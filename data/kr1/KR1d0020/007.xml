<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮纂訓卷七</head> <lb/>
    <p>
<pb n="1a"/>
欽定四庫全書<lb/>
　周禮纂訓卷七<lb/>
　　　　　　　　　　　　　安溪李鍾倫撰<lb/>
遺人掌邦之委積以待施惠鄉里之委積以恤民之囏<lb/>
阨門闗之委積以養老孤郊里之委積以待賓客野鄙<lb/>
之委積以待羇旅縣都之委積以待凶荒<hi>遺唯季反劉音遂</hi>
　注委積者廪人倉人計九穀之數足國用以其餘共<lb/>
　之所謂餘法用也少曰委多曰積鄉里鄉所居也囏<lb/>
<pb n="1b"/>
　阨猶困乏也門闗以養老孤人所出入易以取餼廩<lb/>
　也<lb/>
　　疏門國門闗闗門出入皆有税所税多少足國用<lb/>
　　外留以養老孤郊里六鄉之民出居郊者以待賓<lb/>
　　客者賓客至郊因即與廩餼野鄙據六遂遂中有<lb/>
　　五百家鄙以待羇旅者甸在二百里中外内有羇<lb/>
　　旅皆得取之不見稍者縣都中兼之特於此三處<lb/>
　　見凶荒者凶荒畿外畿内皆有畿外凶荒則向畿<lb/>
<pb n="2a"/>
　　内取之畿内凶荒則向畿外取之故於近畿三百<lb/>
　　里外言待凶荒也案倉人文若穀不足則止餘法<lb/>
　　用謂鄉里已下皆無入委積之事雖無新物以入<lb/>
　　委積其舊委積則給囏阨老孤之等故又云藏之<lb/>
　　以待凶而頒之<lb/>
凡賓客㑹同師役掌其道路之委積凡國野之道十里<lb/>
有廬廬有飲食三十里有宿宿有路室路室有委五十<lb/>
里有市市有候館候館有積<lb/>
<pb n="2b"/>
　注候館樓可以觀望者也市有三廬一宿<lb/>
　　疏三廬一宿者十里二十里廬三十里宿四十里<lb/>
　　廬五十里市是市有三廬一宿也<lb/>
凡委積之事巡而比之以時頒之<lb/>
　　疏凡委積謂上二文也以時頒之則以待者是也<lb/>
　　訓國野之道總上文國用之餘以為委積施惠於<lb/>
　　此乎取賓客㑹同師役於此乎供也巡而比之恐<lb/>
　　有虚冒盗竊也<lb/>
<pb n="3a"/>
均人掌均地政均地守均地職均人民牛馬車輦之力<lb/>
政<lb/>
　注政讀為征地征謂地守地職之税地守虞衡之屬<lb/>
　地職農圃之屬力征人民則治城郭涂巷溝渠牛馬<lb/>
　車輦則轉委積之屬<lb/>
　　疏均人總均畿内鄉遂及公邑土均掌平邦國都<lb/>
　　鄙<lb/>
凡均力政以嵗上下豐年則公旬用三日焉中年則公<lb/>
<pb n="3b"/>
旬用二日焉無年則公旬用一日焉<lb/>
　注豐年人食四鬴之嵗也人食三鬴為中嵗人食二<lb/>
　鬴為下嵗嵗無贏儲也公事也旬均也<lb/>
　　疏此即人民之力政不通牛馬車輦故王制云用<lb/>
　　民之力嵗不過三日<lb/>
凶札則無力政無財賦<lb/>
　　疏此即廩人不能人二鬴之嵗訓財賦即九功之<lb/>
　　税以其皆任民之事故從力政為類上文不言均<lb/>
<pb n="4a"/>
　　財賦者任地乃可言均貢其所有無定則故不言<lb/>
　　均也<lb/>
不収地守地職不均地政<lb/>
　注不収山澤及地税亦不平計地税非凶札之嵗當<lb/>
　収嵗乃均之耳<lb/>
三年大比則大均<lb/>
　注有年無年大平計之若乆不修則數或闕<lb/>
師氏掌以媺詔王以三徳教國子一曰至徳以為道本<lb/>
<pb n="4b"/>
二曰敏徳以為行本三曰孝徳以知逆惡教三行一曰<lb/>
孝行以親父母二曰友行以尊賢良三曰順行以事師<lb/>
長<hi>媺音美行下孟反</hi>
　注徳行内外之稱在心為徳施之為行孝在三徳之<lb/>
　下三行之上徳有廣於孝而行莫尊焉國子公卿大<lb/>
　夫之子弟師氏教之世子亦齒焉學君臣父子長幼<lb/>
　之道訓至徳者極深通㣲智之事也敏徳者果鋭奮<lb/>
　發勇之事也孝徳者愷悌慈祥仁之事也入道以智<lb/>
<pb n="5a"/>
　為先故至徳以為道本所行以養而立故敏徳以為<lb/>
　行本人能孝悌則無犯上作亂之事故孝徳以知逆<lb/>
　惡知猶辨也辨其逆惡者孝順者亦辨之矣友行本<lb/>
　所以親兄弟而亦可以尊賢良故繼孝行之後而在<lb/>
　順行之先也至徳敏徳曰本者以為異日道行之本<lb/>
　也　此段須再詳與下小學之説頗牾　至徳者収<lb/>
　放心養徳性全其純一之本<lb/>
居虎門之左司王朝<lb/>
<pb n="5b"/>
　注虎門路寢門也王日視朝於路寢門外畫虎焉司<lb/>
　猶察也察王視朝若有善道可行者則當前以詔王<lb/>
掌國中失之事以教國子弟<hi>中鄭下仲反</hi>
　注教之者使識舊事也中中禮者也失失禮者也<lb/>
　　疏國子弟謂王太子以下及王庶子諸侯以下皆<lb/>
　　以適子入國學庶子不入訓掌國中失不必拘謂<lb/>
　　王朝之時而有中失凡國家之禮如何而中如何<lb/>
　　而失皆以教子弟也<lb/>
<pb n="6a"/>
凡國之貴遊子弟學焉<lb/>
　注貴遊子弟王公之子弟遊無官司者訓此語結上<lb/>
　非謂國子弟之外又有一輩貴遊子弟也蓋以下文<lb/>
　所言又非教國子事故結之如此經中文法多有之<lb/>
　且又以明庶人之子不與也<lb/>
凡祭祀賓客㑹同䘮紀軍旅王舉則從<lb/>
　注舉猶行也<lb/>
　　疏祭祀則郊廟及山川社稷賓客來朝聘或在朝<lb/>
<pb n="6b"/>
　　或在廟㑹同或在畿内或在畿外從王所在以媺<lb/>
　　詔王<lb/>
聽治亦如之<lb/>
　注謂王舉於野外以聽朝<lb/>
　　疏王所在皆有朝以聽治亦如之者亦如居虎門<lb/>
　　之左<lb/>
使其屬帥四夷之𨽻各以其兵服守王之門外且蹕<hi>蹕音畢</hi>
<pb n="7a"/>
　注兵服旃布弓劒不同也門外中門之外蹕止行人<lb/>
　不得迫王宫也<lb/>
　　疏其屬謂師氏屬官上士已下兵服者東方南方<lb/>
　　其服布其兵劒西方北方其服旃其兵弓<lb/>
朝在野外則守内列<lb/>
　注内列蕃營之在内者也其屬亦帥四夷之𨽻守之<lb/>
　如守王宫<lb/>
保氏掌諌王惡而養國子以道乃教之六藝一曰五禮<lb/>
<pb n="7b"/>
二曰六樂三曰五射四曰五馭五曰六書六曰九數乃<lb/>
教之六儀一曰祭祀之容二曰賓客之容三曰朝廷之<lb/>
容四曰䘮紀之容五曰軍旅之容六曰車馬之容<hi>馭音御</hi>
　注養國子以道者以師氏之徳行審諭之而後教之<lb/>
　以藝儀也五禮吉凶賓軍嘉也六樂雲門大咸大㲈<lb/>
　大夏大濩大武五射白矢參連剡注襄尺井儀也五<lb/>
　馭鳴和鸞逐水曲過君表舞交衢逐禽左六書象形<lb/>
　㑹意轉注處事假借諧聲九數方田粟米差分少廣<lb/>
<pb n="8a"/>
　商功均輸方程贏不足旁要今有重差夕桀勾股也<lb/>
　祭祀之容齊齊皇皇賓客之容穆穆皇皇朝廷之容<lb/>
　濟濟翔翔䘮紀之容纍纍顛顛軍旅之容暨暨詻詻<lb/>
　車馬之容匪匪翼翼<lb/>
　　疏五射已下無正文或以義言之白矢者矢貫侯<lb/>
　　見其鏃白參連者三矢連續而去剡注者羽頭髙<lb/>
　　鏃低去剡剡然襄尺者臣與君射襄君一尺而退<lb/>
　　井儀者四矢貫侯如井之儀云五馭鳴和鸞者和<lb/>
<pb n="8b"/>
　　在式鸞在衡升車馬動則鸞鳴和應也逐水曲者<lb/>
　　車隨水勢屈曲而不墮水也過君表者即穀梁傳<lb/>
　　云置旃以為轅門是也舞交衢者謂車在交道車<lb/>
　　旋應於舞節逐禽左者謂馭驅逆之車驅禽獸使<lb/>
　　左當人君以射之云九數又有重差夕桀勾股者<lb/>
　　此是漢法今或以勾股代旁要則是一也訓案過<lb/>
　　君表即轅門者田獵時仰轅為門以旃表之中容<lb/>
　　一車兩旁只餘四寸御拙者則車轚而不得入故<lb/>
<pb n="9a"/>
　　取為馭之善者也<lb/>
凡祭祀賓客㑹同䘮紀軍旅王舉則從聽治亦如之使<lb/>
其屬守王闈<lb/>
　注闈宫中之巷門<lb/>
　　疏師氏居中門外保氏守王闈訓古之教者有鄉<lb/>
　　學有國學有小學有大學鄉學之别有二而小學<lb/>
　　不與焉國學之别有三而小學不與焉周兼四代<lb/>
　　之制其命學不一名是故鄉立庠則有虞氏之庠<lb/>
<pb n="9b"/>
　　也州黨及遂立序則夏后氏之序也皆大學也此<lb/>
　　鄉學之别二也古者合二十五家而為之門門側<lb/>
　　之堂謂之塾上老坐於右塾庶老坐於左塾閭里<lb/>
　　之子弟皆就學焉是鄉之小學即二十五家之塾<lb/>
　　也國學之制成均居中瞽宗在西東膠在東成均<lb/>
　　亦曰辟雍瞽宗即右學亦曰西學東膠即東序亦<lb/>
　　曰太學成均頒學政右學祀學祖東膠養老更記<lb/>
　　曰祀先賢於西學經曰祭於瞽宗皆右學也記曰<lb/>
<pb n="10a"/>
　　有司卒事適東序設三老五更之席又曰食三老<lb/>
　　五更於太學又曰養國老於東膠皆東學也三學<lb/>
　　皆建於國中此國學之别三也此外尚有虞庠在<lb/>
　　國之西郊是為小學則天子之元子衆子公卿大<lb/>
　　夫元士之適子八嵗以上皆入學焉蓋國之子弟<lb/>
　　不可與庶民同學於家塾記曰天子設四學并小<lb/>
　　學而言成均掌教大學其師則大司樂也其弟子<lb/>
　　則王公之子弟及凡民之俊秀也虞庠掌教小學<lb/>
<pb n="10b"/>
　　其師則師氏保氏也其弟子則惟貴遊子弟而庶<lb/>
　　人之子不與也是以師保之官其教甚約師以徳<lb/>
　　行為先保以文藝為業故師氏之教三徳也而曰<lb/>
　　以為道本以為行本本之言也将為他日之基焉<lb/>
　　耳保氏所教六藝惟舉其數蓋少之時但能使之<lb/>
　　識其器物方名至於中和祗庸孝友之㫖興道諷<lb/>
　　誦言語之林聲音節奏之備未能及焉非小學而<lb/>
　　何或曰天子小學在郊而師氏居虎門之左何也<lb/>
<pb n="11a"/>
　　彼固曰司王朝也其非朝則在學矣師也者以徳<lb/>
　　行觀焉者也進有匡君之容退則為子弟之望所<lb/>
　　謂以身教者不待其訓戒之煩也保氏以藝為事<lb/>
　　則欲使之安其業而親其師故不同也<lb/>
　　附周官學校論曰古之教者有鄉學有國學有小<lb/>
　　學有大學鄉學之别二而小學不與焉國學之别<lb/>
　　三而小學不與焉周兼四代之制其命學不一名<lb/>
　　是故州黨及遂立序則夏后氏之序鄉立庠則有<lb/>
<pb n="11b"/>
　　虞氏之庠序以飲燕習射庠以賓興賢能鄉射舉<lb/>
　　於春秋賢能興於三年皆大學也此鄉學之别二<lb/>
　　也古者合二十五家而為之門門側之堂謂之塾<lb/>
　　大夫士仕焉而已者教焉閭里子弟皆往就學然<lb/>
　　則鄉之小學即二十五家之塾也國學之制成均<lb/>
　　居中瞽宗在西東膠在東馬氏曰成均五帝之學<lb/>
　　周亦謂之辟雝瞽宗殷之右學周亦謂之西學東<lb/>
　　膠夏之東序周亦謂之大學成均頒學政瞽宗祀<lb/>
<pb n="12a"/>
　　學祖東膠養老更記曰祀先賢於西學又曰命有<lb/>
　　司行事祭先聖先師經曰祭於瞽宗皆殷之右學<lb/>
　　也記曰有司卒事適東序設三老五更之席又曰<lb/>
　　食三老五更於太學又曰養國老於東膠皆夏之<lb/>
　　東序也然則三學並建於國中皆大學也此國學<lb/>
　　之别三也此外尚有虞庠在國之西郊是為小學<lb/>
　　記曰天子設四學并小學在焉成均掌教大學其<lb/>
　　師則大司樂也其弟子則王公子弟十五以上及<lb/>
<pb n="12b"/>
　　凡民之俊秀賓於鄉者皆入學也虞庠掌教小學<lb/>
　　其師則師氏保氏也其弟子則王公子弟八嵗以<lb/>
　　上皆入學而庶人之子不與也同之於大學所以<lb/>
　　一其道徳别之於小學所以異其尊卑或曰師保<lb/>
　　之教甚精而約而反以為小學何也曰師氏之教<lb/>
　　三徳曰以為道本以為行本本之為言也将為他<lb/>
　　日之基焉耳保氏所謂六儀者今見於少儀之篇<lb/>
　　蓋亦小學之事且夫太學之内自天子之子以及<lb/>
<pb n="13a"/>
　　凡民之俊秀無不入學而師氏所教惟有貴遊子<lb/>
　　弟蓋國之貴胄不可與庶人子同學於家塾而庶<lb/>
　　人之子又以其童稚而未閑於動作禮義故不得<lb/>
　　進而與公卿之子同學此所以與太學異也或曰<lb/>
　　天子小學在郊而師氏居虎門之左何也曰王朝<lb/>
　　則居虎門退朝則在西郊或曰然則師保之官何<lb/>
　　以不附於大司樂曰小學在近郊之内六鄉之地<lb/>
　　故從鄉官之後而屬於司徒各以類而已矣或曰<lb/>
<pb n="13b"/>
　　樂師教國子小舞則是掌教小學者樂師也何以<lb/>
　　言師氏保氏曰審音蓋有專官非師保所能兼是<lb/>
　　以其官𨽻於司樂耳或曰然則鄉之大學何師曰<lb/>
　　當亦大夫士之致仕者為之何以知之大司樂中<lb/>
　　大夫也樂師下大夫也師氏中大夫也保氏下大<lb/>
　　夫也是皆官同然則大夫士之致仕者教於家塾<lb/>
　　而不教於庠序哉或曰大學之中惟天子之元子<lb/>
　　衆子得俱入學自公卿而下至於元士惟適子入<lb/>
<pb n="14a"/>
　　學而庶子不入夫民之俊者猶得與王子齒讓於<lb/>
　　學宫之中而卿大夫之子反不得預何也且當在<lb/>
　　小學時適子庶子将亦異其學耶先王之世工商<lb/>
　　而外無不人人知學又豈有卿大夫之子而更不<lb/>
　　學哉曰古者周天子之官有庶子官職公卿大夫<lb/>
　　之庶子居則使之宿衛王宫是宫伯之所比也有<lb/>
　　事則治之以軍法惟太子之所用也至其教之之<lb/>
　　方則春考之於大學秋肄之於射宫皆庶子之職<lb/>
<pb n="14b"/>
　　而非大司樂之司此先王所以厚别適庶也夫適<lb/>
　　子之成材者其後日将有卿大夫之事焉固先王<lb/>
　　之所重矣若夫庶子者則亦養之於修徳學道之<lb/>
　　科習之以車甲卒伍之法寄之以宿衛徒役之令<lb/>
　　其人蓋皆在王左右輔相太子周家之綴衣虎賁<lb/>
　　僕右侍御罔匪正人由此其選也孰謂其輕之哉<lb/>
　　師氏掌教貴遊子弟蓋統適庶而為言者也其言<lb/>
　　貴遊所以别於氓庶焉耳　三徳三行論曰師氏<lb/>
<pb n="15a"/>
　　掌教三徳一曰至徳以為道本二曰敏徳以為行<lb/>
　　本三曰孝徳以知逆惡何謂也曰収放心養徳性<lb/>
　　之務也其曰三行一曰孝行以親父母二曰友行<lb/>
　　以尊賢良三曰順行以事師長何謂也曰此入孝<lb/>
　　出弟之節也皆小學也或曰朱子之言曰至徳者<lb/>
　　誠意正心端本清源之事道則天人性命之理事<lb/>
　　物當然之則修身齊家治國平天下之術也敏徳<lb/>
　　者強志力行畜徳廣業之事行則理之所當為日<lb/>
<pb n="15b"/>
　　可見之迹也孝徳者尊祖愛親不忘其所由生之<lb/>
　　事知逆惡則以得於己者篤厚深固有以真知彼<lb/>
　　之逆惡而自不忍為也此以大學言之也今以為<lb/>
　　小學則小學之所謂至徳敏徳孝徳者何也且其<lb/>
　　曰道曰行又将何所指與曰至徳者純一無偽得<lb/>
　　之最初故曰至道則率性是也敏徳者朝興夕寐<lb/>
　　執事有恪行則踐履之實強勉力行之謂孝徳者<lb/>
　　温柔恭儉無驕恃力專言孝而遜弟仁愛皆兼之<lb/>
<pb n="16a"/>
　　逆惡者孝徳之反也既曰徳矣其教之奈何曰捍<lb/>
　　其外誘以全其真純則至徳不雜於外物矣儆其<lb/>
　　昏怠不使荒嬉成性則敏徳不墮於姑息矣養以<lb/>
　　愷悌以察其所安而施化則孝徳不流於強戾矣<lb/>
　　何以言乎本也曰至徳全而有以為察識擴充之<lb/>
　　地故曰以為道本敏徳全而有以為𢎞毅勇敢之<lb/>
　　基故曰以為行本孝徳全而預逺夫犯上作亂之<lb/>
　　漸故曰以知逆惡何以言乎知逆惡也遏於已然<lb/>
<pb n="16b"/>
　　之謂禁察於未然之謂知小學者豫之道也其以<lb/>
　　孝徳知之奈何示之禮讓之法以觀其習便也教<lb/>
　　之孝弟之義以觀其不犯命也孔子於互鄉闕黨<lb/>
　　之童子是也然則於至徳敏徳言本而孝徳不言<lb/>
　　本何也曰道與行非小學所可猝全故養厥徳以<lb/>
　　俟之若夫孝弟之節小學日習之而逆惡之萌又<lb/>
　　非可一日潜滋此不可以本言者然則曰養孝徳<lb/>
　　以為仁民愛物之本不亦可乎曰逆惡去而仁愛<lb/>
<pb n="17a"/>
　　全矣有子以孝弟為行仁之本固以犯亂之胥逺<lb/>
　　言仁也曰此之言本異於朱子何與曰姑就一隙<lb/>
　　之明而誌之耳朱子之言本也蓋言立乎此而生<lb/>
　　乎彼之為本也似以内外言之者也此之言本也<lb/>
　　言豫乎此以待夫彼之為本也以今日異日言之<lb/>
　　者也竊意若果以内外言之則孝徳亦當以内外<lb/>
　　言之則何不曰孝徳以為愛本而曰以知逆惡也<lb/>
　　且夫知之為言也與其以學者之自知之竊謂不<lb/>
<pb n="17b"/>
　　若以教者之知之之切也况朱子亦嘗以三行為<lb/>
　　小學之事矣似於義無傷也三徳之序則曷取爾<lb/>
　　曰充至徳者可以聞道聖賢之事也勵敏徳者可<lb/>
　　以廣才成人之業也敦孝徳者可以立本篤行之<lb/>
　　儒也至徳自能兼敏與孝而孝或不能以兼敏孔<lb/>
　　子答子貢問士而及其次是也若夫以其分言之<lb/>
　　則至徳智也敏徳勇也孝徳仁也勇次於智而仁<lb/>
　　後者偏言之仁也有淳厚之美質而加以智勇則於<lb/>
<pb n="18a"/>
　　道又何難哉三行之序孝行以親父母固也友行<lb/>
　　以尊賢良順行以事師長何與曰友行雖所以尊<lb/>
　　賢良而亦所以親兄弟但友本屬兄弟之義直曰<lb/>
　　兄弟則疑不足以該賢良曰賢良則兄弟之義固<lb/>
　　自著也故先友而後順以親逮疎也曰師氏教以<lb/>
　　徳行不及文學何也曰三徳三行源本之事也師<lb/>
　　氏教之六藝六儀枝葉之事也保氏教之各有取<lb/>
　　耳蓋有源本以檢束身心有枝葉以涵泳情性此<lb/>
<pb n="18b"/>
　　養蒙之具而聖功在其中矣鄉三物之教蓋大學<lb/>
　　也其法亦如之　文貞公批後曰吾意謂至徳者<lb/>
　　立敬存誠涵養徳性之事中庸所謂尊徳性是也<lb/>
　　故曰以為道本言窮理修身皆以是為本也敏徳<lb/>
　　者學問思辨之事書所謂遜志務時敏孔子所謂<lb/>
　　好古敏求所謂道問學是也故曰以為行本蓋學<lb/>
　　問思辨乃篤行之本也孝徳者入孝出弟中庸所<lb/>
　　謂誠身順親思修身不可以不事親是也以知逆<lb/>
<pb n="19a"/>
　　惡者言其能推以及人知犯亂之所由而有以得<lb/>
　　夫化民成俗之要蓋至此則修身之事盡而齊治<lb/>
　　均平之術得言知逆惡猶之乎言為治本也<hi>癸酉夏六</hi>
　　<hi>記</hi>
司諌掌糾萬民之徳而勸之朋友正其行而強之道藝<lb/>
巡問而觀察之以時書其徳行道藝辨其能而可任於<lb/>
國事者<hi>強其丈反</hi>
　注朋友相切磋以善道也巡問行問民間也可任於<lb/>
<pb n="19b"/>
　國事任吏職<lb/>
　　疏徳行道藝此萬民時所習即大司徒所云以鄉<lb/>
　　三物教萬民者注云吏職者謂比長閭胥族師之<lb/>
　　類<lb/>
以考鄉里之治以詔廢置以行赦宥<lb/>
　注因巡問勸強萬民而考鄉里吏民罪過以告王所<lb/>
　當罪不訓書其徳行道藝以待賓興而舉之於鄉大<lb/>
　夫可任國事兼出使長之入使治之上節是考萬民<lb/>
<pb n="20a"/>
　之事鄉里之治是考治民者之事<lb/>
司救掌萬民之衺惡過失而誅讓之以禮防禁而救之<lb/>
<hi>救如字劉音拘衺似嗟反</hi>
　注衺惡未麗於罪者過失亦由衺惡麗於罪者誅責<lb/>
　也古者重刑且責怒之未責罪也<lb/>
凡民之有衺惡者三讓而罰三罰而士加明刑恥諸嘉<lb/>
石役諸司空<lb/>
　注罰謂撻擊之也加明刑者去其冠飾而書其衺惡<lb/>
<pb n="20b"/>
　之状著之背也嘉石朝士所掌在外朝門左使坐焉<lb/>
　以恥辱之<lb/>
其有過失者三讓而罰三罰而歸於園土<lb/>
　注圜土獄城也過失近罪晝日任之以事而収之夜<lb/>
　藏於獄亦加明刑以恥之不使坐嘉石其罪已著未<lb/>
　忍刑之<lb/>
凡嵗時有天患民病則以節巡國中及郊野而以王命<lb/>
施惠<lb/>
<pb n="21a"/>
調人掌司萬民之難而諧和之<lb/>
　注難相與為仇讎<lb/>
凡過而殺傷人者以民成之<lb/>
　注過無本意也成平也以鄉里之民共和解之<lb/>
鳥獸亦如之<lb/>
　注過失殺傷人之畜産者<lb/>
凡和難父之讎辟諸海外兄弟之讎辟諸千里之外從<lb/>
父兄弟之讎不同國君之讎眡父師長之讎眡兄弟主友<lb/>
<pb n="21b"/>
之讎眡從父兄弟<hi>辟音避從才用反眡音視下同</hi>
　注和之使辟於此不得就而仇之九夷八蠻六戎五<lb/>
　狄謂之四海主大夫君也春秋傳曰事吳敢不如事<lb/>
　主<lb/>
　　疏此經畧言其不言者以服約之伯叔父母兄弟<lb/>
　　子與兄弟同祖父母曽祖父母髙祖父母其孫承<lb/>
　　後者皆斬衰與父同其不承後者祖與伯叔同曽<lb/>
　　髙與從父兄弟同以其同繩屨也異義古周禮説<lb/>
<pb n="22a"/>
　　復讎可盡五世之内五世之外施之於己則無義<lb/>
　　施之於彼則無罪所服者惟謂殺者之身尚在被<lb/>
　　殺者子孫可盡五世得復之<lb/>
弗辟則與之瑞節而以執之<lb/>
　注和之而不辟者是不從王命也王以剡圭使調人<lb/>
　執之治其罪<lb/>
　　疏典瑞云剡圭以和難故鄭知瑞節是剡圭也訓<lb/>
　　案和難乃穀圭琰圭以易行以除慝非和難<lb/>
<pb n="22b"/>
凡殺人有反殺者使邦國交讎之<lb/>
　注反復也復殺者此欲除害弱敵也邦國交讎之明<lb/>
　不和諸侯得者即誅之<lb/>
　　疏復殺者謂既殺一人其有子弟復殺之恐後與<lb/>
　　已為敵而害已也<lb/>
凡殺人而義者不同國令勿讎讎之則死<lb/>
　注義宜也謂父母兄弟師長嘗辱焉而殺之者<lb/>
凡有鬬怒者成之不可成者則書之先動者誅之<lb/>
<pb n="23a"/>
　　訓調人所掌律令有二殺人者死宜也過而殺人<lb/>
　　則有可原之情非士師而殺人罪也殺所當殺則<lb/>
　　無復仇之理此二者調人主為和諧之辟諸海外<lb/>
　　辟諸千里之外過而殺人者也使之辟之即所謂<lb/>
　　以民成之也凡殺人謂復仇者反殺謂仇之子弟<lb/>
　　又復仇復之無己是相殺而已矣殺人而義謂殺<lb/>
　　之有名然其罪未及於死如奸淫之類此皆殺所<lb/>
　　當殺者也使邦國交讎之讎之則死亦所謂諧和之<lb/>
<pb n="23b"/>
　　其餘無故殺人怙終殺人者則士有明條非調人<lb/>
　　之職矣<lb/>
媒氏掌萬民之判<lb/>
　注判半也得耦為合主合其半成夫婦也<lb/>
凡男女自成名以上皆書年月日名焉<hi>上時掌反</hi>
　注鄭司農云成名謂子生三月父名之<lb/>
令男三十而娶女二十而嫁<lb/>
　注二三者天地相承覆之數<lb/>
<pb n="24a"/>
　　疏王肅曰男三十而娶女二十而嫁謂男女之限<lb/>
　　嫁娶不得過此也<lb/>
凡娶判妻入子者皆書之<lb/>
　注書之者以别未成昏禮者入子容媵姪娣不聘之<lb/>
　者<lb/>
中春之月令㑹男女<lb/>
　注中春隂陽交以成昏禮順天時也<lb/>
　　疏有故者得不用仲春<lb/>
<pb n="24b"/>
於是時也奔者不禁若無故而不用令者罰之<lb/>
　注無故謂無䘮禍之變也有䘮禍者娶得用非中春<lb/>
　之月<lb/>
　　疏有䘮禍者䘮服月數滿雖非中春可以嫁娶<lb/>
司男女之無夫家者而㑹之<lb/>
　注無夫家謂男女之鰥寡者<lb/>
凡嫁子娶妻入幣純帛無過五兩<lb/>
　注純實緇字也納幣用緇婦人隂也五兩十端也士<lb/>
<pb n="25a"/>
　大夫乃以𤣥纁束帛天子加以穀圭諸侯加以大璋<lb/>
　雜記曰納幣一束束五兩兩五尋然則毎端二丈<lb/>
　　疏嫁子娶妻含尊卑但云緇帛文主庶人耳此昏<lb/>
　　禮毎端二丈若餘行禮則用制幣丈八尺<lb/>
禁遷葬者與嫁殤者<lb/>
　注遷葬謂生時非夫婦死既葬遷之使相從也殤十<lb/>
　九以下未嫁而死者生不以禮相接死而合之是亦<lb/>
　亂人倫者也<lb/>
<pb n="25b"/>
　　疏遷葬謂成人非夫婦者<lb/>
凡男女之隂訟聽之於勝國之社其附於刑者歸之於<lb/>
士<lb/>
　注亡國之社奄其上而棧其下使無所通就之以聽<lb/>
　隂訟之情明不當宣露其罪不在赦宥者直歸士而<lb/>
　刑之不復以聽<lb/>
　　疏云不在赦宥者歸于士明赦宥者媒氏聽之訓<lb/>
　　媒氏掌萬民之判其别有三一是六禮備而成婚<lb/>
<pb n="26a"/>
　　者一是禮不備而為妾者一是鰥寡無依許其判<lb/>
　　合者男女三十而娶二十而嫁此備禮而成婚者<lb/>
　　娶判妻者鰥寡者也既為鰥寡則男不必三十女<lb/>
　　不必二十矣娶入子者為妾者也妾媵之屬八嵗<lb/>
　　備數十五從嫡二十承事君子是妾人亦不必待<lb/>
　　二十也中春命㑹男女欲無失時使之三十而娶<lb/>
　　二十而嫁也於時有六禮不備奔而為妾者亦不<lb/>
　　必如所謂娶入子者也其或男女之無夫家者亦<lb/>
<pb n="26b"/>
　　㑹之所謂娶判妻者也判妻有二或人所出之妻<lb/>
　　或微賤無志夫死不能自存者舉判妻則鰥夫在<lb/>
　　焉<lb/>
司市掌市之治教政刑量度禁令<lb/>
　注量豆區斗斛之屬度丈尺也<lb/>
　　疏云掌市之治者下文聽大治小治也教即以次<lb/>
　　叙分地之等教之處置貨物是也政即下文以政<lb/>
　　令禁物靡是也刑即下文以刑罰禁虣是也量度<lb/>
<pb n="27a"/>
　　即下文以量度成賈是也禁令即下文以賈民禁<lb/>
　　偽是也<lb/>
以次敘分地而經市<lb/>
　注次謂吏所治舎思次介次也叙肆行列也經界也<lb/>
以陳肆辨物而平市<lb/>
　注陳猶列也辨物物異肆也肆異則市平<lb/>
以政令禁物靡而均市<lb/>
　注物靡者易售而無用禁之則市均<lb/>
<pb n="27b"/>
以商賈阜貨而行布<lb/>
　注通物曰商居賣物曰賈布謂泉也<lb/>
以量度成賈而徵儥<hi>賈音嫁儥劉音育聶氏音笛字林他竺反玉篇餘祝切</hi>
　注徵召也儥買也物有定賈則買者來也<lb/>
以質劑結信而止訟<lb/>
　注質劑謂兩書一札而别之也若今下手書言保物<lb/>
　要還矣<lb/>
　　疏恐民失信有所違負故為券書以結之獄訟本<lb/>
<pb n="28a"/>
　　由無信既結信則無訟也<lb/>
以賈民禁偽而除詐<lb/>
　注賈民胥師賈師之屬必以賈民為之者知物之情<lb/>
　偽與實詐<lb/>
　　疏知賈民是胥師賈師之屬者案胥師職云察其<lb/>
　　詐偽飾行儥慝而誅罰之<lb/>
以刑罰禁虣而去盜<lb/>
　注刑罰憲徇扑<lb/>
<pb n="28b"/>
以泉府同貨而斂賖<hi>賖音奢</hi>
　注同共也同者謂民貨不售則為斂而買之民無貨<lb/>
　則賖貰而予之訓以陳肆辨物而平市者美惡别異<lb/>
　則物不淆而市情平禁物靡而均市者爭尚靡物則<lb/>
　其餘者滯而市不均故禁之以次敘分地市之經也<lb/>
　以下是其緯也辨物則濫惡不作禁物靡則珍異不<lb/>
　貴濫惡不作而民厚珍異不貴而俗朴此阜財之本<lb/>
　也商賈輻輳則源如流水量度畫一則貿易來集此<lb/>
<pb n="29a"/>
　通財之法也利之所在則有鬭爭奸詐強暴之事亦<lb/>
　盛世所不免者結之以信禁之以令威之以刑此防<lb/>
　財之弊也然貨有不售而買或不遇則市有時而窮<lb/>
　官為法以斂賖之而各得其所此理財之權也<lb/>
大市日昃而市百族為主朝市朝時而市商賈為主夕<lb/>
市夕時而市販夫販婦為主<hi>□音側本又作昃販方萬反</hi>
　注日昃昳中也市襍聚之處言主者謂其多者也百<lb/>
　族必容來去商賈家於市城販夫販婦朝資夕賣因<lb/>
<pb n="29b"/>
　其便而分為三時之市所以了物極衆鄭司農云百<lb/>
　族百姓也<lb/>
　　疏案市朝一夫各方百步就百步分為三市恐不<lb/>
　　可蓋一夫據司市及胥師賈師聽事之處若列肆<lb/>
　　則多矣言主謂其多者蓋百族為主則兼有商賈<lb/>
　　販夫販婦商賈為主則兼有百族販夫販婦販夫<lb/>
　　販婦為主則兼有百族與商賈也云百族必容來<lb/>
　　去者百族或在城内或在城外也朝資夕賣者朝<lb/>
<pb n="30a"/>
　　買之至夕乃賣也了物極衆者分為三市欲以了<lb/>
　　其所賣衆物也此所謂以商賈阜貨而行布也<lb/>
凡市入則胥執鞭度守門市之羣吏平肆展成奠賈上<lb/>
旌于思次以令市市師涖焉而聽大治大訟胥師賈師<lb/>
涖于介次而聽小治小訟<hi>奠音定奠賈之賈音嫁</hi>
　注凡市入謂三時之市市者入也胥守門察偽詐也<lb/>
　執鞭度以威正人衆也度謂殳也因刻丈尺耳羣吏<lb/>
　胥師以下平肆平賣物者之行列使之正也展之言<lb/>
<pb n="30b"/>
　整也成平也㑹平成市物者也奠讀為定上旌者以<lb/>
　為衆望也見旌則知當市也思次若今市亭也市師<lb/>
　司市也介次市亭之屬别小者也思當為司聲之誤<lb/>
　也<lb/>
　　疏鞭度一物二用以繫鞘於上則為鞭以長丈二<lb/>
　　因刻丈尺則為度訓平肆者肆長之事展成定賈<lb/>
　　者賈師之事皆於市入之時各執其職此所謂以<lb/>
　　次分地而經市也<lb/>
<pb n="31a"/>
凡萬民之期于市者辟布者量度者刑戮者各于其地<lb/>
之敘<lb/>
　注期謂欲賣買期決于市也辟布市之羣吏考實諸<lb/>
　泉入及有遺忘量度若今處斗斛及丈尺也<lb/>
　　疏各于其地之敘謂諸物行肆之所也云及有遺<lb/>
　　忘者謂羣吏考實泉之處有遺忘者令本主識認<lb/>
　　之處斗斛及丈尺者謂置斗斛於米粟之肆置丈<lb/>
　　尺於絹布之肆訓列肆謂之敘者蓋粟米與粟米<lb/>
<pb n="31b"/>
　　為一列布帛與布帛為一列也期謂日昃及朝夕<lb/>
　　之期期于市買賣者也辟布法所應輸布㕓人所<lb/>
　　斂是也量度謂賣儥之人恐有多寡長短之不齊<lb/>
　　而考斗斛丈尺於官以成價如質人所巡而考者<lb/>
　　是也各于其地之敘如期于市者欲粟米則認某<lb/>
　　列是粟米之肆餘以類推辟布如某肆泉入則掲<lb/>
　　曰某肆所輸布量度如某肆賣儥欲考斗斛丈尺<lb/>
　　則就本肆肆長考之刑戮如某肆之民犯法則就<lb/>
<pb n="32a"/>
　　本肆行之<lb/>
凡得貨賄六畜者亦如之三日而舉之<lb/>
　注得遺物者亦使置其地貨於貨之肆馬於馬之肆<lb/>
　則主求之易也三日而無識認者舉之没入官訓此<lb/>
　謂凡得遺物者亦掲於官曰某肆所得自萬民之期<lb/>
　於市至此所謂以敘分地而經市也<lb/>
凡治市之貨賄六畜珍異亡者使有利者使阜害者使<lb/>
亡靡者使微<lb/>
<pb n="32b"/>
　注利利於民謂物實厚者害害於民謂物行苦者使<lb/>
　有使阜起其賈以徵之也使亡使微抑其價以郤之<lb/>
　也鄭司農云亡者使有無此物則開利其道使之有<lb/>
　訓使有使阜者用物也使亡使微者異物也此所謂<lb/>
　以政令禁物靡而均市也市之中必先來商賈以實<lb/>
　之然後設次敘以整之然不貴異物賤用物乃先王<lb/>
　之本意故又有政令以風之三者皆市政之大者故<lb/>
　司市治之其餘則見於質人諸官<lb/>
<pb n="33a"/>
凡通貨賄以璽節出入之<lb/>
　注璽節印章如今斗檢封矣使人執之以通商以出<lb/>
　貨賄者王之司市也以内貨賄者邦國之司市也<lb/>
　　疏案漢法斗檢封其形方上有封檢其内有書則<lb/>
　　周時印章上書其物識事而已訓王畿之内五十<lb/>
　　里有市蓋亦有市官之屬在焉出入貨賄皆有璽<lb/>
　　節不必盡侯國之司市而後為入也<lb/>
國凶荒札喪則市無征而作布<lb/>
<pb n="33b"/>
　注有災害物貴市不税為民乏困也金銅無凶年因<lb/>
　物貴大鑄泉以饒民<lb/>
凡市偽飾之禁在民者十有二在商者十有二在賈者<lb/>
十有二在工者十有二<lb/>
　注鄭司農云所以俱十有二者工不得作賈不得粥<lb/>
　商不得資民不得畜𤣥謂王制曰用器不中度不粥<lb/>
　於市兵車不中度不粥於市布帛精麤不中數幅廣<lb/>
　狹不中量不粥於市姦色亂正色不粥於市五穀不<lb/>
<pb n="34a"/>
　時果實未熟不粥于市木不中伐不粥于市禽獸魚鼈不<lb/>
　中殺不粥于市亦其類也於四十八則未聞數十二焉<lb/>
　　疏數十二者用器一兵車二布三帛四姦色五五<lb/>
　　穀六果實七木八禽九獸十魚十一鼈十二訓察<lb/>
　　而禁之者胥師賈師之事<lb/>
市刑小刑憲罰中刑徇罰大刑扑罰其附于刑者歸于<lb/>
士<lb/>
　注徇舉以示其地之衆也扑撻也鄭司農云憲罰播<lb/>
<pb n="34b"/>
　其肆也<lb/>
　　疏附于刑謂五刑市刑輕無五刑訓憲而巡之者<lb/>
　　司虣司稽之事<lb/>
國君過市則刑人赦夫人過市罰一幕世子過市罰一<lb/>
帟命夫過市罰一蓋命婦過市罰一帷<hi>幕劉音莫帟音亦</hi>
　注謂諸侯及夫人世子過其國之市大夫内子過其<lb/>
　都之市也市者人所交利而行刑之處君子無故不<lb/>
　遊觀焉若遊觀則施惠以為説也國君則赦其刑人<lb/>
<pb n="35a"/>
　夫人世子命夫命婦則使之出罰異尊卑也所罰謂<lb/>
　憲徇扑也必罰幕帟蓋帷市者衆也此四物者在衆<lb/>
　之用也此王國之市而説國君以下過市者諸侯之<lb/>
　於其國與王同以其足以互明之<lb/>
凡㑹同師役市司帥賈師而從治其市政掌其賣儥之<lb/>
事<lb/>
　注市司司市也儥買也㑹同師役必有市者大衆所<lb/>
　在來物以備之<lb/>
<pb n="35b"/>
質人掌成市之貨賄人民牛馬兵器珍異<lb/>
　注成平也㑹者平物價而來主成其平也人民奴婢<lb/>
　也珍異四時食物<lb/>
　　疏㑹謂市人㑹聚買賣云珍異四時食物者見下<lb/>
　　㕓人云凡珍異之有滯者斂而入于膳府訓此與<lb/>
　　賈師有異賈師主平物價是現前買賣之事質人<lb/>
　　主治質劑是買賣之後或有負約不信者質人主<lb/>
　　為平治之<lb/>
<pb n="36a"/>
凡賣儥者質劑焉大市以質小市以劑<lb/>
　注質劑者為之券藏之也大市人民馬牛之屬用長<lb/>
　券小市兵器珍異之物用短券訓質劑焉者謂就質<lb/>
　人處立質劑<lb/>
掌稽市之書契同其量度壹其淳制巡而攷之犯禁者<lb/>
舉而罰之<hi>杜子春云淳當為純</hi>
　注稽猶攷也治也書契取予市物之券也其券之象<lb/>
　書兩札刻其側淳謂幅廣制謂匹長皆當中度量<lb/>
<pb n="36b"/>
凡治質劑者國中一旬郊二旬野三旬都三月邦國朞<lb/>
期内聽期外不聽<lb/>
　注謂齎券來訟也以期内來則治之後期則不治所<lb/>
　以絶民之好訟且息文書也郊逺郊也野甸稍也都<lb/>
　小都大都訓質人所主即所謂以質劑結信而止訟<lb/>
　以度量成價而徵儥也賣儥曰質劑取予曰書契治<lb/>
　質劑者謂民有争競使之取其券書為辭以相質也<lb/>
　雖國中猶遲至一旬者蓋令兩下具辭辨答彼此各<lb/>
<pb n="37a"/>
　無悔誤而後聽之春秋傳王叔與伯輿合要王叔不<lb/>
　能舉其契正義曰謂使兩家各為要約言語兩相答<lb/>
　辨伯輿辭直王叔無以應之故不能舉其要契之辭<lb/>
　亦此類也<lb/>
廛人掌斂市絘布總布質布罰布廛布而入于泉府<hi>絘音次本或作次總杜音儳鄭音摠儳音讒摠音<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>
                    </hi>
　注鄭司農云絘布列肆之税布杜子春云總當為儳<lb/>
　謂無肆立持者之税也𤣥謂總讀如租<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>之<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>
                    <graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>布<lb/>
<pb n="37b"/>
　謂守斗斛銓衡者之税也質布質人所罰犯質劑者<lb/>
　之泉也罰布犯市令者之泉廛布者貨賄諸物邸舎<lb/>
　之税<lb/>
凡屠者斂其皮角筋骨入于玉府<lb/>
　注以當税給作器物也其無皮角及筋骨不中用亦<lb/>
　税之<lb/>
　　疏云無皮角及筋骨不中用亦税之者如豕之類<lb/>
　　是不中用亦使出税以當邦賦<lb/>
<pb n="38a"/>
凡珍異之有滯者斂而入于膳府<lb/>
　注珍異四時食物不售而在廛乆則将瘦臞腐敗為<lb/>
　買之入膳夫之府所以紓民事而官不失實<lb/>
胥師各掌其次之政令而平其貨賄憲刑禁焉<lb/>
　注憲表縣之<lb/>
察其詐偽飾行儥慝者而誅罰之<hi>行下孟反慝他得反</hi>
　注飾行儥慝謂使人行賣惡物於市巧飾之令欺誑<lb/>
　買者訓此所謂偽飾之禁<lb/>
<pb n="38b"/>
聽其小治小訟而斷之<lb/>
賈師各掌其次之貨賄之治辨其物而均平之展其成<lb/>
而奠其賈然後令市<hi>賈音古其賈音嫁奠音定</hi>
　注辨别也<lb/>
　　疏云辨其物而均平之與胥師同云展其成而奠<lb/>
　　其價與胥師異以其知物價故也訓凡言辨者皆<lb/>
　　謂辨其美惡成謂成其賣買物辨而後賣買可成<lb/>
　　價可定而著為市之令也展謂巡視之<lb/>
<pb n="39a"/>
凡天患禁貴儥者使有恒賈<lb/>
　注謂若貯米穀棺木而睹乆雨疫病者貴賣之<lb/>
　　疏云米穀棺木者以其天患無過凶荒札喪<lb/>
四時之珍異亦如之<lb/>
　注薦宗廟之物<lb/>
凡國之賣儥各帥其屬而嗣掌其月<lb/>
　注儥買也鄭司農云謂官有所斥令賣賈師帥其屬<lb/>
　更相代直月為官賣之<lb/>
<pb n="39b"/>
　　疏帥其屬者賈師之下有羣賈亦二肆則一人<lb/>
凡師役㑹同亦如之<lb/>
司虣掌憲市之禁令禁其鬬嚻者與其虣亂者出入相<lb/>
陵犯者以屬遊飲食于市者<hi>嚻五羔反又許驕反</hi>
　注以屬遊飲食羣飲食者<lb/>
若不可禁則搏而戮之<hi>搏音博</hi>
司稽掌巡市而察其犯禁者與其不物者而搏之<lb/>
　注不物衣服視占不與衆同及所操物不如品式<lb/>
<pb n="40a"/>
掌執市之盜賊以徇且刑之<hi>徇辭俊反</hi>
胥各掌其所治之政執鞭度而巡其前掌其坐作出入<lb/>
之禁令襲其不正者<lb/>
　注作起也坐起禁令當市而不得空守之屬訓坐作<lb/>
　出入不正蓋亦司稽所謂不物者歟<lb/>
凡有罪者撻戮而罰之<lb/>
　注罰之使出布<lb/>
　　疏此即㕓人罰布<lb/>
<pb n="40b"/>
肆長各掌其肆之政令陳其貨賄名相近者相逺也實<lb/>
相近者相爾也而平正之<lb/>
　注爾亦近也俱是物也使惡者逺善善自相近鄭司<lb/>
　農云謂若珠玉之屬俱名為珠玉而賈或百萬或數<lb/>
　萬别異令相逺使賈人不得雜亂以欺人訓相爾相<lb/>
　逺疑謂列肆蓋粗盬者與粗盬者為列精良者與精<lb/>
　良者為列不得以名相殽也<lb/>
斂其總布掌其戒禁<lb/>
<pb n="41a"/>
　注杜子春云總當為儳<lb/>
　　疏此肆長各主一肆故罰其無肆立持之布上㕓<lb/>
　　人掌依行肆者不得為無肆立持故後鄭破從租<lb/>
　　<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>之<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>訓胥師賈師掌禁偽除詐之事司虣司稽<lb/>
　　掌刑罰禁暴之事肆長掌陳肆辨物之事胥則胥<lb/>
　　師之役也肆長亦賈師之屬也司稽則司虣之貳<lb/>
　　也胥師掌禁偽除詐而亦兼刑罰之事賈師掌禁<lb/>
　　偽除詐而實主辨物之事此皆職事相因賈師掌<lb/>
<pb n="41b"/>
　　帥其屬而嗣掌其月屬蓋即肆長是也疏言賈師<lb/>
　　下有羣賈二肆則一人稽於經而無之肆長各掌<lb/>
　　一肆而云斂其總布則總布毎肆皆有之㕓人所<lb/>
　　斂者質布罰布是犯市法者之泉㕓布是市地之<lb/>
　　税總布蓋貨物之征謂之總者總總然聚意絘布<lb/>
　　古或作次蓋吏所治舎人置貨物于中則有税及<lb/>
　　得市遺物三日而舉者是為絘布耳胥師以下至<lb/>
　　肆長依序官以大小為先後不以事為序也<lb/>
<pb n="42a"/>
泉府掌以市之征布斂市之不售貨之滯于民用者以<lb/>
其賈買之物楬而書之以待不時而買者買者各從其<lb/>
抵都鄙從其主國人郊人從其有司然後予之<hi>楬音竭抵音帝廣韻音邸都禮反</hi>
　注鄭司農云物楬而書之書其賈也抵故賈也主别<lb/>
　治大夫也然後予之為封符信然後予之𤣥謂抵實<lb/>
　柢字柢本也本謂所屬吏主有司是也<lb/>
　　疏征布即㕓人絘布已下之布云主别治大夫者<lb/>
<pb n="42b"/>
　　公卿大夫常在王朝其都鄙則遣人治之若季氏<lb/>
　　費宰公山弗擾之輩訓抵謂本其姓氏里居在都<lb/>
　　鄙人則問其屬何主在郊在國之人則問是屬何<lb/>
　　鄉官<lb/>
凡賖者祭祀無過旬日䘮紀無過三月<lb/>
　　疏祭祀䘮紀事大故賖與民不取利<lb/>
凡民之貸者與其有司辨而授之以國服為之息<lb/>
　注有司其所屬吏也與之别其貸民之物定其賈以<lb/>
<pb n="43a"/>
　予之以國服為之息以其於國服事之税為息也於<lb/>
　國事受園㕓之田而貸萬泉者朞出息五百<lb/>
　　疏貸舉物生利與上文不同有司兼都鄙主凡言<lb/>
　　服者服事為名民之服事惟有出税載師云二十<lb/>
　　而一已下是也受園廛而貸萬泉者朞出息五百<lb/>
　　計當二十取一也近郊逺郊已下可推<lb/>
凡國事之財用取具焉嵗終則㑹其出入而納其餘<lb/>
　注納入也入餘於職幣訓家君子曰凡國之財用取<lb/>
<pb n="43b"/>
　具謂當需布者非國用盡取具於泉府也　出謂共<lb/>
　國用入謂市之征布及取息買者不須主及有司親<lb/>
　來但言其所屬何氏貸者則須與其有司辨而授之<lb/>
司門掌授管鍵以啓閉國門<hi>鍵其展反廣韻音件其輦切司農音蹇</hi>
　注鄭司農云鍵讀為蹇管謂籥也鍵為牡<lb/>
　　疏此王城十二門籥以啓門鍵以閉門訓凡鎖入<lb/>
　　者謂之鍵容者謂之閉闢者謂之籥<lb/>
㡬出入不物者正其貨賄凡財物犯禁者舉之<lb/>
<pb n="44a"/>
　注不物衣服視占不與衆同及所操物不如品式正<lb/>
　讀為征征税也訓犯禁即司市偽飾之禁<lb/>
以其財養死政之老與其孤<lb/>
　注財所謂門闗之委積也死政之老死國事者之父<lb/>
　母也孤其子<lb/>
祭祀之牛牲繫焉監門養之<lb/>
　注監門門徒<lb/>
　　疏若祭天地宗廟則使充人繫于牢芻之三月若<lb/>
<pb n="44b"/>
　　散祭祀則遣監門養之不必在牢三月也<lb/>
凡嵗時之門受其餘<lb/>
　注受祭門之餘<lb/>
　　疏嵗時之門謂四時祭門若月令秋祭門是祭廟<lb/>
　　門此國門除時祭外仍有為水祈禱故春秋大水<lb/>
　　有用牲于門之事<lb/>
凡四方之賓客造焉則以告<lb/>
　注告告于王而止客以俟逆<lb/>
<pb n="45a"/>
　　疏諸侯來朝覲至闗闗人告王至郊郊人告王至<lb/>
　　國門門人告王王得告皆遣人往迎<lb/>
司闗掌國貨之節以聨門市<lb/>
　注貨節謂商本所發司市之璽節也自外來者則按<lb/>
　其節而書其貨之多少通之國門國門通之司市自<lb/>
　内出者司市為之璽節通之國門國門通之闗門參<lb/>
　相聨以檢猾商<lb/>
　　疏案其節而書貨之多少者謂過所文書若下文<lb/>
<pb n="45b"/>
　　節傳至闗至門皆别冩一通入闗入門皆案勘而<lb/>
　　過<lb/>
司貨賄之出入者掌其治禁與其征㕓<lb/>
　注征㕓者貨賄之税與所止邸舎也闗下亦有邸客<lb/>
　舎其出布如市之㕓<lb/>
凡貨不出于闗者舉其貨罰其人<lb/>
　注不出於闗謂從私道出辟税者則没其財而撻其<lb/>
　人<lb/>
<pb n="46a"/>
凡所達貨賄者則以節傳出之<hi>傳張戀反</hi>
　注商或取貨於民間無璽節者至闗闗為之璽節及<lb/>
　傳出之其有璽節亦為之傳傳如今移過所文書<lb/>
國凶札則無闗門之征猶㡬<hi>札側八反又音截</hi>
　注凶謂凶年饑荒札謂疾疫死亡越人謂死為札<lb/>
　　疏上司門不言無征故於闗并言也<lb/>
凡四方之賓客敂闗則為之告<hi>敂音叩玉篇或作扣廣韻音苟古厚切</hi>
　注謂朝聘者也敂闗猶謁闗人也<lb/>
<pb n="46b"/>
有外内之送令則以節傳出内之<lb/>
　注有送令謂奉貢獻及文書以常事往來環人之職<lb/>
　所送迎通賓客至闗則為之節與傳以通之<lb/>
　　疏外之送令謂從侯國而入内之送令謂從王國<lb/>
　　而出訓外内送令已自有節故環人送迎賓客亦<lb/>
　　有路節但過闗則司闗又換節與之<lb/>
　<lb/>
　周禮纂訓卷七<lb/>
</p>
<p>
</p>
  </div>
</body>
</text>
</TEI>
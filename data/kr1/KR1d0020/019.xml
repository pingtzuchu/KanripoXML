<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮纂訓巻十九</head> <lb/>
    <p>
<pb n="1a"/>
欽定四庫全書<lb/>
　周禮纂訓巻十九<lb/>
　　　　　　　　　　　　安溪李鍾倫撰<lb/>
　秋官司冦第五<lb/>
惟王建國辨方正位體國經野設官分職以為民極乃<lb/>
立秋官司冦使帥其屬而掌邦禁以佐王刑邦國<lb/>
刑官之屬大司冦卿一人小司冦中大夫二人士師下<lb/>
大夫四人鄉士上士八人中士十有六人旅下士三十<lb/>
<pb n="1b"/>
有二人府六人史十有二人胥十有二人徒百有二十<lb/>
人<lb/>
遂士中士十有二人府六人史有十二人胥十有二人<lb/>
徒百有二十人<lb/>
縣士中士三十有二人府八人史十有六人胥十有六<lb/>
人徒百有六十人<lb/>
方士中士十有六人府八人史十有六人胥十有六人<lb/>
徒百有六十人<lb/>
<pb n="2a"/>
訝士中士八人府四人史八人胥八人徒八十人<hi>訝五嫁反</hi>
朝士中士六人府三人史六人胥六人徒六十人<lb/>
司民中士六人府三人史六人胥三人徒三十人<lb/>
司刑中士二人府一人史二人胥二人徒二十人<lb/>
司刺下士二人府一人史二人徒四人<hi>刺七賜反</hi>
司約下士二人府一人史二人徒四人<lb/>
司盟下士二人府一人史二人徒四人<lb/>
職金上士二人下士四人府二人史四人胥八人徒八<lb/>
<pb n="2b"/>
十人<lb/>
司厲下士二人史一人徒十有二人<lb/>
犬人下士二人府一人史二人賈四人徒十六人<lb/>
司圜中士六人下士十有二人府三人史六人胥十有<lb/>
六人徒百有六十人<lb/>
掌囚下士十有二人府六人史十有二人徒百有二十<lb/>
人<lb/>
掌戮下士二人史一人徒十有二人<lb/>
<pb n="3a"/>
司𨽻中士二人下士十有二人府五人史十人胥二十<lb/>
人徒二百人<lb/>
罪𨽻百有二十人<lb/>
蠻𨽻百有二十人<lb/>
閩𨽻百有二十人<lb/>
夷𨽻百有二十人<lb/>
貉𨽻百有二十人<hi>貉音陌</hi>
布憲中士二人下士四人府二人史四人胥四人徒四<lb/>
<pb n="3b"/>
十人<lb/>
禁殺戮下士二人史一人徒十有二人<lb/>
禁暴氏下士六人史三人胥六人徒六十人<lb/>
野廬氏下士六人胥十有二人徒百有二十人<lb/>
蜡氏下士四人徒四十人<hi>蜡音覰七慮切</hi>
雍氏下士二人徒八人<lb/>
萍氏下士二人徒八人<hi>萍音平廣韻音瓶薄經切</hi>
司寤氏下士二人徒八人<lb/>
<pb n="4a"/>
司烜氏下士六人徒十有二人<hi>烜音燬許委切又况晚切</hi>
條狼氏下士六人胥六人徒六十人<hi>條音滌徒歴反</hi>
修閭氏下士二人史一人徒十有二人<lb/>
㝠氏下士二人徒八人<hi>冥如字又莫歴反</hi>
庶氏下士一人徒四人<hi>庶音煮又章預反</hi>
穴氏下士一人徒四人<lb/>
翨氏下士二人徒八人<hi>翨音翅失豉反</hi>
柞氏下士八人徒二十人<hi>柞音昨在各切又音作</hi>
<pb n="4b"/>
薙氏下士二人徒二十人<hi>薙或作雉同音替他計切又音雉</hi>
硩蔟氏下士一人徒二人<hi>硩音摘他歴反蔟蒼獨反</hi>
翦氏下士一人徒二人<lb/>
赤犮氏下士一人徒二人<hi>犮音拔</hi>
蟈氏下士一人徒二人<hi>蟈音國廣韻音馘古獲切</hi>
壺涿氏下士一人徒二人<lb/>
庭氏下士一人徒二人<lb/>
銜枚氏下士二人徒八人<lb/>
<pb n="5a"/>
伊耆氏下士一人徒二人<lb/>
大行人中大夫二人小行人下大夫四人司儀上士八<lb/>
人中士十有六人行夫下士三十有二人府四人史八<lb/>
人胥八人徒八十人<lb/>
環人中士四人史四人胥四人徒四十人<lb/>
象胥每翟上士一人中士二人下士八人徒二十人<lb/>
掌客上士二人下士四人府一人史二人胥二人徒二<lb/>
十人<lb/>
<pb n="5b"/>
掌訝中士八人府二人史四人胥四人徒四十人<lb/>
掌交中士八人府二人史四人徒三十有二人<lb/>
掌察四方中士八人史四人徒十有六人<lb/>
掌貨賄下士十有六人史四人徒三十有二人<lb/>
朝大夫每國上士二人下士四人府一人史二人庶子<lb/>
八人徒一十人<lb/>
都則中士一人下士二人府一人史二人庶子四人徒<lb/>
八十人<lb/>
<pb n="6a"/>
都士中士二人下士四人府二人史四人胥四人徒四<lb/>
十人家士亦如之<lb/>
大司冦之職掌建邦之三典以佐王刑邦國詰四方<hi>詰起吉反</hi>
　注典法也詰謹也<lb/>
一曰刑新國用輕典<lb/>
　注新國者新辟地立君之國用輕典者為其民未習<lb/>
　於敎<lb/>
<pb n="6b"/>
　　疏趙商問族師法八閭為聨使之相保相受刑罰<lb/>
　　慶賞相及在康誥曰父子兄弟罪不相及不知書<lb/>
　　禮異同如何答曰族師法乃周公制禮使民相拱<lb/>
　　勅康誥時新誅三監天下未定務在尚寛故也若<lb/>
　　然天下未定即是新國用輕典之義也<lb/>
二曰刑平國用中典<lb/>
　注平國承平守成之國也用中典者常行之法<lb/>
三曰刑亂國用重典<lb/>
<pb n="7a"/>
　注亂國篡逆之國以其化惡伐滅之<lb/>
以五刑糾萬民<lb/>
　注刑亦法也<lb/>
　　疏此五刑與墨劓之等别或一刑之中而含五或<lb/>
　　此五刑全不入五刑者<lb/>
一曰野刑上功糾力<lb/>
　注功農功力勤力<lb/>
二曰軍刑上命糾守<lb/>
<pb n="7b"/>
　注命將命也守不失部伍<lb/>
三曰鄉刑上徳糾孝<lb/>
　注徳六徳也善父母為孝<lb/>
四曰官刑上能糾職<lb/>
　注能能其事也職職事修理<lb/>
五曰國刑上愿糾暴<hi>愿音願劉又音原暴註作恭</hi>
　注愿慤慎也暴當為恭字之誤訓凡此五者蓋皆麗<lb/>
　於五刑者也故諸官之中多有云附于刑者歸于士<lb/>
<pb n="8a"/>
　是也明未附于刑者當官薄罰之也鄉刑即大司徒<lb/>
　所未鄉之八刑官刑與太宰八法中官刑有異國刑<lb/>
　即司市所謂以刑罰禁暴而去盗故曰糾暴也不曰<lb/>
　市刑而曰國刑何也惟市在國中若其餘居民在國<lb/>
　中者當從鄉刑之條刑不上大夫其言官刑何也葢<lb/>
　此所謂官刑乃施之於在官者府史胥徒之屬故上<lb/>
　云糾萬民明非官長也野刑軍刑鄉刑外事也官刑<lb/>
　國刑内事也<lb/>
<pb n="8b"/>
以圜土聚敎罷民<hi>罷音皮</hi>
　注圜土獄城也聚罷民其中困苦以敎之為善也民<lb/>
　不愍作勞有似於罷<lb/>
凡害人者寘之圜土而施職事焉以明刑恥之<hi>寘之豉反又音示</hi>
　注害人謂為邪惡已有過失麗於法者以其不故犯<lb/>
　法寘之圜土繫敎之施職事以所能役使之明刑書<lb/>
　其罪惡於大方版著其背<lb/>
<pb n="9a"/>
　　疏按司救云凡民之有衺惡者三罰而士加明刑<lb/>
　　恥諸嘉石役諸司空即此下文者是也此謂過輕<lb/>
　　直坐嘉石不入圜土也彼又云其有過失者三罰<lb/>
　　而歸于圜土此謂罪重不坐嘉石徑入圜土其晝<lb/>
　　日亦役諸司空夜乃入圜土也<lb/>
其能改者反于中國不齒三年其不能改而出圜土者<lb/>
殺<lb/>
　注反於中國謂舍之還於故鄉里也司圜職曰上罪<lb/>
<pb n="9b"/>
　三年而舍中罪二年而舍下罪一年而舍不齒者不<lb/>
　得以年次列于平民出謂逃亾<lb/>
以兩造禁民訟入束矢於朝然後聽之<hi>造七報反</hi>
　注訟謂以財貨相告者造至也使訟者兩至既兩至<lb/>
　使入束矢乃治之也不至不入束矢則是自服不直<lb/>
　者也必入矢者取其直也古者一弓百矢束矢其百<lb/>
　个與<lb/>
　　疏此與下所言禁者謂令先入此物不實則沒入<lb/>
<pb n="10a"/>
　　官若不入則是自服不直禁民省事之法也<lb/>
以兩劑禁民獄入鈞金三日乃致于朝然後聽之<hi>劑子隨反</hi>
　注獄謂相告以罪名者劑今券書也使獄者各齎券<lb/>
　書既兩券書使入鈞金又三日乃治之重刑也不劵<lb/>
　書不入金則是自服不直者也必入金者取其堅也<lb/>
　三十斤曰鈞<lb/>
　　疏劑券書者謂獄訟之要辭<lb/>
以嘉石平罷民<lb/>
<pb n="10b"/>
　注嘉石文石也𣗳之外朝門左平成也成之使善<lb/>
凡萬民之有罪過而未麗於法而害於州里者桎梏而<lb/>
坐諸嘉石役諸司空重罪旬有三日坐期役其次九日<lb/>
坐九月役其次七日坐七月役其次五日坐五月役其<lb/>
下罪三日坐三月役使州里任之則宥而舍之<hi>桎音質梏古毒反</hi>
　注木在足曰桎在手曰梏<lb/>
　　疏未麗於法對入圜土為法<lb/>
<pb n="11a"/>
以肺石達窮民<hi>肺芳廢反</hi>
　注肺石赤石也<lb/>
凡逺近<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>獨老㓜之欲有復於上而其長弗達者立於<lb/>
肺石三日士聽其辭以告於上而罪其長<hi>
                        <graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>其營反長丁丈反上時掌反</hi>
　注無兄弟曰<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>無子孫曰獨復猶報也上謂王與六<lb/>
　卿也長謂諸侯若鄉遂大夫<lb/>
正月之吉始和布刑于邦國都鄙乃縣刑象之法于象<lb/>
<pb n="11b"/>
魏使萬民觀刑象挾日而斂之<hi>縣音𤣥</hi>
　注布刑布五刑於天下<lb/>
凡邦之大盟約涖其盟書而登之于天府大史内史司<lb/>
㑹及六官皆受其貳而藏之<lb/>
　　疏大盟約謂王與諸侯因大㑹同而與盟訓大史<lb/>
　　内史司㑹之職皆掌典籍者故受其貳<lb/>
凡諸侯之獄訟以邦典定之<lb/>
　注邦典六典也以六典待邦國之治<lb/>
<pb n="12a"/>
凡卿大夫之獄訟以邦法斷之<hi>斷丁亂反</hi>
　注邦法八法也以八法待官府之治<lb/>
凡庶民之獄訟以邦成弊之<hi>弊必世反</hi>
　注邦成八成也以官成待萬民之治弊之㫁其獄訟<lb/>
　也訓一曰邦典司冦之三典也邦法所謂以八辟麗<lb/>
　邦法附刑罰邦成士師之八成亦通<lb/>
大祭祀奉犬牲<lb/>
　　疏犬屬西方金故司冦奉進之<lb/>
<pb n="12b"/>
若禋祀五帝則戒之日涖誓百官戒于百族<lb/>
　注戒之日卜之日也百族謂府史以下也郊特牲曰<lb/>
　獻命庫門之内戒百官也大廟之命戒百姓也<lb/>
　　疏百官則大司冦臨他官誓之百族則大司冦親<lb/>
　　自戒之若然大宰掌百官之誓戒戒則親為之誓<lb/>
　　亦是使餘小官誓之以司冦不得涖大宰也引郊<lb/>
　　特牲者欲見此百族是府史以下彼百姓是王之<lb/>
　　親故入廟門乃戒之知百族非百姓者以其王之<lb/>
<pb n="13a"/>
　　百姓亦同大宰戒之<lb/>
及納亨前王祭之日亦如之<hi>亨普庚反</hi>
　注納亨致牲<lb/>
　　疏納亨致牲者謂將祭之辰<lb/>
奉其明水火<lb/>
　注明水火所取於日月者<lb/>
　　疏水以配鬱鬯與五齊火以給㸑亨也<lb/>
凡朝覲㑹同前王大喪亦如之<lb/>
<pb n="13b"/>
　注大喪所前或嗣王<lb/>
　　疏言或者大喪中兼王喪及后世子若是后世子<lb/>
　　則王為正王也<lb/>
大軍旅涖戮于社<lb/>
　注社謂社主在軍者也<lb/>
凡邦之大事使其屬蹕<hi>蹕本亦作䟆音畢</hi>
　注屬士師以下也訓司冦佐王刑邦國首言輕重三<lb/>
　典所以權衡用法之本次言内外五刑所以通舉用<lb/>
<pb n="14a"/>
　刑之要此皆麗於刑罰者也欲其不致於刑也則有<lb/>
　圜土以收敎之又不欲輕用其刑也則有兩造兩劑<lb/>
　以禁止之乃罪復未至於圜土者又有嘉石以佐其<lb/>
　闕匡直輔翼之道有不至焉者乎且力有不能具鈞<lb/>
　金束矢者又有肺石以達其窮<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>老幼之情有不通<lb/>
　焉者乎聖人之言畧舉綱維而斟酌變通之道哀矜<lb/>
　惻怛之思靡不具見焉矣正月以上乃條列治法正<lb/>
　月以下乃施行治法又或有與他官共事者亦俱在<lb/>
<pb n="14b"/>
　正月之下惟當官獨任者乃俱列於上此經之凡例<lb/>
　也<lb/>
小司冦之職掌外朝之政以致萬民而詢焉一曰詢國<lb/>
危二曰詢國遷三曰詢立君<lb/>
　注外朝在雉門之外國危謂有兵冦之難國遷謂徙<lb/>
　都改邑立君謂無冢適選于庶也<lb/>
　　疏云立君謂無冢適者冢適雙言后所生最長者為<lb/>
　　冢次冢為適無冢立適又無適乃立庶也訓案下<lb/>
<pb n="15a"/>
　　文兼有羣吏此獨云萬民者羣吏在朝是常萬民<lb/>
　　則惟大事及訊疑獄乃致之故特言也<lb/>
其位王南鄉三公及州長百姓北面羣臣西面羣吏東<lb/>
面<hi>鄉許亮反</hi>
　注羣臣卿大夫士也羣吏府史也其孤不見者孤從<lb/>
　羣臣卿大夫在公後<lb/>
　　疏此孤位與射人及司士異射人司士職文孤位<lb/>
　　皆西方東面北上今此則在東方也訓案此所謂<lb/>
<pb n="15b"/>
　　三公即二鄉而公一人者也言州長不言鄉大夫<lb/>
　　者葢鄉大夫乃卿為之尊不可同州長等居三公<lb/>
　　後當與羣臣為列共居西面故朝士職孤卿大夫<lb/>
　　位在左其中或有鄉大夫在與三公在周官無位<lb/>
　　注疏謂二鄉一人者乃致仕之三公愚謂不然既<lb/>
　　已致仕豈得復掌六卿蓋三公在王朝掌六鄉其<lb/>
　　采邑當别使吏治之耳<lb/>
小司冦擯以叙進而問焉以衆輔志而弊謀<hi>擯兵刃反</hi>
<pb n="16a"/>
　注擯謂揖之使前也<lb/>
　　疏以敘進謂先公卿以次而下訓按志王之志也<lb/>
　　書曰謀及乃心<lb/>
以五刑聽萬民之獄訟附于刑用情訊之至于旬乃弊<lb/>
之讀書則用法<hi>訊音信</hi>
　注附猶著也訊言也用情理言之冀有可以出之者<lb/>
　十日乃㫁之鄭司農云讀書則用法如今時讀鞫已<lb/>
　乃論之<lb/>
<pb n="16b"/>
　　疏鞫謂劾囚之要辭行刑之時讀已乃論其罪也<lb/>
　　訓按用情訊之謂罪雖已附於刑而容有隐情未<lb/>
　　盡謂迫於不得已陷于不知與為親受汙之類王<lb/>
　　制所謂原父子之親立君臣之義以權之意論輕<lb/>
　　重慎測淺深是也此乃法外之意推求至于旬日<lb/>
　　而無可原然後斷罪讀書用法明不以意為輕重<lb/>
　　王制所謂郵罰麗于事也一以見原情而不専於<lb/>
　　法一以見執法而無所於私<lb/>
<pb n="17a"/>
凡命夫命婦不躬坐獄訟<lb/>
　注不躬坐必使其屬若子弟也䘮服𫝊曰命夫者其<lb/>
　男子之為大夫者命婦者其婦人之為大夫妻者<lb/>
　　疏坐者古者取囚要辭皆對坐訓按訊獄之時又<lb/>
　　有不躬坐者用法之時又有不即市者所以優異<lb/>
　　尊親<lb/>
凡王之同族有罪不即市<lb/>
　注鄭司農云刑諸甸師氏<lb/>
<pb n="17b"/>
以五聲聽獄訟求民情<lb/>
　　疏按吕刑惟貎有稽在獄定之後則此五聽亦在<lb/>
　　要辭定訖恐其濫失更以五聽觀之訓按五聽以<lb/>
　　聲為主何也聽者聽其辭其餘色氣皆因詞而察<lb/>
　　之故主扵聲也疏謂獄定之後乃有五聽恐未必<lb/>
　　然經云求民情又其中有辭聽之文若未聽其詞<lb/>
　　民情未得獄何由定乎愚謂上文五刑一節是綱<lb/>
　　此五聽即所謂聽之而附于刑之法也<lb/>
<pb n="18a"/>
一曰辭聽<lb/>
　注觀其出言不直則煩<lb/>
二曰色聽<lb/>
　注觀其顔色不直則赧然<lb/>
三曰氣聽<lb/>
　注觀其氣息不直則喘<lb/>
四曰耳聽<lb/>
　注觀其聽聆不直則惑<lb/>
<pb n="18b"/>
五曰目聽<lb/>
　注觀其眸子不直則眊然訓聽言之道先斷其理次<lb/>
　觀其色次候其氣次察其神詞者理之𤼵也耳目者<lb/>
　神之官也先審其辭而理已得十四五矣參之色氣<lb/>
　與神人焉廋哉色動而易見氣又次之神又次之也<lb/>
以八辟麗邦法附刑罰<lb/>
　注辟法也麗附也猶著也<lb/>
　　疏按曲禮云刑不上大夫鄭注云其犯法則在八<lb/>
<pb n="19a"/>
　　議輕重不在刑書若然此八辟不在刑書若有罪<lb/>
　　當議議得其罪乃附邦法而附于刑罰也訓按麗<lb/>
　　與附互相解邦法刑書也八者人有犯罪則以刑<lb/>
　　書相依倣論罪而後附于刑罰八辟之刑罰或各<lb/>
　　降於刑書與<lb/>
一曰議親之辟<lb/>
　注鄭司農云若今時宗室有罪先請是也<lb/>
二曰議故之辟<lb/>
<pb n="19b"/>
　注故謂舊知也<lb/>
三曰議賢之辟<lb/>
　注賢謂有徳行者<lb/>
四曰議能之辟<lb/>
　注能謂有道藝者<lb/>
五曰議功之辟<lb/>
　注謂有大勲力立功者<lb/>
六曰議貴之辟<lb/>
<pb n="20a"/>
　注鄭司農云若今時吏墨綬有罪先請是也<lb/>
七曰議勤之辟<lb/>
　注謂憔悴以事國<lb/>
八曰議賔之辟<lb/>
　注謂所不臣者三恪二代之後與訓愚謂賔謂賔旅<lb/>
　以其為賔未嫺法禁輕之八者之序與冢宰八統之<lb/>
　序正同親親賢賢庸勲敬貴此周家之治勤者功之<lb/>
　屬也賔者貴之屬也<lb/>
<pb n="20b"/>
以三刺斷庶民獄訟之中<lb/>
　注中謂罪正所定<lb/>
一曰訊羣臣二曰訊羣吏三曰訊萬民<lb/>
　注刺殺也三訊罪定則殺之訊言也<lb/>
聽民之所刺宥以施上服下服之刑<lb/>
　注宥寛也民言殺殺之言寛寛之上服劓墨也下服<lb/>
　宫刖也<lb/>
　　疏凡行刺必先以物規之如衣服乃施行故言服<lb/>
<pb n="21a"/>
　　也<lb/>
及大比登民數自生齒以上登于天府<hi>比毗志反</hi>
　注大比三年大數民之衆寡也人生齒而體備男八<lb/>
　月而生齒女七月而生齒<lb/>
内史司㑹冢宰貳之以制國用<lb/>
　注人數定而九賦可知國用乃可制耳訓按生齒繁<lb/>
　則授田多而國用益<lb/>
小祭祀奉犬牲凡禋祀五帝實鑊水納亨亦如之<hi>鑊戸郭反</hi>
<pb n="21b"/>
　注納亨致牲也其時鑊水當以洗解牲體肉<lb/>
　　疏鄭知實鑊水為洗解牲肉者以下云納亨亦如<lb/>
　　之是實鑊水亨煮肉故知此是洗肉也<lb/>
大賔客前王而辟<hi>辟婢亦反劉符益反一音匹亦反沈音避</hi>
　　疏下士師云諸侯為賔帥其屬蹕于王宫饗燕時<lb/>
　　此小司冦為王辟亦謂於宫中饗燕在寢及廟時<lb/>
　　也<lb/>
后世子之喪亦如之<lb/>
<pb n="22a"/>
　　疏謂后世子之喪當朝廟時王出入亦辟也<lb/>
小師涖戮<lb/>
　注小師王不自出之師<lb/>
凡大國之事使其屬蹕<lb/>
　注屬士師以下<lb/>
孟冬祀司民獻民數於王王拜受之以圖國用而進退<lb/>
之<lb/>
　注司民星名軒轅角也進退猶損益也國用民衆則<lb/>
<pb n="22b"/>
　益民寡則損<lb/>
　　疏前文大比登民數據三年而言此則據年年民<lb/>
　　數皆有増減<lb/>
嵗終則令羣士計獄弊訟登中于天府<lb/>
　注上其所斷獄訟之數<lb/>
正嵗帥其屬而觀刑象令以木鐸曰不用法者國有常<lb/>
刑令羣士乃宣布于四方憲刑禁<lb/>
　注憲表也謂縣之也刑禁士師之五禁<lb/>
<pb n="23a"/>
乃命其屬入㑹乃致事<lb/>
　注得其屬之計乃令致之於王訓按詢國大事之典<lb/>
　在小司寇者以其掌外朝之政詢衆庶在外朝故也<lb/>
　詢國大事是重典故在職首下文以五刑聽萬民之<lb/>
　獄訟一節是綱以五聲求民情即聽其獄訟而附于<lb/>
　刑也以八辟麗邦法即由命夫命婦與王之同族而類推<lb/>
　之也聽民之刺宥以施刑罰則又是未定之疑獄而<lb/>
　於五聽之外復有此博謀之事也<lb/>
<pb n="23b"/>
士師之職掌國之五禁之法以左右刑罰一曰宫禁二<lb/>
曰官禁三曰國禁四曰野禁五曰軍禁皆以木鐸徇之<lb/>
于朝書而縣于門閭<hi>徇以俊反縣音𤣥</hi>
　注左右助也助刑罰者助其禁民為非也宫王宫也<lb/>
　官官府也國城中也古之禁書亾矣今宫門有符籍<lb/>
　官府有無故擅入城門有離載下帷野有田律軍有<lb/>
　嚻讙夜行之禁其觕可言者訓按此即大司冦五刑<lb/>
　之禁五刑自外而内五禁自内而外五刑無宫中之<lb/>
<pb n="24a"/>
　刑以王宫在内司冦不得施刑五禁無鄉禁者蓋國<lb/>
　禁中可包鄉禁也<lb/>
以五戒先後刑罰毋使罪麗于民一曰誓用之于軍旅<lb/>
二曰誥用之于㑹同三曰禁用諸田役四曰糾用諸國<lb/>
中五曰憲用諸都鄙<lb/>
　注先後猶左右也誓誥所見於書是也禁則軍禮曰<lb/>
　無干車無自後射此其類也糾憲未有聞焉訓按禁<lb/>
　者條列其事戒者則有文敎之施五者葢以事之大<lb/>
<pb n="24b"/>
　小為先後國中曰糾蓋即大司冦五刑糾萬民之事<lb/>
　故五刑中無及都鄙以外事者是其國中之事也憲<lb/>
　即布憲所掌但布憲中兼有邦國此云都鄙者都鄙<lb/>
　亦國屬也國中近故可用糾察都鄙以外縣其告令<lb/>
　而已<lb/>
掌鄉合州黨族閭比之聨與其民人之什伍使之相安<lb/>
相受以比追胥之事以施刑罰慶賞<lb/>
　注鄉合鄉所合也<lb/>
<pb n="25a"/>
　　疏州黨族閭比之聨即是鄉合之事五人為伍二<lb/>
　　伍為什據追胥之時相受謂相受寄托以施刑罰<lb/>
　　慶賞者使鄰伍相及也訓愚按追胥字義蓋追盗<lb/>
　　之胥役也州黨族閭比之聨是家與家相合也民<lb/>
　　人之什伍是人與人相合也無事則家相合而使<lb/>
　　之相安相受焉族師聨法是也有事則人相合而<lb/>
　　比追胥之事焉小司徒伍兩之法是也刑罰慶賞<lb/>
　　則通承二義也<lb/>
<pb n="25b"/>
掌官中之政令<lb/>
　注大司冦之官府中也<lb/>
察獄訟之辭以詔司冦斷獄弊訟致邦令<lb/>
　注致邦令者以法報之<lb/>
掌士之八成<lb/>
　注八成者行事有八篇<lb/>
一曰邦汋<hi>汋上灼反廣韻音妁市若切</hi>
　注汋讀如酌酒尊中之酌謂斟酌盗取國家密事若<lb/>
<pb n="26a"/>
　今時刺探尚書事訓或曰汋説文云激水聲也邦汋<lb/>
　謂因兵役凶荒激民為亂<lb/>
二曰邦賊<lb/>
　注為逆亂者<lb/>
三曰邦諜<hi>諜音牒</hi>
　注為異國反間<lb/>
四曰犯邦令<lb/>
　注干冒王敎令<lb/>
<pb n="26b"/>
五曰撟邦令<hi>撟音矯</hi>
　注稱詐以有為者<lb/>
六曰為邦盗<lb/>
　注竊取國之寶藏<lb/>
七曰為邦朋<lb/>
　注朋黨相阿使政不平<lb/>
八曰為邦誣<lb/>
　注誣㒺使事失實訓按此謂之成者成而不變犯者<lb/>
<pb n="27a"/>
　無赦即王制四誅不以聽之條是也邦汋邦賊邦諜<lb/>
　背叛不軌罪最重犯邦令撟邦令是公行為惡者故<lb/>
　次之撟邦令如亂名改作撟如言矯枉變更之謂為<lb/>
　邦盗邦朋邦誣是狡獪為惡者又次之皆不待聽而<lb/>
　誅者也邦誣者即王制所謂假於鬼神卜筮以疑衆<lb/>
　是也<lb/>
若邦凶荒則以荒辯之法治之<lb/>
　注辯當為貶饑荒則刑罰國事有所貶損朝士職曰<lb/>
<pb n="27b"/>
　若邦凶荒札喪冦戎之故則令邦國都家縣鄙慮刑<lb/>
　貶訓按荒貶之法者當移民通財糾守緩刑時所施<lb/>
　之刑罰也恐民因弛寛而致亂故亦設法以弭之但<lb/>
　小貶而已<lb/>
令移民通財糾守緩刑<lb/>
　注移民就賤救困也通財補不足也糾守備盗賊也<lb/>
　緩刑舒民心也<lb/>
凡以財獄訟者正之以傅别約劑<hi>傅音附約於妙反又如字</hi>
<pb n="28a"/>
　注傅别中别手書也約劑各所持券也<lb/>
若祭勝國之社稷則為之尸<lb/>
　注以刑官為尸畧之也<lb/>
王燕出入則前驅而辟<lb/>
　注燕出入謂宫苑皆是<lb/>
祀五帝則沃尸及王盥洎鑊水<hi>洎其器反或音冀廣韻又音□</hi>
　注洎謂増其沃汁<lb/>
　　疏按特牲少牢尸尊不就洗入門北面則以盤匜<lb/>
<pb n="28b"/>
　　盥手王盥謂將獻尸時洎鑊水鑊在門外之東亨<lb/>
　　實鑊水此官増之示敬而已此直言祀五帝其餘<lb/>
　　祭祀則小祝職云大祭祀沃尸盥小臣職云大祭<lb/>
　　祀朝覲沃王盥是也鬱人凡祼事沃盥惟在宗廟<lb/>
　　為祼時<lb/>
凡刉珥則奉大牲<hi>刉音機劉音竒珥而志反註衈同</hi>
　注珥讀為衈刉衈釁禮之事用牲毛者曰刉羽者曰<lb/>
　珥<lb/>
<pb n="29a"/>
諸侯為賔則帥其屬而蹕于王宫<lb/>
　注謂諸侯來朝若燕饗時<lb/>
　　疏其屬謂當官上士已下經云蹕于王宫饗在廟<lb/>
　　燕在寢言于王宫故知燕饗時也<lb/>
大喪亦如之<lb/>
　　疏大喪在宫中蹕者謂朝廟<lb/>
大師帥其屬而禁逆軍旅者與犯師禁者而戮之<lb/>
　注逆軍旅反將命也犯師禁干行陣也<lb/>
<pb n="29b"/>
嵗終則令正要㑹正嵗帥其屬而憲禁令于國及郊野<lb/>
　　訓禁戒所以使民不至於刑罰故在職守鄉合之<lb/>
　　法皆施於未刑罰之先亦禁戒之屬也故次之官<lb/>
　　中政令即大司寇小司寇所陳是也上文已見不<lb/>
　　必重言總曰政令而已掌政令而察獄訟之辭以<lb/>
　　佐助輕重斷獄此則刑罰之條也故又次之八成<lb/>
　　獄之不待聽者也故又次之大抵經文次第綱領<lb/>
　　在前條目在後職要者在前職詳者在後至於司<lb/>
<pb n="30a"/>
　　寇之官則又儆戒禁令之屬居前而刑殺戮辱之<lb/>
　　事居後荒貶之法則又非常時所施故最後也<lb/>
鄉士掌國中<lb/>
　注國中距王城百里内也六鄉之獄在國中<lb/>
各掌其鄉之民數而糾戒之<lb/>
　注鄉士八人言各者四人而分主三鄉<lb/>
　　疏言各則有部分故以四人分主三鄉解之<lb/>
聽其獄訟察其辭辨其獄訟異其死刑之罪而要之旬<lb/>
<pb n="30b"/>
而職聽于朝<lb/>
　注辯異謂殊其文書也要之為其罪法之要辭如今<lb/>
　劾矣十日乃以職事治之於外朝容其自反覆<lb/>
　　疏辯其獄訟獄謂争罪訟謂争財文書有異死刑<lb/>
　　之罪者死與四刑文書亦異也注云容其自反覆<lb/>
　　者恐囚虚承其罪十日不飜即是其實然後向外<lb/>
　　朝對衆更詢乃與之罪<lb/>
司寇聽之斷其獄弊其訟于朝羣士司刑皆在各麗其<lb/>
<pb n="31a"/>
法以議獄訟<lb/>
　注各麗其法者各依其罪不得濫出濫入<lb/>
獄訟成士師受中協日刑殺肆之三日<lb/>
　注受中謂受獄訟之成也士師既受獄訟之成鄉士<lb/>
　則擇可刑殺之日至其時而往涖之尸之三日乃反<lb/>
　也<lb/>
　　疏肆之三日據死者言其四刑之類行訖即放不<lb/>
　　須肆之其肆之也大夫於朝士扵市鄭云鄉士擇<lb/>
<pb n="31b"/>
　　可刑殺之日而往涖之者士師總攝諸士但士師<lb/>
　　受中所刑殺者則鄉士遂士等各自往涖之訓按<lb/>
　　各麗其法謂之各者當刑當殺各異也協日刑殺<lb/>
　　亦是或刑或殺肆之三日乃専指殺<lb/>
若欲免之則王㑹其期<lb/>
　注免猶赦也期謂鄉士職聽于朝司冦聽之日王欲<lb/>
　赦之則用此時親往議之訓按欲免之屬盖所謂議<lb/>
　親議貴者是也<lb/>
<pb n="32a"/>
大祭祀大喪紀大軍旅大賔客則各掌其鄉之禁令帥<lb/>
其屬夾道而蹕<hi>夾古洽反</hi>
　注屬中士以下<lb/>
　　疏大祭祀若祭天及迎氣皆於郊此四者並過六<lb/>
　　鄉路故掌其禁令而蹕也<lb/>
三公若有邦事則為之前驅而辟其喪亦如之<hi>為于偽反遂士縣士訝士職同</hi>
　　疏其喪亦如之謂公卿大夫之喪死於此者<lb/>
<pb n="32b"/>
凡國有大事則戮其犯命者<lb/>
　　疏大事謂征伐田獵之事故有犯命刑戮之事也<lb/>
遂士掌四郊<lb/>
　注謂距王城百里以外至二百里言掌四郊者六遂<lb/>
　之獄在四郊<lb/>
各掌其遂之民數而糾其戒令<lb/>
　注遂士十二人言各者二人而分主一遂<lb/>
聽其獄訟察其辭辨其獄訟異其死刑之罪而要之二<lb/>
<pb n="33a"/>
旬而職聽于朝司冦聽之斷其獄弊其訟于朝羣士司<lb/>
刑皆在各麗其法以議獄訟獄訟成士師受中協日就<lb/>
郊而刑殺各於其遂肆之三日<lb/>
　注言各於其遂者四郊六遂遂處不同<lb/>
若欲免之則王令三公㑹其期<lb/>
　訓按命三公六卿者王不得逐期身親故使公卿分<lb/>
　勞<lb/>
若邦有大事聚衆庶則各掌其遂之禁令帥其屬而蹕<lb/>
<pb n="33b"/>
　　疏此在四郊之外無祭祀喪紀惟有軍旅賔客田<lb/>
　　役有聚衆庶之事故總云大事聚衆庶也<lb/>
六卿若有邦事則為之前驅而辟其喪亦如之凡郊有<lb/>
大事則戮其犯命者<lb/>
縣士掌野<lb/>
　注距王城二百里以外至三百里曰野三百里以外<lb/>
　至四百里曰縣四百里以外至五百里曰都都縣野<lb/>
　之地其邑非王子弟公卿大夫之采地則皆公邑也<lb/>
<pb n="34a"/>
　謂之縣縣士掌其獄焉言掌野者郊外曰野大總言<lb/>
　之也獄居近野之縣獄在二百里上縣之縣獄在三<lb/>
　百里上都之縣獄在四百里上<lb/>
各掌其縣之民數糾其戒令而聽其獄訟察其辭辨其<lb/>
獄訟異其死刑之罪而要之三旬而職聽于朝司冦聽<lb/>
之斷其獄弊其訟于朝羣士司刑皆在各麗其法以議<lb/>
獄訟獄訟成士師受中協日刑殺各就其縣肆之三日<lb/>
若欲免之則王命六卿㑹其期若邦有大役聚衆庶則<lb/>
<pb n="34b"/>
各掌其縣之禁令若大夫有邦事則為之前驅而辟其<lb/>
喪亦如之凡野有大事則戮其犯命者<lb/>
方士掌都家<lb/>
　注都王子弟及公卿之采地家大夫之采地大都任<lb/>
　畺地小都任縣地家邑任稍地不言掌其民數民不<lb/>
　純屬王<lb/>
　　疏縣士掌三等公邑之獄方士掌三等采地之獄<lb/>
　　且縣士掌三等公邑之獄親自掌之若方士掌三<lb/>
<pb n="35a"/>
　　等采地之獄則遙掌之采地自有都家之士掌獄<lb/>
　　有事上於方士耳<lb/>
聽其獄訟之辭辨其死刑之罪而要之三月而上獄訟<lb/>
于國<lb/>
　注三月乃上要又變朝言國以其自有君異之<lb/>
司冦聽其成于朝羣士司刑皆在各麗其法以議獄訟<lb/>
　注成平也<lb/>
獄訟成士師受中書其刑殺之成與其聽獄訟者<lb/>
<pb n="35b"/>
　注都家之吏自協日刑殺但書其成與治獄之吏姓<lb/>
　名備反覆有失實者<lb/>
凡都家之大事聚衆庶則各掌其方之禁令<lb/>
　注方士十六人言各掌其方者四人而主一方也其<lb/>
　方以王之事動衆則為班禁令焉<lb/>
以時脩其縣法若嵗終則省之而誅賞焉<lb/>
　注縣法縣師之職也其職掌邦國都鄙稍甸郊野之<lb/>
　地域而辨其夫家人民田萊之數及其六畜車輦之<lb/>
<pb n="36a"/>
　稽方士以四時脩此法嵗終又省之則與掌民數亦<lb/>
　相近<lb/>
凡都家之士所上治則主之<lb/>
　注所上治謂獄訟之小事不附罪者也主之告于司<lb/>
　冦聽平之<lb/>
訝士掌四方之獄訟<lb/>
　注四方諸侯之獄訟<lb/>
諭罪刑于邦國<lb/>
<pb n="36b"/>
　注告曉以麗罪及制刑之本意<lb/>
凡四方之有治於士者造焉<hi>造七報反</hi>
　注謂獻疑辨事先來詣乃通之於士也士主謂士師<lb/>
　也<lb/>
四方有亂獄則往而成之<lb/>
　注亂獄謂若君臣宣淫上下相虐者也往而成之猶<lb/>
　吕步舒治淮南獄<lb/>
邦有賔客則與行人送逆之入於國則為之前驅而辟<lb/>
<pb n="37a"/>
野亦如之居館則帥其屬而為之蹕誅戮暴客者客出<lb/>
入則道之有治則贊之<hi>道音導</hi>
　注送逆謂始來及去也出入謂朝覲于王時也春秋<lb/>
　𫝊晉侯受䇿以出出入三覲<lb/>
凡邦之大事聚衆庶則讀其誓禁<lb/>
　　疏大事征伐之等訝士讀誓命及五禁之法也<lb/>
朝士掌建邦外朝之法左九棘孤卿大夫位焉羣士在<lb/>
其後右九棘公侯伯子男位焉羣吏在其後面三槐三<lb/>
<pb n="37b"/>
公位焉州長衆庶在其後左嘉石平罷民焉右肺石達<lb/>
窮民焉<hi>長丁丈反罷音皮</hi>
　注𣗳棘以為位者取其赤心而外刺象以赤心三刺<lb/>
　也槐之言懐也懐來人於此欲與之謀羣吏謂府史<lb/>
　也州長鄉遂之官鄭司農云王有五門外曰臯門二<lb/>
　曰雉門三曰庫門四曰應門五曰路門路門一曰畢<lb/>
　門外朝在路門外内朝在路門内𤣥謂明堂位説魯<lb/>
　公宫曰庫門天子臯門雉門天子應門言魯用天子<lb/>
<pb n="38a"/>
　之禮所名曰庫門者如天子臯門所名曰雉門者如<lb/>
　天子應門則魯無臯門應門矣檀弓曰魯莊公之喪<lb/>
　既葬而絰不入庫門言其除喪而反由外來是庫門<lb/>
　在雉門外必矣如是王五門雉門為中門雉門設兩<lb/>
　觀與今之宫門同閽人幾出入者窮民蓋不得入也<lb/>
　郊特牲譏繹扵庫門内言逺也禮當於廟門廟在庫<lb/>
　門之内見於此矣然則外朝在庫門之外臯門之内<lb/>
　與周天子諸侯皆有三朝外朝一内朝二内朝之在<lb/>
<pb n="38b"/>
　路門内者或謂之燕朝<lb/>
帥其屬而以鞭呼趨且辟禁慢朝錯立族談者<hi>趨本又作趣同七須反劉音清欲反</hi>
　注慢朝謂臨朝不肅敬也<lb/>
　　疏族聚也<lb/>
凡得𫉬貨賄人民六畜者委于朝告于士旬而舉之大<lb/>
者公之小者庶民私之<lb/>
　注俘而取之曰𫉬委於朝十日待來識之者人民謂<lb/>
<pb n="39a"/>
　刑人奴𨽻逃亾者大者公之大物沒入公家也人民<lb/>
　之小者未齓七嵗以下<lb/>
凡士之治有期日國中一旬郊二旬野三旬都三月邦<lb/>
國期期内之治聽期外不聽<lb/>
　　疏此即上鄉士之等獄訟成來於外朝職聽期外<lb/>
　　不聽所以省煩息訟也<lb/>
凡有責者有判書以治則聽<lb/>
　注判半分而合者鄭司農云謂若今時辭訟有券書<lb/>
<pb n="39b"/>
　者為治之𤣥謂古者出責之息亦如國服與<lb/>
凡民同貨財者令以國法行之犯令者刑罰之<lb/>
　注鄭司農云同貨財者謂合錢共賈者也以國法行<lb/>
　之司市為節以遣之𤣥謂同貨財者富人蓄積者多<lb/>
　時收斂之乏時以國服出之雖有騰躍其贏不得過<lb/>
　此過此則罰之若今時加貴取息取息坐臧訓按此<lb/>
　同貨財即泉府所謂同貨斂賒文既不異故以泉府<lb/>
　斂售之法解之<lb/>
<pb n="40a"/>
凡屬責者以其地傅而聽其辭<hi>屬如字或音燭𫝊音付</hi>
　注屬責轉責使人歸之而本主死亾歸受之數相抵<lb/>
　冒者也以其地之人相比近能為證者來乃受其辭<lb/>
　為治<lb/>
　　疏轉責使人歸之者謂有人取他責乃别轉與人<lb/>
　　使子本依契而還財主也歸受之數相抵冒者後<lb/>
　　受責之人見轉責者死亡詐言所受時少是相抵<lb/>
　　冒也<lb/>
<pb n="40b"/>
凡盗賊軍鄉邑及家人殺之無罪<lb/>
　注盗賊羣軰若軍共攻鄉邑及家人者殺之無罪<lb/>
凡報仇讐者書於士殺之無罪<lb/>
　注謂同國不相辟者將報必先言於士<lb/>
若邦凶荒札喪冦戎之故則令邦國都家縣鄙慮刑貶<lb/>
　注慮謀也貶猶减也謂當圖謀緩刑且减國用為民<lb/>
　困也所貶視時為多少之法<lb/>
　　疏所貶視時多少者凶荒之事重則所貶多事輕<lb/>
<pb n="41a"/>
　　則所貶少也訓葉氏少藴曰周有三朝一曰燕朝<lb/>
　　在路門之内王圖宗人嘉事之朝也大僕小臣掌<lb/>
　　焉一曰治朝在路門之外王日聽治之朝也宰夫<lb/>
　　司士掌焉一曰外朝在庫門之外詢萬民聽政之<lb/>
　　朝也小司冦朝士掌焉外朝之位百姓衆庻固得<lb/>
　　與公侯卿士羣吏相可否若夫治朝之位司士正<lb/>
　　其儀宰夫掌其法而庶民之逆得與諸臣之復賔<lb/>
　　客之治同徹于天子之前又未嘗以嚴禁為限矣<lb/>
<pb n="41b"/>
　　燕朝之法則大僕掌諸侯之復逆小臣掌三公孤<lb/>
　　卿之復逆御僕掌羣吏庶民之復逆而大僕復建<lb/>
　　路鼓于大寢門外以待達窮與遽令則逆御僕聽<lb/>
　　其所陳而白于王又未嘗以邃深為隔矣然外朝<lb/>
　　雖掌于司冦朝士而三公孤卿在焉則大宰與聞<lb/>
　　外朝之政矣治朝雖掌扵司馬司士而宰夫掌其<lb/>
　　禁冢宰贊其治則大宰實參治朝之事矣燕朝雖<lb/>
　　亦夏官之屬然羣臣之復逆宰夫與有職焉况大<lb/>
<pb n="42a"/>
　　僕雖掌燕朝而王視治朝之時則大僕正其位王<lb/>
　　不視朝則辭於三公及孤卿是燕朝之人實與治<lb/>
　　朝相通則大宰亦與聞乎燕朝之政矣以此見成<lb/>
　　周之治宫中府中俱為一體而無内外之分也<lb/>
司民掌登萬民之數自生齒以上皆書於版辨其國中<lb/>
與其都鄙及其郊野異其男女嵗登下其死生及三年<lb/>
大比以萬民之數詔司寇司寇及孟冬祀司民之曰獻<lb/>
其數于王王拜受之登于天府内史司㑹冢宰貳之以<lb/>
<pb n="42b"/>
贊王治<lb/>
　注司民軒轅角也三官以貳佐王治者當以民多少<lb/>
　黜陟王民之吏<lb/>
　　疏軒轅有十七星如龍形有兩角角有大民小民<lb/>
司刑掌五刑之法以麗萬民之罪墨罪五百劓罪五百<lb/>
宫罪五百刖罪五百殺罪五百<hi>劓魚器反李魚介反刖音月又五刮反</hi>
　注墨黥也先刻其靣以墨窒之劓截其鼻也宫者丈<lb/>
　夫則割其勢女子閉於宫中若今宦男女也刖斷足<lb/>
<pb n="43a"/>
　也周改臏作刖殺死刑也書𫝊曰决闗梁踰城郭而<lb/>
　畧盗者其刑臏男女不以義交者其刑宫觸易君命<lb/>
　革輿服制度姦軌盗攘傷人者其刑劓非事而事之<lb/>
　出入不以道義而誦不詳之辭者其刑墨降畔冦賊<lb/>
　刼畧奪攘撟䖍者其刑死此二千五百罪之目畧也<lb/>
　其刑書則亾夏刑大辟二百臏辟三百宫辟五百劓<lb/>
　墨各千周則變焉所謂刑罰世輕世重者也<lb/>
　　疏按左𫝊史克云在九刑不亾鄭注堯典云正刑<lb/>
<pb n="43b"/>
　　五加之流宥鞭扑贖刑此謂九刑漢文帝所赦肉<lb/>
　　刑惟赦墨劓與刖三者其宫刑至隋乃除也<lb/>
若司冦斷獄弊訟則以五刑之法詔刑罰而以辨罪之<lb/>
輕重<lb/>
司刺掌三刺三宥三赦之法以贊司冦聽獄訟<hi>刺七賜反</hi>
　注刺殺也訊而有罪則殺之宥寛也赦舍也<lb/>
壹刺曰訊羣臣再刺曰訊羣吏三刺曰訊萬民壹宥曰<lb/>
不識再宥曰過失三宥曰遺忘<lb/>
<pb n="44a"/>
　注識審也不審若今仇讐當報甲見乙誠以為甲而<lb/>
　殺之者過失若舉刃欲斫伐而軼中人者遺忘若閒<lb/>
　帷薄㤀有在焉而以兵矢投射之<lb/>
壹赦曰㓜弱再赦曰老旄三赦曰舂愚<hi>旄耄同亾報反舂貞巷反廣韻音舂書容切</hi>
　注舂愚生而癡騃童昬者<lb/>
　　疏三赦與前三宥所以異者三宥是過誤所作雖<lb/>
　　非故心比三赦為重據今仍使出贖此三赦之等<lb/>
<pb n="44b"/>
　　比上為輕全放無贖老耄㓜弱案曲禮云悼與耄<lb/>
　　雖有罪不加刑焉是也<lb/>
以此三法者求民情斷民中而施上服下服之罪然後<lb/>
刑殺<lb/>
司約掌邦國及萬民之約劑治神之約為上治民之約<lb/>
次之治地之約次之治功之約次之治器之約次之治<lb/>
摯之約次之<hi>約於妙反</hi>
　注此六約者諸侯以下至於民皆有焉劑謂券書也<lb/>
<pb n="45a"/>
　治者理其相抵冒上下之差也神約謂命祀郊社羣<lb/>
　望及所祖宗也夔子不祀祝融楚人伐之民約謂征<lb/>
　税遷移仇讐既和若懐宗九姓在晉殷民六族七族<lb/>
　在魯衛皆是也地約謂經界所至田萊之比也功約<lb/>
　謂王功國功之屬賞爵所及也器約謂禮樂吉凶車<lb/>
　服所得用也摯約謂玉帛禽鳥相與往來也<lb/>
凡大約劑書於宗彝小約劑書於丹圖<lb/>
　注大約劑邦國約也書於宗廟之六彝欲神監焉小<lb/>
<pb n="45b"/>
　約劑萬民約也丹圖未聞或有彫器簠簋之屬有圖<lb/>
　象者與春秋傳曰斐豹𨽻也著於丹書今俗語有鐵<lb/>
　券丹書豈非舊典之遺言<lb/>
若有訟者則珥而辟藏其不信者服墨刑<hi>辟闢通下六官辟藏倣此</hi>
　注訟訟約若宋仲幾薛宰者也辟藏開府視約書不<lb/>
　信不如約也珥讀曰衈謂殺雞取血釁其户<lb/>
若大亂則六官辟藏其不信者殺<lb/>
　注大亂謂僭約若吴楚之君晉文公請隧以塟者六<lb/>
<pb n="46a"/>
　官辟藏明罪大也六官初受盟約之貳<lb/>
司盟掌盟載之法<lb/>
　注載盟辭也盟者書其辭於䇿殺牲取血坎其牲加<lb/>
　書於上而埋之謂之載書<lb/>
凡邦國有疑㑹同則掌其盟約之載及其禮儀北靣詔<lb/>
明神既盟則貳之<lb/>
　注有疑不協也明神謂日月山川也覲禮加方明于<lb/>
　壇上所以依之也詔之者讀其載書以告之也貳之<lb/>
<pb n="46b"/>
　者冩副當以授六官訓愚謂貳即在司盟故曰載在<lb/>
　盟府其正則與牲俱埋矣<lb/>
盟萬民之犯命者詛其不信者亦如之<hi>詛側慮反</hi>
　注盟詛者欲相與共惡之也犯命犯君敎令也不信<lb/>
　違約者也如春秋傳盟臧氏及鄭伯詛射潁考叔者<lb/>
凡民之有約劑者其貳在司盟<lb/>
　　疏此謂司約副冩一通來入司盟<lb/>
有獄訟者則使之盟詛<lb/>
<pb n="47a"/>
　注不信則不敢聽此盟詛所以省獄訟<lb/>
凡盟詛各以其地域之衆庶共其牲而致焉既盟則為<lb/>
司盟共祈酒脯<lb/>
　注使其邑閭出牲而來盟已又使出酒脯司盟為之<lb/>
　祈明神使不信者必凶<lb/>
　<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮纂訓卷十九<lb/>
</p>
<p>
</p>
  </div>
</body>
</text>
</TEI>
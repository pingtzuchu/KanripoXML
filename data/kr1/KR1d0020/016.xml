<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮纂訓卷十六</head> <lb/>
    <p>
<pb n="1a"/>
欽定四庫全書<lb/>
　周禮纂訓卷十六<lb/>
　　　　　　　　　　　　安溪李鍾倫撰<lb/>
量人掌建國之法以分國為九州營國城郭營后宫量<lb/>
市朝道巷門渠造都邑亦如之<lb/>
　注建立也立國有舊法式若匠人職分國定天下之<lb/>
　國分也后君也言君容王與諸侯<lb/>
　　疏造都邑謂三等采地亦有城郭宫室市朝之等<lb/>
<pb n="1b"/>
　　但與之制度大小未必身往也<lb/>
營軍之壘舍量其市朝州涂軍社之所里<hi>涂本又作塗</hi>
　注軍壁曰壘一州之衆二千五百人為師每師一處<lb/>
　市也朝也州也皆有道以相之軍社社主在軍者里<lb/>
　居也<lb/>
　　疏州即師也一州則一師每一師各自一處各立<lb/>
　　市朝皆有道以相凑<lb/>
邦國之地與天下之涂數皆書而藏之<lb/>
<pb n="2a"/>
　注書地謂方圜山川之廣狹書涂謂支凑之逺近<lb/>
　　疏云支凑者支謂支分凑謂相臻凑<lb/>
凡祭祀饗賔制其從獻脯燔之數量<lb/>
　注燔從於獻酒之肉炙也數多少也量長短也<lb/>
　　疏饗賔獻有脯從若燕行獻賔薦脯醢是也祭禮<lb/>
　　則獻以燔從按特牲少牢云主人獻尸以肝從主<lb/>
　　婦獻尸以燔從是也云數多少量長短者按儀禮<lb/>
　　脯十脡各長尺二寸是多少長短燔之數量未聞<lb/>
<pb n="2b"/>
掌喪祭奠竁之俎實<hi>竁昌絹反</hi>
　注竁亦有俎實謂所包遣奠<lb/>
　　疏諸喪祭多據虞祭此喪祭文連奠竁故鄭以喪<lb/>
　　祭為大遣奠解之<lb/>
凡宰祭與鬱人受斚歴而皆飲之<lb/>
　注言宰祭者冢宰佐王祭亦容攝祭斚讀如嘏尸之<lb/>
　嘏<lb/>
　　疏云斚讀如嘏者解具鬱人職但此云歴者謂鬱<lb/>
<pb n="3a"/>
　　人量人歴皆飲之也訓按鬱人云受舉斚之卒爵<lb/>
　　此言歴猶彼言卒爵也歴瀝也言宰祭者冢宰贊<lb/>
　　玉爵鬱人鬯人所言受者皆謂受之於冢宰也所<lb/>
　　以言宰祭也<lb/>
小子掌祭祀羞羊肆羊殽肉豆<hi>肆依注音鬄他厯反一音餘四反</hi>
　注鄭司農云羊肆體薦全烝也羊殽體解節折也肉<lb/>
　豆者切肉也𤣥謂肆讀為鬄羊鬄者豚解也<lb/>
　　疏後鄭不從先鄭為體薦全烝者以此經祭用羊<lb/>
<pb n="3b"/>
　　是太牢為宗廟之祭非祭天案外𫝊云禘郊之事<lb/>
　　則有全烝是以知宗廟之祭不得全烝也訓按肉<lb/>
　　豆以上文豚解體解次之當是合烹薦熟之節然<lb/>
　　則薦熟之時其肉亦在俎亦在鉶禮運曰實其簠<lb/>
　　簋籩豆鉶羮是也但豚解體解二節則肉専在俎<lb/>
　　而豆惟有醢薦熟之時方以熟肉並登之俎豆耳<lb/>
而掌珥于社稷祈于五祀<hi>珥音衈而志反下同</hi>
　注珥讀為衈祈或為刉刉衈者釁禮之事也用毛牲<lb/>
<pb n="4a"/>
　曰刉羽牲曰衈刉衈社稷五祀謂始成其宫兆時也<lb/>
　士師職曰凡刉衈則奉犬牲此刉衈正字與<hi>刉音機劃</hi>
　　<hi>也</hi>
凡沈辜候禳飾其牲<hi>禳如羊反</hi>
　注沈謂祭川爾雅曰祭川曰浮沈辜謂磔牲以祭也<lb/>
　月令曰九門磔禳以畢春氣候禳者候四時惡氣禳<lb/>
　去之也<lb/>
　　疏九門按彼注王之五門外有國門近郊逺郊門<lb/>
<pb n="4b"/>
　　闗門為九<lb/>
釁邦器及軍器<lb/>
　注邦器謂禮樂之器及祭器之屬雜記曰凡宗廟之<lb/>
　器其名者成則釁之以豭豚<lb/>
　　疏引雜記者證此等所釁亦用豭豚訓愚謂邦器<lb/>
　　内亦有龜䇿<lb/>
凡師田斬牲以左右徇陳<lb/>
　注示犯誓必殺之<lb/>
<pb n="5a"/>
祭祀贊羞受徹焉<lb/>
　　疏云受徹者謂祭畢諸宰君婦廢徹之時此官受<lb/>
　　之<lb/>
羊人掌羊牲凡祭祀飾羔<lb/>
　注羔小羊也詩曰四之日其蚤獻羔祭韭<lb/>
　　疏凡正祭皆用成牲今言祭祀飾羔則非正祭故<lb/>
　　鄭引詩為證四之日謂夏四月公始用氷先獻羔<lb/>
　　祭韭而啟氷室<lb/>
<pb n="5b"/>
祭祀割羊牲登其首<lb/>
　注升首報陽也升首於室<lb/>
　　疏祭祀之時三牲之首俱升此羊人職故特言羊<lb/>
凡祈珥共其羊牲<lb/>
　　疏犬人共犬羊人共羊或羊或犬俱得為釁<lb/>
賔客共其法羊<lb/>
　注法羊飱饔積膳之羊<lb/>
　　䟽鄭知法羊是為此等者以其言法即是依法度<lb/>
<pb n="6a"/>
　　多少是以掌客有上公飱五牢饔餼九牢及殷膳太<lb/>
　　牢及五積之等其饔食及燕速賔自饌陳者不言<lb/>
　　之也訓愚謂諸如此等者皆錯置成文其實掌犬<lb/>
　　者凡犬皆共之掌羊者凡羊皆共之<lb/>
凡沈辜侯禳釁積共其羊牲<lb/>
　注積積柴禋祀楢燎實柴<lb/>
　　疏禋祀楢燎實柴三者皆須積柴但祭天用犢日<lb/>
　　月以下乃有用羊故我將詩云惟羊惟牛惟天其<lb/>
<pb n="6b"/>
　　祐之亦據日月以下及配食者也訓按釁當依小<lb/>
　　子為釁邦器及軍器祈珥亦釁事而有儀節為重<lb/>
　　耳羊人小子二職相將有事則羊人取牲于牧人<lb/>
　　而共之小子則殺牲而薦之其釁事犬豕羊俱可<lb/>
　　用之故數職備言焉<lb/>
若牧人無牲則受布于司馬使其賈買牲而共之<hi>賈音古</hi>
司爟掌行火之政令四時變國火以救時疾<lb/>
　注行猶用也變猶易也鄭司農説以鄹子曰春取榆<lb/>
<pb n="7a"/>
　栁之火夏取棗杏之火季夏取桑柘之火秋取柞楢<lb/>
　之火冬取槐檀之火<lb/>
　　疏行火之政令即四時變火及出火入火之等<lb/>
季春出火民咸從之季秋内火民亦如之<lb/>
　注火所以用陶冶民隨國而為之鄭人鑄刑書火星<lb/>
　未出而出火後有災鄭司農云以三月本時昏心星<lb/>
　見于辰上使民出火九月本黄昏心星㐲在戌上使<lb/>
　民内火<lb/>
<pb n="7b"/>
　　疏鄭知此出内火據陶冶火者以上四時火據食<lb/>
　　火明此春秋據陶冶三月本時昏心星未必見于<lb/>
　　辰上九月本黄昏亦未必伏于戍上云然者皆據<lb/>
　　月半後而言<lb/>
時則施火令<lb/>
　注焚萊之時<lb/>
　　疏此言施火令則不掌火禁其火禁者則宫正云<lb/>
　　春秋以木鐸修火禁司烜云仲春以木鐸修火禁<lb/>
<pb n="8a"/>
　　于國中是也訓愚謂此結上文時謂四時及季春<lb/>
　　季秋也田而焚萊於司爟無施焉<lb/>
凡祭祀則祭爟<lb/>
　注報其為明之功禮如祭爨<lb/>
凡國失火野焚萊則有刑罰焉<lb/>
　　疏國失火謂在國中按大司馬仲春田獵云火弊<lb/>
　　則自二月後擅放火者有罰也<lb/>
掌固掌修城郭溝池樹渠之固頒其士庶子及其衆庻<lb/>
<pb n="8b"/>
之守<lb/>
　注樹謂枳棘之屬有刺者也衆庶民遞守固者也<lb/>
　　疏云頒其士庶子者即宫伯所云以掌固是固守<lb/>
　　之官故兼掌宿衛之事訓愚謂下文有都邑及國<lb/>
　　都二等謂采地及侯國則此城郭専言王城宿衛<lb/>
　　乃宫正所掌不應在此此所謂士即下文國有司<lb/>
　　所謂庶子則卿大夫之衆子也蓋適子惟一人庶<lb/>
　　子人數既多故其用之亦廣平居則使之宿衛宫<lb/>
<pb n="9a"/>
　　正比之有事則治以軍法諸子帥之此外復有掌<lb/>
　　固所部是其二法<lb/>
設其飾器<lb/>
　注兵甲之屬今城郭門之器亦然<lb/>
分其財用均其稍食<lb/>
　　疏云財用者謂以財給守吏為守事之用者訓稍<lb/>
　　食所以養士庶子故下文萬民惟言任之而已蓋<lb/>
　　古無養兵之法故也<lb/>
<pb n="9b"/>
任其萬民用其材器<lb/>
　注任謂以其任使之也民之材器其所用塹築及為藩<lb/>
　落訓古者寓兵於農比户同井之問馬牛車輦旗鼓<lb/>
　兵器皆備<lb/>
凡守者受法焉以通守政有移甲與其役財用唯是得<lb/>
通與國有司帥之以贊其不足者<lb/>
　注凡守者士庶子及他要害之守吏通守政者兵甲<lb/>
　役財難易多少轉移相給也其他非是不得妄離部<lb/>
<pb n="10a"/>
　署國有司掌固也其移之者又與掌固帥致之訓法<lb/>
　即移財及下晝夜廵戒之事以通守政者以法得相<lb/>
　通也與國有司孰與之謂守者也有司何蓋鄉遂都<lb/>
　鄙之吏既治其土理其民則亦與有守焉故也<lb/>
晝三廵之夜亦如之<lb/>
　注廵行也行守者為衆庶之解惰<lb/>
　　疏此乃掌固設法與所守之處非是掌固自廵行<lb/>
　　之訓此謂守者廵之守者蓋庶子也<lb/>
<pb n="10b"/>
夜三鼜以號戒<hi>鼜音戚</hi>
　注三廵之間又三擊鼜訓晝夜廵守每夜三戒皆守<lb/>
　者督民為之其所在之民當更番相代乃無害于農<lb/>
　畝<lb/>
若造都邑則治其固與其守法<lb/>
　注都邑亦為城郭<lb/>
凡國都之竟有溝樹之固郊亦如之<hi>竟音境注及下文同</hi>
　訓愚謂此統王國侯國而言竟謂兩國相際郊則近郊逺郊<lb/>
<pb n="11a"/>
民皆有職焉若有山川則因之<lb/>
司險掌九州之圖以周知其山林川澤之阻而達其道<lb/>
路<lb/>
　注達道路者山林之阻則開鑿之川澤之阻則橋梁<lb/>
　之<lb/>
　　疏序官注國曰固野曰險是掌固掌在國城郭則<lb/>
　　司險掌畿外阻固<lb/>
設國之五溝五涂而樹之林以為阻固皆有守禁而達<lb/>
<pb n="11b"/>
其道路<lb/>
　注五溝遂溝洫澮川也五涂徑畛涂道路也樹之林<lb/>
　作藩落也<lb/>
　　疏此五溝五涂而言樹之林以為阻固皆有守禁<lb/>
　　則非遂人田間五溝五涂但溝涂隨所須大小而<lb/>
　　為之皆凖田間五溝五涂也<lb/>
國有故則藩塞阻路而止行者以其屬守之唯有節者<lb/>
達之<lb/>
<pb n="12a"/>
　注有故喪災及兵也<lb/>
　　疏司險以其屬守其要者其餘使其地之民為守<lb/>
　　也訓愚謂掌固所守在城郭及郊野竟界之上司<lb/>
　　險則處處闗梁要道皆主之二者皆守禦之事掌<lb/>
　　疆主正封域廣袤之界此是疆理之事皆王國也<lb/>
　　其在侯國則形方氏所謂正其封疆是也案古者<lb/>
　　無曠土游民不應田間溝洫之外復有間地以設<lb/>
　　五溝五涂且溝涂所以有五者明因田野而制若<lb/>
<pb n="12b"/>
　　非田間之溝涂何取於五乎不過以經言樹之林<lb/>
　　恐田中不得有木耳然大司徒云樹之田主何嘗<lb/>
　　不可有木也蓋止於道途要處樹一二以為阻而<lb/>
　　已無所不可且齊國佐對晉曰盡東其畝惟子戎<lb/>
　　車是利是古者車徒行人盡由田間之途何嘗别<lb/>
　　有所謂五涂也至於涂之大小則考工記匠人云<lb/>
　　野涂五軌而鄭注遂人云路容三軌及其注匠人<lb/>
　　則又云都之野涂亦三軌夫遂人所掌在二百里<lb/>
<pb n="13a"/>
　　内不得與都之涂同可知也匠人下文别言諸侯<lb/>
　　及都之涂則其上文所謂野涂是二百里内鄉遂<lb/>
　　之地可知也且匠人自國中經緯之涂以及野涂<lb/>
　　與諸侯都經涂無不備載而不見制野涂有二法<lb/>
　　則遂人所謂五溝五涂與此無異又可知也然則<lb/>
　　川上之路即所謂野涂五軌者而注以為三軌其<lb/>
　　或誤與姑記而闕之<lb/>
掌疆<hi>闕</hi>
<pb n="13b"/>
候人各掌其方之道治與其禁令以設候人<lb/>
　注道治治道也國語曰候不在竟譏不居其方也禁<lb/>
　令備姦冦也以設候人者選士卒以為之詩云彼候<lb/>
　人兮何戈與祋<lb/>
　　疏云選士卒以為之者即徒百二十人是也<lb/>
若有方治則帥而致于朝及歸送之于竟<lb/>
　注方治其方來治國事者也春秋傳曰晉欒盈過周<lb/>
　王使候人出諸轘轅是其送之<lb/>
<pb n="14a"/>
環人掌致師<lb/>
　　注致師者致其必戰之志古者將戰先使勇力之士<lb/>
　　犯敵焉<lb/>
察軍慝<lb/>
　注慝隂姦也視軍中有為慝者則執之<lb/>
環四方之故<lb/>
　注卻其以事謀來侵伐者所謂折衝禦侮<lb/>
　　疏云卻者訓環為卻也<lb/>
<pb n="14b"/>
廵邦國搏諜賊<hi>搏音博諜音牒</hi>
　注諜賊反間為國賊<lb/>
訟敵國<lb/>
　注敵國兵來則往與之訟曲直若齊國佐如師<lb/>
揚軍旅<lb/>
　注為之威武以觀敵<lb/>
降圍邑<hi>降户江反</hi>
　注圍邑欲降者受而降之訓愚謂環者周環之義環<lb/>
<pb n="15a"/>
　四方之故謂周知敵國之情廵邦國兼王國侯國皆<lb/>
　設環人以廵行國中也<lb/>
挈壺氏掌挈壺以令軍井挈轡以令舍挈畚以令糧<hi>畚音本</hi>
　注挈壺以令軍井謂為軍穿井井成挈壺縣其上令<lb/>
　軍中士衆望見知此下有井壺所以盛飲故以壺表<lb/>
　井挈轡以令舍亦縣轡于所當舍止之處使軍望見<lb/>
　知當舍止于此轡所以駕舍故以轡表舍挈畚以令<lb/>
<pb n="15b"/>
　糧亦縣畚于所當禀假之處令軍望見知當禀假于<lb/>
　此下也畚所以盛糧之器故以畚表禀軍中人多車<lb/>
　騎雜㑹讙囂號令不能相聞故各以其物為表省煩<lb/>
　趨疾于事便也<lb/>
凡軍事縣壺以序聚柝凡喪縣壺以代哭者皆以水火<lb/>
守之分以日夜<hi>柝音託</hi>
　注壺縣以為漏以序聚柝以次更聚擊柝備守也代<lb/>
　亦更也禮未大斂代哭以水守壺者為沃漏也以火<lb/>
<pb n="16a"/>
　守壺者夜則火視刻數也分以日夜者異晝夜漏也<lb/>
　漏之箭晝夜共百刻冬夏之間有長短焉太史立成<lb/>
　法有四十八箭<lb/>
　　疏云縣壺以為漏者謂縣壺於上以水沃之水漏<lb/>
　　下入器中以没刻為准法禮未殯以前無問尊卑<lb/>
　　皆哭不絶聲大斂之後乃更代而哭亦使哭不絶<lb/>
　　聲大夫以官士親疏代哭云大史立成法有四十<lb/>
　　八箭者此據漢法以器盛四十八箭箭各百刻以<lb/>
<pb n="16b"/>
　　壺盛水縣於箭上節次下水淹一刻則為一刻四<lb/>
　　十八箭者蓋取倍二十四氣也<lb/>
及冬則以火爨鼎水而沸之而沃之<lb/>
　注冬水凍漏不下故以火炊水沸以沃之<lb/>
射人掌國之三公孤卿大夫之位三公北面孤東面卿<lb/>
大夫西面其摯三公執璧孤執皮帛卿執羔大夫鴈<lb/>
　注位將射始入見君之位不言士者此與諸侯之賔<lb/>
　射士不與也燕禮曰公升即位于席西鄉小臣納卿<lb/>
<pb n="17a"/>
　大夫卿大夫皆入門右北面東上士立於西方東面<lb/>
　北上大射亦云則凡朝燕及射臣見于君之禮同<lb/>
　　疏云此與諸侯之賔射士不與者按下文士豻侯<lb/>
　　二正是士得自行賔射不得與君賔射也司裘職<lb/>
　　大射亦不言士以士無臣祭無所擇得與君大射<lb/>
　　而不得自大射也引燕禮者見天子諸侯朝燕射<lb/>
　　三者位同蓋儀禮諸侯有燕朝射朝不見正朝周<lb/>
　　禮天子有射朝正朝不見燕朝諸侯射朝與燕朝<lb/>
<pb n="17b"/>
　　同則天子燕朝亦當與射朝位同則諸侯正朝亦<lb/>
　　當與射朝位同也訓按賔射於朝燕射於路寢廷<lb/>
　　大射射於射宫<lb/>
諸侯在朝則皆北面詔相其法<hi>相息亮反</hi>
　注謂諸侯來朝而未歸王與之射於朝者皆北面從<lb/>
　三公位法其禮儀<lb/>
　　疏按司几筵凡大饗射王立扆前南鄉司服云饗<lb/>
　　射則鷩冕彼二者據大射在學故有著冕在扆之<lb/>
<pb n="18a"/>
　　事此賔射在路門之外朝當皮弁不得有扆也<lb/>
若有國事則掌其戒令詔相其事<lb/>
　注謂王有祭祀之事諸侯當助其薦獻者也戒令告<lb/>
　以齊與期訓按下文又云相孤卿大夫之法儀故鄭<lb/>
　知此詔相是諸侯也但國事中亦容有㑹同朝覲之<lb/>
　事<lb/>
掌其治達<lb/>
　注謂諸侯因與王射及助祭而有所治受而達之於<lb/>
<pb n="18b"/>
　王王有命又受而下之訓按平時則太僕掌之所謂<lb/>
　諸侯之復逆也此因朝而有治與彼異也<lb/>
以射法治射儀王以六耦射三侯三獲三容樂以騶虞<lb/>
九節五正諸侯以四耦射二侯二獲二容樂以貍首七<lb/>
節三正孤卿大夫以三耦射一侯一獲一容樂以采蘋<lb/>
五節二正士以三耦射豻侯一獲一容樂以采蘩五節<lb/>
二正<hi>射三侯之射食亦反正音征豻五旦反</hi>
　注射法王射之禮治射儀謂肄之也三侯者五正三<lb/>
<pb n="19a"/>
　正二正之侯也二侯者三正二正之侯也一侯者二<lb/>
　正而已容者乏也待獲者所蔽也此皆與賔射於朝<lb/>
　之禮也考工記梓人職曰張五采之侯則逺國屬逺<lb/>
　國謂諸侯來朝者也五采侯即五正之侯也正之言<lb/>
　正也射者内志正則能中焉晝五正之侯中朱次白<lb/>
　次蒼次黄𤣥居外三正損𤣥黄二正去白蒼而晝以<lb/>
　朱緑其外之廣皆居侯中參分之一中二尺豻胡犬<lb/>
　也士與士射則以豻皮飾侯下大夫也大夫以上與<lb/>
<pb n="19b"/>
　賔射餙侯以雲氣用采各如其正九節七節五節者<lb/>
　奏樂以為射節之差言節者容侯道之數也<lb/>
　　疏此則賔射在朝之儀言射法王射之禮者此經<lb/>
　　兼有諸侯臣各在家與賔客射法各自有官掌之<lb/>
　　射人但作法與之耳按大射云大侯九十糝侯七<lb/>
　　十豻侯五十此賔射三侯亦同云二侯者謂七十<lb/>
　　五十弓者也云一侯者據大夫士同一侯五十弓<lb/>
　　而已云士以豻皮飾侯大夫已上飾侯以雲氣者<lb/>
<pb n="20a"/>
　　士正用二采而言豻侯明於兩畔以豻皮飾之云<lb/>
　　用采各如其正者其側之飾采多少各如正之數<lb/>
　　也云奏樂以為射節之差者九節者五節先以聴<lb/>
　　七節者三節先以聴五節者一節先以聴皆留四<lb/>
　　節以乗矢拾𤼵云節者容侯道之數者謂若九節<lb/>
　　者侯道九十弓七節者七十弓五節者五十弓也<lb/>
若王大射則以貍步張三侯<lb/>
　注貍善搏者也行則止而擬度焉其𤼵必獲是以量<lb/>
<pb n="20b"/>
　侯道法之也侯道者各以弓為度九節者九十弓七<lb/>
　節者七十弓五節者五十弓弓之下制長六尺三侯<lb/>
　者司裘所共虎侯熊侯豹侯也列國之君大射亦張<lb/>
　三侯大射禮曰大侯九十參七十干五十是也大侯<lb/>
　熊侯也參讀為糝雜也豹鵠而靡飾下天子大夫<lb/>
　　疏此兼大射之事凡弓上制六尺六寸中制六尺<lb/>
　　三寸下制六尺六尺與步相應訓按注云下天子<lb/>
　　大夫者司裘天子大夫共麋侯此諸侯之三侯以<lb/>
<pb n="21a"/>
　　次差之其卿大夫當射參侯所以自下别於麋侯<lb/>
　　耳<lb/>
王射則令去侯立于後以矢行告卒令取矢<lb/>
　注去侯者射人令負侯者去侯所而立于後也鄉射<lb/>
　曰司馬命獲者執旌以負侯以矢行告射人主以矢<lb/>
　行髙下左右告王也大射禮曰大射正立于公後以<lb/>
　矢行告于公下曰留上曰揚左右曰方<lb/>
　　疏云令負侯者去侯所負侯之人是服不氏也引<lb/>
<pb n="21b"/>
　　鄉射者大夫家無服不氏家臣為之故不言官也<lb/>
祭侯則為位<lb/>
　注祭侯謂獻服不服不以祭侯位服不受獻之位也<lb/>
　　疏案大射禮使服不氏負侯將祭侯先設位於侯<lb/>
　　西北北面服不氏於位受獻訖乃於侯所北面祭<lb/>
　　侯也<lb/>
與大史數射中<lb/>
　注射中數射者中侯之算也<lb/>
<pb n="22a"/>
　　疏數算大史數之射人但視之耳按大射諸侯禮<lb/>
　　謂之司射即此射人<lb/>
佐司馬治射正<lb/>
　注射正射之法儀也<lb/>
　　疏司馬所主射儀謂若命去侯命取矢乗矢之等<lb/>
　　皆當佐之<lb/>
祭祀則贊射牲相孤卿大夫之法儀<lb/>
　注烝嘗之禮有射豕者國語曰禘郊之事天子必自<lb/>
<pb n="22b"/>
　射其牲<lb/>
　　疏案國語楚語云劉羊擊豕而已則諸侯以下不<lb/>
　　射之矣<lb/>
㑹同朝覲作大夫介凡有爵者<lb/>
　注作讀如作止爵之作諸侯來至王使公卿有事焉<lb/>
　則作大夫使之介也有爵者命士以上不使賤者<lb/>
　　疏作使也大夫為上介凡有爵者為衆介也<lb/>
大師令有爵者乗王之倅車<hi>倅七内反劉倉愛反</hi>
<pb n="23a"/>
　注倅車戎車之副<lb/>
　　疏王出征伐王乗戎路副車十二乗皆從王行使<lb/>
　　命士已上乗之<lb/>
有大賔客則作卿大夫從<hi>從才用反</hi>
　注作者選使從王見諸侯<lb/>
　　疏但言大賔客則是朝覲宗遇皆從也<lb/>
戒大史及大夫介<lb/>
　注戒戒其當行者覲禮曰諸公奉篋服加命書于其<lb/>
<pb n="23b"/>
　上升自西階東面太史氏右<lb/>
　　疏此謂王使諸公就館賜侯氏之法訓按上文㑹<lb/>
　　同朝覲作大夫介是當行㑹同朝覲之禮時也此<lb/>
　　之大賔客則是飱饔饗食之禮皆在其中矣<lb/>
大喪與僕人遷尸作卿大夫掌事比其廬不敬者苛罰<lb/>
之<lb/>
　注僕人大僕也僕人與射人俱掌王之朝位也王崩<lb/>
　小斂大斂遷尸于室堂檀弓曰扶君卜人師扶右射<lb/>
<pb n="24a"/>
　人師扶左君薨以是舉<lb/>
　　疏遷尸者始死北牖下遷尸南牖下小斂于户内<lb/>
　　訖遷尸于户外又遷尸大斂于阼階訖又遷尸于<lb/>
　　西階以入棺云作大夫掌事者王喪宜各有職掌<lb/>
　　注引檀弓按彼注云卜當為僕訓按比其廬者比<lb/>
　　次居廬者之謹慢因罰其不敬者<lb/>
服不氏掌養猛獸而教擾之<lb/>
　注猛獸虎豹熊羆之屬擾馴也教習使之馴服王者<lb/>
<pb n="24b"/>
　之教無不服<lb/>
凡祭祀共猛獸<lb/>
　注謂中膳羞者獸人冬獻狼春秋傳曰熊蹯不熟<lb/>
賔客之事則抗皮<lb/>
　注謂賔客來朝聘布皮帛者服不氏主舉藏之聘禮<lb/>
　曰有司二人舉皮以東<lb/>
　　疏引聘禮者証有司二人即服不氏也<lb/>
射則贊張侯以旌居乏而待獲<lb/>
<pb n="25a"/>
　注大射禮曰命量人巾車張三侯乏待獲者所蔽待<lb/>
　獲待射者中舉旌以獲<lb/>
　　疏引大射者証服不氏佐量人巾車之事云待射<lb/>
　　中舉旌以獲者則大射禮唱獲者居乏中中則舉<lb/>
　　旌以宫下旌以商是也訓愚謂獸人所共是田獸<lb/>
　　服不氏所共是畜養之獸田獸之政迹人主之畜<lb/>
　　養之獸囿人主之<lb/>
射鳥氏掌射鳥<hi>射食亦反下射鳥同</hi>
<pb n="25b"/>
　注鳥謂中膳羞者鳬雁鴇鴞之屬<lb/>
祭祀以弓矢敺烏鳶凡賔客㑹同軍旅亦如之射則取<lb/>
矢矢在侯髙則以并夾取之<lb/>
　注王射則射鳥氏主取其矢矢在侯髙者矢著侯髙<lb/>
　人手不能及則以并夾取之并夾鍼箭具夾讀為甲<lb/>
　司弓矢職曰大射燕射共弓矢并夾<lb/>
　　疏射有三番第一番唯有六耦三耦誘射雖中不<lb/>
　　獲第二第三番皆衆耦共射皆釋獲有取矢之法<lb/>
<pb n="26a"/>
　　引司弓矢有大射燕射無賔射者亦同可知<lb/>
羅氏掌羅烏鳥<lb/>
　注烏謂卑居鵲之屬<lb/>
　　疏云卑居鵲之屬者見小弁詩注云鸒卑居卑居<lb/>
　　雅烏鵲即山鵲卑居之類<lb/>
蜡則作羅襦<hi>襦女俱反或音須</hi>
　注襦細密之羅於時豺既祭獸可以羅網圍取禽也<lb/>
　訓案秋田羅弊而此於蜡作羅襦下文又有仲春羅<lb/>
<pb n="26b"/>
　春鳥之法者羅弊乃國大田獵四時各専其用凡禽<lb/>
　獸皆取之此則不時之共非田所用唯主禽鳥為異<lb/>
　耳<lb/>
中春羅春鳥獻鳩以養國老行羽物<lb/>
　注春鳥蟄而始出者是時鷹化為鳩與春鳥變舊為<lb/>
　新宜以養老助生氣行謂賦賜<lb/>
　　疏司裘中秋行羽物注云仲秋鳩化為鷹仲春鷹<lb/>
　　化為鳩順其始殺與其將止而大班羽物<lb/>
<pb n="27a"/>
掌畜掌養鳥而阜蕃教擾之<lb/>
　注鳥之可養使盛大蕃息者謂鵞鶩之屬<lb/>
祭祀共卵鳥<lb/>
　注其卵可薦之鳥<lb/>
　　疏亦謂鵞鶩之屬<lb/>
嵗時貢鳥物<lb/>
　注鴞雁之屬以四時來<lb/>
共膳獻之鳥<lb/>
<pb n="27b"/>
　訓按三官掌共鳥物以為祭祀膳羞之用其文可互<lb/>
　相備但射鳥氏主射而所敺者惡鳥羅氏掌羅而所<lb/>
　獻者捕捉之鳥畜氏掌養而所共者狎馴之鳥至於<lb/>
　因時因事而共其可用者則同也<lb/>
司士掌羣臣之版以治其政令嵗登下其損益之數辨<lb/>
其年嵗與其貴賤周知邦國都家縣鄙之數卿大夫士<lb/>
庶子之數<lb/>
　注損益謂用功過黜陟者縣鄙鄉遂之屬<lb/>
<pb n="28a"/>
　　疏治其政令即損益之數辨其年嵗貴賤之等是<lb/>
　　也訓案辨其年嵗謂四十强仕五十而命為大夫<lb/>
　　七十致仕是也邦國都家縣鄙有土之官卿大夫<lb/>
　　士庶子王朝之官<lb/>
以詔王治<lb/>
　注告王所當進退<lb/>
以徳詔爵以功詔禄以能詔事以乆奠食<hi>奠音定</hi>
　注徳謂賢者食稍食也賢者既爵乃禄之能者事成<lb/>
<pb n="28b"/>
　乃食之王制曰司馬辨論官材論進士之賢者以告<lb/>
　于王而定其論論定然後官之任官然後爵之位定<lb/>
　然後禄之<lb/>
　　疏此二者互見其事賢者先試以事乃後詔爵能<lb/>
　　者既試有功亦授之以爵也訓愚謂禄亦食也而<lb/>
　　别之者蓋有貴賤之分爵與禄待卿大夫以上事<lb/>
　　與食待士庶子以下<lb/>
惟賜無常<lb/>
<pb n="29a"/>
　注賜多少由王不如禄食有常品<lb/>
正朝儀之位辨其貴賤之等王南鄉三公北面東上孤<lb/>
東面北上卿大夫西面北上王族故士虎士在路門之<lb/>
右南面東上大僕大右大僕從者在路門之左南面西<lb/>
上<hi>鄉許亮反</hi>
　注此王日視朝事於路門外之位王族故士故為士<lb/>
　晚退留宿衛者未嘗仕雖同族不得在王宫大右司<lb/>
　右也大僕從者小臣祭僕御僕𨽻僕<lb/>
<pb n="29b"/>
　　疏云此日視事於路門外之朝者對大僕職路寢<lb/>
　　庭有燕朝朝士職庫門外有外朝也云王族故為<lb/>
　　士者對新升試士未得正爵者為新士不得晚留<lb/>
　　宿衛也知故士是宿衛者以其與虎士同位也<lb/>
司士擯<hi>擯必刄反</hi>
　注詔王出揖公卿大夫以下朝者<lb/>
　　疏若王迎諸侯為擯則是大宗伯及小行人肆師<lb/>
　　之等非司士之職<lb/>
<pb n="30a"/>
孤卿特揖大夫以其等旅揖士旁三揖王還揖門左揖<lb/>
門右<lb/>
　注特揖一一揖之旅衆也大夫爵同者衆揖之公及<lb/>
　孤卿大夫始入門右皆北面東上王揖之乃就位羣<lb/>
　士及故士大僕之屬𤼵在其位羣士位東面王西南<lb/>
　鄉而揖之三揖者士有上中下王揖之皆逡遁既復<lb/>
　位鄭司農云卿大夫士皆君之所揖故春秋傳曰三<lb/>
　揖在下<lb/>
<pb n="30b"/>
　　疏此約燕禮大射諸侯禮孤卿大夫皆先入應門<lb/>
　　右北面東上待王揖乃就位士入應門即就西方<lb/>
　　東面位不待王揖但上經不見羣士位鄭知羣士<lb/>
　　位東面者亦約燕禮大射而知且約故士虎士宿<lb/>
　　衛者門西南面明士不宿衛者東面可知位既東<lb/>
　　面明知旁三揖者西南鄉揖之云既復位者既得<lb/>
　　揖皆復位也若然上文别三公位此不言三公者<lb/>
　　亦同孤卿特揖可知亦舉輕以明重也按禮器大<lb/>
<pb n="31a"/>
　　夫特士旅之彼諸侯臣少大夫與卿同特揖也<lb/>
　　案王揖門左門右之時則故士大僕之屬亦皆逡<lb/>
　　遁而後復位也<lb/>
大僕前<lb/>
　　疏按大僕職云王視朝則前正位而退入亦如之<lb/>
　　大僕位在門左南面云前者從本位前也<lb/>
王入内朝皆退<lb/>
　注王入路門内朝朝者皆退反其官府治處也<lb/>
<pb n="31b"/>
掌國中之士治凡其戒令<lb/>
　　疏國中謂朝廷及六鄉之臣皆是卿大夫總皆號為<lb/>
　　士所有治功善惡皆掌之訓愚謂治者結上文詔<lb/>
　　爵詔禄之事戒令則下文祭祀賔客之戒令是也<lb/>
掌擯士者膳其摯<lb/>
　注擯士告見初為士者於王也膳者入於王之膳人<lb/>
　　疏此云士亦是初得命為卿大夫士者也<lb/>
凡祭祀掌士之戒令詔相其法事及賜爵呼昭穆而進<lb/>
<pb n="32a"/>
之<hi>相息亮反</hi>
　　疏賜爵謂祭末旅酬無算爵之時云昭穆明非異<lb/>
　　姓訓按法事謂助祭禮儀<lb/>
帥其屬而割牲羞俎豆<lb/>
　　疏此不言祭祀饗食者皆當兼之若據祭祀則腥<lb/>
　　其俎孰其殽體其犬豕牛羊皆是若據饗則左傳<lb/>
　　云王饗有體薦燕有折俎是也<lb/>
凡㑹同作士從賔客亦如之<lb/>
<pb n="32b"/>
　注從謂可使從于王者<lb/>
　　疏士亦謂卿大夫<lb/>
作士適四方使為介<hi>使色吏反</hi>
　注士使謂自以王命使也介大夫之介也春秋傳曰<lb/>
　天王使石尚來歸脤<lb/>
　　疏云士自以王命使者此即行夫職云美惡而無<lb/>
　　禮者即有使士特使法即使士與行夫等共行是<lb/>
　　以引石尚為證按公羊傳云石尚天子之士云大<lb/>
<pb n="33a"/>
　　夫之介者聘禮大夫為次介其餘皆士介此天子<lb/>
　　聘諸侯亦使士為介若使卿大夫則射人作之<lb/>
大喪作士掌事<lb/>
　注事謂奠斂之屬<lb/>
作六軍之士執披<hi>披方寄反註同</hi>
　注披柩車行所以披持棺者有紐以結之謂之戴結<lb/>
　披必當棺束於束繫紐天子諸侯載柩三束大夫士<lb/>
　二束喪大記曰君纁披六大夫披四前纁後𤣥士二<lb/>
<pb n="33b"/>
　披用纁人君禮文欲其數多圍數兩旁言六耳其實<lb/>
　旁三<lb/>
　　疏六軍六鄉之民執披天子千人出自六軍非謂<lb/>
　　執披有七萬五千人也云戴者所以連繫棺束與<lb/>
　　柳材因而結前後披也披結於紐引大記者約天<lb/>
　　子與諸侯同若然君纁披六大夫披四皆是圍數<lb/>
　　兩旁士無文故據一旁言二直云人君者據尊而<lb/>
　　言<lb/>
<pb n="34a"/>
凡士之有守者令哭無去守<lb/>
　注守官不可空也訓按守若挈壺氏代哭皆卿大夫<lb/>
　士更為之<lb/>
國有故則致士而頒其守<lb/>
　注故非喪則兵災<lb/>
凡邦國三嵗則稽士任而進退其爵禄<lb/>
　　疏邦國之臣進退應諸侯當國自為但司士作法<lb/>
　　與之耳訓按射人職於祭祀㑹同賔客諸事皆曰<lb/>
<pb n="34b"/>
　　作卿大夫司士職則曰作士諸子又曰作羣子恐<lb/>
　　各有别姑闕之<lb/>
諸子掌國子之倅掌其戒令與其教治辨其等正其位<lb/>
<hi>倅七内反治直吏反注同</hi>
　注倅謂物有副倅國子謂諸侯卿大夫士之子四民<lb/>
　之業而士者亦世焉國子者是公卿大夫士之副貳<lb/>
　戒令致於太子之事教治修徳學道也位朝位<lb/>
　　疏云四民之業而士者亦世焉者如國語士之子<lb/>
<pb n="35a"/>
　　恒為士等謂才藝髙下訓案載師有士田注以圭<lb/>
　　田釋之朱子謂此乃未命之士以士為業者其家<lb/>
　　亦受田即國語所謂士也但此等士疑其子當就<lb/>
　　鄉之師儒受學此國子還依有爵命者之子為正<lb/>
　　國子之倅者蓋其衆子公卿大夫士之適惟一人<lb/>
　　入學此是大司樂教之其副倅尚多則諸子教之<lb/>
國有大事則帥國子而致於大子惟所用之若有兵甲<lb/>
之事則授之車甲合其卒伍置其有司以軍法治之司<lb/>
<pb n="35b"/>
馬弗正<hi>正音征下國正同</hi>
　注軍法百人為卒五人為伍國子屬大子司馬雖有<lb/>
　軍事不賦之<lb/>
凡國正弗及<lb/>
　　疏上云弗正謂兵賦此國正謂鄉遂甸徒力征之<lb/>
　　等<lb/>
大祭祀正六牲之體<lb/>
　注正謂朼載之<lb/>
<pb n="36a"/>
　　疏按特牲少牢移鼎入陳即有一人鼎中七出牲<lb/>
　　體一人在鼎西北面載之於俎<lb/>
凡樂事正舞位授舞器<lb/>
　注位佾處訓授舞器者蓋司干之屬以授諸子諸子<lb/>
　以授國子<lb/>
大喪正羣子之服位㑹同賔客作羣子從<lb/>
　注從于王<lb/>
　　疏位謂在殯宫内外哭位服者謂公卿大夫之子<lb/>
<pb n="36b"/>
　　為王斬衰與父同故雜記大夫之子得行大夫禮<lb/>
凡國之政事國子存遊倅使之修徳學道春合諸學秋<lb/>
合諸射以攻其藝而進退之<lb/>
　注遊倅倅之未仕者學大學也射射宫也王制曰春<lb/>
　秋教以禮樂冬夏教以詩書<lb/>
　　疏遊是游暇未仕之稱進謂與以官爵退謂使更<lb/>
　　受業訓愚謂國之政事指上喪祭㑹同之屬國子<lb/>
　　有應出者其不盡出者是所存之遊倅遊者無事<lb/>
<pb n="37a"/>
　　之稱則使之修徳學道也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮纂訓卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮纂訓卷一</head> <lb/>
    <p>
<pb n="1a"/>
欽定四庫全書<lb/>
　周禮纂訓卷一<lb/>
　　　　　　　　　　　　　安溪李鍾倫撰<lb/>
　天官冢宰第一<lb/>
惟王建國辨方正位體國經野設官分職以為民極乃<lb/>
立天官冢宰使帥其屬而掌邦治以佐王均邦國<lb/>
　注辨别也是别四方召誥太保乃以庶殷攻位於雒<lb/>
　汭越五日甲寅位成正位謂此定宫廟體猶分也經<lb/>
<pb n="1b"/>
　謂為之里數鄭司農云營國方九里國中九經九緯<lb/>
　左祖右社面朝後市野則九夫為井四井為邑之屬<lb/>
　是也<lb/>
治官之屬大宰卿一人小宰中大夫二人宰夫下大夫<lb/>
四人上士八人中士十有六人旅下士三十有二人府<lb/>
六人史十有二人胥十有二人徒百有二十人<lb/>
宫正上士二人中士四人下士八人府二人史四人胥<lb/>
四人徒四十人<lb/>
<pb n="2a"/>
宫伯中士二人下士四人府一人史二人胥二人徒二<lb/>
十人<lb/>
膳夫上士二人中士四人下士八人府二人史四人胥<lb/>
十有二人徒百有二十人<lb/>
庖人中士四人下士八人府二人史四人賈八人胥四<lb/>
人徒四十人<hi>庖扶交切賈音古</hi>
内饔中士四人下士八人府二人史四人胥十人徒百<lb/>
人<hi>饔於容反</hi>
<pb n="2b"/>
外饔中士四人下士八人府二人史四人胥十人徒百<lb/>
人<lb/>
亨人下士四人府一人史二人胥五人徒五十人<hi>亨普庚反</hi>
甸師下士二人府一人史二人胥三十人徒三百人<hi>甸田遍反</hi>
獸人中士四人下士八人府二人史四人胥四人徒四<lb/>
十人<lb/>
䱷人中士二人下士四人府二人史四人胥三十人徒<lb/>
<pb n="3a"/>
三百人<hi>䱷音魚</hi>
鼈人下士四人府二人史二人徒十有六人<hi>龞必列反</hi>
腊人下士四人府二人史二人徒二十人<hi>腊音昔</hi>
醫師上士二人下士四人府二人史二人徒二十人<lb/>
食醫中士二人<lb/>
疾醫中士八人<lb/>
瘍醫下士八人<hi>瘍音羊</hi>
獸醫下士四人<lb/>
<pb n="3b"/>
酒正中士四人下士八人府二人史八人胥八人徒八<lb/>
十人<lb/>
酒人奄十人女酒三十人奚三百人<lb/>
漿人奄五人女漿十有五人奚百有五十人<hi>漿子良反</hi>
凌人下士二人府二人史二人胥八人徒八十人<hi>凌力證反</hi>
籩人奄一人女籩十人奚二十人<lb/>
醢人奄一人女醢二十人奚四十人<hi>醢呼在反</hi>
醯人奄二人女醯二十人奚四十人<hi>醯本又作䤈呼西反</hi>
<pb n="4a"/>
鹽人奄二人女鹽二十人奚四十人<lb/>
幂人奄一人女幂十人奚二十人<hi>幂莫歴反</hi>
宫人中士四人下士八人府二人史四人胥八人徒八<lb/>
十人<lb/>
掌舍下士四人府二人史四人徒四十人<lb/>
幕人下士一人府二人史二人徒四十人<hi>幕武博反</hi>
掌次下士四人府四人史二人徒八十人<lb/>
大府下大夫二人上士四人下士八人府四人史八人<lb/>
<pb n="4b"/>
賈十有六人胥八人徒八十人<lb/>
玉府上士二人中士四人府二人史二人工八人賈八<lb/>
人胥四人徒四十有八人<lb/>
内府中士二人府一人史二人徒十人<lb/>
外府中士二人府一人史二人徒十人<lb/>
司㑹中大夫二人下大夫四人上士八人中士十有六<lb/>
人府四人史八人胥五人徒五十人<hi>㑹古外反</hi>
司書上士二人中士四人府二人史四人徒八人<lb/>
<pb n="5a"/>
職内上士二人中士四人府四人史四人徒二十人<lb/>
職嵗上士四人中士八人府四人史八人徒二十人<lb/>
職幣上士二人中士四人府二人史四人賈四人胥二<lb/>
人徒二十人<lb/>
司裘中士二人下士四人府二人史四人徒四十人<lb/>
掌皮下士四人府二人史四人徒四十人<lb/>
内宰下大夫二人上士四人中士八人府四人史八人<lb/>
胥八人徒八十人<lb/>
<pb n="5b"/>
内小臣奄上士四人史二人徒八人<lb/>
閽人王宮每門四人囿游亦如之<lb/>
寺人王之正内五人<lb/>
内豎倍寺人之數<lb/>
九嬪<lb/>
世婦<lb/>
女御<lb/>
女祝四人奚八人<lb/>
<pb n="6a"/>
女史八人奚十有六人<lb/>
典婦功中士二人下士四人府二人史四人工四人賈<lb/>
四人徒二十人<lb/>
典絲下士二人府二人史二人賈四人徒十有二人<lb/>
典枲下士二人府二人史二人徒二十人<hi>枲絲里反</hi>
内司服奄一人女御二人奚八人<lb/>
縫人奄二人女御八人女工八十人奚三十人<lb/>
染人下士二人府二人史二人徒二十人<lb/>
<pb n="6b"/>
追師下士二人府一人史二人工二人徒四人<hi>追丁回反一曰雕</hi>
屨人下士二人府一人史一人工八人徒四人<hi>屨紀具反</hi>
夏采下士四人史一人徒四人<lb/>
大宰之職掌建邦之六典以佐王治邦國一曰治典以<lb/>
經邦國以治官府以紀萬民二曰教典以安邦國以教<lb/>
官府以擾萬民三曰禮典以和邦國以統百官以諧萬<lb/>
民四曰政典以平邦國以正百官以均萬民五曰刑典<lb/>
<pb n="7a"/>
以詰邦國以刑百官以糾萬民六曰事典以富邦國以<lb/>
任百官以生萬民<hi>治典之治直吏反下同擾而小反鄭而昭反諧戸皆反詰起一反</hi>
　注典常也經也法也王謂之禮經常所秉以治天下<lb/>
　也邦國官府謂之禮法常所守以為法式也常者其<lb/>
　上下通名擾猶馴也統猶合也詰猶禁也任猶倳也<lb/>
　生猶養也<lb/>
　　疏自此至職末分為二段從此至以富得民十條<lb/>
　　明經國之大綱治政之條目自正月之吉至職末<lb/>
<pb n="7b"/>
　　明頒宣前法依事而施訓冢宰即唐虞時百揆職<lb/>
　　也六卿各有分職冢宰則兼掌之掌之者總其綱<lb/>
　　而攷其成凡施布之令廢置之權皆得與天子參<lb/>
　　之也經邦國謂恩威出納之權賦貢均節之度猶<lb/>
　　治絲之有經也治官府如官屬官職之類官事所<lb/>
　　以得其條理也紀萬民如八統九職九兩之屬纎<lb/>
　　悉詳密如綱之有紀也安邦國如畫封疆建社稷<lb/>
　　富而教之所以奠安之也教官府如鄉大夫受教<lb/>
<pb n="8a"/>
　　法於司徒及令羣吏攷法于司徒以退是也擾萬<lb/>
　　民謂飲射讀法賓興賢能所以馴習之也和邦國<lb/>
　　者禮有吉凶軍賓所以和同之也統百官謂車旗<lb/>
　　衣服之等諧萬民謂飲食婚冠之文平邦國如九<lb/>
　　法九伐去其不平以平之也正百官如司士所掌<lb/>
　　朝儀之位貴賤之等所以正之也均萬民如合方<lb/>
　　氏所掌通其財利同其數器壹其度量所以均齊<lb/>
　　之也詰邦國如建邦之三典刑百官如糾職之官<lb/>
<pb n="8b"/>
　　刑糾萬民如凡獄訟之事皆是唐虞建官首百揆<lb/>
　　次司空后稷司農司徒敷教兵刑之任統於士師<lb/>
　　秩宗典樂著為二職歴夏及商稍有更易食貨祭<lb/>
　　祀職在冢宰而司馬司冦分主兵刑焉是故洪範<lb/>
　　夏書殷人守之八政之次食貨祀為先次司空次<lb/>
　　司徒次司冦賓屬宗伯師屬司馬葢因民生日用<lb/>
　　之緩急為先後非六官之序如此也周公更定六<lb/>
　　典司徒之職養教相成宗伯一官専主祀事典樂<lb/>
<pb n="9a"/>
　　附焉行人司儀乃屬司冦朱子以為朝覲時諸侯<lb/>
　　有肉袒請罪之禮故其官𨽻於司冦理或然也司<lb/>
　　空所以居五官之末者家君子之論審矣盖三代<lb/>
　　以後水土事平度地居民經畫頗易若夫百工備<lb/>
　　用之職於禮樂兵刑諸官輕重異次故曰殷周之<lb/>
　損益可知也<lb/>
以八灋治官府一曰官屬以舉邦治二曰官職以辨邦<lb/>
治三曰官聨以㑹官治四曰官常以聴官治五曰官成<lb/>
<pb n="9b"/>
以經邦治六曰官灋以正邦治七曰官刑以糾邦治八<lb/>
曰官計以弊邦治<hi>灋古法字弊必世反</hi>
　注百官所居曰府鄭司農云官屬謂六官其屬各六<lb/>
　十小宰職曰以官府之六屬舉邦治官職謂六官之<lb/>
　職小宰職曰以官府之六職辨邦治聨謂聨事通職<lb/>
　相佐助也小宰職曰以官府之六聨合邦治官常謂<lb/>
　各自領其官之常職非聨事通職所共也官成謂官<lb/>
　府之成事品式也小宰職曰以官府之八成經邦治<lb/>
<pb n="10a"/>
　官法謂職所主之法度小宰職曰以灋掌祭祀朝覲<lb/>
　㑹同賓客之戒具官刑謂司刑所掌墨劓宫刖殺罪<lb/>
　也官計謂三年則大計羣吏之治而誅賞之𤣥謂官<lb/>
　刑司冦之職五刑其四曰官刑上能糾職官計小宰<lb/>
　之六計所以斷羣吏之治<lb/>
　　疏官刑先鄭謂司刑所掌此是正五刑施于天下<lb/>
　　非為官中之刑故後鄭不從之也官計謂三年大<lb/>
　　計此為三年一攷乃一計之此官計每嵗計之故<lb/>
<pb n="10b"/>
　　後鄭亦不從之訓小宰職具八灋據注尚少官常<lb/>
　　官刑家君子謂官刑即小宰職末令于百官府所<lb/>
　　謂國有大刑官常即小宰職首官府之六敘盖尊<lb/>
　　卑以敘乃官府之常灋也治官府以大體為先有<lb/>
　　官屬所以優大官而集衆事也故首之治官府以<lb/>
　　明察為要有官職所以使六屬條其類而百執事<lb/>
　　得其理也故次之屬固所以舉邦治矣有一屬所<lb/>
　　不能舉者則必㑹他屬而舉之故繼以官聨職固<lb/>
<pb n="11a"/>
　　所以辨邦治矣然六職之中有尊卑錯綜又必以<lb/>
　　其序而聴之故繼以官常此四者正治官府之法<lb/>
　　也官成治民事也官法治朝儀之事也民事為切<lb/>
　　故先官成次官法此二者皆官府治事之法也官<lb/>
　　刑官計皆所以督課其成功故終焉刑以糾其不<lb/>
　　稱職者計以斷其或稱或否官刑逐時行之官計<lb/>
　　則待嵗終而斷之故計又後於刑也<lb/>
以八則治都鄙一曰祭祀以馭其神二曰灋則以馭其<lb/>
<pb n="11b"/>
官三曰廢置以馭其吏四曰禄位以馭其士五曰賦貢<lb/>
以馭其用六曰禮俗以馭其民七曰刑賞以馭其威八<lb/>
曰田役以馭其衆<hi>馭魚慮反</hi>
　注都之所居曰鄙則亦灋也都鄙公卿大夫之采邑<lb/>
　王子弟所食邑周召毛畢之屬皆畿内者祭祀其先<lb/>
　君社稷五祀灋則其官之制度廢猶退也退其不能<lb/>
　者舉賢而置之禄若今月奉也位爵次也禮俗昏姻<lb/>
　喪紀舊所行也鄭司農云士謂學士<lb/>
<pb n="12a"/>
　　疏云都鄙公卿大夫之采邑者載師職云家邑任<lb/>
　　稍地則大夫之采也小都任縣地則六卿之采也<lb/>
　　大都任畺地則三公之采也云王子弟所食邑者<lb/>
　　親王子母弟與公同處而百里次疏者與六卿同<lb/>
　　處而五十里次疏者與大夫同處二十五里王子<lb/>
　　母弟雖食采地未必别有官有官則依公卿大夫<lb/>
　　食邑不假别言也云灋則其官之制度者謂宫室<lb/>
　　車旗衣服之等皆不得僭也據田役以馭其衆則<lb/>
<pb n="12b"/>
　　卿大夫得田獵而豐卷請田子産不許者常田之<lb/>
　　外臨祭取鮮惟人君耳大夫唯得常田故子産云<lb/>
　　唯君用鮮明大夫不合也訓馭者上操其權以制<lb/>
　　其下也馭其神者釐正祀典無僭舉也凡治民者<lb/>
　　皆曰吏禄位以馭其士謂未出仕者賢則進而禄<lb/>
　　位之如鄉有賓興之禮是也祭祀灋則廢置禄位<lb/>
　　皆施於在上者賦貢禮俗邢賞田役皆施於百姓<lb/>
　　者先治神而後治人故祭祀為先法則次之此二<lb/>
<pb n="13a"/>
　　者辨等威之事吏已出仕者士未仕者故次廢置<lb/>
　　次禄位此二者定功罪之事賦貢下之所以供上<lb/>
　　禮俗上之所以化下先理財而後施教也刑賞所<lb/>
　　以威民田役所以用民其平日畏威而逺罪故一<lb/>
　　旦有事而可用也八則所條已備君民規模者都<lb/>
　　鄙有立國之義也<lb/>
以八柄詔王馭羣臣一曰爵以馭其貴二曰禄以馭其<lb/>
富三曰予以馭其幸四曰置以馭其行五曰生以馭其<lb/>
<pb n="13b"/>
福六曰奪以馭其貧七曰廢以馭其罪八曰誅以馭其<lb/>
過<hi>柄兵命反</hi>
　　疏餘條皆不言詔獨此與下八統言詔王者餘竝<lb/>
　　羣臣職務此乃王所操持故特言詔也案内史亦<lb/>
　　言此八柄之事變誅言殺欲見為惡不止則殺之<lb/>
　　此經八事自五曰以上皆是善事則大善者在前<lb/>
　　小善者在後自六曰以下皆是惡事則大惡者左<lb/>
　　前小惡者在後訓郎氏云予者爵禄之外别有所<lb/>
<pb n="14a"/>
　　賜也出於特恩故曰幸生以馭福者有罪可殺以<lb/>
　　八議而生之得生為福也而八柄所列實不過爵<lb/>
　　禄生殺四者故首言爵次言禄予者非常之禄也<lb/>
　　置者不次之爵也生者可殺而猶生之也奪者去<lb/>
　　其禄也廢者去其爵也誅以施小過殺以致大罪<lb/>
　　舉一而可此内史所以變誅言殺互文見義也<lb/>
以八統詔王馭萬民一曰親親二曰敬故三曰進賢四<lb/>
曰使能五曰保庸六曰尊貴七曰達吏八曰禮賓<lb/>
<pb n="14b"/>
　注統所以合率以等物也禮賓賓客諸侯所以示民<lb/>
　親仁善鄰<lb/>
　　疏鄭云統所以合率以等物也謂率下民與上合<lb/>
　　皆有以等其事上行之下效之也故以萬民為主<lb/>
　　也訓八統所謂上行之下效之者如上進賢斯下<lb/>
　　興於賢上使能斯下進於能上保庸斯民勉於功<lb/>
　　此其義也達吏禮賓家君子謂吏亦庸也賓亦貴<lb/>
　　也天下之治親親賢賢貴貴而已三者之中親親<lb/>
<pb n="15a"/>
　　為重故先之進賢使能賢賢也尊貴貴貴也敬故<lb/>
　　是親親之推也保庸達吏是賢賢之推也禮賓是<lb/>
　　貴貴之推也達此三治者於天下之民此謂上行<lb/>
　　之下效之也此謂詔王馭萬民也<lb/>
以九職任萬民一曰三農生五穀二曰園圃毓草木三<lb/>
曰虞衡作山澤之材四曰藪牧養蕃鳥獸五曰百工飭<lb/>
化八材六曰商賈阜通貨賄七曰嬪婦化治絲枲八曰<lb/>
臣妾聚斂疏材九曰閒民無常職轉移執事<hi>圃布古反毓古育字<pb n="15b"/>藪速苟反牧音目蕃扶元反飭音勅賈音古閒音閑</hi>
　注鄭司農云三農平地山澤也九穀黍稷秫稻麻大<lb/>
　小豆大小麥八材珠曰切象曰磋玉曰琢石曰磨木<lb/>
　曰刻金曰鏤革曰剥羽曰析閒民謂無事業者轉移<lb/>
　為人執事若今傭賃也𤣥謂三農原隰及平地九穀<lb/>
　無秫大麥而有粱苽樹果蓏曰圃園其樊也虞衡掌<lb/>
　山澤之官主山澤之民者澤無水曰藪牧牧田在逺<lb/>
　郊皆畜牧之地行曰商處曰賈阜盛也金玉曰貨布<lb/>
<pb n="16a"/>
　帛曰賄嬪婦人之美稱也臣妾男女貧賤之稱疏材<lb/>
　百草根實可食者疏不熟曰饉<lb/>
　　疏鄭司農云三農平地山澤以其積石曰山水鍾<lb/>
　　曰澤不生九穀故後鄭不從之也爾雅髙平曰原<lb/>
　　下濕曰隰原及平地可種黍稷之等隰中可種稻<lb/>
　　麥及苽園圃毓草木者即載師所云塲圃任園地<lb/>
　　謂在田畔樹菜蔬果蓏者鄭既云虞衡掌山澤之<lb/>
　　官後云山澤之民者山澤之民無名號故借虞衡<lb/>
<pb n="16b"/>
　　之官以表其民云牧田在逺郊者見載師云牧田<lb/>
　　任逺郊之地云皆畜牧之地者按載師職注牧田<lb/>
　　畜牧者之家所受田也牧六畜之地無文鄭約與<lb/>
　　家人所受田處即有牧畜之地也云行曰商處曰<lb/>
　　賈者諸官之下有賈人無行法故曰處易曰商旅<lb/>
　　不行是行曰商也云疏材百草根實者百草或取<lb/>
　　根如菱芡之屬或取實若榛栗之屬訓農者民之<lb/>
　　本業故為先園圃虞衡藪牧地利之所生也百工<lb/>
<pb n="17a"/>
　　商賈嬪婦人功之所成也次及臣妾微者也最後<lb/>
　　閒民無常職者也或曰司徒頒十二職此僅舉其<lb/>
　　九何也意主於頒賦法也出賦者唯有此九等民<lb/>
　　也<lb/>
以九賦斂財賄一曰邦中之賦二曰四郊之賦三曰邦<lb/>
甸之賦四曰家削之賦五曰邦縣之賦六曰邦都之賦<lb/>
七曰闗市之賦八曰山澤之賦九曰幣餘之賦<hi>削本亦作稍又作□所教反徐所召反</hi>
<pb n="17b"/>
　注財泉穀也鄭司農云邦中之賦二十而税一各有<lb/>
　差也𤣥謂賦口率出泉也邦中在城郭者四郊去郭<lb/>
　百里邦甸二百里家削三百里邦縣四百里邦都五<lb/>
　百里此平民也闗市山澤謂占㑹百物幣餘謂占賣<lb/>
　國中之斥幣皆末作當増賦者<lb/>
　　疏云闗市山澤謂占㑹百物者謂闗上以貨出入<lb/>
　　有税物市若泉府廛布緫布之等亦有税物山澤<lb/>
　　人民入山澤取財物亦有税物此人占㑹百物為<lb/>
<pb n="18a"/>
　　官出息幣餘謂占賣國中斥幣斥幣謂此物不入<lb/>
　　太府指斥出而賣之故名斥幣云當増賦者謂口<lb/>
　　率出泉増於上農民訓邦中之賦已下六者農民<lb/>
　　之賦也闗市山澤幣餘三者末作之賦也<lb/>
以九式均節財用一曰祭祀之式二曰賓客之式三曰<lb/>
喪荒之式四曰羞服之式五曰工事之式六曰幣帛之<lb/>
式七曰芻秣之式八曰匪頒之式九曰好用之式<lb/>
　注式謂用財之節度工作器物者幣帛所以贈勞賓<lb/>
<pb n="18b"/>
　客者芻秣養牛馬禾穀也鄭司農云匪分也頒謂班<lb/>
　賜也𤣥謂王所分賜羣臣也好用燕好所賜予<lb/>
　　疏式謂依常多少用財法式也云工作器物者若<lb/>
　　考工所作器物也訓九式即大府凡頒財以式法<lb/>
　　授之闗市之賦以待王之膳服以下是也以某賦<lb/>
　　待某事皆量其財之多少足以供其事之巨細此<lb/>
　　謂式也賓客之式者謂諸侯國來朝聘王待之之<lb/>
　　式也幣帛之式者王遣使出聘侯國有所賚予謂<lb/>
<pb n="19a"/>
　　或有吉凶事之類也芻秣若司徒之牧人牛人充<lb/>
　　人司馬之馬質校人是也匪頒禄廩也即百官之<lb/>
　　禄祭祀賓客喪荒皆大事故為先羞服所以供王<lb/>
　　身之需故次之工事幣帛芻秣所以供國家之需<lb/>
　　故又次之匪頒好用所以賜羣臣之需故又次之<lb/>
以九貢致邦國之用一曰祀貢二曰嬪貢三曰器貢四<lb/>
曰幣貢五曰材貢六曰貨貢七曰服貢八曰斿貢九曰<lb/>
物貢<lb/>
<pb n="19b"/>
　注嬪故書作賓鄭司農云祀貢犧牲包茅之屬賓貢<lb/>
　皮帛之屬器貢宗廟之器幣貢繡帛材貢木材也貨<lb/>
　貢珠貝自然之物也服貢祭服斿貢羽毛物貢九州<lb/>
　之外各以其所貴為摰𤣥謂嬪貢絲枲器貢銀鐵石<lb/>
　磬丹漆也幣貢玉馬皮帛也材貢櫄榦栝柏篠簜也<lb/>
　貨貢金玉龜貝也服貢絺紵也斿讀如囿游之游燕<lb/>
　好珠璣琅玕也物貢雜物魚鹽橘柚<lb/>
　　疏此貢諸侯邦國嵗之常貢則小行人云令春入<lb/>
<pb n="20a"/>
　　貢是也大行人云侯服嵗一見其貢祀物彼謂因<lb/>
　　朝而貢與此别也云九州之外各以其所貴為摯<lb/>
　　後鄭不從者九州之外世一見無常貢之法也云<lb/>
　　幣貢玉馬皮帛者覲禮諸侯享禮云匹馬卓上九<lb/>
　　馬隨之訓每嵗常貢葢於比年小聘之時使大夫<lb/>
　　致之嬪貢未織之物必經婦功而後成者服貢織<lb/>
　　成之物中衣服之用者器貢成器可用者幣貢疑<lb/>
　　是充筐篚而未必中服用者貨貢可當財布之用<lb/>
<pb n="20b"/>
　　者斿貢輕微可當玩好之用者祀貢為先嬪貢器<lb/>
　　貢幣貢材貢皆用物也故次之貨貢異物也故又<lb/>
　　次之服貢王私用之物也故又次之斿貢物貢非<lb/>
　　切用且微物也故又次之家君子曰貢出於邦國<lb/>
　　賦出於九職之民而大府所掌九貢九賦之外又<lb/>
　　有九功曰凡萬民之貢以充府庫者何也葢九貢<lb/>
　　畿外諸侯之貢九功畿内九職之民所貢也據禹<lb/>
　　貢冀州無厥貢之文則畿内無貢故鄭氏以為九<lb/>
<pb n="21a"/>
　　功者九職之財也然先王之世取諸民者貢賦税<lb/>
　　三者而已貢其地所有之物則為貢計其夫家出<lb/>
　　兵車牛馬器械則曰賦田野山澤闗市之税則曰<lb/>
　　税此外不應復有名條如後世之苛政今鄭氏以<lb/>
　　九功為九職之財則是謂九職之税矣其釋九賦<lb/>
　　則謂口率出泉所謂口賦也夫有田則有税有身<lb/>
　　則有役計口出財古疑未有焉況九職之税所得<lb/>
　　至多而掌在大府者特以充府庫而已口賦所出<lb/>
<pb n="21b"/>
　　疑其無㡬而九式皆取共於此則是國家之經費<lb/>
　　盡倚給於口賦一事其所取於民者為不貲矣外<lb/>
　　此尚有田野山澤闗市之征兵車牛馬器械之具<lb/>
　　民生其間不亦難乎由此觀之則謂賦為口率者<lb/>
　　誣也葢賦對税而言之則税為財物賦為兵車専<lb/>
　　以賦言則賦税統之矣禹貢亦言田賦而不言税<lb/>
　　是賦其總名也九賦斂財賄即九職之税也九功<lb/>
　　之貢則九職之貢也葢王畿之内采邑既多亦有<lb/>
<pb n="22a"/>
　　諸侯之義以九職之所出為貢情理之常無可疑<lb/>
　　者事異夏殷禮從而變未可一槩況也<lb/>
以九兩繫邦國之民一曰牧以地得民二曰長以貴得<lb/>
民三曰師以賢得民四曰儒以道得民五曰宗以族得<lb/>
民六曰主以利得民七曰吏以治得民八曰友以任得<lb/>
民九曰藪以富得民<hi>繫音計藪于云宜作叟</hi>
　注兩猶耦也所以協耦萬民繫聫綴也牧州長也九<lb/>
　州各有封域以居民也長諸侯也一邦之貴民所仰<lb/>
<pb n="22b"/>
　也師諸侯師氏有徳行以教民者儒諸侯保氏有六<lb/>
　藝以教民者宗繼别為大宗收族者鄭司農云主謂<lb/>
　公卿大夫世世食采不絶民税薄利之𤣥謂利讀如<lb/>
　上思利民之利謂以政教利之吏小吏在鄉邑者友<lb/>
　謂同井相合耦耡作者藪亦有虞掌其政令為之厲<lb/>
　禁使其地之民守其財物以時入于王府頒其餘於<lb/>
　萬民<lb/>
　　疏九曰藪以富得民舉藪而言則山澤十等皆有<lb/>
<pb n="23a"/>
　　材物民居可知也訓牧言地長言貴互文也師儒<lb/>
　　皆鄉學之師大司徒以本屬六安萬民四曰聨師<lb/>
　　儒注曰師儒鄉里教以道藝者疏曰致仕賢者使<lb/>
　　教于鄉里謂之師儒據此則師儒非師氏保氏然<lb/>
　　彼師儒連言此離而二之或大夫致仕者為師或<lb/>
　　士致仕者為儒亦一說也故大𫝊曰大夫為父師<lb/>
　　士為少師師曰賢儒曰道亦互文也至渙者天下<lb/>
　　之民先王所以協比聨屬而不使之離異者教養<lb/>
<pb n="23b"/>
　　而已牧長君也師儒師也宗法親也此教之屬也<lb/>
　　主與吏道民以利者也友與藪使民各得以安其<lb/>
　　利也此養之屬也牧主聨合有土其所繋者不止<lb/>
　　一國之民故曰以地得民以貴得民者天子畿外<lb/>
　　其貴得伸故内公卿大夫出封皆加一等以示貴<lb/>
　　也都鄙之主不言貴侯國之長言貴以此矣以利<lb/>
　　得民者都鄙之主民則里居地則井授是以死徙<lb/>
　　不出鄉地著而重本樂其樂利其利也<lb/>
<pb n="24a"/>
正月之吉始和布治于邦國都鄙乃縣治象之法于象<lb/>
魏使萬民觀治象挟日而斂之<hi>縣音𤣥挟子協反</hi>
　注正月周之正月吉謂朔日大宰以正月朔日布王<lb/>
　治之事于天下至正嵗又書而縣于象魏振木鐸以<lb/>
　徇之使萬民觀焉小宰亦帥其屬而往皆所以重治<lb/>
　法新王事也鄭司農云象魏闕也從甲至甲謂之挟<lb/>
　日凡十日<lb/>
　　疏始和始調和六典八法以下之事和訖當月即<lb/>
<pb n="24b"/>
　　頒布邦國都鄙是畿外畿内徧天下言乃縣者乃<lb/>
　　緩辭至建寅之月乃縣治象之法于雉門象魏挟<lb/>
　　日斂藏之於明堂於後月月受而行之謂之告朔<lb/>
　　也<lb/>
乃施典于邦國而建其牧立其監設其參傅其伍陳其<lb/>
殷置其輔<hi>參七南反傅音附徐方慕反</hi>
　注乃者更申勑之侯伯有功徳者加命作州長謂之<lb/>
　牧所謂八命作牧監謂公侯伯子男各監一國書曰<lb/>
<pb n="25a"/>
　王啟監參謂卿三人伍謂大夫五人殷衆也謂衆士<lb/>
　也輔府史庶人在官者<lb/>
　　疏鄭云以侯伯有功徳者加命作州長謂之牧者<lb/>
　　是先取侯有功徳者為牧若無賢侯伯亦得云加<lb/>
　　命作州長者以其侯伯七命州牧八命云參謂卿<lb/>
　　三人者左𫝊杜泄云吾子為司徒夫子為司馬孟<lb/>
　　氏為司空則諸侯三卿司徒司馬司空也伍謂大<lb/>
　　夫五人者謂司徒下二大夫一大夫為司徒大夫<lb/>
<pb n="25b"/>
　　一大夫為太宰大夫司空下二大夫一大夫主司<lb/>
　　空事一大夫為司空大夫司馬事省闕一大夫故<lb/>
　　五人陳其殷者三卿下各陳士九人也<lb/>
乃施則于都鄙而建其長立其兩設其伍陳其殷置其<lb/>
輔<lb/>
　注長謂公卿大夫王子弟食采邑者兩謂兩卿不言<lb/>
　三卿者不足於諸侯<lb/>
　　疏大宗伯云六命賜官注云王六命之卿使得自<lb/>
<pb n="26a"/>
　　置其臣治家邑大夫四命不合立官云長謂公卿<lb/>
　　大夫者以大夫雖不立官亦得稱長是廣解長義<lb/>
　　此中唯有都鄙無家邑之名故都鄙中含公卿大<lb/>
　　夫春官都宗人家宗人都家並有公卿雖有大都<lb/>
　　小都之别而同名都大夫不得都名故公卿入都<lb/>
　　宗人中大夫入家宗人中夏官都司馬家司馬又<lb/>
　　與此異六卿卑自使其臣為司馬王家不為之立<lb/>
　　司馬故都司馬唯三公與王子弟其卿又入家司<lb/>
<pb n="26b"/>
　　馬中若然都鄙之内其號有三若得諸侯之號唯<lb/>
　　三公王子弟若置官如諸侯即卿與公同若稱長<lb/>
　　可及大夫<lb/>
乃施灋于官府而建其正立其貳設其攷陳其殷置其<lb/>
輔<lb/>
　注正謂冢宰司徒宗伯司馬司冦司空也貳謂小宰<lb/>
　小司徒小宗伯小司馬小司冦小司空也攷成也佐<lb/>
　成事者謂宰夫鄉師肆師軍司馬士師也司空亡未<lb/>
<pb n="27a"/>
　聞其攷<lb/>
　　疏按上官府在都鄙上此文在都鄙下者欲見都<lb/>
　　鄙置臣與諸侯同又見諸侯下亦有都鄙之義鄉<lb/>
　　師注云匠師事官之屬其於司空若鄉師之於司<lb/>
　　徒若然則匠師亦司空之攷訓注疏釋始和謂始<lb/>
　　調和典法則已下之事又謂建子之月始和而布<lb/>
　　之建寅之月乃縣而觀之愚意布之與縣非有異<lb/>
　　時且據凌人十二月斬冰是夏十二月冰堅而斬<lb/>
<pb n="27b"/>
　　之若周十二月乃建亥之月非可斬冰十二月既<lb/>
　　是夏十二月則正月自是夏正月安得以正月繋<lb/>
　　之於周十二月繋之於夏豈有正月建子十二月<lb/>
　　建丑者乎始和者陽氣開動和煦之始布治即縣<lb/>
　　治象施典法則是也治象之法凡太宰所掌者也<lb/>
　　此治象之法非専施於萬民其縣而使萬民觀之<lb/>
　　挟日而後斂之者欲令𫝊播相聞自近及縣牧長<lb/>
　　殷輔之屬皆所以奉行典法則而布之者故施典<lb/>
<pb n="28a"/>
　　施則施法即是將牧長殷輔之屬更申飭之建立<lb/>
　　陳設等義勿泥可也上文由官府都鄙而及邦國<lb/>
　　此文由邦國都鄙而及官府或先近而後逺所以<lb/>
　　尊内或先逺而後近重有國也<lb/>
凡治以典待邦國之治以則待都鄙之治以灋待官府<lb/>
之治以官成待萬民之治以禮待賓客之治<lb/>
　注成八成禮賓禮也<lb/>
　　疏以其天官主治故以目之此皆言以者當别有<lb/>
<pb n="28b"/>
　　篇卷執持施行之訓凡治謂施典施則施法之類<lb/>
　　六典八法八則八成賓禮各有條目見於周禮者<lb/>
　　或僅舉其大綱如禄位以馭其士必有都鄙取士<lb/>
　　之法賦貢以馭其用必有都鄙財賦之法田役以<lb/>
　　馭其衆必備都鄙出師之法他事皆然在當時必<lb/>
　　載之成書太宰藏之若頒施于邦國都鄙之等則<lb/>
　　依此書所載攷而行之故曰以典待邦國之治云<lb/>
　　云上文無賓客事惟八統有禮賓之條其文不詳<lb/>
<pb n="29a"/>
　　此言以禮待賓客之治者祭祀賓客喪紀皆大事<lb/>
　　故行人之官雖𨽻於司冦而冢宰猶必關與之也<lb/>
祀五帝則掌百官之誓戒與其具修<lb/>
　注祀五帝謂四郊及明堂誓戒要之以刑重失禮也<lb/>
　明堂位所謂各揚其職百官廢職服大刑是其辭之<lb/>
　略也具所當共脩掃除糞洒<lb/>
　　疏五帝者東方青帝靈威仰南方赤帝赤熛怒中<lb/>
　　央黄帝含樞紐西方白帝白招拒北方黒帝叶光<lb/>
<pb n="29b"/>
　　紀依月令四時迎氣各於其郊及季夏六月迎土<lb/>
　　氣於南郊并夏正祭所感帝於南郊是四郊也云<lb/>
　　及明堂者總饗五帝於明堂依月令秦用季秋末<lb/>
　　知周以何月訓五帝名號不經辨見大宗伯首章<lb/>
前期十日帥執事而卜日遂戒<lb/>
　注前期前所諏之日也十日容散齋七日致齋三日<lb/>
　執事宗伯太卜之屬既卜又戒百官以始齊<lb/>
　　疏凡祭祀謂祭前之日為期今言前期十日明祭<lb/>
<pb n="30a"/>
　　前十一日云執事宗伯太卜之屬者謂宗伯涖卜<lb/>
　　太卜視齊命龜中含有小宗伯卜師故言之屬<lb/>
及執事眡滌濯<hi>眡音視本又作視後皆司滌直歴反濯直角反</hi>
　注執事初為祭事前祭日之夕滌濯謂溉祭器及甑<lb/>
　甗之屬<lb/>
　　疏案大宗伯小宗伯二官親眡滌濯太宰尊亦往<lb/>
　　涖之<lb/>
及納亨賛王牲事<hi>亨普庚反</hi>
<pb n="30b"/>
　注納亨納牲將告殺謂鄉祭之晨既殺以授亨人凡<lb/>
　大祭祀君親牽牲大夫賛之<lb/>
　　疏此祭天無祼故先迎牲若宗廟之祭有祼而後<lb/>
　　迎牲也<lb/>
及祀之日賛玉幣爵之事<lb/>
　注玉幣所以禮神玉與幣各如其方之色爵所以獻<lb/>
　齊酒不用玉爵尚質也三者執以從王至而授之<lb/>
祀大神示亦如之<hi>示本又作祗音畿</hi>
<pb n="31a"/>
　注大神示謂天地<lb/>
　　疏謂冬至祭天於圜丘夏至祭地於方澤亦如之<lb/>
　　者從掌百官誓戒以下皆如祀五帝禮<lb/>
享先王亦如之賛玉几玉爵<lb/>
　注玉几所以依神天子左右玉几宗廟獻用玉爵<lb/>
　　疏亦如之下别言賛玉几玉爵則天地不用玉几<lb/>
　　玉爵注云天子左右玉几者欲見鬼神之几與生<lb/>
　　同<lb/>
<pb n="31b"/>
大朝覲㑹同賛玉幣玉獻玉几玉爵<lb/>
　注助王受此四者大㑹同或於春朝或於秋覲舉春<lb/>
　秋則冬夏可知玉幣諸侯享幣其合亦如小行人所<lb/>
　合六幣云玉獻獻國珍異亦執玉以致之玉几王所<lb/>
　依也立而設几優尊者玉爵王禮諸侯之酢爵王朝<lb/>
　諸侯立依前南面其禮之於阼階上<lb/>
　　疏時見曰㑹無常期諸侯有不順服者其順服者<lb/>
　　皆来㑹以師助王討之殷見曰同謂十二嵗王如<lb/>
<pb n="32a"/>
　　不巡狩諸侯衆来同見天子云大㑹同或於春朝<lb/>
　　或於秋覲者大㑹雖無常期當春来即是春朝當<lb/>
　　秋来即是秋覲冬夏亦然若大同則有常期春東<lb/>
　　方六服盡来夏南方六服盡来秋冬亦然在國行<lb/>
　　朝禮訖乃皆為壇於國外而命事焉云玉幣諸侯<lb/>
　　享幣者諸侯㑹同皆依四時常朝春夏受贄於朝<lb/>
　　受享幣者於廟秋冬一受之於廟受朝訖乃受享<lb/>
　　獻國所有珍異云其合亦如小行人所合六幣云<lb/>
<pb n="32b"/>
　　者小行人所云謂四時常朝不見大朝覲㑹同法<lb/>
　　鄭約當與常朝同也云玉獻獻國珍異亦執玉以<lb/>
　　致之者謂三享之外獻國珍異亦如三享執玉以<lb/>
　　致之云立而設几優尊者几為坐設今立而設几<lb/>
　　故云優尊也云玉爵王禮諸侯之酢爵者案大行<lb/>
　　人上公再祼而酢之等此祼時大宗伯攝祼非冢<lb/>
　　宰所賛但諸侯酢王用玉爵則冢宰賛王受之云<lb/>
　　禮之於阼階上者謂祼諸侯時也知在阼階上者<lb/>
<pb n="33a"/>
　　案燕禮主君在阼階當依賓主之禮也訓玉幣玉<lb/>
　　獻者其幣其獻皆以玉先之也玉幣是行享之時<lb/>
　　用之即小行人中圭以馬以下皆束帛加璧以致<lb/>
　　之享有三初享是圭以馬等再享三享則有魚腊<lb/>
　　籩豆龜金虎豹之皮丹漆絲纊竹箭其餘無常貨<lb/>
　　各以其國之所有陳之皆以束帛加璧先也此即<lb/>
　　大行人嵗一見其貢祀物之屬因朝而有非每嵗<lb/>
　　常貢三享之外别有獻國珍異亦執玉以致之故<lb/>
<pb n="33b"/>
　　云玉獻也王禮諸侯之酢爵者謂王祼侯而侯助<lb/>
　　王玉爵非祼爵乃酢爵祼爵是大宗伯攝祼冢宰<lb/>
　　不得賛宗伯也<lb/>
大喪賛贈玉含玉<hi>含本又作含户暗反後同</hi>
　注助王為之也贈玉既窆所以送先王含玉死者口<lb/>
　實天子以玉雜記曰含者執璧則諸侯含以璧<lb/>
　　疏贈玉於葬用之含玉始死用之<lb/>
作大事則戒于百官賛王命<lb/>
<pb n="34a"/>
　注助王為教令春秋𫝊曰國之大事在祀與戎<lb/>
　　疏上已陳祭祀大事訖則此惟戎事也<lb/>
王眡治朝則賛聽治<lb/>
　注治朝在路門外羣臣治事之朝王眡之則助王平<lb/>
　斷<lb/>
　　疏王有三朝外朝是斷疑獄之朝路寢庭朝圖宗<lb/>
　　人嘉事二者事簡非正朝故知治朝是路門外司<lb/>
　　士所掌者也<lb/>
<pb n="34b"/>
眡四方之聴朝亦如之<lb/>
　注謂王巡狩在外時<lb/>
　　疏征伐外亦有聴朝法以非常法故不言也<lb/>
凡邦之小治則冢宰聴之待四方之賓客之小治<lb/>
　注大事决于王小事冢宰𫝊平<lb/>
嵗終則令百官府各正其治受其㑹<lb/>
　注正正處也㑹大計也<lb/>
　　疏謂正處其所治文書太宰乃受其計㑹也<lb/>
<pb n="35a"/>
聴其致事而詔王廢置<lb/>
　注平其事来至者之功狀而奏白王<lb/>
　　疏有功者置之進其爵有罪者廢之退其爵<lb/>
三嵗則大計羣吏之治而誅賞之<lb/>
　注大無功不徒廢必罪之大有功不徒置必賞之訓<lb/>
　百官府非止治官之屬　或曰教司徒職也八統親<lb/>
　親敬故之類與九兩師儒之文若疑於教焉何也曰<lb/>
　司徒之敷教也親奉教法而頒行之日討斯民而諄<lb/>
<pb n="35b"/>
　諭之故以教命官也冢宰所掌皆所以治在上者之<lb/>
　事不曰輔導天子則曰綜核百官事皆攬其大綱而<lb/>
　未嘗有所専主故不可以一職名焉此其所以異也<lb/>
　　典法則其規模也八柄八統其綱領也九職以下<lb/>
　其條理也<hi>典治邦國法治官府則治都鄙</hi>八柄威福之事八統教化<lb/>
　之事皆君道也九職制民之産賦式取民之制皆民<lb/>
　事也九貢所以使邦國尊天子九兩所以教邦國養<lb/>
　萬民　冢宰之官以其規模言之則總理五官遙制<lb/>
<pb n="36a"/>
　四海也以其總領言之則調燮王身肅清宫闈也以<lb/>
　其職事言之則司食貨制入出盡之矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮纂訓卷一<lb/>
</p>
<p>
</p>
  </div>
</body>
</text>
</TEI>
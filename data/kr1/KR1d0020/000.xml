<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周禮纂訓</head>
    <p>
<pb n="1a"/>
欽定四庫全書　　　　經部四<lb/>
　周禮纂訓　　　　　　禮類一<hi>周禮之屬</hi>
　　提要<lb/>
　　　　<hi>臣</hi>等謹按周禮纂訓二十一卷<lb/>
　　　國朝李鍾倫撰鍾倫字世得安溪人康熙癸酉<lb/>
　　　　舉人未仕而卒此書自天官至秋官詳纂注<lb/>
　　　　疏加以訓義惟闕考工記不釋葢以河間獻<lb/>
　　　　王所補非周公之古經也書後有乾隆丁丑<lb/>
<pb n="1b"/>
　　　　其子廣平府知府清馥跋稱鍾倫初受三禮<lb/>
　　　　於其叔光坡康熙癸酉鄉薦公車後日侍其<lb/>
　　　　父光地於京邸及光地出督順天學政復遷<lb/>
　　　　直𨽻巡撫十餘年中鍾倫皆隨行得其指授<lb/>
　　　　又多與宣城梅文鼎長洲何焯宿遷徐用錫<lb/>
　　　　河間王之鋭同里陳萬䇿等互相討論故其<lb/>
　　　　學具有本源凡所詮釋頗得周官大義惟於<lb/>
　　　　名物度數不甚加意故徃徃考之弗詳如巾<lb/>
<pb n="2a"/>
　　　　車重翟錫面朱總厭翟勒面繢總安車彫面<lb/>
　　　　鷖總皆有容葢註總以繒為之著馬勒直兩<lb/>
　　　　耳與兩鑣車衡輨亦宜有焉容為襜車山東<lb/>
　　　　謂之裳惟蓋如今小車葢也皆有容有葢則<lb/>
　　　　重翟厭翟謂蔽也安車無蔽謂去飾也鍾倫<lb/>
　　　　謂總惟當施馬於車義無所取考蔡邕獨㫁<lb/>
　　　　曰飛軨以油緹廣八寸長注地左畫蒼龍右<lb/>
　　　　畫白虎繫軸頭續漢書輿服志曰乗輿重牙<lb/>
<pb n="2b"/>
　　　　班輪升龍飛軨注引薛綜東京賦注飛軨以<lb/>
　　　　油緹廣八寸長注地繋軸頭所云油緹即注<lb/>
　　　　所云總以繒為之所云軸頭即注所云輨然<lb/>
　　　　則飛軨即總之在車者而鍾倫謂總惟飾馬<lb/>
　　　　誤矣鍾倫又謂容以繒結四旁之上際其四<lb/>
　　　　旁之下際則以翟為蔽攷經文皆有容葢寔<lb/>
　　　　兼承上重翟厭翟安車而言但重翟厭翟二<lb/>
　　　　車既有容葢又有翟蔽兩旁以畫飾安車則<lb/>
<pb n="3a"/>
　　　　惟有容葢而無翟飾耳既無翟飾即惟藉裳<lb/>
　　　　惟為障蔽帷裳之制當四面圍合上下通徹<lb/>
　　　　故詩曰漸車帷裳箋云帷裳童容也方言䄡<lb/>
　　　　䄖江淮南楚謂之<graphic n="KR2391" url="https://raw.githubusercontent.com/kanripo/KR-Gaiji/master/images/KR2391.png" mimeType="image/png"/>褣童容與<graphic n="KR2391" url="https://raw.githubusercontent.com/kanripo/KR-Gaiji/master/images/KR2391.png" mimeType="image/png"/>褣義同葢<lb/>
　　　　<graphic n="KR2391" url="https://raw.githubusercontent.com/kanripo/KR-Gaiji/master/images/KR2391.png" mimeType="image/png"/>褣長𥜗上下相連以覆體車之帷裳垂覆<lb/>
　　　　上下形相似也又士昏禮婦車亦如之有裧<lb/>
　　　　注裧車裳帷續漢書輿服志注舊典𫝊車驂<lb/>
　　　　駕赤帷裳惟郭賀為冀州勅去䄡帷釋名衽<lb/>
<pb n="3b"/>
　　　　䄡也在旁幨幨然云襜帷葢如裳衽下垂也<lb/>
　　　　凡此皆同于巾車之安車但有帷裳無重翟<lb/>
　　　　厭翟者也如鍾倫所云帷裳但結四旁之上<lb/>
　　　　際其四旁下際以翟為蔽則安車但蔽上際<lb/>
　　　　不復蔽下際矣釋名曰容車婦人所載小車<lb/>
　　　　也其葢施帷以隠蔽其形容也若容但蔽上<lb/>
　　　　際不及下際豈能隠蔽形容乎如此之類頗<lb/>
　　　　為疎舛然如辨禘祫社稷學校諸篇皆攷證<lb/>
<pb n="4a"/>
　　　　詳核又如司馬法謂革車一乗甲士三人歩<lb/>
　　　　卒七十二人鍾倫據蔡氏説謂一乗不止甲<lb/>
　　　　士三人歩卒七十二人此是輕車用馬馳者<lb/>
　　　　更有二十五人将重車在後今攷新書攻車<lb/>
　　　　七十五人前拒一隊左右角二隊守車一隊<lb/>
　　　　炊子十人守装五人廐養五人樵汲五人共<lb/>
　　　　二十五人攻守二乗共百人又尉繚子伍制<lb/>
　　　　令軍中之制五人為伍伍相保也十人為什<lb/>
<pb n="4b"/>
　　　　什相保也五十人為屬屬相保也百人為閭<lb/>
　　　　閭相保也起于五人訖于百人葢軍中之制<lb/>
　　　　自一乗起此皆一乗百人之明驗足證其説<lb/>
　　　　之精核又明于推步之術訓大司徒土圭之<lb/>
　　　　法謂六十餘里餘景已差一寸亦得諸寔測<lb/>
　　　　非同講學家之空言也乾隆四十六年十一月<lb/>
　　　　恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="5a"/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
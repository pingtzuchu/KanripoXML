<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮纂訓卷十八</head> <lb/>
    <p>
<pb n="1a"/>
欽定四庫全書<lb/>
　周禮纂訓卷十八<lb/>
　　　　　　　　　　　　安溪李鍾倫撰<lb/>
戎右掌戎車之兵革使<hi>使色吏反</hi>
　注使謂王使以兵有所誅斬也春秋𫝊曰戰於殽晉<lb/>
　萊駒為右襄公縛秦囚使萊駒以戈斬之訓按戎僕<lb/>
　掌倅車之政則不獨革路而已五戎之政皆掌之戎<lb/>
　右亦當然蓋五戎各有僕右皆統於此革路之僕右<lb/>
<pb n="1b"/>
　也<lb/>
詔贊王鼓<lb/>
　注既告王當鼓之節又助擊之<lb/>
　　疏大僕已贊王鼔此亦同是助擊其餘靣也<lb/>
𫝊王命于陳中<hi>𫝊直宣反陳直慎反</hi>
　注為王言之大也<lb/>
㑹同充革車<lb/>
　注㑹同王雖乗金路猶以革路從行也充之者謂居<lb/>
<pb n="2a"/>
　左也曲禮曰乗君之乗車不敢曠左<lb/>
盟則以玉敦辟盟遂役之<hi>敦音對</hi>
　注鄭司農云辟法也𤣥謂將㰱血者先執其器為衆<lb/>
　陳其載辭役之者𫝊敦血授當㰱者<lb/>
贊牛耳桃茢<hi>茢音列</hi>
　注尸盟者割牛耳取血助為之及血在敦中以桃茢<lb/>
　拂之又助之也耳者盛以珠盤尸盟者執之桃鬼所<lb/>
　畏也茢苕帚所以掃不祥<lb/>
<pb n="2b"/>
齊右掌祭祀㑹同賔客前齊車王乗則持馬行則陪乗<lb/>
<hi>齊側皆反乗繩證反</hi>
　注齊車金路王自整齊之車也前之者已駕王未乗<lb/>
　之時陪乗參乗謂車右也齊右與齊僕同車而有祭<lb/>
　祀之事則兼玉路之右然則戎右兼田右與<lb/>
　　疏云前之謂王未乗時者曲禮曰僕執䇿立於馬<lb/>
　　前備驚奔謂未乗時<lb/>
凡有牲事則前馬<lb/>
<pb n="3a"/>
　注王見牲則拱而式居馬前卻行備驚奔也<lb/>
道右掌前道車王出入則持馬陪乗如齊車之儀<lb/>
　注道車象路也王行道徳之車<lb/>
自車上諭命于從車<lb/>
　注自由<lb/>
　　疏按馭夫掌馭貳車從車彼注貳車象路之副從<lb/>
　　車戎路田路之副此從車即彼貳車與從車也<lb/>
詔王之車儀<lb/>
<pb n="3b"/>
　注顧式之屬<lb/>
王式則下前馬王下則以盖從<lb/>
　　疏盖有二種一者禦雨二者表尊此則表尊之蓋<lb/>
　　也<lb/>
大馭掌馭玉路以祀及犯軷王自左馭馭下祝登受轡<lb/>
犯軷遂驅之<hi>軷音跋蒲撥切</hi>
　注行山曰軷犯之者封土為山象以菩芻棘栢為神<lb/>
　主既祭之以車轢之而去喻無險難也春秋傳曰跋<lb/>
<pb n="4a"/>
　涉山川詩云取羝以軷聘禮乃舍軷飲酒于其側禮<lb/>
　家説亦謂道祭<lb/>
　　疏此據祭天之時出國門封土為山象祭軷按鄭<lb/>
　　注月令祀行之禮為軷壇厚三寸廣五尺此道祭<lb/>
　　亦宜然云以菩芻棘栢為神主者謂三者皆可用<lb/>
　　為神主也引聘禮者大夫道祭無牲牢酒脯而已<lb/>
　　<hi>菩音員一音倍</hi>
及祭酌僕僕左執轡右祭兩軹祭軓乃飲<hi>軹音止軓音犯</hi>
<pb n="4b"/>
　注軹謂兩轊也故書軓為範杜子春云文當如此或<lb/>
　云當為<graphic n="KR1270" url="https://raw.githubusercontent.com/kanripo/KR-Gaiji/master/images/KR1270.png" mimeType="image/png"/>
                    <graphic n="KR1270" url="https://raw.githubusercontent.com/kanripo/KR-Gaiji/master/images/KR1270.png" mimeType="image/png"/>謂車軾前也<lb/>
　　疏此云及祭即上文將犯軷時當祭左右轂末及<lb/>
　　軾前乃犯軷去酌僕者僕即大馭云軹謂兩轊轊<lb/>
　　即轂末也云軓當為範者按少儀祭左右軓范軓<lb/>
　　與軹同謂轊頭也範與范聲同謂軾前也若然此<lb/>
　　云軹少儀作軓此云軓少儀作范也<lb/>
凡馭路行以肆夏趨以采薺<hi>薺才私反</hi>
<pb n="5a"/>
　注凡馭路謂五路也肆夏采薺樂章也行謂大寢至<lb/>
　路門趨謂路門至應門<lb/>
　　疏樂師亦有此法彼下云車亦如之即行趨據步<lb/>
　　迎賔客此既馭路亦云行趨者此雖馭路行趨遲<lb/>
　　疾亦推步迎賔客為法也注云路謂五路者以經<lb/>
　　云凡所含廣<lb/>
凡馭路儀以鸞和為節<lb/>
　注舒疾之法也鸞在衡和在軾皆以金為鈴<lb/>
<pb n="5b"/>
　　疏鄭知鸞在衡和在軾者按韓詩𫝊云升車則馬<lb/>
　　動馬動則鸞鳴鸞鳴則和應明鸞近馬首和更近<lb/>
　　後也按秦詩云輶車鸞鑣鄭云鸞在鑣者鄭以田<lb/>
　　車鸞在鑣乗車鸞在衡此據乗車而言<lb/>
戎僕掌馭戎車<lb/>
　注戎車革路也師出王乗以自將<lb/>
掌王倅車之政正其服<hi>倅七内反</hi>
　注倅副也服謂衆乗戎車者之衣服<lb/>
<pb n="6a"/>
　　疏鄭注坊記云僕右恒朝服據非在軍時若在軍<lb/>
　　則服韋弁服衆乗戎車謂副車十二乗及廣闕苹<lb/>
　　輕之倅皆是其服謂韋弁服<lb/>
犯軷如玉路之儀凡巡守及兵車之㑹亦如之<lb/>
　注如在軍<lb/>
　　疏巡守及兵車㑹亦乗革路若乗車之㑹即乗金<lb/>
　　路也<lb/>
掌凡戎車之儀<lb/>
<pb n="6b"/>
　注凡戎車衆之兵車也書序曰武王戎車三百兩<lb/>
齊僕掌馭金路以賔朝覲宗遇饗食皆乗金路其法儀<lb/>
各以其等為車送逆之節<lb/>
　注節謂王乗車迎賔客及送相去逺近之數上公九<lb/>
　十步侯伯七十步子男五十步司儀職曰車逆拜辱<lb/>
　又曰及出車送<lb/>
　　疏春夏受贄於朝無迎法受享於廟則有之秋冬<lb/>
　　一受之於廟俱無迎法故郊特牲云覲禮王不下<lb/>
<pb n="7a"/>
　　堂而見諸侯是受贄受享皆無迎法今言朝覲宗<lb/>
　　遇饗食皆乗金路者謂因此朝覲宗遇而與諸侯<lb/>
　　行饗食在廟即有乗金路迎賔客之法也上公九<lb/>
　　十步已下大行人文彼據受享於廟非饗食禮引<lb/>
　　之者欲見饗食迎賔與受享同司儀所云亦據受<lb/>
　　饗食之禮也<lb/>
道僕掌馭象路以朝夕燕出入其法儀如齊車<lb/>
　注朝夕朝朝莫莫<lb/>
<pb n="7b"/>
　　疏朝朝莫莫在正朝來往而言燕者以其在宫中<lb/>
　　行事皆稱燕<lb/>
掌貳車之政令<lb/>
　注貳亦副訓按顧命有先路次路注云先路象路也<lb/>
　次路象路之貳但革路之貳疏謂有十二乗玉金象<lb/>
　木之貳其數則未有攷耳<lb/>
田僕掌馭田路以田以鄙<lb/>
　注田路木路也田田獵也鄙循行縣鄙<lb/>
<pb n="8a"/>
掌佐車之政<lb/>
　注佐亦副<lb/>
　　疏天子戎車田車之貳有别名諸侯戎車田車之<lb/>
　　貳同曰佐無倅名是以檀弓云佐車授綏少儀注<lb/>
　　云朝祀之副曰貳戎獵之副曰佐也<lb/>
設驅逆之車<lb/>
　注驅驅禽使前趨獲逆衙還之使不出圍<lb/>
　　疏按王制大夫殺則止佐車彼佐車則此驅逆之<lb/>
<pb n="8b"/>
　　車也<lb/>
令獲者植旌<lb/>
　注以告獲也<lb/>
　　疏山虞植旗屬禽此又植旌此禽者共其事也<lb/>
及獻比禽<lb/>
　注田弊獲者各獻其禽比種物相從次數之<lb/>
　　疏凡田百姓所得禽大獸公之小禽私之公之者<lb/>
　　獻於旌下每禽擇取三十其餘為主皮之射而取<lb/>
<pb n="9a"/>
　　之<lb/>
凡田王提馬而走諸侯晉大夫馳<lb/>
　注提猶舉也晉猶抑也使人扣而舉之抑之皆止奔<lb/>
　也馳放不扣<lb/>
馭夫掌馭貳車從車使車<lb/>
　注貳車象路之副也從車戎路田路之副也使車驅<lb/>
　逆之車<lb/>
　　疏不掌玉路金路之副者二者事暇蓋車僕不共<lb/>
<pb n="9b"/>
　　掌也知使車是驅逆者以使役勞劇之事故知是<lb/>
　　驅逆之車也<lb/>
分公馬而駕治之<lb/>
　注乗調六種之馬<lb/>
　　疏趨馬自主駕脱故知此駕治是調習之也<lb/>
校人掌王馬之政<lb/>
　注政謂差擇養乗之數也<lb/>
辨六馬之屬種馬一物戎馬一物齊馬一物道馬一物<lb/>
<pb n="10a"/>
田馬一物駑馬一物<lb/>
　注種謂上善似母者以次差之玉路駕種馬戎路駕<lb/>
　戎馬金路駕齊馬象路駕道馬田路駕田馬駑馬給<lb/>
　宫中之役<lb/>
凡頒良馬而養乗之乗馬一師四圉三乗為皁皁一趣<lb/>
馬三皁為繫繫一馭夫六繫為廏廏一僕夫六廏成校<lb/>
校有左右駑馬三良馬之數麗馬一圉八麗一師八師<lb/>
一趣馬八趣焉一馭夫<hi>乗繩證反圉魚吕反皁才早反趣倉走反劉沈清須反下同廏<pb n="10b"/>音救居又切</hi>
　注良馬五路之馬四匹為乗師趣馬馭夫僕夫帥之<lb/>
　名也趣馬下士馭夫中士則僕夫上士也自乗至廏<lb/>
　其數二百一十六匹易乾為馬此應乾之筴也至校<lb/>
　變為言成者明六馬各一廏而王馬小備也校有左<lb/>
　右則艮馬一種者四百三十二匹五種合二千一百<lb/>
　六十匹駑馬三之則為千二百九十六匹五良一駑<lb/>
　凡三千四百五十六匹然後王馬大備麗耦也駑馬<lb/>
<pb n="11a"/>
　自圉至馭夫凡馬千二十四匹與三良馬之數不相<lb/>
　應八皆宜為六字之誤也師十二匹趣馬七十二匹<lb/>
　則馭夫四百三十二匹矣然後而三之既三之無僕<lb/>
　夫者不駕於五路卑之也<lb/>
　　疏按序官無僕夫故鄭以趣馬馭夫尊卑次之知<lb/>
　　僕夫上士也又按序官自師至馭夫中士二十人<lb/>
　　下士四十人并之六十正充此良馬之馭夫又不<lb/>
　　見駑之馭夫者或脱也訓按僕夫即五路之僕良<lb/>
<pb n="11b"/>
　　馬五廏重左右為十故序官三路僕皆二人道田<lb/>
　　二路並十二人者二路常乗事多或使之更代與<lb/>
天子十有二閑馬六種邦國六閑馬四種家四閑馬二<lb/>
種<lb/>
　注降殺之差每廏為一閑諸侯有齊馬道馬田馬大<lb/>
　夫有田馬各一閑其駑馬則皆分為三焉<lb/>
　　疏趙商問天子十二閑馬六種為三千四百五十<lb/>
　　六匹邦國六閑馬四種為二千五百九十二匹家<lb/>
<pb n="12a"/>
　　四閑馬二種千七百二十八匹天子之卿食小都<lb/>
　　大夫食縣司馬法論之甸方八里出戎馬四匹長<lb/>
　　轂一乗今大夫采地四甸一甸給王餘三甸纔有<lb/>
　　馬十二匹與校人職相校甚逺何答曰邦國六閑<lb/>
　　馬四種其數適當千二百九十六匹家四閑二種<lb/>
　　又當八百六十四匹今子以何術計之乎此馬皆<lb/>
　　君之所制非謂民賦司馬法長轂一乗戎馬四匹<lb/>
　　此謂民出軍賦無與於天子國馬之數也按趙商<lb/>
<pb n="12b"/>
　　云邦國二千五百九十二匹者謂三良一良四百<lb/>
　　三十二匹三良千二百九十六匹駑三其一種亦<lb/>
　　千二百九十六匹故合為二千五百九十二匹家<lb/>
　　亦然鄭不從者天子十二閑分為左右一種馬有<lb/>
　　兩廏故有四百三十二匹諸侯無左右良馬三種<lb/>
　　三廏六百四十八匹駑馬一種三廏數亦如之并<lb/>
　　之為千二百九十六匹大夫亦是此法故云子以<lb/>
　　何術計之也<lb/>
<pb n="13a"/>
凡馬特居四之一<lb/>
　注欲其乗之性相似也<lb/>
　　疏欲其乗之性相似者使三牝通牡為四共駕一<lb/>
　　車也<lb/>
春祭馬祖執駒<lb/>
　注馬祖天駟也孝經説曰房為龍馬執猶拘也二嵗<lb/>
　曰駒三嵗曰駣春通淫之時駒弱血氣未定為其乗<lb/>
　匹傷之<lb/>
<pb n="13b"/>
　　疏春時通滛求馬蕃息故祭馬祖<lb/>
夏祭先牧頒馬攻特<lb/>
　注先牧始養馬者其人未聞夏通滛之後攻其特謂<lb/>
　騬之為其蹄齧不可乗用<lb/>
　　疏夏祭先牧者夏草茂求肥充訓按頒馬者通淫<lb/>
　　之後即分牝牡使異處而養之且騬其特焉<lb/>
秋祭馬社臧僕<hi>臧子郎反</hi>
　注馬社始乗馬者世本作曰相士作乗馬臧僕謂簡<lb/>
<pb n="14a"/>
　練馭者令皆善也僕馭五路之僕<lb/>
　　疏秋馬肥盛可乗故祭始乗馬者臧僕者秋時萬<lb/>
　　物成敎之使善<lb/>
冬祭馬步獻馬講馭夫<lb/>
　注馬步神為災害馬者獻馬見成馬於王也馭夫馭<lb/>
　貳車從車使車者講猶簡習<lb/>
　　疏步與酺字異音義同獻馬講馭夫亦謂物成可<lb/>
　　用也訓愚謂冬而祭馬步者亦猶索饗必於嵗終<lb/>
<pb n="14b"/>
　　之意也<lb/>
凡大祭祀朝覲㑹同毛馬而頒之<lb/>
　注毛馬齊其色也頒授當乗之<lb/>
　　疏此三者皆須馬從王故毛馬而頒之按毛詩云<lb/>
　　宗廟齊毫尚純也戎事齊力尚强也田獵齊足尚<lb/>
　　疾也然田獵軍事亦俱尚色詩曰四騵彭彭又曰<lb/>
　　四鐵孔阜是也<lb/>
飾幣馬執扑而從之<hi>扑音撲普卜反</hi>
<pb n="15a"/>
　注校人主飾之幣馬以馬遺人當幣處者也聘禮曰<lb/>
　馬則北靣奠幣于其前士䘮禮下篇曰薦馬纓三就<lb/>
　入門北靣交轡圉人夾牽之馭者執䇿立于馬後<lb/>
　　疏云以馬當幣處者王家遺人無庭實故覲禮勞<lb/>
　　侯氏用璧無庭實則知此直以馬遺人無幣也引<lb/>
　　聘禮者證彼則有幣有馬引士喪禮證飾馬之事<lb/>
　　也訓按此承朝覲㑹同時有遺馬之法但遺之不<lb/>
　　知或於饗於燕及其匹數皆未聞焉抑匹如命數<lb/>
<pb n="15b"/>
　　與<lb/>
凡賔客受其幣馬<lb/>
　注賔客之幣馬来朝聘而享王者<lb/>
　　疏朝而享王者大行人云廟中將幣三享是也使<lb/>
　　客來聘享王者玉人職瑑圭璋璧琮以頫聘是也<lb/>
大喪飾遣車之馬及塟埋之<lb/>
　注言埋之則是馬塗車之芻靈<lb/>
田獵則帥驅逆之車<lb/>
<pb n="16a"/>
　注帥猶將也<lb/>
　　疏驅逆之車田僕設之校人主車馬帥領田僕而<lb/>
　　已<lb/>
凡將事于四海山川則飾黄駒<lb/>
　注四海猶四方也王巡狩過大山川則有殺駒以祈<lb/>
　沈禮與玉人職有宗祝以黄金勺前馬之禮<lb/>
凡國之使者共其幣馬<lb/>
　注使者所用私覿<lb/>
<pb n="16b"/>
　　疏此謂王使下聘諸侯王行禮後乃更以此幣馬<lb/>
　　私與主君相見上文飾幣馬非聘故無私覿於賔<lb/>
　　客來朝聘不言私覿者諸侯之臣於天子不敢行<lb/>
　　私覿故也諸侯臣與君同行亦不得私覿聘則有<lb/>
　　之<lb/>
凡軍事物馬而頒之<lb/>
　注物馬齊其力<lb/>
等馭夫之祿<lb/>
<pb n="17a"/>
　注馭夫於趣馬僕夫為中舉中見上下<lb/>
宫中之稍食<lb/>
　注師圉府史以下也訓校人所掌王馬専待王用者<lb/>
　三種齊道也兼給國用者三戎田駑也其給國用者<lb/>
　蓋亦官府胥役為公用之及王出行則諸衛從王如<lb/>
　虎士及國子之屬蓋皆給馬故諸子職云授之車甲<lb/>
　是也鄉遂出軍車甲之制未有聞焉不在此科也<lb/>
趣馬掌贊正良馬而齊其飲食簡其六節<lb/>
<pb n="17b"/>
　注贊佐也佐正者謂校人臧僕講馭夫之時簡差也<lb/>
　節猶量也差擇王馬以為六等<lb/>
掌駕説之頒<hi>説音税</hi>
　注用馬之第次<lb/>
　　疏用馬當均勞逸故駕説須依次第<lb/>
辨四時之居治以聽馭夫<hi>治直吏反</hi>
　注居謂牧庌所處治謂執駒攻特之屬<lb/>
　　疏辨四時之居治者謂二月已前八月以後在廏<lb/>
<pb n="18a"/>
　　二月已後八月已前在牧云牧庌者放牧之處皆<lb/>
　　有庌厰以䕃馬也<hi>庌音雅五下切</hi>
巫馬掌養疾馬而乗治之相醫而藥攻馬疾受財于校<lb/>
人<hi>相息亮反</hi>
　注乗謂驅步以𤼵其疾知所疾處乃治之相助也<lb/>
　　疏巫知馬祟醫知馬疾二者相須受財謂祈祟之<lb/>
　　具及藥直訓按序有醫四人即此是也<lb/>
馬死則使其賈粥之入其布于校人<hi>賈音嫁又音古</hi>
<pb n="18b"/>
牧師掌牧地皆有厲禁而頒之<lb/>
　注頒馬授圉者所牧處<lb/>
孟春焚牧<lb/>
　注焚牧地以除陳生新草也<lb/>
　　疏孟春建寅之月<lb/>
中春通滛<lb/>
　注月令季春乃合累牛騰馬遊牝于牧秦時書也秦<lb/>
　地寒凉萬物後動<lb/>
<pb n="19a"/>
掌其政令凡田事贊焚萊<lb/>
　注焚萊者山澤之虞<lb/>
廋人掌十有二閑之政敎以阜馬佚特敎駣攻駒及祭<lb/>
馬祖祭閑之先牧及執駒散馬耳圉馬<hi>廋所求反佚音逸散素但反</hi>
　注九者皆有政敎焉阜盛壯也佚當為逸逸者用之<lb/>
　不使甚勞安其血氣也敎駣始乗習之也攻駒騬其<lb/>
　蹄齧者閑之先牧先牧制閑者散馬耳謂聒馬耳以<lb/>
　竹括押其耳頭動搖則括中物後遂串習不復驚<lb/>
<pb n="19b"/>
　　疏云先牧制閑者以上云夏祭先牧直是先養馬<lb/>
　　者非制閑之人也訓愚謂圉馬當連下文正校人<lb/>
　　員選為句蓋廋人掌當祭馬祖之時則祭閑之先<lb/>
　　牧焉當執駒之時則就取而散其耳焉自㓜而習<lb/>
　　之也若夫圉馬之事則為校人正其員選焉别其<lb/>
　　能否以告校人也<lb/>
正校人員選<lb/>
　注校人謂師圉也正員選者選擇可備員者平之<lb/>
<pb n="20a"/>
　　疏知校人是師圉者凡言正者以尊正卑趣馬以<lb/>
　　上並上官非廋人所正也<lb/>
馬八尺以上為龍七尺以上為騋六尺以上為馬<lb/>
　注大小異名月令曰駕蒼龍爾雅曰騋牝驪牡𤣥<lb/>
　　疏爾雅之意以衛詩騋牝中兼有牡引之者證騋<lb/>
　　是馬色<lb/>
圉師掌敎圉人養馬春除蓐釁廏始牧夏庌馬冬獻馬<lb/>
射則充椹質茨牆則翦闔<hi>蓐音辱茨在私反闔戸臘反庌五嫁反</hi>
<pb n="20b"/>
　注蓐馬兹也馬既出而除之新釁焉神之也春秋傳<lb/>
　曰凡馬日中而出日中而入庌廡也所以庇馬凉也<lb/>
　充猶居也茨蓋也闔苫也椹質翦闔圉人所習也<lb/>
圉人掌養馬芻牧之事以役圉師凡賔客䘮紀牽馬而<lb/>
入陳<lb/>
　注賔客之馬王所以賜之者詩云雖無予之路車乗<lb/>
　馬䘮紀之馬啓後所薦馬<lb/>
　　疏賔客之馬則王使人就館陳之䘮紀之馬則謂<lb/>
<pb n="21a"/>
　　將葬朝廟時既夕禮薦馬纓三就是也天子亦當<lb/>
　　在祖廟中陳設明器時遣人薦馬及纓入廟陳之<lb/>
　　此馬謂擬駕乗車吉器最先者也<lb/>
廞馬亦如之<lb/>
　注廞馬遣車之馬人捧之亦牽而入陳<lb/>
職方氏掌天下之圖以掌天下之地辨其邦國都鄙四<lb/>
夷八蠻七閩九貉五戎六狄之人民與其財用九榖六<lb/>
畜之數要周知其利害<hi>閩亾巾反又音文又亾千反漢書音義服䖍音近蠻應劭音近<pb n="21b"/>文鄭氏音旻貉孟白反</hi>
　注東方曰夷南方曰蠻西方曰戎北方曰貉狄閩蠻<lb/>
　之别也國語曰閩芊蠻矣四八七九五六周之所服<lb/>
　國數也財用泉榖貨賄也利金錫竹箭之屬害神姦<lb/>
　鑄鼎所象百物也<lb/>
　　疏大司徒亦掌地圖者彼直掌九州不兼夷狄此<lb/>
　　職兼主夷狄也訓案利害當兼地勢與百物言物<lb/>
　　之利害則注具之地之利害則形勢險易是也人<lb/>
<pb n="22a"/>
　　民財用之等即下九州所列職方制貢故須知其<lb/>
　　數要職方制貢所以異於司徒者司徒均齊天下<lb/>
　　之政謂各處九州之民嵗入于其國之數也職方<lb/>
　　所言則九州之國所入于王之數也<lb/>
乃辨九州之國使同貫利<lb/>
　注貫事也訓按事利者各以所事為利也如揚州之<lb/>
　土則以取金錫竹箭養鳥獸種稻為事而利出焉既<lb/>
　辨之又同之者辨各土之所有而後可以通其所無<lb/>
<pb n="22b"/>
　也<lb/>
東南曰揚州其山鎮曰㑹稽其澤藪曰具區其川三江<lb/>
其浸五湖其利金錫竹箭其民二男五女其畜宜鳥獸<lb/>
其榖宜稻<hi>㑹古外反藪素口反區起俱反浸子鴆反本又作寖</hi>
　注鎮名山安地徳者也㑹稽在山隂大澤曰藪具區<lb/>
　五湖在吴南浸可以為陂灌溉者錫鑞也箭篠也鳥<lb/>
　獸孔雀鸞鵁鶄犀象之屬<lb/>
　　疏此以下陳九州總為三道陳之從南方起取尊<lb/>
<pb n="23a"/>
　　陽方周改禹貢以徐梁二州合於雍青分冀州地<lb/>
　　以為幽并東南曰揚州次正南曰荆州周之西南<lb/>
　　不置州統屬雍州即次河南曰豫州為一道次正<lb/>
　　東曰青州次河東曰兖州次正西曰雍州為二道<lb/>
　　次東北曰幽州次河内曰冀州次正北曰并州為<lb/>
　　三道訓顧祖禹曰具區即震澤今太湖也三江一<lb/>
　　曰松江二曰婁江三曰東江皆自太湖分流東入<lb/>
　　海五湖太湖東岸五灣也<lb/>
<pb n="23b"/>
正南曰荆州其山鎮曰衡山其澤藪曰雲瞢其川江漢<lb/>
其浸潁湛其利丹銀齒革其民一男二女其畜宜鳥獸<lb/>
其榖宜稻<hi>瞢亾貢反劉亾鳳反李一音亾雄反湛直減反劉又音沈李唐感反</hi>
　注衡山在湘南雲瞢在華容潁出陽城宜屬豫州在<lb/>
　此非也湛未聞齒象齒也革犀兕革也湛或作淮<lb/>
　　疏此直言江不言三江者此州江未分為三也訓<lb/>
　　顧祖禹曰潁水𤼵源河南登封縣東陽乾山至南<lb/>
　　直鳯陽府潁州潁上縣入淮湛在今河南汝州境<lb/>
<pb n="24a"/>
　　内有湛水按二水本禹貢豫州之域<lb/>
河南曰豫州其山鎮曰華山其澤藪曰圃田其川滎雒<lb/>
其浸波溠其利林漆絲枲其民二男三女其畜宜六擾<lb/>
其榖宜五種<hi>滎戸扃反溠音詐左𫝊音同李莊加反枲思似反櫌而小反</hi>
　注華山在華隂圃田在中牟滎兖水也出東垣入于<lb/>
　河泆為滎滎在滎陽波讀為播禹貢曰滎播既都春<lb/>
　秋𫝊曰楚子除道梁溠則溠宜屬荆州在此非也林<lb/>
　竹木也六擾馬牛羊豕犬雞五種黍稷菽麥稻<lb/>
<pb n="24b"/>
　　疏必知五種是黍稷菽麥稻者此州東接青州青<lb/>
　　州有稻麥西接雍州雍州有黍稷也訓愚按此洛<lb/>
　　乃禹貢自熊耳山出流入河者與下渭洛不同也<lb/>
正東曰青州其山鎮曰沂山其澤藪曰望諸其川淮泗<lb/>
其浸沂沭其利蒲魚其民二男二女其畜宜雞狗其榖<lb/>
宜稻麥<hi>沂魚祈反泗音四沭音述李一音餘戍反</hi>
　注沂山沂水所出也在蓋望諸明都也在睢陽沭出<lb/>
　東莞二男二女數等似誤當與兖州同二男三女淮<lb/>
<pb n="25a"/>
　或為睢沭或為洙<lb/>
　　疏按禹貢海岱及淮惟徐州淮沂其乂不在青州<lb/>
　　者周公并徐州為青故也云明都者按禹貢道菏<lb/>
　　澤被孟豬春秋又有孟諸即此也知二男二女是<lb/>
　　誤也者若本有此數等當言一男一女矣<lb/>
河東曰兖州其山鎮曰岱山其澤藪曰大野其川河泲<lb/>
其浸廬維其利蒲魚其民二男三女其畜宜六擾其榖宜<lb/>
四種<hi>泲子禮反廬音雷維於恭反</hi>
<pb n="25b"/>
　注岱山在博大野在鉅野廬維當為雷雍字之誤也<lb/>
　禹貢曰雷夏既澤雍沮㑹同雷夏在城陽四種黍稷<lb/>
　稻麥訓按泲即濟也<lb/>
正西曰雍州其山鎮曰嶽山其澤藪曰弦蒲其川涇汭<lb/>
其浸渭洛其利玉石其民三男二女其畜宜牛馬其榖<lb/>
宜黍稷<hi>汭如鋭反</hi>
　注嶽吴嶽也及弦蒲在汧涇出涇陽汭在豳地詩大<lb/>
　雅公劉曰汭泦之即洛出懐徳弦或為汧蒲或為浦<lb/>
<pb n="26a"/>
　　疏此洛即詩瞻彼洛矣一也與熊耳出者别也<hi>泦弓</hi>
　　<hi>六反詩作鞫與㘲同</hi>
東北曰幽州其山鎮曰醫無閭其澤藪曰貕養其川河<lb/>
泲其浸菑時其利魚鹽其民一男三女其畜宜四擾其<lb/>
榖宜三種<hi>貕音兮</hi>
　注醫無閭在遼東貕養在長廣菑出萊蕪時出般陽<lb/>
　四擾馬牛羊豕三種黍稷稻<lb/>
　　疏地理志長廣屬徐州瑯琊有萊山周時幽州南<lb/>
<pb n="26b"/>
　　侵徐州之地也知三種黍稷稻者西接冀州冀宜<lb/>
　　黍稷<lb/>
河内曰冀州其山鎮曰霍山其澤藪曰楊紆其川漳其<lb/>
浸汾潞其利松栢其民五男三女其畜宜牛羊其榖宜<lb/>
黍稷<hi>紆於于反汾扶文反潞音路</hi>
　注霍山在彘楊紆所在未聞漳出長子汾出汾陽潞<lb/>
　出歸徳訓顧祖禹曰爾雅秦有楊紆未詳<lb/>
正北曰并州其山鎮曰恒山其澤藪曰昭餘祁其川虖<lb/>
<pb n="27a"/>
池嘔夷其浸淶易其利布帛其民二男三女其畜宜五<lb/>
擾其榖宜五種<hi>虖喚胡反李胡哥反池徒多反李如字嘔焉侯反一音驅</hi>
　注恒山在上曲陽昭餘祁在鄔虖池出鹵城嘔夷祁<lb/>
　夷與出平舒淶出廣昌易出故安五擾馬牛羊犬豕<lb/>
　五種黍稷菽麥稻也此州界揚荆豫兖雍冀與禹貢<lb/>
　畧同青州則徐州地也幽并則青冀之北也無徐梁<lb/>
　　疏云揚荆豫兖雍冀與禹貢畧同者雖仍舊猶有<lb/>
　　相侵故云畧同也若州之兖州於禹貢侵青徐地<lb/>
<pb n="27b"/>
　　青州侵豫州地雍豫兼梁州地冀州小於禹貢時<lb/>
　　以其北有幽并也自古以來皆有九州惟舜暫置<lb/>
　　十二州至夏還為九州<lb/>
乃辨九服之邦國方千里曰王畿其外方五百里曰侯<lb/>
服又其外方五百里曰甸服又其外方五百里曰男服<lb/>
又其外方五百里曰采服又其外方五百里曰衛服又<lb/>
其外方五百里曰蠻服又其外方五百里曰夷服又其<lb/>
外方五百里曰鎮服又其外方五百里曰藩服<lb/>
<pb n="28a"/>
　注服服事天子也詩曰侯服于周<lb/>
　　疏侯之言候也為王斥候也甸之言田為王治田<lb/>
　　男之言任為王任職采者事也為王事民以供上<lb/>
　　衛者為王衛禦蠻之言縻以政敎縻之自此以外<lb/>
　　皆夷狄故夷之鎮者鎮守藩者藩籬其夷狄三服<lb/>
　　大行人總亦謂之藩也<lb/>
凡邦國千里封公以方五百里則四公方四百里則六<lb/>
侯方三百里則七伯方二百里則二十五子方百里則<lb/>
<pb n="28b"/>
百男以周知天下<lb/>
　注以此率徧知四海九州邦國多少之數也方千里<lb/>
　者為方百里者百以方三百里之積以九約之得十<lb/>
　一有竒云七伯者字之誤也周九州之界方七千里<lb/>
　七七四十九方千里者四十九其一為畿内餘四十<lb/>
　八八州各有方千里者六周公變殷湯之制雖小國<lb/>
　地皆方百里是每事言則者設法也設法者以待有功<lb/>
　而大其封一州之中以其千里封公則可四封侯則<lb/>
<pb n="29a"/>
　可六封伯則可十一封子則可二十五封男則可百<lb/>
　公侯伯子男亦不是過也州二百一十國以男備其<lb/>
　數焉其餘以為附庸四海之封黜陟之功亦如之雖<lb/>
　有大國爵稱子而已<lb/>
　　疏王制云公侯方百里伯七十里子男五十里此<lb/>
　　是夏制五等爵三等受地殷湯承之合伯子男為<lb/>
　　一惟有公侯伯三等爵三等受地武王伐紂増以<lb/>
　　子男爵地與夏同周公制禮始為此五等爵五等<lb/>
<pb n="29b"/>
　　受地云周公變殷湯之制雖小國地皆方百里者<lb/>
　　以其不方百里不成國也既皆滿百里其餘待有<lb/>
　　功乃有益地公有功益滿五百里侯伯已下皆然<lb/>
　　男有功止得百里更有功乃更進之與子爵必知<lb/>
　　不即封而設法以待有功者以其稱公者唯有二<lb/>
　　王後及東西大伯今八州若皆封公八州豈有三<lb/>
　　十二公乎明知是設法以待有功若無功縱本是<lb/>
　　公爵唯守百里地故注王制云是以周制有爵尊<lb/>
<pb n="30a"/>
　　而國小爵卑而國大云公侯伯子男不是過者五<lb/>
　　百里以下若過五百里則是特賜法若魯衛也云<lb/>
　　州二百一十國以男備其數者州有千里之方六<lb/>
　　用五个千里封之得四公六侯十一伯二十五子<lb/>
　　百男僅得一百四十六於二百一十國仍少六十<lb/>
　　四并餘千里之方一充數不足何得更為附庸若<lb/>
　　然於前侯國六内用千里方仍有二百里方一得<lb/>
　　四个男國於十一伯内又得一个男國得此添前<lb/>
<pb n="30b"/>
　　一百四十六為一百五十一仍少五十九更取餘<lb/>
　　一千里方内取五十九國添之餘百里之方四十<lb/>
　　一以為附庸有人受之為附庸無則為閒田使大<lb/>
　　夫治之若四等公邑是也云四海之封亦如之者<lb/>
　　此經唯言九州故鄭兼見四海夷鎮藩亦如之者<lb/>
　　有功亦有加地得至四百里但不進爵耳曲禮云<lb/>
　　其在夷狄戎蠻雖大曰子是也<lb/>
凡邦國小大相維<lb/>
<pb n="31a"/>
　注大國比小國小國事大國各有屬相維聨也<lb/>
　　疏王制云五國以為屬屬有長之類是各有屬相<lb/>
　　維聨之事也<lb/>
王設其牧<lb/>
　注選諸侯之賢者為牧使牧理之<lb/>
制其職各以其所能<lb/>
　注牧監參伍之屬用能所任秩次訓按侯國之卿大<lb/>
　夫士命數王亦制之<lb/>
<pb n="31b"/>
制其貢各以其所有王將巡守則戒于四方曰各脩平<lb/>
乃守攷乃職事無敢不敬戒國有大刑<lb/>
　注守謂國竟之内職事所當共具訓按守如孟子所<lb/>
　謂入其疆土地闢之類<lb/>
及王之所行先道帥其屬而巡戒令<lb/>
　注先道先由王所從道君前行其前日所戒之令<lb/>
王殷國亦如之<lb/>
　注殷猶衆也十二嵗王若不巡守則六服盡朝謂之<lb/>
<pb n="32a"/>
　殷國其戒四方諸侯與巡守同<lb/>
　　疏王有故不巡守方岳之下則春東方盡來夏南<lb/>
　　方盡來秋西方盡來冬北方盡來王待之亦各於<lb/>
　　其時在國外為壇行朝覲盟載之法若然亦戒令<lb/>
　　四方諸侯者殷國所在無常或在國外或向畿外<lb/>
　　侯國行故有戒令之事訓謹詳周設職方之官蓋<lb/>
　　所以遙制邦國諸侯故其篇末以邦國終焉首言<lb/>
　　九州山川者蓋名山大澤不以封此是王者所有<lb/>
<pb n="32b"/>
　　故别言之九服以次而出經也公侯伯子男大小<lb/>
　　殊制是其緯也使之大小相維則諸侯之親諸侯<lb/>
　　也為之設其牧制其職施其貢而巡守則天子之<lb/>
　　親諸侯也此周官治外之法也<lb/>
土方氏掌土圭之法以致日景<lb/>
　注致日景者夏至景尺有五寸冬至景丈三尺其間<lb/>
　則日有長短<lb/>
以土地相宅而建邦國都鄙<hi>相息亮反</hi>
<pb n="33a"/>
　注土地猶度地知東西南北之深而相其可居者宅<lb/>
　居也訓以土圭相宅建國者蓋以辨南北向背之方<lb/>
以辨土宜土化之法而授任地者<lb/>
　注土宜謂九榖稙穉所宜也土化地之輕重糞種所<lb/>
　宜用也任地者載師之屬<lb/>
王巡守則𣗳王舍<lb/>
　注為之藩羅<lb/>
　　疏掌舍設梐枑此官亦於外周匝𣗳藩羅<lb/>
<pb n="33b"/>
懐方氏掌來逺方之民致方貢致逺物而送逆之達之<lb/>
以節<lb/>
　注逺方之民四夷之民也諭徳延譽以來之逺物九<lb/>
　州之外無貢法而至者達民以旌節達貢物以璽節<lb/>
治其委積館舍飲食<lb/>
　注續食其往來<lb/>
合方氏掌達天下之道路<lb/>
　注津梁相凑不得陷絶<lb/>
<pb n="34a"/>
通其財利<lb/>
　注懋遷其有無<lb/>
同其數器<lb/>
　注權衡不得有輕重<lb/>
壹其度量<lb/>
　注尺丈釡鍾不得有大小<lb/>
除其怨惡<lb/>
　注怨惡邦國相侵虐訓除蓋解釋之<lb/>
<pb n="34b"/>
同其好善<lb/>
　注所好所善謂風俗所高尚訓同蓋敎道之使以善<lb/>
　為尚也<lb/>
訓方氏掌道四方之政事與其上下之志<lb/>
　注道猶言也為王説之四方諸侯也上下君臣也<lb/>
誦四方之𫝊道<lb/>
　注𫝊道世世所𫝊説往古之事也<lb/>
正嵗則布而訓四方<lb/>
<pb n="35a"/>
　注布告以敎天下使知世所善惡訓布而訓之者美<lb/>
　者以為法惡者以為戒使衆國皆相通知<lb/>
而觀新物<lb/>
　注四時於新物出則觀之以觀民志所好惡志淫行<lb/>
　辟則當以政敎化之<lb/>
　　疏此觀新物即王制云命市納價<lb/>
形方氏掌制邦國之地域而正其封疆無有華離之地<lb/>
<hi>華依注音<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>苦哇反</hi>
<pb n="35b"/>
　注華讀為<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>哨之<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>正之使不<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>邪離絶<lb/>
　　疏<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>哨者投壺禮有枉矢哨壺是不正之義<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>者<lb/>
　　兩頭寛中狹邪者一頭寛一頭狹正其封疆不使<lb/>
　　相侵<lb/>
使小國事大國大國比小國<lb/>
　注比猶親也<lb/>
山師掌山林之名辨其物與其利害而頒之于邦國使<lb/>
致其珍異之物<lb/>
<pb n="36a"/>
　注山林之名與物若岱畎絲枲嶧陽孤桐矣利其中<lb/>
　人用者害毒物及螫噬之蟲獸<lb/>
川師掌川澤之名辨其物與其利害而頒之于邦國使<lb/>
致其珍異之物<lb/>
　注川澤之名與物若泗濵浮磬淮夷蠙珠暨魚澤之<lb/>
　萑蒲<lb/>
邍師掌四方之地名辨其丘陵墳衍邍隰之名<hi>邍音原</hi>
　注地名若東原大陸之屬<lb/>
<pb n="36b"/>
物之可以封邑者<lb/>
　注物之謂相其土地可以居民立邑<lb/>
　　疏四井為邑據田中千室之邑據城二者皆須物<lb/>
　　之<lb/>
匡人掌達法則匡邦國而觀其慝使無敢反側以聽王<lb/>
命<lb/>
　注法則八法八則也邦國之官府都鄙亦用焉反側<lb/>
　背違法度也<lb/>
<pb n="37a"/>
撢人掌誦王志道國之政事以巡天下之邦國而語之<lb/>
使萬民和悦而正王面<hi>説音悦</hi>
　注面猶鄉也使民之心曉而正鄉王<lb/>
都司馬掌都之士庶子及其衆庶車馬兵甲之戒令<lb/>
　注庶子卿大夫士之子車馬兵甲備軍𤼵卒<lb/>
　　疏都王子弟及三公采地司馬主其軍賦若王家<lb/>
　　有軍事徴兵于采地則都司馬以書致于士庶子<lb/>
　　有此衆庶車馬兵甲之戒令士庶子受而依行之<lb/>
<pb n="37b"/>
以國法掌其政學<lb/>
　注政謂賦税也學脩徳學道<lb/>
　　疏正謂軍之賦税無田税泉税<lb/>
以聽國司馬<lb/>
　注聽者受行其所徴為也國司馬大司馬之屬皆是<lb/>
　　疏大司馬之屬謂軍司馬輿司馬行司馬<lb/>
家司馬亦如之<lb/>
　注大夫家臣為司馬者春秋𫝊曰叔孫氏之司馬<g n="騣-凶+_鬯-匕">]□</g>
<pb n="38a"/>
　戾<lb/>
　　疏序官注卿大夫之采地王不特置司馬各自使<lb/>
　　其家臣為司馬往聽政于王之司馬<lb/>
　<lb/>
　<lb/>
　<lb/>
　<lb/>
　<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮纂訓卷十八<lb/>
</p>
<p>
</p>
  </div>
</body>
</text>
</TEI>
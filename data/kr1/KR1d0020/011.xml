<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮纂訓卷十一</head> <lb/>
    <p>
<pb n="1a"/>
欽定四庫全書<lb/>
　周禮纂訓卷十一<lb/>
　　　　　　　　　　　　安溪李鍾倫撰<lb/>
天府掌祖廟之守藏與其禁令<lb/>
　注始祖后稷之廟其寳物世傳守之若魯寳玉大弓<lb/>
　者<lb/>
　　疏始祖之廟以其最尊故寳物藏焉<lb/>
凡國之玉鎮大寳器藏焉若有大祭大喪則出而陳之<lb/>
<pb n="1b"/>
既事藏之<lb/>
　注玉鎮大寳器玉瑞玉器之美者禘祫及大喪陳之<lb/>
　以華國也<lb/>
　　疏玉瑞玉器典瑞掌之其美者别入天府玉瑞鎮<lb/>
　　圭之屬玉器蒼璧禮天之屬訓此盖不徒寳玩之<lb/>
　　物皆先世所藏之重器也以為玉瑞玉器之美者<lb/>
　　恐非鎮亦非鎮圭也<lb/>
凡官府鄉州及都鄙之治中受而藏之以詔王察羣吏<lb/>
<pb n="2a"/>
之治<lb/>
　注治中謂治職簿書之要訓治尚其中故簿書以治<lb/>
　中為名<lb/>
上春釁寳鎮及寳器<lb/>
　注上春孟春也釁謂殺牲以血血之<lb/>
凡吉凶之事祖廟之中沃盥執燭<lb/>
　注吉事四時祭也凶事后王喪朝于祖廟之奠<lb/>
　　疏此謂在祖廟中有事夙興沃盥則天府執燭為<lb/>
<pb n="2b"/>
　　明其餘祭祀非祖廟事則不與執燭也凶事朝于<lb/>
　　祖廟者將葬朝六廟後乃朝祖廟祖廟中日側為<lb/>
　　祖奠厥明將去為大遣奠皆有沃盥之事<lb/>
季冬陳玉以貞來嵗之媺惡<lb/>
　注問事之正曰貞問嵗之媺惡謂問於龜太卜職大<lb/>
　貞之屬陳玉陳禮神之玉龜有天地四方則玉有六<lb/>
　器與言陳者既事藏之不必貍之也<lb/>
若遷寳則奉之<lb/>
<pb n="3a"/>
　　疏謂王者遷都則寳亦遷<lb/>
若祭天之司民司禄而獻民數榖數則受而藏之<lb/>
　注司民軒轅角也司禄文昌第六星或曰下能也禄<lb/>
　之言榖也年榖登乃後制禄祭此二星者以孟冬既<lb/>
　祭之而上民榖之數於天府<lb/>
　　疏此謂主民之吏及孟冬獻民數榖數小司冦受<lb/>
　　而獻之於王王登之於天府云司民軒轅角者軒<lb/>
　　轅十七星有兩角角有大民小民文昌有六星第<lb/>
<pb n="3b"/>
　　一上將第二次将第三貴相第四司命第五司中<lb/>
　　第六司禄第曰下能者石氏星𫝊云上能司命為<lb/>
　　大尉中能司中為司徒下能司禄為司冦二處並<lb/>
　　有司禄也<lb/>
典瑞掌玉瑞玉器之藏辨其名物與其用事設其服飾<lb/>
　注人執以見曰瑞禮神曰器瑞符信也服飾服玉之<lb/>
　飾謂繅藉<lb/>
王晉大圭執鎮圭繅藉五采五就以朝日<lb/>
<pb n="4a"/>
　注繅有五采文所以薦玉木為中榦用韋衣而畫之<lb/>
　就成也朝日者天子常春分朝日秋分夕月鄭司農<lb/>
　云晉讀為搢紳之搢謂挿於紳帯之間若帯劍也五<lb/>
　就五帀也一帀為一就<lb/>
　　疏繅者雜采之名云木為中幹者用木版廣長與<lb/>
　　玉同然後以韋衣而畫之云搢紳者搢笏於紳亦<lb/>
　　在紳帯之間也凡帯有二大帯即紳也大夫以上<lb/>
　　用素士用練又有革帯所以佩玉挿笏者挿於紳<lb/>
<pb n="4b"/>
　　之外革之内故云紳帯之間云若帯劍者劍亦在<lb/>
　　紳帯之間也云五就五帀者一采為一帀下云二<lb/>
　　采一就者據臣行聘不得與君同是以二采采為<lb/>
　　一行二行合為一就也訓按但言朝言以重言其<lb/>
　　餘祭祀可推若見諸侯則執瑁四寸也<lb/>
公執桓圭侯執信圭伯執躬圭繅皆三采三就子執榖<lb/>
璧男執蒲璧繅皆二采再就以朝覲宗遇會同于王<hi>信音身</hi>
<pb n="5a"/>
　注三采朱白蒼二采朱緑也<lb/>
諸侯相見亦如之<lb/>
　　疏諸侯世相朝<lb/>
瑑圭璋璧琮繅皆二采一就以頫聘<hi>瑑音篆持兖切頫他弔反</hi>
　注璋以聘后夫人以琮享之也大夫衆來曰頫寡來<lb/>
　曰聘瑑有折鄂瑑起<lb/>
　　疏此遣臣行聘問之所執者無桓信躬蒲榖之丈<lb/>
　　但瑑之而已遣臣聘法有聘天子有自相聘故兼<lb/>
<pb n="5b"/>
　　言后夫人也圭以聘天子與諸侯而璧享之璋以<lb/>
　　聘后夫人而琮享之鄭以聘后夫人文隠故特言<lb/>
　　之也然子男之臣不得過本君用以圭璋則亦但<lb/>
　　用瑑璧琮而已訓注云瑑有圻鄂瑑起者於玉上<lb/>
　　刻為界線若篆文然也<lb/>
四圭有邸以祀天旅上帝<hi>邸丁禮反又音帝</hi>
　注於中央為璧圭著其四面一玉俱成爾雅曰邸本<lb/>
　也圭本著于璧四圭有邸圭末四出也祀天夏正郊<lb/>
<pb n="6a"/>
　天也上帝五帝大宗伯職曰國有大故則旅上帝<lb/>
　及四望<lb/>
　　疏有故而祭曰旅用玉與郊天同案宗伯青圭之<lb/>
　　等據常祭而言皆謂五方天帝<lb/>
兩圭有邸以祀地旅四望<lb/>
　注兩圭僢而同邸<lb/>
　　疏僢謂兩足相向訓四圭兩圭其邸吴氏以為即<lb/>
　　蒼璧黄琮也祀天謂圜丘及祈榖上帝則五帝祀<lb/>
<pb n="6b"/>
　　地謂方丘社稷盖無禮神之玉四望家君子以為<lb/>
　　日月星辰然與地祗玉同者盖有故而旅禮變常<lb/>
　　也下文圭璧以祀日月星辰則正祭所用矣<lb/>
祼圭有瓚以肆先王以祼賔客<hi>肆如字又他厯反</hi>
　注於圭頭為器可以挹鬯謂之瓚國語謂之鬯圭肆<lb/>
　先王肆解牲體以祭因以為名爵行曰祼漢禮瓚槃<lb/>
　大五升口徑八寸下有盤口徑一寸<lb/>
　　疏肆先王宗伯六享皆是祼賓客則上公再祼侯<lb/>
<pb n="7a"/>
　　伯一祼之屬<lb/>
圭璧以祀日月星辰<lb/>
　注圭其邸為璧取殺於上帝<lb/>
　　疏上文四圭兩圭及下璋邸鄭皆以邸為璧此圭<lb/>
　　璧不言邸故鄭還以邸解璧也<lb/>
璋邸射以祀山川以造贈賔客<hi>射食亦反</hi>
　注璋有邸而射取殺於四望射剡也<lb/>
土圭以致四時日月封國則以土地<lb/>
<pb n="7b"/>
　注以致四時日月度其景至不至以知其行得失也<lb/>
　冬夏以致日春秋以致月土地猶度地也封諸侯以土<lb/>
　圭度日景觀分寸長短以制其域所封也訓土圭説<lb/>
　具司徒篇致至也土圭所以致日而得節氣之極節<lb/>
　氣正而晦朔寒暑無不定矣故曰以致四時日月封<lb/>
　國土地亦見司徒建邦國章曰以土圭土其地而制<lb/>
　其域然亦大率之辭尺五寸之景南北有異而東西<lb/>
　不差盖度地則有度地之法如王制司空是也土圭<lb/>
<pb n="8a"/>
　盖所執符信以往封國者且以此上下所言合之大<lb/>
　抵皆符信之類<lb/>
珍圭以徴守以䘏凶荒<hi>珍杜子春云當為鎮</hi>
　注珍圭王使之瑞節制大小當與琬琰相依王使人<lb/>
　徴諸侯憂凶荒之國則授之執以往致王命如今使<lb/>
　者持節矣䘏者闓府庫振救之凡瑞節歸又執以反<lb/>
　命<lb/>
　　疏案玉人職琬圭九寸珍圭不言故鄭約與琬琰<lb/>
<pb n="8b"/>
　　相依<lb/>
牙璋以起軍旅以治兵守<lb/>
　注牙璋瑑以為牙亦王使之瑞節兵守用兵所守若<lb/>
　齊人戍遂諸侯戍周<lb/>
　　疏案玉人有牙璋中璋此云牙璋盖亦兼之中璋<lb/>
　　比于牙璋但無文飾然則大軍旅當用牙璋小軍<lb/>
　　旅用中璋也<lb/>
璧羡以起度<lb/>
<pb n="9a"/>
　注羡長也此璧徑長尺以起度量其廣徑盖八寸<lb/>
　　疏案爾雅肉倍好謂之璧則璧體圓矣今云璧羡是為<lb/>
　　長意云長尺廣八寸者盖璧本徑九寸今言羡是<lb/>
　　减傍一寸以益上下<lb/>
駔圭璋璧琮琥璜之渠眉疏璧琮以斂尸<hi>駔音祖廣韻音粗徂古切斂力騐反</hi>
　注以斂尸者於大斂焉加之也駔與組同聲之誤也<lb/>
　渠眉玉飾之溝瑑也以組穿聮六玉溝瑑之中以斂<lb/>
<pb n="9b"/>
　尸圭在左璋在首琥在右璜在足璧在背琮在腹疏<lb/>
　璧琮者通於天地<lb/>
　　疏六玉與王為飾皆在衣裳之外故知在大斂後<lb/>
　　也云渠眉玉飾之溝瑑者此六玉兩頭皆有孔又<lb/>
　　於兩孔之間為溝渠於溝之兩畔稍髙為眉瑑也<lb/>
　　云圭在左以下約大宗伯青圭禮東方之等以尸<lb/>
　　南首置此六玉焉疏璧琮者盖謂璧琮中央皆有<lb/>
　　孔所以逹天地之氣與<lb/>
<pb n="10a"/>
榖圭以和難以聘女<hi>難乃旦反</hi>
　注榖圭亦王使瑞節榖善也其飾若粟文然難仇讐<lb/>
　和之者若春秋宣公及齊侯平莒及郯其聘女則以<lb/>
　納徴焉<lb/>
　　疏昏禮有六五禮用鴈納徴不用鴈以其有束帛<lb/>
　　可執媒氏職庶民用緇帛五兩士昏禮用三𤣥二<lb/>
　　纁天子加榖圭諸侯加大璋大夫與士同納徴春<lb/>
　　秋謂之納幣<lb/>
<pb n="10b"/>
琬圭以治徳以結好<lb/>
　注琬圭無鋒芒亦王使瑞節諸侯有徳王命賜之及<lb/>
　諸侯使大夫来聘既而為壇㑹之使大夫執以命事<lb/>
　焉大行人職曰時聘以結諸侯之好<lb/>
　　疏時聘使大夫來王還使大夫往㑹焉<lb/>
琰圭以易行以除慝<lb/>
　注琰圭有鋒芒亦王使瑞節易行易惡行令為善除<lb/>
　慝謂於諸侯使大夫来頫既而使大夫執而命事於<lb/>
<pb n="11a"/>
　壇大行人職殷頫以除邦國之慝<lb/>
　　疏治徳易行是諸侯自有善行惡行王使人就本<lb/>
　　國治易之結好除慝皆諸侯使大夫來而王亦使<lb/>
　　大夫為壇命之也<lb/>
大祭祀大旅凡賔客之事共其玉器而奉之<lb/>
　注此結璋邸射以上<lb/>
大喪共飯玉含玉贈玉<hi>飯扶晚反含户暗反</hi>
　注飯玉碎玉以雜米也含玉柱左右□及在口中者<lb/>
<pb n="11b"/>
　雜記曰含者執璧則是璧形而小耳贈玉盖璧也贈<lb/>
　有束帛六幣璧以帛<lb/>
　　疏此不見后世子大喪中兼之雜記天子飯九貝<lb/>
　　諸侯七大夫五士三鄭云同用貝者夏時禮周時<lb/>
　　天子諸侯用玉含玉案士喪禮用三然則天子用<lb/>
　　九諸侯用七大夫用五若然大夫以上不徒柱左<lb/>
　　右與中央也贈玉者案既夕禮棺入坎贈用𤣥纁<lb/>
　　束帛明天子加以玉案玉府已云共含玉此又言<lb/>
<pb n="12a"/>
　　者玉府主作之此官主其成事而共之也訓此非<lb/>
　　玉器故别言之<lb/>
凡玉器出則共奉之<lb/>
　注玉器出謂王所好賜也奉之送以往逺則送於使<lb/>
　者<lb/>
　　疏逺則送於使者謂王遣使就國賜之<lb/>
典命掌諸侯之五儀諸臣之五等之命<lb/>
　注五儀公侯伯子男之儀五等謂孤以下四命三命<lb/>
<pb n="12b"/>
　再命一命不命也或言儀或言命互文也<lb/>
　　疏此諸臣在諸侯下據諸侯之臣而言<lb/>
上公九命為伯其國家宫室車旗衣服禮儀皆以九為<lb/>
節侯伯七命其國家宫室車旗衣服禮儀皆以七為節<lb/>
子男五命其國家宫室車旗衣服禮儀皆以五為節<lb/>
　注上公謂王之三公有徳者加命為二伯二王之後<lb/>
　亦為上公國家國之所居謂城方也公之城盖方九<lb/>
　里宫方九百歩侯伯城盖方七里宫方七百歩子男<lb/>
<pb n="13a"/>
　城盖方五里宫方五百歩大行人職則有諸侯圭藉<lb/>
　冕服建常樊纓貳車介牢禮朝位之數焉<lb/>
　　疏云公之城盖方九里云云則天子城方十二里<lb/>
　　也匠人營國方九里據夏殷異代法<lb/>
王之三公八命其卿六命其大夫四命及其出封皆加<lb/>
一等其國家宫室車旗衣服禮儀亦如之<lb/>
　注四命中下大夫也出封出畿内封於八州之中加<lb/>
　一等褒有徳也其在朝廷則亦如命數耳王之上士<lb/>
<pb n="13b"/>
　三命中士再命下士一命<lb/>
　　疏云四命中下大夫者序官惟有中下大夫也<lb/>
凡諸侯之適子誓於天子攝其君則下其君之禮一等<lb/>
未誓則以皮帛繼子男<lb/>
　注誓猶命也言誓者天子命為之嗣樹子不易也公<lb/>
　之子如侯伯而執圭侯伯之子如子男而執璧子男<lb/>
　之子與未誓者皆次小國之君執皮帛而朝㑹焉其<lb/>
　賓之皆以上卿之禮<lb/>
<pb n="14a"/>
　　疏云賓之以上卿之禮者據春秋曹世子射姑來<lb/>
　　朝賓之以上卿是擯介依諸侯法其饔餼饗一與<lb/>
　　卿同也<lb/>
公之孤四命以皮帛眡小國之君其卿三命其大夫再<lb/>
命其士一命其宫室車旗衣服禮儀各眡其命之數侯<lb/>
伯之卿大夫亦如之子男之卿再命其大夫一命其士<lb/>
不命其宫室車旗衣服禮儀各眡其命之數<lb/>
　注眡小國之君者列於卿大夫之位而禮如子男<lb/>
<pb n="14b"/>
　也九命上公得置孤卿一人春秋傳列國之卿當小<lb/>
　國之君固周制也王制曰大國三卿皆命於天子下<lb/>
　大夫五人上士二十七人次國三卿二卿命於天子<lb/>
　一卿命於其君下大夫五人上士二十七人小國二<lb/>
　卿皆命於其君下大夫五人上士二十七人<lb/>
　　疏孤執皮帛者既聘饗更自以其贄見若正聘當<lb/>
　　以圭璋也引春秋傳者孤亦得名卿故匠人云九<lb/>
　　卿朝焉是六卿與三孤為九卿以其命數同也王<lb/>
<pb n="15a"/>
　　制所云據夏殷法大國三卿上卿則天子三命中<lb/>
　　卿天子再命己君一命下卿天子一命己君一命<lb/>
　　在周則己君加二命為三命也次國三卿上卿天<lb/>
　　子二命中卿天子一命己君一命下卿天子不命<lb/>
　　己君二命故云一卿命於其君周則次國卿竝三<lb/>
　　命與大國同云小國二卿者文誤實亦三卿一卿<lb/>
　　受天子一命二卿受己君一命周則一卿受天子<lb/>
　　一命己君一命其二卿竝受己君二命下大夫五<lb/>
<pb n="15b"/>
　　人不著命數夏殷時竝不得天子命但己君加一<lb/>
　　命周則大國次國之大夫再命小國之大夫一命<lb/>
　　士在夏殷時竝皆不命周則大國次國之士一命<lb/>
　　小國之士不命也諸侯之大夫一命已上可有貳<lb/>
　　車士雖一命亦無貳車天子之士再命已上可有<lb/>
　　貳車也訓案王制次國之上卿位當大國之中云<lb/>
　　云是大國次國小國竝有三卿故鄭氏謂小國二<lb/>
　　卿之文疑有脱誤以此也又上中下三卿位次不<lb/>
<pb n="16a"/>
　　同則命亦當有異故疏分别三卿命數亦據此文<lb/>
　　而己又知夏殷之士不命者據大國之卿不過三<lb/>
　　命下卿再命小國之卿與下大夫一命不著士命<lb/>
　　數又大夫既一命士當降大夫不命也然典命新<lb/>
　　掌應是天子之命則此經諸侯之臣自一命已上<lb/>
　　者皆謂命於天子者也姑詳之<lb/>
司服掌王之吉凶衣服辨其名物與其用事<lb/>
　注用事祭祀視朝甸凶弔之事<lb/>
<pb n="16b"/>
王之吉服祀昊天上帝則服大裘而冕祀五帝亦如之<lb/>
享先王則袞冕享先公饗射則鷩冕祀四望山川則毳<lb/>
冕祭社稷五祀則希冕祭羣小祀則𤣥冕<hi>鷩音鼈并列切又必滅反劉府弊反毳昌鋭反劉清嵗反</hi>
　注先公謂后稷之後太王之前不窟至諸盩饗射饗<lb/>
　食賓客與諸侯射也羣小祀林澤墳衍四方百物之<lb/>
　屬大裘羔裘也衮卷龍衣也書曰予欲觀古人之象<lb/>
　日月星辰山龍華蟲作繢宗彝藻火粉米黼黻希繡<lb/>
<pb n="17a"/>
　此古先王冕服十二章王者相變至周而以日月星<lb/>
　辰畫於旌旗所謂三辰旂旗昭其明也而冕服九章<lb/>
　登龍於山登火於宗彝尊其神明也九章初一曰龍<lb/>
　次二曰山次三曰華蟲次四曰火次五曰宗彝皆畫<lb/>
　以為繢次六曰藻次七曰粉米次八曰黼次九曰黻<lb/>
　皆希以為繡則衮之衣五章裳四章凡九也鷩畫以<lb/>
　雉謂華蟲也其衣三章裳四章凡七也毳畫虎蜼謂<lb/>
　宗彝也其衣三章裳二章凡五也希刺粉米無畫也<lb/>
<pb n="17b"/>
　其衣一章裳二章凡三也𤣥者衣無文裳𤣥黼而已<lb/>
　凡冕服皆𤣥衣纁裳<lb/>
　　疏云饗食賓客者即大行人三饗三食之等云與<lb/>
　　諸侯射者此大射在西郊虞庠中若燕射在寢則<lb/>
　　朝服若賔射在朝則皮弁服云羣小祀林澤墳衍<lb/>
　　四方百物者此地之小祀若天之小祀風師雨師<lb/>
　　等亦是宗彝是宗廟彝尊非蟲獸之號而言宗彝<lb/>
　　者以虎蜼畫於宗彝因號虎蜼為宗彝也黼以白<lb/>
<pb n="18a"/>
　　黒為斧文近刃白近上黒黼以黒與青畫兩已相<lb/>
　　背云希刺粉米無畫者衣是陽陽至輕浮畫亦輕<lb/>
　　浮故衣畫裳繡但粉米不可畫雖在衣亦刺之然<lb/>
　　則毳冕之粉米亦刺之也知𤣥衣纁裳者見易繫<lb/>
　　垂衣裳盖取諸乾坤乾天色𤣥坤地色黄土位託<lb/>
　　於南方火赤色赤與黄為纁也訓大裘冕無旒衮<lb/>
　　冕十二旒鷩冕九旒毳冕五旒絺冕五旒𤣥冕三<lb/>
　　旒<lb/>
<pb n="18b"/>
凡兵事韋弁服<lb/>
　注韋弁以韎韋為弁又以為衣裳<lb/>
　　疏韎是舊染謂赤色以赤色韋為弁案聘禮卿韋<lb/>
　　弁歸饔餼注云韎布為衣而素裳非兵事故變用<lb/>
　　韎布為衣而素裳也<lb/>
眡朝則皮弁服<lb/>
　注眡朝眡内外朝之事皮弁之服十五升白布衣積<lb/>
　素以為裳王受諸侯朝覲於廟則衮冕<lb/>
<pb n="19a"/>
　　疏天子三朝皆用皮弁云受朝覲於廟則衮冕者<lb/>
　　春夏受贄在朝則是眡朝皮弁服也其受享於廟<lb/>
　　與覲同衮冕故扵廟連言朝也<lb/>
凡甸冠弁服<hi>甸音田</hi>
　注甸田獵也冠弁委貌其服緇布衣亦積素以為裳<lb/>
　諸侯以為眡朝之服王卒食而居則𤣥端<lb/>
　　疏委貌以色言則曰𤣥冠云諸侯眡朝之服者玉<lb/>
　　藻天子𤣥冕以視朔皮弁以日視朝諸侯皮弁以<lb/>
<pb n="19b"/>
　　視朔朝服以日眡朝是也云王卒食則𤣥端者𤣥<lb/>
　　端與朝服但異其裳朝服素裳𤣥端之裳君朱大<lb/>
　　夫素上士𤣥裳中士黄裳下士雜裳<lb/>
凡凶事服弁服<lb/>
　注服弁喪冠也其服斬衰齊衰<lb/>
　　疏天子諸侯絶傍期正統之期猶不降故兼云齊<lb/>
　　衰其正服大功亦似不降故大功章適婦注云適<lb/>
　　子之婦𫝊曰何以大功也不降其適也既無所指<lb/>
<pb n="20a"/>
　　斥眀闗之天子諸侯也又服問云君所主夫人妻<lb/>
　　太子嫡婦既言君所主明服不降也如是則嫡孫<lb/>
　　婦又當小功今注只云斬衰齊衰者舉重言然則<lb/>
　　王為適子斬衰為適孫適曽孫適𤣥孫孫来孫則<lb/>
　　皆齊衰不杖禮適孫𫝊曰何以期也不敢降其適<lb/>
　　也有適子者無適孫孫婦亦如之又喪服𫝊始封<lb/>
　　之君不臣諸父昆弟封君之子不臣諸父而臣昆<lb/>
　　弟天子義亦當然若庶人起為天子蓋亦不臣諸<lb/>
<pb n="20b"/>
　　父昆弟而有服也<lb/>
凡弔事弁絰服<lb/>
　注弁絰者如爵弁而素加環絰絰大如緦之絰其服<lb/>
　錫衰緦衰疑衰諸侯及卿大夫亦以錫衰為弔服喪<lb/>
　服小記曰諸侯弔必皮弁錫衰則變其冠耳喪服舊<lb/>
　説以為士弔服素委貌冠朝服此近庶人弔服而衣<lb/>
　猶非也士當事弁絰疑衰變其裳以素耳國君於其<lb/>
　臣弁絰他國之臣則皮弁大夫士有朋友之恩亦弁<lb/>
<pb n="21a"/>
　絰<lb/>
　　疏云弁絰如爵弁者爵弁之形以木為體廣八寸<lb/>
　　長尺六寸以三十升布染為爵頭色弁絰亦然但<lb/>
　　不用爵色布而用素耳云環絰者五服之絰皆兩<lb/>
　　股絞之今環絰只以一股麻為體糾而横纒之如<lb/>
　　環然云如緦之絰者五服絰惟緦最小弔服絰亦<lb/>
　　如之云諸侯及卿大夫亦以錫衰為弔服者案服<lb/>
　　問云君為卿大夫錫衰當事則弁絰大夫相為亦<lb/>
<pb n="21b"/>
　　然引喪服小記諸侯弔必皮弁錫衰者不言君而<lb/>
　　言諸侯則是弔異國之臣法不著弁絰而變皮弁<lb/>
　　也引喪服舊説而破之者士與庶人弔服同冠弁則異庶<lb/>
　　人素冠委貌疑衰素裳士服亦同但冠皮弁之絰為異耳<lb/>
　　云國君於其臣弁絰者服問云當事弁絰是也云他國之<lb/>
　　臣則皮弁者喪服小記文是也云大夫士有朋友之恩亦<lb/>
　　弁絰者喪服記云朋友麻此謂大夫於士士自相於若大<lb/>
　　夫相於則不假朋友恩以服問云卿大夫相為錫衰弁絰<lb/>
<pb n="22a"/>
　　不言朋友也天子弔服具於此下文矣諸侯弔服<lb/>
　　亦應三衰俱有據服問云為卿大夫錫衰又據文<lb/>
　　王世子注同姓之士緦衰異姓之士疑衰大夫以<lb/>
　　錫衰為弔服者以大夫雖已降服仍有小功降至<lb/>
　　緦麻則既不得以緦衰為弔疑衰亦不可為故以<lb/>
　　錫衰也士不用錫衰者避大夫用疑衰不用疑裳<lb/>
　　者避諸侯凡弔服皆施於小斂後既𦵏除之<lb/>
凡喪為天王斬衰為王后齊衰<lb/>
<pb n="22b"/>
　注王后諸侯為之不杖期<lb/>
　　疏此謂諸侯諸臣皆為王與后服也諸臣亦為后<lb/>
　　期鄭獨言諸侯者明諸臣亦同其卿大夫適子為<lb/>
　　君夫人亦與諸臣同諸侯世子不為天子服服問<lb/>
　　注云逺嫌也與畿外之民同服士之子賤無服當<lb/>
　　従庶人禮<lb/>
王為三公六卿錫衰為諸侯緦衰為大夫士疑衰其首<lb/>
服皆弁絰<lb/>
<pb n="23a"/>
　注君為臣服弔服也錫麻之滑易者十五升去其半<lb/>
　有事其布無事其縷緦亦十五升去其半有事其縷<lb/>
　無事其布疑衰十四升衰無事其縷衰在内無事其<lb/>
　布衰在外疑之言擬也擬於吉<lb/>
　　疏君為臣服弔服者君於臣無服直弔服既𦵏除<lb/>
　　之而已布八十縷為升十五升千二百縷去其半<lb/>
　　則六百縷有事其布有事其縷皆謂以水濯治去<lb/>
　　其垢也凡婦人弔服與夫同其首服即喪服注云<lb/>
<pb n="23b"/>
　　吉笄無首素總是也<lb/>
大札大荒大烖素服<lb/>
　注大札疫病也大荒飢饉大烖水火為害君臣素服<lb/>
　縞冠若晉伯宗哭梁山之崩<lb/>
公之服自衮冕而下如王之服侯伯之服自鷩冕而下<lb/>
如公之服子男之服自毳冕而下如侯伯之服孤之服<lb/>
自希冕而下如子男之服卿大夫之服自𤣥冕而下如<lb/>
孤之服其凶服加以大功小功士之服自皮弁而下如<lb/>
<pb n="24a"/>
大夫之服其凶服亦如之其齊服有𤣥端素端<hi>齊側皆反</hi>
　注自公之衮冕至卿大夫之𤣥冕皆其朝聘天子及<lb/>
　助祭之服諸侯非二王後其餘皆𤣥冕而祭於己雜<lb/>
　記曰大夫冕而祭於公弁而祭於己士弁而祭於公<lb/>
　冠而祭於己大夫爵弁自祭家廟唯孤爾其餘皆𤣥<lb/>
　冠與士同𤣥冠自祭其廟者其服朝服𤣥端諸侯自<lb/>
　相朝聘皆皮弁服此天子日視朝之服喪服天子諸<lb/>
　侯齊斬而已卿大夫加以大功小功士亦如之又加<lb/>
<pb n="24b"/>
　緦焉士齊有素端者亦為札荒有所禱請變素服言<lb/>
　素端者眀異制端者取其正也士之衣袂皆二尺二<lb/>
　寸而屬幅是廣袤等也其袪尺二寸大夫以上侈之<lb/>
　侈之盖半而益一焉半而益一則其袂三尺三寸袪<lb/>
　尺八寸<lb/>
　　疏此陳諸侯及其臣之服貴賤不同上得兼下下<lb/>
　　不得僭上大夫云凶服加以大功小功者天子諸侯<lb/>
　　自旁期以下皆絶而不為服大夫為本服大功小<lb/>
<pb n="25a"/>
　　功者其服降一等小功降服緦緦則降而無服士<lb/>
　　助祭服爵弁不言者爵弁服惟承天變時及天子<lb/>
　　哭諸侯服之所服非常故列天子吉服不言之但<lb/>
　　皮弁亦是士助君視朔之服也鄭知諸侯非二王<lb/>
　　後皆𤣥冕而祭於己者按玉藻云諸侯𤣥冕以祭<lb/>
　　惟二王後及魯得與天子同然惟祭受命王得用<lb/>
　　兖冕其餘廟亦用𤣥冕故眀堂之以禘禮祀周公<lb/>
　　於太廟是也云𤣥冠自祭其廟服用朝服𤣥端者<lb/>
<pb n="25b"/>
　　朝服據少牢大夫禮𤣥端據特牲士禮云諸侯自<lb/>
　　相朝聘則皮弁服者見聘禮主君及賓皆皮弁明<lb/>
　　朝禮亦皮弁可知云士之衣袂皆二尺二寸而屬<lb/>
　　幅是廣袤等者衣謂袂中是𤣥端之身長二尺二<lb/>
　　寸兩邉各屬一幅幅長二尺二寸上下亦廣二尺<lb/>
　　二寸故云廣袤等袤長也云大夫以上侈之侈大<lb/>
　　也訓袂袖也袪袖口也衣身也袂與衣相従袂侈<lb/>
　　則衣亦如之<lb/>
<pb n="26a"/>
凡大祭祀大賔客共其衣服而奉之<lb/>
　注奉猶送也送之於王所<lb/>
大喪共其復衣服斂衣服奠衣服廞衣服皆掌其陳序<lb/>
<hi>斂力騐反廞虚今反</hi>
　注奠衣服今坐上魂衣也廞衣服所藏於槨中<lb/>
　　疏復衣服案雜記云復天子十二人諸侯九人七<lb/>
　　人五人大夫士亦依命數人執一領天子衮冕已<lb/>
　　下上公亦皆用助祭上服斂衣服者小斂皆同十<lb/>
<pb n="26b"/>
　　九稱大斂則士三十稱大夫五十稱諸侯皆百稱<lb/>
　　天子盖百二十稱案下守祧掌遺衣服鄭云大斂<lb/>
　　之餘至祭祀時則出而陳於坐上即此奠衣服也<lb/>
　　廞衣服則明器之衣服是也<lb/>
典祀掌外祀之兆守皆有域掌其禁令<lb/>
　注外祀謂所祀於四郊者<lb/>
　　疏掌其禁令者謂遮列不得有人来入域中<lb/>
若以時祭祀則帥其屬而脩除徴役于司𨽻而役之<lb/>
<pb n="27a"/>
　注其屬胥徒也脩除芟掃之徴召也<lb/>
及祭帥其屬而守其厲禁而蹕之<hi>蹕音畢</hi>
　　疏厲是遮列蹕是止行人<lb/>
守祧掌先王先公之廟祧其遺衣服藏焉<lb/>
　注廟謂太祖之廟及三昭三穆遷主所藏曰祧先公<lb/>
　之遷主藏於后稷之廟先王之遷主藏於文武之廟<lb/>
　遺衣服大斂之餘也此王者之宫而有先公謂太王<lb/>
　以前為諸侯<lb/>
<pb n="27b"/>
　　疏案王肅之義二祧乃髙祖之父髙祖之祖皆次<lb/>
　　第而遷文武為祖宗不毁鄭義則以文武為二祧<lb/>
　　以其守祧有奄八人守七廟并姜嫄廟則足矣若<lb/>
　　益二祧則十廟矣奄八人何以配之云遺衣服大<lb/>
　　斂之餘者案士喪禮小斂十九稱不必盡服則小<lb/>
　　斂亦有餘衣必知據大斂者小斂之餘至大斂更<lb/>
　　用之大斂餘乃留之訓案廟者其總名祧則指遷<lb/>
　　主所藏也<lb/>
<pb n="28a"/>
若将祭祀則各以其服授尸<lb/>
　注尸當服卒者之上服以象生時<lb/>
　　疏凡尸皆服死者大斂遺衣其不服者以為奠衣<lb/>
　　服<lb/>
其廟則有司修除之其祧則守祧黝堊之<hi>黝於糾反司農音幽堊烏路反或烏洛反本或作惡同廣韻音惡烏各切</hi>
　注廟祭此廟也祧祭遷主有司宗伯也修除黝堊互<lb/>
　言之有司恒主修除守祧恒主黝堊黝讀為幽幽黑<lb/>
<pb n="28b"/>
　也堊白也爾雅曰地謂之黝墻謂之堊<lb/>
　　疏云祧祭遷廟主者案司尊彝有追享注云追祭<lb/>
　　遷主謂禱祈是也<lb/>
既祭則藏其隋與其服<hi>隋音妥他果切又許恙反劉相恙反</hi>
世婦掌女宫之宿戒及祭祀比其具<lb/>
　注女宫刑女給宫中事者宿戒當給事豫告之齊戒<lb/>
　也比次也具所濯溉及粢盛之㸑<lb/>
　　疏此世婦是宫卿之官云宿戒者祭前十日戒之<lb/>
<pb n="29a"/>
　　使齊祭前三日又宿之<lb/>
詔王后之禮事<lb/>
　注薦徹之節<lb/>
帥六宫之人共齍盛<hi>齍音咨</hi>
　注帥世婦女御<lb/>
　　疏云帥世婦女御者案世婦職帥女宫為齍盛女<lb/>
　　御職贊世婦是也<lb/>
相外内宗之禮事<lb/>
<pb n="29b"/>
　注同姓異姓之女有爵佐后者<lb/>
　　疏鄭以同姓異姓之女有爵解外内宗者案序官<lb/>
　　云内宗凡内女之有爵者外宗凡外女之有爵者<lb/>
　　故知之也知相是佐后者案外宗云佐后薦徹籩<lb/>
　　豆内宗云佐𫝊豆籩是外内宗佐后此官相之也<lb/>
大賓客之饗食亦如之<lb/>
　注此帥詔相其事同<lb/>
　　疏此謂王同姓及二王之後來朝覲為賓客者王<lb/>
<pb n="30a"/>
　　后亦有助王禮賓之法亦如之者總上所云比帥<lb/>
　　詔相也<lb/>
大喪比外内命婦之朝莫哭不敬者而苛罰之<hi>莫音暮苛胡何反</hi>
　注苛譴也<lb/>
　　疏王喪殯後有朝夕哭外命婦卿大夫妻内命婦<lb/>
　　九嬪以下<lb/>
凡王后有<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>事於婦人則詔相<hi>
                        <graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>古拜字</hi>
<pb n="30b"/>
　注鄭司農云謂爵婦人𤣥謂拜拜謝之也喪大記曰<lb/>
　夫人亦拜寄公夫人扵堂上<lb/>
　　疏先鄭意不連上大喪為義謂天子命其臣后亦<lb/>
　　命其婦受爵命時有拜謝王后也後鄭則連上大<lb/>
　　喪是為大喪而拜故引喪大記諸侯禮為証主人<lb/>
　　拜寄公於門西夫人亦拜寄公于堂上明王喪世<lb/>
　　子拜二主後於堂下后亦拜二王后夫人於堂上<lb/>
　　故左𫝊皇武子對鄭伯曰宋於周為客天子有喪<lb/>
<pb n="31a"/>
　　拜焉若然二王後夫人得有赴王喪者或家在畿<lb/>
　　内來歸寜值王喪則弔也<lb/>
凡内事有逹於外官者世婦掌之<lb/>
　注主通之使相共授<lb/>
内宗掌宗廟之祭祀薦加豆籩<lb/>
　注加爵之豆籩<lb/>
　　疏比謂尸既食后亞獻尸為加即醢人籩人加籩<lb/>
　　加豆是也訓此不言佐盖内宗自薦之以<lb/>
<pb n="31b"/>
　　其是同姓之婦獨言加豆籩者朝事饋食之豆籩<lb/>
　　后薦之内宗盖佐之<lb/>
及以樂徹則佐𫝊豆籩<hi>𫝊直専反</hi>
　注佐𫝊佐外宗<lb/>
　　疏后於神徹𫝊與外宗外宗𫝊與内宗内宗𫝊與<lb/>
　　外者<lb/>
賓客之饗食亦如之王后有事則従大喪序哭者<lb/>
　注次序外内宗及命婦哭王<lb/>
<pb n="32a"/>
　　疏饗食俱在廟亦后徹外内宗佐𫝊<lb/>
哭諸侯亦如之凡卿大夫之喪掌其弔臨<lb/>
　注王后弔臨諸侯而已是以言掌卿大夫云<lb/>
　　疏此諸侯来朝薨於王國王為之緦衰者也若檀<lb/>
　　弓以爵弁純衣哭諸侯謂薨於本國王遥哭之則<lb/>
　　婦人不哭之云掌卿大夫之弔臨者惟諸侯為賓<lb/>
　　王后弔臨卿大夫王后不弔遣内宗弔之喪大記<lb/>
　　諸侯夫人弔臨卿大夫諸侯臣少故也<lb/>
<pb n="32b"/>
外宗掌宗廟之祭祀佐王后薦玉豆眡豆籩及以樂徹<lb/>
亦如之<lb/>
　注眡其實<lb/>
　　疏凡王豆籩皆以玉飾之餘文不云玉者文畧<lb/>
王后以樂羞齍則贊<lb/>
　　疏齍黍稷也黍稷言贊不言徹則后薦而不徹楚<lb/>
　　茨詩云諸宰君婦廢徹不遲則黍稷宰徹之<lb/>
凡王后之獻亦如之<lb/>
<pb n="33a"/>
　注獻酒於尸<lb/>
王后不與則贊宗伯<lb/>
　注后有故不與祭宗伯攝其事<lb/>
　　疏祼獻豆籩簠簋等宗伯盡攝之<lb/>
小祭祀掌事賓客之事亦如之<lb/>
　注小祭祀謂在宫中<lb/>
　　疏知在宫中者后無外事惟有宫中七祀又七祀<lb/>
　　中惟有門户竈其行中霤司命大厲是外神后亦<lb/>
<pb n="33b"/>
　　不與<lb/>
大喪則叙外内朝莫哭者哭諸侯亦如之<lb/>
　注内内外宗及外命婦<lb/>
　　疏云内外宗及外命婦者内中兼外宗外中不兼<lb/>
　　内命婦以其内命婦九嬪叙之<lb/>
冢人掌公墓之地辨其兆域而為之圖先王之𦵏居中<lb/>
以昭穆為左右<lb/>
　注公君也圖謂畫其地形及丘壟所處而藏之先王<lb/>
<pb n="34a"/>
　造塋者昭居左穆居右夾處東西<lb/>
　　疏先王造塋者謂玉者有遷都之法所都而𦵏即<lb/>
　　是造塋者也<lb/>
凡諸侯居左右以前卿大夫士居後各以其族<lb/>
　注子孫各就其所出王以尊卑處其前後而亦併昭<lb/>
　穆<lb/>
　　疏此諸侯卿大夫士謂先王子孫為畿内諸侯王<lb/>
　　朝卿大夫士若出封畿外者則因彼國𦵏而為造<lb/>
<pb n="34b"/>
　　塋之主云各以其族者謂次第假令同昭穆兄當<lb/>
　　近王墓弟則逺王墓鄭云併昭穆謂昭與昭併穆<lb/>
　　與穆併訓案下文墓大夫有國民族𦵏注以各従<lb/>
　　其親解之謂親者共為一所此族當亦如之盖分<lb/>
　　封畿外則彼自造塋而各為祖今畿内之臣既同<lb/>
　　在先王墓左右之前後則不得自為塋域但親者<lb/>
　　相近為别耳<lb/>
凡死於兵者不入兆域<lb/>
<pb n="35a"/>
　注戰敗無勇投諸塋外以罰之<lb/>
凡有功者居前<lb/>
　注居王墓之前處昭穆之中央<lb/>
　　疏此皆總上諸侯卿大夫士<lb/>
以爵等為丘封之度與其樹數<lb/>
　注别尊卑也王公曰丘諸臣曰封漢律列侯墳髙四丈<lb/>
　闗内侯以下至庶人各有差<lb/>
　　疏别尊卑者尊者丘髙樹多卑者封下樹少云王<lb/>
<pb n="35b"/>
　　公曰丘諸臣曰封者爾雅云土之髙者曰丘聚土<lb/>
　　曰封案春秋緯云天子墳髙三仞樹以松諸侯半<lb/>
　　之樹以栢大夫八尺樹以藥草士四尺樹以槐庶<lb/>
　　人無墳樹以楊柳王制又云庶人不封不樹春秋<lb/>
　　緯或説異代故鄭不引也<lb/>
大喪既有日請度甫竁遂為之尸<hi>度待洛反</hi>
　注甫始也請量度所始竁之處為尸者成葬為祭墓<lb/>
　地之尸也鄭司農云既有日既有𦵏日也始竁時祭<lb/>
<pb n="36a"/>
　以告后土冢人為之尸<lb/>
　　疏冢人為尸據𦵏畢乃祭墓故小宗伯云成𦵏而<lb/>
　　祭墓為位先鄭意以始穿地時祭墓無此事故引<lb/>
　　之在下<lb/>
及竁以度為丘隧共喪之窆器<hi>窆彼騐反又補鄧反</hi>
　注隧羡道也度丘與羡道廣袤所至窆器下棺豐碑<lb/>
　之屬喪大記曰凡封用綍去碑負引君封以衡大夫<lb/>
　以咸<lb/>
<pb n="36b"/>
　　疏天子有隧諸侯有羡道隧與羡道有異隧道上<lb/>
　　有負土羡道上無負土而鄭以隧即羡道者散文<lb/>
　　通豐碑斲大木為碑執紼者負紼背碑而下棺案<lb/>
　　喪大記注咸讀為緘棺束也君則横木棺傍繫而<lb/>
　　下之大夫則繫于棺束而下之<lb/>
及葬言鸞車象人<lb/>
　注鸞車巾車所飾遣車也亦設鸞旗言猶語也語之<lb/>
　者告當行於是巾車行之孔子謂為芻靈者善謂為<lb/>
<pb n="37a"/>
　俑者不仁非作象人者不殆於用生乎<lb/>
　　疏遣車明器之車亦有和鸞旌旗天子九乗諸侯<lb/>
　　七乗大夫五乗<lb/>
及窆執斧以涖<lb/>
　　疏與鄉師兩官俱涖匠師<lb/>
遂入藏凶器<lb/>
　注凶器眀器<lb/>
正墓位蹕墓域守墓禁<lb/>
<pb n="37b"/>
　注位謂丘封所居前後禁所為塋限訓此所謂王墓<lb/>
　未及諸侯諸臣<lb/>
凡祭墓為尸<lb/>
　注祭墓為尸或禱祈焉<lb/>
凡諸侯及諸臣𦵏扵墓者授之兆為之蹕均其禁<lb/>
　　訓此盖同姓者即上文居左右前後者也<lb/>
墓大夫掌凡邦墓之地域為之圖<lb/>
　注凡邦中之墓地萬民所葬地<lb/>
<pb n="38a"/>
令國民族葬而掌其禁令<lb/>
　注各従其親<lb/>
　　疏族𦵏據五服之内親者共為一所而𦵏<lb/>
正其位掌其度數<lb/>
　注位謂昭穆度數爵等之大小<lb/>
使皆有私地域<lb/>
　注各有區域得以族葬使相容<lb/>
凡爭墓地者聽其獄訟帥其屬而廵墓厲居其中之室<lb/>
<pb n="38b"/>
以守之<lb/>
　注厲塋限遮列處居其中之室有官寺在墓中<lb/>
職喪掌諸侯之喪及卿大夫士凡有爵者之喪以國之<lb/>
喪禮涖其禁令序其事<lb/>
　注國之喪禮喪服士喪既夕士虞今存者其餘則亾<lb/>
　事謂小斂大斂葬也<lb/>
　　疏諸侯謂畿内王子母弟得稱諸侯者<lb/>
凡國有司以王命有事焉則詔贊主人<lb/>
<pb n="39a"/>
　注有事謂含襚贈賵之屬詔贊者以告主人佐其受<lb/>
　之<lb/>
凡其喪祭詔其號治其禮<lb/>
　注號告以牲號齍號之屬當以祝之<lb/>
　　疏喪祭餘文皆為虞此言凡者以喪中相對則虞<lb/>
　　為喪祭卒哭為吉祭若對二十八月為吉祭則祥<lb/>
　　禫已前皆喪祭也<lb/>
凡公有司之所共職喪令之趣其事<lb/>
<pb n="39b"/>
　注令令當共物者謂王遣使奉命有贈之物各從其<lb/>
　官出職喪當催督也<lb/>
　<lb/>
　<lb/>
　<lb/>
　<lb/>
　<lb/>
　周禮纂訓巻十一<lb/>
</p>
<p>
</p>
  </div>
</body>
</text>
</TEI>
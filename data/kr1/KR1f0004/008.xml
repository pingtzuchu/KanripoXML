<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>孝經注疏卷八</head> <lb/>
    <p>
<pb n="1a"/>
欽定四庫全書<lb/>
　孝經注疏卷八<lb/>
　　唐明皇御注　陸德明音義　宋郉昺疏<lb/>
　感應章第十六疏<hi>正義曰此章言天地明察神明彰矣又云孝悌之事通於神明皆是</hi>
　<hi>應感之事也前章論諫爭之事言人主若從諫爭之善必能修身愼行致應感之福故以名章次於諫爭</hi>
　<hi>之後</hi>
子曰昔者明王事父孝故事天明事母孝故事地察注<lb/>
王者父事天母事地言能敬事宗廟則事天地能明察<lb/>
<pb n="1b"/>
也長幼順故上下治注君能尊諸父先諸兄則長幼之<lb/>
道順君人之化理天地明察神明彰矣注事天地能明<lb/>
察則神感至諴而降福佑故曰彰也音義<hi>長丁丈反注同治直吏反</hi>
疏<hi>正義曰此章夫子述明王以孝事父母能致感應之事言昔者明聖之王事父能孝故事天能明言能明天之道故易説卦云乾為天為父此言事父孝故能事天明是事父之道通於天也事母能孝故事地能察言能察地之理故説卦云坤為地為母此言事母孝故事地察則是事母之道通於地也明王又於宗族長幼之中皆順於禮則凡在上下之人皆自化也又明王之事天地既能明察必致福應則神明之功彰見謂陰陽和風雨時人無疾厲天下安寜也經稱明王者二焉一曰昔者明王之以孝治天下也二即此章言昔者明王事<pb n="2a"/>父孝俱是聖明之義與先王為一也言先王示及遠也言明王示聰明也注王者至察也○正義曰云王者父事天母事地者此依王注義也按白虎通云王者父天母地此言事者謂移事父母之孝以事天地也云言能敬事宗廟則事天地能明察也者謂蒸嘗以時疏數合禮是敬事宗廟也既能敬宗廟則不違犯天地之時若祭義曽子曰樹木以時伐焉禽獸以時殺焉夫子曰斷一樹殺一獸不以其時非孝也又王制曰獺祭魚然後虞人入澤梁豺祭獸然後田獵鳩化為鷹然後設罻羅草木零落然後入山林昆蟲未蟄不以火田此則令無大小皆順天地是事天地能明察也注君能至化理○正義曰此言明王能順長幼之道則臣下化之而自理也謂放效於君書曰違上所命從厥攸好是效之也注事天至彰也○正義曰諴和也言事天地若能明察則神祇感其至和而降福應以佑助之是神明之功章見也書云至諴感神又瑞應圖曰聖人能順天地則天降<pb n="2b"/>膏露地出醴泉詩云降福穰穰易曰自天祐之吉無不利注約諸文以釋之也按此則神感至和當為至諴今定本作至誠字之誤也</hi>故雖天子必有尊也言有父也必有先也<lb/>
言有兄也注父謂諸父兄謂諸兄皆祖考之𦙍也禮君<lb/>
燕族人與父兄齒也宗廟致敬不忘親也注言能敬事<lb/>
宗廟則不敢忘其親也修身愼行恐辱先也注天子雖<lb/>
無上於天下猶修持其身謹愼其行恐辱先祖而毁盛<lb/>
業也宗廟致敬鬼神著矣注事宗廟能盡敬則祖考來<lb/>
格享於克誠故曰著也孝悌之至通於神明光于四海<lb/>
<pb n="3a"/>
無所不通注能敬宗廟順長幼以極孝悌之心則至性<lb/>
通於神明光於四海故曰無所不通音義<hi>悌大計反</hi>疏<hi>正義曰故者連上起下之辭以上文云事父孝又云事母孝又云長幼順所以於此述尊父先兄之義以及致敬與修身之道兼言鬼神之著孝弟之至無所不通也言王者雖貴為天子於天下宗廟之中必有所尊之者謂天子有諸父也必有所先之者謂天子有諸兄也宗廟致敬是不忘其親修身愼行是不辱其祖考故能致敬於宗廟則鬼神明著而歆享之是明王有孝悌之至性感通神明則能光於四海無所不通然諫諍兼有諸侯大夫此章惟稱王者言王能致應感則諸侯已下亦當自勉朂也注父謂至齒也○正義曰云父謂諸父兄謂諸兄者父之昆弟曰伯父叔父已之昆曰兄其屬非一故言諸也詩曰以速諸父又曰復我諸兄是也云皆祖考之𦙍<pb n="3b"/>也者按曲禮曰父死曰考言父以上通謂之祖考𦙍嗣也謂其廟未毁其𦙍皆是王者之族親也云禮君燕族人與父兄齒也者此依孔傳也按詩序角弓父兄刺幽王蓋謂君之諸父諸兄也古者天子祭畢同姓則留之謂與族人燕故其詩曰諸父兄弟備言燕私鄭箋云祭畢歸賔客之爼同姓則留與之燕是天子燕族人也又禮記文王世子云若公與族燕則異姓為賔膳宰為主人公與父兄齒則知燕族人亦以尊卑為列齒於父兄之下也注言能至親也○正義曰按禮記文王世子稱五廟之孫祖廟未毁雖為庶人冠取妻必告死必赴是不忘親也禮記大傳稱其不可得變革者則有矣親親也尊尊也長長也親親故尊祖尊祖故敬宗敬宗故收族收族故宗廟嚴言君致敬宗廟則不敢忘其親也注天子至業也○正義曰云天子雖無上於天下者此依王注也禮坊記云天無二日土無二王家無二主尊無二上謂普天之下天子至尊也云猶修持其身謹愼其<pb n="4a"/>行恐辱先祖而毁盛業也者按禮記祭義云父母既沒愼行其身不辱先也盛業謂先祖積德累功而有天下之業上言必有先也先兄也此言恐辱先也是先祖也注事宗至著也○正義曰云祖考來格者尚書益稷文格至也言事宗廟能恭敬則祖考之神來格詩曰神保是格報以景福亦是言神之至云享於克誠故曰著也者享於克誠尚書太甲篇文孔傳云言鬼神不係一人能誠信者則享其祀則祖考來格享於克誠皆昭著之義上言宗廟致敬謂天子尊諸父先諸兄致敬祖考不敢忘其親也此言宗廟致敬述天子致敬宗廟能感鬼神雖同稱致敬而各有所屬也舊注以為事生者易事死者難聖人愼之故重其文今不取也上言神明謂天地之神也此言鬼神謂祖考之神易曰陰陽不測之謂神先儒釋云若就三才相對則天曰神地曰祗人曰鬼言天道𤣥遠難可測故曰神也祗者知也言地去人近長育可知故曰祗也鬼者歸也言人生於無還歸於無<pb n="4b"/>故曰鬼也亦謂之神按五帝徳云黄帝死而民畏其神百年是也上言神明尊天地也此言鬼神尊祖考也注能敬至不通○正義曰云能敬宗廟順長幼以極孝悌之心者敬宗廟為孝順長幼為悌此極孝悌之心也云則至性通於神明光于四海者言至性如此則通於神明光於四海</hi>詩云自西自東自南<lb/>
自北無思不服注義取德教流行莫不服義從化也音<lb/>
義<hi>詩云此大雅文王之什文王有聲之文</hi>疏<hi>正義曰夫子述孝悌之行愛敬之美既畢乃引大雅文王有聲之詩以贊美之自從也夫從近及遠至於四方皆感徳化無有思而不服之者以明無所不通詩今文云鎬京辟雍自西自東自南自北無思不服此則雍東北服對句為韻而皇侃云先言西者此是周施徳化從西起所以文王為西伯又為西鄰自西而東商紂恐非其西也注義取至化也○正義曰此依鄭注也徳化流行<pb n="5a"/>則無不通服義從化即無思不服言服明王之義從明王之化也</hi>
　事君章第十七疏<hi>正義曰此章首言君子之事上又言進思盡忠退思補過皆是事君</hi>
　<hi>之道孔子曰天下有道則見無道則隠前章言明王之德應感之美天下從化無思不服此孝子在朝事</hi>
　<hi>君之時也故以名章次感應之後</hi>
子曰君子之事上也注上謂君也進思盡忠注進見於<lb/>
君則思盡忠節退思補過注君有過失則思補益將順<lb/>
其美注將行也君有美善則順而行之匡救其惡注匡<lb/>
正也救止也君有過惡則正而止之故上下能相親也<lb/>
<pb n="5b"/>
注下以忠事上上以義接下君臣同德故能相親音義<lb/>
<hi>盡津忍反注同見賢遍反過古禍反注同</hi>疏<hi>正義曰此明賢人君子之事君也言入朝進見與謀慮國事則思盡其忠節若退朝而歸常念己之職事則思補君之過失其於政化則當順行君之美道止正君之過惡如此則能君臣上下情志通協能相親也經稱君子有七焉一曰君子不貴二曰君子則不然三曰淑人君子四曰君子之教以孝五曰愷悌君子已上皆斷章指於聖人君子謂居君位而子下人也六曰君子之事親孝故此章君子之事上則皆指於賢人君子也注上謂君也○正義曰此對論語云孝悌而好犯上者鮮矣彼上謂凡在己上者此上惟指君故云上謂君也注進見至忠節○正義曰此依韋注也説文云忠敬也盡心曰忠字詁曰忠直也論語曰臣事君以忠則忠者善事君之名也節操也言事君者敬其職事直其操行盡其忠誠也<pb n="6a"/>言臣常思盡其節操能致身授命也注君有至補益○正義曰按舊注韋昭云退居私室則思補其身過以禮記少儀曰朝廷曰退燕遊曰歸左傳引詩曰退食自公杜預注臣自公門而退入私門無不順禮室猶家也謂退朝理公事畢而還家之時則當思慮以補身之過故國語曰士朝而受業晝而講貫夕而習復夜而計過無憾而後即安言若有憾則不能安是思自補也按左傳晉荀林父為楚所敗歸請死於晉侯晉侯許之士渥濁諫曰林父之事君也進思盡忠退思補過晉侯赦之使復其位是其義也文意正與此同故注依此傳文而釋之今云君有過則思補益出制㫖也義取詩大雅烝民云衮職有闕惟仲山甫補之毛傳云有衮冕者君之上服也仲山甫補之善補過也鄭箋云衮職者不敢斥王言也王之職有闕輒能補之者仲山甫也此理為勝故易舊也注將行至行之○正義曰此依王注也案孔注尚書泰誓云肅將天威為敬行天罰是將訓為行也言<pb n="6b"/>君施政教有美則當順而行之注匡正也救止也○正義曰此依王注也匡正釋詁文也馬融注論語云救猶止也云君有過惡則正而止之者尚書云予違汝弼汝無面從是也注下以至相親○正義曰此依魏注也書曰居上克明為下克忠是其義也左傳曰君義臣行如此則能相親也</hi>詩云心乎愛矣遐<lb/>
不謂矣中心藏之何日忘之注遐遠也義取臣心愛君<lb/>
雖離左右不謂為遠愛君之志恒藏心中無日暫忘也<lb/>
音義<hi>詩云此小雅魚藻之什隰桑篇語中本亦作忠</hi>疏<hi>正義曰夫子述事君之道既已乃引小雅隰桑之詩以結之言忠臣事君雖復有時離遠不在君之左右然其心之愛君不謂為遠中心常藏事君之道何日暫忘之注遐遠至忘也○正義曰云遐遠也義取臣心愛君雖離左右不謂為遠者遐遠也釋詁文此釋心乎<pb n="7a"/>愛矣遐不謂矣云愛君之志恒藏心中無日暫忘也者釋中心藏之何日忘之按檀弓説事君之禮云左右就養有方此則臣之事君有常在左右之義也若周公出征管叔蔡叔召公聼訟於甘棠是離左右也</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孝經注疏卷八<lb/>
<pb n="8a"/>
　孝經注疏卷八考證<lb/>
感應章○古文此章在君子之教以孝也章之下君子<lb/>
　之事親孝章之上<lb/>
君子之事上也○古文無之也二字<lb/>
故上下能相親也○古文無也字<lb/>
　<lb/>
　<lb/>
　<lb/>
<pb n="8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孝經注疏卷八考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>孝經注疏卷三</head> <lb/>
    <p>
<pb n="1a"/>
欽定四庫全書<lb/>
　孝經注疏卷三<lb/>
　　唐明皇御注　陸德明音義　宋郉昺疏<lb/>
　庶人章第六疏<hi>正義曰庶者衆也謂天下衆人也皇侃云不言衆民者兼包府史之屬通</hi>
　<hi>謂之庶人也嚴植之以爲士有員位人無限極故士以下皆爲庶人</hi>
用天之道注春生夏長秋斂冬藏舉事順時此用天道<lb/>
也分地之利注分别五土視其高下各盡所宜此分地<lb/>
利也謹身節用以養父母注身恭謹則遠恥辱用節省<lb/>
<pb n="1b"/>
則免饑寒公賦旣充則私養不闕此庶人之孝也注庶<lb/>
人爲孝唯此而已音義<hi>長丁丈反斂力儉反藏才郎反分符云反注同别彼列反五土周禮五土一曰山林二曰川澤三曰丘陵四曰墳衍五曰原隰養羊尚反</hi>疏<hi>正義曰夫子上述士之行孝己畢次明庶人之行孝也言庶人服田力穡當須用天之四時生成之道也分地五土所宜之利謹慎其身節省其用以供養其父母此則庶人之孝也援神契云庶人行孝曰畜以畜養爲義言能躬耕力農以畜其德而養其親也注春生至道也○正義曰云春生夏長秋斂冬藏者此依鄭注也爾雅釋天云春爲發生夏爲長毓秋爲收斂冬爲安寧安寧卽閉藏之意也云舉事順時此用天之道也者謂舉農畝之事順四時之氣春生則耕種夏長則芸苗秋收則獲割冬藏則入廪也注分别至利也○正義曰云分别五土視其高下者此依鄭注也<pb n="2a"/>案周禮大司徒云五土一曰山林二曰川澤三曰邱陵四曰墳衍五曰原隰謂庶人湏能分别視此五土之高下隨所宜而播種之則職方氏所謂青州其榖宜稻麥雍州其穀宜黍稷之類是也云各盡其所宜此分地之利也者此依孔傳也劉炫曰黍稷生於陸苽稻生於水注身恭至不闕○正義曰云身恭謹則遠恥辱者論語曰恭近於禮遠恥辱也云用節省則免饑寒者用謂庶人衣服飲食喪祭之用當須節省禮記曰食節事時又曰庶人無故不食珍及三年之耕必有一年之食九年耕必有三年之食以三十年之通雖有㓙旱水溢民無菜色是免饑寒也云公賦旣充則私養不闕者賦者自上税下之名也謂常省節財用公家賦税充足而私養父母不闕乏也孟子稱周人百畝而徹其實皆什一也劉熙注云家耕百畝徹取十畝以爲賦也又云公事畢然後敢治私事是也注庶人至而已○正義曰此依魏注也案天子諸侯卿大夫士皆言蓋而庶人獨言此注<pb n="2b"/>釋言此之意也謂天子至士孝行廣大其章畧述宏綱所以言蓋也庶人用天分地謹身節用其孝行已盡故曰此言唯此而已庶人不引詩者義盡於此無贅詞也</hi>故自天子至於庶人孝無<lb/>
終始而患不及者未之有也注始自天子終於庶人尊<lb/>
卑雖殊孝道同致而患不能及者未之有也言無此理<lb/>
故曰未有音義<hi>古文分此以下别爲一章</hi>疏<hi>正義曰夫子述天子諸侯卿大夫士庶人行孝畢於此總結之則其五等尊卑雖殊至於奉親其道不别故從天子以下至於庶人其孝道則無終始貴賤之異也或有自患已身不能及於孝未之有也自古及今未有此理蓋是勉人行孝之辭也注始自至未有○正義曰云始自天子終於庶人者謂五章以天子爲始庶人爲終也云尊卑雖殊孝道同致者謂天子庶人尊卑<pb n="3a"/>雖别至於行孝其道不殊天子須愛親敬親諸侯須不驕不溢卿大夫於言行無擇士須資親事君庶人謹身節用各因心而行之斯至豈藉創物之智扛鼎之力若率强之無不及也云而患不能及者未之有也者此謂人無貴賤尊卑行孝之道同致若各率其已分則皆能養親言患不及於孝者未有也說孝道包含之義廣大塞乎天地横乎四海經言孝無終始謂難備終始但不致毁傷立身行道安其親忠於君一事可稱則行成名立不必始終皆備也此言行孝甚易無不及之理故非孝道不終始致必及之患也云言無此理故曰未有者此釋未之有之意也謝萬以爲無終始恒患不及未之有者少賤之辭也劉巘云禮不下庶人若言我賤而患行孝不及己者未之有也此但得憂不及之理而失於歎少賤之義也鄭曰諸家皆以爲患及身今注以爲自患不及將有說乎答曰案説文云患憂也廣雅曰患惡也又若案注說釋不及之義凡有四焉大意皆謂有患<pb n="3b"/>貴賤行孝無及之憂非以患爲禍也經傳之稱患者多矣論語不患人之不已知又曰不患無位又曰不患寡而患不均左傳曰宣子患之皆是憂惡之辭也惟蒼頡篇謂患爲禍孔鄭韋王之學引之以釋此經故皇侃曰無始有終謂改悟之善惡禍何必及之則無始之言已成空設也禮祭義曾子說孝曰衆之本教曰孝其行曰養養可能也敬爲難敬可能也安爲難安可能也卒爲難父母旣没慎行其身不遺父母惡名可謂能終矣夫以曾參行孝親承聖人之意至於能終孝道尚以爲難則寡能無識固非所企也今爲行孝不終禍患必及此人偏執詎謂經通鄭曰書云天道福善禍滛又曰惠廸吉從逆凶惟影響斯則必有災禍何得稱無也答曰來問指淫凶悖慝之倫經言戒不終善美之輩論語曰今之孝者是謂能養曾子曰參直養者也安能爲孝乎又此章云以養父母此庶人之孝也儻有能養而不能終只可未爲具美無宜卽同淫慝也古今凡庸詎識學道<pb n="4a"/>但使能養安知始終若今皆及於災便是比户可貽禍矣而當朝通識者以爲鄭注非誤故謝萬云言爲人無終始者謂孝行有終始也患不及者謂用心憂不足也能行如此之善曾子所以稱難故鄭注云善未有也諦詳此義將謂不然何者孔聖埀文包於上下盡力隨分寧限高卑則因心而行無不及也如依謝萬之說此則常情所昧矣子夏曰有始有卒者其惟聖人乎若施化惟待聖人千載方期一遇加於百姓刑於四海乃爲虚說者與制有曰嗟乎孝之爲大若天之不可逃也地之不可遠也朕窮五孝之說人無貴賤行無終始未有不由此道而能立其身者然則聖人之德豈云遠乎我欲之而斯至何患不及於己者哉</hi>
　三才章第七疏<hi>正義曰天地謂之二儀兼人謂之三才曾子見夫子陳說五等之孝旣畢</hi>
　<hi>乃發歎曰甚哉孝之大也夫子因其歎美乃爲說天經地義人行之事可敎化於人故以名章次五孝之</hi>
<pb n="4b"/>
　<hi>後</hi>
曾子曰甚哉孝之大也注參聞行孝無限高卑始知孝<lb/>
之爲大也子曰夫孝天之經也地之義也民之行也注<lb/>
經常也利物爲義孝爲百行之首人之常德若三辰運<lb/>
天而有常五土分地而爲義也天地之經而民是則之<lb/>
注天有常明地有常利言人法則天地亦以孝爲常行<lb/>
也則天之明因地之利以順天下是以其敎不肅而成<lb/>
其政不嚴而治注法天明以爲常因地利以行義順此<lb/>
<pb n="5a"/>
以施政敎則不待嚴肅而成理也音義<hi>曾從八正甚從甘匹正皆放此夫音符行下孟反注同治直吏反</hi>疏<hi>正義曰夫子述上從天子下至庶人五等之孝後總以結之語勢將畢欲以更明孝道之大無以發端特假曾子歎孝之大更以彌大之義告之也曰夫孝天之經地之義民之行經常也人生天地之間禀天地之氣節人之所法是天地之常義也聖人司牧黔庶故須則天之常明因依地之義利以順行於天下是以其爲敎也不待肅戒而成也其爲政也不假威嚴而自理也注參聞至大也○正義曰高謂天子卑謂庶人言曾參旣聞夫子陳說天子庶人皆當行孝始知孝之爲大也注經常至義也○正義曰云經常也利物爲義者經常卽書傳通訓也易文言曰利物足以和義是利物爲義也云孝爲百行之首人之常德者鄭注論語云孝爲百行之本言人之爲行莫先於孝案周易曰常其德貞孝是人所常德也云若<pb n="5b"/>三辰運天謂日月星以時運轉於天釋名云土者吐也言吐生萬物周禮五土十地之利言孝爲百行之首是人生有常之德若日月星辰運行於天而有常山川原隰分别土地而爲利則知貴賤雖别必資孝以立身皆貴法則於天地然此經全與左傳鄭子大叔答趙簡子問禮同其異一兩字而已明孝之與禮其義同注天有至行也○正義曰云天有常明者謂日月星辰明臨於下紀於四時人事則之以夙興夜寐無忝爾所生故下文云則天之明也云地有常利者謂山川原隰動植物産人事因之以晨羞夕膳色養無違故下文云因地之利也此皆人能法則天地以爲孝行者故云亦以孝爲常行也上云天之經地之義此云天地之經而不言義者爲地有利物之義亦是天常也若分而言之則爲義合而言之則爲常也注法天至理也○正義曰云法天明以爲常因地利以行義者上文云夫孝天之經地之義也故云法天明以爲常釋天之明也因地利以爲義<pb n="6a"/>釋地之義也云順此以施政敎則不待嚴肅而成理也者經云其敎不肅而成其政不嚴而治注則以政敎相就而明之嚴肅相連而釋之從便宜省也制㫖曰天無立極之統無以常其明地無立極之統無以常其利人無立身之本無以常其德然則三辰迭運而一以經之者大利之性也五土分植而一以宜之者大順之理也百行殊塗而一致之者大中之要也夫愛始於和而敬生於順是以因和以敎愛則易知而有親因順以敎敬則易從而有功愛敬之化行而禮樂之政備矣聖人則天之明以爲經因地之利以行義故能不待嚴肅而成可久可大之業焉</hi>先王見敎之可以化民也注見因天地敎化<lb/>
人之易也是故先之以博愛而民莫遺其親注君愛其<lb/>
親則人化之無有遺其親者陳之以德義而民興行注<lb/>
<pb n="6b"/>
陳說德義之美爲衆所慕則人起心而行之先之以敬<lb/>
讓而民不爭注君行敬讓則人化而不爭導之以禮樂<lb/>
而民和睦注禮以檢其跡樂以正其心則和睦矣示之<lb/>
以好惡而民知禁注示好以引之示惡以止之則人知<lb/>
有禁令不敢犯也音義<hi>易以豉反興行之行下孟反爭爭鬭之爭從爪申正皆放此導音道本或作道示神至反好如字又呼報反惡如字又烏路反禁金鴆反注同</hi>疏<hi>正義曰言先王見因天地之常不肅不嚴之政敎可以率先化下人也故須身行博愛之道以率先之則人漸其風敎無有遺其親者於是陳説德義之美以順敎誨人則人起心而行之也先王又以身行敬讓之道以率先之則人漸其德而不爭<pb n="7a"/>競也又導之以禮樂之敎正其心迹則人被其敎自和睦也又示之以好者必愛之惡者必討之則人見之而知國有禁也注見因至易也○正義曰此依鄭注也言先王見天明地利有益於人因之以施化行之甚易也注君愛至親者○正義曰此依王注也言君行博愛之道則人化之皆能行愛敬無有遺忘其親者卽天子章之愛敬盡於事親而德敎加於百姓是也注陳說至行之○正義曰易稱君子進德修業又論語云義以爲質又左傳說趙衰薦郤縠云說禮樂而敦詩書詩書義之府也禮樂德之則也德義利之本也且德義之利是爲政之本也言大臣陳說德義之美是天子所重爲羣情所慕則人起發心志而效行之注君行至不爭○正義曰此依魏注也案禮記鄕飲酒義云先禮而後財則民作敬讓而不爭矣言君身先行敬讓則天下之人自息貪競也注禮以至睦矣○正義曰此依魏注也案禮記云樂由中出禮自外作中謂心在其中也外謂跡見於<pb n="7b"/>外也由心以出者宜聽樂以正之自跡以見者當用禮以檢之檢之謂檢束也言心跡不違於禮樂則人當自和睦也注示好至犯也○正義曰云示好以引之示惡以止之者案樂記云先王之制禮樂也將以敎民平好惡而反人道之正也故示有好必賞之令以引喻之使其慕而歸善也示有惡必罰之禁以懲止之使其懼而不爲也云則人知有禁令不敢犯也者謂人知好惡而不犯禁令也</hi>詩云赫赫師尹民具<lb/>
爾瞻注赫赫明盛貎也尹氏爲太師周之三公也義取<lb/>
大臣助君行化人皆瞻之也音義<hi>詩云此詩小雅節南山之詩赫本又作赤火白反</hi>疏<hi>正義曰夫子旣述先王以身率下先及大臣助君行化之義畢乃引小雅節南山詩以證成之赫赫明盛之貎也是太師尹氏也言助君行化爲人摸範故人皆瞻之注赫赫至之也○正義曰云赫赫明盛<pb n="8a"/>貎也尹氏爲太師周之三公也者此毛傳文太師太傅太保是周之三公尹氏時爲太師故曰尹氏也云義取大臣助君行化人皆瞻之也者引詩大意如此孔安國曰具皆也爾女也古語或謂人具爾瞻則人皆瞻女也此章再言先之是吾身行率先於物也陳之導之示之是大臣助君爲政也案大戴禮云昔者舜左禹而右臯陶不下席而天下大治夫政之不中君之過也政之旣中令之不行職事者之罪也後引周禮稱三公無官屬與王同職坐而論道又案尚書益稷篇稱帝曰吁臣哉鄰哉鄰哉臣哉又曰臣作朕股肱耳目孔傳曰言君臣道近相須而成言大體若身君任股肱臣戴元首之義也故禮緇衣稱上好是物下必有甚者矣故上之好惡不可不慎也是民之表也詩云赫赫師尹民具爾瞻甫刑曰一人有慶兆民賴之緇衣之引詩書是明下民從上之義師尹大臣也一人天子也謂人君爲政有身行之者有大臣助行之者人之從上非唯從君亦從論道<pb n="8b"/>之大臣故幷引以結之也此章上言先王下引師尹則知君臣同體相湏而成者謂此也皇侃以爲無先王在上之詩故斷章引太師之什今不取也</hi>
　<lb/>
　<lb/>
　<lb/>
　<lb/>
　<lb/>
　孝經注疏卷三<lb/>
<pb n="9a"/>
　孝經注疏卷三考證<lb/>
庶人章○朱子刊誤云自篇首至此章當合爲一章孝<lb/>
　經本文只如此其下乃孝經之傳<lb/>
用天之道○朱子刋誤本此句上有子曰二字<lb/>
分地之利○古文分作因<lb/>
此庶人之孝也○古文無也字<lb/>
故自天子至於庶人○古文句上有子曰二字天子下<lb/>
　有已下二字又自此至章末别析為第七章<lb/>
<pb n="9b"/>
夫孝天之經也地之義也民之行也○古文三句俱無<lb/>
　也字<lb/>
因地之利○朱子刋誤本利作義又曰自章首至此皆<lb/>
　是左氏傳所載子太叔爲趙簡子述子産之言唯易<lb/>
　夫禮句爲夫孝<lb/>
先王見敎之可以化民也○朱子曰此句與上文不相<lb/>
　屬故溫公改敎爲孝但謂聖人見孝可以化民而後<lb/>
　以身先之於理悖矣吕維祺曰經意謂先王眞見身<lb/>
<pb n="10a"/>
　先之敎可以化民故必以身先之是因其以身先敎<lb/>
　民而知其眞見有如此非謂見其可以化民而後以<lb/>
　身先之也<lb/>
　<lb/>
　<lb/>
　<lb/>
　<lb/>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孝經注疏卷三考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>孝經注疏卷六</head> <lb/>
    <p>
<pb n="1a"/>
欽定四庫全書<lb/>
　孝經注疏卷六<lb/>
　　唐明皇御注　陸德明音義　宋郉昺疏<lb/>
　紀孝行章第十疏<hi>正義曰此章紀録孝子事親之行也前章孝治天下所施政教不待</hi>
　<hi>嚴肅自然成理故君子皆盡事親之心所以孝行有可紀也故以名章次聖人之後或於孝行之下又加</hi>
　<hi>犯法兩字今不取也</hi>
子曰孝子之事親也居則致其敬注平居必盡其敬養<lb/>
則致其樂注就養能致其懽病則致其憂注色不滿容<lb/>
<pb n="1b"/>
行不正履喪則致其哀注擗踊哭泣盡其哀情祭則致<lb/>
其嚴注齊戒沐浴明發不寐五者備矣然後能事親注<lb/>
五者闕一則未為能音義<hi>盡津忍反養羊尚反樂音洛病疾甚曰病擗婢亦反踊羊冡反泣器立反齊則皆反本又作齋</hi>疏<hi>正義曰致猶盡也言為人子能事其親而稱孝者謂平常居處家之時也當湏盡於恭敬若進飲食之時怡顔悦色致親之樂若親之有疾則冠者不櫛怒不至詈盡其憂謹之心若親喪亾則攀號毁瘠終其哀情也若卒哀之後當盡其祥練及春秋祭祀又當盡其嚴肅此五者無限貴賤有盡能備者是其能事親注平居必盡其敬○正義曰此依王注也平居謂平常在家孝子則須恭敬也案禮記内則云子事父母雞初鳴咸盥潄至於父母之所敬進甘脆而後退又祭義曰養可能也敬為難是皆盡敬<pb n="2a"/>之義也注就養能致其懽○正義曰此依魏注也案檀弓曰事親有隐而無犯左右就養無方言孝子冬温夏凊昏定晨省及進飲食以養父母皆須盡其敬安之心不然則難以致親之懽注色不至正履○正義曰此依鄭注也案禮記文王世子云王季有不安節則内䜿以告文王文王色憂行不能正履又下文記古之世子亦朝夕問於内豎其有不安節世子色憂不滿容此注減憂能二字者以此章通於貴賤雖擬人非其倫亦舉重以明輕之義也注擗踊至哀情○正義曰此依鄭注也竝約喪親章文其義奥於彼注齊戒至不寐○正義曰此皆説祭祀嚴敬之事也案祭義曰孝子将祭夫婦齊戒沐浴盛服奉承而進之言将祭必先齊戒沐浴也又云文王之祭也事死如事生詩云明發不寐有懐二人文王之詩也鄭注云明發不寐謂夜而至旦也二人謂父母也言文王之嚴敬祭祀如此也注五者至為能○正義曰此依魏注也凡為孝子者湏備此五等事也五<pb n="2b"/>事若闕於一則未為能事親也</hi>事親者居上不驕注當荘敬以臨下也<lb/>
為下不亂注當恭謹以奉上也在醜不争注醜衆也爭<lb/>
競也當和順以從衆也居上而驕則亾為下而亂則刑<lb/>
在醜而爭則兵注謂以兵刃相加三者不除雖日用三<lb/>
牲之養猶為不孝也注三牲太牢也孝以不毁為先言<lb/>
上三事皆可亾身而不除之雖日致太牢之養固非孝<lb/>
也音義<hi>醜昌九反爭争鬭之争注及下同養羊尚反注同</hi>疏<hi>正義曰此言居上位者不可為驕溢之事為臣下者不可為撓亂之事在醜輩之中不可為忿争之事是以居上須去驕不去則危亾也為下須去<pb n="3a"/>亂不去則致刑辟在醜軰須去争不去則兵刄或加於身若三者不除雖復日日能用三牲之養終貽父母之憂猶為不孝之子也注醜衆也争競也○正義曰此依魏注也醜衆釋詁文左傳曰師競已甚杜預云競猶争也故注以競釋爭也注謂以兵刃相加○正義曰此依常義案左傳云晉范鞅用劒以帥卒杜預曰用短兵接敵此則刃劍之屬謂之兵也必有刃堪害於人則左傳齊荘公請自刃於廟是也言處儕衆之中而毎事好争競或有以刃相讎害也注三牲至非孝也○正義曰云三牲太牢也者三牲牛羊豕也案尚書召誥稱越翼日戊午乃社於新邑牛一羊一豕一孔云用太牢也是謂三牲為太牢也云孝以不毁為先者則首章不敢毁傷也云言上三事皆可亾身者謂上居上而驕為下而亂在醜而争之三事皆可喪亾其身命也云而不除之雖日致太牢之養固非孝也者言奉養雖優不除驕亂及争競之事使親常憂故非孝也</hi>
<pb n="3b"/>
　五刑章第十一疏<hi>正義曰此章五刑之屬三千案舜命臯陶云汝作士明於五刑又禮</hi>
　<hi>記服問云喪多而服五罪多而刑五以其服有親疏罪有輕重也故以名章以前章有驕亂忿争之事言</hi>
　<hi>此罪惡必及刑辟故此次之</hi>
子曰五刑之屬三千而罪莫大於不孝注五刑謂墨劓<lb/>
剕宫大辟也條有三千而罪之大者莫過不孝要君者<lb/>
無上注君者臣之禀命也而敢要之是無上也非聖人<lb/>
者無法注聖人制作禮樂而敢非之是無法也非孝者<lb/>
無親注善事父母為孝而敢非之是無親也此大亂之<lb/>
<pb n="4a"/>
道也注言人有上三惡豈惟不孝乃是大亂之道音義<lb/>
<hi>五刑之屬三千墨劓剕宫大辟呂刑云墨罰之屬千劓罰之屬千剕罰之屬五百宫罰之屬三百大辟之罰其屬二百五刑之屬都有三千墨刻其額而湼之以墨劓魚器反截鼻之刑宮男子割勢女子宫閉之吕刑及周禮竝直作宫字或作瞎字辟婢亦反要一徭反</hi>疏<hi>正義曰五刑者言刑名有五也三千者言所犯刑條有三千也所犯雖異其罪乃同故言之屬以包之就此三千條中其不孝之罪尤大故云而罪莫大於不孝也凡為人子當須遵承聖教以孝事親以忠事君君命宜奉而行之敢要之是無心遵於上也聖人垂範當須法則今乃非之是無心法於聖人也孝者百行之本事親為先今乃非之是無心愛其親也卉木無識尚感君政禽獸無禮尚知戀親況在人靈而敢要君不孝也逆亂之道此為大焉故曰此大亂之道也注五刑至不孝○正義<pb n="4b"/>曰云五刑謂墨劓剕宫大辟也者此依魏注也此五刑之名皆尚書吕刑文孔安國云刻其顙而湼之曰墨刑顙額也謂刻額為瘡以墨塞瘡孔令變色也墨一名黥又云截鼻曰劓刖足曰剕釋言云剕刖也李巡曰斷足曰刖是也又云宫淫刑也男子割勢婦女幽閉次死之刑以男子之隂名為勢割去其勢與椓去其隂事亦同也婦人幽閉閉於宫使不得出也又云大辟死刑也案此五刑之名見於經傳唐虞以來皆有之矣未知上古起自何時漢文帝始除肉刑除墨劓剕耳宫刑猶在隋開皇之初始除男子宫刑婦人猶閉於宫此五刑之名義鄭注周禮司刑引書傳曰決闗梁踰城郭而畧盜者其刑臏男女不以義交者其刑宫觸易君命革輿服制度姦軌盜攘傷人者其刑劓非事而事之出入不以道義而誦不詳之辭者其刑墨降畔宼賊刼畧奪攘撟䖍者其刑死案説文云臏膝骨也刖臏謂斷其膝骨此注不言臏而云剕者據吕刑之文也云條有三千而罪之<pb n="5a"/>大者莫過不孝者按周禮司刑掌五刑之法以麗萬民之罪墨罪五百劓罪五百宫罪五百刖罪五百殺罪五百合二千五百至周穆王乃命呂侯入為司冦令其訓暢夏禹贖刑增輕削重依夏之法條有三千則周三千之條首自穆王始也吕刑云墨罰之屬千劓罰之屬千剕罰之屬五百宫罰之屬三百大辟之罰其屬二百五刑之屬三千言此三千條中罪之大者莫有過於不孝也按舊注説及謝安袁宏王獻之殷仲文等皆以不孝之罪聖人惡之云在三千條外此失經之意也按上章云三者不除雖日用三牲之養猶為不孝此承上不孝之後而云三千之罪莫大於不孝是因其事而便言之本無在外之意按檀弓云子弑父凡在宫者殺無赦殺其人壞其室洿其宫而豬焉既云學斷斯獄則明有條可斷也何者易序卦稱有天地然後萬物生焉自屯蒙至需訟即争訟之始也故聖人法雷電以申威刑所興其來逺矣唐虞以上書傳靡詳舜命臯陶有五刑五刑<pb n="5b"/>斯著按風俗通曰臯陶謨是虞時造也及周穆王訓夏季悝師魏乃著法經六篇而以盗賊為首賊之大者有惡逆焉决斷不違時凡赦不免又有不孝之罪並編十惡之條前世不㤀後世為式而安宏不孝之罪不列三千之條中今不取也注君者至無上也○正義曰此依孔傳也按晉語云諸大夫迎悼公公曰孤始願不及此孤之及此天也抑人之有元君将禀命焉明凡為臣下者皆禀君教命而敢要以從己是有無上之心故非孝子之行也若臧武仲以防求為後於魯晉舅犯及河授璧請亾之類是也注聖人至法也○正義曰此依孔傳也聖人䂓模天下法則兆民敢有非毁之者是無聖人之法也注善事至親也○正義曰孝為百行之本敢有非毁之者是無親愛之心也注言人至之道○正義曰言人不忠於君不法於聖不愛於親此皆為不孝乃是罪惡之極故經以大亂結之也</hi>
<pb n="6a"/>
　廣要道章第十二疏<hi>正義曰前章明不孝之惡罪之大者及要君非聖人此乃禮教</hi>
　<hi>不容廣宣要道以教化之則能變而為善也首章略云至德要道之事而未詳悉所以於此申而演之皆</hi>
　<hi>云廣也故以名章次五刑之後要道先於至德者謂以要道施化化行而後德彰亦明道德相成所以互</hi>
　<hi>為先後也</hi>
子曰教民親愛莫善於孝教民禮順莫善於悌注言教<lb/>
人親愛禮順無加於孝悌也移風易俗莫善於樂注風<lb/>
俗移易先入樂聲變隨人心正由君德正之與變因樂<lb/>
而彰故曰莫善於樂安上治民莫善於禮注禮所以正<lb/>
<pb n="6b"/>
君臣父子之别明男女長幼之序故可以安上化下也<lb/>
疏<hi>正義曰此夫子述廣要道之義言君欲教民親於君而愛之者莫善於身自行孝也君能行孝則民效之皆親愛其君欲教民禮於長而順之者莫善於身自行悌也人君行悌則人效之皆以禮順從其長也欲移易風俗之弊敗者莫善於聼樂而正之欲身安於上民治於下者莫善於行禮以帥之注言教至悌也○正義曰言欲民親愛於君禮順於長者莫善君身自行孝悌之善也注風俗至於樂○正義曰云風俗移易先入樂聲者子夏詩序云風風也教也風以動之教以化之韋昭曰人之性繫於大人大人風聲故謂之風隨其趨舍之情欲故謂之俗詩序又曰至於王道衰禮義廢政教失國異政家殊俗而變風變雅作矣是入樂聲之義也云變隨人心正由君德者詩序又曰國史明乎得失之迹傷人倫之廢哀刑政之苛吟咏性情以風其上故變風<pb n="7a"/>發乎情止乎禮義發乎情民之性也止乎禮義先王之澤也以斯言之則知樂者本於情性聲者因乎政教政教失則人情壞人情壞則樂聲移是變隨人心也國史明之遂吟以風上也受其風上而明其失乃行禮義以正之教化以美之上政既和人情自治是正由君德也云正之與變因樂而彰故曰莫善於樂者詩序又曰治世之音安以樂其政和亂世之音怨以怒其政乖亾國之音哀以思其民困又尚書益稷篇舜曰予欲聞六律五聲八音在治忽孔安國云在察天下治理及忽怠者皆是因樂而彰也案禮記云大樂與天地同和則自生人以來皆有樂性也世本曰伏義造琴瑟則其樂器漸於伏羲也史籍皆言黄帝樂曰雲門顓頊曰六英帝嚳曰五莖堯曰咸池舜曰大韶禹曰大夏湯曰大濩武曰大武於樂之聲節起自黄帝也注禮所至下也○正義曰云禮所以正君臣父子之别明男女長幼之序者此依魏注也禮云非禮無以辨君臣上下長幼之位非禮<pb n="7b"/>無以辨男女父子兄弟之親是也云故可以安上化下也者釋安上治民也樂記云禮殊事而合敬樂異文而同愛敬愛之極是謂要道神而明之是謂至德故必由斯人以宏斯敬而後禮樂興焉政令行焉以盛德之訓傳於樂聲則感人深而風俗移易以盛德之化措諸禮容則恱者衆而名教著明藴乎其樂章乎其禮故相待而成矣然則韶樂存於齊而民不為之易周禮備於魯而君不獲其安亦政教失其極耳夫豈禮樂之咎乎</hi>
禮者敬而已矣注敬者禮之本也故敬其父則子悦敬<lb/>
其兄則弟悦敬其君則臣悦敬一人而千萬人悦注居<lb/>
上敬下盡得懽心故曰悦也所敬者寡而悦者衆此之<lb/>
謂要道也音義<hi>要因妙反</hi>疏<hi>正義曰此承上莫善於禮也言禮者敬而已矣謂禮主於敬也<pb n="8a"/>又明敬功至廣是要道也其要正以為天子敬人之父則其子皆悅敬人之兄則其弟皆悦敬人之君則其臣皆悦此皆敬父兄及君一人則其子弟及臣千萬人皆悦故其所敬者寡而悦者衆即前章所言先王有至德要道者皆此義之謂也注敬者禮之本也○正義曰此依鄭注也按曲禮曰毋不敬是也注居上至悦也○正義曰云居上敬下者按尚書五子之歌云為人上者奈何不敬謂居上位須敬其下云盡得懽心故曰悦也者言得懽心則無所不悦也按孝治章云故得萬國百姓及人之懽心是也舊注云一人謂父兄君千萬人謂子弟臣也者此依孔傳也一人指受敬之人則知謂父兄君也千萬人指其喜悦者則知謂子弟臣也夫子弟及臣名何啻千萬言千萬人者舉其大數也</hi>
　<lb/>
<pb n="8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孝經注疏卷六<lb/>
<pb n="9a"/>
　孝經注疏卷六考證<lb/>
孝子之事親也○古文無也字<lb/>
三者不除○古文句上有此字<lb/>
移風易俗莫善於樂疏於樂之聲節起自黄帝也○<hi>臣</hi>
　<hi>照</hi>按或疑鈎命決曰伏羲樂為立基神農樂為下謀<lb/>
　祝融樂為祝續則樂非直起自黄帝但樂生於律律<lb/>
　起於伶倫則黄帝以前自不得有樂緯書鑿空往往<lb/>
　如是邢昺作疏非不考而漫為是説也<lb/>
<pb n="9b"/>
此之謂要道也○古文無也字<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孝經注疏卷六考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋師説</head>
    <p>
<pb n="1a"/>
欽定四庫全書　　　　　　經部五<lb/>
　春秋師説　　　　　　　　春秋類<lb/>
　　提要<lb/>
　　　　<hi>臣</hi>等謹按春秋師説三卷元趙汸撰汸嘗師九江<lb/>
　　　　黄澤其初一再登門得六經疑義十餘條以歸已<lb/>
　　　　復往留二載得口授六十四卦大義與魯春秋之<lb/>
　　　　要故題曰師説明不忘所自也汸作左傳補<lb/>
　　　　注序曰黄先生論春秋學以左丘明杜元凱<lb/>
<pb n="1b"/>
　　　　為主又作澤行狀述澤之言曰説春秋須先<lb/>
　　　　識聖人氣象則一切刻削煩碎之説自然退<lb/>
　　　　聴又稱甞考古今風俗之不同為文十餘通<lb/>
　　　　以見虚詞説經之無益葢其學有本原而其<lb/>
　　　　論則持以和平多深得聖人之㫖汸本其意<lb/>
　　　　類為十一篇其門人金居敬又集澤思古十<lb/>
　　　　吟與呉澂二序及行狀附録于後行狀載澤<lb/>
　　　　説春秋之書有元年春王正月辨筆削本㫖<lb/>
<pb n="2a"/>
　　　　諸侯取女立子通考魯隠不書即位義殷周<lb/>
　　　　諸侯禘祫考周廟太廟單祭合食説作丘甲<lb/>
　　　　辨春秋指要葢即所謂為文十餘通者朱彛<lb/>
　　　　尊經義考又載有三傳義例考今皆不傳惟<lb/>
　　　　賴汸此書尚可識黄氏之宗㫖是亦讀孫覺<lb/>
　　　　之書得見胡瑗之義者矣乾隆四十一年五<lb/>
　　　　月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="2b"/>
　　　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
附錄上<lb/>
　　　思古吟十章<hi>併序</hi>
澤於易春秋二書自束髮即有志然求之三十餘年甫<lb/>
得緒端葢思慮之至通乎鬼神心誠求之而不狃於曲<lb/>
說小見是以天亦憫其勞啟其愚而卒相其成也暇日<lb/>
援筆作思古吟十章敘其始者之艱難中焉有得於髣<lb/>
髴而未備最後則若親見聖人提耳而面命之或有能<lb/>
譜琴者采其辭意為之聲調援而鼓之亦足以少慰其<lb/>
<pb n="1b"/>
平生<lb/>
其一章曰有一人兮温温其恭學不厭兮敎思無窮去<lb/>
之將二千載兮莫繼其蹤思而不可見兮吾將曷從<lb/>
二章曰有一人兮閒居而優游詩書禮樂兮十翼春秋<lb/>
肩類子產兮其顙如堯淑我後人兮使我瘳思而不可<lb/>
見兮中心揺揺<lb/>
三章曰有一人兮後千載而長存天地其道兮河漢其<lb/>
文我有冠裳兮孰知我原思而不可見兮中心悁悁<lb/>
<pb n="2a"/>
四章曰有一人兮代天而行義尊王黜亂兮復古其志<lb/>
變史為經兮百世昭示去之久逺兮孰測微意思而不<lb/>
可見兮使我忘寐<lb/>
五章曰有一人兮太極合德君子之謙謙兮曰五十而<lb/>
學易羲文姬旦兮先後揆一端倪曉示兮舒泄幽宻去<lb/>
之久逺兮神祕其跡思而不可見兮使我忘食<lb/>
六章曰有一人兮尼首而河目象環之佩兮温其如玉<lb/>
文章煥爛兮斯道長續存榮没哀兮大成者獨我思入<lb/>
<pb n="2b"/>
神兮如見其復瞻前忽後兮惟日不足<lb/>
七章曰有一人兮天髙而日光䝉倛其面兮禹湯之長<lb/>
我思入神兮夢至其傍膝行而有請兮冀一渉乎津梁<lb/>
憫微𠂻之拳拳兮忽若洗髓而滌腸酌我以井冽之泉<lb/>
兮被我以坤文之裳去我扄鐍兮謂我其臧亦戒以世<lb/>
俗之夸談兮曰吾非素王汝克復予之常兮予無汝忘<lb/>
八章曰有一人兮衣逢掖而冠章甫上律天時兮下襲<lb/>
水土纍纍其容兮背若微僂祖述堯舜兮憲章文武我<lb/>
<pb n="3a"/>
思入神兮恍爾而遇俯伏下風兮將泣而訴憫中誠之<lb/>
拳勤兮忽獨與處授我以三絶之編兮與我心語介我<lb/>
於文王周公兮遺我以二百四十二年之魯忽然而醒<lb/>
兮有涕如雨<lb/>
九章曰有一人兮翼翼小心順其天兮演易示人屈伸<lb/>
消長兮黙識其故吉凶悔吝兮曷為而無因崇陽兮抑<lb/>
陰福善兮禍滛因孔氏以膝行乎王之前兮測其原而<lb/>
益深豁然悟兮日月昭臨噫人有尊卑兮道無古今噫<lb/>
<pb n="3b"/>
人有尊卑兮道無古今<lb/>
十章曰有一人兮赤舄几几制作孔備兮之才之美文<lb/>
王我師兮親為父子申以爻辭兮如掌之示去之久逺<lb/>
兮𤣥理䝉蔽胡然而險阻兮胡然而簡易因孔氏以膝<lb/>
行乎公之前兮發其機於久祕恍然而悟兮神授天啟<lb/>
洩洩融融兮恢我樂地嗚呼蘋藻之微兮足以薦貴嗚<lb/>
呼蘋藻之微兮足以薦貴<lb/>
　　　六經辨釋補注序<lb/>
<pb n="4a"/>
先聖王之敎士也以詩書禮樂為四術易者占筮之繇<lb/>
辭春秋者侯國之史記自夫子賛易脩春秋之後學者<lb/>
始以易春秋合先王敎士之四術而為六經經焚于秦<lb/>
而易獨存經出于漢而樂獨亡幸而未亡者若書若禮<lb/>
徃徃殘缺惟詩與春秋稍完而已漢儒專門傳授守其<lb/>
師說不為無功於經而聖人之意則未大明於世也魏<lb/>
晉而唐注義漸廣至宋諸儒而經學之盛極矣程子之<lb/>
易立言幾與先聖並然自為一書則可非可以經注論<lb/>
<pb n="4b"/>
若論經注則朱氏詩集傳之外俱不能無遺憾也後儒<lb/>
於其旣精旣當者或未能嚌味其所可取則於其未精<lb/>
未當者又豈人人而能推索其所未至哉予嘗於此重<lb/>
有嘅焉而可與言者甚鮮也蜀儒黃澤楚望貧而力學<lb/>
往年初識之於筠今年再遇之於江讀易詩書春秋及<lb/>
周官禮記悉欲為之補注補注之書未成而各經先有<lb/>
辨釋宏綱要義昭揭其大而不遺其小究竟謹審灼<lb/>
有真見先儒舊說可從者拳拳尊信不敢輕肆臆說以<lb/>
<pb n="5a"/>
相是非用功深用意厚以予所見明經之士未有能及<lb/>
之者也晚年見此寧不為之大快乎楚望不輕以示人<lb/>
而徳化令王君乃為鋟梓以傳予歎美之不足因以諗<lb/>
于學者蓋必於諸經沉潜反覆然後知其用功之不易<lb/>
用意之不苟云年月日臨川吳澂序<lb/>
　　　易學濫觴春秋指要序<lb/>
楚望父之註經其志可謂苦矣易欲明象春秋欲明書<lb/>
法蓋將前無古而後無今時出其所得之大槩示人而<lb/>
<pb n="5b"/>
全註未易成也每以家貧年邁弗果速成其注為嗟世<lb/>
亦有仁義之人能俾遂其志者乎予所不能必也道之<lb/>
行與命也愛莫助之永歎而已延祐第七立秋之後四<lb/>
日臨川吳澂書于易學濫觴春秋指要之卷端<lb/>
</p>
<p>
</p>
  </div>
</body>
</text>
</TEI>
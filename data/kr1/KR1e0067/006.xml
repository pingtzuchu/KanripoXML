<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　春秋趙氏集傳十五卷屬辭十五卷左氏傳補注十<lb/>
　卷師說三卷皆居敬所校定始資中黃先生以六經<lb/>
　復古之說設敎九江嘗謂近代大儒繼出而後朱子<lb/>
　四書之教大行然周易春秋二經實夫子手筆聖人<lb/>
　精神心術所存必盡得其不傳之㫖然後孔門之敎<lb/>
　乃備每患二經學者各以才識所及求之苟非其人<lb/>
　雖問弗荅其所告語亦皆引而不發姑使自思是以<lb/>
　及門之士鮮能信從領㑹者而當世君子亦莫克知<lb/>
<pb n="1b"/>
　之唯臨川吳文正公獨敬異焉趙先生始就外傅受<lb/>
　四書即多疑問師荅以初學毋過求意殊不釋夜歸<lb/>
　别室取朱子大全集語類等書讀之如是者數年覺<lb/>
　所疑漸觧慨然有負笈四方之意乃往九江見黃先<lb/>
　生禀學焉盡得其所舉六經疑義千餘條以歸所輯<lb/>
　春秋師說蓋始於此嘗往淳安質諸敎授夏公夏公<lb/>
　殊不謂然乃為言其先君子安正先生為學本末甚<lb/>
　悉久之先生復念黄先生髙年平生精力所到一旦<lb/>
<pb n="2a"/>
　不傳可惜也復如九江黃公乃授以學春秋之要居<lb/>
　二嵗請受易得口授六十四卦卦辭大義後夏公教<lb/>
　授洪都先生再往見焉夏公問易象春秋書法如何<lb/>
　先生以所聞對夏公猶以枉用心力為戒特出其夏<lb/>
　氏先天易書曰此羲易一大象也又曰吾先人遺書<lb/>
　當悉付子矣先生敬起謝之然於二經舊說訪求考<lb/>
　索未嘗少後也遂如臨川見學士雍郡虞公公與黃<lb/>
　先生有世契一見首問黃公起居先生閒日為言黃<lb/>
<pb n="2b"/>
　先生著書大意與夏公所以不然者時江西憲私試<lb/>
　請題虞公即擬策問江右先賢名節文章經學及朱<lb/>
　陸二氏立敎所以異同先生識其意即具對卒言劉<lb/>
　侍讀有功聖經及舉朱子去短集長之說虞公大善<lb/>
　之授館於家以所藏書資其玩索袁公誠夫呉文正<lb/>
　公髙第弟子也集其師說為四書日錄義多與朱子<lb/>
　異求先生校正其書先生悉擿其新意極論得失異<lb/>
　同與誠夫袁公多所更定至論春秋則確守師說不<lb/>
<pb n="3a"/>
　變先生亦以所得未完非口舌可辨自是絶不與人<lb/>
　談嘗以為春秋名家數十求其論筆削有據依無出<lb/>
　陳氏右者遂合杜氏考之悉悟傳注得失之由而後<lb/>
　筆削義例觸類貫通縱橫錯綜各有條理此左氏傳<lb/>
　補注所由作也旣歸故山始集諸家説有合於經者<lb/>
　為春秋傳又恐學者梏於舊聞因陋就簡於交互之<lb/>
　義未能遽悉乃離經析義分為八類辨而釋之名曰<lb/>
　春秋屬辭葢集傳以明聖人經世之志屬辭乃詳著<lb/>
<pb n="3b"/>
　筆削之權二書相為表裏而春秋本㫖煥然復明然<lb/>
　後知六經失傳之㫖未嘗不可更通黃先生有志而<lb/>
　未就者庶可以無憾惜乎書成而黃先生與諸公皆<lb/>
　謝世久矣雖然習實生常雖賢者不能自免黃先生<lb/>
　力排衆說創為復古之論使人思而得之其見卓矣<lb/>
　使非先生蚤有立志公聽並觀潜思黙識自任不回<lb/>
　則亦豈能卒就其業也哉當先生避地古朗山時居<lb/>
　敬與妻姪倪尚誼實從山在星谿上㳺髙寒深阻人<lb/>
<pb n="4a"/>
　跡幾絶故雖疾病隠約而覃思之功日益超詣有不<lb/>
　自知其所以然者因得竊聞纂述之意與先難後獲<lb/>
　之由乃備述其說于末簡庶有志是經者毋忽焉其<lb/>
　夏氏先天易說先生嘗以質諸虞公虞公復以得於<lb/>
　前軰者授之於是遂契先天内外之㫖而後天上下<lb/>
　經卦序未易知也嘗得廬陵蕭漢中氏易說以八卦<lb/>
　分體論上下經所由分與序卦之意如示諸掌然上<lb/>
　無徵於羲皇成卦之序下無考於三聖彖象之辭則<lb/>
<pb n="4b"/>
　猶有未然者及春秋本㫖旣明乃悟文王據羲皇之<lb/>
　圗以為後天卦序采夏商之易以成一代之經蓋與<lb/>
　孔子因魯史作春秋無異然後知黃先生所謂周易<lb/>
　春秋經㫖廢失之由有相似者葢如此故以思古吟<lb/>
　等篇及行狀附于師說之後庶幾方來學者有所感<lb/>
　發云爾學生金居敬謹識<lb/>
</p>
<p>
</p>
  </div>
</body>
</text>
</TEI>
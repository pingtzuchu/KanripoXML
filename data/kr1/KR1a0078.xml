<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>周易本義通釋</head>
    <p>
<pb n="1a"/>欽定四庫全書　　　　經部一<lb/>
　周易本義通釋　　　　易類<lb/>
　　提要<lb/>
　　　　<hi>臣</hi>等謹案周易本義通釋十二卷元胡炳文<lb/>
　　　　撰炳文字仲虎婺源人新安文獻志以為篤<lb/>
　　　　志朱子之學者也羲文先後天之易邵子於<lb/>
　　　　先天明其畫程子於後天演其辭然邵程同<lb/>
　　　　時並地其説絶不相謀自朱子比而合之理<lb/>
<pb n="1b"/>　　　　數始備炳文復取朱子之書折衷是正參以<lb/>
　　　　諸家易解以互相發明初名精義後病其繁<lb/>
　　　　冗刪而約之改名通釋説者謂非本義無以<lb/>
　　　　見易非通釋亦無以盡本義之㫖主一先生<lb/>
　　　　之言以盡廢諸家雖未免於太狹然宋儒説<lb/>
　　　　易其途至襍言數者或失之巧言理者或失<lb/>
　　　　之鑿求其平正通達顯有門徑可循者終以<lb/>
　　　　朱子為得中則炳文羽翼之功亦未可没矣<lb/>
<pb n="2a"/>　　　　乾隆四十六年九月恭校上<lb/>
　　　　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸　費　墀<lb/>
<pb n="3a"/>周易本義通釋例<lb/>
　一先是集諸家易解名曰精義然未免失之太繁竊<lb/>
　　惟學有統一易至程朱明且備矣本義於程又能<lb/>
　　足其所未圎白其所未瑩貫其所未一於是一以<lb/>
　　本義為主而謂之通釋<lb/>
　一通釋之於本義依朱子集註例盖集諸家之註為<lb/>
　　之也精義中取有合於本義者或一字或一句或<lb/>
　　一段或用其意不用其辭以故不可出諸家名氏<lb/>
<pb n="3b"/>　　已見附其中亦不表以愚謂<lb/>
　一通釋之名從勉齋黄氏例<lb/>
　一觀朱子語録本義有未改正者今通釋輒從朱子<lb/>
　　之志云<lb/>
</p>

  </div>
            <div>
<head>周易本義通釋卷一</head> <lb/>
    <p>
<pb n="1a"/>欽定四庫全書<lb/>
　周易本義通釋卷一<lb/>
　　　　　　　　　　　元　胡炳文　撰<lb/>
　周易上經<lb/>
　　周代名也易書名也其卦本伏羲所畫有交易變<lb/>
　　易之義故謂之易其辭則文王周公所繋故繫之<lb/>
　　周以其簡袠重大故分為上下兩篇經則伏羲之<lb/>
　　畫文王周公之辭也并孔子所作之𫝊十篇凡十<lb/>
<pb n="1b"/>　　二篇中閒頗為諸儒所亂近世晁氏始正其失而<lb/>
　　未能盡合古文吕氏又更定著為經二卷傳十卷<lb/>
　　乃復孔氏之舊云　通曰解易者或以周字為普<lb/>
　　徧之義或以卦為文王所重必子朱子本義出然<lb/>
　　後其說始定盖周禮三易夏曰連山商曰歸藏文<lb/>
　　王之易命之曰周以别夏商也故本義斷然以周<lb/>
　　為代名三易經卦皆八其别皆六十四況禹謨已<lb/>
　　曰龜筮而箕子洪範曰貞曰悔則卦有内外久矣<lb/>
<pb n="2a"/>　　故本義以六十四卦為伏羲所重而其辭則文王<lb/>
　　周公所繋又上下經之分以文王周公之辭則簡<lb/>
　　袠重大不容不分為兩篇以伏羲所畫則易有交<lb/>
　　易變易之義交者隂陽之對待變者隂陽之流行<lb/>
　　經之分為兩也皆自然而然合三百八十四爻觀<lb/>
　　之上下經多少不齊在上經者冝陽多於陰今陽<lb/>
　　爻八十六隂爻九十四而隂之多於陽者八在下<lb/>
　　經者宜隂多於陽今隂爻九十八陽爻百有六而<lb/>
<pb n="2b"/>　　陽之多於陰者亦八以反對推之上下經各十八<lb/>
　　卦各一百八爻可謂齊矣在上經者陽爻五十二<lb/>
　　陰爻五十六而陰之多於陽者四在下經者陰爻<lb/>
　　五十二陽爻五十六而陽之多於陰者亦四或四<lb/>
　　或八互為多少自然有陰陽相交之象焉上經首<lb/>
　　乾坤氣化之始也乾坤而後十卦隂陽各三十畫<lb/>
　　然後為泰為否而天地之交不交者可見矣下經<lb/>
　　首咸恒形化之始也咸恒而後十卦隂陽亦各三<lb/>
<pb n="3a"/>　　十畫然後為損為益而少男少女長男長女之交<lb/>
　　不交可見矣至若上經終坎離乾坤中爻之交下<lb/>
　　經終濟未濟又坎離中男中女之交不交也程𫝊<lb/>
　　曰易變易也本義曰易有交易變易之義先交而<lb/>
　　後變本義之㫖深矣㦲<lb/>
䷀<hi>乾下乾上</hi>
乾<lb/>
　六畫者伏羲所畫之卦也一者竒也陽之數也乾者<lb/>
<pb n="3b"/>　健也陽之性也本註乾字三畫卦之名也下者内卦<lb/>
　也上者外卦也經文乾字六畫卦之名也伏羲仰觀<lb/>
　俯察見隂陽有竒耦之數故畫一竒以象陽畫一耦<lb/>
　以象隂見一隂一陽有各生一隂一陽之象故自下<lb/>
　而上再倍而三以成八卦見陽之性健而其成形之<lb/>
　大者為天故三竒之卦名之曰乾而擬之於天也三<lb/>
　畫已具八卦已成則又三倍其畫以成六畫而於八<lb/>
　卦之上各加八卦以成六十四卦此卦六畫皆竒上<lb/>
<pb n="4a"/>　下皆乾則陽之純而健之至也故乾之名天之象皆<lb/>
　不易焉　通曰此伏羲畫卦而文王以列之卦序之<lb/>
　首者也夏連山首艮商歸藏首坤文王之易首乾易<lb/>
　為明大分而作也觀先天横圗乾居一圎圗乾居前<lb/>
　羲易固已如此矣本義曰一竒也陽之數也從象上<lb/>
　說乾健也陽之性也從理上說程子云至微者理至<lb/>
　著者象朱子又即數與性發明之當伏羲時有乾卦<lb/>
　畫未有元亨利貞卦辭想占得乾卦者即乾六畫之<lb/>
<pb n="4b"/>　象已自知有元亨利貞之理矣<lb/>
元亨利貞<lb/>
　文王所繫之辭以斷一卦之吉凶所謂彖辭者也元<lb/>
　大也亨通也利冝也貞正而固也文王以為乾道大<lb/>
　通而至正故於筮得此卦而六爻皆不變者言其占<lb/>
　當得大通而必利在正固然後可以保其終也此聖<lb/>
　人所以作易教人卜筮而可以開物成務之精意餘<lb/>
　卦倣此　通曰元亨利貞諸家便分作四德解惟本<lb/>
<pb n="5a"/>　義謂乾道大通而至正故筮得此卦而六爻皆不變<lb/>
　者其占當得大通而必利在正固而後可以保其終<lb/>
　愚案啓蒙非特六爻不變者占此乾三爻變或他卦<lb/>
　三爻變之乾者亦兼以此占大通而至正天理之本<lb/>
　然大通而必利在於正固人事之當然也乾為易第<lb/>
　一卦占得之者事雖大通而非正固尚不能保其終<lb/>
　況他卦乎故易六十四卦彖辭三十四卦言貞然則<lb/>
　不貞者固不可以占也此聖人教人卜筮而可以開<lb/>
<pb n="5b"/>　物成務之精意至夫子彖𫝊始以此四字分而二之<lb/>
　如周子所謂元亨誠之通利貞誠之復夫子彖𫝊意<lb/>
　也文言始分而四之程子所謂元者萬物之始亨者<lb/>
　萬物之通利者萬物之遂貞者萬物之成夫子文言<lb/>
　意也<lb/>
初九濳龍勿用<lb/>
　初九者卦下陽爻之名凡畫卦者自下而上故以下<lb/>
　爻為初陽數九為老七為少老變而少不變故謂陽<lb/>
<pb n="6a"/>　爻為九濳龍勿用周公所繫之辭以斷一爻之吉凶<lb/>
　所謂爻辭者也濳藏也龍陽物也初陽在下未可施<lb/>
　用故其象為濳龍其占曰勿用凡遇乾而此爻變者<lb/>
　當觀此象而玩其占也餘爻倣此　通曰初二三四五<lb/>
　上位之隂陽九六爻之陰陽未有六畫為爻先有六<lb/>
　虛為位位虛而爻實之也初上先位而後爻自二至<lb/>
　五先爻而後位互文也時言初則有終位言上則有<lb/>
　下數言二三四五則有一六互見也濳初象龍陽物<lb/>
<pb n="6b"/>　而靈變不測乾九象初陽在下未可施用於物則為<lb/>
　濳龍之象於人則為勿用之占易之為道辭變象占<lb/>
　四者而已就此爻觀之九為變濳龍為象勿用為占<lb/>
　初九潛龍勿用為象占之辭餘倣此　乾初象濳龍<lb/>
　護微陽也坤初象履霜防微陰也於陽之微則恐其<lb/>
　或用勿也者禁之之辭也於陰之微則慮其必盛至<lb/>
　也者危之之辭也<lb/>
九二見龍在田利見大人<lb/>
<pb n="7a"/>　二謂自下而上第二爻也後倣此九二剛健中正出<lb/>
　潛離隠澤及於物物所利見故其象為見龍在田其<lb/>
　占為利見大人九二雖未得位而大人之德已著常<lb/>
　人不足以當之故值此爻之變者但為利見此人而<lb/>
　已盖亦謂在下之大人也此以爻與占者相為主賓<lb/>
　自為一例若有見龍之德則為利見九五在上之大<lb/>
　人矣　通曰龍九象見而在田二象以六畫言則初<lb/>
　二地位二地位故象田以三畫言則二與五本人位<lb/>
<pb n="7b"/>　故九二九五象大人九二方出潛而猶未大顯是有<lb/>
　大人之德未有大人之位者也本義謂常人不足以<lb/>
　當之盖如初九潛龍之象凡占者皆可當之象占之<lb/>
　正例也如九二見龍是象利見大人是占則以象為<lb/>
　主占為客變例也<lb/>
九三君子終日乾乾夕惕若厲旡咎<lb/>
　九陽爻三陽位重剛不中居下之上乃危地也然性<lb/>
　體剛健有能乾乾惕厲之象故其占如此君子指占<lb/>
<pb n="8a"/>　者而言言能憂懼如是則雖處危地而旡咎也　通<lb/>
　曰初二地位故二曰在田五上天位故五曰在天三<lb/>
　四人位故三不稱龍而稱君子下乾終而上乾繼之<lb/>
　故曰乾乾本義釋乾曰乾健也陽之性也此釋乾乾<lb/>
　亦曰性體剛健盖健者乾之性龍不過乾之象九三<lb/>
　不言象而言性盖性體剛健自有能乾乾夕惕之象<lb/>
　也六爻惟三四言旡咎以人位故也為人而頃刻不<lb/>
　知憂懼動輒有過乾乾夕惕庶乎可以免過云爾<lb/>
<pb n="8b"/>九四或躍在淵旡咎<lb/>
　或者疑而未定之辭躍者旡所縁而絶於地特未飛<lb/>
　耳淵者上空下洞深昧不測之所龍之在是若下於<lb/>
　田或躍而起則向乎天矣九陽四陰居上之下改革<lb/>
　之際進退未定之時也故其象如此其占能隨時進<lb/>
　退則旡咎也　通曰躍九陽動象淵四隂虛象見而<lb/>
　在田猶未離乎地躍則旡所縁而絶於地五天位四<lb/>
　位柔而與之相接如淵上空下洞深昩不測而與天<lb/>
<pb n="9a"/>　接或躍而起則向乎天矣其位上下之交其時進退<lb/>
　未定之際躍以或言審於進也淵以在言安於退也<lb/>
九五飛龍在天利見大人<lb/>
　剛健中正以居尊位如以聖人之德居聖人之位故<lb/>
　其象如此而占法與九二同特所利見者在上之大<lb/>
　人耳若有其位則為利見九二在下之大人也　通<lb/>
　曰龍九象飛而在天五象本義於二五皆曰剛健中<lb/>
　正九五以天德居天位剛健而純中正而粹者也文<lb/>
<pb n="9b"/>　言曰剛健中正純粹精也其九五之謂歟雲行雨施<lb/>
　天下平也則飛龍在天之事矣在田已雲行在天乃<lb/>
　雨施<lb/>
上九亢龍有悔<lb/>
　上者最上一爻之名亢者過於上而不能下之意也<lb/>
　陽極於上動必有悔故其象占如此　通曰亢上象<lb/>
　龍九象本義謂亢者過於上而不能下盖至於亢雖<lb/>
　欲下而不能矣安得旡悔惟聖人知進退存亡而不<lb/>
<pb n="10a"/>　失正故不至於悔　凡卦爻有占旡象象在占中有<lb/>
　象旡占占在象中如乾初二五上分象與占九三終<lb/>
　日乾乾夕惕若疑皆占辭也而曰終日曰夕象在其<lb/>
　中九四或躍在淵似若専言象也而曰或曰在占在<lb/>
　其内若其辭則有不同者勿用禁之之辭利見幸之<lb/>
　之辭旡咎謂如此而後旡咎勉之之辭有悔憂之之<lb/>
　辭觀乾一卦大槩可見矣且卦以内為貞外為悔乾<lb/>
　上九外卦之終曰有悔坤六三内卦之終曰可貞貞<lb/>
<pb n="10b"/>　悔二字豈非發諸卦之凡例歟<lb/>
用九見羣龍旡首吉<lb/>
　用九言凡筮得陽爻者皆用九而不用七盖諸卦百<lb/>
　九十二陽爻之通例也以此卦純陽而居首故於此<lb/>
　發之而聖人因繫之辭使遇此卦而六爻皆變者即<lb/>
　此占之盖六陽皆變剛而能柔吉之道也故為羣龍<lb/>
　旡首之象而其占為如是則吉也春秋𫝊曰乾之坤<lb/>
　曰見羣龍旡首吉盖即純坤卦辭牝馬之貞先迷後<lb/>
<pb n="11a"/>　得東北喪朋之意　通曰卦主乎用故先乾而不先<lb/>
　坤艮動者為主也爻主乎用故用九六而不用七八<lb/>
　變者為主也義例有三易用九六不用七八一也凡<lb/>
　用九不可為首凡用六必永貞二也占得乾六爻俱<lb/>
　變則用旡首之占坤六爻俱變則用永貞之占三也<lb/>
　前二説一爻變也後一説六爻皆變也凡陽爻變而<lb/>
　為隂皆以剛而能柔為吉之道也羣龍謂之見以知<lb/>
　言利永貞以行言乾主知而坤主行也要之占固不<lb/>
<pb n="11b"/>　用七八然有六爻俱不變者有六爻中一爻二爻不<lb/>
　變者亦未嘗不用七八但遇七八常多九六常少多<lb/>
　則以少為主故常用九六易變易也以變為主故三<lb/>
　百八十四爻皆用九六<lb/>
䷁<hi>坤下坤上</hi>
坤元亨利牝馬之貞君子有攸往先迷後得主利西南<lb/>
得朋東北喪朋安貞吉<lb/>
　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>者耦也隂之數也坤者順也陰之性也註中者三<lb/>
<pb n="12a"/>　畫卦之名也經中者六畫卦之名也隂之成形莫大<lb/>
　於地此卦三畫皆耦故名坤而象地重之又得坤焉<lb/>
　則是隂之純順之至故其名與象皆不易也牝馬順<lb/>
　而健行者陽先隂後陽主義隂主利西南隂方東北<lb/>
　陽方安順之為也貞健之守也遇此卦者其占為大<lb/>
　亨而利以順健為貞如有所往則先迷後得而主於<lb/>
　利往西南則得朋徃東北則喪朋大抵能安於正則<lb/>
　吉也　通曰乾言利貞貞則旡所不利矣坤言利牝<lb/>
<pb n="12b"/>　馬之貞如牝馬之貞則利非牝馬之貞則不利也下<lb/>
　文曰後得曰得朋利也牝馬之貞故也曰先迷曰喪<lb/>
　朋不利也非牝馬之貞故也坤但得乾之半故乾旡<lb/>
　不利而坤有利不利與下文主利之利不同陽主義<lb/>
　乾有剛斷意隂主利坤有斂藏意又輕清主義重濁<lb/>
　主利安貞分而言之安者順之為貞者健之守合而<lb/>
　言之則以順乎健為正<lb/>
初六履霜堅氷至<lb/>
<pb n="13a"/>　六隂爻之名陰數六老而八少故謂隂爻為六也霜<lb/>
　隂氣所結盛則水凍而為冰此爻陰始生於下其端<lb/>
　甚微而其勢必盛故其象如履霜則知堅氷之將至<lb/>
　也夫陰陽者造化之本不能相旡而消長有常亦非<lb/>
　人所能損益也然陽主生陰主殺則其類有淑慝之<lb/>
　分焉故聖人作易於其不能相旡者既以健順仁義<lb/>
　之屬明之而無所偏主至其消長之際淑慝之分則<lb/>
　未嘗不致其扶陽抑隂之意焉盖所以賛化育而㕘<lb/>
<pb n="13b"/>　天地者其㫖深矣不言其占者謹微之意已可見於<lb/>
　象中矣　通曰履初象霜一隂象堅冰六隂象至危<lb/>
　之之辭本義於此爻特詳焉者易交易也變易也交<lb/>
　易者對待之隂陽陽之性健為仁禮隂之性順為義<lb/>
　智不能相旡者也變易者流行之隂陽消長之際陽<lb/>
　為生為淑為君子陰為殺為慝為小人聖人未嘗不<lb/>
　致其扶陽抑陰之意履霜而知堅氷之將至羸豕而<lb/>
　知蹢躅之有孚姤之一隂即坤初陰也其謹微之意<lb/>
<pb n="14a"/>　可見矣乾之陽主發見潛龍則明其未見坤之隂主<lb/>
　隠伏履霜則彰其已至君子進之難而小人進之易<lb/>
　也乾六爻皆取龍為象坤之取象曰履霜曰直方曰<lb/>
　含章曰括囊曰黄裳曰其血𤣥黄不一而足陽純而<lb/>
　陰雜也<lb/>
六二直方大不習旡不利<lb/>
　柔順正固坤之直也賦形有定坤之方也德合旡疆<lb/>
　坤之大也六二順柔而中正又得坤道之純者故其<lb/>
<pb n="14b"/>　德内直外方而又盛大不待學習而旡不利占者有<lb/>
　其德則其占如是也　通曰乾五爻皆取象惟九二<lb/>
　獨指其性體剛健者言之坤五爻皆取象惟六二獨<lb/>
　指其性體柔順者言之初三五柔順而不正四上柔<lb/>
　順而不中惟六二柔順中正得坤道之純者也正則<lb/>
　内直中則外方直則生物不可屈撓方則賦形不可<lb/>
　移易内直外方其德自然盛大不待習熟而无不利<lb/>
　占者如之亦自然旡不利也初六占在象中六二象<lb/>
<pb n="15a"/>　在占中學者㑹於辭意之表可也或曰乾天道也主<lb/>
　九五坤地道也主六二直方大地道備矣<lb/>
六三含章可貞或從王事旡成有終<lb/>
　六隂三陽内含章美可貞以守然居下之上不終含<lb/>
　藏故或時出而從上之事則始雖旡成而後必有終<lb/>
　爻有此象故戒占者有此德則如此占也　通曰含<lb/>
　晦不露六象剛柔雜而成章六居三象六不足於貞<lb/>
　而剛足以守有可貞象居下卦之上故有或從王事<lb/>
<pb n="15b"/>　之象居下卦之終故其占曰有終大抵陽主進隂主<lb/>
　退乾九三陽居陽故曰乾乾其德主乎進也坤六四<lb/>
　隂居陰故曰括囊其位主乎退也乾九四陽居隂坤<lb/>
　六三隂居陽故皆曰或進退未定之際也特是退也<lb/>
　曰在淵曰含章可貞惟進則皆曰或聖人不欲人之<lb/>
　急於進也如此㦲三多凶故聖人首於乾坤之第三<lb/>
　爻其辭又獨詳焉<lb/>
六四括囊无咎无譽<lb/>
<pb n="16a"/>　括囊言結囊口而不出也譽者過實之名謹密如是<lb/>
　則旡咎而亦旡譽矣六四重隂不中故其象占如此<lb/>
　蓋或事當謹密或時當隠遁也　通曰隂虛能受有<lb/>
　囊象六三含章六四括囊皆取含蓄不露之象六三<lb/>
　以陰居陽猶或可出而從王事六四以陰居隂惟可<lb/>
　括囊不出而已或事當謹宻或時當隠遁皆不可出<lb/>
　也<lb/>
六五黄裳元吉<lb/>
<pb n="16b"/>　黄中色裳下飾六五以陰居尊中順之德充諸内而<lb/>
　見於外故其象如此而其占為大善之吉也占者德<lb/>
　必如是則其占亦如是矣春秋𫝊南蒯將叛筮得此<lb/>
　爻以為大吉子服恵伯曰忠信之事則可不然必敗<lb/>
　外强内温忠也和以率貞信也故曰黄裳元吉黄中<lb/>
　之色也裳下之飾也元善之長也中不忠不得其色<lb/>
　下不共不得其飾事不善不得其極且夫易不可以<lb/>
　占險三者有闕筮雖當未也後蒯果敗此可以見占<lb/>
<pb n="17a"/>　法矣　通曰坤言黄則知乾之為𤣥坤言裳則知乾<lb/>
　之為衣然離六二象黄離遯六二象黄牛裳又下象<lb/>
　坤六二象黄裳可也何乃於六五言之盖六二隂而<lb/>
　在下柔順中正自然旡不利六五以隂居尊非有中<lb/>
　順之德充諸内而見諸外必不能大善而吉黄中之<lb/>
　象裳順之象中順之德有諸中自然形諸外如此則<lb/>
　大吉不如此則大凶言外之意可見也左氏𫝊載占<lb/>
　筮不一本義於此爻載南蒯事為詳可以見易之占<lb/>
<pb n="17b"/>　為君子謀非小人盗賊可竊而用也<lb/>
上六龍戰于野其血𤣥黄<lb/>
　陰盛之極至與陽争兩敗俱傷其象如此占者如是<lb/>
　其凶可知　通曰坤六爻皆臣而下卦之上曰王事<lb/>
　有君也六爻皆隂而上卦之上曰龍有陽也不言隂<lb/>
　與陽戰而曰龍戰於野與春秋書王師敗績于茅戎<lb/>
　書天王狩于河陽同一書法也其血𤣥黄兩敗俱傷<lb/>
　陰雖極盛豈能獨傷陽㦲　初上取象小人之情狀<lb/>
<pb n="18a"/>　著矣曰堅冰至者防龍戰于野之禍於其始曰龍戰<lb/>
　于野者著堅冰之至於其終也<lb/>
用六利永貞<lb/>
　用六言凡得陰爻者皆用六而不用八亦通例也以<lb/>
　此卦純隂而居首故發之遇此卦而六爻俱變者其<lb/>
　占如此辭盖隂柔不能固守變而為陽則能永貞矣<lb/>
　故戒占者以利永貞即乾之利貞也自坤而變故不<lb/>
　足於元亨云　通曰坤安貞變而為乾則為永貞安<lb/>
<pb n="18b"/>　者順而不動永者健而不息乾變坤剛而能柔坤變<lb/>
　乾雖柔必强善變化氣質者當如之陽先於隂而陽<lb/>
　之極不為首隂小於陽而陰之極以大終善撫馭世<lb/>
　變者當知之<lb/>
䷂<hi>震下坎上</hi>
屯元亨利貞勿用有攸往利建侯<lb/>
　震坎皆三畫卦之名震一陽動於二隂之下故其德<lb/>
　為動其象為雷坎一陽陷於二陰之間故其德為陷<lb/>
<pb n="19a"/>　為險其象為雲為雨為水屯六畫卦之名也難也物<lb/>
　始生而未通之意故其為字象草穿地始出而未申<lb/>
　也其卦以震遇坎乾坤始交而遇險陷故其名為屯<lb/>
　震動在下坎險在上是能動乎險中能動雖可以亨<lb/>
　而在險則冝守正而未可遽進故筮得之者其占為<lb/>
　大亨而利於正但未可遽有所往耳又初九陽居隂<lb/>
　下而為成卦之主是能以賢下人得民而可君之象<lb/>
　故筮立君者遇之則吉也　通曰屯蒙繼乾坤之後<lb/>
<pb n="19b"/>　上下體有震坎艮乾坤交而成也震則乾坤之始交<lb/>
　故先焉初以一陽居陰下而為成卦之主元亨震之<lb/>
　動利貞為震遇坎而言也非不利有攸往不可輕用<lb/>
　以徃也易言利建侯者二豫建侯上震也屯建侯下<lb/>
　震也震長子震驚百里皆有侯象<lb/>
初九磐桓利居貞利建侯<lb/>
　磐桓難進之貎屯難之初以陽在下又居動體而上<lb/>
　應陰柔險陷之爻故有磐桓之象然居得其正故其<lb/>
<pb n="20a"/>　占利於居貞又本成卦之主以陽下隂為民所歸侯<lb/>
　之象也故其象又如此而占者如是則利建以為侯<lb/>
　也　通曰文王卦辭有専主成卦之主而言者周公<lb/>
　首於此爻之辭發之卦主震震主初磐桓即勿用有<lb/>
　攸往利居貞即利貞卦言利建侯者其事也利於建<lb/>
　初以為侯也爻言利建侯者其人也如初之才利建<lb/>
　之為侯也爻言磐桓主為侯者而言宜緩卦言利建<lb/>
　侯而不寧主建侯者而言不宜緩<lb/>
<pb n="20b"/>六二屯如邅如乗馬班如匪宼㛰媾女子貞不字十年<lb/>
乃字<lb/>
　班分布不進之貎字許嫁也禮曰女子許嫁笄而字<lb/>
　六二隂柔中正有應於上而乗初剛故為所難而邅<lb/>
　回不進然初非為宼也乃求與己為㛰媾耳但己守<lb/>
　正故不之許至於十年數窮理極則妄求者去正應<lb/>
　者合而可許矣爻有此象故因以戒占者　通曰屯<lb/>
　如以時言塞而未遽通也邅如以遇屯之時者言回<lb/>
<pb n="21a"/>　而未遽進也乗初之震震於馬為作足故有乗馬象<lb/>
　屯者陰陽之始交二與四陰居陰初與五陽居陽二<lb/>
　應五四應初皆曰㛰媾取陰陽之始交也互體坤坤<lb/>
　數十王弼曰屯難之世其勢不過十年以數言也<lb/>
　本義謂至於十年數窮理極妄求者去正應者合妄<lb/>
　求非理而求也正應以理而應也是故君子處屯不<lb/>
　徒於其數而於其理　或曰凡用九不可為首凡用<lb/>
　六必永貞屯初九磐桓居貞即不可為首之義六二<lb/>
<pb n="21b"/>　女貞不字即永貞之義屯繼乾坤之後故首發之<lb/>
六三即鹿旡虞惟入于林中君子㡬不如舍往吝<lb/>
　陰柔居下不中不正上旡正應妄行取困為逐鹿无<lb/>
　虞陷入林中之象君子見㡬不如舍去若徃逐而不<lb/>
　舍必致羞吝戒占者冝如是也　通曰鹿陽物疑指<lb/>
　五言虞翻王肅以鹿為鉅鹿沙鹿之鹿三五互艮三<lb/>
　在艮山之下有鹿象无虞上旡正應之象下體震宸<lb/>
　動也初九利居貞猶戒其輕動六二貞不字則喜其<lb/>
<pb n="22a"/>　不輕動六三不中不正上无正應而妄動取困必矣<lb/>
　故有逐鹿无虞陷入林中之象㡬者動之微六三互<lb/>
　體艮聖人於其震之動而猶庶㡬其知艮之止故勉<lb/>
　之曰不如舍欲其止也懼之曰往吝戒其動也<lb/>
六四乗馬班如求㛰媾往吉无不利<lb/>
　陰柔居屯不能上進故為乗馬班如之象然初九守<lb/>
　正居下以應於已故其占為下求㛰媾則吉也　通<lb/>
　曰乗馬四應初象求㛰媾初求四象六三往吝六四<lb/>
<pb n="22b"/>　往吉无不利兩往字不同凡爻例上為往下為來六<lb/>
　四下而從初亦謂之徃者據我適人於文當言往不<lb/>
　可言來如需上六三人來據人適我可謂之來不可<lb/>
　謂往又變例也男下女為㛰初下二㛰媾也二之不<lb/>
　字非應也初下四求㛰媾也四之往者應也士夫有<lb/>
　不待求而徃者讀二四爻辭亦可媿矣諸家求㛰媾<lb/>
　為四求初惟本義謂初居下而應於已四待下之求<lb/>
　而後徃則吉必如是而後合男女㛰姻之禮必如是<lb/>
<pb n="23a"/>　而後見士夫出處之義<lb/>
九五屯其膏小貞吉大貞凶<lb/>
　九五雖以陽剛中正居尊位然當屯之時陷於險中<lb/>
　雖有六二正應而陰柔才弱不足以濟初九得民於<lb/>
　下衆皆歸之九五坎體有膏潤而不得施為屯其膏<lb/>
　之象占者以處小事則守正猶可獲吉以處大事則<lb/>
　雖正而不免於凶　通曰六爻惟二五言屯二在下<lb/>
　而柔五剛而陷於柔皆非濟屯之才二曰屯如時之<lb/>
<pb n="23b"/>　屯也五曰屯其膏五自屯之也可以施而不施是自<lb/>
　屯其膏出納之吝有司之事非大君之道也故占者<lb/>
　以處小事守貞猶可獲吉以處大事雖貞亦凶也<lb/>
　學易者貴於觀時識變卦有二陽初陽在下而衆方<lb/>
　歸之時之方來者也五陽在上而陷於隂時之已去<lb/>
　者也時已去雖陽剛亦无如之何矣故凶<lb/>
上六乗馬班如泣血漣如<lb/>
　陰柔无應處屯之終進无所之憂懼而已故其象如<lb/>
<pb n="24a"/>　此　通曰坎於馬為美脊上乗五有乗馬之象爻言<lb/>
　乗馬班如者三二班如待五應也四班如待初陰也<lb/>
　上隂柔无應處屯之終其班如也獨无所待進又旡<lb/>
　所之憂懼而已盖初得時二比初亦得之五失時上<lb/>
　比五亦失之<lb/>
䷃<hi>坎下艮上</hi>
蒙亨匪我求童蒙童蒙求我初筮告再三瀆瀆則不告<lb/>
利貞<lb/>
<pb n="24b"/>　艮亦三畫卦之名一陽止於二陰之上故其德為止<lb/>
　其象為山蒙昧也物生之初蒙昧未明也其卦以坎<lb/>
　遇艮山下有險蒙之地也内險外止蒙之意也故其<lb/>
　名為蒙亨以下占辭也九二内卦之主以剛居中能<lb/>
　發人之蒙者而與六五陰陽相應故遇此爻者有亨<lb/>
　道也我二也童蒙㓜稚而蒙昧謂五也筮者明則人<lb/>
　當求我而其亨在人筮者暗則我當求人而亨在我<lb/>
　人求我者當視其可否而應之我求人者當致其精<lb/>
<pb n="25a"/>　一而扣之而明者之養蒙與蒙者之自養又皆利於<lb/>
　以貞也　通曰有天地即有君師乾坤之後繼以屯<lb/>
　主震之一陽而曰利建侯君道也又繼以蒙主坎之<lb/>
　一陽而曰童蒙求我師道也君師之道皆利於貞諸<lb/>
　家訓亨與利貞以亨屬蒙利貞屬養蒙者本義曰筮<lb/>
　者明則人當求我而亨在人筮者暗則我當求人而<lb/>
　亨在我蒙與養蒙者皆有亨道而利於貞此先師教<lb/>
　人以讀易之法易必如是看方為不滯<lb/>
<pb n="25b"/>初六發蒙利用刑人用說桎梏以往吝<lb/>
　以隂居下蒙之甚也占者遇之當發其蒙然發之之<lb/>
　道當痛懲而暫舍之以觀其後若遂往而不舍則致<lb/>
　羞吝矣戒占者當如是也　通曰發初象刑桎梏皆<lb/>
　坎象以隂居下下民之蒙蒙之甚者也當於其初發<lb/>
　之發之之道寛嚴貴適宜刑人痛懲之也說桎梏暫<lb/>
　舍之以觀其後也痛懲而不暫舍一於嚴以往是不<lb/>
　知有敬敷五教在寛之道故吝<lb/>
<pb n="26a"/>九二包蒙吉納婦吉子克家<lb/>
　九二以陽剛為内卦之主統治羣隂當發蒙之任者<lb/>
　然所治既廣物性不齊不可一槩取必而爻之德剛<lb/>
　而不過為能有所包容之象又以陽受陰為納婦之<lb/>
　象又居下位而能任上事為子克家之象故占者有<lb/>
　其德而當其事則如是而吉也　通曰此爻具三象<lb/>
　義各不同兩吉字是兩占辭包蒙納婦是兩象諸家<lb/>
　解此比而同之本義三象字兩又字見得三句取象<lb/>
<pb n="26b"/>　自具三義觀此最可見易凡例包蒙包上下四隂也<lb/>
　納婦納六五一隂也包與納二虛能受之象克九剛<lb/>
　能任之象一六五也性隂有蒙象隂應陽有婦象位<lb/>
　尊有父象以五之一爻而取象不同如此又於應爻<lb/>
　見之易之不可為典要如此㦲乾父坤母繼以屯蒙<lb/>
　故兩卦提出兩子字必如屯六二貞不字可以為女<lb/>
　子矣必如蒙九二克家可以為男子矣　初爻統說<lb/>
　治蒙之理餘三四五皆是蒙者治蒙只在陽爻而九<lb/>
<pb n="27a"/>　二為治蒙之主<lb/>
六三勿用取女見金夫不有躬无攸利<lb/>
　六三陰柔不中不正女之見金夫而不能有其身之<lb/>
　象也占者遇之則其取女必得如是之人无所利矣<lb/>
　金夫盖以金賂己而挑之若魯秋胡之為者　通曰<lb/>
　屯以許嫁㛰媾論蒙以納婦取女論屯六二乗初之<lb/>
　剛而貞不字蒙六三乗二之剛而不有躬屯二舎下<lb/>
　而從五下體震震性動而趨上也蒙三舎上而從二<lb/>
<pb n="27b"/>　下體坎坎性險而趨下也其相去何遼絶㦲况三乃<lb/>
　屯四之反在四則求而後徃吉无不利在三則不求<lb/>
　而往取之旡攸利其不善變何如此㦲女一失身且<lb/>
　如此士而失身於所從用之何利焉諸爻皆說蒙此<lb/>
　爻獨不取蒙義恐人拘泥故别發一義况昩其所適<lb/>
　見利忘身蒙不足以盡之　或曰是爻蠱之變女惑<lb/>
　男也故有不有躬之事<lb/>
六四困蒙吝<lb/>
<pb n="28a"/>　既逺於陽又旡正應為困於蒙之象占者如是可羞<lb/>
　吝也能求剛明之德而親近之則可免矣　通曰初<lb/>
　與三比二之陽五比上之陽初三五皆陽位而三五<lb/>
　又皆與陽應惟六四所比所應所居皆隂困於蒙者<lb/>
　也蒙豈有不可教者不能親師取友其困而吝也自<lb/>
　取之也<lb/>
六五童蒙吉<lb/>
　柔中居尊下應九二純一未發以聽於人故其象為<lb/>
<pb n="28b"/>　童蒙而其占為如是則吉也　通曰屯所主在初卦<lb/>
　曰利建侯而爻於初言之蒙所主在二卦曰童蒙求<lb/>
　我而爻於五言之五應二者也知童蒙之為五則知<lb/>
　我之為二矣童蒙純一未發以聽於人五居尊位而<lb/>
　能以童蒙自處一聽於九二其吉可知<lb/>
上九撃蒙不利為宼利禦宼<lb/>
　以剛居上治蒙過剛故為擊蒙之象然取必太過攻<lb/>
　治太深則必反為之害惟捍其外誘以全其真純則<lb/>
<pb n="29a"/>　雖過於嚴密乃為得宜故戒占者如此凡事皆然不<lb/>
　止為誨人也　通曰本義釋此爻與釋九二爻相應<lb/>
　盖所治既廣而又攻治太深物性不齊不可一槩取<lb/>
　必而又取必太過是欲去其害而反為害者也故曰<lb/>
　不利為宼人性純一未發之蒙不能不為外誘之物<lb/>
　所化惟為之捍其外誘以全其真純雖過於嚴乃得<lb/>
　其宜故曰利禦且曰凡事皆然不特為誨人也朱子<lb/>
　之教人可謂精且備矣<lb/>
<pb n="29b"/>䷄<hi>乾下坎上</hi>
需有孚光亨貞吉利渉大川<lb/>
　需待也以乾遇坎乾健坎險以剛遇險而不遽進以<lb/>
　陷於險待之義也孚信之在中者也其卦九五以坎<lb/>
　體中實陽剛中正而居尊位為有孚得正之象坎水<lb/>
　在前乾健臨之將渉水而不輕進之象故占者為有<lb/>
　所待而能有信則光亨矣若又得正則吉而利渉大<lb/>
　川正固无所不利而渉川尤貴於能待則不欲速而<lb/>
<pb n="30a"/>　犯難也　通曰需待也乾陽在下皆有所需九五坎<lb/>
　陽在上又為衆所需需而无實无光且亨之時需而<lb/>
　非正无吉且利之理世有心雖誠實而處事或有未<lb/>
　正者故曰有孚又曰貞吉程子以此為既貞且吉本<lb/>
　義以為得貞則吉當辨也本義以孚與貞歸之九五<lb/>
　且曰占者有所待而能孚則光亨又得正則吉而利<lb/>
　渉大川豈獨九五可用㦲卦辭言利渉大川者七需<lb/>
　首言之盖渉川不待而先反致濡滯甚者覆溺亦多<lb/>
<pb n="30b"/>　矣此本義所以曰渉川尤貴於能待也　需主事孚<lb/>
　主心乾知險而需所以為君子之謀<lb/>
初九需于郊利用恒无咎<lb/>
　郊曠逺之地未近於險之象也而初九陽剛又有能<lb/>
　恒於其所之象故戒占者能如是則旡咎也　通曰<lb/>
　郊坎險最逺之象國外曰郊同人以象上九此以象<lb/>
　初皆取其逺也同人于門于宗而後于郊近而逺也<lb/>
　需于郊而後于沙于泥逺而近也初能需于曠逺之<lb/>
<pb n="31a"/>　地而又戒之以利用恒者身不輕進必不至妄動斯<lb/>
　无咎也<lb/>
九二需于沙小有言終吉<lb/>
　沙則近於險矣言語之傷亦災害之小者漸進近坎<lb/>
　故有此象剛中能需故得終吉戒占者當如是也<lb/>
　通曰沙近坎水之象或曰沙得水而不陷剛實居中<lb/>
　之象小有言害之小者近坎象初最逺坎利用恒乃<lb/>
　旡咎九二漸近坎小有言矣而曰終吉者初九以剛<lb/>
<pb n="31b"/>　居剛恐其躁急故雖逺險猶有戒辭九二以剛居柔<lb/>
　性寛而得中故雖近險而不害其為吉<lb/>
九三需于泥致宼至<lb/>
　泥將陷於險矣宼則害之大者九三去險愈近而過<lb/>
　剛不中故其象如此　通曰泥逼險宼害之大者皆<lb/>
　坎象需與漸皆取有待而進之義需内卦于郊于沙<lb/>
　于泥由平原而水際水際非人所安也漸内卦于干<lb/>
　于磐于陸由水際而平原平原非鴻所安也皆以三<lb/>
<pb n="32a"/>　危地故也需之三逼坎而曰致宼至漸之三互坎而<lb/>
　曰利禦宼禦宼者艮剛而能止致宼者乾剛而不中<lb/>
　也致之一字罪在三矣險何嘗逼三三急於求進自<lb/>
　逼於險爾<lb/>
六四需于血出自穴<lb/>
　血者殺傷之地穴者險陷之所四交坎體入乎險矣<lb/>
　故為需于血之象然柔得其正需而不進故又為出<lb/>
　自穴之象占者如是則雖在傷地而終得出也　通<lb/>
<pb n="32b"/>　曰血坎水象穴坎險象血者陽之傷穴者隂<lb/>
　之陷四入坎險有傷故有需于血之象出自<lb/>
　穴諸家以為三陽方来四出而不安于穴本<lb/>
　義以為四隂柔得正可出而不陷于穴夫以<lb/>
　小畜之時下三陽並進而四六當之其終也<lb/>
　猶血去惕出需之時三陽非急于進者四需<lb/>
　于血而終得出自穴者宜也以為不安于其<lb/>
　穴者過矣<lb/>
<pb n="33a"/>九五需于酒食貞吉<lb/>
　酒食宴樂之具言安以待之九五陽剛中正需于尊<lb/>
　位故有此象占者如是而貞固則得吉也　通曰酒<lb/>
　食坎象開闢以來生民有欲莫大於飲食男女屯蒙<lb/>
　卦爻既於㛰娶之正三致意焉此復以飲食之正言<lb/>
　之五有剛中之德時乎當需且宜需于酒食安以待<lb/>
　之況在下者乎五需于酒食惟正乃吉况在下而可<lb/>
　宴酣无度乎本義曰占者如是而正固則吉其教人<lb/>
<pb n="33b"/>　之意切矣　或曰下三陽待五而進九五需于酒食<lb/>
　將以待之也<lb/>
上六入于穴有不速之客三人來敬之終吉<lb/>
　隂居險極无復有需有陷而入穴之象下應九三九<lb/>
　三與下二陽需極並進為不速客三人之象柔不能<lb/>
　禦而能順之有敬之之象占者當陷險中然於非意<lb/>
　之來敬以待之則得終吉也　通曰入于穴隂極而<lb/>
　陷之象速者主召客之辭三人乾三陽之象下三陽<lb/>
<pb n="34a"/>　非皆與上應也有不速之象上柔順有敬之之象上<lb/>
　獨不言需險之極无復有需也外卦險體二隂皆有<lb/>
　穴象四出自穴而上則入于穴何㦲六四柔正能需<lb/>
　猶可出於險故曰出者許其將然也上六柔而當險<lb/>
　之終无復能需惟入於險而已故曰入者言其已然<lb/>
　也然雖已入於險非意之來敬之終吉君子未嘗无<lb/>
　處險之道也乾居西北故乾為客乾内卦也自内而<lb/>
　之外為客坎為盗坎外卦也自外而侵内為宼九三<lb/>
<pb n="34b"/>　逼乎坎故為宼之至則以為自我致之上六逺乎乾<lb/>
　故於客之來則非自我速之自我致之者敬慎猶可<lb/>
　以不敗不自我速之而能敬之其終吉也宜矣　三<lb/>
　陽已至時不可阻陰知敬之故吉<lb/>
䷅<hi>坎下乾上</hi>
訟有孚窒惕中吉終凶利見大人不利渉大川<lb/>
　訟争辨也上乾下坎乾剛坎險上剛以制其下下險<lb/>
　以伺其上又為内險而外健又為己險而彼健皆訟<lb/>
<pb n="35a"/>　之道也九二中實上无應與又為加憂且於卦變自<lb/>
　遯而來為剛來居二而當下卦之中有有孚而見窒<lb/>
　能懼而得中之象上九過剛居訟之極有終極其訟<lb/>
　之象九五剛健中正以居尊位有大人之象以剛乗<lb/>
　險以實履陷有不利渉大川之象故戒占者必有争<lb/>
　辨之事而隨其所處為吉凶也　通曰屯蒙之後繼<lb/>
　以需訟需由於屯世不屯无需訟由於蒙人不蒙无<lb/>
　訟然需非有孚時至何用訟非有孚情得必窮故二<lb/>
<pb n="35b"/>　卦皆以坎之中爻有孚為主特需之坎在上為光為<lb/>
　亨訟之坎在下為窒為惕窒惕者光亨之反也本義<lb/>
　謂渉川尤貴於能待就需待之義說利渉以剛乗險<lb/>
　以實履陷就争訟之危說不利渉其義精矣大抵能<lb/>
　安於其分則為需以相待不安其分則為訟而相持<lb/>
　故需卦辭有吉无凶有利无不利於訟則曰如是而<lb/>
　吉如是而凶如是而利如是而不利别白而言之本<lb/>
　義謂隨其所處為吉凶盖拳拳欲戢人之訟而已<lb/>
<pb n="36a"/>　六爻柔不能訟剛者能訟二四可訟二陷隂中而窒<lb/>
　故不克四承五而惕故亦不克訟五剛中正訟之極<lb/>
　善上九剛過乗五故凶　天子主諸侯有司主庶人<lb/>
　訟非特士庶之爭<lb/>
初六不永所事小有言終吉<lb/>
　陰柔居下不能終訟故其象占如此　通曰初不曰<lb/>
　不永訟而曰不永所事事之初猶冀其不成訟也小<lb/>
　有言與需不同需小有言近坎也人不能不小有言<lb/>
<pb n="36b"/>　也此之小有言坎也我不能已而小有言也終吉之<lb/>
　終與卦辭終凶之終不同終凶者上九在訟為終在<lb/>
　人為不終終吉者初六在訟為不終在人為有終<lb/>
　凡陰爻不好訟而陽爻好訟<lb/>
九二不克訟歸而逋其邑人三百户先眚<lb/>
　九二陽剛為險之主本欲訟者也然以剛居柔得下<lb/>
　之中而上應九五陽剛居尊勢不可敵故其象占如<lb/>
　此邑人三百户邑之小者言自處卑約以免災患占<lb/>
<pb n="37a"/>　者如是則旡眚矣　通曰九二九四皆以剛居柔故<lb/>
　皆不克訟但九四居健體之初非能用其健者九二<lb/>
　為險體之主則本欲用其險者本義謂本欲訟盖誅<lb/>
　其心而言之也但以九五勢不可敵故從而退避省<lb/>
　約然則二之不克訟非不能也勢不可也故僅可以<lb/>
　无眚焉爾　或曰九自遯之三來歸三復成遯有逋<lb/>
　之象又曰三百户者屯蒙需訟凡四坎也一坎得乾<lb/>
　坤之策八十四四坎三百六十有六也歸而逋則餘<lb/>
<pb n="37b"/>　䇿三百當三百户之象此説盖得之學邵堯夫之數<lb/>
　學者　或曰非正説也以本義説卦變繫是九二六<lb/>
　三二爻故備之此馮氏説以邵子數象推之則坎震<lb/>
　本屬三數<lb/>
六三食舊德貞厲終吉或從王事无成<lb/>
　食猶食邑之食言所享也六三陰柔非能訟者故守<lb/>
　舊居正則雖危而終吉然或出而從上之事則亦必<lb/>
　无成功占者守常而不出則善也　通曰食舊德與<lb/>
<pb n="38a"/>　位乎天德語同位必稱德而居故寧德過其位母位<lb/>
　過其德食必稱德而食故寧德浮於食母食浮于德<lb/>
　食猶食邑之食九二邑人三百户食之最約者也二<lb/>
　剛險本欲訟者能退處於分之小僅可无眚三陰柔<lb/>
　本不能訟能安守其分之常雖厲猶吉謂之貞者守<lb/>
　常則為貞不守常則非貞也曰貞曰或從王事无成<lb/>
　與坤六三爻辭同此獨不曰有終者三下卦之終也<lb/>
　在坤之三而或出始雖无成而後猶可以有終在訟<lb/>
<pb n="38b"/>　之三而或出但見其无成而已訟固非可終者本義<lb/>
　曰占者守常而不出則善也盖守常而或出則非真<lb/>
　能守者矣深戒之也　或曰舊者二本六之所居九<lb/>
　歸逋於三則二可以食其舊矣始在三而厲終居二<lb/>
　則吉二應五有從王事之象<lb/>
九四不克訟復即命渝安貞吉<lb/>
　即就也命正理也渝變也九四剛而不中故有訟象<lb/>
　以其居柔故又為不克而復就正理渝變其心安處<lb/>
<pb n="39a"/>　於正之象占者如是則吉也　通曰命有指理而言<lb/>
　者有指氣而言者否九四曰有命指氣言也此曰即<lb/>
　命指理言也皆上乾故皆曰命四之不克訟與九二<lb/>
　不同九二坎體其心本險九四乾體其心能安乎天<lb/>
　理之正故吉然曰歸曰渝皆知反者九二識時勢能<lb/>
　反而安其分之小九四明義理能變而安於命之正<lb/>
　聖人不貴无過而貴改過又如此<lb/>
九五訟元吉<lb/>
<pb n="39b"/>　陽剛中正以居尊位聽訟而得其平者也占者遇之<lb/>
　訟而有理必獲伸矣　通曰九五剛健中正聽訟必<lb/>
　得其平然古人不貴聽訟而貴无訟初不永訟三不<lb/>
　訟四二不克訟在下皆无訟此九五所以於訟為元<lb/>
　吉也<lb/>
上九或錫之鞶帶終朝三褫之<lb/>
　鞶帶命服之飾褫奪也以剛居訟極終訟而能勝之<lb/>
　故有錫命受服之象然以訟得之豈能安久故又有<lb/>
<pb n="40a"/>　終朝三褫之象其占為終訟无理而或取勝然其所<lb/>
　得終必失之聖人為戒之意深矣　通曰或設若也<lb/>
　非必之辭上九過於剛設若勝訟而得鞶帶終朝且<lb/>
　三褫之况鞶帶命服以錫有德非以賞訟也豈有必<lb/>
　得之理甚言訟之不可終也初不言訟杜其始也上<lb/>
　不言訟惡其終也聖人只欲人无訟故諸爻皆隨其<lb/>
　所處而教之如九四九二剛而能柔許之曰无眚吉<lb/>
　初六六三柔能應剛許之曰終吉惟上九以剛極處<lb/>
<pb n="40b"/>　訟終卦辭所謂終凶者也故又設此以戒之<lb/>
䷆<hi>坎下坤上</hi>
師貞丈人吉无咎<lb/>
　師兵衆也下坎上坤坎險坤順坎水坤地古者寓兵<lb/>
　於農伏至險於大順藏不測於至靜之中又卦惟九<lb/>
　二一陽居下卦之中為將之象上下五隂順而從之<lb/>
　為衆之象九二以剛居下而用事六五以柔居上而<lb/>
　任之為人君命將出師之象故其卦之名曰師丈人<lb/>
<pb n="41a"/>　長老之稱用師之道利於得正而任老成之人乃得<lb/>
　吉而无咎戒占者亦必如是也　通曰乾坤而後屯<lb/>
　蒙需訟皆有坎險之一體興師動衆尤見其最險者<lb/>
　也坎水之險伏於坤地之中猶古者伏兵於農大順<lb/>
　至静之中有至險不測者藏焉必不得已然後用之<lb/>
　故用師之道貴乎得正然必得老成之人而後吉必<lb/>
　吉而後旡咎師不貞不吉貞而不用丈人不吉其咎<lb/>
　可知師之反為比比曰元永貞師言貞不言元帝王<lb/>
<pb n="41b"/>　皆為應兵不為戎首也<lb/>
初六師出以律否臧凶<lb/>
　律法也否藏謂不善也晁氏曰否字先儒多作不是<lb/>
　也在卦之初為師之始出師之道當謹其始以律則<lb/>
　吉不臧則凶戒占者當謹始而守法也　通曰出初<lb/>
　之象律坎之象天下事皆當謹始况用兵之始一有<lb/>
　不善兵衆亂矣本義曰戒占者當謹始而守法初六<lb/>
　才柔故有不臧之戒然以律不言吉否臧則言凶者<lb/>
<pb n="42a"/>　律令謹嚴出師之常其勝負猶未可知也故不言吉<lb/>
　出而失律凶立見矣<lb/>
九二在師中吉无咎王三錫命<lb/>
　九二在下為衆隂所歸而有剛中之德上應於五而<lb/>
　為所寵任故其象占如此　通曰卦辭師貞丈人吉<lb/>
　无咎爻在師中吉无咎即卦辭意也中則旡過无不<lb/>
　及所以為貞在師而中所以為丈人故師六爻惟九<lb/>
　二吉无咎六四无咎不言吉三則凶矣二曰王三錫<lb/>
<pb n="42b"/>　命五應也五曰長子帥師二應也五應二故曰錫訟<lb/>
　之上近五非應故曰或錫訟而終則有三褫之辱師<lb/>
　而中則有三錫之寵訟與師皆以中為貴也<lb/>
六三師或輿尸凶<lb/>
　輿尸謂師徒撓敗輿尸而歸也以陰居陽才弱志剛<lb/>
　不中不正而犯非其分故其象占如此　通曰剥一<lb/>
　陽在上而衆隂載之有得輿象六三衆隂在上如積<lb/>
　尸而坤為輿坎為車輪有輿尸象此爻甚言師徒撓<lb/>
<pb n="43a"/>　敗之凶以見師之成敗生死皆係於將九二剛中可<lb/>
　以用師六四柔正猶能全師而退六三不中不正才<lb/>
　弱志剛輿尸而歸其凶何如㦲<lb/>
六四師左次无咎<lb/>
　左次謂退舍也隂柔不中而居隂得正故其象如此<lb/>
　全師以退賢於六三逺矣故其占如此　通曰訟與<lb/>
　師皆非得已與其進而敗不若退之為愈訟歸逋復<lb/>
　命師左次皆善其退春秋魯僖公元年書次于聶北<lb/>
<pb n="43b"/>　遂救邢救而書次譏之也四年次于陘遂伐楚伐而<lb/>
　書次善之也然則六四之左次无咎善之之辭也<lb/>
六五田有禽利執言无咎長子帥師弟子輿尸貞凶<lb/>
　六五用師之主柔順而中不為兵端者也敵加於己<lb/>
　不得已而應之故為田有禽之象而其占利以搏執<lb/>
　而无咎也言語辭也長子九二也弟子三四也又戒<lb/>
　占者専於委任若使君子任事而又使小人㕘之則<lb/>
　是使之輿尸而歸故雖貞而亦不免於凶也　通曰<lb/>
<pb n="44a"/>　田有禽不得已而執之非有從禽之心猶敵來不得<lb/>
　己而應之非為兵端也於師而言田者古者无事歳<lb/>
　三田亦以習武也師田皆用坤衆象二三四皆將也<lb/>
　五任將者也五任二長子為將又使六三弟子㕘之<lb/>
　輿尸之敗必矣三爻辭曰師或輿尸或者非必之辭<lb/>
　蓋謂六三為將其敗未必至於輿尸也而或輿尸凶<lb/>
　何如㦲危之之辭而不忍必言之也至五則直書曰<lb/>
　弟子輿尸盖謂五用二而又用三必至於如此故長<lb/>
<pb n="44b"/>　子帥師不言吉而弟子則直書曰輿尸貞凶甚言五<lb/>
　之任將不可不審且専也長子即彖所謂丈人也自<lb/>
　衆尊之則曰丈人自君稱之則曰長子皆長老之稱<lb/>
　彖言師必用老成則既貞又吉爻言用老成而或以<lb/>
　新進參之雖貞亦凶吉凶之鑒昭然矣　五隂柔之<lb/>
　主故有戒<lb/>
上六大君有命開國承家小人勿用<lb/>
　師之終順之極論功行賞之時也坤為土故有開國<lb/>
<pb n="45a"/>　承家之象然小人則雖有功亦不可使之得有爵土<lb/>
　但優以金帛可也戒行賞之人於小人則不可用此<lb/>
　占而小人遇之亦不得用此爻也　通曰初師之始<lb/>
　故紀其出師而有律上師之終故紀其還師而賞功<lb/>
　六爻中出師駐師將兵將將伐罪賞功靡所不載其<lb/>
　終始節次嚴矣末曰小人勿用則又戒辭也夫師之<lb/>
　中未必皆君子不賞之无以報前日之功或用之必<lb/>
　至於階後日之禍是不容无以處之矣朱子嘗曰如<lb/>
<pb n="45b"/>　舜封象于有庳而使吏治其國如漢光武封功臣而<lb/>
　用之左右者惟鄧耿數人此皆處之之道也雖然亦<lb/>
　在於謹其始焉耳曰丈人曰長子用以行師者得其<lb/>
　人及其開國承家自不至於用小人矣聖人於師之<lb/>
　終曰小人勿用欲正其初也専為丈人之用也合前<lb/>
　後而觀之聖人之意可見矣<lb/>
䷇<hi>坤下坎上</hi>
比吉原筮元永貞无咎不寧方來後夫凶<lb/>
<pb n="46a"/>　比親輔也九五以陽剛居上之中而得其正上下五<lb/>
　隂比而從之以一人而撫萬邦以四海而仰一人之<lb/>
　象故筮者得之則當為人所親輔然必再筮以自審<lb/>
　有元善長永貞固之德然後可以當衆之歸而无咎<lb/>
　其未比而有所不安者亦將皆來歸之若又遲而後<lb/>
　至則此交已固彼來已晚而得凶矣若欲比人則亦<lb/>
　以是而仄觀之耳　通曰原筮本義讀如原蠶原廟<lb/>
　原田之原義皆訓再言筮得此者已為吉道然必再<lb/>
<pb n="46b"/>　筮以自審也曰吉曰无咎曰凶皆占辭吉上下相比<lb/>
　之占統言也无咎所比者之占凶比人者之占分言<lb/>
　也蒙比卦辭特發兩筮字以示占者之通例筮得蒙<lb/>
　卦辭蒙求亨者與亨蒙者皆可用筮得此卦辭為人<lb/>
　所比與求比者皆可用顧其所處所存者何如爾易<lb/>
　一陽之卦凡六復師謙豫比剥也而最吉莫如比盖<lb/>
　九五一陽居天位而上下皆陰其勢順也周禮九筮<lb/>
　三曰筮式筮所以為法式者也故蒙之從師曰筮比<lb/>
<pb n="47a"/>　之求比比人亦曰筮蒙筮其所以從於師者也比筮<lb/>
　其所以比於民者也故王者之比亦曰筮蒙九二在<lb/>
　初卦之中故曰初筮比九五在重卦之中故曰原筮<lb/>
　蒙之筮問之人者也不一則不専比之筮問其在我<lb/>
　者也不再則不審不寧方來指下四陰而言後夫凶<lb/>
　指上一陰而言來者自來後者自後吾惟問我之可<lb/>
　比不可比彼之來比不來比吾不問也此固王者大<lb/>
　公之道而為九五之顯比者也本義又曰若欲比人<lb/>
<pb n="47b"/>　者則亦以此而反觀之耳盖原筮元永貞為比於人<lb/>
　者本義發出比人者言外之意也<lb/>
初六有孚比之无咎有孚盈缶終來有它吉<lb/>
　比之初貴乎有信則可以无咎矣若其充實則又有<lb/>
　他吉也　通曰與人交止於信親比之初能有誠信<lb/>
　所以比之无咎及其誠信充實則非特无咎又有他<lb/>
　吉也初六不與五應故曰有他大過九四中孚初九<lb/>
　皆曰有他皆指非應而言但彼則戒其有他向之心<lb/>
<pb n="48a"/>　此則許其有他至之吉也　盈缶以四之比五乂下<lb/>
　引初之有孚而比之<lb/>
六二比之自内貞吉<lb/>
　柔順中正上應九五自内比外而得其正吉之道也<lb/>
　占者如是則貞而吉矣　通曰上下皆應五而不係<lb/>
　利應故謂之比初不係四之應而五應之故曰他四<lb/>
　不係初之應而應乎五故曰外惟二本與五應故曰<lb/>
　内比之自内而又以正故吉凡卦以下卦為内上卦<lb/>
<pb n="48b"/>　為外比六二言内六四言外内外卦之分見於此<lb/>
六三比之匪人<lb/>
　陰柔不中正承乗應皆隂所比皆非其人之象其占<lb/>
　大凶不言可知　通曰三陰柔不中正匪人之象承<lb/>
　乗應皆隂所比非人之象彼固匪人誰實比之比之<lb/>
　者三也大凶可知矣爻不言其大凶而夫子於象惻<lb/>
　然痛憫之曰不亦傷乎即孟子哀㦲意也夫既比之<lb/>
　匪人我亦胥為匪人矣彼我既不得謂之人則謂之<lb/>
<pb n="49a"/>　何㦲殊可哀也矣此爻畧似蒙六四困之象蒙之所<lb/>
　求者九二之一陽也而四胡獨逺之比之所宗者九<lb/>
　五之一陽也而三胡獨不比之<lb/>
六四外比之貞吉<lb/>
　以柔居柔外比九五為得其正吉之道也占者如是<lb/>
　則正而吉矣　通曰初六内也九五外也四宜應内<lb/>
　者内无可比而比乎外義之與比而無適莫者也是<lb/>
　舍柔暗而比剛明得正而吉之道也<lb/>
<pb n="49b"/>六五顯比王用三驅失前禽邑人不誡吉<lb/>
　一陽居尊剛健中正卦之羣隂皆來比己顯其比而<lb/>
　无私如天子不合圍開一面之網來者不拒去者不<lb/>
　追故為用三驅失前禽而邑人不誡之象盖雖私屬<lb/>
　亦喻上意不相警備以求必得也凡此皆吉之道占<lb/>
　者如是則吉也　通曰諸隂爻皆言比之隂比陽也<lb/>
　五言顯比陽為隂所比也比易近於私王者之比大<lb/>
　公至正顯然於天下而旡私三驅失前禽此成湯祝<lb/>
<pb n="50a"/>　網孔子弋不射宿之意也若夫邑人則喻王者之心<lb/>
　熟矣王者无意於必得故雖邑人亦不相警戒以求<lb/>
　必得无私之至也如是則吉師比之五皆取田象師<lb/>
　之田有禽害物之禽也比之失前禽背己之禽也在<lb/>
　師則執之王者之義也在比能失之王者之仁也然<lb/>
　使邑人不喻上意或有惟恐失之之心則禽无遺類<lb/>
　其仁不廣矣未可以吉言也　彖言審已當衆歸之<lb/>
　道九五言當衆歸而顯比之道上獨不比五則舍之<lb/>
<pb n="50b"/>　為失前禽邑人不誡象<lb/>
上六比之无首凶<lb/>
　隂柔居上无以比下凶之道也故為无首之象而其<lb/>
　占則凶也　通曰王弼曰乾剛惡首比吉惡後上居<lb/>
　九五之後比之不先即卦辭所謂後夫凶者也諸家<lb/>
　皆依之惟本義則與後夫凶取義不同盖乾以六爻<lb/>
　陽剛盡變而為坤之隂柔故曰无首比以隂柔在上<lb/>
　亦曰无首者乾之无首剛而能柔不為首也故吉比<lb/>
<pb n="51a"/>　之无首隂柔不足為首也故凶或曰卦辭惡其後爻<lb/>
　辭惡其无首義有同否曰其才既不足以髙人又不<lb/>
　能自卑以下人所以凶也兩義又自相貫<lb/>
䷈<hi>乾下巽上</hi>
小畜亨密雲不雨自我西郊<lb/>
　巽亦三畫卦之名一陰伏於二陽之下故其德為巽<lb/>
　為入其象為風為木小陰也畜止之之義也上巽下<lb/>
　乾以陰畜陽又卦惟六四一隂上下五陽皆為所畜<lb/>
<pb n="51b"/>　故為小畜又以陰畜陽能係而不能固亦為所畜者<lb/>
　小之象内健外巽二五皆陽各居一卦之中而用事<lb/>
　有剛而能中其志得行之象故其占當得亨通然畜<lb/>
　未極而施未行故有密雲不雨自我西郊之象盖宻<lb/>
　雲隂物西郊陰方我者文王自我也文王演易於羑<lb/>
　里視岐周為西方正小畜之時也筮者得之則占亦<lb/>
　如其象云　通曰自乾坤而下屯蒙需訟師比皆三<lb/>
　男陽卦用事至此方見巽之一隂用事而以小畜名<lb/>
<pb n="52a"/>　焉尊陽也陰之畜陽惟能以巽入柔其剛健非能力<lb/>
　制之故陽之亨自若也小過六五爻辭與小畜彖辭<lb/>
　同文王之意謂一陰畜五陽隂有所不及不能成雨<lb/>
　也周公之意謂四陰過乎二陽陽有所不及亦不能<lb/>
　成雨也陰不及不許小者之畜陽不及亦不許小者<lb/>
　之過何也易固為尊陽而作也本義以為文王之事<lb/>
　何也下畜上小畜大正為文王與紂之事但能用巽<lb/>
　柔之道以止畜其惡然終不能大有所為文王觀象<lb/>
<pb n="52b"/>　而適有㑹於心故以其所遭者言之<lb/>
初九復自道何其咎吉<lb/>
　下卦乾體本皆在上之物志欲上進而為隂所畜然<lb/>
　初九體乾居下得正前逺於陰雖與四為正應而能<lb/>
　自守以正不為所畜故有進復自道之象占者如是<lb/>
　則无咎而吉也　通曰卦言畜取止之義爻言復取<lb/>
　進之義爻與卦不可一例觀也盖陽在下而畜於隂<lb/>
　勢也其不為所畜而復於上者理也况初以陽居陽<lb/>
<pb n="53a"/>　雖與四隂為正應而能自守以正其道復於上乃當<lb/>
　然之理何咎之有其義當吉矣復字雖與復卦之復<lb/>
　不同然復卦惟初與二言吉小畜惟初與二言復言<lb/>
　吉初之復自道似不逺復二之牽復似休復休復以<lb/>
　其下於初牽復以其連於初也彼則於六隂已極之<lb/>
　時喜陽之復生於下此則於一隂得位之時喜陽之<lb/>
　復升於上也<lb/>
九二牽復吉<lb/>
<pb n="53b"/>　三陽志同而九二漸近於隂以其剛中故能與初九<lb/>
　牽連而復亦吉道也占者如是則吉矣　通曰案本<lb/>
　義則初九前逺於陰以剛正能復九二漸近於陰以<lb/>
　剛中而能牽復亦吉道也程𫝊以為二與五相牽本<lb/>
　義之説則以為二與五无應二之牽復自係於初五<lb/>
　之攣如自係於四<lb/>
九三輿說輻夫妻反目<lb/>
　九三亦欲上進然剛而不中迫近於陰而又非正應<lb/>
<pb n="54a"/>　但以隂陽相説而為所係畜不能自進故有輿說輻<lb/>
　之象然以志剛故又不能平而與之爭故又為夫妻<lb/>
　反目之象戒占者如是則不得進而有所争也　通<lb/>
　曰大畜九三曰日閑輿衛則利有攸往小畜則曰輿<lb/>
　說輻何也大畜以艮畜乾小畜以巽畜乾大畜九三<lb/>
　與艮一陽同德故其輿利往小畜九三近巽之一隂<lb/>
　而為其所制故其輿不可行輿說輻陽畜於隂而不<lb/>
　得進也夫妻反目陽不平其畜而與之争也或曰大<lb/>
<pb n="54b"/>　畜九二輿說輹輹與輻或據左氏𫝊註以為通用何<lb/>
　也曰説文輹車下横木非輻也大畜九二説輹剛而<lb/>
　得中自止而不進也小畜九三説輻剛而不中止於<lb/>
　陰而不得進也說輹可復進説輻則不可行矣或曰<lb/>
　巽為白眼反目之象<lb/>
六四有孚血去惕出无咎<lb/>
　以一隂畜衆陽本有傷害憂懼以其柔順得正虛中<lb/>
　巽體二陽助之是有孚而血去惕出之象也无咎宜<lb/>
<pb n="55a"/>　矣故戒占者亦有其德則无咎也　通曰三陽健進<lb/>
　四隂畜之三雖説輻四亦不能无傷故曰血曰惕危<lb/>
　之也必有孚而後血可去惕可出乃可无咎戒之也<lb/>
　或曰九五陽實曰有孚六四隂虚亦曰有孚何也曰<lb/>
　中孚二隂居一卦之中中虚為巽之本二五陽居上<lb/>
　下卦之中中實為巽之質小畜四與五皆曰有孚亦<lb/>
　此意也　六四上承九五以有孚而畜之則下之三<lb/>
　陽不能傷之故血去惕出<lb/>
<pb n="55b"/>九五有孚攣如富以其鄰<lb/>
　巽體三爻同力畜乾鄰之象也而九五居中處尊勢<lb/>
　能有為以兼乎上下故為有孚攣固用富厚之力而<lb/>
　以其鄰之象以猶春秋以某師之以言能左右之也<lb/>
　占者有孚則能如是也　通曰攣字與牽字皆有相<lb/>
　連之義初與二皆乾體故二連初皆欲上進有牽之<lb/>
　象四與五皆巽體故五連四上相與畜在下之三陽<lb/>
　有攣之象然二與初之占皆吉五與四上皆无吉占<lb/>
<pb n="56a"/>　之辭聖人言外之意可見也中孚九五亦言有孚攣<lb/>
　如盖言交如者異體交也攣如者同體合也　九五<lb/>
　下比六四亦以有孚而固結之是富能及其鄰也<lb/>
上九既雨既處尚德載婦貞厲月㡬望君子征凶<lb/>
　畜極而成陰陽和矣故為既雨既處之象盖尊尚陰<lb/>
　德至於積滿而然也陰加於陽故雖貞亦厲然隂既<lb/>
　盛而抗陽則君子亦不可以有行矣其占如此為戒<lb/>
　深矣　通曰此上爻也而言四者何大畜畜之大故<lb/>
<pb n="56b"/>　極而散小畜畜之小故極而成四之畜道成於終故<lb/>
　於終爻示戒所謂不可為典要也宻雲不雨為陰言<lb/>
　也今既雨矣剛中志行為陽言也今既處而不行矣<lb/>
　尚德載婦貞厲又為陰言月㡬望君子征凶又為陽<lb/>
　言盖隂畜陽至此已成隂雖正亦厲陽有動必凶陰<lb/>
　陽兩不利之象坤六陰欲敵陽極而陰陽兩傷小畜<lb/>
　一陰欲畜陽極而陰陽兩不利為戒深矣　或曰此<lb/>
　爻需之變雲上於天變為既雨卦變坎坎為月<lb/>
<pb n="57a"/>䷉<hi>兊下乾上</hi>
履虎尾不咥人亨<lb/>
　兊亦三畫卦之名一陰見於二陽之上故其德為說<lb/>
　其象為澤履有所躡而進之義也以兊遇乾和説以<lb/>
　躡剛强之後有履虎尾而不見傷之象故其卦為履<lb/>
　而占如是也人能如是則處危而不傷矣　通曰程<lb/>
　傳訓履為踐為籍以上下論也本義曰有所躡而進<lb/>
　以前後論也於尾字為切諸家多以兊為虎本義從<lb/>
<pb n="57b"/>　程𫝊以乾為虎本夫子彖𫝊意也不咥人亨小畜之<lb/>
　亨在乾乾之陽能達於一陰之上也履之亨在兊兊<lb/>
　之隂能安於三陽之下也大抵人之渉世多是危機<lb/>
　不為所傷乃見所履大𫝊曰易之興也其當文王與<lb/>
　紂之事邪是故其辭危危莫危於履虎尾之辭矣九<lb/>
　卦處憂患以履為首然則以柔巽畜剛惡而不能止<lb/>
　小畜之時文王憂患之時也以和恱履剛强而不見<lb/>
　傷履之道其文王處憂患之道歟天下之理柔能制<lb/>
<pb n="58a"/>　剛弱能勝强矢能破木石而不能穿帟幕以巽畜乾<lb/>
　柔其鋭而漸殺其力也以兊履乾剛莫如虎而柔能<lb/>
　履之禮之可尚也如此<lb/>
初九素履往无咎<lb/>
　以陽在下居履之初未為物遷率其素履者也占者<lb/>
　如是則往而无咎也　通曰初未交於物有素象案<lb/>
　本義與蔡氏皆曰居履之初不為物遷蔡氏則曰素<lb/>
　者无文之謂盖履禮也履初言素禮以質為本也賁<lb/>
<pb n="58b"/>　文也賁上言白文之極反而質也白賁无咎其即素<lb/>
　履往无咎歟本義只未為物遷一句已舍此意盖以<lb/>
　為質素而未遷可也以為安於貧賤之素而未遷亦<lb/>
　可也<lb/>
九二履道坦坦幽人貞吉<lb/>
　剛中在下无應於上故為履道平坦幽獨守貞之象<lb/>
　幽人履道而遇其占則正而吉矣　通曰六三為九<lb/>
　二所履柔在其前虛而无礙坦坦之象剛中而上无<lb/>
<pb n="59a"/>　應幽人守貞之象歸妹亦下兊二非无應亦曰利幽<lb/>
　人之貞何也曰履幽人貞吉以九二无應而獨善其<lb/>
　身所以為幽人之正許之之辭也歸妹利幽人之貞<lb/>
　以九二有應必退處幽閒守善於身乃得其正戒之<lb/>
　之辭也然本義謂幽人履道而遇其占則貞而吉看<lb/>
　得道字重盖人之所履未有不合道而吉者小畜初<lb/>
　九與六四一陰相應而能復自道所以吉履九二與<lb/>
　六三一隂相比而自能履道所以貞吉<lb/>
<pb n="59b"/>六三眇能視跛能履履虎尾咥人凶武人為于大君<lb/>
　六三不中不正柔而志剛以此履乾必見傷害故其<lb/>
　象如此而占者凶又為剛武之人得志而肆暴之象<lb/>
　如秦政項籍豈能久也　通曰眇能視跛能履本義<lb/>
　以為不中不正柔而志剛之象歸妹初與二分言之<lb/>
　行不中則跛歸妹初九但曰跛不中也視不正則眇<lb/>
　歸妹九二但曰眇不正也易春秋書法美惡不嫌同<lb/>
　辭履六三一爻並書之者惡三不中且不正也凡卦<lb/>
<pb n="60a"/>　辭以爻為主則爻辭與卦同如屯卦利建侯是也卦<lb/>
　之辭以卦上下體論則爻辭與卦不同如此卦曰履<lb/>
　虎尾不咥人而六三則書曰咥人是也卦書不咥人<lb/>
　兊三爻說體自與乾三爻健體相應也爻書咥人六<lb/>
　三一爻與上九一爻獨相應履虎尾而首應也六三<lb/>
　眇自以為能視跛自以為能履猶武人而自以為能<lb/>
　有為於天下者也爻之辭曰履虎尾咥人凶象占具<lb/>
　矣又繼以武人為于大君須看兩人字三人位也人<lb/>
<pb n="60b"/>　而不能免人道之患者必得志而肆暴之武人也其<lb/>
　示戒深矣本爻无大君象或疑古人有占得此爻而<lb/>
　為大君者故繫之或曰六三變成乾故有是象<lb/>
九四履虎尾愬愬終吉<lb/>
　九四亦以不中不正履九五之剛然以剛居柔故能<lb/>
　戒懼而得終吉　通曰三履虎尾四亦言之者承三<lb/>
　而言也但本義於三之履虎尾曰不中不正以履乾<lb/>
　是以乾為虎而三在其後也於四之履虎尾則曰亦<lb/>
<pb n="61a"/>　以不中不正履九五之剛是以九五為虎而四在其<lb/>
　後也大抵以兊說視乾剛則乾為虎自乾之三爻視<lb/>
　之惟五以剛居剛謂五為虎亦可也然三四皆不中<lb/>
　不正而占有不同者三多凶履之三以柔居剛其凶<lb/>
　也宜四多懼履之四以剛居柔愬愬然恐懼所以終<lb/>
　吉<lb/>
九五夬履貞厲<lb/>
　九五以剛中正履帝位而下以兊説應之凡事必行<lb/>
<pb n="61b"/>　无所疑礙故其象為夬決其履雖使得正亦危道也<lb/>
　故其占為雖正而危為戒深矣　通曰九五剛中正<lb/>
　履帝位而下以兊說應之凡事必行何不可者而聖<lb/>
　人猶以夬履為戒盖處順境愈不可不戒懼也在下<lb/>
　者不患其不憂患其不能樂故喜其坦坦在上者不<lb/>
　患其不樂患其不能憂故戒其夬履坦坦則正而吉<lb/>
　許之也夬履則雖正而危戒之也天澤履與澤天夬<lb/>
　上下體相易皆五陽一陰之卦夬決也卦辭曰厲爻<lb/>
<pb n="62a"/>　辭未嘗有一吉字履九五而欲夬履其厲固宜<lb/>
上九視履考祥其旋元吉<lb/>
　視履之終以考其祥周旋无虧則得元吉占者禍福<lb/>
　視其所履而未定也　通曰小畜履上九皆不取本<lb/>
　爻義小畜取畜之終履取履之終但小畜之終專從<lb/>
　六四一陰説來故曰凶履之終統從諸爻説來故曰<lb/>
　其旋元吉周旋无虧乃大善而吉也視履之終以考<lb/>
　其祥凡事善而或一事之未善一事之中九分善而<lb/>
<pb n="62b"/>　或一分之未善皆非旋也皆非大善而吉也故本義<lb/>
　曰占者禍福視其所履而未定也<lb/>
䷊<hi>乾下坤上</hi>
泰小往大來吉亨<lb/>
　泰通也為卦天地交而二氣通故為泰正月之卦也<lb/>
　小謂陰大謂陽言坤往居外乾來居内又自歸妹來<lb/>
　則六徃居四九來居三也占者有陽剛之德則吉而<lb/>
　亨矣　通曰三陽來而居内三陰徃而在外得陰陽<lb/>
<pb n="63a"/>　之正唯泰卦為然自乾坤至履陽三十畫陰三十畫<lb/>
　隂陽之數適相等然後為三陰三陽之泰泰豈偶然㦲<lb/>
　三隂三陽徃來之卦凡二十而泰否適居其先故卦<lb/>
　辭獨以往來言泰以陽為主故本義曰占者有陽剛<lb/>
　之德則吉而亨矣吉亨君子之身吉而道亨亦天下<lb/>
　之所由以亨者也　本義曰泰正月之卦案辟卦乾<lb/>
　四月坤十月本義於乾坤不言獨自泰正月以下言<lb/>
　之何也吾嘗思之而得本義之意矣盖除乾坤二卦<lb/>
<pb n="63b"/>　外上經泰否臨觀剥復六卦三十六畫而陰之多於<lb/>
　陽者十二下經遯大壯夬姤四卦二十四畫而陽之<lb/>
　多於陰者十二又上經自泰正月而臨十二月而復<lb/>
　十一月陽月順數已徃自否七月而觀八月而剥九<lb/>
　月隂月逆推未來下經自遯六月而姤五月陰月順<lb/>
　數既徃自大壯二月而夬三月陽月逆推方來以上<lb/>
　必皆除乾坤然後見其多寡逆順自然之序此本義<lb/>
　所以斷自泰正月首言之也至若乾不言四月而言<lb/>
<pb n="64a"/>　之於下經之垢坤不言十月而言之於上經之復盖<lb/>
　先天圎圗剥復之間自有坤後天復次剥剥復又自<lb/>
　有坤下坤上此坤十月之卦本義所以不言於坤而<lb/>
　言於復也先天姤夬之閒自有乾後天姤次夬夬姤<lb/>
　又自有乾下乾上此乾四月之卦本義所以不言於<lb/>
　乾而言於姤也无他乾坤陰陽之極剥復夬姤隂陽<lb/>
　消長之際也凡讀本義必如是思之可也<lb/>
初九拔茅茹以其彚征吉<lb/>
<pb n="64b"/>　三陽在下相連而進拔茅連茹之象征行之吉也占<lb/>
　者陽剛則其征吉矣郭璞洞林讀至彚字絶句下卦<lb/>
　放此　通曰拔茅茹在物為相連之象以其彚在人<lb/>
　為相連而進之占初曰以其彚君子與君子為類也<lb/>
　三陽欲進而以之者在初四曰以其鄰小人與小人<lb/>
　為類也三隂欲復而以之者在四四不曰吉初曰征<lb/>
　吉易為君子謀也卦言來者謂天氣之下降爻言征<lb/>
　者謂君子之上行卦以氣交自上而下爻以位升自<lb/>
<pb n="65a"/>　下而上者也<lb/>
九二包荒用馮河不遐遺朋亡得尚于中行<lb/>
　九二以剛居柔在下之中上有六五之應主乎泰而<lb/>
　得中道者也占者能包容荒穢而果斷剛決不遺遐<lb/>
　逺而不昵朋比則合乎此爻中行之道矣　通曰隂<lb/>
　爻雜有荒穢象包之者二柔虛也用馮河又見九之<lb/>
　為剛陰在外有遐逺象不遺之者九剛大也朋亡又<lb/>
　見二之為中大槩泰卦陰陽各三爻得陰陽之中五<lb/>
<pb n="65b"/>　二兩爻又各適陰陽之中只九二一爻亦自有中行<lb/>
　之象若有包容而无斷制非剛柔相濟之中也必包<lb/>
　容荒穢而又果斷剛決則合乎中矣雖不遺遐逺而<lb/>
　或自私於吾之黨類則易至偏重非輕重不偏之中<lb/>
　矣惟不遺遐逺而又不昵朋比是不忘逺又不泄邇<lb/>
　合乎中矣本義兩而字當細玩　或曰中行五也尚<lb/>
　如尚公主之尚亦通<lb/>
九三无平不陂无往不復艱貞无咎勿恤其孚于食有<lb/>
<pb n="66a"/>福<lb/>
　將過乎中泰將極而否欲來之時也恤憂也孚所期<lb/>
　之信也戒占者艱難守貞則无咎而有福　通曰陽<lb/>
　居於内為平往而外則為陂陰出於外為往返於内<lb/>
　則為復陽之平也已有陂之㡬陰之往也已有復之<lb/>
　㡬况九三將過乎中其陂其復此天運之必至而有<lb/>
　孚者也處其交履其位能存艱苦貞固之心不必憂<lb/>
　天運之必至則泰之福可長享矣謂泰否之非天不<lb/>
<pb n="66b"/>　可也不盡人事而一諉諸天亦不可也況自乾坤而<lb/>
　後歴六坎險阻備嘗然後循至于泰而泰第三爻已<lb/>
　有否漸焉立身難而失之易創業難而敗之易致治<lb/>
　難而亂之易如此㦲<lb/>
六四翩翩不富以其鄰不戒以孚<lb/>
　已過乎中泰已極矣故三隂翩然而下復不待富而<lb/>
　其類從之不待戒令而信也其占為有小人合交以<lb/>
　害正道君子所當戒也陰虛陽實故凡言不富者皆<lb/>
<pb n="67a"/>　隂爻也　通曰翩翩鳥疾飛下貎羣隂來下之象鄰<lb/>
　三陰相比之象三隂翩翩然來下不待富而其類從<lb/>
　之必來者小人之勢也不待戒令而自相從期於必<lb/>
　來者小人之心也其來也必不利君子之貞矣三將<lb/>
　過乎中且以艱貞為君子之戒四已過乎中君子所<lb/>
　當戒固不待言也<lb/>
六五帝乙歸妹以祉元吉<lb/>
　以隂居尊為泰之主柔中虚己下應九二吉之道也<lb/>
<pb n="67b"/>　而帝乙歸妹之時亦嘗占得此爻占者如是則有祉<lb/>
　而元吉矣凡經以古人為言如髙宗箕子之類者皆<lb/>
　倣此　通曰歸妹上交下陰交陽之象三曰福五曰<lb/>
　祉福祉自天皆乾之象本義曰泰自歸妹卦來或曰<lb/>
　歸妹二體下兊上震泰互體亦然歸妹人之終始取<lb/>
　其交也二言尚五言歸取上下之交也案京房載湯<lb/>
　歸妹之辭曰无以天子之尊而乗諸侯无以天子之<lb/>
　富而驕諸侯陰之從陽女之順夫本天地之義也往<lb/>
<pb n="68a"/>　事爾夫必以禮義然則五之從二能如此則有祉而<lb/>
　元吉矣<lb/>
上六城復于隍勿用師自邑告命貞吝<lb/>
　泰極而否城復于隍之象戒占者不可力爭但可自<lb/>
　守雖得其貞亦不免於羞吝也　通曰城隍邑皆坤<lb/>
　　象九三將過乎泰之中艱貞猶可无咎上六泰極<lb/>
　而否不可用師以力争僅可告邑以自守雖貞亦不<lb/>
　免於吝矣盖以隂柔處泰之終故不能保泰而泰復<lb/>
<pb n="68b"/>　為否以陽剛處否之終故卒能傾否而否復為泰否<lb/>
　泰反覆天乎人也<lb/>
䷋<hi>坤下乾上</hi>
否之匪人不利君子貞大往小來<lb/>
　否閉塞也七月之卦也正與泰反故曰匪人謂非人<lb/>
　道也其占不利於君子之正道盖乾往居外坤來居<lb/>
　内又自漸卦而來則九徃居四六來居三也或疑之<lb/>
　匪人三字衍文由比六三而誤也𫝊不特解其義亦<lb/>
<pb n="69a"/>　可見　通曰泰曰小往大來而後曰吉亨先象後占<lb/>
　否曰不利君子貞而後曰大徃小來先占後象否與<lb/>
　泰卦爻之辭每每相反本義云否與泰反故曰匪人<lb/>
　也人一身陽上充而陰下滯元氣竭矣匪人也人之<lb/>
　一心人欲為主於内天理縁飾於外失所以為人矣<lb/>
　匪人也其占曰不利君子貞者匪人用事之時也匪<lb/>
　人用事不曰利不貞而曰不利君子貞易為君子謀<lb/>
　不為小人謀也泰否之占皆為君子設<lb/>
<pb n="69b"/>初六拔茅茹以其彚貞吉<lb/>
　三隂在下當否之時小人連類而進之象而初之惡<lb/>
　則未形也故戒其貞則吉而亨盖能如是則變而為<lb/>
　君子矣　通曰否初六小人也亦如泰初以茅為象<lb/>
　盖二與三之惡已形故曰包承曰包羞以形容小人<lb/>
　之情狀初惡未形以茅為象見其亦可為君子也泰<lb/>
　初九得正否初不正故泰不曰貞而否曰貞泰初可<lb/>
　徃否初不可徃故泰有征而否无征<lb/>
<pb n="70a"/>六二包承小人吉大人否亨<lb/>
　隂柔而中正小人而能包容承順乎君子之象小人<lb/>
　之吉道也故占者小人如是則吉大人則當安守其<lb/>
　否而後道亨盖不可以彼包承於我而自失其守也<lb/>
　　通曰初之惡未形故不稱曰小人至六二則直以<lb/>
　小人稱矣泰卦辭曰吉亨否初爻辭亦曰吉亨否之<lb/>
　初猶可變而為泰也二曰小人吉大人否亨於是乎<lb/>
　成否矣曰大人否亨者見得否者君子之事小人固<lb/>
<pb n="70b"/>　无所謂否也小人能包容承順乎君子小人之吉也<lb/>
　大人不可以其包承於我而自失其守大人之身雖<lb/>
　否大人之道固亨也<lb/>
六三包羞<lb/>
　以陰居陽而不中正小人志於傷善而未能也故為<lb/>
　包羞之象然以其未發故无凶咎之戒　通曰二與<lb/>
　三皆隂柔故皆有包含之象六二陰柔中正其所蘊<lb/>
　者欲承順君子六三陰柔不中正所蘊者直欲傷害<lb/>
<pb n="71a"/>　君子而未能耳故有包羞之象占不曰凶咎者或謂<lb/>
　包羞而未發也倘其自以為可羞則亦羞恥之心義<lb/>
　之端也故不言凶咎或曰恒九三或承之羞如何曰<lb/>
　或承之羞則可恥者方蘊於内故於彼曰貞吝此則<lb/>
　不曰貞凶猶冀其或可為君子也<lb/>
九四有命无咎疇離祉<lb/>
　否過中矣將濟之時也九四以陽居隂不極其剛故<lb/>
　其占為有命无咎而疇類三陽皆獲其福也命謂天<lb/>
<pb n="71b"/>　命　通曰諸解皆以命為君命本義以為天命盖泰<lb/>
　九三无平不陂无往不復否九四有命否泰之變皆<lb/>
　天也然泰變為否易故於内卦即言之否變為泰難<lb/>
　故於外卦始言之此本義於泰否之四皆曰已過乎<lb/>
　中泰之三曰將過乎中而否之三不言也泰之三必<lb/>
　无咎而後疇離祉三四乾坤交接之處隂陽徃來之<lb/>
　㑹君子當此必自无咎而後可為福而後可為疇類<lb/>
　之福　或曰否九四之時吉凶未判必有命方得无<lb/>
<pb n="72a"/>　咎其所謂无咎者天也非人也曰本義云九四以陽<lb/>
　居隂不極其剛故其占為有命无咎盖惟四不極其<lb/>
　剛所以為四之旡咎也一諉諸天可乎㦲<lb/>
九五休否大人吉其亡其亡繋于苞桑<lb/>
　陽剛中正以居尊位能休時之否大人之事也故此<lb/>
　爻之占大人遇之則吉然又當戒懼如繋辭𫝊所云<lb/>
　也　通曰二五皆以大人言盖以大人而處六二之<lb/>
　時有德无位當守其否而後道亨以大人而居九五<lb/>
<pb n="72b"/>　之位則有德有位能休時之否矣然則九五休否之<lb/>
　大人即六二所謂否亨之大人也前日不能處否而<lb/>
　亨今日其能休天下之否乎然謂之休否否雖暫息<lb/>
　猶未盡傾也九五大人當休否之初即有戒懼危亡<lb/>
　心則是否之方休已有苞桑繋固之象矣其卒能傾<lb/>
　否而為泰也固宜<lb/>
上九傾否先否後喜<lb/>
　以陽剛居否極能傾時之否者也故其占為先否後<lb/>
<pb n="73a"/>　喜　通曰九四有命是否已過中將濟之時九五休<lb/>
　否是否方休息可濟之時上九傾否則如水之傾否<lb/>
　於此盡矣先否後喜此喜字又自其亡其亡戒懼中<lb/>
　來<lb/>
䷌<hi>離下乾上</hi>
同人于野亨利渉大川利君子貞<lb/>
　離亦三畫卦之名一隂麗於二陽之間故其德為麗<lb/>
　為文明其象為火為日為電同人與人同也以離遇<lb/>
<pb n="73b"/>　乾火上同於天六二得位得中而上應九五又卦惟<lb/>
　一陰而五陽同與之故為同人于野謂曠逺而旡私<lb/>
　也有亨道矣以健而行故能渉川為卦内文明而外<lb/>
　剛健六二中正而有應則君子之道也占者能如是<lb/>
　則亨而又可陟險然必其所同合於君子之道乃為<lb/>
　利也　通曰坎離皆乾坤之用易至此十二卦坎體<lb/>
　於此始見焉需訟小畜履四卦互離至同人大有而<lb/>
　見離體凡六離之用與坎等矣同人大有皆主離之<lb/>
<pb n="74a"/>　一隂而言離一陰在二而上下五陽同與之故曰同<lb/>
　人離一隂在五而上下五陽皆為所有五君位而羣<lb/>
　陽之宗上下順從故爻多吉辭而彖但曰元亨二臣<lb/>
　位而為羣陽之宗易失之私故爻多戒辭而彖曰亨<lb/>
　曰利君子貞或曰君子周而不比和而不同而卦名<lb/>
　曰比曰同何㦲比者一陽為衆陰所比而坎陽居五<lb/>
　為得其正故曰元永貞是其比也即所以為君子之<lb/>
　周同人一陰為衆陽所同而離隂居二為得其正故<lb/>
<pb n="74b"/>　曰利君子貞是其同也即所以為君子之和同人于<lb/>
　野其同也大利君子貞其同也正與人大同享道也<lb/>
　雖大川可渉然有所同者大而不出於正者故又當<lb/>
　以正為本<lb/>
初九同人于門无咎<lb/>
　同人之初未有私主以剛在下上无係應可以无咎<lb/>
　故其象占如此　通曰同人與隨初九皆前遇六二<lb/>
　耦有門象同人與隨皆易溺於私隨必出門而後可<lb/>
<pb n="75a"/>　以有功同人必出門而後可以无咎盖易以人名卦<lb/>
　者有二卦名家人一家之人也卦名同人天下之人<lb/>
　也門以内所同者一家之人而已六二同人于宗是<lb/>
　也出門同人所同者一國之人也天下之人也卦辭<lb/>
　同人于野是也<lb/>
六二同人于宗吝<lb/>
　宗黨也六二雖中且正然有應於上不能大同而係<lb/>
　於私吝之道也故其象占如此　通曰二往同五復<lb/>
<pb n="75b"/>　成離五來同二復成乾往來相同乾離各反其本是<lb/>
　之謂宗又禮云别子為祖繼别為宗繼禰者為小宗<lb/>
　同人于宗似不失其為六二之正也較之于野之同<lb/>
　則亦係於私矣初九出門无所係故旡咎六二于宗<lb/>
　有所係故吝<lb/>
九三伏戎于莽升其髙陵三歳不興<lb/>
　剛而不中上无正應欲同于二而非其正懼九五之<lb/>
　見攻故有此象　通曰二與五同者也九三欲攘二<lb/>
<pb n="76a"/>　而畏五伏與升備見三之情狀伏戎于莽欲攻二似<lb/>
　有畏五意升其髙陵雖畏五又有顧望意五終不可<lb/>
　敵也是以三歳不興卦惟三四不言同人二與相同<lb/>
　而三四有爭奪之象非同者也<lb/>
九四乗其墉弗克攻吉<lb/>
　剛不中正又无應與亦欲同於六二而為三所隔故<lb/>
　為乗墉以攻之象然以剛居柔故有自反而不克攻<lb/>
　之象占者如是則是能改過而得吉也　通曰四欲<lb/>
<pb n="76b"/>　攻二而三隔之有墉象四在三之上有乗墉象繫辭<lb/>
　曰愛惡相攻而利害生逺近相取而悔吝生三四皆<lb/>
　欲取六二三雖以剛居剛獨懼五之見攻者屈於勢<lb/>
　而不可敵也四以剛居柔欲乗墉以攻終不克攻者<lb/>
　是能屈於義而不敢敵也春秋文公十年書晉人納<lb/>
　㨗菑于邾弗克納有得於周公爻辭弗克攻之㫖矣<lb/>
　穀梁𫝊曰弗克納其義也有得於夫子象𫝊義弗克<lb/>
　之㫖矣諸家多以三四為欲攻五於理悖甚惟本義<lb/>
<pb n="77a"/>　得之<lb/>
九五同人先號咷而後笑大師克相遇<lb/>
　五剛中正二以柔中正相應於下同心者也而為三<lb/>
　四所隔不得其同然義理所同物不得而間之故有<lb/>
　此象然六二柔弱而三四剛強故必用大師以勝之<lb/>
　然後得相遇也　通曰二五剛柔相應而皆合乎中<lb/>
　正本義所謂義理之同也程𫝊謂五自以義直理勝<lb/>
　不勝憤悒故號咷邪不勝正終必得合故後笑春秋<lb/>
<pb n="77b"/>　書鄭伯克段于鄢𫝊曰如二君故曰克五之於三四<lb/>
　也必用大師克之而始與二遇三四之非理而强可<lb/>
　見矣或曰旅人先笑後號咷何也曰同人九五剛中<lb/>
　正而有應於六二故先號咷而後笑旅上九剛不中<lb/>
　正而无應於九三故先笑後號咷<lb/>
上九同人于郊无悔<lb/>
　居外无應物莫與同然亦可以无悔故其象占如此<lb/>
　郊在野之内未至於曠逺但荒僻无與同耳　通曰<lb/>
<pb n="78a"/>　野則曠逺无人不同郊則荒僻无人與同初上皆无<lb/>
　應初出門同人出乎家之外而同乎國之人也在下<lb/>
　而无私應者也上九不同乎國之人乃出乎國之外<lb/>
　是荒僻无人之所在外而无與應者如荷蕢之徒是<lb/>
　也故不謂之凶但謂之无悔<lb/>
䷍<hi>乾下離上</hi>
大有元亨<lb/>
　大有所有之大也離居乾上火在天上无所不照又<lb/>
<pb n="78b"/>　六五一隂居尊得中而五陽應之故為大有乾健離<lb/>
　明居尊應天有亨之道占者有其德則大善而亨也<lb/>
　　通曰卦名大者皆指陽而言此卦五陽愈足以見<lb/>
　其大或曰小畜亦五陽一隂之卦主巽之一陰則曰<lb/>
　小此主離之一陰則曰大何也曰巽之一隂在四欲<lb/>
　畜上下五陽其勢逆而難離之一陰在五而有上下<lb/>
　五陽其勢順而易卦因四五之爻而有大小之分君<lb/>
　人者之大分明矣故小畜之亨不在六四而在上下<lb/>
<pb n="79a"/>　五陽大有之元亨不但在上下五陽而在六五<lb/>
初九无交害匪咎艱則无咎<lb/>
　雖當大有之時然以陽居下上旡係應而在事初未<lb/>
　渉乎害者也何咎之有然亦必艱以處之則无咎戒<lb/>
　占者冝如是也　通曰諸家多以初九无交害為无<lb/>
　上下之交所以无害本義從程子之說謂居下无係<lb/>
　應而未渉乎害盖旡係應三字已自見无上下之交<lb/>
　矣富者怨之府故當大有之時反易有害初陽在下<lb/>
<pb n="79b"/>　未與物接所以未渉於害也何咎之有然以為匪咎<lb/>
　而以易心處之反有咎矣无交害大有之初如此艱<lb/>
　則无咎大有自初至終皆當如此<lb/>
九二大車以載有攸往无咎<lb/>
　剛中在下得應乎上為大車以載之象有所往而如<lb/>
　是可以无咎矣占者必有此德乃應其占也　通曰<lb/>
　坤為大輿九二乾體而曰大車者輿指軫之方而能<lb/>
　載者言車則以其全體而言引之以馬之健行之以<lb/>
<pb n="80a"/>　輪之圜皆乾象也况九二以剛居柔柔則其虛足以<lb/>
　受剛則其健足以行有大車象得應乎五載上之象<lb/>
　有所往而如是可以无咎矣不曰吉者大臣任天下<lb/>
　之重職當如此也僅得无咎處大有之難如此<lb/>
九三公用亨于天子小人弗克<lb/>
　亨春秋𫝊作享謂朝獻也古者亨通之亨享獻之享<lb/>
　烹飪之烹皆作亨字九三居下之上公侯之象剛而<lb/>
　得正上有六五之君虚中下賢故為亨于天子之象<lb/>
<pb n="80b"/>　占者有其德則其占如是小人无剛正之德則雖得<lb/>
　此爻不能當也　通曰九二宰相任重之事九三諸<lb/>
　侯朝獻之事皆不言吉皆臣職之所當然者然亨有朝<lb/>
　享之享有宴享之享本義惟訓享為朝獻又曰六五<lb/>
　虚中下賢則又兼宴享之義矣享禮之盛者必如九<lb/>
　三有剛正之德乃能當之在小人則有不共包茅不<lb/>
　修朝貢者矣安足以當此<lb/>
九四匪其彭无咎<lb/>
<pb n="81a"/>　彭字音義未詳程𫝊曰盛貎理或當然六五柔中之<lb/>
　君九四以剛近之有僣逼之嫌然以其處柔也故有<lb/>
　不極其盛之象而得无咎戒占者宜如是也　通曰<lb/>
　卦名大有彭字即大字之義大有皆六五之有也六<lb/>
　五在上而九四以剛近之有僣逼之嫌必不有其大<lb/>
　而後可以无咎<lb/>
六五厥孚交如威如吉<lb/>
　大有之世柔順而中以處尊位虛己以應九二之賢<lb/>
<pb n="81b"/>　而上下歸之是其孚信之交也然君道貴剛太柔則<lb/>
　廢當以威濟之則吉故其象占如此亦戒辭也　通<lb/>
　曰家人上九亦曰有孚威如終吉家人之上陽也威<lb/>
　其所固有也大有之五隂也疑不足於威也故本義<lb/>
　以是為戒辭孚所以通上下之情威所以嚴上下之<lb/>
　分情不通則離分不嚴則褻故孚本離之虛而威則<lb/>
　欲其濟以乾之健<lb/>
上九自天祐之吉无不利<lb/>
<pb n="82a"/>　大有之世以剛居上而能下從六五是能履信思順<lb/>
　而尚賢也滿而不溢故其占如此　通曰小畜上九<lb/>
　畜之終也其占曰厲曰凶為六四言也大有上九有<lb/>
　之終也其占吉无不利為六五言也小畜一隂在四<lb/>
　欲畜衆陽而其終也如此大有一隂在五能有衆陽<lb/>
　而其終也乃如此君臣之大分可不明㦲盖五之厥<lb/>
　孚履信也柔中思順也尚上九之一陽尚賢也所以<lb/>
　其終也自天祐之吉无不利也本義於大畜尚賢曰<lb/>
<pb n="82b"/>　六五能尊上九之賢所恨者不得親承先師而質此<lb/>
　疑耳　上居君上天也<lb/>
䷎<hi>艮下坤上</hi>
謙亨君子有終<lb/>
　謙者有而不居之義止乎内而順乎外謙之意也山<lb/>
　至髙而地至卑乃屈而止於其下謙之象也占者如<lb/>
　是則亨通而有終矣有終謂先屈而後伸也　通曰<lb/>
　君子三也周公爻辭於乾九三稱君子盖本諸此乾<lb/>
<pb n="83a"/>　為第一卦本義謂筮得乾卦者其事雖大亨猶未易<lb/>
　以保其終盖天下事始而亨者十九亨而有終者十<lb/>
　一惟謙則於德為君子於事為亨為有終亦惟文王<lb/>
　能盡之履者謙之對文王九卦以履謙為首履以兑<lb/>
　一陰躡乎乾三陽之後履之為禮也謙以艮一陽抑<lb/>
　於坤三陰之下謙之所以制禮也陰為小説而應乾<lb/>
　安其為小也所以履繼小畜之後陽為大勞而能謙<lb/>
　忘其為大也所以謙繼大有之後小則安大則忘文<lb/>
<pb n="83b"/>　王處憂患之道其在兹乎以是處變所以免咥人之<lb/>
　凶以是守常所以能成謙亨之終三危地也文王處<lb/>
　危而亨固自有道也<lb/>
初六謙謙君子用渉大川吉<lb/>
　以柔處下謙之至也君子之行也以此渉難何往不<lb/>
　濟故占者如是則利以渉川也　通曰謙主九三故<lb/>
　三爻辭與卦辭皆稱君子有終初亦曰君子何也三<lb/>
　在下卦之上勞而能謙在上之君子也初在下卦之<lb/>
<pb n="84a"/>　下謙而又謙在下之君子也在上者尊而光在下者<lb/>
　卑而不可踰皆所以為君子之終也用渉大川吉雖<lb/>
　用以濟患可也况平居乎<lb/>
六二鳴謙貞吉<lb/>
　柔順中正以謙有聞正而且吉者也故其占如此<lb/>
　通曰諸家釋鳴謙多謂自鳴其謙謙而自鳴非謙矣<lb/>
　或以為六二謙德積於中所以發見於聲音者如此<lb/>
　本義以為六二柔順中正以謙有聞盖謂發於聲音<lb/>
<pb n="84b"/>　不若謙而有聲有非可勉强為之者要之初六謙謙<lb/>
　似乾初九濳龍在下而濳人所不見也至九二則人<lb/>
　皆見之矣在下而謙謙人未必皆聞之也至六二則<lb/>
　聞之矣<lb/>
九三勞謙君子有終吉<lb/>
　卦惟一陽居下之上剛而得正上下所歸有功勞而<lb/>
　能謙尤人所難故有終而吉占者如是則得其應矣<lb/>
　　通曰卦所主在三文王卦辭曰謙亨君子有終周<lb/>
<pb n="85a"/>　公於三之爻辭以吉代亨字謙之上加一勞字盖謙<lb/>
　非難勞而能謙為難九三之勞當在上位而止於下<lb/>
　所謂勞而能謙者也乾之三以君子稱坤之三以有<lb/>
　終言謙之三兼乾坤占辭所謂勞者即乾之終日乾<lb/>
　乾而謙則又坤之含章也<lb/>
六四无不利撝謙<lb/>
　柔而得正上而能下其占无不利矣然居九三之上<lb/>
　故戒以更當發揮其謙以示不敢自安之意也　通<lb/>
<pb n="85b"/>　曰四多懼之地下乗功臣非利也上近於君非利也<lb/>
　今而上下皆謙四又柔而行正上而能下此四之所<lb/>
　以无不利也无不利之時人每易以自安况四以柔<lb/>
　乗剛无功而在功臣之上危地也愈當撝布其謙以<lb/>
　示其不自安之意可也故先言无不利而後言撝謙<lb/>
　者以其所處之地雖无不利而尤貴於散布其謙也<lb/>
　六五言利用侵伐而後言无不利言侵伐者五之柄<lb/>
　於五為最利而其他亦无所不利也<lb/>
<pb n="86a"/>六五不富以其鄰利用侵伐无不利<lb/>
　以柔居尊在上而能謙者也故為不富而能以其鄰<lb/>
　之象盖從之者衆矣猶有未服者則利以征之而於<lb/>
　他事亦无不利人有是德則如是占也　通曰謙之<lb/>
　一字自禹征有苖而伯益發之六五一爻不言謙而<lb/>
　曰利用侵伐何也盖不富者六五虛中而能謙也以<lb/>
　其鄰者衆莫不服五之謙也如此而猶有不服者則<lb/>
　征之固宜抑亦以戒夫謙柔之過或不能自立者也<lb/>
<pb n="86b"/>　故六五獨不言謙无不利者又言謙非特利於侵伐<lb/>
　而他事亦无不利又以示夫後世之主或不能謙者<lb/>
　也聖人之言詳密如此<lb/>
上六鳴謙利用行師征邑國<lb/>
　謙極有聞人之所與故可用行師然以其質柔而无<lb/>
　位故可以征已之邑國而已　通曰二與上皆言鳴<lb/>
　謙何也有諸中者自然聞諸外故於下卦之中爻言<lb/>
　之凡善惡不能掩人之聞况至於極乎故又於上卦<lb/>
<pb n="87a"/>　之極言之本義於六二之鳴謙曰柔順中正以謙有<lb/>
　聞盖謂此也初曰用渉大川吉五曰利用侵伐上曰<lb/>
　利用行師歴言夫謙之功用非特可以處常用之亦<lb/>
　可以濟變非特可以致萬民之服用之亦可以征不<lb/>
　服故初雖无位其謙也用之可以濟人五居君位其<lb/>
　謙也用之可以治人上无位用之惟可以治己之私<lb/>
　而已夫初上皆无位而上之征邑不如初之渉川何<lb/>
　也初居卦之始有出而用之之時上則居卦之極故<lb/>
<pb n="87b"/>　也下三爻吉謙而正也上三爻利謙而順也<lb/>
䷏<hi>坤下震上</hi>
豫利建侯行師<lb/>
　豫和樂也人心和樂以應其上也九四一陽上下應<lb/>
　之其志得行又以坤遇震為順以動故其卦為豫而<lb/>
　其占利以立君用師也　通曰建侯震象行師坤象<lb/>
　屯有震无坤故不言行師師有坤无震故不言建侯<lb/>
　且一陽止於五陰之中為謙一陽動於五陰之中為<lb/>
<pb n="88a"/>　豫比之建侯師之行師皆以一陽統五陰而豫在師<lb/>
　比之間故建侯行師兼焉建萬國聚大衆非順理而<lb/>
　動使人心皆和樂而從不可也故二者皆繋之豫<lb/>
初六鳴豫凶<lb/>
　陰柔小人上有強援得時主事故不勝其豫而以自<lb/>
　鳴凶之道也故其占如此卦之得名本為和樂然卦<lb/>
　辭為衆樂之義爻辭除九四與卦同外皆為自樂所<lb/>
　以有吉凶之異　通曰爻辭與卦辭不同者三卦辭<lb/>
<pb n="88b"/>　取同樂之義爻辭除九四外皆為獨樂卦辭只一豫<lb/>
　字而爻之言豫者不同初六上六逸豫也六二㡬先<lb/>
　之豫也六三之遲猶豫也九四和豫也六五之疾弗<lb/>
　豫也卦辭主九四曰剛應而志行是以德言至於爻<lb/>
　辭則九四以勢位言六三以其有勢位之可慕故上<lb/>
　視之以為豫初六以其勢位可以為强援故應之以<lb/>
　為豫且不勝其豫而以自鳴凶之道也或曰豫與謙<lb/>
　反對謙之上反而為豫之初者也本義於上之鳴謙<lb/>
<pb n="89a"/>　則曰謙極有聞於初之鳴豫不曰有聞而曰自鳴均<lb/>
　之為鳴也何其訓釋之異邪曰謙之極而有聞善不<lb/>
　能不聞也豫之初而以豫自鳴志已極矣其惡之有<lb/>
　聞不言可知也<lb/>
六二介于石不終日貞吉<lb/>
　豫雖主樂然易以溺人溺則反而憂矣卦獨此爻中<lb/>
　而得正是上下皆溺於豫而獨能以中正自守其介<lb/>
　如石也其德安静而堅確故其思慮明審不俟終日<lb/>
<pb n="89b"/>　而見凡事之㡬微也大學曰安而后能慮慮而后能<lb/>
　得意正如此占者如是則正而吉矣　通曰諸爻皆<lb/>
　溺於豫者惟二五不言豫六五貞疾不得豫也六二<lb/>
　貞吉不為豫也初應四三五比四故為凶為悔為疾<lb/>
　六二不係於四介乎初與三之間如石之不相入獨<lb/>
　以中正自守其堅確如石故豫最易以溺人而六二則<lb/>
　不俟終日而去之其德安静而堅確故能見㡬而作<lb/>
　如此不為逸豫之豫而知有先事之豫者也<lb/>
<pb n="90a"/>六三盱豫悔遲有悔<lb/>
　盱上視也隂不中正而近於四四為卦主故六三上<lb/>
　視於四而下溺於豫宜有悔者也故其象如此而其<lb/>
　占為事當速悔若悔之遲則必有悔矣　通曰本義<lb/>
　於二曰中而得正於三曰隂不中正故盱豫與介于<lb/>
　石相反遲與不終日相反中正與不中正故也六三<lb/>
　雖隂其位則陽猶有能悔意然悔之速可也悔之遲<lb/>
　則必有悔矣此盖溺於逸豫而悔之遲則又猶豫者<lb/>
<pb n="90b"/>　也<lb/>
九四由豫大有得勿疑朋盍簪<lb/>
　九四卦之所由以為豫者也故其象如此而其占為<lb/>
　大有得然又當至誠不疑則朋類合而從之矣故又<lb/>
　因以戒之簪聚也又速也　通曰頤以陽居上衆陰<lb/>
　由之以養故曰由頤豫以陽居四衆陰由之以豫故<lb/>
　曰由豫由如觀其所由之由豫之所從來也豫九四<lb/>
　一陽而衆隂皆為其所得故其象曰由豫其占曰大<lb/>
<pb n="91a"/>　有得然九四以陽居隂性易有疑乾九四或躍疑其<lb/>
　所當疑故曰或之者疑之許之之辭也豫九四不當<lb/>
　疑而疑故曰勿疑戒之之辭也我至誠不疑則一誠<lb/>
　之感衆陰自朋聚而從之或曰簪速也不疑則朋之<lb/>
　從者自速也此和豫之豫也<lb/>
六五貞疾恒不死<lb/>
　當豫之時以柔居尊沈溺於豫又乘九四之剛衆不<lb/>
　附而處勢危故為貞疾之象然以其得中故又為恒<lb/>
<pb n="91b"/>　不死之象即象而觀占在其中矣　通曰頤之由在<lb/>
　上九故六五不可渉大川豫之由在九四故六五貞<lb/>
　疾易之言疾者四曰无妄之疾勿藥有喜曰損其疾<lb/>
　使遄有喜曰介疾有喜皆言疾之愈而可喜此言貞<lb/>
　疾僅得不死耳未可喜也豫最易以溺人六二柔中<lb/>
　且正能不終日而去之六五隂柔不正未免溺於豫<lb/>
　而有疾矣猶得不死者中未亡也人莫不生於憂患<lb/>
　而死於逸樂以六五之中僅得不死然則初之鳴三<lb/>
<pb n="92a"/>　之盱上之㝠其不中者皆非生道矣<lb/>
上六㝠豫成有渝无咎<lb/>
　以陰柔居豫極為昬𠖇於豫之象以其動體故又為<lb/>
　其事雖成而能有渝之象戒占者如是則能補過而<lb/>
　无咎所以廣遷善之門也　通曰𠖇豫與𠖇升迷復<lb/>
　同義聖人不言𠖇豫之凶而言成有渝之无咎廣遷<lb/>
　善之門也事已成而能變猶可无咎則未成而變可<lb/>
　知矣初鳴豫即斷之以凶甚於初者所以遏其惡也<lb/>
<pb n="92b"/>　上𠖇豫則開之以无咎恕於終者所以開其善也或<lb/>
　曰豫上六變則為晉晉明出地上非𠖇矣<lb/>
䷐<hi>震下兊上</hi>
隨元亨利貞无咎<lb/>
　隨從也以卦變言之本自困卦九來居初又自噬嗑<lb/>
　九來居五而自未濟來者兼此二變皆剛來隨柔之<lb/>
　義以二體言之為此動而彼說亦隨之義故為隨己<lb/>
　能隨物物來隨己彼此相從其通易矣故其占為元<lb/>
<pb n="93a"/>　亨然必利於貞乃得无咎若所隨不貞則雖大亨而<lb/>
　不免於有咎矣春秋𫝊穆姜曰有是四德隨而无咎<lb/>
　我皆无之豈隨也㦲今案四德雖非本義然其下云<lb/>
　云深得占法之意　通曰屯臨无妄革皆言元亨利<lb/>
　貞不言无咎惟隨則以无咎繼之盖我隨人或為人<lb/>
　所隨其事雖大亨非正固易有咎也况動而説易失<lb/>
　於不正其何能无咎不正則隨中有事而蠱患生矣<lb/>
　作易者繼之以无咎有深意焉<lb/>
<pb n="93b"/>初九官有渝貞吉出門交有功<lb/>
　卦以物隨為義爻以隨物為義初九以陽居下為震<lb/>
　之主卦之所以為隨者也既有所隨則有所偏主而<lb/>
　變其常矣惟得其正則吉又當出門以交不私其隨<lb/>
　則有功也故其象占如此亦因以戒之　通曰无妄<lb/>
　内震故曰主此亦内震故曰官初為動之主有官守<lb/>
　者也九剛能守官者也官本在上之物今來居於初<lb/>
　官之有渝者也官守者不可渝今陽得陽位渝而正<lb/>
<pb n="94a"/>　矣故吉然必出門以交方為有功否則所隨或昵於<lb/>
　私非惟无功且有過咎本義因以戒之者此也或曰<lb/>
　隨下震震為夘故初九有出門象節下兊兊為酉故<lb/>
　九二有不出門之象<lb/>
六二係小子失丈夫<lb/>
　初陽在下而近五陽正應而逺二陰柔不能自守以<lb/>
　須正應故其象如此凶吝可知不假言矣　通曰六<lb/>
　柔有係象小子初陽在下象丈夫五陽在上象隨六<lb/>
<pb n="94b"/>　爻陰陽各半陽有所隨无所係故初與五皆吉四何<lb/>
　咎陰性隨而不能无所係故二係小子三係丈夫上<lb/>
　拘係之皆不言吉然係丈夫猶可也係小子凶咎不<lb/>
　言可知六二以初陽在近而係之則五陽雖正應必<lb/>
　失之矣<lb/>
六三係丈夫失小子隨有求得利居貞<lb/>
　丈夫謂九四小子亦謂初也三近係四而失於初其<lb/>
　象與六二正相反四陽當任而已隨之有求必得然<lb/>
<pb n="95a"/>　非正應故有不正而為邪媚之嫌故其占如此而又<lb/>
　戒以居貞也　通曰本義與程𫝊皆以初為小子易<lb/>
　之例不問隂陽小子皆指初而言漸初六陰亦稱小<lb/>
　子也事有得必有失失於此必得於彼六二失丈夫<lb/>
　失其所不可失也故不言得六三失小子而言有求<lb/>
　得失其所當失也失即是得瘡以潰為得病以去為<lb/>
　得六三之失乃所以為得也利居貞有三義初九陽<lb/>
　居陽貞也故言貞吉六三陰居陽不正故戒之曰利<lb/>
<pb n="95b"/>　居貞而不言吉三係丈夫固異於二之係小子然四<lb/>
　非正應又有所係而隨已非正大之情故不言吉而<lb/>
　戒以居貞或曰士之病莫大於有所求三之於四不<lb/>
　可以有求必得而妄有不正之求也故戒之<lb/>
九四隨有獲貞凶有孚在道以明何咎<lb/>
　九四以剛居上之下與五同德故其占隨而有獲然<lb/>
　勢凌於五故雖正而凶惟有孚在道而明則上安而<lb/>
　下從之可以无咎也占者當時之任宜審此戒　通<lb/>
<pb n="96a"/>　曰六三隨有求得隨人而有得也九四隨有獲以得<lb/>
　人之隨為獲也然豫九四大有得不言凶隨九四有<lb/>
　獲而言貞凶何也豫九四以一陽得五隂卦之所以<lb/>
　為豫者在四若夫卦之所以為隨者不在四而在初<lb/>
　四下不與初應而上又勢凌於五未必上安而下從<lb/>
　之也雖貞亦凶况不貞乎有孚在道以明戒之深矣<lb/>
　非孚非道非明凶咎必矣<lb/>
九五孚于嘉吉<lb/>
<pb n="96b"/>　陽剛中正下應中正是信於善也占者如是其吉冝<lb/>
　矣　通曰四五以陽居三上二陰之中陽内隂外有<lb/>
　中實之象故皆曰孚四之孚戒之之辭也欲其孚乎<lb/>
　五也五之孚許之之辭五陽剛中正而下應二之中<lb/>
　正孚于二之善者也其吉固冝<lb/>
上六拘係之乃從維之王用亨于西山<lb/>
　居隨之極隨之固結而不可解者也誠意之極可通<lb/>
　神明故其占為王用亨于西山亨亦當作祭享之享<lb/>
<pb n="97a"/>　自周而言岐山在西凡筮祭山川者得之其誠意如<lb/>
　是則吉矣　通曰六柔有係象居柔又有拘係象西<lb/>
　兊象山互艮象兊為巫西隂方有祭而固結於隂幽<lb/>
　之象拘係之所以象隨之極固結而不可解者也至<lb/>
　誠之極可以固結神明而況於人乎故曰王用亨于<lb/>
　西山周視岐山為西意者太王之在岐其祭山川必<lb/>
　嘗占得此歟<lb/>
䷑<hi>巽下艮上</hi>
<pb n="97b"/>蠱元亨利渉大川先甲三日後甲三日<lb/>
　蠱壊極而有事也其卦艮剛居上巽柔居下上下不<lb/>
　交下卑巽而上茍止故其卦為蠱或曰剛上柔下謂<lb/>
　卦變自賁來者初上二下自井來者五上二下自既<lb/>
　濟來者兼之亦剛上而柔下皆所以為蠱也蠱壞之<lb/>
　極亂當復治故其占為元亨而利渉大川甲日之始<lb/>
　事之端也先甲三日辛也後甲三日丁也前事過中<lb/>
　而將壞則可自新以為後事之端而不使至於大壞<lb/>
<pb n="98a"/>　後事方始而尚新然更當致其丁寧之意以監其前<lb/>
　事之失而不使至於速壞聖人之戒深矣　通曰蠱<lb/>
　雖壞極必有大通之時故其占為元亨為利渉大川<lb/>
　或曰以釋彖推之諸卦釋利渉大川曰往有功此曰<lb/>
　往有事盖有意拯濟艱險之意先甲後甲之説不一<lb/>
　愚以為蠱由巽艮而成當從艮巽看先天甲在東之<lb/>
　離由甲逆數離震坤三位得艮先甲三日也自甲順<lb/>
　數離兊乾三位得巽後甲三日也然則上艮下巽卑<lb/>
<pb n="98b"/>　巽所以為蠱於艮得先甲三日之辛於巽得後甲三<lb/>
　日之丁又所以治蠱也先庚後庚則取後天艮巽之<lb/>
　義見巽九五爻辭<lb/>
初六幹父之蠱有子考无咎厲終吉<lb/>
　幹如木之幹枝葉之所附而立者也蠱者前人已壞<lb/>
　之緒故諸爻皆有父母之象子能幹之則飭治而振<lb/>
　起矣初六蠱未深而事易濟故其占為有子則能治<lb/>
　蠱而考得无咎然亦危矣戒占者冝如是又知危而<lb/>
<pb n="99a"/>　能戒則終吉也　通曰爻辭有以時位言者有以才<lb/>
　質言者如蠱初六以隂在下所應又柔才不足以治<lb/>
　蠱以時觀之則於蠱為初蠱猶未深事猶易濟故其<lb/>
　占為有子則其考可无咎矣然謂之蠱則已危厲不<lb/>
　可以蠱未深而忽之也故又戒占者知危而能戒則<lb/>
　終吉<lb/>
九二幹母之蠱不可貞<lb/>
　九二剛中上應六五子幹母蠱而得中之象以剛承<lb/>
<pb n="99b"/>　柔而治其壞故又戒以不可堅貞言當巽以入之也<lb/>
　　通曰五柔居尊位有母象晉六二王母亦謂五也<lb/>
　二在内處中而與五應有幹事之象又家之壞或由<lb/>
　婦人而其子才能飭之亦幹母蠱也貞者事之幹九<lb/>
　二幹蠱而戒之曰不可貞幹母之蠱也非不可正也<lb/>
　不可固執以為正也母性多柔暗以二之剛承五之<lb/>
　柔巽以入之不固守其剛乃中道也固則反傷恩害<lb/>
　義矣<lb/>
<pb n="100a"/>九三幹父之蠱小有悔无大咎<lb/>
　過剛不中故小有悔巽體得正故无大咎　通曰幹<lb/>
　蠱之道以剛柔相濟為尚初六六五柔而居剛九二<lb/>
　剛而居柔皆可幹蠱不然與其為六四之過於柔而<lb/>
　吝不若九三之過於剛而悔悔自凶而吉吝自吉而<lb/>
　凶故曰小有悔若不足其過於剛繼之曰无大咎猶<lb/>
　幸其能剛也幸其能體巽之權而不失其正也作易<lb/>
　者論子之幹蠱而寄之於巽三爻有深意焉<lb/>
<pb n="100b"/>六四裕父之蠱徃見吝<lb/>
　以隂居隂不能有為寛裕以治蠱之象也如是則蠱<lb/>
　將日深故徃則見吝戒占者不可如是也　通曰六<lb/>
　四爻位俱隂柔而无應故曰裕以時言之初六蠱猶<lb/>
　未深故但有子則考可以无咎四之時非初比也而<lb/>
　復寛裕以視之蠱將日深矣以斯而往其見吝也固<lb/>
　宜<lb/>
六五幹父之蠱用譽<lb/>
<pb n="101a"/>　柔中居尊而九二承之以德以此幹蠱可致聞譽故<lb/>
　其象占如此　通曰六五君位而亦曰幹父之蠱者<lb/>
　雖天子必有父也五為繼世之君有九二承之以德<lb/>
　是能任賢以致聞譽者也諸家或以為用九二令譽<lb/>
　之臣近於以名用人不若謂任九二之德自可成六<lb/>
　五之名也<lb/>
上九不事王侯髙尚其事<lb/>
　剛陽居上在事之外故為此象而占與戒皆在其中<lb/>
<pb n="101b"/>　矣　通曰初至五皆以蠱言不言君臣而言父子臣<lb/>
　於君事猶子於父事也上九獨以不事王侯言者盖<lb/>
　君臣以義合也子於父母有不可自諉於事之外者<lb/>
　若王侯之事君子有不事者矣是故君子之出處在<lb/>
　事之中盡力以幹焉而不為汙在事之外潔身以退<lb/>
　焉而不為僻本義謂為此象而占與戒皆在其中盖<lb/>
　以時當髙尚或自在卑下亦當戒也<lb/>
䷒<hi>兊下坤上</hi>
<pb n="102a"/>臨元亨利貞至于八月有凶<lb/>
　臨進而凌逼於物也二陽浸長以逼於陰故為臨十<lb/>
　二月之卦也又其為卦下兊説上坤順九二以剛居<lb/>
　中上應六五故占者大亨而利於貞然至于八月當<lb/>
　有凶也八月謂自復卦一陽之月至於遯卦二隂之<lb/>
　月陰長陽遯之時也或曰八月謂夏正八月於卦為<lb/>
　觀亦臨之反對也又因占而戒之　通曰本義解臨<lb/>
　字諸家之所未發如履訓踐只見上履下不見下柔<lb/>
<pb n="102b"/>　履剛之意本義依履帝武敏之履謂有躡而進之意<lb/>
　盖以兊柔而躡乾剛之後也臨字訓近訓大只見上<lb/>
　臨下亦不見剛臨柔之意本義則依如臨深淵之臨<lb/>
　謂進而逼於淵此所謂臨者剛進而逼於柔也盖謂<lb/>
　之復者七日來復陰之極而陽初來也謂之臨者朋<lb/>
　來无咎二陽皆來而逼於隂也故復亨而臨大亨復<lb/>
　不言利貞臨言利貞者復是初陽之萌无有不善臨<lb/>
　則二陽浸盛易至放肆故戒之曰利貞或曰此臨也<lb/>
<pb n="103a"/>　而已懼其為遯何也遯去也剛浸而長君子之朋來<lb/>
　固可喜隂浸而長君子之易去尤可憂長有消之㡬<lb/>
　來有去之㡬不可不戒也陽長至二未過乎中即為<lb/>
　之戒戒貴乎早也若論反對則觀為八月聖人於觀<lb/>
　不言陰之盛而於臨言之易為君子謀也要之八月<lb/>
　有三説觀八月一説也歴臨六位又至遯初二二陰<lb/>
　凡八位八於數為陰於象為月歴剥六爻至復初一<lb/>
　陽凡七位七於數為陽於象為日又一説也復下震<lb/>
<pb n="103b"/>　震少陽七位於東為日出之方臨下兑兑少陰八位<lb/>
　於西為月出之方又一説也<lb/>
初九咸臨貞吉<lb/>
　卦惟二陽徧臨四隂故二爻皆有咸臨之象初九剛<lb/>
　而得正故其占為貞吉　通曰復曰朋來初二兩咸<lb/>
　字即朋字之義兩臨字即來字之義故復初元吉臨<lb/>
　初亦貞吉<lb/>
九二咸臨吉无不利<lb/>
<pb n="104a"/>　剛得中而勢上進故其占吉而无不利也　通曰初<lb/>
　剛得正未見其勢之進故曰貞吉二剛得中勢可以<lb/>
　上進故不特曰吉又曰无不利至六三則曰无攸利<lb/>
　扶陽抑陰之意可見矣<lb/>
六三甘臨无攸利既憂之无咎<lb/>
　陰柔不中正而居下之上為以甘說臨人之象其占<lb/>
　固无所利然能憂而改之則无咎也勉人遷善為教<lb/>
　深矣　通曰彖惟取剛臨柔爻則初二外皆上臨下<lb/>
<pb n="104b"/>　三兊體在二陽之上為以甘説臨人之象節九五以<lb/>
　中正為甘則吉此以不中不正為甘故无攸利憂者<lb/>
　説之反能憂而改則无咎矣六三變則為泰九三能<lb/>
　改而自新則既憂之无咎即泰之艱貞无咎也彖以<lb/>
　八月有凶警君子爻以既憂之无咎戒小人易於君<lb/>
　子小人之際用意深矣㦲<lb/>
六四至臨无咎<lb/>
　處得其位下應初九相臨之至宜无咎者也　通曰<lb/>
<pb n="105a"/>　六四以陰居陰處得其正下應初九之正相臨之至<lb/>
　所以无咎又地附澤澤依地六四坤兊之間地與澤<lb/>
　相臨之至者也<lb/>
六五知臨大君之宜吉<lb/>
　以柔居中下應九二不自用而任人乃知之事而大<lb/>
　君之宜吉之道也　通曰六五自是柔暗之主何為<lb/>
　以知稱盖謂之臨多是以已臨人五虚中下應九二<lb/>
　不任已而任人所以為知所以為大君之宜中庸曰<lb/>
<pb n="105b"/>　聰明睿知足以有臨又曰舜其大知也與舜好問而<lb/>
　好察邇言其皆出於此歟周公爻辭獨於臨之坤體<lb/>
　曰知臨夫子釋乾四德言仁義禮不言知知光大言<lb/>
　於坤五常之德知藏於内坤以藏之故也　六五下<lb/>
　應九二之剛自非大知之君不能下賢故吉<lb/>
上六敦臨吉无咎<lb/>
　居卦之上處臨之終敦厚於臨吉而无咎之道也故<lb/>
　其象占如此　通曰坤與艮皆土也皆有敦厚之象<lb/>
<pb n="106a"/>　然皆於終見之復除上六迷復外六五為復之終曰<lb/>
　敦復艮上九艮之終曰敦艮吉此曰敦臨相與而厚<lb/>
　於終者也故吉且无咎　上六去二陽甚逺而有下<lb/>
　臨之志<lb/>
䷓<hi>坤下巽上</hi>
觀盥而不薦有孚顒若<lb/>
　觀者有以中正示人而為人所仰也九五居上四隂<lb/>
　仰之又内順外巽而九五以中正示天下所以為觀<lb/>
<pb n="106b"/>　盥將祭而潔手也薦奉酒食以祭也顒然尊敬之貎<lb/>
　言致其潔清而不輕自用則其孚信在中而顒然可<lb/>
　仰戒占者當如是也或曰有孚顒若謂在下之人信<lb/>
　而仰之也此卦四陰長而二陽消正為八月之卦而<lb/>
　名卦繋辭更取他義亦扶陽抑隂之意　通曰盥潔<lb/>
　手也巽潔齊象諸家謂盥者祭之始盥手酌鬰鬯於<lb/>
　地以求神之時也本義但以為將祭而潔手盖酌鬱<lb/>
　鬯以降神灌也非盥也諸家謂薦則誠意已散不復<lb/>
<pb n="107a"/>　如盥之時本義之意則謂盥豈有不薦者孝子之薦<lb/>
　豈有皆至薦而誠散者獨就觀示上發盥而不薦之<lb/>
　義以喻二陽在上无為而化盖祭必先盥盥者未用<lb/>
　事之時薦則祭而用事矣聖人至德之化如將祭而<lb/>
　盥不待見於用事孚信在中已顒然可仰觀之者見<lb/>
　其盥未見其薦已信而仰之盖不待觀其行事而化<lb/>
　也不薦而孚盖與未占有孚略同也夫觀四隂二陽<lb/>
　八月之卦四陽名曰大壯以陽之盛言也四陰豈不<lb/>
<pb n="107b"/>　可以隂之盛言而卦名謂之觀取二陽在上為四隂<lb/>
　所仰且就觀字上發出示民神化之妙扶陽抑隂之<lb/>
　意深矣<lb/>
初六童觀小人无咎君子吝<lb/>
　卦以觀示為義據九五為主也爻以觀瞻為義皆觀<lb/>
　乎九五也初六陰柔在下不能逺見童觀之象小人<lb/>
　之道君子之羞也故其占在小人則无咎君子得之<lb/>
　則可羞也　通曰童之象陽位而陰爻陽則男而陰<lb/>
<pb n="108a"/>　則穉也故蒙六五亦曰童蒙觀以近為明初六去二<lb/>
　陽最逺故為兒童之觀遯大壯四陽二隂之卦曰君<lb/>
　子好遯小人否曰君子用壯小人用罔觀四隂二陽<lb/>
　亦拳拳於君子小人之分盖以小人而可如此者君<lb/>
　子慎不可如此也其愛君子之意至矣<lb/>
六二闚觀利女貞<lb/>
　隂柔居内而觀乎外闚觀之象女子之正也故其占<lb/>
　如此丈夫得之則非所利矣　通曰闚坤闔户象柔<lb/>
<pb n="108b"/>　居内而觀乎外有闚觀象初二皆隂故皆有㓜穉之<lb/>
　象初位陽故為童二位隂故為女童觀是茫然无所<lb/>
　見小人日用而不知者也闚觀是所見者小而不見<lb/>
　全體仁者見之謂之仁知者見之謂之知者也占曰<lb/>
　利女貞則非丈夫之所為可知矣<lb/>
六三觀我生進退<lb/>
　我生我之所行也六三居下之上可進可退故不觀<lb/>
　九五而獨觀已所行之通塞以為進退占者宜自審<lb/>
<pb n="109a"/>　也　通曰三處上下之間有進退之象他卦三不中<lb/>
　多不善二居中多善而觀以逺近取義故如此諸爻<lb/>
　皆欲觀五惟近者得之六四最近故可決於進六三<lb/>
　上下之間可進可退之地故不必觀五但觀我所為<lb/>
　而為之進退本義曰占者宜自審盖當進退之際惟<lb/>
　當自審其所為何如耳<lb/>
六四觀國之光利用賓于王<lb/>
　六四最近於五故有此象其占為利於朝覲仕進也<lb/>
<pb n="109b"/>　　通曰下互坤上有國象兼兩爻而觀之有艮光明<lb/>
　象五居君位有王象以四承五有賓王象觀國之光<lb/>
　四字下與童觀闚觀相反上與九五觀我生相應盖<lb/>
　國之光即九五所謂我生者特五之自觀則曰生方<lb/>
　出於我者也自四觀五則曰光已達於國者也不指<lb/>
　君之生而曰國者觀其達於國者則其出於君者可<lb/>
　知矣<lb/>
九五觀我生君子无咎<lb/>
<pb n="110a"/>　九五陽剛中正以居尊位其下四隂仰而觀之君子<lb/>
　之象也故戒居此位得此占者當觀己所行必其陽<lb/>
　剛中正亦如是焉則得无咎也　通曰觀八月卦已<lb/>
　是肅殺之氣爻則屢以生言四陰小人道盛爻則屢<lb/>
　以君子稱言外之意可想也生如木之生有本然後<lb/>
　枝葉可觀觀其枝葉之茂則其本可見故九五之所<lb/>
　謂觀我生者亦觀諸民而已本義以為戒辭者此也<lb/>
上九觀其生君子无咎<lb/>
<pb n="110b"/>　上九陽剛居尊位之上雖不當事任而亦為下所觀<lb/>
　故其戒辭略與五同但以我為其小有主賓之異耳<lb/>
　　通曰五上二陽皆為下之所觀五有德有位上有<lb/>
　德无位有位則觀諸民即所以觀我之所生无位即<lb/>
　惟自觀其生而已本義曰以我為其小有主賔之異<lb/>
　盖觀我我對人而言觀其惟自觀而已<lb/>
䷔<hi>震下離上</hi>
噬嗑亨利用獄<lb/>
<pb n="111a"/>　噬齧也嗑合也物有間者齧而合之也為卦上下兩<lb/>
　陽而中虚頤口之象九四一陽間於其中必齧之而<lb/>
　後合故為噬嗑其占當得亨通者有間故不通齧之<lb/>
　而合則亨通矣又三隂三陽剛柔中半下動上明下<lb/>
　雷上電本自益卦六四之柔上行以至於五而得其<lb/>
　中是知以隂居陽雖不當位而利用獄盖治獄之道<lb/>
　惟威與明而得其中之為貴故筮得之者有其德則<lb/>
　應其占也　通曰凡物不合由有間也必噬而後嗑<lb/>
<pb n="111b"/>　嗑而後亨不曰利用刑而曰利用獄者先之以電之<lb/>
　明而雷從之也電之明所以察獄也雷之威所以決<lb/>
　獄也雷電有時獄之用亦有時不至如頤中有物强<lb/>
　梗者為之間獄豈宜用㦲既明且威又柔且中治獄<lb/>
　之道也不如是豈易用㦲<lb/>
初九屨校滅趾无咎<lb/>
　初上无位為受刑之象中四爻為用刑之象初在卦<lb/>
　始罪薄過小又在卦下故為屨校滅趾之象止惡於<lb/>
<pb n="112a"/>　初故得无咎占者小傷而无咎也　通曰中四爻用<lb/>
　刑者故稱噬上下二爻无位受刑者故无噬辭然曰<lb/>
　校自有噬象或曰初之過小不必用噬上之罪大无<lb/>
　所用噬趾乃人之所用以行者屨校滅趾懲之於初<lb/>
　使不得行乃小人之福也小人受刑而所傷者尚小<lb/>
　故曰无咎爻无咎者四初受刑者无咎二三五用刑<lb/>
　者无咎也刑不得已而用初免於過咎可矣繫辭𫝊<lb/>
　於一卦而兼釋二爻者惟噬嗑與解解難不可以急<lb/>
<pb n="112b"/>　故於上六乃許君子之動噬惡不可以緩故於初則<lb/>
　言小人之懲<lb/>
六二噬膚滅鼻无咎<lb/>
　祭有膚鼎盖肉之柔脆噬而易嗑者六二中正故其<lb/>
　所治如噬膚之易然以柔乗剛故雖甚易亦不免於<lb/>
　傷滅其鼻占者雖傷而終无咎也　通曰膚柔脆因<lb/>
　六取象鼻中正之體二象噬而言膚腊胏肉者取頤<lb/>
　中有物之象也各爻雖取所噬之難易而言然因各<lb/>
<pb n="113a"/>　爻自有此象故於其所噬者因而為之象耳六二柔<lb/>
　而中正故所治如噬膚之易入但初剛未服反不能<lb/>
　无傷吾中正之體然始雖有傷終可无咎是初之剛<lb/>
　終可服也<lb/>
六三噬腊肉遇毒小吝无咎<lb/>
　腊肉謂獸腊全體骨而為之者堅韌之物也隂柔不<lb/>
　中正治人而人不服為噬腊遇毒之象占雖小吝然<lb/>
　時當噬嗑於義為无咎也　通曰肉因六柔取象腊<lb/>
<pb n="113b"/>　因三剛取象二至五互坎坎有毒象師有坎故釋彖<lb/>
　亦曰毒六二柔居柔故所噬象膚之柔六三柔居剛<lb/>
　故所噬象腊肉柔中有剛三比之二則難矣然三遇<lb/>
　毒二亦滅鼻甚言夫刑之不可輕用也二三皆无咎<lb/>
　而三小吝中正不中正之分也<lb/>
九四噬乾胏得金矢利艱貞吉<lb/>
　胏肉之帶骨者與胾通周禮獄訟入鈞金束矢而後<lb/>
　聽之九四以剛居柔得用刑之道故有此象言所噬<lb/>
<pb n="114a"/>　愈堅而得聽訟之宜也然必利於艱難貞固則吉戒<lb/>
　占者宜如是也　通曰胏肉之帶骨者骨因九取象<lb/>
　肉因四取象離為乾卦故為乾胏腊肉内藏骨柔中<lb/>
　有剛六三柔居剛故所噬如之乾胏骨連肉剛中有<lb/>
　柔九四剛居柔故所噬如之古者以兩造禁民訟以<lb/>
　兩造聽之而无所偏受則不直者自反而民訟禁矣<lb/>
　入束矢於朝不直則入其矢所以懲不直也以兩劑<lb/>
　禁民獄以兩劑聽之而无所偏信則不信者自反而<lb/>
<pb n="114b"/>　民獄禁矣入鈞金三日乃致於朝不信則入其金所<lb/>
　以懲不信也三遇毒以治之人不服也四得金矢其<lb/>
　人服矣然必艱難正固乃吉<lb/>
六五噬乾肉得黄金貞厲无咎<lb/>
　噬乾肉難於膚而易於腊胏者也黄中色金亦謂鈞<lb/>
　金六三柔順而中以居尊位用刑於人人无不服故<lb/>
　有此象然必貞厲乃得无咎亦戒占者之辭也　通<lb/>
　曰乾因五取象肉因六取象噬膚噬腊肉噬乾胏一<lb/>
<pb n="115a"/>　節難一節六五噬乾肉易矣五君位也以柔居剛柔<lb/>
　而得中用獄之道也何難之有然六三亦以柔居剛<lb/>
　遇毒何也六三柔不中正故噬之難而且遇毒六五<lb/>
　柔而得中故噬之易而又得黄金或曰九四金矢兼<lb/>
　得五獨言得黄金何也曰獄訟而出金矢已非尋常<lb/>
　小小之訟訟則出矢獄則出金訟為小獄則大矣九<lb/>
　四於獄訟兼得大小兼理之也五君位也非大獄不<lb/>
　敢以聞書所謂罔攸兼于庶獄是也故獨曰得黄金<lb/>
<pb n="115b"/>　亦君臣之分也本義鈞金束矢之説極為有據然以<lb/>
　鼎金鉉例之謂九四金剛而近五之中直故曰金矢<lb/>
　六五黄中而近四之用剛故曰得黄金君臣相得剛<lb/>
　柔相濟亦皆用獄之道也宜兼存之貞厲與九四艱<lb/>
　貞同盖必如此而後吉而後无咎不然雖有得猶不<lb/>
　能无咎也<lb/>
上九何校滅耳凶<lb/>
　何負也過極之陽在卦之上惡極罪大凶之道也故<lb/>
<pb n="116a"/>　其象占如此　通曰本義於初曰過小於上曰惡極<lb/>
　盖過而不改必流於惡初能改過是止惡於始故曰<lb/>
　无咎上則怙惡於終直曰凶矣滅耳有二義刑莫重<lb/>
　於耳故古之馘者以耳或曰耳在上人所用以聽者<lb/>
　以剛居中不聽人言以至此也<lb/>
䷕<hi>離下艮上</hi>
賁亨小利有攸往<lb/>
　賁飾也卦自損來者柔自三來而文二剛自二上而<lb/>
<pb n="116b"/>　文三自既濟而來者柔自上來而文五剛自五上而<lb/>
　文上又内離而外艮有文明而各得其分之象故為<lb/>
　賁占者以其柔來文剛陽得陰助而離明於内故為<lb/>
　亨以其剛上文柔而艮止於外故小利有攸往　通<lb/>
　曰无本不立无文不行有賁之文所以能亨然不過<lb/>
　小利有攸往而已何者本為大文為小也至彖𫝊乃<lb/>
　分上下體言亨與小利有攸往亦謂有本而後有文<lb/>
　内離則質本剛而柔文之故亨外艮則質本柔而剛<lb/>
<pb n="117a"/>　文之故小利有攸往<lb/>
初九賁其趾舍車而徒<lb/>
　剛德明體自賁於下為舍非道之車而安於徒歩之<lb/>
　象占者自處當如是也　通曰壯初剛居剛而健體<lb/>
　故壯于趾賁初剛居剛而明體故賁其趾壯初壯于<lb/>
　趾不安在下之分者也賁初豈不見有互坎之車迺<lb/>
　舍之而徒歩能安在下之分者也盖易之義所乗者<lb/>
　在下而乗之者在上初在下卦之下而无乗分也然<lb/>
<pb n="117b"/>　曰賁其趾非徒安分而已舍車之榮而徒行是不以<lb/>
　徒為辱而自以義為榮也是故君子行義必於在下<lb/>
　之時發足之初觀之<lb/>
六二賁其須<lb/>
　二以陰柔居中正三以陽剛而得正皆无應與故二<lb/>
　附三而動有賁須之象占者宜從上之陽剛而動也<lb/>
　　通曰爻自三至上有頤象二在頤下有須象本義<lb/>
　以二與三皆无應與故二自附三而動如須附頤而<lb/>
<pb n="118a"/>　動二柔中正三剛而正得所附矣<lb/>
九三賁如濡如永貞吉<lb/>
　一陽居二陰之間得其賁而潤澤者也然不可溺於<lb/>
　所安故有永貞之戒　通曰互坎有濡義亦有陷義<lb/>
　既未濟濡首濡尾濡而陷者也九三非不貞也能永<lb/>
　其貞則二隂於我為潤澤之濡我於彼不為陷溺之<lb/>
　濡矣<lb/>
六四賁如皤如白馬翰如匪寇㛰媾<lb/>
<pb n="118b"/>　皤白也馬人所乗人白則馬亦白矣四與初相賁者<lb/>
　乃為九三所隔而不得遂故皤如而其往求之心如<lb/>
　飛翰之疾也然九三剛正非為冦者也乃求㛰媾耳<lb/>
　故其象如此　通曰二與五三與上非應則亦非相<lb/>
　賁者惟四以初之應為賁而為三所隔所謂賁如者<lb/>
　皤如矣皤白也曰皤如又曰白馬者人與馬俱白象<lb/>
　六四德與位俱柔也白馬而曰翰如者六四得隂柔<lb/>
　之正下求初九陽剛之正雖為三所隔而其往求之<lb/>
<pb n="119a"/>　心如飛翰之疾也然三剛正亦非與己為冦乃欲與<lb/>
　己為㛰媾爾此與屯之六二相似屯剛柔始交賁剛<lb/>
　柔相雜皆有㛰媾之象然屯之二乗馬班如應五之<lb/>
　心何其緩賁之四白馬翰如應初之心何其急時不<lb/>
　同也屯二應五下求上也不可以急賁四應初上求<lb/>
　下也不可以緩<lb/>
六五賁于丘園束帛戔戔吝終吉<lb/>
　六五柔中為賁之主敦本尚實得賁之道故有丘園<lb/>
<pb n="119b"/>　之象然隂性吝嗇故有束帛戔戔之象束帛薄物戔<lb/>
　戔淺小之意人而如此雖可羞吝然禮奢寧儉故得<lb/>
　終吉　通曰諸家多言賁于丘園之賢本義謂不賁<lb/>
　于市朝而賁于丘園敦本也束帛戔戔尚實也陰性<lb/>
　吝嗇而終吉林放問禮之本夫子答以與其奢也寧<lb/>
　儉即此意也聖人謂賁以文飾成卦後世必有因飾<lb/>
　而過者故於五明敦本尚儉之為吉又於上見賁極<lb/>
　反本之為无咎也<lb/>
<pb n="120a"/>上九白賁无咎<lb/>
　賁極反本復於无色善補過矣故其象占如此　通<lb/>
　曰初取上下之義賁其趾下象也上取始終之義文<lb/>
　之極則反為質白賁終象也賁上卦言白馬言束帛<lb/>
　戔戔終言白賁雜卦曰賁无色也可謂一言以蔽之<lb/>
　矣履禮也初素履往无咎賁文也終白賁无咎其反<lb/>
　賁之文而為履之素歟<lb/>
䷖<hi>坤下艮上</hi>
<pb n="120b"/>剥不利有攸往<lb/>
　剥落也五陰在下而方生一陽在上而將盡隂盛長<lb/>
　而陽消落九月之卦也陰盛陽衰小人壯而君子病<lb/>
　又内坤外艮有順時而止之象故占得之者不可有<lb/>
　所往也　通曰剥落之也五陰剥一陽欲剥之以至<lb/>
　於盡也否三隂三陽隂陽猶相等且曰不利君子貞<lb/>
　剥五陰而一陽小人盛而君子孤如之何可有所往<lb/>
　㦲雖然陽无可盡之理也一變而復利有攸往矣<lb/>
<pb n="121a"/>　初二四剥陽故凶三應陽故无咎五承陽故无不利<lb/>
初六剥牀以足蔑貞凶<lb/>
　剥自下起滅正則凶故其占如此蔑滅也　通曰上<lb/>
　實而下虛牀象足在下初象正道在天地間不可一<lb/>
　日无也本義曰剥自下起滅正則凶盖方其剥之自<lb/>
　下未至於蔑貞也而曰滅貞則凶戒小人之辭也<lb/>
六二剥牀以辨蔑貞凶<lb/>
　辨牀幹也進而上矣　通曰剥自下起剥牀以辨進<lb/>
<pb n="121b"/>　而上矣然二陰為遯猶未至於蔑貞也辭與初同亦<lb/>
　戒之也<lb/>
六三剥之无咎<lb/>
　衆隂方剥陽而已獨應之去其黨而從正无咎之道<lb/>
　也占者如是則得无咎　通曰剥之三即復之四視<lb/>
　二五非中然在五陰之中即為中復六四在五陰中<lb/>
　獨與初應不許以吉剥六三在五隂中獨與上應許<lb/>
　以无咎何也曰復君子之事明道不計功不以吉許<lb/>
<pb n="122a"/>　之可也剥小人之事小人中獨知有君子不以无咎<lb/>
　許之則无以開其補過之門也　剥去上下四隂而<lb/>
　後陽得无咎則隂剥隂也<lb/>
六四剥牀以膚凶<lb/>
　陰禍切身故不復言蔑貞而直言凶也　通曰本義<lb/>
　曰蔑貞則凶盖猶許其不蔑貞則猶未至於凶也剥<lb/>
　而及膚小人豈不欲蔑貞㦲然正道終不可得而滅<lb/>
　故不復言滅貞而直言凶亦豈獨君子之凶㦲<lb/>
<pb n="122b"/>六五貫魚以宫人寵无不利<lb/>
　魚陰物宫人隂之美而受制於陽者也五為衆隂之<lb/>
　長當率其類受制於陽故有此象而占者如是則无<lb/>
　不利也　通曰剥五不取君位如坤遯明夷歸妹旅<lb/>
　皆非君之所處也剥而至於五是為剥之極故五不<lb/>
　取剥義别設為貫魚宫人寵之象者所以開小人改<lb/>
　過遷善之門也五為羣隂之尊能率其類受制於陽<lb/>
　无不利矣剥牀自足而辨辨而膚隂以次而剥陽也<lb/>
<pb n="123a"/>　后以宫人備數進御於君望前先卑望後先尊亦以<lb/>
　次而承陽聖人主是則戒之曰與其以次剥陽而至<lb/>
　於凶孰若以次承陽之為利㦲彖曰不利有攸往為<lb/>
　君子戒也此曰无不利為小人勉也<lb/>
上九碩果不食君子得輿小人剥廬<lb/>
　一陽在上剥未盡而能復生君子在上則為衆陰所<lb/>
　載小人居之則剥極於上自失所覆而无復碩果得<lb/>
　輿之象矣取象既明而君子小人其占不同聖人之<lb/>
<pb n="123b"/>　情益可見矣　通曰此一陽也在坤之月則剥之盡<lb/>
　而復生在此則剥未盡而能復生指陽之性言也故<lb/>
　有取於碩果不食之象艮為果蓏艮上陽下陰果陽<lb/>
　而蓏陰乾為木果衆陽皆變而上獨存有碩果不食<lb/>
　象果中有仁天地生生之心存焉碩果專以象言得<lb/>
　輿剥廬象兼占而言盖君子而占得此有在上而為<lb/>
　衆隂所載之象小人占之則有剥極於上自失其所<lb/>
　庇之象然則小人剥廬亦戒辭也牀上之藉下以安<lb/>
<pb n="124a"/>　者也廬下之藉上以安者也始而剥牀欲上失所安<lb/>
　今而剥廬自失所安矣自古小人欲害君子亦豈小<lb/>
　人之利㦲<lb/>
䷗<hi>震下坤上</hi>
復亨出入无疾朋來无咎反復其道七日來復利有攸<lb/>
往<lb/>
　復陽復生於下也剥盡則為純坤十月之卦而陽氣<lb/>
　已生於下矣積之踰月然後一陽之體始成而來復<lb/>
<pb n="124b"/>　故十有一月其卦為復以其陽既往而復反故有亨<lb/>
　道又内震外坤有陽動於下而以順上行之象故其<lb/>
　占又為已之出入既得无疾朋類之來亦得无咎又<lb/>
　自五月姤卦一陰始生至此七爻而一陽來復乃天<lb/>
　運之自然故其占又為反復其道至於七日當得來<lb/>
　復又以剛德方長故其占又為利有攸往也反復其<lb/>
　道往而復來來而復往之意七日者所占來復之期<lb/>
　也　通曰本義於剥之碩果曰剥未盡而能復生至<lb/>
<pb n="125a"/>　此則曰剥盡為純坤十月之卦而陽氣已生於下何<lb/>
　也盖陽无頓生之理故先天卦序剥而坤坤而後復<lb/>
　陽无可盡之理故後天卦序則以復次剥其曰剥未<lb/>
　盡而能復生者指果之仁而言也可見其所以為元<lb/>
　者未嘗息其曰坤十月陽氣已生於下積之踰月然<lb/>
　後一陽之體始成而來復可見其所以至於亨者未<lb/>
　嘗驟前乎此自姤而剥隂在内為主陽常行逆境今<lb/>
　自剥而復陽在内為主陽方行順境故其占為亨己<lb/>
<pb n="125b"/>　之出入而得旡疾者一陽順而亨也朋類之來亦得<lb/>
　无咎者衆陽將順而亨也是皆陽動而順之象也反<lb/>
　復其道統言隂陽往來其理如此七日來復專言一<lb/>
　陽方來其數如此利有攸往則其占又言一陽之長<lb/>
　可往而為臨為泰以至於乾也<lb/>
初九不逺復无祗悔元吉<lb/>
　一陽復生於下復之主也祗抵也又居事初失之未<lb/>
　逺能復於善不抵於悔大善而吉之道也故其象占<lb/>
<pb n="126a"/>　如此　通曰春秋公孫敖如京師不至而復公如晉<lb/>
　至河乃復皆以不極其往為復復善貴早故易以不<lb/>
　極其往者言之善失之逺而復必至有悔惟失之未<lb/>
　逺而即復所以不扺於悔元吉本義云大善而吉是<lb/>
　從事上説一本作向善而吉是從心上説讀者詳焉<lb/>
　　本心呈露之初<lb/>
六二休復吉<lb/>
　柔順中正近於初九而能下之復之休美吉之道也<lb/>
<pb n="126b"/>　　通曰遯貴逺莫逺於上九而九五能比之故曰嘉<lb/>
　遯遯之美者也復貴不逺初九曰不逺復而六二能<lb/>
　比之故曰休復復之美者也里仁為美亦此意歟<lb/>
　似剥五<lb/>
六三頻復厲无咎<lb/>
　以隂居陽不中不正又處動極復而不固屢失屢復<lb/>
　之象屢失故危復則无咎故其占又如此　通曰三<lb/>
　上下進退之間故曰頻巽以柔為主九三剛而不中<lb/>
<pb n="127a"/>　失之矣以其比柔故頻巽復以剛為主六三柔而不<lb/>
　中失之矣以其位剛故頻復然頻巽吝頻復雖厲无<lb/>
　咎此又不同也<lb/>
六四中行獨復<lb/>
　四處羣陰之中而獨與初應為與衆俱行而獨能從<lb/>
　善之象當此之時陽氣甚微未足以有為故不言吉<lb/>
　然理所當然吉凶非所論也董子曰仁人者正其誼<lb/>
　不謀其利明其道不計其功於剥之六三及此爻見<lb/>
<pb n="127b"/>　之　通曰泰二夬五曰中行二五上下之中也盖三<lb/>
　四曰中行三四在一卦之中也此曰中行六四在五<lb/>
　隂之中也然則二五之中中也或以三四為中隨時<lb/>
　以取中也四在五隂中獨應初九有獨復之象猶夬<lb/>
　九三在五陽中獨遇上六亦曰獨行遇雨然彼之獨<lb/>
　何如此獨㦲　與剥六三同<lb/>
六五敦復无悔<lb/>
　以中順居尊而當復之時敦復之象无悔之道也<lb/>
<pb n="128a"/>　通曰敦艮者坤之土而隆其上者也臨上為敦臨中<lb/>
　三畫互坤此為敦復中三畫亦互坤也本有坤體又<lb/>
　互坤厚之至也故曰敦諸家於此爻皆輕看殊不知<lb/>
　不逺復者善心之萌敦復者善行之固故初九无祗<lb/>
　悔敦復則其復也无轉移自然无悔矣又曰不逺復<lb/>
　入德之事也敦復其成德之事歟<lb/>
上六迷復凶有災眚用行師終有大敗以其國君凶至<lb/>
于十年不克征<lb/>
<pb n="128b"/>　以陰柔居復終終迷不復之象凶之道也故其占如<lb/>
　此以猶及也　通曰坤體而居上體之上先迷者也<lb/>
　迷不特凶又有天災有人眚用行師終有大敗及其<lb/>
　國君亦凶至于十年終不能行爻之凶未有如此之<lb/>
　甚者爻之辭未有如此之煩而不殺者甚言迷復之<lb/>
　不可也迷復與不逺復相反初不逺而復迷則逺而<lb/>
　不復敦復與頻復相反敦无轉易頻則屢易獨復與<lb/>
　休復相似休則比初獨則應初也十年不克征亦七<lb/>
<pb n="129a"/>　日來復之反乾无十坤无七隂數極於六而七則又<lb/>
　為乾之始陽數極於九而十則自為坤之終故凡言<lb/>
　十年者坤終之象也屯十年乃字頤十年勿用皆互<lb/>
　坤<lb/>
䷘<hi>震下乾上</hi>
无妄元亨利貞其匪正有眚不利有攸徃<lb/>
　无妄實理自然之謂史記作无望謂无所期望而有<lb/>
　得焉者其義亦通為卦自訟而變九自二來而居於<lb/>
<pb n="129b"/>　初又為震主動而不妄者也故為无妄又二體震動<lb/>
　而乾健九五剛中而應六二故其占大亨而利於正<lb/>
　若其不正則有眚而不利有所往也　通曰朱子解<lb/>
　中庸誠字以為真實无妄之謂此解无妄則以為實<lb/>
　理自然之謂自然二字已兼无所期望之意矣其占<lb/>
　元亨而必利於貞者无妄誠也正而固誠之者也不<lb/>
　正則妄矣占辭曰貞曰匪正曰利曰不利其辭一正<lb/>
　一反聖人示戒深矣㦲爻辭與卦辭同初九九五六<lb/>
<pb n="130a"/>　二正也故初九曰往吉六二曰利有攸往九五曰有<lb/>
　喜六三上九不正也故曰災眚九四亦不正故戒以<lb/>
　固守則无咎<lb/>
初九无妄往吉<lb/>
　以剛在内誠之主也如是而徃其吉可知故其象占<lb/>
　如此　通曰釋彖曰剛自外來而為主於内本義於<lb/>
　此曰以剛在内誠之主也主字最有力盖妄者誠之<lb/>
　反也誠之主如此妄自然无矣如此而徃其吉固宜<lb/>
<pb n="130b"/>　或曰此占辭也本義以為象者何也曰初九剛主於<lb/>
　内誠之主之象也<lb/>
六二不耕穫不菑畬則利有攸徃<lb/>
　柔順中正因時順理而无私意期望之心故有不耕<lb/>
　穫不菑畬之象言其无所為於前无所冀於後也占<lb/>
　者如是則利有所徃矣　通曰耕穫者種而斂之也<lb/>
　菑畬者墾而熟之也諸家以為不耕而穫不菑而畬<lb/>
　是從外添一而字惟本義以為一歳之田始於耕終<lb/>
<pb n="131a"/>　於穫三歳之田始於菑終於畬不耕穫不菑畬六二<lb/>
　柔順中正終始无所作為之象而必曰因時順理者<lb/>
　理本自然无所作為亦有時可如此不煩作為者六<lb/>
　二柔順之至因其時順其理自始至終絶无計功謀<lb/>
　利之心无所望而有得焉者也故其占曰利有攸往<lb/>
　或曰利有攸徃則冝於有為矣而以為无所作為者<lb/>
　何也曰惟其因時順理而不自作為此其所以可有<lb/>
　為也<lb/>
<pb n="131b"/>六三无妄之災或繋之牛行人之得邑人之災<lb/>
　卦之六爻皆无妄者也六三處不得正故遇其占者<lb/>
　无故而有災如行人牽牛以去而居者反遭詰捕之<lb/>
　擾也　通曰匪正有眚人自為之也无妄之災天實<lb/>
　為之也六爻皆无妄三之時則无妄而有災者也六<lb/>
　二得位而有无妄之福時也六三失位而有无妄之<lb/>
　禍亦時也行人牽牛以去而居者反受詰捕之擾其<lb/>
　災出於意料之外雜卦曰无妄災也其此之謂歟<lb/>
<pb n="132a"/>　三居内邑人也四居外行人也三以柔居剛則失其<lb/>
　順失牛者也四以剛居柔則得其順得牛者也失非<lb/>
　其所當失得非其所當得皆不正矣因行人之得致<lb/>
　邑人之災非邑人所自為也<lb/>
九四可貞无咎<lb/>
　陽剛乾體下无應與可固守而无咎不可以有為之<lb/>
　占也　通曰貞正而固也曰利貞則訓正字而兼固<lb/>
　字之義曰可貞則專訓固字而无正字之義不可不<lb/>
<pb n="132b"/>　辨九四陽剛乾體下无應與僅可貞固守之而其占<lb/>
　不可有為不如初之吉亦不至如上之凶僅得无咎<lb/>
　而已<lb/>
九五无妄之疾勿藥有喜<lb/>
　乾剛中正以居尊位而下應亦中正无妄之至也如<lb/>
　是而有疾勿藥而自愈矣故其象占如此　通曰豫<lb/>
　六五以柔乗剛貞疾固宜无妄九五剛健中正下應<lb/>
　柔順中正无妄之至者也如是而有疾文王羑里之<lb/>
<pb n="133a"/>　囚周公流言之變也不殄厥愠亦不殞厥問公孫碩<lb/>
　膚德音不瑕文王周公之疾不藥而自愈矣<lb/>
上九无妄行有眚无攸利<lb/>
　上九非有妄也但以其窮極而不可行耳故其象占<lb/>
　如此　通曰六爻皆无妄也特初九得位而為震動<lb/>
　之主時之方來故无妄徃吉上九失位而居乾剛之<lb/>
　極時已去矣故其行雖无妄有眚无攸利是故善學<lb/>
　易者在識時初曰吉二曰利時也三曰災五曰疾上<lb/>
<pb n="133b"/>　曰眚非有妄以致之也亦時也初與二皆可徃時當<lb/>
　動而動四可貞五勿藥上行有眚時當静而静<lb/>
䷙<hi>乾下艮上</hi>
大畜利貞不家食吉利渉大川<lb/>
　大陽也以艮畜乾又畜之大者也又以内乾剛健外<lb/>
　艮篤實輝光是以能日新其德而為畜之大也以卦<lb/>
　變言此卦自需而來九自五而上以卦體言六五尊<lb/>
　而尚之以卦德言又能止健皆非大正不能故其占<lb/>
<pb n="134a"/>　為利貞而不家食吉也又六五下應於乾為應乎天<lb/>
　故其占又為利渉大川也不家食謂食禄於朝不食<lb/>
　於家也　通曰大畜大壯皆四陽卦也故皆謂之大<lb/>
　其占皆曰利貞者大壯而不貞其壯也剛而无禮大<lb/>
　畜而不貞其畜也博而寡要不家食是賢者不畜於<lb/>
　家而畜於朝渉大川又似有畜極而通之意要之兩<lb/>
　利字一吉字占辭自分而為三不必泥而一之也<lb/>
初九有厲利已<lb/>
<pb n="134b"/>　乾之三陽為艮所止故内外之卦各取其義初九為<lb/>
　六四所止故其占為往則有危而利於止也　通曰<lb/>
　他卦取隂陽相應此取相畜内卦受畜以自止為義<lb/>
　外卦能畜以止之為義獨三與上居内外卦之極畜<lb/>
　極而通不取止義初九為四所止其勢本危而初性<lb/>
　健欲進故曰利已戒之之辭也<lb/>
九二輿說輹<lb/>
　九二亦為六五所畜以其處中故能自止而不進有<lb/>
<pb n="135a"/>　此象也　通曰大畜九二説輹與小畜九三說輻不<lb/>
　同辨已見小畜程子曰初與二乾體剛健而不足以<lb/>
　進四五隂柔而能止時之盛衰勢之强弱學易者所<lb/>
　當深識也雜卦曰大畜時也其此之謂乎初剛居剛<lb/>
　性欲上進曰利己者勉其止也二剛中自能止而不<lb/>
　行可謂知時者矣<lb/>
九三良馬逐利艱貞曰閑輿衞利有攸徃<lb/>
　三以陽居健極上以陽居畜極極而通之時也又皆<lb/>
<pb n="135b"/>　陽爻故不相畜而俱進有良馬遂之象焉然過剛銳<lb/>
　進故其占必戒以艱貞閑習乃利於有徃也曰當為<lb/>
　日月之日　通曰閑習也日閑猶言時習閑輿衛又<lb/>
　因二之輿三之馬取象輿者乗内之二陽衛者防外<lb/>
　之二隂良馬逐者上一陽與己同志三逐上以進而<lb/>
　下二陽又逐三以進之象也初利己戒其進也二説<lb/>
　輹喜其不進也三可進矣而猶戒之艱難貞固日閑<lb/>
　輿衛之事者懼其可進而銳於進也二之輿既說輹<lb/>
<pb n="136a"/>　而不進三復閑其輿衛而不輕進至是則初之利己<lb/>
　者三可利往矣<lb/>
六四童牛之牿元吉<lb/>
　童者未角之稱牿施横木於牛角以防其觸詩所謂<lb/>
　楅衡者也止之於未角之時為力則易大善之吉也<lb/>
　故其象占如此學記曰禁於未發之謂豫正此意也<lb/>
　　通曰祭天地之牛角繭栗童則猶未有角其天全<lb/>
　矣此時牿之禁於未發者也用力甚易故其占大善<lb/>
<pb n="136b"/>　而吉然六四有牿牛之吉反而无妄之六三又值繋<lb/>
　牛之災亦可以知時矣　四畜初<lb/>
六五豶豕之牙吉<lb/>
　陽已進而止之不若初之易矣然以柔居中而當尊<lb/>
　位是以得其機會而可制故其象如此占雖吉而不<lb/>
　言元也　通曰初之陽未進而止之用力猶易二陽<lb/>
　已進則亦難矣六五柔中居尊故得其機㑹而可制<lb/>
　如豬豕然然已不如初之易故曰吉而不如初之元<lb/>
<pb n="137a"/>　吉或曰牛與豕皆隂物而以象陽者何也曰牛之剛<lb/>
　在角豕之剛在牙四五下畜二剛盖取童牛防其角<lb/>
　豶豕防其牙之象也　畜二<lb/>
上九何天之衢亨<lb/>
　何天之衢言何其通達之甚也畜極而通豁達无礙<lb/>
　故其象占如此　通曰隨畜隨發不足為大畜惟畜<lb/>
　之極而通豁達无礙如天衢然何之一字讃之之辭<lb/>
　也盖曰是何通達之甚如此也　不特為仕進之占<lb/>
<pb n="137b"/>　大學章句所謂用力之久一旦豁然貫通者亦此意<lb/>
　也多識前言往行以畜其德者當如之<lb/>
䷚<hi>震下艮上</hi>
頤貞吉觀頤自求口實<lb/>
　頤口旁也口食物以自養故為養義為卦上下二陽<lb/>
　内含四陰外實内虛上止下動為頤之象養之義也<lb/>
　貞吉者占者得正則吉觀頤謂觀其所養之道自求<lb/>
　口實謂觀其所以養身之術皆得正則吉也　通曰<lb/>
<pb n="138a"/>　需頤蹇旅卦辭皆言貞吉蹇旅非處順境失正則不<lb/>
　吉需頤飲食之養尤易於失正也故不貞亦不吉觀<lb/>
　頤謂觀頤之象於卦也自求口實謂自求頤之道於<lb/>
　己也頤中虛有口象觀象於頤二陽而函四陰无有<lb/>
　不正自求口實惟反觀吾之養者正與不正爾　陽<lb/>
　能養陰陰受養於陽初上二陽乃養人者中四隂乃<lb/>
　受養於人者<lb/>
初九舍爾靈龜觀我朶頤凶<lb/>
<pb n="138b"/>　靈龜不食之物朶垂也朶頤欲食之貎初九陽剛在<lb/>
　下足以不食乃上應六四之陰而動於欲凶之道也<lb/>
　故其象占如此　通曰離為龜頤似離故有龜象猶<lb/>
　兊為羊大壯似兊爻亦取羊象靈龜以静為養者也<lb/>
　朶頤以動為養者也初九一陽居四隂互坤之下自<lb/>
　有靈龜伏地養氣之象乃自舍之觀六四而朶頤焉<lb/>
　朶下垂也震下凡八卦惟頤最凶以其動於口體之<lb/>
　欲故也或曰觀三五皆曰觀我各指本爻而言此曰<lb/>
<pb n="139a"/>　觀我獨指外爻而言何也盖惟靈龜可貴也自不知<lb/>
　貴故爾之在此者為爾則在彼者反為主而以我稱<lb/>
　矣中孚九二曰我有好爵吾與爾靡之此為我則彼<lb/>
　為爾爾我二字理欲内外之分如此其嚴矣㦲<lb/>
六二顛頤拂經于丘頤征凶<lb/>
　求養於初則顛倒而違於常理求養於上則徃而得<lb/>
　凶丘土之髙者上之象也　通曰初上二陽衆隂所<lb/>
　資以養者也二在初之上反受養於初則為顛頤又<lb/>
<pb n="139b"/>　違五正應則為拂經若往而求養於上必有凶六二<lb/>
　在他卦為柔順中正在頤則為動於口體初動於六<lb/>
　四二則下為初九所動上為上九所動兩有所從一<lb/>
　无所利艮為山上九在外而髙有丘象<lb/>
六三拂頤貞凶十年勿用无攸利<lb/>
　陰柔不中正以處動極拂於頤矣既拂於頤雖正亦<lb/>
　凶故其象占如此　通曰諸家多謂拂頤之貞故凶<lb/>
　本義謂既拂於頤雖正亦凶蓋謂之拂頤貞凶疑與<lb/>
<pb n="140a"/>　拂經同意但曰拂頤則又不止拂經而已雖貞亦凶<lb/>
　况不貞乎三陰柔不中正又居動極人皆求頤於上<lb/>
　三獨拂之而隨下體之動是自拂於頤矣故不但曰<lb/>
　凶且曰十年勿用无攸利下三爻皆以動故凶此又<lb/>
　動之極故貞凶十數之終互坤象　三上應拂之而<lb/>
　隨下體之動故凶<lb/>
六四顛頤吉虎視眈眈其欲逐逐无咎<lb/>
　柔居上而得正所應又正而賴其養以施於下故雖<lb/>
<pb n="140b"/>　顛而吉虎視眈眈下而專也其欲逐逐求而繼也又<lb/>
　能如是則无咎矣　通曰頤似離離為目故初於四<lb/>
　曰觀四於初曰視人之食也口必下垂初應四而動<lb/>
　於下故有朶頤之象虎之視者首必下垂四之求初<lb/>
　下而專故有虎視之象二與四柔順得正皆曰顛頤<lb/>
　而吉凶不同何也卦有二陽衆隂所資以養者二下<lb/>
　比初之陽又欲上求上之陽兩用其心故凶六四柔<lb/>
　正惟知下應初剛上非其應也虎視眈眈下視初九<lb/>
<pb n="141a"/>　之陽而專不以上之陽間之也其欲逐逐求於初之<lb/>
　陽者不已也求養於下<hi>缺</hi>
　之不厭乎數故其養人也不窮非<lb/>
六五拂經居貞吉不可渉大川<lb/>
　六五隂柔不正居尊位而不能養人反賴上九之養<lb/>
　故其象占如此　通曰二與四言顛頤者皆在初之<lb/>
　上而反求養於初也五與二皆言拂經者二五相應<lb/>
　經也今則二拂五而求養於初五拂二而求養於上<lb/>
<pb n="141b"/>　也五獨不言頤者由豫在九四故五獨不言豫由頤<lb/>
　在上九故五獨不曰頤也然彼貞疾而此居貞吉彼<lb/>
　在豫之時以柔乗剛此在頤之時以柔承剛也六二<lb/>
　亦拂經而彼曰凶此曰吉何也曰下三爻動皆凶上<lb/>
　三爻静皆吉故曰征凶動而凶也曰居貞吉静而吉<lb/>
　也居貞吉猶洪範用静吉謂自養可也不可渉大川<lb/>
　猶洪範用作凶謂欲以養人不可也艮為止有居之<lb/>
　象<lb/>
<pb n="142a"/>上九由頤厲吉利渉大川<lb/>
　六五賴上九之養以養人是物由上九以養也位髙<lb/>
　任重故厲而吉陽剛在上故利渉川　通曰六五君<lb/>
　也君不能養人而賴上九之養以養天下是上九者<lb/>
　頤之由位髙任重雖危而吉五不可渉大川而上則<lb/>
　利渉大川五柔而上剛也中虛有舟象故曰渉川<lb/>
䷛<hi>巽下兊上</hi>
大過棟橈利有攸往亨<lb/>
<pb n="142b"/>　大陽也四陽居中過盛故為大過上下二隂不勝其<lb/>
　重故有棟橈之象又以四陽雖過而二五得中内巽<lb/>
　外說有可行之道故利有攸往而得亨也　通曰上<lb/>
　棟下宇取諸大壯壯四陽在二隂之下其本壯也今<lb/>
　二隂在上下本末弱矣故有棟橈之象或曰既言棟<lb/>
　橈又曰利有攸徃亨何也曰棟橈以卦象言也利徃<lb/>
　而後亨是不可无大有為之才而天下亦无不可為<lb/>
　之事也以占言也<lb/>
<pb n="143a"/>初六藉用白茅无咎<lb/>
　當大過之時以隂柔居巽下過於畏慎而无咎者也<lb/>
　故其象占如此白茅物之潔者　通曰成卦以棟橈<lb/>
　為象三四爻亦取棟象使六爻不出乎棟橈之一說<lb/>
　則是付天下之事於不可為而復已是故聖人於初<lb/>
　見其以柔乗衆剛剛易缺折而柔以藉之則可无傷<lb/>
　如物錯諸地可矣而必有以藉之藉之用茅可矣而<lb/>
　必用白茅戒慎恐懼之過也故其占如此<lb/>
<pb n="143b"/>九二枯楊生稊老夫得其女妻无不利<lb/>
　陽過之始而比初隂故其象占如此稊根也榮於下<lb/>
　者也榮於下則生於上矣夫雖老而得女妻猶能成<lb/>
　生育之功也　通曰巽為木兊為澤楊近澤之木故<lb/>
　以取象枯楊大過象稊根也初在下象女妻九象老<lb/>
　夫初柔在下象九二陽雖過而下比於陰如枯楊雖<lb/>
　過於老稊榮於下則復生於上矣老夫而得女妻雖<lb/>
　過以相與終能成生育之功无他以陽從陰過而不<lb/>
<pb n="144a"/>　過生道也雖然女嫁士夫常也遇老夫過也自古君<lb/>
　臣過以相與者多矣吁可歎也<lb/>
九三棟橈凶<lb/>
　三四二爻居卦之中棟之象也九三以剛居剛不勝<lb/>
　其重故象橈而占凶　通曰屋以棟為中三視四則<lb/>
　在下棟橈於下之象四在上棟隆於上之象然三之<lb/>
　橈有二以剛居剛過剛則折一也應上之柔柔不能<lb/>
　輔二也所以凶<lb/>
<pb n="144b"/>九四棟隆吉有它吝<lb/>
　以陽居陰過而不過故其象隆而占吉然下應初六<lb/>
　以柔濟之則過於柔矣故又戒以有他則吝也　通<lb/>
　曰九四棟隆亦有二義剛而能柔一也三應上是救<lb/>
　其末四應初是救其本上六以柔居柔為隂之極初<lb/>
　六以柔居剛猶可不橈乎下二也盖惟其柔而居剛<lb/>
　故二比之則如稊之復生於下四應之則如棟之不<lb/>
　橈乎下也有他吝王弼以來多以他為初愚案易中<lb/>
<pb n="145a"/>　未有以正應為他者子夏𫝊曰非應故稱他夫子釋<lb/>
　爻於三之應上則曰不可以有輔言上為末不可輔<lb/>
　棟之橈也四之應初則曰不橈乎下也下不橈則上<lb/>
　隆矣四不應初而有他則吝爾況大過上下體易則<lb/>
　為中孚本義以中孚之初有他為不應四也則大過<lb/>
　之四有他謂不應初可也是說也惟鄭翼𫝊知之未<lb/>
　敢必以為然安得從先師而質之㦲<lb/>
九五枯楊生華老婦得其士夫无咎无譽<lb/>
<pb n="145b"/>　九五陽過之極又比過極之隂故其象占皆與二反<lb/>
　　通曰枯楊而稊可以復生枯楊而華速其死也老<lb/>
　夫得其女妻猶可生育士夫而有老婦无復生道矣<lb/>
　故反稱老婦得其士夫謂上六也隂柔過極得陽不<lb/>
　為无益云无咎者隂欲得陽非陽之咎也然亦非美<lb/>
　矣<lb/>
上六過渉滅頂凶无咎<lb/>
　處過極之地才弱不足以濟然於義為无咎矣盖殺<lb/>
<pb n="146a"/>　身成仁之事故其象占如此　通曰初六藉用白茅<lb/>
　過於畏慎者也故无咎上六過渉滅頂過於決裂者<lb/>
　也故其事雖凶於義亦无咎然亦惟其時而已初者<lb/>
　事之端能慎其端以往可无失上者事之極極則不<lb/>
　可以有為矣故本義以殺身成仁之事當之<lb/>
䷜<hi>坎下坎上</hi>
習坎有孚維心亨行有尚<lb/>
　習重習也坎險陷也其象為水陽陷隂中外虛而中<lb/>
<pb n="146b"/>　實也此卦上下皆坎是為重險中實為有孚心亨之<lb/>
　象以是而行必有功矣故其占如此　通曰六子卦<lb/>
　皆重此獨加一習字或以為序卦適居六子之先坎<lb/>
　言重他可知矣或以為人之兩腎象之龜蛇方曰北<lb/>
　曰朔而太𤣥配罔與㝠皆有重義他卦亨字本義例<lb/>
　以為占惟此則曰中實為有孚心亨之象盖他卦言<lb/>
　占事之亨也此言象心之亨也陽實有孚之象陽明<lb/>
　在内心亨之象心有主則實此心見得事理實是如<lb/>
<pb n="147a"/>　此心既通透由是斷然行之而无疑不然此心㣲有<lb/>
　不通即是險阻即不可行矣故本義以亨為象有尚<lb/>
　為占也<lb/>
初六習坎入于坎窞凶<lb/>
　以隂柔居重險之下其陷益深故其象占如此　通<lb/>
　曰初六六三皆以隂居坎下水性本下而又居下坎<lb/>
　體本陷而又居陷中之陷故皆入于坎窞初又下卦<lb/>
　之下也其占之凶固宜<lb/>
<pb n="147b"/>九二坎有險求小得<lb/>
　處重險之中未能自出故為有險之象然剛而得中<lb/>
　故其占可以求小得也　通曰初在重險之下其占<lb/>
　曰凶三在重險之間其占曰勿用二之占乃曰求小<lb/>
　得何也剛得中故也豫九四互坎而曰大有得坎九<lb/>
　二剛中而僅小得何也豫之剛動乎坤順之上故不<lb/>
　求而所得者大坎之剛陷於坎險之中故雖求之而<lb/>
　所得者小<lb/>
<pb n="148a"/>六三來之坎坎險且枕入于坎窞勿用<lb/>
　以隂柔不中正而履重險之間來徃皆險前險而後<lb/>
　枕其陷益深不可用也故其象占如此枕倚著未安<lb/>
　之意　通曰乾九三在兩乾之間故曰乾乾坎六三<lb/>
　在兩坎之間故曰坎坎來而下固坎之而上亦坎也<lb/>
　本義曰前險而後枕枕有兩意謂下卦為前險而六<lb/>
　三枕之可也謂六三處前險而四又枕之亦可也初<lb/>
　與三皆曰入于坎窞彼凶此但勿用彼之入未能出<lb/>
<pb n="148b"/>　此之入將可出也<lb/>
六四樽酒簋貳用缶納約自牖終无咎<lb/>
　晁氏云先儒讀樽酒簋為一句貳用缶為一句今從<lb/>
　之貳益之也周禮大祭三貳弟子職左執虚豆右執<lb/>
　梜匕周旋而貳是也五居尊位六四近之在險之時<lb/>
　剛柔相濟故有但用薄禮益以誠心進結自牖之象<lb/>
　牖非所由之正而室之所以受明也始雖艱阻終得<lb/>
　无咎故其占如此　通曰學易不可不知時損之後<lb/>
<pb n="149a"/>　必益故二簋用有時坎之上又坎故一簋貳用缶本<lb/>
　義曰貳用缶為益以誠心之象盖缶之器質有誠實<lb/>
　象酒簋之禮至薄當坎之時不得已而用之非益之<lb/>
　以誠不可也納約不自户而自牖亦坎之時不得已<lb/>
　也自牖象坎險之時不可直致猶遇主于巷象睽乖<lb/>
　之時不可直行也其占曰終无咎始猶艱難也<lb/>
九五坎不盈祗既平无咎<lb/>
　九五雖在坎中然以剛陽中正居尊位而時亦將出<lb/>
<pb n="149b"/>　矣故其象占如此　通曰坎不盈猶有險也既平則<lb/>
　无險矣二處重險之中五將出重險之外所以二有<lb/>
　險不如五既平也<lb/>
上六係用徽纆寘于叢棘三歳不得凶<lb/>
　以隂柔居險極故其象占如此　通曰係之徽纆而<lb/>
　又寘于叢棘重險象三歳亦復不得出以隂柔處坎<lb/>
　險之極故也<lb/>
䷝<hi>離下離上</hi>
<pb n="150a"/>離利貞亨畜牝牛吉<lb/>
　離麗也隂麗於陽其象為火體隂而用陽也物之所<lb/>
　麗貴乎得正牝牛柔順之物也故占者能正則亨而<lb/>
　畜牝牛則吉也　通曰本義於坎曰中實而外虛則<lb/>
　知離中虚而外實於離曰體隂而用陽則知坎體陽<lb/>
　而用隂互見也夫麗則易至於不正麗而正則亨矣<lb/>
　必畜牝牛而乃吉何也坎之明在内以剛健而行之<lb/>
　於外離之明在外當柔順以養之於中也况坎水潤<lb/>
<pb n="150b"/>　下愈下則陷故以行為尚離火炎上愈上則焚矣故<lb/>
　以止為吉<lb/>
初九履錯然敬之无咎<lb/>
　以剛居下而處明體志欲上進故有履錯然之象敬<lb/>
　之則无咎矣戒占者宜如是也　通曰物相雜故曰<lb/>
　文初以剛居下而明體志欲上進必與上接接則剛<lb/>
　柔相雜而文生焉二方相接成文敬之可无咎本義<lb/>
　以為戒辭者雜則易流於不敬故也況需上六柔順<lb/>
<pb n="151a"/>　故於下之三陽能敬之離初九剛躁於二之一陰未<lb/>
　能敬之也故以為戒<lb/>
六二黄離元吉<lb/>
　黄中色柔麗乎中而得其正故其象占如此　通曰<lb/>
　離六二以黄離言者離之二自坤來也二與五皆自<lb/>
　坤來而五不以黄離言者坤五爻皆臣道故於五曰<lb/>
　黄裳元吉離五君二臣故於二曰黄離元吉况離性<lb/>
　炎上上之中又不如下之中為元吉也<lb/>
<pb n="151b"/>九三日昃之離不鼓缶而歌則大耊之嗟凶<lb/>
　重離之間前明將盡故有日昃之象不安常以自樂<lb/>
　則不能自處而凶矣戒古者當如是也　通曰日昃<lb/>
　晝而將夜也晝之必夜生之必死皆常道也缶常用<lb/>
　之器不鼓缶而歌是不安常以自樂也不安其常則<lb/>
　不能自處而以大耊為嗟矣嗟者歌之反故凶<lb/>
九四突如其來如焚如死如棄如<lb/>
　後明將繼之時而九四以剛迫之故其象如此　通<lb/>
<pb n="152a"/>　曰離以二五為主本義所謂前明後明者指二與五<lb/>
　也三近二則前明將盡四近五則後明將繼突如其<lb/>
　來四迫五也坎三離四正上下之交故兩卦於此深<lb/>
　致意焉坎性下三在下卦之上故曰來來而下也離<lb/>
　性上四在上卦之下故曰突如其來來而上也水本<lb/>
　下又來而之下入于坎窞而後已火本上又來而之<lb/>
　上焚如死如棄如而後已然坎之三有枕象三枕下<lb/>
　之險而四又下枕三故三之入也愈深離之四有突<lb/>
<pb n="152b"/>　象四既上突而迫乎五三亦上突而迫乎四故四之<lb/>
　焚也愈甚<lb/>
六五出涕沱若戚嗟若吉<lb/>
　以隂居尊柔麗乎中然不得其正而迫於上下之陽<lb/>
　故憂懼如此然後得吉戒占者冝如是也　通曰坎<lb/>
　中有離自牖離虛明之象也離中有坎沱若坎水象<lb/>
　也戚嗟若坎心憂象九三大耊之嗟以死生為憂者<lb/>
　也不當憂而憂故凶六五戚嗟若居君位而能憂者<lb/>
<pb n="153a"/>　也憂所當憂故吉<lb/>
上九王用出征有嘉折首獲匪其醜无咎<lb/>
　剛明及逺威震而刑不濫无咎之道也故其象占如<lb/>
　此　通曰坎為法律故上六言用刑離為戈兵故上<lb/>
　九言用兵兼坎水内明外暗上六暗於外者也必陷<lb/>
　於刑離火内暗外明上九明於外者也可用行兵本<lb/>
　義曰剛明及逺威震而刑不濫盖剛逺則威震故曰<lb/>
　折首明逺則刑不濫故曰獲匪其醜震而或濫有嘉<lb/>
<pb n="153b"/>　矣不无咎也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易本義通釋卷一<lb/>
</p>

  </div>
            <div>
<head>周易本義通釋卷二</head> <lb/>
    <p>
<pb n="1a"/>欽定四庫全書<lb/>
　周易本義通釋卷二<lb/>
　　　　　　　　　　　　元　胡炳文　撰<lb/>
　周易下經<lb/>
䷞<hi>艮下兊上</hi>
咸亨利貞取女吉<lb/>
　咸交感也兊柔在上艮剛在下而交相感應又艮止<lb/>
　則感之專兊說則應之至又艮以少男下於兊之少<lb/>
<pb n="1b"/>　女男先於女得男女之正㛰姻之時故其卦為咸其<lb/>
　占亨而利貞取女則吉盖感有必通之理然不以貞<lb/>
　則失其亨而所為皆凶矣　通曰下經所以首咸恒<lb/>
　者何也先天八卦之象說卦凡兩言之先言天地而<lb/>
　即繼之以山澤繼言水火雷風而終之以山澤相薄<lb/>
　者有貴於不相悖不相射者有貴於相逮惟通氣則<lb/>
　兩言之不改然則上經首乾坤者天地定位也下經<lb/>
　首咸恒者山澤通氣也位欲其分故乾坤分而為二<lb/>
<pb n="2a"/>　卦氣欲其合故山澤合而為一卦又八純卦六爻皆<lb/>
　不應泰否咸恒損益既濟未濟六爻皆應泰否天地<lb/>
　相應故居上篇咸損少男少女相應恒益長男長女<lb/>
　相應故居下篇咸以少男下少女又應之切至者故<lb/>
　居下篇之首故上經彖辭不言女下經咸取女吉家<lb/>
　人利女貞姤勿用取女漸女歸吉多言㛰娶之事而<lb/>
　首於咸見之咸感也不曰感而曰咸咸皆也无心之<lb/>
　感也无心於感者无所不通也感則必通而利在於<lb/>
<pb n="2b"/>　貞凡言感之道如此取女吉専言取女者當如是也<lb/>
　女以静正為主男不下女而女從之非貞也<lb/>
初六咸其拇<lb/>
　拇足大指也咸以人身取象感於最下咸拇之象也<lb/>
　感之尚淺欲進未能故不言吉凶此卦雖主於感然<lb/>
　六爻皆冝静而不宜動也　通曰艮象指在下體之<lb/>
　下象拇乾氣化之始六爻象龍氣之變者不測咸形<lb/>
　化之始六爻象人身形之感者易滯咸恒初爻皆淺<lb/>
<pb n="3a"/>　之地咸拇感之未深而艮性能止故不言吉凶恒初<lb/>
　未可深求而巽性善入雖貞亦凶淺深輕重異宜學<lb/>
　易者信不可不知時也<lb/>
六二咸其腓凶居吉<lb/>
　腓足肚也欲行則先自動躁妄而不能固守者也二<lb/>
　當其處又以隂柔不能固守故取其象然有中正之<lb/>
　德能居其所故其占動凶而静吉也　通曰腓居下<lb/>
　體之中二象本義於初曰咸雖主於感六爻皆宜静<lb/>
<pb n="3b"/>　而不宜動於二曰其占動凶而静吉動静之應愈較<lb/>
　然矣咸艮皆取身為象咸六二即艮六二艮其腓不<lb/>
　言吉凶咸其腓則曰凶者躁動故凶也居吉即艮其<lb/>
　腓之謂也在咸下體則凶於艮本體則吉<lb/>
九三咸其股執其隨往吝<lb/>
　股隨足而動不能自専者也執者主當持守之意下<lb/>
　二爻皆欲動者三亦不能自守而隨之往則吝矣故<lb/>
　其象占如此　通曰股居下體之上三象程子謂三<lb/>
<pb n="4a"/>　隨上蔡氏謂三動而二隨之本義以為股隨足而動<lb/>
　象三隨二與初而動艮言隨在二二腓隨三之限而<lb/>
　止也咸言隨在三三股隨下之足而動也或曰咸之<lb/>
　隨初三二爻動變以上爻占故於三曰隨艮之隨五<lb/>
　爻皆變惟二不變以不變爻占故於二曰隨　股不<lb/>
　能動隨腓而動在艮體故宜執其隨若徃則吝<lb/>
九四貞吉悔亡憧憧往來朋從爾思<lb/>
　九四居股之上脢之下又當三陽之中心之象咸之<lb/>
<pb n="4b"/>　主也心之感物當正而固乃得其理今九四乃以陽<lb/>
　居隂為失其正而不能固故因占設戒以為能正而<lb/>
　固則吉而悔亡若憧憧往來不能正固而累於私感<lb/>
　則但其朋類從之不復能及逺矣　通曰九四當三<lb/>
　陽之中有心象卦不名感而名咸无心之感也故四<lb/>
　不言心并不言咸爻言貞吉悔亡凡四卦皆先占後<lb/>
　象巽九五咸大壯未濟皆九四九居四本非貞而有<lb/>
　悔聖人因占設戒兩開其端以為貞者正而固也如<lb/>
<pb n="5a"/>　是則吉而悔亡若憧憧於徃來則不能正而固矣寂<lb/>
　然不動心之體感而遂通心之用憧憧徃來已失其<lb/>
　寂然不動之體所思者朋類從之耳安能感而遂通<lb/>
　天下之故貞吉悔亡无心之感也何思何慮之有憧<lb/>
　憧徃來私矣<lb/>
九五咸其脢无悔<lb/>
　脢背肉在心上而相背不能感物而无私係九五適<lb/>
　當其處故取其象而戒占者以能如是則雖不能感<lb/>
<pb n="5b"/>　物而亦可以无悔矣　通曰子夏云在脊曰脢諸爻<lb/>
　象拇象腓象股象心皆戒其感於物而動五象脢不<lb/>
　動矣而又不能感物諸爻動而无静五静而无動皆<lb/>
　非心之正也但以无私故曰无悔非深取之也初曰<lb/>
　志在外三曰志在隨人五之志如此亦末矣　脢雖<lb/>
　與心背不動不如无心之感矣故但曰无悔<lb/>
上六咸其輔頰舌<lb/>
　輔頰舌皆所以言者而在身之上上六以隂居說之<lb/>
<pb n="6a"/>　終處咸之極感人以言而无其實又兊為口舌故其<lb/>
　象如此凶咎可知　通曰本義謂上六以隂居兊說<lb/>
　之終感人以言而无實者也感以言非矣況无實乎<lb/>
　拇腓股動於下輔頰舌動於上感宜静不宜動況動<lb/>
　以口乎艮象輔咸象輔頰舌者咸極於說艮終於止<lb/>
䷟<hi>巽下震上</hi>
恒亨无咎利貞利有攸往<lb/>
　恒常久也為卦震剛在上巽柔在下震雷巽風二物<lb/>
<pb n="6b"/>　相與巽順震動為巽而動二體六爻隂陽相應四者<lb/>
　皆理之常故為恒其占為能久於其道則亨而无咎<lb/>
　然又必利於守貞則乃為得所常久之道而利有所<lb/>
　往也　通曰乾坤氣化之始故曰元亨利貞咸恒形<lb/>
　化之始故曰亨曰利貞而不曰元盖咸亨不以正徒<lb/>
　為人欲之感恒亨不以正亦非天理之常也故本義<lb/>
　曰能久於其道則亨而无咎然必守貞乃為得所常<lb/>
　久之道而利有所徃也然則利貞亦戒辭也　夫婦<lb/>
<pb n="7a"/>　居室之象<lb/>
初六浚恒貞凶无攸利<lb/>
　初與四為正應理之常也然初居下而在初未可以<lb/>
　深有所求四震體而陽性上而不下又為二三所隔<lb/>
　應初之意異乎常矣初之柔暗不能度勢又以隂居<lb/>
　巽下為巽之主其性務入故深以常理求之浚恒之<lb/>
　象也占者如此則雖正亦凶而无所利矣　通曰程<lb/>
　子曰凡卦之初與終淺與深微與盛之地也在初而<lb/>
<pb n="7b"/>　求深亦不知時矣此以時位言也本義兼卦德言謂<lb/>
　震體性上而不下初為巽主其性務入兩性字得其<lb/>
　㫖矣初四相應固理之常時方初也而深以常理入<lb/>
　之雖貞亦凶況不貞乎<lb/>
九二悔亡<lb/>
　以陽居隂本當有悔以其久中故得亡也　通曰咸<lb/>
　恒六爻非不相應得者不過悔亡而已咸九四曰貞<lb/>
　吉悔亡九居四非貞也故必貞然後悔亡恒九二亦<lb/>
<pb n="8a"/>　非貞也但曰悔亡而不勉以貞何也咸九四不正又<lb/>
　不中恒九二不正而得中是為久於中者也程子曰<lb/>
　中重於正中則正矣正不必中也人能識輕重之勢<lb/>
　始可與言易<lb/>
九三不恒其德或承之羞貞吝<lb/>
　位雖得正然過剛不中志從於上不能久於其所故<lb/>
　為不恒其德或承之羞之象或者不知其何人之辭<lb/>
　承奉也言人皆得奉而進之不知其所自來也貞吝<lb/>
<pb n="8b"/>　者正而不恒為可羞吝申戒占者之辭　通曰九二<lb/>
　得中故悔亡九三不中故羞且吝盖在恒之時二為<lb/>
　久於中三不中則不能久也恒盡變為益恒九三曰<lb/>
　不恒其德或承之羞益上九曰或擊之立心勿恒凶<lb/>
　或者不知其何人之辭此則人皆得以可羞者進而<lb/>
　奉之彼則人皆得進而撃之不恒之患如此㦲<lb/>
九四田无禽<lb/>
　以陽居陰久非其位故為此象占者田无所獲而凡<lb/>
<pb n="9a"/>　事亦不得其所求也　通曰本義謂九四以陽居隂<lb/>
　久非其位故有此象然九二亦陽居隂而曰悔亡者<lb/>
　惟中則可常九二中九四不中故也師之六五曰田<lb/>
　有禽五柔中而所應者剛剛實故曰有禽恒之四以<lb/>
　剛居不中而所應者柔柔虛故曰无禽在師為田有<lb/>
　獲之占在恒為田无所獲然非特田也假田以為象<lb/>
　凡占亦如之<lb/>
六五恒其德貞婦人吉夫子凶<lb/>
<pb n="9b"/>　以柔中而應剛中常久不易正而固矣然乃婦人之<lb/>
　道非夫子之宜也故其象占如此　通曰六五中矣<lb/>
　然剛而中可恒也柔而中婦人之常非夫子之所當<lb/>
　常也嗚呼吾於咸恒之五而悟易變易之道矣咸其<lb/>
　腓戒二之動也五咸其脢不動矣而又不能感或承<lb/>
　之羞戒三之不恒也五恒其德貞矣而又執一不通<lb/>
　故二爻皆无取焉易貴於知時識變固如此㦲<lb/>
上六振恒凶<lb/>
<pb n="10a"/>　振者動之速也上六居恒之極處震之終恒極則不<lb/>
　常震終則過動又陰柔不能固守居上非其所安故<lb/>
　有振恒之象而其占則凶也　通曰咸恒二卦其名<lb/>
　甚善而六爻罕有貞吉者盖以爻而配六位則隂陽<lb/>
　得失承乗逆順各不同故也如此爻本義謂恒極則<lb/>
　不常以一卦之極言震終則過動以上卦之極言陰<lb/>
　柔不能固守居上非其所安以上六一爻言必合此<lb/>
　四者而後振恒之象備矣咸不宜動恒亦以動之速<lb/>
<pb n="10b"/>　為凶吉凶悔吝生乎動咸感於物而動故六爻中吉<lb/>
　凶悔吝之辭備焉反對為恒亦如之動信不可不慎<lb/>
　也<lb/>
䷠<hi>艮下乾上</hi>
遯亨小利貞<lb/>
　遯退避也為卦二陰浸長陽當退避故為遯六月之<lb/>
　卦也陽雖當遯然九五當位而下有六二之應若猶<lb/>
　可以有為但二隂浸長於下則其勢不可以不遯故<lb/>
<pb n="11a"/>　其占為君子能遯則身雖退而道亨小人則利於守<lb/>
　貞不可以浸長之故而遂侵迫於陽也小謂隂柔小<lb/>
　人也此卦之占與否之初二兩爻相類　通曰復臨<lb/>
　泰大壯夬卦名皆主陽言姤遯否觀剥主隂而言可<lb/>
　也然謂之姤者陽之勢上盛而隂得遇之也謂之遯<lb/>
　者隂之勢浸長而陽當避之也聖人於隂卦主陽而<lb/>
　言其愛君子之意可見矣復臨泰皆曰亨陽之亨也<lb/>
　遯亨疑若主隂之亨而言而下曰小利貞然則遯亨<lb/>
<pb n="11b"/>　為君子言也君子以遯為亨小利貞為小人計也小<lb/>
　人以静正為利本義於臨卦謂二陽浸長以迫於隂<lb/>
　於遯小利貞則謂小人利於守貞不可以浸長之故<lb/>
　而遂侵迫於陽然則陽浸長而逼隂可也隂浸長而<lb/>
　逼陽不可也陰陽之大分明矣本義又曰此卦之占<lb/>
　與否初二兩爻相類盖否初惡未形故戒以貞遯二<lb/>
　陰猶未成否也故戒以利貞誠恐小者於此不知利<lb/>
　貞遂至於否則不利君子貞也臨遯之對曰利貞大<lb/>
<pb n="12a"/>　壯遯之反曰利貞皆為君子謀也遯亦曰利貞者其<lb/>
　猶冀小人可化而為君子乎<lb/>
初六遯尾厲勿用有攸徃<lb/>
　遯而在後尾之象危之道也占者不可以有所往但<lb/>
　晦處静俟可免災耳　通曰本義謂卦之占與否初<lb/>
　二兩爻類愚謂此兩爻之占亦類之初六在一卦之<lb/>
　後故為尾隂雖浸長四陽尚衆勢未可犯犯則必厲<lb/>
　而又告之勿用有攸往者恐自初之一隂而徃則二<lb/>
<pb n="12b"/>　隂之遯而三隂之否皆自此始故戒之　下體艮皆<lb/>
　不能遯<lb/>
六二執之用黄牛之革莫之勝說<lb/>
　以中順自守人莫能解必遯之志也占者固守亦當<lb/>
　如是　通曰初與二爻辭皆彖辭小利貞二在前而<lb/>
　初從之有尾之象五在上得中二以中順固結之有<lb/>
　黄牛之革之象勿用有攸往戒初從二以徃也莫之<lb/>
　勝說喜二之從五者固也初有攸徃則有浸迫於陽<lb/>
<pb n="13a"/>　之勢故戒之二莫之勝說則有固結乎陽之心故喜<lb/>
　也　二承三故執之<lb/>
九三係遯有疾厲畜臣妾吉<lb/>
　下比二陰當遯而有所係之象有疾而危之道也然<lb/>
　以畜臣妾則吉盖君子之於小人惟臣妾則不必其<lb/>
　賢而可畜爾故其占如此　通曰初厲上從乎二也<lb/>
　三疾厲下昵乎二也二之隂有浸長之勢初從之必<lb/>
　與之剥陽三昵之必為其所剥皆危道也係遯之道<lb/>
<pb n="13b"/>　以畜臣妾則吉盖如主於臣妾不必其賢柔而服之<lb/>
　使二隂止於内而不徃於外吉道也<lb/>
九四好遯君子吉小人否<lb/>
　下應初六而乾體剛健有所好而能絶之以遯之象<lb/>
　也唯自克之君子能之而小人不能故占者君子則<lb/>
　吉而小人否也　通曰三比陰四應陰本義於三則<lb/>
　曰遯而有所係於四則曰有所好而絶之以遯何也<lb/>
　皆因下文而言也係遯之下曰有疾厲為其有所係<lb/>
<pb n="14a"/>　故陽將為陰所係而元氣危也好遯之下曰君子吉<lb/>
　有所好而能絶之以遯惟剛健自克之君子能之小<lb/>
　人不能也然九剛可為君子四柔亦能為小人在其<lb/>
　所處何如雖在乾體而處隂故設小人之戒以離艮<lb/>
　體<lb/>
九五嘉遯貞吉<lb/>
　陽剛中正下應六二亦柔順而中正遯之嘉美者也<lb/>
　占者如是而貞則吉矣　通曰非正應而相昵曰係<lb/>
<pb n="14b"/>　以中正而相應曰嘉隨九五孚于嘉盖因六三之係<lb/>
　而見也然則此之嘉遯亦因三之係而見歟　二執<lb/>
　三三係二五无所係故為嘉未能為上之肥故貞則<lb/>
　吉<lb/>
上九肥遯无不利<lb/>
　以剛陽居卦外下无係應遯之逺而處之裕者也故<lb/>
　其象占如此肥者寛裕自得之意也　通曰三且遯<lb/>
　且係依違牽制非遯而亨者也遯而亨其惟乾之三<lb/>
<pb n="15a"/>　爻乎乾為天與山絶逺故皆得意於遯非特剛健之<lb/>
　力亦其界限素嚴故能飄然逺逝而无礙上以陽居<lb/>
　卦外尤其寛裕自得者三與二非應而係故疾愈憊<lb/>
　上與二隂无應无係故肥肥者疾憊之反也<lb/>
䷡<hi>乾下震上</hi>
大壯利貞<lb/>
　大謂陽也四陽盛長故為大壯二月之卦也陽壯則<lb/>
　占者吉亨不假言但利在正固而已　通曰三畫卦<lb/>
<pb n="15b"/>　初為少二為壯三為究六畫初二為少三四為壯泰<lb/>
　不言者隂陽敵也必四陽上升而震動於外乃謂之<lb/>
　壯如大畜大過皆四陽故謂之大復臨泰陽長於内<lb/>
　皆言亨大壯陽自内而達於外亨不待言利貞者自<lb/>
　一陽至於四陽剛動而進正也亦不可以剛動而進<lb/>
　遂失其正也觀四陰不取小者之壯而以二陽在上<lb/>
　為觀大壯則以四陽為大者之壯而猶恐大者或失<lb/>
　其正小者得以乗之也戒以利貞其拳拳君子之意<lb/>
<pb n="16a"/>　可知<lb/>
初九壯于趾征凶有孚<lb/>
　趾在下而進動之物也剛陽處下而當壯時壯於進<lb/>
　者也故有此象居下而壯於進其凶必矣故其占又<lb/>
　如此　通曰賁初亦以趾取象本義曰剛德明體自<lb/>
　賁於下此則不取其剛德健體何也曰惟其時而已<lb/>
　賁飾也賁之時而在下自飾其所以行可也壯之時<lb/>
　而在下欲進而必行不可也易有變例壯初與三以<lb/>
<pb n="16b"/>　陽居陽正也而曰凶曰厲當剛壯之時不可過於剛<lb/>
　況剛居下而欲壯於進不特曰凶而曰有孚言其凶<lb/>
　之可必也<lb/>
九二貞吉<lb/>
　以陽居陰已不得其正矣然所處得中則猶可因以<lb/>
　不失其正故戒占者使因中以求正然後可以得吉<lb/>
　也　通曰易春秋美惡不嫌同辭九二因中而得正<lb/>
　曰貞吉許之也九四不中不正曰貞吉戒之也<lb/>
<pb n="17a"/>九三小人用壯君子用罔貞厲羝羊觸藩羸其角<lb/>
　過剛不中當壯之時是小人用壯而君子則用罔也<lb/>
　罔无也視有如无君子之過於勇者也如此則雖正<lb/>
　亦危矣羝羊剛壯喜觸之物藩籬也羸困也貞厲之<lb/>
　占其象如此　通曰大壯九三即遯九四兩爻皆分<lb/>
　君子小人在遯者其辭平在大壯者其辭危危九三<lb/>
　之過剛也剛壯之時又過於剛小人用之為壯不足<lb/>
　責君子用之蔑視天下之事雖正亦危矣三過剛而<lb/>
<pb n="17b"/>　上遇四之剛故有羝羊觸藩羸其角之象爻皆用象<lb/>
　以為占此則因上文以貞厲為占又因以取貞厲之<lb/>
　象<lb/>
九四貞吉悔亡藩決不羸壯于大輿之輹<lb/>
　貞吉悔亡與咸九四同占藩決不羸承上文而言也<lb/>
　決開也三前有四猶有藩焉四前二陰則藩決矣壯<lb/>
　于大輿之輹亦可進之象也以陽居陰不極其剛故<lb/>
　其象如此　通曰乾九二既言見龍所以九四或躍<lb/>
<pb n="18a"/>　在淵不必言龍此則上文言羊故藩決不羸不復言<lb/>
　羊本義曰貞吉悔亡與咸九四同占皆因占以設戒<lb/>
　之辭但在咸之四以陽居隂不得其正故有憧憧徃<lb/>
　來之戒在壯之時以陽居隂又為不極其剛故有藩<lb/>
　決不羸之喜大畜九二在三陽之中為六五所止故<lb/>
　輿說輹大壯九四在三陽之上六五不能止故壯于<lb/>
　大輿之輹<lb/>
六五喪羊于易无悔<lb/>
<pb n="18b"/>　卦體似兊有羊象焉外柔而内剛者也獨六五以柔<lb/>
　居中不能抵觸雖失其壯然亦无所悔矣故其象如<lb/>
　此而其占亦與咸九五同易容易之易言忽然不覺<lb/>
　其亡也或作疆埸之埸亦通漢食貨志埸作易　通<lb/>
　曰諸家多以喪羊為下四陽本義獨以為五五互兊<lb/>
　自有羊象觀四隂有剥陽之勢至於四則曰觀國之<lb/>
　光觀五也壯四陽有決隂之勢至於四則曰大輿之<lb/>
　輹載五也凡若是者尊君也喪羊于易又若人君自<lb/>
<pb n="19a"/>　亡其剛而不與衆陽較然亦尊君也旅上九喪牛于<lb/>
　易牛性順上九以剛居極不覺失其所謂順此曰喪<lb/>
　羊于易羊性剛六五以柔居中不覺失其所謂剛自<lb/>
　失其壯故爻獨不言壯无悔與咸九五同亦非深許<lb/>
　之辭<lb/>
上六羝羊觸藩不能退不能遂无攸利艱則吉<lb/>
　壯終動極故觸藩而不能退然其質本柔故又不能<lb/>
　遂其進也其象如此其占可知然猶幸其不剛故能<lb/>
<pb n="19b"/>　艱以處則尚可以得吉也　通曰或問五上皆隂五<lb/>
　喪羊上又羝羊觸藩何也曰五喪羊専指一爻而言<lb/>
　上羝羊合一卦而言盖至於上則壯終動極故與下<lb/>
　卦之終同象上之壯已極不能退六之質本柔不能<lb/>
　遂然三羸角上艱則吉者三過剛必至於自困上不<lb/>
　剛故可勉之以艱也兼壯終有變之義<lb/>
䷢<hi>坤下離上</hi>
晉康侯用錫馬蕃庶晝日三接<lb/>
<pb n="20a"/>　晉進也康侯安國之侯也錫馬蕃庶晝日三接言多<lb/>
　受大賜而顯被親禮也盖其為卦上離下坤有日出<lb/>
　地上之象順而麗乎大明之德又其變自觀而來為<lb/>
　六四之柔進而上行以至於五占者有是三者則亦<lb/>
　當有是寵也　通曰彖言侯者三屯豫建侯震也晉<lb/>
　康侯坤也坤有土有民有安之象錫馬蕃庶坤為牝<lb/>
　馬為衆之象晝日三接離為日為中虚之象或曰馬<lb/>
　與晝日離午象蕃庶三接坤為衆為文之象離配卦<lb/>
<pb n="20b"/>　十有六象最美者莫如晉大有大有明在天上其明<lb/>
　最盛晉明出地上其明方新有進義明君在上下以<lb/>
　柔順進而承之所謂康侯也康侯者治安之侯非以<lb/>
　功侯也下之務進者易生事以徼寵今多受大賜而<lb/>
　顯被親禮者惟治安之侯其所以為大明之時乎<lb/>
初六晉如摧如貞吉罔孚裕无咎<lb/>
　以隂居下應不中正有欲進見摧之象占者如是而<lb/>
　能守貞則吉設不為人所信亦當處以寛裕則无咎<lb/>
<pb n="21a"/>　也　通曰欲進而退六象上互艮有欲進而止之之<lb/>
　象凡始進必資薦引四應不中正乃若相摧抑者進<lb/>
　之初人多有未信者然摧如在彼而吾不可以不正<lb/>
　罔孚在人而吾不可以不裕初以隂居陽非正才柔<lb/>
　志剛不足於裕貞與裕皆戒辭也<lb/>
六二晉如愁如貞吉受茲介福于其王母<lb/>
　六二中正上无應援故欲進而愁占者如是而能守<lb/>
　貞則吉而受福于王母也王母指六五盖享先妣之<lb/>
<pb n="21b"/>　吉占而凡以陰居尊者皆其類也　通曰愁二隂柔<lb/>
　无應之象前互坎坎為加憂王母六五陰而居尊之<lb/>
　象周禮有享皇妣之禮故本義以為享先妣之吉占<lb/>
　小過六二曰遇其妣彼言祖妣即此言王母也二柔<lb/>
　中正五雖不應而同德彖蕃馬三接即爻所謂介福<lb/>
　彖言錫爻言受互文也凡進退皆不可以自必初有<lb/>
　應宜可進也而有欲進見摧之象二无應若可愁也<lb/>
　而有受福王母之占聖人皆戒之曰貞吉盖不以應<lb/>
<pb n="22a"/>　之有无為吉凶而惟以不失在我之正者為吉也<lb/>
六三衆允悔亡<lb/>
　三不中正宜有悔者以其與下二陰皆欲上進是以<lb/>
　為衆所信而悔亡也　通曰衆坤象坤順之極故有<lb/>
　允象三居下卦之上為衆隂之長正康侯之位也初<lb/>
　罔孚衆未允也二愁如猶有悔也三居順之極而衆<lb/>
　皆相信可以進而受三接之寵矣未信而進其悔在<lb/>
　後衆允而進其悔乃亡<lb/>
<pb n="22b"/>九四晉如鼫鼠貞厲<lb/>
　不中不正以竊髙位貪而畏人盖危道也故為鼫鼠<lb/>
　之象占者如是雖正亦危　通曰鼫鼠貪而畏人九<lb/>
　四爻剛位柔之象解之隂居陽者象狐晉以陽居隂<lb/>
　者象鼠九家易坎為狐解自初至五互重坎上下三<lb/>
　陰故稱三狐艮為鼠晉互體艮艮一陽在上故稱鼫<lb/>
　鼠狐性疑解當去其疑鼠性貪晉當去其貪取象各<lb/>
　有攸當况晉晝也鼠以晝伏非能以晝進者九四不<lb/>
<pb n="23a"/>　中不正以竊髙位又畏大明之君而不敢進故有此<lb/>
　象其占曰貞厲雖正亦危况不中正乎<lb/>
六五悔亡失得勿恤往吉无不利<lb/>
　以隂居陽宜有悔矣以大明在上而下皆順從故占<lb/>
　者得之則其悔亡又一切去其計功謀利之心則往<lb/>
　吉而无不利也然亦必有其德乃應其占耳　通曰<lb/>
　不正故悔中故悔亡大明在上下皆順從非特悔亡<lb/>
　其往也宜吉无不利矣復戒之以失得勿恤何也彖<lb/>
<pb n="23b"/>　惟升言勿恤豐言勿憂爻則泰九三家人九五萃初<lb/>
　六皆言勿恤事有不必憂者勿恤寛之之辭也有不當<lb/>
　憂者勿恤戒之之辭也晉六五曰失得勿恤戒辭明<lb/>
　矣盖當晉之時易有患得患失之心六五處大明之<lb/>
　中而才柔又易有失得之累本義以為一切去其計<lb/>
　功謀利之心者大明在上用其明於所當為不當用<lb/>
　其明於計功謀利之私也不然則明反為累矣或曰<lb/>
　失得云者他卦以隂陽相應晉獨取順而麗明三隂<lb/>
<pb n="24a"/>　皆進而順從於五為得九四以陽抑衆陰之進於五<lb/>
　為失<lb/>
上九晉其角維用伐邑厲吉无咎貞吝<lb/>
　角剛而居上上九剛進之極有其象矣占者得之而<lb/>
　以伐其私邑則雖危而吉且无咎然以極剛治小邑<lb/>
　雖得其正亦可吝矣　通曰上九剛進之極而以伐<lb/>
　私邑雖危而吉且无咎許之也然以剛進之極僅能<lb/>
　伐其小邑雖正亦可吝鄙之也本義曰私邑又曰小<lb/>
<pb n="24b"/>　邑何也謙六五言伐不言邑其伐也公晉上九伐其<lb/>
　内地之邑則為私矣既濟九三伐鬼方其伐也大晉<lb/>
　上九僅能伐其私邑則為小矣<lb/>
䷣<hi>離下坤上</hi>
明夷利艱貞<lb/>
　夷傷也為卦下離上坤日入地中明而見傷之象故<lb/>
　為明夷又其上六為暗之主六五近之故占者利於<lb/>
　艱難以守正而自晦其明也　通曰以二體則離明<lb/>
<pb n="25a"/>　也傷之者坤以六爻則初至五皆明也傷之者上上<lb/>
　為暗主而五近之故本義從彖𫝊以利艱貞為五彖<lb/>
　辭多言利貞惟坤利牝馬之貞同人利君子貞家人<lb/>
　利女貞明夷則曰利艱貞艱貞在諸爻中惟噬嗑九<lb/>
　四大畜九三言之未有一卦全體以為義者盖明夷<lb/>
　之時艱難之時也貞一也與處平常之時異矣彼方<lb/>
　欲晦我之明艱難以守正而自晦其明也<lb/>
初九明夷于飛垂其翼君子于行三日不食有攸往主<lb/>
<pb n="25b"/>人有言<lb/>
　飛而垂翼見傷之象占者行而不食所如不合時義<lb/>
　當然不得而避也　通曰飛離鳥象象為飛占為行<lb/>
　為往象為垂其翼占為不食有言飛而垂翼物之傷<lb/>
　也行而不食所如不合君子之傷也君子此時惟有<lb/>
　安於義命而已蔡氏謂初二爻文王象愚意于行不<lb/>
　食伯夷避紂之象<lb/>
六二明夷夷于左股用拯馬壯吉<lb/>
<pb n="26a"/>　傷而未切救之速則免矣故其象占如此　通曰明<lb/>
　夷取手足心腹為象初二為股三四為腹五上為首<lb/>
　初三右也故二四為左左弱而右强右陽而左陰也<lb/>
　豐與明夷下體離皆以上六一爻為暗主豐九三與<lb/>
　上為應故折其右肱傷之切而不可用也明夷六二<lb/>
　去上最逺故夷于左股傷之未切猶可用也用拯馬<lb/>
　壯吉渙初六亦言之本義以為初柔非濟渙之才取<lb/>
　九二之剛為馬明夷六二亦柔也諸家多取九三之<lb/>
<pb n="26b"/>　剛為馬而本義但曰救之速則可免也渙下坎主九<lb/>
　二初欲救渙之速非假二之剛健中正不可明夷下<lb/>
　離主六二二文明中正救傷之速有不必假於三者<lb/>
　或曰六二順以則文王象或以馬壯為牝<lb/>
九三明夷于南狩得其大首不可疾貞<lb/>
　以剛居剛又在明體之上而屈於至闇之下正與上<lb/>
　六暗主為應故有向明除害得其首惡之象然不可<lb/>
　以亟也故有不可疾貞之戒成湯起於夏臺文王興<lb/>
<pb n="27a"/>　於羑里正合此爻之義而小事亦有然者　通曰本<lb/>
　義曰下三爻明在暗外故隨其逺近髙下而處之不<lb/>
　同初无位可去則去之宜蚤二在位可救則救之宜<lb/>
　速若九三至明之極與上至闇之極者為應其暗不<lb/>
　可復救矣故有向明除害得其首惡之象然二之救<lb/>
　難可速也三之除害不可速也故又有不可疾貞之<lb/>
　戒武王須暇五年其得此歟本義且曰小事亦有然<lb/>
　者其示戒之意尤深矣<lb/>
<pb n="27b"/>六四入于左腹獲明夷之心于出門庭<lb/>
　此爻之義未詳竊疑左腹者幽隠之處獲明夷之心<lb/>
　于出門庭者得意於逺去之義言筮而得此者其自<lb/>
　處當如是也盖離體為至明之德坤體為至暗之地<lb/>
　下三爻明在暗外故隨其逺近髙下而處之不同六<lb/>
　四以柔正居闇地而尚淺故猶可以得意於逺去五<lb/>
　以柔中居闇地而已迫故為内難正志以晦其明之<lb/>
　象上則極乎闇矣故為自傷其明以至於闇而又足<lb/>
<pb n="28a"/>　以傷人之明盖下五爻皆為君子獨上一爻為暗君<lb/>
　也　通曰腹坤象在坤體之下有左腹象自明之暗<lb/>
　有入於幽隠之象左僻為幽腹在内為隠諸家皆以<lb/>
　入於左腹為小人左道惑君本義謂上為暗主傷人<lb/>
　之明者下五爻皆君子之明為其所傷者初二三明<lb/>
　在暗外至四則明將入其暗中然比之六五則四暗<lb/>
　尚淺猶可得意於逺去坤有腹象入於左腹自離而<lb/>
　入於坤也坤耦有門象于出門庭者猶可去而出乎<lb/>
<pb n="28b"/>　坤也獲明夷之心者微子之自靖出門庭者微子之<lb/>
　行遯也<lb/>
六五箕子之明夷利貞<lb/>
　居至暗之地近至暗之君而能正其志箕子之象也<lb/>
　貞之至也利貞以戒占者　通曰彖言利艱貞爻言<lb/>
　利貞不言艱盖言箕子則可知其艱矣士大夫處平<lb/>
　時易處明夷之時難處明夷之時為微子比干猶易<lb/>
　為箕子難微子已去不可復去比干已死不可復死<lb/>
<pb n="29a"/>　内難而能正其志箕子以之此殷有三仁而爻獨以<lb/>
　箕子言之也易以意為主此卦之意主於上六故以<lb/>
　象闇君則君位不在五諸卦意有類此者唯學者識<lb/>
　之<lb/>
上六不明晦初登于天後入于地<lb/>
　以陰居坤之極不明其德以至于晦始則處髙位以<lb/>
　傷人之明終必至於自傷而墜厥命故其象如此而<lb/>
　占亦在其中矣　通曰下三爻以明夷為句首四五<lb/>
<pb n="29b"/>　明夷之辭在句中上六不曰明夷而曰不明晦盖惟<lb/>
　上六不明而晦所以五爻之明皆為其所夷也始居<lb/>
　髙位以傷人之明終則必至於自傷而墜厥命爻設<lb/>
　此象以為後世人主之大戒人之明未必能傷也卒<lb/>
　乃自傷而遂隕絶其命則亦何益之有㦲如紂者亦<lb/>
　可鑒矣<lb/>
䷤<hi>離下巽上</hi>
家人利女貞<lb/>
<pb n="30a"/>　家人者一家之人卦之九五六二内外各得其正故<lb/>
　為家人利女貞者欲先正乎内也内正則外无不正<lb/>
　矣　通曰家人九五居外六二居内男女正位之象<lb/>
　也長女居上中女居下尊卑有序之象也四陽二隂<lb/>
　陽强而隂弱夫唱婦隨之象也二柔皆居陰位執柔<lb/>
　而不敢抗之象也内明而外巽處家之象也而卦獨<lb/>
　曰利女貞者本義曰先正乎内也天下以國為内國<lb/>
　以家為内家以女為内在咸之時女尚少此中女與<lb/>
<pb n="30b"/>　長女則家道既成之象也巽長女一隂在下而順今<lb/>
　居上卦之下而得其正離中女一隂在中而明今居<lb/>
　下卦之中而得其正此所以為女之正而其家无不<lb/>
　正者也要之家人内也當以離内為主<lb/>
初九閑有家悔亡<lb/>
　初九以剛陽處有家之始能防閑之其悔亡矣戒占<lb/>
　者當如是也　通曰初之時當閑九之剛能閑三五<lb/>
　以剛居剛而吉初以剛居剛而能防閑其家者也僅<lb/>
<pb n="31a"/>　曰悔亡何㦲家難而天下易能閑於初僅可免悔初<lb/>
　之不閑悔將若何顔之推曰教子嬰孩教婦初來其<lb/>
　得此爻之義乎<lb/>
六二无攸遂在中饋貞吉<lb/>
　六二柔順中正女之正位乎内者也故其象占如此<lb/>
　　通曰婦人无遂事從人而已六二正應九五從之<lb/>
　者也故曰无攸遂居下卦之中故曰在中互坎故有<lb/>
　飲食之象詩云夫人可以奉祭祀則不失職矣無非<lb/>
<pb n="31b"/>　無儀唯酒食是議酒食孰有大於祭祀者本義曰六<lb/>
　二女之正位乎内者也易所謂正位所謂不失職者<lb/>
　歟<lb/>
九三家人嗃嗃悔厲吉婦子嘻嘻終吝<lb/>
　以剛居剛而不中過乎剛者也故有嗃嗃嚴厲之象<lb/>
　如是則雖有悔厲而吉也嘻嘻者嗃嗃之反吝之道<lb/>
　也占者各以其德為應故兩言之　通曰髙嗃以義<lb/>
　勝情雖悔厲而吉嘻嘻以情勝義終吝悔自凶而吉<lb/>
<pb n="32a"/>　吝自吉而凶九三以剛居剛若能嚴於家人者比乎<lb/>
　二柔又若易昵於婦子者三其在吉凶之間乎悔吝<lb/>
　之占兩言之本義所以曰占者各以其德為應也<lb/>
六四富家大吉<lb/>
　陽主義陰主利以隂居隂而在上位能富其家者也<lb/>
　　通曰小畜九五稱富泰六五稱不富陽實而隂虛<lb/>
　也家人六四隂也而稱富陽主義隂主利也卦二隂<lb/>
　爻皆得正二之貞吉順以巽也四之大吉順在位也<lb/>
<pb n="32b"/>　玩兩順字婦道盡矣二在下之婦也四之位其在上<lb/>
　而主家之婦乎主家如此是宜其家之富而大吉也<lb/>
九五王假有家勿恤吉<lb/>
　假至也如假於太廟之假有家猶言有國也九五剛<lb/>
　健中正下應六二之柔順中正王者以是至於其家<lb/>
　則勿用憂恤而吉可必矣盖聘納后妃之吉占而凡<lb/>
　有是德者遇之皆吉也　通曰有家猶言有國然不<lb/>
　曰有國有天下而曰有家卦名家人主卦而言也九<lb/>
<pb n="33a"/>　五陽剛中正下應二之陰柔中正王者之有天下至<lb/>
　此不必憂而吉可必矣初九閑有家家道之始九五<lb/>
　王假有家家道之成或曰假大也六四柔正盡婦道<lb/>
　能富其家九五剛正盡夫道能大其家者也<lb/>
上九有孚威如終吉<lb/>
　上九以剛居上在卦之終故言正家久逺之道占者<lb/>
　必有誠信威嚴則終吉也　通曰九三嗃嗃處家之<lb/>
　過嚴也上九威如律身之自嚴也大有六五厥孚交<lb/>
<pb n="33b"/>　如威如六隂柔以其不足於嚴而勉之也家人有孚<lb/>
　威如九陽剛以其能自律之嚴而許之也卦未有如<lb/>
　家人皆吉者然始之吉易終之吉難故正家久逺之<lb/>
　道必有誠信威嚴則終吉也卦以家人名一家之人<lb/>
　也本義以卦畫推之上父初子五三夫四二婦五兄<lb/>
　三弟或又以内外卦推之正位乎内則初女二婦三<lb/>
　母母嚴婦順女當自閑故初三剛而二柔正位乎外<lb/>
　則四子五夫上父父嚴夫義子順乎親故上與五剛<lb/>
<pb n="34a"/>　而四柔備書之以見易之曲暢旁通也如此<lb/>
䷥<hi>兊下離上</hi>
睽小事吉<lb/>
　睽乖異也為卦上火下澤性相違異中女少女志不<lb/>
　同歸故為睽然以卦德言之内說而外明以卦變言<lb/>
　之則自離來者柔進居三自中孚來者柔進居五自<lb/>
　家人來者兼之以卦體言之則六五得中而下應九<lb/>
　二之剛是以其占不可大事而小事尚有吉之道也<lb/>
<pb n="34b"/>　　通曰或曰火澤性異謂睽可也以中女少女志不<lb/>
　同歸為睽長女中女亦不同歸而名家人何也家人<lb/>
　離之陰在二巽之陰在四女正者也睽則兊陰在三<lb/>
　離隂在五不正矣女正家无不正女不正則家之所<lb/>
　以睽也夫既曰睽而又曰小事吉何也小過柔過乎<lb/>
　剛故可小事不可大事睽柔進而居剛故亦小事吉<lb/>
　而已<lb/>
初九悔亡喪馬勿逐自復見惡人无咎<lb/>
<pb n="35a"/>　上无正應有悔也而居睽之時同德相應其悔亡矣<lb/>
　故有喪馬勿逐而自復之象然亦必見惡人然後可<lb/>
　以避咎如孔子之於陽貨也　通曰六五隂居陽故<lb/>
　悔初九陽居陽亦曰悔者无正應故也雖无正應然<lb/>
　同德相應其悔亡矣睽初九剛正故喪馬勿逐而自<lb/>
　復既濟六二柔正故喪茀勿逐而自得然本義於彼<lb/>
　則以為戒辭此則以為象何也盖此承上文悔亡之<lb/>
　占而言也喪馬悔之象勿逐自復悔亡之象因占取<lb/>
<pb n="35b"/>　象本義之釋經精矣見惡人謂睽之時初九雖正不<lb/>
　可以彼之不正而絶之也<lb/>
九二遇主于巷无咎<lb/>
　二五陰陽正應居睽之時乖戾不合必委曲相求而<lb/>
　得㑹遇乃為无咎故其象占如此　通曰程𫝊曰二<lb/>
　五正應相與者也然在睽乖之時隂陽相應之道衰<lb/>
　而剛柔相戾之意勝學易者識此則知變通矣坎四<lb/>
　比五納約自牖睽二應五遇主于巷皆非所由之正<lb/>
<pb n="36a"/>　坎險睽乖之時不得不委曲相求如此也委曲求合<lb/>
　乃聖賢達節之事非狷介避世者之所知惟以剛中<lb/>
　之材具和恱之性者足以行之爻言无咎者當睽之<lb/>
　時必如此然後无咎也　二與五君臣之睽<lb/>
六三見輿曳其牛掣其人天且劓无初有終<lb/>
　六三上九正應而三居二陽之間後為二所曳前為<lb/>
　四所掣而當睽之時上九猜很方深故又有髠劓之<lb/>
　傷然邪不勝正終必得合故其象占如此　通曰見<lb/>
<pb n="36b"/>　離目象輿在下二在三下見有輿曵象牛在前四在<lb/>
　三前見有牛掣象天與劓傷於上三見上有傷之象<lb/>
　三上兩爻皆提起一見字意見之見非真也火澤之<lb/>
　睽生於動三上之睽生於見本无輿曵本无牛掣本<lb/>
　无天且劓疑故其見如此耳其見如此故无初正理<lb/>
　本不如此故有終　上三夫婦之睽<lb/>
九四睽孤遇元夫交孚厲无咎<lb/>
　睽孤謂无應遇元夫謂得初九交孚謂同德相信然<lb/>
<pb n="37a"/>　當睽時故必危厲乃得无咎占者亦如是也　通曰<lb/>
　元夫初九象六三以剛居柔不正故謂之惡人初九<lb/>
　以剛居剛得正故謂之元夫元善也惡之反也初見<lb/>
　惡人而不害其為元夫如夫子見陽貨而不害其為<lb/>
　夫子也交孚初與四皆剛實之象爻惟四與初无應<lb/>
　故謂之孤兼之九本居五則二九相比不孤今九來<lb/>
　居四則上孤而四亦孤矣故二爻皆有孤象他爻睽<lb/>
　而合者剛柔相遇也四與初睽而合者剛遇剛也彼<lb/>
<pb n="37b"/>　此以剛實相交可无咎必厲无咎者他卦三危地故<lb/>
　多言厲睽之四非危地也然當睽之時必以危處之<lb/>
　乃得无咎也<lb/>
六五悔亡厥宗噬膚往何咎<lb/>
　以隂居陽悔也居中得應故能亡之厥宗指九二噬<lb/>
　膚言易合六五有柔中之徳故其象占如此　通曰<lb/>
　宗二象噬膚五與二易合象噬嗑六二曰噬膚睽六<lb/>
　五以九二為厥宗噬膚睽二變即噬嗑也或曰二至<lb/>
<pb n="38a"/>　上有噬嗑象初與五先言悔亡而後言象睽本有悔<lb/>
　悔之所以亡者以其有合之象也同人六二以九五<lb/>
　為宗睽六五以九二為宗皆以離中隂爻言之陰從<lb/>
　陽支子從宗子也二五剛柔得中故五以二為宗其<lb/>
　合也如噬膚之易二以五為主其合也有于巷之遭<lb/>
　宗親之也上當以情親下也主尊之也下當以分嚴<lb/>
　上也<lb/>
上九睽孤見豕負塗載鬼一車先張之弧後說之弧匪<lb/>
<pb n="38b"/>寇㛰媾往遇雨則吉<lb/>
　睽孤謂六三為二陽所制而已以剛處明極睽極之<lb/>
　地又自猜很而乖離也見豕負塗見其汙也載鬼一<lb/>
　車以无為有也張弧欲射之也說弧疑稍釋也匪宼<lb/>
　㛰媾知其匪寇而實親也徃遇雨則吉疑盡釋而睽<lb/>
　合也上九之與六三先睽後合故其象占如此　通<lb/>
　曰上與三取象相應三在二之上見二有輿曵之象<lb/>
　故上見二載三有載鬼一車之象三在四之下見四<lb/>
<pb n="39a"/>　有牛掣之象故上見三負四有豕負塗之象弦木為<lb/>
　弧本取睽象匪寇㛰媾凡三出本義解此獨與程𫝊<lb/>
　同疑者小人之道聖人无疑也睽成卦本自二女小<lb/>
　人之象明矣故上九極言其疑四與上皆言睽孤者<lb/>
　四无應故孤上有應而自猜很以至於孤也三之見<lb/>
　二四或曳或掣疑也上見二四之於三或載或負亦<lb/>
　疑也三疑而見上猶以為人之有傷也上疑而見三<lb/>
　則以為豕且以為鬼矣始疑為豕理或有之及其甚<lb/>
<pb n="39b"/>　也无是理而以為有矣見其為豕為鬼而張之弧疑<lb/>
　也後說之弧疑漸亡矣匪寇㛰媾徃遇雨則吉至是<lb/>
　則疑盡亡而睽可合矣凡易之道卦吉者必於諸爻<lb/>
　戒之卦不吉者必於諸爻反之睽初與四二與五三<lb/>
　與上皆先睽後合而三上之睽尤甚故其辭亦險怪<lb/>
　之甚中心疑者其辭枝此辭亦可謂枝矣<lb/>
䷦<hi>艮下坎上</hi>
蹇利西南不利東北利見大人貞吉<lb/>
<pb n="40a"/>　蹇難也足不能進行之難也為卦艮下坎上見險而<lb/>
　止故為蹇西南平易東北險阻又艮方也方在蹇中<lb/>
　不宜走險又卦自小過而來陽進則往居五而得中<lb/>
　退則入於艮而不進故其占曰利西南而不利東北<lb/>
　當蹇之時必見大人然後可以濟難又必守貞然後<lb/>
　得吉而卦之九五剛健中正有大人之象自二以上<lb/>
　五爻皆得正位則又貞之義也故其占又曰利見大<lb/>
　人貞吉盖見險者貴於能止而又不可終於止處險<lb/>
<pb n="40b"/>　者利於進而不可失其正也　通曰屯困蹇同為難<lb/>
　屯之為難力㣲而未深困之為難絶援而難救蹇之<lb/>
　為難遇險而不進盖前有水之陷後有山之阻足不<lb/>
　能進行之難也坤西南艮東北坤言西南得朋是矣<lb/>
　又言東北喪朋取艮與坤對也蹇下艮言不利東北<lb/>
　是矣又言利西南取坤與艮對也盖以對待言則此<lb/>
　為得知彼為喪此為不利知彼為利蹇難之時去難<lb/>
　為利故守東北不若徃西南濟蹇不可无其人故以<lb/>
<pb n="41a"/>　見五為利處蹇不可无其道故以蹇難而不失其正<lb/>
　者為吉五剛健中正故曰大人二以上五爻皆得位<lb/>
　故曰貞<lb/>
初六往蹇來譽<lb/>
　往遇險來得譽　通曰六爻除二五外皆貴於見險<lb/>
　而止故曰往而進則蹇來而止則不蹇曰譽曰反曰<lb/>
　連曰碩四字不同各有攸當初在下位卑分微未能<lb/>
　有譽故聖人特許其來則譽也<lb/>
<pb n="41b"/>六二王臣蹇蹇匪躬之故<lb/>
　柔順中正正應在上而在險中故蹇而又蹇以求濟<lb/>
　之非以其身之故也不言吉凶者占者但當鞠躬盡<lb/>
　力而已至於成敗利鈍則非所論也　通曰坎又互<lb/>
　坎蹇蹇之象匪躬艮其背不獲其身之象凡二皆王<lb/>
　臣而蹇獨稱之者平時未足以見臣節蹇之時方見<lb/>
　之五位險中王之蹇也主憂臣辱亦二之蹇也他爻<lb/>
　戒其往蹇二應五故稱其蹇蹇事君能致其身者也<lb/>
<pb n="42a"/>　復六四中行獨復不言吉本義引董子明道不計功<lb/>
　正誼不謀利之説以為理所當然吉凶非所論此不<lb/>
　言吉則引孔明之言曰鞠躬盡力死而後已成敗利<lb/>
　鈍則非所論嗚呼必如此而後義利之界限明矣天<lb/>
　下事固當論是非不當論成敗也<lb/>
九三往蹇來反<lb/>
　反就二陰得其所安　通曰反身為背艮象故爻曰<lb/>
　來反象亦曰反身九居三是居其本位反如返故鄉<lb/>
<pb n="42b"/>　歸故廬來而得其所安下有二隂就之愈安矣　反<lb/>
　比二<lb/>
六四徃蹇來連<lb/>
　連於九三合力以濟　通曰連牽連九三也上卦坎<lb/>
　四徃則陷之於險來則與三牽連可以濟險四與三<lb/>
　柔上剛下有姻㜕象史㜕作連<lb/>
九五大蹇朋來<lb/>
　大蹇者非常之蹇也九五居尊而有剛健中正之德<lb/>
<pb n="43a"/>　必有朋來而助之者占者有是德則有是助矣　通<lb/>
　曰諸爻皆以徃為蹇聖人又慮天下皆不徃蹇无由<lb/>
　出矣二五君臣復不徃誰當往乎是以於二曰蹇蹇<lb/>
　於五曰大蹇大蹇書所謂遺大投艱于朕身者也九<lb/>
　五剛健中正而當此非常之蹇必有朋來而助之者<lb/>
　或曰朋三也四與三隂陽相比故有連象五與三同<lb/>
　德故有朋象盖蹇之三反即為解之四彼於四曰朋<lb/>
　至故此以三為朋來<lb/>
<pb n="43b"/>上六徃蹇來碩吉利見大人<lb/>
　已在卦極往无所之益以蹇耳來就九五與之濟蹇<lb/>
　則有碩大之功大人指九五曉占者冝如是也　通<lb/>
　曰剥上九陽在上稱碩果蹇上六從五之陽故亦曰<lb/>
　碩碩以功之大言大人以德之大言也<lb/>
䷧<hi>坎下震上</hi>
解利西南无所往其來復吉有攸往夙吉<lb/>
　解難之散也居險能動則出於險之外矣解之象也<lb/>
<pb n="44a"/>　難之既解利於平易安静不欲久為煩擾且其卦自<lb/>
　升來三往居四入於坤體二居其所而又得中故利<lb/>
　於西南平易之地若无所徃則宜來復其所而安静<lb/>
　若尚有所往則宜早徃早復不可久煩擾也　通曰<lb/>
　蹇解西南皆取後天對待蹇下體艮艮東北隅與西<lb/>
　南對解二體坎震震東坎北亦與西南對蹇未解且<lb/>
　利西南既解可知矣蹇言不利東北解不言者蹇方<lb/>
　止於險中故言利平易不利險阻解已出險外故但<lb/>
<pb n="44b"/>　言平易之利不言險阻之不利大抵解之時以平易<lb/>
　為利略有苛急即非利以安静為吉久為煩擾即非<lb/>
　吉本義曰若无所徃則宜來復其所而安静是以安<lb/>
　静為吉也曰若有所往則宜早往早復不可久為煩<lb/>
　擾亦以安静為吉也本義兩若字未定之辭顧其時<lb/>
　何如耳然其吉也皆在於來復或曰來復者以坎之九<lb/>
　二自小過來復於二也<lb/>
初六无咎<lb/>
<pb n="45a"/>　難既解矣以柔在下上有正應何咎之有故其占如<lb/>
　此　通曰恒九二悔亡大壯九二貞吉解初六无咎<lb/>
　三爻之占只二字其言甚簡象在爻中不復言也但<lb/>
　恒大壯占在本爻此占在應爻又兼方解之初冝安<lb/>
　静以休息之爻之辭寡亦所以示意也<lb/>
九二田獲三狐得黄矢貞吉<lb/>
　此爻取象之意未詳或曰卦凡四隂除六五君位餘<lb/>
　三隂則三狐之象也大抵此爻為卜田之吉占亦為<lb/>
<pb n="45b"/>　去邪媚而得中直之象能守其貞則无不吉矣　通<lb/>
　曰當解之時四欲其解拇上欲其射隼三則直以負<lb/>
　且乗明其為小人五則直欲其退小人一卦六爻而<lb/>
　去小人者居其五此爻謂之獲狐者狐邪媚之獸所<lb/>
　以形容小人者尤切九剛直而二得中故本義以為<lb/>
　去邪媚得中直之象盖中直與邪媚相反故也中則<lb/>
　无有不正故吉　陽剛能任解難之責九二九四是<lb/>
　也二剛中解散初三上之三隂方盡中直之道而貞<lb/>
<pb n="46a"/>　吉<lb/>
六三負且乗致寇至貞吝<lb/>
　繫辭備矣貞吝言雖以正得之亦可羞也唯避而去<lb/>
　之為可免爾　通曰六才柔當上負乎四負小人之<lb/>
　事也三志剛欲下乗乎二乗君子之器也寇上象貞<lb/>
　吝雖以正得之猶可羞况不正乎解難莫切於解小<lb/>
　人六三負者而乗君子之器小人據非其分宼至自<lb/>
　致之也本義謂唯避而去之為可免盖使三能避而<lb/>
<pb n="46b"/>　去之是三自解之也寇亦當解而去矣　三負乗而<lb/>
　頑然不解故致寇<lb/>
九四解而拇朋至斯孚<lb/>
　拇指初初與四皆不得其位而相應應之不以正者<lb/>
　也然四陽而初陰其類則不同矣若能解而去之則<lb/>
　君子之朋至而相信也　通曰本義謂四陽初陰其<lb/>
　類不同初應四固可无咎自四觀之九二非應類也<lb/>
　初六雖應非類也必去初六非類之隂則九二之陽<lb/>
<pb n="47a"/>　朋至而相信本義但曰君子之朋意可見矣　四解<lb/>
　初之隂如得二之朋至乃孚<lb/>
六五君子維有解吉有孚于小人<lb/>
　卦凡四陰而六五當君位與三隂同類者必解而去<lb/>
　之則吉也孚驗也君子有解以小人之退為驗也<lb/>
　通曰爻位吉凶无常原其卦體之休咎觀其時物之<lb/>
　向背或指而云吉或戒而示凶作易者自有微權也<lb/>
　此爻曰君子維有解吉五得中可為君子六為陰亦<lb/>
<pb n="47b"/>　類小人君子有解之吉必以小人之去為驗也九二<lb/>
　以陽居臣位三陰非類也必解而去之乃吉六五以<lb/>
　陰居尊位三陰同類也不解而去之失君道矣吉未<lb/>
　可知也卦唯四五言解四能解非類之小人可以來<lb/>
　君子五能解同類之小人亦可驗其能為君子<lb/>
上六公用射隼于髙墉之上獲之无不利<lb/>
　繫辭備矣　通曰九二剛中視三柔而不中象狐之<lb/>
　邪媚上柔正視三居剛不正又象隼之鷙害繫辭釋<lb/>
<pb n="48a"/>　三上二爻以三為小人以上為藏器待時之君子卦<lb/>
　六爻惟上六獨正故又以象君子也易於震動多有<lb/>
　戒辭今於動之極而曰无不利者自坎而進於震經<lb/>
　歴險阻而後動動必不妄也繫辭曰待時而動待解<lb/>
　終也於解曰成器而動器至終而成也　上六隂柔<lb/>
　之難解惟九四能解之三四公位曰墉上上六隼<lb/>
䷨<hi>兊下艮上</hi>
損有孚元吉无咎可貞利有攸徃<lb/>
<pb n="48b"/>　損減省也為卦損下卦上畫之陽益上卦上畫之隂<lb/>
　損兊澤之深益艮山之髙損下益上損内益外剥民<lb/>
　奉君之象所以為損也損所當損而有孚信則其占<lb/>
　當有此下四者之應矣<lb/>
曷之用二簋可用享<lb/>
　言當損時則至薄无害　通曰上下經陰陽各三十<lb/>
　畫然後為泰否為損益咸男女之交變而損則不交<lb/>
　恒男女之不交變而益則交咸者夫婦之情情之感<lb/>
<pb n="49a"/>　也極必損恒者夫婦之道道之久也極必益然損九<lb/>
　三益上六為損初九上而為四為五胡不謂之損損<lb/>
　九四益初六謂之益上九下而為三為二胡不謂之<lb/>
　益益在下卦之下民爻也下之上容可損下之下為<lb/>
　民決不可損也故損之釋彖曰損下益上而不言損<lb/>
　民益之釋彖曰損上益下民說无疆則其為益民也<lb/>
　可知矣民惟邦本可益而不可損如此元吉无咎可<lb/>
　貞利往占之辭繁而不殺自坤彖外未有如此反覆<lb/>
<pb n="49b"/>　詳悉者損本拂人情之事也損下未必大善而吉未<lb/>
　必无過未必可固守未必可有徃惟損其當損於理<lb/>
　可行而下信之則其占可如是爾盖上有不得已而<lb/>
　損下者非以自奉也曷之用二簋可用享必用享為<lb/>
　訓者損之時享猶不敢過則所以自奉者可知矣古<lb/>
　者享禮陳饋八簋為盛四簋為中二簋為簡坎之時<lb/>
　以一簋貳一尊則又簡矣<lb/>
初九已事遄徃无咎酌損之<lb/>
<pb n="50a"/>　初九當損下益上之時上應六四之陰輟所為之事<lb/>
　而速徃以益之无咎之道也故其象占如此然居下<lb/>
　而益上亦當斟酌其淺深也　通曰初九以剛居剛<lb/>
　而當損之初惟其以剛居剛則為之過故可自已其<lb/>
　所為而速往以益四惟其當損之初則又未可自損<lb/>
　之過故當酌其深淺之宜而不自傷其本量其所受<lb/>
　隨器而止酌之義也　損下益上當損則損<lb/>
九二利貞征凶弗損益之<lb/>
<pb n="50b"/>　九二剛中志在自守不肯妄進故占者利貞而征則<lb/>
　凶也弗損益之言不變其所守乃所以益上也　通<lb/>
　曰二剛中无有不正儻不能自守而妄進則非正矣<lb/>
　故凶卦惟九四剛過乎中故當損初九九二則深恐<lb/>
　其損之之過初以剛居剛而未及乎中當酌其所當<lb/>
　損而損之二以剛居柔而得乎中不自損其所守者<lb/>
　乃所以益之也損兼言益益不言損此又易之微意<lb/>
六三三人行則損一人一人行則得其友<lb/>
<pb n="51a"/>　下卦本乾而損上爻以益坤三人行而損一人也一<lb/>
　陽上而一陰下一人行而得其友也兩相與則專三<lb/>
　則雜而亂卦有此象故戒占者當致一也　通曰損<lb/>
　以三之損而名故於此爻極論損之精義三人行而<lb/>
　損一人兩也一人行而得其友亦兩也天地間隂陽<lb/>
　剛柔鬼神造化之類皆兩而已本義曰兩相與則專<lb/>
　曰戒占者當致一一則一陰一陽之謂也各致其一<lb/>
　則為兩矣<lb/>
<pb n="51b"/>六四損其疾使遄有喜无咎<lb/>
　以初九之陽剛益己而損其陰柔之疾惟速則善戒<lb/>
　占者如是則无咎也　通曰六四與初九為應初方<lb/>
　已其事而速於益四四以初之陽剛而損其陰柔之<lb/>
　疾惟速則有喜不然彼方汲汲此乃悠悠非受益之<lb/>
　道　下損己以益上當使下亦速有所喜乃无咎<lb/>
六五或益之十朋之龜弗克違元吉<lb/>
　柔順虛中以居尊位當損之時受天下之益者也兩<lb/>
<pb n="52a"/>　貝為朋十朋之龜大寶也或以此益之而不能辭其<lb/>
　吉可知占者有是德則獲其應也　通曰益不可以<lb/>
　有心求惟不知其益之所自來而有不能辭者有德<lb/>
　而自然益之者也龜之為寶直二十貝為大龜或益<lb/>
　之以此其益也大矣然五有柔順虛中之德未常求<lb/>
　此益非五有柔順虛中之德亦或莫能受此益<lb/>
上九弗損益之无咎貞吉利有攸徃得臣无家<lb/>
　上九當損下益上之時居卦之上受益之極而欲自<lb/>
<pb n="52b"/>　損以益人也然居上而益下有所謂恵而不費者不<lb/>
　待損己然後可以益人也能如是則无咎然亦必以<lb/>
　正則吉而利有所徃恵而不費其恵廣矣故又曰得<lb/>
　臣无家　通曰弗損益之上與二辭同而意異二當<lb/>
　益上之時不損其所守乃所以益上上受益既至於<lb/>
　極則又當推以益下然有不待損己而後可以益人<lb/>
　者所謂恵而不費者是也恵而不費其恵也廣故得<lb/>
　臣无家其得也大然曰无咎又曰貞吉利有攸徃者<lb/>
<pb n="53a"/>　九二先言利貞而後言弗損益之二剛中无有不貞<lb/>
　者貞其所有也上九曰弗損益之无咎而又曰貞吉<lb/>
　者上以剛居益之極貞其所欠也故戒之<lb/>
䷩<hi>震下巽上</hi>
益利有攸往利渉大川<lb/>
　益増益也為卦損上卦初畫之陽益下卦初畫之隂<lb/>
　自上卦而下於下卦之下故為益卦之九五六二皆<lb/>
　得中正下震上巽巽木之象故其占利有所往而利<lb/>
<pb n="53b"/>　渉大川也　通曰凡卦以内為主凡物以下為本損<lb/>
　下謂之損益下謂之益而上之損益不與焉厚其本<lb/>
　也古者富厚之資寧使在民而不在己儉薄之用寧<lb/>
　使在己而不在人厚其本也他卦言利往者不言利<lb/>
　渉益兼之益以興利也<lb/>
初九利用為大作元吉无咎<lb/>
　初雖居下然當益下之時受上之益者也不可徒然<lb/>
　无所報效故利用為大作必元吉而後得无咎　通<lb/>
<pb n="54a"/>　曰陰為小陽為大初陰在下本小也損乾之陽以益<lb/>
　之則大矣在下而受上之益非大有作為以效報稱<lb/>
　不可也必元吉而後无咎所為非大善未免有咎與<lb/>
　師吉无咎之義同<lb/>
六二或益之十朋之龜弗克違永貞吉王用享于帝吉<lb/>
　六二當益下之時虛中處下故其象占與損六五同<lb/>
　然爻位皆隂故以永貞為戒以其居下而受上之益<lb/>
　故又為卜郊之吉占　通曰損之五即益之二故其<lb/>
<pb n="54b"/>　象同皆有柔順虛中之德故或益之亦同但損五上<lb/>
　卦之中當下益上之時而受下之益益二下卦之中<lb/>
　當上益下之時而受上之益五元吉二必永貞而後<lb/>
　吉位有剛柔之殊分有君臣之異也二非王也而曰<lb/>
　王用享于帝吉者占在二則永貞吉在王者之占則<lb/>
　為享帝之吉占也享帝亦以下而受上之益故於下<lb/>
　卦之中言之此可以見占法矣二臣也豈特臣可占<lb/>
　㦲二簋可用享損之時用也王用享于帝益之時用<lb/>
<pb n="55a"/>　也故曰損益盈虚與時偕行<lb/>
六三益之用凶事无咎有孚中行告公用圭<lb/>
　六三陰柔不中不正不當得益者也然當益下之時<lb/>
　居下之上故有益之以凶事者盖警戒震動乃所以<lb/>
　益之也占者如此然後可以无咎又戒以有孚中行<lb/>
　而告公用圭也用圭所以通信　通曰下三爻皆當<lb/>
　益下之時而受上之益者也三處多凶之地故有益<lb/>
　之以凶事者困心衡慮乃所以増益其所不能也如<lb/>
<pb n="55b"/>　此既可以无咎又戒之以有孚中行而告公用圭者<lb/>
　孚信也圭所以通信也當信上之人所以警戒震動<lb/>
　我者益我者也信之篤而行之必合乎中則可以通<lb/>
　信於上矣或曰以二體則二五各居中以全體則三<lb/>
　四並居中故中孚以三四為中此三四稱中行<lb/>
六四中行告公從利用為依遷國<lb/>
　三四皆不得中故皆以中行為戒此言以益下為心<lb/>
　而合於中行則告公而見從矣𫝊曰周之東遷晉鄭<lb/>
<pb n="56a"/>　焉依盖古者遷國以益下必有所依然後能立此爻<lb/>
　又為遷國之吉占也　通曰遷四自上而遷於初初<lb/>
　自下而遷於四也坤為國四下之初有遷國象三四<lb/>
　皆非中三而中則告公而可以用圭矣四而中告公<lb/>
　則見從矣皆戒辭也於四復許之曰利用為依遷國<lb/>
　者損乾之初陽下益坤之初隂四與初上下往來之<lb/>
　爻也故於初曰作於四曰遷二為郊之吉占此為遷<lb/>
　國之吉占皆非小益之事也<lb/>
<pb n="56b"/>九五有孚恵心勿問元吉有孚恵我德<lb/>
　上有信以恵於下則下亦有信以恵於上矣不問而<lb/>
　元吉可知　通曰益莫大於信恵莫大於心有孚恵<lb/>
　心上有信以益下也有孚恵我德下有信以益上也<lb/>
　言恵不言益益之大者也不問而元吉可知矣<lb/>
上九莫益之或撃之立心勿恒凶<lb/>
　以陽居益之極求益不已故莫益而或擊之立心勿<lb/>
　恒戒之也　通曰六二柔居下之中不求益而或益<lb/>
<pb n="57a"/>　之上九剛居上之極求益不已人莫益之而或擊之<lb/>
䷪<hi>乾下兊上</hi>
夬揚于王庭孚號有厲告自邑不利即戎利有攸徃<lb/>
　夬決也陽決隂也三月之卦也以五陽去一陰決之<lb/>
　而已然其決之也必正名其罪而盡誠以呼號其衆<lb/>
　相與合力然亦尚有危厲不可安肆又當先治其私<lb/>
　而不可専尚威武則利有所徃也皆戒之之辭　通<lb/>
　曰以五陽去一陰亦易易爾而彖為警戒危懼之辭<lb/>
<pb n="57b"/>　不一盖必揚于王庭使小人之罪明以至誠呼號其<lb/>
　衆使君子之類合不可以小人之衰而遂安肆也有<lb/>
　危道焉不可以君子之盛而事威武也有自治之道<lb/>
　焉必如是乃利有攸往復利往往而為臨為泰為夬<lb/>
　也夬利徃徃而為乾也聖人彖復其辭平彖夬其辭<lb/>
　危盖陰之勢雖微蔓或可滋窮或為敵君子固无時<lb/>
　不戒懼尢不可於小人道衰之時忘戒懼也聖人為<lb/>
　君子謀至矣於剥見剥一陽之易於夬見決一陰之<lb/>
<pb n="58a"/>　難君子難進易退小人易進難退故也為君子者安<lb/>
　可以易心處之也㦲<lb/>
初九壯于前趾往不勝為咎<lb/>
　前猶進也當決之時居下任壯不勝宜矣故其象占<lb/>
　如此　通曰五陽之夬由四陽之壯而成故初與三<lb/>
　猶存壯之名而初象又與壯同壯之初而壯于趾征<lb/>
　凶有孚夬之初而壯于前趾往不勝宜矣夬五陽一<lb/>
　陰君子豈不足以勝小人然居下而早用其壯固自<lb/>
<pb n="58b"/>　有不勝之理不可不戒勝在往前可必其往往而不<lb/>
　勝故戒其往<lb/>
九二惕號莫夜有戎勿恤<lb/>
　九二當決之時剛而居柔又得中道故能憂惕號呼<lb/>
　以自戒備而莫夜有戎亦可无患也　通曰孚號惕<lb/>
　號皆取號呼之義彖合衆剛爻而言剛實故孚號此<lb/>
　指九二一爻而言二柔故惕號<lb/>
九三壯于頄有凶君子夬夬獨行遇雨若濡有愠无咎<lb/>
<pb n="59a"/>　頄顴也九三當決之時以剛而過乎中是欲決小人<lb/>
　而剛壯見於面目也如是則有凶道矣然在衆陽之<lb/>
　中獨與上六為應若能果決其決不係私愛則雖合<lb/>
　於上六如獨行遇雨至於若濡而為君子所温然終<lb/>
　必能決去小人而无所咎也温嶠之於王敦其事類<lb/>
　此　通曰頄以九三本爻取象雨濡連上六應爻取<lb/>
　象夬夬二字則聖人深勉九三之辭盖謂九三之去<lb/>
　上六露其剛如頄之壯固自是凶若獨與上六為應<lb/>
<pb n="59b"/>　如雨之濡亦豈為吉睽之時上九與六三為應陽求<lb/>
　陰也曰往遇雨則吉夬之時亦陽求陰也曰遇雨而<lb/>
　不曰吉者當衆陽之中而獨應乎陰不能不為隂所<lb/>
　濡不能不為陽所愠矣然君子能果決其決不牽於<lb/>
　私應則雖遇雨若濡有愠而猶可以无咎盖以其勢<lb/>
　不能不合於上六而其心能決於去之也<lb/>
九四臀无膚其行次且牽羊悔亡聞言不信<lb/>
　以陽居陰不中不正居則不安行則不進若不與衆<lb/>
<pb n="60a"/>　陽競進而安出其後則可以亡其悔然當決之時志<lb/>
　在上進必不能也占者聞其言而信則轉凶而吉矣<lb/>
　牽羊者當其前則不進縱之使前而隨其後則可以<lb/>
　行矣　通曰牽羊諸家以為牽連衆陽而進横渠獨<lb/>
　謂牽羊者讓而先之九五陽居陽又君位在陽之先<lb/>
　可也九四以陽居陰而在陽之先宜乎有无膚次且<lb/>
　之悔惟如牽羊然不與衆陽並進而安出其後則可<lb/>
　以亡其悔然又曰聞言不信者盖如牽羊則悔亡而<lb/>
<pb n="60b"/>　九剛必无下人之志聞牽羊之言當信而四柔必无<lb/>
　克己之功<lb/>
九五莧陸夬夬中行无咎<lb/>
　莧陸今馬齒莧感隂氣之多者九五當决之時為夬<lb/>
　之主而切近上六之陰如莧陸然若決而決之而又<lb/>
　不為過暴合於中行則无咎矣戒占者當如是也<lb/>
　通曰決陰者陽也初九陽位在下不能決三五陽位<lb/>
　當決者也而三有相應之情五有相比之情故皆曰<lb/>
<pb n="61a"/>　夬夬三取雨象五取莧陸象皆象其感於陰而莧陸<lb/>
　又感陰氣之多者勉之以夬夬而又戒其中行則无<lb/>
　咎者五當可決之位其勢易於三三惟夬夬即可以<lb/>
　无咎五之夬夬或失之過暴則猶為有咎也或曰夬<lb/>
　三月卦莧始生之時姤五月卦瓜始生之時故以取<lb/>
　象<lb/>
上六无號終有凶<lb/>
　隂柔小人居窮極之時黨類已盡无所號呼終必有<lb/>
<pb n="61b"/>　凶也占者有君子之德則其敵當之不然反是　通<lb/>
　曰九二惕號呼衆陽也上六一陰何所號㦲終凶而<lb/>
　已聖人於五陽未嘗許之曰吉於一陰直絶之曰凶<lb/>
　意最可見<lb/>
䷫<hi>巽下乾上</hi>
姤女壯勿用取女<lb/>
　姤遇也決盡則為純乾四月之卦至姤然後一陰可<lb/>
　見而為五月之卦以其本非所望而卒然值之如不<lb/>
<pb n="62a"/>　期而遇者故為遇遇已非正又一陰而遇五陽則女<lb/>
　德不貞而壯之甚也取以自配必害乎陽故其象占<lb/>
　如此　通曰女壯諸家皆以為一陰有將盛之漸本<lb/>
　義以為一陰當五陽已有女壯之象本義於復曰剥<lb/>
　盡則為純坤十月之卦而陽氣已生於下積之踰月<lb/>
　而後一陽之體始成而來復於陽言其生之漸於陰<lb/>
　不言者亦扶陽抑陰之意也況謂之復者本有之而<lb/>
　今來復謂之姤者本非所望而卒然遇之也<lb/>
<pb n="62b"/>初六繫于金柅貞吉有攸徃見凶羸豕孚蹢躅<lb/>
　柅所以止車以金為之其剛可知一陰始生靜貞則<lb/>
　吉往進則凶故以二義戒小人使不害於君子則有<lb/>
　吉而无凶然其勢不可止也故以羸豕蹢躅曉君子<lb/>
　使深為之備云　通曰巽為繩有繫之象金柅剛而<lb/>
　止物九二象繫于金柅非有以繫之也一陰之柔能<lb/>
　自繫於五陽之下而不進是之謂静正之吉也動而<lb/>
　進則見凶矣一動一静分而為一吉一凶之占使小<lb/>
<pb n="63a"/>　人自擇焉又以一陰雖微必至於盛特設羸豕蹢躅<lb/>
　之象使君子深自備焉其為君子謀至矣然非特為<lb/>
　君子小人言也吾心天理人欲之機固如是也人欲<lb/>
　之萌盖有甚於羸豕之可畏者能自止之而不使滋<lb/>
　長則善矣彖緫一卦而言則以一陰而當五陽故於<lb/>
　女為壯爻指此一畫而言五陽之下一陰甚微故於<lb/>
　豕為羸壯可畏也羸不可忽也<lb/>
九二包有魚无咎不利賔<lb/>
<pb n="63b"/>　魚陰物二與初遇為包有魚之象然制之在己故猶<lb/>
　可以无咎若不制而使遇於衆則其為害廣矣故其<lb/>
　象占如此　通曰剥五隂曰貫魚姤一陰故但曰魚<lb/>
　包如包苴之包容之於内而制之使不得逸於外也<lb/>
　二與初遇制之猶可以无咎若不制而使遇於衆姤<lb/>
　之有魚將為剥之貫魚矣吁可畏㦲或曰初應在四<lb/>
　二豈能包之曰卦以遇合為義遇合之女未嘗擇配<lb/>
　也二近而先斯得之矣<lb/>
<pb n="64a"/>九三臀无膚其行次且厲无大咎<lb/>
　九三過剛不中下不遇於初上无應於上居則不安<lb/>
　行則不進故其象占如此然既无所遇則无隂邪之<lb/>
　傷故雖危厲而无大咎也　通曰益六二即損六五<lb/>
　皆曰十朋之龜既濟九三即未濟九四皆曰伐鬼方<lb/>
　姤九三即夬九四故亦曰臀无膚其行次且三下不<lb/>
　遇於初故有居不安之象前无應於上故有行不進<lb/>
　之象<lb/>
<pb n="64b"/>九四包无魚起凶<lb/>
　初六正應己遇於二而不及於己故其象占如此<lb/>
　通曰遇非正道故四於初為正應无魚之象遇既非<lb/>
　正則惟近者得之二與初為近二包有魚四則无魚<lb/>
　矣故其象占如此或曰初見凶謂既繫於二復往見<lb/>
　四則凶四起凶謂包无魚則亦已矣起而爭之斯為<lb/>
　凶矣<lb/>
九五以杞包瓜含章有隕自天<lb/>
<pb n="65a"/>　瓜陰物之在下者甘美而善潰杞髙大堅實之木也<lb/>
　五以陽剛中正主卦於上而下防始生必潰之陰其<lb/>
　象如此然陰陽迭勝時運之常若能含晦章美靜以<lb/>
　制之則可以回造化矣有隕自天本无而倐有之象<lb/>
　也　通曰二視初為魚五視初為瓜魚與瓜皆隂物<lb/>
　之美者魚之餒瓜之潰必自内始二與初遇故包有<lb/>
　魚五與初无相遇之道猶以髙大之杞而欲包在地<lb/>
　之瓜也然瓜雖始生而必潰九五陽剛中正能含晦<lb/>
<pb n="65b"/>　章美静以待之是雖陰陽消長時運之常而造化未<lb/>
　有不可回者姤其將可轉而為復乎剥之一陽窮於<lb/>
　上而復生於下其有隕自天之象乎<lb/>
上九姤其角吝无咎<lb/>
　角剛乎上者也上九以剛居上九无位不得其遇故<lb/>
　其象占與九三類　通曰九三以剛居下卦之上於<lb/>
　初陰无所遇故雖厲而无大咎上九以剛居上卦之<lb/>
　上於初陰亦不得其遇故雖吝而亦无咎遇本非正<lb/>
<pb n="66a"/>　不遇不足為咎也<lb/>
䷬<hi>坤下兊上</hi>
萃亨王假有廟利見大人亨利貞用大牲吉利有攸往<lb/>
　萃聚也坤順兊恱九五剛中而二應之又為澤上於<lb/>
　地萬物萃聚之象故為萃亨字衍文王假有廟言王<lb/>
　者可以至乎宗廟之中王者卜祭之吉占也祭義曰<lb/>
　公假于太廟是也廟所以聚祖考之精神又人必能<lb/>
　聚己之精神則可以至於廟而承祖考也物既聚則<lb/>
<pb n="66b"/>　必見大人然後可以得亨然又必利於貞所聚不正<lb/>
　則亦不能亨也大牲必聚而後有聚則可以有所徃<lb/>
　皆占吉而有戒之辭　通曰王假有廟於萃渙皆言<lb/>
　之者渙散也謂祖考精神易散故為廟以聚之萃聚<lb/>
　也謂聚己之精神然後能至於廟而聚祖考之精神<lb/>
　也彖五句各自是一事聖人見萃有格廟象故曰王<lb/>
　假有廟又見五為大人之象故曰利見大人亨言萃<lb/>
　聚於下必見大人以為之主而後亨也又見五與二<lb/>
<pb n="67a"/>　皆得正故曰利貞萃不以正其能亨乎利亨利貞兩<lb/>
　利字不相蒙孔子釋而合之謂聚之利於亨者以見<lb/>
　大人則為所聚之正是乃利貞也後之說者但釋孔<lb/>
　子之𫝊而文王之經隠矣又聖人見損之時二簋可<lb/>
　用享則萃之時必用大牲乃吉渙之時且利渉大川<lb/>
　則萃之時必利有攸徃也本義以為皆占吉而有戒<lb/>
　之辭盖言萃之時如是則亨且利否則不亨不利如<lb/>
　是則吉否則不吉也<lb/>
<pb n="67b"/>初六有孚不終乃亂乃萃若號一握為笑勿恤往无咎<lb/>
　初六上應九四而隔於二陰當萃之時不能自守是<lb/>
　有孚而不終志亂而妄聚也若號呼正應則衆以為<lb/>
　笑但勿恤而往從正應則无咎矣戒占者當如是也<lb/>
　　通曰不終陰柔不能固守之象亂隂雜之象一握<lb/>
　陰聚之象萃與比相似比初六有孚盈缶萃之初則<lb/>
　有孚不終比初无應而孚信充實其終也自有他吉<lb/>
　萃初與四應而感於二陰是有孚而不能自守志亂<lb/>
<pb n="68a"/>　而不无妄聚者也聖人戒之曰若號呼九四正應則<lb/>
　二陰必以為笑惟勿恤二陰之笑而必徃從庶乎可<lb/>
　以无咎矣　應四萃之主爻<lb/>
六二引吉无咎孚乃利用禴<lb/>
　二應五而雜於二陰之間必牽引以萃乃吉而无咎<lb/>
　又二中正柔順虛中以上應九五剛健中正誠實而<lb/>
　下交故卜祭者有孚誠則雖薄物亦可以祭矣　通<lb/>
　曰二在三陰之中而與五應惟牽引上下以萃於五<lb/>
<pb n="68b"/>　則吉无咎矣爻之象占已備而於占之下又發孚乃<lb/>
　利用禴之義以為卜祭之占者盖謂萃之時用大牲<lb/>
　吉然能如六二之孚則雖用禴亦利也本義以虛中<lb/>
　誠實發明孚字中虛信之本中實信之質也<lb/>
六三萃如嗟如无攸利往无咎小吝<lb/>
　六三陰柔不中不正上无應與欲求萃於近而不得<lb/>
　故嗟如而无所利惟往從於上可以无咎然不得其<lb/>
　萃困然後往復得陰極无位之爻亦可小羞矣戒占<lb/>
<pb n="69a"/>　者當近舍不正之強援而逺結正應之窮交則无咎<lb/>
　也　通曰號與嗟皆上卦兊口之象號可无咎嗟何<lb/>
　所利必不得已惟往從上六則亦可以无咎耳上六<lb/>
　陰極无位又非正應既曰徃无咎又曰小吝者以别<lb/>
　初之往无咎也初往從四四其應也故无咎三往從<lb/>
　上上非應也故雖无咎又以小吝少之本義以上為<lb/>
　正應之窮交正應二字恐誤　三上為下二陰所萃<lb/>
　故嗟而旡所利徃比四无咎與上萃則吝<lb/>
<pb n="69b"/>九四大吉无咎<lb/>
　上比九五下比衆陰得其萃矣然以陽居陰不正故<lb/>
　戒占者必大吉然後得无咎也　通曰比卦五陰皆<lb/>
　比五之一陽萃四隂皆聚歸五與四之二陽四必大<lb/>
　吉而後可以无咎五曰萃有位以見四之萃非有位<lb/>
　者也无尊位而得衆心非大吉安能无咎如益之初<lb/>
　九在下而受上之益且戒之曰必元吉无咎然則萃<lb/>
　之九四在上而受下之萃戒之固宜<lb/>
<pb n="70a"/>九五萃有位无咎匪孚元永貞悔亡<lb/>
　九五剛陽中正當萃之時而居尊固无咎矣若有未<lb/>
　信則亦修其元永貞之德而悔亡矣戒占者當如是<lb/>
　也　通曰四必大吉而无咎矣五萃有位而无咎君<lb/>
　臣之分也然既有位以别於四或有其位无其德所<lb/>
　以為五者悔當何如㦲故又戒之曰雖有位可致天<lb/>
　下之萃或有未信當修其元永貞之德則悔亡耳比<lb/>
　獨以九五為主故卦有元永貞之辭萃有兩陽爻故<lb/>
<pb n="70b"/>　元永貞獨歸之九五元以善其始永貞以善其終比<lb/>
　與萃非此三德未必始終盡善也　匪孚由萃四也<lb/>
上六齎咨涕洟无咎<lb/>
　處萃之終陰柔无位求萃不得故戒占者必如是而<lb/>
　後可以无咎也　通曰三求萃不得故嗟上陰柔无<lb/>
　位亦求萃不得故齎咨涕洟然居兊終能反兊之說<lb/>
　而憂者故无咎臨六三既憂之无咎亦下兊之終也<lb/>
　夫萃極盛之時也宜物情和說順適以應坤兊之象<lb/>
<pb n="71a"/>　今也初則號三則嗟上則齎咨涕洟何也禍福倚伏<lb/>
　而盛滿難居故大象有不虞之戒而六爻皆言无咎<lb/>
　者必能補過而後无咎<lb/>
䷭<hi>巽下坤上</hi>
升元亨用見大人勿恤南征吉<lb/>
　升進而上也卦自解來柔上居四内巽外順九二剛<lb/>
　中而五應之是以其占如此南征前進也　通曰木<lb/>
　生於地有進而上之象為卦巽下坤上以後天方位<lb/>
<pb n="71b"/>　言之巽坤之中有離故有南象自巽而坤其行自南<lb/>
　故有南征之象晉與升皆取進之義晉則明已出於<lb/>
　地上方進而未已故不假言亨升則木方生於地中<lb/>
　他日可必其進而未已故言元亨欲進於位者用見<lb/>
　有位之大人則不憂其位之不進欲進於德者用見<lb/>
　有德之大人則不憂其德之不進然易以陽為大凡<lb/>
　言大人者皆陽爻也萃見大人六二見九五之大人<lb/>
　也升見大人六五見九二之大人也六五能下應九<lb/>
<pb n="72a"/>　二之剛中則不必憂而有南征之吉專以德之進而<lb/>
　言也<lb/>
初六允升大吉<lb/>
　初以柔順居下巽之主也當升之時巽於二陽占者<lb/>
　如之則信能升而大吉矣　通曰或曰初能巽於二<lb/>
　陽而二陽從而信之晉三衆允下為二陰所信也升<lb/>
　初允升上為二陽所信也以陰信隂不過悔亡以陽<lb/>
　信陰故大吉<lb/>
<pb n="72b"/>九二孚乃利用禴无咎<lb/>
　義見萃卦　通曰萃與升相反萃之二曰孚乃利用<lb/>
　禴則宜如損六二十朋之龜言之於反卦六五可也<lb/>
　今皆在下卦中爻言之何㦲萃六二求萃於上升九<lb/>
　二求升乎上故其義同萃六二以柔而應九五之剛<lb/>
　升九二以剛而應六五之柔其以至誠感應則一也<lb/>
　故爻辭同而彖𫝊剛中而應之辭亦同　二為三所<lb/>
　塞必誠信上通於君乃无咎<lb/>
<pb n="73a"/>九三升虛邑<lb/>
　陽實隂虛而坤有國邑之象九三以陽剛當升時而<lb/>
　進臨於坤故其象占如此　通曰陽一故實陰二故<lb/>
　虛九三進臨坤隂如入无人之邑其升如此之易者<lb/>
　剛正故也<lb/>
六四王用亨于岐山吉无咎<lb/>
　義見隨卦　通曰隨上體兊兊正西羑里視岐山為<lb/>
　西方故曰西山此卦上體坤坤位西南故只曰岐山<lb/>
<pb n="73b"/>　山皆以在上卦取象萃曰亨曰禴升亦曰亨曰禴萃<lb/>
　取精神之聚可以事鬼神升則言人能聚精神以事<lb/>
　鬼神有升而上通之義<lb/>
六五貞吉升階<lb/>
　以陰居陽當升而居尊位必能貞固則可以得吉而<lb/>
　升階矣階升之易者　通曰九三升虛邑六五升階<lb/>
　皆象升之易也九三剛正故无戒辭六五先貞吉之<lb/>
　占而後升階之象者謂升而不正則不吉雖有升階<lb/>
<pb n="74a"/>　之象而不足以升也<lb/>
上六𠖇升利于不息之貞<lb/>
　以陰居升極昬㝠不已者也占者遇此无適而利但<lb/>
　可反其不已於外之心施之於不息之正而已　通<lb/>
　曰豫上六㝠豫戒以成有渝升上六𠖇升戒以利于<lb/>
　不息之貞者豫上震震動也欲動其悔過之心變其<lb/>
　豫不為豫也升上坤坤順也欲順其不已於進之心<lb/>
　移於不息之貞也<lb/>
<pb n="74b"/>䷮<hi>坎下兊上</hi>
困亨貞大人吉无咎有言不信<lb/>
　困者窮而不能自振之義坎剛為兊柔所揜九二為<lb/>
　二陰所揜四五為上六所揜所以為困坎險兊說處<lb/>
　險而説是身雖困而道則亨也二五剛中又有大人<lb/>
　之象占者處困能亨則得其貞矣非大人其孰能之<lb/>
　故曰貞又曰大人者明不正之小人不能當也有言<lb/>
　不信又戒以當務晦黙不可尚口益取困窮　通曰<lb/>
<pb n="75a"/>　蹇能止則知足以避需不陷則義无所窮困之為卦<lb/>
　上下三剛皆掩於柔窮而无所容此所以為困也然<lb/>
　剛之困如此剛之亨自如處坎之險不失兊之說時<lb/>
　雖困而道則亨身雖困而心則亨也他卦言亨與貞<lb/>
　不貞則不亨亨由於貞也此卦言亨與貞處困能亨<lb/>
　則得其貞貞由於亨也曰貞又曰大人者困而能亨<lb/>
　是為貞正之大人非不正之小人所能也剛柔自乾<lb/>
　坤往來於二與上而以九居五未嘗變也是之謂貞<lb/>
<pb n="75b"/>　是之謂大人此其所以吉而无咎也有言不信又戒<lb/>
　處坎之險不可尚兊之口也<lb/>
初六臀困于株木入于幽谷三歳不覿<lb/>
　臀物之底也困于株木傷而不能安也初六以陰柔<lb/>
　處困之底居暗之甚故其象占如此　通曰卦名困<lb/>
　以剛為柔所困也爻論困義非特剛困柔之困亦甚<lb/>
　矣柔之困也困于株木困于石困于葛藟所困者槎<lb/>
　枿之木纒繞之草困于石則又甚焉剛之困困于酒<lb/>
<pb n="76a"/>　食困于金車困于赤紱飲食車服皆美物也六爻别<lb/>
　而言之其崇陽抑陰之意可見矣或曰困坎下兊上<lb/>
　兊正秋坎正冬兊一陰象秋之始蔓草未殺故為葛<lb/>
　藟之困六三秋冬之交蔓草葉脫而刺存焉故為蒺<lb/>
　藜之困初六在坎之下正大冬之時也蔓草為霜雪<lb/>
　所殺靡有孑遺所存者株木而已三爻皆陰故以象<lb/>
　草木　四為陰揜不能應下為株木初下為幽谷至<lb/>
　四為三歳<lb/>
<pb n="76b"/>九二困于酒食朱紱方來利用享祀征凶无咎<lb/>
　困于酒食厭飫苦惱之意酒食人之所欲然醉飽過<lb/>
　宜則是反為所困矣朱紱方來上應之也九二有剛<lb/>
　中之德以處困時雖无凶害而反困於得其所欲之<lb/>
　多故其象如此而其占利以享祀若征行則非其時<lb/>
　故凶而於義為无咎也　通曰困于酒食醉飽之過<lb/>
　因厭飫而生苦惱者也視初之困于株木三之困于<lb/>
　石有間矣所以初入幽谷三不見其妻二則有朱紱<lb/>
<pb n="77a"/>　方來之慶特五亦為柔所揜其來也緩故曰方來耳<lb/>
　其占利於享祀而不利於征行困之時誠一切至可<lb/>
　通神明不必急於往也无咎諸家以為誰咎則當如<lb/>
　節之象曰又誰咎也今象曰中有慶則征凶者行非<lb/>
　其時故凶而於義无咎也本義精矣　應五不受上<lb/>
　下揜宜宴樂俟時<lb/>
六三困于石據于蒺藜入于其宫不見其妻凶<lb/>
　陰柔而不中正故有此象而其占則凶石指四蒺<lb/>
<pb n="77b"/>　藜指二宫謂三而妻則六也其義則繫辭備矣　通<lb/>
　曰六三本欲揜九二之剛然九二陽剛中正三隂柔<lb/>
　不中正故自取困焉上六困之極悔則猶可至於吉<lb/>
　如六三則上困於九四下據於九二以不正處二剛<lb/>
　之間失其所安惟凶而已<lb/>
九四來徐徐困于金車吝有終<lb/>
　初六九四之正應九四處位不當不能濟物而初六<lb/>
　方困于下又為九二所隔故其象如此然邪不勝正<lb/>
<pb n="78a"/>　故其占雖為可吝而必有終也金車謂九二象未詳<lb/>
　疑坎有輪象也　通曰當困之時不可求以亟通故<lb/>
　二曰方來五曰乃徐有說四曰來徐徐皆緩辭也初<lb/>
　與四應其來所以徐徐者為九二金車所隔也然陰<lb/>
　陽相應正也九二隔之非正也邪終不得以勝正故<lb/>
　始雖可吝而必有終也　九受揜故就初徐徐<lb/>
九五劓刖困于赤紱乃徐有說利用祭祀<lb/>
　劓刖者傷於上下下既傷則赤紱无所用而反為困<lb/>
<pb n="78b"/>　矣九五當困之時上為陰揜下則乗剛故有此象然<lb/>
　剛中而説體故能遲久而有説也占具象中又利用<lb/>
　祭祀久當獲福　通曰九五君也亦言困者下无應<lb/>
　也然二雖非應而同德故一時雖困乃遲久而有説<lb/>
　也二五取象皆相應二曰朱紱五曰赤紱紱所以行<lb/>
　也二五不應欲遽行得乎故二曰方來五曰乃徐有<lb/>
　說二曰享祀五曰祭祀亦以二五當困之時必誠一<lb/>
　切至如祭享然則或有可通之理也二言征凶五不<lb/>
<pb n="79a"/>　言者二在下不可急征以求上上之求下則不可以<lb/>
　是例論也<lb/>
上六困于葛藟于臲卼曰動悔有悔征吉<lb/>
　以隂柔處困極故有困于葛藟于臲卼曰動悔之象<lb/>
　然物窮則變故其占曰若能有悔則可以征而吉矣<lb/>
　　通曰困窮而通其上之時乎然剛困不害其亨柔<lb/>
　困不悔不吉兩悔字與豫悔遲有悔不同豫言悔遲<lb/>
　則事必有可悔此言事雖可悔而能悔則吉聖人拳<lb/>
<pb n="79b"/>　拳欲人悔過如此　上三應纒綿二剛上臲卼<lb/>
䷯<hi>巽下坎上</hi>
井改邑不改井无喪无得徃來井井汔至亦未繘井羸<lb/>
其瓶凶<lb/>
　井者穴地出水之處以巽木入乎坎水之下而上出<lb/>
　其水故為井改邑不改井故无喪无得而往者來者<lb/>
　皆井其井也汔㡬也繘綆也羸敗也汲井㡬至未盡<lb/>
　綆而敗其瓶則凶矣其占為事仍舊无得喪而又當<lb/>
<pb n="80a"/>　敬勉不可㡬成而敗也　通曰澤无水為困命也澤<lb/>
　雖无水而井則有水性也知困之義則知安命知井<lb/>
　之義則知盡性易性命之書也而言之明且切者莫<lb/>
　困井二卦若也改邑不改井三句為井言汔至三句<lb/>
　為汲者言改邑不改井井之體也性静而定也无喪<lb/>
　无得徃來井井井之用也性動亦定也汔至未繘井<lb/>
　而羸其瓶人之於性知之行之有未盡也其猶是乎<lb/>
　嗚呼是不可不敬也改邑不改井或謂困反為井坎<lb/>
<pb n="80b"/>　一陽天一之真水即井也二陰陷之泉居坎陷中則<lb/>
　井也易凡言邑象其位也坎向位乎下而今往位乎<lb/>
　上是邑改也然在下此坎也在上亦此坎也是邑雖<lb/>
　改而井未嘗改也或謂上卦本坤乾初居坤之五坤<lb/>
　為邑有改邑象井泉正在兩陽爻初變而此未嘗變<lb/>
　有不改井象<lb/>
初六井泥不食舊井无禽<lb/>
　井以陽剛為泉上出為功初六以陰居下故為此象<lb/>
<pb n="81a"/>　盖不泉而泥則人所不食而禽鳥亦莫之顧也　通<lb/>
　曰井以陽剛為泉六陰柔非泉矣井以上出為功初<lb/>
　在井下泥而不為人所食矣井以汲而日新泥不可<lb/>
　汲則為舊井而禽亦莫之顧矣人之性習於汙下而<lb/>
　无日新之功者猶是也<lb/>
九二井谷射鮒甕敝漏<lb/>
　九二剛中有泉之象然上无正應下比初六功不上<lb/>
　行故其象如此　通曰井以上出為功二无應而下<lb/>
<pb n="81b"/>　昵於初以井言如井旁穴出之水僅能射鮒以汲井<lb/>
　言如敝甕不足以上水而反漏於下嗚呼初之陰柔<lb/>
　汙下不足責也二以陽剛之資豈肯甘於下流之歸<lb/>
　上无應與以至於此人禀性雖美而无誘掖汲引之<lb/>
　者其亦猶是乎<lb/>
九三井渫不食為我心惻可用汲王明並受其福<lb/>
　渫不停汙也井渫不食而使人心惻可用汲矣王明<lb/>
　則汲井以及物而施者受者並受其福也九三以陽<lb/>
<pb n="82a"/>　居陽在下之上而未為時用故其象占如此　通曰<lb/>
　初六井泥而不食可也九三井渫可食矣而不食何<lb/>
　㦲為我心惻者非我心自惻也行道之人為我而心<lb/>
　惻也惻此水可用汲而不汲也惻其與應者才柔不<lb/>
　能汲也汲之者其惟五乎五非應也而曰王明周公<lb/>
　特筆也王明則汲之以及物上下並受其福矣不然<lb/>
　明王不興天下孰能宗子夫子於此其有歎也夫<lb/>
六四井甃无咎<lb/>
<pb n="82b"/>　以六居四雖得其正然陰柔不泉則但能修治而无<lb/>
　及物之功故其象為井甃而占則无咎占者能自修<lb/>
　治則雖无及物之功而亦可以无咎矣　通曰或曰<lb/>
　初才柔有井泥象三之渫渫初之泥也二位柔有井<lb/>
　谷象四之甃甃二之谷也渫與甃其皆日新之功乎<lb/>
　日新而不已寒泉之來不窮矣<lb/>
九五井洌寒泉食<lb/>
　洌潔也陽剛中正功及於物故為此象占者有其德<lb/>
<pb n="83a"/>　則契其象也　通曰井至此初泥已浚二漏已修井<lb/>
　道全矣所謂井養而不窮者正在此爻寒者水之性<lb/>
　也冽潔也三之渫潔之也潔之可食矣而不知五之<lb/>
　食者何㦲五在上三猶在下故也然則渫與洌性也<lb/>
　食與不食命也<lb/>
上六井收勿幕有孚元吉<lb/>
　收汲取也晁氏云收鹿盧收繘者也亦通幕蔽覆也<lb/>
　有孚謂其出有源而不窮也井以上出為功而坎口<lb/>
<pb n="83b"/>　不揜故上六雖非陽剛而其象如此然占者應之必<lb/>
　有孚乃元吉也　通曰六陰柔非泉也而有收之象<lb/>
　元吉之占何㦲他卦之終為極為變惟井與鼎終乃<lb/>
　成功孚字例訓為信本義曰有孚謂出有源而不窮<lb/>
　也盖其出有源井之體也其應不窮井之用也君子<lb/>
　必如此而後為盡性之極功<lb/>
䷶<hi>離下兊上</hi>
革已日乃孚元亨利貞悔亡<lb/>
<pb n="84a"/>　革變革也兊澤在上離火在下火然則水乾水決則<lb/>
　火滅中少二女合為一卦而少上中下志不相得故<lb/>
　其卦為革也變革之初人未之信故必已日而後信<lb/>
　又以其内有文明之德而外有和說之氣故其占為<lb/>
　有所更革皆大亨而得其正所革皆當而所革之悔<lb/>
　亡也一有不正則所革不信不通而反有悔矣　通<lb/>
　曰日離象日入澤有已日象革必已日乃孚者民難<lb/>
　與慮始革之初人未遽信必已日而後信也離明則<lb/>
<pb n="84b"/>　灼義理而非妄革兊說則隨時勢而非强革此所謂<lb/>
　革之貞也不貞則所革人不信事不通悔不亡矣凡<lb/>
　彖未有言悔亡者此獨言之重改革也然既濟離火<lb/>
　在下坎水在上謂之水火相息可也不曰革而曰濟<lb/>
　何也兊為金曰從革後天坎北與離南相對故曰有<lb/>
　相濟之義離南與兊西相次亦有革之義河圗洛書<lb/>
　金火相易正如此也　下卦離三為已日故三為有<lb/>
　孚四五在已日之後故皆有孚剛者能革柔者不能<lb/>
<pb n="85a"/>　革初有可革之才无其時二无其才且非其時必待<lb/>
　已日乃可三有其才且在已日可革之時故為三就<lb/>
　之有孚四在已日之後則為改命之有孚九五為<lb/>
　革之主亦在已日之後則為虎變之有孚上為受革<lb/>
　者至此則君子小人皆變革道之成也<lb/>
初九鞏用黄牛之革<lb/>
　雖當革時居初无應未可有為故為此象鞏固也黄<lb/>
　中色牛順物革所以固物亦取卦名而義不同其占<lb/>
<pb n="85b"/>　為當堅確固守不可以有為聖人之於變革其謹如<lb/>
　此　通曰革取卦名而義不同猶噬嗑而取市合之<lb/>
　義也易道尚變故賁之爻有不賁者存損之爻有不<lb/>
　損者在而革亦六爻不専言革也反其義為黄牛之<lb/>
　革鞏而固之戒其輕也遯六二執用黄牛之革六柔<lb/>
　順而二中正中順之道所固有也革初九鞏用黄牛<lb/>
　之革離性上而剛不中中順之道所不足也下无位<lb/>
　上无應不可有為惟可固守中順之道而已<lb/>
<pb n="86a"/>六二已日乃革之征吉无咎<lb/>
　六二柔順中正而為文明之主有應於上於是可以<lb/>
　革矣然必已日然後革之則貞吉而无咎戒占者猶<lb/>
　未可以遽變也　通曰一爻為一日初至二已日也<lb/>
　初无位二有位矣初无應二有應矣柔順中正而文<lb/>
　明又有德矣有德有位而有應可革之時也而必已<lb/>
　日乃革之寧詳緩无急遽也如是則征吉而无咎聖<lb/>
　人謹重之意可見卦曰已日乃孚爻曰已日乃革者<lb/>
<pb n="86b"/>　君之革不待已日其所革已日而後孚耳臣待君之<lb/>
　造始而後代終故已日乃革之<lb/>
九三征凶貞厲革言三就有孚<lb/>
　過剛不中居離之極躁動於革者也故其占有征凶<lb/>
　貞厲之戒然其時則當革故至於革言三就則亦有<lb/>
　孚而可革也　通曰革貴乎中初九不及乎中故勉<lb/>
　以鞏用黄牛之革九三過乎中故戒以征凶貞厲以<lb/>
　其過剛也故恐其征而不已則凶以其不中也又恐<lb/>
<pb n="87a"/>　其一於貞固而失變革之義則厲故必革之言至於<lb/>
　三就審之屢則有乎而可革矣兊為口有言象第三<lb/>
　爻有三就象　初至三<lb/>
九四悔亡有孚改命吉<lb/>
　以陽居陰故有悔然卦已過中水火之際乃革之時<lb/>
　而剛柔不偏又革之用也是以悔亡然又必有孚而<lb/>
　後革乃可獲吉明占者有其德而當其時又必有信<lb/>
　乃悔亡而得吉也　通曰三剛居剛故征凶四剛柔<lb/>
<pb n="87b"/>　不偏故悔亡然必有孚則有改命之吉下三爻方欲<lb/>
　革故為新故有謹動不輕改之意上三爻則故者已<lb/>
　革而為新矣故不言革直言曰改命至鼎則曰凝命<lb/>
　革而後可改改而後可凝也爻在離火兊澤之交其<lb/>
　夏令改而為秋令之時乎九四有其時有其德亦既<lb/>
　改命矣必有孚乃吉甚矣天下事不可輕改也其謹<lb/>
　重之意可見自三至五皆言有孚三議革而後孚四<lb/>
　有孚而後改深淺之序也五未占而有孚積孚之素<lb/>
<pb n="88a"/>　也<lb/>
九五大人虎變未占有孚<lb/>
　虎大人之象變謂希革而毛毨也在大人則自新新<lb/>
　民之極順天應人之時也九五以陽剛中正為革之<lb/>
　主故有此象占而得此則有此應然亦必自其未占<lb/>
　之時人已信其如此乃足以當之爾　通曰乾九五<lb/>
　飛龍革九五虎變皆大人造之象下卦言革上卦言<lb/>
　改言變革道愈進而愈成也虎變謂希革而毛毨盖<lb/>
<pb n="88b"/>　仲夏毛希而革易仲秋毛落更生潤澤而鮮好卦體<lb/>
　離夏革為兊秋故有此象此所謂變即孟子所謂存<lb/>
　神過化與天地同流而非區區小補之事也未占有<lb/>
　孚諸家皆以為不待占決而人自信之本義不然盖<lb/>
　革重事也占當在未革之先而孚又在未占之先則<lb/>
　其孚也久矣必如成湯未革夏命而室家已相慶於<lb/>
　來蘇之先乃應此占不然湯武之事未易舉也如此<lb/>
　則九五象占雖若美之之辭而中實含戒之之意<lb/>
<pb n="89a"/>　三四五互乾<lb/>
上六君子豹變小人革靣征凶居貞吉<lb/>
　革道已成君子如豹之變小人亦革靣以聽從矣不<lb/>
　可以徃而居貞則吉變革之事非得已者不可以過<lb/>
　而上六之才亦不可以有行也故占者如之　通曰<lb/>
　虎豹皆兊象豹小於虎兊説見於上有革面象二三<lb/>
　四五皆言革者上則從革者也君子小人以位則有<lb/>
　上下以德則有正邪今既无不革矣此時豈可復有<lb/>
<pb n="89b"/>　徃㦲惟居貞不動則吉革非得已之事初未可革當<lb/>
　中順以自守上既已革當静正以自居　陸績曰猶<lb/>
　虎尾箕豹<lb/>
䷁<hi>巽下離上</hi>
鼎元吉亨<lb/>
　鼎烹飪之器為卦下隂為足二三四陽為腹五陰為<lb/>
　耳上陽為鉉有鼎之象又以巽木入離火而致烹飪<lb/>
　鼎之用也故其卦為鼎下巽巽也上離為目而五為<lb/>
<pb n="90a"/>　耳有内巽順而外聦明之象卦自巽來陰進居五而<lb/>
　下應九二之陽故其占曰元亨吉衍文也　通曰人<lb/>
　所需者飲食飲食所需者井與鼎革茹毛而為火食<lb/>
　包羲有取於鼎也尚矣後世制器尚易之象而伏羲<lb/>
　畫井鼎之象則已取諸井鼎之器矣大有與鼎卦名<lb/>
　下直言元亨孔子以卦才言之文王之初意謂大有<lb/>
　六五虛中在上而能有衆陽之大所以大亨鼎變生<lb/>
　而熟化剛而柔水火不同處而能使相為用可以養<lb/>
<pb n="90b"/>　人亨亦大矣<lb/>
初六鼎顛趾利出否得妾以其子无咎<lb/>
　居鼎之下鼎趾之象也上應九四則顛矣然當卦初<lb/>
　鼎未有實而舊有否惡之積焉因其顛而出之則為<lb/>
　利矣得妾而因得其子亦猶是也此爻之象如此而<lb/>
　其占无咎盖因敗以為功因賤以致貴也　通曰此<lb/>
　爻象中取象顛趾非利出否則為利得妾未為重有<lb/>
　子則可重矣陰柔在下於鼎為趾象於人則又為妾<lb/>
<pb n="91a"/>　象鼎偶顛趾而有出否之利是因敗以為功也又因<lb/>
　得妾而遂有得子之慶是因賤以致貴也天下事固<lb/>
　自有偶如此者非可有心以致之也<lb/>
九二鼎有實我仇有疾不我能即吉<lb/>
　以剛居中鼎有實之象也我仇謂初隂陽相求而非<lb/>
　正則相陷於惡而為仇矣二能以剛中自守則初雖<lb/>
　近不能以就之矣是以其象如此而其占為如是則<lb/>
　吉也　通曰鼎諸爻與井相似井以陽剛為泉鼎以<lb/>
<pb n="91b"/>　陽剛為實井九二有泉象下比初六則有射鮒之象<lb/>
　鼎九二有實象下比初六則有我仇之象井初為泥<lb/>
　二視之為鮒鼎初為否二視之為疾皆隂惡之象也<lb/>
　井二无應故其功終不上行鼎二有應而能以剛中<lb/>
　自守故初雖近不能就之而吉<lb/>
九三鼎耳革其行塞雉膏不食方雨虧悔終吉<lb/>
　以陽居鼎腹之中本有美實者也然以過剛失中越<lb/>
　五應上又居下之極為變革之時故為鼎耳方革而<lb/>
<pb n="92a"/>　不可舉移雖承上卦文明之腴有雉膏之美而不得<lb/>
　以為人之食然以陽居陽為得其正茍能自守則隂<lb/>
　陽將和而失其悔矣占者如是則初雖不利而終得<lb/>
　吉也　通曰井鼎九三皆居下而未為時用井三如<lb/>
　清潔之泉而不見食鼎三如鼎中有雉膏而不得<lb/>
　以為人食然君子能為可食不能使人必食六五鼎<lb/>
　耳三與五不相遇如鼎耳方變革而不可舉移故其<lb/>
　行不通然五文明之主三上承文明之腴必以剛正<lb/>
<pb n="92b"/>　自守五終當求之方且如陰陽和而為雨始雖有不<lb/>
　遇之悔終當有相遇之吉井三所謂王明並受其福<lb/>
　者亦猶是也<lb/>
九四鼎折足覆公餗其形渥凶<lb/>
　晁氏曰形渥諸本作刑剭謂重刑也今從之九四居<lb/>
　上任重者也而下應初六之隂則不勝其任矣故其<lb/>
　象如此而其占凶也　通曰初顛趾四應初故有折<lb/>
　足之象初未有鼎實故因顛趾而出否四已有鼎實<lb/>
<pb n="93a"/>　故折足而覆餗否舊穢餗取新者也其形渥諸家或<lb/>
　以為其形赧汗或以為霑濡之象皆未足以見其凶<lb/>
　如本義則大臣居上任重而信用陰柔之小人必有<lb/>
　重刑之凶聞者懼矣<lb/>
六五鼎黄耳金鉉利貞<lb/>
　五於象為耳而有中德故云黄耳金堅剛之物鉉貫<lb/>
　耳以舉鼎者也五居中以應九二之堅剛故其象如<lb/>
　此而其占則利在正固而已或曰金鉉以上九而言<lb/>
<pb n="93b"/>　更詳之　通曰金鉉本義存兩説竊謂鉉在上可以<lb/>
　舉鼎二剛在下可謂之金不可謂之鉉不若上之剛<lb/>
　可謂之金鉉利貞五質陰柔故因占而為之戒<lb/>
上九鼎玉鉉大吉无不利<lb/>
　上於象為鉉而以陽居隂剛而能温故有玉鉉之象<lb/>
　而其占為大吉无不利盖有是德則如其占也　通<lb/>
　曰上九一陽横亘乎鼎耳之上有鉉象金剛物自六<lb/>
　五之柔而視上九之剛則以為金鉉玉具剛柔之體<lb/>
<pb n="94a"/>　上九以剛居柔而又下得六五之柔則以為玉鉉鼎<lb/>
　上爻與井皆以上出為功故彼之占元吉此之占則<lb/>
　大吉无不利或曰鼎象也全體一鼎分上下體則為<lb/>
　二鼎上體之鼎有耳而无足故四折足下有足而无<lb/>
　耳故三曰耳革<lb/>
䷲<hi>震下震上</hi>
震亨震來虩虩笑言啞啞震驚百里不喪匕鬯<lb/>
　震動也一陽始生於二隂之下震而動也其象為雷<lb/>
<pb n="94b"/>　其屬為長子震有亨道震來當震之來時也虩虩恐<lb/>
　懼驚顧之貎震驚百里以雷言匕所以舉鼎實鬯以<lb/>
　秬黍酒和鬱金所以灌地降神者也不喪匕鬯以長<lb/>
　子言也此卦之占為能恐懼則致福而不失其所主<lb/>
　之重　通曰虩虩一陽方動而上為二陰所蔽之象<lb/>
　啞啞隂破而上達之象震驚百里以震為雷取象不<lb/>
　喪匕鬯以長子主器取象彖有一句言一事者萃是<lb/>
　也有數句言一事者震艮是也此首言震亨謂震有<lb/>
<pb n="95a"/>　亨之道又自以震來虩虩釋震字以笑言啞啞以下<lb/>
　釋亨字盖人心常如震來之時虩虩然恐懼憂於先<lb/>
　必樂於後便自有致福之理雖震驚百里之時亦不<lb/>
　失其所主之重也　說文虩虩虎周旋顧慮不自寧<lb/>
初九震來虩虩後笑言啞啞吉<lb/>
　成震之主處震之初故其占如此　通曰二陰一陽<lb/>
　則一陽為主初九在内卦之内震之主也故辭與卦<lb/>
　同乾坤之後為屯便以震之初爻為主彼彖辭曰利<lb/>
<pb n="95b"/>　貞利建侯周公之爻辭曰利居貞利建侯只加一居<lb/>
　字至本卦彖辭曰震來虩虩笑言啞啞而爻辭亦只<lb/>
　加一後字盖震之用在下而重震之初又最下者所<lb/>
　以為震之主者也彖之占曰亨爻之占曰吉一也<lb/>
六二震來厲億喪貝躋于九陵勿逐七日得<lb/>
　六二乗初九之剛故當震之來而危厲也億字未詳<lb/>
　又當喪其貨貝而升於九陵之上然柔順中正足以<lb/>
　自守故不求而自獲也此爻占具象中但九陵七日<lb/>
<pb n="96a"/>　之象則未詳耳　通曰常人之情震驚則多喪失故<lb/>
　喪匕鬯喪貝每每言之二當初九動而方來其勢甚危<lb/>
　大喪其貝事之危也躋於九陵地之危也其危如此<lb/>
　二中正自守不以已即物始也有喪而不追其喪末<lb/>
　也有得亦數窮而自得之也或曰互艮有陵象九即<lb/>
　初九躋于九陵二進在初之上也七日得既濟六二<lb/>
　占同皆於六二言之者自二至上又自上而二七數<lb/>
　二中正故始雖失而終復得之　五在洊雷外艮上<lb/>
<pb n="96b"/>　為九陵初至四互離貝象<lb/>
六三震蘇蘇震行无眚<lb/>
　蘇蘇緩散自失之狀以陰居陽當震時而居不正是<lb/>
　以如此占者若因懼而能行以去其不正則可以无<lb/>
　眚矣　通曰二當震初之來雖有所喪戒以勿逐三<lb/>
　去初逺而勉之以行何也六二中正自守三不中正<lb/>
　故也故戒之曰與其懼而蘇蘇自失不若因其懼而<lb/>
　能行以去不正庶乎可以无眚矣　初雷洊雷之間<lb/>
<pb n="97a"/>　互坎之下<lb/>
九四震遂泥<lb/>
　以剛處柔不中不正陷於二隂之間不能自震也遂<lb/>
　者无反之意泥滯溺也　通曰初與四皆震之所以<lb/>
　為震者然震之用在下四溺於陰柔之中故震之亨<lb/>
　在初而不在四亨者初之剛當上達泥者四之剛不<lb/>
　能達也<lb/>
六五震徃來厲億无喪有事<lb/>
<pb n="97b"/>　以六居五而處震時无時而不危也以其得中故无<lb/>
　所喪而能有事也占者不失其中則雖危无喪矣<lb/>
　通曰或曰二在初陽之上陽之來甚急必至於喪其<lb/>
　所有五在四陽之上四方溺於二隂之中或徃或來<lb/>
　而无定其來也猶緩故不特无喪而又且有事功五<lb/>
　得中所以如此程子曰諸卦二五雖不當位多以中<lb/>
　為美三四雖當位或以不中為過中常重於正也中<lb/>
　不違於正正不必中也<lb/>
<pb n="98a"/>上六震索索視矍矍征凶震不于其躬于其鄰无咎㛰<lb/>
媾有言<lb/>
　以陰柔處震極故為索索矍矍之象以是而行其凶<lb/>
　必矣然能及其震未及其身之時恐懼修省則可以<lb/>
　无咎然亦不能免於㛰媾之有言戒占者當如是也<lb/>
　　通曰三蘇蘇神氣散緩上索索矍矍神氣无復存<lb/>
　矣盖以陰柔處震懼之極故其行也必凶猶幸四震<lb/>
　之來也緩上之懼不待及身之時而已懼於及五之<lb/>
<pb n="98b"/>　際則庶乎可以无咎然亦終不免於㛰媾之有言者<lb/>
　近於五而无應於三也爻言虩虩啞啞蘇蘇索索矍<lb/>
　矍與二五言億諸卦皆无其義雖多恐懼之貎亦於<lb/>
　爻義各有辨也六爻惟初為吉唐房喬曰震之初九<lb/>
　謹始恐懼所以致福豫之初六倡始逸豫所以貽凶<lb/>
　也除上六征凶外皆无凶者皆有恐懼之福而无逸<lb/>
　豫之凶也　四震三上六其配㛰媾有言而躬无言<lb/>
　也<lb/>
<pb n="99a"/>䷳<hi>艮下艮上</hi>
艮其背不獲其身行其庭不見其人无咎<lb/>
　艮止也一陽止於二陰之上陽自下升極上而止也<lb/>
　其象為山取坤地而隆其上之狀亦止於極而不進<lb/>
　之意也其占則必能止於背而不有其身行其庭而<lb/>
　不見其人乃无咎也盖身動物也惟背為止艮其背<lb/>
　則止於所當止也止於所當止則不隨身而動矣是<lb/>
　不有其身也如是則雖行於庭除有人之地而亦不<lb/>
<pb n="99b"/>　見其人矣盖艮其背而不獲其身者止而止也行其<lb/>
　庭而不見其人者行而止也動静各止其所而皆主<lb/>
　夫静焉所以得无咎也　通曰人身惟背不動此艮<lb/>
　止象不獲其身内艮象不見其人外艮象四五兩爻<lb/>
　在門闕之中行其庭象人之所當止者義理而已止<lb/>
　其所當止則惟知有義理不知有人我不獲其身理<lb/>
　所當止止而止也行其庭不見其人理所當行行而<lb/>
　止也如是則其止其行可以无過矣文王彖震艮又<lb/>
<pb n="100a"/>　自是一例震來虩虩以下三句只是發明虩虩之效<lb/>
　驗艮其背以下三句亦只發明艮背之效驗也惟本<lb/>
　義為能發之<lb/>
初六艮其趾无咎利永貞<lb/>
　以陰柔居艮初為艮止之象占者如是則无咎而又<lb/>
　以其陰柔故又戒以利永貞也　通曰事當止者當<lb/>
　於其始而止之乃可无咎止於始猶懼不能止於終<lb/>
　而況不能止於始者乎初六陰柔懼其始之不能終<lb/>
<pb n="100b"/>　也故戒以利永貞欲常久而貞固也其即上九之敦<lb/>
　艮乎<lb/>
六二艮其腓不拯其隨其心不快<lb/>
　六二居中得正既止其腓矣三為限則腓所隨也而<lb/>
　過剛不中以止乎二雖中正而體柔弱不能徃而拯<lb/>
　救之是以其心不快也此爻占在象中下爻放此<lb/>
　通曰咸六二與艮六二皆象腓咸下體即艮也艮以<lb/>
　三為主咸於二言腓三言隨隨二而動者也三為下<lb/>
<pb n="101a"/>　卦之主不能自守而下隨於二故往吝艮於二言腓<lb/>
　又言隨隨三而止者也三列夤不得止之宜而二隂<lb/>
　柔不能救其所隨故其心不快雖然視咸之執其隨<lb/>
　者有間矣<lb/>
九三艮其限列其夤厲薫心<lb/>
　限身上下之際即腰胯也夤膂也止於腓則不進而<lb/>
　已九三過剛不中當限之處而艮其限則不得屈伸<lb/>
　而上下判隔如列其夤矣危厲薫心不安之甚也<lb/>
<pb n="101b"/>　通曰震所主在下初九下之最下者也九四雖亦震<lb/>
　所主而溺於四柔之中有泥之象故不如初之吉艮<lb/>
　所主在上上九上之最上者也九三雖亦艮所主然<lb/>
　界乎四柔之中有限之象有列其夤之象故不如上<lb/>
　之吉二曰其心不快三曰厲薫心盖寂然不動者心<lb/>
　之體如之何可以徇物感而遂通者心之用如之何<lb/>
　可以絶物二隂柔隨三而不能拯之是徇物者也二<lb/>
　本中正故其心猶以為不快三過剛確乎止而不能<lb/>
<pb n="102a"/>　進退以至上下隔絶是絶物者也三不中惟見其危<lb/>
　厲薫心而已<lb/>
六四艮其身无咎<lb/>
　以陰居陰時止而止故為艮其身之象而占得无咎<lb/>
　也　通曰艮二與三皆言心四心位也與咸九四同<lb/>
　咸九四憧憧徃來以心之動言此不言心而言身兼<lb/>
　動靜言也身止則知心得其所止矣<lb/>
六五艮其輔言有序悔亡<lb/>
<pb n="102b"/>　六五當輔之處故其象如此而其占悔亡也悔謂以<lb/>
　陰居陽　通曰輔頰之兩旁骨背後可得而見者咸<lb/>
　言其靣故并見頰舌艮其背故止言輔初艮趾止其<lb/>
　行也五艮輔止其言也能止其言者必能止其所行<lb/>
　故悔亡<lb/>
上九敦艮吉<lb/>
　以陽剛居止之極敦厚於止者也　通曰咸艮皆以<lb/>
　身取象咸言人前艮言人背艮言腓咸亦言腓腓雖<lb/>
<pb n="103a"/>　在後而前亦可見也咸言輔艮亦言輔輔雖在前而<lb/>
　後亦可見也故咸得兼艮之腓而不得兼艮之限夤<lb/>
　艮得兼咸之輔而不得兼咸之頰舌其取象可謂精<lb/>
　矣上獨不言象何㦲敦臨敦復皆取坤土象艮山乃<lb/>
　坤土而隆其上者也其厚也彌固故其象為敦其占<lb/>
　曰吉凡上爻除井鼎外鮮有吉者惟艮之在上體者<lb/>
　凡八而皆吉人可不自厚㦲厚於始可不厚於終㦲<lb/>
䷴<hi>艮下巽上</hi>
<pb n="103b"/>漸女歸吉利貞<lb/>
　漸漸進也為卦止於下而巽於上為不遽進之義有<lb/>
　女歸之象焉又自二至五位皆得正故其占為女歸<lb/>
　吉而又戒以利貞也　通曰咸取女吉取者之占也<lb/>
　漸女歸吉嫁者之占也然皆以貞艮為主艮止也止<lb/>
　而恱則其感也以正是為取女之吉止而巽則其進<lb/>
　也以正是為女歸之吉<lb/>
初六鴻漸于干小子厲有言无咎<lb/>
<pb n="104a"/>　鴻之行有序而進有漸干水涯也始進於下未得所<lb/>
　安而上復无應故其象如此而其占則為小子厲雖<lb/>
　有言而於義則无咎也　通曰二至四互坎故初有<lb/>
　水涯之象艮少男故有小子象或曰鴻之飛長在前<lb/>
　而㓜在後㓜者惟恐失羣故危之而號呼長者必緩<lb/>
　飛以俟之故為小子厲有言之象以占者則小子在<lb/>
　下未可遽進而進鴻之幼者不若也<lb/>
六二鴻漸于磐飲食衎衎吉<lb/>
<pb n="104b"/>　磐大石也漸逺於水進於干而益安矣衎衎和樂意<lb/>
　六二柔順中正進以其漸而上有九五之應故其象<lb/>
　如此而占則吉也　通曰艮為石故有磐象互坎有<lb/>
　飲食象鴻食則呼衆飲食衎衎和鳴二柔順而有應<lb/>
　之象初始進於下未得所安二則自干進於磐未安<lb/>
　者安矣初之小子厲有言危而傷也二飲食衎衎安<lb/>
　且樂矣時使之然也在初則无應在二則柔順中正<lb/>
　而上有九五之應也<lb/>
<pb n="105a"/>九三鴻漸于陸夫征不復婦孕不育凶利禦寇<lb/>
　鴻水鳥陸非所安也九三過剛不中而无應故其象<lb/>
　如此而其占夫征則不復婦孕則不育凶莫甚焉然<lb/>
　以其過剛也故利禦寇　通曰磐進于干陸又進于<lb/>
　磐然則石之安平者鴻亦安焉陸則非鴻之所安也<lb/>
　其占為夫征不復者三恱四之陰往不以正也婦孕<lb/>
　不育者四從三之陽合不以正也其凶也宜矣爻因<lb/>
　彖言女歸之吉故又以此𤼵明為夫為婦之所以凶<lb/>
<pb n="105b"/>　者以為戒也然以九三之剛而比六四之柔則為夫<lb/>
　婦不正之象九三倘能以其剛而遏六四之柔則又<lb/>
　自有禦寇之象也或曰鴻羣不亂止則相保亦有禦<lb/>
　寇象<lb/>
六四鴻漸于木或得其桷无咎<lb/>
　鴻不木棲桷平柯也或得平柯則可以安矣六四乗<lb/>
　剛而順巽故其象如此占者如之則无咎也　通曰<lb/>
　巽為木而處艮山之上九三之前三以一陽畫衡于<lb/>
<pb n="106a"/>　下有桷之象鴻漸於此則愈髙矣鴻之掌不能握木<lb/>
　木雖髙非鴻所安也然陰居陰得正如於木之中或<lb/>
　得平柯而處之則亦安矣故无咎<lb/>
九五鴻漸于陵婦三歳不孕終莫之勝吉<lb/>
　陵髙阜也九五居尊六二正應在下而為三四所隔<lb/>
　然終不能奪其正也故其象如此而占者如是則吉<lb/>
　也　通曰五居尊位有鴻漸于陵之象三與五皆言<lb/>
　婦五以二為婦正也三以四為婦非正也三四相比<lb/>
<pb n="106b"/>　而為夫婦婦雖孕而不敢育女歸之不以漸者也故<lb/>
　凶二五相應而為夫婦婦不孕而三四莫能勝女歸<lb/>
　之以其漸者也故吉周公於三五二爻言婦之吉凶<lb/>
　而卦辭所謂女歸吉者愈明矣<lb/>
上九鴻漸于陸其羽可用為儀吉<lb/>
　胡氏程氏皆云陸當作逵謂雲路也今以韻讀之良<lb/>
　是儀羽旄旌纛之飾也上九至髙出乎人位之外而<lb/>
　其羽毛可用以為儀飾位雖極髙而不為无用之象<lb/>
<pb n="107a"/>　故其占為如是則吉也　通曰鴻進以漸而不失其<lb/>
　時翔以羣而不失其序所謂進退可法者也而獨於<lb/>
　上爻言之者要其終而不可亂也大扺无位者多无<lb/>
　用上九猶賢達之髙致其用可以為法雖髙而无位<lb/>
　然不為无用也故其象占如此或曰子午以東為陽<lb/>
　子午以西為陰由艮達巽子午以東陽氣之地也立<lb/>
　春以後鴻鴈來故六爻皆係以鴻鴻隨陽之鳥也然<lb/>
　龍為陽物乾至上則亢漸至上則吉何也乾以六陽<lb/>
<pb n="107b"/>　之極故過髙而亢漸三隂三陽而進有序故至髙而<lb/>
　吉也<lb/>
䷵<hi>兊下震上</hi>
歸妹征凶无攸利<lb/>
　婦人謂嫁曰歸妹少女也兊以少女而從震之長男<lb/>
　而其情又為以說而動皆非正也故卦為歸妹而卦<lb/>
　之諸爻自二至五皆不得正三五爻又皆以柔乗剛<lb/>
　故其占征凶而无所利也　通曰彖辭惟臨與井言<lb/>
<pb n="108a"/>　凶非臨與井之凶也反乎臨與井之道則凶耳否與<lb/>
　剥言不利在君子不利小人則利矣且言凶者未嘗<lb/>
　言不利言不利者未嘗言凶歸妹既曰征凶又无攸<lb/>
　利何其絶之甚也以說而動非情之正恣情肆欲何<lb/>
　所不至故六十四卦中其言凶未有若是之甚者聖<lb/>
　人著之以為世戒也然隨亦動而說者而曰元亨利<lb/>
　貞何也易以内卦為貞隨貞震此動而彼說歸妹貞<lb/>
　兊女說而男動故不同也<lb/>
<pb n="108b"/>初九歸妹以娣跛能履征吉<lb/>
　初九居下而无正應故為娣象然陽剛在女子為賢<lb/>
　正之德但為娣之賤僅能承助其君而已故又為跛<lb/>
　能履之象而其占則征吉也　通曰卦辭征凶初爻<lb/>
　之辭征吉何也以一卦論則以說而動故其征也凶<lb/>
　即此一爻論初以剛居剛是女子而有賢正之德者<lb/>
　故征吉然為女而在下无應非匹也媵也為媵雖賢<lb/>
　正僅能承助其君不能大有所行也故有跛能履之<lb/>
<pb n="109a"/>　象象如此而占吉以有德故也<lb/>
九二眇能視利幽人之貞<lb/>
　眇能視承上爻而言九二陽剛得中女之賢也上有<lb/>
　正應而反陰柔不正乃女賢而配不良不能大成内<lb/>
　助之功故為眇能視之象而其占則利幽人之貞也<lb/>
　幽人亦抱道守正而不偶者也　通曰初曰跛能履<lb/>
　此曰眇能視承初而言也九二陽剛得中女之賢者<lb/>
　也上有正應則非初之娣矣在娣則不能有行非娣<lb/>
<pb n="109b"/>　而亦眇能視何也九二剛中而上應六五陰柔不正<lb/>
　是女之賢而不遇其夫如豐之六二文明而上應六<lb/>
　五之柔暗臣之賢而不遇其君者也故豐曰日中見<lb/>
　斗此曰眇能視其見其視由於彼而不由於此也履<lb/>
　亦下兊六三眇能視跛能履刺之也此分言於初二<lb/>
　憫之也履九二曰幽人貞吉此亦曰利幽人之貞皆<lb/>
　以近於三故也六三隂柔不中正二獨以剛中自守<lb/>
　履之三武人為于大君不貞者也然後見二為君子<lb/>
<pb n="110a"/>　之幽貞歸妹之三反歸以娣不貞者也然後見二為<lb/>
　女子之幽貞<lb/>
六三歸妹以須反歸以娣<lb/>
　六三陰柔而不中正又為説之主女之不正人莫之<lb/>
　取者也故為未得所適而反歸為娣之象或曰須女<lb/>
　之賤者　通曰初九居下娣也六三居下之上非娣<lb/>
　也陰柔而不中正又為兊說之主无德之女也无德<lb/>
　之女人无取之者故本宜須而反歸以娣也初之吉<lb/>
<pb n="110b"/>　二之利皆以德取六三无德彖所謂征凶无攸利不<lb/>
　言可知矣<lb/>
九四歸妹愆期遲歸有時<lb/>
　九四以陽居上體而无正應賢女不輕從人而愆期<lb/>
　以待所歸之象正與六三相反　通曰六三九四皆<lb/>
　失位无應三以其无應也急於從人而反歸以娣四<lb/>
　雖无應不輕從人而愆期遲歸何其相反如此之甚<lb/>
　㦲三陰柔不中正為无女德者四剛健在女則為賢<lb/>
<pb n="111a"/>　明有德者也士之自賤自貴如之<lb/>
六五帝乙歸妹其君之袂不如其娣之袂良月㡬望吉<lb/>
　六五柔中居尊下應九二尚德而不貴飾故為帝女<lb/>
　下嫁而服不盛之象然女德之盛无以加此故又為<lb/>
　月㡬望之象而占者如之則吉也　通曰娣以容飾<lb/>
　為事五君也豈假容飾以恱人者故其君之袂不如<lb/>
　其娣之袂良良在德而不在袂也下三陽皆以女德<lb/>
　稱六五柔中居尊下應九二是帝之女而下嫁者也<lb/>
<pb n="111b"/>　而不盛其服飾德之盛无以加於此矣故又取月㡬<lb/>
　望之象月㡬望在小畜中孚以位言陰盛而與陽亢<lb/>
　也在歸妹以德言陰盛而可與陽對也本義於二與<lb/>
　四皆以女之賢稱於初則曰在女則為賢正之德於<lb/>
　五則曰女德之盛无以加此其㫖深矣<lb/>
上六女承筐无實士刲羊无血无攸利<lb/>
　上六以隂柔居歸妹之終而无應約㛰而不終者也<lb/>
　故其象如此而於占為无所利也　通曰震有虚筐<lb/>
<pb n="112a"/>　之象兊羊象上與三皆隂虛而无應故有承筐无實<lb/>
　刲羊无血之象程𫝊以為女歸之无終本義以為約<lb/>
　㛰而无終盖曰士曰女未成夫婦也先女而後士罪<lb/>
　在女也故无攸利之占與卦辭同而有不同者卦以<lb/>
　六來居三失夫婦之正故无攸利然其歸罪於兊之<lb/>
　隂則一也　宗廟之事房中之俎后夫人職之君視<lb/>
　割牲取血所歸者娣非夫婦之正不可以奉祭祀故<lb/>
　也<lb/>
<pb n="112b"/>䷶<hi>離下震上</hi>
豐亨王假之勿憂宜日中<lb/>
　豐大也以明而動盛大之勢也故其占有亨道焉然<lb/>
　王者至此盛極當衰則又有憂道焉聖人以為徒憂<lb/>
　无益但能守常不至於過盛則可矣故戒以勿憂宜<lb/>
　日中也　通曰卦辭稱王者三渙萃曰王假有廟豐<lb/>
　曰王假之假至也惟王者為能至此豐之大有亨道<lb/>
　焉大則必通也亦有憂道焉大則可憂也不必過於<lb/>
<pb n="113a"/>　憂如日之中斯可矣泰晉夬家人升皆曰勿恤此曰<lb/>
　勿憂皆當極盛之時常人所不憂而聖人所深憂其<lb/>
　辭曰勿憂深切之辭非謂无憂也於此有道焉可不<lb/>
　必憂也　日在下雷在上是正晝昬暗雷電大作之<lb/>
　時故不取日象而彖曰宜日中宜照天下豐似明夷<lb/>
初九遇其配主雖旬无咎往有尚<lb/>
　配主謂四旬均也謂皆陽也當豐之時明動相資故<lb/>
　初九之遇九四雖皆陽剛而其占如此也　通曰初<lb/>
<pb n="113b"/>　不言豐初未至豐也五亦不言豐者陰虛歉然方賴<lb/>
　在下之助不知有其豐也凡卦爻取剛柔相應豐則<lb/>
　取明動相資初當離體之初四在震體之初當豐之<lb/>
　時事物至繁其明易惑初之剛與四之剛同德而相<lb/>
　遇雖兩陽之勢均敵徃而從之非特无咎且有尚矣<lb/>
　或曰離納已震納庚自庚至已十日為旬<lb/>
六二豐其蔀日中見斗往得疑疾有孚發若吉<lb/>
　六二居豐之時為離之主至明者也而上應六五之<lb/>
<pb n="114a"/>　柔暗故為豐蔀見斗之象蔀障蔽也大其障蔽故日<lb/>
　中而昬也徃而從之則昬暗之主必反見疑惟在積<lb/>
　其誠意以感發之則吉戒占者宜如是也虚中有孚之<lb/>
　象　通曰日中豈有見斗之理謂之疑疾猶睽之載<lb/>
　鬼一車也凡言徃者多自下而進上初之徃上而從<lb/>
　四也初以陽居陽而四又陽故往有尚二之徃上而<lb/>
　從五也二以隂居隂而五又陰故往得疑疾然二有<lb/>
　居陰從陰之象固足以致疾有離明中虛之象亦足<lb/>
<pb n="114b"/>　以致吉所以占辭兩及之豐其蔀外也有孚發若内<lb/>
　也外有疑内有孚孚疑之反也發蔀之反也<lb/>
九三豐其沛日中見沬折其右肱无咎<lb/>
　沛一作斾謂旛慢也其蔽甚於蔀矣沬小星也三處<lb/>
　明極而應上六雖不可用而非咎也故其象占如此<lb/>
　　通曰蔽愈大則見愈小沛之蔽甚於蔀故沬之見<lb/>
　甚於斗三剛正又居明之極可以有為上幽昧不足<lb/>
　以有為故有折右肱之象然非三之咎也<lb/>
<pb n="115a"/>九四豐其蔀日中見斗遇其夷主吉<lb/>
　象與六二同夷等夷也謂初九也其占為當豐而遇<lb/>
　暗主下就同德則吉也　通曰二應五四承五位異<lb/>
　而所見均故象同當豐之時上承六五柔暗之君下<lb/>
　就初九剛明相資則吉矣自下而合乎上則曰配自<lb/>
　上而合乎下則曰夷<lb/>
六五來章有慶譽吉<lb/>
　質雖柔暗若能來致天下之明則有慶譽而吉矣盖<lb/>
<pb n="115b"/>　因其柔暗而設此以開之占者能如是則如其占矣<lb/>
　　通曰四爻稱豐皆无善道初與五不言豐獨為可<lb/>
　尚三爻稱日中皆有所蔽六五不稱日中盖疑日中<lb/>
　无蔽也自二之五則曰往五暗主也往則得疾自五<lb/>
　致二則曰來二文明者也來之則有慶譽而吉柔暗<lb/>
　之五未必能如此本義從程𫝊謂因其柔暗而設此<lb/>
　以開之真得聖人作易之㫖矣<lb/>
上六豐其屋蔀其家闚其户闃其无人三歳不覿凶<lb/>
<pb n="116a"/>　以陰柔居豐極處動終明極而反暗者也故為豐大<lb/>
　其屋而反以自蔽之象无人不覿亦言障蔽之深其<lb/>
　凶甚矣　通曰上六以陰柔居豐極處動終明極反<lb/>
　暗故蔀其家動極必静故闚其户闃其无人闃靜也<lb/>
　卦辭曰勿憂宜日中二下卦之中日中之象五上卦<lb/>
　之中日中之位初與四未及乎中三與上已過乎中<lb/>
　者也況上又處豐之極其凶宜矣<lb/>
䷴<hi>艮下離上</hi>
<pb n="116b"/>旅小亨旅貞吉<lb/>
　旅羈旅也山止於下火炎於上為去其所止而不處<lb/>
　之象故為旅以六五得中於外而順乎上下之二陽<lb/>
　艮止而離麗於明故其占可以小亨而能守其旅之<lb/>
　貞則吉旅非常居若可苟者然道无不在故自有其<lb/>
　正不可須臾離也　通曰止而麗乎外旅之義也山<lb/>
　上之火去其所止而不處旅之象也或曰山止而不<lb/>
　動旅館之象火動而不止旅人之象豐為大則旅為<lb/>
<pb n="117a"/>　小在旅而亨亨之小者也然事有大小道无不在大<lb/>
　亨固利於貞慎不可以旅亨之小而失其貞也正道<lb/>
　果可須臾離㦲<lb/>
初六旅瑣瑣斯其所取災<lb/>
　當旅之時以陰柔居下位故其象占如此　通曰旅<lb/>
　而居下其道塗負販之旅乎柔弱卑賤其鄙固宜而<lb/>
　以為斯其所取災盖謂旅之賤者而瑣細取災如此<lb/>
　富商巨賈盖可知也象之意可以旁通又不特為旅<lb/>
<pb n="117b"/>　言也<lb/>
六二旅即次懐其資得童僕貞<lb/>
　即次則安懐資則裕得其童僕之貞信則无欺而有<lb/>
　賴旅之最吉者也二有柔順中正之德故其象占如<lb/>
　此　通曰旅貴卑巽故位隂爻柔者多吉而六二兼<lb/>
　之二以柔居中承剛乗柔旅之甚安而且裕者貞字<lb/>
　諸家多自作一句讀本義以連上文盖即次懐資自<lb/>
　見六二有柔順中正之德不必復以貞戒之惟旅中<lb/>
<pb n="118a"/>　不能无頼乎童僕之用亦多不能免乎童僕之欺惟<lb/>
　得其貞信者則无欺而有賴此旅之最吉者也<lb/>
九三旅焚其次喪其童僕貞厲<lb/>
　過剛不中居下之上故其象如此喪其童僕則不止<lb/>
　於失其心矣故貞字連下句為義　通曰九三因六<lb/>
　二取象二柔順中正故即次三過剛不中又近離故<lb/>
　焚其次二居中乗柔故得童僕貞三過剛則无徒又<lb/>
　下之柔已為二所得故喪其童僕是雖於爻為貞於<lb/>
<pb n="118b"/>　旅則為厲也<lb/>
九四旅于處得其資斧我心不快<lb/>
　以陽居陰處上之下用柔能下故其象占如此然非<lb/>
　其正位又上无剛陽之與下惟陰柔之應故其心有<lb/>
　所不快也　通曰旅以行為義處而不行非旅之亨<lb/>
　也雖勝三之焚次終不若二之行而即次也得其資<lb/>
　斧雖勝三之喪童僕視二之懷其資得童僕貞有間<lb/>
　矣三以剛居剛而在下卦之上用剛而不能下人者<lb/>
<pb n="119a"/>　也四以剛居柔而在上卦之下猶為能用柔而下於<lb/>
　人者故得資足以自利得斧足以自防也<lb/>
六五射雉一矢亡終以譽命<lb/>
　雉文明之物離之象也六五柔順文明又得中道為<lb/>
　離之主故得此爻者為射雉之象雖不无亡矢之費<lb/>
　然所喪不多終有譽命也　通曰人君无旅旅則失<lb/>
　位故五不取君位然取象為射雉占為一矢亡終以<lb/>
　譽命本義謂雖不无亡矢之費而所喪不多者為旅<lb/>
<pb n="119b"/>　人言也為旅者不免計得喪故下卦曰得曰喪上卦<lb/>
　曰得曰亡六五則所亡者少而有所得者也<lb/>
上九鳥焚其巢旅人先笑後號咷喪牛于易凶<lb/>
　上九過剛處旅之上離之極驕而不順凶之道也故<lb/>
　其象占如此　通曰三逼離上離之極皆有焚象同<lb/>
　人親也故先號咷後笑親寡旅也故先笑後號咷旅<lb/>
　之時不宜用剛故三陽皆不利六二柔順中正六五<lb/>
　柔順文明皆得旅道上九剛亢失其柔順而不自知<lb/>
<pb n="120a"/>　故有喪牛于易之象以内卦論初六不及乎中故有<lb/>
　瑣瑣之災三過乎中故有焚次之危以外卦論四不<lb/>
　及乎中故不快上過乎中故號咷不及則弱不自持<lb/>
　過剛則必自折在内在外皆然<lb/>
䷸<hi>巽下巽上</hi>
巽小亨利有攸往利見大人<lb/>
　巽入也一陰伏於二陽之下其性能巽以入也其象<lb/>
　為風亦取入義陰為主故其占為小亨以陰從陽故<lb/>
<pb n="120b"/>　又利有所往然必知所從乃得其正故又曰利見大<lb/>
　人也　通曰上經自乾坤後震坎艮三男用事至小<lb/>
　畜履巽兊方用事小畜者小巽之一隂也下經震艮<lb/>
　既重之後至此方見巽兊之重巽之繇曰小亨亦小<lb/>
　巽之一陰也一陰之萌聖人每抑之如此八卦之重<lb/>
　上經乾先而坤次之坎先而離次之下經震艮先而<lb/>
　巽兊次之皆崇陽也巽次旅旅曰小亨離之一隂也<lb/>
　此小亨巽之一陰也利有攸徃利見大人二陰上從<lb/>
<pb n="121a"/>　二五之陽也從陽為陰之利不從陽不利矣<lb/>
初六進退利武人之貞<lb/>
　初六以陰柔居下為巽之主卑巽之過故為進退不<lb/>
　果之象若以武人之貞處之則有以濟其所不及而<lb/>
　得所宜矣　通曰巽為進退為不果初處重巽之下<lb/>
　性柔進退不能決惟臨事如武人之貞斯无進退之<lb/>
　疑矣此與履六三皆以陰居陽故皆稱武人此以陰<lb/>
　居下卦之下利武人之貞勉之之辭也履之三以隂<lb/>
<pb n="121b"/>　居下卦之上武人為于大君危之之辭也故小象於<lb/>
　此曰志治於彼曰志剛<lb/>
九二巽在牀下用史巫紛若吉无咎<lb/>
　九二以陽處隂而居下有不安之意然當巽之時不<lb/>
　厭其卑而二又居中不至已甚故其占為能過於巽<lb/>
　而丁寧煩悉其辭以自道達則可以吉而无咎亦竭<lb/>
　誠意以祭祀之吉占也　通曰牀所安也剥牀在隂<lb/>
　爻言之是以隂剥陽隂不能自安巽在牀下在陽爻<lb/>
<pb n="122a"/>　言之是以陽處陰陽不能自安巽之過者每失之不<lb/>
　誠史職卜筮巫職禱祀丁寧煩悉其辭以自道達於<lb/>
　鬼神雖巽之過而誠者也如是則吉无咎<lb/>
九三頻巽吝<lb/>
　過剛不中居下之上非能巽者勉為屢失吝之道也<lb/>
　故其象占如此　通曰復六三頻復厲巽九三頻巽<lb/>
　吝聖人不重无過重改過屢失屢復復在失後故无<lb/>
　咎三之剛非能巽者屢巽屢失失在巽後故吝<lb/>
<pb n="122b"/>六四悔亡田獲三品<lb/>
　陰柔无應承乗皆剛宜有悔也故以陰居陰處上之<lb/>
　下故得悔亡而又為卜田之吉占也三品者一為乾<lb/>
　豆一為賓客一以充庖　通曰三得陽之正而吝四<lb/>
　得陰之正而悔亡何也三剛而不中非能巽以入者<lb/>
　四得陰柔之正且以巽而入於三陽之中故非特悔<lb/>
　亡且田有獲焉田武事也初利武人之貞四之田獲<lb/>
　用武而有功者也下三爻有貴賤之等故曰三品或<lb/>
<pb n="123a"/>　曰三陽剛在下體之上乾豆象初與己配賓客象二<lb/>
　應五充君庖之象<lb/>
九五貞吉悔亡无不利无初有終先庚三日後庚三日<lb/>
吉<lb/>
　九五剛健中正而居巽體故有悔以有貞而吉也故<lb/>
　得亡其悔而无不利有悔是无初也亡之是有終也<lb/>
　庚更也事之變也先庚三日丁也後庚三日癸也丁<lb/>
　所以丁寧於其變之前癸所以揆度於其變之後有<lb/>
<pb n="123b"/>　所變更而得此占者如是則吉也　通曰文王明先<lb/>
　天於彖故取先天艮巽前後三卦其方為甲周公發<lb/>
　後天於爻故取後天艮巽前後三卦其方為庚巽體<lb/>
　本无艮九五變則為巽下艮上之蠱故特於此爻發<lb/>
　之先庚後庚申命以防蠱也與先甲後甲又自相貫<lb/>
　或曰蠱者事之壊先甲後甲者飭之使復興起巽者<lb/>
　事之權先庚後庚者行之使適變通　甲事之始庚<lb/>
　事之終上伏震三庚變而三辛三辛變復三庚重巽<lb/>
<pb n="124a"/>　申命先庚震於申命之先後庚謹於申命之後<lb/>
　<lb/>
　<lb/>
　<lb/>
　<lb/>
上九巽在牀下喪其資斧貞凶<lb/>
　巽在牀下過於巽者也喪其資斧失所以斷也如是<lb/>
　則雖貞亦凶矣居巽之極失其陽剛之德故其象占<lb/>
<pb n="124b"/>　如此　通曰牀下亦以陽居陰不安之象旅九四以<lb/>
　剛居柔曰得其資斧巽上九以剛居柔而反喪其資<lb/>
　斧何也旅貴於用柔故以剛居柔者得之巽戒乎過<lb/>
　柔故巽極而以剛居柔者失之或曰離為戈兵旅九<lb/>
　四本離故得資斧巽上九在互離之外故喪資斧<lb/>
䷹　<hi>兊下兊上</hi>
兊亨利貞<lb/>
　兊說也一陰進乎二陽之上喜之見乎外者也其象<lb/>
<pb n="125a"/>　為澤取其說萬物又取坎水而塞其下流之象卦體<lb/>
　剛中而柔外剛中故說而亨柔外故利於貞盖說有<lb/>
　亨道而其妄說不可以不戒故其占如此又柔外故<lb/>
　為説亨剛中故利於貞亦一義也　通曰兊之所主<lb/>
　者在柔亨亦主柔而言柔外故說而亨剛中故貞本<lb/>
　義以為此亦一義先取卦體剛中而柔外剛中故說<lb/>
　而柔外故利於貞何也卦辭與咸同咸以艮陽下兊<lb/>
　陰則相感感則亨矣而相感易失於不正兊以二陽<lb/>
<pb n="125b"/>　下一陰則相説説則亨矣而相說亦易流於不正利<lb/>
　貞者戒辭也三男之卦不言利貞剛故貞也故咸取<lb/>
　无心之感兊取不言之説<lb/>
初九和兊吉<lb/>
　以陽爻居說體而處最下又无係應故其象占如此<lb/>
　　通曰君子和而不同同與和異處說體之下得陽<lb/>
　剛之正是説而不流於邪故其象為和其占為吉<lb/>
九二孚兊吉悔亡<lb/>
<pb n="126a"/>　剛中為孚居陰為悔占者以孚而說則吉而悔亡矣<lb/>
　　通曰二孚孚五也以陽居陰本有悔孚五則吉而<lb/>
　悔亡然以九二則悔亡以九五則有厲何也六三為<lb/>
　兊主說猶未極上六成兊之主而居説之極二比三<lb/>
　能不孚乎三而孚五故吉五兊之君也而比上不孚<lb/>
　乎二而孚上有厲矣<lb/>
六三來兊凶<lb/>
　陰柔不中正為兊之主上无所應而反來就二陽以<lb/>
<pb n="126b"/>　求說凶之道也　通曰六三陰柔不中不正而來求<lb/>
　說於二剛初剛而正二剛而中必不從也凶可知矣<lb/>
九四商兊未寜介疾有喜<lb/>
　四上承九五之中正而下比六三之柔邪故不能決<lb/>
　而商度所說未能有定然質本陽剛故能介然守正<lb/>
　而疾惡柔邪也如此則有喜矣象占如此為戒深矣<lb/>
　　通曰九四介乎三五之間商兊而未寧必舍三從<lb/>
　五截然有限介然有守疾邪如此有喜矣盖位柔有<lb/>
<pb n="127a"/>　商兊之象質剛又有介疾之象或能如此則三雖為<lb/>
　我之疾可有喜矣疾與喜相反无妄之疾損其疾皆<lb/>
　以有喜言<lb/>
九五孚于剥有厲<lb/>
　剥謂陰能剥陽者也九五陽剛中正然當說之時而<lb/>
　居尊位密近上六上六陰柔為說之主處說之極能<lb/>
　妄說以剥陽者也故其占但戒以信於上六則有危<lb/>
　也　通曰說之感人最為可懼感之者將以剥之也<lb/>
<pb n="127b"/>　況為君者易狃於所說故雖聖人且畏巧言令色況<lb/>
　凡為君子者乎兊秋之中九月為剥他爻皆稱兊五<lb/>
　不稱兊而稱剥深為君子戒也　夏曰孚指二剥指<lb/>
　六三上六引兊引三也<lb/>
上六引兊<lb/>
　上六承兊之主以陰居説之極引下二陽相與為説<lb/>
　而不能必其從也故九五當戒而此爻不言其吉凶<lb/>
　　通曰凡陰爻稱引萃六二引吉引下而升也故吉<lb/>
<pb n="128a"/>　兊上六引下二陽而說引之者將以剥之也五言有<lb/>
　厲上不言凶可知矣或曰兊為口舌六爻之辭簡抑<lb/>
　以滕口說為戒歟<lb/>
䷺<hi>坎下巽上</hi>
渙亨王假有廟利渉大川利貞<lb/>
　渙散也為卦下坎上巽風行水上離披解散之象故<lb/>
　為渙其變則本自漸卦九來居二而得中六徃居三<lb/>
　得九之位而上同於四故其占可亨又以祖考之精<lb/>
<pb n="128b"/>　神既散故王者當至於廟以聚之又以巽木坎水舟<lb/>
　楫之象故利渉大川其曰利貞則占者之深戒也<lb/>
　通曰萃與渙皆互艮艮為門闕一陽在上為屋二陰<lb/>
　在下為闕髙巍之象故曰有廟萃言假廟是言聚己<lb/>
　之精神以聚祖考之精神渙言假廟是祖考之精神<lb/>
　既散至於廟所以聚之或曰萃之時因民之聚而立<lb/>
　廟以堅其歸向之心渙之時憂民之散而立廟以收<lb/>
　其蕩析之志皆所以統攝人心而堅凝之也彖言假<lb/>
<pb n="129a"/>　廟夫子於大象曰立廟彖言渉川夫子於十三卦舟<lb/>
　楫之象取此盖以本卦自有廟與渉川之象也故其<lb/>
　占宜祭祀宜渉川必曰利貞者祭祀而非正是媚神<lb/>
　以徼福渉川而非正是行險以徼幸故深戒之<lb/>
初六用拯馬壯吉<lb/>
　居卦之初渙之始也始渙而拯之為力既易又有壯<lb/>
　馬其吉可知初六非有濟渙之才但能順乎九二故<lb/>
　其象占如此　通曰馬壯二剛之象五爻皆言渙初<lb/>
<pb n="129b"/>　獨不言者救之尚蚤可不至於渙也初六一柔在下<lb/>
　未有濟渙之才然拯之於初猶易但能順九二以進<lb/>
　則吉矣二有剛中之才坎為美脊之馬<lb/>
九二渙奔其机悔亡<lb/>
　九而居二宜有悔也然當渙之時來而不窮能亡其<lb/>
　悔者也故其象占如此盖九奔而二机也　通曰奔<lb/>
　九象互震為足為動机二象互震為木位耦為足本<lb/>
　義曰九奔二机盖以卦變言也九剛故象奔二中故<lb/>
<pb n="130a"/>　象机盖九來居二得中而安矣本有悔得中而安故<lb/>
　悔亡<lb/>
六三渙其躬无悔<lb/>
　陰柔而不中正有私於己之象也然居得陽位志在<lb/>
　濟時能散其私以得无悔故其占如此大率此上四<lb/>
　爻皆因渙以濟渙者也　通曰本義曰此上四爻皆<lb/>
　因渙以濟渙者盖承九二言也二不過就一身之安<lb/>
　三則能散一身之私三渙其躬與艮四同取反身之<lb/>
<pb n="130b"/>　義蹇有坎有艮故象曰反身脩德艮上體為艮而四<lb/>
　在互坎之上渙下體為坎三在互艮之下盖凡遇坎<lb/>
　險者惟有反身而已特艮六四柔正所謂艮其身者<lb/>
　反身而止其所當止渙六三柔不中正有私於己渙<lb/>
　其躬者反身而散其所當散艮曰无咎此但曰无悔<lb/>
　亦有間矣　三居風水相渙之間已私消釋冰泮風<lb/>
　休故无悔<lb/>
六四渙其羣元吉渙有丘匪夷所思<lb/>
<pb n="131a"/>　居陰得正上承九五當濟渙之任者也下无應與為<lb/>
　能散其朋黨之象占者如是則大善而吉又言能散<lb/>
　其小羣以成大羣使所散者聚而若丘則非常人思<lb/>
　慮之所及也　通曰四下无應散其羣之象丘互艮<lb/>
　象夷等也指下二陰而言渙惟此爻大善而吉盖初<lb/>
　二三上皆不正六四得陰柔之正九五得陽剛之正<lb/>
　而四則近五能輔君以濟渙者也四能散其朋而聚<lb/>
　歸於五也丘聚之髙也髙則為丘指五而言平則為<lb/>
<pb n="131b"/>　夷指下二陰而言三陰中六四一陰獨如此非二陰<lb/>
　等夷所能及也豐四曰夷主陽與陽等此曰匪夷陰<lb/>
　不與陽等也　六自二之四為渙其羣上同五為有<lb/>
　丘下不係初為匪夷所思<lb/>
九五渙汗其大號渙王居无咎<lb/>
　陽剛中正以居尊位當渙之時能散其號令與其居<lb/>
　積則可以濟渙而无咎矣故其象占如此九五巽體<lb/>
　有號令之象汗如汗之出而不反也渙王居如陸贄<lb/>
<pb n="132a"/>　所謂散小儲而成大儲之意　通曰汗坎象號巽命<lb/>
　象居陽實象九五君位當渙之時非散其號令與其<lb/>
　居積无以收天下之心必如是僅可以免咎耳汗由<lb/>
　中出浹於四體猶大號出於君之衷而浹於四方也<lb/>
　本義謂如汗之出不反非謂不可反也若謂不可反<lb/>
　涕唾涎液皆然豈獨汗㦲六四渙小羣而成大羣九<lb/>
　五渙王居渙小儲而成大儲猶武王之散財發粟也<lb/>
　故无咎<lb/>
<pb n="132b"/>上九渙其血去逖出无咎<lb/>
　上九以陽居渙極能出乎渙故其象占如此血謂傷<lb/>
　害逖當作惕與小畜六四同言渙其血則去渙其惕<lb/>
　則出也　通曰血下坎象惕亦坎象上卦已出坎險<lb/>
　之外上九居渙之極去險愈逺故有血去惕出之象<lb/>
　小畜六四以隂居巽體之初必順乎二陽然後血去<lb/>
　惕出此以陽居巽體之極故渙其血則去渙其惕則<lb/>
　出也<lb/>
<pb n="133a"/>䷻<hi>兊下坎上</hi>
節亨苦節不可貞<lb/>
　節有限而止也為卦下兊上坎澤上有水其容有限<lb/>
　故為節節固自有亨道矣又其體陰陽各半而二五<lb/>
　皆陽故其占得亨然至於太甚則苦矣故又戒以不<lb/>
　可守以為貞也　通曰天地之數六十故卦六十而<lb/>
　為節月有中氣有節氣以抑其過而歸之中也節則<lb/>
　適中故可通行於天下苦節則不中故不可貞何也<lb/>
<pb n="133b"/>　損與節皆自泰來損而孚則可貞節而苦則不可貞<lb/>
初九不出户庭无咎<lb/>
　户庭户外之庭也陽剛得正居節之初未可以行能<lb/>
　節而止者也故其象占如此　通曰初前遇九二九<lb/>
　陽竒有户象二前遇六三六陰耦有門象初九以陽<lb/>
　居陽得正而時當節之初九二近不相得隔塞在前<lb/>
　未可以行故其象為不出户庭其占為无咎<lb/>
九二不出門庭凶<lb/>
<pb n="134a"/>　門庭門内之庭也九二當可行之時而失剛不正上<lb/>
　无應與知節而不知通故其象占如此　通曰初九<lb/>
　為兊始兊於時為<graphic n="KR2279" url="https://raw.githubusercontent.com/kanripo/KR-Gaiji/master/images/KR2279.png" mimeType="image/png"/>
                    <hi>酉</hi>闔户之象九二互體震震於<lb/>
　時為戼<hi>卯</hi>闢户之象九二以剛居柔不正且上无應<lb/>
　與然六三非蔽之者故猶為可行之時二可行而不<lb/>
　行是知節而不知通也故凶或曰既无應與如之何<lb/>
　可行曰初九於時當止位雖有應其止非失時九二<lb/>
　於時當行位雖无應其行非干時是故節而止者易<lb/>
<pb n="134b"/>　節而通者難<lb/>
六三不節若則嗟若无咎<lb/>
　陰柔而不中正以當節時非能節者故其象占如此<lb/>
　　通曰以成卦言則六自五來居三本能節者也獨<lb/>
　以此爻言則陰柔不中正不能節者兊說之極說極<lb/>
　則悲故其象為嗟而其占為无所歸咎也<lb/>
六四安節亨<lb/>
　柔順得正上承九五自然有節者也故其象占如此<lb/>
<pb n="135a"/>　　通曰下兊澤上坎水六四水澤之交水於此自然<lb/>
　受節又上卦本坤坤有安象節本人情所難此則安<lb/>
　於節而自然无勉强者也故其象為安其占為亨<lb/>
九五甘節吉往有尚<lb/>
　所謂當位以節中正以通者也故其象占如此　通<lb/>
　曰他爻之節節其在我者九五當位以節節天下者<lb/>
　也節天下而使天下甘之所謂中正以通者也五本<lb/>
　坤體又居中故有甘之象甘在臨之三則我求説於<lb/>
<pb n="135b"/>　人故无攸利在節之五則人自恱於我故行有尚<lb/>
上六苦節貞凶悔亡<lb/>
　居節之極故為苦節既處過極故雖得正而不免於<lb/>
　凶然禮奢寧儉故雖有悔而終得亡之也　通曰五<lb/>
　位中故為甘上位極故為苦彖曰節亨五以之曰苦<lb/>
　節不可貞上以之悔亡諸家以為必悔之而後凶可<lb/>
　亡悔其苦而甘之可也悔其節而不節弊將若何本<lb/>
　義謂禮奢寧儉苦節雖有悔而終得亡之與賁束帛<lb/>
<pb n="136a"/>　戔戔終吉意同盖苦節之悔猶勝不節之嗟也<lb/>
䷼<hi>兊下巽上</hi>
中孚豚魚吉利渉大川利貞<lb/>
　孚信也為卦二陰在内四陽在外而二五之陽皆得<lb/>
　其中以一卦言之為中虛以二體言之為中實皆孚<lb/>
　信之象也又下恱以應上上巽以順下亦為孚義豚<lb/>
　魚无知之物又木在澤上外實内虛皆舟楫之象至<lb/>
　信可感豚魚渉險難而不可以失其貞故占者能致<lb/>
<pb n="136b"/>　豚魚之應則吉而利渉大川又必利於貞也　通曰<lb/>
　程子曰中虛信之本中實信之質實所以為信虛所<lb/>
　以受信也心者神明之舍舍不虛神明何所居譬之<lb/>
　羽蟲之孚剛殻於外其質雖實温柔於内其氣則虛<lb/>
　雌伏呼啄不違其自然之期信之可必者也或以豚<lb/>
　魚為江豚生大澤中每作知風之至是物之有自然<lb/>
　之信本義不取盖以為江豚則信在豚魚不在我以<lb/>
　豚魚為无知之物而信足以及之則信在我而自能<lb/>
<pb n="137a"/>　及物於義為長下說以應上下信上也上巽以順下<lb/>
　上信下也豚魚至愚无知惟信足以感之大川至險<lb/>
　不測惟信足以濟之然信而或失其正則如盗賊相<lb/>
　羣男女相私士夫死黨小人出肺肝相示而遂背之<lb/>
　其為孚也人為之偽非天理之正故又戒以利貞<lb/>
初九虞吉有它不燕<lb/>
　當中孚之初上應六四能度其可信而信之則吉復<lb/>
　有他焉則失其所以度之之正而不得其所安矣戒<lb/>
<pb n="137b"/>　占者之辭也　通曰信凡失於後者由不能度於初<lb/>
　四陰柔得正初與四正應當孚之初度其可信而信<lb/>
　之吉之道也若復舍四之正應而有他焉心之不一<lb/>
　而信不専必不得其所安矣凡言有他指非應而言<lb/>
　比之初有孚自有非正應而來應者有他許之之辭<lb/>
　也中孚之初若舍正應而他求所謂應焉非吉之道<lb/>
　有他戒之之辭也<lb/>
九二鳴鶴在陰其子和之我有好爵吾與爾靡之<lb/>
<pb n="138a"/>　九二中孚之實而九五亦以中孚之實應之故有鶴<lb/>
　鳴子和我爵爾靡之象鶴在陰謂九居二好爵謂得<lb/>
　中靡與縻同言懿德人之所好故好爵雖我之所獨<lb/>
　有而彼亦繫戀之也　通曰兊為正秋為口舌感於<lb/>
　秋而鳴鶴之象也卵生為孚故又取鶴母子之象好<lb/>
　爵諸家多以為爵禄之爵本義謂之懿德盖謂二五<lb/>
　剛而得中皆能修其天爵者也天爵我之所固有吾<lb/>
　與爾靡之二與五皆得中是吾之心與爾皆縻繫也<lb/>
<pb n="138b"/>　人无所不至惟天不容偽鶴鳴子和天機之自動好<lb/>
　爵爾縻天理之自孚也<lb/>
六三得敵或鼓或罷或泣或歌<lb/>
　敵謂上九信之窮者六三陰柔不中正以居說極而<lb/>
　與之為應故不能自主而其象如此　通曰三與上<lb/>
　居上下卦之極體均力敵者也中孚六爻雖取柔而<lb/>
　正剛而中者九二九五剛而中者也上九不中矣六<lb/>
　四柔而正者也六三不正矣以柔而不正者應剛而<lb/>
<pb n="139a"/>　不中者此為說之極彼當信之窮所以不能自主或<lb/>
　鼓或罷作止之无常或泣或歌哀樂之无常凡爻以<lb/>
　柔居陽者多以或言孚母乳子之象陰爻无位无母<lb/>
　道也是以心不一而化不醇<lb/>
六四月㡬望馬匹亡无咎<lb/>
　六四居陰得正位近於君為月㡬望之象馬匹謂初<lb/>
　與己為匹四乃絶之而上以信於五故為馬匹亡之<lb/>
　象占者如是則无咎也　通曰月本无光受日之光<lb/>
<pb n="139b"/>　以為光陰不能以自孚信於陽以為孚六四近九五<lb/>
　其象為月㡬望而又有馬匹亡之象何也六三與上<lb/>
　九為亢故曰敵六四與初九為配故曰匹三陰柔不<lb/>
　正故不能舍上九以從剛中之二四陰柔得正故能<lb/>
　絶初九以從剛中之五然則三之得敵非所以為得<lb/>
　四亡其匹乃所以為得也坤以喪朋為有慶中孚之<lb/>
　四以絶類為无咎　敵指四馬匹亡指三翰音登天<lb/>
　異鳴鶴<lb/>
<pb n="140a"/>九五有孚攣如无咎<lb/>
　九五剛健中正中孚之實而居尊位為孚之主者也<lb/>
　下應九二與之同德故其象占如此　通曰六爻不<lb/>
　言孚惟九五言之九五孚之主也合九二以成一體<lb/>
　包二陰以成中孚其固結如此故其象為攣如占為<lb/>
　无咎在九二則曰靡九五則曰攣皆固結不可解之<lb/>
　象无他五與二一心故也一則孚孚則化小畜九三<lb/>
　變為中孚故曰有孚攣如曰月㡬望與小畜同<lb/>
<pb n="140b"/>上九翰音登于天貞凶<lb/>
　居信之極而不知變雖得其貞亦凶道也故其象占<lb/>
　如此鷄曰翰音乃巽之象居巽之極為登于天鷄非<lb/>
　登天之物而欲登天信非所信而不知變亦猶是也<lb/>
　　通曰鷄鳴必先振其羽故曰翰音而其鳴有信故<lb/>
　於中孚言之五上天位九二鶴也而鳴於地之陰上<lb/>
　九鷄也而鳴於天之髙有是理乎居信之極而不知<lb/>
　變雖正亦凶況不正乎<lb/>
<pb n="141a"/>䷽<hi>艮下震上</hi>
小過亨利貞可小事不可大事飛鳥遺之音不宜上宜<lb/>
下大吉<lb/>
　小謂陰也為卦四陰在外二陽在内陰多於陽小者<lb/>
　過也既過於陽可以亨矣然必利於守貞則又不可<lb/>
　以不戒也卦之二五皆以柔而得中故可小事三四<lb/>
　皆以剛失位而不中故不可大事卦體内實外虛如<lb/>
　鳥之飛其聲下而不上故能致飛鳥遺音之應則宜<lb/>
<pb n="141b"/>　下而大吉亦不可大事之類也　通曰易貴陽賤陰<lb/>
　故二陽函四陰為頤四陽函二陰為中孚中孚頤皆<lb/>
　美名也二陰函四陽為大過四陰函二陽為小過過<lb/>
　非美名也大過陽多於陰小過陰多於陽易於陽之<lb/>
　過則猶許其往此則利貞以下无非戒辭盖曰陽之<lb/>
　過利往而亨陰之過其亨必利貞不貞則不亨也曰<lb/>
　陽之過可大事陰之過不可大事而僅可小事何也<lb/>
　曰陽之道宜上陰之道宜下而不宜上也所以致戒<lb/>
<pb n="142a"/>　於陰之過者切矣中孚有鳥乳象故小過有飛鳥象<lb/>
　　鳴鶴在陰感於下為中孚飛鳥遺音空聞於上為<lb/>
　小過<lb/>
初六飛鳥以凶<lb/>
　初六陰柔上應九四又居過時上而不下者也飛鳥<lb/>
　遺音不宜上宜下故其象占如此郭璞洞林占得此<lb/>
　者或致羽蟲之孽　通曰大過有棟橈象棟之用在<lb/>
　中故於三四言之小過有飛鳥象鳥之用在翼故於<lb/>
<pb n="142b"/>　初上言之然初二五上皆翼也獨初上言之何邪鳥<lb/>
　飛不在翼而在翰初上其翰也飛於初已凶飛於上<lb/>
　可知矣聖人戒辭與坤姤初爻同大過之初過謹則<lb/>
　无咎小過之初不謹已有凶<lb/>
六二過其祖遇其妣不及其君遇其臣无咎<lb/>
　六二柔順中正進則過三四而遇六五是過陽而反<lb/>
　遇陰也如此則不及六五而自得其分是不及君而<lb/>
　適遇其臣也皆過而不過守正得中之意无咎之道<lb/>
<pb n="143a"/>　也故其象占如此　通曰相過謂之過過是有心邂<lb/>
　逅謂之遇遇是无心春秋公及宋公遇於清我所欲<lb/>
　曰及不期而㑹曰遇及是有心遇是无心遇字與及<lb/>
　字相反過字與不及相反六二柔順中正設使進而<lb/>
　往則過三四之陽而遇六五是過其祖遇其妣也只<lb/>
　如此而不進則不及六五而自遇其臣之分矣兩遇<lb/>
　字微不同遇其妣邂逅而遇故本義曰反遇遇其臣<lb/>
　適相當之遇故本義曰適遇皆過而不過者二之陰<lb/>
<pb n="143b"/>　本過於陽今進則過而遇其妣不進則不及而遇其<lb/>
　臣皆過而不過者也二柔順中正所以如此他爻過<lb/>
　者不遇遇者不過惟六二過而又遇然以不及其君<lb/>
　為无咎則過其君可知過其祖則有繼世之譽過其<lb/>
　君則有犯分之嫌<lb/>
九三弗過防之從或戕之凶<lb/>
　小過之時事每當過然後得中九三以剛居正衆陰<lb/>
　所欲害者也而自恃其剛不肯過為之備故其象占<lb/>
<pb n="144a"/>　如此若占者能過防之則可以免矣　通曰弗過防<lb/>
　之作一句讀戒辭也依九四例作兩句讀亦戒辭也<lb/>
　謂三恃其剛而不肯過防可也謂三之陽雖弗過而<lb/>
　當防陰之過亦可也陰欲害陽陽當為備若反從之<lb/>
　則或被其戕而凶或者未必然之辭聖人以此戒三<lb/>
　謂當以陰之過也而防之不當以陰之比也而狎之<lb/>
　也<lb/>
九四无咎弗過遇之往厲必戒勿用永貞<lb/>
<pb n="144b"/>　當過之時以剛處柔過乎恭矣无咎之道也弗過遇<lb/>
　之言弗過於剛而適合其宜也往則過矣故有厲而<lb/>
　當戒陽性堅剛故又戒以勿用永貞言當隨時之宜<lb/>
　不可固守也或曰弗過遇之若依六二爻例則當如<lb/>
　此說若依九三爻例則過遇當如過防之義未詳孰<lb/>
　是當闕以俟知者　通曰九居三則戒以從或戕之<lb/>
　凶九居四以无咎許之何也二陽皆當陰過之時然<lb/>
　三當二陰方來之衝不可不防四當二陰已上之勢<lb/>
<pb n="145a"/>　可以无咎故九三弗過防之防當用力九四弗過遇<lb/>
　之遇非有心然往則有厲而當戒故戒三之從者從<lb/>
　在下之陰也戒四之往者往而從上之陰也然往非<lb/>
　也固守不能隨時之宜亦非也必知時達變者可語<lb/>
　此矣<lb/>
六五密雲不雨自我西郊公弋取彼在穴<lb/>
　以陰居尊又當陰過之時不能有為而弋取六二以<lb/>
　為助故有此象在穴陰物也兩陰相得其不能濟大<lb/>
<pb n="145b"/>　事可知　通曰密雲不雨自我西郊文王為小畜六<lb/>
　四言也而周公以言小過之六五何㦲盖皆言小者<lb/>
　不能大有為也皆互兊皆有雲雨自西之象坎為弓<lb/>
　凡互坎或厚坎皆取弋射象然彼射隼射雉此僅取<lb/>
　彼在穴甚言陰小之不足大有為也初上有飛鳥象<lb/>
　在穴不飛者也易之取象大者以田為象最大者以<lb/>
　狩為象小則以弋為象　六五陰柔居尊陰唱不和<lb/>
　而上六復上之必使九三弋而取其在穴可也三公<lb/>
<pb n="146a"/>　位<lb/>
上六弗遇過之飛鳥離之凶是謂災眚<lb/>
　六以陰居動體之上處陰過之極過之已髙而甚逺<lb/>
　者也故其象占如此或曰遇過恐亦只當作過遇義<lb/>
　同九四未知是否　通曰六二陰柔中正故曰過曰<lb/>
　遇九四陽弗過而遇乎陰上六陰弗能遇而過乎陽<lb/>
　四无心之遇上有心之過也初之飛鳥以凶上飛鳥<lb/>
　而離之凶可知矣不特曰凶且天災人眚无不有之<lb/>
<pb n="146b"/>　然則陰之過豈陰之福㦲<lb/>
䷰<hi>離下坎上</hi>
既濟亨小利貞初吉終亂<lb/>
　既濟事之既成也為卦水火相交各得其用六爻之<lb/>
　位各得其正故為既濟亨小當為小亨大抵此卦及<lb/>
　六爻占辭皆有警戒之意時當然也　通曰後天以<lb/>
　坎離居先天乾坤之位故上經首乾坤後坎離下經<lb/>
　亦以坎離之交不交終焉坎陽而離陰坎先而離後<lb/>
<pb n="147a"/>　上經乾坤之後坎上坎下凡六卦下經亦以坎上坎<lb/>
　下終焉卦名既濟未濟亦且取義於坎五行坎中之<lb/>
　水最先而天下坎陰之時最多故既濟之時陰陽各<lb/>
　得其正小者且无不亨而聖人猶戒之曰利貞曰初<lb/>
　吉終亂易之道一陽一隂天下之生一治一亂陽一<lb/>
　而陰二故治常少而亂常多創業之主以憂勤而吉<lb/>
　守成之君以逸樂而亂初吉不㡬時終亂乃迭見聖<lb/>
　人所以於既濟之時深戒之也　既濟似泰下三爻<lb/>
<pb n="147b"/>　吉上三爻凶<lb/>
初九曵其輪濡其尾无咎<lb/>
　輪在下尾在後初之象也曵輪則車不前濡尾則狐<lb/>
　不濟既濟之初謹戒如是无咎之道也占者如是則<lb/>
　无咎矣　通曰九剛動之才有輪象初一卦之後有<lb/>
　尾象輪所以行曵其輪則不行獸渉水必揭其尾濡<lb/>
　其尾則不濟此既濟時也而有未濟之象初九以剛<lb/>
　居剛宜可以濟當濟之初而謹戒如是盖欲濟而未<lb/>
<pb n="148a"/>　敢輕濟也故无咎<lb/>
六二婦喪其茀勿逐七日得<lb/>
　二以文明中正之德上應九五剛陽中正之君宜得<lb/>
　行其志而九五居既濟之時不能下賢以行其道故<lb/>
　二有婦喪其茀之象茀婦車之蔽言失其所以行也<lb/>
　然中正之道不可終廢時過則行矣故又有勿逐而<lb/>
　自得之戒　通曰五雖與二應而不汲汲於求二者<lb/>
　處既濟之時剛中反為中滿故也二欲自行其道不<lb/>
<pb n="148b"/>　可得矣如婦喪其茀茀車之蔽也喪其茀失其所以<lb/>
　行也中正之道不可終廢五雖不汲汲於二二守中<lb/>
　正之道亦不汲汲然逐之數極則必變道窮則必通<lb/>
　也不然喪特失其在外者逐則自失其在我者矣震<lb/>
　六二亦曰七日得皆自二反覆數之歴七數又值二<lb/>
　是二之所以為中正者固在也中正可久廢㦲<lb/>
九三髙宗伐鬼方三年克之小人勿用<lb/>
　既濟之時以剛居剛髙宗伐鬼方之象也三年克之<lb/>
<pb n="149a"/>　言其久而後克戒占者不可輕動之意小人勿用占<lb/>
　法與師上六同　通曰三居離明之極上在坎險之<lb/>
　外故有髙宗伐鬼方之象或是髙宗伐鬼方嘗占得<lb/>
　此爻故引之以為象案本義曰六爻占辭皆有警戒<lb/>
　意然則此稱髙宗者盖以為九三戒也三居離終火<lb/>
　性易躁况復以剛居剛聖人惟恐其失之躁動也故<lb/>
　曰髙宗之伐鬼方也宜若易然然且三年克之其不<lb/>
　如髙宗者可知矣小人勿用用小人則有躁動之失<lb/>
<pb n="149b"/>　故也三代之兵未嘗用一小人用小人是平一亂而<lb/>
　生一亂也聖人此意甚微故於初則勉其謹戒於二<lb/>
　則戒以勿逐於三則戒以小人勿用盖於既濟之時<lb/>
　惟欲其遲重緩進常如未濟之時<lb/>
六四繻有衣袽終日戒<lb/>
　既濟之時以柔居柔能豫備而戒懼者也故其象如<lb/>
　此程子曰繻當作濡衣袽所以塞舟之罅漏　通曰<lb/>
　九三以剛居剛易失之躁故以髙宗三年克鬼方之<lb/>
<pb n="150a"/>　象戒之六四以柔居柔自有能豫備而戒懼之象矣<lb/>
　譬之乗舟者不可以无襦而忘衣袽亦不可謂衣袽<lb/>
　已備遂恝然不知戒水浸至而不知則雖有衣袽不<lb/>
　及施矣備患之具不失於尋常而慮患之念又不忘<lb/>
　於頃刻此處既濟之道<lb/>
九五東鄰殺牛不如西鄰之禴祭實受其福<lb/>
　東陽西陰言九五居尊而時已過不如六二之在下<lb/>
　而始得時也又當文王與紂之事故其象占如此彖<lb/>
<pb n="150b"/>　辭初吉終亂亦此意也　通曰東陽也謂五西陰也<lb/>
　謂二禴夏祭也離為夏本義於既濟卦爻之辭拳拳<lb/>
　於時之一字此則曰九五居尊而時已過不如六二<lb/>
　在下而始得時也時之過其如月已望而將晦之時<lb/>
　乎時之始至其如月方弦而將至於望之時也且曰<lb/>
　又當文王與紂之事夫文王與紂同此一時也在紂<lb/>
　則為已過之時在文王則為未至之時也然福在天<lb/>
　地間未嘗不以與人非吝於紂而私於文王也文王<lb/>
<pb n="151a"/>　實有以受之紂自无受之之道耳<lb/>
上六濡其首厲<lb/>
　既濟之極險體之上而以隂柔處之為狐渉水而濡<lb/>
　其首之象占者不戒危之道也　通曰初九以陽剛<lb/>
　而濡其尾當濟之初而不輕於濟也上六以陰柔而<lb/>
　濡其首是濟之極而反不能濟者也上之厲何如初<lb/>
　之无咎㦲<lb/>
䷿<hi>坎下離上</hi>
<pb n="151b"/>未濟亨小狐汔濟濡其尾无攸利<lb/>
　未濟事未成之時也水火不交不相為用卦之六爻<lb/>
　皆失其位故為未濟汔㡬也㡬濟而濡尾猶未濟也<lb/>
　占者如此何所利㦲　通曰上經首乾坤乾坤之後<lb/>
　六卦皆主坎之一陽下經終既未濟濟因坎水取義<lb/>
　而亨又皆主離之一陰天地終始皆水火相為用也<lb/>
　三陽失位故未濟三陰應三陽而陰又得中所以未<lb/>
　濟終於濟小狐汔濟濡其尾未濟之象也无攸利未<lb/>
<pb n="152a"/>　濟之占也易不終既濟而終未濟易不可窮故也未<lb/>
　濟之時其花未開之春月未圎之夜乎天地不交為<lb/>
　否否不曰亨否不通也水火不交為未濟非不濟也<lb/>
　未焉爾故曰未濟亨无他未濟水火之不交而坎男<lb/>
　下離女上又男女之交也況既濟下離互坎上坎互<lb/>
　離既濟之中互未濟未濟下坎互離上離互坎未濟<lb/>
　之中互既濟非惟見時變之相為反覆而水火互藏<lb/>
　其宅復於易中見之<lb/>
<pb n="152b"/>初六濡其尾吝<lb/>
　以陰居下當未濟之初未能自進故其象占如此<lb/>
　通曰初九以陽居陽當既濟之初而濡其尾時可濟<lb/>
　不敢輕濟也故无咎初六以陰居陽當未濟之初而<lb/>
　濡其尾時未可濟而不能自濟也故吝<lb/>
九二曵其輪貞吉<lb/>
　以九二應六五而居柔得中為能自止而不進得為<lb/>
　下之正也故其象占如此　通曰既濟初九兼濡尾<lb/>
<pb n="153a"/>　曵輪二象未濟初與二分之初在下當為尾九剛動<lb/>
　當為輪初濡其尾才柔不能自進二曵其輪剛居柔<lb/>
　而得中能自止而不進也中則无有不正故吉<lb/>
六三未濟征凶利渉大川<lb/>
　陰柔不中正居未濟之時以征則凶然以柔乗剛將<lb/>
　出乎坎有利渉之象故其占如此盖行者可以水浮<lb/>
　而不可以陸走也或疑利字上當有不字　通曰既<lb/>
　濟六爻不出卦名未濟六三卦名獨見盖六爻俱失<lb/>
<pb n="153b"/>　位初上處无位之地中四爻其三皆曰貞吉獨於六<lb/>
　三曰未濟征凶豈非未濟之時以征則凶而以居貞<lb/>
　則吉乎況未濟之時惟剛乃克有濟故九二九四貞<lb/>
　吉上九无咎如六三陰柔又不中正未濟終難濟矣<lb/>
　故以征則凶亦不利渉川也　六三居坎上可以出<lb/>
　險陰柔非能濟者故明言未濟征凶然乗承皆剛有<lb/>
　助利渉大川則可濟也<lb/>
九四貞吉悔亡震用伐鬼方三年有賞于大國<lb/>
<pb n="154a"/>　以九居四不貞而有悔也能勉而貞則悔亡矣然以<lb/>
　不貞之資欲勉而貞非極其陽剛用力之久不能也<lb/>
　故為伐鬼方三年而受賞之象　通曰爻言貞吉者<lb/>
　三九二剛中中則正矣言貞吉而不言悔亡五柔中<lb/>
　故貞吉无悔九四不中故勉之以貞吉而後悔亡言<lb/>
　不如是則悔不亡也本義曰以不貞之資欲勉而貞<lb/>
　非極其陽剛用力之久不能也故為伐鬼方三年而<lb/>
　受賞之象既濟伐鬼方說勝敵此伐鬼方借說自勝<lb/>
<pb n="154b"/>　其亦以既濟九三應在外未濟九四之應在内歟意<lb/>
　謂既濟九三以剛居剛故直曰髙宗伐鬼方未濟九<lb/>
　四以剛居柔故曰震用伐鬼方震懼也臨事而懼未<lb/>
　濟者必濟矣大扺三四爻皆人位易於乾之三曰終<lb/>
　日乾乾夕惕惕懼也於既濟之四曰終日戒戒懼也<lb/>
　此復取震懼之意懼以終始所以為易之教也<lb/>
六五貞吉无悔君子之光有孚吉<lb/>
　以六居五亦非正也然文明之主居中應剛虛心以<lb/>
<pb n="155a"/>　求下之助故得貞而吉且无悔又有光輝之盛信實<lb/>
　而不妄吉而又吉也　通曰九居四非貞貞吉悔亡<lb/>
　勉之之辭也六居五亦非貞貞吉无悔予之之辭也<lb/>
　盖五文明之主是為君子之光虛心以求九二剛中<lb/>
　之助是為有孚此所以為正吉而又吉也<lb/>
上九有孚于飲酒无咎濡其首有孚失是<lb/>
　以剛明居未濟之極時將可以有為而自信自養以<lb/>
　俟命无咎之道也若縱而不反如狐之渉水而濡其<lb/>
<pb n="155b"/>　首則過於自信而失其義矣　通曰既濟三陽皆得<lb/>
　其位未濟三陽皆不得位然既濟初曵輪未濟二亦<lb/>
　曵輪既濟三伐鬼方未濟四亦伐鬼方既濟之五反<lb/>
　不若未濟之上者以時而言未濟不如既濟之初既<lb/>
　濟不如未濟之終也程𫝊於此多發出義命二字本<lb/>
　義又分言之盖謂未濟之極將可濟矣自信自養所<lb/>
　以俟命也若縱而不反如狐之濡其首則過於自信<lb/>
　自養而失其義矣命在天義在我不能自信自樂以<lb/>
<pb n="156a"/>　俟命非也過於自信自樂而失我之義亦非也周公<lb/>
　繋易於既濟之終以濡其首為時事之失於未濟之<lb/>
　終以濡其首為人事之失其與民同患之意愈切故<lb/>
　於辭愈懼善學易者信不可頃刻不知所懼也<lb/>
　<lb/>
　<lb/>
　<lb/>
　<lb/>
<pb n="156b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易本義通釋卷二<lb/>
</p>

  </div>
            <div>
<head>周易本義通釋卷三</head> <lb/>
    <p>
<pb n="1a"/>欽定四庫全書<lb/>
　周易本義通釋卷三<lb/>
　　　　　　　　　　　元　胡炳文　撰<lb/>
　象上𫝊<lb/>
　　象者卦之上下兩象及兩象之六爻周公所繫之<lb/>
　　辭也<lb/>
天行健君子以自彊不息<lb/>
　天乾卦之象也凡重卦皆取重義此獨不然者天一<lb/>
<pb n="1b"/>　而已但言天行則見其一日一周而明日又一周若<lb/>
　重複之象非至健不能也君子法之不以人欲害其<lb/>
　天德之剛則自彊而不息矣　通曰上經四卦乾曰<lb/>
　天行坤曰地勢坎曰水洊至離曰明兩作先體而後<lb/>
　用也下經四卦震曰洊雷艮曰兼山巽曰隨風兊曰<lb/>
　麗澤先用而後體也乾坤不言重異於六子也稱健<lb/>
　不稱乾異於坤也然乾雖不言重而言天行則一日<lb/>
　一周明日又一周而重之義已見於行之一字自彊<lb/>
<pb n="2a"/>　所以為天德之剛或以人欲害之則息矣<lb/>
潜龍勿用陽在下也<lb/>
　陽謂九下謂濳　通曰夫子於乾坤初爻揭陰陽二<lb/>
　字以明易之大義乾初曰陽在下坤初曰陰始凝扶<lb/>
　陽抑陰之意已見於言辭之表<lb/>
見龍在田德施普也<lb/>
　通曰小象提出一德字見九二之所以為大人者以<lb/>
　德言非以位言也<lb/>
<pb n="2b"/>終日乾乾反復道也<lb/>
　反復重複踐行之意<lb/>
或躍在淵進无咎也<lb/>
　可以進而不必進也<lb/>
飛龍在天大人造也<lb/>
　造猶作也　通曰二之施以德言五之造兼德與位<lb/>
　言有其德无其位不敢作禮樂即所謂造也<lb/>
亢龍有悔盈不可久也<lb/>
<pb n="3a"/>　通曰乾上九陽之盈盈則必消故不可久坤上六陰<lb/>
　之虛虛則必息故稱龍焉<lb/>
用九天德不可為首也<lb/>
　言陽剛不可為物先故六陽皆變而吉　天行以下<lb/>
　先儒謂之大象潜龍以下先儒謂之小象後倣此<lb/>
　通曰經言无首𫝊言不可為首為人之用九者言也<lb/>
　易存乎用用易存乎人<lb/>
地勢坤君子以厚德載物<lb/>
<pb n="3b"/>　地坤之象亦一而已故不言重而言其勢之順則見<lb/>
　其髙下相因之无窮至順極厚而无所不載也<lb/>
履霜堅冰陰始凝也馴致其道至堅冰也<lb/>
　案魏志作初六履霜今當從之馴順習也　通曰上<lb/>
　六曰其道窮也由初六順習其道以至於窮爾兩其<lb/>
　道字具載始末經曰堅冰至要其終也𫝊曰至堅冰<lb/>
　原其始也<lb/>
六二之動直以方也不習无不利地道光也<lb/>
<pb n="4a"/>　通曰六二之動直以方也欲知其直方當於動處觀<lb/>
　之地之生物也藏於中者畢達於外而无所回隠此<lb/>
　可以見其直其成物也洪纎髙下飛潛動植隨物賦<lb/>
　形而各有定分此可以見其方若其大則地之無不<lb/>
　持載固不待言而可見矣地道之光自然而然人之<lb/>
　德能如地道之内直外方而又盛大則豈待學習而<lb/>
　後利乎<lb/>
含章可貞以時發也或從王事知光大也<lb/>
<pb n="4b"/>　通曰小象於三言智於二言義仁禮之性健義智之<lb/>
　性順君子於坤法其柔順之貞而已<lb/>
括囊无咎慎不害也<lb/>
黄裳元吉文在中也<lb/>
　文在中而見於外也<lb/>
龍戰于野其道窮也<lb/>
　通曰乾六爻皆取龍為象坤之取象曰履霜曰直方<lb/>
　曰含章曰括囊曰黄裳曰其血𤣥黄不一而足陽純<lb/>
<pb n="5a"/>　而陰雜也<lb/>
用六永貞以大終也<lb/>
　初陰後陽故曰大終　通曰既提出陰陽二字於乾<lb/>
　坤初爻至此曰以大終也於以見陰為小陽為大陰<lb/>
　陽之大分明矣<lb/>
雲雷屯君子以經綸<lb/>
　坎不言水而言雲者未通之意經綸治絲之事經引<lb/>
　之綸理之也屯難之世君子有為之時也<lb/>
<pb n="5b"/>雖盤桓志行正也以貴下賤大得民也<lb/>
　通曰乾坤初爻提出陰陽二字此則以陽為貴陰為<lb/>
　賤陽為君陰為臣尊陽之義益嚴矣<lb/>
六二之難乗剛也十年乃字反常也<lb/>
　通曰柔乗剛非常也十年乃字則應乎剛而反常矣<lb/>
即鹿无虞以從禽也君子舍之往吝窮也<lb/>
　通曰經言不如舍辨之審也𫝊言舍之去之決也<lb/>
求而往明也屯其膏施未光也泣血漣如何可長也<lb/>
<pb n="6a"/>山下出泉蒙君子以果行育德<lb/>
　泉水之始出者必行而有漸也<lb/>
利用刑人以正法也<lb/>
　發蒙之初法不可不正懲戒所以正法也　通曰君<lb/>
　師之道正而已屯初志行正蒙初以正法初之正猶<lb/>
　懼失之於終况不正於初乎<lb/>
子克家剛柔接也<lb/>
　指二五之應　通曰剛柔有上下之分故屯二之於<lb/>
<pb n="6b"/>　初惡其乗剛柔有往來之情故蒙二之於五喜其接<lb/>
　也<lb/>
勿用取女行不順也<lb/>
　順當作慎盖順慎古字通用荀子順墨作慎墨且行<lb/>
　不慎於經意尤親切今當從之<lb/>
困蒙之吝獨逺實也<lb/>
　實叶韻去聲<lb/>
童蒙之吉順以巽也<lb/>
<pb n="7a"/>利用禦寇上下順也<lb/>
　禦寇以剛上下皆得其道　通曰上之剛不為寇而<lb/>
　止寇上之順也下之人隨其所止而止之下之順也<lb/>
雲上於天需君子以飲食宴樂<lb/>
　雲上於天无所復為待其陰陽之和而自雨爾事之<lb/>
　當需者亦不容更有所為但飲食宴樂俟其自至而<lb/>
　已一有所為則非需也<lb/>
需于郊不犯難行也利用恒无咎未失常也<lb/>
<pb n="7b"/>需于沙衍在中也雖小有言以吉終也<lb/>
　衍寛意以寛居中不急進也　通曰下體乾九二衍<lb/>
　在中即乾九二寛以居之也初不失常故不犯難二<lb/>
　以寛居中故不急進<lb/>
需于泥災在外也自我致寇敬慎不敗也<lb/>
　外謂外卦敬慎不敗發明占外之占聖人示人之意<lb/>
　切矣<lb/>
需于血順以聽也<lb/>
<pb n="8a"/>　通曰三能敬則雖迫坎之險而不敗四能順則雖陷<lb/>
　坎之險而可出敬與慎固處險之道也<lb/>
酒食貞吉以中正也<lb/>
不速之客來敬之終吉雖不當位未夭失也<lb/>
　以隂居上是為當位言不當位未詳<lb/>
天與水違行訟君子以作事謀始<lb/>
　天上水下其行相違作事謀始訟端絶矣　通曰凡<lb/>
　事有始有中有終訟中吉終凶然能謀於其始則訟<lb/>
<pb n="8b"/>　端既絶中與終不必言矣<lb/>
不永所事訟不可長也雖小有言其辨明也<lb/>
不克訟歸逋竄也自下訟上患至掇也<lb/>
　掇自取也<lb/>
食舊德從上吉也<lb/>
　從上吉謂隨人則吉明自主事則无成功也<lb/>
復即命渝安貞不失也<lb/>
訟元吉以中正也<lb/>
<pb n="9a"/>　中則聽不偏正則斷合理<lb/>
以訟受服亦不足敬也<lb/>
地中有水師君子以容民畜衆<lb/>
　水不外於地兵不外於民故能養民則可以得衆矣<lb/>
師出以律失律凶也<lb/>
在師中吉承天寵也王三錫命懐萬邦也<lb/>
　通曰爻言王命象言天寵亦春秋王必稱天之意也<lb/>
師或輿尸大无功也<lb/>
<pb n="9b"/>左次无咎未失常也<lb/>
　知難而退師之常也　通曰恐人以退為怯故明當<lb/>
　退而退亦師之常也<lb/>
長子帥師以中行也弟子輿尸使不當也<lb/>
　通曰一使字繫民命之生死國家之安危或當或否<lb/>
　吉凶天壤可不戒㦲<lb/>
大君有命以正功也小人勿用必亂邦也<lb/>
　聖人之戒深矣　通曰王三錫命命於行師之始大<lb/>
<pb n="10a"/>　君有命命於行師之終懐邦亂邦丈人小子之所以<lb/>
　分此固聖人之所深慮逺戒也<lb/>
地上有水比先王以建萬國親諸侯<lb/>
　地上有水水比於地不容有間建國親侯亦先王所<lb/>
　以比於天下而无間者也彖意人來比我此取我往<lb/>
　比人　通曰師之容民畜衆井田法也可以使君與<lb/>
　民相合而无間<lb/>
比之初六有它吉也<lb/>
<pb n="10b"/>比之自内不自失也<lb/>
　得正則不自失矣<lb/>
比之匪人不亦傷乎<lb/>
　通曰爻不言其大凶而夫子於象惻然痛憫之曰不<lb/>
　亦傷乎即孟子哀㦲之意令人惕然有深省處<lb/>
外比於賢以從上也<lb/>
顯比之吉位正中也舍逆取順失前禽也邑人不誡上<lb/>
使中也<lb/>
<pb n="11a"/>　由上之德使不偏也　通曰使字與師六五同師之<lb/>
　使不當誰使之五也比之使中誰使之亦五也<lb/>
比之无首无所終也<lb/>
　以上下之象言之則為无首以終始之象言之則為<lb/>
　无終无首則无終矣　通曰陰柔在上其德不足以<lb/>
　為首无以比下其效不能以有終<lb/>
風行天上小畜君子以懿文德<lb/>
　風有氣而无質能畜而不能久故為小畜之象懿文<lb/>
<pb n="11b"/>　德言未能厚積而逺施也　通曰小畜風行天上有<lb/>
　氣无質懿文德者以之大畜天在山中氣凝於質多<lb/>
　識前言往行者以之<lb/>
復自道其義吉也<lb/>
　通曰卦言畜取止之義爻言復取進之義爻與卦不<lb/>
　可一例觀也盖在下而畜於陰勢也其不為所畜而<lb/>
　復於上者理也況初以陽居陽雖與四陰為正應而<lb/>
　能自守以正其進復於上乃當然之理何咎之有其<lb/>
<pb n="12a"/>　義當吉也<lb/>
牽復在中亦不自失也<lb/>
　亦者承上爻義<lb/>
夫妻反目不能正室也<lb/>
　程子曰說輻反目三自為也　通曰非四之能制三<lb/>
　三剛而不中自制於四耳<lb/>
有孚惕出上合志也有孚攣如不獨富也既雨既處德<lb/>
積載也君子征凶有所疑也<lb/>
<pb n="12b"/>上天下澤履君子以辨上下定民志<lb/>
　程𫝊備矣<lb/>
素履之往獨行願也幽人貞吉中不自亂也<lb/>
眇能視不足以有明也跛能履不足以與行也咥人之<lb/>
凶位不當也武人為于大君志剛也<lb/>
　通曰爻以位為志三志剛所以觸禍四志行所以避<lb/>
　禍<lb/>
愬愬終吉志行也<lb/>
<pb n="13a"/>夬履貞厲位正當也<lb/>
　傷於所恃　通曰或恃其聦明或恃其勢位惟其自<lb/>
　恃所以自決<lb/>
元吉在上大有慶也<lb/>
　若得元吉則大有福慶也　通曰吉所以為慶元所<lb/>
　以為大<lb/>
天地交泰后以財成天地之道輔相天地之宜以左右<lb/>
民<lb/>
<pb n="13b"/>　財成以制其過輔相以補其不及　通曰乾坤而後<lb/>
　陰陽各三十畫然後為泰是泰由於陰陽无過无不<lb/>
　及者也既泰之後制其過補其不及所以保泰也<lb/>
拔茅征吉志在外也包荒得尚于中行以光大也<lb/>
无往不復天地際也<lb/>
　通曰此一際字天地否泰之㑹陰陽消長之交<lb/>
翩翩不富皆失實也不戒以孚中心願也<lb/>
　陰本居下在上為失實　通曰以德言則凡陽為實<lb/>
<pb n="14a"/>　陰為不實以位言凡陰在上皆為失實也<lb/>
以祉元吉中以行願也<lb/>
城復于隍其命亂也<lb/>
　命亂故復否告命所以治之也　通曰告命以治之<lb/>
　則不付之於不可為也<lb/>
天地不交否君子以儉德辟難不可榮以禄<lb/>
　收斂其德不形於外以避小人之難人不得以禄位<lb/>
　榮之<lb/>
<pb n="14b"/>拔茅貞吉志在君也<lb/>
　小人而變為君子則能以愛君為念而不計其私矣<lb/>
大人否亨不亂羣也<lb/>
　言不亂於小人之羣　通曰二隂在下小人之羣也<lb/>
　大人不為其羣所亂雖否而亨矣<lb/>
包羞位不當也有命无咎志行也大人之吉位正當也<lb/>
否終則傾何可長也<lb/>
天與火同人君子以類族辨物<lb/>
<pb n="15a"/>　天在上而火炎上其性同也類族辨物所以審異而<lb/>
　致同也<lb/>
出門同人又誰咎也同人于宗吝道也<lb/>
伏戎于莽敵剛也三歳不興安行也<lb/>
　言不能行<lb/>
乗其墉義弗克也其吉則困而反則也<lb/>
　乗其墉矣則非其力之不足也特以義之弗克而不<lb/>
　攻耳能以義斷困而反於法則故吉也　通曰力不<lb/>
<pb n="15b"/>　足而不攻者屈於勢也力有餘而不攻者屈於理也<lb/>
　則者理之不可踰者也<lb/>
同人之先以中直也大師相遇言相克也<lb/>
　直謂理直　通曰六爻惟三四不言同𫝊以二五之同<lb/>
　者為理直則可以見三四之爭同者為非理矣<lb/>
同人于郊志未得也<lb/>
火在天上大有君子以遏惡揚善順天休命<lb/>
　火在天上所照者廣為大有之象所有既大无以治<lb/>
<pb n="16a"/>　之則釁蘖萌於其間矣天命有善而无惡故遏惡揚<lb/>
　善所以順天反之於身亦若是而已矣　通曰休命<lb/>
　諸家多作眷命本義以為性命盖天命之性有善而<lb/>
　无惡遏惡揚善亦不過順天命之本然者而已用人<lb/>
　反身皆當若是本義之說精矣<lb/>
大有初九无交害也大車以載積中不敗也公用亨于<lb/>
天子小人害也<lb/>
匪其彭无咎明辨晳也<lb/>
<pb n="16b"/>　晳明貎　通曰當大有之時而不有其大非明者不<lb/>
　能也明辨晳皆以離言<lb/>
厥孚交如信以發志也<lb/>
　一人之信足以發上下之志也<lb/>
威如之吉易而无備也<lb/>
　太柔則人將易之而无畏備之心<lb/>
大有上吉自天祐也<lb/>
地中有山謙君子以裒多益寡稱物平施<lb/>
<pb n="17a"/>　以卑蘊髙謙之象也裒多益寡所以稱物之宜而平<lb/>
　其施損髙増卑以趣於平亦謙之意也<lb/>
謙謙君子卑以自牧也鳴謙貞吉中心得也勞謙君子<lb/>
萬民服也<lb/>
无不利撝謙不違則也<lb/>
　言不為過　通曰以六居四而撝布其謙似失之過<lb/>
　而象斷之曰不違則以見四之撝謙乃天理之當然<lb/>
　非過也<lb/>
<pb n="17b"/>利用侵伐征不服也<lb/>
鳴謙志未得也可用行師征邑國也<lb/>
　陰柔无位才力不足故其志未得而至於行師然亦<lb/>
　適足以治其私邑而已　通曰上雖謙極有聞然陰<lb/>
　柔无位志未得也視二之中心得者有間矣至於行<lb/>
　師足以治其私邑而已視五之征不服者有間矣无<lb/>
　位故也然而猶不至於悔且凶者謙故也<lb/>
雷出地奮豫先王以作樂崇德殷薦之上帝以配祖考<lb/>
<pb n="18a"/>　雷出地奮和之至也先王作樂既象其聲又取其義<lb/>
　殷盛也　通曰本義云象其聲者樂之聲法雷之聲<lb/>
　又取其義者豫以和為義雷所以發揚化功而鼔天<lb/>
　地之和樂所以發揚功德而召神人之和也<lb/>
初六鳴豫志窮凶也<lb/>
　窮謂滿極　通曰志不可滿樂不可極初六位卑才<lb/>
　弱當豫之初而志已滿極凶可知矣<lb/>
不終日貞吉以中正也<lb/>
<pb n="18b"/>　通曰九四一陽用事初應之而鳴豫三比之而盱豫<lb/>
　不中不正也五乗之而貞疾中而不正也六爻之中<lb/>
　不係應於四者惟六二中而且正也<lb/>
盱豫有悔位不當也由豫大有得志大行也六五貞疾<lb/>
乘剛也恒不死中未亡也𠖇豫在上何可長也<lb/>
澤中有雷隨君子以嚮晦入宴息<lb/>
　雷藏澤中隨時休息<lb/>
官有渝從正吉也出門交有功不失也係小子弗兼與<lb/>
<pb n="19a"/>也係丈夫志舍下也隨有獲其義凶也有孚在道明功<lb/>
也孚于嘉吉位正中也<lb/>
拘係之上窮也<lb/>
　窮極也　通曰窮之義一爾豫初而曰滿極惡其人<lb/>
　欲沈溺而不能脫也隨終而曰窮極喜其人心固結<lb/>
　而不可解也又曰六爻陰陽各半陽有所隨无所係<lb/>
　故初五皆吉而四何咎陰性隨而不能无所係故二<lb/>
　係小子三係丈夫上拘係之皆不言吉然係丈夫猶<lb/>
<pb n="19b"/>　可也係小子凶咎不言可知<lb/>
山下有風蠱君子以振民育德<lb/>
　山下有風物壊而有事矣而事莫大於二者乃治己<lb/>
　治人之道也<lb/>
幹父之蠱意承考也幹母之蠱得中道也幹父之蠱終<lb/>
无咎也裕父之蠱往未得也幹父用譽承以德也<lb/>
不事王侯志可則也<lb/>
　通曰初六言意上九言志意柔而志剛也<lb/>
<pb n="20a"/>澤上有地臨君子以教思无窮容保民无疆<lb/>
　地臨於澤上臨下也二者皆臨下之事教之无窮者<lb/>
　兊也容之无疆者坤也　通曰不徒曰教而曰教思<lb/>
　其意思如兊澤之深不徒曰保民而曰容民其度量<lb/>
　如坤土之大<lb/>
咸臨貞吉志行正也<lb/>
咸臨吉无不利未順命也<lb/>
　未詳<lb/>
<pb n="20b"/>甘臨位不當也既憂之咎不長也至臨无咎位當也大<lb/>
君之宜行中之謂也<lb/>
敦臨之吉志在内也<lb/>
　通曰上六非與内之二陽應而其志在二陽斯其為<lb/>
　厚之至也<lb/>
風行地上觀先王以省方觀民設教<lb/>
　省方以觀民設教以為觀<lb/>
初六童觀小人道也<lb/>
<pb n="21a"/>闚觀女貞亦可醜也<lb/>
　在丈夫則為醜也　通曰小人而為兒童之觀固其<lb/>
　道也丈夫而為女子之觀豈非可醜乎<lb/>
觀我生進退未失道也觀國之光尚賔也<lb/>
觀我生觀民也<lb/>
　此夫子以義言之明人君觀己所行不但一身之得<lb/>
　失又當觀民德之善否以自省察也　通曰民德之<lb/>
　善否生於我身之得失故觀民即所以觀我生乃以<lb/>
<pb n="21b"/>　義言之非以象言也<lb/>
觀其生志未平也<lb/>
　志未平言雖不得位未可忘戒懼也　通曰五與上<lb/>
　皆為下四陰所觀五有位故當觀民以觀我之所為<lb/>
　上雖无位亦不敢安然不自省其所為也<lb/>
雷電噬嗑先王以明罰敕法<lb/>
　雷電當作電雷<lb/>
屨校滅趾不行也<lb/>
<pb n="22a"/>　滅趾又有不進於惡之象　通曰下卦為震滅趾使<lb/>
　其不敢如震之動也動則進於惡矣<lb/>
噬膚滅鼻乗剛也遇毒位不當也利艱貞吉未光也貞<lb/>
厲无咎得當也<lb/>
何校滅耳聦不明也<lb/>
　滅耳盖罪其聽之不聦也若能審聽而蚤圗之則无<lb/>
　此凶矣　通曰上卦為離滅耳言其不能如離之明<lb/>
　也明則能審聽而蚤圗之无此凶矣<lb/>
<pb n="22b"/>山下有火賁君子以明庶政无敢折獄<lb/>
　山下有火明不及逺明庶政事之小者折獄事之大<lb/>
　者内離明而外艮止故取象如此　通曰明庶政之<lb/>
　小者而不敢折其獄之大者亦以明不及逺故也明<lb/>
　離象无敢折艮象<lb/>
舍車而徒義弗乗也<lb/>
　君子之取舍決於義而已　通曰初九以徒為義不<lb/>
　以乗為義即孟子所謂往役義也往見不義也<lb/>
<pb n="23a"/>賁其須與上興也永貞之吉終莫之陵也<lb/>
六四當位疑也匪寇婚媾終无尤也<lb/>
　當位疑謂所當之位可疑也終无尤謂若守正而不<lb/>
　與亦无他患也<lb/>
六五之吉有喜也白賁无咎上得志也<lb/>
山附於地剥上以厚下安宅<lb/>
　通曰不曰君子而曰上上指一陽下指五陰也陰陽<lb/>
　之分明矣厚下坤地象安宅艮止象<lb/>
<pb n="23b"/>剥牀以足以滅下也<lb/>
剥牀以辨未有與也<lb/>
　言未大盛　通曰程𫝊言陽未有與本義言陰未有<lb/>
　與二陰猶未至於五陰之盛也<lb/>
剥之无咎失上下也<lb/>
　上下謂四陰　通曰六三居四陰中而獨與一陽所<lb/>
　失者陰是其失乃所以為得也<lb/>
剥牀以膚切近災也以宫人寵終无尤也君子得輿民<lb/>
<pb n="24a"/>所載也小人剥廬終不可用也<lb/>
雷在地中復先王以至日閉闗商旅不行后不省方<lb/>
　安静以養微陽也月令曰是月齋戒掩身以待陰陽<lb/>
　之所定　通曰安静以養微陽大象從事上說本義<lb/>
　引月令從身上說其教人之意深矣<lb/>
不逺之復以脩身也休復之吉以下仁也頻復之厲義<lb/>
无咎也<lb/>
中行獨復以從道也<lb/>
<pb n="24b"/>　通曰修身以道修道以仁小象曰修身曰仁曰道惟<lb/>
　初九當之<lb/>
敦復无悔中以自考也<lb/>
　考成也<lb/>
迷復之凶反君道也<lb/>
　通曰剥上九民所載也一陽在上指衆陰之為民復<lb/>
　上六反君道也衆陰之極表一陽之為君<lb/>
天下雷行物與无妄先王以茂對時育萬物<lb/>
<pb n="25a"/>　天下雷行震動發生萬物各正其性命是物物而與<lb/>
　之以无妄也先王法此以對時育物因其所性而不<lb/>
　為私焉　通曰夫子釋彖從天命上說本義釋夫子<lb/>
　大象從性上說性即天之命也天下雷行物物與之<lb/>
　以无妄物物各具一性物物各一自然之天聖人因<lb/>
　物之所性以育萬物聖人一自然之天也<lb/>
无妄之徃得志也<lb/>
不耕穫未富也<lb/>
<pb n="25b"/>　富如非富天下之富言非計其利而為之也　通曰<lb/>
　无妄天也計其利而為之則人而非天矣<lb/>
行人得牛邑人災也<lb/>
可貞无咎固有之也<lb/>
　有猶守也<lb/>
无妄之藥不可試也<lb/>
　既已无妄而復藥之則反為妄而生疾矣試謂少嘗<lb/>
　之也<lb/>
<pb n="26a"/>无妄之行窮之災也<lb/>
　通曰六爻皆无妄特初九得位而為震動之主時之<lb/>
　方來故无妄往吉上九失位而居乾體之極時已去<lb/>
　矣故其行雖无妄有眚无攸利是故善學易者在識<lb/>
　時初曰吉二曰利時也三曰災五曰疾上曰眚非有<lb/>
　妄以致之也亦時也初與二皆可徃時當動而動也<lb/>
　四可貞五勿藥上行有眚時當静而静也<lb/>
天在山中大畜君子以多識前言徃行以畜其德<lb/>
<pb n="26b"/>　天在山中不必實有是事但以其象言之耳<lb/>
有厲利己不犯災也輿說輹中无尤也利有攸徃上合<lb/>
志也六四元吉有喜也六五之吉有慶也何天之衢道<lb/>
大行也<lb/>
山下有雷頤君以慎言語節飲食<lb/>
　二者養德養身之切務<lb/>
觀我朶頤亦不足貴也<lb/>
六二征凶行失類也<lb/>
<pb n="27a"/>　初上皆非其類也　通曰初上二陽皆非其應故曰<lb/>
　失類<lb/>
十年勿用道大悖也顛頤之吉上施光也居貞之吉順<lb/>
以從上也由頤厲吉大有慶也<lb/>
澤滅木大過君子以獨立不懼遯世无悶<lb/>
　澤滅於木大過之象也不懼无悶大過之行也<lb/>
藉用白茅柔在下也老夫女妻過以相與也棟橈之凶<lb/>
不可以有輔也棟隆之吉不橈乎下也枯楊生華何可<lb/>
<pb n="27b"/>久也老婦士夫亦可醜也過渉之凶不可咎也<lb/>
水洊至習坎君子以常徳行習教事<lb/>
　治己治人皆必重習然後熟而安之<lb/>
習坎入坎失道凶也求小得未出中也來之坎坎終无<lb/>
功也<lb/>
樽酒簋貳剛柔際也<lb/>
　晁氏云陸氏釋文本无貳字今從之<lb/>
坎不盈中未大也<lb/>
<pb n="28a"/>　有中德而未大　通曰大有六五以柔居五則曰大<lb/>
　中坎九五以剛居中乃曰中未大者大有之時柔能<lb/>
　統剛重坎之時剛猶陷於柔也<lb/>
上六失道凶三歳也<lb/>
　通曰初六以柔居險之初曰失道上六以柔居險之<lb/>
　極无復出險亦失道坤初上皆曰其道坎初上皆曰<lb/>
　失道首尾相應<lb/>
明兩作離大人以繼明照于四方<lb/>
<pb n="28b"/>　作起也　通曰程𫝊明兩句絶本義以水洊至例之<lb/>
　故訓作為起<lb/>
履錯之敬以辟咎也<lb/>
黄離元吉得中道也<lb/>
　通曰坎五之中中而未大離二之中聖人特以得中<lb/>
　道許之<lb/>
日昃之離何可久也<lb/>
突如其來如无所容也<lb/>
<pb n="29a"/>　无所容言焚死棄也<lb/>
六五之吉離王公也王用出征以正邦也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="29b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易本義通釋卷三<lb/>
</p>

  </div>
            <div>
<head>周易本義通釋卷四</head> <lb/>
    <p>
<pb n="1a"/>欽定四庫全書<lb/>
　周易本義通釋卷四<lb/>
　　　　　　　　　　　　元　胡炳文　撰<lb/>
　象下𫝊<lb/>
山上有澤咸君子以虚受人<lb/>
　山上有澤以虛而通也　通曰咸取无心之義以虛<lb/>
　受人无心之感也上經首乾坤自彊反諸己厚德施<lb/>
　於人下經首咸恒虛以施於人立則反諸己<lb/>
<pb n="1b"/>咸其拇志在外也雖凶居吉順不害也<lb/>
咸其股亦不處也志在隨人所執下也<lb/>
　言亦者因前二爻皆欲動而云也二爻陰躁其動也<lb/>
　宜九三陽剛居止之極宜静而動可吝之甚也　通<lb/>
　曰彼不處而我亦不處不能自立而日就乎汙下者<lb/>
貞吉悔亡未感害也憧憧徃來未光大也<lb/>
　感害言不正而感則有害也　通曰二與四皆有吉<lb/>
　四正而感則亦免於害<lb/>
<pb n="2a"/>咸其脢志末也<lb/>
　志末謂不能感物　通曰初曰志在外三曰志在隨<lb/>
　人五雖无私係不能感物其志如此亦末矣<lb/>
感其輔頰舌滕口說也<lb/>
　滕騰通用<lb/>
雷風恒君子以立不易方<lb/>
　通曰雷風雖變而有不變者存體雷風之變者為我<lb/>
　之不變者善體雷風者也<lb/>
<pb n="2b"/>浚恒之凶始求深也<lb/>
九二悔亡能久中也<lb/>
　通曰九二提出能久中三字諸爻不中故不久皆可<lb/>
　見也<lb/>
不恒其德无所容也久非其位安得禽也婦人貞吉從<lb/>
一而終也夫子制義從婦凶也振恒在上大无功也<lb/>
天下有山遯君子以逺小人不惡而嚴<lb/>
　天體无窮山髙有限遯之象也嚴者君子自守之常<lb/>
<pb n="3a"/>　而小人自不能近　通曰天之髙也非以逺山山自<lb/>
　絶於天君子之嚴也非以絶小人小人自絶於君子<lb/>
遯尾之厲不往何災也執用黄牛固志也係遯之厲有<lb/>
疾憊也畜臣妾吉不可大事也君子好遯小人否也<lb/>
嘉遯貞吉以正志也<lb/>
　通曰二以陰應陽其志當堅五以陽從陰其志當正<lb/>
肥遯无不利无所疑也<lb/>
　通曰三有所係則疾上无所疑故肥<lb/>
<pb n="3b"/>雷在天上大壯君子以非禮弗履<lb/>
　自勝者强　通曰勝人者血氣之强自勝者義理之<lb/>
　强也<lb/>
壯于趾其孚窮也<lb/>
　言必窮困<lb/>
九二貞吉以中也<lb/>
小人用壯君子罔也<lb/>
　小人以壯敗君子以罔困　通曰恒九二惟悔亡二<lb/>
<pb n="4a"/>　字而象曰能久中大壯九二惟貞吉二字而象曰以<lb/>
　中意正相似當剛壯之時以剛居柔則為中初九以<lb/>
　剛居剛非中也故可必其窮困九三以剛居剛非中<lb/>
　也故小人以此敗君子以此困<lb/>
藩決不羸尚往也喪羊于易位不當也<lb/>
不能退不能遂不詳也艱則吉咎不長也<lb/>
　通曰臨六三壯上六皆无攸利皆曰咎不長盖六三<lb/>
　之憂上六之艱不貴无過而貴改過也<lb/>
<pb n="4b"/>明出地上晉君子以自昭明德<lb/>
　昭明之也　通曰至健莫如天君子以之自强至明<lb/>
　莫如日君子以之自昭<lb/>
晉如摧如獨行正也裕无咎未受命也<lb/>
　初居下位未有官守之命　通曰孟子曰我無官守<lb/>
　我無言責則吾進退豈不綽綽然有餘裕㦲即此意<lb/>
　也<lb/>
受兹介福以中正也衆允之志上行也鼫鼠貞厲位不<lb/>
<pb n="5a"/>當也失得勿恤往有慶也維用伐邑道未光也<lb/>
明入地中明夷君子以莅衆用晦而明<lb/>
君子于行義不食也<lb/>
　惟義所在不食可也　通曰君子去就之義皆於其<lb/>
　初占之賁之初不可乗而不乗義也明夷之初不當<lb/>
　食而不食亦義也卦皆下離決去就之義於蚤者非<lb/>
　明不能也<lb/>
六二之吉順以則也南狩之志乃大得也入于左腹獲<lb/>
<pb n="5b"/>心意也箕子之貞明不可息也<lb/>
初登于天照四國也後入于地失則也<lb/>
　照四國以位言　通曰離之照四國以德言此之照<lb/>
　四國以位言爾則者不可踰之理失則所以為紂順<lb/>
　則所以為文王<lb/>
風自火出家人君子以言有物而行有恒<lb/>
　身修則家治矣　通曰風自火出一家之化自吾言<lb/>
　行出皆由内及外自然薫蒸而成者也<lb/>
<pb n="6a"/>閑有家志未變也<lb/>
　志未變而豫防之　通曰家人志已變而防之者難<lb/>
　未變而防之者易<lb/>
六二之吉順以巽也家人嗃嗃未失也婦子嘻嘻失<lb/>
家節也富家大吉順在位也<lb/>
王假有家交相愛也<lb/>
　程子曰夫愛其内助婦愛其刑家　通曰二五皆中<lb/>
　正其愛也非情欲之愛五愛二之柔順中正足以助<lb/>
<pb n="6b"/>　乎五二愛五之剛健中正足以刑于二也<lb/>
威如之吉反身之謂也<lb/>
　謂非作威也反身自治則人畏服之矣　通曰未有<lb/>
　不嚴於身而能嚴於家者九三嗃嗃之嚴有悔而吉<lb/>
　上九反身之嚴終吉无悔<lb/>
上火下澤睽君子以同而異<lb/>
　二卦合體而性不同　通曰當同於理而不同亂常<lb/>
　拂理以為異也當異於俗而不異隨俗習非以為同<lb/>
<pb n="7a"/>　也同人類族辨物審異以致同此則於同而審異或<lb/>
　曰同象兊澤之說異象離火之明<lb/>
見惡人以避咎也<lb/>
　通曰爻曰无咎象曰避咎睽之時不得不避也<lb/>
遇主于巷未失道也<lb/>
　本其正應非有邪也　通曰不期而㑹曰遇遇本非<lb/>
　正也二與五本正應而亦曰遇者非有邪也睽之時<lb/>
　不得不如此也上曰遇雨三曰遇剛三與上本正應<lb/>
<pb n="7b"/>　睽而未遇彼此不无不見之疑疑之既亡彼此又若<lb/>
　一旦之遇<lb/>
見輿曵位不當也无初有終遇剛也交孚无咎志行也<lb/>
厥宗噬膚往有慶也遇雨之吉羣疑亡也<lb/>
山上有水蹇君子以反身修德<lb/>
　通曰水之蹇也止而不流君子之蹇也反而自修<lb/>
往蹇來譽宜待也<lb/>
王臣蹇蹇終无尤也<lb/>
<pb n="8a"/>　事雖不濟亦无可尤　通曰本義於爻引孔明之言<lb/>
　此復本程𫝊意曰事雖不濟亦无可尤盖孔明雖志<lb/>
　決身殱然天下後世誰得而尤孔明者斯言真足以<lb/>
　勸忠藎矣<lb/>
徃蹇來反内喜之也<lb/>
徃蹇來連當位實也<lb/>
　通曰六四陰也而曰當位實者四來連三以三之陽<lb/>
　當位實四陰虛以連三之陽實合力以濟<lb/>
<pb n="8b"/>大蹇朋來以中節也徃蹇來碩志在内也利見大人以<lb/>
從貴也<lb/>
雷雨作解君子以赦過宥罪<lb/>
　通曰程𫝊云過失則赦之可也罪惡而赦之非義也<lb/>
　寛之而已盖雷雨者造化與物更新之仁也赦過宥<lb/>
　罪君子與民更新之仁也而有義存焉<lb/>
剛柔之際義无咎也<lb/>
　通曰初六无咎有占无象剛柔之際舉初與四之象<lb/>
<pb n="9a"/>　以明占也<lb/>
九二貞吉得中道也負且乗亦可醜也自我致戎又誰<lb/>
咎也解而栂未當位也君子有解小人退也<lb/>
公用射隼以解悖也<lb/>
　通曰諸六惟六三為小人之尤亦可醜也猶未見其<lb/>
　為惡以解悖也悖之一字其惡著矣<lb/>
山下有澤損君子以懲忿窒欲<lb/>
　君子脩身所當損者莫切於此<lb/>
<pb n="9b"/>已事遄往尚合志也<lb/>
　尚上通<lb/>
九二利貞中以為志也<lb/>
一人行三則疑也<lb/>
　通曰損因三而成故必損六三然後陰陽各以兩而<lb/>
　相資六三損則三於上為得友上於三為得臣三與<lb/>
　上為兩九二利貞六五元吉二與五為兩初尚合志<lb/>
　四亦可喜初與四為兩天地男女之義不過乎兩故<lb/>
<pb n="10a"/>　曰三則疑也<lb/>
損其疾亦可喜也六五元吉自上祐也弗損益之大得<lb/>
志也<lb/>
風雷益君子以見善則遷有過則改<lb/>
　風雷之勢交相助益遷善改過益之大者而其相益<lb/>
　亦猶是也　通曰雷與風自有相益之勢速於遷善<lb/>
　則過當益寡決於改過則善當益純是遷善改過又<lb/>
　自有相益之功也<lb/>
<pb n="10b"/>元吉无咎下不厚事也<lb/>
　下本不當任厚事故不如是不足以塞咎也　通曰<lb/>
　凡在下者以分言之本不當為重大之事豈能旡咎<lb/>
　故必大善而吉庶可塞咎云耳<lb/>
或益之自外來也<lb/>
　或者衆无定主之辭　通曰乾言或躍坤言或從或<lb/>
　在我者未定也恒或承之損益或益之或在人者未<lb/>
　定也<lb/>
<pb n="11a"/>益用凶事固有之也<lb/>
　益用凶事欲其困心衡慮而固有之也　通曰爻惟<lb/>
　三上言凶上之凶自取之也三之凶人益之也欲其<lb/>
　困心衡慮而固守之乃益之大者<lb/>
告公從以益志也有孚恵心勿問之矣恵我德大得志<lb/>
也<lb/>
莫益之偏辭也或擊之自外來也<lb/>
　莫益之者猶從其求益之偏辭而言也若究而言之<lb/>
<pb n="11b"/>　則又有擊之者矣　通曰莫益之者以上九求益姑<lb/>
　從其求益之偏辭而言也究其極則非特莫益之且<lb/>
　有擊之者矣二不求益而或益之自外來也上求益<lb/>
　而或擊之亦自外來也嗚呼是孰有以來之㦲<lb/>
澤上於天夬君子以施禄及下居德則忌<lb/>
　澤上於天潰決之勢也施禄及下潰決之意也居德<lb/>
　則忌未詳　通曰居德則忌程𫝊則約也忌防也以<lb/>
　為約立防禁則與潰決之意相妨王弼作明忌非也<lb/>
<pb n="12a"/>　諸家以為居德而不決則忌則大象例无反辭本義<lb/>
　闕之為是<lb/>
不勝而徃咎也有戎勿恤得中道也君子夬夬終无咎<lb/>
也其行次且位不當也聞言不信聦不明也<lb/>
中行无咎中未光也<lb/>
　程𫝊備矣　通曰三與上應三健體也健於決之終<lb/>
　可无咎五與上比皆說體也程𫝊曰人有所欲則離<lb/>
　道矣事雖正而意有所係故於中道未得為光大也<lb/>
<pb n="12b"/>　本義於履大象及此獨曰程𫝊備矣盖其於履也痛<lb/>
　後世風俗之弊甚切於夬也誅後世君心之非甚嚴<lb/>
无號之凶終不可長也<lb/>
天下有風姤后以施命告四方<lb/>
繫于金柅柔道牽也<lb/>
　牽進也以其進故止之　通曰初曰柔道牽三曰行<lb/>
　未牽初柔有必進之勢而三之剛其行反不能進也<lb/>
包有魚義不及賔也其行次且行未牽也<lb/>
<pb n="13a"/>无魚之凶逺民也<lb/>
　民之去已猶已逺之　通曰易象或以陰為小人或<lb/>
　以為民以為小人逺之可也以為民民不可逺也小<lb/>
　象是别取一義<lb/>
九五含章中正也有隕自天志不舍命也姤其角上窮<lb/>
吝也<lb/>
澤上於地萃君子以除戎器戒不虞<lb/>
　除者修而聚之之謂　通曰除戎器修兵器而聚之<lb/>
<pb n="13b"/>　戒不虞者防民之聚者有時而散也<lb/>
乃亂乃萃其志亂也引吉旡咎中未變也往无咎上巽<lb/>
也大吉无咎位不當也<lb/>
萃有位志未光也<lb/>
　未光謂匪孚　通曰四必大吉然後无咎位不當也<lb/>
　五有位矣而匪孚志猶未光也然則欲當天下之萃<lb/>
　者不可无其位有其位者又不可无其德<lb/>
齎咨涕洟未安上也<lb/>
<pb n="14a"/>地中生木升君子以順德積小以髙大<lb/>
　王肅本順作慎今案他書引此亦多作慎意尤明白<lb/>
　盖古字通用也說見上篇蒙卦　通曰木之生也一<lb/>
　日不長則枯德之進也一息不慎則退必念念謹審<lb/>
　事事謹審其德積小髙大當如木之升矣<lb/>
允升大吉上合志也九二之孚有喜也升虚邑无所疑<lb/>
也<lb/>
王用亨于岐山順事也<lb/>
<pb n="14b"/>　以順而升登祭於山之象　通曰象自初爻至五皆<lb/>
　賛升之易順而升亦言其升之易也<lb/>
貞吉升階大得志也㝠升在上消不富也<lb/>
澤无水困君子以致命遂志<lb/>
　水下漏則澤上枯故曰澤无水致命猶言授命言持<lb/>
　以與人而不之有也能如是則雖困而亨矣　通曰<lb/>
　命在天志在我困則委其命於天困而亨則遂其志<lb/>
　於我<lb/>
<pb n="15a"/>入于幽谷幽不明也困于酒食中有慶也據于蒺藜乘<lb/>
剛也入于其宫不見其妻不祥也來徐徐志在下也雖<lb/>
不當位有與也劓刖志未得也乃徐有說以中直也利<lb/>
用祭祀受福也困于葛藟未當也動悔有悔吉行也<lb/>
木上有水井君子以勞民勸相<lb/>
　木上有水津潤上行井之象也勞民者以君養民勸<lb/>
　相者使民相養皆取井養之義　通曰井以喻性然<lb/>
　則勞民勸相所以養人之性也而以君養民使民自<lb/>
<pb n="15b"/>　養又有井田之義焉<lb/>
井泥不食下也舊井无禽時舍也<lb/>
　言為時所棄<lb/>
井谷射鮒无與也<lb/>
井渫不食行惻也求王明受福也<lb/>
　行惻者行道之人皆以為惻也<lb/>
井甃无咎脩井也寒泉之食中正也<lb/>
元吉在上大成也<lb/>
<pb n="16a"/>　通曰象始末揭下上二字見井之用在上而不在下<lb/>
　初井泥為時所棄下也故在上則由修而中正由中<lb/>
　正而大成愈上則井之功愈大<lb/>
澤中有火革君子以治厯明時<lb/>
　四時之變革之大者　通曰四時以相生為革離兊<lb/>
　之交以相克為革不相克何以相生善治厯者當能<lb/>
　明之<lb/>
鞏用黄牛不可以有為也已日革之行有嘉也<lb/>
<pb n="16b"/>革言三就又何之矣<lb/>
　言已審<lb/>
改命之吉信志也大人虎變其文炳也君子豹變其文<lb/>
蔚也小人革面順以從君也<lb/>
木上有火鼎君子以正位凝命<lb/>
　鼎重器也故有正位凝命之意凝猶至道不凝之凝<lb/>
　𫝊所謂恊于上下以承天休者也　通曰釋者皆以<lb/>
　命為命令本義獨以為天命鼎之器正然後可凝其<lb/>
<pb n="17a"/>　所受之實君之位正然後可凝其所受之命正者端<lb/>
　莊安重之謂也<lb/>
鼎顛趾未悖也利出否以從貴也<lb/>
　鼎而顛趾悖道也而因可出否以從貴則未為悖也<lb/>
　從貴謂應四亦為取新之意<lb/>
鼎有實慎所之也我仇有疾終无尤也<lb/>
　有實而不慎所往則為仇所即而陷於惡矣<lb/>
鼎耳革失其義也<lb/>
<pb n="17b"/>覆公餗信如何也<lb/>
　言失信也<lb/>
鼎黄耳中以為實也<lb/>
玉鉉在上剛柔節也<lb/>
　通曰鼎與井皆以上出為功初之顛趾悖道也而可<lb/>
　出否以從貴未悖幸之之辭也二有實而不慎所之<lb/>
　則為仇所即而陷於惡戒之之辭也三不知有六五<lb/>
　之君則為失義四下應初六之小人則為失信皆責<lb/>
<pb n="18a"/>　之之辭惟五之中以為實與上之剛柔節與之之辭<lb/>
　也<lb/>
洊雷震君子以恐懼脩省<lb/>
震來虩虩恐致福也笑言啞啞後有則也<lb/>
震來厲乗剛也<lb/>
　通曰屯六二豫六五噬嗑六二困六三震六二皆言<lb/>
　乗剛也惟困六三乗坎之中爻其餘皆乗震之初爻<lb/>
　皆不以吉稱<lb/>
<pb n="18b"/>震蘇蘇位不當也震遂泥未光也震往來厲危行也其<lb/>
事在中大无喪也<lb/>
震索索中未得也雖凶无咎畏鄰戒也<lb/>
　中謂中心　通曰程𫝊曰中道本義謂中心盖上六<lb/>
　陰柔處震懼之極中心有所未安故見於外者如此<lb/>
兼山艮君子以思不出其位<lb/>
　通曰不出位身止也思不出位心止也亦兼山之象<lb/>
艮其趾未失正也<lb/>
<pb n="19a"/>不拯其隨未退聽也<lb/>
　三止乎上亦不肯退而聽乎二也　通曰二與三占<lb/>
　皆在象中皆有一心字二不能拯乎三故心不快三<lb/>
　不肯下聽乎二故厲薫心<lb/>
艮其限危薫心也<lb/>
　通曰震上六中未得動之極而心未安艮九三危薫<lb/>
　心止之極而心亦未安<lb/>
艮其身止諸躬也<lb/>
<pb n="19b"/>艮其輔以中正也<lb/>
　正字羡文叶韻可見<lb/>
敦艮之吉以厚終也<lb/>
　通曰震以下一爻為主故九四在上卦之下而未光<lb/>
　不如在下卦之下者之致福艮以上一爻為主九三<lb/>
　在下卦之上而薫心不如在上卦之上者之厚終也<lb/>
　非特艮上九為然賁上九上得志大畜上九道大行<lb/>
　蠱上九志可則頤上九大有慶損上九大得志蒙上<lb/>
<pb n="20a"/>　九上下順皆艮之以厚終者也<lb/>
山上有木漸君子以居賢德善俗<lb/>
　二者皆當以漸而進疑賢字衍或善下有脫字　通<lb/>
　曰居德象艮之止不漸豈能遽上善俗象巽之入不<lb/>
　漸豈能遽入<lb/>
小子之厲義无咎也<lb/>
飲食衎衎不素飽也<lb/>
　素飽如詩言素飱得之以道則不為徒飽而處之安<lb/>
<pb n="20b"/>矣<lb/>
夫征不復離羣醜也婦孕不育失其道也利用禦寇順<lb/>
相保也或得其桷順以巽也終莫之勝吉得所願也<lb/>
其羽可用為儀吉不可亂也<lb/>
　漸進愈髙而不為无用其志卓然豈可得而亂㦲<lb/>
　通曰本義獨釋二與上兩爻象𫝊盖以二居有用之<lb/>
　位有益於人之國家而非素飽者上在无位之地亦<lb/>
　足為人之儀表而非无用者二志不在温飽上志卓<lb/>
<pb n="21a"/>　然不可亂士大夫之出處於此當有取焉<lb/>
澤上有雷歸妹君子以永終知敝<lb/>
　雷動澤隨歸妹之象君子觀其合之不正知其終之<lb/>
　有敝也推之事物莫不皆然　通曰澤中有雷雷隨<lb/>
　澤止君子嚮晦宴息取其止也澤上有雷澤隨雷動<lb/>
　君子永終知敝戒其動也<lb/>
歸妹以娣以恒也跛能履吉相承也<lb/>
　恒謂有常久之德<lb/>
<pb n="21b"/>利幽人之貞未變常也歸妹以須未當也愆期之志有<lb/>
待而行也<lb/>
帝乙歸妹不如其娣之袂良也其位在中以貴行也<lb/>
　以其有中德之貴而行故不尚飾　通曰本義於漸<lb/>
　獨釋二與上之象於歸妹獨釋初與五之象歸妹漸<lb/>
　之反漸之上以无應為髙尚之賢歸妹之初以无應<lb/>
　為賢正之娣漸之二為臣志不在於温飽即歸妹之<lb/>
　五為君德不在於飾本義謂二有恒久之德五有中<lb/>
<pb n="22a"/>　德之貴提出兩德字真足為女之說以動者戒矣士<lb/>
　大夫之輕動當何如哉<lb/>
上六无實承虚筐也<lb/>
雷電皆至豐君子以折獄致刑<lb/>
　取其威照並行之象　通曰折獄象電之照致刑象<lb/>
　雷之威威照並行象雷電皆至<lb/>
雖旬无咎過旬災也<lb/>
　戒占者不可求勝其配亦爻辭外意　通曰需九三<lb/>
<pb n="22b"/>　致寇至而象曰敬慎不敗也本義以為占外之占豐<lb/>
　初九曰雖旬无咎而象曰過旬災也本義以為爻辭<lb/>
　外意盖旬則配而與之均過旬則勝而出其上處豐<lb/>
　之下而有欲上人之心可乎哉<lb/>
有孚發若信以發志也豐其沛不可大事也折其右肱<lb/>
終不可用也豐其蔀位不當也日中見斗幽不明也遇<lb/>
其夷主吉行也六五之吉有慶也<lb/>
豐其屋天際翔也闚其户闃其无人自藏也<lb/>
<pb n="23a"/>　藏謂障蔽　通曰辭與明夷上六相似皆暗之極但<lb/>
　彼之暗足以傷人卒至於自殞厥命此之暗秖自障<lb/>
　蔽耳<lb/>
山上有火旅君子以明慎用刑而不留獄<lb/>
　慎刑如山不留如火　通曰明如火慎如山不留獄<lb/>
　如山不留火<lb/>
旅瑣瑣志窮災也得童僕貞終无尤也<lb/>
旅焚其次亦以傷矣以旅與下其義喪也<lb/>
<pb n="23b"/>　以旅之時而與下之道如此義當喪也　通曰柔而<lb/>
　得中旅之道也九三過剛不中而處下卦之上以旅<lb/>
　之時而與下之道如此義當喪也上九過剛不中而<lb/>
　居上卦之上以旅之時而在上之道如此義亦當喪<lb/>
　也兩象辭本相對說<lb/>
旅于處未得位也得其資斧心未快也<lb/>
終以譽命上逮也<lb/>
　上逮言其譽命聞於上也　通曰五君位在上者也<lb/>
<pb n="24a"/>　象曰上逮而本義以其譽命聞於上者何㦲不以君<lb/>
　位處五者人君无旅故也<lb/>
以旅在上其義焚也喪牛于易終莫之聞也<lb/>
隨風巽君子以申命行事<lb/>
　隨相繼之義　通曰命風象申命隨風象<lb/>
進退志疑也利武人之貞志治也紛若之吉得中也頻<lb/>
巽之吝志窮也田獲三品有功也九五之吉位正中也<lb/>
巽在牀下上窮也喪其資斧正乎凶也<lb/>
<pb n="24b"/>　正乎凶言必凶　通曰程𫝊謂正乎疑辭凶也必辭<lb/>
　本義以為必凶盖大壯之初曰其孚窮言必窮此曰<lb/>
　正乎凶言必凶<lb/>
麗澤兊君子以朋友講習<lb/>
　兩澤相麗互相滋益朋友講習其象如此<lb/>
和兊之吉行未疑也<lb/>
　居卦之初其恱也正未有所疑也　通曰四比三之<lb/>
　陰有商兊之疑初剛正去三逺故未有疑<lb/>
<pb n="25a"/>孚兊之吉信志也來兊之凶位不當也九四之喜有慶<lb/>
也<lb/>
孚于剥位正當也<lb/>
　與履九五同　通曰否履兊中孚九五皆曰位正當<lb/>
　而此獨與履同何也否中孚九五位正當而能稱其<lb/>
　居履兊不能稱其位者也兼履兊皆有厲之辭履五<lb/>
　當君位而凡事決之以已見雖正且危兊五當君位<lb/>
　而密比於小人不正之危又何如也<lb/>
<pb n="25b"/>上六引兊未光也<lb/>
風行水上渙先王以享于帝立廟<lb/>
　皆所以合其散　通曰享帝而與天神接立廟而與<lb/>
　祖禰交皆聚已之精神以合其渙者也<lb/>
初六之吉順也渙奔其机得願也渙其躬志在外也渙<lb/>
其羣元吉光大也王居无咎正位也渙其血逺害也<lb/>
澤上有水節君子以制數度議德行<lb/>
　通曰澤上有水水有所限而止也制數度所以定萬<lb/>
<pb n="26a"/>　用之限議德行所以嚴一身之限也<lb/>
不出户庭知通塞也不出門庭凶失時極也<lb/>
不節之嗟又誰咎也<lb/>
　此无咎與諸爻異言无所歸咎也　通曰又誰咎也<lb/>
　凡三見而其義有二同人初九又誰咎誰得而咎之<lb/>
　也解與節六三又誰咎也咎自已致无所歸咎於人<lb/>
　也但解三爻辭未嘗有无咎字故本義曰此无咎與<lb/>
　諸爻異盖因爻辭言之諸卦爻辭言无咎者九十有<lb/>
<pb n="26b"/>　九多補過之辭此非可以例論也<lb/>
安節之亨承上道也甘節之吉居位中也苦節貞凶其<lb/>
道窮也<lb/>
澤上有風中孚君子以議獄緩死<lb/>
　風感水受中孚之象議獄緩死中孚之意　通曰水<lb/>
　不定不可受風必澤上有風然後成其風之孚見不<lb/>
　定不可以折獄必議獄緩死然後可成其獄之孚或<lb/>
　曰議獄兊象緩死巽象<lb/>
<pb n="27a"/>初九虞吉志未變也其子和之中心願也或鼓或罷位<lb/>
不當也馬匹亡絶類上也有孚攣如位正當也翰音登<lb/>
于天何可長也<lb/>
山上有雷小過君子以行過乎恭喪過乎哀用過乎儉<lb/>
　山上有雷其聲小過三者之過皆小者之過可過於<lb/>
　小而不可過於大可以小過而不可甚過彖所謂可<lb/>
　小事而宜下者也　通曰本義以為小者之過盖如<lb/>
　不懼无悶是過於激烈過之大者此則過於收斂過<lb/>
<pb n="27b"/>　之小者也又以為可過於小而不可過於大盖可過<lb/>
　乎恭不可過乎傲可過乎哀不可過乎易可過乎儉<lb/>
　不可過乎奢也又以為不可甚過盖恐其恭之甚則<lb/>
　為足恭哀之甚則為喪明儉之甚則為豚肩不掩豆<lb/>
　也<lb/>
飛鳥以凶不可如何也<lb/>
不及其君臣不可過也<lb/>
　所以不及君而還遇臣者以臣不可過故也　通曰<lb/>
<pb n="28a"/>　小者有時不可過臣之於君不可過也本義發之君<lb/>
　臣之大分嚴矣<lb/>
從或戕之凶何如也<lb/>
弗過遇之位不當也往厲必戒終不可長也<lb/>
　爻義未明此亦當闕　通曰程𫝊長作上聲本義以<lb/>
　為爻義未明者何可長也凡四皆上爻言之終不可<lb/>
　長凡三訟言於初夬言於上其義甚明此獨言於四<lb/>
　故本義闕之<lb/>
<pb n="28b"/>密雲不雨已上也<lb/>
　已上太髙也　通曰二曰臣不可過五太髙則又言<lb/>
　君不可過也<lb/>
弗遇過之已亢也<lb/>
水在火上既濟君子以思患而豫防之<lb/>
曵其輪義无咎也七日得以中道也三年克之憊也終<lb/>
日戒有所疑也東鄰殺牛不如西鄰之時也實受其福<lb/>
吉大來也濡其首厲何可久也<lb/>
<pb n="29a"/>火在水上未濟君子以慎辨物居方<lb/>
　水火異物各居其所故君子觀象而審辨之　通曰<lb/>
　水火異物故以之辨物水火各居其所故以之居方<lb/>
濡其尾亦不知極也<lb/>
　極字未詳考上下韻亦不叶或恐是敬字今且闕之<lb/>
九二貞吉中以行正也<lb/>
　九居二本非正以中故得正也　通曰程子云正有<lb/>
　不中中无不正此曰以中故得正易之大義也<lb/>
<pb n="29b"/>未濟征凶位不當也貞吉悔亡志行也<lb/>
君子之光其暉吉也<lb/>
　暉者光之散也<lb/>
飲酒濡首亦不知節也<lb/>
　通曰既濟以中道離之中也未濟中以行正坎之中<lb/>
　也既濟九五東鄰殺牛不如西鄰之時時即所謂中<lb/>
　也未濟上九不知節節即所謂中也堯之授舜只是<lb/>
　一中字易三百八十四爻只是一時字易於小象之<lb/>
<pb n="30a"/>　末曰中曰時易之大義畧可見矣末一句亦不知節<lb/>
　也不知節者不知隨時以處中也大易教人之意切<lb/>
　矣<lb/>
　<lb/>
　<lb/>
　<lb/>
　<lb/>
　<lb/>
<pb n="30b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易本義通釋卷四<lb/>
</p>

  </div>
            <div>
<head>周易本義通釋卷五</head> <lb/>
    <p>
<pb n="1a"/>欽定四庫全書<lb/>
　周易本義通釋卷五<lb/>
　　　　　　　　　　　　元　胡炳文　撰<lb/>
　繫辭上𫝊<lb/>
　　繫辭本謂文王周公所作之辭繫于卦爻之下者<lb/>
　　即今經文此篇乃孔子所述繫辭之𫝊也以其通<lb/>
　　論一經之大體凡例故无經可附而自分上下云<lb/>
　　　通曰上下繫各十二章始皆言易簡終皆言易<lb/>
<pb n="1b"/>　　在德行不在言辭示人學易之要深切矣<lb/>
天尊地卑乾坤定矣卑髙以陳貴賤位矣動靜有常剛<lb/>
柔斷矣方以類聚物以羣分吉凶生矣在天成象在地<lb/>
成形變化見矣<lb/>
　天地者陰陽形氣之實體乾坤者易中純陰純陽之<lb/>
　卦名也卑髙者天地萬物上下之位貴賤者易中卦<lb/>
　爻上下之位也動者陽之常靜者陰之常剛柔者易<lb/>
　中卦爻陰陽之稱也方謂事情所向言事物善惡各<lb/>
<pb n="2a"/>　以類分而吉凶者易中卦爻占決之辭也象者日月<lb/>
　星辰之屬形者山川動植之屬變化者易中蓍策卦<lb/>
　爻陰變為陽陽化為陰者也此言聖人作易因陰陽<lb/>
　之實體為卦爻之法象莊周所謂易以道陰陽此之<lb/>
　謂也　通曰朱子曰此非是因有天地而始定乾坤<lb/>
　乃是觀天地即見易也盖乾坤之卦未畫觀之天尊<lb/>
　地卑乾坤之位已定矣貴賤之位未齊觀天地萬物<lb/>
　之卑髙卦爻之貴賤已位矣易未有卦爻則未有剛<lb/>
<pb n="2b"/>　柔之稱也天地間陽者常動可見其為剛陰者常靜<lb/>
　可見其為柔矣易未有爻位則未有吉凶之辭也天<lb/>
　地間事事物物善惡各以其類而分善者可知其為<lb/>
　吉惡者可知其為凶也未有蓍卦固未見所謂陽變<lb/>
　隂隂化陽也天成象地成形蓍卦之變化已於此乎<lb/>
　見矣此一節言畫前之易固如是也<lb/>
是故剛柔相摩八卦相盪<lb/>
　此言易卦之變化也六十四卦之初剛柔兩畫而已<lb/>
<pb n="3a"/>　兩相摩而為四四相摩而為八八相盪而為六十四<lb/>
鼓之以雷霆潤之以風雨日月運行一寒一暑<lb/>
　此變化之成象者<lb/>
乾道成男坤道成女<lb/>
　此變化之成形者此兩節又明易之見於實體者與<lb/>
　上文相發明也　通曰剛柔二爻相摩而為八卦八<lb/>
　卦相盪而為六十四卦摩與盪即上文所謂變化也<lb/>
　六十四卦之中自有雷霆風雨日月寒暑變化而成<lb/>
<pb n="3b"/>　象者也卦之中自有男女變化而成形者也此一節<lb/>
　畫後之易又如此也大抵易之未畫卦爻之變化在<lb/>
　天地實體中及其既畫天地萬物之變化又在卦爻<lb/>
　實體中本義兩以實體言見在天地者即未畫之易<lb/>
　在易者即是已畫之天地其體皆實而非虛也<lb/>
乾知大始坤作成物<lb/>
　知猶主也乾主始物而坤作成之承上文男女而言<lb/>
　乾坤之理盖凡物之屬乎陰陽者莫不如此大扺陽<lb/>
<pb n="4a"/>　先隂後陽施陰受陽之輕清未形而陰之重濁有迹<lb/>
　也<lb/>
乾以易知坤以簡能<lb/>
　乾健而動即其所知便能始物而旡所難故為以易<lb/>
　而知大始坤順而静凡其所能皆從乎陽而不自作<lb/>
　故為以簡而能成物　通曰本義曰此承上文男女<lb/>
　而言乾坤之理盖物凡陽皆屬乾之男凡陰皆屬坤<lb/>
　之女一陰一陽可相有而不可相无然其理則陽主<lb/>
<pb n="4b"/>　於始物陰不過作成之爾陽主始物自然而然胡為<lb/>
　是之易也健故也陰但從陽自能成物胡為是之簡<lb/>
　也順故也上兩節論陰陽之形體兼氣與形而言也<lb/>
　此論隂陽之性情因氣與形而以理言也<lb/>
易則易知簡則易從易知則有親易從則有功有親則<lb/>
可久有功則可大可久則賢人之德可大則賢人之業<lb/>
　人之所為如乾之易則其心明白而人易知如坤之<lb/>
　簡則其事要約而人易從易知則與之同心者多故<lb/>
<pb n="5a"/>　有親易從則與之協力者衆故有功有親則一於内<lb/>
　故可久有功則兼於外故可大徳謂得於已者業謂<lb/>
　成於事者上言乾坤之德不同此言人法乾坤之道<lb/>
　至此則可以為賢矣　通曰前三節見得天地間物<lb/>
　物有乾坤此一節見得人心自具一乾坤人之心如<lb/>
　乾之易則明白易知同心者衆故可一於内而為賢<lb/>
　人之德人之行事如坤之簡則要約易從協力者衆<lb/>
　故可兼於外而為賢人之業盖人之心本自明白正<lb/>
<pb n="5b"/>　大本自與乾坤同體世人徃徃傾險使人不可近勞<lb/>
　擾使人不可行故不可持久不可充拓卒自為小人<lb/>
　之歸殊可惜也本義曰此言人能法乾坤之道至此<lb/>
　則可以為賢人矣盖為衆人言也夫子不敢遽言聖<lb/>
　人姑曰可久可大姑曰賢人之德業欲衆人皆可至<lb/>
　也<lb/>
易簡而天下之理得矣天下之理得而成位乎其中矣<lb/>
　成位謂成人之位其中謂天地之中至此則體道之<lb/>
<pb n="6a"/>　極功聖人之能事可以與天地參矣　通曰此章首<lb/>
　言天地間有自然之易繼言易中有自然之天地末<lb/>
　言天地與易不外乎自然之理所謂自然之理者何<lb/>
　也易也簡也易簡而天下之理得者聖人理與心㑹<lb/>
　自然得之者也成位乎其中者成人之位於天地之<lb/>
　中也夫位乎天地之中者皆人也必聖人方能成人<lb/>
　之位而无愧於為人焉然則必如此後謂之成人則<lb/>
　前所謂賢於人者猶未也本義前曰至此則可以為<lb/>
<pb n="6b"/>　賢人謂衆人皆可至也此曰至此則體道之極功聖<lb/>
　人之能事盖謂賢者所可至也朱子教人之意深矣<lb/>
　　右第一章<lb/>
　　　此章以造化之實明作經之理又言乾坤之理<lb/>
　　　分見於天地而人兼體之也<lb/>
聖人設卦觀象繫辭焉而明吉凶<lb/>
　象者物之似也此言聖人作易觀卦爻之象而繫以<lb/>
　辭也<lb/>
<pb n="7a"/>剛柔相推而生變化<lb/>
　言卦爻陰陽迭相推盪而陰或變陽陽或化陰聖人<lb/>
　所以觀象而繫辭衆人所以因蓍而求卦者也　通<lb/>
　曰易之道不外乎辭變象占吉凶占也占以辭而明<lb/>
　故曰繫辭焉而明吉凶剛柔相推象也變由象而出<lb/>
　故曰剛柔相推而生變化<lb/>
是故吉凶者失得之象也悔吝者憂虞之象也<lb/>
　吉凶悔吝者易之辭也得失憂虞者事之變也得則<lb/>
<pb n="7b"/>　吉失則凶憂虞雖未至凶然已足以致悔而取羞矣<lb/>
　盖吉凶相對而悔吝居其中間悔自凶而趨吉吝自<lb/>
　吉而向凶也故聖人觀卦爻之中或有此象則繫之<lb/>
　以此辭也<lb/>
變化者進退之象也剛柔者晝夜之象也六爻之動三<lb/>
極之道也<lb/>
　柔變而趨於剛者退極而進也剛化而趨於柔者進<lb/>
　極而退也既變而剛則晝而陽矣既化而柔則夜而<lb/>
<pb n="8a"/>　陰矣六爻初二為地三四為人五上為天動即變化<lb/>
　也極至也三極天地人之至理三才各一太極也此<lb/>
　明剛柔相推以生變化而變化之極復為剛柔流行<lb/>
　於一卦六爻之間而占者得因所值以斷吉凶也<lb/>
　通曰變者自柔而剛剛則復化化者自剛而柔柔則<lb/>
　復變便如悔者自凶而吉吉則復吝吝者自吉而凶<lb/>
　凶則復悔變化者剛柔之未定剛柔者變化之已成<lb/>
　悔吝者吉凶之未定吉凶者悔吝之已成也一卦六<lb/>
<pb n="8b"/>　爻之間莫不有三才太極之理此曰三極是卦爻已<lb/>
　動之後各具一太極後曰易有太極者則卦爻未生<lb/>
　之先統體一太極也<lb/>
是故君子所居而安者易之序也所樂而玩者爻之辭<lb/>
也<lb/>
　易之序謂卦爻所著事理當然之次第玩者觀之詳<lb/>
　　通曰所居而安是安分所樂而玩是窮理君子安<lb/>
　分則窮理愈精窮理則安分愈固<lb/>
<pb n="9a"/>是故君子居則觀其象而玩其辭動而觀其變而玩其<lb/>
占是以自天祐之吉无不利<lb/>
　象辭變已見上凡單言變者化在其中占謂其所值<lb/>
　吉凶之決也　通曰象與變有剛柔變化之殊辭與<lb/>
　占有吉凶悔吝之異君子居而學易已窮乎象與辭<lb/>
　之理動而用易又適乎變與占之宜動靜无非易即<lb/>
　无非天故自天祐之吉无不利天地間剛柔變化无<lb/>
　一時間人在大化中吉凶悔吝无一息停吉一而已<lb/>
<pb n="9b"/>　凶悔吝三焉故上文示人以吉凶悔吝者聖人作易<lb/>
　之事此獨吉而无凶悔吝者君子學易之功也<lb/>
　　右第二章<lb/>
　　　此章言聖人作易君子學易之事<lb/>
彖者言乎象者也爻者言乎變者也<lb/>
　彖謂卦辭文王所作者爻謂爻辭周公所作者象指<lb/>
　全體而言變指一節而言<lb/>
吉凶者言乎其失得也悔吝者言乎其小疵也无咎者<lb/>
<pb n="10a"/>善補過也<lb/>
　此卦爻辭之通例　通曰前章言卦爻中吉凶悔吝<lb/>
　過而貴改過无咎者善補過也聖人許人自新之意<lb/>
　切矣<lb/>
是故列貴賤者存乎位齊小大者存乎卦辨吉凶者存<lb/>
乎辭<lb/>
　位謂六爻之位齊猶定也小謂陰大謂陽<lb/>
憂悔吝者存乎介震无咎者存乎悔<lb/>
<pb n="10b"/>　介謂辨别之端盖善惡已動而未形之時也於此憂<lb/>
　之則不至於悔吝矣震動也知悔則有以動其補過<lb/>
　之心而可以无咎矣　通曰前曰悔吝者言乎其小<lb/>
　疵此曰憂悔吝者存乎介盖謂當謹於其微不可以<lb/>
　小疵而自恕也前曰无咎者善補過此曰震无咎者<lb/>
　存乎悔盖謂欲動其補過之心者必自悔中來也悔<lb/>
　者天理萌動之機不悔則人欲沈痼而不自知也<lb/>
是故卦有小大辭有險易辭也者各指其所之<lb/>
<pb n="11a"/>　小險大易各隨所向　通曰本凶而悔所之則吉本<lb/>
　吉而吝所之則凶无咎者本有過而能悔過者也其<lb/>
　所之之於善而不之於惡之於吉而不之於凶矣<lb/>
　　右第三章<lb/>
　　　此章釋卦爻辭之通例<lb/>
易與天地準故能彌綸天地之道<lb/>
　易書卦爻具有天地之道與之齊準彌如彌縫之彌<lb/>
　有終竟聨合之意綸有選擇條理之意　通曰此易<lb/>
<pb n="11b"/>　字指易書而言書之中具有天地之道本自與天地<lb/>
　相等故於天地之道彌之則是合萬為一渾然无欠<lb/>
　綸之則一貫萬分粲然有倫此下三節皆聖人用易<lb/>
　之書與此二句相應<lb/>
仰以觀於天文俯以察於地理是故知幽明之故原始<lb/>
反終故知死生之説精氣為物游魂為變是故知鬼神<lb/>
之情狀<lb/>
　此窮理之事以者聖人以易之書也易者陰陽而已<lb/>
<pb n="12a"/>　幽明死生鬼神皆陰陽之變天地之道也天文則有<lb/>
　晝夜上下地理則有南北髙深原者推之於前反者<lb/>
　要之於後陰精陽氣聚而成物神之伸也魂游魄降<lb/>
　散而為變鬼之歸也　通曰上文言易具陰陽之理<lb/>
　此言聖人用易以窮陰陽之理易不曰陽陰而曰陰<lb/>
　陽此所謂幽明死生鬼神即陰陽之謂也即天地而<lb/>
　知幽明之故即始終而知死生之説即散聚而知鬼<lb/>
　神之情狀皆聖人窮理之事也<lb/>
<pb n="12b"/>與天地相似故不違知周乎萬物而道濟天下故不過<lb/>
旁行而不流樂天知命故不憂安土敦乎仁故能愛<lb/>
　此聖人盡性之事也天地之道知仁而已知周萬物<lb/>
　者天也道濟天下者地也知且仁則知而不過矣旁<lb/>
　行者行權之知也不流者守正之仁也既樂天理而<lb/>
　又知天命故能无憂而其知益深隨處皆安而旡一<lb/>
　息之不仁故能不忘其濟物之心而仁益篤盖仁者<lb/>
　愛之理愛者仁之用故其相為表裏如此　通曰上<lb/>
<pb n="13a"/>　文言易與天地準此言聖人與天地相似似即準也<lb/>
　聖人知似天仁似地有周物之知而實諸濟物之仁<lb/>
　則其知不過有行權之知而本諸守正之仁則其知<lb/>
　不流至於樂天知命而知之迹已泯安土敦仁而仁<lb/>
　之心益著此其知仁所以與天地相似而不違盡性<lb/>
　之事也<lb/>
範圍天地之化而不過曲成萬物而不遺通乎晝夜之<lb/>
道而知故神无方而易无體<lb/>
<pb n="13b"/>　此聖人至命之事也範如鑄金之有模範圍匡郭也<lb/>
　天地之化无窮而聖人為之範圍不使過於中道所<lb/>
　謂裁成者也通猶兼也晝夜即幽明生死鬼神之謂<lb/>
　如此然後可見至神之妙无有方所易之變化无有<lb/>
　形體也　通曰上文言彌綸天地之道此曰範圍曲<lb/>
　成範圍如大德之敦化即所謂彌也曲成如小德之<lb/>
　川流即所謂綸也上文言聖人之知不過此則聖人<lb/>
　能使天地之化皆不過上文知幽明知死生知鬼神<lb/>
<pb n="14a"/>　知命此則通晝夜之道而知是豈聞見之知云乎㦲<lb/>
　前所謂知者知有其故知有其説知有其情狀也此<lb/>
　所謂知者則神无方所易无形體也嗚呼深㦲<lb/>
　　右第四章<lb/>
　　　此章言易道之大聖人用之如此<lb/>
一陰一陽之謂道<lb/>
　陰陽迭運者氣也其理則所謂道<lb/>
繼之者善也成之者性也<lb/>
<pb n="14b"/>　道具於陰而行乎陽繼言其發也善謂化育之功陽<lb/>
　之事也成言其具也性謂物之所受言物生則有性<lb/>
　而各具是道也陰之事也周子程子之書言之備矣<lb/>
仁者見之謂之仁知者見之謂之知百姓日用而不知<lb/>
故君子之道鮮矣<lb/>
　仁陽知陰各得是道之一隅故隨其所見而目為全<lb/>
　體也日用不知則莫不飲食鮮能知味者又其每下<lb/>
　者也然亦莫不有是道焉或曰上章以知屬乎天仁<lb/>
<pb n="15a"/>　屬乎地與此不同何也曰彼以清濁言此以動静言<lb/>
　　通曰首三句正是夫子言性與天道處陰陽非道<lb/>
　也一陰又一陽所以循環而不已者道也繼者靜之<lb/>
　終動之始最可見一陰又一陽之妙本義曰繼言其<lb/>
　發成言其具盖在造化者方發而賦於物其理无有<lb/>
　不善在人物者各具是理以有生則謂之性其發者<lb/>
　是天命之性其具者天命已不能不麗于氣質矣仁<lb/>
　者知者百姓指氣質而言也上章說聖人之知仁知<lb/>
<pb n="15b"/>　與仁合而為一此說仁者知者仁與知者分而為二<lb/>
　道无陰陽本自无滯仁者之見滯於陽知者之見滯<lb/>
　於陰百姓則又日由乎陰陽之道而不知故君子之<lb/>
　道鮮道无二道君子之道即能深㑹乎陰陽之道者<lb/>
　也<lb/>
顯諸仁藏諸用鼓萬物而不與聖人同憂盛德大業至<lb/>
矣㦲<lb/>
　顯自内而外也仁謂造化之功德之發也藏自外而<lb/>
<pb n="16a"/>　内也用謂機緘之妙業之本也程子曰天地无心而<lb/>
　成化聖人有心而无為　通曰顯藏二字與中庸費<lb/>
　隠相似隠在費中費之外他无所謂隠藏在顯中顯<lb/>
　之外他无所謂藏盖顯諸仁是用之迹而盛德之所<lb/>
　以行藏諸用即仁之心而大業之所以立顯諸仁是<lb/>
　發生可見者藏諸用是所以發生者即藏於中而不<lb/>
　可見本義上文曰善謂化育之功此則曰仁謂造化<lb/>
　之功見得繼之者善即是造化顯諸仁處善者天地<lb/>
<pb n="16b"/>　賦予萬物之理仁者天地生生萬物之心人得天地<lb/>
　之心以為心即謂之仁而善之本也上章言在聖人<lb/>
　者則曰仁與知此言在造化者則曰仁與用發於造<lb/>
　化者為仁而所以發者為用發於聖人者為仁而所<lb/>
　以發者為知用者造化機緘之妙鼓萬物而无心知<lb/>
　者聖人密用之妙不能不運天下以心此造化之所<lb/>
　以不與聖人同憂而為盛德大業之至也<lb/>
富有之謂大業日新之謂盛德<lb/>
<pb n="17a"/>　張子曰富有者大而无外日新者久而无窮<lb/>
生生之謂易<lb/>
　陰生陽陽生陰其變无窮理與書皆然也　通曰富<lb/>
　有者无物不有而无一毫之虧欠日新者无時不然<lb/>
　而无一息之間斷藏而愈有則顯而愈新此即所以<lb/>
　為生生之易<lb/>
成象之謂乾效法之謂坤<lb/>
　效呈也法謂造化之詳密而可見者<lb/>
<pb n="17b"/>極數知來之謂占通變之謂事<lb/>
　占筮也事之未定者屬乎陽也事行事也占之已決<lb/>
　者屬乎隂也極數知來所以通事之變張忠定公言<lb/>
　公事有陰陽意盖如此<lb/>
陰陽不測之謂神<lb/>
　張子曰兩在故不測<lb/>
　　右第五章<lb/>
　　　此章言道之體用不外乎陰陽而其所以然者<lb/>
<pb n="18a"/>　　　則未嘗倚於陰陽也　通曰此章當分作三截<lb/>
　　　看第一節繼善屬陽成性屬陰仁屬陽知屬陰<lb/>
　　　第三節成象微而略可見屬陽效法詳密而皆<lb/>
　　　可見屬陰占者事之未定屬陽事者占之已決<lb/>
　　　屬陰皆分說隂陽故始之以一陰一陽之謂道<lb/>
　　　結之以陰陽不測之謂神本義引張子之言曰<lb/>
　　　兩在故不測一陰而又一陽即所謂兩在也第二<lb/>
　　　節顯諸仁藏諸用緫說一陰一陽不測之妙盖<lb/>
<pb n="18b"/>　　　天以一陰一陽化生萬物故謂之顯諸仁所以<lb/>
　　　一陰一陽化生萬物者即藏於其中故謂之藏<lb/>
　　　諸用道之用不可窮用之神不可測聖人拈出<lb/>
　　　一用字見得造化有造化之用人事有人事之<lb/>
　　　用百姓日用而不知學易者當知之以有用也<lb/>
夫易廣矣大矣以言乎逺則不禦以言乎邇則靜而正<lb/>
以言乎天地之間則備矣<lb/>
　不禦言无盡靜而正言即物而理存備言无所不有<lb/>
<pb n="19a"/>　　通曰前章易與天地準賛易之書也此章廣矣大<lb/>
　矣賛易之理也以言乎逺則不禦語大天下莫能載<lb/>
　也以言乎邇則靜而正語小天下莫能破也本義以<lb/>
　為即物而理存者盖言此理非特動時可見即眼前<lb/>
　事物觀之未動時亦无非此真實之理也以言乎天<lb/>
　地之間則備矣盈天地之間唯萬物此理无物不有<lb/>
　也<lb/>
夫乾其靜也専其動也直是以大生焉夫坤其靜也翕<lb/>
<pb n="19b"/>其動也闢是以廣生焉<lb/>
　乾坤各有動靜於其四德見之靜體而動用靜别而<lb/>
　動交也乾一而實故以質言而曰大坤二而虛故以<lb/>
　量言而曰廣盖天之形雖包於地之外而其氣常行<lb/>
　乎地之中也易之所以廣大者以此　通曰本義云<lb/>
　乾坤各有動静于其四德見之盖元亨者動而乾坤<lb/>
　之用以行利貞者靜而乾坤之體以立靜而别乾以<lb/>
　剛健為貞坤以柔順為貞也動而交乾元為氣之始<lb/>
<pb n="20a"/>　而坤元則承之以為形之始也乾唯健故一以施坤<lb/>
　唯順故兩而承靜専一者之存動直一者之達靜翕<lb/>
　兩者之合動闢兩者之分一之達所以行乎坤之兩<lb/>
　故以質言而曰大兩之分所以承乎乾之一故以量<lb/>
　言而曰廣<lb/>
廣大配天地變通配四時陰陽之義配日月易簡之善<lb/>
配至德<lb/>
　易之廣大變通與其所言陰陽之説易簡之德配諸<lb/>
<pb n="20b"/>　天道人事則如此<lb/>
　　右第六章<lb/>
　　　通曰首章論乾坤之尊卑結之以易簡而理得<lb/>
　　　此章論乾坤之廣大結之以易簡配至德然則<lb/>
　　　易簡不徒在乾坤而自在吾之心中矣<lb/>
子曰易其至矣乎夫易聖人所以崇德而廣業也知崇<lb/>
禮卑崇效天卑法地<lb/>
　十翼皆夫子所作不應自著子曰字疑皆後人所加<lb/>
<pb n="21a"/>　也窮理則知崇如天而德崇循理則禮卑如地而業<lb/>
　廣此其取類又以清濁言也<lb/>
天地設位而易行乎其中矣成性存存道義之門<lb/>
　天地設位而變化行猶知禮存性而道義出也成性<lb/>
　本成之性也存存謂存而又存不已之意也<lb/>
　　右第七章<lb/>
　　　通曰上文言至德此章因而賛之曰易其至矣<lb/>
　　　乎盖可久可大賢人之德業未足為至至矣㦲<lb/>
<pb n="21b"/>　　　富有日新造化之德業也至矣乎知崇禮卑聖<lb/>
　　　人之德業也崇德在于知崇廣業在于禮卑窮<lb/>
　　　理而其崇如天乃為崇之至循理而其卑如地<lb/>
　　　乃為卑之至天地之位設而變化行猶知禮之<lb/>
　　　性存而道義出知禮之中自有天地道義之外<lb/>
　　　他无所謂易也<lb/>
聖人有以見天下之賾而擬諸其形容象其物宜是故<lb/>
謂之象<lb/>
<pb n="22a"/>　賾雜亂也象卦之象如說卦所列者　通曰賾字諸<lb/>
　家多以為隠奥之義本義獨依說文曰賾雜亂也盖<lb/>
　𫝊有曰探賾索隠則賾自賾隠自隠盖于陰陽雜亂<lb/>
　之中而求其隠奥之理耳聖人見天地之間陰陽相<lb/>
　雜于是擬之而為六十四卦其象亦如此之雜也擬<lb/>
　者象之未成象者擬之已定姑以乾坤二卦言之未<lb/>
　畫則擬陰陽之形容而象乾坤之宜於是為竒耦之<lb/>
　畫畫則象也已畫又擬乾坤之形容而取象天地首<lb/>
<pb n="22b"/>　腹牛馬以至於為金為玉為釡為布之類皆象也<lb/>
聖人有以見天下之動而觀其㑹通以行其典禮繫辭<lb/>
焉以斷其吉凶是故謂之爻<lb/>
　㑹謂理之所聚而不可遺處通謂理之可行而无所<lb/>
　礙處如庖丁解牛㑹則其族而通則其虛也　通曰<lb/>
　天下之動非但陰陽之運動凡人之動而行事與夫<lb/>
　一念之動皆是也觀㑹通以行典禮不㑹則於理有<lb/>
　遺闕如之何可通不通則於理有窒礙如之何可行<lb/>
<pb n="23a"/>　通是時中典常是庸如此而行則吉背此而行則凶<lb/>
　繫辭以明之故謂之爻<lb/>
言天下之至賾而不可惡也言天下之至動而不可亂<lb/>
也<lb/>
　惡猶厭也<lb/>
擬之而後言議之而後動擬議以成其變化<lb/>
　觀象玩辭觀變玩占而法行之此下七爻即其例也<lb/>
　　通曰聖人之於象擬之而後成學易者如之何不<lb/>
<pb n="23b"/>　擬之而後言聖人之於爻必觀㑹通以行典禮學易<lb/>
　者如之何不議之而後動前言變化易爻之變化也<lb/>
　此言成其變化學易者之變化也<lb/>
鳴鶴在陰其子和之我有好爵吾與爾靡之子曰君子<lb/>
居其室出其言善則千里之外應之況其邇者乎居其<lb/>
室出其言不善則千里之外違之況其邇者乎言出乎<lb/>
身加乎民行發乎邇見乎逺言行君子之樞機樞機之<lb/>
發榮辱之主也言行君子之所以動天地也可不慎乎<lb/>
<pb n="24a"/>　釋中孚九二爻義<lb/>
同人先號咷而後笑子曰君子之道或出或處或黙或<lb/>
語二人同心其利斷金同心之言其臭如蘭<lb/>
　釋同人九五爻義言君子之道初若不同而後實无<lb/>
　間斷金如蘭言物莫能間而其言有味也<lb/>
初六藉用白茅无咎子曰茍錯諸地而可矣藉之用茅<lb/>
何咎之有慎之至也夫茅之為物薄而用可重也慎斯<lb/>
術也以徃其无所失矣<lb/>
<pb n="24b"/>　釋大過初六爻義<lb/>
勞謙君子有終吉子曰勞而不伐有功而不德厚之至<lb/>
也語以其功下人者也德言盛禮言恭謙也者致恭以<lb/>
存其位者也<lb/>
　釋謙九三爻義德言盛禮言恭言德欲其盛禮欲其<lb/>
　恭也<lb/>
亢龍有悔子曰貴而无位髙而无民賢人在下位而无<lb/>
輔是以動而有悔也<lb/>
<pb n="25a"/>　釋乾上九爻義當屬文言此盖重出<lb/>
不出户庭无咎子曰亂之所生也則言語以為階君不<lb/>
密則失臣臣不密則失身㡬事不密則害成是以君子<lb/>
慎宻而不出也<lb/>
　釋節初九爻義<lb/>
子曰作易者其知盗乎易曰負且乗致寇至負也者小<lb/>
人之事也乗也者君子之器也小人而乗君子之器盗<lb/>
斯奪之矣上慢下暴盗斯伐之矣慢藏誨盗冶容誨淫<lb/>
<pb n="25b"/>易曰負且乗致寇至盗之招也<lb/>
　釋解六三爻義<lb/>
　　右第八章<lb/>
　　　此章言卦爻之用　通曰夫子於乾坤皆有文<lb/>
　　　言以申彖𫝊象𫝊之意其餘彖𫝊盖亦有之如<lb/>
　　　履與豫釋卦辭已畢復曰剛中正履帝位而不<lb/>
　　　疚光明也天地以順動故日月不過而四時不<lb/>
　　　忒聖人以順動則刑罰清而民服豫之時義大<lb/>
<pb n="26a"/>　　　矣㦲此類皆是也然則擊辭此數卦即彖𫝊之<lb/>
　　　文言也學易者可以觸類而通其餘矣<lb/>
天一地二天三地四天五地六天七地八天九地十<lb/>
　此簡本在第十章之首程子曰宜在此今從之此言<lb/>
　天地之數陽竒陰耦即所謂河圗者也其位一六居<lb/>
　下二七居上三八居左四九居右五十居中就此章<lb/>
　而言之則中五為衍母次十為衍子次一二三四為<lb/>
　四象之位次六七八九為四象之數二老位於西北<lb/>
<pb n="26b"/>　二少位於東南其數則各以其類交錯於外也<lb/>
天數五地數五五位相得而各有合天數二十有五地<lb/>
數三十凡天地之數五十有五此所以成變化而行鬼<lb/>
神也<lb/>
　此簡本在大衍之後今案宜在此天數五者一三五<lb/>
　七九皆竒也地數五者二四六八十皆耦也相得謂<lb/>
　一與二三與四五與六七與八九與十各以竒耦為<lb/>
　類而自相得有合謂一與六二與七三與八四與九<lb/>
<pb n="27a"/>　五與十皆兩相合二十有五者五竒之積也三十者<lb/>
　五耦之積也變化謂一變生水而六化成之二化生<lb/>
　火而七變成之三變生木而八化成之四化生金而<lb/>
　九變成之五變生土而十化成之鬼神謂凡竒耦生<lb/>
　成之屈伸往來者　通曰河圗有自然之數所以成<lb/>
　大易之象天地有自然之象又所以成河圗之數竒<lb/>
　圎圍三耦方圍四三用其全四用其半此天地間自<lb/>
　然之象也本義以論乾坤之䇿愚謂即此以論河圗<lb/>
<pb n="27b"/>　之數可也一圎而三水生木也二方而四火克金也<lb/>
　陽之一進而用三陰之四退而用二合二與三則為<lb/>
　五此河圗之生數也一生水而六成之三生木而八<lb/>
　成之生數一進而用三成數則八退而用六二生火<lb/>
　七成之四生金九成之生數四退而用二成數則七<lb/>
　進而用九七八九六各為十五陰陽進退互藏其宅<lb/>
　進則為變退則為化鬼神屈伸徃來皆進退之妙用<lb/>
　也<lb/>
<pb n="28a"/>大衍之數五十其用四十有九分而為二以象兩掛一<lb/>
以象三揲之以四以象四時歸竒於扐以象閏五歳再<lb/>
閏故再扐而後掛<lb/>
　大衍之數五十盖以河圗中宫天五乗地十而得之<lb/>
　至用以筮則又止用四十有九盖皆出於理勢之自<lb/>
　然而非人之知力所能損益也兩謂天地也掛懸其<lb/>
　一於左手小指之間也三三才也揲間而數之也竒<lb/>
　所揲四數之餘也扐扐於左手中三指之兩間也閏<lb/>
<pb n="28b"/>　積月之餘日而成月者也五歳之間再積日而再成<lb/>
　月故五歳之中凡有再閏然後别起積分如一掛之<lb/>
　後左右各一揲而一扐故五者之中凡有再扐然後<lb/>
　别起一掛也　通曰厯法再閏之後又從積分而起<lb/>
　則筮法再扐之後又必從掛一而起也<lb/>
乾之策二百一十有六坤之䇿百四十有四凡三百有<lb/>
六十當期之日<lb/>
　凡此䇿數生於四象盖河圗四面太陽居一而連九<lb/>
<pb n="29a"/>　少陰居二而連八少陽居三而連七太陰居四而連<lb/>
　六揲蓍之法則通計三變之餘去其初掛之一凡四<lb/>
　為竒凡八為耦竒圎圍三耦方圍四三用其全四用<lb/>
　其半積而數之則為六七八九而第三變揲數策數<lb/>
　亦皆符㑹盖餘三竒則九而其揲亦九策亦四九三<lb/>
　十六是為居一之太陽餘二竒一耦則八而其揲亦<lb/>
　八策亦四八三十二是為居二之少陰二耦一竒則<lb/>
　七而其揲亦七策亦四七二十八是為居三之少陽<lb/>
<pb n="29b"/>　三耦則六而其揲亦六策亦四六二十四是為居四<lb/>
　之老陰是其變化往來進退離合之妙皆出自然非<lb/>
　人之所能為也少陰退而未極乎虛少陽進而未極<lb/>
　乎盈故此獨以老陽老陰計乾坤六爻之策數餘可<lb/>
　推而知也期周一歳也凡三百六十五日四分日之<lb/>
　一此特舉成數而槩言之耳<lb/>
二篇之䇿萬有一千五百二十當萬物之數也<lb/>
　二篇謂上下經凡陽爻百九十二得六千九百一十<lb/>
<pb n="30a"/>　二䇿陰爻百九十二得四千六百八策合之得此數<lb/>
　　通曰前則掛扐之數象月之閏此則過揲之數象<lb/>
　歳之周盖揲之以四已合四時之象故緫過揲之數<lb/>
　又合四時成歳之象也獨曰乾坤之策者猶用九用<lb/>
　六三百八十四爻之通例而獨於乾坤言之也<lb/>
是故四營而成易十有八變而成卦<lb/>
　四營謂分二掛一揲四歸竒也易變易也謂一變也<lb/>
　三變成爻十八變則成六爻也<lb/>
<pb n="30b"/>八卦而小成<lb/>
　謂九變而成三畫得内卦也<lb/>
引而伸之觸類而長之天下之能事畢矣<lb/>
　謂已成六爻而視其爻之變與不變以為動靜則一<lb/>
　卦可變而為六十四卦以定吉凶凡四千九十六卦<lb/>
　也<lb/>
顯道神德行是故可與酬酢可與祐神矣<lb/>
　道因辭顯行以數神酬酢謂應對祐神謂助神化之<lb/>
<pb n="31a"/>　功　通曰道在天德行在人在天者幽顯道闡幽也<lb/>
　在人者顯神德行微顯也蓍與卦可與酬酢其在人<lb/>
　者可與賛助其在天者<lb/>
子曰知變化之道者其知神之所為乎<lb/>
　變化之道即上文數法是也皆非人之所能為故夫<lb/>
　子嘆之而門人加子曰以别上文也　通曰本義曰<lb/>
　變化之道即上文數法是也皆非人之所能為盖謂<lb/>
　河圗大衍之數揲蓍求卦之法有變有化非人之所<lb/>
<pb n="31b"/>　能為也皆神之所為也<lb/>
　　右第九章<lb/>
　　　此章言天地大衍之數揲蓍求卦之法然亦略<lb/>
　　　矣意其詳具於太卜筮人之官而今不可考耳<lb/>
　　　其可推者啟蒙備言之<lb/>
易有聖人之道四焉以言者尚其辭以動者尚其變以<lb/>
制器者尚其象以卜筮者尚其占<lb/>
　四者皆變化之道神之所為者也　通曰辭占是一<lb/>
<pb n="32a"/>　類變象是一類辭以明變象之理占以斷變象之應<lb/>
　故四者之目以辭與占始終焉<lb/>
是以君子將有為也將有行也問焉而以言其受命也<lb/>
如嚮无有逺近幽深遂知來物非天下之至精其孰能<lb/>
與於此<lb/>
　此尚辭尚占之事言人以蓍問易求其卦爻之辭而<lb/>
　以之發言處事則易受人之命而有以告之如嚮之<lb/>
　應聲以決其未來之吉凶也以言與以言者尚其辭<lb/>
<pb n="32b"/>　之以言義同命則將筮而告蓍之語冠禮筮日宰自<lb/>
　右賛命是也　通曰君子言動必擬於易但言在行<lb/>
　先故將有為有行必先問焉而後以之發言然後以<lb/>
　之行事也易受人之命其應如嚮未來之事无幽深<lb/>
　逺近皆知之此尚辭尚占之事而曰天下之至精者<lb/>
　言辭占至精之道其精无以加也<lb/>
參伍以變錯綜其數通其變遂成天地之文極其數遂<lb/>
定天下之象非天下之至變其孰能與於此<lb/>
<pb n="33a"/>　此尚象之事變則象之未定者也參者三數之也伍<lb/>
　者五數之也既參以變又伍以變一先一後更相考<lb/>
　覈以審其多寡之實也錯者交而互之一左一右之<lb/>
　謂也綜者緫而挈之一低一昂之謂也此亦皆謂揲<lb/>
　蓍求卦之事盖通三揲兩手之策以成陰陽老少之<lb/>
　畫究七八九六之數以定卦爻動靜之象也參伍錯<lb/>
　綜皆古語而參伍尤難曉案荀子云窺敵制變欲伍<lb/>
　以參韓非曰省同異之言以知朋黨之分偶參伍之<lb/>
<pb n="33b"/>　驗以責陳言之實又曰參之以此物伍之以合參史<lb/>
　記曰必參而伍之又曰參伍不失漢書曰參伍其賈<lb/>
　以類相準此足以相發明矣　通曰上文曰尚辭尚<lb/>
　占之事此獨曰尚象而不曰尚變參伍以變此變字<lb/>
　象之未定者也參伍以一變而言錯綜合十八變而<lb/>
　言本義以參伍為一先一後更相考覈以審其多寡<lb/>
　之實筮法四五為寡九八為多五九為先四八為後<lb/>
　五九四八之中又各自有先後焉除掛一外餘九者<lb/>
<pb n="34a"/>　五九四八之中又各自有先後焉除掛一外餘九者<lb/>
　先後皆四餘八者或先三而後四或先四而後三是<lb/>
　參以變也餘五者或先後皆二或先三而後一或先<lb/>
　一而後三餘四者或先二而後一或先一而後二是<lb/>
　伍以變也參伍以變盖三揲兩手之策也通三揲兩<lb/>
　手之䇿而陰陽老少之畫遂成矣三變方成陰陽老<lb/>
　少之畫雜十有八變乃見陰陽老少之數故謂之錯<lb/>
　緫三變之數成一爻緫十有八變成一卦故謂之綜<lb/>
<pb n="34b"/>　錯綜七八九六之數而卦爻動靜之象遂定矣天下<lb/>
　至變言易之有象其至變之道天下无以加之也<lb/>
易无思也无為也寂然不動感而遂通天下之故非天<lb/>
下之至神其孰能與於此<lb/>
　此四者之體所以立而用所以行也易指蓍卦无思<lb/>
　无為言其无心也寂然者感之體感通者寂之用人<lb/>
　心之妙其動静亦如此　通曰象未畫辭在策蓍未<lb/>
　變占在櫝皆无思无為寂然不動人心之寂也如是<lb/>
<pb n="35a"/>　揲蓍以求卦則天下之故无有不通者矣人心之感<lb/>
　也如是非至精至變之外他有所謂至神神即精與<lb/>
　變之至妙者也<lb/>
夫易聖人之所以極深而研㡬也<lb/>
　研猶審也㡬微也所以極深者至精也所以研㡬者<lb/>
　至變也<lb/>
惟深也故能通天下之志惟㡬也故能成天下之務惟<lb/>
神也故不疾而速不行而至<lb/>
<pb n="35b"/>　所以通志而成務者神之所為也<lb/>
子曰易有聖人之道四焉者此之謂也<lb/>
　右第十章<lb/>
　　此章承上章之意言易之用有此四者<lb/>
子曰夫易何為者也夫易開物成務冒天下之道如斯<lb/>
而已者也是故聖人以通天下之志以定天下之業以<lb/>
斷天下之疑<lb/>
　開物成務謂使人卜筮以知吉凶而成事業冒天下<lb/>
<pb n="36a"/>　之道謂卦爻既設而天下之道皆在其中　通曰學<lb/>
　者以為易専言卜筮易至於小吾易殊不知未有卜<lb/>
　筮以前人无以知吉凶而成事業有卜筮則可開示<lb/>
　吉凶而天下事事物物之理无不包括在此故曰冒<lb/>
　天下之道開示天下以吉凶所以通天下之志成務<lb/>
　所以定天下之業冒天下之道所以斷天下之疑下<lb/>
　文凡六節各有是故二字皆以言卜筮之妙也<lb/>
是故蓍之德圎而神卦之德方以知六爻之義易以貢<lb/>
<pb n="36b"/>聖人以此洗心退藏於密吉凶與民同患神以知來知<lb/>
以藏往其孰能與於此哉古之聦明睿知神武而不殺<lb/>
者夫<lb/>
　圎神謂變化无方方知謂事有定理易以貢謂變易<lb/>
　以告人聖人體具三者之德而无一塵之累无事則<lb/>
　其心寂然人莫能窺有事則神知之用隨感而應所<lb/>
　謂无卜筮而知吉凶也神武不殺得其理而不假其<lb/>
　物之謂　通曰此以蓍卦爻之理而言也理无一定<lb/>
<pb n="37a"/>　之用故曰圎而神事有一定之理故曰方以知易以<lb/>
　六爻之理教人有定體而无定用故曰易以貢聖人<lb/>
　一心蓍卦爻之理具焉具此三者之理而无一塵之<lb/>
　累故无事則退藏於密莫窺其際即蓍卦爻之无思<lb/>
　无為寂然不動者也有事則吉凶與民同患其神自<lb/>
　足以知來其知自足以藏徃即蓍卦爻之感而遂通<lb/>
　天下之故者也易開物成務是使人以卜筮而知吉<lb/>
　凶與民同患而知來藏徃是聖人无卜筮而知吉凶<lb/>
<pb n="37b"/>　也本義謂神武不殺得其理而不假其物之謂盖謂<lb/>
　理必有資乎蓍卦爻之為物而聖人得其理而不假<lb/>
　其物便如武必有資乎殺而聖人則存此神武而不<lb/>
　假乎殺也<lb/>
是以明於天之道而察於民之故是興神物以前民用<lb/>
聖人以此齋戒以神明其德夫<lb/>
　神物謂蓍龜湛然純一之謂齋肅然警惕之謂戒明<lb/>
　天道故知神物之可興察民故故知其用之不可不<lb/>
<pb n="38a"/>　有以開其先是以作為卜筮以教人而於此焉齋戒<lb/>
　以考其占使其心神明不測如鬼神之能知來也<lb/>
　通曰上文謂蓍卦爻之理不假於物而皆具於聖人<lb/>
　之心此則謂蓍卦爻之用不能不假於物而亦不能<lb/>
　外乎聖人之心故彼曰聖人以此洗心者此心至靜<lb/>
　而理之體具也此曰聖人以此齋戒者此心至敬而<lb/>
　理之用行也盖聖人明天道而知神物之可興察民<lb/>
　故而知其用之不可不有以開其先然聖人非齋戒<lb/>
<pb n="38b"/>　无以神明聖人之德教人卜筮人不齋戒亦无以神<lb/>
　明人之德也<lb/>
是故闔户謂之坤闢户謂之乾一闔一闢謂之變往來<lb/>
不窮謂之通見乃謂之象形乃謂之器制而用之謂之<lb/>
法利用出入民咸用之謂之神<lb/>
　闔闢動靜之機也先言坤者由静而動也乾坤變通<lb/>
　者化育之功也見象形器者生物之序也法者聖人<lb/>
　修道之所為而神者百姓自然之日用也　通曰此<lb/>
<pb n="39a"/>　章本義以為専言卜筮此段若從卜筮說闔户謂之<lb/>
　坤者四十九策之合也闢户謂之乾者四十九策之<lb/>
　分也一合一分是謂蓍之變分合進退之中有往來<lb/>
　不窮之妙是謂蓍之通見而為七八九六之數謂之<lb/>
　象形而為剛柔動静之爻謂之器此乃聖人制為卜<lb/>
　筮以教人是為揲蓍之法民一出一入咸用之以為<lb/>
　利則為用蓍之神<lb/>
是故易有太極是生兩儀兩儀生四象四象生八卦<lb/>
<pb n="39b"/>　一每生二自然之理也易者陰陽之變太極者其理<lb/>
　也兩儀者始為一畫以分陰陽四象者次為二畫以<lb/>
　分太少八卦者次為三畫而三才之象始備此數言<lb/>
　者實聖人作易自然之次第有不假絲毫智力而成<lb/>
　者畫卦揲蓍其序皆然詳見序例啟蒙<lb/>
八卦定吉凶吉凶生大業<lb/>
　有吉有凶是生大業　通曰易有交易之義上文所<lb/>
　謂闔闢往來者易也故承上文而言其所以闔闢往<lb/>
<pb n="40a"/>　來而不窮者以其有是太極之理也此章所謂兩儀<lb/>
　四象八卦即易也又原其始而言者惟其有太極之<lb/>
　理所以生儀生象生卦而謂之易也以畫卦則始為<lb/>
　一畫以分陰陽而謂之兩儀次為二畫以分老少謂<lb/>
　之四象又次為三畫而謂之八卦以揲蓍則一揲而<lb/>
　有兩儀之象次二揲而有四象之象又三揲而有八<lb/>
　卦之象自一生兩皆有太極之理存焉吉凶生大業<lb/>
　有理必有用也<lb/>
<pb n="40b"/>是故法象莫大乎天地變通莫大乎四時縣象著明莫<lb/>
大乎日月崇髙莫大乎富貴備物致用立成器以為天<lb/>
下利莫大乎聖人探賾索隠鈎深致逺以定天下之吉<lb/>
凶成天下之亹亹者莫大乎蓍龜<lb/>
　富貴謂有天下履帝位立下疑有闕文亹亹猶勉勉<lb/>
　也疑則怠決故勉　通曰此六者之功用皆大也聖<lb/>
　人欲借彼之大以形容蓍龜功用之大故以是終焉<lb/>
是故天生神物聖人則之天地變化聖人效之天垂象<lb/>
<pb n="41a"/>見吉凶聖人象之河出圗洛出書聖人則之<lb/>
　此四者聖人作易之所由也河圗洛書詳見啟蒙<lb/>
　通曰四者言聖人作易之由而易之所以作由於卜<lb/>
　筮故又以天生神物始焉<lb/>
易有四象所以示也繫辭焉所以告也定之以吉凶所<lb/>
以斷也<lb/>
　四象謂陰陽老少示謂示人以所值之卦爻　通曰<lb/>
　示四象所以開物繫辭斷吉凶則可以成務而天下<lb/>
<pb n="41b"/>　之道无不在其中此盖緫一章専言卜筮之意也<lb/>
　　右第十一章<lb/>
　　　此章専言卜筮<lb/>
易曰自天祐之吉无不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉无不利也<lb/>
　釋大有上九爻義然在此无所屬或恐是錯簡宜在<lb/>
　第八章之末<lb/>
<pb n="42a"/>子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情偽繋辭焉以盡其<lb/>
言變而通之以盡利鼓之舞之以盡神<lb/>
　言之所𫝊者淺象之所示者深觀竒耦二畫包含變<lb/>
　化无有窮盡則可見矣變通鼓舞以事而言兩子曰<lb/>
　字疑衍其一盖子曰字皆後人所加故有此誤如近<lb/>
　世通書乃周子所自作亦為後人每章加以周子曰<lb/>
　字其設問荅處正如此<lb/>
<pb n="42b"/>乾坤其易之緼邪乾坤成列而易立乎其中矣乾坤毁<lb/>
則无以見易易不可見則乾坤或㡬乎息矣<lb/>
　緼所包蓄者猶衣之著也易之所有陰陽而已凡陽<lb/>
　皆乾凡陰皆坤畫卦定位則二者成列而易之體立<lb/>
　矣乾坤毁謂卦畫不立乾坤息謂變化不行　通曰<lb/>
　乾坤即是竒耦二畫易以道言畫以兩而相並故曰<lb/>
　列道以一而隠乎其中故曰立乎其中畫不列則道<lb/>
　无由而自見道不著則畫不能以自行<lb/>
<pb n="43a"/>是故形而上者謂之道形而下者謂之器化而裁之謂<lb/>
之變推而行之謂之通舉而措之天下之民謂之事業<lb/>
　卦爻陰陽皆形而下者其理則道也因其自然之化<lb/>
　而裁制之變之義也變通二字上章以天言此章以<lb/>
　人言　通曰形者謂動而可見之時自此以上則无<lb/>
　體故謂之道即上文所謂易也自此以下則有體故<lb/>
　謂之器即上文所謂乾坤竒耦之畫也理一而神器<lb/>
　兩而化聖人因其自然之化而裁制之故謂之變理<lb/>
<pb n="43b"/>　无窮畫之生也亦无窮聖人則裁制之為六畫裁為<lb/>
　上下為内外裁有定體行无定用如乾之爻當濳而<lb/>
　行潛之事則潛為通當見而行見之事則見為通事<lb/>
　者業之未成業者事之已著<lb/>
是故夫象聖人有以見天下之賾而擬諸其形容象其<lb/>
物宜是故謂之象聖人有以見天下之動而觀其㑹通<lb/>
以行其典禮繋辭焉以斷其吉凶是故謂之爻<lb/>
　重出以起丅文<lb/>
<pb n="44a"/>極天下之賾者存乎卦鼓天下之動者存乎辭<lb/>
　卦即象也辭即爻也　通曰窮天地萬物之象而歸<lb/>
　諸卦故曰極發天地萬物之理而見乎辭故曰鼓<lb/>
化而裁之存乎變推而行之存乎通神而明之存乎其<lb/>
人黙而成之不言而信存乎德行<lb/>
　卦爻所以變通者在人人之所以能神而明之者在<lb/>
　德　通曰自形而上之道至事業由至微推出至著<lb/>
　自極天下之賾至德行由至著收歸至微上繫凡十<lb/>
<pb n="44b"/>　二章末乃曰書不盡言言不盡意盖欲學者自得於<lb/>
　書言之外也自立象盡意至鼓天下之動者存乎辭<lb/>
　反覆易之書言可謂盡矣末乃曰黙而成之不言而<lb/>
　信存乎德行然則易果書言之所能盡㦲得於心為<lb/>
　德履於身為行易之存乎人者盖有存乎心身而不<lb/>
　徒存乎書言者矣<lb/>
　　右第十二章<lb/>
　周易本義通釋卷五<lb/>
</p>

  </div>
            <div>
<head>周易本義通釋卷六</head> <lb/>
    <p>
<pb n="1a"/>欽定四庫全書<lb/>
　周易本義通釋卷六<lb/>
　　　　　　　　　　　元　胡炳文　撰<lb/>
　繫辭下𫝊<lb/>
八卦成列象在其中矣因而重之爻在其中矣<lb/>
　成列謂乾一兊二離三震四巽五坎六艮七坤八之<lb/>
　類象謂卦之形體也因而重之謂各因一卦而以八<lb/>
　卦次第加之為六十四也爻六爻也既重而後卦有<lb/>
<pb n="1b"/>　六爻也<lb/>
剛柔相推變在其中矣繫辭焉而命之動在其中矣<lb/>
　剛柔相推而卦爻之變徃來交錯无不可見聖人因<lb/>
　其如此而皆繫之辭以命其吉凶則占者所值當動<lb/>
　之爻象亦不出乎此矣<lb/>
吉凶悔吝者生乎動者也<lb/>
　吉凶悔吝皆辭之所命也然必因卦爻之動而後見<lb/>
　　通曰八卦成列即先天八卦横圗也因而重之六<lb/>
<pb n="2a"/>　十四卦横圗也象非特天地山澤之類即八卦之畫<lb/>
　成列而象即在畫矣未動之先有八卦之畫而未見<lb/>
　八卦之交也因而重之爻在其中者爻之為言交也<lb/>
　有交則有變故剛柔相推而變在其中變統指卦爻<lb/>
　而言動専指所值之變爻而言也繫辭焉而命之則<lb/>
　文王周公之易也<lb/>
剛柔者立本者也變通者趣時者也<lb/>
　一剛一柔各有定位自此而彼變以從時　通曰上<lb/>
<pb n="2b"/>　繫曰剛柔者晝夜之象即此所謂立本曰變化者進<lb/>
　退之象即此所謂趣時卦有卦之時爻有爻之時立<lb/>
　本者天地之常經趣時者古今之通義<lb/>
吉凶者貞勝者也<lb/>
　貞正也常也物以其所正為常者也天下之事非吉<lb/>
　則凶非凶則吉常相勝而不已也<lb/>
天地之道貞觀者也日月之道貞明者也天下之動貞<lb/>
夫一者也<lb/>
<pb n="3a"/>　觀示也天下之動其變无窮然順理則吉逆理則凶<lb/>
　則其所正而常者亦一理而已矣　通曰上繫於吉<lb/>
　凶悔吝无咎之義發之詳矣獨貞字未發故於下繫<lb/>
　發之貞者正而固也本義曰正而常何㦲固者人事<lb/>
　之當然常者天理之必然天下之動非吉勝凶則凶<lb/>
　勝吉二者常相勝而不已然亦天下之正理也人之<lb/>
　所為正則吉不正則凶雖其動也不一而常有至一<lb/>
　者存亦不外乎此至正之理而已天地日月之道亦<lb/>
<pb n="3b"/>　猶是也<lb/>
夫乾確然示人易矣夫坤隤然示人簡矣<lb/>
　確然健貎隤然順貎所謂貞觀者也<lb/>
爻也者效此者也象也者像此者也<lb/>
　此謂上文乾坤所示之理爻之竒耦卦之消息所以<lb/>
　效而像之<lb/>
爻象動乎内吉凶見乎外功業見乎變聖人之情見乎<lb/>
辭<lb/>
<pb n="4a"/>　内謂蓍卦之中外謂蓍卦之外變即動乎内之變辭<lb/>
　即見乎外之辭<lb/>
天地之大德曰生聖人之大寶曰位何以守位曰仁何<lb/>
以聚人曰財理財正辭禁民為非曰義<lb/>
　曰人之人今本作仁吕氏從古盖所謂非衆罔與守<lb/>
　邦　通曰上繫首章由乾之始坤之成說歸乾坤易<lb/>
　簡之理下繫首章則由乾之易坤之簡説出天地大<lb/>
　生之德得乾坤易簡之理如聖人乃可以成人之位<lb/>
<pb n="4b"/>　行天地大生之德在聖人不可无大寶之位兩位字<lb/>
　不同位乎天地之中人所同也而聖人能成之大寶<lb/>
　曰位聖人之所獨也而天地實賴之上下繫之首章<lb/>
　其有望於後世有德有位之聖人也如此㦲<lb/>
　　右第一章<lb/>
　　　此章言卦爻吉凶造化功業<lb/>
古者包犧氏之王天下也仰則觀象於天俯則觀法於<lb/>
地觀鳥獸之文與地之宜近取諸身逺取諸物於是始<lb/>
<pb n="5a"/>作八卦以通神明之德以類萬物之情<lb/>
　王昭素曰與地之間諸本多有天字俯仰逺近所取<lb/>
　不一然不過以驗陰陽消息兩端而已神明之德如<lb/>
　健順動止之性萬物之情如雷風山澤之象　通曰<lb/>
　神明之德不外乎健順動止八者之德萬物之情不<lb/>
　止乎天地雷風八物之情<lb/>
作結繩而為網罟以佃以漁盖取諸離<lb/>
　兩目相承而物麗焉　通曰民以食為先自古未有<lb/>
<pb n="5b"/>　耕種則鮮食乃其先也伏羲氏非取諸離然後為網<lb/>
　罟特網罟兩目相承而物麗自有似於離之象焉耳<lb/>
　盖之言疑辭也下倣此<lb/>
包犧氏沒神農氏作斵木為耜揉木為耒耒耨之利以<lb/>
教天下盖取諸益<lb/>
　二體皆木上入下動天下之益莫大於此　通曰自<lb/>
　古未有牛耕神農教民耒耜其動也在下之耜而所<lb/>
　以入之者在上之耒於益之卦德上入下動盖有合<lb/>
<pb n="6a"/>　焉況為天下之益於卦名又有合也<lb/>
日中為市致天下之民聚天下之貨交易而退各得其<lb/>
所盖取諸噬嗑<lb/>
　日中為市上明而下動又借噬為市嗑為合也<lb/>
神農氏没黄帝堯舜氏作通其變使民不倦神而化之<lb/>
使民宜之易窮則變變則通通則久是以自天祐之吉<lb/>
无不利黄帝堯舜垂衣裳而天下治盖取諸乾坤<lb/>
　乾坤變化而无為　通曰食貨既足不可无禮於是<lb/>
<pb n="6b"/>　垂衣裳以明尊卑貴賤之分而於乾坤之尊卑有合<lb/>
　然垂衣裳而天下治即乾坤之變化而无為也<lb/>
刳木為舟剡木為楫舟楫之利以濟不通致逺以利天<lb/>
下盖取諸渙<lb/>
　木在水上也致逺以利天下疑衍<lb/>
服牛乗馬引重致逺以利天下盖取諸隨<lb/>
　下動上說<lb/>
重門擊柝以待暴客盖取諸豫<lb/>
<pb n="7a"/>　豫備之意<lb/>
斷木為杵掘地為臼臼杵之利萬民以濟盖取諸小過<lb/>
　下止上動<lb/>
弦木為弧剡木為矢弧矢之利以威天下盖取諸睽<lb/>
　睽乖然後威以服之<lb/>
上古穴居而野處後世聖人易之以宫室上棟下宇以<lb/>
待風雨盖取諸大壯<lb/>
　壯固之意<lb/>
<pb n="7b"/>古之葬者厚衣之以薪葬之中野不封不樹喪期无數<lb/>
後世聖人易之以棺槨盖取諸大過<lb/>
　送死大事而過於厚<lb/>
上古結繩而治後世聖人易之以書契百官以治萬民<lb/>
以察盖取諸夬<lb/>
　明決之意<lb/>
　　右第二章<lb/>
　　　此章言聖人制器尚象之事　通曰舟楫取渙<lb/>
<pb n="8a"/>　　　以卦象取也服乘取隨臼杵取過以卦德取也<lb/>
　　　豫備睽乖壯固夬決大過過於厚皆以卦義取<lb/>
　　　也諸家徃徃皆以互體推之未免穿鑿殊不知<lb/>
　　　夫子之意亦不過謂聖人之制此器也此卦之<lb/>
　　　中自有此理而已盖之一字疑取諸此而非必<lb/>
　　　取之此也自天祐之吉无不利上𫝊為君子之<lb/>
　　　用易者言之下𫝊又為聖人之通變者言之何<lb/>
　　　也天者理而已聖人之制器不能先天而强為<lb/>
<pb n="8b"/>　　　不能後天而不為非一時之所可為也非一人<lb/>
　　　之所能為也皆天理之自然者也所以亦曰自<lb/>
　　　天祐之<lb/>
是故易者象也象也者像也<lb/>
　易卦之形理之似也<lb/>
彖者材也<lb/>
　彖言一卦之材<lb/>
爻也者效天下之動者也<lb/>
<pb n="9a"/>　效放也<lb/>
是故吉凶生而悔吝著也<lb/>
　悔吝本微因此而著　通曰至著者象至微者理易<lb/>
　之象理之似也彖者材也材者象之質爻效天下之<lb/>
　動動者象之變悔吝在心未著吉凶在事已著吉者<lb/>
　悔之著凶者吝之著也<lb/>
　　右第三章<lb/>
陽卦多陰陰卦多陽<lb/>
<pb n="9b"/>　震坎艮為陽卦皆一陽二陰巽離兊為陰卦皆一陰<lb/>
　二陽<lb/>
其故何也陽卦竒陰卦耦<lb/>
　凡陽卦皆五畫凡隂卦皆四畫<lb/>
其德行何也陽一君而二民君子之道也陰二君而一<lb/>
民小人之道也<lb/>
　君謂陽民謂陰　通曰論其故則陽卦五畫陰卦四<lb/>
　畫陽與陰一定之分固如此論其德行則陽為君陰<lb/>
<pb n="10a"/>　為民陽為君子陰為小人易之扶陽抑陰又如此<lb/>
　　右第四章<lb/>
易曰憧憧往來朋從爾思子曰天下何思何慮天下同<lb/>
歸而殊塗一致而百慮天下何思何慮<lb/>
　此引咸九四爻辭而釋之言理本无二而殊塗百慮<lb/>
　莫非自然何以思慮為㦲必思而從則所從者亦狹<lb/>
　矣<lb/>
日往則月來月往則日來日月相推而明生焉寒往則<lb/>
<pb n="10b"/>暑來暑徃則寒來寒暑相推而嵗成焉往者屈也來者<lb/>
信也屈信相感而利生焉<lb/>
　言往來屈信皆感應自然之常理加憧憧焉則入於<lb/>
　私矣所以必思而後有從也<lb/>
尺蠖之屈以求信也龍蛇之蟄以存身也精義入神以<lb/>
致用也利用安身以崇德也<lb/>
　因言屈信徃來之理而又推以言學亦有自然之機<lb/>
　也精研其義至於入神屈之至也然乃所以為出而<lb/>
<pb n="11a"/>　致用之本利其施用无適不安信之極也然乃所以<lb/>
　為入而崇德之資内外交相養互相發也<lb/>
過此以往未之或知也窮神知化德之盛也<lb/>
　下學之事盡力於精義利用而交養互發之機自不<lb/>
　能已自是以上則亦无所用其力矣至於窮神知化<lb/>
　乃德盛仁熟而自致耳然不知者往而屈也自致者<lb/>
　來而信也是亦感應自然之理而已張子曰氣有陰<lb/>
　陽推行有漸為化合一不測為神此上四節皆以釋<lb/>
<pb n="11b"/>　咸九四爻義　通曰天下何思何慮一語所以破思<lb/>
　慮之感息憧憧之思也天地間凡一往一來皆感應<lb/>
　自然之常理非唯日月寒暑如此以吾之學言之精<lb/>
　義以致用利用以崇德亦有自然屈信之理至於窮<lb/>
　神知化而德之盛皆自然而已矣皆非思慮所及故<lb/>
　曰天下何思何慮<lb/>
易曰困于石據于蒺藜入于其宫不見其妻凶子曰非<lb/>
所困而困焉名必辱非所據而據焉身必危既辱且危<lb/>
<pb n="12a"/>死期將至妻其可得見邪<lb/>
　釋困六三爻義<lb/>
易曰公用射隼于髙墉之上獲之无不利子曰隼者禽<lb/>
也弓矢者器也射之者人也君子藏器於身待時而動<lb/>
何不利之有動而不括是以出而有獲語成器而動者<lb/>
也<lb/>
　括結礙也此釋解上六爻義<lb/>
子曰小人不恥不仁不畏不義不見利不勸不威不懲<lb/>
<pb n="12b"/>小懲而大誡此小人之福也易曰屨校滅趾无咎此之<lb/>
謂也<lb/>
　此釋噬嗑初九爻義<lb/>
善不積不足以成名惡不積不足以滅身小人以小善<lb/>
為无益而弗為也以小惡為无傷而弗去也故惡積而<lb/>
不可掩罪大而不可解易曰何校滅耳凶<lb/>
　此釋噬嗑上九爻義<lb/>
子曰危者安其位者也亡者保其存者也亂者有其治<lb/>
<pb n="13a"/>者也是故君子安而不忘危存而不忘亡治而不忘亂<lb/>
是以身安而國家可保也易曰其亡其亡繫于苞桑<lb/>
　此釋否九五爻義<lb/>
子曰德薄而位尊知小而謀大力小而任重鮮不及矣<lb/>
易曰鼎折足覆公餗其刑渥凶言不勝其任也<lb/>
　此釋鼎九四爻義<lb/>
子曰知㡬其神乎君子上交不諂下交不瀆其知㡬乎<lb/>
㡬者動之微吉之先見者也君子見㡬而作不俟終日<lb/>
<pb n="13b"/>易曰介于石不終日貞吉介如石焉寧用終日斷可識<lb/>
矣君子知微知彰知柔知剛萬夫之望<lb/>
　此釋豫六二爻義漢書吉之之間有凶字<lb/>
子曰顔氏之子其殆庶㡬乎有不善未嘗不知知之未<lb/>
嘗復行也易曰不逺復无柢悔元吉<lb/>
　殆危也庶㡬近意言近道也此釋復初九爻義<lb/>
天地絪緼萬物化醇男女搆精萬物化生易曰三人行<lb/>
則損一人一人行則得其友言致一也<lb/>
<pb n="14a"/>　絪緼交密之狀醇謂厚而凝也言氣化者也化生形<lb/>
　化者也此釋損六三爻義<lb/>
子曰君子安其身而後動易其心而後語定其交而後<lb/>
求君子修此三者故全也危以動則民不與也懼以語<lb/>
則民不應也无交而求則民不與也莫之與則傷之者<lb/>
至矣易曰莫益之或擊之立心勿恒凶<lb/>
　此釋益上九爻義<lb/>
　　右第五章<lb/>
<pb n="14b"/>　　　通曰上繫七爻下繫十一爻皆象𫝊之文言也<lb/>
　　　學易者可觸類而通其餘矣<lb/>
子曰乾坤其易之門邪乾陽物也坤隂物也陰陽合德<lb/>
而剛柔有體以體天地之撰以通神明之德<lb/>
　諸卦剛柔之體皆以乾坤合德而成故曰乾坤易之<lb/>
　門撰猶事也　通曰其初也隂陽分而為兩儀陰陽<lb/>
　之合則為四象八卦而剛柔於是乎有體著而天地<lb/>
　之撰微而神明之德皆自乾開其始而坤成其終故<lb/>
<pb n="15a"/>　曰乾坤易之門<lb/>
其稱名也雜而不越於稽其類其衰世之意邪<lb/>
　萬物雖多无不出於陰陽之變故卦爻之義雖雜出<lb/>
　而不差繆然非上古淳質之時思慮所及也故以為<lb/>
　衰世之意盖指文王與紂之時也　通曰伏羲三畫<lb/>
　卦名自乾一至坤八有自然之序因而重之亦然至<lb/>
　文王稱卦之名則雜而非復伏羲之序矣然其稱名<lb/>
　雖雜而於伏羲之易未嘗差違稽類考正世之衰也<lb/>
<pb n="15b"/>　盖有不得不然者矣<lb/>
夫易彰往而察來而微顯闡幽開而當名辨物正言斷<lb/>
辭則備矣<lb/>
　而微顯恐當作微顯而開而之而亦疑有誤　通曰<lb/>
　辨物正言斷辭後天之易也視先天則為備矣<lb/>
其稱名也小其取類也大其㫖逺其辭文其言曲而中<lb/>
其事肆而隠因貮以濟民行以明失得之報<lb/>
　肆陳也貳疑也　通曰稱名雖小而取類於陰陽也<lb/>
<pb n="16a"/>　甚大不可以淺近卑吾易也其㫖雖逺而其文經緯<lb/>
　可見不可以髙逺荒吾易也其言雖委曲而又皆中<lb/>
　於理易豈髙逺之書㦲其事雖横陳而實本於至隠<lb/>
　易豈淺近之書㦲上古之時唯有易畫以明失得之<lb/>
　報而民无疑至于衰世不得不因民之疑而明之以<lb/>
　辭矣<lb/>
　　右第六章<lb/>
　　　此章多闕文疑字不可盡通後皆放此<lb/>
<pb n="16b"/>易之興也其於中古乎作易者其有憂患乎<lb/>
　夏商之末易道中微文王拘於羑里而繫彖辭易道<lb/>
　復興<lb/>
是故履德之基也謙德之柄也復德之本也恒德之固<lb/>
也損德之脩也益德之裕也困德之辨也井德之地也<lb/>
巽德之制也<lb/>
　履禮也上天下澤定分不易必謹乎此然後其德有<lb/>
　以為基而立也謙者自卑而尊人又為禮者之所當<lb/>
<pb n="17a"/>　執持而不可失者也九卦皆反身修德以處憂患之<lb/>
　事也而有序焉基所以立柄所以持復者心不外而<lb/>
　善端存恒者守不變而常且久懲忿窒慾以修身遷<lb/>
　善改過以長善困以自驗其力井以不變其所然後<lb/>
　能巽順於理以制事變也　通曰夫子偶於上經取<lb/>
　三卦下經取六卦言文王以憂患之心作易而文王<lb/>
　處憂患之道自无非易也履之象上天下澤定分不<lb/>
　易履之爻以一隂安處於三陽之下此履之所以為<lb/>
<pb n="17b"/>　禮也謙之象也中有山不見其髙謙之爻以一陽而<lb/>
　退處於三陰之下此謙之所以制禮也復則一陽生<lb/>
　於五陰之下天地之心可見本義所謂心不外而善<lb/>
　端存者指仁而言也如墉之基所以立也如器之柄<lb/>
　所以執也文王之禮也如木之本所以生也文王之<lb/>
　仁也恒德之固文王之心无時而非禮无時而非仁<lb/>
　也損以懲忿窒慾益以遷善改過困以知命而取舍<lb/>
　有辨井以定性而動靜不改其終也巽順於理以制<lb/>
<pb n="18a"/>　事變文王盖无適而非義也<lb/>
履和而至謙尊而光復小而辨於物恒雜而不厭損先<lb/>
難而後易益長裕而不設困窮而通井居其所而遷巽<lb/>
稱而隠<lb/>
　此如書之九德禮非强世然事皆至極謙以自卑而<lb/>
　尊且光復陽微而不亂於羣陰恒處雜而常德不厭<lb/>
　損欲先難習熟則易益但充長而不造作困身困而<lb/>
　道亨井不動而及物巽稱物之宜而潛隠不露<lb/>
<pb n="18b"/>履以和行謙以制禮復以自知恒以一德損以逺害益<lb/>
以興利困以寡怨井以辨義巽以行權<lb/>
　寡怨謂少所怨尤辨義謂安而能慮　通曰謙以制<lb/>
　禮而履以和行則禮之至者也井以辨義而巽以行<lb/>
　權則義之精者也<lb/>
　　右第七章<lb/>
　　　此章三陳九卦以明處憂患之道　通曰此章<lb/>
　　　三陳九卦雖夫子偶即九卦言之然上經自乾<lb/>
<pb n="19a"/>　　　至履九卦下經自恒至損益亦九卦上經履至<lb/>
　　　謙五卦下經益至困井亦五卦上經謙至復又<lb/>
　　　九卦下經井至巽又九卦上經自復而後八卦<lb/>
　　　而為下經之恒下經自巽而未濟亦八卦復為<lb/>
　　　上經之乾上下經對待又似非偶然者或於此<lb/>
　　　可見文王之心焉對待凡十卦置乾不言乾為<lb/>
　　　君也文王常存事君之小心而不知其有君民<lb/>
　　　之大德者也九卦上下體无離文王晦其明者<lb/>
<pb n="19b"/>　　　也然有互體離在焉實未嘗不明也<lb/>
易之為書也不可逺為道也屢遷變動不居周流六虛<lb/>
上下无常剛柔相易不可為典要唯變所適<lb/>
　逺猶忘也周流六虛謂陰陽流行於卦之六位<lb/>
其出入以度外内使知懼<lb/>
　此句未詳疑有脫誤<lb/>
又明於憂患與故无有師保如臨父母<lb/>
　雖无師保而常若父母臨之戒懼之至<lb/>
<pb n="20a"/>初率其辭而揆其方既有典常茍非其人道不虛行<lb/>
　方道也始由辭以度其理則見其有典常矣然神而<lb/>
　明之則存乎其人也<lb/>
　　右第八章<lb/>
易之為書也原始要終以為質也六爻相雜唯其時物<lb/>
也<lb/>
　質謂卦體卦必舉其始終而後成體爻則唯其時物<lb/>
　而已　通曰卦有定體故曰質爻无定用故曰時<lb/>
<pb n="20b"/>其初難知其上易知本末也初辭擬之卒成之終<lb/>
　此言初上二爻　通曰此承上文原始要終而言也<lb/>
　原其始則初爻為本質未明故難知要其終則上爻<lb/>
　為末質已著故易知故初爻之辭必擬之而上爻之<lb/>
　辭則成之矣<lb/>
若夫雜物撰德辨是與非則非其中爻不備<lb/>
　此謂卦中四爻　通曰此承上文六爻相雜而言也<lb/>
　六爻本自相雜二三四五於六爻之中又雜物撰德<lb/>
<pb n="21a"/>　者如屯下震物為雷德為動上坎物為雲德為險下<lb/>
　互坤則雜物為地撰德為順矣上互艮則又雜物為<lb/>
　山撰德為止矣亦可以辨是與非而易愈備矣<lb/>
噫亦要存亡吉凶則居可知矣知者觀其彖辭則思過<lb/>
半矣<lb/>
　彖統論一卦六爻之體<lb/>
二與四同功而異位其善不同二多譽四多懼近也柔<lb/>
之為道不利逺者其要无咎其用柔中也<lb/>
<pb n="21b"/>　此以下論中爻同功謂皆陰位異位謂逺近不同四<lb/>
　近君故多懼柔不利逺而二多譽者以其柔中也<lb/>
　通曰上文雜物撰德是謂中爻之互體此則論中爻<lb/>
　之本體二與四為陰陰以降為用故不成乎四退而<lb/>
　成乎二柔雖不利逺者二隂成而得中故多譽四近<lb/>
　君若陰柔未成而不中故多懼<lb/>
三與五同功而異位三多凶五多功貴賤之等也其柔<lb/>
危其剛勝邪<lb/>
<pb n="22a"/>　三五同陽位而貴賤不同然以柔居之則危唯剛則<lb/>
　能勝之　通曰三與五為陽陽以升為用故不成乎<lb/>
　三獨進而成乎五五為貴又陽剛成而得中故多功<lb/>
　三為賤又陽剛未成而不中故多凶其柔危其剛勝<lb/>
　専為三言也於四不曰其剛危者九居四猶為剛而<lb/>
　能柔者危者六居三則才柔而志剛所以危也<lb/>
　　右第九章<lb/>
易之為書也廣大悉備有天道焉有人道焉有地道焉<lb/>
<pb n="22b"/>兼三才而兩之故六六者非他也三才之道也<lb/>
　三畫已具三才重之故六而以上二爻為天中二爻<lb/>
　為人下二爻為地<lb/>
道有變動故曰爻爻有等故曰物物相雜故曰文文不<lb/>
當故吉凶生焉<lb/>
　道有變動謂卦之一體等謂逺近貴賤之差相雜謂<lb/>
　剛柔之位相間不當謂爻不當位　通曰前章始以<lb/>
　質言此章末以文言卦必舉始終而成體故曰質爻<lb/>
<pb n="23a"/>　必雜剛柔以為用故曰文<lb/>
　　右第十章<lb/>
易之興也其當殷之末世周之盛德邪當文王與紂之<lb/>
事邪是故其辭危危者使平易者使傾其道甚大百物<lb/>
不廢懼以終始其要无咎此之謂易之道也<lb/>
　危懼故得平安慢易則必傾覆易之道也　通曰文<lb/>
　王以憂懼之心作易故其辭危危懼故平安慢易故<lb/>
　傾覆易之道雖廣大悉備不過使人懼以終始而已<lb/>
<pb n="23b"/>　懼以始者易懼以終而猶始者難乾第一卦而曰君<lb/>
　子終日乾乾夕惕若厲无咎此懼以終始其要无咎<lb/>
　之說也<lb/>
　　右第十一章<lb/>
夫乾天下之至健也德行恒易以知險夫坤天下之至<lb/>
順也德行恒簡以知阻<lb/>
　至健則所行无難故易至順則所行不煩故簡然其<lb/>
　於事皆有以知其難而不敢易以處之也是以其有<lb/>
<pb n="24a"/>　憂患則健者如自髙臨下而知其險順者如自下趨<lb/>
　上而知其阻盖雖易而能知險則不陷於險矣既簡<lb/>
　而又知阻則不困於阻矣所以能危能懼而无易者<lb/>
　之傾也　通曰前言乾坤之易簡此言乾坤之所以<lb/>
　為易簡盖乾之德行所以恒易者何也乾天下之至<lb/>
　健也坤之德行所以恒簡者何也坤天下之至順也<lb/>
　乾健而易宜无險矣坤順而簡宜无阻矣此復曰險<lb/>
　阻者為上文有憂患而言也下危曰險乾在上也上<lb/>
<pb n="24b"/>　難曰阻坤在下也以乾坤健順而又曰險阻易之辭<lb/>
　危也健而知險則其健也不䧟順而知阻則其順也<lb/>
　不阻此危者之使平也不能知險阻而或䧟焉此易<lb/>
　者之使傾也聖人憂患之意至矣㦲<lb/>
能說諸心能研諸侯之慮定天下之吉凶成天下之亹<lb/>
亹者<lb/>
　侯之二字衍說諸心者心與理㑹乾之事也研諸慮<lb/>
　者理因慮審坤之事也說諸心故有以定吉凶研諸<lb/>
<pb n="25a"/>　慮故有以成亹亹　通曰理悟而心說乾之事也故<lb/>
　有以定吉凶事來而慮研坤之事也故有以成亹亹<lb/>
　此言易之辭危而能使人如此也<lb/>
是故變化云為吉事有祥象事知器占事知來<lb/>
　變化云為故象事可以知器吉事有祥故占事可以<lb/>
　知來　通曰在天道為變化在人事為云為人事與<lb/>
　天道相符則吉事有祥矣此言易之理如此也如變<lb/>
　化云為則象之而知其已形之器於吉事有祥則占<lb/>
<pb n="25b"/>　之而知其未形之事此言人於易之理可以知其如<lb/>
　此也<lb/>
天地設位聖人成能人謀鬼謀百姓與能<lb/>
　天地設位而聖人作易以成其功於是人謀鬼謀雖<lb/>
　百姓之愚皆得以與其能　通曰天地有此理不能<lb/>
　以告人聖人作為卜筮之書明則謀諸人幽則謀諸<lb/>
　鬼百姓亦得以與其能此聖人所以成天地之能也<lb/>
　聖人成天地所不能成之能百姓得以與聖人所已<lb/>
<pb n="26a"/>　成之能也<lb/>
八卦以象告爻彖以情言剛柔雜居而吉凶可見矣<lb/>
　象謂卦畫爻彖謂卦爻辭　通曰以象告者先天之<lb/>
　易也以情言者後天之易也剛柔雜居而吉凶可見<lb/>
　上古觀之於象可見後世非爻彖以情言不可也<lb/>
變動以利言吉凶以情遷是故愛惡相攻而吉凶生逺<lb/>
近相取而悔吝生情偽相感而利害生凡易之情近而<lb/>
不相得則凶或害之悔且吝<lb/>
<pb n="26b"/>　不相得謂相惡也凶害悔吝皆由此生<lb/>
將叛者其辭慙中心疑者其辭枝吉人之辭寡躁人之<lb/>
辭多誣善之人其辭游失其守者其辭屈<lb/>
　卦爻之辭亦猶是也　通曰末及六辭則謂非特彖<lb/>
　爻之辭可以見其情人之辭亦可以占其情使人又<lb/>
　由易以知言也<lb/>
　　右第十二章<lb/>
　周易本義通釋卷六<lb/>
</p>

  </div>
            <div>
<head>周易本義通釋卷七</head> <lb/>
    <p>
<pb n="1a"/>欽定四庫全書<lb/>
　周易本義通釋卷七<lb/>
　　　　　　　　　　　　元　胡炳文　撰<lb/>
　文言𫝊<lb/>
　　此篇申彖𫝊象𫝊之意以盡乾坤二卦之藴而餘<lb/>
　　卦之說因可以例推云<lb/>
元者善之長也亨者嘉之㑹也利者義之和也貞者事<lb/>
之幹也<lb/>
<pb n="1b"/>　元者生物之始天地之德莫先於此故於時為春於<lb/>
　人則為仁而衆善之長也亨者生物之通物至於此<lb/>
　莫不嘉美故於時為夏於人則為禮而衆美之㑹也<lb/>
　利者生物之遂物各得宜不相妨害故於時為秋於<lb/>
　人則為義而得其分之和貞者生物之成實理具備<lb/>
　隨在各足故於時為冬於人則為智而為衆事之幹<lb/>
　幹木之身而枝葉所依以立者也<lb/>
君子體仁足以長人嘉㑹足以合禮利物足以和義貞<lb/>
<pb n="2a"/>固足以幹事<lb/>
　以仁為體則无一物不在所愛之中故足以長人嘉<lb/>
　其所㑹則无不合禮使物各得其所利則義无不和<lb/>
　貞固者知正之所在而固守之所謂知而弗去者也<lb/>
　故足以為事之幹　通曰元亨利貞釋彖分而二之<lb/>
　一陰一陽之謂也文言分而四之四時五行之謂也<lb/>
　前四句程𫝊從人事上說本義兼天人說盖前四句<lb/>
　天德之自然而未嘗不在於人後四句人事之當然<lb/>
<pb n="2b"/>　乃人之所以全其天又曰體仁有以存諸中嘉㑹則<lb/>
　美見乎外利物有以方乎外而貞固有以守於中前<lb/>
　四句善以理言而嘉㑹則言用義以理言而幹事則<lb/>
　為用禮者仁之著智者義之藏也後四句體仁長人<lb/>
　貞固幹事由理以及用嘉㑹合禮利物和義則由用<lb/>
　以及理也<lb/>
君子行此四德者故曰乾元亨利貞<lb/>
　非君子之至健无以行此故曰乾元亨利貞　此第<lb/>
<pb n="3a"/>　一節申彖𫝊之意與春秋𫝊所載穆姜之言不異疑<lb/>
　古者已有此語穆姜稱之而夫子亦有取焉故下文<lb/>
　别以子曰表孔子之辭盖𫝊者欲以明此章之為古<lb/>
　語也　通曰天行健天之乾也君子行此四德君子<lb/>
　之乾也<lb/>
初九曰潛龍勿用何謂也子曰龍德而隠者也不易乎<lb/>
世不成乎名遯世无悶不見是而无悶樂則行之憂則<lb/>
違之確乎其不可拔潛龍也<lb/>
<pb n="3b"/>　龍德聖人之德也在下故隠易謂變其所守大扺乾<lb/>
　卦六爻文言皆以聖人明之有隠顯而无淺深也<lb/>
　通曰樂行憂違即所謂用舍无與於己行藏安於所<lb/>
　遇聖人之事也<lb/>
九二曰見龍在田利見大人何謂也子曰龍德而正中<lb/>
者也庸言之信庸行之謹閑邪存其誠善世而不伐德<lb/>
博而化易曰見龍在田利見大人君德也<lb/>
　正中不潛而未躍之時也常言亦信常行亦謹盛德<lb/>
<pb n="4a"/>　之至也閑邪存其誠无斁亦保之意言君德也者釋<lb/>
　大人之為九二也<lb/>
九三曰君子終日乾乾夕惕若厲无咎何謂也子曰君<lb/>
子進德修業忠信所以進德也修辭立其誠所以居業<lb/>
也知至至之可與㡬也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
无咎矣<lb/>
　忠信主於心者无一念之不誠也修辭見於事者无<lb/>
<pb n="4b"/>　一言之不實也雖有忠信之心然非修辭立誠則无<lb/>
　以居之知至至之進德之事知終終之居業之事所<lb/>
　以終日乾乾而夕猶惕若者以此故也可上可下不<lb/>
　驕不憂所謂无咎也　通曰忠信主於心修辭見於<lb/>
　事主於心是德見於事是業進者日新而不已居者<lb/>
　一定而不易曰至曰㡬皆進字意曰終曰存皆居字<lb/>
　意<lb/>
九四曰或躍在淵无咎何謂也子曰上下无常非為邪<lb/>
<pb n="5a"/>也進退无恒非離羣也君子進德修業欲及時也故无<lb/>
咎<lb/>
　内卦以德學言外卦以時位言進德修業九三備矣<lb/>
　此則欲其及時而進也　通曰三四皆以進德修業<lb/>
　言者重剛不中皆危疑之時也自昔聖賢處此惟有<lb/>
　進德修業而已況二爻在上下進退之間乾道變化<lb/>
　之際於進退而識其㡬知時者也於變化而見其妙<lb/>
　知道者也所謂窮理盡性以至於命也進修之要孰<lb/>
<pb n="5b"/>　大乎此<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
覩本乎天者親上本乎地者親下則各從其類也<lb/>
　作起也物猶人也覩釋利見之意也本乎天者謂動<lb/>
　物本乎地者謂植物物各從其類聖人人類之首也<lb/>
　故興起於上則人皆見之　通曰九五只是釋利見<lb/>
　二字盖大人之所以為大者已釋於九二九二閑邪<lb/>
<pb n="6a"/>　存誠德博而化五之飛龍在天則至誠之變化者也<lb/>
上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
　賢人在下位謂九五以下无輔以上九過髙志滿不<lb/>
　來輔助之也　此第二節申象𫝊之意<lb/>
潛龍勿用下也<lb/>
　通曰陽在下也以氣言此曰下也以人言<lb/>
見龍在田時舍也<lb/>
<pb n="6b"/>　言未為時用也<lb/>
終日乾乾行事也<lb/>
　通曰行所當行也<lb/>
或躍在淵自試也<lb/>
　未遽有為姑試其可<lb/>
飛龍在天上治也<lb/>
　居上以治下<lb/>
亢龍有悔窮之災也<lb/>
<pb n="7a"/>乾元用九天下治也<lb/>
　言乾元用九見與他卦不同君道剛而能柔天下无<lb/>
　不治矣　此第三節再申前意　通曰乾元用九與<lb/>
　他卦不同者盖一百九十二爻皆用九各有所指乾<lb/>
　之用九則獨以剛而能柔人君治天下之道當如是<lb/>
　也所以與他卦不同<lb/>
潜龍勿用陽氣潛藏<lb/>
見龍在田天下文明<lb/>
<pb n="7b"/>　雖不在上位然天下已被其化<lb/>
終日乾乾與時偕行<lb/>
　時當然也<lb/>
或躍在淵乾道乃革<lb/>
　離下而上變革之時<lb/>
飛龍在天乃位乎天德<lb/>
　天德即天位也盖惟有是德乃宜居是位故以名之<lb/>
亢龍有悔與時偕極<lb/>
<pb n="8a"/>乾元用九乃見天則<lb/>
　剛而能柔天之法也　此第四節又申前意<lb/>
乾元者始而亨者也<lb/>
　始則必亨理勢然也<lb/>
利貞者性情也<lb/>
　收斂歸藏乃見性情之實　通曰夫子於文言既分<lb/>
　元亨利貞而四之至此又如釋彖分而二之者也元<lb/>
　亨萬物之出機其出也生意發見於外利貞萬物之<lb/>
<pb n="8b"/>　入機其入也生意斂藏於内故乾之性情乃可於此<lb/>
　而見之乾性情只是一健字健者乾之性而情其著<lb/>
　見者也且性情並言昉於此釋彖曰性命此則曰性<lb/>
　情言性而不言命非知性之本言性而不言情非知<lb/>
　性之用也<lb/>
乾始能以美利利天下不言所利大矣哉<lb/>
　始者元而亨也利天下者利也不言所利者貞也或<lb/>
　曰坤利牝馬則言所利矣　通曰言乾始能以美利<lb/>
<pb n="9a"/>　利天下利字已在元字中不言所利大矣㦲貞字又<lb/>
　在元字中前猶即四德而二之此則又合而一之曰<lb/>
　乾元者始而亨始者元亨者亦元也以見元與亨一<lb/>
　也利貞者性情也夫子於乾利貞必合而言之以見<lb/>
　利與貞一也至此則又渾乎乾始之元又可見元亨<lb/>
　利貞之一矣<lb/>
大哉乾乎剛健中正純粹精也<lb/>
　剛以體言健兼用言中者其行无過不及正者其立<lb/>
<pb n="9b"/>　不偏四者乾之德也純者不雜於陰柔粹者不雜於<lb/>
　邪惡盖剛健中正之至極而精者又純粹之至極也<lb/>
　或疑乾剛无柔不得言中正者不然也天地之間本<lb/>
　一氣之流行而有動靜爾以其流行之統體而言則<lb/>
　但謂之乾而无所不包矣以其動靜分之然後有陰<lb/>
　陽剛柔之别也　通曰剛柔以質言健順以性言本<lb/>
　義云剛以體言健兼用言何也曰本義之意盖謂剛<lb/>
　健皆體也健則兼以用言耳以質言則有一定之體<lb/>
<pb n="10a"/>　以性言則有无窮之用中者其行无過不及用也正<lb/>
　者其立不偏體也純者不雜於陰柔指剛健言粹者<lb/>
　不雜於邪惡指中正言不雜於陰柔似専指剛而言<lb/>
　不雜於邪惡似専指正而言本義之意皆以體也程<lb/>
　子曰精者剛健中正純粹之極本義曰純粹者剛健<lb/>
　中正之至極精者又純粹之至極其論益精矣<lb/>
六爻發揮旁通情也<lb/>
　旁通猶言曲盡　通曰曲盡其義者在六爻而備全<lb/>
<pb n="10b"/>　其德者在九五一爻時乘六龍以下則為九五而言<lb/>
　也<lb/>
時乘六龍以御天也雲行雨施天下平也<lb/>
　言聖人時乘六龍以御天則如天之雲行雨施而天<lb/>
　下平也　此第五節復申首章之意　通曰彖言元<lb/>
　亨利貞屬之乾而文言以屬之君子乾之德固在君<lb/>
　子躬行中也彖𫝊言雲行雨施屬之乾而文言則以<lb/>
　屬之聖人乾之功固在聖人發用内也<lb/>
<pb n="11a"/>君子以成德為行日可見之行也濳之為言也隠而未<lb/>
見行而未成是以君子弗用也<lb/>
　成德已成之德也初九固成德但其行未可見爾<lb/>
君子學以聚之問以辨之寛以居之仁以行之易曰見<lb/>
龍在田利見大人君德也<lb/>
　盖由四者以成大人之德再言君德以深明九二之<lb/>
　為大人也<lb/>
九三重剛而不中上不在天下不在田故乾乾因其時<lb/>
<pb n="11b"/>而惕雖危无咎矣<lb/>
　重剛謂陽爻陽位<lb/>
九四重剛而不中上不在天下不在田中不在人故或<lb/>
之或之者疑之也故无咎<lb/>
　九四非重剛重字疑衍在人謂三或者隨時而未定<lb/>
　也　通曰九三九四當合看復之六四曰中行四居<lb/>
　五陰之中也益之三四皆曰中行三與四居六爻之<lb/>
　中也乾之三四亦居六爻之中而文言以不中稱之<lb/>
<pb n="12a"/>　非但謂其不中也謂其重剛而不中爾盖下乾之剛<lb/>
　以二為中三則重剛而過乎中上乾之剛以五為中<lb/>
　四則重剛而不及乎中過則憂不及則疑然憂所當<lb/>
　憂卒於无憂疑所當疑卒於无疑此二爻所以皆无<lb/>
　咎也<lb/>
夫大人者與天地合其德與日月合其明與四時合其<lb/>
序與鬼神合其吉凶先天而天弗違後天而奉天時天<lb/>
且弗違而況於人乎況於鬼神乎<lb/>
<pb n="12b"/>　大人即釋爻辭所利見之大人也有是德而當其位<lb/>
　乃可以當之人與天地鬼神本无二理特蔽於有我<lb/>
　之私是以梏於形體而不能相通大人无私以道為<lb/>
　體曽何彼此先後之可言㦲先天弗違謂意之所為<lb/>
　黙與道契後天奉天謂知理如是奉而行之回紇謂<lb/>
　郭子儀曰卜者言此行當見一大人而還其占盖與<lb/>
　此合若子儀者雖未及乎夫子之所論然其至公无<lb/>
　我亦可謂當時之大人矣　通曰九二九五亦當合<lb/>
<pb n="13a"/>　看九五利見之大人即九二之大人然大人之所以<lb/>
　為大人其工夫正在九二上至於天地合其德以下<lb/>
　是釋大人之德乃學聚問辨之極功也九二大人於<lb/>
　道不為不用力至此則與道為體无所容力矣<lb/>
亢之為言也知進而不知退知存而不知亡知得而不<lb/>
知喪<lb/>
　所以動而有悔也　通曰初九曰潛之為言也隠而<lb/>
　未見行而未成二句釋一潛字而言君子者再盖必<lb/>
<pb n="13b"/>　君子而後能安於潛也上九曰亢之為言也知進而<lb/>
　不知退知存而不知亡知得而不知喪三句釋一亢<lb/>
　字而言聖人者再盖必聖人而後不至於亢也<lb/>
其唯聖人乎知進退存亡而不失其正者其唯聖人乎<lb/>
　知其理勢如是而處之以道則不至於有悔矣固非<lb/>
　計私以避害者也再言其唯聖人乎始若設問而卒<lb/>
　自應之也　此第六節復申第二第三第四節之意<lb/>
　　通曰天數中於五陽極則剥乾上則亢中不可過<lb/>
<pb n="14a"/>　也知其時將過乎中而處之不失其正其唯聖人乎<lb/>
　貞者正也乾元之用所歸宿也乾之四德始於元至<lb/>
　此又論聖人之體乾而歸于正其意深矣<lb/>
坤至柔而動也剛至靜而德方<lb/>
　剛方釋牝馬之貞也方謂生物有常<lb/>
後得主而有常<lb/>
　程𫝊曰主下疑有利字<lb/>
含萬物而化光<lb/>
<pb n="14b"/>　復明亨義<lb/>
坤道其順乎承天而時行<lb/>
　復明順承天之義　此以上申彖𫝊之意　通曰乾<lb/>
　文言釋元亨利貞自元而亨亨而利利而貞乾以君<lb/>
　之所主在元也坤文言則首釋牝馬之貞自貞而利<lb/>
　利而亨亨而元坤以藏之所主在貞也<lb/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由來者漸矣由辨之<lb/>
<pb n="15a"/>不早辨也易曰履霜堅氷至盖言順也<lb/>
　古字順慎通用案此當作慎言當辨之於微也<lb/>
　曰諸家釋順字謂善與不善皆由順而後積本義作<lb/>
　慎言當辨之於微也盖善與不善皆自微而至著於<lb/>
　其微也審而慎之則善惡之機以決善念之萌以長<lb/>
　自不肯甘為不善之習矣以此見讀作順字不若慎<lb/>
　字有下工夫處<lb/>
直其正也方其義也君子敬以直内義以方外敬義立<lb/>
<pb n="15b"/>而德不孤直方大不習无不利則不疑其所行也<lb/>
　此以學而言之也正謂本體義謂裁制敬則本體之<lb/>
　守也直内方外程𫝊備矣不孤言大也疑故習而後<lb/>
　利不疑則何假於習　通曰直方以用言正義以體<lb/>
　言敬立而内直義形而外方有體固有用也就敬與<lb/>
　義言之則敬為體義又為用體用兼全此其德所以<lb/>
　不孤也又曰乾九三明誠並進聖人事也坤六二敬<lb/>
　義偕立學者事也主敬是為學之要集義乃講學之<lb/>
<pb n="16a"/>　功<lb/>
陰雖有美含之以從王事弗敢成也地道也妻道也臣<lb/>
道也地道无成而代有終也<lb/>
天地變化草木蕃天地閉賢人隠易曰括囊无咎无譽<lb/>
盖言謹也<lb/>
　通曰六四文言與初六相似兩爻當合看初六首言<lb/>
　人之善不善末斷之曰盖言慎也六四首言天地之<lb/>
　交不交末斷之曰盖言謹也初當慎審毋縱夫微陰<lb/>
<pb n="16b"/>　之長四當謹審毋衒於重陰之時<lb/>
君子黄中通理<lb/>
　黄中言中德在内釋黄字之義也<lb/>
正位居體<lb/>
　雖在尊位而居下體釋裳字之義也<lb/>
美在其中而暢於四肢發於事業美之至也<lb/>
　美在其中復釋黄中暢於四肢復釋居體　通曰六<lb/>
　五當與六二並看故皆以君子言盖直内方外之君<lb/>
<pb n="17a"/>　子即黄中通理之君子也朱子嘗謂敬以直内是持<lb/>
　守工夫義以方外是講學工夫大扺敬以直内則胷<lb/>
　中洞然徹上徹下表裏如一是即所以為黄中義以<lb/>
　方外則凡事之來義以處之无不合理是即所以為<lb/>
　通理五之黄中通理本於直内方外故其正位也雖<lb/>
　居乎五之尊而其居體也則不失乎二之常二之直<lb/>
　内方外是内外夾持兩致其力到五之黄中通理則<lb/>
　内外通貫无所容其力矣<lb/>
<pb n="17b"/>陰疑於陽必戰為其嫌於无陽也故稱龍焉猶未離其<lb/>
類也故稱血焉夫𤣥黄者天地之雜也天𤣥而地黄<lb/>
　疑謂鈞敵而无大小之差也坤雖无陽然陽未嘗无<lb/>
　也血陰屬盖氣陽而血陰也𤣥黄天地之正色言陰<lb/>
　陽皆傷也　此以上申象𫝊之意　通曰上六亦當<lb/>
　與六三並看故皆揭以陰之一字三曰陰雖有美含<lb/>
　之猶知有陽也上曰陰疑於陽必戰則與陽為鈞敵<lb/>
　而无小大之差矣天道不可一日无陽故稱龍於盛<lb/>
<pb n="18a"/>　陰之時存陽也戰而俱傷在臣子雖罪不容誅在君<lb/>
　父則宜早辨也盖能辨之於初則如六五之黄裳元<lb/>
　吉積善之慶有餘也不能辨之於初則如上六之其<lb/>
　血𤣥黄積不善之殃有餘也<lb/>
　<lb/>
　<lb/>
　<lb/>
　<lb/>
<pb n="18b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易本義通釋卷七<lb/>
</p>

  </div>
            <div>
<head>周易本義通釋卷八</head> <lb/>
    <p>
<pb n="1a"/>欽定四庫全書<lb/>
　周易本義通釋卷八<lb/>
　　　　　　　　　　　　元　胡炳文　撰<lb/>
　說卦𫝊<lb/>
昔者聖人之作易也幽賛於神明而生蓍<lb/>
　幽賛神明猶言賛化育龜筴𫝊曰天下和平王道得<lb/>
　而蓍莖長丈其叢生滿百莖<lb/>
參天兩地而倚數<lb/>
<pb n="1b"/>　天圎地方圎者一而圍三三各一竒故參天而為三<lb/>
　方者一而圍四四合二耦故兩地而為二數皆倚此<lb/>
　而起故揲蓍三變之末其餘三竒則三三而九三耦<lb/>
　則三二而六兩二一三則為七兩三一二則為八<lb/>
觀變於陰陽而立卦發揮於剛柔而生爻和順於道德<lb/>
而理於義窮理盡性以至於命<lb/>
　和順從容无所乖逆統言之也理謂隨事得其條理<lb/>
　析言之也窮天下之理盡人物之性而合於天道此<lb/>
<pb n="2a"/>　聖人作易之極功也　通曰蓍本自神明聖人幽賛<lb/>
　之而已天圎地方之象自其一二之數聖人不過參<lb/>
　之兩之而已其為數也自有陰陽之變其為變也自<lb/>
　成剛柔之爻聖人不過觀其變而發揮之爾於蓍卦<lb/>
　之德則和順之而一无所逆於六爻之義則條理之<lb/>
　而各有其序窮天地之理盡人物之性聖人作易之<lb/>
　功至是與天命為一矣天命自然而然聖人之易亦<lb/>
　非心思智慮之所為也<lb/>
<pb n="2b"/>　　右第一章<lb/>
昔者聖人之作易也將以順性命之理是以立天之道<lb/>
曰陰與陽立地之道曰柔與剛立人之道曰仁與義兼<lb/>
三才而兩之故易六畫而成卦分陰分陽迭用柔剛故<lb/>
易六位而成章<lb/>
　兼三才而兩之緫言六畫又細分之則陰陽之位間<lb/>
　雜而成文章也　通曰上章和順於道德統言之也<lb/>
　理於義析言之也此章六畫而成卦統言之也分陰<lb/>
<pb n="3a"/>　分陽迭用柔剛六位而成章又析言之也<lb/>
　　右第二章<lb/>
天地定位山澤通氣雷風相薄水火不相射八卦相錯<lb/>
　邵子曰此伏羲八卦之位乾南坤北離東坎西兊居<lb/>
　東南震居東北巽居西南艮居西北於是八卦相交<lb/>
　而成六十四卦所謂先天之學也　通曰八卦錯而<lb/>
　為六十四卦其位亦然觀之圎圗可見矣<lb/>
數徃者順知來者逆是故易逆數也<lb/>
<pb n="3b"/>　起震而歴離兊以至於乾數已生之卦也自巽而歴<lb/>
　坎艮以至於坤推未生之卦也易之生卦則以乾兊<lb/>
　離震巽坎艮坤為次故皆逆數也　通曰諸儒訓釋<lb/>
　此皆謂已往而易見為順未來而前知為逆易主於<lb/>
　前民用故曰易逆數也惟本義依邵子以數往者順<lb/>
　一段為指圎圗而言卦氣之所以行易逆數一段為<lb/>
　指横圗而言卦畫之所以生非本義發邵子之藴則<lb/>
　學者孰知此所謂先天之學㦲此本義之功所以為<lb/>
<pb n="4a"/>　大也<lb/>
　　右第三章<lb/>
雷以動之風以散之雨以潤之日以晅之艮以止之兊<lb/>
以說之乾以君之坤以藏之<lb/>
　此卦位相對與上章同　通曰自動至晅物之出機<lb/>
　自止至藏物之入機出无於有氣之行也故以象言<lb/>
　入有於无質之具也故以卦言<lb/>
　　右第四章<lb/>
<pb n="4b"/>　　　通曰此章卦位相對與上章同特上章先之以<lb/>
　　　乾坤此章則終之以乾坤也<lb/>
帝出乎震齊乎巽相見乎離致役乎坤說言乎兊戰乎<lb/>
乾勞乎坎成言乎艮<lb/>
　帝者天之主宰邵子曰此卦位乃文王所定所謂後<lb/>
　天之學也　通曰自出震以至成言乎艮萬物生成<lb/>
　之序也然孰生孰成之必有為之主宰者故謂之帝<lb/>
萬物出乎震震東方也齊乎巽巽東南也齊也者言萬<lb/>
<pb n="5a"/>物之潔齊也離也者明也萬物皆相見南方之卦也聖<lb/>
人南面而聽天下嚮明而治盖取諸此也坤也者地也<lb/>
萬物皆致養焉故曰致役乎坤兊正秋也萬物之所説<lb/>
也故曰說言乎兊戰乎乾乾西北之卦也言陰陽相薄<lb/>
也坎者水也正北方之卦也勞卦也萬物之所歸也故<lb/>
曰勞乎坎艮東北之卦也萬物之所成終而所成始也<lb/>
故曰成言乎艮<lb/>
　上言帝此言萬物之隨帝以出入也　通曰離明以<lb/>
<pb n="5b"/>　德言八卦之德可推坤地坎水以象言八卦之象可<lb/>
　推坎秋以時言八卦之時可推以互見也坤於方獨<lb/>
　不言西南坤土之用不止於西南也盖春屬木夏屬<lb/>
　火夏而秋火克金者也火金之交有坤土焉則火生<lb/>
　土土生金克者又順以相生秋屬金冬屬水冬而春<lb/>
　水生木者也水木之交有艮土焉木克土土克水生<lb/>
　者又逆以相克土金順以相生所以為秋之克木土<lb/>
　逆以相克所以為春之生生生克克變化无窮孰主<lb/>
<pb n="6a"/>　宰之曰帝是也<lb/>
　　右第五章<lb/>
　　　此章所推卦位之說多未詳者<lb/>
神也者妙萬物而為言者也動萬物者莫疾乎雷撓萬<lb/>
物者莫疾乎風燥萬物者莫熯乎火説萬物者莫說乎<lb/>
澤潤萬物者莫潤乎水終萬物始萬物者莫盛乎艮故<lb/>
水火相逮雷風不相悖山澤通氣然後能變化既成萬<lb/>
物也<lb/>
<pb n="6b"/>　此去乾坤而専言六子以見神之所為然其位序亦用<lb/>
　上章之說未詳其義　通曰以上第三章第四章言<lb/>
　先天第五章言後天此第六章則由後天而推先天<lb/>
　者也去乾坤而専言六子以見神之所為言神則乾<lb/>
　坤在其中矣雷之所以動風之所以撓以至艮之所<lb/>
　以終所以始皆神之所為也然後天之所以變化者<lb/>
　實由先天而來先天水火相逮以次陰陽之交合後<lb/>
　天雷動風撓以次五行之變化惟其交合之妙如此<lb/>
<pb n="7a"/>　然後變化之妙亦如此<lb/>
　　右第六章<lb/>
乾健也坤順也震動也巽入也坎陷也離麗也艮止也<lb/>
兊說也<lb/>
　此言八卦之性情　通曰夫子欲於下文言八卦之<lb/>
　象故先言其性情如此象者其似性情者其真彖𫝊<lb/>
　於巽不言入而直言巽坎不言陷而言險離罕言麗<lb/>
　而言明則又得其真矣<lb/>
<pb n="7b"/>　　右第七章<lb/>
乾為馬坤為牛震為龍巽為雞坎為豕離為雉艮為狗<lb/>
兊為羊<lb/>
　逺取諸物如此　通曰周公以乾為龍而夫子以為<lb/>
　馬文王以坤為牝馬而夫子以為牛以見象之不必<lb/>
　泥也如此學易者必以坤為牛或以一體取或以一<lb/>
　爻取或以互變體爻取至不可取則又取離之牝牛<lb/>
　其鑿甚矣要之天地間萬物无非易也又豈特此八<lb/>
<pb n="8a"/>　物哉觸類而長之可也<lb/>
　　右第八章<lb/>
乾為首坤為腹震為足巽為股坎為耳離為目艮為手<lb/>
兊為口<lb/>
　近取諸身如此　通曰八卦近取諸身如此要之一<lb/>
　身之中无非易也又豈特此八者為然㦲<lb/>
　　右第九章<lb/>
乾天也故稱乎父坤地也故稱乎母震一索而得男故<lb/>
<pb n="8b"/>謂之長男巽一索而得女故謂之長女坎再索而得男<lb/>
故謂之中男離再索而得女故謂之中女艮三索而得<lb/>
男故謂之少男兊三索而得女故謂之少女<lb/>
　索求也謂揲蓍以求爻也男女指卦中一陰一陽之<lb/>
　爻而言　通曰此章本義乃朱子未改正之筆要當<lb/>
　以語録說為正若専言揲蓍求卦則无復此卦序矣<lb/>
　要之卦畫已成之後方見有父母男女之象非卦之<lb/>
　初畫時即有此象也讀者詳之<lb/>
<pb n="9a"/>　　右第十章<lb/>
乾為天為圜為君為父為玉為金為寒為冰為大赤為<lb/>
良馬為老馬為瘠馬為駁馬為木果<lb/>
　荀九家此下有為龍為直為衣為言<hi>荀爽有集九家易解十卷</hi>
坤為地為母為布為釡為吝嗇為均為子母牛為大輿<lb/>
為文為衆為柄其於地也為黒<lb/>
　荀九家有為牝為迷為方為囊為裳為黄為帛為漿<lb/>
震為雷為龍為𤣥黄為旉為大塗為長子為決躁為蒼<lb/>
<pb n="9b"/>筤竹為萑葦其於馬也為善鳴為馵足為作足為的顙<lb/>
其於稼也為反生其究為健為蕃鮮<lb/>
　荀九家有為玉為鵠為鼓<lb/>
巽為木為風為長女為繩直為工為白為長為髙為進<lb/>
退為不果為臭其於人也為寡髮為廣顙為多白眼為<lb/>
近利市三倍其究為躁卦<lb/>
　荀九家有為楊為鸛<lb/>
坎為水為溝瀆為隠伏為矯輮為弓輪其於人也為加<lb/>
<pb n="10a"/>憂為心病為耳痛為血卦為赤其於馬也為美瘠為亟<lb/>
心為下首為薄蹄為曵其於輿也為多眚為通為月為<lb/>
盜其於木也為堅多心<lb/>
　荀九家有為宫為律為可為棟為叢棘為狐為蒺藜<lb/>
　為桎梏<lb/>
離為火為日為電為中女為甲胄為戈兵其於人也為<lb/>
大腹為乾卦為鼈為蟹為臝為蚌為龜其於木也為科<lb/>
上槁<lb/>
<pb n="10b"/>　荀九家有為牝牛<lb/>
艮為山為徑路為小石為門闕為果蓏為閽寺為指為<lb/>
狗為鼠為黔喙之屬其於木也為堅多節<lb/>
　荀九家有為鼻為虎為狐<lb/>
兊為澤為少女為巫為口舌為毁折為附決其於地也<lb/>
為剛鹵為妾為羊<lb/>
　荀九家有為常為輔頰<lb/>
　　右第十一章<lb/>
<pb n="11a"/>　　　此章廣八卦之象其間多不可曉者求之於經<lb/>
　　　亦不盡合也　通曰此章廣八卦之象凡百十<lb/>
　　　有二本義以為多有不可曉盖有當解者有不<lb/>
　　　必强解者其中有相對取象者如乾為天坤為<lb/>
　　　地之類是也上文乾為馬此則為良馬老馬瘠<lb/>
　　　馬駁馬良取其德老取其知瘠取其骨駁取其<lb/>
　　　力皆取其健也上文坤為牛此則為子母牛取<lb/>
　　　其生生有繼兼取其順也乾為木果結於上而<lb/>
<pb n="11b"/>　　　圎坤為大輿載於下而方震為決躁巽為進退<lb/>
　　　為不果剛柔之性也震巽獨以其究言剛柔之<lb/>
　　　始也坎内陽外陰水與月則内明外暗離内陰<lb/>
　　　外陽火與日則内暗外明坎中實故於人為加<lb/>
　　　憂為心病為耳痛離中虚故於人為大腹艮為<lb/>
　　　閽寺為指陽之止也兊為巫為口舌陰之說也<lb/>
　　　有相反取象者震為大塗反而艮則為徑路大<lb/>
　　　塗陽闢乎陰无險阻也徑路陽阻而下陰不能<lb/>
<pb n="12a"/>　　　闢也巽為長為髙反而兊則為毁折長且髙者<lb/>
　　　陽之上達毁而折者陰之上窮也有相因取象<lb/>
　　　者乾為馬震得乾初之陽故於馬為善鳴馵足<lb/>
　　　作足的顙震陽下而陰上也坎得乾中爻之陽<lb/>
　　　故於馬為美瘠亟心下首薄蹄曵坎陽中而陰<lb/>
　　　外也善鳴似乾馬之良美瘠似乾馬之瘠也作<lb/>
　　　足者陽下而强薄蹄者陰下而弱也坤為大輿<lb/>
　　　坎為輿為多眚坤中虛而力能載坎中滿而下<lb/>
<pb n="12b"/>　　　无力也巽為木幹陽而根陰也坎中陽故於木<lb/>
　　　為堅多心艮上陽故於木為堅多節離中陰而<lb/>
　　　虛故於木為科上槁震為敷乾為木果震之一<lb/>
　　　陽花之敷乾之三陽果之結乾為木果艮為果<lb/>
　　　蓏果陽在上果蓏陽上而陰下也有一卦之中<lb/>
　　　自相因取象者坎為隠伏因而為盜巽為繩直<lb/>
　　　因而為工艮為門闕因而為閽寺兊為口舌因<lb/>
　　　而為巫有不言而互見者乾為君以見坤之為<lb/>
<pb n="13a"/>　　　臣乾為圜以見坤之為方吝嗇者陰之翕也以<lb/>
　　　見陽之闢均者地之平也以見天之髙為文者<lb/>
　　　物生於地雜而可見也知其始於天者不可見<lb/>
　　　矣為柄者有形之可執也乾之氣不可執矣離<lb/>
　　　為乾卦以見坎之為涇坎為血卦以見離之為<lb/>
　　　氣巽為臭以見震之為聲<hi>闕</hi>　　　　巽離兊<lb/>
　　　三女震為長子而坎艮不言者尊嫡也於陽之<lb/>
　　　長者尊之也兊少女為妾而巽離不言者少女<lb/>
<pb n="13b"/>　　　從姊為娣於陰之少者卑之也乾為馬震坎得<lb/>
　　　乾之陽皆言馬而艮不言者艮止也止之性非<lb/>
　　　馬也他可以觸類而通矣<lb/>
　<lb/>
　<lb/>
　<lb/>
　<lb/>
　周易本義通釋卷八<lb/>
</p>

  </div>
            <div>
<head>周易本義通釋卷九</head> <lb/>
    <p>
<pb n="1a"/>欽定四庫全書<lb/>
　周易本義通釋卷九<lb/>
　　　　　　　　　　　　元　胡炳文　撰<lb/>
　序卦𫝊<lb/>
有天地然後萬物生焉盈天地之間者唯萬物故受之<lb/>
以屯屯者盈也屯者理之始生也物生必蒙故受之以<lb/>
蒙蒙者蒙也物之稺也物稺不可不養也故受之以需<lb/>
需者飲食之道也飲食必有訟故受之以訟訟必有衆<lb/>
<pb n="1b"/>起故受之以師師者衆也衆必有所比故受之以比比<lb/>
者比也比必有所畜故受之以小畜物畜然後有禮故<lb/>
受之以履履而泰然後安故受之以泰<lb/>
　晁氏云鄭本无而泰二字<lb/>
泰者通也物不可以終通故受之以否物不可以終否<lb/>
故受之以同人與人同者物必歸焉故受之以大有有<lb/>
大者不可以盈故受之以謙有大而能謙必豫故受之<lb/>
以豫豫必有隨故受之以隨以喜隨人者必有事故受<lb/>
<pb n="2a"/>之以蠱蠱者事也有事而後可大故受之以臨臨者大<lb/>
也物大然後可觀故受之以觀可觀而後有所合故受<lb/>
之以噬嗑嗑者合也物不可以茍合而已故受之以賁<lb/>
賁者飾也致飾然後亨則盡矣故受之以剥剥者剥也<lb/>
物不可以終盡剥窮上反下故受之以復復則不妄矣<lb/>
故受之以无妄有无妄然後可畜故受之以大畜物畜<lb/>
然後可養故受之以頤頤者養也不養則不可動故受<lb/>
之以大過物不可以終過故受之以坎坎者陷也陷必<lb/>
<pb n="2b"/>有所麗故受之以離離者麗也<lb/>
　右上篇<lb/>
有天地然後有萬物有萬物然後有男女有男女然後<lb/>
有夫婦有夫婦然後有父子有父子然後有君臣有君<lb/>
臣然後有上下有上下然後禮義有所錯夫婦之道不<lb/>
可以不久也故受之以恒恒者久也物不可以久居其<lb/>
所故受之以遯遯者退也物不可以終遯故受之以大<lb/>
壯物不可以終壯故受之以晉晉者進也進必有所傷<lb/>
<pb n="3a"/>故受之以明夷夷者傷也傷於外者必反其家故受之<lb/>
以家人家道窮必乖故受之以睽睽者乖也乖必有難<lb/>
故受之以蹇蹇者難也物不可以終難故受之以解解<lb/>
者緩也緩必有所失故受之以損損而不已必益故受<lb/>
之以益益而不已必決故受之以夬夬者決也決必有<lb/>
所遇故受之以姤姤者遇也物相遇而後聚故受之以<lb/>
萃萃者聚也聚而上者謂之升故受之以升升而不已<lb/>
必困故受之以困困乎上者必反下故受之以井井道<lb/>
<pb n="3b"/>不可不革故受之以革革物者莫若鼎故受之以鼎主<lb/>
器者莫若長子故受之以震震者動也物不可以終動<lb/>
止之故受之以艮艮者止也物不可以終止故受之以<lb/>
漸漸者進也進必有所歸故受之以歸妹得其所歸者<lb/>
必大故受之以豐豐者大也窮大者必失其居故受之<lb/>
以旅旅而無所容故受之以巽巽者入也入而後說之<lb/>
故受之以兊兊者説也說而後散之故受之以渙渙者<lb/>
離也物不可以終離故受之以節節而信之故受之以<lb/>
<pb n="4a"/>中孚有其信者必行之故受之以小過有過物者必濟<lb/>
故受之以既濟物不可窮也故受之以未濟終焉<lb/>
　　右下篇<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易本義通釋卷九<lb/>
</p>

  </div>
            <div>
<head>周易本義通釋卷十</head> <lb/>
    <p>
<pb n="1a"/>欽定四庫全書<lb/>
　周易本義通釋卷十<lb/>
　　　　　　　　　　　　元　胡炳文　撰<lb/>
　離卦𫝊<lb/>
乾剛坤柔比樂師憂<lb/>
臨觀之義或與或求<lb/>
　以我臨物曰與物來觀我曰求或曰二卦互有與求<lb/>
　之義<lb/>
<pb n="1b"/>屯見而不失其居蒙離而著<lb/>
　屯震遇坎震動故見坎險不行也蒙坎遇艮坎幽昩<lb/>
　艮光明也或曰屯以初言蒙以二言<lb/>
震起也艮止也<lb/>
大畜時也无妄災也<lb/>
　止健者時有適然无妄而災自外至<lb/>
萃聚而升不來也謙輕而豫怠也<lb/>
噬嗑食也賁无色也<lb/>
<pb n="2a"/>　白受采<lb/>
兊見而巽伏也<lb/>
　兊陰外見巽陰内伏<lb/>
隨无故也蠱則飭也<lb/>
　隨前无故蠱後則飭<lb/>
剥爛也復反也<lb/>
晉晝也明夷誅也<lb/>
　誅傷也<lb/>
<pb n="2b"/>井通而困相遇也<lb/>
　剛柔相遇而剛見揜也<lb/>
咸速也恒久也<lb/>
　咸速恒久<lb/>
渙離也節止也解緩也蹇難也睽外也家人内也否泰<lb/>
反其類也<lb/>
大壯則止遯則退也<lb/>
　止謂不進<lb/>
<pb n="3a"/>大有衆也同人親也革去故也鼎取新也小過過也中<lb/>
孚信也<lb/>
豐多故親寡旅也<lb/>
　既明且動其故多矣<lb/>
離上而坎下也<lb/>
　火炎上水潤下<lb/>
小畜寡也履不處也<lb/>
　不處行進之義<lb/>
<pb n="3b"/>需不進也訟不親也大過顛也姤遇也柔遇剛也漸女<lb/>
歸待男行也頤養正也既濟定也歸妹女之終也未濟<lb/>
男之窮也夬決也剛決柔也君子道長小人道憂也<lb/>
　自大過以下卦不反對或疑其錯簡今以韻協之又<lb/>
　似非誤未詳何義　通曰易終於雜卦而交易變易<lb/>
　之義愈可見矣每一卦反覆為兩卦而剛柔吉凶每<lb/>
　每相反此變易之義也自乾坤至困三十卦與上經<lb/>
　之數相當而雜下經十二卦於其中自咸至夬三十<lb/>
<pb n="4a"/>　四卦與下經之數相當而雜上經十二卦於其中此<lb/>
　交易之義也或曰此偶然爾愚曰非偶然也皆理之<lb/>
　自然也坎離交之中者本居上經三十卦内今附於<lb/>
　下三十四卦震艮巽兊交之偏者本居下經三十四<lb/>
　卦内今附於上三十卦至若无反對者上經六卦下<lb/>
　經二卦今附於上者二卦附於下者六卦皆交易之<lb/>
　義也十二月卦氣除乾坤外上經泰否臨觀剥復陰<lb/>
　之多於陽者十二下經遯壯姤夬陽之多於陰者十<lb/>
<pb n="4b"/>　二今雜卦移否泰於三十四卦之中而陰陽之多少<lb/>
　復如之特在上經者三十六畫在下經者二十四畫<lb/>
　今附於上者二十四畫附於下者三十六畫愈見其<lb/>
　交易之妙爾若合六十四卦論之上經三十卦陰爻<lb/>
　之多於陽者八下經三十四卦陽爻之多於陰者亦<lb/>
　八今則附於三十卦者陽爻七十二陰爻一百八而<lb/>
　陰多於陽者三十六附於三十四卦者陽爻一百二<lb/>
　十陰爻八十四而陽之多於陰者亦三十六以反對<lb/>
<pb n="5a"/>　論上經陰之多於陽者四下經陽之多於陰者亦四<lb/>
　今則附於上者陽爻三十九陰爻五十七而陰之多<lb/>
　於陽者十八附於下者陽爻六十九陰爻五十一而<lb/>
　陽之多於陰者亦十八或三十六或十八互為多少<lb/>
　非特可見陰陽交易之妙而三十六宫之妙愈可見<lb/>
　矣是豈聖人之心思智慮之所為㦲愚固曰伏羲之<lb/>
　畫文王周公孔子之言皆天也本義謂自大過以下<lb/>
　卦不反對或疑其錯簡今以韻協之又似非誤未詳<lb/>
<pb n="5b"/>　何義愚竊以為雜物撰德非其中爻不備此盖指中<lb/>
　四爻互體而言也先天圗之左互復頤既濟家人歸<lb/>
　妹睽夬乾八卦右互姤大過未濟解漸蹇剥坤八卦<lb/>
　此則於右取姤大過未濟漸四卦於左取頤既濟歸<lb/>
　妹夬四卦各舉其半可兼其餘矣是雖所取不能无<lb/>
　雜盖此謂雜卦而互體又其最雜者也上三十卦終<lb/>
　之以困柔揜剛也下三十四卦終之以夬剛決柔也<lb/>
　柔揜剛君子不失其所亨剛決柔君子道長小人道<lb/>
<pb n="6a"/>　憂矣然則天地間剛柔每毎相雜至若君子之為剛<lb/>
　小人之為柔決不可使相雜也雜卦之末特分别君<lb/>
　子小人之道言之聖人賛化育扶世變之意微矣始<lb/>
　於乾終於夬或曰夬之一陰決盡則為乾也以皇極<lb/>
　經世考之乾已㑹之終堯舜雍熙之世也十二萬九<lb/>
　千六百年安得常如自夬而乾所值堯舜之世哉<lb/>
　嗚呼任賢勿貳去邪勿疑疑謀勿成即此所謂夬之<lb/>
　決也後之莅天下者亦法堯舜而已矣<lb/>
<pb n="6b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易本義通釋卷十<lb/>
</p>

  </div>
            <div>
<head>周易本義通釋卷十一</head> <lb/>
    <p>
<pb n="1a"/>欽定四庫全書<lb/>
　周易本義通釋卷十一<lb/>
　　　　　　　　　　　元　胡炳文　撰<lb/>
　彖上𫝊<lb/>
　　彖即文王所繫之辭𫝊者孔子所以釋經之辭也<lb/>
　　後凡言𫝊者倣此<lb/>
大哉乾元萬物資始乃統天<lb/>
　此専以天道明乾義又析元亨利貞為四德以發明<lb/>
<pb n="1b"/>　之而此一節首釋元義也大哉歎辭元大也始也乾<lb/>
　元天德之大始故萬物之生皆資之以為始也又為<lb/>
　四德之首而貫乎天德之始終故曰統天<lb/>
雲行雨施品物流形<lb/>
　此釋乾之亨也<lb/>
大明終始六位時成時乗六龍以御天<lb/>
　始即元也終謂貞也不終則旡始不貞則无以為元<lb/>
　也此言聖人大明乾道之終始則見卦之六位各以<lb/>
<pb n="2a"/>　時成而乗此六陽以行天道是乃聖人之元亨也<lb/>
　通曰天有十二時陰陽各司其半以成四時故爻位<lb/>
　亦以六而成一爻有一爻之位則各有一爻之時六<lb/>
　位時成泛指易六虛言時乗六龍専指乾六畫言三<lb/>
　百八十四爻只是一時字故夫子首於乾彖發之坤<lb/>
　止說行乾兼說知行太明是知御天是行<lb/>
乾道變化各正性命保合太和乃利貞<lb/>
　變者化之漸化者變之成物所受為性天所賦為命<lb/>
<pb n="2b"/>　太和陰陽㑹合沖和之氣也各正者得於有生之初<lb/>
　保合者全於已生之後此言乾道變化旡所不利而<lb/>
　萬物各得其性命以自全以釋利貞之義也　通曰<lb/>
　以二氣之分言則變者萬物之出機元亨是也化者<lb/>
　萬物之入機利貞是也以一氣之運言則變者其漸<lb/>
　化者其成先言品物流形後言各正性命物有此形<lb/>
　即有此性皆天所命也謂之各正則命之稟也乃性<lb/>
　之所以一定而不易謂之保合則性之存也又命之<lb/>
<pb n="3a"/>　所以流行而不已盖太和者陰陽㑹合沖和之氣而<lb/>
　乾元資始之理固在其中矣以漸而變是之謂和<lb/>
首出庶物萬國咸寧<lb/>
　聖人在上髙出於物猶乾道之變化也萬國各得其<lb/>
　所而咸寧猶萬物之各正性命而保合太和也此言<lb/>
　聖人之利貞也盖嘗統而論之元者物之始生亨者<lb/>
　物之暢茂利則向於實也貞則實之成也實之既成<lb/>
　則其根蔕脫落可復種而生矣此四德之所以循環<lb/>
<pb n="3b"/>　而旡端也然而四者之間生氣流行初无閒斷此元<lb/>
　之所以包四德而統天也其以聖人而言則孔子之<lb/>
　意盖以此卦為聖人得天位行天道而致太平之占<lb/>
　也雖其文義有非文王之書者然讀者各以其意求<lb/>
　之則並行而不悖也坤卦倣此　通曰文王本從卜<lb/>
　筮上說夫子則從義理上說故曰大曰始以賛乾之<lb/>
　元曰終曰始以見乾貞下起元其釋元亨而曰終始<lb/>
　者終貞也不貞无以為元此四德之所以循環而无<lb/>
<pb n="4a"/>　窮也其釋利貞又曰首出首元也非元无以為貞此<lb/>
　又元之所以包四德而統天也其在聖人則得天位<lb/>
　行天道而致太平之占盖乗六龍是得天位御天是<lb/>
　行天道萬國咸寧是致太平也彖𫝊主義理亦曷嘗<lb/>
　不可推之卜筮㦲<lb/>
至哉坤元萬物資生乃順承天<lb/>
　此以地道明坤之義而首言元也至極也比大義差<lb/>
　緩始者氣之始生者形之始順承天施地之道也<lb/>
<pb n="4b"/>坤厚載物德合无疆含𢎞光大品物咸亨<lb/>
　言亨也德合无疆謂配乾也<lb/>
牝馬地類行地无疆柔順利貞君子攸行<lb/>
　言利貞也馬乾之象而以為地類者牡陰物而馬又<lb/>
　行地之物也行地无疆則順而健矣柔順利貞坤之<lb/>
　德也君子攸行人之所行如坤之德也所行如是則<lb/>
　其占如下文所云也<lb/>
先迷失道後順得常西南得朋乃與類行東北喪朋乃<lb/>
<pb n="5a"/>終有慶<lb/>
　陽大陰小陽得兼陰陰不得兼陽故坤之德常減於<lb/>
　乾之半也東北雖喪朋然反之西南則終有慶矣<lb/>
安貞之吉應地无疆<lb/>
　安而且貞地之德也<lb/>
屯剛柔始交而難生<lb/>
　以二體釋卦名義始交謂震難生謂坎<lb/>
動乎險中大亨貞<lb/>
<pb n="5b"/>　以二體之德釋卦辭動震之為也險坎之地也自此<lb/>
　以下釋元亨利貞乃用文王本意<lb/>
雷雨之動滿盈天造草昩宜建侯而不寧<lb/>
　以二體之象釋卦辭雷震象雨坎象天造猶言天運<lb/>
　草雜亂昩晦㝠也陰陽交而雷雨作雜亂晦𠖇塞乎<lb/>
　兩間天下未定名分未明宜立君以統治而未可遽<lb/>
　謂安寧之時也不取初九爻義者取義多端姑舉其<lb/>
　一也　通曰彖𫝊自屯以下例分作兩節釋卦名是<lb/>
<pb n="6a"/>　一節釋卦辭是一節或卦辭有未盡者從而推廣之<lb/>
　如乾坤文言是也本義但分卦體卦象卦德卦變而<lb/>
　彖之㫖盡矣惟屯曰二體之象又曰二體之德見卦<lb/>
　象卦德又因卦體而見之也<lb/>
蒙山下有險險而止蒙<lb/>
　以卦象卦德釋卦名有兩義　通曰卦象分上下艮<lb/>
　山下有坎水之險是一義卦德分内外内險己不能<lb/>
　安外止又不能進是一義<lb/>
<pb n="6b"/>蒙亨以亨行時中也匪我求童蒙童蒙求我志應也初<lb/>
筮告以剛中也再三瀆瀆則不告瀆蒙也蒙以養正聖<lb/>
功也<lb/>
　以卦體釋卦辭也九二以可亨之道發人之蒙而又<lb/>
　得其時之中謂如下文所指之事皆以亨行而當其<lb/>
　可也志應者二剛明五柔暗故二不求五而五求二<lb/>
　其志自相應也以剛中者以剛而中故能告而有節<lb/>
　也瀆筮者二三則問者固瀆而告者亦瀆矣蒙以養<lb/>
<pb n="7a"/>　正乃作聖之功所以釋利貞之義也　通曰程𫝊云<lb/>
　亨道即時中也本義謂九二以可亨之道發人之蒙<lb/>
　而又得其時之中盖蒙豈无可亨之道但恐亨之不<lb/>
　得乎時之中爾本義謂如下文所指之事盖謂五之<lb/>
　志未與初應而遽欲亨之非時中也再三瀆而亦告<lb/>
　之非時中也蒙宜養正過此而後養之非時中也<lb/>
需須也險在前也剛健而不陷其義不困窮矣<lb/>
　此以卦德釋卦名義<lb/>
<pb n="7b"/>需有孚光亨貞吉位乎天位以正中也利渉大川徃有<lb/>
功也<lb/>
　以卦體及兩象釋卦辭　通曰凡五皆天位也屯不<lb/>
　足言特於需發其義<lb/>
訟上剛下險險而健訟<lb/>
　以卦德釋卦名義　通曰上下以分言本不當訟上<lb/>
　剛以勢陵下也下險其情始不可測矣以一人言内<lb/>
　險而外健以二人言己險而彼健也<lb/>
<pb n="8a"/>訟有孚窒惕中吉剛來而得中也終凶訟不可成也利<lb/>
見大人尚中正也不利渉大川入于淵也<lb/>
　以卦變卦體卦象釋卦辭<lb/>
師衆也貞正也能以衆正可以王矣<lb/>
　此以卦體釋師貞之義以謂能左右之也一陽在下<lb/>
　之中而五陰皆為所以也能以衆正則王者之師矣<lb/>
　　通曰本義提出一以字依春秋書法謂能左右之<lb/>
　也一陽而五陰皆為所以閫外之事將得専制之也<lb/>
<pb n="8b"/>　然以之歸於正則為王者之師以之微有不正則為<lb/>
　霸者之術<lb/>
剛中而應行險而順以此毒天下而民從之吉又何咎<lb/>
矣<lb/>
　又以卦體卦德釋丈人吉无咎之義剛中謂九二應<lb/>
　謂六五應之行險謂行危道順謂順人心此非有老<lb/>
　成之德者不能也毒害也師旅之興不无害於天下<lb/>
　然而以其有是才德是以民恱而從之也　通曰剛<lb/>
<pb n="9a"/>　中而應彖𫝊凡五見或五應二或二應五本義於他<lb/>
　卦不明言之而師獨曰剛中謂九二應謂六五應之<lb/>
　以在師之時五之信任乎二尤不可不専也毒之一<lb/>
　字見得王者之師不得已而用之如毒藥之攻病非<lb/>
　有沈痾堅癥不輕用也其指深矣<lb/>
比吉也<lb/>
　此三字疑衍文<lb/>
比輔也下順從也<lb/>
<pb n="9b"/>　此以卦體釋卦名義<lb/>
原筮元永貞无咎以剛中也不寧方來上下應也後夫<lb/>
凶其道窮也<lb/>
　亦以卦體釋卦辭剛中謂五上下謂五陰　通曰凡<lb/>
　應字多謂剛柔兩爻相應此則為上下五陰應乎五<lb/>
　之剛又一例也師比皆一陽五陰師之應獨重謂五<lb/>
　應二將之任専也比之應則謂上下應五君之分嚴<lb/>
　也其曰上下應者五隂皆當應也曰其道窮者上以<lb/>
<pb n="10a"/>　一陰獨不能應也易窮則變乾上九窮之災坤比上<lb/>
　六皆曰其道窮皆不知變者<lb/>
小畜柔得位而上下應之曰小畜<lb/>
　以卦體釋卦名義柔得位指六居四上下謂五陽<lb/>
健而巽剛中而志行乃亨<lb/>
　以卦德卦體而言陽猶可亨也<lb/>
密雲不雨尚往也自我西郊施未行也<lb/>
　尚往言畜之未極其氣猶上進也　通曰曰剛中而<lb/>
<pb n="10b"/>　志行曰施未行兩行字相應陽被畜而志猶可行陰<lb/>
　雖得位而施未可行本義兩猶字専為陽言亦扶陽<lb/>
　抑陰之意也<lb/>
履柔履剛也<lb/>
　以二體釋卦名義　通曰本義謂二體見得是以兊<lb/>
　體之柔履乾體之剛非指六三以柔而履剛也<lb/>
說而應乎乾是以履虎尾不咥人亨<lb/>
　以卦德釋彖辭　通曰說而應乎乾亦是以下體之<lb/>
<pb n="11a"/>　兊應上體之乾若蒙曰志應師曰剛中而應是剛柔<lb/>
　兩爻自相應比小畜上下應是一爻為主而衆爻應<lb/>
　之<lb/>
剛中正履帝位而不疚光明也<lb/>
　又以卦體明之指九五也　通曰釋彖已畢又於此<lb/>
　専指九五以推廣其義猶乾坤文言也履者小畜之<lb/>
　反小畜曰柔得位此則曰剛中正履帝位而不疚言<lb/>
　外之意可見<lb/>
<pb n="11b"/>泰小徃大來吉亨則是天地交而萬物通也上下交而<lb/>
其志同也内陽而外陰内健而外順内君子而外小人<lb/>
君子道長小人道消也<lb/>
否之匪人不利君子貞大往小來則是天地不交而<lb/>
萬物不通也上下不交而天下无邦也内陰而外陽内<lb/>
柔而外剛内小人而外君子小人道長君子道消也<lb/>
同人柔得位得中而應乎乾曰同人<lb/>
　以卦體釋卦名義柔謂六二乾謂九五<lb/>
<pb n="12a"/>同人曰<lb/>
　衍文<lb/>
同人于野亨利渉大川乾行也文明以健中正而應君<lb/>
子正也唯君子為能通天下之志<lb/>
　以卦德卦體釋卦辭通天下之志乃為大同不然則<lb/>
　是私情之合而已何以致亨而利渉㦲　通曰必通<lb/>
　天下之志乃為大同然非明與健不能大同也<lb/>
大有柔得尊位大中而上下應之曰大有<lb/>
<pb n="12b"/>　以卦體釋卦名義柔謂六五上下謂五陽　通曰同<lb/>
　人以六居二則曰柔得位得中大有以六居五則曰<lb/>
　柔得尊位大中上下之分嚴矣<lb/>
其德剛健而文明應乎天而時行是以元亨<lb/>
　以卦德卦體釋卦辭應天指六五也　通曰文明以<lb/>
　健自明而誠之事剛健而文明自誠而明之事又若<lb/>
　有聖賢之等焉<lb/>
謙亨天道下濟而光明地道卑而上行<lb/>
<pb n="13a"/>　言謙之必亨　通曰下濟為謙光明為亨卑為謙上<lb/>
　行為亨彖𫝊但言謙之必亨而不言卦體盖下濟光<lb/>
　明自含艮坤二體於其間也<lb/>
天道虧盈而益謙地道變盈而流謙鬼神害盈而福謙<lb/>
人道惡盈而好謙謙尊而光卑而不可喻君子之終也<lb/>
　變謂傾壞流謂聚而歸之人能謙則其居尊者其德<lb/>
　愈光其居卑者人亦莫能過此君子所以有終也<lb/>
豫剛應而志行順以動豫<lb/>
<pb n="13b"/>　以卦體卦德釋卦名義　通曰小畜與豫皆以四為<lb/>
　主小畜剛中而志行是釋卦義亨字此剛應而志行<lb/>
　是釋卦名豫字小畜一陰畜五陽陽之志自行故亨<lb/>
　豫則五陰皆應一陽陽之志得行故豫皆扶陽之意<lb/>
　也<lb/>
豫順以動故天地如之而況建侯行師乎<lb/>
　以卦德釋卦辭<lb/>
天地以順動故日月不過而四時不忒聖人以順動則<lb/>
<pb n="14a"/>刑罰清而民服豫之時義大矣㦲<lb/>
　極言之而賛其大也　通曰頤大過解革言時坎睽<lb/>
　蹇言時用豫隨遯旅姤言時義凡十二卦釋彖之已<lb/>
　言者又復推廣彖所未言者於是極言以賛其大欲<lb/>
　人涵泳於言意之表即如乾之文言是也<lb/>
隨剛來而下柔動而說隨<lb/>
　以卦變卦德釋卦名義<lb/>
大亨貞无咎而天下隨時<lb/>
<pb n="14b"/>　王肅本時作之今當從之釋卦辭言能如是則天下<lb/>
　之所從也<lb/>
隨時之義大矣㦲<lb/>
　王肅本時字在之字下今當從之　通曰今本作隨<lb/>
　時之義惟本義從王肅本作隨之時義必如此而後<lb/>
　賛時之大者凡十二卦然曰隨時之義則隨字重義<lb/>
　字輕曰隨之時義則二字俱重而所謂隨時之義自<lb/>
　在其中矣<lb/>
<pb n="15a"/>蠱剛上而柔下巽而止蠱<lb/>
　以卦變卦體卦德釋卦名義盖如此則積弊而至於<lb/>
　蠱矣　通曰諸解以巽而止為治蠱之道夫茍下卑<lb/>
　巽而上茍止豈所以治蠱㦲先儒云通其變則為隨<lb/>
　不能通其變則為蠱盖剛來而下柔剛柔之情交兼<lb/>
　此動而彼應故曰隨剛上而柔下上下不交且下卑<lb/>
　巽而上茍止故曰蠱蠱隨之相反以此凡卦德當分<lb/>
　内外先後如隨則我先動而彼說歸妹則先說而後<lb/>
<pb n="15b"/>　動歸妹之凶又與隨反蠱則内卑巽而外茍止漸則<lb/>
　内静止而外卑巽漸之吉又與蠱反<lb/>
蠱元亨而天下治也利渉大川往有事也先甲三日後<lb/>
甲三日終則有始天行也<lb/>
　釋卦辭治蠱至於元亨則亂而復治之象也亂之終<lb/>
　治之始天運然也　通曰諸卦皆言往有功蠱獨曰<lb/>
　往有事蠱者事也事雖已治不可以无事視之也前<lb/>
　事過中而將壞即當為自新之圗後事方始而尚新<lb/>
<pb n="16a"/>　即當致丁寧之意亂之極而治之始雖天運然也亦<lb/>
　人事致然也<lb/>
臨剛浸而長<lb/>
　以卦體釋卦名<lb/>
說而順剛中而應<lb/>
　又以卦德卦體言卦之善<lb/>
大亨以正天之道也<lb/>
　當剛長之時又有此善故其占如此也　通曰臨无<lb/>
<pb n="16b"/>　妄皆曰元亨利貞臨曰剛中而應大亨以正天之道<lb/>
　也无妄曰剛中而應大亨以正天之命也本義於臨<lb/>
　曰以卦德卦體言卦之善當剛長之時有此善故其<lb/>
　占如此无妄亦曰言卦之善如此故其占當獲大亨<lb/>
　而利於正乃天命之當然也他卦但曰釋卦名義釋<lb/>
　卦辭此二卦又有所謂言卦之善者何㦲盖二卦皆<lb/>
　以剛為主剛不如此非剛之善也兼之天道賦予旡<lb/>
　有不善善字又從天道天命而言也<lb/>
<pb n="17a"/>至于八月有凶消不久也<lb/>
　言雖天運之當然然君子宜知所戒　通曰觀卦不<lb/>
　取四隂為義於臨曰八月有凶則觀為八月卦已見<lb/>
　於此矣<lb/>
大觀在上順而巽中正以觀天下<lb/>
　以卦體卦德釋卦名義　通曰四陽為大壯四陰不<lb/>
　曰小者之壯而曰觀取二陽示四陰也釋彖且曰大<lb/>
　觀壯以下之四陽為大觀以上之二陽為大釋卦名<lb/>
<pb n="17b"/>　義則以為大觀在上釋卦辭以為下觀而化上下之<lb/>
　分嚴崇陽抑陰之意可見矣<lb/>
觀盥而不薦有孚顒若下觀而化也<lb/>
　釋卦辭　通曰盥而不薦與神武而不殺朱子皆以<lb/>
　為是聖人不犯手做底盖盥則必薦不薦是喻聖人<lb/>
　致其潔清而不輕自用武則必殺不殺是喻聖人得<lb/>
　其理而不假其物故彼謂之神武而此下文别以神<lb/>
　道言之<lb/>
<pb n="18a"/>觀天之神道而四時不忒聖人以神道設教而天下服<lb/>
矣<lb/>
　極言觀之道也四時不忒天之所以為觀也神道設<lb/>
　教聖人之所以為觀也<lb/>
頤中有物曰噬嗑<lb/>
　以卦體釋卦名義<lb/>
噬嗑而亨剛柔分動而明雷電合而章柔得中而上行<lb/>
雖不當位利用獄也<lb/>
<pb n="18b"/>　以卦名卦體卦德二象卦變釋卦辭　通曰卦辭云<lb/>
　噬嗑亨彖𫝊加一而字謂必噬嗑之而後亨也此以<lb/>
　卦名釋卦辭　動不如雷不能斷獄明不如電不能<lb/>
　察獄不柔則失之暴柔而不中則失之縱甚言用獄<lb/>
　之難也<lb/>
賁亨<lb/>
　亨字疑衍<lb/>
柔來而文剛故亨分剛上而文柔故小利有攸往天文<lb/>
<pb n="19a"/>也<lb/>
　以卦變釋卦辭剛柔之交自然之象故曰天文先儒<lb/>
　說天文上當有剛柔交錯四字理或然也　通曰柔<lb/>
　來而文剛是以剛為主也剛往文柔必曰分剛上而<lb/>
　文柔者亦以剛為主也故本義於柔文剛則曰陽得<lb/>
　隂助於剛文柔而不曰陰得陽助盖一陰下而為離<lb/>
　則隂為陽之助而明於内一陽上而為艮則陽為陰<lb/>
　之主而止於外是知皆以剛為主而彖𫝊以陰為小<lb/>
<pb n="19b"/>　者此也<lb/>
文明以止人文也<lb/>
　又以卦德言之止謂各得其分　通曰上文以卦變<lb/>
　言則剛柔之交可以見天文此以卦德言則文明各<lb/>
　得其分可以見人文<lb/>
觀乎天文以察時變觀乎人文以化成天下<lb/>
　極言賁道之大也<lb/>
剥剥也柔變剛也<lb/>
<pb n="20a"/>　以卦體釋卦名義言柔進于陽變剛為柔也<lb/>
不利有攸往小人長也順而止之觀象也君子尚消息<lb/>
盈虛天行也<lb/>
　以卦體卦德釋卦辭　通曰凡卦畫皆象也皆當觀<lb/>
　也於剥獨言之者為處變君子言也消息盈虛四字<lb/>
　皆為陽言復者陽之息姤者陽之消乾者陽之盈坤<lb/>
　者陽之虛剥五陰而一陽則陽之消而至於虚也其<lb/>
　變也大矣然亦天行也故剥曰天行復亦曰天行<lb/>
<pb n="20b"/>復亨剛反<lb/>
　剛反則亨<lb/>
動而以順行是以出入无疾朋來无咎<lb/>
　以卦德而言<lb/>
反復其道七日來復天行也<lb/>
　陰陽消息天運然也<lb/>
利有攸往剛長也<lb/>
　以卦體而言既生則漸長矣<lb/>
<pb n="21a"/>復其見天地之心乎<lb/>
　積陰之下一陽復生天地生物之心㡬於滅息而至<lb/>
　此乃復可見在人則為静極而動惡極而善本心㡬<lb/>
　息而復見之端也程子論之詳矣而邵子之詩亦曰<lb/>
　冬至子之半天心无改移一陽初動處萬物未生時<lb/>
　𤣥酒味方淡太音聲正希此言如不信更請問包羲<lb/>
　至㦲言也學者冝盡心焉　通曰天地生物之心即<lb/>
　人之本心也皆於㡬息而復萌之時見之本義辭尚<lb/>
<pb n="21b"/>　簡要未嘗泛引古語此則全引康節詩殊有意也朱<lb/>
　子詩曰忽然夜半一聲雷萬户千門次第開識得无<lb/>
　中含有處許君親見伏羲來學者有得於此詩則可<lb/>
　以知康節之詩矣<lb/>
无妄剛自外來而為主於内動而健剛中而應大亨以<lb/>
正天之命也其匪正有眚不利有攸徃无妄之徃何之<lb/>
矣天命不祐行矣哉<lb/>
　以卦變卦德卦體言卦之善如此故其占當獲大亨<lb/>
<pb n="22a"/>　而利於正乃天命之當然也其有不正則不利有所<lb/>
　往欲何徃哉盖其逆天之命而天不祐之故不可以<lb/>
　有行也　通曰本義謂自訟而來二之剛來居初也<lb/>
　或謂外卦為乾震之剛自乾來也亦通无妄釋元亨<lb/>
　利貞與臨同命即道也叶韻耳无妄之往程子以為<lb/>
　无妄而又往本義只順上文本意解正者天之命不<lb/>
　正故不可行也盖无妄之往與泰卦包荒得尚于中<lb/>
　行句相似舉首尾句而包中間也不可泥文而失意<lb/>
<pb n="22b"/>大畜剛健篤實輝光日新其德<lb/>
　以卦德釋卦名義　通曰諸卦艮德只一止字此則<lb/>
　有篤實輝光四字盖大畜之所重者在艮上一爻卦<lb/>
　名畜字已具艮止之義此曰篤實艮一陽之所以能<lb/>
　畜也曰輝光陽能畜諸中而見諸外也<lb/>
剛上而尚賢能止健大正也<lb/>
　以卦變卦體卦德釋卦辭<lb/>
不家食吉養賢也<lb/>
<pb n="23a"/>　亦取尚賢之象<lb/>
利渉大川應乎天也<lb/>
　亦以卦體而言　通曰卦有乾體者多曰利渉大川<lb/>
　健故也<lb/>
頤貞吉養正則吉也觀頤觀其所養也自求口實觀其<lb/>
自養也<lb/>
　釋卦辭<lb/>
天地養萬物聖人養賢以及萬民頤之時大矣哉<lb/>
<pb n="23b"/>　極言養道而賛之<lb/>
大過大者過也<lb/>
　以卦體釋卦名義<lb/>
棟橈本末弱也<lb/>
　復以卦體釋卦辭本謂初末謂上弱謂陰柔<lb/>
剛過而中巽而說行利有攸往乃亨<lb/>
　又以卦體卦德釋卦辭<lb/>
大過之時大矣哉<lb/>
<pb n="24a"/>　大過之時非有大過人之才不能濟也故嘆其大<lb/>
　通曰他卦多是釋卦辭後復引天地聖人而言之是<lb/>
　極言以賛其時之大大過方釋卦辭遽曰大過之時<lb/>
　大矣㦲故本義以大過人之才言之所謂才者指上<lb/>
　文卦才而言也盖大過之事甚大无其時不可過有<lb/>
　其時无其才愈不可過本義之意深矣<lb/>
習坎重險也<lb/>
　釋卦名義<lb/>
<pb n="24b"/>水流而不盈行險而不失其信<lb/>
　以卦象釋有孚之義言内實而行有常也　通曰水<lb/>
　字當讀流而不盈行險而不失其信兩句皆指水言<lb/>
　以水之内實行有常者釋卦辭有孚之義也<lb/>
維心亨乃以剛中也行有尚往有功也<lb/>
　以剛在中心孚之象如是而往必有功也<lb/>
天險不可升也地險山川丘陵也王公設險以守其國<lb/>
險之時用大矣㦲<lb/>
<pb n="25a"/>　極言之而賛其大也<lb/>
離麗也日月麗乎天百穀草木麗乎土重明以麗乎正<lb/>
乃化成天下<lb/>
　釋卦名義<lb/>
柔麗乎中正故亨是以畜牝牛吉也<lb/>
　以卦體釋卦辭　通曰坎之剛中九五分數多故九<lb/>
　五曰坎不盈卦辭釋有孚亦曰水流而不盈離之中<lb/>
　正六二分數多故卦辭曰畜牝牛而六二爻辭亦曰<lb/>
<pb n="25b"/>　黄離元吉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易本義通釋卷十一<lb/>
</p>

  </div>
            <div>
<head>周易本義通釋卷十二</head> <lb/>
    <p>
<pb n="1a"/>欽定四庫全書<lb/>
　周易本義通釋卷十二<lb/>
　　　　　　　　　　　　元　胡炳文　撰<lb/>
　彖下𫝊<lb/>
咸感也<lb/>
　釋卦名義<lb/>
柔上而剛下二氣感應以相與止而說男下女是以亨<lb/>
利貞取女吉也<lb/>
<pb n="1b"/>　以卦體卦德卦象釋卦辭或以卦變言柔上剛下之<lb/>
　義曰咸自旅來柔止居六剛下居五也亦通　通曰<lb/>
　以卦體釋亨以卦德釋利貞止而後說所以為貞不<lb/>
　止非貞也以卦象釋取女吉<lb/>
天地感而萬物化生聖人感人心而天下和平觀其所<lb/>
感而天地萬物之情可見矣<lb/>
　極言感通之理　通曰上經首乾氣化之始而曰品<lb/>
　物流形下經首咸形化之始而曰二氣感應氣與形<lb/>
<pb n="2a"/>　固未嘗相離也上經首乾彖𫝊言性下經首咸彖𫝊<lb/>
　言情復之彖言天地之心咸言人心學易者於此當<lb/>
　有悟矣<lb/>
恒久也剛上而柔下雷風相與巽而動剛柔皆應恒<lb/>
　以卦體卦象卦德釋卦名義或以卦變言剛上柔下<lb/>
　之義曰恒自豐來剛上居二柔下居初也亦通　通<lb/>
　曰咸以卦體卦德卦象釋卦辭恒亦疊是三者僅以<lb/>
　釋卦名義盖咸之感者易知恒之所以為久者未易<lb/>
<pb n="2b"/>　知也<lb/>
恒亨无咎利貞久於其道也<lb/>
　通曰咸恒皆言利貞咸止而說即是貞恒巽而動動<lb/>
　未必貞也故彖詳焉<lb/>
天地之道恒久而不已也<lb/>
　恒固能亨且无咎矣然必利於正乃為久於其道不<lb/>
　正則久非其道矣天地之道所以長久亦以正而已<lb/>
　矣<lb/>
<pb n="3a"/>利有攸往終則有始也<lb/>
　久於其道終也利有攸往始也動静相生循環之理<lb/>
　然必静為主也　通曰本義釋乾彖曰始即元也終<lb/>
　謂貞也不終則无始不貞則无以為元乾言天道之<lb/>
　終始此言人之於道其終始當如此不貞无以為元<lb/>
　不静无以為動其為始終循環之妙一也<lb/>
日月得天而能久照四時變化而能久成聖人久於其<lb/>
道而天下化成觀其所恒而天地萬物之情可見矣<lb/>
<pb n="3b"/>　極言恒久之道<lb/>
遯亨遯而亨也剛當位而應與時行也<lb/>
　以九五一爻釋亨義<lb/>
小利貞浸而長也<lb/>
　以下二陰釋小利貞<lb/>
遯之時義大矣㦲<lb/>
　陰方浸長處之為難故其時義為尤大也　通曰遯<lb/>
　與旅之時皆非順境也故本義皆曰處之為難時在<lb/>
<pb n="4a"/>　天義在我觀君子所處可以知其義之大也<lb/>
大壯大者壯也剛以動故壯<lb/>
　釋卦名義以卦體言則陽長過中大者壯也以卦德<lb/>
　言則乾剛震動所以壯也<lb/>
大壯利貞大者正也正大而天地萬物之情可見矣<lb/>
　釋利貞之義而極言之　通曰心未易見故疑其辭<lb/>
　曰復其見天地之心乎情則可見矣故直書之人能<lb/>
　情天地之情動孰非禮人能心天地之心動之端孰<lb/>
<pb n="4b"/>　非仁愚嘗謂孟子養氣之論自此而出大者壯也剛<lb/>
　以動即是其為氣也至大至剛大者正也即是以直<lb/>
　養而無害<lb/>
晉進也<lb/>
　釋卦名義<lb/>
明出地上順而麗乎大明柔進而上行是以康侯用錫<lb/>
馬蕃庶晝日三接也<lb/>
　以卦象卦德卦變釋卦辭　通曰康侯非順者不能<lb/>
<pb n="5a"/>　錫馬三接非君之大明而柔者不能提起一二字卦<lb/>
　辭盡可見矣<lb/>
明入地中明夷<lb/>
　以卦象釋卦名<lb/>
内文明而外柔順以蒙大難文王以之<lb/>
　以卦德釋卦義蒙大難謂遭紂之亂而見囚也<lb/>
利艱貞晦其明也内難而能正其志箕子以之<lb/>
　以六五一爻之義釋卦辭内難謂為紂近親在其國<lb/>
<pb n="5b"/>　内如六五之近於上六也　通曰彖曰明夷利艱貞<lb/>
　周公於六五爻辭曰箕子之明夷利貞釋彖兼文王<lb/>
　發之盖羑里演易處之甚從容可見文王之德佯狂<lb/>
　受辱處之極艱難可見箕子之志然此一時也文王<lb/>
　因而發伏羲河圗之易箕子因而發大禹洛書之疇<lb/>
　聖賢之於患難自繫斯文之㑹盖有天意存焉此非<lb/>
　彖𫝊本意姑及之<lb/>
家人女正位乎内男正位乎外男女正天地之大義也<lb/>
<pb n="6a"/>　以卦體九五六二釋利女貞之義　通曰家人離多<lb/>
　由女之不正故言男之正必先以女正言之<lb/>
家人有嚴君焉父母之謂也<lb/>
　亦謂二五　通曰本義指二五言在男女則九五六<lb/>
　二皆正在父母則九五之剛可謂之嚴六二之柔未<lb/>
　必能嚴故夫子發彖辭言外之意曰家人有嚴君焉<lb/>
　父母之謂也其㫖深㦲<lb/>
父父子子兄兄弟弟夫夫婦婦而家道正正家而天下<lb/>
<pb n="6b"/>定矣<lb/>
　上父初子五三夫四二婦五兄三弟以卦畫推之又<lb/>
　有此象　通曰齊家之道在篤恩義然以正倫理為<lb/>
　本上父初子上下分而父子之倫正矣五夫四婦五<lb/>
　上四下也三夫二婦三上二下也五兄三弟五上三<lb/>
　下也夫婦之上下分而夫婦正兄弟之上下分而兄<lb/>
　弟正矣特父子之上下相去甚逺而其分嚴兄弟之<lb/>
　相去甚近而其情親夫婦雖相比而亦未嘗旡上下<lb/>
<pb n="7a"/>　之分也卦惟以女正為利夫子發言外之意則謂男<lb/>
　女皆當正又謂父子兄弟夫婦皆當正本義又即卦<lb/>
　畫以推其象明且備矣<lb/>
睽火動而上澤動而下二女同居其志不同行<lb/>
　以卦象釋卦名義<lb/>
說而麗乎明柔進而上行得中而應乎剛是以小事吉<lb/>
　以卦德卦變卦體釋卦辭　通曰火性上動而愈上<lb/>
　澤性下動而愈下此所以為睽家人諸卦二女同居<lb/>
<pb n="7b"/>　者多矣以卦體睽故以不同行明之柔進而上行得<lb/>
　中而應乎剛皆主上離之中言之在鼎則曰是以元<lb/>
　亨在睽則曰是以小事吉爻位同而事異學者不可<lb/>
　不知時也<lb/>
天地睽而其事同也男女睽而其志通也萬物睽而其<lb/>
事類也睽之時用大矣㦲<lb/>
　極言其理而賛之<lb/>
蹇難也險在前也見險而能止知矣㦲<lb/>
<pb n="8a"/>　以卦德釋卦名義而賛其美　通曰蹇上下體易則<lb/>
　為蒙蒙曰險而止止在外也蹇曰見險而止止於内<lb/>
　也内險莫能安外止莫能進所以為蒙見外之險而<lb/>
　内能止所以為知蹇者蒙之反也<lb/>
蹇利西南徃得中也不利東北其道窮也利見大人往<lb/>
有功也當位貞吉以正邦也蹇之時用大矣哉<lb/>
　以卦變卦體釋卦辭而賛其時用之大也　通曰坎<lb/>
　睽蹇皆非順境夫子以為雖此時亦有可用者故皆<lb/>
<pb n="8b"/>　極言賛之故坎睽釋卦辭後復從天地人物極言之<lb/>
　以賛其大蹇則釋卦辭以賛之而已盖上文所謂往<lb/>
　得中有功正邦即其用之大者也<lb/>
解險以動動而免乎險解<lb/>
　以卦德釋卦名義<lb/>
解利西南往得衆也其來復吉乃得中也有攸往夙吉<lb/>
往有功也<lb/>
　以卦變釋卦辭坤為衆得衆謂九四入坤體得中有<lb/>
<pb n="9a"/>　功皆指九二<lb/>
天地解而雷雨作雷雨作而百果草木皆甲拆解之時<lb/>
大矣哉<lb/>
　極言而賛其大也　通曰解上下體易為屯動乎險<lb/>
　中為屯動而出乎險之外為解屯象草穿地而未申<lb/>
　解則雷雨作而百果草木皆甲拆蹇解得中皆指坎<lb/>
　中而言蹇之中在五往則得中解之中在二无所往<lb/>
　而來乃得中當蹇之未解必動而免乎險方可以為<lb/>
<pb n="9b"/>　解蹇之既解則宜安静而不可久煩擾故蹇之時以<lb/>
　往居五為中既解之時以復其安静則為中也是之<lb/>
　謂時中故蹇之時用解之時義聖人皆極言而賛其<lb/>
　大<lb/>
損損下益上其道上行<lb/>
　以卦體釋卦名義<lb/>
損而有孚元吉无咎可貞利有攸往曷之用二簋可用<lb/>
亨二簋應有時損剛益柔有時損益盈虚與時偕行<lb/>
<pb n="10a"/>　此釋卦辭時謂當損之時　通曰益曰與時偕行損<lb/>
　於時之一字凡三言之然則不當損之時而損可乎<lb/>
　㦲非特二簋之用有時以卦畫推之損剛益柔有時<lb/>
　以天下之理推之凡損益盈虛皆有時也<lb/>
益損上益下民說无疆自上下下其道大光<lb/>
　以卦體釋卦名義　通曰損其道上行以上兩句皆<lb/>
　釋損義益其道大光以上四句皆釋益義損益皆以<lb/>
　道言後世以聚斂掊克為損下益上者非道也況損<lb/>
<pb n="10b"/>　下之道僅可上行益下之道大而且光釋彖之㫖深<lb/>
　矣㦲<lb/>
利有攸往中正有慶利渉大川木道乃行<lb/>
　以卦體卦象釋卦辭　通曰中正兼二五言木道兼<lb/>
　震巽言震陽木巽隂木<lb/>
益動而巽日進无疆天施地生其益无方凡益之道與<lb/>
時偕行<lb/>
　動巽二卦之德乾下施坤上生亦上文卦體之義又<lb/>
<pb n="11a"/>　以此極言賛益之大<lb/>
夬決也剛決柔也健而說決而和<lb/>
　釋卦名義而賛其德　通曰他卦或以卦德釋卦名<lb/>
　義此既釋卦義而復賛其德是德也君子之德也以<lb/>
　五剛決一柔宜无難者然君子勢雖可如此健而說<lb/>
　決而和君子之德固自如此也<lb/>
揚于王庭柔乗五剛也孚號有厲其危乃光也告自邑<lb/>
不利即戎所尚乃窮也利有攸往剛長乃終也<lb/>
<pb n="11b"/>　此釋卦辭柔乗五剛以卦體言謂以一小人加于衆<lb/>
　君子之上是其罪也剛長乃終謂一變則為純乾也<lb/>
　　通曰易於剛乗柔不書柔乗剛則書志變也一柔<lb/>
　乗五剛變甚易矣復利有攸往剛長也夬利有攸往<lb/>
　剛長乃終也小人有一人之未去猶足為君子之憂<lb/>
　人欲有一分之未盡猶足為天理之累復之陽必至<lb/>
　於純陽為乾方為剛長乃終也<lb/>
姤遇也柔遇剛也<lb/>
<pb n="12a"/>　釋卦名<lb/>
勿用取女不可與長也<lb/>
　釋卦辭<lb/>
天地相遇品物咸章也<lb/>
　以卦體言<lb/>
剛遇中正天下大行也<lb/>
　指九五<lb/>
姤之時義大矣㦲<lb/>
<pb n="12b"/>　㡬微之際聖人所謹　通曰他卦言大矣㦲者多是<lb/>
　釋卦辭後别引天地聖人而極言之姤亦然本義不<lb/>
　曰極言之何也盖柔遇剛遇之不善者也别取二義<lb/>
　曰天地相遇曰剛遇中正遇之善者也曰品物咸章<lb/>
　曰天下大行亦既極言之矣姤之時義大矣㦲非賛<lb/>
　遇之大也一陰之生雖微可慮者大也人之為善亦<lb/>
　既誠意忽有一念之自欺潜萌於中衆君子在上忽<lb/>
　有一小人欲長於下㡬微之際大可慮也故聖人謹<lb/>
<pb n="13a"/>　之<lb/>
萃聚也順以說剛中而應故聚也<lb/>
　以卦德卦體釋卦名義<lb/>
王假有廟致孝享也利見大人亨聚以正也用大牲吉<lb/>
利有攸往順天命也<lb/>
　釋卦辭<lb/>
觀其所聚而天地萬物之情可見矣<lb/>
　極言其理而賛之　通曰咸之情通恒之情久聚之<lb/>
<pb n="13b"/>　情一然其所以感所以恒所以聚則皆有理存焉如<lb/>
　天地聖人之感感之理也如日月之得天聖人之久<lb/>
　於道恒之理也萃之所謂聚以正所謂順天命聚之<lb/>
　理也凡天地萬物之情可見者皆此理之可見矣故<lb/>
　本義於所感則曰極言感通之理於所恒則曰極言<lb/>
　恒久之道於所聚亦曰極言其理而賛之<lb/>
柔以時升<lb/>
　以卦變釋卦名　通曰剛而在上者常也柔升於上<lb/>
<pb n="14a"/>　時也識時者方可與言易<lb/>
巽而順剛中而應是以大亨<lb/>
　以卦德卦體釋卦辭<lb/>
用見大人勿恤有慶也南征吉志行也<lb/>
困剛揜也<lb/>
　以卦體釋卦名<lb/>
險以說困而不失其所亨其唯君子乎貞大人吉以剛<lb/>
中也有言不信尚口乃窮也<lb/>
<pb n="14b"/>　以卦德卦體釋卦辭　通曰剛之困於柔猶人之困<lb/>
　於疾使易専論其困而无以通之是知其疾而不能<lb/>
　用藥也如是則安用易㦲故彖曰困亨彖𫝊曰困而<lb/>
　不失其所亨彖以大人稱彖𫝊曰其惟君子乎盖困<lb/>
　而不失其所亨即是貞君子即是大人困而亨之君<lb/>
　子其即剛貞之大人乎吉无咎由於貞貞由於亨<lb/>
巽乎水而上水井井養而不窮也<lb/>
　以卦象釋卦名義<lb/>
<pb n="15a"/>改邑不改井乃以剛中也汔至亦未繘井未有功也羸<lb/>
其瓶是以凶也<lb/>
　以卦體釋卦辭无喪无得往來井井兩句意與不改<lb/>
　井同故不復出剛中以二五而言未有功而敗其瓶<lb/>
　所以凶也　通曰惟井之不改故不以往而喪不以<lb/>
　來而得而徃者來者自井其井彖𫝊但言其體而用<lb/>
　已該矣<lb/>
革水火相息二女同居其志不相得曰革<lb/>
<pb n="15b"/>　以卦象釋卦名義大略與睽相似然以相違而為睽<lb/>
　相息而為革也息滅息也又為生息之義滅息而後<lb/>
　生息也　通曰卦以相違為睽相息為革而既濟水<lb/>
　在火上不曰相息者何也坎之水動水也火不能息<lb/>
　之澤之水止水也止水在上而火炎上故息滅息之<lb/>
　中有生息者存猶人一吸一嘘而謂之一息亦有止<lb/>
　而復生之義也<lb/>
已日乃孚革而信之文明以說大亨以正革而當其悔<lb/>
<pb n="16a"/>乃亡<lb/>
　以卦德釋卦辭　通曰彖未有言悔亡者惟革言之<lb/>
　革易有悔也必革而當其悔乃亡當字即是貞字一<lb/>
　有不貞則有不信有不通皆不當者也不當則不見<lb/>
　革之亨惟有革之悔革而當其悔乃亡聖人慎之之<lb/>
　意可知矣<lb/>
天地革而四時成湯武革命順乎天而應乎人革之時<lb/>
大矣㦲<lb/>
<pb n="16b"/>　極言而賛其大也　通曰順乎天而應乎人革言之<lb/>
　兊亦言之兊說也順天理應人心說道也革重事也<lb/>
　而必以恱道行之其義大矣<lb/>
鼎象也以木巽火亨飪也聖人亨以享上帝而大亨以<lb/>
養聖賢<lb/>
　以卦體二象釋卦名義因極其大而言之享帝貴誠<lb/>
　用犢而已養賢則饔飱牢禮當極其盛故曰大亨<lb/>
　通曰剥曰觀象也即畫是象此曰鼎象也又於畫中<lb/>
<pb n="17a"/>　取器之象享帝養聖賢鼎之用莫大於此矣故極言<lb/>
　之<lb/>
巽而耳目聦明柔進而上行得中而應乎剛是以元亨<lb/>
　以卦象卦變卦體釋卦辭　通曰柔進而上行得中<lb/>
　而應乎剛雖與睽同然在鼎則巽巽也上離為目而<lb/>
　五為耳有内巽順而外聦明之象在睽則說而麗乎<lb/>
　明與巽而耳目聦明者不同故彼特曰小事吉此則<lb/>
　元亨雖其時之不同亦其德之異也<lb/>
<pb n="17b"/>震亨<lb/>
　震有亨道不待言也<lb/>
震來虩虩恐致福也笑言啞啞後有則也<lb/>
　恐致福恐懼以致福也則法也<lb/>
震驚百里驚逺而懼邇也出可以守宗廟社稷以為祭<lb/>
主也<lb/>
　程子以為邇也下脱不喪匕鬯四字今從之出謂繼<lb/>
　世而主祭也或云出即鬯字之誤　通曰彖本義能<lb/>
<pb n="18a"/>　恐懼則致福而不失其所主之重盡之矣堯舜巍巍<lb/>
　蕩蕩事業自兢兢業業致之人須臾不可不知戒懼<lb/>
　出而主宗廟社稷者其可懼尤甚焉<lb/>
艮止也時止則止時行則行動静不失其時其道光明<lb/>
　此釋卦名艮之義則止也然行止各有其時故時止<lb/>
　而止止也時行而行亦止也艮體篤實故又有光明<lb/>
　之義大畜於艮亦以輝光言之<lb/>
艮其止止其所也上下敵應不相與也是以不獲其身<lb/>
<pb n="18b"/>行其庭不見其人旡咎也<lb/>
　此釋卦辭易背為止以明背即止也背者止之所也<lb/>
　以卦體言内外之卦陰陽敵應不相與也不相與則<lb/>
　内不見己外不見人而旡咎矣晁氏云艮其止當依<lb/>
　卦辭作背　通曰不獲其身以下三句皆從背說背<lb/>
　則自視<hi>疑作是</hi>不獲其身行其庭則不見其人本義所<lb/>
　謂止而止行而止即程子所謂静亦定動亦定也内<lb/>
　不見己外不見人所謂内外之兩忘也<lb/>
<pb n="19a"/>漸之進也女歸吉也<lb/>
　之字疑衍或是漸字<lb/>
進得位往有功也進以正可以正邦也<lb/>
　以卦變釋利貞之意盖此卦之變自渙而來九進居<lb/>
　三自旅而來九進居五皆為得位之正<lb/>
其位剛得中也<lb/>
　以卦體言謂九五也<lb/>
止而巽動不窮也<lb/>
<pb n="19b"/>　以卦德言漸進之義<lb/>
歸妹天地之大義也天地不交而萬物不興歸妹人之<lb/>
終始也<lb/>
　釋卦名義也歸者女之終生育者人之始<lb/>
說以動所歸妹也<lb/>
　又以卦德言之<lb/>
征凶位不當也无攸利柔乗剛也<lb/>
　又以卦體釋卦辭男女之交本皆正理惟若此卦則<lb/>
<pb n="20a"/>　不得其正也　通曰漸歸妹相反在三四兩爻漸之<lb/>
　六自三之四為進得位歸妹之六自四之三為位不<lb/>
　當漸自二至五皆得位之正歸妹自二至五皆不得<lb/>
　位漸止而巽其動也不窮歸妹說以動其征也必凶<lb/>
　漸以九五為剛得中歸妹六五亦柔得中也不書抑<lb/>
　陰也漸剛乘柔不書歸妹柔乗剛則書亦抑陰也漸<lb/>
　之女歸亦天地之大義而人之終始亦不書止而巽<lb/>
　者其常也說以動者非常也彖𫝊之意若曰歸妹天<lb/>
<pb n="20b"/>　地之大義人之終始也本非凶也本无所謂不利也<lb/>
　惟陰之說而陽動焉所以征凶所以无攸利也故抑<lb/>
　之又抑之<lb/>
豐大也明以動故豐<lb/>
　以卦德釋卦名義<lb/>
王假之尚大也勿憂宜日中宜照天下也<lb/>
　釋卦辭<lb/>
日中則昃月盈則食天地盈虛與時消息而况於人乎<lb/>
<pb n="21a"/>況於鬼神乎<lb/>
　此又發明卦辭外意言不可過中也　通曰盈虛消<lb/>
　息惟剥與豐言之剥則君子之道已消而虛故有息<lb/>
　之機豐則天下之勢已息而盈故有消之㡬天地鬼<lb/>
　神乾卦後惟謙與豐言之謙則有虛可以持盈豐則<lb/>
　自盈必至於虛此固天地鬼神之常理也此本義所<lb/>
　謂不可過乎中者也<lb/>
旅小亨柔得中乎外而順乎剛止而麗乎明是以小亨<lb/>
<pb n="21b"/>旅貞吉也<lb/>
　以卦體卦德釋卦辭　通曰以卦體釋小亨以卦德<lb/>
　釋旅貞吉柔而不順乎剛則不亨止而不麗乎明則<lb/>
　不正<lb/>
旅之時義大矣㦲<lb/>
　旅之時為難處　通曰難盡者旅之義難處者旅之<lb/>
　時此其時義之所以為大<lb/>
重巽以申命<lb/>
<pb n="22a"/>　釋卦義也巽順而入必究乎下命令之象重巽故為<lb/>
　申命也<lb/>
剛巽乎中正而志行柔皆順乎剛是以小亨利有攸徃<lb/>
利見大人<lb/>
　以卦體釋卦辭剛巽乎中正而志行指九五柔謂初<lb/>
　四<lb/>
兊說也<lb/>
　釋卦名義<lb/>
<pb n="22b"/>剛中而柔外說以利貞是以順乎天而應乎人說以先<lb/>
民民忘其勞說以犯難民忘其死說之大民勸矣㦲<lb/>
　以卦體釋卦辭而極言之　通曰說易於不正必剛<lb/>
　中而後說也正說之正則能順乎天而應乎人以先<lb/>
　民則民忘其勞以犯難則民忘其死皆所以為説之<lb/>
　大也然不正則不大矣<lb/>
渙亨剛來而不窮柔得位乎外而上同<lb/>
　以卦變釋卦辭　通曰彖本義曰其變本自漸來三<lb/>
<pb n="23a"/>　之九來居二故曰剛來而不窮盖如訟自遯來三之<lb/>
　九來居二亦曰剛來而得中也或謂訟與渙皆下卦<lb/>
　三與二之變渙之六二往居三曰柔得位乎外而上<lb/>
　同則訟六二往而為三亦可以言也而不言者渙之<lb/>
　柔得位者二往居外卦之四故曰得位乎外所謂上<lb/>
　同者上同於五也訟以六居三則不得位矣要之本<lb/>
　義以二爻相比者為變故朱子雖有是疑而不及改<lb/>
　正也<lb/>
<pb n="23b"/>王假有廟王乃在中也<lb/>
　中謂廟中<lb/>
利渉大川乗木有功也<lb/>
　通曰易以巽言利渉大川者三皆以木言益曰木道<lb/>
　乃行中孚曰乗木舟虛渙亦曰乗木有功也十三卦<lb/>
　舟楫之利獨取諸渙亦以此也<lb/>
節亨剛柔分而剛得中<lb/>
　以卦體釋卦辭<lb/>
<pb n="24a"/>苦節不可貞其道窮也<lb/>
　又以理言<lb/>
說以行險當位以節中正以通<lb/>
　又以卦德卦體言之當位中正指五又坎為通<lb/>
天地節而四時成節以制度不傷財不害民<lb/>
　極言節道　通曰凡天地節而四時成節以制度不<lb/>
　傷財不害民皆節之通者也卦辭曰節亨通即亨之<lb/>
　義窮乃通之反苦節則窮必如五之甘節則通故无<lb/>
<pb n="24b"/>　位者不能制節節而不以中正者不能通<lb/>
中孚柔在内而剛得中說而巽孚乃化邦也<lb/>
　以卦體卦德釋卦名義<lb/>
豚魚吉信及豚魚也利渉大川乗木舟虛也<lb/>
　以卦象言<lb/>
中孚以利貞乃應乎天也<lb/>
　信而正則應乎天矣　通曰合上下體則柔在内為<lb/>
　中虛所以受信分上下體則剛得中為中實所以為<lb/>
<pb n="25a"/>　信上巽則君以信入於民下說則民以信通於君所<lb/>
　以為化信及豚魚其化深矣然信必合乎正乃天理<lb/>
　也惟天有自然之化<lb/>
小過小者過而亨也<lb/>
　以卦體釋卦名義與其辭<lb/>
過以利貞與時行也柔得中是以小事吉也<lb/>
　以二五言<lb/>
剛失位而不中是以不可大事也<lb/>
<pb n="25b"/>　以三四言<lb/>
有飛鳥之象焉飛鳥遺之音不宜上宜下大吉上逆而<lb/>
下順也<lb/>
　以卦體言　通曰矯天下之枉者以過為正然剛過<lb/>
　而中為大過柔得中為小過是則事有當過者而皆<lb/>
　不可外乎中也小過可小事不可大事大則凶矣如<lb/>
　飛鳥宜下不宜上上則逆矣為陰危之也<lb/>
既濟亨小者亨也<lb/>
<pb n="26a"/>　濟下疑脫小字<lb/>
利貞剛柔正而位當也<lb/>
　以卦體言<lb/>
初吉柔得中也<lb/>
　指六二<lb/>
終止則亂其道窮也<lb/>
未濟亨柔得中也<lb/>
　指六五言　通曰乾坤之後為坎者六至既濟未濟<lb/>
<pb n="26b"/>　雖因坎取義然皆曰柔得中也則又専指離而言坎<lb/>
　之與離終始可相有而不可相无如此<lb/>
小狐汔濟未出中也濡其尾无攸利不續終也雖不當<lb/>
位剛柔應也<lb/>
　<lb/>
　<lb/>
　<lb/>
　周易本義通釋卷十二<lb/>
</p>

  </div>
        </body>
    </text>
</TEI>
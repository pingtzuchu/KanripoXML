<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮經本義卷二</head> <lb/>
    <p>
<pb n="1a"/>
欽定四庫全書<lb/>
　禮經本義卷二<lb/>
　　　　　　　　　　　　　無錫蔡徳晉撰<lb/>
　嘉禮<lb/>
　　士昏禮<lb/>
　　　<hi>娶妻以昏為期因以為名必以昏者陽往隂來象男往女來也髙紫超曰天地不交萬物不興</hi>
　　　<hi>昏禮者上以事宗廟下以繼後世不可不慎也故特詳其禮</hi>
下達納采用雁<lb/>
<pb n="1b"/>
　<hi>此謂自天子下達於庶人納采皆用雁也采擇取也媒氏先通言男父母使人以雁為贄采擇此女也髙</hi>
　<hi>紫超曰必用雁者雁不再耦而婦人貴從一以終故特取其義  按先儒論用雁之義有四一取其隨陽</hi>
　<hi>往來象婦人從夫之義一取其攝盛蓋士贄本用雉而大夫用雁今士昏用雁攝行盛禮也一則昏贄不</hi>
　<hi>用死故不得不越雉而用雁一則雁不再耦取其從一以終也然以下達之文求之則惟隨陽及不再耦</hi>
　<hi>之義通乎上下而不再耦之義尤為大矣</hi>
主人筵于户西西上右几<lb/>
　<hi>主人女父也筵設神席也户西室户之西即户牖間也西上者席有首尾其首在西神道尊右也几漆几</hi>
　<hi>也右几席南面几在席西端也郝仲與曰昏禮特設神席重祖考遺體不敢専也敖君善曰筵之者有司</hi>
<pb n="2a"/>
　<hi>也乃云主人者對使者立文也是時主人立於阼階東擯者亦𤣥端負東塾</hi>
使者𤣥端至擯者出請事入告<lb/>
　<hi>使者壻父之家臣奉壻父之命而為使者也𤣥端禮服至謂至于大門外擯女父所使迎賔者出請使者</hi>
　<hi>來事入告於主人敖君善曰此亦賔之将命者入告擯者告主人乃出請事也凡賔非主人之所戒宿而</hi>
　<hi>來者則有請事之禮擯者請事賔執雁納采擯者乃入告凡請事者西面入告者東面大夫士之禮也</hi>
主人如賔服迎于門外再拜賔不答拜揖入至于廟門<lb/>
揖入三揖至于階三讓主人以賔升西面賔升西階當<lb/>
阿東面致命主人阼階上北面再拜授于楹間南面<lb/>
<pb n="2b"/>
　<hi>迎於大門之外再拜髙紫超謂蓋拜其主䖍誠降請之意非拜使人也故不答拜主人以賔升謂主人先</hi>
　<hi>升而賔從之也阿棟也東面致命謂致其主采擇之命使致命而主人再拜蓋亦拜受其主之命也故使</hi>
　<hi>亦不答拜授雁於主人當堂中兩楹之間在神几之南也南面者郝仲輿謂主北面賔南面陽尊隂卑也</hi>
賔降出主人降授老雁<lb/>
　<hi>出出廟門老家臣之長</hi>
　　　右納采　凡行事必用昏昕受諸禰廟<hi>凡行事謂行六</hi>
　　　<hi>禮之事用昏壻親迎時也用昕使者納采問名之納吉納徵請期時也六禮皆受命於禰廟重親</hi>
　　　<hi>𦙍也</hi>辭無不腆無辱摯不用死<hi>腆善也幣必完好故賔不稱幣不善</hi>
<pb n="3a"/>
　　　<hi>有求而至故主人不謝其來辱摯不用死故士越雉而用雁也</hi>
　　　宗子無父母命之親皆沒己躬命之支子則稱<lb/>
　　　其宗弟則稱其兄<hi>宗子大宗子父沒則母命使者父母俱沒則已親命使者</hi>
　　　<hi>雖有諸父諸兄不稱之者宗子尊不統於族人也若支子無父母與親兄則稱宗子命使者以</hi>
　　　<hi>宗子尊也如有兄而為弟者則不稱宗子而稱親兄尚親也</hi>　昏辭曰吾子<lb/>
　　　有惠貺室某也某有先人之禮使某也請納采<lb/>
　　　<hi>吾子使者稱女父也貺賜也男以女為室貺室某之某壻名某有之某壻父名使某也之某使</hi>
　　　<hi>者名郝仲輿曰某有先人之禮謂壻父有先世舊禮禮必稱先不忘初也  此使者於門外告</hi>
<pb n="3b"/>
　　　<hi>擯之辭</hi>對曰某之子憃愚又弗能教吾子命之某<lb/>
　　　不敢辭<hi>對謂擯入告主人受命出對使者之辭某之子女父自稱己女也憃愚言不敏</hi>
　　　<hi>也女之性既不敏已又弗能教之言其不足采也吾子謂使者</hi>致命曰敢納采<lb/>
　　　<hi>致命使者入升堂致其主之命於女父也</hi>
擯者出請賔執雁請問名<lb/>
　<hi>請請事也問名問女之名将歸卜其吉凶也髙紫超曰納采時既授主人以雁此復執雁請問名則賔之</hi>
　<hi>所攜蓋二雁矣亦取相儷偶之義</hi>
主人許賔入授如初禮<lb/>
<pb n="4a"/>
　<hi>敖君善曰擯者入告主人許乃出告賔而賔入初禮三揖以下之儀也此雖俟於中庭亦有三揖與聘禮</hi>
　<hi>同</hi>
　　　右問名　問名主人受雁還西面對賔受命乃<lb/>
　　　降<hi>敖君善曰問名之儀主人以賔升西面賔升自西階東面問名主人阼階上北面再拜進</hi>
　　　<hi>受雁於楹間還於阼階上西面賔亦還於西階上東面主人對賔受命乃俱降也</hi>　問<lb/>
　　　名曰某既受命将加諸卜敢請女為誰氏<hi>某使者名</hi>
　　　<hi>命謂已受其納采之禮也加諸卜謂指女名以問卜也誰氏萬允宗謂誰者誰伯叔也氏者姓</hi>
　　　<hi>也如問魯女名則曰敢請女為伯姬乎為叔姬乎  敖君善曰此亦使者告擯者請事之辭</hi>
<pb n="4b"/>
　　　對曰吾子有命将以備數而擇之某不敢辭<hi>敖君</hi>
　　　<hi>善曰備數而擇之若曰不専采己女然謙也此擯者傳主人許之之詞也賔致命於堂宜亦曰</hi>
　　　<hi>敢請女為誰氏主人則以名對之</hi>
擯者出請賔告事畢入告出請醴賔賔禮辭許<lb/>
　<hi>出請恐其尚有他事也凡行重禮者事畢必醴之以致殷勤也一辭而許醴賔之常法  髙紫超曰古人</hi>
　<hi>醴賔只如今客至待茶之意無煩文厚費也</hi>
主人徹几改筵東上側尊甒醴于房中<lb/>
　<hi>徹几改筵者向為神今為人故徹去初所設几改易他筵而布之也神主隂故席西上人主陽故席東上</hi>
<pb n="5a"/>
　<hi>設側尊甒醴在東房之中以醴賔也</hi>
主人迎賔于廟門外揖讓如初升主人北面再拜賔西<lb/>
階上北面答拜主人拂几授校拜送賔以几辟北面設<lb/>
于坐左之西階上答拜<lb/>
　<hi>復迎之禮更端也髙紫超謂此時主人之拜蓋拜使人之勞也故使亦再拜答之拂以袂設之也校几足</hi>
　<hi>也主人優賔故行授几重禮賔不敢當故逡巡而辟左之謂左設其几前以依神在右故此設之於左</hi>
　<hi>賈洺州曰凡授几設几之法左手執几縮之以右袂拂几三乃以兩手横執几之兩端授之受者進二手</hi>
　<hi>受於手間或受其足皆横受之及其設之皆旋几縱執乃設之於坐間北面陳之凡有几者賔重也無几</hi>
<pb n="5b"/>
　<hi>者賔輕也云以几辟者賔卑也不云者賔尊也</hi>
贊者酌醴加角柶面葉出于房主人受醴面枋筵前西<lb/>
北面賔拜受醴復位主人阼階上拜送贊者薦脯醢<lb/>
　<hi>出於房以授主人也筵前西北面疑立以待賔即筵也敖君善曰西北面以賔在西階上不可背之也醴</hi>
　<hi>子醴婦皆北面以其立於席西也賔拜亦於西階上復位俟既薦乃升席於賔之拜也主人少退主人拜</hi>
　<hi>送賔亦如之</hi>
賔即筵坐左執觶祭脯醢以柶祭醴三西階上北面坐<lb/>
啐醴建柶興坐奠觶遂拜主人答拜賔即筵奠于薦左<lb/>
<pb n="6a"/>
　<hi>祭不言右以左見之也餘俱詳冠禮</hi>
降筵北面坐取脯主人辭賔降授人脯出主人送于門<lb/>
外再拜<lb/>
　<hi>坐取脯者尊主人之賜将持歸以復命於其主也辭者不敢勞其親徹也賔降西階以脯授從者遂出主</hi>
　<hi>人送於大門外賔去而再拜也</hi>
　　　右醴賔　醴曰子為事故至於某之室某有先<lb/>
　　　人之禮請醴從者<hi>鄭康成曰言從者謙不敢斥也</hi>對曰某既得<lb/>
　　　将事矣敢辭<hi>言事已畢不敢復溷主人将行也</hi>先人之禮敢固<lb/>
<pb n="6b"/>
　　　以請<hi>鄭康成曰主人辭敖君善曰凡請與辭自再以後皆謂之固</hi>某辭不得<lb/>
　　　命敢不從也<hi>鄭康成曰賔辭也不得命者不得許己之命敖君善曰此皆擯者傳</hi>
　　　<hi>賔主之辭即所謂請醴賔賔禮辭許者也</hi>祭醴始扱一祭又扱再祭<lb/>
　　　<hi>扱以柶插取醴也始扱一祭义扱則分為兩祭是為祭醴三也  敖君善曰始扱一祭又扱則</hi>
　　　<hi>再祭是隆殺也一扱而可以再祭則柶葉如勺矣</hi>賔右取脯左奉之乃<lb/>
　　　歸執以反命<hi>賈洺州曰右手取脯左手兼奉之以降授從者於西階下乃歸敖君</hi>
　　　<hi>善曰執以反命謂至於壻父之門外乃受之以反命也</hi>　凡使者歸反命<lb/>
　　　曰某既得将事矣敢以禮告主人曰聞命矣<hi>以禮</hi>
<pb n="7a"/>
　　　<hi>告郝仲輿謂凡在彼交際之儀酬答之辭饗勞之物皆以告於主人也命謂使者之辭</hi>
納吉用雁如納采禮<lb/>
　<hi>納吉謂問名歸卜得吉使使告於女家也</hi>
　　　右納吉　納吉曰吾子有貺命某加諸卜占曰<lb/>
　　　吉使某也敢告<hi>貺命謂許以女名也</hi>對曰某之子不教唯<lb/>
　　　恐弗堪子有吉某與在某不敢辭<hi>敖君善曰弗堪謂不能盡</hi>
　　　<hi>婦道也與在謂已亦在吉中也此亦擯者傳賔主之辭賔致命亦宜曰某敢納吉</hi>
納徵𤣥纁束帛儷皮如納吉禮<lb/>
<pb n="7b"/>
　<hi>納徵奉幣聘女以為昏姻之徵也𤣥纁帛之色也納徵禮最重故特用皮帛而不用雁也</hi>
　　　右納徵　納徵皮帛必可制<hi>賈洺州曰可制謂可制為衣服亦教</hi>
　　　<hi>婦人誠信之義</hi>執皮攝之内文兼執足左首隨入西上<lb/>
　　　三分庭一在南<hi>帛則賔自将兩皮則從者二人執之攝猶摺也疊也中屈其皮</hi>
　　　<hi>疊而執之也内文毛文向内防損傷也兼執足左手執前兩足右手執後兩足左首皮首向左</hi>
　　　<hi>如執生禽者必左首也隨入士廟門窄狹執皮者又横執之故二人相隨乃可以入至中庭則</hi>
　　　<hi>稍寛故得並立北面西上三分其庭之深當北二分南一分之間其立處也</hi>賔致命<lb/>
　　　釋外足見文主人受幣士受皮者自東出於後<lb/>
<pb n="8a"/>
　　　自左受遂坐攝皮逆退適東壁<hi>賔奉束帛致命堂上則庭中執</hi>
　　　<hi>皮者手釋外兩足見其毛文蓋皮以文為美故當授受之節宜示之也士主人之私臣也其位</hi>
　　　<hi>在門東北面主人於堂上受帛則士二人自門東隨行而西出執皮者之後前一人居西客之</hi>
　　　<hi>左次一人居東客之左皆北面執者既釋外足授以内兩足受者坐而攝之執其四足逆退在</hi>
　　　<hi>東者先退由便也</hi>　納徵曰吾子有嘉命貺室某也某<lb/>
　　　有先人之禮儷皮束帛使某也請納徵<hi>賈洺州曰此門</hi>
　　　<hi>外向擯者辭也</hi>對曰吾子順先典貺某重禮某不敢辭<lb/>
　　　敢不承命<hi>敖君善曰先典即彼所謂先人之禮也納徵於六禮為盛故曰重禮此亦</hi>
<pb n="8b"/>
　　　<hi>擯者傳主人辭也</hi>致命曰某敢納徵<hi>賈洺州曰此升堂致命辭也敖君善</hi>
　　　<hi>曰主人於堂亦惟拜命而已無辭</hi>　女子許嫁笄而醴之稱字<lb/>
　　　<hi>詳冠禮賈洺州曰笄而醴之稱字與男子冠而醴之稱字同</hi>祖廟未毁教于<lb/>
　　　公宫三月若祖廟已毁則教于宗室<hi>祖廟女所出之祖為</hi>
　　　<hi>君者之廟也宗法五世同髙祖者服緦麻六世親盡無服而髙祖之主遷其廟毁蓋易擔改塗</hi>
　　　<hi>以藏新主也宗室大宗子之家也言公族之女在五世内與君同髙祖則許嫁後公必引之宫</hi>
　　　<hi>中命女師教以婦道若在五世外則大宗子引於其家而命女師教之欲其無忝厥祖也然則</hi>
　　　<hi>異姓之女皆教於大宗子之家可知矣</hi>
<pb n="9a"/>
請期用雁主人辭賔許告期如納徵禮<lb/>
　<hi>郝仲輿曰請期男氏既卜昏期未敢専請期於女氏女氏主人辭從男使者許辭乃以昏期告女氏也</hi>
　<hi>敖君善曰壻家既得吉日乃不敢直以告女家而必請之者示聴命於女家之意尊之也鄭康成曰主人</hi>
　<hi>辭者陽倡隂和期日宜由夫家來也</hi>
　　　右請期　請期曰吾子有賜命某既申受命矣<lb/>
　　　惟是三族之不虞使某也請吉日<hi>申受命謂自納采以來重</hi>
　　　<hi>受女父之命也三族敖君善謂從父從祖從曾祖之親一説謂父族母族妻族一説謂父昆弟</hi>
　　　<hi>已昆弟子昆弟未詳孰是然以昏禮言之恐敖説為近蓋未昏則不必及妻族而或為嫡長子</hi>
<pb n="9b"/>
　　　<hi>則亦未有子昆弟輩也不虞意外不測也三族有死喪不測則不可以昏故及今之吉日也</hi>
　　　對曰某既前受命矣唯命是聴<hi>敖君善曰言前此皆受壻家之</hi>
　　　<hi>命令則亦唯命是聴也</hi>曰某命某聴命於吾子對曰某固<lb/>
　　　唯命是聴曰某使某受命吾子不許某敢不告<lb/>
　　　期曰某日對曰某敢不敬須<hi>敖君善曰曰某日堂上致命之辭也</hi>
　　　<hi>其上則皆擯者所傳者也某敢不敬須乃主人堂上受命時語也須待也</hi>
期初昏陳三鼎于寢門外東方北面北上其實特豚合<lb/>
升去蹄舉肺脊二祭肺二魚十有四腊一純髀不升皆<lb/>
<pb n="10a"/>
飪設扃鼏<lb/>
　<hi>期娶妻之日三鼎豚魚腊也寢壻之室也北面鼎面向北也北上自北陳而南豚鼎向北也合升合左右</hi>
　<hi>胖升於鼎也去蹄蹄甲不用也舉猶食也手舉食之也肺為氣之主脊為體之正食先舉之将食先祭之</hi>
　<hi>所食之肺脊與所祭之肺皆升之鼎者也皆二夫婦各一也凡魚正數十五如特牲少牢之魚皆十五此</hi>
　<hi>減為十四者欲其偶也全禽之乾者曰腊此謂兔腊也少牢禮則用麋純全也凡腊用全一説如射禮二</hi>
　<hi>算為純之純一純一雙也髀尾骨不升者近竅賤也飪熟也  髙紫超曰此特先陳壻婦合巹之鼎特豚</hi>
　<hi>為壻婦設也重昏禮故特殺</hi>
設洗于阼階東南<lb/>
<pb n="10b"/>
　<hi>敖君善曰設洗之節詳於冠禮故此畧之</hi>
饌于房中醯醬二豆菹醢四豆兼巾之黍稷四敦皆蓋<lb/>
大羮湆在爨<lb/>
　<hi>巾以禦塵兼巾之六豆共巾也敦盛黍稷器以會蓋之尚温也大羮湆煑肉汁也爨竈也在爨欲其熱也</hi>
　<hi>三賈洺州曰唐虞以上曰太羹不致五味不和鹽菜  王以來更有鉶羹則致以五味和以鹽菜矣然雖</hi>
　<hi>有鉶羮猶存太羮不忘古也</hi>
尊于室中北墉下有禁𤣥酒在西綌冪加勺皆南枋<lb/>
　<hi>尊於室中者為内尊夫婦所酌也墉牆也葛之粗者曰綌覆尊之巾曰冪餘解見冠禮  敖君善曰士虞</hi>
<pb n="11a"/>
　<hi>禮尊於室中北墉下當户此東西之節宜如之</hi>
尊于房户之東無𤣥酒篚在南實四爵合卺<lb/>
　<hi>尊於房户東者為外尊贊及媵御所酌也無𤣥酒畧也篚所以實爵與卺者在尊南卺酒器破一匏為兩</hi>
　<hi>卺象夫婦之合也合實於篚中故曰合卺四爵兩卺凡六為夫婦各三酳也髙紫超曰卺爵與外尊並列</hi>
　<hi>者為贊位在外将酌以酳壻婦故設之於外為便也</hi>
　　　右陳器饌　腊必用鮮魚用鮒必殽全<hi>鮮謂新乾者鮒</hi>
　　　<hi>鯽魚也以性相依附故名鮒鄭康成曰殽全者不餒敗不剥傷也</hi>
主人爵弁纁裳緇袘從者畢𤣥端乗墨車從車二乗執<lb/>
<pb n="11b"/>
燭前馬婦車亦如之有裧至于門外<lb/>
　<hi>主人壻也爵弁士之上服袘縁也以緇縁裳也畢𤣥端皆服𤣥端也墨車黑漆車也禮大夫乗墨車士乗</hi>
　<hi>棧車今士乗墨車攝盛也從車從者所乗棧車也執燭前馬使徒役執燭居馬前照昏行也婦車壻家往</hi>
　<hi>迎婦之車亦如之亦用墨車及執燭前馬也裧車衣也以布為之門外婦家大門之外  按墨車棧車之</hi>
　<hi>異賈洺州謂墨車以革輓之革上又有漆飾棧車則不革輓而但漆之敖君善謂墨車加黑色而漆之棧</hi>
　<hi>車不加黑色漆之而已</hi>
主人筵于戸西西上右几女次純衣纁袡立于房中南<lb/>
面姆纚笄宵衣在其右女從者畢袗𤣥纚笄被顈黼在<lb/>
<pb n="12a"/>
其後<lb/>
　<hi>此主人謂女父也下節同筵於户西西上右几設神位於禰廟也次首飾純衣絲衣女從者畢袗𤣥則此</hi>
　<hi>衣亦𤣥也袡衣縁也不言裳者以婦人之服不殊裳也姆女師也宵衣黑色衣也宵小也禮服之小者也</hi>
　<hi>在女右當詔以婦禮也女從者姪娣之從嫁者也畢袗𤣥皆𤣥色單衣也被猶著也顈麻屬白與黑謂之</hi>
　<hi>黼被顈黼於𤣥衣上以别於婦也在其後隨女後也  敖君善曰少牢禮主婦被褖衣特牲禮主婦纚笄</hi>
　<hi>宵衣以是差之宵衣次於褖衣矣從者畢袗𤣥其亦宵衣歟</hi>
主人𤣥端迎于門外西面再拜賔東面答拜主人揖入<lb/>
賔執雁從至于廟門揖入三揖至于階三讓主人升西<lb/>
<pb n="12b"/>
面賔升北面奠雁再拜稽首降出婦從降自西階主人<lb/>
不降送<lb/>
　<hi>賔壻也女父拜迎壻答拜女父先入壻執雁從入廟女父先升東階西面立壻隨升西階北面奠雁於地</hi>
　<hi>再拜稽首迎婦而必致敬盡禮如此者重昏禮之始也主人不答拜以彼自盡禮於所迎非為主人故也</hi>
　<hi>是時女在房故奠雁必北面若行贄見之禮者然而又叩地盡禮如此乃易所謂男下女者故女遂從之</hi>
　<hi>主人不降送者以壻本為逆女而來今既從故主人不送鄭康成所謂禮不參者也  敖君善曰禮不參</hi>
　<hi>總凡為行禮者也此壻迎女而女從之是壻女二人為禮矣故主人不參之</hi>
壻御婦車授綏姆辭不受婦乗以几姆加景乃驅御者<lb/>
<pb n="13a"/>
代壻乗其車先俟于門外<lb/>
　<hi>壻御者親而下之升車之索曰綏凡僕人之禮必授人綏若僕者降等則受不然則否此壻為御故如僕</hi>
　<hi>禮而授綏然非降等者也故姆辭不受既則女自取之以升乗以几者履几以升車尚安舒也景明衣也</hi>
　<hi>以單縠為之加之以為行道禦塵也驅壻驅婦車也既行車輪三周御者乃代壻壻乃自乗其車而先行</hi>
　<hi>以導之至大門之外以俟婦為髙紫超曰前稱女今稱婦者此時女已從男則成  婦矣故遂以婦稱之</hi>
　<hi>鄭康成曰壻乗其車先者道之也男率女女從男夫婦剛柔之義自此始也</hi>
　　　右親迎　父醮子命之曰往迎爾相承我宗事<lb/>
　　　勗帥以敬先妣之嗣若則有常子曰諾唯恐弗<lb/>
<pb n="13b"/>
　　　堪不敢忘命<hi>此父命子親迎之詞婦以助成家道故謂之相宗事宗廟祭祀之事</hi>
　　　<hi>勗勉也相夫成家不可不敬然夫倡則婦從故汝當勉帥之以敬謂以身先之也彼能敬則能</hi>
　　　<hi>盡婦道而可以嗣續我先妣之事矣若順也則法也順其先妣所行之法有常而不變也堪任</hi>
　　　<hi>也唯恐不任帥以敬之事蓋謙恭之辭而按荀子親迎之禮父南而立子北面而跪醮  命之</hi>
　　　<hi>先儒皆以為在寢然左傳鄭公子忽先配而後祖陳莊子譏之楚公子圍親迎於鄭亦云告於</hi>
　　　<hi>莊共之廟而來則醮子似亦當在廟但經不言筵於户西以布神位且不言醮子之事文不具</hi>
　　　<hi>耳且壻家行六禮皆當先告於廟而經俱不及亦文不具也</hi>　賔至擯者請<lb/>
　　　對曰吾子命某以兹初昏使某将請承命對曰<lb/>
<pb n="14a"/>
　　　某固敬具以須<hi>賔壻也擯者請女家之擯者出請事也對賔對也命某命壻父</hi>
　　　<hi>也期日雖自壻家出而女父許之故以為女父命之也使某壻自稱父使己也将行也某固敬</hi>
　　　<hi>具以須女父固已敬備以待也</hi>　父醴女而俟迎者母南面于<lb/>
　　　房外女出于母左父西面戒之必有正焉若衣<lb/>
　　　若笄毋戒諸西階上不降<hi>郝仲輿曰親迎之日父設醴以禮其女於</hi>
　　　<hi>房中而俟壻親迎至母出房户外南面立女出於母左父在阼西面戒之正整也為整其衣若</hi>
　　　<hi>笄教以正也以髙紫超曰歸妹人之終始故父敬而醴之且  致其别離之思也鄭康成曰女</hi>
　　　<hi>既次純衣父醴之於房中南面蓋母薦焉重昏禮也女奠爵於薦東立於位而俟壻之至父出</hi>
<pb n="14b"/>
　　　<hi>使擯者請事母正南面房外示親授壻且當戒女也敖君善曰母不降送尊也孟子曰女子之</hi>
　　　<hi>嫁也母命之往送之門戒之或此禮至後世而變歟</hi>　父送女命之曰戒<lb/>
　　　之敬之夙夜無違命<hi>敖君善曰此即正衣若笄時之語也夙夜舉一日之</hi>
　　　<hi>始終而言命謂舅姑與夫之命</hi>母施衿結帨曰勉之敬之夙夜<lb/>
　　　無違宫事<hi>衿小帶也帨佩巾也宫事如衣裳酒漿之類敖君善曰此即送於西階上</hi>
　　　<hi>時之語也施衿結帨欲其以此為識也宫猶家也凡宫中之事不可違尊者之命婦人無外事</hi>
　　　<hi>故惟以是戒之</hi>庶母及門内施鞶申之以父母之命命<lb/>
　　　之曰敬恭聴宗爾父母之言夙夜無愆視諸衿<lb/>
<pb n="15a"/>
　　　鞶<hi>庶母父妾也門内廟門之内鞶大帶也敖君善曰庶母位在下故送之及門内申之以父</hi>
　　　<hi>母之命庶母賤不敢有所戒惟舉尊者之言以重告之使敬從也敬恭聴宗爾父母之言指此</hi>
　　　<hi>時而言也夙夜無愆視諸衿鞶指異日而言也視之則能識已之語而可以無愆言鞶而必及</hi>
　　　<hi>衿者不敢専以己之所施者為言亦敬也</hi>　壻授綏姆辭曰未教不<lb/>
　　　足與為禮也<hi>未教亦謙辭</hi>　婦乗以几從者二人坐<lb/>
　　　持几相對<hi>郝仲與曰婦登車用几從者二人相對持几防傾也</hi>
婦至主人揖婦以入及寢門揖入升自西階媵布席于<lb/>
奥夫入于室即席婦尊西南面媵御沃盥交<lb/>
<pb n="15b"/>
　<hi>升自西階導婦入也父在子不由阼故升西階也媵送也女從者也媵布壻席見其事之之意於奥謂於</hi>
　<hi>西南牖下東面北上夫婦既升並俟於堂媵既布席乃入夫即席立於席上東面尊在室北牖下婦立於</hi>
　<hi>尊西南面郝仲與謂西北為乾西南為坤夫乾婦坤交泰之象也御李微之謂壻家之女侍是也夫婦将</hi>
　<hi>飲食先盥手御進夫盥媵為沃媵進婦盥御為沃故曰交居室之始即行此禮相下相親之義也  按後</hi>
　<hi>章舅享送者姑饗婦人送者則媵之中男女俱有之御亦當然然佐夫婦室中行禮者當専以婦女言</hi>
贊者徹尊冪舉者盥出除鼏舉鼎入陳于阼階南西面<lb/>
北上匕俎從設北面載執而俟匕者逆退復位于門東<lb/>
北面西上<lb/>
<pb n="16a"/>
　<hi>贊相禮者也蓋以婦女之曉禮儀者為之徹去覆尊之巾以将酌也舉鼎者先盥手於阼階東南洗中出</hi>
　<hi>寢門除去鼎蓋乃以鼎入陳阼階西向豚腊魚以次自北而南匕以出鼎實俎以載鼎實三鼎則三匕三</hi>
　<hi>俎有司三人兼執一匕一俎各從其鼎入而設俎於鼎之西加匕於鼎東柄遂退舉鼎者毎鼎二人左人</hi>
　<hi>則北面取鼎實載於左右人則西面以匕出鼎實逆退則匕下鼎者在先匕上鼎者在後也敖君善曰言</hi>
　<hi>復位見其初位在此門東北面西上私臣之位也特牲禮記曰私臣門東北面西上此亦因文而見之耳</hi>
贊者設醬于席前菹醢在其北俎入設于豆東魚次腊<lb/>
特于俎北贊設黍于醬東稷在其東設湆于醬南<lb/>
　<hi>贊者先設醤醤為食之主也席謂夫奥間東向之席菹與醢在醬北南上也豆謂菹醢也豆既陳豚俎入</hi>
<pb n="16b"/>
　<hi>設在豆之東魚次豚又在其東腊特設在豚俎之北黍在醬東當豚俎之南稷又在黍之東而湆則特設</hi>
　<hi>於醬之南此設夫席之饌也之敖君善曰腊特者凡俎數奇故於其下者則特設  設湆不言其器在豆</hi>
　<hi>可知少牢禮曰進二豆湆</hi>
設對醬于東菹醢在其南北上設黍于腊北其西稷設<lb/>
湆于醬北御布對席<lb/>
　<hi>對醤謂婦對席之醤東東席西向者也菹醢在醤南以北為上設黍在醤之西當豚之北而魚在豚之西</hi>
　<hi>腊在豚之南不言豚北而言腊北以該三俎也亦或腊字乃豚字之誤歟稷在黍西湆設於醤北此設婦</hi>
　<hi>席之饌也婦席與壻席東西相對故名對席御布婦席亦見其事之之意饌未設而布壻席已設乃布婦</hi>
<pb n="17a"/>
　<hi>席示尊卑之義也</hi>
贊啟會郤于敦南對敦于北贊告具<lb/>
　<hi>會敦蓋也郤仰置也對敦對席之敦蓋也贊設饌畢乃開黍稷敦蓋夫席置於敦南婦席置於敦北贊者</hi>
　<hi>乃西面告饌具於壻</hi>
揖婦即對筵皆坐皆祭祭薦黍稷肺贊邇黍授肺脊皆<lb/>
食以湆醤皆祭舉食舉也三飯卒食<lb/>
　<hi>揖婦者壻也薦謂菹醢也邇者移之使近人以便食也郝仲與曰夫婦皆祭菹醢黍稷肺贊為移黍就近</hi>
　<hi>又為授俎間肺脊夫婦皆食泰稷啜湆咂醤祭則同祭食則同食也祭舉即前所設祭肺二食舉即前所</hi>
<pb n="17b"/>
　<hi>設舉肺脊二祭之而後食之也三飯三舉食卒食飯畢也</hi>
贊洗爵酌酳主人主人拜受贊戸内北面答拜酳婦亦<lb/>
如之皆祭贊以肝從皆振祭嚌肝皆實于菹豆卒爵皆<lb/>
拜贊答拜受爵再酳如初無從三酳用卺亦如之<lb/>
　<hi>酌酌内尊也敖君善謂酳之言𦙍也繼也其字從酉蓋既食而復繼之以酒殷勤接續也此酳字之義鄭</hi>
　<hi>康成謂酳潄也所以潔口且以演安其所食乃所以酳之故也三酳皆贊者為之郝仲輿謂男女初遇代</hi>
　<hi>為獻酢作之合也拜受皆在席祭祭酒也肝肝炙也以肝從謂以肝俎從於酒而進之所謂從獻也振如</hi>
　<hi>振幣之振以手揮振使潔浄也嚌嘗也所嚌之餘以實於盛菹之豆再酳無從無從獻也三酳用卺不用</hi>
<pb n="18a"/>
　<hi>爵也至是乃用卺者昏禮将終示以合體相親之意也亦如之者亦如初而無從獻也</hi>
贊洗爵酌于户外尊入户西北面奠爵拜皆答拜坐祭<lb/>
卒爵拜皆答拜興<lb/>
　<hi>贊洗爵将自酢也凡禮有獻必有酢今贊者三酳壻婦而壻婦交爵不得與贊者行酢禮故贊者酌以自</hi>
　<hi>酢蓋代之酢也酌户外之尊者室中之尊惟壻婦同之贊不敢參也西北面拜兼拜兩席也皆答拜壻婦</hi>
　<hi>兩人皆答拜也</hi>
　　　右夫婦即席　婦入寢門贊者徹尊冪酌𤣥酒<lb/>
　　　三屬于尊棄餘水于堂下階間加勺<hi>鄭康成曰屬注也𤣥</hi>
<pb n="18b"/>
　　　<hi>酒貴新昏禮又貴新故事至乃取之三注於尊中</hi>
主人出婦復位<lb/>
　<hi>出出室户而適東房以将脱服也復位復其尊西南面之位婦人脱服不出也</hi>
乃徹于房中如設于室<hi>句</hi>尊否<lb/>
　<hi>徹室中之饌設於東房之中以媵御當餕之也如設於室謂其饌與席之位亦東西相向也尊否謂尊不</hi>
　<hi>徹以房有外尊也</hi>
主人脱服于房媵受婦脱服于室御受姆授巾<lb/>
　<hi>脱服夫婦皆脱禮服也於房於室男女異處重䙝也巾悦也初時母所結之悦既併禮服而脱之矣故姆</hi>
<pb n="19a"/>
　<hi>還以他巾授之</hi>
御衽于奥媵衽良席在東皆有枕北趾<lb/>
　<hi>衽卧席也良席良人之席也婦稱夫曰良人御為婦設衽於奥媵為夫設衽於婦席之東夫東婦西變於</hi>
　<hi>坐席者從男女之正位也北趾趾向北首向陽也夫婦皆如之  按室中以奥為尊故布同牢席夫在西</hi>
　<hi>婦在東西則當奥也今卧席同布於奥則男陽當在東婦隂當在西故男女各於其方也</hi>
主人入親脱婦之纓燭出<lb/>
　<hi>入者從房還入室也婦人許嫁笄而醴之因著纓明有係也主人親脱之明此纓為已而係也亦示親之</hi>
　<hi>之意燭出以昏禮畢将卧息也</hi>
<pb n="19b"/>
媵餕主人之餘御餕婦餘贊酌外尊酳之<lb/>
　<hi>食餘曰餕媵餕夫餘御餕婦餘交勞之也户外尊房户東之尊也  敖君善曰此餕之位媵當東面而長</hi>
　<hi>者在南御當西面而長者在北畧如少牢饋食餕者之位也不洗而酌畧賤也此酳之儀惟拜受拜送而</hi>
　<hi>已不拜既爵</hi>
媵侍于戸外呼則聞<lb/>
　<hi>户外寢室户外也髙紫超曰呼則聞者媵所侍之處稍逺於婦之寢室俟呼而聲始達也</hi>
　　　右徹饌禮成<hi>按郝仲輿謂自親迎至同牢燭出夫婦初見竟無一拜何以明禮疑</hi>
　　　<hi>其有缺文也</hi>
<pb n="20a"/>
夙興婦沐浴纚笄宵衣以俟見<lb/>
　<hi>夙興昏之明日早起也沐浴潔敬之至也不敢著次及純衣纁袡而纚笄宵衣降如姆服示執役也俟見</hi>
　<hi>俟贊者引見於舅姑也敖君善謂質明乃見此時俟於已之寢</hi>
質明贊見于舅姑席于阼舅即席席于房外南面姑即<lb/>
席<lb/>
　<hi>贊見贊者引婦以見也舅席在阼階西面示為主也姑席在東房戸外南面示為内主也即席者立於席</hi>
　<hi>上也亦髙紫超曰夫婦各異席  取夫婦有别之意</hi>
婦執笲棗栗自門入升自西階進拜奠于席舅坐撫之<lb/>
<pb n="20b"/>
興答拜婦還又拜<lb/>
　<hi>笲竹器而衣者盛棗栗腶脩以為贄者也門舅姑之寢門進拜者謂手捧笲進至舅席前東面立拜古婦</hi>
　<hi>人拜不著地故執笲拜而後奠於席几以贄見尊者不敢親授則奠之也舅坐即棗栗而撫摩之示受也</hi>
　<hi>起而後拜敬也婦退還席前俟舅卒拜又向席立拜所謂侠拜也拜畢則宰徹其笲  髙紫超曰取棗栗</hi>
　<hi>而撫之蓋以致其親厚之意後覲禮俟氏奠玉王撫之亦此意</hi>
降階受笲腶脩升進北面拜奠于席姑坐舉以興拜授<lb/>
人<lb/>
　<hi>婦降西階婦之媵侍先執笲所盛腶脩以待於階間而婦受之升進至房户外姑席前北面向姑立拜乃</hi>
<pb n="21a"/>
　<hi>奠笲於席姑坐舉笲起亦立答拜乃以笲授侍者收之也腶脩肉脯也薄析曰脯捶而加薑桂以治之曰</hi>
　<hi>腶脩郝仲輿曰不言又拜者婦人相與拜皆立無侠拜也</hi>
　　　右婦見舅姑　笲緇被纁裏加于橋舅答拜宰<lb/>
　　　徹笲<hi>被衣也緇為表纁為裏橋郝仲輿謂笲蓋曲起如橋以被覆其上奉以進聘禮勞以</hi>
　　　<hi>二竹簋方𤣥被纁裏有蓋其實棗栗與此同也宰家臣之長舅既答拜而與宰乃徹笲此其節</hi>
　　　<hi>也</hi>　婦見舅姑兄弟姑姊妹皆立于堂下西面<lb/>
　　　北上是見已見諸父各就其寢<hi>是見已言即此為相見之禮不</hi>
　　　<hi>更就見之也諸父旁尊故各就其寢而見之</hi>
<pb n="21b"/>
贊醴婦席于户牖間側尊甒醴于房中婦疑立于席西<lb/>
　<hi>郝仲輿曰舅姑使贊醴婦亦猶冠之醴子嘉其成也用醴貴初也設婦席於室户牖間客位也疑立立不</hi>
　<hi>安貌敬之至也婦賈洺州曰户牖間南面賔客位於此是以禮子禮  禮賔客皆於此尊之也郝仲輿曰</hi>
　<hi>婦疑立於席西以舅在阼姑在房外南面已不敢并立常以身邪向舅姑曰疑即士相見禮不疑君之疑</hi>
　<hi>康成謂疑者正立自定之貌非也</hi>
贊者酌醴加柶面枋出房席前北面婦東面拜受贊西<lb/>
階上北面拜送婦又拜<lb/>
　<hi>東面拜者贊代舅姑行禮故婦仍向舅姑東面而拜也是時舅姑在東方故贊拜於西階上然贊拜送亦</hi>
<pb n="22a"/>
　<hi>代舅姑拜送故婦又拜蓋婦與舅行禮當俠拜故也郝仲輿疑醴贊用男子故新婦俠拜失之矣男女不</hi>
　<hi>親授受豈有使男子引新婦見舅姑且酌而醴之之禮乎</hi>
薦脯醢<lb/>
　<hi>敖君善曰亦贊薦之</hi>
婦升席左執觶右祭脯醢以柶祭醴三降席東面坐啐<lb/>
醴建柶興拜贊答拜婦又拜奠於薦東<lb/>
　<hi>啐醴必東面者明受賜於舅姑也婦之拜亦東面贊代舅姑答拜亦於西階上</hi>
北面坐取脯降出授人于門外<lb/>
<pb n="22b"/>
　<hi>鄭康成曰取脯降出授人親徹且榮得禮也人謂婦氏人敖君善曰門寢門也</hi>
　　　右醴婦　婦席薦饌于房<hi>婦席享婦醴婦之席也薦俎豆之屬饌陳</hi>
　　　<hi>設也</hi>　庶婦則使人醮之婦不饋<hi>郝仲輿曰庶子之婦醮之以酒</hi>
　　　<hi>舅姑不親醴也婦亦不盥饋養統於嫡也</hi>
舅姑入于室婦盥饋特豚合升側載無魚腊無稷並南<lb/>
上其他如取女禮<lb/>
　<hi>醴婦既畢舅姑遂入室婦既授脯即反而行饋禮蓋婦道在孝養舅姑故始至有饋也将饋先自盥其手</hi>
　<hi>以致潔也側載無魚腊謂俎獨載豚肉無魚與腊也無稷獨黍也並南上者舅姑共席於奥東向坐席以</hi>
<pb n="23a"/>
　<hi>北為上舅在北姑在南故其饌並以南為上也其他陳設皆如取婦時同牢之禮  按側載之側與側尊</hi>
　<hi>之尊俱訓獨鄭康成謂右胖載之舅俎左胖載之姑俎乃是一特而載於二俎之法推此則同牢時亦當</hi>
　<hi>以右胖載於夫俎左胖載於婦俎也其魚十四則夫婦之俎各六歟</hi>
婦贊成祭卒食一酳無從<lb/>
　<hi>舅姑将食而祭則婦贊成之亦謂授之祭也卒食三飯畢也一酳無從謂婦酌酒一酳而無肝炙從獻也</hi>
　<hi>墉敖君善曰婦之酳也當洗於北堂而酌於室中北  下之尊酳舅於席前之南姑於席前之北皆西面</hi>
　<hi>其拜亦在户西北面也舅姑亦皆答拜於其席</hi>
席于北墉下婦徹設席前如初西上<lb/>
<pb n="23b"/>
　<hi>布席室中北墻下此婦餕之席也以東為上婦親徹設於席前如初設之禮但其饌則西為上蓋所上當</hi>
　<hi>隨席之所向而易也</hi>
婦餕舅辭易醤婦餕姑之饌御贊祭豆黍肺舉肺脊乃<lb/>
食卒姑酳之婦拜受姑拜送坐祭卒爵姑受奠之<lb/>
　<hi>郝仲輿曰婦先餕舅之饌舅尊也舅辭易醤托言醤已食餘而使更示别也於是婦乃餕姑之饌從類也</hi>
　<hi>御贊祭侍者助婦祭也豆中之菹醢及黍與切肺舉肺與脊皆御贊之以祭也既祭乃食三飯畢姑酌酒</hi>
　<hi>酳婦婦拜受姑亦拜送敬其初也婦跪祭卒爵姑受爵奠之此婦餕舅姑餘之禮也  按舅辭易醤謂以</hi>
　<hi>易醤為辭而止其餕己之饌也於是婦從舅命而餕姑之饌敖君善曰婦拜於席南面姑亦拜於西墉下</hi>
<pb n="24a"/>
　<hi>東面之位也卒爵而姑受亦不拜既爵矣餕禮輕也</hi>
婦徹于房中媵御餕姑酳之雖無娣<hi>句</hi>媵先<hi>句</hi>於是與<lb/>
始飯之錯<lb/>
　<hi>郝仲輿曰婦自徹饌出布於房中媵與御餕姑亦酳之以媵初至也妾從嫁曰媵女弟媵者曰娣兄之子</hi>
　<hi>媵者曰姪諸侯夫人之媵有娣有姪大夫士妻或有娣無姪或有姪無娣有娣固當先御食無娣獨姪亦</hi>
　<hi>當先御食以媵為客而尊之也媵既餕於是御乃與食始飯之錯謂始餕同牢之餘媵餕夫餘御餕婦餘</hi>
　<hi>相交錯也今者媵餕舅餘御餕姑餘亦如始餕之交錯也  按於是與始飯之錯七字疑有闕誤惟郝説</hi>
　<hi>稍通然始字上亦當有如字</hi>
<pb n="24b"/>
　　　右婦饋<lb/>
舅姑共饗婦以一獻之禮舅洗于南洗姑洗于北洗奠<lb/>
酬<lb/>
　<hi>共饗婦所以答其饋蓋亦用特豚而有魚腊也舅酌以獻婦姑薦脯醢婦酢舅畢姑乃先酌目飲更酌以</hi>
　<hi>酬婦婦奠而不飲共成一獻之禮舅洗洗爵以獻也南洗在庭姑洗洗觶以酬也北洗在北堂婦酢舅亦</hi>
　<hi>洗於北洗奠酬婦取姑之酬酒而奠之於薦東也以楊信齋曰此言奠酬下言婦酢舅酬酢皆不言處</hi>
　<hi>例推之舅姑之位當如婦見舅席於阼姑席於房外而婦行酢舅奠酬之禮歟</hi>
舅姑先降自西階婦降自阼階<lb/>
<pb n="25a"/>
　<hi>先降自西階舅姑以客自處而授婦以室之事使為主而代已也婦乃承舅姑之意而降自阼階以著代</hi>
　<hi>也階髙紫超曰特豚以饋舅姑則婦之為孝也至避阼  以授婦則舅姑之慈其婦也深子婦孝舅姑慈</hi>
　<hi>而一家之雍睦備矣</hi>
歸婦俎于婦氏人<lb/>
　<hi>婦俎饗婦之牲俎也婦稱氏者尊前卑名也人謂其從者饗婦時婦不食故舅姑使有司以俎送歸婦之</hi>
　<hi>從者以終享禮也曾子謂大饗之禮卷三牲之俎歸於賔館是也舊説婦當以此俎使丈夫送者反命於</hi>
　<hi>女之久母明其得禮於舅姑此意亦善然必婦家近者乃可行之也</hi>
　　　右饗婦　饗婦姑薦焉<hi>鄭康成曰舅姑共饗婦舅獻爵姑獻脯醢</hi>婦<lb/>
<pb n="25b"/>
　　　洗在北堂直室東隅篚在東北面盥<hi>北堂房中半以北房無北</hi>
　　　<hi>壁故得北堂之名篚以盛爵觶為婦酢姑酬也庭中設洗水在洗東篚在洗西此篚在洗東則</hi>
　　　<hi>水在洗西矣盥為将洗爵以酢舅也不按北堂之洗惟有婦人行禮則設否則  設</hi>婦酢<lb/>
　　　舅<hi>句</hi>更爵<hi>句/</hi>自薦<hi>凡卑者受尊者獻則不敢酢此婦乃酢舅者敖君善謂饗</hi>
　　　<hi>婦則婦如賔是也更爵男女不相襲爵也脯醢自薦不敢使人代也</hi>不敢辭洗舅<lb/>
　　　降則避於房不敢拜洗<hi>舅姑将獻婦洗爵婦不敢辭舅降階往洗婦既</hi>
　　　<hi>不當從降又不敢安於堂上故避之房中舅姑既洗爵婦亦不敢拜洗皆不敢與尊者為禮也</hi>
　　　凡婦人相饗無降<hi>敖君善曰此謂姑饗婦人送者與舅没而姑特饗婦者也</hi>
<pb n="26a"/>
　　　<hi>故以凡言之髙紫超曰降非婦人所宜且其洗篚俱在堂上不必降也</hi>
舅饗送者以一獻之禮酬以束帛姑饗婦人送者酬以<lb/>
束帛<lb/>
　<hi>郝仲與曰送者女父母所遣送女者也男子送者舅饗之婦人送者姑饗之酬亦然</hi>
若異邦則饗丈夫送者以束帛<lb/>
　<hi>髙紫超曰異邦道逺婦人不越疆而送故止贈丈夫以束帛也</hi>
　　　右饗送者<lb/>
婦入三月然後祭行<lb/>
<pb n="26b"/>
　<hi>祭行謂行廟見之祭也四時之祭三月一舉婦入夫之室三月将有時祭助祭之事故先行廟見之祭也</hi>
　<hi>即萬充宗曰此謂行祭於髙曾祖禰之廟而以婦見  曾子問所謂三月而廟見也此就舅姑在者言下</hi>
　<hi>文舅姑既沒婦入三月乃奠菜則曾子問所謂擇日而祭於禰也廟見則必祭故曰祭行既來為婦則於</hi>
　<hi>時祭有助祭之職故必先時祭而行廟見然婦入而遇時祭或一月或二月三月逺不踰三月舉逺以該</hi>
　<hi>近故言三月非必定於三月也</hi>
　　　右祭行<hi>朱子以記補</hi>
若舅姑既沒則婦入三月乃奠菜<lb/>
　<hi>奠菜以笲盛菜而奠之異於生時之贄也菜如蘋藻之類</hi>
<pb n="27a"/>
席于廟奥東面右几席于北方南面<lb/>
　<hi>廟奥東面舅席也右几則席南上也凡設几例在席之上端北方南面姑席也蓋以西為上神道尚右也</hi>
　<hi>席賈洺州曰生時見舅姑舅姑别  異面今亦别席異面象生也</hi>
祝盥婦盥于門外婦執笲菜祝帥婦以入祝告稱婦之<lb/>
姓曰某氏來婦敢奠嘉菜于皇舅某子婦拜扱地坐奠<lb/>
菜于几東席上還又拜如初<lb/>
　<hi>設洗於廟門外祝及婦皆盥而入以致潔也帥猶導也來婦言來為婦也嘉美也皇大也某子字若諡號</hi>
　<hi>也此時婦入室西面祝在左而為之告也婦拜扱地猶男拜跪而頓首伏地也古者婦不跪拜惟為喪主</hi>
<pb n="27b"/>
　<hi>拜稽顙此言拜扱地異於常拜哀敬之至也及敖君善曰此又拜者接神禮然也其例見於聘禮  特牲</hi>
　<hi>少牢饋食禮</hi>
婦降堂取笲菜入祝曰某氏來婦敢告于皇姑某氏奠<lb/>
菜于席如初禮<lb/>
　<hi>婦之媵侍亦先執笲菜以待於階上故婦降堂取之舅言敢奠姑言敢告舅尊而姑親也此時婦北面祝</hi>
　<hi>亦在左告之</hi>
婦出祝闔牖戸<lb/>
　<hi>郝仲與曰祝闔牖戸鬼神尚幽無事則閉之也</hi>
<pb n="28a"/>
老醴婦于房中如舅姑醴婦之禮<lb/>
　<hi>老總家政亦舅姑生存時所用事者也故因婦之廟見而達神意以醴婦不于堂者避尊者在之處也知</hi>
　<hi>舅姑醴婦之禮蓋亦使贊醴之而婦則無東面俠拜啐醴授脯之文歟</hi>
壻饗婦送者丈夫婦人如舅姑饗禮<lb/>
　<hi>舅姑沒故丈夫婦人壻兼饗之此禮宜在昏之明日行之本文因言廟見而及此非謂此禮行於老醴婦</hi>
　<hi>之後也</hi>
　　　右婦奠菜於舅姑<hi>按奠菜以象生時見舅姑既奠菜必更行祭於舅姑以象</hi>
　　　<hi>生時盥饋也遂行祭於髙曾祖廟如上章所言三月祭行也</hi>
<pb n="28b"/>
若不親迎則婦入三月然後壻見<lb/>
　<hi>不親迎謂使人迎之而壻不親往也親迎時主人迎壻以入母立於房外壻奠雁而降是亦見婦之父母</hi>
　<hi>矣若不親迎則壻另當往見然必俟婦三月廟見之後然後往見也  按記稱父親醮子而命之迎子承</hi>
　<hi>命以迎説者因謂親迎必承父之命孤者無父則不親迎其説似是而非也親迎乃男先於女之義孔子</hi>
　<hi>以大昏之禮冕而親迎為明王敬其妻子之道豈以無父命而廢乎其不親迎者或父母老疾及已沒者</hi>
　<hi>家事無人辦理壻以一人兼總諸事故身不得親往耳</hi>
曰某以得為外昏姻請覿主人對曰某已得為昏姻之<lb/>
數某之子未得濯溉于祭祀是以未敢見今吾子辱請<lb/>
<pb n="29a"/>
吾子之就宫某将走見<lb/>
　<hi>覿者卑見尊之辭主人妻父也數謂已在昏姻之數中謙也或疑即故字之誤濯溉於祭祀則洗滌祭器</hi>
　<hi>也蓋言女未與祭故未走見亦謙辭也辱猶枉也謂枉已而來也就宫猶言反於家也将走見不敢當壻</hi>
　<hi>之先見己也</hi>
對曰某以非他故不足以辱命請終賜見對曰某以得<lb/>
為昏姻之故不敢固辭敢不從<lb/>
　<hi>非他故言為壻而來見不同他賔客也命謂走見之命得為昏姻則異於賔客所以不敢固辭也不言外</hi>
　<hi>彌親之也</hi>
<pb n="29b"/>
主人出門左西面壻入門東面奠摯再拜出<lb/>
　<hi>郝仲輿曰主人以迎賔之禮出大門壻不敢當先入大門内東面奠摯再拜如父子禮不敢親授也主人</hi>
　<hi>不答拜示不敢受也摯雉也敖君善曰此賔主服𤣥端  愚按前言辭無辱摯不用死就六禮言今已昏</hi>
　<hi>之後辭可言辱摯可用死矣</hi>
擯者以摯出請受壻禮辭許受摯入主人再拜受壻再<lb/>
拜送出<lb/>
　<hi>郝仲輿曰擯者復以摯出門請壻受改行賔禮也壻一辭而許之遂以摯入主人乃再拜受摯壻再拜送</hi>
　<hi>摯然後出摯楊信齋曰拜受拜送不言面位賈疏云聘禮賔執  入門右奠摯從臣禮辭之乃出由門左</hi>
<pb n="30a"/>
　<hi>升堂北面從賔客禮此亦當然主人北面再拜受賔北面再拜送</hi>
見主婦主婦闔扉立于其内壻立于門外東面主婦一<lb/>
拜壻答拜主婦又拜壻出<lb/>
　<hi>敖君善曰扉門扇也闔東扉立於其内俟内外之限也不言西面可知也擯者出請入告主婦乃位於此</hi>
　<hi>然後壻入必出乃入者禮更端不敢由便也主婦此時纚笄宵衣</hi>
主人請醴及揖讓入醴以一獻之禮主婦薦奠酬無幣<lb/>
　<hi>壻出主人送於門外因請醴之遂及壻揖讓入既升堂醴以一獻之禮主人獻壻主婦薦脯醢壻酢主人</hi>
　<hi>而主婦酬壻壻取主婦酬觶奠於薦東也凡醴賔必有幣無幣不純以客禮待之也  敖君善曰此禮畧</hi>
<pb n="30b"/>
　<hi>如舅姑饗婦之禮而無俎其他異者則以意求之</hi>
壻出主人送再拜<lb/>
　<hi>送謂送於外門外</hi>
　　　右壻見婦之父母<hi>朱子記補</hi>
　<lb/>
　<lb/>
　<lb/>
　禮經本義卷二<lb/>
</p>
<p>
</p>
  </div>
</body>
</text>
</TEI>
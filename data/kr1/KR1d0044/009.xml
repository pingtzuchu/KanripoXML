<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮經本義卷九</head> <lb/>
    <p>
<pb n="1a"/>
欽定四庫全書<lb/>
　禮經本義卷九<lb/>
　　　　　　　　　　　　　　無錫蔡徳晉撰<lb/>
　賓禮<lb/>
　　聘禮<lb/>
　　　<hi>此諸侯相聘之禮大問曰聘小聘曰問凡諸侯之邦交嵗相問也殷相聘也問使大夫聘則使卿</hi>
君與卿圖事遂命使者使者再拜稽首辭君不許乃退<lb/>
　<hi>卿執國政者大國三卿五大夫圖事謂圖保境睦鄰出聘之事使者即卿也謀定遂于三卿中擇一人命</hi>
<pb n="1b"/>
　<hi>之再拜稽首辭恐才徳之不稱也君不許乃退不敢以危難避國事也</hi>
既圖事戒上介亦如之宰命司馬戒衆介衆介皆逆命不辭<lb/>
　<hi>上介大夫為之所以副使者或聘使有故則上介攝其事是其任亦重故亦稽首辭如使者宰冢宰也衆</hi>
　<hi>介士為之夏官司馬之屬司士掌作士適四方使為介故宰命司馬戒之逆迎也迎君命而受之也衆介</hi>
　<hi>無應對危辱之責為君奔走職也故直受不辭敖君善曰衆介受命亦當再拜稽首</hi>
宰書幣命宰夫官具<lb/>
　<hi>書記數也幣所齎玉帛皮馬之類官具使衆官具幣及行糧也</hi>
　　　右命使介具聘物　乆無事則聘焉<hi>無事謂無盟㑹之事</hi>
<pb n="2a"/>
　　　　多貨則傷于徳幣美則沒禮賄在聘于賄<hi>聘物</hi>
　　　<hi>有常數若多用之則有重貨之意而傷害于徳矣聘幣有常制若美為之則過于禮而禮為之</hi>
　　　<hi>沒矣在察也唯賄是察是聘以賄而已也</hi>　既受行出遂見宰問幾<lb/>
　　　月之資<hi>郝仲輿曰既受行謂使臣初受君命逺行問幾月之資計行糧也</hi>
及期夕幣使者朝服帥衆介夕<lb/>
　<hi>髙紫超曰夕幣夕而展幣也以厥明將受幣啓行故先于夕展數而示使者重其事也</hi>
管人布幕于寢門外官陳幣<hi>句</hi>皮北首西上加其奉于<lb/>
左皮上<hi>句</hi>馬則北面奠幣于其前<lb/>
<pb n="2b"/>
　<hi>管人有司掌勞辱之事者布幕所以承幣也寢門外路寢門外正朝也官即官具之官皮虎豹熊麋等皮</hi>
　<hi>皮首向北變于執也西上放設時之位也奉所奉以致命者謂束帛也左皮尊故加所奉于其上馬各一</hi>
　<hi>人右牽之北面猶北首也幣帛奠于幕上當左馬之前</hi>
使者北面衆介立于其左東上卿大夫在幕東西面北上<lb/>
　<hi>使者北面答君命也衆介立于其左西為左也卿大夫在幕東西面避使者也○賈洺州曰大夫當北面</hi>
　<hi>今與卿同西面是避使者</hi>
宰入告具于君君朝服出門左南嚮史讀書展幣宰執<lb/>
書告備具于君授使者使者受書授上介公揖入<lb/>
<pb n="3a"/>
　<hi>告具告所陳者已具也出門左者君出入由闑東也書所載聘享名物之數者讀其書之所有而一一校</hi>
　<hi>數之慮或有遺忘也展省視也公入必揖禮羣臣也○鄭康成曰史幕東西面讀書賈人坐撫其幣每者</hi>
　<hi>曰在必西面者欲君與使者俱見之也史展幣畢以書還授宰宰既告備以授使者其受授皆北面髙紫</hi>
　<hi>超曰古人出使于幣帛之數猶一一校數之其慎重如此而後世富鄭公使契丹乃至不見國書不識其</hi>
　<hi>中作何語亦大異于古人展幣讀書之意矣</hi>
官載其幣舍于朝上介視載者所受書以行<lb/>
　<hi>官載其幣謂從行官屬以車載幣也舍于朝者公幣不可以入私家也丄介視所載之物并視所受之書</hi>
　<hi>欲驗其數相符合否也以行待旦行也</hi>
<pb n="3b"/>
　　　右夕陳幣授使者　使者既受行日朝同位<hi>受行</hi>
　　　<hi>日謂君命以啓行之日而臣受之也使者有卿有大夫有士常時朝位各異既受行日而朝則</hi>
　　　<hi>位並同北面東上以别于臣之處者也</hi>
厥明賓朝服釋幣于禰有司筵几于室中祝先入主人<lb/>
從入主人在右再拜祝告又再拜釋幣制𤣥纁束奠于<lb/>
几下出<lb/>
　<hi>此使臣將行告其家廟也厥明夕幣之明日使者謂之賓以其將為賓于他國也釋奠也禰父廟奠幣于</hi>
　<hi>禰告為君使也筵几以安神筵東向几居右蓋亦蒲筵漆几也室中奥也上云賓此以在廟故更云主人</hi>
<pb n="4a"/>
　<hi>在右在祝之右幣制幣合于法度者十端曰束毎匹捲兩端束五匹也  鄭康成曰丈八尺曰制二制合</hi>
　<hi>之束十制五合𤣥纁之率𤣥居三纁居二</hi>
主人立于户東祝立于牖西又入取幣降卷幣實于笲<lb/>
埋于西階東<lb/>
　<hi>主人與祝必稍立室外乃復入者鄭康成謂少頃之間示有俟于神髙紫超謂幽明理殊故皆出以俟神</hi>
　<hi>之來格是也幣必盛以器而埋之者神物不欲令人䙝也</hi>
又釋幣于行<lb/>
　<hi>行者道路之神將有事于道路故釋幣以告之康成謂先神之位在廟門外西方為軷壇厚二寸廣五尺</hi>
<pb n="4b"/>
　<hi>輪四尺不言埋幣可知也</hi>
遂受命<lb/>
　<hi>謂帥介以受命于朝也</hi>
上介釋幣亦如之<lb/>
　<hi>如其于禰與行也</hi>
　　　右使介釋幣于禰及行<lb/>
上介及衆介俟于使者之門外使者載旜帥以受命于朝<lb/>
　<hi>髙紫超曰通帛為旜孤卿所建也朝之命使邦國所瞻故載旜以表之○鄭康成曰俟于門外東面北上</hi>
<pb n="5a"/>
君朝服南嚮卿大夫西面北上君使卿進使者使者入<lb/>
及衆介隨入北面東上君揖使者進之上介立于其左<lb/>
接聞命<lb/>
　<hi>南嚮亦在路門外之左也使卿進使者重其事也揖使者進之有命宜相近也上介立于使者西接聞君</hi>
　<hi>命為使者或有故則上介攝使事宜與聞之也</hi>
賈人西面坐啓櫝取圭垂繅不起而授宰宰執圭屈繅<lb/>
自公左授使者使者受圭同面垂繅以受命既述命同<lb/>
面授上介上介受圭屈繅出授賈人衆介不從<lb/>
<pb n="5b"/>
　<hi>賈人庶人在官知物價者櫝蔵圭之器繅畫繒所以藉王而又掩其上者也象水草之文故亦謂之藻櫝</hi>
　<hi>設于西以其出聘賓之也賈人向西跪取敬也繅有組垂解組以呈圭也不起跪授也屈繅斂繅不使垂</hi>
　<hi>也自公左賛幣自左也同面者宰就使者北面授之使者受圭與宰並立同北面也命謂往鄰國通問之</hi>
　<hi>語及飭遣使臣之詞也述命近臣傳述君之命也君己命之近臣又傳述之重失誤也出授賈人俾蔵之</hi>
　<hi>而行也衆介不從不從上介出也上介出授賈人畢仍入受享○周章成曰聘圭與封圭不同封圭唯朝</hi>
　<hi>王及兩君相見用之若遣使出聘所用之圭下于封圭一等所謂瑑圭璋璧琮以聘頫是也封圭制度桓</hi>
　<hi>圭信圭躬圭繅皆三采三就榖璧蒲璧繅皆二采二就至于聘圭則一槩二采一就耳其寸數桓圭九寸</hi>
　<hi>則聘圭八寸信圭躬圭七寸則聘圭六寸榖璧蒲璧五寸則聘圭四寸亦不同也髙紫超曰垂繅以示文</hi>
<pb n="6a"/>
　<hi>屈繅以示敬</hi>
受享束帛加璧受夫人之聘璋享𤣥纁束帛加琮皆如<lb/>
初<lb/>
　<hi>享獻也既聘又獻所以厚恩禮也享用束帛加璧于帛上夫人亦有聘享其聘以璋享用𤣥纁束帛加琮</hi>
　<hi>于帛上如初謂同面述命及授上介諸禮</hi>
遂行舍于郊斂旜<lb/>
　<hi>髙紫超曰郊外無人故斂旜亦取文徳内蔵之意也</hi>
　　　右受命遂行　所以朝天子圭與繅皆九寸剡<lb/>
<pb n="6b"/>
　　　上寸半厚半寸博三寸繅三采六等朱白蒼問<lb/>
　　　諸侯朱緑繅八寸皆𤣥纁繫長尺絢組問大夫<lb/>
　　　之幣俟于郊為肆又齎皮馬<hi>圭與繅皆九寸謂公所執桓圭也剡</hi>
　　　<hi>上寸半謂圭長九寸剡其上左右各寸半也圭形上狹下寛狹處厚半寸寛處博三寸繅三𤣥</hi>
　　　<hi>一采為二等相間而為六等也問諸侯諸侯相問也繅朱緑二采也賈洺州謂上公朝天子圭</hi>
　　　<hi>與繅皆九寸則自相朝亦九寸上公遣臣相問圭與繅皆八寸則遣臣問天子亦八寸也朝聘</hi>
　　　<hi>之繅皆以𤣥纁之帛為之蓋表𤣥而纁裏也繫繅之繫也絢采色繫以絢組為之問大夫之幣</hi>
　　　<hi>俟于郊者待使者行乃授之也不于朝避君禮也肆陳列也齎猶付也</hi>　凡四器<lb/>
<pb n="7a"/>
　　　者惟其所寶以聘可也<hi>四器聘享君及夫人共用四玉器也公侯伯之所寳</hi>
　　　<hi>者圭璋璧琮子男之所寳者璧琮璜琥唯其所寳以聘是以公侯伯聘用圭璋享用璧琮子男</hi>
　　　<hi>聘用璧琮享用琥璜</hi>　出祖釋軷祭酒脯乃飲酒于其側<lb/>
　　　<hi>祖始也始行也釋猶奠也祖祭道路之神謂之軷取軷渉山川之義山行為軷水行為渉也其</hi>
　　　<hi>祭委土為山以酒脯祈告焉餞行者相與飲酒于其側禮畢乘車轢之而遂行</hi>
若過邦至于境使次介假道束帛將命于朝曰請帥<hi>句</hi>
奠幣<lb/>
　<hi>境所過邦之境也次介士也假道借路以往也將命奉主君命以請也朝即所過國君之朝也請帥者請</hi>
<pb n="7b"/>
　<hi>人𨗳以出境也奠幣奠束帛于地不敢直受以明敬也○鄭康成曰至境而假道諸侯以國為家不敢直</hi>
　<hi>往也髙紫超曰封境各有專守不敢踰越故古者必假道以盡過賓之禮</hi>
下大夫取以入告出許遂受幣餼之以其禮上賓太牢<lb/>
積唯芻禾介皆有餼士帥沒其境<lb/>
　<hi>餼生牲也上賓即使者餼以太牢則上介少牢羣介特牲也米禾薪芻皆謂之積積唯芻禾則無薪與米</hi>
　<hi>也以使者非為彼來故輕其禮士帥遣士引𨗳没其境盡彼國界也○髙紫超曰主國遣士𨗳之為之防</hi>
　<hi>寇盜而又餼之以芻牢盡主人之禮也</hi>
誓于其境賓南面上介西面衆介北面東上史讀書司<lb/>
<pb n="8a"/>
馬執策立于其後<lb/>
　<hi>誓于其境誓而後入也蓋卿行旅從故戒誓從行之衆所過勿侵犯也賓南面専威信也史于衆介之前</hi>
　<hi>北面讀書以勅告士衆司馬主軍法執策立于後以示犯禁行罰之意也○敖君善曰此當在次介假道</hi>
　<hi>而復命之時言于此者終上事而後及之也春秋傳昭六年楚公子棄疾聘晉過鄭禁芻牧採樵不入田</hi>
　<hi>不樵樹不採蓻不抽屋不强匄誓曰有犯命者君子廢小人降此所誓者其類之乎</hi>
　　　右假道<lb/>
未入境一肄<lb/>
　<hi>境所聘之國境也肄習也預習聘享威儀之節重失誤也</hi>
<pb n="8b"/>
為壝壇畫階帷其北無宫朝服無主無執也介皆與北<lb/>
面西上<lb/>
　<hi>累土為圍曰壝壝壇壝土以象壇場也畫階畫地以象東西階也帷其北以象房室也無宫不為外垣也</hi>
　<hi>無主不立主人不敢攝尊也無執不執圭玉不陳重器也但習其威儀而已矣</hi>
習享士執庭實習夫人之聘享亦如之習公事不習私<lb/>
事<lb/>
　<hi>士衆介也公事聘享與問大夫也私事謂私覿私面</hi>
　　　右習儀<lb/>
<pb n="9a"/>
及境張旜誓<lb/>
　<hi>張旜所以表其至也誓將入境申禁行旅也髙紫超曰及境而將行禮恐後者怠肆不謹疎于禮節故嚴</hi>
　<hi>誓之</hi>
乃謁闗人闗人問從者幾人以介對<lb/>
　<hi>闗人司闗之屬闗逺郊而境上封為出入往來處司闗使其屬分守之故入必先謁之問從者幾人將預</hi>
　<hi>備牲牽芻米之數止以介對不敢以餘𨽻煩主人也禮上公使七介侯伯使五介子男使三介</hi>
君使士請事遂以入境<lb/>
　<hi>使者既謁闗人暫止境上闗人以告君君使士請問來事遂𨗳以入也</hi>
<pb n="9b"/>
　　　右謁關人<lb/>
入境斂旜乃展<lb/>
　<hi>斂旜變于始入也展展視玉帛皮馬之類恐逺道齎持疎虞也亦因境上之館而為之</hi>
布幕賓朝服立于幕東西面介皆北面東上賈人北面<lb/>
坐拭圭遂執展之上介北面視之退復位退圭陳皮北<lb/>
首西上又拭璧展之㑹諸其幣加于左皮上上介視之<lb/>
退馬則幕南北面奠幣于其前展夫人之聘享亦如之<lb/>
賈人告于上介上介告于賓有司展羣幣以告<lb/>
<pb n="10a"/>
　<hi>上介北面視圭蓋進違其位故既視而退復位也退圭圭既展即蔵不陳設也㑹合也謂以璧合于幣而</hi>
　<hi>總加于皮上也幕南北面陳于幕之南而北首也賈人告告展畢也有司賓介之執事者羣幣聘羣臣及</hi>
　<hi>私覿之幣</hi>
及郊又展如初及館展幣于賈人之館如初<lb/>
　<hi>郊逺郊也天子逺郊百里上公五十里侯伯三十里子男十里近郊各半之及郊又展亦因逺郊内之候</hi>
　<hi>館為之館國中舍也即後章卿所致者此以展幣而連及之賈人之館館之旁室也展幣不于賓館者慮</hi>
　<hi>主國使命往來見之為不恪也</hi>
　　　右展幣<lb/>
<pb n="10b"/>
賓至于近郊張旜君使下大夫請行<hi>句</hi>反<hi>句</hi>君使卿朝<lb/>
服用束帛勞<lb/>
　<hi>郝仲輿曰使下大夫請行請使臣所往不敢必其為已至也下大夫反告君乃執主人之禮使上大夫束</hi>
　<hi>帛朝服迎勞慰其逺來勤劬也○鄭康成曰請行問所之也士請事大夫請行卿勞彌尊賓也髙紫超曰</hi>
　<hi>前已使士請事恐其或更有他往故復使下大夫請行蓋不敢當其聘禮故詳慎如此</hi>
上介出請入告<hi>句</hi>賓禮辭迎于舍門之外再拜勞者不<lb/>
答拜賓揖先入受于舍門内勞者奉幣入東面致命賓<lb/>
北面聽命還少退再拜稽首受幣勞者出授老幣<lb/>
<pb n="11a"/>
　<hi>郝仲輿曰上介出請所事入以勞者之意告賓賓禮辭而后出迎于館舍門外再拜拜主君之命也勞者</hi>
　<hi>不答拜奉使不敢承其禮也賓揖先入導客也受受其勞幣也于舍門内不登堂也勞者奉幣入入門左</hi>
　<hi>也致命致主君之命東面以賓禮待之也賓北面聽從臣禮也還少退避不敢當也授老幣賓受束帛以</hi>
　<hi>授家臣也</hi>
出迎勞者勞者禮辭賓揖先入勞者從之乘皮設賓用<lb/>
束錦儐勞者勞者再拜稽首受賓再拜稽首送幣勞者<lb/>
揖皮出乃退賓送再拜<lb/>
　<hi>郝仲輿曰出迎賓自出迎也乘皮設賓設四皮于門内也禮賓曰儐親奉束錦以儐勞者束錦以先皮也</hi>
<pb n="11b"/>
　<hi>勞者拜而稽首敬使者如敬聘君也勞者乃揖賓有司之執皮者出受之以退也</hi>
夫人使下大夫勞<hi>句</hi>以二竹簠方<hi>句</hi>𤣥被纁裡有蓋其<lb/>
實棗烝栗擇兼執之以進賓受棗大夫二手授栗賓之<lb/>
受如初禮<hi>句</hi>儐之如初<lb/>
　<hi>夫人使勞之者以其亦奉命而聘享已也使下大夫降于君也竹簠方器以竹簠而方也蓋簋圓簠方此</hi>
　<hi>則以簠而方也被巾也簠有蓋以被覆之其色則𤣥以纁為裡烝熟之也擇選之也兼執謂二手各執一</hi>
　<hi>簠賓受棗大夫乃併二手授栗如初禮如受君勞之禮○髙紫超曰賓國有聘享夫人之禮則夫人亦宜</hi>
　<hi>有以勞之先王于男女之分未嘗不嚴而于内外之情又未嘗不浹仁之至義之盡也</hi>
<pb n="12a"/>
　　　右郊勞　辭曰非禮也敢對曰非禮也敢<hi>辭曰不受</hi>
　　　<hi>而言也辭與對各言敢者皆謂不敢也</hi>
下大夫勞者遂以賓入至于朝主人曰不腆先君之祧<lb/>
既拚以俟矣賓曰俟間<lb/>
　<hi>下大夫既勞賓遂𨗳賓以入至朝門外入告君主人即主君也逺祖廟曰祧拚掃除也聘禮行于廟主人</hi>
　<hi>不敢稽賓故曰拚以俟賓則欲沐浴齋戒以致誠故曰俟間謂俟主人得暇之時謙詞也○髙紫超曰後</hi>
　<hi>世若鄭伯如晉晉人以魯喪不之見則與所謂拚除先君之祧者異矣郝仲輿曰賓曰俟間者行色倉猝</hi>
　<hi>休沐而后可進不敢自言間而言侯君間辭之婉也</hi>
<pb n="12b"/>
大夫帥至于館卿致館賓迎再拜卿致命賓再拜稽首<lb/>
卿退賓送再拜<lb/>
　<hi>賓既請俟間大夫乃帥引賓至館君使卿致館于賓賓迎入卿致主君館賓之命賓再拜受也○郝仲輿</hi>
　<hi>曰賓至不先授館者主人敏于承事即掃宗廟以迎賓未敢以私室䙝之也及賓俟間而後致館體其私</hi>
　<hi>也致必以卿重其禮也賓先至朝後適館不敢先即安也</hi>
　　　右致館　卿館于大夫大夫館于士士館于工<lb/>
　　　商<hi>郝仲輿曰館不于敵者使賓全其尊使館主人嚴其敬也康成謂館賓必于廟竊意賓受</hi>
　　　<hi>大禮或假大夫家廟其羣居未必皆在人廟</hi>　管人為客三日具沐<lb/>
<pb n="13a"/>
　　　五日具浴<hi>管人司館舍者客謂使臣</hi>
宰夫朝服設飱<hi>句</hi>飪一牢在西鼎九羞鼎三腥一牢在<lb/>
東鼎七堂上之饌八西夾六門外米禾皆二十車薪芻<lb/>
倍禾<lb/>
　<hi>宰夫士之主膳羞者熟食曰飱有腥而言飱者賓即次未舉火所饋以熟食為主也飪烹也牛羊豕具為</hi>
　<hi>一牢飪一牢腥一牢庭中之饌也鼎九牛也羊也豕也魚也腊也腸胃也膚也鮮魚也鮮腊也羞鼎陪鼎</hi>
　<hi>也以其實言之則曰羞以其陳言之則曰陪三者膷臐膮也腥割而未烹者鼎七無鮮魚鮮腊也堂上八</hi>
　<hi>西夾六豆簋之數也○賈洺州曰饔餼則生腥飪皆具而又多餘物飱則惟腥飪而已鄭康成曰堂上八</hi>
<pb n="13b"/>
　<hi>豆八簋六鉶兩簠八壺西夾六豆六簋四鉶兩簠六壺米陳門東禾陳門西薪芻各四十車凡此所陳皆</hi>
　<hi>如饔餼</hi>
上介飪一牢在西鼎七羞鼎三堂上之饌六門外米禾<lb/>
皆十車薪芻倍禾衆介皆少牢<lb/>
　<hi>衆介少牢有羊豕無牛也其鼎五羊豕魚腊膚也無堂上之饌</hi>
　　　右設飱　飱不致<hi>句</hi>賓不拜沐浴而食之<hi>飱不致者</hi>
　　　<hi>不以束帛致命設之而已以飱禮輕也不致命故賓不拜沐浴道路風塵自潔清也沐浴而後</hi>
　　　<hi>食亦以尊主國君之賜</hi>
<pb n="14a"/>
厥明訝賓于館<lb/>
　<hi>厥明賓至館之明日也訝以君命迎之也鄭康成曰此訝下大夫也亦皮弁</hi>
賓皮弁聘至于朝賓入于次乃陳幣<lb/>
　<hi>皮弁卿大夫以上朝服之冠也春官司服云視朝服皮弁服次朝門外設帷暫止也入于次者俟有司之</hi>
　<hi>陳其聘禮也鄭康成曰有司入于主國廟門外以布幕陳幣如展幣焉圭璋賈人執櫝而俟</hi>
卿為上擯大夫為承擯士為紹擯擯者出請事<lb/>
　<hi>擯主國之君所使出接賓者主君公也則擯者五人侯伯則擯者四人子男則擯者三人五人則上擯一</hi>
　<hi>人承擯紹擯各二人四人則上擯承擯各一人紹擯二人也上擯近主君承擯繼之紹擯又繼之擯者上</hi>
<pb n="14b"/>
　<hi>擯也請事請賓來事明知其為聘而來復請之者蓋若不敢當其禮示謙也○敖君善曰請事之詞蓋曰</hi>
　<hi>寡君使某請事是時賓即位于西方東面介立于其東南北面西上擯者東方西面請事賓對擯者乃入</hi>
　<hi>告于公矣諸侯相朝則上擯傳主君之命以請于上介上介以告于朝君又以朝君之命告于上擯所謂</hi>
　<hi>交擯也聘賓臣也故親對而不交擯</hi>
公皮弁迎賓于大門内大夫納賓賓入門左公再拜賓<lb/>
避不答拜公揖入每門每曲揖及廟門公揖入立于中<lb/>
庭賓立接西塾<lb/>
　<hi>公皮弁同賓服出迎也不出大門降于待其君也大夫為上擯者延賓入大門内左入以西為左也公再</hi>
<pb n="15a"/>
　<hi>拜賓不答不敢當其禮也大門内曲而東為角門又曲而東為五廟大門又入為太祖廟中門每門每曲</hi>
　<hi>主賓皆揖及廟門公揖賓先入立于中庭以俟賓賓立接近西塾在廟門外西塾之南而東面也○敖君</hi>
　<hi>善曰納賓之辭曰寡君須矣吾子其入也既則𨗳之以入公迎大夫乃再拜者尊國賓也相見禮主人于</hi>
　<hi>降等者不出迎一拜其辱及廟門公揖賓而入禮之也凡主人與賓揖而入門者有二義俱入則為𨗳之</hi>
　<hi>自入則為禮之</hi>
几筵既設擯者出請命<lb/>
　<hi>鄭康成曰有几筵者以其廟受宜依神也賓至廟門司宫乃于依前設之請命請賓所傳其君之命至此</hi>
　<hi>言命事彌至言彌信也</hi>
<pb n="15b"/>
賈人東面坐啓櫝取圭垂繅不起而授上介上介不襲<lb/>
執圭屈繅授賓賓襲執圭<lb/>
　<hi>玉尊不與幣同陳故事至乃取之不起授上介敬也上介北面受圭西面授賓不襲者以行禮不在己也</hi>
　<hi>賓襲凡執玉者皆當襲也</hi>
擯者入告出辭玉<lb/>
　<hi>入告告公以賓執圭也聘圭下于命圭一等于禮至重主君不敢當故辭之然亦禮辭而已賓對則擯者</hi>
　<hi>復以入告而出納賓也</hi>
納賓賓入門左介皆入門左北面西上三揖至于階三<lb/>
<pb n="16a"/>
讓公升二等賓升西楹西東面擯者退中庭賓致命公<lb/>
左還北嚮擯者進公當楣再拜賓三退負序公側襲受<lb/>
玉于中堂與東楹之間擯者退負東塾而立<lb/>
　<hi>入門左自西塾入廟門左由闑西也北面西上賓立西介以次東也公與賓三揖三讓升堂上介以下仍</hi>
　<hi>立門西公升二等先賓升二等主君尊也賓升西楹西東面向主君也擯者退立庭中以公宜親受賓命</hi>
　<hi>不用擯相也賓致命致其君聘問之命也公左還北向將拜也擯者進進近階下賛拜也楹上横梁曰楣</hi>
　<hi>公東楹之西當楣再拜拜貺也三退三逡循也三退則負西序而立矣側獨也獨襲受玉不用賛以尊賓</hi>
　<hi>也凡執玉者必襲向者辭玉則未有受玉之意故不襲至是乃襲而受之敬之至也中堂南北之中也在</hi>
<pb n="16b"/>
　<hi>東楹之間者凡堂上授受賛幣之禮敵者則在兩楹之間主尊則于東賓尊則于西也擯者退負東塾而</hi>
　<hi>立無事而反其位也</hi>
賓降介逆出賓出公側授宰玉裼降立<lb/>
　<hi>介逆出介立門左北面西上近東者先出由便也授宰玉授于序端也裼者免上衣見裼衣也降立降東</hi>
　<hi>階立庭下以俟賓也</hi>
　　　右聘　卿大夫訝大夫士訝士皆有訝<hi>訝不以敵與館</hi>
　　　<hi>同也</hi>　宗人授次次以帷少退于君之次<hi>次門外賓初至</hi>
　　　<hi>之次君謂外諸侯凡諸侯以下各有次賓次少退不與諸侯次並也</hi>　唯大聘有<lb/>
<pb n="17a"/>
　　　几筵<hi>鄭康成曰小聘輕雖受于廟不為神位</hi>　禮不拜至<hi>前者請行禮賓</hi>
　　　<hi>言俟間則行禮之時賓非始至故不拜至也</hi>　辭無常遜而恱辭多<lb/>
　　　則史少則不達辭苟足以達義之至也<hi>無常猶無定遜</hi>
　　　<hi>而恱謂以謙遜和恱為主多則文勝少則略而不足以達其意辭苟足以達則不煩不略為得</hi>
　　　<hi>其宜故曰義之至也</hi>　上介執圭如重授賓<hi>如重猶論語言如不勝也</hi>
　　　賓入門皇升堂讓將授志<hi>句</hi>趨授如爭承下如<lb/>
　　　送君還而后退<hi>皇莊盛也讓恭遜也志專一也趨授疾趨而前以圭授君也如</hi>
　　　<hi>争先然惟恐遲也承下手承圭下使君取上也如送客然不即退也君還而后退謂君還東面</hi>
<pb n="17b"/>
　　　<hi>而后降階出廟門更行享禮之事也</hi>下階發氣怡焉再三舉足又<lb/>
　　　趨及門正焉<hi>降下西階氣始發舒怡然和恱再三舉足以自安定乃復疾趨及出</hi>
　　　<hi>廟門顔色始復常也</hi>　執圭鞠躬焉如恐失之<hi>鞠躬者敬也如恐失</hi>
　　　<hi>之者慎也</hi>　入門主敬升堂主慎<lb/>
擯者出請賓裼奉束帛加璧享擯者入告出許<lb/>
　<hi>請請命也賓出即裼璧降于圭因裼而奉之入告出許不復辭者既受其大即不必辭其細也</hi>
庭實皮則攝之毛在内内攝之入設也<lb/>
　<hi>庭實皮馬之類實于庭者皮虎豹之皮也若君于臣臣于君則麋鹿皮可也攝兼執也左手兼執前兩足</hi>
<pb n="18a"/>
　<hi>右手兼執後兩足毛在内不欲文之豫見且防損傷也内攝之謂反攝之不見毛也入設謂入庭致命乃</hi>
　<hi>張設也</hi>
賓入門左揖讓如初<hi>句</hi>升致命張皮公再拜受幣士受<lb/>
皮者自後<hi>句</hi>右客<hi>句/</hi>賓出當之<hi>句</hi>坐攝之公側授宰幣<lb/>
<hi>句</hi>皮如入右首而東<lb/>
　<hi>升致命賓升堂致其君享獻之命也張皮庭下執皮者釋外足見文也士受皮者自後右客謂主君之士</hi>
　<hi>從東方來由執皮者後過西客在右士居其左以受皮也賓出當之坐攝之謂賓降而當皮之西士乃跪</hi>
　<hi>而攝皮也攝皮必跪示敬也側受宰幣謂公以所受璧帛親授宰無擯相也皮如入謂士受皮者亦如初</hi>
<pb n="18b"/>
　<hi>入内攝也凡獻者左首受者右首禮相變也東歸東璧也</hi>
　　　右享　及享發氣焉盈容<hi>敖君善曰聘時屏氣享時發氣又且盈容</hi>
　　　<hi>禮有重輕故敬亦有隆殺也○郝仲輿曰聘而鞠躬敬也享則發氣滿容和也</hi>衆介北<lb/>
　　　面蹌焉<hi>蹌容貌舒揚也敖君善曰于享乃云蹌焉以見聘時之不然也然則衆介容貌</hi>
　　　<hi>之變其莭亦略與賓相同矣</hi>　凡庭實隨入左先皮馬相間<lb/>
　　　可也<hi>隨入魚貫而入不並行也左先皮馬以西頭者為上故左先入陳也相間相代也皮</hi>
　　　<hi>馬以四為禮設皮則用乘皮繼設亦用乘皮而不用馬設馬則用乘馬繼設亦用乗馬而不用</hi>
　　　<hi>皮或不能然則一節用皮一節用馬相間而設可也</hi>賓之幣唯馬出其餘<lb/>
<pb n="19a"/>
　　　皆東<hi>賓之幣玉帛皮馬皆是唯馬受則出付廏其餘皆収歸東壁將藏之内府也</hi>若<lb/>
　　　君不見使大夫受自下聽命自西階升受負右<lb/>
　　　房而立賓降亦降不醴<hi>君有他故不能見賓行禮則使上大夫代受聘</hi>
　　　<hi>享上大夫于堂下碑内聴命如卿還玉之禮右房西房也負房立俟賓降乃降不醴不設醴以</hi>
　　　<hi>禮賓也</hi>
聘于夫人用璋享用琮如初禮<lb/>
　<hi>如初禮者夫人不可以親受君代受之其禮皆如初也</hi>
　　　右聘享夫人<lb/>
<pb n="19b"/>
若有言則以束帛如享禮<lb/>
　<hi>有言謂有所告請因聘以達之故于聘享畢以束帛加書致命如享禮也但無庭實耳○敖君善曰此如</hi>
　<hi>秦伯使西乞術來聘且言將伐晉之類</hi>
　　　右有言　若有故則卒聘束帛加書將命百名<lb/>
　　　以上書于策不及百名書于方主人使人與客<lb/>
　　　讀諸門外<hi>有故有事相告也名謂書文即字也編竹簡曰策削木板曰方主人主國</hi>
　　　<hi>君也所使之人蓋内史也門外廟門之外必與客讀之者欲其審也</hi>
擯者出請事賓吿事畢賓奉束錦以請覿擯者入告出<lb/>
<pb n="20a"/>
辭請禮賓賓禮辭聽命擯者入告<lb/>
　<hi>事畢公事畢也覿私覿也賓以公事已畢欲伸其私敬故請覿主君辭之者欲先以醴禮之也蓋賓既將</hi>
　<hi>公事則主人宜先盡其待賓之禮賓乃可行其私事也入告告賓許也○敖君善曰請醴之辭蓋曰子以</hi>
　<hi>君命辱于敝邑寡君有不腆先君之禮請醴從者賓曰使臣既得將命矣敢辭曰寡君固曰不腆敢固以</hi>
　<hi>請曰某辭不得命敢不敬從</hi>
宰夫徹几改筵公出迎賓以入揖讓如初公升側受几<lb/>
于序端宰夫内拂几三奉兩端以進公東南嚮外拂几<lb/>
三<hi>句</hi>卒<hi>句/</hi>振袂<hi>句/</hi>中攝之<hi>句</hi>進西嚮擯者吿賓進訝受<lb/>
<pb n="20b"/>
几于筵前東面俟公一拜送賓以几避北面設几不降<lb/>
<hi>句</hi>階上答再拜稽首<lb/>
　<hi>徹几改筵徹神几改布賓筵也公升側受几升東階自受几于宰夫不用擯相也内拂几不使塵及君也</hi>
　<hi>奉兩端使君執几中也中攝之謂君攝几中使賓執兩端也宰夫東壁取几筵而受几于東序端故公受</hi>
　<hi>之則東南嚮已而進西嚮以嚮賓是時賓在西階上擯者以公授几告賓賓進東以迎受几于筵前户牖</hi>
　<hi>間東面以俟公拜送乃北面向筵自設之也一拜者送几之常禮賓答必再拜稽首者尊君也</hi>
宰夫實觶以醴<hi>句</hi>加柶于觶面枋公側受醴賓不降一<lb/>
拜進筵前受醴復位公拜送醴宰夫薦籩豆脯醢賓升筵<lb/>
<pb n="21a"/>
擯者退負東塾<lb/>
　<hi>宰夫實觶君不親酌也面枋以匙枋向前也公側受醴不用擯相也賓不降一拜醴尚質也復位復西階</hi>
　<hi>上北面之位擯者退負東塾立于廟門外也醴無酬酢之文故擯者退以俟</hi>
賓祭脯醢以柶祭醴三庭實設降筵北面以柶兼諸觶<lb/>
尚葉坐啐醴公用束帛建柶北面奠于薦東<hi>葉鄭本作擸</hi>
　<hi>庭實乘馬之屬設之以酬賓也賓降筵就西階上將坐啐醴也以柶兼諸觶謂以右手執柶并執觶也尚</hi>
　<hi>葉以葉向上倒執也必以柶兼諸觶者欲便于啐醴也必尚葉者欲便于建也公用束帛親奉以先馬也</hi>
　<hi>蓋亦受之于序端賓建柶奠觶將降辭也</hi>
<pb n="21b"/>
擯者進相幣賓降辭幣公降一等辭栗階升聽命降拜<lb/>
公辭升再拜稽首受幣當東楹北面退東面俟公一拜<lb/>
賓降也公再拜賓執左馬以出上介受賓幣從者訝受<lb/>
馬<lb/>
　<hi>相幣賛其授受之禮也辭幣謂既受賜矣不可又辱盛禮也公降一等辭止其降且不許其辭也降拜拜</hi>
　<hi>受幣也賓既受幣退立西階東面俟公拜送公一拜賓不敢當降避公又一拜也執左馬者庭實四馬以</hi>
　<hi>左為上庭下北面以西為左也賓降西階親牽西一馬以出尊君賜也餘三馬則君有司為賓牽出賓之</hi>
　<hi>從者迎而受之也</hi>
<pb n="22a"/>
　　　右醴賓　醴尊于東箱瓦大一有豐<hi>東箱東夾室也瓦大</hi>
　　　<hi>瓦尊豐盛尊之器</hi>薦脯五膱祭半膱横之<hi>膱猶脡也横加也</hi>祭<lb/>
　　　醴再扱始扱一祭卒再祭<hi>卒謂後扱</hi>　主人之庭實<lb/>
　　　則主人遂以出賓之士訝受之<hi>鄭康成曰此謂餘三馬也左馬</hi>
　　　<hi>賓執以出矣士士介從者也</hi>
賓覿奉束錦總乘馬二人賛入門右北面奠幣再拜稽<lb/>
首擯者辭賓出<lb/>
　<hi>覿用束錦避享幣也總乘馬者總聨八轡賓親牽之也二人賛居左右兩馬間助牽也入門右臣禮也傳</hi>
<pb n="22b"/>
　<hi>云公事自闑西私事自闑東是也奠幣不敢以授也再拜稽首亦臣禮也擯者辭辭臣禮也賓出以覿事</hi>
　<hi>已畢出廟門外接西塾立也</hi>
擯者坐取幣出有司二人牽馬以從出門西面于東塾<lb/>
南擯者請受賓禮辭聽命<lb/>
　<hi>擯者請受謂主君欲親受也使者奠幣而出蓋若致之于有司不敢令主君親受者故擯者辭之而自取</hi>
　<hi>幣令有司牽馬出而還之欲其以賓禮入而主君親受也賓不敢當故禮辭而後聽命</hi>
牽馬右之入設賓奉幣入門左介皆入門左西上公揖<lb/>
讓如初升公北面再拜賓三退反還負序振幣進授當<lb/>
<pb n="23a"/>
東楹北面士受馬者自前還牽者後適其右受牽馬者<lb/>
自前西乃出賓降階東拜送君辭拜也君降一等辭擯<lb/>
者曰寡君從子雖將拜起也栗階升公西嚮賓階上再<lb/>
拜稽首公少退<lb/>
　<hi>庭實先設客禮也右之馬當右牽之也蓋使四人牽乘馬各居馬西以右手控制便也賓奉幣入門左介</hi>
　<hi>皆入公與賓揖讓升皆客禮也公再拜者以其初以臣禮見新之也反還反西面而復東面也振幣進授</hi>
　<hi>振去其塵乃授君示敬也當東楹北面就君而授之也乘馬在庭下北面牽者四人立馬西士受者亦四</hi>
　<hi>人從東來自馬前適西居牽馬者之左轉其後適其右居馬之西以受馬最西牽者一人即由受者前西</hi>
<pb n="23b"/>
　<hi>出次東三人皆自前西乃出也賓降西階往東階下拜送幣馬私物以臣禮獻也君辭之而賓已下拜君</hi>
　<hi>降一等辭擯者致君意止之且勸之升賓乃厯階升成拜也公少退示敬也</hi>
賓降出公側受宰幣馬出公降立<lb/>
　<hi>側受宰幣自以所受束錦授太宰不用賛也降立俟介覿也○此以上賓私覿之儀</hi>
擯者出請上介奉束錦士介四人皆奉玉錦東請覿擯<lb/>
者入告出許<lb/>
　<hi>玉錦錦之文纎縟者也</hi>
上介奉幣儷皮二人賛皆入門右東上奠幣皆再拜稽<lb/>
<pb n="24a"/>
首擯者辭介逆出<lb/>
　<hi>儷皮兩皮此則麋鹿皮也使二人助攝衆介皆奉幣從入門右奠幣稽首用臣禮也</hi>
擯者執上幣士執衆幣有司二人舉皮從其幣出請受<lb/>
委皮南面執皮者西面北上擯者請受介禮辭聽命皆<lb/>
進訝受其幣<lb/>
　<hi>郝仲輿曰君使擯執上介束錦使士執衆介玉錦使有司舉上介儷皮隨幣出還之不敢受臣禮也有司</hi>
　<hi>出復委其皮門外南面擯者與士執幣前西面請受介皆進訝受幣</hi>
上介奉幣皮先入門左奠皮公再拜介振幣自皮西進<lb/>
<pb n="24b"/>
北面授幣退復位再拜稽首送幣介出宰自公左受幣<lb/>
有司二人坐舉皮以東<lb/>
　<hi>郝仲輿曰上介奉幣更入賛者二人前就門北面舉皮先上介執幣從入門左由客位奠皮庭下公即庭</hi>
　<hi>中再拜上介即庭中授幣退復位門左宰自公左賛公受幣殊于賓幣公側授宰也○此以上介私覿之</hi>
　<hi>儀亦先臣後賓也</hi>
擯者又納士介士介入門右奠幣再拜稽首擯者辭介<lb/>
逆出擯者執上幣以出禮請受賓固辭公答再拜擯者<lb/>
出立于門中以相拜士介皆避士三人東上坐取幣立<lb/>
<pb n="25a"/>
擯者進宰夫受幣于中庭以東執幣者序從之<lb/>
　<hi>士介衆介也衆介入門右奠幣稽首而出用臣禮也君亦使擯還幣士介賤不敢辭賓為之固辭公遂受</hi>
　<hi>公答再拜答于庭也衆介在外公拜内擯者出立門中賛拜達其禮于衆介也衆介避不敢當也衆介四</hi>
　<hi>人覿而擯者執上幣故立君之士三人坐取三介所奠幣于庭立以俟擯擯進執上幣入宰夫中庭受擯</hi>
　<hi>者幣士三人執幣以次從宰夫歸于東壁也也○此衆介私覿之儀亦始辭臣而終遂受之</hi>
　　　右私覿　私覿愉愉焉<hi>愉愉和婉貌</hi>出如舒雁皇且<lb/>
　　　行<hi>舒雁鵞也禮畢而出則如舒雁徐翔也既出則皇且行盛容緩步也</hi>　既覿賓<lb/>
　　　若私獻奉獻將命擯者入告出禮辭賓東面坐<lb/>
<pb n="25b"/>
　　　奠獻再拜稽首擯者東面坐取獻舉以入告出<lb/>
　　　禮請受賓固辭公答再拜擯者立于閾外以相<lb/>
　　　拜賓辭擯者授宰夫于中庭<hi>郝仲輿曰若賓私覿外有方物私獻</hi>
　　　<hi>主君則以聘君之命將之俟于門外擯入告君禮辭而受如受士介覿之禮賓不入也</hi>若<lb/>
　　　兄弟之國則問夫人<hi>鄭康成曰兄弟謂同姓若婚姻甥舅有親者問猶道</hi>
　　　<hi>也謂獻也不言獻者變于君也非兄弟獻不及夫人</hi>
擯者出請賓告事畢擯者入告公出送賓<lb/>
　<hi>敖君善曰賓既告事畢介亦逆出而賓從之公出送賓三擯亦序從之</hi>
<pb n="26a"/>
及大門内公問君賓對公再拜公問大夫賓對<lb/>
　<hi>敖君善曰向者行禮之時各有其節不可亂之故問勞之事至是乃為之也及大門内則賓東面公西面</hi>
　<hi>而問之周禮云客再拜對○鄭康成曰賓至始入門之位衆介亦在其右少退西上時承擯紹擯亦于門</hi>
　<hi>東北面東上上擯往來傳命問君曰君不恙乎對曰使臣之來寡君命臣于庭公拜其無恙賓避問大夫</hi>
　<hi>曰二三子不恙乎對曰寡君命使臣于庭二三子皆在</hi>
公勞賓賓再拜稽首公答拜公勞介介皆再拜稽首公<lb/>
答拜<lb/>
　<hi>勞者以道路之懃慰勞之也○鄭康成曰勞賓曰道路悠逺客甚勞勞介則曰二三子甚勞</hi>
<pb n="26b"/>
賓出公再拜送賓不顧<lb/>
　<hi>郝仲輿曰公再拜送于賓去後賓不顧去無答也凡主人拜送賓賓皆不顧賓道難進易退也</hi>
　　　右公送賓問勞<lb/>
賓請有事于大夫公禮辭許<lb/>
　<hi>有事謂以君命問之也大夫卿也賓請問卿蓋于在廟禮畢君送之時問卿而必請于其君者臣無私交</hi>
　<hi>也</hi>
賓即館<lb/>
　　　右賓即館　賓即館訝將公命又見之以其摯<lb/>
<pb n="27a"/>
　　　<hi>郝仲輿曰主君既命訝見賓訝又自見如私面也見以其摯如大夫執雁士執雉之類</hi>
卿大夫勞賓賓不見大夫奠雁再拜上介受<lb/>
　<hi>賓不見以公事未行不敢當先施也上介以賓辭辭之大夫兼卿而言以賓不見不得親授摯故奠雁于</hi>
　<hi>館舍而上介代受之也</hi>
勞上介亦如之<lb/>
　<hi>上介異館卿大夫往勞之上介亦不見士介為受雁也</hi>
　　　右卿大夫勞賓介　幣之所及皆勞不釋服<hi>大夫</hi>
　　　<hi>以上聘君皆有問幣故行聘享畢卿大夫不脫朝服即往勞賓于館先施貴敏也</hi>
<pb n="27b"/>
君使卿韋弁歸饔餼五牢上介請事賓朝服禮辭有司<lb/>
入陳<lb/>
　<hi>使卿重其禮也韋弁熟皮為弁戎服之冠犒大衆服之敬其事也歸送也饔熟食餼生牲朝曰饔夕曰飱</hi>
　<hi>始至設飱既館歸饔五牢飪一腥二皆饔也生二皆餼也有司入陳就所館大夫宗廟陳設也</hi>
饔<hi>句</hi>飪一牢<hi>句/</hi>鼎九<hi>句</hi>設于西階前陪鼎當内亷東面<lb/>
北上<hi>句</hi>上當碑<hi>句</hi>南陳牛羊豕魚腊腸胃同鼎膚鮮魚<lb/>
鮮腊設扄鼏膷臐膮<hi>句</hi>蓋<hi>句</hi>陪牛羊豕<lb/>
　<hi>設饔先于西方統于客也陪鼎副鼎即膷臐膮也當對也階邊曰亷内亷西階之東亷也古者三分庭一</hi>
<pb n="28a"/>
　<hi>在北設碑上當碑謂北與碑齊南陳自北直陳而南也腸胃同鼎謂牛羊豕腸胃皆置于一鼎以類相從</hi>
　<hi>也蓋謂膷臐膮三鼎皆有蓋也陪牛羊豕言以三臛陪三牲為副鼎也○此飪鼎凡十二正鼎九陪鼎三</hi>
　<hi>設于西階前者也</hi>
腥二牢鼎二七無鮮魚鮮腊設于阼階前西面南陳如<lb/>
飪鼎二列<lb/>
　<hi>二七每一牢七鼎也無鮮魚鮮腊少飪鼎之二故鼎止七也如飪鼎亦如其北上上當碑也二列每一牢</hi>
　<hi>一列也○此腥鼎凡十四設于阼階前者也</hi>
堂上八豆設于户西西陳皆二以並東上韭葅<hi>句</hi>其南<lb/>
<pb n="28b"/>
醓醢<hi>句</hi>屈<hi>句/</hi>八簋繼之黍<hi>句/</hi>其南稷<hi>句/</hi>錯<hi>句</hi>六鉶繼之<lb/>
牛以西羊豕<hi>句</hi>豕南牛<hi>句/</hi>以東羊豕<hi>句</hi>兩簠繼之粱在<lb/>
北八壺設于西序北上二以並南陳<lb/>
　<hi>八豆天官醢人職朝事之豆菹醢相間凡八也户西室户之西西陳自東設至西二以並八豆皆兩兩而</hi>
　<hi>設也向西陳則以東為上矣韭葅居東北其南為醓醢醓醢西昌本昌本西麋臡麋臡西菁菹菁菹北鹿</hi>
　<hi>臡鹿臡東葵菹葵菹東蝸醢即接韭葅也自醓醢曲轉而西而北故曰屈八簋黍稷各四也繼豆而西錯</hi>
　<hi>者黍稷相間而陳也六鉶牛羊豕羹各二也繼簋而西兩簠稻粱各一也繼鉶而西酒八壺順堂西牆自</hi>
　<hi>北而南兩兩相對向南陳也○此設于户西者八豆八簋六鉶兩簠并西序八壺共三十二器皆屬飪牢</hi>
<pb n="29a"/>
西夾六豆設于西墉下北上韭菹其東醓醢屈六簋繼<lb/>
之黍其東稷錯四鉶繼之牛以南羊羊東豕豕以北牛<lb/>
兩簠繼之粱在西皆二以並南陳六壺西上二以並東<lb/>
陳<lb/>
　<hi>六豆先設韭菹其東醓醢又其東昌本昌本南麋臡麋臡西菁菹又西鹿臡也此設于西夾者六豆六簋</hi>
　<hi>四鉶兩簠六壺共二十四器也屬腥牢</hi>
饌于東方亦如之西北上壺東上西陳<lb/>
　<hi>東方東夾也西北上亦韭菹其東醓醢屈也○此設于東夾者皆如西夾所陳亦屬腥宰</hi>
<pb n="29b"/>
醯醢百甕夾碑十以為列醯在東<lb/>
　<hi>百甕醯醢各半也夾碑居鼎之中央也十以為列謂左右直列醯在碑東穀味居左醢在碑西肉味居右</hi>
　<hi>也○此醯醢二物總為腥飪設也</hi>
餼二牢陳于門西北面東上牛以西羊豕豕西牛羊豕<lb/>
　<hi>門西廟門内之西也北面向堂也東上自東而西六牲相間共為一行變于腥也鄭康成曰牛羊右手牽</hi>
　<hi>之豕束之寢右</hi>
米百筥筥半斛設于中庭十以為列北上黍粱稻皆二<lb/>
行稷四行<lb/>
<pb n="30a"/>
　<hi>半斛五斗也中庭庭當南北之中也設之當醯醢之南十以為列横設也四米為十行自北而南稷獨四</hi>
　<hi>行稷百穀長用廣也○賈洺州曰北上者黍兩行在北次粱兩行次稻兩行次南稷四行稻粱是加黍稷</hi>
　<hi>是正故黍為上端稷為下端而稻粱居其間</hi>
門外米三十車車秉有五籔設于門東為三列東陳禾<lb/>
三十車車三秅設于門西西陳薪芻倍禾<lb/>
　<hi>秉十六石籔十六斗秉有五籔二十四石也為三列每列車十乘也秅四百把三秅一千二百把也倍禾</hi>
　<hi>薪芻各一萬二千把也</hi>
賓皮弁迎大夫于外門外再拜大夫不答拜揖入及廟<lb/>
<pb n="30b"/>
門賓揖入大夫奉束帛入三揖皆行至于階三讓大夫<lb/>
先升一等賓從升堂北面聽命大夫東面致命賓降階<lb/>
西再拜稽首拜餼亦如之大夫辭升成拜受幣堂中西<lb/>
<hi>句</hi>北面大夫降出賓降授老幣<lb/>
　<hi>大夫即君所使卿韋弁者不答拜亦以為君使不敢當故也及廟門者卿館于大夫之家即其家廟以行</hi>
　<hi>禮也賓揖入揖而先入以𨗳行也賓三讓大夫即先升一等以其奉君命尊也再拜稽首拜餼亦如之</hi>
　<hi>賓先拜饔復拜餼束帛致命同而拜則殊重君之禮也大夫辭亦稱君命辭之升成拜亦饔餼異拜也受</hi>
　<hi>幣當在堂中大夫送幣稍過而西故曰堂中西老家臣長也○鄭本三讓無三字注云古文曰三讓疏云</hi>
<pb n="31a"/>
　<hi>古文作三讓與周官司儀合敖君善謂從古文今仍之</hi>
出迎大夫大夫禮辭許入揖讓如初賓升一等大夫從<lb/>
升堂庭實設馬乘賓降堂受老束錦大夫止賓奉幣西<lb/>
面大夫東面賓致幣大夫對北面當楣再拜稽首受幣<lb/>
于楹間南面退東面俟賓再拜稽首送幣大夫降執左<lb/>
馬以出賓送于外門外再拜<lb/>
　<hi>出迎大夫將以禮儐之也升階賓先者始以致君命先大夫今以私事先賓也庭實設四馬家老致束錦</hi>
　<hi>堂下皆以儐大夫也賓降受束錦大夫止不降贈己嫌訝受也賓致幣有辭大夫亦以辭對當楣再拜稽</hi>
<pb n="31b"/>
　<hi>首以賓稽首受其君命故因其禮也○髙紫超曰卿郊勞而以束錦儐之此于致饔餼復然蓋皆欲以聨</hi>
　<hi>二國之好而致其慇懃之意如此</hi>
明日賓拜于朝拜饔與餼皆再拜稽首<lb/>
　<hi>拜于朝拜君之賜也鄭康成曰拜于大門外此拜亦皮弁服</hi>
上介饔餼三牢飪一牢在西鼎七羞鼎三腥一牢在東<lb/>
鼎七堂上之饌六西夾亦如之筥及罋如上賓餼一牢<lb/>
門外米禾視死牢牢十車薪芻倍禾凡其實與陳如上<lb/>
賓下大夫韋弁用束帛致之上介韋弁以受如賓禮儐<lb/>
<pb n="32a"/>
之兩馬束錦<lb/>
　<hi>三牢降以兩也鼎七無鮮魚鮮腊也羞鼎即陪鼎也堂上之饌六用賓西夾之數也此西夾不殺以東夾</hi>
　<hi>全損也米醯醬不殺常用等也死牢飪與腥也上介飪腥共二牢每牢從以米禾各十車則米禾凡二十</hi>
　<hi>車也下大夫致之亦使人各以其爵也介不皮弁而韋弁不敢同于賓也儐用束錦降于賓也</hi>
士介四人皆餼太牢米百筥設于門外宰夫朝服牽牛<lb/>
以致之士介朝服北面再拜稽首受無儐<lb/>
　<hi>皆餼太牢無饔也使宰夫致亦以其爵也宰夫牽牛則有司牽羊豕也無儐無幣以儐宰夫也士位卑禄</hi>
　<hi>薄且重禮不行于微者故無儐</hi>
<pb n="32b"/>
　　　右歸饔餼　聘日致饔<hi>鄭康成曰急歸大禮也</hi>　十斗曰<lb/>
　　　斛十六斗曰籔十籔曰秉二百四十斗曰筥十<lb/>
　　　筥曰稯十稯曰秅四百秉為一秺<hi>二百四十斗謂一車之米</hi>
　　　<hi>秉有五籔也十籔曰秉之秉十六斛之量名也四秉曰筥之秉則刈禾盈手謂之秉也筥亦禾</hi>
　　　<hi>秉之數名非筐筥之筥也二百四十斗以上米數也四秉曰筥以下禾數也</hi>　賜饔<lb/>
　　　唯羮飪筮一尸若昭若穆僕為祝祝曰孝孫某<lb/>
　　　孝子某薦嘉禮于皇祖某甫皇考某子如饋食<lb/>
　　　之禮<hi>羮飪謂飪一牢賓以祭于行主腥餼則不祭也祭則筮一人為尸昭穆謂子孫古者</hi>
<pb n="33a"/>
　　　<hi>大事出必奉廟主行子孫臣僕亦與俱一尸者父在則祭祖父沒則祭禰也如饋食之禮如少</hi>
　　　<hi>牢饋食之禮不言少牢者今以太牢也</hi>假器于大夫朌肉及廋車<lb/>
　　　<hi>假借祭器于主國大夫爵敵禮同也朌頒同廋廋人車車人二人掌車馬者也頒肉及二人則</hi>
　　　<hi>無不徧矣</hi>　凡賓拜于朝訝聽之<hi>聽猶待也</hi>　歸大禮之<lb/>
　　　日既受饔餼請觀訝帥之自下門入<hi>觀謂觀其宗廟朝廷</hi>
　　　<hi>之壯麗也自下門入謂由便門而入不敢由大門非公事也○此言既受饔餼之後可請逰觀</hi>
　　　<hi>耳蓋當在賓拜于朝之後若是日既行聘享禮又行受饔祭先禮則日暮人倦矣恐請觀有所</hi>
　　　<hi>不暇也</hi>　士無饔無饔者無儐<hi>敖君善曰君不致饔于士士不儐君</hi>
<pb n="33b"/>
　　　<hi>之使皆禮之當然無儐不為無饔也</hi>無饔者無饗禮<lb/>
賓朝服問卿卿受于祖廟下大夫擯擯者出請事<lb/>
　<hi>諸侯大國三卿既聘其君即問及卿大夫皆聘君之命也下大夫擯公使為之也儐者即下大夫也○髙</hi>
　<hi>紫超曰聘本為君也而因以及其夫人而并以問其卿大夫則凡内外尊卑之間無不致其慇懃敬禮之</hi>
　<hi>意而所以睦于鄰者大矣</hi>
大夫朝服迎于外門外再拜賓不答拜揖大夫先入每<lb/>
門每曲揖及廟門大夫揖入擯者請命庭實設四皮賓<lb/>
奉束帛入三揖皆行至于階三讓賓升一等大夫從升<lb/>
<pb n="34a"/>
堂北面聽命賓東面致命大夫降階西再拜稽首賓辭<lb/>
升成拜受幣堂中西北面賓降出大夫降授老幣無儐<lb/>
　　　右問卿　明日問大夫大夫不敢辭君初為之<lb/>
　　　辭矣<hi>明日致饔之明日也大夫不敢辭謂賓問卿時擯者出請事但入告而不辭也所以</hi>
　　　<hi>然者以賓私覿退即請有事于大夫主君既禮辭故也</hi>
擯者出請事賓面如覿幣<lb/>
　<hi>面亦見也面卿之幣如覿君亦束錦四馬也○敖君善曰聘使私見主君曰覿大夫曰面異其稱以别尊</hi>
　<hi>卑也然周禮以私覿為私面則私面又可通言矣髙紫超曰古者人臣無外交而于奉使出聘則亦得以</hi>
<pb n="34b"/>
　<hi>私覿私面之禮交于鄰之君若臣蓋無私交者義也而因事以結好者禮也使于異國君臣盡如呉越則</hi>
　<hi>亦無以致其戮力同心之誼而成守在四鄰之道矣</hi>
賓奉幣庭實從入門右大夫辭賓遂左庭實設揖讓如<lb/>
初大夫升一等賓從之大夫西面賓稱面大夫對北面<lb/>
當楣再拜受幣于楹間南面退西面立賓當楣再拜送<lb/>
幣降出大夫降授老幣<lb/>
　<hi>入門右入門乃右也禮客若降等則就主人之階主人興辭于客然後客復就西階此賓與大夫爵敵乃</hi>
　<hi>若降等然者不敢自同于奉命之禮也賓稱面致面見之辭也○此賓私面于卿也</hi>
<pb n="35a"/>
擯者出請事上介特面幣如覿<lb/>
　<hi>上介特面不與衆介俱也幣如覿君亦束錦儷皮也○髙紫超曰君尊故上介與衆介同時而覿若臣之</hi>
　<hi>覲君者于卿則上介特面不偕衆介蓋禮所謂别嫌明微者如此</hi>
介奉幣<hi>句</hi>皮二人賛入門右奠幣再拜大夫辭擯者反<lb/>
幣庭實設介奉幣入大夫揖讓如初介升大夫再拜受<lb/>
介降拜大夫降辭介升再拜送幣<lb/>
　<hi>入門右奠幣再拜降等也大夫于其既拜乃辭之降于賓也擯者反幣以幣出還上介然後從客禮入也</hi>
　<hi>大夫再拜受亦于楹間南面而受蓋介于卿雖降一等然同為大夫故受于堂上亦得在楹間也降拜貶</hi>
<pb n="35b"/>
　<hi>于卿也大夫既辭則揖而先升西面介拜于西階上北面也</hi>
擯者出請衆介面如覿幣<lb/>
　<hi>如覿幣各玉錦束也</hi>
入門右奠幣皆再拜大夫辭介逆出擯者執上幣出禮<lb/>
請受賓辭大夫答再拜擯者執上幣立于門中以相拜<lb/>
士介皆避老受擯者幣于中庭士三人坐取羣幣以從<lb/>
之<lb/>
　<hi>于士介亦親辭避君也餘大約與其覿禮同○此介私面于卿也</hi>
<pb n="36a"/>
擯者出請事賓出大夫送于外門外再拜賓不顧<lb/>
　<hi>郝仲輿曰擯者又出請事蓋禮畢而賓尚在廟門外故復請終事也敖君善曰賓亦告事畢乃出此言賓</hi>
　<hi>不顧見敵者之禮也</hi>
擯者退大夫拜辱<lb/>
　<hi>敖君善曰擯者從大夫出門而遂退拜辱謝其屈辱而相已也</hi>
　　　右賓介私面于卿<lb/>
下大夫嘗使至者幣及之<lb/>
　<hi>鄭康成曰嘗使至己國則以幣問之也君子不忘舊</hi>
<pb n="36b"/>
上介朝服三介問下大夫下大夫如卿受幣之禮其面<lb/>
如賓面于卿之禮<lb/>
　<hi>髙紫超曰下大夫賓不親問而使上介問之取其爵之相稱也否則以尊臨卑嫌其下亢而上䙝矣止三</hi>
　<hi>介者降于賓也</hi>
　　　右問下大夫嘗使者<lb/>
大夫若不見君使大夫各以其爵為之受如主人受幣<lb/>
禮不拜<lb/>
　<hi>郝仲輿曰大夫若不見謂自卿至下大夫或有故不得見賓介也主君各以其爵使人代受幣卿使卿受</hi>
<pb n="37a"/>
　<hi>大夫使大夫受但代受幣不代答拜代者不敢實承其禮也</hi>
　　　右代受問　既將公事賓請歸<hi>鄭康成曰已問大夫事畢則請</hi>
　　　<hi>歸謙也主國留之饗食燕獻無日數盡慇懃也</hi>　賓既將公事復見訝<lb/>
　　　以其摯<hi>復報也訝向以摯私見已今還以摯報見之使者及上介執雁羣介執雉</hi>
夕夫人使下大夫韋弁歸禮<lb/>
　<hi>夕問卿之夕使下大夫降于君也髙紫超曰君歸饔夫人歸禮蓋敬賓之道内外交盡如此</hi>
堂上籩豆六設于户東西上二以並東陳壺設于東序<lb/>
北上二以並南陳醙黍清皆兩壺大夫以束帛致之賓<lb/>
<pb n="37b"/>
如受饔之禮儐之乘馬束錦<lb/>
　<hi>籩豆六者下君禮也醙酒米涕而濁者所謂糟也清酒之陳乆者凡酒惟稻黍粱三品皆有醙與清稻為</hi>
　<hi>上黍次之粱又次之故言黍以該稻粱鄭康成謂以黍間醙清者互相備明三酒六壺是也以束帛致致</hi>
　<hi>夫人之命也下大夫歸禮特以乘馬束錦儐之尊夫人也○敖君善曰六豆六籩皆宜用朝事者而各去</hi>
　<hi>其末之二其設之序則豆皆在西籩繼之而東韭菹其南醓醢屈以終麷其南蕡亦屈以終</hi>
上介四豆四籩四壺受之如賓禮儐之兩馬束錦<lb/>
　<hi>儐以兩馬降于賓也○敖君善曰四豆者去菁菹鹿臡四籩者去形鹽膴四壺者去粱酒</hi>
明日賓拜禮于朝<lb/>
<pb n="38a"/>
　<hi>拜禮拜夫人之致禮上介從賓而拜</hi>
　　　右夫人歸禮于賓介　聘日致饔明日問大夫<lb/>
　　　夕夫人歸禮<lb/>
大夫餼賓太牢米八筐<lb/>
　<hi>大夫卿也米謂黍粱稷無稻筐實五斗八筐康成謂黍粱各二筐稷四筐陳于門外二以並南陳牲陳于</hi>
　<hi>後東上○髙紫超曰聘君于大夫有乘皮束帛之問故大夫于賓亦有太牢八筐之餼蓋聘君所以致禮</hi>
　<hi>于其臣者厚而其臣之所以致禮于賓者亦隆也</hi>
賓迎再拜老牽牛以致之賓再拜稽首受老退賓再拜<lb/>
<pb n="38b"/>
送<lb/>
　<hi>老大夫之家相也再拜稽首受者以大夫向者稽首受其君命而因其禮也</hi>
上介亦如之<lb/>
　<hi>此牢米亦如賓者以其具不可得而殺故也</hi>
衆介皆少牢米六筐皆士牽羊以致之<lb/>
　<hi>士亦大夫之貴臣米六筐敖君善謂黍粱稷各二筐也</hi>
　　　右大夫餼賓介　凡餼大夫黍粱稷筐五斛<hi>君歸</hi>
　　　<hi>饔餼米用四種大夫用三種君用筥器小而多大夫用筐器大而寡皆所以明則也</hi>
<pb n="39a"/>
公于賓一食再饗燕與羞俶獻無常數<lb/>
　<hi>食以飯為主享以酒為主食饗于廟燕于寢羞以禽熟而進之也俶始也始獻四時新物也○髙紫超曰</hi>
　<hi>一食再饗所以致慇懃者至矣而又有燕羞俶獻無常數之禮則其所以燕樂嘉賓之心者誠無窮也</hi>
賓介皆明日拜于朝<lb/>
　<hi>饗食賓之時則賓為賓上介為介故明日賓介皆至朝拜賜也</hi>
上介一食一饗<lb/>
　<hi>介既從賓食饗矣又特食之享之所以殊禮之也</hi>
若不親食使大夫各以其爵朝服致之以侑幣如致饔<lb/>
<pb n="39b"/>
無儐致饗以酬幣亦如之<lb/>
　<hi>鄭康成曰君不親食謂有疾及他故也必致之不廢其禮也致禮于卿使卿致禮于大夫使大夫非必命</hi>
　<hi>數也無儐以己本宜往也</hi>
　　　右饗食燕羞獻　其介為介<hi>賈洺州曰饗賓于廟之時還以其上</hi>
　　　<hi>介為介經云上介一食一饗則是従賓為介之外復别享也</hi>　凡致禮皆用<lb/>
　　　其饗之加籩豆<hi>籩豆有正有加致禮必併加籩豆致之無少減也</hi>各以<lb/>
　　　其爵朝服　大夫來使無罪饗之過則餼之<hi>無罪</hi>
　　　<hi>無失誤也享之親享之也過則有失誤矣以生物餼之不親享也傳曰使者誤而主君弗親饗</hi>
<pb n="40a"/>
　　　<hi>食所以愧勵之也</hi>　有大客後至則先客不饗食致之<lb/>
　　　<hi>大客賓之爵尊于先客者以享食致先客而親享大客隆殺之等也</hi>　燕則上介<lb/>
　　　為賓賓為苟敬宰夫獻<hi>敖君善曰享食之禮君親為主故以賓為賓尊</hi>
　　　<hi>賓也君與臣燕則宰夫為獻主故不以賓為賓而以為苟敬亦尊賓也苟敬之位在阼階西北</hi>
　　　<hi>面詳見燕禮</hi>　既致饔旬而稍宰夫始歸乘禽日如<lb/>
　　　其饔餼之數士中日則二雙凡獻執一雙委其<lb/>
　　　餘于面禽羞俶獻比<hi>稍廩食也乘禽乘行之禽雁鶩之屬士士介也中間</hi>
　　　<hi>也面前也致饔後旬日乃致廩食歸乗禽以前此饔餼之物多也日如其饔餼之數者上賓饔</hi>
<pb n="40b"/>
　　　<hi>餼五牢則日五雙上介三牢則日二雙也士間日二雙不日一雙者太寡則不敬也執一雙以</hi>
　　　<hi>將命也禽羞禽之烹調者俶獻時物始出者其致之禮皆比視乘禽也</hi>
大夫于賓一饗一食上介若食若饗<lb/>
　<hi>大夫于賓享食各一舉上介或享或食不兼舉也○髙紫超曰大夫于賓復行享食之禮君之所厚者臣</hi>
　<hi>亦不敢後視太牢之餼更有加焉蓋其情彌親其意彌篤矣</hi>
若不親饗則公作大夫致之以酬幣致食以侑幣<lb/>
　<hi>不親饗食則使人告于公公乃使其同爵者代致之酬幣侑幣皆用束錦亦有定實○鄭康成曰大夫有</hi>
　<hi>故君必使同爵者為致之列國賓來榮辱之事君臣同之也</hi>
<pb n="41a"/>
　　　右大夫饗食賓介<lb/>
君使卿皮弁還玉于館<lb/>
　<hi>玉即圭也來聘以圭本以為贄見之意而非饋也故還之○郝仲輿曰玉以表信信達而禮行還以其信</hi>
　<hi>歸之所以受幣還玉也</hi>
賓皮弁襲迎于外門外不拜帥大夫以入大夫升自西<lb/>
階鈎楹賓自碑内聽命升自西階自左南面受圭退負<lb/>
右房而立大夫降中庭賓降自碑内東面授上介于阼<lb/>
階東<lb/>
<pb n="41b"/>
　<hi>賓襲為將受玉敬也不拜禮不主于己也帥以入不揖也鈎楹由楹内將南面致命也致命不東面者以</hi>
　<hi>賓在下也自碑内者聽命于下敬也升自西階不敢由阼圭在如君也升堂西為左自左南面居大夫右</hi>
　<hi>並受也二人皆代君行禮故皆不北面右房西房也大夫先降主中庭賓乃降西階東行由碑内過阼階</hi>
　<hi>下東面授圭于上介欲親見賈人藏之也賓還阼階下西面立</hi>
上介出請賓迎大夫還璋如初入<lb/>
　<hi>請請命也還璋為夫人還之如初入自帥入以至授介皆如之也</hi>
賓裼迎大夫賄用束紡禮玉束帛乘皮皆如還玉禮<lb/>
　<hi>裼者已受聘玉則復其常也迎大夫亦上介出請入告乃迎之賄所以答聘者紡紡絲為之即今之紗也</hi>
<pb n="42a"/>
　<hi>禮玉所以報享者</hi>
大夫出賓送不拜<lb/>
　<hi>髙紫超曰賓送不拜者還圭非有加禮則不當拜而賄禮所以遺其君則不敢拜也</hi>
　　　右還玉及賄禮　無行則重賄反幣<hi>無行謂獨聘此國無</hi>
　　　<hi>他往也反幣謂報享之幣必重其賄與反幣者使者歸以得禮多為榮也</hi>　客將歸<lb/>
　　　使大夫以其束帛反命于館明日君館之<hi>此謂有故</hi>
　　　<hi>則卒聘束帛加書將命者也反命為書以報也君館之主君親適賓館也</hi>
公館賓賓避上介聽命<lb/>
<pb n="42b"/>
　<hi>公館賓公就賓于館為賓將去親存送之以厚慇懃且謝主君之意也賓避不敢當君之辱也○鄭康成</hi>
　<hi>曰擯者每賛君辭上介則曰敢不承命告于寡君之老</hi>
聘享夫人之聘享問大夫送賓公皆再拜<lb/>
　<hi>髙紫超曰君與夫人聘享大夫有問禮意厚矣主君不能往拜于其國故特于館賓拜之送賓者館賓之</hi>
　<hi>後公自此不復見賓故特拜送之也公館賓時特拜此四事蓋所以致禮于聘國之君臣而盡其恭如此</hi>
公退賓從請命于朝公辭賓退<lb/>
　<hi>髙紫超曰從隨也請命于朝蓋拜主君之館已而并告以將歸之意也禮有終已故公辭其拜○郝仲輿</hi>
　<hi>曰請命于朝以主君有拜四事之命不敢受于其館而更請受命于朝人臣之禮也公辭辭其請也</hi>
<pb n="43a"/>
　　　右主君就賓館　曰子以君命在寡君寡君拜<lb/>
　　　君命之辱君以社稷故在寡小君<hi>句</hi>拜<hi>句</hi>君貺<lb/>
　　　寡君延及二三老<hi>句</hi>拜<hi>句/</hi>又拜送<hi>郝仲輿曰此主君館賓拜</hi>
　　　<hi>四事擯者賛禮之辭一拜聘享二拜夫人聘享三拜問大夫四拜送賓行</hi>
賓三拜乘禽于朝訝聽之<lb/>
　<hi>乗禽雖輕受賜多矣故于臨行總拜之必三拜者報其賜之頻也</hi>
遂行舍于郊<lb/>
　<hi>始發且宿近郊也古者逺行初出祖祭宿近郊</hi>
<pb n="43b"/>
　　　右賓拜賜遂行　賓于館堂楹間釋四皮束帛<lb/>
　　　賓不致主人不拜<hi>鄭康成曰賓將去是館留禮以謝主人不致不拜不以將</hi>
　　　<hi>别崇新敬也</hi>
公使卿贈如覿幣受于舍門外如受勞禮無儐使下大<lb/>
夫贈上介亦如之使士贈衆介如其覿幣<lb/>
　<hi>郝仲輿曰公使卿贈使臣行亦如賓私覿之幣所以報也無儐謂使臣不復以禮物儐卿也</hi>
大夫親贈如其面幣無儐贈上介亦如之使人贈衆介<lb/>
如其面幣<lb/>
<pb n="44a"/>
　<hi>郝仲輿曰此卿私贈也</hi>
士送至于境<lb/>
　<hi>至于境謂沒其境也</hi>
　　　右贈送<lb/>
使者歸及郊請反命<lb/>
　<hi>髙紫超曰反命猶言復命也使者乆役于外未知其歸期故及郊而先以反命聞君欲君聞其歸而喜之</hi>
　<hi>也</hi>
朝服載旜禳乃入<lb/>
<pb n="44b"/>
　<hi>載旜張旜表其還也禳祭名所以祓除不祥者入入國也必禳乃入致潔敬也</hi>
乃入陳幣于朝西上上賓之公幣私幣皆陳上介公幣<lb/>
陳他介皆否束帛各加其庭實皮左<lb/>
　<hi>公幣他國君所賜使臣之幣私幣卿大夫以下之贈幣皆陳之示無私賄也上介私幣不陳者所以示有</hi>
　<hi>别且觀上賓之私幣無私則其介可知矣他介公私二幣皆不陳則微而不足以凟尊也束帛各加于庭</hi>
　<hi>實在皮之左非致命不親執也</hi>
公南嚮卿進使者使者執圭垂繅北面上介執璋屈繅<lb/>
立于其左反命曰以君命聘于某君某君受幣于某宫<lb/>
<pb n="45a"/>
某君再拜以享某君某君再拜宰自公左受玉受上介<lb/>
璋致命亦如之執賄幣以告曰某君使某子賄授宰禮<lb/>
玉亦如之執禮幣以盡言賜禮公曰然而不善乎授上<lb/>
介幣再拜稽首公答再拜私幣不告君勞之再拜稽首<lb/>
君答再拜<lb/>
　<hi>公南嚮亦宰告于君君乃朝服出門左南嚮也上介立于其左立賓西也受幣于某宫謂受于其國祖廟</hi>
　<hi>若桓宫僖宫之類上言某君再拜謂使臣執圭致命而其君拜也下言某君再拜言使臣束帛加璧享而</hi>
　<hi>其君拜也宰自公左受玉南面東為左賛幣自左也受上介璋致命亦如之者鄭康成謂致命曰以君命</hi>
<pb n="45b"/>
　<hi>聘于某君夫人某君再拜以享某君夫人某君再拜是也某子若言髙子國子之類禮幣彼國君初禮賓</hi>
　<hi>之幣即郊勞幣也以盡言賜禮謂自郊勞以至郊贈所賜之禮一一盡言之蓋盛道彼國君之有禮而已</hi>
　<hi>得䝉其厚意也而汝也善善其能使而不辱君命也使者將拜故以所執幣授上介而上介受之以反于</hi>
　<hi>庭實皮左也私幣不告輕也君勞之以道路勤苦也</hi>
若有獻則曰某君之賜也君其以賜乎<lb/>
　<hi>有獻謂私有物獻于君也君其以賜言君以此為頒賜之需不敢質言君受故言以此賜他人也</hi>
上介徒以公賜告如上賓之禮君勞之再拜稽首君答<lb/>
拜勞士介亦如之<lb/>
<pb n="46a"/>
　<hi>徒以告謂空手以告不執幣也如上賓之禮如其盡言賜禮也君答拜不言再答一拜也士介亦勞之者</hi>
　<hi>道路之勤苦不以微而忽之也</hi>
君使宰賜使者幣使者再拜稽首賜介介皆再拜稽首<lb/>
　<hi>鄭康成曰以所陳幣賜之也禮臣子人賜之而必獻之君父不敢自私也君父因以予之則拜受之如更</hi>
　<hi>受賜也</hi>
乃退介皆送至于使者之門乃退揖使者拜其辱<lb/>
　<hi>乃退使介皆退也介皆送使者至門始出俟于其門終歸亦送于其門也退揖介退揖辭使者也使者拜</hi>
　<hi>其辱拜之于門外之左以謝介也康成云再拜上介三拜士介○髙紫超曰當其出也羣介皆俟于門而</hi>
<pb n="46b"/>
　<hi>不使之徒出及其歸也衆介又皆從至于門而不使之徒歸蓋皆推重君之心以重使而其一徳一心所</hi>
　<hi>以共襄國事者亦見矣</hi>
　　　右歸反命<lb/>
釋幣于門<lb/>
　<hi>門大門也釋幣以禮門神康成謂布席于闑西閾外東面敖君善曰出乎行入乎門者行為道路之始出</hi>
　<hi>則禮之門為内外之限入則禮之也</hi>
乃至于禰筵几于室薦脯醢觴酒陳席于阼薦脯醢三<lb/>
獻一人舉爵獻從者行酬乃出<lb/>
<pb n="47a"/>
　<hi>至禰告反也郝仲輿曰席于阼酢主人也奠無尸而酢既獻主人自酢也不于室于阼將與從者為禮也</hi>
　<hi>薦脯醢薦于主人之阼席也三獻謂初獻禰主人自酢再獻室老室老酢主人三獻士士酢主人三獻成</hi>
　<hi>更一人舉爵酬主人主人不飲奠于薦左更酌酒獻從行家臣獻畢主人舉所奠一人之爵行旅酬以徧</hi>
　<hi>所謂飲至也○髙紫超曰反告至而薦脯醢蓋若乆違其親而致其養者然孝子事亡如存之心見矣從</hi>
　<hi>者使者之僕𨽻也從者雖以國事出然風塵委頓亦已勞矣故特舉爵行酧以息之蓋與周公東山勞歸</hi>
　<hi>士詩同意而使事于是乎終矣</hi>
上介至亦如之<lb/>
　<hi>至至其家也亦如之亦如其釋幣于門釋奠于禰也</hi>
<pb n="47b"/>
　　　右禮門及禰<lb/>
聘遭喪入境則遂也不郊勞不筵几不禮賓主人畢歸<lb/>
禮賓唯饔餼之受不賄不禮玉不贈<lb/>
　<hi>遭喪所聘之國君薨也未入其境則反既入境遂終聘事不郊勞子未君也不筵几使君致命于殯宫而</hi>
　<hi>不于廟也不禮賓君喪則使大夫攝主以受于聘享畢不設醴以禮賓以非正主也主人謂攝主畢歸禮</hi>
　<hi>謂飱饔享食之類盡以歸賓賓不盡受受惟饔餼飲食不可廢也賄與禮玉主君所以答聘君無主君則</hi>
　<hi>否贈以答私覿君喪無覿則否凡所否者皆以哀毁不可行嘉禮且嗣主未君故也</hi>
遭夫人世子之喪君不受使大夫受于廟其他如遭君<lb/>
<pb n="48a"/>
喪<lb/>
　<hi>鄭康成曰夫人世子死君為喪主使大夫受聘禮不以凶接吉也其他謂禮所降</hi>
遭喪將命于大夫主人長衣練冠以受<lb/>
　<hi>鄭康成曰遭喪謂所聘之國君薨夫人世子死也此三者皆大夫攝主人長衣素布衣也去衰易冠不以</hi>
　<hi>純凶接純吉也</hi>
　　　右遭主國喪<lb/>
聘君若薨于後入境則遂赴者未至則哭于巷衰于館<lb/>
受禮不受饗食赴者至則衰而出唯稍受之<lb/>
<pb n="48b"/>
　<hi>聘君使臣之君使臣未入他境君薨則反已入境而聞之遂終聘事赴告喪也赴者未至所聘之國則哭</hi>
　<hi>于巷未可為位也衰于館未可以凶服出也其聘享之事則純吉自如也受禮受饔餼也不受享食以己</hi>
　<hi>有喪不宜往也赴既至則所聘之國當為鄰國闕樂使臣乃可以衰而出即主人歸禮亦可以凶服受之</hi>
　<hi>惟正行聘享之禮則吉服自如也廩米曰稍唯稍受之牲牢之類皆不受也</hi>
歸執圭復命于殯升自西階不升堂子即位不哭徧復<lb/>
命如聘子臣皆哭與介入北嚮哭出袒括髮入門右即<lb/>
位踊<lb/>
　<hi>復命于殯如事生也升自西階殯在西階也不升堂臣見君于堂下子嗣君也不哭將有告請之事宜静</hi>
<pb n="49a"/>
　<hi>肅也徧復命如聘如君存盡言賜禮不敢以存亡異心也子臣皆哭告畢乃哭也使臣出與介更入北嚮</hi>
　<hi>哭又出袒衣括髪入殯宫門右即位踊如奔喪禮也</hi>
　　　右聘君薨<lb/>
若有私喪則哭于館衰而居不饗食<lb/>
　<hi>鄭康成曰私喪謂其父母哭于館衰而居不敢以私喪聞于主國不敢凶服于君之吉使也</hi>
歸使衆介先衰而從之<lb/>
　<hi>歸于途使衆介先行已凶服從之此未及郊之禮也既及郊則鄭康成謂請反命君納之乃朝服既反命</hi>
　<hi>出公門釋服哭而歸其他如奔喪之禮是也</hi>
<pb n="49b"/>
　　　右私喪<lb/>
賓入境而死遂也主人為之具而殯介攝其命<lb/>
　<hi>遂謂遂其聘事未入境則使人告于君止而俟命具謂始死至殯所當用殯即其館而殯之以尸未得歸</hi>
　<hi>故權殯于此也介攝其命為致聘享及問大夫之禮也</hi>
君弔介為主人主人歸禮幣必以用介受賓禮無辭也<lb/>
不饗食<lb/>
　<hi>主君親弔則介為喪主雖有家臣適子在行亦不得為主以介與賓並命于君為尊也主君歸禮幣取供</hi>
　<hi>喪用如秋官掌客職賓客死致禮以喪用是也故必以用介受賓禮無所辭所以明代也享食則不往就</hi>
<pb n="50a"/>
　<hi>致則受之也○敖君善曰諸侯弔于異國之臣君為之主此時其君不在故介為主人受主君之弔以此</hi>
　<hi>時惟介為尊故也君弔皮弁服禮諸侯弔于異國之臣皮弁錫衰主人未喪服則君亦不錫衰不錫衰則</hi>
　<hi>惟皮弁服矣介為主則袒免喪服記曰朋友皆在他邦袒免謂此類是也凡諸侯弔主人必免</hi>
歸介復命柩止于門外介卒復命出奉柩送之君弔卒<lb/>
殯<lb/>
　<hi>介歸復命以使者柩造朝門外終使事也介復命畢出送柩于其家君親弔視殯畢而後歸也</hi>
若大夫介卒亦如之<lb/>
　<hi>大夫介謂上介其喪與使者同</hi>
<pb n="50b"/>
士介死為之棺斂之君不弔焉<lb/>
　<hi>士介謂衆介</hi>
若賓死未將命則既斂于棺造于朝介將命<lb/>
　<hi>鄭康成曰未將命謂俟間之後也以柩造朝以已至朝志在達君命</hi>
若介死歸復命唯上介造于朝若介死雖士介賓既復<lb/>
命往卒殯乃歸<lb/>
　<hi>介死使臣歸復命惟上介以柩造朝衆介則否柩歸雖士介使臣復命出必往送其柩至家卒殯後歸蓋</hi>
　<hi>同行之侣夙夜必偕雖賤而不可不始終其事也</hi>
<pb n="51a"/>
　　　右賓介卒<lb/>
小聘曰問不享有獻不及夫人主人不筵几不禮<hi>句</hi>面<lb/>
不升不郊勞<lb/>
　<hi>不享無玉帛庭實也獻隨意獻國所有不及夫人及君而已不筵几不行禮于廟也不禮不以醴禮賓也</hi>
　<hi>面不升謂私覿庭中受之不升堂也不郊勞不使人勞賓于郊也</hi>
其禮如為介三介<lb/>
　<hi>如為介如大聘之待上介也三介視大聘少一人也</hi>
　　　右小聘<lb/>
<pb n="51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮經本義卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮經本義卷八</head> <lb/>
    <p>
<pb n="1a"/>
欽定四庫全書<lb/>
　禮經本義卷八<lb/>
　　　　　　　　　　　　　無錫蔡徳晉撰<lb/>
　賓禮<lb/>
　　士相見之禮<lb/>
　　　<hi>郝仲輿曰此士君子初相接之禮也古之君子論行而結交行苛同矣末遽合也必有介以相</hi>
　　　<hi>見有辭以相命有摯以相將有儀以相敬然後無苛合而免失身之悔獨舉士者以其分卑而</hi>
　　　<hi>守禮也</hi>
<pb n="1b"/>
摯冬用雉夏用腒左頭奉之<lb/>
　<hi>摯執之而至以將其厚意者士用雉象文明在野也乾禽謂之腒夏必用雉之乾者蓋雉不可生得故恒</hi>
　<hi>用死者夏月則恐其臭腐故也左頭奉之謂奉雉者必以頭向左</hi>
曰某也願見無由達某子以命命某見主人對曰某子<lb/>
命某見<hi>句</hi>吾子有辱<hi>句</hi>請吾子之就家也某將走見<lb/>
　<hi>曰介告擯者之語也主人使擯者請事于門外賓使介告以求見之意無由達言乆無因以自達也某子</hi>
　<hi>所因以為先容者以命以主人之命也蓋賓先有人𨗳意于主人主人許之故賓謙言某子以主人之命</hi>
　<hi>命已來見明不敢徑見也主人對擯者傳主人意以對賓也言某子命已往見賓則已宜先往今賓乃自</hi>
<pb n="2a"/>
　<hi>屈辱而來見已非所敢當故請賓反于家而已將奔走往見之也敖君善曰走言其不敢緩也○鄧元錫</hi>
　<hi>曰某也願見無由達言嚮慕素也某子以命命某見以介紹先也敬其始也髙紫超曰將走見謂造其家</hi>
　<hi>以見之</hi>
賓對曰某不足以辱命請終賜見主人對曰某不敢為<lb/>
儀固請吾子之就家也某將走見<lb/>
　<hi>命謂吾子就家之言不敢為儀言已真欲就見非徒為辭讓之虚文也再請之故曰固</hi>
賓對曰某不敢為儀固以請主人對曰某也固辭不得<lb/>
命將走見聞吾子稱摯敢辭摯<lb/>
<pb n="2b"/>
　<hi>請請終賜見也不得命不得見許之命也稱舉也許其見復辭其摯賓客之禮尚辭讓也○髙紫超曰將</hi>
　<hi>走見謂將趨而出謁也</hi>
賓對曰某不以摯不敢見主人對曰某不足以習禮敢<lb/>
固辭<lb/>
　<hi>敖君善曰禮謂授受往來之禮蓋指摯而言</hi>
賓對曰某也不依于摯不敢見固以請主人對曰某也<lb/>
固辭不得命敢不敬從<lb/>
　<hi>敖君善曰依于摯言托之以為重</hi>
<pb n="3a"/>
出迎于門外再拜賓答再拜主人揖入門右賓奉摯入<lb/>
門左主人再拜受賓再拜送摯出<lb/>
　<hi>主人入大門右賓入大門左以東為右西為左也出謂見畢而賓出也</hi>
主人請見賓反見退主人送于門外再拜<lb/>
　<hi>賓既出主人又請見者謂入門拜受拜送時賓主俱矜莊歡心未交故主人又請見而賓反見之留伸欵</hi>
　<hi>曲也退反見畢而賓退也</hi>
　　　右請見<hi>劉原父曰士相見之禮必依于介紹言其不苟合也必依于摯言其道可親也</hi>
　　　<hi>賓至門主人三辭見賓稱摯主人三辭摯所以致尊嚴也○陳後山曰宗周之制士見于大夫</hi>
<pb n="3b"/>
　　　<hi>公卿介以厚其别詞以正其名摯以効其情儀以致其敬四者備矣謂之禮成是以貴不凌賤</hi>
　　　<hi>下不援上謹其分守順于時命志不屈而身不辱以成其善當是之時豈特士之自賢蓋亦有</hi>
　　　<hi>禮為之節也夫相見所以成禮而其弊必至于自鬻故先王謹其始以為之防而士者世守焉</hi>
主人復見之以其摯曰向者吾子辱使某見請還摯于<lb/>
將命者主人對曰某也既得見矣敢辭<lb/>
　<hi>復見之者禮尚往來也其摯謂向時所執以來者也曰擯者請事相告之辭言向者吾子枉辱使我得見</hi>
　<hi>子今者之來以原摯還于將命者謙辭也主人復見之則主人為賓賓為主人迭為賓主也</hi>
賓對曰某也非敢求見請還摯于將命者主人對曰某<lb/>
<pb n="4a"/>
也既得見矣敢固辭<lb/>
　<hi>鄭康成曰言不敢求見嫌䙝主人不敢當也</hi>
賓對曰某不敢以聞固以請于將命者主人對曰某也<lb/>
固辭不得命敢不從<lb/>
　<hi>賈洺州曰上云非敢求見此云不敢以聞耳聞疏于目見蓋不敢當也</hi>
賓奉摯入主人再拜受賓再拜送摯出主人送于門外<lb/>
再拜<lb/>
　　　右復見<lb/>
<pb n="4b"/>
士見于大夫終辭其摯<lb/>
　<hi>郝仲輿曰終辭其摯以將不親答也受而不答則疑于君答則疑于敵使人還則疑于待舊臣故終不受</hi>
　<hi>也</hi>
于其入也一拜其辱也賓退送再拜<lb/>
　<hi>郝仲輿曰入入大門内一拜不再拜也士答必再拜拜辱不再而拜送再者凡送拜必再也送而一拜惟</hi>
　<hi>䘮為然○鄭康成曰大夫于士不迎入一拜正禮也送再拜尊賢也</hi>
　　　右士見大夫<lb/>
若嘗為臣者則禮辭其摯曰某也辭不得命不敢固辭<lb/>
<pb n="5a"/>
　<hi>嘗為臣謂士昔曽為大夫家臣也禮辭一辭而許也將不答而聴其以摯入有臣道也</hi>
賓入奠摯再拜主人答一拜<lb/>
　<hi>奠摯奠其摯于地不敢授也答一拜者主人尊也</hi>
賓出使擯者還其摯于門外曰某也使某還摯賓對曰<lb/>
某也既得見矣敢辭擯者對曰某也命某某非敢為儀<lb/>
也敢以請賓對曰某也夫子之賤私不足以踐禮敢固<lb/>
辭擯者對曰某也使某不敢為儀也固以請賓對曰某<lb/>
固辭不得命敢不從再拜受<lb/>
<pb n="5b"/>
　<hi>賓出主人不拜送以其嘗為臣也還其摯者以不親答也還摯而擯者自為之辭亦以主人尊也命某謂</hi>
　<hi>命某還摯也非敢為儀言必欲還之也賤私家臣也踐禮行賓客之禮也受必再拜象受于主人也○髙</hi>
　<hi>紫超曰已嘗為臣則有役使之義故不固辭其摯然以其今已不為臣則又不敢當其禮故亦終還其摯</hi>
　<hi>也</hi>
　　　右嘗為臣者見于大夫<lb/>
下大夫相見以雁飾之以布維之以索如執雉<lb/>
　<hi>郝仲輿曰下大夫對卿而言也摯用雁取識時有序也飾之以布衣之也維之以索束縛之也如執雉左</hi>
　<hi>其首也</hi>
<pb n="6a"/>
上大夫相見以羔飾之以布四維之結于面左頭如麛<lb/>
執之<lb/>
　<hi>上大夫卿也摯用羔取其羣而不失類跪乳而有禮也結于面謂以繩維四足出背上結于胸前也麛鹿</hi>
　<hi>子鹿野物難馴執必四維之執羔如執鹿也</hi>
如士相見之禮<lb/>
　<hi>郝仲輿曰如士相見者謂大夫相見之摯雖異而賓主拜送之儀與士同也</hi>
　　　右大夫相見<lb/>
始見于君執摯至下容彌蹙<lb/>
<pb n="6b"/>
　<hi>始見于君謂大夫士庶始見君也至下敖君善云謂當帶禮凡奉者當心提者當帶此執物髙下之節執</hi>
　<hi>摯當帶見至尊者之禮也容容貌也彌甚也蹙恭敬不寧之貌○髙紫超曰下卑下之義康成以下為君</hi>
　<hi>所非是</hi>
庶人見于君不為容進退走<lb/>
　<hi>郝仲輿曰不為容不尚容飾也走疾行也</hi>
士大夫則奠摯再拜稽首君答一拜<lb/>
　<hi>君于士不答拜此與大夫同答一拜者以新升為士者言也庶人則不答庶人之摯鶩○仲輿曰此以上</hi>
　<hi>臣見君之儀</hi>
<pb n="7a"/>
若他邦之人則使擯者還其摯曰寡君使某還摯賓對<lb/>
曰君不有其外臣臣不敢辭再拜稽首受<lb/>
　<hi>他邦之人鄰國之臣也還其摯以非己臣也不有言外之也不敢辭尊君也再拜稽首受亦若受于君前</hi>
　<hi>然也○郝仲輿曰此異邦人見國君之禮儀</hi>
凡燕見于君必辯君之南面若不得則正方<hi>句</hi>不疑君<lb/>
君在堂升見無方階<hi>句</hi>辯君所在<lb/>
　<hi>燕見謂私見非公朝行禮時也君南面臣北面禮也燕見君有時不南面則臣必辯方正方而立不疑立</hi>
　<hi>邪向也凡言疑者立不定之貌君在堂臣升堂見不論東西階唯辯君所在君在堂東則升東階在堂西</hi>
<pb n="7b"/>
　<hi>則升西階故曰無方也○此燕見于君之儀</hi>
　　　右見于君<lb/>
凡言非對也妥而後傳言<lb/>
　<hi>言非對謂自與人言非應答也妥安也傳出也謂安和其志氣乃出言不可忽遽易所謂易其心而后語</hi>
　<hi>也○髙紫超曰妥安坐也妥而后傳言欲其容止安舒慮事周盡也</hi>
與君言言使臣與大人言言事君與老者言言使弟子<lb/>
與幼者言言孝弟于父兄與衆言言忠信慈祥與居官<lb/>
者言言忠信<lb/>
<pb n="8a"/>
　<hi>言使臣言禮也言事君言忠也言使弟子言慈也言慈祥言善也言忠信言誠也仕者患不誠也○敖君</hi>
　<hi>善曰此陳與人言之義而言各主于一端者但舉其切要者以為法也</hi>
凡與大人言始視面中視抱卒視面毋改<hi>句</hi>衆皆若是<lb/>
　<hi>大人卿大夫也始視面觀其顔色可言否也抱胸懐間也中視抱容其思之且為敬也卒視面察其納己</hi>
　<hi>言否也毋改凝視不逰目也衆皆若是儀無異也</hi>
若父則遊目毋上于面毋下于帶若不言立則視足坐<lb/>
則視膝<lb/>
　<hi>子與父言主孝不言敬逰目廣視可也然上不過面下不過帶致愛致慤也視足視膝異于言時且益恭</hi>
<pb n="8b"/>
　<hi>也</hi>
　　　右言視之法<lb/>
凡侍坐于君子君子欠伸問日之早晏以食具告改居<lb/>
則請退可也<lb/>
　<hi>君子謂卿大夫及國中賢者氣乏則欠體疲則伸問日早晏則坐乆也以食具告謂從者以饔飱既具告</hi>
　<hi>將飲食也改居謂變動其居處禮卑幼于尊長請見不請退然數者有其一則請退亦可恐妨君子就安</hi>
　<hi>也</hi>
夜侍坐問夜膳葷請退可也<lb/>
<pb n="9a"/>
　<hi>問夜問漏刻也膳食也葷辛臭之菜葱蒜之屬也食之以止卧二者皆倦徵也</hi>
　　　右侍坐請退之節<lb/>
若君賜之食則君祭先飯徧嘗膳飲而俟君命之食然<lb/>
後食若有將食者則俟君之食然後食<lb/>
　<hi>君賜食謂侍食于君也主賓敵賓先祭臣侍食則君祭臣不敢祭也先飯徧嘗膳示為君嘗食也飲所以</hi>
　<hi>澆飯三飯告飽而飱則用飲君未飱臣飲而俟君命之食乃食也將進也進食者宰夫也有宰夫則侍食</hi>
　<hi>者不先嘗惟俟君之所食然後食之蓋周禮膳夫授祭品嘗食王乃食嘗食本宰夫職也</hi>
若君賜之爵則下席再拜稽首受爵升席祭卒爵而俟<lb/>
<pb n="9b"/>
君卒爵然後授虛爵<lb/>
　<hi>賜爵酌酒以賜也臣先卒爵亦先飯嘗膳之意授虚爵授于司爵者亦先君授之也</hi>
退坐取屨隠避而后屨君為之興則曰君無為興臣不<lb/>
敢辭君若降送之則不敢顧辭遂出<lb/>
　<hi>退既飲食退也始升席脫屨西階下退則跪取著之隠避隠藏逥避也君為之興為臣退而起也云不敢</hi>
　<hi>辭者明已不敢與君為禮也不顧辭不迴顧君告辭也敖君善曰送之亦當至門君于士尊卑懸絶乃降</hi>
　<hi>送之其禮太崇故益不敢當</hi>
大夫則辭<hi>句</hi>退<hi>句/</hi>下<hi>句/</hi>比及門<hi>句</hi>三辭<lb/>
<pb n="10a"/>
　<hi>大夫貴與士異禮故得辭退則君興下降則君降及門則君送凡三辭于君也</hi>
　　　右侍飲食于君<lb/>
若先生異爵者請見之則辭辭不得命則曰某無以見<lb/>
辭不得命將走見先見之<lb/>
　<hi>異爵者謂卿大夫爵尊于士者也則辭辭其以尊就卑也某無以見謙己無徳能無可以見也將走見言</hi>
　<hi>當趋出見之也先見之謂先拜見之禮所謂主人敬客則先拜客也</hi>
　　　右尊者請見<lb/>
凡執幣者不趨容彌蹙以為儀<lb/>
<pb n="10b"/>
　<hi>執幣執皮帛以行禮也不趨緩步也容彌蹙容貌愈恭謹也言以是為威儀也</hi>
執玉者則唯舒武舉前曳踵<lb/>
　<hi>執玉執圭璧以行禮舒徐也武足跡也舉前起足趾也曳踵謂足跟不離地舒武之貌</hi>
　　　右執幣玉之儀<lb/>
凡自稱于君士大夫則曰下臣宅者在邦則曰市井之<lb/>
臣在野則曰草茅之臣庶人則曰刺草之臣他國之人<lb/>
則曰外臣<lb/>
　<hi>士大夫現為臣者也宅者未仕而家居者也在邦在城郊也在野居郊外也刺猶剗除也</hi>
<pb n="11a"/>
非以君命使則不稱寡大夫士則曰寡君之老<lb/>
　<hi>此擯賛者辭也禮大夫以公事使公士擯則稱寡大夫寡君之老否則稱名故此言非以君命使則不稱</hi>
　<hi>寡大夫如以君命使而公士擯則曰寡君之老也</hi>
　　　右稱辭<lb/>
　<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮經本義卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮經本義卷十四</head> <lb/>
    <p>
<pb n="1a"/>
欽定四庫全書<lb/>
　禮經本義卷十四<lb/>
　　　　　　　　　　　　　無錫蔡徳晉撰<lb/>
　凶禮<lb/>
　　士虞禮<lb/>
　　　<hi>此言士喪既𦵏而虞祭之禮鄭康成曰虞安也士既𦵏其父母迎精而反日中而祭之於殯宫</hi>
　　　<hi>以安之也</hi>
特豚饋食側亨于廟門外之右東面魚腊爨亞之北上<lb/>
<pb n="1b"/>
饎爨在東壁西面<lb/>
　<hi>祭用黍稷曰饋食猶言饋之以食也側亨亨一胖也吉祭全左右胖此惟亨一胖者以虞不致爵自獻賔</hi>
　<hi>以後無主人主婦及賔已下之俎故也亨於爨之鑊不於門外東方别於吉祭也廟謂殯宫爨竈也炊黍</hi>
　<hi>稷曰饎饎爨在堂下云東壁者見其近於壁也特牲云主婦視饎爨於西堂下今在東亦别於吉也凡爨</hi>
　<hi>皆有鑊</hi>
設洗于西階西南水在洗西篚在東<lb/>
　<hi>敖君善曰設洗在西以主人位於西階上故也篚實爵焉賈公彦曰此亦别於吉吉時設洗皆當東榮南</hi>
　<hi>北以堂深今在西階西南亦當西榮南北以堂深可知也</hi>
<pb n="2a"/>
尊于室中北墉下當户兩甒醴酒酒在東無禁幂用絺<lb/>
布加勺南枋<lb/>
　<hi>吉時尊於户東今尊於室中亦别於吉也當户謂置於宦正對户也醴酒並用者醴以饗神酒以飲尸亦</hi>
　<hi>見其未甚變於奠也酒在東上醴也兩甒西上亦以神席在西也</hi>
素几葦席在西序下<lb/>
　<hi>大斂奠時有席至此乃用几辟尊者之禮也司几筵云凡喪事設葦席右素几諸侯每敦一几謂奠時也</hi>
　<hi>是天子諸侯始死即几席具矣</hi>
苴刌茅長五寸束之實于篚饌于西坫上<lb/>
<pb n="2b"/>
　<hi>苴藉也所以藉祭也刌切也</hi>
饌兩豆菹醢于西楹之東醢在西一鉶亞之從獻豆兩<lb/>
亞之四籩亞之北上<lb/>
　<hi>醢在西東上也東上者變於堂下敦位也一鉶則豕也亞於醢又在其西也此豆籩云從獻者豆從主人</hi>
　<hi>獻祝四籩則二籩從主婦獻尸二籩從主婦獻祝皆先獻而後薦故也兩豆亞於鉶菹在鉶西醢在菹南</hi>
　<hi>也四籩亞之醢南棗棗南栗皆二籩並設也北上謂菹與棗也從獻之豆籩南陳而北上所以别於正豆</hi>
　<hi>及鉶之西陳而東上也</hi>
饌黍稷二敦于階間西上藉用葦席<lb/>
<pb n="3a"/>
　<hi>藉猶薦也謂先陳葦席乃陳二敦於其上也</hi>
匜水錯于槃中南流在西階之南簞巾在其東<hi>匜流解見士喪禮陳器</hi>
　<hi>敖君善曰匜水匜中有水也所以沃盥自設洗至此具陳設之位與特牲饋食異者皆為變於吉也</hi>
陳三鼎于門外之右北面北上設扃鼏匕俎在西塾之<lb/>
西羞燔俎在内西塾上南順<lb/>
　<hi>門外之右在西方當塾之南也北面北上豕鼎在北次南魚鼎次南腊鼎皆北面也匕俎亦匕在俎上在</hi>
　<hi>西塾之西不饌於西塾上蓋在爨之東鼎之西也燔炙肉言羞見其非正俎也設於内西塾上當羞時則</hi>
<pb n="3b"/>
　<hi>升取之南順者以羞之者當北面縮執之也少牢下篇言縮執執湆俎之法當其下端然則縮執俎者其</hi>
　<hi>法同矣不言肝俎者肝先進此時亦設之設肝俎當在燔西便其先取之也</hi>
　　　右陳饌具<hi>附記七章</hi>虞而立尸有几筵　虞沐浴不<lb/>
　　　櫛<hi>鄭康成曰沐浴者将祭自潔清不櫛未在於飾也惟三年之喪不櫛期以下櫛可也</hi>
　　　陳牲於廟門外北首西上寢右<hi>言牲則腊在其中也陳之亦在</hi>
　　　<hi>西方而當鼎之南畧如特牲禮也北首牲首在北也西上腊在東變於吉也腊用棜寢右者牲</hi>
　　　<hi>以右體寢於下當升左胖也</hi>日中而行事<hi>敖君善曰日中行事亦變於吉祭也</hi>
　　　<hi>三虞皆然至祔乃質明行事以其始用吉祭也</hi>殺於廟門西主人不視<lb/>
<pb n="4a"/>
　　　豚解<hi>廟門西廟門外之西也主人視牲而不視殺喪事畧於儀也殺時豚解為四至熟時</hi>
　　　<hi>乃體解為七而升於鼎也</hi>羮飪升左肩臂臑肫骼脊脅離肺<lb/>
　　　膚祭三取諸左膉上肺祭一實於上鼎升魚鮒<lb/>
　　　鮒九實於中鼎升腊左胖髀不升實於下鼎皆<lb/>
　　　設扃鼏陳之<hi>飪熟也特牲十一體此用七體貶於吉祭也膚祭三以為神祭膉脰</hi>
　　　<hi>肉也肺祭一以為尸祭特牲魚十有五今用九亦貶於吉也腊亦七體牲之類也</hi>　鉶<lb/>
　　　芼用苦若薇有滑夏用葵冬用荁有柶<hi>芼謂以菜雜肉</hi>
　　　<hi>為羮也若苦若薇各隨具時之所有而用之也滑物之利潤者用以調羮也荁堇類乾則滑夏</hi>
<pb n="4b"/>
　　　<hi>秋用生葵冬春用乾荁柶所以祭而嘗之也</hi>　豆實葵菹菹以西蠃<lb/>
　　　醢籩棗烝栗擇<hi>鄭康成曰棗烝栗擇則菹<graphic n="KR1951" url="https://raw.githubusercontent.com/kanripo/KR-Gaiji/master/images/KR1951.png" mimeType="image/png"/>也棗烝栗擇則豆不楬籩有籐也</hi>
　　　　祝俎髀短脊脅離肺陳於階間敦東<hi>敖君善曰此俎</hi>
　　　<hi>實自鑊而經載於俎不復升於鼎者不敢與神俎同也尸之俎用豕魚腊祝之俎實惟用豕者</hi>
　　　<hi>亦變於吉也髀亦左髀也離肺嚌肺也祝祭以離肺者是禮主於飲故不因尸之食禮也階間</hi>
　　　<hi>執事之俎所陳之常處也特牲禮云執事之俎陳於階二列北上是也階問問先有黍稷敦故</hi>
　　　<hi>記又明著其所焉</hi>
主人及兄弟如𦵏服賔執事者如弔服皆即位于門外<lb/>
<pb n="5a"/>
如朝夕臨位婦人及内兄弟服即位于堂亦如之<lb/>
　<hi>敖君善曰𦵏服主人髺髮衆主人及兄弟免而大功以上者皆散帶垂也弔服疑衰素冠麻絰帶也如朝</hi>
　<hi>夕臨位主人及兄弟在東方賔執事者在西方也婦人及内兄弟其服亦如𦵏服其位亦如臨位婦人𦵏</hi>
　<hi>服經無所見蓋與既殯之服同</hi>
祝免澡葛絰帶布席于室中東面右几降出及宗人即<lb/>
位于門西東面南上<lb/>
　<hi>澡葛絰帶以澡治之葛為首絰及帶也祝與宗人以公有司而助喪祭其服皆當弔服加麻但祝以接神</hi>
　<hi>宜少變故免而葛絰帶焉免若過於重葛若過於輕輕重相準則與本服亦不甚相逺也當事則然既事</hi>
<pb n="5b"/>
　<hi>則已南上明與賔不相統也</hi>
宗人告有司具遂請拜賔如臨入門哭婦人哭<lb/>
　<hi>告有司具遂請謂告主人以有司已具遂請行祭事也臨謂朝夕哭拜賔如臨謂旁三拜也</hi>
主人即位于堂衆主人及兄弟賔即位于西方如反哭<lb/>
位<lb/>
　<hi>反哭位主人升自西階東面衆主人堂下北面是也敖君善曰反哭之位乃因孝子一時之心而為之本</hi>
　<hi>非正位自始虞至卒哭其位皆如之者蓋因此以别於既祔以後吉祭之位也此正與婦人於既小斂有</hi>
　<hi>阼階上之位者具意相類</hi>
<pb n="6a"/>
祝入門左北面宗人西階前北面<lb/>
　<hi>祝入門左者門内之西祝之位也宗人西階前者立於此以詔主人及賔之事也</hi>
　　　右即位<lb/>
祝盥升取苴降洗之升入設于几東席上東縮降洗觶<lb/>
升止哭<lb/>
　<hi>東縮謂自西而東縱設之以西為上也祝既洗觶升則執之以入俟時而酌亦異於吉也</hi>
主人倚杖入祝從在左西面<lb/>
　<hi>倚杖入康成謂倚杖西序乃入蓋虞杖不入於室也</hi>
<pb n="6b"/>
贊薦脯醢醢在北<lb/>
　<hi>贊謂賔來助祭執事者也若賔不足則取於兄弟大功以下者斬齊之服不執事也醢在北豆南上也敖</hi>
　<hi>君善曰主婦不設豆及敦未敢同於吉也</hi>
佐食及執事盥出舉長在左<lb/>
　<hi>佐食及執事皆賔之助祭者也舉舉鼎也長在左謂鼎在門外北面舉鼎時長者在西也敖君善曰此云</hi>
　<hi>長在左下云佐食及右人載是佐食非長也乃先言之者以其有常職故耳鄭康成曰凡事宗人詔之</hi>
鼎入設于西階前東面北上匕俎從設左人抽扃鼏匕<lb/>
佐食及右人載<lb/>
<pb n="7a"/>
　<hi>匕俎從設謂三人各兼執匕俎從鼎入而各設於鼎之東其設之法俎東順而匕西枋也佐食載則亦在</hi>
　<hi>右矣</hi>
卒匕者逆退復位<lb/>
　<hi>鄭康成曰復賔位也</hi>
俎入設于豆東魚亞之腊特贊設二敦于俎南黍其東<lb/>
稷設一鉶于豆南佐食出立于户西贊者徹鼎<lb/>
　<hi>魚亞之魚俎又在豕俎之東也腊特腊俎特設於豕魚二俎之北也贊設敦鉶亦賔之執事者也設二敦</hi>
　<hi>於俎南黍敦在豕俎南稷敦在魚俎南也徹鼎反於門外也</hi>
<pb n="7b"/>
祝酌醴命佐食啓會佐食許諾啓會郤于敦南復位<lb/>
　<hi>鄭康成曰復位出立於户西</hi>
祝奠觶于鉶南復位<lb/>
　<hi>鄭康成曰復位復主人之左</hi>
　　　右設饌<hi>附記四章</hi>虞杖不入於室　主人在室則宗<lb/>
　　　人升户外北面<hi>鄭康成曰當詔主人室事</hi>　載猶進柢魚進<lb/>
　　　鬐<hi>猶猶喪莫也敖君善曰喪奠於牲則進柢魚則進鬐始者但以未忍異於生之故而為之</hi>
　　　<hi>其後遂因之以别於吉祭故三虞之時雖祭而不奠猶未變於初也</hi>　佐食無事<lb/>
<pb n="8a"/>
　　　則出尸負依南面<hi>户牖之問謂之依佐食室中無正位故無事時則出而立</hi>
　　　<hi>於此敖君善曰依如負依之依亦謂如屏風者也然則自天子至於士其户牖之間皆設依惟</hi>
　　　<hi>天子則飾以斧文耳特牲記云佐食當事則户外南面無事則中庭北面此禮三獻而止佐食</hi>
　　　<hi>無中庭之位故但以事之有無為言雖當事猶云無也</hi>
主人再拜稽首祝饗<lb/>
　<hi>主人之拜以食具也祝饗以饗告神也</hi>
命佐食祭佐食許諾鉤袒取黍稷祭于苴三取膚祭祭<lb/>
如初祝取奠觶祭亦如之不盡益反奠之主人再拜稽<lb/>
<pb n="8b"/>
首<lb/>
　<hi>敖君善曰祭為神祭食也鉤袒蓋外卷其袂以出臂也為神祭當與尸祭異處故祭於席為其汚席故以</hi>
　<hi>苴藉之三者三祭之也每一祭畢則反取之取膚祭如初亦於苴三也神祭用膚亦别於尸也祝取奠觶</hi>
　<hi>祭於苴亦三注之不盡者三祭而不盡其醴也既祭更酌而益之乃反奠於故處主人拜以饗禮成於祭</hi>
　<hi>也</hi>
祝祝卒主人拜如初哭出復位<lb/>
　<hi>祝祝卒謂祝祝神之辭畢也如初亦再拜稽首出復位復西階東面之位  徐原一曰經言祝享不過祝</hi>
　<hi>以饗告神而未有辭至佐食代祭後始讀祝以告神故經言祝祝則必有辭無疑而記夙興夜處不寧云</hi>
<pb n="9a"/>
　<hi>云即告神之辭也</hi>
　　　右饗神<hi>享神舊説謂之隂厭附記一章</hi>始虞用柔日曰哀子某<lb/>
　　　哀顯相夙興夜處不寧敢用潔牲剛鬛嘉薦普<lb/>
　　　淖明齊溲酒哀薦祫事適爾皇祖某甫饗<hi>柔口乙丁</hi>
　　　<hi>己辛癸也𦵏以柔日即於𦵏日始虞而言用柔日者對下三虞卒哭用剛日言也曰祝祝之詞</hi>
　　　<hi>也哀子主人也哀顯相助祭者也不寧以形𦵏於野神無所依而悲甚不安也剛鬛豕也嘉薦</hi>
　　　<hi>菹醢也普淖黍稷也普大也淖和也言黍稷乃天地太和之氣所生也明齊醴也郊特牲云縮</hi>
　　　<hi>酌用茅明酌也又云明水涗齊貴新也蓋用明水涗醴齊故曰明齊也溲酒溲釀之酒也治合</hi>
<pb n="9b"/>
　　　<hi>也始虞謂之祫事者以死者神既離散而欲其萃合也適爾皇祖言神既萃合當祔之於祖也</hi>
　　　<hi>饗勸之饗也</hi>再虞皆如初曰哀薦虞事<hi>再虞後於始虞二日皆如</hi>
　　　<hi>初者謂用柔日與祝辭也所異者祝辭不言祫事而言虞事蓋神既合矣欲其安之也</hi>三<lb/>
　　　虞卒哭他用剛日亦如初曰哀薦成事<hi>他者敖君善謂</hi>
　　　<hi>變易之辭猶言别也不用柔日而别用剛日謂甲丙戊庚壬也三虞後於再虞二日皆如再虞</hi>
　　　<hi>卒哭在三虞之明日其祝辭皆如初但易虞事為成事耳成事者祭以吉為成虞祭尚凶祭禮</hi>
　　　<hi>未成至卒哭之祭漸就於吉而成祭事記云卒哭曰成事是日也以吉祭易喪祭是也  萬充</hi>
　　　<hi>宗曰先儒謂惟始虞再虞用柔日三虞與卒哭皆剛日他不及時而𦵏者虞卒哭之問有祭其</hi>
<pb n="10a"/>
　　　<hi>祭無名謂之他者假設言之此説非也詳玩記文始虞用柔日矣再虞皆如初包有三虞但文</hi>
　　　<hi>未及三虞故於哀薦虞事下出三虞二字以足之三虞不連卒哭讀他用剛日言别用剛日即</hi>
　　　<hi>三虞之明日也檀弓云卒哭曰成事故其祝辭曰哀薦成事如讀三虞連卒哭将三虞祝詞亦</hi>
　　　<hi>同曰哀薦成事矣而可乎</hi>
祝迎尸一人衰絰奉篚哭從尸<lb/>
　<hi>尸神象也孝子不見親之形心無所係立尸以象之一人衰絰謂主人之兄弟也篚用以盛尸之饌者猶</hi>
　<hi>吉祭之有肵俎也肵賈公彦曰特牲少牢尸舉牲體振祭嚌之皆加於  俎此尸舉牲體振祭嚌之皆實</hi>
　<hi>於篚故此篚猶吉祭之有肵俎</hi>
<pb n="10b"/>
尸入門丈夫踊婦人踊<lb/>
　<hi>賈公彦曰主人在西序東面衆兄弟在西階下亦東面婦人堂上當東序西面故主人與兄弟見尸先踊</hi>
　<hi>婦人後見尸故後踊也鄭康成曰尸入主人不降者喪事主哀不主敬也</hi>
淳尸盥宗人授巾<lb/>
　<hi>鄭康成曰淳沃也沃尸盥者賔執事者也敖君善曰亦於入門左之位為之</hi>
尸及階祝延尸尸升宗人詔踊如初<lb/>
　<hi>延進也謂告之以升也如初如前之丈夫先婦人後也  鄭康成曰言詔踊如初則凡踊宗人詔之</hi>
尸入户踊如初哭止婦人入于房<lb/>
<pb n="11a"/>
　<hi>敖君善曰哭止将有事也祭禮婦人當在房前此在堂者以其有尸入之哭也今哭止故入於房及尸謖</hi>
　<hi>又復位而哭也</hi>
　　　右尸入<hi>附記三章</hi>尸服卒者之上服<hi>鄭康成曰上服者如特牲士𤣥</hi>
　　　<hi>端也不以爵升服為上者祭於君之服非所以自配鬼神士之妻則宵衣耳</hi>男男尸<lb/>
　　　女女尸必使異姓不使賤者<hi>敖君善曰女尸以在孫倫者之妻為</hi>
　　　<hi>之據夫家而言之故曰異姓其或雖與卒者同姓亦可以為之也賤者孫倫之妾也</hi>　尸<lb/>
　　　入祝從尸<hi>敖君善曰入入門也言祝從尸嫌其如迎尸之時猶先行也祝始出迎尸</hi>
　　　<hi>先行入門及尸入祝乃居後而從之入門如是則入户亦從尸可知矣</hi>　淳尸盥<lb/>
<pb n="11b"/>
　　　執槃西面執匜東面執巾在其北東面宗人授<lb/>
　　　巾南面<hi>鄭康成曰槃以承棄水也執巾不授巾卑也  敖君善曰此執盥器者之面位</hi>
　　　<hi>亦皆變於吉</hi>
主人及祝拜妥尸尸拜遂坐<lb/>
　<hi>鄭康成曰妥安坐也尸即至尊之坐或不自安故拜以安之  敖君善曰此皆變於其吉祭士之吉祭尸</hi>
　<hi>既坐主人乃拜妥尸祝不拜</hi>
從者錯篚于尸左席上立于其北<lb/>
　<hi>賈公彦曰虞禮之篚象特牲之肵俎肵俎置於席北則此篚亦在席北以擬盛尸之饌也</hi>
<pb n="12a"/>
尸取奠左執之取菹擩于醢祭于豆間<lb/>
　<hi>奠即祝所奠於鉶南之觶也右手取奠予左手執之以右手将有事也祭於豆間下文祭之類皆然</hi>
祝命佐食綏祭佐食取黍稷肺祭授尸尸祭之祭奠<lb/>
　<hi>敖君善曰奠先執後祭皆尊之也授綏鄭本作墮註云今文墮為綏敖君善謂綏或是  字之誤當讀作</hi>
　<hi>授今從之</hi>
祝祝主人拜如初尸嘗醴奠之<lb/>
　<hi>拜如初亦祝祝卒主人乃再拜稽首也尸既祭奠乃讀祝而勸之饗主人因拜尸乃嘗醴以示饗之也奠</hi>
　<hi>之復於故虞也而徐原一曰此祝祝乃讀祝以告尸記圭為  哀薦之饗即告尸之辭也</hi>
<pb n="12b"/>
佐食舉肺脊授尸尸受振祭嚌之左手執之<lb/>
　<hi>手執曰舉肺為氣之主周人所尚脊則正體之貴者故先舉之振祭振之以祭也左手執之亦以右手将</hi>
　<hi>有事也邇賈公彦曰特牲禮舉肺脊在邇敦後此舉肺脊在  敦前者彼吉祭吉凶相變故也左手執之</hi>
　<hi>以右手将祭鉶嘗鉶也敖君善曰肺脊於此舉之明其不在舉數中也</hi>
祝命佐食邇敦佐食舉黍錯于席上<lb/>
　<hi>邇近也近之以便尸之食也</hi>
尸祭鉶嘗鉶<lb/>
　<hi>祭而嘗之亦用柶少牢禮云以柶祭羊鉶遂以祭豕鉶嘗羊鉶是也此惟一鉶則祭而嘗者皆豕鉶耳</hi>
<pb n="13a"/>
泰羮湆自門入設于鉶南胾四豆設于左<lb/>
　<hi>泰羮湆煮肉汁也不調以五味故謂之太羮言太古之羮也此惟一泰羮湇謂豕肉汁也設於鉶南蓋觶</hi>
　<hi>北空處以待太羮也胾切肉也設於左謂設於正豆之北也  敖君善曰設湆於右亦因食生之禮又以</hi>
　<hi>别於吉祭也庶羞惟用胾亦變於吉</hi>
尸飯播餘于篚<lb/>
　<hi>播餘於篚謂以飯之餘粒布之於篚也初飯即言播餘每飯皆然也鄭康成曰古者飯用手吉時播餘於</hi>
　<hi>㑹</hi>
三飯佐食舉幹尸受振祭嚌之實于篚<lb/>
<pb n="13b"/>
　<hi>幹長脅也舉幹以授尸尸受既嚌而佐食受之以實於篚也  此一舉也</hi>
又三飯舉骼祭如初<lb/>
　<hi>此再舉也</hi>
佐食舉魚腊實于篚<lb/>
　<hi>魚腊謂一魚及腊之骼也舉之亦以授尸尸不受乃以實於篚鄭康成曰尸不受魚腊以喪不備味也</hi>
　<hi>敖君善曰此亦不在三舉之數</hi>
又三飯舉肩祭如初<lb/>
　<hi>此三舉也始舉以脅次舉以骼終舉以肩牲體備矣前體以肩舉其上也後體以骼舉其下也</hi>
<pb n="14a"/>
舉魚腊俎俎釋三箇<lb/>
　<hi>佐食於魚俎又舉其五腊俎又舉其三亦以授尸而尸不受乃實於篚也箇猶枚也每俎各釋三箇腊體</hi>
　<hi>之在俎者亦臂臑肫也舉牲體不及臂臑肫舉魚腊必釋三箇皆君子不盡人歡不竭人忠之意且當以</hi>
　<hi>其饌改設於西北隅故也</hi>
尸卒食佐食受肺脊實于篚反黍如初設<lb/>
　<hi>九飯而卒食士之禮也大夫十一飯諸侯十三飯天子十五飯受肺脊受尸左手所執之肺脊也肺脊執</hi>
　<hi>之以卒食者蓋飯時當嚌之也反黍者尸食時佐食舉黍錯於席上此尸卒食故反黍於本處也敖君善</hi>
　<hi>曰尸九飯乃卒食雖與吉祭之數同然其間無告飽拜侑之事亦喪質威儀少也</hi>
<pb n="14b"/>
　　　右尸食<hi>附記二章</hi>尸坐不脱屨<hi>敖君善曰禮有敬事則不脱屨而坐</hi>
　　　饗辭曰哀子某圭為而哀薦之饗<hi>此祝祝之之辭也圭潔也</hi>
主人洗廢爵酌酒酳尸尸拜受爵主人北面答拜尸祭<lb/>
酒嘗之<lb/>
　<hi>廢爵爵之無足者以喪去飾也北面答拜蓋於户西北面答拜也特牲少牢禮尸拜受主人西面拜送而</hi>
　<hi>此北面答拜者變於吉也</hi>
賔長以肝從實于左縮右鹽<lb/>
　<hi>以肝從所以侑酒也縮謂肝於俎縱設之也鹽肝所宜故并設之右鹽鹽在肝之右畔也此左右據執俎</hi>
<pb n="15a"/>
　<hi>者言</hi>
尸左執爵右取肝擩鹽振祭嚌之加于俎賔降反俎于<lb/>
西塾復位<lb/>
　<hi>特牲少牢禮尸取肝既嚌皆加於菹豆此加於俎變於吉也復位復西階前衆兄弟之南東面位</hi>
尸卒爵祝受不相爵主人拜尸答拜<lb/>
　<hi>敖君善曰相爵者命主人拜送爵也特牲曰送爵皇尸卒爵是也不相爵變於吉也雖不相爵而主人猶</hi>
　<hi>先拜其節宜然也</hi>
　　　右主人酳尸<lb/>
<pb n="15b"/>
祝酌授尸尸以酢主人主人拜受爵尸答拜主人坐祭<lb/>
卒爵拜尸答拜<lb/>
　<hi>尸必酢主人者禮無不答也不親酌者尸無降席之禮故祝為酌之酢不洗爵尸尊也孝子於是時乃飲</hi>
　<hi>而卒爵者為尊者之賜也</hi>
　　　右尸酢主人<lb/>
筵祝南面<lb/>
　<hi>敖君善曰筵祝蓋贊者也筵於北墉下尊之西也鄭康成曰筵用萑席</hi>
主人獻祝祝拜坐受爵主人答拜<lb/>
<pb n="16a"/>
　<hi>敖君善曰祝與佐食皆事尸者也故於酳尸獻尸之後因而獻焉承已飲之後乃不洗而獻祝者下尸也</hi>
　<hi>坐受爵者因尸禮也以明其由尸而得獻也祝既受爵主人乃反西面位而答拜</hi>
薦菹醢設俎祝左執爵祭薦奠爵興取肺坐祭嚌之興<lb/>
加於俎祭酒嘗之肝從祝取肝擩鹽振祭嚌之加于俎<lb/>
卒爵拜主人答拜祝坐授主人<lb/>
　<hi>敖君善曰菹醢亦贊薦俎亦佐食設之也祭薦亦右手以菹擩醢祭於豆間也先奠爵乃取肺以祭離肺</hi>
　<hi>用二手也祭不言絶文省也以肝從亦賔長也祝亦左執爵乃取肝不言之者同於尸可知也授主人下</hi>
　<hi>疑脱爵字</hi>
<pb n="16b"/>
主人酌獻佐食佐食北面拜坐受爵主人答拜佐食祭<lb/>
酒卒爵拜主人答拜受爵出實于篚升堂復位<lb/>
　<hi>祝尊故筵於北墉下南面而獻之佐食則於户西北面酌以獻之而已獻祝有薦菹醢有俎有肝從獻佐</hi>
　<hi>食唯有爵而已主人答拜亦西面受爵出者主人受佐食之虛爵而出户也實於篚升堂復位者康成謂</hi>
　<hi>此篚在庭既以爵降實於庭之篚乃升堂而復西階東面之位也</hi>
　　　右主人獻祝佐食<lb/>
主婦洗足爵于房中酌亞獻尸如主人儀<lb/>
　<hi>足爵爵有足者主婦於舅姑之喪稍輕故爵有足以飾也如主人儀如主人酳尸時尸拜受爵主人北面</hi>
<pb n="17a"/>
　<hi>答拜之儀也鄭康成曰昏禮云内洗在北堂直室東隅</hi>
自反兩籩棗栗設于會南棗在西<hi>反當讀作取敖君善謂或是取字之誤</hi>
　<hi>敖君善曰自者明其不用贊也吉禮則宗婦贊之特牲云宗婦執兩籩户外坐主婦受設於敦南是也</hi>
尸祭籩<lb/>
　<hi>敖君善曰祭棗栗於豆間也亦祝取而授之特牲云祝贊籩祭尸受祭之是也</hi>
祭酒如初賔以燔從如初尸祭燔卒爵如初<lb/>
　<hi>如初謂如主人酳尸之儀賔謂次賔燔從如初如肝從之儀也</hi>
酌獻祝籩燔從獻佐食皆如初以虚爵入于房<lb/>
<pb n="17b"/>
　<hi>皆如初謂獻祝以下四事也</hi>
　　　右主婦亞獻尸及祝佐食<lb/>
賔長洗繶爵三獻燔從如初儀<lb/>
　<hi>鄭康成曰繶爵口足間有篆文者彌飾也</hi>
　　　右賔長三獻<lb/>
婦人復位<lb/>
　<hi>鄭康成曰復堂上西面位以尸将出當哭踊也</hi>
祝出户西面告利成主人哭皆哭<lb/>
<pb n="18a"/>
　<hi>鄭康成曰西面告告主人也利猶養也成畢也言養禮畢也皆哭者文夫婦人於主人哭斯哭矣</hi>
祝入尸謖從者奉篚哭如初<lb/>
　<hi>鄭康成曰謖起也祝入而無事尸則知起矣不告尸者無遣尊者之道也如初謂哭從尸</hi>
祝前尸出户踊如初降堂踊如初出門亦如之<lb/>
　<hi>祝前前行以導尸也踊如初者康成謂出如入降如升三者之節悲哀同也其踊則皆婦人先丈夫後焉</hi>
　　　右尸出<hi>附記一章</hi>尸謖祝前鄉尸還出户又鄉尸還<lb/>
　　　過主人又鄉尸還降階又鄉尸降階還及門如<lb/>
　　　出户<hi>祝導尸必先嚮之還謂先鄉尸而即還也祝出户而西南行主人在西階上過主人</hi>
<pb n="18b"/>
　　　<hi>則及階矣上降階者祝也下降階者尸也祝每鄉尸即還至降階時向尸則必俟尸已降階乃</hi>
　　　<hi>還以翼助之也鄭康成曰每将還必有避退之容凡前尸之禮儀在此</hi>
祝反入徹設於西北隅如其設也几在南厞用席<lb/>
　<hi>設於西北隅者亦以尊者之盛饌未可遽徹故改設於此也几在南在席之南也厞隠也於几之北稍隠</hi>
　<hi>暗之處設席也特牲禮佐食改設此祝改設亦變於吉也</hi>
祝薦席徹入于房祝自執其俎出贊闔牖户<lb/>
　<hi>徹祝之薦席者贊也入於房則其初自房來矣闔牖户以鬼神尚幽暗也</hi>
　　　右改設<hi>改設舊説謂之陽厭附記一章</hi>尸出祝反入門左北面<lb/>
<pb n="19a"/>
　　　復位然後宗人詔降<hi>敖君善曰尸出即反則不復前矣祝於門外迎尸而</hi>
　　　<hi>不送亦終始異也詔降詔主人降也主人於是乃取杖歟</hi>
主人降賔出主人出門哭止皆復位<lb/>
　<hi>出出殯宫門也復位謂復門外未入時之位</hi>
宗人告事畢賔出主人送拜稽顙<lb/>
　<hi>出出大門也送亦送於大門外送此賔亦稽顙者雜記云朋友虞祔而退此助虞祭之賔皆親之執友既</hi>
　<hi>送𦵏又助虞祭故重拜以謝之也</hi>
　　　右事畢<hi>附無尸饗祭及卒哭柎練祥禫共十四章</hi>無尸則禮及薦饌<lb/>
<pb n="19b"/>
　　　皆如初<hi>禮謂享神以前及改設以後之儀節也薦饌謂神席前俎豆之類如初謂與有</hi>
　　　<hi>尸者同</hi>既饗祭於苴祝祝卒不綏祭無泰羮湆胾<lb/>
　　　從獻主人哭出復位祝闔牖户降復位於門西<lb/>
　　　男女拾踊三<hi>祭於苴謂饗神時佐食取黍稷祭於苴也祭於苴祝祝卒饗神時事</hi>
　　　<hi>與有尸同也既享神其禮有不同者如下文所云也綏祭謂佐食授祭也無尸則固無所授矣</hi>
　　　<hi>從獻謂籩及肝燔俎也事尸之禮始於授祭終於從獻其間太羮湆及胾皆為尸而設今無尸</hi>
　　　<hi>故闕此四事也既無尸無上四事故祝祝卒主人即哭出復西階東面位而祝遂闔牖户復門</hi>
　　　<hi>西北面位是時婦人亦在堂故更迭而踊婦人不入於房亦與有尸者異也</hi>如食間<lb/>
<pb n="20a"/>
　　　祝升止哭聲三啓户主人入祝從啓牖鄉如初<lb/>
　　　主人哭出復位<hi>如食間如尸九飯之頃象神既食畢祝乃升而入蓋将徹也聲</hi>
　　　<hi>三謂三有聲以警覺神欲使神知将啓户也鄉敖君善謂猶面也鄉如初謂祝在主人之左皆</hi>
　　　<hi>西向也復位復堂上位也</hi>卒徹佐食降復位宗人詔降如初<lb/>
　　　<hi>敖君善曰北徹亦改設於西北隅不言之者以前已蒙如初之文也卒徹乃與佐食俱降佐食</hi>
　　　<hi>於此方云復位則其前蓋在中庭北面歟士之佐食位在兄弟之列特牲記云佐食於旅齒於</hi>
　　　<hi>兄弟是也宗人詔降如初但言其與有尸者之節同而已</hi>　士三日而殯三<lb/>
　　　月而𦵏遂卒哭<hi>遂卒哭者遂於𦵏月卒哭也士三虞不過五日至六日即行卒</hi>
<pb n="20b"/>
　　　<hi>哭祭是士之卒哭即在𦵏月也若大夫五虞五月而卒哭諸侯七虞七月而卒哭天子九虞九</hi>
　　　<hi>月而卒哭則卒哭不在𦵏月矣  此下四章言卒哭祭之禮</hi>　卒辭曰哀子<lb/>
　　　某來日某隮祔爾於皇祖某甫尚饗<hi>鄭康成曰卒辭卒哭</hi>
　　　<hi>之祝辭隮升也尚庶幾也</hi>女子曰皇祖妣某氏婦曰孫婦於<lb/>
　　　皇祖姑某氏其他辭一也<hi>賈公彦曰女子謂女未嫁而死或出歸而</hi>
　　　<hi>死既𦵏祔於祖母也祔女子云來日某祔爾於皇祖妣某氏尚饗其孫婦云來日某隮祔孫婦</hi>
　　　<hi>於皇祖姑某氏尚饗</hi>　獻畢未徹乃餞<hi>鄭康成曰卒哭之祭既三獻也餞送</hi>
　　　<hi>行者之酒尸明旦将始祔於皇祖是以餞送之敖君善曰餞尸於外者神将適其祖而送之也</hi>
<pb n="21a"/>
　　　尊兩甒於廟門外之右少南水尊在酒西勺北<lb/>
　　　枋<hi>鄭康成曰少南以将有事於其北也敖君善曰是禮主於尸故惟用酒耳用酒而有水尊</hi>
　　　<hi>尊者之禮也水尊在酒西西上也</hi>洗在尊東南水在洗東篚在<lb/>
　　　西<hi>篚在洗之西也</hi>饌籩豆脯四脡有乾肉折俎二尹縮<lb/>
　　　祭半尹在西塾<hi>饌籩豆主於飲也脡直也乾肉折俎以牲體乾者折之為俎實</hi>
　　　<hi>也尹正也雖折之亦必使正也二尹云縮則祭半尹横矣在西塾謂三者饌於外面塾上之南</hi>
　　　<hi>籩豆在俎之北也</hi>尸出執几從席從尸出門右南面<hi>鄭康</hi>
　　　<hi>成曰祝亦告利成入尸乃出几席素几葦席也以几席從謂執事者也南面俟設席也  按他</hi>
<pb n="21b"/>
　　　<hi>時尸出門則歸而此於門右南面立者蓋執事以几席從則尸固知有餞尸之禮矣故立焉以</hi>
　　　<hi>俟其設席也</hi>席設於尊西北東面几在南<hi>几在南在席之南也</hi>
　　　賔出復位<hi>鄭康成曰将入臨之位</hi>主人出即位於門東少<lb/>
　　　南婦人出即位於主人之北皆西面哭不止<hi>主人</hi>
　　　<hi>位少南者以婦人當位於其北也衆主人之南在主人其婦人之位則南上也其哭不止者明</hi>
　　　<hi>其皆哭而出也</hi>尸即席坐惟主人不哭洗廢爵酌獻尸<lb/>
　　　尸拜受主人拜送哭復位<hi>敖君善曰惟主人不哭為将行禮也然則</hi>
　　　<hi>亞獻三獻時主婦賔長亦不哭特於此見之也主人拜送蓋亦北面如室中之儀</hi>薦脯<lb/>
<pb n="22a"/>
　　　醢設俎於薦東朐在南尸左執爵取脯擩醢祭<lb/>
　　　之佐食授嚌尸受振祭嚌反之祭酒卒爵奠於<lb/>
　　　南方主人及兄弟踊婦人亦如之<hi>朐脯及乾肉之屈中者也</hi>
　　　<hi>祭亦祭於籩豆之間授祭授乾肉之祭也以其當嚌故即以嚌名之反之謂反於佐食而佐食</hi>
　　　<hi>反之於俎也南方薦之南也曰廖百子曰凡脯中者為脡屈者為朐賈公彦  按曲禮云以脯</hi>
　　　<hi>脩置者左朐右末則吉時屈者在左今尸東面而云朐在南則凶禮屈者在右末頭在左變於</hi>
　　　<hi>吉也敖君善曰卒爵而主人不拜且奠之而不酢皆畧也</hi>主婦洗足爵亞獻<lb/>
　　　如主人儀無從踊如初賔長洗繶爵三獻如亞<lb/>
<pb n="22b"/>
　　　獻踊如初佐食取俎實於篚<hi>無從謂無從獻者如燔之類也取俎</hi>
　　　<hi>謂取俎中之乾肉也</hi>尸謖從者奉篚哭從之祝前哭者皆<lb/>
　　　從及大門内踊如初尸出門哭者止<hi>敖君善曰哭者皆從</hi>
　　　<hi>尸者主於餞尸則宜送之亦男先女後不拜者凡主人於尸無拜送之禮惟大夫賔尸乃拜送</hi>
　　　<hi>之尸賈公彦曰從尸不出大門者猶廟門外無事  之禮也在廟以廟為限在寢門外以大門</hi>
　　　<hi>為限正祭在廟廟門外無事尸之禮今餞尸在寢門外則大門外無事尸之禮</hi>賔出主<lb/>
　　　人送拜稽顙<hi>鄭康成曰送於大門外</hi>主婦亦拜賔<hi>主婦拜女賔蓋</hi>
　　　<hi>在大門之内於女賔将升車之時而拜之也</hi>丈夫説絰帶於廟門外<lb/>
<pb n="23a"/>
　　　<hi>鄭康成曰既卒哭當變麻受之以葛也</hi>入徹主人不與<hi>入徹謂兄弟大功以</hi>
　　　<hi>下者也主人不與兼丈夫婦人言之也賈公彦曰平常祭時諸宰君婦廢徹不遲則凶祭丈夫</hi>
　　　<hi>婦人亦在但斬衰不與徹耳</hi>婦人説首絰不説帶<hi>敖君善曰婦人指五</hi>
　　　<hi>服之親言既徹乃説絰下丈夫也不説帶則不以葛易之傳云男子重首婦人重帶蓋婦人質</hi>
　　　<hi>故於其所重者有除無變其三年者至小祥而除之齊衰期至小功皆終喪而除之檀弓云婦</hi>
　　　<hi>人不葛帶是也其緦麻者此時亦不説既退則除之焉</hi>無尸則不餞猶出<lb/>
　　　几席設如初拾踊三哭止告事畢賔出<hi>餞尸夲為送神</hi>
　　　<hi>故雖無尸猶出几席設如初送神不異也丈夫婦人亦從几席而出故於既設後為之拾踊其</hi>
<pb n="23b"/>
　　　<hi>賔出以下之儀與有尸者同</hi>　将旦而祔則薦<hi>三虞之明日既行卒哭之</hi>
　　　<hi>祭而餞尸於廟門外矣於其夕也復於寢之室設薦禮焉而告之以來日旦明當祔於廟也敖</hi>
　　　<hi>君善曰将以來日旦明祔神靈於廟則是夕復薦於寢而告之薦謂薦脯醢而奠酒也惟主吿</hi>
　　　<hi>神以祔期耳故其禮畧</hi>　明日以其班祔<hi>鄭康成曰卒哭之明日也凡祔</hi>
　　　<hi>已復於寢練而後遷廟</hi>沐浴櫛搔翦<hi>賈公彦曰虞沐浴不櫛今沐浴櫛彌自飾</hi>
　　　<hi>也</hi>用専膚為折俎取諸脰膉<hi>専猶厚也肉無骨曰膚折俎主婦以</hi>
　　　<hi>下俎特牲記云主婦俎觳折佐食俎觳折少牢云主婦俎臑折蓋吉祭時折體骨以為俎此以</hi>
　　　<hi>専膚為俎取諸脰膉祔未純吉也敖君善曰取諸脰膉是不分左右皆用之矣此折俎謂尸祝</hi>
<pb n="24a"/>
　　　<hi>之外凡執事者之俎也阼俎亦存焉有此俎則有致爵獻賔之禮矣小祥練祭而不旅奠酬於</hi>
　　　<hi>賔賔弗舉然則祔祭其無奠酬之事與折俎不用體骨者祔未純吉猶以左胖為神俎其右胖</hi>
　　　<hi>之體骨則不敢以為執事者之俎實蓋避吉祭神俎之所用者也</hi>其他如饋食<lb/>
　　　<hi>其他謂陳設之位與事神事尸之儀及執事者也如饋食如特牲饋食之事  徐原一曰特牲</hi>
　　　<hi>饋食是士常祭之禮今祔祭亦用之者蓋卒哭既為吉祭則祔之為吉祭可知故亦得倣而行</hi>
　　　<hi>之但虞不致爵小祥不旅酬祔則得致爵而不得旅酬亦自凶而趨吉之漸也</hi>用嗣尸<lb/>
　　　曰孝子某孝顯相夙興夜處小心畏忌不惰其<lb/>
　　　身不寧用尹祭嘉薦普淖普薦溲酒適爾皇祖<lb/>
<pb n="24b"/>
　　　某甫以隮祔角孫某甫尚饗<hi>嗣繼也即虞卒哭之尸相繼用之以</hi>
　　　<hi>哀未殺未暇筮尸也及練祥則筮尸矣稱孝者吉祭也小心畏忌不惰言中心之敬不敢稍怠</hi>
　　　<hi>也其身不寧言敬形於身踧踖而不安也尹祭脯也鄭康成謂大夫士祭無云脯者今不言牲</hi>
　　　<hi>號而云尹祭記者誤也然則亦當云敢用潔牲剛鬛歟普薦鉶羹也虞禮一鉶此與特牲同用</hi>
　　　<hi>二鉶適爾皇祖某甫以告祔者隮祔爾孫某甫以告皇祖欲其祔合故兩告之也  此下四章</hi>
　　　<hi>言祔祭之事</hi>　男子祔於王父則配女子祔於王母<lb/>
　　　則不配<hi>鄭康成曰配謂并祭王母不配則不祭王父也有事於尊者可以及卑有事於</hi>
　　　<hi>卑者不敢援尊配與不配祭饌如一祝辭則異不言以某妃配某氏耳  按此則上章皇祖某</hi>
<pb n="25a"/>
　　　<hi>甫以字下疑脱某妃配某氏五字</hi>　婦祔於祖姑祖姑有三人<lb/>
　　　則祔於親者<hi>祖姑舅之母也舅有三母或二繼或一前一繼是祖姑有三人也惟</hi>
　　　<hi>從舅姑所生者而祔之親親也</hi>　祔杖不升於堂　期而小祥<lb/>
　　　曰薦此常事<hi>小祥祭名三年之喪十三月而小祥其祝辭與祔辭同但云薦此常</hi>
　　　<hi>事為異耳言常事者小祥其祭彌吉漸與常事相同也</hi>又期而大祥曰薦<lb/>
　　　此祥事<hi>大祥亦祭名三年之喪二十五月而大祥祥吉也其祭漸與吉祭一也  此下</hi>
　　　<hi>四章言練祥之祭</hi>　練筮日筮尸視濯皆要絰杖繩屨<lb/>
　　　有司吿具而后去杖筮日筮尸有司告事畢而<lb/>
<pb n="25b"/>
　　　後杖拜送賔<hi>練小祥祭也要絰葛之要絰也小祥除首絰而要絰及杖未除是時</hi>
　　　<hi>又以卒哭後冠七升布為衰裳謂之功衰以其與大功七升之衰同也更以八升布為冠以大</hi>
　　　<hi>功繩麻屨易蒯屨将欲祭則預著小祥之服以臨筮日筮尸視濯三事也有司告具謂執事者</hi>
　　　<hi>告白三事皆辨具也去杖臨事而致敬也告事畢而後杖拜送賔者筮日與尸皆有賔來向當</hi>
　　　<hi>臨事時去杖今筮事畢乃更執杖以拜送賔也視濯無賓故不言也</hi>大祥吉服而<lb/>
　　　筮尸<hi>吉服朝服也不言筮日視濯者從同也</hi>　小祥之祭主人之<lb/>
　　　酢也嚌之衆賔兄弟皆啐之大祥主人啐之衆<lb/>
　　　賔兄弟皆飲之可也<hi>鄭康成曰嚌啐皆嘗也嚌至齒啐入口孔仲達曰主</hi>
<pb n="26a"/>
　　　<hi>人之酢嚌之者謂正祭後主人獻賔長賔長酢主人主人受酢則嚌之也衆賔兄弟則皆啐之</hi>
　　　<hi>者謂衆賔及兄弟祭末受獻之時啐之也士虞禮主人主婦獻尸受酢之時皆卒爵蓋神惠為</hi>
　　　<hi>重故受尸酢雖虞亦卒爵行禮為輕故受賔酢雖小祥但嚌之也</hi>　小祥主人<lb/>
　　　練祭而不旅奠酬於賔賔弗舉大祥舉酬行旅<lb/>
　　　<hi>小祥之祭著練冠練中衣故謂之練祭不旅者不旅酬也奠酬於賔賔弗舉謂主人酬賔奠觶</hi>
　　　<hi>於薦北賔取觶奠於薦南弗舉以旅酬也大祥則可旅酬矣但不得如饋食之無算爵耳  鄭</hi>
　　　<hi>康成曰奠無尸虞不致爵小祥不旅酬大祥無算爵彌吉也徐原一曰大小祥祭之禮皆如特</hi>
　　　<hi>牲饋食其異者惟小祥不旅酬大祥無算爵耳</hi>　中月而禫<hi>鄭康成曰中猶間也</hi>
<pb n="26b"/>
　　　<hi>禫祭名也與大祥間一月自喪至此凡二十七月也禫之言澹澹然平安意也  徐原一曰禫</hi>
　　　<hi>祭之禮全用特牲饋食之儀蓋小祥不旅酬大祥無無算爵禫則既行旅酬又加以無算爵一</hi>
　　　<hi>如特牲禮行之也</hi>是月也吉祭猶未配<hi>吉祭謂禫祭後奉主遷於廟乃</hi>
　　　<hi>擇日而祭於廟以安之也猶未配其祝詞猶未言以某妃配某氏也敖君善曰孝子之母雖先</hi>
　　　<hi>其父而卒此時猶未以之配祭蓋此祭主於安其父之神靈故不及其母與所謂薦其嵗事者</hi>
　　　<hi>不同也</hi>
　<lb/>
　禮經本義卷十四<lb/>
</p>
<p>
</p>
  </div>
</body>
</text>
</TEI>
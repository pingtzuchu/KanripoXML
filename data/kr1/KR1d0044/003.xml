<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮經本義卷三</head> <lb/>
    <p>
<pb n="1a"/>
欽定四庫全書<lb/>
　禮經本義卷三<lb/>
　　　　　　　　　　　　　無錫蔡徳晉撰<lb/>
　嘉禮<lb/>
　　鄉飲酒禮<lb/>
　　　<hi>此鄉之士大夫會聚於鄉學而飲酒之禮也舊説鄉飲有四一則鄉大夫賔賢能二則黨正正</hi>
　　　<hi>齒位三則州長習射於州序四則鄉大夫飲國中賢者然鄉人凡有會聚飲酒之事皆當行此</hi>
　　　<hi>禮不特四事為然矣</hi>
<pb n="1b"/>
主人就先生而謀賔介<lb/>
　<hi>先生鄉中公卿大夫致仕者謀商度也大賢為賔其次為介又其次為衆賔  按賔賢能及飲國中賢者</hi>
　<hi>則主人為鄉大夫正齒位則主人為黨正習射則主人為州長其餘可例推賔介必就先生而謀之者以</hi>
　<hi>其年髙徳邵能知鄉之賢士也</hi>
　　　右謀賔介　鄉朝服而謀賔介<hi>鄉鄉飲酒也朝服禮服敖君善</hi>
　　　<hi>曰謀賔介為飲酒之始故即服其服</hi>皆使能不宿戒<hi>郝仲輿曰諸有司供事輩</hi>
　　　<hi>能者即使非如賔介先期告戒也</hi>
主人戒賔賔拜辱主人答拜乃請賔賔禮辭許主人再<lb/>
<pb n="2a"/>
拜賔答拜<lb/>
　<hi>拜辱拜其自屈辱至已門也此拜辱即拜迎也請謂致戒辭於賔也  敖君善曰請賔其辭卒曰請子為</hi>
　<hi>賔</hi>
主人退賔拜辱<lb/>
　<hi>此拜辱即拜送也</hi>
介亦如之<lb/>
　<hi>如戒賔也衆賔則不親戒考此篇經文多與鄉射同當參</hi>
　　　右戒賔介<lb/>
<pb n="2b"/>
乃席<hi>句</hi>賔主人介衆賔之席皆不屬焉<lb/>
　<hi>席布席也鄭康成謂賔席牖前南面主人席阼階上西面介席西階上東面席衆賔於賔席之西是也屬</hi>
　<hi>連接也必不屬者以専席為敬且為其升降皆由下故也</hi>
尊兩壺于房户間斯禁有𤣥酒在西設篚于禁南東肆<lb/>
加二勺于兩壺<lb/>
　<hi>壺壺尊也房戸問東房室户間也斯禁禁無足者𤣥酒在兩壺之西上之也篚以盛爵東肆向東陳之也</hi>
設洗于阼階東南南北以堂深東西當東榮水在洗東<lb/>
篚在洗西南肆<lb/>
<pb n="3a"/>
　<hi>南肆向南陳之也髙紫超曰此時堂上堂下凡設二篚上篚以貯爵觶凡獻酬者於是取之下篚則虚設</hi>
　<hi>之凡以虚爵降者則實之於其中也</hi>
　　　右設席器　蒲筵緇布純<hi>筵席也純縁邊也</hi>尊綌冪賔<lb/>
　　　至徹之<hi>綌冪以粗葛布巾覆尊也賔至徹之以待酌也</hi>
羮定<lb/>
　<hi>肉與湆同在鑊謂之羮定猶熟也熟則爨止而沸定故以熟為定也速賔以羹定為節不欲勞賔久候也</hi>
主人速賔賔拜辱主人答拜還賔拜辱介亦如之<lb/>
　<hi>速召之使速來也還猶退也介亦如之亦主人親速也衆賔則但使人速之</hi>
<pb n="3b"/>
賔及衆賔皆從之<lb/>
　<hi>敖君善曰主人既速介即先歸介及衆賔皆至於賔之門外俟賔同往也</hi>
　　　右速賔介　其牲狗也烹於堂東北<hi>烹煮也堂東北東夾</hi>
　　　<hi>之北也郝仲輿曰易象艮為狗東北艮方陽氣所發生飲以養生故牲用狗烹於東北象陽也</hi>
主人一相迎于門外再拜賔賔答拜拜介介答拜揖衆<lb/>
賔<lb/>
　<hi>一相蓋於主人戚友中擇達禮者一人以為贊相也相者入告主人乃出迎賔介則拜衆賔則揖尊卑之</hi>
　<hi>差然也拜介亦再拜文省耳</hi>
<pb n="4a"/>
主人揖先入賔厭介入門左介厭衆賔入衆賔皆入門<lb/>
左北上<lb/>
　<hi>揖揖賔也先入門導之也厭舊説推手曰揖引手曰厭厭之使入禮之也郝仲輿則謂與壓同行先衆曰</hi>
　<hi>壓賔在介上壓介介在衆賔上壓衆賔也二説未詳孰是門左謂門西入門北面以西為左北上既入東</hi>
　<hi>面立以北為尊也立按既入門内主人先以賔升介及衆賔皆止於所  之位俟酬賔後乃以介升介酢</hi>
　<hi>後乃以衆賔升</hi>
主人與賔三揖至于階三讓主人升賔升<lb/>
　<hi>主人先升導賔也鄉射禮曰主人升一等</hi>
<pb n="4b"/>
主人阼階上當楣北面再拜賔西階上當楣北面答拜<lb/>
　<hi>楣簷前横樑也此拜至也</hi>
　　　右迎賔　立者東面北上若有北面者則東上<lb/>
　　　主人之贊者西面北上若有北面者則東上<hi>立謂</hi>
　　　<hi>立於門内也賔介之屬東面立者以北為上衆賔若多容有北面者與東面者相繼亦當西上</hi>
　　　<hi>而云東者敖君善以為字之誤是也主人之贊者佐助主人禮事者如擯相徹冪沃盥設薦俎</hi>
　　　<hi>者是也</hi>
主人坐取爵于篚降洗賔降主人坐奠爵于階前辭賔<lb/>
<pb n="5a"/>
對<lb/>
　<hi>坐跪也古人席地陳設取爵奠爵必跪取爵於篚堂上尊南之篚也降洗降東階往洗爵也賔降降西階</hi>
　<hi>從主人也主人臨階跪而奠爵起而辭賔之降賔乃對以不敢不降也對時亦少進既對乃復位</hi>
主人坐取爵興適洗南面坐奠爵于篚下盥洗賔進東<lb/>
北面辭洗主人坐奠爵于篚興對賔復位當西序東面<lb/>
　<hi>主人復跪取爵起下階往洗北南向跪奠爵篚下謂堂下之篚也篚下篚南也起而盥手復跪取爵起而</hi>
　<hi>将洗凡盥洗皆立賔初降立西序南東面至是又進至洗所東北向主人辭洗主人跪奠爵於篚起對賔</hi>
　<hi>復還西階下降立之位東面俟賔髙紫超曰主人将辭降不即辭必俟奠爵乃辭之  辭洗不即對必俟</hi>
<pb n="5b"/>
　<hi>奠爵乃對之蓋古人行禮其舒徐鄭重如此</hi>
主人坐取爵沃洗者西北面卒洗主人一揖一讓升賔<lb/>
拜洗主人坐奠爵遂拜<lb/>
　<hi>沃洗謂以枓斟水而沃洗爵者也主人跪取爵於篚起而南面洗斟水者西北面沃兼向主賔也洗畢主</hi>
　<hi>人與賔一揖一讓東西升堂亦主人先而賔從之賔拜謝洗主人坐奠爵於尊南篚内答拜</hi>
降盥賔降主人辭賔對復位當西序卒盥揖讓升賔西<lb/>
階上疑立<lb/>
　<hi>復降階盥手為将酌酒也髙紫超謂因洗爵而盥雖盥而若未盥者故此将酌酒於賔復降盥以致潔誠</hi>
<pb n="6a"/>
　<hi>也賔降復升與洗同主人将酌故賔西階上疑立蓋不安之貌</hi>
主人坐取爵興實之賔之席前西北面獻賔賔西階上<lb/>
拜主人少退賔進受爵以復位主人阼階上拜送爵賔<lb/>
少退<lb/>
　<hi>實之謂至尊所酌酒以實於爵也賔席南面而賔在西階故主人西北面以獻賔賔先拜而後敢受爵敬</hi>
　<hi>主人之至也主人少退以執爵不得答故少逡循退避也賔起向席前東面受爵退復西階位主人於阼</hi>
　<hi>階拜送爵以答前拜也賔執爵亦少退避  髙紫超曰此主人獻賔第一爵</hi>
薦脯醢賔升席自西方乃設折俎主人阼階東疑立<lb/>
<pb n="6b"/>
　<hi>郝仲輿曰主人贊者薦脯醢於賔席賔升席自西方執事者解折牲體為俎以進賔方升未卒爵主人西</hi>
　<hi>北向賔疑立未按主人於此亦疑立者蓋敬賔之至若以此酒  足以致敬而不敢必賔之卒爵也</hi>
賔坐左執爵祭脯醢奠爵于薦西興右手取肺卻左手<lb/>
執本坐弗繚右絶末以祭尚左手嚌之興加于俎坐捝<lb/>
手遂祭酒興席末坐啐酒<lb/>
　<hi>郤手仰手也本肺端厚大者也以手從肺本循之至末乃絶以祭是曰繚捝拭也席末席西端也賔跪左</hi>
　<hi>手執爵右手祭脯醢奠爵於脯醢西起以右手取肺於俎仰左手執肺之本坐而祭弗繚惟覆右手絶肺</hi>
　<hi>末祭之祭以右手神道尚右也既祭上其左手舉肺嚌之人道貴左也嚌畢起還肺於俎上復坐以帨拭</hi>
<pb n="7a"/>
　<hi>手為絶肺染汚也遂祭酒起就席末跪而啐酒欲知其㫖而告之也  戴氏記曰祭薦祭酒敬禮也嚌肺</hi>
　<hi>嘗禮也啐酒成禮也</hi>
降席坐奠爵拜告㫖執爵興主人阼階上答拜<lb/>
　<hi>降席自席西而降也㫖美也美主人之味也拜乃告㫖謝其以㫖酒飲己也</hi>
賔西階上北面坐卒爵興坐奠爵遂拜執爵興主人阼<lb/>
階上答拜<lb/>
　<hi>敖君善曰必西階上卒爵者以向者於此拜受故也  髙紫超曰凡獻賔之禮飲一爵而賔主各拜者四</hi>
　<hi>拜洗一也拜送二也拜㫖三也拜既四也</hi>
<pb n="7b"/>
　　　右主人獻賔　獻用爵其他用觶<hi>獻賔介及衆賔皆用一升</hi>
　　　<hi>之爵其他酬及舉觶之屬皆用三升之觶蓋初相敬用爵久相歡則用觶也</hi>　薦脯<lb/>
　　　五挺横祭于其上出自左房<hi>數脯以挺脯乾則脡直也籩實五挺</hi>
　　　<hi>皆横設所謂左朐右末也而以祭之半挺直加其上故曰横祭賈洺州謂横祭者於脯為横於</hi>
　　　<hi>人為縮其挺有五通祭為六是也左房東房也  陳用之曰鄉飲酒薦脯五挺出自左房鄉射</hi>
　　　<hi>籩豆出自東房大射宰胥薦脯醢由左房夫鄉飲鄉射大夫禮大射諸侯禮其言相類蓋言左</hi>
　　　<hi>以有右言東以有西則大夫士之房室與諸侯同可知</hi>俎由東壁自西階<lb/>
　　　升賔俎脊脅肩肺主人俎脊脅臂肺介俎脊脅<lb/>
<pb n="8a"/>
　　　胳肺肺皆離皆右體進腠<hi>郝仲輿曰烹狗於堂北熟而實於俎故自</hi>
　　　<hi>東壁出由西階升堂也凡俎貴骨骨貴正與前脊正骨也脅肩前骨也臂肩下骨也胳後脛骨</hi>
　　　<hi>也賔俎用貴主人次之介又次之周人尚肺肺皆離割而不絶也右體牲脊脅等骨用右也進</hi>
　　　<hi>腠肉皮向上也鄭康成曰腠皮膚之理也</hi>　以爵拜者不徒作<hi>鄭康成曰</hi>
　　　<hi>作起也言拜既爵者不徒起起必酢主人</hi>
賔降洗主人降賔坐奠爵興辭主人對<lb/>
　<hi>賔降西階往洗爵即主人所獻之爵也主人降東階從賔也賔於西階前坐奠爵興辭而主人對以不敢</hi>
　<hi>不降鄭康成曰主人降立阼階東西面</hi>
<pb n="8b"/>
賔坐取爵適洗南北面主人阼階東南面辭洗賔坐奠<lb/>
爵于篚興對主人復阼階東西面<lb/>
　<hi>敖君善曰洗南北面别於主人也南面辭洗猶不離阼階東示違其位而已此主人辭在賔盥之先與他</hi>
　<hi>禮微異未詳</hi>
賔東北面盥坐取爵卒洗揖讓如初升主人拜洗賔答<lb/>
拜興<lb/>
　<hi>凡盥洗於洗南皆北面而此云東北面者或以東為衍文或又以為洗在東方故言賔在東方北面盥也</hi>
　<hi>初一揖一讓也</hi>
<pb n="9a"/>
降盥如主人禮<lb/>
　<hi>敖君善曰如主人禮如上文降盥以至坐取爵之儀也但面位異耳</hi>
賔實爵主人之席前東南面酢主人主人阼階上拜賔<lb/>
少退主人進受爵復位賔西階上拜送爵<lb/>
　<hi>主席在阼而主人在席之南故賔東南面酢主人主人進受爵則北面也髙紫超曰主人獻賔則北面賔</hi>
　<hi>酢主人則西面主人自卑而尊賔之義然也  此賔酢主人第二爵</hi>
薦脯醢主人升席自北方設折俎祭如賔禮不告㫖<lb/>
　<hi>主人介席皆南上故升席自北方由下升也不告㫖酒目主出也鄭康成曰云不告㫖明亦啐也敖君善</hi>
<pb n="9b"/>
　<hi>曰不告㫖乃亦啐酒者若欲知其美惡以拜崇酒然</hi>
自席前適阼階上北面坐卒爵興坐奠爵遂拜執爵興<lb/>
賔西階上答拜<lb/>
　<hi>敖君善曰自席前者啐酒席末故從北方降也從北方降正也</hi>
主人坐奠爵于序端阼階上北面再拜崇酒賔西階上<lb/>
答拜<lb/>
　<hi>敖君善曰奠爵於序端拜崇酒之禮然也奠於其所而拜則嫌於拜既爵奠於篚而後拜則嫌於禮畢故</hi>
　<hi>以爵奠於序端也崇重也謂賔崇重已酒不嫌其薄而飲之既也故拜謝之卒爵乃拜者若曰已飲之乃</hi>
<pb n="10a"/>
　<hi>審知其薄然已郝仲輿曰前賔拜告主人酒㫖此主人拜賔崇奨  酒若已飲之知其薄而謝賔之過奨</hi>
　<hi>云爾髙紫超曰酢獻之禮賔主皆同惟賔先拜酒㫖而後拜既爵主人先拜既爵而後拜崇爵此為小殊</hi>
　　　右賔酢主人　主人介凡升席自北方降自南<lb/>
　　　方<hi>鄭康成曰席南上升由下降由上由便也由敖君善曰南上之席升降皆當由下其降</hi>
　　　<hi>上者由便耳然經云自席前適阼階上是其降亦未必皆自南方也</hi>
主人坐取觶於篚降洗賔降主人辭降賔不辭洗立當<lb/>
西序東面卒洗揖讓升賔西階上疑立<lb/>
　<hi>髙紫超曰取觶将以酬賔也凡所謂酬者意欲其人之飲而其人不飲則己先飲以倡之而冀其人之亦</hi>
<pb n="10b"/>
　<hi>飲所謂導飲者也不仍前爵而用觶者一以示更新之敬且器備而多儀亦周之尚文然也篚房户間尊</hi>
　<hi>南之篚也此主人自飲而猶降洗者潔清之義雖於已而不敢忽也賔不辭洗以主人将目飲也</hi>
主人實觶酬賔阼階上北面坐奠觶遂拜執觶興賔西<lb/>
階上答拜坐祭遂飲卒觶興坐奠觶遂拜執觶興賔西<lb/>
階上答拜<lb/>
　<hi>髙紫超曰此主人自飲而亦拜者蓋雖自飲而賔冀賔之飲故拜以勸之也  此主酬賔第三爵主人飲</hi>
主人降洗賔降辭如獻禮升不拜洗賔西階上立<lb/>
　<hi>不拜洗不疑立禮殺於獻也</hi>
<pb n="11a"/>
主人實觶賔之席前北面賔西階上拜主人少退卒拜<lb/>
進坐奠觶于薦西賔辭坐取觶復位主人阼階上拜送<lb/>
賔北面坐奠觶于薦東復位<lb/>
　<hi>不西北面而但北面者以其不受也坐奠觶於薦西者主人以此觶不舉不敢親授重勞賔也賔不敢當</hi>
　<hi>故辭辭而不獲命乃坐取觶復西階位以示親受也受而不飲仍以觶坐奠於薦東以示不復舉也其不</hi>
　<hi>復舉者鄭康成以為不盡人之歡是也  髙紫超曰此主酬賔第四爵賔不飲</hi>
主人揖降賔降立于階西當序東面<lb/>
　<hi>揖降者主人辭賔而降為将獻介故也賔因主人辭亦從而降以俟主介之酬酢也鄭康成曰賔降者主</hi>
<pb n="11b"/>
　<hi>人将與介為禮賔謙不敢居堂上也</hi>
　　　右主人酬賔　凡奠者于左将舉于右<hi>郝仲輿曰凡爵</hi>
　　　<hi>不舉者奠於薦左将舉者奠於薦右右便取也左不妨後奠也</hi>
主人以介揖讓升拜如賔禮<lb/>
　<hi>以猶與也是時介猶在門左之位故主人與之揖讓以升之拜如賔禮如賔主當楣北面之拜也</hi>
主人坐取爵于東序端降洗介降主人辭降介辭洗如<lb/>
賔禮升不拜洗介西階上立<lb/>
　<hi>取爵於東序端者賔之酢爵主人嘗奠之於此故今復取之也介不降洗不疑立禮殺於賔也</hi>
<pb n="12a"/>
主人實爵介之席前西南面獻介介西階上北面拜主<lb/>
人少退介進北面受爵復位主人介右北面拜送爵介<lb/>
少退主人立于西階東<lb/>
　<hi>介席在西而介在席之南故西南面獻之髙紫超曰主人介右北面拜送爵不敢襲獻賔之位也  此主</hi>
　<hi>人獻介凡第五爵介飲</hi>
薦脯醢介升席自北方設折俎祭如賔禮不嚌肺不啐<lb/>
酒不告㫖<lb/>
　<hi>不嚌肺不啐酒不告㫖殺於賔也敖君善曰不啐酒則必不告㫖矣乃著之者詳言之也</hi>
<pb n="12b"/>
自南方降席北面坐卒爵興坐奠爵遂拜執爵興主人<lb/>
介右答拜<lb/>
　　　右主人獻介<lb/>
介降洗主人復阼階降辭如初卒洗主人盥介揖讓升<lb/>
授主人爵于兩楹之間介西階上立主人實爵酢于西<lb/>
階上介右坐奠爵遂拜執爵興介答拜主人坐祭遂飲<lb/>
卒爵興坐奠爵遂拜執爵興介答拜主人坐奠爵于西<lb/>
楹南介右再拜崇酒介答拜<lb/>
<pb n="13a"/>
　<hi>主人復阼階自介席復也降辭如初如賔酢也卒洗主人盥以當自酌也賔實爵以酢主人介止授主人</hi>
　<hi>以爵而不親實者不敢冀主人之必飲降於賔也主人實爵於西階上遂拜承介意受酢也介不拜送主</hi>
　<hi>人拜乃答拜猶不敢酌之意也主人遂飲卒爵明卒受酢也主人拜於西階而奠爵於西楹南以其近也</hi>
　<hi>敖君善謂其意則與奠於序端同也介不告㫖而主人拜崇酒者拜其卒獻爵而酢已是亦崇重已酒也</hi>
　<hi>主髙紫超曰此介酢  凡第六爵主人飲</hi>
主人復阼階揖降介降立于賔南<lb/>
　<hi>郝仲輿曰介降立於賔南賔立西階下當序介次之也</hi>
　　　右介酢主人<lb/>
<pb n="13b"/>
主人西南面三拜衆賔衆賔皆答一拜<lb/>
　<hi>是時衆賔皆在門内之西主人自阼階下稍南行至於門東乃西南面拜之為将獻之故也敖君善曰三</hi>
　<hi>拜者旅拜之法衆賔皆答一拜者答旅拜之法此禮大夫士同之郝仲輿曰升堂受爵不拜於堂上禮殺</hi>
　<hi>人衆也</hi>
主人揖升坐取爵于西楹下降洗升實爵于西階上獻<lb/>
衆賔衆賔之長升拜受者三人主人拜送坐祭立飲不<lb/>
拜既爵授主人爵降復位衆賔獻則不拜受爵坐祭立<lb/>
飲每一人獻則薦諸其席衆賔徧有脯醢<lb/>
<pb n="14a"/>
　<hi>取爵於西楹下者前主人受介酢爵奠於西楹下故今取之以獻衆賔也於西階上獻衆賔者敖君善謂</hi>
　<hi>主人蓋執爵西南面衆賔則以次升受之不獻於席前避尊者禮也長謂其年之差尊者拜受亦北面拜</hi>
　<hi>送則於衆賔右也三賔祭則坐飲則不坐受爵則拜卒爵則不拜不酢主人禮殺也以爵授主人降復堂</hi>
　<hi>下之位立於介南敖君善謂於此云復則主人揖升之時衆賔皆進而位於堂下也衆賔目第四以下則</hi>
　<hi>不拜受爵禮益殺也每一人獻謂獻三賔也皆席於堂上有脯醢之薦而無折俎衆賔自第四以下亦徧</hi>
　<hi>有脯醢不言席則薦於堂下之位也敖君善謂既飲乃薦逺於賔介也不言不祭者可知也</hi>
主人以爵降奠于篚<lb/>
　<hi>獻禮已畢故以爵降奠於堂下洗西之篚示不用也</hi>
<pb n="14b"/>
　　　右主人獻衆賔　衆賔之長一人辭洗如賔禮<lb/>
　　　<hi>敖君善曰主人獻衆賔惟於始者一為之洗一人辭之者禮主於已也</hi>　坐卒爵<lb/>
　　　者拜既爵立卒爵者不拜既爵<hi>坐卒爵者謂賔介及主人其禮</hi>
　　　<hi>隆故既爵拜立卒爵者謂衆賔其禮殺故既爵不拜</hi>　立者東面北上若<lb/>
　　　有北面者則東上樂正與立者皆薦以齒<hi>立謂立於</hi>
　　　<hi>堂下也東上當作西上説見前迎賔門内位樂正與衆賔立於堂下者有獻爵則皆有薦豆惟</hi>
　　　<hi>以長幼為薦之先後也</hi>　主人之贊者西面北上不與無<lb/>
　　　算爵然後與<hi>不與謂不與獻酢也無算爵然後與記言沃洗者得與於旅酬是也</hi>
<pb n="15a"/>
　　　　凡舉爵三作而不徒爵<hi>郝仲輿曰舉爵三作謂獻賔獻介獻衆賔</hi>
　　　<hi>不徒爵謂樂作也禮成於三三爵既備禮宜少變遵者可入遵者入而後樂作以觀徳也樂既</hi>
　　　<hi>作則遵不入</hi>
揖讓升賔厭介升介厭衆賔升衆賔序升即席<lb/>
　<hi>獻禮已成将行旅酬之禮故衆皆升即席謂立於席上也</hi>
一人洗升舉觶於賔實觶西階上坐奠觶遂拜執觶興<lb/>
賔席末答拜坐祭遂飲卒觶興坐奠觶遂拜執觶興賔<lb/>
答拜<lb/>
<pb n="15b"/>
　<hi>郝仲輿曰一人主人之贊者也自堂下升西階舉堂下篚中之觶将以酬賔也酬先自飲實觶而拜而祭</hi>
　<hi>而飲而卒爵又拜皆行禮自飲以導賔也觶髙紫超曰此一人舉觶自飲以導賔為第八爵實  而拜以</hi>
　<hi>将飲告於賔也卒觶而拜以既飲告於賔也敖君善曰賔席末拜示違其位也不降席答之者以其賤也</hi>
　<hi>舉觶者拜亦當楣</hi>
降洗升實觶立于西階上賔拜進坐奠觶于薦西賔辭<lb/>
坐受以興舉觶者西階上拜送賔坐奠觶于其所舉觶<lb/>
者降<lb/>
　<hi>郝仲輿曰復降洗觶酌酒立西階上以奉賔賔拜受舉觶者俟拜畢進跪奠觶於薦西不敢親授也賔辭</hi>
<pb n="16a"/>
　<hi>辭其奠也跪而受觶興示親受也舉者西階上拜送賔未飲復跪而奠觶於原所即薦西也不奠於薦東</hi>
　<hi>俟樂作立司正将以酬主人也舉觶者降事暫已下西階也  髙紫超曰此第九爵奠於賔賔不飲</hi>
　　　右一人舉觶于賔<hi>鄭康成曰此徧獻訖發舉旅之端一人主人之吏發酒端</hi>
　　　<hi>曰舉</hi>
賔若有遵者諸公大夫則既一人舉觶乃入<lb/>
　<hi>遵鄭康成謂鄉有諸公及大夫告老居鄉者來助主人樂賔主人所榮而遵法者因以為名必既一人舉</hi>
　<hi>觶乃入者一則不干主人正禮二則遵者年髙爵貴不以筋力為禮故當獻酬之時不入也</hi>
席于賔東公三重大夫再重<lb/>
<pb n="16b"/>
　<hi>席於賔東設席於堂之東北蓋尊之不與正賔齒亦不加尊於正賔也三重再重席之等級也</hi>
公如大夫入主人降賔介降衆賔皆降復初位<lb/>
　<hi>如猶及也入謂入門左也賔介衆賔皆降貴貴之道然也初位堂下之位也  按此公如大夫入之如與</hi>
　<hi>周禮媒氏若無故而不用命之若同皆訓為及</hi>
主人迎揖讓升公升如賔禮辭一席使一人去之大夫<lb/>
則如介禮有諸公則辭加席委于席端主人不徹無諸<lb/>
公則大夫辭加席主人對不去加席<lb/>
　<hi>如賔禮如介禮皆謂如其獻禮也諸公之席三重辭去一席則自同於大夫示不敢當也委卷而置之也</hi>
<pb n="17a"/>
　<hi>大夫之席再重辭其加席委之席端亦示不敢當也不徹不使人去之也無諸公則主人對對以不敢去</hi>
　<hi>也蓋不必委於席端矣敖君善曰大夫辭加席謙也有諸公則自委於席端者公唯再重已宜避之也主</hi>
　<hi>人不徹明其有為而為非正禮也無諸公則主人不以其辭而去之者士亦一重異爵者不可無所别也</hi>
　<hi>無諸公則大夫之席在尊東南面有諸公則席在主人之北西面云  楊信齋曰獻遵一條經文所載差</hi>
　<hi>畧謂公升如賔禮則自拜至以後其禮當與賔同謂大夫如介禮則不嚌肺不告㫖禮殺於賔可知</hi>
　　　右遵入<hi>此條宜與鄉射禮叅考</hi>　若有諸公則大夫于主<lb/>
　　　人之北西面<hi>鄭康成曰其西面者北上統於公也</hi>
設席于堂㢘東上<lb/>
<pb n="17b"/>
　<hi>此為樂工布席也堂㢘堂邊也樂工之席在西階上少東東上統於主也  敖君善曰此云設席於堂㢘</hi>
　<hi>言其南北節也鄉射云席工於西階上少東言其東西節也文互見耳</hi>
工四人二瑟瑟先相者二人皆左何瑟後首挎越内弦<lb/>
右手相樂正先升立于西階東工入升自西階北面坐<lb/>
相者東面坐遂授瑟乃降<lb/>
　<hi>工四人二瑟二歌也瑟先謂鼔瑟者先行而歌者在後也相者二人謂相瑟者其相歌者亦二人以空手</hi>
　<hi>典事故不言也在肩曰荷左荷荷以左肩也後首瑟首向後也挎以指鈎之也越瑟下孔所以發越其聲</hi>
　<hi>也内弦側荷之以瑟弦向身也右手相者取其便也樂正統樂工者  賈洺州曰鄉飲酒與燕禮相對燕</hi>
<pb n="18a"/>
　<hi>禮面鼓此後首變於君也敖君善曰鄉射禮云樂正先升立於工席之西亦與此文互見也相者授瑟以</hi>
　<hi>瑟首向東授之鄭康成曰相者降立於西方</hi>
工歌鹿鳴四牡皇皇者華<lb/>
　<hi>工所歌者小雅首三篇也春秋傳云文王大明緜兩君相見之樂也兩君相見得歌大雅則士大夫相飲</hi>
　<hi>得歌小雅宜矣工歌則鼓瑟  此記所謂升歌三終也</hi>
卒歌主人獻工工左瑟一人拜不興受爵主人阼階上<lb/>
拜送爵薦脯醢使人相祭工飲不拜既爵授主人爵衆<lb/>
工則不拜受爵祭飲辯有脯醢不祭太師則為之洗賔<lb/>
<pb n="18b"/>
介降主人辭降工不辭洗<lb/>
　<hi>郝仲輿曰主人酌酒獻工工置瑟於左自右受爵惟衆工之長一人拜即坐受不更起瞽不備禮也主人</hi>
　<hi>必反阼階上拜送者以工拜受於其位故不得拜於其右也使人相祭相其祭薦祭酒也四工卒飲不拜</hi>
　<hi>以爵授主人不備禮也衆樂工受爵亦不拜酒則祭脯醢則不祭又簡於四工也太師樂工之長主人獻</hi>
　<hi>則洗爵主人降洗賔介皆降禮優於四工也工即太師也不辭洗瞽不備禮也  髙紫超曰遵或有或無</hi>
　<hi>故獻遵不數外此獻工四人為第十次行爵工歌則必獻獻則必拜不敢以其瞽矇而易之其不忽於微</hi>
　<hi>賤者如此</hi>
笙入堂下磬南北面立樂南陔白華華黍<lb/>
<pb n="19a"/>
　<hi>笙吹笙者也磬南北面立在磬之南而北面立蓋亦東上也樂猶奏也所奏者亦小雅三篇也劉原父謂</hi>
　<hi>三詩皆有聲而無辭與工所歌者異也  此記所謂笙入三終也</hi>
主人獻之於西階上一人拜盡階不升堂受爵主人拜<lb/>
送爵階前坐祭立飲不拜既爵升授主人爵衆笙則不<lb/>
拜受爵坐祭立飲徧有脯醢不祭<lb/>
　<hi>一人拜謂笙之長者一人拜於堂下鄉射禮笙一人拜於下是也衆笙謂一人外吹衆笙者鄭康成謂笙</hi>
　<hi>三人和一人凡四人則一人拜外有三人也  髙紫超曰此獻笙四人為第十一次行爵</hi>
乃間歌魚麗笙由庚歌南有嘉魚笙崇丘歌南山有臺<lb/>
<pb n="19b"/>
笙由儀<lb/>
　<hi>間代也堂上鼓瑟一歌堂下吹笙一曲更代而作也工所歌笙所奏六者皆小雅篇名而笙所奏三篇則</hi>
　<hi>劉原父以為有聲無辭者也  此記所謂間歌三終也</hi>
乃合樂周南關雎葛覃卷耳召南鵲巢采蘩采蘋<lb/>
　<hi>合樂謂歌與衆聲俱作也周南召南國風之首而關雎三篇鵲巢三篇又二南之首此六篇又名鄉樂燕</hi>
　<hi>禮遂歌鄉樂是也堂此所謂合樂三終也賈洺州曰合樂者堂上鼓瑟  下笙磬合奏此六詩言三終者</hi>
　<hi>二南各三終也張炅生曰周南召南之風鄉樂也其化始於閨門刑寡妻至兄弟以御家邦故謂之鄉樂</hi>
　<hi>用之房中以及朝廷燕饗鄉射飲酒此六篇乃風化之原也</hi>
<pb n="20a"/>
工告于樂正曰正歌備樂正告于賔乃降<lb/>
　<hi>工其長也正歌獻酬正用之歌異於燕終無算樂也備猶完也必告於賔者飲酒主於賔歌亦以樂賔故</hi>
　<hi>也鄭康成曰樂正降立西階東北面</hi>
　　　右樂　磬階間縮霤北面鼓之<hi>階間兩階之間也霤檐際也雨</hi>
　　　<hi>水下滴謂之霤縮霤縱於南霤也凡東西為横南北為縱而南北之霤則以東西為縱也鼓擊</hi>
　　　<hi>也北面鼓之明磬南面設也四楊信齋曰按春官小胥正樂縣之位王宫縣  面象宫室也諸</hi>
　　　<hi>侯軒縣三面去南面避王也大夫判縣判左右二面乂去北面也士特縣縣於東方或於階問</hi>
　　　<hi>而已凡鐘磬編縣二八十六枚而在一簴謂之堵鐘一堵磬一堵謂之肆天子之卿大夫判縣</hi>
<pb n="20b"/>
　　　<hi>左右二肆鐘磬各二堵也諸侯之卿大夫半之判縣一肆西鐘東磬各一堵也天子之士特縣</hi>
　　　<hi>一肆鐘磬各一堵也諸侯之士半之縣磬一堵而已射則避射位故鄉射磬在東鄉飲則在階</hi>
　　　<hi>間縮霤也</hi>樂作大夫不入<hi>大夫謂遵也其來以助主人樂賔今來也後不及一</hi>
　　　<hi>人舉觶之節而樂已作則後於樂賔矣故不入</hi>獻工與笙取爵于上篚<lb/>
　　　既獻奠于下篚其笙則奠諸西階上<hi>郝仲輿曰獻歌工笙</hi>
　　　<hi>師取上篚之爵與賔介同既獻奠於下篚與賔介異禮降也歌工席於西階上故主人於阼階</hi>
　　　<hi>上拜送爵笙在堂下故主人即西階上拜送爵與歌工異也  按鄭賈謂丄篚有三爵獻賔及</hi>
　　　<hi>介及衆賔一爵獻工與笙一爵獻大夫遵者一爵必三爵者明其異器敬也</hi>
<pb n="21a"/>
主人降席自南方側降<lb/>
　<hi>自南方降席下東階便也側獨也賔介不降主人獨降也</hi>
作相為司正司正禮辭許諾主人拜司正答拜主人升<lb/>
復席<lb/>
　<hi>作使也相即前所云一相者也禮多時久樂作而情洽将留賔防有懈惰故立司正以監察之</hi>
司正洗觶升自西階阼階上北面受命于主人主人曰<lb/>
請安于賔司正告于賔賔禮辭許司正告于主人主人<lb/>
阼階上再拜賔西階上答拜司正立于楹間以相拜皆<lb/>
<pb n="21b"/>
揖復席<lb/>
　<hi>請安留賔安坐也司正告賔於西階上賔禮辭之者以主人有㫖酒嘉肴己巳受賜為辭也司正以賔許</hi>
　<hi>告主人主人再拜以受賔許賔因再拜以答之司正立楹間以相拜謂贊主人及賔之拜也賔主既拜相</hi>
　<hi>揖就席</hi>
司正實觶降自西階階間北面坐奠觶退拱少立坐取<lb/>
觶不祭遂飲卒觶興坐奠觶遂拜執觶興洗北面坐奠<lb/>
觶于其所退立于觶南<lb/>
　<hi>階間東西兩階間堂下中庭也坐而奠觶表其位也退拱少立示嚴重也不祭而飲奠觶而拜明己己當</hi>
<pb n="22a"/>
　<hi>司正之任也洗觶奠之示潔敬也立於觶南糾失禮也  髙紫超曰此又司正之導飲也為第十二次爵</hi>
　<hi>鄉射禮自此以後遂行射禮</hi>
　　　右立司正　司正既舉觶而薦諸其位<hi>鄭康成曰司正</hi>
　　　<hi>為主人之屬故無獻因其舉觶而薦之</hi>
賔北面坐取俎西之觶阼階上北面酬主人主人降席<lb/>
立于賔東賔坐奠觶遂拜執觶興主人答拜不祭立飲<lb/>
不拜卒觶不洗實觶東南面授主人主人阼階上拜賔<lb/>
少退主人受觶賔拜送于主人之西賔揖復席<lb/>
<pb n="22b"/>
　<hi>郝仲輿曰賔取前一人酬已之觶奠於薦西者往阼階上酬主人拜先自飲不祭不拜卒觶不洗酬禮殺</hi>
　<hi>也主人拜受觶賔拜送於主階西凡旅同階亦禮殺也  髙紫超曰此賔酬主人為第十三次爵計賔所</hi>
　<hi>飲始二爵矣</hi>
主人西階上酬介介降席自南方立于主人之西如賔<lb/>
酬主人之禮主人揖復席<lb/>
　<hi>郝仲輿曰主人得賔觶未飲西階上酬介所髙紫超曰此主人復酬介為第十四次爵計主人  飲則四</hi>
　<hi>爵矣</hi>
司正升相旅曰某子受酬受酬者降席司正退立于序<lb/>
<pb n="23a"/>
端東面受酬者自介右衆受酬者受自左拜興飲皆如<lb/>
賔酬主人之禮徧卒受者以觶降坐奠于篚司正降復<lb/>
位<lb/>
　<hi>賔介及主人相酬司正惟相之於下而不升尊之也至介酬衆賔衆賔又以次相酬是謂旅酬司正乃升</hi>
　<hi>堂相視旅酬之禮所以察其失禮者也曰某子受酬以序呼而進之也受酬者聞其呼已乃降席未受者</hi>
　<hi>不得越次也序端西序之端也鄭康成謂立於此以避受酬者又便其贊上贊下也自介右謂受介酬者</hi>
　<hi>獨由介之東與他受酬者不同尊介也衆受酬者謂堂上衆賔自第二以下并堂下衆賔也受自左謂皆</hi>
　<hi>由其西乃賔黨受酬之正位也徧旅酬交徧也末一人無所酬以觶降堂下跪奠於洗西篚内司正降復</hi>
<pb n="23b"/>
　<hi>庭中篚南之位旅畢也以髙紫超曰此介又以主人之觶酬衆賔衆賔交錯  徧各飲一爵為十五畨爵</hi>
　<hi>也愚按此節徧字兼衆賔在堂上堂下者言之鄉射禮云徧遂酬在下者徧字乃専以衆賔之在上者言</hi>
　<hi>之也</hi>
　　　右旅酬　凡旅不洗不洗者不祭<hi>不洗謂不洗觶敬禮殺也</hi>
　　　<hi>不洗則不祭疑不潔也</hi>　既旅士不入<hi>士謂衆賔也或有故不與賔介同來</hi>
　　　<hi>則未旅之前皆可以入蓋士之來以觀禮也既旅則禮将終矣故不入也</hi>
使二人舉觶于賔介洗升實觶于西階上皆坐奠觶遂<lb/>
拜執觶興賔介席末答拜皆坐祭遂飲卒觶興坐奠觶<lb/>
<pb n="24a"/>
遂拜執觶興賔介席末答拜<lb/>
　<hi>使司正使也二人主人之贊者一人舉觶於賔人人舉觶於介皆先自酌以導飲  髙紫超曰此二  復</hi>
　<hi>各飲一觶導飲為第十六畨爵</hi>
逆降洗升實觶皆立于西階上賔介皆拜皆進薦西奠<lb/>
之賔辭坐取觶以興介則薦南奠之介坐受以興退皆<lb/>
拜送降賔介奠於其所<lb/>
　<hi>逆降謂先升者後降猶昏禮言匕者逆退也賔席南面故自薦西奠之介席東面故自薦南奠之皆在右</hi>
　<hi>以便舉也賔言取介言受尊卑異詞也退皆拜送二人退拜送觶也降二人降賔介受不飲仍以觶於初</hi>
<pb n="24b"/>
　<hi>處也十髙紫超曰此二人所奠為第  七畨爵賔介皆不飲</hi>
　　　右二人舉觶于賔介<hi>鄭康成曰二人亦主人之吏若有大夫則舉觶於賔</hi>
　　　<hi>與大夫</hi>
司正升自西階受命于主人主人曰請坐于賔賔辭以<lb/>
俎主人請徹俎賔許司正降階前命弟子俟徹俎<lb/>
　<hi>坐坐而飲也前此皆立行禮久而勞倦故主人使司正請坐以安之也辭以俎者以俎在不敢坐也蓋俎</hi>
　<hi>禮器之重者當俎而坐是䙝之也司正反命主人主人乃請徹俎順賔意以安賔也司正復請於賔而賔</hi>
　<hi>許順主人意而許其坐也階前西階前也弟子賔之卑幼者俟徹俎者俟尊者徹俎乃受之也  鄭康成</hi>
<pb n="25a"/>
　<hi>曰俎者主人之吏設之使弟子俟徹者明徹俎賔之義也</hi>
司正升立于序端賔降席北面主人降席阼階上北面<lb/>
介降席西階上北面遵者降席席東南面<lb/>
　<hi>郝仲輿曰降席俟徹俎也賔介主皆北面尚其肅也遵立席東南面尚其和也  髙紫超曰遵者降獨南</hi>
　<hi>面尊之也</hi>
賔取俎還授司正司正以降賔從之主人取俎還授弟<lb/>
子弟子以降自西階主人降自阼階介取俎還授弟子<lb/>
弟子以降介從之若有諸公大夫則使人受俎如賔禮<lb/>
<pb n="25b"/>
衆賔皆降<lb/>
　<hi>還授轉與也司正受賔俎者尊之也從之從降也使人受俎亦謂使弟子受之鄉射禮大夫取俎還授弟</hi>
　<hi>子是也介敖君善曰賔降立於西階西主人降立於阼階東  在賔南大夫在介南衆賔又在大夫南少</hi>
　<hi>退</hi>
　　　右徹俎　徹俎賔介遵者之俎受者以降遂出<lb/>
　　　授從者主人之俎以東<hi>出出廟門也東適東壁也</hi>
脱屨揖讓如初升坐<lb/>
　<hi>脱屨各於其階下脱之也屨賤不宜陳堂上穢䙝不宜在坐側故降脱乃升也揖讓主人與賔一揖一讓</hi>
<pb n="26a"/>
　<hi>也坐謂坐席上跪而以股帖足乃古之坐法也</hi>
乃羞<lb/>
　<hi>羞謂庶羞籩豆菹醢之屬也也鄭康成曰鄉設骨體所以致敬也今進羞所以盡愛  敬之愛之所以厚賢</hi>
　<hi>也</hi>
無算爵<lb/>
　<hi>算數也取奠爵而行之無有定數醉而止也其儀詳見鄉射禮  郝仲輿曰無算爵以醉為節不限數也</hi>
無算樂<lb/>
　<hi>爵行則奏樂或歌或間或合惟其所用以盡歡至爵止而樂闋故爵無算而樂亦無算也  郝仲與曰無</hi>
<pb n="26b"/>
　<hi>算樂升歌間合不拘正樂三終之數也</hi>
　　　右無算爵<lb/>
賔出奏陔<lb/>
　<hi>賔出飲畢而退也陔陔夏樂章名鐘師所奏九夏之一也郝仲輿曰陔階也行有階級次第戒失禮也</hi>
　<hi>敖君善曰賔主人以下亦當屨而出經文畧也</hi>
主人送于門外再拜<lb/>
　<hi>鄭康成曰門東西面拜也賔介不答拜禮有終也</hi>
　　　右賔出　樂正命奏陔賔出至於階陔作<hi>樂正命奏</hi>
<pb n="27a"/>
　　　<hi>陔夏則賔起及階然後陔夏作</hi>
明日賔服鄉服以拜賜主人如賔服以拜辱<lb/>
　<hi>鄉服鄉飲之服即朝服也拜賜拜謝其飲已之賜也介不拜賜者禮主於賔也辱拜賜之辱也按鄉射禮</hi>
　<hi>賔朝服以拜賜於門外主人不見如賔服遂從之拜辱於門外乃退蓋拜賜拜辱例不相見造門外拜謝</hi>
　<hi>而已</hi>
　　　右拜賜拜辱<lb/>
主人釋服乃息司正<lb/>
　<hi>釋朝服蓋服深衣也息勞也飲以酬其勞也</hi>
<pb n="27b"/>
無介不殺薦脯醢羞唯所有徵唯所欲以告于先生君<lb/>
子可也賔介不與鄉樂唯欲<lb/>
　<hi>無介獨賔司正也不殺不特殺也徵召也賈洺州謂昨日正行飲酒不得喚親友今禮食之餘可别召親</hi>
　<hi>友也告亦召也先生君子親友中有爵有徳者可者召不召惟所欲也賔介不與不敢以輕禮凂尊客也</hi>
　<hi>郷樂敖君善謂凡國風皆是也惟欲者隨意使工歌之不拘節次也</hi>
　　　右息司正<lb/>
　<lb/>
　禮經本義卷三<lb/>
</p>
<p>
</p>
  </div>
</body>
</text>
</TEI>
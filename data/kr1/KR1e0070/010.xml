<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋屬辭卷十</head>
    <p>
<pb n="1a"/>
欽定四庫全書<lb/>
　春秋屬辭卷十　　　　　　元　趙汸　撰<lb/>
　　變文以示義第三<lb/>
變文之義有三一曰變文以示義春秋雖有筆有削而<lb/>
所書者皆從主人之辭然或有文同而事異者有事同<lb/>
而文異者其與奪無章而是非不著則非唯不足以盡<lb/>
事變而反足以亂名實矣是故有變文之法焉雖所因<lb/>
革不越乎一二字間而是非得失之故可無辯而自明<lb/>
<pb n="1b"/>
將使屬辭比事者即其異同詳略以求之所以決嫌疑<lb/>
明是非而非襃貶之謂也然文有可變者有不可變者<lb/>
有異其文以異其事者有併上文以見其罪者諱一也<lb/>
譏在内與譏在外異稱人一也伯主與諸侯異諸侯與<lb/>
外裔異名號一也大夫不名與諸侯異公子稱字與大<lb/>
夫異稽其類不主於辭當其名必辯於物其知者以為<lb/>
文理密察足以有别也其不知者謂之無達例而已然<lb/>
自斯義不明學者弗能深考一字襃貶之説蓋由是而<lb/>
<pb n="2a"/>
出焉夫既以變文為貶矣而不變者非襃也由是有貶<lb/>
無襃之說生焉又其甚者乃有法書之說焉顧其所以<lb/>
為法者苛刻則幾於申韓踈闊則過於三章視後世所<lb/>
謂八分書者曽不若也其可以論於春秋經世之㫖乎<lb/>
劉侍讀之言曰春秋之文有常有變變之甚微讀者難<lb/>
知則以為史耳乃春秋則欲起問者見善惡也雖其所<lb/>
謂常變者與今異然學者以是求之亦足以知變文之<lb/>
教矣二曰辯名實之際三曰謹内外之辯皆别為篇<lb/>
<pb n="2b"/>
　　　一文同禮失王不稱天<lb/>
莊元年冬王使榮叔來錫桓公命<lb/>
文五年春王正月王使榮叔歸含且賵　三月王使召<lb/>
伯來㑹葬<lb/>
　以上錫命王不稱天者一歸含且賵不稱天者一㑹<lb/>
　葬不稱天者一文元年書天王使毛伯來錫公命成<lb/>
　八年書天子使召伯來錫公命此不稱天者文成二<lb/>
　公雖無功德亦無罪惡從其恒稱得失自見桓公負<lb/>
<pb n="3a"/>
　簒弑之罪天王不能討於其薨也反錫命以寵之亂<lb/>
　臣賊子無所畏忌矣故文不稱天明其失又與錫二<lb/>
　公命不同也隱元年書天王使宰咺來歸惠公仲子<lb/>
　之賵此不稱天者仲子乃惠公再娶之夫人因賵惠<lb/>
　公兼及仲子猶有所重輕此成妾母之喪開並后匹<lb/>
　適之路故文不稱天明其失又與賵惠公仲子不同<lb/>
　也文元年書天王使叔服來㑹葬此不稱天者王朝<lb/>
　㑹諸侯葬禮所宜有僖公曽朝聘天子故天子遣内<lb/>
<pb n="3b"/>
　史㑹其葬未為失典㑹葬妾母與歸含且賵同故文<lb/>
　不稱天明其失又與㑹葬僖公事異矣以此三者皆<lb/>
　廢法亂紀自替行私之事與恩數有厚薄者不可同<lb/>
　年而論也蓋王與天王同是尊稱異其文所以異其<lb/>
　事而非以文為貶自先儒以王不稱天為貶而稱天<lb/>
　者非襃也故學者得以非之<lb/>
　　　二諱公與王卿士盟不書公同微者<lb/>
僖二十九年夏六月㑹王人晉人宋人齊人陳人蔡人<lb/>
<pb n="4a"/>
秦人盟于翟泉<lb/>
文十年秋七月及蘇子盟于女栗<lb/>
　以上㑹王人外大夫盟不書公者一及王卿士盟不<lb/>
　書公者一翟泉之失與踐土不殊而書法不同者踐<lb/>
　土乃晉文尊王定伯之始諸侯不可不序故没王子<lb/>
　不書以全大體而已翟泉王子又出㑹諸大夫以尋<lb/>
　盟而魯君與焉故但書㑹使若微者㑹盟然為公諱<lb/>
　也傳曰卿不書罪之也在禮卿不㑹公侯㑹伯子男<lb/>
<pb n="4b"/>
　可也左氏非知筆削之㫖者知卿不當㑹公侯而不<lb/>
　知大夫不可盟王子知大夫不書為有罪而不知公<lb/>
　盟王臣為當諱也春秋於公㑹外臣不諱唯盟則諱<lb/>
　左氏皆不能發例以是知内不書公同微者皆筆削<lb/>
　之法襄王卒頃王新立王室無難而蘇子特盟魯侯<lb/>
　豈非以晉方不足恃而王臣自出以盟諸侯乎夫諸<lb/>
　侯事天子待盟而後信非所以示天下也故但書及<lb/>
　使若微者受盟然而蘇子書爵以見實與踐土翟泉<lb/>
<pb n="5a"/>
　有伯主之日異也王子與諸侯大夫皆稱人説見後<lb/>
　篇<lb/>
　　　三諱公與大夫盟不書公同微者以大夫盟公<lb/>
　　　　去其族<lb/>
文二年三月乙巳及晉處父盟<lb/>
　以上公如伯國而及其臣盟者一雖齊晉伯業盛時<lb/>
　未嘗使諸侯受盟於其國魯閔公襄公童子侯也桓<lb/>
　公出盟閔于落姑悼公出盟襄于長樗不敢以非禮<lb/>
<pb n="5b"/>
　加於列國也魯君如伯國受盟自文公始而晉襄怒<lb/>
　其不朝使其大夫盟公以恥之卿不㑹公侯而況於<lb/>
　盟乎況於受盟乎晉卑諸侯甚矣然晉文公末年魯<lb/>
　既不朝又不朝其嗣君是以取辱故及處父盟不書<lb/>
　公而公如晉併沒不書若深諱其事者處父不稱族<lb/>
　又以别於來尋盟大夫傳曰以厭之也杜氏曰惡處<lb/>
　父也抑以晉為失宗諸侯之道矣<lb/>
成三年十一月丙午及荀庚盟丁未及孫良夫盟　十<lb/>
<pb n="6a"/>
一年三月己丑及郤犨盟<lb/>
襄十五年二月己亥及向戌盟于劉<lb/>
　以上外臣來聘而公及之盟者三其事與内臣如外<lb/>
　涖盟同凡涖盟皆盟其君習俗既久不知其非春秋<lb/>
　皆不書公所以正之也<lb/>
莊二十二年秋七月丙申及齊髙徯盟于防<lb/>
　以上公及外臣特相盟者一凡内不書公皆譏在外<lb/>
　也若莒人微者齊大夫無君譏不在外則書公及盟<lb/>
<pb n="6b"/>
　從恒辭凡諱公但謂隱避其辭示有所羞惡實則不<lb/>
　可掩終春秋無外微者與魯卿盟豈有魯微者得盟<lb/>
　伯國正卿之事屬辭比事非内微者可知矣杜氏見<lb/>
　左氏此經無傳因謂及髙徯為内微者弗深考爾<lb/>
　　　四諱公為仇人役變公將稱師<lb/>
莊八年春師次于郎以俟陳人蔡人<hi>為下治兵月</hi>　夏師及<lb/>
齊師圍郕　秋師還<lb/>
　以上諱公將稱師者三陳氏曰此吾君將也何以稱<lb/>
<pb n="7a"/>
　師莊之㑹齊皆譏之今案陳氏據傳公子慶父請伐<lb/>
　齊知公在師然僖十八年師救齊不言還史無書師<lb/>
　還之例此公至自圍郕之變文也莊公以千乗之國<lb/>
　為仇人役故為公諱恥然曰師還則猶以微文見之<lb/>
　所以明父子之親示不共戴天之戒非徒隱惡也<lb/>
　　　五諱公與仇人狩外稱人同微者<lb/>
莊四年冬公及齊人狩于禚<lb/>
　以上諱公狩外稱人者一公羊傳曰公曷為與微者<lb/>
<pb n="7b"/>
　狩齊侯也齊侯則其稱人何諱與讎狩也何氏曰以<lb/>
　不没公知為齊侯也今案公羊學者於此獨得經意<lb/>
　然不知㑹伐外稱人圍郕内稱師皆諱也故有其餘<lb/>
　從同同之說從同同乃説經之遯辭非筆削之義<lb/>
　　　六諱公與仇㑹伐外稱人同微者<lb/>
莊五年冬公㑹齊人宋人陳人蔡人伐衛<lb/>
　以上諱公㑹伐外稱人者一義與諱及仇狩同莊公<lb/>
　與仇人接春秋始終諱之併人宋陳蔡者既為内諱<lb/>
<pb n="8a"/>
　不可復存筆削之迹義與僖二十七年人楚君自異<lb/>
　穀梁傳曰是齊侯宋公也此説必有所受但曰人諸<lb/>
　侯以人公逆王命也則非既曰以逆王命貶則内當<lb/>
　没公不書今四國稱人而内獨書公是使公首惡也<lb/>
　所謂人諸侯以人公亦竒譎非聖筆氣象凡春秋之<lb/>
　有變文所以别嫌疑存大體辯名實而非以文為貶<lb/>
　經書伐衛一事人外君以諱㑹仇月救衛字王人以<lb/>
　尊王命而五國逆王命之罪自有不可掩者故書公<lb/>
<pb n="8b"/>
　㑹伐從其恒辭而義無不明矣<lb/>
　　　七妾母為昏主婦姜不稱氏<lb/>
文四年夏逆婦姜于齊<lb/>
宣元年三月遂以夫人婦姜至自齊<lb/>
　以上婦姜不言氏者二凡夫人有姑稱婦某氏以别<lb/>
　於無姑者文四年出姜有適姑聲姜在而實成風以<lb/>
　妾祖姑為昏主蓋妾母既稱夫人聲姜避不敢主也<lb/>
　宣元年穆姜無適姑敬嬴其妾姑也成十四年齊姜<lb/>
<pb n="9a"/>
　穆姜其適姑也皆以婦禮至故史皆稱婦姜氏夫子<lb/>
　以尊崇妾母乃時君之意非筆削所加薨葬用夫人<lb/>
　禮既悉從史文以見實然適妾之分終不可無辯故<lb/>
　於成風敬嬴以妾姑主昏逆婦之日婦姜特不稱氏<lb/>
　使不得與適姑逆婦同文以明妾母僭竊之非禮也<lb/>
　氏與不氏同為婦姜異其文者異其事也陳氏曰有<lb/>
　成風則出姜不氏有敬嬴則穆姜不氏所以别適姑<lb/>
　也最得經㫖公羊氏以不稱姜氏為譏喪取既與出<lb/>
<pb n="9b"/>
　姜異義又曰内無貶公之道而貶夫人愈支而鑿矣<lb/>
　變文所以别嫌明微若喪取則不待異文而後見者<lb/>
　凡不待異文而後見者皆從其恒辭蓋不勝辯也<lb/>
　　　八夫人不稱姜氏<lb/>
莊元年三月夫人孫于齊<lb/>
　以上夫人孫不稱姜氏者一夫人以前年與公如齊<lb/>
　而公薨于齊此年夫人又孫于齊自是兩事不得相<lb/>
　蒙若據史氏恒法無不書姜氏之理夫子以桓公之<lb/>
<pb n="10a"/>
　弑賊由姜氏其孫也亦以與弑而不容於魯其實只<lb/>
　是一事而首尾相因其反既不書至故孫不稱姜氏<lb/>
　特用一事再見蒙上文之例使人比而觀之則公與<lb/>
　夫人姜氏如齊公薨于齊夫人孫于齊總為一事而<lb/>
　書而夫人與弑之罪自見其罪既見則夫人當絶于<lb/>
　魯可知而非以去姜氏為絶之之文也<lb/>
僖元年十二月丁巳夫人氏之喪至自齊<lb/>
　以上夫人氏不稱姜者一上書夫人薨于夷齊人以<lb/>
<pb n="10b"/>
　歸不言喪見以罪討不成喪也此言夫人氏之喪而<lb/>
　不言姜見即齊人以歸之姜氏也既齊人殺之以歸<lb/>
　不成其喪則義絶于魯明魯人不當請其喪而以夫<lb/>
　人禮成之公穀以夫人不稱姜氏皆為貶先儒謂既<lb/>
　諱其殺不宜有貶故杜氏以來皆以為闕文竊謂經<lb/>
　文二事不應所闕適同屬辭比事知是筆削之㫖但<lb/>
　二傳以去姜氏為貶絶之文故不通耳不成喪則不<lb/>
　言葬史文也<lb/>
<pb n="11a"/>
　　　九凡執恒稱人必伯討而後稱君<lb/>
僖五年冬晉人執虞公　十九年春王三月宋人執滕<lb/>
子嬰齊　六月己酉邾人執鄫子用之　二十八年冬<lb/>
晉人執衛侯歸之于京師<lb/>
成九年秋晉人執鄭伯<lb/>
襄十六年春晉人執莒子邾子以歸　十九年春晉人<lb/>
執邾子<lb/>
哀四年春宋人執小邾子　夏晉人執戎蠻子赤歸于<lb/>
<pb n="11b"/>
楚<lb/>
　以上執國君稱人者九被執稱名者一外裔之君見<lb/>
　執稱名者一啖氏曰春秋時以彊暴弱故執皆稱人<lb/>
　亂辭也今案衛人君臣之禍實晉文公有以致之故<lb/>
　雖伯主執諸侯歸之于京師亦稱人其執鄭伯以下<lb/>
　説見上篇趙氏曰諸侯被執失地則名不然則否今<lb/>
　案虞公天子三公雖失地不名從史文也滕子嬰齊<lb/>
　戎蠻子赤皆不得復國者也蓋追書其名以别之而<lb/>
<pb n="12a"/>
　滕子又書月詳中國也鄫子見執用之以祭社直文<lb/>
　以見實故不名而特書日以異其事<lb/>
僖二十八年三月丙午晉侯入曹執曹伯畀宋人<lb/>
成十五年春晉侯執曹伯歸之于京師<lb/>
　以上伯主執諸侯稱君者二公羊傳曰稱侯而執者<lb/>
　伯討稱人而執者非伯討也今案凡執恒稱人從史<lb/>
　文也必伯討而後稱君蓋變文以與之左氏見史法<lb/>
　執唯稱人而不知經意故發例舛謬公羊此義必有<lb/>
<pb n="12b"/>
　所受矣曹伯叛中國而從楚負芻簒立皆伯者之義<lb/>
　所當討故二執稱君執曹伯畀宋人雖蒙入曹之文<lb/>
　不别稱晉侯其義一也陸氏謂承上文不可重言晉<lb/>
　人此史法也案獲麟後史書陳宗豎自楚復入于陳<lb/>
　陳人殺之不言殺陳宗豎者省文也鄭伯有事與陳<lb/>
　宗豎同而經書曰鄭良霄出奔許自許入于鄭鄭人<lb/>
　殺良霄文不省者以大夫自外入國與國人討而殺<lb/>
　之各是一義於經不得相蒙也劉侍讀嘗發此義計<lb/>
<pb n="13a"/>
　夫子改正舊史若此者多矣使執曹伯别是一義不<lb/>
　得蒙上文晉侯則特書晉人執曹伯何不可之有<lb/>
　　　十國君反國不言自必自京師自楚而後言自苟<lb/>
　　　　殺其大夫公子而後歸則不言自京師苟能<lb/>
　　　　興滅繼絶則不言自楚<lb/>
莊六年夏六月衛侯朔入于衛<lb/>
僖二十八年冬曹伯襄復歸于曹<lb/>
襄二十六年春王二月甲午衛侯衎復歸于衛<lb/>
<pb n="13b"/>
成十六年秋曹伯歸自京師<lb/>
僖二十八年六月衛侯鄭自楚復歸于衛　三十年秋<lb/>
衛侯鄭歸于衛<lb/>
昭十三年秋蔡侯廬歸于蔡陳侯吳歸于陳<lb/>
　以上國君反國書入者一書歸者四復歸者三其言<lb/>
　自者二凡公子大夫歸國入邑皆言所自者詳其出<lb/>
　入所由以見善惡之輕重故悉從其恒稱國君反國<lb/>
　不言自者南面之君義得專制善惡在己雖假鄰國<lb/>
<pb n="14a"/>
　之力不足記也自京師必書所以尊王朝且見釋有<lb/>
　罪自天子自楚必書所以外四裔且見其叛中國而<lb/>
　得免於誅唯衛侯鄭為王所赦事與曹伯同而不言<lb/>
　歸自京師者鄭使衛人殺元咺及公子瑕而後入故<lb/>
　不以殺大夫公子累京師也又見衛侯雖見釋于天<lb/>
　子實以殺二子而後得歸也其蔡侯廬陳侯吳實楚<lb/>
　復之而不言自楚者楚滅之再世而立其孫以復國<lb/>
　與國君出奔見執而歸者不可同文陳蔡之人納蔡<lb/>
<pb n="14b"/>
　公以圖興復而卒如其志則亦不當言自楚上言滅<lb/>
　陳滅蔡而此皆以繼絶稱名其事已著而義無不包<lb/>
　矣其曰入曰歸曰復歸或名或不名皆從主人之辭<lb/>
　　　十一奔君自外入邑伯國逆之則不名<lb/>
桓十五年秋九月鄭伯突入于櫟<lb/>
襄二十五年秋八月衛侯入于夷儀<hi>蒙上事月</hi>
　以上奔君入邑二不名者一國君出奔有廢立則名<lb/>
　辯二君也故鄭伯突衛侯衎出奔皆名其自外入邑<lb/>
<pb n="15a"/>
　事亦相同而衛侯入夷儀獨不名者傳言晉侯使魏<lb/>
　舒宛没逆衛侯將使衛與之夷儀則與殺檀伯而遂<lb/>
　居櫟者異矣夫衛之所以有二君者晉人為之也剽<lb/>
　列於盟主之㑹屢矣而晉侯又逆衎而與之夷儀此<lb/>
　剽之所以弑也故衛侯入夷儀獨不名以别於鄭伯<lb/>
　譏不在衛侯也詳已見前篇<lb/>
　　　十二大夫奔非君出之不名<lb/>
文八年冬宋司城來奔　十四年秋宋子哀來奔<lb/>
<pb n="15b"/>
　以上外大夫出奔不名者二宋人將弑昭公蕩意諸<lb/>
　髙子哀皆忠於昭公而見忌於公子鮑之黨是以來<lb/>
　奔故一書其官一書其字而不名以别他臣之見逐<lb/>
　於君者宋大夫書官說見特筆篇<lb/>
　　　十三公子反國非有罪不名<lb/>
閔元年秋季子來歸<lb/>
桓十五年夏許叔入于許　十七年秋蔡季自陳歸于<lb/>
蔡<hi>為下葬月</hi>
<pb n="16a"/>
　以上内公子來歸者一外公子歸國者一入國者一<lb/>
　皆字而不名筆削之法大夫公子反國非有罪不書<lb/>
　而季友實魯社稷之臣閔公請于伯主而盟以復之<lb/>
　蔡季為蔡人所召歸而嗣國許叔因鄭昭復歸乘間<lb/>
　得入許能以亡為存三子之反國皆其宗社存亡安<lb/>
　危所繫其人雖無罪而其事不可没故不名以别之<lb/>
　　　十四大夫見殺非君臣不名苟殺當其罪則去族<lb/>
莊二十六年夏曹殺其大夫<lb/>
<pb n="16b"/>
僖二十五年夏宋殺其大夫<lb/>
文七年夏宋人殺其大夫　八年冬宋人殺其大夫司<lb/>
馬<lb/>
　以上稱國殺大夫不名者二稱人殺大夫不名者二<lb/>
　君殺大夫有罪無罪皆名示臣禮也莊僖之世曹宋<lb/>
　殺其大夫不名皆無傳陳氏謂曹赤簒而殺其大夫<lb/>
　必有不義其君者蓋赤之所殺必忠於羈者於赤無<lb/>
　君臣之分赤既君曹以討罪告故稱國以殺經不以<lb/>
<pb n="17a"/>
　君臣之禮治之故不名所以别大夫見殺於其君者<lb/>
　宋成公以僖二十三年嗣位次年如楚次年殺其大<lb/>
　夫亦不名不知何人何事成公卒昭公未即位穆襄<lb/>
　之族率國人以攻公殺公孫固公孫鄭于公宫則稱<lb/>
　人謂穆襄之族也此衆殺稱人之例八年傳曰宋襄<lb/>
　夫人因戴氏之族以殺襄公之孫孔叔公孫鍾離及<lb/>
　大司馬公子卬皆昭公之黨也則稱人者戴氏之族<lb/>
　大夫司馬者公子卬也宋人將弑昭公而立鮑則其<lb/>
<pb n="17b"/>
　所殺必忠於昭公者故皆不名以别於討亂稱人者<lb/>
　左氏於公子鮑之姦襄夫人之惡公臣賊黨之進退<lb/>
　考據精詳而不知書法既以弑君稱君為昭公無道<lb/>
　而大夫見殺不名但曰非其罪而已然不害其序事<lb/>
　之為實録也若陳氏謂昭公無道而殺大夫則亦不<lb/>
　義其君者併失事實矣<lb/>
僖二十八年夏楚殺其大夫得臣<lb/>
文十年夏楚殺其大夫宜申<lb/>
<pb n="18a"/>
成十五年秋宋殺其大夫山<lb/>
　以上殺大夫去族者三是為成得臣鬭宜申蕩山皆<lb/>
　討當其罪者也凡譏專殺謂殺有罪不告天子爾春<lb/>
　秋書國殺大夫二十二有殺之以說大國者鄭申侯<lb/>
　衛孔達蔡公子駟是也有師敗而歸罪者晉先縠楚<lb/>
　公子側是也有彊家相傾者晉二趙三郤齊髙厚是<lb/>
　也有罪狀未著者鄭公子嘉楚屈申是也有以讒殺<lb/>
　者楚成熊郤宛是也有不以其罪殺者晉里克衛甯<lb/>
<pb n="18b"/>
　喜是也其他皆有可議者譏不止專殺也而一以國<lb/>
　殺書者若傳記殺㔻鄭者郤芮也而晉侯使以㔻鄭<lb/>
　之亂來告則史固以國殺書而已其或君臣同謀或<lb/>
　用事之臣先意承指或稟命而行皆從告而書矣然<lb/>
　而其間亦有討當其罪者筆削之㫖可無辯與城濮<lb/>
　之役子玉違命喪師罪當討也與共王身敗其師於<lb/>
　鄢陵而子反以子重之言死者異矣子西以謀弑穆<lb/>
　王誅與成熊郤宛以讒見殺者異矣蕩澤弱公室殺<lb/>
<pb n="19a"/>
　公子肥華元為之去國魚石請討乃反使司徒司城<lb/>
　率國人攻蕩氏殺子山其亦可與彊家之相傾者同<lb/>
　文乎以鄭子産為政而公孫黒三罪俟其傷疾將死<lb/>
　而後能加刑則華元之不賴寵以立法亦可謂知官<lb/>
　守者矣故夫子於是三臣皆去其族以别於稱國以<lb/>
　殺而刑罰不中者其有罪而不以時討如公孫黒亦<lb/>
　從其恒稱則筆削之情見矣<lb/>
　　　十五無君相殺稱國<lb/>
<pb n="19b"/>
文六年冬晉殺其大夫陽處父<lb/>
昭十四年冬莒殺其公子意恢<lb/>
　以上兩下相殺稱國殺者二說已併見上篇<lb/>
　　　十六内師加小國言伐加大國言侵苟納所宜納<lb/>
　　　　雖大國言伐用楚師言伐諱公及小國戰但<lb/>
　　　　言及亟戰大國但言敗<lb/>
隱七年秋公伐邾<lb/>
莊二十六年春公伐戎<lb/>
<pb n="20a"/>
僖二十一年冬公伐邾　二十二年春公伐邾　三十<lb/>
三年夏公伐邾<lb/>
宣四年春公伐莒　十八年春公伐把<lb/>
哀七年秋公伐邾<lb/>
莊二年夏公子慶父帥師伐於餘丘<lb/>
僖三十三年秋公子遂帥師伐邾<lb/>
文十四年春叔彭生帥師伐邾<lb/>
宣十年秋公孫歸父帥師伐邾<lb/>
<pb n="20b"/>
襄二十年秋仲孫速帥師伐邾<lb/>
昭十年秋七月季孫意如叔弓仲孫貜帥師伐莒<lb/>
哀元年冬仲孫何忌帥師伐邾　二年春王二月季孫<lb/>
斯叔孫州仇仲孫何忌帥師伐邾　六年冬仲孫何忌<lb/>
帥師伐邾<lb/>
桓八年秋伐邾<lb/>
　以上書公伐者八大夫伐者九微者伐一皆小國其<lb/>
　一伐戎<lb/>
<pb n="21a"/>
莊十年二月公侵宋<lb/>
定六年二月公侵鄭　八年春王正月公侵齊　二月<lb/>
公侵齊<lb/>
成六年秋仲孫蔑叔孫僑如帥師侵宋<lb/>
襄二十四年春仲孫羯帥師侵齊<lb/>
定八年秋李孫斯仲孫何忌帥師侵衛<lb/>
　以上書公侵者四大夫侵者三皆大國<lb/>
莊九年夏公伐齊納子糾<lb/>
<pb n="21b"/>
僖二十六年冬公以楚師伐齊取穀<lb/>
　以上書公伐齊者二諸家釋侵伐義皆未當唯胡氏<lb/>
　謂聲罪致討曰伐潛師掠境曰侵考經所書取邑入<lb/>
　國皆由伐而後見則胡氏之說得之然經於内師加<lb/>
　小國皆言伐加大國皆言侵豈魯人於邾莒小國皆<lb/>
　聲罪致討於宋衛大國恒潛師掠境乎凡春秋所書<lb/>
　侵伐除伯者伐叛討貳之外莫非為亂而已皆從其<lb/>
　恒辭則無以示義皆變其文則無以見實故夫子於<lb/>
<pb n="22a"/>
　内師加小國雖微者言伐見其恃衆凌寡加大國雖<lb/>
　公將言侵見犯非其分悉變其文以示義於外師或<lb/>
　以大加小而言侵或以外裔干中國而言伐或小國<lb/>
　而言伐我或大國而言侵我皆從其恒辭以見實周<lb/>
　官大司馬比小事大以和邦國九伐之法馮弱犯寡<lb/>
　則眚之此春秋内師書侵伐之義也唯莊公納子糾<lb/>
　言伐齊以子糾母是魯女其貴應立當齊無君大夫<lb/>
　又嘗來盟則公親伐齊以納其應立之子師出有名<lb/>
<pb n="22b"/>
　非輕犯大國之比唯僖公用楚師言伐齊見其借力<lb/>
　於彊楚以讎鄰國為中夏之大變故皆從其恒稱<lb/>
僖二十二年秋八月丁未及邾人戰于升陘<lb/>
　以上内師及小國戰不言敗績一傳曰公及邾師戰<lb/>
　于升陘我師敗績魯大邾小不能以德服邾而及之<lb/>
　戰魯為卑矣而況以爭須句乎故用再見蒙上文之<lb/>
　法不申言公併兩事為一役也比而觀之上言公伐<lb/>
　邾取須句下言及邾人戰則公能取地而不能服邾<lb/>
<pb n="23a"/>
　之意已見矣故我師敗績為内諱之<lb/>
莊十年春王正月公敗齊師于長勺　夏六月公敗宋<lb/>
師于乘丘<hi>蒙上次月</hi>
　以上内敗大國不言戰敗績者二傳曰齊師伐我戰<lb/>
　于長勺齊師敗績檀弓記魯莊公及宋人戰于乘丘<lb/>
　縣賁父御卜國為右馬驚公隊佐車授綏縣賁父卜<lb/>
　國死之是二役皆先戰而後敗之也經不書公及齊<lb/>
　宋戰但言敗某師者齊既敗魯乾時即遣大夫帥師<lb/>
<pb n="23b"/>
　臨魯脅殺子糾又乘其再克以伐魯長勺戰敗則又<lb/>
　挾宋宿師于郎齊之加於魯太亟矣故畧其主客恒<lb/>
　辭通前役為一事以譏之桓公既得國即圖伯宋既<lb/>
　從次當服魯而魯以子糾故不容遽鄙於齊桓公不<lb/>
　能釋魯以為後圖而亟戰喪師非始伯經逺之畧也<lb/>
　　　十七非宼不言敗亟戰不言及戰與伐異事更以<lb/>
　　　　伐者及之曲在外言來戰黨惡㑹戰不言地<lb/>
　　　　戰拒伯討不言地<lb/>
<pb n="24a"/>
文七年夏四月戊子晉人及秦人戰于令狐　十二年<lb/>
冬十二月戊午晉人秦人戰于河曲<lb/>
　以上書及戰者一書戰者一凡敵未陳曰敗某師史<lb/>
　録詐戰之辭也襄公卒晉人欲立長君使先蔑士㑹<lb/>
　如秦逆公子雍趙盾與諸大夫皆患穆嬴且畏偪乃<lb/>
　背先蔑立靈公秣馬蓐食潛師夜起敗秦師于令狐<lb/>
　此詐戰之尤者杜氏謂晉人諱之以戰告非也秦非<lb/>
　為宼無以戰告之理經書殽與彭衙二役於文公卒<lb/>
<pb n="24b"/>
　之後而晉侯戰與伐皆稱爵與之以繼伯也晉人立<lb/>
　君不定背約夜薄秦師其曲在晉嫌書敗秦師與殽<lb/>
　同故變文書及戰以異其事也凡戰必言及主客之<lb/>
　辭也秦伯伐晉取羈馬趙盾與二帥禦之河曲皆出<lb/>
　戰交綏秦師夜遁復侵晉入瑕傳言主客之事甚詳<lb/>
　趙伯循曰戰不言及交為主也非也邲之役晉人不<lb/>
　主戰而敗績經猶以晉及楚知主客有常分史不以<lb/>
　憚戰而易其恒辭明矣令狐而後秦晉交伐不書秦<lb/>
<pb n="25a"/>
　伯伐晉取北徴經畧之但書秦伐晉而秦師復出於<lb/>
　是客不言伐而主不言及通前役一譏之也穀梁子<lb/>
　曰秦晉之戰已亟故畧之其說是也自秦晉連兵不<lb/>
　已經始終唯罪秦令狐北徴河曲雖三役而實一事<lb/>
　故皆變文以異之而晉大夫主戰伐稱人同微者於<lb/>
　是始各正其罪以明晉伯中衰之由也<lb/>
僖十八年春王正月宋公曹伯衛人邾人伐齊　五月<lb/>
戊寅宋師及齊師戰于甗<lb/>
<pb n="25b"/>
　以上書伐者及戰一凡戰皆以主及客而此獨以客<lb/>
　及主穀梁傳曰客不言及言及惡宋也鄭康成曰戰<lb/>
　言及者别異主客爾宋襄伐喪故反其文以宋及齊<lb/>
　穀梁不知宋襄納孝公其曰惡宋謂伐喪也故鄭君<lb/>
　釋之如此今據事實以求書法則書伐者為齊人立<lb/>
　無虧也書戰者無虧既殺而四公子復與宋師戰也<lb/>
　蓋既廢長立少則四公子皆爭立故伐是一事也戰<lb/>
　是一事也經變其主客恒辭反以宋及齊戰使宋公<lb/>
<pb n="26a"/>
　若受伐者然明雖一役而實兩事則與孝公爭國者<lb/>
　不唯一無虧而齊桓宋襄之失皆可見矣<lb/>
桓十年冬十二月丙午齊侯衛侯鄭伯來戰于郎<lb/>
　以上言來戰者一鄭人怨魯以周班後已請師於齊<lb/>
　齊亦忿魯助紀故偕衛鄭來戰在史法内受伐當書<lb/>
　及戰而經不言及者齊鄭以私害公師出無名故畧<lb/>
　其主客之文直書來戰以見外惡明譏不在魯也胡<lb/>
　氏曰來戰者罪在彼戰于郎是也徃戰者罪在内戰<lb/>
<pb n="26b"/>
　于宋是也此說似是而非蓋郎之戰魯則有辭宋之<lb/>
　戰宋本首惡非無罪者其書戰于宋乃史氏録内之<lb/>
　法辭蒙及伐以内為主與經變文不同陳氏曰曰戰<lb/>
　于宋薄宋之罪也失亦相類<lb/>
十三年春二月公㑹紀侯鄭伯己巳及齊侯宋公衛侯<lb/>
燕人戰<lb/>
　以上㑹戰不言地者一宋以立厲公故多責賂於鄭<lb/>
　鄭不堪命公凡四㑹宋公一與之盟而宋公辭平公<lb/>
<pb n="27a"/>
　乃與鄭伯盟于武父遂帥師伐宋戰于宋不言敗績<lb/>
　者勝敗相當也故主客之憤未已宋借助於齊衛燕<lb/>
　而魯亦援紀以益鄭不復相侵伐惟刻期一戰以決<lb/>
　勝負事與㑹戰于鞌同然鞌書地此不書地者鞌乃<lb/>
　伯國討貳以救與國此齊衛紀於宋鄭之故初焉無<lb/>
　與若存戰地則與戰于宋疑若兩事然故經没其戰<lb/>
　地通前役以見之則宋莊魯桓以簒輔簒反覆規利<lb/>
　忿兵相加以至於此而齊僖彊不義又挾衛朔同惡<lb/>
<pb n="27b"/>
　相濟罪無不明而所戰之地不足詳矣然戰必有地<lb/>
　法所當書故傳曰不書所戰後也劉侍讀駁之曰公<lb/>
　既及其戰期矣何故反没戰地乎公羊以為宋與魯<lb/>
　戰穀梁以為紀與齊戰皆非事實也<lb/>
莊二十八年春王三月甲寅齊人伐衛衛人及齊人戰<lb/>
　以上及戰不言地者一齊桓以王命伐衛討其立子<lb/>
　頹也衛人輒又拒戰故經削其戰地以其既亂王室<lb/>
　復拒伯討罪與列國交兵不同所戰之地不足詳也<lb/>
<pb n="28a"/>
　穀梁傳曰安戰也戰衛杜氏乃以為史失之者凡在<lb/>
　國外史無不地若在國都則書入也餘又見後二篇<lb/>
　　　十八重取畿内邑言滅内滅國不言師<lb/>
僖二年夏虞師晉師滅下陽<lb/>
　以上伐取畿内邑書滅者一非國而曰滅此穀梁發<lb/>
　義也而所釋未當林氏曰不曰晉取者天子之地非<lb/>
　諸侯所得取故云滅使若國然可謂得經意矣蓋虢<lb/>
　公者天子三公也下陽其所封國邑也畿内之地天<lb/>
<pb n="28b"/>
　子所制以禄公卿大夫士謂之采邑言不得有其土<lb/>
　地人民唯采取其租税而已此不可與列國相爭奪<lb/>
　者同文故變伐取言滅與外裔執天子之使變執言<lb/>
　伐同虞晉之罪大矣<lb/>
十七年夏滅項<lb/>
　以上内滅小國不言師者一傳例曰用大師焉曰滅<lb/>
　沈文何曰此既稱滅故知用大師杜氏云不言師諱<lb/>
　之劉炫謂既不諱滅何以諱師以規杜過是也僖公<lb/>
<pb n="29a"/>
　自始得國以至于兹諸夏靖安而魯無内外之虞者<lb/>
　皆齊伯之力也㑹淮無功而魯又滅項以間之僖為<lb/>
　五伯之罪人矣於是有見止之辱而夫人違禮㑹齊<lb/>
　侯于卞以釋公故滅項畧不言師使若不出公命而<lb/>
　微者在國為之然辭愈簡而義愈深矣<lb/>
　<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋屬辭卷十<lb/>
</p>
<p>
</p>
  </div>
</body>
</text>
</TEI>
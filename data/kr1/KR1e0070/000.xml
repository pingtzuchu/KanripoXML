<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋屬辭目録</head> <lb/>
    <p>
<pb n="1a"/>
欽定四庫全書　　　　　經部五<lb/>
　春秋屬辭　　　　　　　春秋類<lb/>
　　提要<lb/>
　　　　<hi>臣</hi>等謹案春秋屬辭十五卷元趙汸撰汸於<lb/>
　　　　春秋用力至深至正丁酉既定集傳初稿又<lb/>
　　　　因禮記經解之語悟春秋之義在於比事屬<lb/>
　　　　辭因復推筆削之㫖定著此書其為例凡八<lb/>
　　　　一曰存䇿書之大體二曰假筆削以行權三<lb/>
<pb n="1b"/>
　　　　曰變文以示義四曰辨名實之際五曰謹内<lb/>
　　　　外之辨六曰特筆以正名七曰因日月以明<lb/>
　　　　類八曰辭從主人其説以杜預釋例陳傅良<lb/>
　　　　後傳為本而亦多所補正汸東山集有與朱<lb/>
　　　　風林書曰謂春秋隨事筆削决無凡例前輩<lb/>
　　　　言此亦多至丹陽洪氏之説出則此段公案<lb/>
　　　　不容再舉矣其言曰春秋本無例學者因行<lb/>
　　　　事之迹以為例猶天本無度厯家即周天之<lb/>
<pb n="2a"/>
　　　　數以為度此論甚當至黄先生則謂魯史有<lb/>
　　　　例聖經無例非無例也以義為例隱而不彰<lb/>
　　　　則又精矣今汸所纂述却是比事屬辭法其<lb/>
　　　　間異同詳畧觸事貫通自成義例與先儒所<lb/>
　　　　纂所釋者殊不同然後知以例説經固不足<lb/>
　　　　以知聖人為一切之説以自欺而漫無統紀<lb/>
　　　　者亦不足以言春秋也是故但以屬辭名書<lb/>
　　　　又有與趙伯友書曰承筆削行狀作黄先生<lb/>
<pb n="2b"/>
　　　　傳特奉納師説一部屬辭一部尊兄既熟行<lb/>
　　　　狀又觀師説則於六經復古之學艱苦之由<lb/>
　　　　已得大槩然後細勘屬辭一過乃知區區抱<lb/>
　　　　此二十餘年非得己不已强自附於傳註家<lb/>
　　　　以徼名當世之謂也其書參互錯綜若未易<lb/>
　　　　觀然其大處祗是屬辭比事法無一義出於<lb/>
　　　　杜撰云云其論義例頗確其自命亦甚高今<lb/>
　　　　觀其書刪除繁瑣區以八門較諸家為有緒<lb/>
<pb n="3a"/>
　　　　而目多者失之糾紛目少者失之强配其病<lb/>
　　　　亦畧相等至日月一例不出公榖之窠臼尤<lb/>
　　　　嫌繳繞故仍為卓爾康所譏<hi>語見爾康春秋辨義</hi>盖言<lb/>
　　　　之易而為之難也顧其書淹通貫串據傳求<lb/>
　　　　經多由考證得之終不似他家之臆説故附<lb/>
　　　　㑹穿鑿不能盡免而宏綱大旨則可取者為<lb/>
　　　　多前有宋濓序所論春秋五變均切中枵腹<lb/>
　　　　游談之病今併録之俾憑臆説經者知情狀<lb/>
<pb n="3b"/>
　　　　不可揜焉乾隆四十六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="4a"/>
春秋屬辭原序<lb/>
春秋古史記也夏商周皆有焉至吾孔子則因魯國之<lb/>
史修之以為萬代不刋之經其名雖同其實則異也蓋<lb/>
在魯史則有史官一定之法在聖經則有孔子筆削之<lb/>
旨自魯史云亡學者不復得見以驗聖經之所書往往<lb/>
混為一塗莫能致辯所幸左氏傳尚存魯史遺法公羊<lb/>
榖梁二家多舉書不書以見義聖經筆削粗若可尋然<lb/>
其所蔽者左氏則以史法為經文之書法公榖雖詳於<lb/>
<pb n="4b"/>
經義而亦不知有史例之當言是以兩失焉爾左氏之<lb/>
學既盛行杜預氏為之註其於史例推之頗詳杜氏之<lb/>
後唯陳傅良氏因公榖所舉之書法以考正左傳筆削<lb/>
大義最為有徴斯固讀春秋者之所當宗而可憾者二<lb/>
氏各滯夫一偏未免如前之蔽有能㑹而同之區以别<lb/>
之則春秋之義昭若日星矣奈何習者多忽焉而勿之<lb/>
察其有致力於此而發千古不傳之秘者則趙君子常<lb/>
其人乎子常蚤受春秋於九江黄先生楚望先生之志<lb/>
<pb n="5a"/>
以六經明晦為己任其學以積思自悟必得聖人之心<lb/>
為本嘗語於子常曰有魯史之春秋則自伯禽至於頃<lb/>
公是己有孔子之春秋則起隱公元年至於哀公十四<lb/>
年是已必先考史法然後聖人之筆削可得而求矣子<lb/>
常受其說以歸晝夜以思忽有所得稽之左傳杜註備<lb/>
見魯史舊法粲然可舉亟往質諸先生而先生殁已久<lb/>
矣子常益竭精畢慮幾廢寢食如是者二十年一旦豁<lb/>
然有所悟入且謂春秋之法在乎屬辭比事而已於是<lb/>
<pb n="5b"/>
離析部居分别義例立為八體以布列之集杜陳二氏<lb/>
之所長而棄其所短有未及者辯而補之何者為史策<lb/>
舊文何者是聖人之筆削悉有所附麗凡闇昧難通歴<lb/>
數百年而弗決者亦皆迎刃而解矣遂勒成一十五卷<lb/>
而名之曰春秋屬辭云嗚呼世之說春秋者至是亦可<lb/>
以定矣濓頗觀簡策所載說春秋者多至數十百家求<lb/>
其大槩凡五變焉其始變也三家競為専門各守師說<lb/>
故有墨守膏肓廢疾之論至其後也或覺其膠固已深<lb/>
<pb n="6a"/>
而不能行逺乃倣周官調人之義而和解之是再變也<lb/>
又其後也有惡其是非淆亂而不本諸經擇其可者存<lb/>
之其不可者舍之是三變也又其後也解者衆多實有<lb/>
溢於三家之外有志之士㑹粹成編而集傳集義之書<lb/>
愈盛焉是四變也又其後也患恒說不足聳人視聽爭<lb/>
以立異相雄破碎書法牽合條類譁然自以為髙甚者<lb/>
分配易象逐事而實之是五變也五變之紛擾不定者<lb/>
蓋無他焉由不知經文史法之殊此其說愈滋而其㫖<lb/>
<pb n="6b"/>
愈晦也歟子常生於五變之後獨能别白二者直探聖<lb/>
人之心於千載之上自非出類之才絶倫之識不足以<lb/>
與於斯嗚呼世之說春秋者至是亦可以定矣如濂不<lb/>
敏竊嘗從事是經辛勤鑚摩不為不久卒眩衆說不得<lb/>
其門而入近獲締交於子常子常不我鄙夷俾題其書<lb/>
之首簡濂何足以知春秋間與一二友生啟而誦之見<lb/>
其義精例密咸有據依多發前賢之所未發譬猶張樂<lb/>
廣厦五音繁會若不可以遽定細而聽之則清濁之倫<lb/>
<pb n="7a"/>
重輕之度皆有條而不紊子常可謂深有功於聖經者<lb/>
矣濓何足以知春秋輙忘僭踰而序其作者之意如此<lb/>
若夫孔子經世大㫖所以垂憲將來者已見子常之所<lb/>
自著兹不敢勦說而瀆告之也子常姓趙氏名汸子常<lb/>
字也歙休寧人隱居東山雖疾病不忘著書四方學子<lb/>
尊之稱為東山先生子常别有春秋師說三卷春秋左<lb/>
氏傳補註十卷春秋集傳十五卷與屬辭並行於世前<lb/>
史官金華宋濓謹序<lb/>
<pb n="7b"/>
六經同出於聖人易詩書禮樂之旨近代說者皆得其<lb/>
宗春秋獨未定於一何也學者知不足以知聖人而又<lb/>
不由春秋之教也昔者聖人既作六經以成教於天下<lb/>
而春秋教有其法獨與五經不同所謂屬辭比事是也<lb/>
蓋詩書禮樂者帝王盛徳成功已然之迹易觀隂陽消<lb/>
息以見吉凶聖人皆述而傳之而已春秋斷截魯史有<lb/>
筆有削以寓其撥亂之權與述而不作者事異自弟子<lb/>
髙第者如游夏尚不能賛一辭苟非聖人為法以教人<lb/>
<pb n="8a"/>
使考其異同之故以求之則筆削之意何由可見乎此<lb/>
屬辭比事所以為春秋之教不得與五經同也然而聖<lb/>
人之志則有未易知者或屬焉而不精比焉而不詳則<lb/>
義類弗倫而春秋之旨亂故曰屬辭比事而不亂者深<lb/>
於春秋者也有志是經者其可舍此而他求乎左氏去<lb/>
七十子之徒未逺而不得聞此故雖博覽遺文略見本<lb/>
末而於筆削之旨無所發明此所謂知不足以知聖人<lb/>
而又不由春秋之教者也公羊穀梁以不書發義啖趙<lb/>
<pb n="8b"/>
二氏纂例以釋經猶有屬辭遺意而陳君舉得之為多<lb/>
庶㡬知有春秋之教者然皆泥於褒貶不能推見始終<lb/>
則聖人之志豈易知乎若夫程張邵朱四君子者可謂<lb/>
知足以知聖人矣而於屬辭比事有未暇數數焉者此<lb/>
五經微旨所以闇而復明春秋獨鬱而不發也自是以<lb/>
來說者雖衆而君子一切謂之虚辭夫文義雖雋而不<lb/>
合於經則謂之虚辭可也而亦何疑於衆說之紛紛乎<lb/>
善乎莊周氏之言曰春秋經世先王之志聖人議而弗<lb/>
<pb n="9a"/>
辯此制作之本意也微言既絶教義弗彰於是自議而<lb/>
為譏刺自譏刺而為褒貶自襃貶而為賞罰厭其深刻<lb/>
者又為實録之說以矯之而先王經世之志荒矣此君<lb/>
子所謂虚辭者也故曰春秋之義不明學者知不足以<lb/>
知聖人而又不由春秋之教也豈不然哉間嘗竊用其<lb/>
法以求之而得筆削之大凡有八蓋制作之原也春秋<lb/>
魯史也雖有筆有削而一國之紀綱本末未嘗不具蓋<lb/>
有有筆而無削者以為猶魯春秋也故其一曰存策書<lb/>
<pb n="9b"/>
之大體聖人撥亂以經世而國書有定體非假筆削無<lb/>
以寄文故其二曰假筆削以行權然事有非常情有特<lb/>
異雖筆削有不足以盡其義者於是有變文有特筆而<lb/>
變文之别為類者曰辯名實曰謹中外故其三曰變文<lb/>
以示義其四曰辯名實之際其五曰謹中外之辯其六<lb/>
曰特筆以正名上下内外之殊分輕重淺深之弗齊雖<lb/>
六者不能自見則以日月之法區而别之然後六義皆<lb/>
成無微不顯故其七曰因日月以明類自非有所是正<lb/>
<pb n="10a"/>
皆從史文然特筆亦不過數簡故其八曰辭從主人是<lb/>
皆所謂議而弗辯者也雖然使非是經有孔門遺教則<lb/>
亦何以得聖人之意於千載之上哉乃離經辯類析類<lb/>
為凡發其隱蔽辯而釋之為八篇曰春秋屬辭將使學<lb/>
者由春秋之教以求制作之原制作之原既得而後聖<lb/>
人經世之義可言矣安得屬辭比事而不亂者相與訂<lb/>
其說哉新安趙汸序<lb/>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋屬辭原序<lb/>
<pb n="11a"/>
欽定四庫全書<lb/>
　春秋屬辭目録<lb/>
　　卷一<lb/>
　　　存策書之大體第一<lb/>
　　　　序<lb/>
　　　存策書之大體第一之一<lb/>
　　　　一嗣君踰年即位書元年春王正月公即位<lb/>
　　　　　不行即位禮不書即位告朔朝正書王正<lb/>
<pb n="11b"/>
　　　　　月<lb/>
　　　　二即位不在正月故不書正月<lb/>
　　　　三歲首必書王月無繫月之事不書王月<lb/>
　　　　四一時無事書首月<lb/>
　　　　五事之繫日者遇晦朔則書晦朔<lb/>
　　　　六喪以月斷者遇閏則書閏<lb/>
　　　　七凡天災物異無不書外災告則書慶祥唯<lb/>
　　　　　年豐麟瑞則書<lb/>
<pb n="12a"/>
　　卷二<lb/>
　　　存策書之大體第一之二<lb/>
　　　　八卜郊不從牛災猶三望郊不時皆書<lb/>
　　　　九天災鼓用牲于社<lb/>
　　　　十大雩不時<lb/>
　　　十一禘必因事而書義在用禘稱禘義不在用<lb/>
　　　　　禘稱事<lb/>
　　　十二嘗祀用夏時過則書<lb/>
<pb n="12b"/>
　　　十三飾廟踰制作主後時立已毁之宫皆書<lb/>
　　　十四大室屋壞<lb/>
　　　十五納賂鼎于大廟<lb/>
　　　十六不告月<lb/>
　　　十七考宫用舞初定羽數<lb/>
　　　十八當祭大夫卒猶繹去樂<lb/>
　　　十九内逆女夫人至無姑至稱夫人有姑稱婦<lb/>
　　　二十覿夫人男女同贄<lb/>
<pb n="13a"/>
　　　　二十一逆后魯主昬則書過我則書<lb/>
　　　　二十二魯主王女昬書歸同内女<lb/>
　　　　二十三世子生則書<lb/>
　　　　二十四大夫來逆妻公自主之則書内女來逆婦<lb/>
　　　　　書<lb/>
　　　　二十五娣姪不與適俱行則書國亡反其宗祀所<lb/>
　　　　　在則書<lb/>
　　　　二十六來媵踰制則書<lb/>
<pb n="13b"/>
　　卷三<lb/>
　　　存策書之大體第一之三<lb/>
　　　　二十七凡公薨書地弑則諱而不地未成君書卒<lb/>
　　　　　不成喪不書葬<lb/>
　　　　二十八夫人薨不書地殺于外則諱之而書地不<lb/>
　　　　　用夫人禮卒不稱夫人不成喪不書葬<lb/>
　　　　二十九公服母喪書卒<lb/>
　　　　三十妾母用夫人禮稱夫人書薨書葬<lb/>
<pb n="14a"/>
　　　　三十一凡天王崩諸侯卒來赴往弔則書崩書卒<lb/>
　　　　　不赴不弔不書會葬則書葬不會不書<lb/>
　　卷四<lb/>
　　　存策書之大體第一之四<lb/>
　　　　三十二内女為諸侯夫人書卒書葬不弔不書卒<lb/>
　　　　　不會不書葬許嫁書卒來歸以夫人禮成<lb/>
　　　　　喪書卒<lb/>
　　　　三十三主王姬之昬為之服書卒<lb/>
<pb n="14b"/>
　　　　三十四内大夫書卒不書葬君不與小斂不書日<lb/>
　　　　　有加命兼書字卒于外書地不以卿禮終<lb/>
　　　　　不書卒諱殺成喪書卒<lb/>
　　　　三十五天子大夫卒書同内大夫葬則舉諡稱公<lb/>
　　　　三十六公母弟卒書弟書字<lb/>
　　　　三十七外弑君從赴告<lb/>
　　　　三十八殺他國君<lb/>
　　　　三十九内殺大夫言刺<lb/>
<pb n="15a"/>
　　　　四十外殺大夫稱國稱名討亂稱人不在位不<lb/>
　　　　　稱大夫簒公子去屬衆殺稱人<lb/>
　　　　四十一夫人出書歸<lb/>
　　　　四十二公夫人出奔言孫<lb/>
　　　　四十三諸侯出奔<lb/>
　　　　四十四公子入國<lb/>
　　　　四十五外大夫以邑叛<lb/>
　　　　四十六以地來奔非卿亦書<lb/>
<pb n="15b"/>
　　　　四十七出奔大夫入國賊其國稱復入<lb/>
　　　　四十八諸侯相執<lb/>
　　　　四十九盟主執諸侯<lb/>
　　　　五十中國執外裔之君<lb/>
　　　　五十一外裔會而執中國之君<lb/>
　　　　五十二外裔相執<lb/>
　　　　五十三大夫見執則書至非專使不稱行人從公<lb/>
　　　　　還不書至<lb/>
<pb n="16a"/>
　　　　五十四王臣見執自我而行則書還接我書至<lb/>
　　　　五十五外大夫見執非專使不稱行人非卿雖殺<lb/>
　　　　　之不書<lb/>
　　　　五十六外放大夫<lb/>
　　　　五十七外裔滅中國而放其大夫<lb/>
　　卷五<lb/>
　　　存策書之大體第一之五<lb/>
　　　　五十八公朝覲始行則書皆稱如既成禮則稱朝<lb/>
<pb n="16b"/>
　　　　在道而還書其復<lb/>
　　　　五十九公外如非朝則直言其事<lb/>
　　　　六十夫人越竟始行則書皆言如以事往言其<lb/>
　　　　　事<lb/>
　　　　六十一諸侯相如告則書<lb/>
　　　　六十二内大夫出聘始行則書皆言如<lb/>
　　　　六十三内大夫以其事出者言其事事不可書但<lb/>
　　　　　言如非卿不書名氏<lb/>
<pb n="17a"/>
　　　　六十四凡諸侯來朝皆成禮而後書故言來朝<lb/>
　　　　六十五諸侯以事來言其事事不可書但言來外<lb/>
　　　　　　裔言來<lb/>
　　　　六十六王使來聘皆稱使以事來者言其事在喪<lb/>
　　　　　　不稱使<lb/>
　　　　六十七外臣來聘皆稱使私相為好不稱使<lb/>
　　　　六十八外臣以事來者言其事事不可書但言來<lb/>
　　　　六十九外微者以事來但書人<lb/>
<pb n="17b"/>
　　　　七十事無專使不言來公在外受之言歸我<lb/>
　　卷六<lb/>
　　　存策書之大體第一之六<lb/>
　　　　七十一内特相盟内為志書及外為志書會<lb/>
　　　　七十二内參盟以上皆稱會伯者之盟稱會蒙及<lb/>
　　　　　　會言諸侯盟苟無主盟稱及<lb/>
　　　　七十三公如伯國受盟稱及<lb/>
　　　　七十四公與王臣外臣會盟稱會特相盟稱及<lb/>
<pb n="18a"/>
　　　　七十五公會諸侯使大夫盟<lb/>
　　　　七十六公與外裔盟稱及特會而後與盟稱及<lb/>
　　　　七十七内大夫特與諸侯盟稱及稱會與君同<lb/>
　　　　七十八内大夫盟諸侯參以上稱會伯者之盟稱<lb/>
　　　　　　會與君同出疆遂盟稱及非卿不稱名氏<lb/>
　　　　七十九内大夫特與外臣盟稱及稱會非卿不稱<lb/>
　　　　　　名氏<lb/>
　　　　八十内大夫與外臣盟參以上稱會伯者之會<lb/>
<pb n="18b"/>
　　　　　别盟後至者稱及以及旣會而盟稱及盟<lb/>
　　　　　　于師稱及<lb/>
　　　　八十一内大夫與戎盟稱會<lb/>
　　　　八十二自外來魯盟稱來盟自魯往他國盟言涖<lb/>
　　　　　　盟<lb/>
　　　　八十三公特會諸侯自參以上必言故苟從可知<lb/>
　　　　　　不言故伯主之會不言故避不主會言及<lb/>
　　　　　　以會<lb/>
<pb n="19a"/>
　　　　八十四公特會外裔<lb/>
　　　　八十五公會諸侯殊會外裔言會以會不殊會言<lb/>
　　　　　會以及<lb/>
　　　　八十六公會把伯姬<lb/>
　　　　八十七公及夫人會齊侯<lb/>
　　　　八十八諸侯迎會公<lb/>
　　　　八十九公會外師<lb/>
　　　　九十公會外大夫<lb/>
<pb n="19b"/>
　　　　九十一王臣會諸侯<lb/>
　　　　九十二内大夫會諸侯<lb/>
　　　　九十三内大夫會外大夫苟非天下之事則言故<lb/>
　　　　九十四内大夫特會外裔<lb/>
　　　　九十五内大夫會外大夫殊會外裔言會以會同<lb/>
　　　　　受命直言會之<lb/>
　　　　九十六君大夫出會諸侯無成事亦書<lb/>
　　　　九十七公及諸侯相遇<lb/>
<pb n="20a"/>
　　　　九十八公行無成事書次<lb/>
　　　　九十九公失國書次書如書至書居書唁書圍邑<lb/>
　　　　　取邑<lb/>
　　卷七<lb/>
　　　存策書之大體第一之七<lb/>
　　　　一百内師公將稱公大夫稱名氏微者不言將<lb/>
　　　　百一内勝外師言敗勝敗相當言戰大崩言敗<lb/>
　　　　　績微者戰言及<lb/>
<pb n="20b"/>
　　　　百二内圍國邑及外師圍國<lb/>
　　　　百三内入國邑公及諸侯入國<lb/>
　　　　百四公會伐會侵會圍㑹而及戰<lb/>
　　　　百五大夫會伐會侵會圍會而及戰<lb/>
　　　　百六微者會伐言及<lb/>
　　　　百七内救公㑹救公㑹臣及救臣會救<lb/>
　　　　百八公追<lb/>
　　　　百九師次會次<lb/>
<pb n="21a"/>
　　　　百十内大夫會城<lb/>
　　　　百十一王師令必及魯而後書<lb/>
　　　　百十二外師加魯四境言某鄙直逼國都言伐我<lb/>
　　　　百十三外師來戰<lb/>
　　　　百十四内伐國取田邑言伐言取不用師但言取<lb/>
　　　　　有來歸之者言入已滅之國言取不絶其<lb/>
　　　　　祀不言滅<lb/>
　　　　百十五外取我田邑言取雖我歸之亦言取諱易<lb/>
<pb n="21b"/>
　　　　　田言假<lb/>
　　　　百十六外滅國必書不絶其祀言取迫之使服曰<lb/>
　　　　　降移其民人社稷曰遷<lb/>
　　　　百十七凡土功無不書都邑備制曰城不備制曰<lb/>
　　　　　築<lb/>
　　　　百十八浚川<lb/>
　　　　百十九墮毁<lb/>
　　　　百二十新作門觀新廏<lb/>
<pb n="22a"/>
　　　　百二十一時田用夏時越禮則書<lb/>
　　　　百二十二火田<lb/>
　　　　百二十三觀魚<lb/>
　　　　百二十四大閱治兵異常<lb/>
　　　　百二十五軍制作舍<lb/>
　　　　百二十六加賦稅<lb/>
　　　　百二十七分器失得<lb/>
　　　　百二十八肆大眚<lb/>
<pb n="22b"/>
　　　　百二十九書亂亡不由赴告<lb/>
　　　　百三十闕文<lb/>
　　　　百二十一日月差繆<lb/>
　　卷八<lb/>
　　　假筆削以行權第二<lb/>
　　　　序<lb/>
　　　假筆削以行權第二之一<lb/>
　　　　一公如大國恒書至則不書至以見義<lb/>
<pb n="23a"/>
　　　　二公會諸侯恒不書至則書至以見義<lb/>
　　　　三公會伯主恒不書至則書至以見義<lb/>
　　　　四公會盟主恒書至則不書至以見義<lb/>
　　　　五公會外大夫不書至會師則書至<lb/>
　　　　六公會呉楚不書至有中國之君則書至盟<lb/>
　　　　　戎書至<lb/>
　　　　七公特將不書至則書至以見義<lb/>
　　　　八公會伐恒書至為會言故不書至<lb/>
<pb n="23b"/>
　　　　九公會伯國侵伐恒書至則不書至以見義<lb/>
　　　　十公會外大夫伐國不書至君將稱人則書<lb/>
　　　　　至<lb/>
　　　　十一夫人違禮而行不書至必歸寧得禮而後<lb/>
　　　　　書至<lb/>
　　　　十二公行不書所在書在楚在乾侯<lb/>
　　　　十三公不視朔不書有為則書<lb/>
　　　　十四送王姬不書必主仇昬而後書<lb/>
<pb n="24a"/>
　　　　十五諸侯女歸京師不書必魯主昬而後書<lb/>
　　　　十六内女適諸侯恒書歸茍來歸則不書歸<lb/>
　　　　十七内女歸寧不書必有故而後書<lb/>
　　　　十八國君來逆女不書卿為君逆則書<lb/>
　　　　十九繼故不書立必賊討而後書立<lb/>
　　　　二十簒位不書立必不能討而後書立<lb/>
　　　　二十一天王蒙塵復辟不書茍自取之則書其出<lb/>
　　　　　必亂未弭賊未討而後悉書之<lb/>
<pb n="24b"/>
　　　　二十二天王出入有以之者不書未成尊則書<lb/>
　　　　二十三未成君出入不書必有辯於名實而後書<lb/>
　　　　二十四執君歸不書必伯主釋有罪而後書<lb/>
　　　　二十五弑君以納君不書必所弑稱君而後書<lb/>
　　　　二十六内大夫出奔非其罪不書必有罪而後書<lb/>
　　　　二十七王卿士奔復之不書必不反而後書<lb/>
　　　　二十八王子奔非其罪不書以叛奔卒討之不書<lb/>
　　　　　必佚賊而後書<lb/>
<pb n="25a"/>
　　　　二十九公子奔非其罪不書必有故而後悉書之<lb/>
　　　　三十外大夫出奔不書必有關於一國之故而<lb/>
　　　　　後書<lb/>
　　　　三十一内大夫來歸非其罪不書以伯主之盟復<lb/>
　　　　　之則書<lb/>
　　　　三十二奔大夫公子復之不書必挾外援以歸而<lb/>
　　　　　後書苟以叛出書<lb/>
　　　　三十三諸侯逃不書必逃中國而後書<lb/>
<pb n="25b"/>
　　　　三十四外大夫逃不書齊桓之初則書之<lb/>
　　　　三十五王討篡立者不書雖殺卿士不書必殺無<lb/>
　　　　　罪而後書<lb/>
　　　　三十六諸侯討亂殺公子不書雖殺世子母弟不<lb/>
　　　　　書必殺之非其罪而後書<lb/>
　　　　三十七兩下相殺不書雖殺太子不書必譏不在<lb/>
　　　　　相殺而後書譏不在相殺雖無君書雖盜<lb/>
　　　　　殺書<lb/>
<pb n="26a"/>
　　　　三十八諸侯反國殺大夫公子以簒入者不書必<lb/>
　　　　　治以君臣之禮而後書<lb/>
　　　　三十九簒弑者以奔為義雖卒討之不書<lb/>
　　　　四十叛臣以出奔為義雖討以諸侯之師不書<lb/>
　　　　四十一外納不書宜納雖伐不書苟不宜納則書<lb/>
　　　　　伐書戰甚則書伐書入必不克納而後書<lb/>
　　　　　納唯外裔間中國悉書之<lb/>
　　　　四十二内邑叛不書鄆潰則書之<lb/>
<pb n="26b"/>
　　卷九<lb/>
　　　假筆削以行權第二之二<lb/>
　　　　四十三外特相盟㑹不書雖參以上不書必有關<lb/>
　　　　　於天下之故而後書<lb/>
　　　　四十四外胥命相遇書與特相盟會同<lb/>
　　　　四十五平不書有關於天下之故則書<lb/>
　　　　四十六王臣會盟有所諱則不書<lb/>
　　　　四十七王臣會伐非有關於天下之故不書<lb/>
<pb n="27a"/>
　　　　四十八大夫會城干位尋盟不書<lb/>
　　　　四十九大夫會而不能分災譏不在魯不書魯大<lb/>
　　　　　夫<lb/>
　　　　五十中國外裔特相盟會不書雖參以上不書<lb/>
　　　　　必有關於天下之故而後書疑於盟主雖<lb/>
　　　　　公會之盟不書城下之盟雖内不書<lb/>
　　　　五十一諸侯勤王不書必無功而後書<lb/>
　　　　五十二外次不書必有關於天下之故而後書<lb/>
<pb n="27b"/>
　　　　五十三凡戍不書必有關於天下之故而後書<lb/>
　　　　五十四内乞師不書乞諸外裔則書<lb/>
　　　　五十五外乞師不書必伯主而後書<lb/>
　　　　五十六公及小國戰不言我師敗績納所宜納與<lb/>
　　　　　大國戰言我師敗績<lb/>
　　　　五十七外言戰言敗績義不繫於伐者但書及戰<lb/>
　　　　　必義繫於伐而後兼言之苟略之言伐不<lb/>
　　　　　言戰敗績<lb/>
<pb n="28a"/>
　　　　五十八王師敗績于中國不書敗于戎則書之<lb/>
　　　　五十九外相敗不書唯晉特書之<lb/>
　　　　六十中國敗外裔不書唯晉特書之<lb/>
　　　　六十一外裔敗中國不書唯荆特書之<lb/>
　　　　六十二外裔交相敗獲不書必敗其從中國者若<lb/>
　　　　　中國之從外裔者而後書必其君以敗卒<lb/>
　　　　　而後書<lb/>
　　　　六十三公追戎不言其來與弗及<lb/>
<pb n="28b"/>
　　　　六十四外伐國取邑不書雖取諸我不書春秋之<lb/>
　　　　　初則書之<lb/>
　　　　六十五外取師不書侵伐必伐與取異事而後悉<lb/>
　　　　　書之<lb/>
　　　　六十六外入郛不書唯齊特書之<lb/>
　　　　六十七外伐國不書圍邑有關於天下之故則書<lb/>
　　　　　之<lb/>
　　　　六十八諸侯滅畿内國不書為外裔所滅則書<lb/>
<pb n="29a"/>
　　　　六十九諸侯被兵出奔者不書必國滅而後書<lb/>
　　　　七十遷國不書避難而遷則書<lb/>
　　　　七十一諸侯連兵伯主有事舉重不悉書<lb/>
　　　　七十二凡救不悉書伯者救中國必足以示名義<lb/>
　　　　　而後書諸侯相救以叛伯無伯書楚救必<lb/>
　　　　　不能而後書狄救中國以無伯書<lb/>
　　　　七十三兵事言遂不悉書必有關於天下之故而<lb/>
　　　　　後書<lb/>
<pb n="29b"/>
　　　　七十四春秋之初外裔侵諸國不書自有伯而後<lb/>
　　　　　書以之伐與國不書苟有召之者亦不書<lb/>
　　卷十<lb/>
　　　變文以示義第三<lb/>
　　　　序<lb/>
　　　　一文同禮失王不稱天<lb/>
　　　　二諱公與王卿士盟不書公同微者<lb/>
　　　　三諱公與外大夫盟不書公同微者以大夫<lb/>
<pb n="30a"/>
　　　　　盟公去其族<lb/>
　　　　四諱公為仇人役變公將稱師<lb/>
　　　　五諱公與仇人狩外稱人同微者<lb/>
　　　　六諱公與仇會伐外稱人同微者<lb/>
　　　　七妾母為昬主婦姜不稱氏<lb/>
　　　　八夫人不稱姜氏<lb/>
　　　　九凡執恒稱人必伯討而後稱君<lb/>
　　　　十國君反國不言自必自京師自楚而後言<lb/>
<pb n="30b"/>
　　　　　自苟殺其大夫公子而後歸則不言自京<lb/>
　　　　　師苟能興滅繼絶則不言自楚<lb/>
　　　　十一奔君自外入邑伯國逆之則不名<lb/>
　　　　十二大夫奔非君出之不名<lb/>
　　　　十三公子反國非有罪不名<lb/>
　　　　十四大夫見殺非君臣不名茍殺當其罪則去<lb/>
　　　　　族<lb/>
　　　　十五無君相殺稱國<lb/>
<pb n="31a"/>
　　　　十六内師加小國言伐加大國言侵苟納所宜<lb/>
　　　　　納雖大國言伐用楚師言伐諱公及小國<lb/>
　　　　　戰但言及亟戰大國但言敗<lb/>
　　　　十七非寇不言敗亟戰不言及戰與伐異事更<lb/>
　　　　　以伐者及之曲在外言來戰黨惡會戰不<lb/>
　　　　　言地戰拒伯討不言地<lb/>
　　　　十八重取畿内邑言滅内滅國不言師<lb/>
　　卷十一<lb/>
<pb n="31b"/>
　　　辯名實之際第四<lb/>
　　　　序<lb/>
　　　　一天下無王則桓公春秋闕不書王<lb/>
　　　　二中國無伯則晉靈公之盟會諸侯不序<lb/>
　　　　三征伐在諸侯則君將稱君大夫稱人用衆<lb/>
　　　　　稱師苟略其恒辭則雖君將稱人稱師一<lb/>
　　　　　役而再有事稱人稱師以喪行稱人<lb/>
　　　　四征伐在大夫則大夫將書大夫微者稱人<lb/>
<pb n="32a"/>
　　　　　用衆稱師苟畧其恒稱則雖大夫將稱人<lb/>
　　　　　稱師<lb/>
　　　　五征伐君大夫將稱人不足以盡意則但稱<lb/>
　　　　　國<lb/>
　　　　六外盟會恒稱君大夫微者稱人内微者但<lb/>
　　　　　稱會苟奪其恒稱則外君大夫俱稱人内<lb/>
　　　　　稱會同微者一役再有事稱人<lb/>
　　卷十二<lb/>
<pb n="32b"/>
　　　謹内外之辯第五<lb/>
　　　　序<lb/>
　　　　一荆始伐中國以號舉<lb/>
　　　　二中國有伯楚君大夫將同稱人唯會得稱<lb/>
　　　　　君<lb/>
　　　　三中國無伯則楚君將稱君略之而後稱人<lb/>
　　　　　疑於討賊稱師<lb/>
　　　　四楚君將稱君而後大夫將稱大夫畧之則<lb/>
<pb n="33a"/>
　　　　　稱人<lb/>
　　　　五楚君大夫主盟會悉從其恒稱唯公及大<lb/>
　　　　　夫盟則人之<lb/>
　　　　六荆始來聘稱人<lb/>
　　　　七楚臣來盟于師稱名氏不言使來獻捷言<lb/>
　　　　　使不稱君必中國無伯而後來聘稱君使<lb/>
　　　　八楚君會而執中國諸侯不别言執之者<lb/>
　　　　九楚君殺中國之君書名其自相殺不名<lb/>
<pb n="33b"/>
　　　　十諱外裔執王臣言伐獲國君言以歸中國<lb/>
　　　　　外裔不言戰<lb/>
　　　　十一呉征伐恒舉號唯為中國討罪得稱君<lb/>
　　　　十二中國會而會呉恒舉號雖吾君大夫特會<lb/>
　　　　　之舉號必以諸侯之禮接而後稱君<lb/>
　　　　十三越舉號從其恒稱<lb/>
　　　　十四徐見敗伐國皆以號舉國滅則書君奔而<lb/>
　　　　　名之<lb/>
<pb n="34a"/>
　　卷十三<lb/>
　　　特筆以正名第六<lb/>
　　　　序<lb/>
　　　　一諱會天王以王狩書<lb/>
　　　　二嗣王在喪稱王配名卒稱子<lb/>
　　　　三嗣君出奔復歸稱世子<lb/>
　　　　四所納應立雖未在位稱子<lb/>
　　　　五以庶孽易適嗣未踰年見弑稱殺其君之<lb/>
<pb n="34b"/>
　　　　　子<lb/>
　　　　六妾母繼室卒稱君氏<lb/>
　　　　七王人救列國兼稱字<lb/>
　　　　八諸侯滅吾同宗之國稱名<lb/>
　　　　九宋昭公之大夫特書官<lb/>
　　　　十諸侯會圍邑繫國戍邑繫國圍其父所居<lb/>
　　　　　邑雖外大夫主兵不繫國<lb/>
　　　　十一諸侯敵王命敗績稱人<lb/>
<pb n="35a"/>
　　　　十二師及齊師戰書公圍成<lb/>
　　　　十三城成周晉人執宋大夫以歸書執于京師<lb/>
　　　　十四鄭伯之弟段出奔書鄭伯克段<lb/>
　　　　十五紀侯出奔書去國<lb/>
　　　　十六鄭髙克出奔師潰書鄭棄其師<lb/>
　　　　十七楚君殺弑君者别稱人<lb/>
　　　　十八戰稱楚人敗稱楚師書入郢<lb/>
　　卷十四<lb/>
<pb n="35b"/>
　　　因日月以明類第七<lb/>
　　　　序<lb/>
　　　　一著例<lb/>
　　　　二疑例<lb/>
　　　　三變例<lb/>
　　　　四例要<lb/>
　　　　五災祥類<lb/>
　　　　六郊廟類<lb/>
<pb n="36a"/>
　　　　七㛰姻類<lb/>
　　　　八喪紀類<lb/>
　　　　九禍福類<lb/>
　　　　十朝聘類<lb/>
　　　　十一盟會類<lb/>
　　　　十二戰爭類<lb/>
　　　　十三師田類<lb/>
　　　　十四賦稅類<lb/>
<pb n="36b"/>
　　　　十五興作類<lb/>
　　　　十六眚盜類<lb/>
　　卷十五<lb/>
　　　辭從主人第八<lb/>
　　　　序<lb/>
　　　　一編年類<lb/>
　　　　二災異類<lb/>
　　　　三郊廟類<lb/>
<pb n="37a"/>
　　　　四名號類<lb/>
　　　　五㛰姻類<lb/>
　　　　六喪紀類<lb/>
　　　　七禍福類<lb/>
　　　　八朝聘類<lb/>
　　　　九盟會類<lb/>
　　　　十戰爭類<lb/>
　　　　十一師田類<lb/>
<pb n="37b"/>
　　　　十二興作類<lb/>
　　　　十三賦稅類<lb/>
　　　　十四内辭類<lb/>
　　　　十五從赴告類<lb/>
　　　　十六變例類<lb/>
　　　　十七無費辭類<lb/>
　　　　十八辭費以其故類<lb/>
　　　右春秋屬辭目録凡八篇篇各有序序所以<lb/>
<pb n="38a"/>
　　　釋其名篇之義也始汸聞諸師曰春秋本魯<lb/>
　　　史成書故必先考史法而後聖人之法可求<lb/>
　　　嘗退而考諸左氏傳以盡夫為其學者之説<lb/>
　　　則魯史遺法大畧可見而惜其不知經既又<lb/>
　　　考之公羊榖梁二傳以及陳氏後傳諸書又<lb/>
　　　知筆削之法端緒可求而惜其不知史因悟<lb/>
　　　三傳而後諸家紛紜之失不越此二端蓋八<lb/>
　　　篇之名由是而立而述作之體見矣至正戊<lb/>
<pb n="38b"/>
　　　子嵗初集諸説之有合於經者作春秋傳閲<lb/>
　　　十載未克成竊思倫類區别為義至精參<lb/>
　　　互錯綜易相矛盾茍不屬辭比事以通之豈<lb/>
　　　無遺憾此八篇之書所為作也其前六篇篇<lb/>
　　　目即是義例其終二篇義例自見篇中第一<lb/>
　　　篇有筆無削與第二篇有筆有削者相對第<lb/>
　　　三篇至第六篇皆變文與第八篇從史文者<lb/>
　　　相對而與前二篇相為經緯其第七篇則又<lb/>
<pb n="39a"/>
　　　一經之權衡也大抵史法相承而一定故雖詳<lb/>
　　　密而可盡經則隨事而取衷故法若簡妙而難<lb/>
　　　窮其間義例雖多皆以經傳反覆相證而得其<lb/>
　　　可見者如此學者茍能於此盡心焉則其不可<lb/>
　　　見者當自得於言意之表矣顧恐其間可見者<lb/>
　　　猶或不能無遺爾先儒著書雖老尚冀有進故<lb/>
　　　或終身未嘗示人如汸者衰瘵日深昬塞多忘<lb/>
　　　夫復何言姑出以授共學之士為集傳先容若<lb/>
<pb n="39b"/>
　　　夫因其所可見者以足其所未備達之於其不<lb/>
　　　可見者以盡聖人之志則有望於君子云歙諸生<lb/>
　　　趙汸子常私識於東山精舍<lb/>
　<lb/>
　<lb/>
　<lb/>
　<lb/>
　春秋屬辭目録<lb/>
</p>
<p>
</p>
  </div>
</body>
</text>
</TEI>
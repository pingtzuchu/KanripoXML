<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋屬辭卷八</head>
    <p>
<pb n="1a"/>
欽定四庫全書<lb/>
　春秋屬辭卷八　　　　　　元　趙汸　撰<lb/>
　　假筆削以行權第二<lb/>
古者汗竹為簡編簡為䇿故有筆削之事孔子作春秋<lb/>
以寓其撥亂之志而國史有恒體無辭可以寄文於是<lb/>
有書有不書以互顯其義其所書者則筆之不書者則<lb/>
削之史記世家論孔子為春秋筆則筆削則削子夏之<lb/>
徒不能贊一辭正謂此也蓋嘗考之筆削之例有三曰<lb/>
<pb n="1b"/>
不書曰變文曰特筆而存䇿書大體與日月之法不與<lb/>
焉不書之義有五一曰略同以顯異公行不書至之類<lb/>
是也二曰略常以明變釋不朝正内女歸寜之類是也<lb/>
三曰略彼以見此以來歸為義則不書歸以出奔為義<lb/>
則殺之不書之類是也四曰略是以著非諸殺有罪不<lb/>
書勤王復辟不書之類是也五曰略輕以明重非有關<lb/>
於天下之大故不悉書是也凡書不書之大端不出於<lb/>
此而夫子於春秋獨有知我罪我之言者亦以其假筆<lb/>
<pb n="2a"/>
削以寓撥亂之權事與删詩定書異也自左氏不明此<lb/>
義為其徒者遂不知聖人有不書之法公羊穀梁每設<lb/>
不書之問蓋其所承猶得學春秋之要而無所考據不<lb/>
能推見全經近代説者雖多惟子朱子嘗謂惜乎不修<lb/>
春秋不存不知孰為夫子所筆孰為夫子所削最得書<lb/>
法失傳之由其能㕘考經傳以其所書推見其所不書<lb/>
以其所不書推見其所書者永嘉陳氏一人而已但左<lb/>
氏書首所發不書之例皆史例也而陳氏誤以為筆削<lb/>
<pb n="2b"/>
之法故凡傳之所録皆以為魯史舊文而無經之傳皆<lb/>
為夫子所削不知䇿書有體夫子所據以施筆削者左<lb/>
氏初未之見二家與左氏異師其難疑以不書發義亦<lb/>
非左氏例也陳氏合而求之失其本矣是以其說不能<lb/>
皆合故今特考有書有不書者自為一類以明筆削之<lb/>
權而變文特筆之法别為篇<lb/>
　　假筆削以行權第二之一<lb/>
　　　一公如大國恒書至則不書至以見義<lb/>
<pb n="3a"/>
莊二十二年冬公如齊納幣　二十三年春公至自齊<lb/>
　夏公如齊觀社　公至自齊　二十四年夏公如齊<lb/>
逆女　秋公至自齊<lb/>
　以上莊公以事如齊書至者三國君身繫宗社安危<lb/>
　故反行必書至詳其事以尊君也左氏謂以告廟飲<lb/>
　至而書者非也告廟飲至乃人君徃還常禮適與書<lb/>
　至同時於史法何與乎二傳謂危之而後至者一切<lb/>
　之論不可通於全經蓋史法於公還無不書至者筆<lb/>
<pb n="3b"/>
　削之㫖以書至為恒則不書至以見義以不書至為<lb/>
　恒則書至以見義所謂略同以顯異是也莊公如齊<lb/>
　納幣觀社皆非禮惟逆女合古制而夫人又不與君<lb/>
　俱入故皆書至從其恒辭以君行為重而已<lb/>
僖三十三年冬十月公如齊　公至自齊<hi>為薨月</hi>
文三年冬公如晉十二月己巳公及晉侯盟　四年春<lb/>
公至自晉　十三年冬公如晉衛侯㑹公于沓十二月<lb/>
己丑公及晉侯盟公還自晉鄭伯㑹公于棐　十四年<lb/>
<pb n="4a"/>
春王正月公至自晉<lb/>
　以上僖公如齊書至者一文公如晉書至者二晉文<lb/>
　伯業甫定而卒故僖公未嘗朝晉而晩年一朝齊昭<lb/>
　則亦非所以為安也晉襄立以不朝來討文公如晉<lb/>
　晉人使陽處父盟公以恥之經不書公如晉三年晉<lb/>
　人請改盟公如晉及晉侯盟襄公卒靈公幼扈之盟<lb/>
　公後至晉人以為討於是公如晉及晉侯盟雖請成<lb/>
　衛鄭於晉而晉終不競於楚故皆至從其恒辭<lb/>
<pb n="4b"/>
宣四年秋公如齊　公至自齊　五年春公如齊　夏<lb/>
公至自齊　九年春王正月公如齊　公至自齊　十<lb/>
年春公如齊　公至自齊　夏四月己巳齊侯元卒公<lb/>
如齊　五月公至自齊<lb/>
　以上宣公如齊者五四朝一奔喪皆書至魯宣簒立<lb/>
　齊惠為平州之㑹以定其位故終身謹於事齊惠公<lb/>
　卒又親奔其喪既非事伯主亦與以小事大為國為<lb/>
　民者不同故皆書至從其恒辭凡至皆不月至以四<lb/>
<pb n="5a"/>
　時首月則書其月宣至書五月以奔諸侯之喪異之<lb/>
　也<lb/>
成三年夏公如晉　公至自晉　四年夏公如晉　秋<lb/>
公至自晉　十年秋七月公如晉　十一年春王三月<lb/>
公至自晉　十八年春公如晉　夏公至自晉<lb/>
襄三年春公如晉夏四月壬戌公及晉侯盟于長樗　公至<lb/>
自晉　四年冬公如晉　五年春公至自晉　八年春王<lb/>
正月公如晉　夏公至自晉　十二年冬公如晉　十<lb/>
<pb n="5b"/>
三年春公至自晉　二十一年春王正月公如晉　夏<lb/>
公至自晉<lb/>
昭五年春公如晉　秋七月公至自晉　十五年冬公<lb/>
如晉　十六年夏公至自晉<lb/>
　以上成公如晉者四襄公如晉者五昭公如晉者二<lb/>
　皆書至朝盟主也成公即位為齊難故與晉結盟於<lb/>
　是有鞌之役三年如晉拜汶陽田四年特朝歸而欲<lb/>
　結楚以叛晉季文子不可而止十年如晉弔喪晉厲<lb/>
<pb n="6a"/>
　新立疑公貳於楚止公送葬以驗實公請受盟而歸<lb/>
　蓋晉德既衰諸侯類弗誠服又時有執止之辱故皆<lb/>
　書至而見止之役特書月至以異之晉悼公待諸侯<lb/>
　有禮而襄公如晉皆書至者悼公雖賢能盡力以得<lb/>
　鄭而終不能服楚齊挾邾莒更伐魯以敗盟功烈非<lb/>
　桓文比則亦未可恃以為安也二十一年公如晉拜<lb/>
　圍齊之師及邾田以後晉衰日甚不足宗諸侯矣<lb/>
襄二十八年十一月公如楚　二十九年春王正月公<lb/>
<pb n="6b"/>
在楚　夏五月公至自楚<lb/>
昭七年三月公如楚　九月公至自楚<lb/>
　以上襄公如楚者一昭公如楚者一皆書至晉既以<lb/>
　諸侯與楚襄公逺朝荆蠻又被止與陳鄭許之君送<lb/>
　葬西門之外楚靈章華之召昭公其敢不徃乎中國<lb/>
　無伯降而從楚以書至為幸矣故其至皆月<lb/>
僖十年春王正月公如齊　十五年春王正月公如齊<lb/>
　以上僖公如齊不書至者二朝齊桓也春秋諸侯以<lb/>
<pb n="7a"/>
　小事大猶懼不得免焉故滕薛降爵以朝魯把以不<lb/>
　恭見伐魯事晉楚亦時有見止之辱其朝覲皆迫於<lb/>
　彊令不可言禮故魯君外如皆書至用史氏常法也<lb/>
　齊桓創伯之初諸侯朝聘未有定制故莊公三如齊<lb/>
　皆以事行召陵首止功業既盛荆楚帖服中夏小康<lb/>
　王室奠安諸侯稟命乃定為三歳而聘五歳而朝之<lb/>
　法故魯僖凡再朝桓公夫子皆削其書至之文明不<lb/>
　與他時朝大國者同所謂信而安之者也蓋為伯主<lb/>
<pb n="7b"/>
　者必若桓公而後可當諸侯之朝為諸侯必若事齊<lb/>
　桓而後得朝伯主之禮是故特不至以别之所謂以<lb/>
　書至為恒則不書至以見義也或曰諸侯不朝天子<lb/>
　而以朝伯主為禮可乎是蓋不知春秋經世之㫖者<lb/>
　春秋固責諸侯之無王而亦不廢中國之有伯固罪<lb/>
　諸侯之不朝京師而亦不絶諸侯之事伯主也當是<lb/>
　時方藉伯者以安靖天下則朝聘固不可無節矣<lb/>
　　　二公㑹諸侯恒不書至則書至以見義<lb/>
<pb n="8a"/>
桓元年三月公㑹鄭伯于垂　二年三月公㑹齊侯陳<lb/>
侯鄭伯于稷以成宋亂　三年春正月公㑹齊侯于嬴<lb/>
　六月公㑹把侯于郕　九月公㑹齊侯于讙　六年<lb/>
夏四月公㑹紀侯于成　十一年九月公㑹宋公于夫<lb/>
鍾　冬十二月公㑹宋公于闞　十二年八月公㑹宋<lb/>
公于虚　冬十一月公㑹宋公于龜　十四年春正月<lb/>
公㑹鄭伯于曹　十五年五月公㑹齊侯于艾<hi>蒙上事月</hi>　十<lb/>
六年春正月公㑹宋公蔡侯衛侯于曹<lb/>
<pb n="8b"/>
宣元年夏公㑹齊侯于平州<lb/>
　以上桓公㑹諸侯不書至者十有三皆春秋之初伯<lb/>
　者未興諸侯起亂之事明不足致也宣公㑹諸侯不<lb/>
　書至者一宣公簒立請㑹于齊以定其位其至又足<lb/>
　書乎隱公盟㑹不入例者三傳説者皆曰隠不書至<lb/>
　謙不告廟也告廟書至本不相因隱以攝君行還不<lb/>
　告廟史不書至不敢同於正君也<lb/>
定十年夏公㑹齊侯于夾谷　公至自夾谷　十四年<lb/>
<pb n="9a"/>
夏公㑹齊侯衛侯于牽　公至自㑹<lb/>
　以上定公㑹諸侯書至者二齊景公結魯以叛晉㑹<lb/>
　魯衛以襲晉中國無伯諸侯復散天下大故蓋有在<lb/>
　於是故皆書至重叛盟主也<lb/>
桓元年夏四月丁未公及鄭伯盟于越　十二年夏六<lb/>
月壬寅公㑹把侯莒子盟于曲池　秋七月丁亥公㑹<lb/>
宋公燕人盟于穀丘　冬十一月丙戌公㑹鄭伯盟于<lb/>
武父　十七年春正月丙辰公㑹齊侯紀侯盟于黃<lb/>
<pb n="9b"/>
二月丙午公㑹邾儀父盟于趡<lb/>
僖二十五年冬十二月癸亥公㑹衛子莒慶盟于洮<lb/>
二十六年春王正月己未公㑹莒子衛甯速盟于向<lb/>
　以上桓公與諸侯盟不書至者六義與㑹同僖公與<lb/>
　諸侯盟不書至者二亦中國無伯之事<lb/>
文十七年六月癸未公及齊侯盟于穀　秋公至自穀<lb/>
定十二年冬十月癸亥公㑹齊侯盟于黃　公至自黃<lb/>
　以上文公與諸侯盟書至者一定公與諸侯盟書至<lb/>
<pb n="10a"/>
　者一晉伯中衰齊商人弑其君而代之執子叔姬執<lb/>
　單伯亟加兵於我而要公以盟公以疾辭不可乃盟<lb/>
　于穀雖商人以弑終而魯不復事晉矣晉伯既衰公<lb/>
　㑹齊景于夾谷而後盟于黃卒叛晉故皆書至所謂<lb/>
　以不書至為恒則書至以見義也<lb/>
　　　三公㑹伯主恒不書至則書至以見義<lb/>
莊十三年冬公㑹齊侯盟于柯　二十三年十二月甲<lb/>
寅公㑹齊侯盟于扈　二十七年夏六月公㑹齊侯宋<lb/>
<pb n="10b"/>
公陳侯鄭伯同盟于幽　冬公㑹齊侯于城濮<lb/>
　以上莊公與齊桓盟㑹不書至者四柯之盟魯無信<lb/>
　故不月以異之蓋莊公于齊本有納糾之隙既盟于<lb/>
　柯而單伯之㑹不徃鄄之再㑹不徃同盟于幽以微<lb/>
　者行是以有公子結之盟有三國西鄙之伐其不書<lb/>
　至明與桓也不書月以罪魯也於是盟高徯親納幣<lb/>
　觀社遇于穀盟于扈親逆女而後同盟莊公内有所<lb/>
　嫌故重於從齊齊桓委曲調順凡十有餘載而後致<lb/>
<pb n="11a"/>
　公於㑹其務在得魯如此既又㑹于城濮而後伐衛<lb/>
　遇于魯濟而後伐山戎且躬來獻捷其身下諸侯又<lb/>
　如此桓公不徒以力服人矣此春秋不致不日之義<lb/>
　也扈之盟日離盟非伯者之事也穀梁傳曰致君者<lb/>
　殆其徃而喜其反者也桓㑹不至安之也又曰桓公<lb/>
　委端搢笏而朝諸侯諸侯皆諭乎桓公之志果若是<lb/>
　雖安之可也公羊傳曰桓之盟不日其㑹不致信之<lb/>
　也此皆經之逸義也但於柯盟發例則失其旨而致<lb/>
<pb n="11b"/>
　與不致惟以安危釋之蓋舉一隅而不能以三隅反<lb/>
　者也<lb/>
僖元年八月公㑹齊侯宋公鄭伯曹伯邾人于檉　五<lb/>
年夏公及齊侯宋公陳侯衛侯鄭伯許男曹伯㑹王世<lb/>
子于首止秋八月諸侯盟于首止鄭伯逃歸不盟　七<lb/>
年秋七月公㑹齊侯宋公陳世子款鄭世子華盟于甯<lb/>
母　八年春王正月公㑹王人齊侯宋公衛侯許男曹<lb/>
伯陳世子款盟于洮　九年夏公㑹宰周公齊侯宋子<lb/>
<pb n="12a"/>
衛侯鄭伯許男曹伯于葵丘九月戊辰諸侯盟于葵丘<lb/>
　十一年夏公及夫人姜氏㑹齊侯于陽穀　十三年<lb/>
夏公㑹齊侯宋公陳侯衛侯鄭伯許男曹伯于鹹<lb/>
　以上僖公與齊桓大盟㑹者六與夫人同㑹一皆不<lb/>
　書至凡㑹不月㑹于檉謀救鄭而弗果鄭比歳受兵<lb/>
　故月亦以見桓公之重伐楚也召陵屈完來盟而中<lb/>
　國之勢安首止殊㑹世子而天下之本定辭子華甯<lb/>
　母而鄭伯請服㑹王人盟洮而襄王以寜桓公可謂<lb/>
<pb n="12b"/>
　有大功於當世者矣故其盟不日其㑹不致所以别<lb/>
　於後之主夏盟者孟子稱五伯桓公為盛而舉葵丘<lb/>
　之盟以實之穀梁傳曰桓之盟不日此何以日美之<lb/>
　也其言束牲載書一明天子之禁與孟子略同胡文<lb/>
　定公亦曰葵丘之盟美之大者也蓋桓公𢎞規逺略<lb/>
　至此甫定又與前日之求諸侯服叛國而為㑹謀王<lb/>
　室而為盟者不同故特書日以别之蓋不書日以為<lb/>
　恒則書日以為變也㑹于鹹致戍于周而謀把也<lb/>
<pb n="13a"/>
僖十五年三月公㑹齊侯宋公陳侯衛侯鄭伯許男曹<lb/>
伯盟于牡丘遂次于匡公孫敖帥師及諸侯之大夫救<lb/>
徐　秋公至自㑹<hi>為下二事月</hi>　十六年冬十二月公㑹齊<lb/>
侯宋公陳侯衛侯鄭伯許男邢侯曹伯于淮　十七年<lb/>
九月公至自㑹<lb/>
　以上公與齊桓大盟㑹書至者二范甯曰齊桓德衰<lb/>
　故危而致之是時楚人伐徐桓公盟諸侯于牡丘不<lb/>
　親救患而使諸侯之大夫專兵其志已怠明年㑹于<lb/>
<pb n="13b"/>
　淮謀鄫役人夜呼不果城而還其政益荒故皆書至<lb/>
　蓋以不書至為恒則以書至為異也諸侯未歸而魯<lb/>
　取項齊人以為討而止公聲姜㑹齊侯釋公故淮之<lb/>
　㑹與至皆特書月<lb/>
僖二十八年五月癸丑公㑹晉侯齊侯宋公蔡侯鄭伯<lb/>
衛子莒子盟于踐土公朝于王所<lb/>
　以上公與晉文大盟㑹不書至者一晉文城濮之功<lb/>
　尊王定伯不俟再舉視齊桓有光故踐土之盟書日<lb/>
<pb n="14a"/>
　同之葵丘而其㑹亦不書至桓文並稱蓋以此春秋<lb/>
　序二伯之績亦莫盛於此筆削之義甚明温以圍許<lb/>
　至則齊桓致伐之例也<lb/>
　　　四公㑹盟主恒書至則不書至以見義<lb/>
文十四年六月公㑹宋公陳侯衛侯鄭伯許男曹伯晉<lb/>
趙盾癸酉同盟于新城　秋公至自㑹<lb/>
宣七年冬公㑹晉侯宋公衛侯鄭伯曹伯于黒壤　八<lb/>
年春公至自㑹　十七年六月己未公㑹晉侯衛侯曹<lb/>
<pb n="14b"/>
伯邾子同盟于斷道　秋公至自㑹<lb/>
成五年十二月己丑公㑹晉侯齊侯宋公衛侯鄭伯曹<lb/>
伯邾子把伯同盟于蟲牢　六年春王正月公至自㑹<lb/>
<hi>一時首月</hi>　七年秋公㑹晉侯齊侯宋公衛侯曹伯莒子邾<lb/>
子把伯救鄭八月戊辰同盟于馬陵　公至自㑹　九<lb/>
年春王正月公㑹晉侯齊侯宋公衛侯鄭伯曹伯莒子<lb/>
把伯同盟于蒲　公至自㑹　十五年三月癸丑公㑹<lb/>
晉侯衛侯鄭伯曹伯宋世子成齊國佐邾人同盟于戚<lb/>
<pb n="15a"/>
　公至自㑹　十六年秋公㑹晉侯齊侯衛侯宋華元<lb/>
邾人于沙隨不見公　公至自㑹　十七年夏公㑹尹<lb/>
子單子晉侯齊侯宋公衛侯曹伯邾人伐鄭六月乙酉<lb/>
同盟于柯陵　秋公至自㑹<lb/>
襄三年六月公㑹單子晉侯宋公衛侯鄭伯莒子邾子<lb/>
齊世子光己未同盟于雞澤陳侯使袁僑如㑹戊寅叔<lb/>
孫豹及諸侯之大夫及陳袁僑盟　秋公至自㑹　五年<lb/>
秋公㑹晉侯宋公陳侯衛侯鄭伯曹伯莒子邾子滕子薛<lb/>
<pb n="15b"/>
伯齊世子光吳人鄫人于戚　公至自㑹　十年春公㑹<lb/>
晉侯宋公衛侯曹伯莒子邾子滕子薛伯把伯小邾子齊<lb/>
世子光㑹吳于柤夏五月甲午遂滅偪陽　公至自㑹<lb/>
十一年秋公㑹晉侯宋公衛侯曹伯齊世子光莒子邾子<lb/>
滕子薛伯把伯小邾子伐鄭㑹于蕭魚　公至自㑹　十<lb/>
六年三月公㑹晉侯宋公衛侯鄭伯曹伯莒子邾子薛伯<lb/>
把伯小邾子于湨梁戊寅大夫盟　夏公至自㑹　二十<lb/>
年夏六月庚申公㑹晉侯齊侯宋公衛侯鄭伯曹伯莒子<lb/>
<pb n="16a"/>
邾子滕子薛伯把伯小邾子盟于澶淵　秋公至自㑹<lb/>
　二十一年冬公㑹晉侯齊侯宋公衛侯鄭伯曹伯莒<lb/>
子邾子于商任　二十二年春王正月公至自㑹<hi>一時首月</hi>
　冬公㑹晉侯齊侯宋公衛侯鄭伯曹伯莒子邾子薛<lb/>
伯把伯小邾子于沙隨　公至自㑹　二十四年秋公<lb/>
㑹晉侯宋公衛侯鄭伯曹伯莒子邾子滕子薛伯把伯<lb/>
小邾子于夷儀　冬公至自㑹　二十五年夏公㑹晉<lb/>
侯宋公衛侯鄭伯曹伯莒子邾子滕子薛伯把伯小邾<lb/>
<pb n="16b"/>
子于夷儀秋八月巳已諸侯同盟于重丘　公至自㑹<lb/>
昭十三年秋公㑹劉子晉侯齊侯宋公衛侯鄭伯曹伯<lb/>
莒子邾子滕子薛伯把伯小邾子于平丘八月甲戌同<lb/>
盟于平丘公不與盟晉人執季孫意如以歸　公至自㑹<lb/>
定四年三月公㑹劉子晉侯宋公蔡侯衛侯陳子鄭伯<lb/>
許男曹伯莒子邾子頓子胡子滕子薛伯把伯小邾子<lb/>
齊國夏于召陵侵楚　五月公及諸侯盟于臯鼬　秋<lb/>
七月公至自㑹<lb/>
<pb n="17a"/>
　以上伯國大盟㑹書至者二十一文公㑹趙盾同盟<lb/>
　一晉靈公之君臣盟㑹皆不序新城復序者陳氏所<lb/>
　謂諸夏之志也蓋靈雖不君盾雖不臣而夏盟不可<lb/>
　以終廢也宣公㑹晉成一㑹晉景同盟一成公㑹晉<lb/>
　景同盟三宣事齊而不事晉黒壤見止不與盟故盟<lb/>
　不書晩歳不說齊頃乃舍齊事晉同盟斷道成公四<lb/>
　卿出㑹郤克大敗齊師于鞌晉由此復振而魯亦堅<lb/>
　於事晉矣於是討邲之敗而伐鄭同盟蟲牢而鄭始<lb/>
<pb n="17b"/>
　服為馬陵之盟以救鄭同盟于蒲之後而鄭始叛然<lb/>
　晉自靈成以至景公稍能自彊矣成公㑹晉厲一同<lb/>
　盟者二戚之㑹討曹負芻也沙隨之㑹謀伐鄭也魯<lb/>
　有内難後鄢陵戰期晉侯以讒不見公沙隨至後即<lb/>
　㑹尹子伐鄭柯陵盟後復㑹單子伐鄭王臣三出皆<lb/>
　無功而還則厲公之為盟主可知矣襄公㑹晉悼者<lb/>
　三同盟者四鄬與戲不書至序見後悼公既得國即<lb/>
　圍宋彭城再㑹于戚遂城虎牢皆大夫主之雞澤始<lb/>
<pb n="18a"/>
　合諸侯同盟而以大夫别盟陳袁僑為大夫專盟之<lb/>
　始戚之㑹命戍陳而㑹呉人為諸侯盟呉之始㑹于<lb/>
　鄬以救陳而陳侯逃歸盟于戲以服鄭而鄭有異志<lb/>
　於是㑹呉子于柤伐鄭戍虎牢矣再駕而盟亳城北<lb/>
　三駕而㑹蕭魚鄭始服從於是㑹呉伐秦復以大夫<lb/>
　主之戚之㑹遂孫林父廢立之謀而衞人君臣之禍<lb/>
　成於晉矣此悼公復伯之事其於文襄之業果何如<lb/>
　乎襄公㑹晉平者四㑹而盟者二大夫盟者一溴梁<lb/>
<pb n="18b"/>
　諸侯㑹而大夫盟視雞澤益專同圍齊盟祝柯而齊<lb/>
　靈卒乃得齊莊盟于澶淵商任沙隨動諸侯以錮叛<lb/>
　臣而齊始伐盟主矣再㑹夷儀伐齊弗果重丘之盟<lb/>
　適以成崔杼之亂而已蓋晉至平公益不競於楚於<lb/>
　是趙武屈建盟于宋公子圍尋宋之盟于虢晉不復<lb/>
　主夏盟而襄昭皆如楚矣昭公㑹晉昭者一叔向為<lb/>
　平丘之盟公以邾莒之愬不得與晉之合諸侯亦由<lb/>
　是而止召陵之㑹皋鼬之盟劉子為之也蓋襄公纘<lb/>
<pb n="19a"/>
　文之業未嘗親合諸侯惟士縠一盟諸侯于垂隴開<lb/>
　大夫主盟之端自靈以來盟㑹之故大略如此豈足<lb/>
　繼桓文之盛乎故其盟皆日其㑹皆致悉從其恒辭<lb/>
　明不可與二伯同論也盟蒲不日者鄭復叛皋鼬不<lb/>
　日者晉不復主盟蓋書日以為恒則不日以為變也<lb/>
文七年秋八月公㑹諸侯晉大夫盟于扈<lb/>
襄七年十二月公㑹晉侯宋公陳侯衞侯曹伯莒子邾<lb/>
子于鄬鄭伯髠頑如㑹未見諸侯丙戌卒于鄵陳侯逃<lb/>
<pb n="19b"/>
歸　九年冬公㑹晉侯宋公衞侯曹伯莒子邾子滕子<lb/>
薛伯把伯小邾子齊世子光伐鄭十二月己亥同盟于<lb/>
戲<lb/>
　以上公與伯國盟㑹不書至者三晉襄卒靈公幼趙<lb/>
　盾合諸侯而齊不從鄭屢叛晉失伯者再世故扈之<lb/>
　二盟一㑹皆不序諸侯而其盟不日以明變也晉悼<lb/>
　為鄬之㑹以救陳而陳侯畏楚逃歸遂不成救故書<lb/>
　月與齊桓㑹檉㑹淮無成事同法既而伐鄭同盟于<lb/>
<pb n="20a"/>
　戲而鄭人勦盟晉復以諸侯伐之盟與伐皆非功此<lb/>
　三㑹所以皆不書至蓋以書至為恒則以不書至為<lb/>
　變也<lb/>
　　　五公㑹外大夫不書至㑹師則書至<lb/>
襄二十六年夏公㑹晉人鄭良霄宋人曹人于澶淵<lb/>
　以上公㑹外大夫不書至者一禮卿不㑹公侯故不<lb/>
　書其至示不得與諸侯盟㑹比也<lb/>
定八年夏公㑹晉師于瓦　公至自瓦<lb/>
<pb n="20b"/>
　以上公㑹外師書至者一此㑹晉士鞅趙鞅荀寅也<lb/>
　公㑹外大夫不致此獨以㑹師致重師也<lb/>
　　　六公㑹呉楚不書至有中國之君則書至盟戎<lb/>
　　　　書至<lb/>
僖二十一年秋宋公楚子陳侯蔡侯鄭伯許男曹伯㑹<lb/>
于盂執宋公以伐宋楚人使宜申來獻捷十二月癸丑<lb/>
公㑹諸侯盟于薄釋宋公　二十七年冬楚人陳侯蔡<lb/>
侯鄭伯許男圍宋十二月甲戌公㑹諸侯盟于宋<lb/>
<pb n="21a"/>
成二年十一月公㑹楚公子嬰齊于蜀丙申公及楚人<lb/>
秦人宋人陳人衞人鄭人齊人曹人邾人薛人鄫人盟<lb/>
于蜀<lb/>
哀七年夏公㑹呉于鄫　十二年夏公㑹呉于槖皋<lb/>
　以上公㑹呉楚不書至者五蠻夷僭王猾夏魯雖屈<lb/>
　而從之皆不書至明不得與中國伯者同也<lb/>
哀十三年夏公㑹晉侯及呉子于黃池　秋公至自㑹<lb/>
　以上公㑹晉侯及呉子書至者一㑹呉不書至此先<lb/>
<pb n="21b"/>
　㑹晉侯而後及呉子乃以㑹晉侯至也<lb/>
桓二年九月公及戎盟于唐　冬公至自唐<lb/>
　以上公及戎盟書至者一魯與戎有疆場之交無呉<lb/>
　楚主諸侯之嫌故從恒辭書至桓公盟㑹日月皆從<lb/>
　其恒稱而盟戎獨不日說見日月篇其書至一筆一<lb/>
　削十二公無異法均之為魯先君也<lb/>
　　　七公特將不書至則書至以見義<lb/>
僖二十一年冬公伐邾　二十二年春公伐邾取須句<lb/>
<pb n="22a"/>
　三十三年夏公伐邾取訾婁<lb/>
文七年春公伐邾<lb/>
宣四年春公伐莒取向　十八年春公伐把<lb/>
哀七年秋公伐邾<lb/>
　以上公伐小國不書至者七恃彊凌弱春秋諸侯恒<lb/>
　態其事皆一國之私故不書至<lb/>
僖二十六年冬公以楚師伐齊取穀　公至自伐齊<lb/>
　以上公以楚師伐齊書至者一齊桓公合諸侯以攘<lb/>
<pb n="22b"/>
　楚桓公卒楚復猾夏而魯用楚師以伐齊此夷夏之<lb/>
　大變故書至<lb/>
莊二十六年春公伐戎　夏公至自伐戎<lb/>
　以上公伐戎書至者一戎嘗侵我公追之濟西未能<lb/>
　報也莊公從伯既定乃親伐之與陵暴小國不同故<lb/>
　書至<lb/>
莊十年二月公侵宋<lb/>
　以上公侵國不書至者一時宋與齊合魯有齊怨而<lb/>
<pb n="23a"/>
　掠宋境實一國之私而已故不書至<lb/>
定六年二月公侵鄭　公至自侵鄭　八年春王正月<lb/>
公侵齊　公至自侵齊　二月公侵齊　公至自侵齊<lb/>
<hi>為下卒月</hi>
　以上公侵國書至者三齊景公結諸侯以叛晉鄭首<lb/>
　從齊故公為晉侵鄭齊國夏伐我西鄙故公一再侵<lb/>
　齊以其重於叛晉非一國之私故皆書至與㑹伐同<lb/>
昭二十六年夏公圍成<lb/>
<pb n="23b"/>
　以上公圍其邑不書至者一昭公孫于外居于鄆而<lb/>
　後圍成成與鄆皆魯邑故不書至<lb/>
定十二年十二月公圍成　公至自圍成<lb/>
　以上公圍其邑書至者一定公墮三都孟氏不肯墮<lb/>
　成公圍成不克故雖在境内而書至見彊臣據邑叛<lb/>
　君如敵國也<lb/>
　　　八公㑹伐恒書至為㑹言故不書至<lb/>
桓十六年夏四月公㑹宋公衞侯陳侯蔡侯伐鄭　秋<lb/>
<pb n="24a"/>
七月公至自伐鄭<lb/>
宣七年夏公㑹齊侯伐萊　秋公至自伐萊<lb/>
哀十年春公㑹呉伐齊　五月公至自伐齊<lb/>
桓十五年冬十一月公㑹宋公衞侯陳侯于袲伐鄭<lb/>
　以上公㑹伐書至者三不書至者一周制元侯作師<lb/>
　以承天子諸侯敎衞以贊元侯敵國無相征之法而<lb/>
　況於合諸侯乎桓公㑹四國伐鄭諸侯無王也宣公<lb/>
　㑹齊侯伐萊齊貳於晉也故皆從恒辭書至春秋之<lb/>
<pb n="24b"/>
　末中國無伯而哀公㑹蠻荆伐中國故又書月至以<lb/>
　别之若桓言伐鄭於㑹袲之下釋所以為㑹之故而<lb/>
　實不果伐故不書至從桓公篇㑹盟不書至例凡㑹<lb/>
　伐而戰不書至例見辭從主人篇<lb/>
　　　九公㑹伯國侵伐恒書至則不書至以見義<lb/>
僖四年春王正月公㑹齊侯宋公陳侯衞侯鄭伯許男<lb/>
曹伯侵蔡蔡潰遂伐楚次于陘夏楚屈完來盟于師盟<lb/>
于召陵　秋公至自伐楚<hi>為下葬月</hi>　六年夏公㑹齊侯宋<lb/>
<pb n="25a"/>
公陳侯衛侯曹伯伐鄭圍新城秋諸侯遂救許　冬公至自<lb/>
伐鄭　二十八年冬公㑹晉侯齊侯宋公蔡侯鄭伯陳子莒<lb/>
子邾人秦人于温諸侯遂圍許　二十九年春公至自圍許<lb/>
成三年春王正月公㑹晋侯宋公衛侯曹伯伐鄭　公至自伐<lb/>
鄭<hi>為下事月</hi>　十三年夏五月公自京師遂㑹晋侯齊侯宋公衛<lb/>
侯鄭伯曹伯邾人滕人伐秦　秋七月公至自伐秦　十六<lb/>
年秋公㑹尹子晉侯齊國佐邾人伐鄭　冬公至自㑹　十<lb/>
七年夏公㑹尹子單子晉侯齊侯宋公衛侯曹伯邾人伐鄭<lb/>
<pb n="25b"/>
六月乙酉同盟于柯陵　秋公至自㑹　冬公㑹單子晉侯<lb/>
宋公衛侯曹伯齊人邾人伐鄭　公至自伐鄭<hi>為下卒月</hi>
襄五年冬公㑹晉侯宋公衛侯鄭伯曹伯齊世子光救陳<lb/>
公至自救陳<hi>為下日卒月</hi>　十年秋公㑹晉侯宋公衛侯曹伯莒<lb/>
子邾子齊世子光滕子薛伯把伯小邾子伐鄭　冬公至<lb/>
自伐鄭　十一年夏公㑹晉侯宋公衛侯曹伯齊世子光<lb/>
莒子邾子滕子薛伯把伯小邾子伐鄭秋七月己未同盟<lb/>
于亳城北　公至自伐鄭　十八年冬十月公㑹晋侯宋<lb/>
<pb n="26a"/>
公衛侯鄭伯曹伯莒子邾子滕子薛伯把伯小邾子同圍<lb/>
齊　十九年春王正月諸侯盟于祝柯　公至自伐齊<lb/>
　以上公㑹伯主侵伐書至者十有二齊桓公之盟㑹<lb/>
　皆不書至而侵伐書至者伯主合諸侯之師以攘夷<lb/>
　討貳乃中國安危諸侯合散之機事與盟㑹異也晉<lb/>
　自厲公以後雖功業不及桓文而能世繼其伯克合<lb/>
　諸侯伐叛討罪以藩王室故皆書至與桓公二伐文<lb/>
　公圍許同重其事也<lb/>
<pb n="26b"/>
成十年夏公㑹晉侯齊侯宋公衞侯曹伯伐鄭<lb/>
　以上公㑹伯國伐鄭不書至者一晉人執鄭伯而鄭<lb/>
　不急君景公有疾晉人立太子州蒲為君而㑹諸侯<lb/>
　伐鄭歸鄭伯以求成急於得諸侯而悖其父子之教<lb/>
　故不書公至又不得與他君討貳同也<lb/>
　　　十公㑹外大夫伐國不書至君將稱人則書至<lb/>
莊二十六年秋公㑹宋人齊人伐徐<lb/>
莊五年冬公㑹齊人宋人陳人蔡人伐衛　六年秋公<lb/>
<pb n="27a"/>
至自伐衞<lb/>
　以上公㑹外稱人伐國不書至者一書至者一宋人<lb/>
　齊人者二國之卿也自文以前大夫將皆略不書名<lb/>
　氏以公㑹伐知非微者不書至義與公㑹外大夫同<lb/>
　伐衞抗天子之命諱公㑹仇諸侯稱人非實大夫故<lb/>
　書至從其恒辭說見變文篇<lb/>
　　　十一夫人違禮而行不書至必歸寧得禮而後書<lb/>
　　　　至<lb/>
<pb n="27b"/>
莊二年冬夫人姜氏㑹齊侯于禚<hi>為下卒月</hi>　四年春王二<lb/>
月夫人姜氏享齊侯于祝丘　五年夏夫人姜氏如齊<lb/>
師　七年春夫人姜氏㑹齊侯于防　冬夫人姜氏㑹<lb/>
齊侯于穀　十五年夏夫人姜氏如齊　二十年春王<lb/>
二月夫人姜氏如莒<lb/>
僖十七年秋夫人姜氏㑹齊侯于卞<lb/>
　以上夫人出㑹外如不書至者七以國事㑹其父不<lb/>
　書至者一文姜以姦出其反不足致齊姜為齊人止<lb/>
<pb n="28a"/>
　公故越禮㑹齊侯于卞齊侯與姜氏皆失正故亦不<lb/>
　書至<lb/>
文九年春夫人姜氏如齊　三月夫人姜氏至自齊<lb/>
　以上夫人如父母國書至者一禮既嫁見兄弟不踰<lb/>
　閾惟父母在乃得歸寧夫人齊昭公之女父母俱存<lb/>
　故特書至明婦人無外事必歸寧得禮乃致之以别<lb/>
　於非禮而出者雖得禮猶月異國君也<lb/>
　　　十二公行不書所在書在楚在乾侯<lb/>
<pb n="28b"/>
襄二十九年春王正月公在楚<lb/>
昭三十年春王正月公在乾侯　三十一年春王正月<lb/>
公在乾侯　三十二年春王正月公在乾侯<lb/>
　以上公在楚者一在乾侯者三古者諸侯歳正月朔<lb/>
　日以禮祭於宗廟謂之朝正其或公在外不得行禮<lb/>
　而大臣攝行必以公在外告于廟而史書于䇿故襄<lb/>
　二十九年春王正月公在楚傳曰釋不朝正于廟也<lb/>
　此魯史之法也魯君屢以正月在晉而經不書者魯<lb/>
<pb n="29a"/>
　君朝伯主而在中國猶云可也襄公正月在楚以諸<lb/>
　夏之君而朝蠻荆昭公正月在乾侯以國君而見出<lb/>
　於彊臣皆人道之變故特書之此筆削之義所謂略<lb/>
　常以明變也<lb/>
　　　十三公不視朔不書有為則書<lb/>
文十六年夏五月公四不視朔<lb/>
　以上書公四不視朔者一禮諸侯每月朝廟北面受<lb/>
　朔政乃察一月之政頒於其國謂之視朔或君有疾<lb/>
<pb n="29b"/>
　不得行禮則大臣攝行而史書于䇿明其禮甚重不<lb/>
　得輒有闕遺此魯史之法也計十二公不視朔者尚<lb/>
　有而經不書者君子不責人以所不及以疾廢禮無<lb/>
　以議為也晉靈之世齊貳於晉而侵魯故文公托疾<lb/>
　以拒齊懿之要盟不視二月三月四月五月之朔政<lb/>
　蓋自季孫㑹陽穀至六月公子遂及齊侯盟郪丘始<lb/>
　視朔如初也經特書之以見晉伯中衰魯為齊弱如<lb/>
　此言不視朔則不告朔朝廟可知<lb/>
<pb n="30a"/>
　　　十四送王姬不書必主仇昬而後書<lb/>
莊元年夏單伯送王姬<lb/>
　以上書王臣送王姬者一凡送王姬者必有定制如<lb/>
　左傳言諸侯送女之禮是也周制王姬下嫁於諸侯<lb/>
　車服不繫其夫下王后一等其尊如此魯受王姬與<lb/>
　王卿士接皆史所必書齊桓共姬亦魯主昬而經不<lb/>
　書者此筆削之法略恒明變之例與外親迎合禮不<lb/>
　書同魯莊與齊襄有不共戴天之讎方在衰麻中而<lb/>
<pb n="30b"/>
　天子命魯主齊昬魯人獨不可引義力辭乎故詳書<lb/>
　其事見王室與魯兩失之也黃先生曰同一主昬也<lb/>
　而前後經文不同則前之所以詳者深有意矣桓公<lb/>
　乃僖之子以襄無道逃難於莒襄既以惡死桓之立<lb/>
　在魯不可謂之讎故書之略者所以示為禮之常也<lb/>
　　　十五諸侯女歸京師不書必魯主昬而後書<lb/>
桓九年春紀季姜歸于京師<lb/>
　以上書諸侯女歸京師者一傳曰凡諸侯之女行唯<lb/>
<pb n="31a"/>
　王后書則當時之制諸侯之女歸于京師皆告于列<lb/>
　國而史皆書于䇿后妃母儀天下禮亦宜然春秋詳<lb/>
　内略外必魯主昬而後書故所録唯紀季姜一事與<lb/>
　祭公來遂逆王后于紀相為本末所以尊王命志天<lb/>
　子昬禮也其非魯主昬則不書若莊十八年陳媯為惠<lb/>
　王后宣六年齊姜為定王后皆不見于經是也左氏<lb/>
　雖不知經意而稍存史法陳氏槩以筆削之㫖格之<lb/>
　故謂例與傳違然陳氏傳曰后歸不書詳紀事也亦<lb/>
<pb n="31b"/>
　非筆削本㫖齊滅王后之家䇿書大體存而其罪自<lb/>
　見不待夫子特書以詳之由二傳以書葬紀伯姬叔<lb/>
　姬為閔紀之亡故陳氏亦蒙其失皆似是而非之論<lb/>
　正學者所當辯如經書納幣來媵致女二傳皆以為<lb/>
　録伯姬甚至書葬宋共公亦以為崇伯姬又可據乎<lb/>
　　　十六内女適諸侯恒書歸苟來歸則不書歸<lb/>
隱二年冬十月伯姬歸于紀<lb/>
莊二十五年夏六月伯姬歸于把<hi>蒙日食月</hi>
<pb n="32a"/>
成九年二月伯姬歸于宋<lb/>
　以上内女為諸侯夫人書歸者三傳例曰婦人謂嫁<lb/>
　曰歸内女為夫人則尊卑敵而公為之服故其歸其<lb/>
　卒皆書之内以重先君之遺外以篤舅甥之好也<lb/>
僖十四年夏六月季姬及鄫子遇于防使鄫子來朝<lb/>
十五年九月季姬歸于鄫<hi>蒙至㑹月</hi>
　以上内女使其夫來朝又書歸者一傳曰鄫季姬來<lb/>
　寜公以鄫子不朝怒止之遂遇于防而使來朝既踰<lb/>
<pb n="32b"/>
　年乃書歸于鄫蓋來寧反國之恒辭也僖公重得國<lb/>
　君之朝而輕蔑男女之敎為君為父兩失其道故削<lb/>
　其始嫁之文見止之歸之皆以私耳凡魯君㑹遇猶<lb/>
　不月而季姬鄫子遇特月異其事也其來寧自以合<lb/>
　禮不書二傳謂季姬遇鄫子使來請已與左氏見止<lb/>
　之說初不相違何氏惑於下文書歸以為使之來請<lb/>
　取已而誣以滛奔胡氏又文以擇配筆削之義不明<lb/>
　故也季姬不繫鄫者自父母國言之也<lb/>
<pb n="33a"/>
文十五年十二月齊人來歸子叔姬<lb/>
宣十六年秋郯伯姬來歸<lb/>
成五年春王正月把叔姬來歸<lb/>
　以上内女書來歸者三傳例曰凡諸侯之女出曰來<lb/>
　歸子叔姬書齊人來歸者見執而後來歸之之文也<lb/>
　使非見執則書曰齊子叔姬來歸婦人從一而終既<lb/>
　來歸則義絶於夫家均之為出也故不以有罪無罪<lb/>
　皆以來歸為辭經削其始嫁之歸不書重其變故略<lb/>
<pb n="33b"/>
　其常也齊子叔姬把叔姬非罪出故書月以别之<lb/>
　　　十七内女歸寧不書必有故而後書<lb/>
莊二十七年冬把伯姬來<lb/>
僖五年春把伯姬來朝其子　二十八年秋把伯姬來<lb/>
　三十一年冬把伯姬來求婦<lb/>
　以上書内女來者二以事來者二凡内女歸寜曰來<lb/>
　禮父母在歳一歸寧既没使卿寧魯女嫁為諸侯夫<lb/>
　人者七不書來者六鄫季姬及鄫子遇于防使鄫子<lb/>
<pb n="34a"/>
　來朝明歸寧在魯而經不書來此歸寧合禮不書之<lb/>
　例把侯始朝于魯魯人以為不敬而兵入其國德公<lb/>
　既取于魯將來朝而先之以伯姬虞不敬也是年春<lb/>
　公㑹伯姬于洮至是而來意不為歸寧明矣故雖父<lb/>
　母在書之僖公立伯姬又來朝其子蓋德公欲朝嗣<lb/>
　君而懼不見禮故使伯姬以子代朝也把桓公立來<lb/>
　朝公以不共卑之使公子遂帥師入把明年伯姬又<lb/>
　來意可知矣伯姬之來皆與歸寧得禮者不同故經<lb/>
<pb n="34b"/>
　書之以見魯人無義寡恩使婦人越禮徃來而莫之<lb/>
　恤也<lb/>
　　十八國君來逆女不書卿為君逆則書<lb/>
隱二年九月紀裂繻來逆女<lb/>
　以上書卿為君逆者一凡史之所書者皆君禮故君<lb/>
　舉必書者史法也傳曰衞侯來㑹葬不見公不書此<lb/>
　成禮則書之證也魯女嫁為諸侯夫人者七其不書<lb/>
　來逆者六皆國君親迎合禮不書此經義也莊十一<lb/>
<pb n="35a"/>
　年冬經書王姬歸于齊傳言齊侯來逆共姬此合禮<lb/>
　不書之證也杜氏曰不書齊侯逆不見公夫天子使<lb/>
　同姓諸侯主昬者為國君體敵得以成禮今齊侯來<lb/>
　逆女而公不見何以為昬主況莊公幼魯方受制於<lb/>
　齊乎杜氏不知春秋筆削之法見傳言衞侯來㑹葬<lb/>
　不見公不書遂推以為例固亦甚矣然於此可見國<lb/>
　君親迎成禮史所必書至夫子作經以略常明變見<lb/>
　義乃有合禮不書之法惟紀裂繻以卿為君逆非禮<lb/>
<pb n="35b"/>
　故特書以見昬禮之變然納幣稱使而逆女不稱使<lb/>
　則古者必親迎無使人之義明矣如使親迎與卿逆<lb/>
　並書於經則是聖人皆許之也<lb/>
　　　十九繼故不書立必賊討而後書立<lb/>
隱四年九月衞人殺州吁於濮　冬十二月衞人立晉<lb/>
　以上書衞人討賊立君者一凡告終稱嗣不書立諸<lb/>
　侯世國有定體也繼故書立謹廢置重繼絶也此在<lb/>
　魯史必有成法今以衞晉推之則宋馮御説晉黒臀<lb/>
<pb n="36a"/>
　周宜無不書於䇿者春秋以筆削見義馮也黒臀也<lb/>
　周也皆立於弑君者御說雖立於國人而賊未討故<lb/>
　皆削不書當五國伐鄭以定州吁而天子不能正故<lb/>
　特書立晉以信衞人討賊立君之義於天下結正五<lb/>
　國輔簒之罪也陳氏曰必若衞人討賊而後可書立<lb/>
　此說是也然必以君不葬取義以晉不書公子為爭<lb/>
　國之辭則由不考書法源委而未免惑於二傳之說<lb/>
　也周禮廢久矣不請命之非譏不在一國亦豈待去<lb/>
<pb n="36b"/>
　屬而後為貶乎如以不稱公子為惡則王子朝豈宜<lb/>
　立者乎<lb/>
　　　二十簒位不書立必不能討而後書立<lb/>
昭二十三年秋尹子立王子朝<lb/>
　以上書王子簒立者一據莊十九年蘇子立子頽不<lb/>
　書陳氏曰傳著鄭虢克復則子頽不書立惠王不書<lb/>
　出見襄王書出子朝書立不復諱之矣詳又見後<lb/>
　　　二十一天王蒙塵復辟不書苟自取之則書其出必<lb/>
<pb n="37a"/>
　　　　亂未弭賊未討而後悉書之<lb/>
僖二十四年冬天王出居于鄭<lb/>
昭二十三年秋七月天王居于狄泉<hi>蒙上事月</hi>　二十六年<lb/>
冬十月天王入于成周<lb/>
　以上書天王出居鄭者一居狄泉一入成周一鄭列<lb/>
　國也在王畿之外故言出莊二十年子頽之亂惠王<lb/>
　處于鄭二十一年虢公鄭伯同伐王城王入于王城<lb/>
　出入皆不書定六年周儋翩率王子朝之徒因鄭人<lb/>
<pb n="37b"/>
　以作亂天王處于姑蕕七年十一月戊午單子劉子<lb/>
　逆王于慶氏晉籍秦送王己巳王入於王城出入皆不<lb/>
　書何也惠王避子頽敬王避儋翩非王自取而虢鄭<lb/>
　單劉成復辟之功事無可議者故出入皆不書襄王<lb/>
　以狄伐鄭立狄女為后復王子帶以生亂其失位皆<lb/>
　自取故書其出既而晉侯勤王右師圍温左師逆王<lb/>
　王入于王城取大叔殺之故入不書敬王居于狄泉<lb/>
　而尹氏立王子朝亂未弭也入于成周而召伯毛伯<lb/>
<pb n="38a"/>
　以王子朝奔楚賊未討也故居與入悉書之春秋撥<lb/>
　亂反正之書也苟有能正之者則不復書敬王不言<lb/>
　出詳見末篇<lb/>
　　　二十二天王出入有以之者不書未成尊則書<lb/>
昭二十二年夏劉子單子以王猛居于皇　秋劉子單<lb/>
子以王猛入于王城<lb/>
　以上書大夫以王某出入者各一未成尊也莊二十<lb/>
　年鄭伯以王處于櫟昭二十三年單子劉子以王如<lb/>
<pb n="38b"/>
　劉二十六年劉子以王出次于渠皆不書為尊者諱<lb/>
　也<lb/>
　　　二十三未成君出入不書必有辨於名實而後書<lb/>
桓十一年九月宋人執鄭祭仲　突歸于鄭　鄭忽出<lb/>
奔衛　十五年五月鄭伯突出奔蔡　鄭世子忽復歸<lb/>
于鄭<lb/>
莊二十四年冬戎侵曹　曹羈出奔陳　赤歸于曹<lb/>
襄三十一年十一月莒人弑其君密州<lb/>
<pb n="39a"/>
昭元年秋莒去疾自齊入于莒　莒展輿出奔呉<lb/>
　以上書未成君出而復歸者一書出者二皆言其故<lb/>
　惟昭十四年莒殺公子意恢而郊公與庚輿更出更<lb/>
　入事與鄭忽突相似而書法不同者郊公雖見出於<lb/>
　國人而罪狀未著庚輿以公弟歸立而非有庶孽亂<lb/>
　適之嫌故但書殺其公子以見君卒國亂而一出一<lb/>
　入皆不書及庚輿亦見出則郊公之歸固其所也故<lb/>
　庚輿自以諸侯書來奔而郊公復歸不書苟無亂於<lb/>
<pb n="39b"/>
　名實則春秋無以議為也若宋人奉嬖孽以簒適諸<lb/>
　侯又從而君之則鄭忽與突之出入不可無辯矣戎<lb/>
　侵中國而制其廢立之權則曹羈與赤之出入不可<lb/>
　不詳矣莒人弑君無主名則去疾與展輿之出入不<lb/>
　可不志矣忽稱世子說見特筆篇<lb/>
　　　二十四執君歸不書必伯主釋有罪而後書<lb/>
成九年秋晉人執鄭伯<lb/>
襄十六年春晉人執莒子邾子以歸　十九年春晉人<lb/>
<pb n="40a"/>
　執邾子<lb/>
哀四年春宋人執小邾子<lb/>
　以上伯國執諸侯不書其歸者三大國執小國之君<lb/>
　不書歸者一非天子不得專執諸侯晉雖盟主苟所<lb/>
　執之君罪不當廢宜無不得歸者鄭伯私㑹楚公子<lb/>
　成于鄧既㑹即朝于晉明非實叛晉者而晉人因其<lb/>
　來㑹執之莒邾屢加兵于魯晉人每因其來㑹而執<lb/>
　之於既盟之後則亦非叛伯者故其見執之君歸國<lb/>
<pb n="40b"/>
　皆不復書以其罪不當廢無不得歸之道也若宋以<lb/>
　大執小乃恃衆暴寡之為其歸不足志矣<lb/>
僖二十八年三月丙午晉侯入曹執曹伯畀宋人　冬<lb/>
晉人執衞侯歸之于京師　曹伯襄復歸于曹　三十<lb/>
年秋衞侯鄭歸于衞<lb/>
成十五年春晉侯執曹伯歸于京師　十六年秋曹伯<lb/>
歸自京師<lb/>
　以上伯主執諸侯書復歸者一書歸者二晉文公纘<lb/>
<pb n="41a"/>
　齊桓之業以大義匡中國將解宋圍而曹衞固於從<lb/>
　楚門于曹曹人不服故入曹執曹伯以畀宋人假道<lb/>
　于衞衞人弗許既而楚師敗衞侯懼出奔楚使元咺<lb/>
　奉叔武以受盟晉復衞侯以踐土之盟也衞侯入而<lb/>
　前驅殺叔武是不賴斯盟矣故温之㑹執衞侯歸之<lb/>
　于京師則二君挾荆楚叛中國其罪已著而衞侯廢<lb/>
　伯主之命殺其弟之攝君受盟者抑又甚焉晉侯皆<lb/>
　不能正以王法廢而黜之更立賢君以示敎戒於天<lb/>
<pb n="41b"/>
　下乃以巫史之言釋曹伯又取貨以歸衞侯其戰功<lb/>
　雖雋而大義不明故二君者皆書歸以見其罪宜廢<lb/>
　而伯主以私釋之春秋之世簒奪者無所顧忌雖齊<lb/>
　晉盛時猶不能討曹負芻殺其大子而自立諸侯請<lb/>
　討之晉厲公㑹諸侯于戚執曹伯歸于京師使厲公<lb/>
　能請于天子討負芻簒立之罪誅之以謝諸侯而立<lb/>
　子臧以君曹則大義信矣乃列于㑹而後執之又歸<lb/>
　之京師而後釋之故書其歸見厲公以釋有罪累京<lb/>
<pb n="42a"/>
　師也凡諸侯相執無不書被執或稱名或書月必伯<lb/>
　討而後稱君復國有書不書或言所自或不言所自<lb/>
　有變例有變文春秋一類參見諸例如此者甚衆學<lb/>
　者宜推類以通之<lb/>
　　　二十五弑君以納君不書必所弑稱君而後書<lb/>
桓十五年秋九月鄭伯突入于櫟<hi>傳莊十四年鄭厲公自櫟侵鄭獲傅瑕曰苟舍我吾請納君與之盟而赦之六月甲子傅瑕殺鄭子及其二子而納厲公</hi>
襄二十五年秋衞侯入于夷儀　二十六年春王二月<lb/>
<pb n="42b"/>
辛卯衞甯喜弑其君剽　甲午衞侯衎復歸于衞<lb/>
　以上奔君書入邑不書歸國者一書入邑又書歸國<lb/>
　者一鄭厲公出奔人櫟使傅瑕弑子儀而後得反國<lb/>
　衞獻公出奔入夷儀使甯喜弑剽而後得反國子儀<lb/>
　君鄭十有四年剽君衞十有一年二事正相類而一<lb/>
　則書弑書歸一則皆不書何也春秋之世簒立未㑹<lb/>
　諸侯則史不稱君鄭突奪適宋魯輔之故魯人終始<lb/>
　君突雖忽以世子復歸其見弑也史猶不書而況子<lb/>
<pb n="43a"/>
　儀乎子儀雖為國人所立未嘗一列於諸侯之㑹則<lb/>
　其見弑魯史必不以君書明矣鄭忽復歸夫子既正<lb/>
　其名則適庶之分已明而諸侯輔簒之罪已著魯人<lb/>
　既終始君突而鄭歴三君皆不見於䇿於是子儀之<lb/>
　弑不書則鄭伯之歸亦不足論矣蓋其復歸之罪不<lb/>
　加於奪適而子儀非鄭忽母弟事不相沿苟無其本<lb/>
　則不得録其末也衞侯衎無禮不君定姜知其必敗<lb/>
　衞國故卒見出於貴戚大臣而剽之立也晉人又為<lb/>
<pb n="43b"/>
　戚之㑹以定之溴梁以來無役不從也既而晉侯又<lb/>
　使人逆衎於齊使衞與之夷儀此剽之所以弑與故<lb/>
　入夷儀獨不名夫剽列於諸侯之㑹七則其見弑史<lb/>
　固以君書與子儀異矣故衞侯之歸特謹其日辛卯<lb/>
　至甲午間二日而一弑一歸則書日之義豈不著乎<lb/>
　以衞臣弑君納君之罪不可不討而晉為盟主不能<lb/>
　正名討罪以定宜為君者惟始終置力於孫氏使君<lb/>
　臣之敎不明其事不可不詳也蘇氏曰突之入以簒<lb/>
<pb n="44a"/>
　衎之出以惡儀剽雖國人所立而突衎在焉亦非所<lb/>
　以為安也故四人者春秋莫適與也皆不没其實爾<lb/>
　君子有取於其言而春秋書法詳略不同學者皆不<lb/>
　能無惑故詳著其說以明學春秋者必先考史法而<lb/>
　後筆削之意可求也<lb/>
　　　二十六内大夫出奔非其罪不書必有罪而後書<lb/>
閔二年九月公子慶父出奔莒<lb/>
文八年冬十月公孫敖如京師不至而復丙戌奔莒<lb/>
<pb n="44b"/>
宣十八年冬十月歸父還自晉至笙遂奔齊<hi>蒙公薨月</hi>
成十六年冬十月乙亥叔孫僑如出奔齊<lb/>
襄二十三年冬十月乙亥臧孫紇出奔邾<lb/>
昭十二年冬公子憖出奔齊<lb/>
　以上書内大夫出奔六慶父弑子般成季奔陳不書<lb/>
　弑閔公成季以僖公適邾不書皆以國難退而圖之<lb/>
　此大夫出奔非其罪不書之例也古者人臣有去國<lb/>
　之義苟非以罪出春秋奚治焉凡内臣出奔必書日<lb/>
<pb n="45a"/>
　以國卿失守宗祧重其事也慶父弑二君以出故不<lb/>
　日以異之歸父謀去三桓而已專國公子憖謀去季<lb/>
　孫而更其位均之亂國與禍福在一家者不同故其<lb/>
　出亦不日<lb/>
　　二十七王卿士奔復之不書必不反而後書<lb/>
成十二年春周公出奔晉<lb/>
　以上王卿士書出奔者一莊十六年周公忌父出奔<lb/>
　虢惠王立而復之不書宣十六年王孫蘇奔晉晉人<lb/>
<pb n="45b"/>
　復之不書其出奔不以有罪無罪復之不以有援無<lb/>
　援皆不書者以王命為重也至尊制命為紀法之宗<lb/>
　苟以王命復之則奔者之罪與復之之由皆不足辯<lb/>
　矣周公楚惡恵襄之偪且與伯輿爭政不勝而出王<lb/>
　使劉子復之三日復出奔晉蓋有懲於主子捷之事<lb/>
　也以天子之命不能安其大臣於是始書之王朝三<lb/>
　公與列國南面之君不同故筆削亦異尊歸于一則<lb/>
　義繫於上也諸侯大夫一出一入各有筆削者大夫<lb/>
<pb n="46a"/>
　彊諸侯脅須兩著其罪也王臣言出說見末篇<lb/>
　　　二十八王子奔非其罪不書以叛奔卒討之不書必<lb/>
　　　　佚賊而後書<lb/>
襄三十年夏五月王子瑕奔晉<hi>蒙上事月</hi>
昭二十六年冬十月尹氏召伯毛伯以王子朝奔楚<hi>蒙上事月</hi>
　以上書王子奔者一王卿士以王子奔者一桓十八<lb/>
　年周公欲弑莊王而立王子克王殺周公黒肩王子<lb/>
<pb n="46b"/>
　克奔燕主謀者黒肩也既以天子討有罪不書則子<lb/>
　儀出奔不書以非其罪也儋括欲立王子佞夫佞夫<lb/>
　弗知景王殺佞夫括瑕廖奔晉瑕廖蓋與括同謀者<lb/>
　故殺佞夫既以非其罪書則瑕書奔者以佚賊也景<lb/>
　王之討罪有愧於莊王矣僖十二年王以戎難故討<lb/>
　王子帶王子帶奔齊其後又以狄師伐周襄王復辟<lb/>
　卒討之則其奔齊不書者以能討也王子朝之亂王<lb/>
　猛敬王相繼播越者五年敬王反正而不能討其罪<lb/>
<pb n="47a"/>
　則其奔楚亦以佚賊書也敬王之復辟異於襄王矣<lb/>
　觀殺周公與王子克之奔不書則殺佞夫與王子瑕<lb/>
　之奔所以書者可見矣觀王子帶之奔不書則王子<lb/>
　朝之奔所以書者可見矣瑕與朝皆以謀簒逆叛在<lb/>
　外故不書出從史文也說見末篇括廖賤史不書子<lb/>
　帶子朝後雖殺之不書皆說在後<lb/>
　　　二十九公子奔非其罪不書必有故而後悉書之<lb/>
襄二十年秋蔡公子履出奔楚　陳侯之弟黃出奔楚<lb/>
<pb n="47b"/>
　二十七年夏衞侯之弟鱄出奔晉<lb/>
昭元年夏秦伯之弟鍼出奔晉　冬楚公子比出奔晉<lb/>
　八年夏陳公子畱出奔鄭<lb/>
定十年秋宋公子地出奔陳　冬宋公之弟辰暨仲佗<lb/>
石彄出奔陳　十四年秋衞世子蒯聵出奔宋　宋公<lb/>
之弟辰自蕭來奔<lb/>
　以上書公子出奔者十案傳隱三年宋公子馮奔鄭<lb/>
　莊八年齊公子小白奔莒公子糾來奔二十年陳公<lb/>
<pb n="48a"/>
　子完奔齊僖五年晉公子重耳奔狄十七年齊公子<lb/>
　昭奔宋襄十四年衞公子展奔齊之類皆不書雖來<lb/>
　奔不書以非其罪也陳氏曰譏不在奔也昭二十年<lb/>
　楚大子建奔宋陳氏曰奔非其罪雖大子不書是也<lb/>
　然書奔者未必皆有罪蔡公子燮欲以蔡之晉蔡人<lb/>
　殺之公子履其母弟也故出奔楚陳慶虎慶寅畏公<lb/>
　子黃之偪愬諸楚曰與蔡司馬同謀楚人以為討公<lb/>
　子黃奔楚皆非有罪而書者陳蔡之人安於事楚其<lb/>
<pb n="48b"/>
　臣有欲從中國者雖公子公弟不能保其身然不奔<lb/>
　他國而皆奔楚者以其國終於事楚猶冀可藉以歸<lb/>
　耳故悉書之以見二國之習於夷上無天子下無方<lb/>
　伯莫能正也楚公子圍弑其君右尹子干奔晉亦非<lb/>
　有罪而書者圍弑君而以瘧疾赴諸侯特書比奔以<lb/>
　明變也衞鱄以下皆以罪書事見於傳惟衞討齊豹<lb/>
　之亂公子朝奔晉有罪而不書者衞人以朝故殺宣<lb/>
　姜諱不告也<lb/>
<pb n="49a"/>
　　　三十外大夫出奔不書必有關一國之故而後書<lb/>
僖二十八年夏衞元咺出奔晉<lb/>
文六年冬晉狐射姑出奔狄　七年夏晉先蔑奔秦<lb/>
宣十年夏齊崔氏出奔衞<lb/>
成七年冬衞孫林父出奔晉　十五年秋宋華元出奔<lb/>
晉　宋魚石出奔楚　十七年秋齊高無咎出奔莒<lb/>
襄六年夏宋華弱來奔　十七年秋宋華臣出奔陳<lb/>
二十一年秋晉欒盈出奔楚　二十三年夏邾畀我來<lb/>
<pb n="49b"/>
奔　二十四年冬陳鍼宜咎出奔楚　二十八年夏衞<lb/>
石惡出奔晉　冬齊慶封來奔　二十九年秋齊高止<lb/>
出奔北燕　三十年秋鄭良霄出奔許<lb/>
昭六年夏宋華合比出奔衞　十年夏齊欒施來奔<lb/>
十五年夏蔡朝呉出奔鄭　二十年夏曹公孫㑹自鄸<lb/>
出奔宋　冬十月宋華亥向寧華定出奔陳　二十七<lb/>
年冬邾快來奔<lb/>
定四年冬楚囊瓦出奔鄭　十年秋宋樂大心出奔曹<lb/>
<pb n="50a"/>
　十四年春衞公叔戌來奔　衞趙陽出奔宋　夏衞<lb/>
北宫結來奔　秋衞公孟彄出奔鄭<lb/>
哀四年春蔡公孫辰出奔呉　六年夏齊國夏及高張<lb/>
來奔　十一年夏陳轅頗出奔鄭　冬衞世叔齊出奔<lb/>
宋<lb/>
　以上外大夫書出奔者三十有三非以罪出則彊家<lb/>
　之相傾者也宋魚石向為人鱗朱向帶魚府皆卿而<lb/>
　四人不書者同族同罪又同出奔史書位高者一人<lb/>
<pb n="50b"/>
　而已華向作亂殺公子六人刼宋公取大子為質見<lb/>
　討而出者故書月以異之比宋萬王子朝佚賊之例<lb/>
　說見後<lb/>
文八年冬宋司城來奔　十四年秋宋子哀來奔<lb/>
　以上外大夫書奔不名者二宋人將弑昭公而殺其<lb/>
　司馬故司城與高哀皆來奔非見出於君故一書其<lb/>
　官一書其字而不名說見後篇凡大夫出奔有罪無<lb/>
　罪悉書之於此可見蓋自元咺而後大夫益專其出<lb/>
<pb n="51a"/>
　入必有關乎一國之故與公子之未命者不同也唯<lb/>
　鄭厲公反國討與於雍糾之亂者殺公子閼而公父<lb/>
　定叔出奔衞不書春秋不與鄭突削其復歸之文故<lb/>
　見殺與出奔者皆不復書鄭文公惡高克使宿師河<lb/>
　上久而不召師潰而克奔陳春秋特書鄭棄其師譏<lb/>
　文公不君而高克之奔不足書矣故自僖以前外大<lb/>
　夫無以出奔書者政不在大夫也<lb/>
　　三十一内大夫來歸非其罪不書以伯主之盟復之<lb/>
<pb n="51b"/>
　　　　則書<lb/>
閔元年秋季子來歸<lb/>
　以上内臣書來歸者一慶父弑子般季友奔陳閔公<lb/>
　立及齊侯盟于落姑以復之於是季子來歸而齊仲<lb/>
　孫即來省難時閔公幼哀姜慶父豈欲季子之歸者<lb/>
　其能以宗社大計謀於伯主未知何人為之既而閔<lb/>
　公弑成季以僖公適邾而哀姜孫共仲奔若有所畏<lb/>
　避然於是季子以僖公歸立之而齊高子即來盟然<lb/>
<pb n="52a"/>
　後知季子之出入皆有請於伯主而齊桓所以始復<lb/>
　季子而終定僖公者皆季子在外之所為也故春秋<lb/>
　不書季子與僖公之出入以别於有罪而出者而特<lb/>
　書其始賴盟以歸以見季子深謀圖國之志而齊桓<lb/>
　不去慶父以致再亂其失亦不可掩矣<lb/>
　　　三十二奔大夫公子復之不書必挾外援以歸而後<lb/>
　　　　書苟以叛出書<lb/>
僖二十八年冬衞元咺自晉復歸于衞<lb/>
<pb n="52b"/>
成十四年夏衞孫林父自晉歸于衞　十五年秋宋華<lb/>
元自晉歸于宋<lb/>
哀十年夏衞公孟彄自齊歸于衞<lb/>
　以上書大夫歸國者四恵王復周公忌父鄭復公父<lb/>
　定叔宋復蕩意諸此大夫之復而不書者其事皆見<lb/>
　於傳古者大夫去國有賜環之命禮以道去君而未<lb/>
　絶者服齊衰三月未絶者猶待其復也大夫公子出<lb/>
　奔而君命復之事無可議者故春秋皆不書其書者<lb/>
<pb n="53a"/>
　必挾外援以歸若專國者也衞元咺訟其君於伯主<lb/>
　復歸而立君挾晉令也衞侯如晉晉侯彊見孫林父<lb/>
　焉又使郤犫送之以歸此事實之尤著者華元以蕩<lb/>
　澤弱公室殺公子肥奔晉魚石曰右師不反懼桓氏<lb/>
　之無祀於宋也自止華元于河上畏其挾晉援也唯<lb/>
　公孟彄無傳然輒方倚齊以拒父公孟彄蒯聵之黨<lb/>
　也亦假齊命以歸國是四臣者之歸皆與以君命復<lb/>
　者異矣元咺稱復歸說在辭從主人篇<lb/>
<pb n="53b"/>
襄二十三年夏陳侯之弟黃自楚歸于陳<lb/>
　以上書公子歸國者一昭元年秦后子復歸于秦此<lb/>
　公子之歸而不書者義與大夫同陳慶虎慶寅患公<lb/>
　子黃之偪譖諸楚黃奔楚愬二慶慶氏以陳叛屈建<lb/>
　從陳侯圍陳陳人殺慶虎慶寅楚納公子黃春秋書<lb/>
　殺二慶而黃自楚歸則陳之國命皆楚制之明矣蔡<lb/>
　季雖以召歸而事不可没别見後篇鄭突曹赤楚公<lb/>
　子比以簒歸不入例諸書出奔王卿士與國君異王<lb/>
<pb n="54a"/>
　子與卿士異内大夫與外大夫異外大夫與公子異<lb/>
　由名位不同勢分殊等故筆削之法或詳或略各有<lb/>
　其義而不可一律齊凡一經類例皆然在學者精之<lb/>
　而已<lb/>
定十三年冬晉趙鞅歸于晉<lb/>
　以上外大夫書歸者一傳言韓魏以趙氏為請是以<lb/>
　君命復之也為以叛出故書其歸不得與奔大夫同<lb/>
　法<lb/>
<pb n="54b"/>
　　　三十三諸侯逃不書必逃中國而後書<lb/>
僖五年夏公及齊侯宋公陳侯衞侯鄭伯許男曹伯㑹<lb/>
王世子于首止　秋八月諸侯盟于首止　鄭伯逃歸<lb/>
不盟<lb/>
襄七年十二月公㑹晉侯宋公陳侯衞侯曹伯莒子邾<lb/>
子于鄬　陳侯逃歸<lb/>
　以上書諸侯逃歸者二陳氏曰文十年厥貉之㑹麇<lb/>
　子逃歸不書宣六年厲之役鄭伯逃歸不書蓋逃楚<lb/>
<pb n="55a"/>
　也必若鄭文公逃齊陳哀公逃晉而後書所以示内<lb/>
　外之辯嚴矣案傳言厲之役鄭伯逃歸自是楚未得<lb/>
　志焉不明言厲役是何年之事杜氏疑即是六年傳<lb/>
　所記楚人伐鄭取成而還然此年伐鄭不書於經或<lb/>
　者鄭伯竊與楚㑹非有文告魯史何由録其逃歸惟<lb/>
　厥貉之後書楚子伐麇楚人必聲其罪以告諸侯陳<lb/>
　氏斯義推此可見傳言陳侯鄭伯㑹楚子于息而經<lb/>
　不書況麇之微國乎二事皆與中國大盟㑹不同不<lb/>
<pb n="55b"/>
　但以逃楚也<lb/>
　　　三十四外大夫逃不書齊桓之初則書之<lb/>
莊十七年秋鄭詹自齊逃來<lb/>
　以上外大夫書逃來者一宣十七年斷道之盟齊高<lb/>
　固及歛盂逃歸未見諸侯史不録襄十六年溴梁之<lb/>
　盟齊高厚已在㑹而逃亦不書者悼公末年齊侯伐<lb/>
　我北鄙圍成則貳於晉可知平公新立速葬改服而<lb/>
　為此㑹高厚之逃不足志也惟齊桓同盟於幽鄭伯<lb/>
<pb n="56a"/>
　在焉而改歳即書執鄭詹必鄭人於桓公伯令有未<lb/>
　盡從者既又不能正名其罪而緩之使逸豈非創伯<lb/>
　之初人情未協有難以深罪者乎故經書之見以力<lb/>
　服人者有時而窮也不然桓公管仲為政而罪人得<lb/>
　越境以逃乎當其時魯侯未至而戍人殱于遂則筆<lb/>
　削之意可識矣陳氏謂書逃來譏與之接也恐未然<lb/>
　　　三十五王討簒立者不書雖殺卿士不書必殺無罪<lb/>
　　　　而後書<lb/>
<pb n="56b"/>
襄三十年夏天王殺其弟佞夫<lb/>
　以上書天王殺其弟者一莊二十二年春殺王子頹<lb/>
　僖二十五年夏殺王子帶皆不書二王子之亂傾王<lb/>
　室簒大位動天下其殺之也必告諸侯史無不書之<lb/>
　理而孔子削之者以天子討亂臣而罪人斯得其事<lb/>
　無可議者不書可也桓十八年周公欲弑莊王而立<lb/>
　王子克王殺周公黒肩昭二十九年殺召伯盈尹氏<lb/>
　固雖殺大夫亦不書者天子無專殺之譏與諸侯異<lb/>
<pb n="57a"/>
　也唯靈王崩儋括欲立王子佞夫佞夫弗知景王立<lb/>
　而殺佞夫失親親之義故特書之<lb/>
　　　三十六諸侯討亂殺公子不書雖殺世子母弟不書<lb/>
　　　　必殺之非其罪而後書<lb/>
莊二十二年春陳人殺其公子御冦<lb/>
僖五年春晉侯殺其世子申生<lb/>
襄二十六年秋宋公殺其世子痤<lb/>
　以上書人殺公子一君殺世子二據莊十二年宋殺<lb/>
<pb n="57b"/>
　子游文十四年楚殺子燮子儀成十年宋殺圍龜皆<lb/>
　討亂不書僖十六年鄭殺世子華文十八年宋公殺<lb/>
　母弟須亦不書故陳氏謂討亂不書雖殺世子母弟<lb/>
　不書謂君父討子弟而當其罪雖專殺無以議為也<lb/>
　陳御冦傳以為陳大子也然經稱公子而書人以殺<lb/>
　與討亂殺大夫同文公子完御冦黨也而出奔不書<lb/>
　則是以亂討而非其罪必見絀於君而國人得以非<lb/>
　罪加之者也書法既明則傳雖不詳而經旨得矣晉<lb/>
<pb n="58a"/>
　侯以驪姬之譖而殺其世子宋公以伊戾之故而殺<lb/>
　其世子所謂為人君父而蒙首惡之名者故皆稱君<lb/>
　以殺從史文也若齊彭生雖魯史亦耻書之杜陳說<lb/>
　皆誤<lb/>
　　　三十七兩下相殺不書雖殺太子不書必譏不在相<lb/>
　　　　殺而後書譏不在相殺雖無君書雖盜殺書<lb/>
宣十五年夏王札子殺召伯毛伯<lb/>
昭八年春陳侯之弟招殺陳世子偃師　十三年夏楚<lb/>
<pb n="58b"/>
公子棄疾殺公子比<lb/>
　以上書兩下相殺者三穀梁傳曰兩下相殺不志乎<lb/>
　春秋既以證蔡人殺陳佗為君命至王札子陳招乃<lb/>
　據以釋經蓋有所受也傳文八年先都士縠殺先克<lb/>
　成十三年鄭公子班殺子卬國人皆討之蓋兩下相<lb/>
　殺之獄有司法守之所得治也故衞孫林父宋華亥<lb/>
　之亂皆殺公子四人以至昭十二年劉獻公殺甘悼<lb/>
　公毛德殺毛伯過之類皆不書春秋治不及相殺也<lb/>
<pb n="59a"/>
　陳侯鮑卒佗殺太子而自立曹伯廬卒負芻殺大子<lb/>
　而自立苟未嗣位猶兩下相殺也故雖殺大子不書<lb/>
　討簒奪者以位為重也王孫蘇與召氏毛氏爭政使<lb/>
　王子捷殺召戴公及毛伯衞王室復亂陳哀公屬其<lb/>
　嬖子於司徒招公子過而招殺世子偃師國幾亡則<lb/>
　譏不在相殺矣故陳氏曰皆斥君之辭也楚公子棄<lb/>
　疾使公子比蒙首惡之名然後誅而殺之以簒其位<lb/>
　則亦異乎相殺之獄矣<lb/>
<pb n="59b"/>
文六年冬晉殺其大夫陽處父<lb/>
昭十四年冬莒殺其公子意恢<lb/>
　以上無君相殺以國書者二時晉莒君卒大臣各尃<lb/>
　廢立而殺其大夫公子實兩下相殺也則何以書之<lb/>
　與國討同文凡兩下相殺所以書者譏君也時二國<lb/>
　皆無君大臣方專廢立則兩下相殺何譏焉以其廢<lb/>
　立之罪不見於春秋故書其殺大夫以見君卒國亂<lb/>
　如此而二君之澤不足善其身後亦可見矣不書殺<lb/>
<pb n="60a"/>
　者名氏既不嫌君討且明治不在相殺也<lb/>
襄十年冬盜殺鄭公子騑公子發公孫輒<lb/>
昭二十年秋盜殺衞侯之兄縶<lb/>
哀十三年冬盜殺陳夏區夫<lb/>
　以上書盜殺者三鄭盜尉止等皆士也衞盜失司冦<lb/>
　之齊豹也亦兩下相殺而貴賤異矣則何以書鄭盜<lb/>
　一日殺三卿而刼鄭伯以如北宫衞盜殺其君兄而<lb/>
　衞侯出居死鳥遂滅齊氏及其君母治不在盜也范<lb/>
<pb n="60b"/>
　氏謂惡鄭伯斥衞侯陳氏謂譏失政是矣謂聽不止<lb/>
　大夫則非春秋之旨陳盜無傳<lb/>
　　三十八諸侯反國殺大夫公子以簒入者不書必治<lb/>
　　　　以君臣之禮而後書<lb/>
僖十年夏晉殺其大夫里克　三十年秋衞殺其大夫<lb/>
元咺及公子瑕<lb/>
襄二十七年夏衞殺其大夫甯喜<lb/>
　以上諸侯書殺其大夫者三凡大夫不言大夫必見<lb/>
<pb n="61a"/>
　殺而後言其大夫君臣之辭也據莊六年衞侯入放<lb/>
　黔牟于周殺左公子洩右公子職十六年鄭伯自櫟<lb/>
　入治與於雍糾之亂者殺公子閼皆不書二公子立<lb/>
　黔牟而出朔者八年蓋嘗請命于天子矣既而五國<lb/>
　抗王師以納朔朔雖出入稱君與鄭突同耳於二公<lb/>
　子非有君臣之分罪不止於專殺而又不得以相殺<lb/>
　書書入于衞則叛王簒國之罪為重矣鄭伯事說見<lb/>
　前其適孽之分既明而出奔之後鄭歴三君則所殺<lb/>
<pb n="61b"/>
　直不附已者而已經既削其反國之文則殺公子亦<lb/>
　不得書罪莫重於奪適矣晉里克弑君以納君而君<lb/>
　殺之衞甯喜弑君以納君而君殺之二君者既利其<lb/>
　弑又以忌克殺之而非以賊討也故皆以君臣之辭<lb/>
　書之元咺訟衞侯于晉而歸立公子瑕晉人為之也<lb/>
　周官大司馬賊殺其親則正之叔武之死晉人聽其<lb/>
　獄矣而不能正其罪咺雖自絶於君而衞侯未絶於<lb/>
　國也廢立之罪將安逃乎故書殺其大夫公子一以<lb/>
<pb n="62a"/>
　君臣之禮治之譏在晉也<lb/>
　　　三十九簒弑者以奔為義雖卒討之不書<lb/>
莊十二年冬十月宋萬出奔陳<lb/>
昭二十六年冬十月尹氏召伯毛伯以王子朝奔楚<hi>蒙上事月</hi>
　以上弑君賊書出奔陳者一王卿士以王子簒立者<lb/>
　奔楚一宋卒請南宫萬于陳醢之定五年春王人殺<lb/>
　子朝于楚皆不書者蔽罪於所奔之國也陽虎奔晉<lb/>
<pb n="62b"/>
　適趙氏仲尼曰趙氏其世有亂乎亂臣賊子無所逃<lb/>
　於天地之間者也其誰可受之慶父之亂莒人受之<lb/>
　至於興兵以責賂於是宋人亦以賂請萬于陳受弑<lb/>
　君之賊而因以利之忘其君臣之大戒矣凡諸侯為<lb/>
　逋逃淵藪者皆有所利焉而莫甚於黨惡逆故經於<lb/>
　簒弑者出奔雖卒殺之不書蔽罪於受之之國也出<lb/>
　奔不月此皆月者簒逆逋誅與見出者異也春秋内<lb/>
　外異辭故慶父不入例<lb/>
<pb n="63a"/>
　　四十叛臣以出奔為義雖討以諸侯之師不書<lb/>
昭二十二年春宋華亥向寧華定自宋南里出奔楚<lb/>
　以上叛臣書出奔楚者一二十一年傳公子城以晉<lb/>
　師至曹翰胡㑹晉荀呉齊苑何忌衞公子朝救宋大<lb/>
　敗華氏圍諸南里華登如楚乞師楚薳越帥師逆華<lb/>
　氏二十二年春諸侯之戌請出之以為楚功宋人從<lb/>
　之經以四國之師救宋而懼楚不能一戰乃出叛者<lb/>
　以說之其事不足書惟以三子奔楚為義責楚受中<lb/>
<pb n="63b"/>
　國叛臣為天下逋逃主也<lb/>
　四十一一外納不書宜納雖伐不書苟不宜納則書伐<lb/>
　　　　書戰甚則書伐書入必不克納而後書納惟<lb/>
　　　　外裔間中國悉書之<lb/>
僖十八年春王正月宋公曹伯衞人邾人伐齊　五月<lb/>
戊寅宋師及齊師戰于甗齊師敗績<lb/>
　以上書伐書及戰者一奚齊卓子既弑而秦納夷吾<lb/>
　恵公既卒而秦納文公其事無可議者故不復書此<lb/>
<pb n="64a"/>
　外納不書之例也然秦納文公晉有懷公宋納孝公<lb/>
　齊有無虧二事頗相類其不書納亦同而秦師圍令<lb/>
　狐入桑泉取臼衰不書伐晉宋公書伐齊又書及齊<lb/>
　戰者齊桓六公子之禍方見於此時其事與晉異宋<lb/>
　公以一言之故奉少伐長亦不得比秦納文公也晉<lb/>
　獻公大戎狐姬生重耳小戎子生夷吾重耳母貴又<lb/>
　為兄國人之所求秦伯之所先而重耳辭焉懼蒙里<lb/>
　克之惡以其國家與人為利也夷吾不讓重耳重賂<lb/>
<pb n="64b"/>
　内外以求入非正故也於是夷吾卒而秦納重耳則<lb/>
　圉何敢校焉故雖伐晉不書以為苟宜納則伐無足<lb/>
　議也齊桓公長衞姬生武孟少衞姬生惠公鄭姬生<lb/>
　孝公葛嬴生昭公密姬生懿公宋華子生公子雍則<lb/>
　無虧最貴且長也桓公嘗屬孝公於宋襄公又許立<lb/>
　武孟既而五公子皆求立桓公不能定桓公卒國人<lb/>
　立無虧孝公奔宋於是宋公以諸侯伐齊而齊人為<lb/>
　之殺無虧則伐齊不可不書矣無虧既死而齊人又<lb/>
<pb n="65a"/>
　不勝四公子之徒者既廢長立少則四公子皆君也<lb/>
　故又書宋及齊戰則不順者非一人矣外伐不月於<lb/>
　是特書月以異之然猶不書所納者桓公嘗屬之譏<lb/>
　不在所納也是故孝公出入皆不書而無虧不得比<lb/>
　齊舍歸惡於桓公也胡侍講曰桓公嘗屬孝公於襄<lb/>
　公以為大子矣則何以不可立乎曰不能制命雖天<lb/>
　王欲撫鄭伯以從楚春秋猶以大義裁之而不與也<lb/>
　桓公乃欲以私愛亂長幼之節其可哉其說正矣而<lb/>
<pb n="65b"/>
　不本於書法故陳氏考筆削之旨以為宜納不書然<lb/>
　陳氏知凡納有書有不書而不知所納有正有不正<lb/>
　又不知春秋存䇿書之大體則外納不可與内納一<lb/>
　例求也左氏與公子爭國者皆推其母之貴賤及其<lb/>
　君父好惡之私晉人欲立長君論九等之班甚詳則<lb/>
　諸侯立子之制卿大夫非不能言之也陳氏乃謂宋<lb/>
　襄之誼僅異於魯莊趙盾蓋兩失之以宋及齊說在<lb/>
　變文篇<lb/>
<pb n="66a"/>
莊五年冬公㑹齊人宋人陳人蔡人伐衞　六年夏六<lb/>
月衞侯朔入于衞<lb/>
成十八年夏楚子鄭伯伐宋　宋魚石復入于彭城<lb/>
　以上書伐書入者一書伐書復入者一五國伐衞納<lb/>
　惠公也經書㑹伐而不書納者朔譖殺急壽而立國<lb/>
　人不君出奔于齊者八年五國抗王命踰三時而卒<lb/>
　納之故書㑹伐以責諸侯之不臣書朔入以見其簒<lb/>
　各當其罪也楚子鄭伯伐宋楚子辛鄭皇辰同伐彭<lb/>
<pb n="66b"/>
　城納宋魚石向為人鱗朱向帶魚府經書伐宋而不<lb/>
　書納者楚既得鄭而伐宋志在盡征諸侯魚石以私<lb/>
　憾出奔而欲據邑叛君以害其宗國故楚子書伐宋<lb/>
　而魚石書復入各書其重也<lb/>
文十四年秋晉人納捷菑于邾弗克納<lb/>
昭十二年春齊高偃帥師納北燕伯于陽<lb/>
哀二年夏晉趙鞅帥師納衞世子蒯聵于戚<lb/>
　以上書弗克納者一納于邑者二邾文公元妃齊姜<lb/>
<pb n="67a"/>
　生定公二妃晉姬生捷菑則貜且正也趙盾納不正<lb/>
　故邾人得而辭之齊景貪而無信以燕君與燕人市<lb/>
　然後納諸燕邑衞輒禰其祖而自絶于父晉卿方内<lb/>
　叛故趙鞅不能伐衞而納于衞邑納于邑者内弗受<lb/>
　也與弗克納同故皆書之譏在納者而趙盾獨書人<lb/>
　晉失為盟主之道也<lb/>
僖二十五年秋楚人圍陳納頓子于頓<lb/>
宣十一年冬十月楚人殺陳夏徵舒丁亥楚子入陳納<lb/>
<pb n="67b"/>
公孫寧儀行父于陳<lb/>
　以上書楚納者二楚圍陳納頓子于頓必頓子迫于<lb/>
　陳而奔楚也蓋其事與襄四年陳圍頓同而不見于<lb/>
　經傳楚子入陳納二卿討夏徵舒弑君也皆中國無<lb/>
　伯之事故曰圍曰入曰納悉書之<lb/>
　　四十二内邑叛不書鄆潰則書之<lb/>
昭二十九年冬十月鄆潰<lb/>
　以上書内邑潰一據獲麟後書成叛則内邑叛史所<lb/>
<pb n="68a"/>
　必書唯叛者微故名氏不登于䇿然昭十二年南蒯<lb/>
　以費叛定十年侯犯以郈叛十三年公山不狃叔孫<lb/>
　輒帥費人以襲魯論語亦言公山弗擾以費叛經皆<lb/>
　不書者三家分魯而有之家臣因得據其邑以張公<lb/>
　室為名乃叛其大夫而非叛君也昭公見出於季氏<lb/>
　齊侯取鄆以居公四年于此矣公如晉次于乾侯而<lb/>
　鄆潰者季氏誘鄆人脅使逃散則公不得復居魯地<lb/>
　乃大夫據國叛君之事故特書之<lb/>
<pb n="68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋屬辭卷八<lb/>
</p>
<p>
</p>
  </div>
</body>
</text>
</TEI>
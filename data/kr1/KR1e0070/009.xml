<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋屬辭巻九</head>
    <p>
<pb n="1a"/>
欽定四庫全書<lb/>
　春秋屬辭巻九　　　　　　　元　趙汸　撰<lb/>
　　假筆削以行權第二之二<lb/>
　　　四十三外特相盟㑹不書雖參以上不書必有關於<lb/>
　　　　天下之故而後書<lb/>
隱二年冬紀子帛莒子盟于密　三年十二月齊侯鄭<lb/>
伯盟于石門<lb/>
定七年秋齊侯鄭伯盟于鹹　齊侯衞侯盟于沙　八<lb/>
<pb n="1b"/>
年冬衛侯鄭伯盟于曲濮<lb/>
隱八年秋七月庚午宋公齊侯衛侯盟于瓦屋<lb/>
桓十一年春正月齊人衛人鄭人盟于惡曹<lb/>
僖十九年夏六月宋公曹人邾人盟于曹南<lb/>
　以上諸侯書特相盟者五參盟三密與石門天下無<lb/>
　王諸侯私相結也自鹹而後晉伯既失諸侯復散也<lb/>
　故陳氏曰特相盟不書必有關於天下之故而後書<lb/>
　紀莒無足道也齊鄭合天下始多故矣是故書齊鄭<lb/>
<pb n="2a"/>
　盟于石門以志諸侯之合書齊鄭盟于鹹以志諸侯<lb/>
　之散是春秋之始終也今案春秋之初王綱既墜有<lb/>
　特相盟而後有參盟諸侯合而為亂也有參盟而後<lb/>
　有主盟則伯者興矣自有主盟而後無外特相盟故<lb/>
　外特相盟雖伯主不書如僖二十八年晉侯齊侯盟<lb/>
　于斂盂宣十八年齊侯㑹晉侯盟于緡之類是也舍<lb/>
　伯主亦無敢特相盟者苟無盟主則參盟復作又不<lb/>
　但特相盟而已曹南之盟齊桓既卒而宋襄圖伯以<lb/>
<pb n="2b"/>
　取敗中國之勢為之一變舍是諸侯無參盟矣惟晉<lb/>
　弗主盟而後有參盟故昭十六年齊侯伐徐徐子及<lb/>
　郯人莒人㑹齊侯盟于蒲隧十九年宋公伐邾邾人<lb/>
　郳人徐人㑹宋公同盟于蟲陳氏曰參盟再見也於<lb/>
　鄟陵始書之今案經書齊宋二君伐徐伐邾則諸侯<lb/>
　之散已可見矣蒲隧與蟲雖專盟一二小國猶夫叛<lb/>
　盟主也故不書至鹹與沙則齊衛鄭皆叛晉矣此特<lb/>
　相盟所以復見於經雖參以上不得有二義鄟陵乃<lb/>
<pb n="3a"/>
　公㑹之與有筆有削者不同凡外參盟日有微者不<lb/>
　日君稱人同微者不日離盟不日苟諸侯復散則皆<lb/>
　不月<lb/>
桓二年秋七月蔡侯鄭伯㑹于鄧<hi>月閒上事</hi>
定十年冬齊侯衛侯鄭游速㑹于安甫　十四年秋齊<lb/>
侯宋公㑹于洮<lb/>
　以上諸侯書特相㑹者二參㑹一外特相㑹雖王卿<lb/>
　士不書如昭五年單子㑹韓宣子于戚是也㑹于鄧<lb/>
<pb n="3b"/>
　中國始懼楚㑹于安甫于洮皆叛晉以後之事凡外<lb/>
　離㑹不月雖參以上不月唯㑹鄧以始懼楚月凡伯<lb/>
　國盟㑹皆天下之故此不序互見下篇<lb/>
　　　四十四外胥命相遇書與特相盟㑹同<lb/>
桓三年夏齊侯衛侯胥命于蒲<lb/>
　以上書諸侯胥命一傳曰不盟也公羊傳曰結言而<lb/>
　退盖歃血相誓為盟相結以言為胥命此志齊衞之<lb/>
　合也春秋之初齊鄭一黨也宋衛一黨也齊衛之合<lb/>
<pb n="4a"/>
　於是始故特書之義與石門之盟同若莊二十一年<lb/>
　鄭虢胥命于弭則不書或有謂齊衛相命以伯者雖<lb/>
　陳氏亦引齊僖小伯及黎之臣子責衛以方伯連率<lb/>
　之事證成其説則失其實矣盖所謂伯者為諸侯盟<lb/>
　主也當時諸國齊為大衞後於陳蔡無能為也齊自<lb/>
　胥命後不能一日主諸侯之政而況於衛乎<lb/>
隱八年春宋公衛侯遇于垂<lb/>
莊四年夏齊侯陳侯鄭伯遇于垂　三十二年夏宋公<lb/>
<pb n="4b"/>
齊侯遇于梁丘<lb/>
　以上書諸侯相遇三盖以禮相見為㑹不行㑹禮為<lb/>
　遇特相遇唯莊以前見之齊僖欲平三國宋公有疑<lb/>
　故請與衞侯先相見是故有明年鄭宋連兵報復之<lb/>
　禍齊襄欲滅紀故與陳鄭遇垂紀侯是以去其國齊<lb/>
　為楚伐鄭故請㑹諸侯宋公請先見于齊侯是以緩<lb/>
　於伐楚皆有關於天下之故<lb/>
　　　四十五平不書有關於天下之故則書<lb/>
<pb n="5a"/>
隱六年春鄭人來渝平<lb/>
定十年春王三月及齊平　十一年冬及鄭平<lb/>
　以上書内平三傳曰及鄭平始叛晉也陳氏曰凡平<lb/>
　不書必有關於天下之故而後書書鄭渝平以志諸<lb/>
　侯之合書及鄭平以志諸侯之散據文十六年及齊<lb/>
　平襄二十年及莒平哀八年及齊平皆不書穀梁云<lb/>
　外平不道非獨外也凡平皆月唯魯鄭二平有關魯<lb/>
　與諸侯合散故不月以别之及齊平月者猶未叛晉<lb/>
<pb n="5b"/>
　也<lb/>
宣十五年夏五月宋人及楚人平<lb/>
昭六年冬齊侯伐北燕　七年春王正月暨齊平<lb/>
　以上書外平二陳氏曰凡平不書必有關於天下之<lb/>
　故而後書有與楚平者矣於陳不書於鄭不書至宋<lb/>
　始書之宋嘗及楚平矣至莊王始書之必宋從楚必<lb/>
　莊王得宋天下將有南北之勢春秋特致意焉靈公<lb/>
　以來齊首敗伯主之約納北燕伯猶庶幾天下之大<lb/>
<pb n="6a"/>
　義而卒與之平是黨亂臣賊子也是故昭定而下春<lb/>
　秋多罪齊外平不書據隱七年宋及鄭平陳及鄭平<lb/>
　宣七年鄭及宋平之類陳及楚平在文九年宣五年<lb/>
　鄭及楚平見文九年宣十二年襄八年<lb/>
　　　四十六王臣㑹盟有所諱則不書<lb/>
僖八年春王正月公㑹王人齊侯宋公衛侯許男曹伯<lb/>
陳世子𣢾盟于洮　二十八年五月癸丑公㑹晉侯齊<lb/>
侯宋公蔡侯鄭伯衛子莒子盟于踐土<hi>傳王子虎盟諸侯于王庭要言<pb n="6b"/>曰皆奬王室</hi>
成十七年夏公㑹尹子單子晉侯齊侯宋公衛侯曹伯<lb/>
邾人伐鄭六月乙酉同盟于柯陵<lb/>
襄三年六月公㑹單子晉侯宋公衛侯鄭伯莒子邾子<lb/>
齊世子光己未同盟于雞澤<lb/>
昭十三年秋公㑹劉子晉侯齊侯宋公衛侯鄭伯曹伯<lb/>
莒子邾子滕子薛伯把伯小邾子于平丘八月甲戌同<lb/>
盟于平丘<lb/>
<pb n="7a"/>
哀十三年夏公㑹晉侯及呉子于黄池<hi>傳公㑹單平公晉定公呉夫差于黄池</hi>
　以上王臣書㑹諸侯盟者一與盟不書一同盟者三<lb/>
　與㑹不書一周禮天子巡守則有方嶽之盟不巡守<lb/>
　則有殷同之盟皆謂諸侯既朝見受政事乃退而自<lb/>
　相與盟王官之伯臨之而已伯猶不盟而況卿士乎<lb/>
　夫盟以結信非所以施於尊者是以葵丘之盟齊桓<lb/>
　盛時也宰周公不與臯鼬之盟晉弗伯久矣劉子不<lb/>
<pb n="7b"/>
　與其次則黒壤之盟王叔桓公臨之以謀不睦猶為<lb/>
　近之經書王人與諸侯盟自洮始天子將崩世子近<lb/>
　懼子帶之難逺懲子頽之禍王臣出盟諸侯事非得<lb/>
　已不必諱也晉文公一戰而伯作王宮致天子天子<lb/>
　命為侯伯猶不能自信於諸侯而親屈王臣於盟襄<lb/>
　王下勞晉侯策命專征猶不能委任方伯而復使大<lb/>
　臣盟諸侯于王所是以天子與斯盟也故經沒王子<lb/>
　虎不書使若諸侯自相與盟者為王與晉侯諱之也<lb/>
<pb n="8a"/>
　所謂不以天子與是盟者義盖在此傳言王子虎實<lb/>
　盟諸侯故於翟泉釋曰尋踐土之盟也使踐土之盟<lb/>
　王子不與則翟泉尋盟王子何與焉杜氏謂踐土王<lb/>
　子不歃陳氏誤從之非傳意也柯陵晉久不競而厲<lb/>
　公有鄢陵之績雞澤悼公初興而未集平丘晉不復<lb/>
　伯其請王臣出㑹猶曰假公義以建盟主而立中國<lb/>
　庶幾天下知有王室而已雖皆與盟不足諱矣至於<lb/>
　黄池魯君㑹晉侯及吳夫差而單平公與焉則未知<lb/>
<pb n="8b"/>
　何以為禮何以為辭乎故經沒單子不書為周室諱<lb/>
　也盖春秋於是終焉<lb/>
　　　四十七王臣㑹伐非有關於天下之故不書<lb/>
莊十四年春齊人陳人曹人伐宋夏單伯㑹伐宋<lb/>
文三年冬晉陽處父帥師伐楚以救江<hi>傳晉以江故告于周王叔桓公陽處父伐楚以救江</hi>
成十三年夏五月公自京師遂㑹晉侯齊侯宋公衛侯<lb/>
鄭伯曹伯邾人滕人伐秦<hi>傳公及諸侯朝王遂從劉康公成肅公㑹晉侯伐秦</hi>
<pb n="9a"/>
十六年秋公㑹尹子晉侯齊國佐邾人伐鄭　十七年<lb/>
夏公㑹尹子單子晉侯齊侯宋公衛侯曹伯邾人伐鄭<lb/>
　冬公㑹單子晉侯宋公衛侯曹伯齊人邾人伐鄭<lb/>
定四年三月公㑹劉子晉侯宋公蔡侯衛侯陳子鄭伯<lb/>
許男曹伯莒子邾子頓子胡子滕子薛伯把伯小邾子<lb/>
齊國夏于召陵侵楚　八年秋晉士鞅帥師侵鄭遂侵<lb/>
衛<hi>傳晉士鞅㑹成桓公圍蟲報伊闕也</hi>
　以上王臣書㑹伐者四㑹侵一齊桓之與欲假王命<lb/>
<pb n="9b"/>
　以示大順故請師于周而單伯㑹伐宋桓公因以成<lb/>
　其伯業晉伯中衰厲公敗楚子鄭師于鄢陵鄭猶不<lb/>
　服三請王臣㑹伐鄭而鄭從楚益堅中國無伯劉文<lb/>
　公合十八國諸侯于召陵以謀伐楚無功而諸侯復<lb/>
　散三者皆天下之大故王伯升降之㑹也故悉書王<lb/>
　臣無所諱焉晉襄末年大夫始專經書陽處父帥師<lb/>
　伐楚以救江為大夫將書大夫之始而楚卒滅江故<lb/>
　王叔桓公與伐而經不書者不以救江累王室也秦<lb/>
<pb n="10a"/>
　晉交兵四世矣然為中國患者楚也至厲公初年乃<lb/>
　與楚成而脩秦怨十三國之伐雖敗秦師而經不書<lb/>
　敗績故劉子成子實與伐而亦不書者不以伐秦累<lb/>
　王室也諸侯既叛晉王室愈卑鄭人因子朝之徒以<lb/>
　叛王伐周天王處于姑蕕劉單復辟而成桓公晉士<lb/>
　鞅侵鄭如列國報復之為者經不忍書也王叔劉成<lb/>
　實以師㑹不書杜陳皆謂不親伐非經傳之意<lb/>
　　　四十八大夫㑹城干位尋盟不書<lb/>
<pb n="10b"/>
昭三十二年冬仲孫何忌㑹晉韓不信齊髙張宋仲幾<lb/>
衛世叔申鄭國參曹人莒人薜人把人小邾人城成周<lb/>
　以上大夫㑹城不書盟一據傳晉魏舒韓不信如京<lb/>
　師合諸侯之大夫于狄泉尋盟且令城成周魏子南<lb/>
　面魏舒以國卿干盟主之位尋諸侯平丘之盟於王<lb/>
　都禮樂征伐自大夫出其弊至此故翟泉之盟與魏<lb/>
　舒皆削不書<lb/>
　　　四十九大夫㑹而不能分災譏不在魯不書魯大夫<lb/>
<pb n="11a"/>
襄三十年冬晉人齊人宋人衛人鄭人曹人莒人邾人<lb/>
滕人薛人把人小邾人㑹于澶淵宋災故<lb/>
　以上㑹不書魯大夫者一傳曰為宋災故諸侯之大<lb/>
　夫㑹以謀歸宋財既而無歸於宋故不書其人不書<lb/>
　魯大夫諱之也今案侯伯有救患分災之義此責在<lb/>
　晉也魯於宋為舅甥之國譏不在魯故不書其大夫<lb/>
　　五十中國外裔特相盟㑹不書雖參以上不書必<lb/>
　　　　有關於天下之故而後書疑於盟主雖公㑹<lb/>
<pb n="11b"/>
　　　　之盟不書城下之盟雖内不書<lb/>
僖二十一年春宋人齊人楚人盟于鹿上<lb/>
宣十一年夏楚子陳侯鄭伯盟于辰陵<lb/>
僖二十年秋齊人狄人盟于邢　三十二年秋衛人及<lb/>
狄盟<lb/>
僖二十一年秋宋公楚子陳侯蔡侯鄭伯許男曹伯㑹<lb/>
于盂<lb/>
昭四年夏楚子蔡侯陳侯鄭伯許男徐子滕子頓子胡<lb/>
<pb n="12a"/>
子沈子小邾子宋世子佐淮夷㑹于申<lb/>
宣十一年秋晉侯㑹狄于攢函<lb/>
哀七年夏公㑹吳于鄫　十三年夏公㑹晉侯及吳子<lb/>
于黄池<lb/>
　以上書楚與中國盟二中國與狄盟二楚㑹諸侯二<lb/>
　盟主㑹狄一公㑹吳不書盟二皆中國無伯與晉伯<lb/>
　不競之事齊桓公卒宋人為鹿上之盟以求諸侯於<lb/>
　楚是以有㑹盂之禍陳鄭既盟辰陵又不忍叛晉楚<lb/>
<pb n="12b"/>
　入陳圍鄭宋及楚平馴至於有申之㑹齊桓公逐狄<lb/>
　以存邢而齊人與狄盟于邢晉文公將卒而衛人及<lb/>
　狄盟晉景公㑹狄于攢函則楚盟辰陵之嵗也皆非<lb/>
　細故矣據成十二年晉士燮㑹楚公子罷盟于宋西<lb/>
　門外十六年鄭子駟從楚子盟于武城襄四年晉魏<lb/>
　絳盟諸戎之類皆不書文十年陳侯鄭伯㑹楚子于<lb/>
　息雖參㑹不書非中國外裔所以興衰則不録也若<lb/>
　襄五年公㑹晉悼公十一國吳人于戚傳言九月丙<lb/>
<pb n="13a"/>
　午盟不書哀七年公會呉于鄫傳言盟于繒衍十三<lb/>
　年公㑹晉侯及吳子于黄池傳言七月辛丑盟皆不<lb/>
　書者陳氏曰為晉諱也吳晉之盟春秋終諱之不以<lb/>
　吳晉同主盟也蠻荒僭號雖以諸侯禮㑹晉而徴百<lb/>
　牢於魯又將以公見晉侯長此安窮非他外裔比矣<lb/>
　萊門之盟雖内不書者城下之盟有國所恥故為内<lb/>
　諱之也<lb/>
　　　五十一諸侯勤王不書必無功而後書<lb/>
<pb n="13b"/>
昭二十三年春晉人圍郊<lb/>
　以上書諸侯圍畿内叛邑者一子頹之亂虢鄭成復<lb/>
　辟之功子帶之亂晉文成復辟之功雖其績甚偉然<lb/>
　皆臣子之分所當為事無可議者故皆不書子朝之<lb/>
　亂晉籍談荀躒以十月帥師納王于王城而王師敗<lb/>
　績于郊十一月王子猛卒敬王即位十二月晉師軍<lb/>
　于隂于侯氏于谿泉次于社閏月晉箕遺樂徴右行<lb/>
　跪濟師取前城軍其東南王師軍于京楚辛丑伐京<lb/>
<pb n="14a"/>
　毁其西南春正月壬寅二師圍郊郊鄩潰王使告閒<lb/>
　遂還亂未弭而王告閒必二卿不親兵師不肅也明<lb/>
　年三月晉侯使士景伯涖問周故於介衆乃辭子朝<lb/>
　不納其使則前是豈無觀望之罪乎既而徴㑹于諸<lb/>
　侯則曰明年明年㑹于黄父謀納王則又曰明年其<lb/>
　怠於勤王如此故經書晉人圍郊於此而下書天王<lb/>
　居于狄泉尹氏立王子朝以著其罪晉卿書人說在<lb/>
　變文篇<lb/>
<pb n="14b"/>
　　五十二外次不書必有關於天下之故而後書<lb/>
莊十年夏六月齊師宋師次于郎<lb/>
定九年秋齊侯衛侯次于五氏　十三年春齊侯衛侯<lb/>
次于垂葭　十五年夏齊侯衛侯次于渠蒢<lb/>
　以上書齊宋師次者一齊衛君次者三春秋之初諸<lb/>
　侯不王日尋干戈荆楚志吞中夏天下有倒懸之急<lb/>
　齊桓既得國即圖伯故經没其伐我而郎之次特書<lb/>
　之晉世主夏盟諸侯宗之王室賴焉及其衰也齊景<lb/>
<pb n="15a"/>
　公不度德量力欲伐之而代興故經不忍言伐晉而<lb/>
　五氏垂葭渠蒢之次屢書之是皆有關於天下之故<lb/>
　矣若晉悼公既却楚師討宋叛者以伐鄭之師侵楚<lb/>
　及陳而晉侯衛侯次于戚非伯業之所以興衰則經<lb/>
　不書也<lb/>
文十年冬楚子蔡侯次于厥貉<lb/>
　以上書楚次者一晉靈少楚人欲圖北方於是陳侯<lb/>
　鄭伯㑹楚子于息遂及蔡侯次于厥貉將伐宋宋公<lb/>
<pb n="15b"/>
　道以田孟諸既而新城之盟諸侯皆在則宋陳鄭之<lb/>
　君豈誠服乎楚者故諸侯㑹楚不足書而厥貉書次<lb/>
　為君將稱君之始此春秋天下盛衰之機也陳氏以<lb/>
　内次合而論之既非經意又以次郎次厥貉均為圖<lb/>
　伯而未集則重失之<lb/>
　　　五十三凡戍不書必有關於天下之故而後書<lb/>
僖二十八年春公子買戍衛不卒戍刺之<lb/>
襄五年冬戍陳　十年冬戍鄭虎牢<lb/>
<pb n="16a"/>
　以上書戍而不卒戍者一書戍二晉文之興魯猶為<lb/>
　楚戍衛諸侯皆從楚矣一侵曹伐衛而魯急殺其戍<lb/>
　公子以說焉見晉文得諸侯之易悼公戍陳而卒失<lb/>
　陳戍虎牢而僅得鄭見晉悼復伯之難皆天下大勢<lb/>
　所關故書之據桓六年諸侯戍齊閔公二年齊公子<lb/>
　無虧戍衛僖十三年十六年諸侯戍周皆備戎狄之<lb/>
　難不書雖晉在不書唯宣十年諸侯戍鄭備楚事淺<lb/>
　不足書也<lb/>
<pb n="16b"/>
　　五十四内乞師不書乞諸外裔則書<lb/>
僖二十六年夏公子遂如楚乞師<lb/>
　以上書内如楚乞師者一齊桓公攘强楚以安中國<lb/>
　天下被其賜魯君盖無役不從也桓公卒僖公有齊<lb/>
　怨遽乞師于楚以伐齊此天下之大變故特書之若<lb/>
　乞諸中國則無可議者故成二年臧宣叔如晉乞師<lb/>
　不書<lb/>
　　五十五外乞師不書必伯主而後書<lb/>
<pb n="17a"/>
成十三年春晉侯使卻錡來乞師　十六年夏晉侯使<lb/>
欒黶來乞師　十七年秋晉侯使荀罃來乞師　十八<lb/>
年冬晉侯使士魴來乞師<lb/>
　以上書伯主來乞師者四凡徴師諸侯以伐叛討貳<lb/>
　乃伯者之義所得為晉至厲公諸侯每貳於楚於是<lb/>
　將伐秦伐楚恐伯令不足以風動列國故五年之中<lb/>
　三遣其貴卿乞師於諸侯悼公初立亦襲其禮盖晉<lb/>
　之伯業日卑矣若列國相乞師則無足議者故隱四<lb/>
<pb n="17b"/>
　年宋公使來乞師不書<lb/>
　　　五十六公及小國戰不言我師敗績納所宜納與大<lb/>
　　　　國戰言我師敗績<lb/>
僖二十二年秋八月丁未及邾人戰于升陘<lb/>
　以上公及小國戰不言我師敗績者一為公諱之說<lb/>
　併在變文篇<lb/>
莊九年夏公伐齊納子糾八月庚申及齊師戰于乾時<lb/>
我師敗績<lb/>
<pb n="18a"/>
　以上公及大國戰言我師敗績者一上書伐齊納子<lb/>
　糾則義已直矣雖戰而敗績非所諱也<lb/>
　　　五十七外言戰言敗績義不繫於伐者但書及戰必<lb/>
　　　　義繫於伐而後兼言之苟略之言伐不言戰<lb/>
　　　　敗績<lb/>
桓十三年春二月公會紀侯鄭伯己巳及齊侯宋公衛<lb/>
侯燕人戰齊師宋師衛師燕師敗績<lb/>
成二年夏四月丙戌衛孫良夫帥師及齊師戰于新築<lb/>
<pb n="18b"/>
衛師敗績　六月癸酉季孫行父臧孫許叔孫僑如公<lb/>
孫嬰齊帥師㑹晉郤克衛孫良夫曹公子首及齊侯戰<lb/>
于鞌齊師敗績<lb/>
哀二年秋八月甲戌晉趙鞅帥師及鄭罕達帥師戰于<lb/>
鐵鄭師敗績　十一年五月甲戌齊國書帥師及吳戰<lb/>
于艾陵齊師敗績獲齊國書<lb/>
　以上書戰敗績者五皆從其恒辭前四事本非侵伐<lb/>
　伐齊以公㑹書<lb/>
<pb n="19a"/>
僖十五年十一月壬戌晉侯及秦伯戰于韓獲晉侯<lb/>
二十二年冬十一月己巳朔宋公及楚人戰于泓宋師<lb/>
敗績<lb/>
文二年春王二月甲子晉侯及秦師戰于彭衙秦師敗<lb/>
績<lb/>
成十六年夏六月甲午晦晉侯及楚子鄭伯戰于鄢陵<lb/>
楚子鄭師敗績<lb/>
　以上書及戰不書來伐者四凡伐國不必於戰唯主<lb/>
<pb n="19b"/>
　人不服然後戰故言戰則以主及客上書來伐下舉<lb/>
　應兵主客之辭也韓之戰本秦伯伐晉泓之戰本楚<lb/>
　人伐宋以救鄭彭衙之戰本秦人伐晉以報殽之役<lb/>
　鄢陵之戰本楚子救鄭皆不書來伐者以無他義不<lb/>
　悉書書及戰則主客之分已明其悉書者必有故也<lb/>
莊二十八年春王三月甲寅齊人伐衛衛人及齊人戰<lb/>
衛人敗績<lb/>
僖十八年春王正月宋公曹伯衛人邾人伐齊五月戊<lb/>
<pb n="20a"/>
寅宋師及齊師戰于甗齊師敗績　二十八年春楚人<lb/>
救衛夏四月己巳晉侯齊師宋師秦師及楚人戰于城<lb/>
濮楚師敗績<lb/>
宣十二年春楚子圍鄭夏六月乙卯晉荀林父帥師及<lb/>
楚子戰于邲晉師敗績<lb/>
　以上書伐而及戰者二救而及戰一圍而及戰一衛<lb/>
　人叛王立子頹罪當誅絶齊桓奉王命以伐之此侯<lb/>
　伯之職也故書伐衛而特書日宋襄以三國伐齊殺<lb/>
<pb n="20b"/>
　長立少卒成五公子簒奪之禍故書伐齊而特書月<lb/>
　義繫於伐其㫖明矣城濮之戰楚子以救衛致敗而<lb/>
　晉文以興故書救衛見東諸侯皆已從楚邲之戰荀<lb/>
　林父以救鄭取敗而晉遂失鄭故書圍鄭以正楚罪<lb/>
　此四戰所以書伐書救書圍書敗績而不可略也<lb/>
成十三年夏五月公自京師遂㑹晉侯齊侯宋公衛侯<lb/>
鄭伯曹伯邾人滕人伐秦<hi>傳及秦師戰于麻隧秦師敗績</hi>
襄十一年冬秦人伐晉<hi>傳秦庶長鮑庶長武帥師伐晉以救鄭士魴御之秦晉戰于櫟<pb n="21a"/>晉師敗績</hi>
　以上書伐不言戰敗績者二晉趙穿侵崇欲以求成<lb/>
　於秦秦兵復出秦桓公既與晉厲公為令狐之盟歸<lb/>
　而背之於是有十三國之伐戰于麻隧秦師敗績而<lb/>
　經不書秦景公乞師于楚欲以伐晉晉復伐秦於是<lb/>
　二庶長伐晉以救鄭士魴卿也戰于櫟晉師敗績而<lb/>
　經亦不書夫晉人求成於楚而用兵於秦可謂不知<lb/>
　類矣雖一戰勝秦而不足以取威定伯徒堅秦楚之<lb/>
<pb n="21b"/>
　交而已秦人委志於楚而世脩晉怨雖戰勝而歸無<lb/>
　益於國徒自擯於蠻荒而已故其戰敗皆不書不足<lb/>
　詳也是故自韓原以來秦師無君大夫令狐而後晉<lb/>
　大夫將皆不書後傳於此深得經意孟子曰春秋無<lb/>
　義戰聖筆或詳或略者所以明義也<lb/>
　　　五十八王師敗績于中國不書敗于戎則書之<lb/>
成元年秋王師敗績于茅戎<hi>傳劉康公徼戎將遂伐之三月癸未敗績于徐吾氏</hi>
　以上書王師敗績于戎者一王者無敵於天下故不<lb/>
<pb n="22a"/>
　言師敗績若桓五年蔡人衛人陳人從王伐鄭戰于<lb/>
　繻葛王卒大敗祝聃射王中肩僖二十四年頹叔桃<lb/>
　子奉大叔以狄師伐周大敗周師獲周公忌父原伯<lb/>
　毛伯富辰昭二十二年鞏簡公敗績于京司徒醜以<lb/>
　王師敗績于前城之類皆不書為王室諱也雖有狄<lb/>
　師亦不志者母弟之難起於蕭牆唯書天王出居以<lb/>
　見義而公卿之獲皆不忍言也既非王者聲教所及<lb/>
　故直書王師敗績于茅戎不必諱可也<lb/>
<pb n="22b"/>
　　五十九外相敗不書唯晉特書之<lb/>
僖三十三年夏四月辛巳晉人及姜戎敗秦師于殽<lb/>
　以上書外相敗者一陳氏曰外相敗不書秦晉之構<lb/>
　怨自是始經三君交戰無虚歳曽不十年晉遂不競<lb/>
　而楚興故特書之凡外相敗不書據成四年鄭疆許<lb/>
　田許敗之展陂十六年鄭伐宋宋敗之汋陂之類其<lb/>
　諸侯伐鄭鄭敗諸丘輿等義主書伐不入例<lb/>
　　六十中國敗外裔不書唯晉特書之<lb/>
<pb n="23a"/>
僖三十三年秋晉人敗狄于箕<lb/>
成十二年秋晉人敗狄于交剛<lb/>
昭元年夏晉荀吳帥師敗狄于大鹵<lb/>
　以上書中國敗狄者三陳氏曰中國敗外裔不書唯<lb/>
　書晉者皆病晉也晉率天下諸侯以禦外侮存中國<lb/>
　也前年狄侵齊去年狄侵衛而晉不救於是伐晉盖<lb/>
　僅而後勝之也凡中國敗外裔不書據隱八年鄭人<lb/>
　大敗戎師桓六年鄭大子忽救齊大敗戎師之類戎<lb/>
<pb n="23b"/>
　侵中國而敗之無可議者文九年楚公子朱伐陳陳<lb/>
　人敗之宣九年鄭伯敗楚師于栁棼無益於從晉之<lb/>
　實也<lb/>
　　　六十一外裔敗中國不書唯荆特書之<lb/>
莊十年秋九月荆敗蔡師于莘以蔡侯獻舞歸<lb/>
　以上書荆敗中國者一荆始南出至於敗蔡師以其<lb/>
　君歸春秋之大變也若定三年鮮虞敗晉于平中晉<lb/>
　失諸侯而甘心於羣狄於是見敗不足書矣<lb/>
<pb n="24a"/>
　　六十二外裔交相敗獲不書必敗其從中國者若中<lb/>
　　　　國之從外裔者而後書必其君以敗卒而後<lb/>
　　　　書<lb/>
僖十五年冬楚人敗徐于婁林<lb/>
昭二十三年秋七月吳敗頓胡沈蔡陳許之師于雞父<lb/>
胡子髠沈子逞滅獲陳夏齧<hi>為胡子沈子滅日</hi>
　以上書楚敗徐者一吳敗諸侯之從楚者君滅獲大<lb/>
　夫一外裔交相敗獲不書如襄十三年楚人敗吳師<lb/>
<pb n="24b"/>
　獲公子黨十四年楚伐吳吳人敗之獲公子宜穀之<lb/>
　類以其無與於中國之故也徐本建國而列之外裔<lb/>
　者其先僭叛同荆吳故齊桓之伯徐即諸夏楚人伐<lb/>
　之雖見敗而不稱師也陳氏曰桓公合七國之衆以<lb/>
　救徐而徐卒敗於楚以是為盟主病矣盖桓伯有盛<lb/>
　衰中國之勢又將一變也故書之諸侯之師與小國<lb/>
　之從楚者經每不書雞父之戰從楚諸侯師敗君滅<lb/>
　大夫獲焉於是吳入郢沈許頓胡相繼亡滅楚盡失<lb/>
<pb n="25a"/>
　其所從之諸侯而春秋終焉是故詳之也<lb/>
定十四年五月於越敗吳于檇李吳子光卒<lb/>
　以上書於越敗吳呉君卒者一外裔相敗經不書此<lb/>
　為吳子光卒書見其以敗卒也吳越深謀相報復而<lb/>
　越卒亡吳盖於是始春秋嚴于内外故特詳焉或不<lb/>
　日或不月解在日月篇諸篇離析經文因義發例有<lb/>
　不可隨事通釋者放此<lb/>
　　六十三公追戎不言其來與弗及<lb/>
<pb n="25b"/>
莊十八年夏公追戎于濟西<lb/>
　以上書公追戎者一案僖二十八年齊人侵我西鄙<lb/>
　公追齊師至酅弗及書侵我書追書弗及與此詳略<lb/>
　不同者齊孝公討洮向二盟既侵我西鄙復伐我北<lb/>
　鄙是以有用楚師伐齊取穀之役為中國之大變故<lb/>
　詳言之患小師微則其辭畧言追則見侵可知其弗<lb/>
　及不足詳矣<lb/>
　　六十四外伐國取邑不書雖取諸我不書春秋之初<lb/>
<pb n="26a"/>
　　　　則書之<lb/>
隱四年春莒人伐把取牟婁<hi>為下事月</hi>　五年冬宋人伐鄭<lb/>
圍長葛　六年冬宋人取長葛<lb/>
　以上書外取邑者二公羊傳曰外取邑不書此何以<lb/>
　書疾取邑也其例是其說非穀梁傳曰外取邑不志<lb/>
　此其志何也久之也為圍長葛言之可也陳氏曰春<lb/>
　秋之初猶以取邑為重也得之矣據桓十四年宋伐<lb/>
　鄭取牛首僖二十三年楚伐陳取焦夷文八年秦伐<lb/>
<pb n="26b"/>
　晉取武城十年春晉伐秦取少梁夏秦伐晉取北徴<lb/>
　之類皆不書雖成二年齊侯伐我北鄙取龍不書春<lb/>
　秋重滅國自書齊鄭入許而後取邑不復書傳曰疆<lb/>
　埸之邑一彼一此何常之有書之則不勝書故書其<lb/>
　重者而已<lb/>
　　　六十五外取師不書侵伐必伐與取異事而後悉書<lb/>
　　　　之<lb/>
哀九年春宋皇瑗帥師取鄭師于雍丘　十三年春鄭<lb/>
<pb n="27a"/>
罕達帥師取宋師于嵒<lb/>
　以上書取師者二鄭人圍宋雍丘故皇瑗圍鄭師而<lb/>
　取之宋向巢伐鄭圍嵒故罕達圍宋師而取之經不<lb/>
　書伐國圍邑但書取某師則貪土地以喪師者自見<lb/>
　其罪矣<lb/>
隱十年秋宋人衛人入鄭　宋人蔡人衛人伐戴鄭伯<lb/>
伐取之<lb/>
　以上書入書伐書取之者一宋衛入鄭是一事蔡人<lb/>
<pb n="27b"/>
　從之伐戴是一事鄭伯圍戴取三師又是一事故悉<lb/>
　書之昭二十三年武城人取邾師非君命無將帥史<lb/>
　不書<lb/>
　　　六十六外入郛不書唯齊特書之<lb/>
文十五年冬齊侯侵我西鄙遂伐曹入其郛<lb/>
　以上書伐國入郛者一陳氏曰入郛皆不書唯齊特<lb/>
　書之晉襄公卒齊獨為亂階執天子之使加兵於魯<lb/>
　於是伐曹晉遂不競而諸侯貳故悉書之也入郛不<lb/>
<pb n="28a"/>
　書據隱五年鄭伐宋入其郛襄元年夏韓厥荀偃伐<lb/>
　鄭入其郛之類<lb/>
　　　六十七外伐國不書圍邑有關於天下之故則書之<lb/>
隱五年冬宋人伐鄭圍長葛<lb/>
僖六年夏公㑹齊侯宋公陳侯衛侯曹伯伐鄭圍新城<lb/>
　二十三年春齊侯伐宋圍緡　二十六年冬楚人伐<lb/>
宋圍緡<lb/>
襄十二年春莒人伐我東鄙圍台<hi>為下救月</hi>　十五年夏齊<lb/>
<pb n="28b"/>
侯伐我北鄙圍成　十六年秋齊侯伐我北鄙圍郕<lb/>
十七年秋齊侯伐我北鄙圍桃　髙厚帥師伐我北鄙<lb/>
圍防<lb/>
　以上伐國書圍邑者四伐我書圍邑者五穀梁傳曰<lb/>
　伐國不言圍邑此其言圍何久之也此為長葛發傳<lb/>
　又曰伐國不言圍邑舉重也取邑不書圍邑安足書<lb/>
　此通春秋言之陳氏據傳僖十八年邢狄圍衛菟圃<lb/>
　不書至二十六年楚人伐宋圍緡之後皆不書而言<lb/>
<pb n="29a"/>
　自僖以前則書之其義皆未竟今案宋圍長葛期歳<lb/>
　卒取之穀梁子謂久之是也入春秋宋鄭始連兵構<lb/>
　怨而宋為戎首故特詳之書圍新城譏齊桓合五國<lb/>
　伐鄭而僅圍其邑也書齊圍緡於宋襄傷敗之後書<lb/>
　楚圍緡於楚人陳蔡鄭許圍宋之先見中國無伯齊<lb/>
　徒以彊凌弱楚不盡得諸侯不止也莒伐我書圍邑<lb/>
　者晉悼力衰於伐鄭蕭魚甫㑹莒已背盟也齊伐我<lb/>
　四書圍邑者中國又無伯齊將叛盟主也<lb/>
<pb n="29b"/>
　　　六十八諸侯滅畿内國不書為夷狄所滅則書<lb/>
僖十年春狄滅温<lb/>
　以上書狄滅畿内國者一傳僖五年晉滅虢遂襲虞<lb/>
　滅之經皆不書杜氏謂晉脩虞祀而歸其職貢於王<lb/>
　故不言滅黨亂之辭也陳氏謂虢與虞皆自亡故不<lb/>
　詳所以滅之之罪詭激非王道皆不可通於春秋盖<lb/>
　畿内諸侯食天子之邑與列國不同故晉滅虞虢不<lb/>
　書諱諸侯滅三公封國同叛王室也若桓七年鄭人<lb/>
<pb n="30a"/>
　齊人衛人伐盟向定六年鄭伐馮滑胥靡負黍狐人<lb/>
　闕外雖魯史不忍書也夷狄王者不畜故滅温不諱<lb/>
　者所以深外之若僖十一年揚拒泉臯伊雒之戎入<lb/>
　王城雖魯史亦不忍書也<hi>此一條本第一篇變例以畿内國異庶邦故特詳焉</hi>
　　　六十九諸侯被兵出奔者不書必國滅而後書<lb/>
莊十年冬十月齊師滅譚譚子奔莒<lb/>
僖五年秋楚人滅弦弦子奔黄　十年春狄滅温温子<lb/>
奔衛<lb/>
<pb n="30b"/>
昭三十年冬十二月吳滅徐徐子章羽奔楚<lb/>
　以上書國滅君奔者四陳氏曰凡奔非其罪不書奔<lb/>
　非其罪莫甚於被兵者也必國滅而後書國滅而後<lb/>
　書奔者以不死社稷也據齊魯鄭入許許男奔衛吳<lb/>
　入郢楚子奔隨不書若須句子來奔經不書滅不為<lb/>
　例徐子書名說見後篇奔不言出國滅無所出從史<lb/>
　文<lb/>
　　七十遷國不書避難而遷則書<lb/>
<pb n="31a"/>
僖元年夏六月邢遷于夷儀　三十一年十二月衛遷<lb/>
于帝丘<lb/>
成十五年冬許遷于葉<lb/>
昭九年春許遷于夷　十八年冬許遷于白羽<lb/>
定四年夏許遷于容城<lb/>
哀二年十一月蔡遷于州來<lb/>
　以上書遷國者七皆迫於危亡臨難而遷者也據文<lb/>
　十三年邾遷于繹成六年晉遷于新田皆不書以其<lb/>
<pb n="31b"/>
　擇地以利民無與存亡之故也邢衛之遷違狄難也<lb/>
　許四遷畏鄭偪也蔡遷避楚仇也許畏鄭而請遷于<lb/>
　楚以其世服於蠻夷故皆不月以别於中國遷者蔡<lb/>
　亦請遷于吳然蔡侯既以吳子敗楚入郢復其世仇<lb/>
　於是楚圍蔡使疆于漢汝之間則其依吳以立國非<lb/>
　得已也故得同中國遷者書月<lb/>
　　七十一諸侯連兵伯主有事舉重不悉書<lb/>
隱四年夏宋公陳侯蔡人衛人伐鄭　秋翬帥師㑹宋<lb/>
<pb n="32a"/>
公陳侯蔡人衛人伐鄭<hi>傳五年四月鄭人侵衛牧以報東門之役衛人以燕師伐鄭鄭二公子以制人敗燕師于北制</hi>
　以上鄭衛連兵不悉書四年傳言秋諸侯復伐鄭是<lb/>
　四國再舉兵明矣先儒誤通前事為一役故有辭重<lb/>
　義複變文特筆之說非事實也使果一役當從再見<lb/>
　書人之例不得有二說五年鄭衛交兵皆不書者上<lb/>
　書四國再伐鄭而繼書衛人殺州吁立晉則大義已<lb/>
　明綱常復正諸侯輔簒之罪亦無所逃二國忿兵相<lb/>
<pb n="32b"/>
　加不足議矣<lb/>
隱十年春王二月公㑹齊侯鄭伯于中丘　夏翬帥師<lb/>
㑹齊人鄭人伐宋　六月壬戌公敗宋師于菅辛未取<lb/>
郜辛巳取防　秋宋人衛人入鄭宋人蔡人衛人伐戴<lb/>
鄭伯伐取之<hi>傳九月戊寅鄭伯入宋十一年冬十月鄭伯以虢師伐宋壬戌大敗宋師以報其入鄭也宋不告命故不書</hi>
　以上鄭宋連兵不悉書傳曰宋不告命非也自宋公<lb/>
　黨州吁欲以諸侯伐鄭去馮鄭伯為王卿士以王命<lb/>
<pb n="33a"/>
　伐宋討其不王之罪連兵至此宋實首亂故書宋人<lb/>
　衛人入鄭以重其罪畧鄭人報復之過不悉書而公<lb/>
　敗宋師取二邑以甚之書日入郕以討違王命書日<lb/>
　各當其罪也歸祊以來魯鄭同心仇宋宋雖不告鄭<lb/>
　亦必告傳言不告誤矣唯知魯史有不書之例而不<lb/>
　知聖筆亦有所刪盖不脩春秋左氏亦不及見也<lb/>
僖三十年秋晉人秦人圍鄭<hi>傳春晉人侵鄭以觀其可攻與否</hi>
　以上晉侵鄭不書陳氏曰舉重在圍<lb/>
<pb n="33b"/>
文七年夏四月戊子晉人及秦人戰于令狐<hi>傳八年夏秦人伐晉取武城</hi>　十年<hi>傳春晉人伐秦取少梁</hi>　夏秦伐晉<lb/>
襄十年夏晉師伐秦<hi>傳九年齊景公乞師于楚將以伐晉楚子師于武城以為秦援秦人侵晉十年夏晉荀罃伐秦報其侵也</hi>
　以上晉秦連兵不悉書陳氏曰秦晉再交兵不書故<lb/>
　十年書秦伐晉今案令狐晉秦再構怨而曲在晉於<lb/>
　是秦人報復不已皆以其私也故不悉書悼公之世<lb/>
　秦人侵晉淺事不足書晉荀罃以一軍伐秦徒曰報<lb/>
<pb n="34a"/>
　其侵而已則非伯者之畧也故但書師而明年書秦<lb/>
　人伐晉<lb/>
僖三十三年冬晉人陳人鄭人伐許<hi>傳討其貳於楚也楚令尹子上侵陳蔡陳蔡成遂伐鄭晉陽處父侵蔡楚子上救之與晉師夾泜而軍</hi>
文三年秋楚人圍江<hi>傳晉先僕伐楚以救江陳氏曰先僕非卿</hi>　冬晉陽處<lb/>
父帥師伐楚以救江　四年秋楚人滅江<lb/>
　以上晉襄公繼伯晉楚有事不悉書襄公初年經書<lb/>
　晉陳鄭伐許而楚子上侵陳蔡陳蔡成遂伐鄭皆不<lb/>
<pb n="34b"/>
　書者城濮餘烈未逺終襄之世陳蔡無役不從楚亦<lb/>
　僅此侵伐而止不足移二國内向之志也陽處父侵<lb/>
　蔡楚子上救之晉先僕伐楚救江皆不書者蔡近楚<lb/>
　襄公力盡於敵秦既不足以服楚又安能得蔡經書<lb/>
　其合五國之師以伐沈而沈潰以大夫專將救江而<lb/>
　江滅則其伯畧可知況以微者伐楚救江豈足議也<lb/>
文九年春楚人伐鄭<hi>傳楚子師于狼淵以伐鄭囚公子堅公子尨及樂耳鄭及楚平</hi>
公子遂㑹晉人宋人衛人許人救鄭<hi>傳夏楚侵陳克壺丘以其服於晉也<pb n="35a"/>秋楚公子朱自東夷伐陳陳人敗之獲公子茷陳懼乃及楚平</hi>　十年冬楚子蔡侯次<lb/>
于厥貉<hi>傳陳侯鄭伯㑹楚子于息冬遂及蔡侯次于厥貉將以伐宋宋人逆楚子勞且聽命</hi>　十<lb/>
五年夏晉郤缺帥師伐蔡戊申入蔡<lb/>
宣元年秋楚子鄭人侵陳遂侵宋　晉趙盾帥師救陳<lb/>
　宋公陳侯衛侯曹伯㑹晉師于棐林伐鄭<hi>傳楚蒍賈救鄭</hi>
冬晉人宋人伐鄭　二年夏晉人宋人衛人陳人侵鄭<lb/>
<hi>傳楚鬭椒救鄭</hi>　三年<hi>傳春晉侯伐鄭及郔鄭及晉平</hi>　夏楚人侵鄭　四年<lb/>
冬楚子伐鄭　五年冬楚人伐鄭<hi>傳楚子伐鄭陳及楚平晉荀林父救鄭伐<pb n="35b"/>陳</hi>　六年春晉趙盾衛孫免侵陳<hi>傳冬楚人伐鄭取成而還</hi>　九年<lb/>
秋晉荀林父帥師伐陳　冬楚子伐鄭　晉卻缺帥師<lb/>
救鄭<hi>傳鄭敗楚師于栁棼</hi>　十年夏晉人宋人衛人曹人伐鄭<hi>傳鄭及楚平諸侯之師伐鄭取成而還</hi>　冬楚子伐鄭<hi>傳晉士㑹救鄭逐楚師于潁北諸侯之師戍鄭</hi>　十一年<hi>傳春楚子伐鄭及櫟</hi>　夏楚子陳侯鄭伯盟于辰陵<lb/>
<hi>楚左尹子重侵宋王待諸郔</hi>　冬十月丁亥楚子入陳　十二年春<lb/>
楚子圍鄭　夏六月乙卯晉荀林父帥師及楚子戰于<lb/>
邲晉師敗績　冬十二月戊寅楚子滅蕭　宋師伐陳<lb/>
<pb n="36a"/>
　十三年夏楚子伐宋　十四年夏晉侯伐鄭　秋楚<lb/>
子圍宋<hi>為下葬月</hi>　十五年夏五月宋人及楚人平<lb/>
　以上晉自靈公成公至景公三世晉楚有事不悉書<lb/>
　楚欲圖北方楚子親師鄭及楚平於是書伐鄭新城<lb/>
　之盟陳鄭皆在郤缺入蔡以城下之盟還於是書伐<lb/>
　蔡楚再侵陳公子朱伐陳不書必楚既得鄭侵陳又<lb/>
　侵宋而後書蔡最近楚陳次之鄭介兩間春秋於是<lb/>
　三國者未嘗無先後緩急之差也傳言厥貉之次陳<lb/>
<pb n="36b"/>
　侯鄭伯在焉不書至辰陵而後書宣三年晉侯伐鄭<lb/>
　鄭及晉平不書六年楚人伐鄭取成十一年楚子伐<lb/>
　鄭鄭從楚皆不書者晉成之世鄭猶不忍叛晉辰陵<lb/>
　而後傳言鄭又徼事于晉而陳侯亦如晉於是楚子<lb/>
　入陳圍鄭則二國之反覆乎晉楚之間濵于滅亡而<lb/>
　不悔者豈得已哉故書晉楚之所侵伐則陳鄭之向<lb/>
　背可知而凡以侵伐取成者不悉書雖晉君自將亦<lb/>
　不書也靈成政在大夫既失齊又失魯晉遂不競而<lb/>
<pb n="37a"/>
　楚興雖君將豈足議乎於是終失陳鄭而邲敗之後<lb/>
　不復救宋諸侯皆楚之從中國之勢為之一變矣是<lb/>
　故靈公盟㑹諸侯皆不序而陽處父伐楚救江為大<lb/>
　夫將書大夫之始公子遂㑹晉人宋人衛人許人救<lb/>
　鄭大夫復不書而次厥貉侵陳遂侵宋為楚君將稱<lb/>
　君之始然景公既失陳鄭而書晉侯伐鄭者鞌戰而<lb/>
　後齊魯俱服伐齊同盟蟲牢救鄭同盟馬陵同盟于<lb/>
　蒲四合諸侯皆其君親之景公稍能自彊也凡救不<lb/>
<pb n="37b"/>
　悉書别說見後<lb/>
成二年冬楚師鄭師侵衛　三年春公㑹晉侯宋公衛<lb/>
侯曹伯伐鄭<hi>為下日葬月公子偃帥師禦之敗諸丘輿皇戍如楚獻捷</hi>　夏鄭公子<lb/>
去疾帥師伐許　冬鄭伐許　四年冬鄭伯伐許<hi>傳晉欒書荀首救許伐鄭取汜祭楚子反救鄭鄭伯與許男訟焉</hi>　六年秋楚公子嬰齊帥<lb/>
師伐鄭　冬晉欒書帥師救鄭<hi>傳晉師遂侵蔡楚公子申公子成以申息之師救蔡八年傳晉侵沈獲沈子揖事在侵蔡前</hi>　七年秋楚公子嬰齊帥師伐<lb/>
鄭　公㑹晉侯齊侯宋公衛侯曹伯莒子邾子把伯救<lb/>
<pb n="38a"/>
鄭　八年春晉欒書帥師侵蔡<hi>傳遂侵楚獲申驪鄭伯㑹晉師門于許</hi>
九年秋晉人執鄭伯<hi>傳春楚人以重賂求鄭鄭伯㑹楚公子成于鄧</hi>　晉欒書<lb/>
帥師伐鄭<hi>傳楚子重侵陳以救鄭晉侯禮鍾儀使歸求成</hi>　冬楚公子嬰齊帥<lb/>
師伐莒庚申莒潰楚人入鄆　鄭人圍許　十年春衛<lb/>
侯之弟黒背帥師侵鄭　夏公㑹晉侯齊侯宋公衛侯<lb/>
曹伯伐鄭<hi>傳晉立大子州蒲為君而㑹諸侯伐鄭辛巳鄭伯歸</hi>　十二年夏公㑹<lb/>
晉侯衛侯于瑣澤<hi>傳宋華元克合晉楚之成㑹于瑣澤成故也</hi>　十四年秋<lb/>
鄭公子喜帥師伐許　十五年夏楚子伐鄭<hi>傳遂侵衛及首止鄭<pb n="38b"/>子罕侵楚取新石</hi>　十六年夏鄭公子喜帥師侵宋<hi>傳楚子自武城使公子成以汝隂之田求成于鄭鄭叛晉子駟從楚子盟于武城夏鄭子罕伐宋宋將鉏樂懼敗諸汋陂鄭人覆之獲將鉏樂懼衛侯伐鄭至于鳴㕍晉侯將伐鄭楚子救鄭</hi>　六月甲午晦晉侯及楚<lb/>
子鄭伯戰于鄢陵楚子鄭師敗績　秋公㑹尹子晉侯<lb/>
齊國佐邾人伐鄭<hi>傳知武子以諸侯之師侵陳遂侵蔡諸侯遷于潁上鄭子罕宵軍之宋齊衛皆失軍</hi>　十七年春衛北宫括帥師侵鄭<hi>傳正月鄭子駟侵晉衛北宫括救晉侵鄭</hi>　夏公㑹尹子單子晉侯齊侯宋公衛侯曹伯邾<lb/>
人伐鄭<hi>傳楚子重救鄭師于首止諸侯還</hi>　冬公㑹單子晉侯宋公衛<lb/>
<pb n="39a"/>
侯曹伯齊人邾人伐鄭<hi>傳十月庚午圍鄭楚公子申救鄭師于汝上諸侯還</hi>
　以上晉景公至厲公再世晉楚有事不悉書景公自<lb/>
　鞌之戰諸侯始服從厲公有鄢陵之㨗中國之勢稍<lb/>
　振然始終唯爭鄭而卒於失鄭者内治不足故也景<lb/>
　公㑹諸侯伐鄭鄭敗諸丘輿雖史不志存大體也欒<lb/>
　書以救許伐鄭不書因救鄭遂侵沈獲沈子揖遂侵<lb/>
　蔡皆不書因侵蔡遂侵楚亦不書晉不能得鄭而為<lb/>
　許伐鄭不能保鄭而為鄭侵沈侵蔡不能服楚而因<lb/>
<pb n="39b"/>
　侵蔡遂侵楚皆非伯者素定之略不足書也於是楚<lb/>
　人以重賂求鄭鄭遂從楚晉人執鄭伯使鍾儀歸楚<lb/>
　求成伐鄭以歸鄭伯而僅能服鄭雖華元克合晉楚<lb/>
　之成而楚子背盟伐鄭鄭亦再貪楚賂而背晉伐宋<lb/>
　則以晉楚皆中衰而向背之權唯在鄭也楚伐鄭之<lb/>
　役遂侵衛不書楚方失鄭不足以病衛也晉伐鄭之<lb/>
　役知武子以諸侯之師侵陳遂侵蔡不書義與上同<lb/>
　凡一役而再有事非有關於天下之故則不書也鄭<lb/>
<pb n="40a"/>
　嘗侵楚取新石不書無益於從違而深楚怨事與栁<lb/>
　棼同也嘗侵晉不書為中國諱也鄢陵之後晉侯三<lb/>
　請王臣以伐鄭而遇楚救輒還能數合諸侯而不復<lb/>
　能一戰此鄭之所以堅於從楚也凡楚救鄭皆不書<lb/>
　諸侯非楚所當有方其得之則不與救也其詳别見<lb/>
成十八年夏楚子鄭伯伐宋<hi>傳納宋魚石向為人鱗朱向帶魚府以三百乗戍之而還</hi>　冬楚人鄭人侵宋<hi>傳晉侯師于台谷以救宋楚師還</hi>
襄元年春仲孫蔑㑹晉欒黶宋華元衛甯殖曹人莒人<lb/>
<pb n="40b"/>
邾人滕人薛人圍宋彭城　夏晉韓厥帥師伐鄭　仲<lb/>
孫蔑㑹齊崔杼曹人邾人把人次于鄫<hi>傳東諸侯之師次于鄫以待晉師晉師自鄭以鄫之師侵楚焦夷及陳晉侯衛侯次于戚以為之援</hi>　秋楚公子壬夫帥<lb/>
師侵宋<hi>傳楚子辛救鄭侵宋吕留鄭子然侵宋取犬丘</hi>　二年春鄭師伐宋<lb/>
夏晉師宋師衛甯殖侵鄭　冬遂城虎牢<hi>傳鄭人乃成</hi>　三<lb/>
年六月公㑹單子晉侯宋公衛侯鄭伯莒子邾子齊世<lb/>
子光己未同盟于雞澤陳侯使袁僑如㑹戊寅叔孫豹<lb/>
及諸侯之大夫及陳袁僑盟<hi>傳楚司馬公子何忌侵陳</hi>　冬晉荀罃<lb/>
<pb n="41a"/>
帥師伐許　四年<hi>傳夏楚彭名侵陳</hi>　冬陳人圍頓<hi>傳楚人使頓閒陳而侵伐之故</hi>　五年冬戍陳　楚公子貞帥師伐陳　公㑹晉<lb/>
侯宋公衛侯鄭伯曹伯齊世子光救陳　七年冬楚公<lb/>
子貞帥師圍陳　十二月公㑹晉侯宋公陳侯衛侯曹<lb/>
伯莒子邾子于鄬陳侯逃歸　八年夏鄭人侵蔡獲蔡<lb/>
公子燮　冬楚公子貞帥師伐鄭　九年冬公㑹晉侯<lb/>
宋公衛侯曹伯莒子邾子滕子薛伯把伯小邾子齊世<lb/>
子光伐鄭　楚子伐鄭　十年夏楚公子貞鄭公孫輒<lb/>
<pb n="41b"/>
帥師伐宋<hi>傳六月庚午圍宋衛侯救宋師于襄牛鄭皇耳帥師侵衛秋楚子囊鄭子耳伐我西鄙還圍蕭克之九月子耳侵宋北鄙</hi>　秋公㑹晉侯宋公衛侯曹伯莒子邾<lb/>
子齊世子光滕子薛伯把伯小邾子伐鄭　冬楚公子<lb/>
貞帥師救鄭　十一年<hi>傳宋向戌侵鄭大獲</hi>　夏鄭公孫舍之帥師<lb/>
侵宋　公㑹晉侯宋公衛侯曹伯齊世子光莒子邾子<lb/>
滕子薛伯把伯小邾子伐鄭　秋楚子鄭伯伐宋　公<lb/>
㑹晉侯宋公衛侯曹伯齊世子光莒子邾子滕子薛伯<lb/>
把伯小邾子伐鄭㑹于蕭魚<lb/>
<pb n="42a"/>
　以上晉悼公復伯十有一年之中再合大夫九合諸<lb/>
　侯始於救宋終於復鄭當楚鄭之侵宋也晉侯師于<lb/>
　台谷以救宋楚師還雖君將不書者楚毎得鄭然後<lb/>
　圖宋悼公之興楚卒失鄭何宋之及圖故救宋無關<lb/>
　於伯體不書而以圍彭城伐鄭序績當務為急也次<lb/>
　鄫之役晉師自鄭以鄫之師侵楚及陳晉侯衛侯次<lb/>
　于戚皆不書者悼公之伯畧未足以侵陳伐楚也范<lb/>
　宣子曰陳近於楚民朝夕急有陳非吾事也無之而<lb/>
<pb n="42b"/>
　後可不待陳侯逃歸而晉人已置陳於度外矣故鄫<lb/>
　之次徒以吾大夫㑹外大夫存䇿書之大體而已楚<lb/>
　何忌侵陳彭名侵陳使頓侵陳皆不書者下書伐陳<lb/>
　圍陳舉重鄭子然侵宋不書下書伐宋子耳侵宋不<lb/>
　書上書伐宋皆舉重也此陳氏本例餘可以類推之<lb/>
　鄭皇耳帥師侵衛衛人獲皇耳不書者與成十五年<lb/>
　楚伐鄭不書侵衛同撥亂之機務當其㑹也故因陳<lb/>
　氏例更考經傳以明筆削之㫖陳氏謂善救雖君將<lb/>
<pb n="43a"/>
　不書亦非序見後凡外侵伐此不悉序互見下篇<lb/>
　　　七十二凡救不悉書伯者救中國必足以示名義而<lb/>
　　　　後書諸侯相救以叛伯無伯書楚救必不能<lb/>
　　　　而後書狄救諸國以無伯書<lb/>
閔元年春齊人救邢<lb/>
僖元年春齊師宋師曹師次于聶北救邢<hi>曹師從二傳</hi>　六<lb/>
年秋諸侯遂救許<lb/>
　以上書伯主救與國者三陳氏曰救必無功而後書<lb/>
<pb n="43b"/>
　今以經傳考之王師唯救衛一事内師若救成救台<lb/>
　師出而宼還㑹救若救鄭救許救徐終桓公之伯三<lb/>
　國無役不從不可槩謂無功晉楚救陳鄭筆削詳畧<lb/>
　亦各不同盖内師無不書王師令苟及魯無不書㑹<lb/>
　救亦無不書但㑹救無功則人其大夫以見義陳氏<lb/>
　之言非達例也以齊桓之盛不能逐狄全邢乃宿師<lb/>
　聶北待其潰而遷之此亦陳氏所謂以無功書者然<lb/>
　邢能以亡為存者桓公二救之力也楚人圍許盖攻<lb/>
<pb n="44a"/>
　其所必救以解新城之圍諸侯遂救許得事之宜也<lb/>
　故皆書之以示伯主救中國之名義若十六年齊伐<lb/>
　厲不克救徐而還非有關於伯體則以㑹救舉重襄<lb/>
　二十四年晉平合諸侯于夷儀楚子伐鄭諸侯還救<lb/>
　鄭經但書㑹于夷儀而伐齊與遂救皆不書以十一<lb/>
　國伐齊而不能師不得與齊桓伐鄭遂救許同文也<lb/>
文三年冬晉陽處父帥師伐楚以救江<lb/>
　以上書伯國伐救者一亦陳氏所謂以無功書者也<lb/>
<pb n="44b"/>
　春秋未有書伐救者於宣五年晉荀林父伐陳救鄭<lb/>
　不書猶曰遷怒而非伐敵也成四年伐鄭救許不書<lb/>
　許終屬楚鄭不忘晉非可以敵言也先僕嘗伐楚以<lb/>
　救江伐敵矣亦不書非卿易其事也於是晉又以江<lb/>
　故告于周陽處父帥師門于方城而楚之伐江者還<lb/>
　然後書之所以示伐救之名義也但晉方撓於秦不能<lb/>
　復為江出師故江卒滅於楚而前救亦不為功耳謂<lb/>
　必無功而後書豈筆削之㫖乎<lb/>
<pb n="45a"/>
宣元年秋晉趙盾帥師救陳　九年冬晉郤缺帥師救<lb/>
鄭<lb/>
成六年冬晉欒書帥師救鄭<lb/>
　以上書伯國專救與國者三楚既得鄭而侵陳宋晉<lb/>
　趙盾救陳陳事晉者猶數年不可謂救陳非功楚既<lb/>
　得陳而伐鄭晉郤缺救鄭鄭伯敗楚師于栁棼楚子<lb/>
　再伐鄭士㑹救鄭逐楚師于潁北皆不可謂無一時<lb/>
　之功者然郤缺救鄭之後繼書諸侯伐鄭而士㑹之<lb/>
<pb n="45b"/>
　救不書以晉救不足賴鄭終折而歸楚不悉書也晉<lb/>
　景既得鄭同盟于蟲牢明年欒書救鄭而楚師還又<lb/>
　明年大㑹諸侯以救鄭而鄭人囚鄖公鍾儀亦不可<lb/>
　謂救無功然鄭終叛晉觀悼公既戍陳又合諸侯以<lb/>
　救之而陳侯逃歸豈非晉之伯畧苟未能服楚則諸<lb/>
　侯之從晉者終不敢恃以為安乎然伯者救中國之<lb/>
　名義則有不容泯者功有小大屬辭比事而可知矣<lb/>
　聖人豈責晉人以一救之力而長有諸侯哉<lb/>
<pb n="46a"/>
僖二十八年春楚人救衛<lb/>
襄十年冬楚公子貞帥師救鄭<lb/>
　以上書楚救與國者二僖二十二年楚人伐宋以救<lb/>
　鄭不書三十三年晉陽處父侵蔡楚子上救之亦不<lb/>
　書而救鄭之役特書之故陳氏謂見晉文之興楚欲<lb/>
　救而不能也鄭之反覆乎晉楚之間凡楚救皆不書<lb/>
　宣元年蒍賈二年鬭椒成三年子反九年子重十七<lb/>
　年子重子申皆不書鄢陵之役雖楚子救鄭不書而<lb/>
<pb n="46b"/>
　公子貞之救特書之故陳氏謂見晉悼之興楚欲救<lb/>
　而不能也盖筆削之㫖當楚得諸侯則楚救不書不<lb/>
　與其救也不與其救者嫌以諸侯與楚也故必不能<lb/>
　救而後書其抑彊楚尊中國大義昭然不可與伯者<lb/>
　救中國例論明矣至定五年秦師救楚亦不書所以<lb/>
　外之也<lb/>
宣十二年冬衛人救陳<lb/>
哀七年冬鄭駟𢎞帥師救曹<lb/>
<pb n="47a"/>
　以上書列國相救者二清丘之盟宋衛皆在宋討陳<lb/>
　貳而衛救之叛晉也宋圍曹而鄭救之諸侯無伯久<lb/>
　矣故宋卒滅曹<lb/>
僖十八年夏狄救齊<lb/>
哀十年冬呉救陳<lb/>
　以上書外裔救諸國者二齊桓公卒宋襄公伐齊而<lb/>
　立孝公故狄救齊春秋之末陳即吳楚伐陳而吳救<lb/>
　之皆中國無伯之事<lb/>
<pb n="47b"/>
　　七十三兵事言遂不悉書必有關於天下之故而後<lb/>
　　　　書<lb/>
僖四年春王正月公㑹齊侯宋公陳侯衛侯鄭伯許男<lb/>
曹伯侵蔡蔡潰遂伐楚　六年夏公㑹齊侯宋公陳侯<lb/>
衛侯曹伯伐鄭圍新城　秋楚人圍許　諸侯遂救許<lb/>
　十五年三月公㑹齊侯宋公陳侯衛侯鄭伯許男曹<lb/>
伯盟于牡丘遂次于匡　二十八年冬公㑹晉侯齊侯<lb/>
宋公蔡侯鄭伯陳子莒子邾子秦人于温　諸侯遂圍許<lb/>
<pb n="48a"/>
文十五年冬齊侯侵我西鄙遂伐曹入其郛<lb/>
宣元年秋楚子鄭人侵陳遂侵宋<lb/>
襄十年春公㑹晉侯宋公衛侯曹伯莒子邾子滕子薛<lb/>
伯把伯小邾子齊世子光㑹呉于柤夏五月甲午遂滅<lb/>
偪陽　二十三年秋齊侯伐衛遂伐晉<lb/>
昭四年秋七月楚子蔡侯陳侯許男頓子胡子沈子淮<lb/>
夷伐呉遂滅頼<lb/>
定八年秋晉士鞅帥師侵鄭遂侵衛<lb/>
<pb n="48b"/>
　以上兵事言遂者十穀梁傳曰遂繼事也陳氏曰春<lb/>
　秋舉重凡師再有事不悉書據成六年晉欒書救鄭<lb/>
　遂侵蔡但書救鄭八年晉欒書侵蔡遂侵楚但書侵<lb/>
　蔡之類苟悉書也則以遂言之兵事言遂必天下之<lb/>
　大故也今案經書遂事有三有以遂為功者若遂伐<lb/>
　楚遂次于匡之類是也有以遂為罪者遂滅偪陽遂<lb/>
　滅賴之類是也有遂事與本事等者侵陳遂侵宋侵<lb/>
　鄭遂侵衛之類是也經書遂事以此其不書者或非<lb/>
<pb n="49a"/>
　義所存或非力所及事不足記也說已見前<lb/>
　　　七十四春秋之初戎狄侵諸國不書自有伯而後書<lb/>
　　　　以之伐與國不書苟有召之者亦不書<lb/>
莊二十四年冬戎侵曹　三十二年冬狄伐邢<lb/>
閔二年十二月狄入衛<lb/>
僖八年夏狄伐晉　十年春狄滅温　十三年春狄侵<lb/>
衛　十四年秋狄侵鄭　十八年夏狄救齊　二十一<lb/>
年春狄侵衛　二十四年夏狄伐鄭　三十年夏狄侵<lb/>
<pb n="49b"/>
齊　三十一年冬狄圍衛　三十三年夏狄侵齊<lb/>
文四年夏狄侵齊　九年夏狄侵齊　十年冬狄侵宋<lb/>
　十一年秋狄侵齊　十三年冬狄侵衛<lb/>
宣三年秋赤狄侵齊　四年夏赤狄侵齊<lb/>
　以上書戎侵中國一狄侵十二伐三圍一入一滅一<lb/>
　救一皆中國有伯後事春秋戎人疆索不分雖無荆<lb/>
　楚并吞之志而近偪王畿東方諸侯咸被其害然經<lb/>
　於隱九年北戎侵鄭桓六年北戎伐齊皆不書者諸<lb/>
<pb n="50a"/>
　侯無王自相侵伐故中國之勢不尊春秋治在諸侯<lb/>
　既書戎伐凡伯則無藩屏之義可知而戎為列國患<lb/>
　不復書急先務也齊桓始伯嘗一伐戎而戎侵曹不<lb/>
　能治既伐山戎又親伐北戎而揚拒泉臯伊雒之戎<lb/>
　入王城不能救狄為邢衛患桓公有存亡國之功然<lb/>
　邢潰而後遷邢衛滅而後戍衛甚至滅温以侵畿甸<lb/>
　而不能討晉文代興亦治不及狄焉盖以荆楚之禍<lb/>
　有大於戎狄者二君既盡力於彼則於此有不及圖<lb/>
<pb n="50b"/>
　也春秋既與齊晉以伯而詳書狄患如此亦所以責<lb/>
　之備與然齊嘗平戎于王又平戎于晉而猶不免再<lb/>
　徴諸侯以戍周桓公卒狄且救齊齊人為邢謀衛難<lb/>
　亦與狄盟而使侵衛衛既再遷而齊反受狄患不已<lb/>
　皆有以來之也晉襄以姜戎敗秦師猶曰禦寇也宋<lb/>
　辭蟲牢之㑹而晉人亦以伊雒之戎陸渾蠻氏侵之<lb/>
　豈盟主服與國之道乎故經畧而不書為諸國諱也<lb/>
　是故赤狄伐晉以先縠之召不書苟有召之者則是<lb/>
<pb n="51a"/>
　患在蕭牆矣若戎入王城狄伐京師則魯史諱言之<lb/>
　也晉自文公奔狄君臣皆納隗氏遂與狄為昬姻而<lb/>
　赤狄最彊能服役衆狄其後衆狄畔之而服于晉晉<lb/>
　因得以盡滅赤狄之族唯白狄一從秦人伐晉而止<lb/>
　至悼公亦和諸戎以成三駕之功盖宣成而降諸戎<lb/>
　羣狄皆少衰矣<lb/>
　<lb/>
　<lb/>
<pb n="51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋屬辭卷九<lb/>
</p>
<p>
</p>
  </div>
</body>
</text>
</TEI>
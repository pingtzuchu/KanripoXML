<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋屬辭卷三</head>
    <p>
<pb n="1a"/>
欽定四庫全書<lb/>
　春秋屬辭卷三　　　　　　　元　趙汸　撰<lb/>
　　存策書之大體第一之三<lb/>
　　　二十七凡公薨書地弑則諱而不地未成君書卒不<lb/>
　　　　成喪不書葬<lb/>
隱十一年冬十一月壬辰公薨<lb/>
桓十八年夏四月丙子公薨于齊　丁酉公之喪至自<lb/>
齊　冬十二月己丑葬我君桓公<lb/>
<pb n="1b"/>
莊三十二年八月癸亥公薨于路寢　冬十月己未子<lb/>
般卒<lb/>
閔元年夏六月辛酉葬我君莊公<lb/>
閔二年秋八月辛丑公薨<lb/>
僖三十三年十二月乙巳公薨于小寢<lb/>
文元年夏四月丁巳葬我君僖公<lb/>
文十八年春王二月丁丑公薨于臺下　六月癸酉葬<lb/>
我君文公　冬十月子卒<lb/>
<pb n="2a"/>
宣十八年冬十月壬戌公薨于路寢<lb/>
成元年二月辛酉葬我君宣公<lb/>
成十八年八月己丑公薨于路寢　十二月丁未葬我<lb/>
君成公<lb/>
襄三十一年夏六月辛巳公薨于楚宫　秋九月癸巳<lb/>
子野卒　冬十月癸酉葬我君襄公<lb/>
昭三十二年十二月己未公薨于乾侯<lb/>
定元年夏六月癸亥公之䘮至自乾侯　秋七月癸巳<lb/>
<pb n="2b"/>
葬我君昭公<lb/>
定十五年夏五月壬申公薨于髙寢　九月丁巳葬我<lb/>
君定公雨不克葬戊午日下<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>乃克葬<lb/>
　以上公薨十一薨而書地書葬者九實弑書薨不地<lb/>
　且不葬者二未踰年不成君書卒不地且不葬者三<lb/>
　凡公薨必書其地者詳内事重凶變也薨于路寢正<lb/>
　也别宫皆非正也隱閔實弑書薨者史有諱國惡之<lb/>
　義臣子不忍斥言不書地者既諱其弑則倂沒其所<lb/>
<pb n="3a"/>
　弑之地也然書薨不言地則雖諱而實亦不可掩矣<lb/>
　不書葬者隱以攝主遇弑閔幼而遇弑皆不以君禮<lb/>
　成其喪故其葬不書也桓戕于齊既諱且書其地者<lb/>
　為薨在外不可没也僖文而下薨葬皆以君禮昭公<lb/>
　客死于外而以喪至然定公必殯而後即位季孫雖<lb/>
　不臣猶不敢不成其君喪也嗣君未踰年書卒不地<lb/>
　且不得以君禮葬降成君也子般子赤實弑而諱同<lb/>
　成君也未葬則用父前子名之義子般子野是也既<lb/>
<pb n="3b"/>
　葬不名無所屈也子赤是也此皆魯史遺法有不待<lb/>
　筆削而義已明者所謂策書之大體也公羊榖梁不<lb/>
　達斯義見春秋弑君不書葬者之多而不得其說乃<lb/>
　為之辭曰君弑賊不討不書葬以為無臣子也然内<lb/>
　於桓公書葬而辭窮則又遁其辭曰讎在外也外於<lb/>
　許悼書葬而辭窮則又遁其辭曰是君子之赦止也<lb/>
　至於蔡景書葬則無以為辭矣於是又有為之說者<lb/>
　曰遍刺天下之諸侯也學者習聞其辭義之雋而未<lb/>
<pb n="4a"/>
　有能辯其失者陳氏有取於左氏不成喪之說而又<lb/>
　誤以為脩春秋者不成之為君則併左氏所以為言<lb/>
　之意失之由不知有存策書大體之義故也今考之<lb/>
　經傳以求魯史策書之法則内之葬以成喪而後書<lb/>
　不成其喪則不告於諸侯諸侯亦不来㑹故不書也<lb/>
　傳曰改葬惠公公弗臨故不書衛侯来㑹葬不見公<lb/>
　亦不書盖公辟不為喪主則禮不成皆不成禮不書<lb/>
　之類也外之葬以我往㑹而後書或彼不成喪而不<lb/>
<pb n="4b"/>
　来告或来告而此不㑹皆不書也左氏於齊晉鄭君<lb/>
　弑不成喪者毎記其實苟無得於聖人之㫖則詳述<lb/>
　其跡使學者自求之古人用意深厚如此禮諸侯五<lb/>
　月而葬速則不懐緩則怠考諸時月可見<lb/>
　　　　夫人薨不書地殺于外則諱之而書地不用<lb/>
　　　　夫人禮卒不稱夫人不成喪不書葬<lb/>
莊二十一年秋七月戊戌夫人姜氏薨　二十二年春<lb/>
王正月癸丑葬我小君文姜<lb/>
<pb n="5a"/>
僖元年秋七月戊辰夫人姜氏薨于夷齊人以歸　十<lb/>
二月丁巳夫人氏之喪至自齊　二年夏五月辛巳葬<lb/>
我小君哀姜<lb/>
文十六年秋八月辛未夫人姜氏薨　十七年夏四月<lb/>
癸亥葬我小君聲姜<lb/>
襄二年夏五月庚寅夫人姜氏薨　秋七月己丑葬我<lb/>
小君齊姜　九年五月辛酉夫人姜氏薨　秋八月癸<lb/>
未葬我小君穆姜<lb/>
<pb n="5b"/>
定十五年秋七月壬申姒氏卒　九月辛巳葬定姒<lb/>
哀十二年夏五月甲辰孟子卒<lb/>
　以上書夫人薨葬者五書夫人卒者二卒不稱夫人<lb/>
　二不書葬者一文姜者桓公夫人哀姜者莊公夫人<lb/>
　聲姜者僖公夫人穆姜者宣公夫人齊姜者成公夫<lb/>
　人孟子者昭公夫人姒氏者定公夫人杜氏曰夫人<lb/>
　喪禮有三薨則赴於同盟之國一也既葬日中自墓<lb/>
　反虞於正寢所謂反哭于寢二也卒哭而祔於祖姑<lb/>
<pb n="6a"/>
　三也若此則書夫人某氏薨葬我小君某氏其或不<lb/>
　赴不祔則為不成喪故死不稱夫人薨不言葬我小<lb/>
　君某氏反哭則書葬不反哭則不書葬子氏赴而不<lb/>
　反哭故稱夫人而不書葬定姒則反哭而不赴故書<lb/>
　葬而不稱夫人薨不稱夫人故葬不言小君今案杜<lb/>
　氏所述夫人喪禮本隱三年傳例然哀姜殺於外不<lb/>
　可言赴八年然後致不可言祔其薨葬無異文何也<lb/>
　盖喪有服葬有制事有異常史有變法左氏亦言其<lb/>
<pb n="6b"/>
　大㮣爾定姒從夫諡哀公親適母也必無不祔之理<lb/>
　傳言不祔妄矣春秋之時周禮久廢故有妾母用夫<lb/>
　人禮者有適夫人而不用夫人禮者用夫人禮則雖<lb/>
　妾母而書夫人不用夫人禮則雖適夫人不書夫人<lb/>
　䇿書實録而已矣夫人薨不地者啖氏曰婦人無外<lb/>
　事薨有常處也趙氏曰公夫人在外薨不以有故無<lb/>
　故皆當書地<lb/>
　　　二十九公服母喪書卒<lb/>
<pb n="7a"/>
隱三年夏四月辛卯君氏卒<lb/>
　以上妾母書卒者一娣姪之喪本不登于策此以吾<lb/>
　君服其母喪不可不書曰君氏者夫子特筆說見第<lb/>
　六篇<lb/>
　　　三十妾母用夫人禮稱夫人書薨書葬<lb/>
隱二年十二月乙卯夫人子氏薨<lb/>
文四年冬十一月壬寅夫人風氏薨　五年三月辛亥<lb/>
葬我小君成風<lb/>
<pb n="7b"/>
宣八年夏六月戊子夫人嬴氏薨　冬十月己丑葬我<lb/>
小君敬嬴雨不克葬庚寅日中而克葬<lb/>
襄四年秋七月戊子夫人姒氏薨　八月辛亥葬我小<lb/>
君定姒<lb/>
昭十一年五月甲申夫人歸氏薨　九月己亥葬我小<lb/>
君齊歸<lb/>
　以上妾母書夫人薨者五書葬者四儀禮喪服傳大<lb/>
　夫以上為庶母無服服問君之母非夫人則羣臣無<lb/>
<pb n="8a"/>
　服盖庶子為君為其母無服者所以重宗廟也魯昭<lb/>
　公欲喪其慈母有司曰古之禮慈母無服今君為之<lb/>
　服是逆古禮而亂國法也若終行之則有司將書之<lb/>
　以遺後世無乃不可乎况國君以夫人禮喪其妾母<lb/>
　固史氏所當詳也子氏者惠公再取之夫人諸侯不<lb/>
　再取再取亦妾也隱為桓故成其母喪以赴諸侯然<lb/>
　𦵏不備夫人之禮故不書𦵏既不可祔廟又不可祔妾<lb/>
　祖姑故别為之宫隱以攝君喪大子之母猶有節也<lb/>
<pb n="8b"/>
　自文公追崇成風王室又為歸含賵㑹葬以成之其<lb/>
　後妾母皆僭夫人禮薨葬備書與適無異而不别為<lb/>
　之宫則並祔於廟矣夫子以喪紀國之大典非筆削<lb/>
　所加將令學者屬辭比事以觀之既書夫人姜氏薨<lb/>
　于夷又書夫人風氏薨既書夫人姜氏歸于齊又書<lb/>
　夫人嬴氏薨既書夫人姜氏薨又書夫人姒氏薨則<lb/>
　適妾之分已明黷亂之私亦著矣自公羊不明經義<lb/>
　創為母以子貴之說漢哀帝因得託以尊其藩邸所<lb/>
<pb n="9a"/>
　生父母及其祖母卒加大號以干正統而貽後禍說<lb/>
　經失義其弊一至是哉<lb/>
　　　三十一凡天王崩諸侯卒来赴往弔則書崩書卒不<lb/>
　　　　赴不弔不書㑹葬則書葬不㑹不書<lb/>
隱三年三月庚戌天王崩　　　　　　　平王<lb/>
桓十五年三月乙未天王崩　莊三年五月葬桓王<lb/>
　<hi>莊十二年莊王崩</hi>
　<hi>莊十七年僖王崩</hi>
<pb n="9b"/>
僖八年冬十二月丁未天王崩　　　　　惠王<lb/>
文八年秋八月戊申天王崩　冬公孫敖如京師不至<lb/>
而復　九年二月叔孫得臣如京師辛丑葬襄王<lb/>
　<hi>文十四年頃王崩</hi>
宣二年冬十月乙亥天王崩　三年春王正月葬匡王<lb/>
成五年冬十一月己酉天王崩　　　　　定王<lb/>
襄元年九月辛酉天王崩　二年春王正月𦵏簡王<lb/>
二十八年十二月甲寅天王崩　　　　　靈王<lb/>
<pb n="10a"/>
昭二十二年夏四月乙丑天王崩　六月叔鞅如京師<lb/>
葬景王　冬十月王子猛卒<lb/>
　以上天王書崩者九書葬者五不書葬者四卿弔喪<lb/>
　者一㑹葬者二不書崩葬者三書子卒者一傳例曰<lb/>
　凡崩薨不赴不書此天子崩諸侯卒来赴則書之例<lb/>
　也故襄二十八年傳曰十一月癸巳天王崩未来赴<lb/>
　亦未書十二月王人来告喪問崩日以甲寅告故書<lb/>
　之以徴過也此又崩日從赴之例㑹葬則書葬不書<lb/>
<pb n="10b"/>
　者魯不往也公羊傳曰我有往則書盖知有葬不㑹<lb/>
　不書之例平王惠王定王靈王書崩不書葬是也弔<lb/>
　葬不書其人微者非卿也傳曰靈王崩鄭簡公在楚<lb/>
　上卿守國使印段如周弔伯有曰弱不可子産曰與<lb/>
　其莫往弱不猶愈乎此微者弔喪之證也文八年秋<lb/>
　襄王崩公孫敖如京師傳曰穆伯如周弔喪九年叔<lb/>
　孫得臣如京師葬襄王此弔葬使卿則書之例也凡<lb/>
　弔喪者必歸含襚賵且臨皆同日畢事雜記言諸侯<lb/>
<pb n="11a"/>
　之禮甚詳鄭康成記禮天子於二王後含為先襚次<lb/>
　之賵次之賻次之於諸侯含之賵之諸侯相於如天<lb/>
　子於二王後以此推之則諸侯於天子可知故隱三<lb/>
　年武氏子来求賻公孫敖奔莒傳言其以幣奔是也<lb/>
　古者天子崩諸侯皆親奔喪顧命所記詳矣春秋之<lb/>
　世遣㣲者弔喪如列國而又有不往者其能親送天<lb/>
　子之葬乎劉侍讀曰公親㑹則不書葬既昧書法亦<lb/>
　非事實矣文公以襄王嘗使大夫㑹僖公葬又成其<lb/>
<pb n="11b"/>
　妾母之喪魯既使卿共晉襄葬事由是使卿如周弔<lb/>
　喪不至乃使卿㑹葬昭公之世亦以兩使卿㑹晉侯<lb/>
　葬而後使叔鞅葬景王則魯人之情見矣王猛未踰<lb/>
　年書子卒與諸侯未成君之禮同呉先生曰天子諸<lb/>
　侯嗣位而未踰年者稱子子上加王者表其為天王<lb/>
　未踰年之子以别於諸侯未踰年之子也此與王子<lb/>
　虎王子朝以屬書不同敬王崩在春秋後傳曰天子<lb/>
　七月而葬同軌至考崩葬之嵗月則淹速之罪自見<lb/>
<pb n="12a"/>
　觀志崩而不志葬則諸侯之不臣可知至尊當謹志<lb/>
　崩日唯葬不及禮則不日必備禮而後日王室貧於<lb/>
　列國故唯襄王書日此在國史必有定法左氏唯知<lb/>
　大夫卒有不日之例而於天子諸侯喪紀則失其傳<lb/>
　故學者不復考詳見日月篇趙伯循曰王后世子卒<lb/>
　葬之不書何也王室不告諸侯不弔也策書之大體<lb/>
　存而得失著矣若夫莊王僖王頃王崩葬皆不書乃<lb/>
　筆削之㫖在存策書大體中自為變例而左氏學者<lb/>
<pb n="12b"/>
　往往妄為之辭今考莊十一年魯主王姬之昬冬王<lb/>
　姬歸於齊明年莊王崩王室無不告諸侯之理十四<lb/>
　年單伯㑹伐宋冬㑹于鄄十六年王使虢公命曲沃<lb/>
　伯以一軍為晉侯明年僖王崩王室亦無不告諸侯<lb/>
　之理惠王即位傳言春虢公晉侯朝王王饗醴命之<lb/>
　宥皆賜玉五㲄馬三疋虢公晉侯鄭伯使原莊公逆<lb/>
　王后于陳經傳所録莊僖惠三王之際其事如此而<lb/>
　杜氏乃以為王室微弱不能自通于諸侯可謂誣矣<lb/>
<pb n="13a"/>
　且是時齊桓方假王命以示大順魯人其有不弔葬<lb/>
　天子者乎文十年公及蘇子盟于女栗傳曰頃王立<lb/>
　故也十四年春頃王崩王室無不告魯之理是年傳<lb/>
　曰襄仲使告于王請以王寵求昭姬于齊冬單伯如<lb/>
　齊使魯不弔葬天子其敢有請於王室乎然則曰周<lb/>
　公閱與王孫蘇爭政故不赴者其妄明矣傳記天王<lb/>
　崩有秘不發喪定位而後来赴者惠王也有緩告者<lb/>
　靈王也有王室亂雖不成尊亦赴者王子猛也豈有<lb/>
<pb n="13b"/>
　二臣爭政遂不告王喪之理乎時王朝猶有尹氏芮<lb/>
　伯毛伯蘇子之屬皆世臣也以大喪詔諸侯乃大行<lb/>
　人之職不當以二臣爭政而廢傳又言周公將與王<lb/>
　孫蘇訟于晉王使尹氏聃季訟周公于晉趙宣子平<lb/>
　王室而復之使王室不告喪於諸侯而唯使晉人平<lb/>
　二臣之訟可乎亦豈有赴于晉而不赴于魯者乎左<lb/>
　氏知史有不赴不書之例而妄意其事以釋書法顧<lb/>
　弗思爾竊嘗有考於辯名實之說而後知三王崩葬<lb/>
<pb n="14a"/>
　不書為夫子所削無可疑者春秋之初諸侯不王夷<lb/>
　狄外叛故伯者之興得以尊王室攘夷狄為功然其<lb/>
　業有崇卑事有得失則其功罪不可無辯此春秋所<lb/>
　由作也故曰其事則齊桓晉文盖自平王東遷以来<lb/>
　朝覲獄訟不至貢賦不歸諸侯所以事天子者唯弔<lb/>
　喪送葬同列國而已伯者雖知假尊王以示名義而<lb/>
　不能身率諸侯享覲于王庭史書崩葬無異文也方<lb/>
　伯之所以寘力王室如斯而已乎春秋當有伯之初<lb/>
<pb n="14b"/>
　諸侯弔葬天子僅存於策者書之不為少變則是以<lb/>
　尊王為虚文而名實亂矣是故莊僖崩葬特削而不<lb/>
　書晉伯中衰王臣自出以盟諸侯齊商人弑其君執<lb/>
　天子之使諸侯恬不為動則楚君以其僭號加中國<lb/>
　盟諸侯而惑民聴豈有能正之者自有伯以来天下<lb/>
　之勢又一大變而王室亦以無伯而愈卑矣雖區區<lb/>
　弔葬之禮僅存君子以為猶不弔葬也春秋當無伯<lb/>
　之日而天王崩葬書之以為常則是以有伯為虚文<lb/>
<pb n="15a"/>
　而名實亂矣是故頃王崩葬特削而不書皆所以辯<lb/>
　名實之際而定伯者之功罪也其法與正月不書王<lb/>
　㑹盟不序諸侯相表裏盖屬辭比事之教如此詳見<lb/>
　辯名實篇然此不以入筆削類者以其在存策書中<lb/>
　特有所删為變例之二與一筆一削略彼明此者不<lb/>
　同也<lb/>
隱三年八月庚辰宋公和卒　冬十二月癸未葬宋穆<lb/>
公<lb/>
<pb n="15b"/>
　<hi>桓二年春王正月戊申宋督弑其君與夷</hi>　　　　　　　殤公<lb/>
莊二年冬十二月乙酉宋公馮卒　三年夏四月葬宋<lb/>
莊公<lb/>
　<hi>十二年秋八月甲午宋萬弑其君㨗</hi>　　　　　　　　閔公<lb/>
僖九年春王三月丁丑宋公御說卒　　桓公<lb/>
二十三年夏五月庚寅宋公兹父卒　　襄公<lb/>
文七年夏四月宋公王臣卒　　　　　成公<lb/>
　<hi>十六年冬十一月宋人弑其君杵臼</hi>　　　　　　　　昭公<lb/>
<pb n="16a"/>
成二年八月壬午宋公鮑卒　三年二月乙亥𦵏宋文<lb/>
公<lb/>
十五年夏六月宋公固卒　秋八月庚辰葬宋共公<lb/>
昭十年十二月甲子宋公成卒　十一年春王二月叔<lb/>
弓如宋葬宋平公<lb/>
二十五年十一月己亥宋公佐卒于曲棘　二十六年<lb/>
春王正月葬宋元公<lb/>
　以上宋公書卒者九書葬者六不書葬者三弑而不<lb/>
<pb n="16b"/>
　書葬者三凡諸侯卒彼来赴而此往弔則書不弔雖<lb/>
　来赴不書卒於把徳公伯姬之事見之盖史書卒葬<lb/>
　所以志邦交厚薄喪紀敬慢不徒録外事也但齊等<lb/>
　以上大國魯多不敢慢苟非見弑無不書卒者考宋<lb/>
　齊晉三國可見殤公與夷公子馮所讎閔公㨗弑後<lb/>
　國亂昭公杵臼國人不君皆遇弑而不以禮葬如齊<lb/>
　之懿莊晉之厲公則諸侯不㑹無可疑者唯桓公御<lb/>
　說卒不書葬盖廹於葵丘之㑹不及以禮致諸侯之<lb/>
<pb n="17a"/>
　送葬者也襄公師敗身傷而卒成公卒後國亂皆不<lb/>
　備禮周末文繁禮備或有闕則不敢以葬期告諸侯<lb/>
　禮坊記曰子云死民之卒事也吾從周以此坊民諸<lb/>
　侯猶有薨而不葬者謂不成喪也是故諸侯不書葬<lb/>
　非皆由魯不㑹苟其國葬不以禮而不以葬期来告<lb/>
　亦無由往㑹之爾凡諸侯卒日弔不以禮則不日苟<lb/>
　赴不以時則又不月宋成卒後國亂宋共亦必有為<lb/>
　故皆不日宋齊等之國王者之後魯不敢慢其不以<lb/>
<pb n="17b"/>
　禮必有故矣凡諸侯葬得禮則月不及禮不月必厚<lb/>
　葬擬天子而後日著其僭也穆公葬日與夷德其傳<lb/>
　國於已而厚葬以報之文共俱日則皆華元不臣之<lb/>
　所為也景公頭曼卒在春秋後<lb/>
桓十四年冬十二月丁巳齊侯禄父卒　十五年夏四<lb/>
月己巳葬齊僖公<lb/>
　<hi>莊八年冬十一月癸未齊無知弑其君諸兒</hi>　莊九年秋七月丁酉葬齊<lb/>
襄公<lb/>
<pb n="18a"/>
僖十七年冬十二月乙亥齊侯小白卒　十八年秋八<lb/>
月丁亥葬齊桓公<lb/>
二十七年夏六月庚寅齊侯昭卒　秋八月乙未葬齊<lb/>
孝公<lb/>
文十四年夏五月乙亥齊侯潘卒　　　昭公<lb/>
　<hi>九月齊公子商人弑其君舍</hi>
　<hi>十八年夏五月戊戌齊人弑其君商人</hi>　　　　　　　懿公<lb/>
宣十年夏四月己巳齊侯元卒　六月公孫歸父如齊<lb/>
<pb n="18b"/>
葬齊惠公<lb/>
成九年秋七月丙子齊侯無野卒　冬十一月葬齊頃<lb/>
公<lb/>
襄十九年秋七月辛卯齊侯環卒　冬葬齊靈公<lb/>
　<hi>二十五年夏五月乙亥齊崔杼弑其君光</hi>　　　　　　　莊公<lb/>
哀五年秋九月癸酉齊侯杵臼卒　冬叔還如齊閏月<lb/>
葬齊景公<lb/>
　<hi>六年秋齊陳乞弑其君荼</hi>
<pb n="19a"/>
十年三月戊戌齊侯陽生卒　五月葬齊悼公<lb/>
　以上齊君書卒者九書葬者八不書葬者一弑而書<lb/>
　葬者一不書葬者四桓公入立而葬襄公魯方伐齊<lb/>
　納糾猶不忘㑹其葬古人重喪紀如此齊孝公卒傳<lb/>
　曰有齊怨不廢喪紀禮也又可為弔贈書卒之證齊<lb/>
　昭以五月卒七月公子商人弑舍告以九月則昭公<lb/>
　必不成喪傳記閻職邴歜弑懿公納諸竹中崔氏側<lb/>
　莊公於北郭葬諸士孫之里四翣不蹕下車七乗不<lb/>
<pb n="19b"/>
　以兵甲齊滅崔氏乃遷莊公殯于大寢又明年葬于<lb/>
　北郭不入兆域此二君見弑不以君禮成喪之實也<lb/>
　陽生亦弑而書葬者國人諱弑既以卒赴自宜以禮<lb/>
　成喪也外弑君書卒者三陽生與鄭伯髠頑楚子麇<lb/>
　也魯史承赴而書辟不敏也夫子因而不革存策書<lb/>
　之大體也後之作傳者於齊鄭二君之卒則曰不使<lb/>
　夷狄之民加乎中國之君於楚子書卒而不通則曰<lb/>
　申之㑹十三國諸侯在焉恐貽後世之譏故不革其<lb/>
<pb n="20a"/>
　偽赴者為之諱也說經若是聖人之志荒矣由不知<lb/>
　有存䇿書大體之義故也齊君書卒皆日姻隣大國<lb/>
　往来素厚也葬書日者四皆孝公以前鼎盛僭侈之<lb/>
　時齊靈黜大子光而使髙厚夙沙衛傅牙為大子莊<lb/>
　公立執牙殺髙厚於是有夙沙衛之亂十一月齊侯<lb/>
　圍髙唐則靈公葬不書月由不及禮明矣舍與荼皆<lb/>
　未成君而弑凡未成君皆不成喪簡公壬春秋後卒<lb/>
僖九年九月甲子晉侯佹諸卒　　　　獻公<lb/>
<pb n="20b"/>
　<hi>冬晉里克殺其君之子奚齊</hi>
　<hi>十年春晉里克弑其君卓</hi>
二十四年冬晉侯夷吾卒　　　　　　惠公<lb/>
三十二年冬十二月己卯晉侯重耳卒　三十三年夏<lb/>
四月癸巳葬晉文公<lb/>
文六年八月乙亥晉侯驩卒　冬十月公子遂如晉葬<lb/>
晉襄公<lb/>
　<hi>宣二年秋九月乙丑晉趙盾弑其君夷臯</hi>　　　　　　　靈公<lb/>
<pb n="21a"/>
宣九年九月辛酉晉侯黑臀卒于扈　　成公<lb/>
成十年五月丙午晉侯獳卒　　　　　景公<lb/>
　<hi>十八年春王正月庚申晉弑其君州蒲</hi>　　　　　　　厲公<lb/>
襄十五年冬十一月癸亥晉侯周卒　十六年春王正<lb/>
月葬晉悼公<lb/>
昭十年秋七月戊子晉侯彪卒　九月叔孫婼如晉葬<lb/>
晉平公<lb/>
十六年秋八月己亥晉侯夷卒　九月季孫意如如晉<lb/>
<pb n="21b"/>
冬十月葬晉昭公<lb/>
三十年夏六月庚辰晉侯去疾卒　秋八月葬晉頃公<lb/>
　以上晉君書卒者十書𦵏者六不書葬者四弑而不<lb/>
　書葬者四獻公卒而國亂惠公以前年九月卒文公<lb/>
　以正月入國戊申殺懐公于髙梁不告是年冬乃書<lb/>
　晉侯夷吾卒而不月杜氏謂文公定位而後来告則<lb/>
　二公皆不得以禮㑹葬可知宣公事齊而不事晉黑<lb/>
　壤之㑹晉人止公故晉成之葬魯人不㑹晉人謂魯<lb/>
<pb n="22a"/>
　貳於楚止魯君送葬諸侯莫在魯人辱之故晉景之<lb/>
　葬成公親送而不書靈公之弑趙盾使穿逆公子黑<lb/>
　臀于周而立之壬申朝于武宫必不復成喪厲公之<lb/>
　弑晉人葬之翼東門外以車一乗不待踰月此不成<lb/>
　喪之實也卿共伯主之葬自襄公始傳記鄭子大叔<lb/>
　之言曰先王之制諸侯之喪士弔大夫送葬<hi>昭三十年傳文</hi>
　又曰文襄之伯君薨大夫弔卿共葬事<hi>昭三年傳文</hi>然考<lb/>
　當時事迹往往不合豈伯業有盛衰列國情有戚疏<lb/>
<pb n="22b"/>
　事有緩急不得皆同乎悼公之喪鄭子西弔子蟜送<lb/>
　葬此大夫弔卿共葬之制也而魯葬悼公不使卿非<lb/>
　定制明矣少姜之喪魯君親弔不納季孫往襚鄭印<lb/>
　段弔游吉送葬盖晉既以少姜之喪告諸侯則不得<lb/>
　不往是又以時君之意而為禮者頃公卒鄭游吉弔<lb/>
　且送葬一卿兼二事晉人雖詰之而不復討者禮過<lb/>
　於古既有所加則時有所損終不可為定制也晉至<lb/>
　獻公已為同姓大國文公以後世為盟主故卒無不<lb/>
<pb n="23a"/>
　日自襄公以後皆三月而葬昭以踰月葬既不及節<lb/>
　必無踰制唯文公五月而書日伯業既成且嘗請隧<lb/>
　其厚葬有由矣惠公實前年九月卒史即告時書之<lb/>
　自不容書月定公午春秋後卒<lb/>
　<hi>隱四年春王二月戊申衛州吁弑其君完</hi>　五年夏四月葬衛桓公<lb/>
桓十二年冬十一月丙戌衛侯晉卒　十三年三月葬<lb/>
衛宣公<lb/>
莊二十五年夏五月癸丑衛侯朔卒　　惠公<lb/>
<pb n="23b"/>
　<hi>閔二年狄人入衛傳遂言滅衛衛侯赤不言死所</hi>　　　　　懿公<lb/>
僖二十五年夏四月癸酉衛侯燬卒　秋葬衛文公<lb/>
宣九年冬十月癸酉衛侯鄭卒　　　　成公<lb/>
成二年八月庚寅衛侯速卒　三年春王正月辛亥葬<lb/>
衛穆公<lb/>
十四年冬十月庚寅衛侯臧卒　十五年春王二月葬<lb/>
衛定公<lb/>
　<hi>襄二十六年春王二月辛卯衛寗喜弑其君剽</hi>　　　　　　殤公<lb/>
<pb n="24a"/>
襄二十九年夏五月庚午衛侯衎卒　秋九月葬衛獻<lb/>
公<lb/>
昭七年秋八月戊辰衛侯惡卒　十二月癸亥葬衛襄<lb/>
公<lb/>
哀二年夏四月丙子衛侯元卒　冬十月葬衛靈公<lb/>
　以上衛君書辛者九書葬者七不書葬者二弑而書<lb/>
　葬者一不書葬者一衛人既討州吁又能以禮葬其<lb/>
　君㑹諸侯之送者故雖君弑而書葬寗喜弑剽而復<lb/>
<pb n="24b"/>
　衛侯衎衎豈成剽之為君者故葬不以禮則不㑹而<lb/>
　不書葬然魯嘗㑹諸侯納惠公三與成公同盟而皆<lb/>
　不㑹其葬何也齊桓方假王命以霸諸侯而衛人伐<lb/>
　周以立子頺故魯不敢復親衛觀齊桓將伐衛而先<lb/>
　㑹公于城濮意可見矣衛成通魯以㑹晉而晉人止<lb/>
　公于黑壤宣公豈無憾於衛乎喪紀之薄則有由矣<lb/>
　然魯衛兄弟之國禮尚往来故卒無不日文公大布<lb/>
　之衣大帛之冠以立國於破亡之餘其葬不及禮宜<lb/>
<pb n="25a"/>
　也穆公葬獨日者當鞌戰勝齊晉三子自往弔焉哭<lb/>
　於大門之外衛人迎之婦人哭於門内送亦如之遂<lb/>
　常以葬盖衛人欲因勝敵變禮以旌先君之伐其儀<lb/>
　物必有踰制者而不知其非也襄公卒衛人告喪于<lb/>
　周請命其葬必特從厚以彰示諸侯懿公赤國滅死<lb/>
　不赴出公輒卒在春秋後<lb/>
隱八年夏六月己亥蔡侯考父卒　八月葬蔡宣公<lb/>
桓十七年六月丁丑蔡侯封人卒　秋八月癸巳葬蔡<lb/>
<pb n="25b"/>
桓侯<lb/>
　<hi>莊十九年蔡侯獻舞卒于楚</hi>　　　　　　　　　哀侯<lb/>
僖十四年冬蔡侯肸卒　　　　　　　穆公<lb/>
　<hi>文十五年蔡侯甲午卒</hi>　　　　　　　　　　莊公<lb/>
宣十七年春王正月丁未蔡侯申卒　夏葬蔡文公<lb/>
　<hi>襄三十年夏四月蔡世子般弑其君固</hi>　襄三十年冬十月葬蔡景公<lb/>
　<hi>昭十一年夏四月丁巳楚子䖍誘蔡侯般殺之于申</hi>　昭十三年冬十月葬蔡<lb/>
靈公<lb/>
<pb n="26a"/>
昭二十年十一月辛卯蔡侯廬卒　二十一年春王三<lb/>
月葬蔡平公<lb/>
二十三年夏六月蔡侯東國卒于楚　　悼公<lb/>
　<hi>哀四年春王二月庚戌盜殺蔡侯申</hi>　哀四年冬十二月葬蔡昭公<lb/>
　以上蔡君書卒者六書葬者四不書葬者二弑殺而<lb/>
　書葬者三不書葬者二蔡侯見執于楚而蔡人㑹于<lb/>
　北杏故荆入蔡蔡自是折而事楚不與齊桓㑹盟故<lb/>
　蔡侯卒于楚不書穆公書卒而不月不葬城濮楚敗<lb/>
<pb n="26b"/>
　蔡始從晉厥貉之次蔡復從楚新城之盟陳鄭服而<lb/>
　蔡不来文十五年晉郤缺帥師入蔡冬十一月扈之<lb/>
　盟傳言蔡侯在焉而甲午之卒不書是嵗魯亦有齊<lb/>
　難故莊公卒葬皆不暇恤宣公末年外欲徼好于楚<lb/>
　而内制于晉及㑹于宋始兩事晉楚故自蔡文而後<lb/>
　若景弑於子靈戕於楚昭殺於盜彼能以禮葬其君<lb/>
　則魯皆㑹其葬而不敢忽畏楚故重其與國也春秋<lb/>
　弑君賊以禮葬其所弑君者唯蔡般盖以子弑父而<lb/>
<pb n="27a"/>
　代之位非他當國者比也東國卒于楚不日不葬喪<lb/>
　歸自逺禮不偹也春秋之初蔡序衛上蔡季歸而葬<lb/>
　桓公必有過厚者其後見役于楚死葬宜不備物然<lb/>
　不書月者唯文公盖古人以送死為大事苟可勉焉<lb/>
　不敢不盡也成公朔卒在春秋後<lb/>
桓五年春正月甲戌己丑陳侯鮑卒　夏葬陳桓公<lb/>
十二年八月壬辰陳侯躍卒　　　　　厲公<lb/>
莊元年冬十月乙亥陳侯林卒　二年春王二月葬陳<lb/>
<pb n="27b"/>
莊公<lb/>
僖十二年冬十二月丁丑陳侯杵臼卒　十三年夏四<lb/>
月葬陳宣公<lb/>
二十八年六月陳侯欵卒　　　　　　穆公<lb/>
文十三年夏五月壬午陳侯朔卒　　　共公<lb/>
　<hi>宣十年五月癸巳陳夏徴舒弑其君平國</hi>　十二年春葬陳靈公<lb/>
襄四年春王三月己酉陳侯午卒　秋七月葬陳成公<lb/>
<hi>蒙上事月</hi>
<pb n="28a"/>
昭八年夏四月辛丑陳侯溺卒　冬葬陳哀公<lb/>
定四年春王二月癸巳陳侯呉卒　六月葬陳惠公<lb/>
八年秋七月戊辰陳侯栁卒　九月葬陳懐公<lb/>
　以上陳君書卒者十書葬者七不書葬者三弑而書<lb/>
　葬者一陳君卒多日以其往来者厚也桓公卒而國<lb/>
　亂故再赴而再書日其葬必不得備禮自厲公卒至<lb/>
　明年春魯以宋鄭之故盟㑹征戰無虚月遂不㑹其<lb/>
　葬陳既與楚踐土之盟穆公獨後㑹期歸踰月而卒<lb/>
<pb n="28b"/>
　不書日薄於弔贈無足疑者共公背殯出㑹諸侯于<lb/>
　温遂圍許明年春還又即㑹翟泉則穆公之𦵏不㑹<lb/>
　賓主皆有所不暇也共公卒陳與蔡鄭方從楚是嵗<lb/>
　冬公如晉宜不得往㑹矣靈公葬於楚人討賊踰年<lb/>
　之後宜不得以備禮書月哀公卒後國亡葬於輿嬖<lb/>
　殺馬毁玉加經於顙而逃豈有㑹葬之事蓋楚既滅<lb/>
　陳以放陳公子招殺陳孔奐𦵏陳哀公来告而書與<lb/>
　書齊侯𦵏紀伯姬同閔公越卒在春秋後<lb/>
<pb n="29a"/>
桓十一年夏五月癸未鄭伯寤生卒　秋七月葬鄭莊<lb/>
公<lb/>
莊二十一年夏五月辛酉鄭伯突卒　冬十二月葬鄭<lb/>
厲公<lb/>
僖三十二年夏四月己丑鄭伯㨗卒　　文公<lb/>
宣三年冬十月丙戌鄭伯蘭卒　𦵏鄭穆公<lb/>
　<hi>四年夏六月乙酉鄭公子歸生弑其君夷</hi>　　　　　　　靈公<lb/>
成四年三月壬申鄭伯堅卒　夏葬鄭襄公<lb/>
<pb n="29b"/>
六年夏六月壬申鄭伯費卒　　　　　悼公<lb/>
襄二年六月庚辰鄭伯睔卒　　　　　成公<lb/>
七年十二月鄭伯髠頑如㑹未見諸侯丙戌卒于鄵<lb/>
八年夏葬鄭僖公<lb/>
昭十二年三月壬申鄭伯嘉卒　五月葬鄭簡公<lb/>
定九年夏四月戊申鄭伯蠆卒　六月葬鄭獻公<lb/>
　以上鄭君書卒者十書葬者七不書葬者三弑而不<lb/>
　書葬者一始鄭貳於楚晉人秦人圍鄭秦伯背晉使<lb/>
<pb n="30a"/>
　大夫戍鄭而去之鄭既不事晉又受秦戍故文公之<lb/>
　葬不得以禮㑹諸侯宣十年傳言鄭人討幽公之亂<lb/>
　斵子家之棺逐其族改葬幽公諡曰靈此歸生弑君<lb/>
　不以禮葬之實也悼公卒之年楚伐鄭冬晉救鄭成<lb/>
　公卒之年晉楚爭鄭晉乗鄭喪而伐之諸侯之大夫<lb/>
　㑹于戚以謀討鄭則二公皆以難故不備禮也鄭介<lb/>
　晉楚之間而彊於陳蔡其往来者又厚故鄭君卒無<lb/>
　不日者穆公卒時晉楚爭鄭無嵗不受兵襄公自楚<lb/>
<pb n="30b"/>
　子入鄭後終身不敢從晉子費既葬父即稱君以伐許<lb/>
　僖公見弑故三君皆葬不及禮觀陳鄭之葬無日者<lb/>
　而曹把以下小國多不月則日月之例可謂明矣聲<lb/>
　公勝卒在春秋後<lb/>
桓十年春王正月庚申曹伯終生卒　夏五月葬曹桓<lb/>
公<lb/>
莊二十三年冬十一月曹伯射姑卒　二十四年春王<lb/>
三月葬曹莊公<hi>蒙上事月</hi>
<pb n="31a"/>
　<hi>三十二年曹伯赤卒</hi>　　　　　　　　　　　僖公<lb/>
僖七年秋七月曹伯班卒<hi>蒙上盟月</hi>　冬葬曹昭公<lb/>
文九年秋八月曹伯襄卒　冬葬曹共公<lb/>
宣十四年夏五月壬申曹伯夀卒　秋九月葬曹文公<lb/>
<hi>蒙上事月</hi>
成十三年夏曹伯廬卒于師　冬葬曹宣公<lb/>
襄十八年冬曹伯負芻卒于師　十九年春王正月葬<lb/>
曹成公<hi>蒙上事月</hi>
<pb n="31b"/>
昭十四年三月曹伯滕卒　秋葬曹武公<lb/>
十八年春王正月曹伯須卒　秋葬曹平公<lb/>
二十七年冬十月曹伯午卒　二十八年春王三月𦵏<lb/>
曹悼公<lb/>
　<hi>三十二年曹伯野卒</hi>　　　　　　　　　　　聲公<lb/>
　<hi>定四年曹伯通卒</hi>　　　　　　　　　　　隱公<lb/>
定八年三月曹伯露卒　秋葬曹靖公<lb/>
　以上曹君書卒書葬者十一不書卒葬者三僖公赤<lb/>
<pb n="32a"/>
　以莊三十二年卒是嵗公薨國亂宜不克弔𦵏聲公<lb/>
　野以昭三十二年卒是嵗曹人㑹城成周公薨于乾<lb/>
　侯隱公通以定四年卒是嵗曹伯㑹召陵侵楚二君<lb/>
　卒葬亦不書小國無可考曹伯陽哀八年國亡案曹<lb/>
　桓嘗使子来朝曹文来朝者再二君之卒皆日射姑<lb/>
　於莊公之世不朝武公於昭公之世不朝則皆不日<lb/>
　其他皆不朝于魯是魯人於曹君唯来朝者備禮以<lb/>
　弔不朝者不備其禮也宣公雖嘗来朝然與負芻皆<lb/>
<pb n="32b"/>
　卒于師凡卒于師卒于㑹則赴弔必不得如禮故不<lb/>
　月許男新臣其著例也<lb/>
僖二十三年冬十一月把子卒　　　　成公<lb/>
襄六年春王三月壬午把伯姑容卒　秋葬把桓公<lb/>
二十三年三月己巳把伯匄卒　夏葬把孝公<lb/>
昭六年春王正月把伯益姑卒　夏葬把文公<lb/>
二十四年秋八月丁酉把伯郁釐卒　冬葬把平公<lb/>
定四年夏把伯成卒于㑹　秋葬把悼公<lb/>
<pb n="33a"/>
哀八年冬十二月癸亥把伯過卒　九年春王二月葬<lb/>
把僖公<lb/>
　以上把君書卒者七書葬者六不書𦵏者一把夏之<lb/>
　裔也桓公之世朝㑹皆稱侯至莊公時徳公始取于<lb/>
　魯乃降而稱伯以朝而徳公伯姬之卒皆不書直由<lb/>
　魯素卑把来朝不敬輙加以兵是時又必有惡於魯<lb/>
　故雖告而不弔爾不然把小魯大乃敢匿其女與婿<lb/>
　之喪而不告乎成公即伯姬所朝之子也畏魯人少恩<lb/>
<pb n="33b"/>
　終身不復敢朝故其卒降而稱子且不㑹葬把文有<lb/>
　歸田之隙魯人於其来盟亦降而稱子二君之卒皆<lb/>
　不日由不以禮弔贈明矣悼公卒于㑹不可以上事<lb/>
　月為疑然把自桓公結昬于晉以来其卒多日而葬<lb/>
　無不㑹則魯人所以為禮者視勢之崇卑而已把魯<lb/>
　之交詳見把君来朝下閔公維卒在春秋後<lb/>
莊三十一年夏四月薛伯卒<lb/>
昭三十一年夏四月丁巳薛伯榖卒　秋葬薛獻公<lb/>
<pb n="34a"/>
定十二年春薛伯定卒　夏葬薛襄公<lb/>
　<hi>十三年冬薛弑其君比</hi>
哀十年夏薛伯夷卒　秋𦵏薛惠公<lb/>
　以上薛君書卒者四書𦵏者三不書𦵏者一弑而不<lb/>
　書葬者一傳言周公武公取于薛則薛魯舅甥之國<lb/>
　也隱公之世薛侯一来朝後不復與魯通不知何時<lb/>
　降而稱伯莊之末年薛伯書卒而不㑹其葬由再世<lb/>
　不朝于魯故魯人慢之襄三年傳晉知武子曰滕薛<lb/>
<pb n="34b"/>
　小邾之不至皆齊故也則薛盖事齊定元年傳宋仲<lb/>
　幾曰滕薛郳吾役也則薛又事宋小國既不来朝則<lb/>
　弔贈必薄故卒不日又或赴不以時故不月昭公在<lb/>
　外而薛伯榖卒以同盟之故始赴以名於是卒獨日<lb/>
　且初㑹其葬則意如之私也同盟赴以名說在辭從<lb/>
　主人篇比不書葬小國君弑葬不告爾<lb/>
文十八年春王二月秦伯罃卒<hi>蒙上薨月</hi>　　康公<lb/>
宣四年春王正月秦伯稻卒<hi>蒙上事月</hi>　　　共公<lb/>
<pb n="35a"/>
成十四年冬秦伯卒　　　　　　　　桓公<lb/>
昭五年秋秦伯卒　六年春王正月𦵏秦景公<hi>蒙上卒月</hi>
定九年秋秦伯卒　冬葬秦哀公<lb/>
哀三年冬十月癸卯秦伯卒　四年春王二月葬秦惠<lb/>
公<hi>蒙上事月</hi>
　以上秦君書卒者六書葬者三不書葬者三秦入春<lb/>
　秋自文公歴五世至穆公任好結昬于晉納晉惠公<lb/>
　僖十五年晉侯及秦伯戰于韓獲晉侯始見于經既<lb/>
<pb n="35b"/>
　納晉文公城濮之戰温翟泉之盟秦人皆在明年晉<lb/>
　侯秦伯圍鄭而秦伯中背晉侯戍鄭而去之此秦晉<lb/>
　起禍之端也文六年穆公卒春秋不書喪紀之交未<lb/>
　及於魯也康公繼修晉怨既来歸僖公成風之襚又<lb/>
　使術来聘且言伐晉於是告喪弔贈之使始行至景<lb/>
　公始㑹其葬則以南北之從交相見也其卒皆不日<lb/>
　者有襚而無含賵如其所施也惠公卒獨書日其從<lb/>
　厚之由不可考其不月則以逺於魯而或有故則告<lb/>
<pb n="36a"/>
　不以時也但卒葬言蒙上月多疑例其中雖有不月<lb/>
　者亦不可考矣<lb/>
隱七年春王三月滕侯卒<hi>蒙上事月</hi>
　滕子卒<lb/>
　滕子卒　　　　　　　　　　　　宣公<lb/>
宣九年八月滕子卒<lb/>
成十六年夏四月卒未滕子卒　　　　文公<lb/>
昭三年春王正月丁未滕子原卒　夏叔弓如滕五月<lb/>
<pb n="36b"/>
葬滕成公<lb/>
二十八年秋七月癸巳滕子寜卒　冬葬滕悼公<lb/>
哀四年秋八月甲寅滕子結卒　冬十二月葬滕頃公<lb/>
<hi>蒙上葬月</hi>
十一年秋七月辛酉滕子虞母卒　冬十一月葬滕隱<lb/>
公<lb/>
　以上滕君書卒者七書葬者四不書葬者三不書卒<lb/>
　葬者二滕近魯小國而侯爵文王之後隱七年稱侯<lb/>
<pb n="37a"/>
　書卒不日者不知何君稱侯以朝隱而稱子以朝桓<lb/>
　者卒不書僖十九年為宋人所執者名嬰齊謚宣公<lb/>
　卒不書宣九年卒者嘗来朝文公而卒不日玉帛之<lb/>
　將不如曹則魯人弔贈之禮亦薄也成十六年卒者<lb/>
　未嘗朝魯而卒日以其施於我者或厚則不得不視<lb/>
　施為報也以上皆不㑹其𦵏亦不知其名謚自滕成<lb/>
　来朝襄公與襄公同晉悼之盟㑹且又来奔喪於是<lb/>
　魯亦遣大夫㑹其葬而終春秋皆㑹其葬矣後滕頃<lb/>
<pb n="37b"/>
　嘗来㑹定公葬<lb/>
莊十六年冬十二月邾子克卒<hi>蒙上㑹月</hi>
二十八年夏四月丁未邾子瑣卒<lb/>
文十三年夏五月邾子蘧蒢卒<hi>䝉上卒月</hi>　　文公<lb/>
成十七年十二月邾子貜且卒<hi>蒙上事月</hi>　　定公<lb/>
襄十七年春王二月庚午邾子牼卒　　宣公<lb/>
昭元年六月丁巳邾子華卒　秋葬邾悼公<lb/>
定三年二月辛卯邾子穿卒　秋葬邾莊公<lb/>
<pb n="38a"/>
　以上邾君書卒者七書葬者二不書葬者五邾本魯<lb/>
　之附庸也入春秋已彊大王命列於諸侯魯屢渝盟<lb/>
　伐之故儀父閱魯三世弗一来朝其弔贈之禮宜薄<lb/>
　也瑣亦不朝于莊而卒獨日則以莊公謹事齊桓而<lb/>
　稍厚其所與也邾後世昬于齊每恃齊以抗魯僖公<lb/>
　伐邾者三文公伐邾者一傳曰邾文公之卒也公使<lb/>
　弔焉不敬邾人来討伐我南鄙其薄於禮可知而魯<lb/>
　常卑邾邾不畏魯皆此類也定公以魯宣事齊之故<lb/>
<pb n="38b"/>
　朝魯者再世而卒不日宣公朝魯者亦再世而以滅<lb/>
　鄫興戎其卒初書日則孟獻子之恭也狐駘見敗而<lb/>
　聘邾以脩平意可見矣其葬皆不㑹亦視施為報爾<lb/>
　齊景公立齊魯之好復通邾子亦来朝故始㑹其葬<lb/>
　至隱公益来朝来奔喪事魯愈謹而三家侵奪之不<lb/>
　已後至入邾以邾子来則以齊景無能為以死而邾<lb/>
　日以弱故也魯既歸邾子呉人執之而立大子革邾<lb/>
　子復来奔又奔齊卒在春秋後汲冢竹書言魯隱公<lb/>
<pb n="39a"/>
　及邾莊公盟于姑蔑則邾子穿不應襲其始受命之<lb/>
　君之號不可考也<lb/>
　<hi>文十八年冬莒弑其君庶其</hi>　　　　　　　　　紀公<lb/>
成十四年春王正月莒子朱卒　　　渠丘公<lb/>
　<hi>襄三十一年十一月莒人弑其君宻州</hi>　　　　　　犂比公<lb/>
昭十四年八月莒子去疾卒　　　　著丘公<lb/>
　以上莒君書卒者二弑者二皆不書𦵏莒少昊之後<lb/>
　武王所封雄於東夷入春秋即為諸侯患隱桓僖三<lb/>
<pb n="39b"/>
　公皆嘗與之同盟文七年徐伐莒莒来請盟公孫敖<lb/>
　如莒涖盟而庶其之弑始来告而書之宣公事齊嘗<lb/>
　及齊侯平莒及郯伐莒取向莒恃晉不事齊又㑹齊<lb/>
　伐莒成公與莒子馬陵蒲皆同盟始書莒子朱卒襄<lb/>
　公之世魯事晉莒與齊更伐魯而宻州之弑去疾之<lb/>
　卒皆書則以同伯主之盟㑹故也先儒謂莒從夷俗<lb/>
　無諡以號為稱故不書葬然莒與魯積不相下㑹葬<lb/>
　與否無所考其卒之不日從可知矣著丘公卒國人<lb/>
<pb n="40a"/>
　出其子郊公而立其弟庚輿即共公也國人出庚輿<lb/>
　齊人納郊公事在昭二十三年而郊公卒不知在何<lb/>
　嵗獲麟後有莒子狂卒<lb/>
僖四年夏許男新臣卒　秋八月葬許穆公<hi>月閒上事㑹伐楚月至無其義</hi>
文五年冬十一月甲申許男業卒　六年春葬許僖公<lb/>
宣十七年春王正月庚子許男錫我卒　夏葬許昭公<lb/>
襄二十六年八月壬午許男寗卒于楚　冬葬許靈公<lb/>
<pb n="40b"/>
　<hi>昭十九年夏五月戊辰許世子止弑其君買</hi>　冬𦵏許悼公<lb/>
　<hi>定六年春王正月癸亥鄭游速帥師滅許以許男斯歸</hi>
哀十三年夏許男成卒　秋葬許元公<lb/>
　以上許君書卒書葬者五弑而書葬者一許大岳之<lb/>
　後國小而近鄭隱公嘗與齊鄭入許許莊公奔衛鄭<lb/>
　分許西偏使許叔居之國幾亡後因忽突之亂許叔<lb/>
　入于許桓公又㑹齊侯謀定許或曰許叔即穆公也<lb/>
　穆公始從齊桓盟㑹晉之世伯許服于楚至呉入郢<lb/>
<pb n="41a"/>
　鄭人因楚敗而滅許以許男斯歸哀元年許男從楚<lb/>
　子圍蔡盖楚復封之自許叔入許之後無惡於魯又<lb/>
　以楚故喪紀之往来者不怠故卒多書日新臣卒于<lb/>
　師成繼絶於滅亡之後其不月者也傳曰許穆公卒<lb/>
　于師𦵏之以侯故得書月𦵏悼公弑而書葬者止出<lb/>
　奔斯繼故以禮成喪也<lb/>
隱八年夏六月辛亥宿男卒<lb/>
　以上宿君書卒者一宿微國而服于宋故隱元年魯<lb/>
<pb n="41b"/>
　宋盟於其國其卒日以嘗受地主之供而備禮以弔<lb/>
　也國微魯不㑹葬莊十年宋人遷宿之後不復列於<lb/>
　諸侯矣<lb/>
　<hi>文元年冬十月丁未楚世子商臣弑其君頵</hi>　　　　　　成王<lb/>
　<hi>十三年楚子商臣卒</hi>　　　　　　　　　　　穆王<lb/>
宣十八年秋七月甲戌楚子旅卒　　　莊王<lb/>
襄十三年秋九月庚辰楚子審卒　　　共王<lb/>
二十八年十二月乙未楚子昭卒　　　康王<lb/>
<pb n="42a"/>
昭元年冬十一月己酉楚子麇卒　　　郟敖<lb/>
　<hi>十三年夏四月楚公子比自晉歸于楚弑其君䖍于乾谿</hi>　　　　靈王<lb/>
二十六年九月庚申楚子居卒　　　　平王<lb/>
哀六年秋七月庚寅楚子軫卒　　　　昭王<lb/>
　以上楚君書卒者六弑者二不書卒者一皆不書𦵏<lb/>
　楚熊通十九年入春秋桓公之世始僭稱王事見史<lb/>
　記六年傳始記其侵伐小國莊四年卒子文王熊貲<lb/>
　立十年荆敗蔡師以蔡侯歸始見于經十三年入蔡<lb/>
<pb n="42b"/>
　十六年伐鄭傳記其十九年伐黄而卒子成王頵立<lb/>
　二十三年荆人来聘始通于魯故文元年世子商臣<lb/>
　弑君来赴而書晉靈公少不在諸侯楚於是滅江滅<lb/>
　六伐鄭以圖北方使椒来聘殺宜申来告次厥貉伐<lb/>
　麇始皆書楚子而十三年卒不書則以魯方謹於事<lb/>
　晉雖或赴而不弔也莊王以後晉楚狎主夏盟始皆<lb/>
　書日卒而不書葬盖葬當順臣子之辭策書不可從<lb/>
　其僭號言葬楚某王也坊記曰春秋不書楚越之王<lb/>
<pb n="43a"/>
　喪恐民之惑也榖梁傳亦曰呉楚之君不書葬辟其<lb/>
　僭號也盖以為筆削之㫖今知不然者當時諸侯雖<lb/>
　屈於楚亦以小事大而已魯號秉周禮國史何至書<lb/>
　其僭號襄公在楚楚人使其親襚魯人以桃茢先袚<lb/>
　殯此豈心悅誠服者况魯史書事有法乎昭二年韓<lb/>
　宣子来聘觀書於大史氏見易象與魯春秋曰周禮<lb/>
　盡在魯矣使書呉楚僭號謂之周禮可乎此實策書<lb/>
　大體然既為夫子所取即是聖人之法孔子盖曰其<lb/>
<pb n="43b"/>
　文則史其義則丘竊取之矣但求筆削之㫖則不可<lb/>
　不知其本原爾惠王章卒在春秋後<lb/>
襄十二年秋九月呉子乗卒<hi>夀夢</hi>
二十五年十二月呉子遏伐楚門于巢卒<hi>諸樊</hi>
　<hi>二十九年夏閽弑呉子餘祭一名戴</hi>
昭十五年春王正月呉子夷末卒<hi>一曰餘昧</hi>
　<hi>二十七年夏四月呉弑其君僚</hi>
定十四年五月呉子光卒<hi>闔閭</hi>
<pb n="44a"/>
　以上呉君書卒者四弑者二皆不書葬呉至壽夢始<lb/>
　僭稱王成公之世晉始通呉于中國晉厲晉悼皆與<lb/>
　呉㑹晉平遂嫁女于呉雖同姓而不顧皆欲結之以<lb/>
　撓楚也故壽夢以後弔喪之禮遂交於魯至昭公亦<lb/>
　取于呉其後魯賦於呉八百乗職貢同於事晉則以<lb/>
　晉伯既衰欲倚呉以敵齊楚也呉用夷禮弔贈必不<lb/>
　如制故不日不書葬義與楚同夫差卒在春秋後<lb/>
　<lb/>
<pb n="44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋屬辭卷三<lb/>
</p>
<p>
</p>
  </div>
</body>
</text>
</TEI>
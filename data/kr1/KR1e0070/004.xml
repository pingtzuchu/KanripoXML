<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋屬辭卷四</head>
    <p>
<pb n="1a"/>
欽定四庫全書<lb/>
　春秋屬辭卷四　　　　　　　元　趙汸　撰<lb/>
　　存策書之大體第一之四<lb/>
　　　三十二内女為諸侯夫人書卒書葬不弔不書卒不<lb/>
　　　　㑹不書葬許嫁書卒來歸以夫人禮成喪書<lb/>
　　　　卒<lb/>
莊四年三月紀伯姬卒　六月乙丑齊侯葬紀伯姬<lb/>
僖十六年夏四月丙申鄫季姬卒<lb/>
<pb n="1b"/>
襄三十年五月甲午宋災宋伯姬卒　秋七月叔弓如<lb/>
宋葬宋共姬<lb/>
　以上魯女為諸侯夫人書卒者三書葬者二禮諸侯<lb/>
　絶旁期姑姊妹女子子嫁於國君者尊與已同故為<lb/>
　之服大功九月而弔喪㑹葬皆書于䇿宋共姬葬書<lb/>
　月者從諸侯得常之例紀伯姬獨書日葬於仇人異<lb/>
　其事也其不書葬者魯不㑹也把伯姬卒亦不書者<lb/>
　魯不弔也把畏魯暴之敢不告其女之喪乎<lb/>
<pb n="2a"/>
僖九年秋七月乙酉伯姬卒<lb/>
　以上魯女未嫁書卒者一禮姊妹在室期出嫁大功<lb/>
　未嫁其夫不為服則兄弟不為降諸侯絶旁期此許<lb/>
　嫁諸侯故服其本服而書其卒不書葬者在室葬不<lb/>
　以夫人禮也<lb/>
文十二年二月庚子子叔姬卒<lb/>
成八年冬十月癸夘把叔姬卒<lb/>
　以上魯女出而書卒者二子叔姬既絶於把故不書<lb/>
<pb n="2b"/>
　國把叔姬歸老於魯非把絶之故書國魯君皆為之<lb/>
　服而喪以夫人之禮故書卒子叔姬不書葬同於在<lb/>
　室也把伯來逆叔姬之喪以歸亦不書葬魯不㑹也<lb/>
　齊子叔姬非罪出而與郯伯姬皆不書卒者宣成之<lb/>
　世恩有厚薄皆不得以夫人禮成喪也<lb/>
莊二十九年冬十二月紀叔姬卒　三十年八月癸亥<lb/>
葬紀叔姬<lb/>
　以上魯女為娣書卒書葬者一娣卒史不書此以國<lb/>
<pb n="3a"/>
　亡君沒無為主後故魯君為服姑姊妹之服而弔喪<lb/>
　㑹葬皆用殊禮故史書于策以明叔姬婦節之髙見<lb/>
　莊公恤典之厚是亦所謂存䇿書之大體者而儒者<lb/>
　不察反有責叔姬待終于酅為非禮者葢坐以非常<lb/>
　求之也葬日者國亡而葬於叔故異之也<lb/>
　　　三十三主王姬之昬為之服書卒<lb/>
莊二年秋七月齊王姬卒<lb/>
　以上王姬書卒者一禮記檀弓曰齊告王姬之喪魯<lb/>
<pb n="3b"/>
　莊公為之服大功此禮所未有魯人以我主其昬欲<lb/>
　以說齊爾公為之服姑姊妹之服故書卒同内女亦<lb/>
　䇿書之大體所當存也後齊桓王姬亦魯主之而卒<lb/>
　不書可見主昬脩服之非禮而桓公不可以非禮說<lb/>
　故弗為也<lb/>
　　　三十四内大夫書卒不書葬君不與小斂不書日有<lb/>
　　　　加命兼書字卒于外書地不以卿禮終不書<lb/>
　　　　卒諱殺成喪書卒<lb/>
<pb n="4a"/>
隠元年冬十二月公子益師卒<hi>蒙上事月</hi>　五年冬十二月<lb/>
辛巳公子彄卒　八年冬十二月無駭卒　九年三月<lb/>
挾卒<hi>蒙上事月</hi>
莊三十二年秋七月癸巳公子牙卒<lb/>
僖十六年三月壬申公子季友卒　秋七月甲子公孫<lb/>
茲卒<lb/>
文十年春王三月辛卯臧孫辰卒　十四年九月甲申<lb/>
公孫敖卒于齊<lb/>
<pb n="4b"/>
宣五年秋九月叔孫得臣卒<hi>月閒上事</hi>　八年夏六月辛巳<lb/>
有事于太廟仲遂卒于垂壬午猶繹萬入去籥<lb/>
成四年夏四月甲寅臧孫許卒　十五年三月乙巳仲<lb/>
嬰齊卒　十七年十一月壬申公孫嬰齊卒于貍脤<lb/>
襄五年十二月辛未季孫行父卒　十九年八月丙辰<lb/>
仲孫蔑卒　二十二年秋七月辛酉叔老卒　二十三<lb/>
年八月己卯仲孫速卒　三十一年秋九月己亥仲孫<lb/>
羯卒<lb/>
<pb n="5a"/>
昭四年冬十二月乙卯叔孫豹卒　七年冬十一月癸<lb/>
未季孫宿卒　十五年二月癸酉有事于武宫籥入叔<lb/>
弓卒去樂卒事　二十一年八月乙亥叔輒卒　二十<lb/>
三年春王正月癸丑叔鞅卒　二十四年春王二月丙<lb/>
戌仲孫貜卒　二十五年冬十月戊辰叔孫婼卒　二<lb/>
十九年夏四月庚子叔詣卒<lb/>
定五年六月丙申季孫意如卒　秋七月壬子叔孫不<lb/>
敢卒<lb/>
<pb n="5b"/>
哀三年秋七月丙子季孫斯卒<lb/>
　以上魯大夫書卒者三十不書日者四卒于外書日<lb/>
　書地者二當祭而卒者二皆卿也禮王於三公六卿<lb/>
　諸侯大夫士皆有服君於卿大夫將葬弔於宫比葬<lb/>
　不食肉比卒哭不舉樂以有服也故大夫卒史必書<lb/>
　之然傳曰公不與小斂故不書日則不徒記臣子之<lb/>
　喪而已兼欲志恤典厚薄以見君臣始終之義焉故<lb/>
　當祭卒而猶繹去樂必書況公不與小斂則恤典必<lb/>
<pb n="6a"/>
　不備冝有以見之也杜氏曰禮卿佐之喪小斂大斂<lb/>
　君皆親臨之始死情之所篤故以小斂為文至於但<lb/>
　臨大斂及不臨喪亦同不書日襄五年冬十二月辛<lb/>
　未季孫行父卒傳曰大夫入斂公在位是公與小斂<lb/>
　則書日之事也然公孫敖卒于齊已絶卿位而書日<lb/>
　卒者惠叔毁請於朝感子赦父雖公不與小斂恩實<lb/>
　過厚故書日也公子牙卒時公有疾叔孫婼叔詣卒<lb/>
　時公孫在外公孫嬰齊卒于貍脤皆書日卒禮不責<lb/>
<pb n="6b"/>
　人以所不得備為其有故非不欲臨故皆書日大夫<lb/>
　卒于竟外則書地竟内不地傳稱季平子行東野卒<lb/>
　于房是也今案春秋之初政不在大夫故恤典有厚<lb/>
　薄而史亦得用其法成襄而後大夫權重君恩過厚<lb/>
　雖有故不臨小斂與恩薄者不同故一切書日此史<lb/>
　之變例也兼書字者二季友僖之叔父而有功於僖<lb/>
　仲遂宣之叔父而有功於宣其喪葬皆有殊禮傳言<lb/>
　季友受費以為上卿葢宣之仲遂恩視季友皆賜以<lb/>
<pb n="7a"/>
　三命而使之世為卿也厥後叔孫昭子三命踰父兄<lb/>
　當時以為非禮則以其先未有三命如二氏者也或<lb/>
　謂此葢生而賜族使世為卿然叔牙不書叔亦世為<lb/>
　卿叔肸之子嬰齊仍稱公孫則叔非氏也案杜氏注<lb/>
　公子彄孝公子也諡僖伯臧孫辰彄之孫哀伯達之<lb/>
　子諡文仲臧孫許辰之子諡宣叔是為臧孫氏季友<lb/>
　莊公母弟季孫行父友之孫諡文子季孫宿行父之<lb/>
　子諡武子意如宿之子諡平子季孫斯意如之子諡<lb/>
<pb n="7b"/>
　桓子是為季孫氏公子牙莊公庶弟公孫茲牙之子<lb/>
　叔孫得臣牙之孫諡莊叔叔孫豹得臣之子僑如之<lb/>
　弟諡穆叔叔孫婼豹之子諡昭子不敢婼之子諡成<lb/>
　子是為叔孫氏公孫敖慶父之子諡穆伯仲孫蔑慶<lb/>
　父之孫文伯榖之子諡獻子仲孫速蔑之子諡莊子<lb/>
　仲孫羯速之子諡孝伯仲孫貜謁之子諡僖子是為<lb/>
　孟孫氏仲遂莊公子也字襄仲仲嬰齊遂之子歸父<lb/>
　之弟公孫嬰齊宣公弟叔肸之子諡聲伯叔老肸之<lb/>
<pb n="8a"/>
　子字齊子叔弓叔老之子諡敬子輒弓之子字伯章<lb/>
　叔鞅亦弓之子叔詣輒之子無駭展禽之先也葢師<lb/>
　俠不知其世王制大國三卿皆命於天子次國三卿<lb/>
　二卿命於天子一卿命於其君小國二卿皆命於其<lb/>
　君皆下大夫五人上士二十七人周禮公侯伯之卿<lb/>
　三命其大夫再命其士一命子男之卿再命其大夫<lb/>
　一命其士不命大夫以下名氏不見于䇿凡事于䇿<lb/>
　皆卿也故卿卒則書王制諸侯之大夫不世爵禄避<lb/>
<pb n="8b"/>
　賢也春秋時晉鄭皆六卿魯專於三桓見于䇿者四<lb/>
　卿齊國髙宋華向皆父卒子立䇿書之體存而世卿<lb/>
　之失見矣又豈待以書某氏卒為譏也哉卿不書卒<lb/>
　者六公子翬公子慶父柔溺公子結叔彭生皆不以<lb/>
　卿禮終也若公子牙實殺而以卿禮成喪亦書卒史<lb/>
　縁一時君臣隠諱之情而録之春秋存䇿書之大體<lb/>
　而已公羊謂善季子陸氏謂書其自卒以示無譏皆<lb/>
　失經㫖公孫歸父叔孫僑如出奔不書卒仲孫何忌<lb/>
<pb n="9a"/>
　叔孫州仇卒在春秋後<lb/>
　　　三十五天子大夫卒書同内大夫葬則舉諡稱公<lb/>
文三年夏五月王子虎卒<lb/>
定四年秋七月劉卷卒<hi>蒙公至月</hi>　葬劉文公<lb/>
　以上天子大夫書卒者二書葬者一來赴而往弔也<lb/>
　凡王人皆以内辭書之故書卒同内大夫王子虎踐<lb/>
　土翟泉嘗主諸侯劉文公合諸侯于召陵傳曰來赴<lb/>
　弔如同盟禮也二子身佩周室安危諸侯之合散繫<lb/>
<pb n="9b"/>
　焉其來赴往弔皆有不容己者不可以常禮論也葬<lb/>
　舉諡稱公者王卿士有封國得置臣屬如諸侯也不<lb/>
　月者禮不備也<lb/>
　　　三十六公母弟卒書弟書字<lb/>
宣十七年冬十一月壬午公弟叔肸卒<lb/>
　以上公弟書卒者一肸宣公母弟也傳曰凡大子之<lb/>
　弟公在曰公子不在曰弟凡稱弟皆母弟也此謂春<lb/>
　秋所書之弟皆是時君同母之弟葢史文實録之法<lb/>
<pb n="10a"/>
　非以為加親也肸非見大夫卒不當書宣公以庶簒<lb/>
　適喪其母弟恩視季友仲遂而使世為卿比桓莊之<lb/>
　族故稱弟稱字而書卒同於見大夫䇿書實録而宣<lb/>
　公之情不可掩矣若稱公子則嫌於見大夫且無以<lb/>
　見宣公寵愛之私史非不知異母之不當踈外也陸<lb/>
　氏諸儒辯之過矣<lb/>
　　　三十七外弑君從赴告<lb/>
隠四年春王二月戊申衞州吁弑其君完<lb/>
<pb n="10b"/>
莊八年冬十一月癸未齊無知弑其君諸兒<lb/>
宣二年秋九月乙丑晉趙盾弑其君夷皋　四年夏六<lb/>
月乙酉鄭公子歸生弑其君夷　十年五月癸巳陳夏<lb/>
徴舒弑其君平國<lb/>
襄二十五年夏五月乙亥齊崔杼弑其君光　二十六<lb/>
年春王二月辛夘衞甯喜弑其君剽<lb/>
昭十三年夏四月楚公子比自晉歸于楚弑其君虔于<lb/>
乾谿<lb/>
<pb n="11a"/>
　以上弑君稱名氏者八凡大夫不書氏未賜族也公<lb/>
　子公孫不書屬非見大夫也雖弑君者當國得告以<lb/>
　名者國猶有臣子不皆逆賊之黨也非手弑而歸罪<lb/>
　者以首惡書也趙盾歸生事三傳同而先儒疑之必<lb/>
　欲定為手弑然後合於經此不以禮法㫁之也史記<lb/>
　録晉人之言曰盾雖不知猶為賊首此先王所以明<lb/>
　臣妾之禮杜弑逆之原其來已久非董史甫創其義<lb/>
　也歸生為正卿而與謀其首惡無足異者春秋以禮<lb/>
<pb n="11b"/>
　法脩辭學者弗深考爾楚䖍弑君而比出比歸國而<lb/>
　䖍縊事與趙盾歸生不同故書其屬而經不日以别<lb/>
　之陳氏曰春秋之法苟有逆意於其君雖自殺也亦<lb/>
　書弑竊謂周監二代放弑其君必有成憲國史書罪<lb/>
　亦有定法非脩春秋時始造斯律也<lb/>
桓二年春王正月戊申宋督弑其君與夷及其大夫孔<lb/>
父<lb/>
莊十二年秋八月甲午宋萬弑其君捷及其大夫仇牧<lb/>
<pb n="12a"/>
僖十年春晉里克弑其君卓及其大夫荀息<lb/>
哀六年秋齊陳乞弑其君荼<lb/>
　以上弑君及其大夫三庶孽初立見弑二君弑而大<lb/>
　夫死節必大臣之能與其君存亡者也故得與其君<lb/>
　同稱弑而言及弑君者稱名氏例與上同晉獻公殺<lb/>
　其世子逐羣公子而立奚齊里克弑之荀息立卓子<lb/>
　里克又弑之克之弑君為重耳也齊景公逐羣公子<lb/>
　而立荼陳乞召陽生立之而荼弑故陳乞為逆首二<lb/>
<pb n="12b"/>
　君皆以庶孽見弑與他君遇弑者不同故經不月以<lb/>
　異之非弑君者有輕重也<lb/>
文十四年九月齊公子商人弑其君舍<hi>蒙上事月</hi>
僖九年冬晉里克殺其君之子奚齊<lb/>
　以上弑未踰年君一不稱君者一未踰年君見弑稱<lb/>
　君所以正其名待猶君之義也經不日别成君也奚<lb/>
　齊庶孽國人不君故經特筆稱其君之子而又不月<lb/>
　以異之其說别見<lb/>
<pb n="13a"/>
文十六年冬十一月宋人弑其君杵臼　十八年夏五<lb/>
月戊戌齊人弑其君商人<lb/>
襄三十一年十一月莒人弑其君密州<lb/>
　以上弑君稱人者三凡稱人皆微者史從赴書之宋<lb/>
　人弑君賊由君祖母莒人弑君賊由公子展輿事與<lb/>
　齊邴歜閻職不同故經不日以别之<lb/>
文元年冬十月丁未楚世子商臣弑其君頵<lb/>
襄三十年夏四月蔡世子般弑其君固<lb/>
<pb n="13b"/>
昭十九年夏五月戊辰許世子止弑其君買<lb/>
　以上世子弑君三蔡侯般淫而不父與他國子禍不<lb/>
　同故不日以别之許止非故弑而與商臣同書日則<lb/>
　弑逆者罪無輕重明矣又案許止事三傳皆見止非<lb/>
　故弑而左氏記事尤詳先儒亦疑之必欲定為故弑<lb/>
　而後合於經此亦不以禮法㫁之也張主一曰止之<lb/>
　所以異於商臣蔡般者過與故爾然春秋一施之者<lb/>
　以臣子於君父不可過也蘇子由曰今律和御藥不<lb/>
<pb n="14a"/>
　如法者死葢春秋遺意皆足以㫁斯獄矣<lb/>
文十八年冬十月莒弑其君庶其<lb/>
成十八年春王正月庚申晉弑其君州蒲<lb/>
昭二十七年夏四月吳弑其君僚<lb/>
定十三年冬薛弑其君此<lb/>
　以上弑君稱國者四告不以名氏故但稱國以弑必<lb/>
　弑君者當國國人皆逆賊之黨故無能以名氏告者<lb/>
　若欒書中行偃是也莒僕以其寳玉來納諸公故魯<lb/>
<pb n="14b"/>
　史不著其罪然莒僕因國人以弑父而出奔公子光<lb/>
　弑君而自立其事與晉欒書中行偃當國者異而亦<lb/>
　皆稱國以弑故不日以别之唯薛弑不月與晉里克<lb/>
　齊陳乞同傳無事實不可考<lb/>
襄二十九年夏五月閽弑吳子餘祭<hi>蒙公至月傳序其事亦在五月</hi>
哀四年春王二月庚戌盜殺蔡侯申<lb/>
　以上閽弑國君一盜殺國君一閽賤𨽻盜竊賊不可<lb/>
　律以臣禮故不言其君閽猶在官故得言弑然殺蔡<lb/>
<pb n="15a"/>
　侯者實諸大夫之公孫翩也蔡人既殺翩而以盜赴<lb/>
　經賤閽故略不書日蔡實非盜故詳其日以别之孟<lb/>
　子曰世衰道微邪說暴行有作臣弑其君者有之子<lb/>
　弑其父者有之孔子懼作春秋此春秋書弑君之義<lb/>
　也是故凡言弑其君者不以君有道無道異辭所以<lb/>
　正弑逆之罪其或文同而事異事同而文異者則以<lb/>
　日月之法别之左氏不知經意見弑君者或稱名氏<lb/>
　或稱國或稱人求其說而不得遂定為例曰凡弑君<lb/>
<pb n="15b"/>
　稱君君無道也稱臣臣之罪也葢溺於邪說而不見<lb/>
　正於孔氏之徒者也傳記師曠對晉侯論衞人出君<lb/>
　史墨對趙簡子論魯人出君皆釋臣而歸罪於君劉<lb/>
　向說苑記齊人弑君魯襄公曰孰臣而敢殺其君乎<lb/>
　師懼曰夫齊君治之不能任之不肖縱一人之欲以<lb/>
　虐萬夫之性非所以立君也其身死自取之也與師<lb/>
　曠史墨之言如出一口皆當時之邪說也晉靈之弑<lb/>
　史狐以首惡書重葢王者之法而猶有託為夫子之<lb/>
<pb n="16a"/>
　言謂趙盾為良大夫者自大夫專政士民皆知有大<lb/>
　夫而不知有君是以君多謗而臣多譽邪說之行有<lb/>
　自來矣此夫子所為懼春秋所由作也且見弑之君<lb/>
　無道者莫甚於齊襄莊晉靈楚䖍經皆書弑者名氏<lb/>
　而議不及其君宋昭公非有四君之惡也獨以無道<lb/>
　稱而弑者免於討是豈春秋撥亂之法乎為左氏學<lb/>
　者既以陷於邪說而何休范甯又推以釋二傳其不<lb/>
　可為訓抑有甚焉而唐啖趙宋陳氏諸儒亦皆因襲<lb/>
<pb n="16b"/>
　其說而未有悟其非者是亂臣賊子雖知懼於一時<lb/>
　而卒見釋於千萬世也由赴告䇿書之法左氏考之<lb/>
　不詳而又不知聖人有存䇿書大體之義故其失至<lb/>
　此諸實弑而以卒告者說己見前卒葬類中<lb/>
　　　三十八殺他國君<lb/>
宣十八年秋七月邾人戕鄫子于鄫<lb/>
昭十一年夏四月丁巳楚子虔誘蔡侯般殺之于申<lb/>
十六年春楚子誘戎蠻子殺之<lb/>
<pb n="17a"/>
　以上微者戕他國之君一蠻荆之君殺諸國之君一<lb/>
　自相殺一邾人者邾大夫戕者殘也葢邾使大夫往<lb/>
　殘賊之傳例曰自虐其君曰弑自外曰戕孔氏曰弑<lb/>
　者伺候閒隙試犯其君戕者卒暴而來殘賊殺害弑<lb/>
　戕皆是弑也所以别内外之名爾不日者異内弑也<lb/>
　凡諸侯卒則名謹終事詳凶變也故見殺見弑皆名<lb/>
　之既名蔡侯亦名楚子又特書日所以謹内外之辯<lb/>
　蔡侯嘗弑君且明非討罪也其自相殺則不月畧之<lb/>
<pb n="17b"/>
　也詳見變文篇<lb/>
　　　三十九内殺大夫言刺<lb/>
僖二十八年春公子買戍衞不卒戍刺之<lb/>
成十六年十二月乙酉刺公子偃<lb/>
　以上内刺公子二義取周禮三刺之法公子買葢公<lb/>
　子之為大夫者不言殺其大夫内事以君命為重故<lb/>
　不以專殺為義所以明臣禮也晉文之興魯欲與楚<lb/>
　故戍衞其殺公子買懼晉也曰不卒戍乃欺楚之辭<lb/>
<pb n="18a"/>
　史實其誣而罪見矣穆姜僑如之謀公子偃所不知<lb/>
　雖加之罪而事不可書故但言刺而已穆姜指偃與<lb/>
　鉏曰是皆君也葢欲激公使逐二家非真有廢立之<lb/>
　意季孫歸而殺偃遷怒也不及鉏者鉏幼公不忌也<lb/>
　杜氏謂鉏不與謀非事實矣啖氏謂直書刺者罪當<lb/>
　殺不知書法詳略之由也<lb/>
　　　四十外殺大夫稱國稱名討亂稱人不在位不稱<lb/>
　　　　大夫簒公子去屬衆殺稱人<lb/>
<pb n="18b"/>
莊二十六年夏曹殺其大夫<lb/>
僖七年夏鄭殺其大夫申侯　十一年春晉殺其大夫<lb/>
㔻鄭父　二十五年夏宋殺其大夫　二十八年夏楚<lb/>
殺其大夫得臣<lb/>
文十年夏楚殺其大夫宜申<lb/>
宣九年冬陳殺其大夫洩冶　十三年冬晉殺其大夫<lb/>
先縠　十四年春衞殺其大夫孔達<lb/>
成八年夏晉殺其大夫趙同趙括　十五年秋宋殺其<lb/>
<pb n="19a"/>
大夫山　十六年夏楚殺其大夫公子側　十七年冬<lb/>
晉殺其大夫郤錡郤犫郤至　十八年春晉殺其大夫<lb/>
胥童<hi>為下弑月</hi>　齊殺其大夫國佐<lb/>
襄二年冬楚殺其大夫公子申　五年秋楚殺其大夫<lb/>
公子壬夫　十九年秋齊殺其大夫髙厚　鄭殺其大<lb/>
夫公子嘉　二十年秋蔡殺其大夫公子變　二十二<lb/>
年冬楚殺其大夫公子追舒　二十三年夏陳殺其大<lb/>
夫慶虎及慶寅<lb/>
<pb n="19b"/>
昭二年秋鄭殺其大夫公孫黒　五年春楚殺其大夫<lb/>
屈申　十二年夏楚殺其大夫成熊　二十七年夏楚<lb/>
殺其大夫郤宛<lb/>
哀二年冬蔡殺其大夫公子駟　四年夏蔡殺其大夫<lb/>
公孫姓公孫霍<lb/>
　以上外殺大夫稱國者二十八孟子曰君之視臣如<lb/>
　土芥則臣視君如宼讎此春秋書殺大夫之義也古<lb/>
　者諸侯大夫皆天子所置凡卿大夫之獄大司宼以<lb/>
<pb n="20a"/>
　邦法㫁之諸侯不得專殺故君殺臣皆書殺其大夫<lb/>
　以志專殺而有罪無罪悉名之以明臣禮示恭順公<lb/>
　羊傳曰稱國以殺者君殺大夫之辭也何氏曰凡君<lb/>
　殺大夫以專殺書其說皆是唯左氏以大夫不名為<lb/>
　非其罪而凡書名者皆求其罪以實之若洩冶以直<lb/>
　言見殺公子變以謀去楚歸晉見殺皆不得免焉孔<lb/>
　氏引家語論洩冶以區區之身欲止一國之淫昬死<lb/>
　而無益可謂狷矣而不得為仁劉侍讀亦曰洩冶安<lb/>
<pb n="20b"/>
　於淫亂之朝至廢男女之節然後言之則其從君於<lb/>
　昬者多矣其論人臣進退大節則善矣然春秋豈於<lb/>
　其直言見殺而議其罪與悖亂者同科乎若公子燮<lb/>
　之事則内外相亂說者不辨久矣其或不名與去族<lb/>
　皆筆削之㫖說見變文篇<lb/>
僖十年夏晉殺其大夫里克<lb/>
襄二十七年夏衞殺其大夫甯喜<lb/>
　以上外殺大夫嘗弑君者二二君利其弑以除害又<lb/>
<pb n="21a"/>
　以忌克殺之非討罪故史無異文<lb/>
僖三十年秋衞殺其大夫元咺及公子瑕<lb/>
　以上殺大夫專廢立者一及所立公子一瑕稱公子<lb/>
　以元咺稟伯主之命立之異於他簒者故書元咺及<lb/>
　之而不去其屬<lb/>
襄二十三年冬晉人殺欒盈　三十年秋鄭人殺良霄<lb/>
　以上殺大夫自外復入者二皆稱人以殺以其稱兵<lb/>
　犯國非士師之所能治而必以國人討之也皆不書<lb/>
<pb n="21b"/>
　其大夫以去位而復入為亂非其大夫也<lb/>
文九年春晉人殺其大夫先都　晉人殺其大夫士縠<lb/>
及箕鄭父<lb/>
昭八年秋陳人殺其大夫公子過<lb/>
　以上外殺大夫稱人者三先都士縠箕鄭父作亂殺<lb/>
　先克公子招公子過殺陳世子偃師公子招又歸罪<lb/>
　於公子過而殺之皆以討亂告故亦稱人以殺在位<lb/>
　故稱其大夫<lb/>
<pb n="22a"/>
隠四年九月衞人殺州吁于濮<lb/>
桓六年秋蔡人殺陳佗<lb/>
莊九年春齊人殺無知<lb/>
　以上殺簒立者三諸簒立者諸侯定其位則列於㑹<lb/>
　而稱爵故未㑹諸侯者皆名之不成之為君也皆稱<lb/>
　人以殺者以其弑君代立非有司法守之所能治而<lb/>
　國人得而討之也傳言州吁求寵於諸侯以和其民<lb/>
　又曰州吁未能和其民厚問定君於石子是州吁之<lb/>
<pb n="22b"/>
　簒國人皆不與也所以石碏得信討賊之義蔡人殺<lb/>
　五父而立其所出雍廪殺無知以報其虐名雖公而<lb/>
　事則私其稱蔡人亦與稱國人義異春秋君弑而能<lb/>
　以義討賊者唯衞人為正故特書月以别之<lb/>
文七年夏宋人殺其大夫　八年冬宋人殺其大夫司<lb/>
馬<lb/>
　以上外殺大夫稱人者二此稱人者衆辭傳謂穆襄<lb/>
　之族及戴氏之族是也詳見變文特筆二篇<lb/>
<pb n="23a"/>
　　　四十一夫人出書歸<lb/>
文十八年冬十月夫人姜氏歸于齊<hi>蒙上子卒月</hi>
　以上魯夫人歸于父母之國者一傳曰夫人出曰歸<lb/>
　于某文夫人以襄仲殺其子而立宣公故歸其父母<lb/>
　之國而老焉與罪出者不同然亦絶于魯故曰歸事<lb/>
　與内女非罪出書來歸同當同書月<lb/>
　　　四十二公夫人出奔言孫<lb/>
昭二十五年九月己亥公孫于齊<lb/>
<pb n="23b"/>
莊元年三月夫人孫于齊<lb/>
閔二年九月夫人姜氏孫于邾<lb/>
　以上公孫一夫人孫二啖氏曰公夫人不可斥言奔<lb/>
　公羊傳曰内諱奔謂之孫今案夫人尊與君同故同<lb/>
　稱孫然婦人非罪不奔與國君見出於其臣者不同<lb/>
　故經不日以别之<lb/>
　　　四十三諸侯出奔<lb/>
桓十五年五月鄭伯突出奔蔡　十六年十一月衞侯<lb/>
<pb n="24a"/>
朔出奔齊<lb/>
莊四年夏紀侯大去其國<lb/>
僖二十八年夏四月衞侯出奔楚<hi>蒙上事月</hi>
文十二年春王正月郕伯來奔<lb/>
襄十四年夏四月己未衞侯出奔齊<lb/>
昭三年冬北燕伯款出奔齊　二十一年冬蔡侯朱出<lb/>
奔楚　二十三年秋莒子庚輿來奔<hi>為下日敗月</hi>
哀十年春王二月邾子益來奔<lb/>
<pb n="24b"/>
　以上諸侯出奔六來奔三去其國一有所辨則名去<lb/>
　國不反名皆從史文不言出奔言去其國乃特筆其<lb/>
　說皆别見諸侯出奔月衞侯衎臣出君特書日紀侯<lb/>
　大以下失國者皆不月<lb/>
桓十一年秋鄭忽出奔衞<lb/>
莊二十四年冬曹羈出奔陳<lb/>
昭元年秋莒展輿出奔吳<lb/>
　以上未踰年諸侯出奔一失位喪國故不稱子踰年<lb/>
<pb n="25a"/>
　出奔一微弱不能自定國人以名赴弑君簒位出奔<lb/>
　一未㑹諸侯故不稱爵皆不月異成君也凡國滅君<lb/>
　奔别見大夫出奔有筆削見後篇<lb/>
　　　四十四公子入國<lb/>
桓十五年夏許叔入于許<lb/>
莊九年夏齊小白入于齊<lb/>
昭元年秋莒去疾自齊入于莒<lb/>
哀十年秋齊陽生入于齊<lb/>
<pb n="25b"/>
　以上公子入國四榖梁傳曰以好曰歸以惡曰入今<lb/>
　案許叔以繼絶入故稱字說在變文篇齊小白陽生<lb/>
　莒去疾以簒入故不稱公子皆從史文<lb/>
　　　四十五外大夫以邑叛<lb/>
襄二十六年春衞孫林父入于戚以叛<lb/>
昭二十一年夏宋華亥向寕華定自陳入于宋南里以<lb/>
叛<lb/>
定十一年春宋公之弟辰及仲佗石彄公子地自陳入<lb/>
<pb n="26a"/>
于蕭以叛　秋宋樂大心自曹入于蕭　十三年秋晉<lb/>
趙鞅入于晉陽以叛　冬晉荀寅士吉射入于朝歌以<lb/>
叛<lb/>
　以上外大夫書入邑以叛者四入國以叛者一<hi>樂大心不</hi>
　<hi>言叛者蒙上文從可知也</hi>
　　　四十六以地來奔非卿亦書<lb/>
襄二十一年春邾庶其以漆閭丘來奔<lb/>
昭五年夏莒牟夷以牟婁及防兹來奔　三十一年冬<lb/>
<pb n="26b"/>
黒肱以濫來奔<lb/>
　以上邾莒大夫以地來奔者三傳曰庶其非卿也以<lb/>
　地來雖賤必書重地也又曰牟夷非卿而書尊地也<lb/>
　黒肱賤而書名重地故也今案邾小國雖其卿名氏<lb/>
　亦不登于䇿此皆以受其叛邑書若郕伯來奔則以<lb/>
　稱君故不書其地義各有所重史不徒録實也<lb/>
　　　四十七出奔大夫入國賊其國稱復入<lb/>
襄三十年秋鄭良霄出奔許自許入于鄭<lb/>
<pb n="27a"/>
成十八年夏宋魚石復入于彭城<lb/>
襄二十三年夏晉欒盈復入于晉入于曲沃<lb/>
　以上大夫自外入國者一復入邑者一復入國入邑<lb/>
　者一鄭良霄志復私讎宋魚石晉欒盈挾仇敵害宗<lb/>
　國故書之不同說見末篇<lb/>
　　　四十八諸侯相執<lb/>
僖五年冬晉人執虞公　十九年春王三月宋人執滕<lb/>
子嬰齊　夏六月己酉邾人執鄫子用之<lb/>
<pb n="27b"/>
哀四年春宋人執小邾子<lb/>
　以上諸侯相執四用之一周官大司宼掌建邦之三<lb/>
　典以佐王刑邦國詰四方凡諸侯之獄訟以邦典定<lb/>
　之諸侯無相執之道故凡執恒稱人晉獻公襲執天<lb/>
　子三公而滅其封國罪大於相執齊桓伯略不及西<lb/>
　莫能正也宋襄圖伯而執滕子用鄫子以宣其虐故<lb/>
　子魚謂其得死為幸小邾世服於宋於是見執而春<lb/>
　秋將終世無盟主久矣以䇿書大體所當存示録小<lb/>
<pb n="28a"/>
　國而已<lb/>
　　　四十九盟主執諸侯<lb/>
僖二十八年三月丙午晉侯入曹執曹伯畀宋人　冬<lb/>
晉人執衞侯歸之于京師<lb/>
成九年秋晉人執鄭伯　十五年春晉侯執曹伯歸于<lb/>
京師<lb/>
襄十六年春晉人執莒子邾子以歸　十九年春晉人<lb/>
執邾子<lb/>
<pb n="28b"/>
　以上盟主執諸侯六盟主有討罪之義故雖稱人以<lb/>
　執與諸侯相執同文而事異其道有得失故筆削之<lb/>
　㫖或稱侯以執說見變文篇唯襄二十六年晉人為<lb/>
　衞孫氏故㑹澶淵執甯喜衞侯如晉晉人執之而經<lb/>
　不書者為臣執君不可以訓故削而不録在存䇿書<lb/>
　大體中為變例之三<lb/>
　　　五十諸國執外裔之君<lb/>
哀四年夏晉人執戎蠻子赤歸于楚<lb/>
<pb n="29a"/>
　以上諸國執外裔之君一歸于楚者楚人圍蠻氏蠻<lb/>
　子赤奔晉楚人有辭且以師臨上雒故趙孟執蠻子<lb/>
　歸之楚雖敗亡之餘羣臣能輯睦以事其君晉外失<lb/>
　諸侯而彊家内訌自知非楚敵也<lb/>
　　　五十一外裔㑹而執諸國之君<lb/>
僖二十一年秋宋公楚子陳侯蔡侯鄭伯許男曹伯㑹<lb/>
于盂執宋公以伐宋<lb/>
　以上外裔㑹而執諸國之君一宋公一㑹而虐二國<lb/>
<pb n="29b"/>
　之君又不度徳量力而致楚子于盂於是見執而國<lb/>
　受兵蓋不知有出爾反爾之戒者也於楚曷足議焉<lb/>
　凡㑹執别稱人此蒙諸侯言之<lb/>
　　　五十二外裔相執<lb/>
昭四年夏楚人執徐子<lb/>
　以上外裔㑹而相執一此申之㑹也徐服楚乆矣既<lb/>
　世事楚而又服于吳徐子又吳出也故楚人執之<lb/>
　　　五十三大夫見執則書至非專使不稱行人從公還<lb/>
<pb n="30a"/>
　　　　不書至<lb/>
昭二十三年春王正月晉人執我行人叔孫婼<hi>蒙日卒月</hi>　二<lb/>
十四年春婼至自晉<lb/>
　以上大夫出疆見執書至一傳曰行人言使人也婼<lb/>
　如晉謝取邾師見執故稱行人凡大夫行不書至降<lb/>
　於君也被執則書至謹事變重國卿也<lb/>
成十六年九月晉人執季孫行父舍之于苕丘<lb/>
昭十三年八月晉人執季孫意如以歸<hi>蒙上事月</hi>　十四年<lb/>
<pb n="30b"/>
春意如至自晉<lb/>
　以上大夫從公見執者二不稱行人非專使也凡大<lb/>
　夫從公不書伐鄭之役行父從公以僑如之譖見執<lb/>
　而書平丘之㑹意如從公以邾莒之訴見執而書雖<lb/>
　見執也苟從公歸則不書行父從公歸意如踰年乃<lb/>
　得歸也凡大夫出入從公不書執則書與公將不言<lb/>
　帥師敗則稱師義同皆國史成法行父執書月著例<lb/>
　　　五十四王臣見執自我而行則書還接我書至<lb/>
<pb n="31a"/>
文十四年冬單伯如齊齊人執單伯　十五年夏單伯<lb/>
至自齊<lb/>
　以上王臣書如書執書至者一單伯以王命為魯請<lb/>
　子叔姬如齊見執還又過魯故書之一如吾大夫<lb/>
隠七年冬戎伐凡伯于楚丘以歸<lb/>
　以上戎執王臣以歸一由魯聘還見執故書變執言<lb/>
　伐乃修春秋之辭說見變文篇<lb/>
　　　五十五外大夫見執非專使不稱行人非卿雖殺之<lb/>
<pb n="31b"/>
　　　　不書<lb/>
桓十一年九月宋人執鄭祭仲<lb/>
莊十七年春齊人執鄭詹<lb/>
僖四年夏齊人執陳轅濤塗<lb/>
襄二十六年秋晉人執衞甯喜<lb/>
定元年春王三月晉人執宋仲幾于京師<lb/>
　以上外執大夫五鄭祭仲宋人誘而執之鄭詹齊人<lb/>
　以伯令召而執之陳轅濤塗執于師衞甯喜執于㑹<lb/>
<pb n="32a"/>
　宋仲幾執于京師故皆不稱行人宋執祭仲使立庶<lb/>
　簒適城成周宋仲幾不受功晉人專執于京師皆書<lb/>
　月以異之<lb/>
襄十一年秋楚人執鄭行人良霄　十八年夏晉人執<lb/>
衞行人石買<lb/>
定六年秋晉人執宋行人樂祁犂　七年秋齊人執衞<lb/>
行人北宫結以侵衞<lb/>
　以上外執大夫四良霄如楚告將服于晉見執石買<lb/>
<pb n="32b"/>
　如晉以伐曹見執樂祁犂如晉以宋乆不來聘見執<lb/>
　衞侯欲叛晉使北宫結如齊而私使執之以侵我皆<lb/>
　以專使往故稱行人<lb/>
昭八年夏楚人執陳行人干徴師殺之<lb/>
　以上楚執行人殺之一陳公子招公子過殺悼大子<lb/>
　偃師而立公子留干徴師赴于楚且告有立君楚人<lb/>
　執而殺之宣十四年鄭人殺楚使申無畏不書非卿<lb/>
　也<lb/>
<pb n="33a"/>
　　　五十六外放大夫<lb/>
宣元年夏晉放其大夫胥甲父于衞<lb/>
哀三年秋蔡人放其大夫公孫獵于吳<lb/>
　以上外放大夫二放謂棄置於此而不得他適舜放<lb/>
　驩兜于崇山葢古有此法薛氏曰諸侯不得專放書<lb/>
　放其大夫僭天子之事也吕氏曰稱國以放君與大<lb/>
　夫咸與焉稱人以放國亂無政而衆人擅放之<lb/>
　　　五十七外裔滅中國而放其大夫<lb/>
<pb n="33b"/>
昭八年冬十月壬午楚師滅陳執陳公子招放之于越<lb/>
　以上楚滅中國而放其大夫一招殺陳世子楚子志<lb/>
　在取陳而已故不能正其罪書師者經變文說見謹<lb/>
　華夷篇<lb/>
　<lb/>
　<lb/>
　<lb/>
　春秋屬辭卷四<lb/>
</p>
<p>
</p>
  </div>
</body>
</text>
</TEI>
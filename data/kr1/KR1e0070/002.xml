<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋屬辭卷二</head>
    <p>
<pb n="1a"/>
欽定四庫全書<lb/>
　春秋屬辭卷二　　　　　　元　趙汸　撰<lb/>
　　存策書之大體第一之二<lb/>
　　　八卜郊不從牛災猶三望郊不時皆書<lb/>
僖三十一年夏四月四卜郊不從乃免牲猶三望<lb/>
宣三年春王正月郊牛之口傷改卜牛牛死乃不郊猶<lb/>
三望<lb/>
成七年春王正月鼷鼠食郊牛角改卜牛鼷鼠又食其<lb/>
<pb n="1b"/>
角乃免牛夏五月不郊猶三望<hi>蒙上朝月</hi>　十年夏四月五<lb/>
卜郊不從乃不郊<lb/>
襄七年夏四月三卜郊不從乃免牲　十一年夏四月<lb/>
四卜郊不從乃不郊<lb/>
定十五年春王正月鼷鼠食郊牛牛死改卜牛<hi>蒙上朝月</hi>
夏五月辛亥郊<lb/>
哀元年春王正月鼷鼠食郊牛改卜牛<hi>蒙上事月</hi>　夏四月<lb/>
辛巳郊<lb/>
<pb n="2a"/>
成十七年九月辛丑用郊<lb/>
　以上書郊祀非禮者九四卜郊不從猶三望者一牛<lb/>
　傷不郊猶三望者二三卜四卜五卜不從不郊者各<lb/>
　一牛傷改卜牛五月郊者一四月郊者一九月用郊<lb/>
　者一郊者祈榖于上帝之祭也除地於郊以行禮故<lb/>
　即其祭處名之月令孟春之月天子乃以元日祈榖<lb/>
　于上帝是也孟春謂夏正建寅之月元日謂上辛上<lb/>
　帝大微之帝也郊後望祭四方謂之四望魯僭郊禮<lb/>
<pb n="2b"/>
　唯祀蒼帝而三望不敢用上辛同常祀三卜不從則<lb/>
　不郊盖雖僭而猶不敢盡同於天子也其禮牛卜吉<lb/>
　則為牲牛傷則改卜帝牛有變卜稷牛稷牛唯具是<lb/>
　為卜牲卜三月上辛不吉則卜中辛卜中辛不吉則<lb/>
　卜下辛三卜皆不吉則不郊是為卜日不郊則卜免<lb/>
　牲卜吉則免不吉則繫而待明年具牲時卜用是為<lb/>
　卜免牲盖卜牲與免牲皆周禮也因卜日以決郊之<lb/>
　從否則魯君自知其僭明不敢專也然春秋無書三<lb/>
<pb n="3a"/>
　月郊者盖牛不傷卜而從郊以建寅之月得郊之時<lb/>
　不從不郊不敢彊卜得禮之當故皆不書其書者皆<lb/>
　志變異與非禮也變異之事一牛傷也改卜牛又傷<lb/>
　異之甚也非禮之事有四彊卜過時猶三望用郊也<lb/>
　榖梁傳曰郊三卜禮也四卜非禮也五卜彊也公羊<lb/>
　傳曰求吉之道三此言彊卜之非禮也月令天子祈<lb/>
　榖而後躬耕帝籍左氏傳曰郊祀后稷以祈農事故<lb/>
　啓蟄而郊郊而後耕此言過時之非禮也傳又曰望<lb/>
<pb n="3b"/>
　郊之細也不郊亦無望可也此言猶三望之非禮也<lb/>
　九月言用郊者用其禮以祈福而不為農事也成公<lb/>
　以國有内難君臣外見執辱而頻年出師未已故竊<lb/>
　天子類造之意用郊祀以告事而祈焉在魯郊中尤<lb/>
　為僭妄此用郊之非禮也魯郊本非禮然既嵗卜而<lb/>
　郊則史不勝書故於非禮中記其又失禮者如此其<lb/>
　言免牲不言不郊者從可知也言免牛復言不郊者<lb/>
　閒有事也言牛死則言不郊牛傷得再卜須言不郊<lb/>
<pb n="4a"/>
　義乃盡也不言免牛而言不郊者卜不吉不免也然<lb/>
　三傳所說失禮之事往往不同左氏榖梁初不言魯<lb/>
　郊為僭公羊傳曰卜郊非禮也卜郊何以非禮魯郊<lb/>
　非禮也天子祭天諸侯祭土何氏曰禮天子不卜郊<lb/>
　魯郊非禮故卜爾左氏殊不知此義乃曰禮不卜常<lb/>
　祀而卜其牲日牲成而卜郊上怠慢也是謂牲既成<lb/>
　不當更卜也魯人自知郊為非禮故雖牲成而不敢<lb/>
　必祭猶假卜以聴於神左氏乃以常祀議之由不知<lb/>
<pb n="4b"/>
　其為僭也劉侍讀則曰卜郊者卜日之吉凶非卜郊<lb/>
　之可否是以周禮大祭祀卜日同論而不察其不從<lb/>
　則不郊之異也據大司樂圜丘方澤月令四郊各用<lb/>
　其節日祈榖用上辛皆無事於卜何氏謂天子不卜<lb/>
　郊是也凡言前期卜日謂如國有大故天子將出皆<lb/>
　依郊禮祀上帝及四望類造非常祀則卜日爾是豈<lb/>
　有不從不郊之事乎傳謂啓蟄而郊者為三代正朔<lb/>
　不同故舉寅月節氣言之下言龍見始殺閉蟄皆是<lb/>
<pb n="5a"/>
　約夏正四孟月不復舉節氣非謂凡祀以節不以月<lb/>
　也杜氏乃謂月前節却雖四月可郊則春秋四月卜<lb/>
　郊不從不郊者三改卜牛而郊者一何必書乎四月<lb/>
　宜郊而郊與不郊皆書則三月郊與不郊何不書也<lb/>
　又違左氏過則書之義矣榖梁傳曰郊自正月至于<lb/>
　三月郊之時也公羊傳亦曰用正月上辛非唯不詳<lb/>
　魯事且失郊之時義矣雜記孟獻子曰正月日至可<lb/>
　以有事於上帝七月日至可以有事於祖曰可以者<lb/>
<pb n="5b"/>
　獻子以此二月宜郊禘知前此未嘗用此二月也春<lb/>
　秋唯僖八年書七月禘而正月牛傷皆以在滌書獻<lb/>
　子欲以正月日至祀天而以對月日至祀祖僭且異<lb/>
　矣宜不行也明堂位言魯以孟春祀帝于郊鄭氏曰<lb/>
　孟春建子之月魯之始郊日以至則由不察明堂位<lb/>
　之妄而以郊特牲周始郊之文屬之魯也用郊之義<lb/>
　二傳唯譏非時則九月豈復祈榖也哉或曰懼卜而<lb/>
　不從故不卜而直用其禮則是嵗初無卜郊不從之<lb/>
<pb n="6a"/>
　事何以怠至九月乃不卜而郊也若或者釋用與用<lb/>
　之之用同則幾於誣矣魯郊祀后稷以配天而欲以<lb/>
　宋襄次睢楚䖍岡山為比豈人情乎雖說經好竒一<lb/>
　至於此然於史文詳畧後先之閒亦不察矣夫魯郊<lb/>
　僭竊之罪豈待加一辭哉顧其變亂禮法悉見于經<lb/>
　則學者所當深考爾凡言魯重祭為天子所賜者皆<lb/>
　本明堂位祭統然明堂位言成王命魯世世祀周公<lb/>
　以天子之禮樂遂言是以魯君孟春乗大路載弧韣<lb/>
<pb n="6b"/>
　旂十有二旒日月之章祀帝于郊配以后稷則是言<lb/>
　魯人因有大廟重祭而僭郊郊非成王賜之也僖公<lb/>
　作頌以郊為誇其言曰錫之山川土田附庸而已不<lb/>
　言有天子禮樂下文即言周公之孫莊公之子龍旂<lb/>
　承祀皇皇后帝皇祖后稷使果成王之賜作頌者當<lb/>
　顯稱之以釋其僭竊不當直自僖公言之也其他如<lb/>
　傳載祝佗言魯公分物甚詳使有天子禮樂不當但<lb/>
　言備物典策而已唯吕氏春秋言魯惠公使宰讓請<lb/>
<pb n="7a"/>
　郊廟之禮於天子天子使史角往魯人止之近代學<lb/>
　者多從其說然東遷之後諸侯僭天子大夫僭諸侯<lb/>
　其事多矣未必皆甞請于天子而天子賜之也<lb/>
　　　九天災鼓用牲于社<lb/>
莊二十五年六月辛未朔日有食之鼓用牲于社　秋<lb/>
大水鼓用牲于社于門　三十年九月庚午朔日有食<lb/>
之鼓用牲于社<lb/>
文十五年六月辛丑朔日有食之鼓用牲于社<lb/>
<pb n="7b"/>
　以上日食書鼓用牲于社者三大水書鼓用牲于社<lb/>
　于門者一社者地示之祭記曰家主中霤而國主社<lb/>
　示本也唯為社事單出里唯為社田國人畢作唯社<lb/>
　丘乗共粢盛所以報本反始也諸侯祭社有常禮史<lb/>
　不書此為日食伐鼓于社僭天子又不用幣而用牲<lb/>
　志非禮也左氏舉叔孫昭子之言曰日有食之天子<lb/>
　不舉伐鼓于社諸侯用幣于社伐鼓于朝又曰凡天<lb/>
　災有幣無牲非日月之眚不鼓其說是也唯莊二十<lb/>
<pb n="8a"/>
　五年傳曰日有食之鼓用牲于社非常也唯正月之<lb/>
　朔慝未作日有食之於是用幣于社伐鼔于朝則又<lb/>
　仍季平子之失故劉氏辯之曰夏書記季秋月朔亦<lb/>
　有伐鼓之事豈必正陽之月哉胡氏曰禮諸侯旅見<lb/>
　天子入門不得終禮者四而日食與焉古者固以是<lb/>
　為大變故周官鼓人救日月則詔王鼓大僕贊之盖<lb/>
　時周禮久廢左氏隨所見聞傅著其說類多不合如<lb/>
　此<lb/>
<pb n="8b"/>
　　　十大雩不時<lb/>
桓五年秋大雩<lb/>
僖十一年秋八月大雩　十三年秋九月大雩<lb/>
成三年秋大雩　七年冬大雩<lb/>
襄五年秋大雩　八年秋九月大雩　十六年秋大雩<lb/>
　十七年九月大雩　二十八年秋八月大雩<lb/>
昭三年八月大雩　六年秋九月大雩　八年秋大雩<lb/>
　十六年九月大雩　二十四年秋八月大雩　二十<lb/>
<pb n="9a"/>
　五年秋七月上辛大雩季辛又雩<lb/>
定元年九月大雩　七年秋大雩　九月大雩　十二<lb/>
年秋大雩<lb/>
　以上書大雩者二十又雩一又雩不言大承上文可<lb/>
　知也雩旱祭也月令仲夏之月天子命有司為民祈<lb/>
　祀山川百源大雩帝用盛樂鄭氏曰陽氣盛而常旱<lb/>
　山川百源能興雲雨者也雩吁嗟求雨之祭也雩帝<lb/>
　謂為壇南郊之旁雩五帝之精配以先帝也鞀鞞琴<lb/>
<pb n="9b"/>
　瑟管簫干戚羽毛竽笙鐘磬皆作曰盛樂凡他雩用<lb/>
　歌舞而已春秋傳曰龍見而雩雩之正當以巳月凡<lb/>
　周之秋三月之中而旱亦脩雩禮以求雨天子雩上<lb/>
　帝諸侯以下雩上公周冬及春夏雖旱禮有禱無雩<lb/>
　此鄭氏言天子諸侯雩祭之别也魯諸侯之國當雩<lb/>
　境内山川請雨於上公有歌舞而無樂既僭郊以祈<lb/>
　榖遂僭天子盛樂以雩上帝過則雩於秋又甚則雩<lb/>
　於冬於僭禮之中又有失焉史皆書之志非常也杜<lb/>
<pb n="10a"/>
　氏曰雩夏祭所以祈甘雨始夏純陽用事防有旱災<lb/>
　而祈之至於四時之旱則又脩其禮此說本鄭氏又<lb/>
　曰雖秋雩非過則誤矣雩當以首夏為正四時之旱<lb/>
　當禱而已用雩皆過也左氏釋大雩曰旱也凡八處<lb/>
　杜氏謂以别過雩亦非左氏釋經先後詳略本無義<lb/>
　例何以見不釋者之非旱而為過乎昭二十五年一<lb/>
　月而再雩釋曰旱甚也定七年一時而再雩謂非旱<lb/>
　甚可乎乃獨以為過何也又曰雩而獲雨故書雩而<lb/>
<pb n="10b"/>
　不書旱雩不得雨則書旱以明災成此説本榖梁為<lb/>
　得史氏之義經書不雨大旱皆雩而不雨故也今考<lb/>
　春秋不書六月大雩與不書三月郊同然郊必書日<lb/>
　雩不書日者魯雩於秋以禱旱也故過祀節未逺者<lb/>
　不月逺者則月見閔雨之勤怠也必一月再雩然後<lb/>
　日著其瀆也苟甚逺則又不月異冬雩也春秋雖書<lb/>
　大雩之僭猶以閔雨勤怠見義不以非禮而忘民也<lb/>
　傳曰凡祀啟蟄而郊龍見而雩始殺而嘗閉蟄而烝<lb/>
<pb n="11a"/>
　過則書實魯史舊法公羊傳於桓八年正月烝發常<lb/>
　事不書之例義與此同而誤以為筆削之㫖今考獲<lb/>
　麟後一書秋八月大雩而郊廟常祀皆不書不待聖<lb/>
　人然後削之也然公羊常事之例唯時祀時田言之<lb/>
　以其皆有常時故也榖梁於親迎言之猶未失本意<lb/>
　而未嘗泛及他事至近代說者遂以一經所書皆為<lb/>
　非常而常事不書則非二家之過矣<lb/>
　　　十一禘必因事而書義在用禘稱禘義不在用禘<lb/>
<pb n="11b"/>
　　　　稱事<lb/>
僖八年秋七月禘于大廟用致夫人<lb/>
文二年八月丁卯大事于大廟躋僖公<lb/>
宣八年夏六月辛巳有事于大廟仲遂卒于垂壬午猶<lb/>
繹萬入去籥<lb/>
閔二年夏五月乙酉吉禘于莊公<lb/>
昭十五年二月癸酉有事于武宫籥入叔弓卒去樂卒<lb/>
事<lb/>
<pb n="12a"/>
定八年冬從祀先公<lb/>
　以上禘于大廟者三書禘者一書大事者一書有事<lb/>
　者一禘于羣公者三書吉禘者一書有事者一書祀<lb/>
　者一禮不王不禘東遷諸侯僭用天子禮樂於是有<lb/>
　禘其禘以代祫為常祀史不悉書唯於非禮之中記<lb/>
　其又非禮者以詳事變而僭竊之罪固不待悉書而<lb/>
　後見矣哀姜通慶父與弑閔公齊人取而殺之不可<lb/>
　祔于宗廟既越八年僖公卒用禘而致之莊公喪未<lb/>
<pb n="12b"/>
　闋而言吉禘于莊公是用禘於其主也即此二簡而<lb/>
　魯僭王禮為常祀又用以致不當祔之夫人既用禘<lb/>
　於羣公又用於未祔之主其罪非一端矣所謂義在<lb/>
　用禘則稱禘是也閔君也僖臣也臣受國於君如子<lb/>
　受國於父而文公因禘而逆祀升僖於閔上陽虎祈<lb/>
　亂順祀而禘于僖公皆直書其故而不言禘然言大<lb/>
　事言躋僖公言從祀先公則禘可知矣仲遂卒猶繹<lb/>
　叔弓卒去樂為記變禮得失故略言有事而已所謂<lb/>
<pb n="13a"/>
　義不在禘則稱事是也記禮者言成王賜魯以天子<lb/>
　禮樂使祀周公今謂之僭者明堂位祭統言魯禮多<lb/>
　誣使成王果有以康周公亦未必盡如其說郊特牲<lb/>
　云諸侯之宫縣而祭以白牡擊玉磬朱干設錫冕而<lb/>
　舞大武乗大路諸侯之僭禮也故傳言魯有禘樂晉<lb/>
　有禘祀當時諸侯僭天子禮樂不唯魯也豈皆有天<lb/>
　子之賜哉魯儒欲以四代禮樂誇魯而諱其僭竊故<lb/>
　託言皆成王所賜使若不與他國僭竊者同實不足<lb/>
<pb n="13b"/>
　據也然明堂位言以禘禮祀周公於大廟而已初不<lb/>
　言成王之賜有禘其所自出之禮也若魯頌言皇皇<lb/>
　后帝皇祖后稷又言周公皇祖則是遂及文王矣衛<lb/>
　蒯瞶稱皇祖文王烈祖康叔則魯頌所稱皇祖謂文<lb/>
　王烈祖謂周公明矣當時諸侯祖天子故稱始封之<lb/>
　君為烈祖所自出之王為皇祖而魯有周廟鄭有厲<lb/>
　王廟晉盟稱先王先公既僭重祭又及其所自出不<lb/>
　唯魯也謂皆天子賜之可乎鄭康成謂天子諸侯喪<lb/>
<pb n="14a"/>
　畢合先君之主於祖廟而祭之謂之祫後因以為常<lb/>
　魯禮三年喪畢而祫明年春禘於羣廟自後五年一<lb/>
　祫一禘今謂以禘代祫者禘與祫皆合祭天子有禘<lb/>
　有祫諸侯有祫無禘魯用天子禮樂故以禘代祫閔<lb/>
　二年吉禘于莊公文二年大事于大廟即是喪畢之<lb/>
　祭既喪服將闋於莊公稱禘則大事于大廟非祫可<lb/>
　知豈有明年禘於羣廟之事乎晉人亦曰以寡君之<lb/>
　未禘祀則當時以禘為三年喪畢之盛祭明矣盖五<lb/>
<pb n="14b"/>
　年第二禘不見于經僖八年禘于大廟宣八年有事<lb/>
　于大廟定八年從祀先公則第三禘也此與三年喪<lb/>
　畢後因以為常之禮合既於是年稱禘則從祀非祫<lb/>
　可知亦不合五年再殷祭之數鄭氏謂喪畢合先君<lb/>
　之主於祖廟而祭其說得禮意但謂魯禮喪畢而祫<lb/>
　明年禘於羣廟則惑於左傳禘于僖公襄公之文而<lb/>
　不考其年之不合也禮經有禘于大廟篇名則禘于<lb/>
　大廟周制也僖八年禘于大廟是也謂魯祫于大廟<lb/>
<pb n="15a"/>
　不言禘可乎魯既以禘合祭又以祫合祭乎諸侯五<lb/>
　廟四時分祭合祭事體煩重已不易行又三年一盛<lb/>
　祭不可復加矣其謂五年再殷祭一祫一禘則又惑<lb/>
　於王制諸侯礿犆禘一犆一祫之文也且既以春礿<lb/>
　夏禘為夏殷禮也則禘一犆一祫乃時祫之一爾謂<lb/>
　魯之盛祭一祫一禘何所考邪左氏去春秋時未逺<lb/>
　而魯未滅亡當時祭禮大略必有可考者故有事于<lb/>
　武宫從祀先公傳皆以為禘杜氏因謂禘為三年大<lb/>
<pb n="15b"/>
　祭之名所以審諦昭穆又曰雖非三年大祭而書禘<lb/>
　用禘禮也傳曰禘于襄公亦其義也盖不以鄭說為<lb/>
　然也公羊傳曰大事大祫也先儒因謂有事為時祫<lb/>
　今知不然者當時既以禘代祫且用之羣公則必不<lb/>
　舍禘而祫于大廟魯用天子禮樂則雖祫亦曰禘而<lb/>
　已時祫則時享之合食其禮只及有廟之主如王制<lb/>
　言嘗祫烝祫當書時祭之名故凡言大事有事皆禘<lb/>
　無疑也公羊釋大事為大祫而不釋禘為何祭盖不<lb/>
<pb n="16a"/>
　知當時祭法變革之由唯見經有大字而遂以為大<lb/>
　祫爾范寗解榖梁亦以禘為三年大祭之名皆本左<lb/>
　氏傳言之但三年一禘之期雖合而或禘于太廟或<lb/>
　禘于羣公此先儒之所未通者盖禘于大廟其常也<lb/>
　禘于羣公則弑逆之慶父雍徹之三家盜竊之陽虎<lb/>
　所為詎可以其不合禮意而他為之說乎趙伯循曰<lb/>
　以其不追配故直言莊公而不言莊宫明用其禮物<lb/>
　爾不追配也盖趙氏謂王者禘其祖之所自出於始<lb/>
<pb n="16b"/>
　祖之廟以其始祖配之而不及羣廟之主故魯禘唯<lb/>
　於周公廟追配文王雖本大傳而不得其立言之意<lb/>
　大傳曰王者禘其祖之所自出以其祖配之諸侯及<lb/>
　其大祖大夫士有善省於其君于祫及其髙祖盖以<lb/>
　禘與祫對言則大夫士及其髙祖諸侯及其大祖王<lb/>
　者則又上及其祖之所自出其禮皆合食可知矣若<lb/>
　謂魯於周公廟禘文王則三傳及記禮者皆無其說<lb/>
　王者之所自出無廟則宜於大廟追配魯既有周廟<lb/>
<pb n="17a"/>
　安得虛而不祭但為藏主之室乎據魯頌言皇皇后<lb/>
　帝皇祖后稷享以騂犧既推文王之祭與郊祀並言<lb/>
　而次章别言白牡騂剛則不與大廟同合祭之禮明<lb/>
　矣黄先生謂於周廟單祭文王以周公配食證以魯<lb/>
　頌尤信曰皇祖后稷以尊同牲同也曰降福既多自<lb/>
　郊祀言也曰周公皇祖亦其福女自配食所自出之<lb/>
　廟言也曰白牡騂剛孝孫有慶乃承周公魯公言之<lb/>
　其言有序如此凡禘皆日致夫人不日從祀以家臣<lb/>
<pb n="17b"/>
　祈亂不月志惡之淺深也<lb/>
　　　十二常祀用夏時過則書<lb/>
桓八年春正月己卯烝　夏五月丁丑烝　十四年秋<lb/>
八月乙亥嘗<lb/>
　以上時祭三書正月烝一五月烝一八月嘗一公羊<lb/>
　傳曰春曰祠夏曰禴秋曰嘗冬曰烝常事不書此周<lb/>
　制四時祭宗廟之名詩小雅曰禴祠烝嘗于公先王<lb/>
　是也詩協韻故顛倒言之周雖改時月正朔至於四<lb/>
<pb n="18a"/>
　時之祭皆用夏時本月故左氏曰始殺而嘗閉蟄而<lb/>
　烝過則書順天道從物宜也周正月即夏仲冬冬烝<lb/>
　常事不書為五月再烝非禮故追書正月烝以見其<lb/>
　瀆嘗以嘗新為名烝衆也可以薦者衆也烝嘗盖豐<lb/>
　於祠礿烝又豐於嘗而烝嘗皆祫又與祠礿不同故<lb/>
　禮或有闕也以其有闕而再烝愈失之矣然既用五<lb/>
　月再烝則祠禴必廢一祭盖古者諸侯烝則不礿之<lb/>
　義也始殺謂建酉之月隂氣始殺嘉榖始熟也周八<lb/>
<pb n="18b"/>
　月建未為夏時之夏而嘗失其時制取具而已故書<lb/>
　之壬申御廩災閒二日而嘗榖已出廩謂譏不易災<lb/>
　餘而嘗非也記災自是一義災與祭適相近在數日<lb/>
　間爾史不書祠礿者春夏之祭時物未成犆祀從簡<lb/>
　無先時之取具後時之黷禮故不見於春秋嘗烝物<lb/>
　成禮備又皆祫祭故有以非禮書者王制言諸侯礿<lb/>
　犆禘一犆一祫嘗祫烝祫周人以礿代禘則春夏二<lb/>
　祭皆犆也<lb/>
<pb n="19a"/>
　　　十三飾廟踰制作主後時立已毁之宫皆書<lb/>
莊二十三年秋丹桓宫楹　二十四年春刻桓宫桷<hi>為下𦵏月</hi>
文二年春王二月丁丑作僖公主<lb/>
成六年二月辛巳立武宫<lb/>
定元年九月立煬宫<lb/>
　以上丹楹刻桷各一作主者一立宫者二皆非禮也<lb/>
　凡宫廟有一定之制作主有一定之時已毁之廟不<lb/>
<pb n="19b"/>
　再立故十二公作主立宫飾廟皆不書于䇿有司遵<lb/>
　其時制於事無所勸懲故也莊公特飾禰廟以夸夫<lb/>
　人踰諸侯祖廟之制文公欲躋僖公作主於十五月<lb/>
　之後失虞練易主之時季文子以鞌之功自多而立<lb/>
　武宫意如以昭公之出禱於煬公而立煬宫一立已<lb/>
　毁之廟以旌伐齊之功一立已毁之廟以報不臣之<lb/>
　禱史記變禮踰制之始而已飾宫當月立宫當日經<lb/>
　於丹楹刻桷不月明不當以非禮加之宗廟於立煬<lb/>
<pb n="20a"/>
　宫不日明事出叛臣又與立武宫不同也<lb/>
　　　十四大室屋壊<lb/>
文十三年秋七月大室屋壞<lb/>
　以上大室屋壊一榖梁傳曰大室猶世室也公羊傳<lb/>
　曰世室魯公之廟也謂之世室世世不毁也呉先生<lb/>
　曰周之王業自文武始故文武廟謂之世室與大廟<lb/>
　皆百世不毁此天子之禮非諸侯所得用也魯人以<lb/>
　伯禽廟為世室如周之文武以尊魯公僭也文公怠<lb/>
<pb n="20b"/>
　慢久不修廟遂至屋壊春秋書之因見世室非禮<lb/>
　　　十五納賂鼎于大廟<lb/>
桓二年夏四月取郜大鼎于宋戊申納于大廟<lb/>
　以上取郜鼎納于大廟者一郜國文王子所封大鼎<lb/>
　其重器也公羊謂宋始以不義得之豈郜嘗廹於宋<lb/>
　而以為賂或宋嘗入郜而取之乎桓公喜得郜之重<lb/>
　器以薦於大廟而不知取弑君者賂而釋其罪不義<lb/>
　甚矣况又陳諸祖廟是無復羞惡之心也史因告廟<lb/>
<pb n="21a"/>
　而書比諸上文成宋亂而桓公之惡自見乃所謂策<lb/>
　書之大體也取之於㑹故不言來歸陳氏以書取為<lb/>
　蔽罪於魯贅矣<lb/>
　　　十六不告月<lb/>
文六年冬閏月不告月猶朝于廟<lb/>
　以上不告月猶朝廟者一周禮大史頒告朔于邦國<lb/>
　鄭𤣥曰天子班朔于諸侯諸侯藏之祖廟至月朔則<lb/>
　用特羊告廟請而行之謂之告朔其日又以禮祭于<lb/>
<pb n="21b"/>
　宗廟謂之朝享其嵗首為之則謂之朝正此諸侯奉<lb/>
　王教敬祖考之常禮何氏曰先受朔政乃朝廟明王<lb/>
　教尊朝廟私也孔氏曰朝廟亦曰朝享即月祭是也<lb/>
　天子告朔于明堂朝享於五廟諸侯告朔於大廟朝<lb/>
　享自皇考以下三廟皆先告朔後朝廟朝廟小於告<lb/>
　朔也告朔即告月也文公以閏非常月闕不告朔猶<lb/>
　朝于廟廢其大而行其小故書以記其失<lb/>
　　　十七考宫用舞初定羽數<lb/>
<pb n="22a"/>
隱五年九月考仲子之宫初獻六羽<lb/>
　以上考宫初獻六羽者一考者宫廟初成安主而祭<lb/>
　之也其祭有常禮其樂舞有常數故皆不書仲子惠<lb/>
　公再娶之夫人祔於廟則禮無二適又不可祔於妾<lb/>
　祖姑乃别為立宫以祭之而定其羽數不得同於羣<lb/>
　廟皆以義起故史書之志禮之變也成風以下妾母<lb/>
　薨葬皆用夫人禮而不言立宫則適妾並祔矣<lb/>
　　　十八當祭大夫卒猶繹去樂<lb/>
<pb n="22b"/>
宣八年夏六月辛巳有事于大廟仲遂卒于垂壬午猶<lb/>
繹萬入去籥<lb/>
昭十五年二月癸酉有事于武宫籥入叔弓卒去樂卒<lb/>
事<lb/>
　以上當祭大夫卒書猶繹者一書去樂者一禮樂者<lb/>
　先王大典其節文之末皆精義所存諸侯不得妄有<lb/>
　損益王制變禮易樂者為不從不從者君流故祭畢<lb/>
　聞大夫卒則宜廢繹當祭而涖事大夫卒則宜去樂<lb/>
<pb n="23a"/>
　一失一得史皆書之明禮樂王者一代之定制雖有<lb/>
　大故不敢輙變以謹亡失之漸也<lb/>
　　　十九内逆女夫人至無姑至稱夫人有姑稱婦<lb/>
桓三年秋公子翬如齊逆女九月齊侯送姜氏于讙公<lb/>
㑹齊侯于讙夫人姜氏至自齊<lb/>
莊二十四年夏公如齊逆女秋公至自齊八月丁丑夫<lb/>
人姜氏入<lb/>
文四年夏逆婦姜于齊<lb/>
<pb n="23b"/>
宣元年春公子遂如齊逆女三月遂以夫人婦姜至自<lb/>
齊<lb/>
成十四年秋叔孫僑如如齊逆女九月僑如以夫人婦<lb/>
姜氏至自齊<lb/>
　以上魯逆夫人五桓夫人文姜齊僖女莊夫人哀姜<lb/>
　先儒以為齊襄女僖夫人聲姜先儒以兩㑹齊桓證<lb/>
　為桓女文夫人出姜齊昭之女魯子叔姬所生宣夫<lb/>
　人穆姜齊惠女成夫人齊姜盖齊頃之女桓公使卿<lb/>
<pb n="24a"/>
　逆而齊侯送女于讙公㑹齊侯于讙故書夫人至自<lb/>
　齊而不書翬以夫人至莊公親逆而夫人不與公俱<lb/>
　入故書公至自齊而别書夫人入文公使微者逆故<lb/>
　不書其人且不書夫人至是致當時有貴聘賤逆之<lb/>
　譏由叔姬無寵於齊昭故魯人不使卿逆稱婦者有<lb/>
　姑之辭也凡無姑則以夫人禮至有姑則以婦禮至<lb/>
　或謂逆婦姜者公自逆也盖不思君舉必書之義豈<lb/>
　有國君親逆女而史不書者乎況文公春方至自晉<lb/>
<pb n="24b"/>
　必不能夏又如齊也宣成使卿逆女書以夫人至乃<lb/>
　史策常法凡昬禮先納采問名納吉乃納幣又請期<lb/>
　乃逆女納采問名納吉納幣請期皆微者之事史不<lb/>
　書所書者唯逆女夫人至二事而納幣必使卿或國<lb/>
　君親行然後書之夫子脩春秋以國君取夫人同任<lb/>
　社稷宗廟之重雖諸侯親迎之禮久廢而逆女夫人<lb/>
　至皆不可不書所以存策書之大體也若諸侯来逆<lb/>
　女則以得禮不書詳内以見實則略外以明義也說<lb/>
<pb n="25a"/>
　者見僖襄昭定哀五公皆不書逆夫人遂以為彼皆<lb/>
　親迎得禮故不書而此所書者皆非禮也盖蔽於榖<lb/>
　梁之說莊二十四年書公如齊逆女榖梁傳曰親迎<lb/>
　恒事也不志此其志何也不正其親迎於齊也不知<lb/>
　春秋治内與治外異若吾君逆夫人雖得禮亦書也<lb/>
　或疑僖公不書逆女襄夫人逆與至薨葬皆不見於<lb/>
　春秋何也今考僖公聲姜盖為公子時所取齊女襄<lb/>
　公之世有齊怨齊靈女既為靈王后故魯不得繼其<lb/>
<pb n="25b"/>
　世昬宋共卒之明年襄公始生應亦無遺女可取把<lb/>
　昬于晉而薛不復通一時難得嘉耦亦可見國君取<lb/>
　女之難傳言公薨立胡女敬歸之子卒立敬歸之娣<lb/>
　齊歸之子不言適夫人無子則襄盖終身未嘗取正<lb/>
　適故薨葬皆不見于經昭公取於呉為同姓經諱不<lb/>
　書在存策書大體中自為變例孔氏曰坊記云魯春<lb/>
　秋去夫人之姓曰呉其死曰孟子卒同姓不得稱姬<lb/>
　舊史盖直云夫人至自呉是去夫人之姓直書曰呉<lb/>
<pb n="26a"/>
　而已仲尼脩春秋以犯禮明著全去其文故今經無<lb/>
　其事定夫人姒氏亦為公子日所取傳言哀公以公<lb/>
　子荆之母為夫人而以荆為大子則哀公固以妾為<lb/>
　夫人矣若隱公則以攝君故夫人卒不成䘮不書婦<lb/>
　姜不氏說見變文篇<lb/>
　　　二十覿夫人男女同贄<lb/>
莊二十四年八月丁丑夫人姜氏入戊寅大夫宗婦覿<lb/>
用幣<lb/>
<pb n="26b"/>
　以上大夫宗婦覿用幣一何氏曰禮夫人至大夫皆<lb/>
　郊迎明日大夫宗婦皆見今案覿夫人常事史本不<lb/>
　書宗婦用幣非禮故書之<lb/>
　　　二十一逆后魯主昬則書過我則書<lb/>
桓八年冬祭公来遂逆王后于紀<lb/>
　以上三公来遂往逆后一凡大昬皆賓主相對行禮<lb/>
　王者至尊無敵體之義故天子取於諸侯與王姬下<lb/>
　嫁皆使同姓諸侯主之時桓王取后于紀命魯主昬<lb/>
<pb n="27a"/>
　嘗使家父来聘則其事前定矣既已納幣契成故祭<lb/>
　公来受辭于主昬者而往迎后于紀皆禮之宜也天<lb/>
　子不自主故祭公不稱使成使于我故言遂諸家泥<lb/>
　於常事不書之說謂書来書遂為非常於是譏祭公<lb/>
　罪魯紀而議及天王坐以虛文說經而不以天子昬<lb/>
　禮推原之也<lb/>
襄十五年春劉夏逆王后于齊<lb/>
　以上王臣逆后過魯一傳曰官師從單靖公逆王后<lb/>
<pb n="27b"/>
　于齊卿不行非禮也杜氏曰天子不親昬使上卿逆<lb/>
　而公監之劉夏獨過魯告昬故不書單靖公官師劉<lb/>
　夏也非卿故書名<lb/>
　　　二十二魯主王女昬書歸同内女<lb/>
莊元年冬王姬歸于齊　十一年冬王姬歸于齊<lb/>
　以上魯主王姬昬書歸者二凡主王姬之昬則有姊<lb/>
　妹之恩故書歸同内女以尊敬王命亦所謂存策書<lb/>
　之大體其莊公與仇人為昬主則實録而意自見說<lb/>
<pb n="28a"/>
　者乃倂其主齊桓之昬一切謂之非常則亦誤矣諸<lb/>
　内女書歸有筆削别見<lb/>
　　　二十三世子生則書<lb/>
桓六年九月丁卯子同生<lb/>
　以上書世子生一凡世子生必書于策所以尊宗廟<lb/>
　重正統盖國史遺制春秋因之以存策書之大體也<lb/>
　禮記内則子生夫告宰名書曰某年某月某日子某<lb/>
　生而藏之宰告閭史閭史書其二其一獻諸州史盖<lb/>
<pb n="28b"/>
　卿大夫以下子生皆書況國君生子史宜謹志之但<lb/>
　國君世子生其禮甚隆自世子而下為適子為庶子<lb/>
　為衆子其禮每降自宜不得與世子同書于策杜氏<lb/>
　曰十二公唯子同是適夫人長子孔氏曰文公哀公<lb/>
　其母並無明文未知是適與否據公衡之年成公又<lb/>
　非穆姜所生盖其父未為君之前已生縱令是適亦<lb/>
　不書其考之詳矣胡氏曰備用大子之禮載于史策<lb/>
　名分一定則自始生至受誓為世子其物采等衰固<lb/>
<pb n="29a"/>
　殊絶矣匹適奪正之事無所從起其於策書言外之<lb/>
　旨亦已得之若夫榖梁疑故志之之云正所謂齊東<lb/>
　野人之語而諸家猶有引而申之者則學者厭常喜<lb/>
　新之過也<lb/>
　　　二十四大夫来逆妻公自主之則書内女来逆婦書<lb/>
莊二十七年冬莒慶来逆叔姬<lb/>
宣五年秋齊髙固来逆子叔姬<hi>據下書及子叔姬来明左氏文闕子字當從公榖經文○為下卒月</hi>
<pb n="29b"/>
僖二十五年夏宋蕩伯姬来逆婦<lb/>
　以上大夫来逆妻二内女為大夫妻来逆婦一榖梁<lb/>
　傳曰諸侯之嫁子於大夫主大夫以與之来者接内<lb/>
　也范氏曰接内謂與君為禮也劉氏曰蕩伯姬嫁不<lb/>
　見經盖内女雖親體不敵不書于䇿所以尊君也今<lb/>
　君以愛易典主大夫之昬是卑朝廷而慢宗廟非安<lb/>
　上治民之節也今案傳言公如齊髙固使齊侯止公<lb/>
　請叔姬焉公在齊成昬則自主之說明矣公自主故<lb/>
<pb n="30a"/>
　史書之内女非夫人歸寧不書蕩伯姬以逆婦書<lb/>
　　　二十五娣姪不與適俱行則書國亡反其宗祀所在<lb/>
　　　　則書<lb/>
隱七年春王三月叔姬歸于紀<lb/>
　以上娣歸一杜氏曰叔姬伯姬之娣也至是歸者待<lb/>
　年於父母國不與適俱行故書盖姑娣妹適諸侯為<lb/>
　夫人為娣姪雖有貴賤其為先君遺體則一而已<lb/>
莊十二年春王三月紀叔姬歸于酅<lb/>
<pb n="30b"/>
　以上娣歸宗祀所在者一叔姬始從紀侯去國至是<lb/>
　紀侯卒而紀季以酅事齊為附庸猶存其宗祀乃歸<lb/>
　于酅以終焉由魯去故告于廟而書之古者婦人有<lb/>
　歸宗之義叔姬不終于魯而歸酅者齊襄既弑紀侯<lb/>
　必得反葬王姬歸齊魯為昬主則齊魯之怨亦釋故<lb/>
　叔姬歸酅以奉紀侯之祀稱歸者從来寧反國之文<lb/>
　也公羊傳謂徒歸于叔言之不詳杜氏以歸為初嫁<lb/>
　之文不考婦人始終書歸之義好異者遂誣叔姬以<lb/>
<pb n="31a"/>
　罪則亦誤矣来不書國滅非歸寧也<lb/>
　　　二十六來媵踰制則書<lb/>
成八年冬衛人来媵　九年夏晉人来媵　十年夏齊<lb/>
人来媵<lb/>
　以上来媵者三公羊傳曰諸侯取一國則二國往媵<lb/>
　之三國来媵非禮也傳曰凡諸侯嫁女同姓媵之異<lb/>
　姓則否今案媵常事史不書書衛晉者為下齊人異<lb/>
　姓来媵過九女之制也與書正月烝為五月再烝見<lb/>
<pb n="31b"/>
　黷例同<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋屬辭卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋屬辭卷十三</head>
    <p>
<pb n="1a"/>
欽定四庫全書<lb/>
　春秋屬辭卷十三　　　　　元　趙汸　撰<lb/>
　　特筆以正名第六<lb/>
特筆者所以正名分決嫌疑也筆削不足以盡義然後<lb/>
有變文若夫亂久禍極大分不明而又有非常之故焉<lb/>
則變文亦不足以盡義是故有特筆凡特筆皆謂有所<lb/>
是正者也夫變文雖曰有損益然猶史氏恒辭爾至於<lb/>
有所是正則非復恒辭矣衛君輒待孔子而為政子曰<lb/>
<pb n="1b"/>
必也正名乎而又推極名不正之害至於使民無所措<lb/>
手足此經世之先務也春秋世變極矣父子君臣之間<lb/>
人所難言者多矣豈史氏恒辭所能盡其分哉今考春<lb/>
秋凡辭㫖卓異與史文弗類者皆人事之變恒辭不足<lb/>
以盡義而後聖人特筆是正之非史氏所及也然所是<lb/>
正者不過片言而三綱五常赫然復正故曰非聖人其<lb/>
孰能脩之莊周氏曰春秋以道名分葢亦得其大意云<lb/>
　　　一諱㑹天王以王狩書<lb/>
<pb n="2a"/>
僖二十八年冬天王狩於河陽<lb/>
　傳曰是㑹也晉侯召王以諸侯見且使王狩仲尼曰<lb/>
　以臣召君不可以訓故書曰天王狩於河陽葢時田<lb/>
　常禮不告諸侯借令因㑹而狩史法亦不得書此意<lb/>
　當時必有所受但曰召曰使乃左氏深文以顯經義<lb/>
　決非史策成言其仲尼曰云云者亦未必真得當時<lb/>
　之語陳氏遂謂史曰晉侯召王以諸侯見則直以左<lb/>
　氏釋經之言為魯史舊文矣不知策書有體與史氏<lb/>
<pb n="2b"/>
　雜記不同借令直書亦不過曰天王㑹諸侯於河陽<lb/>
　而已如汲冢竹書載周襄王㑹諸侯於河陽葢追錄<lb/>
　策書之語而損益之古史遺法猶可見也晉侯負其<lb/>
　豐功偉烈不能朝王而致天子於會書曰王㑹諸侯<lb/>
　則徒章上替未損下陵非尊王之道也改正之曰天<lb/>
　王狩於河陽則天威赫然臨於下土有不可以彊弱<lb/>
　論者而晉侯葢世之功微矣上以尊天子下以全晉<lb/>
　侯而貴王賤伯之意溢于辭表諸家發義甚多惟<lb/>
<pb n="3a"/>
　榖梁傳曰諱㑹天王也葢此經之逸義云<lb/>
　　　二嗣王在喪稱王配名卒稱子<lb/>
昭二十二年夏劉子單子以王猛居於皇　秋劉子單<lb/>
子以王猛入於王城　冬十月王子猛卒<lb/>
　諸侯嗣子未葬稱名既葬稱子在喪之稱天子與諸<lb/>
　侯不異此年冬書王子猛卒雖既葬而未及葬節故<lb/>
　稱子稱名與諸侯在喪未葬之稱同此國史定法也<lb/>
　則居皇入王城王下皆當稱子稱名今但稱名不稱<lb/>
<pb n="3b"/>
　子與下文異者葢所稱與羣王子無别特去其子字<lb/>
　乃夫子深意也景王穆后大子夀早夭猛與丐皆其<lb/>
　同母弟也王寵庶長子朝欲立之單旗劉狄欲立王<lb/>
　子猛王欲殺二子㑹王崩子朝作亂魯史書曰王室<lb/>
　亂而已諸侯未知孰為正也晉雖舉籍談荀躒之師<lb/>
　而不能正子朝之罪二十四年三月庚戌晉侯使士<lb/>
　景伯涖問周故士伯立於乾祭而問於介衆晉人乃<lb/>
　辭王子朝不納其使則前乎此晉人猶觀望兩間未<lb/>
<pb n="4a"/>
　能辯其曲直也子朝在王城時謂之西王敬王居狄<lb/>
　泉時謂之東王則雖周人亦未知適從也而况於天<lb/>
　下後世乎夫子以王猛實宜立者而其在喪之稱疑<lb/>
　於羣王子與後書王子朝無異辭故於二簡特去子<lb/>
　而稱王猛則猛當為王朝實為逆不待加一辭矣卒<lb/>
　仍舊史者存周制以顯筆削之微權也<lb/>
　　　三嗣君出奔復歸稱世子<lb/>
桓十五年夏鄭世子忽復歸于鄭<lb/>
<pb n="4b"/>
　桓十一年鄭莊卒九月書突歸於鄭鄭忽出奔衛突<lb/>
　以爭國去屬忽以去位不得稱子此史法也忽嘗有<lb/>
　惡於魯魯桓終始右突則忽之復歸非魯人意也魯<lb/>
　史必不能正忽以世子之名夫世子者大子未嗣位<lb/>
　之稱也忽君鄭五月而後出於史法亦不得稱世子<lb/>
　其復歸以世子稱非魯史舊文明矣夫忽與突適庶<lb/>
　之分素定始於出奔終於見弑鄭亂幾二十年則由<lb/>
　祭仲畏難以立突宋魯二君同惡相濟使人倫不明<lb/>
<pb n="5a"/>
　以至於斯故夫子超越史氏恒法舉其世國本稱則<lb/>
　突與祭仲宋魯之罪亦不辯而明矣不得稱爵者忽<lb/>
　未踰年出奔未嘗正君位也蒯聵出入皆稱世子葢<lb/>
　史舊文夫子因之以正名實與此相發而不以入例<lb/>
　者非特筆也<lb/>
　　　四所納應立雖未在位稱子<lb/>
莊九年夏公伐齊納子糾　九月齊人取子糾殺之<lb/>
　凡嗣君未踰年稱子者以其即柩前之位也子糾為<lb/>
<pb n="5b"/>
　魯所納未入國而小白已自莒先入立葬襄公矣戰<lb/>
　敗魯師乃來脅殺子糾子糾未嘗一日立在喪之位<lb/>
　乃得稱子何也凡爭國公子或稱納或稱歸或入或<lb/>
　出皆去屬不以正不正若糾與捷菑突忽羈赤小白<lb/>
　陽生之類皆是則史固不得異文何獨於糾之納與<lb/>
　殺而以嗣君在喪之號稱之此春秋特筆也案史記<lb/>
　子糾母魯女也小白母衛女也魯女班當在衛女上<lb/>
　則糾貴應立然以才則小白賢以黨則小白有國髙<lb/>
<pb n="6a"/>
　為内主論其事則子糾見殺而小白成一匡天下之<lb/>
　功苟後世但以小白為賢為有功而不知糾貴之應<lb/>
　立則自賢者必醜正恃功者可奪適斯有國者禍亂<lb/>
　之原也春秋正誼不謀利明道不計功是故於納稱<lb/>
　子明其應立以别於外納不正而後書者於殺稱子<lb/>
　同於在位以别於兩下相殺而不書者則糾與小白<lb/>
　正不正之分不辯而明矣二傳皆作伐齊納糾孔頴<lb/>
　達曰今左氏定本糾上有子字葢唐初學者校定春<lb/>
<pb n="6b"/>
　秋古經以正二傳之失<lb/>
　　　五以庶孽易適嗣未踰年見弑稱殺其君之子<lb/>
僖九年冬晉里克殺其君之子奚齊<lb/>
　記曰君薨大子號稱子待猶君也故遇弑雖未踰年<lb/>
　稱君此國史定法若齊公子商人弑其君舍是也史<lb/>
　於里克殺奚齊當書弑其君與齊舍同而乃書殺其<lb/>
　君之子與恒辭異者里克弑逆之罪易見而獻公首<lb/>
　惡之名難知故孔子特筆是正之上以明申生無罪<lb/>
<pb n="7a"/>
　見殺之由下為萬世匹適之戒見里克之不臣由獻<lb/>
　公之不父也學者以晉侯殺其世子申生晉里克殺<lb/>
　其君之子奚齊比而觀之則春秋之敎明矣趙伯循<lb/>
　曰奚齊以本不正故曰君之子明國人不以為嗣獨<lb/>
　君意立之此説為得經意在喪遇弑稱君例見辭從<lb/>
　主人篇中<lb/>
　　　六妾母繼室卒稱君氏<lb/>
隠三年夏四月辛卯君氏卒<lb/>
<pb n="7b"/>
　君氏者隠公之母聲子也聲子者惠公夫人孟子之<lb/>
　娣姪古者諸侯不冄娶元妃卒則次妃攝治内事謂<lb/>
　之繼室故孟子卒聲子繼室生隱公而惠公復違禮<lb/>
　冄取仲子為夫人生桓公惠公薨桓公幼隠公追成<lb/>
　父志立桓為大子而已攝君位以夫人禮成仲子之<lb/>
　喪則聲子猶娣姪而已娣姪之喪史不書於策於是<lb/>
　以吾君之喪其母史不可不書也史法苟適夫人喪<lb/>
　不用夫人禮則亦書曰某氏卒而無異稱如姒氏孟<lb/>
<pb n="8a"/>
　子是也而聲子獨稱君氏故説者疑之公羊榖梁作<lb/>
　尹氏以為天子之大夫也然史法天子大夫卒當書<lb/>
　氏書名如劉卷是也若曰尹氏卒則是舉族皆死之<lb/>
　文矣古史謹嚴又經聖人修定寧有此等書法哉然<lb/>
　而聲子特稱君氏文獨卓異者實夫子特筆也仲子<lb/>
　以冄娶稱夫人而聲子書子氏卒既無以異於衆娣<lb/>
　姪且嫌於適夫人之不成喪者而名實亂矣禮妾為<lb/>
　女君之黨服攝女君則不為女君之黨服此攝女君<lb/>
<pb n="8b"/>
　之明文也聲子以攝女君之貴則異乎衆娣姪經於<lb/>
　女君稱小君則攝女君得稱君氏故特書君氏卒以<lb/>
　明聲子繼室之為正惠公冄取之非禮立桓為大子<lb/>
　已攝君位以夫人禮成仲子之喪隠公之處事變庶<lb/>
　幾無憾而桓卒弑隠則桓惡大矣此脩春秋之意也<lb/>
　　　七王人救列國兼稱字<lb/>
莊六年春王正月王人子突救衛<lb/>
　魯史之法非卿稱人筆削之義諸侯與大夫略其恒<lb/>
<pb n="9a"/>
　稱則稱人皆未有稱人而又稱字者此王人兼稱字<lb/>
　乃特筆也衛侯朔讚殺二公子而立又得罪於天子<lb/>
　天子命立黔牟而出朔齊襄乃合魯宋陳蔡抗王命<lb/>
　以伐衛而納之其事甚逆於是王人救衛救黔牟也<lb/>
　夫子以救衛稱王人前與諱四國之君無異而後與<lb/>
　諱王子虎之文同朔之罪既不見於經惟王人之救<lb/>
　可證出朔立君為天子之意若復從其恒稱則是非<lb/>
　不白故王人雖非卿特字以尊異之見王人救衛為<lb/>
<pb n="9b"/>
　正則朔與諸侯之罪明矣<lb/>
　　　八諸侯滅吾同宗之國稱名<lb/>
僖二十五年春王正月丙午衛侯燬滅邢<lb/>
　春秋之法諸侯不生名有二君則名之卒名之其書<lb/>
　滅國君將除楚子外惟衛侯滅邢齊侯滅萊二事而<lb/>
　衛侯特稱名二傳皆有滅同姓名之説則異姓豈可<lb/>
　滅乎故學者不能無疑於此黃先生曰凡蔣邢茅胙<lb/>
　祭皆周公之𦙍成王以周公有大勲勞於天下既封<lb/>
<pb n="10a"/>
　伯禽於魯又封其支子六人所以荅周公之勲至春<lb/>
　秋時徃徃為大國吞併今邢人為衛滅矣邢與魯同<lb/>
　出周公則邢之存亡於魯甚相闗衛既忍於滅周公<lb/>
　之後而魯不能為之請於天子請於大國請於衛以<lb/>
　復存其社稷故書曰衛侯燬滅邢雖罪衛侯而實繫<lb/>
　於魯也汸案禮為同姓臨於宗廟同宗臨於祖廟二<lb/>
　傳知衛與邢為同姓而不知魯與邢為同宗知衛滅<lb/>
　同姓為伐本而不知魯不救同宗為無親春秋滅國<lb/>
<pb n="10b"/>
　復興者多矣豈齊桓能存亡國而晉文獨不能哉當<lb/>
　衛侯鄭之冄執也魯之君臣以同姓故且為納玉於<lb/>
　王與晉侯而請歸之使念其同大祖之國而以存亡<lb/>
　繼絶為請晉文方有討於衛宜無不從者魯人不知<lb/>
　出此此邢之所以滅而不復興也故聖人特名衛侯以<lb/>
　示親親之道當知所先後葢一本之教也若滅同姓<lb/>
　之有罪則不待異其文而後見矣<lb/>
　　　九宋昭公之大夫特書官<lb/>
<pb n="11a"/>
文八年冬宋殺其大夫司馬　宋司城來奔　十五年<lb/>
三月宋司馬華孫來盟<lb/>
　諸侯大夫稱名氏殺則稱其大夫未有不名而以官<lb/>
　稱者而宋昭公之大夫既不名且獨稱其官此春秋<lb/>
　之特筆也春秋以弑君書者二十四未有上通君祖<lb/>
　母下結六卿公族以及國人盡殺大夫之忠於君者<lb/>
　而使其黨為卿以卒成其簒弑如公子鮑者亦未有<lb/>
　以世適嗣位外㑹諸侯内奉宗廟前亂臣而後賊子<lb/>
<pb n="11b"/>
　徒擁虛器十年而坐受簒奪如宋昭公者是故昭公<lb/>
　之大夫皆書其官不書其官則見殺而不名者嫌於<lb/>
　曹大夫出奔而不名者嫌於反國之蔡季來盟不稱<lb/>
　使且不名者嫌於齊髙子矣夫公子鮑之弑械動於<lb/>
　昭公未即位之前而卒成於十年之久使非有貴戚<lb/>
　彊家囊橐其門則鮑雖姦襄夫人雖惡昭公安能拱<lb/>
　手就戮於一婦人邪屬辭比事而求之則宋人殺其<lb/>
　大夫司馬而使華孫代之且來盟然後弑其君則知<lb/>
<pb n="12a"/>
　身為世鄉外結援隣國内假手於襄夫人以成鮑之<lb/>
　簒者華氏之族也華元司寇華御事之子也而代公<lb/>
　子成為右師此葢鮑與夫人所位置者而昭公豈能<lb/>
　用之如華元者固知晉大夫可以貨取而盟主為不<lb/>
　足忌於是使華耦來盟於魯既而晉衛陳鄭伐宋討<lb/>
　弑君者而魯不與晉人受賂立文公而還華元卒相<lb/>
　宋公皆華氏之始謀也夫子於此葢深致意焉是故<lb/>
　特書其官然公孫固大司馬也不書官者昭公未即<lb/>
<pb n="12b"/>
　位官非其官也公子卬始代樂豫為司馬既而亦為<lb/>
　大司馬乃以舊官書者宋大司馬僭王官不可書也<lb/>
　子哀不書官者其為卿與晉郤缺趙穿同杜氏所謂<lb/>
　散位從卿者也自左氏舍所錄之事而妄解書法學<lb/>
　者但知其例之不通而不知其事之可據葢其事可<lb/>
　據者皆列國史志之成言而所以為例者乃左氏之<lb/>
　陋見也為其學者徃徃自不能深考而獨宋昭公無<lb/>
　道見弑之説至今猶誦於口而筆於書未有辯其誣<lb/>
<pb n="13a"/>
　者然則春秋特筆之義其可不明乎<lb/>
　　　十諸侯㑹圍邑繫國戍邑繫國圍其父所居邑<lb/>
　　　　雖外大夫主兵不繫國<lb/>
襄元年春仲孫蔑㑹晉欒黶宋華元衛甯殖曹人莒人<lb/>
邾人滕人薛人圍宋彭城　十年冬戌鄭虎牢<lb/>
哀三年春齊國夏衛石曼姑帥師圍戚<lb/>
　襄二年㑹於戚遂城虎牢不繫鄭者伯主之令以内<lb/>
　辭書史恒辭也楚取宋邑以居宋之叛者故晉為宋<lb/>
<pb n="13b"/>
　合諸侯之師以討之晉降彭城而歸諸宋宜也<hi>據襄二十</hi>
　<hi>六年傳文</hi>故圍雖有宋人猶繫彭城於宋明諸侯分地有<lb/>
　制非惟楚不當取晉亦不可受也晉取虎牢以偪鄭<lb/>
　者九年矣而鄭不服於是又命諸侯戌之雖以伯令<lb/>
　書猶繫虎牢於鄭者明鄭服則歸之而非取其地也<lb/>
　蒯聵在戚而國夏曼姑圍戚齊人助子圍父也故雖<lb/>
　有齊卿主兵而不繫戚於衛以蒯聵居戚故也戚不<lb/>
　繫衛則輒不當有國父不可圍而齊人黨逆之罪重<lb/>
<pb n="14a"/>
　矣春秋有相易以成其義者謂此類也自夫子為正<lb/>
　名之論當時髙弟如子路猶不能無疑修春秋時蒯<lb/>
　聵猶在戚也葢靈公嘗欲立郢而卒不立者知蒯聵<lb/>
　在晉晉人必將納之郢雖立猶不立也而衛人立輒<lb/>
　以拒父衛為無父之國矣是故蒯聵出入皆稱世子<lb/>
　而圍戚不繫衛以鄭世子忽宋彭城鄭虎牢三特筆<lb/>
　比而觀之春秋之法明矣<lb/>
　　　十一諸侯敵王命敗績稱人<lb/>
<pb n="14b"/>
莊二十八年春王三月甲寅齊人伐衛衛人及齊人戰<lb/>
　衛人敗績<lb/>
　敗者稱師衛何以不稱師此榖梁發義也而所釋未<lb/>
　是趙伯循曰敗稱人罪衛之不服王命故異其文得<lb/>
　經㫖矣葢非師不言敗者史文也衛有立子頽之罪<lb/>
　齊桓以王命討之而衛人敢於拒戰嫌與敵國同文<lb/>
　故變師言人明不當較也史本無日伐之例惟日戰<lb/>
　是其恒法此舉戰之日加之伐之上日其伐以尊王<lb/>
<pb n="15a"/>
　命明與他伐國者不同而不日其戰以罪衛人明非<lb/>
　以主及客者可例論也<lb/>
　　　十二師及齊師戰書公圍成<lb/>
昭二十六年夏公圍成<lb/>
　傳曰齊侯使公子鉏帥師從公齊師圍成師及齊師<lb/>
　戰於炊鼻此史文之實錄也齊侯納公而不盡力季<lb/>
　孫據國以拒君言之可謂詳矣聖經外略齊師内諱<lb/>
　及戰特書公圍成雖若為國諱恥而尊尊之義愈至<lb/>
<pb n="15b"/>
　其所以示君臣之敎嚴矣<lb/>
　　　十三城成周晉人執宋大夫以歸書執於京師<lb/>
定元年春王三月晉人執宋仲幾於京師<lb/>
　合十國大夫城成周於無伯之世晉人可謂有功王<lb/>
　室然尋盟狄泉魏舒干位以莅政是僭王官也執宋<lb/>
　大夫不請於天子而以歸是京師晉也傳言正月晉<lb/>
　人執宋仲幾以歸三月歸於京師此策書實錄之文<lb/>
　而經不然者周室東遷而後下陵上替己久鄭莊公<lb/>
<pb n="16a"/>
　言天既厭周徳晉女叔寛以萇𢎞謀王室為違天邪<lb/>
　説誣民非一日矣然天子一命城成周而諸侯大夫<lb/>
　奔走恐後則人心猶不忘周也執大夫以歸知其不<lb/>
　可而卒歸諸京師則猶有所畏也夫人心在周則天<lb/>
　命未絶於周矣故既削狄泉之盟黜魏舒不序而沒<lb/>
　晉人執大夫以歸之文但書城成周晉人執宋仲幾<lb/>
　於京師而月以異之上以尊王室下以全諸侯城成<lb/>
　周之功而宋大夫不受功晉人專執其罪皆不可掩<lb/>
<pb n="16b"/>
　此聖人知天命為東周之微意作春秋之本義也<lb/>
　　　十四鄭伯之弟段出奔書鄭伯克段<lb/>
隠元年夏五月鄭伯克段於鄢<lb/>
　案傳曰段入於鄢公伐諸鄢五月辛丑大叔出奔共<lb/>
　準魯史恒法當書鄭伯之弟段出奔共若秦伯之弟<lb/>
　鍼出奔晉之比其諸侯自攻叛邑魯史不書若欒盈<lb/>
　奔曲沃晉人圍之晉人克欒盈于曲沃盡殺欒氏之<lb/>
　族但書晉人殺欒盈是也孔子以段大都耦國完聚<lb/>
<pb n="17a"/>
　圖逆鄭伯處心積慮志在於殺皆非一日與秦鍼陳<lb/>
　黄宋辰不同不可一例書故特書鄭伯克段於鄢則<lb/>
　段之罪固無所逃鄭伯之情亦不可掩矣左氏謂如<lb/>
　二君故曰克稱鄭伯譏失敎也此為得之謂段不弟<lb/>
　故不言弟則未盡時段形迹已具故去屬比簒公子<lb/>
　爾杜氏亦謂此夫子改舊史以明義但指傳中所稱<lb/>
　書不書故書書曰之類皆為孔子變例則左氏學者<lb/>
　之陋爾<lb/>
<pb n="17b"/>
　　　十五紀侯出奔書去國<lb/>
莊四年夏紀侯大去其國<lb/>
　此紀侯出奔也不書出奔者筆削之法被兵而出不<lb/>
　書若許莊公莒共公楚昭王是也必國滅不死社稷<lb/>
　而後書若譚子弦子温子徐子是也夫被兵而出者<lb/>
　内有忠力之臣外有大國之救敵去國存猶可復歸<lb/>
　紀侯迫於彊齊請援於隣國歸女於京師而猶不得<lb/>
　免焉已不能下齊以國與季無復歸之望不得與被<lb/>
<pb n="18a"/>
　兵出奔者比矣國滅不死位者勢窮力屈宗廟既夷<lb/>
　社稷既墟不能效死而猶脱身以逃者也紀侯不忍<lb/>
　殘民以爭必亡之國又不忍五廟之不祀故使季以<lb/>
　紀事齊而已獨委國去之亦與國滅不死社稷者不<lb/>
　同是故不書出奔而特異其文書去其國其所寓之<lb/>
　國不足志矣古之君子不以其所養人者害人孟子<lb/>
　曰民為貴社稷次之君為輕紀侯其知此矣故聖人<lb/>
　特筆以明之大者紀侯之名從史文也<lb/>
<pb n="18b"/>
　　　十六鄭髙克出奔師潰書鄭棄其師<lb/>
閔二年十二月鄭棄其師<lb/>
　傳曰鄭人惡髙克使帥師次於河上久而弗召師潰<lb/>
　而歸髙克奔陳鄭人為之賦清人詩清人序曰髙克<lb/>
　好利而不顧其君文公欲逺之不能公子素惡髙克<lb/>
　之進不以禮文公退之不以道危國亡師之本故作<lb/>
　是詩也準魯史恒法不過書曰鄭髙克出奔陳而已<lb/>
　孔子以文公失馭臣之道誠有如詩人所譏者時政<lb/>
<pb n="19a"/>
　不在大夫大夫出奔無與乎國之大故古者君行師<lb/>
　從卿行旅從則師重於大夫故特書鄭棄其師而髙<lb/>
　克之奔不足志矣<lb/>
　　　十七楚君殺弑君者别稱人<lb/>
宣十一年冬十月楚人殺陳夏徴舒丁亥楚子入陳納<lb/>
公孫寧儀行父於陳<lb/>
　傳曰楚子為陳夏氏亂故伐陳謂陳人無動將討於<lb/>
　少西氏遂入陳殺夏徴舒此楚子入陳而後殺夏徴<lb/>
<pb n="19b"/>
　舒之實也楚自君將稱君以來終春秋所書楚事皆<lb/>
　所以治其罪也而入陳殺陳夏徴舒滅陳殺陳孔奐<lb/>
　文與事皆相似楚䖍蔡般皆嘗弑君者而䖍誘般殺<lb/>
　之以滅蔡一是討弑君者而存其國一是身負大惡<lb/>
　而假討賊之名以滅人國皆不可無辯況討賊乃天<lb/>
　下大義不可以楚故而不明故特書楚人殺陳夏徴<lb/>
　舒於上以示義然後書丁亥楚子入陳納二卿從其<lb/>
　恒辭以見實葢討賊名義既正則與楚䖍懐惡挾詐<lb/>
<pb n="20a"/>
　者不同矣春秋於楚莊王事取節焉者以弑君賊必<lb/>
　不可無討苟能討之而不為利雖蠻荆猶與之信大<lb/>
　義於天下也是故入陳書日以别之黄先生曰齊晉<lb/>
　為中國盟主俱有功於天下然皆包容弑君賊置而<lb/>
　不問故聖人於楚子入陳一事先正其討賊之義然<lb/>
　後書楚子入陳便與稱兵肆亂不同乃聖人與人為<lb/>
　善止遏亂略處此書法所以為妙也<lb/>
　　　十八戰稱楚人敗稱楚師書入郢<lb/>
<pb n="20b"/>
定四年冬十一月庚午蔡侯以吳子及楚人戰於柏舉<lb/>
楚師敗績庚辰吳入郢<lb/>
　凡入國曰國入邑曰邑未有入國而言邑者此入國<lb/>
　矣而言邑何也中國諸侯皆王者所封無自號其國<lb/>
　者自號其國者皆僭竊也是故赤狄嘗自號其國曰<lb/>
　潞以歸稱潞子得從其自號以配爵滅稱赤狄潞氏<lb/>
　不得從其自號以名國故滅不言潞言滅潞則與三<lb/>
　代建國無辯矣此史氏之法也戰稱楚人敗稱楚師<lb/>
<pb n="21a"/>
　入稱郢特筆之義葢取諸此楚之先熊繹事周至成<lb/>
　王始以子男田封諸荆山入春秋至莊公末年猶稱<lb/>
　荆僖元年伐鄭始稱楚葢荆其本號楚乃僭王後所<lb/>
　自改之號也春秋書楚事凡所以謹内外之辯者無<lb/>
　不致其嚴矣惟始終稱楚無異辭葢非入滅皆得以<lb/>
　號舉也於是蔡侯以吳子戰敗楚師書入郢而不言<lb/>
　入楚以其叛周自立僭天子大號以爭諸侯不得與<lb/>
　三代建國無辜見入者同文也是故吳得稱子楚囊<lb/>
<pb n="21b"/>
　瓦書人而入書日許蔡侯以復世讎而吳之入郢亦<lb/>
　不可與凌弱暴寡之師例論也<lb/>
　<lb/>
　<lb/>
　<lb/>
　<lb/>
　<lb/>
　春秋屬辭卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋屬辭卷一</head>
    <p>
<pb n="1a"/>
欽定四庫全書<lb/>
　春秋屬辭卷一　　　　　　元　趙汸　撰<lb/>
　　存策書之大體第一<lb/>
策書者國之正史也傳述祝佗之言謂魯公分物有備<lb/>
物典策而韓宣子見易象與魯春秋曰周禮盡在魯矣<lb/>
班固藝文志因謂魯周公之國禮文備物史官有法杜<lb/>
元凱亦以備物典策為春秋之制而孔穎達以為若今<lb/>
官程品式之類皆謂魯之舊史有周公遺法在焉自伯<lb/>
<pb n="1b"/>
禽以來無大喪亂史官前後相蒙有非他國可及者然<lb/>
古者非大事不登於策小事則簡牘載之故曰國之正<lb/>
史也今以春秋所書準西周未亂之時其書於策者不<lb/>
過公即位逆夫人朝聘會同崩薨卒葬禍福告命雩社<lb/>
禘嘗蒐狩城築非禮不時與夫災異慶祥之感而一國<lb/>
紀綱本末略具善惡亦存其中蓋策書大體不越乎此<lb/>
而已東遷以來王室益微諸侯背叛伯業又衰外裔縱<lb/>
横大夫専政陪臣擅命於是伐國滅國圍入遷取之禍<lb/>
<pb n="2a"/>
交作弑君殺大夫奔放納入之變相尋而策書常法始<lb/>
不足盡其善惡之情矣故孔子斷自隱公有筆有削以<lb/>
寓其撥亂之志其所謂策書之大體而一國本末具焉<lb/>
者皆有筆而無削使不失魯國正史之常所謂存策書<lb/>
之大體者也夫春秋當代之史也使仲尼筆削之際不<lb/>
復存其大體魯之君臣能無駭乎是故有筆有削以行<lb/>
其權有筆無削以存其實實存而權益達權達而實愈<lb/>
明相錯以暢其文相易以成其義者也然自左氏不知<lb/>
<pb n="2b"/>
有筆削之旨為公羊學者遂以春秋為夫子博采衆國<lb/>
之書通脩一代之史者於是襃貶之說盛行又有以為<lb/>
有貶無襃者又有以一經所書皆為非常而常事不書<lb/>
者有謂黜周王魯者有謂用夏變周者其失在不知有<lb/>
存策書大體之義而已說經昧其源委一至是哉故今<lb/>
特取聖人所存有筆而無削者悉著於篇其舊說之甚<lb/>
失義類者亦或離析而辯正焉<lb/>
　　存策書之大體第一之一<lb/>
<pb n="3a"/>
　　　一嗣君踰年即位書元年春王正月公即位不<lb/>
　　　　行即位禮不書即位告朔朝正書王正月<lb/>
隱公元年春王正月<lb/>
桓公元年春王正月公即位<lb/>
莊公元年春王正月<lb/>
閔公元年春王正月<lb/>
僖公元年春王正月<lb/>
文公元年春王正月公即位<lb/>
<pb n="3b"/>
宣公元年春王正月公即位<lb/>
成公元年春王正月公即位<lb/>
襄公元年春王正月公即位<lb/>
昭公元年春王正月公即位<lb/>
哀公元年春王正月公即位<lb/>
　以上書元年春王正月不書即位者四書元年春王<lb/>
　正月公即位者七古者天子建諸侯皆得世其爵踐<lb/>
　其位臣妾其民人皆有史官以記一國之政令而奉<lb/>
<pb n="4a"/>
　天子之正朔故諸侯薨既殯嗣子定位於柩前踰年<lb/>
　正月朔日乃先謁廟以明繼祖還就阼階之位見百<lb/>
　官以正君臣國史因書元年春王正月公即位若春<lb/>
　秋書桓文宣成襄昭哀是也或有故不行即位禮則<lb/>
　不書即位猶朝廟告朔故書王正月若春秋書隱莊<lb/>
　閔僖是也隱攝若位不行即位禮莊閔僖以繼弑君<lb/>
　不行即位禮桓宣亦繼弑君而行即位禮者桓宣躬<lb/>
　負簒逆欲自同於遭喪繼位者以欺天下後世也蓋<lb/>
<pb n="4b"/>
　即位乃已見羣臣故有所隱避則其禮可廢朝廟告<lb/>
　朔乃新君見祖禰奉王教之始禮不可廢也此在周<lb/>
　人必有故事魯史脩辭亦有成法故杜氏啖氏據周<lb/>
　書與春秋經傳定著其說如此而近代說者往往不<lb/>
　同有謂以夏時冠周月者夫四時始春終冬所以成<lb/>
　歲三代雖正朔不同而正月之必為歲首歲首之為<lb/>
　孟春其序皆一定而不可易也今既曰周月則春秋<lb/>
　所書正月為建子之月矣謂建子之月為春何夏時<lb/>
<pb n="5a"/>
　之云又有見殷周古書書月則不書時以春秋書月<lb/>
　又書時為夫子特筆者蓋古書乃簡牘記言之體得<lb/>
　以從略春秋策書國之正史以事繫日以日繫月以<lb/>
　月繫時以時繫年蓋三代正史遺法也借令不書時<lb/>
　則事有不得書月者當何所繫乎又有以不書公即<lb/>
　位為夫子所削者蓋由不信左氏之過左氏知魯史<lb/>
　有不書之例而考之不詳於隱公不書即位曰攝也<lb/>
　是矣於莊公不書即位曰文姜出故也閔公不書即<lb/>
<pb n="5b"/>
　位曰亂也僖公不書即位曰公出故也不舉其大而<lb/>
　舉其細隨事為説而義不相通故說者得以排之唯<lb/>
　榖梁謂繼故不稱即位正也先君不以其道終則子<lb/>
　弟不忍即位此說必有所傳而學者不能折𠂻故即<lb/>
　位一也書亦有罪不書亦有罪而義愈不通矣由學<lb/>
　者皆不知有存策書大體之法故其失多類此凡即<lb/>
　位必在朔日春秋日事志晦朔此皆不書者夫子所<lb/>
　削也存策書之大體但謂不没其事爾若夫事有常<lb/>
<pb n="6a"/>
　變法有異同上下分殊内外勢異猶以日月别之公<lb/>
　即位在正月為得常故略之以明變也凡日月法自<lb/>
　為一篇見後以創通其義特隨事釋之使相發云<lb/>
　　　二即位不在正月故不書正月<lb/>
定公元年夏六月戊辰公即位<lb/>
　以上書六月即位者一凡公不行即位禮亦書正月<lb/>
　以猶朝正也是年昭公喪未至嗣子未定魯國無君<lb/>
　故自以王三月繫事史雖追書元年以繫前半年之<lb/>
<pb n="6b"/>
　月日實與他公元年不同定公受國於季氏待昭公<lb/>
　喪至既殯而後即位故即位在六月亦與他公繼世<lb/>
　者異此策書之大體不待筆削而義已明者也夫子<lb/>
　以季氏出其君薨又絶其冢嗣喪不得以時反於是<lb/>
　魯國無君者半年定公安於得國而不知為之變故<lb/>
　凡公即位在正月者皆不日而定之即位獨日以異<lb/>
　之蓋不日以為恒則日以為變也公羊氏乃以定無<lb/>
　正月為春秋微辭凡二傳不知筆削本末而以意說<lb/>
<pb n="7a"/>
　經失皆類此<lb/>
　　　三歲首必書王月無繫月之事不書王月<lb/>
隱三年王二月　四年王二月　七年王三月　十年<lb/>
王二月<lb/>
桓二年王正月　三年□正月　四年□正月　五年<lb/>
□正月　六年□正月　七年□二月　八年□正月<lb/>
　十年王正月　十一年□正月　十二年□正月<lb/>
十三年□二月　十四年□正月　十五年□二月<lb/>
<pb n="7b"/>
十六年□正月　十七年□正月　十八年王正月<lb/>
莊二年王二月　三年王正月　四年王二月　五年<lb/>
王正月　六年王正月　八年王正月　十年王正月<lb/>
　十一年王正月　十二年王三月　十六年王正月<lb/>
　十八年王三月　十九年王正月　二十年王二月<lb/>
　二十一年王正月　二十二年王正月　二十四年<lb/>
王三月　二十八年王三月　三十年王正月<lb/>
閔二年王正月<lb/>
<pb n="8a"/>
僖二年王正月　三年王正月　四年王正月　六年<lb/>
王正月　八年王正月　九年王三月　十年王正月<lb/>
　十二年王三月　十五年王正月　十六年王正月<lb/>
　十八年王正月　十九年王三月　二十四年王正月<lb/>
　二十五年王正月　二十六年王正月　三十年王<lb/>
正月　三十二年王正月　三十三年王二月<lb/>
文二年王二月　三年王正月　五年王正月　八年<lb/>
王正月　十年王三月　十二年王正月　十三年王<lb/>
<pb n="8b"/>
正月　十四年王正月　十八年王二月<lb/>
宣二年王二月　三年王正月　四年王正月　九年<lb/>
王正月　十一年王正月　十六年王正月　十七年<lb/>
王正月<lb/>
成三年王正月　五年王正月　六年王正月　七年<lb/>
王正月　九年王正月　十一年王三月　十四年王<lb/>
正月　十五年王二月　十六年王正月　十八年王<lb/>
正月<lb/>
<pb n="9a"/>
襄二年王正月　四年王三月　六年王三月　八年<lb/>
王正月　十一年王正月　十二年王三月　十四年<lb/>
王正月　十六年王正月　十七年王二月　十九年<lb/>
王正月　二十年王正月　二十一年王正月　二十<lb/>
二年王正月　二十三年王二月　二十六年王二月<lb/>
　二十九年王正月　三十年王正月　三十一年王<lb/>
正月<lb/>
昭三年王正月　四年王正月　五年王正月　六年<lb/>
<pb n="9b"/>
王正月　七年王正月　十年王正月　十一年王二<lb/>
月　十五年王正月　十八年王三月　二十年王正<lb/>
月　二十一年王三月　二十三年王正月　二十四<lb/>
年王二月　二十六年王正月　二十八年王三月<lb/>
三十年王正月　三十一年王正月　三十二年王正<lb/>
月<lb/>
定元年王三月　二年王正月　三年王正月　四年<lb/>
王二月　五年王三月　六年王正月　七年王正月<lb/>
<pb n="10a"/>
　八年王正月　九年王正月　十年王三月　十五<lb/>
年王正月<lb/>
哀二年王二月　四年王二月　八年王正月　九年<lb/>
王二月　十年王二月<lb/>
　以上書王正月九十一王二月二十四王三月十九<lb/>
　歲首必書王月明奉王朔也事繫正月書王正月正<lb/>
　月無事而事繫二月則書王二月正月二月俱無事<lb/>
　而事繫三月則書王三月月為繫事書也孔氏曰二<lb/>
<pb n="10b"/>
　月殷之正也三月夏之正也故皆書王以别之呉先<lb/>
　生曰此侯國之史故於月上加王若王朝之史則月<lb/>
　上不必加王也二說皆得之其十一公元年所書王<lb/>
　正月為朝正即位書非常年繫事之比兼他義故不<lb/>
　入此例唯定公元年書王三月繫事與常年同即位<lb/>
　在六月故也此皆魯史成法也近代或有以書王為<lb/>
　夫子特筆者案殷人鍾銘有唯正月王春吉日之文<lb/>
　可見時月稱王乃三代恒辭其加王於春又可為改<lb/>
<pb n="11a"/>
　時之證由時月皆王者所改故得上下言之以便文<lb/>
　必正史然後王不先春本王者欽奉天時之義也隱<lb/>
　公自元年而後無正月榖梁傳曰隱十年無正隱不<lb/>
　自正也說者曰隱謙不朝正也案隱元年後書二月<lb/>
　繫事三書三月繫事一其他如二年春會戎于濳五<lb/>
　年春矢魚于棠九年春宋公衛侯遇垂之類或筆削<lb/>
　之法不書月或史本不月榖梁知日月有義而不能<lb/>
　辯也若桓公十八年中書正月不書王者十書二月<lb/>
<pb n="11b"/>
　不書王者三則夫子所削也而杜氏以為由王室不<lb/>
　頒厯故劉炫規之曰昭公二十三年以後王室有子<lb/>
　朝之亂諸侯不知所奉復有何人頒厯何故經皆書<lb/>
　王蓋杜氏不知有筆削之義故也如歳首無繫月之<lb/>
　事則但書春王為月書既不書月不嫌無王也凡史<lb/>
　文皆有其義總說在辭從主人篇<lb/>
　　　四一時無事書首月<lb/>
隱六年秋七月　九年秋七月<lb/>
<pb n="12a"/>
桓元年冬十月　九年夏四月　秋七月　十二年春<lb/>
正月　十三年秋七月　冬十月　十八年秋七月<lb/>
莊四年秋七月　五年春王正月　十一年春王正月<lb/>
　十二年夏四月　十三年秋七月　十五年冬十月<lb/>
　十六年春王正月　十八年冬十月　十九年春王<lb/>
正月　夏四月　二十年秋七月　二十一年春王正<lb/>
月　二十二年夏五月　三十年春王正月<lb/>
僖六年春王正月　十年秋七月　十二年秋七月<lb/>
<pb n="12b"/>
二十四年春王正月　秋七月　三十年春王正月<lb/>
三十一年秋七月　三十二年春王正月<lb/>
文八年春王正月　夏四月　十三年春王正月<lb/>
宣六年夏四月　冬十月　十一年春王正月　十二<lb/>
年秋七月　十八年夏四月<lb/>
成元年冬十月　十年冬十月　十一年冬十月　十<lb/>
二年冬十月<lb/>
襄二十二年夏四月　三十一年春王正月<lb/>
<pb n="13a"/>
昭十年春王正月　十二年秋七月　十四年夏四月<lb/>
　二十年春王正月　二十九年秋七月　三十二年<lb/>
秋七月<lb/>
定二年春王正月　三年夏四月　七年春王正月<lb/>
夏四月　冬十月　九年春王正月　十一年夏四月<lb/>
哀八年秋七月　九年冬十月<lb/>
　以上無事書四時首月六十歴一時無事則書首月<lb/>
　具四時以成歲也公羊傳曰春秋編年四時具然後<lb/>
<pb n="13b"/>
　為年此蓋三代正史遺法春以正月為首夏以四月<lb/>
　為首秋以七月為首冬以十月為首或謂春秋書時<lb/>
　為夫子所加者謬可知矣唯莊公二十二年書夏五<lb/>
　月非首月蓋夫子既削其事因留其時月以備一時<lb/>
　見魯史於此本非有闕然不改五月為四月者明其<lb/>
　文則史有筆削而無增益也<lb/>
　　　五事之繫日者遇晦朔則書晦朔<lb/>
僖十五年九月己夘晦震夷伯之廟<lb/>
<pb n="14a"/>
成十六年六月甲午晦晉侯及楚子鄭伯戰于鄢陵<lb/>
僖十六年春王正月戊申朔隕石于宋五　二十二年<lb/>
十一月己巳朔宋公及楚人戰于泓<lb/>
　以上書晦者二書朔者二其日食書朔别見趙氏曰<lb/>
　古史之法應合書日而遇晦朔必書之以為厯數之<lb/>
　證<lb/>
　　　六喪以月斷者遇閏則書閏<lb/>
哀五年冬叔還如齊閏月葬齊景公<lb/>
<pb n="14b"/>
　以上書閏者一葬節以月斷合數閏故書閏月也襄<lb/>
　二十八年十二月甲寅天王崩乙未楚子昭卒甲寅<lb/>
　距乙未四十二日此閏月明矣不書閏者喪事以年<lb/>
　斷則不數閏也<lb/>
　　　七凡天災物異無不書外災告則書慶祥唯年<lb/>
　　　　豐麟瑞則書<lb/>
隱三年春王二月己巳日有食之<lb/>
桓三年秋七月壬辰朔日有食之既　十七年冬十月<lb/>
<pb n="15a"/>
朔日有食之<lb/>
莊十八年春王三月日有食之　二十五年六月辛未<lb/>
朔日有食之　二十六年冬十二月癸亥朔日有食之<lb/>
　三十年九月庚午朔日有食之<lb/>
僖五年九月戊申朔日有食之　十二年春王三月庚<lb/>
午日有食之　十五年夏五月日有食之<lb/>
文元年二月癸亥日有食之　十五年六月辛丑朔日<lb/>
有食之<lb/>
<pb n="15b"/>
宣八年秋七月甲子日有食之既　十年夏四月丙辰<lb/>
日有食之　十七年六月癸卯日有食之<lb/>
成十六年六月丙寅朔日有食之　十七年十二月丁<lb/>
巳朔日有食之<lb/>
襄十四年二月乙未朔日有食之　十五年秋八月丁<lb/>
巳日有食之　二十年冬十月丙辰朔日有食之　二<lb/>
十一年九月庚戌朔日有食之　冬十月庚辰朔日有<lb/>
食之　二十三年春王二月癸酉朔日有食之　二十<lb/>
<pb n="16a"/>
四年秋七月甲子朔日有食之既　八月癸巳朔日有<lb/>
食之　二十七年冬十二月乙亥朔日有食之<lb/>
昭七年夏四月甲辰朔日有食之　十五年六月丁巳<lb/>
朔日有食之　十七年夏六月甲戌朔日有食之　二<lb/>
十一年秋七月壬午朔日有食之　二十二年十二月<lb/>
癸酉朔日有食之　二十四年夏五月乙未朔日有食<lb/>
之　三十一年十二月辛亥朔日有食之<lb/>
定五年春王三月辛亥朔日有食之　十二年十一月<lb/>
<pb n="16b"/>
丙寅朔日有食之　十五年八月庚辰朔日有食之<lb/>
　以上日食三十六書日書朔者二十六書日不書朔<lb/>
　者七書朔不書日者一不書日不書朔者二左氏傳<lb/>
　曰不書日官失之也天子有日官諸侯有日御則其<lb/>
　意謂王朝日官失之非指魯人明矣公羊傳曰某月<lb/>
　某日朔日有食之者食正朔也其或日或不日或失<lb/>
　之前或失之後失之前者朔在前也失之後者朔在<lb/>
　後也蓋以為司厯失之致日食不在正朔故春秋削<lb/>
<pb n="17a"/>
　其朔日之謬者杜氏釋例以長厯推校經傳明隱三<lb/>
　年二月己巳是二月朔不書朔史失之又與左氏日<lb/>
　官失之者相違然長厯所推春秋日食亦不盡得不<lb/>
　可據以釋經漢書律厯志叙西漢日食多在晦亦有<lb/>
　先晦一日者公羊此義必有所受蓋聖人以日食不<lb/>
　在正朔苟書於經非治厯明時之意故或去朔或去<lb/>
　日以示義詳見日月篇今考自文以後無不書日者<lb/>
　自襄以後無不書朔日者周厯交朔之法東遷以後<lb/>
<pb n="17b"/>
　失之至是月大小乃得其度爾又何疑乎又案春秋<lb/>
　二百四十二年日食三十六公羊傳曰記異也何氏<lb/>
　又悉舉其後事變以當之今考前漢二百一十二年<lb/>
　日食五十三後漢百九十六年日食七十二魏晉一<lb/>
　百五十年日食七十九唐二百八十九年日食九十<lb/>
　三宋止嘉定十六年日食一百二十大抵世愈降而<lb/>
　日食愈數此大運盛衰之候也自漢惠帝而後日有<lb/>
　一歲再食晉世至三食亦春秋所未有與其他災異<lb/>
<pb n="18a"/>
　不同必欲指某事為應恐非經㫖<lb/>
莊七年夏四月辛夘夜恒星不見夜中星隕如雨<lb/>
文十四年秋七月有星孛入于北斗<lb/>
昭十七年冬有星孛于大辰<lb/>
哀十三年冬十一月有星孛于東方<lb/>
　以上星變四凡日食星變皆為天下記異非一國之<lb/>
　志梁山沙鹿崩亦非一國之志以待告而書故别見<lb/>
　案左氏傳曰星隕如雨與雨偕也公羊傳曰如雨者<lb/>
<pb n="18b"/>
　非雨也不脩春秋曰雨星不及地尺而復君子脩之<lb/>
　曰星霣如雨所謂不脩春秋謂魯史舊文公羊僅於<lb/>
　此一處及之亦口𫝊之語但左氏讀如作而義遂相<lb/>
　逺未知何據又案漢志永始中星隕如雨長二丈繹<lb/>
　繹未至地滅不及地尺而復即未至地滅也古今星<lb/>
　變固有如此者其所隕者星之光魄故雖多而不見<lb/>
　在地之形說者謂積氣消散所致比他異尤重蓋王<lb/>
　運至此而終矣又案昭十七年申須曰彗所以除舊<lb/>
<pb n="19a"/>
　布新也公羊杜預郭璞俱以孛彗為一星今知不然<lb/>
　者漢書注文頴曰彗孛長三星其占略同而形少異<lb/>
　孛星光芒短其光四出蓬蓬孛孛然彗星光芒長參<lb/>
　參如掃帚長星光芒有一直或竟天或十丈或三十<lb/>
　丈史記彗出東井齊景公以為憂晏子曰君髙臺深<lb/>
　池賦歛如弗得刑罰恐弗勝孛星將出彗何懼乎然<lb/>
　則孛甚彗也經書星變唯此四事以其時考之皆大<lb/>
　異也桓莊之際諸侯無王伯者出而天下大權歸於<lb/>
<pb n="19b"/>
　齊晉人情絶望於周此王室一大變也文宣之間晉<lb/>
　失伯而楚興中國敝於征伐自是王室愈卑又一大<lb/>
　變也夫子於莊十二年十七年莊王僖王崩葬不書<lb/>
　文公十四年頃王崩葬不書說見辯名實篇平丘而<lb/>
　後晉不復能主夏盟春秋治在夷狄子朝之亂諸侯<lb/>
　無勤王者五年而後反正此又一大變也經書王室<lb/>
　亂則自入春秋以來史文所未有也哀公之時東方<lb/>
　諸侯更制於呉越天下將變為六國春秋絶筆於獲<lb/>
<pb n="20a"/>
　麟矣天象人事脗合如此而筆削之法亦相為終始<lb/>
　春秋不徒記異也左氏傳載叔服梓慎論星孛唯以<lb/>
　大國災咎當之當時流俗之論上不知有王室下不<lb/>
　知有天下大勢其所知者唯二三大國而已天文書<lb/>
　言北斗為帝車大辰者天子之正位亦非二子所知<lb/>
　也<lb/>
桓十四年秋八月壬申御廩災<lb/>
僖二十年五月乙巳西宫災<lb/>
<pb n="20b"/>
成三年二月甲子新宫災三日哭<lb/>
定二年夏五月壬辰雉門及兩觀災<lb/>
哀三年五月辛卯桓宫僖宫災　四年六月辛丑亳社<lb/>
災<lb/>
　以上火災六御廩者公親耕以奉粢盛之倉西宫者<lb/>
　别寢也何氏曰禮夫人居中宫少在前右媵居西宫<lb/>
　左媵居東宫少在後新宫者宣公之宫主新入廟也<lb/>
　雉門兩觀說見後桓宫僖宫親盡而不毁亳社者殷<lb/>
<pb n="21a"/>
　社諸侯有之以戒亡國有屋故災<lb/>
桓元年秋大水　十三年夏大水<lb/>
莊七年秋大水　二十四年秋大水　二十五年秋大<lb/>
水<lb/>
宣十年秋大水<lb/>
成五年秋大水<lb/>
襄二十四年秋大水<lb/>
　以上大水八凡災異在一國者以經所書本國人事<lb/>
<pb n="21b"/>
　考之則儆告之意可見董仲舒曰水者隂氣也春秋<lb/>
　緯曰隂盛臣逆民悲情發則水出蓋桓公弑立而好<lb/>
　亂三家之所自出莊公國母淫恣不能制宣公簒適<lb/>
　成公幼弱而三家之勢成至襄公之末季氏益專此<lb/>
　皆隂盛臣逆之應也程子曰春秋所書災異皆天人<lb/>
　響應但人淺見以為無應其實皆應也由漢儒言災<lb/>
　異皆牽合不足信儒者因盡廢之<lb/>
隱九年三月癸酉大雨震電庚辰大雨雪<lb/>
<pb n="22a"/>
桓八年冬十月雨雪<lb/>
僖十年冬大雨雪　十五年九月己夘晦震夷伯之廟<lb/>
　二十九年秋大雨雹<lb/>
昭三年冬大雨雹　四年春王正月大雨雹<lb/>
　以上大雨震電震廟各一雨雪雨雹各三胡侍講曰<lb/>
　雷未可出電未可見而大震電此陽失節也雷電則<lb/>
　雪不當復降而大雨雪此隂氣縱也隂陽運動有常<lb/>
　凡失其度人為感之也雹者戾氣也隂侵陽臣侵君<lb/>
<pb n="22b"/>
　之象何氏曰大雪者隂盛之氣也<lb/>
桓十四年春無冰<lb/>
成元年春無冰<lb/>
襄二十八年春無冰<lb/>
　以上無冰三何氏曰周之正月夏十一月周之二月<lb/>
　夏十二月法當堅冰無冰者温也尚書曰豫恒燠若<lb/>
　無冰時襄二十八年著例<lb/>
成十六年春王正月雨木冰<lb/>
<pb n="23a"/>
　以上雨木冰一髙氏曰雨著木而成冰上温而下寒<lb/>
　也劉向謂木者少陽貴臣卿大夫之象後世雨木冰<lb/>
　多應在大臣<lb/>
僖三十三年十二月隕霜不殺草李梅實<lb/>
定元年冬十月隕霜殺菽<lb/>
　以上霜變二月令季秋之月霜始降草木黃落謂夏<lb/>
　九月也周十二月夏之十月霜當重而不能殺草李<lb/>
　梅再花而實周十月夏之八月霜不當重而殺菽皆<lb/>
<pb n="23b"/>
　非常之災李堯俞曰菽之為物易長而難殺者榖梁<lb/>
　傳曰未可以殺而殺舉重可殺而不殺舉輕其曰菽<lb/>
　舉重也范氏曰舉殺豆則殺草可知又案韓非子書<lb/>
　載哀公問於仲尼曰春秋隕霜不殺草何為記之也<lb/>
　仲尼對曰此言可殺而不殺也夫宜殺而不殺則李<lb/>
　梅冬實天失其道草木猶干犯之而況君乎此非夫<lb/>
　子之言也當僖公薨文公在喪宜殺不殺之義何所<lb/>
　取乎借如哀公又問隕霜殺菽何為記之也則將對<lb/>
<pb n="24a"/>
　曰此言不可殺而殺也於定公繼故之後復何取乎<lb/>
　昭公以討季氏不克而出夫子豈使哀公履其覆轍<lb/>
　乎觀夫子責宰我使民戰栗之對譏季康子殺無道<lb/>
　以就有道之問則非之妄明矣此乃非欲託聖人之<lb/>
　言以飾其刑名之術不可通於春秋<lb/>
莊三十一年冬不雨<lb/>
僖二年冬十月不雨　三年春王正月不雨　夏四月<lb/>
不雨　六月雨<lb/>
<pb n="24b"/>
文二年自十二月不雨至于秋七月　十年自正月不<lb/>
雨至于秋七月　十三年自正月不雨至于秋七月<lb/>
　以上不雨書時者一書四時首月者三書歴時者三<lb/>
　書雨者一一時不雨書時踰時不雨書首月僖公比<lb/>
　書首月不雨乃書六月雨可見以告廟書踰三時不<lb/>
　雨總書之雖得雨不書其不告廟亦可見矣榖梁傳<lb/>
　曰不雨者勤雨也一時而言不雨者閔雨也厯時而<lb/>
　言不雨文不憂雨也得時史之情矣<lb/>
<pb n="25a"/>
僖二十一年夏大旱<lb/>
宣七年秋大旱<lb/>
　以上大旱二言旱不言饑歲猶有入也<lb/>
宣十年冬饑　十五年冬饑<lb/>
襄二十四年冬大饑<lb/>
　以上饑二大饑一凡饑皆書於冬者當西成之時五<lb/>
　榖皆無民已乏絶國貧不能賑恤也<lb/>
莊七年秋無麥苗　二十八年冬大無麥禾<lb/>
<pb n="25b"/>
　以上無麥苗一杜氏曰秋大水漂殺熟麥及五稼之<lb/>
　苗也大無麥禾一胡氏曰書於冬者有司計歲入之<lb/>
　多寡然後知倉廩之竭也劉氏曰經無水旱之變忽<lb/>
　無麥禾由魯不務蓄積日損月削以至麥禾皆盡而<lb/>
　後覺之非今歳之事也髙氏曰劉向春秋說以為土<lb/>
　氣不養稼穡不成也沈約宋志謂呉孫皓時嘗有之<lb/>
　苗稼豐美而實不成闔境皆然百姓以饑所謂大無<lb/>
　麥禾者也汸案周之冬正五榖皆入之時使歲事稍<lb/>
<pb n="26a"/>
　稔雖蓄積無素何至麥禾皆盡其為歲祲明矣劉侍<lb/>
　讀之說必兼髙氏其義乃備<lb/>
桓五年秋螽<lb/>
僖十五年八月螽<lb/>
文八年冬十月螽<lb/>
宣六年秋八月螽　十三年秋螽　十五年秋螽<lb/>
襄七年八月螽<lb/>
哀十二年冬十二月螽　十三年九月螽　十二月螽<lb/>
<pb n="26b"/>
　以上螽十公羊傳曰記災也范氏曰蚣蝑之屬禮月<lb/>
　令曰仲冬行春令則蝗蟲為敗今案爾雅草螽負蠜<lb/>
　蜤螽蜙蝑也阜螽即蝗也一生八十一子或云一生<lb/>
　九十九子錢氏曰詩螽斯斯乃助語如鸒斯鹿斯之<lb/>
　類非蜤螽也毛鄭誤以蜤螽解螽斯先儒因指為蜙蝑<lb/>
　非也蜙或作蚣字書云省文也<lb/>
宣十五年冬蝝生<lb/>
　以上蝝生一杜氏曰蝝螽子以冬生遇寒而死故不<lb/>
<pb n="27a"/>
　成螽今案杜氏知不成螽者蓋成螽則自書螽也螽<lb/>
　穿地遺卵如蛹兩端有細蟲導之上下中若魚子始<lb/>
　化類蠶所謂蝝也遇大雪則入地深或大雨水皆不成<lb/>
　螽石虎時河朔大蝗初穿地而生二旬則化狀若蠶<lb/>
　七八日而卧四日蛻而飛蓋飛乃名螽蝗初生皆然<lb/>
　李巡云蝝蝗子也郭璞云蝗子未有翅者其説皆是<lb/>
　凡蝝生未為災本不書此為一歲再生紀異也使成<lb/>
　螽則亦不書蝝生而又書螽如哀十三年十二月螽<lb/>
<pb n="27b"/>
　之例矣後漢安帝永初六年三月去蝗處復蝗子生<lb/>
　即蝝生也凡秋螽不月者皆七月也螽始出則為災<lb/>
　災不止此一月也蝝生不月者災不在此月也<lb/>
隱五年九月螟　八年九月螟<lb/>
莊六年秋螟<lb/>
　以上螟三公羊傳曰記災也爾雅食苗心螟食葉□<lb/>
　食節賊食根蟊羅鄂州爾雅翼曰五行傳以螟□為<lb/>
　蠃蟲之孽漢孔臧蓼蟲賦曰爰有蠕蟲厥狀似螟是<lb/>
<pb n="28a"/>
　螟無足蟲也今食苗心者乃無足小青蟲江東謂之<lb/>
　橫音若横逆之橫髙氏曰春秋書螟者三隱二莊一<lb/>
　書螽者十有一桓一餘皆僖公之後蓋螟食苗心螽<lb/>
　無所不食其為災也螟輕而螽重春秋之初災之輕<lb/>
　者亦書之及其久也輕者不勝書書其重者爾不然<lb/>
　豈隱莊之後二百年間皆無螟耶<lb/>
莊十七年冬多麋<lb/>
　以上多麋一何氏曰言多者以多為異也五行志曰<lb/>
<pb n="28b"/>
　劉向以為麋蓋牝獸之淫者時莊公將取齊之淫女<lb/>
　其象先見爾雅翼曰麋與鹿相反鹿陽獸夏至得隂<lb/>
　氣而解角從陽退之象麋隂獸冬至得陽氣而解角<lb/>
　從隂退之象今海陵至多千百為羣多牝少牡汸案<lb/>
　杜氏謂麋多害稼然為災輕當以記異為重有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>有<lb/>
　蜚亦然<lb/>
莊十八年秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>　二十九年秋有蜚<lb/>
　以上有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>一有蜚一皆魯地所無今忽有之故曰有<lb/>
<pb n="29a"/>
　公羊傳曰記異也榖梁傳曰<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>射人者也陸璣云一<lb/>
　名射景或謂含沙射人孔氏曰五行傳云<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>如鼈三<lb/>
　足南越婦人多淫故其地多<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>蜚青色近眚也非中<lb/>
　國所有南越淫風所生為蟲臭惡時公取齊淫女為<lb/>
　夫人汸案髙氏以<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>為□即食苗葉者爾雅翼以蜚<lb/>
　為蟲食稻花者其失相同蓋食稻之蟲所在有之經<lb/>
　不當言有故孔氏據郭璞云蜚即負盤臭蟲諸作負<lb/>
　蠜者草蟲歲時常有由相涉誤為盤爾劉侍讀據山<lb/>
<pb n="29b"/>
　海經謂蜚狀若牛一目虬尾見則大疫恐非春秋之蜚<lb/>
　若文姜哀姜以小君相繼縱淫氣類感召如五行傳<lb/>
　之說宜也<lb/>
昭二十五年夏有鸜鵒來巢<lb/>
　以上鸜鵒來巢一榖梁傳曰來者來中國也鸜鵒穴<lb/>
　者而曰巢公羊傳曰記異也五行志曰劉向以為有<lb/>
　蜚有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>不言來者氣所生所謂眚也鸜鵒言來者氣<lb/>
　所致所謂祥也顔師古曰今之鸜鵒中國皆有之亦<lb/>
<pb n="30a"/>
　巢居不皆穴處汸案劉子政又以不穴而巢為昭公<lb/>
　出奔之祥蓋兼用左氏之謬若顏注之疑乃春秋所<lb/>
　書以為異者考工記曰鸜鵒不踰濟今在處有之實<lb/>
　自春秋所書始乃地氣推遷使然中國治亂之候也<lb/>
　宋治平間邵子居洛陽聞杜鵑聲曰洛陽舊無杜鵑<lb/>
　今始至矣或問曰何也曰天下將治地氣自北而南<lb/>
　將亂自南而北今南方地氣至矣禽鳥氣類得氣之<lb/>
　先者也春秋書六鷁退飛鸜鵒來巢氣使之也蓋先<lb/>
<pb n="30b"/>
　王所以觀天下之妖祥者非一端周禮在魯故時史<lb/>
　於鸜鵒始至猶能謹而書之說者多弗察也若邵子<lb/>
　可謂得春秋經世之旨矣<lb/>
宣十六年夏成周宣榭火<lb/>
莊二十年夏齊大災<lb/>
襄九年春宋災　三十年五月甲午宋災宋伯姬卒<lb/>
昭九年夏四月陳災　十八年夏五月壬午宋衛陳鄭<lb/>
災<lb/>
<pb n="31a"/>
莊十一年秋宋大水<lb/>
　以上外災七成周火一齊災一宋災二大水一陳災<lb/>
　一宋衛陳鄭同日災一凡外災告則書昭十八年傳<lb/>
　曰宋衛陳鄭皆來告火是也莊十一年傳宋大水公<lb/>
　使弔焉曰天作淫雨害於粢盛若之何不弔蓋既來<lb/>
　告則有弔禮所以書也唯昭九年書陳災在陳亡後<lb/>
　時叔弓會楚子于陳或叔弓歸言陳有災而書或楚<lb/>
　人告宋伯姬以災卒四國同日災故皆書日以異其<lb/>
<pb n="31b"/>
　事<lb/>
僖十六年春王正月戊申朔隕石于宋五是月六鷁退<lb/>
飛過宋都<lb/>
　以上外異二傳曰隕石于宋五星也六鷁退飛過宋<lb/>
　都風也亦以來告而書書是月嫌與上事同日且著<lb/>
　月例周官保章氏掌天星以志日月星辰之變動以<lb/>
　觀天下之遷辯其吉凶以星土辯九州之地所封封<lb/>
　域皆有分星以觀妖祥以十有二風察天地之和命<lb/>
<pb n="32a"/>
　乖别之祥以詔救政訪序事此星隕石風退鷁所以<lb/>
　害隣國而史皆書之也<lb/>
文三年秋雨螽于宋<lb/>
　以上外異一公羊傳曰死而隊也記異也今案後代<lb/>
　史志蝗有遇風而墮者有因大雨而墮者有墮而死<lb/>
　者有復為災者<lb/>
文九年九月癸酉地震<lb/>
襄十六年五月甲子地震<lb/>
<pb n="32b"/>
昭十九年夏五月己夘地震　二十三年八月乙未地<lb/>
震<lb/>
哀三年夏四月甲午地震<lb/>
　以上地震五外傳曰陽伏而不能出隂遁而不能烝<lb/>
　於是有地震王氏曰春秋五書地震唯於文襄昭哀<lb/>
　見之皆陽微隂盛君弱臣彊之所致也文公怠惰政<lb/>
　在大夫襄公外役於楚内脅於其臣若昭哀則遂失<lb/>
　國矣<lb/>
<pb n="33a"/>
僖十四年秋八月辛夘沙鹿崩<lb/>
成五年夏梁山崩<lb/>
　以上外崩二沙鹿晉地名公羊以為河上之邑陷入<lb/>
　于地中漢書元后傳云元城郭東有五鹿之虚即沙<lb/>
　鹿地蓋地陷也視山崩為變尤重故詳其月日以别<lb/>
　之梁山亦在晉皆以告而書古者名山大川不以封<lb/>
　山崩川竭非一國之故故不繫國公羊傳曰為天下<lb/>
　記異也何氏曰土地者民之主沙鹿崩象齊桓將卒<lb/>
<pb n="33b"/>
　伯道毁外兵動宋襄承其業為楚所敗也山者陽精<lb/>
　象徳澤所由生君之象山崩象王道絶諸侯失勢大<lb/>
　夫擅恣為諸國害<lb/>
桓三年冬有年<lb/>
宣十六年冬大有年<lb/>
哀十四年春西狩獲麟<lb/>
　以上年豐二麟瑞一天道有災異則有慶祥天災歲<lb/>
　豐繫生民之休戚物異祥瑞關世道之否泰故史皆<lb/>
<pb n="34a"/>
　書之於策然天災物異無不書而慶祥必年豐麟瑞<lb/>
　然後書其淺深詳畧之間教義明矣天災歲豐各為<lb/>
　其國書之物異則有為一國志者有為天下志者日<lb/>
　食星變為天下記異也隕石鷁飛有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>有蜚為一國<lb/>
　記異也麟為王者嘉瑞自文武受命至於夫子而後<lb/>
　見之則又不止為天下書矣是又非可一㮣論者後<lb/>
　世人君喜功好名有見一草木一羽毛之異而君臣<lb/>
　相誇以為瑞者識者非之故為春秋志災不志祥之<lb/>
<pb n="34b"/>
　說以矯其失而釋經者遂以有年獲麟均為記異則<lb/>
　亦過矣蓋學者知春秋有常事不書之法而失其本<lb/>
　旨凡一經所書皆謂之非常於是有以桓宣行惡而<lb/>
　得有年為異者有以他公不書有年而二公獨書為<lb/>
　異者夫天道有變則有復水旱饑饉其變也有年大<lb/>
　有年其復也雖非有年而亦不至於饑饉者其常也<lb/>
　有年大有年史欲屢書而不可得乃生民休戚所繫<lb/>
　非天所以賞罰人君說者乃因一人行惡而遂欲災<lb/>
<pb n="35a"/>
　及萬民於是天道有反常之譏而春秋為遷怒之筆<lb/>
　矣自公羊以麟非中國之獸為異而或者亦以麟出<lb/>
　於亂世為獵人所獲為異夫麟為聖人出也世雖亂<lb/>
　而有聖人在焉則麟出固不為異矣因其出而見獲<lb/>
　遂欲使之與蜚<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>鸜鵒同科是欲循反常之論而不<lb/>
　知其詭激之過也春秋性命之書也詭激非性命之<lb/>
　正故不可以言春秋唯趙伯循以有年大有年獲麟<lb/>
　均為慶瑞為得春秋之㫖然其說曰符祥者天地所<lb/>
<pb n="35b"/>
　以答人君也是以志之又曰凡豐年告於廟故書之<lb/>
　記是以著非知他年不告廟爾是又遂以史法為聖<lb/>
　法而不告廟之說亦未當由不知有存策書大體之<lb/>
　義故也子丑月皆夏之冬冬狩得其時大野又魯之<lb/>
　狩地虞人舉常禮史本不書此以獲麟書故言西狩<lb/>
　而不言其地也<lb/>
　<lb/>
　春秋屬辭卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
欽定詩經傳説彚纂卷四<lb/>
　　　鄘一之四<lb/>
　　　　集傳説見上篇<lb/>
　　　　集説<hi>孔氏穎達曰王肅服虔以爲鄘在紂都之西孫毓云據鄘風定之方中楚邱之歌鄘</hi>
　　　　<hi>在紂都之南相證自明而城以西無驗其城之西廹於西山南附洛邑檀伯之封溫原樊州皆</hi>
　　　　<hi>爲列國鄘風所興不出於此○王氏應麟曰通典衛州新鄉縣西南三十二里有鄘城即鄘國</hi>
　汎彼柏舟在彼中河髧<hi>徒坎反</hi>彼兩髦<hi>音/毛</hi>實維我儀<hi>叶牛何反</hi>
<pb n="1b"/>
　之死矢靡他<hi>湯何反</hi>母也天<hi>叶鐡/因反</hi>只<hi>音紙下同</hi>不諒人只<lb/>
　　集傳興也中河中於河也<hi>鄭氏康成曰舟在河中猶婦人之在夫家是其常處</hi>
　　髧髪垂貌兩髦者翦髪夾囟<hi>音信○許氏愼曰頭㑹腦蓋也象形○孔氏穎</hi>
　　<hi>達曰夾囟故兩髦也</hi>子事父母之飾親死然後去之<hi>内則翦髮爲鬌音朶</hi>
　　<hi>男角女羈注夾囟曰角兩髻也午達曰羈三髻也○喪大記小歛主人脱髦注幼時翦髮爲之年雖成人</hi>
　　<hi>猶垂於兩邊若父死脱左髦母死脱右髦親没不髦謂此也</hi>此蓋指共伯也<hi>鄭氏康成</hi>
　　<hi>曰共伯僖侯之世子僖史記作釐兩髦之人謂共伯也禮世子昧爽而朝亦櫛纚音離笄總拂髦冠緌纓</hi>
　　我共姜自我也<hi>陸氏徳明曰共姜共伯之妻也婦人從夫諡姜姓也</hi>儀匹<hi>孔氏穎達</hi>
<pb n="2a"/>
　<hi>曰言其同徳齊意○吕氏大臨曰儀以夫爲法也</hi>之至矢誓靡無也只語助<lb/>
　辭諒信也○舊説以爲衛世子共伯蚤死其妻共姜<lb/>
　守義父母欲奪而嫁之故共姜作此以自誓言柏舟<lb/>
　則在彼中河兩髦則實我之匹雖至於死誓無他心<lb/>
　母之於我覆育之恩如天罔極而何其不諒我之心<lb/>
　乎不及父者疑時獨母在或非父意耳<hi>吕氏大臨曰序言父母詩</hi>
　<hi>獨言母蓋止是母意序并言之文勢當爾如將仲子云父母之言時鄭莊公亦止有母姜氏此其比也</hi>
　集説<hi>輔氏廣曰實維我匹一定而决不可易也之死矢靡他雖死而誓不敢易也夫母之欲嫁共姜</hi>
<pb n="2b"/>
　<hi>不過是惑乎愛而慮其終耳今味共姜自誓之言其至誠貞固之意如此則母之惑可觧而慮可釋矣○</hi>
　<hi>嚴氏粲曰舟必不可以去水猶我必不可以他適父母者子之天夫者婦之天今父與夫俱不存惟母是</hi>
　<hi>我所天也何不信我而欲奪我志也○黄氏佐曰易曰婦人貞吉從一而終也之死靡他從一之謂也即</hi>
　<hi>柏舟有定在興在已有定匹之死以死自誓非指共伯也</hi>
○汎彼柏舟在彼河側髧彼兩髦實維我特之死矢靡<lb/>
慝<hi>他得反</hi>母也天只不諒人只<lb/>
　集傳興也特亦匹也<hi>陸氏徳明曰特韓詩作直云相當值也○朱子曰特有孤特之</hi>
　<hi>義而以爲匹者古人用字多如此猶治之謂亂也○黄氏佐曰特如萬人之特蓋婦人稱夫之辭</hi>慝<lb/>
<pb n="3a"/>
　邪也以是爲慝則其絶之甚矣<lb/>
　集説<hi>許氏謙曰慝邪之匿於心者也他適而誓之死靡爲之其事猶顯至於一念邪思之微亦誓之</hi>
　<hi>死而靡發可見其心之貞固而節不可渝矣○朱氏公遷曰自誓之意以漸而深</hi>
　總論<hi>程子遺書問或有孤孀貧窮無託者可再嫁否曰只是後世怕寒餓死故有是説然餓死事極</hi>
　<hi>小失節事極大○眞氏徳秀曰柏舟之不再適蓋婦人之大節故孔子列之使萬世取法焉程子之論可</hi>
　<hi>爲後世深戒○陳氏櫟曰衛之淫風流行而有共姜特立之節眞可謂遏人欲之横流矣讀此詩者豈不</hi>
　<hi>可以感發人之善心乎</hi>
　　柏舟二章章七句<lb/>
<pb n="3b"/>
　　　集説<hi>范氏祖禹曰衰亂之世淫風大行共姜得禮之正而能守義故以首鄘風也○呂氏</hi>
　　　<hi>祖謙曰史記載共伯釐侯世子釐侯已葬武公襲攻共伯共伯入釐侯羡羡墓道也自殺案武</hi>
　　　<hi>公在位五十五年國語又稱武公年九十有五猶箴儆於國計其初即位蓋已四十餘矣使果</hi>
　　　<hi>弑共伯而簒立則共伯見弑之時其齒又加長於武公安得謂之蚤死乎髦者子事父母之飾</hi>
　　　<hi>諸侯既小歛則脱之史記謂釐侯已葬而共伯自殺則是時共伯已脱髦矣詩安得猶謂之髧</hi>
　　　<hi>彼兩髦乎是共伯未嘗有見弑之事武公未嘗有篡弑之惡也○朱氏善曰衛詩三十九篇前</hi>
　　　<hi>乎此者爲静女爲新臺後乎此者爲牆有茨爲君子偕老人道至此而盡天理至此而滅矣聖</hi>
　　　<hi>人於其閒而置柏舟焉又以見人心之未嘗亡天理之未嘗滅也挽風俗之衰而扶綱常之重</hi>
<pb n="4a"/>
　　　<hi>置之鄘風之首宣矣</hi>
牆有茨不可埽<hi>叶蘇后反</hi>也中冓<hi>古侯/反</hi>之言不可道<hi>叶徒厚反</hi>也<lb/>
所可道也言之醜也<lb/>
　集傳興也茨蒺藜也蔓生細葉子有三角刺人中冓<lb/>
　謂舎之交積材木也<hi>吕氏祖謙曰前漢梁王共傳聴聞中冓之言應劭曰中冓材構</hi>
　<hi>在堂之中也顔師古曰構謂舎之交積材木也當從應顔説蓋閫内隠奥之處也中冓之言若曰閨門之</hi>
　<hi>言也</hi>道言醜惡也○舊説以爲宣公卒恵公幼其庶兄<lb/>
　頑烝於宣姜<hi>孔氏穎達曰左傳閔二年曰初恵公之即位也少齊人使昭伯烝於宣姜不可</hi>
<pb n="4b"/>
　<hi>强之生齊子戴公文公宋桓夫人許穆夫人服虔云昭伯衛宣公之長庶伋之兄宣姜宣公夫人恵公之</hi>
　<hi>母是其事也</hi>故詩人作此詩以刺之言其閨中之事皆醜<lb/>
　惡而不可言理或然也<lb/>
　集説<hi>孔氏穎達曰言人以牆防禁一家之非常上有蒺藜之草欲埽去之反傷牆而毁家以興國君</hi>
　<hi>以禮防制一國之非法中有淫昏之行欲除滅之反違禮而害國也○朱氏善曰宣姜一失身於宣公而</hi>
　<hi>爲新臺之有泚再失身於公子頑而爲中冓之不可道蓋由其節義虧缺於前是以無所顧藉於後而無</hi>
　<hi>復羞愧悔悟之萌也</hi>
○牆有茨不可襄也中冓之言不可詳也所可詳也言<lb/>
<pb n="5a"/>
之長也<lb/>
　集傳興也襄除也詳詳言之也<hi>陸氏徳明曰詳韓詩作揚</hi>言之長<lb/>
　者不欲言而託以語長難竞也<lb/>
○牆有茨不可束也中冓之言不可讀也所可讀也言<lb/>
之辱也<lb/>
　集傳興也束束而去之也讀誦言也<hi>毛氏萇曰讀抽也○鄭氏康成</hi>
　<hi>曰抽猶出也○孔氏穎達曰上云不可詳則此爲讀誦於義亦通必以爲抽者以讀誦非宣露之義傳訓</hi>
　<hi>爲抽箋申抽爲出也</hi>辱猶醜也<lb/>
<pb n="5b"/>
　總論<hi>范氏祖禹曰埽之則傷牆道之則傷君必不得已而道之則不可復詳必不得已而詳之則不</hi>
　<hi>可復讀詩人之意本不欲道疾之而不能不道既道而復以爲恥又悔而相戒也</hi>
　　牆有茨三章章六句<lb/>
　　　集傳楊氏曰公子頑通乎君母閨中之言至不<lb/>
　　　可讀其汙甚矣聖人何取焉而著之於經也蓋<lb/>
　　　自古淫亂之君自以爲密於閨門之中世無得<lb/>
　　　而知者故自肆而不反聖人所以著之於經使<lb/>
　　　後世爲惡者知雖閨中之言亦無隱而不彰也<lb/>
<pb n="6a"/>
　　　其爲訓戒深矣<hi>輔氏廣曰楊氏之説蓋不獨爲此篇發凡聖人所録淫亂之詩</hi>
　　　<hi>其意皆如此即先生所謂惡者可以懲創人之逸志者也</hi>
　　　集説<hi>鄧氏元錫曰偕老之辭婉巽言也牆茨之言厲法言也然偕老詳容服不詳不淑牆</hi>
　　　<hi>茨言不可道不詳不道刺而猶有風焉</hi>
君子偕老副筓六珈<hi>音加叶居河反</hi>委委<hi>於危/反</hi>佗佗<hi>待河反</hi>如山<lb/>
如河象服是宜<hi>叶牛何反</hi>子之不淑云如之何<lb/>
　集傳賦也君子夫也偕老言偕生而偕死也女子之<lb/>
　生以身事人則當與之同生與之同死故夫死稱未<lb/>
<pb n="6b"/>
　亡人言亦待死而已不當復有他適之志也<hi>朱子曰宣姜夫</hi>
　<hi>死而淫是失偕老之義</hi>副祭服之首飾編髮爲之<hi>劉氏熙曰王后首飾曰副</hi>
　<hi>副覆也以覆首亦言副貳也兼用衆物成其飾也</hi>筓衡筓也<hi>孔氏穎達曰以玊爲之惟祭服</hi>
　<hi>有衡筓</hi>垂於副之兩㫄當耳其下以紞<hi>音/黕</hi>懸瑱<hi>羅氏中行曰紞</hi>
　<hi>織如絛上屬於衡者瑱以玊爲之以纊縳之而屬於紞懸之當耳縳音篆卷也○馮氏復京曰衡筓二物</hi>
　<hi>衡垂於當耳筓橫於頭上垂於副之兩㫄當耳其下以紞懸瑱此乃釋衡非釋筓也</hi>珈之言加<lb/>
　也以玊加於筓而爲飾也<hi>毛氏萇曰珈筓飾之最盛者所以别尊卑○鄭氏康</hi>
　<hi>成曰如今歩摇上飾○劉氏熙曰歩摇上有垂珠歩則摇也○孔氏穎達曰言六珈必飾之有六但所施</hi>
<pb n="7a"/>
　<hi>不可知據此言侯伯夫人爲六王后則多少無文也</hi>委委佗佗雍容自得之貌<lb/>
　<hi>孔氏穎達曰釋訓云委委佗佗羙也孫炎曰委委行之羙佗佗長之羙皆佳麗羙豔之貌○郝氏敬曰委</hi>
　<hi>委舒徐佗佗安重</hi>如山安重也如河𢎞廣也<hi>王氏逢曰此二句主徳容言○</hi>
　<hi>郝氏敬曰委委如河佗佗如山</hi>象服法度之服也<hi>鄭氏康成曰象服者謂揄翟闕翟也</hi>
　<hi>人君之象服則所謂予欲觀古人之象日月星辰之屬○孔氏穎逹曰象鳥羽而畫之故謂之象</hi>淑<lb/>
　善也○言夫人當與君子偕老故其服飾之盛如此<lb/>
　而雍容自得安重寛廣又有以宜其象服<hi>毛氏萇曰能與君子</hi>
　<hi>偕老乃宜居尊位服盛服也</hi>今宣姜之不善乃如此雖有是服亦<lb/>
<pb n="7b"/>
　將如之何哉言不稱也<hi>鄭氏康成曰子乃服飾如是而爲不善之行於禮當如之</hi>
　<hi>何深疾之</hi>
　集説<hi>程子曰其徳之深厚如山如河乃稱象徳之服服章之設象其徳位之宜徳尊位隆乃稱盛服</hi>
　<hi>今子之不淑奈何○蘇氏轍曰能與君子偕老乃可以有副筓六珈委委佗佗緩而有禮如山河之崇深</hi>
　<hi>乃可以有象服今宣姜之不善將如是服何哉○范氏處義曰詩人謂昔之夫人所以能與君子偕老被</hi>
　<hi>服副筓六珈之貴以奉祭祀者以其徳見於容委委然婉順佗佗然和易其立如山其潤如河象所被之</hi>
　<hi>服得其宜稱今宣姜無淑善之徳何以稱其服也○朱氏公遷曰此章言服飾之盛而徳不相稱爲可責</hi>
○玼<hi>音此</hi>兮玼兮其之翟<hi>叶去/聲</hi>也鬒<hi>眞忍/反</hi>髪如雲不屑<hi>先結<pb n="8a"/>反</hi>髢<hi>徒帝/反</hi>也玊之瑱<hi>吐殿/反</hi>也象之揥<hi>敕帝/反</hi>也掦且<hi>子餘反</hi>
之晳<hi>星厯反叶征例反</hi>也胡然而天也胡然而帝也<lb/>
　集傳賦也玼鮮盛貌翟衣祭服刻繒爲翟雉之形而<lb/>
　彩畫之以爲飾也<hi>毛氏萇曰揄翟闕翟也○鄭氏康成曰侯伯夫人之服自揄翟而下</hi>
　<hi>如王后焉○孔氏穎達曰翟雉名彩畫爲飾不用眞羽○嚴氏粲曰鄭氏云江淮而西青質五色皆備成</hi>
　<hi>章曰揄揄翟則畫揄雉闕翟刻而不畫</hi>鬒黑也如雲言多而羙也屑潔<lb/>
　也髢髲鬄也人少髪則以髢益之髪自羙則不潔於<lb/>
　髢而用之也<hi>孔氏穎達曰髢一名髲説文云益髪也言人髪少聚他人髪益之哀十七年左</hi>
<pb n="8b"/>
　<hi>傳曰衛莊公見已氏之妻髪羙使髠以爲吕姜髢是也○陳氏推曰不屑只薄之不用猶云不消得髢非</hi>
　<hi>以此爲不潔也</hi>瑱塞耳也象象骨也揥所以摘<hi>音/剔</hi>髪也<hi>孔氏穎達</hi>
　<hi>曰以象骨搔首因以爲飾名之曰揥</hi>掦眉上廣也<hi>張氏彩曰睂目以疎秀爲羙故以掦見稱</hi>
　且助語辭晳白也胡然而天胡然而帝言其服飾容<lb/>
　貌之羙見者驚猶鬼神也<hi>許氏謙曰容貌服飾之盛胡爲而在此乎其自天而</hi>
　<hi>降也其鬼神也</hi>
　集説<hi>孔氏穎達曰宣姜爲淫亂故責之言夫人何由見尊敬如天乎何由見尊敬如帝乎非由衣服</hi>
　<hi>之盛顔色之莊歟既由衣服顔色以見尊敬何故反爲淫昏之行乎○輔氏廣曰其者指宣姜而言玼兮</hi>
<pb n="9a"/>
　<hi>玼兮其之翟也言服之羙也鬒髪如雲不屑髢也言質之羙也足乎已無待於外也玊之瑱也象之揥也</hi>
　<hi>言飾之羙也掦且之晳也言色之羙也服飾容貌之羙盛如天如帝然是豈可以徒居哉○朱氏公遷曰</hi>
　<hi>此章言服飾容貌之盛若可疑又可畏○沈氏萬鈳曰此章論祭服言其徳當神明故尊之以比天帝卒</hi>
　<hi>章論事君子見賔客之服故以羙人言之</hi>
○瑳<hi>七我反</hi>兮瑳兮其之展<hi>陟戰反叶/諸延反</hi>也蒙彼縐<hi>側救反</hi>絺<lb/>
是紲<hi>息列反</hi>袢<hi>薄慢反叶/汾乾反</hi>也子之清掦掦且之顔<hi>叶魚堅反</hi>也<lb/>
展如之人兮邦之媛<hi>于眷反叶于權反</hi>也<lb/>
　集傳賦也瑳亦鮮盛貌<hi>許氏慎曰玊色鮮白</hi>展衣也以禮見於<lb/>
<pb n="9b"/>
　君及見賔客之服也<hi>鄭氏康成曰展衣宜白展衣字悮禮記作襢衣○孔氏穎達曰</hi>
　<hi>玊藻云一命襢衣䘮大記曰世婦以䄠衣是禮記作襢衣也展爲聲悞從襢爲正</hi>蒙覆也縐<lb/>
　絺絺之蹙蹙者當暑之服也<hi>鄭氏康成曰展衣夏則裏衣縐絺○孔氏穎達</hi>
　<hi>曰葛之精曰絺其精尤細靡者縐也質細而縷縐</hi>紲袢束縛意以展衣蒙絺<lb/>
　綌而爲之紲袢所以自斂飭也<hi>許氏謙曰案説文袢博僈反傳意袢字如</hi>
　<hi>絆字意是紲袢爲連綿字共成束縛意也</hi>或曰蒙謂加絺綌於䙝衣之上<lb/>
　所謂表而出之也<hi>王氏安石曰暑服則加紲絺焉○朱子曰先著裏衣表絺綌而出之</hi>
　<hi>於外欲其不見體也</hi>清視清明也揚眉上廣也<hi>孔氏穎達曰以目視清明因名</hi>
<pb n="10a"/>
　<hi>爲清揚者睂上之美名因謂睂上睂下皆曰揚目上目下皆曰清故野有蔓草傳云清揚睂目之間猗嗟</hi>
　<hi>傳云目下爲清</hi>顔額角豐滿也展誠也羙女曰媛見其徒有<lb/>
　羙色而無人君之徳也<hi>鄭氏康成曰人君小君也○孔氏穎達曰婦人從夫之爵</hi>
　<hi>故同名曰人君</hi>
　集説<hi>嚴氏粲曰宣姜服展衣之禮服目視清明睂上掦起而又顔角豐滿如此人乃邦家之羙女也</hi>
　<hi>歎息不滿之意見於言外矣○朱氏公遷曰此章言服飾容貌之盛若可喜而實可惜也○黄氏佐曰稱</hi>
　<hi>其有傾一國之色正譏其無母一國之徳也</hi>
　總論<hi>孔氏穎達曰由夫人失事君子之道故陳此夫人既有服飾之盛宜與君子俱至於老反爲淫</hi>
<pb n="10b"/>
　<hi>泆之行而不能與君子偕老故刺之○嚴氏粲曰此詩惟述夫人服飾之盛容貌之尊不及淫亂之事但</hi>
　<hi>中間有子之不淑一言而譏刺之意盡見○朱氏善曰當其奉宗廟之時其首飾之有副也其身章之有</hi>
　<hi>翟也是非不盛也而不知宣姜之行果能視先君而無愧否乎當其見賔客之時其禮服之有展也其裏</hi>
　<hi>服之有絺也又非不盛也而不知宣姜之行果能視賔客而無愧否乎夫入而奉宗廟出而見賔客非不</hi>
　<hi>尊且嚴也而曾無羞愧悔悟之萌則是人心之果亡而天理之果滅矣能無禍乎○黄氏一正曰夫人與</hi>
　<hi>君同體者也幽而祀乎神明而禮於人所當淑身愼行也今宣姜之惡乃如此以人莫誰何也獨不畏於</hi>
　<hi>鬼神乎夫不足計也獨不畏於賔客乎詩人所以備舉副筓翟展而深刺之也</hi>
　　君子偕老三章一章七句一章九句一章八句<lb/>
<pb n="11a"/>
　　　集傳東萊吕氏曰首章之末云子之不淑云如<lb/>
　　　之何責之也二章之末云胡然而天也胡然而<lb/>
　　　帝也問之也三章之末云展如之人兮邦之媛<lb/>
　　　也惜之也辭益婉而意益深矣<lb/>
　　　集説<hi>范氏處義曰衞夷姜宣姜皆謂之夫人皆失事君子之道是詩繼牆有茨之後故説</hi>
　　　<hi>者以爲宣姜○劉氏瑾曰三章皆極言宣姜服飾容貌之盛如此玩其辭想其人有徳以稱之</hi>
　　　<hi>固足以尊其瞻視享其安榮苟無其徳不幾於誨淫者乎惟詩人寛厚意在言外故其立言如</hi>
　　　<hi>此蓋與猗嗟之詩同意</hi>
<pb n="11b"/>
爰采唐矣沬<hi>音妹</hi>之鄉矣云誰之思羙孟姜矣期我乎桑<lb/>
中<hi>叶諸良反</hi>要<hi>於遥/反</hi>我乎上宫<hi>叶居/王反</hi>送我乎淇之上<hi>叶辰羊反</hi>矣<lb/>
　集傳賦也唐蒙菜也一名兔絲<hi>孔氏穎達曰釋草云唐蒙女蘿女蘿菟絲</hi>
　<hi>舎人曰唐蒙名女蘿女蘿又名菟絲郭璞曰唐與蒙或并或别孫炎曰蒙唐也</hi>沬衞邑也書<lb/>
　所謂妹邦者也<hi>孔氏穎達曰酒誥注云沬邦紂之都所處也於詩國屬鄘今鄘并於衞故</hi>
　<hi>言衛邑紂都朝歌朝歌即沬也</hi>孟長也姜齊女言貴族也桑中上宫<lb/>
　淇上又沬鄉之中小地名也<hi>王氏應麟曰通典衞州衞縣有上宫臺</hi>要<lb/>
　猶迎也○衞俗淫亂世族在位相竊妻妾故此人自<lb/>
<pb n="12a"/>
　言將采唐於沬而與其所思之人相期㑹迎送如此<lb/>
　也<hi>蘇氏轍曰託采唐以相誘也</hi>
　集説<hi>鄭氏康成曰於何采唐必沬之郷猶言欲爲淫亂者必之衞之都孟姜列國之長女而思與淫</hi>
　<hi>亂疾世族在位有是惡行也○孔氏穎達曰衞朝貴族無姓姜者故爲列國列國姜姓齊許申吕之屬不</hi>
　<hi>斥其國未知誰國之女也言孟故知長女下孟弋孟庸以孟類之蓋亦列國之長女但當時列國姓庸弋</hi>
　<hi>者無文以言之○蘇氏轍曰刺無禮則稱孟言雖長而忘禮也羙有禮則稱季有齊季女言雖幼而好禮</hi>
　<hi>也</hi>
　附録<hi>嚴氏粲曰此作者刺淫者謂汝言采唐而往沬邑之郷矣然汝非爲采唐而往也汝所思者思</hi>
<pb n="12b"/>
　<hi>彼羙好姜姓之長女也汝特託言采唐以往耳汝思孟姜而往㑹之或相期於桑中或相約於上宫或相</hi>
　<hi>送於淇水之上所㑹之地人皆知之見爲不善於隱僻者終不可掩也我指淫者非詩人自我也</hi>
○爰采麥<hi>叶訖力反</hi>矣沬之北矣云誰之思羙孟弋矣期我<lb/>
乎桑中要我乎上宫送我乎淇之上矣<lb/>
　集傳賦也麥榖名秋種夏熟者弋春秋或作姒<hi>朱子曰春</hi>
　<hi>秋定姒公榖作定弋</hi>蓋杞女夏后氏之後亦貴族也<lb/>
○爰采葑矣沬之東矣云誰之思羙孟庸矣期我乎桑<lb/>
中要我乎上宫送我乎淇之上矣<lb/>
<pb n="13a"/>
　集傳賦也葑蔓菁也庸未聞疑亦貴族也<lb/>
　集説<hi>王氏應麟曰補傳曰鄘本庸姓之國漢有庸光及膠東庸生是其後也傳氏曰孟庸當是鄘國</hi>
　<hi>之姓鄘爲衛所滅故其後有仕於衛者</hi>
　總論<hi>劉氏彝曰采唐麥葑者亦是欲適幽逺行其淫亂不敢正名而託以采此也○李氏樗曰以姜</hi>
　<hi>弋庸皆著姓衛多淫泆之事蓋有由矣惟其公族既化則下化之矣○劉氏瑾曰孟姜孟弋孟庸亦託言</hi>
　<hi>貴族以指所私之人非必當時實有此三姓之女也</hi>
　附録<hi>鄧氏元錫曰桑中蓋刺之者之詩唐麥葑匪一其采沬鄉沬北沬東匪一其地孟姜孟弋孟庸</hi>
　<hi>匪一其姓而期而要而送如出一軌焉蓋恥心亡而淇沬之閒上宫之地風潰四流而莫可止也</hi>
<pb n="13b"/>
　　桑中三章章七句<lb/>
　　　集傳樂記曰鄭衛之音亂世之音也比於慢矣<lb/>
　　　<hi>孔氏穎達曰五聲竝和則君臣上下不失若五聲不和則君臣上下互相陵越所以爲慢也○</hi>
　　　<hi>比猶同也鄭音好濫淫志衛樂促速煩志竝是亂世之音故云比於慢也</hi>桑閒濮上<lb/>
　　　之音亡國之音也其政散其民流誣上行私而<lb/>
　　　不可止也<hi>班氏固曰衛地有桑閒濮上之阻男女亦亟聚㑹聲色生焉○輔氏廣曰</hi>
　　　<hi>誣上只是欺謾其上之人大抵行私者皆有此心桑中之詩雖肆言無忌然誣上行私之心自</hi>
　　　<hi>在此皆縁民情流蕩無所限節之故民情所以如此則又因政散之故上之人苟有政事則何</hi>
<pb n="14a"/>
　　　<hi>至於此</hi>案桑閒即此篇故小序亦用樂記之語<hi>鄭氏</hi>
　　　<hi>康成曰濮水之上地有桑閒者亡國之音於此水出也昔殷紂使師延作靡靡之樂已而自沈</hi>
　　　<hi>於濮水後師涓過焉夜聞而寫之爲晋平公鼓之是之謂也○劉氏瑾曰朱子以桑閒即此桑</hi>
　　　<hi>中詩而證以樂記之語然則鄭氏謂師涓所聞者自是濮上之音也</hi>
　　　集説<hi>輔氏廣曰此詩分明是淫亂者所自作只爲先儒以爲聖人不應取此等詩以著於</hi>
　　　<hi>經故斷以爲刺奔而不復玩詩之辭以求其眞是非先生孰能正之</hi>
　　　附録<hi>吕氏祖謙曰詩之體不同有直刺之者新臺之類是也有微諷之者君子偕老之類</hi>
　　　<hi>是也有鋪陳其事不加一詞而意自見者此類是也○嚴氏粲曰詩記謂詩皆正樂此桑中非</hi>
<pb n="14b"/>
　　　<hi>桑閒濮上之音今考濮水之上地有桑閒亡國之音出於此桑中即其類也詩之正經爲雅樂</hi>
　　　<hi>變詩以垂戒耳非祭祀朝聘所用也然或以桑中爲淫奔者所自作則非所謂止乎禮義矣當</hi>
　　　<hi>從國史所題以爲刺也</hi>
　<hi>案詩樂章也古人皆以樂論詩荀況曰詩者中聲所止司馬遷曰三百篇夫子皆絃歌之以求合於韶武</hi>
　<hi>之音漢唐諸儒祖述其説而不敢易至吕祖謙以爲聖人正樂首放鄭聲豈有刪詩而反取淫詞桑中之</hi>
　<hi>詩刺惡昭彰所謂思無邪也又史記載師曠所指濮上之音鄭康成以爲濮水之上地有桑閒亡國之音</hi>
　<hi>於此水出焉則桑閒乃紂樂非即桑中詩也諸説皆不爲無據然朱子力闢其非以爲夫子於鄭衛深絶</hi>
　<hi>其聲於樂以爲法而嚴立其辭於詩以爲戒若謂桑中爲刺惡者之辭則發人隱僻有傷温厚謂出自淫</hi>
<pb n="15a"/>
　<hi>奔者之口而我以無邪之思觀之其懲戒尤切而又云古樂既亡無所考正則我不敢必爲之説獨以其</hi>
　<hi>理與其詞推之有以知其必不然耳蓋千百載後欲於三百篇中求所爲中聲求所爲合於韶武之音者</hi>
　<hi>何從而得之何如即其詞以考其實爲足據集傳就本詩稱我之辭而斷爲淫者所自言與古序雖異而</hi>
　<hi>與聖人垂戒後世之意一也</hi>
鶉<hi>音純</hi>之奔奔鵲之彊彊<hi>音/姜</hi>人之無良我以爲兄<hi>叶虚王反</hi>
　集傳興也鶉䳺<hi>音諳</hi>屬<hi>宼氏宗奭曰鶉初生謂之羅鶉至初秋謂之早秋中秋以後謂</hi>
　<hi>之白唐一物四名也</hi>奔奔<hi>左傳作賁賁</hi>彊彊居有常匹飛則相隨之<lb/>
　貌<hi>陸氏徳明曰韓詩云奔奔彊彊乘匹之貌</hi>人謂公子頑良善也○衛人<lb/>
<pb n="15b"/>
　刺宣姜與頑非匹耦而相從也故爲恵公之言以刺<lb/>
　之曰人之無良鶉鵲之不若而我反以爲兄何哉<hi>朱氏</hi>
　<hi>道行曰此言無良託恵公言公子頑</hi>
　集説<hi>孔氏穎達曰言鶉則鶉自相隨奔奔然鵲則鵲自相隨彊彊然各有常匹不亂其類今宣姜爲</hi>
　<hi>母頑則爲子而與之淫亂失其常匹曾鶉鵲之不如矣又言人行無一善者我君反以爲兄而不禁之也</hi>
　<hi>惡頑而責恵公之辭○范氏處義曰鶉不亂其匹所以奔奔然喜鬬者惡其亂匹而鬭也鵲不淫其匹所</hi>
　<hi>以彊彊然難偶者傳枝授卵故能不淫也今人之不善信鶉鵲之不如矣</hi>
○鵲之彊彊鶉之奔奔<hi>叶逋珉反</hi>人之無良我以爲君<lb/>
<pb n="16a"/>
　集傳興也人謂宣姜君小君也<lb/>
　集説<hi>孔氏穎達曰夫人對君稱小君以夫妻一體言之亦得曰君○輔氏廣曰詩人疾惡宣姜至矣</hi>
　<hi>而猶不敢不以爲小君也彼謂狡童碩鼠爲稱其君者何哉</hi>
　總論<hi>孔氏穎達曰二章皆上二句刺宣姜下二句責公不防閑也</hi>
　　鶉之奔奔二章章四句<lb/>
　　　集傳范氏曰宣姜之惡不可勝道也國人疾而<lb/>
　　　刺之或逺言焉或切言焉逺言之者君子偕老<lb/>
　　　是也切言之者鶉之奔奔是也衛詩至此而人<lb/>
<pb n="16b"/>
　　　道盡天理滅矣中國無以異於夷狄人類無以<lb/>
　　　異於禽獸而國隨以亡矣胡氏曰楊時有言詩<lb/>
　　　載此篇以見衛爲狄所滅之因也故在定之方<lb/>
　　　中之前<hi>彭氏執中曰傅氏云木必壊然後蠧生焉國必亂然後宼生焉聖人存此詩以</hi>
　　　<hi>爲狄入衛張本使後世知所戒也</hi>因以是説考於歴代凡淫亂<lb/>
　　　者未有不至於殺身敗國而亡其家者然後知<lb/>
　　　古詩垂戒之大而近世有獻議乞於經筵不以<lb/>
　　　國風進講者殊失聖經之㫖矣<lb/>
<pb n="17a"/>
　　　集説<hi>郝氏敬曰衛風至此人道盡矣不再造不可以國故繼之以定之方中</hi>
定<hi>丁佞反</hi>之方中作于楚宫揆之以日作于楚室樹之榛<lb/>
栗椅<hi>於宜反</hi>桐梓漆爰伐琴瑟<lb/>
　集傳賦也定北方之宿營室星也<hi>晉天文志營室二星一曰𤣥宫一曰</hi>
　<hi>清廟又爲土功事○孔氏穎達曰釋天云營室謂之定孫炎曰定正也天下作宫室者皆以營室中爲正</hi>
　此星昏而正中夏正十月也<hi>鄭氏康成曰定昏中而正謂小雪時○孔氏穎</hi>
　<hi>達曰小雪者十月之中氣於此時定星昏而正中也○劉氏瑾曰夏正十月建亥春秋時十二月也農事</hi>
　<hi>已畢可以興作而人君居必南面故亥月昏時見定星當南方之午位因記此星爲每嵗營作之候又因</hi>
<pb n="17b"/>
　<hi>號爲營室此蓋成周以後之制上考唐虞之時定星以戌月昏中嵗久而差至周時定星始以亥月昏中</hi>
　<hi>下逮今日此星又以子月昏中矣○朱氏公遷曰此據月令爲説與堯典中星異</hi>於是時可<lb/>
　以營制宫室故謂之營室<hi>孔氏穎達曰以方中爲記時箋取爾雅爲説也毛不</hi>
　<hi>取記時而名營室者爲視其星而正南北以營宫室也○朱氏公遷曰候定星順天時也</hi>楚宫楚<lb/>
　邱之宫也<hi>孔氏穎達曰鄭志張逸問楚宫今何地荅曰楚邱在濟河閒今東郡界中衛本河北</hi>
　<hi>至懿公滅乃東徙渡河野處漕邑則在河南矣又此二章升漕虚望楚邱楚邱與漕不甚相逺亦河南明</hi>
　<hi>矣故疑在東郡界中杜預云楚邱濟隂成武縣西南屬濟隂郡猶在濟北故云濟河間也</hi>揆度也<lb/>
　樹八尺之臬<hi>音齧</hi>而度其日之出入之景以定東西又<lb/>
<pb n="18a"/>
　參日中之景以正南北也<hi>孔氏穎達曰此度日出日入謂度其影也故公劉傳</hi>
　<hi>曰考於日影是也其術則匠人云水地以懸置槷𣙗臬同以懸視以影爲規識日出之影與日入之影畫</hi>
　<hi>參諸日中之影注云於四角立植而懸以水望其髙下高下既定乃爲位於所平之地中央樹八尺之臬</hi>
　<hi>以懸正之視之以其影將以正四方也日出日入之影其端則東西正也又爲規以識之者爲其難審也</hi>
　<hi>自日出而晝其影端以至日入既則爲規測影兩端之内規之規之交乃審也度兩交之間中屈之以指</hi>
　<hi>臬則南北正是揆日以正東西南北之事也匠人注度日出日入之影不假於視定而東西南北皆知之</hi>
　<hi>經傳未有以定星正南北者故上箋以定爲記時異於傳也○劉氏瑾曰彭魯叔云槷柱也懸垂繩也柱</hi>
　<hi>有四角四中垂以八繩繩皆附柱則其柱正矣柱正然後視之以測日景也又轉筵畫地爲圓規朝識日</hi>
<pb n="18b"/>
　<hi>景其端指西暮識日景其端指東兩端長短必與規齊測其端則東西正就其中屈之則南北亦可正也</hi>
　<hi>又於晝漏午時參此日中之景可以正南方之位因以正北方之位也此周禮定方制度衛文公建宫室</hi>
　<hi>定四方之法蓋亦如此○朱氏公遷曰度日景審地勢也</hi>楚室猶楚宫互文以協<lb/>
　韻耳<hi>孔氏穎達曰毛以爲東西南北皆既正方乃爲宫室别言宫室異其文耳</hi>榛栗二木<lb/>
　其實榛小栗大皆可供籩實<hi>周禮饋食之籩其實栗○陸氏璣曰榛栗屬皮</hi>
　<hi>葉如栗子小形似杼子味亦如栗○范氏祖禹曰榛栗爲女贄○蔡氏卞曰榛小木也以爲禮實則貴矣</hi>
　<hi>植之榛栗先禮實也蓋衛居處於漕無城市宫室君臣上下冠婚喪祭無以爲禮實則於是不可不先也</hi>
　椅梓實桐皮桐梧桐也<hi>陸氏璣曰梓實桐皮曰椅大類同而小别也桐有青桐白</hi>
<pb n="19a"/>
　<hi>桐赤桐白桐宜琴瑟○蔡氏卞曰桐木之良利者也其性虚以柔故能受聲以爲琴瑟○嚴氏粲曰椅桐</hi>
　<hi>梓漆之桐爲白桐梧桐生矣之桐爲青桐</hi>梓楸之疎理白色而生子者<hi>鍾氏</hi>
　<hi>惺曰管子曰五沃之土宜白梓○陳氏子龍曰齊民要術云白色青角者爲梓或名角楸又名子楸蕭炳</hi>
　<hi>云梓樹似桐而葉小花紫</hi>漆木有液黏<hi>念平/聲</hi>黑可飾器物<hi>許氏慎曰桼木</hi>
　<hi>汁可以䰍音休物象形桼如水滴而下○蘇氏頌曰漆木髙二三丈皮白葉似椿花似槐子若牛李六七</hi>
　<hi>月以竹筒針入木中取之</hi>四木皆琴瑟之材也<hi>鄭氏康成曰樹木於宫中者其長大</hi>
　<hi>可伐以爲琴瑟也○范氏處義曰椅桐梓漆止言爰伐琴瑟蓋舉其用之重可以備禮樂者言之○嚴氏</hi>
　<hi>粲曰榛栗可備籩實梓漆可供器用但言伐琴瑟者取成句耳○朱氏公遷曰飭種樹備國用也</hi>爰<lb/>
<pb n="19b"/>
　於也○衛爲狄所滅文公徙居楚邱營立宫室國人<lb/>
　悦之而作是詩以羙之蘇氏曰種木者求用於十年<lb/>
　之後其不求近功凡此類也<hi>范氏祖禹曰羙其新造而志於永久</hi>
　集説<hi>鄭氏康成曰魯僖公二年齊桓公城楚邱而封衛○孔氏穎達曰春秋正月城楚邱榖梁傳云</hi>
　<hi>不言城衛衛未遷則諸侯先爲之城其城文公乃於其中營宫室也建城在正月則作室亦正月矣而云</hi>
　<hi>得時者左傳曰凡土功水昏正而栽杜預注定星昏而中於是樹板榦而興作日至而畢則冬至以前皆</hi>
　<hi>爲土功之時僖二年閏在正月之後正月之初未冬至故爲得時也○毛以爲定星正南北作楚邱之宫</hi>
　<hi>度日知東西作楚邱之室鄭以爲於定之方中之時作楚邱之宫又度日影而營表其位正其東西南北</hi>
<pb n="20a"/>
　<hi>而作楚邱之室室與宫俱於定星中而爲之同度日影而正之各於其文互舉一事耳○范氏處義曰定</hi>
　<hi>之方中謂視營室之中以爲興作之始揆之以日爲度日影之正以知向背之宜○輔氏廣曰古人作室</hi>
　<hi>上順天時下正方靣不敢苟也○劉氏瑾曰此章上四句言其得天時地理之宜下三句言其有久逺預</hi>
　<hi>備之計所謂悦之羙之者皆追述其事如此也○朱氏善曰遷國之初城郭不可以不完宫室不可以不</hi>
　<hi>修器用不可以不備文公之遷楚邱也以言其城郭則既賴諸侯之師以成之矣以言其宫室則自戴公</hi>
　<hi>野處而至於今成之不可不亟也而文公爲民力之不可或傷則寧待其時而不速爲國法之不可或廢</hi>
　<hi>則寧從其制而不苟若乃器用之所資其所需者非一事乃於是而種木焉以創造之初其潤色之功正</hi>
　<hi>有待於十年之後非其心之塞實淵深不足以致此若文公者其亦可謂賢矣</hi>
<pb n="20b"/>
　附録<hi>毛氏萇曰方中昏正四方度日出日入以知東西南視定北準極以正南北○鄭氏康成曰楚</hi>
　<hi>宫謂宗廟也楚室居室也君子將營宫室宗廟爲先廏庫爲次居室爲後</hi>
○升彼虚<hi>起居反叶起吕反</hi>矣以望楚矣望楚與堂景山與京<lb/>
<hi>叶居良反</hi>降觀于桑卜云其吉終焉允臧<lb/>
　集傳賦也虚故城也<hi>毛氏萇曰虚漕虚也○孔氏穎達曰文公自漕徙楚邱故知升</hi>
　<hi>漕墟蓋地有故墟高可登之以望猶僖公二十八年左傳稱晉侯登有莘之墟也</hi>楚楚邱也<lb/>
　堂楚邱之㫄邑也<hi>毛氏萇曰楚邱有堂邑者○孔氏穎達曰升虚而并望楚堂明其相</hi>
　<hi>近故言楚邱有堂邑楚邱本亦邑也但今以爲都故以堂繫楚邱而言之○傅氏寅曰堂是今博州堂邑</hi>
<pb n="21a"/>
　<hi>博濮二州連境</hi>景測景以正方靣也與既景迺岡之景同<hi>劉氏</hi>
　<hi>瑾曰建國之制必先辨方辨方之法必考日景故謂之景○朱氏公遷曰上章揆之以日是定其基址此</hi>
　<hi>言景者未定居時覽山川之形勢</hi>或曰景<hi>音/璟</hi>山名見商頌<hi>王氏應麟曰水經注</hi>
　<hi>河水分濟北逕景山東又北逕楚邱城西</hi>京髙邱也<hi>孔氏穎達曰邱者自然而有京者人力所</hi>
　<hi>爲形則相類故云京髙邱也○蘇氏轍曰有陵阜可以屏蔽其國</hi>桑木名葉可飼蠶<lb/>
　者觀之以察其土宜也<hi>蔡氏卞曰兗地宜桑如桑閒濮上可驗也○劉氏瑾曰衛</hi>
　<hi>詩多言桑如桑中與氓詩及此皆再三言之蓋衛地跨冀兗二州桑者尤其土所宜而民生之所資也據</hi>
　<hi>楚邱在冀河之東兗州之境則文公所觀所説其桑土之野乎○黄氏一正曰降觀于桑桑宜肥土桑盛</hi>
<pb n="21b"/>
　<hi>則地羙也</hi>允信臧善也<hi>王氏安石曰卜言吉遂建城市而營宫室允臧者言今信善如卜所</hi>
　<hi>云也</hi>○此章本其始之望景觀卜而言以至於終而果<lb/>
　獲其善也<lb/>
　集説<hi>鄭氏康成曰文公將徙登漕之虚以望楚邱觀其㫄邑及其邱山審其高下所依倚乃後建國</hi>
　<hi>焉慎之至也○孔氏穎達曰形勢得宜蠶桑茂羙可以居民矣人事既從乃命龜卜之云從其吉終焉信</hi>
　<hi>善焉○劉氏彝曰建國之初憂民之不得其所不敢遑寧曰終焉允臧者喜其果遂於志願也○吕氏祖</hi>
　<hi>謙曰升彼虚矣以領略其大勢降觀于桑以細察其土宜○輔氏廣曰既正其方靣也又覽其形勢也又</hi>
　<hi>察其土宜也然後卜之則始之吉而終之臧宜矣○朱氏善曰望者登高而望形勢也景者測景以正方</hi>
<pb n="22a"/>
　<hi>靣也觀者觀之以察其土宜也卜者問焉以決其吉凶也始之以望景觀卜所以求得乎善也繼而終焉</hi>
　<hi>允臧則是果獲乎善也○徐氏鳳彩曰此作室以前事也登故城以望楚邱自逺以觀其大勢望楚而兼</hi>
　<hi>及於堂而夾輔之勢成景山而兼及於京而山邱之位正然後降而觀桑桑盛則土羙可知又協以神謀</hi>
　<hi>見處事之慎也</hi>
○靈雨既零命彼倌<hi>音官</hi>人星言夙駕説<hi>始鋭/反</hi>于桑田<hi>叶徒因反</hi>匪直也人秉心塞淵<hi>叶一/均反</hi>騋<hi>音/來</hi>牝三千<hi>叶倉新反</hi>
　集傳賦也靈善零落也<hi>李氏樗曰靈雨好雨也○黄氏一正曰靈雨瑞雨降而應</hi>
　<hi>物者也○鄒氏泉曰時雨既降正土膏脉動人務農桑之時</hi>倌人主駕者也<hi>孔氏穎達</hi>
<pb n="22b"/>
　<hi>曰以命之使駕故知主駕者諸侯之禮亡未聞倌人爲何官也</hi>星見星也<hi>鄭氏康成曰雨止星</hi>
　<hi>見○范氏處義曰謂戴星命駕○朱子曰古人戴星而出戴星而入必是身耐勞苦方能率得人</hi>説<lb/>
　舎止也<hi>嚴氏粲曰説止於桑田之野以勞勸之</hi>秉操塞實淵深也<hi>孔氏穎達</hi>
　<hi>曰秉操其心能誠實且復深逺○謝氏枋得曰秉心也實故事事樸實秉心也淵故事事深長○鄒氏泉</hi>
　<hi>曰懐國家根本之圖而不事乎虚文所以爲塞實建國家久逺之䇿而不狃乎近慮所以爲淵深</hi>馬<lb/>
　七尺以上爲騋<hi>孔氏穎達曰三千言其總數國馬供用牝牡俱有或七尺六尺舉騋牝以</hi>
　<hi>互見故言騋馬與牝馬也○蘇氏轍曰春秋傳文公元年革車三十乗季年乃三百乗而此言三千者蓋</hi>
　<hi>其可用者三百乗而其牝牡則三千也</hi>○言方春時雨既降而農桑之<lb/>
<pb n="23a"/>
　務作文公於是命主駕者晨起駕車亟<hi>音棘</hi>往而勞勸<lb/>
　之然非獨此人所以操其心者誠實而淵深也蓋其<lb/>
　所畜之馬七尺而牝者亦已至於三千之衆矣蓋人<lb/>
　操心誠實而淵深則無所爲而不成其致此富盛宜<lb/>
　矣記曰問國君之富數馬以對今言騋牝之衆如此<lb/>
　則生息之蕃可見而衛國之富亦可知矣此章又要<lb/>
　其終而言也<lb/>
　集説<hi>王氏安石曰上既言城市宫室於是言其政事蓋人君辨方正位體國經野然後可以施政事</hi>
<pb n="23b"/>
　<hi>云○蘇氏轍曰文公勤於民事雨既止見星而駕以行舎于桑田矣是以民説而稱之曰是人也其心充</hi>
　<hi>實而淵深則宜有騋牝三千也言富彊之業必深厚者爲之非輕揚淺薄者之所能致耳○輔氏廣曰此</hi>
　<hi>章乃要其後日之終而言觀其始之經營其國者如此其備繼之勸勞於民者如此其勤則其终之善與</hi>
　<hi>富亦宜矣○黄氏一正曰惟其秉心塞淵則所行皆切實深逺之事故不特勤於農桑而且使馬之蕃庶</hi>
　<hi>至騋牝者三千矣○方氏應龍曰因靈雨而説桑田恐積衰之民易於懈怠而久敝之後不宜再殃故勤</hi>
　<hi>者勸之惰者激之此爲國家根本之慮萬民衣食之謀故以塞淵接下三千騋牝亦舉一端以驗富庶非</hi>
　<hi>専指此事也</hi>
　附録<hi>黄氏櫄曰匪直也人蓋詩人言而形容不能盡爲不直其爲人也如此而其所以秉心者又誠</hi>
<pb n="24a"/>
　<hi>實而無僞淵深而不淺所以能治國家○嚴氏粲曰是文公能務農重本以蕃育其人也非特人也文公</hi>
　<hi>操心塞實淵深故能致國富彊</hi>
　總論<hi>孔氏穎達曰作定之方中詩者羙衛文公也文公徙居楚邱之邑始建城使民得安處始建市</hi>
　<hi>使民得交易而營造宫室既得其時節又得其制度百姓喜而悦之民既富饒官亦充足致使國家殷實</hi>
　<hi>而富盛焉故百姓羙之徙居楚邱即二章升虚望楚是也營宫室者即首章作楚宫楚室是也建城市經</hi>
　<hi>無其事因徙居而始築城立市故連言之也○程子曰一章言建國之事次章方言相土度地之初屬文</hi>
　<hi>之勢然也今文首言其事然後言其初者多矣既度其可然後卜以決之卜洛亦然人謀臧則龜筮從矣</hi>
　<hi>卒章則叙其勤勞以致殷富○劉氏瑾曰春秋紀事用月定星中時乃周之十二月衛懿公九年十二月</hi>
<pb n="24b"/>
　<hi>狄滅衛戴公立而卒文公繼立以次年爲元年至文公二年嵗首之月齊桓始城楚邱則詩人所指定星</hi>
　<hi>方中其在文公元年之終楚邱未城之先歟然詩言終焉允臧騋牝三千則是詩蓋作於文公之季年而</hi>
　<hi>追言其始遷時一事耳故二章以前皆本其始二章以後則要其終也○沈氏守正曰營建時不忘惜民</hi>
　<hi>樹木又取有用無非逺慮而營建以前恁地詳審纔營建了又恁地勤民皆是秉心塞淵處故舉騋牝以</hi>
　<hi>見富庶見得操心之要如此</hi>
　<hi>案嘗讀康誥酒誥梓材三篇而歎武王之訓康叔也開國承家之道可謂至矣及後子孫不克祗遵先王</hi>
　<hi>之懿訓而敗徳是聞馴至政散民流鶴軒致滅文公仗齊桓之力乃築楚邱史稱其輕賦平罪身自勞與</hi>
　<hi>百姓同苦以收衛民今觀定中一詩占天時審土宜盡人力規模宏逺經營具備而尤以農桑爲立國之</hi>
<pb n="25a"/>
　<hi>本戎馬爲富彊之資廵行不怠蕃育有方使康叔開國之模復見於播遷之後而詩人推本自塞淵中來</hi>
　<hi>可見一心爲萬事根本衛業所由重興也及春秋之季孔子適衛殷然思所以富之教之夫孰非文公生</hi>
　<hi>聚之所貽歟</hi>
　　定之方中三章章七句<lb/>
　　　集傳案春秋傳衛懿公九年冬狄入衛懿公及<lb/>
　　　狄人戰于熒澤而敗死焉宋桓公迎衛之遺民<lb/>
　　　渡河而南立宣姜子申以廬於漕是爲戴公是<lb/>
　　　年卒立其弟燬是爲文公於是齊桓公合諸侯<lb/>
<pb n="25b"/>
　　　以城楚邱而遷衛焉文公大布之衣大帛之冠<lb/>
　　　務材訓農通商惠工敬教勸學授方任能元年<lb/>
　　　革車三十乗季年乃三百乗<hi>左傳閔公二年冬十二月狄人伐衛</hi>
　　　<hi>衛懿公好鶴鶴有乗軒者將戰國人受甲者皆曰使鶴鶴實有禄位余焉能戰公與石祁子玦</hi>
　　　<hi>與甯莊子矢使守曰以此贊國擇利而爲之渠孔御戎子伯爲右黄夷前驅孔嬰齊殿及狄人</hi>
　　　<hi>戰于熒澤衛師敗績遂滅衛衛侯不去其旗是以甚敗狄入衛遂從之又敗諸河宋桓公逆諸</hi>
　　　<hi>河宵濟衛之遺民男女七百有三十人益之以共滕之民爲五千人立戴公以廬於曹許穆夫</hi>
　　　<hi>人賦載馳齊侯使公子無虧帥車三百乗甲士三千人以戍曹歸公乗馬祭服五稱牛羊豕鷄</hi>
<pb n="26a"/>
　　　<hi>狗皆三百與門材歸夫人魚軒重錦三十兩僖之二年封衛於楚邱</hi>
　　　集説<hi>孔氏穎達曰衛東徙渡河齊桓公攘狄而封之立文公焉國家殷富在文公末年故</hi>
　　　<hi>左傳曰季年乃三百乗明騋牝三千亦末年之事也此詩蓋末年始作○東徙渡河則戰在河</hi>
　　　<hi>北禹貢豫州滎波既豬注云沇水溢出河爲澤今塞爲平地滎陽民猶謂其處爲滎澤在縣東</hi>
　　　<hi>春秋衛及狄戰于滎澤此其地也如禹貢注則當在河南時衛都河北狄來伐而禦之既敗而</hi>
　　　<hi>渡河在河北明矣故杜預云此滎澤當在河北但沇水發源河北入於河乃溢爲滎則沇水所</hi>
　　　<hi>溢被河南北故河北亦有滎澤但在河南多耳故指其豬水犬處則在豫州此戰于滎則在其</hi>
　　　<hi>北也○吕氏祖謙曰鼂錯言古之徙逺方以實廣虚也相其隂陽之和嘗其水泉之味審其土</hi>
<pb n="26b"/>
　　　<hi>地之宜觀其草木之饒然後營邑立城此蓋古之遺法定之方中公劉所載是也</hi>
蝃<hi>丁計反</hi>蝀<hi>都動/反</hi>在東莫之敢指女子有行逺<hi>于萬反</hi>父母<lb/>
兄弟<hi>叶待里反</hi>
　集傳比也蝃蝀虹也<hi>陸氏徳明曰蝃蝀爾雅作螮蝀音同○孔氏穎達曰釋天云螮</hi>
　<hi>蝀謂之雩螮蝀虹也郭璞曰俗名爲羙人音義云虹雙出色鮮盛者爲雄雄曰虹闇者爲雌雌曰蜺</hi>日<lb/>
　與雨交倏然成質似有血氣之類乃隂陽之氣不當<lb/>
　交而交者蓋天地之淫氣也<hi>蔡氏卞曰蜺爲挈貳貳蓋言二淮南子曰天二</hi>
　<hi>氣則成虹○劉氏辰翁曰何獨非隂陽之交而虹獨以不正之氣著見於野詩之託物如此</hi>在東<lb/>
<pb n="27a"/>
　者莫<hi>音暮</hi>虹也虹隨日所映故朝西而莫東也<hi>劉氏熙曰蝃蝀</hi>
　<hi>其見每於日在西而見於東啜飲東方之水氣也見於西方曰升朝日始生而出見也○劉氏瑾曰虹之</hi>
　<hi>爲質不映日不成蓋雲薄漏日日映雨氣則生也今以水噀日亦成青紅之暈</hi>○此刺淫奔<lb/>
　之詩言蝃蝀在東而人不敢指以比淫奔之惡人不<lb/>
　可道况女子有行又當逺其父母兄弟豈可不顧此<lb/>
　而冒行乎<lb/>
　集説<hi>毛氏萇曰夫婦過禮則虹氣盛君子見戒而懼諱之莫之敢指○孔氏穎達曰言虹氣見於東</hi>
　<hi>方爲夫婦過禮之戒女子有適人之道當自逺其父母兄弟於禮當嫁何憂於不嫁而爲淫奔之過惡乎</hi>
<pb n="27b"/>
　<hi>○程子曰蝃蝀隂陽氣之交映日而見故朝西而暮東在東者隂方之氣就交於陽也夫陽倡隂和男行</hi>
　<hi>女隨乃理之正今隂來交陽人所醜惡故莫敢指之女子之奔猶蝃蝀之東人所醜也○吕氏祖謙曰女</hi>
　<hi>子有行逺父母兄弟此詩蓋言女子終當適人非久在家者何爲而犯禮也泉水竹竿蓋衛女思家言女</hi>
　<hi>子分當適人雖欲常在父母兄弟之側不可得也一則欲常居家而不可得一則欲亟去家而不能得其</hi>
　<hi>善惡可見矣</hi>
○朝隮<hi>子西反</hi>于西崇朝其雨女子有行逺兄弟父母<hi>叶滿補反</hi>
　集傳比也隮升也周禮十煇<hi>音運</hi>九日隮注以爲虹蓋<lb/>
<pb n="28a"/>
　忽然而見如自下而升也<hi>周禮春官眂祲掌十煇之法以觀妖祥辨吉凶一曰</hi>
　<hi>祲二曰象三曰鑴四曰監五曰闇六曰瞢七曰彌八曰叙九曰隮十曰想鄭康成注隮虹也○孔氏穎達</hi>
　<hi>曰隮言升氣者以隮升也由升氣所爲故號虹爲隮十煇注云煇謂日光氣也則隮亦日之光氣</hi>崇<lb/>
　終也從旦至食時爲終朝言方雨而虹見則其雨終<lb/>
　朝而止矣蓋淫慝之氣有害於隂陽之和也今俗謂<lb/>
　虹能截雨信然<hi>輔氏廣曰淫慝之氣害隂陽之和以比淫奔之惡害人道之正蓋理所不</hi>
　<hi>容也</hi>
　集説<hi>蔡氏卞曰朝氣之升自西則非雨矣雖幸而雨亦莫能久也崇朝其雨言其雨崇朝而已○張</hi>
<pb n="28b"/>
　<hi>氏栻曰蝃蝀見則雨止初無東西之分驗之多矣隂陽和則成雨隂氣方凝聚而日氣自他方來感不以</hi>
　<hi>正隂受其感其正反爲之觧散故雨不能成也○嚴氏粲曰女子出適於人自當與父母兄弟相逺所貴</hi>
　<hi>得禮之正耳彼蝃蝀淫氣暫見而旋滅不能爲雨猶違禮相從暫合而易離也</hi>
○乃如之人也懐昏姻也大無信<hi>叶斯人反</hi>也不知命<hi>叶彌并反</hi>
也<lb/>
　集傳賦也乃如之人指淫奔者而言婚姻謂男女之<lb/>
　欲程子曰女子以不自失爲信命正理也○言此淫<lb/>
　奔之人但知思念男女之欲是不能自守其貞信之<lb/>
<pb n="29a"/>
　節而不知天理之正也程子曰人雖不能無欲然當<lb/>
　有以制之無以制之而惟欲之從則人道廢而入於<lb/>
　禽獸矣以道制欲則能順命<hi>輔氏廣曰道即是理理即是命以道制欲則能</hi>
　<hi>順命去其人欲則能循乎天理矣</hi>
　集説<hi>王氏安石曰男女之欲性也有命焉君子不謂性也今也從欲而不知命有所制此之謂不知</hi>
　<hi>命也○嚴氏粲曰詩人言乃如是淫奔之人也思昏姻之事也不待父母之命媒妁之言是無信而不自</hi>
　<hi>守也命言所賦之分謂男女居室自有分定今不安其分而淫奔是不知命也○張氏彩曰前猶託諷此</hi>
　<hi>章則直刺之</hi>
<pb n="29b"/>
　總論<hi>許氏謙曰此詩前二章刺女子後章兼刺男女衛國淫邪一轉移閒民之知義乃如此且其辭</hi>
　<hi>非止論事常言而達理知命真君子之言也○朱氏公遷曰一章賤之二章惡之三章深責之</hi>
　　蝃蝀三章章四句<lb/>
　　　集説<hi>孔氏穎達曰作蝃蝀詩者言能止當時之淫奔衛文公以道化其民使皆知禮法以</hi>
　　　<hi>淫奔者爲恥其有淫之恥者國人皆能惡之不與之爲齒列故人皆恥之而自止也○范氏處</hi>
　　　<hi>義曰蝃蝀之詩謂之止奔則國人有厭亂者矣衛文公以道化其民雖與文王道化行相逺然</hi>
　　　<hi>敬教勸學春秋賢君有所不能宜乎化民有恥亦幾於惡無禮之氣象也○張氏栻曰宣公無</hi>
　　　<hi>道國人化之讀桑中之詩無恥如此文公復國一以身率下於是無禮者見惡於相鼠淫奔者</hi>
<pb n="30a"/>
　　　<hi>不齒於蝃蝀下所趨向繫於一人如此</hi>
相<hi>息亮反</hi>鼠有皮<hi>叶蒲/何反</hi>人而無儀<hi>叶牛何反</hi>人而無儀不死何<lb/>
爲<hi>叶吾何反</hi>
　集傳興也相視也鼠蟲之可賤惡者○言視彼鼠而<lb/>
　猶必有皮可以人而無儀乎<hi>鄭氏康成曰儀威儀也○陸氏佃曰今一種鼠</hi>
　<hi>見人則交其前兩足而拱謂之禮鼠亦或謂之拱鼠○吕氏祖謙曰韓愈聨句云禮鼠拱而立</hi>人而<lb/>
　無儀則其不死亦何爲哉<hi>朱氏公遷曰此甚言人不如物而以有無二字爲興</hi>
　集説<hi>鄭氏康成曰人以有威儀爲貴今反無之傷化敗俗不如其死無所害也</hi>
<pb n="30b"/>
○相鼠有齒人而無止人而無止不死何俟<hi>叶羽已反又音始</hi>
　集傳興也止容止也俟待也<lb/>
　集説<hi>鄭氏康成曰孝經曰容止可觀無止則無禮節也</hi>
○相鼠有體人而無禮人而無禮胡不遄死<hi>叶想止反</hi>
　集傳興也體支體也<hi>孔氏穎達曰上云有皮有齒已指體言之明此言體非徧體也</hi>
　<hi>故爲支體</hi>遄速也<lb/>
　集説<hi>禮記禮運孔子曰夫禮先王以承天之道以治人之情故失之者死得之者生詩曰相鼠有體</hi>
　<hi>人而無禮人而無禮胡不遄死○方氏逄辰曰禮本天道故先王制禮還以承天之道禮出人情故先王</hi>
<pb n="31a"/>
　<hi>制禮還以順人之情人之所欲莫甚於生所惡莫甚於死禮之得失遂有生死之道此其所以爲急歟</hi>
　總論<hi>歐陽氏修曰鼠有皮毛以成其體而人反無威儀容止以自飭其身曾鼠之不如也人不如鼠</hi>
　<hi>則何不死爾此甚嫉之之辭也三章之意皆然更無他意○范氏處義曰鼠雖微物猶有皮以被其外猶</hi>
　<hi>有齒以飬其内猶具四體以全其形今在位之人無威儀容止不知有禮則生無禮則死是人不如鼠也</hi>
　<hi>疾惡之甚以見清議之不可犯遷善改過不可不力也○吕氏祖謙曰相鼠之惡無禮何其如是之甚也</hi>
　<hi>蓋溺於淫亂之俗不如是則不足以自拔也疾惡不深則遷善不力○嚴氏粲曰凡獸皆有皮齒體獨言</hi>
　<hi>鼠舉卑汚可惡之物以惡人之無禮也</hi>
　　相鼠三章章四句<lb/>
<pb n="31b"/>
　　　集説<hi>孔氏穎達曰作相鼠詩者刺無禮也衛羣臣有承先君之化無禮儀者由文公能化</hi>
　　　<hi>之使有禮而刺其無禮者所以羙文公也○輔氏廣曰蝃蝀相鼠二詩皆文公之化行而人心</hi>
　　　<hi>去邪反正見國人之淫奔在位之無禮爲可惡而作故其辭意比他詩特爲嚴厲然亦未嘗不</hi>
　　　<hi>止於禮義也</hi>
孑孑<hi>居熱反</hi>干旄在浚<hi>蘇俊/反</hi>之郊<hi>叶音/高</hi>素絲紕<hi>符至反</hi>之良<lb/>
馬四之彼姝<hi>赤朱反</hi>者子何以畀<hi>必寐反</hi>之<lb/>
　集傳賦也孑孑特出之貌干旄以旄牛尾注於旗干<lb/>
　之首而建之車後也<hi>孔氏穎達曰干旄者注旄於干首李廵曰旄牛尾著干首郭璞</hi>
<pb n="32a"/>
　<hi>曰載旄於竿頭如今之幢亦有旒也</hi>浚衛邑名邑外謂之郊紕織組也<lb/>
　蓋以素絲織組而維之也<hi>孔氏穎達曰以素絲爲線縷所以縫紕旌旗之旒縿</hi>
　<hi>也縿謂繫於旌旗之體旒謂縿末之垂者須以縷縫之使相連</hi>四之兩服兩驂<hi>董氏逌曰</hi>
　<hi>馬在車中爲服在車外爲驂</hi>凡四馬以載之也姝羙也子指所見<lb/>
　之人也畀與也○言衛大夫乗此車馬建此旌旄以<lb/>
　見賢者彼其所見之賢者將何以畀之而荅其禮意<lb/>
　之勤乎<lb/>
　集説<hi>鄭氏康成曰周禮孤卿建旃大夫建物首皆注旄焉時有建此旄來至浚之郊卿大夫好善也</hi>
<pb n="32b"/>
　<hi>○程子曰注旄干首九旗皆然九旗之物所建各不同若王建太常諸侯建旂孤卿建旃大夫士建物是</hi>
　<hi>也云旄云旟云旌皆通言耳謂卿大夫建旗而來就浚之郊禮下賢者○黄氏佐曰大夫平日之行未嘗</hi>
　<hi>不建干旄乗車馬今則爲見賢而建之乗之也則好善有誠矣</hi>
　附録<hi>程子曰素絲束帛也謂以束帛乗馬行禮於賢者○蘇氏轍曰素絲良馬所以贈之也</hi>
○孑孑干旟在浚之都素絲組<hi>音祖</hi>之良馬五之彼姝者<lb/>
子何以予<hi>音與</hi>之<lb/>
　集傳賦也旟州里所建鳥隼之旗也上設旌旄其下<lb/>
　繫斿<hi>音由</hi>斿下屬<hi>音/燭</hi>縿<hi>音/衫</hi>皆畫鳥隼也<hi>周禮司常鳥隼爲旟○考工記</hi>
<pb n="33a"/>
　<hi>鳥旟七斿以象鶉火○孔氏穎達曰二章言干旟旟亦有旄五文也言旄則有旒縿言旟則亦有旄矣○</hi>
　<hi>朱氏善曰鳥隼於旟畫鳥隼爲飾以其注旄於干首謂之干旄以其析夏翟之羽以爲綏謂之干旌其實</hi>
　<hi>皆旟也</hi>下邑曰都<hi>朱子曰都居民所聚也○何氏楷曰以前後章推之則都在郊之内在城</hi>
　<hi>之外也</hi>五之五馬言其盛也<lb/>
　集説<hi>許氏謙曰凡旗自王以下各有所建旗上所畫則各有其物旟畫鳥隼鳥與隼二物也縿及旒</hi>
　<hi>皆畫之或者以爲大司馬百官載旟乃卿大夫仲秋教治兵所建而司常州里建旟亦大閲時也見賢載</hi>
　<hi>旟無明文以疑此詩然司常下文明言賔客亦如之而陳祥道曰州里建旟者州里之常百官載旟者一</hi>
　<hi>時之事軍國之容固不同耳此詩干旟乃是箋所謂州長之屬疏所謂郷内州長黨正遂内酇長里宰鄰</hi>
<pb n="33b"/>
　<hi>長等同建者也○黄氏一正曰百官載旟旟雖州里所建而百官皆得建之也四馬一車定制上下相同</hi>
　<hi>者也今曰五之六之蓋出郊逺行而外有所備也</hi>
○孑孑干旌在浚之城素絲祝之良馬六之彼姝者子<lb/>
何以告<hi>姑沃反</hi>之<lb/>
　集傳賦也析羽爲旌干旌蓋析翟羽設於旗干之首<lb/>
　也<hi>孔氏穎達曰孫炎曰析五采羽注旄上則干之首有旄有羽也故周禮夏采注云夏采夏翟羽色禹</hi>
　<hi>貢徐州貢夏翟之羽有虞氏以爲綏後世或無故染鳥羽象而用之謂之夏采○蘇氏轍曰注旄而不設</hi>
　<hi>旒縿曰旌</hi>城都城也祝屬也<hi>王氏安石曰組成而祝之故初言紕中言組終言祝</hi>六<lb/>
<pb n="34a"/>
　之六馬極其盛而言也<hi>程子曰馬四至於五六馬之益多見其禮之益加也○徐</hi>
　<hi>氏光啓曰駕車用四馬固是常制然漢制太守駟馬其加秩中二千石乃益右驂故太守稱五馬書曰若</hi>
　<hi>朽索之馭六馬則五之六之想古有此制</hi>
　集説<hi>朱子曰五之六之取協韻耳亦極言其車馬之盛見其位高勢重而能降屈於賢者如此非心</hi>
　<hi>誠好善不能也</hi>
　總論<hi>孔氏穎達曰三章皆上四句言文公臣子建旌乗馬數往見賢者於浚邑是好善下二句言賢</hi>
　<hi>樂告以善道○王氏安石曰以素絲良馬以見賢者臣子之好善也文公之臣子好善如此亦以文公故</hi>
　<hi>也故曰一國之事繫一人之本謂之風○李氏樗曰在郊在都在城以言其賢者之所在故以干旄旟旌</hi>
<pb n="34b"/>
　<hi>而就見之也○王氏柏曰干旄之作以見尚賢樂善猶爲中興之本○許氏謙曰一章三章旄旌皆因旟</hi>
　<hi>而言紕者縫之也組者飾之也祝者維之也○朱氏公遷曰禮著於外意本於中車服之盛如此則好善</hi>
　<hi>有誠矣賢者之忠告當何如哉詩人所以預爲之謀也○以良馬四之五之六之爲次序也○郝氏敬曰</hi>
　<hi>詩羙好善而但言車旗何也衛自中衰諸大夫艱難再造改圖修省以志於善是以文物一新夫浚邑豈</hi>
　<hi>乏姝子而干旄在郊則是此大夫始也詩人不貴有姝子而貴有此大夫故盛稱其車旗所謂見羽旄之</hi>
　<hi>羙聞車馬之音欣欣有喜色者也篇末更屬望姝子則大夫益増重矣</hi>
　　干旄三章章六句<lb/>
　　　集傳此上三詩小序皆以爲文公時詩蓋見其<lb/>
<pb n="35a"/>
　　　列於定中載馳之閒故爾他無所考也然衛本<lb/>
　　　以淫亂無禮不樂善道而亡其國今破滅之餘<lb/>
　　　人心危懼正其有以懲創往事而興起善端之<lb/>
　　　時也故其爲詩如此蓋所謂生於憂患死於安<lb/>
　　　樂者小序之言疑亦有所本云<lb/>
　　　集説<hi>范氏處義曰樂取諸人爲善虞之所以爲盛帝善人是富周之所以爲顯王爲人君</hi>
　　　<hi>而好善固爲可羙爲臣下而好善尤爲可羙也故鄭武公善善之功詠之於詩一个臣之休休</hi>
　　　<hi>有容載之於書蓋爲臣子而不好善則疾賢忌能俾之不達人君雖有好善之心亦阻格而不</hi>
<pb n="35b"/>
　　　<hi>行此干旄之樂告所以羙衛之臣而不及文公也○劉氏瑾曰衛俗淫亂無禮不好善道以致</hi>
　　　<hi>亡國君臣上下蓋嘗溺於三者之中而不知矣逮其滅亡之餘懲往事而興善念於是淫亂者</hi>
　　　<hi>有蝃蝀之刺無禮者有相鼠之惡樂善道者又有干旄之詩非文公之更化何以臻此○朱氏</hi>
　　　<hi>善曰大夫之乗車馬建旌旄而來者乃朝夕與君圖議國政者也聞浚之郊有賢人焉駕言適</hi>
　　　<hi>野而往從之賢者以其所學而告之大夫大夫以其所聞入而告之君君復以其所聞而謀之</hi>
　　　<hi>卿大夫而施之政事則豈惟一人賴之將舉國之人實賴之矣味其辭氣蓋與星言夙駕之意</hi>
　　　<hi>相類亦與敬教勸學授方任能之意相表裏序以爲文公時詩亦豈無所本與</hi>
載馳載驅<hi>叶祛尤反</hi>歸唁衛侯驅馬悠悠言至於漕<hi>叶徂侯反</hi>大<lb/>
<pb n="36a"/>
夫跋<hi>蒲末反</hi>渉我心則憂<lb/>
　集傳賦也載則也弔失國曰唁<hi>孔氏穎達曰昭公二十五年榖梁傳云弔</hi>
　<hi>失國曰唁若對弔死曰弔則弔生曰唁</hi>悠悠逺而未至之貌草行曰跋<lb/>
　<hi>孔氏穎達曰左傳云跋渉山川跋本行草之名行山必有草故山行亦曰跋</hi>水行曰渉○<lb/>
　宣姜之女爲許穆公夫人<hi>王氏應麟曰春秋譜曰許姜姓堯四嶽伯夷之後周</hi>
　<hi>封其苗裔文叔於許今潁川許昌是也自文叔至莊公十一世始見春秋</hi>閔衛之亡馳驅<lb/>
　而歸將以唁衛侯於漕邑<hi>蘇氏轍曰列國之詩皆以世爲先後今載馳之一章</hi>
　<hi>曰言至於漕戴公之詩也而列於文公之下蓋傳者失之矣○朱子曰此詩之作在定之方中之前則未</hi>
<pb n="36b"/>
　<hi>知其爲戴公時歟文公時歟</hi>未至而許之大夫有奔走跋渉而來<lb/>
　者夫人知其必將以不可歸之義來告故心以爲憂<lb/>
　也既而終不果歸乃作此詩以自言其意爾<hi>嚴氏粲曰首章</hi>
　<hi>婉而未露也</hi>
　集説<hi>輔氏廣曰據此詩所言則是許穆夫人既已馳驅而歸欲唁衛侯於漕邑而許之大夫乃追之</hi>
　<hi>於路而告之以不可歸之義夫許大夫何不告而止之於欲行之時乎想夫人傷宗國之亡不能爲懐既</hi>
　<hi>請於穆公故遂行焉既而許之大夫國人皆以爲不可遂請於穆公而追而止之耳觀夫人見其大夫之</hi>
　<hi>至亦知其必將以不可歸之義來告而心以爲憂則夫人之行亦固知其於義有不可者矣特以惻怛之</hi>
<pb n="37a"/>
　<hi>情有不能自止者耳○鄒氏泉曰此章上四句言爲歸唁之行下言切見阻之憂也至漕是擬言之猶未</hi>
　<hi>至漕也曰至漕者時衛侯渡河而處漕也○陳氏推曰歸唁云者一則奔走赴亂一則圖謀恢復此惟歸</hi>
　<hi>始得盡耳</hi>
　附録<hi>孔氏穎達曰夫人言已欲往歸於宗國以唁衛侯故願悠悠逺行疾至於漕邑我所以思願如</hi>
　<hi>是者以衛大夫跋渉而告難於我我心則憂閔其亡傷不能救故且驅馳而唁之</hi>
○既不我嘉不能旋反視爾不臧我思不逺既不我嘉<lb/>
不能旋濟視爾不臧我思不閟<lb/>
　集傳賦也嘉臧皆善也<hi>嚴氏粲曰善猶是也猶孟子王如善之也</hi>逺猶忘<lb/>
<pb n="37b"/>
　也<hi>鄧氏元錫曰視爾則不我嘉然我揆所思亦各有道焉不逺也</hi>濟渡也自許歸衛<lb/>
　必有所渡之水也閟閉也止也言思之不止也○言<lb/>
　大夫既至而果不以我歸爲善則我亦不能旋反而<lb/>
　濟以至於衛矣雖視爾不以我爲善然我之所思終<lb/>
　不能自已也<hi>李氏樗曰不能旋濟者言歸衛必濟水也不閟者言我思常在目前也○嚴氏</hi>
　<hi>粲曰言爾未必是我未必非始微露已有意見與許人别而猶未遽言之也</hi>
　集説<hi>王氏安石曰宗廟顛覆變之大者人情之至痛也夫人致其思如此然後盡於人心夫人致其</hi>
　<hi>思大夫致其義非先王之澤孰能使人如此○鄒氏泉曰總是叙其行有所制而情不能已也上章追而</hi>
<pb n="38a"/>
　<hi>未至知有所制而憂此章告而欲止果有所制而思</hi>
○陟彼阿丘言采其蝱<hi>音盲叶謨郎反</hi>女子善懐亦各有行<hi>叶户郎反</hi>許人尤之衆穉<hi>直吏反</hi>且狂<lb/>
　集傳賦也偏高曰阿丘<hi>孔氏穎達曰偏高阿丘釋邱文李廵曰謂邱邉高</hi>蝱<lb/>
　貝母主療鬱結之疾<hi>孔氏穎達曰陸璣疏云蝱今藥草貝母也其葉如栝樓而細小</hi>
　<hi>其子在根下如芋子正白四方連累相著有分觧是也○嚴氏粲曰本草云治心中氣不快多愁鬱者殊</hi>
　<hi>有功</hi>善懐多憂思也猶漢書云岸善崩也<hi>溝洫志引洛水至商顔下</hi>
　<hi>岸善崩</hi>行道尤過也○又言以其既不適衛而思終不<lb/>
<pb n="38b"/>
　止也故其在塗或升高以舒憂想之情或采蝱以療<lb/>
　鬱結之疾蓋女子所以善懐者亦各有道而許國之<lb/>
　衆人以爲過則亦少不更事而狂妄之人爾許人守<lb/>
　禮非穉且狂也但以其不知已情之切至而言若是<lb/>
　爾然而卒不敢違焉則亦豈真以爲穉且狂哉<hi>嚴氏粲曰</hi>
　<hi>至是始慨然責之而不得不言其情矣下章發之</hi>
　集説<hi>范氏處義曰蝱可以療鬱結之疾夫人思歸中懐鬱結故欲采蝱以療之既而自謂我女子所</hi>
　<hi>懐之事亦欲各行其志耳許人何爲以我爲過豈皆幼穉狂惑不能知我之志乎○吕氏祖謙曰言女子</hi>
<pb n="39a"/>
　<hi>雖多懐思然今之所以迫切者亦各有道他人不知則以爲女子情性之常而尤之也衆穉且狂非眞指</hi>
　<hi>許人以爲穉狂蓋言我憂患如此之廹切彼方且尤我之歸意者衆人其幼穉乎其狂惑乎不然何其不</hi>
　<hi>相體悉一至於是也</hi>
○我行其野芃芃<hi>蒲紅反</hi>其麥<hi>叶訖/力反</hi>控<hi>苦貢反</hi>于大邦誰因<lb/>
誰極大夫君子無我有尤<hi>叶于其反</hi>百爾所思<hi>叶新齎反</hi>不如我<lb/>
所之<lb/>
　集傳賦也芃芄麥盛長貌控持而告之也因如因魏<lb/>
　莊子之因<hi>左傳襄公四年無終子使孟樂如晉因魏莊子納虎豹之皮以請和諸戎</hi>極至<lb/>
<pb n="39b"/>
　也大夫即跋渉之大夫君子謂許國之衆人也○又<lb/>
　言歸途在野而渉芄芃之麥又自傷許國之小而力<lb/>
　不能救故思欲爲之控告于大邦而又未知其將何<lb/>
　所因而何所至乎<hi>黄氏一正曰誰因恐所因非其人而無救衛之心也誰極恐所至非</hi>
　<hi>其國而無救衛之力也</hi>大夫君子無以我爲有過雖爾所以處<lb/>
　此百方然不如使我得自盡其心之爲愈也<hi>王氏安石曰終</hi>
　<hi>欲歸唁之辭○輔氏廣曰蓋欲其察我之情而憐我之志耳</hi>
　集說<hi>蘇氏轍曰許人雖尤之而其心不已故告其君子曰無我有尤雖竭爾思慮以爲我謀衛不如</hi>
<pb n="40a"/>
　<hi>使我一往親見之也○嚴氏粲曰末章乃言其情謂若我自歸則將不憚勞苦以控告於大國而求其能</hi>
　<hi>救衛者諸國之中誰可因藉誰肯來至多方圖之必有所濟也赴難乞師本非女子之事諷許人當爲告</hi>
　<hi>急於方伯不當坐視其亡至哀至切之情也其後齊桓卒救衛而存之然後信夫人所思爲有理矣</hi>
　總論<hi>嚴氏粲曰味詩之意夫人蓋欲赴愬於方伯以圖救衛而託歸唁爲辭序言自傷不能救得之</hi>
　<hi>矣○朱氏善曰宗國顚覆而不知恤有人心者宜不若是恝也然而義有重於亡者獨且奈之何哉宜其</hi>
　<hi>思之至切也</hi>
　　載馳四章二章章六句二章章八句<lb/>
　　　集傳事見春秋傳<hi>見閔公二年</hi>舊説此詩五章一章<lb/>
<pb n="40b"/>
　　　六句二章三章四句四章六句五章八句<hi>孔氏穎達</hi>
　　　<hi>曰此實五章左傳叔孫豹鄭子家賦載馳之四章義取控引大國今控于大邦乃在卒章言賦</hi>
　　　<hi>四章者杜預云并賦四章以下賦詩雖意有所主欲爲首引之勢并上章而賦之也</hi>蘇氏<lb/>
　　　合二章三章以爲一章<hi>蘇氏轍曰四章一章三章章六句二章四章章</hi>
　　　<hi>八句以春秋傳叔孫豹賦載馳之四章義取控于大邦非今之四章故也</hi>案春秋傳<lb/>
　　　叔孫豹賦載馳之四章而取其控于大邦誰因<lb/>
　　　誰極之意與蘇説合今從之范氏曰先王制禮<lb/>
　　　父母没則不得歸寧者義也雖國滅君死不得<lb/>
<pb n="41a"/>
　　　往赴焉義重於亡故也<hi>孔氏穎達曰禮諸侯夫人父母終惟得使大夫</hi>
　　　<hi>問於兄弟有義不得歸是以許人尤之</hi>
　　　集説<hi>朱子曰載馳詩煞有首尾委曲詳盡非大段㑹底説不得○聖人録泉水於前所以</hi>
　　　<hi>著禮之經列載馳於後所以盡事之變夫宗國覆滅莫大之變顧以父母既終而不得歸則事</hi>
　　　<hi>變之微於是者可知矣然則許穆夫人亦賢矣哉○宣姜生衛文公宋桓夫人許穆夫人衛夀</hi>
　　　<hi>子以此觀之則人生自有秉彞不係氣類○許氏謙曰案閔公二年冬十有二月狄入衛宋桓</hi>
　　　<hi>公立戴公以廬於漕許穆夫人賦載馳是年戴公卒而文公立然則戴公之立與卒在一月之</hi>
　　　<hi>閒耳周十二月今十月也是采蝱與麥之芃芃皆非其時特託意以言之如卷耳草蟲之類不</hi>
<pb n="41b"/>
　　　<hi>必以爲實然也蓋夫人欲歸唁衛知於義不可而極其思託意賦此詩也</hi>
　　　鄘國十篇二十九章百七十六句<lb/>
　　衛一之五<lb/>
　　　集説<hi>王氏應麟曰地理志河内朝歌縣紂所都康叔所封更名衛左傳祝佗曰分康叔封</hi>
　　　<hi>畛塗所徑也土畧界也自武父衛北界以南及圃田鄭藪名之北竟封於殷虚吕氏曰衛自康</hi>
　　　<hi>叔受封至君角凡四十世地理志成公徙於帝邱今濮陽是也秦并天下猶獨置衛君凡九百</hi>
　　　<hi>年最後絶</hi>
瞻彼淇奥<hi>於六反</hi>綠竹猗猗<hi>於宜反叶於何反</hi>有匪君子如切如<lb/>
<pb n="42a"/>
磋<hi>七何反</hi>如琢如磨瑟兮僩<hi>遐版/反</hi>兮赫兮喧<hi>況晚反</hi>兮有匪<lb/>
君子終不可諼<hi>況元反叶況逺反</hi>兮<lb/>
　集傳興也淇水名奥隈也<hi>爾雅厓内爲奥外爲隈○劉氏彞曰奥謂水涯彎曲</hi>
　<hi>之地</hi>緑色也淇上多竹漢世猶然所謂淇園之竹是也<lb/>
　<hi>劉氏瑾曰漢志武帝塞瓠子決河薪柴少乃下淇園之竹以爲楗音建又宼恂傳伐淇園之竹爲矢百餘</hi>
　<hi>萬</hi>猗猗始生柔弱而羙盛也<hi>程子曰猗猗言竹之態</hi>匪斐通文<lb/>
　章著見之貌也<hi>王氏安石曰考工記曰且其匪色匪者有文章之謂也</hi>君子指<lb/>
　武公也<hi>孔氏穎達曰武公和僖侯子</hi>治骨角者既切以刀斧而復<lb/>
<pb n="42b"/>
　磋以鑢鐋治玉石者既琢以槌鑿而復磨以沙石言<lb/>
　其徳之脩飭有進而無已也<hi>朱子曰切琢皆裁物使成形質也磋磨皆治物</hi>
　<hi>使其滑澤也切而復磋琢而復磨言治之有叙而益致其精也○陳氏淳曰切是窮究事物之理逐件分</hi>
　<hi>析有倫有序磋是講究到純熟道理瑩徹所以如切而又如磋琢是克去物欲之私使無瑕纇磨是磨礲</hi>
　<hi>至那十分純粹處所以如琢而又如磨</hi>瑟矜莊貌僩威嚴貌<hi>曹氏粹中曰瑟縝密</hi>
　<hi>也如瑟彼玉瓚之瑟○范氏處義曰説文曰晉魏之閒謂猛爲僩蓋懦則無立猛則能立事</hi>喧宣<lb/>
　著貌諼忘也○衛人羙武公之徳而以緑竹始生之<lb/>
　羙盛興其學問自脩之進益也<hi>輔氏廣曰以緑竹始生之羙盛興武公學</hi>
<pb n="43a"/>
　<hi>問自脩之進益遂言其威儀之盛而盛徳至善民不能忘則固已極其始終而言之矣○方氏應龍曰本</hi>
　<hi>章以竹起興甚有意蓋竹内虚外剛清勁不染有似心體故取以爲興</hi>大學傳曰如切<lb/>
　如磋者道學也如琢如磨者自脩也<hi>問道學自脩此詩人羙武公之</hi>
　<hi>本㫖耶朱子曰武公大叚是有學問底人抑之一詩義理精密詩中如此者甚不易得○問大學傳引此</hi>
　<hi>詩而以道學自修釋之與論語子貢所引不同何也曰古人引詩斷章取義姑以發已之志或疎或密或</hi>
　<hi>同或異蓋不能同也</hi>瑟兮僩兮者恂慄也赫兮咺兮者威儀也<lb/>
　有斐君子終不可諼兮者道盛徳至善民之不能忘<lb/>
　也<lb/>
<pb n="43b"/>
　集説<hi>毛氏萇曰武公質羙徳盛有康叔之餘烈治骨曰切象曰磋玊曰琢石曰磨道其學而成也聴</hi>
　<hi>其規諌以自修如玊石之見琢磨也○孔氏穎達曰此四者皆言内有其徳外見於貌大同而小異也瑟</hi>
　<hi>是外貌莊嚴僩是内心寛裕赫有明徳赫然是内有其徳故發見於外也咺威儀宣著皆言外有其儀明</hi>
　<hi>内有其徳故釋訓與大學皆云恂慄威儀也○程子曰淇奥之地潤澤膏沃而生緑竹竹生物之羙者興</hi>
　<hi>武公之羙内充而文章威儀著於外也首章言徳羙文章由善學自治而然○范氏處義曰詩人謂武公</hi>
　<hi>之徳見於文章者如竹之始盛由切磋琢磨之致切磋者以利器攻骨角而成其文喻武公能受人之規</hi>
　<hi>諌以成其徳也琢磨者以玊石就錯礪而成其器喻武公以禮自防而成其徳也武公能資諸人盡諸已</hi>
　<hi>者如此所以内而能恂慄知其志氣之有立也外而有威儀知其聲聞之不息也自非盛徳至善何以有</hi>
<pb n="44a"/>
　<hi>此文章宜民之愛之終不能忘也○黄氏櫄曰言其徳愈足而武公之心愈不自足又從而日新日日新</hi>
　<hi>又日新如切磋琢磨之不能自已也惟其不能自已故盛徳𤼵見於容貌而有寛厚温粹之羙斯民見之</hi>
　<hi>自有不能忘者○饒氏魯曰有匪君子詳此文勢是説已做成君子之人言君子之所以斐然有文者其</hi>
　<hi>初自切磋琢磨中來○嚴氏粲曰骨象玊石雖羙材非磨礲不成器亦猶人有羙質必問學以成徳問學</hi>
　<hi>之功必積漸致之故取治骨象玊石用功之深者喻之○朱氏公遷曰恂慄者敬之存於中也威儀者敬</hi>
　<hi>之見於外也皆以成徳氣象言而進徳工夫亦可見矣大學於止至善之傳引此詩止善乃大學之成功</hi>
　<hi>聖賢之能事則武公之徳固不可以淺近窺矣○黄氏佐曰此與大學稍不同彼言交致其功此言有進</hi>
　<hi>無已蓋彼重精密而不至粗疎此重進益而不至退損也</hi>
<pb n="44b"/>
○瞻彼淇奥緑竹青青<hi>子丁反</hi>有匪君子充耳琇瑩<hi>音營</hi>㑹<lb/>
<hi>古外反</hi>弁如星瑟兮僩兮赫兮喧兮有匪君子終不可諼<lb/>
兮<lb/>
　集傳興也青青堅剛茂盛之貌充耳瑱也琇瑩羙石<lb/>
　也天子玊瑱諸侯以石會縫也弁皮弁也<hi>毛氏萇曰皮弁所以</hi>
　<hi>㑹髮</hi>以玊飾皮弁之縫中如星之明也<hi>鄭氏康成曰會謂弁之縫中飾</hi>
　<hi>之以玊皪皪而處狀似星也○孔氏穎達曰弁師云王之皮弁會五采玊璂注云會縫中也皮弁之縫中</hi>
　<hi>每貫結五采玊十二以爲飾謂之綦詩云㑹弁如星又曰其弁伊綦是也又云諸侯及孤卿大夫之皮弁</hi>
<pb n="45a"/>
　<hi>各以其等爲之注云侯伯璂飾七子男璂飾五玊亦三采武公本畿外諸侯入相於周自以本爵爲等則</hi>
　<hi>玊用三采而璂飾七也</hi>○以竹之堅剛茂盛興其服飾之尊嚴<lb/>
　<hi>劉氏瑾曰此釋上五句</hi>而見其徳之稱也<hi>劉氏瑾曰此釋下四句</hi>
　集説<hi>孔氏穎達曰有斐然文章之君子其充耳以琇瑩之石爲之會髮之弁文駮如星言有其徳而</hi>
　<hi>稱其服故宜入王朝而爲卿相也○程子曰二章言其威儀之羙服飾之盛○朱氏公遷曰此與下章専</hi>
　<hi>主成徳言故不及乎切磋琢磨也○薛氏應旂曰充耳以石㑹弁以玊諸侯之服飾皆然惟武公以徳稱</hi>
　<hi>乃見尊嚴耳○姚氏舜牧曰充耳琇瑩㑹弁如星不專羙其服飾然非服飾不足以見其容止之尊嚴中</hi>
　<hi>庸云齊明盛服非禮不動論語云君子正其衣冠尊其瞻視必相合言之正是此意</hi>
<pb n="45b"/>
○瞻彼淇奥緑竹如簀<hi>音責叶側歴反</hi>有匪君子如金如錫如<lb/>
圭如璧寛兮綽兮猗<hi>於綺反</hi>重<hi>直恭/反</hi>較<hi>古岳反</hi>兮善戲謔兮<lb/>
不爲虐兮<lb/>
　集傳興也簀棧也<hi>禮記檀弓注簀謂牀第即牀棧也</hi>竹之密比似之<lb/>
　則盛之至也<hi>程子曰如簀言其盛密比如簀</hi>金錫言其鍜鍊之精純<lb/>
　圭璧言其生質之溫潤<hi>鄭氏康成曰金錫錬而精圭璧性有質</hi>寛宏裕<lb/>
　也綽開大也猗歎辭也重較卿士之車也較兩輢上<lb/>
　出軾者謂車兩㫄也<hi>吕氏大鈞曰古者車箱長四尺四寸三分前一後二橫一木下</hi>
<pb n="46a"/>
　<hi>去車牀三尺三寸謂之式又於式上二尺二寸横一木謂之較去車牀凡五尺五寸古人立乗若平常則</hi>
　<hi>憑較若應爲敬則落手憑下式而頭得俯○范氏處義曰較髙五尺五寸式髙三尺三寸較既出於式上</hi>
　<hi>故曰重較</hi>善戲謔不爲虐者言其樂易而有節也<hi>陳氏傅良曰謔</hi>
　<hi>而善已是中節特言不爲虐以足之耳</hi>○以竹之至盛興其徳之成就<lb/>
　<hi>劉氏瑾曰此釋上五句</hi>而又言其寛廣而自如和易而中節也<lb/>
　<hi>劉氏瑾曰此釋下四句</hi>蓋寛綽無歛束之意戲謔非莊厲之時<lb/>
　皆常情所忽而易致過差之地也然猶可觀而必有<lb/>
　節焉則其動容周旋之間無適而非禮亦可見矣禮<lb/>
<pb n="46b"/>
　曰張而不弛文武不能也弛而不張文武不爲也一<lb/>
　張一弛文武之道也此之謂也<hi>鄭氏康成曰君子之徳有張有弛故不常</hi>
　<hi>矜莊而時戲謔○陳氏傅良曰古人張不廢弛屏不廢逞肅肅不廢雝雝僮僮不廢祁祁有所拘者必有</hi>
　<hi>所從也○劉氏瑾曰前章瑟僩赫喧張之時也此章寛綽戲謔弛之時也</hi>
　集説<hi>孔氏穎達曰言武公器徳已成錬精如金錫道業既就琢磨如圭璧又性寛容而情綽緩既外</hi>
　<hi>修飾而内寛𢎞入相爲卿士倚此重較之車實稱其徳也又能善戲謔而不爲虐言其張弛得中也○此</hi>
　<hi>與首章互文首章論其學問聴諫之時言如器未成之初須琢磨此論道徳既成之時故言如圭璧已成</hi>
　<hi>之器○程子曰言其成質之羙如金錫圭璧然善戲謔言其樂易而以禮自防節不至於過是不爲虐也</hi>
<pb n="47a"/>
　<hi>○劉氏瑾曰緑竹自始生猗猗以至盛多如簀則成其生矣武公由學問自修如金錫之出於鍜錬如圭</hi>
　<hi>璧之成於琢磨則成其徳矣興之取義蓋如此若其寛綽而居重較則自如而猶可觀也戲謔而不爲虐</hi>
　<hi>和易而必有節也所以能然者由其徳之全備也○張氏彩曰詩故云如金如錫語其知柔知剛也如圭</hi>
　<hi>如璧語其能圓能方也登車而倚重較易於矜嚴者也武公則寛綽其容歡宴而至戲謔易至陵侮者也</hi>
　<hi>武公則以禮自檢是皆剛柔方圓之相濟者也</hi>
　總論<hi>朱子語類問淇奥一篇衛武公進徳成徳之序始終可見一章言切瑳琢磨則學問自修之功</hi>
　<hi>精密如此上章言威儀服飾之盛有諸中而形諸外者也三章言如金錫圭璧則鍜錬以精溫純深粹而</hi>
　<hi>徳器成矣前二章皆有瑟僩赫咺之詞三章但言寛綽戲謔而已於此可見不事矜持而周旋自然中禮</hi>
<pb n="47b"/>
　<hi>之意曰説得甚善衛武公學問之功甚不苟畢竟周之卿士去聖人近氣象自是不同○朱氏善曰首章</hi>
　<hi>以竹之羙盛興其徳之進修卒章以竹之至盛興其徳之成就故讀詩者又當合二章而竝觀之所以能</hi>
　<hi>有是鍜錬之精純者由其知行之並進也所以能全其生質之溫潤者由其表裏之相符也寛廣者矜莊</hi>
　<hi>之反矜莊而又寛廣則是寛而有制也和易者威嚴之反威嚴而又和易則是嚴而能泰也此所以爲徳</hi>
　<hi>之成也果能是則其謂之睿聖也亦可以無愧矣</hi>
　<hi>案史稱武公修康叔之政百姓和集佐周平戎有動王室又國語稱其耄而咨儆於朝受戒不怠然未詳</hi>
　<hi>其立徳制行之本也讀淇奥之詩而見其省察克治之勤學問進修之密極鍜錬之精純底粹質於溫潤</hi>
　<hi>以致動皆中禮民不能忘幾於至善可謂盛矣夫康叔紹聞衣徳作則於前武公敬慎恪恭繼業於後從</hi>
<pb n="48a"/>
　<hi>來開國承家保邦圖治無二道也</hi>
　　淇奥三章章九句<lb/>
　　　集傳案國語武公年九十有五猶箴儆於國曰<lb/>
　　　自卿以下至於師長士苟在朝者無謂我老耄<lb/>
　　　而舎我必恪恭於朝以交戒我遂作懿<hi>懿當讀爲抑</hi>
　　　戒之詩以自警而賔之初筵亦武公悔過之作<lb/>
　　　則其有文章而能聴規諫以禮自防也可知矣<lb/>
　　　衛之他君蓋無足以及此者故序以此詩爲羙<lb/>
<pb n="48b"/>
　　　武公而今從之也<lb/>
　　　集説<hi>王氏柏曰淇奥一詩形容武公之盛徳條理縝密而興寄遐暢非大賢不能道此大</hi>
　　　<hi>學所以取之以爲至善之本○鄧氏元錫曰康叔宅心知訓至武公而睿聖故衛風首淇奥明</hi>
　　　<hi>國有與立焉</hi>
考槃在㵎<hi>叶居賢反</hi>碩人之寛<hi>叶區/權反</hi>獨寐寤言永矢弗諼<hi>況元反</hi>
　集傳賦也考成也槃盤桓之意言成其隱處之室也<lb/>
　<hi>黄氏一正曰槃考架木爲屋盤結之義也</hi>陳氏曰考扣也槃器名蓋扣之<lb/>
<pb n="49a"/>
　以節歌如鼓盆拊缶之爲樂也<hi>黄氏櫄曰詩言子有鐘鼓弗鼓弗考則所</hi>
　<hi>謂考槃者猶考擊其槃以自樂也</hi>二説未知孰是山夾水曰㵎碩大<lb/>
　寛廣永長矢誓諼忘也○詩人羙賢者隱處㵎谷之<lb/>
　閒而碩大寛廣無戚戚之意雖獨寐而寤言猶自誓<lb/>
　其不忘此樂也<lb/>
　集説<hi>毛氏萇曰槃樂也○孔氏穎達曰王肅注云窮處山㵎之閒而能成其樂者以大人寛博之徳</hi>
　<hi>故雖在山㵎獨寐而覺獨言先王之道長自誓不忘也羙君子執徳𢎞信道篤也○賢者志欲終處於此</hi>
　<hi>㵎而不仕故云然若其更有仕心則不復自誓矣○陳氏傅良曰碩人在㵎考槃樂歌天子不得而臣諸</hi>
<pb n="49b"/>
　<hi>侯不得而友雖寤寐永矢不忘此樂○嚴氏粲曰窮處山㵎之中而成其槃樂者乃是碩大之賢人其心</hi>
　<hi>甚寛裕雖在寂寞之濵而處之泰然永誓不忘此樂所以形容其遺佚不怨之意也○邵氏寳曰考槃言</hi>
　<hi>成乎隱者也世固有隱而勿成者矣永矢弗諼自得也隱而至於自得斯能隱矣</hi>
○考槃在阿碩人之薖<hi>苦禾反</hi>獨寐寤歌永矢弗過<hi>古禾反</hi>
　集傳賦也曲陵曰阿薖義未詳或云亦寛大之意也<lb/>
　永矢弗過自誓所願不踰於此若將終身之意也<hi>輔氏</hi>
　<hi>廣曰退而窮處偪仄甚矣而能寛大自樂若將終身焉蓋無入而不自得也</hi>
　集説<hi>嚴氏粲曰賢者之窮處其能寐而寤既寤而歌無往非獨而自得其樂永誓不復他往居之而</hi>
<pb n="50a"/>
　<hi>安也如龎徳公居峴山之南未嘗入城府也</hi>
○考槃在陸碩人之軸獨寐寤宿永矢弗告<hi>姑沃反</hi>
　集傳賦也髙平曰陸軸盤桓不行之意<hi>蘇氏轍曰盤桓不行從容</hi>
　<hi>自廣之謂也○范氏處義曰軸卷也猶言卷而懐之○張氏彩曰軸者言其旋轉而不窮猶所謂㳺於環</hi>
　<hi>中者也亦有任其旋轉不出乎此之意</hi>寤宿已覺而猶卧也弗告者不<lb/>
　以此樂告人也<lb/>
　集説<hi>嚴氏粲曰賢者成樂於陸如軸之卷收藏不用而自得其樂永誓不告於人惟恐人之知也然</hi>
　<hi>弗諼弗過弗告亦作詩者形容其髙舉逺遯有終焉之意耳賢者不自言其如此也</hi>
<pb n="50b"/>
　總論<hi>李氏樗曰考槃在澗在阿在陸者皆是賢者退處之地也夫富與貴是人之所同好也在㵎在</hi>
　<hi>阿在陸皆非人之所樂而賢者獨成樂於此故處之甚安綽綽然有餘裕曾無狹隘褊淺之意故云碩人</hi>
　<hi>之寛也○許氏謙曰考槃在㵎可謂幽僻碩徳之人居之則見其寛廣此君子居之何陋之有之意於是</hi>
　<hi>獨寐於此寤而自言誓永弗忘此樂矣二章同意歌則長其言也至曰宿則惟於此留止且不以語人是</hi>
　<hi>遯世無悶自樂於心并其言忘之矣○朱氏善曰賢者隱處於澗谷其所飬之充所守之正有以自尊而</hi>
　<hi>不慕乎人爵之貴有以自重而不狥乎外物之誘則天下之樂亦孰有加於此哉是故始而曰弗諼謂其</hi>
　<hi>心之不忘乎此也繼而曰弗過謂所願之不踰乎此也終而曰弗告謂不以此樂告人非不以告人也得</hi>
　<hi>於心而難於言雖言人亦未必信也斯人也其東漢徐穉之流也歟○朱氏道行曰澗阿陸總是一處其</hi>
<pb n="51a"/>
　<hi>地兩山夾水其上有陸其傍有阿中有流水故碩人得隱處其閒通三章總形容一箇寛字之樂惟大斯</hi>
　<hi>寛</hi>
　　考槃三章章四句<lb/>
　　　集説<hi>嚴氏粲曰舊説以弗過弗告皆爲賢者畎畝不忘君之意其義亦正但與上文槃樂</hi>
　　　<hi>寛大之意不類此詩不過極言賢者山林之樂以見其時之不可爲而賢者無復有意於仕也</hi>
　　　附録<hi>程子曰賢者退處㵎谷雖徳體寛裕而心在朝廷寤寐不能忘懐深念其不得以善</hi>
　　　<hi>道告君故陳其由也</hi>
碩人其頎<hi>其機反</hi>衣<hi>於既/反</hi>錦褧<hi>苦迥反</hi>衣齊侯之子衛侯之<lb/>
<pb n="51b"/>
妻東宫之妹邢侯之姨譚公維私<hi>息夷反</hi>
　集傳賦也碩人指莊姜也頎長貌<hi>孔氏穎達曰猗嗟云頎而長兮</hi>錦<lb/>
　文衣也褧襌<hi>音丹</hi>也錦衣而加褧焉爲其文之太著也<lb/>
　<hi>鄭氏康成曰國君夫人翟衣而嫁今衣錦者在塗之所服也○朱子曰褧儀禮作景禮記作絅古注以爲</hi>
　<hi>禪衣所以襲錦衣者沈存中謂褧與檾同是用檾麻織布爲之不知是否○嚴氏粲曰褧以縠爲之</hi>東<lb/>
　宫太子所居之宫齊太子得臣也繫太子言之者明<lb/>
　與同母言所生之貴也女子後生曰妹妻之姊妹曰<lb/>
　姨姊妹之夫曰私<hi>孫氏炎曰私無正親之言</hi>邢侯譚公皆莊姜姊<lb/>
<pb n="52a"/>
　妹之夫互言之也<hi>杜氏預曰邢國在廣平襄國縣○孔氏穎達曰春秋譚子奔莒則譚</hi>
　<hi>子爵○蘇氏轍曰邢周公之後譚近齊○吕氏祖謙曰白虎通曰伯子男臣子於其國中褎其君爲公</hi>
　諸侯之女嫁於諸侯則尊同故歴言之<hi>劉氏瑾曰歴言此者以見</hi>
　<hi>莊姜之姊妹與莊公之姻婭其尊皆同也</hi>○莊姜事見邶風緑衣等篇春<lb/>
　秋傳曰莊姜羙而無子衛人爲之賦碩人即謂此詩<lb/>
　而其首章極稱其族類之貴以見其爲正嫡小君所<lb/>
　宜親厚而重歎莊公之昏惑也<lb/>
　集説<hi>孔氏穎達曰以齊侯之子嫁爲衛侯之妻父母兄弟正大如此君何爲不荅之也○范氏處義</hi>
<pb n="52b"/>
　<hi>曰碩人蓋男子婦人有徳者之通稱也錦衣而加褧言莊姜徳稱其服也諸侯之女嫁於諸侯言莊姜宜</hi>
　<hi>爲配也邢侯譚公言莊姜之穎戚皆貴也○嚴氏粲曰風人不直言莊姜不見荅之事但首章歴述其親</hi>
　<hi>族欲讀之者知其爲莊姜則不見荅之事國人自知之不待察察言之矣</hi>
○手如柔荑<hi>徒兮反</hi>膚如凝脂領如蝤<hi>似修/反</hi>蠐<hi>音齊</hi>齒如瓠<lb/>
<hi>户故反</hi>犀螓<hi>音/秦</hi>首蛾<hi>我波/反</hi>眉巧笑倩<hi>七薦/反</hi>兮羙目盼<hi>匹莧反叶匹見反</hi>兮<lb/>
　集傳賦也茅之始生曰荑言柔而白也凝脂脂寒而<lb/>
　凝者亦言白也領頸也蝤蠐木蟲之白而長者<hi>毛氏萇曰</hi>
<pb n="53a"/>
　<hi>蝤蠐蝎蟲也○孔氏穎達曰孫炎曰關東謂之蝤蠐梁益之閒謂之蝎以在木中白而長故以比頸也○</hi>
　<hi>蔡氏卞曰蝤蠐桑蟲也蝤蠐食桑之腴故色白而體柔</hi>瓠犀瓠中之子方正潔<lb/>
　白而比次整齊也<hi>毛氏萇曰瓠犀瓠瓣○孔氏穎達曰釋草云瓠棲瓣也孫炎曰棲瓠</hi>
　<hi>中瓣也棲與犀字異音同</hi>螓如蟬而小其額廣而方正<hi>鄭氏康成曰螓謂蜻</hi>
　<hi>蜻也○孔氏穎達曰釋蟲云蚻蜻蜻孫炎曰方言云有文者謂之螓郭氏曰如蟬而小有文是也</hi>蛾<lb/>
　蠶蛾也其眉細而長曲<hi>爾雅蛾羅邢昺疏此即蠶蛹所變者也○孔氏穎達曰手</hi>
　<hi>膚領齒舉全物以比之故言如螓首蛾眉則指其體之所似故不言如也</hi>倩口輔之羙也<lb/>
　<hi>孔氏穎達曰左傳曰輔車相依服䖍云輔上頷車也與牙相依則是牙外之皮膚頰下之别名也故易云</hi>
<pb n="53b"/>
　<hi>咸其輔頰舌明輔近頰也而非頰也笑之貌羙在於口輔故連言之也</hi>盼黑白分明也<lb/>
　○此章言其容貌之羙猶前章之意也<lb/>
　集説<hi>鄭氏康成曰此章説莊姜容貌之羙所宜親幸</hi>
○碩人敖敖<hi>五刀反</hi>説<hi>始鋭/反</hi>于農郊<hi>叶音/高</hi>四壯有驕<hi>起橋反叶音高</hi>朱幩<hi>符云/反</hi>鑣鑣<hi>表驕反/叶音裦</hi>翟茀<hi>音/弗</hi>以朝<hi>直遥反叶直豪反</hi>大夫<lb/>
夙退無使君勞<lb/>
　集傳賦也敖敖長貌<hi>鄭氏康成曰敖敖猶頎頎也</hi>説舎也<hi>李氏樗曰鄭氏</hi>
　<hi>謂説當作襚言莊姜始来更正衣服於衛近郊非也王氏謂説當作駕説之説是也</hi>農郊近郊<lb/>
<pb n="54a"/>
　也四牡車之四馬驕壯貌幩鑣飾也鑣者馬銜外鐡<lb/>
　人君以朱纒之也<hi>陸氏徳明曰説文云馬纒鑣扇汗也鑣一名扇汗又曰排沬爾雅云</hi>
　<hi>鑣謂之钀魚列反○孔氏穎達曰此纒鑣之鑣自解飾之所施非經中之鑣也</hi>鑣鑣盛也<hi>孔氏</hi>
　<hi>穎達曰言既以朱飾其鑣而四牡之馬鑣鑣而盛也</hi>翟翟車也夫人以翟羽飾<lb/>
　車茀蔽也婦人之車前後設蔽<hi>孔氏穎達曰婦人乗車不露見車之前後</hi>
　<hi>設幛以自隠蔽謂之茀因以翟羽爲之飾蓋厭音葉翟也次其羽使相廹也</hi>夙早也玉藻<lb/>
　曰君日出而視朝<hi>鄭氏康成曰朝内朝路寢門外之正朝也</hi>退適路寢聴<lb/>
　政使人視大夫大夫退然後適小寢釋服<hi>鄭氏康成曰小寢燕</hi>
<pb n="54b"/>
　<hi>寢也○孔氏穎達曰君出視朝事畢乃之路寢以待大夫之所諮決事之多少大夫所主故使人視大夫</hi>
　<hi>大夫退然後罷</hi>○此言莊姜自齊來嫁舎止近郊乗是車馬<lb/>
　之盛以入君之朝國人樂得以爲莊公之配故謂諸<lb/>
　大夫朝於君者宜早退無使君勞於政事不得與夫<lb/>
　人相親而歎今之不然也<lb/>
　集説<hi>孔氏穎達曰言其初來嫁則説舎于衛之近郊而整其車飾則乗四牡之馬驕驕然壯健以朱</hi>
　<hi>飾其鑣則鑣鑣然而盛羙又以翟羽爲車之蔽其車馬之飾如此乃乗之以入君之朝既入朝而諸大夫</hi>
　<hi>聼朝者皆爲早退以君與夫人新爲妃耦宜相親幸無使君之勞倦此言莊姜容貌之羙皆用嫡夫人之</hi>
<pb n="55a"/>
　<hi>正禮君何爲不荅之乎○程子曰其來也禮數之備至近郊而說止復整車服而後入於朝君爲之早退</hi>
　<hi>以與夫人燕處見禮之之重也</hi>
○河水洋洋北流活活<hi>古濶反叶户劣反</hi>施罛<hi>音/孤</hi>濊濊<hi>呼活反叶許月反</hi>鱣<hi>陟連/反</hi>鮪<hi>于軌/反</hi>發發<hi>補末反叶/方月反</hi>葭<hi>音/加</hi>菼<hi>他覽/反</hi>掲掲<hi>居謁反</hi>庶姜孽孽<hi>魚竭/反</hi>庶士有朅<hi>欺列反</hi>
　集傳賦也河在齊西衛東北流入海洋洋盛大貌活<lb/>
　活流貌<hi>孔氏穎達曰齊所以得有河者左傳曰賜我先君履西至於河是河在齊西北流也衛境</hi>
　<hi>亦有河知此是齊地者以庶姜庶士類之知不據衛之河也</hi>施設也罛魚罟也<hi>孔氏</hi>
<pb n="55b"/>
　<hi>穎達曰釋器云魚罟謂之罛李廵曰魚罟捕魚具也</hi>濊濊罟入水聲也<hi>許氏愼曰濊礙</hi>
　<hi>流也</hi>鱣魚似龍黄色鋭頭口在頷下背上腹下皆有甲<lb/>
　大者千餘斤<hi>孔氏穎達曰鱣似鱏而短鼻口在頷下體有邪行甲無鱗肉黄大者長二三丈</hi>
　<hi>江東呼爲黄魚是也</hi>鮪似鱣而小色青黑<hi>孔氏穎達曰陸璣云鮪形似鱣頭小而尖</hi>
　<hi>似鐵兜鍪口亦在頷下其甲可以摩薑大者不過七八尺益州人謂之鱣鮪大者爲王鮪小者爲鮛鮪</hi>
　發發盛貌<hi>陸氏徳明曰發魚著網尾發發然韓詩作鱍</hi>菼薍<hi>頑去聲</hi>也亦謂<lb/>
　之荻<hi>孔氏穎達曰葭蘆菼薍釋草文李巡曰分别葦類之異名郭璞曰蘆葦也薍似葦而小如李云</hi>
　<hi>蘆薍共爲一草如郭云則蘆薍别草</hi>掲掲長也庶姜謂姪娣孽孽盛飾<lb/>
<pb n="56a"/>
　也庶士謂媵臣朅武貌<hi>毛氏萇曰庶士齊大夫送女者</hi>○言齊地廣<lb/>
　饒而夫人之來士女佼好禮儀盛備如此亦首章之<lb/>
　意也<lb/>
　集説<hi>黄氏佐曰此章説宗國之地羙而歸國之儀盛○徐氏光啓曰春秋時嫁娶大都倚大國爲重</hi>
　<hi>故言齊國之大○方氏應龍曰齊國富饒不特夫人之鍾靈毓秀於海邦者淑姿羙質逈出一時即士女</hi>
　<hi>之追隨者亦足以爛盈門之顧故末二句以庶姜庶士承之不見親厚則昏惑甚矣</hi>
　總論<hi>嚴氏粲曰此詩無一語及莊姜不見荅之事但言其姻族之貴容貌之羙禮儀之備又言齊地</hi>
　<hi>廣饒士女佼好以深寓其閔惜之意而已惟大夫夙退無使君勞二句微見其意而辭亦深婉風人之辭</hi>
<pb n="56b"/>
　<hi>大抵然也○朱氏善曰夫貴族人之所願娶今有是族類之貴而不見荅何也羙色人之所願得今有是</hi>
　<hi>容貌之羙而不見親何也大國人之所願交今有是媵送之盛而不見禮何也蓋莊公狂惑之人也嬖幸</hi>
　<hi>之是昵而貞信之是棄今莊姜端莊靜一以自守則固不能如嬖妾之左右逢迎以求媚説也其不合也</hi>
　<hi>宜哉</hi>
　　碩人四章章七句<lb/>
　　　集説<hi>黄氏櫄曰緑衣言嬖妾之不當僭而僭碩人言夫人之宜見荅而不見荅此國人所</hi>
　　　<hi>以傷之也雖然古人之觀詩以意逆志而不泥於章句之末則此詩雖爲羙莊姜而作未始不</hi>
　　　<hi>爲學者之戒也如衣錦褧衣皆言莊姜衣服之盛而中庸則曰惡其文之著也推此以爲謹獨</hi>
<pb n="57a"/>
　　　<hi>之學如巧笑倩兮羙目盼兮素以爲絢兮特言莊姜容貌之羙而孔子則曰繪事後素子夏推</hi>
　　　<hi>之以爲禮之後詩豈可於言語文字閒而有得哉學者當以意悟之○輔氏廣曰觀邶風燕燕</hi>
　　　<hi>等篇則莊姜之徳行文章皆未易及而此詩不之言何也朱子曰此但指其人所易見者以刺</hi>
　　　<hi>莊公之昏惑而不知耳莊姜之羙則固不止此也</hi>
氓之蚩蚩<hi>尺之反</hi>抱布貿<hi>莫豆/反</hi>絲<hi>叶新齊反</hi>匪來貿絲來即我<lb/>
謀<hi>叶謨悲反</hi>送子渉淇至于頓丘<hi>叶祛竒反</hi>匪我愆期子無良媒<lb/>
<hi>叶謨悲反</hi>將<hi>七羊反</hi>子無怒秋以爲期<lb/>
　集傳賦也氓民也蓋男子而不知其誰何之稱也<hi>朱子</hi>
<pb n="57b"/>
　<hi>曰始見其來莫知其爲誰何也既與之謀則爾汝之矣此言之序也</hi>蚩蚩無知之貌蓋<lb/>
　怨而鄙之也布幣<hi>孔氏穎達曰檀弓注云古者謂錢爲泉布知此布非泉而言幣者以</hi>
　<hi>言抱之則宜爲幣也</hi>貿買也貿絲蓋初夏之時也<hi>鄭氏康成日幣者所以貿</hi>
　<hi>買物也季春始蠶孟夏賣絲</hi>頓丘地名<hi>孔氏穎達曰釋邱云邱一成爲敦音頓邱○王氏應</hi>
　<hi>麟曰地理志東郡頓丘縣輿地廣記頓丘本衞邑在淇水南</hi>愆過也將願也請也<lb/>
　○此淫婦爲人所棄而自叙其事以道其悔恨之意<lb/>
　夫既與之謀而不遂往又責所無以難其事再爲之<lb/>
　約以堅其志此其計亦狡矣<hi>徐氏光啓曰曲禮非有行媒不相知名既曰私</hi>
<pb n="58a"/>
　<hi>奔矣又焉用媒朱子謂責所無以難其事可謂見其肺肝矣</hi>以御蚩蚩之氓宜其<lb/>
　有餘而不免於見棄蓋一失其身人所賤惡始雖以<lb/>
　欲而迷後必以時而悟是以無往而不困耳士君子<lb/>
　立身一敗而萬事瓦裂者何以異此可不戒哉<hi>朱氏公遷</hi>
　<hi>曰朱子又推之以戒士君子蓋廣説詩之法也</hi>
　集説<hi>范氏處義曰是時必有謀昏之言詩之所不及不然安得已有從之之意遂送渉淇水之地是</hi>
　<hi>時必有迫促之言亦詩之所不及不然安得遽有無良媒無我怒秋以爲期之約然此亦悔悟之後追悼</hi>
　<hi>前日之事故有是語耳使其初能覺其非爲絲而爲我謀又能知無良媒爲非禮安肯輕從其約也○吕</hi>
<pb n="58b"/>
　<hi>氏祖謙曰氓假貿丝而來即我謀本謀挈是女而歸也及氓之歸是女乃遲遲未行送之於野謂之曰匪</hi>
　<hi>我愆期也子無良媒以往來道達故我行未成耳</hi>
○乗彼垝<hi>俱毁反</hi>垣<hi>音/袁</hi>以望復關<hi>叶圭員反</hi>不見復關泣涕漣<lb/>
漣<hi>音連</hi>既見復闗載笑載言爾卜爾筮體無咎言以爾車<lb/>
來以我賄<hi>呼罪反</hi>遷<lb/>
　集傳賦也垝毁垣牆也復關男子之所居也<hi>李氏樗曰復關</hi>
　<hi>關名○王氏應麟曰寰宇記澶州臨河縣復關城在南黄河北阜也復關堤在南三百歩</hi>不敢顯<lb/>
　言其人故託言之耳龜曰卜蓍曰筮體兆卦之體也<lb/>
<pb n="59a"/>
　<hi>班氏固曰蓍龜者重事决疑示不自専龜之爲言久也蓍之爲言耆也久長意也卜赴也爆見兆筮信也</hi>
　<hi>見其卦也○孔氏穎達曰兆卦之體謂龜兆筮卦也左傳曰其繇音宙曰一薰一蕕十年猶有臭是龜之</hi>
　<hi>繇易曰困于石據于蒺藜是卦之繇二者皆有繇辭</hi>賄財遷徙也○與之期矣<lb/>
　故及期而乗垝垣以望之既見之矣於是問其卜筮<lb/>
　所得卦兆之體若無凶咎之言則以爾之車來迎當<lb/>
　以我之賄往遷也<hi>歐陽氏修曰女被棄遂怨悔而追序與男相得之初云子初來即我</hi>
　<hi>謀我既許子而爾乃決以卜筮於是我從子而往爾</hi>
　集説<hi>孔氏穎逹曰此男子實不卜筮而言皆吉無凶咎者又誘以定之前因貿絲以誘之今復言卜</hi>
<pb n="59b"/>
　<hi>筮以誘之也○劉氏瑾曰卜筮之法所以開物成務定天下之吉凶成天下之亹亹者曾謂有淫人之瀆</hi>
　<hi>問而尚得無凶咎之言乎以其有能自疑而欲決之也則請以蒙之六三告之葢使此氓而知勿用取行</hi>
　<hi>不順之戒此女而知不有躬无攸利之戒則必各求正應豈復至於相棄也哉○何氏楷曰卜筮無咎矣</hi>
　<hi>而厥後色衰被棄似卜筮不靈然者先儒所謂易爲君子謀不爲小人謀也</hi>
○桑之未落其葉沃若于<hi>音吁下同</hi>嗟鳩兮無食桑葚<hi>音甚叶知林反</hi>于嗟女兮無與士耽<hi>叶持林反</hi>士之耽兮猶可説也女之<lb/>
耽兮不可説也<lb/>
　集傳比而興也沃若潤澤貌鳩鶻<hi>音骨</hi>鳩也似山雀而<lb/>
<pb n="60a"/>
　小短尾青黑色多聲<hi>孔氏穎達曰釋鳥云鶌鳩鶻鵃音嘲某氏曰春秋云鶻鳩氏司</hi>
　<hi>事春來冬去孫炎曰一名鳴鳩月令云鳴鳩拂其羽陸璣云班鳩也爾雅鳩類非一知此是鶻鳩者以鶻</hi>
　<hi>鳩冬始去今秋見之以爲喻故知非餘鳩也</hi>葚桑實也鳩食葚多則致醉<lb/>
　耽相樂也説解也○言桑之潤澤以比已之容色光<lb/>
　麗然又念其不可恃此而從欲忘反故遂戒鳩無食<lb/>
　桑葚以興下句戒女無與士耽也<hi>劉氏瑾曰此章比自比興自興下泉</hi>
　<hi>則就以比辭起興蓋有兩例後凡言比而興者各以文意求之可也○朱氏道行曰桑未落二句是比于</hi>
　<hi>嗟鳩二句是興</hi>士猶可説而女不可説者婦人被棄之後深<lb/>
<pb n="60b"/>
　自愧悔之辭主言婦人無外事唯以貞信爲節一失<lb/>
　其正則餘無足觀爾不可便爲士之耽惑實無所妨<lb/>
　也<hi>劉氏瑾曰集傳所謂主言者蓋以此婦立言之意専主於言婦人不可一失其節故以辭意抑揚重</hi>
　<hi>於女而輕於男非謂男有可耽之理而無所妨玩詩文猶之一字意亦可見也</hi>
　集説<hi>鄭氏康成曰士有百行可以功過相除至於婦人惟以貞信爲節○孔氏穎達曰鳩食桑葚過</hi>
　<hi>時則醉而傷其性女與士耽過度則淫而傷禮義然耽雖士女所同而女思於男故言士之耽尚可解説</hi>
　<hi>女之耽則不可觧説已時爲夫所棄乃思而自悔○歐陽氏修曰鄭以爲國之賢者刺此婦人見誘故于</hi>
　<hi>嗟而戒之今據上文以我賄遷下文桑之落矣皆是女之自語豈於其閒獨此數句爲國之賢者之言據</hi>
<pb n="61a"/>
　<hi>序但言序其事以風則是詩人序述女語爾</hi>
○桑之落矣其黄而隕<hi>叶于貧反</hi>自我徂爾三歲食貧淇水<lb/>
湯湯<hi>音傷</hi>漸<hi>子亷/反</hi>車帷裳女也不爽<hi>叶師/莊反</hi>士貳其行<hi>下孟反叶户郎反</hi>士也罔極二三其徳<lb/>
　集傳比也隕落徂往也湯湯水盛貌漸漬也帷裳車<lb/>
　餙亦名童容婦人之車則有之<hi>孔氏穎達曰丈夫之車立乗有蓋無帷裳</hi>
　<hi>此言帷裳者婦人之車故也以幃幃車之傍如裳以爲容飾故或謂之幃裳或謂之童容</hi>爽差極<lb/>
　至也<hi>嚴氏粲曰罔極爲無窮之意善惡皆可言之蓼莪昊天罔極爲父母之徳無窮極青蠅讒人罔</hi>
<pb n="61b"/>
　<hi>極與此士也罔極皆爲反覆無窮極</hi>○言桑之黄落以比已之容色凋<lb/>
　謝遂言自我往之爾家而値爾之貧於是見棄復乗<lb/>
　車而度水以歸復自言其過不在此而在彼也<lb/>
　集説<hi>孔氏穎達曰婦人色衰而彫落時君子則棄已使無自以託故追説見薄之漸言自我往爾家</hi>
　<hi>三嵗之後貧於衣食而見困苦已不得其志今乃見棄所以自悔也又言我心於汝不爲差貳士也行無</hi>
　<hi>中正故二三其徳及年老而棄已所以怨也○蘇氏轍曰桑之未落也其葉沃然爲若可依者也鳩食其</hi>
　<hi>葚葚羙而不能去則將依焉不知其將黄而隕男子之始相得也意得而財豐一若可依者婦人喜而從</hi>
　<hi>之不知其三嵗食貧而至於相棄也○輔氏廣曰女也不爽此但言其誓約之言不差耳豈不悔其初之</hi>
<pb n="62a"/>
　<hi>失哉然終不説破是亦狡者之所爲也雖云曲不在已殊不知始既如此則其終固宜然也</hi>
○三嵗爲婦靡室勞矣夙興夜寐靡有朝<hi>叶直豪反</hi>矣言既<lb/>
遂矣至于㬥矣兄弟不知咥<hi>許意反</hi>其笑<hi>叶音燥</hi>矣静言思<lb/>
之躬自悼矣<lb/>
　集傳賦也靡不夙早興起也咥笑貌○言我三嵗爲<lb/>
　婦盡心竭力不以室家之務爲勞早起夜臥無有朝<lb/>
　旦之暇與爾始相謀約之言既遂<hi>鄒氏泉曰言既遂矣即谷風既生既</hi>
　<hi>育之㫖</hi>而爾遽以㬥戾加我<hi>蘇氏轍曰言婚姻既成而至于㬥也</hi>兄弟見<lb/>
<pb n="62b"/>
　我之歸不知其然但咥然其笑而己蓋淫奔從人不<lb/>
　爲兄弟所齒故其見棄而歸亦不爲兄弟所恤理固<lb/>
　有必然者亦何所歸咎哉但自痛悼而已<lb/>
　集説<hi>嚴氏粲曰言我三嵗爲室之勞無有一朝不然者初與爾謀爲室家惟恐不諧其言既遂爾乃</hi>
　<hi>以㬥虐加我我兄弟不知之耳若知我見㬥如此必咥然笑我也始爲所誘今爲所㬥故恐兄弟笑之此</hi>
　<hi>承上文漸車帷裳見棄而歸在途自念之辭羞見兄弟也</hi>
○及爾偕老老使我怨淇則有岸<hi>叶魚戰反</hi>隰則有泮<hi>音畔叶匹見反</hi>總角之宴言笑晏晏<hi>叶伊/佃反</hi>信誓旦旦<hi>叶得絹反</hi>不思其反<lb/>
<pb n="63a"/>
<hi>叶孚絢反</hi>反是不思<hi>叶新/齎反</hi>亦已焉哉<hi>叶將黎反</hi>
　集傳賦而興也及與也泮涯也髙下之判也總角女<lb/>
　子未許嫁則未笄但結髮爲飾也<hi>孔氏穎達曰甫田云總角丱兮是男</hi>
　<hi>子總角未冠則婦人總角未笄也以無筓直結其髪聚之爲兩角</hi>晏晏和柔也旦旦<lb/>
　明也<hi>鄭氏康成曰以信相誓旦旦耳言其懇惻欵誠</hi>○言我與汝本期偕老<lb/>
　不知老而見棄如此徒使我怨也淇則有岸矣隰則<lb/>
　有泮矣而我總角之時與爾宴樂言笑成此信誓曾<lb/>
　不思其反復以至於此也此則興也<hi>劉氏瑾曰此章興在賦外他章</hi>
<pb n="63b"/>
　<hi>亦有就賦其事以起興如黍離之類者蓋亦有兩例也後凡言賦而興者當各以文意求之○鄒氏泉曰</hi>
　<hi>地有限止而可見事有終窮而不思此反其意以爲興也</hi>既不思其反復而至此<lb/>
　矣則亦如之何哉亦已而已矣傳曰思其終也思其<lb/>
　復也思其反之謂也<hi>輔氏廣曰皆悔恨之極也大凡人之處事須當思其反不然鮮</hi>
　<hi>有不䧟於凶咎者欲心一縱則必不能思其反耳</hi>
　集説<hi>嚴氏粲曰述其怨而自解之辭淇則有岸隰則有泮何汝心之無泮岸不可知也即上章所謂</hi>
　<hi>罔極也我自總角之初與爾言笑信誓曽不思其反覆一至於此是始焉不思之過今則無如之何矣故</hi>
　<hi>曰亦已焉哉○劉氏瑾曰詩言總角之宴則此女未筓而奔矣又言老使我怨則至老而後見棄也故前</hi>
<pb n="64a"/>
　<hi>章以桑之黄落自比其色之衰也所謂三嵗爲婦三嵗食貧者言其在夫家貧勞之嵗月耳○黄氏佐曰</hi>
　<hi>此章思其始奔而悔無及也縱欲敗度失身從人此豈永終知敝之謂哉人窮反本於此見之矣</hi>
　總論<hi>劉氏彞曰夫婦者五品之本匹配雖自於人謀義理實根於天地順其道者足以安於其位逆</hi>
　<hi>其理者無以保於其生蓋肇有人倫以來未有違理犯義終其身而弗悔者也○陳氏鵬飛曰詩人蓋有</hi>
　<hi>所指而備一人之始末以爲戒也○朱氏善曰責之以良媒是欲謀之人也而不知人之不吾與也要之</hi>
　<hi>以卜筮是欲詢之神也而不知神之不吾告也及其見棄而歸兄弟是欲依其親也而不知親之醜吾行</hi>
　<hi>而不見恤也女之苟合者色衰而愛弛士之苟合者利盡而交絶合之不可以苟也如此○沈氏守正曰</hi>
　<hi>詩雖作於悔恨然悔所託之非人不悔始奔之非正此之謂淫人之悔也</hi>
<pb n="64b"/>
　　氓六章章十句<lb/>
　　　集説<hi>輔氏廣曰谷風與氓二詩皆怨然谷風雖怨而責之其辭直蓋其初以正也氓之詩</hi>
　　　<hi>則怨而悔之耳其辭隱蓋其初之不正也嘗謂二詩皆出於衛之婦人其文辭序次雖後世工</hi>
　　　<hi>文之士所不能及然考其行則一賢一否如是之不同所謂有言者不必有徳豈不信哉○嚴</hi>
　　　<hi>氏粲曰刺時則上所化也男女之合不以正則不可以久雖悔何及所以戒也非羙也</hi>
籊籊<hi>他歴反</hi>竹竿以釣于淇豈不爾思逺莫致之<lb/>
　集傳賦也籊籊長而殺也<hi>許氏謙曰殺衰小之也長而殺謂釣竿長而根大其</hi>
　<hi>末漸漸衰小</hi>竹衛物淇衛地也<hi>杜氏佑曰淇水至衛州衛縣界入河謂之淇水口古</hi>
<pb n="65a"/>
　<hi>朝歌也衛居河淇之閒</hi>○衛女嫁於諸侯思歸寜而不可得故<lb/>
　作此詩言思以竹竿釣于淇水而遠不可至也<lb/>
　集説<hi>歐陽氏修曰衛女之思歸者述其國俗之樂云有籊籊然執竿以釣于淇者我在家時常出而</hi>
　<hi>見之今我豈不思復見之乎而遠適異國不得見耳○李氏樗曰毛氏謂釣以得魚婦人待禮以成爲室</hi>
　<hi>家王氏亦以謂釣有男下女之道詩人每以釣喻夫婦之相求淇水者言衛女嫁於異國故思淇水若泉</hi>
　<hi>水所謂思須與漕我心悠悠載馳所謂我行其野芃芃其麥之類是也若謂以釣于淇而取譬夫婦何必</hi>
　<hi>獨言淇水乎○輔氏廣曰豈不爾思者謂固不能不思也逺莫致之者以義有不可故託以逺而不能致</hi>
　<hi>耳○魏氏浣初曰須知詩意非但竹竿釣淇是託言即遠不可至亦因義不可歸而託之於遠此風人之</hi>
<pb n="65b"/>
　<hi>微詞</hi>
○泉源在左淇水在右<hi>叶羽軌反</hi>女子有行遠<hi>于萬反</hi>兄弟父<lb/>
母<hi>叶滿彼反</hi>
　集傳賦也泉源即百泉也在衛之西北而東南流入<lb/>
　淇故曰在左淇在衛之西南而東流與泉源合故曰<lb/>
　在右<hi>毛氏萇曰泉源小水之源○吕氏大臨曰左右蓋主山而言之相衛之山東面故以北爲左南</hi>
　<hi>爲右○王氏應麟曰水經注泉源水有二源一水出朝歌西北又東與左水合謂之馬溝水又羙溝水出</hi>
　<hi>朝歌西北大嶺下更出逕駱駝谷於中逶迤九十曲故俗有羙溝之目○徐氏光啓曰泉源之委在左淇</hi>
<pb n="66a"/>
　<hi>水之原在右</hi>○思二水之在衛而自歎其不如也<lb/>
　集説<hi>李氏樗曰言舊時游泳二水之閒其樂如此今則嫁於異國而不得見也故曰女子有行逺父</hi>
　<hi>母兄弟○嚴氏粲曰幼時出游泉源淇水之閒甚可樂也自歎女子出適於人則雖父母兄弟之至親且</hi>
　<hi>疏遠矣安得復至少時游戲之所乎○吳氏瑞登曰二水在左者常在左在右者常在右而女子乃不得</hi>
　<hi>周旋於左右故曰不如</hi>
○淇水在右泉源在左巧笑之瑳<hi>七可反</hi>佩玉之儺<hi>乃可反</hi>
　集傳賦也瑳鮮白色笑而見齒其色瑳然猶所謂粲<lb/>
　然皆笑也<hi>穀梁傳軍人粲然皆笑注粲然盛笑貌</hi>儺行有度也<hi>嚴氏粲曰儺柔</hi>
<pb n="66b"/>
　<hi>緩也腰身褭儺也○何氏楷曰巧工也猶好也瑳説文云玉色鮮白也笑而見齒其色似之儺説文云行</hi>
　<hi>有節也徐鍇云佩玉所以節歩</hi>○承上章言二水在衛而自恨其不<lb/>
　得笑語遊戲於其間也<lb/>
　集説<hi>歐陽氏修曰思衛女之在其國者巧笑佩玉威儀閒暇樂於二水之上念已有所不如也○嚴</hi>
　<hi>氏粲曰我思遊二水之閒與其女伴巧笑露齒瑳然鮮白佩玉而身褭儺是可樂也</hi>
○淇水滺滺<hi>音由</hi>檜楫松舟駕言出遊以寫我憂<lb/>
　集傳賦也滺滺流貌<hi>陸氏徳明曰滺本亦作浟</hi>檜木名似柏<hi>毛氏萇曰</hi>
　<hi>檜柏葉松身○孔氏穎達曰檜書作栝字禹貢云杶榦栝柏注云柏葉松身曰栝與此一也</hi>楫所<lb/>
<pb n="67a"/>
　以行舟也<hi>吕氏祖謙曰釋文曰方言云楫謂之橈或謂之櫂橈音鐃釋名云楫㨗也撥水行舟</hi>
　<hi>疾也</hi>○與泉水之卒章同意<lb/>
　集説<hi>歐陽氏修曰淇水滺滺然有乗舟而遊者亦可樂也○鄒氏泉曰切宗國之情而歎不得以紓</hi>
　<hi>其情也言淇水之滺滺而有檜楫松舟固可假之以寫我憂矣奈之何行不能以徑遂安得駕舟濟水出</hi>
　<hi>遊於彼以寫憂也哉</hi>
　總論<hi>歐陽氏修曰竹竿之詩據文求義終篇無比興之言其言多述衛國風俗所安之樂以見已志</hi>
　<hi>思歸而不得爾○范氏處義曰衛女思歸而不得故謂我豈不思淇水遊釣之樂以道遠莫能致耳不言</hi>
　<hi>違禮而言道遠尚其私情未克也既而思泉源淇水亦舊時游觀之可樂者今我爲女子既有行而適異</hi>
<pb n="67b"/>
　<hi>國雖欲復往有不可者此乃以禮自克之言也於是申言幼時在父母家游觀於淇水泉源之閒其樂可</hi>
　<hi>想而不可復往矣卒章言淇水滺滺而可樂今既不可復往苐當命駕出游以輸寫心之樂耳此發乎情</hi>
　<hi>止乎禮義者也○楊氏廷麟曰通詩不説出義字而隱隱就思字上描寫爲義所制之意蓋思之不得直</hi>
　<hi>遂即是義之不得踰越也</hi>
　　竹竿四章章四句<lb/>
　　　集説<hi>李氏樗曰泉水載馳竹竿三詩皆是思歸衛國之詩泉水以常時思歸非有故也載</hi>
　　　<hi>馳以衛國之滅而思歸竹竿以不見荅而思歸是自閔而思歸也然載馳之詩猶言其力不能</hi>
　　　<hi>救之事竹竿則不見其不見荅之事則知竹竿之女子其忠厚可見矣○黄氏櫄曰谷風之婦</hi>
<pb n="68a"/>
　　　<hi>有怨辭載馳之夫人有悲辭而竹竿一詩雍容和緩述其昔日之樂而不言今日之恨爲此詩</hi>
　　　<hi>者思而能以禮者也</hi>
芄<hi>音丸</hi>蘭之支童子佩觿<hi>許規反</hi>雖則佩觿能不我知容兮<lb/>
遂兮垂帶悸<hi>其季反</hi>兮<lb/>
　集傳興也芄蘭草一名蘿摩蔓生斷之有白汁可啖<lb/>
　支枝同<hi>爾雅雚音貫芄蘭○鄭氏康成曰芄蘭柔弱恒蔓延於地有所依緣則起○陸氏璣曰芄</hi>
　<hi>蘭幽州人謂之雀瓢○沈氏括曰支莢也芄蘭生莢支出於葉閒垂之如觿狀○吕氏祖謙曰董氏曰支</hi>
　<hi>石經作枝説文同</hi>觿錐也以象骨爲之所以解結成人之佩<lb/>
<pb n="68b"/>
　非童子之飾也<hi>劉氏向曰能治煩決亂者佩觿○孔氏穎達曰内則云子事父母左佩小</hi>
　<hi>觿右佩大觿成人之佩也</hi>知猶智也言其才能不足以知於我也<lb/>
卜容遂舒緩放肆之貌悸帶下垂之貌<hi>毛氏萇曰容儀可觀佩玉遂遂</hi>
　<hi>然垂其紳帶悸悸然有節度○嚴氏粲曰容雍容也離騷云遵赤水而容與祭義云及祭之後陶陶遂遂</hi>
　<hi>如將復入然蓋舒緩之狀</hi>
　集説<hi>蘇氏轍曰芄蘭雖有支然不得所依則蔓延於地而不能起童子雖佩觿然不能如我之多知</hi>
　<hi>也○朱氏公遷曰芄蘭柔弱而枝葉長蔓本不稱末故以興童穉無能而不能稱其服○黄氏佐曰首一</hi>
　<hi>句興童子不當有其服下譏童子不能稱其服芄蘭本是蔓生今則有枝矣以興童子本未成人今則佩</hi>
<pb n="69a"/>
　<hi>觿矣夫童子既不當佩成人之服然使備人之能猶可諉也今雖佩觿而其舒放之甚如此何足以稱是</hi>
　<hi>服哉○沈氏守正曰本不勝枝服不旗𠂻此興意也至二句止容兮遂兮垂帶悸兮言此外無可見鄙之</hi>
　<hi>也恥之也</hi>
○芄蘭之葉童子佩韘<hi>失渉反</hi>雖則佩韘能不我甲<hi>叶古協反</hi>
容兮遂兮垂帶悸兮<lb/>
　集傳興也韘決也以象骨爲之著右手大指所以鉤<lb/>
　弦闓<hi>音開與開同</hi>體<hi>毛氏萇曰韘玦也能射御則帶韘○嚴氏粲曰玦車攻作決夏官繕人作</hi>
　<hi>抉</hi>鄭氏曰沓<hi>冒也</hi>也即大射所謂朱極三是也以朱韋<lb/>
<pb n="69b"/>
　爲之用以彄<hi>音摳</hi>沓右手食指將指無名指也<hi>儀禮大射小射</hi>
　<hi>正取決興贊設決朱極三注極猶放也所以韜指利放弦也三者食指將指無名指○孔氏穎達曰鄭以</hi>
　<hi>禮無以韘爲玦者故易之爲沓車攻云決拾既次箋云手指相比次亦謂巨指既著決左臂加拾右手指</hi>
　<hi>又著沓而相比次也○馮氏復京曰沓極二名一物也</hi>甲長也言其才能不足<lb/>
　以長於我也<hi>毛氏萇曰甲狎也○李氏樗曰甲字訓狎未若程氏曰雖佩韘其才能實不能</hi>
　<hi>君我長我以甲字爲長故可從○何氏楷曰甲者十干之首猶言長也即甲於天下之甲</hi>
　集説<hi>張氏栻曰獨再言容兮遂兮垂帶悸兮而其驕慢無所知之氣象蓋莫掩矣○黄氏佐曰射者</hi>
　<hi>男子之事尤非童孺所能者才能甚不稱其服飾也</hi>
<pb n="70a"/>
　總論<hi>許氏謙曰芄蘭柔弱之草其枝葉不足以取以興童子無才智而居大人之位不足尚故雖服</hi>
　<hi>成人之佩而智不足以知我才不足以長我猶且不能自省而舒緩放肆垂帶悸然以自得蓋惟知處尊</hi>
　<hi>高之位侈然以自樂其身而不知所以處之之道故爲人指議如此○季氏本曰言童子穉弱如芄蘭然</hi>
　<hi>於禮但當佩容臭耳而使之佩觿韘則爲躐等欲速之事○方氏應龍曰觿以解結理煩治劇者可佩韘</hi>
　<hi>以開弦射疏命中者可佩而童子躐等至此此詩所由作也容遂二句自足自滿氣象與甫田之刺相似</hi>
　　芄蘭二章章六句<lb/>
　　　集傳此詩不知所謂不敢强解<hi>輔氏廣曰牆有茨傳謂宣公卒</hi>
　　　<hi>恵公幼而杜預又謂恵公即位時方十五六則小序以此詩屬之恵公亦可但他無所見而詩</hi>
<pb n="70b"/>
　　　<hi>文又不明言其所以故先生直斷以爲不知所謂不敢强解此闕疑之意若必爲刺衛恵公則</hi>
　　　<hi>便至有依託鑿空之失矣</hi>
　　　集説<hi>黄氏佐曰小序以爲刺恵公意謂如魯昭公猶有童心之例故刺之耳然無明文故</hi>
　　　<hi>朱子不從</hi>
誰謂河廣一葦<hi>韋鬼反</hi>杭<hi>户郎/反</hi>之誰謂宋逺跂<hi>邱䜴反</hi>予望<lb/>
<hi>叶武方反</hi>之<lb/>
　集傳賦也葦蒹葭之屬<hi>孔氏穎達曰言一葦者謂一束也可以浮之水上而渡若</hi>
　<hi>桴栰然非一根葦也</hi>杭度也衛在河北宋在河南<hi>嚴氏粲曰衛都朝歌宋都</hi>
<pb n="71a"/>
　<hi>睢陽自衛適宋必渉河</hi>○宣姜之女爲宋桓公夫人生襄公而<lb/>
　出歸於衛襄公即位夫人思之而義不可往蓋嗣君<lb/>
　承父之重與祖爲體<hi>朱氏公遷曰祖孫昭穆同故與祖爲體○孔疏體上有一字</hi>
　母出與廟絶不可以私反故作此詩言誰謂河廣乎<lb/>
　但以一葦加之則可以渡矣誰謂宋國遠乎但一跂<lb/>
　足而望則可以見矣<hi>孔氏穎達曰宋去衛甚逺跂足可見言宋近猶喻河狹○嚴氏</hi>
　<hi>粲曰跂舉踵也脚跟不著地</hi>明非宋逺而不可至也乃義不可而<lb/>
　不得往耳<lb/>
<pb n="71b"/>
　集説<hi>鄭氏康成曰誰謂河水廣與一葦可渡喻狹也今我之不渡直自不往耳非謂其廣誰謂宋國</hi>
　<hi>逺與我跂足可望亦喻近也今我之不往直以義不往耳非謂其逺○孔氏穎達曰此假有渡者之辭非</hi>
　<hi>喻夫人之嚮宋渡河也此文公之時衛已在河南自衛適宋不渡河○蘇氏轍曰河廣矣宋遠矣以爲一</hi>
　<hi>葦可渡而跂可見所以緩説其思宋之心也蓋曰雖在衛猶在宋耳○曹氏粹中曰禮爲出母期而爲父</hi>
　<hi>後者無服襄公爲桓公後嗣夫人見黜於先君則爲絶於宋廟矣義不可以復至宋也○李氏樗曰載馳</hi>
　<hi>之詩曰大夫跋渉我心則憂竹竿之詩曰豈不爾思逺莫致之皆言其逺也至於此詩惟言其甚近者蓋</hi>
　<hi>言人之於逺者則憚而不往至於甚近而不往者非有所憚也義不可也大抵人之行事其所當爲者雖</hi>
　<hi>千里之逺猶在所往也其不當爲者雖咫尺之地不可妄動也此宋襄公之母有念子之心而不敢歸宋</hi>
<pb n="72a"/>
　<hi>也</hi>
　附録<hi>嚴氏粲曰箋謂宋襄即位其母思之而作河廣之詩疏因以爲衛文公時非也衛自魯閔二年</hi>
　<hi>狄入衛之後戴公始渡河而南河廣之詩言誰謂河廣一葦杭之則是作於衛未遷之前矣時宋桓猶在</hi>
　<hi>襄公方爲世子衛戴文俱未立也○朱氏公遷曰襄公即位則衛國在河南矣此恐當作興體不必以渡</hi>
　<hi>河爲説也</hi>
　<hi>案鄭箋以爲宋襄公即位其母思之而作是詩孔疏以爲假有渡者之詞非喻夫人之嚮宋渡河朱子集</hi>
　<hi>傳從之定爲襄公時詩嚴粲謂詩言河廣可杭則爲宋桓公時詩以襄公時衛已遷於河南不須渡河也</hi>
　<hi>然此詩以爲母思其子則本於慈廟絶而不往則止乎禮於義爲正若以爲桓公時詩則夫人於已出之</hi>
<pb n="72b"/>
　<hi>後而爲復往之思不足爲賢矣當從箋疏及朱傳爲是</hi>
○誰謂河廣曾不容刀誰謂宋遠曾不崇朝<lb/>
　集傳賦也小船曰刀<hi>孔氏穎達曰上言一葦桴栰之小此刀宜爲舟船之小刀説文</hi>
　<hi>作<graphic n="KR1994" url="https://raw.githubusercontent.com/kanripo/KR-Gaiji/master/images/KR1994.png" mimeType="image/png"/>
                        <graphic n="KR1994" url="https://raw.githubusercontent.com/kanripo/KR-Gaiji/master/images/KR1994.png" mimeType="image/png"/>小船也釋名云二百斛以上曰艇三百□曰刀○嚴氏粲曰刀舠古字通用</hi>不容刀言<lb/>
　小也<hi>鄭氏康成曰不容刀亦喻狹</hi>崇終也行不終朝而至言近也<lb/>
　集説<hi>黄氏一正曰不容刀則又小矣不崇朝則又易至矣○朱氏道行曰廣不容刀逺不崇朝極言</hi>
　<hi>狹近破上文廣逺以荅誰謂二字如此則往易矣而卒不往所謂制乎義也</hi>
　總論<hi>孔氏穎達曰二章皆言義不得往之事○嚴氏粲曰夫人義不可以往宋而設爲或人以遠沮</hi>
<pb n="73a"/>
　<hi>已已爲辭以解之欲往之切故謂遠爲近若真欲往宋者思子之情隱於言外矣</hi>
　　河廣二章章四句<lb/>
　　　集傳范氏曰夫人之不往義也天下豈有無母<lb/>
　　　之人歟有千乗之國而不得飬其母則人之不<lb/>
　　　幸也爲襄公者將若之何生則致其孝没則盡<lb/>
　　　其禮而已衛有婦人之詩自共姜至於襄公之<lb/>
　　　母六人焉<hi>羅氏中行曰六人謂共姜也莊姜也許穆夫人也宋桓夫人也泉水之女</hi>
　　　<hi>也竹竿之女也</hi>皆止於禮義而不敢過也夫以衛之政<lb/>
<pb n="73b"/>
　　　敎淫僻風俗傷敗然而女子乃有知禮而畏義<lb/>
　　　如此者則以先王之化猶有存焉故也<hi>輔氏廣曰范氏</hi>
　　　<hi>爲襄公處者得其義矣所謂先王之化猶有存焉即大序所謂止乎禮義先王之澤也必如此</hi>
　　　<hi>等詩方可當之</hi>
　　　集説<hi>吕氏祖謙曰説苑曰宋襄公爲太子請於桓公曰請使目夷立公曰何故對曰臣之</hi>
　　　<hi>舅在衛愛臣若終立則不可以往味此詩而推其母子之心蓋不相逺所載似可信也不曰欲</hi>
　　　<hi>見母而曰欲見舅者恐傷其父之意也母之慈子之孝皆止於義而不敢過焉不幸處母子之</hi>
　　　<hi>變者可以觀矣○嚴氏粲曰疏以河廣屬衛風當爲衛人所作非宋襄公母所親作然宋襄公</hi>
<pb n="74a"/>
　　　<hi>母本衛女又歸衛而作此詩不屬之衛何所屬乎○朱氏善曰宗廟之中不以恩揜義閨門之</hi>
　　　<hi>内不以義勝恩襄公能盡其誠敬於宗廟則外既不失乎承重之義盡其孝飬於慈母則内亦</hi>
　　　<hi>不失乎愛親之仁庶乎恩義兩全而無憾矣然則母可以返國乎曰母之轍雖不可以私返而</hi>
　　　<hi>子之使則未嘗不可以私往也嵗時問安之使交錯於道路而一草一木之微必先以奉乎親</hi>
　　　<hi>焉則子之心可以無愧而母之心亦可以少慰矣</hi>
伯兮朅<hi>邱列反</hi>兮邦之桀兮伯也執殳<hi>市朱/反</hi>爲<hi>于僞反</hi>王前<lb/>
驅<lb/>
　集傳賦也伯婦人目其夫之字也朅武貌桀才過人<lb/>
<pb n="74b"/>
　也<hi>鄭氏康成曰桀英桀言賢也○黄氏佐曰邦之桀本朅字來蓋果敢剛毅一國未能或之先也</hi>殳<lb/>
　長丈二而無刃<hi>范氐處義曰殳長尋有四尺在車之左故曰前驅</hi>○婦人以<lb/>
　夫久從征役而作是詩言其君子之才之羙如是今<lb/>
　方執殳而爲王前驅也<lb/>
　集説<hi>范氏處義曰伯叔尊稱詩人多用之如叔兮伯兮倡予和汝是也此詩婦人之尊其夫故以伯</hi>
　<hi>兮呼之閔其勞久而不歸也○輔氏廣曰先言君子之才之羙如是而後言方執殳而爲王前驅則是惜</hi>
　<hi>其用之不得其所也○黄氏佐曰今方執殳前驅還歸正未有日以起思念之端○朱氏道行曰案周禮</hi>
　<hi>選國之能用五兵者以衛王宫出則夾王車則執殳前驅者亦與推擇之選故稱邦桀爲王非必王眞在</hi>
<pb n="75a"/>
　<hi>行以諸侯之命供王役即爲王也執殳前驅亦只婦人想見其夫如此</hi>
　附録<hi>鄭氏康成曰衛宣公之時蔡人衛人陳人從王伐鄭伯也爲王前驅久故家人思之○孔氏穎</hi>
　<hi>達曰言爲王前驅則非賤者今言伯兮故知爲州伯謂州里之伯也</hi>
○自伯之東首如飛蓬豈無膏沐誰適<hi>都歴反</hi>爲容<lb/>
　集傳賦也蓬草名其華如柳絮聚而飛如亂髮也膏<lb/>
　所以澤髮者沐滌首去垢也<hi>吕氏祖謙曰膏所以膏首面沐蓋潘也左傳遺</hi>
　<hi>之潘沐杜預云潘米汁可以沐頭魯遣展喜以膏沐勞齊師則膏非専婦人用也○胡氏一桂曰内則女</hi>
　<hi>事父母舅姑五日燂湯請浴三日具沐其閒面垢燂潘請靧足垢燂湯請洗潘淅米汁靧洗面</hi>適主<lb/>
<pb n="75b"/>
　也○言我髮亂如此非無膏沐可以爲容所以不爲<lb/>
　者君子行役無所主而爲之故也傳曰女爲説已容<lb/>
　<hi>輔氏廣曰此其眞情也</hi>
　集説<hi>李氏樗曰言我非無膏沐但夫不在家故未嘗有容飾也如采綠之詩曰予髮曲局薄言歸沐</hi>
　<hi>蓋言膏沐必俟夫之歸也○朱氏道行曰婦髪惟膏濡沐潤斯斂緝而首容光羙今有此不用何哉爲伯</hi>
　<hi>之東賢勞王事誰適爲主尚事容飾所謂夫忠婦義也</hi>
　附録<hi>孔氏穎達曰衛從王伐鄭則兵至京師乃東行伐鄭也上云爲王前驅即云自伯之東明從王</hi>
　<hi>爲前驅而東行故據以言之非謂鄭在衛東○鄒氏泉曰周既東遷衛自西北而往故云之東○胡氏紹</hi>
<pb n="76a"/>
　<hi>曾曰案衛人從王至京師屬右軍虢公林父正東行矣</hi>
○其雨其雨杲杲<hi>古老反</hi>出日願言思伯甘心首疾<lb/>
　集傳比也其者冀其將然之詞○冀其將雨而杲然<lb/>
　日出<hi>嚴氏粲曰錢氏曰杲杲日色明也</hi>以比望其君子之歸而不歸<lb/>
　也是以不堪憂思之苦而寧甘心於首疾也<hi>嚴氏粲曰頭痛</hi>
　<hi>也</hi>
　集説<hi>鄭氏康成曰人言其雨其雨而杲杲然日復出猶我言伯且來伯且來則復不來○孔氏穎達</hi>
　<hi>曰願每也言我每有所言則思念於伯甘心者思之不能已如口味之甘故左傳云請受而甘心焉甘與</hi>
<pb n="76b"/>
　<hi>子同夢義亦然○輔氏廣曰冀其歸復不歸則其憂思爲尤甚○朱氏公遷曰憂思之苦本不能堪而令</hi>
　<hi>人首疾也但我則思而又思寧甘心首疾而不辭耳此章辭意當與下章例之</hi>
○焉<hi>於䖍反</hi>得諼<hi>況袁/反</hi>草言樹之背<hi>音佩</hi>願言思伯使我心<lb/>
痗<hi>呼内反</hi>
　集傳賦也諼忘也諼草合歡食之令人忘憂者<hi>嚴氏粲曰</hi>
　<hi>孔氏以諼訓爲忘非草名然毛氏云諼草令人忘憂是有其物也諼本又作萱説文作藼或作蘐皆從草</hi>
　<hi>則爲草名無疑矣○陳氏子龍曰夲草云萱草一名鹿蔥花名宜男</hi>背北堂也<hi>孔氏穎達曰背</hi>
　<hi>者嚮北之義故知在北婦人欲樹草於堂上冀數見之明非遠地也婦人所常處者堂也故知北堂房室</hi>
<pb n="77a"/>
　<hi>所居之地總謂之堂房半以北爲北堂房半以南爲南堂○朱子曰北堂蓋古之植花草之處</hi>痗病<lb/>
　也○言焉得忘憂之草樹之北堂以忘吾憂乎然終<lb/>
　不忍忘也是以寧不求此草而但願言思伯雖至於<lb/>
　心痗而不辭爾心痗則其病益深非特首疾而已也<lb/>
　集説<hi>孔氏穎達曰君子過時不反思之至甚既生首疾恐以危身故言我憂如此何處得一忘憂之</hi>
　<hi>草樹之於北堂之上冀觀之以忘憂也○嚴氏粲曰人謂諼草忘憂何處可得之我欲植之以銷憂今我</hi>
　<hi>思伯至於心病恐非諼草所能療也○黄氏佐曰憂思非人之欲也而欲之可以觀情矣懐憂者亦恒欲</hi>
　<hi>排遣之至於願言心痗乃若不欲解者思至於不欲解非身嘗之孰能解之</hi>
<pb n="77b"/>
　總論<hi>朱氏公遷曰一章憫夫之才二章明已之志三章四章則極其憂思之苦而言之○朱氏善曰</hi>
　<hi>首如飛蓬則髮已亂矣而未至於病也甘心首疾則頭已痛矣而心則無恙也至於使我心痗則心又病</hi>
　<hi>矣其憂思之苦亦已甚矣所以然者以其君子之未歸也然思之雖切而無雄雉卒章之勉以正何也觀</hi>
　<hi>首章言邦之桀兮則其夫之才必有大過人者豈其於事上保身之道有不待勉而後能故不及言歟○</hi>
　<hi>徐氏常吉曰有膏沐而無意於首之容願思伯而甘心於首之疾思諼草而卒安於心之痗此可以見婦</hi>
　<hi>人性情之正</hi>
　　伯兮四章章四句<lb/>
　　　集傳范氏曰居而相離則思期而不至則憂此<lb/>
<pb n="78a"/>
　　　人之情也文王之遣戍役周公之勞歸士皆敘<lb/>
　　　其室家之情男女之思以閔之故其民悦而忘<lb/>
　　　死聖人能通天下之志是以能成天下之務兵<lb/>
　　　者毒民於死者也孤人之子寡人之妻傷天地<lb/>
　　　之和召水旱之災故聖王重之如不得已而行<lb/>
　　　則告以歸期念其勤勞哀傷慘怛不啻在已是<lb/>
　　　以治世之詩則言其君上閔恤之情亂世之詩<lb/>
　　　則録其室家怨思之苦以爲人情不出乎此也<lb/>
<pb n="78b"/>
　　　<hi>輔氏廣曰范氏之説深得聖人録詩之意</hi>
　　　集説<hi>黄氏櫄曰汝墳之婦女能閔其君子而猶勉以正殷靁之大夫妻能閔其勤勞而勸</hi>
　　　<hi>之以義夫以婦人而思其君子者情之常也而能勉之以正勸之以義爲難然則伯兮之詩其</hi>
　　　<hi>不足以知此乎曰衛國之風固不足以比二南之化而過時不反亦非王者使民之道也○徐</hi>
　　　<hi>氏光啓曰伯兮猶知有王周徳未衰也北風鴇羽亦然</hi>
有狐綏綏在彼淇梁心之憂矣之子無裳<lb/>
　集傳此也狐者妖媚之獸綏綏獨行求匹之貌<hi>嚴氏粲曰</hi>
　<hi>綏本訓安則綏綏安綏之意也狐性多疑綏綏則獨行而遲疑也</hi>石絶水曰梁<hi>郭氏璞曰</hi>
<pb n="79a"/>
　<hi>梁即橋也</hi>在梁則可以裳矣○國亂民散喪其妃耦有寡<lb/>
　婦見鰥夫而欲嫁之故託言有狐獨行而憂其無裳<lb/>
　也<lb/>
　集説<hi>鄭氏康成曰時婦人喪其妃耦寡而憂是子無裳無爲作裳者欲與爲室家○范氏祖禹曰狐</hi>
　<hi>獨行於水之梁失其所也○嚴氏粲曰狐性淫又多疑今在淇水之梁綏綏然有求匹之意喻無妻之人</hi>
　<hi>也○謝氏枋得曰見鰥夫無人縫裳而有憂則其情可知矣○沈氏守正曰之子即指狐説如碩鼠稱女</hi>
　<hi>之類</hi>
○有狐綏綏在彼淇厲心之憂矣之子無帶<hi>叶丁計反</hi>
<pb n="79b"/>
　集傳比也厲深水可渉處也<hi>王氏安石曰岸近危曰厲○何氏楷曰厲説文</hi>
　<hi>云旱石也累岸石於水中踐之以渡</hi>帶所以申束衣也<hi>朱氏公遷曰申重也衣已束矣</hi>
　<hi>又用帶以束之</hi>在厲則可以帶矣<lb/>
　集説<hi>顧氏起元曰水自帶以上曰厲必脱去其帶而渡之既厲則可以帶矣</hi>
○有狐綏綏在彼淇側心之憂矣之子無服<hi>叶蒲北反</hi>
　集傳比也濟乎水則可以服矣<lb/>
　集説<hi>李氏樗曰無服言其衣服之不備也</hi>
　總論<hi>范氏處義曰詩人刺男女之無夫家故取獨行性孤之物以爲喻且淇水之有梁者淇水之可</hi>
<pb n="80a"/>
　<hi>厲者及淇水之側皆狐之所甚疑而不敢渡者今獨行於彼縱使欲求其匹不可得矣以喻民之困窮者</hi>
　<hi>下則無裳中則無帶上則無服其貧窶至此宜乎如狐獨行不可以得妃耦也○朱氏公遷曰著裳然後</hi>
　<hi>加帶故用裳與帶爲先後而又言服以兼之○鄒氏泉曰此詩見寡婦不得已之情而時事亦可知矣○</hi>
　<hi>姚氏舜牧曰之子自無裳無帶無服何預伊事而彼爲之憂因其言以探其所不言而風人之情得矣</hi>
　　有狐三章章四句<lb/>
　　　集説<hi>李氏樗曰古者國有凶荒則減殺其禮而多昏觀大司徒以荒政十二聚萬民十曰</hi>
　　　<hi>多昏言不備禮而娶者多也蓋多昏可以會男女之無夫家者而蕃育人民今則不然故詩人</hi>
　　　<hi>刺之○黄氏櫄曰觀氓之詩則知衛之男女不正觀有狐之詩則知衛之男女失時男女之不</hi>
<pb n="80b"/>
　　　<hi>以正者淫奔之風也昏姻之不以時者凶荒之災也然凶荒豈嵗之罪哉民之失其本業也久</hi>
　　　<hi>矣采蘩條桑之風不復見而抱布貿絲之俗不可革此之子無裳無帶無服所以爲衛之憂也</hi>
　　　<hi>雖欲殺禮而多昏其可得乎○嚴氏粲曰有狐之詩桃夭標有梅之變也</hi>
投我以木瓜<hi>叶攻乎反</hi>報之以瓊琚<hi>音/居</hi>匪報也永以爲好<hi>呼報反</hi>也<lb/>
　集傳比也木瓜楙<hi>音茂</hi>木也實如小瓜酢可食<hi>爾雅楙木瓜</hi>
　<hi>蘇氏頌曰木瓜狀如柰春末開花深紅色其實大者如瓜小者如拳○吕氏祖謙曰徐氏曰瓜有瓜瓞桃</hi>
　<hi>有羊桃李有雀李此皆枝蔓也故言木瓜木桃木李以别之</hi>瓊玉之羙者琚佩玉<lb/>
<pb n="81a"/>
　名<hi>嚴氏粲曰傳云瓊玉之羙者疏云瓊是玉之羙名非玉名也説文云瓊赤玉也姑兼存之○羅氏中</hi>
　<hi>行曰琚處佩之中所以貫蠙珠而上繫於珩下維璜衝牙者也</hi>○言人有赠我以微<lb/>
　物我當報之以重寳而猶未足以爲報也但欲其長<lb/>
　以爲好而不忘耳疑亦男女相贈荅之辭如靜女之<lb/>
　類<lb/>
　集説<hi>毛氏萇曰孔子曰吾於木瓜見苞苴之禮行○鄭氏康成曰以果實相遺者必苞苴之尚書曰</hi>
　<hi>厥苞橘柚○朱子曰投我以木瓜而報之以瓊琚報之厚矣而猶曰非敢以爲報姑欲長以爲好而不忘</hi>
　<hi>耳蓋報人之施而曰如是報之足矣則報者之情倦而施者之徳忘惟其歉然常若無物可以報之則報</hi>
<pb n="81b"/>
　<hi>者之情施者之徳兩無窮也○方氏應龍曰首二句只形容忠厚之情下二句欲以堅相好之誼此詩亦</hi>
　<hi>以風世之薄道往來而較量於錙銖者</hi>
　附録<hi>孔氏穎達曰以衛人得齊桓之大功思厚報之而不能乃假小事以言設使齊投我以木瓜我</hi>
　<hi>假以瓊琚猶非敢以此報齊之木瓜欲令齊長以爲玩好結我以恩情而已況今救而封我如此大功知</hi>
　<hi>何以報之○蘇氏轍曰桓公城楚邱以封衛遺之車馬器服衛以復安衛人徳之故曰雖投我以木瓜我</hi>
　<hi>將報之以瓊琚瓊琚之於木瓜重矣然猶不敢以爲報也永以與之爲懽好而已</hi>
○投我以木桃報之以瓊瑶匪報也永以爲好也<lb/>
　集傳比也瑶羙玉也<hi>陸氏徳明曰瑶説文云羙石</hi>
<pb n="82a"/>
○投我以木李報之以瓊玖<hi>音久叶舉里反</hi>匪報也永以爲好<lb/>
也<lb/>
　集傳比也玖亦玉名也<hi>陸氏徳明曰玖玉黑色</hi>
　集説<hi>孔氏穎達曰傳言琚佩玊名瑶玖亦佩玊名瑶言羙石玖言玊名明此三者皆玊石雜也故丘</hi>
　<hi>中有麻傳云玖石次玊是玖非全玊也○顧氏夢麟曰玊重石輕惟最貴者用玊以純故有非全玊之説</hi>
　總論<hi>黄氏櫄曰木瓜木桃木李皆微物也而詩人欲以瓊琚瓊瑶瓊玖報之且猶以爲未足非物之</hi>
　<hi>不足而心之不足也○許氏天贈曰此詩似賦而以爲比者蓋以木瓜等比微物以瓊琚等比重寳非眞</hi>
　<hi>以木瓜等相施報也</hi>
<pb n="82b"/>
　　木瓜三章章四句<lb/>
　　　集説<hi>輔氏廣曰有學者請於先生曰某於木瓜詩反覆諷詠但見其有忠厚之意而不見</hi>
　　　<hi>其有褻慢之情小序以爲羙齊桓恐非居後而揣度者所能及或者其有所傳也竊意桓公既</hi>
　　　<hi>殁之後衛文公伐齊殺長立幼衛人感桓公之恵而責文公之無恩故爲是詩以風其上不然</hi>
　　　<hi>則家語所載豈鑿空而爲此言乎先生以爲不然曰若以此詩爲衛人欲報齊桓之詩則齊桓</hi>
　　　<hi>之恵何止於木瓜而衛人實未嘗有一物報之也而先生疑以爲男女相贈荅之辭如静女之</hi>
　　　<hi>類者則亦以衛風多淫亂之詩而疑其或然耳嘗試思之静女之詩其爲男女相贈荅於詩文</hi>
　　　<hi>可見至此詩則全不見有男女之辭若只據詩文以爲尋常相問遺之意似亦通先施之者雖</hi>
<pb n="83a"/>
　　　<hi>薄而後報之者常過厚是亦忠厚之情也且與家語之説亦不相戾○胡氏一桂曰案王氏詩</hi>
　　　<hi>考引晁氏詩序論云賈誼謂木瓜下報上也如是則集傳以爲疑亦男女相贈之辭未嘗以爲</hi>
　　　<hi>實然之論然矣</hi>
　　　附録<hi>孔氏穎達曰戴公出處於漕爲齊公子無虧所救戴公卒文公立齊桓公又城楚邱</hi>
　　　<hi>以封之則戴也文也皆爲齊所救而封之也左傳齊侯歸公乗馬祭服歸夫人魚軒重錦是遺</hi>
　　　<hi>戴公也外傳齊語曰衛人出廬於漕桓公城楚邱以封之其畜散而無育齊桓公與之繫馬三</hi>
　　　<hi>百是遺文公也○胡氏安國曰木瓜羙桓而夫子録之善衛人之情也曷爲善之報者天下之</hi>
　　　<hi>利以徳報徳則民有所勸矣○嚴氏粲曰木瓜羙桓公衛人之情也春秋不與桓公専封所以</hi>
<pb n="83b"/>
　　　<hi>尊王也</hi>
　<hi>案詩序木瓜羙齊桓公也衛人思之欲厚報之而作是詩孔穎達解之曰言欲厚報之則時實不能報也</hi>
　<hi>心所欲耳經三章皆欲報之詞漢唐宋諸儒皆從序説即朱子讀尊孟辨亦云詩録木𤓰春秋序績之意</hi>
　<hi>亦以善衛人之情也豈以齊桓之事爲盡可法則朱子亦嘗用序説矣獨至注詩則以爲羙桓之説於經</hi>
　<hi>文無所據而疑其爲男女贈荅之詩然曰疑者亦未爲必然之論輔廣尊師説謂非羙桓公但經文無男</hi>
　<hi>女之詞以爲只作尋常問遺解此與後之託爲申培之説者相近總之木瓜之詩言人當薄遺厚報故設</hi>
　<hi>爲瓜瓊不等之喻謂若有厚於此者報當何如此風人忠厚之情也毛鄭指爲羙桓者述其所傳朱子改</hi>
　<hi>爲贈荅者據文詮義後儒獨於此詩袒毛鄭而與朱子相左者甚衆今從集傳亦不廢箋義在讀詩者善</hi>
<pb n="84a"/>
　　<hi>觀而㑹通之可耳</hi>
　　　　衛國十篇三十四章二百三句<lb/>
　　　　　集傳張子曰衛國地濵大河其地土薄故其<lb/>
　　　　　人氣輕浮其地平下故其人質柔弱其地肥<lb/>
　　　　　饒不費耕耨故其人心怠惰其人情性如此<lb/>
　　　　　則其聲音亦淫靡故聞其樂使人懈慢而有<lb/>
　　　　　邪僻之心也鄭詩放此<hi>輔氏廣曰鄭衛之俗淫靡非獨習俗之弊</hi>
　　　　　<hi>蓋亦風土所致張子發此説可謂能通天地人矣</hi>
<pb n="84b"/>
　　　　　集説<hi>朱氏公遷曰衛多君子於詩可見如淇奥之武公固非諸國所有而文公興衛</hi>
　　　　　<hi>亦卓卓可稱者其餘如凱風之孝子北門之忠臣北風之智者干旄之賢大夫簡兮之賢</hi>
　　　　　<hi>伶官考槃之隱君子豈不特然於變風時其次則乗舟之爭死者亦有可憫之一節又如</hi>
　　　　　<hi>賢婦人六人則莊姜共姜許穆宋桓夫人泉水竹竿之女也若燕燕之全淑慎伯兮之守</hi>
　　　　　<hi>專一雄雉之知徳行谷風被棄而有德音又在六婦人以外然則衛不特多君子亦可謂</hi>
　　　　　<hi>多賢婦人矣</hi>
　<lb/>
欽定詩經傳説彚纂卷四<lb/>
</p>
<p>
</p>
  </div>
</body>
</text>
</TEI>
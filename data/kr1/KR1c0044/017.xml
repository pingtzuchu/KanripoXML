<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
欽定詩經傳說彚纂卷十五<lb/>
　　　桑扈之什二之七<lb/>
　交交桑扈<hi>侯古反</hi>有鶯其羽君子樂<hi>音/洛</hi>胥<hi>叶思呂反</hi>受天之祜<lb/>
　<hi>侯古反</hi>
　　集傳興也交交飛往來之貌桑扈竊脂也<hi>許氏謙曰竊脂見小</hi>
　　<hi>宛</hi>鶯然有文章也君子指諸侯胥語詞祜福也○此<lb/>
　　亦天子燕諸侯之詩言交交桑扈則有鶯其羽矣君<lb/>
<pb n="1b"/>
　　子樂胥則受天之祜矣頌禱之詞也<lb/>
　　集說<hi>鄭氏康成曰竊脂飛而往來有文章人觀視而愛之喻君臣以禮法威儀升降於朝廷則人亦</hi>
　　<hi>觀視而仰樂之○蘇氏轍曰君子樂循禮義以受天福夫苟樂之則其為之也安安則如固有之譬如桑</hi>
　　<hi>扈之羽鶯然有文而不自知亦非其强之也○朱氏公遷曰桑扈交飛則彼此相輝而有文人臣受燕則</hi>
　　<hi>上下相與而獲福此以相交之益為興也○朱氏謀㙔曰桑扈應候而至喻諸侯時見不違禮也○張氏</hi>
　　<hi>彩曰觀卒章兕觥其觩㫖酒思柔則樂胥亦當指燕飲之時為言樂胥云者足以洽情而不逾禮也</hi>
　○交交桑扈有鶯其領君子樂胥萬邦之屛<hi>卑郢反</hi>
　　集傳興也領頸屛蔽也<hi>王氏安石曰屛之為物禦外以蔽内也</hi>言其能<lb/>
<pb n="2a"/>
　為小國之藩衞盖任方伯連帥之職者也<hi>禮記王制千里之外</hi>
　<hi>設方伯十國以為連連有帥二百一十國以為州州有伯</hi>
　集説<hi>輔氏廣曰為諸侯者外有文章内復和樂固天子之所喜也則願其承上天之祜福為萬邦之</hi>
　<hi>屛翰宜矣○呂氏柟曰領者上輔元首下統四體猶屛之蔽内而捍外也○朱氏道行曰懐萬邦者天子</hi>
　<hi>也屏萬邦而捍其外患者君子之撫柔以安天子也</hi>
○之屛之翰<hi>叶胡見反</hi>百辟<hi>音/璧</hi>爲憲不戢<hi>莊立/反</hi>不難<hi>叶乃多反</hi>受<lb/>
福不那<lb/>
　集傳賦也翰幹也所以當牆兩邊障土者也辟君憲<lb/>
<pb n="2b"/>
　法也言其所統之諸侯皆以之為法也戢斂難慎那<lb/>
　多也不戢戢也不難難也不那那也蓋曰豈不斂乎<lb/>
　豈不慎乎其受福豈不多乎古語聲急而然也後放<lb/>
　此<hi>劉氏瑾曰菀栁云不尚文王云不顯不時大明韓奕皆云不顯其光生民云不寧不康清廟云不顯</hi>
　<hi>不承以至崧髙維天之命烈文執競皆言不顯竝倣此義</hi>
　集説<hi>王氏安石曰戢則不肆難則不易肆則放逸易則傲慢動不以禮非所以受福故戢而難然後</hi>
　<hi>受福多也○輔氏廣曰此章又言不獨為萬邦之屏翰其所統之諸侯又皆以其所為為法則其德亦盛</hi>
　<hi>矣方且戢且斂而不敢自恃其難其慎而不敢少忽則其受福又豈不多乎哉百辟為憲有期之之意不</hi>
<pb n="3a"/>
　<hi>戢不難有戒之之意</hi>
○兕<hi>徐履反</hi>觥<hi>古横/反</hi>其觩<hi>音/求</hi>旨酒思柔彼交匪敖<hi>五報反</hi>萬<lb/>
福來求<lb/>
　集傳賦也兕觥爵也觩角上曲貌<hi>朱子曰觩頌作捄春秋穀梁傳作觓</hi>
　<hi>與此字同</hi>旨美也思語詞也敖傲通交際之間無所傲慢<lb/>
　則我無事於求福而福反來求我也<lb/>
　集説<hi>輔氏廣曰此章又言其飲燕之時交際之間略不敢少有傲慢之意則其福禄之來又有不待</hi>
　<hi>於求而得之者矣彼交匪敖亦有戒意○何氏楷曰君子謹守侯度位雖高而不驕情雖通而不肆雖非</hi>
<pb n="3b"/>
　<hi>有意於斂福萬福皆來就而聚之易曰德言盛禮言恭謙也者致㳟以存其位者也正謂此也</hi>
　總論<hi>鄒氏泉曰首章願其德足以得天二章言其德有以衞人三章言其在國功大而能敬足以獲</hi>
　<hi>福也四章言其在燕情通而能敬足以獲福也</hi>
　　桑扈四章章四句<lb/>
　　　集説<hi>陳氏櫟曰即維周之翰四國于蕃文武吉甫萬邦為憲等語参之則此為天子燕諸</hi>
　　　<hi>侯而頌禱之詩無疑也</hi>
鴛鴦于飛畢之羅之君子萬年福祿宜<hi>叶牛何反</hi>之<lb/>
　集傳興也鴛鴦匹鳥也<hi>鄭氏康成曰匹鳥言其止則相偶飛則為䨇性馴耦也○</hi>
<pb n="4a"/>
　<hi>崔氏豹曰鴛鴦鳧類雄雌未嘗相離故謂之匹鳥</hi>畢小罔長柄者也羅罔也<lb/>
　<hi>孔氏穎逹曰羅則張以待鳥畢則執以掩物</hi>君子指天子也○此諸侯所<lb/>
　以答桑扈也鴛鴦于飛則畢之羅之矣君子萬年則<lb/>
　福祿宜之矣亦頌禱之詞也<lb/>
　集説<hi>朱氏公遷曰鴛鴦于飛既畢之又羅之君子萬年既宜福又宜祿二者皆有不一而足之意故</hi>
　<hi>以為興○唐氏汝諤曰君子萬年福禄若與君子而相宜者然故曰宜之</hi>
○鴛鴦在梁戢其左翼君子萬年宜其遐福<hi>叶筆力反</hi>
　集傳興也石絶水為梁戢斂也張子曰禽鳥竝棲一<lb/>
<pb n="4b"/>
　正一倒戢其左翼以相依於内舒其右翼以防患於<lb/>
　外盖左不用而右便故也<hi>陸氏佃曰凡鳥左顧則怒作右盼則喜生飛而起則</hi>
　<hi>仰左翼飛而下則仰右翼故今鷙鳥下撃皆先側左翅也</hi>遐遠也久也<lb/>
　集説<hi>朱氏道行曰鴛鴦在梁則宿而不飛矣以宿之戢左翼而舒其右以捍外興君子斂小心而久</hi>
　<hi>於位以無危此宜福禄根源○胡氏紹曽曰鴛鴦之静也静亦何患君子之安安而止也與時俱息凝然</hi>
　<hi>以受遐福而又何不宜哉</hi>
○乘<hi>繩證反</hi>馬在廏<hi>音/救</hi>摧<hi>采臥/反</hi>之秣<hi>音末叶莫佩反</hi>之君子萬年<lb/>
福禄艾<hi>魚盖反叶魚肺反</hi>之<lb/>
<pb n="5a"/>
　集傳興也摧莝秣粟<hi>許氏謙曰莝與摧同説文莝斬芻也秣食馬穀也</hi>艾養<lb/>
　也蘇氏曰艾老也言以福禄終其身也亦通○乘馬<lb/>
　在廏則摧之秣之矣君子萬年則福禄艾之矣<lb/>
　集説<hi>黄氏佐曰艾訓養如受四方之貢獻以天下奉一人是也</hi>
○乘馬在廏秣之摧<hi>叶徂爲采臥二反</hi>之君子萬年福禄綏<hi>叶宣佳土果二反</hi>之<lb/>
　集傳興也綏安也<lb/>
　集説<hi>顧氏起元曰綏者無為而治恭己南面也○朱氏道行曰綏訓安不專是安身舉世㤗寧方是</hi>
<pb n="5b"/>
　<hi>君子遐福</hi>
　總論<hi>輔氏廣曰鴛鴦之詩乃下禱上之辭上之禱下猶且述其德桑扈是也下之禱上則但極其頌</hi>
　<hi>禱之情而已鴛鴦是也若不敢有擬議其德者敬之至也</hi>
　　鴛鴦四章章四句<lb/>
　　　集説<hi>黄氏佐曰上下交而徳業成觀有周盛時君以桑扈燕其臣臣以鴛鴦荅其君殆與</hi>
　　　<hi>唐虞賡歌之意同也</hi>
有頍<hi>缺婢反</hi>者弁實維伊何爾酒既旨爾殽既嘉<hi>叶居何反</hi>豈伊<lb/>
異人兄弟匪他<hi>湯何反</hi>蔦<hi>音/鳥</hi>與女蘿<hi>力多/反</hi>施<hi>以䜴反</hi>于松柏<lb/>
<pb n="6a"/>
<hi>叶逋莫反</hi>未見君子憂心奕奕<hi>叶弋/灼反</hi>既見君子庶幾説<hi>音悦</hi>懌<lb/>
<hi>叶弋灼反</hi>
　集傳賦而興又比也頍弁貌或曰舉首貌<hi>張氏彩曰許氏曰頍</hi>
　<hi>即古規字規為員者弁之貌也</hi>弁皮弁<hi>孔氏穎逹曰弁者冠之大名稱弁者多矣但爵弁則士之</hi>
　<hi>祭服韋弁則服以即戎冠弁則服以從禽非常服也惟皮弁上下通服之故知皮弁也○曹氏粹中曰士</hi>
　<hi>之爵弁服之以祭皮弁服之以朝其在王者常朝則服皮弁而燕同姓亦服之所謂皮弁者以白鹿皮為</hi>
　<hi>冠其衣十五升布其裳素積</hi>嘉㫖皆美也匪他非他人也蔦寄生<lb/>
　也葉似當盧子如覆盆子赤黒甜美<hi>劉氏瑾曰本草一名寓木凡桑</hi>
<pb n="6b"/>
　<hi>槲樹櫸柳楊楓等樹上皆有之此物自感造化之氣而生别是一物也○沈氏萬鈳曰圗經云寄生是烏</hi>
　<hi>鳥食物子落枝節間感氣而生葉似橘而厚軟莖似槐皮而肥脆三四月開花黄白色六七月結實黄色</hi>
　<hi>如小豆</hi>女蘿兔絲也蔓連草上黄赤如金<hi>陸氏璣曰今合藥兔絲子</hi>
　<hi>是也非松蘿松蘿自蔓松上生枝正青與兔絲殊異</hi>此則比也君子兄弟為賓<lb/>
　者也奕奕憂心無所薄也<hi>孔氏穎逹曰憂則心遊不定故為無所薄也</hi>○<lb/>
　此亦燕兄弟親戚之詩<hi>朱氏公遷曰此於兄弟之下添親戚二字盖本於末章兄</hi>
　<hi>弟甥舅而言</hi>故言有頍者弁實維伊何乎爾酒既㫖爾殽<lb/>
　既嘉則豈伊異人乎乃兄弟而匪他也又言蔦蘿施<lb/>
<pb n="7a"/>
　于木上以比兄弟親戚纏緜依附之意是以未見而<lb/>
　憂既見而喜也<lb/>
　集説<hi>輔氏廣曰有頍者弁本但言與宴者其弁頍然耳只是賦體又貼一句實維伊何以興起下二</hi>
　<hi>句此則興體至於蔦與女蘿施于松柏則又為比體也豈伊異人兄弟匪他言當極其親厚之意耳以蔦</hi>
　<hi>蘿施于松柏比兄弟親戚纏緜依附之意則其體之也切矣未見而憂既見而喜則其與之也深矣○朱</hi>
　<hi>氏公遷曰松柏蔦蘿異根同植兄弟親戚以異姓為骨肉盖若此矣</hi>
○有頍者弁實維何期爾酒既旨爾殽既時豈伊異人<lb/>
兄弟具來<hi>叶陵之反</hi>蔦與女蘿施于松上<hi>叶時亮反</hi>未見君子憂<lb/>
<pb n="7b"/>
心怲怲<hi>兵命反叶兵旺反</hi>既見君子庶幾有臧<hi>叶才浪反</hi>
　集傳賦而興又比也何期猶伊何也時善<hi>輔氏廣曰以時為善</hi>
　<hi>何也曰物得其時則善矣與維其時矣之時同</hi>具俱也怲怲憂盛滿也臧善<lb/>
　也<lb/>
　集説<hi>陳氏推曰天倫之樂既敘天下事無有善於此者故曰有臧</hi>
○有頍者弁實維在首爾酒既旨爾殽既阜<hi>方九反</hi>豈伊<lb/>
異人兄弟甥舅<hi>巨九反</hi>如彼雨<hi>于付/反</hi>雪先集維霰<hi>蘇薦反</hi>死<lb/>
喪<hi>去聲</hi>無日無幾<hi>居豈/反</hi>相見樂<hi>音洛</hi>酒今夕君子維宴<lb/>
<pb n="8a"/>
　集傳賦而興又比也阜猶多也甥舅謂母姑姊妹妻<lb/>
　族也<hi>爾雅母之晜弟為舅妻之父為外舅姑之子為甥舅之子為甥妻之晜弟為甥姊妹之夫為甥</hi>
　<hi>謂我舅者吾謂之甥</hi>霰雪之始凝者也将大雨雪必先微温雪<lb/>
　自上下遇溫氣而摶謂之霰久而寒勝則大雪矣<hi>孔氏</hi>
　<hi>穎逹曰太戴禮曽子云陽之專氣為霰盛陰之氣在雨水則凝滯而為雪陽氣薄而脅之不相入則消散</hi>
　<hi>而下因水而為霰是霰由陽氣所薄而為之故言遇温氣而摶也○何氏楷曰説文云霰稷雪也徐鍇云</hi>
　<hi>雪初作未成花圎如稷粒撒而下也</hi>言霰集則將雪之候以比老至則<lb/>
　將死之徴也故卒言死喪無日不能久相見矣但當<lb/>
<pb n="8b"/>
　樂飲以盡今日之歡篤親親之意也<lb/>
　集説<hi>劉氏辰翁曰相㑹之始為此危語相感動以極歡趣耳○季氏本曰言甥舅者燕兄弟而併及</hi>
　<hi>甥舅也無幾相見兄弟甥舅自相謂也盖欲其盡今日而樂酒也</hi>
　總論<hi>朱氏善曰推親親之恩由兄弟以及甥舅亦其親踈之意也言蔦蘿施于木上以比纏緜依附</hi>
　<hi>之意以雪之先集維霰比老至之驗方其纒緜固欲相依以永久也既而自知老之将至惟當樂酒以盡</hi>
　<hi>今夕之歡耳盖君子之扵兄弟親戚其相與之情無窮而相見之日有限以無窮之情乗有限之日則其</hi>
　<hi>飲食聚㑹亦真情之所不能已也○姚氏舜牧曰凡燕飲洽彼此之情况兄弟親戚其情尤不可觧者故</hi>
　<hi>此詩先問其所與燕者始叙其所為燕者曰此我之兄弟也甥舅也然後道逹其情必先悦懌而有臧樂</hi>
<pb n="9a"/>
　<hi>酒而維宴此其情意極欵洽也</hi>
　　頍弁三章章十二句<lb/>
　　　集説<hi>鄒氏泉曰此詩見篤親親之意與角弓相反○陳氏際泰曰頍弁猶常棣之志也</hi>
閒關車之舝<hi>胡瞎下介二反</hi>兮思孌<hi>力兗/反</hi>季女逝<hi>石列石例二反</hi>兮匪<lb/>
飢匪渴德音來括雖無好友<hi>叶羽已反</hi>式燕且喜<lb/>
　集傳賦也閒關設舝聲也舝車軸頭鐡也無事則脫<lb/>
　行則設之<hi>董氏逌曰案説文舝鍵也故謂之關又曰舝車聲也車鍵而行則有聲故古人以閒</hi>
　<hi>關為聲其説本此</hi>昏禮親迎者乘車孌美貌逝往括㑹也○<lb/>
<pb n="9b"/>
　此燕樂其新昏之詩故言閒關然設此車舝者盖思<lb/>
　彼孌然之季女故乘此車往而迎之也匪飢也匪渴<lb/>
　也望其德音來括而心如飢渴耳雖無他人亦當宴<lb/>
　飲以相喜樂也<lb/>
　集説<hi>朱氏公遷曰望其德音來括則以賢配賢雖樂而不失其正矣○朱氏善曰思孌季女則男至</hi>
　<hi>女家而親迎也德音來括則女至男家而成室也式燕且喜則既至而燕飲以相喜樂也○季氏本曰言</hi>
　<hi>我所以思孌然之少女而貫舝以往迎者特以德音之善而欲其來㑹耳凡人之德頼友以成既得季女</hi>
　<hi>之賢自足以助我成德雖無好友而式燕且喜矣此則以得賢女為慶也</hi>
<pb n="10a"/>
○依彼平林有集維鷮<hi>音驕</hi>辰彼碩女令德來教<hi>叶居爻反</hi>式<lb/>
燕且譽好<hi>呼報反</hi>爾無射<hi>音亦叶都故反</hi>
　集傳興也依茂木貌鷮雉也微小於翟走而且鳴其<lb/>
　尾長肉甚美<hi>陸氏佃曰薛綜曰雉之健者為鷮尾長六尺字説曰从喬尾長而走且鳴則其</hi>
　<hi>首尾喬如也</hi>辰時碩大也爾即季女也射厭也○依彼平<lb/>
　林則有集維鷮辰彼碩女則以令德來配已而教誨<lb/>
　之<hi>黄氏佐曰來教只是贊内治意</hi>是以式燕且譽而悦慕之無厭也<lb/>
　集説<hi>范氏處義曰上章言季女以其年之季也此章言碩女言其德之碩也○朱氏公遷曰上言德</hi>
<pb n="10b"/>
　<hi>音聞其有是德也此言令德則見其實有是德矣故疊燕喜之意而申以無射云○季氏本曰言平林茂</hi>
　<hi>木有文采之鷮集而依焉喻己有碩女能及時來配而以令德教我也如此不唯可以得其燕安且有以</hi>
　<hi>成我美譽則碩女之徳誠可為全而我之好是懿德寕有厭射之心乎</hi>
○雖無旨酒式飲庶幾雖無嘉殽式食庶幾雖無德與<lb/>
女<hi>音汝</hi>式歌且舞<lb/>
　集傳賦也㫖嘉皆美也女亦指季女也○言我雖無<lb/>
　㫖酒嘉殽美德以與女女亦當飲食歌舞以相樂也<lb/>
　集説<hi>朱氏公遷曰上言德音令德此言無德與女盖美其新昏而謙以承之也故又冀其飲食歌舞</hi>
<pb n="11a"/>
　<hi>以荅燕喜燕譽之意也</hi>
○陟彼高岡析<hi>星暦反</hi>其柞<hi>才落/反</hi>薪<hi>叶音襄</hi>析其柞薪其葉<lb/>
湑<hi>思呂反</hi>兮鮮<hi>息淺/反</hi>我覯爾我心寫<hi>叶想羽反</hi>兮<lb/>
　集傳興也陟登柞櫟湑盛鮮少覯見也○陟岡而析<lb/>
　薪則其葉湑兮矣我得見爾則我心寫兮矣<lb/>
　集説<hi>顧氏起元曰析薪而其葉湑所得副所求故以為興鮮我覯爾猶言難得見爾也盖惟其令徳</hi>
　<hi>世不恒有故云然我覯即上文令德來教我心寫即上文燕樂無厭飲酒歌舞等事</hi>
○高山仰<hi>叶五剛反</hi>止景行行<hi>叶戸/郎反</hi>止四牡騑騑<hi>孚非反</hi>六轡<lb/>
<pb n="11b"/>
如琴覯爾新昏以慰我心<lb/>
　集傳興也仰瞻望也景行大道也如琴謂六轡調和<lb/>
　如琴瑟也慰安也○高山則可仰景行則可行馬服<lb/>
　御良則可以迎季女而慰我心也此又舉其始終而<lb/>
　言也表記曰小雅曰高山仰止景行行止子曰詩之<lb/>
　好仁如此鄉<hi>音向</hi>道而行中道而廢忘身之老也不知<lb/>
　年數之不足也俛焉日有孶孶斃而後已<hi>輔氏廣曰表記之言</hi>
　<hi>雖非詩之本㫖然讀者能如此則能有益於己矣時過而學者可常常涵泳此數語以自警○朱氏公遷</hi>
<pb n="12a"/>
　<hi>曰既鄉道而行矣可中道而廢乎是以不能自已也意謂山必陟巔道必涉畿學必至於極然後止此推</hi>
　<hi>廣而爲學者言之耳</hi>
　集説<hi>錢氏天錫曰高山景行興令德仰止行止興慰心○何氏楷曰此興季女之賢可為師法與令</hi>
　<hi>德來教相應</hi>
　總論<hi>輔氏廣曰一章言其望之甚切故得之甚喜也二章言得之有譽故好之無厭也三章則自謙</hi>
　<hi>之詞言我雖無以與女而女則宜有以相樂也四章則言我心傾寫於女以見誠之至也五章則舉其始</hi>
　<hi>終而言之上四句言其始下二句言其終前已極言之矣故此但言其略耳○劉氏瑾曰此詩皆言慕悦</hi>
　<hi>賢女之意故其未得之也望其徳音來括而心如飢渇既得之也喜其令德來教而心如輸寫至於宴樂</hi>
<pb n="12b"/>
　<hi>之也又歎為歡之無美具而且恐無徳以相與證之關雎亦可謂得牲情之正者也</hi>
　　車舝五章章六句<lb/>
　　　集説<hi>朱氏善曰正小雅有鹿鳴以燕羣臣有常棣以燕兄弟有伐木以燕朋友而獨於夫</hi>
　　　<hi>婦缺焉則此詩雖燕樂新昏之詩其亦昏禮上下通用之樂也歟</hi>
營營青蠅止于樊<hi>音煩叶汾乾反</hi>豈弟君子無信讒言<lb/>
　集傳比也營營往來飛聲亂人聽也青蠅汙穢能變<lb/>
　白黑<hi>鄭氏康成曰蠅之為蟲汙白使黑汙黑使白喻佞人變亂善惡也○許氏謙曰營營者青蠅之</hi>
　<hi>聲也變白黒者青蠅之性也見其飛之營營則知其必變白黒矣聽小人之䜛則知其亂是非矣傳上言</hi>
<pb n="13a"/>
　<hi>亂人聽下言變白黑意蓋如此</hi>樊藩也<hi>孔氏穎逹曰孫炎曰樊圃之樊</hi>君子謂王也<lb/>
　○詩人以王好聽讒言故以青蠅飛聲比之而戒王<lb/>
　以勿聽也<lb/>
　集説<hi>歐陽氏修曰青蠅之為物甚微至其積聚而多也營營然往來飛聲可以亂人之聽故詩人引</hi>
　<hi>以喻䜛言漸漬之多能致惑爾其曰止于樊者欲其遠之當限之於藩籬之外也○陳氏鵬飛曰青蠅穢</hi>
　<hi>不潔之物驅之使去而復還以比小人態狀可惡而又難遠○讒言多由持心傾險而後入故君子當持</hi>
　<hi>心樂易不聼讒言也○呂氏祖謙曰營營青蠅止于樊行且至於几席盤杅之間矣盖憂之也</hi>
○營營青蠅止于棘讒人罔極交亂四國<hi>叶越逼反</hi>
<pb n="13b"/>
　集傳興也棘所以為藩也極猶已也<lb/>
　集説<hi>吕氏祖謙曰前漢注曰樂易之君子不當信䜛人若䜛言無極則四國亦以交亂宜深察也○</hi>
　<hi>嚴氏粲曰䜛言無有窮極豈特近者不安雖四國之遠亦以交亂其禍甚大矣</hi>
○營營青蠅止于榛<hi>士巾反</hi>讒人罔極構<hi>古豆反</hi>我二人<lb/>
　集傳興也構合也猶交亂也<hi>孔氏穎逹曰構者構合兩端令二人彼此相嫌交更</hi>
　<hi>惑亂與上章義同</hi>已與聽者為二人<lb/>
　集説<hi>陳氏櫟曰䜛人罔極之禍其末至於亂四國其始先於構二人聽者察於其始而早絶之庶乎</hi>
　<hi>不至於罔極也○張氏彩曰枝葉之繁宻者無過於榛而蠅亦集其中喻人之情好雖密而讒人無不能</hi>
<pb n="14a"/>
　<hi>離間其間也</hi>
　總論<hi>程子曰青蠅詩言樊棘榛言二人四國自樊而觀之則樊為近而棘榛為遠自二人而觀之則</hi>
　<hi>二人為小而四國為大䜛人之情常欲汙白以為黒也而其言不可以直逹故曰營營往來或自近以至</hi>
　<hi>扵遠或自小而至扵大然後其説得行矣○何氏楷曰羅願云君子之扵䜛也初盖易之至扵亂之又生</hi>
　<hi>而後君子信其䜛故首章但云毋信䜛言至其二章則已交亂在外之四國至其三章則雖同心如我二</hi>
　<hi>人者亦不能以相有其始輕之而不忌皆如此蠅矣</hi>
　　青蠅三章章四句<lb/>
　　　集説<hi>劉氏瑾曰首章以青蠅與君子對言故知以蠅聲比䜛言下二章以青蠅與䜛人對</hi>
<pb n="14b"/>
　　　<hi>言故知屬興此比興相似而不同者凱風詩亦然</hi>
賓之初筵左右秩秩<hi>無韻未詳後三四章放此</hi>籩豆有楚殽<hi>户交反</hi>核<lb/>
<hi>户革反</hi>維旅酒既和㫖飲酒孔偕<hi>音皆叶/舉里反</hi>鐘鼓既設<hi>叶書質反</hi>
舉醻<hi>市由反</hi>逸逸大侯既抗<hi>叶居郎反</hi>弓矢斯張射夫既同獻<lb/>
爾發功發彼有的<hi>叶丁藥反</hi>以祈爾爵<lb/>
　集傳賦也初筵初即席也<hi>孔氏穎逹曰春官司几筵注云筵亦席也鋪陳曰筵</hi>
　<hi>藉之曰席</hi>左右筵之左右也秩秩有序也楚列貌殽豆實<lb/>
　也核籩實也<hi>鄭氏康成曰豆實菹醢也籩實有桃梅之屬○孔氏穎逹曰殽是總名此文殽</hi>
<pb n="15a"/>
　<hi>核與籩豆相對故分之耳其實核亦為殽</hi>旅陳也和㫖調美也孔甚也偕<lb/>
　齊一也<hi>孔氏穎逹曰言衆賓之飲酒又威儀齊一也主人敬其事而衆賓肅慎明賓主皆得其宜</hi>
　<hi>也</hi>設宿設而又遷於下也大射樂人宿縣厥明將射<lb/>
　乃遷樂於下以避射位是也<hi>鄭氏康成曰鐘鼓於是言既設者将射改縣也</hi>
　<hi>○劉氏瑾曰大射儀有樂人宿縣之文盖将射於學宮先一宿各縣鐘磬鼓鏞於堂下東西北三面鄉射</hi>
　<hi>禮則有樂正命遷樂於下之文集傳所引乃參約大射鄉射禮文以明此鐘鼓既設之義耳射皆用樂者</hi>
　<hi>盖諸侯之射則先行燕禮大夫士之射則先行鄉飲禮故也然此章乃言人君燕射燕在路寢自有常縣</hi>
　<hi>之樂謂宿設者先儒以為更整理之耳</hi>舉醻舉所奠之醻爵也逸逸往<lb/>
<pb n="15b"/>
　來有序也大侯君侯也天子熊侯白質諸侯麋侯赤<lb/>
　質大夫布侯畫以虎豹士布侯畫以鹿豕<hi>孔氏穎逹曰鄉射記</hi>
　<hi>注云此所謂獸侯也燕射則張之熊麋虎豹鹿豕皆正面畫其頭象於正鵠之處君畫一臣畫二陽竒陰</hi>
　<hi>耦之數也○李氏如圭曰言質者以白與赤采其地而後畫布侯者直畫而已</hi>天子侯身一<lb/>
　丈其中三分居一白質畫熊其外則丹地畫以雲氣<lb/>
　<hi>劉氏瑾曰凡侯有中有身有上下舌獸侯以布為之天子與圻外諸侯皆用布九幅毎幅闊二尺其高一</hi>
　<hi>丈八尺九幅之布廣一丈八尺最中一幅即所謂中也中之上下各二幅連中幅共高一丈所謂身也身</hi>
　<hi>之上下又各二幅以為舌據侯中之廣一丈八尺以三分之一為正鵠則正鵠當廣六尺此燕射之侯不</hi>
<pb n="16a"/>
　<hi>設正鵠則於正鵠之處以白采其地而畫熊為的又於其側以丹色為質畫雲氣為飾自麋侯以下其飾</hi>
　<hi>皆然</hi>抗張也凡射張侯而不繋左下綱中掩束之<hi>劉氏瑾曰</hi>
　<hi>鄉射禮注綱持舌繩也不繋者事未至也</hi>至將射司馬命張侯弟子脫束<lb/>
　遂繫下綱也<hi>劉氏瑾曰侯有上下左右舌故有上下左右綱繩出於舌外以持舌而繋之也</hi>
　<hi>又有維以綴侯身侯舌之四角而繋之</hi>大侯張而弓矢亦張節也射夫<lb/>
　既同比<hi>毗至反</hi>其耦也<hi>鄭氏康成曰比選次其才相近者也</hi>射禮選羣臣<lb/>
　為三耦<hi>李氏如圭曰三耦使大夫士為之</hi>三耦之外其餘各自取匹<lb/>
　謂之衆耦獻猶奏也<hi>孔氏穎逹曰獻奏皆奉上之言以發矢能中是呈奏己功故以</hi>
<pb n="16b"/>
　<hi>獻為奏也</hi>發發矢也的質也<hi>孔氏穎逹曰侯中/所射之處為質也</hi>祈求也<hi>禮記</hi>
　<hi>射義求中以辭爵也酒者所以養老也所以養病也求中以辭養也</hi>爵射不中者飲豐<lb/>
　上之觶<hi>音寘</hi>也<hi>儀禮卒射司射命弟子設豐弟子奉豐升設於西楹之西勝者之弟子洗觶升</hi>
　<hi>酌奠於豐上不勝者進取觶少退立卒觶進奠於豐下注豐形盖似豆而卑</hi>○衛武公飲<lb/>
　酒悔過而作此詩此章言因射而飲者初筵禮儀之盛<lb/>
　酒既調美而飲者齊一至於設鐘鼓舉醻爵<hi>劉氏瑾曰燕射</hi>
　<hi>主於飲酒而於獻酢旅酬之後司射乃命納射器司馬命張侯樂正命遷樂於是乃射故此言大侯既抗</hi>
　<hi>於設鐘鼓舉醻爵之後也</hi>抗大侯張弓矢而衆耦拾<hi>其劫/反</hi>發<hi>孔氏穎逹</hi>
<pb n="17a"/>
　<hi>曰大射禮注云拾更也射者更代發矢</hi>各心競云我以此求爵汝也<lb/>
　集説<hi>輔氏廣曰賓之初筵左右秩秩言其坐次之有序也籩豆有楚殽核維旅言其陳列之整潔也</hi>
　<hi>酒既和㫖飲酒孔偕言其飲者之齊一也鐘鼓既設言其樂之備也鐘鼓舉其大者舉醻逸逸言其進止</hi>
　<hi>之安徐也舉醻謂旅酬時安徐則有序矣大侯既抗弓矢斯張言其射之有節也射夫既同獻爾發功言</hi>
　<hi>其善射者之多也發彼有的以祈爾爵言其射之命中以辭爵辭養也○徐氏鳯彩曰首章言賓初即席</hi>
　<hi>未射而飲如此其毖飭也及将射則遷堂上之鐘鼓於堂下以避射位而舉席前之爵以行旅酬是将射</hi>
　<hi>而飲又如此其從容也及弓矢張衆耦同各心競云我務中的祈爾以飲此爵不曰罰而曰祈言借以勸</hi>
　<hi>飲耳是方射而飲又如此其謙和也</hi>
<pb n="17b"/>
○籥舞笙鼓樂既和奏<hi>叶宗五反</hi>烝衎<hi>苦旦反</hi>烈祖以洽百禮<lb/>
百禮既至有壬有林錫爾純嘏子孫其湛<hi>都南反叶持林反</hi>其<lb/>
湛曰樂<hi>音洛</hi>各奏爾能<hi>叶奴/金反</hi>賓載手仇<hi>音拘叶求其二音</hi>室人入<lb/>
又<hi>叶由怡二音</hi>酌彼康爵以奏爾時<hi>叶酬時二音</hi>
　集傳賦也籥舞文舞也<hi>毛氏萇曰秉籥而舞與笙鼓相應</hi>烝進衎樂<lb/>
　列業洽合也百禮言其備也<hi>孔氏穎逹曰百禮所薦之酒食殽羞之百種也</hi>
　壬大林盛也言禮之盛大也錫神錫之也爾主祭者<lb/>
　也嘏福湛樂也<hi>朱子曰既錫爾福及爾子孫皆獲湛樂也</hi>各奏爾能謂子<lb/>
<pb n="18a"/>
　孫各酌獻尸尸酢而卒爵也<hi>劉氏瑾曰特牲三獻之後長兄弟洗觶獻尸尸</hi>
　<hi>飲畢酢之長兄弟受而卒爵少牢下篇三獻之後亦有二人洗觶酌獻之禮各奏爾能之義其謂此類歟</hi>
　仇讀曰㪺<hi>許氏謙曰釋文㪺音拘挹取酒也</hi>室人有室中之事者謂<lb/>
　佐食也<hi>孔氏穎逹曰佐食謂於賓客之中取人令佐主人為尸設饌食之人</hi>又復也賓<lb/>
　手挹酒室人復酌為加爵也<hi>儀禮特牲衆賓長為加爵○劉氏辰翁曰入又</hi>
　<hi>者更迭再酌也○黄氏一正曰賓載手仇賓長加爵以獻尸也室人入又亦加爵以獻尸也仇挹於罍也</hi>
　<hi>酌注於爵也</hi>康安也酒所以安體也<hi>呂氏祖謙曰邱氏曰以其養老養病故曰</hi>
　<hi>安爵</hi>或曰康讀曰抗記曰崇坫康<hi>音/抗</hi>圭<hi>梁氏益曰明堂位崇坫康圭鄭</hi>
<pb n="18b"/>
　<hi>氏注云崇髙也康讀為亢又為髙坫亢所受圭奠於上焉○康舉也舉圭於坫之上也</hi>此亦謂<lb/>
　坫上之爵也時時祭也蘇氏曰時物也○此言因祭<lb/>
　而飲者始時禮樂之盛如此也<lb/>
　集説<hi>歐陽氏修曰前二章略陳飲酒必賓主秩秩然肅恭至於籩豆殽䔩皆有次序而酒㫖樂和又</hi>
　<hi>不徒燕飲而已也或行射禮以揖譲周旋因其勝不以相爵或因祭其先祖神享而降福子孫受賜乃相</hi>
　<hi>湛樂盖明非以淫佚為樂也○王氏安石曰先王用酒常以祭祀必有禮樂有大禮斯有大樂以和之有</hi>
　<hi>備樂斯有備禮以成之籥舞笙鼓有備樂也以洽百禮有備禮也○劉氏瑾曰此言祭宴禮樂之盛亦䝉</hi>
　<hi>上章初筵之意然武公因酒過作詩宜於深自懲創若大禹惡而絶之也今二章乃皆盛陳飲酒之禮者</hi>
<pb n="19a"/>
　<hi>盖酒非有過也飲者常至於過也飲者之於初筵亦未有過也其於既醉則不能無過也公之自悔自戒</hi>
　<hi>亦慎終如始而已豈必廢燕射祭祀之禮而後免於酒禍哉</hi>
○賓之初筵温温其恭其未醉止威儀反反<hi>叶分邅反</hi>曰既<lb/>
醉止威儀幡幡<hi>叶分邅反</hi>舍<hi>音捨</hi>其坐遷屢舞僊僊其未醉止<lb/>
威儀抑抑曰既醉止威儀怭怭<hi>毗必反</hi>是曰既醉不知其<lb/>
秩<lb/>
　集傳賦也反反顧禮也幡幡輕數<hi>音朔下同</hi>也<hi>毛氏萇曰反反言重</hi>
　<hi>慎也幡幡失威儀也</hi>遷徙屢數也<hi>劉氏彜曰賓主各有定位今則舍其坐而遷其位是賓主</hi>
<pb n="19b"/>
　<hi>可得而易也舞之奏各有其時非可以屢也</hi>僊僊軒舉之狀抑抑慎密也<lb/>
　<hi>孔氏穎逹曰謂慎禮而密靜</hi>怭怭媟<hi>音/薛</hi>嫚<hi>音慢</hi>也秩常也○此言凡<lb/>
　飲酒者常始乎治而卒乎亂也<lb/>
　集説<hi>鄭氏康成曰此言賓初即筵之時能自勅戒以禮至於旅酬而小人之態出○范氏處義曰上</hi>
　<hi>二章既言飲酒始終皆不失禮此章乃極言飲酒未醉與既醉之狀謂今之飲酒始即席固亦温温而恭</hi>
　<hi>有足觀者奈其未醉則威儀皆顧禮而反復無倦及其既醉則威儀皆幡幡而舉動不寧舍其坐次遷徙</hi>
　<hi>不常屢舞無節僊僊輕舉視未醉之時則抑抑而謙下既醉之後則怭怭而媟嫚此之謂為酒所困不復</hi>
　<hi>知有秩序矣</hi>
<pb n="20a"/>
○賓既醉止載號<hi>乎毛反</hi>載呶<hi>女交反</hi>亂我籩豆屢舞僛僛<lb/>
<hi>起其反</hi>是曰既醉不知其郵<hi>叶于/其反</hi>側弁之俄屢舞傞傞<hi>素多反</hi>既醉而出竝受其福<hi>叶筆力反</hi>醉而不出是謂伐德飲酒<lb/>
孔嘉<hi>叶居何反</hi>維其令儀<hi>叶牛何反</hi>
　集傳賦也號呼呶讙也<hi>孔氏穎逹曰唱呌也</hi>僛僛傾側之狀郵<lb/>
　與尤同過也側傾也俄傾貌傞傞不止也出去伐害<lb/>
　孔甚令善也○此章極言醉者之狀因言賓醉而出<lb/>
　則與主人俱有美譽<hi>鄒氏泉曰賓能節飲而謹德之名著主能善燕而親德之譽揚</hi>
<pb n="20b"/>
　<hi>所謂竝受其福也</hi>醉至若此是害其德也飲酒之所以甚美<lb/>
　者以其有令儀耳今若此則無復有儀矣<lb/>
　集説<hi>孔氏穎逹曰前章言燕初及旅酬之事此述無算爵之後上言曰既醉止與此是曰既醉言醉</hi>
　<hi>而復益醉也上言僊僊是舞之形貌猶能自正僛僛則不能自正傞傞則非徒不正又不能止為差降也</hi>
　<hi>○蘇氏轍曰此章申言其亂而終誨之也○姚氏舜牧曰德是人之所以自立者使亂其威儀而喪德是</hi>
　<hi>自伐也儀與德正相照凡有令德者必有令儀喪失其儀即為伐德小宛大夫以壹醉日富為戒而歸之</hi>
　<hi>敬爾儀此以是謂伐德為戒而歸之維令儀儀之關於酒德也如是夫</hi>
○凡此飲酒或醉或否<hi>叶補美反</hi>既立之監或佐之史彼醉<lb/>
<pb n="21a"/>
不臧不醉反恥式勿從謂無俾大<hi>音㤗</hi>怠<hi>叶養里反</hi>匪言勿言<lb/>
匪由勿語由醉之言俾出童羖<hi>音古</hi>三爵不識<hi>叶失志二音</hi>矧<lb/>
<hi>失引反</hi>敢多又<hi>叶夷益夷豉二反</hi>
　集傳賦也監史司正之屬<hi>董氏逌曰立之監以監之佐之史以書之古之慎禮</hi>
　<hi>如此</hi>燕禮郷射恐有解<hi>音懈</hi>倦失禮者立司正以監之察<lb/>
　儀法也<hi>朱子曰鄉飲酒禮鄉射禮皆曰相為司正燕禮曰射人為司正</hi>謂告由從也<lb/>
　童羖無角之羖羊必無之物也<hi>蘇氏轍曰羖未有童者也俾出童羖深戒</hi>
　<hi>之也</hi>識記也○言飲酒者或醉或不醉故既立監而佐<lb/>
<pb n="21b"/>
　之以史則彼醉者所為不善而不自知使不醉者反<lb/>
　為之羞愧也安得從而告之使勿至於大怠乎告之<lb/>
　若曰所不當言者勿言所不當從者勿語醉而妄言<lb/>
　則將罰汝使出童羖矣設言必無之物以恐之也女<lb/>
　飲至三爵已昏然無所記矣况敢又多飲乎又丁寧<lb/>
　以戒之也<lb/>
　集説<hi>輔氏廣曰欲其不至於昏醉而告之使勿大怠盖凡溺於酒者其病只在怠稍自謹飭者便不</hi>
　<hi>至若是匪言勿言匪從勿語應前章號呼讙呶而云也言自言也語與人語也苟不可從則豈可語人哉</hi>
<pb n="22a"/>
　<hi>○姚氏舜牧曰三爵不識二句正與首二章相照應首章曰發彼有的以祈爾爵言禮射而飲未有過於</hi>
　<hi>三爵者次章云酌彼康爵以奏爾時言祭畢而飲亦未有過於三爵者兹燕飲者屢舞而不知號呶而無</hi>
　<hi>節伐德喪儀莫此為甚則觥觩交錯之所便也故立之監史以警戒之而終之曰三爵不識矧敢多又蓋</hi>
　<hi>教之但如射飲獻酬之合禮而不可至於大怠也</hi>
　總論<hi>許氏謙曰一章言因射而飲二章言因祭而飲是言古飲酒之禮也三章以下則今飲酒之失</hi>
　<hi>也三章言飲而未醉則威儀中適醉而不止則喪敗其威儀四章言飲當知止而戒其謹威儀五章言飲</hi>
　<hi>不可至醉而戒其謹言語○姚氏舜牧曰大抵酒之為禍嘗在於賓筵故詩首説賓之初筵舉為射而設</hi>
　<hi>者其禮儀卒度而無亂次及祭畢而飲者其儀度一歸於禮而無亂方提燕飲之賓筵始乎治卒乎亂者</hi>
<pb n="22b"/>
　<hi>再三以深致其戒云</hi>
　　賓之初筵五章章十四句<lb/>
　　　集傳毛氏序曰衞武公刺幽王也韓氏序曰衞<lb/>
　　　武公飲酒悔過也<hi>韓氏嬰曰衛武公飲酒悔過也言賓客初就筵之時賓主</hi>
　　　<hi>秩秩然俱謹敬也賓既醉止不知其為惡也</hi>今案此詩意與大雅抑<lb/>
　　　戒相類<hi>劉氏瑾曰此詩之意恐醉酒而伐德猶抑詩所謂顛覆厥德荒湛于酒也此詩</hi>
　　　<hi>之意反覆以威儀為言猶抑詩言抑抑威儀敬慎威儀敬爾威儀不愆于儀也此詩言載號載</hi>
　　　<hi>呶勿言勿語之意猶抑詩言慎爾出話無易由言也以至此詩有童羖之語抑詩亦有彼童而</hi>
<pb n="23a"/>
　　　<hi>角之喻其語意多相類也然抑詩凡言女言爾集傳以為武公使誦詩者命己之詞今案此詩</hi>
　　　<hi>凡言賓言爾者恐亦武公自謂也</hi>必武公自悔之作當從韓義<lb/>
　　　集説<hi>董氏鼎曰史鴻漸云衛人何其服酒誥之訓世守於無窮也始也商俗淫湎武王以</hi>
　　　<hi>酒誥戒之幽王之世上下沈湎武公飲酒自悔作賓之初筵見衛人非特一時聞訓不敢自越</hi>
　　　<hi>於禁防又能以其所以禁防者傳為子孫法焉○劉氏瑾曰酒誥言謹酒之意以為父母慶克</hi>
　　　<hi>羞耉羞饋祀則皆可用酒亦若武公謹酒而言因射而飲因祭而飲之意也夫酒之為禍内則</hi>
　　　<hi>喪人之德外則喪人威儀謹酒之要亦惟致力於二者而已故此詩言德者一而言威儀者五</hi>
　　　<hi>酒誥言德者八而言威儀者一詳略可亙相備矣武公此詩其真有得於武王康叔之家法歟</hi>
<pb n="23b"/>
魚在在藻有頒<hi>符云反</hi>其首王在在鎬豈<hi>苦在/反</hi>樂<hi>音洛</hi>飲酒<lb/>
　集傳興也藻水草也頒大首貌<hi>毛氏萇曰魚以依蒲藻為得其性</hi>豈<lb/>
　亦樂也○此天子燕諸侯而諸侯美天子之詩也言<lb/>
　魚何在乎在乎藻也則有頒其首矣王何在乎在乎<lb/>
　鎬京也則豈樂飲酒矣<hi>黄氏佐曰此以樂得其所為興而語勢又相應也</hi>
　集説<hi>劉氏彜曰夏月之時淺水生藻陽氣在外魚亦從之不潛於淵而在於藻也有頒其首者出遊</hi>
　<hi>水面則露其首故見其頒大也○朱氏道行曰魚藻諸侯據所在以起興而誦美其與下之仁豈樂飲酒</hi>
　<hi>猶有前王厭厭之遺風焉</hi>
<pb n="24a"/>
○魚在在藻有莘<hi>所巾反</hi>其尾王在在鎬飲酒樂豈<hi>叶去幾反</hi>
　集傳興也莘長也<lb/>
　集説<hi>劉氏彜曰有莘其尾者飽滿無虞則戲於水面既升而露其首又降而露其尾莘然其長矣○</hi>
　<hi>許氏謙曰豈樂飲酒飲酒樂豈固易韻以反覆其詞然其意亦疑有異上章樂而飲酒樂四方和平諸侯</hi>
　<hi>賓服也下章飲酒而樂樂禮儀既備人情洽和也</hi>
○魚在在藻依于其蒲王在在鎬有那<hi>乃多反</hi>其居<lb/>
　集傳興也那安居處也<lb/>
　集説<hi>鄭氏康成曰天下平安王無四方之虞故其居處那然安也○呂氏柟曰魚依于蒲則釣餌不</hi>
<pb n="24b"/>
　<hi>能施綸竿不能加可謂益安矣王而那居則仰得天命之眷俯得人心之從此所以豈樂飲酒也</hi>
　總論<hi>輔氏廣曰此詩與鴛鴦相類辭雖簡而意則切矣不頌其德者德盛而非言之所能盡亦尊敬</hi>
　<hi>之至而不敢加以形容也但美其樂飲安居而己則非盛德其孰能之○姚氏舜牧曰豈樂飲酒是始其</hi>
　<hi>樂飲酒樂豈是終其樂有那其居則安然以享此樂之無已</hi>
　　魚藻三章章四句<lb/>
　　　集説<hi>黄氏震曰此詩與王在靈囿於牣魚躍氣象同因詩序以為刺諸家遂强以愁歎之</hi>
　　　<hi>辭釋之然本文之和樂氣象終不可改但外添一語云傷今之不然三味此詩初無此意</hi>
采菽采菽筐<hi>音匡</hi>之筥<hi>音/舉</hi>之君子來朝<hi>音/潮</hi>何錫予<hi>音與</hi>之雖<lb/>
<pb n="25a"/>
無予之路車乗<hi>繩證反</hi>馬<hi>叶滿/補反</hi>又何予之𤣥衮<hi>古本反</hi>及黼<lb/>
<hi>音甫</hi>
　集傳興也菽大豆也君子諸侯也路車金路以賜同<lb/>
　姓象路以賜異姓也<hi>周禮巾車金路鉤樊纓九就同姓以封象路朱樊纓七就異姓</hi>
　<hi>以封注金路以金飾諸末鉤婁頷之鉤以金為之樊馬大帶也纓馬鞅樊纓皆以五采罽飾之而九成象</hi>
　<hi>路以象飾諸末無鉤以朱飾勒而已其樊纓飾七成</hi>𤣥衮𤣥衣而畫以卷<hi>音衮</hi>龍<lb/>
　也黼如斧形刺<hi>七亦反</hi>之於裳也<hi>呂氏祖謙曰上公之服九章衮畫於衣九</hi>
　<hi>章之第一章也黼繡於裳九章之第八章也</hi>周制諸公衮冕九章已見九<lb/>
<pb n="25b"/>
　罭篇<hi>鄭氏康成曰一曰龍二曰山三曰華蟲四曰火五曰宗彜皆畫以為繢六曰藻七曰粉米八曰</hi>
　<hi>黼九曰黻皆絺以為繡則衮之衣五章裳四章凡九也</hi>侯伯鷩<hi>音鼈</hi>冕七章則自<lb/>
　華蟲以下<hi>鄭氏康成曰鷩畫以雉謂華蟲也其衣三章裳四章凡七也</hi>子男毳<hi>尺鋭</hi>
　<hi>反</hi>冕五章衣自宗彜以下而裳黼黻<hi>鄭氏康成曰毳畫虎蜼謂宗彜</hi>
　<hi>也其衣三章裳二章凡五也</hi>孤卿絺<hi>知上聲</hi>冕三章則衣粉米而裳<lb/>
　黼黻<hi>鄭氏康成曰絺刺粉米無畫也其衣一章裳二章凡三也</hi>大夫𤣥冕則𤣥衣<lb/>
　黻裳而已<hi>鄭氏康成曰𤣥冕者衣無文裳刺黻而已凡冕服皆𤣥衣纁裳六服同冕者首飾尊</hi>
　<hi>也</hi>○此天子所以荅魚藻也采菽采菽則必以筐筥<lb/>
<pb n="26a"/>
　盛之君子來朝則必有以錫予之又言今雖無以予<lb/>
　之然已有路車乘馬𤣥衮及黼之賜矣其言如此者<lb/>
　好之無已意猶以爲薄也<lb/>
　集説<hi>朱氏善曰予之以車馬所以為之乘予之以衮黼所以為之衣其禮亦已厚矣而猶以為薄者</hi>
　<hi>盖以車馬衣服之賜自先王以來所以懐諸侯者如此吾遵而行之非能有加於常禮之外也則其歉然</hi>
　<hi>不自足之意可見矣○顧氏起元曰錫車馬以分氏族也賜衣服以别官階也𤣥衮及黼有衮龍以繪於</hi>
　<hi>衣自公而下隨其等而降殺有黼黻以刺於裳自子男而上隨其等而加隆也</hi>
○觱<hi>音必</hi>沸<hi>音/弗</hi>檻<hi>胡覽/反</hi>泉<hi>叶才/匀反</hi>言采其芹<hi>巨斤反</hi>君子來朝<lb/>
<pb n="26b"/>
言觀其旂<hi>巨依反叶巨斤反</hi>其旂淠淠<hi>匹弊/反</hi>鸞聲嘒嘒<hi>呼惠反</hi>載<lb/>
驂<hi>七南反</hi>載駟君子所屆<hi>叶居氣反</hi>
　集傳興也觱沸泉出貌檻泉正出也<hi>梁氏益曰爾雅云檻泉正出公</hi>
　<hi>羊傳云直出直猶正也正出者涌出也自發源處涌而直上故曰正出</hi>芹水草可食<hi>陸氏</hi>
　<hi>佃曰芹水菜一名水英爾雅謂之楚葵潔白而有節其氣芬芳而味不如蓴之美</hi>淠淠動貌<lb/>
　嘒嘒聲也<hi>王氏安石曰嘒嘒言其聲之細無敢馳驅故也</hi>屆至也○觱沸檻<lb/>
　泉則言采其芹諸侯來朝則言觀其旂見其旂聞其<lb/>
　鸞聲又見其馬則知君子之至於是也<lb/>
<pb n="27a"/>
　集説<hi>李氏公凱曰於檻前涌出之地則可采其芹矣於君子來朝之時則可以觀其旂矣既望其交</hi>
　<hi>龍之旂淠淠然飛動又聞其鸞鈴之聲嘒嘒然中節又見其驂駟之來則知諸侯至於此矣○顧氏起元</hi>
　<hi>曰此言始來朝之儀以見錫予之由也○何氏楷曰以檻泉自下上出興君子自下國而朝於王朝檻泉</hi>
　<hi>之旁有芹可采興君子來朝亦有儀從可觀</hi>
○赤芾<hi>音弗</hi>在股邪幅在下<hi>叶後/五反</hi>彼交匪紓<hi>音舒叶上與反</hi>天子<lb/>
所予<hi>音與</hi>樂只<hi>音/止</hi>君子天子命<hi>叶彌并反</hi>之樂只君子福祿申<lb/>
之<lb/>
　集傳賦也脛本曰股邪幅偪也邪纒於足如今行縢<lb/>
<pb n="27b"/>
　所以束脛在股下也<hi>鄭氏康成曰邪幅行縢也偪束其脛自足至膝故曰在下○孔</hi>
　<hi>氏穎逹曰縢緘也名行縢者言行而緘束之也○陳氏鵬飛曰帶裳幅舄昭其度也幅雖微而有差等之</hi>
　<hi>度故井觀之</hi>交交際也紓緩也○言諸侯服此芾偪見於<lb/>
　天子恭敬齊<hi>咨齋二音</hi>遫不敢紓緩則為天子所與而申<lb/>
　之以福祿也<lb/>
　集説<hi>蘇氏轍曰君子之所以自敕而交於人者如此則天子從而予之矣是以錫之命而申之以福</hi>
　<hi>祿○朱氏善曰禮以齊遫為敬彼交匪敖則萬福之所求彼交匪紓則天子之所予即福禄之所申也○</hi>
　<hi>鄒氏泉曰此章正是入覲之事匪紓以上言其入覲之敬下言其得君而獲福也○姚氏舜牧曰人臣之</hi>
<pb n="28a"/>
　<hi>上交敬而已敬則謹嚴整肅莫敢一事之少紓紓則怠緩而不恭未有不取譴於天子者此言彼交匪紓</hi>
　<hi>福禄申之信知上交須敬也</hi>
○維柞之枝其葉蓬蓬樂只君子殿<hi>多見反</hi>天子之邦<hi>叶卜工反</hi>樂只君子萬福攸同平平<hi>婢延反</hi>左右亦是率從<lb/>
　集傳興也柞見車舝篇蓬蓬盛貌殿鎭也<hi>孔氏穎逹曰軍行在</hi>
　<hi>後曰殿取鎮重之義故曰殿鎮也</hi>平平辯治也<hi>黄氏佐曰辯而不雜治而不亂乃整齊意</hi>
　<hi>言其威儀如此也</hi>左右諸侯之臣也率循也○維柞之枝則<lb/>
　其葉蓬蓬然樂只君子則宜殿天子之邦而為萬福<lb/>
<pb n="28b"/>
　之所聚又言其左右之臣亦從之而至此也<lb/>
　集説<hi>劉氏彜曰柞之所以有枝以衛其株枝之所以有葉以庇其幹者皆由根本堅固氣脈盛大俾</hi>
　<hi>之然也根本天子也枝葉諸侯也氣脈者朝廷之寵命也故葉之蓬蓬者根本氣脈之所及然則葉之蓬</hi>
　<hi>蓬反以衛其根株而為之堅固猶天子寵錫諸侯俾之茂盛反能殿天子之邦而益朝廷之固也故曰樂</hi>
　<hi>只君子殿天子之邦樂只君子萬福攸同○姚氏舜牧曰殿邦是與之之詞盖即其來朝匪紓者信其能</hi>
　<hi>鎮定天子邦家而為萬福之所同也</hi>
○汎汎<hi>芳劒反</hi>楊舟紼<hi>音/弗</hi>纚<hi>力馳反</hi>維之樂只君子天子葵<lb/>
之樂只君子福祿膍<hi>頻尸反</hi>之優哉游哉亦是戾<hi>叶郎之反</hi>矣<lb/>
<pb n="29a"/>
　集傳興也紼繂<hi>音律</hi>也<hi>孔氏穎逹曰孫炎云繂大索也李廵云所以維持舟者</hi>纚<lb/>
　維皆繋也言以大索纚其舟而繋之也葵揆也揆猶<lb/>
　度也<hi>輔氏廣曰言天子能揆度諸侯之心而知其底藴也</hi>膍厚戾至也○汎汎<lb/>
　楊舟則必以紼纚維之樂只君子則天子必葵之福<lb/>
　祿必膍之於是又歎其優游而至於此也<lb/>
　集説<hi>歐陽氏修曰汎汎楊舟紼纚維之者詩意紼纚維舟如天子以爵命維制諸侯爾故其下文云</hi>
　<hi>樂只君子天子葵之○黄氏佐曰此章興至膍之舟之不定者必纚之又維之諸侯之可喜者必深察之</hi>
　<hi>又厚遇之葵之是於交際之匪紓而度其有忠君愛國之心也○唐氏汝諤曰左右之從與優游之戾皆</hi>
<pb n="29b"/>
　<hi>是作詩者用意處見不獨君子賢而其旅亦賢不獨在朝時敬而在道時已敬</hi>
　總論<hi>輔氏廣曰此詩首章之意至矣言其寵錫之厚而心猶以為不足也二章則言其始來之時見</hi>
　<hi>其車旂而喜其至三章則言其始見天子時恭敬齊遫而為天子之所予四章則言其德足以鎮天子之</hi>
　<hi>邦為萬福之所聚而又喜其左右之臣相從而至五章則申言之而又歎其至也優游自適而無勉强不</hi>
　<hi>得已之意一有勉强之心則怠矣</hi>
　　采菽五章章八句<lb/>
　　　集説<hi>王氏志長曰采菽詩車馬衮黼福祿申重亦既優渥矣至於末章以天子葵之一語</hi>
　　　<hi>寓予奪隆殺之義而當時侯度之恪於赤芾邪幅間著其匪紓之節千載之下想見九重之遐</hi>
<pb n="30a"/>
　　　<hi>若咫尺焉故可以懐諸侯治天下也</hi>
騂騂<hi>息營反</hi>角弓翩<hi>匹然/反</hi>其反<hi>叶分邅反</hi>矣兄弟昏姻無胥遠<lb/>
<hi>叶於圓反</hi>矣<lb/>
　集傳興也騂騂弓調和貌角弓以角飾弓也<hi>孔氏穎逹曰弓</hi>
　<hi>人以六材為弓謂幹角筋膠絲漆也</hi>翩反貌弓之為物張之則内向而<lb/>
　來弛之則外反而去有似兄弟昏姻親疎遠近之意<lb/>
　胥相也○此刺王不親九族而好䜛佞使宗族相怨<lb/>
　之詩言騂騂角弓既翩然而反矣兄弟昏姻則豈可<lb/>
<pb n="30b"/>
　以相遠哉<lb/>
　集説<hi>歐陽氏修曰弓之為物其體往來詩人以喻九族之親王若親之以恩則内附若不以仁恩結</hi>
　<hi>之則亦離叛而去矣○徐氏光啓曰角弓張之乃來一弛便去兄弟昏姻親之乃近一疎便遠言當黽勉</hi>
　<hi>同心之意</hi>
○爾之遠<hi>叶於圓反</hi>矣民胥然矣爾之教矣民胥傚矣<lb/>
　集傳賦也爾王也上之所為下必有甚者<lb/>
　集説<hi>李氏樗曰堯親九族九族既睦然後協和萬邦黎民於變時雍周之文武親親以睦然後民德</hi>
　<hi>歸厚盖上有所好下必有甚焉兄弟昏姻王苟遠之則民皆然矣王苟以此教民則民亦将傚之矣</hi>
<pb n="31a"/>
○此令兄弟綽綽有裕<hi>預與二音</hi>不令兄弟交相爲瘉<hi>同上</hi>
　集傳賦也令善綽寛裕饒瘉病也○言雖王化之不<lb/>
　善然此善兄弟則綽綽有裕而不變彼不善之兄弟<lb/>
　則由此而交相病矣盖指讒己之人而言也<lb/>
　集説<hi>王氏安石曰綽綽有裕者交相愛也交相為瘉者交相惡也○輔氏廣曰交相病言交相䜛害</hi>
　<hi>也集傳以為指䜛己之人者言其病己者也</hi>
○民之無良相怨一方受爵不讓<hi>叶如羊反</hi>至于已斯亡<lb/>
　集傳賦也一方彼一方也○相怨者各據其一方耳<lb/>
<pb n="31b"/>
　若以責人之心責己愛己之心愛人使彼己之間交<lb/>
　見而無蔽則豈有相怨者哉況兄弟相怨相䜛以取<lb/>
　爵位而不知遜讓終亦必亡而已矣<hi>朱氏公遷曰已斯亡者亡而後</hi>
　<hi>已也</hi>
　集説<hi>王氏安石曰民喪其良心不參彼己之曲直躬自薄而厚責於人也則各相怨於一方受爵不</hi>
　<hi>譲專利而有之也至於已斯亡怨之所歸禍之所集故也</hi>
○老馬反為駒<hi>叶去聲</hi>不顧其後<hi>叶下/故反</hi>如食<hi>音/嗣</hi>宜饇<hi>於據反</hi>
如酌孔取<hi>叶音娶</hi>
<pb n="32a"/>
　集傳比也饇飽孔甚也○言其但知讒害人以取爵<lb/>
　位而不知其不勝任如老馬憊<hi>蒲拜反</hi>矣而反自以為<lb/>
　駒不顧其後將有不勝任之患也又如食之已多而<lb/>
　宜飽矣酌之所取亦已甚矣<hi>朱氏公遷曰此章比喻凡三節所以終受爵不</hi>
　<hi>讓之意</hi>
　集説<hi>蘇氏轍曰老馬不自謂老而任駒之任後将不勝而不顧譬如小人而任賢者之事不畏其後</hi>
　<hi>之不克也○王氏質曰食量所饇酌量所取則不傷不量飢飽而食不忖多寡而酌亦不顧其後也言有</hi>
　<hi>後患也○許氏天贈曰上喻小人不量力下喻小人不知足</hi>
<pb n="32b"/>
○毋教猱升木如塗塗附君子有徽猷小人與屬<hi>音蜀叶殊遇反</hi>
　集傳比也猱獮猴也性善升木<hi>毛氏萇曰猱猨屬○邢氏昺曰善攀援樹</hi>
　<hi>枝</hi>不待教而能也塗泥附著徽美猷道屬附也○言<lb/>
　小人骨肉之恩本薄王又好讒佞以來之是猶教猱<lb/>
　升木又如於泥塗之上加以泥塗附之也苟王有美<lb/>
　道則小人將反為善以附之不至於如此矣<lb/>
　集説<hi>劉氏彜曰小人之為不善皆為所自能今又以倡之是教猱升木也小人樂於不善而又盖之</hi>
<pb n="33a"/>
　<hi>以不善之教是以塗塗附其塈且相著不可脱矣非所以為上之道也故陳為上之道曰君子有徽猷小</hi>
　<hi>人與屬也先王有至德要道民用和睦正其五品為之孝友是之為徽猷○呂氏祖謙曰親親長長之道</hi>
　<hi>乃民之良心非由外鑠也宜其與屬而不敢解也</hi>
○雨<hi>于付反</hi>雪瀌瀌<hi>符驕/反</hi>見晛<hi>乃見/反</hi>曰<hi>音越韓詩劉向作聿下章放此</hi>消<lb/>
莫肯下<hi>遐嫁反</hi>遺式居婁<hi>力住反荀子作屢</hi>驕<lb/>
　集傳比也瀌瀌盛貌晛日氣也張子曰䜛言遇明者<lb/>
　當自止<hi>劉氏瑾曰盛雪見日氣則自消正如此也</hi>而王甘信之不肯貶下<lb/>
　而遺棄之更益以長慢也<lb/>
<pb n="33b"/>
　集説<hi>姚氏舜牧曰䜛佞之人貶之則少退引之則日長必宜下遺之為是莫肯下遺則必自處於敖</hi>
　<hi>惰矣○顧氏起元曰此章喻明能消讒而王反長之式居婁驕言王信讒使小人以驕慢自處者不一也</hi>
○雨雪浮浮見晛曰流如蠻如髦<hi>叶莫侯反</hi>我是用憂<lb/>
　集傳比也浮浮猶瀌瀌也流流而去也蠻南蠻也髦<lb/>
　夷髦也書作髳<hi>孔氏穎逹曰爾雅八蠻在南故為南蠻髦西夷之别名牧誓曰及庸蜀羌</hi>
　<hi>髳微盧彭濮人髳髦音義同</hi>言其無禮義而相殘賊也<lb/>
　集説<hi>顧氏起元曰䜛言殘害滅棄禮法我是用憂憂世變之趨也</hi>
　總論<hi>歐陽氏修曰一章言雖骨肉之親若遇之失其道則亦怨叛而乖離如角弓翩然而外反矣二</hi>
<pb n="34a"/>
　<hi>章言下民亦将效上之所為也三章四章遂言效上之事五章六章則刺王所以不親九族者由好讒佞</hi>
　<hi>也七章八章又述骨肉相怨之言</hi>
　　角弓八章章四句<lb/>
　　　集説<hi>劉氏瑾曰中庸之九經必以親親為先而其道則唯在於尊其位重其祿同其好惡</hi>
　　　<hi>此先王所以有常棣伐木頍弁行葦諸詩之深仁厚澤也今若此詩所刺則喪其治國平天下</hi>
　　　<hi>之本矣詩人所以於卒章深致其憂也</hi>
有菀<hi>音鬱</hi>者柳不尚息焉上帝甚蹈<hi>戰國䇿作上帝甚神</hi>無自暱焉<lb/>
俾予靖之後予極焉<lb/>
<pb n="34b"/>
　集傳比也柳茂木也尚庶幾也上帝指王也蹈當作<lb/>
　神言威靈可畏也暱近靖安也極求之盡也○王者<lb/>
　暴虐諸侯不朝而作此詩言彼有菀然茂盛之柳行<lb/>
　路之人豈不庶幾欲就止息乎以比人誰不欲朝事<lb/>
　王者而王甚威神使人畏之而不敢近耳使我朝而<lb/>
　事之以靖王室後必將極其所欲以求於我盖諸侯<lb/>
　皆不朝而已獨至則王必責之無已如齊威王朝周<lb/>
　而後反為所辱也或曰興也下章放此<lb/>
<pb n="35a"/>
　集説<hi>輔氏廣曰視其君如上帝本知所尊也然王甚威神畏之而不敢近使我朝王則王室其可定</hi>
　<hi>乎然其後必求我而無已将反有所不堪者焉則又不可不慮此其所以不肯來朝也然亦豈得已哉</hi>
○有菀者柳不尚愒<hi>欺例反</hi>焉上帝甚蹈<hi>見/上</hi>無自瘵<hi>側界反叶子例反</hi>焉<hi>戰國䇿/作也</hi>俾予靖之後予邁<hi>叶力制反</hi>焉<lb/>
　集傳比也愒息瘵病也邁過也求之過其分也<lb/>
　集説<hi>李氏樗曰無自瘵焉言苟朝王適所以自病也○顧氏起元曰過分者取之於常法之外而物</hi>
　<hi>有所難繼困之以不堪之事而責有所難塞所以無自瘵者不忍其予邁也</hi>
○有鳥高飛亦傅<hi>音附</hi>于天<hi>叶鐡因反</hi>彼人之心于何其臻曷<lb/>
<pb n="35b"/>
予靖之居以凶矜<lb/>
　集傳興也傅臻皆至也彼人斥王也居猶徒然也凶<lb/>
　矜遭凶禍而可憐也○鳥之高飛極至于天耳彼王<lb/>
　之心于何所極乎言其貪縱無極求責無已人不知<lb/>
　其所至也如此則豈予能靖之乎乃徒然自取凶矜<lb/>
　耳<lb/>
　集説<hi>朱氏公遷曰鳥飛有所止王心無所極以意相反而為興也○唐氏汝諤曰凶矜即上予極予</hi>
　<hi>邁之意盖貪縱無極則難弭責望無已則難塞加禍所不免矣</hi>
<pb n="36a"/>
　　總論<hi>朱氏公遷曰始則慮其極欲以求扵我繼則慮其過分以求扵我終則慮其貪欲無厭而加禍</hi>
　　<hi>於我也</hi>
　　　菀柳三章章六句<lb/>
　　　　集説<hi>姚氏舜牧曰朝覲㑹同禮也嘗聞一不朝則貶其爵二不朝則削其地三不朝則六</hi>
　　　　<hi>師移之未聞來朝而反極其欲以求之且求之過其分如菀柳之所刺者春秋書天王求車亦</hi>
　　　　<hi>此詩之指也</hi>
　　　　桑扈之什十篇四十三章二百八十二句<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定詩經傳説彚纂卷十五<lb/>
</p>
<p>
</p>
  </div>
</body>
</text>
</TEI>
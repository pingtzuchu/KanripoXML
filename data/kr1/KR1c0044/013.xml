<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
欽定詩經傳說彚纂卷十一<lb/>
　　　彤弓之什二之三<lb/>
　彤弓弨<hi>尺昭反</hi>兮受言藏之我有嘉賓中心貺<hi>叶虚王反</hi>之鐘<lb/>
　鼓旣設一朝饗<hi>叶虚良反</hi>之<lb/>
　　集傳賦也彤弓朱弓也<hi>孔氏穎逹曰彤赤故言朱弓爲弓者皆漆之以禦霜露色</hi>
　　<hi>以赤者周之所尚故賜弓赤一而黑十以赤爲重耳</hi>弨弛貌<hi>孔氏穎逹曰說文云弨弓反謂弛之</hi>
　　<hi>而體反也○嚴氏粲曰賜弓不張</hi>貺與也大飲賓曰饗<hi>孔氏穎逹曰饗者烹太牢</hi>
<pb n="1b"/>
　　<hi>以飲賔殽牲俎豆盛於食燕周語曰王饗有體薦燕有折俎公當饗卿當燕是其禮盛也○劉氏彝曰行</hi>
　　<hi>慶賞必與神人共之故行饗禮於廟</hi>○此天子燕有功諸侯而錫以弓<lb/>
　　矢之樂歌也東萊呂氏曰受言藏之言其重也弓人<lb/>
　　所獻藏之王府以待有功不敢輕與人也中心貺之<lb/>
　　言其誠也中心實欲貺之非由外也一朝饗之言其<lb/>
　　速也以王府寳藏之弓一朝舉以畀人未嘗有遲留<lb/>
　　顧惜之意也後世視府藏爲己私分至有以武庫兵<lb/>
　　賜弄臣者<hi>許氏謙曰漢哀帝建平四年上發武庫兵送侍中董賢及乳母王阿舍執金吾毋將</hi>
<pb n="2a"/>
　<hi>隆奏武庫兵器天下公用今以給私門非所以示四方也</hi>則與受言藏之者異矣<lb/>
　賞賜非出於利誘則廹於事勢至有朝賜鐵劵而暮<lb/>
　屠戮者<hi>劉氏瑾曰如唐徳宗於李懐光昭宗於王行瑜是也</hi>則與中心貺之者<lb/>
　異矣屯膏吝賞功臣解體至有印刓<hi>玩平聲</hi>而不忍予<lb/>
　者<hi>許氏謙曰韓信言項羽之為人也見人慈愛言語嘔嘔至人有功當封爵者印刓敝忍不能予此婦</hi>
　<hi>人之仁也</hi>則與一朝饗之者異矣<lb/>
　集説<hi>劉氏彝曰湛露燕以示慈惠彤弓饗以訓恭儉慈惠以布政則貴舒緩故飲至夜而不為過所</hi>
　<hi>以致其厚而已恭儉以行禮則貴謹飭故饗在朝而不為速所以致其欽而已○輔氏廣曰守之者不重</hi>
<pb n="2b"/>
　<hi>則得之者亦輕予之而不誠則其感之也亦淺畀之而不速則其視之也亦玩而不以為恩也然其所以</hi>
　<hi>重所以誠所以速者非懼其得之輕感之淺視之玩也盡吾之理而已○嚴氏粲曰肜弓非常賜也鐘鼓</hi>
　<hi>大樂也饗盛禮也設盛所以重彤弓之賜也○黄氏佐曰言彤弓則彤矢玈弓矢可知舉其重也司馬法</hi>
　<hi>曰賞不踰時欲其速得為善之利也○首二句乃追言前日弓矢之所藏以起今日錫之之意以見其重</hi>
　<hi>如此也</hi>
○彤弓弨兮受言載<hi>叶子利反</hi>之我有嘉賓中心喜<hi>叶去聲</hi>之<lb/>
鐘鼔旣設一朝右<hi>音又叶于記反</hi>之<lb/>
　集傳賦也載抗之也<hi>劉氏瑾曰載彤弓於弓檠抗弓體使正言其藏之謹也</hi>喜<lb/>
<pb n="3a"/>
　樂也右勸也<hi>朱氏公遷曰燕飲之際勸以助懽</hi>尊也<hi>王氏安石曰尊而右之○謝氏</hi>
　<hi>枋得曰古人以右為尊</hi>
○彤弓弨兮受言櫜<hi>古刀反叶古號反</hi>之我有嘉賓中心好<hi>呼報反</hi>之鐘鼔旣設一朝醻<hi>市由反叶大到反</hi>之<lb/>
　集傳賦也櫜韜<hi>陸氏徳明曰櫜弓衣也○徐氏鳯彩曰韜之於弓囊使其色常新也</hi>好<lb/>
　說醻報也飲酒之禮主人獻賓賓酢主人主人又酌<lb/>
　自飲而遂酌以飲賓謂之醻醻猶厚也<hi>王氏安石曰主旣獻賔旣</hi>
　<hi>酢則報施足矣於是有醻焉則所以為厚也</hi>勸也<hi>朱氏公遷曰醻以導飲故以為勸</hi>
<pb n="3b"/>
　集説<hi>曹氏粹中曰其藏之也必載之於高燥之處其載之也必櫜之以韜鞬之物蓋言其甚實惜之</hi>
　<hi>也○謝氏枋得曰饗之未足而右之右之未足而醻之此亦中心喜好之實也</hi>
　總論<hi>呂氏大臨曰天子賜有功諸侯必曰中心貺之喜之好之者言是錫也非以為儀也出於吾情</hi>
　<hi>而非勉也饗之右之醻之者言功之大者情必厚情之厚者賜必多賜之多者儀必盛所謂本末情文無</hi>
　<hi>所不稱者也○輔氏廣曰大抵此詩首章已盡其意下兩章只是詠歎以加重焉耳櫜重於載載重於藏</hi>
　<hi>好誠於喜喜誠於貺醻厚於右右尊於饗○曹氏居貞曰王者於賞功之物始而不知重其物則必有輕</hi>
　<hi>視之心而人亦䙝之矣終而不出於誠心又吝而不果則人雖得之亦不以為恩矣故未有功之時則藏</hi>
　<hi>之也不敢輕既有功之時則誠心與之而無所惜王者賞功之大權當如是矣</hi>
<pb n="4a"/>
　　彤弓三章章六句<lb/>
　　　集傳春秋傳<hi>朱氏公遷曰文公四年</hi>甯武子曰諸侯敵王<lb/>
　　　所愾<hi>音嘅</hi>而獻其功於是乎賜之彤弓一彤矢百<lb/>
　　　玈<hi>音盧</hi>弓矢千以覺報宴注曰愾恨怒也覺明也<lb/>
　　　謂諸侯有四夷之功王賜之弓矢又爲歌彤弓<lb/>
　　　以明報功宴樂鄭氏曰凡諸侯賜弓矢然後專<lb/>
　　　征伐東萊呂氏曰所謂專征者如四夷入邉臣<lb/>
　　　子簒弑不容待報者其它則九伐之法乃大司<lb/>
<pb n="4b"/>
　　　馬所職非諸侯所專也與後世強臣拜表輒行<lb/>
　　　者異矣<hi>朱氏公遷曰晉桓溫北伐劉牢之討孫恩皆拜表輙行其專擅如此</hi>
　　　集說<hi>黄氏櫄曰周平王束遷晉文侯有功焉王賜之以彤弓一肜矢百其後襄王以文公</hi>
　　　<hi>有獻楚俘之功而命之宥亦賜之彤弓一彤矢百夫以周室既衰賞罰無章而彤弓之賜必待</hi>
　　　<hi>有功況盛時乎○胡氏一桂曰陳氏曰春秋所載皆謂諸侯有功則王賜之肜弓以旌伐功而</hi>
　　　<hi>巳未曽謂既賜得專征也王制言賜弓矢然後征蓋言天子命諸侯征伐故賜弓矢以將王靈</hi>
　　　<hi>耳</hi>
菁菁<hi>子丁反</hi>者莪<hi>五何/反</hi>在彼中阿旣見君子樂<hi>音/洛</hi>且有儀<hi>叶五何反</hi>
<pb n="5a"/>
　集傳興也<hi>陳氏植曰此篇朱子舊以為比今改為興而下文兼存比說矣但二章三章比字皆</hi>
　<hi>失改今悉正之</hi>菁菁盛貌莪蘿蒿也<hi>陸氏璣曰莪蒿也一名蘿蒿生澤田漸洳之處</hi>
　<hi>葉似邪蒿而細科生三月中莖可生食又可蒸香美味頗似蔞蒿是也</hi>中阿阿中也大<lb/>
　陵曰阿君子指實客也○此亦燕飲賓客之詩言菁<lb/>
　菁者莪則在彼中阿矣旣見君子則我心喜樂而有<lb/>
　禮儀矣或曰比也<hi>輔氏廣曰今於或曰下少比也二字當改定○朱氏公遷曰今從輔氏説</hi>
　<hi>増之</hi>以菁菁者莪比君子容貌威儀之盛也下章放此<lb/>
　集説<hi>輔氏廣曰既見君子則我心喜樂而有禮儀夫見賢而樂禮或不足則愛心雖至而敬心不至</hi>
<pb n="5b"/>
　<hi>也樂且有儀則愛敬之心兩盡矣○胡氏紹曽曰既見者舊以為下之見上朱子以為上之見下○徐氏</hi>
　<hi>鳯彩曰菁莪而在中阿中阿之幸興君子而既見豈非主人之樂乎樂且有儀情發於外則有獻酬幣帛</hi>
　<hi>之文也</hi>
　附録<hi>毛氏萇曰君子能長育人材如阿之長莪菁菁然○鄭氏康成曰既見君子者官爵之而得見</hi>
　<hi>也○孔氏穎逹曰言菁菁然茂盛者蘿蒿也此蘿蒿所以得茂盛者由生在阿中得阿之長養故茂盛以</hi>
　<hi>興徳盛者是學士也此學士所以致徳盛者由升在彼學中得君之長育故使徳盛此學士既見君子則</hi>
　<hi>心喜樂且又有禮儀見接也○嚴氏粲曰莪蒿雖微物美而可食故以喻人材言君子能長育人材無微</hi>
　<hi>不遂也既見此能育材之君子則莫不喜樂而有威儀樂見良心之興起有儀見善教之作成</hi>
<pb n="6a"/>
○菁菁者莪在彼中沚<hi>音止</hi>既見君子我心則喜<lb/>
　集傳興也中沚沚中也喜樂也<lb/>
　集說<hi>輔氏廣曰我心則喜則又獨言其樂之之意也○徐氏鳯彩曰莪生澤國沮洳之地尤其性所</hi>
　<hi>近也我心則喜愛根於中則有聲音色笑之洽也</hi>
　附錄<hi>李氏公凱曰喜其使我為成徳逹材之歸也何氏楷曰因育材之有地喜已材之得成也</hi>
○菁菁者莪在彼中陵既見君子錫我百朋<lb/>
　集傳興也中陵陵中也古者貨貝五貝為朋<hi>孔氏穎逹曰五貝者漢書</hi>
　<hi>食貨志以為大月牡貝幺貝小貝不成貝為五也言為朋者為小貝以上四種各二貝為一朋而不成者</hi>
<pb n="6b"/>
　<hi>不為朋鄭因經廣解之言有五種之貝貝中以相與為朋非總五貝為一朋也</hi>錫我百朋者<lb/>
　見之而喜如得重貨之多也<lb/>
　集說<hi>鄒氏泉曰常情好貨錫百朋則喜今我得見君子其喜之之情有如是此以形容得見而喜之</hi>
　<hi>之情非以得重貨形容得賢也</hi>
　附録<hi>鄭氏康成曰賜我百朋得禄多言得意也○王氏安石曰彼厚之以禄則士之材成矣樂其成</hi>
　<hi>吾材而又能用我也豈特為厚禄乎哉○范氏祖禹曰錫我百朋言獲益於王之多也</hi>
○汎汎<hi>芳劒反</hi>楊舟載沉載浮旣見君子我心則休<lb/>
　集傳比也楊舟楊木爲舟也載則也載沉載浮猶言<lb/>
<pb n="7a"/>
　載清載濁載馳載驅之類以比未見君子而心不定<lb/>
　也<hi>輔氏廣曰此又追言其未見之時</hi>休者休休然言安定也<hi>朱氏公遷曰此</hi>
　<hi>據今而言之</hi>
　集説<hi>黄氏震曰載沉載浮者言舟汎汎水中或上或下不定之貌戴氏云汎然不繫未有定止此說</hi>
　<hi>得之○謝氏枋得曰書曰作徳心逸日休又曰其心休休焉我心則休者歡樂而舒泰又不止於喜樂也</hi>
　附録<hi>嚴氏粲曰楊舟汎汎然於水中無所維繫或沉或浮未可知也猶人材汎汎然於天下無所依</hi>
　<hi>歸或成或壊亦未定也今見此君子能長育之則人材皆可以成就故我心休休然安樂也</hi>
　總論<hi>朱氏公遷曰首章喜樂有禮儀近乎外貌故次章以我心則喜言見其由中逹外也三章錫我</hi>
<pb n="7b"/>
　<hi>百朋則甚遂其所欲四章言昔憂今喜則大遂其所願皆以見其真誠之心非偽也○鄒氏泉曰此詩燕</hi>
　<hi>賔道其既見而喜喜而追反其昔日之思其悦賢之至藹然見於歌詠矣</hi>
　附録<hi>范氏處義曰中阿中沚中陵皆地之美有潤澤以養草木故得遂其性也百朋言錫予之多也</hi>
　<hi>學校者人君養材之地有師友之訓有絃誦之習校試有法庖廩有繼所以待士者厚矣視莪之菁菁何</hi>
　<hi>足道哉然而人君之未視學也則不能不以為憂及人君之既視學則安得不樂安得不喜乎卒章自謂</hi>
　<hi>多士之材如以楊爲舟可用以濟始者未見君子懼其不見用今既見君子故我心不復有私憂過計也</hi>
　<hi>○朱子曰先王盛時家有塾黨有庠術有序國有學其制見於周官孟子與夫禮記漢儒之說者皆不同</hi>
　<hi>也蓋其詳不可得而考矣至以為教之以孝弟忠信詩書禮樂養其良知良能之善以俟其成徳而賴其</hi>
<pb n="8a"/>
　<hi>用焉則其意未嘗不同也故孟子曰學則三代共之皆所以明人倫也此所謂長育人材者能如是則天</hi>
　<hi>下喜樂之矣</hi>
　　菁菁者莪四章章四句<lb/>
　　　附録<hi>孔氏穎逹曰作菁菁者莪詩者樂育材也經四章言長養成就賜之官爵皆是育材</hi>
　　　<hi>之事也○呂氏大臨曰法度以成天下之治法度雖具矣而非得人材則不能以自存故由鹿</hi>
　　　<hi>鳴至於彤弓其法度見於政事者如此其悉非得人材衆多有繼而不乏則無以垂裕於後此</hi>
　　　<hi>正小雅所以終之以此篇也○陳氏鵬飛曰小雅二十二詩皆因其事而歌之也菁菁者莪之</hi>
　　　<hi>詩則宜何歌其天子行禮於學校燕飲而歌之與</hi>
<pb n="8b"/>
　<hi>案菁菁者莪詩朱子初說從序義作君子能長育人材則天下喜樂為解後謂序失詩意改爲燕飲賔客</hi>
　<hi>之詩然燕飲經亦無其文也攷文王建豐水之辟廱而詩歎之曰於樂辟廱武王建鎬京之辟廱而詩詠</hi>
　<hi>之曰無思不服成王繼治修明學校造士之法備詳王制育材之盛蔑以加矣雖此詩未實指其事不能</hi>
　<hi>定其爲何王而作然要是周公相成王時所制之樂歌也序主於育材自毛萇以下迄唐宋諸儒無異說</hi>
　<hi>朱子亦曾於他文引用序義則箋疏所詮繹者其論可竝存也</hi>
六月棲棲<hi>音西</hi>戎車旣飭<hi>音/勅</hi>四牡騤騤<hi>求龜/反</hi>載是常服<hi>叶蒲北反</hi>玁狁孔熾<hi>尺志/反</hi>我是用急<hi>叶音棘</hi>王于出征以匡王國<lb/>
<hi>叶于逼反</hi>
<pb n="9a"/>
　集傳賦也六月建未之月也<hi>濮氏一之曰詩言四月維夏六月徂暑則爲夏</hi>
　<hi>正可知</hi>棲棲猶皇皇不安之貌戎車兵車也<hi>孔氏穎逹曰春官車</hi>
　<hi>僕掌戎路之倅廣車之倅闕車之倅屏車之倅輕車之倅注云此五者皆兵車所謂五戎也戎路王在軍</hi>
　<hi>所乘廣車横陣之車闕車所用補闕之車也屏車所用對敵自蔽隠之車也輕車所用馳敵致師之車也</hi>
　<hi>是其等有五也</hi>飭整也<hi>王氏安石曰既飭者言/其早正素治以待之也</hi>騤騤強貌<hi>王氏</hi>
　<hi>安石曰騤騤者馬之強而有節也</hi>常服戎事之常服以韎<hi>音/昧</hi>韋<hi>梁氏益曰</hi>
　<hi>韎赤色韋熟皮</hi>爲弁又以爲衣而素裳白舄也<hi>周禮春官司服凡兵事韋</hi>
　<hi>弁服○曹氏粹中曰軍中上下同服韎韋左傳謂之均服此謂之常服其義一也○嚴氏粲曰韋弁服臨</hi>
<pb n="9b"/>
　<hi>戰乃服未戰在道時載之於車也</hi>玁狁即獫狁北狄也孔甚熾盛匡<lb/>
　正也<hi>輔氏廣曰匡有救正之意王國王畿也</hi>○成康旣沒周室寖衰八<lb/>
　世而厲王胡㬥虐周人逐之出居於彘玁狁内侵逼<lb/>
　近京邑<hi>劉氏瑾曰據詩文至于涇陽而言也</hi>王崩子宣王靖即位命尹<lb/>
　吉甫帥師伐之有功而歸詩人作歌以序其事如此<lb/>
　<hi>嚴氏粲曰吉甫受命北征此詩作於成功之後而述其受命之始也</hi>司馬法<hi>王氏逢曰穰苴田完</hi>
　<hi>之裔先為齊大司馬所著書名司馬法</hi>冬夏不興師<hi>朱氏公遷曰仁本篇云冬夏不興師</hi>
　<hi>所以兼愛民也</hi>今乃六月而出師者以玁狁甚熾其事危急<lb/>
<pb n="10a"/>
　<hi>鄭氏康成曰記六月者盛夏出兵明其急也</hi>故不得已而王命於是出征<lb/>
　以正王國也<lb/>
　集說<hi>謝氏枋得曰戎車曰既飭則車甲器械士卒馬牛皆平時盡備無一物不整齊矣四牡曰騤騤</hi>
　<hi>則戰馬皆平時閲習無一馬不精強矣曰載是常服則車中常服皆平時製造無一衣一裳不經檢點今</hi>
　<hi>特載之車上而已矣○朱氏善曰玁狁内侵不得已而應之雖六月出師而人不以為暴者知其過之不</hi>
　<hi>在於君上蓋以為所以勞我者乃所以安我也</hi>
○比<hi>毗志反</hi>物四驪閑之維則維此六月旣成我服<hi>叶蒲北反</hi>
我服旣成于三十里王于出征以佐天子<hi>叶奬里反</hi>
<pb n="10b"/>
　集傳賦也比物齊其力也<hi>孔氏穎逹曰比物者比同力之物</hi>凡大事<lb/>
　祭祀朝覲㑹同毛馬而頒之凡軍事物馬而頒之毛<lb/>
　馬齊其色物馬齊其力<hi>王氏逢曰見夏官校人</hi>吉事尚文武事<lb/>
　尚強也則法也<hi>劉氏彝曰進退馳驅不失其則</hi>服戎服也三十里一<lb/>
　舍也古者吉行曰五十里<hi>王氏逢曰吉行言行幸也如郊廟廵狩封禪之類</hi>
　師行日三十里○旣比其物而曰四驪則其色又齊<lb/>
　<hi>孔氏穎逹曰戎事齊力尚強不取同色而言四驪者雖以齊力為主亦不厭其同色也無同色者乃取異</hi>
　<hi>毛耳</hi>可以見馬之有餘矣閑習之而皆中法則又可以<lb/>
<pb n="11a"/>
　見教之有素矣<hi>毛氏萇曰言先教戰然後用師</hi>於是此月之中即成<lb/>
　我服旣成我服即日引道不徐不疾盡舍而止又見<lb/>
　其應變之速從事之敏而不失其常度也<hi>劉氏瑾曰六月之中</hi>
　<hi>即成戎服則應變速矣我服既成即日引道則從事敏矣雖速雖敏而軍行止三十里則不失常度矣</hi>
　王命於此而出征欲其有以敵王所愾而佐天子耳<lb/>
　集說<hi>王氏安石曰比物四驪閑之維則者既言四牡騤騤矣又追本其比物而閑之之事以美之也</hi>
　<hi>維此六月既成我服者既言載是常服矣又追本其成服之時以美之也○輔氏廣曰馬之有餘敎之有</hi>
　<hi>素則軍實之強可知矣六月成服行止有度則軍制之嚴又可知矣以佐天子則不止於正王畿而已○</hi>
<pb n="11b"/>
　<hi>鄒氏泉曰上六句言行師之善下則表其出師之意也此章與上章本是一時事互見之也</hi>
○四牡修廣其大有顒<hi>玉容反</hi>薄伐玁狁以奏膚公有嚴<lb/>
有翼共<hi>音恭</hi>武之服<hi>叶蒲/北反</hi>共武之服以定王國<hi>叶于逼反</hi>
　集傳賦也修長廣大也顒大貌<hi>曹氏粹中曰脩以言其身之長廣以言其</hi>
　<hi>腹背之充顒以言其首之大三者相稱所以成其大也○季氏本曰言馬之大而有力乃其平時所物者</hi>
　<hi>如此</hi>奏薦膚大公功嚴威翼敬也<hi>范氏祖禹曰凡兵事莫尚於嚴莫先於敬</hi>
　共與供同服事也言將帥皆嚴敬以共武事也<hi>蘓氏轍曰</hi>
　<hi>嚴翼言將帥之德也</hi>
<pb n="12a"/>
　集說<hi>輔氏廣曰此章車馬之盛足以薄伐玁狁而奏膚功矣薄伐則不窮追遠討也膚功則其功之</hi>
　<hi>成反大也兵陰事也用之當以嚴敬為主不嚴則不整不敬則不肅將帥皆嚴敬以共武事此王國之所</hi>
　<hi>以定也定則不止於匡矣有車馬為之用則足以却玁狁而成大功以嚴敬為之主則足以共武事而定</hi>
　<hi>王國吉甫之行師眞足以繼南仲之軌迹矣</hi>
○玁狁匪茹<hi>如豫反</hi>整居焦穫<hi>音/䕶</hi>侵鎬<hi>胡老反</hi>及方至于涇<lb/>
陽織<hi>音志</hi>文鳥章白旆央央<hi>於良/反</hi>元戎十乘<hi>繩證反</hi>以先啓<lb/>
行<hi>叶户郎反</hi>
　集傳賦也茹度<hi>鄭氏康成曰言玁狁之來侵非其所當度為也</hi>整齊也<hi>孔氏穎逹</hi>
<pb n="12b"/>
　<hi>曰整齊而處之者言其居周之地無所畏憚也</hi>焦穫<hi>毛氏萇曰焦穫周地接於玁狁者</hi>鎬方<lb/>
　皆地名焦未詳所在穫郭璞以爲瓠中<hi>王氏應麟曰爾雅十藪周</hi>
　<hi>有焦穫孫炎曰周岐周也郭璞注今扶風池陽縣瓠中是也</hi>則今在耀州三原縣<lb/>
　也<hi>皇輿表耀州三原縣今西安府三原縣隸陜西</hi>鎬劉向以爲千里之鎬則<lb/>
　非鎬京之鎬矣<hi>前漢書劉向疏曰吉甫之歸周厚賜之其詩曰來歸自鎬我行永久千里</hi>
　<hi>之鎬猶以為遠○顔氏師古曰鎬非豐鎬之鎬</hi>亦未詳其所在也方疑即朔<lb/>
　方也<hi>劉氏瑾曰南仲亦以玁狁之難往城朔方靈夏等州之地則此玁狁所侵者疑即其地也</hi>涇<lb/>
　陽涇水之北在豐鎬之西北言其深入爲宼也織幟<lb/>
<pb n="13a"/>
　字同鳥章鳥隼之章也<hi>呂氏祖謙曰日月為常交龍為旂之類皆幟之文也鳥章</hi>
　<hi>特其一耳</hi>白旆繼旐者也<hi>曹氏粹中曰白帛也白旆以絳帛為旆也以帛續旐末為燕尾</hi>
　<hi>戰則旆之</hi>央央鮮明貌元大也戎戎車也軍之前鋒也<hi>毛氏</hi>
　<hi>萇曰夏后氏曰鉤車先正也殷曰寅車先疾也周曰元戎先良也○孔氏穎逹曰司馬法文也先疾先良</hi>
　<hi>傳因名以解之元戎大車之善者故云先良也</hi>啓開行道也猶言發程也<hi>王氏</hi>
　<hi>安石曰軍前曰啓後曰殿元戎十乘以先軍行之前者所謂選鋒也兵法兵無選鋒曰北○呂氏祖謙曰</hi>
　<hi>韓嬰章句曰車有大戎十乘謂車縵輪馬被甲衡軛之上盡有劒㦸名曰陷軍之車所以冐突先啓敵家</hi>
　<hi>之行伍也</hi>○言玁狁不自度量深入爲宼如此是以建此<lb/>
<pb n="13b"/>
　旌旗選鋒鋭進聲其罪而致討焉直而壯律而臧有<lb/>
　所不戰戰必勝矣<hi>劉氏瑾曰左傳云師直為壯曲為老今因玁狁為宼而聲罪致討則</hi>
　<hi>直而壯夷易曰師出以律否臧凶今討玁狁而旌旗鮮明選鋒鋭進則律而臧矣</hi>
　集說<hi>曹氏粹中曰以匪茹之勢敢深入而為宼可以必勝於是始戰則所謂先計而後戰者也○朱</hi>
　<hi>氏善曰玁狁惟不自度量故其大衆整齊既盤據於焦穫之閒其輕軍掩襲復時出入乎鎬方之地且逺</hi>
　<hi>及乎涇水之陽焉可謂熾矣於是建旗旄選鋒鋭以攘之元戎十乘則為馬四十匹甲士三十人其為歩</hi>
　<hi>卒亦不過七百二十人而止耳數非加多也而玁狁之難已若不足平矣所以然者惟其辭直故其氣壯</hi>
　<hi>惟其用之以律故毎事而盡善彼雖衆且盛又烏足以敵王者之師哉</hi>
<pb n="14a"/>
○戎車旣安<hi>叶於連反</hi>如輊<hi>竹二/反</hi>如軒四牡旣佶<hi>其乙反</hi>旣佶<lb/>
且閑<hi>叶胡田反</hi>薄伐玁狁至于大<hi>音泰</hi>原文武吉甫萬邦爲憲<lb/>
<hi>叶許言反</hi>
　集傳賦也輊車之覆而前也軒車之却而後也凡車<lb/>
　從後視之如輊從前視之如軒然後適調也佶壯健<lb/>
　貌<hi>謝氏枋得曰戎車既安矣必曰如輊如軒制度工巧則利於戰鬭也四牡既強矣必曰既佶且閑教</hi>
　<hi>訓習熟則耐於馳驅矣</hi>大原地名<hi>王氏應麟曰禹貢既修大原顔師古曰即今晉陽</hi>亦<lb/>
　曰大鹵今在大原府陽曲縣<hi>皇輿表今大原府陽曲縣𨽻山西</hi>至于<lb/>
<pb n="14b"/>
　大原言逐出之而已不窮追也先王治戎狄之法如<lb/>
　此<hi>呂氏祖謙曰前漢書嚴尤曰當周宣王時玁狁内侵至于涇陽命將征之盡境而還其視戎狄之侵</hi>
　<hi>譬猶蚊蝱之螫敺之而已</hi>吉甫尹吉甫此時大將也憲法也非文<lb/>
　無以附衆非武無以威敵能文能武則萬邦以之爲<lb/>
　法矣<hi>王氏安石曰能伐敵而攘之則吉甫之力於是美之○陳氏鵬飛曰萬邦可以爲憲法辦一玁</hi>
　<hi>狁是其所優爲者</hi>
　集說<hi>輔氏廣曰此言其車之適調而安稳馬之壯健而閑習逐出玁狁至于大原而已則吉甫之文</hi>
　<hi>武兼資徳威竝用進止有度縱舍有法可謂全才矣萬邦安得不以之為法哉○劉氏瑾曰上言吉甫共</hi>
<pb n="15a"/>
　<hi>武之服必本於嚴翼之徳末言吉甫飲至必及於孝友之友文事武備誠非两途也北伐可見其武崧高</hi>
　<hi>烝民詩可見其文○朱氏公遷曰上章歴數玁狁之罪則殄殲之不為過也況車馬整飭如此誅鋤翦滅</hi>
　<hi>乃其餘事今則薄伐之追至大原而已又不專稱吉甫之武而先美其文見其能協人心以禦侮非廹人</hi>
　<hi>強戰而取勝於敵也此章見用兵之道</hi>
○吉甫燕喜旣多受祉來歸自鎬我行永久<hi>叶舉里反</hi>飲<hi>於鴆反</hi>御諸友<hi>叶羽/已反</hi>炰<hi>白交/反</hi>鼈膾鯉侯誰在矣張仲孝友<hi>叶羽已反</hi>
　集傳賦也祉福御進侯維也張仲吉甫之友也善父<lb/>
<pb n="15b"/>
　母曰孝善兄弟曰友<hi>毛氏萇曰使文武之臣征伐與孝友之臣處内</hi>○此言<lb/>
　吉甫燕飲喜樂多受福祉<hi>輔氏廣曰此吉甫私自與朋友燕飲而已非宣王燕</hi>
　<hi>之也○朱氏公遷曰受福不在燕喜之外燕飲喜樂即所以為福也</hi>蓋以其歸自鎬<hi>錢氏</hi>
　<hi>文子曰鎬玁狁所侵之地○嚴氏粲曰吉甫來歸自北方之鎬其地遙遠</hi>而行永久也是<lb/>
　以飲酒進饌於朋友而孝友之張仲在焉言其所與<lb/>
　宴者之賢所以賢吉甫而善是燕也<lb/>
　集說<hi>王氏安石曰忠也者移孝以為之者也順也者移友而為之者也故言忠順之臣必及孝友之</hi>
　<hi>友○嚴氏粲曰孝友者徳之本卷阿言吉士曰有孝有徳宣王之時朝多賢臣張仲獨以孝友稱則必盛</hi>
<pb n="16a"/>
　<hi>德之士也美宣王北伐而以吉甫燕喜終之始終之辭也前日盛暑出師棲棲不遑所以有今日之燕喜</hi>
　<hi>也</hi>
　總論<hi>呂氏大臨曰上三章言自治之備四章言玁狁來侵從而禦之五章言治戎有備車馬安閑驅</hi>
　<hi>之出境不窮追也六章言休兵飲至樂與孝友之臣同其燕樂則窮兵黷武之意消矣○北伐之事所以</hi>
　<hi>自治者常優暇而有餘所治於彼者常簡略而不盡○謝氏枋得曰一章曰戎車既飭四牡騤騤二章曰</hi>
　<hi>比物四驪閑之維則三章曰四牡脩廣其大有顒五章曰戎車既安如輊如軒四牡既佶既佶且閑西北</hi>
　<hi>平原廣野舉目千里利於車戰故此詩以車馬為重○鄒氏泉曰此詩之詞雖是稱美吉甫之功要歸美</hi>
　<hi>宣王能命將以成中興之業首二章原王命北伐之由也中三章敘將帥所以成功也末章言旋師之樂</hi>
<pb n="16b"/>
　<hi>也</hi>
　　六月六章章八句<lb/>
　　　集說<hi>鄭氏康成曰六月言周室微而復興美宣王之北伐也○孔氏穎逹曰此經六章皆</hi>
　　　<hi>是北伐之事毛意上四章說王自親行下二章說王還之後遣吉甫行故三章再言薄伐上謂</hi>
　　　<hi>王伐之下謂吉甫伐之也鄭以為獨遣吉甫王不自行王基云六月使吉甫采芑命方叔江漢</hi>
　　　<hi>命召公唯常武宣王親自征耳孫毓亦以此篇王不自行鄭説為長○朱子曰成康既沒文武</hi>
　　　<hi>之政侵尋弛壊至於夷厲而小雅盡廢矣宣王中興北伐南征以復文武之境土故序詩者詳</hi>
　　　<hi>記其所由廢興以發其端而小雅之見於經者於是變矣</hi>
<pb n="17a"/>
薄言采芑<hi>音起</hi>于彼新田于此菑<hi>側其/反</hi>畝<hi>叶每/彼反</hi>方叔涖<hi>音利</hi>
止其車三千師干之試<hi>叶詩止反</hi>方叔率止乘其四騏四騏<lb/>
翼翼路車有奭<hi>許力反</hi>簟笰<hi>音/弗</hi>魚服<hi>叶蒲/北反</hi>鉤膺鞗<hi>音/條</hi>革<hi>叶訖力反</hi>
　集傳興也芑苦菜也靑白色摘其葉有白汁出肥可<lb/>
　生食<hi>許氏謙曰肥疏作脆</hi>亦可蒸爲茹即今苦藚菜宜馬食軍<lb/>
　行采之人馬皆可食也田一歲曰菑二歲曰新田三<lb/>
　歲曰畬<hi>孔氏穎逹曰釋地文菑者災也畬和柔之意故孫炎曰菑始災殺其草木也新田新成柔</hi>
<pb n="17b"/>
　<hi>田也畬和也田舒緩也郭璞曰今江東呼初耕地反草為菑是也○曹氏粹中曰曰菑曰新田未成熟也</hi>
　<hi>曰畬始成熟矣故易曰不菑畬言其不勞力而可以享成功也</hi>方叔宣王卿士受命<lb/>
　爲將者也涖臨也其車三千法當用三十萬衆蓋兵<lb/>
　車一乘甲士三人歩卒七十二人又二十五人將重<lb/>
　車在後凡百人也<hi>劉氏瑾曰兵車戰鬬之車駕馬所謂小車也重車輜重之車駕牛所</hi>
　<hi>謂大車也兵車一乘則士卒共七十五人重車一乘則將之者二十五人其中炊家子十人固守衣甲五</hi>
　<hi>人廏養五人樵汲五人</hi>然此亦極其盛而言未必實有此數也<lb/>
　<hi>蘓氏轍曰其車三千以荆蠻強盛不得不爾耶○朱子曰孔氏以為兼起鄉遂公邑之兵王氏謂㑹諸侯</hi>
<pb n="18a"/>
　<hi>之師此皆以辭害意之過詩人但極其盛而稱之耳</hi>師衆干扞也試肄習也言<lb/>
　衆且練也<hi>輔氏廣曰師衆之所以捍禦夫敵者又練習也○鄒氏泉曰如五歩六歩之節六伐</hi>
　<hi>七伐之方無不閑習是也</hi>率總率之也<hi>鄭氏康成曰率此戎車士卒而行也○呂氏大臨曰</hi>
　<hi>涖止則布其行陣率止則作而用之</hi>翼翼順序貌路車戎路也奭赤貌<lb/>
　簟笰以方文竹簟爲車蔽也鉤膺馬婁頷有鉤而在<lb/>
　膺有樊<hi>與鞶同</hi>有纓也樊馬大帶纓鞅<hi>央上聲</hi>也鞗革見<lb/>
　蓼蕭篇○宣王之時蠻荆背叛王命方叔南征軍行<lb/>
　采芑而食故賦其事以起興曰薄言采芑則于彼新<lb/>
<pb n="18b"/>
　田于此菑畝矣方叔涖止則其車三千師干之試矣<lb/>
　<hi>朱氏公遷曰新田在彼菑畝在此師衆如彼練習如此語正相應</hi>又遂言其車馬之<lb/>
　美以見軍容之盛也<lb/>
　集說<hi>蘇氏轍曰將采芑者于何取之其必于新田菑畝而後得之方其治田也則勞而及其采芑也</hi>
　<hi>則佚故宣王之南征則亦使方叔治其軍而後用之方叔之治軍也陳其車馬而試其衆以捍敵之法又</hi>
　<hi>親以身率之士之從之者皆知愛之是以美其車馬之飾而無厭也○朱子曰南征蠻荆想不甚費力不</hi>
　<hi>曾大段戰鬭故只極稱其軍容之盛而已</hi>
○薄言采芑于彼新田于此中鄉方叔涖止其車三千<lb/>
<pb n="19a"/>
旂旐央央方叔率止約軝<hi>祈支反</hi>錯衡<hi>叶户/郎反</hi>八鸞瑲瑲<hi>七羊反</hi>服其命服朱芾<hi>音/弗</hi>斯皇有瑲葱珩<hi>音衡叶户郎反</hi>
　集傳興也中鄉民居其田尤治約束軝轂也以皮纒<lb/>
　束兵車之轂而朱之也<hi>孔氏穎逹曰說文云軝長轂也朱而約之謂以皮纒之而</hi>
　<hi>上加以朱漆也</hi>錯文也<hi>毛氏萇曰錯衡文衡也○孔氏穎逹曰錯者雜也雜物在衡是有文飾</hi>
　鈴在鑣曰鸞馬口兩旁各一四馬故八也瑲瑲聲也<lb/>
　<hi>彭氏執中曰荀子云錯衡以養目和鸞之聲以養耳則錯衡八鸞皆以為耳目之懽也</hi>命服天<lb/>
　子所命之服也<hi>劉氏彝曰方叔出率則王命加等</hi>朱芾黄朱之芾也<lb/>
<pb n="19b"/>
　<hi>孔氏穎逹曰斯干傳曰天子純朱諸侯黄朱皆朱芾據天子之服言之也於諸侯之服則謂之赤芾耳</hi>
　皇猶煌煌也瑲玉聲蔥蒼色如蔥者也珩佩首横玉<lb/>
　也<hi>韓氏嬰曰佩玉上有葱衡下有雙璜衝牙蠙珠以納其閒○曹氏粹中曰珩佩上之横梁以蒼玉為</hi>
　<hi>之</hi>禮三命赤芾蔥珩<hi>孔氏穎逹曰三命以上至九命皆葱珩非謂方叔唯三命也</hi>
　集說<hi>程子曰旂旐央央言整肅首章言肄習次章言整肅蓋其序也其行也受服章之尊美言付之</hi>
　<hi>重○彭氏執中曰此與上章言方叔率兵之時其精神氣焰見於旌旗車馬佩服之閒有以聳人觀聽其</hi>
　<hi>勝敵也必矣</hi>
○鴥<hi>惟必反</hi>彼飛隼<hi>息允反</hi>其飛戾天亦集爰止方叔涖止<lb/>
<pb n="20a"/>
其車三千師干之試方叔率止鉦<hi>音征</hi>人伐鼓陳師鞠<hi>居六反</hi>旅顯允方叔伐鼓淵淵<hi>叶於/巾反</hi>振旅闐闐<hi>徒顚反叶徒鄰反</hi>
　集傳興也隼鷂屬急疾之鳥也<hi>陸氏佃曰隼好翔一名雀鷹或曰隼鷙鳥</hi>
　<hi>也即今所呼為鶻者是</hi>戾至爰於也鉦鐃也鐲也伐擊也鉦以<lb/>
　靜之鼓以動之鉦鼓各有人而言鉦人伐鼓互文也<lb/>
　<hi>孔氏穎逹曰鐲鐃俱得以鉦名之鐲似小鐘鐃似鈴有大小之異耳凡軍進退皆鼓動鉦止非臨陣獨然</hi>
　<hi>是未戰時事也○程子曰鉦人擊鉦者伐鼔擊鼓者方叔行師有鉦鼓為陳師鞠旅之節</hi>鞠告也<lb/>
　二千五百人爲師五百人爲旅此言將戰陳其師旅<lb/>
<pb n="20b"/>
　而誓告之也陳師鞠旅亦互文耳淵淵鼔聲平和不<lb/>
　㬥怒也謂戰時進士衆也振止旅衆也言戰罷而止<lb/>
　其衆以入也春秋傳曰出曰治兵入曰振旅是也<hi>孔氏</hi>
　<hi>穎逹曰治兵尚威武也振旅反尊卑也出則幼賤在前貴勇力也入則尊老在前復常法也</hi>闐闐<lb/>
　亦鼓聲也<hi>鄭氏康成曰戰止將歸又振旅伐鼓闐闐然</hi>或曰盛貌<hi>董氏逌曰闐闐</hi>
　<hi>衆行聲也</hi>程子曰振旅亦以鼓行金止○言隼飛戾天而<lb/>
　亦集於所止以興師衆之盛而進退有節如下文所<lb/>
　云也<lb/>
<pb n="21a"/>
　集說<hi>程子曰此章言將之才士之衆且勇進退得宜趣舍有節○曹氏粹中曰王師勇捷無敵而進</hi>
　<hi>退作止則惟方叔之命也○輔氏廣曰上二章但言其車馬服飾之盛美而已故此章又以鳥之急疾興</hi>
　<hi>其猛鷙又以亦集爰止興其進退有節也其進退之有節者蓋以將戰而誓衆有法旣戰而鼓聲不㬥戰</hi>
　<hi>罷振旅而入則又齊一而無先後也</hi>
○蠢<hi>尺允反</hi>爾蠻荆大邦爲讎方叔元老克壯其猶方叔<lb/>
率止執訊<hi>音信</hi>獲醜<hi>叶尺/由反</hi>戎車嘽嘽<hi>吐丹/反</hi>嘽嘽焞焞<hi>吐雷反</hi>
如霆如雷顯允方叔征伐玁狁蠻荆來威<hi>叶音隈</hi>
　集傳賦也蠢者動而無知之貌蠻荆荆州之蠻也<hi>王氏</hi>
<pb n="21b"/>
　<hi>安石曰經或言蠻或言荆楚春秋之初曰荆而已後乃曰楚</hi>大邦猶言中國也元<lb/>
　大猶謀也言方叔雖老而謀則壯也<hi>曹氏粹中曰凡謀則貴老決則</hi>
　<hi>貴壯此善謀而能決也○劉氏瑾曰方叔以元老而率師則師卦所謂丈人所謂長子者也</hi>嘽嘽<lb/>
　衆也焞焞盛也霆疾雷也方叔蓋嘗與於北伐之功<lb/>
　者是以蠻荆聞其名而皆來畏服也<hi>王氏質曰方叔亦是與吉甫北</hi>
　<hi>伐之人六月不言者吉甫為帥方叔佐之此行方叔為帥併玁狁蠻荆之功結之於此詩也</hi>
　集說<hi>程子曰卒章言成功因言其致伐之由方叔克壯其猶故征而執獲戎車之盛如雷霆方叔之</hi>
　<hi>明信自伐玁狁時聞於四方故荆蠻畏威來服○鄒氏泉曰來威非必不戰而服雖嘗用戰然以其名望</hi>
<pb n="22a"/>
　<hi>之隆遽爾來服有不専主乎戰鬭之功矣○姚氏舜牧曰示威重以加伐是謂克壯其猶然止於執訊獲</hi>
　<hi>醜而已斯老成之將也</hi>
　總論<hi>王氏安石曰前三章詳序其治兵末章美其成功出戰之事略而不言蓋以宿將董大衆荆人</hi>
　<hi>自服不俟戰而後屈也○朱氏公遷曰一章二章啓行在道時也三章戰而獲勝時也四章則成功之後</hi>
　<hi>而言其獲勝之故也○朱氏善曰南征之詩言其車三千者三以車之多可見其民之衆以民之衆可見</hi>
　<hi>其國之盛而凡其勞來於蕩析之餘還定於轉徙之後者其效益以著矣</hi>
　　采芑四章章十二句<lb/>
　　　集說<hi>陳氏鵬飛曰南征北伐二詩皆是班師時作六月之辭廹采芑之辭緩六月以討而</hi>
<pb n="22b"/>
　　　<hi>定采芑以威而服也○朱氏公遷曰玁狁匪茹犯義者也蠢爾蠻荆無知者也非文武之吉甫</hi>
　　　<hi>無以却玁狁非顯允之方叔無以威蠻荆二詩皆美當時將帥而因可以見宣王中興之功也</hi>
我車旣攻我馬旣同四牡龐龐<hi>鹿同反</hi>駕言徂東<lb/>
　集傳賦也攻堅<hi>程子曰既攻謂堅治</hi>同齊也傳曰宗廟齊豪尚<lb/>
　純也戎事齊力尚強也田獵齊足尚疾也<hi>孔氏穎逹曰李廵曰</hi>
　<hi>祭於宗廟當加謹敬取其同色也某氏曰戎事謂兵革戰伐之事當齊其力以載干戈之屬舍人曰田獵</hi>
　<hi>取往於苑囿之中追飛逐走取其疾而已</hi>龐龐充實也東東都洛邑也○<lb/>
　周公相成王營洛邑爲東都以朝諸侯周室旣衰久<lb/>
<pb n="23a"/>
　廢其禮至於宣王内修政事外攘夷狄復文武之竟<lb/>
　土修車馬備器械復㑹諸侯於東都因田獵而選車<lb/>
　徒焉故詩人作此以美之首章汎言將往東都也<lb/>
　集說<hi>嚴氏粲曰宣王中興為東都之㑹詩人喜於復見威儀之盛車既堅緻馬既齊力四牡皆龐龐</hi>
　<hi>而充實將駕之以往東都言初發車徒而往東都未言所為之事也○朱氏善曰車攻馬同泛言其軍實</hi>
　<hi>之盛也四牡龐龐則自君子所乘者言之也軍政修治於閑暇之時而四牡充實於啓行之日則可以駕</hi>
　<hi>言而徂東矣</hi>
○田車旣好<hi>叶許厚反</hi>四牡孔阜<hi>符有/反</hi>東有甫草<hi>叶此苟反</hi>駕言<lb/>
<pb n="23b"/>
行狩<hi>叶始九反</hi>
　集傳賦也田車田獵之車<hi>鍾氏惺曰田車在周禮巾車謂之木路蓋樸素渾堅</hi>
　<hi>之制也</hi>好善也阜盛大也甫草甫田也後爲鄭地今開<lb/>
　封府中牟縣西<hi>皇輿表中牟縣屬開封府𨽻河南</hi>圃田澤是也<hi>鄭氏康成</hi>
　<hi>曰甫草者甫田之草也鄭有圃田○孔氏穎逹曰下云搏獸于敖敖地名則甫草亦是地名故引爾雅以</hi>
　<hi>證之鄭有圃田釋地文也</hi>宣王之時未有鄭國圃田屬東都畿内<lb/>
　故往田也<hi>劉氏瑾曰宣王嘗封庶弟於西都咸林之地是為鄭桓公其子武公當平王時徙封</hi>
　<hi>於東都然後圃田為鄭地</hi>○此章指言將往狩于圃田也<lb/>
<pb n="24a"/>
　集說<hi>嚴氏粲曰此行以㑹同為主因講田獵耳詩先言行狩者序事當自内始故先言田獵車馬器</hi>
　<hi>械之備而從往行狩其實先㑹同而後田獵也○姚氏舜牧曰上但言徂東此指言行狩見所徂在廵狩</hi>
　<hi>非徒行也</hi>
○之子于苖<hi>叶音毛</hi>選徒囂囂<hi>五刀/反</hi>建旐設旄搏<hi>音博</hi>獸于<lb/>
敖<lb/>
　集傳賦也之子有司也<hi>孔氏穎逹曰之子謂凡從王者非獨司馬官屬也○朱子</hi>
　<hi>曰不敢斥王故以有司言之</hi>苖狩獵之通名也<hi>張子曰蒐苗獮狩便習軍行草木閒</hi>
　<hi>事教茇舍亦然○黄氏一正曰大司馬夏教茇舍遂以苖田義取其害苖者故獵可通名苗</hi>選數<lb/>
<pb n="24b"/>
　也囂囂聲衆盛也數車徒者其聲囂囂則車徒之衆<lb/>
　可知且車徒不譁而惟數者有聲<hi>孔氏穎逹曰下云有聞無聲則在軍</hi>
　<hi>不得讙譁而云囂囂之聲故知惟數者有聲</hi>又見其静治也敖近滎陽地<lb/>
　名也<hi>呂氏祖謙曰敖山名晉師救鄭在敖鄗之閒士季設七覆於敖前則敖山之下平曠可以屯兵</hi>
　<hi>翳薈可以設伏也</hi>○此章言至東都而選徒以獵也<lb/>
　集說<hi>輔氏廣曰選徒囂囂言其衆且肅也既選其車徒矣則建設其旗旄焉見其序且整也方選徒</hi>
　<hi>以獵而遽曰搏獸于敖言其士衆之勇而氣大事小也徒手曰搏</hi>
○駕彼四牡四牡奕奕赤芾金舄㑹同有繹<lb/>
<pb n="25a"/>
　集傳賦也奕奕連絡布散之貌赤芾諸侯之服<hi>王氏安石</hi>
　<hi>曰諸侯涖其臣庶則朱芾君道也㑹同於王則赤芾臣道也</hi>金舄赤舄而加金飾<lb/>
　亦諸侯之服也<hi>毛氏萇曰諸侯赤芾金舄舄逹屨也○孔氏穎逹曰金舄者即禮之赤舄</hi>
　<hi>也加金為飾故謂之金舄赤舄則所尊莫是過故云逹屨</hi>時見曰㑹殷見曰同<hi>孔氏</hi>
　<hi>頴逹曰大宗伯文注云時見者無常期殷衆也</hi>繹陳列聯屬之貌也<hi>王氏安石曰繹</hi>
　<hi>者言其屬連而不絶若繹絲然也</hi>○此章言諸侯來㑹朝於東都也<lb/>
　集說<hi>劉氏彝曰赤芾金舄者服其命服以見王也來㑹同之國非一故絡繹不絶也○朱氏善曰諸</hi>
　<hi>侯之來朝也其來也非一方其止也非一所先後之不同遠近之或異此其所以連絡而布散也及其會</hi>
<pb n="25b"/>
　<hi>同於斯也五等各以其爵兩階各以其班尊卑之有其序貴賤之有其等此所以陳列而聨屬也讀是詩</hi>
　<hi>者可以想見當時朝㑹之盛矣○徐氏鳯彩曰天子將行狩獵則同軌畢至故田獵未行朝會之儀先舉</hi>
○決拾旣佽<hi>音次與柴叶</hi>弓矢旣調<hi>讀如同與同叶</hi>射夫旣同助我<lb/>
舉柴<hi>子智反</hi>
　集傳賦也決以象骨爲之著於右手大指所以鉤弦<lb/>
　開體<hi>嚴氏粲曰決即衛芄蘭所謂佩韘也</hi>拾以皮爲之著於左臂以遂<lb/>
　弦故亦名遂<hi>朱氏公遷曰放弦謂之遂詩詁云韜左臂拾其衣䄂以利弦故曰拾</hi>佽比<lb/>
　也<hi>鄭氏康成曰謂手指相次比也</hi>調謂弓強弱與矢輕重相得也<hi>謝氏</hi>
<pb n="26a"/>
　<hi>枋得曰弓既上弦必審視之端正則可用微有偏斜必加矯揉此弓之調也矢之輕重必視弓力之強弱</hi>
　<hi>弓強而矢輕則不中弓弱而矢重亦不中此矢之調也</hi>射夫蓋諸侯來㑹者<hi>孔氏</hi>
　<hi>頴逹曰射夫即諸侯也其大夫亦在獲射之中則此可以兼焉</hi>同協也柴說文作㧘<lb/>
　謂積禽也<hi>梁氏益曰凡薪禽之積皆曰柴</hi>使諸侯之人助而舉之言<lb/>
　獲多也<hi>曹氏粹中曰有餘力者又助我與積禽言不爭也</hi>○此章言既㑹同<lb/>
　而田獵也<lb/>
　集說<hi>輔氏廣曰此章専言夫射田獵以射為主也射夫言諸侯獵則諸侯皆射也助我舉柴不惟見</hi>
　<hi>其獲之多又見其王師自足以辦事而諸侯但助之而已</hi>
<pb n="26b"/>
○四黄旣駕兩驂不猗<hi>於寄於箇二反</hi>不失其馳<hi>叶徒/卧反</hi>舍<hi>音捨</hi>矢<lb/>
如破<hi>彼寄普過二反</hi>
　集傳賦也猗偏倚不正也馳馳驅之法也<hi>劉氏瑾曰五御之目</hi>
　<hi>三曰過君表五曰逐禽左即御田車馳驅之法也</hi>舍矢如破巧而力也蘇氏<lb/>
　曰不善射御者詭遇則獲不然不能也今御者不失<lb/>
　其馳驅之法而射者舍矢如破則可謂善射御矣○<lb/>
　此章言田獵而見其射御之善也<hi>朱氏公遷曰上章専言射此章兼言</hi>
　<hi>射御</hi>
<pb n="27a"/>
　集說<hi>毛氏萇曰言習於射御法也○鄭氏康成曰御者之良得舒疾之中射者之工矢發則中如椎</hi>
　<hi>破物也○王氏安石曰向曰四牡既言力之強今曰四黄又言色之純也兩驂不猗御能正其馬也不失</hi>
　<hi>其馳車行節而法也舍矢知破矢行巧而力也</hi>
○蕭蕭馬鳴悠悠旆旌徒御不驚大庖<hi>蒲爻反</hi>不盈<lb/>
　集傳賦也蕭蕭悠悠皆閑暇之貌<hi>孔氏穎逹曰軍旅齊肅唯聞蕭蕭然</hi>
　<hi>馬鳴之聲見悠悠然旆旌之狀無有讙譁者</hi>徒歩卒也御車御也驚如漢<lb/>
　書夜軍中驚之驚<hi>劉氏瑾曰周亞夫傳亞夫擊吳楚深壁而守夜軍中驚頃之復定</hi>
　不驚言比<hi>匹志反</hi>卒事不喧譁也大庖君庖也不盈言<lb/>
<pb n="27b"/>
　取之有度不極欲也蓋古者田獵獲禽面傷不獻踐<lb/>
　<hi>音翦</hi>毛不獻<hi>孔氏穎逹曰面傷謂當面射之翦毛謂在傍而逆射之不獻者嫌誅降之義</hi>不<lb/>
　成禽不獻<hi>孔氏穎逹曰惡其害幼小</hi>擇取三等自左膘<hi>音縹○許氏慎曰脅</hi>
　<hi>後髀前肉也</hi>而射之逹於右腢<hi>音愚○陸氏徳明曰謂肩前兩閒骨</hi>爲上殺<lb/>
　以爲乾豆奉宗廟<hi>孔氏穎逹曰以其貫心死疾肉最絜美</hi>逹右耳本者<lb/>
　次之以爲賓客<hi>孔氏穎逹曰以其遠心死稍遲肉已微惡</hi>射左髀<hi>方爾反又薄禮</hi>
　<hi>反</hi>逹於右䯚<hi>餘繞反又胡了反○梁氏益曰䯚水膁也膁腰左右虚肉處也</hi>爲下殺<lb/>
　以充君庖<hi>孔氏穎逹曰以其中脅死最遲肉又益惡</hi>每禽取三十焉每等<lb/>
<pb n="28a"/>
　得十<hi>朱氏公遷曰上殺中殺下殺為三等</hi>其餘以與士大夫習射於澤<lb/>
　宮中者取之<hi>孔氏穎逹曰以大獸公之非復已物君賜使射故非中不取言嚮者田獵所取</hi>
　<hi>用勇力今射者禮樂所取用辭讓也</hi>是以獲雖多而君庖不盈也<hi>鄒氏泉曰</hi>
　<hi>惟取乎下殺而下殺惟得乎十數故不盈</hi>張子曰饌雖多而無餘者均及<lb/>
　於衆而有法耳凡事有法則何患乎不均也舊説不<lb/>
　驚驚也不盈盈也亦通<hi>鄭氏康成曰反其言而美之○孔氏穎逹曰徒行者與御</hi>
　<hi>馬者豈不警戒乎言以相警戒也君之大庖所獲之禽不充滿乎言充滿也</hi>○此章言其<lb/>
　终事嚴而頒禽均也<lb/>
<pb n="28b"/>
　集說<hi>輔氏廣曰蕭蕭馬鳴悠悠旆旌見其整暇無始終之異也徒御不驚見其卒事而不驚擾也大</hi>
　<hi>庖不盈見其循禮守法而不從欲以取也夫力足以多取而不盡用焉此所以爲王者之事也○朱氏公</hi>
　<hi>遷曰行事從容馭軍整肅處已儉約待人周徧即此章可知</hi>
○之子于征有聞<hi>音問</hi>無聲允矣君子展也大成<lb/>
　集傳賦也允信展誠也聞師之行而不聞其聲言至<lb/>
　肅也信矣其君子也誠哉其大成也<hi>輔氏廣曰末二句乃美宣王也</hi>
　<hi>○呂氏柟曰君子以徳言大成以業言</hi>○此章總敘其事之始終而深<lb/>
　美之也<lb/>
<pb n="29a"/>
　集說<hi>嚴氏粲曰㑹同之事師徒衆盛由鎬至洛道路悠長非紀律嚴整其擾多矣觀者以田事之終</hi>
　<hi>而徒御整肅如此乃深美之言功業極盛無遺憾也○朱氏善曰存於中而有興衰撥亂之志施於外而</hi>
　<hi>有内修外攘之事如此得不謂之君子乎靜治於往狩之初嚴肅於旋歸之際如此得不謂之大成乎此</hi>
　<hi>王道之所以為大而詩人所以贊美之也</hi>
　總論<hi>李氏樗曰車攻之詩其形容宣王之美可謂備矣既見其車馬之修又見其器械之備與夫諸</hi>
　<hi>侯之服射御之良此詩人之善形容也○李氏公凱曰言宣王既能自治以全創業之國勢尤當自奮以</hi>
　<hi>合守成之人心故於車馬之大則修之器械之微則備之而往東都之地復新朝㑹之儀統一人心以為</hi>
　<hi>維持王業之計因講田獵之事而選車馬之美惡多寡以盡致治保邦之道焉</hi>
<pb n="29b"/>
　　車攻八章章四句<lb/>
　　　集傳以五章以下考之恐當作四章章八句<hi>劉氏</hi>
　　　<hi>瑾曰五章六章通言其田獵射御七章八章通言其始終整肅而且音韻各相諧叶故疑其當</hi>
　　　<hi>以八句成章以此推之則合首章二章八句通言車馬盛備將往東都圃田之地合三章四章</hi>
　　　<hi>八句通言天子諸侯來會東都之事總為四章章八句也</hi>
　　　集說<hi>朱子語類時舉說車攻吉日二詩先生曰好田獵之事古人亦多刺之然宣王之田</hi>
　　　<hi>乃是因此見得其車馬之盛紀律之嚴所以為中興之勢者在此其所謂田異乎尋常之田矣</hi>
吉日維戊<hi>叶莫吼反</hi>旣伯旣禱<hi>叶丁/口反</hi>田車旣好<hi>叶許口反</hi>四牡孔<lb/>
<pb n="30a"/>
阜<hi>符有反</hi>升彼大阜從其羣醜<lb/>
　集傳賦也戊剛日也<hi>黄氏一正曰外事以剛日内事以柔日内事如郊社宗廟冠昏</hi>
　<hi>外事如廵狩朝聘盟㑹治兵凡出郊皆是也</hi>伯馬祖也謂天駟房星之神<lb/>
　也<hi>孔氏穎逹曰伯者長也馬祖始是長也鄭云馬祖天駟釋天云天駟房也孫炎曰龍為天馬故房四</hi>
　<hi>星謂之天駟鄭亦引孝經說曰房為龍馬是也○嚴氏粲曰伯是馬祖之神言既伯是既有事於馬祖謂</hi>
　<hi>祭之也猶社是土神方是四方之神言以社以方則是祭社及方也既禱乃謂因祭而禱祈之也</hi>醜<lb/>
　衆也謂禽獸之羣衆也○此亦宣王之詩言田獵將<lb/>
　用馬力故以吉日祭馬祖而禱之<hi>孔氏穎逹曰馬國之大用王者重之</hi>
<pb n="30b"/>
　<hi>故夏官校人春祭馬祖夏祭先牧秋祭馬社冬祭馬歩注云馬祖天駟先牧始養馬者馬社始乘馬者馬</hi>
　<hi>歩神為災害馬者既四時各有所為祭之馬祖祭之在春其常也而將用馬力則又用彼禮以禱之</hi>旣<lb/>
　祭而車牢馬健於是可以歴險而從禽也以下章推<lb/>
　之是日也其戊辰歟<hi>劉氏彝曰田之前二日也</hi>
　集說<hi>范氏處義曰將用馬之力必祭馬之祖謹其事也車攻而馬壮則升陵阜而從禽獸之醜類無</hi>
　<hi>不獲矣○姚氏舜牧曰獵與狩皆賴車牢馬健以為用故車攻吉日皆有田車既好四牡孔阜句</hi>
○吉日庚午旣差我馬<hi>叶滿浦反</hi>獸之所同麀<hi>音/憂</hi>鹿虞麌<hi>愚甫反</hi>漆沮<hi>七徐反</hi>之從天子之所<lb/>
<pb n="31a"/>
　集傳賦也庚午亦剛日也<hi>程子曰戊日祭禱庚午于田</hi>差擇齊其<lb/>
　足也同聚也鹿牝曰麀麌麌衆多也漆沮水名在西<lb/>
　都畿内涇渭之北所謂洛水今自延韋流入鄜<hi>音孚</hi>坊<lb/>
　至同州<hi>皇輿表鄜州今延安府鄜州坊州今延安府鄜州中部縣同州今西安府同州竝隸陕西</hi>
　入河也<hi>李氏樗曰禹貢所謂導渭自鳥䑕同穴東㑹于涇又東過漆沮即此漆沮是也故孔氏正</hi>
　<hi>義以明漆沮在涇水之東一名洛水與詩古公自土沮漆者别也此漆沮正周禮職方氏所謂雍州其浸</hi>
　<hi>渭洛雍州之地又非河南之洛也</hi>○戊辰之日旣禱矣越三日庚午<lb/>
　遂擇其馬而乘之視獸之所聚麀鹿最多之處而從<lb/>
<pb n="31b"/>
　之惟漆沮之旁為盛宜為天子田獵之所也<lb/>
　集說<hi>劉氏瑾曰此言差馬猶車攻言我馬既同也言漆沮之從猶車攻言甫草敖地彼則狩於東都</hi>
　<hi>此則狩於西都也○黄氏佐曰天子之田或奉宗廟或進賔客或充君庖非禽獸之多不可此漆沮所以</hi>
　<hi>宜田獵也</hi>
○聸彼中原其祁孔有<hi>叶羽已反</hi>儦儦<hi>表驕/反</hi>俟俟<hi>叶于紀反</hi>或羣<lb/>
或友<hi>叶羽已反</hi>悉率左右<hi>叶羽/已反</hi>以燕天子<hi>叶奬里反</hi>
　集傳賦也中原原中也祁大也<hi>嚴氏粲曰其禽獸形體祁大又甚多有矣</hi>
　趣則儦儦行則俟俟<hi>嚴氏粲曰儦儦而疾走俟俟若相待</hi>獸三曰羣二<lb/>
<pb n="32a"/>
　曰友<hi>蘇氏轍曰言禽獸之多且擾也</hi>燕樂也○言從王者視彼禽獸<lb/>
　之多於是率其同事之人各共其事以樂天子也<hi>朱氏</hi>
　<hi>公遷曰或射或御各共其事也</hi>
　集說<hi>劉氏瑾曰此言率左右以樂天子猶車攻之射夫同而助舉柴也○姚氏舜牧曰左右從王者</hi>
　<hi>之左右也凡王者蒐狩必親執路鼓以御衆從王者不率左右以從事其何以愜天子之心故曰悉率左</hi>
　<hi>右以燕天子</hi>
○既張我弓既挾<hi>子洽户頰二反</hi>我矢發彼小豝<hi>音/巴</hi>殪<hi>於計反</hi>此<lb/>
大兕<hi>徐履反</hi>以御賓客且以酌醴<lb/>
<pb n="32b"/>
　集傳賦也發發矢也豕牝曰豝一矢而死曰殪兕野<lb/>
　牛也言能中微而制大也<hi>孔氏穎逹曰小豝云發言發則中之大兕言殪言射</hi>
　<hi>著即死○朱氏公遷曰中微見其巧制大見其力</hi>御進也醴酒名周官五齊<lb/>
　<hi>去聲</hi>二曰醴齊注曰醴成而汁滓相將如今甜酒也<hi>嚴氏</hi>
　<hi>粲曰坊記云醴酒在室醍酒在堂醴味甜於餘齊與酒味殊饗為盛禮惟王饗諸侯則設醴示不忘古禮</hi>
　<hi>之重也○許氏謙曰周禮酒正五齊一曰泛齊二曰醴齊三曰盎齊四曰緹齊五曰沈齊注疏醴猶體也</hi>
　<hi>此齊熟時上下一體汁滓相將故名</hi>○言射而獲禽以為俎實進於賓<lb/>
　客而酌醴也<hi>蘇氏轍曰燕而也酌醴所以厚賔</hi>
<pb n="33a"/>
　集說<hi>謝氏枋得曰田而得禽天子不以自奉故大庖不盈命有司以進賔客且以酌醴燕諸侯及羣</hi>
　<hi>臣也先王體羣臣懐諸侯常有恩惠其用心公溥而均齊常以一人養天下不以天下奉一人也○劉氏</hi>
　<hi>瑾曰此言射者之善猶車攻言舍矢如破也言進禽於賔客亦猶車攻言大庖不盈之意也○朱氏公遷</hi>
　<hi>曰車攻終於頒禽吉日終於酌醴王者之田獵豈為口腹計哉</hi>
　總論<hi>范氏處義曰詩人之美人君多舉一事終始言之以見其餘可知也田非重事也既謹日而祭</hi>
　<hi>馬祖又謹日以差我馬則必能致謹於國事矣因田而得禽非厚獲也猶為醴酒以御賔客則必能與之</hi>
　<hi>食天祿矣虞人既聚獸必於天子之所左右皆取禽共天子之燕則他日必能用命矣○朱氏公遷曰一</hi>
　<hi>章祭禱戒行二章差馬擇地三章狩獵四章獵而獲禽可以供用也</hi>
<pb n="33b"/>
　　吉日四章章六句<lb/>
　　　集傳東萊呂氏曰車攻吉日所以爲復古者何<lb/>
　　　也蓋蒐狩之禮可以見王賦之復焉可以見軍<lb/>
　　　實之盛焉可以見師律之嚴焉可以見上下之<lb/>
　　　情焉可以見綜理之周焉欲明文武之功業者<lb/>
　　　此亦足以觀矣<hi>輔氏廣曰王賦謂車馬之出軍實謂軍器之數師律謂進退之</hi>
　　　<hi>度上下之情諸侯及左右之人相率以共其事而天子又與之燕飲以為樂也綜理之周祭禱</hi>
　　　<hi>必講獵地必擇車馬有備射御有法終事嚴整頒禽之均酌醴之厚無一不至也</hi>
<pb n="34a"/>
　　　集說<hi>蔣氏悌生曰車攻吉日雖皆田獵之詩車攻㑹諸侯於東都其禮大吉日専田獵不</hi>
　　　<hi>出西都畿内其事視車攻差小故二詩之辭其氣象大小詳畧亦自不同</hi>
鴻鴈于飛肅肅其羽之子于征劬<hi>其俱反</hi>勞于野<hi>叶上與反</hi>爰<lb/>
及矜<hi>棘冰反</hi>人哀此鰥寡<hi>叶果五反</hi>
　集傳興也大曰鴻小曰鴈<hi>孔氏穎逹曰鴻鴈俱是水鳥其形鴻大而鴈小</hi>肅<lb/>
　肅羽聲也之子流民自相謂也征行也劬勞病苦也<lb/>
　矜憐也老而無妻曰鰥老而無夫曰寡○舊說周室<lb/>
　中衰萬民離散而宣王能勞來還定安集之<hi>王氏安石曰勞</hi>
<pb n="34b"/>
　<hi>者勞之來者來之往者還之優者定之危者安之㪚者集之</hi>故流民喜之而作此<lb/>
　詩追敘其始而言曰鴻鴈于飛則肅肅其羽矣之子<lb/>
　于征則劬勞于野矣<hi>朱氏公遷曰飛而有聲亦有行役劬勞之意故以起興</hi>且<lb/>
　其劬勞者皆鰥寡可哀憐之人也然今亦未有以見<lb/>
　其爲宣王之詩後三篇放此<lb/>
　集說<hi>蘇氏轍曰民人離散如鴻鴈之飛四方無所不往徒聞其羽聲肅肅未知所止也○輔氏廣曰</hi>
　<hi>之子于征劬勞于野此民之流離者自相謂曰是子之行病苦於草野之中爰及矜人哀此鰥寡又言其</hi>
　<hi>所與行者無非可憐之人而就其中又惟鰥寡之可哀也</hi>
<pb n="35a"/>
○鴻鴈于飛集于中澤<hi>叶徒洛反</hi>之子于垣<hi>音/袁</hi>百堵<hi>丁古反</hi>皆<lb/>
作雖則劬勞其究安宅<hi>叶逹各反</hi>
　集傳興也中澤澤中也一丈爲板五板爲堵<hi>孔氏頴逹曰五</hi>
　<hi>板為堵謂累五板也板廣二尺故周禮說一堵之牆長丈高一丈</hi>究終也○流民自<lb/>
　言鴻鴈集于中澤以興已之得其所止而築室以居<lb/>
　今雖勞苦而終𫉬安定也<lb/>
　集說<hi>鄭氏康成曰鴻鴈之性安居澤中今飛又集于澤中猶民去其居而離散今見還定安集○蘇</hi>
　<hi>氏轍曰流民反其都邑築其牆垣而安處之然後民知所止雖勞不怨曰其終將安宅矣</hi>
<pb n="35b"/>
○鴻鴈于飛哀鳴嗷嗷<hi>五刀反</hi>維此哲人謂我劬勞維彼<lb/>
愚人謂我宣驕<hi>叶音高</hi>
　集𫝊比也流民以鴻鴈哀鳴自比而作此歌也<hi>徐氏常吉</hi>
　<hi>曰鴻鴈之鳴哀故以為比亦見詩人取義之精</hi>哲知宣示也知者聞我歌知<lb/>
　其出於劬勞不知者謂我閒暇而宣驕也韓詩云勞<lb/>
　者歌其事魏風亦云我歌且謠不知我者謂我士也<lb/>
　驕大抵歌多出於勞苦而不知者常以爲驕也<lb/>
　集說<hi>輔氏廣曰自其始之流離以及得所止而築室以居其病苦亦甚矣非明知者真能體䘏我前</hi>
<pb n="36a"/>
　<hi>日之情則亦焉能知其病苦之實哉若但見其今日之安定則必以我之此歌爲閒暇而宣驕矣○黄氏</hi>
　<hi>洪憲曰說愚人正見感哲人之意言哲人洞悉民隐故謂我劬勞彼愚人者慮不周於民瘼且謂我宣驕</hi>
　<hi>矣欲如哲人之知我得乎</hi>
　總論<hi>鄒氏泉曰一章追言在昔離散之苦二章述言今日還集之樂末章言由勞以逸是以作詩以</hi>
　<hi>述其慶幸之意感慨之情也前二章以鴻鴈引起之子故屬興末章言鴻鴈而不言之子故屬比○沈氏</hi>
　<hi>守正曰詩作於安定之日痛定思痛其志則喜其情則哀故劬勞凡三見之</hi>
　　鴻鴈三章章六句<lb/>
　　　集說<hi>胡氏一桂曰此詩諸家皆本序説指之子為使臣然三章劬勞之義一章指使臣二</hi>
<pb n="36b"/>
　　　<hi>章指民三章或指使臣或指民皆未的當朱子集傳以之子為流民自相謂而劬勞皆就民説</hi>
　　　<hi>但或謂不見勞來安集之意愚謂一章有取於鴻鴈羽翮之勞至言爰及矜人哀此鰥寡誰及</hi>
　　　<hi>之誰哀之實由於上之人矣二章有取於鴻鴈澤中之集而曰其究安宅以流民所止非其本</hi>
　　　<hi>土使可為築室久安之計誰實使之亦出於上之人矣三章有取於鴻鴈之哀嗷以離散之餘</hi>
　　　<hi>雖有定居而生理未復故不能不哀嗷赴訴然赴訴之於誰亦赴訴於上之人耳○徐氏光啓</hi>
　　　<hi>曰此詩之作所謂沐浴膏澤而歌詠勤苦者也</hi>
夜如何其<hi>音基</hi>夜未央庭燎之光君子至止鸞聲將將<hi>七羊反</hi>
<pb n="37a"/>
　集傳賦也其語辭央中也<hi>胡氏旦曰説文云央中極也廣雅云央極中也秦風</hi>
　<hi>云宛在水中央央亦中也</hi>庭燎大燭也<hi>孔氏穎逹曰庭燎者樹之於庭燎之為明是燭之大</hi>
　<hi>者秋宫司烜云邦之大事供墳燭庭燎注云樹於門外曰大燭門内曰庭燎</hi>諸侯將朝則<lb/>
　司烜<hi>音毁</hi>以物百枚并而束之設於門内也<hi>孔氏穎逹曰庭燎之</hi>
　<hi>差公蓋五十侯伯子男皆三十是天子庭燎用百古制未得而聞要以物百枚并而纒束之今則用松葦</hi>
　<hi>竹灌以脂膏也</hi>君子諸侯也將將鸞鑣聲<hi>許氏謙曰鸞鑣見秦駟驖</hi>○王<lb/>
　將起視朝不安於寢而問夜之早晚曰夜如何哉夜<lb/>
　雖未央而庭燎光矣朝者至而聞其鸞聲矣<lb/>
<pb n="37b"/>
　集說<hi>季氏本曰庭燎之光謂始然而有光也將將衆集逺聞之聲夜當未央時則來朝者未至君門</hi>
　<hi>其鸞聲大而逺聞也○姚氏舜牧曰夜未央未必有庭燎之光君子之至此所詠蓋像君心之不安寢若</hi>
　<hi>夜方半而即懐視朝之思爾</hi>
○夜如何其夜未艾<hi>音乂又如字</hi>庭燎晣晣<hi>之世反與艾叶</hi>君子至<lb/>
止鸞聲噦噦<hi>呼會反</hi>
　集傳賦也艾盡也晣晣小明也<hi>嚴氏粲曰晣晣然其光漸小</hi>噦噦<lb/>
　近而聞其徐行聲有節也<lb/>
○夜如何其夜鄉<hi>許亮反</hi>晨庭燎有煇<hi>許云反</hi>君子至止言<lb/>
<pb n="38a"/>
觀其旂<hi>叶渠斤反</hi>
　集傳賦也鄉晨近曉也<hi>胡氏旦曰是從未央而至未盡從未盡而至鄉明也</hi>煇<lb/>
　火氣也天欲明而見其烟光相雜也<hi>何氏楷曰煇與暈同周禮眂祲</hi>
　<hi>掌十煇之法即暈字也日月之旁氣為暈火之旁氣為煇</hi>旣至而觀其旂則辨色<lb/>
　矣<hi>蘇氏轍曰夜聞其鸞聲而已晨則見其旂矣</hi>
　集說<hi>杜氏佑曰朝辨色始入所以防微日出而視之所以優尊詩曰夜向晨言觀其旂臣辨色始入</hi>
　<hi>之時也又曰東方明矣朝既盈矣君日出而視之之時也○輔氏廣曰問夜之早晚何如下二章只是一</hi>
　<hi>意直至辨色視朝之時而止計只是一時事未必有今昨之不同也</hi>
<pb n="38b"/>
　總論<hi>許氏謙曰此固王者勤於視朝之詩而左右之臣設言以述王之意也蓋王勤於政事及時視</hi>
　<hi>朝而號令嚴肅執事者恪恭陳列以時百官之入朝者亦皆先時而至而車服威儀莫不和整以俟聽朝</hi>
　<hi>終篇未嘗言王之勤而勤勞之意自見於言外○唐氏汝諤曰三章一節𦂳一節惟其心愈不安故其言</hi>
　<hi>愈警惕夫就所聞所見不過懸度其時而據此心之汲汲皇皇則儼然信以為然者若専為料想億度之</hi>
　<hi>詞即非勵精之旨</hi>
　　庭燎三章章五句<lb/>
　　　集說<hi>劉氏瑾曰列女傳云宣王嘗晏起姜后脱簪珥待罪於永巷宣王感悟於是勤於政</hi>
　　　<hi>事早朝晏退卒成中興之名以此證之或果宣王詩也</hi>
<pb n="39a"/>
沔<hi>綿善反</hi>彼流水朝<hi>直遙/反</hi>宗于海<hi>叶虎/洧反</hi>鴥<hi>惟必/反</hi>彼飛隼<hi>息允反</hi>載飛載止嗟我兄弟邦人諸友<hi>叶羽軌反</hi>莫肯念亂誰無<lb/>
父母<hi>叶滿洧反</hi>
　集傳興也沔水流滿也諸侯春見天子曰朝夏見曰<lb/>
　宗<hi>禹貢江漢朝宗于海蔡氏沈曰雖未至海而其勢已奔趨於海猶諸侯之朝宗於王也</hi>○此<lb/>
　憂亂之詩言流水猶朝宗于海<hi>朱氏公遷曰知所向也</hi>飛隼猶<lb/>
　或有所止<hi>嚴氏粲曰隼解見采芑○朱氏公遷曰知所止也</hi>而我之兄弟諸<lb/>
　友乃無肯念亂者誰獨無父母乎亂則憂或及之是<lb/>
<pb n="39b"/>
　豈可以不念哉<lb/>
　集說<hi>嚴氏粲曰兄弟指所親邦人指衆人諸友指所厚言兄弟邦人諸友則親疎厚薄識與不識皆</hi>
　<hi>在其中矣○謝氏枋得曰一身之遇亂不足惜父母之遇亂深可憂誰無父母不為一身謀獨不為父母</hi>
　<hi>謀乎為父母謀則當念亂則必思所以救亂也○鄒氏泉曰莫肯念亂者不思恐懼修省之道若安危利</hi>
　<hi>菑者然也父母人之最切者故獨舉此以示人不可不憂耳</hi>
○沔彼流水其流湯湯<hi>失羊反</hi>鴥彼飛隼載飛載揚念彼<lb/>
不蹟<hi>井亦反</hi>載起載行<hi>叶户郎反</hi>心之憂矣不可弭忘<lb/>
　集傳興也湯湯波流盛貌不蹟不循道也<hi>胡氏紹曾曰蹟者行</hi>
<pb n="40a"/>
　<hi>歩之跡故不蹟為不循道</hi>載起載行言憂念之深不遑寧處也弭<lb/>
　止也水盛隼揚以興憂亂之不能忘也<lb/>
　集說<hi>輔氏廣曰不循道理則危亂之由也載起載行則憂思之深也○朱氏公遷曰此章不蹟者致</hi>
　<hi>亂之由下章我友敬者止亂之本○水方盛而未殺隼方揚而未止憂念方來而未息此皆理勢之不可</hi>
　<hi>遏者故用彼字相呼而為興也</hi>
○鴥彼飛隼率彼中陵民之訛言寧莫之懲我友敬矣<lb/>
讒言其興<lb/>
　集傳興也率循訛僞懲止也○隼之高飛猶循彼中<lb/>
<pb n="40b"/>
　陵而民之訛言乃無懲止之者然我之友誠能敬以<lb/>
　自持矣則讒言何自而興乎<hi>徐氏常吉曰以之惑世謂之訛言以之誣民謂</hi>
　<hi>之讒言</hi>始憂於人而卒反諸已也<lb/>
　集說<hi>韓氏嬰曰讒言緣閒而起○輔氏廣曰衰亂之世訛言繁興使人無所適從而卒歸於危亡禍</hi>
　<hi>敗此所以歎其寧莫之懲也我友敬矣讒言其興此必有所指而言其興則是無自而興也凡有不得者</hi>
　<hi>皆反求諸已此自修之事也○許氏謙曰末章憂而戒之之辭也讒言固可憂惟敬足以勝之知所本矣</hi>
　<hi>○朱氏公遷曰自持以敬則小人不敢近其能止讒必矣讒言之人即上章不蹟者也始憂於人謂讒莫</hi>
　<hi>肯息卒反諸已謂敬當自持</hi>
<pb n="41a"/>
　總論<hi>朱氏公遷曰一章言人皆不知憂亂二章言已獨憂人之造亂三章言在位者敬以自持則可</hi>
　<hi>止讒而息亂</hi>
　　沔水三章二章章八句一章六句<lb/>
　　　集傳疑當作三章章八句卒章脱前兩句耳<lb/>
　　　集說<hi>陳氏櫟曰始念亂而憂及父母終憂讒而敬以反身憂念之中不忘孝敬詩人忠厚</hi>
　　　<hi>之意也</hi>
鶴鳴于九皋聲聞<hi>音問</hi>于野<hi>叶上與反</hi>魚潛在淵或在于渚樂<lb/>
<hi>音洛</hi>彼之園爰有樹檀<hi>叶徒/沿反</hi>其下維蘀<hi>音託</hi>他山之石可以<lb/>
<pb n="41b"/>
爲錯<hi>七落反</hi>
　集傳比也鶴鳥名長頸竦身高脚頂赤身白頸尾黑<lb/>
　其鳴高亮聞八九里<hi>陸氏璣曰鶴常夜半鳴淮南子亦云雞知將旦鶴知夜半</hi>皋澤<lb/>
　中水溢出所爲坎從外數至九<hi>韓氏嬰曰九皋九折之澤○濮氏一之曰澤曲</hi>
　<hi>曰皋見楚詞注</hi>喻深逺也蘀落也<hi>許氏謙曰蘀見豳七月</hi>錯礪石也<lb/>
　<hi>嚴氏粲曰揚子不礱不錯焉攸用錯謂治玉也</hi>○此詩之作不可知其所由<lb/>
　然必陳善納誨之辭也<hi>輔氏廣曰不正言其事而必比物而為言者正所謂風刺</hi>
　<hi>上者皆不主於政事而主於文詞不以正諫而託物以諫也</hi>蓋鶴鳴于九皋而聲<lb/>
<pb n="42a"/>
　聞于野言誠之不可揜也魚潛在淵而或在于渚言<lb/>
　理之無定在也<hi>朱氏公遷曰誠中形外非可矯飾為也千變萬化非可執一求也</hi>園<lb/>
　有樹檀而其下維蘀言愛當知其惡也他山之石而<lb/>
　可以爲錯言憎當知其善也<hi>朱氏公遷曰君子或有未仁不可溺於愛也小</hi>
　<hi>人或有一長不可偏於惡也</hi>由是四者引而伸之觸類而長之天<lb/>
　下之理其庶㡬乎<hi>輔氏廣曰夫必能去私欲之蔽然後可以明善而誠身此其序則由</hi>
　<hi>大以至小也</hi>
　集說<hi>王氏安石曰易曰鳴鶴在陰其子和之子曰君子居其室出其言善則千里之外應之況其邇</hi>
<pb n="42b"/>
　<hi>者乎與此意同○朱氏善曰知誠之不可揜則知念慮方萌而鬼神已知形迹欲掩而肺肝已見所以不</hi>
　<hi>可無誠身之功也知理之無定在則知事有精粗而理無精粗事有大小而理無大小所以不可無明善</hi>
　<hi>之功也知愛當知其惡憎當知其善則知親愛賤惡之不可以或偏哀矜敖惰之不可以自恣所以於應</hi>
　<hi>接之間尤不可不去其私欲之心也能是數者則知行竝進而明誠兩立好惡不偏而人已兼盡其於治</hi>
　<hi>天下不難矣此所以為陳善納誨之辭也歟</hi>
○鶴鳴于九皋聲聞于天<hi>叶鐵因反</hi>魚在于渚或潛在淵<hi>叶一均反</hi>樂彼之園爰有樹檀其下維榖他山之石可以攻玉<lb/>
　集傳比也榖<hi>陸氏徳明曰說文云榖從木非從禾也</hi>一名楮惡木也<hi>陸氏</hi>
<pb n="43a"/>
　<hi>璣曰榖幽州人謂之榖桑或曰禇桑荆揚交廣謂之榖中州人謂之禇殷中宗時桑榖共生是也今江南</hi>
　<hi>人績其皮以為布又擣以為紙謂之榖皮紙</hi>攻錯也<hi>嚴氏粲曰謂錯治之也</hi>○程子<lb/>
　曰玉之溫潤天下之至美也石之麤厲天下之至惡<lb/>
　也然兩玉相磨不可以成器以石磨之然後玉之爲<lb/>
　器得以成焉猶君子之與小人處也横逆侵加然後<lb/>
　修省畏避動心忍性增益預防而義理生焉道徳成<lb/>
　焉吾聞諸邵子云<hi>邵子曰有才之正者有才之不正者詩云他山之石可以攻玉其小</hi>
　<hi>人之才乎○許氏謙曰邵子論玉石又一意也略與前説不同</hi>
<pb n="43b"/>
　總論<hi>朱氏公遷曰近則聞於野遠則聞於天泛言之則可以為錯親切言之則可以攻玉教誨之意</hi>
　<hi>以漸而深○呂氏柟曰二章之言相類而意别于野以四方言也于天以上下言也在淵在渚言事雖散</hi>
　<hi>於廣逺而道則不下帶而存不可以為逺而忘之也在渚在淵言事雖在於目前而理則至深邃莫測不</hi>
　<hi>可以其近而忽之也維蘀以榮悴言猶利害安危之謂也則思亂防危之意其可怠乎維榖以美惡言猶</hi>
　<hi>賢佞是非之謂也則防奸逺佞之意其可少乎前章為錯猶渾以利器言之後章乃言攻玉夫人之徳成</hi>
　<hi>如玉矣</hi>
　　鶴鳴二章章九句<lb/>
　　　集説<hi>朱子曰鶴鳴做得巧含蓄意思全不發露○鄧氏元錫曰鶴鳴納誨也辭不直指義</hi>
<pb n="44a"/>
　　　　<hi>託遠諷可興可觀古納誨者之善誘如是乎○徐氏常吉曰鶴鳴一詩可以類萬物之情可以</hi>
　　　　<hi>悉天下之理</hi>
　　　　彤弓之什十篇四十章二百五十九句<lb/>
　　　　　集傳疑脱兩句當爲二百六十一句<lb/>
　<lb/>
　<lb/>
　<lb/>
　<lb/>
<pb n="44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定詩經傳説彚纂卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
欽定詩經傳說彚纂卷十七<lb/>
　　大雅三<lb/>
　　　集傳說見小雅<lb/>
　　　集説<hi>朱子曰大雅非聖賢不能為平易明白正大光明○熊氏禾曰案小雅集傳云正大雅㑹</hi>
　　　<hi>朝之樂受釐陳戒之辭文王大明緜三篇國語皆以為兩君相見之樂朱子謂特舉其一端而言其</hi>
　　　<hi>實天子諸侯㑹朝之樂也皇矣追述大王王季之徳業與大明緜詩同意生民又推本后稷所以積</hi>
　　　<hi>行累功之由朱子疑為郊祀之後受釐頒胙之詩旱麓有玉瓚享祀神勞等語或亦受釐之樂思齊</hi>
<pb n="1b"/>
　　　<hi>追述大任大姒大姜之徳言文王御家在宮之事為詳疑此入而燕處之樂靈臺豈亦出而游觀之</hi>
　　　<hi>樂乎若棫樸言文王之徳下武有聲皆兼言武王之事其樂或用之宗廟或用之朝廷今皆不可知</hi>
　　　<hi>若行葦以下四篇為受釐之辭公劉以下三篇為陳戒之辭則又明白曉然者矣惜其被之聲歌者</hi>
　　　<hi>其音節已不復存然善觀詩者但玩其辭氣亦足以識先王之雅道矣○黄氏佐曰左傳吳季札觀</hi>
　　　<hi>周樂至於大雅曰廣哉熙熙乎曲而有直體其文王之徳乎樂記師乙亦曰廣大而静疏逹而信者</hi>
　　　<hi>宜歌大雅又曰夫歌者直已而陳徳也動已而天地應焉四時和焉星辰理焉萬物育焉猗與文王</hi>
　　　<hi>之徳章於關雎麟趾之化本之以和敬成之以仁厚純亦不已猶於穆之神也武王傳及成康儀刑</hi>
　　　<hi>而已後王厲及宣幽依違文王之徳者則變大雅之美刺作矣然歌樂以養成天子之徳則惟正大</hi>
<pb n="2a"/>
　　<hi>雅為常奏之聲而大師道其徳焉故經解論樂曰其在朝廷則道仁聖禮義之序燕處則聽雅頌之</hi>
　　<hi>音所謂直已而陳徳也理義深長詞㫖廣大其斯所以異諸小雅者歟</hi>
　　文王之什三之一<lb/>
文王在上於<hi>音烏下同</hi>昭于天<hi>叶鐵因反</hi>周雖舊邦其命維新有<lb/>
周不顯帝命不時<hi>叶上紙反</hi>文王陟降在帝左右<hi>叶羽已反</hi>
　集傳賦也於歎辭昭明也命天命也不顯猶言豈不<lb/>
　顯也帝上帝也不時猶言豈不時也左右旁側也○<lb/>
　周公追述文王之徳明周家所以受命而代商者皆<lb/>
<pb n="2b"/>
　由於此以戒成王此章言文王旣沒而其神在上昭<lb/>
　明于天是以周邦雖自后稷始封千有餘年而其受<lb/>
　天命則自今始也夫文王在上而昭于天則其徳顯<lb/>
　矣周雖舊邦而命則新則其命時矣故又曰有周豈<lb/>
　不顯乎帝命豈不時乎蓋以文王之神在天一升一<lb/>
　降無時不在上帝之左右<hi>輔氏廣曰與中庸所謂洋洋乎如在其上如在其左</hi>
　<hi>右之意同蓋非貌說實理然也</hi>是以子孫䝉其福澤而君有天下也<lb/>
　春秋傳天王追命諸侯之詞曰叔父陟恪在我先王<lb/>
<pb n="3a"/>
　之左右以佐事上帝<hi>朱氏公遷曰昭公七年追錫衛襄公策命之詞</hi>語意與<lb/>
　此正相似或疑恪亦降字之誤理或然也<lb/>
　集説<hi>歐陽氏修曰文王在上於昭于天者據武王以為言也言武王雖滅殷而有天下然由文王在</hi>
　<hi>上其徳昭著于天也周雖舊邦其命維新者據后稷公劉以來為言也言周自上世以來為周久矣至文</hi>
　<hi>王始受天之眷命而興盛也文王陟降在帝左右者謂其俯仰之閒常如在帝左右言為天所親輔也○</hi>
　<hi>王氏安石曰周受封自后稷則為其邦舊矣至文王而天命之肇造區夏則其命維新矣不顯則所以甚</hi>
　<hi>言其顯也不時則所以甚言其時也惟其徳之顯是以為帝命之時也○蘓氏轍曰聖人先天而天弗違</hi>
　<hi>後天而奉天時與天如一故也詩於天人之際多以陟降言之○朱子語類問周受命如何曰命如何受</hi>
<pb n="3b"/>
　<hi>於天只是人與天同然觀周自后稷以來積仁累義到此時人心奔赴自有不容已○徳顯命時閒不容</hi>
　<hi>息蓋以文王徳合乎天一陟一降常在上帝之左右與之同運而無違也</hi>
○亹亹<hi>音尾</hi>文王令聞<hi>音/問</hi>不已陳錫哉周侯文王孫子<hi>叶奨里反</hi>文王孫子本支百世凡周之士不顯亦世<lb/>
　集傳賦也亹亹強勉之貌<hi>輔氏廣曰亹亹雖訓強勉然亦有繼續不已之意與</hi>
　<hi>四章緝熙二字相似</hi>令聞善譽也陳猶敷也哉語辭侯維也本<lb/>
　宗子也支庶子也<hi>孔氏穎逹曰以樹木本榦喻適枝葉喻庶言文王子孫本榦枝葉適</hi>
　<hi>子庶子皆傳國百世由文王之徳堪使蕃滋故也</hi>○文王非有所勉也純亦<lb/>
<pb n="4a"/>
　不已而人見其若有所勉耳其徳不已故今旣沒而<lb/>
　其令聞猶不已也<hi>李氏樗曰惟文王亹亹故其令聞亦不已蓋有實者必有名也</hi>令<lb/>
　聞不已是以上帝敷錫于周維文王孫子則使之本<lb/>
　宗百世爲天子支庶百世爲諸侯而又及其臣子使<lb/>
　凡周之士<hi>孔氏穎逹曰士者下至諸侯及王朝公卿大夫總稱</hi>亦世世修徳與<lb/>
　周匹休焉<hi>李氏樗曰天既錫之以造周之命又及其子孫又及其臣之子孫則文王之徳盛矣</hi>
　<hi>而天之所以錫文王亦至矣</hi>
　集説<hi>鄭氏康成曰勉勉乎不倦文王之勤用明徳也其善聲聞日見稱歌無止時也乃能受命造周</hi>
<pb n="4b"/>
　<hi>其子孫適爲天子庶爲諸侯皆百世凡周之士謂其臣有光明之德者亦得世世在位重其功也○王氏</hi>
　<hi>安石曰凡周之士亦皆世顯則秉文之徳故也○黄氏櫄曰文王至誠之德亹亹而不已則發而爲令聞</hi>
　<hi>亦無有窮已推而及於後世亦無有窮已八百其年三十其世皆已基於文王之時矣○朱氏公遷曰文</hi>
　<hi>王盛德之著不以今昔而有閒則天之福其後者亦不以子孫臣子而有閒也○朱氏善曰此詩言不顯</hi>
　<hi>者三有周不顯自聖人言之也不顯亦世與世之不顯自臣子言之也上章以徳言此章以世言惟其徳</hi>
　<hi>之顯是以其傳世亦顯也上章言文王之徳之神此章以下専言徳者周公告戒成王固欲其法先王之</hi>
　<hi>顯徳保上天之顯命非但欲其求之窈冥恍惚而已也</hi>
○世之不顯厥猶翼翼思皇多士生此王國<hi>叶于逼反</hi>王國<lb/>
<pb n="5a"/>
克生維周之楨<hi>音貞</hi>濟濟<hi>子禮反</hi>多士文王以寧<lb/>
　集傳賦也猶謀翼翼勉敬也<hi>輔氏廣曰勉則無怠敬則無他謀猶如此則其</hi>
　<hi>忠誠可知矣</hi>思語辭皇美楨榦也<hi>朱子曰榦者版築之楨榦今人築牆必立一本</hi>
　<hi>於中為骨謂之夜义木横曰楨直曰榦</hi>濟濟多貌<hi>毛氏萇曰濟濟多威儀也○孔氏穎逹曰</hi>
　<hi>多士是上世顯之人則諸侯及公卿大夫此文皆兼之</hi>○此承上章而言<hi>朱氏公遷</hi>
　<hi>曰承上章末句専以人臣之世言</hi>其傳世豈不顯乎而其謀猶皆能<lb/>
　勉敬如此也美哉此衆多之賢士而生於此文王之<lb/>
　國也文王之國能生此衆多之士則足以爲國之榦<lb/>
<pb n="5b"/>
　而文王亦賴以爲安矣<hi>輔氏廣曰自文王之時言之則文王之身固以多士寧矣</hi>
　<hi>自成王之時言之則文王之神亦以多士寧也</hi>蓋言文王得人之盛而宜其<lb/>
　傳世之顯也<lb/>
　集説<hi>歐陽氏修曰言周之興也不獨其君因其世徳其衆士佐文王成功業者亦世有顯名而謀事</hi>
　<hi>忠敬惟此多士生於周國為榦事之臣文王用之以寧周邦也○劉氏彜曰濟濟多士本由文王教化陶</hi>
　<hi>範而生也而文王之邦國又待多士濟濟以為安寧焉猶人勤於菑田反以自養樂於植材反以自庇○</hi>
　<hi>王氏安石曰楨國所恃以立也周獲天人之助矣故能生周之楨也○輔氏廣曰多士之生於周國為之</hi>
　<hi>楨榦二程子論治天下之道未始不以求賢才為先務者以此然則天之所以使周之士傳世之顯者非</hi>
<pb n="6a"/>
　<hi>所以為周之士乃所以為周之國也○嚴氏粲曰牆恃榦而立國恃人而立此章述周士之盛○朱氏公</hi>
　<hi>遷曰傳世之顯即謀猷勉敬而可見謀猷勉敬是以能為周之楨榦而文王賴之以安也美哉多士生此</hi>
　<hi>王國可謂盛矣然非王國克生何以能致是哉謂之克生則所以長育作成者有其道故羣臣之徳傳及</hi>
　<hi>子孫而世之顯也如此</hi>
○穆穆文王於緝<hi>七入反</hi>熙敬止假<hi>古雅反</hi>哉天命有商孫<lb/>
子商之孫子其麗不億上帝既命侯于周服<hi>叶蒲北反</hi>
　集傳賦也穆穆深遠之意緝續熙明亦不已之意<hi>真氏</hi>
　<hi>徳秀曰詩言緝熙者四文王之詩於緝熙敬止以徳言也敬之之詩曰學有緝熙於光明以學言也維清</hi>
<pb n="6b"/>
　<hi>之詩曰維清緝熙文王之典昊天有成命曰於緝熙單厥心二者以事言也</hi>止語辭假大<lb/>
　麗數也不億不止於億也侯維也○言穆穆然文王<lb/>
　之徳不已其敬如此是以大命集焉以有商孫子觀<lb/>
　之則可見矣蓋商之孫子其數不止於億然以上帝<lb/>
　之命集於文王而今皆維服于周矣<hi>嚴氏粲曰釋文云服事也用也</hi>
　<hi>故為臣而見用謂之服言服行其職也</hi>
　集說<hi>毛氏萇曰盛徳不可為衆也○孔氏穎逹曰此作在成王之時從後見其歸周夲而美之耳○</hi>
　<hi>輔氏廣曰先生謂四章始言文王之所以聖與夫上昭於天不已於令聞者止在於敬之緝續煕明不已</hi>
<pb n="7a"/>
　<hi>而已可謂深得周公之心及文王之徳也程先生曰毋不敬可以對越上帝觀文王之詩則可見矣○張</hi>
　<hi>氏所望曰光明者敬之本體繼而續之使其常明而不昏即所謂不已其敬也</hi>
○侯服于周天命靡常殷士膚敏祼<hi>古亂反</hi>將于京<hi>叶居良反</hi>
厥作祼將常服黼<hi>音甫</hi>冔<hi>況甫/反</hi>王之藎<hi>才刃反</hi>臣無念爾祖<lb/>
　集傳賦也諸侯之大夫入天子之國曰某士<hi>朱氏公遷曰曲</hi>
　<hi>禮注云列國卿大夫其命數與天子之士等</hi>則殷士者商孫子之臣屬也<lb/>
　<hi>嚴氏粲曰殷士總言商之孫子及其舊臣猶書稱爾殷遺多士及茲殷庶士也</hi>膚美敏疾也<lb/>
　祼灌鬯也<hi>嚴氏粲曰祼謂以鬯酒獻尸尸受酒而灌於地以降神也祼灌古字通也</hi>將行<lb/>
<pb n="7b"/>
　也酌而送之也<hi>孔氏穎逹曰天官小宰云凡祭祀贊祼將之事注以將為送則此言祼將</hi>
　<hi>亦宜為送但祼是送爵亦是行之其義同也</hi>京周之京師也黼黼裳也<hi>孔氏</hi>
　<hi>穎逹曰冬官繢人云白與黑謂之黼祭服不止於黼舉一章而表之耳○董氏逌曰黼繡於裳雖章數不</hi>
　<hi>同皆以黼為裳也</hi>冔殷冠也<hi>孔氏穎逹曰郊特牲及士冠禮皆云周弁殷冔夏收故知冔殷</hi>
　<hi>冠也</hi>蓋先代之後統承先王修其禮物作賓于王家<hi>蔡氏</hi>
　<hi>沈曰修其典禮文物不使廢壊以備一王之法也賔以客禮遇之也</hi>時玊不敢變焉而<lb/>
　亦所以為戒也王指成王也藎進也言其忠愛之篤<lb/>
　進進無已也無念猶言豈得無念也爾祖文王也○<lb/>
<pb n="8a"/>
　言商之孫子而侯服于周以天命之不可常也故殷<lb/>
　之士助祭於周京而服商之服也於是呼王之藎臣<lb/>
　而告之曰得無念爾祖文王之徳乎蓋以戒王而不<lb/>
　敢斥言猶所謂敢告僕夫云爾劉向曰孔子論詩至<lb/>
　於殷士膚敏祼將于京喟然歎曰大哉天命善不可<lb/>
　不傳於後嗣是以富貴無常蓋傷微子之事周而痛<lb/>
　殷之亡也<lb/>
　集說<hi>歐陽氏修曰詩人既先引商王子孫以戒成王又引商之衆士以戒周之羣臣以謂殷之衆士</hi>
<pb n="8b"/>
　<hi>乃服其服而來助周祭故引以戒周臣使亦無失其世徳以配天命而求福祿○王氏安石曰商之孫子</hi>
　<hi>侯服于周則以天命靡常故也天嘗命商使有九有之師矣今侯服于周所謂靡常也惟其靡常故商之</hi>
　<hi>子孫其為士而膚美敏疾者乃反祼將于周京以助周祭也○嚴氏粲曰不以文王為念則將墜厥緒周</hi>
　<hi>之孫子臣士又將服周之服而助祭於他人之廟矣此章述殷士祼將之事以為戒也○朱氏善曰膚敏</hi>
　<hi>言其才之美祼將言其職之共黼冔言其服之常以商之士而服商之服若不改昔日之舊也然以其膚</hi>
　<hi>敏之才而奔走於周王之廟則今日之命非復昔日之命矣藎者忠愛之篤惟其忠愛之篤是以欲其監</hi>
　<hi>戒之深也</hi>
○無念爾祖聿<hi>于筆反</hi>修厥徳永言配命自求多福<hi>叶筆力反</hi>
<pb n="9a"/>
殷之未喪<hi>息浪反</hi>師克配上帝宜鑒于殷駿<hi>音/峻</hi>命不易<hi>以豉反</hi>
　集傳賦也聿發語辭永長配合也命天理也師衆也<lb/>
　上帝天之主宰也駿大也不易言其難也<hi>劉氏瑾曰言難保也</hi>
　○言欲念爾祖在於自修其德而又常自省察使其<lb/>
　所行無不合於天理則盛大之福自我致之有不外<lb/>
　求而得矣<hi>李氏樗曰禍福無不自己求之者天何容心於其閒哉</hi>又言殷未失<lb/>
　天下之時其徳足以配乎上帝矣<hi>朱氏公遷曰此指殷之六七賢君言</hi>
<pb n="9b"/>
　<hi>之</hi>今其子孫乃如此宜以爲鑒而自省焉則知天命<lb/>
　之難保矣大學傳曰得衆則得國失衆則失國此之<lb/>
　謂也<lb/>
　集説<hi>王氏安石曰足乎已無待於外之謂徳以徳求多福則非有待於外也○呂氏祖謙曰王者代</hi>
　<hi>天理物操典禮命討之柄以臨天下故曰配命又曰配上帝○嚴氏粲曰徳者民之所歸得民斯得天不</hi>
　<hi>修厥徳則失其民而天命去之故宜以殷為鑒也此章戒成王念祖而鑒殷也○蔣氏悌生曰周之受命</hi>
　<hi>始於文王後王當思文王所以受命者在於修徳而所謂修徳者蓋無一時一事之不合乎理而其所以</hi>
　<hi>求多福之機又在已而不在人也周之後王可不以殷為鑒而思天命之不易保乎王業興廢之由天人</hi>
<pb n="10a"/>
　<hi>感應之機反覆詳切如此</hi>
○命之不易無遏爾躬<hi>叶姑𢎞反</hi>宣昭義問有虞殷自天<hi>叶鐡因反</hi>上天之載無聲無臭<hi>叶初/尤反</hi>儀刑文王萬邦作孚<hi>叶房尤反</hi>
　集傳賦也遏絶<hi>問無遏爾躬朱子曰無自遏絶於爾躬如家自毁國自伐</hi>宣布昭<lb/>
　明義善也問聞通有又通虞度載事儀象刑法孚信<lb/>
　也○言天命之不易保故告之使無若紂之自絶於<lb/>
　天而布明其善譽於天下又度殷之所以廢興者而<lb/>
　折之於天然上天之事無聲無臭不可得而度也惟<lb/>
<pb n="10b"/>
　取法於文王則萬邦作而信之矣<hi>禮記緇衣注儀法文王之徳而行之</hi>
　<hi>則天下無不信者也</hi>子思子曰維天之命於穆不已蓋曰天之<lb/>
　所以爲天也於乎不顯文王之徳之純蓋曰文王之<lb/>
　所以爲文也純亦不已夫知天之所以爲天又知文<lb/>
　王之所以爲文則夫與天同徳者可得而言矣是詩<lb/>
　首言文王在上於昭于天文王陟降在帝在右而終<lb/>
　之以此其㫖深矣<lb/>
　集説<hi>程子曰上天之載無聲無臭之可聞其體則謂之易其理則謂之道其命在人則謂之性其用</hi>
<pb n="11a"/>
　<hi>無窮則謂之神一而已矣○呂氏大臨曰凡欲配天命者當法天然天無聲臭可求苟儀刑文王則天徳</hi>
　<hi>全矣此萬邦所以作孚○呂氏祖謙曰宣昭義問所謂闢四門明四目逹四聰蓋天命之大非小知偏學</hi>
　<hi>所能與也又虞度商之興亡自天者自敬與怠瞭然可識愈敬懼而不敢怠矣</hi>
　總論<hi>輔氏廣曰此詩七章以一章言之首尾只是言文王與天為一以一篇言之首尾亦是言文王</hi>
　<hi>與天為一但首章則専説文王末章則欲成王之法文王耳○王氏柏曰初言文王只如此亹亹然強勉</hi>
　<hi>做將去而令聞自至今不已亹亹二字又未足以盡其形容又添一箇穆穆字其所以能如此深遠者只</hi>
　<hi>是緝熙此一敬字而已此令聞之所以不已也末曰天理無形但取法於文王天下自能興起孚信凡所</hi>
　<hi>以稱贊文王者只一箇敬字天難取法只法文王便能孚信○劉氏瑾曰天高在上而文王之神亦在上</hi>
<pb n="11b"/>
　<hi>帝為天之主宰而文王之神則升降乎帝之左右是天帝所在即文王所在也何以知文王之能然哉以</hi>
　<hi>其與天同徳而已天之徳於穆不已所以為天文王之徳純亦不已所以為文於穆不已者天之誠也純</hi>
　<hi>亦不已者文王之誠也是文王之徳即天之徳儀刑文王即儀刑於天也天與文王一而已矣</hi>
　　文王七章章八句<lb/>
　　　集傳東萊呂氏曰呂氏春秋引此詩以爲周公<lb/>
　　　所作味其詞意信非周公不能作也○今案此<lb/>
　　　詩一章言文王有顯徳而上帝有成命也二章<lb/>
　　　言天命集於文王則不唯尊榮其身又使其子<lb/>
<pb n="12a"/>
　　　孫百世爲天子諸侯也三章言命周之福不唯<lb/>
　　　及其子孫而又及其羣臣之後嗣也四章言天<lb/>
　　　命旣絶於商則不唯誅罰其身又使其子孫亦<lb/>
　　　來臣服于周也五章言絶商之禍不唯及其子<lb/>
　　　孫而又及其羣臣之後嗣也六章言周之子孫<lb/>
　　　臣庶當以文王爲法而以商爲監也七章又言<lb/>
　　　當以商爲監而以文王爲法也其於天人之際<lb/>
　　　興亡之理丁寧反覆至深切矣故立之樂官而<lb/>
<pb n="12b"/>
　　　因以爲天子諸侯朝㑹之樂蓋將以戒乎後世<lb/>
　　　之君臣而又以昭先王之徳於天下也國語以<lb/>
　　　爲兩君相見之樂特舉其一端而言耳然此詩<lb/>
　　　之首章言文王之昭于天而不言其所以昭次<lb/>
　　　章言其令聞不已而不言其所以聞至於四章<lb/>
　　　然後所以昭明而不已者乃可得而見焉然亦<lb/>
　　　多詠歎之言而語其所以爲徳之實則不越乎<lb/>
　　　敬之一字而已然則後章所謂修厥徳而儀刑<lb/>
<pb n="13a"/>
　　　之者豈可以他求哉亦勉於此而已矣<lb/>
　　　集說<hi>張子曰文王之於天下都無所與惟正已而已觀文王一篇便知文王之徳性文王</hi>
　　　<hi>之徳業固美更得詩人能道之○朱子曰文王之徳業固美矣詩人所以稱述之者又極形容</hi>
　　　<hi>之妙是以其辭尤粹學者於此而盡心焉則凡其徳性之藴皆可見矣○輔氏廣曰敬之一字</hi>
　　　<hi>聖學之所以為始終者又可見於此二程先生挈出此一字以詔後學其有功於聖學多矣學</hi>
　　　<hi>者舍是無以為進徳之階也○劉氏瑾曰敬者干聖傳心之法即所謂欽也虞書五篇言欽者</hi>
　　　<hi>十有三言敬者七唐虞君臣相傳相戒固惟在於此也故仲虺告湯亦曰欽崇天道尚父告武</hi>
　　　<hi>王亦曰敬勝怠者吉是創業垂統者固在於此敬而持盈守成者尤在於此敬也然則成王所</hi>
<pb n="13b"/>
　　　<hi>以念祖修徳儀刑文王之事者誠不可以他求亦惟法文王之敬徳而已又若召誥召公告王</hi>
　　　<hi>亦曰曷其奈何弗敬又曰王敬作所又曰不可不敬徳又曰王其疾敬徳又兩曰惟不敬厥徳</hi>
　　　<hi>乃早墜厥命又曰肆惟王其疾敬徳其語意尤為諄複剴切也成王之為令主也宜哉</hi>
明明在下赫赫在上<hi>叶辰羊反</hi>天難忱<hi>市林/反</hi>斯不易<hi>以豉反</hi>維<lb/>
王天位殷適<hi>音的</hi>使不挾<hi>子燮反</hi>四方<lb/>
　集傳賦也明明徳之明也赫赫命之顯也忱信也不<lb/>
　易難也天位天子之位也殷適殷之適嗣也挾有也<lb/>
　○此亦周公戒成王之詩將陳文武受命故先言在<lb/>
<pb n="14a"/>
　下者有明明之徳則在上者有赫赫之命達於上下<lb/>
　去就無常此天之所以難忱而爲君之所以不易也<lb/>
　紂居天位爲殷嗣乃使之不得挾四方而有之蓋以<lb/>
　此爾<lb/>
　集説<hi>王氏安石曰明明在下王徳之明也赫赫在上天命之赫也今紂所居之尊則天位也所傳之</hi>
　<hi>正則殷適也使不挾四方其不可保恃如此○范氏處義曰明明赫赫言周之有徳顯受天命如此明明</hi>
　<hi>則文王所修之徳也赫赫則文王所受之命也由成王言之則文王在上由天命言之則文王又在下此</hi>
　<hi>詩亦周公作以戒成王故既言周之受顯命又言天亦難信為王亦不易如紂無徳以當天心遂使之不</hi>
<pb n="14b"/>
　<hi>能挾四方而有之所謂命靡常也○呂氏祖謙曰天位殷適使不挾四方則下章所陳眷顧周家有加無</hi>
　<hi>已者非天私我有周也栽者培之傾者覆之因其材而篤焉耳○朱氏善曰天果不可信乎在下者有明</hi>
　<hi>明之徳則在上者有赫赫之命未嘗不可信也天果可信乎夏有昬徳而商受之商有昬徳而周受之其</hi>
　<hi>去就無常又未嘗必可信也惟天之不可信此為君之所以不易也</hi>
　<hi>案董仲舒曰善言天者必有徵於人天人相通之故亦㣲矣哉前詩言文之徳合於天天之命集於文而</hi>
　<hi>終之以上天之載無聲無臭儀刑文王萬邦作孚以見天人之合一此詩首二句即揭出天人感通之故</hi>
　<hi>以為一篇綱領天位殷適使不挾四方逆天者天必亡之也天監在下而命集於文王上帝式臨而保佑</hi>
　<hi>乎武王順天者天必興之也使不挾四方使字説得威靈赫然所謂危言以惕之而告諸天之不假易也</hi>
<pb n="15a"/>
○摯<hi>音至</hi>仲氏任<hi>音/壬</hi>自彼殷商來嫁于周曰嬪<hi>毗申反</hi>于京<lb/>
<hi>叶居良反</hi>乃及王季維徳之行<hi>叶戸/郎反</hi>大<hi>音/㤗</hi>任有身<hi>叶尸羊反</hi>生此<lb/>
文王<lb/>
　集傳賦也摯國名仲中<hi>直衆反</hi>女也任摯國姓也<hi>毛氏萇曰</hi>
　<hi>摯國任姓之中女也</hi>殷商商之諸侯也<hi>黄氏一正曰摯奚仲之後自彼殷商蓋摯商畿</hi>
　<hi>内國也</hi>嬪婦也京周京也<hi>李氏樗曰王氏曰天子所都曰京是時周未有天下言京</hi>
　<hi>則詩人追稱也</hi>曰嬪于京疉言以釋上句之意猶曰釐降二<lb/>
　女于嬀<hi>音規</hi>汭嬪于虞也<hi>蔡氏沈曰釐理降下也史言堯治裝下嫁二女于嬀水之</hi>
<pb n="15b"/>
　<hi>北使爲舜婦于虞氏之家也</hi>王季文王父也身懐孕也○將言文<lb/>
　王之聖而追本其所從來者如此蓋曰自其父母而<lb/>
　已然矣<lb/>
　集說<hi>列女傳大任端一誠莊惟徳之行及其娠文王目不視惡色耳不聼淫聲口不出敖言生文王</hi>
　<hi>而明聖大任教之以一而識百卒為周宗君子謂大任為能胎教○劉氏彝曰乾健而不息坤順以相承</hi>
　<hi>物理自然形影相附不可以無實而取之也王季天錫大任以配其徳故克生文王焉文王天作之合以</hi>
　<hi>大其慶故克生武王焉○王氏安石曰摯仲氏任繫其夫而言大任繫其子而言○李氏樗曰言文王之</hi>
　<hi>有明徳由其母之賢而致之○輔氏廣曰維徳之行所謂以成徳為行也只此一句足以盡王季大任之</hi>
<pb n="16a"/>
　<hi>事可謂辭約而義博也○陳氏櫟曰聖賢之生不偶然也有配偶之賢而後有嗣續之賢故詩推本聖賢</hi>
　<hi>之生往往自其所從來如生民言稷而及姜嫄此言文王而及大任下章言武王而及大姒皆是也其意</hi>
　<hi>深矣○鄒氏泉曰大任王季俱有其徳一維徳之是行王季之徳如明類長君是也大任之徳如思齊思</hi>
　<hi>媚是也</hi>
○維此文王小心翼翼昭事上帝聿懐多福<hi>叶筆力反</hi>厥徳<lb/>
不回以受方國<hi>叶越逼反</hi>
　集傳賦也小心翼翼恭愼之貌即前篇之所謂敬也<lb/>
　文王之徳於此爲盛昭明懐來回邪也<hi>朱氏公遷曰敬以直内故</hi>
<pb n="16b"/>
　<hi>不回</hi>方國四方來附之國也<lb/>
　集說<hi>孔氏穎逹曰人度量欲其心之大謹慎欲其心之小見其終常戒懼出於性然表記引此詩云</hi>
　<hi>有君民之大徳有事君之小心是也言受方國故知四方之國來附之○輔氏廣曰前篇釋厥猶翼翼為</hi>
　<hi>勉敬此篇説小心翼翼為恭慎其義雖一而有在臣在君之不同此須是以心體之則自見其有廣狹也</hi>
　<hi>昭事上帝言文王之敬洞洞屬屬終日對越上帝也如此則盛大之福自然來集而文王之敬直上直下</hi>
　<hi>更無回曲之時所以又能受四方來附之國也一有回曲則此心便息此理便絶天人上下皆不相管攝</hi>
　<hi>矣○嚴氏粲曰言文王之徳天人所與也文王小心翼翼然恭敬以明事上帝至誠之運與天周旋也遂</hi>
　<hi>能懐來多福蓋其徳不回邪故受此四方侯國之歸也有一毫覬倖之心則邪矣○朱氏善曰聖人之徳</hi>
<pb n="17a"/>
　<hi>敬為大泛言之而為徳切言之而為敬敬者徳之與也無敬則徳不行聖人之敬上與天心合下與人心</hi>
　<hi>合故以之事天非有心於求福也而自足以來多福以之治人非有心於求媚也而自足以受方國其徳</hi>
　<hi>之不回即其心之敬者為之也</hi>
○天監在下有命旣集<hi>叶昨合反</hi>文王初載天作之合在洽<lb/>
之陽在渭之涘<hi>音士叶羽已反</hi>文王嘉止大邦有子<hi>叶奬禮反</hi>
　集傳賦也監視集就載年合配也洽水名本在今同<lb/>
　州郃<hi>音洽</hi>陽夏陽縣<hi>皇輿表今西安府同州郃陽縣隸陜西</hi>今流已絶故<lb/>
　去水而加邑<hi>王氏應麟曰說文作郃</hi>渭水亦逕此入河也嘉婚<lb/>
<pb n="17b"/>
　禮也大邦莘國也子大姒也<hi>梁氏益曰莘姒姓之國文王妃大姒之母家今</hi>
　<hi>同之夏陽漢郃陽也有大姒冢祠</hi>○將言武王伐商之事故此又推<lb/>
　其本而言天之監照實在於下其命旣集於周矣故<lb/>
　於文王之初年<hi>朱氏公遷曰初年猶曰壯盛之年也或謂卽位之初年恐鑿</hi>而黙<lb/>
　定其配所以洽陽渭涘當文王將昏之期而大邦有<lb/>
　子也蓋曰非人之所能爲矣<lb/>
　集說<hi>嚴氏粲曰述天生大姒以配文王也文王有盛徳而天監之於下大命集焉天為生配在洽水</hi>
　<hi>之北渭水之涯指莘國也當文王嘉禮之時而莘國有賢女殆非偶然天實為之○朱氏善曰天命必有</hi>
<pb n="18a"/>
　<hi>所厭也而後有所集以六百年之商將欲革其命而新之非監視之久而眷顧之深夫固不輕集也天命</hi>
　<hi>既集於文王則文王之配豈人力之所能為哉洽陽渭涘有聖女焉天實擬之以為聖人之配也而天命</hi>
　<hi>之集於周益可信矣</hi>
○大邦有子俔<hi>牽遍反</hi>天之妹文定厥祥親迎<hi>魚敬反</hi>于渭<lb/>
造舟爲梁不顯其光<lb/>
　集傳賦也俔磬也韓詩作磬說文云俔譬也孔氏曰<lb/>
　如今俗語譬喻物曰磬作然也文禮祥吉也言卜得<lb/>
　吉而以納幣之禮定其祥也<hi>蘓氏轍曰昏禮既問名則卜之卜而吉則納幣</hi>
<pb n="18b"/>
　<hi>以定之</hi>造作梁橋也作船於水比之而加版於其上以<lb/>
　通行者即今之浮橋也傳曰天子造舟諸侯維舟大<lb/>
　夫方舟士特舟<hi>孔民穎達曰李廵曰比其舟而渡曰造舟中央左右相維持曰維舟併兩</hi>
　<hi>船曰方舟一舟曰特舟杜預云造舟為梁則河橋之謂也維舟以下則水上浮而行之但船有多少為等</hi>
　<hi>差耳</hi>張子曰造舟爲梁文王所制而周世遂以爲天子<lb/>
　之禮也不顯顯也<lb/>
　集說<hi>鄭氏康成曰賢女配聖人得其宜故備禮也迎大姒而更為梁者欲其昭著示後世敬昏禮也</hi>
　<hi>天子造舟周制也殷時未有等制○眞氏徳秀曰其禮盛故其光顯○黄氏一正曰俔天之妹以其徳與</hi>
<pb n="19a"/>
　<hi>天合也親迎于渭至莘之界也諸侯無出境親迎之禮而文王遠至莘界者洽陽在其境内且文王為世</hi>
　<hi>子不嫌於遠迎也○姚氏舜牧曰詩於大任大姒備叙其所出而於嫁嬪親迎之禮一一詳之見聖人重</hi>
　<hi>大禮而不苟且以見其合之非偶也</hi>
○有命自天命此文王于周于京<hi>叶居良反</hi>纘<hi>子管反</hi>女維莘<lb/>
<hi>所巾反</hi>長<hi>丁丈/反</hi>子維行<hi>叶户/郎反</hi>篤生武王保右<hi>音祐</hi>命爾燮伐<lb/>
大商<lb/>
　集傳賦也纘繼也莘國名長子長女大姒也行嫁篤<lb/>
　厚也言既生文王而又生武王也<hi>饒氏魯曰文王生於祖甲之三十一</hi>
<pb n="19b"/>
　<hi>年武王後文王二十年生是商道始微之際二人已生矣</hi>右助燮和也<hi>陳氏鵬飛曰書言燮</hi>
　<hi>友柔克有和順之意</hi>○言天既命文王于周之京矣而克纘大<lb/>
　任之女事者維此莘國以其長女來嫁于我也天又<lb/>
　篤厚之使生武王保之助之命之而使之順天命以<lb/>
　伐商也<lb/>
　集說<hi>輔氏廣曰天監在下有命既集言其始也有命自天命此文王言其終也天之生聖人者其用</hi>
　<hi>力多矣既以篤生之故保護之右助之所以命之燮伐大商也征伐本非和者之事而曰燮伐者所謂剛</hi>
　<hi>中而應行險而順者也○朱氏善曰有大任以為之母有大姒以為之婦故謂之纘言女徳之有繼也既</hi>
<pb n="20a"/>
　<hi>生文王於前又生武王於後故謂之篤言天命之匪懈也其伐商也上以順乎天下以應乎人故謂之燮</hi>
　<hi>言其無慚徳也</hi>
○殷商之旅其㑹如林矢于牧野維予侯興<hi>叶音歆</hi>上帝<lb/>
臨女<hi>音汝</hi>無貳爾心<lb/>
　集傳賦也如林言衆也書曰受率其旅若林<hi>毛氏萇曰旅衆</hi>
　<hi>也如林言衆而不為用也</hi>矢陳也牧野在朝歌南七十里<hi>梁氏益曰衛之汲縣</hi>
　<hi>故商都牧野之邑</hi>侯維貳疑也爾武王也○此章言武王伐<lb/>
　紂之時紂衆㑹集如林以拒武王而皆陳于牧野則<lb/>
<pb n="20b"/>
　維我之師爲有興起之勢耳然衆心猶恐武王以衆<lb/>
　寡之不敵而有所疑也故勉之曰上帝臨女毋貳爾<lb/>
　心蓋知天命之必然而贊其決也然武王非必有所<lb/>
　疑也設言以見衆心之同非武王之得已耳<lb/>
　集說<hi>王氏安石曰明文武之興以徳不以力也○蘇氏轍曰牧野商郊也紂陳其衆以拒武王然其</hi>
　<hi>衆維武王是為無不欲武王興者曰上帝臨女矣無疑不克也○呂氏祖謙曰紂以如林之衆來戰苟較</hi>
　<hi>強弱而計衆寡其心必疑貳矣然當是時武王方一心以奉天討若上帝實臨之較計之私豈得而容哉</hi>
　<hi>曰上帝臨女無貳爾心蓋設為勉之之辭以形容武王奉天討之心也○劉氏瑾曰武王誓師曰受有臣</hi>
<pb n="21a"/>
　<hi>億萬惟億萬心予有臣三千惟一心商罪貫盈天命誅之又曰朕夢協朕卜襲于休祥戎商必克又曰雖</hi>
　<hi>有周親不如仁人觀是語也則武王固知上帝之監臨矣固知衆寡之不足疑矣</hi>
○牧野洋洋檀車煌煌駟騵<hi>音元</hi>彭彭<hi>叶鋪郎反</hi>維師尚父時<lb/>
維鷹揚涼<hi>音亮</hi>彼武王肆伐大商㑹朝清明<hi>叶謨郎反</hi>
　集傳賦也洋洋廣大之貌檀堅木宜爲車者也煌煌<lb/>
　鮮明貌駵馬白腹曰騵<hi>孔氏穎達曰檀弓亦言戎事乘騵因此武王所乘遂為一</hi>
　<hi>代常法</hi>彭彭強盛貌師尚父大公望爲大師而號尚父<lb/>
　也鷹揚如鷹之飛揚而將擊言其猛也涼漢書作亮<lb/>
<pb n="21b"/>
　佐助也肆縱兵也<hi>輔氏廣曰肆伐亦可見三千惟一心之意○朱氏道行曰上曰燮伐</hi>
　<hi>屬主徳調劑此曰肆伐屬將帥奮庸</hi>㑹朝㑹戰之旦也<hi>蘓氏轍曰書所謂甲子昧爽也</hi>
　○此章言武王師衆之盛將帥之賢伐商以除穢濁<lb/>
　不崇朝而天下清明<hi>孔氏穎逹曰王肅云天下乃大清明無復濁亂之政</hi>所以<lb/>
　終首章之意也<lb/>
　集說<hi>陳氏櫟曰篇首之明明以徳之明言之也篇末之清明以治象之明言之也然不崇朝而天下</hi>
　<hi>清明非徳之明者能之乎○劉氏瑾曰天下本清而紂汨濁之故伯夷大公避之以待其清及去紂則源</hi>
　<hi>清而流悉清矣故武王泰誓以永清四海爲己任詩人歌之亦以㑹朝清明歎其撥亂反正之神速蓋知</hi>
<pb n="22a"/>
　<hi>其心唯在於清四海而已○彭氏執中曰當癸亥之夕俟天休命之前猶有如陰曀之中及甲子昧爽一</hi>
　<hi>戰之後民情大悦向者昏亂穢濁之氣一洗而出之○朱氏善曰此章述牧野之事然言其檀車之煌煌</hi>
　<hi>而已不及乎矛㦸之利則是無待於擊刺也言其駟騵之彭彭而已不及乎弓矢之良則是無待於貫革</hi>
　<hi>也言尚父之鷹揚而已不及乎徒御之衆則是無待於選鋒陷陣之勇也所以然者殷周之不敵久矣孔</hi>
　<hi>子曰仁不可為衆也孟子曰征之為言正也各欲正已也焉用戰皆此意也㑹朝清明所謂一戎衣而天</hi>
　<hi>下定也</hi>
　附錄<hi>鄭氏康成曰㑹合也以天期已至兵甲之強師率之武故今伐殷合兵以清明書牧誓曰時甲</hi>
　<hi>子昧爽武王朝至于商郊牧野乃誓○孔氏穎達曰引牧誓證清明之時是昧爽之義牧誓注亦引此詩</hi>
<pb n="22b"/>
　<hi>交相為證昧爽者言其昧之而初明晚則塵昏旦則清故謂朝旦為清明言㑹朝清明正是㑹清明之朝</hi>
　<hi>耳○曹氏粹中曰武成云陳于商郊俟天休命孔安國云休命謂雨止畢陳也六韜云武王東伐至河上</hi>
　<hi>雨甚雷疾大公率衆先渉然則至畢陳乃雨止而清明○嚴氏粲曰㑹戰之朝乃雨止而清明是天相之</hi>
　<hi>也史載行師以雨敗者多矣故以㑹朝清明為得天助大公先渉畢陳而雨止故以尚父鷹揚發之</hi>
　<hi>案㑹朝清明毛鄭各有一解後儒或從毛或從鄭然毛傳得王肅而益明義極正大朱子集傳依之固宜</hi>
　總論<hi>吳氏師道曰此詩言王季大任之徳以及文王言文王大姒之徳以及武王又言武王伐商以</hi>
　<hi>及尚父明一家祖孫父子夫婦婦姑皆有盛徳而又有將帥之賢師衆之盛至於天命之保佑昭事之聿</hi>
　<hi>懐天之與聖人又相與為一蓋無一而不盡其道詩人形容之備莫過於此</hi>
<pb n="23a"/>
　　大明八章四章章六句四章章八句<lb/>
　　　集傳名義見小旻篇一章言天命無常惟徳是<lb/>
　　　與二章言王季大任之徳以及文王三章言文<lb/>
　　　王之徳四章五章六章言文王大姒之徳以及<lb/>
　　　武王七章言武王伐紂八章言武王克商以終<lb/>
　　　首章之意其章以六句八句相閒又國語以此<lb/>
　　　及下篇皆爲兩君相見之樂説見上篇<hi>劉氏瑾曰事見</hi>
　　　<hi>外傳魯語叔孫穆子之言也</hi>
<pb n="23b"/>
　　　集說<hi>王氏通曰愚讀大明之詩而知人之求配不可不慎擇也蓋雖大聖賢而配非其人</hi>
　　　<hi>所生之子必不能全類其父詩稱文武之興必各本其母而言有㫖哉○輔氏廣曰君有明徳</hi>
　　　<hi>則天有明命有王季文王則有大任大姒有王季大任則有文王有文王大姒則有武王有武</hi>
　　　<hi>王之君則有大公之臣讀大明之詩則當知天人夫婦父子君臣之際安危治亂廢興存亡之</hi>
　　　<hi>機如影響形聲之相似皆非苟然也○此詩周公作以戒成王前五章言周三王積徳之盛而</hi>
　　　<hi>天命之積亦非一日有人力之所不得與者後兩章言武王順天應人以伐紂而克之有非得</hi>
　　　<hi>已者成王聞之思天命之不苟集祖宗之於天下也非苟得則兢兢業業以保守之自有不能</hi>
　　　<hi>已者矣</hi>
<pb n="24a"/>
緜緜瓜瓞<hi>田節反</hi>民之初生自土沮<hi>七余/反</hi>漆<hi>音/七</hi>古公亶<hi>都但反</hi>父<hi>音/甫</hi>陶<hi>音/桃</hi>復<hi>音/福</hi>陶穴<hi>叶户橘反</hi>未有家室<lb/>
　集傳比也緜緜不絶貌大曰瓜小曰瓞<hi>邢氏昺曰瓞一名瓝小瓜</hi>
　<hi>也</hi>瓜之近本初生者常小其蔓不絶至末而後大也<lb/>
　民周人也自從土地也<hi>朱氏公遷曰自土沮漆自沮漆之土也語倒如此</hi>沮<lb/>
　漆二水名在豳地<hi>水經沮水出北地直路縣東過馮翊祋祤繇北東入于洛漆水出扶</hi>
　<hi>風杜陽縣俞山東北入于渭</hi>古公號也亶父名也或曰字也後乃<lb/>
　追稱大王焉<hi>趙氏順孫曰古公猶言先公也蓋未追王前之本號古公當殷末時猶尚質故</hi>
<pb n="24b"/>
　<hi>亶父以名言</hi>陶窰竈也復重窰也穴土室也<hi>賈氏公彦曰古者窟居隨</hi>
　<hi>地而造若平地則不鑿但累土為之謂之為復言於地上重複為之也若高地則鑿為坎謂之為穴其形</hi>
　<hi>皆如陶竈復穴皆開其上取明</hi>家門内之通名也豳地近西戎而苦<lb/>
　寒故其俗如此○此亦周公戒成王之詩追述大王<lb/>
　始遷岐周以開王業而文王因之以受天命也此其<lb/>
　首章言瓜之先小後大以比周人始生於漆沮之上<lb/>
　<hi>王氏安石曰周國嘗㡬亡矣其後土漆沮而國復興故以為民之初生也</hi>而古公之時居<lb/>
　於窰竈土室之中其國甚小至文王而後大也<lb/>
<pb n="25a"/>
　集說<hi>孔民穎達曰周語云昔我先世后稷以服事虞夏及夏之衰棄稷不務我先王不窋用失其官</hi>
　<hi>而自竄於戎狄之閒蓋不窋時失官竄豳猶尚往來邰國未即定居於豳公劉者不窋之孫至公劉而盡</hi>
　<hi>以邰民遂往居焉是定國於豳自公劉始也大王之基王業在於岐周始盛故閟宫云居岐之陽實始翦</hi>
　<hi>商但在岐始盛由未遷已得民心故本周之興自於漆沮也○公劉始遷於豳比至古公將十世公劉云</hi>
　<hi>于豳斯館則豳有宮館也此以文王在岐而興上本大王初來之事歎美在岐新立故言在豳未有下云</hi>
　<hi>俾立室家故此言未有室家其實在豳之時亦有宮室○七月云入此室處即豳事也豈常穴居乎但豳</hi>
　<hi>近西戎處在山谷其俗多複穴而居故詩人舉而言耳○李氏公凱曰周家歴世不絶如瓜瓞之生緜緜</hi>
　<hi>然延蔓自公劉遷豳在於沮漆之地傳至先公大王之初其民尚復穴而處未曽有室家之盛是其勢尚</hi>
<pb n="25b"/>
　<hi>微也○朱氏公遷曰厥初生民自后稷始入此室處自豳公時已然此云爾者生民之詩是推始祖所自</hi>
　<hi>出緜詩首章是見民人所自來姜嫄生后稷建邦啓土之由出稷封於邰而不窋竄去則有邰廢而周無</hi>
　<hi>民漆沮之豳又周之民人始生之地也夾皇遡過雖云已有宫室但穴處乃豳地所不能無謂之未有家</hi>
　<hi>室何怪哉詩意主言大王肇基王迹文王克成厥勲以見在豳而小遷岐而大耳</hi>
○古公亶父來朝走馬<hi>叶滿補反</hi>率西水滸<hi>呼五反</hi>至于岐下<lb/>
<hi>叶後五反</hi>爰及姜女聿來胥宇<lb/>
　集傳賦也朝早也走馬避狄難也滸水厓也漆沮之<lb/>
　側也岐下岐山之下也<hi>許氏謙曰地理攷異郡縣志歧山亦名天柱山在鳯翔府</hi>
<pb n="26a"/>
　<hi>岐山縣東北十里</hi>姜女大王妃也胥相宇宅也孟子曰大王<lb/>
　居邠狄人侵之事之以皮幣珠玉犬馬而不得免乃<lb/>
　屬其耆老而告之曰狄人之所欲者吾土地也吾聞<lb/>
　之也君子不以其所以養人者害人二三子何患乎<lb/>
　無君我將去之去邠踰梁山邑於岐山之下居焉邠<lb/>
　人曰仁人也不可失也從之者如歸市<hi>張子曰書稱大王肇基王</hi>
　<hi>迹蓋見得民心之始也方其去邠民皆攜持而隨之固木嘗率之也王迹之始莫大於此蓋民歸之則天</hi>
　<hi>命之矣</hi>
<pb n="26b"/>
　集說<hi>孔氏穎逹曰文王之先古公避狄之難循西方水厓漆沮之側東行而至於岐山之下與其妃</hi>
　<hi>大姜自來相土地之可居者言大王既得民心又有賢妃之助故能克成王業○遷都自是人君之事鄭</hi>
　<hi>言爰及姜女明其著大姜之賢知也○范氏處義曰此言大王去邠之時其從容如此○黄氏佐曰大王</hi>
　<hi>雖不得已而遷岐及其至岐則須擇可都之地以為税駕之所此又與孟子非擇取之意不相背也○錢</hi>
　<hi>氏天錫曰大王當閒關去國而相土擇居規模宏逺種種皆興王之兆姜女與大王共起艱危得其贊助</hi>
　<hi>所謂天立厥配者也</hi>
○周原膴膴<hi>音武</hi>堇<hi>音/謹</hi>荼如飴<hi>音/移</hi>爰始爰謀<hi>叶謨/悲反</hi>爰契<hi>苦計反</hi>我龜曰止曰時築室于兹<hi>叶津之反</hi>
<pb n="27a"/>
　集傳賦也周地名在岐山之南廣平曰原膴膴肥美<lb/>
　貌堇烏頭也<hi>孔氏穎逹曰釋草云芨堇草郭璞曰即烏頭也江東人呼為堇</hi>荼苦菜<lb/>
　蓼屬也飴餳<hi>夕清反</hi>也契所以然火而灼龜者也儀禮<lb/>
　所謂楚焞<hi>音寸又音暾</hi>是也<hi>孔氏穎逹曰春官菙氏掌共燋契以待卜事注云楚焞置</hi>
　<hi>於燋在龜東楚焞即契所用灼龜也燋謂炬其存火也楚荆也然則卜用龜以楚焞之木燒之於燋炬之</hi>
　<hi>火既然執之以灼龜既契乃開出其兆也</hi>或曰以刀刻龜甲欲鑽之處也<lb/>
　<hi>蘇氏轍曰契刻也卜者必刻龜而灼之○王氏應麟曰契漢書注作挈</hi>○言周原土地<lb/>
　之美雖物之苦者亦甘於是大王始與豳人之從已<lb/>
<pb n="27b"/>
　者謀居之又契龜而卜之既得吉兆乃告其民曰可<lb/>
　以止於是而築室矣或曰時謂土功之時也<hi>王氏安石曰曰</hi>
　<hi>止則命其臣民止於兹也曰時則命其臣民以土功之時也既命其土功之時遂築室也</hi>
　集說<hi>孔氏穎達曰洪範曰汝則有大疑謀及乃心謀及卿士謀及庶人謀及卜筮大王自相之知此</hi>
　<hi>地將可居是謀及乃心也與從己者謀是謀及卿士庶人也契龜而卜是謀及卜筮也○李氏樗曰古之</hi>
　<hi>建國必有以相土地之宜土地既善然後稽之於卜筮○姚氏舜牧曰公劉遷豳時相其陰陽觀其流泉</hi>
　<hi>度其隰原此云周原膴膴堇荼如飴大抵風氣之美惡畧見於山川而精藴之祕藏可徵於生物知此理</hi>
　<hi>而地不難識矣</hi>
<pb n="28a"/>
○廼慰廼止廼左廼右<hi>叶羽已反</hi>廼疆廼理廼宣廼畝<hi>叶滿彼反</hi>
自西徂東周爰執事<hi>叶上止反</hi>
　集傳賦也慰安止居也左右東西列之也<hi>孔氏穎達曰據公宫</hi>
　<hi>在中民居左右故王肅云乃左右開地置邑以居其民</hi>疆謂畫其大界理謂别<lb/>
　其條理也宣布散而居也或曰導其溝洫也畝治其<lb/>
　田疇也自西徂東自西水滸而徂東也<hi>孔氏穎達曰豳在周原西</hi>
　<hi>北而經言自西據至周之時從水滸而言也</hi>周徧也言靡事不爲也<lb/>
　集說<hi>輔氏廣曰慰止左右則民居各有定而得以營立矣疆理宣畝則民田各有分而得以耕治矣</hi>
<pb n="28b"/>
　<hi>周爰執事凡經始之事所當為者無不盡也○蔣氏悌生曰建國之初必先正疆界以立其大綱然後及</hi>
　<hi>庶事以盡條目蓋遷國甫定凡事未備既有以定民之居即所以制民之産</hi>
○乃召司空乃召司徒俾立室家<hi>叶古胡反</hi>其繩則直縮<hi>色六反</hi>版以載<hi>叶節力反</hi>作廟翼翼<lb/>
　集傳賦也司空掌營國邑司徒掌徒役之事<hi>孔氏穎達曰司</hi>
　<hi>空之屬有匠人其職有營國廣狹之度廟社朝市之位司徒之屬有小司徒凡用衆庶則掌其政教</hi>繩<lb/>
　所以爲直<hi>曹氏粹中曰審曲而勢直必以繩</hi>凡營度位處<hi>孔氏穎達曰位處者</hi>
　<hi>即匠人所謂左祖右社面朝後市之類是也○朱子曰人君國都如井田様畫為九區面朝背市左祖右</hi>
<pb n="29a"/>
　<hi>社中間一區則君之宫室宮室前一區為外朝凡朝㑹藏庫之屬皆在焉後一區為市市四面有門左右</hi>
　<hi>各三區皆民所居而外朝一區左則宗廟右則社稷焉此國君都邑規模之大槩也</hi>皆先以繩<lb/>
　正之既正則束版而築也<hi>朱氏善曰此司空立室家之事</hi>縮束也載<lb/>
　上下相承也言以索束版投土築訖則升下而上以<lb/>
　相承載也<hi>李氏樗曰如所謂約之閤閣是也○朱氏善曰此司徒命徒役之事</hi>君子將<lb/>
　營宮室宗廟爲先廐庫爲次居室爲後<hi>王氏逄曰毛傳本曲禮語</hi>
　翼翼嚴正也<hi>孔氏穎達曰言能依就凖繩牆屋方正也</hi>
　集說<hi>劉氏彝曰其繩則直揆其基址必正也縮版以載築其垣墉必堅也○曹氏粹中曰俾立室家</hi>
<pb n="29b"/>
　<hi>則定其規模而已若其營作則先於廟故其序如此</hi>
○捄<hi>音俱</hi>之陾陾<hi>耳升/反</hi>度<hi>待洛反</hi>之薨薨築之登登削屢馮<lb/>
馮<hi>扶冰反</hi>百堵<hi>丁古/反</hi>皆興鼛<hi>音/皋</hi>鼓弗勝<hi>音升</hi>
　集傳賦也捄盛土於器也陾陾衆也度投土於版也<lb/>
　薨薨衆聲也登登相應聲削屢牆成而削治重複也<lb/>
　<hi>劉氏彝曰謂牆成脱版削其堅凸以就平直</hi>馮馮牆堅聲<hi>蘇氏轍曰既成而削之其聲馮</hi>
　<hi>馮然堅也</hi>五版爲堵興起也此言治宫室也鼛鼓長一丈<lb/>
　二尺<hi>嚴氏粲曰鼛鼓解見鼓鐘</hi>以鼓役事弗勝者言其樂事勸功<lb/>
<pb n="30a"/>
　鼓不能止也<hi>章氏俊卿曰春秋傳曰魯人之皋皋緩也役事以勿急為義故以皋鼔節之上</hi>
　<hi>之使下以仁常欲緩而不廹下之事上以義常欲敏而有功以鼔節之而弗止故曰弗勝</hi>
　集說<hi>孔氏穎逹曰毛以為掘土實之於虆謂之捄者衆多陾陾然既取得土送至牆上牆上之人受</hi>
　<hi>取而居於版中居之亟疾其聲薨薨然築之者用力登登然牆成削之以牆堅緻土從上下打鍛削之人</hi>
　<hi>屢其聲馮馮然其作此牆之時百堵皆同時而起其閒欲令之食息擊鼛擊鼓不能勝而止之民皆勸事</hi>
　<hi>樂功競欲出力言大王之得人心也○輔氏廣曰言治宮室獨詳於版築之事者蓋垣牆所以圍乎外舉</hi>
　<hi>此則其中衆役可知又版築比之其他工役為最勞至於百堵皆興鼛鼓弗勝則人之樂事於是為至矣</hi>
○廼立皋門皋門有伉<hi>苦浪反叶苦郎反</hi>廼立應門應門將將<lb/>
<pb n="30b"/>
<hi>七羊反</hi>廼立冢土戎醜攸行<hi>叶户郎反</hi>
　集傳賦也傳曰王之郭門曰皋門<hi>孔氏穎逹曰郭門者宮之外郭之門</hi>
　伉<hi>陸氏徳明曰本又作亢韓詩作閌</hi>高貌王之正門曰應門<hi>孫氏炎曰謂朝</hi>
　<hi>門也○孔氏穎逹曰毛以明堂位云庫門天子皋門雉門天子應門魯以諸侯而作庫雉則諸侯無皋應</hi>
　<hi>故以皋應為王門之名也</hi>將將嚴正也大王之時未有制度特作<lb/>
　二門其名如此及周有天下遂尊以為天子之門而<lb/>
　諸侯不得立焉<hi>朱子曰書天子有應門春秋書魯有雉門禮記云魯有庫門家語云衛有</hi>
　<hi>庫門皆無云諸侯有皋應者則皋應為天子之門明矣</hi>冢土大社也<hi>陳氏祥道曰大社土</hi>
<pb n="31a"/>
　<hi>五色而冐以黄其位則中門之右社主隂故也其壝北面社向隂故也其飾則不屋其表則木其方廣則</hi>
　<hi>五丈其主則石為之</hi>亦大王所立而後因以爲天子之制也<hi>孔氏</hi>
　<hi>穎逹曰祭法云王為羣姓立社曰大社郊特牲云天子大社必受霜露風雨之氣也大社之名唯施於天</hi>
　<hi>子○朱子曰大王立岐周之社武王既有殷國遂通立周之社於天下以為大社猶漢初令民立漢社稷</hi>
　<hi>也</hi>戎醜大衆也起大事動大衆必有事乎社而後出<lb/>
　謂之宜<hi>孫氏炎曰兵凶戰危慮有負敗祭之以求福宜故謂之宜○孔氏穎逹曰宜祭社之名也</hi>
　集說<hi>王氏安石曰宗廟宮室内事也自内以及外故言冢土也○輔氏廣曰戎醜攸行便帶下章伐</hi>
　<hi>昆戎之意二門既立而大社遂立大社既立而大衆攸行周家之勢至是蓋勃勃然有不可得而禦者矣</hi>
<pb n="31b"/>
　<hi>○劉氏瑾曰上四章之序營立宗廟居室社稷皆在居民之後先王重民之意如此蓋國以民為本也○</hi>
　<hi>黄氏一正曰外門以聳觀望故曰有伉内門布列象魏故曰將將社雖非為戎醜而立凡出軍必先宜於</hi>
　<hi>社軍歸必獻於社故特舉以爲服昆夷之端</hi>
○肆不殄<hi>田典反</hi>厥慍<hi>紆問/反</hi>亦不隕<hi>韻敏/反</hi>厥問柞<hi>子洛反</hi>棫<lb/>
<hi>音域</hi>拔<hi>蒲貝/反</hi>矣行道兌<hi>吐外/反</hi>矣混<hi>音/昆</hi>夷駾<hi>徒對反</hi>矣維其喙<lb/>
<hi>吁貴反</hi>矣<lb/>
　集傳賦也肆故今也猶言遂也承上起下之辭殄絶<lb/>
　慍怒隕墜也問聞通謂聲譽也柞櫟也枝長葉盛叢<lb/>
<pb n="32a"/>
　生有刺棫白桵<hi>音緌</hi>也小木亦叢生有刺拔挺拔而上<lb/>
　不拳曲蒙密也兌通也始通道於柞棫之閒也駾突<lb/>
　<hi>孔氏穎逹曰説文云駾馬疾行貌然則馬之疾行即有奔突之義也</hi>喙息也<hi>呂氏大臨曰喙張喙</hi>
　<hi>而息也奔趨者其狀如此</hi>○言大王雖不能殄絶混夷之慍怒亦<lb/>
　不隕墜已之聲聞蓋雖聖賢不能必人之不怒已但<lb/>
　不廢其自修之實耳然大王始至此岐下之時林木<lb/>
　深阻人物鮮少至於其後生齒漸繁歸附日衆則木<lb/>
　拔道通混夷畏之而奔突竄伏維其喙息而已言徳<lb/>
<pb n="32b"/>
　盛而混夷自服也蓋已爲文王之時矣<lb/>
　集說<hi>呂氏祖謙曰此章或以為專指大王或以為專指文王義皆未安孟子曰文王事昆夷文王猶</hi>
　<hi>事昆夷則大王安得有昆夷駾矣維其喙矣之事乎皇矣之詩曰帝省其山柞棫斯拔松柏斯兌帝作邦</hi>
　<hi>作對自大伯王季然則柞棫拔矣行道兑矣安可專指以為文王之詩乎蓋總敘周家王業積施屈伸之</hi>
　<hi>理始於大王而終於文王耳○劉氏瑾曰下章之首即言虞芮質成之事則此章之末固通文王而言矣</hi>
　<hi>蓋其始也昆夷不服而大王不墜其聞及其終也文王徳盛而昆夷自服一章之閒神祖聖孫實相首尾</hi>
　<hi>集傳既曰大王始至又曰至於其後又曰已為文王之時則其歴年亦久矣若以皇矣三章及天作之頌</hi>
　<hi>證之則此章通言大王王季文王之事明矣○蔣氏悌生曰大王之遷於岐避狄人之難自國勢而觀可</hi>
<pb n="33a"/>
　<hi>謂削弱之甚宜其聲譽之頓減也惟其不以人之慍怒為輕重而惟視吾之政不廢而加勉是以政日修</hi>
　<hi>治地益墾闢昔之見侵於我者今則竄伏而潛消非其能自強於政治何以得此○朱氏善曰昆夷之慍</hi>
　<hi>患之自外至者也内治之修政之由中出者也自外至者聖賢之所不能必由中出者聖賢必加勉焉蓋</hi>
　<hi>積累之既久培植之既厚至於木拔道通則屈不終屈而必於伸晦不終晦而必於顯昆夷之竄自有不</hi>
　<hi>期然而然者矣</hi>
○虞芮<hi>如鋭反</hi>質厥成文王蹶<hi>居衛/反</hi>厥生<hi>叶桑經反</hi>予曰有疏<lb/>
附<hi>叶上聲</hi>予曰有先<hi>息薦/反</hi>後<hi>胡豆反叶/下五反</hi>予曰有奔奏<hi>與走通叶宗五反</hi>予曰有禦侮<lb/>
<pb n="33b"/>
　集傳賦也虞芮二國名質正成平也傳曰虞芮之君<lb/>
　相與爭田久而不平乃相與朝周入其境則耕者讓<lb/>
　畔行者讓路入其邑男女異路斑白不提挈入其朝<lb/>
　士讓爲大夫大夫讓爲卿二國之君感而相謂曰我<lb/>
　等小人不可以履君子之境乃相讓以其所爭田爲<lb/>
　閒田而退天下聞之而歸者四十餘國蘇氏曰虞在<lb/>
　陜之平陸<hi>梁氏益曰陜之平陸吳山有虞城本帝舜之後所謂西虞也</hi>芮在同之<lb/>
　馮翊<hi>酈氏道元曰河水自河北城南逕芮城有芮君祠○梁氏益曰今陜西芮城西二十里有芮故</hi>
<pb n="34a"/>
　<hi>城</hi>平陸有閒原焉則虞芮之所讓也<hi>曹氏粹中曰虞芮皆在岐周之</hi>
　<hi>東○鍾氏惺曰閒田在平陸縣西五十里俗呼讓畔城</hi>蹶生未詳其義或曰蹶<lb/>
　動而疾也生猶起也予詩人自予也率下親上曰疏<lb/>
　附相道前後曰先後喻徳宣譽曰奔奏武臣折衝曰<lb/>
　禦侮○言昆夷既服而虞芮來質其訟之成於是諸<lb/>
　侯歸周者衆而文王由此動其興起之勢是雖其徳<lb/>
　之盛然亦由有此四臣之助而然故各以予曰起之<lb/>
　其辭繁而不殺者所以深歎其得人之盛也<lb/>
<pb n="34b"/>
　集說<hi>蘇氏轍曰虞芮欲質其成而文王有以動之使其禮義亷耻之心油然而生君子曰文王之所</hi>
　<hi>以能至於此者何哉予以為其臣無所不具其臣無所不其者文王之盛徳也○輔氏廣曰質虞芮之訟</hi>
　<hi>初非期於興起也而其興起之勢蹶然而動焉此聖人之事也然亦豈一己所能獨致哉故周公以為四</hi>
　<hi>臣之助為多所謂四臣者謂有此四等之臣耳固非止於四人而已也○朱氏善曰虞芮之質成是訟獄</hi>
　<hi>者不之商而之文王也歸者四十餘國是朝覲者不之商而之文王也至是而興起之勢沛然而不可禦</hi>
　<hi>矣詩人推本言之以為文王之徳雖非四臣之所能及而非四臣則亦無以宣其化也書亦曰無能往來</hi>
　<hi>兹廸彝教文王蔑徳降于國人知此則知文王得人之盛而人才之為聖化之助亦大矣</hi>
　總論<hi>陳氏櫟曰王迹肇基於大王而王業漸大於文王此追王所以自大王始而此詩推夲文王之</hi>
<pb n="35a"/>
　<hi>受命亦自大王之遷岐始也然言文王受命惟至於虞芮質成者蓋人心所歸即天命所在也○朱氏公</hi>
　<hi>遷曰周家世有哲王其作則垂憲者備矣周公未嘗舉古先聖王以為言所以戒者不曰文王則曰武王</hi>
　<hi>不曰大王則曰王季蓋祖宗之所行正子孫之所法周公拳拳於成王者正欲其守家法以承先業耳</hi>
　　緜九章章六句<lb/>
　　　集傳一章言在豳二章言至岐三章言定宅四<lb/>
　　　章言授田居民五章言作宗廟六章言治宮室<lb/>
　　　七章言作門社八章言至文王而服混夷九章<lb/>
　　　遂言文王受命之事<hi>劉氏瑾曰所謂受命者蓋諸侯歸文王則文王於天</hi>
<pb n="35b"/>
　　　<hi>命似有不得而辭者矣然亦推原之詞耳非謂其有改元稱正之事也</hi>餘說見上<lb/>
　　　篇<lb/>
　　　集說<hi>輔氏廣曰以上三篇皆周公作以戒成王之詩文王則専美文王之徳大明則追述</hi>
　　　<hi>王季大任文王大姒以及武王之徳緜則又追述大王大姜文王之徳而其意則歴述其先王</hi>
　　　<hi>積累徳業之盛以見成王之任大責重不可不謹戒而保守之耳○黄氏佐曰右三詩乃兩君</hi>
　　　<hi>相見之樂也左傳所謂及文王之三皆周公所作以戒成王者後世因諸侯朝見燕享必歌奏</hi>
　　　<hi>以致儆此大雅所以為大政也</hi>
芃芃<hi>薄紅反</hi>棫<hi>雨逼/反</hi>樸<hi>音/卜</hi>薪之槱<hi>音/酉</hi>之濟濟<hi>子禮/反</hi>辟<hi>音壁</hi>王<lb/>
<pb n="36a"/>
左右趣<hi>叶此苟反</hi>之<lb/>
　集傳興也芃芃木盛貌<hi>嚴氏粲曰棫解見緜</hi>樸叢生也言根枝<lb/>
　迫迮<hi>音窄</hi>相附著也槱積也<hi>孔氏穎達曰伐木析之謂之薪既以為薪則當積聚</hi>
　<hi>故知槱為積也○嚴氏粲曰積以待其乾而用之</hi>濟濟容貌之美也<hi>朱氏公遷曰聖</hi>
　<hi>人之徳容如此則其根於心者可知</hi>辟君也君王謂文王也○此亦以<lb/>
　詠歌文王之徳言芃芃棫樸則薪之槱之矣濟濟辟<lb/>
　王則左右趣之矣蓋德盛而人心歸附趣向之也<lb/>
　集說<hi>蔣氏悌生曰物生之盛資用而不窮聖徳之盛同歸而無閒文王徳容之盛美而且多不可以</hi>
<pb n="36b"/>
　<hi>一徳名言但見左右之人皆趣向之蓋徳盛而人歸無方向之限量○韋氏調鼎曰薪之取材之廣也槱</hi>
　<hi>之儲材之豫也趣者盛徳感人爭趣而不能已也</hi>
○濟濟辟王左右奉璋奉璋峩峩<hi>五歌反</hi>髦士攸宜<hi>叶牛何反</hi>
　集傳賦也半圭曰璋<hi>許氏謙曰圭之制其廣三寸其厚半寸其頭斜鋭寸半其長則</hi>
　<hi>天子尺有二寸公八寸侯伯七寸半圭曰璋言其廣之度也</hi>祭祀之禮王祼以圭<lb/>
　瓚諸臣助之亞祼以璋瓚<hi>孔氏穎達曰冬官玉人云大璋中璋邊璋皆是璋瓚</hi>
　<hi>也郊特牲曰灌以圭璋故知璋為璋瓚祭統云君執圭瓚祼尸大宗伯執璋瓚亞祼是也天官小宰云凡</hi>
　<hi>祭祀贊祼將之事注云又從太宰助王然則太宰助王祼小宰又助之是助行祼事非獨一人故言諸臣</hi>
<pb n="37a"/>
　左右奉之其判在内亦有趣向之意<hi>梁氏益曰判分也半也璋之為</hi>
　<hi>用酌酒祼獻其分判處分一半處皆朝向祼酒之人所謂其判在内也故以喻趣向之意</hi>峩峩盛<lb/>
　壯也髦俊也<lb/>
　集說<hi>曹氏粹中曰國之大事在祀與戎故二章言祀事三章言戎事○輔氏廣曰此因首章所言而</hi>
　<hi>賦以足成其意俊髦之士至誠一意於奉璋助祭之時峩峩然無不得其所宜尤可見其趣向之意</hi>
○渒<hi>匹世反</hi>彼涇<hi>音/經</hi>舟烝徒楫<hi>音接叶籍入反</hi>之周王于邁六師<lb/>
及之<lb/>
　集傳興也渒舟行貌涇水名<hi>王氏安石曰涇在周地興所見也</hi>烝衆<lb/>
<pb n="37b"/>
　楫櫂<hi>陸氏徳明曰方言云楫謂之橈或謂之櫂釋名云在旁撥水曰櫂</hi>于往邁行也<lb/>
　六師六軍也<hi>孔氏穎達曰瞻彼洛矣云以作六師常武云整我六師皆謂六軍為六師明此</hi>
　<hi>六師亦六軍也○詩為大雅莫非王制詩人之作或以後事言之春秋之兵雖累萬之衆皆稱師軍之言</hi>
　<hi>師乃是常稱</hi>○言渒彼涇舟則舟中之人無不楫之周王<lb/>
　于邁則六師之衆追而及之蓋衆歸其徳不令而從<lb/>
　也<lb/>
　集說<hi>陳氏鵬飛曰周王有所行邁則六師汲汲然而及之不待戒命而至○輔氏廣曰此章又見不</hi>
　<hi>徒奉璋助祭之士歸向之如此至於文王一有所往則六軍之衆亦必追而及之則人心之歸向又可見</hi>
<pb n="38a"/>
　<hi>矣于邁謂有所征往也如伐崇與密須及戡黎之事皆是也助祭内事也于邁外事也或外或内而人心</hi>
　<hi>之歸向無異焉則文王之振作綱紀之道至矣故下兩章遂言之○蔣氏悌生曰聖徳為人所歸惟觀其</hi>
　<hi>衆志和一之心舟行於水彼此相須有不可相無之勢民歸於徳君行師從有不能相離之理○黄氏佐</hi>
　<hi>曰人心莫同於同舟共濟周王邁而六師及何以異此故以為興</hi>
○倬<hi>陟角反</hi>彼雲漢爲章于天<hi>叶鐡因反</hi>周王壽考遐不作人<lb/>
　集傳興也倬大也雲漢天河也在箕斗二星之閒其<lb/>
　長竟天<hi>爾雅箕斗之閒漢津也○邢氏昺曰劉炫謂是天漢即天河也</hi>章文章也文<lb/>
　王九十七乃终故言壽考遐與何同<hi>朱子曰遐古注并諸家皆作逺</hi>
<pb n="38b"/>
　<hi>字甚無道理禮記注訓胡字甚好</hi>作人謂變化鼓舞之也<hi>蘇氏轍曰鼓之舞之</hi>
　<hi>之謂作○董氏逌曰遐不作人甚言其作也○曹氏粹中曰作者鼓舞振動之意商之末世士氣卑弱甚</hi>
　<hi>矣非鼔舞振動之烏能自奮而有成哉</hi>
　集說<hi>陳氏鵬飛曰聖人久於其道而天下化成此夀考作人之謂也○朱子曰倬彼雲漢則為章于</hi>
　<hi>天矣周王夀考則何不作人乎此等言語自有箇血脉流通處但涵詠久之自然見得條暢浹洽不必多</hi>
　<hi>引外來道理言語却壅滯了詩人活底意思也周王既是壽考豈不作成人材此事已是分明更著箇倬</hi>
　<hi>彼雲漢為章于天喚起來便愈見活發潑地此六義所謂興也凡言興者當以此例觀之○輔氏廣曰此</hi>
　<hi>章方言人心之所以歸向於文王者文王能有以振作之故也作人非一日偶然之可為也必積累漸漬</hi>
<pb n="39a"/>
　<hi>之久乃底於成○嚴氏粲曰雲漢倬然明大為文章于天矣文王自少至老所以興起人者多矣人心之</hi>
　<hi>善作之則興凡自㬥自棄習俗益流於下者由上之人無以興起之耳故孟子曰待文王而後興者凡民</hi>
　<hi>也蓋人同此心心同此理非外立一道以強其所無特作而興之使之自不能已不知所以然而然如樂</hi>
　<hi>則生矣生則烏可已不知手之舞之足之蹈之也</hi>
○追<hi>對廻反</hi>琢<hi>陟角反</hi>其章金玉其相勉勉我王綱紀四方<lb/>
　集傳興也追雕也金曰雕玉曰琢相質也<hi>孔氏穎達曰二句相</hi>
　<hi>對章是成文則相是本質故相為質也</hi>勉勉猶言不已也<hi>黄氏佐曰勉勉即是敬兼</hi>
　<hi>内外言之</hi>凡網罟張之爲綱理之爲紀<hi>孔氏穎逹曰綱者網之大䋲以舉綱</hi>
<pb n="39b"/>
　<hi>能張網之目故張之為綱紀者别理絲縷故理之為紀</hi>○追之琢之則所以美<lb/>
　其文者至矣金之玉之則所以美其質者至矣勉勉<lb/>
　我王則所以綱紀乎四方者至矣<lb/>
　集說<hi>朱子詩傳遺説遐不作人却是説他鼔舞作興底事功夫細密處又在此一章如曰勉勉我王</hi>
　<hi>綱紀四方四方都便在他線索内牽著都動問勉勉即是純亦不已否曰然如追琢其章金玉其相是那</hi>
　<hi>功夫到後文章眞箇是盛美資質眞箇是堅實○許氏謙曰言文王之徳之純也文之見乎外者固若金</hi>
　<hi>玉之追琢質之存乎中則寔金玉也表裏如一豈致飾於外而已故勉勉其徳之我王能綱紀乎四方也</hi>
　<hi>○朱氏公遷曰此以用心至極為興蓋追琢金玉是貴重乎物而用心致美之極勉勉不已是勤勞於事</hi>
<pb n="40a"/>
　<hi>而用心致治之極</hi>
　總論<hi>王氏柏曰此詩文王得人之心如此之盛維持經理天下之功如此之大只收在一箇勉勉上</hi>
　<hi>勉勉即亹亹也○朱氏公遷曰此亦以昭先王之徳使人知周所以得天下之故也五章之序首以左右</hi>
　<hi>言次以六師言至作人綱紀則盡乎人矣人心所以歸之之故於此見矣</hi>
　　棫樸五章章四句<lb/>
　　　集傳此詩前三章言文王之徳為人所歸後二<lb/>
　　　章言文王之德有以振作綱紀天下之人而人<lb/>
　　　歸之自此以下至假樂皆不知何人所作疑多<lb/>
<pb n="40b"/>
　　　出於周公也<lb/>
　　　集說<hi>輔氏廣曰振作謂變化鼓舞之不容怠廢也綱紀謂統括維繫之不容渙散也此天</hi>
　　　<hi>下之人奉璋之士六軍之衆四方之民所以無不歸附趣向之也○以芃芃棫樸薪之槱之興</hi>
　　　<hi>濟濟辟王左右趣之則但見其人心歸附趣向之而已初不見有能官人之意如序說也序蓋</hi>
　　　<hi>因二章髦士攸宜四章遐不作人之説而遂以為能官人而歐陽公又因序而足成其説却反</hi>
　　　<hi>失了詩之正意也</hi>
瞻彼旱麓<hi>音鹿</hi>榛楛<hi>音/戸</hi>濟濟<hi>子禮反</hi>豈弟君子干祿豈弟<lb/>
　集傳興也旱山名<hi>嚴氏粲曰毛氏以旱為山名不知山之所在或取漢地理志漢中郡</hi>
<pb n="41a"/>
　<hi>南鄭縣之旱山以實之詩人託興皆取其在境内者何獨逺取漢中之旱山乎闕其所不知可也</hi>麓<lb/>
　山足也<hi>許氏慎曰林屬於山為麓</hi>榛似栗而小楛似荆而赤<hi>曹氏粹中</hi>
　<hi>曰楛可以為箭</hi>濟濟衆多也豈弟樂易也君子指文王也○<lb/>
　此亦以詠歌文王之徳言旱山之麓則榛楛濟濟然<lb/>
　矣豈弟君子則其干祿也豈弟矣干祿豈弟言其干<lb/>
　祿之有道猶曰其爭也君子云爾<lb/>
　集說<hi>程子曰高峻非生物之所麓乃百物所聚生也瞻彼旱麓之榛楛草木得麓之氣濟濟茂盛興</hi>
　<hi>君子豈弟之道所以興盛受福也○嚴氏粲曰豈弟者徳盛仁熟和順充積之謂也干祿非文王之心詩</hi>
<pb n="41b"/>
　<hi>人言干祿者謂在我有以致之猶曰自求多福耳非有心求之也○朱氏公遷曰此皆莫之致而至者故</hi>
　<hi>以自然之理為興旱麓無意於榛楛而榛楛自生之以其地之美也君子無意於福祿而福祿自歸之以</hi>
　<hi>其徳之盛也</hi>
○瑟<hi>所乙反</hi>彼玉瓚<hi>才旱反</hi>黄流在中豈弟君子福祿攸降<lb/>
<hi>叶乎攻反</hi>
　集傳興也瑟縝密貌玉瓚圭瓚也以圭爲柄黄金為<lb/>
　勺青金為外而朱其中也<hi>孔氏穎達曰圭以玉為之指其體謂之玉瓚據成器</hi>
　<hi>謂之圭瓚冬官玉人云祼圭尺有二寸有瓚以祀宗廟春官典瑞注引漢禮瓚槃大五升口徑八寸下有</hi>
<pb n="42a"/>
　<hi>槃口徑一尺則瓚如勺為槃以承之也</hi>黄流鬱鬯也釀秬黍為酒築鬱<lb/>
　金煮而和之使芬芳條鬯以瓚酌而祼之也<hi>孔氏穎達曰秬</hi>
　<hi>黒黍一秠二米者也秬鬯者釀秬為酒以鬱金之草和之草名鬱金則黄如金色酒在器流動故謂之黄</hi>
　<hi>流</hi>攸所降下也○言瑟然之玉瓚則必有黄流在其<lb/>
　中豈弟之君子則必有福祿下其躬明寳器不薦於<lb/>
　䙝味而黄流不注於瓦缶則知盛徳必享於祿夀而<lb/>
　福澤不降於淫人矣<lb/>
　集說<hi>輔氏廣曰此又承上章豈弟君子則福祿自然降下其躬蓋亦不待乎求之之意○眞氏徳秀</hi>
<pb n="42b"/>
　<hi>曰玉瓚至寳也黄流至潔也夫必至寳之器而後能受至潔之物○嚴氏粲曰言盛徳必得其福以類應</hi>
　<hi>也</hi>
○鳶<hi>弋專反</hi>飛戾天<hi>叶鐵/因反</hi>魚躍于淵<hi>叶一均反</hi>豈弟君子遐不<lb/>
作人<lb/>
　集傳興也鳶鴟類戾至也李氏曰抱朴子曰鳶之在<lb/>
　下無力及至乎上聳身直翅而已蓋鳶之飛全不用<lb/>
　力亦如魚躍怡然自得而不知其所以然也<hi>朱氏公遷曰此</hi>
　<hi>可以見鳶魚飛躍對言之故</hi>遐何通○言鳶之飛則戾于天矣魚<lb/>
<pb n="43a"/>
　之躍則出于淵矣豈弟君子而何不作人乎言其必<lb/>
　作人也<hi>程子曰作興起之於善也</hi>
　集說<hi>謝氏良佐曰鳶飛戾天魚躍于淵猶韓愈謂魚川泳而鳥雲飛上下各得其所也詩人言如此</hi>
　<hi>氣象周家作人似之○嚴氏粲曰鳶飛魚躍言天壤之内莫不自得其性而不知所以然也豈弟文王遐</hi>
　<hi>不作人乎言有以興起之而使之不自已也作之以豈弟是性天感發之妙自有手舞足蹈而不自知者</hi>
　<hi>惟久於其道者能之非意氣鼓舞於一時之暫也○朱氏善曰物之囿於氣者有自然之機人之囿於徳</hi>
　<hi>者有自然之化</hi>
○清酒旣載<hi>叶節力反</hi>騂<hi>息營/反</hi>牡旣備<hi>叶蒲/北反</hi>以享以祀<hi>叶逸織反</hi>
<pb n="43b"/>
以介景福<hi>叶筆力反</hi>
　集傳賦也載在尊也備全具也承上章言有豈弟之<lb/>
　徳則祭必受福也<lb/>
　集說<hi>李氏樗曰以清酒則載之於器以赤色之牡則既備言享祀祖考而受此福也豈以清酒騂牡</hi>
　<hi>之故而得之哉古人奉牲以告曰博碩肥腯謂民力之普存也謂其畜之碩大蕃滋也謂其不疾瘯蠡也</hi>
　<hi>謂其備腯咸有也奉酒醴以告曰嘉栗旨酒謂其上下皆有嘉徳而無違心也所謂馨香無讒慝也如此</hi>
　<hi>則神降之以福○朱氏公遷曰徳有以及乎人斯有以感乎神矣故其受福之必然如此</hi>
○瑟彼柞棫民所燎<hi>力召反</hi>矣豈弟君子神所勞<hi>力報反</hi>矣<lb/>
<pb n="44a"/>
　集傳興也瑟茂密貌<hi>劉氏瑾曰上章玉瓚故言縝密此章柞棫故言茂密</hi>燎爨<lb/>
　也或曰熂燎除其旁草使木茂也<hi>陸氏徳明曰芟草燒之曰熂○嚴氏</hi>
　<hi>粲曰箋以為柞棫所以茂者乃人熂燎除其旁草養治之使無害也不若以為民取以供燎不費詞也</hi>
　勞慰撫也<hi>朱氏道行曰上介福就祭時言此勞就平日言</hi>
　集說<hi>輔氏廣曰此又承上章而言豈弟君子必為神所慰撫則祭必受福亦其宜也○黄氏佐曰柞</hi>
　<hi>棫非美材也然瑟然茂密則亦為民之所燎況豈弟盛徳也通於神明格於上下豈不為神所勞乎○章</hi>
　<hi>氏甫曰神所勞者聖人之徳與鬼神合其吉凶故白天祐之吉無不利也大戴禮云徳盛者神歆</hi>
○莫莫葛藟<hi>力軌反</hi>施<hi>以豉/反</hi>于條枚<hi>莫回反</hi>豈弟君子求福<lb/>
<pb n="44b"/>
不回<lb/>
　集傳興也莫莫盛貌回邪也<lb/>
　集說<hi>朱氏公遷曰葛盛則自施于條枚徳盛則自享乎福祿文王之福豈回邪要求而得之哉以足</hi>
　<hi>首章干祿豈弟之意起興亦與首章同○黄氏佐曰求福不回就求福本於豈弟上見徳在是而福亦在</hi>
　<hi>是耳易曰受兹介福以中正也</hi>
　總論<hi>朱氏公遷曰首末兩章見其自然受福二章至五章見其必然受福○鄒氏泉曰此詩見文王</hi>
　<hi>之盛徳上有以得天下有以得人而幽有以格神張子所謂至當之謂徳百順之為福詩人之詠歌義兼</hi>
　<hi>之矣</hi>
<pb n="45a"/>
　　旱麓六章章四句<lb/>
　　　集說<hi>唐氏汝諤曰棫樸言人心之自趣而此詩言天心之自福無非見其徳之盛也</hi>
思齊<hi>側皆反</hi>大<hi>音/泰</hi>任文王之母<hi>莫後/反</hi>思媚<hi>美記反</hi>周姜京室<lb/>
之婦<hi>房九反</hi>大<hi>同/上</hi>姒嗣徽音則百斯男<hi>叶尼心反</hi>
　集傳賦也思語辭齊莊媚愛也周姜大王之妃大姜<lb/>
　也京周也大姒文王之妃也徽美也百男舉成數而<lb/>
　言其多也<hi>朱子曰案春秋傳云管蔡郕霍魯衛毛聃郜雍曹滕畢原豐郇文之昭也并伯邑考</hi>
　<hi>武王十八人然此特其見於書傳者耳亦可見其多也</hi>○此詩亦歌文王之徳<lb/>
<pb n="45b"/>
　而推本言之曰此莊敬之大任乃文王之母實能媚<lb/>
　於周姜而稱其爲周室之婦至於大姒又能繼其美<lb/>
　徳之音而子孫衆多上有聖母所以成之者遠内有<lb/>
　賢妃所以助之者深也<lb/>
　集說<hi>孔氏穎達曰大任能上慕先姑之所行下為子婦之所續是其徳行純備故生聖子是文王所</hi>
　<hi>以聖也○王氏安石曰齊者母道也媚者婦道也為人母盡母道為人婦盡婦道者大任也○歐陽氏修</hi>
　<hi>曰大姒每思慕任姜而繼其美聲有不妬忌之賢而子孫衆多○李氏樗曰以大任而能愛大姜以大姒</hi>
　<hi>而又能嗣大任之徽音則周之賢妃可謂世不乏人矣此周之所以興也○王氏炎曰嗣徽音雖大姒之</hi>
<pb n="46a"/>
　<hi>賢非文王有以儀刑之豈能全此婦徳之懿乎故下章言其儀刑之徳也○蔣氏悌生曰此詩推聖徳之</hi>
　<hi>由開於前而裕於後内助之賢世濟其美其所成就者深遠有非人之所能及也夫妻道無成雖無専美</hi>
　<hi>之義而正始之道實為風化之原由大姜而及大任由大任而及大姒而又得邑姜所以紹前美而昌厥</hi>
　<hi>後者自生民以來帝王之興世有賢助未有若周家之盛者也</hi>
○惠于宗公神罔時怨神罔時恫<hi>音通</hi>刑于寡妻至于兄<lb/>
弟以御<hi>牙嫁反</hi>于家邦<hi>叶卜工反</hi>
　集傳賦也惠順也宗公宗廟先公也<hi>張子曰未追王故稱公</hi>恫<lb/>
　痛也刑儀法也寡妻猶言寡小君也御迎也<hi>孔氏穎達曰御</hi>
<pb n="46b"/>
　<hi>毛讀為迓訓為迎鄭讀為馭訓為治○王氏逄曰此從毛傳孟子注與鄭箋同</hi>○言文王順<lb/>
　于先公而鬼神歆之無怨恫者其儀法内施于閨門<lb/>
　而至于兄弟以御于家邦也孔子曰家齊而后國治<lb/>
　孟子曰言舉斯心加諸彼而已<hi>張氏栻曰文王之刑寡妻至兄弟御家邦</hi>
　<hi>亦舉斯心加諸彼而已蓋無非是心之所存也聖人雖無事乎推然其自身以及家自家以及國亦固有</hi>
　<hi>序矣</hi>張子曰言接神人各得其道也<hi>朱氏善曰誠以事神而神無不格誠</hi>
　<hi>以治人而人罔不孚此所謂接神人各得其道也</hi>
　集說<hi>歐陽氏修曰毫髪不愧於隱微然後近者孚故神罔時怨神罔時恫始可以刑于寡妻○輔氏</hi>
<pb n="47a"/>
　<hi>廣曰此言文王之徳足以和神人治家國以足前章之意其序則先尊而後卑先親而後疏也○嚴氏粲</hi>
　<hi>曰文王以昭事神明之徳推之齊家治國隐微之閒一毫無愧故能施儀法于妻至于兄弟即是家推之</hi>
　<hi>以治于家邦言由家以及國同此一理之推也○沈氏守正曰神之怨恫微而難知曰罔是怨恫非仁孝</hi>
　<hi>通於志意者不能也</hi>
○雝雝<hi>於容反</hi>在宮肅肅在廟<hi>叶音/貌</hi>不顯亦臨無射<hi>音亦</hi>亦<lb/>
保<hi>叶音鮑</hi>
　集傳賦也雝雝和之至也肅肅敬之至也<hi>朱氏善曰和之至所</hi>
　<hi>以為治人之本敬之至所以為事神之本</hi>不顯幽隱之處也射與斁同厭<lb/>
<pb n="47b"/>
　也<hi>嚴氏粲曰無射如孔子云學不厭如董仲舒云復而不厭之謂道言安行之久也</hi>保守也<lb/>
　○言文王在閨門之内則極其和在宗廟之中則極<lb/>
　其敬雖居幽隱亦常若有臨之者雖無厭射亦常有<lb/>
　所守焉其純亦不已蓋如是<lb/>
　集說<hi>李氏樗曰詩人之意以謂文王之徳外内顯隐如一也○朱子曰觀文王雝雝在宫肅肅在廟</hi>
　<hi>不顯亦臨無射亦保便可見敬只是如此○呂氏祖謙曰聖人神人之主也如前章所載神人孚格可謂</hi>
　<hi>得為主之道矣欲求所以孚格者當於此章觀之○嚴氏粲曰此章言純亦不已也文王之誠一也在宮</hi>
　<hi>則和在廟則敬隨所寓而形見也不顯之處人所不見而亦若有所臨洋洋乎如在其上也無厭之時踐</hi>
<pb n="48a"/>
　<hi>履已熟而亦自保守悠久無閒也○蔣氏悌生曰徳施於人神之交可見之地而各極其美徳存於獨處</hi>
　<hi>之地不可見之時而常有其誠徳之著乎外者随其地誠之存於中者純乎天○徳形於接物之時盡和</hi>
　<hi>敬之道徳存於無為之頃有純一之誠聖人於内外動靜之閒始終一於敬而已</hi>
　<hi>案集傳於在宮言其和於在廟言其敬照詩義分屬而平日論此章則専歸於敬蓋緝熙敬止是文徳之</hi>
　<hi>全體和亦從敬中流出用分而體一也</hi>
○肆戎疾不殄烈假<hi>古雅反</hi>不瑕不聞亦式不諫亦入<hi>此與下章用韻未詳</hi>
　集傳賦也肆故今也戎大也疾猶難也大難如羑里<lb/>
<pb n="48b"/>
　之囚及昆夷玁狁之屬也殄絶烈光假大瑕過也此<lb/>
　兩句與不殄厥慍不隕厥問相表裏聞前聞也式法<lb/>
　也○承上章言文王之徳如此故其大難雖不殄絶<lb/>
　而光大亦無玷缺<hi>呂氏祖謙曰文王之徳如上章所陳故雖遭大難而不失其聖光大</hi>
　<hi>而不可毁缺也</hi>雖事之無所前聞者而亦無不合於法度雖<lb/>
　無諫諍之者而亦未嘗不入於善傳所謂性與天合<lb/>
　是也<lb/>
　集說<hi>孔氏穎達曰文王聖徳生知無假學習不聞人之道説亦自合於法不待臣之諫諍亦自入於</hi>
<pb n="49a"/>
　<hi>道言其動應規矩性與天合○輔氏廣曰大難之來雖聖人有所不能免特處之有道耳故言其大難雖</hi>
　<hi>不能殄絶之而使無而在我光大之徳終無瑕玷焉此樂天之事非聖人不能也不聞亦式不諫亦入所</hi>
　<hi>謂不思不勉從容中道文王之徳至是則無以復加矣</hi>
○肆成人有徳小子有造古之人無斁<hi>音亦</hi>譽髦斯士<lb/>
　集傳賦也冠以上爲成人小子童子也造爲也<hi>孔氏穎達</hi>
　<hi>曰有為者謂所習有業不虚廢也</hi>古之人指文王也<hi>呂氏祖謙曰典謨作於虞夏其</hi>
　<hi>稱堯舜禹皋陶已曰稽古則以文王為古之人復何疑哉</hi>譽名髦俊也○承上章<lb/>
　言文王之徳見於事者如此故一時人材皆得其所<lb/>
<pb n="49b"/>
　成就蓋由其徳純而不已故令此士皆有譽於天下<lb/>
　而成其俊乂之美也<hi>朱氏公遷曰譽髦即指有徳有造言斯士即指成人小子言</hi>
　集說<hi>王氏安石曰初言大姒則化成乎内也終言譽髦斯士則化成乎天下也○呂氏祖謙曰聖人</hi>
　<hi>流澤萬世者莫大於作人故此詩以是終焉○輔氏廣曰此章則遂言其徳盛而無斁故天下人才無小</hi>
　<hi>無大皆有所觀感而蒙其成就是以令其為士者得其名譽於天下而成其俊乂之美也以上三詩皆言</hi>
　<hi>文王之徳之盛而皆及於作成人才之事以是觀之則聖人之徳必見於作成一世之人才者然後為至</hi>
　<hi>在易觀卦曰觀我生君子无咎象曰觀我生觀民也意蓋如此○嚴氏粲曰言至誠為能化也○朱氏公</hi>
　<hi>遷曰聖人徳盛如此天下涵泳於教化中大以成大小以成小則所以譽髦之者至矣然不易致也必久</hi>
<pb n="50a"/>
　<hi>於其道而後化成彼乍作乍輟者其能與於斯乎</hi>
　總論<hi>陳氏櫟曰文王之聖生之者聖母助之者賢妃然文王固不能不資助於大姒而實能修身以</hi>
　<hi>刑于寡妻三四章皆言修身事也末章則不特成已而且能成物矣○薛氏瑄曰思齊一詩修身齊家治</hi>
　<hi>國平天下之道備焉</hi>
　　思齊五章二章章六句三章章四句<lb/>
　　　集說<hi>輔氏廣曰此詩毛傳以為四章章六句故言以為五章後三章章四句今從故言者</hi>
　　　<hi>以四章五章兩章章首皆有一肆字而四章又有四箇不字其章義又必如此而後宜故也蓋</hi>
　　　<hi>緣後二章不用韻故毛傳誤分之耳</hi>
<pb n="50b"/>
皇矣上帝臨下有赫<hi>叶黒各反</hi>監觀四方求民之莫維此二<lb/>
國其政不獲<hi>叶胡郭反</hi>維彼四國爰究爰度<hi>待洛反</hi>上帝耆之<lb/>
憎其式廓乃眷西顧此維與宅<hi>叶達各反</hi>
　集傳賦也皇大臨視也赫威明也監亦視也莫定也<lb/>
　二國夏商也<hi>黄氏佐曰大王當祖甲之時殷政漸衰故云然</hi>不獲謂失其道<lb/>
　也四國四方之國也究尋度謀也耆憎式廓未詳其<lb/>
　義或曰耆致也<hi>程子曰頌云耆定爾功毛氏傳曰耆致也○朱氏公遷曰致猶取也言其</hi>
　<hi>徳為上帝之所取也</hi>憎當作増式廓猶言規模也<hi>輔氏廣曰式如式様之式</hi>
<pb n="51a"/>
　<hi>廓如匡廓之廓</hi>此謂岐周之地也○此詩敘大王大伯王季<lb/>
　之徳以及文王伐密伐崇之事也此其首章先言天<lb/>
　之臨下甚明但求民之安定而已彼夏商之政既不<lb/>
　得矣故求於四方之國苟上帝之所欲致者則増大<lb/>
　其疆境之規模於是乃眷然顧視西土以此岐周之<lb/>
　地與大王爲居宅也<lb/>
　集說<hi>程子曰此泛言天佑下民作之君長使得安定也天維求民所定故君不善則絶之如彼夏商</hi>
　<hi>二國不得其政則於四方之國求謀有徳之君使王天下焉上帝耆之謂天命所歸式廓猶云規模範圍</hi>
<pb n="51b"/>
　<hi>也天命所致則增大其規限自諸侯而天子由百里而四海是増而大之也○范氏處義曰大哉天之主</hi>
　<hi>宰天下其照臨之威可謂赫然而明矣察視四方求民之所定以夏政不獲於天則以與商商政不獲於</hi>
　<hi>天則以與周所謂天難忱命靡常也○蔣氏悌生曰言天心惓惓於求民之安屑屑焉爲民而擇君其事</hi>
　<hi>甚明而可畏大王之遷岐以興王業皆天所為而非人所及也○朱氏善曰臨下有赫言其威命之顯也</hi>
　<hi>求民之莫言其主宰之公也彼夏商失道天之絶之也久矣故求之四方之國其未得之也則於是而尋</hi>
　<hi>究之於是而謀度之其既得之也復於是而耆定之於是而増大之然則天豈私我有周哉其眷周也即</hi>
　<hi>所以求民之安定也○徐氏鳯彩曰大王之時去桀已遠而紂猶未生曰夏商者以見周之先公久矣屬</hi>
　<hi>天之眷也</hi>
<pb n="52a"/>
　<hi>案序皇矣美周也天監代殷莫若周周世世修徳莫若文王朱子於此序無異議但毛傳二國是殷夏四</hi>
　<hi>國是四方鄭箋則以二國謂殷紂及崇侯四國謂密阮徂共也至憎其式廓謂憎其為惡浸大此維與宅</hi>
　<hi>謂指文王則毛鄭觧同既以為指文王故二章之天立厥配謂為大姒三章之作邦作對謂天之興周國</hi>
　<hi>而生明君自大伯王季時已然矣其説亦可通漢唐宋諸儒率從之至朱子而謂此維與宅指大王蓋天</hi>
　<hi>作高山大王荒之已見於頌不得言文王故二國四國從毛義而首章二章皆屬大王厥配亦屬大姜明</hi>
　<hi>自大王已膺天眷義尤完備至憎作增從程子之説於詩觧更為直捷集傳之勝於傳箋多類此也</hi>
○作之屏<hi>必領反</hi>之其菑<hi>莊持/反</hi>其翳<hi>一計反</hi>修之平之其灌<lb/>
其栵<hi>音例</hi>啓之辟<hi>婢亦/反</hi>之其檉<hi>丑貞/反</hi>其椐<hi>羌居反叶紀庶反</hi>攘之<lb/>
<pb n="52b"/>
剔<hi>它歴反</hi>之其檿<hi>烏劒/反</hi>其柘<hi>章夜反叶/都故反</hi>帝遷明徳串<hi>古患反</hi>
夷載路天立厥配受命旣固<lb/>
　集傳賦也作拔起也屏去之也菑木立死者也翳自<lb/>
　斃者也<hi>孔氏穎逹曰立死之木妨他木生長為木之害故曰菑生木自倒枝葉覆地為䕃翳故曰</hi>
　<hi>翳</hi>或曰小木蒙密蔽翳者也修平皆治之使疏密正<lb/>
　直得宜也灌叢生者也栵行生者也啓辟芟除也檉<lb/>
　河桞也似楊赤色生河邉<hi>陸氏璣曰一名雨師枝葉似松</hi>椐樻<hi>音匱</hi>也<lb/>
　腫節似扶老可為杖者也<hi>陸氏璣曰即今靈夀是也</hi>攘剔謂穿剔<lb/>
<pb n="53a"/>
　去其繁冗使成長也檿山桑也與柘皆美材可爲弓<lb/>
　榦又可蠶也<hi>考工記弓人取榦柘為上檿桑次之○嚴氏粲曰禹貢青州厥篚檿絲注云檿</hi>
　<hi>桑蠶絲中琴瑟弦</hi>明徳謂明徳之君即大王也串夷載路未<lb/>
　詳或曰串夷即混夷載路謂滿路而去所謂混夷駾<lb/>
　矣者也配賢妃也謂大姜○此章言大王遷於岐周<lb/>
　之事蓋岐周之地本皆山林險阻無人之境而近於<lb/>
　昆夷大王居之人物漸盛然後漸次開闢如此<hi>歐陽氏修</hi>
　<hi>曰此章本周作宅之始岐周之民樂就有徳皆共刋除樹木而營理邑居</hi>乃上帝遷此明<lb/>
<pb n="53b"/>
　徳之君使居其地而昆夷遠遁天又爲之立賢妃以<lb/>
　助之是以受命堅固而卒成王業也<lb/>
　集說<hi>輔氏廣曰首八句人事也後四句天命也由天命時故人事應由人事治故天命從也菑翳則</hi>
　<hi>因其死斃而拔去之灌栵則因其叢列而修治之檉椐凡木則芟除之檿柘美材則攘剔之蓋皆順理而</hi>
　<hi>為之舉此開辟林木一事言之則餘可知矣○嚴氏粲曰大王之遷岐天非徒遷之也將使周家王天下</hi>
　<hi>其受命堅固不易也蓋曰大王之時天命已定周之當王也久矣○彭氏執中曰大王之遷從之者如歸</hi>
　<hi>市非人之所能為也必有主宰之者故詩人託辭以為帝遷之帝遷之則天命之蓋帝所以主宰乎天者</hi>
　<hi>也書言昭受上帝而後言天其申命用休言帝休而後言天乃大命文王皆此類也</hi>
<pb n="54a"/>
○帝省<hi>息井反</hi>其山柞棫斯拔<hi>蒲貝/反</hi>松柏斯兌<hi>徒外反</hi>帝作<lb/>
邦作對自大<hi>音泰</hi>伯王季維此王季因心則友<hi>叶羽已反</hi>則友<lb/>
其兄<hi>叶虚王反</hi>則篤其慶<hi>叶袪/羊反</hi>載錫之光受祿無喪<hi>息浪反叶平聲</hi>
奄有四方<lb/>
　集傳賦也拔兌見緜篇此亦言其山林之間道路通<lb/>
　也對猶當也作對言擇其可當此國者以君之也大<lb/>
　伯大王之長子王季大王之少子也因心非勉強也<lb/>
　<hi>李氏樗曰孝悌之道豈可以偽為哉因其心而然耳孩提之童無不知愛其親長而無不知敬其兄本於</hi>
<pb n="54b"/>
　<hi>良知良能豈非因心而然哉</hi>善兄弟曰友兄謂大伯也篤厚載則<lb/>
　也奄字之義在忽遂之閒○言帝省其山而見其木<lb/>
　拔道通則知民之歸之者益衆矣於是旣作之邦又<lb/>
　與之賢君以嗣其業蓋自其初生大伯王季之時而<lb/>
　已定矣於是大伯見王季生文王又知天命之有在<lb/>
　故適吳不反大王沒而國傳於王季及文王而周道<lb/>
　大興也然以大伯而避王季則王季疑於不友故又<lb/>
　特言王季所以友其兄者乃因其心之自然而無待<lb/>
<pb n="55a"/>
　於勉強既受大伯之讓則益修其徳以厚周家之慶<lb/>
　而與其兄以讓徳之光猶曰彰其知人之明不為徒<lb/>
　讓耳<hi>彭氏執中曰大伯以天下讓王季乃能修其徳而有以篤其慶使大伯讓國之美赫然光顯於</hi>
　<hi>後世者王季與之也</hi>其徳如是故能受天祿而不失至於文武<lb/>
　而奄有四方也<lb/>
　集說<hi>孔氏穎逹曰傳以言周世世修徳須論王季而已今并言大伯謂見其生聖子而讓之故王季</hi>
　<hi>得為君而修徳是以本之於大伯也王肅曰大伯見王季之生文王知其天命之必在王季故去而適吳</hi>
　<hi>大王沒而不返而後國讓於王季周道大興也○大伯以王季為賢故讓之若王季不賢則讓功不顯由</hi>
<pb n="55b"/>
　<hi>王季能稱大伯之心見大伯為知人達命使傳之後世共稱誦之此亦其王季之徳故説王季之美言其</hi>
　<hi>能明大伯也○朱子曰大王欲立賢子聖孫為其道足以濟天下而非有愛憎之閒利欲之私也是以大</hi>
　<hi>伯去之而不為狷王季受之而不為貪蓋處君臣父子之變而不失乎中庸此所以為至徳也○黄氏榦</hi>
　<hi>曰大伯知王季之後又有文王之聖必能基成王業從而讓之亦大王之志也是大伯之讓上以繼大王</hi>
　<hi>之志下以成王季之業無非為天下之公而不為一之身之私也○眞氏徳秀曰王季之友大伯盖其因心</hi>
　<hi>本然非以其遜已而後友之使大伯未嘗有遜國之事王季所以友之者亦若是而已○嚴氏粲曰天省</hi>
　<hi>視岐山之地柞棫拔而松柏兌則氣象葱鬱而都邑成矣天作邦於此謂興周使為王國也作對於此謂</hi>
　<hi>生文王以配天也此作邦作對由於大王王季之時蓋大伯遜於王季而後文王起也○朱氏善曰王業</hi>
<pb n="56a"/>
　<hi>之成雖在於武王得天下之時而天命之定已見於大伯讓王季之日大伯讓焉而無迹王季受之而無</hi>
　<hi>愧此王業之所由基也文王創造於前武王繼績於後此王業之所由成也大伯當立而不立文王可為</hi>
　<hi>而不為故皆謂之至徳非王季之友無以成大伯之志非武王之孝無以成文王之功武王之孝易知也</hi>
　<hi>王季之友難知也此詩人所以再三歎詠於王季也</hi>
○維此王季帝度<hi>待洛反</hi>其心貊<hi>武伯反</hi>其徳音其徳克明<lb/>
克明克類克長<hi>丁丈反</hi>克君王<hi>如字或于況反</hi>此大邦克順克比<lb/>
<hi>必里反</hi>比<hi>毗至/反</hi>于文王其徳靡悔<hi>叶虎/洧反</hi>既受帝祉<hi>音/恥</hi>施<hi>以豉反</hi>于孫子<hi>叶奨里反</hi>
<pb n="56b"/>
　集傳賦也度能度物制義也貃春秋傳樂記皆作莫<lb/>
　謂其莫然清靜也克明能察是非也克類能分善惡<lb/>
　也克長教誨不倦也克君賞慶刑威也言其賞不僭<lb/>
　故人以爲慶刑不濫故人以為威也順慈和徧服也<lb/>
　比上下相親也比于至于也悔遺恨也○言上帝制<lb/>
　王季之心使有尺寸能度義<hi>朱子曰猶言天誘其衷使能制義也○輔氏廣</hi>
　<hi>曰孟子曰權然後知輕重度然後知長短物皆然心為甚先生解以為人心有本然之權度者蓋謂是也</hi>
　又清静其徳音使無非閒之言是以王季之徳能此<lb/>
<pb n="57a"/>
　六者<hi>孔氏穎達曰王季君其國耳以其追號為王故以王言之</hi>至於文王而其徳<lb/>
　尤無遺恨是以既受上帝之福而延及于子孫也<lb/>
　集說<hi>鄭氏樵曰能為人之長能為人之君故使之王此大邦又能恵順親比其民人也王季本非當</hi>
　<hi>立其立者天也○嚴氏粲曰明類是一意長君是一意順比是一意類者明之充君者長之推比者順之</hi>
　<hi>積也克明謂知此理克類謂觸類而通克長能為人長克君能為人君君又尊於長矣學記能為長然後</hi>
　<hi>能為君是也克順能和其民克比能親其民順言不擾比則驩然相愛矣比及文王其徳無有可悔人有</hi>
　<hi>過則悔恨靡悔則無過從容中道無毫髪之歉也言王季之徳傳於文王而益盛也○朱氏善曰此章専</hi>
　<hi>美王季之徳故言之特詳至於文王則但言其徳之靡悔而已然謂之靡悔則其徳之純一無閒亦可見</hi>
<pb n="57b"/>
　<hi>矣惟其徳之無閒是以其福之無窮也○何氏楷曰王此大邦是據理之詞言王季之克長克君如此雖</hi>
　<hi>進而興王業於此大邦之地無所難者</hi>
○帝謂文王無然畔援<hi>于願反</hi>無然歆羡<hi>餞面反</hi>誕先登于<lb/>
岸<hi>叶魚戰反</hi>密人不恭敢距大邦<hi>叶卜/攻反</hi>侵阮<hi>魚宛/反</hi>徂共<hi>音恭</hi>王<lb/>
赫斯怒<hi>叶暖五反</hi>爰整其旅以按<hi>音/遏</hi>徂旅以篤于周祜<hi>候五反</hi>
以對于天下<hi>叶後五反</hi>
　集傳賦也帝謂文王設為天命文王之詞如下所言<lb/>
　也<hi>朱子曰天豈諄諄然命之只是文王要恁地便是理合恁地便是天命之也○嚴氏粲曰天不言以</hi>
<pb n="58a"/>
　<hi>意謂之也必託之帝謂者言文王之心天實知之也</hi>無然猶言不可如此也畔<lb/>
　離畔也援攀援也言舍此而取彼也歆欲之動也羡<lb/>
　愛慕也言肆情以徇物也<hi>朱氏善曰畔者疎而離之援者親而附之也歆者欲</hi>
　<hi>之動乎中羡者心之慕乎外也</hi>岸道之極至處也密密須氏也姞姓之<lb/>
　國<hi>梁氏益曰密須子爵商侯國世本云商有密須文王伐之</hi>在今寧州阮國名在<lb/>
　今涇州<hi>皇輿表寧州今平凉府静寜州涇州今平凉府涇州竝隸陜西</hi>徂往也共阮<lb/>
　國之地名今涇州之共池是也<hi>張子曰共阮皆在涇州今有共池即共也</hi>
　<hi>○梁氏益曰虞公所奔之共池</hi>其旅周師也按遏也徂旅密師之往<lb/>
<pb n="58b"/>
　共者也祜福對荅也○人心有所畔援有所歆羡則<lb/>
　溺於人欲之流而不能以自濟<hi>朱氏公遷曰曰溺曰流曰濟皆與經文登</hi>
　<hi>岸相應</hi>文王無是二者故獨能先知先覺以造道之極<lb/>
　至蓋天實命之而非人力之所及也<hi>彭氏執中曰無畔援則中正而</hi>
　<hi>不溺於私無歆羡則剛大而不溺於欲故能造道之極也</hi>是以密人不恭敢違其<lb/>
　命而擅興師旅以侵阮而往至于共則赫怒整兵而<lb/>
　往遏其衆以厚周家之福而荅天下之心蓋亦因其<lb/>
　可怒而怒之初未嘗有所畔援歆羡也<hi>王氏安石曰有所畔援歆</hi>
<pb n="59a"/>
　<hi>羡不得其欲而怒則其怒也私而已文王之怒是乃與民同怒而異乎人之私怒也</hi>此文王征<lb/>
　伐之始也<lb/>
　集說<hi>呂氏大臨曰文王以無心得天下雖赫怒用師皆出於無心也畔援歆羡皆有心者也○朱子</hi>
　<hi>曰此詩稱文王徳處是從無然畔援無然歆羡上説起後面却又説不識不知順帝之則見得文王先有</hi>
　<hi>這功夫此心無一毫之私故見於伐崇伐密皆是道理合著恁地初非聖人之私怒也○周人詠文王伐</hi>
　<hi>崇伐宻事皆以帝謂文王言之若曰此蓋天意云耳文王既戡黎又伐崇伐密已做得事勢如此只是尚</hi>
　<hi>不肯伐紂故曰至徳○輔氏廣曰人心一有畔援歆羡則流於私欲凡所云為必不能先知先覺又焉能</hi>
　<hi>有所濟乎況於用兵行師之際情欲易縱之時而二病不去㡬何而不流於窮黷也哉故此章將言文王</hi>
<pb n="59b"/>
　<hi>之征伐而先言文王之無此病也誕先登于岸以渉水為譬也○嚴氏粲曰商政不綱天下之望在周矣</hi>
　<hi>所救者一阮而為亂者懼小國皆安故天下之心以慰也○朱氏善曰宻之敢距大邦不知事大之禮侵</hi>
　<hi>阮徂共不知恤小之義此天理所當怒而王法所當誅也</hi>
○依其在京<hi>叶居良反</hi>侵自阮疆陟我高岡無矢我陵我陵<lb/>
我阿無飲我泉我泉我池<hi>叶徒何反</hi>度<hi>待洛/反</hi>其鮮<hi>息淺反</hi>原居<lb/>
岐之陽在渭之將萬邦之方下民之王<lb/>
　集傳賦也依安貌京周京也矢陳鮮善將側方鄉也<lb/>
　<hi>孔氏穎達曰鄉人嚮望之也</hi>○言文王安然在周之京而所整之<lb/>
<pb n="60a"/>
　兵既遏密人遂從阮疆而出以侵密<hi>嚴氏粲曰侵自阮疆謂自阮疆</hi>
　<hi>而侵密猶春秋書公至自晉謂自晉而至魯也○胡氏一桂曰侵與侵于之疆同義</hi>所陟之岡<lb/>
　即為我岡而人無敢陳兵於陵飲水於泉以拒我也<lb/>
　於是相其高原而徙都焉所謂程邑也<hi>鄭氏康成曰後竟徙都於</hi>
　<hi>豐○孔氏穎達曰大王初遷已在岐山此亦在岐山之陽是去舊都不遠也周書稱文王在程作程寤程</hi>
　<hi>典皇甫謐云文王徙宅於程蓋謂此也箋嫌此即為豐故云後竟徙都於豐知非豐者以此居岐之陽豐</hi>
　<hi>則岐之東南三百里耳○胡氏一桂曰度其鮮原以下即上章以篤周祜以對天下之實事耳</hi>其地<lb/>
　於漢為扶風安陵<hi>梁氏益曰今咸陽故安陵城周邑也地志安陵隸扶風在岐南</hi>今<lb/>
<pb n="60b"/>
　在京兆府咸陽縣<hi>皇輿表今西安府咸陽縣隸陜西</hi>
　集說<hi>歐陽氏修曰言周師先據勝地然後侵之而密人不敢有其岡陵水泉密人既服外患已除乃</hi>
　<hi>度善原於岐渭之閒以定周國○輔氏廣曰文王之兵侵密乃遽曰我陵我阿我泉我池無敢陳其兵飲</hi>
　<hi>其水者辭直理正威靈氣燄莫有敵者所謂帝王之道出萬全者也○嚴氏粲曰自阮疆以侵密密在寜</hi>
　<hi>州阮在涇州涇寜接壤也下所言髙岡陵阿泉池皆師行所經之地密人恃強以侵弱文王興問罪之師</hi>
　<hi>可謂公天下以為心矣豈有一毫畔援歆羡之私耶文王用心廣大威徳暢洽人之歸者益衆非舊邑所</hi>
　<hi>能容於是就周境之内謀度鮮善之平原而徙都之雖未為君師天下已心歸之矣伐崇有訊馘伐肆之</hi>
　<hi>事而伐密止述問罪之辭是師次其境而密人即服不待戰也○劉氏瑾曰文王伐密之後而作程邑亦</hi>
<pb n="61a"/>
　<hi>猶伐崇之後而作豐邑方其伐之討罪而已固未嘗先有作邑之心也自常情觀之必謂貪其土地矣詩</hi>
　<hi>人知其心之無私故言伐密伐崇之事皆先以帝命發之○蔣氏悌生曰文王處於周京之中安然無為</hi>
　<hi>而共阮之地來歸自有不可遏之勢程邑作於岐陽之側本有疆境之限而萬邦歸向同有不自外之心</hi>
　<hi>非聖人之徳何以致之</hi>
○帝謂文王予懐明徳不大聲以色不長<hi>丁丈反</hi>夏以革<lb/>
不識不知順帝之則帝謂文王詢爾仇方同爾兄弟以<lb/>
爾鉤援<hi>音爰</hi>與爾臨衝以伐崇墉<lb/>
　集傳賦也予設為上帝之自稱也懐眷念也明徳文<lb/>
<pb n="61b"/>
　王之明徳也以猶與也夏革未詳<hi>呂氏祖謙曰不長夏以革雖難強通</hi>
　<hi>然與不大聲以色立文既同訓詁亦當相類聲以色謂聲音與笑貌也夏以革謂侈大與變革也不大聲</hi>
　<hi>以色則不事外飾矣不長夏以革則不縱私意矣此明徳之實也</hi>則法也仇方讐國<lb/>
　也<hi>呂氏祖謙曰邱氏曰仇方即崇也</hi>兄弟與國也<hi>彭氏執中曰以諸侯之國為兄弟亦</hi>
　<hi>未嘗稱王一驗也</hi>鉤援鉤梯也所以鉤引上城所謂雲梯者<lb/>
　也<hi>孔氏頴達曰墨子稱公輸般作雲梯以攻宋</hi>臨臨車也在上臨下者也<lb/>
　衝衝車也從旁衝突者也皆攻城之具也<hi>孔氏穎逹曰兵書有</hi>
　<hi>作臨車衝車之法墨子有備衝之篇知臨衝俱是車也</hi>崇國名在今京兆府鄠<lb/>
<pb n="62a"/>
　縣<hi>皇輿表今西安府鄠縣隸陜西</hi>墉城也史記崇侯虎譖西伯於紂<lb/>
　紂囚西伯於羑里西伯之臣閎夭之徒求美女竒物<lb/>
　善馬以獻紂紂乃赦西伯賜之弓矢鈇鉞得專征伐<lb/>
　曰譖西伯者崇侯虎也西伯歸三年伐崇侯虎而作<lb/>
　豐邑○言上帝眷念文王而言其徳之深微不㬥著<lb/>
　其形迹<hi>劉氏瑾曰明徳者文王之徳所得乎天之本體也不大不長者文王之心不暴其徳之形</hi>
　<hi>迹也○朱氏公遷曰朱子以不大聲色不長夏革為一類皆有深潛不露之意猶中庸不顯篤恭之妙也</hi>
　又能不作聰明以循天理<hi>嚴氏粲曰不識不知不作聰明也天理自然謂之則</hi>
<pb n="62b"/>
　<hi>謂理之不可踰也</hi>故又命之以伐崇也呂氏曰此言文王徳<lb/>
　不形而功無迹與天同體而已雖興兵以伐崇莫非<lb/>
　順帝之則而非我也<lb/>
　集說<hi>程子曰聖人之誠感無不通故所過者化所存者神豈暴著其形迹也哉文王之化如此而天</hi>
　<hi>下有昏惡之甚不能化者謀而伐之則天下皆善而王業成○蘓氏轍曰文王之徳不以識識不以智知</hi>
　<hi>漠然無心而與天為徒故無内外之異無窮逹之變此天之所以歸之也○輔氏廣曰文王之明徳上則</hi>
　<hi>與天為一下則三分天下有其二可謂至矣然未嘗暴著於聲色之閒其所云為但不識不知順帝之則</hi>
　<hi>而已此天所以又命之使伐仇方也夫文王之以崇為仇蓋亦天理之當然也○嚴氏粲曰此章言文王</hi>
<pb n="63a"/>
　<hi>之心純乎天理非有私喜怒為伐崇張本也崇侯譖文王而文王伐之疑於報私怨者然虎倡紂為不道</hi>
　<hi>乃天人所共怒文王奉天討罪何容心哉故此章亦設為帝謂之辭以發明文王之心由此心純乎天理</hi>
　<hi>故喜怒皆與天合所仇者非私怨所同者非苟合也○朱氏公遷曰上章帝謂文王是設為上帝教戒之</hi>
　<hi>詞此章帝謂文王則設為上帝愛念而稱美之詞也語意不同</hi>
○臨衝閑閑<hi>叶胡員反</hi>崇墉言言執訊<hi>音/信</hi>連連攸馘<hi>古獲反</hi>安<lb/>
安<hi>叶於肩反</hi>是類是禡<hi>馬嫁反叶/滿補反</hi>是致是附<hi>叶上聲</hi>四方以無<lb/>
侮臨衝茀茀<hi>音弗叶分聿反</hi>崇墉仡仡<hi>魚乞反</hi>是伐是肆是絶是<lb/>
忽<hi>叶虚屈反</hi>四方以無拂<hi>叶分聿反</hi>
<pb n="63b"/>
　集傳賦也閑閑徐緩也言言高大也連連屬續狀馘<lb/>
　割耳也軍法獲者不服則殺而獻其左耳<hi>孔氏頴逹曰玉藻云</hi>
　<hi>聽嚮任左故不服者殺而獻其左耳曰馘罪其不聼命服罪故取其耳以計功也</hi>安安不輕<lb/>
　㬥也類將出師祭上帝也<hi>孔氏穎逹曰王制言類乎上帝則類祭祭天也祭天</hi>
　<hi>而謂之類者尚書夏侯歐陽説以事類祭之在南方就南郊祭之也</hi>禡至所征之地而<lb/>
　祭始造軍法者謂黄帝及蚩尤也<hi>章氏俊卿曰漢書稱髙祖祠黄帝蚩</hi>
　<hi>尤於沛庭管仲稱蚩尤作劒㦸史記稱黄帝與蚩尤戰於阪泉豈軍法之興始於此故後世祭之歟</hi>致<lb/>
　致其至也附使之來附也茀茀強盛貌仡仡堅壯貌<lb/>
<pb n="64a"/>
　肆縱兵也忽滅拂戾也春秋傳曰文王伐崇三旬不<lb/>
　降退修教而復伐之因壘而降<hi>孔氏穎逹曰僖十九年左傳云因壘而降</hi>
　<hi>則似兵合不戰此言訊馘必嘗戰矣蓋知戰不敵然後乃降</hi>○言文王伐崇之初<lb/>
　緩攻徐戰告祀羣神<hi>程子曰㬥明其罪告之神明其伐合神明之道也</hi>以致<lb/>
　附來者而四方無不畏服及終不服則縱兵以滅之<lb/>
　而四方無不順從也夫始攻之緩戰之徐也非力不<lb/>
　足也非示之弱也將以致附而全之也<hi>劉氏瑾曰此其三旬不降</hi>
　<hi>之時乎</hi>及其終不下而肆之也則天誅不可以留而罪<lb/>
<pb n="64b"/>
　人不可以不得故也<hi>劉氏瑾曰此其復伐之日乎</hi>此所謂文王之<lb/>
　師也<hi>朱子曰皆城下之戰也</hi>
　集說<hi>歐陽氏修曰言周師攻具之盛而崇城高大難攻而周師執生獻馘禱兵而伐之遂以伐崇而</hi>
　<hi>威徳加於四方無敢侮戾者言天下之心遂歸周也一侵一伐未必能使天下皆歸詩人上述伐崇皆先</hi>
　<hi>言帝謂者古人舉事必稱天於興師討伐尤託天命如天討有罪肅將天威恭行天罰之類是也侵密而</hi>
　<hi>外患息乃定邑居伐崇而威徳著則四方皆服詩人雖推大祖宗之功務極其美然功業大小次第先後</hi>
　<hi>亦自有倫也○程子曰文王之征始於宻王功之始也終於崇天下遂無不服王功之成也○李氏樗曰</hi>
　<hi>文王之所伐者但崇國耳而四方之國無有侮慢拂戾之者以文王之罰當其罪故也○輔氏廣曰是致</hi>
<pb n="65a"/>
　<hi>是附仁也是絶是忽義也仁以附之天下畏之而不敢侮仁之至也義以絶之天下從之而不敢拂義之</hi>
　<hi>至也非文王與天同徳者其孰能之○蔣氏悌生曰王者之行師雖有先後緩急之序而遠人之歸徳初</hi>
　<hi>無彼此遠近之異也○黄氏佐曰兩設帝謂文王之語為伐密伐崇張本見文王伐宻非有欲心所以行</hi>
　<hi>之者乃事理之至極也其伐崇也非欲張其聲威氣焰所以處之者皆天理之自然也嗚呼非周公言之</hi>
　<hi>孰知文王奉天不已之心乎○瞿氏景淳曰無侮謂王師不暴人皆畏服而無敢為應援之舉無拂謂王</hi>
　<hi>師無敵人皆順從而無敢有疑貳之心</hi>
　總論<hi>徐氏常吉曰各章俱以帝言見周之所以受命興王者一本於天非人力也○錢氏天錫曰大</hi>
　<hi>王遷岐疑於畏狄不知眷西與宅天固與以安民之地也王季受譲疑於不友不知篤慶順比天固授以</hi>
<pb n="65b"/>
　<hi>安民之任也文王伐崇伐密疑於自私不知以對天下以順四方此孰非求民之莫也</hi>
　　皇矣八章章十二句<lb/>
　　　集傳一章二章言天命大王<hi>嚴氏粲曰首章言天初眷大王之意</hi>
　　　<hi>次章述大王遷岐也○劉氏瑾曰兩章稱帝者三稱天者一可見天之所以命大王者矣蓋其</hi>
　　　<hi>始去邠則邠人從之其居於岐則四方歸之民之歸往如此即大王已受天命矣然而求大王</hi>
　　　<hi>之所以得乎天者則以帝遷明徳而然也</hi>三章四章言天命王季<hi>嚴氏</hi>
　　　<hi>粲曰三章述大伯王季相遜之事為文王張本四章則述王季之徳以及文王也○劉氏瑾曰</hi>
　　　<hi>三四章言帝者四可見天之命王季者矣然而王季之所以得乎天者則以其徳克明而然也</hi>
<pb n="66a"/>
　　　五章六章言天命文王伐密七章八章言天命<lb/>
　　　文王伐崇<hi>劉氏瑾曰五章至八章言帝者四而帝之所以命文王者唯拳拳於武功</hi>
　　　<hi>求其所以然者則又以帝之懐其明徳也唯其祖父子孫相傳一徳是以天之眷命有加而無</hi>
　　　<hi>替及至商罪貫盈而天又命武王誅之天豈私於有周也哉</hi>
　　　集說<hi>范氏處義曰此詩與緜相類緜言大王者詳言文王者畧蓋詳其始而畧其終也此</hi>
　　　<hi>詩首言天之眷周次言大王治岐次言大伯王季友愛之徳次言文王加詳焉蓋畧其始而詳</hi>
　　　<hi>其終也○朱子詩傳遺説詩自從大王王季説來如云至于大王實始翦商如下武之詩文王</hi>
　　　<hi>有聲之詩都説文王出做事且如伐崇一節是做甚麽這又不是一項小小侵掠乃是大征伐</hi>
<pb n="66b"/>
　　　<hi>詢爾仇方同爾兄弟以爾鉤援與爾臨衝以伐崇墉此見大段動衆岐山之下與崇相去自是</hi>
　　　<hi>多少里因甚如此這般處要做文王無意出做事都不得又如説侵自阮疆陟我髙岡無矢我</hi>
　　　<hi>陵我陵我阿無飲我泉我泉我池這看見都自據有其土地這自是大段施張了或云紂命文</hi>
　　　<hi>王得専征伐紂不得已命之文王不得已受之横渠云不以聲色為政不以革命有中國黙順</hi>
　　　<hi>帝則而天下歸焉其為文王乎若如此説恰似内無純臣之義外亦不屬於商這也未必如此</hi>
　　　<hi>只是事勢自是不可已只當商之季七顛八倒上下崩頺忽於岐山下突出許多人也是誰當</hi>
　　　<hi>得文王之事惟孟子識之故七篇之中所以告列國之君莫非勉之以王道</hi>
經始靈臺<hi>叶田飴反</hi>經之營之庶民攻之不曰成之經始勿<lb/>
<pb n="67a"/>
亟<hi>居力反</hi>庶民子來<hi>叶六直反</hi>
　集傳賦也經度也靈臺文王所作謂之靈者言其倐<lb/>
　然而成如神靈之所爲也<hi>服氏䖍曰天子曰靈臺諸侯曰觀臺○劉氏瑾曰文</hi>
　<hi>王之臺其名如此豈至周有天下遂以為天子之臺而諸侯别名觀臺也歟</hi>營表<hi>鄭氏康成曰營</hi>
　<hi>表其位○孔氏穎逹曰謂以繩度立表以定其位處也</hi>攻作也不日不終日也<lb/>
　亟急也○國之有臺所以望氛祲察災祥時觀游節<lb/>
　勞佚也<hi>劉氏瑾曰韻注氛祥氣祲妖氣蓋察災祥則於此望氣節勞佚則於此㳺觀皆取其高明</hi>
　<hi>也</hi>文王之臺方其經度營表之際而庶民已來作之<lb/>
<pb n="67b"/>
　所以不終日而成也雖文王心恐煩民戒令勿亟而<lb/>
　民心樂之如子趣父事不召自來也<hi>張氏栻曰文王則勿亟庶民則</hi>
　<hi>子來君臣之相與如此○陳氏櫟曰不欲其急而過於勞者愛民之仁子來而忘其勞者事君之義未有</hi>
　<hi>上好仁而下不好義也</hi>孟子曰文王以民力爲臺爲沼而民歡<lb/>
　樂之謂其臺曰靈臺謂其沼曰靈沼此之謂也<hi>朱子曰言</hi>
　<hi>文王雖用民力而民反歡樂之加以美名也</hi>
　集說<hi>孔氏穎逹曰言文王有徳民心附之既徙於豐乃為靈臺經理之營表之其位既定於是庶民</hi>
　<hi>則競攻而築作之不設期日而已成之民悦其徳自勸其事也○李氏樗曰文王經營之心本不欲亟也</hi>
<pb n="68a"/>
　<hi>苐以庶民慕文王之徳名為靈臺如子之事父而來築之也鄒侍郎曰庶民子來非強之也在彼者實子</hi>
　<hi>來也不日成之非廹之也在我者實勿亟也為上者惟恐民之勞苦為下民者乃不憚其勞苦以從上見</hi>
　<hi>民之樂從也觀左傳曰築郎囿季文子欲其速成叔孫昭子曰焉用速成其以勦民也蓋速成者出於民</hi>
　<hi>之意則可出於君之意則不可出於君之意則為勦民出於民之意則為愛君也○呂民祖謙曰文王之</hi>
　<hi>作臺主於望氛祲觀民俗以察天人之意因以疏瀹精神宣節勞逸蓋一弛一張無非事也○蔣氏悌生</hi>
　<hi>曰文王徳澤之在人心蓋已久積於未作靈臺之前而庶民之趨事勸功特形於經始靈臺之日文王視</hi>
　<hi>民如傷之仁又發於經始勿亟之辭而庶民親戴父母之心尤有出於通力竭作之外豈惟庶民以文王</hi>
　<hi>之心為心而文王實能以庶民之心為心也</hi>
<pb n="68b"/>
○王在靈囿<hi>叶音郁</hi>麀<hi>音/憂</hi>鹿攸伏麀鹿濯濯<hi>直角反</hi>白鳥翯<lb/>
翯<hi>戸角反</hi>王在靈沼<hi>叶音/灼</hi>於<hi>音/烏</hi>牣<hi>音刃</hi>魚躍<lb/>
　集傳賦也靈囿臺之下有囿所以域養禽獸也<hi>孔氏穎逹</hi>
　<hi>曰春秋築鹿囿築即囿則囿者築牆為界域而禽獸在其中○呂氏祖謙曰説文曰囿苑有垣也</hi>麀<lb/>
　牝鹿也伏言安其所處不驚擾也<hi>劉氏彜曰鹿易驚易逸王在靈囿徒</hi>
　<hi>御非少不驚不逸而攸伏者無害獸之心也</hi>濯濯肥澤貌翯翯潔白貌靈<lb/>
　沼囿之中有沼也牣滿也魚滿而躍言多而得其所<lb/>
　也<lb/>
<pb n="69a"/>
　集說<hi>范氏處義曰文王未嘗稱王凡詩謂文王為王者皆非作於文王之時是詩亦作於後世故以</hi>
　<hi>王在言之○呂氏祖謙曰鄒氏曰鹿之在囿不知囿之為囿亦如在於山林魚之在沼不知沼之為沼亦</hi>
　<hi>如相忘於江湖自非文王之徳上及飛鳥中及走獸下及潛魚豈能及此○嚴氏粲曰次章言既作臺而</hi>
　<hi>遊焉夫車馬羽旄一也有見之而欣欣喜色者有見之而疾首蹙頞者由人心之樂不樂也文王鳥獸魚</hi>
　<hi>鼈何以異於人哉特民心樂之耳孟子最善説詩只民樂其有麋鹿魚鼈一語道盡一詩意○朱氏善曰</hi>
　<hi>臺下有囿則從而謂之靈囿囿中有沼則從而謂之靈沼王而時在靈囿也則見其鹿之攸伏言其性之</hi>
　<hi>適也見其鹿之濯濯言其體之肥也見其鳥之翯翯言其色之潔也此飛走者樂其為飛走也王而時在</hi>
　<hi>靈沼也則既見其魚之牣而其多可知也復見其魚之躍而其適可知也此鱗介者樂其為鱗介也已</hi>
<pb n="69b"/>
○虡<hi>音巨</hi>業維樅<hi>七凶/反</hi>賁<hi>扶云/反</hi>鼔維鏞<hi>音/庸</hi>於論<hi>盧門反</hi>鼓鐘<lb/>
於樂<hi>音洛</hi>辟<hi>音璧</hi>廱<lb/>
　集傳賦也虡植木以懸鐘磬其横者曰栒<hi>音筍</hi>業栒上<lb/>
　大版刻之捷業如鋸齒者也<hi>孔氏穎逹曰懸鐘磬者兩端有植木其上有横</hi>
　<hi>木謂植立者為虡謂横牽者為栒栒上加之大版為之飾釋器云大版謂之業</hi>樅業上懸鐘<lb/>
　磬處以綵色爲崇牙其狀樅樅然者也<hi>胡氏一桂曰段氏曰筍之</hi>
　<hi>上有業業之上有崇牙筍之兩端又有璧翣鄭氏謂戴璧垂羽是也蓋筍虡所以架鐘磬崇牙璧翣所以</hi>
　<hi>節筍虡夏后氏飾以龍而無崇牙商飾以崇牙而無璧翣至周則極文而三者具矣此有瞽所以言設業</hi>
<pb n="70a"/>
　<hi>設虡崇牙樹羽也</hi>賁大鼔也<hi>陸氏徳明曰賁亦作鼖</hi>長八尺鼓四尺中<lb/>
　圍加三之一<hi>劉氏瑾曰中圍者謂鼓腹也鼓面徑四尺則其圍十二尺鼓腹之圍加以三之</hi>
　<hi>一則其圍十六尺而徑五尺三寸三分寸之一也</hi>鏞大鐘也論倫也言得其<lb/>
　倫理也辟璧通廱澤也辟廱天子之學大射行禮之<lb/>
　處也水旋邱如璧以節觀者故曰辟廱<hi>孔氏穎逹曰水旋邱如璧</hi>
　<hi>者璧體圓而内有孔此水亦圓而内有地猶如璧然水下而地高故以邱言之以水繞邱所以節約觀者</hi>
　<hi>令在外而觀也○朱子曰王制論學曰天子曰辟廱諸侯曰泮宮説者以為辟廱大射行禮之處也水旋</hi>
　<hi>邱如璧以節觀者泮宮諸侯鄉射之宮也其水半之蓋東西門以南通水北無也故振鷺之詩曰振鷺于</hi>
<pb n="70b"/>
　<hi>飛于彼西廱説者以廱為澤蓋即旋邱之水而其學即所謂澤宮也蓋古人之學與今不同孟子所謂序</hi>
　<hi>者射也則學蓋有以射為主者矣蘓氏引莊周言文王有辟廱之樂遂以辟廱亦為樂名而曰古人以樂</hi>
　<hi>教胄子則未知學以樂而得名歟樂以學而得名歟則是又以為習樂之所也張子亦曰辟廱古無此名</hi>
　<hi>其制蓋始於此及周有天下遂以名天子之學而諸侯不得立焉記所謂魯人將有事於上帝必先有事</hi>
　<hi>於泮宮者蓋射以擇士云爾</hi>
　集說<hi>孔氏穎逹曰上言臺沼此言作樂之意治世之音安以樂故在辟廱之内與聞之者莫不喜樂</hi>
　<hi>是其和之至也○范氏處義曰於論者歎其鐘鼓得倫理也於樂者歎其以樂教國子於辟廱為可樂也</hi>
　<hi>昔舜命夔典樂以教胄子為先故文王亦論樂於學也○呂氏祖謙曰或疑靈臺之詩敘臺池苑囿與民</hi>
<pb n="71a"/>
　<hi>同樂胡為以辟廱學校勦入之彼蓋未嘗深考三代人君與士大夫甚親游宴之暬御征行之扈衛無所</hi>
　<hi>往而不與髦俊俱焉樂正司業父師司成則樂者固學士之所常隸也夫豈二事哉○劉氏瑾曰古之教</hi>
　<hi>者固不廢樂而大射之禮亦先用樂作樂於辟廱無可疑者此後兩章自説辟廱作樂之事前兩章自説</hi>
　<hi>游觀靈臺之事也</hi>
○於論鼔鐘於樂辟廱鼉<hi>徒河反</hi>鼔逢逢<hi>薄紅/反</hi>矇<hi>音/䝉</hi>瞍<hi>音叟</hi>
奏公<lb/>
　集傳賦也鼉似蜥蜴長丈餘皮可冒鼔逢逢和也<hi>陸氏</hi>
　<hi>佃曰夏小正云剝鼉以為鼓其皮堅厚取以冒鼓故曰鼉鼓鼉鼔非特有取於皮亦其鼔聲逢逢然象鼉</hi>
<pb n="71b"/>
　<hi>之鳴續博物志曰鼉長一丈其聲如鼓</hi>有眸子而無見曰矇無眸子曰<lb/>
　瞍古者樂師皆以瞽者爲之以其善聽而審於音也<lb/>
　公事也聞鼉鼓之聲而知矇瞍方奏其事也<lb/>
　集說<hi>嚴氏粲曰申言鼓鐘辟廱之樂詠歎不能已樂之更端曰奏故九成謂之九奏言方奏其事樂</hi>
　<hi>之不厭之辭也</hi>
　總論<hi>饒氏魯曰文王未嘗無靈臺靈沼然與民同樂便是天理文王畢竟自朝至於日中昃不遑暇</hi>
　<hi>食用咸和萬民人必得所然後有此樂○嚴氏粲曰文王始作靈臺民樂成之其遊於囿沼也又樂其有</hi>
　<hi>鳥獸魚鼈其作樂於辟廱也又樂其有鐘鼓之音所謂聞王鼓樂於此欣欣然有喜色也言之不能盡而</hi>
<pb n="72a"/>
　<hi>嗟歎之不能已則民之愛戴者深矣○陳氏櫟曰靈臺一詩辟廱之教寓焉臺池鳥獸鐘鼓之樂樂之形</hi>
　<hi>也其樂也外辟廱教化道義之樂樂之本也其樂也内民樂其樂蓋至此矣○朱氏善曰靈臺遊觀辟廱</hi>
　<hi>教育遊觀而必言其物之盛者以見涵育長養之有其素也教育而必言其樂之和者以見鼔舞作興之</hi>
　<hi>有其術也然則臺池鳥獸之樂囿與百姓共之而鐘鼓之樂殆將與賢者共之也○郝氏敬曰周自后稷</hi>
　<hi>公劉大王王季世世積徳干有餘年而文王勤勞日昃不睱食至是始有園囿臺池鐘鼓而後民歡樂之</hi>
　<hi>創業若此其難而得民若此其未易也詩人作是詩以見文王造周功成蓋民樂而後君樂民樂君之樂</hi>
　<hi>而後見民樂文王所以釋如傷之憂也雖民心歸周非自今始而文王求寜今始觀成也○王氏志長曰</hi>
　<hi>庶民子來民之太和麀鹿攸伏於牣魚躍物之太和也於論鼓鐘於樂辟廱君臣之太和也所謂太和在</hi>
<pb n="72b"/>
　<hi>成周宇宙閒也</hi>
　　靈臺四章二章章六句二章章四句<lb/>
　　　集傳東萊呂氏曰前二章樂文王有臺池鳥獸<lb/>
　　　之樂也後二章樂文王有鐘鼔之樂也皆述民<lb/>
　　　樂之詞也<lb/>
　　　集說<hi>孔氏穎逹曰鄭氏云韓詩説辟廱者天子之學所以教天下春射秋饗尊事三老五</hi>
　　　<hi>更在南方七里之内左氏説天子靈臺在太廟之中壅之以靈沼謂之辟廱皆無明文靈臺一</hi>
　　　<hi>篇有靈臺有靈囿有靈沼有辟廱則辟廱及三靈同處在郊矣袁凖正論云辟廱大射養孤之</hi>
<pb n="73a"/>
　　　<hi>處</hi>
下武維周世有哲王三后在天王配于京<hi>叶居良反</hi>
　集傳賦也下義未詳或曰字當作文言文王武王實<lb/>
　造周也哲王通言大王王季也三后大王王季文王<lb/>
　也在天既沒而其精神上與天合也王武王也配對<lb/>
　也謂繼其位以對三后也京鎬京也○此章美武王<lb/>
　能纘大王王季文王之緒而有天下也<lb/>
　集說<hi>陳氏鵬飛曰哲王謂誰其在天則大王王季文王其在鎬京則武王是也在鎬京者足以配彼</hi>
<pb n="73b"/>
　<hi>在天者○朱子語類問在天言其既沒而其精神上合於天此是如何曰便是又有此理用之云恐只是</hi>
　<hi>此理上合於天耳曰既有此理便有此氣或曰想是聖人稟得清明純粹之氣故其氣上合於天曰也是</hi>
　<hi>如此這事又微妙難説如云文王陟降在帝左右若説文王眞箇在上帝之左右眞箇有上帝如世閒所</hi>
　<hi>塑之像固不可然聖人如此説便是有此理○朱氏善曰一代興王之業必世徳之相承有以基之於其</hi>
　<hi>始而後聖徳之受命有以成之於其終周之王業自文王而始著自武王而始成是文王武王實造周矣</hi>
　<hi>然推原其始則文王之前固有王季也王季之前又有大王也謂王業之所基不在於是而可乎是以武</hi>
　<hi>王繼之實能配彼在天之靈於鎬京焉則武王之繼三后謂非王業之所成而可乎原其始而歸美於三</hi>
　<hi>后要其終而歸功於武王則夫任繼述之責者其必知所法矣○鄒氏泉曰此言先緒之所從來者已久</hi>
<pb n="74a"/>
　<hi>因言三后之精神上與天合總見所傳之緒於今為烈難於其為配而武王則能纘緒而有天下也</hi>
　附錄<hi>毛氏萇曰武繼也○鄭氏康成曰下猶後也○孔氏穎逹曰居下世即是在後故云下猶後也</hi>
　<hi>言後人能繼祖者維周家最大謂大王王季文王稍稍就盛者也王季為西伯文王又受命是稍盛也不</hi>
　<hi>通數武王者此言哲王即是下文三后王配之文别在於下故知世有之中不兼武王也○王氏安石曰</hi>
　<hi>大王王季文王以文徳造始於上武王以武功續終於下故曰下武維周世有哲王○呂氏祖謙曰下者</hi>
　<hi>繼上之辭也下武之繼文即頌所謂嗣武受之也武王一戎衣而天下大定其樂曰大武故言周王業之</hi>
　<hi>成必曰武焉</hi>
　<hi>案集傳下義未詳或曰字當作文言文王武王實造周也但詩言世有哲王三后在天所謂三后者不得</hi>
<pb n="74b"/>
　<hi>不指大王王季文王也文王既列於三后之中則下武作文武於詩義為複矣即朱子亦闕疑而未定也</hi>
　<hi>故先儒都從毛鄭之訓以詮經似亦可通</hi>
○王配于京世徳作求永言配命成王之孚<hi>叶孚尤反</hi>
　集傳賦也言武王能繼先王之徳<hi>蘇氏轍曰作起也起而求其先世之</hi>
　<hi>徳以繼之也○李氏樗曰武王所以配三后者則以維世徳之求故也起而求以繼之也</hi>而長言<lb/>
　合於天理故能成王者之信於天下也若暫合而遽<lb/>
　離暫得而遽失則不足以成其信矣<lb/>
　集說<hi>王氏安石曰大王肇基王迹王季其勤王家文王大統未集至於武王然後自西自東自南自</hi>
<pb n="75a"/>
　<hi>北無思不服然後能為成王之孚○陳氏鵬飛曰三后之孚著於民乆矣至武王配天然後成王者之信</hi>
　<hi>○嚴氏粲曰武王所以配三后于京者以其善繼述也所求者先世之徳故能長配天命有天下而傳無</hi>
　<hi>窮遂成王者之信也王者之事業莫大於信信則天下心服而王也○陳氏櫟曰配祖宗而與世徳一即</hi>
　<hi>配天而與天理一者命原於天而三后亦在天配三后即配天矣配命則必能配三后矣○朱氏善曰此</hi>
　<hi>章二配字不同王配于京是以下而對乎上之辭永言配命是以人而合乎天之辭有以配對於下而已</hi>
　<hi>之徳既與先王而為一有以配合乎天而已之心復與天理而為一此所以能成王者之信而為天下之</hi>
　<hi>法也然則王者之信豈可以他求哉亦在乎求世徳配天命而已蓋世徳皆實心之形著而天命即實理</hi>
　<hi>之流行既有以配對於先王復有以配合乎天命則王者之徳著於下而天下之心應乎上上下交孚而</hi>
<pb n="75b"/>
　<hi>其為信也成矣○鄒氏泉曰世徳就徳之見於事者言如大王修徳行政王季積徳累仁文王發政施仁</hi>
　<hi>之類乃三后所以造周者即世徳所在也○王氏志長曰武王以作求配命之徳繼三后而起則天下翕</hi>
　<hi>然信之若子之信父母其王也雖百却之亦不可得矣時邁曰允王維后酌曰實維爾公允師皆言成王</hi>
　<hi>之孚也</hi>
○成王之孚下土之式永言孝思孝思維則<lb/>
　集傳賦也式則皆法也○言武王所以能成王者之<lb/>
　信而爲四方之法者以其長言孝思而不忘是以其<lb/>
　孝可爲法耳<hi>曹氏粹中曰孝思猶舜見堯於羹牆○徐氏光啓曰維則者當纘緒則以纘緒</hi>
<pb n="76a"/>
　<hi>為孝當變通則以變通為孝有國則以國孝有家則以家孝</hi>若有時而忘之則其<lb/>
　孝者偽耳何足法哉<lb/>
　集説<hi>陳氏鵬飛曰王者之徳著於人而可信者謂之孚存於心而不忘者謂之孝天下皆知法武王</hi>
　<hi>之徳而不知徳之可法者本於聖人之孝○朱子曰武王既成王業天下咸法則之以法其孝思而已蓋</hi>
　<hi>求其世徳而成王之孚孝思之至孰大於是○劉氏瑾曰武王之孝可為天下之法此所以為逹孝所謂</hi>
　<hi>徳教加于百姓刑于四海此天子之孝是也○蔣氏悌生曰孝者根於人心之同然者也武王躬行於上</hi>
　<hi>而心純乎孝以是道而化天下亦惟因人心之所同然者而振作興起之故能為法於天下而民信之亦</hi>
　<hi>莫不興起於孝而親戴於其君繼述之善又孰有明著於此者乎</hi>
<pb n="76b"/>
○媚兹一人應侯順徳永言孝思昭哉嗣服<hi>叶蒲北反</hi>
　集傳賦也媚愛也一人謂武王應如丕應徯志之應<lb/>
　<hi>朱氏公遷曰此則天下信之之驗也</hi>侯維服事也○言天下之人皆愛<lb/>
　戴武王以爲天子而所以應之維以順徳是武王能<lb/>
　長言孝思而明哉其嗣先王之事也<lb/>
　集說<hi>輔氏廣曰下武六章下章都疉上章一句説獨四章不然者蓋承上二章三章兩章而言武王</hi>
　<hi>既能成王者之信又能使天下以其孝思為法故天下之人皆戴武王而所以應之維是順徳焉至此然</hi>
　<hi>後再疉上章一句永言孝思説起而又言明乎其嗣先王之事也夫嗣先王之事即是世徳作求世徳作</hi>
<pb n="77a"/>
　<hi>求昭哉嗣服又皆是孝孝即是順徳上以孝感下以順應尤非一朝一夕暫行復輟者之所能致也○嚴</hi>
　<hi>氏粲曰孝者徳之順故又言武王永有孝思昭昭然能嗣其先世之事也○朱氏公遷曰此又因民心愛</hi>
　<hi>戴武王而推見武王之能孝思嗣服也嗣服對求徳言求徳是繼志嗣服是述事順徳者民之順徳也上</hi>
　<hi>以孝思感乎下下以順徳應乎上感應以類於此見之○徐氏光啓曰武王通先人之節以濟天下之變</hi>
　<hi>與先人志意流通此其心事何等光明正大故曰昭哉嗣服不但以其變侯化國為能閳揚光大而已</hi>
○昭兹來許繩其祖武於萬斯年受天之祜<hi>侯古反</hi>
　集傳賦也昭兹承上句而言兹哉聲相近古蓋通用<lb/>
　也<hi>朱子曰昭兹漢碑作昭哉洪氏隷釋兹哉叶韻</hi>來後世也許猶所也繩繼<lb/>
<pb n="77b"/>
　武迹也○言武王之道昭明如此來世能繼其迹則<lb/>
　久荷天祿而不替矣<lb/>
　集說<hi>輔氏廣曰言武王既明乎其繼先王之事則來世亦必能繼先王之迹矣如此則於萬斯年世</hi>
　<hi>有哲王永受天祿而不替又不止此大王王季文王武王而已○朱氏公遷曰此又言武王之道足以福</hi>
　<hi>後世後王之孝思如武王則無不受福矣○朱氏善曰繩祖武者欲後人繼武王之迹也武王之道惟信</hi>
　<hi>與孝而已然武王之信乃王者之大信武王之孝乃天下之逹孝法武王之信在乎天命之永配法武王</hi>
　<hi>之孝在乎世徳之作求如是而不受天之祜者未之有也</hi>
○受天之祜四方來賀於萬斯年不遐有佐<lb/>
<pb n="78a"/>
　集傳賦也賀朝賀也周末秦強天子致胙諸侯皆賀<lb/>
　<hi>史記商君傳秦人富強天子致胙於孝公諸侯畢賀○劉氏瑾曰事見周顯王時此借引之故朱子初解</hi>
　<hi>此下有曰其事則猶此也但秦以力周以徳耳</hi>遐何通佐助也蓋曰豈不有<lb/>
　助乎云爾<hi>輔氏廣曰豈不有助乎者言天下皆來朝賀於周則豈不有助乎周家也哉○王氏</hi>
　<hi>炎曰受天之福則四方諸侯皆來朝賀雖千萬年相與佐助也</hi>
　集說<hi>黄氏櫄曰孝之至則通於神明光於四海而得萬國之懽心此所以受天之祜四方來賀也○</hi>
　<hi>陳氏櫟曰天且福之人將焉往不徒賀之而尤佐之見人心蕃屏王室之至也○何氏楷曰受天之祜語</hi>
　<hi>聫上章當主後日子孫言四方來賀所謂四海之内悉主悉臣莫敢不來享莫敢不來王也</hi>
<pb n="78b"/>
　總論<hi>輔氏廣曰首章言武王能纘大王王季文王之緒而有天下中三章言武王善繼善述之孝又</hi>
　<hi>有常永不已之誠故能成王者之信為天下之法以致天下之愛戴如此末兩章又言武王之成效大驗</hi>
　<hi>如此則其後世子孫亦將善繼其先人之緒而久受上天之福多得天下之助也○陳氏櫟曰此詩美武</hi>
　<hi>王繼三后於已往開後嗣於方來惟以求世徳永孝思而上合天理下孚人心者為之本耳○錢氏天錫</hi>
　<hi>曰孝者通乎古今而無久近貫乎宇宙而無廣狭者也在武王為求徳在子孫為绳武在今日為媚兹在</hi>
　<hi>萬年為有佐孝之分量固如是也</hi>
　　下武六章章四句<lb/>
　　　集傳或疑此詩有成王字當爲康王以後之詩<lb/>
<pb n="79a"/>
　　　然考尋文意恐當只如舊説且其文體亦與上<lb/>
　　　下篇血脈通貫非有誤也<lb/>
　　　集說<hi>黄氏櫄曰中庸言武王纘大王王季文王之緒身不失天下之顯名而此詩言武王</hi>
　　　<hi>得天下亦言其配三后之徳故中庸言逹孝而此詩言其孝思中庸言孝者善繼志述事而此</hi>
　　　<hi>詩言孝亦曰成王之孚也</hi>
文王有聲遹<hi>尹橘反</hi>駿<hi>音峻</hi>有聲遹求厥寧遹觀厥成文王<lb/>
烝哉<lb/>
　集傳賦也遹義未詳疑與聿同發語辭駿大烝君也<lb/>
<pb n="79b"/>
　<hi>呂氏大臨曰烝君也衆也皆所以得衆為君也</hi>○此詩言文王遷豐武王遷<lb/>
　鎬之事而首章推本之曰文王之有聲也<hi>朱氏公遷曰聲聲聞</hi>
　<hi>也與赫赫厥聲同</hi>甚大乎其有聲也蓋以求天下之安寧而<lb/>
　觀其成功耳文王之徳如是信乎其克君也哉<lb/>
　集說<hi>曹氏粹中曰文王在書稱寜王又稱寜人蓋以其道務在安民而已是以視民如傷○輔氏廣</hi>
　<hi>曰文王之所以大有聲者本由於征伐而其所以征伐者不過是求天下之安寧而欲觀其功底於成耳</hi>
　<hi>此所以克君也哉○黄氏佐曰此章將言文王遷豐之事故先推其心於安民厥成即謂安民之成功○</hi>
　<hi>錢氏天錫曰大凡人君舉動出於為民者帝王之盛節出於自為者世主之私心此天理人欲之判也今</hi>
<pb n="80a"/>
　<hi>文王先言求寕而後除暴驅殘見得為天下為生民無一毫私意於其閒也</hi>
○文王受命有此武功旣伐于崇作邑于豐文王烝哉<lb/>
　集傳賦也伐崇事見皇矣篇作邑徙都也<hi>嚴氏粲曰國勢寖盛</hi>
　<hi>程邑不足以容乃作邑于豐以居之</hi>豐即崇國之地在今鄠縣杜陵西<lb/>
　南<lb/>
　集說<hi>鄭氏康成曰武功謂伐四國及崇之功也作邑者徙都于豐以應天命○孔氏穎逹曰武功非</hi>
　<hi>獨伐崇而已所伐邘耆密須混夷之屬皆是也别言伐崇者以其功最大其伐最後故特言之為作邑張</hi>
　<hi>本言功成乃作邑也○范氏處義曰詩人於文王得天得民皆謂之受命故於伐崇之功亦謂之受命也</hi>
<pb n="80b"/>
　<hi>伐崇之後遂徙都豐蓋非崇侯之降則豐不可作此文王之盡君道也○朱氏善曰大命自文王而始集</hi>
　<hi>故武功自文王而始成伐崇所以除天下之暴作豐所以立天下之本有以除天下之暴則人心服有以</hi>
　<hi>立天下之本則人心歸○徐氏常吉曰受命者詢爾仇方是也武功者是伐是肆是也伐崇以除殘天意</hi>
　<hi>也作豐以容民亦天意也奉若天道豈不克君</hi>
○築城伊淢<hi>況域反</hi>作豐伊匹匪棘<hi>居力/反</hi>其欲<hi>禮記作猶</hi>遹追<lb/>
來孝<hi>叶許六反或呼侯反</hi>王后烝哉<lb/>
　集傳賦也淢<hi>陸氏徳明曰韓詩作洫</hi>成溝也方十里為成成閒<lb/>
　有溝深廣各八尺匹稱棘急也王后亦指文王也<hi>蘇氏</hi>
<pb n="81a"/>
　<hi>轍曰自其克崇作豐而王業成故以王后稱之○輔氏廣曰王王也追稱也后君也本稱也</hi>○言<lb/>
　文王營豐邑之城因舊溝爲限而築之其作邑居亦<lb/>
　稱其城而不侈大皆非急成己之所欲也特追先人<lb/>
　之志而來致其孝耳<lb/>
　集說<hi>孔氏穎逹曰此述作豐之制言文王興築豐邑之城維如一成之淢淢内之地其方十里文王</hi>
　<hi>作此豐邑維與相匹言大小正與成淢相配偶是大於諸侯小於天子之制所以纔得伐崇即作此邑者</hi>
　<hi>非以急從已之欲而廣此都邑乃追述王季勤孝之行思進其業故耳此誠得人君之道哉○嚴氏粲曰</hi>
　<hi>文王之作豐邑稱上公之制已所宜為不務侈大也○陳氏櫟曰上章言作豐受命於天此章言作豐追</hi>
<pb n="81b"/>
　<hi>孝於前以見作豐乃天與前人之心也○劉氏瑾曰孝者善繼志善述事者也故文王之孝在於伐崇作</hi>
　<hi>豐武王之孝在於成王之孚文王所求乎子即文王所以事父者也故曰父作之子述之○朱氏公遷曰</hi>
　<hi>肇王迹勤王家先王志在安民久矣文王遷豐所以繼其志而盡其孝耳○朱氏善曰遹追來孝文王之</hi>
　<hi>孝也永言孝思武王之孝也文王之孝有以追先人之志武王之孝有以成文王之功此周之王業所以</hi>
　<hi>盛也</hi>
○王公伊濯<hi>直角反</hi>維豐之垣<hi>音/袁</hi>四方攸同王后維翰<hi>叶胡田反</hi>王后烝哉<lb/>
　集傳賦也公功也濯著明也○王之功所以著明者<lb/>
<pb n="82a"/>
　以其能築此豐之垣故爾四方於是來歸而以文王<lb/>
　為楨榦也<lb/>
　集說<hi>鄭氏康成曰文王述行大王王季之王業其事益大作邑於豐城之既成又垣之立宮室乃為</hi>
　<hi>天下所同心而歸之王后為之榦者正其政教定其法度○呂氏大臨曰濯如滌言明白而不昧文王至</hi>
　<hi>此明建都邑示天下知所歸往天下皆倚以為賴○曹氏粹中曰垣非翰不立猶四方以豐為根本而豐</hi>
　<hi>以文王為根本○王氏日休曰維豐之垣有形之勢王后維翰無形之勢也○朱氏公遷曰四方攸同有</hi>
　<hi>所歸也王后維翰有所附也至此而三分天下有其二矣○鄒氏泉曰能築此豐之垣則上以承天意下</hi>
　<hi>以定人心前以承先王之志後以開無窮之基此其功之所以著明也</hi>
<pb n="82b"/>
○豐水東注維禹之績四方攸同皇王維辟皇王烝哉<lb/>
　集傳賦也豐水東北流徑豐邑之東入渭而注于河<lb/>
　<hi>孔氏穎逹曰禹貢曰導渭自鳥鼠同穴東㑹于灃入于河是灃水入渭東注于河○嚴氏粲曰灃水自南</hi>
　<hi>而北流入渭故豐在其西鎬在其東經言東注者是㑹渭之後乃東注入河也</hi>績功也皇王<lb/>
　有天下之號指武王也<hi>蘇氏轍曰皇大也武王之王業益大矣故稱皇王焉</hi>辟<lb/>
　君也○言豐水東注由禹之功故四方得以來同於<lb/>
　此而以武王為君此武王未作鎬京時也<hi>季氏本曰言豐水係</hi>
　<hi>於王業之成為下章遷鎬張本也</hi>
<pb n="83a"/>
　集説<hi>孔氏穎逹曰左傳劉定公見雒汭之水曰美哉禹之功也此亦見豐水而思禹帝王世紀云豐</hi>
　<hi>鎬皆在長安之西南言豐邑在豐水之西鎬京在豐水之東以時驗而知之○董氏逌曰詩人論周之建</hi>
　<hi>都在豐鎬而豐水正居其中者於是思禹之績而見周之成功也○嚴氏粲曰豐水所以東注于河者是</hi>
　<hi>禹之功也四方之所以同歸周者以武王為天下之君也蓋以武王之功配禹皆除害濟民也○朱氏善</hi>
　<hi>曰豐水東注言其水勢之順也四方攸同言其人心之合也即水勢之順而有以見神禹之功即人心之</hi>
　<hi>合而有以見武王之徳武王因人心之合而益有以盡君道之隆則不惟近無愧於文王而且遠無愧於</hi>
　<hi>神禹矣○唐氏汝諤曰上注曰來歸則猶有未歸者此直曰來同則盡乎人矣維翰只有所倚賴之意而</hi>
　<hi>維辟則實以之為君而政教號令無不從之也○兩言四方攸同而俱就豐説然一同於文王謂作豐以</hi>
<pb n="83b"/>
　<hi>容之也一同於武王即豐亦不能容矣一以終文之事一以起武之遷也</hi>
○鎬京辟廱自西自東自南自北無思不服<hi>叶蒲北反</hi>皇王<lb/>
烝哉<lb/>
　集傳賦也鎬京武王所營也在豐水東去豐邑二十<lb/>
　五里<hi>呂氏祖謙曰後漢地理志曰鎬在京兆尹上林苑中孟康云長安西南有鎬池古史考曰武王</hi>
　<hi>遷鎬長安豐亭鎬池也</hi>張子曰周家自后稷居邰公劉居豳大<lb/>
　王邑岐而文王則遷于豐至武王又居于鎬當是時<lb/>
　民之歸者曰衆其地有不能容不得不遷也<hi>劉氏彜曰武王</hi>
<pb n="84a"/>
　<hi>以諸侯之朝覲四夷之來王非豐邑可容也故越豐水之東作鎬焉○朱子曰秦始皇營朝宮渭南史以</hi>
　<hi>為咸陽人多先王之宮庭小故作之想遷鎬之意亦是如此</hi>辟廱説見前篇張子<lb/>
　曰靈臺辟廱文王之學也鎬京辟廱武王之學也至<lb/>
　此始為天子之學矣無思不服心服也孟子曰天下<lb/>
　不心服而王者未之有也○此言武王徙居鎬京講<lb/>
　學行禮而天下自服也<lb/>
　集説<hi>劉氏濟曰都鎬而先建學首善之地教化之原也○輔氏廣曰見武王得天下以教化為先務</hi>
　<hi>也先生謂以見武王之得天下非以力取之者是也○嚴氏粲曰四方之服也久矣此言辟廱之化深入</hi>
<pb n="84b"/>
　<hi>其心也四方先言西鎬京在西近者先被其化也繼伐之詩而言教化者見武王徳化流行而人心服也</hi>
　<hi>○朱氏善曰四方攸同皇王維辟見武王之盡君道也鎬京辟廱無思不服見武王之盡師道也君以治</hi>
　<hi>之而四方無不攸同師以教之而四方無不心服則其尚徳而不尚力於此亦可見矣○唐氏汝諤曰人</hi>
　<hi>知武王之得天下在於武功而不知天下之服武王由於文徳故首以辟廱為言○何氏楷曰左傳周景</hi>
　<hi>王曰我自夏以后稷魏駘芮岐畢吾西土也及武王克商蒲姑商奄吾東土也巴濮楚鄧吾南土也肅愼</hi>
　<hi>燕亳吾北土也其數四方之次第正與此同周自西土興近者先被其化其後乃漸及於東故曰自西自</hi>
　<hi>東周自文王化已南行於江漢其後乃漸及於北故曰自南自北皆對舉之詞立言之序也</hi>
○考卜維王宅是鎬京<hi>叶居良反</hi>維龜正<hi>叶諸盈反</hi>之武王成之<lb/>
<pb n="85a"/>
武王烝哉<lb/>
　集傳賦也考稽<hi>董氏逌曰卜筮之道必先斷於心故白考卜維王則王志先定矣其考卜</hi>
　<hi>者所以齊衆志也洪範稽疑以汝則從為主</hi>宅居正決也<hi>嚴氏粲曰以吉凶取正於龜而</hi>
　<hi>龜出其吉北以正定之也</hi>成之作邑居也張子曰此舉諡者追述<lb/>
　其事之言也<hi>劉氏瑾曰此詩五章六章先稱武土為皇王至此章以後乃舉武王之諡故朱</hi>
　<hi>子引横渠説明此詩為追述武王之事以證其後所論鄭譜之誤爾</hi>
　集說<hi>呂氏大臨曰言武王稽天命宅鎬京定都以為天下君也○曹氏粹中曰周官大卜國大遷則</hi>
　<hi>正龜然筮人九筮之名一曰筮更説者謂更為遷都邑也則武王之遷當亦用筮而獨言龜者蓋凡國之</hi>
<pb n="85b"/>
　<hi>大事先筮而後卜筮有吉凶然後斷之於龜維龜正之則筮可知矣○輔氏廣曰此章言武王之居鎬稽</hi>
　<hi>決於龜而成其居邑亦非私意之所為與三章言文王匪棘其欲之意同</hi>
○豐水有芑武王豈不仕<hi>鉏里反</hi>詒厥孫謀以燕翼子<hi>叶奨里反</hi>武王烝哉<lb/>
　集傳興也芑草名仕事詒遺燕安翼敬也子成王也<lb/>
　○鎬京猶在豐水下流故取以起興言豐水猶有芑<lb/>
　武王豈無所事乎<hi>鄭氏康成曰豐水猶以其潤滭生草武王豈不以其功業為事乎○</hi>
　<hi>孔氏穎逹曰言實以功業為事思得澤及後人</hi>詒厥孫謀以燕翼子則武王<lb/>
<pb n="86a"/>
　之事也謀及其孫則子可以無事矣<hi>王氏安石曰雖詒之以謀非翼</hi>
　<hi>子亦不能以燕也</hi>或曰賦也言豐水之傍生物繁茂武王豈<lb/>
　不欲有事於此哉但以欲遺孫謀以安翼子故不得<lb/>
　而不遷耳<hi>輔氏廣曰此章兩説雖不同然以遺孫謀安翼子為武王之事則同也第二説雖覺</hi>
　<hi>輕快然首句著箇豐水有芑一句畢竟似興體</hi>
　集說<hi>朱氏公遷曰聿追來孝文王繼志述事也謀孫翼子武王創業垂統也一者以卒前人之業一</hi>
　<hi>者以定後人之業此遷豐遷鎬之本意也○朱氏善曰水之流不窮則其生物亦無窮也聖人之徳無窮</hi>
　<hi>則其善後亦無窮也於孫謀曰詒則所以遺之者至矣於翼子曰燕則所以安之者至矣○徐氏常吉曰</hi>
<pb n="86b"/>
　<hi>當武王時一統大定而伊淢之制隘不能容使武王不遷則繼世之下有不得辭其責者故身任其責以</hi>
　<hi>靖人民民安而子孫亦安無勞締造坐享盈成其規模之宏遠蓋為萬世之子孫謀即為萬世之天下謀</hi>
　<hi>也謂之克君信矣</hi>
　總論<hi>鄒氏泉曰此詩上四章言文王遷豐之事下四章言武王遷鎬之事析言之首章言遷豐之由</hi>
　<hi>次三章詳其事五章言遷鎬之由末三章詳其事○姚氏舜牧曰文王之心追孝武王之心詒謀總之只</hi>
　<hi>是遹求厥寜○郝氏敬曰詩首尾四章稱文武者文始之武終之也中四章稱王后皇王者繼諸侯而為</hi>
　<hi>天子也文王伐崇作豐而王業始武王伐商作鎬而王業成文王求寜觀成以始武也武王燕子詒孫以</hi>
　<hi>終文也</hi>
<pb n="87a"/>
　　文王有聲八章章五句<lb/>
　　　集傳此詩以武功稱文王至於武王則言皇王<lb/>
　　　維辟無思不服而已蓋文王旣造其始則武王<lb/>
　　　續而終之無難也又以見文王之文非不足於<lb/>
　　　武而武王之有天下非以力取之也<lb/>
　　　集說<hi>朱子詩傳遺説徐㝢問三分天下有其二以服事殷使文王更在十三四年將終事</hi>
　　　<hi>紂乎抑為武王牧野之舉乎曰看文王亦不是安坐不做事底人如詩中言文王受命有此武</hi>
　　　<hi>功既伐于崇作邑于豐文王烝哉云云武功皆是文王做來詩載武王武功却少但卒其伐功</hi>
<pb n="87b"/>
　　　<hi>耳觀文王一時氣勢如此度必不終竟休了一似果實文王待他十分黄熟自落下來武王却</hi>
　　　<hi>似生擘破一般○呂氏祖謙曰此詩未嘗一言及武王伐功何耶蓋創業而詒厥孫謀固非大</hi>
　　　<hi>告武成之前所能致也詩人亦有言其意而略其事者矣不可一體求也○輔氏廣曰每章皆</hi>
　　　<hi>言烝哉以結之者不獨以見其歎羙無已之意又以示後世子孫使之知其必如文王武王之</hi>
　　　<hi>為然後於君天下為宜也故其丁寜不一而足耳○劉氏瑾曰允文文王而有此武功則非不</hi>
　　　<hi>足於武也桓桓武王而鎬京辟廱則非不足於文也所謂一張一弛文武之道也</hi>
　　　文王之什十篇六十六章四百一十四句<lb/>
　　　　集傳鄭譜此以上為文武時詩以下為成王<lb/>
<pb n="88a"/>
　　　　　周公時詩今案文王首句即云文王在上則<lb/>
　　　　　非文王之詩矣又曰無念爾祖則非武王之<lb/>
　　　　　詩矣大明有聲并言文武者非一安得為文<lb/>
　　　　　武之時所作乎蓋正雅皆成王周公以後之<lb/>
　　　　　詩但此什皆為追述文武之徳故譜因此而<lb/>
　　　　　誤耳<lb/>
　<lb/>
　<lb/>
<pb n="88b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定詩經傳説彚纂卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
欽定詩經傳說彚纂卷十二<lb/>
　　　祈父之什二之四<lb/>
　祈<hi>勤衣反</hi>父<hi>音/甫</hi>予王之爪牙<hi>叶五胡反</hi>胡轉予于恤靡所止居<lb/>
　　集傳賦也祈父<hi>孔氏穎達曰古者祈圻畿同字得通用故此作祈尚書作圻</hi>司馬<lb/>
　　也職掌封坼之兵甲故以為號酒誥曰圻父薄違是<lb/>
　　也<hi>蔡氏沈曰圻父廹逐違命者</hi>予六軍之士也或曰司右虎賁之<lb/>
　　屬也<hi>周禮司右徒八十人虎賁氏虎士八百人○鄭氏康成曰右謂有勇力之士充王車右虎士徒</hi>
<pb n="1b"/>
　　<hi>之選有勇力者</hi>爪牙鳥獸所用以為威者也<hi>孔氏穎達曰鳥用爪獸用牙以</hi>
　　<hi>防衞已身此人自謂王之爪牙以鳥獸為喻也</hi>恤憂也○軍士怨於久役故<lb/>
　　呼祈父而告之曰予乃王之爪牙汝何轉我於憂恤<lb/>
　　之地使我無所止居乎<lb/>
　　集說<hi>朱子語類天子六卿故有六軍諸侯三卿故有三軍所謂五家為比比即伍也五比為閭閭即</hi>
　　<hi>兩也四閭為族族即卒也則是夫人為兵矣至於九夫為井四升為邑四邑為邱四邱為甸甸出兵車一</hi>
　　<hi>乘且以九夫言之中為公田只是八夫甸則五百一十二夫何其少於鄉遂也便自難曉以某觀之鄉遂</hi>
　　<hi>之民以衞王畿凡有征討止用邱甸之民</hi>
<pb n="2a"/>
　附録<hi>鄭氏康成曰司馬掌禄士故司士屬焉又有司右主勇力之士此勇力之士責司馬之辭也我</hi>
　<hi>乃王之爪牙爪牙之士當爲王閑守之衛女何移我於憂使我無所止居乎六軍之士出自六鄉法不取</hi>
　<hi>於王之爪牙之士○孔氏穎達曰爪牙之士所職有常不應遷易由宣王使人不稱故陳之以刺王○有</hi>
　<hi>勇力而不當轉於憂惟守衞者耳司右止言勇力屬焉不言使之守衞夏官虎賁氏其屬者虎士八百人</hi>
　<hi>其職云掌先後王而趨以卒伍軍旅㑹同亦如之舍則守王閑王在國則守王宫注云舍王出所止宿處</hi>
　<hi>閑梐枑也然則爲王閑守乃是虎賁之屬周禮司右虎賁連官虎賁之徒既爲宿衞則司右之徒亦爲宿</hi>
　<hi>衞矣○小司徒職曰乃㑹萬民之卒伍而用之五人爲伍五伍爲兩四兩爲卒五卒爲旅五旅爲師五師</hi>
　<hi>爲軍以起軍旅又曰凡起徒役無過家一人是出自六鄉也○張子曰禁衞天子之爪牙而使之逺戍是</hi>
<pb n="2b"/>
　<hi>詩所謂轉予于恤也○許氏謙曰或曰一說於爪牙二字爲切而得詩意</hi>
　<hi>案成周兵制籍鄉遂之衆以作六軍而邱甸之民亦出車乘甲士步卒然其為數少故統言之則六軍之</hi>
　<hi>士出自六鄉也至虎賁司右簡勇士屬焉以左右王鄭康成所謂征行之事例不取王之爪牙之士也朱</hi>
　<hi>子集傳以為予者六軍自謂則當征行者又屬何人因揆之曰鄉遂之民以衞王畿凡有征討止用邱甸</hi>
　<hi>之民此出朱子獨見考之周禮竝無明文可證章俊卿謂司馬法王有四方之事則冡宰命師於諸侯小</hi>
　<hi>宰掌其戒具虎賁氏以牙璋發之畿兵不出也援是說以解是詩則予指六軍之士容或可通然與朱子</hi>
　<hi>征討止用邱甸民之說亦不符也合而觀之當以箋疏之解為長矣故自漢唐北宋諸儒以及朱子以後</hi>
　<hi>若嚴粲許謙軰皆從之即朱子亦附其說以俟後世論定也</hi>
<pb n="3a"/>
○祈父予王之爪士<hi>鉏里反</hi>胡轉予于恤靡所底<hi>之履反</hi>止<lb/>
　集傳賦也爪士爪牙之士也底至也<lb/>
　集說<hi>嚴氏粲曰靡所底止謂逺戍而行役未已</hi>
○祈父亶不聰胡轉予于恤有母之尸饔<lb/>
　集傳賦也亶誠尸主也饔熟食也言不得奉養而使<lb/>
　母反主勞苦之事也○東萊吕氏曰越勾踐<hi>梁氏益曰勾踐</hi>
　<hi>越王名</hi>伐吳有父母耆老而無昆弟者皆遣歸<hi>朱氏公遷曰見</hi>
　<hi>國語吳語</hi>魏公子無忌<hi>梁氏益曰號信陵君</hi>救趙亦今獨子無兄弟<lb/>
<pb n="3b"/>
　者歸養<hi>朱氏公遷曰見史記本傳</hi>則古者有親老而無兄弟其當<lb/>
　免征役必有成法故責司馬之不聰其意謂此法人<lb/>
　皆聞之汝獨不聞乎乃驅吾從戎使吾親不免薪水<lb/>
　之勞也責司馬者不敢斥王也<hi>劉氏瑾曰不斥王而責司馬此詩人之忠</hi>
　<hi>厚也亦若北山所謂大夫不均之意</hi>
　集說<hi>黄氏佐曰此亦重久役上謂祈父信乎不聰明胡乎轉我於憂恤之地而乃使母之尸饔乎使</hi>
　<hi>其聰焉則必有以體悉我而不至久役之如是矣</hi>
　總論<hi>輔氏廣曰上兩章言自戕其上之衞末章言不體其下之情其言之序亦先公而後私也不戕</hi>
<pb n="4a"/>
　<hi>其上之衞則上得以安必體夫下之情則下不忘其死○鄒氏泉曰禁衞之兵本以藩衞王室也使之逺</hi>
　<hi>戍則轉之憂恤之地矣末章亦只是此意但以不聰尸饔觀之則見得本為天子爪牙亦國之獨子故以</hi>
　<hi>不知法言也</hi>
　　祈父三章章四句<lb/>
　　　集傳序以為刺宣王之詩說者又以為宣王三<lb/>
　　　十九年戰于千畝<hi>杜氏預曰西河介休縣南有地名千畝</hi>王師敗<lb/>
　　　績于姜氏之戎<hi>韋氏昭曰西戎之别種四岳之後也</hi>故軍士怨而<lb/>
　　　作此詩東萊吕氏曰太子晉諫靈王之詞曰自<lb/>
<pb n="4b"/>
　　　我先王厲宣幽平而貪天禍至於今未弭宣王<lb/>
　　　中興之主也至與幽厲竝數之其詞雖過觀是<lb/>
　　　詩所刺則子晉之言豈無所自歟但今考之詩<lb/>
　　　文未有以見其必為宣王耳下篇放此<lb/>
　　　集說<hi>鄭氏康成曰刺其用祈父不得其人也官非其人則職廢○朱氏善曰先王之制諸</hi>
　　　<hi>侯有故則方伯連帥以諸侯之師討之王室有故則方伯連帥以諸侯之師救之司馬所掌封</hi>
　　　<hi>圻之兵甲不過衛王室而已使王而自棄其爪牙則謂之不智使司馬而棄王之爪牙則謂之</hi>
　　　<hi>不忠至於使孤子之無以為養則又謂之不仁一事而三失具焉其取敗也宜哉</hi>
<pb n="5a"/>
皎皎<hi>古了反</hi>白駒食我場苖縶<hi>陟立反</hi>之維之以永今朝所<lb/>
謂伊人於焉逍遙<lb/>
　集傳賦也皎皎潔白也<hi>張子曰言白者以表賢者潔白之意</hi>駒馬之未<lb/>
　壯者謂賢者所乘也場圃也<hi>孔氏穎逹曰言食苖藿則夏時矣七月注云春</hi>
　<hi>夏為圃秋冬為場此宜云圃而言場者以場圃同地耳○嚴氏粲曰榖之始生曰苖草之類始生亦曰苖</hi>
　<hi>言圃中之苖則菜茹之嫩者猶今言菜秧非禾苖也下云場藿藿豆葉也亦菜茹之類</hi>縶絆<hi>音半</hi>
　其足維繫其靷也永久也伊人指賢者也逍遙遊息<lb/>
　也<hi>吕氏大臨曰徘徊少留之貌</hi>○為此詩者以賢者之去而不可<lb/>
<pb n="5b"/>
　畱也故託以其所乘之駒食我場苖而縶維之庶幾<lb/>
　以永今朝使其人得以於此逍遙而不去若後人畱<lb/>
　客而投其轄於井中也<hi>劉氏瑾曰前漢書陳遵每大飲輙閉門取客車轄投井中</hi>
　<hi>雖有急終不得去</hi>
　集說<hi>蘇氏轍曰賢者有不得志而去者君子思之故於其去也猶欲其於是逍遙逍遙不事事也雖</hi>
　<hi>逍遙猶愈於去耳○鄒氏泉曰一朝不可以言永但於欲去之時留得一朝亦若永矣</hi>
○皎皎白駒食我場藿<hi>火郭反</hi>縶之維之以永今夕<hi>叶祥龠反</hi>
所謂伊人於焉嘉客<hi>叶克各反</hi>
<pb n="6a"/>
　集傳賦也藿猶苖也<hi>何氏楷曰藿本作藿說文云菽之少也或以為豆葉</hi>夕猶<lb/>
　朝也嘉客猶逍遙也<hi>蘇氏轍曰客亦非執事者也○吕氏大臨曰嘉客者暫客於斯</hi>
　<hi>亦將去也</hi>
　集說<hi>謝氏枋得曰賢者髙蹈逺引吾知其不可留矣猶欲縶維其白駒以强留之雖一朝一夕亦滿</hi>
　<hi>吾志好德之彞性尊賢之良心在人自不能泯沒也○黄氏佐曰藿非苖也注言猶苖者同為己之物也</hi>
　<hi>嘉客非逍遙也注言猶逍遙者同為我留之意也</hi>
○皎皎白駒賁<hi>彼義反又音奔</hi>然來<hi>叶云/俱反</hi>思爾公爾侯<hi>叶洪孤反</hi>逸<lb/>
豫無期愼爾優游<hi>叶汪胡反</hi>勉爾遁思<hi>叶新齎反</hi>
<pb n="6b"/>
　集傳賦也賁然光采之貌也<hi>謝氏枋得曰賁者華采也賢人所過之地山川</hi>
　<hi>草木皆有精采蓬户蓽門皆有輝華也</hi>或以為來之疾也<hi>朱子曰王氏讀為奔字言</hi>
　<hi>其來之速也</hi>思語詞也爾指乘駒之賢人也愼勿過也勉<lb/>
　毋決也遁思<hi>陸氏德明曰遁字又作遯○嚴氏粲曰易遯卦遯奉身退隱之謂也</hi>猶言<lb/>
　去意也○言此乘白駒者若其肯來則以爾為公以<lb/>
　爾為侯而逸樂無期矣猶言横來大者王小者侯也<lb/>
　<hi>許氏謙曰史記田横故齊王族自立為齊王戰敗入海居島中髙帝使使召之曰田横來大者王小者迺</hi>
　<hi>侯耳</hi>豈可以過於優游決於遁思而終不我顧哉蓋愛<lb/>
<pb n="7a"/>
　之切而不知好爵之不足縻<hi>王氏逢曰縻繫也易中孚曰我有好爵我與爾</hi>
　<hi>縻之</hi>畱之苦而不恤其志之不得遂也<hi>劉氏瑾曰上四句見其愛之切</hi>
　<hi>末二句見其留之苦</hi>
　集說<hi>輔氏廣曰此又原賢者欲去之意而反其說以留之謂賢者之所以欲去不過欲優游自適而</hi>
　<hi>已若一旦肯賁然而來則當以爾為公為侯而逸樂無有期限也何必過為優游決其去意而不肯留哉</hi>
○皎皎白駒在彼空谷生芻<hi>楚俱反</hi>一束其人如玉毋金<lb/>
玉爾音而有遐心<lb/>
　集傳賦也賢者必去而不可留矣於是歎其乘白駒<lb/>
<pb n="7b"/>
　入空谷束生芻以秣之<hi>嚴氏粲曰生芻新刈之草所謂青芻也</hi>而其人<lb/>
　之德美如玉也<hi>薛氏瑄曰君子之德必如玉斯無一毫之㸃汙</hi>蓋已邈乎其<lb/>
　不可親矣然猶冀其相聞而無絶也故語之曰毋貴<lb/>
　重爾之音聲而有逺我之心也<lb/>
　集說<hi>嚴氏粲曰上三章猶望賢者來訪於已末章言賢者晦迹巖谷不可復望其來見止望其寄聲</hi>
　<hi>耳極稱其美而為拳拳思慕之辭所以見其人之賢而刺時之不能用也○朱氏公遷曰是詩至此方言</hi>
　<hi>其德夫以卷懐去亂如此非明智勇決不能信乎其美如玉矣</hi>
　總論<hi>蔣氏悌生曰賢者之用世豈不欲得君以行其道哉蓋必義有不可留者是以見幾而作不俟</hi>
<pb n="8a"/>
　<hi>終日而在朝同心同德之才惜其才而願其留故其辭如此非不知其志決而不可留也乃欲縶其馬以</hi>
　<hi>永朝夕非不知其潔已而輕富貴也乃欲其賁來而爵以公侯及其已去而不可即其繾綣之情瞻戀之</hi>
　<hi>意不能已已所留之賢者今不可考其才德聞望抑亦當時之俊又歟</hi>
　　白駒四章章六句<lb/>
　　　集說<hi>毛氏萇曰宣王之末不能用賢賢者有乘白駒而去者○朱子曰宣王始也任賢使</hi>
　　　<hi>能如申伯山甫韓侯或為將或為相或為諸侯如方叔召虎或征蠻荆或伐獫狁或平淮夷至</hi>
　　　<hi>其晚年怠心一生如虢文公之徒諫既不行則小人乘閒而用事矣故觀祈父之詩則司馬非</hi>
　　　<hi>其人矣小人在位則賢者必不得志矣故白駒之詩留賢者而不肯留也</hi>
<pb n="8b"/>
黃鳥黃鳥無集于榖無啄<hi>陟角反</hi>我粟此邦之人不我肯<lb/>
穀言旋言歸復我邦族<lb/>
　集傳比也榖木名<hi>嚴氏粲曰解見鶴鳴</hi>榖善<hi>鄒氏泉曰善即處患難相賙相䘏之</hi>
　<hi>道也</hi>旋回復反也○民適異國不得其所故作此詩託<lb/>
　為呼其黃鳥而告之曰爾無集于榖而啄我之粟<hi>朱氏</hi>
　<hi>公遷曰以黃鳥之啄粟比人之害已</hi>苟此邦之人不以善道相與則我<lb/>
　亦不久於此而將歸矣<lb/>
　集說<hi>范氏祖禹曰民之去其土離其親者不得已也人不相恤是以懐其邦族而復之也○曹氏粹</hi>
<pb n="9a"/>
　<hi>中曰易曰傷於外者必反其家迫窮禍患害惟天屬之至親乃肯相收○輔氏廣曰始言不以善道相與</hi>
　<hi>則其望之猶厚也</hi>
○黃鳥黃鳥無集于桑無啄我粱此邦之人不可與明<lb/>
<hi>叶謨郎反</hi>言旋言歸復我諸兄<hi>叶虛王反</hi>
　集傳比也<lb/>
　集說<hi>吕氏祖謙曰人之所以相依者以其明足以知其緩急休戚故也不可與明則不可與處矣○</hi>
　<hi>嚴氏粲曰言以横逆加已不可與之求明白也</hi>
○黃鳥黄鳥無集于栩<hi>况甫反</hi>無啄我黍此邦之人不可<lb/>
<pb n="9b"/>
與處言旋言歸復我諸父<hi>扶雨反</hi>
　集傳比也<lb/>
　集說<hi>馮氏復京曰諸訓衆則諸父諸兄當合三族而言○鄒氏泉曰不可與處强陵弱衆㬥寡之意</hi>
　總論<hi>范氏處義曰適異國之民而所至之邦人不能與之相善不能與之相知不能與之相安於是</hi>
　<hi>思歸故國復依族人與諸兄諸父也國風曰豈無他人不如我同姓此之謂也○輔氏廣曰首言復我邦</hi>
　<hi>族而已中言復我諸兄末言復我諸父人情困苦之極則愈益思其親者焉</hi>
　　黃鳥三章章七句<lb/>
　　　集傳東萊吕氏曰宣王之末民有失所者意他<lb/>
<pb n="10a"/>
　　　國之可居也及其至彼則又不若故鄉焉故思<lb/>
　　　而欲歸使民如此亦異於還定安集之時矣今<lb/>
　　　案詩文未見其為宣王之世下篇亦然<lb/>
　　　集說<hi>范氏處義曰黄鳥我行其野二詩之序皆不明言所刺然黄鳥言此邦之人不我肯</hi>
　　　<hi>榖故說者以為適異國而失其所者我行其野言昏姻之故言就爾居故說者以為從異國之</hi>
　　　<hi>昏姻而不見恤者詩辭亦可見也</hi>
我行其野蔽<hi>必制反</hi>芾<hi>方味/反</hi>其樗<hi>勅雩反</hi>昏姻之故言就爾<lb/>
居爾不我畜復我邦家<hi>叶古胡反</hi>
<pb n="10b"/>
　集傳賦也樗惡木也<hi>李氏樗曰樗不材之木莊子曰大枝擁腫不中繩墨小枝卷曲</hi>
　<hi>不中規矩</hi>壻之父婦之父相謂曰昏姻畜養也○民適異<lb/>
　國依其昏姻而不見收䘏故作此詩言我行於野中<lb/>
　依惡木以自蔽於是思昏姻之故而就爾居而爾不<lb/>
　我畜也則將復我之邦家矣<lb/>
　集說<hi>嚴氏粲曰我從本國而來經行於野見有惡木之樗野中自生非藉人力種植而其枝葉蔽芾</hi>
　<hi>然茂盛我猶得休息於其下我以爾是昏姻親戚之故素有恩義交結非野樗之比也今來就爾居爾乃</hi>
　<hi>不我養是無恩之甚惡木之不如也我當復反我之邦家矣與之訣也</hi>
<pb n="11a"/>
○我行其野言采其蓫<hi>勅六反</hi>昏姻之故言就爾宿爾不<lb/>
我畜言歸思復<lb/>
　集傳賦也蓫牛蘈<hi>音頽</hi>惡菜也今人謂之羊蹄菜<hi>陸氐璣曰</hi>
　<hi>似蘆菔而莖赤可瀹為茹滑而美也</hi>
　集說<hi>范氏處義曰我行於野見采蓫者雖為惡卉猶可以療疾我以昏姻之故謂可就爾止宿矣爾</hi>
　<hi>既不能養我故言欲自反是蓫之不如也○叚氏昌武曰首章言居欲為久居也次章言宿則暫寓矣人</hi>
　<hi>情於其相待之薄者則望之也愈輕於其相待之厚者則望之之意日進矣</hi>
○我行其野言采其葍<hi>音福叶筆力反</hi>不思舊姻求爾新特成<lb/>
<pb n="11b"/>
<hi>論語作誠</hi>不以富亦衹<hi>音/支</hi>以異<hi>叶逸織反</hi>
　集傳賦也葍䔰<hi>音富</hi>惡菜也<hi>陸氏璣曰幽州人謂之燕䔰其根正白可著熱灰中</hi>
　<hi>温噉之饑荒之歳可烝以禦飢</hi>特匹也○言爾之不思舊姻而求新<lb/>
　匹也雖實不以彼之富而厭我之貧亦祇以其新而<lb/>
　異於故耳此詩人責人忠厚之意<lb/>
　集說<hi>王氏安石曰葍野菜之惡者也然尚可采以禦飢昏姻之相與固為其窮則相收困則相恤也</hi>
　<hi>今不思舊姻而求爾新特則又葍之不如也○鄒氏泉曰趨富厭貧風之薄也其失大厭故喜新情之常</hi>
　<hi>也其失小故不責彼而責此然傳所謂責人忠厚者則以其實以貧賤之故而棄之耳</hi>
<pb n="12a"/>
　總論<hi>輔氏廣曰常人之情有不得已來依親舊而不見收䘏則怨怒形於色辭苛責痛詆無所不至</hi>
　<hi>而此詩但言爾不我畜則復我邦家而已至其末章則又原其情實而歸之忠厚焉此情性之正而詩之</hi>
　<hi>所謂可以怨者於此可見矣○朱氏公遷曰依惡木采惡菜困窮如比而昏姻不見收䘏薄已甚矣雖不</hi>
　<hi>怨焉而不免有棄絶之意也○一章二章自決以義而其意確三章責人以恕而其意微</hi>
　　我行其野三章章六句<lb/>
　　　集傳王氏曰先王躬行仁義以道民厚矣猶以<lb/>
　　　為未也又建官置師以孝友睦婣任恤六行敎<lb/>
　　　民為其有父母也故敎以孝為其有兄弟也故<lb/>
<pb n="12b"/>
　　　敎以友為其有同姓也故敎以睦為其有異姓<lb/>
　　　也故敎以婣為鄰里鄉黨相保相受也故教以<lb/>
　　　任相賙相救也故敎以恤以為徒敎之或不率<lb/>
　　　也故使官師以時書其德行而勸之<hi>王氏逢曰族師書其</hi>
　　　<hi>孝弟睦婣者閭胥書其任恤者</hi>以為徒勸之或不率也於是乎<lb/>
　　　有不孝不睦不婣不弟不任不恤之刑焉<hi>何氏士信</hi>
　　　<hi>曰鄭氏云制刑之意終不為卑者而罪其長故六行則教兄以友而制刑則謂之不弟使少者</hi>
　　　<hi>不敢陵長也賈氏云此不弟即六行之友上文言友在睦婣之上専施於兄弟此變言弟退在</hi>
<pb n="13a"/>
　　　<hi>睦婣之下兼施於師長</hi>方是時也安有如此詩所刺之民<lb/>
　　　乎<lb/>
　　　集說<hi>嚴氏粲曰周之盛時以睦婣任恤敎道其民風俗醇厚何如也至黄烏我行其野之</hi>
　　　<hi>詩作則敎道微而習俗薄矣君子是以知宣王之後周道之衰也</hi>
秩秩斯干<hi>叶居焉反</hi>幽幽南山<hi>叶所/旃反</hi>如竹苞<hi>叶補苟反</hi>矣如松茂<lb/>
<hi>叶莫口反</hi>矣兄及弟矣式相好<hi>呼報反叶/許厚反</hi>矣無相猶<hi>叶余久反</hi>矣<lb/>
　集傳賦也秩秩有序也斯此也干水涯也南山終南<lb/>
　之山也<hi>許氏謙曰南山見秦終南</hi>苞叢生而固也<hi>陸氏佃曰竹性叢生而行鞭深</hi>
<pb n="13b"/>
　<hi>逺故曰苞</hi>猶謀也○此築室既成而燕飲以落之因歌其<lb/>
　事言此室臨水而面山其下之固如竹之苞其上之<lb/>
　密如松之茂又言居是室者兄弟相好而無相謀則<lb/>
　頌禱之詞猶所謂聚國族於斯者也<hi>禮記檀弓晉獻文子成室張老</hi>
　<hi>曰美哉輪焉美哉奐焉歌於斯哭於斯聚國族於斯君子謂之善頌善禱</hi>張子曰猶似也<lb/>
　人情大抵施之不報則輟故恩不能終兄弟之閒各<lb/>
　盡己之所宜施者無學其不相報而廢恩也君臣父<lb/>
　子朋友之間亦莫不用此道盡己而己愚案此於文<lb/>
<pb n="14a"/>
　義或未必然然意則善矣<hi>朱氏公遷曰張子借其言以敎人朱子引之非以此</hi>
　<hi>釋經也特廣説詩之法耳</hi>或曰猶當作尤<hi>朱氏公遷曰尤怨也咎也</hi>
　集說<hi>范氏處義曰臨水面山形勢之美如竹之苞謂根本之固也如松之茂謂枝葉之密也宜其聚</hi>
　<hi>國族於斯兄弟和好輯睦無相圖之事也</hi>
○似續妣<hi>必履反</hi>祖築室百堵西南其户<hi>胡五反</hi>爰居爰處<lb/>
爰笑爰語<lb/>
　集傳賦也似嗣也妣先於祖者協下韻爾或曰謂姜<lb/>
　嫄后稷也<hi>孔氏穎逹曰鄭以為宣王既於國門之左立先妣姜源先祖后稷以下之廟然後乃</hi>
<pb n="14b"/>
　<hi>宫内築燕寝之室</hi>西南其户天子之宫其室非一在東者西<lb/>
　其户在北者南其户<hi>輔氏廣曰舉西南以見東北也</hi>猶言南東其畝<lb/>
　也爰於也<lb/>
　集說<hi>李氏樗曰繼紹先王之制而築室於百堵言宣王之居處可謂安矣夫二人之情千萬人之情</hi>
　<hi>是也宣王之時其考室也築室百堵又遣使招集流民而百堵皆作則斯民必有居處也若宣王者所謂</hi>
　<hi>與民同其憂樂也○嚴氐粲曰美宣王中興王業築宫室以復舊觀故曰嗣續妣祖若竟土未復雖作宫</hi>
　<hi>室不足言嗣續矣百堵言廣且多也</hi>
○約之閣閣椓<hi>陟角反</hi>之槖槖<hi>音/託</hi>風雨攸除<hi>直慮反</hi>鳥鼠攸<lb/>
<pb n="15a"/>
去君子攸芋<hi>香于反叶王遇反</hi>
　集傳賦也約束板也<hi>鄭氏康成曰約謂縮板也○孔氏穎逹曰緜云縮板以載縮約</hi>
　<hi>皆謂以繩纒束之若今之牆袵也</hi>閣閣上下相承也<hi>孔氏穎逹曰繩均板直則牆端</hi>
　<hi>正也</hi>椓築也槖槖杵聲也<hi>孔氏穎逹曰既投土於板以杵㭬築之則牆牢固也</hi>除<lb/>
　亦去也無風雨鳥鼠之害言其上下四㫄皆牢密也<lb/>
　芋尊大也君子之所居以為尊且大也<hi>濮氏一之曰此以下由外</hi>
　<hi>而内由垣牆而堂寢次第當然也</hi>
　集說<hi>曹氏粹中曰君子雍容於其閒心廣體胖是以大也所謂居移氣也○黄氏佐曰尊大不可謂</hi>
<pb n="15b"/>
　<hi>居室尊大蓋天子本自尊大在於此室之中為尊所以統衆卑為大所以統羣小邈乎廉地之相逺凛然</hi>
　<hi>堂陛之森嚴</hi>
○如跂<hi>音企</hi>斯翼如矢斯棘如鳥斯革<hi>叶訖/力反</hi>如翬<hi>音輝</hi>斯飛<lb/>
君子攸躋<hi>子西反</hi>
　集傳賦也跂竦立也翼敬也<hi>嚴氏粲曰如論語翼如也之翼</hi>棘急也<lb/>
　矢行緩則枉急則直也革變翬雉<hi>鄭氏康成曰伊洛而南素質五色皆</hi>
　<hi>備成章曰翬</hi>躋升也○言其大勢嚴正如人之竦立而其<lb/>
　恭翼翼也其廉隅整飭如矢之急而直也<hi>鄒氏泉曰大勢嚴正</hi>
<pb n="16a"/>
　<hi>自前後左右言廉隅整飭自堂之四角言</hi>其棟宇峻起如鳥之警而革也<lb/>
　其簷阿華采而軒翔如翬之飛而矯其翼也<hi>吕氏大臨曰覆</hi>
　<hi>以瓦而加丹雘有文采而勢騫舉也</hi>蓋其堂之美如此而君子之所升<lb/>
　以聽事也<lb/>
　集說<hi>孔氏穎逹曰矢鳥翬指形言之如跂不言人者義取於跂言跂則人可知也如矢喻四隅廉正</hi>
　<hi>也斯革斯飛言簷阿之勢似鳥飛也翼言其體飛象其勢各取喻也○輔氏廣曰其言有序而又善於形</hi>
　<hi>容如此</hi>
○殖殖<hi>市力反</hi>其庭有覺其楹噲噲<hi>音/快</hi>其正<hi>叶音/征</hi>噦噦<hi>呼㑹<pb n="16b"/>反</hi>其冥君子攸寧<lb/>
　集傳賦也殖殖平正也庭宫寢之前庭也<hi>黄氏一正曰庭蓋在</hi>
　<hi>路寢之後寢室之前所謂適小寢釋服者也</hi>覺髙大而直也<hi>朱氏公遷曰卑小迂回則</hi>
　<hi>暗故以髙大而直訓覺</hi>楹柱也噲噲猶快快也<hi>朱氏謀㙔曰爽塏之意</hi>正<lb/>
　向明之處也噦噦深廣之貌冥奥窔<hi>音要</hi>之閒也<hi>王氏安石</hi>
　<hi>曰噲噲其正則知噦噦其冥是偏也噦噦其冥則知噲噲其正是明也○許氏謙曰奥室西南隅也窔東</hi>
　<hi>南隅也奥窔之間在户之西而牖之下正幽暗處也故曰冥</hi>言其室之美如此而<lb/>
　君子之所休息以安身也<lb/>
<pb n="17a"/>
　集說<hi>董氏逌曰噲噲其正所謂陽室者也噦噦其冥所謂隂室者也古者放隂陽以為宫室故其正</hi>
　<hi>為陽冥為陰夫負陰抱陽以安其神所以寜也○鄒氏泉曰只就一室言之向明之處軒豁而噲噲奥窔</hi>
　<hi>之閒深廣而噦噦蓋一室而有向陽向隂之别故其明暗不同如此</hi>
○下莞<hi>音官</hi>上簟<hi>叶徒檢徒/錦二反</hi>乃安斯寢<hi>叶于檢于錦二反</hi>乃寢乃<lb/>
興乃占我夢<hi>叶彌登反</hi>吉夢維何維熊維羆<hi>彼宜反叶彼何反</hi>維虺<lb/>
<hi>許鬼反</hi>維蛇<hi>市奢反叶于其土何二反</hi>
　集傳賦也莞蒲席也<hi>陸氏徳明曰莞草叢生水中莖圓江南以為席形似小蒲而實</hi>
　<hi>非也○孔氏穎逹曰郭璞曰西方人呼蒲為莞蒲江東謂之苻蘺司几筵有莞筵蒲筵則為兩種席也</hi>
<pb n="17b"/>
　竹葦曰簟<hi>馮氏復京曰司几筵有次席注以為桃枝竹所次成者其即此簟歟莞席在下即筵</hi>
　<hi>也竹簟在上即重席也</hi>羆似熊而長頭髙脚猛憨<hi>呼談切</hi>多力能<lb/>
　㧞樹<hi>許氏愼曰熊獸似豕山居冬蟄○陸氏璣曰羆有黄羆有赤羆大於熊○陸氏佃曰淮南子云</hi>
　<hi>熊羆之動以攫搏</hi>虺蛇屬細頸大頭色如文綬大者長七八<lb/>
　尺○祝其君安其室居夢兆而有祥亦頌禱之詞也<lb/>
　下章放此<lb/>
　集說<hi>輔氏廣曰莞簟安寢承上章攸寜而言也其寢既安然後有夢可占○嚴氏粲曰考室之時當</hi>
　<hi>有頌禱之語以終之居室之慶莫過於子孫之繁衍故願入此室處之後發於夢兆而開子孫之祥蓋設</hi>
<pb n="18a"/>
　<hi>為之辭非實有是夢也</hi>
○大<hi>音泰</hi>人占之維熊維羆男子之祥維虺維蛇女子之<lb/>
祥<lb/>
　集傳賦也大人大卜之屬占夢之官也<hi>劉氏瑾曰周禮大卜為卜</hi>
　<hi>筮官之長凡卜師卜人龜人菙時髓反氏占人簭音筮人占夢皆其官屬也</hi>熊羆陽物在<lb/>
　山彊力壯毅男子之祥也虺蛇隂物穴處柔弱隱伏<lb/>
　女子之祥也○或曰夢之有占何也曰人之精神與<lb/>
　天地隂陽流通故晝之所為夜之所夢其善惡吉凶<lb/>
<pb n="18b"/>
　各以類至是以先王建官設屬<hi>周禮春官占夢中士二人史二人徒四人</hi>
　使之觀天地之會辨隂陽之氣以日月星辰占六夢<lb/>
　之吉凶獻吉夢贈惡夢<hi>朱氏公遷曰六夢一曰正夢無感而自夢也二曰噩夢三</hi>
　<hi>曰思夢因驚愕思念而夢也四曰寤夢因覺時道之而夢也五曰喜夢六曰懼夢則又因喜懼而成夢也</hi>
　<hi>獻者獻羣臣之吉夢而歸美於王贈者祭於四方而遣之以明逆新善而去故惡也</hi>其於天人<lb/>
　相與之際察之詳而敬之至矣故曰王前巫而後史<lb/>
　卜筮瞽侑皆在左右王中心無為也以守至正<hi>眞氏德秀</hi>
　<hi>曰巫掌祀以鬼神之事告王史掌書以三王五帝之事告王掌卜筮者以吉凶諫王瞽矇之叟以歌詩諫</hi>
<pb n="19a"/>
　<hi>王一人之身而左右前後挾而維之故王中心他無所為惟守至正而已○朱氏公遷曰自前巫後史以</hi>
　<hi>下語出禮運</hi>
　集說<hi>嚴氏粲曰心清神定則有開必先博物通逹則占事知來熊羆猛獸為男之祥虺蛇隂類為女</hi>
　<hi>之祥昔人謂占夢無書以意言之殆近是矣然皆設為禱辭耳</hi>
○乃生男子載寢之牀載衣<hi>於既反</hi>之裳載弄之璋其泣<lb/>
喤喤<hi>華彭反叶胡光反</hi>朱芾<hi>音弗</hi>斯皇室家君王<lb/>
　集傳賦也半圭曰璋<hi>嚴氏粲曰璋玉以禮神及朝聘以為瑞璋瓚以祼宗廟此生男</hi>
　<hi>弄璋當止是璋玉也</hi>喤大聲也芾天子純朱諸侯黄朱<hi>班氏固曰芾者</hi>
<pb n="19b"/>
　<hi>蔽也行以蔽前天子朱芾諸侯赤芾以葦為之上廣一尺下廣二尺○孔氏穎逹曰純朱明其深也黄朱</hi>
　<hi>明其淺也舉其大色皆得為朱芾也</hi>皇猶煌煌也君諸侯也○寢之於<lb/>
　牀尊之也衣之以裳服之盛也弄之以璋尚其德也<lb/>
　<hi>嚴氏粲曰皆表異其為男子也</hi>言男子之生於是室者皆將服朱芾<lb/>
　煌煌然有室有家為君為王矣<lb/>
　集說<hi>何氏楷曰此下二章皆未然事蓋因夢兆而預卜其將然也○室家者國與天下之通稱如瞻</hi>
　<hi>彼洛矣所謂保其家室胡安國亦曰王者以京師為室天下為家是也衆子為諸侯以君稱嫡長為天子</hi>
　<hi>以王稱言生子衆多他日者皆將服朱赤之芾以保有其室家而或為一國之君或為天下王也</hi>
<pb n="20a"/>
○乃生女子載寢之地載衣之裼<hi>他計反</hi>載弄之瓦<hi>叶魚位反</hi>
無非無儀<hi>叶音義</hi>唯酒食是議無父母詒<hi>以之/反</hi>罹<hi>叶音麗</hi>
　集傳賦也裼褓也<hi>陸氏德明曰裼韓詩作<graphic n="KR2103" url="https://raw.githubusercontent.com/kanripo/KR-Gaiji/master/images/KR2103.png" mimeType="image/png"/>○孔氏穎逹曰褓缚兒被也</hi>瓦紡<lb/>
　塼也儀善<hi>孔氏穎逹曰釋詁文也</hi>罹憂也○寢之於地卑之也<lb/>
　<hi>鄒氏泉曰非謂卑賤乃天尊地卑之義</hi>衣之以褓即其用而無加也弄<lb/>
　之以瓦習其所有事也<hi>嚴氏粲曰皆表異其為女子也</hi>有非非婦人<lb/>
　也有善非婦人也蓋女子以順為正無非足矣有善<lb/>
　則亦非其吉祥可願之事也唯酒食是議而無遺父<lb/>
<pb n="20b"/>
　母之憂則可矣易曰無攸遂在中饋貞吉<hi>王氏逢曰家人六二</hi>
　<hi>傳曰以隂柔之才而居柔不能治於家者也故無攸遂無所為而可也若為婦人之道則其正也婦人居</hi>
　<hi>中而主饋者也故曰中饋本義曰六二柔順中正女子正位乎内者也故其象占如此</hi>而孟子<lb/>
　之母亦曰婦人之禮精五飯<hi>梁氏益曰五飯五榖之飯</hi>幂<hi>音覓</hi>酒漿<lb/>
　養舅姑縫衣裳而已矣故有閨門之修而無境外之<lb/>
　志<hi>朱氏公遷曰出列女傳</hi>此之謂也<lb/>
　集說<hi>孔氏穎逹曰言有非有善皆非婦人之事者婦人從人者也家事統於尊善惡非婦人之所有</hi>
　<hi>耳不謂婦人之行無善惡也○鄒氏泉曰無非無儀則女德以修酒食是議則婦道以備其何詒父母之</hi>
<pb n="21a"/>
　<hi>憂乎</hi>
　總論<hi>吕氏祖謙曰一章總述其宫室之面勢而願其親睦二章三章述其作室之意與營築之狀至</hi>
　<hi>於風雨攸除鳥鼠攸去則宫室成矣故四章言望其外則雄壯軒翥如此五章言觀其内則髙明深廣如</hi>
　<hi>此望其外則未入也故曰君子攸躋言其方升也觀其内則已入也故曰君子攸寧言其既處也六章以</hi>
　<hi>下皆禱頌之辭</hi>
　　斯干九章四章章七句五章章五句<lb/>
　　　集傳舊說厲王既流于彘宫室圯壊故宣王即<lb/>
　　　位更作宫室既成而落之今亦未有以見其必<lb/>
<pb n="21b"/>
　　　為是時之詩也或曰儀禮下管新宫<hi>朱氏公遷曰下管與</hi>
　　　<hi>升歌對蓋堂下之樂也出燕禮與大射儀</hi>春秋傳宋元公賦新宫<hi>朱氏</hi>
　　　<hi>公遷曰昭公二十五年</hi>恐即此詩然亦未有明證<hi>輔氏廣曰若以</hi>
　　　<hi>儀禮之下管新宫當之則此詩非宣王之詩矣</hi>
　　　集說<hi>李氏樗曰劉向曰周德既哀而奢侈宣王賢而中興更為儉宫室小寢廟詩人美之</hi>
　　　<hi>蘇氏曰厲王之世亂而宫室敗壊宣王謀所以續其先祖先妣者蓋築其宫廟一則以為因其</hi>
　　　<hi>敗壊而作新之也一則以為因其奢侈而革之以儉也竊觀此詩則知宣王之營宫室可謂得</hi>
　　　<hi>禮不失之侈亦不失之陋如所謂跂翼矢棘鳥革翬飛不失之陋矣然其作室也特以除風雨</hi>
<pb n="22a"/>
　　　<hi>而去鳥鼠不失之侈矣則非徒為美觀將以承先王所為而已</hi>
誰謂爾無羊三百維羣誰謂爾無牛九十其犉<hi>而純反</hi>爾<lb/>
羊來思其角濈濈<hi>莊立反</hi>爾牛來思其耳溼溼<hi>始立反</hi>
　集傳賦也黄牛黒脣曰犉羊以三百為羣其羣不可<lb/>
　數也牛之犉者九十非犉者尚多也<hi>董氏逌曰三百維羣以羣計也</hi>
　<hi>九十其犉以犉計也黒脣為犉則黑眥為牰音柚黒耳為犚音尉亦各以其數也</hi>聚其角而<lb/>
　息濈濈然呞<hi>音癡</hi>而動其耳溼溼然<hi>陸氏徳明曰呞食已復出嚼之也</hi>
　王氏曰濈濈和也<hi>董氏逌曰說文濈為知則濈而比者也</hi>羊以善觸為<lb/>
<pb n="22b"/>
　患故言其和謂聚而不相觸也溼溼潤澤也牛病則<lb/>
　耳燥安則潤澤也○此詩言牧事有成而牛羊衆多<lb/>
　也<lb/>
　集說<hi>孔氏穎逹曰周禮牧人掌牧六牲而阜蕃其物六牲謂牛馬羊豕犬雞此詩唯言牛羊者馬則</hi>
　<hi>祭之所用者少豕犬雞則比牛羊為卑故特舉牛羊以為美也○鄒氏泉曰上以羣色之盛見其多下以</hi>
　<hi>動息之適見其多誰謂見前此凋耗之意</hi>
○或降于阿或飲于池<hi>叶唐何反</hi>或寢或訛爾牧來思何<hi>河可反</hi>蓑<hi>素多/反</hi>何笠<hi>音/立</hi>或負其餱<hi>音/侯</hi>三十維物<hi>叶微律反</hi>爾牲則<lb/>
<pb n="23a"/>
具<hi>叶居律反</hi>
　集傳賦也訛動<hi>陸氏德明曰訛韓詩作譌</hi>何揭也<hi>許氏謙曰揭音竭擔也</hi>蓑<lb/>
　笠所以備雨<hi>孔氏穎逹曰蓑惟備雨之物笠則元以禦暑兼可禦雨故良耜傳曰笠所以禦</hi>
　<hi>暑雨也</hi>三十維物<hi>何氏楷曰物謂毛物與比物四驪之物同</hi>齊其色而别之<lb/>
　凡為色三十也<hi>孔氏穎逹曰謂青赤黄白黒毛色别異者各三十也</hi>言牛羊無<lb/>
　驚畏而牧人持雨具齎飲食從其所適以順其性是<lb/>
　以生養蕃息至於其色無所不備而於用無所不有<lb/>
　也<lb/>
<pb n="23b"/>
　集說<hi>黄氏佐曰或降于阿三句自物之性而言何蓑何笠二句自人之順其性而言○用無不足如</hi>
　<hi>大可以祀郊社小可以祀羣神内可以充君庖外可以享賔客皆是</hi>
○爾牧來思以薪以蒸<hi>之承反</hi>以雌以雄<hi>叶于陵反</hi>爾羊來思<lb/>
矜矜兢兢不騫不崩麾之以肱畢來既升<lb/>
　集傳賦也麤曰薪細曰蒸雌雄禽獸也矜矜兢兢堅<lb/>
　强也<hi>朱氏公遷曰堅强猶曰壯盛</hi>騫虧也崩羣疾也<hi>朱氏公遷曰羊有疾輙相</hi>
　<hi>汙故曰羣疾</hi>肱臂也既盡也升入牢也<hi>許氏謙曰牢防獸閑也</hi>○言<lb/>
　牧人有餘力則出取薪蒸搏禽獸其羊亦馴擾從人<lb/>
<pb n="24a"/>
　不假箠<hi>之累反</hi>楚但以手麾之使來則畢來使升則既<lb/>
　升也<hi>陳氏鵬飛曰牧事畢也</hi>
　集說<hi>王氏安石曰爾羊來思者與夫君子于役之詩曰羊牛下來者類也矜矜兢兢者豈非山川草</hi>
　<hi>木之所宜而牧之者不失其性而至於堅彊歟不騫不崩言羊得其性而無耗敗也言羊而不言牛者羊</hi>
　<hi>善耗敗故也言羊不耗敗則牛可知矣○朱氏善曰麾之以肱畢來既升見人識物情物解人意而無事</hi>
　<hi>乎奔走追逐之勞也</hi>
○牧人乃夢衆維魚矣旐<hi>音兆</hi>維旟<hi>音餘</hi>矣大人占之衆維<lb/>
魚矣實維豐年<hi>叶尼因反</hi>旐維旟矣室家溱溱<hi>側巾反</hi>
<pb n="24b"/>
　集傳賦也占夢之說未詳溱溱衆也或曰衆謂人也<lb/>
　旐郊野所建統人少旟州里所建統人多<hi>劉氏瑾曰周禮大司</hi>
　<hi>馬曰郊野載旐司常曰州里建旟</hi>蓋人不如魚之多旐所統不如旟<lb/>
　所統之衆故夢人乃是魚則為豐年旐乃是旟則為<lb/>
　人衆<lb/>
　集說<hi>王氏安石曰此牧成而考之之詩也故以吉祥之事終焉○吕氏祖謙曰以斯干無羊之卒章</hi>
　<hi>觀之所願乎上者子孫昌盛所願乎下者歲熟民滋皆不願乎其外也○朱氏公遷曰衆維魚旐維旟皆</hi>
　<hi>以少變多之象也夢中變化之祥如此則天下富庶之兆可推牛羊衆多已為可喜民人富庶又大可願</hi>
<pb n="25a"/>
　<hi>而至可喜故廣其意以祝之</hi>
　總論<hi>黄氏櫄曰古人以生畜之多寡而卜其國之興廢故奉牲以告曰博碩肥腯謂民力之普存也</hi>
　<hi>謂其備腯咸有也於是民和而神降之福故動則有成此禱頌之辭所以詳及於牛羊之衆多牧人之安</hi>
　<hi>逸以見其民物富庶之效也</hi>
　　無羊四章章八句<lb/>
　　　集說<hi>黄氏佐曰禮曰問庶人之富數畜以對國家何取於牧事哉蓋當百物凋耗之餘而</hi>
　　　<hi>能致此富盛中興氣象此亦其一端也序以為宣王考牧而作其信然歟</hi>
節<hi>音截下同</hi>彼南山維石巖巖赫赫師尹民具爾瞻<hi>叶側銜反</hi>憂<lb/>
<pb n="25b"/>
心如惔<hi>徒藍反</hi>不敢戲談國既卒<hi>子律/反</hi>斬<hi>叶側銜反</hi>何用不監<lb/>
<hi>古銜反</hi>
　集傳興也節髙峻貌<hi>何氏楷曰節通作岊徐鍇云山之陬隅髙處曰岊</hi>巖巖<lb/>
　積石貌赫赫顯盛貌師尹大師尹氏也大師三公<hi>毛氏</hi>
　<hi>萇曰師大師周之三公也○孔氏穎逹曰尚書周官云大師大傅大保兹惟三公</hi>尹氏蓋吉<lb/>
　甫之後春秋書尹氏卒<hi>劉氏瑾曰隐公三年</hi>公羊子以為譏世<lb/>
　卿者即此也<hi>何氏休曰世卿者父死子繼也氏者起其世也若曰世世尹氏也○李氏樗曰</hi>
　<hi>春秋後又書尹氏立王子朝則尹氏之為世卿其來甚久</hi>具俱瞻視惔燔<hi>王氏安石曰如</hi>
<pb n="26a"/>
　<hi>惔者内熱之謂也○李氏樗曰雲漢曰如惔如焚惔焚之類也</hi>卒終斬絶監視也○<lb/>
　此詩家父所作刺王用尹氏以致亂言節彼南山則<lb/>
　維石巖巖矣赫赫師尹則民具爾瞻矣而其所為不<lb/>
　善使人憂心如火燔灼又畏其威而不敢言也然則<lb/>
　國既終斬絶矣汝何用而不察哉<lb/>
　集說<hi>輔氏廣曰以南山積石之髙峻興師尹位望之尊崇以見望既重則責亦深因不可以冒處而</hi>
　<hi>竊據也憂心如惔憂之甚也不敢戲談畏其威也戲談猶且不敢而况敢正言其失直指其非乎小人而</hi>
　<hi>居髙位縱欲戕理以致禍亂其終未有不厲威肆虐以箝人之口者然國既終將斬絶矣汝何用而不察</hi>
<pb n="26b"/>
　<hi>哉蓋事已至此而在家父則又不得而不言者也</hi>
○節彼南山有實其猗<hi>於宜反叶於何反</hi>赫赫師尹不平謂何<lb/>
天方薦<hi>徂殿反</hi>瘥<hi>才何/反</hi>喪<hi>息浪/反</hi>亂𢎞多民言無嘉<hi>叶居何反</hi>憯<lb/>
<hi>七感反</hi>莫懲嗟<hi>叶遭哥反</hi>
　集傳興也有實其猗未詳其義傳曰實滿猗長也<hi>孔氏</hi>
　<hi>穎逹曰南山既髙峻矣而又滿之使平均者以其草木之長茂也</hi>箋云猗倚也言草<lb/>
　木滿其㫄倚之畎谷也<hi>孔氏穎逹曰言有實其猗是猗為山之所實之處故以為</hi>
　<hi>倚言山傍而倚近山者也山傍近山唯甽谷耳能實甽唯草木也故知以草木平滿其傍之甽谷也</hi>或<lb/>
<pb n="27a"/>
　以為草木之實猗猗然皆不甚通<hi>輔氏廣曰有實其猗先生以為諸說</hi>
　<hi>皆不甚通者蓋與不平之意不相似耳然鄭氏之意太鑿而或者之說似可通故蘇氏亦云草木山之實</hi>
　<hi>也山之生物平均如一凡草木之生於上者無不猗猗其長也如此則與不平之意相近矣</hi>薦荐<lb/>
　通重<hi>直用反</hi>也瘥病𢎞大憯曾懲創也○節然南山則<lb/>
　有實其猗矣赫赫師尹而不平其心則謂之何哉<hi>鄭氏</hi>
　<hi>康成曰責三公之不均平不如山之謂也○王氏安石曰不平謂何者發問之辭也</hi>蘇氏曰為<lb/>
　政者不平其心則下之榮瘁勞佚有大相絶者矣是<lb/>
　以神怒而重之以喪亂人怨而謗讟其上然尹氏曾<lb/>
<pb n="27b"/>
　不懲創咨嗟求所以自改也<lb/>
　集說<hi>嚴氏粲曰禮言冢宰均邦國書言冢宰均四海大臣之事唯在均平公溥也此詩原幽王之亂</hi>
　<hi>由於師尹究師尹之惡在於不平而已下言秉國之均昊天不傭式夷式已君子如夷既夷既懌昊天不</hi>
　<hi>平皆此意也○蔣氏悌生曰南山之髙大則有草木之實猗猗然而茂盛而赫赫之師尹居於髙位乃不</hi>
　<hi>能平其政上則得罪於天而喪亂薦至下則得罪於民而怨讟方興禍亂之形若此其著孰不恐懼而尹</hi>
　<hi>氏曾無懲創之意咨嗟之聲可謂空食天禄居髙位也始則舉其理之當然者以問之終則指其禍之顯</hi>
　<hi>然者以責之</hi>
○尹氏大<hi>音泰</hi>師維周之氐<hi>丁禮反叶都黎反</hi>秉國之均四方是<lb/>
<pb n="28a"/>
維天子是毗<hi>婢尸反</hi>俾民不迷不弔昊天不宜空我師<hi>叶霜夷反</hi>
　集傳賦也氐本均平<hi>朱子曰均本當從金如所謂泥之在鈞者不知均是何物潘時</hi>
　<hi>舉曰恐只是為瓦器者所謂車盤是也蓋運得愈急則其成器愈快曰秉國之均只是此義今訓平者此</hi>
　<hi>物亦惟平乃能運也</hi>維持毗輔弔愍空窮師衆也○言尹氏大<lb/>
　師維周之氐<hi>王氏安石曰京室以大族為氐朝廷以尊官為氐氐者安危存亡所出也尹氏</hi>
　<hi>大族也大師尊官也</hi>而秉國之均<hi>黄氏佐曰居權衡之任也</hi>則是宜有以維<lb/>
　持四方毗輔天子而使民不迷乃其職也今乃不平<lb/>
<pb n="28b"/>
　其心而既不見愍弔於昊天矣則不宜久在其位使<lb/>
　天降禍亂而我衆幷及空窮也<hi>吕氏祖謙曰空我師如空其國空其地之</hi>
　<hi>類甚言之也</hi>
　集說<hi>鄭氏康成曰言尹氏作大師之官持國政之平維制四方上輔天子下教化天下使民無迷惑</hi>
　<hi>之憂言任至重○輔氏廣曰此又承上二章而明言尹氏維周之本則其所繫者重矣秉國之平則其用</hi>
　<hi>心不可偏矣所宜公平其心以維持四方而不傾毗輔天子而以正使民皆曉然知其所以示我者而無</hi>
　<hi>所迷惑則是其宜也今乃不平其心一切反是則必不見愍恤於上天矣其可久竊其位而不去哉</hi>
○弗躬弗親庶民弗信<hi>叶斯人反</hi>弗問弗仕<hi>鉏里反下同</hi>勿罔君<lb/>
<pb n="29a"/>
子<hi>叶奬里反</hi>式夷式已無小人殆<hi>叶養/里反</hi>瑣瑣<hi>素火反</hi>姻亞則無<lb/>
膴<hi>音武</hi>仕<lb/>
　集傳賦也仕事罔欺也君子指王也夷平已止<hi>王氏安石</hi>
　<hi>曰已廢退也孟子所謂士師不能治士則已之與此已同義</hi>殆危也瑣瑣小貌壻<lb/>
　之父曰姻兩壻相謂曰亞膴厚也<hi>鄭氏康成曰厚任用之</hi>○言<lb/>
　王委政於尹氏尹氏又委政於姻亞之小人而以其<lb/>
　未嘗問未嘗事者欺其君也故戒之曰汝之弗躬弗<lb/>
　親庶民已不信矣其所弗問弗事則豈可以罔君子<lb/>
<pb n="29b"/>
　哉當平其心視所任之人有不當者則已之無以小<lb/>
　人之故而至於危殆其國也瑣瑣姻亞而必皆膴仕<lb/>
　則小人進矣<lb/>
　集說<hi>吕氏祖謙曰式夷式已無小人殆謂尹氏所與圖事者也瑣瑣姻亞則無膴仕謂尹氏以親暱</hi>
　<hi>而置之髙位者也○朱氏公遷曰凡事必咨訪而後明必更練而後熟苟未能然而欲妄試之則是欺其</hi>
　<hi>君耳民已不可欺况可欺其君乎任用小人皆不平之心為之而所當改者也故以式夷式已告之</hi>
○昊天不傭<hi>敕龍反</hi>降此鞠<hi>九六/反</hi>訩<hi>音凶</hi>昊天不惠降此大<lb/>
戾君子如屆<hi>音戒叶居例反</hi>俾民心闋<hi>古穴反叶苦桂反</hi>君子如夷惡<lb/>
<pb n="30a"/>
<hi>烏路反</hi>怒是違<lb/>
　集傳賦也傭均鞠窮訩亂戾乖屆至<hi>朱氏公遷曰惠字對傭字屆字</hi>
　<hi>對夷字訓義雖不同皆主均平之意也</hi>闋息違逺也○言昊天不均而<lb/>
　降此窮極之亂昊天不順而降此乖戾之變然所以<lb/>
　靖之者亦在夫人而已君子無所苟而用其至則必<lb/>
　躬必親而民之亂心息矣君子無所偏而平其心則<lb/>
　式夷式已而民之惡怒逺矣傷王與尹氏之不能也<lb/>
　夫為政不平以召禍亂者人也而詩人以為天實為<lb/>
<pb n="30b"/>
　之者蓋無所歸咎而歸之天也抑有以見君臣隱諱<lb/>
　之義焉有以見天人合一之理焉後皆放此<lb/>
　集說<hi>輔氐廣曰鞠凶大戾不過如二章所言天怒人怨之事也然其所以銷去之者亦在夫人而已</hi>
　<hi>矣故君子如屆俾民心闋君子如夷惡怒是違不啻如反手之易初言天而後止言人者天人一理人心</hi>
　<hi>悅則天意解矣○朱氏善曰大抵人事之有得失氣化之有盛衰此皆治亂之所由惟君子為能以人合</hi>
　<hi>太不諉於天以義制命不諉於命則可以轉禍而為福轉災而為祥轉凶而為吉轉亂而為治天也有人</hi>
　<hi>焉君子不純以為天也使王能平其心以任尹氏尹氏能平其心以用在朝之君子而不以小人閒之則</hi>
　<hi>豈至於危亡而不可救哉故善為國者亦反求諸己而已</hi>
<pb n="31a"/>
○不弔昊天<hi>叶鐵因反</hi>亂靡有定<hi>叶唐/丁反</hi>式月斯生<hi>叶桑經反</hi>俾民<lb/>
不寧憂心如酲<hi>音呈</hi>誰秉國成不自為政<hi>叶諸盈反</hi>卒勞百姓<lb/>
<hi>叶桑經反</hi>
　集傳賦也酒病曰酲<hi>嚴氏粲曰猶黍離言中心如醉</hi>成平卒終也○<lb/>
　蘇氏曰天不之恤故亂未有所止而禍患與嵗月増<lb/>
　長君子憂之曰誰秉國成者<hi>胡氏一桂曰秉國成即上章秉國均</hi>乃不<lb/>
　自為政而以付之姻亞之小人其卒使民為之受其<lb/>
　勞弊以至此也<hi>輔氏廣曰不自為政者亂之始也使百姓受其勞弊者亂之終也</hi>
<pb n="31b"/>
　集說<hi>嚴氏粲曰國之有成乃法度紀綱一成而不可變人主所操執天下所遵守者今誰秉持之乎</hi>
　<hi>師尹實秉持之而乃不自為政信任姻亞羣小用事終勞苦我百姓也</hi>
○駕彼四牡四牡項領我瞻四方蹙蹙<hi>子六反</hi>靡所騁<hi>敕領反</hi>
　集傳賦也項大也蹙蹙縮小之貌○言駕四牡而四<lb/>
　牡項領可以騁矣<hi>薛氏漢曰騁馳也</hi>而視四方則皆昏亂蹙<lb/>
　蹙然無可徃之所亦將何所騁哉東萊吕氏曰本根<lb/>
　病則枝葉皆瘁是以無可徃之地也<lb/>
<pb n="32a"/>
　集說<hi>范氏處義曰此章言亂既靡定則四方莫不皆然雖有四牡且項領肥健而視四方蹙縮無有</hi>
　<hi>可馳騁之地亦寓言君子有可用之才而無所施設也○徐氏光啟曰詩人非果欲去國也但言天下皆</hi>
　<hi>亂以見致之者之罪耳</hi>
○方茂爾惡相<hi>息亮反</hi>爾矛矣既夷既懌如相醻<hi>市由反</hi>矣<lb/>
　集傳賦也茂盛相視懌悅也○言方盛其惡以相加<lb/>
　則視其矛㦸如欲戰鬭及既夷平悅懌則相與歡然<lb/>
　如賓主而相醻酢不以為怪也蓋小人之性無常而<lb/>
　習於鬭亂其喜怒之不可期如此是以君子無所適<lb/>
<pb n="32b"/>
　而可也<lb/>
　集說<hi>吕氏祖謙曰私相疾惡則如矛盾及其好時則依舊相醻或好或惡皆是私情更不以國家為</hi>
　<hi>意○輔氏廣曰此章則言其一時風俗人情乖戾不顧義理喜怒任意倐忽變遷不可保任如此</hi>
○昊天不平我王不寧不懲其心覆<hi>芳服反</hi>怨其正<hi>叶諸盈反</hi>
　集傳賦也尹氏之不平若天使之故曰昊天不平若<lb/>
　是則我王亦不得寧矣然尹氏猶不自懲創其心乃<lb/>
　反怨人之正已者則其為惡何時而已哉<lb/>
　集說<hi>鄭氏康成曰師尹為政不平使我王不得安寧女不懲止女之邪心而反怨憎其正也○吕氏</hi>
<pb n="33a"/>
　<hi>祖謙曰此章篇將終矣復歎曰昊天其使尹氏不平乎我王其不得安寧乎今尹氏不懲創其惡覆怨正</hi>
　<hi>人之攻己者方且報復而米已吾是以憂君之不得寧也此憂豈為身哉</hi>
○家父<hi>音甫</hi>作誦<hi>叶疾/容反</hi>以究王訩式訛爾心以畜<hi>許六反</hi>萬<lb/>
邦<hi>叶卜工反</hi>
　集傳賦也家氏父字周大夫也<hi>孔氏穎達曰春秋之例天子大夫則稱字</hi>
　究窮訛化畜養也○家父自言作為此誦<hi>何氏楷曰周禮注云</hi>
　<hi>背文曰諷以聲節之曰誦作誦謂作此可誦之辭也</hi>以窮究王政昏亂之所由<lb/>
　冀其改心易慮以畜養萬邦也陳氏曰尹氏厲威使<lb/>
<pb n="33b"/>
　人不得戲談而家父作詩乃復自表其出於己以身<lb/>
　當尹氏之怒而不辭者蓋家父周之世臣義與國俱<lb/>
　存亡故也<hi>孔氏穎達曰詩人之情不一或微加諷諭或指斥愆咎或隱匿姓名或自顯官字此</hi>
　<hi>家父盡忠竭誠不憚誅罰故自載字焉寺人孟子亦此類也</hi>東萊吕氏曰篇終矣<lb/>
　故窮其亂本而歸之王心焉致亂者雖尹氏而用尹<lb/>
　氏者則王心之蔽也李氏曰孟子曰人不足與適也<lb/>
　政不足與閒也惟大人為能格君心之非蓋用人之<lb/>
　失政事之過雖皆君之非然不必先論也惟格君心<lb/>
<pb n="34a"/>
　之非則政事無不善矣用人皆得其當矣<lb/>
　集說<hi>嚴氏粲曰窮究訩亂之由乃是王心之未回王庶幾改化其心以養萬邦謂心一悔悟則本原</hi>
　<hi>既正而萬邦皆理矣師尹安得容其姦乎○朱氏善曰家父作詩冀其改心易慮以畜養萬邦者拳拳愛</hi>
　<hi>君之心不敢謂其必不能而絶望焉厚之至也</hi>
　總論<hi>許氏謙曰此詩刺王用尹氏前九章惟極言尹氏之罪而卒章以一言歸之王心則輕重本末</hi>
　<hi>自見此家父之善於辭也其所以刺尹氏者大要有二事為政不平而委任小人也</hi>
　　節南山十章六章章八句四章章四句<lb/>
　　　集傳序以此為幽王之詩而春秋桓十五年有<lb/>
<pb n="34b"/>
　　　家父來求車於周為桓王之世上距幽王之終<lb/>
　　　已七十五年不知其人之同異大抵序之時世<lb/>
　　　皆不足信今姑闕焉可也<hi>劉氏瑾曰刺尹氏為政不平而皆似亂亡</hi>
　　　<hi>以後之詞疑此或東遷後詩也</hi>
　　　集說<hi>吕氏祖謙曰案左傳韓宣子來聘季武子賦節之卒章杜氏謂取式訛爾心以畜萬</hi>
　　　<hi>邦之義然則此詩在古止名節也</hi>
正<hi>音政</hi>月繁霜我心憂傷民之訛言亦孔之將念我獨兮<lb/>
憂心京京<hi>叶居良反</hi>哀我小心癙<hi>音/鼠</hi>憂以痒<hi>音羊</hi>
<pb n="35a"/>
　集傳賦也正月夏之四月謂之正月者以純陽用事<lb/>
　為正陽之月也繁多訛偽將大也京京亦大也癙憂<lb/>
　幽憂也<hi>吕氏大臨曰癙憂與下鼠思泣血文雖小異義亦同也</hi>痒病也<hi>劉氏彝曰鼠病</hi>
　<hi>而憂在於穴内人所不知也我有癙憂至於痒病人所不知也</hi>○此詩亦大夫所作<lb/>
　言霜降失節不以其時<hi>范氏祖禹曰正月長養之月也繁霜肅殺之氣也○曹氏</hi>
　<hi>粹中曰霜者隂之凝也正月建巳之月不宜有霜陽微而為隂所勝則霜為之降</hi>既使我心<lb/>
　憂傷矣而造為姦偽之言以惑羣聽者又方甚大<hi>吕氏</hi>
　<hi>祖謙曰凡譸張為幻以罔上惑衆者皆謂之訛言</hi>然衆人莫以為憂故我獨<lb/>
<pb n="35b"/>
　憂之以至於病也<lb/>
　集說<hi>蘇氏轍曰純陽用事而繁霜降大夫憂之以為此王聼用訛言之罰也訛言之害大矣然衆不</hi>
　<hi>以為憂也獨我憂之而已○輔氏廣曰正月而繁霜則災之降於天者甚矣訛言而孔將則亂之起於人</hi>
　<hi>者深矣而當時君臣上下恬然不以為憂是皆所謂安其危而利其菑者也故曰念我獨兮憂心京京而</hi>
　<hi>又自哀我之憂所以如是大者政縁其小心畏慎是以幽憂而至於病也</hi>
○父母生我胡俾我瘉<hi>音庾</hi>不自我先不自我後<hi>叶下五反</hi>好<lb/>
言自口<hi>叶孔五反下同</hi>莠<hi>餘久反</hi>言自口憂心愈愈是以有侮<lb/>
　集傳賦也瘉病自從莠醜也<hi>王氏安石曰莠惡也穀謂之善則莠惡可知</hi>
<pb n="36a"/>
　愈愈益甚之意○疾痛故呼父母而傷已適丁是時<lb/>
　也訛言之人虛偽反覆言之好醜皆不出於心而但<lb/>
　出於口是以我之憂心益甚而反見侵侮也<lb/>
　集說<hi>輔氏廣曰言心聲也言出於心則有根源合義理今言之好醜皆不出於心而但出於口則其</hi>
　<hi>為害豈有既哉夫君子之處亂世彼以為是而已以為非彼以為樂而己以為憂動與衆違此所以反見</hi>
　<hi>侵侮也○季氏本曰好言莠言謂有時言人之善有時言人之惡變亂無常也以此為憂則與小人不合</hi>
　<hi>而為所忌矣故反見侮侮之者謂加以纔言也此章言己適當訛言之為害而不能避也</hi>
○憂心惸惸<hi>其營反</hi>念我無禄民之無辜幷<hi>必政反</hi>其臣僕<lb/>
<pb n="36b"/>
哀我人斯于何從禄瞻烏爰止于誰之屋<lb/>
　集傳賦也惸惸憂意也無禄猶言不幸爾辜罪幷俱<lb/>
　也古者以罪人為臣僕<hi>毛氏萇曰古者有罪不入於刑則役之國土以為臣僕</hi>
　亡國所虜亦以為臣僕箕子所謂商其淪喪我罔為<lb/>
　臣僕是也○言不幸而遭國之將亡與此無罪之民<lb/>
　將俱被囚虜而同為臣僕未知將復從何人而受禄<lb/>
　如視烏之飛不知其將止于誰之屋也<hi>李氏樗曰左傳曰鳥則擇</hi>
　<hi>木木豈能擇鳥哉烏鳥微物猶有所擇自歎己之不如鳥也</hi>
<pb n="37a"/>
　集說<hi>朱氏善曰念我無禄傷已之不幸也幷其臣僕傷斯民之俱不幸也于何從禄未知其所從之</hi>
　<hi>人也于誰之屋未見其所止之處也</hi>
○瞻彼中林侯薪侯蒸<hi>之丞反</hi>民今方殆視天夢夢<hi>莫工反叶莫登反</hi>既克有定靡人弗勝<hi>音升</hi>有皇上帝伊誰云憎<lb/>
　集傳興也中林林中也侯維殆危也夢夢不明也皇<lb/>
　大也上帝天之神也程子曰以其形體謂之天以其<lb/>
　主宰謂之帝○言瞻彼中林則維薪維蒸分明可見<lb/>
　也<hi>劉氏瑾曰大者為薪細者為蒸甚分明也</hi>民今方危殆疾痛號訴於天<lb/>
<pb n="37b"/>
　而視天反夢夢然若無意於分别善惡者然此特値<lb/>
　其未定之時爾及其既定則未有不為天所勝者也<lb/>
　<hi>徐氏常吉曰靡人弗勝言不善之人不能勝天也</hi>夫天豈有所憎而禍之乎<lb/>
　福善禍淫亦自然之理而巳申包胥曰人衆則勝天<lb/>
　天定亦能勝人疑出於此<lb/>
　集說<hi>朱氏公遷曰人之視物小大甚明而天之於人善惡乃無别此以人之有見興天之無知亦反</hi>
　<hi>其意以為興也○朱氏善曰福善而禍淫此天之常理也善者未必福淫者未必禍則以氣化自盛而趨</hi>
　<hi>於衰常者有時而變此正其未定之時也方其未定則人或能以勝天及其既定則天必能以勝人然則</hi>
<pb n="38a"/>
　<hi>今日之受禍者安知其不為他日之福而今日之受福者又安知其不為他日之禍乎</hi>
○謂山蓋卑為岡為陵民之訛言寜莫之懲召彼故老<lb/>
訊<hi>音信</hi>之占夢<hi>叶莫/登反</hi>具曰予聖誰知烏之雌雄<hi>叶胡陵反</hi>
　集傳賦也山脊曰岡廣平曰陵懲止也故老舊臣也<lb/>
　訊問也占夢官名掌占夢者也具俱也烏之雌雄相<lb/>
　似而難辨者也<hi>歐陽氏修曰凡禽鳥雌雄多以首尾毛色不同别之烏之首尾毛色雌雄</hi>
　<hi>不異人所難别</hi>○謂山蓋卑而其實則岡陵之崇也今民之<lb/>
　訛言如此矣而王猶安然莫之止也<hi>朱氏公遷曰前責纔人矣至此</hi>
<pb n="38b"/>
　<hi>乃以縱讒責其上</hi>及其詢之故老訊之占夢則又皆自以為<lb/>
　聖人亦誰能别其言之是非乎子思言於衛侯<hi>許氏謙曰</hi>
　<hi>衛侯慎公頽</hi>曰君之國事將日非矣公曰何故對曰有由<lb/>
　然焉君出言自以為是而卿大夫莫敢矯其非卿大<lb/>
　夫出言亦自以為是而士庶人莫敢矯其非君臣既<lb/>
　自賢矣而羣下同聲賢之賢之則順而有福矯之則<lb/>
　逆而有禍如此則善安從生詩曰具曰予聖誰知烏<lb/>
　之雌雄抑亦似君之君臣乎<lb/>
<pb n="39a"/>
　集說<hi>輔氏廣曰故老舊臣可以决事理之是非者也占夢之官可以決徴兆吉凶者也今也不平心</hi>
　<hi>據實而言而但皆自以為聖已耳誰能别其言之果是果非乎○唐氏汝諤曰召彼故老四句只形容朝</hi>
　<hi>廷之上唯唯諾諾之風如此同聲附和莫敢矯上之非不過聽言則荅而已</hi>
○謂天蓋高不敢不局<hi>叶居亦反</hi>謂地蓋厚不敢不蹐<hi>井亦反</hi>
維號<hi>音豪</hi>斯言有倫有脊哀今之人胡為虺<hi>吁鬼/反</hi>蜴<hi>星歴反</hi>
　集傳賦也局<hi>陸氏德明曰局本又作跼</hi>曲也<hi>孔氏穎逹曰曲身也</hi>蹐累足也<lb/>
　<hi>許氏慎曰小步也</hi>號長言之也脊理蜴螈<hi>音/原</hi>也<hi>爾雅釋魚蠑螈蜥蜴蜥蜴</hi>
　<hi>蝘蜓蝘蜓守宫也郭璞注别四名也</hi>虺<hi>許氏謙曰/虺見斯干</hi>蜴皆毒螫<hi>音釋</hi>之蟲也<lb/>
<pb n="39b"/>
　○言遭世之亂天雖高而不敢不局地雖厚而不敢<lb/>
　不蹐<hi>謝氏枋得曰身在天地閒如無所容</hi>其所號呼而為此言者又皆<lb/>
　有倫理而可考也哀今之人胡為肆毒以害人而使<lb/>
　之至此乎<hi>輔氏廣曰所謂此者即上所言局蹐而不敢自安者也</hi>
　集說<hi>嚴氏粲曰人謂天為髙而我不敢不曲身傴僂而行懼壓也人謂地為厚而我不敢不累足小</hi>
　<hi>步而行懼䧟也天地必無壓䧟喻身處亂世禍出意外不可謂必無之事而不懼也人孰不疑其言之過</hi>
　<hi>然實則有倫有理何也蓋當時羣小肆毒以害人無所不至不可不慮故言可哀今之人何故為虺蜴之</hi>
　<hi>行務欲傷害人乎</hi>
<pb n="40a"/>
○瞻彼阪<hi>音反</hi>田有菀<hi>音/鬱</hi>其特天之扤<hi>五忽反</hi>我如不我克<lb/>
彼求我則如不我得執我仇仇亦不我力<lb/>
　集傳興也阪田崎嶇墝<hi>音敲</hi>埆<hi>音/殻</hi>之處<hi>許氏謙曰崎嶇山險也墝埆瘠</hi>
　<hi>薄也</hi>菀茂盛之貌特特生之苗也扤動也<hi>黄氏一正曰扤動搖臲卼</hi>
　<hi>使不遂也</hi>力謂用力○瞻彼阪田猶有菀然之特而天之<lb/>
　扤我如恐其不我克何哉<hi>朱氏公遷曰地力雖至薄且能生物天心本至仁乃</hi>
　<hi>不愛人皆理之難明者也故以為興</hi>亦無所歸咎之詞也夫始而求之<lb/>
　以為法則惟恐不我得也及其得之則又執我堅固<lb/>
<pb n="40b"/>
　如仇讎然然終亦莫能用也求之甚艱而棄之甚易<lb/>
　<hi>鄭氏康成曰言其有貪賢之名無用賢之實</hi>其無常如此<lb/>
　集說<hi>蘇氏轍曰君子仕於亂世而困於羣小譬如特苗之生於阪田風雨動之如恐不勝者故尤之</hi>
　<hi>曰方其求我以為法也如恐失我耳及與之終日相執仇仇相偶曾不力用我也書曰凡人未見聖若不</hi>
　<hi>克見既見聖亦不克由聖○輔氏廣曰無所歸咎故歸之天亦窮極而呼天之意也求之甚艱者勉强以</hi>
　<hi>徇名也棄之甚易者其氣象識趣皆與已不相類則自然不能用也</hi>
○心之憂矣如或結之今兹之正胡然厲<hi>叶力桀反</hi>矣燎<hi>力詔反</hi>之方揚寧或滅之赫赫宗周襃姒<hi>音/似</hi>烕<hi>呼悅反</hi>之<lb/>
<pb n="41a"/>
　集傳賦也正政也厲㬥惡也火田為燎揚盛也宗周<lb/>
　鎬京也襃姒幽王之嬖妾襃國女姒姓也烕亦滅也<lb/>
　○言我心之憂如結者為國政之㬥惡故也燎之方<lb/>
　盛之時則寧有能撲而滅之者乎然赫赫然之宗周<lb/>
　而一襃姒足以滅之蓋傷之也<hi>李氏樗曰火燎於原寧能滅之今也赫赫</hi>
　<hi>之宗周而乃為襃姒之所滅誠可駭也</hi>時宗周未滅以襃姒淫妒讒謟<lb/>
　而王惑之知其必滅周也<hi>孔氏穎達曰詩人明得失之迹見微知著也</hi>或<lb/>
　曰此東遷後詩也時宗周已滅矣其言襃姒烕之有<lb/>
<pb n="41b"/>
　監戒之意而無憂懼之情似亦道已然之事而非慮<lb/>
　其將然之詞今亦未能必其然否也<lb/>
　集說<hi>歐陽氏修曰上七章皆述王信訛言亂政至此始言滅周主於襃姒者推其禍亂之本也</hi>
○終其永懷又窘<hi>求隕反</hi>陰雨其車既載<hi>才再反</hi>乃棄爾輔<lb/>
<hi>叶扶雨反</hi>載<hi>如/字</hi>輸爾載<hi>才再/反</hi>將<hi>七羊/反</hi>伯助予<hi>叶演女反</hi>
　集傳比也陰雨則泥濘<hi>寧去聲</hi>而車易以陷也載車所<lb/>
　載也輔如今人縛杖於輻以防輔車也<hi>孔氏穎逹曰輔是可解脫</hi>
　<hi>之物○張氏耒曰輔之為物有功於車而非車也</hi>輸墮<hi>許規反</hi>也將請也伯或<lb/>
<pb n="42a"/>
　者之字也○蘇氏曰王為淫虐譬如行險而不知止<lb/>
　君子永思其終知其必有大難故曰終其永懷又窘<lb/>
　陰雨王又不虞難之將至而棄賢臣焉故曰乃棄爾<lb/>
　輔君子求助於未危故難不至苟其載之既墮而後<lb/>
　號伯以助予則無及矣<lb/>
　集說<hi>鄭氏康成曰以車之載物喻王之任國事也棄輔喻逺賢也棄女車輔則墮女之載乃請長者</hi>
　<hi>見助以言國危而求賢者已晚矣○吕氏祖謙曰前章既言周之必亡矣此懷不能已復誨幽王曰此何</hi>
　<hi>等時乃棄賢者不以自助乎無至於傾覆而悔之也</hi>
<pb n="42b"/>
○無棄爾輔員<hi>音云</hi>于爾輻<hi>方六反叶筆力反</hi>屢顧爾僕不輸爾<lb/>
載<hi>叶節力反</hi>終踰絶險曾是不意<hi>叶乙力反</hi>
　集傳比也員益也<hi>張氏彩曰員者周防完美無缺䧟傾側之意</hi>輔所以益<lb/>
　輻也屢數顧視也僕將車者也○此承上章言若能<lb/>
　無棄爾輔以益其輻而又數數顧視其僕則不墮爾<lb/>
　所載而踰於絶險若初不以為意者蓋能謹其初則<lb/>
　厥終無難也一說王曾不以是為意乎<hi>胡氏一桂曰此尚欲救其</hi>
　<hi>危亡教之用賢也言苟能如上文所戒尚可以踰歴絶險之地而保其終也顧乃曾是不以為意乎</hi>
<pb n="43a"/>
　集說<hi>范氏祖禹曰治天下者任重道逺故以將車為喻○黄氏佐曰上喻棄賢之患此喻用賢之益</hi>
　<hi>曰無棄爾輔者喻王用賢者以輔國家也曰屢顧爾僕者喻王先未危而常求賢也曰不輸爾載終踰絶</hi>
　<hi>險曾是不意者喻王雖有危難亦可免也是能求賢於未危則可免患於既至賢可不求乎哉</hi>
○魚在于沼<hi>之紹反叶音灼</hi>亦匪克樂<hi>音洛</hi>潛雖伏矣亦孔之炤<lb/>
<hi>音灼</hi>憂心慘慘<hi>七感反當作懆七各反</hi>念國之為虐<lb/>
　集傳比也沼池也炤明易見也○魚在于沼其為生<lb/>
　已蹙矣其潛雖深然亦炤然而易見言禍亂之及無<lb/>
　所逃也<lb/>
<pb n="43b"/>
　集說<hi>孔氏穎達曰上章教王求賢而王不能用故此章言賢者不得其所莫知所逃已為之憂而心</hi>
　<hi>中慘慘然言王政㬥虐賢人困厄已所以憂也○嚴氏粲曰魚相忘於江湖者也今在于池沼非其所樂</hi>
　<hi>矣喻君子立於衰亂之朝亦非所樂也魚之深潛雖云藏伏然沼之水淺亦甚炤然易見無所逃於網罟</hi>
　<hi>之害喻君子雖自韜晦亦未必能避患也然君子不專為一身之安危其憂心慘慘然愁戚者唯念國之</hi>
　<hi>行虐政而民罹其害耳</hi>
○彼有旨酒又有嘉殽<hi>户交反無韻未詳</hi>洽比<hi>毗志反</hi>其鄰昏姻<lb/>
孔云念我獨兮憂心慇慇<lb/>
　集傳賦也洽比皆合也云旋也<hi>李氏樗曰與其親戚周旋也</hi>慇慇<lb/>
<pb n="44a"/>
　然痛也○言小人得志有旨酒嘉殽以合比其鄰里<lb/>
　怡懌其昏姻而我獨憂心至於疾痛也<hi>鄭氏康成曰此賢者孤特</hi>
　<hi>自傷也</hi>昔人有言燕雀處堂母子相安自以為樂也突<lb/>
　決棟焚而怡然不知禍之將及其此之謂乎<hi>李氏樗曰國勢</hi>
　<hi>如此而小人之徒乃羣居飲酒以相樂殆燕雀之類也</hi>
　集説<hi>蘇氏轍曰小人以利相求故其鄰比昏姻相與膠固為一而君子孑然無朋也○輔氏廣曰此</hi>
　<hi>章則又言彼得志之小人惟與其姻親鄰里喣濡以相樂而我獨憂心至於疾痛然彼之所以自樂者亦</hi>
　<hi>豈真能長保其樂哉</hi>
<pb n="44b"/>
○佌佌<hi>音此</hi>彼有屋䔩䔩<hi>音/速</hi>方有糓民今之無禄天夭<hi>於遙反</hi>是椓<hi>陟角反叶/都木反</hi>哿<hi>哥我反</hi>矣富人哀比惸獨<lb/>
　集傳賦也佌佌小貌䔩䔩窶陋貌指王所用之小人<lb/>
　也榖禄夭禍<hi>何氏楷曰商書肜日篇云非天夭民與此天夭同義</hi>椓害哿可獨<lb/>
　單也○佌佌然之小人既己有屋矣䔩䔩窶陋者又<lb/>
　將有榖矣而民今獨無禄者是天禍椓喪之耳亦無<lb/>
　所歸咎之詞也亂至於此富人猶或可勝惸獨甚矣<lb/>
　<hi>吕氏祖謙曰困苦之甚者又就其閒自較其淺深故曰哿矣富人哀此惸獨</hi>此孟子所以<lb/>
<pb n="45a"/>
　言文王發政施仁必先鰥寡孤獨也<lb/>
　集說<hi>李氏樗曰衰亂之世要其極也貧富俱受其禍言其一時之虐政富者之財猶可以勝其求貧</hi>
　<hi>者愈不堪也</hi>
　總論<hi>許氏謙曰此詩大㮣刺小人用事訛偽相挺變亂是非已不得志而憂世之必亂也一章總言</hi>
　<hi>其大略二章歎已之遭亂三章憂國必為人所滅四章訛偽之勢甚一時足以勝天五章言如山之髙卑</hi>
　<hi>易見者訛言尚欲亂之而上下成俗不知其非六章憂身之無所容七章言用人不常八章言政事㬥惡</hi>
　<hi>九章言不可無君子之輔十章承上輔佐而言當謹慎之意十一章言禍亂之極無所逃十二章言小人</hi>
　<hi>得志而連其親舊十三章亦言小人得位而良民受禍也</hi>
<pb n="45b"/>
　　正月十三章八章章八句五章章六句<lb/>
　　　集說<hi>嚴氏粲曰正月憂亂之作也○鄒氏泉曰此詩憂訛言之甚大至於邦國之將亡傷</hi>
　　　<hi>國政之淫虐至於周宗之既滅而斯民之病賢者之困又皆有感慨之思焉可謂以天下之憂</hi>
　　　<hi>為憂者矣</hi>
十月之交朔日辛卯<hi>叶莫後反</hi>日有食之亦孔之醜彼月而<lb/>
微此日而微今此下民亦孔之哀<hi>叶於希反</hi>
　集傳賦也十月以夏正言之建亥之月也交日月交<lb/>
　會謂晦朔之閒也厯法周天三百六十五度四分度<lb/>
<pb n="46a"/>
　之一左旋於地一晝一夜則其行一周而又過一度<lb/>
　日月皆右行於天一晝一夜則日行一度月行十三<lb/>
　度十九分度之七故日一嵗而一周天月二十九日<lb/>
　有奇而一周天又逐及於日而與之會一歲凡十二<lb/>
　會<hi>張子曰天左旋處其中者順之少遲則反右矣○問經星左旋緯星與日月右旋是否朱子曰今諸</hi>
　<hi>家是如此説横渠說天左旋日月亦左旋看來横渠之說極是只恐人不曉所以詩傳只載舊說或曰此</hi>
　<hi>亦易見如以一大輪在外一小輪載日月在内大輪轉急小輪轉慢雖都是左轉只有急有慢便覺日月</hi>
　<hi>是右轉了曰然○吳氏澄曰古來厯家蓋非不知七政亦左行但順行不可算只得將其逆退與天度相</hi>
<pb n="46b"/>
　<hi>直處算之今當以大虛中作一空盤却以八者之行較其遲速天一土二木三火四日五金六水七月八</hi>
　<hi>天土木火其行之速過於日金水月其行之遲又不及日此其大率也</hi>方㑹則月光都<lb/>
　盡而為晦已會則月光復蘇而為朔朔後晦前各十<lb/>
　五日日月相對則月光正滿而為望晦朔而日月之<lb/>
　合東西同度南北同道則月揜日而日為之食望而<lb/>
　日月之對同度同道則月亢日而月為之食是皆有<lb/>
　常度矣<hi>問月本無光受日而有光朱子曰方合朔時日在上月在下則月靣向天者有光向地者</hi>
　<hi>無光故人不見及至望時月靣向人者有光故見其圓滿若至弦時所謂近一逺三只合有許多光○月</hi>
<pb n="47a"/>
　<hi>只是受日光月質常圓不曾缺如圓毬只有一面受日光望日日在酉月在卯正相對受光為盛天積氣</hi>
　<hi>上靣勁只中閒空為日月來徃地在天中不甚大四邉空有時月在天中央日在地中央則光從四旁上</hi>
　<hi>受於月其中昏暗便是地影望以後日與月行便差背向一畔相去漸漸逺其受光靣不正至朔行又相</hi>
　<hi>遇日與月正𦂳相合日便蝕無光</hi>然王者修德行政用賢去姦能使<lb/>
　陽盛足以勝陰陰衰不能侵陽則日月之行雖或當<lb/>
　食而月常避日故其遲速髙下必有參差而不正相<lb/>
　合不正相對者所以當食而不食也<hi>朱子曰合朔之時日月之東西</hi>
　<hi>雖同在一度而月道之南北或差逺於日則不蝕或南北雖亦相近而日在内月在外則不蝕</hi>若國<lb/>
<pb n="47b"/>
　無政不用善使臣子背君父妾婦乘其夫小人陵君<lb/>
　子夷狄侵中國則陰盛陽微當食必食雖曰行有常<lb/>
　度而實為非常之變矣<hi>朱氏公遷曰以數言之則其常以理言之則其變矣</hi>蘇<lb/>
　氏曰日食天變之大者也然正陽之月古尤忌之夏<lb/>
　之四月為純陽故謂之正月十月純陰疑其無陽故<lb/>
　謂之陽月純陽而食陽弱之甚也純陰而食陰壯之<lb/>
　甚也微虧也彼月則宜有時而虧矣此日不宜虧而<lb/>
　今亦虧是亂亡之兆也<hi>王氏安石曰月有盈虧虧則微矣彼月而微則固其所此</hi>
<pb n="48a"/>
　<hi>日而微則非其常</hi>
　集說<hi>陳氏埴曰日月交㑹日為月掩則日蝕日月相望月與日亢則月蝕自是行度分道到此交加</hi>
　<hi>去處應當如是厯家推算專以此定踈宻本不足為變異但天文纔遇此際亦為陰陽厄會於人事上必</hi>
　<hi>有災戾故聖人畏之側身修行庶㡬可弭災戾也○徐氏常吉曰天象民情若不相干天象變於上而遂</hi>
　<hi>思下民之可哀此詩人之隠憂</hi>
○日月告凶不用其行<hi>叶户郎反</hi>四國無政不用其良彼月<lb/>
而食則維其常此日而食于何不臧<lb/>
　集傳賦也行道也○凡日月之食皆有常度矣而以<lb/>
<pb n="48b"/>
　為不用其行者月不避日失其道也然其所以然者<lb/>
　則以四國無政不用善人故也<hi>孔氏穎達曰昭七年左傳晉士文伯曰國</hi>
　<hi>無政不用善則自取謫於日月之災○朱氏善曰不用其行天之反其常也不用其良人之反其常也天</hi>
　<hi>之所以反其常正以人之不用善而有以致之也</hi>如比則日月之食皆非常<lb/>
　矣而以月食為其常日食為不臧者陰亢陽而不勝<lb/>
　猶可言也陰勝陽而揜之不可言也故春秋日食必<lb/>
　書<hi>王氏逢曰隱公一桓公二莊公四僖公三文公二宣公三成公二襄公九昭公七定公三凡三十有</hi>
　<hi>六</hi>而月食則無紀焉亦以此爾<lb/>
<pb n="49a"/>
　集說<hi>嚴氏粲曰日月告以凶證而不由其道謂月揜日也四方無政事而不用其善謂㬥亂又作也</hi>
　<hi>因天變而修人事則可以轉災為祥今天變既如彼人事又如此天之所廢不可支也○唐氏順之曰幽</hi>
　<hi>王不能修德行政陽事失矣故言不用其良為召災之本</hi>
○<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>
                    <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>
                    <hi>于輙反</hi>震電不寧不令<hi>叶盧/經反</hi>百川沸騰山冢崒<hi>徂恤反</hi>崩高岸為谷深谷為陵哀今之人胡憯<hi>七感反</hi>莫懲<lb/>
　集傳賦也<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>
                    <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>電光貌震雷也寧安徐也令善沸出<lb/>
　騰乘也山頂曰冢崒崔嵬也髙岸崩陷故為谷深谷<lb/>
　塡塞故為陵憯曾也○言非但日食而已十月而雷<lb/>
<pb n="49b"/>
　電山崩水溢亦災異之甚者<hi>孔氏穎達曰此所陳皆當時實事</hi>是宜<lb/>
　恐懼修省改紀其政而幽王曾莫之懲也董子曰國<lb/>
　家將有失道之敗而天乃先出災異以譴告之不知<lb/>
　自省又出怪異以警懼之尚不知變而傷敗乃至此<lb/>
　見天心仁愛人君而欲止其亂也<hi>朱氏公遷曰由董子之言觀之則當</hi>
　<hi>上天災異譴告之時正人君恐懼修省之日朱子引之以證詩人願望其君之意</hi>
　集說<hi>孔氏光曰大中之道不立則咎徵荐臻天右與王者故災異數見以謫告之欲其改更若不畏</hi>
　<hi>懼而輕忽簡誣則凶罰加焉詩曰畏天之威于時保之謂不懼者凶懼之則吉也○謝氏枋得曰災異如</hi>
<pb n="50a"/>
　<hi>此幽王之心曾不懲創詩人不指幽王而曰哀今之人微而婉也</hi>
○皇父<hi>音甫</hi>卿士番維司徒家伯冢宰仲允膳夫棸<hi>側留反</hi>
子内史蹶<hi>俱衞反</hi>維趣<hi>七走/反</hi>馬<hi>叶滿/補反</hi>楀<hi>音/矩</hi>維師氏豔<hi>餘贍反</hi>
妻煽<hi>音扇</hi>方處<lb/>
　集傳賦也皇父家伯仲允皆字也番棸蹶楀皆氏也<lb/>
　<hi>孔氏穎達曰皇父及伯仲是字之義其番棸蹶楀單言人棸子以子配之若曾子閔子然故知皆氏</hi>卿<lb/>
　士六卿之外更為都官以總六官之事也<hi>鄭氏康成曰皇父則</hi>
　<hi>為之端首兼擅羣職故但目以卿士云</hi>或曰卿士蓋卿之士周禮大宰<lb/>
<pb n="50b"/>
　之屬有上中下士<hi>劉氏瑾曰周禮大宰卿一人宰夫上士八人中士十有六人旅下士</hi>
　<hi>三十有二人</hi>公羊所謂宰士<hi>朱氏公遷曰隱公九年天王使宰咺來歸仲子之賵公羊</hi>
　<hi>氏曰宰咺宰士也</hi>左氏所謂周公以蔡仲為已卿士是也<hi>朱氏</hi>
　<hi>公遷曰定公四年</hi>蓋以宰屬而兼總六官位卑而權重也司<lb/>
　徒掌邦敎冢宰掌邦治皆卿也膳夫上士<hi>劉氏瑾曰天官膳夫</hi>
　<hi>上士二人</hi>掌王之飲食膳羞者也<hi>鄭氏康成曰食飯也飲酒漿也膳牲肉也羞有</hi>
　<hi>滋味者</hi>内史中大夫掌爵禄廢置殺生予奪之法者也<lb/>
　<hi>劉氏瑾曰周禮春官内史中大夫一人掌王八柄之法</hi>趣馬中士掌王馬之政<lb/>
<pb n="51a"/>
　者也<hi>孔氏穎逹曰趣馬下士一人此言中士者誤也○王氏逢曰集傳從鄭箋</hi>師氏亦中<lb/>
　大夫掌司朝得失之事者也<hi>劉氏瑾曰周禮地官師氏中大夫一人居虎門</hi>
　<hi>之左司王朝掌國得失之事注曰司猶察也察王視朝若有善道可行者則以詔王記君得失若春秋是</hi>
　<hi>也</hi>美色曰豔豔妻即襃姒也煽熾也<hi>王氏安石曰言其勢盛若火之</hi>
　<hi>煽然</hi>方處方居其所未變徙也<hi>陳氏推曰言其寵方固也</hi>○言所以<lb/>
　致變異者由小人用事於外而嬖妾蠱惑王心於内<lb/>
　以為之主故也<lb/>
　集說<hi>季氏本曰七人之中卿士最為要職其餘司徒冢宰膳夫内史趣馬師氏六人之中雖官有崇</hi>
<pb n="51b"/>
　<hi>卑而皆權寵相連其序則必以寵任為先後耳皇父為卿士而引用家伯仲允番棸蹶楀諸小人襃姒方</hi>
　<hi>處於勢位根據而不動摇也此言災變之大不惟無以弭之而又益之也</hi>
○抑此皇父豈曰不時胡為我作不即我謀<hi>叶謨悲反</hi>徹我<lb/>
牆屋田卒汙<hi>音烏</hi>萊<hi>叶陵/之反</hi>曰予不戕<hi>在良/反</hi>禮則然矣<hi>叶於姬反</hi>
　集傳賦也抑發語辭時農隙之時也<hi>嚴氏粲曰陳氏曰不問其非時</hi>
　作動即就卒盡也汙停水也萊草穢也戕害也○言<lb/>
　皇父不自以為不時欲動我以徙而不與我謀<hi>黄氏佐曰</hi>
　<hi>動民以徙蓋謂作都于向而遷民使居之</hi>乃遽徹我牆屋使我田不獲治<lb/>
<pb n="52a"/>
　卑者汙而髙者萊<hi>孔氏穎達曰下田可以種稻無稻則為池髙田可以種禾無禾則生</hi>
　<hi>草故下則汙髙則萊</hi>又曰非我戕汝乃下供上役之常禮耳<hi>李氏</hi>
　<hi>公凱曰皇父之文過如此</hi>
　集說<hi>彭氏執中曰三代之君不敢鄙夷其民以從已之欲每有興作謀及庶民如盤庚遷殷登進厥</hi>
　<hi>民而告之三代世守此道故詩人曰胡為我作不即我謀○鄒氏泉曰此章言皇父違常時以徙民而猶</hi>
　<hi>假大義以責民也末二句是皇父責民以徙之辭</hi>
○皇父孔聖作都于向<hi>式亮反下同</hi>擇三有事亶侯多藏<hi>才浪反</hi>不憖<hi>魚覲/反</hi>遺一老俾守我王<hi>叶于放反</hi>擇有車馬以居徂<lb/>
<pb n="52b"/>
向<lb/>
　集傳賦也孔甚也聖通明也<hi>王氏安石曰皇父甚愚而自謂甚聖故詩人因</hi>
　<hi>其自聖而譏之曰孔聖也</hi>都大邑也周禮畿内大都方百里小都<lb/>
　方五十里皆天子公卿所封也向地名在東都畿内<lb/>
　<hi>孔氏穎逹曰左傳說桓王與鄭十二邑向在其中杜預云河内軹縣西有地名向上則向在東都之畿内</hi>
　<hi>也</hi>今孟州河陽縣是也<hi>皇輿表今懐慶府孟縣隸河南</hi>三有事三卿<lb/>
　也<hi>鄭氏康成曰禮畿内諸侯二卿○孔氏穎逹曰皇父當二卿今立三有事是自同畿外增一卿以比</hi>
　<hi>列國也</hi>亶信侯維藏蓄也憖者心不欲而自强之詞<hi>陸氏</hi>
<pb n="53a"/>
　<hi>德明曰憖爾雅云願也强也且也</hi>有車馬者亦富民也徂徃也<hi>鄭氏康成</hi>
　<hi>曰又擇民之富有車馬者以徃居于向也○董氏逌曰以實其邑也</hi>○言皇父自以為<lb/>
　聖而作都則不求賢而但取富人以為卿又不自强<lb/>
　畱一人以衞天子但有車馬者則悉與俱徃不忠於<lb/>
　上而但知貪利以自私也<lb/>
　集說<hi>王氏安石曰擇三有事亶侯多藏則其用人惟貨其吉也○蘇氏轍曰皇父以卿士出封而周</hi>
　<hi>之老與其富民無不從者言恣而且貪也民富者乃有車馬耳○朱氏公遷曰上章言皇父役以非時而</hi>
　<hi>戕其民此章言皇父動以私事而棄其君使下不義事上不忠也</hi>
<pb n="53b"/>
○黽<hi>民允反</hi>勉從事不敢告勞無罪無辜讒口囂囂<hi>五刀反</hi>
下民之孽<hi>魚列反</hi>匪降自天<hi>叶鐵/因反</hi>噂<hi>子損/反</hi>沓<hi>徒合/反</hi>背<hi>蒲昧反</hi>
憎職競由人<lb/>
　集傳賦也囂衆多貌孽災害也噂聚也沓重複也<hi>陸氏</hi>
　<hi>德明曰噂說文作僔沓本又作<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>
                    </hi>職主競力也○言黽勉從皇父之<lb/>
　役未嘗敢告勞也猶且無罪而遭讒然下民之孽非<lb/>
　天之所為也噂噂沓沓多言以相說而背則相憎專<lb/>
　力為此者皆由讒口之人耳<lb/>
<pb n="54a"/>
　集說<hi>嚴氏粲曰七章言已被讒也○顧氏起元曰從事即從不時之役無罪遭讒即下民之孽噂沓</hi>
　<hi>諛佞悅人之情狀背則相憎而譖愬以交構讒人之反覆如此用之所以興孽也</hi>
○悠悠我里亦孔之痗<hi>莫背反叶呼洧反</hi>四方有羡<hi>徐靣反</hi>我獨<lb/>
居憂民莫不逸我獨不敢休天命不徹<hi>叶直質反</hi>我不敢傚<lb/>
我友自逸<lb/>
　集傳賦也悠悠憂也里居痗病羡餘逸樂徹均也○<lb/>
　當是之時天下病矣而獨憂我里之甚病且以為四<lb/>
　方皆有餘而我獨憂衆人皆得逸豫而我獨勞者以<lb/>
<pb n="54b"/>
　皇父病之而被禍尤甚故也然此乃天命之不均吾<lb/>
　豈敢不安於所遇而必傚我友之自逸哉<hi>胡氏一桂曰王氏曰</hi>
　<hi>時蓋有潔身而去者已獨不去故有是言○蘇氏轍曰所謂知其不可而為之者也</hi>
　集說<hi>謝氏枋得曰君子不以一身之憂勤為賢亦不以衆人之逸樂為非凡人命有窮通我之憂勤</hi>
　<hi>乃天之所付者如是安之而已不敢傚我友之自逸也其辭甚婉其志堅而不可變矣○徐氏光啓曰凡</hi>
　<hi>人之情已處其樂不知人之憂已處其憂但見人之樂自傷之至則視天下之苦無甚於我者如四月篇</hi>
　<hi>民莫不榖我獨何害亦是此意皆善言哀苦之情者也</hi>
　總論<hi>胡氏一桂曰王氏曰前三章言災異之變四章言致災由於小人而皇父小人之魁也故五六</hi>
<pb n="55a"/>
　<hi>章專言皇父之惡七章言小人在位天降之災則天變生於人妖也八章言已之憂勞而一篇之義終矣</hi>
　　十月之交八章章八句<lb/>
　　　集說<hi>曹氏粹中曰鄭氏以十月之交雨無正小旻小宛皆厲王之詩毛公作傳時移其篇</hi>
　　　<hi>第在此而歐陽修蘇轍陳鵬飛皆以其說為非證據甚明當從本序○李氏樗曰唐書志云十</hi>
　　　<hi>月之交以厯推之在幽王之六年則是為幽王之詩無疑矣</hi>
浩浩昊天不駿其德降喪<hi>息浪反</hi>饑饉<hi>其覲/反</hi>斬伐四國<hi>叶于逼反</hi>旻<hi>密巾/反</hi>天疾威弗慮弗圖舍<hi>音赦</hi>彼有罪既伏其辜若<lb/>
此無罪淪胥以鋪<hi>普烏反</hi>
<pb n="55b"/>
　集傳賦也浩浩廣大貌昊亦廣大之意駿大德惠也<lb/>
　榖不熟曰饑蔬不熟曰饉<hi>李氏廵曰可食之菜皆不熟為饉</hi>疾威猶<lb/>
　㬥虐也慮圖皆謀也舍置淪陷胥相鋪徧也○此時<lb/>
　饑饉之後羣臣離㪚其不去者作詩以責去者故推<lb/>
　本而言昊天不大其惠降此饑饉而殺伐四國之人<lb/>
　如何旻天<hi>陸氏德明曰本有作昊天者非也</hi>曾不思慮圖謀而遽為<lb/>
　此乎<hi>輔氏廣曰言天之幽逺不可測識故降此㬥虐而曾不思慮圖謀也</hi>彼有罪而饑<lb/>
　死則是既伏其辜矣舍之可也<hi>蘇氏轍曰置而弗疑可也</hi>此無罪<lb/>
<pb n="56a"/>
　者亦相與而陷於死亡則如之何哉<hi>輔氏廣曰此皆心有所疑無所</hi>
　<hi>歸咎而訴天之辭也</hi>
　集說<hi>朱氏善曰自其廣大而言謂之昊天自其仁覆閔下而言謂之旻天天之廣大也而饑饉以斬</hi>
　<hi>伐則是不大其惠也天之仁覆閔下也而有罪無罪俱陷死亡則是不溥其仁也</hi>
○周宗既滅靡所止戾正大夫離居莫知我勩<hi>夷世反</hi>三<lb/>
事大夫莫肯夙夜<hi>叶弋灼反</hi>邦君諸侯莫肯朝夕<hi>叶祥龠反</hi>庶曰<lb/>
式臧覆<hi>芳服反</hi>出為惡<lb/>
　集傳賦也宗族姓也<hi>蘇氏轍曰周宗姬姓之宗也</hi>戾定也正長也<lb/>
<pb n="56b"/>
　周官八職一曰正<hi>梁氏益曰天官宰夫掌百官府之徵令辨其八職一曰正二曰師三</hi>
　<hi>曰司四曰旅五曰府六曰史七曰胥八曰徒</hi>謂六官之長皆上大夫也離<lb/>
　居蓋以饑饉散去而因以避讒譖之禍也我不去者<lb/>
　自我也勩勞也三事三公也<hi>陳氏櫟曰如漢魏以來史云位登三事皆指為</hi>
　<hi>三公</hi>大夫六卿及中下大夫也臧善覆反也○言將有<lb/>
　易姓之禍其兆已見<hi>王氏安石曰方是時周未滅而曰既滅者其滅之形成故也</hi>
　而天變人離又如此<hi>劉氏瑾曰天變上章所言是也人離此章所言是也</hi>庶幾<lb/>
　曰王改而為善乃覆出為惡而不悛也或曰疑此亦<lb/>
<pb n="57a"/>
　東遷後詩也<hi>陳氏埴曰亦字乃因前正月篇而言耳○劉氏瑾曰詩言周宗既滅似亦道已</hi>
　<hi>然之事而非慮其將然之辭似果作於東遷之後也</hi>
　集說<hi>范氏祖禹曰靡所止戾未知天之所命民之所定矣莫肯夙夜無在公之節也莫肯朝夕無尊</hi>
　<hi>王之禮也○朱氏善曰人臣之義有與君同休戚者有與國同休戚者今曰正大夫離居則非特無與國</hi>
　<hi>同休戚者亦無與君同休戚者矣然衆人皆去而已獨居則衆人皆逸而已獨勞雖有黽勉從事之勤孰</hi>
　<hi>得而知之哉三事大夫有官守者也而莫肯夙夜邦君諸侯有民社者也而莫肯朝夕則雖未至於離居</hi>
　<hi>而已莫有任其責者矣天變人離敗亡之兆可見庶幾王改而為善乃覆出而為惡則天意豈可得而回</hi>
　<hi>人心豈可得而挽哉</hi>
<pb n="57b"/>
○如何昊天<hi>叶鐵因反下同</hi>辟言不信<hi>叶斯人反</hi>如彼行邁則靡所<lb/>
臻凡百君子各敬爾身胡不相畏不畏于天<lb/>
　集傳賦也如何昊天呼天而訴之也辟法臻至也凡<lb/>
　百君子指羣臣也<hi>季氏本曰即指三事大夫之在位者</hi>○言如何乎昊<lb/>
　天也法度之言而不聽信則如彼行徃而無所底至<lb/>
　也然凡百君子豈可以王之為惡而不敬其身哉不<lb/>
　敬爾身不相畏也不相畏不畏天也<lb/>
　集說<hi>孔氏穎達曰天道設敎以卑承尊若下不事上是不畏天道○王氏安石曰世雖昏亂君子不</hi>
<pb n="58a"/>
　<hi>可以為惡自敬故也畏人故也畏天故也○黄氏佐曰人與已一心也不敬身不相畏也天與人一理也</hi>
　<hi>不相畏不畏天也</hi>
○戎成不退<hi>叶吐類反下同</hi>饑成不遂曾<hi>在登/反</hi>我暬<hi>思列反</hi>御憯<lb/>
憯<hi>七感反</hi>日瘁<hi>徂醉/反</hi>凡百君子莫肯用訊<hi>叶息悴反</hi>聽言則答<lb/>
譖言則退<lb/>
　集傳賦也戎兵遂進也易曰不能退不能遂是也<hi>劉氏</hi>
　<hi>瑾曰易大壯上六曰羝单觸藩不能退不能遂</hi>暬御近侍也國語曰居寢有<lb/>
　暬御之箴<hi>劉氏瑾曰楚語暬作褻注云近也</hi>蓋如漢侍中之官也<hi>應氏</hi>
<pb n="58b"/>
　<hi>劭曰入侍天子故曰侍中</hi>憯憯憂貌瘁病訊告也○言兵宼已成<lb/>
　而王之為惡不退饑饉已成而王之遷善不遂使我<lb/>
　暬御之臣憂之而惨惨日瘁也凡百君子莫肯以是<lb/>
　告王者雖王有問而欲聽其言則亦答之而已不敢<lb/>
　盡言也一有譖言及已則皆退而離居莫肯夙夜朝<lb/>
　夕於王矣其意若曰王雖不善而君臣之義豈可以<lb/>
　若是恝乎<lb/>
　集說<hi>嚴氏粲曰此章言羣臣無忠告也兵戎之禍已成外患之熾也饑困之災已成内憂之迫也○</hi>
<pb n="59a"/>
　<hi>朱氏善曰凡百君子莫肯以是告王即上章正大夫之離居邦君大夫之莫肯夙夜朝夕者聽言則答謂</hi>
　<hi>告君不盡其誠也譖言則退謂引身逺避其禍也斯人也愛君不如愛身之厚憂國不如憂家之深其自</hi>
　<hi>為計則得矣而以君臣之大義責之能無愧乎</hi>
○哀哉不能言匪舌是出<hi>尺遂反</hi>維躬是瘁哿矣能言巧<lb/>
言如流俾躬處休<lb/>
　集傳賦也出出之也瘁病哿可也○言之忠者當世<lb/>
　之所謂不能言者也故非但出諸口而適以瘁其躬<lb/>
　佞人之言當世所謂能言者也故巧好其言如水之<lb/>
<pb n="59b"/>
　流無所凝滯而使其身處於安樂之地蓋亂世昏主<lb/>
　惡忠直而好諛佞類如此詩人所以深歎之也<lb/>
　集說<hi>姚氏舜牧曰緊承上節若謂聽言則答譖言則退亦無怪其然也聞忠言則病其不能言而俾</hi>
　<hi>處瘁聞佞言則喜其能言而俾處其休是出言誠有不易者但人臣之義則應言無不盡不應若是之退</hi>
　<hi>避耳此於曲體其情中深寓切責之意</hi>
○維曰于仕<hi>鉏里反</hi>孔棘且殆<hi>叶養里反</hi>云不可使得罪于天<lb/>
子<hi>叶奬里反</hi>亦云可使怨及朋友<hi>叶羽已反</hi>
　集傳賦也于徃棘急殆危也○蘇氏曰人皆曰徃仕<lb/>
<pb n="60a"/>
　耳曾不知仕之急且危也當是之時直道者王之所<lb/>
　謂不可使而枉道者王之所謂可使也直道者得罪<lb/>
　于君而枉道者見怨于友此仕之所以難也<hi>嚴氏粲曰言進</hi>
　<hi>退皆有咎也</hi>
　集說<hi>輔氏廣曰直道而盡言者則得罪於其君巧言以徇人者則見怨於其友蓋朋友以相切磋為</hi>
　<hi>道若枉道以從君則朋友必見棄絶矣以是言之則當時之仕又豈易為哉忠言獲罪而巧言處休直道</hi>
　<hi>見抑而枉道見容皆亂世之常事也</hi>
○謂爾遷于王都曰予未有室家<hi>叶古胡反</hi>鼠思<hi>息嗣反</hi>泣血<lb/>
<pb n="60b"/>
<hi>叶虚屈反</hi>無言不疾昔爾出居誰從作爾室<lb/>
　集傳賦也爾謂離居者鼠思猶言癙憂也○當是時<lb/>
　言之難能而仕之多患如此<hi>劉氏瑾曰此承上文五章六章而言也</hi>故<lb/>
　羣臣有去者有居者居者不忍王之無臣已之無徒<lb/>
　則告去者使復還于王都去者不聽而託於無家以<lb/>
　拒之至於憂思泣血有無言而不痛疾者蓋其懼禍<lb/>
　之深至於如此然所謂無家者則非其情也故詰之<lb/>
　曰昔爾之去也誰為爾作室者而今以是辭我哉<hi>季氏</hi>
<pb n="61a"/>
　<hi>本曰此為正大夫之離居者言</hi>
　集說<hi>曹氏粹中曰君子立於羣枉之中孤立而無與畏禍之深欲其來而助已也○輔氏廣曰此章</hi>
　<hi>則又盡言已意以告諸離居者使之復反於王都彼既不從則又言其痛切之情為可念者而猶盡言以</hi>
　<hi>詰之而庶其或見聽可謂既能盡人之情而又能盡已之志也然則此暬御之臣蓋亦非常人矣</hi>
　總論<hi>黄氏佐曰吾讀哀哉以下三章而知詩人之責去者尤甚於上三章也蓋徒責之而不言時勢</hi>
　<hi>之難處不體其情之痛切則近乎不近人情者而彼猶得以有辭矣惟責之至此則以為吾非不知汝情</hi>
　<hi>之痛切也然以是而遂去之則君臣之義固若是恝乎○沈氏守正曰通詩責離散而詞旨嗟歎體諒不</hi>
　<hi>正責之至末章始窮其情而猶有屬望之意蓋去者原未嘗以義絶亦不敢以明言窮之正冀以返之也</hi>
<pb n="61b"/>
　　雨無正七章二章章十句二章章八句三章章六<lb/>
　　句<lb/>
　　　集傳歐陽公曰古之人於詩多不命題而篇名<lb/>
　　　徃徃無義例其或有命名者則必述詩之意如<lb/>
　　　巷伯常武之類是也今雨無正之名據序所言<lb/>
　　　與詩絶異當闕其所疑元城劉氏曰嘗讀韓詩<lb/>
　　　有雨無極篇序云雨無極正大夫刺幽王也至<lb/>
　　　其詩之文則比毛詩篇首多雨無其極傷我稼<lb/>
<pb n="62a"/>
　　　　穡八字愚案劉說似有理然第一二章本皆十<lb/>
　　　　句今遽增之則長短不齊非詩之例又此詩實<lb/>
　　　　正大夫離居之後暬御之臣所作其曰正大夫<lb/>
　　　　刺幽王者亦非是且其為幽王詩亦未有所考<lb/>
　　　　也<lb/>
　　　　附録<hi>劉氏瑾曰二章首言周宗既滅繼言正大夫離居卒章又言謂爾遷于王都曰予未</hi>
　　　　<hi>有室家似是東遷之際羣臣懼禍者因以離居不復隨王遷于東都故見於詩詞如此而文侯</hi>
　　　　<hi>之命亦曰即我御事罔或耆壽俊在厥服則其驗也參考正月所謂赫赫宗周襃姒烕之及節</hi>
<pb n="62b"/>
　　　　<hi>南山國既卒斬何用不監等語疑此三詩猶皆為東周之變雅其後雅亡於上而國風作於下</hi>
　　　　<hi>於是春秋託始於隱公實為平王之四十九年也</hi>
　　　　祈父之什十篇六十四章四百二十六句<lb/>
　<lb/>
　<lb/>
　<lb/>
　<lb/>
欽定詩經傳說彚纂卷十二<lb/>
</p>
<p>
</p>
  </div>
</body>
</text>
</TEI>
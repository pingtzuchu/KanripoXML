<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳附注卷三</head>
    <p>
<pb n="1a"/>
欽定四庫全書<lb/>
　左傳附注卷三　　　　　　明　陸粲　撰<lb/>
　　杜氏集解<lb/>
昭公元年其敢愛豐氏之祧祧逺祖廟䟽曰祭法云逺<lb/>
廟為祧鄭𤣥注祧之言超也超上去意也此公孫段是<lb/>
穆公之孫子豐之子其家唯有子豐之廟君若特賜或<lb/>
得立穆公廟耳無逺祖廟也杜云然者順傳文言之<hi>魏了翁曰祧者取廟外之兆域為義祧即廟耳非為親盡也自鄭康成以起訓祧後世皆承其誤襄九年季武子對<pb n="1b"/>晉侯云君冠以先君之祧處之其還及衛冠于成公之廟僅四世耳豈逺祖乎今案康成注祭法謂諸侯無祧及注聘禮不腆先君之祧則云祧始祖廟言祧者祧尊而廟親待賓客尚尊者斯特遷就之辭耳祭法所言晉張融以為皆衰世之制近世儒者盖多疑之孔於彼䟽中亦援此傳文云散而通論則凡廟曰祧盖亦覺鄭説之非也其謂豐氏無逺祖廟者良是而云以君賜或得立穆公廟則過矣記曰大夫不得祖諸侯而公廟之設於私家非禮也</hi>設服離衛二人執戈陳於前以自衞離陳也<hi>離猶離坐離立之離兩相麗也</hi>吾代二子愍矣二子謂王子圍及伯州犂<lb/>
圍此冬便篡位不能自終州犂亦尋為圍所殺故言可<lb/>
愍<hi>服䖍曰愍憂也代伯州犂憂公子圍代子羽憂子哲漢書五行志注引應劭解亦與服同其説是也</hi>帶<lb/>
<pb n="2a"/>
其褊矣言帶褊盡故裂裳示不相逆<hi>褊狹小也言此帶其小矣范鞅請冠焉而叔孫婼與之兩冠曰盡矣杜注以為偽若不解其意者今豹之裂裳為帶意亦當爾</hi>處不辟汚<lb/>
汚勞事<hi>汚穢辱之事</hi>舉之表旗旌旗以表貴賤<hi>閔二年傳佩衷之旗也注旗表也表旗一義爾且此方論疆場之事何遽及貴賤乎劉用煕謂表旗猶表識盖以别封界者也</hi>周有<lb/>
徐奄二國皆嬴姓書序曰成王伐淮夷遂踐奄徐即淮<lb/>
夷<hi>書費誓云淮夷徐戎並興詩江漢以平淮夷常武以征徐方作也則二國自别逸周書稱三叔及殷束徐奄及熊盈以畔則徐奄盖助武庚為亂者</hi>子皮賦野有死麕之卒章義取君<lb/>
子徐以禮來無使我失節而狗驚吠喻趙孟以義撫諸<lb/>
<pb n="2b"/>
侯無以非禮相加陵<hi>趙于常曰厖以喻楚諸侯惡公子圍故欲趙孟安徐馴擾之觀下文趙孟荅賦之語可見</hi>抑子南夫也言丈夫<hi>女以子南先聘已故言夫也下文云夫夫婦婦所謂順也其指可識矣</hi>終事八反每十里八乘車各以次載幣相<lb/>
授而還不徑至故言八反千里用車八百乘其所餘二<lb/>
百乘以自隨故言千乘<hi>案千乘之説先儒嘗辨其妄然傳言十里舎車不云每舎㡬乘杜縁八反之語遂為此言以求合千乘之數過矣</hi>鮮不五稔鮮少也少尚當歴<lb/>
五年多則不啻<hi>韋昭曰言鮮不至五年而亡也</hi>主民翫嵗而愒日翫愒<lb/>
皆貪也<hi>后子方譏趙孟意衰安得更謂之貪説文翫習厭也引此傳文别出忨字則引外傳忨嵗而□<pb n="3a"/>日云忨貪也今當以前説為正愒與憇同息也翫愒皆偷安之意韋昭於外傳亦注云忨偷也</hi>崇卒也<lb/>
崇聚也<hi>崇之為言尊也謂崇尚步卒</hi>請皆卒去車為步卒自我始乃<lb/>
毁車以為行魏舒先自毁其屬車為步陳<hi>請皆卒自我始為句猶曰此法自我作古耳非謂先自毁其車也胡氏謂後世車戰法亡實啓於此</hi>於是乎節宣其氣<lb/>
宣散也<hi>宣通也節者為之節適孔疏以為時節非也</hi>
二年敢拜子之彌縫敝邑彌縫猶補合也謂以兄弟之<lb/>
義<hi>此下語意不完當有逸文</hi>國則不共逆卑於送是晉國不共<hi>傳文云國則不共而執其使君刑已頗當讀至使字句絶盖曰齊國則不共矣而執其使則晉君之刑已頗言罪不在使<pb n="3b"/>人也杜誤斷其句</hi>
三年不敢擇位而數於守適不敢以其位卑而令禮數<lb/>
如守適夫人<hi>數音義當如數其貴寵之數數於守適猶曰齒於守適爾</hi>君若不棄敝<lb/>
邑而辱使董振擇之以備嬪嬙董正也振整也<hi>董督也振猶舉也</hi>民人痛疾而或燠休之燠休痛念之聲<hi>燠休依注讀為嫗呴王若虚以為溫煦安息之意讀如本字亦通</hi>以樂慆憂慆藏也<hi>朱申曰慆慢也以淫樂而慢易憂禍也</hi>詩曰君子如祉亂庶遄已如行也祉福也言君子<lb/>
行福則亂庶㡬疾止也<hi>如若也祉朱傳以為猶喜也宣十七年范武子引此詩亦云君<pb n="4a"/>子之喜怒以已亂也盖君子喜則錫福故謂喜為祉</hi>及郊遇懿伯之忌敬子不入<lb/>
忌怨也懿伯椒之叔父敬子叔弓也叔弓禮椒為之辟<lb/>
仇<hi>忌謂忌日耳此觧及檀弓注疏所云皆瞽説也</hi>子雅不可曰彼其髪短而心<lb/>
甚長其或寝處我矣言不可信<hi>齊二十八年慶封聞子雅子尾怒告盧蒲嫳嫳曰譬之如禽獸吾寝處之矣故子雅云爾以復徃言謂彼雖衰老而故智尚存或能寝處我矣</hi>
四年先王務脩徳音以亨神人亨通也<hi>劉向新序援此文亨作享古字亨享通</hi>晉君少安不在諸侯安於少小不能逺圖<hi>杜意以少安為幼小時躭於安逸也釋文謂少讀如字於義為勝少安猶叔向云晉少懦矣又晏子云後世若少惰外傳亦有<pb n="4b"/>若少安恐無及也之語</hi>雹可禦乎禦止也<hi>禦拒也禁也</hi>西陸朝覿而出<lb/>
之謂夏三月日在昴畢蟄蟲出而用冰春分之中奎星<lb/>
朝見東方<hi>既云夏三月又云春分之中不可曉疏雖强觧義終難通其引服䖍鄭𤣥二説服云春分奎始朝見月令仲春天子乃獻羔啟氷是也鄭云西陸朝覿謂四月立夏昴朝見即用禮夏班冰也劉炫謂鄭説近之</hi>民不夭札短折為夭夭死為札<hi>昭十九年傳注大死曰札此以大為夭文誤耳鄭衆云札疾疫死亡也越人謂死為札劉熙釋名云札截也氣傷人如有斷截也鄭𤣥亦讀札為截</hi>
王使椒舉侍於後以規過規正二子之過<hi>謂規正㑹禮之失耳禮雖向戌公孫僑所獻然非二子身行之也何謂規其過乎</hi>寡君將堕幣焉敢謝後見<lb/>
<pb n="5a"/>
恨其後至故言將因諸侯㑹布幣乃相見<hi>堕幣未詳注直云布幣疏以墮為輸引公羊傳輸平猶堕成為證然彼讀輸為渝渝變也故云堕敗其成耳於此義不相當也</hi>汰而<lb/>
愎諫愎狠也<hi>僖十五年傳愎諫注戾也毛晃曰咈也</hi>求之而至又何去焉<lb/>
言求食可得無為去豎牛盖杜洩力不能去設辭以免<lb/>
<hi>杜洩憾叔孫之召豎牛以致禍故言汝本自求之而至今又何用去之哀八年吳伐魯子服何謂孟懿子曰召之而至又何求焉語意與此相類</hi>
五年舍中軍卑公室也罷中軍季孫稱左師孟氏稱右<lb/>
師叔孫氏則自以叔孫為軍名<hi>劉敝曰如杜所言則三軍猶在徒以軍為師名<pb n="5b"/>號少異耳何謂舍中軍乎今案魯之軍號傳所不言哀十一年雖稱左師右師疑亦臨時所命若晉之三軍楚之二廣有定制者傳則屢書之矣叔孫氏之軍名尤未見有據</hi>使亂大從使從於亂<hi>服䖍云使亂大順之道是也大順者適庶之常分</hi>鄭伯勞子蕩于汜勞屈生于菟<lb/>
氏汜莵氏皆鄭地晉侯送女于邢丘子産相鄭伯㑹晉<lb/>
侯于邢丘傳言楚强諸侯畏敬其使<hi>此注為鄭伯勞子蕩屈生發也當與上注相屬今斷向此盖傳寫誤</hi>民食于他他謂三家也言魯君與民無<lb/>
異<hi>程公説曰古者君養民民食於他者言民為三家所有也</hi>晉不失備而加之以禮<lb/>
重之以睦君臣和也<hi>睦睦於楚也傳曰衛事晉為睦</hi>叔禽叔椒子羽皆<lb/>
<pb n="6a"/>
韓起庶子<hi>劉炫以為叔禽等亦韓起之族今案下文云皆大家也三人若是庶子不得稱家又云輔韓須楊石而不及叔禽等其非韓起之子明矣</hi>今此行也其庸有報志言吴有<lb/>
報楚意<hi>其庸者不敢必然之辭僖十五年傳曰晉其庸可冀乎今蹶由言此行也吳其庸有報楚之志為将待後舉若邲之報城濮者然</hi>
六年始吾有虞於子虞度也言準度子産以為已法<hi>虞猶我無爾虞之虞言虞慮而敬憚之也</hi>糾之以政糾舉也<hi>糾督也督正之也</hi>詩曰儀<lb/>
式刑文王之徳日靖四方詩頌言文王以德爲儀式故<lb/>
能日有安靖四方之功刑法也又曰儀刑文王萬邦作<lb/>
<pb n="6b"/>
孚詩大雅言文王作儀法為天下所信<hi>二注皆於經文不順徳今詩作典鄭箋云儀則式象法行文王之常道又云儀法文王之事則天下信而順之其説是也襄十三年傳引此詩杜觧云文王善用法亦誤</hi>
七年暨齊平齊求之也齊伐燕燕人賂之反從求平<hi>劉敞曰杜説與傳意錯傳所云齊求之者指齊求與魯為平也其下乃云齊侯次于虢燕人行成若齊已暨燕平無緣復有兹事且齊伐燕燕人賂之傳當云燕求之暨燕平不當云齊求之暨齊平也以事推之自昭公即位未嘗與齊通好此年三月叔孫婼如齊涖盟此則魯與齊平之驗矣亦猶定十一年及鄭平叔還如鄭涖盟也章灼不疑</hi>魯衛惡之受其凶惡<hi>惡讀畏惡之惡惡之猶曰忌之爾襄二十八年傳周楚惡<pb n="7a"/>之注云周王楚子受其咎亦誤</hi>用物精多物權勢<hi>物疏謂奉養之物是也</hi>子皮之<lb/>
族飲酒無度相尚以奢相困以酒<hi>相尚以奢傳所不言於辭為衍且此亦何煩訓釋</hi>聖人之後也聖人殷湯而滅於宋孔子六代祖孔<lb/>
父嘉為宋督所殺其子奔魯<hi>世本家語並云孔父嘉曾孫防叔始奔魯家語又云以辟華氏之偪故今案嘉為莘督所殺其子辟禍應即時出奔安得至曾孫乃適魯乎杜説較近理特未詳所據耳王符氏姓志云孔父之子木金父始降為士故田滅於宋此説尤恐未然</hi>聖人有明徳者<lb/>
若不當世其後必有達人聖人之後有明徳而不當大<lb/>
位謂正考父<hi>孟僖子之意盖以正考父為聖人耳杜前既誤觧聖人為殷湯至此又横益其文為<pb n="7b"/>聖人之後</hi>孟非人也將不列於宗不可謂長跛足非全人不<lb/>
可列為宗主<hi>言不得在宗人之列也</hi>
八年抑臣又聞之抑疑辭<hi>抑發語辭</hi>莫保其性性命也民不<lb/>
敢自保其性命<hi>顔師古曰性生也</hi>子盍謂之謂之使無攻我周<lb/>
書曰惠不惠茂不茂周書康誥言當施惠於不惠者勸<lb/>
勉於不勉者茂勉也<hi>謂之當連周書為句惠者順也盖令舉書辭以詔子良使順其不順而勉其不勉也</hi>猶將復由由用也<hi>由經也從也言將復經由鶉火之次乃亡魏了翁謂由義如尚書顛木之有由蘖今案由古字作㕀木生條也言陳將復興如已仆之木復生㕀蘖其義亦通</hi>
<pb n="8a"/>
九年豈如弁髦而因以敝之童子垂髦始冠必三加冠<lb/>
成禮而棄其始冠故言弁髦因以敝之<hi>此注未明尋杜意當謂加弁於髦因稱弁髦耳劉炫謂弁髦二物因以敝之者冠畢則棄弁親没則不髦也</hi>后稷封殖天下<lb/>
今戎制之不亦難乎后稷修封疆殖五榖今戎得之唯<lb/>
以畜牧<hi>上二年傳封殖此樹注封厚殖長是也制之亦言戎得制御之耳以封為修封疆制之為畜牧皆謬甚</hi>暴滅宗周宗周天子<hi>書多方王來自奄至於宗周疏曰此宗周即鎬京也祭統衛孔悝之鼎銘云即宫於宗周彼宗周謂洛邑也吕氏曰東遷之後都洛則洛亦謂之宗周王者所都天下宗之今案十六年傳引詩宗周既滅注亦云周為天下宗也</hi>而楚所相也相治也楚之<lb/>
<pb n="8b"/>
先祝融為髙辛氏火正主治火事<hi>疏云相訓助是也言相助火政</hi>辰在<lb/>
子卯謂之疾日疾惡也紂以甲子䘮桀以乙卯亡故國<lb/>
君以為忌日<hi>王充論衡曰禮不以子卯舉樂殷夏以子卯亡也賈逵鄭𤣥皆同此義故杜用之漢書翼奉傳曰北方之情好也好行貪狼申子主之東方之情怒也怒行隂賊亥卯主之貪狼必待隂賊而後動隂賊必待貪狼而後用二隂並行是以王者忌子卯張晏曰子刑卯卯刑子相刑之日故以為忌而説者以為夏殷亡日不推湯武以興乎孔氏謂鄭衆注春秋其説亦如此今録以備一義</hi>又飲外嬖嬖叔<lb/>
外都大夫之嬖者<hi>荘二十八年注外嬖在閨闥之外者與此不同大抵言内嬖皆謂嬪御外嬖則謂羣臣耳成十七年注云愛幸大夫是也</hi>
<pb n="9a"/>
十年彼雖不信彼傳言者<hi>劉用熙曰彼謂欒髙也信猶實也言彼雖不實欲攻我</hi>
庸愈乎罪惡不差於陳鮑<hi>愈猶勝也言欒髙庸勝於陳鮑乎</hi>戰于稷稷<lb/>
祀后稷之處<hi>釋文云稷地名六國時齊有稷下館是也</hi>斬焉在衰絰之中既<lb/>
葬未卒哭故猶服斬衰<hi>劉用熙曰縣子云三年之䘮如斬期之喪如剡斬謂哀痛之深如斬絶也以為斬衰者繆</hi>
十一年物以無親物事也<hi>物猶人也言不恤小國之患故使物情不附</hi>朝有<lb/>
著定著定朝内列位常處謂之表著<hi>注衍表字劉炫云下文言㑹有表則此不得謂之表著也</hi>
<pb n="9b"/>
十二年毁之則朝而塴塴下棺<hi>俞琰曰塴字從土從崩當是既下棺而掩之以土也杜以塴為下棺非也今案説文云窆葬下棺也又云塴喪葬下土也禮謂之封周官謂之窆鄭衆觧周禮亦略同塴之與窆實則一事義小異耳</hi>齊將何事言晉徳不衰於古齊不<lb/>
事晉將何所事<hi>何事猶云能作何等事也言其無能為耳</hi>外彊内温忠也坎<lb/>
險故彊坤順故温彊而能温所以為忠<hi>外彊内温和以率貞二語取喻於卦象義雖近似然詳傳文云坤之比者謂坤卦之比爻耳故此下唯説黄裳元吉之義亦猶七年孔成子筮得屯之比止論利建侯不取比義文如崔杼得困之大過陽虎得泰之需其為説皆止取本爻不及變卦也</hi>
且夫易不可以占險夫易猶此易<hi>夫語辭</hi>翠被以翠羽飾<lb/>
<pb n="10a"/>
被<hi>被帔也古字通説文方言皆謂帬為帔帬下裳也</hi>祭公謀父作祈招之詩以<lb/>
止王心祈父周司馬招其名<hi>王肅曰祈招詩名猶齊景公作君臣相説之樂曰徴招角招者</hi>形民之力而無醉飽之心言國之用民當隨其力<lb/>
任如金冶之器随器而制形故言形民之力去其醉飽<lb/>
過盈之心<hi>案家語形作刑王肅注曰刑傷也刑傷民力用之不節無有醉飽之心言無厭足也李百藥封建論云或刑民力而將盡亦用此意</hi>
十三年依陳蔡人以國國陳蔡而依之<hi>言依倚陳蔡之衆以立國耳是時倉卒起事何暇遽國陳蔡乎疏謂以國者許為復其國以此招慰之亦未然</hi>知擠于溝壑矣<lb/>
<pb n="10b"/>
擠隊也<hi>説文擠排也</hi>乃有大事於羣望羣望星辰山川<hi>趙匡曰據禮篇云諸侯祭名山大川在其封内者不言星辰杜此説可疑趙子常曰舜典言望于山川不及星辰周禮典瑞言而圭有邸以祀地旅四望圭璧以祀日月星辰則星辰非望明矣杜説盖承賈逵服䖍之誤今案上七年傳並走羣望注云晉所望祀山川是也</hi>無與同好誰與同惡言棄疾本不<lb/>
與子干同好則亦不得同惡<hi>案服䖍云言子干無黨於内誰當與共同好惡者杜專指棄疾非也</hi>瀆貨無厭瀆數也<hi>瀆與黷通説文黷握持垢也一曰蒙也瀆貨猶曰冒于貨賄爾</hi>不明棄共百事不終所由傾覆也信義不明則棄威<lb/>
不威棄禮無禮無經無經無業故百事不成<hi>劉炫曰既言不明棄<pb n="11a"/>共則當云不共棄序不序棄經不經棄事乃順傳文</hi>貢之無蓺蓺法制<hi>文六年傳陳之蓺極注引此傳文云蓺準也</hi>以幕蒙之蒙裹也<hi>蒙覆冒也</hi>懐錦奉壺飲氷以<lb/>
蒲伏焉蒲伏竊往飲季孫冰箭筩盖可以取飲<hi>詩鄭風抑釋掤忌毛傳云掤以覆矢先儒相傳謂氷與掤通故此年及二十五年注皆訓為箭筩盖然彼文云釋甲執氷或當如杜義此云飲氷即是氷耳邵文荘公曰飲氷以壺藏於氷也猶飲羽之飲</hi>
十四年臣欲張公室也張强也<hi>以張為强義亦少迂宣公十八年注張大公室是也</hi>宥孤寡寛其賦税<hi>服䖍以為寛赦其罪是也孤寡尤可哀矜故特言之與下文赦罪戾自不相妨</hi>已惡而掠美為昬掠取也昬亂也<hi>掠奪取也昬謂不知義理</hi>曰<lb/>
<pb n="11b"/>
義也夫可謂直矣於義未安直則有之猶義也夫三罪<lb/>
唯荅宣子問不可以不正其餘則以直傷義故重疑之<lb/>
<hi>元凱此論先儒或譏其失然叔向之處三事亦未盡合義傳中此類亦非仲尼之言辨見别録</hi>
十五年王一嵗而有三年之䘮二焉天子絶期唯服三<lb/>
年故后雖期通謂之三年䘮<hi>此觧未暢孔疏備矣</hi>一動而失二禮<lb/>
無大經矣失二禮謂既不遂服又設宴樂<hi>朱申曰失二禮謂因䘮求器又宴樂以早</hi>
十六年執政禦之禦止也<hi>禦拒也</hi>刑之頗類縁事類以成<lb/>
<pb n="12a"/>
偏頗<hi>此觧於文不順服䖍讀類為纇云不平也</hi>子産賦鄭之羔裘取其彼已<lb/>
之子舍命不渝邦之彦兮以美韓子<hi>不渝下脱邦之司直四字</hi>
十七年辰不集於房集安也房舍也日月不安其舍則<lb/>
食<hi>書孔傳曰集合也不合則日食可知疏曰左傳言日月之㑹是謂辰日月當聚㑹共舍今不合於舍則月體掩日而食矣或以房為房星非也唐歴志曰古文集與輯同日月嘉㑹而隂陽輯睦若變而相傷則不輯矣其説皆無杜不同</hi>今除於火火出必布焉今火向伏故知當須<lb/>
火出乃布散為災<hi>朱申曰言今火向伏而彗以除之所謂除舊明年大火星出必布散為災所謂布新也</hi>瓘斚玉瓉瓘珪也斚玉爵瓉勺也<hi>説文瓘玉也下引此傳文<pb n="12b"/>盖瓘斚者以瓘玉為斚耳與下玉瓉相對非珪也</hi>
十八年大人患失而惑又曰可以無學無學不害患有<lb/>
學而失道者以惑其志<hi>患失猶論語云患失之矣言大人懼違衆而失位其志意惑亂故狥流俗之説而曰可以無學也</hi>振除火災振棄也<hi>爾雅振訊也郭璞注奮迅也此下孔疏言振訊除去火災是也</hi>子大叔之廟在道南其寝在道北其庭小<lb/>
庭蒐塲也過期三日處小不得一時畢<hi>庭謂廟寝之間也以其小不便於蒐當除之使廣而大叔不忍毁廟故過期三日須子産見之有後命也</hi>許曰余舊國也許<lb/>
先鄭封鄭曰余俘邑也隠十一年鄭滅許而復存之故<lb/>
<pb n="13a"/>
曰我俘邑<hi>十二年傳楚靈王云伯父昆吾舊許是宅今鄭人貪賴其田襄十一年傳東侵舊許杜注云許之舊國鄭新邑盖許遷而鄭得之故今許人謂鄭曰爾之地乃余舊國也鄭人謂詩曰爾之國乃余俘邑也言其兩不相下耳苟謂許先鄭封而自稱舊國則鄭亦自謂俘邑乎</hi>
十九年寡君之二三臣札瘥夭昬大死曰札小疫曰瘥<lb/>
短折曰夭未名曰昬<hi>國語無夭昬札瘥之憂韋注云狂惑曰昬疫死曰札瘥病也又君子失心鮮不夭昬注云昬狂荒之疾也此云大死小疫似未有據且傳言寡君之二三臣則不得為未名矣後年晏子論祝史亦曰夭昬孤疾則韋説為是</hi>私族於謀而立長親於私族之謀<lb/>
宜立親之長者<hi>私族於謀盖言私謀於族倒字以成文耳如云室於怒市於色又云魯故之以</hi>
<pb n="13b"/>
二十年梓慎望氛時魯侯不行登臺之禮使梓慎望氛<lb/>
<hi>此或梓慎自望見之如十八年登大庭氏之庫以望火耳何由知魯侯不行登臺之禮鄭𤣥注周禮馮相氏云世登髙臺以觀天文然則此因日官之世業也</hi>狎齊豹狎輕也<hi>襄六年傳少相狎注狎親習也</hi>
私欲養求養長也<hi>言以私欲長養其所求欲日益縱則求亦日益廣也</hi>四物雜用<lb/>
四方之物以成器<hi>四物未詳此强觧耳</hi>七音周武王伐紂自午至<lb/>
子凡七日王因以數合之以聲昭之故以七同其數以<lb/>
律和其聲謂之七音<hi>此注實采國語之文然云自午至子凡七日不用彼所言七列七同者未測杜意劉炫以此為疑孔疏謂尚書國語事得兩通此曲説也</hi>柔逺能邇以定我王<lb/>
<pb n="14a"/>
柔安也逺者懐附近者各以能進則王室定<hi>詩朱傳曰能順習也</hi>
不競不絿不剛不柔絿急也<hi>朱傳以絿為緩是也不競不絿猶曰不耆不懦爾義與下不剛不柔相比</hi>
二十一年使有司以齊鮑國歸費之禮為士鞅牢禮各<lb/>
如其命數魯人失禮故為鮑國七牢<hi>劉炫曰聘禮卿之饔餼五牢則牢禮不必依命數鮑國禮當五牢加二牢耳</hi>子無我迋迋恐也<hi>定公十年傳迋吾兄也注迋欺也詩鄭風人實迋汝毛傳云迋誑也</hi>
二十二年王與賓孟説之欲立之王語賓孟欲立子朝<lb/>
<pb n="14b"/>
為太子<hi>説讀為悦林堯叟云王與賓孟皆喜子朝也依杜觧則説音如字非是</hi>
二十三年使各居一館分别叔孫子服回<hi>賈逵以為使邾魯大夫各居一館是也下言士伯聽其辭而愬諸宣子乃皆執之者亦執諸大夫也劉用熙曰邾魯彼此有曲直故皆執之終以邾直多故先歸邾子</hi>南宫極震為屋所壓而死<hi>趙子常曰言南宫極震是以震死非為屋所壓也</hi>吳大子諸樊入郥諸樊吳王僚之大子<hi>孔陸皆云吴子諸樊是王僚伯父何容僚子乃與同名恐傳寫誤耳徐天祜云襄二十五年經書吴子遏伐楚門于巢卒杜注遏諸樊也傳亦書諸樊卒至是僅三十年杜不辨此傳之誤亦依文觧之謬矣今案史記吴世家書此事以為公子光是也</hi>
<pb n="15a"/>
二十五年五牲麋鹿麏狼兔疏曰十一年傳曰五牲不<lb/>
相為用注云牛羊豕犬雞此異彼者以上文已言六畜<lb/>
故别觧之用鄭𤣥六獸之説去野豕而以其餘當之也<lb/>
<hi>六畜五牲三犧總是此物随所用而異其號也杜觧五牲前用爾雅後從鄭𤣥於彼所釋六者之名各損其一取決肺膓自相乖背良可怪矣服䖍觧三犧為雁鶩雞亦非是三犧猶詩言三物云爾</hi>九文謂山<lb/>
龍華蟲藻火粉米黼黻也華若草華藻水草火畫火粉<lb/>
米若白米黼若斧黻若兩已相戾<hi>書孔傳曰華象草華蟲雉也説者謂此言象草華之蟲為雉也周禮司服鄭注亦以華蟲為一物此注釋華而不及蟲疑有逸文</hi>五章以奉<lb/>
<pb n="15b"/>
五色集此五章以奉成五色之用<hi>傳文云為九文六采五章以奉五色杜斷五章以下為句誤也</hi>為父子兄弟姑姊甥舅昏媾姻亞以象天明<lb/>
六親和睦以事嚴父若衆星之拱辰極也<hi>上注以天明為日月星辰今此亦言其親踈倫序比象於文之行列爾何乃頓異其説乎</hi>簡子曰鞅也請終身守<lb/>
此言也鞅能守此言故終免於晉陽之難<hi>鞅以晉陽叛後乃滅范中行氏而專晉國迹其行事無君臣上下之禮甚矣安在其能守此言也杜説亦以成敗論人爾</hi>相其室<lb/>
相治也<hi>襄十九年傳相子革子良之室注云相助其子是也</hi>此之謂不能庸先君<lb/>
之廟不能用禮也盖襄公别立廟<hi>周衰禮廢諸侯典祀盖有獨豐於昵者如<pb n="16a"/>閔二年禘于荘公趙匡曰不及于祖也今此禘于襄公亦然杜皆謂别立廟誤矣武宫煬宫之立經傳皆書之即别立此二公廟無縁不書</hi>生心同求將合與季氏同求叛君者<hi>同求所謂同惡相求</hi>而何守焉何必守公<hi>謂何必守盟誓之言也</hi>
二十六年王心戾虐萬民弗忍居王于彘不忍害王也<lb/>
<hi>劉炫曰不忍者不能忍王之虐也今案周語祭公謀父曰商王帝辛大惡於民庶民弗忍欣戴武王以致戎於商牧彼文亦謂弗堪忍其惡也張衡東京賦云百姓不能忍是用息肩於大漢而欣戴髙祖正用其語</hi>諸<lb/>
侯釋位以間王政間猶與也去其位與治王之政事<hi>史記言厲王奔彘周召二相行政號曰共和然漢書古今人表有共伯和顔師古曰共國伯爵和其名史遷之言未<pb n="16b"/>可據也汲冡紀年亦云厲王既亡有共伯和者攝行天子事又荘子稱共伯得乎共首司馬彪曰共伯名和諸侯知其賢請以為天子即王位十有四年大旱屋焚卜曰属王為祟召公乃立宣王共伯復歸於宗逍遥得意共山之首吕氏春秋云共伯和其行好賢仁周厲之難天子曠絶而天下皆來請矣據此諸書所説皆同則釋位以間王政者共伯其人也</hi>矯誣先王先王謂景王疏曰謂矯景之<lb/>
命立猛<hi>上文云謂先王何常之有斯即所謂矯誣者矣一篇之中言先王者皆謂先世之王不應於此獨指景王也然稱先王則景固在其中矣</hi>
二十七年王可弑也母老子弱是無若我何猶言我無<lb/>
若是何欲以老弱託光<hi>王肅云專諸言王僚母老子弱也又史記呉世家説此事云王<pb n="17a"/>僚可殺也母老子弱而兩公子將兵攻楚楚絶其路方今吳外困於楚而内空無骨鯁之臣是無奈我何文意尤明司馬貞云服䖍杜預見左傳下文曰我爾身也以其子為卿遂强觧云云語不近情過為迂回非也</hi>蒙<lb/>
王與令尹以自利也蒙欺也<hi>蒙覆也言欺㒺其上若覆蔽之然也諸言相蒙蒙其先君之類意皆如此</hi>季氏之復天救之也復猶安也<hi>季氏見伐㡬亡而復存故謂之復</hi>而弗敢宣也宣用也<hi>宣布也言其自抑不敢宣布權寵</hi>事君如在<lb/>
國書公行告公至是也<hi>趙子常曰事君如在國即後賈馬歸從者衣屨之類此季孫之姦也杜以書行告至當之謬矣</hi>使宰獻而請安比公於大夫也禮君不<lb/>
敵臣宴大夫使宰為主請安齊侯請自安不在坐也<hi>劉炫<pb n="17b"/>謂燕禮司正命卿大夫以安今此傳所言亦當如彼請魯侯自安耳杜云齊侯不在坐非也孔疏援鄉飲酒禮以請安于賔乃是常事未見卑公之意以劉説為非然彼禮是卿大夫所行者兩君相見安得以為比而謂請安為常事乎杜偶不考儀禮故致斯誤耳</hi>
二十八年慭使吾君聞勝與臧之死也以為快慭發語<lb/>
之音<hi>哀十六年不慭遺一老注云慭且也與此不同國語韋昭注云憖願也</hi>屬厭而已屬<lb/>
足也<hi>韋昭曰屬適也厭飽也言適可飽足則止</hi>
二十九年人實不知非龍實知言龍無知乃人不知之<lb/>
耳<hi>言人自不智無擾畜龍之術耳非龍之有智也</hi>夏后嘉之賜氏曰御龍夏后<lb/>
<pb n="18a"/>
孔甲以更豕韋之後更代也以劉累代彭姓之豕韋累<lb/>
尋遷魯縣豕韋復國至商而滅累之後世復承其國為<lb/>
豕韋氏<hi>此謂以御龍更豕韋之後自夏已然矣據鄭語云彭姓豕韋則商滅之而襄二十四年傳范宣子亦自稱其祖在夏為御龍氏在商為豕韋氏與蔡墨之語不同故杜為委曲通之如此然於傳記未有考也</hi>
木正曰句芒取木生句曲而有芒角也<hi>白虎通曰芒之為言萌也其義近是古音萌與芒通</hi>有烈山氏之子曰柱為稷烈山氏神農世諸<lb/>
侯<hi>案孔疏曰魯語及祭法皆云烈山氏之有天下也其子能殖百榖故祀以為稷賈逵鄭𤣥皆謂烈山炎帝之號即神農也然則杜注之誤明矣孔既知之乃復曲為辨觧亦黨同之過也</hi>遂賦晉國一鼓<lb/>
<pb n="18b"/>
鐵以鑄刑鼎令晉國各出功力共鼓石為鐵計令一鼓<lb/>
而足<hi>家語亦説此事王肅注云三十斤謂之鈞鈞四謂之石石四謂之鼓小爾雅所説同杜云一鼔而足殆非也</hi>
三十年共其職貢與其備禦不虞之患豈忘共命言不<lb/>
忘共命以所備御者多不及辦之<hi>不虞之患若軍旅䘮葬之類出於意外者言此等皆不敢忘共命非謂不及辦也</hi>若其不閒雖士大夫有所不獲數<lb/>
矣不得如先王禮數<hi>言不得備數以充使也</hi>敝邑之少卿少年少<lb/>
也<hi>少卿言其位卑猶云介卿亞卿矣</hi>若好吳邉疆使柔服焉柔服謂不與<lb/>
<pb n="19a"/>
吳搆怨<hi>朱申曰使呉人柔順而服從也</hi>若為三師以肄焉肄猶勞也<hi>釋文云肄一本作肆今案文十二年河曲之戰云使輕者肆焉注謂肆暫往而退也與此傳所謂彼出則歸彼歸則出意正相類於義為長</hi>
三十一年寡君其罪之恐敢與知魯國之難言恐獲不<lb/>
納君之罪今納而不入何敢復知耶<hi>荀躒以昭公言切故云寡君尚自恐得罪又敢與知魯國之難耶</hi>不為利回回正心也<hi>此語未詳或云回正心者回改其正直之心竊尋元凱諸注語皆簡明此獨晦澁恐文有脱誤</hi>攻難之士將奔走之攻猶<lb/>
作也<hi>攻撃也言好攻擊作難之士也以作訓攻非其義矣</hi>上之人能使昭明上之<lb/>
<pb n="19b"/>
人謂在位者在位者能行其法非賤人所能<hi>言在位者能使春秋之義昭明則足以勸善懼淫如下文所云也</hi>
三十二年崇文徳焉所以崇文王之德<hi>劉炫以為崇文德之教是也</hi>
定公四年嘖有煩言莫之治也嘖至也煩言忿争<hi>管子嘖室之議房𤣥齡曰謂議論者言語讙嘖荀子嘖然而不類揚倞曰嘖爭言也此云嘖有煩言若曰嘖然有煩亂忿爭之言耳</hi>五叔無官五叔管叔鮮蔡叔度成叔武霍叔處毛<lb/>
叔耼<hi>逸周書及史記皆云毛叔名鄭此作耼誤也且耼季是毛叔弟何容乃取兄名為封國之號斯必不然矣陶淵明集聖賢羣輔録作毛叔圉</hi>吾子欲復文武之略略道也<hi>成二年傳<pb n="20a"/>侵敗王略注經略法度也</hi>奔食而從之敗諸雍澨五戰及郢奔食食<lb/>
者走不陳故不在戰數疏曰自小别至于大别三戰也<lb/>
柏舉也清發也此已五矣若復數雍澨則為六也傳例<lb/>
皆陳曰戰奔食則不暇為陳故不數也<hi>清發之戰半濟而擊之則亦非皆陳而戰矣何得數之為五也盖自小别至大别三戰自柏舉至此又五戰則雍澨亦在其數但傅文髙簡舉其大略耳</hi>以奨天衷奨成也<hi>僖二十八年皆奨王室注奨助也</hi>不敢以約為<lb/>
利此約謂要言也此一時之事非為徳舉故辭不敢見<lb/>
亦不肯為盟<hi>此約與上乘人之約義同謂不敢乗君父困約之時以為利也</hi>未獲所伏<lb/>
<pb n="20b"/>
伏猶處也<hi>伏隱也謙言未獲所竄隠之處</hi>
五年改步改玉昭公之出季孫行君事佩璵璠祭宗廟<lb/>
今定公立復臣位則亦當去與璠<hi>周語晉文公請隧王弗許曰改玊改行韋昭云佩玉所以節行步君臣遲速有節言服其服則行其禮晉侯尚在臣位不宜有隧也今仲梁懐之言亦此意若曰季孫人臣未改君步則不宣改玉矣杜謂季孫前此嘗佩璵璠祭宗廟未必然也</hi>子西曰請<lb/>
舍懐也以初謀弑王也王曰大徳滅小怨道也終從其<lb/>
兄免王大難是大徳<hi>尋傳所記鬬懐但有弑君之謀曽無從王之績昭王此意當是以其兄鬬辛之故若曰以兄之徳滅弟之怨耳</hi>
<pb n="21a"/>
八年主人出奔師攻郛人少故遣後師走往助之疏曰<lb/>
賈逵以為主人出魯師奔走而卻退也若從賈言則是<lb/>
敗還下傳陽虎何得云猛在此必敗明其時不敗故猛<lb/>
得逐廪丘人也<hi>賈説是其曰奔走卻退者暫退耳不謂戰敗而奔也與陽虎之言自不相妨</hi>
捘衛侯之手及捥捘擠也血至捥<hi>趙子常曰傳不言見血杜説甚矣戴侗曰捘若但為推擠則不當言至捥今案字書捘一作捽持頭髪也捽是捉持之意捘義亦當然耳</hi>桓子咋<lb/>
謂林楚咋暫也<hi>咋音詐語聲也一音責大聲也依注則當為乍非也</hi>而先皆季氏<lb/>
之良也爾以是繼之欲使林楚免已於難以繼其先人<lb/>
<pb n="21b"/>
之良<hi>疏曰言汝先祖以來皆為季氏之良臣汝今不良以是殺我之事繼續之此説於義為長</hi>
九年子明謂桐門右師出右師樂大心子明族父右師<lb/>
往到子明舍子明逐使出門去<hi>劉用熙曰子明盖與右師同居古者同族居有東西宫南北宫出謂逐之使出而别居也</hi>其帥又賤帥謂東郭書<hi>劉炫云傳所陳東郭書之事皆非将帥若書為帥則人無不識何故云晢幘而衣貍製齊侯使視之乃知夫子也又書既為帥而被晉之敗何齊君乃以為功而更受賞乎此説是也</hi>彼賓旅也言彼與我若賓主<lb/>
相讓旅俱進退<hi>案犁彌與東郭書讓登猶不相識盖是異國之人新為齊臣者故書謂之賓旅猶后子目子干為羇矣</hi>
<pb n="22a"/>
十年於神為不祥盟将告神犯之為不善<hi>案説文祥福也一曰吉也杜每以善訓祥然有不盡合者如昭三年晏子云違卜不祥哀十四年鉏商獲麟以為不祥十六年白公曰弑王不祥石乞曰以敬事神可以得祥此等若一訓為善則難通矣</hi>
十二年與其素厲寧為無勇素空也厲猛也言伐小國<lb/>
當如畏者以誘致之<hi>滑羅以曹國小弱無追兵故言與其殿而空設嚴猛寧為無勇耳不欲虚當為殿之名也</hi>
十三年乃如之而歸之于晉陽欲如是謀而後歸衛貢<lb/>
<hi>乃如之者與上十年使如之義同盖實侵齊而歸衛貢非謂欲如是謀也</hi>
<pb n="22b"/>
哀公元年夫屯晝夜九日夫猶兵也壘未成故令人在<lb/>
壘裏屯守蔡<hi>劉炫謂夫役屯聚晝夜不止九日而築壘成此説是也</hi>不失舊物物<lb/>
事也<hi>不失舊物謂能復故業也</hi>不可食已食消也已止也<hi>食義見僖十五年已語辭</hi>吾先大夫子常易之易猶反也<hi>易讀如易晉易秦之易言輕易之也</hi>次<lb/>
有臺榭陂池焉再宿曰次疏曰荘三年傳例一宿為舍<lb/>
再宿為信過信為次言夫差所停三日則役民為此也<lb/>
<hi>杜云再宿曰次誤矣孔謂所停三日則役民為此亦未必然此直言其所次止之處則有觀㳺之樂耳</hi>
二年陽虎曰吾車少以兵車之斾與罕駟兵車先陳斾<lb/>
<pb n="23a"/>
先驅車也以先驅車益以兵車以示衆<hi>此觧未暢案襄十八年晉人伐齊斥山澤之險斾而疏陳之使乘車者左實右偽以斾先今以兵車之斾亦此意盖設斾於車盛為軍容與罕駟兵車在前者相對結陣罕駟自後至見之必懼其衆也</hi>鄭勝亂從釋君助臣為從<lb/>
於亂<hi>亂從與昭五年使亂大從義同</hi>
三年庀女而不在死庀具也<hi>庀者省録之意周禮大胥比樂官鄭大夫讀比為庇云録具之也</hi>
四年隂地之命大夫士蔑命大夫别縣監尹疏曰楚官<lb/>
稱尹故以尹言<hi>隂地之命大夫是晉臣非楚官也安得稱尹注誤爾</hi>
<pb n="23b"/>
六年需事之下也需疑也<hi>説文需須也待也</hi>戰于荘敗荘六軌<lb/>
之道<hi>馬永卿曰孟子稱荘嶽之間盖齊國繁㑹之地襄二十八年慶封反陳于嶽此云戰于荘皆齊中里名也</hi>再敗楚師不如死前已敗於柏舉今若退還亦是敗<lb/>
<hi>劉炫云再敗謂今戰更敗也今案此下云弃盟逃讎方説退意則此再敗之義當如劉説</hi>潛師閉塗<lb/>
潛師密發也閉塗不通外使也<hi>司馬貞曰閉塗即禮記所云菆塗者謂匿其䘮也今案徐廣曰塗一作壁又列女傳亦作壁壁軍壘也</hi>
七年上物不過十二上物天子之牢<hi>上物亦通言之如冕與旂俱十二旒玉路樊纓十二就之類皆是不専謂牢而牢亦在其中矣</hi>
<pb n="24a"/>
八年及吳師至拘者道之以伐武城克之鄫人教吳必<lb/>
可克疏曰杜意以下傳始云王犯嘗為之宰澹臺子羽<lb/>
之父好焉國人懼懼者謂武城邑懼子羽之父為呉内<lb/>
應則是此時未得武城故知言克之者是鄫人教吴之<lb/>
語劉炫以為實克武域國人懼者懼其害魯非也<hi>傳言伐武城克之其文甚明子羽之父雖武城人此時盖在魯故國人懼其為内應耳劉説於傳文為順未可非也</hi>景<lb/>
伯負載造於萊門以言不見從故負載書将欲出盟<hi>劉炫謂載非載書盖負載器物欲往為質此説是也載當依釋文作戴詩載弁俅俅讀曰戴荀卿書戴子作載子盖<pb n="24b"/>古字通</hi>
十一年子羽鋭敏鋭精也<hi>鋭利也</hi>人尋約吳髪短約繩也<lb/>
八尺為尋吳髪短欲以䋲貫其首<hi>説文尋繹理也尋約者使尋理䋲約以待用也</hi>使於齊屬其子於鮑氏為王孫氏私使人至齊屬其<lb/>
子改姓為王孫欲以辟吴禍<hi>史記説苑吴越春秋皆云吳王使子胥於齊子胥屬其子於齊鮑氏而還報吳是謂子胥實身自使齊矣與杜説不同</hi>
十二年孔子與弔適季氏季氏不絻放絰而拜孔子始<lb/>
老故與弔絻䘮冠也孔子以小君禮往弔季孫不服䘮<lb/>
<pb n="25a"/>
故去絰從主節制<hi>孔疏云禮弔無拜法曲禮曰凡非弔䘮非見國君無不荅拜者鄭𤣥曰䘮賔不荅拜不自賔客也今案依此禮則言孔子拜者誤家語作投絰而不拜亦非是弔於禮自無拜法何假言不拜也又今之家語辭多鄙近孔疏盖屢譏之矣此等皆依放傳文為之必若所云則是聖人貶禮以狥强臣乎竊疑傳文當以季氏不絻放絰而拜為句盖言其不著䘮冠又去絰而拜耳傳以是志禮之變非謂孔子去絰拜也更詳之</hi>
十三年肉食者無墨墨氣色下<hi>韋昭曰墨黒氣也</hi>佩玉橤兮橤<lb/>
然服飾備也<hi>説文橤垂也</hi>
十四年子我夕夕視事<hi>昭十二年傳右尹子革夕注云夕暮見也栁宗元朝日説引此<pb n="25b"/>傳文亦以為暮見</hi>長而上僂肩背僂<hi>通俗文曰曲脊謂之傴僂</hi>成子兄弟四<lb/>
乘如公成子之兄弟昭子荘簡子齒宣子夷穆子安廩<lb/>
丘子意兹芒子盈惠子得凡八人二人共一乘<hi>史記齊世家司馬貞注云世本陳僖子乞産成子常以下凡七人若昭子則桓子之子成子之叔父又不名荘田完世家云田常兄弟四人如公宫此稱四乘謂兄弟四人乘車而入非二人共乗也其三人不見者盖時或不同入公宫不可彊以四乘為八人増叔父為兄弟之數此服䖍杜預之失也今案孔疏亦引世本以昭子荘為僖子之子與司馬氏之説不同疑其欲成杜義而妄言耳</hi>侍人禦之子我侍入<hi>公之侍人也故得在内而禦陳氏</hi>野曰嘗私焉嘗試也<hi>言已嘗與在師私暱猶云吾嘗獲私於夫子爾傳曰<pb n="26a"/>欒盈佐魏荘子於下軍獻子私焉</hi>
十五年寡君使盖備使備猶副也<hi>備具也言備使數而已</hi>廢日共<lb/>
積廢行道之日以共具殯歛所積聚之用<hi>共積謂共給委積也</hi>利<lb/>
不可得而䘮宗國将焉用之䘮宗國謂以邑入齊使魯<lb/>
有危亡之禍<hi>䘮失也背魯出奔是自失其宗國</hi>
十六年旻天不弔弔至也<hi>弔恤也言不相恤也傳每言不弔杜亦多訓恤此與昭二十六年羣不弔之人皆訓至誤也鄭衆周禮觧引此傳文作閔天不淑</hi>不慭遺一老慭且<lb/>
也<hi>不憖遺一老詩十月之交文鄭箋曰慭者心不欲而自彊之辭爾雅曰憖彊也説文憖説也甘也其下亦<pb n="26b"/>引此傳語皆與杜義不同</hi>周仁之謂信周親也<hi>周備也至也周仁猶孟子云周於徳</hi>楚<lb/>
未節也言楚國新復政令猶未得節制<hi>言國力未紓尚不得節適非謂政令也</hi>以險徼幸者其求無饜險猶惡也<hi>記曰小人行險以徼幸鄭𤣥曰險傾危之道也</hi>
十七年數之以三罪而殺之三罪紫衣袒裘帶劒<hi>良夫乘衷甸兩牡僣卿當為罪之一若三罪不數衷甸則傳何用言之又袒裘不釋劔而食總是一事不得分為二罪也</hi>
大子又使㧻之㧻訴父欲速得其處<hi>㧻與諑古字通楚詞謡諑謂余以善淫王逸曰方言楚以南謂愬為諑又譛也吕氏春秋曰㧻崔杼之子令之爭</hi>令尹有憾於陳<lb/>
<pb n="27a"/>
十五年子西伐吳陳使貞子弔吳以此為恨<hi>有憾於陳不知何事殆非為貞子弔也</hi>衡流而方羊裔焉横流方羊不能自安<hi>方羊通作彷徉爾雅曰徒倚也</hi>
二十年欲除不忠者以説于越吳人殺之言其不量力<lb/>
<hi>慶忌能諫吴子且欲除不忠者雖智不足其志亦可哀也杜獨譏其不量力過矣</hi>史黯何以得<lb/>
為君子晉史黯云不及四十年呉當亡吳王感問此也<lb/>
<hi>此亦杜意之耳彼晉史之語吳王何自得開乎</hi>
二十三年其可以稱旌繁乎稱舉也<hi>劉用熙曰稱讀稱副之稱謙言不腆<pb n="27b"/>之馬不知能稱旌繁之飾否也</hi>
二十四年是躗言也躗過也<hi>躗者踶蹋之義此當作㦣説文字林皆云㦣㝱言不慧也三蒼云詤言廣雅云寱言也此謂晉人妄語若㝱中詤寱之言耳</hi>
二十七年季康子卒公弔焉降禮禮不備也言公之多<lb/>
妄<hi>降禮猶云降於䘮食言公過自貶屈也</hi>
　<lb/>
　<lb/>
　左傳附注卷三<lb/>
</p>
<p>
</p>
  </div>
</body>
</text>
</TEI>
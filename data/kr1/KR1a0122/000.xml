<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>田間易學</head>
    <p>
<pb n="1a"/>
欽定四庫全書　　　　　經部一<lb/>
　田間易學　　　　　　　易類<lb/>
　　提要<lb/>
　　　　<hi>臣</hi>等謹案田間易學十二卷<lb/>
　　　國朝錢澄之撰澄之原名秉鐙字飲光桐城人<lb/>
　　　　前明諸生家世學易又嘗問易于黄道周初<lb/>
　　　　撰一書曰易見因避兵閩地失其本又追憶<lb/>
　　　　其意撰一編曰易火傳既而歸里復得易見<lb/>
<pb n="1b"/>
　　　　舊稿乃合併二編刪其重複益以諸家之說<lb/>
　　　　勒為此書其學初從京房邵康節入故於象<lb/>
　　　　數言之頗詳後乃兼求義理參取王弼注孔<lb/>
　　　　穎達疏程子傳朱子本義而大旨以朱子為<lb/>
　　　　宗其說不廢圖書而以邵子先天圖及河洛<lb/>
　　　　二圖皆因易而生非易果因此而作圖中奇<lb/>
　　　　偶之數乃揲蓍之法非畫卦之本持論最為<lb/>
　　　　平允故卷首圖象雖繁而不涉支離附㑹之<lb/>
<pb n="2a"/>
　　　　弊獨其周易雜考一條既深慨今本非朱子<lb/>
　　　　之舊而徒以彖傳象傳篇首之注推其説竟<lb/>
　　　　不能更其次第以復古本葢劉㝐舊刻<lb/>
　　　國初尚未得見故知其誤而不能改用注疏本<lb/>
　　　　之次第也乾隆四十四年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>
田間易學凡例<lb/>
一王輔嗣易註韓康伯繋辭註孔仲達正義其學具有<lb/>
　源流雖以輔嗣掃去象數淆亂經傳為諸儒所闢然<lb/>
　宋人亦因註疏相傳得以益明其理而粹然一歸於<lb/>
　正則亦未可盡廢也兹所引者取其與宋儒㫖不相<lb/>
　悖或有以開宋儒之先或足與互相發明者要以程<lb/>
　傳及本義為據<lb/>
一程傳專言義理略去圖象其理多就人事指實而辭<lb/>
<pb n="3b"/>
　或繁複不若本義之字字精切也本義宗程傳刪其<lb/>
　複而領其要然亦有本義太畧而程傳言之較暢者<lb/>
　則舍本義而存傳若傳與本義各有發揮則兩存之<lb/>
　總取其義理通達而已<lb/>
一本義專主卜筮而言其學於義理宗程傳於圖象宗<lb/>
　邵子雖圖象之説尤詳於啟蒙而本義所釋卦爻按<lb/>
　之無往不合兹編中時有載有不載者或以其説為<lb/>
　註疏程傳所已及者或有後儒因本義之説而發揮<lb/>
<pb n="4a"/>
　尤暢者既已載之則本義可不必存要未有悖乎本<lb/>
　義者也至於其説不載諸本義啟蒙而襍見别説者<lb/>
　則另系以朱子云<lb/>
一易理至宋儒而大明元人繼之諸儒一以程朱為據<lb/>
　而皆精通邵氏之圖學及啓蒙之筮法其辨極微其<lb/>
　説綦詳矣編中所錄居多而間次蘇子瞻易解於諸<lb/>
　説之後以其獨出已見無所原本故朱子有辨蘇氏<lb/>
　易也然其獨見亦自有可存<lb/>
<pb n="4b"/>
一先天四圖得自邵子邵子曰圖無文吾終日言之不<lb/>
　離乎是朱子亦謂程演周經邵傳羲畫近代歸震川<lb/>
　謂因傳而有圖以圖未必出於伏羲也按邵伯温經<lb/>
　世辨惑云希夷易學不煩文字解説止有一圖以寓<lb/>
　隂陽消長之數與卦之生變圖亦非剏意以作孔子<lb/>
　繫辭述之明矣則以此圖直出自希夷也至於河圖<lb/>
　洛書先儒謂皆聖人所取以作八卦者看來只是因<lb/>
　以生蓍非據以畫卦也畫卦在前生蓍在後故僣以<lb/>
<pb n="5a"/>
　妄見次圖書於卦圖之後今説八卦而扭合圖書者<lb/>
　吾不取也<lb/>
一易理無所不藴凡得其一端皆足以入神如衞嵩元<lb/>
　包揚雄太𤣥京房卦氣之類是也至於星厯音律之<lb/>
　學無不以易為本故朱子嘗欲於納甲飛伏之類皆<lb/>
　欲窮其理雖非易之本㫖要無不可以見易也愚昔<lb/>
　頗從事於此兹編凡習而粗解者略載一二其未習<lb/>
　者不載也<lb/>
<pb n="5b"/>
一明代易註多至數十百種毎好以意作解近於穿鑿<lb/>
　惟蔡虚齋專主本義而體貼極精發揮尤暢虚齋之<lb/>
　於本義亦猶孔仲達之於輔嗣註也故採錄最多<lb/>
一時賢易論有發前人所未發而大指不謬於本義者<lb/>
　悉加採錄然諸集中有其説出於前人而略其姓氏<lb/>
　遂為已有者今悉考訂歸諸本人或姓氏未詳則稱<lb/>
　以集名若象正則吾師漳浦黄先生所手授也訂詁<lb/>
　則何𤣥子先生宦留都時出以相示面相質問者也<lb/>
<pb n="6a"/>
　時論則吾鄉方中丞白鹿公所著而吾佐密之叅訂<lb/>
　而成者也故三書引據尤多密之别號藥地亦時引<lb/>
　其説<lb/>
一吾家自融堂先生以來家世學易先君子究心五十<lb/>
　餘年臨沒之年乃有所得口授意指命不孝為之詮<lb/>
　次錄諸簡端不孝亦間有已見為先君子所首肯者<lb/>
　亦併載之名曰見易<hi>左國材曰先生諱志立字爾卓講學垂三十年里中稱為敬修</hi>
　<hi>先生</hi>
<pb n="6b"/>
一南渡時予罹黨禍變姓名逃諸呉市遇漳浦黄先生<lb/>
　舟過呉門遙識之召使前慰勉之餘教令學易不數<lb/>
　月呉下大亂家室喪亡竄身入閩困閩山者三年毎<lb/>
　念先生教輒思讀易其見易舊解遺亡殆盡又無書<lb/>
　可借唯記誦章句黙尋經義時有所獲久之成帙目<lb/>
　曰火傳葢以家園屢經兵火所藏故本應付灰燼矣<lb/>
　又以薪盡火傳即此猶是先君子之遺教也既歸里<lb/>
　諸集散失而見易一編巋然獨存因取與火傳證之<lb/>
<pb n="7a"/>
　前後雷同居多乃盡刪後説唯微有異者則存之<lb/>
一是書未脱稿即付兒子灋祖藏諸笥中初不意其能<lb/>
　讀也戊申冬兒隕於盜藏書塵封不忍撿視久之啓<lb/>
　其笥則業已詮次成集而又得其問易堂私識一編<lb/>
　問易堂者灋祖讀書處也間有可采聊存十數則於<lb/>
　集中不忍沒其苦心也<hi>問易載有予兄伯玉湘之幼安所説數條今併存之</hi>
一是書集既成携至都門為老友嚴顥亭所賞留諸行<lb/>
　笈欲為付梓予既歸顥亭病殁其書遂不知所在㑹<lb/>
<pb n="7b"/>
　崑山徐健菴昆仲要予談易既无副本又老而善忘<lb/>
　乃取所存舊稿重加編輯因考證諸書凡吾昔所矜<lb/>
　為剏獲而業為前人所已説者皆削去已見一歸諸<lb/>
　前人寧為述者可也或因讀諸書偶有觸發出於見<lb/>
　易火傳之外者謂之今按凡圖象卦爻之義覺今按<lb/>
　尤詳其專書按者皆係攷詳非已説也<lb/>
一引用諸書或因辭章冗複稍加刪削或因文句晦澁<lb/>
　改竄數字今讀者易於通曉僣竊之罪所不敢辭也<lb/>
<pb n="8a"/>
一圖學相傳有本説易家好以己意剏為新圖雖易道<lb/>
　廣大變通隨人匠心無不巧合要於易理無裨徒取<lb/>
　新人耳目爾兹初亦作有數圖今併削去惟存二氣<lb/>
　如環一圖以明隂陽之出入所以分内外别主賔也<lb/>
<pb n="9a"/>
周易雜攷<lb/>
<hi>漢上朱氏曰十翼本與周易異卷前漢費直傳古文周易以彖象繫辭文言解説上下經是也費氏之易至馬融始作傳融傳鄭康成康成始以彖象連卦辭爻辭魏王弼又以文言附乾坤二卦故自康成而後其本加彖曰象曰王弼而後加文言曰至於文辭連屬不可附六十四卦之爻則仍其舊篇今繫辭上下説卦序卦雜卦是也魏髙貴鄉公問博士淳于俊曰今彖象不連經文而注連之何也俊對曰鄭康成合彖象於經者欲便學者尋省易了孔子恐其與文王辭雜是以不合則鄭未註易經之前彖辭不連經文矣○世所稱鄭𤣥舊本以彖傳連經文然猶合乾卦次序至王弼乃自坤卦始毎卦以彖傳移綴彖辭之後而以彖曰兩字冠之又以為象本釋經宜相附近其義易了故分爻之象辭各附當爻之下猶如杜預註左傳分經之年與傳相附其意欲<pb n="9b"/>便學者誦習如淳于俊之説也○吕伯恭曰漢興言易者六家獨費氏傳古文易而不立於學官劉向以中古文易經校施孟梁丘經或脱去无咎悔亡惟費氏經與古文同真孔氏遺書也按古易篇次周易上經第一周易下經第二十翼周易彖上傳第一周易彖下傳第二周易象上傳第三周易象下傳第四周易繫辭上傳第五周易繫辭下傳第六周易文言傳第七周易説卦傳第八周易序卦傳第九周易雜卦傳第十自輔嗣康成合彖象文言於經學者遂不見古本近世嵩山晁氏編古周易將以復其舊祖謙因晁氏書叅考傳記復定為十二篇篇目卷集一以古為斷○朱子曰易本為卜筮而作皆因吉凶以示訓戒故其言雖約而所包甚廣夫子作傳亦畧舉其一端以見凡例而已自諸儒分經合傳之後學者便文取義未及玩心全經而遽執傳之一端以為定説於是一卦一爻僅為一事而易之為書反有所局而无以通乎天下之故是以三復伯恭之書而<pb n="10a"/>有發焉非特為其章句之近古而已也○又曰某按詩疏云漢初為傳訓者皆與經别行三傳之文不與經連故石經書公羊傳皆无經文而藝文志所載毛詩故訓亦與經别及馬融為周禮註乃云欲省學者兩讀故具載本文而就經為注據此則古之經傳本皆自為一書髙貴鄉公所謂彖象不連經文者十二篇之古經傳也所謂注連之者鄭氏之注具載本經而附以彖象如馬融之周禮也○胡庭芳曰自前漢費直以彖象繫辭文言解説上下經鄭康成傳費氏易又以彖象文言本解易卦爻宜相附近其初猶若今乾卦彖辭文言統附卦末至王弼始以彖與大象之辭附卦辭下分爻小象之辭各附當爻辭下加彖曰象曰以明之故朱子曰王弼註本之乾卦葢存鄭氏所分之例也坤以下六十三卦又弼之所自分也○所謂彖傳者如乾卦彖曰大哉乾元以下坤卦彖曰至哉坤元以下是也文王卦下之辭正是彖辭彖傳乃孔子賛易十篇之二先儒附其辭於<pb n="10b"/>彖後故加傳曰以别之若曰孔子賛卦下之辭云彖之意如此也孔子雖是賛文王卦辭然多自發明己意以解伏義卦不盡同於文王又其間多説卦變文王亦問有取卦變處孔子自取尤多○象傳有大象説一卦兩體之象如乾象曰天行健君子以自强不息之類有小象乃逐爻解周公三百八十四爻之辭如乾初九象曰潜龍勿用陽在下也之類是也看來六十四卦大象與卦彖爻義全不相蒙又别是説一道理自是解説伏羲一卦兩體又不蹈文王周公之義也只合自作一處為是○易始有卦爻文王繫卦辭周公繫爻辭正是繫辭而孔子所作繫辭乃是繫辭之傳也故繫辭傳中所言聖人繫辭皆指文王周公卦爻辭言也繫辭傳有稱為大傳者史遷受易於楊何之屬又著易傳行世曰大傳者别楊何之徒所謂傳耳○謂爻辭為周公作者易初无明文班孟堅云易道深矣人更三聖世厯三古未嘗及周公也馬融王肅姚信謂周公作爻辭孔頴達云爻<pb n="11a"/>辭王用亨於岐山之類武王克商之後始追號文王為王又明夷卦箕子之明夷亦武王觀兵之後箕子始被囚奴又左傳韓宣子適魯見易象而知周公之徳騐此諸説以為卦辭文王爻辭周公无疑矣○右伏羲六十四卦文王卦下之辭周公爻下之辭通稱曰經不知起自誰始按前漢孟喜易本云分上下二經是孟喜之前已題經字矣○夫子十翼皆名之曰傳葢十翼之文述而不作其體傳也其言經也史稱孔子讀易而為之傳則傳也者孔子之所自名非後人名之也○晁氏以道謂古者竹簡卷袠重大故分為上下兩篇本義從之吕伯恭曰繫辭傳云二篇之䇿萬有一千二百五十所謂二篇即上下二篇也以此考之易經之分上下必始於文王定周易之時</hi>
　<hi>今按本義謂上下兩篇併孔子所作之傳十篇凡十二篇中間頗為諸儒所亂近世晁氏始正其失而未</hi>
<pb n="11b"/>
　<hi>能盡合古文吕氏又更定著為經二卷傳十卷乃復孔氏之舊云則是朱子既已定正古文周易矣而今</hi>
　<hi>所傳者仍是諸儒淆亂之本非古文也即如本義於乾彖傳下釋云彖即文王所繫之辭傳者孔子所以</hi>
　<hi>釋經之辭也後凡言傳者倣此又釋文言下有云此篇釋彖傳象傳之意以盡乾坤二卦之藴而餘卦之</hi>
　<hi>説因可以例類矣是本義舊本明有彖傳象傳等字今皆削去仍為彖曰象曰文言曰從前諸儒所淆亂</hi>
　<hi>者既經朱子定正之而終不能復舊使學者无由睹周易之古文可慨也夫嗚呼古聖之經何其變之易</hi>
　<hi>而復之難復之難而再變之又易也</hi>
</p>
<p>
</p>
  </div>
</body>
</text>
</TEI>
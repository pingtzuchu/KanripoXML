<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷一百十七</head>
    <p>
<pb n="1a"/>
欽定四庫全書<lb/>
　讀禮通考卷一百十七　刑部尚書徐乾學撰<lb/>
　　二氏禮<lb/>
　　　僧道制服<lb/>
唐制𤣥宗開元二年勅道士女冠僧尼不拜二親是為<lb/>
子而忘其生傲親而徇於末自今以後並聽拜父母其<lb/>
有喪紀輕重及尊屬禮數一準常儀<hi>見金史</hi>
　　　　乾學案二氏之徒自以出家離俗竟不為親<lb/>
<pb n="1b"/>
　　　　屬制服彼其本教固然也今乃使之行服雖<lb/>
　　　　非二氏之本教其於敦厚人倫化導異類固<lb/>
　　　　甚盛心也第不知唐之世曽以此條載之於<lb/>
　　　　律否觀𤣥宗特頒此詔則律文之不載可知<lb/>
　　　　矣至明之定律遂以此條入之豈不尤為度<lb/>
　　　　越前王哉有司教之責者弗徒以虛文視之<lb/>
　　　　而違者一䋲以法庶幾扶翼世教之一端云<lb/>
舊唐書釋普寂終于都城興唐寺時都城士庶曽謁者<lb/>
<pb n="2a"/>
皆制弟子之服有制賜號為大照禪師及葬河南尹裴<lb/>
寛及其妻子並衰麻列于門徒之次士庶傾城哭送閭<lb/>
里為之空焉<lb/>
宋史禮志仁宗天聖七年興化軍進士陳可言臣昨與<lb/>
本軍進士黄價同保臣預解送之後本軍言黄價昨赴<lb/>
舉時有叔為僧喪服未滿臣例當駮放竊思出家制服<lb/>
禮律俱無明文況僧犯大罪並無縁坐犯事還俗準敕<lb/>
不得均分父母田園又釋門儀式見父母不拜居父母<lb/>
<pb n="2b"/>
喪不絰死則法門弟子為之制服其於本族並無服式<lb/>
望下禮官詳議許其赴試太常禮院言檢㑹敕文期周<lb/>
尊長服不得取應又禮為叔父齊衰期外繼者降服大<lb/>
功九月其黄價為叔僧合比外繼降服大功<lb/>
　<hi>萬斯同曰禮官之議以出家者比之外繼降服一等不過謂期服降而大功黄價可凖其應試陳可得免</hi>
　<hi>其行罰耳不知其議之舛錯也夫為出家之人制服但當論其宜不宜不當論其降不降也使其宜耶自</hi>
　<hi>有本等之服在不得從出後之例也使其不宜耶并功服且無之又何止於降等也若謂叔父可降而大</hi>
　<hi>功將父母可降而期服耶是何進退無據之甚也要之出家之人雖可以絶親屬之服而為之親屬者必</hi>
<pb n="3a"/>
　<hi>不可以絶出家者之服以彼固逰於方外而我初不斷夫天倫也故禮官之議謂其調停人情則可謂其</hi>
　<hi>可為後世法則愚未敢以為然也</hi>
　　　　乾學案僧道不為親屬行服則為之親屬者<lb/>
　　　　亦當不為僧道行服矣乃黄價於為僧之叔<lb/>
　　　　父有服則知爾時出家之人死其親屬多為<lb/>
　　　　之服矣不知其親屬死出家者亦為之服否<lb/>
　　　　觀陳可所奏則宋時無僧道行服之制可知<lb/>
　　　　也唐世有之而宋乃去之彼累朝定禮之儒<lb/>
<pb n="3b"/>
　　　　奈何不一議及哉<lb/>
金史章宗紀明昌三年尚書省奏言事者謂釋道之流<lb/>
不拜父母親屬敗害風俗莫此為甚禮官言唐開元二<lb/>
年勅云聞道士女冠僧尼不拜二親是為子而忘其生<lb/>
傲親而徇於末自今以後並聽拜父母其有喪紀輕重<lb/>
及尊屬禮數一凖常儀臣等以為宜依典故行之制可<lb/>
明律凡僧尼道士女冠并令拜父母祭祀祖先<hi>本宗親屬在内</hi>
喪服等第<hi>謂斬衰期功緦麻之類</hi>皆與常人同違者杖一百還俗<lb/>
<pb n="4a"/>
　　異俗禮上<lb/>
　　　髙麗<lb/>
後漢書高句麗昬姻皆就婦家生子長大然後將還便<lb/>
稍營送終之具金銀財帛盡於厚葬積石為封亦種松<lb/>
柏<lb/>
南史其俗已嫁娶便稍作送終之衣死有椁無棺<lb/>
後周書髙麗父母及夫喪其服制同於華夏兄弟則限<lb/>
以三月<lb/>
<pb n="4b"/>
隋書高麗死者殯于屋内絰三年擇吉日而葬居父母<lb/>
及夫喪服皆三年兄弟三月初終哭泣葬則鼓儛作樂<lb/>
以送之埋訖悉取死者生時服翫車馬置於墓側㑹葬<lb/>
者爭取而去<lb/>
髙麗史禮志國恤篇五服制度斬衰三年給假百日正<lb/>
服子為父女子在室及已嫁而反室者為父義服妻為<lb/>
夫妾為君加服適孫父卒承重者為祖父曽𤣥孫承重<lb/>
者為曽高祖齊衰三年給假百日正服子為母加服適<lb/>
<pb n="5a"/>
孫父卒承重者為祖母曽𤣥孫承重者為曽髙祖母公<lb/>
侯以下三日而葬十三月小祥二十五月大祥二十七<lb/>
月禫祭齊衰周年給假三十日正服為祖父母為伯叔<lb/>
父及妻為姑姊妹在室為姊妹適人無夫子為兄弟為<lb/>
長子及妻為衆子及女子為姪及姪女在室為適孫及<lb/>
適孫女為適曽孫庶母為其子及君之衆子降服父卒<lb/>
母嫁<hi>為父後者無服</hi>報服亦如之義服嫁繼母為子外族正服<lb/>
為外祖父母義服為繼母慈母義母長母為妻大功九<lb/>
<pb n="5b"/>
月給假二十日長殤正服為伯叔父及姑為兄弟姊妹<lb/>
為子及女子為姪及姪女為適孫成人正服為堂兄弟<lb/>
為姊妹在室為衆子妻為庶子及妻為姪妻降服為姑<lb/>
姊妹姪女適人外族正服為舅為姨在室小功五月給<lb/>
假十五日正服為曽祖父母為伯叔祖父母為從祖姑<lb/>
在室為堂伯叔及妻為堂姑在室為兄弟妻為再從兄<lb/>
弟為再從姊妹在室為堂姪及堂姪女為適孫妻為姪<lb/>
孫及姪孫女在室為適曽孫妻殤正服為伯叔父及姑<lb/>
<pb n="6a"/>
之中殤為兄弟姊妹之中殤為子及女子姪及姪女之<lb/>
中殤為適孫之中殤為衆孫之長殤為適曽孫之長殤<lb/>
降服為堂姊妹適人外族正服為舅妻為外甥及外甥<lb/>
女在室義服為妻父母為女壻緦麻三月給假七日正<lb/>
服為髙祖父母為堂伯叔祖父母為再從伯叔及妻為<lb/>
再從姑為兄弟妻為親表兄弟及姊妹為再從姪及姪<lb/>
女在室為堂姪孫女為曽孫女為衆孫女為曽姪孫為<lb/>
適𤣥孫降服為從祖母及堂姑適人為再從姊妹及姪<lb/>
<pb n="6b"/>
孫女適人殤正服為叔父及姑之下殤為堂叔堂姑之<lb/>
長殤為兄弟姊妹之下殤為適孫之下殤為衆孫之中<lb/>
殤外族降服為姨及外甥女適人正服為堂舅為舅姨<lb/>
兄弟及姊妹為外甥妻為外甥義服為庶母乳母凡五<lb/>
服聞喪給假三分之二有剩日入假限成宗四年初定<lb/>
此制十一年六月制六品以下不入常㕘官父母喪百<lb/>
日後所司勸令出仕除起復銜以黲服耎角遥謝行宫<lb/>
十五年七月定朝官遭喪給假式忌假各三日毎月朔<lb/>
<pb n="7a"/>
望祭假各一日大小祥祭假各七日大祥後經六十日<lb/>
行禫祭假五日穆宗六年六月制五品以下官吏父母<lb/>
喪百日後所司勸令出仕即上讓表不允遥謝後起復<lb/>
結銜以黲服耎角出仕顯宗九年五月制文武官遭喪<lb/>
第十三月初忌日小祥齋給假三日其月晦日小祥祭<lb/>
給假七日第二十五月二忌日大祥齋給假七日其月<lb/>
晦日大祥祭給假七日自翼日計六十日至二十七月<lb/>
晦日禫祭給假五日二十八月一日以吉服正角出官<lb/>
<pb n="7b"/>
行宫十九年四月制京外官吏父母喪大祥齋後禫假<lb/>
前依前出仕靖宗三年正月制外任及東西兵馬官吏<lb/>
之妻在京身死令坊里報吏部除奏聞并行喪式限行<lb/>
移界兵馬使及界貟無事時則所管事體酌量許令上<lb/>
京以為恒式又官吏及軍其人等有父母墳墓改葬者<lb/>
給假三十日來往程途其官逺近㕘酌施行六年八月<lb/>
制各道起復領軍貟當黲服者權著吉服正角還軍歸<lb/>
家依制黲服九年六月制罪不及孥前典彝訓誅殺人<lb/>
<pb n="8a"/>
等無罪之子禮當行服其三年大喪依制行服其他五<lb/>
服勿令給假文宗三年九月丙申制外方官吏遭兄弟<lb/>
姊妹喪者若在逺州除申請京官直於外官請假妻父<lb/>
母服不論妻之先後並令給假四年正月制外官父母<lb/>
在京身死除奏達許令上京軍興時則所管事體商量<lb/>
兼考兵馬使給假移文酌量裁決其别命貟及隨使記<lb/>
事者亦依此例八年正月制防禦官父母喪百日已滿<lb/>
以吉服正角遥謝赴任二十二年十月制嫁母之喪前<lb/>
<pb n="8b"/>
式無服然人子不服其喪似忘劬勞膝下之恩自今行<lb/>
百日服後以吉服正角出仕三十年六月制先亡有後<lb/>
之妻及同居妻父母服制依式給假三十三年八月制<lb/>
外任官大祥祭給假外方立魂堂者許於魂堂在處行<lb/>
禮仍留行禫以吉服正角還任九月制奉使入朝官吏<lb/>
父母身死迴還後雖已過百日自聞喪日給假百日三<lb/>
十五年二月制諸州縣長吏受武散階者小喪依制給<lb/>
假以下以導信義葬時給假三十七年十二月制宫城<lb/>
<pb n="9a"/>
内各衙門官吏黲服出入不合儀制凶服者不入宫門<lb/>
之義宮城外官準資換任其不得已任宫城官者依書<lb/>
儀入朝但吉服之文入宫城吉服歸家依制行服宣宗<lb/>
二年六月制異國投化官吏父母在本國身死自聞喪<lb/>
日依制給假六年十二月制嫁母之服前制只給百日<lb/>
假其餘心喪嫁母自有區别其大祥祭外任之子勿許<lb/>
上京睿宗五年三月制起復外官異朝使臣迎接者權<lb/>
著吉服正角神宗十四年二月制同宗支子及遺棄小<lb/>
<pb n="9b"/>
兒三嵗前對付收養者為收養父母並服三年喪遺棄<lb/>
小兒仍繼其姓同宗支子為親父母期年異姓族人之<lb/>
子收養者服喪之制禮雖無據恩義俱重不可無服其<lb/>
令服大功九月給假四十九日明宗十四年七月制文<lb/>
武入流以上者妻之父母依親伯叔之妻齊衰周年給<lb/>
假二十日忠烈王三年正月辛卯中贊金方慶持妻母<lb/>
服命權宜後行宰相服制後行古無其例時軍國務繁<lb/>
始有是命七年四月庚午教士卒雖遭父母喪過五十<lb/>
<pb n="10a"/>
日即從軍恭愍王四年十二月辛未罷三年丁憂之制<lb/>
六年十月辛巳諫官李穡等請行三年喪從之八年十<lb/>
二月辛未以兵興除忽赤忠勇三都監五軍三年喪九<lb/>
年六月丁亥命百官親喪三年八月丙戌教四方兵興<lb/>
軍務方殷其除三年喪制前此雖許行三年喪然百日<lb/>
衰絰之習如舊但解官不仕而已恭讓王三年五月庚<lb/>
子更定服制一遵大明律服制式惟外祖父母妻父母<lb/>
服與親伯叔同無後人以三嵗前遺棄小兒冒姓附籍<lb/>
<pb n="10b"/>
者即同己子其以同宗之子親近為先繼後者亦許行<lb/>
服三年之喪天下之通喪自今許終其制其中闗係國<lb/>
家要務必合起復者啓聞取㫖奪情起復大小軍官及<lb/>
不許丁憂者止行百日喪其父母喪二十五月内毎月<lb/>
行朔望祭至十三月初忌日行小祥祭二十五月第二<lb/>
忌日行大祥祭二十七月晦行禫祭二十八月一日始<lb/>
服吉服喪三年内不許取婦及宴飲四年四月甲戌除<lb/>
軍官三年喪<lb/>
<pb n="11a"/>
國恤儀太祖二十六年五月丙午王疾大漸御神徳殿<lb/>
命學士金岳草遺詔有頃而薨太子諸王及宗室近臣<lb/>
皆擗地哀號乃令百官列位於内議省門外宣遺命惠<lb/>
宗即位率羣臣舉哀六月戊申發喪于詳政殿宣遺詔<lb/>
己酉殯于詳政殿之西階庚午行祖奠太常卿讀諡冊<lb/>
攝侍中元甫行禮賓令王仁澤奉太牢之奠壬申葬于<lb/>
顯陵以遺命喪葬園陵制度依漢魏故事悉從儉約景<lb/>
宗六年七月王疾彌留甲辰遺詔服紀以日易月十三<lb/>
<pb n="11b"/>
日周祥二十七日大祥西京安東安南登州等諸道鎮<lb/>
守各於任所舉哀三日釋服丙午薨于正寢葬于榮陵<lb/>
成宗即位顯宗二十二年五月辛未王疾篤薨于重光<lb/>
殿徳宗即位居翼室朝夕哀臨甲戌王率羣臣成服百<lb/>
姓𤣥冠素服六月丙申葬于宣陵羣臣公除戊戌王釋<lb/>
服十月戊寅宰輔表請復常膳許之元年五月己丑王<lb/>
以皇考中祥祭齋七日居翼室諒闇反哭舉哀一如唐<lb/>
徳宗故事二年八月祔顯宗于太廟文宗三十七年七<lb/>
<pb n="12a"/>
月辛酉王疾篤薨于重光殿殯于宣徳殿是日順宗即<lb/>
位八月甲申葬文宗于景陵十月乙未王疾篤遺詔在<lb/>
外州鎮官吏止於本處舉哀喪服以日易月薨于喪次<lb/>
是日殯于宣徳殿丙申宣宗即位戊戌王率百官成服<lb/>
詣宣徳殿行祭十一月庚申王親臨啓殯哭盡哀葬于<lb/>
成陵二年九月壬子王親奠于順宗魂殿九年九月壬<lb/>
午王太后李氏薨于西京歸葬戴陵乙酉遼遣王鼎來<lb/>
賀生辰有司奏古典天子諸侯三年之喪既葬釋服心<lb/>
<pb n="12b"/>
喪終制不與士大夫同禮今賀節使已至伏望以日易<lb/>
月二十七日後釋服迎命從之十年九月丁丑王詣仁<lb/>
睿太后返魂殿行小祥祭從晉制奉安神主于本殿肅<lb/>
宗十年十月王還自西京丙寅至長平門外以疾薨于<lb/>
輦中到西華門發喪太子羣臣哭踊奉入延英殿即日<lb/>
移殯于宣徳殿遺詔方鎮州牧止於本處舉哀服喪之<lb/>
制以日易月是日睿宗即位甲申葬于英陵元年三月<lb/>
乙卯王詣肅宗虞宫七年七月己巳王太后栁氏薨殯<lb/>
<pb n="13a"/>
于大内八月丙申葬于崇陵王祖送于闕庭十七年四<lb/>
月王疾革丙申遺詔喪服以日易月方鎮州牧止於本<lb/>
處舉哀成服三日而除遂薨殯于宣政殿仁宗即位朝<lb/>
夕奠殯哭踊盡哀甲寅葬于裕陵七月己卯虞八月壬<lb/>
寅虞十月癸卯虞十二月朔丙戌虞元年四月癸巳小<lb/>
祥己酉虞十月乙酉虞二年四月甲戌祔于太廟二十<lb/>
四年二月王疾大漸丁卯遺詔喪服以日易月薨于保<lb/>
和殿是日毅宗即位三月甲戌王及百官國人成服甲<lb/>
<pb n="13b"/>
申葬于長陵癸巳王以下釋服丙戌虞二年二月丁巳<lb/>
大祥明宗三年十月庚申李義旼弑毅宗于雞林五年<lb/>
五月丙申發毅宗喪百官𤣥冠素服三日壬寅葬于禧<lb/>
陵十三年十一月癸未王太后任氏薨殯于義昌宫旁<lb/>
私第王朝夕哭臨閏月甲寅葬于純陵王導轜車自義<lb/>
昌宫步至彌勒寺釋服十四年二月壬戌卒哭禮官奏<lb/>
案仁睿太后喪制一依文廟故事卒哭之後上及羣臣<lb/>
應帶紅鞓者皆服皂帶今太后之喪亦依此制中書省<lb/>
<pb n="14a"/>
駮議王后喪制不宜與國王同王曰人子之於父母其<lb/>
心一也豈可重父而輕母哉卒哭之後朕雖許卿等帶<lb/>
紅而卿等宜引禮固辭況祥期之内朕常帶皂而卿等<lb/>
獨帶紅耶夏四月壬申然燈翼日大㑹觀樂然燈上元<lb/>
事也以國恤權停至是行之唯禁插花諸伎五月甲午<lb/>
金祭奠使太府監完顔<graphic n="KR1647" url="https://raw.githubusercontent.com/kanripo/KR-Gaiji/master/images/KR1647.png" mimeType="image/png"/>來初至西郊亭接伴使大將<lb/>
軍張博仁舞蹈行問上禮<graphic n="KR1647" url="https://raw.githubusercontent.com/kanripo/KR-Gaiji/master/images/KR1647.png" mimeType="image/png"/>以國恤舞蹈譏之曰何失<lb/>
禮也博仁猶不悟丁巳王宴金使使不入曰今日之事<lb/>
<pb n="14b"/>
是謂花宴况王既起復禮宜從吉結彩棚奏樂插花可<lb/>
也不則不受享禮王使人答曰雖受起復練祥未闋可<lb/>
從吉禮乎金使怒不赴宴六月戊辰宴金使竟不結棚<lb/>
插花奏樂八月王以嬖妾死乆不御肉人譏之曰丁母<lb/>
后喪未五旬而復常膳今反乃爾何失禮之甚也十一<lb/>
月甲午虞己亥設八闗㑹王觀樂于毬庭以太后祥月<lb/>
除賀禮及舞蹈工人庭舞歌曲初禮官奏仲冬乃王太<lb/>
后忌日請於孟冬行八闗禮王以問相府參知政事文<lb/>
<pb n="15a"/>
克謙曰太祖始設八闗蓋為神祇也後世嗣王不可以<lb/>
他事進退之况太祖禱于神明曰願世世仲冬無令有<lb/>
國忌若不幸有忌則疑國祚將艾也故自統合以來仲<lb/>
冬無國忌今有之是國之災也而又以孟冬設八闗固<lb/>
非太祖意禮官所奏不可許從之翼日大㑹王又觀樂<lb/>
于毬庭十五年八月壬申行八虞祭十六年正月丙午<lb/>
祔于太廟神宗五年十一月戊午明宗薨于昌樂宫宰<lb/>
樞及常參官以上皂帶詣闕陳慰宗室百官及士庶人<lb/>
<pb n="15b"/>
𤣥冠素服三日唯葬禮都監服至葬日己巳金遣户部<lb/>
侍郎李仲元來賀生辰十二月朔辛未王受詔於大觀<lb/>
殿先遣左承宣於承慶謂金使曰前王在殯迎詔及宴<lb/>
不敢舉樂金使曰迎天子之命豈可以私喪徹樂乎遂<lb/>
用之丙辰宴金使先遣人告曰前王在殯未敢宴於正<lb/>
殿金使不聽再告乃許之閏月壬寅葬明宗于智陵王<lb/>
初欲葬以王禮崔忠獻堅執不可降從其妃景順王后<lb/>
葬儀間用仁廟葬禮時太子斥在江華未得襄事國人<lb/>
<pb n="16a"/>
哀之七年正月己巳王背疽御千齡殿詔太子嗣位是<lb/>
為熙宗丁丑薨戊寅殯于靖安宫崔忠獻㑹宰樞於其<lb/>
第議減禮司所奏服喪二十六日為十四日二月庚申<lb/>
葬于陽陵二年二月己未祔于太廟康宗二年八月王<lb/>
不豫丁丑遺詔易月之服三日而除薨于夀昌宫戊寅<lb/>
高宗即位九月丙寅葬于厚陵十九年六月朔庚戌王<lb/>
妃王氏薨百官𤣥冠素服三日辛酉葬王后四十六年<lb/>
六月壬寅王薨于柳璥第遺詔太子嗣位太子奉使未<lb/>
<pb n="16b"/>
還間太孫監國易月之服三日而除太子即位元宗七<lb/>
月乙卯有事于太廟以國恤除牲牢樂懸九月丙辰蒙<lb/>
古使加大只大等來太孫傳令㫖曰大朝使來不可以<lb/>
凶服迎當服皂鞋以迎其留使外館以待終制己未葬<lb/>
高宗于洪陵太孫釋服元宗在元聞訃服喪三日而除<lb/>
元年二月己酉然燈太孫如奉恩寺除黄紅傘水精鉞<lb/>
鈇駕前儀仗及引駕其他諸王宰樞兩班士卒侍衛如<lb/>
常儀入康安殿與諸王分坐東西㸔樂許諸王宰樞文<lb/>
<pb n="17a"/>
武兩班服吉服紅鞋三月甲申元宗還戊子即位六月<lb/>
丙寅小祥十五年六月王不豫癸亥遺詔易月之服三<lb/>
日而除藩鎮州縣毋得越疆奉遵朝廷哀制至於科舉<lb/>
昬姻一切如舊薨于堤上宫八月戊辰瀋王至自元詣<lb/>
堤上宫謁殯殿己巳王幸本闕服黄袍即位於康安殿<lb/>
是謂忠烈王九月壬午王詣殯殿始服斬衰麻絰率羣<lb/>
臣哭己酉葬于韶陵王釋喪服元年十一月乙未王行<lb/>
七虞祭于魂殿二年六月乙丑祔于景靈殿七月乙未祔<lb/>
<pb n="17b"/>
于太廟二十三年五月壬午安平公主薨于賢聖寺殯<lb/>
于夀寧宫令國中士庶素衣白帽至葬八月丙午世子<lb/>
成服己未葬于髙陵三十四年五月王不豫七月己巳<lb/>
薨于神孝寺是夜殯于淑妃金氏第八月壬子瀋陽王<lb/>
自元來奔喪詣殯殿入哭設奠百官以𤣥冠素服侍立<lb/>
甲寅瀋陽王服紫袍詣景靈殿告嗣位遂至夀寧宫即<lb/>
位是為忠宣王九月辛卯王祭殯殿癸巳祭殯殿乙未<lb/>
王祭殯殿大斂三臨盡哀百官皆縞素停朝市十月丁<lb/>
<pb n="18a"/>
酉葬于慶陵諸司設奠道次祖送梓宫初發王衰麻絰<lb/>
手擎香爐步至十川橋乃乗肩輿至山陵葬訖率百官<lb/>
大臨侍魂輿而返安于靈真殿二年九月丁丑祔于寢<lb/>
園攝太尉大寧崔有渰前一日詣靈眞殿齋宿其日早<lb/>
行告事由祭攝司徒政丞栁清臣典儀判事李之氐與<lb/>
諸享官受祝版徑詣寢園百官具儀衛㑹靈眞殿門外<lb/>
敘立奉木主出安於輅密直二人坐於前攝上䕶軍二<lb/>
人坐於後内侍常參二人又坐其後百官前後導從至<lb/>
<pb n="18b"/>
寢園太尉司徒及典儀判事先入庭分立左右右上諸<lb/>
享官及侍臣入庭分立奉主去輅就輿樂作及門樂止<lb/>
齋郎奉主置拜位攝侍中俯伏致告訖奉主復乘輿堂<lb/>
上執禮官引入正室先見太祖次見惠顯二祖次見仁<lb/>
明二祖訖奉安於位堂下樂作太尉洗爵初獻司徒亞<lb/>
獻典儀終獻其禮實王之所制也忠肅王二年十一月<lb/>
薊國大長公主在元不豫十二月甲午薨庚子柩東還<lb/>
仁宗皇帝命中書省御史臺百官奠于道三年二月丙<lb/>
<pb n="19a"/>
子公主喪至百官𤣥冠素服迎于郊殯于永安宫庚寅<lb/>
葬公主十二年五月辛酉太尉王<hi>即忠宣王</hi>薨于燕邸甲戌<lb/>
訃至遣三司使尹莘傑萬户姜融迎梓宫于平壤七月<lb/>
癸酉梓宫至百官𤣥冠素服郊迎殯于淑妃宫十一月<lb/>
甲寅葬于徳陵十七年六月丁未祔于寢園忠惠王後<lb/>
五年正月王在元丙子薨于岳陽縣閏二月己巳訃至<lb/>
停朝市三日六月癸酉梓宫至八月庚申葬于永陵忠<lb/>
穆王二年正月丁未奉安木主于魂殿五月乙酉祔于<lb/>
<pb n="19b"/>
太廟恭愍王元年三月辛亥忠定王遇鴆薨于江華七<lb/>
月癸酉葬于聰陵諸司一員服斬衰奉安神御于宣明<lb/>
殿辛禑元年四月己酉祔于太廟恭愍王十四年二月<lb/>
甲辰徽懿公主薨輟朝三日百官𤣥冠素服置殯殿國<lb/>
葬造墓都監及山所靈飯法威儀喪帷轜車祭器喪服<lb/>
返魂服翫小造棺槨墓室鋪陳真影等十三色以供喪<lb/>
事又命諸司設奠四月壬辰葬于正陵百官𤣥冠素服<lb/>
送至陵及返魂改吉服從還王手冩公主真日夜對食<lb/>
<pb n="20a"/>
悲泣三年不御肉膳二十三年九月甲申洪倫等弑王<lb/>
丙戌殯于寳房辛禑與宰樞發喪舉哀十月庚申葬于<lb/>
𤣥陵百官皆喪服秉燭導轜車前行諸司設奠道次禑<lb/>
以喪服出演福寺西街迎拜肩輿前導至宣儀門外拜<lb/>
送平笠白衣乗馬而還百官至山陵葬訖以吉服返魂<lb/>
于寳源庫辛禑元年三月甲戌貞順淑儀公主薨百官<lb/>
𤣥冠素服輟朝市四月甲辰葬于頃陵百官又𤣥冠素<lb/>
服送至山陵公服侍魂輿而返安于魂殿<lb/>
<pb n="20b"/>
陳慰儀其日百官並皂鞋閤門先立殿門外東邊祗候<lb/>
分引兩班中心為頭異位重行北向立定侍臣隨品交<lb/>
立祗候引宰臣就褥位舎人喝宰臣兩班再拜閤使出<lb/>
行詣宰臣右立宰臣搢笏跪進表閤使折搢笏奉表抽<lb/>
笏奉表入門揖落笏趨進一拜跪搢笏呈表于几上膝<lb/>
退面拜趨退出門外揖就位揖云奉宣卿等所慰已知<lb/>
舎人喝皆再拜祗候引宰臣出次引兩班出訖閤門横<lb/>
再拜行頭進步復位拜揖退<lb/>
<pb n="21a"/>
祔太廟儀其日承宣開殿實魂殿都監判官秉燭先升<lb/>
拂匱筵趺几踏殿訖太祝入室啓匱出神主安于趺上<lb/>
行告祔廟祭訖太祝入室奉神主還安匱内闔户而出<lb/>
承宣封室户儀仗樂部列於門外尚舍設褥位於殿庭<lb/>
指諭牽龍各著錦衣陪腰輿置褥位上又設褥位於外<lb/>
庭置彩帛樓子又設褥位於大門外置大輅於褥位南<lb/>
承宣重房備身將軍指諭内侍茶房序立于内紫門階<lb/>
下執禮命尚贊閤門祗候引傘扇入陳于外庭侍臣左<lb/>
<pb n="21b"/>
右分立宰臣密直一行西上太史局奏時員報某時承<lb/>
宣門室户攝侍中詣匱前跪奏云請降座升輿内侍一<lb/>
員奉靈匱一員奉趺几太祝宫闈令奉神主匱降自西<lb/>
階安於腰輿殿侍衛及廵檢等陪立次殿中禁服其服<lb/>
左右分立指諭牽龍陪立于紫門階上次承宣重房備<lb/>
身將軍内侍茶房詣諭肅拜訖殿都知著錦衣奉□子<lb/>
左右分立陪腰輿出門外小駐舎人喝宰臣密直左右<lb/>
侍臣肅拜訖攝侍中跪請降輿升樓子安于樓子如前<lb/>
<pb n="22a"/>
儀進行至大路前褥位小駐攝侍中跪請降樓子升輅<lb/>
安于輅上如前儀舎人喝百官再拜勅侍奉員將文武<lb/>
兩班上馬黄門侍郎奏上馬舎人喝百官再拜訖上將<lb/>
軍一員佩刀在輅前立奏神主路上行李萬福升祔太<lb/>
廟再拜訖密直二員上將軍二員内侍參上四員參乗<lb/>
密直輅外前面上將軍後面别監輅内稍後左右陪奉<lb/>
到太廟外駐輅參乗官俱下前到享官肅拜訖輅至門<lb/>
外攝侍中跪奏請降輅升輿安于輿上如前儀尚舎於<lb/>
<pb n="22b"/>
門外先設幕次幕前設褥位腰輿到褥位上以樓子邀<lb/>
之尚舎别監捲簾安于幕内牀褥上如前儀廟庭執禮<lb/>
俟廟内諸事畢詣幕次舎人喝宰樞侍臣再拜權退引<lb/>
腰輿置幕前褥位上别監又捲簾廟庭太祝奉神主匱<lb/>
安于腰輿齋郎陪腰輿贊者引入廟門廟庭執禮曰魂<lb/>
殿侍衛員將人吏掌固退散出門外再拜退散後齋即<lb/>
等陪腰輿入安于廟庭東邊褥位太祝齋即奉木主厯<lb/>
見太祖而下先王先后訖入安于當祔之室享官行祭<lb/>
<pb n="23a"/>
禮畢闔户而出祔景靈殿儀放此<lb/>
上國使祭奠贈賻弔慰儀文宗之喪宋遣祭奠使左諫<lb/>
議大夫楊景畧副使禮賓使王舜封弔慰使右諫議大<lb/>
夫錢勰副使西上閤門副使宋球來祭奠使設奠于魂<lb/>
殿使副就位執事告陳設畢使副即席再拜使搢笏焚<lb/>
香酹酒讀祝文本國上陪官捧祝文俛伏興使副再拜<lb/>
訖嗣王向闕立使稱有勅嗣王再拜使口傳宣訖嗣王<lb/>
再拜使搢笏捧贈賻詔書嗣王跪受俛伏興祭奠禮畢<lb/>
<pb n="23b"/>
弔慰使副少進嗣王向闕立使宣有勅嗣王再拜口宣<lb/>
及授弔慰詔書並如祭奠使儀訖與祭奠使副展慰陳<lb/>
狀如常儀仁睿太后之喪金遣太府監完顔<graphic n="KR1647" url="https://raw.githubusercontent.com/kanripo/KR-Gaiji/master/images/KR1647.png" mimeType="image/png"/>來賜祭<lb/>
將祭<graphic n="KR1647" url="https://raw.githubusercontent.com/kanripo/KR-Gaiji/master/images/KR1647.png" mimeType="image/png"/>問曰太后畫像坐耶立耶對曰坐<graphic n="KR1647" url="https://raw.githubusercontent.com/kanripo/KR-Gaiji/master/images/KR1647.png" mimeType="image/png"/>曰諸侯王<lb/>
母坐而天子使拜可乎必藏影幀乃入行事王遣人陳<lb/>
諭再三<graphic n="KR1647" url="https://raw.githubusercontent.com/kanripo/KR-Gaiji/master/images/KR1647.png" mimeType="image/png"/>從之王立庭下<graphic n="KR1647" url="https://raw.githubusercontent.com/kanripo/KR-Gaiji/master/images/KR1647.png" mimeType="image/png"/>登堂再拜奠爵安平公主<lb/>
之喪元遣和爾郭斯來弔王與世子素服短帽黄帶羣<lb/>
臣𤣥冠素服與和爾郭斯入臨殯殿<lb/>
<pb n="24a"/>
先王諱辰真殿酌獻儀其日質明禮司奏初嚴所司陳<lb/>
仗衛於殿庭内外如常儀樞密以下左右侍臣就大觀<lb/>
殿庭文武百僚就泰定門外立班以俟侍中詣宣仁殿<lb/>
門版奏外辦禮司奏二嚴王出御大觀殿鳴鞭内外仗<lb/>
衛大喝再拜舎人喝樞密以下左右侍臣再拜次閤門<lb/>
員引宰臣就拜位舎人喝宰臣再拜西出黄門侍即就<lb/>
庭中俛伏跪奏請動駕奏訖俛伏興退復位王降殿升<lb/>
輦出利賓門外禮司奏三嚴出泰定門黄門侍郎出就<lb/>
<pb n="24b"/>
輦前俛伏跪奏請駐輦俛伏興舎人喝文武百官再拜<lb/>
次黄門侍即復就輦前俛伏跪奏請勅侍臣百僚上馬<lb/>
侍中傳宣曰可黄門侍即俛伏興傳侍臣員將文武兩<lb/>
班宣許上馬傳訖舎人喝樞密以下侍臣及近臣百僚<lb/>
應騎馬者俱再拜訖黄門侍即復出俛伏跪奏請動駕<lb/>
俛伏興退復位鳴鞭侍臣前導出昇平門前後導從應<lb/>
騎者皆乗馬駕至真殿門外降輦入幄次殿内酌獻並<lb/>
與然燈小㑹駕幸儀同酌獻時宰臣以下文武百僚皆<lb/>
<pb n="25a"/>
著皂鞋成宗八年十二月敎太祖及王考戴宗王妣宣<lb/>
義王后忌日禁屠殺斷肉膳靖宗三年七月壬戌以王<lb/>
妣元成太后諱辰百官就乾徳殿上表陳慰諱辰陳慰<lb/>
始此自後考妣諱辰宰臣進表三品以上黒帶假紅以<lb/>
下犀帶陳慰如儀文宗三十一年五月甲戌王以顯考<lb/>
忌服素襴避正殿令中外斷音樂禁弋獵終月恭讓王<lb/>
三年正月辛丑禮曹啓曰安慶公淐以元王母弟篡立<lb/>
元朝遣使奉元王復位則淐不當稱為英宗亦不當載<lb/>
<pb n="25b"/>
諸祀典今遇忌日致祭有垂大義請罷之且忠肅王妃<lb/>
洪氏乃忠恵王恭愍之母后忠恵王妃尹氏乃忠定王<lb/>
之母后以正統君王有後之妃迄今不祀實為闕典乞<lb/>
兩妃忌日及真殿祭享悉倣近代先后禮從之<lb/>
上國喪顯宗二十二年七月己未契丹報哀使工部即<lb/>
中南承顔來告聖宗喪宣詔于顯宗魂堂辛酉徳宗引<lb/>
契丹使舉哀于内殿十月辛巳遣工部即中栁喬如契<lb/>
丹㑹葬文宗九年九月癸亥契丹哀告使鴻臚少卿張<lb/>
<pb n="26a"/>
嗣復來告興宗喪王聞嗣復過鴨緑江減常膳徹音樂<lb/>
禁屠宰斷弋獵禮司奏禮世子不為天子服又童子不<lb/>
緦乞太子及樂浪開城國原侯並不服平壤公以下文<lb/>
武常㕘以上服喪從之乙丑王服素襴率百官出昌徳<lb/>
門前嗣復傳詔舉哀行服輟朝市三日丙子遣知中樞<lb/>
院事崔惟善工部侍即李得路如契丹弔喪㑹葬仁宗<lb/>
十三年二月辛丑金報哀使檢校右散騎常侍王政來<lb/>
告太祖喪百官𤣥冠素服癸卯王受詔與國人服喪三<lb/>
<pb n="26b"/>
日閏月丁未報哀使還附表陳慰乙卯遣少卯金端侍<lb/>
御史李時敏如金弔喪十四年二月丙辰金遣使來告<lb/>
太皇太后喪舉國素服三日丁卯遣殿中監尹彦植左<lb/>
司諫崔允儀如金弔祭明宗十九年正月金世宗崩三<lb/>
月戊午遣奉慰使及祭奠兼㑹葬使如金己未金遣使<lb/>
來告喪庚申王素服率百官迎詔於都省㕔舉哀四月<lb/>
壬戌釋服二十一年二月乙未金遣完顔臣來告皇太<lb/>
后喪遣大將軍韓正修即中崔敦禮如金弔喪大將軍<lb/>
<pb n="27a"/>
文得呂司業李世長致祭丁酉王率羣臣發喪于都省<lb/>
熙宗四年冬金章宗崩五年正月丁酉遣奉慰使史洪<lb/>
紀祭奠使李淳中如金忠烈王二十年正月癸酉世祖<lb/>
皇帝崩王與公主以羊十馬一祭于殯殿二十六年正<lb/>
月丙寅元皇太后崩四月庚戌遣同知密直司事薛景<lb/>
成如元弔喪戊午王如元弔喪六月癸酉王祭太后殯<lb/>
殿恭讓王四年六月己卯王聞大明皇太子薨欲發喪<lb/>
廷臣啓曰皇太子未成為君不可服喪於是輟朝三日<lb/>
<pb n="27b"/>
百官布帶<lb/>
鄰國喪太祖七年九月新羅王昇英薨來告喪王舉哀<lb/>
遣使弔之<lb/>
諸臣喪髙麗大臣之卒賻贈恩恤極為優厚然其儀制<lb/>
史闕未詳畧舉其見於史者以著其凡太祖十九年十<lb/>
二月大匡裴𤣥慶疾篤王親幸其第問疾王出門而𤣥<lb/>
慶卒王駐駕命官庀葬事而後還成宗六年二月内史<lb/>
令崔知夢卒王聞訃震悼賻千匹米三百石麥二百石<lb/>
<pb n="28a"/>
茶二百斤香二百斤官庀葬事贈太子太傅諡敏休八<lb/>
年五月守侍中崔承老卒王慟悼下教褒其勲徳贈太<lb/>
師賻布千疋麵三百石粳米五百石乳香百斤腦原茶<lb/>
二百斤大茶十斤十四年四月平章事崔亮卒主慟悼<lb/>
贈太子太師賻米三百石麥二百石腦原茶千斤以禮<lb/>
葬之諡匡彬穆宗元年七月内史令徐熙卒賻布千匹<lb/>
麰麥三百石米五百石腦原茶二百斤大茶十斤栴香<lb/>
三百兩諡章威以禮葬之七年六月侍中韓彦恭卒賻<lb/>
<pb n="28b"/>
米五百石麰麥三百石平布八百疋中布四百匹茶二<lb/>
百斤贈内史令諡貞信以禮葬之顯宗八年五月户部<lb/>
尚書金殷傅卒輟朝一日後贈侍中十五年六月平章<lb/>
事崔沆卒王悼甚賻絹三百匹布五百叚米麥千石諡<lb/>
節義二十二年八月侍中姜邯贊卒輟朝三日諡仁憲<lb/>
命文武兩班㑹葬弔誄賻贈加禮靖宗八年六月内史<lb/>
令徐納卒王御重光殿廊下舉哀貴臣舉哀與諸王同<lb/>
其異者一舉哀而止耳文宗元年十月平章事皇甫穎<lb/>
<pb n="29a"/>
卒賜米百石麥五十石布四百匹大茶三百斤香十斤<lb/>
肅宗九年九月參知政事朴寅亮卒賜弔慰敎及誄書<lb/>
賻贈以禮諡文烈睿宗五年七月平章事李䫨卒輟朝<lb/>
三日遣使弔祭庀葬事諡文良十年二月中書令崔思<lb/>
諏卒王震悼輟朝三日賻恤優厚令百官㑹葬諡忠景<lb/>
仁宗十四年十一月樞密院知奏事鄭沆卒王悼甚輟<lb/>
朝弔祭賻米百石布二百匹御筆特諡文安毅宗十一<lb/>
年二月平章事髙兆基卒輟朝三日命有司䕶喪賜諡<lb/>
<pb n="29b"/>
明宗十六年四月政堂文學崔汝諧卒官庀葬事輟朝<lb/>
三日諡文貞十九年九月平章事文克謙卒輟朝三日<lb/>
諡忠肅髙宗四年三月樞密副使蔡靖卒官庀葬事以<lb/>
賞平賊之功六年八月崔忠獻死十二月丙子以忠獻<lb/>
死輟朝三日元宗四年十一月永安公僖卒五年四月<lb/>
辛未以僖卒輟朝三日十四年九月平章事張佶卒十<lb/>
一月庚子以佶卒輟朝三日恭愍王十七年密直副使<lb/>
李岡卒王悼甚賜厚賻樞密例不得諡特諡文敬<lb/>
<pb n="30a"/>
百官忌假景宗六年十二月制父母忌日依書儀一日<lb/>
兩宵給假成宗元年十二月制百官遇父母忌假一日<lb/>
兩宵祖父母忌無親子則亦依父母例顯宗十一年閏<lb/>
六月制無親子祖父母忌日除庶人外文武入仕人並<lb/>
給假一日兩宵文宗三十年六月制先亡有後之妻及<lb/>
同居妻父母忌日依制給假明宗十四年七月制文武<lb/>
入流以上者妻父母忌日依外祖父母式一日兩宵給<lb/>
假恭讓王三年五月庚子敎近設家廟既令六品以上<lb/>
<pb n="30b"/>
祭三代自今許行曽祖考妣忌日之祭<lb/>
　　　　乾學案自漢以來禮家有喪服君臣圖喪服<lb/>
　　　　天子諸侯圖皆專言國恤者也自許敬宗李<lb/>
　　　　義甫以曲學阿世隠諱而刪去之後遂相沿<lb/>
　　　　不講儒者深有憾焉乃鄭仁趾作髙麗史於<lb/>
　　　　禮志大書國恤於篇所謂禮失而求之野矣<lb/>
　　　濊<lb/>
後漢書濊北與髙句麗沃沮南與辰韓接其人愚慤多<lb/>
<pb n="31a"/>
所忌諱疾病死亡輒捐棄舊宅更造新屋<lb/>
　　　百濟<lb/>
後周書百濟父母及夫死者三年治服餘親則葬訖除<lb/>
之<lb/>
隋書百濟喪制如髙麗<lb/>
　　　馬韓<lb/>
晉書馬韓不知乗牛馬畜者但以送葬<lb/>
　　　辰韓<lb/>
<pb n="31b"/>
寰宇記辰韓以大鳥羽送死其意欲使死者神魂飛揚<lb/>
也<lb/>
　　　新羅<lb/>
隋書新羅人死有棺斂葬起墳陵王及父母妻子喪持<lb/>
服一年<lb/>
　<lb/>
　<lb/>
　讀禮通考卷一百十七<lb/>
</p>
<p>
</p>
  </div>
</body>
</text>
</TEI>
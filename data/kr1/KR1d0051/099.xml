<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷九十九</head>
    <p>
<pb n="1a"/>
欽定四庫全書<lb/>
　讀禮通考卷九十九　　刑部尚書徐乾學撰<lb/>
　　䘮具五<lb/>
　　　墓銘<lb/>
祭統銘者自名也自名以稱揚其先祖之美而明著之<lb/>
後世者也為先祖者莫不有美焉莫不有惡焉銘之義<lb/>
稱美而不稱惡此孝子孝孫之心也<lb/>
　　　　乾學案祭統所言實鼎銘非墓銘也但後世<lb/>
<pb n="1b"/>
　　　　作誌銘者無不援此以為據故節録其文以<lb/>
　　　　見銘文之所本<lb/>
　荀子銘誄繫世敬傳其名也<hi>注繫世謂書其傳襲若今之譜牒也所以敬傳</hi>
　<hi>其名於後世</hi>
　　　　乾學案繫世即周禮小史之職所謂奠繫世<lb/>
　　　　者是<lb/>
　釋名銘名也述其功美使可稱名也<lb/>
舊唐書令狐楚謂其子緒綯曰吾生無益於人勿請諡<lb/>
<pb n="2a"/>
號葬日勿請鼓吹唯以布車一乗餘勿加飾銘志但志<lb/>
宗門秉筆者無擇髙位<lb/>
　曽鞏寄歐陽舍人書夫銘誌之著於世義近於史而<lb/>
　亦有與史異者蓋史之於善惡無所不書而銘者蓋<lb/>
　古之人有功徳材行志義之美者懼後世之不知則<lb/>
　必銘而見之或納於廟或存於墓一也苟其人之惡<lb/>
　則於銘乎何有此其所以與史異也其辭之作所以<lb/>
　使死者毋有所憾生者得致其嚴而善人喜於見傳<lb/>
<pb n="2b"/>
　則勇於自立惡人無有所紀則已媿而懼至於通材<lb/>
　達識義烈節士嘉言善狀皆見於篇則足為後法警<lb/>
　勸之道非近乎史其將安近及世之衰人之子孫者<lb/>
　一欲襃揚其親而不本乎理故雖惡人皆務勒銘以<lb/>
　誇後世立言者既莫之拒而不為又以其子孫之所<lb/>
　請也書其惡焉則人情之所不得於是乎銘始不實<lb/>
　後之作銘者當觀其人苟託之非人則書之非公與<lb/>
　是則不足以行世而傳後故千百年來公卿大夫至<lb/>
<pb n="3a"/>
　於里巷之士莫不有銘而傳者蓋少其故非他託之<lb/>
　非人書之非公與是故也<lb/>
　王安石荅錢公輔書比蒙以銘文見屬足下於世為<lb/>
　聞人力足以得顯者銘父母以屬於不腆之文似其<lb/>
　意非苟然故輙為之而不辭不圖乃猶未副所欲欲<lb/>
　有所増損鄙文自有意義不可改也宜以見還而求<lb/>
　能如足下意者為之耳家廟以今法準之恐足下未<lb/>
　得立也足下雖多聞要與識者講之如得甲科為通<lb/>
<pb n="3b"/>
　判通判之署有池臺竹林之勝此何足以為太夫人<lb/>
　之榮而必欲書之乎貴為天子富有天下苟不能行<lb/>
　道適足以為父母之羞况一甲科通判苟麤知為辭<lb/>
　賦雖市井小人皆可以得之何足道哉何足道哉故<lb/>
　銘以謂閭巷之士以為太夫人榮明天下有識者不<lb/>
　以置悲歡榮辱於其心也太夫人能異於閭巷之士<lb/>
　而與天下有識同此其所以為賢而宜銘者也至於<lb/>
　諸孫亦不足列孰有五子而無七孫者乎七孫業之<lb/>
<pb n="4a"/>
　有可道固不宜畧若皆兒童賢不肖未可知列之於<lb/>
　義何當也諸不具道計足下當與有識者講之南去<lb/>
　愈逺君子唯順愛自重<lb/>
　　　　乾學案介甫此書可見古人叙事簡嚴之法<lb/>
　　　　故録之<lb/>
　容齋随筆作文受謝自晉以來有之至唐始盛李邕<lb/>
　傳邕尤長碑頌中朝衣冠及天下寺觀多齎持金帛<lb/>
　徃求其文前後所製凡數百首受納饋遺亦至鉅萬<lb/>
<pb n="4b"/>
　時議以為自古鬻文獲財未有如邕者韓愈撰淮西<lb/>
　碑憲宗以石本賜韓𢎞𢎞寄絹五百匹作王用碑用<lb/>
　男寄鞍馬并白玉帶劉义持愈金數斤去曰此諛墓<lb/>
　中人得耳不若與劉君為夀愈不能止劉禹錫祭愈<lb/>
　文云公鼎侯碑誌隧表阡一字之價輦金如山穆宗<lb/>
　詔蕭俛撰成徳王士真碑俛辭曰王承宗事無可書<lb/>
　又撰進之後例得貺遺若黽勉受之則非平生之志<lb/>
　帝從其請文宗時長安中爭為碑誌若市買然大官<lb/>
<pb n="5a"/>
　卒其門如市至有喧競爭致不由䘮家裴均之子持<lb/>
　萬縑詣韋貫之求銘貫之曰吾寧餓死豈忍為此哉<lb/>
　白居易修香山寺記曰予與元微之定交於生死之<lb/>
　間微之將薨以墓誌文見託既而元氏之老狀其臧<lb/>
　獲輿馬綾帛洎銀鞍玉帶之物價當六七十萬為謝<lb/>
　文之贄予念平生分贄不當納往反再三訖不得已<lb/>
　囬施兹寺凡此利益功徳應歸微之本朝此風猶存<lb/>
　唯東坡公於天下未嘗銘墓獨銘五人皆盛徳故謂<lb/>
<pb n="5b"/>
　富韓公司馬公趙清獻公范蜀公張文定公也此外<lb/>
　趙康靖公滕元發二銘乃代文定所為者在翰林日<lb/>
　詔撰同知樞宻院趙瞻神道碑亦辭不作曽子開與<lb/>
　彭器資為執友彭之亡曽公作銘彭之子以金帶縑<lb/>
　帛為謝却之至再曰此文本以盡朋友之義若以貨<lb/>
　見投非足下所以事父執之道也彭子惶懼而止<lb/>
　朱子語類朱子䘮長子魂轎柩止用紫蓋盡去繁文<lb/>
　銘石二片各長四尺闊二尺許止刻姓名嵗月居里<lb/>
<pb n="6a"/>
　二面相合以鐵束之置於壙上<lb/>
　金石例漢碑有銘辭亦有無者今亦然<lb/>
　張所望閱耕餘録杜子夏臨終作文及死命刻石埋<lb/>
　于墓側此後世碑銘之始<lb/>
　何孟春餘冬序録墓銘或謂晉以前無有顔延年始<lb/>
　為其制案吳志凌統卒孫權使張承作銘誄則三國<lb/>
　時事也又案張華博物志漢西都時南宫寢殿内有<lb/>
　醇儒王史威長死葬銘曰明明哲士知存知亡崇隴<lb/>
<pb n="6b"/>
　原壄非寧非康不封不樹作靈垂光厥銘何依王史<lb/>
　威長葬有銘乆矣　歐陽永叔為尹師魯作墓銘與<lb/>
　尹材書曰刻石時首尾更不要留官銜題目及撰人<lb/>
　書人刻字人等姓名晉以前碑皆不著撰人姓名此<lb/>
　古人有深意乆逺自知篆蓋祗著尹師魯墓四字其<lb/>
　告之之詳如此近世士大夫有不肯與人銘墓者問<lb/>
　之云吾不欲以生人姓名埋地下伴死人耳彼容未<lb/>
　見歐公不著姓名之説也<lb/>
<pb n="7a"/>
　李長蘅曰銘者名也所以名其為人使其人精神顔<lb/>
　面𫝊於後世也韓子之銘王評事也叙其文書銜袖<lb/>
　之事銘李侍郎也叙其篤信方藥之語千百世而下<lb/>
　讀其文者談笑諈諉如或見之今之為辭者縁飾名<lb/>
　行鋪陳盛美欺生諛死貸口借面雖其大書深刻碑<lb/>
　版照耀而其中固枵然無所有則亦何怪其速朽哉<lb/>
　　　　乾學案李長蘅荅徐巨源書云古人合葬題<lb/>
　　　　不書婦今曰暨配某者空同以後不典之辭<lb/>
<pb n="7b"/>
　　　　也及見金石文字記有澤王府主簿梁府君<lb/>
　　　　并夫人唐氏墓誌銘四品孫義陽朱賔撰唐<lb/>
　　　　武后垂拱四年十一月又滎陽鄭府君夫人<lb/>
　　　　博陵崔氏合祔墓誌銘秦貫撰宣宗大中十<lb/>
　　　　二年十二月據此則古人亦有書婦者矣鄭<lb/>
　　　　府君志係拓本予曽見之梁府君志近出終<lb/>
　　　　南山楩梓谷土中蓋當時未及見耳<lb/>
　　　壙銘<lb/>
<pb n="8a"/>
　金石例韓退之有女挐壙銘<lb/>
　　　埋銘<lb/>
　墓銘舉例朱子有女已埋銘無序同韓文試大理評<lb/>
　事胡君銘例題書埋銘又一例也<lb/>
　陳瓘有侍郎鄒公埋銘同朱文公女已埋銘例彼但<lb/>
　銘而不序此序而無銘又一例也<lb/>
　　　石椁銘<lb/>
　博物志衛靈公葬得石椁銘不逢箕子靈公奪我里<lb/>
<pb n="8b"/>
　　漢滕公薨求葬東都門外公卿送䘮駟馬不行跼<lb/>
　地悲鳴跑蹄下地得石有銘曰佳城鬱鬱三千年見<lb/>
　白日吁嗟滕公居此室遂葬焉<lb/>
　墓銘舉例宋歐陽修有母鄭夫人石椁銘石椁有銘<lb/>
　又一例也書作椁之日而系以銘又一例也<lb/>
　　　石塔銘<lb/>
　文苑英華蘇頲故悼王石塔銘王即開元神武皇帝<lb/>
　第九愛子也二嵗而未及周葬於萬安山之東南嶺<lb/>
<pb n="9a"/>
　壙唯五尺棺不三尺壘石塔一丈於其上不雕不礱<lb/>
　　　墓表<lb/>
　漢𨽻字源謁者景君墓表元初五年立在濟州石磨<lb/>
　滅不見名字東漢墓闕自路都尉始為文則自景君<lb/>
　始文章縁起云墓碑自晉始非也<lb/>
朱子家禮墳髙四尺立小石碑於其前亦髙四尺趺髙<lb/>
尺許<hi>案孔子防墓之封其崇四尺故取以為法焉司馬公說别立小碑但須闊尺以上其厚居三之二圭首而刻其面如誌之蓋乃畧述其世系名字行實而刻於其左轉其後右而周焉婦人則俟夫葬乃立面如夫<pb n="9b"/>亡誌蓋之例云</hi>
表墓石立於墓前<hi>就地埋定上題云某人之墓無文詞墓雖無碑者亦當立此石</hi>
　　　殯表<lb/>
　墓銘舉例韓退之有施州房使君鄭夫人殯表實銘<lb/>
　詩也銘宜詩而墓銘有用文者表宜文而此表乃因<lb/>
　詩焉皆變例也殯而有表又一例也<lb/>
　　　石像<lb/>
　吳寛家藏集耶律丞相墓在甕山下前有石像鬚分<lb/>
<pb n="10a"/>
　三繚其長過膝<lb/>
　　　石函<lb/>
　𨽻續魏甄皇后識坐板函上刻文昭皇后識坐板函<lb/>
　八字紹聖丙子年鄴民耕地得一綠石匣廣八寸有<lb/>
　半長倍之厚三之一鹿頂笏頭蓋其上有此八字魏<lb/>
　文帝甄后神坐前之物也<lb/>
　吉金貞石志應州馬神祠前施食臺石刻八卦於旁<lb/>
　又書二十八宿字上有篆文曰唐故汾州刺史朱邪<lb/>
<pb n="10b"/>
　府君墓誌銘蓋沙陀之俗死焚其骨盛以石函此其<lb/>
　蓋也<lb/>
　　　石臺<lb/>
　倦㳺録法華人發古冡得碑有刻字曰晉升平四年<lb/>
　三月四日太學博士陳留郡雍丘縣都鄉州周闡字<lb/>
　道舒妻活晉尋陽太守譙國龍岡縣桓逸字茂長小<lb/>
　女父晉安成太守鷹揚男諱蟠字永時背鐫成文案<lb/>
　此周闡之妻桓逸之女墓也父晉安成太守鷹揚男<lb/>
<pb n="11a"/>
　諱蟠者蓋闡之父故獨稱諱但不知妻名活何義字<lb/>
　畫極分明無訛其中無他物唯得銅銚一二足螭柄<lb/>
　面闊四寸餘深半之制作不甚工野人求售適得之<lb/>
　云尚有一石臺髙二尺許有花文先為漢南人取去<lb/>
　　　石室<lb/>
　水經注鉅野黄水南有荆州刺史李剛墓剛字叔毅<lb/>
　山陽髙平人熹平元年卒見其碑有石闕祠堂石室<lb/>
　三間椽架髙丈餘鏤石作椽瓦屋施鴟尾造方井側<lb/>
<pb n="11b"/>
　荷梁柱四壁隠起雕刻為君臣官屬龜龍麟鳳之文<lb/>
　飛禽走獸之像作制工麗不甚傷毁<lb/>
　漢𨽻字源太守張景題字光和六年立在髙眹石室<lb/>
　梁上博士題字在髙眹石室中𢎞農太守張君題字<lb/>
　在髙眹石室中<lb/>
　　　石壁<lb/>
　夢溪筆談濟州金鄉縣發一古冡乃漢大司徒朱鮪<lb/>
　墓石壁皆刻人物祭器樂架之類<lb/>
<pb n="12a"/>
　　　石祠<lb/>
　水經注金鄉有司𨽻校尉魯恭冡冡前石祠石廟四<lb/>
　壁青石隠起自書契以來忠臣孝子貞婦孔子及七<lb/>
　十二弟子形像像邊皆刻石記之又有石牀長八尺<lb/>
　磨瑩鮮明叩之聲聞逺近<lb/>
　　　石柱<lb/>
　訪碑録北海縣東二十里漢博士逢汾墳前有雙石<lb/>
　柱篆書<lb/>
<pb n="12b"/>
隋書梁天監六年申明葬制凡墓不得造石人獸碑唯<lb/>
聽作石柱記名位而已<lb/>
　　　石闕<lb/>
　水經注邔縣有黄家墓墓前雙石闕雕制甚工俗謂<lb/>
　之黄公石闕黄公名尚漢司徒<lb/>
　譙城南有曹嵩冡冡北有碑廟北有二石闕雙峙髙<lb/>
　一丈六尺榱櫨及柱皆雕鏤雲矩上復思已碎<lb/>
　𨽻釋東都自路都尉始見墓闕蓋阡表銘壙之濫觴<lb/>
<pb n="13a"/>
　也有文而傳於今則自謁者景君始中皇帝賻三字<lb/>
　特書於誌文之上齊葬穆妃議立石誌王儉以為非<lb/>
　禮經所出元嘉中顔延之輩為之遂相祖述任昉作<lb/>
　文章縁起又云墓碑自晉始予考酈氏水經注所載<lb/>
　漢刻已不少後魏與齊梁時相先後也豈碑碣多在<lb/>
　北方而南人未之見乎郭林宗傳云林宗既葬同志<lb/>
　者立碑蔡邕為其文謂盧植曰吾為碑銘多矣唯郭<lb/>
　有道無媿色史稱王儉晉宋以來故事儀典諳憶無<lb/>
<pb n="13b"/>
　遺毎博議引證先儒無能異者范書所載豈不知之<lb/>
　今漢人墓刻猶存數十百碑其云始於晉宋非也<lb/>
　𨽻續㑹稽東部都尉路君闕漢明帝永平八年造東<lb/>
　都冢墓間石刻𫝊於後世者自此始<lb/>
　豫州刺史路君二闕前闕七行二十七字書其所歴<lb/>
　豫州刺史至徵試博士凡八官後闕亦七行二十一<lb/>
　字云㑹稽東部路君闕其次書造闕年月日永平之<lb/>
　八年也字畫兼用篆體前闕人物之後小字一行却<lb/>
<pb n="14a"/>
　是𨽻文豫州前後各一人執仗負劍嚮字立東部之<lb/>
　前亦一人執仗負劍又有一人正面立腰下垂佩兩<lb/>
　手各有所執末亦一人執仗負劍而其前又有一人<lb/>
　側面嚮字立手中亦有所執蓋是墓前雙闕如王稚<lb/>
　子髙貫方之類但一闕無姓名此其異爾<lb/>
　金石録楊宗墓闕銘在蜀中凡十六大字云漢故益<lb/>
　州太守楊府君諱宗字徳仲墓闕<lb/>
　𨽻釋漢處士金恭闕石圭首甚鋭其上刻三足烏其<lb/>
<pb n="14b"/>
　次横刻此數字其下有一人執扇而乗馬兩旁有螭<lb/>
　銜環<lb/>
　趙相雍勸闕碑題漢故趙國相雍府君之闕十𨽻字<lb/>
　今在梓潼漢代銘墓所叙人之上世未當書其名諱<lb/>
　此碑載雍君父祖諸兄名又有字其官秩甚詳而雍<lb/>
　君事迹甚畧趙氏以此為碑而謂前十字為闕予考<lb/>
　其文水闕舊墓謂九江君也右校既易地造壟此之<lb/>
　諸冡皆同兆域趙相故吏并志其事蓋題闕之文非<lb/>
<pb n="15a"/>
　墓道之碑與丘中之銘也<lb/>
　雒陽令王稚子二闕墓前之雙石闕也其上各刻車<lb/>
　馬之狀一則二人乗馬一則二人乗車<lb/>
　𨽻續不其令董君闕所畫者子孫展墓之狀有僕馬<lb/>
　休於松楸之下<lb/>
　漢𨽻字源郯令景君闕銘元和四年立在濟州集古<lb/>
　録作景君石椁銘<lb/>
　　　石筍<lb/>
<pb n="15b"/>
　華陽國志蜀有五丁力士能移山舉萬鈞毎王薨輙<lb/>
　立大石長三丈重千鈞為墓志今石筍是也<lb/>
　　　石鏡<lb/>
　華陽國志武都有一丈夫化為女子蜀王納為妃無<lb/>
　幾物故蜀王哀之乃遣五丁之武都擔土為妃作冡<lb/>
　蓋地數畝髙七丈上有石鏡其親埋作冡者皆立方<lb/>
　石以志其墓<lb/>
　　　華表<lb/>
<pb n="16a"/>
　續齊諧記張華為司空於時燕昭王墓前有一斑狸<lb/>
　化為書生欲詣張公過問墓前華表曰以我才貌可<lb/>
　得見司空邪華表曰子之妙解無為不可但張公制<lb/>
　度恐難籠絡出不遇辱殆不得返非但䘮子千年之<lb/>
　質亦當深誤老表狸不從遂見華見其容止風流雅<lb/>
　重之於是論及文章聲實華未嘗勝次復商畧三史<lb/>
　探貫百氏包十聖洞三才華無不應聲屈滯乃歎曰<lb/>
　明公乃尊賢容衆嘉善矜不能奈何憎人學問墨子<lb/>
<pb n="16b"/>
　兼愛其善是也言卒便退華已使人防門不得出既<lb/>
　而又問華曰公門置兵甲闌錡當是疑僕也恐天下<lb/>
　之人卷舌而不談知謀之士望門而不進深為明公<lb/>
　惜之華不荅而使人防禦甚嚴豐城令雷煥博物士<lb/>
　也謂華曰聞魅鬼忌所别者數百年物耳千年老精<lb/>
　不復能别唯千年枯木照之則形見昭王墓前華表<lb/>
　已當千年使人伐之至聞華表言曰老狸不自知果<lb/>
　誤我事於華表穴中得青衣小兒長二尺餘使還未<lb/>
<pb n="17a"/>
　至洛陽而變成枯木然以照之書生乃是一斑狸茂<lb/>
　先歎曰此二物不值我千年不復可得<lb/>
　搜神後記丁令威本遼東人學道於靈虚山後化鶴<lb/>
　歸遼集城門華表柱時有少年舉弓欲射之鶴乃飛<lb/>
　徘徊空中而言曰有鳥有鳥丁令威去家千年今始<lb/>
　歸城郭如故人民非何不學仙冡纍纍遂髙上冲天<lb/>
　　　瓴甓壇<lb/>
　後漢書地理志注仲尼墓在魯城北便門之外泗水<lb/>
<pb n="17b"/>
　上墓前瓴甓為祠壇方六尺與地平<lb/>
　　　劵臺<lb/>
　清異録葬家聽術士説例用朱書鐵劵若人家契帖<lb/>
　標四界及主名意謂亡者居室之執守不知爭地者<lb/>
　誰邪瘞墓前甃石若甎表之面方長髙不登三尺號<lb/>
　曰劵臺<lb/>
　<hi>金九臯抱甕集墓前地名明堂一名劵臺朱子語録云不曉所以後見唐人文集中言某朝詔改為劵臺</hi>
　<hi>案今地理書有劵臺之説劵契也埋地契處曰劵臺地契用甎石為之上書財若干緡為死者用財葬于</hi>
<pb n="18a"/>
　<hi>此山神土龍不得爭競貧無力者遇祭祀則以藉尊俎謂之土筵席</hi>
　　　墓圖<lb/>
　古金石例墓圖作方石碑先畫墓圖有作圖象者内<lb/>
　畫墓様各標其穴某人其石嵌之祭堂壁上無祭堂<lb/>
　則嵌圜牆上<hi>韓魏公父墓圖今有此石嵗乆卧之牆外</hi>宗支圖碣二一埋<lb/>
　中宫之外一立中宫之上太原以墳塋中心為宅神<lb/>
　亦中宫之義也<hi>祭堂瓦花頭皆冩云某氏千秋墓甎亦然南陽宗資墓前人有得古花頭</hi>
　<hi>瓦其花頭刻云宗氏千秋今石刻在申州刺史宅凡祭堂二于中宮左右建也</hi>
<pb n="18b"/>
　　　學堂　繡堂<lb/>
　古金石例南京赤倉髙太皇祖塋作昭穆葬小兒子<lb/>
　死共葬一處謂之學堂小女共葬一處謂之繡堂<lb/>
　　　石刻畫像禮器<lb/>
後漢書趙岐𫝊岐自為夀藏圖季札子産晏嬰叔向四<lb/>
像居賔位又自畫其像居主位皆為讚頌<lb/>
　𨽻釋武梁祠堂畫像為石六所畫古帝王忠臣義士<lb/>
　孝子賢婦各以小字識其旁合百六十有二人又有<lb/>
<pb n="19a"/>
　鳥獸草木車蓋器皿屋宇之屬甚衆<lb/>
　𨽻續成王周公畫像有標題者六皆偏而不正唯成<lb/>
　王周公二榜不漫滅其間張幕設案有總角垂褏而<lb/>
　中立者成王也冕而跪於東者曰周公則西者當是<lb/>
　召公漢碑有龍虎者随其文觀之則先龍後虎蓋以<lb/>
　碑之所向為左右也立於二公之後者六人其西三<lb/>
　人則無標題皆有所執如弓矢之屬一馬在其後此<lb/>
　碑所列諸臣翼如也與武梁朱浮畫像法式皆異雍<lb/>
<pb n="19b"/>
　丘令及此皆洛陽朱敦儒希真所藏者朱云齊魯間<lb/>
　漢公卿墓中物亦不詳其主名<lb/>
　雍丘令殘畫碑人馬之形貌不類駕車各以一馬凡<lb/>
　車之上有蓋乗車者之後有一人其御也唯第七車<lb/>
　無蓋而御者執斧其次則導者二人各執其物有如<lb/>
　箭者次二人乗馬次導者又二人然後至所謂雍丘<lb/>
　令之車次二人乗馬從之復有一車唯見其馬與車<lb/>
　之半輪餘則闕矣乃是寫其平生車騎容納之幽穸<lb/>
<pb n="20a"/>
　者亦塗車芻靈之意也<lb/>
　漢馮緄墓六玉碑二其上有烏三足狐九尾其下則<lb/>
　二驢有一人跨其右者最下一牛首蜀人謂之雙排<lb/>
　六玉碑又一碑與六玉碑同一石在馮緄墓道中蜀<lb/>
　人謂之六物碑其上朱雀而下𤣥武其中沒字非漫<lb/>
　滅也<lb/>
　馮緄墓單排六玉碑上下有朱雀𤣥武蜀人既以前<lb/>
　碑為雙排而謂此為單排恐亦是馮緄羨道中物<lb/>
<pb n="20b"/>
　𨽻釋麒麟鳳凰碑凡二石其像髙二尺餘又有山陽<lb/>
　麟鳳碑二物共一石其像小於此碑像下有贊碑隂<lb/>
　有記云永建元年山陽太守河内孫君新刻瑞像最<lb/>
　後有銘辭皆篆文也<lb/>
　　　石人<lb/>
　風俗通方相氏葬日入壙敺罔象罔象好食死人肝<lb/>
　腦人臣不能備方相乃立其象於墓側<lb/>
　山東通志曲阜舊縣南八里漢魯恭王子孫皆葬於<lb/>
<pb n="21a"/>
　此大墓二十餘石獸四石人三胸臆間篆刻有曰漢<lb/>
　樂安太守麃君槀冡者有曰府門之卒者餘剥落不<lb/>
　可識<lb/>
　漢書顔師古注霍去病冡在茂陵旁冡上有堅石冡<lb/>
　前有石人馬者是也<lb/>
唐㑹要上欲闡揚先帝徽烈乃令匠人琢石寫諸蕃君<lb/>
長十四人列於陵司馬北門内<lb/>
　宋次道長安志諸蕃君長貞觀中擒伏歸和者琢石<lb/>
<pb n="21b"/>
　肖形狀而刻其官名凡十四人<lb/>
　帝京景物畧耶律楚材墓前廢祠石像尚存一翁仲<lb/>
　立未仆天啓七年夏夜有螢十百集翁仲首土人望<lb/>
　見夜譁曰石人眼光也質明共踣而碎之<lb/>
唐㑹要石人石獸之類三品以上用六五品以上用四<lb/>
　金石例金制諸葬儀一品官石人四事石虎石羊石<lb/>
　柱各二事二品三品減石人二事四品五品又減石<lb/>
　柱二事<lb/>
<pb n="22a"/>
明太祖實録功臣沒後封王石人四文武各二一品石<lb/>
人二文武各一二品同<lb/>
　　　石獸<lb/>
　風俗通罔象畏虎與柏故頂上栽柏路前立虎<lb/>
　封演見聞記秦漢以來帝王陵前有石麒麟石辟邪<lb/>
　石馬之屬人臣墓前有石羊石虎石人石柱之屬皆<lb/>
　所以表飾故壟如生前之儀衛耳國朝因山為陵太<lb/>
　宗䘮九鬷山門前亦列石馬陵後司馬門内又有蕃<lb/>
<pb n="22b"/>
　酋㑹侍軒禁者一十四人石像皆刻其官名後漢太<lb/>
　尉楊震葬日有大鳥之祥因立石鳥像於墓風俗通<lb/>
　云周禮方相氏葬日入壙敺罔象罔象好食亡者肝<lb/>
　腦人家不能常令方相立於側而罔兩畏虎與柏故<lb/>
　墓前立虎或說秦穆公時陳倉人掘地有物若羊將<lb/>
　獻之道逢二童子謂曰此名為蝹常在地中食死人<lb/>
　腦若殺之以柏東南枝捶其首由是墓側皆樹柏此<lb/>
　上兩説各異未詳孰是案禮經云天子墳髙三雉諸<lb/>
<pb n="23a"/>
　侯半之大夫八尺士四尺天子樹松諸侯樹柏大夫<lb/>
　樹楊士樹榆説文云天子樹松諸侯樹柏大夫榆士<lb/>
　楊案禮經古之葬者不封不樹後代封墓而又樹之<lb/>
　左傳云爾墓之木拱矣又曰樹吾墓檟仲尼卒弟子<lb/>
　各自他方持其異木樹之於墓蓋殷周以來墓樹有<lb/>
　尊卑之制不必専以罔象之故也風俗通又云汝南<lb/>
　彭氏墓頭立石人石獸田宅老母到市買數片餌暑<lb/>
　熱行疲息石人下遺一片餌客來見道行人因調之<lb/>
<pb n="23b"/>
　云石人能愈病人來謝汝轉相告語頭痛者摩石人<lb/>
　腹病者多自愈因言得其福乃號曰石賢士輜軿轂<lb/>
　擊帳帷絳天絲竹之音聞數十里數年稍自休歇樵<lb/>
　子云石門誌墓古之道邪荅曰古不崇墓況損人功<lb/>
　而為觀乎非古也盧思道西征記云新鄉城西有漢<lb/>
　桂陽太守趙越墓墓北有碑碑有石柱東南有亭以<lb/>
　石柱為名然墓前石人石獸之屬自漢代而有之矣<lb/>
　孔叢子夫子墓塋方一里在魯城北六里泗水上諸<lb/>
<pb n="24a"/>
　孔丘封五十餘所有銘碑三所獸碣具存<lb/>
　西京雜記五柞宫西有青梧觀觀前有三梧桐樹下<lb/>
　有石麒麟二枚刋其脅為文字是秦始皇酈山墓上<lb/>
　物也頭髙一丈三尺東邊者前左脚折折處赤如血<lb/>
　父老謂其有神<lb/>
　金石例霍去病墓象祁連山立石人馬然則墓前之<lb/>
　立石人石柱羊虎之類皆起於漢也唐王建北邙行<lb/>
　山頭澗底石漸希盡向墳前作羊虎<lb/>
<pb n="24b"/>
　水經注獲嘉縣西有漢桂陽太守趙越墓冡北有碑<lb/>
　碑東又有一碑碑北有石柱石牛羊虎皆碎淪毁莫<lb/>
　記<lb/>
　集古録漢宗資墓天禄辟邪字在墓前石獸膊上一<lb/>
　曰天禄一曰辟邪篆書墓在今鄧州南陽界中<lb/>
　漢𨽻字源司空宗俱碑熹平二年立在鄧州金石云<lb/>
　後漢書宋均族子意意孫俱靈帝時為司空嘗得宗<lb/>
　資墓獸刻字知均以下皆當作宗列傳轉寫為宋誤<lb/>
<pb n="25a"/>
　也<lb/>
　金石録漢趙相劉衡墓在今齊州歴城縣界中古平<lb/>
　陵城旁墓前有石獸制作甚工<lb/>
　漢𨽻字源交阯刺史石羊字在郴州止五字刻於墓<lb/>
　道石羊膊上<lb/>
　金石録州輔墓石獸膊字酈道元注水經云州君墓<lb/>
　有兩石獸已淪沒人有掘出一獸猶不全破甚髙壯<lb/>
　頭去地丈許制作甚工左膊上刻作辟邪字子初得<lb/>
<pb n="25b"/>
　州君墓碑又覽水經所載意此字猶存㑹故人董之<lb/>
　明守官汝潁間因託訪求之踰年持以見寄其一辟<lb/>
　邪道元所見也其一乃天禄字差大皆完好可喜之<lb/>
　明又云天禄近嵗為邨民所毁辟邪雖存然字畫己<lb/>
　殘闕難辨此蓋十年前邑人所藏今不可復得矣<lb/>
　水經注濄水逕大扶城西城之東北悉諸袁舊墓碑<lb/>
　字傾低羊虎碎折<lb/>
　六朝事迹梁吴平忠侯蕭景墓在花林之北有石麒<lb/>
<pb n="26a"/>
　麟二　梁始興王蕭憺墓在清風鄉黄城邸有石麒<lb/>
　麟四　梁安成王蕭秀墓在甘家巷有石麒麟二<lb/>
　金石録初唐太宗以文徳皇后之葬自為文刻石於<lb/>
　昭陵又琢石象平生征伐所乗六馬為贊刻之皆歐<lb/>
　陽詢八分書世或以為殷仲容書非是<lb/>
唐㑹要昭陵刻石為先帝常所乗破敵馬六匹於闕下<lb/>
　安禄山事迹潼闗之戰昭陵奏是日靈宫前石人馬<lb/>
　汗流<lb/>
<pb n="26b"/>
明太祖實録功臣沒後封王石虎羊馬石望柱各二一<lb/>
品至四品石虎羊馬石望柱各二五品石羊馬石望柱<lb/>
各二<lb/>
　<lb/>
　<lb/>
　<lb/>
　<lb/>
　讀禮通考卷九十九<lb/>
</p>
<p>
</p>
  </div>
</body>
</text>
</TEI>
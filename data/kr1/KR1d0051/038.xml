<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷三十八</head>
    <p>
<pb n="1a"/>
欽定四庫全書<lb/>
　讀禮通考卷三十八　　刑部尚書徐乾學撰<lb/>
　　喪儀節一<lb/>
　　　　乾學案君子之於禮終身焉而已古者婦人<lb/>
　　　　姙身則有胎教之禮將生子及月辰則有舉<lb/>
　　　　子之禮子生三月則有命名之禮所以正人<lb/>
　　　　道之始也疾病外内皆埽疾者養者皆齋男<lb/>
　　　　子不死於婦人之手婦人不死於男子之手<lb/>
<pb n="1b"/>
　　　　所以正人道之終也若夫知學以來息養瞬<lb/>
　　　　存造次顛沛罔敢或怠更可知矣故曰父母<lb/>
　　　　全而生之子全而歸之戰戰兢兢如臨深淵<lb/>
　　　　如履薄氷君子其敢一日忘此哉予述喪儀<lb/>
　　　　節以疾病正終冠其首凡以為君子所兢兢<lb/>
　　　　者亦不敢忽也儀禮十七篇喪居其四一曰<lb/>
　　　　喪服二曰士喪禮三曰既夕禮四曰士虞禮<lb/>
　　　　喪服一篇予已取為喪期餘三篇則皆儀節<lb/>
<pb n="2a"/>
　　　　也葢其説為特詳昔朱子嘗以儀禮為經禮<lb/>
　　　　記為傳編為通解之書諸禮次第告成獨喪<lb/>
　　　　祭未竟勉齋黄氏續成之信齋楊氏又附圖<lb/>
　　　　焉予取兩家之章次益以後世之制薈萃成<lb/>
　　　　篇其説大約相同唯古禮設重温公始易以<lb/>
　　　　魂帛襲斂之衣古多今少祔祭之禮温公請<lb/>
　　　　祖主於廟並設影堂殯塗之禮朱子除之卜<lb/>
　　　　宅告后土之禮古闕今備斯雖少異要皆無<lb/>
<pb n="2b"/>
　　　　戾於古夫聖人之制喪禮也盖欲為人子者<lb/>
　　　　順天道以事其親焉爾記曰骨肉斃於下隂<lb/>
　　　　為野土其氣𤼵揚於上為昭明知形體之必<lb/>
　　　　有所終也則為之絞衾衿冒棺椁牆翣宅兆<lb/>
　　　　以安之壤樹以固之所以謹其襲藏者無弗<lb/>
　　　　至也知魂氣之必有所託也故既𦵏迎精而<lb/>
　　　　返虞祔練祥吉祭而配於廟人道終而鬼道<lb/>
　　　　起矣三篇之制條目千端舉其大要不出乎<lb/>
<pb n="3a"/>
　　　　此自是以外世俗所為皆禮所不設也當世<lb/>
　　　　士大夫未嘗不用家禮而往往參以流俗間<lb/>
　　　　嘗論之古者喪禮不舉樂誠謂哀樂不同時<lb/>
　　　　亦欲致其嚴靜也今則盛奏軍樂震盪魂魄<lb/>
　　　　其失一矣古者喪次哭泣擗踊之外無他焉<lb/>
　　　　今多用浮屠老子之法謬稱資福於冥路實<lb/>
　　　　取喧雜為飾觀其失二矣古者三月而𦵏𦵏<lb/>
　　　　而卒哭今以七七百日為㫁亦始於僧家其<lb/>
<pb n="3b"/>
　　　　失三矣古者𦵏不擇日一以禮制為期今惑<lb/>
　　　　於隂陽拘忌每失之緩甚至未𦵏而除服其<lb/>
　　　　失四矣古之弔者車馬曰賵貨財曰賻衣被<lb/>
　　　　曰襚無以冥鏹楮錢為弔者不知何自始其<lb/>
　　　　失五矣若夫推干支以避煞神焚魂衣以代<lb/>
　　　　皋復案巫牒以招遊魂未練釋衰而謝慰殯<lb/>
　　　　旁張樂以醳賔皆失禮之尤者聊舉大端用<lb/>
　　　　砭愚俗自非達於幽明之故通乎古今之變<lb/>
<pb n="4a"/>
　　　　者烏足以語此哉<lb/>
　　　疾病<lb/>
既夕記士處適寢寢東首于北墉下<hi>注將有疾乃寢于適室  疏凡記者皆是經不具記之使充經文也適寢與適室一也若不疾則在燕寢東首者鄉生氣之所墉謂之牆必在北墉下取十一月一陽生於北生氣之始故也</hi>
　<hi>敖繼公曰適寢正寢也此云適寢明經所謂適室者為適寢之室爾</hi>
有疾疾者齊<hi>注正情性也適寢者不齊不居其室</hi>養者皆齊<hi>注憂也疾疏男女養  皆齊戒正情性也</hi>
<pb n="4b"/>
　<hi>敖繼公曰養者齊欲専心於所養者也</hi>
徹琴瑟<hi>注去樂父疏君子無大故琴瑟不離其側今以  母有疾憂不在於樂故去之</hi>疾病外<lb/>
内皆埽<hi>注為有賔客來問也疾甚曰病</hi>徹䙝衣加新衣<hi>注故衣垢汙為來人穢惡之疏徹䙝衣據死者而言則生者亦去故衣服新衣矣䙝衣謂故𤣥端新衣謂更加新朝服</hi>
　<hi>敖繼公曰必易之者為不可使之服故衣以死也衣云䙝見其非上衣然則新者亦非上衣矣上衣者朝</hi>
　<hi>服𤣥端之類</hi>
御者四人皆坐持體<hi>注為不能自轉側御者今時侍從之人  疏四體各一人士雖無臣亦有侍御僕從之人終於其手也</hi>
<pb n="5a"/>
　<hi>敖繼公曰持體正其手足也</hi>
男女改服<hi>注為賔客來問病亦朝服庶人深衣</hi>屬纊以俟絶氣<hi>注為其氣㣲難節也纊新絮口疏纊今之新緜易動摇置  鼻之上以為候</hi>
喪大記疾病外内皆埽君大夫徹縣士去琴瑟<hi>注凡音動人病者欲静也凡樂噐天子宫縣諸侯軒縣大夫判縣士特縣去琴瑟者不命之士  疏宫縣四面軒縣去其一面判縣又去其一面特縣又去其一面縣於東方或於階間而已</hi>寢東首於北牖下<hi>注為君來視之時也病者恒居北牖下或為北墉下</hi>
　<hi>李格非曰東首所以歸魂於陽北牖下所以反魄於隂使之各歸於真宅而已</hi>
<pb n="5b"/>
廢牀徹䙝衣加新衣體一人<hi>注廢去也人始生在地去牀庶其生氣反徹䙝衣則所加者新朝服矣加朝服者明其終於正也</hi>男女改服屬纊以俟絶氣<lb/>
曲禮父母有疾冠者不櫛行不翔<hi>注憂不為容也</hi>言不惰<hi>注憂不在私好惰不正之言</hi>琴瑟不御<hi>注憂不在樂</hi>食肉不至變味飲酒不至<lb/>
變貌<hi>注憂不在味</hi>笑不至矧怒不至詈<hi>注憂在心難變也齒本曰矧大笑則見</hi>
疾止復故<hi>注自若常也變疏食肉不至變味猶許食肉但不許多爾  味者少食則味不變多食則口味變也</hi>
　<hi>陳澔曰此乃養父母疾之禮不櫛不為飾也不翔不為容也不惰不及他事也琴瑟不御以無欒意也猶</hi>
<pb n="6a"/>
　<hi>可食肉但不至厭飫而口味變爾猶可飲酒但不至醺酣而顔色變爾齒本曰矧笑而見矧是大笑也怒</hi>
　<hi>罵曰詈怒而至詈是甚怒也皆為忘憂故戒之</hi>
君有疾飲藥臣先嘗之親有疾飲藥子先嘗之<hi>注嘗度其所堪</hi>
醫不三世不服其藥<hi>注慎物齊也以疏凡病疾以筋血不調故服藥  治之其藥不慎於物必無其徴故宜戒之擇其父子相承至三世是慎物調齊也</hi>
　程子曰病卧於牀委之庸醫比之不慈不孝事親者<lb/>
　不可不知醫<lb/>
喪服小記養有疾者不喪服遂以主其喪<hi>注不喪服求生主吉惡其<pb n="6b"/>凶也遂以主其喪謂養者有親也死則當為之主其為主之服如素無喪服</hi>非養者入主人<lb/>
之喪則不易已之喪服<hi>注入猶來也謂養者無親於死者不得為主其有親來為主者素有喪服而來為主與素無服者異素成也無服素有服為今死者當服亦皆三日</hi>養尊者必易服<lb/>
養卑者否<hi>尊謂父兄卑謂子弟之屬</hi>
　<hi>陳澔曰親屬無近親而遇疾者已往養之而身有喪服則釋去其服惡其凶也若此疾者遂死既無主後</hi>
　<hi>已既養之當遂主其喪葢養者與死者有親也然亦不著已之喪服非養者入主人之喪謂疾時不曽釋</hi>
　<hi>服未致其養今死乃來主其喪則亦不易去已之喪服</hi>
喪大記君於大夫疾三問之士疾一問之<lb/>
<pb n="7a"/>
雜記卿大夫疾君問之無算士壹問之<hi>疏案喪大記君於大夫疾三問之此云無算謂有師保恩舊之親三問謂君自行無算謂遣使也</hi>
論語子疾病子路請禱子曰有諸子路對曰有之誄曰<lb/>
禱爾于上下神祇子曰丘之禱久矣<hi>注孔曰誄禱篇名  疏孔子素行合於神明故曰丘之禱久矣</hi>
子疾病子路使門人為臣病間曰久矣哉由之行詐也<lb/>
無臣而為有臣吾誰欺欺天乎且予與其死於臣之手<lb/>
也無寧死於二三子之手乎且予縱不得大𦵏予死於<lb/>
<pb n="7b"/>
道路乎<hi>注包曰疾甚曰病鄭𤣥曰孔子嘗為大夫故子路欲使弟子行其臣之禮也  疏少差曰間馬融曰就使吾不得君臣禮𦵏有二三子在吾寧憂棄於道路乎</hi>
疾君視之東首加朝服拖紳<hi>注包咸曰夫子疾處南牖之下東首加其朝服拖紳紳大帶不敢不衣朝服見君東疏病者常居北牖下為君來視則暫時遷向南牖下  首令君得南面而視之以病卧不能衣朝服大帶又不敢不衣朝服也見君故但加朝服於身又加大帶於上是禮</hi>
曽子有疾孟敬子問之曽子言曰鳥之將死其鳴也哀<lb/>
人之將死其言也善君子所貴乎道者三動容貌斯逺<lb/>
暴慢矣正顏色斯近信矣出辭氣斯逺鄙倍矣籩豆之<lb/>
<pb n="8a"/>
事則有司存<hi>注馬融曰孟敬子魯大夫仲孫㨗也  疏檀弓鄭注敬子武伯之子名㨗</hi>
漢書蕭何傳何病上親自臨視何疾<lb/>
張禹傳禹毎病輒以起居聞車駕自臨問之<lb/>
後漢書鄧禹傳禹寢疾帝數自臨問<lb/>
吴漢傳漢病篤車駕親臨問<lb/>
趙熹傳熹疾病帝親幸視<lb/>
樊宏傳宏病困車駕臨視留宿<lb/>
隂興傳興疾病帝親臨問<lb/>
<pb n="8b"/>
桓榮傳榮毎疾病帝輒遣使者存問太官太醫相望於<lb/>
道病篤上疏謝恩讓還爵土帝親臨其家焉及卒<lb/>
擁絰而前撫榮埀涕賜以牀茵帷帳刀劒衣被良久乃<lb/>
去自是諸侯卿大夫問疾者不敢復乘車到門皆拜牀<lb/>
下<lb/>
　　　　乾學案尊師重道至於此極千載下讀之猶<lb/>
　　　　為魄動況當曰乎故東漢氣節獨盛然則尊<lb/>
　　　　師重道之報不亦多乎<lb/>
<pb n="9a"/>
唐書髙士亷傳士亷有疾帝即所舍問之疾甚帝幸其<lb/>
第為流涕<lb/>
魏徵傳徵疾甚帝令中郎將宿其第動靜輒以聞藥膳<lb/>
賜遺無算中使者綴道帝親問疾屏左右語終日乃還<lb/>
段志𤣥傳志𤣥疾帝臨視及卒帝哭之慟<lb/>
薛收傳收寢疾遣使臨問相望於道命輿疾至府親舉<lb/>
袂撫之論叙生平感激涕泗及卒王<hi>即太宗</hi>哭之慟因遣<lb/>
使弔祭贈帛三百段<lb/>
<pb n="9b"/>
杜淹傳淹疾帝為臨問<lb/>
杜如晦傳如晦以疾辭職醫候之使道相屬及病甚詔<lb/>
皇太子就問帝親至其家撫之哽塞及薨帝哭為慟<lb/>
房𤣥齡傳𤣥齡疾甚帝命鑿苑垣以便候問親握手與<lb/>
訣詔皇太子就省<lb/>
李綱傳綱疾帝遣房𤣥齡至家存問<lb/>
封徳彝傳徳彛遘疾卧尚書省帝親臨視命尚輦送還<lb/>
第<lb/>
<pb n="10a"/>
馬周傳周病消渴連年帝幸翠㣲宫求勝地為構第每<lb/>
詔尚食具膳上使醫者視䕶躬為調藥太子問疾<lb/>
岑文本傳文本至幽州抱病帝臨視流涕卒之夕帝聞<lb/>
夜嚴曰文本死所不忍聞命罷之<lb/>
髙季輔傳季輔疾歸第有詔以其兄虢州刺史季通為<lb/>
宗正少卿視疾遣中使日候増損<lb/>
柴紹傳紹病太宗親問之<lb/>
開元禮皇帝遣使勞問諸王疾苦本司散下其禮所司<lb/>
<pb n="10b"/>
隨職共辦所司先於受勞問者第在大門外之右設使<lb/>
者便次南向又於庭中近北設使者位南向又於使者<lb/>
之南三丈所設主人位北向其府國寮屬並部列於庭<lb/>
中之左右國官在東府寮在西俱以北為上使者至受<lb/>
勞問者第大門外掌次者延入次使者及受勞問者皆<lb/>
服公服贊禮者引使者出次立於門西東面使二人奉<lb/>
制書案立於使者之南差退贊禮者引受勞問者出立<lb/>
於門東西向受勞問者再拜贊禮者引受勞問者先入<lb/>
<pb n="11a"/>
立於門内之右西向贊禮者引使者入就庭中位立持<lb/>
制案者立於其右贊禮者引受勞問者就庭中位北向<lb/>
立持案者以案進使者前使者取制書持案者退復位<lb/>
使者稱有制受勞問者再拜贊禮者引受勞問者詣使<lb/>
者前受制書退復位再拜訖使者以下出又贊禮者引<lb/>
受勞問者隨出各即門外位受勞問者再拜訖贊禮者<lb/>
引使者以退就次又贊禮者引受勞問者入若受勞問<lb/>
者疾未間不堪受制則子弟代受如上儀　問外祖父<lb/>
<pb n="11b"/>
疾苦　問皇后父疾苦　問大臣疾苦皆與勞問諸王<lb/>
禮同　問都督刺史疾苦與大臣疾苦禮同其異者諸<lb/>
引導之官所以勞問州府有司充之<hi>其使於京師者則謁者引導</hi>
問藩王疾苦與都督刺史同　凡有勞問無正偏者皆<lb/>
臨時約准上禮而為儀注　問外祖母疾苦皇帝遣勞<lb/>
問外祖母疾苦本司散下其禮所司隨職供辦内給事<lb/>
一人為使者所司先於受勞問者第大門外之右設使<lb/>
者便次南向又於内寢庭少北設使者位南向又於使<lb/>
<pb n="12a"/>
者位之南三丈所設受勞問者位北向使者至受勞問<lb/>
者大門外掌次者延入次使者服公服攝迎者亦公服<lb/>
使者出次立於門西東面給使二人奉制書案立於使<lb/>
者之南差退贊禮者引攝迎者出立於門東西面攝迎<lb/>
者再拜訖贊禮者引攝迎者先入立於門内之右西面<lb/>
内典引引使者入就内寢庭位持案者立於使者之右<lb/>
受勞問者服朝服女侍者引就庭中位立持案者以案<lb/>
進使者前使者取制書持案者退復位使者稱有制受<lb/>
<pb n="12b"/>
勞問者再拜女侍者進詣使者前受制書退授受勞問<lb/>
者受勞問者又再拜内典引引使者以下出女侍者引<lb/>
受勞問者退贊禮者引攝迎者隨出各就門外位攝迎<lb/>
者再拜内典引引使者退即使次贊禮者引攝迎者入<lb/>
若受勞問者疾未間不堪受制則攝迎者於外堂之庭<lb/>
拜受制書如上禮其異者受制詣閤授女侍者受奉入<lb/>
授受勞問者<lb/>
中宫問外祖父疾苦太皇太后皇太后皇后遣使勞問<lb/>
<pb n="13a"/>
外祖父疾苦本司散下其禮所司隨職供辦以内給事<lb/>
一人為使者所司先於受勞問者第大門外之右設使<lb/>
者次南向又於使者之位南三丈所設受勞問者位北<lb/>
向使者至受勞問者第大門外掌次者引入次使者及<lb/>
受勞問者皆公服内典引引使者出次立於門西東向<lb/>
給使二人奉令書案立於使者之南差退贊禮者引受<lb/>
勞問者出立於門東西向受勞問者再拜贊禮者引受<lb/>
勞問者先入立於門内之右西向内典引引使者入就<lb/>
<pb n="13b"/>
庭中位立持案者立於其右贊禮者引受勞問者就庭<lb/>
中位立持案者以案進使者前使者取令書持案者退<lb/>
復位使者稱太皇太后<hi>若皇太后皇后</hi>有令受勞問者再拜贊<lb/>
禮者引受勞問者進詣使者前受令書案退復位再拜<lb/>
内典引引使者以下出贊禮者引受勞問者從出各即<lb/>
外門位受勞問者再拜訖内典引引使者以下退舍便<lb/>
次贊禮者引受勞問者入若受勞問者疾未間不堪受<lb/>
令則子弟代受如上儀　問諸王疾苦與問外祖父疾<lb/>
<pb n="14a"/>
苦禮同　太皇太后皇太后皇后勞問外祖母疾苦本<lb/>
司散下其禮所司隨職供辦内給事一人為使者所司<lb/>
先於受勞問者第大門外之右設使者次南向又於内<lb/>
寢庭少北設使者位南向又於使者位南三丈所設受<lb/>
勞問者位北向使者至受勞問者大門外掌次者引入次<lb/>
使者公服攝迎者亦公服使者出次立於門西東向給<lb/>
使二人奉令書案立於使者之南差退贊禮者引攝迎<lb/>
者出立於門東西面攝迎者再拜贊禮者引攝迎者先<lb/>
<pb n="14b"/>
入立於門内之右西面内典引引使者入就内寢庭位<lb/>
立持案者立於使者之右受勞問者服朝服女侍者引<lb/>
就庭中位立持案者以案進使者前使者取令書持案<lb/>
者退位使者稱太皇太后<hi>若皇太后皇后</hi>有令受勞問者再拜<lb/>
女侍者進詣使者前受令書退授受勞問者又再拜内<lb/>
典引引使者引受勞問者退贊禮者引攝迎者隨出各<lb/>
即門外位攝迎者再拜内典引引使者即便次贊禮者<lb/>
引攝迎者入若受勞問者疾未間不堪受令則攝迎者<lb/>
<pb n="15a"/>
於外堂之庭拜受令書如上儀其異者受令書詣閤傳<lb/>
付女侍者受之奉入授受勞問者　問諸妃主疾苦<lb/>
問宗戚婦女疾苦有二條同勞問諸外祖母疾苦　凡<lb/>
内侍之屬充使則内常侍以下凖所慰勞者之尊卑凖<lb/>
約<lb/>
東宫問諸王疾苦皇太子遣使勞問諸王疾苦本司散<lb/>
下其禮所司隨職供辦所司先於受勞問者第大門外<lb/>
之右設使者次南向又於庭中設使者位東向又於使<lb/>
<pb n="15b"/>
者位之東三丈所設受勞問者位西向使者至受勞問<lb/>
者第大門外掌次者引入次使者及受勞問者皆公服<lb/>
贊禮者引使者出次立於門西東向給使二人奉令書案<lb/>
立於使者之南差退贊禮者引受勞問者出立於門東<lb/>
西向受勞問者再拜贊禮者引受勞問者先入立於門<lb/>
内之右西面贊禮者引使者入就庭中位立持案者立<lb/>
於其右贊禮者引受勞問者進就庭中位立持案者以<lb/>
案進使者前使者取令書持案者退使者稱有令受勞<lb/>
<pb n="16a"/>
問者再拜贊禮者引受勞問者進詣使者前受令書退<lb/>
復位又再拜訖贊禮者引使者以下出又贊禮者引受<lb/>
勞問者隨出各即門外位受勞問者再拜訖贊禮者引<lb/>
使者以下退舍便次又贊禮者引受勞問者入若受勞<lb/>
問者疾未愈不堪受令則子弟代受如上儀　問外祖<lb/>
母疾苦本司散下其禮所司隨職供辦閹宦一人為使<lb/>
者所司先於受勞問者第大門外設使者次南向又於<lb/>
内寢庭西階前設使者位東向又於使者位東三丈所<lb/>
<pb n="16b"/>
設受勞問者位西向使者至受勞問者大門外掌次者<lb/>
引入次使者公服攝迎者亦公服使者出次立於門東<lb/>
西面給使二人奉令書案立於使者之南差退贊禮者<lb/>
引攝迎者出立於門東西面攝近者再拜贊禮者引攝<lb/>
迎者先入立於門内之右西面内典引引使者入就内<lb/>
寢庭位東面立給使奉令書案隨入立於使者之南差<lb/>
退受勞問者服朝服女侍者引就内寢庭位立於使者<lb/>
之右持案者以案進使者前使者取令書持案者退使<lb/>
<pb n="17a"/>
者稱有令受勞問者再拜女侍者進詣使者前受令書<lb/>
退授受勞問者受勞問者又再拜内典引引使者以下<lb/>
出女侍者引受勞問者退贊禮者引攝迎者隨出各就<lb/>
門外位攝迎者再拜内典引引使者退即便次贊禮者<lb/>
引攝迎者入若受勞問者疾未愈不堪受令書則攝迎<lb/>
者於外堂之庭拜受令書如上儀其異者受令書詣閤<lb/>
傳付女侍者女侍者受之奉入授受勞問者　問妃主<lb/>
疾苦　問妃母疾苦右兩件同勞問外祖母疾苦　問<lb/>
<pb n="17b"/>
師傅保疾苦　問宗戚疾苦　問上臺貴臣右三件同<lb/>
勞問諸王疾苦　皇太子於諸王妃主以下疾苦其在<lb/>
家人親屬之禮率爾遣近侍勞問則主人受勞問者待<lb/>
之亦從家人親屬之式不拜迎送及不為授受之禮<lb/>
唐書禮志凡問疾天子遣使者持節至其所位於庭使<lb/>
者南面持節在其東南主人北面再拜以受制書主人<lb/>
迎使者於門外使者東面主人西面再拜而入其問婦<lb/>
人之疾則受勞問者北面<lb/>
<pb n="18a"/>
宋史諸王公主宗室將軍以上有疾皆乘輿臨問如小<lb/>
疾在家或幸其第有至三四者其宫邸在禁中多不時<lb/>
而往唯宰相使相駙馬都尉疾亟幸其第或賜勞加禮<lb/>
焉建隆元年七月宰相范質有疾太祖親幸其第賜黄<lb/>
金銀絹有差開寳二年趙普有疾帝再往視賜銀噐絹<lb/>
甚厚太平中鎮寧節度楊信久病瘖忽能言帝異之遽<lb/>
幸其第加賜賚祥符三年鎮安節度使駙馬都尉石保<lb/>
吉疾亟帝將臨視其日大忌宰相言於禮非便遂遣内<lb/>
<pb n="18b"/>
侍諭保吉明日臨省焉六月幸侍講學士邢昺第視疾<lb/>
賜白金千兩衣著千匹名藥一奩熙寧七年詔頒新式<lb/>
凡臨幸問疾者賜銀絹宰臣及樞宻使帶使相者二千<lb/>
五百兩匹樞宻使使相二千兩匹知樞宻院事參知政<lb/>
事樞宻副使同知樞宻院事一千五百兩匹簽書樞宻<lb/>
院事同簽書樞宻院事宣徽使七百五十兩匹殿前都<lb/>
指揮使一千五百兩匹駙馬都尉任使相以下者二千<lb/>
五百兩匹任節度觀察留後以下者一千五百兩匹並<lb/>
<pb n="19a"/>
入内内侍省取賜<lb/>
太常因革禮通禮皇帝問大臣等疾苦其禮遣使者持<lb/>
制書至疾者之門贊禮者引受疾者未間不堪受制則<lb/>
子弟代受　太常新禮凡大臣有疾有乘輿幸其第以<lb/>
問者　通禮皇帝遣使勞問諸王宗戚疾苦使者至受<lb/>
勞問者第使二人奉制書案立於使者之南使者稱有<lb/>
制受勞問者再拜受制書　太常新禮國朝之制諸王<lb/>
公主宗室將軍以上每疾皆乘輿臨問小疾在假或乘<lb/>
<pb n="19b"/>
輿幸其第其宫邸在禁中皆不時以往　國朝㑹典天<lb/>
聖二年五月幸崇真資聖禪院視申國大長公主服慈<lb/>
正覺大師疾是日大長公主薨上後幸其院澆奠五年<lb/>
五月皇太后幸楚王元佐宫問疾是日薨上幸其宫臨<lb/>
奠<lb/>
政和禮皇帝遣使問諸王以下疾前期有司於受勞問<lb/>
者之第於大門外設使者位於受勞問者之左<hi>此有下闕文</hi>
使者至贊者引入次使者及受勞問者皆公服贊者引<lb/>
<pb n="20a"/>
使者立於門西東向引受勞問者立於門東西向史二<lb/>
人以案奉詔書立於使者之南贊者曰拜受勞問者再<lb/>
拜贊者引受勞問者入就望闕位立史捧詔書案前行<lb/>
使者從之入就庭中位贊者贊使者搢笏取詔書執笏<lb/>
加詔書於笏上史以案退使者稱有詔受勞問者再拜<lb/>
使者宣詔書訖受勞問者又再拜贊者引使者及受勞<lb/>
問者少前相向各俛伏跪搢笏使者以詔書授受勞問<lb/>
者訖各執笏受勞問者加詔書於笏上各俛伏興復位<lb/>
<pb n="20b"/>
贊者曰拜受勞問者再拜贊者引使者歸次受勞問者<lb/>
乃入若受勞問者疾未間不能親受則子弟代受如上<lb/>
儀　皇帝遣使問帝姬以下疾以内給事一人為使者<lb/>
前期有司於受勞問者之第大門外設使者次又於寢<lb/>
庭望闕設受勞問者位使者位於其前少北南向使者<lb/>
至内侍引入次使者公服女侍引受勞問者朝服出詣<lb/>
望闕位立内侍引使者出次給使二人以案奉詔書前<lb/>
行使者從之入就庭中位内侍贊使者搢笏取詔書執<lb/>
<pb n="21a"/>
笏加詔書於笏上給使捧案退使者稱有詔内侍曰拜<lb/>
受勞問者再拜宣訖又再拜女侍進詣使者前受詔書<lb/>
退授受勞問者訖内侍曰拜受勞問者再拜内侍引使<lb/>
者歸次受勞問者乃入若受勞問者疾未間不能親受<lb/>
則以女侍迎攝受詔書如上儀以所受詔書詣寢閤授之<lb/>
中宫遣使問諸王以下疾以内給事一人為使者前期<lb/>
有司於受勞問者之第大門外設使者次於庭中設受<lb/>
勞問者位北向使者位南向使者至贊者引入次使者<lb/>
<pb n="21b"/>
及受勞問者皆公服贊者引使者立於門東西向給使<lb/>
二人以案奉令書立於使者之南贊者曰拜受勞問者<lb/>
再拜贊者引受勞問者入就庭中位贊者贊使者搢笏<lb/>
取令書執笏加令書於笏上給使捧案退使者稱有令<lb/>
受勞問者再拜讀訖又再拜贊者引使者及受勞問者<lb/>
少前相向各俛伏跪搢笏使者以令書授受勞問者訖<lb/>
各執笏受勞問者加令書於笏上各俛伏興復位贊者<lb/>
曰拜受勞問者再拜贊者引使者歸次受勞問者乃入<lb/>
<pb n="22a"/>
若受勞問者疾未間不能親受則子弟代受如上儀<lb/>
中宫遣使問帝姬以下疾以内給事一人為使者前期<lb/>
有司於受勞問者之第大門外設使者次又於寢庭少<lb/>
北設使者位南向受勞問者位北向使者至内侍引入<lb/>
次使者公服訖女侍引受勞問者朝服出詣庭中位内<lb/>
侍引使者出次給使二人以案奉令書前行使者從之<lb/>
至庭中位内侍贊使者搢笏取令書執笏加令書於笏<lb/>
上給使以案退使者稱有令内侍曰拜受勞問者再拜<lb/>
<pb n="22b"/>
讀訖又再拜女侍進詣使者前授令書退授受勞問者<lb/>
内侍曰拜受勞問者再拜内侍引使者歸次受勞問者<lb/>
乃入若受勞問者疾未間不能親受則以女侍迎攝受<lb/>
令書如上儀以所受令書詣寢閣授之<lb/>
東宫遣使問諸王以下疾前期所司於受勞問者之第<lb/>
大門外設使者次又於庭中設受勞問者位西向使者<lb/>
位東向使者至贊者引入次使者及受勞問者皆公服<lb/>
贊者引使者立於門西東向引受勞問者立於門東西<lb/>
<pb n="23a"/>
向史二人以案奉令書立於使者之南贊者曰拜受勞<lb/>
問者再拜贊者引受勞問者入就庭中位立史捧令書<lb/>
案前行使者從之入就庭中位贊者贊使者搢笏取令<lb/>
書執笏加令書於笏上史以案退使者稱有令贊者曰<lb/>
拜受勞問者再拜讀訖受勞問者又再拜贊者引使者<lb/>
及受勞問者少前相向各俛伏跪搢笏使者以令書授<lb/>
受勞問者訖各執笏受勞問者加令書於笏上各俛伏<lb/>
興復位贊者曰拜受勞問者再拜贊者引使者歸次受<lb/>
<pb n="23b"/>
勞問者乃入若受勞問者疾未問不能親受則子弟代<lb/>
受如上儀　東宫遣使問帝姬以下疾以内給事一人<lb/>
為使者前期有司於受勞問者之第大門外設使者次<lb/>
又於寢庭西階下設使者位東向受勞問者位西向使<lb/>
者至内侍引入次使者公服訖女侍引受勞問者朝服<lb/>
出詣庭中位立内侍引使者出次給使二人以案奉令<lb/>
書前行使者從之至庭中位内侍贊使者搢笏取令書<lb/>
執笏加令書於笏上給使以案退使者稱有令内侍曰<lb/>
<pb n="24a"/>
拜受勞問者再拜讀訖受勞問者又再拜女侍進詣使<lb/>
者前受令書退授受勞問者訖内侍曰拜受勞問者再<lb/>
拜内侍引使者歸次受勞問者乃入若受勞問者疾未<lb/>
間不能親受則以女侍迎攝受令書如上儀以所受令<lb/>
書詣寢閤授之<hi>其皇太子於諸王帝姬疾從家人親屬之禮遣近侍勞問則受勞問者待之亦從家人之禮無拜迎拜送與授受之禮</hi>
明集禮皇帝遣使問王公大臣疾病儀是日奉命至疾<lb/>
者家攝受問者<hi>或尊長或子弟</hi>出接於大門外之右引禮引使<lb/>
<pb n="24b"/>
者入至正㕔東南面立引攝受問者入就㕔下拜位北<lb/>
向使者前稱有制贊禮唱鞠躬拜興拜興平身攝受者<lb/>
鞠躬拜興拜興平身贊禮唱跪攝受問者跪使者宣制<lb/>
曰皇帝聞某官某疾遣臣某勞問宣制畢贊禮唱俛伏<lb/>
興拜興拜興平身攝受問者入告於病者出復命引禮<lb/>
引使者出攝受問者送出於大門之外使者還奏如問<lb/>
公主疾病則遣内侍監官禮同<hi>駙馬或子孫攝受問</hi>
　讀禮通考卷三十八<lb/>
</p>
<p>
</p>
  </div>
</body>
</text>
</TEI>
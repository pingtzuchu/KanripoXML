<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷七十五</head>
    <p>
<pb n="1a"/>
欽定四庫全書<lb/>
　讀禮通考卷七十五　　刑部尚書徐乾學撰<lb/>
　　喪儀節三十八<lb/>
　　國恤十<lb/>
　　　皇妃喪儀<lb/>
盛姬<hi>周穆王妃魯公羊傳隱公十年齊人鄭人入盛何体注云盛  同姓楊氏疏左氏作郕荘公八年成降于齊師傳曰成者何盛也師列子周穆王西巡狩還未及中國道有獻工人名偃  王薦之曰與若偕來者何人對曰臣之所造能倡者王驚視之趣歩俯仰信人也與盛姬内御並觀之技将終倡者瞬其目而招王之<pb n="1b"/>左右侍妾王大怒立欲誅偃師偃師立剖散倡者以示王皆𫝊㑹革木膠漆黒白丹青之所為  竹書紀年周穆王十五年作重璧臺舍水經注五鹿墟故沙鹿有沙亭周穆王䘮盛姬東征  於五鹿其女叔㛗届此思哭之丘為沙鹿之異名也謂羅泌國名記盛伯國亦曰成續志云濟北成本國預  東平西南有盛鄉竇革云鄉在鄆城即晉之剛父</hi>
　穆天子傳季冬甲戌天子西北<hi>闕</hi>姬姓也盛伯之子<lb/>
　也<hi>郭璞註盛國名疑上說姬事公羊傳曰成者何盛也</hi>天子賜之上姬之長<hi>令盛</hi>
　<hi>伯為姬姓之長位在上也</hi>是曰盛門天子乃為之臺<hi>為盛姬築臺也</hi>是曰<lb/>
　重璧之臺<hi>言臺状如壘璧</hi>戊寅天子東狃于澤中逢寒疾<hi>言盛</hi>
<pb n="2a"/>
　<hi>姬在此遇風寒而疾</hi>天子舍于澤中盛姬告病天子憐之<hi>闕</hi>澤<lb/>
　曰寒氏<hi>以名澤也</hi>盛姬求飲天子命人取漿而給<hi>得之速也𫝊曰</hi>
　<hi>何其給也</hi>是曰壺輲<hi>壺器名輲音遄闕速也與遄同</hi>　　　　　　天<lb/>
　子西至于重璧之臺盛姬告病<hi>闕</hi>天子哀之<hi>上疑説盛姬死</hi>
　<hi>也</hi>是曰哀次<hi>哭泣之/位次</hi>天子乃殯盛姬于轂丘之廟<hi>先王</hi>
　<hi>之廟有在此者漢氏亦所在有廟焉</hi>壬寅天子命哭<hi>令羣臣/大臨也</hi>啟為主<hi>為之</hi>
　<hi>䘮主即下伊扈也上啟疑為開殯出棺也</hi>祭父賔䘮<hi>賔賛禮儀</hi>天子王女叔㛗<lb/>
　為主<hi>叔㛗穆王之女也音癕痤</hi>天子<hi>闕/</hi>賔之命終哀禮<hi>令持䘮終禮也</hi>於<lb/>
<pb n="2b"/>
　是殤祀而哭<hi>殤未成䘮盛姬年小也</hi>内史執䇿<hi>所以書贈賵之事内史主冊命</hi>
　<hi>官</hi>官人<hi>闕/</hi>丌職曽祝敷筵席設几<hi>敷猶鋪也周禮曰喪事仍几</hi>盛<lb/>
　饋具<hi>饋具奠也</hi>肺鹽羮<hi>肉也當/以音行</hi>胾<hi>大/臠</hi>脯棗酏<hi>粥清也/音移</hi>醢<hi>肉醬</hi>
　<hi>也</hi>魚腊<hi>乾/魚</hi>糗<hi>寒粥/也</hi>韭<hi>韭/葅</hi>百物<hi>言備有也</hi>乃陳腥俎十二乾<lb/>
　豆九十鼎敦壺尊四十<hi>敦似槃音堆</hi>器<hi>雜器/皿也</hi>曽祝祭食<hi>禮雖</hi>
　<hi>䘮祭皆祭食示有所先也</hi>進肺鹽祭酒<hi>以肺換鹽中以祭所謂振祭也禮以肺見少牢饋食</hi>
　<hi>也</hi>乃獻䘮主伊扈拜受<hi>闕</hi>祭女又獻女主叔㛗叔㛗<lb/>
　拜受祭<hi>闕</hi>祝報祭觴太師<hi>樂/官</hi>乃哭即位<hi>就䘮位也</hi>畢哭内<lb/>
<pb n="3a"/>
　史<hi>闕</hi>䇿而哭<hi>䇿上宜作讀既夕禮曰主人之史讀賵是也</hi>曽祝捧饋而哭<lb/>
　<hi>捧兩手持也</hi>御者<hi>闕/</hi>祈而哭<hi>侍御者禮曰御者入浴</hi>抗者觴夕而哭<lb/>
　<hi>抗猶舉也禮記曰小臣四人抗衾也</hi>佐者承斗哭<hi>佐斂者也斗/斟水杓也</hi>佐者<hi>佐飲</hi>
　<hi>食者</hi>衣裳佩<hi>闕/</hi>而哭樂<hi>闕/</hi>人陳琴瑟<hi>闕/</hi>竽<hi>疑竽上宜作笙笙亦竽屬</hi>
　籥<hi>如笛三孔</hi>
                    <graphic n="KR2523" url="https://raw.githubusercontent.com/kanripo/KR-Gaiji/master/images/KR2523.png" mimeType="image/png"/>
                    <hi>今㦸吏/所吹者</hi>筦<hi>筦如併兩/笛音管</hi>而哭百<hi>闕</hi>衆官人各<lb/>
　<hi>闕</hi>其職事以哭<hi>百衆猶/百旅也</hi>曰士女錯踊九<hi>闕/</hi>乃終<hi>錯互也哭</hi>
　<hi>則三踊三哭而九踊所謂成踊者也</hi>䘮主伊扈哭出造舍<hi>倚廬也</hi>父兄宗<lb/>
　姓及在位者從之佐者哭<hi>佐斂者也</hi>且徹饋及壺鼎俎豆<lb/>
<pb n="3b"/>
　<hi>皆佐者主為之</hi>衆宫人各<hi>闕/</hi>其職皆哭而出<hi>事/畢</hi>井利<hi>闕</hi>事後<lb/>
　出而收<hi>井利所以獨後出者典䘮祭器物收斂之也或曰井利稽慢出不及輩故收縛之</hi>癸<lb/>
　卯大哭殤祀而載<hi>載祖載也</hi>甲辰天子南葬盛姬于樂池<lb/>
　之南<hi>即𤣥池也</hi>天子乃命盛姬<hi>闕/</hi>之䘮視皇后之葬法<hi>視猶</hi>
　<hi>比也</hi>亦不邦後于諸侯<hi>疑字錯誤/所未詳也</hi>河濟之間共事<hi>供給事也</hi>
　韋榖黄城三邦之事輦䘮<hi>輦謂挽輴車發三國之衆以示榮侈</hi>七萃之<lb/>
　士抗者即車<hi>舉棺以就車</hi>曽祝先䘮<hi>導/也</hi>大匠御棺<hi>為棺御也周禮</hi>
　<hi>曰䘮祝為御禮記曰諸侯御柩以羽葆謂在前為行止之節</hi>日月之旗七星之文<lb/>
<pb n="4a"/>
　<hi>言旗上畫日月及北斗星也禮記曰日月為旗常亦通名</hi>鼓鐘以葬龍旗以<hi>闕</hi>鳥<lb/>
　以建鼓獸以建鍾龍以建旗曰䘮之先後及哭踊者<lb/>
　之間畢有鐘旗<hi>闕</hi>百物䘮器井利典之列于䘮行靡<lb/>
　有不備<hi>行行伍</hi>擊鼓以行䘮舉旗以勸之<hi>令盡哀也</hi>擊鐘以<lb/>
　止哭彌旗以節之<hi>為節音節彌猶低也</hi>曰<hi>闕</hi>祀大哭九而終䘮<lb/>
　出于門喪主即位<hi>就位哭也</hi>周室父兄子孫倍之<hi>倍倍列位也</hi>
　諸侯屬子<hi>宗屬羣子</hi>王吏倍之外官王屬七萃之士倍之<lb/>
　<hi>外官所主在外者</hi>姬姓子弟倍之<hi>盛姬之/族屬也</hi>執職之人倍之<hi>執職</hi>
<pb n="4b"/>
　<hi>猶執事也</hi>百官衆人倍之哭者七倍之<hi>列七重</hi>踊者三十行<lb/>
　行萃百人<hi>百人為一倍萃聚也</hi>女主即位嬖人羣女倍之<hi>嬖人王所</hi>
　<hi>幸愛者</hi>王臣姬姓之女倍之<hi>疑同姓之女為大夫士妻者所謂内宗也</hi>宫官<lb/>
　人倍之<hi>宫官為内也</hi>宫賢庶妾倍之<hi>庶妾衆散妾也</hi>哭者五倍踊<lb/>
　者次從<hi>以次相從</hi>曰天子命䘮一里而擊鐘止哭曰匠人<lb/>
　哭于車上<hi>御棺不得下也</hi>曽祝哭于䘮七萃之士哭于䘮所<lb/>
　曰小哭錯踊三踊而行五里而次<hi>次猶止也</hi>曰䘮三舍至<lb/>
　于哀次五舍至于重璧之臺<hi>三十里為舍也𫝊曰避君三舍</hi>乃休<hi>休駐</hi>
<pb n="5a"/>
　<hi>也</hi>天子乃周姑繇之水以圜䘮車<hi>決水周繞之也繇音遥圜音員</hi>是<lb/>
　曰冏車<hi>以號水也</hi>曰殤祀之<hi>於此復祭</hi>孟冬辛亥邢侯曹侯來<lb/>
　弔<hi>曹國今濟隂定陶縣是也</hi>内史將之以見天子天子告不豫而<lb/>
　辭焉<hi>不豫辭病也尚書曰武王不豫</hi>邢侯曹侯乃弔太子太子哭出<lb/>
　廟門以迎邢侯<hi>曹侯不進</hi>再拜勞之<hi>門勞/之也</hi>侯不荅拜<hi>謙不敢與</hi>
　<hi>太子抗禮</hi>邢侯謁哭于廟<hi>謁告也</hi>太子先哭而入西向即位<lb/>
　内史賔侯<hi>儐相</hi>北向而立大哭九邢侯厝踊三而止<hi>與太</hi>
　<hi>子拾踊</hi>太子送邢侯至廟門之外邢侯遂出太子再拜<lb/>
<pb n="5b"/>
　送之曹侯弔廟入哭太子送之亦如邢侯之禮<hi>雖弔異而</hi>
　<hi>禮同</hi>壬子天子具官見邢侯曹侯<hi>具官備/禮相見</hi>天子還返<hi>將歸</hi>
　邢侯曹侯執見拜天子之武一<hi>義所未聞</hi>天子見之乃遣<lb/>
　邢侯曹侯歸于其邦王官執禮共于二侯如故<hi>言不以䘮</hi>
　<hi>廢禮</hi>曰天子出憲<hi>憲/命</hi>以或襚賵<hi>此以上以説賵贈事衣物曰襚音遂</hi>癸丑<lb/>
　大哭而<hi>闕</hi>甲寅殤祀大哭而行䘮五舍于大次曰䘮<lb/>
　三日于大次<hi>停三日也</hi>殤祀如初辛酉大成百物皆備<hi>送葬</hi>
　<hi>之物俱備</hi>壬戌葬史録繇鼓鐘以赤下棺<hi>窆/也</hi>七萃之士<hi>闕</hi>
<pb n="6a"/>
　士女錯踊九<hi>闕</hi>䘮下<hi>下謂/入土</hi>昧爽天子使嬖人<hi>所愛幸者</hi>贈<lb/>
　用文錦明衣九領<hi>謂之明衣言神明之衣</hi>䘮宗伊扈贈用變裳<lb/>
　<hi>宗亦主變裳裳名也</hi>女主叔㛗贈用茵組<hi>茵褥</hi>百嬖人官師畢贈<lb/>
　<hi>言盡有襚賵也官師羣士號也禮記曰官師一廟</hi>井利乃藏<hi>藏之於墓所</hi>報哭于<lb/>
　大次<hi>報猶反也大次有次神次也</hi>祥祠<hi>闕/</hi>祝䘮罷哭辭于逺人<hi>辭謝</hi>
　<hi>遣歸</hi>爲盛姬諡曰哀淑人<hi>恭人短/折曰哀</hi>天子丘人<hi>為丘作名</hi>是曰<lb/>
　淑人之丘乙丑天子東征舍于五鹿叔㛗思哭<hi>思哭盛姬</hi>
　是曰女㛗之丘<hi>因以名五鹿也</hi>丁卯天子東征釣于漯水以<lb/>
<pb n="6b"/>
　祭淑人是曰祭丘仲冬丁丑天子北征戊寅舍于河<lb/>
　上乃致父兄子弟王臣姬<hi>闕</hi>祥祀畢哭<hi>上云王臣姬姓之女疑此</hi>
　<hi>亦同也</hi>終䘮于囂氏<hi>服闋</hi>己卯天子西濟于河囂氏之遂<lb/>
　庚辰舍于茅尺<hi>地名</hi>於是禋祀除䘮始樂素服而歸<hi>哀未</hi>
　<hi>忘也</hi>是曰素氏天子遂西南癸未至于野王<hi>今河内縣</hi>甲申<lb/>
　天子北升于大北之隥<hi>疑此大行山也</hi>而降休于兩柏之下<lb/>
　<hi>有兩柏也</hi>天子永念傷心乃思淑人盛姬於是流涕七萃<lb/>
　之士葽豫上諫于天子曰自古有死有生豈獨淑人<lb/>
<pb n="7a"/>
　天子不樂出於永思永思有益莫忘其新<hi>言思之有益者莫忘</hi>
　<hi>更求新人</hi>天子哀之乃又流涕<hi>聞此言愈更增感也</hi>是日輟<lb/>
　　　　乾學案穆天子傳出汲冢晉荀朂校定以為<lb/>
　　　　其事雖不典其文甚古頗可觀覽今考與書<lb/>
　　　　序及太史公所載多合當時藏之中經副在<lb/>
　　　　三閣故其書實不可廢輙引盛妃事為古時<lb/>
　　　　妃䘮之禮以備考覽云<lb/>
宋眞宗李宸妃<hi>真宗司寢生仁宗及仁宗即位為順容從守永定陵初仁宗襁褓章獻以為子<pb n="7b"/>仁宗不自知為妃所出明道元年疾革進位宸妃薨丞相吕夷簡請以一品禮治䘮詳見山陵條章獻太后崩仁宗始知為宸妃所生詔尊為皇太后諡荘懿陪葬永定陵廟曰奉慈又即景靈宫建神御殿曰廣孝慶厯中改諡章懿升祔太廟</hi>
宋史禮志真宗宸妃李氏明道元年二月二十六日薨<lb/>
初葬洪福院之西北命晏殊撰墓銘二年四月六日追<lb/>
冊為莊懿皇太后十月五日改葬永定陵之西北隅十<lb/>
七日祔神主於奉慈廟<lb/>
楊淑妃<hi>真宗才人累進昭儀真宗崩遺詔以為皇太妃至章獻太后崩遺誥為皇太后所居宫曰保慶<pb n="8a"/>稱保慶皇太后</hi>
宋史后妃傳景祐三年薨殯於皇儀殿帝思其保䕶之<lb/>
恩命禮官加服小功初仁宗未有嗣后勸帝擇近屬養<lb/>
於宫中即英宗也英宗立言者謂禮慈母於子祭於孫<lb/>
止請廢后廟瘞其主園陵英宗未許下有司議㑹帝崩<lb/>
遂罷<lb/>
名臣琬琰之章王珪撰賈昌朝墓誌詔有司議章獻章<lb/>
懿章惠三后升祔之禮公乃酌羣儀奏為章獻皇后母<lb/>
<pb n="8b"/>
儀天下章懿皇后誕育聖躬宜如祥符升祔元徳皇后<lb/>
故事配食真宗廟室以稱陛下追孝之意章惠皇后於<lb/>
陛下有慈保之恩義須别祠伏請享奉祠廟如故於是<lb/>
命攝太尉奉二主行升祔禮<lb/>
　　　　乾學案此章惠皇后蓋即楊太后也東都事<lb/>
　　　　略有諡而宋史軼之劉后傳云泰寜軍節度<lb/>
　　　　使錢惟演請以章獻章懿與章穆並祔真宗<lb/>
　　　　室詔三省與禮院議皆以為章穆皇后位崇<lb/>
<pb n="9a"/>
　　　　中壼已祔真宗廟室自協一帝一后之文章<lb/>
　　　　獻明肅處坤元之尊章懿感日符之貴功徳<lb/>
　　　　莫與為比謂宜建新廟同殿異室嵗時薦享<lb/>
　　　　一用太廟之儀仍别廟名以崇世享翰林學<lb/>
　　　　士馮元等請以奉慈為名慶厯五年復遷二<lb/>
　　　　后祔真宗廟葢楊后别祠并不得入奉慈殿也<lb/>
仁宗張貴妃<hi>慶厯元年為才人皇祐初進貴妃後五年薨仁宗悼之冊為皇后諡温成</hi>
名臣琬琰之章畢仲㳺撰孫沔碑仁宗時貴妃張氏薨<lb/>
<pb n="9b"/>
治䘮皇儀殿詔葬爲園陵禮官諡曰恭徳公言太宗四<lb/>
后皆諡曰徳從廟諡也而郭氏張氏二后不聞有諡今<lb/>
諡妃子曰恭徳雖禮官之罪而實貽譏於陛下因併論<lb/>
皇儀治䘮詔葬為園陵為非是遂改諡温成園陵亦罷<lb/>
已而詔公讀温成哀冊公奏言章穆皇后䘮比葬行事<lb/>
皆兩制官而温成追諡反詔二府大臣行事不可翼日<lb/>
執冊文前陳故事且曰以臣孫某讀冊則可以樞密副<lb/>
使讀冊則不可<lb/>
<pb n="10a"/>
王珪撰梁適墓誌仁宗張貴妃薨小斂於皇儀殿公曰<lb/>
皇儀不可治妃䘮然宰相陳執中不能正其事又欲以<lb/>
公為園陵使公曰嬪御無園陵之制始定葬於奉先寺<lb/>
王珪撰邵亢墓誌張貴妃薨有司請立陵廟禁樂京師<lb/>
一月公累疏論之遂弛樂禁亦不立陵<lb/>
仁宗董充媛<lb/>
蘇軾撰司馬光行狀仁宗充媛董氏薨追贈婉儀又贈<lb/>
淑妃輟朝成服百官奉慰定諡行冊禮葬給鹵簿公言<lb/>
<pb n="10b"/>
董氏秩本㣲病革之日方拜充媛古者婦人無諡近制<lb/>
惟皇后有之鹵簿本以賞軍功未嘗施於婦人惟唐平<lb/>
陽公主有舉兵佐髙祖定天下之功乃得給至韋庶人<lb/>
始令妃主葬日皆給鼓吹非令典不足法<lb/>
明成穆孫貴妃<lb/>
典禮志洪武七年九月庚寅貴妃孫氏葬命呉王橚服<lb/>
斬衰三年以主䘮事敕皇太子及諸王皆服期厝於朝<lb/>
陽門楮岡之原十五年祔葬髙后陵<lb/>
<pb n="11a"/>
昭獻王貴妃<lb/>
明㑹典永樂十八年昭獻貴妃王氏䘮禮　一聞䘮輟<lb/>
朝五日　一初䘮上祭一壇皇后祭一壇皇妃祭一壇<lb/>
皇太子祭一壇親王共祭一壇公主共祭一壇　一贈<lb/>
諡冊文行焚黄禮　一七七百日周年二周年每次祭<lb/>
祀壇數與初䘮同　一聞塋域遣官祀后土　一行内<lb/>
外衙門造辦䘮儀銘旌冥器等項　一發引前期辭靈<lb/>
祭祀壇數與初䘮同唯增六尚司祭一壇内官内使祭<lb/>
<pb n="11b"/>
一壇　一啟奠祖奠遣奠各遣祭一壇　一發引日文<lb/>
武百官各素服烏紗帽黒角帶送至路祭處所皇親駙<lb/>
馬共一壇公侯伯文武衙門共一壇外命婦共一壇<lb/>
一過門祭祀<hi>内門遣内官外門遣太常寺官行禮</hi>一下葬遷奠遣祭一壇<lb/>
　一掩壙遣官祀后土　一迎靈轎至享堂行安神禮<lb/>
遣祭一壇<lb/>
恭恪莊僖紀淑妃<hi>孝宗生母</hi>
典禮志成化十一年六月乙巳皇子母紀氏薨追封淑<lb/>
<pb n="12a"/>
妃諡恭恪莊僖輟朝三日上服淺色衣御奉天門視事<lb/>
命禮部定䘮葬儀注先是妃病大學士商輅言皇子母<lb/>
有不諱禮宜從厚仍乞司禮監奉皇子問侍衰服行禮<lb/>
上是之乃命司禮監黄賜詣問儀八月壬寅葬西山自<lb/>
初䘮至𤼵引下葬上及皇太后中宫英廟皇妃親王公<lb/>
主皇子各有祭遣皇子奉祝冊行禮營域𤼵引下葬日<lb/>
上俱不視朝皇親公侯駙馬伯文武百官及命婦送葬<lb/>
設祭如常儀<hi>追崇典禮見皇后篇</hi>
<pb n="12b"/>
榮安惠順端僖閻貴妃<lb/>
世宗實録嘉靖十九年正月甲午朔乙未貴妃閻氏薨<lb/>
妃首出皇第一子上痛悼詔追封為皇貴妃賜諡榮安<lb/>
惠順端僖䘮禮視皇妃例加等權厝孝潔皇后陵次輟<lb/>
朝五日禮部上䘮禮儀注一初䘮御祭一壇昭聖恭安<lb/>
康惠慈壽皇太后遣祭一壇武廟皇妃中宫皇妃皇嬪<lb/>
皇太子各祭一壇裕王景王共祭一壇公主共祭一壇<lb/>
涇簡王妃祭一壇六尚局祭一壇内官内使共祭一壇<lb/>
<pb n="13a"/>
一行欽天監選擇小斂大斂焚黄𤼵引啟土安葬掩土<lb/>
日期一行翰林院撰諡冊文及各祭文壙誌文一焚黄<lb/>
是日陳設祭儀以祝文及冊文置於靈前遣司禮監官<lb/>
行禮立於靈柩前賛禮賛鞠躬四拜興平身贊跪執事<lb/>
者以爵進於司禮監官之右賛受爵獻爵者三賛讀祝<lb/>
讀祝者取祝跪讀讀訖贊宣冊宣冊女官取冊立宣訖<lb/>
賛俯伏興平身復位賛鞠躬四拜禮畢焚祝及冊一七<lb/>
七百日周年二周年毎次御祭一壇昭聖恭安康惠慈<lb/>
<pb n="13b"/>
夀皇太后遣祭一壇武廟皇妃祭一壇中宫以下祭如<lb/>
前儀一開塋域祠后土御祭一壇遣内官行禮一辭靈<lb/>
前期御祭一壇皇太后武廟皇妃中宫以下各祭如前<lb/>
儀一𤼵引啟奠祖奠遣奠各御祭一壇俱用祝文酒果<lb/>
遣内官行禮光禄寺辦祭是日早免朝叅文武百官各<lb/>
素服烏紗帽黑角帶先隨方相後行至路祭處所致祭<lb/>
文武官命婦各至祭所祭畢而還一過門俱用祝文酒<lb/>
果内門遣内官行禮外門遣太常寺官行禮太常寺辦<lb/>
<pb n="14a"/>
祭一路祭駙馬并皇親共祭一壇公侯伯文武百官共<lb/>
祭一壇外命婦共祭一壇一擡柩挽歌執翣外其擎執<lb/>
香燭旛幢紙案等項於五軍都督府撥軍應用一靈柩<lb/>
前儀仗内使女樂三十二人并花旛雪栁女隊子二十<lb/>
八人女將軍二十四人一工部於孝潔皇后陵次先期<lb/>
搭蓋席殿靈柩至奉安御祭一壇一先期遣官以權厝<lb/>
告孝潔皇后一下葬日文武百官免朝參一下葬遣奠<lb/>
御祭一壇一行該衙門造辦銘旌及墳塋誌石䘮儀宴<lb/>
<pb n="14b"/>
器等項俱加等一某日舉棺之前執事先以方相旛幢<lb/>
車駝馬鼓樂真亭彩亭以次排列於𤣥武門外䘮夫奉<lb/>
棺就輦内官以魂帛置小車中一掩壙畢祠后土御祭<lb/>
一壇一掩壙畢迎靈轎至享堂行安神禮御祭一壇一<lb/>
各壇路祭并靈柩頓歇處所俱行工部預為相地搭蓋<lb/>
席殿一挽歌執翣人等該用孝巾孝帶行移工部轉行<lb/>
内府該衙門製造儀上詔命婦路祭令先期入宫内行<lb/>
餘俱如擬<lb/>
<pb n="15a"/>
榮淑杜康妃<hi>穆宗母</hi>
世宗實録嘉靖三十三年正月壬寅朔壬子康妃杜氏<lb/>
薨妃裕王母也禮部隨上䘮禮儀注尚書歐陽徳等因<lb/>
言累朝皇妃薨或未生王子或子非居長而受封之國<lb/>
或子立爲東宫而先薨俱與今不同惟成化中淑妃紀<lb/>
氏薨所生皇子倫序居長與妃事體相類但彼時皇子<lb/>
尚幼而今裕王既已成㛰禮宜持服主喪送葬出城儀<lb/>
節稍異乃議輟朝五日裕王主䘮遵孝慈録斬衰三年<lb/>
<pb n="15b"/>
欽遣大臣題主開塋掩壙祠謝后土并用工部官送葬<lb/>
儀仗人數皆増於舊上覽之謂大學士嚴嵩等曰部擬<lb/>
用憲廟淑妃例大不同且裕王不當服斬衰嵩等對憲<lb/>
廟初有悼恭太子在前淑妃之子居次正與康妃事體<lb/>
相同故禮部擬用其例䘮禮必子爲主裕王殿下須服<lb/>
斬衰以執饋奠之事太祖御製孝慈録序文曰庶子為<lb/>
其母斬衰三年部議遵用此也上復諭嵩持斬衰三年<lb/>
當避君臣之尊嵩言臣考洪武七年貴妃孫氏薨無子<lb/>
<pb n="16a"/>
太祖命呉王橚服慈母服斬衰三年主喪事皇太子諸<lb/>
王皆服期是年孝慈録成遂為定制是後久無是事故<lb/>
未知謂及兹當垂訓作則於後伏乞仍命殿下兹日衰<lb/>
杖入哭几筵其後居府盡三年之制上意猶未以為然<lb/>
乃批部疏曰輟朝五日不合一切所擬俱非禮之正其<lb/>
考賢妃鄭氏例酌議以聞於是徳等復上儀注一聞䘮<lb/>
自本月十四日起至十五日止輟朝二日不鳴鐘鼓上<lb/>
服淺淡色衣服於奉天門視事文武百官各具淺淡色<lb/>
<pb n="16b"/>
服烏紗帽黑角帶朝叅欽命裕王主饋奠之事一裕王<lb/>
聞喪率妃入宫素服哭盡哀行四拜禮視小斂大斂成<lb/>
服後朝夕哭臨三日以後每遇一奠通前二十七日而<lb/>
止乃於燕居盡斬衰三年之制以伸子情一初喪御祭<lb/>
一壇皇妃共祭一壇景王并妃祭一壇公主共祭一壇<lb/>
涇簡王妃夀定王妃共祭一壇裕王并妃共祭一壇是<lb/>
日内侍陳設祭饌拜位如常儀内導引官導裕王并妃<lb/>
詣拜位賛曰拜奠酒讀祝賛四拜舉哀興哀止望瘞禮<lb/>
<pb n="17a"/>
畢一焚黄是日陳設祭儀以祭文及諡冊文置於靈前<lb/>
内導引官導裕王詣靈柩前贊四拜興平身賛跪執事<lb/>
者以爵進於王之右賛受爵獻爵者三賛讀祝讀祝者<lb/>
取祝跪讀訖贊宣冊宣冊女官取冊立宣訖贊俯伏興<lb/>
平身贊四拜禮畢焚祝及冊一七七百日周年二年三<lb/>
年毎次御祭一壇皇妃共祭一壇景王并妃共祭一壇<lb/>
公主共祭一壇涇簡王妃夀定王妃共祭一壇裕王并<lb/>
妃共祭一壇在殯王率妃行禮儀如初䘮葬後遣中官<lb/>
<pb n="17b"/>
墳園行禮裕王禫服日遣本府中官於墳園致祭一開<lb/>
塋域祠后土遣内官行禮一辭靈𤼵引前一日御祭一<lb/>
壇皇妃共祭一壇景王并妃共祭一壇涇簡王妃夀定<lb/>
王妃共祭一壇六尚司共祭一壇内官内使共祭一壇<lb/>
裕王并妃共祭一壇王率行禮儀如初喪一𤼵引啓奠<lb/>
祖奠遣奠御祭各一壇裕王祭各一壇儀如初䘮是日<lb/>
執事官先以方相旛幢車駝馬鼓樂真亭彩亭以次排<lb/>
列於𤣥武門外内侍捧銘旌魂帛導引柩出𤣥武門外<lb/>
<pb n="18a"/>
喪夫捧柩就轝内官以魂帛置小車中裕王歩送至京<lb/>
城門外路祭畢還宫文武百官免朝叅各穿素服烏紗<lb/>
帽黑角帶隨方相後行至路祭處所致祭而還一過門<lb/>
内門遣中官行禮外門遣太常寺官行禮一路祭裕王<lb/>
祭一壇皇親并駙馬各祭一壇公侯伯文武衙門共祭<lb/>
一壇俱於京城門外外命婦共祭一壇於鼓樓迤西一<lb/>
靈柩前儀仗内使女樂二十四人花旛雪栁女隊子二<lb/>
十人女將軍十人一靈柩至墳園奉安御祭一壇裕王<lb/>
<pb n="18b"/>
祭一壇護䘮中官行禮祭畢執事者整理壙中安頓𤣥<lb/>
纁玉璧匣五榖下棺并以銘旌魂帛置棺上翣六置棺<lb/>
之兩傍下葬日文武百官免叅一下葬遷奠御祭一壇<lb/>
裕王祭一壇䕶䘮中官行禮一掩壙畢祠后土䕶䘮中<lb/>
官行禮一掩壙畢迎靈轎至享堂行安神禮御祭一壇<lb/>
裕王祭一壇䕶䘮中官行禮疏入上曰輟朝以十七日<lb/>
為始諡字正如例擬請焚黄乃制命非王可行其仍以<lb/>
常禮從事餘如議部復奏皇妃焚黄儀傳訛已非一日<lb/>
<pb n="19a"/>
蓋自累朝或所生皇子及親王或司禮監官行禮皆拜<lb/>
而獻酒跪而讀祝乃叅用上尊諡之儀而未思賜諡為<lb/>
制命其祭文稱皇帝遣諭與上尊諡迥然不同也今既<lb/>
奉㫖以常禮從事當改議賜諡如賜祭禮讀祝宣冊皆<lb/>
平立不拜上報可仍令著為定規如不係賜諡者臨期<lb/>
另擬以聞遂冊諡妃為榮淑康妃冊曰朕惟自古人君<lb/>
之於妃生既錫以封號没必加以美諡此古今之通義<lb/>
也爾康妃杜氏早膺淑選事朕有年皇子誕生宜延遐<lb/>
<pb n="19b"/>
祉偶嬰一疾遽爾長終爰念勞勤再錫嘉號兹特諡曰<lb/>
榮淑爾靈不昧服兹寵光後十三年裕王嗣統乃追尊<lb/>
妃曰孝恪皇后<lb/>
孝靖王貴妃<hi>光宗母</hi>
神宗實録萬厯三十九年九月戊午禮部奏皇貴妃薨<lb/>
逝合行事宜奉㫖照世廟皇貴妃沈氏例行但臣歴查<lb/>
我朝皇貴妃薨逝俱未有誕育東宫惟憲廟淑妃為孝<lb/>
宗敬皇帝母世廟康妃為穆宗莊皇帝母然其薨時皆<lb/>
<pb n="20a"/>
未封皇貴妃未經冊立東宫當日禮儀俱擬從厚况今<lb/>
皇貴妃既膺封典皇太子冊立東宫已久天下臣民觀<lb/>
望所係禮儀等更當加隆謹條具上請　一聞喪自本<lb/>
月二十二日起至二十六日止輟朝五日不鳴鐘鼓上<lb/>
服淺淡色衣於文華門視事文武百官各具青素服黑<lb/>
角帶朝叅次日文武百官行奉慰禮　一欽命皇太子<lb/>
率妃入宫衰服哭盡哀行四拜禮視小斂大斂成服後<lb/>
朝夕哭臨三日以後毎日一奠通前二十七日而止其<lb/>
<pb n="20b"/>
斬衰避君父之尊止於燕居以伸子情　一慈聖宣文<lb/>
明肅貞夀瑞獻恭熹皇太后祭一壇穆廟皇妃共祭一<lb/>
壇中宫祭一壇皇貴妃等妃祭一壇皇太子祭一壇瑞<lb/>
安長公主祭一壇福王祭一壇福王妃祭一壇瑞王惠<lb/>
王桂王共祭一壇榮昌公主夀寧公主共祭一壇汝安<lb/>
王繼妃祭一壇景恭王妃祭一壇六尚局祭一壇内官<lb/>
内使共祭一壇俱光禄寺辦是日内侍陳設酒饌并位<lb/>
如常儀内導引官導皇太子并妃詣拜位賛禮賛四拜<lb/>
<pb n="21a"/>
畢奠酒讀祝四拜舉哀興哀止望瘞禮畢　一行欽天<lb/>
監選擇小斂大斂焚黄日時　一欽定諡號　一行翰<lb/>
林院撰諡冊祭祝文壙誌文　一焚黄用黄絹裝褙如<lb/>
冊兩葉寫冊文是日陳設祭儀以祝文及冊文置於靈<lb/>
前内導引官導皇太子詣靈柩前贊四拜禮賛跪執事<lb/>
以爵進置於皇太子之右贊受爵獻爵受爵獻爵受爵<lb/>
獻爵贊讀祝跪讀訖贊宣冊女官取冊立宣訖賛俯伏<lb/>
興平身賛四拜禮畢焚祝文及冊文　一七七百日周<lb/>
<pb n="21b"/>
年二周年御祭一壇皇太后以下俱致祭如初䘮俱光<lb/>
禄寺辦祭在殯皇太子率妃行禮儀如初䘮葬後遣内<lb/>
官墳園行禮　一皇太子禫服日遣内官於墳園致祭<lb/>
光禄寺辦祭　一安葬先期啟土遣官祭告后土欽天<lb/>
監差官二員候時執事官陳設祭饌如常儀賛再拜興<lb/>
酹酒讀祝賛再拜興禮畢　一工部於墳園及各壇路<lb/>
祭並靈柩頓歇處所預搭蓋行享席殿仍量蓋小席房<lb/>
以置儀仗等物　一𤼵引前一日晚設奠辭靈内侍官<lb/>
<pb n="22a"/>
陳設牲醴等一如常儀御祭以下祭俱如初喪俱光禄<lb/>
寺辦祭　一欽遣大臣一員題主　一𤼵引前題差工<lb/>
部司屬官入山送葬　一送葬入山官貟素服走送至<lb/>
徳勝門外騎送至葬所歩行至享殿安葬畢還日朝見<lb/>
　一𤼵引啓奠祖奠遣奠御祭各一壇皇太子各祭一<lb/>
壇俱光禄寺辦祭儀如初䘮是日執事者先以方相旛<lb/>
幢車馬鼓樂真亭彩亭以次排列於𤣥武門外内使捧<lb/>
銘旌魂帛等引柩出𤣥武門外捧柩就輿内官以魂帛<lb/>
<pb n="22b"/>
置小車中皇太子歩送出京城外路祭畢還宫文武百<lb/>
官免朝叅各素服黒角帶隨方相後行至路祭處所致<lb/>
祭而還　一鴻臚寺差序班八員於徳勝門外擺列致<lb/>
祭官貟務要敬謹　一過門太常寺辦祭品内門遣内<lb/>
官行禮外門遣太常寺官行禮　一路祭皇太子祭一<lb/>
壇皇親并駙馬共祭一壇公侯伯及文武衙門共祭一<lb/>
壇俱於徳勝門外祭外命婦共祭一壇於鼓樓迤西俱<lb/>
光禄寺辦祭　一擡柩挽歌執翣各役行順天府擎執<lb/>
<pb n="23a"/>
旛幢香爐紙案等項軍役行兵部轉行戎政㕔撥用其<lb/>
孝絰孝帶行工部轉行内府該衙門製造　一靈柩前<lb/>
儀仗内使女樂三十二人花旛雪栁女隊子二十八人<lb/>
女將軍二十四人　一靈柩至墳園安奉御祭一壇皇<lb/>
太子祭一壇俱光禄寺辦䕶䘮内官行禮畢祭畢執事<lb/>
者進獻贊讀祝立讀畢焚祝文内侍啟櫃受主訖跪奏<lb/>
請皇貴妃神主降座陞輿内侍捧神主升靈輿至行享<lb/>
殿内侍跪奏請皇貴妃神主降輿升座内侍捧神主安<lb/>
<pb n="23b"/>
奉靈座内訖行安神禮禮如前儀　一神主還京内侍<lb/>
於神主前奏請皇貴妃神主降座升輿還京奏訖俯伏<lb/>
興於靈座上舉神主升輿進行儀仗侍衞尚儀護䘮官<lb/>
後隨在途仍朝夕奠　一迎神主先期於城外敎塲門<lb/>
前席殿内置幄次次日執事官備儀衞敎坊司備文樂<lb/>
鼓吹設而不作文武百官青素服黑角帶出城奉迎神<lb/>
主入幄次行四拜禮畢神主進行百官隨後至徳勝門<lb/>
外儀衞等退護䘮亦退至内宫皇太子率妃以下俱迎<lb/>
<pb n="24a"/>
神主於門以次復迎神主至内宫内侍官於靈轎前跪<lb/>
奏請皇貴妃神主降輿陞座内侍官捧神主安奉靈座<lb/>
訖内執事官陳設牲醴如常儀皇太子率妃以下入拜<lb/>
位行謁見四拜安神禮如常儀上命𤼵引日皇太子歩<lb/>
送至𤣥武門外柩就輿行路祭畢回宫泰昌元年八月<lb/>
追尊為孝靖皇太后<lb/>
　　　　乾學案皇妃䘮禮一也所以詳載閻氏杜氏<lb/>
　　　　王氏三妃者閻與杜則其子將為太子王則<lb/>
<pb n="24b"/>
　　　　其子已為太子禮自與諸妃異故詳列之也<lb/>
　　　　他若未封妃者其禮又殺於諸妃則别附於<lb/>
　　　　後以備典禮之一端云<lb/>
　　　未封妃䘮儀<lb/>
明㑹典嘉靖二十九年未封皇妃䘮禮䘮聞賜封號輟<lb/>
朝一日御祭一壇皇妃以下各祭一壇<hi>俱遣内官行禮光禄寺備祭</hi>
翰林院撰冊文祝文壙誌文　擇日行焚黄禮　七七<lb/>
百日周年二周年毎次御祭一壇皇妃共祭一壇　開<lb/>
<pb n="25a"/>
塋域祀后土及辭靈祭祀壇數與初䘮同<hi>俱遣内官行禮</hi>𤼵引<lb/>
以後合行事宜同前<hi>凡未封妃䘮葬禮儀隆殺不等俱禮部開坐題請施行</hi>
嘉靖二十九年皇貴妃王氏䘮禮　一初䘮増六尚司<lb/>
祭一壇内官内使共祭一壇　一行翰林院撰諡冊文<lb/>
及各祭文壙誌文　一焚黄<hi>用黄絹裝褙如冊様兩葉寫冊文</hi>是日陳<lb/>
設祭儀以祝文及冊文置於靈前遣司禮監官行禮獻<lb/>
爵讀祝訖女官宣冊禮畢焚祝及冊　一靈柩前儀仗<lb/>
内使女樂三十二人并花旛雪柳女隊子二十八人女<lb/>
<pb n="25b"/>
將軍二十四人　一靈柩至墳園奉安御祭一壇<hi>遣䕶䘮内官行禮</hi>其餘各祭俱同前　一墳園及各壇路祭并靈柩<lb/>
頓歇處所行工部預為搭蓋席殿其挽歌執翣人等該<lb/>
用孝巾孝帶俱工部轉行内府該衙門製造<lb/>
　<lb/>
　<lb/>
　<lb/>
　讀禮通考卷七十五<lb/>
</p>
<p>
</p>
  </div>
</body>
</text>
</TEI>
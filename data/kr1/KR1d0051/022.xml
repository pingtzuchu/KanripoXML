<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷二十二</head>
    <p>
<pb n="1a"/>
欽定四庫全書<lb/>
　讀禮通考卷二十二　　刑部尚書徐乾學撰<lb/>
　　喪期二十二<lb/>
　　　國恤五<lb/>
　　　天子服前皇之后<lb/>
晉書禮志孝武寧康中崇徳太后禇氏崩后於帝為從<lb/>
嫂或疑其服博士徐藻議以為資父事君而敬同又禮<lb/>
其夫屬父道者其妻皆母道也則夫屬君道妻亦后道<lb/>
<pb n="1b"/>
矣服后宜以資母之義魯譏逆祀以明尊尊今上躬奉<lb/>
康穆哀皇及靖后之禮致敬同於所天豈可敬之以君<lb/>
道而服廢於本親謂應服齊衰期於是帝制期服<lb/>
明世宗實録嘉靖十四年正月丙戌莊肅皇后崩<hi>武宗后夏氏也</hi>上命禮部具喪祭儀尋遣中官諭曰喪禮量視聖慈<lb/>
仁夀太皇太后制行於是禮部具上儀注中有上素冠<lb/>
素服絰帶舉哀及羣臣奉慰等禮上覽之曰朕於皇兄<lb/>
后無服制矧奉兩宮皇太后在上又廹臨聖母夀豈忍<lb/>
<pb n="2a"/>
用純素朕青服視事諸合行禮儀再酌議來聞於是禮<lb/>
部尚書夏言等上言大行莊肅皇后䘮禮其在臣民者<lb/>
無容别議唯是皇上天子之尊服制既絶則不必臨御<lb/>
西角門及一切奉慰禮皆不當舉但羣臣成服之後又<lb/>
不服素於奉天門朝參盖情固有所當伸而尊尤在所<lb/>
當避宜候命下暫免朝參便於是帝竟不服其宗室内<lb/>
外文武官及軍民男婦皆服二十七日而除<lb/>
　　　　乾學案夏后於世宗從嫂也依明制從兄弟<lb/>
<pb n="2b"/>
　　　　之妻有緦麻之服以為天子絶期則從嫂固<lb/>
　　　　應無服然世宗親受國於武宗不有父道乎<lb/>
　　　　武宗有父道則武宗之后不有母道乎前既<lb/>
　　　　服武宗以二十七日則固行子為父之服矣<lb/>
　　　　今之服夏后獨不當依子為母之服乎何乃<lb/>
　　　　竟從無服之例也總之帝天資刻薄事事皆<lb/>
　　　　然而於待孝武兩宮為尤甚乃主既愆禮而<lb/>
　　　　羣下爭為阿順絶不敢據禮以諍帝固有慙<lb/>
<pb n="3a"/>
　　　　於晉孝武夏言輩得不為徐藻之罪人哉<lb/>
　　　天子服皇后<lb/>
左傳昭公十五年六月乙丑王太子夀卒<hi>注周景王子</hi>　秋<lb/>
八月戊寅王穆后崩<hi>注太子夀之母也傳為晋荀躒如周葬穆后起</hi>十二月晋<lb/>
荀躒如周葬穆后籍談為介既葬除䘮以文伯宴樽以<lb/>
魯壺<hi>注文伯荀躒也魯壺魯所獻壺樽</hi>籍談歸以告叔向叔向曰王其<lb/>
不終乎王一嵗而有三年之䘮二焉<hi>注天子絶期惟服三年故后雖期通謂之三年䘮者疏妻服齊衰期爾傳以后崩太子卒為三年之䘮二  䘮服杖期章内有父在為母傳曰何以<pb n="3b"/>期屈也至尊在不敢申其私親也父必三年然後娶逹子之志也父以其子有三年之戚為之三年不娶則夫之於妻有三年之義故可通謂之三年之䘮</hi>於是乎以䘮賓宴非禮也三年<lb/>
之䘮雖貴遂服禮也<hi>注天子諸侯除䘮當在卒哭今王既葬而除故譏其不遂</hi>王雖<lb/>
弗遂宴樂以早亦非禮也<hi>注言今雖不能遂服猶當靜嘿可便宴樂又失禮也</hi>
　　　　乾學案景王既葬除䘮自是其失禮之罪而<lb/>
　　　　杜預乃反以為先王之正禮遂借此以牽附<lb/>
　　　　其短䘮之説不知叔向所謂雖貴遂服者正<lb/>
　　　　謂雖天子之貴猶當遂三年之服預乃注天<lb/>
<pb n="4a"/>
　　　　子除䘮當在卒哭今王既葬而除故譏其不<lb/>
　　　　遂是何敢於侮聖亂經一至此乎若叔向以<lb/>
　　　　后服為三年之䘮止因太子之䘮而類言之<lb/>
　　　　亦猶儀禮䘮服傳曰父母長子君服斬君服<lb/>
　　　　母當齊衰乃亦言斬者以父與長子并及之<lb/>
　　　　是也妻之䘮也與父在為母同十三月而練<lb/>
　　　　十五月而禫猶三年也後世乃有據此以為<lb/>
　　　　三年者其失正與杜預等爾<lb/>
<pb n="4b"/>
舊唐書徳宗昭徳皇后王氏生順宗册為淑妃疾病册<lb/>
為皇后是日崩成服百竂服三日而釋用晋文明后崩<lb/>
天下𤼵哀三日止之義上服凡七日而釋<lb/>
　　　　乾學案妻服宜齊衰期從易月之例亦宜十<lb/>
　　　　有三日今乃七日而釋何也以其為妾耶則<lb/>
　　　　天子於妾無服并不得有七日以其為后耶<lb/>
　　　　則為后自應期年豈得止於七日然則徳宗<lb/>
　　　　之服七日果何所取義也盖縁唐世治䘮之<lb/>
<pb n="5a"/>
　　　　家咸用釋氏七七之説徳宗之為此殆亦因<lb/>
　　　　初七而即除爾夫由期年而減為十三日亦<lb/>
　　　　既極其殺矣乃復減之為七日將先王制服<lb/>
　　　　之意安在哉<lb/>
宋史禮志真宗章穆皇后郭氏崩皇帝七日釋服後改<lb/>
用十三日羣臣三日釋服<lb/>
明世宗實録嘉靖七年十月丁未皇后陳氏崩禮部上<lb/>
䘮祭禮儀上疑過隆令更議部臣具累朝舊儀量加參<lb/>
<pb n="5b"/>
酌上請上乃躬自裁定以示閣臣云聞䘮次日百官素<lb/>
服於思善門橋南哭臨又次日亦如之第四日成服百<lb/>
官服䘮服入臨如前三日免哭臨盖尊皇太后之意第<lb/>
四日朕視朝百官素冠服行奉慰禮自二十七日之後<lb/>
百官黒冠素服角帶朝參𤼵引後從吉如遇七及百日<lb/>
小祥大祥俱淺色衣朝參初䘮三日朕不視朝如當朝<lb/>
兩宮服淺色衣玉帶盖盡事親之道第四日成服為始<lb/>
朕冠黒翼善冠素服犀帶視朝一十二日盡杖期以日<lb/>
<pb n="6a"/>
易月之意一十二日前後共二十七日俱西角門視朝<lb/>
服淺色衣百官黒冠素服之日於奉天門視朝俱不鳴<lb/>
鐘鼓如遇朝兩宮之日則具常服以盡尊親之禮制下<lb/>
閣臣張璁等擬上服制宜服素服絰帶十二日其後乃<lb/>
服黒翼善冠犀帶前後二十七日俱御西角門視朝朝<lb/>
之日百官皆素服絰帶二十七日以後皇上御奉天門<lb/>
百官乃更素服角帶上意既允已復降㫖曰朕當黒冠<lb/>
素服降之九日而釋可矣璁等復奏曰兹者大行皇后<lb/>
<pb n="6b"/>
䘮禮臣等執奏再三未回聖聽仰見皇上以兩宮皇太<lb/>
后在上不敢以卑加尊是以欲為降殺非故嗇恩也臣<lb/>
竊謂夫婦之倫參三綱而立人君居皇極之位為綱常<lb/>
之主言動世為法則尤不可不慎臣謹案記曰天子之<lb/>
與后猶父之與母也故為天王服斬衰父之義也為后<lb/>
服齊衰母之義也又謹案左傳昭公十五年六月乙丑<lb/>
周景王太子夀卒秋八月戊寅王穆后崩叔向曰王一<lb/>
嵗而有三年之䘮二焉盖古禮父為子夫為妻皆服報<lb/>
<pb n="7a"/>
服三年故叔向以為王一嵗而有三年之䘮二焉者此<lb/>
也觀此則周天子當時尚為后服三年之服中庸曰三<lb/>
年之䘮達乎天子正此之謂也後世夫為妻始制為齊<lb/>
衰杖期父母在則不杖夫䘮服自期以下諸侯絶然特<lb/>
為旁期言若妻之䘮本自三年報服殺為期年則固未<lb/>
嘗絶者也今古制不可復皇上為后服期以日易月僅<lb/>
十二日臣子為君母服三年以日易月僅二十七日較<lb/>
諸古禮已至殺也殺而又殺則至於無矣臣愚以為皇<lb/>
<pb n="7b"/>
上宜服期十二日宜容臣子素冠服終二十七日不然<lb/>
則恩紀不明典禮有乖臣等何忍令後世史臣書曰天<lb/>
子不成后服自皇上始亦何忍令後世史臣書曰臣子<lb/>
不終君母之服自臣等始乎臣職在輔導不敢陷皇上<lb/>
有過之地謹昧死言上曰卿所奏雖出忠愛然而似未<lb/>
精詳綱常倫理朕豈敢違越禮制又朝廷重事況孝為<lb/>
百行之先朕已有㫖下禮部其勿得過慮時禮臣方獻<lb/>
夫亦雜引儀禮䘮服等篇反復爭辨謂旁期可降正期<lb/>
<pb n="8a"/>
不可降亦舉周景王為后三年之文及三朝聖諭所載<lb/>
仁孝皇后崩太宗皇帝衰服後仍服數月白衣冠故事<lb/>
以證之上曰覽卿等所引經傳皆無甚明據我皇祖太<lb/>
宗文皇帝之於皇后䘮禮於今大不相同况其時上無<lb/>
聖母下有東宮從重盡禮或為所宜卿獻夫是昔議禮<lb/>
之臣他人引程子之言曽辨其非豈今日以周景王事<lb/>
强為固執且既有此見初議即宜言之朕初定制亦誤<lb/>
及此今不敢不改以順天下之情其遵朕欽定儀制行<lb/>
<pb n="8b"/>
之已詹事霍韜奏曰臣頃見禮部所議大行皇后䘮禮<lb/>
臣竊謂斯禮也統係綱常始基治化不可毫髪差焉者<lb/>
也盖立人道之極者存乎經濟人事之變者裁乎義劑<lb/>
量重輕以適時者存乎權臣昨與禮官面諭勸其更議<lb/>
禮官以臣為迎合臣獨以為臣子議朝廷公事各盡其<lb/>
愚而已臣惟天子之有后猶天之有地故禮云夫為妻<lb/>
服期謂三綱五常帝王所以建天下極者也此萬世之<lb/>
經也因禮之變而酌義之中則有權焉是故中宮皇后<lb/>
<pb n="9a"/>
者配陛下者也所以共事天地而承祖考者也陛下為<lb/>
之服焉凡以為天地祖宗之故也然限於隂陽内外之<lb/>
辨則有不得盡致其情者矣今百官遭衰之䘮無服衰<lb/>
涖事之禮唯三年之䘮乃釋位行服盖謂父母之䘮逹<lb/>
乎上下若妻之䘮則内而不外隂而不可以當陽也在<lb/>
百官則然也至於陛下何獨不然聖諭云素服十日放<lb/>
輟朝之義臣則曰為皇后服焉禮也然於内廷行之可<lb/>
也若對臨百官總理萬㡬履當陽之位行中宮之服或<lb/>
<pb n="9b"/>
不可也盖制服於内可以自盡素服於外特以時變權<lb/>
而得中乃所以為禮也百官有司為皇后服衰為其母<lb/>
儀天下也其服之也為天下之母之故也然上厭於陛<lb/>
下則有不得盡致其禮者矣古禮父在為母杖不上於<lb/>
堂尊父也為衆人言之也至於朝廷何獨不然臣請陛<lb/>
下𤣥冠素衣御西角門十日即𤣥冠𤣥裳御奉天門百<lb/>
官有司入左掖門則烏帽𤣥衣侍班奏事退出公衙反<lb/>
居私室仍素服白帽二十七日而除若曰於禮猶有所<lb/>
<pb n="10a"/>
未慊也則山陵事畢而除其入見陛下而𤣥服者杖不<lb/>
上堂之義也若陛下於二十七日俱御角門則混而無<lb/>
辨臣下素服朝於中門則瀆而不敬皆非事義之宜也<lb/>
此於古禮所未有然固可以義裁者也禮官所執者古<lb/>
禮也臣所權者時宜也語云權者聖人之大用非皇上<lb/>
之義精仁熟焉能獨斷而裁之唯禮官所言類於守正<lb/>
臣言類於導諛禮官所言類於從厚臣言類於從薄要<lb/>
之人極大中之矩萬世自有能辨之者上曰䘮服禮制<lb/>
<pb n="10b"/>
朕已兩定儀注下禮部遵行今覽霍韜所奏斟酌時宜<lb/>
當從所擬不厭數易朕於十五日常服在奉天門視朝<lb/>
百官淺色朝參退仍如制服二十七日而除<lb/>
　　　　乾學案實録及㑹典所載髙皇馬后文皇徐<lb/>
　　　　后䘮禮俱不言天子當制何服盖皆依齊服<lb/>
　　　　權制故不必詳也至世宗則更從降殺而又<lb/>
　　　　有邪人如霍韜者復為導之以刻薄於是妻<lb/>
　　　　䘮杖期之制蕩裂無餘矣噫霍韜之阿㫖蔑<lb/>
<pb n="11a"/>
　　　　禮至此世人猶稱之為大儒天下豈有決裂<lb/>
　　　　名教之大儒也哉　又案帝為后服自有期<lb/>
　　　　年正禮即降從易月亦有十三日權制故諸<lb/>
　　　　史於后服不多載今之所采大都皆變易常<lb/>
　　　　禮者可因以考見前王之得失云<lb/>
　　　天子服太子<lb/>
宋書禮志晉惠帝永康元年愍懐太子薨帝依禮服長<lb/>
子三年羣臣服齊衰期<lb/>
<pb n="11b"/>
通典天子立庶子為太子薨服議晉惠帝愍懐太子以<lb/>
庶子立為太子及薨疑上當服三年司𨽻王堪議聖上<lb/>
統緒無所他擇踐祚之初拜於南郊吿於天地謁於祖<lb/>
廟明皇儲也正體承重豈復是過司𨽻從事王接議愍<lb/>
懐太子雖已建立所謂傳重而非正體者也依䘮服及<lb/>
鄭氏説制服不得與適同應從庶例天子諸侯不為庶<lb/>
子服聖上於愍懐無服之䘮難者曰君父立之與后所<lb/>
生同矣焉有既為太子而復非適乎荅曰適庶定名非<lb/>
<pb n="12a"/>
建立所易䘮服庶子為其母緦不言適子為其妾母而<lb/>
曰庶子為其母許其為後庶名猶存矣　宋庾蔚之謂<lb/>
王堪以為拜為太子則全同適正王接據庶子為後為<lb/>
其母緦庶名不去故雖為太子猶應與衆子同天子不<lb/>
為服可謂兩失其衷嘗試言之案䘮服傳通經長子三<lb/>
年言以正體乎上又將傳重明二義兼足乃得加至三<lb/>
年今拜為太子雖將所傳重而非正體安得便同適正<lb/>
為之斬衰乎既拜為太子則是將所傳重寜得猶與衆<lb/>
<pb n="12b"/>
庶子同其無服乎天子諸侯絶旁期今拜庶子為太子<lb/>
不容得以尊降之既非正適但無加崇爾自宜申其本<lb/>
服一周庶子為後不得全與適同庶名何由得去已服<lb/>
祖曽適庶不異是與適同者也祖曽為已服無加崇是<lb/>
與適異者也天子諸侯大夫不以尊降又與衆子不同<lb/>
矣<lb/>
　　　　乾學案太子遹立十年為賈后所廢廢四月<lb/>
　　　　而被害是時已不成為太子何敢議服被害<lb/>
<pb n="13a"/>
　　　　之次月趙王倫廢賈后追復皇太子位當是<lb/>
　　　　爾時始議服制爾然纔閱九月倫即簒位帝<lb/>
　　　　豈能終三年之制耶獨是廷臣於國事搶攘<lb/>
　　　　之際猶且據禮陳説如此其賢於後代之子<lb/>
　　　　死不服者<hi>指莊敬太子</hi>不亦逺哉<lb/>
南齊書禮志武帝永明十一年文惠太子薨右僕射王<lb/>
晏等奏案喪服經為君之父長子同齊衰期今至尊既<lb/>
不行三年之典止服期制羣臣應降一等便應大功九<lb/>
<pb n="13b"/>
月功衰是兄弟之服不可以服尊臣等參議謂宜重其<lb/>
衰裳減其月數同服齊衰三月<lb/>
　　　　乾學案儀禮父為長子斬衰三年此通上下<lb/>
　　　　而言也降及後世猶然故晉惠於愍懐亦行<lb/>
　　　　此禮至齊則降為期服不知何人剏為此禮<lb/>
　　　　而後世遂因之不革亦禮之一變也<lb/>
唐書三宗諸子傳髙宗太子𢎞上元二年薨詔諡為孝<lb/>
敬皇帝百官從權制三十六日釋服<lb/>
<pb n="14a"/>
　　　　乾學案唐書但言百官服三十六日而不言<lb/>
　　　　帝服何服大約帝用期年之制而使羣臣服<lb/>
　　　　臣為君之服也夫諡以皇帝已為非禮又髙<lb/>
　　　　宗尚在而使百官竟以君服服之則是二天<lb/>
　　　　子矣帝之為此固為過舉而廷臣竟無有一<lb/>
　　　　人諍之者豈非舉朝皆不學無術之人哉<lb/>
宋史禮志孝宗乾道三年七月九日莊文太子薨成服<lb/>
日皇帝服期次麤布幞頭襴衫腰絰絹襯衫白羅鞵以<lb/>
<pb n="14b"/>
日易月十三日而除<lb/>
寧宗嘉定十三年八月六日景獻太子薨其𤼵哀制服<lb/>
並如莊文太子之禮<lb/>
　　　　乾學案父為長子三年不獨儀禮為然唐開<lb/>
　　　　元宋政和諸禮莫不皆然乃禮文則如彼而<lb/>
　　　　制服則如此何不竟易之為期年耶世咸謂<lb/>
　　　　長子服期由明太祖始改不知前代帝王已<lb/>
　　　　皆不行三年矣<lb/>
<pb n="15a"/>
明太祖實錄洪武二十五年三月丙子皇太子薨命禮<lb/>
部議䘮禮侍郎張智等議曰䘮禮父為長子服齊衰期<lb/>
年又云期之䘮逹乎大夫今斟酌其宜皇帝當以日易<lb/>
月服齊衰十二日祭畢釋之<lb/>
　<hi>萬斯同曰案父為長子服斬自儀禮迄開元政和諸禮及書儀家禮莫不皆然初未嘗有齊衰期年之説</hi>
　<hi>也迨明太祖定孝慈録始改為期年爾禮官之奏若曰本朝䘮禮父為長子期年則可若槩指古之喪禮</hi>
　<hi>皆如是將誰欺乎觀下文又引期之喪逹乎大夫是則指古之䘮禮矣禮官不學如此寜不遺譏於後世</hi>
　<hi>哉</hi>
<pb n="15b"/>
　　　　乾學案期喪十一月而練十三月而祥故雖<lb/>
　　　　以日易月猶必用十有三日兹又殺一日矣<lb/>
　　　　明臣議禮如此<lb/>
憲宗實錄成化八年正月壬戌皇太子薨年止三嵗上<lb/>
諭禮部太子年幼喪禮宜從簡於是部臣上儀注皇帝<lb/>
自𤼵喪日為始服翼善冠素服七日而除<lb/>
世宗實錄嘉靖二十八年三月十七日莊敬太子薨禮<lb/>
部尚書徐階上議曰案查景泰四年成化八年及嘉靖<lb/>
<pb n="16a"/>
十二年雖節有皇太子喪儀但俱在下殤奉㫖禮從簡<lb/>
殺今皇太子册立已踰十年近又已成冠禮所有先年<lb/>
簡殺儀文未敢援據為例臣等謹案本朝喪服之制父<lb/>
為長子服期又案儀禮臣為君長子齊衰不杖期傳曰<lb/>
何以期也從服也言從君而服也臣等謹參酌古今事<lb/>
宜自十七日至十九日皇上服淺淡服色二十日易素<lb/>
服凡十二日而除文武百官聞喪素服烏紗帽黒角帶<lb/>
於本衙門宿歇至二十日早具齊衰服不杖赴思善門<lb/>
<pb n="16b"/>
舉哀行四拜禮二十二日百官素服烏紗帽黒角帶詣<lb/>
西角門行奉慰禮退易布裹紗帽絰帶麻履本衙門辦<lb/>
事通十二日而除奏入上曰天子絶期况十五嵗之外<lb/>
方出三殤朕服非禮止輟朝十日百官如制成服無詣<lb/>
門哭臨之禮<lb/>
　王問曰嘉靖中莊敬太子薨禮官議本朝喪服之制<lb/>
　父為長子服期奉㫖天子絶期况十五嵗之外方出<lb/>
　三殤朕服非禮止輟朝十日謹案期之喪有二有正<lb/>
<pb n="17a"/>
　統之期為祖父母者也有旁親之期為世父母叔父<lb/>
　母衆子昆弟昆弟之子是也正統之期雖天子諸侯<lb/>
　莫降然古禮父為長子喪亦三年故周穆后崩太子<lb/>
　夀卒叔向曰王一嵗而有三年之喪二焉本朝雖為<lb/>
　長子服期然於國本之重似猶有當議者先朝既未<lb/>
　有定議至莊敬太子之薨禮官當詳考以請上裁而<lb/>
　止泛引期服則聖語天子絶期之一語宜乎折之而<lb/>
　無辭也<lb/>
<pb n="17b"/>
　　　天子服太子妃<lb/>
宋書禮志宋孝武大明五年閏月有司奏皇太子妃薨<lb/>
至尊服大功九月<lb/>
　　　　乾學案博士司馬興之議禮無天王服適婦<lb/>
　　　　之文直後學推貴適之義爾非也儀禮疏云<lb/>
　　　　大夫不以尊降適婦天子諸侯雖尊不降可<lb/>
　　　　知又云天子諸侯為正統之親后夫人與長<lb/>
　　　　子長子之妻等不降餘親則絶天子諸侯絶<lb/>
<pb n="18a"/>
　　　　者大夫降一等然則大夫所不降天子諸侯<lb/>
　　　　亦服之爾矣或曰大夫所不降者何曰儀禮<lb/>
　　　　有四祖也適也宗也命婦之貴也皆所不降<lb/>
　　　　則亦皆所不絶矣　或問天子諸侯安得有<lb/>
　　　　命婦之貴余曰諸侯姑姊妹女女子嫁於國<lb/>
　　　　君者天子之嫁於二王之後者皆所謂尊同<lb/>
　　　　尊同則得服其親服<lb/>
　　　天子服太孫<lb/>
<pb n="18b"/>
晉書禮志惠帝太安元年三月皇太孫尚薨有司奏御<lb/>
服齊衰期詔下通議散騎常侍謝衡以為諸侯之太子<lb/>
誓與未誓尊卑體殊喪服云為適子長殤謂未誓也已<lb/>
誓則不殤也中書令卞粹曰太子始生故已尊重不待<lb/>
命誓若衡議已誓不殤則元服之子當斬衰三年未誓<lb/>
而殤則雖十九當大功九月誓與未誓其為升降也㣲<lb/>
斬衰與大功其為輕重也逺而今注云諸侯不降適殤<lb/>
重嫌於無服以大功為重適之服則雖誓無復有三年<lb/>
<pb n="19a"/>
之理明矣男能衛社稷女能奉婦道以可成之年而有<lb/>
已成之事故可無殤非孩齓之謂也謂殤後者尊之如<lb/>
父猶無所加而止殤服况以天子之尊而為無服之殤<lb/>
行成人之制耶凡諸宜重之殤皆士大夫不加服而令<lb/>
至尊獨居其重未之前聞也博士蔡克同粹秘書監摯<lb/>
虞議太子初生舉以成人之禮則殤理除矣太孫亦體<lb/>
君傳重由位成而服全非以年也天子無服殤之義絶<lb/>
期故也於是從之<hi>宋志作於是御史以上皆服齊衰今案御史二字必誤當云御服齊衰爾</hi>
<pb n="19b"/>
通典為太孫殤服議晉惠帝永寧中沖太孫亡<hi>永寜在太安前一年太孫實卒於太安春當依晉志作太安</hi>議者謂應為殤中書侍郎髙齊<lb/>
議太孫自是無服之殤不應制服此禮之明義宜從以<lb/>
日易月之制博士蔡克議以為臣子不殤君父者此謂<lb/>
臣子尊其君父不敢殤之爾非謂有臣子便為成人不<lb/>
服殤也案漢平帝年十四而崩羣臣奏臣不殤君宜加<lb/>
元服後漢許慎鄭𤣥論立廟亦惟謂臣子不上殤爾又<lb/>
長子自以正體於上不以命誓也又命庶孫四嵗則誓<lb/>
<pb n="20a"/>
之古適子何獨十九不誓喪服君為適子長殤大功鄭<lb/>
𤣥曰天子亦如之所言臣不殤君者自謂如太孫等之<lb/>
臣不殤爾太子唯尊於東宫東宫臣不殤之爾今太孫<lb/>
未冠㛰四嵗而齊衰成人之禮於太廟愚謂不可愍懐<lb/>
若在太孫當依庶殤不祭<lb/>
　　　　乾學案三殤之制為常人設爾豈有既立為<lb/>
　　　　太孫而可以殤論乎謝衡謂已誓不殤是已<lb/>
　　　　卞粹所駁已誓未誓之論大謬不然盖未誓<lb/>
<pb n="20b"/>
　　　　則猶然庶孫爾天子豈有服庶孫之理若夫<lb/>
　　　　既誓則將代已為宗廟主雖無服之殤禮當<lb/>
　　　　與成人同可不為之制服乎即就太孫尚而<lb/>
　　　　論其前有太孫臧矣尚原非適孫故必待既<lb/>
　　　　誓始得為正統之適而行期年之服謝衡之<lb/>
　　　　言深為知禮卞粹髙齊蔡克紛紛之論何為<lb/>
　　　　者乎<lb/>
　　　天子服外祖父母<lb/>
<pb n="21a"/>
通典天子為母黨服議後漢和熹鄧太后新野君薨時<lb/>
安帝服緦百官素服　魏太和六年四月明帝有外祖<lb/>
母安成鄉敬侯夫人之䘮<hi>即甄后母也</hi>太常韓暨奏天子降<lb/>
周為外祖母無服尚書奏漢舊事亡闕無外祖制儀三代<lb/>
異禮可臨畢御還寢明日反吉便膳尚書趙咨等奏哭<lb/>
敬侯夫人張帷幕端門外之左羣臣位如朝皇帝黒介<lb/>
幘進賢冠皁服十五舉聲則罷詔問漢舊儀云何散騎<lb/>
常侍繆襲奏後漢鄧太后新野君薨時安帝服緦百官<lb/>
<pb n="21b"/>
素服安帝繼和帝後鄧太后母即為外祖母也但太后<lb/>
臨朝安帝自蕃見援立故也又案後漢夀張恭侯樊宏<lb/>
以光禄大夫薨宏即光武之舅也親臨喪葬準前代宜<lb/>
尚書侍中以下弔祭送葬博士樂祥議周禮王弔弁絰<lb/>
錫衰禮有損益今進賢冠練單衣又詔當依周禮無事<lb/>
更造<hi>蜀譙周云天子諸侯為外祖父小功諸侯適子為母妻及外祖父母妻父母皆如國人舊説外祖父母母族之正統妻之父母亦妻族之正統也母妻與已尊同母妻所不敢降亦不降</hi>　宋庾蔚之<lb/>
謂禮父所不服子不敢服適子為妻之父母服則天子<lb/>
<pb n="22a"/>
諸侯亦服妻之父母可知也妻之父母猶服况母之父<lb/>
母乎<lb/>
　　　　乾學案儀禮為外祖父母小功五月安帝為<lb/>
　　　　新野君若以為天子絶期則宜無服若以為<lb/>
　　　　母族之正統而不降則宜小功今乃制為緦<lb/>
　　　　麻之服則進退無所據矣而可乎<lb/>
宋書殷景仁傳元嘉三年景仁為中領軍太祖所生章<lb/>
太后早亡上奉太后所生蘇氏甚謹六年蘇氏卒車駕<lb/>
<pb n="22b"/>
親往臨哭下詔曰朕夙罹偏罰情事兼常每思有以光<lb/>
隆懿戚少申㒺極之懐而禮文遺逸取正無所監之前<lb/>
代用否又殊故惟疑累年在心未遂蘇夫人奄至傾殂<lb/>
情理莫寄追思逺恨與事而深日月有期將卜窀穸便<lb/>
欲粗依春秋以貴之義式遵二漢推恩之典但動藉史<lb/>
筆傳之後昆稱心而行或容未允可時共詳論以求其<lb/>
中執筆永懐益増感塞景仁議曰至徳之感靈啟厥祥<lb/>
文母俔天實熙皇祚主上聿遵先典號極徽崇以貴之<lb/>
<pb n="23a"/>
義禮盡於此蘇夫人階縁戚屬情以事深寒泉之思實<lb/>
感聖懐明詔爰𤼵詢求厥中謹尋漢氏推恩加爵於時<lb/>
承秦之弊儒術蔑如自君作故㒺或前典懼非盛明所<lb/>
宜軌蹈晉監二代朝政之所因君舉必書哲王之所慎<lb/>
體至公者懸爵賞於無私奉天統者每屈情以申制所<lb/>
以作孚王國貽則後昆臣豫蒙博逮謹露庸短帝從之<lb/>
　　　　乾學案魏明宋文皆欲為外祖母制服而廷<lb/>
　　　　臣執議不從盖皆據天子絶期之義也乃譙<lb/>
<pb n="23b"/>
　　　　周庾蔚之以為當服何與彼盖據諸侯適子<lb/>
　　　　為外祖父母妻父母行服而推類言之也不<lb/>
　　　　知諸侯適子無君國子民之責其行服固宜<lb/>
　　　　天子而欲等之於諸侯之子母乃非其類乎<lb/>
　　　　且天子於五服之旁親皆不服則外親無服<lb/>
　　　　可知也乃以為母族之正統而不降此果何<lb/>
　　　　所本乎情固宜從厚而禮又貴乎得中則韓<lb/>
　　　　暨殷景仁輩之議未可謂非也<lb/>
<pb n="24a"/>
魏書胡國珍傳女生肅宗即靈太后也神龜元年四月<lb/>
國珍薨肅宗服小功服舉哀於太極東堂<lb/>
唐開元禮外祖父母没皇帝於舉哀日服小功五月之<lb/>
服五日公除至五月則擇下旬之吉仍服初䘮之服而<lb/>
除<lb/>
　　　天子服皇后父母<lb/>
宋書禮志孝武帝孝建三年三月有司奏故散騎常侍<lb/>
右光禄大夫開府儀同三司義陽王師王偃喪逝至尊<lb/>
<pb n="24b"/>
為服緦三月成服仍即公除至三月竟未詳當除服與<lb/>
不太學博士王膺之議尊卑殊制輕重有級五服雖同<lb/>
降厭則異禮天子止降旁親外舅緦麻本在服例但衰<lb/>
絰不可以臨朝饗故有公除之議雖釋衰襲冕尚有緦<lb/>
月之制愚謂至尊服三月既竟猶宜除釋國子助教蘇<lb/>
瑋生議案三日成服即除禮無其文若謂之公除則可<lb/>
粗相依準凡諸公除之設盖以王制奪禮葬及祥除皆<lb/>
宜反服未有服之於前不除於後雖有齊斬重制猶為<lb/>
<pb n="25a"/>
功緦除喪夫公除暫奪豈可遂以即吉邪愚謂至尊三<lb/>
月服竟故宜依禮除釋尚書令中軍將軍建平王宏議<lb/>
謂至尊緦制終止舉哀而已不須釋服前祠部郎中周<lb/>
景逺議權事變禮五服俱革緦麻輕制不容獨異謂至<lb/>
尊既已公除至三月竟不復有除釋之義重加研詳以<lb/>
宏議為允詔可<lb/>
魏書禮志孝靜帝武定五年正月齊獻武王<hi>即髙歡</hi>薨時<lb/>
祕凶問六日孝靜皇帝舉哀於太極東堂服齊衰三月<lb/>
<pb n="25b"/>
　　　　乾學案妻之父母當服緦麻三月兹乃隆以<lb/>
　　　　齊衰三月是明畏其勢而為此過情之禮也<lb/>
　　　　縣子有言有畏而哭之今則有畏而服之者<lb/>
　　　　矣不亦異哉<lb/>
唐開元禮皇后父母没皇帝於舉哀日服緦麻三月之<lb/>
服準朝制三日公除至三月則擇下旬之吉仍服初喪<lb/>
之服而除<lb/>
　　　天子服公主<lb/>
<pb n="26a"/>
歴代奏議唐貞觀時豫章公主薨魏徴上奏曰自豫章<lb/>
公主薨逝陛下久著素服羣情悚慄咸不自寧臣聞古<lb/>
之王者絶於期服此乃前書典禮列代舊章陛下𤼵上<lb/>
聖之慈深下流之慟素服以來遂經旬月悼往之義足<lb/>
為加隆伏願割無已之痛從先王之禮改御常服以副<lb/>
羣下之心臣濫蒙重任不敢寢黙帝從之<hi>案唐書為太宗第六女</hi>
　　　　乾學案天子於公主本無服今太宗素服經<lb/>
　　　　月則踰於禮制矣故鄭公諌止之<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀禮通考卷二十二<lb/>
</p>
<p>
</p>
  </div>
</body>
</text>
</TEI>
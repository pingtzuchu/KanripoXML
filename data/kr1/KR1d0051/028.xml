<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷二十八</head>
    <p>
<pb n="1a"/>
欽定四庫全書<lb/>
　讀禮通考卷二十八　　刑部尚書徐乾學撰<lb/>
　　喪期二十八<lb/>
　　　通論中<lb/>
　陳祥道禮書易繫辭曰古之葬者厚衣之以薪葬之<lb/>
　中野不封不樹喪期無數書稱堯之殂落百姓如喪<lb/>
　考妣三載四海遏密八音而喪服精麤之制於經無<lb/>
　見然則有喪無期有期無服皆心喪而已後世漸文<lb/>
<pb n="1b"/>
　故為冠絰衰裳帶屨以飾之於是有斬齊功緦袒免<lb/>
　之等三年期九月七月三月之别然後情文稱而恩<lb/>
　義立矣蓋喪服之制上取象於天下取法於地中取<lb/>
　則於人故再期之喪三年期之喪二年九月七月之<lb/>
　喪三時五月之喪二時三月之喪一時逺者象閏近<lb/>
　者象時則凡在天地之間者有變易矣此喪服所以<lb/>
　立中制節也孔子曰子生三年然後免於父母之懐<lb/>
　則三年之喪固孝子之所以自盡也宰予欲短之曰<lb/>
<pb n="2a"/>
　舊穀旣没新穀旣升鑽燧改火期已久矣而孔子非<lb/>
　之則至親不可以期斷也荀卿與三年問皆謂至親<lb/>
　以期斷而以三年為加隆如此則是期為喪之盡而<lb/>
　三年為禮之加也與孔子之說戾矣禮曰太古冠布<lb/>
　齊則緇之鄭氏謂冠即白布冠今喪冠也然則太古<lb/>
　之冠吉凶同色其服又可知也<lb/>
　二程全書問喪止於三年何義曰歳一周則天道一<lb/>
　變人心亦隨以變唯人子孝於親至此猶未忘故必<lb/>
<pb n="2b"/>
　至於再變猶未忘又繼之以一時<lb/>
　朱子語類母之姊妹服反重於母之兄弟縁於兄弟<lb/>
　嫁則降其服而姊妹不降故也舅於甥之妻有服妻<lb/>
　於夫之舅無服亦可疑恐是舅從父而推之故廣甥<lb/>
　之妻從夫而推之故狹朋友加麻於弔絰之上麻謂<lb/>
　絰也<lb/>
　吳澄服制考詳序凡喪禮制為斬齊功緦之服者其<lb/>
　文也不飲酒不食肉不處内者其實也中有其實而<lb/>
<pb n="3a"/>
　外飾之以文是為情文之稱徒服其服而無其實則<lb/>
　與不服等爾雖不服其服而有其實者謂之心喪心<lb/>
　喪之實有隆而無殺服制之文有殺而無隆古之道<lb/>
　也愚嘗謂服制當一以周公之禮為正後世有所増<lb/>
　改者皆溺乎其文昧乎其實而不究古人制禮之意<lb/>
　者也為母齊衰三年而父在為母杖期豈薄於其母<lb/>
　哉蓋以夫為妻之服旣除則子為母之服亦除家無<lb/>
　二尊也子服雖除而三者居喪之實如故則所殺者<lb/>
<pb n="3b"/>
　三年之文而已實固未嘗殺也女子在室為父斬旣<lb/>
　嫁則為夫斬而為父母期蓋曰子之所天者父妻之<lb/>
　所天者夫嫁而移所天於夫則降其父婦人不貳斬<lb/>
　者不貳天也降已之父母而期為夫之父母亦期期<lb/>
　之後夫未除服婦已除服而居喪之實如其夫是舅<lb/>
　姑之服期而實三年也豈必從夫服斬而後為三年<lb/>
　哉喪服有以恩服者有以義服者有以名服者恩者<lb/>
　子為父母之類是也義者婦為舅姑之類是也名者<lb/>
<pb n="4a"/>
　為從父從子之妻之類是也從父之妻名以母之黨<lb/>
　而服從子之妻名以婦之黨而服兄弟之妻不可名<lb/>
　以妻之黨其無服者推而逺之也然兄弟有妻之服<lb/>
　己之妻有娣姒婦之服一家老幼俱有服己雖無服<lb/>
　必不華靡於其躬晏樂於其室如無服之人也同㸑<lb/>
　且服緦朋友尚加麻鄰喪里殯猶無相杵巷歌之聲<lb/>
　奚獨於兄嫂弟婦之喪而恝然待之如行路之人乎<lb/>
　古人制禮之意必有在而未易以淺識窺也夫實之<lb/>
<pb n="4b"/>
　無所不隆者仁之至文之有所或殺者義之精古人<lb/>
　制禮之意蓋如此後世父在為母三年婦為舅姑從<lb/>
　夫斬齊並三年為嫂有服為弟婦亦有服意欲加厚<lb/>
　於古而不知古者子之為母婦之為舅姑叔之於嫂<lb/>
　未嘗薄也愚故曰此皆溺乎其文昧乎其實而不究<lb/>
　古人制禮之意者也古人所勉者喪之實也自盡於<lb/>
　己者也後世所加者喪之文也表暴於人者也誠偽<lb/>
　之相去何如哉<lb/>
<pb n="5a"/>
　徐駿五服集證周喪制將死比生而定立二十七月<lb/>
　凡人之生日與死日皆同其數假令人於子年十二<lb/>
　月三十日生至丑年正月一日稱二歲謂兩日經二<lb/>
　年也又至寅年十二月三十日謂經二十五月而稱<lb/>
　三歲假令人於夘年十月十日死至辰年十月十日<lb/>
　為一周年謂經十三月漸二周之度謂之小祥又至<lb/>
　巳年十月十日通數二十五月漸經三年之度謂之<lb/>
　大祥孔子云喪不過三年蓋三年之喪其孝子痛切<lb/>
<pb n="5b"/>
　之至五内分崩必盡節哀之禮而無損傷之過也二<lb/>
　十五月雖越三年亦不忍便服吉服又服禫素之衣<lb/>
　兩月共二十七月則踰月從吉也踰月從吉者自父<lb/>
　母死日實數二十七月外次二十八月一日方始釋<lb/>
　服從吉禮云徹晦至朔為餘月是也　案儀禮疏衰<lb/>
　裳齊牡麻絰冠布纓則杖布帶疏屨三年者其服降<lb/>
　父卒則為母父在則為母期傳曰何以期也屈也至<lb/>
　尊在不敢申其私尊也夫期之喪子為父屈而三年<lb/>
<pb n="6a"/>
　之喪母為長子得遂揆其輕重二者蓋不侔矣唐孔<lb/>
　氏謂子於母屈而從期心喪三年蓋亦於義不安而<lb/>
　創為其說爾古未之聞也古者弟子為師心喪三年<lb/>
　若喪父而無服由子貢以義起之也子貢以孔子之<lb/>
　施於門人者還以報也苟施於母子之間則疏衰裳<lb/>
　齊服若師之無服也服斷以期而猶為心喪則是外<lb/>
　屈父之尊而内存喪母之哀所謂服者何以表衷也<lb/>
　斯亦偽而已矣後世之言禮者不以父降其母而使<lb/>
<pb n="6b"/>
　子得申其尊誠不過矣抑所本者何取於古也又古<lb/>
　者為曽祖父母齊衰三月傳曰何以齊衰三月也小<lb/>
　功也小功兄弟之服也不敢以兄弟之服服至尊也<lb/>
　故重其衰麻減其月日尊同而恩殺也是雖不及高<lb/>
　祖父母說者謂兼高祖而言則其服同其日月亦同<lb/>
　也今禮家之為曽祖父母齊衰五月為高祖父母齊<lb/>
　衰三月則其服同其日月不同矣以經考之服之數<lb/>
　盡於五緦麻三月小功五月等而至於高祖意其日<lb/>
<pb n="7a"/>
　月以是為差其服制則一以齊衰斷也且疏云為父<lb/>
　加隆三年則為祖宜大功為高祖宜小功苟以齊衰<lb/>
　之服從大功小功之月日亦若可為也古之制禮者<lb/>
　所以不出乎二者之間而一斷以三月之制豈無其<lb/>
　義乎故尊同而恩殺為高曽三月者後世不必易也<lb/>
　至尊在不敢申其私尊為母齊衰期者雖古不必盡<lb/>
　從也何以權之禮以義起而縁乎人情也<lb/>
　劉績三禮圖注小記親親以三為五以五為九上殺<lb/>
<pb n="7b"/>
　下殺旁殺而親畢矣上親父三年祖父期下親長子<lb/>
　亦三年適孫期庶則各降一等以親祖故曽高皆齊<lb/>
　衰三月以親孫故曽𤣥皆緦麻三月已之昆弟期從<lb/>
　父昆弟大功從祖昆弟小功族昆弟緦服至此而皆<lb/>
　竭矣凡女子在家與男子同出嫁則與旁親降一等<lb/>
　其旁親以有受我而厚者為之服亦降一等以無貳<lb/>
　斬又降其父期父則以親屬仍大功本服若無主被<lb/>
　出則皆仍在家本服男子為人後亦同但女子有歸<lb/>
<pb n="8a"/>
　宗之道獨於昆弟為父後者不杖期爾凡此皆親親<lb/>
　出入義也若為大夫尊不同於旁親皆降一等諸父<lb/>
　昆弟庶子有為大夫者姑姊妹女子子適大夫為命<lb/>
　婦者尊同則仍本服命婦無祭主仍在家服大夫妻<lb/>
　體君同大夫降妾事女君與舅姑等皆從女君服妾<lb/>
　之父母子世叔父母姑姊妹以不體君各遂本服蓋<lb/>
　大夫妻皆不服妾私親唯庶子大功爾士妾亦然大<lb/>
　夫庶子父在則從父降一等母妻昆弟皆大功父没<lb/>
<pb n="8b"/>
　則得申無厭矣又徒從服君母之黨君母卒則不服<lb/>
　若為諸侯則始封之君不臣諸父昆弟封君之子不<lb/>
　臣諸父而臣昆弟封君之孫盡臣諸父昆弟凡臣則<lb/>
　絶旁親不服而旁親皆同臣服斬衰三年姑姊妹從<lb/>
　夫服齊衰期若諸父昆弟為諸侯姑姊妹女子子嫁<lb/>
　國君尊同則亦仍本服夫人體君同諸侯絶公妾不<lb/>
　體君為子期及遂私親猶大夫妾也諸侯庶子從君<lb/>
　為昆弟無服母妻不過為之練冠麻衣父没猶為餘<lb/>
<pb n="9a"/>
　尊厭不過大功諸父昆弟以下公子之重視大夫自<lb/>
　以其重降一等若為大夫尊同則亦不降矣天子其<lb/>
　尊無對通臣而絶焉凡此皆尊尊别卑義也唯曽祖<lb/>
　至曽孫自天子至庶人皆不降絶宗子自大夫以下<lb/>
　五月外皆服齊衰三月正體一本義也男子於昆弟<lb/>
　有服而昆弟妻無服推而逺之也婦人於夫昆弟無<lb/>
　服而昆弟妻有服同居室生親也長殤中殤降一等<lb/>
　下殤降二等未成人也從母服其父母昆弟姊妹及<lb/>
<pb n="9b"/>
　其子從妻止服其父母尊卑殺也外親本皆緦以尊<lb/>
　加外祖父母小功以名加從母夫婦小功爾<lb/>
　魏校五服圖說父母至親也故喪三年至痛極也此<lb/>
　喪禮之大綱五服因是以生矣父母之於子其痛同<lb/>
　而庶子以尊加之故降而期則以降為正服而長子<lb/>
　三年為加隆焉爾以傳重也祖尊矣故自三年而期<lb/>
　而孫以尊加之則為大功適子死則適孫為祖承重<lb/>
　三年故於適孫加隆為期也曽高祖尊同而恩殺矣<lb/>
<pb n="10a"/>
　故不敢以大功小功服之而為之齊衰則殺其數為<lb/>
　三月也曽𤣥孫緦同不可加其月數也此皆正統之<lb/>
　親也昆弟一體也自吾父而推故期從父昆弟自吾<lb/>
　祖而推故大功從祖昆弟自吾曽祖而推故小功族<lb/>
　昆弟自吾高祖而推故緦也世叔父自吾祖而推當<lb/>
　大功矣以吾父一體則加隆而為期其報服與庶子<lb/>
　同昆弟之子猶子也從祖父從祖祖父自吾曽祖而<lb/>
　推故緦而報服同以旁尊不可加之也此皆旁親也<lb/>
<pb n="10b"/>
　尊卑之體適庶之分親疏逺近之等恩義曲盡矣<lb/>
　何孟春餘冬序録唐盧履冰開元五年建言古者父<lb/>
　在為母期撤靈而心喪武后始請同父三年非是𤣥<lb/>
　宗疑之又以舅甥嫂叔服未安幷下百官議田再思<lb/>
　曰父在為母三年高宗實行之嫂叔舅甥服太宗實<lb/>
　制之閱百年無異論不可改履冰言上元中父在為<lb/>
　母三年后雖請未用逮垂拱始行之至有祖父母在<lb/>
　而子孫婦没行服再期不可謂宜禮女子無專道故<lb/>
<pb n="11a"/>
　曰家無二尊父在為母服期統一尊也今不正其失<lb/>
　恐後世復有婦奪夫之敗書未下履氷即極陳父在<lb/>
　為母立几筵者一期心喪者再期父必三年然後娶<lb/>
　以達子之志夫聖人豈蔑情於所生固有意於天下<lb/>
　故臣將以正夫婦之綱非特母子間也議者或言降<lb/>
　母服非詩所謂罔極者而又與伯叔母姑姊妹等夫<lb/>
　齊斬有升降歲月不容異也罔極者春秋祭祀以時<lb/>
　思之君子有終身之憂何限一期二期哉彼伯叔母<lb/>
<pb n="11b"/>
　姑姊妹烏有筵几之制三年心喪乎元行沖議曰古<lb/>
　縁情制服女天父妻天夫斬衰三年情禮俱盡者因<lb/>
　心立極也妻喪杖期情禮俱殺者逺嫌疑尊乾道也<lb/>
　為適子三年斬衰而不去官尊祖重適崇其禮殺其<lb/>
　情也父在為母免官齊而期心喪二年情己申而禮<lb/>
　殺也今舍尊厭之重虧嚴父之義謂之禮可乎姨兼<lb/>
　從母之名以母之女黨加於舅服不謂無禮嫂叔不<lb/>
　服則逺嫌也請據古為適帝弗報是時言喪服各以<lb/>
<pb n="12a"/>
　所見交口紛騰七年乃下詔服紀一用古制二十年<lb/>
　又詔父在為母加服齊衰三年後人間父在為母或<lb/>
　期而禫禫而釋心喪三年或期而禫終三年或齊衰<lb/>
　三年然則二十年改此詔後宜當一切依行而不盡<lb/>
　然者則此制竟亦非通法也<lb/>
　鄧元錫喪服經傳繹喪服本天天一氣而二體其生<lb/>
　物也使之一本故喪之無貳斬者無二天之道也斬<lb/>
　衰父父者子之天父一而已親莫親焉故為致喪三<lb/>
<pb n="12b"/>
　年隆恩以親親也是立隆為極矣曰為君不斬乎為<lb/>
　君斬不貳斬乎曰資於事父以事君而敬同君者臣<lb/>
　之天君一而已尊莫尊焉故為君亦方喪三年疑於<lb/>
　父義服也以尊尊也恩者仁也義者義也生物者仁<lb/>
　成物者義父生之君成之一氣二體之道也然則何<lb/>
　以謂無二斬乎曰君取其敬母取其愛其所本者一<lb/>
　也故為父衰三升而君衰三升有半明無二本也爾<lb/>
　其為母齊衰三年何也曰母至恩也資於事父以事<lb/>
<pb n="13a"/>
　母而愛同故為母申之則齊衰三年然衰不斬而齊<lb/>
　矣父在厭而期矣義服適繼母如母矣天之尊也地<lb/>
　不得而亢焉父之尊也母不得而並焉故曰無貳斬<lb/>
　也此喪服之本制生人之大義天地之性也故服術<lb/>
　有六一曰親親二曰尊尊其親親以三為五以五為<lb/>
　九何也天函三為一也播一氣於五行宣五氣為九<lb/>
　類也父子一體譬則首足然而何可得解故人之生<lb/>
　上父下子慈孝不可解於其心故己為父斬衰子為<lb/>
<pb n="13b"/>
　已亦斬衰己為適長子亦斬衰三而一若也其夫婦<lb/>
　一體何也譬左右牉之合焉亦焉可得解夫者妻之<lb/>
　天故為夫斬衰子為母杖衰母為子亦杖衰夫為妻<lb/>
　削杖痛矣斷而期則無貳斬也天地尊卑之義也昆<lb/>
　弟一體何也譬則手足然亦焉可得解然而支矣世<lb/>
　父叔父於父昆弟也則亦一體也然而旁尊矣服斬<lb/>
　齊而下期故世父叔父期昆弟期昆弟之子報亦期<lb/>
　皆期而不杖圖中有上有下有中皆函三為一而一<lb/>
<pb n="14a"/>
　統於其中其所本者一也曰父子一體昆弟之子非<lb/>
　子也其期何也形日隔而疎各親其親各子其子孰<lb/>
　為手足一體之念乎又旁尊也不足以加尊故庶子<lb/>
　期兄弟之子猶子報亦期引而進之以聮恩也其以<lb/>
　三為五何也曰父子一體父之父曰祖子之子曰孫<lb/>
　析二氣而四時象也自仁率親等而上能無殺乎而<lb/>
　祖至尊也父之所尊尊莫重焉尊之故嚴之嚴之故<lb/>
　為疏衰期以是為正尊其不杖何也曰父之所杖子<lb/>
<pb n="14b"/>
　不得而杖焉何也不敢也無貳斬之義也父卒子正<lb/>
　體之重則斬三年而祖為適孫報期重正體之義也<lb/>
　生克嗣續之道蓋取諸五行以五為九何也自義率<lb/>
　祖等而上一本而主不尊尊乎祖之父則曽矣祖之<lb/>
　祖則高矣皆正尊也皆正尊致嚴焉故皆齊衰疏然<lb/>
　而恩有等矣不得自邇於尊焉故疏衰裳齊牡麻絰<lb/>
　無受三月而止葬為期其承重亦斬傳曰不敢以小<lb/>
　功之服而加之所尊此立隆殺之極明尊親之至也<lb/>
<pb n="15a"/>
　孫之子曰曽孫之孫曰𤣥殺而下故上殺下殺以五<lb/>
　為九而服屬盡於此其旁殺何也曰同父昆弟期同<lb/>
　祖昆弟大功同曽祖昆弟小功同高祖昆弟緦是由<lb/>
　身而推者也父昆弟無大功服不及三從矣祖昆弟<lb/>
　亦無大功服不及再從矣曽祖昆弟無大小功服不<lb/>
　及從矣何也旁尊也不足加於正孫曽𤣥之旁殺也<lb/>
　亦然旁殺也不足以加正故也世叔父期從祖祖父<lb/>
　母從祖父母報皆殺而小功無己遽乎曰世叔父從<lb/>
<pb n="15b"/>
　斬而殺昆弟之子猶子也加隆焉爾也不可格於從<lb/>
　於其從而殺者正也族父緦族祖父族曽祖父從祖<lb/>
　兄弟之子亦皆緦何也曽祖父齊衰然而三月矣庸<lb/>
　將加乎曽孫緦其旁從庸得加乎旁不得加正故降<lb/>
　之也故曰上殺下殺旁殺而親盡戚盡於上服殫於<lb/>
　下而生人之道窮故通於五屬之服者其知自然之<lb/>
　為體乎其名服何也曰傳有之同姓從宗合族屬異<lb/>
　姓主名治際㑹也異姓乎於途之人幾矣娶於異姓<lb/>
<pb n="16a"/>
　以合體而成恩以合體而同尊卑名以命之禮之治<lb/>
　也由身而上名之母母之矣義同母而尊故從祖祖<lb/>
　父母從祖父母皆曰母報皆小功族祖父母族父母<lb/>
　亦皆曰母報皆緦尊隆從而隆也由身而下名之婦<lb/>
　婦之矣恩同婦而親故夫之諸祖父母報皆緦昆弟<lb/>
　五服具乃嫂弟婦無服何也以名治之也謂兄之妻<lb/>
　嫂嫂之言叟也尊同母使不敢邇焉謂弟之妻卑同<lb/>
　婦使不得邇焉名彰義立而後人道有别人道有别<lb/>
<pb n="16b"/>
　而教嚴故抑而無服推而逺之也㣲然者兄非屬父<lb/>
　道也弟非屬子道也嫂婦之名此何以稱焉名以治<lb/>
　之尊尊長長男女有别治際㑹之大者也是名服也<lb/>
　服有出入何也曰恩義之權也女在室從父天吾父<lb/>
　為父斬出嫁從夫天吾夫為夫斬蓋天移而斬易矣<lb/>
　傳曰有受我而厚之者是也令内屬而恩隆不貳斬<lb/>
　乎無以長亂乎故女子子入在親為親恩同子在夫<lb/>
　為夫降同昆弟之子降其昆弟同從父昆弟嫁而反<lb/>
<pb n="17a"/>
　在室同在室此以義而權恩者也無貳斬之道也子<lb/>
　為父後為父斬出為人後為所後者斬父天也為所<lb/>
　後受重為正體亦天也傳曰受重者以尊服服之今<lb/>
　為本生者恩重而服隆不貳斬乎無以長亂乎故出<lb/>
　為所後者斬為其父母報不杖期為其昆弟大功亦<lb/>
　以義而權恩而為本生父母申心喪曰女子子適人<lb/>
　者為其私親皆降唯高曽祖父母不降為昆弟為父<lb/>
　後者不降何也不足以貳斬焉故得以全恩其嫁而<lb/>
<pb n="17b"/>
　無主後者亦加隆焉以全恩此權制者也其從服何<lb/>
　也屬之而從之也子從母而服母黨妻從夫而服夫<lb/>
　黨夫從妻而服妻黨庸得已乎以有屬而成恩而妻<lb/>
　屬夫其重矣則自斬而推故也夫婦人無身以夫之<lb/>
　身為身故婦人無親以夫之親為親非無親也不敢<lb/>
　恩其私親也故為夫斬三年夫父母從為之斬若齊<lb/>
　亦三年為長子亦齊三年夫祖父母而上上殺孫而<lb/>
　下下殺世叔父母而上夫昆弟之子而下旁殺雖其<lb/>
<pb n="18a"/>
　殺也從為之服亦加降焉爾也移天易服移所殺為<lb/>
　其所從服者服是屬從之道也妻父母緦母父母小<lb/>
　功母重於妻也母兄弟舅小功母姊妹從母亦小功<lb/>
　舅若從母之子緦重母之義也妻黨自妻父母而止<lb/>
　義不得復推何也母疏衰齊妻疏衰杖期本服異故<lb/>
　也其甥外孫報何也古無施不報也已爾乃從服有<lb/>
　六自屬從而下推恩義降厭屈申以從文記具之又<lb/>
　周貴爵而尚文降其上下殤有上下諸徒從服從輕<lb/>
<pb n="18b"/>
　重上下焉今制省質矣故服有恩有義有節有權皆<lb/>
　取之人情恩觀仁義觀化權節觀制本諸天地順隂<lb/>
　陽四時以為經夫安可得訾哉夫安可得訾哉<lb/>
　　　　乾學案斬衰實非三年而曰三年者何也三<lb/>
　　　　年之内旣卒哭則用六升之布如齊衰旣小<lb/>
　　　　祥則用七升之布為功衰而謂斬衰三年者<lb/>
　　　　對齊衰期而下言之斬衰二字為句其服則<lb/>
　　　　三年乃除爾始喪不寢苫枕塊飲粥色墨譬<lb/>
<pb n="19a"/>
　　　　之隆冬折膠凝冰安可常哉故受之以卒哭<lb/>
　　　　受之以大小祥以漸而殺至於禫譬則大寒<lb/>
　　　　不能驟暑以漸而移所謂因天理本人情而<lb/>
　　　　為之節文者也虞喜云斬衰因喪之稱非謂<lb/>
　　　　終三年也如必以斬衰之初逮三年之久世<lb/>
　　　　無復有能行之者矣即如始死哭無時謂哀<lb/>
　　　　至輒哭無論旦暮至三月卒哭唯朝夕奠必<lb/>
　　　　哭矣至大祥後又哭無時謂朝夕不必哭獨<lb/>
<pb n="19b"/>
　　　　遇哀乃哭初無時日又殺矣先王制禮旣欲<lb/>
　　　　人之盡孝又懼其過哀滅性立為中制使人<lb/>
　　　　人可行者也古人執親之喪三日不怠三月<lb/>
　　　　不懈期悲哀三年憂如此足稱孝矣乃若首<lb/>
　　　　絰腰帶以葛代麻及祥禫所受之服練冠縓<lb/>
　　　　縁縞冠素紕今人不知為何物古禮漸湮固<lb/>
　　　　不能以一一修復是在知禮意者一一考論<lb/>
　　　　以期於自盡而已<lb/>
<pb n="20a"/>
　<hi>吕坤四禮疑孫與祖為體祖愛孫不異父之於子杖妻不杖祖何也𤣥孫女曽孫女孫女出嫁不降高曽</hi>
　<hi>祖祖父母曰不敢降也𤣥孫婦曽孫婦孫婦乃敢降我高曽祖祖父母乎或曰義服也出母嫁母皆杖而</hi>
　<hi>不杖本生父母或曰欲推而逺之也母妻與父稱三族父族九世四面三從凡四十有八母族始自小功</hi>
　<hi>凡四妻族止於外舅姑凡二何隆殺也父母於女伯叔父母於姪女無亦當稍别乎或曰猶子也夫親姑</hi>
　<hi>夫姊妹小功不分室嫁女嫁於兄弟妻姪妻不執服何也孤甥依舅母有乳哺衣食昏嫁成家者舅母死</hi>
　<hi>緦亦不及焉無乃忍乎先王之外女也不如路人父母死父族絶寧用東西南北家獨不許女壻主喪何</hi>
　<hi>其疎而女之服上下通乎七世旁推及於三從又何親也服圖母家直名外親忍矣而舅之子又稱内兄</hi>
　<hi>弟何也禮也有義先王精意必自有說儒者當講求焉不可習矣而不察也  母族之殺何也曰母喪期</hi>
<pb n="20b"/>
　<hi>母家安得不殺妻族之甚殺何也曰母族殺妻族安得不甚殺今母喪已三年矣且與父等矣而二族似</hi>
　<hi>亦稍隆庶於士庶之家人情為近以喪禮先王所制以制放逸忘哀之情故謂之制制  三年為重故適</hi>
　<hi>長子不在適長孫承祖之重謂之承重五服者三年一年九月五月三月五等之衣服也十制者斬衰三</hi>
　<hi>年齊衰三年齊衰杖期齊衰不杖期齊衰五月齊衰三月大功九月小功五月緦麻三月袒免在次十等</hi>
　<hi>之制度也齊衰與斬衰布麻有麄細五齊衰布麻無麄細袒免雖極輕亦先王禮制但不成服故不可入</hi>
　<hi>五服爾禮疑服有四曰正義加降正服禮稱情也義服情從  也加服禮從情也三者皆隆降服禮裁情</hi>
　<hi>也明降服非君子之所忍也服所降以明禮稱所本期以  情  三年重喪也降為期稱重期期降大功稱</hi>
　<hi>功小功降緦稱功緦仁之至義之盡也故曰加服不稱本服降服不忘本服厚道也</hi>
<pb n="21a"/>
　<hi>張獻翼曰五服之制父母喪之外有期有大功有小功有緦服皆可言制今人居期服稱制即羣然譁之</hi>
　<hi>況緦乎嗚呼成人之兄死而子皋為之衰兄死而不為衰匪斯今矣徃徃見士人居期之喪以下必不能</hi>
　<hi>如期而先自除服其所服又不過素冠而已不為衰冠至舉殯行喪有親弟親姪而不為衰者其白素冠</hi>
　<hi>又外不以白裹巾薄亦甚矣禮之廢亦久矣予嘗徃無錫華氏送喪見行喪之曰有期服大功小功緦服</hi>
　<hi>及袒免等分别云某服在某處今吳中寡大族族人無百人以上者此制不立遂使亡其服制而不為衰</hi>
　<hi>服期喪如袒免矣宋史載劉珙功緦之戚必素服以終予見先人亦然子大伯父二伯父之喪期年之内</hi>
　<hi>並未嘗以青布為裹巾又未嘗門用紅帖緦服兄弟未嘗不著衰冠素冠期則及期三月則及三月汝曹</hi>
　<hi>慎之行之勿以他人不行隨俗習非我苟行之而是雖一國非之而不顧可也</hi>
<pb n="21b"/>
　<hi>郝敬曰喪服有等不得不殺至於三殤之辨頗覺太𤨏衰麻有數不得不異至於麻葛之易亦覺太繁</hi>
　<hi>劉畏所族約五服之制先王稱情而立文者也親喪固所自盡至於期功之服皆不可忽近族姓繁多鮮</hi>
　<hi>有服其服者是視親屬無異於路人也以後親族有喪須應期成服若親族之喪未舉雖本服旣除亦不</hi>
　<hi>宜歡㑹作樂違者司禮正之</hi>
　<hi>顧炎武曰今人三年之喪有過於古人者三事禮記三年問曰三年之喪二十五月而畢檀弓曰祥而縞</hi>
　<hi>是月禫徙月樂王肅云是祥之月而禫禫之明月可以樂矣又曰魯人有朝祥而暮歌者子路笑之夫子</hi>
　<hi>曰由爾責於人終無己夫三年之喪亦已久矣夫子路出夫子曰又多乎哉踰月則其善矣喪服小記曰</hi>
　<hi>再期之喪三年也春秋閔公二年公羊傳曰三年之喪實以二十五月孔安國書傳太甲篇云湯以元年</hi>
<pb n="22a"/>
　<hi>十一月崩至此二十六月三年服闋鄭𤣥謂二十四月再期其月餘日不數為二十五月中月而禫則空</hi>
　<hi>月為二十六月出月禫祭為二十七月與王肅異案三年問曰至親以期斷是何也曰天地則已易矣四</hi>
　<hi>時則已變矣其在天地之中者莫不更始焉以是象之也然則何以三年也曰加隆焉爾也焉使倍之故</hi>
　<hi>再期也今從鄭氏之說三年之喪必二十七月其過於古人一也儀禮喪服篇曰疏衰裳齊牡麻絰冠布</hi>
　<hi>纓削杖布帶疏屨期者父在為母傳曰何以期也屈也至尊在不敢申其私尊也禮記雜記下篇曰期之</hi>
　<hi>喪十一月而練十三月而祥十五月而禫注云此謂父在為母也喪大記曰期終喪不食肉不飲酒父在</hi>
　<hi>為母為妻又曰期居廬終喪不御於内者父在為母為妻喪服四制曰資於事父以事母而愛同天無二</hi>
　<hi>日土無二王國無二君家無二尊以一治之也故父在為母齊衰期者見無二尊也喪服傳曰禽獸知母</hi>
<pb n="22b"/>
　<hi>而不知父野人曰父母何算焉都邑之士則知尊稱矣今從武后之制亦服三年之服其過於古人二也</hi>
　<hi>喪服篇又曰不杖麻屨者婦為舅姑傳曰何以期也從服也檀弓上篇曰南宫縚之妻之姑之䘮夫子誨</hi>
　<hi>之髽曰爾毋從從爾爾毋扈扈爾蓋榛以為笄長尺而緫八寸正義謂以其為期之喪而殺於斬衰之服</hi>
　<hi>喪服小記曰婦人為夫與長子稽顙其餘則否今從後唐之制婦為舅姑亦服三年其過於古人三也皆</hi>
　<hi>後儒所不敢議非但因循國制亦畏宰我短喪之譏若乃日月雖多而哀戚之情不至焉則不如古人逺</hi>
　<hi>矣二又曰孝經援神契曰喪不過三年以期増倍五五  十五月義斷仁示民有終故漢人喪服之制謂</hi>
　<hi>之五五堂邑令費鳯碑曰菲五五衰杖其未除洪氏曰菲五五者居喪菲食二十五月也巴郡太守樊敏</hi>
　<hi>碑曰遭離母憂五五斷仁是也服又曰唐時武韋二后皆以婦乘夫欲除三綱變五  以申尊母之義故</hi>
<pb n="23a"/>
　<hi>高宗上元元年十二月壬寅天后上表請父在為母服齊衰三年中宗神龍元年五月丙申皇后表請天</hi>
　<hi>下士庶為出母三年服其意一也彼且欲匹二聖於天王陪南郊以亞獻而況區區之服制乎𤣥宗開元</hi>
　<hi>七年八月癸丑勅周公制禮歴代不刋子夏為傳孔門所受格條之内有父在為母齊衰三年此有為而</hi>
　<hi>為非尊厭之義與其改作不如師古諸服紀宜一依喪服舊文可謂簡而當矣奈何信道不篤朝令夕更</hi>
　<hi>至二十四年又從韋縚之言加舅母堂姨舅之服天寳六載又令出母終三年之服而太和開成之世遂</hi>
　<hi>使鮒馬為公主服斬衰三年禮教之淪有繇來矣其自古以來姦人欲蔑先王之禮法而自為者必有</hi>
　<hi>漸天后父在為母齊衰三年之請其意在乎臨朝也故中宗景龍二年二月庚寅大赦天下内外五品以</hi>
　<hi>上母妻各加邑號一等無妻者聽授其女而安樂公主求立為皇太女遂進鴆於中宗矣  又曰唐人所</hi>
<pb n="23b"/>
　<hi>議服制似欲過於聖人嫂叔無服太宗令服小功曽祖父母舊服三月増為五月適子婦大功増為期衆</hi>
　<hi>子婦小功増為大功舅服緦増為小功父在為母服期高宗増為三年婦為夫之姨舅無服𤣥宗令從夫</hi>
　<hi>服又増舅母緦麻堂姨舅袒免而𢎞文館直學士王元感遂欲増三年之喪為三十六月皆務飾其文欲</hi>
　<hi>厚於聖王之制而人心彌澆風化彌薄不探其本而妄為之増益亦未見其名之有過乎三王也是故知</hi>
　<hi>廟有二主之非則叔孫通之以益廣宗廟為大孝者絀矣知喪不過三年示民有終之義則王元感之服</hi>
　<hi>喪三十六月者絀矣知親親之殺禮所繇生則太宗魏徴所加嫂叔諸親之服者絀矣唐書禮樂志言禮</hi>
　<hi>之失也在於學者好為曲說而人君一切臨時申其私意以増多為盡禮而不知煩說之為黷也子曰道</hi>
　<hi>之不明也賢者過之夫賢者率情之偏猶為悖禮而況欲以私意求過乎三王者哉  宗廟之制始變於</hi>
<pb n="24a"/>
　<hi>漢明帝服紀之制始變於唐太宗皆率一時之情而更三代之禮後世不學之主踵而行之  又曰讀檀</hi>
　<hi>弓二篇及曽子問乃知古人於禮服講之悉而辨之明如此漢書言夏侯勝善説禮服蕭望之從夏侯勝</hi>
　<hi>問論語禮服梁陳北齊各有皇帝皇后太子王侯已下喪禮之書謂之凶儀唐開元四部書目喪服傳義</hi>
　<hi>疏有二十三部昔之大儒有專以喪服名家者其去鄒魯之風未逺也故蕭望之為太傅以論語禮服授</hi>
　<hi>皇太子宋元嘉末徵隱士雷次宗詣京邑築室於鍾山西巖下為皇太子諸王講喪服經齊初何佟之為</hi>
　<hi>國子助教為諸王講喪服陳後主在東宫引王元規為學士親受禮記左傳喪服等義孝文帝親為羣臣</hi>
　<hi>講喪服於清徽堂而梁書言始興王憺薨昭明太子命諸臣共議從明山賔朱异之言以慕悼之辭宜終</hi>
　<hi>服月夫以至尊在御不廢講求喪禮異於李義府之言不豫凶事而去國恤一篇者矣  又曰舊唐書李</hi>
<pb n="24b"/>
　<hi>義府傳初五禮儀注自前代相沿吉凶畢舉太常博士蕭楚材孔志約以皇室凶禮為豫備凶事非臣子</hi>
　<hi>所宜言義府深然之於是悉刪而焚焉裴守貞傳守貞為太常博士高宗崩時無大行凶儀守貞與同時</hi>
　<hi>博士韋叔夏輔抱素等討論舊事創為之宋史章衡傳熙寧時判太常寺建言自唐開元纂修禮書以國</hi>
　<hi>恤一篇為豫凶事刪而去之故不幸遇事捃摭墜殘茫無所據今宜為厚陵集禮以貽萬世從之  又曰</hi>
　<hi>宋孝宗崩光宗不能執喪寜宗辭嗣服已服期年喪欲大祥畢更服兩月監察御史胡紘言孫為祖服已</hi>
　<hi>過期矣議者欲更持禫兩月不知用何典禮若曰適孫承重則太上聖躬亦已康復於宫中自行二十七</hi>
　<hi>月之重服而陛下又行之是喪有二孤也詔侍從臺諫給舍集議時朱熹上議以紘言為非而未有以折</hi>
　<hi>之後讀禮記正義喪服小記為祖後者條因自識於本議之末云云詳見第二十一巻天子服紀中嗚呼</hi>
<pb n="25a"/>
　<hi>若曽子子游之倫親受學於聖人其於節文之變辨之如此其詳也今之學者生於草野之中當禮壊樂</hi>
　<hi>崩之後於古人之遺文一切不為之討究而曰禮吾清知其敬而已喪吾知其哀而已以空學而議朝章以</hi>
　<hi>談而干王政是尚不可以闚漢儒之里而何以升孔子之堂哉  外親之服皆緦外祖父母以尊加故小</hi>
　<hi>功從母以名加故小功唐𤣥宗開元二十三年制令禮官議加服制太常卿韋縚請加外祖父母服至大</hi>
　<hi>功九月舅服至小功五月堂姨堂舅舅母服至袒免太子賔客崔沔職方郎中韋述禮部員外郎楊仲昌</hi>
　<hi>皆執議不可詳見第十三卷外祖父母條下帝手勅再三竟加舅服為小功舅母緦麻堂姨堂舅袒免宣</hi>
　<hi>宗舅鄭光卒詔罷朝三日從御史大夫李景讓言減二日詳見第六十一卷輟朝條下夫繇韋述楊仲昌</hi>
　<hi>之言可以探本而尊經繇崔沔李景讓之言可以察㣲而防亂豈非能言之士深識先王之禮而亦目見武</hi>
<pb n="25b"/>
　<hi>韋之禍思永監於將來者哉後又曰古人以祥為喪之終中月而禫則在除服之  故喪服四制言祥之</hi>
　<hi>日鼓素琴示民有終也檀弓言孔子旣祥五日彈琴而不成聲十日而成笙歌有子蓋旣祥而絲屨組纓</hi>
　<hi>又曰祥而外無哭者禫而内無哭者樂作矣故也自魯人有朝祥而暮歌者子路笑之孔子言踰月則其</hi>
　<hi>善而孟獻子禫縣而不樂孔子曰獻子加於人一等矣於是自禫而後乃謂之終喪</hi>
　<hi>柴紹炳服議先王喪服之制所以哀死也蓋稱情而立之節文也其間或進或退或少或多有以恩制者</hi>
　<hi>有以義制者非無為而為也如父母之三年也明報也恩也君之如父也示有尊也為人後之如父也受</hi>
　<hi>重也繼母之如母也以配父與己母同也慈母之如母也貴父之命也義也或曰繼母如母己重己夫慈</hi>
　<hi>母尚如母况繼者乎或曰祖母斷以期繼母亦宜斷以期禮有上殺有旁殺祖母之斷以期上殺也世母</hi>
<pb n="26a"/>
　<hi>叔母之斷以期旁殺也若繼母配父厥體唯均殺之為大悖孝子不敢殊也且服有從重而之輕者為人</hi>
　<hi>後者為其父母女子子已適人者為其父母皆服期是也此不貳斬也有從輕而重者為人後者為所後</hi>
　<hi>父母當室者為大父母髙曽大父母及繼母慈母如母俱服三年是也或重祖敬宗或尊父也此皆無易</hi>
　<hi>之道也有宜有而之無者師友之誼同於君父昆弟而心喪無服厚薄不可為準也有宜無而之有者從</hi>
　<hi>母之夫舅之妻相為服或曰同爂緦是也此變之正也亦可以意為低昻者也禮時為大倫次之宜次之</hi>
　<hi>又曰禮者義之實也協諸義而宜禮雖先王未之有可以義起也考諸喪服傳與服問雜記比附今之典</hi>
　<hi>制因革升降亦互有得失焉語日子生三年然後免於父母之懐其恩一也古者父在為母服期庶子為</hi>
　<hi>其母服大功為父後者服緦雖曰厭於所尊而義掩恩則太過矣今皆得三年申孝子之情是也妻者齊</hi>
<pb n="26b"/>
　<hi>也妾者接也古者士妾有子而為之緦今遽削之已薄也且妾為君三年而不獲一日反服稱情云報是</hi>
　<hi>邪非邪為兄之妻曰嫂從服可也古者娣姒報服俱五月乃獨嫂叔無服為推而逺之乎子思哭嫂為位</hi>
　<hi>則制服良宜今之小功是也婦當從夫古者舅姑服期而今皆三年是也母黨次於父古者母之兄弟緦</hi>
　<hi>而今小功是也尊卑隆殺宜有差古者父母於長子三年而今服期是也殤雖不成人哀戚之情有殺無</hi>
　<hi>絶也古者三殤遞降而今槩省之過已故報服可減也殤服不可省也何則制服之道雖本先王大抵以</hi>
　<hi>恩者期於恩不掩義以義者期於義不掩恩則通變隨時而倫宜亦於是在矣傳稱非天子不議禮然而</hi>
　<hi>道之所在則匹夫立說以明之俟夫後之在位者斟酌而損益庶乎其義則走也竊取之爾  服制増減</hi>
　<hi>輕重議先王制服各有重輕而又時為增減於彼於此各酌其宜故一定者載諸律令無得而議唯身處</hi>
<pb n="27a"/>
　<hi>其變制可兩屬者則唯知禮君子善為衡量以行之而聚訟之譚始息焉晉李嵩行事記云有娶同堂姊</hi>
　<hi>子為婦婦母亡猶制同堂姊服或以當減從姊之服月數行婦母之服有難者曰娶姑女姑亡豈可累降</hi>
　<hi>為三月邪荅曰羊彭有叔父喪而改葬其父更叔之服而著改葬之服豈以緦麻為輕也禮有以輕為重</hi>
　<hi>者正此類予謂此說似是而非者也夫律禁尊卑親屬為㛰若娶己之堂甥女為婦此正鄧攸所深痛者</hi>
　<hi>士大夫誰敢奸之可置勿論然中表兄弟㛰姻之禁明初詔已寛世俗不乏此等若欲減姑母而行婦母</hi>
　<hi>服則是減大功而從緦由重入輕何舛哉且所引改葬服緦之事此孝子之禮故不得以期混之且改葬</hi>
　<hi>不過暫易畢葬之後仍可終期服彼改大功而從緦則遽減六月事不相比又以輕為重之說於禮未愜</hi>
　<hi>何則姑是父黨婦母是妻黨人必先父母黨而後妻黨未有重在妻而輕在父母者柰何損父黨之功而</hi>
<pb n="27b"/>
　<hi>從妻黨之緦猥稱以輕為重邪然則取姑女而姑亡服當從大功取舅女而舅亡服當從小功其舅母本</hi>
　<hi>無服為婦母則為之緦情重所親禮從其厚斯為變而得中爾若曰已娶為婦則從妻黨論是表兄弟竟</hi>
　<hi>當絶服也於情安乎雖服之増減因時制宜有自無之有者舅之妻從母之夫同㸑相為緦是也有從有</hi>
　<hi>之無者服適母若繼母之黨母亡則己之是也若姑舅為父母之親以其女為己婦而服從妻黨是由厚</hi>
　<hi>而之薄由重而之輕豈為得變之正哉知禮君子幸無惑於聚訟之言而失其衡量也</hi>
　<hi>韋人鳯曰檇李沈氏曰三年之喪其來久矣堯典帝乃殂落百姓如喪考妣三載唐虞以來三代共之宰</hi>
　<hi>我有為期之問子曰子生三年然後免於父母之懐夫三年之喪天下之通喪也孟子對滕文公亦如之</hi>
　<hi>迨漢文帝遺詔短喪以日易月定以三十六日是知三年者三十六月也時雖廢古禮而禮固在也及考</hi>
<pb n="28a"/>
　<hi>儀禮期而小祥又期而大祥中月而禫是月也吉祭猶未配此下疑有闕文乃戴禮雜記有云三年之喪</hi>
　<hi>二十五月而畢未審據何經典於是鄭𤣥以中月為間月則主二十七月王肅以中月為月中則主二十</hi>
　<hi>五月而三年之喪遂不復行是雖存古禮而禮己亡矣知禮者其詳考焉案沈諱堯中字執甫官刑部尚</hi>
　<hi>書著沈氏學弢考核甚悉予每疑三年之喪何以止二十七月今讀沈司寇此論乃是禮之代變非古禮</hi>
　<hi>也今家禮及王制皆二十七月服除相沿已久固罔敢過然母之同於父而斬衰也生母之同於父母而</hi>
　<hi>三年也後王議禮改而從厚恊乎天理人心之至百代定為遵守則有志復古者自當以三年之喪仍從</hi>
　<hi>三十六月為斷以稍盡罔極之悲焉</hi>
　　　　乾學案唐人王元感嘗剏三十六月之論為<lb/>
<pb n="28b"/>
　　　　張公柬之所闢已無餘藴矣乃沈堯中復為<lb/>
　　　　此說豈未睹張公之文邪其所引書傳中語<lb/>
　　　　正如公羊何休注所謂漸<hi>平聲</hi>三年爾果三十<lb/>
　　　　六月之謂邪必以三年為三十六月將禮文<lb/>
　　　　所云期之喪二年句又何以解之且三年之<lb/>
　　　　喪二十五月而畢之語出於禮記三年問而<lb/>
　　　　三年問之篇又即荀子禮論中之文荀子周<lb/>
　　　　人也以周人而說周事豈有謬誤而謂其據<lb/>
<pb n="29a"/>
　　　　何經典邪周人之言不足信彼生於千載之<lb/>
　　　　後者又誰其信之凡此皆不待闢而明特慮<lb/>
　　　　人之猶惑其說也故聊為辨之<lb/>
　<hi>萬斯同曰予鄉四明之俗禫除之後仍以素服終三十六月歴禩相沿莫以為誤旣非古典又違時制乃</hi>
　<hi>不知禮者竟以為古禮當然而不敢變其知禮者又以為親喪宜厚而不敢議此實非禮之禮君子不以</hi>
　<hi>為可也</hi>
　<hi>顧湄曰豐坊魯詩世學云喪二十四月禫二十六月以吉禮祭也二十七月而除然必又歴九月始得衣</hi>
　<hi>錦食肉燕樂嫁娶復仕於朝此父母之喪必滿三十六月故三年之喪天下之逹禮也案豐氏嘉靖初進</hi>
<pb n="29b"/>
　<hi>士亦四明人可見其俗相沿已久其說詭而非正所著書不行於世先人詩經說約中亦載其說而駮之</hi>
　<hi>吳肅公曰禮有古隆而今殺之者父母為適子妾為君長子是也有古殺而今隆者子為母婦為舅姑是</hi>
　<hi>也有古無而今有者兄弟之妻從兄弟之妻是也今則是古則非也繼也養也慈也三母之易齊而斬不</hi>
　<hi>㡬亡母乎非亡母也君子傷母之不得有其子也今則非古則是也  古繐衰七月今損之古五月無齊</hi>
　<hi>衰今益之三年之衰今有斬而無齊易易三月而五月者曽祖也易大功而期者冢婦也  小功而大功</hi>
　<hi>者衆婦也易緦而小功者甥與舅之相為也皆益之而善者庶子為適母之昆弟緦今益之小功蓋庶子</hi>
　<hi>猶子也引而進之也儀禮之不復於今也時哉時哉  儀禮為舅緦而為從母小功也姨重舅乎婦不為</hi>
　<hi>夫之兄弟而為其兄弟之妻小功娣姒重嫂叔乎抑婦人固親其侣乎故夫之姊妹亦小功</hi>
<pb n="30a"/>
　<hi>李濳服論古禮父服斬衰母齊衰唐武后矯而一之國初尚遵古禮洪武七年始加折衷父母俱斬衰意</hi>
　<hi>者時禮古禮非與曰否父兮生我母兮鞠我恩無差等而胎産撫恤之勤苦母視父恩尤倍焉先王惟慮</hi>
　<hi>逺憂深目擊前代之興亡逆知後世必有妖淫專擅柔克剛隂乗陽反叛天常如吕雉武曌其人者因在</hi>
　<hi>多端扶抑中即服制亦顯示低昂然先王但令人子於母降服寜令人子於母恝心儻期年外不食稻不</hi>
　<hi>衣錦心喪致孝詎有苛禁哉故時禮雖大協羣情要未可以古禮為非也禮經云士妾有子而為之緦今</hi>
　<hi>忽變為斬衰三年父在適母在則如之何既兩無避忌適孫父卒為祖父母承重服斬衰三年祖在為祖</hi>
　<hi>母止服杖期此何以說可見古聖扶陽抑隂之意高皇帝未嘗不知一時誤定之制非萬世不易之規慈</hi>
　<hi>母養母誤皆可以例推三年之喪輒行假借人子報本服重服其事烏足重乎夫哭制杖者何居為人子</hi>
<pb n="30b"/>
　<hi>親亡慘痛四體委頓必藉是而後與爾故見之於傷親則為孝見之於悲妻則為愛愛不可極此杖義所</hi>
　<hi>當除似不必以父母之存没為用舍也禮經婦為夫杖曽未及庶姑今庶子之妻旣不杖夫所生父母適</hi>
　<hi>子衆子之妻又可杖夫之庶母邪此處晰出是非適子衆子為庶母杖其是非不辨而自明矣</hi>
　<lb/>
　<lb/>
　<lb/>
　<lb/>
　讀禮通考卷二十八<lb/>
</p>
<p>
</p>
  </div>
</body>
</text>
</TEI>
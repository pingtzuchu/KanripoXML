<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷一百八</head>
    <p>
<pb n="1a"/>
欽定四庫全書<lb/>
　讀禮通考卷一百八　　刑部尚書徐乾學撰<lb/>
　　喪制一<lb/>
　　　　乾學案喪制者何也今日通行之制也其冠<lb/>
　　　　以古制者何本所自也士子貢舉之制漢所<lb/>
　　　　獨嚴至今無變抑亦禮教之始也故次之職<lb/>
　　　　官憂服略定扵唐淆扵五代宋賴諸儒之力<lb/>
　　　　行金元益輕矣眀洪武間稽古定制而<lb/>
<pb n="1b"/>
　　　本朝益為精詳傳之萬世可也武臣之制輕喪<lb/>
　　　　之制則昔所有而今無我<lb/>
　　皇上許武臣報艱煌煌眀㫖錫類之深仁無不徧<lb/>
　　　　矣喪禁古灋也至今通行并志之為喪制云<lb/>
　　　古制<lb/>
曽子問孔子曰夏后氏三年之喪既殯而致事殷人既<lb/>
葬而致事<hi>注致事還其職位扵君周則卒哭而致事</hi>記曰君子不奪人之親<lb/>
亦不可奪親也此之謂乎<hi>注二者恕也孝也子疏皇氏云夏后氏尚質孝  喪親恍<pb n="2a"/>惚君事不敢久留故既殯致事還君殷人漸文思親彌深故既葬畢始致事還君周人極文悲哀至甚故卒哭而致事知周卒哭致事者以喪大事有三殯也葬也卒哭也夏既殯殷既葬後代漸逺以此推之故知周卒哭也君子謂人君也人臣有親之喪在上君子許其致事是不奪人喪親之心此謂恕也以已情恕彼也人臣遭親之喪若不致事是自奪思親之心也故遭喪須致事是不奪情以求利禄此謂孝也此據孝子之身也</hi>
　<hi>吕柟曰㦯問夏后氏既殯而致事殷人既葬而致事夫既聞喪即當致事扵君如之何待殯葬後方致事</hi>
　<hi>也曰此禮之善者也初聞喪時只以哀親為重將他事皆不理矣故待殯葬始致事扵君也</hi>
　<hi>徐師曽曰在君使之則為奪人喪親之心非所以教人孝也在臣從之則為自奪其喪親之心非所以為</hi>
　<hi>孝也此二者皆君子所不為也</hi>
<pb n="2b"/>
王制父母之喪三年不從政齊衰大功之喪三月不從<lb/>
政<lb/>
　<hi>陳澔曰從政謂給公家之力役也</hi>
雜記三年之喪祥而從政期之喪卒哭而從政九月之<lb/>
喪既葬而從政小功緦之喪既殯而從政<hi>注以王制言之此謂庶人也從政從為政者教令謂給繇役月疏與王制不同者此庶人依士禮卒哭與既葬同三  故王制省文緫云三月也若大夫士三年之喪期不從政是正禮也卒哭金革之事無辟是權禮也</hi>
　<hi>徐師曽曰一說王制以庶人言而此則通大夫士言更詳之</hi>
<pb n="3a"/>
　　　　乾學案此二條注疏及諸家皆謂指庶民力<lb/>
　　　　役之政然則大夫士之遭喪者獨無致政之<lb/>
　　　　限乎愚意此二條皆指大夫而言非謂庶民<lb/>
　　　　也徐伯魯雖疑其說而猶未敢決言何與<lb/>
禮運三年之喪與新有昬者期不使<hi>疏臣有喪昬則歸嚮家一期之間不復使役也故云期不使</hi>
　　　選舉制<lb/>
漢律不為親行三年喪不得選舉<hi>見揚雄傳注</hi>
<pb n="3b"/>
後漢書安帝紀元初中鄧太后下詔不為親行服者不<lb/>
得選舉<lb/>
　　　　乾學案漢律不傳說文注引漢律令語數十<lb/>
　　　　條無與喪相闗者獨揚雄傳中孟康引此語<lb/>
　　　　讀此然後知漢人不盡廢古喪制也漢所嚴<lb/>
　　　　者惟大臣二千石刺史耳大臣國所係賴輒<lb/>
　　　　以喪去則廢事二千石刺史皆有州郡之責<lb/>
　　　　略似封建時諸侯盡如古禮奔喪則遷代不<lb/>
<pb n="4a"/>
　　　　常故有請終喪而不得者禮不下庶人宜亦<lb/>
　　　　在所輕若夫士人無職事可領而身居庠序<lb/>
　　　　實為禮義所自出故獨重之所以端風化之<lb/>
　　　　原也縁此又知二千石刺史以下必不盡奪<lb/>
　　　　其喪徒以律令之詳不可得見耳<lb/>
通典晉武帝太始中楊旌有伯母服未除而應孝亷舉<lb/>
天水中正姜鋌言太常楊旌遭伯母喪㡬時而被孝㢘<lb/>
舉又已葬未及為人後不案旌以去六年二月遭伯母<lb/>
<pb n="4b"/>
喪其年十一月葬十二月應舉不為人後鄉閭之論以<lb/>
孝㢘四科徳行髙妙清白冠首必不謂在哀之人禮之<lb/>
所責也博士祭酒劉喜議禮周之喪卒哭而從政進貢<lb/>
達士為政之務也此敬君之命為下之順禮因殺而順<lb/>
君命可也今旌十二月被舉過既葬之後因情哀殺而<lb/>
順君命三年之喪則終其服周之喪一月而已明情有<lb/>
輕重也又案律令無以喪廢舉之限博士爰幹議案禮<lb/>
周喪之末可以弔人也君子之仕行其義也今以喪在<lb/>
<pb n="5a"/>
四科之一雖無善稱亦應無咎博士韓光議孝㢘清白<lb/>
克讓為徳旌本周喪之戚猥當貢舉不能辭退詩人有<lb/>
言受爵不讓旌應貶矣　毗陵内史論江南貢舉事江<lb/>
表初附未與華夏同貢士之宜與中國法異前舉孝㢘<lb/>
不避喪孝㢘亦受行不辭以為宜訪問餘郡多有此比<lb/>
案天水太守王孔碩舉楊少仲為孝㢘有周之喪而行<lb/>
甚致清議今欲從舊則中夏所禁欲不舉則方士所闕<lb/>
闇塞意淺甚以為疑震<hi>本論無姓</hi>議曰孝舉古之名貢尋名<lb/>
<pb n="5b"/>
責實模格宜高夫以宜高之姿必以邁俗為稱動擬清<lb/>
流行顧禮典況齊衰之喪身有伯叔之痛腰麻貫絰對<lb/>
而不言不處大夫之位不統邑宰之官時無盟戰代無<lb/>
寇戎不受聘使之命不率師旅之役喪禮宜備哀情宜<lb/>
畢古者周喪過三月而從政謂若今之職司有公除也<lb/>
公除之制葢由近者多事在官不復從禮權宜之事耳<lb/>
今當舉者咸出布衣或在吏次且貢選之道在不拘之<lb/>
地推讓之宜得順其心官無推讓之刑法無必行之制<lb/>
<pb n="6a"/>
平日且猶遜讓況周年之憂乎若從公除則非正官之<lb/>
例也若從高貢之舉扵情為慢喪扵舉為昧榮考之扵<lb/>
禮義則未聞<hi>此下有闕文</hi>今戎車未息禮制與古不同今諸<lb/>
王官司徒吏未嘗在職者其髙足成有一舉便登黄𣪚<lb/>
其次中尚書郎被召有周喪正假一月耳何至孝㢘獨<lb/>
不可耳為孝㢘之舉美扵黄散邪如所論以責孝㢘之<lb/>
舉則至朝臣復何以恕之宜依據經禮分别州國之吏<lb/>
與散官不同又議曰震以王官司徒吏皆先由州郡之<lb/>
<pb n="6b"/>
貢而後升在王廷冊名委質列為帝臣選任唯命義不<lb/>
得辭故遭周喪得從公奪之制周則迫命俯就至扵州<lb/>
郡之吏未與王官同體其舉也以孝順為名以㢘讓為<lb/>
務在不制之限扵時可得固讓扵宜可得不行況兼周<lb/>
喪焉可許乎據情責實扵義不通苟居容退之地雖小<lb/>
必譲苟在不嫌之域雖大不辭是黄散可受而孝㢘可<lb/>
拒也故孝在得申之位動則見恕是以州國之與王官<lb/>
不同之理在乎此矣若乃權時制宜越常從變則孝非<lb/>
<pb n="7a"/>
特命之徵舉非應務之首慶代無縱横之務校禮則不<lb/>
覩其事唯宜折之以理從其優者也<lb/>
　<hi>顧湄曰古人扵期功之喪皆不得赴舉重倫紀而輕榮名也今人躁扵得官忽扵持服令晉人見之宜乎</hi>
　<hi>有靦靣目今人之不如古逺矣</hi>
　　　　乾學案此所謂清議也齊衰之喪旁期之服<lb/>
　　　　而持議者不肯寛假讀其詞凜如秋霜即三<lb/>
　　　　年重喪可知矣當時京朝官刺史二千石及<lb/>
　　　　有聘使之命師旅之役者與布衣貢舉者不<lb/>
<pb n="7b"/>
　　　　同古者期喪過三月而從政謂有職事者當<lb/>
　　　　公除非所言扵未為王官者苟居容退之地<lb/>
　　　　雖小必讓苟在不嫌之域雖大不辭古人厚<lb/>
　　　　大臣而重始進魏晉以來議禮者何其嚴也<lb/>
宋史真宗紀天禧三年正月貢舉人郭稹等見崇政殿<lb/>
稹冒喪赴舉命典謁詰之即引咎殿三舉<lb/>
　王栐燕翼詒謀録舊制期喪百日内妨試尊卑長幼<lb/>
　同士人病之多入京冒哀就同文試洎中選被人論<lb/>
<pb n="8a"/>
　訴不免坐罪天禧四年二月壬申翰林學士承㫖晁<lb/>
　逈上言諸州士人以期制妨試奔湊京轂請自今卑<lb/>
　幼期服不妨取解詔從之自後冒哀求試者寡矣<lb/>
　顧炎武日知録宋天禧三年正月乙亥諸路貢舉人<lb/>
　郭稹等四千三百人見扵崇政殿時稹冒緦喪赴舉<lb/>
　為同輩所訟上命典謁詰之引服付御史臺劾問殿<lb/>
　三舉同保人並贖金殿一舉今制非三年之喪皆得<lb/>
　赴舉故士彌躁進而風俗之厚不如昔人逺矣<lb/>
<pb n="8b"/>
禮志仁宗天聖七年興化軍進士陳可言臣昨與本軍<lb/>
進士黄價同保臣預解送之後本軍言黄價昨赴舉時<lb/>
有叔為僧喪服未滿臣例當駮放竊思出家制服禮律<lb/>
俱無眀文況僧犯大罪並無緣坐犯事還俗準敕不得<lb/>
均分父母田園又釋門儀式見父母不拜居父母喪不<lb/>
絰死則法門弟子為之制服其扵本族並無服式望下<lb/>
禮官詳議許其赴試太常禮院言檢㑹敕文期周尊長<lb/>
服不得取應又禮為叔父齊衰期外繼者降服大功九<lb/>
<pb n="9a"/>
月其黄價為叔僧合比外繼降服大功<lb/>
選舉志慶歴時詔士子試扵州者令相保任匿服有禁<lb/>
　哲宗元祐時程頤看詳學制謂士子遭祖父母喪不<lb/>
得應舉<lb/>
　朱子曰伊川云祖父母喪須是不赴舉法令雖不禁<lb/>
　士子宜行之<lb/>
　張文嘉曰朱子謂伊川此言法令雖無眀文看來為<lb/>
　士者為祖父母期服内自不當赴舉余案宋史舊制<lb/>
<pb n="9b"/>
　期喪百日内妨應試士人病之天禧四年學士晁逈<lb/>
　言請自今卑幼期服聽令應舉天聖七年興化軍進<lb/>
　士黄價赴舉有叔為僧疑所服禮官檢㑹敕文期年<lb/>
　尊長服不得取應又禮為叔父齊衰期外繼者降服<lb/>
　大功僧合比外繼降期之制從之如此則期喪格試<lb/>
　宋氏祖宗以來有令式眀文矣朱子謂法令無眀文<lb/>
　者豈渡江之後經亂之餘載籍軼亡無所遵守故邪<lb/>
眀制生員丁父母憂者不許赴鄉試及提學官科嵗二<lb/>
<pb n="10a"/>
試舉人丁父母憂者不許赴㑹試其監生及儒士丁憂<lb/>
者亦不許赴試<lb/>
　賀欽集某巡案考試丁憂生員先生曰此何理也壞<lb/>
　人倫壞風俗孰甚扵此古人凡有喪者天子之命三<lb/>
　年不過其門教之孝也又曰好秀才決不出考忍心<lb/>
　害理君子肯為之邪皆可歎也<lb/>
景帝實録景泰五年春巡按直𨽻御史黄溥請罷舉人<lb/>
監生由服以廣科目從之由服者二十七月正服之外<lb/>
<pb n="10b"/>
餘服程限也先是北監祭酒劉鉉奏稱監生有家在京<lb/>
者當依親之時雖給文引仍在京潛住一聞行取勘到<lb/>
原籍官司輒詣部告先復監亟求出身又有聞父母之<lb/>
喪託故在京守制及由服未滿即行起復速求利禄有<lb/>
傷風化請禁止之上命凡監生犯此者到部即送法司<lb/>
治罪自是舉人監生有由服未滿者不得㑹試故溥以<lb/>
為言下禮部議時少傅兼太子太師禮部尚書胡濙議<lb/>
自今後監生除正服滿外不問其由服程限内有無深<lb/>
<pb n="11a"/>
淺到部者免問準令㑹試入監從之<lb/>
　　　職官制<lb/>
唐律疏議居父母喪冒哀求仕　謂父母喪禫制未除<lb/>
及在心喪内者並免所居之一官並不合計閏　父母<lb/>
死言餘喪　諸父母死應解官詐言餘喪不解者徒二<lb/>
年半若詐言父母死以求假及有所避者徒三年若先<lb/>
死詐稱始死者減三等<lb/>
　疏議父母之喪解官居限而有心貪榮詐言餘喪不<lb/>
<pb n="11b"/>
　解者徒二年半為其已經發哀故輕扵聞喪不舉之<lb/>
　罪<lb/>
開元禮凡斬衰三年齊衰三年者並解官齊衰杖周及<lb/>
為人後者為其父母若庶子為後為其母亦解官申其<lb/>
心喪<hi>皆為生已者</hi>若適繼嗣改嫁㦯歸宗三年以上斷絶者<lb/>
及父為長子夫為妻並不解官假同齊衰周<lb/>
元史諸職官親死不奔喪杖六十七降先職二等雜職<lb/>
叙未終喪赴官笞四十七降一等終制日叙若有罪詐<lb/>
<pb n="12a"/>
稱親喪杖八十七除名不叙親久沒稱始死笞五十七<lb/>
解見任雜職叙凡不丁父母憂者罪與不奔喪同<hi>五刑之目凡七下至五十七謂之笞刑六十七至一百七謂之杖刑</hi>　諸官吏私罪被逮無問<lb/>
已招未招罹父母大故者聽其奔赴丁憂終制日追問<lb/>
公罪並矜恕之　諸職官受贓丁憂終制日究問<lb/>
眀㑹典眀初令百官聞喪不待報即去官後京官有勘<lb/>
合在外官有引起復有程限奪喪短喪匿喪有禁視昔<lb/>
加嚴云凡内外官吏人等例合丁憂者洪武二十六年<lb/>
<pb n="12b"/>
定務要經由本部京官具奏闗給内府孝字號勘合吏<lb/>
典人等劄付應天府<hi>今在京者劄付順天府</hi>給引照回在外官吏<lb/>
人等移文知㑹所在官司給引回還除父母祖父母承<lb/>
重丁憂外期年喪服不許守制及移文原籍體勘眀白<lb/>
開寫是否承重祖父母及嫡親父母取具官吏里鄰人<lb/>
等結罪文狀回報如有詐冒就便解部仍以聞喪月日<lb/>
為始不計閏二十七月服滿起復若有過期不行文移<lb/>
催取到部果無事故在家遷延者皆送法司問罪<lb/>
<pb n="13a"/>
　<hi>何孟春餘冬序録洪武初百官聞祖父母伯叔兄弟喪俱得奔赴二十三年夏四月甲戌吏部言祖父母</hi>
　<hi>伯叔兄弟皆係期年服若俱令奔喪守制或一人連遭五六期喪㦯道路數千里則居官日少更易繁數</hi>
　<hi>曠職廢事今後除父母及祖父母承重者丁憂外其餘期服制不許奔喪但遣致祭從之</hi>
　<hi>李文纉鹿溪新語洪武二十四年龍江衞吏以過罰書寫值母喪乞守制吏部尚書詹徽不許吏繫登聞</hi>
　<hi>鼓上謂徽曰吏雖罰役天倫不可廢使母死不居喪人子之心終身有歉夫與人為善猶恐其不善者若</hi>
　<hi>有善而阻之何以為勸徽大慚吏得終喪</hi>
正統十二年令内外大小官員丁憂者不許保奏奪情<lb/>
起復<lb/>
<pb n="13b"/>
天順二年令官吏以舊喪詐作新喪者發順天府昌平<lb/>
遵化薊州等處為民係順天府者發口外為民若父母<lb/>
見在詐稱死亡者發口外獨石等處充軍其聞父母喪<lb/>
匿不舉哀不離職役者原籍三千里之上限一年不及<lb/>
者限半年過限者發口外隆慶<hi>今改延慶</hi>永寧等處為民<hi>近例止革去職役</hi>成化十五年令詐匿喪官員所在官司容情起<lb/>
送㦯因他事發覺正犯悉照見行事例發落經該官吏<lb/>
以枉法從重論<lb/>
<pb n="14a"/>
凡在京堂上官丁憂吏部具奏給與勘合司屬以下官<lb/>
舊例類引奏請𢎞治元年奏準不引只類奏闗給南京<lb/>
堂上官丁憂親自赴京奏給勘合司屬以下官本部以<lb/>
勘合發南京吏部填給起復齎赴本部類繳其京官公<lb/>
差養病在外丁憂不給勘合及相繼丁憂不以勘合并<lb/>
官司申文赴部改填㦯勘合遭風失水無告官眀文者<lb/>
俱問罪　嘉靖十一年題準京官丁憂不分南北堂屬<lb/>
各扵南北京闗領勘合公差官員聞喪俱赴京復命事<lb/>
<pb n="14b"/>
畢闗領勘合在家飬病省親丁憂者不必闗領南京公<lb/>
差官員丁憂造冊具本差人奏繳仍扵南京闗領勘合<lb/>
　二十七年題準兩京官出差丁憂免其來京準差人<lb/>
齎執公文赴部告領勘合其館局司所倉庫等官止令<lb/>
給引照回服滿原籍官司查勘無礙給文送部聽用<lb/>
三十二年題準南京給由官員往回在途聞喪者俱照<lb/>
公差丁憂官例<lb/>
凡京官外補未出京及各衙門辦事進士丁憂者候公<lb/>
<pb n="15a"/>
文通狀投部用手本送順天府給引<lb/>
凡太常寺官洪武三十五年定雖由樂舞生出身者聞<lb/>
父母喪亦許回原籍守制<lb/>
凡欽天監官洪武十九年令不守制後許奔喪三箇月<lb/>
凡太醫院官及醫士永樂元年令有父母沒葬扵京城<lb/>
外者許依墳守制　嘉靖二十二年奏準太醫院自堂<lb/>
官外合屬官生丁憂等預先送禮部查眀轉咨本部<lb/>
凡匠官丁憂者奔喪二十七日赴部送監辦事<lb/>
<pb n="15b"/>
凡王府官父母沒扵任所者永樂元年令回原籍守制<lb/>
凡王府儀賔遇父母之喪徑自啟王不分原籍逺近暫<lb/>
令前去奔喪量程定予假限事畢依期回還仍須各王<lb/>
具奏<lb/>
凡倉塲官洪武二十六年令倉官放糧守支未絶聞父<lb/>
母喪者交盤付見任官吏方許守制　嘉靖七年奏準<lb/>
倉官聞喪有被上司拘留不回守制者拘留官吏㕘問<lb/>
倉官問罪完日仍令回籍以給引日為始補守服制<lb/>
<pb n="16a"/>
八年題準各處丁憂倉塲官起復到部查係守支五年<lb/>
之上者與守支盡絶者一體定擬陞用付選三年之上<lb/>
者對品改選不及改選者仍以原籍選用<lb/>
凡辦事官未滿在部丁憂回家嘉靖二十六年題準比<lb/>
照省祭事例服滿不必起送補辦各令守執原引候文<lb/>
選司行取勘合到日本處官司查勘眀白送部免其行<lb/>
查就令補辦滿日赴選<lb/>
凡陰陽醫學官丁憂起復洪武二十八年令就彼復職<lb/>
<pb n="16b"/>
凡世襲土官俱在職守制<lb/>
凡官吏監生接喪𢎞治三年令官吏守制未滿接服不<lb/>
行申報及扶同官吏究問若稱已行申報中途耽滯者<lb/>
官員監生不許附選吏典不許實撥候行查至日定奪<lb/>
凡官吏監生承祖父母憂不問何年父故及有無伯兄<lb/>
應否承重㦯丁養父母憂不問自幼過房者俱行查<lb/>
凡官吏丁憂除公罪不坐外其犯贓罪及係官錢糧依<lb/>
例勾問<lb/>
<pb n="17a"/>
凡外官丁憂去任不告給上司執照倉庫等官雖吿有<lb/>
執照而經收錢糧數目不眀王府官丁憂不吿給長史<lb/>
司執照在部辦事官吏丁憂囘家十年之上兩考役滿<lb/>
吏丁憂七年之上起復到部者俱行查<lb/>
凡官吏丁憂起復文移不問父母病故并聞喪服滿月<lb/>
日及那移洗改月日者稱病不問得患與痊可日期及<lb/>
無所在官司印信眀文者俱問罪㦯咨申不黏連原籍<lb/>
官吏人等執結㦯新除未任及給由官中途聞喪無所<lb/>
<pb n="17b"/>
在官司執照㦯未任官聞喪不將原憑吿繳㦯給假在<lb/>
籍遇喪無原籍預申㦯限内外為事無招雖有招開還<lb/>
職不眀者俱行查㦯丁憂内曽經考察被劾降調公文<lb/>
隠匿者送問降級<lb/>
凡被論為事及考察去官詐稱丁憂起復以圖僥倖者<lb/>
事發本衙門枷號一箇月已除授者發口外未除授者<lb/>
不論致仕閒住俱發原籍為民<lb/>
凡官吏丁憂服滿定限赴部在京北直𨽻四箇月河南<lb/>
<pb n="18a"/>
山東六箇月山西陜西浙江江西湖廣南直隸八箇月<lb/>
福建兩廣貴州四川十箇月雲南一年違兩箇月之上<lb/>
者㕘問　嘉靖二十六年題準起復官違限一年之上<lb/>
者送問二年之上雖有事故亦不準理仍行原籍查回<lb/>
定奪　二十八年題準違限三年之上雖有患病公文<lb/>
亦不準理送法司問完日赴選<lb/>
嘉靖四十四年始定儀賔守制先是各王府儀賔不丁<lb/>
父母憂至嘉靖四十二年周府南陵王睦楧上疏云文<lb/>
<pb n="18b"/>
職上自九卿下及百僚皆知父母之恩而行三年丁憂<lb/>
之制是以有父母者知報本而盡孝道也臣今見各王<lb/>
府郡縣主及郡縣君選配儀賔請受誥封朝廷給與大<lb/>
夫郎官之職係與文職一體相同縁何儀賔父母身終<lb/>
不行丁憂之制遽忘鞠養之恩任取衣冠富貴之樂豈<lb/>
為人子之道哉伏望皇上敕下禮部行令各省有王府<lb/>
地方自今見爵儀賔凡有父母身故宜照文職官事例<lb/>
將半俸停止服滿之日方許具呈教授轉呈布政司申<lb/>
<pb n="19a"/>
請都察院方許開俸如是則儀賔得盡孝服報本之道<lb/>
國家省禄糧曠耗之費疏入下禮部議眀年景王載圳<lb/>
亦疏云三年之喪自天子以達扵庶人貴賤通行無所<lb/>
降殺此古今一定之禮也今該周府南陵王奏稱見爵<lb/>
儀賔宜照文職事例丁憂守制揆之扵禮誠為允當已<lb/>
而益王厚炫奏稱王府儀賔舊無丁憂之例惟𢎞治年<lb/>
間有儀賔程秀母喪乞恩終制該部具題準令住俸給<lb/>
假葬母省父續遇父喪四年未曽食禄此誠國家以孝<lb/>
<pb n="19b"/>
治天下之道也乞敕該部定議通行天下至是御史林<lb/>
潤等以為言禮部尚書李春芳等議入始定是制<lb/>
隆慶元年吏部主事郭諫臣請衍聖公終制衍聖公孔<lb/>
子之後也秩一品先是凡遇父母之喪不行丁憂即請<lb/>
承襲與軍職同至是諫臣疏謂魯為上世秉禮義之國<lb/>
而孔子又萬世禮義之宗今國家特世封為衍聖公秩<lb/>
以一品者正以聖人後為能守禮以表率天下之人耳<lb/>
不使其子孫守三年之制其何以責天下乞許遵制丁<lb/>
<pb n="20a"/>
憂一如文臣下廷臣議覆許照文臣終制起復從之<lb/>
凡治喪嘉靖四十二年題準内外官員為人後遇本生<lb/>
父母亡故自願回籍者許給假治喪在京照例具奏在<lb/>
外呈詳撫按就任放回定限二年餘原籍起送改選如<lb/>
過三年者㕘究<lb/>
本朝徐元文請飭喪制疏康熙二十二年左都御史徐<lb/>
元文疏言舊例八旗漢軍文職官員任漢闕者丁憂離<lb/>
任守制任旗闕者不得丁憂倫常風化之地不容互異<lb/>
<pb n="20b"/>
所當定議畫一又康熙十二年例滿洲督撫藩臬俱守<lb/>
制二十七月而京朝官尚仍舊制三月後即出供職夫<lb/>
親喪在所自盡謂宜一體丁憂以崇孝道禮臣有父母<lb/>
喪君三年不呼其門律官吏丁憂公罪不行勾問葢不<lb/>
欲奪其喪而忘其哀也今外官丁憂候代治事如平時<lb/>
安有方寸憒亂之時而可責之以政事者聽決而當則<lb/>
為忘哀哀苟未忘必至廢事請自今丁憂之官但無錢<lb/>
糧舛誤即聽奔喪庶使忘哀㒺利之風可以少變<lb/>
<pb n="21a"/>
　　　武臣制<lb/>
唐㑹要太宗時武官丁艱憂屢有起復者魏徵諫曰國<lb/>
家草創之初武官不格喪制天下今既安定不可仍奪<lb/>
其情必有金革之事自有墨衰之絰帝曰朕思之然為<lb/>
武事未息故不可即止<lb/>
宋史田況傳況守秦州丁父憂詔起復固辭又遣内侍<lb/>
持手敕起之不得已乞歸葬陽翟既葬託邊事求見泣<lb/>
請終制仁宗惻然許之帥臣終喪自此始<lb/>
<pb n="21b"/>
　沈括曰自唐末用兵文臣給舍以上武臣刺史以上<lb/>
　喪父母者急扵國事以義斷哀往往以墨衰從事既<lb/>
　泣哀則涖事如故號曰起復國朝襲唐制不改慶歴<lb/>
　中田元均帥秦鳳奏乞解官終喪既葬託邊事求見<lb/>
　上曰陛下以孝治天下方邊隅無事而區區犬馬之<lb/>
　心不得自從因泣下上視其貌瘠乃許終喪帥臣終<lb/>
　喪自田始其後富公以宰相丁母憂仁宗詔數十竟<lb/>
　終喪大臣終喪自公始<lb/>
<pb n="22a"/>
　邵寶曰父母之喪無貴賤一也而謂文武異道乎不<lb/>
　得已而從金革古之人固有行之者矣若夫無事之<lb/>
　時不失扵用而以存禮烏乎而不可<lb/>
韓縝傳仁宗朝縝編修三班敕前此武臣不執親喪縝<lb/>
建言三年之喪古今通制晉襄墨衰従戎事出一時遂<lb/>
著令自崇班以上聽持服<lb/>
　金坡遺事故事武官不持服韓汝玉奏請持服下兩<lb/>
　制臺諫議唐子方歐陽永叔見各不同竟為兩議而<lb/>
<pb n="22b"/>
　上遂詔崇班以上持服供奉以下不持服論者以為<lb/>
　如是則官高者得為父母服官卑者不得為父母服<lb/>
　無官者將何以處之<lb/>
宋史禮志仁宗慶歴三年太常禮院上議曰禮記父母<lb/>
之喪無貴賤一也又曰三年之喪人道之至大也請不<lb/>
以文武品秩髙下並聽終喪時以武臣入流者雜難盡<lb/>
解官詔自今三司副使以上非領邊寄並聽終制仍續<lb/>
月奉武臣非在邊而願解官者聽<lb/>
<pb n="23a"/>
哲宗元祐四年十二月十五日史官范祖禹論大使臣<lb/>
持服狀右臣近準樞宻院録白高陽闗路兵馬鈐轄兼<lb/>
河北第六將楊永節為母亡乞解官行服續據本路都<lb/>
緫管司奏乞不許本官解官行服所貴得人協力勾當<lb/>
奉聖㫖依高陽闗路緫管司所奏者臣檢㑹元祐編敕<lb/>
諸武臣丁憂者若係小使臣及元是軍班換授並見任<lb/>
管軍㦯充縁邊路分緫官鈐轄都監知州縣城都監寨<lb/>
主都同巡檢雖係大使臣並不解官其乞解官行服者<lb/>
<pb n="23b"/>
除緣邊任使奏候朝㫖外餘並聽臣竊以小使臣不解<lb/>
官行服已損孝治之風朝廷恤小官非俸禄無以養不<lb/>
得已而未之改耳自大使臣以上官既升朝禄亦足養<lb/>
而緣邊任使亦不解官其乞行服者又須奏候朝㫖帥<lb/>
臣因而奏留朝廷重違其情循例奪服惟狄詠是狄青<lb/>
之子帥臣為之奏請特許解官當今縁邊無異内地帥<lb/>
臣遭喪者無不解官自餘将領寄任輕扵帥臣非有金<lb/>
革之事而無故奪其喪服全無義理若言藉才則方今<lb/>
<pb n="24a"/>
武臣常患員多豈至無人可使若恤其貧則在内地者<lb/>
均是人也何獨扵縁邊恤之若以解官為優恩必待如<lb/>
狄青之子然後許之則父母之喪無貴賤一也古者庶<lb/>
人有喪三年不從征役豈可仕至升朝以上而不使執<lb/>
親之喪臣愚欲乞今後大使臣以上丁憂者雖係縁邊<lb/>
任使並解官行服如遇有邊事即許本路奏留繫自朝<lb/>
廷指揮庶使武臣皆知禮法有益風教而緩急藉才亦<lb/>
不失金革從權之制如以臣言為然乞下有司修正<lb/>
<pb n="24b"/>
　周煇清波别志熙寧間洛州平恩縣直使王奎乞解<lb/>
　官持父喪許之仍詔兵部自今有請如奎者宜即聽<lb/>
　許葢深嘉之也今小使臣固有許持服之文然類貪<lb/>
　禄不去若謂食貧出不得已然大使臣豈俱富厚者<lb/>
　雖平日談仁義識禮法高自標置以儒者自處亦不<lb/>
　能稍異流輩㦯謂除見隸軍籍當金革從事餘盍更<lb/>
　置俾從風化之厚其可乎<lb/>
眀世宗實録嘉靖十六年七月四川道試御史蘇术疏<lb/>
<pb n="25a"/>
言三年之喪通扵上下高皇帝當干戈倥偬武臣不許<lb/>
守制葢一時權宜之術而未必為萬世法也今世士大<lb/>
夫奪情起復即為公論所不容何獨扵武臣而限之乞<lb/>
著為令甲俾之持服如文臣例若有緩急在行間亦當<lb/>
以墨衰從事得㫖奪情起復律有眀文武職無守制例<lb/>
皆係祖宗成憲术不諳法制輒欲變更本宜逮治姑從<lb/>
輕降一級調外任己乃謫术灤州判官<lb/>
眀制武官遭父母喪不許解任奔赴<lb/>
<pb n="25b"/>
　<hi>許讃集保定緫兵官申錫居父喪哀毁踰節及母卒均謂武臣例不得守制乃力請扵朝得奔喪治事人</hi>
　<hi>以為異數燕居衰服三年</hi>
　<hi>何孟春曰武官父母喪不持服不解任不知始何世夫金革軍旅之事無避也者為其不以家難避國難</hi>
　<hi>也為此制者恐武官臨難得為推避計耳天下無無父母之人父母之喪無貴賤一也而文武可異道乎</hi>
　<hi>今武官時當太平之際身列藩衞之間有父母喪而不少異扵平日豈謂真不得已哉然則今日之事當</hi>
　<hi>視其人若典軍旅方在行陣遇喪奏聞留之終事方聽返喪次其在府司衞所可得盡喪禮者當聽終制</hi>
　<hi>軍事干渉不得已而出視事事畢復返喪次可代者佐貳代之一切勿與庶㡬亦盡人子之禮</hi>
　<hi>伍袁萃曰武弁不丁憂唯本朝令甲為然前代未之聞也國初寇亂未靖兵戈未息故特為推委避難者</hi>
<pb n="26a"/>
　<hi>設耳非常制也愚謂如遇極邊衝塞羽檄旁午將領不妨墨衰即戎事寧仍許終制斯可耳不然天下豈</hi>
　<hi>有無父之人哉抑三年之愛獨文職有之哉恐非聖主所以教孝意也</hi>
　<hi>汪琬曰子夏問曰三年之喪金革之事無辟也者非歟孔子曰昔者魯公伯禽有為為之也喪大記既卒</hi>
　<hi>哭弁絰帶金革之事無辟也左傳子墨衰絰敗秦師扵殽遂墨以葬文公如此則猶不脱衰絰非径即吉</hi>
　<hi>者也後世武臣俱不持喪服迄今猶然故律文有文職官吏及應丁憂者條例葢武臣不在内也宋時常</hi>
　<hi>㑹議武臣持服事唐子方曰今日不可為高論歐陽永叔勃然曰父母死令持服安得為高論竊謂天下</hi>
　<hi>無事武臣方優㳺内地固當以永叔之言為正</hi>
　　　　乾學案武臣不丁憂之非義前人論之詳矣<lb/>
<pb n="26b"/>
　　　　且武臣國之爪牙欲其不惜死耳不惜死不<lb/>
　　　　忍負其君也天下安有忍扵親不忍扵君者<lb/>
　　　　從来賢者少不肖者多不肖者其不忍之心<lb/>
　　　　原無㡬唯有衰麻之飾以慘其目哭泣之聲<lb/>
　　　　以動其衷庶少作其哀而此心尚可以不死<lb/>
　　　　若并此去之則不忍之心蕩然矣然則武臣<lb/>
　　　　豈皆無父母之人而欲其移孝作忠詎可得<lb/>
　　　　乎<lb/>
<pb n="27a"/>
　　　輕喪給假<lb/>
開元禮凡齊衰周給假三十日葬五日除服三日齊衰<lb/>
三月五月大功九月並給二十日葬三日除服二日小<lb/>
功五月給假十五日葬二日除服一日緦麻三月給假<lb/>
七日出降者三日葬及除服各一日無服之殤本品周<lb/>
已上給假五日大功三日小功二日緦麻一日若聞喪<lb/>
舉哀其假九日除程<lb/>
　　　喪禁<lb/>
<pb n="27b"/>
周禮天官閽人喪服凶器不入宫<hi>注喪服衰絰也凶器眀器也</hi>
秋官蜡氏凡國之大祭祀令州里禁凶服者<lb/>
禮運以衰裳入朝與家僕雜居齊齒非禮也是謂君與<lb/>
臣同國<hi>注臣有喪當致事而歸僕又不可與士齒非䟽臣之有喪乃不致事身著衰裳而入君朝  禮也</hi>
曲禮席葢重素不入公門<hi>注席葢載喪車也雜記曰士輤葦蓆以為屋蒲席以為裳帷重素衣裳皆素喪服也</hi>苞屨扱衽厭冠不入公門<hi>注此皆凶服也苞藨也齊衰藨蒯之菲也問喪曰親始死扱上衽厭猶伏喪冠厭伏</hi>書方衰凶器不以吿不入公<lb/>
<pb n="28a"/>
門<hi>注此謂喪在内不得不入當先告君耳方板也士喪禮曰書賵扵方若九若七若五凶器眀器也</hi>
郊特牲祭之日喪者不哭不敢凶服<lb/>
文王世子五廟之孫祖廟未毁雖為庶人冠取妻心告<lb/>
死必赴練祥則吿<hi>注赴告扵君也</hi>族之相為也宜弔不弔宜免<lb/>
不免有司罰之<hi>注弔謂六世以往免謂五世</hi>至扵賵賻承含皆有正<lb/>
焉<hi>注正正禮也</hi>五廟之孫祖廟未毁雖及庶人冠取妻必告<lb/>
死必赴不忘親也親未絶而列扵庶人賤無能也敬弔<lb/>
臨賻賵睦友之道也古者庶子之官治而邦國有倫邦<lb/>
<pb n="28b"/>
國有倫而衆鄉方矣公族之罪雖親不以犯有司正術<lb/>
也所以體百姓也刑于隠者不與國人慮兄弟也弗弔<lb/>
弗為服哭于異姓之廟為忝祖逺之也素服居外不聽<lb/>
樂私喪之也骨肉之親無絶也<lb/>
北史李諤傳諤見禮教彫弊公卿薨亡其愛妾侍婢子<lb/>
孫輒嫁賣之遂成風俗乃上書曰臣聞追逺慎終人徳<lb/>
歸厚三年無改方稱為孝如聞大臣之内有父祖之沒<lb/>
日月未久子孫無賴引其妓妾嫁賣取財有一扵此實<lb/>
<pb n="29a"/>
損風化妾雖微賤親承衣履服斬三年古今通式豈容<lb/>
遽禠衰絰强傅鈆華泣辭靈几之前送付他人之室凡<lb/>
在見者猶致傷心況乎人子能堪斯忍復有朝廷重臣<lb/>
位望通貴平生交舊情若弟兄及其亡沒杳同行路朝<lb/>
聞其死夕規其妾方便求娉以得為限無㢘恥之心棄<lb/>
友朋之義且居家理務可移扵官既不正私何能賛務<lb/>
上覽而嘉之五品已上妻妾不得改醮始扵此也<lb/>
唐六典注諸大祀車駕親行及齋官向祀祭之所本司<lb/>
<pb n="29b"/>
預吿州縣及金吾相知令平眀親所行之路道次不得<lb/>
見諸凶穢衰絰及聞哭泣之聲散齋日不得弔喪問疾<lb/>
宋史禮志慶歴七年侍御史吳鼎臣言武班及諸職司<lb/>
人吏曽因親喪出入禁門甚有裹素紗幞頭者殊失肅<lb/>
下尊上之禮欲乞文武兩班除以官品起復許裹素紗<lb/>
外其餘臣僚并諸職司人吏雖有親喪服未除並須光<lb/>
紗加首不得更裹素紗詔送太常禮院禮官言準令文<lb/>
凶服不入公門其遭喪被起在朝㕘處常服各依品服<lb/>
<pb n="30a"/>
惟色以淺無金玉飾在家依其服制其被起者及期喪<lb/>
以下居式假者衣冠朝集皆聽不預今鼎臣所奏有礙<lb/>
令文詔依所定<lb/>
今制本朝康熙二十二年左都御史徐元文言案律文<lb/>
凡居喪釋服作樂筵宴嫁娶悉有眀禁而比者士大夫<lb/>
鮮克由禮㦯衰絰昬娶㦯喪中聽樂㦯遲訃戀職㦯吉<lb/>
服㳺謁此皆薄俗傷化不可容扵<lb/>
聖世者宜嚴行申飭<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀禮通考巻一百八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷六十一</head>
    <p>
<pb n="1a"/>
欽定四庫全書<lb/>
　讀禮通考卷六十一　　刑部尚書徐乾學撰<lb/>
　　喪儀節二十四<lb/>
　　　輟朝<lb/>
唐書蘇頲傳頲卒帝猶視朝起居舍人韋述上疏曰貞<lb/>
觀永徽時大臣薨輙置朝舉哀成終始恩上有旌賢録<lb/>
舊之德下有生榮死哀之美昔晉知悼子卒平公宴樂<lb/>
社蕢一言而悟春秋載之故禮部尚書頲累葉輔弼奉<lb/>
<pb n="1b"/>
事軒陛二十餘年今奄忽不還邦人痛嗟惟帷盖之舊<lb/>
股肱之戚宜即廢朝明君臣之誼帝曰固朕意也即日<lb/>
帳次哭洛城南門不朝<lb/>
唐㑹要𤣥宗開元十八年十二月左丞相燕國公張說<lb/>
薨輟朝五日廢元日朝曽<lb/>
德宗貞元十五年七月黔府觀察使王礎卒輟朝一日<lb/>
故事圑練觀察使卒未有廢朝者自礎始焉其年九月<lb/>
義成軍節度使盧羣卒輟朝故事節度使卒皆先廢朝<lb/>
<pb n="2a"/>
然後除代至是先除尚書右丞李元素然後輟朝非也<lb/>
十六年徐泗濠節度使張建封卒輟朝近例節度使帯<lb/>
僕射以上卒輟朝三日尚書以上及下都團練觀察使<lb/>
則否泊貞元八年嗣曹王臯十一年李自良皆以節度<lb/>
使帯尚書卒各輟朝三日至十四年樊澤以僕射卒輟<lb/>
朝一日<lb/>
憲宗元和九年六月丙子天徳軍經略使周懐義卒輟<lb/>
朝一日經略使廢朝自懐義始也<lb/>
<pb n="2b"/>
文宗太和九年七月太常博士崔龜從奏大臣薨輟朝<lb/>
日伏以廢朝軫怛義重君臣所貴及哀尤宜示信自頃<lb/>
已來輟朝非奏報之時備禮於數日之外雖遵常制似<lb/>
不本情臣不敢逺徴古書請引國朝故事貞觀中任瓌<lb/>
卒有司對仗奏聞太宗責其乖禮岑文本既没其夕為<lb/>
罷嚴張公謹之亡哭之不避辰日是知憫悼之意不宜<lb/>
過時臣謂大臣薨禮合輟朝縱有疑務急速便殿須召<lb/>
宰臣不臨正朝無爽事體如此則由衷之信載感於幽<lb/>
<pb n="3a"/>
明稱情之文無虧於禮典太常寺參定伏以近日文武<lb/>
三品以上官薨卒皆為輟朝其間有未經親重之官今<lb/>
任又是列散者為之禮變誠恐非宜自今以後文武三<lb/>
品以上非曽任将相及曽在密近宜加恩禮者餘請不<lb/>
在輟朝其餘並請依元勅又中書門下奏覆古有當祭<lb/>
告喪義在申情同體過時而哭於禮為乖禮院所請合<lb/>
輟朝者各以聞哀之明日請依餘酌太常寺所奏别具<lb/>
品例輕重進定謹案儀制令百官正一品喪皇帝不視<lb/>
<pb n="3b"/>
事一日又準官品令太師太傅太保太尉司徒司空已<lb/>
上正一品太子太師太子太傅太子太保已上從一品<lb/>
侍中中書已上正二品左右僕射太子少師太子少傅<lb/>
太子少保三京牧大都䕶上将軍統将已上從二品門<lb/>
下中書侍郎六尚書左右散騎常侍太常宗正卿左右<lb/>
衛及金吾大将軍左右神䇿神武龍武羽林大将軍内<lb/>
侍監已上正三品御史大夫殿中秘書監七寺卿國子<lb/>
祭酒少府監将作監京兆河南尹已上從三品縁令式<lb/>
<pb n="4a"/>
舊文三品已上薨殁通有輟朝之制伏以君臣之間禮<lb/>
情所及事必繁於委遇官則以時重輕一用舊儀咸乖<lb/>
中道臣等參配色目如前其留守節度觀察都䕶防禦<lb/>
經略等使並聽各據所兼官為例依奏其年九月中書<lb/>
門下奏近奏定合輟朝官品勅已尋行其致仕官多是<lb/>
優禮合同正觀勅例未該須有處分自今已後其致仕<lb/>
官如非曽任三品已上正官及歷四品清望並不在此<lb/>
例依奏勅應官至丞郎亡殁合有廢朝况班在諸司三<lb/>
<pb n="4b"/>
品之上自今已後宜準諸司三品官例處分<hi>因尚書左丞庾散體薨乃降是勅也</hi>
太和八年七月太僕卿叚伯倫卒秀實之子自古没身<lb/>
以利社稷無如秀實者文宗乃特加贈仍輟朝一日以<lb/>
禮忠臣之嗣<lb/>
唐書宣宗大中十一年右羽林統軍鄭光卒上之元舅<lb/>
也詔贈司徒輟朝三日御史大夫李景儉上疏曰鄭光<lb/>
是陛下親舅外族之愛誠軫聖心今以輟朝之數比於<lb/>
<pb n="5a"/>
親王公主即前例所無縱有似不可施用何者先王制<lb/>
禮所貴防微大凡人情於外族則深於宗屬則薄先王<lb/>
制禮割愛厚親據開元禮外祖父母親舅喪止服小功<lb/>
五月若親伯叔親兄弟即服齊衰周年所以疎其外而<lb/>
密於内也有天下者尤不可使外戚強盛今鄭光輟朝<lb/>
日數望速改詔令輟朝一日或二日示其升降有差恩<lb/>
禮無僭垂之百王永播芳烈疏奏乃詔罷朝兩日<lb/>
宋史輟朝之制禮院例冊文武官一品二品喪輟視朝<lb/>
<pb n="5b"/>
二日於便殿舉哀掛服文武官三品喪輟視朝一日不<lb/>
舉哀掛服然其車駕臨問并特輟朝日數各繫聖恩一<lb/>
品二品喪皆以翰林學士以下為監䕶葬事以内侍都<lb/>
知以下為同監䕶葬事葬日輟視朝一日皆取㫖後行<lb/>
慶厯五年四月禮院奏準度支員外郎集賢校理知院<lb/>
曽公亮奏朝廷行輟朝禮並乞以聞哀之明日輟朝其<lb/>
假日便以充數仍為永例如值其日前殿須坐則禮有<lb/>
重輕自可略輕而為重更不行輟朝之禮臣今看詳公<lb/>
<pb n="6a"/>
亮所奏誠於輟朝之間適宜順變然慮君臣恩禮之情<lb/>
有所未盡欲乞除人使見辭春秋二宴合當舉樂即於<lb/>
次日輟朝餘乞依公亮所奏詔可太平興國六年守司<lb/>
空兼門下侍郎平章事薛居正薨準禮一品喪合輟二<lb/>
日詔特輟三日其後鄧王錢俶太師趙普右僕射李沆<lb/>
薨皆一品合輟二日詔並特輟五日二品三品者亦有<lb/>
特輟焉太平興國九年右諫議大夫參知政事李穆卒<lb/>
準禮諫議大夫不合輟朝特輟一日開寶三年羅彥瓌<lb/>
<pb n="6b"/>
魏仁浦薨以郊祀及軍事不輟朝景徳四年同平章事<lb/>
王顯薨以皇帝朝拜諸陵吉凶難於相干更不輟朝康<lb/>
定元年光禄卿鄭立卒禮官舉故事輟朝臺官言卿監<lb/>
職任疎逺恩禮不稱自後遂不輟朝<lb/>
　宋敏求春明退朝録皇祐二年七月李侍中用和卒<lb/>
　詔輟視朝下禮院乃檢㑹李繼隆例院吏用印紙申<lb/>
　請自二十一日至五日輟朝而二十四日太廟孟饗<lb/>
　在輟朝之内同知院范侍郎鎮引春秋仲遂卒猶繹<lb/>
<pb n="7a"/>
　請罷饗判寺宋景文以日遽集議不及止之㑹繙見<lb/>
　大中祥符三年四月勅石保吉卒輟四日五日七日<lb/>
　朝三日其六日太廟孟饗已是大祠不坐又二十六<lb/>
　日宣祖忌行香奉慰予時同知院欲請移輟二十七<lb/>
　日朝判寺王原叔言與申請反覆遂亦止　太祖時<lb/>
　大卿監卒皆輟朝一日景德以前文武官贈三品皆<lb/>
　不得諡曽任三品官乃得諡真宗大中祥符中命陳<lb/>
　文僖公彭年重定以正三品尚書節度使卒始輟朝<lb/>
<pb n="7b"/>
　贈尚書節度使許定諡自後遵用其制而日厯實録<lb/>
　國史皆遺其事<lb/>
太常因革禮禮院例冊齊衰期大功各輟視朝三日小<lb/>
功緦麻輟視朝一日咸平六年七月皇弟兖王元傑薨<lb/>
景德三年八月皇弟雍王元份薨禮官言皇帝為兖王<lb/>
雍王並齊衰期請輟三日詔特輟五日堂欑啓欑發引<lb/>
掩壙日又各輟一日　國朝㑹要天聖五年五月齊王<lb/>
元佐薨禮官言本服齊衰期不視事三日詔特輟五日<lb/>
<pb n="8a"/>
朝參　開寶元年十月皇姨燕國大長公主髙氏卒禮<lb/>
官言皇帝為公主髙氏降服大功請輟朝三日詔特輟<lb/>
五日大中祥符八年四月皇從兄保信軍節度使廣平<lb/>
郡公德彞卒禮官言為大功以上親合輟朝三日詔特<lb/>
輟五日堂欑掩壙各輟一日天聖二年五月申國大長<lb/>
公主卒禮官言皇帝降服大功請輟朝一日詔特輟五<lb/>
日堂欑掩壙亦各輟一日　太平興國八年五月皇女<lb/>
出家圓明大師卒禮官言圓明大師年十一嵗為下殤<lb/>
<pb n="8b"/>
準禮降服小功請輟一日詔特輟二日太常新禮大中<lb/>
祥符元年五月皇從妷右羽林将軍惟能卒禮官言本<lb/>
服小功請輟一日詔特輟二日欑日又輟一日　三年<lb/>
正月皇從妷右羽林将軍惟憲妻卒禮官言皇帝為從<lb/>
妷婦本服緦麻合輟一日詔特輟五日　太常新禮天<lb/>
禧四年五月皇從妷南陽郡王惟吉妻譙國夫人杜氏<lb/>
卒禮官言為從妷婦本服緦麻請輟一日詔特輟二日<lb/>
又天禧三年五月皇從妷内殿崇班承朂卒禮官言皇<lb/>
<pb n="9a"/>
帝為承朂是緦麻合輟朝一日詔不輟朝大中祥符八<lb/>
年閠六月南陽郡王惟吉新安縣主卒禮官言皇帝為<lb/>
同堂兄弟之孫女本服緦麻若出則降服不當輟朝詔<lb/>
特輟一日<lb/>
明太祖實録洪武二十三年三月庚辰命禮部定公侯<lb/>
卒葬輟朝禮著為令禮部議凡公侯卒於家者聞喪輟<lb/>
朝三日下葬輟朝一日喪柩至京輟三日下葬仍輟一<lb/>
日凡輟朝日不鳴鐘鼓各官服淺淡色服烏紗帽黒角<lb/>
<pb n="9b"/>
帯朝參從之<lb/>
　　　去樂<lb/>
周禮春官大司樂諸侯薨令去樂大臣死令弛縣<lb/>
雜記君於卿大夫比卒哭不舉樂為士比殯不舉樂<lb/>
檀弓仲遂卒於垂壬午猶繹萬入去籥仲尼曰非禮也<lb/>
卿卒不繹<hi>疏萬舞執干以舞也籥舞吹籥以舞也萬入去籥者言此繹祭時以仲遂之卒但用無聲之干舞以入去有聲之籥舞而不用也</hi>
　<hi>陳澔曰春秋之法當祭而卿卒則不用樂明日則不繹故叔弓之卒昭公去樂卒事君子以為禮仲遂之</hi>
<pb n="10a"/>
　<hi>卒宣公猶繹而萬入去籥聖人以為非禮</hi>
知悼子卒未葬平公飲酒師曠李調侍鼓鐘杜蕢自外<lb/>
來聞鐘聲曰安在曰在寝杜蕢入寝歷階而升酌曰曠<lb/>
飲斯又酌曰調飲斯又酌堂上北面坐飲之降趨而出<lb/>
平公呼而進之曰蕢曩者爾心或開予是以不與爾言<lb/>
爾飲曠何也曰子卯不樂知悼子在堂斯其為子卯也<lb/>
大矣曠也太師也不以詔是以飲之也爾飲調何也曰<lb/>
調也君之䙝臣也為一飲一食忘君之疾是以飲之也<lb/>
<pb n="10b"/>
爾飲何也曰蕢也宰夫也非刀匕是共又敢與知防是<lb/>
以飲之也平公曰寡人亦有過焉酌而飲寡人杜蕢洗<lb/>
而揚觶公謂侍者曰如我死則必毋廢斯爵也至於今<lb/>
既畢獻斯揚觶謂之杜舉<lb/>
春秋宣公八年夏六月辛巳有事於太廟仲遂卒於垂<lb/>
壬午猶繹萬入去籥<hi>注繹所以賔尸萬舞名籥管也猶者可止之辭魯人知卿佐之喪不宜作樂而不知廢繹故内舞去籥惡其聲聞</hi>
左傳有事於太廟襄仲卒而繹非禮也<lb/>
<pb n="11a"/>
公羊傳繹者何祭之明日也萬者何干舞也籥者何籥<lb/>
舞也其言萬入去籥何去其有聲者廢其無聲者<hi>注廢置也置者不去也</hi>存其心焉爾存其心焉爾者何知其不可而為<lb/>
之也猶者何通可以己也<lb/>
穀梁傳此公子也其曰仲何也疏之也何為疏之也是<lb/>
不卒者也不疏則無用見其不卒也則其卒之何也以<lb/>
譏乎宣也其譏乎宣何也聞大夫之喪則去樂卒事<lb/>
春秋昭公九年晉荀盈如齊逆女還六月卒於戲陽殯<lb/>
<pb n="11b"/>
於絳未葬晉侯飲酒樂膳宰屠蒯趨入請佐公使尊許<lb/>
之而遂酌以飲工<hi>注工樂師師曠也</hi>曰女為君耳将司聰也辰<lb/>
在子卯謂之疾日<hi>注紂以甲子喪桀以乙卯亡故國君以為忌日</hi>君徹宴樂學<lb/>
人舍業為疾故也君之卿佐是為股肱股肱或虧痛何<lb/>
如之女弗聞而樂是不聦也又飲外嬖嬖叔曰女為君目将<lb/>
司明也服以旌禮禮以行事事有其物物有其容今君<lb/>
之容非其物也而女不見是不明也亦自飲也曰味以<lb/>
行氣氣以實志志以定言言以出令臣實司味二御失<lb/>
<pb n="12a"/>
官而君弗命臣之罪也公說徹酒初公欲廢知氏而立<lb/>
其外嬖為是悛而止秋八月使荀躒佐下軍以說焉<hi>注躒盈之子</hi>
春秋昭公十有五年二月癸酉有事于武宫籥入叔弓<lb/>
卒去樂卒事<lb/>
左傳二月癸酉禘叔弓涖事籥入而卒去樂卒事禮也<lb/>
公羊傳其言去樂卒事何禮也君有事于廟聞大夫之<lb/>
喪去樂卒事大夫聞君之喪攝主而往大夫聞大夫之<lb/>
<pb n="12b"/>
喪尸事畢而往<lb/>
穀梁傳君在祭樂之中聞大夫之喪則去樂卒事禮也<lb/>
<hi>注祭樂者君在廟中祭作樂</hi>君在祭樂之中大夫有變以聞可乎大<lb/>
夫國體也古之人重死君命無所不通<lb/>
晉書武帝咸寜二年十一月詔諸王公大臣薨應三朝<lb/>
發哀者踰月不舉樂其一朝發哀者三日不舉樂<lb/>
通典大臣喪廢樂議晉賀循曰車騎大将軍未葬不應<lb/>
作鼓吹鼓吹之興雖本為軍之凱樂有金革之音於宫<lb/>
<pb n="13a"/>
庭發明大節以此為盛與樂實同案禮於貴臣比卒哭<lb/>
不舉樂今車騎未葬不宜作也<lb/>
魏書神龜二年正月二日元㑹髙陽王雍以靈太后臨<lb/>
朝太上秦公喪制未畢欲罷百戲絲竹之樂清河王懌<lb/>
以為萬國慶集天子臨享宜應備設太后訪之於侍中<lb/>
崔光光從雍所執懌謂光曰宜以經典為證光據禮記<lb/>
縞冠𤣥武子姓之冠父母有重喪子不純吉安定公親<lb/>
為外祖又有師恩太后不許公除衰麻在體正月朔日<lb/>
<pb n="13b"/>
還家哭臨至尊輿駕奉慰記云朋友之墓有宿草焉而<lb/>
不哭是則朋友有期年之哀子貢曰夫子喪顔淵若喪<lb/>
子而無服喪子路亦然顔淵之喪饋祥肉夫子受之彈<lb/>
琴而後食之若子之哀則容一期不舉樂也孔子既大<lb/>
祥五日彈琴父母之喪也由是喪夫子若喪父而無服<lb/>
心喪三年由此而制雖古義難追比來發詔毎言師祖<lb/>
之尊是則一期之内猶有餘哀且禮母有喪服聲之所<lb/>
聞子不舉樂今太后更無别宫所居嘉福去太極不為<lb/>
<pb n="14a"/>
大逺鼓鐘于宫聲聞于外况在内密邇也君之卿佐是<lb/>
為股肱股肱或虧何痛如之知悼子喪未葬杜蕢所以<lb/>
諫晉公也今相國雖已安厝才三月爾陵墳未乾懌以<lb/>
理證為然乃從雍議<lb/>
通典唐代宗大厯十四年十二月禮儀使吏部尚書顔<lb/>
真卿奏謹案周禮大司樂職云諸侯薨令去樂大臣死<lb/>
令弛縣鄭注云去謂藏之弛謂釋下也是知哀重者藏<lb/>
哀輕者釋又晉元后秋崩武帝咸寜元年饗萬國不設<lb/>
<pb n="14b"/>
樂晉博士孔恢議朝廷遏密縣而不樂恢以為宜都去<lb/>
縣設樂為作不作則不宜縣國哀尚近謂金石不可陳<lb/>
於庭伏請三年未畢朝㑹都不設縣如有大臣薨殁則<lb/>
量事輕重縣而不作勅付有司<lb/>
宋史太宗太平興國七年十月中書言今月七日乾明<lb/>
節選定二十二日大宴二十日參知政事竇偁卒明日<lb/>
皇帝親幸其第臨喪慟哭設奠還宫即令罷宴有司奏<lb/>
伏以百司告備六樂在庭睿聖至仁聞哀而罷足以顯<lb/>
<pb n="15a"/>
君父愛慈之道勵臣子忠孝之心伏請宣付史館傳録<lb/>
美實詔可<lb/>
真宗天禧二年九月十一日宴近臣於長春殿餞河陽<lb/>
三城節度使張旻赴任以王旦在殯不舉樂<lb/>
仁宗嘉祐六年三月五日宰臣富弼母秦國太夫人薨<lb/>
十七日春宴禮院上言君臣父子國家均同元首股肱<lb/>
相濟成體貴賤雖異哀樂則同一人向隅滿堂嗟戚今<lb/>
宰臣新在苫塊欲乞特罷春宴聲樂以表聖人優恤大<lb/>
<pb n="15b"/>
臣之意詔下并春宴寝罷<hi>太常因革禮同</hi>
金史皇統元年六月有司請舉樂上以宗幹新喪不允<lb/>
貞元三年太傅大臭薨禁樂三日<lb/>
　　　㑹喪<lb/>
漢書左将軍孔光薨公卿百官㑹弔送葬<lb/>
後漢書征鹵将軍潁陽侯祭遵卒於軍喪至河南縣詔<lb/>
遣百官㑹於喪所<lb/>
唐書魏徴傳徴卒詔内外百官朝集使皆赴喪<lb/>
<pb n="16a"/>
王珪傳珪卒帝素服哭别次詔魏王率百官臨哭<lb/>
尉遲敬德傳敬德卒髙宗詔京官五品以上及朝集使<lb/>
赴第臨弔<lb/>
張行成傳行成卒於尚書省舍詔九品以上就第哭比<lb/>
斂三遣使賜内衣服尚宫宿其家䕶視<lb/>
戴至徳傳至德卒詔百官哭其第<lb/>
郝處俊傳處俊卒詔百官赴哭官庀葬事<lb/>
政和禮前期一日所司於主人第大門右量地之宜設<lb/>
<pb n="16b"/>
百官<hi>朝參官以上</hi>㑹弔者次其日先於主人寝庭設百官位<lb/>
重行應㑹弔者集於門外次各常服贊者以次引入就<lb/>
位立定贊者曰可哭百官在位者皆哭十五舉音贊者<lb/>
曰可止百官在位皆止哭贊者引為首一員升詣主人<lb/>
前展慰訖贊者引降出諸在位者以次而出<hi>應致恭者皆再拜而出</hi>㑹葬如㑹喪之儀<lb/>
　　　䕶喪<lb/>
漢書霍光薨大中大夫任宣與侍御史五人持節䕶喪<lb/>
<pb n="17a"/>
事發材官輕車北軍五校士軍陳至茂陵以送其葬<lb/>
明㑹典凡二品以上大臣在任病故者嘉靖二十八年<lb/>
議準行兵部應付船隻脚力差官一員䕶送還鄉<lb/>
　　　冊贈<lb/>
春秋昭公七年秋八月戊辰衛侯惡卒<lb/>
左傳衛齊惡告喪于周且請命王使成簡公如衛弔且<lb/>
追命襄公曰叔父陟恪在我先王之左右以佐事上帝<lb/>
<hi>注命如今之哀䇿</hi>余敢忘髙圉亞圉<hi>注二圉周之先也為殷諸侯亦受殷王追命者</hi>
<pb n="17b"/>
後漢書禮儀志諸侯王列侯始封貴人公主薨皆令贈<lb/>
印璽<lb/>
漢書孔光傳光薨莽白太后使九卿䇿贈以太師博山<lb/>
侯印綬<lb/>
後漢書楊賜薨䇿贈特進<lb/>
唐書禮志君以勅使冊贈則受冊於朝堂載以犢車備<lb/>
鹵薄至第妃主以内侍為使贈者以蠟印畫綬冊贈必<lb/>
因其啓葬既葬則受於靈寝既除則受於廟主人公服<lb/>
<pb n="18a"/>
而不哭或單衣而介幘受必有祭未廟受之寝<lb/>
　摭言韋荘奏請追贈近代人不及第者孟郊李賀皇<lb/>
　甫松李羣玉陸龜蒙趙光逺李甘温庭皓劉得仁陸<lb/>
　逵傅錫平曽賈島劉稚珪顧邵孫沈珮顧蒙羅鄴方<lb/>
　干前件人俱無顯遇皆有竒才麗句清辭徧在時人<lb/>
　之口銜寃抱恨竟為冥路之塵但恐憤氣未銷上衝<lb/>
　穹昊伏乞宣賜中書門下追贈進士及第各贈補闕<lb/>
　拾遺見存明代惟羅隐一人亦乞特賜科名録升三<lb/>
<pb n="18b"/>
　級便以特勅顯示優恩俾使已升寃人皆霑聖澤後<lb/>
　來學者更厲文風<lb/>
　　　　乾學案此即所謂孤魂及第也明英宗時貢<lb/>
　　　　院火焚死舉人皆贈進士葬之事亦相類<lb/>
太常因革禮通禮䇿贈貴臣守宫於主人大門外設使<lb/>
副位使人公服從朝堂受䇿載於犢車各備鹵簿至主<lb/>
人之門降車使者稱有制主人降階稽顙内外皆哭讀<lb/>
策訖主人拜送之　禮閣新編國朝之制策命大臣有<lb/>
<pb n="19a"/>
於私第䇿之者有於本道䇿之者私第冊者乾徳三年<lb/>
正衙命使冊贈故開府儀同三司檢校太師兼中書令<lb/>
柱國秦國公食邑一萬戸食實封三千戸孟㫤可贈尚<lb/>
書令追封楚王是也本道冊者建隆元年故推誠奉議<lb/>
同德翊戴功臣荆南節度歸峽等州觀察處置等使特<lb/>
進檢校太師守太傅兼中書令江陵尹上柱國南平王<lb/>
食邑四千五百戸食實封一千三百戸髙保融奉勅可<lb/>
贈太尉端拱元年九月二日勅故安時鎮國崇文耀武<lb/>
<pb n="19b"/>
宣德守道中正功臣武勝軍節度使鄧州管内觀察處<lb/>
置等使開府儀同三司守太師尚書令兼中書令持節<lb/>
鄧州諸軍事行鄧州刺史上柱國鄧王食邑九萬七千<lb/>
戸食實封一萬六千九百戸賜劍履上殿詔書不名錢<lb/>
俶可特追封秦王是也然私第本道所冊之地不同至<lb/>
於擇日冊命禮物之類皆均等今止取孟㫤儀著之以<lb/>
見當時因革爾儀曰前一日中書省以冊進内其日文<lb/>
武百官並入朝典儀設羣官等位如常儀左右金吾量<lb/>
<pb n="20a"/>
排仗衛所司先陳載冊犢車及冊使輅車鹵簿鼓吹儀<lb/>
仗等於昇龍門外以俟典儀設冊使位南北向設中書<lb/>
令位於冊使位之東北又設門下侍郎中書侍郎押節<lb/>
案位於中書令位東北俱面西文武臣寮依時刻入就<lb/>
位<hi>應行事官朝服餘官公服</hi>門下侍郎帥主節者持幡節中書侍郎<lb/>
帥令史絳衣介幘奉冊案立於横街北近東節在南案<lb/>
在北門下侍郎中書侍郎各立於節案之前俱西面以<lb/>
俟次引冊使朝服立於文德門外道東面西俟百官立<lb/>
<pb n="20b"/>
班定禮官通事舍人引入就横街南位閤門使引内冊<lb/>
案自東上閤門出詣横街南向立<hi>常宣付白麻所</hi>宣曰奉勅付<lb/>
中書令禮官通事舍人引中書令從本班就冊案跪搢<lb/>
笏受冊轉授中書侍郎執笏俯伏興中書侍郎帥令史<lb/>
對舉門下侍郎帥主節者持幡節於冊案前行中書令<lb/>
前導至命使位面西立稱有制冊使再拜訖宣曰冊贈<lb/>
故開府儀同三司檢校太師兼中書令上柱國秦國公<lb/>
食邑一萬戸食實封三千戸孟㫤奉勅可贈尚書令追<lb/>
<pb n="21a"/>
封楚王命卿持節展禮冊使再拜訖中書令退本位次<lb/>
引門下侍郎帥主節者詣使以幡節授使使跪轉付主<lb/>
節者中書侍郎帥舁案者以冊授使使跪受復置於案<lb/>
門下侍郎中書侍郎俱還本班次引冊使出持節者前<lb/>
導持案者次之出文德西門<hi>俟冊使出門所司宣放仗退如常儀</hi>至昇龍<lb/>
門外奉冊至於載冊犢車冊使昇輅車鹵簿鼓吹引從<lb/>
<hi>備而不作</hi>赴追封楚國王孟㫤私第展禮訖其鹵簿鼓吹儀<lb/>
仗車輅等還本司受冊儀與通禮皆相類今不復録<lb/>
<pb n="21b"/>
乾德三年十二月二十二日禮院奏今來贈冊楚王孟<lb/>
㫤欲不差冠劍使所有禮衣冠劍一副準例冊使賫赴<lb/>
本道於受冊前一日宣賜詔可　乾德三年十一月禮<lb/>
院又奏準舊儀禮例册贈諸王及貴臣鼓吹儀仗引至<lb/>
都亭驛次日常服持節往本道行冊禮如别儀如是鑾<lb/>
駕出征則無儀當司常酌况是冊贈欲不於正衙命使<lb/>
行禮所司修制行冊禮衣法物等畢日交與冊使副持<lb/>
節押冊進發往本道展冊禮詔令正衙命使<lb/>
<pb n="22a"/>
　　　賜葬<lb/>
漢書霍去病傳去病薨上悼之發屬國𤣥甲軍陳自長<lb/>
安至茂陵為冢象祁連山<lb/>
衛青傳青薨起冢象廬山<lb/>
　　　　乾學案前史王侯将相賜葬者不一以無闗<lb/>
　　　　於喪禮故不盡載今但志其一二而其他史<lb/>
　　　　志中有言賜葬儀注者則盡採之以見恩䘏<lb/>
　　　　之有終云　考漢書髙惠文景時諸将相皆<lb/>
<pb n="22b"/>
　　　　無賜葬之事故以衛霍二事為始<lb/>
唐書百官志司儀署掌凶禮喪葬之具京官執事三品<lb/>
以上散官二品以上祖父母父母喪職事散官五品以<lb/>
上都督刺史卒於京師及五品死王事者将葬祭以少<lb/>
牢率齋郎執爼豆以往三品以上贈以束帛黒一纁二<lb/>
一品皆乗馬既引遣使贈於郭門之外皆有束帛一品<lb/>
加璧五品以上葬給營葬夫<lb/>
宋史禮志詔葬禮院例冊諸一品二品喪勅備本品鹵<lb/>
<pb n="23a"/>
簿送葬者以少牢贈祭於都城外加璧束帛深青三纁<lb/>
二案㑹要勲戚大臣薨卒多命詔葬遣中使監䕶官給<lb/>
其費以表一時之恩殯前一日對靈柩及至墳所下事<lb/>
時皆設勅祭監葬官行禮熙寧初著新式頒於有司<lb/>
乾德六年三月中書令秦國公孟㫤薨其母李氏繼亡<lb/>
命鴻臚卿范禹偁監䕶喪事詔禮官議定吉凶儀仗禮<lb/>
例以聞太常禮院檢晉天福十二年葬故魏王周廣順<lb/>
元年葬故樞密使楊邠侍衞使史𢎞肈三司使王章故<lb/>
<pb n="23b"/>
事以聞詔從之<hi>其儀從詳見歴代品式篇</hi>及葬命供奉官周貽慶押<lb/>
奉議軍士二指揮防䕶至洛陽又賜子𤣥喆墳荘一區<lb/>
　開寶四年建武軍節度使何繼筠卒詔遣中使䕶葬<lb/>
仍賜寶劍甲胄同葬咸平元年䕶國軍節度使駙馬都<lb/>
尉王承衍葬鹵簿鼓吹備而不作以在太宗大祥禁忌<lb/>
内也元豐五年崇信軍節度使華隂郡王宗旦薨聽以<lb/>
旌節牌印葬㝷又詔不即隨葬者徒二年因而行用者<lb/>
罪之　紹興二十四年太師清河郡王張俊葬上曰張<lb/>
<pb n="24a"/>
俊極宣力與他将不同恩數務從優厚仍賜十梁額花<lb/>
冠貂蟬籠巾朝服一襲水銀二百兩龍腦一百五十兩<lb/>
其後楊存中薨孝宗令諸寺院聲鍾仍賜水銀龍腦以<lb/>
斂熙寧新式先是知制誥曽布言竊以朝廷親睦九族<lb/>
故於死喪之際臨弔賻恤至於窀穸之具皆給於縣官<lb/>
又擇近臣專董其事所以深致其哀榮而盡其送終之<lb/>
禮近世使臣沿襲故常過取饋遺故私家之費往往倍<lb/>
於公上祥符中患其無節嘗詔有司定其數皇祐中又<lb/>
<pb n="24b"/>
著之編勅令使臣所受無過五百朝臣無過三百有違<lb/>
之者御史奏劾伏見比嵗以來不復循守其取之者不<lb/>
啻十倍於著令乞取舊例裁定酌中之數以為永式詔<lb/>
令太常禮院詳定令布裁定以聞　嘉祐七年詔大宗<lb/>
正自今皇親之喪五年以上未葬者不以有無尊親新<lb/>
喪並擇日葬之初龍圖閣直學士向傳式言故事皇親<lb/>
係節度使以上方許承凶營葬其卑幼喪皆隨葬之自<lb/>
慶厯八年後積十二年未葬者幾四百餘喪官司難於<lb/>
<pb n="25a"/>
卒辦致濮王薨百日不及葬請自今兩宅遇有尊屬之<lb/>
喪不以官品為限而葬之下判大宗止司太常禮儀院<lb/>
司天監議而有是詔<lb/>
明集禮開平忠武王之薨其喪葬之具凡百皆出於官<lb/>
不煩其家盖所以優待勲臣非常之盛禮也<hi>喪具詳見第九十七卷厯代品式條</hi>
明㑹典禮部職掌凡公侯亡故不分病故陣亡禮部移<lb/>
咨工部造辦冥器棺椁及撥人匠甎石造墳安葬劄付<lb/>
<pb n="25b"/>
欽天監選擇墳地　都督都指揮指揮衛所鎮撫千戸<lb/>
百戸亡故俱禮部移咨工部備辦棺椁等項造墳安葬<lb/>
凡公侯及在京一品二品父母妻喪三品四品父母喪<lb/>
曽授封贈及致仕者各照品級造墳安葬在外止祭祀<lb/>
未封贈者無　凡在外都指揮使及指揮僉事止禮部<lb/>
遣人往祭一次若回京安葬則照例祭祀造墳千百戸<lb/>
别無祭葬例<hi>已上洪武二十六年定</hi>　凡公侯駙馬伯病故其葬<lb/>
禮照依定制若公侯伯為事病故者祭葬等項俱無<lb/>
<pb n="26a"/>
凡公侯伯母與妻俱祭二壇有葬係皇親者加祭壇數<lb/>
取自上裁　凡兩京三品以上官葬祭制度俱照依品<lb/>
級其四品五品官得特恩賜葬者亦以本等品級為定<lb/>
惟衍聖公葬祭照一品禮行　凡左右都督至都督僉<lb/>
事管府事病故者其先有功後閒住病故者俱有葬<lb/>
凡都督僉事以上葬禮俱照品級若署都督僉事無葬<lb/>
<hi>已上永樂以後續定</hi>　凡左右都督都督同知都督僉事管府事<lb/>
及在外總兵病故者照例造葬都督同知以上不分真<lb/>
<pb n="26b"/>
署一體給葬署都督僉事不得妄授　凡二品三品文<lb/>
臣曽經賜葬者妻故在後俱許祔葬惟授封夫人者例<lb/>
給開壙工價其餘不給若妻先故者除已封夫人照例<lb/>
祭葬外其餘俟夫故之日祔葬　凡大臣父母先後病<lb/>
故者萬歷三年題準如父先以三品封給祭葬其母後<lb/>
封一品夫人開壙合葬者準行工部量給增造工價以<lb/>
足一品之數<hi>已上萬歷六年更定</hi>
　　　　乾學案㑹典所載大約葬與祭並言不可一<lb/>
<pb n="27a"/>
　　　　一分裂故今撮其單言葬者列於此篇而其<lb/>
　　　　與祭連言者則詳見上篇祭奠内觀者審之<lb/>
工部職掌天順二年奏準文武大臣官為造墳者夫故<lb/>
在前併造妻壙妻故在前併造夫壙後葬者止令所在<lb/>
官司起倩夫匠開壙安葬繼室則附葬其旁同一享堂<lb/>
不許另造　成化十三年奏準令本家自行開壙附葬<lb/>
　𢎞治十年仍令有司開壙凡功臣武官造墳洪武三<lb/>
年定功臣守墓人戸各以封爵官品之差等給之其合<lb/>
<pb n="27b"/>
用石碑石獸之類亦令有司俱依品級成造　二十六<lb/>
年詔自今凡功臣故不建享堂其墳塋葬具皆令自備<lb/>
惟没於戰陣者官給　又定凡武職官員或没於矢石<lb/>
或死於任所先由禮部定奪應合造墳者移咨知㑹仍<lb/>
審安葬去處若在京者與擇墳地㑹計工程照例應撥<lb/>
囚徒甎灰造墳中間有公侯伯合用硃紅椁冥器誌石<lb/>
甎灰人工别無定例度量支撥具椁具冥器行下寶源<lb/>
軍器營繕鍼工鞍轡局所依例料造應付若有令許令<lb/>
<pb n="28a"/>
祖墳或就任所安葬及造享堂者臨期定奪施行<lb/>
造椁并冥器甎灰公侯伯造椁無冥器　都督同知僉<lb/>
事指揮使紅漆椁誌石甎四千五百箇石灰四千五百<lb/>
斤囚五十名　指揮同知僉事黒漆椁誌石甎三千四<lb/>
百五十箇石灰三千四百五十斤囚二十名　正副致<lb/>
仕千戸衞鎮撫甎一千五百箇石灰一千五百斤囚一<lb/>
十二名　百戸所鎮撫甎二百四十箇石灰二百四十<lb/>
斤囚六名　千百戸所鎮撫骨殖安葬甎灰囚減半<lb/>
<pb n="28b"/>
寶源局造公侯伯都督冥器内用小銅釜一面小銅竈<lb/>
一箇小火箸一雙小銅火盆一箇椁誌事件鐵束二道<lb/>
鐵鋦二道兩尖釘二百箇鈠鐶一副　軍器局錫造水<lb/>
盆一臺醆一杓一壺瓶一酒甕一唾盂一水罐一香爐<lb/>
一香合一燭臺一對香匙箸連瓶一副茶鍾一茶盞一<lb/>
椀二槖二燈臺盞一副楪十二油瓶一匙箸連瓶一副<lb/>
　營繕所木造牙仗二骨朶三交椅一脚踏一交牀一<lb/>
馬杌一誕馬二倉卓一香卓一牀一拄杖一箱一凳一<lb/>
<pb n="29a"/>
枕一揮一清道一對樂人八控士二門神二儀仗人十<lb/>
二女使八武士四翣六五穀倉一凉漿瓶二鎗二斧二<lb/>
班劍一紅旂二金一鼓一箭三弓一甲一盔一弩一鍋<lb/>
竈一副火爐　鍼工局造青羅椁罩一紅紵絲煖帳一<lb/>
紅綃金紗㡡一茶褐羅傘一紅絹旗二枕頭一紅紵絲<lb/>
緜被一紅絹夾被一緜布卧單一紵絲褥一布手巾一<lb/>
衿一鞶一　鞍轡局造小鞍籠一小弓箭袋一副　今<lb/>
例公侯伯造墳合用黄麻一百二十斤白麻一百二十<lb/>
<pb n="29b"/>
斤<hi>俱丁字庫支</hi>石灰七千五百斤<hi>馬鞍/山支</hi>蘆蓆四百領<hi>營繕司支</hi>楸<lb/>
棍三百根<hi>大峪厰支</hi>沙板甎三千箇<hi>通積抽分竹木局支</hi>松木長柴一<lb/>
百根把柴一百五十根<hi>俱蘆溝抽分竹朩局支</hi>棺椁一副<hi>通州抽分竹木局支</hi>糯米一石五斗<hi>戸部/支</hi>夫匠三十二名<hi>内後軍都督府二十名毎名銀一兩順天府十二名毎名一兩五錢</hi>開壙合葬減半都督等官同　都督<lb/>
都督同知僉事造墳合用黄麻一百斤白麻一百斤石<lb/>
灰五千斤蘆蓆三百領楸棍三百根沙板甎二千箇松<lb/>
木長柴一百根棺椁一副糯米一石夫匠二十名<hi>内後軍都<pb n="30a"/>督府十二名順天府八名各銀數如前</hi>　凡文官造墳嘉靖六年奏準一<lb/>
品二品三品未經考滿者價銀夫匠減半給領開壙者<lb/>
不分品級崇卑止與夫匠五十名如有一府一州一時<lb/>
造墳數處在各省者聽本布政司官在直𨽻者聽撫按<lb/>
官酌派鄰近府州通融區畫病故大臣果有功德昭彰<lb/>
聞望表著公私無過者禮部擬奏差官造葬以示優崇<lb/>
　二十七年奏準今後大臣病故例該造葬者其奏討<lb/>
差官查果合例方與題請如或例有未合止行各司府<lb/>
<pb n="30b"/>
委官照依品級造葬　近例文官父母妻故例應造墳<lb/>
及開壙合葬者俱照受封品級崇卑數目𣲖給　嘉靖<lb/>
初定文官造墳料價一品料價銀三百兩夫匠二百名<lb/>
<hi>每名銀一兩下同</hi>二品料價銀二百五十兩夫匠一百五十名<lb/>
三品料價銀二百兩夫匠一百名　續定四品五品官<lb/>
特恩賜葬者料價銀八十兩夫匠三十名　凡内臣病<lb/>
故乞葬正德十二年奏準務查本官歷年深淺有無勤<lb/>
勞應該造墳或盖享堂碑亭者定與等第照例奏請不<lb/>
<pb n="31a"/>
許一槩妄行比乞　凡衍聖公及夫人造葬開壙行山<lb/>
東布政司照例措辦甎灰夫匠物料及棺椁一副　萬<lb/>
<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>六年更定凡文官三品以上不論己未考滿其各父<lb/>
母妻必曽授本等封俱照例祭葬四品本身及父母皆<lb/>
止一祭無葬而出自特恩者不拘　凡一品父母妻已<lb/>
授本等封於例祭外父母有加祭二壇者<hi>正德十年例</hi>妻有<lb/>
加祭一壇者<hi>𢎞治十二年例</hi>係出特恩取自上裁陳乞者不得<lb/>
輙援為例　凡三品官曽經考滿者祭一壇全葬未經<lb/>
<pb n="31b"/>
考滿者祭一壇減半造葬<hi>正德六年例</hi>其以侍郎兼學士贈<lb/>
尚書者祭二壇不拘己未考滿給與全葬或兼官雖同<lb/>
非係贈尚書者止給與本等䘏典不得槩援為例　凡<lb/>
致仕養病終養聽用等項官員祭葬俱與見任官同革<lb/>
職閒住及先曽為事謫戍遇蒙恩詔辯復原職者祭葬<lb/>
俱不準給　凡文官二品三品共實歷三年以上者雖<lb/>
未考三品滿父母準與三品祭葬三品四品共歷三年<lb/>
以上者雖未考四品滿父母準祭一壇若未及三年者<lb/>
<pb n="32a"/>
不準<hi>正德九年例</hi>其有未及三年而遇䝉恩詔父母已授本<lb/>
等封及父母先授外封後任京職考滿例不重封者俱<lb/>
照品級給與應得祭葬<hi>内外通理嘉靖二十八年例</hi>　凡三品以上官<lb/>
有被劾致仕及先被劾冠帯閒住後奉特㫖復職者俱<lb/>
準照例與祭葬<hi>𢎞治十年嘉靖二十七年例</hi>若罪過昭彰公論共棄<lb/>
者不拘見任致仕等項俱不準給其被劾閒住遇䝉覃<lb/>
恩槩復致仕者亦不準給被劾聽調及聽勘未明病故<lb/>
者務稽考其平生履歷人品髙下功罪重輕議擬奏請<lb/>
<pb n="32b"/>
定奪　凡三品以上致仕官其雅負時望懇疏乞休者<lb/>
照見任例給與應得祭葬如被劾致仕及考察自陳致<lb/>
仕者二品曽經考滿祭葬準全給未經考滿者祭照舊<lb/>
葬減半三品曽經考滿祭照舊半葬未經考滿者有祭<lb/>
無葬四品雖經考滿亦不準祭其被劾自陳官員有日<lb/>
久論定原無可議者仍照例給與祭葬父母妻曽授本<lb/>
等封者應得䘏典亦視本身致仕縁由以為差等不得<lb/>
濫給　凡三品以上被劾聽用聽調官員祭葬俱照今<lb/>
<pb n="33a"/>
擬被劾自陳致仕官遞減之例如公論已明人品無玷<lb/>
仍準全給聽勘未明官員有陳乞䘏典者仍行原勘撫<lb/>
按案衙查明無礙應否量給臨時題請定奪如果有顯<lb/>
過為公論所不容無論聽用聽調聽勘徑照閒住例俱<lb/>
不準給其父母祭葬亦稽其子功過以為差等　凡京<lb/>
官四品陞三品者不拘四品己未考滿俱照三品未考<lb/>
滿例祭一壇半葬父母曽授三品封者與同授四品封<lb/>
者止祭一壇其原以三品降調後歷陞四品者止照四<lb/>
<pb n="33b"/>
品例不得妄行陳乞　凡三品父母曽授本等封者無<lb/>
論亡故先後一視其子以為差等其已經考滿者祭葬<lb/>
全給未經考滿者祭一壇減半造葬　凡文官二品三品<lb/>
共歴三年以上者雖未考三品滿其父母曽授四品五<lb/>
品封準與三品祭葬三品四品共歴三年以上者雖未<lb/>
考四品滿其父母曽授五品封準祭一壇其未經授封<lb/>
及止授六七品封者不得援以為例　凡三品官本生<lb/>
父母有值覃恩乞以本身應得誥命移封者身後量給<lb/>
<pb n="34a"/>
祭一壇其授二品封者量給半葬　凡管府及總兵都<lb/>
督僉事止與祭四壇照品造葬其陞署都督同知者如<lb/>
之若由署都督僉事陞署都督同知者與祭二壇減半<lb/>
造葬　凡留守正副親軍衞分都指揮使等官贈都督<lb/>
同知者於本級上加祭一壇減半造葬　凡三品以上<lb/>
文官父母曽授本等封而子先亡故者萬厯元年題準<lb/>
查無違礙仍與應得䘏典若被罪削籍本身原無祭葬<lb/>
父母雖經授封亦不準給　凡奏請䘏典萬厯元年題<lb/>
<pb n="34b"/>
準兩京大臣病故應得䘏典如見任公差於外者許各<lb/>
差撫按官勘明具奏其在家致仕養病給假等項病故<lb/>
者各地方有司具本官履歴縁由及病故日期申報撫<lb/>
按衙門覈實季終類奏中間果有行業超卓公論共推<lb/>
及罪過昭彰公論共棄者據實開列聽禮部議覆若大臣<lb/>
見在不拘見任致仕其父母妻曽授本等封病故者許<lb/>
照例自行陳乞其致仕在家等項子孫微弱官司一年<lb/>
之外不為代奏者亦許子孫自行陳乞禮部仍行撫按<lb/>
<pb n="35a"/>
勘明議覆若撫按官并所屬留難者聽禮部及該科參<lb/>
究<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀禮通考卷第六十一<lb/>
</p>
<p>
</p>
  </div>
</body>
</text>
</TEI>
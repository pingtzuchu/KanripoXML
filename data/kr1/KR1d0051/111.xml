<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷一百十一</head>
    <p>
<pb n="1a"/>
欽定四庫全書<lb/>
　讀禮通考卷一百十一　刑部尚書徐乾學撰<lb/>
　　喪制四<lb/>
　　　守禮上<lb/>
　　　　乾學案孟子曰親喪固所自盡也信哉至性<lb/>
　　　　所發一往而深雖功令有所不及制若原涉<lb/>
　　　　薛修之倫是已晉之君賢矣扵是始有固請<lb/>
　　　　終制而見許者焉由宋迄眀正論益昌乃復<lb/>
<pb n="1b"/>
　　　　有大臣奪情小臣攻之貶竄笞辱至死不悔<lb/>
　　　　者焉而期功以下之喪能盡禮者亦並採錄<lb/>
　　　　語曰挈缾之智守不假器綱常之在天地亦<lb/>
　　　　賴有守之者也作守禮<lb/>
漢書公孫𢎞養後母孝謹後母卒服喪三年<lb/>
薛修後母卒去官持服遂竟三年<lb/>
原涉時少行三年喪者及涉父死行喪冢廬三年由是<lb/>
顯名京師<lb/>
<pb n="2a"/>
河間惠王良<hi>獻王徳之五世孫</hi>脩獻王之行母太后薨服喪如<lb/>
禮哀帝下詔襃揚曰河間王良喪太后三年為宗室儀<lb/>
表其益封萬户<lb/>
後漢書銚期為父服喪三年鄉里稱之<lb/>
韋彪孝行純至父母卒哀毁三年不出廬寢服竟羸瘠<lb/>
骨立異形醫療數年乃起<lb/>
鮑徳子昻處喪毁瘠三年抱負乃行<lb/>
東平王敞喪母至孝國相陳珍上其行狀鄧太后増邑<lb/>
<pb n="2b"/>
五千户<lb/>
東海孝王臻及弟蒸鄉侯儉並有篤行母卒皆吐血毁<lb/>
眥<hi>眥或為瘠</hi>至服練紅兄弟追念初喪父幼小哀禮有闕因<lb/>
復重行喪制<hi>注既祥之後而服練也禮記曰練衣黄裏縓緣縓即紅也</hi>國相籍襃具<lb/>
以狀聞順帝美之制詔大將軍三公大鴻臚曰東海王<lb/>
臻以近藩之尊少襲王爵膺受多福未知艱難而能克<lb/>
已率禮孝敬自然事親盡愛送終竭哀降儀從士寢苫<lb/>
三年和睦兄弟恤養孤弱至孝純備仁義兼𢎞朕甚嘉<lb/>
<pb n="3a"/>
焉夫勸善勵俗為國所先曩者東平孝王敞兄弟行孝<lb/>
喪母如禮有増户之封今増臻封五千户儉五百户以<lb/>
酬厥徳<lb/>
樊儵事後母至孝及母卒哀思過禮毁病不自支世祖<lb/>
常遣中黄門朝暮送饘粥<lb/>
杜林傳建武六年弟成物故隗囂乃聽林持喪東歸既<lb/>
遣而悔追令刺客楊賢扵隴坻遮殺之賢見林身推鹿<lb/>
車載致弟喪乃歎曰當今之世誰能行義我雖小人何<lb/>
<pb n="3b"/>
忍殺義士因亡去<lb/>
符融傳妻亡貧無殯斂鄉人欲為具棺服融不肯受曰<lb/>
古之亡者棄之中野唯妻子可以行志但即土埋藏而<lb/>
已<hi>謝承書潁川張元祖志行士也來存融弔其妻亡知其如此謂言足下欲尚古道非不清妙且禮設棺椁制杖章孔子曰吾從周便推所乘羸車牛命融以給殯融受而不辭也</hi>
李元遭母喪行服墓次<lb/>
胡廣年八十心力充壯為太傅繼母在堂朝夕省膳旁<lb/>
無几杖言不稱老母卒居喪盡禮三年<lb/>
<pb n="4a"/>
陳紀遭父憂每哀至嘔血絶氣雖衰服已除而積毁消<lb/>
瘠殆將滅性<lb/>
周磐字堅伯汝南安城人母没哀至㡬至毁滅服終遂<lb/>
廬扵冢側教授門徒常千人公府三辟皆以有道徵磐<lb/>
曰吾親已没矣從物何為遂不應<lb/>
袁閎父賀為彭城相卒閎兄弟迎喪不受賻贈衰絰扶<lb/>
柩冒犯寒露體貌枯毁手足血流見者莫不傷之<lb/>
汝南王琳巨尉年十餘嵗喪父母因遭大亂百姓奔逃<lb/>
<pb n="4b"/>
唯琳兄弟獨守冢廬號泣不絶弟季出遇赤眉将為所<lb/>
哺琳自縛請先季死賊矜而放遣由是顯名<lb/>
長沙孝子古初遭父喪未葬鄰人失火初匍匐柩上以<lb/>
身扞火火為之滅<lb/>
魏文帝悼夭賦序族弟文仲亡時年十一母氏傷其夭<lb/>
逝追悼無己予以宗族之愛乃作斯賦<lb/>
曹植金瓠哀辭序予之首女雖未能言固以授色知心<lb/>
矣生十九旬而夭折乃作此辭<lb/>
<pb n="5a"/>
晉書孝友傳許孜東陽人二親沒柴毁骨立杖而能起<lb/>
建墓扵縣之東山躬自負土不受鄉人之助郡察孝㢘<lb/>
不起邑人號其居為孝順里元康中旌表門閭蠲復子<lb/>
孫其子生亦有孝行圖孜像扵堂朝夕拜焉<lb/>
庾衮字叔褎晉眀穆皇后伯父也母終服喪居扵墓側<lb/>
嵗大饑藜藿不糝門人欲進其飯者而衮每日己食莫<lb/>
敢為設或有斬其墓柏莫知其誰乃召鄰人集扵墓而<lb/>
自責焉因叩頭泣涕謝祖禰曰徳之不修不能庇先人<lb/>
<pb n="5b"/>
之樹衮之罪也父老咸為垂涕自後人莫之犯兄子翕<lb/>
卒衮哀其早孤痛其成人而未娶乃撫柩長號哀感行<lb/>
路聞者莫不垂涕<lb/>
劉殷喪母夫婦毁瘠㡬至滅性時柩在殯而西鄰失火<lb/>
風勢甚盛殷夫婦叩殯號哭火遂越燒東家<lb/>
何琦丁母憂居喪泣血杖而後起停柩在殯為鄰火所<lb/>
逼烟焰已交家無僮使計無從出乃匍匐撫棺號哭俄<lb/>
而風止火息堂屋一間免燒其精神所感如此<lb/>
<pb n="6a"/>
鄧攸傳石勒之亂攸步走擔其兒及其弟子綏度不能<lb/>
兩全乃謂妻曰吾弟蚤亡唯有一息理不可絶止應自<lb/>
棄我兒耳棄子之後妻不復孕及攸卒弟子綏服攸喪<lb/>
三年<lb/>
陸機愍思賦序予屢抱孔懷之痛而奄復喪同生姊銜<lb/>
恤哀傷一載之間而喪制便過故作此賦以紓慘惻之<lb/>
感<lb/>
晉書孫楚傳楚除婦服作詩以示王濟濟曰未知文生<lb/>
<pb n="6b"/>
扵情情生扵文覽之悽然増伉儷之重<lb/>
王育行己任性頗不偶俗妻喪弔之者不過四五人然<lb/>
皆鄉閭名士<lb/>
魏舒傳子混字延廣為太子舍人年二十七先舒卒朝<lb/>
野咸為舒悲惜舒每哀慟退而歎曰吾不及莊生逺矣<lb/>
豈以無益自損乎扵是終服不復哭詔曰舒唯一子薄<lb/>
命短折舒告老之年處窮獨之苦每念怛然為之嗟悼<lb/>
思所以散愁養氣可更増滋味品物仍給賜陽燧四望<lb/>
<pb n="7a"/>
繐牎户皂輪車牛一乘庶出入觀望或足散憂也<lb/>
王導子恱少侍講東宫歴吳王友中書侍郎先導卒導<lb/>
還臺及行恱未嘗不送至車後又恒為母曹氏襞斂箱<lb/>
篋中物恱亡後導還臺自恱常所送處哭至臺門其母<lb/>
長封作篋不忍復開<lb/>
謝安傳羊曇者太山人知名士也為舅氏謝安所愛重<lb/>
安薨後輟樂彌年行不由西州路嘗因石頭大醉扶路<lb/>
唱樂不覺至州門左右白曰此西州門曇悲感不已以<lb/>
<pb n="7b"/>
馬䇿扣扉誦曹子建詩曰生存華屋處零落歸山丘慟<lb/>
哭而去<lb/>
王衍嘗喪幼子山簡弔之衍悲不自勝簡曰孩抱中物<lb/>
何至扵此衍曰聖人忘情㝡下不及扵情然則情之所<lb/>
鍾正在我輩簡服其言更為之慟<lb/>
謝尚字仁祖豫章太守鯤之子幼有至性七嵗喪兄哀<lb/>
慟過禮親戚異之<lb/>
　世説新語郗嘉賔喪左右白郗公郎喪既聞不悲因<lb/>
<pb n="8a"/>
　語左右殯時可道公往臨殯一慟㡬絶<lb/>
宋書劉懷慰元嘉中父乗人死因持喪不食醯醬冬日<lb/>
不用絮衣<lb/>
王彭盱眙人少喪母元嘉中父又喪亡家貧力弱無以<lb/>
營葬兄弟二人晝則傭力夜則號感鄉里並哀之户各<lb/>
出夫力助作甎甎須水而天旱穿井數十丈泉不出墓<lb/>
去淮五里荷擔逺汲困而不周彭號天自訴如此積日<lb/>
一旦大霧霧歇甎竈前忽生泉水鄉鄰助之者並嗟神<lb/>
<pb n="8b"/>
異縣邑近逺悉往觀之葬竟水便自竭元嘉九年太守<lb/>
劉伯龍依事奏言改其里為通靈里蠲租布三世<lb/>
孔奐為儀曹侍郎遭母憂時天下喪亂皆不能終三年<lb/>
奐及吳國張種在寇亂中禮法有度並以孝聞<lb/>
顔延之除弟服詩徂沒離二秋淹泣備三冬往辰𬗟難<lb/>
紀來算忽易窮升沒奄期晦灑埽易禮容縞衣變予體<lb/>
長逝歸爾躬<lb/>
南史何尚之傳父叔度姨適沛郡劉璩與叔度母情愛<lb/>
<pb n="9a"/>
甚篤叔度母蚤卒奉姨若所生姨亡朔望必往致哀并<lb/>
設祭奠躬自臨視若朔望應有公事則先遣送祭皆手<lb/>
自料簡流涕對之公事畢即往致哀以此為常<lb/>
王錫為太子舍人丁父憂居喪盡禮<lb/>
齊庾震喪父母居貧無以葬賃書以營事至手掌穿然<lb/>
後葬事獲濟<lb/>
劉懷𦙍與弟懷則年十嵗遭父喪不衣絮帛不食鹽菜<lb/>
齊建元三年並表門閭<lb/>
<pb n="9b"/>
樂頤之遭父喪水漿不入口數日<lb/>
江泌母亡後以生闕供養遇鮭不忍食菜不食心以其<lb/>
有生意唯食老葉而已<lb/>
蕭景八嵗居父中簡侯喪以毁聞子勵奔景喪不進水<lb/>
漿者七日廬扵墓所親友隔絶<lb/>
庾黔婁傳父易在家遘疾黔婁忽心驚舉身流汗即日<lb/>
棄官歸家時易疾始二日醫云欲知差劇但嘗糞甜苦<lb/>
易泄利黔婁輒取嘗之味轉甜滑心愈憂苦至夕稽顙<lb/>
<pb n="10a"/>
北辰求以身代俄聞空中有聲曰徵君夀命盡不復可<lb/>
延汝誠禱既至政得月末及晦而易亡黔婁居喪過禮<lb/>
廬扵冢側<lb/>
　<hi>歸有光曰案古廬居之制在中門之外寢苫枕塊葢始終不越扵殯宫而已矣故儒者之論以廬墓為禮</hi>
　<hi>之過然予以為天下之禮始扵人情人情之所至皆可以為禮孝子不忍死其親徘徊顧戀扵松楸狐兔</hi>
　<hi>之間而不能歸此可以觀其情之至而禮之所本昔者聖人之為喪禮而取諸大過嗟夫天下之事苟至</hi>
　<hi>扵過皆不可以為禮而獨扵愛親之心則不可以紀極故聖人以其過者為禮葢所以用其情也</hi>
謝𢎞微兄曜歴卒𢎞微哀戚過禮服雖除猶不噉魚肉<lb/>
<pb n="10b"/>
沙門釋慧琳嘗與之食見其猶蔬素謂曰檀越素既多<lb/>
疾即吉猶未復膳若以無益傷生豈所望於得理𢎞微<lb/>
曰衣冠之變禮不可踰在心之哀實未能已遂廢食歔<lb/>
欷不自勝𢎞微少孤事兄如父友睦之至舉世莫及<lb/>
謝述字景先少有至行隨兄純在江陵純遇害述奉純<lb/>
喪還都至西塞遇暴風純喪舫流漂不知所在述乗小<lb/>
船尋求經純妻庾舫過庾遣人謂曰小郎去必無及寧<lb/>
可存亡俱盡邪述號泣答曰若安全至岸須營理如其<lb/>
<pb n="11a"/>
已致意外述亦無心獨存因冒浪而進見純喪航㡬没<lb/>
述號叫呼天幸而獲免咸以為精誠所致<lb/>
劉之遴之子三達數嵗能屬文説義屬詩皆有理致年<lb/>
十二聽江陵令賀革講禮還仍覆述不遺一句年十八<lb/>
卒之遴深懷悼恨乃題墓曰梁妙士以旌之<lb/>
梁書張稷字公喬母遘疾年十一侍養衣不解帶㦯竟<lb/>
夜不寢及終毁瘠杖而後起父永及適母繼殂六年廬<lb/>
扵墓側<lb/>
<pb n="11b"/>
南史劉覽以所生母憂廬扵墓再期不嘗鹽酪食麥粥<lb/>
而已隆冬止著單布衣家人慮不勝喪中夜竊置炭扵<lb/>
牀下覽因暖得寐及覺知之號慟歐血<lb/>
伏暅多託疾居家尋求假到東陽迎妹喪因留㑹稽築<lb/>
宅自表解職<lb/>
梁宗室傳蕭脩性至孝年十一丁所生徐氏艱自荆州<lb/>
反葬中江遇風前後部伍多致沈溺脩抱柩長號血淚<lb/>
俱下隨波摇蕩終得無佗葬訖因廬墓次先時山中多<lb/>
<pb n="12a"/>
猛獸至是絶跡野鳥馴狎棲宿簷宇武帝嘉之以班吿<lb/>
宗室<lb/>
南史傅昭弟映字徽逺三嵗而孤兄弟友睦及昭卒映<lb/>
喪之如父年逾七十哀戚過禮服雖除每言輒慟<lb/>
沈旋以母憂去官蔬食辟穀服除猶絶粳粱<lb/>
張𢎞䇿遭母憂三年不食鹽菜<lb/>
任昉為竟陵王記室參軍以父憂去職性至孝居喪盡<lb/>
禮服闋續遭繼母憂每一慟絶良久乃蘇因廬扵墓側<lb/>
<pb n="12b"/>
哭泣之地草為不生昉素彊壯腰帶甚充服闋後不復<lb/>
可識<lb/>
何點兄求卒點菜食不飲酒三年<lb/>
劉杳丁父憂每哭哀感行路居母憂便長斷腥羶持齋<lb/>
蔬食<lb/>
孝義傳甄恬數嵗喪父哀感有若成人家人矜其小以<lb/>
肉汁和飯飼之恬不肯食年八嵗常問其母恨生不識<lb/>
父遂悲泣累日忽若有見言其形貌則其父也時以為<lb/>
<pb n="13a"/>
孝感家貧養母常得珍羞及母亡居喪廬扵墓側詔旌<lb/>
門閭加以爵位<lb/>
滕曇恭父母卒並水漿不入口者旬日哀慟嘔血絶而<lb/>
復蘇隆冬不著繭絮蔬食終身每至忌日思慕不自堪<lb/>
晝夜悲慟<lb/>
吳逵之義興人也嫂亡無以葬自賣為十夫客以營冢<lb/>
椁<lb/>
公孫僧逺伯父兄弟亡貧無以葬身自販貼與鄰里供<lb/>
<pb n="13b"/>
斂送終之費躬負土手種松柏<lb/>
韓懷眀十五喪父㡬至滅性負土成墳賻助無所受及<lb/>
母終水漿不入口一旬既除喪蔬食終身衣衾無所改<lb/>
懷眀師南陽劉虬虬嘗一日廢講獨居涕泣懷眀竊問<lb/>
虬家人荅云是外祖亡日時虬母亦已亡矣<lb/>
陶子鏘母終居喪盡禮母性嗜蓴遂長斷蓴味<lb/>
李慶緒為東莞太守母憂去職廬扵墓側每慟嘔血數<lb/>
升<lb/>
<pb n="14a"/>
許昭先舅夫妻並疫病死亡家貧無以殯送昭先賣衣<lb/>
物以營殯葬<lb/>
隱逸傳顧歡母亡水漿不入口六七日廬扵墓次遂隱<lb/>
不仕扵剡天台山開館聚徒受業者常近百人歡早孤<lb/>
讀詩至哀哀父母輒執書慟泣由是受學者廢蓼莪篇<lb/>
不復講焉<lb/>
朱百年室家素貧母以冬月亡衣並無絮自此不衣緜<lb/>
帛嘗寒時就同縣孔顗宿衣悉裌布飲酒醉眠顗以臥<lb/>
<pb n="14b"/>
具覆之百年不覺也既覺引臥具去體謂顗曰緜定奇<lb/>
温因流涕悲慟顗亦為之傷感<lb/>
闗康之弟雙之為臧質車騎參軍與質俱下至赭圻病<lb/>
卒瘞扵水濵康之時得病小差牽以迎喪因得虚勞病<lb/>
寢頓二十餘年<lb/>
辛普眀字文達少就闗康之受業至性過人居貧與兄<lb/>
共處一帳兄亡仍帳施靈蚊甚多通夕不得寢而終不<lb/>
遂侵螫僑居㑹稽㑹稽士子高其行當葬兄皆送金為<lb/>
<pb n="15a"/>
贈後至者不復受人問其故荅曰本以兄墓不周故不<lb/>
逆親友之意今實已足豈可利亡者餘贈邪<lb/>
張緬母劉氏以父沒家貧喪禮有闕遂終身不居正室<lb/>
不隨子入官府<lb/>
宗少文妻羅氏亦有高情與少文協趣羅氏沒少文哀<lb/>
之過甚既乃悲情頓釋謂沙門釋慧堅曰死生之分未<lb/>
易可達三復至教方能遣哀<lb/>
北史魏崔孝芬兄弟六人孝義慈厚弟孝演孝政先亡<lb/>
<pb n="15b"/>
孝芬等哭泣哀慟絶肉蔬食容貌毁瘠見者傷之<lb/>
裴脩蚤孤二弟三妹並在幼弱撫養訓誨甚有義方次<lb/>
弟務蚤喪脩哀傷之感扵行路愛育孤姪同扵己子<lb/>
裴莊伯脩弟宣之子也聞兄敬憲寢疾求假不許遂徑<lb/>
自還扶侍兄病晝夜不離扵側形容憔悴因葬敬憲扵<lb/>
鄉遇病卒<lb/>
房景伯弟亡蔬食終喪期不内御憂毁之容有如居重<lb/>
其次弟景先亡幼弟景逺期年哭臨亦不内御鄉里為<lb/>
<pb n="16a"/>
之語曰有義有理房家兄弟<lb/>
房彦詢丁繼母憂勺飲不入口者五日嘗遇期功之戚<lb/>
必蔬食終禮宗從取則焉特為叔父豹所愛重病卒豹<lb/>
取急親送柩還鄉悲痛傷惜以為喪當家之寶<lb/>
倉跋喪母水漿不入口五日吐血數升居憂毁瘠見稱<lb/>
鄉里有司奏聞孝武帝詔表門閭<lb/>
張元性至孝祖没號踊絶而復蘇隨其父水漿不入口<lb/>
三日鄉里咸歎異之<lb/>
<pb n="16b"/>
楊慶母有疾不解襟帶者七旬及居母憂哀毁骨立負<lb/>
土成墳齊文宣表其門閭賜帛及緜粟各有差<lb/>
紐因父母喪廬扵墓側負土成墳周武帝表其閭授甘<lb/>
棠令子士雄喪父復廬扵墓側負土成墳隋髙祖聞之<lb/>
歎其父子至孝下詔襃揚號其居為累徳里<lb/>
劉仕雋性至孝丁母喪絶而復蘇者數矣勺飲不入口<lb/>
者七日廬扵墓側負土成墳列植松柏隋文帝受禪表<lb/>
其門閭<lb/>
<pb n="17a"/>
李徳饒性至孝父母寢疾輒終日不食十旬不解衣及<lb/>
丁憂水漿不入口七日哀慟嘔血數升及送葬㑹仲冬<lb/>
積雪行四十餘里單衰徒跣號踊㡬絶㑹葬者千餘人<lb/>
莫不為之流涕納言楊達巡省河北詣廬弔慰之因改<lb/>
所居邨名孝敬里名和順<lb/>
徐孝肅蚤孤不識父及長問其母父狀因畫工圖其形<lb/>
搆廟置之而定省焉朔望享祭養母至孝母老疾孝肅<lb/>
親易燥濕憂瘁歴嵗見者愍焉母終孝肅茹蔬飲水盛<lb/>
<pb n="17b"/>
冬單衰毁瘠骨立祖父母父母墓皆負土成墳廬扵墓<lb/>
所垂二紀被髮徒跣以終其身弟備徳卒其子處黙亦<lb/>
廬扵墓世稱孝焉<lb/>
徐孝順穎性至孝丁母憂三年衰絰不離身窮冬不御<lb/>
纊形體骨立杖而能起<lb/>
崔約五嵗喪父不食肉<lb/>
隋書韋鼎遭父憂水漿不入口者五日哀毁過禮殆將<lb/>
滅性兄昻卒于京城鼎負尸出寄扵中興寺求棺無所<lb/>
<pb n="18a"/>
得鼎哀憤慟哭忽見江中有物流至鼎所乃新棺也因<lb/>
以充斂元帝聞之以為精誠所致<lb/>
王通銅川府君之喪勺水不入口者三日營葬具必儉<lb/>
曰我家有制焉棺椁無飾衣衾而舉帷車而載塗車芻<lb/>
靈葢不從五世矣銅川夫人病目不交睫者三月<lb/>
唐書李百藥父母喪還鄉徒跣數千里雖除喪容貌癯<lb/>
毁者累年<lb/>
房𤣥齡父彦謙疾緜十旬不解衣及喪勺飲不入口五<lb/>
<pb n="18b"/>
日<lb/>
薛收河東人内史道衡子也内史以非辜被戮收遁扵<lb/>
首陽山既免喪服不除文中子曰孝哉薛收行無負扵<lb/>
幽眀<lb/>
武𢎞度父卒自徐州披髮徒跣趨喪所負土築塋晨夕<lb/>
哀號日一溢米<lb/>
任敬臣五嵗喪母哀毁天至七嵗問父英曰若何可以<lb/>
報母英曰揚名顯親可也乃刻志從學舉孝㢘授制作<lb/>
<pb n="19a"/>
局正字父亡數殞絶繼母曰而不勝哀謂孝可乎敬臣<lb/>
更進饘粥<lb/>
崔衒居父喪徒跣䕶柩行千里道路為流涕<lb/>
畢構居親喪毁瘠甚已除猶屏處丘園構弟栩以太府<lb/>
主簿上留司東都聞構疾馳歸哀毁如大喪雖變服未<lb/>
嘗笑天下稱其友構有二妹以撫育恩遂制三年之服<lb/>
侯知道程俱羅居親喪穿壙作冢皆身執其勞鄉人助<lb/>
者即哭而却之廬墳次哭泣無節<lb/>
<pb n="19b"/>
路敬淳居親喪倚廬不出者三年服除號慟入門形容<lb/>
癯毁妻為之不識<lb/>
盧邁傳邁每有功緦喪必容稱其服而情有加焉從父<lb/>
弟起喪還洛陽過都邁奏請往哭之盡哀時執政自以<lb/>
宰相尊五服皆不過從問弔而邁獨不徇時議者重其<lb/>
仁而亮云<lb/>
李愬居父喪廬墓側徳宗敦遣歸第一夕復往<lb/>
歐陽通母喪年饑未克葬居廬四年不釋服冬月家人<lb/>
<pb n="20a"/>
以氊絮潛置席下通覺即徹去<lb/>
梁文貞少從軍守邊逮還親已亡自傷不得養即穿壙<lb/>
為門晨夕汎埽廬墓左<lb/>
舊唐書張志寛丁母憂負土成墳廬扵墓側手植松柏<lb/>
千餘株高祖聞之遣使就弔授貟外𣪚騎常侍賜物四<lb/>
十段表其門閭<lb/>
元徳秀母亡廬扵墓所食無鹽酪藉無茵席<lb/>
趙𢎞智事兄𢎞安同扵事父所得俸禄皆送兄處及兄<lb/>
<pb n="20b"/>
亡哀毁過禮<lb/>
馮元常閨門雍肅雅有禮度雖小功之喪未嘗寢扵私<lb/>
室<lb/>
崔從以父憂免兄弟廬扵父墓手植松柏免喪不應辟<lb/>
命<lb/>
李元素少孤奉長姊友敬加扵人及其姊没沈悲遘疾<lb/>
上疏懇辭職從之<lb/>
杜式方季弟從郁少多疾病式方每躬自煎調藥膳飲<lb/>
<pb n="21a"/>
非經式方之手不入扵口及從郁夭喪終年號泣殆不<lb/>
勝情<lb/>
列女傳冀州鹿城女子王阿足者蚤孤無兄弟唯姊一<lb/>
人阿足初適同縣李氏未有子而夫亡時年尚少人多<lb/>
聘之為姊年老孤寡不能舎去乃誓不嫁以養其姊每<lb/>
晝營田業夜便紡績衣食所須無非阿足出者如此二<lb/>
十餘年及姊喪葬送以禮鄉人莫不稱其節行競令妻<lb/>
女求與相識後數嵗竟終扵家<lb/>
<pb n="21b"/>
汴州孝女李氏年八嵗父卒柩殯在堂十餘載每日哭<lb/>
臨無限及年長母欲嫁之遂截髮自誓請在家終養及<lb/>
喪母號毁殆至滅性家無丈夫自營棺椁州里欽其至<lb/>
孝送葬者千餘人葬畢廬扵墓側蓬頭跣足負土成墳<lb/>
手植松柏數百株按察使薛季㫤列上其狀有制特表<lb/>
門閭賜以粟帛<lb/>
劉寂妻夏侯氏字碎金父長雲為監城縣丞因疾喪眀<lb/>
碎金乃求離其夫以終侍養經十五年兼事後母以至<lb/>
<pb n="22a"/>
孝聞及父卒毁瘠殆不勝喪被髪徒跣負土成墳廬扵<lb/>
墓側每日一食如此者積年貞觀中有制表其門閭賜<lb/>
以粟帛<lb/>
宋史參知政事李穆性至孝遭母喪詔強起之穆不食<lb/>
葷茹素哀戚過甚因致毁瘠遂卒太宗臨哭出涕<lb/>
楊礪父喪絶水漿數日服除以養母閒居無仕進意鄉<lb/>
舊遺書敦喻礪乃赴官<lb/>
种放母卒水漿不入口三日廬扵墓側<lb/>
<pb n="22b"/>
馮元仁宗時人執親喪自括髪至祥練皆案禮變服不<lb/>
為世俗齋薦<lb/>
王質為祠部員外郎丁父憂與諸弟飯脱粟茹蔬終喪<lb/>
趙抃居母喪廬扵墓三年不宿扵家縣榜其所居里為<lb/>
孝悌<lb/>
徐積母終號慟嘔血絶而復蘇哭不輟聲水漿不入口<lb/>
七日廬墓三年臥苫枕塊衰絰不去體雪夜哀號伏墓<lb/>
側顛委僵仆手足皆裂不顧也<lb/>
<pb n="23a"/>
劉永一居親喪不飲酒食肉終三年司馬光傳之以為<lb/>
今世士大夫所難<lb/>
陳敏年十一廬親墓有芝産扵冢<lb/>
黄庭堅母病彌年晝夜視顔色衣不解帶及亡廬墓下<lb/>
哀毁得疾㡬殆<lb/>
葛書思居父喪哀毁骨立盛暑不説苴麻終禫不忍去<lb/>
冢舍累年乃出仕<lb/>
吳師仁喪親廬墓下日倩寺旁僧造飯一鉢以充饑不<lb/>
<pb n="23b"/>
復置庖爨<lb/>
楊祥事親孝親亡哀毁泣盡繼以血廬墓終身有白芝<lb/>
白烏白兔之瑞<lb/>
虞允文丁母憂哀毁骨立既葬朝夕哭墓側<lb/>
劉珙喪繼母卓氏年已逾五十盡哀致毁内外功緦之<lb/>
戚必素服以終月數<lb/>
陸九齡十嵗喪母毁瘠如成人<lb/>
陳塤喪父毁瘠考古禮制祭儀祭器行之<lb/>
<pb n="24a"/>
潘好禮居喪結廬墓次竟祥禫乃復初<lb/>
趙善應母喪哭泣嘔血毁瘠骨立終日俛首柩旁聞雷<lb/>
猶起側立垂涕既終喪言及其親未嘗不揮涕生朝必<lb/>
哭扵廟<lb/>
張汝眀執親喪水漿不入口三日日飯脱粟飲水無醯<lb/>
鹽草木之滋浸病羸行輒踣<lb/>
趙宗憲天性篤孝居父喪月餘始食食小祥始茹果實<lb/>
終喪不飲酒食肉比御猶弗入者久之<lb/>
<pb n="24b"/>
　陸子静與吕伯恭書眉山兄弟居喪再期之内禁斷<lb/>
　詩文其亦講聞乎喪禮也<lb/>
　朱子語類吕與叔誌一婦人墓云凡遇功緦之喪皆<lb/>
　蔬食終其月此可法<lb/>
遼史耶律安摶自幼若成人居父喪哀毁過禮見者傷<lb/>
之事母至孝以父死非罪未葬不預宴樂<lb/>
金史劉政母死負土成墳鄉鄰欲佐其勞政謝之廬扵<lb/>
墓側者三年防禦使以聞<lb/>
<pb n="25a"/>
温徳亨鄂勒博年十五居父喪不飲酒食肉廬扵墓側<lb/>
元王留孫安城人世以孝行聞鄉里父没慟至嘔血㡬<lb/>
絶乃蘇既葬結草如繭寢處墓左哀至悲泣苫草為腐<lb/>
風雪豺虎不避久之母命再三乃歸服闋猶不食醯醬<lb/>
蔬果至冢木已拱言及其父母哀如初喪每食稍甘必<lb/>
遣人馳奉墓所歸乃就食<hi>歐陽𤣥集</hi>
趙天爵母喪廬墓三年父繼喪亦如之唯蔬食菜羮不<lb/>
飲酒食肉不與妻妾見有司以聞旌表門閭復其家<hi>陶九<pb n="25b"/>成輟耕録</hi>
眀丘鐸祥符人弟為上虞巡檢鐸與父母皆同赴官母<lb/>
没鐸哀慟㡬絶卜葬鳴鳯山之原哭曰鐸生也咫尺不<lb/>
離膝下今可委體魄扵無人之墟乎乃結廬墓側朝夕<lb/>
上食如生時當寒夜月黑悲風蕭䬃鐸恐母岑寂輒巡<lb/>
墓號曰鐸在斯鐸在斯其地多虎聞鐸哭聲輒避去人<lb/>
稱為真孝子云<lb/>
孫惟中昌邑人父卒日啜淖糜二盂晨起掬雪頮靣妻<lb/>
<pb n="26a"/>
劉氏居舅喪亦不近酒肉三載<hi>宋濂集</hi>
王中登封人家業農母没廬墓披麻食粥未嘗櫛髮易<lb/>
衣洪武間表其門<lb/>
孫毓武陟人登洪武丙子鄉試後代祖父行戌十有四<lb/>
年母喪廬墓躬負甎土築墳人稱其孝<lb/>
顧仲禮保定人幼孤事母至孝遇嵗凶負母就養他郡<lb/>
十年始歸見蝗起食其田苖仲禮泣曰我將何以為養<lb/>
乎俄疾風蝗盡去苖得不傷母卒廬墓三年哀慟如初<lb/>
<pb n="26b"/>
洪武中旌其門<lb/>
權謹十嵗遭父喪哀毁㡬絶母終躬負土封樹廬墓三<lb/>
年仁宗嘉其孝召拜文華殿大學士子倫領鄉薦學行<lb/>
脩眀養親二十年親終隠居教授不仕倫子宇亦篤孝<lb/>
道父病宇侍湯藥寢不解帶既葬廬墓負土種樹成林<lb/>
晨昬哀泣母卒合殯亦如之州守以聞旌表其門<lb/>
曽士元萬州人篤扵孝友父魯病瘡犯豕肉卒遂終身<lb/>
不養豕見即悲泣母疾侍湯藥寢處不遑執喪哭踊絶<lb/>
<pb n="27a"/>
而蘇者數次哀毁骨立非杖不能起三年不入寢室過<lb/>
祖塋雖夜必拜<lb/>
黄璿富順人性至孝年十二祖母常病渴思螺湯時天<lb/>
寒水凍家人遍求弗得璿往田中忽扵水下得螺四十<lb/>
枚作湯以進祖母病愈母沒廬墓芳草生扵塋域<lb/>
曹端遭父喪五味不入口苫塊迄終喪不變廬墓者六<lb/>
年<lb/>
盛宗巢縣人髫齓中喪父母再適及長有人言在永平<lb/>
<pb n="27b"/>
宗即走數千里尋之至中途染疾歸後復籲天而行時<lb/>
母年七十矣宗備訴其憂苦孑立買車載歸竭已奉養<lb/>
者二十餘年母夀終九十有六既葬廬墓三年<lb/>
吕仲和歸徳衞人少喪父事母至孝母因疾喪眀百醫<lb/>
㒺療仲和叩天泣禱䑛之遂愈後卒廬扵墓側正統初<lb/>
旌<lb/>
張諫赤水衞人登進士授行人丁母憂哀毁骨立廬墓<lb/>
三年父卒亦如之<lb/>
<pb n="28a"/>
畢鸞井陘人父為莒州學正卒扵官鸞時年少窮不能<lb/>
歸喪遂藁葬扵莒奉母暨幼弟歸井陘時以父骨未葬<lb/>
為恨與人言輒涕淚交下不止暨母卒哭踊㡬絶水漿<lb/>
不入口者四日乃諭弟曰母沒無事扵養我其歸父骨<lb/>
以葬遂衰絰銜哀徒步負父骨歸躬營冢壙既事乃廬<lb/>
墓側朝夕哀哭之後舉進士歴官參議<lb/>
甘澤開州人與弟潤俱以純孝稱歴官副使謫滁州天<lb/>
順初召還至張秋聞父喪徒跣三百餘里奔歸既葬廬<lb/>
<pb n="28b"/>
墓旦暮泣奠盡哀潤事母亦篤孝俱旌表<lb/>
龎景華上元人母疾作痢景華嘗糞甜苦謂妻曰糞苦<lb/>
母不死矣果復瘳鄰火爇近所居籲天曰我母老矣願<lb/>
天留此終餘年風反火息人以為孝感所致詔旌其門<lb/>
復其丁役母終遂廬墓側<lb/>
蔡興父没負土築墳廬墓三載栽樹成林事聞旌其門<lb/>
<hi>李東陽集</hi>
史璠遭母喪一遵文公家禮衰服儼然居倚廬之中不<lb/>
<pb n="29a"/>
御葷酒終喪始出<hi>賀欽集</hi>
凃夀性至孝父卒治喪葬一用古禮廬墓三年手植松<lb/>
數千株構墓祠以便展謁嵗時伏拜孺慕不已見者嗟<lb/>
異之有司以聞旌為孝子之門<hi>程敏政集</hi>
林濟民海陽人弱冠時母病篤強命之娶婦至門而母<lb/>
卒足不入幃守苫次哀毁踰禮及葬廬扵墓服闋始合<lb/>
巹鄉邦大稱之後登鄉薦官縣令<lb/>
閔𤣥幼失父誠心事母母没廬墓服闋復追喪三年服<lb/>
<pb n="29b"/>
除三十餘年廬墓如居喪日成化間事聞旌表<lb/>
汧陽王誠冽秦康王諸孫父遘疾衣不解帶湯藥必親<lb/>
嘗而後進及父薨枕塊寢苫盡斷酒肉雖醯醬鹽酪不<lb/>
入口將葬霖雨禱之而霽葬已復大作竟喪衰麻不去<lb/>
身以母蚤薨不逮養追服蔬食者復三年<lb/>
劉珝夀光人歴官東閣大學士性至孝雖貴左右奉養<lb/>
無所不至父性嚴㦯以他怒不食輒引諸孫嬉戲扵前<lb/>
必得一笑乃己每受賜物必先緘奉得書即跪而讀之<lb/>
<pb n="30a"/>
母没廬扵墓側三年父繼没復廬扵墓側竟致疾卒鄉<lb/>
人號其居曰仁孝里建祠祀之<lb/>
徐溥為少宰日母卒結廬墓左終喪三載纍然苫塊之<lb/>
中號慟之聲人不忍聞<lb/>
熊翀性至孝既貴父母相繼卒哭之骨立廬墓側奠薦<lb/>
如生每忌辰必謝客獨寢曰禄養不及可恨也至生日<lb/>
曰我母有難時也惡乎樂訖其身如此後仕至尚書<lb/>
王華性至孝父訃至慟絶㡬喪生既葬遂廬墓下及母<lb/>
<pb n="30b"/>
年百一嵗終華七十五矣㷀㷀苫塊哀毁踰制<lb/>
何鑑新昌人仕至兵部尚書天性孝友兩居憂制痛恨<lb/>
不及時奉湯藥哀毁骨立出廬墓左凡墓上竹木皆手<lb/>
自栽植大祥後感寒疾親族勸之始家居<lb/>
羅瑋吉水人母喪廬墓三年所杖竹椅壁復生枝葉<lb/>
何宇新博羅人父蚤卒每遇忌日輒悲慟不食母卒水<lb/>
漿不入口者七日號泣不絶聲獨居中門之外不盥不<lb/>
櫛不爐不扇衰絰不去身既葬躬率子弟負土成墳自<lb/>
<pb n="31a"/>
誅茅廬扵墓側其居廬惟麻衣草屨粥罌薑籃而已形<lb/>
毁骨立哀動路人後登鄉薦仕終宗人府經歴<lb/>
吳順荆州衞軍父患閉結順䑛穀道而通父又病輒嘗<lb/>
糞父卒時順年亦七十哀毁過禮廬墓終喪正統末旌<lb/>
為孝子<lb/>
李大綱海陽人蚤喪母事父以孝聞父没水漿不入口<lb/>
者五日廬墓三年成化丙子既領鄉薦以榮不逮親不<lb/>
燕鹿鳴士論重之<lb/>
<pb n="31b"/>
李滄遭父疾藥必親嘗衣不解帶者月餘及卒哀毁骨<lb/>
立葬奠悉準文公家禮正徳初登進士第奔母喪哭絶<lb/>
而復蘇者數四每以不得躬視殯斂忽忽如癡醉者兩<lb/>
嵗遇忌日輒涕泣曰今雖欲盡孝敬不可得矣<lb/>
劉閔幼有至性父蚤亡與祖母二喪不克葬遂斷酒肉<lb/>
逺房室訓徒鄰邑朔望則號哭扵殯所如是者三年鄰<lb/>
族憐之為助其葬母没哀毁骨立廬墓側衰絰蔬食終<lb/>
其喪祭祀必齋沐率男婦奠獻一如文公家禮<lb/>
<pb n="32a"/>
胡居仁事父孝父病劇嘗糞執喪哀毁四時之祭及期<lb/>
功之喪動遵古禮<lb/>
吕柟父卒既葬廬扵中門外自成服至祥禫斟酌損益<lb/>
各有儀注<lb/>
應昌聞母訃五日不食比歸亦如之比葬廬扵墓得痱<lb/>
疾衆强以還終禫制寢苫不入室時年六十餘矣每遇<lb/>
二親忌衰麻號擗竟日不食及八十時家衆扣首以請<lb/>
始進一餐<hi>鄒守益集</hi>
<pb n="32b"/>
陳眀喪其父致毁既葬廬扵墓旁三年而後歸御史欲<lb/>
上其行眀力止之<hi>湛若水集</hi>
鄭王厚烷性孝愛事母太妃曲盡愛敬母疾不脱冠帶<lb/>
而養飲膳湯藥必嘗之而後進母既不起則呼號擗踊<lb/>
頓絶復蘇朝暮奠哭視禮有加焉塋去府三十里徒步<lb/>
送葬左右請乗輿則泣曰吾自此不復見吾親矣徒步<lb/>
何足勞也既葬左右請遵以日易月之制則又泣曰短<lb/>
喪非古也自漢文帝始也父母之恩罔極柰何遵漢文<lb/>
<pb n="33a"/>
之亂制乎左右乃不敢言既而請御酒肉賔筵請用樂<lb/>
皆不許曰非惟禮不可心亦不忍也大小祥祭及四時<lb/>
之祭必以禮而悲感視初喪無異焉<lb/>
仇文烈天性篤孝六嵗喪母知號慟見者酸愴父卒號<lb/>
慟㡬絶既葬寢苫枕塊不御酒肉悉如禮每祭奠哀慟<lb/>
如初喪至服闋不懈由是衆稱其孝<lb/>
歐陽徳居母喪哀毁廬墓三年<lb/>
劉陽事父孝父没哀毁廬墓三年<lb/>
<pb n="33b"/>
羅洪先居父喪蔬食飲水三年銜哀不入室四方士從<lb/>
學者衆或諷以居憂講學非宜荅曰志在求益非敢主<lb/>
㑹開講也既丁母憂執禮彌殷<lb/>
來知徳四川梁山人嘉靖壬子舉人父母没相繼廬墓<lb/>
六年不茹葷不御内以親不獲禄養終其身麻衣蔬食<lb/>
誓不枉見有司<lb/>
劉宗周丁母章太夫人憂扵中門之外創為堊室髙廣<lb/>
容膝日哭泣其中陶文簡望齡弔之歎曰教衰禮壞久<lb/>
<pb n="34a"/>
矣吾未見善喪若劉君者也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀禮通考卷一百十一<lb/>
</p>
<p>
</p>
  </div>
</body>
</text>
</TEI>
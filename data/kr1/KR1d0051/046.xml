<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷四十六</head>
    <p>
<pb n="1a"/>
欽定四庫全書<lb/>
　讀禮通考卷四十六　　刑部尚書徐乾學撰<lb/>
　　喪儀節九<lb/>
開元禮三品以上喪<hi>四品以下至庶人附</hi>
卜宅兆　既度宅兆掘四隅外其壤掘中南其壤<hi>宅葬居也兆域也南其壤者為將北首故也壤土也</hi>既朝哭主人遂哭出乘堊車詣宅<lb/>
兆所出國門止哭<hi>六品以下出郭門外止哭</hi>掌事者先設主人以下<lb/>
次于宅兆東南將到主人又哭至宅兆所主人停于次<lb/>
<pb n="1b"/>
止哭涖卜者一人<hi>國官若僚佐之長涖之無者親屬為之</hi>緇布冠不緌布<lb/>
深衣因喪屨<hi>涖卜者非國官則吉冠素服</hi>祝及卜師凡行事者皆吉<lb/>
冠素服掌事者布卜筮席于兆南北向西上相者引涖<lb/>
卜筮者及祝立于卜筮席西南東面南上卜師筮師立<lb/>
于祝南東面北上相者引主人詣卜筮席南十五步許<lb/>
當内壤北向立相者立于主人之左少南俱北向親賔<lb/>
及從者立于筮席東南重行西面諸親北上諸賔南上<lb/>
立定相者少進東面稱事具退復位主人免首絰左擁<lb/>
<pb n="2a"/>
之涖卜者進立于主人東北西面卜師抱龜筮師開櫝<lb/>
出䇿兼執之<hi>韇藏䇿器</hi>執韇以擊䇿<hi>擊之以動其神</hi>進立于涖卜前<lb/>
東面南上涖卜者命曰孤子姓名為父某官封某甫<hi>某甫父字也無封者去封四品以下父祖稱孤子孤孫母及祖母稱哀子哀孫下皆準此</hi>度兹幽宅無<lb/>
有後艱<hi>度謀也言為父卜筮葬居今謀此以為幽冥居域之處得無有後艱難乎謂有非常崩壞若内喪云為某母夫人某氏</hi>卜師筮師俱曰諾遂述命訖右旋就席北<lb/>
面坐命龜筮曰假爾泰龜有常假爾泰筮有常指中封<lb/>
遂卜筮訖興各以龜筮東面稱占曰從還本位主人絰<lb/>
<pb n="2b"/>
哭從者哭盡哀止相者進主人之左東面稱禮畢相者<lb/>
遂引主人退立于東南隅西面又相者引卜者立于主<lb/>
人之後重行西面俱北上掌事者徹卜席當安墓處立<lb/>
一標又於四隅各立一標當南門兩廂各立一標祝師<lb/>
掌事者入鋪后土氏神席于墓左南向設酒罇於神座<lb/>
東南加勺幂設洗于酒罇東南罍水在洗東篚在洗西<lb/>
南肆<hi>篚實以巾爵加以幂</hi>相者引告者及祝與執罇罍篚者俱立<lb/>
于罍洗東南重行西面以北為上<hi>國官若僚佐之長若無國官僚佐者親賔<pb n="3a"/>為之主人告者俱去絰杖</hi>立定俱再拜祝與執罇罍篚者先立于罇<lb/>
罍篚之後執饌者以脯醢跪設于神座前興還本位相<lb/>
者引告者詣罍洗盥手洗爵詣酒罇所酌酒進跪奠于<lb/>
神座前興少退北向立祝持版進于神座之右東面跪<lb/>
讀祝文曰維年月朔日子某官姓名<hi>若主人自告父稱孤子母稱哀子名字</hi>敢昭告於后土氏之神今為某官姓名<hi>若主人自告云為父某官封某甫母太夫人若某君某氏各隨官職稱之</hi>營建宅兆神其保佑俾無後艱<lb/>
謹以清酌脯醢祗薦于后土之神尚饗訖興告者再拜<lb/>
<pb n="3b"/>
相者引告者還本位西面再拜相者引出掌事以下俱<lb/>
復位再拜遂徹饌席罇罍以出主人哭還去墓三里許<lb/>
止哭及國門又哭内外升哭于位主人入升詣殯前北<lb/>
面哭盡哀止哭西面再拜降就次<hi>有國官僚佐從主人入就門内哭主人拜俱再拜主人降就次各就次</hi>若不從又卜筮擇地如初儀<lb/>
卜葬日<hi>四品以下及士庶人附</hi>　既朝哭主人及諸子以下出立<lb/>
于殯門外之東壁下西面北上國官僚佐之長涖卜<hi>無國官僚佐者親賔為之</hi>行事者吉服立于門西東面南上卜師抱龜<lb/>
<pb n="4a"/>
<hi>六品以下筮人執韇韇藏策器</hi>在其南東面闔門東扇主婦立于其内<lb/>
掌事者設卜席于閾外闑西相者詣主人前東面告事<lb/>
具遂引主人立于門南北面相者立于主人之左少退<lb/>
俱北面主人免首絰左擁之涖卜者進立于主人東北<lb/>
西面卜師少進<hi>筮則筮人開櫝出策兼執之少進</hi>涖卜前東面受命涖<lb/>
卜命曰孤子某來日卜葬其父某官封某甫<hi>母則云為某母太夫人某氏</hi>考降無有近悔<hi>考登也降下也言卜此日葬惟神上下得無近於咎悔</hi>卜師<lb/>
曰諾遂述命訖右旋進就席西面坐<hi>六品以下執韇擊筮</hi>命龜曰<lb/>
<pb n="4b"/>
假爾泰龜有常<hi>筮云泰筮</hi>乃作龜<hi>筮云以卦</hi>訖興以龜退東面稱<lb/>
占曰從主人絰興諸子以下哭盡哀相者告于主婦哭<lb/>
入遂使人告于親賔<hi>諸親及僚友卜日不來者</hi>卜師以龜退<hi>筮則筮人以韇退</hi>掌事者徹卜席相者進<hi>六品以下涖卜進</hi>告禮畢主人興諸<lb/>
子以下入升詣殯前北面立哭内外俱哭盡哀内外各<lb/>
還次若不從又卜擇如初儀<lb/>
　　　　乾學案開元禮有卜宅卜日之儀而政和禮<lb/>
　　　　無之但云墓兆葬日皆前期擇之不知其所<lb/>
<pb n="5a"/>
　　　　擇者用何法也將仍用龜蓍擇之乎抑用地<lb/>
　　　　師之術擇之乎如其用龜蓍必備詳其儀如<lb/>
　　　　開元禮矣今但曰擇之而不載其儀則用地<lb/>
　　　　師之術可知也葢唐之世相地擇日之書雖<lb/>
　　　　已行於時而儒臣之議禮猶知依仿古人以<lb/>
　　　　飾天下之耳目則古意尚存君子不無餼羊<lb/>
　　　　之幸焉至宋則并此虛文而亦亡之矣尚論<lb/>
　　　　者於此能無升降之感哉<lb/>
<pb n="5b"/>
啓殯　葬有期前一日之夕掌事者除葦障備啓奠<hi>其饌如大斂</hi>設賔次于大門外之右南向内外夕哭如常儀啓<lb/>
殯之日内外夙興衰服主人及諸子皆去冠絰以衺巾<lb/>
帕頭<hi>國官亦以衺巾帕頭</hi>内外升階就位哭<hi>尊行者坐國官及僚佐就下位哭之</hi>祝<lb/>
衰服執功布<hi>功布長五尺六品以下祝素服執功布長三尺</hi>升自東階詣殯南<lb/>
北向内外皆止哭祝三聲噫嘻乃曰謹以吉辰啓殯既<lb/>
告内外皆哭盡哀内外各還次祝降與執饌者升徹宿<lb/>
奠如常祝取銘置于重北建之掌事者升徹殯塗訖設<lb/>
<pb n="6a"/>
席于柩東升柩于席上又設席于柩東祝執功布升以<lb/>
拂柩覆用夷衾降出周設帷東面開户<hi>若不為坎而殯則徹塗訖設席于柩東</hi>相者引主人以下升哭于帷東西向妻妾女子子<lb/>
以下哭于帷西東向俱南上諸祖父以下哭于帷東北<lb/>
壁下南面西上諸祖母以下哭于帷西北壁下南面東<lb/>
上外姻丈夫帷東北面西上婦人帷西北面東上<hi>尊者坐</hi>
内外俱哭祝與進饌者各以奠升設于柩東席上祝酌<lb/>
醴奠之内外俱哭于位如未成服之禮親賔致奠如别<lb/>
<pb n="6b"/>
儀有國官僚佐者以官代哭無者以親疎為之晝夜不<lb/>
絶聲<lb/>
贈諡<hi>六品以下無</hi>　告贈諡于柩<hi>無贈者設啓奠訖即告諡</hi>其日主人入<lb/>
升立于饌東西面祝持贈諡文升自東階進立于柩東<lb/>
南北向内外皆止哭祝少進跪讀文訖興主人哭拜稽<lb/>
顙内外應拜者皆再拜祝進跪奠贈諡文于柩東興退<lb/>
復位内外皆就位坐哭<lb/>
親賔致奠　啓之日親賔致奠于主人設啓奠後諸奠<lb/>
<pb n="7a"/>
者入立于寢門之外東向<hi>謂卑幼者其有故則遣使</hi>祭具陳于奠者<lb/>
東南北向西上相者入告内外卑者皆興立哭于位又<lb/>
相者引奠者入升當柩東西面奠者哭祭具從升于柩<lb/>
東奠者之西西向南上設饌訖執饌者降出奠者止哭<lb/>
詣酒罇所取爵酌酒跪奠于柩東興少退西向立内外<lb/>
皆止哭奠者曰某封若某位伯叔<hi>各從官爵稱之</hi>將歸幽宅謹<lb/>
奉奠若異姓各從其稱若使者云某封若某姓位聞某<lb/>
封若某官將歸幽宅使某奉辭奠畢應拜者再拜内外<lb/>
<pb n="7b"/>
皆哭主人哭拜稽顙奠者哭盡哀止相者引執事者以<lb/>
次徹饌而去<lb/>
陳車位　啓日之夕納柩車于大門之内當門南向進<lb/>
靈車于柩車之右内外所乘之車陳于大門外丈夫之<lb/>
車門西婦人之車門東俱服重者在上<hi>以近門及北方為上</hi>女子<lb/>
子妻妾之車以木為之不漆飾無者以籧篨衣車以蒲<lb/>
纒轅轂若白土堊之以麄布為㡓㡘周及大功之車以<lb/>
白土堊之或衣籧篨皆以布為㡓㡘<hi>其布如服布也</hi>掌事者先<lb/>
<pb n="8a"/>
於宿所張吉凶帳幕凶帷在西吉帷在東俱南向設靈<lb/>
座于吉帷下如常式<lb/>
陳器用　啓之夕𤼵引前五刻搥一鼓為一嚴<hi>無鼓者量時而行事</hi>陳布吉凶儀仗方相<hi>黄金四目為方相六品以下設魌頭之車魌頭兩目也</hi>誌<lb/>
石大棺車及明器以下陳于柩車之前一品引四披六<lb/>
鐸左右各八黼翣二黻翣二畫翣二<hi>二品三品引二披四鐸左右各六黼翣二畫翣二四品五品引二披二鐸左右各四黼翣二盡翣二六品以下引二披二鐸畫翣各二惟無黼黻翣耳凡引者轜車索也披者繫於轜車四周在旁執之以備傾覆鐸者以銅為之所以節輓翣者以木為筐廣二尺髙<pb n="8b"/>二尺四寸其形方兩角髙衣以白布柄長五尺黼翣黻翣畫黼黻文於翣之内緣畫以雲氣畫翣者内外四緣皆畫靈氣庶人無引披鐸翣</hi>
進引　二刻頃搥二鼓為二嚴<hi>六品以下無鼔嚴</hi>掌饌者徹啓<lb/>
奠以出初徹奠内外俱興立哭於位執紼者皆入掌事<lb/>
徹帷持翣者升以翣障柩執紼者升執鐸者入夾西階<lb/>
立執纛者入當西階南北面立<hi>六品以下無纛下皆準此</hi>掌事者取<lb/>
重出倚于門外之東執旌者立于執纛南北面<hi>諸執披紼鐸旌纛翣者皆布深衣介幘六品以下但執旌者立于西階南北面餘皆同</hi>陳布將訖搥三鼓<lb/>
<pb n="9a"/>
為三嚴進靈車于内門外南向祝以腰輿詣靈座前<hi>内喪則婦人執腰輿</hi>祝於輿左西向跪昭告曰孤子某<hi>母云哀子</hi>謹用吉<lb/>
辰奉歸先寢<hi>若新卜宅云奉遷幽宅四品以下先兆幽宅</hi>靈車就引神道紆<lb/>
囬惟以荒寥無任哽絶興立少頃腰輿出降自西階羽<lb/>
儀<hi>六品以下云威儀</hi>從者如平生詣靈車後少頃輿退<lb/>
引輴<hi>四品以下舉柩下皆如此</hi>　將引輴<hi>輴即柩車</hi>執鐸者俱振鐸引輴<lb/>
降就階間南向初輴動及進止執鐸者皆振鐸毎振者<lb/>
先搖之搖訖三振之其持翣者常以翣障于輴降階執<lb/>
<pb n="9b"/>
纛者却行而引輴止則迴北面立執旌者亦漸而南輴<lb/>
止迴北面立主人以下以次從輴而降主婦又次其後<lb/>
降<lb/>
輴在庭位　輴至庭<hi>庭内先施席以居柩</hi>主人及諸子以下立哭<lb/>
于輴東西向南上祖父以下立哭于輴東北南向西上<lb/>
異姓之丈夫立哭于主人東南西面北上婦人以次從<lb/>
降妻妾女子子以下立哭于輴西東向南上祖母以下<lb/>
立哭于輴西北南向東上異姓之婦人立哭于主婦西<lb/>
<pb n="10a"/>
南東面北上内外之際障以行帷<hi>此帷用如服布</hi>國官立哭于<lb/>
執紼者東南北面西上<hi>六品以下無國官也</hi>僚佐立哭于執紼者<lb/>
西南北面東上<lb/>
祖奠　庭位既定祝帥執饌者設祖奠于輴東如大斂<lb/>
之儀祝酌奠訖進饌南北面跪曰永遷之禮靈辰不留<lb/>
謹奉柩車式遵祖道尚饗少頃徹之<lb/>
輴出升車　執披者執前後披執紼者引輴出<hi>四品以下無</hi>
輴車動旌先纛次主人以下從哭于輴車後婦人次哭<lb/>
<pb n="10b"/>
于後輴出到轜車執紼者解紼屬于轜車<hi>四品以下唯柩出到轜車餘同</hi>設帷幛于輴車後執紼執披者如常遂升柩内外俱<lb/>
哭位如在庭之儀<lb/>
遣奠　既升柩祝與執饌者設遣奠于柩東如祖奠之<lb/>
儀祝酌奠于饌前少頃徹之<lb/>
遣車　既遣奠掌事者以蒲葦苞牲體下節七苞<hi>四品五品五苞六品以下三苞</hi>以繩束之盛以盤載于車列旌前<lb/>
器行序　徹遣奠靈車動從者如常鼓吹振作而行<hi>六品<pb n="11a"/>以下無鼓吹</hi>去靈車後次方相車<hi>六品以下魌頭車也</hi>次誌石車次大<lb/>
棺車次輴車<hi>誌石與大棺若先設者不入陳布之次四品以下無輴車</hi>次明器輿次<lb/>
下帳輿次米輿<hi>五穀米實以五筲各斗三升幂用疏布</hi>次酒脯醢輿<hi>酒實二壺各五升幂用功布醢實于二甕各二升幂用疏布</hi>次苞牲輿次食輿<hi>食盤椀具自足方相以下駕士馭士昇明器下帳等人皆介幘深衣六品以下魌頭無駕士</hi>次銘旌次纛次鐸<lb/>
<hi>鐸分左右</hi>次轜車<lb/>
諸孝從柩車序　主人及諸子俱絰杖衰服<hi>秃者衺巾加絰</hi>徒<lb/>
跣哭從諸丈夫婦人各依服精麄以次而從哭出門内<lb/>
<pb n="11b"/>
外尊行者皆乘車馬哭不絶聲<lb/>
郭門親賔歸　出郭若親賔送者權停柩車内外尊行<lb/>
者皆下車馬依服之麄細為序立哭如式相者引親賔<lb/>
以次就柩車之左向柩立哭盡哀卑者再拜而退婦人<lb/>
亦如之<lb/>
諸孝乘車　親賔既還<hi>内外</hi>乘車馬<hi>若墓逺及病不堪步者雖無親賔還主人及諸子亦乗堊車去塋三百步皆下</hi>
宿止　靈車到帷門外迴南向進腰輿於靈車後威儀<lb/>
<pb n="12a"/>
從者如常少頃輿入詣靈座前少頃降出遂進常食於<lb/>
靈座若食頃徹之<hi>毎至停宿之所於室設靈座進食如初</hi>柩車到入凶帷<lb/>
停於西廂南轅祝設几席於柩車東<lb/>
宿處哭位　初至宿處内外皆就柩車所主人及諸子<lb/>
以下於柩車之東西面南上妻妾女子子婦人於柩車<lb/>
之西東面南上祖父以下柩車東北南面西上異族有<lb/>
服者於柩車東南西面北上祖母以下於柩車西北南<lb/>
面東上異姓婦人又於柩車西南東面北上國官於帷<lb/>
<pb n="12b"/>
外柩之東北面西上僚佐於柩之西北面東上俱立哭<lb/>
<hi>自國官以下六品無</hi>
行次奠　凡停宿進酒脯之奠於柩東如朝奠之儀既<lb/>
設奠内外各還次迭哭不絶聲及夕内外就柩車所哭<lb/>
進夕奠如朝奠之儀訖迭哭如常厥明又就位哭進朝<lb/>
奠亦如之若食頃徹之吉凶儀仗式𤼵引内外從哭如<lb/>
初儀<lb/>
親賔致賵　賔有賵禮在主人設祖奠之時賔立於大<lb/>
<pb n="13a"/>
門外西廂東面從者以篚奉𤣥纁立於賔西南俱東面<lb/>
牽馬者以馬陳於賔東面北首西上相者入告遂詣主<lb/>
人之左北面受命出對賔前西面曰敢請事賔曰某敢<lb/>
賵相者入告出曰孤某須矣賔之從者坐奠篚取幣興<lb/>
詣賔前西面以授賔退復位相者引賔入牽馬先以馬<lb/>
入陳於輴車南北面西上<hi>六品以下於柩車前</hi>賔入由馬西當輴<lb/>
車東南北面立内外權止哭賔曰某諡封若某位將歸<lb/>
幽宅敢致賵辭畢而哭内外皆哭主人拜稽顙賔止哭<lb/>
<pb n="13b"/>
相者引賔進輴車東西面奠幣于車上相者引賔又由<lb/>
輴車前以西而出初賔出掌事者由主人右詣輴車東<lb/>
西面舉幣以東<hi>東藏之也</hi>受馬者由前旋牽馬者後適其右<lb/>
受之牽者由前以西而出賔將出主人拜稽顙送之<lb/>
塋夕　前一日之夕掌事者先於墓門内道西張帷幕<lb/>
設靈座如初<lb/>
到墓　乘車者卑行見墓而下尊者及塋而下序哭靈<lb/>
車至帷門外迴車南向祝以腰輿詣靈車後少頃入詣<lb/>
<pb n="14a"/>
靈座前少頃以輿降出遂設酒脯之奠如初柩車至壙<lb/>
前迴南向丈夫婦人之位如遣奠之儀<lb/>
陳明器　掌事者陳明器於壙東南西向北上<lb/>
下柩哭序　進輴車<hi>四品以下布席</hi>於柩車之後張帷下柩於<lb/>
輴丈夫柩東婦人柩西以次進憑柩哭盡哀各退復位<lb/>
内外卑者再拜辭訣相者引主人以下哭於羨道東西<lb/>
面北上妻及女子子以下婦人皆障以行帷哭於羨道<lb/>
西東面北上<lb/>
<pb n="14b"/>
入墓　施席於壙户内之西<hi>四品以下遂下柩於壙</hi>執紼者屬紼<lb/>
於輴<hi>六品以下無執紼者</hi>遂下柩於壙户内席上北首覆以夷衾<lb/>
墓中置器序　輴出<hi>四品以上無輴車但有持翣者</hi>持翣者入倚翣於<lb/>
壙兩廂遂以下帳張於柩東南面米酒脯陳于下帳東<lb/>
北食盤設於下帳前苞牲置於四隅醯醢陳於食盤之<lb/>
南藉以版明器設於壙内之左右<lb/>
掩壙　掌事者以𤣥纁授主人主人授祝祝奉以入奠<lb/>
於靈座主人拜稽顙施銘旌誌石於壙門内置設訖掩<lb/>
<pb n="15a"/>
户設關籥遂復土三主人以下稽顙哭盡哀俱就靈所<lb/>
哭掌儀者設祭后土於墓左如後儀<lb/>
祭后土　先於墓左除地為祭所柩車到祝吉服鋪后<lb/>
土氏神席北方南向設酒罇於神座東南北向設洗於<lb/>
酒罇東南北向罍水在洗東篚在洗西南肆加巾爵於<lb/>
篚既復土告者吉服<hi>國官僚佐之長若無者親賔充也</hi>相者引告者與<lb/>
祝及執罇罍篚者俱立於罍洗東南重行西面以北為<lb/>
首立定俱再拜祝與執罇罍篚者俱就罇罍篚之後相<lb/>
<pb n="15b"/>
者進告者之左北面曰請事掌饌者以饌入祝迎引設<lb/>
於神座前置設訖掌饌者出相者引告者詣罍洗盥手<lb/>
洗爵相者引告者詣酒罇所執罇者舉幂告者酌酒進<lb/>
跪奠神座前俛伏興少退北向立祝持版進於神座之<lb/>
右東面跪讀祝文曰維年月朔日子某官姓名敢昭告<lb/>
于后土之神某官封諡窆兹幽宅神其保佑俾無後艱<lb/>
謹以犧牲粢盛庶品明薦于后土之神尚饗訖興告者<lb/>
再拜祝進跪奠版于神座興還罇所相者引告者退復<lb/>
<pb n="16a"/>
位再拜相者引告者出祝以下俱復位再拜徹饌席以<lb/>
出<lb/>
政和禮品官喪儀<lb/>
啓殯　墓兆葬日皆前期擇之葬有期前一日之夕除<lb/>
葦障備饌於東階下<hi>如大斂之奠</hi>設賔次於大門外之右南<lb/>
向内外夕哭如常儀啓之日夙興内外衰服主人及諸<lb/>
子去冠絰以衺巾帕頭皆升就位哭<hi>尊行者坐</hi>祝衰服執功<lb/>
布<hi>長五尺</hi>升自西階詣殯南北向止哭祝三聲噫嘻乃曰<lb/>
<pb n="16b"/>
謹以吉辰啓殯既告内外皆哭盡哀各還次祝與執饌<lb/>
者升徹宿奠如常祝取銘旌置重北建之掌事者升徹<lb/>
殯塗訖設席於柩東升柩於席上祝以功布拂柩覆用<lb/>
夷衾降出設帷東面開户贊者引主人以下升哭於帷<lb/>
東西面妻妾女子子以下哭於帷西東面俱南上祖父<lb/>
以下帷東北壁下南面西上祖母以下帷西北壁下南<lb/>
面東上外姻丈夫帷東北面西上婦人帷西北面東上<lb/>
<hi>尊者坐</hi>掌饌者以饌升設於柩前降出祝以酒奠之主人<lb/>
<pb n="17a"/>
以下哭踊無算内外俱哭於位<hi>如未成服之禮以親疏代哭晝夜不絶聲</hi>若<lb/>
親賔致奠於主人啓奠之後諸奠者以次立於寢門之<lb/>
外東向<hi>謂卑幼者有故則遣使</hi>祭饌陳於前贊者入告内外卑者<lb/>
皆興立哭於位執饌者以饌升設訖降出贊者引奠者<lb/>
以次入詣柩前西面南上為首者進以醆跪奠酒俛伏<lb/>
興少退内外哭止奠者曰某位伯叔<hi>各從官爵稱之</hi>將歸幽宅<lb/>
謹奉奠<hi>若異姓者從其稱若遣使者云某封若某姓名聞某封若某官將歸幽宅使某奉辭</hi>奠畢<lb/>
應拜者皆再拜内外皆哭主人拜稽顙奠者哭盡哀乃<lb/>
<pb n="17b"/>
出掌事者以次徹饌而退既奠乃告贈亦於柩<hi>或贈或諡皆告無則不告</hi>主人升立於柩東西面祝持贈文升自東階進立<lb/>
於柩東南北面内外哭止祝少進跪讀文訖興主人哭<lb/>
拜稽顙祝進跪奠之於柩東興降出内外哭盡哀復位<lb/>
哭如初<lb/>
葬　啓之日掌事者納輀車於大門内當門南向設靈<lb/>
車於右内外所乘之車陳於大門外<hi>丈夫之車門西婦人於東</hi>先於<lb/>
宿所張吉凶帷凶帷西吉帷東俱南向設靈座於吉帷<lb/>
<pb n="18a"/>
下如常儀啓之夕未𤼵前五刻擊鼓為節陳布吉凶儀<lb/>
仗方相<hi>四品以上為方相黄金四目八品以上為魌頭兩目九品無皆深青衣朱裳執戈揚盾</hi>誌<lb/>
石<hi>九品以下無</hi>大棺車及明器以下陳於柩車前紼披鐸翣<lb/>
輓歌皆具<hi>紼引輀車索也披者繫於輀車四周在旁執之以備傾覆諸持紼披翣者皆布幘布深衣輓歌者白練幘白練褠衣</hi>二刻再擊鼓為節掌饌者徹啓奠以出内<lb/>
外俱興立哭於位執紼者皆入掌事者徹帷持翣者俱<lb/>
升以翣障柩執紼乃升執鐸者入當西階立執纛者入<lb/>
當西階南北面立<hi>七品以下無纛下同</hi>掌事者取重出待於門外<lb/>
<pb n="18b"/>
之東執旌者立於執纛者南北向<hi>諸執旌纛者皆布深衣介幘若無纛則執旌者立於西階南北面</hi>陳布訖三擊鼓為節乃引靈車於内門外<lb/>
南向祝詣靈座前西向跪昭告曰孤子某<hi>毋曰哀子</hi>謹用吉<lb/>
辰奉歸先兆<hi>若新卜宅云奉歸幽宅</hi>靈車就引神道紆迴惟以荒<lb/>
寥無任哽絶興立少頃執鐸者振鐸引柩降階間南向<lb/>
<hi>加披拂於上</hi>持翣者常以翣障柩柩降階執纛者却行而引<lb/>
止則迴北向立執旌者繼纛而行止則北向立<hi>無纛者則執旌者引</hi>主人以下以次從柩哭而降主婦以下又次之柩至<lb/>
<pb n="19a"/>
庭主人及諸子以下於柩東西面南上祖父以下於東<lb/>
北南面西上異姓丈夫於主人東南西面北上妻妾女<lb/>
子子以下於柩西東面南上祖母以下於西北南面東<lb/>
上異姓婦人於主婦西南東面北上皆立哭内外之際<lb/>
障以行帷庭位既定祝帥執饌者設祖奠於柩東<hi>如盛奠之饌</hi>祝以酒奠訖詣饌南北面跪曰永遷之禮靈辰不留<lb/>
謹奉旋車式遵祖道尚饗興少頃徹之若致賵賔立於<lb/>
大門外西從者以箱奉𤣥纁束帛立於賔側贊者入告<lb/>
<pb n="19b"/>
乃引賔入當柩車東南北面從者以箱授賔退内外哭<lb/>
止賔曰某諡封君某位將歸幽宅敢致賵辭畢乃哭内<lb/>
外皆哭主人拜稽顙賔止哭進奠幣於柩前詣西而出<lb/>
主人拜稽顙送之<hi>初賔出掌事者於柩前取幣以束藏之</hi>柩動旌先纛次<lb/>
之主人以下從哭於柩後婦人次之柩至輀車<hi>輀車載柩之車也</hi>執紼者解紼屬於輀車設帷障於柩後執紼披者如<lb/>
常去靈車遂升柩於輀車上内外哭位如初在庭之儀<lb/>
乃設遣奠於柩車前如祖奠之儀祝奠酒訖少頃徹饌<lb/>
<pb n="20a"/>
靈車動從者如常若二品以上設鹵簿鼓吹儀仗於靈<lb/>
車之前三品止鹵簿無鼓吹靈車後方相車<hi>無方相設魌頭車</hi>
次誌石車<hi>九品無</hi>次大棺車<hi>誌石與大棺若先設於墓不在陳設</hi>次明器輿<lb/>
次下帳輿次米輿次酒脯醢輿次食輿<hi>食器具從人皆布幘深衣</hi>次<lb/>
銘旌次纛次鐸<hi>分左右</hi>次輓歌次輀車主人及諸子俱絰<lb/>
杖衰服<hi>秃者衺巾加絰</hi>徒跣哭從餘各依服精麄為序從哭出<lb/>
門内外尊行者皆乘車馬哭不絶聲出郭門若親賔還<lb/>
者權停柩車乘者皆下立哭贊者引親賔以次俱向柩<lb/>
<pb n="20b"/>
立哭盡哀卑者再拜而退婦人亦如之親賔既還乘車<lb/>
馬如初<hi>若墓逺及病不堪步者出郭主人及諸子亦乘去塋三百步乃下</hi>靈車至帷門<lb/>
外<hi>謂吉帷</hi>迴南向遂薦常食於靈座前若食頃徹之<hi>毎於停宿之所設靈座薦食</hi>柩車至入凶帷停於西廂南向祝設几席於<lb/>
柩車之東初至宿次内外皆就柩車所分東西如常立<lb/>
哭凡停宿薦酒脯之奠於柩東如朝夕之儀既設奠内<lb/>
外各就位迭哭不絶聲將至乘車者卑行見墳而下尊<lb/>
行及塋而下以序哭靈車至帷門外<hi>掌事者先於墓門内道西張帷幕設<pb n="21a"/>靈座如初</hi>迴車南向遂設酒脯之奠柩車至壙前迴南向哭<lb/>
位如在庭之儀掌事者陳明器於壙東南西面北上設<lb/>
靈車於柩車之後張帷下柩於靈車<hi>無靈車者止用席</hi>丈夫柩<lb/>
東婦人柩西以次憑哭盡哀各退復位内外卑者哭拜<lb/>
辭訣贊者引主人以下哭於羨道東西面北上妻及女<lb/>
子子以下哭於羨道西東面北上踊無算婦人皆障以<lb/>
行帷掌事者施席於壙内遂下柩於壙内席上北首覆<lb/>
以夷衾持翣者入倚翣於壙内兩廂遂以下帳張於柩<lb/>
<pb n="21b"/>
東南向米酒脯陳於帳東北食器設於帳前醯醢於食<lb/>
器南藉以版明器設於壙内左右掌事者以𤣥纁束帛<lb/>
授主人主人授祝祝奉以入奠於靈座主人拜稽顙施<lb/>
銘旌誌石於壙内置訖於户設關籥遂復土三主人以<lb/>
下稽顙哭盡哀内外俱就靈所哭乃祭后土具别儀饌<lb/>
者徹酒脯之奠設靈車於帷外陳布如來儀少頃靈車<lb/>
𤼵行内外從哭如初<lb/>
祭后土　掌事者先於墓左除地為祭所柩車至祝吉<lb/>
<pb n="22a"/>
服鋪后土神席於北方南向饌者備饌於其側既復土<lb/>
告者吉服<hi>親賔為告者</hi>贊者引告者及祝俱立於神位東南<lb/>
立定俱再拜贊者白告者請行事掌饌者以饌入設於<lb/>
席位乃出贊者引告者盥手詣神席前以醆跪奠酒俛<lb/>
伏興少退北向立祝於神席右西向跪祝讀文曰維某<lb/>
年某月某朔日某官某姓名敢昭告于后土之神某官<lb/>
封諡窆兹幽宅神其保佑俾無後艱謹以清酌庶羞明<lb/>
薦于后土之神尚饗祝興告者再拜贊者引告者退復<lb/>
<pb n="22b"/>
位俱再拜以次出乃徹饌席<lb/>
庶人喪儀<lb/>
啓殯　墓地葬日皆前期擇之葬有期前一日之夕掌<lb/>
事者除葦障備饌於東階下<hi>如大斂</hi>設賔次於大門外之<lb/>
右南向内外夕哭如常儀啓之日夙興内外衰服主人<lb/>
及諸子去冠絰以衺巾帕頭皆升就位哭<hi>尊行者坐</hi>贊者衰<lb/>
服執功布<hi>長三尺</hi>升自西階詣殯南北向内外止哭祝三<lb/>
聲噫嘻乃曰謹以吉辰啓殯既告内外皆哭盡哀各還<lb/>
<pb n="23a"/>
次執饌者升徹夕奠如常祝移銘旌重北建之掌事者<lb/>
升徹殯塗訖設席於柩東升柩於席上贊者以功布拂<lb/>
柩覆用夷衾降出設帷東面開户主人以下升哭於帷<lb/>
東西面妻妾以下於帷西東面俱南上宗親尊行丈夫<lb/>
以下帷東北壁下南面東上外姻丈夫帷東北面西上<lb/>
婦人帷西北面東上<hi>尊行者坐</hi>執饌者以饌升奠於柩東降<lb/>
出贊者以酒奠之主人以下哭踊無算内外俱哭於位<lb/>
<hi>如未成服之禮以親疏代哭晝夜不絶聲</hi>若親賔致奠於主人啓奠之後諸<lb/>
<pb n="23b"/>
奠者以次入於寢門内東向<hi>謂卑幼者有故則遣使</hi>祭饌陳於前<lb/>
贊者入告内外卑者皆興立哭於位執饌者以饌升設<lb/>
訖降出奠者以次入詣柩前西向南上為首者進以醆<lb/>
跪奠酒俛伏興少退内外哭止奠者曰某位伯叔將歸<lb/>
幽宅謹奉奠<hi>若異姓各從其稱若遣使使者云某官封若某姓某聞某人將歸幽宅使某奉辭</hi>
奠畢應拜者再拜内外皆哭主人拜稽顙奠者哭盡哀<lb/>
乃出掌事者以次徹饌而退<lb/>
葬　啓之日掌事者納柩車於大門内當門南向設靈<lb/>
<pb n="24a"/>
車於右内外所乘之車陳於大門外<hi>丈夫之車門西婦人之車門東</hi>先<lb/>
於宿所張吉凶帷凶帷西吉帷東設靈座於吉帷下如<lb/>
常儀啓之夕未𤼵前一刻引靈車於内門外南向祝詣<lb/>
靈座前西向跪昭告曰孤子某<hi>母曰哀子</hi>謹用吉辰奉歸先<lb/>
域<hi>若新為墓則曰奉歸幽宅</hi>靈車就引神道紆迴唯以荒寥無任哽<lb/>
絶興立少頃柩動降就階間主人以下以次從柩哭而<lb/>
降主婦又次之柩至庭<hi>庭内先設牀席次居柩</hi>主人以下於柩東<lb/>
西立哭<hi>丈夫在東婦人在西以服之輕重為序</hi>内外之際障以行帷庭位<lb/>
<pb n="24b"/>
既定祝帥執饌者設祖奠於柩東<hi>如啓奠</hi>祝以酒奠訖詣<lb/>
饌南北面跪曰永遷之禮靈辰不留謹奉旋車式遵祖<lb/>
道尚饗興少頃徹饌親賔致賵之禮<hi>其辭曰某人將歸幽宅敢致賵辭畢哭盡哀奠幣於柩東</hi>柩動旌先之主人以下以次從哭柩至柩車<lb/>
設帷障於後遂升柩於車内外哭位如在庭之儀乃設<lb/>
遣奠如祖奠祝奠酒訖少頃徹饌靈車動餘以次設靈<lb/>
車後次明器輿次下帳輿次米輿次酒脯醢輿次食輿<lb/>
<hi>食器具</hi>次柩車主人及諸子俱絰杖衰服<hi>秃者衺巾皆絰</hi>徒跣哭<lb/>
<pb n="25a"/>
從諸丈夫婦人皆依服輕重為序從哭出門内外尊行<lb/>
者皆乘車馬哭不絶聲出郭外若親賔還者權停柩車<lb/>
乘者皆下立哭親賔向柩立哭盡哀卑者再拜而退婦<lb/>
人亦如之賔既還乘車馬如初靈車至吉帷門外迴南<lb/>
向遂薦常食於靈座前若食頃徹之<hi>毎於停宿之所皆設靈座薦食</hi>柩<lb/>
車至入凶帷停於西廂南向至宿次内外皆就柩車所<lb/>
主人以下分東西立哭如初凡停宿薦酒脯之奠於柩<lb/>
車至墓乘馬者卑行見墳而下尊行及塋而下靈車至<lb/>
<pb n="25b"/>
帷門外<hi>掌事者先於墓門内道西張吉帷設靈座夕薦食</hi>迴車南向遂設酒脯<lb/>
之奠柩車至壙前迴南向哭位如在庭掌事者陳明器<lb/>
於壙東南西向北上設牀席於柩車之後張帷舉柩於<lb/>
席上丈夫柩東婦人柩西以次憑哭盡哀各退復位内<lb/>
外卑者再拜辭訣贊者引主人以下哭於羨道東西面<lb/>
北上妻及女子哭於羨道西東面北上踊無算<hi>婦人設帷</hi>設<lb/>
席於墳内遂下柩於壙内席上覆以夷衾遂以下帳張<lb/>
於柩東南向米酒脯設於帳東北食器設於下帳前醯<lb/>
<pb n="26a"/>
醢於食器南藉以板明器設壙内左右主人拜稽顙乃<lb/>
掩户設關籥遂復土三主人以下稽顙哭盡哀内外俱<lb/>
就靈所哭乃祭后土具别儀饌者徹酒脯之奠設靈車<lb/>
於帷外少頃靈車𤼵行内外從哭如初出墓門尊行者<lb/>
乘車馬去墓百步許卑行者乃乗<lb/>
祭后土　掌事者先於墓左除地為祭所柩車至祝吉<lb/>
服鋪后土神席北方南向饌者備饌於其側既復土告<lb/>
者吉服<hi>以親賔為告者</hi>贊者引告者及祝俱立於神席東南立<lb/>
<pb n="26b"/>
定俱再拜掌饌者以饌入設於席位乃出贊者引告者<lb/>
盥手詣神席前以醆跪奠酒俛伏興少退北向立祝於<lb/>
神座右西面跪讀祝文曰維某年某月某朔日辰姓名<lb/>
敢昭告于后土之神某人窆兹幽宅神其保佑俾無後<lb/>
艱謹以清酌庶羞明薦于后土之神尚饗訖興告者再<lb/>
拜贊者引告者復位再拜以次出少頃乃徹席饌<lb/>
　　　　乾學案葬必有椁今古皆然未有公卿大夫<lb/>
　　　　而直埋棺於土中者古禮不惟有椁椁之下<lb/>
<pb n="27a"/>
　　　　有茵椁之上有折而折之上復有抗木與抗<lb/>
　　　　席所以衛其棺者若是乎周詳而慎重也今<lb/>
　　　　開元政和二禮並不言治椁其將窆也但言<lb/>
　　　　下柩於壙内席上豈唐宋公卿大夫之葬皆<lb/>
　　　　有棺而無椁邪如其無之則孝子之葬親胡<lb/>
　　　　為若是之薄如其有之則作者之記禮胡為<lb/>
　　　　若是之疎兩者皆所不可解也及考杜氏通<lb/>
　　　　典言大唐制諸葬不得以石為棺椁其棺椁<lb/>
<pb n="27b"/>
　　　　皆不得雕鏤彩畫宋史凶禮志亦云然則是<lb/>
　　　　唐宋固皆有椁矣有椁而記禮者何故不言<lb/>
　　　　今觀其書其始而陳器繼而載器終而下器<lb/>
　　　　無不一一詳列其次第何獨於椁而遺之儀<lb/>
　　　　禮筮宅之後即有井椁之文則人自知其有<lb/>
　　　　椁矣今此兩書則始終不一及將無之而不<lb/>
　　　　言邪抑有之而不言邪不特此也彼陳器之<lb/>
　　　　中有所謂大棺車者此棺下壙之時亦當一<lb/>
<pb n="28a"/>
　　　　語言及而亦竟無之是何踈略之甚也要之<lb/>
　　　　開元制禮名為依倣古制而其實多所牴牾<lb/>
　　　　故不覺遺脫若此至政和禮則又沿襲開元<lb/>
　　　　而失之者也愚於此更無譏焉<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀禮通考卷四十六<lb/>
</p>
<p>
</p>
  </div>
</body>
</text>
</TEI>
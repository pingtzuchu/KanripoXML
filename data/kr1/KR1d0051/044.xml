<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷四十四</head>
    <p>
<pb n="1a"/>
欽定四庫全書<lb/>
　讀禮通考卷四十四　　刑部尚書徐乾學撰<lb/>
　　䘮儀節七<lb/>
　　　成服<lb/>
儀禮士喪禮三日成服杖<hi>注既殯之明日全三日始歠粥矣曲禮曰生與來日  疏上厥明滅燎是三日之朝行大斂之事今别言三日成服則除上三日更加一日是四日矣而言三日者謂除死日數之為三日也</hi>
　<hi>敖繼公曰云成服者曏已絰帶矣今復以冠衰之屬足而成之也三日者以加絰帶之日數之也曲禮曰</hi>
<pb n="1b"/>
　<hi>生與來曰是也喪大記曰士之喪二日而殯三日之朝主人杖婦人皆杖然則此葢於未朝哭為之也</hi>
　<hi>郝敬曰案三日成服喪禮之大節儀亦不宜太畧</hi>
　　　　乾學案開元政和禮諸書皆有成服儀注而<lb/>
　　　　士喪禮止三日成服杖一語京山郝氏遂謂<lb/>
　　　　其太略然既夕篇記自三日絞垂以下冠衰<lb/>
　　　　屨杖具焉居處哭泣飲食之節具焉朝夕哭<lb/>
　　　　時位次具焉是即開元政和諸禮之所本也<lb/>
　　　　安得以太略議之<lb/>
<pb n="2a"/>
記三日絞垂<hi>注成服日絞要絰之散垂者不疏以經小斂曰要絰大功以上散帶垂  言成服之時絞之故記言之云成服日者曲禮生與來日則除死三日經云三日成服此云三日絞垂之日也小功緦麻初而絞之不待三日也</hi>
　<hi>敖繼公曰記唯指主人也而男女大功以上亦存焉小斂之時婦人之帶雖結本亦未絞至此與丈夫同</hi>
　<hi>絞之將成服先絞其帶之垂者以其已在身故也其下冠衰屨亦皆以所加之次言之</hi>
冠六升外縪纓條屬厭<hi>注詳三十二卷冠制</hi>衰三升<hi>注衣與裳也  疏注兼言裳者以衰裳升數同</hi>屨外納<hi>疏此菅/屨也</hi>杖下本竹桐一也<hi>注見三十三卷</hi>
開元禮三日成服<hi>皆除去死日數六品以下則并死日為三日</hi>内外皆哭盡<lb/>
<pb n="2b"/>
哀内外俱降就次著衰服無服者仍素服相者引主人<lb/>
以下俱杖<hi>三日而後食杖而後能起衆子皆杖以病故也童子婦人不能病故不杖亦不居廬不著菲屨若適子雖童亦杖幼不能自杖人代執之所謂當室杖者也自此以後唯適子及有爵之庶子皆得杖在位其庶子無爵者杖於他所不杖在位凡正寢户内曰室户外曰堂虞杖不入室祔杖不升堂以今言之即靈堂户之内外也周人祔在卒哭今之百日也哀衰敬止故其杖不升靈寢之堂前其衰服及杖皆致之於廬内應杖者朝夕哭則杖之若孝子出無他適唯向殯及向墳墓而已逺則乘車近則使人代執杖六品以下則不著菲屨</hi>升立哭於殯東西向南上齊衰以下升就位婦人<lb/>
升詣殯西位若殯逼西壁婦人皆位於殯北南面東上<lb/>
<pb n="3a"/>
<hi>尊行者坐</hi>内外皆哭盡哀諸子孫就祖父及諸父前跪哭皆<lb/>
撫哭盡哀就祖母前哭亦如之女子子對祖母及諸母<lb/>
前哭遂就祖父及諸父前哭如男子之儀唯諸父不撫<lb/>
之爾訖各復位伯叔母以下就主婦哭亦如之<hi>始遭親喪孝子荒迷三日而食乃成服是以尊卑内外聚居哀哭</hi>諸尊者降出還次主人以下<lb/>
降立於阼階下外姻在南少退俱西面北上哭盡哀各<lb/>
還次闔户小功以下各還歸其家自成服之後諸尊者<lb/>
及婦人於諸親男女之喪有事則哭於殯所無事有時<lb/>
<pb n="3b"/>
須哭者或在正寢則於北壁下舒席南面坐哭父母喪<lb/>
食粥朝米四合暮米四合不能食粥以米為飯婦人皆<lb/>
以米為飯<lb/>
政和禮品官喪儀其日夙興内外皆哭盡哀各就次服<lb/>
衰服無服者素服贊者引主人以下俱杖<hi>童子婦人不杖不居廬不著菲屨若適子雖童亦杖不能自杖人執之</hi>升立哭於殯東西面南上婦人<lb/>
升詣殯西東面南上期親以下各就位<hi>若殯逼西壁婦人皆位於殯北南面東上尊行者坐</hi>内外皆哭盡哀諸子孫就祖父及諸父跪哭<lb/>
<pb n="4a"/>
皆撫哭盡哀就祖母及諸母前哭亦如之女子子就祖母<lb/>
及諸母前哭遂就祖父及諸父前哭如男子之儀唯不<lb/>
撫主婦以下就伯叔母哭亦如之訖乃復位諸尊者降<lb/>
出還次主人以下降立於東階下外姻在南俱西面北<lb/>
上哭盡哀各還次闔户既成服大功以下異門者各歸<lb/>
其家主人及諸子妻妾女子子哭於其次晝夜無時<hi>父母之喪居倚廬寢苫枕凷寢不脫絰帶頭有瘡則沐身有瘍則浴有疾則飲酒食肉疾止復初升降不由東階出入不當門隧不避涕泣而見人</hi>諸尊者及婦人於諸親男女之喪有事<lb/>
<pb n="4b"/>
則哭於殯所若無事有時須哭者或在正寢則於北壁<lb/>
下舒席南面坐哭親故弔贈如别儀<lb/>
庶人喪儀其日夙興内外皆哭盡哀降就次服衰無服<lb/>
者素服贊者引主人以下俱杖<hi>童子婦人不杖不居廬不著菲屨若適子雖童亦杖不能自杖人代執之</hi>升立哭於殯東西面南上婦人殯西東面<lb/>
南上期親以下各就位<hi>若殯逼西壁婦人皆殯北南面東上尊行者坐</hi>内外皆<lb/>
哭盡哀諸子孫就祖父及諸父前跪哭皆撫哭盡哀就<lb/>
祖母及諸母前哭亦如之女子子就祖母及諸母前哭<lb/>
<pb n="5a"/>
遂就祖父及諸父前哭如男子之儀唯不撫主婦以下<lb/>
就伯叔母哭亦如之訖乃復位諸尊者降出還次主人<lb/>
以下降立於東階下外姻在南俱西面北上哭盡哀還<lb/>
次闔户既成服期親以下各歸其家主人及諸子妻妾<lb/>
女子子哭於其次晝夜無時<hi>父母之喪居倚廬寢苫枕凷寢不脫巾帶頭有瘡則沐身有瘍則浴有疾則飲酒食肉疾止復初</hi>諸尊者及婦人於諸親男女之<lb/>
喪有事則哭於殯所若無事有時須哭者或在正寢則<lb/>
於北壁下舒席南面坐哭親故弔賻如别儀<lb/>
<pb n="5b"/>
司馬氏書儀大斂之明日<hi>曲禮曰生與來日死與往日鄭曰與數也生數來日謂成服杖以死來日數也死數往日謂殯斂以死日數也今人大斂即成服是無袒括髪也</hi>五服之人<lb/>
各服其服入就位然後朝夕奠<lb/>
㑹典品官禮大斂之明日厥明五服之人各服其服然<lb/>
後朝哭相弔諸子孫就祖父及諸父前跪哭皆盡哀就<lb/>
祖母及諸母前哭亦如之女子子就祖母及諸母前哭<lb/>
遂就祖父及諸父前哭如男子之儀主婦以下就伯叔<lb/>
母哭亦如之訖乃復位諸尊者降出還次喪主以下降<lb/>
<pb n="6a"/>
立于東階下外姻在南俱西面北上哭盡哀各還次既<lb/>
成服喪主及兄弟始食粥妻妾及期九月者疏食水飲<lb/>
不食菜果大功以下異門者各歸其家自是每日晨起<lb/>
喪主以下皆服其服入就位尊者坐哭卑者立哭<lb/>
庶人禮大斂之明日厥明五服之人各服其服入就位<lb/>
然後朝哭相弔如儀成服之日喪主及兄弟始食粥妻<lb/>
妾及期九月者疏食水飲不食菜果大功以下異門者<lb/>
各歸其家自是每日晨起喪主以下各服其服入就位<lb/>
<pb n="6b"/>
尊長坐哭卑幼立哭<lb/>
　　　　　　　　　　右成服<lb/>
拜君命及衆賔不拜棺中之賜<hi>注禮尊者加惠明日必往拜謝之棺中之賜不施己也</hi>
　<hi>敖繼公曰言於此者明已成服然後可為之也君命及衆賔謂弔者也拜之者謝其弔已也棺中之賜謂</hi>
　<hi>襚也不拜襚者襚禮不為己也此謂不弔而襚者若弔襚並行則其拜亦唯主於弔凡往拜之節其於朝</hi>
　<hi>奠之後乎拜之皆於其外門外所拜者不見</hi>
記主人乘惡車<hi>注拜君命拜衆賔及有故行所乘也雜記曰端衰喪車皆無等然則此惡車王<pb n="7a"/>喪之木車也也疏引雜記者證喪事上下同以其貴賤雖異於親一  王喪之木車者案巾車王之喪車五乘首云木車蒲蔽是王始喪所乘木車無飾與此惡車同故引之見尊卑同也</hi>白狗幦<hi>注未成豪狗幦覆笭也以狗皮為之取其臑也白於喪飾宜雅疏此喪車無飾故用白狗幦以覆笭未成豪狗者爾  釋畜文</hi>
蒲蔽<hi>注蔽蒲以疏車兩邊禦風為蒲蔽  蒲草亦無飾也</hi>
　<hi>敖繼公曰蔽即笰也在車兩邊以蒲席為之吉時或以簟詩云簟笰魚服是也</hi>
御以蒲菆<hi>注不在於驅馳蒲菆牡蒲莖也中疏士乘惡車之時御車用蒲菆以策馬喪  示不在於驅馳蒲菆牡蒲莖者案宣十二年智莊子毎射抽矢菆納諸厨武子之房注云菆好箭以此而言蒲非直得策馬亦為矢榦也</hi>犬服<hi>注笭間兵服以犬皮為之取堅也亦白亦疏凡兵器建之於車上笭間喪中乘車<pb n="7b"/>有兵器自衛以白犬皮為服取其堅故也</hi>木錧<hi>注取少聲木疏其車錧常用金喪用  是取少聲也</hi>約<lb/>
綏約轡<hi>注約繩也綏所以引升車飾疏平常吉時綏轡用索為之今喪中取其無  故皆用繩為之也</hi>
木鑣<hi>注亦取少聲用疏平常用馬鑣以金為之今  木亦取少聲也</hi>馬不齊髦<hi>注齊翦也主人之惡車如王之木車則齊衰以下其乘素車繅車駹車漆車與  疏案巾車王之喪車五乗木車始死所乗素車卒哭所乗繅車既練所乗駹車大祥所乗漆車既禫所乗此士之喪車亦當五乗主人乗惡車齊衰乗素車與卒哭同大功乗繅車與既練同小功乗駹車與大祥同緦麻乗漆車與既禫同主人至卒哭以後哀殺故齊哀以下節級約與主人同故鄭為此義也若然士尋常乗棧車不革鞔而漆之今既禫亦與王以下同乗漆車者禮窮則同也</hi>主婦之車亦如之疏布裧<hi>注裧者車裳幃於蓋弓垂之</hi>
<pb n="8a"/>
　<hi>敖繼公曰婦人之車必有裧而喪車則以疏布為之明吉時不然也主婦乗車而出者拜夫人之命及女</hi>
　<hi>賔之弔者也</hi>
貳車白狗攝服<hi>注貳副也攝猶緣也狗皮緣服差飾貳疏依正禮大夫以上有貳車士卑無車但以在喪可有副貳之車非常法則有兵服服又加白狗皮緣之謂之攝服對主人服無緣此則有緣是差飾也</hi>其他皆如乗車<hi>注如所乗惡車謂疏其他者唯白狗攝服為異其他  惡車白狗幦以下齊髦以上皆同主人惡車也</hi>
司馬氏書儀父母之喪不當出若為喪事及有故不得<lb/>
已而出則乗樸馬布裹鞍轡<hi>以代古惡車婦人以布幕車檐</hi>
<pb n="8b"/>
　<hi>呂坤四禮疑凶服不入吉門祭奠之客禮止喪前一謝逺客間有書疏近日謝客城市猶可逺鄉徧拜衰</hi>
　<hi>絰既不登堂主人必須具食使即脫衰飲酒食肉是何喪禮夫吉凶之事家家所有彼此俱不逺謝彼此</hi>
　<hi>俱不責禮奈何倡此敝風邪</hi>
　　　　乾學案後世有謝孝之禮多謂輓近之陋習<lb/>
　　　　不知古禮拜君命及衆賔已先有之然注謂<lb/>
　　　　尊者加惠必往拜謝則是所謝者專指曽來<lb/>
　　　　賵賻之人非盡弔客而徧謝之也又古之仕<lb/>
　　　　者不出本國則其所詣近在一城之中豈若<lb/>
<pb n="9a"/>
　　　　後世之過都歴邑越在數百里之逺而亦往<lb/>
　　　　叩其門哉况古之所重者君賜君有賜不可<lb/>
　　　　以不拜謝故因拜君而即拜衆賔後世大臣<lb/>
　　　　之沒及大臣之父母沒例得蒙君之惠初未<lb/>
　　　　嘗有凶服往拜之禮獨奈何於逺客之弔而<lb/>
　　　　僕僕拜謝之哉守禮之孝子方當處苫凷之<lb/>
　　　　中以奉朝夕之饋奠乃逺離喪次而惡車苴<lb/>
　　　　絰奔走於道塗此何禮也欲狥流俗而大違<lb/>
<pb n="9b"/>
　　　　古人之意諒亦秉禮者之所不為况吾誠能<lb/>
　　　　守禮吾即不往謝人亦安得而責之慎毋錯<lb/>
　　　　㑹經旨而藉口古人庶不貽知禮者之誚乎<lb/>
　<hi>孫氏家乘謝弔不逺出今時有踵門謝孝之舉初喪逺出有至四五百里者大失朝夕倚廬之意家禮云</hi>
　<hi>案曲禮凡非弔喪非見國君無不荅拜者則弔喪不荅拜明矣而家禮本書儀乃從世俗有賔主荅拜之</hi>
　<hi>文葢以義起也是弔之荅拜猶為義起况弔畢稽顙謝賔已盡謝孝之禮何必他日又踵門乎今或時俗</hi>
　<hi>如此不能盡違則有折衷之道如逺來親友即至舟中或寓所叩謝不必他日更往也家禮注世俗既葬</hi>
　<hi>之後凡有親戚僚友來弔祭賻葬者其哀子必具衰絰躬造其門拜之謂之謝孝有不行者怪責叢焉謂</hi>
<pb n="10a"/>
　<hi>為不知禮遂使居喪者舍几筵朝夕之奉縲然衰絰奔走道途信宿旅次甚至浹旬經月不歸者有之行</hi>
　<hi>之已久習以為常考之古禮無有也知禮君子既當以禮自處又當以禮處人痛革世俗非禮之禮可也</hi>
　　　　　　　　　　右拜君命及賔<lb/>
朝夕哭不辟子卯<hi>注殯後阼階下朝夕哭也桀以乙卯亡紂以甲子死王者以為忌日唯凶事不辟</hi>婦人即位于堂南上哭丈夫即位于門外西面北<lb/>
上外兄弟在其南南上賔繼之北上門東北面西上門<lb/>
西北面東上西方東面北上主人即位辟門<hi>注外兄弟異姓有服者也辟開也凡廟門有事則開無事則閉不疏此外位皆有哭今直云婦人哭則丈夫亦哭但文  備也外兄<pb n="10b"/>弟若舅之子姑姊妹從母之子是皆有服者也</hi>
　<hi>敖繼公曰即位于堂阼階上也丈夫衆主人衆兄弟也同姓異姓之親及賔客雖以親疏為序列于東方</hi>
　<hi>而所上相變明其不相統也門東北面西上與西面北上者相變也門西北面東上與東面北上者相變</hi>
　<hi>也以下文考之則此東方之賔卿大夫也門東諸公也門西他國之異爵者也然則西方者其士與門東</hi>
　<hi>門西外門内之左右也列定而主人乃即位于東方之北</hi>
婦人拊心不哭<hi>注方有事止讙囂朝疏方有事謂下徹大斂奠設  奠之事也</hi>
　<hi>敖繼公曰拊心不哭見其悲哀而未敢哭也所以然者以男子未哭故也</hi>
主人拜賔旁三右還入門哭婦人踊<hi>注先西面拜乃南面拜東面拜也</hi>
<pb n="11a"/>
　<hi>敖繼公曰旁三謂郷賔所立之方而三拜之也於内位之拜别其尊卑故於此畧之總旅拜而已以序言</hi>
　<hi>之先南面拜乃東面拜西面拜既則右還而入門也嫌其由便故言右還以明之婦人但言踊以踊見哭</hi>
　<hi>也哭有不踊踊無不哭者</hi>
主人堂下直東序西面兄弟皆即位如外位卿大夫在<lb/>
主人之南諸公門東少進他國之異爵者門西少進敵<lb/>
則先拜他國之賔凡異爵者拜諸其位<hi>注賔皆即此位乃哭盡哀止主人乃右還拜之如外位矣兄弟齊衰大功者主人哭則哭小功緦麻亦即位乃哭上言賔此言卿大夫明其亦賔爾少進前於列異爵卿大夫也他國卿大夫亦前於列尊之拜諸其位就其位特拜  疏案外位主人之南<pb n="11b"/>有外兄弟其南乃有賔此内位主人之南即有卿大夫不言兄弟者外兄弟雖在主人之南以少退故卿大夫繼主人而言也諸公門東少進者門東有士故云少進少進於士也此所陳位不言士之屬吏者案大夫家臣位在門右則士之屬吏亦在門右又在賔之後也主人右還拜之者亦右還如外位也</hi>
　<hi>敖繼公曰此位與外位同故上言其位是著主人以互見之上言賔繼外兄弟此言卿大夫在主人之南</hi>
　<hi>明外兄弟以上皆少退於主人亦互見之也門東又有私臣之位門西又有公有司之位故諸公與他國</hi>
　<hi>異爵者皆少進以别之特牲記曰公有司門西北面東上私臣門東北面西上此位亦當如之也敵則先</hi>
　<hi>拜他國之賔唯謂異爵者若士則否以其同國異國者皆同在西方之位又旅拜之亦不宜異也他國之</hi>
　<hi>異爵者謂來聘若從君來朝者也凡凡諸公卿大夫也</hi>
<pb n="12a"/>
　　　　　　　　　　右哭位<lb/>
<pb n="13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
徹者盥于門外燭先入升自阼階丈夫踊<hi>注徹者徹大斂之宿奠</hi>
　<hi>敖繼公曰徹者徹既殯之宿奠也言燭先入則徹者從之可知然則此時燭亦俟於外矣檀弓曰朝奠日</hi>
　<hi>出故用燭</hi>
祝取醴北面取酒立于其東取豆籩俎南面西上祝先<lb/>
出酒豆籩俎序從降自西階婦人踊<hi>注序次也祝疏此所言先後  執醴在先次酒次豆籩次俎為次第也</hi>
　<hi>敖繼公曰祝已取醴北面立已取酒者亦北面立于其東西上也餘人已取豆籩俎南面西上葢立於神</hi>
　<hi>席之前不敢以由便而變位也</hi>
<pb n="14a"/>
設于序西南直西榮醴酒北面西上豆西面錯立于豆<lb/>
北南面籩俎既錯立于執豆之西東上酒錯復位醴錯<lb/>
于西遂先由主人之北適饌<hi>注遂先者明祝不復位也適饌適新饌將復奠</hi>
　<hi>敖繼公曰唯豆云西面錯葢其他不盡然也祝與執事者自西階下而徑東故出於主人之北是時東方</hi>
　<hi>之饌醴酒在甒既適饌乃酌之</hi>
　　　　　　　　　　右徹大斂奠<lb/>
<pb n="15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="15b"/>
乃奠醴酒脯醢升丈夫踊入如初設不巾<hi>注入入於室也如初設者豆先次籩次酒次醴也不巾無菹無栗也菹栗具則有俎有俎乃巾之</hi>
　<hi>敖繼公曰如初設者醴酒錯於脯南也不巾别於殷奠也室中唯殷奠則巾其餘否</hi>
錯者出立于户西西上滅燭出祝闔户先降自西階婦<lb/>
人踊奠者由重南東丈夫踊賔出婦人踊主人拜送<hi>注哭止乃奠奠則禮畢矣</hi>
　<hi>敖繼公曰滅燭出謂執燭者滅燭而出也亦先降自阼階由主人之北東</hi>
衆主人出婦人踊出門哭止皆復位闔門主人卒拜送<lb/>
<pb n="16a"/>
賔揖衆主人乃就次<lb/>
　<hi>敖繼公曰自婦人即位至此唯主言朝哭之禮其夕哭之與此異者唯徹醴酒脯醢不設於序西南爾餘</hi>
　<hi>並同</hi>
　　　　　　　　　　右朝夕奠<lb/>
<pb n="17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
朔月奠用特豚魚腊陳三鼎如初東方之饌亦如之<hi>注朔月月朔日也自大夫以上月半又奠如初者謂大斂時</hi>
　<hi>敖繼公曰朔月則殷奠象生時之朔食也</hi>
無籩有黍稷用瓦敦有蓋當籩位<hi>注黍稷并於甒北也於是始有黍稷死者之於朔月月半猶平常之朝夕大祥之後則四時祭焉</hi>
　<hi>敖繼公曰朔奠及薦新不用籩所以别於殯奠之類此云用瓦敦則吉時或不用瓦者矣</hi>
主人拜賔如朝夕哭卒徹<hi>注徹宿奠也</hi>
　<hi>敖繼公曰朝夕奠無俎非盛饌徹則去之不復改設於序西南唯言卒徹為下事節也</hi>
<pb n="18a"/>
舉鼎入升皆如初奠之儀卒朼釋匕于鼎俎行朼者逆<lb/>
出甸人徹鼎其序醴酒菹醢黍稷俎<hi>注俎行者俎後執執俎者行鼎可以出其序升入之次前疏案下文設時豆錯俎錯黍稷後設則俎宜在黍稷  今在黍稷後而言俎行者欲見俎雖在黍稷前設以執之在後欲與鼎匕出為節故云俎行即匕鼎出也</hi>
　<hi>敖繼公曰升謂匕而升於俎也初奠小斂既殯之奠</hi>
其設于室豆錯俎錯腊特黍稷當籩位敦啓㑹郤諸其<lb/>
南醴酒位如初<hi>注當籩位俎南黍黍東稷㑹葢也</hi>
　<hi>敖繼公曰黍稷後設變於籩實也醴酒位如初亦醴在黍南酒在稷南</hi>
<pb n="18b"/>
祝與執豆者巾乃出<hi>注共為之也</hi>
　<hi>敖繼公曰中分其奠祝巾在南者執豆者巾在北者各以近其位而為之然則巾殯奠亦當如之經於此</hi>
　<hi>乃見之爾</hi>
主人要節而踊皆如朝夕哭之儀月半不殷奠<hi>注殷盛也士月半不復如朔盛奠下尊者奠疏下尊者以下大夫以上有月半  故也</hi>有薦新如朔奠<hi>注薦五穀若時果物新出者夏疏案月令仲春開氷先薦寢廟季春薦鮪于寢廟孟  以彘嘗麥仲夏羞以含桃先薦寢廟皆是薦新如朔奠者牲牢籩豆一如上朔奠也</hi>
　<hi>敖繼公曰新謂穀之新熟者也薦新則敫實皆以新物為之與春秋傳曰不食新矣少儀曰未嘗不食新</hi>
<pb n="19a"/>
　<hi>皆指五穀而言也</hi>
徹朔奠先取醴酒其餘取先設者敦啓㑹面足序出如<lb/>
入<hi>注啓㑹徹時不復葢也面足執之令足間鄉前也敦有足則敦之形如今酒敦  疏以前設時即不葢至徹亦不葢今經云敦啓㑹嫌先葢至徹重啓之故云不復葢也</hi>其設于外如于室<hi>注外序西南</hi>
記朔月童子執帚卻之左手奉之<hi>注童子𨽻子弟若内豎寺人之屬執用左手郤之示未用執疏此下室論饋奠埽潔之事案曲禮埽地者箕帚俱  此直執帚不執箕者下文埽室聚諸窔故不用箕也左傳云士有𨽻子弟注云士卑自以子弟為僕隷禄不足以及宗是以有𨽻子弟也示未用者用<pb n="19b"/>之則用右手也</hi>從徹者而入<hi>注童子不専禮事</hi>比奠舉席埽室聚諸窔<lb/>
布席如初卒奠埽者執帚垂末内鬛從執燭者而東<hi>注比猶先也室東南隅謂之窔燭疏上文童子從徹者入此則從執燭者出以其入則  在先徹者在後出則徹者在先執燭者在後童子常在成人之後故出入所從不同也</hi>
　<hi>敖繼公曰此埽室之節葢於既徹則為之如初亦東面也執帚垂末明已用也是時垂末内鬛則曏者郤</hi>
　<hi>之其皆反是與</hi>
燕養饋羞湯沐之饌如他日<hi>注燕養平常所用供養也饋朝夕食也羞四時之珍異湯沐所以洗去汙垢内則曰三日具沐五日具浴孝子不忍一日廢其事親之禮於下室日段之如生存也<pb n="20a"/>進徹之時如其頃湯疏燕養者燕寢之中平生時所有供養之事則饋羞  沐之饌是也如他日者死不忍異於生平之日也一日之中三時食今注云朝夕不言日中者或鄭略言亦有日中也或以死後略去日中直有朝夕食也知下室日設之者下經云朔月不饋食于下室明非朔月在下室設之也</hi>
　<hi>敖繼公曰此饌葢使人為之孝子不親視之也記曰在堊室之中非時見乎母也不入門說者謂居廬時</hi>
　<hi>絶不入門</hi>
朔月若薦新則不饋于下室<hi>注以其殷奠有黍稷也下室如今之内堂正寢聽朝事饋疏大小斂奠朝夕奠皆無黍稷朔月有黍稷下室之  亦有黍稷今殷奠自有黍稷故不復餽食于下室也大夫以上又有月半奠有黍稷亦不餽食于下室可知</hi>
<pb n="20b"/>
　<hi>萬斯同曰諸家解燕養饋羞湯沐之饌謂正寢朝夕奠之外别有燕寢朝夕之奠若是則一時而兩處設</hi>
　<hi>奠矣愚竊以為不然此記所言即經文朝夕奠之事故記者以一語盡之若果别有燕寢下室之奠則經</hi>
　<hi>文何為無一語言及今觀儀禮之所載雖至纎至屑如陳設之或左或右位次之或東或西無不一一詳</hi>
　<hi>列豈有如此節目而經文不一及之乎且如注疏之說朝夕之奠無黍稷下室之饋有黍稷則下室之禮</hi>
　<hi>反盛於正寢之禮禮盛則執事之奔走子孫之陳列必更有加於朝夕奠之上者何為盡略之而不載乎</hi>
　<hi>輕者詳之而重者略之亦無此作書之體也槩覲儀禮之記大要經文之所未備者記人為足成之並無</hi>
　<hi>經所不言而専於記見之者鄭賈既誤解於前諸儒復附和於後雖最達禮如敖氏者亦謂在堊室之中</hi>
　<hi>非時見乎毋也不入門故孝子不親視嘻天下豈有致奠於先人而不親視者乎試觀朝夕奠之時自死</hi>
<pb n="21a"/>
　<hi>者親屬而外疎而及於外兄弟逺而及於卿大夫又逺而及於異國之賔客無不陪位以視奠何獨於下</hi>
　<hi>室并孝子而無之古人制祭奠之禮必先聚子孫之精神然後能聚祖考之精神今奠焉而無一人在其</hi>
　<hi>側則祖考之精神何所馮依而來享乎先王之制禮孝子之事親必不如是也且正寢之奠本以棲神也</hi>
　<hi>謂神不在於正寢乎則朝夕亦不必設奠矣謂神既在於正寢乎又何為於燕寢而奠之也揆之於禮既</hi>
　<hi>不合考之於經又無文而儒者乃専據其說以制禮吾誠不知其何解也後世唯温公疑之謂兩處饋奠</hi>
　<hi>甚無謂故書儀止設奠於靈座前可謂得禮之正矣然而注疏之謬公實未之覺也或者曰信如子言下</hi>
　<hi>文朔月若薦新則不饋於下室當作何解乎曰下室即正寢之室也謂既有朔月薦新之奠則不必有朝</hi>
　<hi>夕室中之奠故記人明之奈何以下室為燕寢而謂正寢之外復有燕寢之奠也哉况燕寢之說不但儀</hi>
<pb n="21b"/>
　<hi>禮無之即小戴禮亦無之可知為鄭賈之臆説矣是以不揣鄙陋而辨之以質正於知禮者焉</hi>
　　　　乾學案下室之饋即指室中朝夕之奠初非<lb/>
　　　　别奠於燕寢也其言饋羞即酒醴脯醢之類<lb/>
　　　　其言湯沐則於饋羞之外或設湯沐之具爾<lb/>
　　　　豈謂别設於燕寢之下室乎如果有其禮則<lb/>
　　　　經文必言之經文不言可知其必無此禮也<lb/>
雜記朝夕哭不帷<hi>注緣孝子心欲見殯肂也既出則施其㧁鬼神尚幽闇也  疏孝子心欲見殯故當朝夕入廟門之時除去殯宮帷哭竟則帷之㧁是褰舉之名初哭則褰舉事畢則施下之</hi>無柩<lb/>
<pb n="22a"/>
者不帷<hi>注謂既𦵏也棺柩已去鬼神在室堂無事焉遂去帷  疏無柩謂𦵏後也神主祔廟還在室則在堂無事故不復用帷也</hi>
檀弓帷殯非古也自敬姜之哭穆伯始也<hi>注穆伯季悼子之子公甫靖也敬姜穆伯妻文伯歜之母也禮朝夕哭不帷亦疏案張逸答陳鑑云敬姜早寡晝哭以辟嫌帷殯或  辟嫌表夫之逺色也</hi>
喪服小記無事不辟廟門<hi>注鬼神尚幽闇也廟殯宮</hi>哭皆於其次<hi>注無時哭也有事則入即位也疏辟開也朝夕入即位哭則暫開之若無事則不開  次謂倚廬晝夜無時之哭皆於廬次之中也</hi>
<pb n="22b"/>
檀弓士備入而后朝夕踊<hi>注備猶盡也國君之喪主人哭入則踊  疏國君喪則羣臣即位哭踊嗣君雖先入即位哭必待諸臣皆入列位畢乃俱踊士卑最後故舉士入為畢也所入有前後必相待踊者踊須相視為節故俟齊也</hi>
朝奠日出夕奠逮日<hi>注隂陽交接庻幾遇之</hi>
　<hi>陳澔曰逮日及日之未落也</hi>
　<hi>方慤曰朝奠以象朝時之食夕奠以象夕時之食孝子事死如事生也</hi>
有薦新如朔奠<hi>注重新物為之殷奠者疏薦新謂未葬中問得新味而薦亡  其牲物如朔奠也</hi>
<pb n="23a"/>
　<hi>應鏞曰薦新重時物也薦新於廟死者已逺則感傷或淺薦新於殯其痛尚新則感傷必重朔祭謂之大</hi>
　<hi>奠其禮視大斂故薦新亦如之謂男女各即位内外各從事而奠哭之儀如一也是禮之同非其物之同</hi>
　<hi>注謂殷奠恐未然蓋經曰如朔奠非為之也</hi>
　　　　　　　　　　　　右朔月奠<lb/>
<pb n="24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
開元禮三品以上喪朝夕奠　每日先具朝奠于東階<lb/>
下<hi>瓦甒二實以醴及酒樿杓疏布冪角解一木柶二籩一豆一實以脯醢也六品以下瓦甒一實以酒素勺疏布冪籩一豆一實脯醢</hi>内外夙興各衰服<hi>凡言衰服應杖者皆杖以下準此</hi>男子<lb/>
就東階下位<hi>若升哭於殯東也其位如始成服之式</hi>婦人升詣殯西位内<lb/>
外皆哭<hi>凡朝夕哭皆開帷</hi>質明掌事者升自阼階入徹奠出置<lb/>
于序西南如殯東之儀又以朝奠入至阼階豆去葢籩<lb/>
甒去巾冪升阼階入設于室如初執饌者出降自西階<lb/>
日出後少頃内外皆止哭各還次朝夕之間主人及諸<lb/>
<pb n="25a"/>
子妻妾女子子哭於其次無時至夕内外俱就位哭徹<lb/>
朝奠進夕奠如初儀日入後内外俱止哭各還次哭者<lb/>
出闔門自是以後至於啓殯每朝夕如上儀既殯大功<lb/>
以下異門者歸於家<lb/>
殷奠　每朔望其殷奠饌于東堂下瓦甒二實以醴及<lb/>
酒角觶二角柶一少牢及腊三俎二簋二簠二鈃六籩<lb/>
六豆設甕盥于饌東布巾<hi>為奠者盥</hi>其日内外夙興衰服升<lb/>
就位哭質明執饌者徹宿奠遂以饌入至阼階去巾蓋<lb/>
<pb n="25b"/>
升入室設于席前酌奠訖冪俎以巾執饌者降自西階<lb/>
以出少頃内外各還次既出闔門及夕執饌者升徹殷<lb/>
奠進夕奠如常禮若有薦新如朔奠<hi>薦五穀若時物新出者</hi>其日<lb/>
不饋于下室<hi>不饋于下室者為殷奠有黍稷</hi>
政和禮朝夕奠　每日先具朝奠于東階下<hi>隨宜設酒饌</hi>内<lb/>
外夙興各衰服<hi>應杖者皆杖</hi>男子升詣殯東婦人升于殯西<lb/>
内外皆就位哭<hi>凡朝夕哭開帷</hi>質明掌事者升自東階徹宿奠<lb/>
降出乃以朝奠入升自東階設于殯前如初乃出日出<lb/>
<pb n="26a"/>
少頃内外俱止哭還次至夕内外俱就位哭徹朝奠進<lb/>
夕奠如初日入後少頃止哭還次哭者闔户主人以下<lb/>
自哭於次如初自是至啓殯朝夕如之<lb/>
朔望奠　五品以下若遇朔望則具盛奠如朝奠之儀<lb/>
不饋于下室至夕則徹之設夕奠如常禮<lb/>
卒哭奠　六品以下則百日乃卒哭其日夙興掌事者<lb/>
具饌于堂東内外夙興各衰服贊者引主人以下俱杖<lb/>
升立哭于靈座東西面南上婦人升詣靈座西東面南<lb/>
<pb n="26b"/>
上内外俱就位哭贊者自東階入徹夕奠出如初掌饌<lb/>
者以饌升設于靈座前如初贊者引主人降自西階為<lb/>
初獻<hi>主人以下長為初獻次為亞終獻無則以親賔代</hi>盥手訖進詣靈座前以<lb/>
醆跪奠酒俯伏興少退西向立祝入立于靈座南北面<lb/>
内外哭止祝跪讀祝文曰維某年某月某朔日辰孤子<lb/>
某敢告于考某官封日月不居奄及卒哭叩地號天五<lb/>
情糜潰謹以清酌庶羞哀薦成事于考某官封尚饗祝<lb/>
興主人哭再拜退復位次引亞獻盥手奠酒如初次引<lb/>
<pb n="27a"/>
終獻亦如之内外皆再拜哭盡哀各還次闔户自卒哭<lb/>
以後朝一哭夕一哭乃諱名<lb/>
庶人禮朝夕奠　每日先具朝奠于東階下<hi>酒饌隨宜</hi>夙興<lb/>
各衰服<hi>應杖者皆杖下同</hi>男子升詣殯東婦人升詣殯西就位<lb/>
哭<hi>凡朝夕哭開帷</hi>質明掌饌者升徹宿奠降出乃以朝奠入升<lb/>
自東階設于殯前如初乃出日出少頃内外止哭還次<lb/>
至夕俱就位哭徹朝奠進夕奠如初闔户主人以下哭<lb/>
于次自是至啓殯朝夕如之<lb/>
<pb n="27b"/>
卒哭奠　百日乃卒哭其日夙興掌事者具饌于堂東<lb/>
内外各衰服贊者引主人以下俱杖升立哭于殯東西<lb/>
面南上内外俱就位哭贊者升自東階入徹夕奠出如<lb/>
初執饌者以饌升設於殯前如初贊者引主人降階盥<lb/>
手訖進詣殯前以盞跪奠酒俯伏興少退西面祝入立<lb/>
于殯南北面内外哭止跪讀祝文曰維某年某月某朔<lb/>
日辰孤子某<hi>母曰哀子</hi>敢昭告于考某人<hi>妣曰妣某氏</hi>日月不居<lb/>
奄及卒哭叩地號天五情糜潰謹以清酌庶羞哀薦成<lb/>
<pb n="28a"/>
事于考某人尚饗祝興主人再拜哭應拜者皆再拜哭<lb/>
盡哀主人以下各還次闔户自卒哭後朝一哭夕一哭<lb/>
乃諱名<lb/>
　　　　乾學案古禮卒哭之祭行於既葬三虞之後<lb/>
　　　　無有未葬而先行卒哭者獨政和禮以百日<lb/>
　　　　為卒哭之期列此祭於朝夕奠之後而既葬<lb/>
　　　　虞祭之後反無之蓋緣宋時葬無定期多在<lb/>
　　　　三月之外故於百日先行卒哭之祭葬則隨<lb/>
<pb n="28b"/>
　　　　其或遲或速而不為之限也夫禮制出自朝<lb/>
　　　　廷自當折衷古典以為天下萬世之章程豈<lb/>
　　　　可遷就俗習以變亂夫古制哉以政和君臣<lb/>
　　　　而議禮宜其謬戾而不可為典要也<lb/>
司馬氏書儀朝夕奠　自成服後朝夕設奠朝奠日出<lb/>
夕奠逮日<hi>陰陽交接庶幾通之</hi>如平日朝晡之食加酒果<hi>事死如事生</hi>
月朔則設饌<hi>古謂之殷奠然亦不可盛於時祭之饋遇麥禾黍稻熟薦新亦如朔奠</hi>皆褰<lb/>
帷幔<hi>雜記曰朝夕哭不帷注緣孝子心欲見殯肂也既出則施其㧁鬼神尚幽闇也</hi>用素器<hi>以主<pb n="29a"/>人有哀素之心也</hi>執事者具新饌於阼階東<hi>無阼階但在靈座東南可也</hi>主<lb/>
人以下各服其服入就位尊長坐哭卑幼立哭祝帥執<lb/>
事者盥手徹舊饌置座西南乃設新饌于靈座前止哭<lb/>
祝洗醆斟酒奠之復位卑幼皆再拜哭盡哀歸次夕奠<lb/>
將至然後徹朝奠各用罩子<hi>若天暑恐臭敗則設饌如食頃去之止留茶酒果仍罩之</hi>
朱子家禮朝奠<hi>毎日晨起侍者設頮盆帨巾櫛具於靈牀側凡生時所用之物皆列之執事者設蔬果脯醢羮飯茶酒匙筯於靈座前卓子上  置執事盥盆帨巾於其座東</hi>
<pb n="29b"/>
　<hi>劉璋曰凡奠用脯醢者葢古人家常用之如無别具饌數器亦可夫朝夕奠者謂隂陽交接之時思其親</hi>
　<hi>也朝奠將至然後徹夕奠夕奠將至然後徹朝奠各用罩子若暑月恐臭敗則設饌如食頃去之止留茶</hi>
　<hi>酒果屬仍罩之</hi>
　儀節<hi>主人以下各服其服入</hi>就位<hi>尊者坐/卑者立</hi>舉哀<hi>皆哭盡哀</hi>奉魂帛出<lb/>
　就靈座<hi>侍者入靈牀奉出魂帛寘交椅上魂帛出侍者入靈牀中斂枕被</hi>祝盥洗<hi>祝洗</hi>
　<hi>手</hi>焚香　斟酒　點茶<hi>主人/以下</hi>拜興拜興平身<hi>且哭且拜</hi>禮<lb/>
　畢　罩巾<hi>用罩子罩蔬果之類夏月徹去脯醢留茶酒之類</hi>
食時上食<hi>執事者徹去朝奠陳設如前</hi>
<pb n="30a"/>
　儀節<hi>主人以下各服其服入</hi>就位　舉哀　祝盥洗　焚香<lb/>
　斟酒　點茶<hi>主人以下</hi>拜興拜興平身<hi>且哭且拜</hi>禮畢　罩巾<lb/>
　<hi>如朝奠儀但不用出魂帛</hi>
夕奠<hi>執事者徹去舊奠陳設如前</hi>
　儀節<hi>主人以下各服其服入</hi>就位　舉哀　祝盥洗　焚香<lb/>
　斟酒　點茶<hi>主人以下</hi>拜興拜興平身<hi>且拜且哭</hi>奉魂帛入靈<lb/>
　牀<hi>侍者先入靈牀内鋪被安枕然後出奉魂帛安牀上置靸鞋於牀下收晨所陳頮櫛之具</hi>
哭無時<hi>朝夕之間哀至則哭於喪次</hi>
<pb n="30b"/>
朔日則於朝奠設饌<hi>饌用肉魚麪米食羮飯各一器禮如朝奠之儀</hi>
　<hi>髙誾曰若遇朔望節序則具盛饌其品物比朝夕奠差衆禮疏曰士則月望不盛奠唯朔奠而已  問母</hi>
　<hi>喪朔祭子為主朱子曰凡喪父在父為主則父在子無主喪之禮也又曰父没兄弟同居各主其喪注云</hi>
　<hi>各為妻子之喪為主也則是凡妻之喪夫自為主也今以子為喪主似未安</hi>
　<hi>楊復曰案初喪立喪主條凡主人謂長子無則長孫承重以奉饋奠今乃謂父在父為主父在子無主喪</hi>
　<hi>之禮二說不同何也蓋長子主喪以奉饋奠以子為母喪恩重服重故也朔奠則父為主者朔殷奠以尊</hi>
　<hi>者為主也喪服小記曰婦之喪虞卒哭其夫若子主之虞卒哭皆是殷祭故其夫主之亦謂父在父為主</hi>
　<hi>也朔祭父為主義與虞祭卒哭同</hi>
<pb n="31a"/>
　儀節<hi>主人以下各服其服入</hi>就位　舉哀　奉魂帛出就靈座<lb/>
　　盥洗　焚香　斟酒　點茶　拜興拜興平身<hi>且哭</hi>
　<hi>且拜</hi>禮畢　罩巾<hi>案禮母喪朔祭則用父為主用父為主則是以夫而祭妻也其禮視子於父母為輕</hi>
　<hi>其行禮之際稍加節文似亦不為過今擬子之喪母有父在主祭者之儀在後就位主人以下次立  舉</hi>
　<hi>哀香奉魂帛出就靈座點主人盥洗拜詣香案前身焚    斟酒  執事者  茶  鞠躬  興拜興平</hi>
　<hi>與禮畢者案母喪而父主之若父不親焚香斟酒則  子主  何異未葬父母所以不親行者居重喪未</hi>
　<hi>葬不當自行也</hi>
有新物則薦之<hi>如上食儀</hi>
<pb n="31b"/>
　<hi>劉璋曰孝子之心事死如事生斯須不忘其親也如遇五穀百果一應新熟之物必以薦之如上奠儀凡</hi>
　<hi>靈座之間除金銀酒器之外盡用素器不用金銀為飾以主人有哀素之心故也</hi>
　朱子語類問檀弓既祔之後唯朝夕哭拜朔奠而横<lb/>
　渠以為三年之中不徹几筵故有日祭温公亦謂朝<lb/>
　夕當饋食則是朝夕之饋終喪行之與禮經不合如<lb/>
　何朱子荅曰今世此等禮不失為厚無嫌於僭且當<lb/>
　從之　問政和禮六品以下至庶人無朔奠書儀有<lb/>
　之今將何從朱子荅曰既無朔奠則朔奠遵當代之<lb/>
<pb n="32a"/>
　制不用<lb/>
　<hi>王廷相荅趙生家禮疑問有若朝奠奉魂帛出就靈座夕奠奉魂帛入就靈牀其出其入不知指何所曰</hi>
　<hi>此葢謂殯所朝夕哭奠也朝奉魂帛出就靈座而後行奠如生之夙興也夕既奠而後奉魂帛入就靈牀</hi>
　<hi>如生之夜寐也魂帛不經見温公以義起之案儀禮重木刊鑿之祝取銘置于重記曰重主道也注云士</hi>
　<hi>重木三尺始死作重以依神雖非主而有主之道雜記曰重既虞而埋之葢以葬後既有主則重可埋也</hi>
　<hi>若以木如今神牌之式為之亦自有古意魂帛不用亦可也</hi>
㑹典品官禮每日晨起侍者設盥櫛之具于靈牀側奉<lb/>
魂帛出就靈座然後朝奠執事者設饌祝盥手焚香斟<lb/>
<pb n="32b"/>
酒喪主以下再拜哭盡哀食時上食至夕進夕奠如朝<lb/>
奠儀喪主以下奉魂帛入就靈牀哭盡哀朝夕之間哀<lb/>
至則哭自此以至於虞朝夕如之若遇朔望則具殷奠<lb/>
比之常奠其饌為盛禮如朝奠行之至夕徹去進夕奠<lb/>
如常禮有時物則薦之百日而卒哭<lb/>
庶人禮每日晨起侍者設盥櫛之具于靈牀側奉魂帛<lb/>
出就靈座然後朝奠執事者執饌祝盥手焚香斟酒喪<lb/>
主以下再拜哭盡哀食前上奠至夕進夕奠喪主以下<lb/>
<pb n="33a"/>
奉魂帛入就靈牀哭盡哀朝夕之間哀至則哭朔日之<lb/>
奠如朝奠之儀時物之薦如上食之儀<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀禮通考卷四十四<lb/>
</p>
<p>
</p>
  </div>
</body>
</text>
</TEI>
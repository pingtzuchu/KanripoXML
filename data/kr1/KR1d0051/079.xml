<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷七十九</head>
    <p>
<pb n="1a"/>
欽定四庫全書<lb/>
　讀禮通考卷七十九　　刑部尚書徐乾學撰<lb/>
　　喪儀節四十二<lb/>
　　　天子為親藩外戚制服臨喪儀<lb/>
後漢書禮儀志諸侯王貴人公主公將軍特進薨使者<lb/>
治喪百官㑹送如故事<lb/>
明帝時東海恭王薨帝出幸津門亭發哀<lb/>
晉書安平獻王孚以泰始八年薨武帝於太極東堂舉<lb/>
<pb n="1b"/>
哀三日再臨喪親拜盡哀及塟又幸都亭望柩而拜哀<lb/>
動左右<lb/>
汝南王亮長樂長公主薨武帝並舉哀三日<lb/>
　摯虞決疑注國家為同姓王公妃主發哀于東堂為<lb/>
　異姓公侯都督發哀于朝堂<lb/>
魏書髙祖太和十八年安定王休薨髙祖自薨至殯車<lb/>
駕三臨改服裼衰素弁加絰<lb/>
十九年廣川王諧薨詔曰古者大臣之喪有三臨之禮<lb/>
<pb n="2a"/>
此葢三公已下至於卿司已上故應<hi>闕</hi>自漢以降多無<lb/>
此禮朕欲遵古典哀感從情雖以尊降伏私痛寜爽欲<lb/>
令諸王有期親者為之三臨大功之親者為之再臨小<lb/>
功緦麻為之一臨廣川王於朕大功必欲再臨再臨者<lb/>
欲於大斂之日親臨盡哀成服之後緦衰而弔既殯之<lb/>
緦麻理在無疑大斂之臨當否如何為須撫柩於始喪<lb/>
為應盡哀於闔棺早晚之宜擇其厥中黄門侍郎崔光<lb/>
宋弁通直常侍劉芳典命下大夫李元凱中書侍郎髙<lb/>
<pb n="2b"/>
敏等議曰三臨之事乃自古禮爰及漢魏行之者稀陛<lb/>
下方遵前軌志必哀喪臣等以為若期親三臨大功宜<lb/>
再始喪之初哀之至極既以情降宜從始喪大斂之臨<lb/>
伏如聖㫖詔曰魏晉已來親臨多闕至於戚臣必於東<lb/>
堂哭之頃大司馬安定王薨朕既臨之後復更受慰於<lb/>
東堂今日之事應更哭否光等議曰東堂之哭葢以不<lb/>
臨之故今陛下躬親撫視羣臣從駕臣等叅議以為不<lb/>
宜復哭詔曰若大司馬戚尊位重必哭於東堂而廣川<lb/>
<pb n="3a"/>
既是諸王之子又年位尚㓜卿等議之朕無異焉諧將<lb/>
大斂髙祖素服深衣哭之入室哀慟撫尸而出及塟帝<lb/>
親臨送之　任城王薨髙祖親臨哭之<lb/>
隋書禮志皇帝本服大功以上親及外祖父母皇后父<lb/>
母諸官正一品喪皇帝不視事三日皇帝本服小功緦<lb/>
麻親百官三品以上喪皇帝皆不視事一日<lb/>
唐書永安王孝基薨髙祖為之發哀<lb/>
開元禮皇帝為外祖父母舉哀本司散下其禮所司隨<lb/>
<pb n="3b"/>
職供辦尚舎奉御先於别殿設素褥牀席為舉哀成服<lb/>
位南向尚衣奉御先製小功五月之服守宫先於舉哀<lb/>
殿外門之外隨便設百官文武次如常其日舉哀前三<lb/>
刻諸衛屯門列仗如常諸應陪慰者並赴集次所典儀<lb/>
於舉哀殿門外布百官位亦如常又於殿前設諸王三<lb/>
品以上哭位文東武西重行北面相對為首諸親位於<lb/>
文武官五品之下<hi>皇宗親在東異姓親在西</hi>又於階下當御位北向<lb/>
設太尉奉慰位文武百官到入次改服素服侍中版奏<lb/>
<pb n="4a"/>
請中嚴亦在三刻之前尚衣奉御以篋奉衰服升立於<lb/>
殿東間北面典謁引諸王百官一品以下九品以上俱<lb/>
就門外位文武侍衛之官詣閤奉迎舉哀前一刻侍中<lb/>
版奏外辦皇帝服素服御輿出升别殿降輿即哭位南<lb/>
向坐侍衛如常儀至時侍中跪奏請為故某官<hi>若某郡君</hi>舉<lb/>
哀俛伏興皇帝哭十五舉聲侍中跪奏請哭止成服俛<lb/>
伏興皇帝止哭尚衣奉御以箧奉衰服進跪授興仍贊<lb/>
變服焉<hi>於變服則權設歩鄣已而去之</hi>成服已侍中又跪奏請哭俛伏<lb/>
<pb n="4b"/>
興皇帝哭通事舎人引諸王文武百官三品以上入就<lb/>
殿庭位舎人贊拜羣官在位者皆再拜舎人贊哭羣官<lb/>
在位者皆哭十五舉聲舎人贊止羣官在位者皆止舎<lb/>
人引諸王為首者一人進詣奉慰位跪奉慰俛伏興舎<lb/>
人引退還本位又舎人次引文武百官行首一人進詣<lb/>
奉慰位跪奉慰俯伏興舎人引退還本位舎人贊拜在<lb/>
位者皆再拜舎人引三品以上退出其四品以下位於<lb/>
門外者典謁贊拜贊哭贊止引退如殿庭之儀侍中跪<lb/>
<pb n="5a"/>
奏請哭止俛伏興皇帝止御輿降還侍衛從至閤如初<lb/>
所司宣仗散其日晡哭則晡前二刻奏嚴一刻奏辦皇<lb/>
帝服衰服出即位次哭如初<hi>百官不集</hi>自後朝晡凡三日而<lb/>
止　為皇后父母舉哀與為外祖父母禮同其異者製<lb/>
緦麻三月之服朝晡再哭而止　為諸王妃主舉哀本<lb/>
司散下其禮所司隨職供辦尚舎奉御先於肅章門外<lb/>
道東設大次南向周以行帷御座設素牀褥席守宫隨<lb/>
便於永安門外設文武官五品以上便次其日舉哀前<lb/>
<pb n="5b"/>
三刻侍中版奏請中嚴前二刻諸衛列仗如常典儀於<lb/>
大次前量逺近設一品以下應陪集者哭位文東武西<lb/>
重行北面相對為首百官皆集次改服素服就位又於<lb/>
大次前設奉慰位前一刻文武侍衛之官詣閤奉迎如<lb/>
常侍中版奏外辦皇帝素服御輿複道以出從幃宫後<lb/>
門入之大次<hi>其無複道者百官於外門外為位立</hi>降即哭位南向坐侍衛<lb/>
如常至時侍中跪奏請為故臣某官<hi>若主若妃</hi>舉哀俛伏興<lb/>
皇帝哭通事舎人贊羣官拜羣官在位者皆再拜<hi>若百官為<pb n="6a"/>門外位者候入大次通事舎人引三品以上入次前位四品以下仍門外位</hi>舎人贊哭羣官<lb/>
在位者皆哭十五舉聲舎人贊止羣官在位者皆止舎<lb/>
人引文武官行首皆一人詣奉慰位跪奉慰俛伏興引<lb/>
退還本位舎人贊拜羣官在位者皆再拜訖<hi>有門外位者典謁贊拜贊哭贊止</hi>侍中跪奏請哭止俛伏興又奏請還宫退本位<lb/>
立皇帝哭止御輿降還其侍衛從至閤如常所司宣仗<lb/>
散其日晡哭則晡前二刻奏嚴一刻奏辦皇帝仍初服<lb/>
出位次哭如初<hi>侍衛如初百官不集</hi>自後本服周者凡三朝哭而<lb/>
<pb n="6b"/>
止本服大功者其日晡哭而止本服小功以下一舉哀<lb/>
而止若皇太子陪舉哀則素服左庶子啟引從帷宫南<lb/>
門入至大次前啟再拜訖引升東間之南北面哭於百<lb/>
官哭止皇太子哭止進御座前跪俛伏興再拜於百官<lb/>
退引降拜退還如初其宫官等應陪拜慰者則隨班於<lb/>
上臺自下皆然之　為内命婦宗戚舉哀與為諸王妃<lb/>
主禮同其三夫人以上其日仍晡哭而止其九嬪以下<lb/>
一舉哀而止亦隨恩賜之深淺　為貴臣舉哀與為諸<lb/>
<pb n="7a"/>
王禮同其異姓者一舉哀而止貴官謂職事二品以上<lb/>
散官一品其餘官亦隨恩賜之深淺　為蕃國王舉哀<lb/>
與為貴臣禮同其異者城外張帷幔為次向其國而哭<lb/>
之至三聲而止<lb/>
皇帝臨諸王妃主喪本司散下其禮所司隨職供辦尚<lb/>
舎直長先設行宫大次於主人第大門外之西南向守<lb/>
宫於主人大門外隨便設諸從駕文武之官便次其所<lb/>
臨者五屬之親於乗輿未到之前並先集列於主人之<lb/>
<pb n="7b"/>
第其執事先於其寢北設幛幔為主人五屬婦女拜哭<lb/>
次其日未出宫前四刻侍中版奏請中嚴出宫前三刻<lb/>
槌一鼓為一嚴<hi>三嚴時節前一日侍中奏裁</hi>所司整設小駕鹵簿於<lb/>
所出宫門外如常儀出宫前二刻又搥二鼓為再嚴奉<lb/>
禮於所出宫門外設陪從之官位如常尚舎奉御先於<lb/>
主人第大門外便殿之内設皇帝便座南向又於主人<lb/>
堂上中間設素下牀席為哭位亦南向典儀又於主人<lb/>
庭中設陪從官位文東武西重行北面相對為首又於<lb/>
<pb n="8a"/>
御座前階下設奉慰位主人執事於堂下設五屬之親<lb/>
位於東階之東重行西面北上又設五屬婦女位於堂<lb/>
北幔下主女位於東廂西面南上妻妾位於西廂東面<lb/>
南上衆婦人位於北廂重行南面諸親在東相對為首<lb/>
<hi>以服精麄為序而尊者差前其五屬外内並臨於次前</hi>諸陪從之官各常服赴集<lb/>
其位有司整列皇帝四望車以下及仗衛之屬應列鹵<lb/>
簿者於内外如常儀出宫前一刻又搥三鼓為三嚴侍<lb/>
衛之官詣閤奉迎如常侍中版奏外辦皇帝服常服御<lb/>
<pb n="8b"/>
輿以出繖扇華葢侍衛警蹕如常儀皇帝降輿升車黄<lb/>
門侍郎進當車前跪奏稱黄門侍郎臣某言請乗輿發<lb/>
退復位<hi>凡黄門侍郎奏請皆進跪奏稱某官臣某言訖俛伏興</hi>駕動警蹕如常黄<lb/>
門侍郎與贊者夾輅以出至侍臣上馬所黄門侍郎進<lb/>
跪奏稱請駕權停敕侍臣上馬俛伏興侍中前承詔退<lb/>
稱制曰可黄門侍郎退唱侍臣上馬贊者承傳文武侍<lb/>
臣上馬畢黄門侍郎奏稱請乗輿發退復位鑾駕動稱<lb/>
警蹕鼓吹不作文武羣官應陪從者乗馬以從駕至行<lb/>
<pb n="9a"/>
宫門外侍中進跪奏請降車俛伏興退復位皇帝降車<lb/>
御輿就大次其輿輦以下鈒㦸仗衛之屬陳列于大次<lb/>
之前左右皇帝變服素服其陪從之官各舎於便次變<lb/>
服素服其侍臣及武官不變服主人相者引主人内外<lb/>
五屬之親各服衰服就堂下外内位次哭典儀一人立<lb/>
於堂下東階東南贊者二人立於其南退俱西面皇帝<lb/>
變服訖御輿出侍御如常主人免絰去杖司儀令引出<lb/>
大門外望見乗輿止哭再拜迎仍引主人先入門右西<lb/>
<pb n="9b"/>
面立不哭<hi>其未殯即通拜迎拜送於大門内</hi>皇帝至堂侍中跪奏請降<lb/>
輿升俯伏興<hi>於所臨喪者非尊秩則御輿升堂</hi>皇帝降輿升自東階即<lb/>
哭位坐巫祝各一人先升巫執桃立於東南祝執茢立<lb/>
於西南相向千牛四人執戈隨升二人先二人後侍臣<lb/>
夾升列於戸内外及階下左右其仗衛鹵簿止列於門<lb/>
外内如常司儀令引主人入中庭北面典儀稱拜主人<lb/>
内外皆再拜敕引主人升司儀令引主人升立於戸内<lb/>
之東西面侍中跪奏請哭俛伏興皇帝哭典儀稱哭贊<lb/>
<pb n="10a"/>
者承傳唱可哭<hi>凡典儀有詞贊者皆承傳</hi>主人以下在位者皆哭典<lb/>
謁引諸從官應陪臨者入即班位立定典儀稱拜從官<lb/>
在位者皆再拜典儀稱哭從官在位者皆哭十五舉聲<lb/>
典儀稱止從官在位者皆止典謁引諸王為首者一人<lb/>
進舎人接引詣奉慰位跪奉慰俛伏興舎人引退典謁<lb/>
接引還本位又典謁次引諸從官文武行首一人進舎<lb/>
人接引詣奉慰位跪奉慰俛伏興舎人引退典謁引從<lb/>
官在位者出又典謁次引諸王等以次出侍中跪奏請<lb/>
<pb n="10b"/>
哭止俛伏興皇帝止典儀稱哭止主人以下皆止司儀<lb/>
令引主人降立於庭中之東北面典儀稱拜主人以下<lb/>
皆再拜侍中跪奏請哭止俛伏興皇帝降御輿出侍衛<lb/>
警蹕如初司儀令引主人先出伏於大門外拜送皇帝<lb/>
至大次降輿即御座變服司儀令引主人哭還廬次皇<lb/>
帝停大次未發前三刻侍中版奏請中嚴所司先奏三<lb/>
嚴搥鼓整列仗衛鹵簿於還塗如來儀奉禮於行宫南<lb/>
門外道左向道重行設陪從之官位文左武右陪從之<lb/>
<pb n="11a"/>
官於便次變服常服赴集位所典謁引即班位三嚴已<lb/>
侍中版奏外辦皇帝御輿出侍衛警蹕並如初皇帝降<lb/>
輿升車黄門侍郎奏請及羣官陪從鼓吹不作並如來<lb/>
儀乗輿至殿前<hi>若閤外</hi>迴車侍中跪奏請降入俛伏興皇<lb/>
帝降車御輿入侍臣從至閤如初侍中版奏解嚴將士<lb/>
各還其所百官皆退　臨外祖父母喪　臨皇后父母<lb/>
喪　臨宗戚喪　臨貴臣喪皆與臨諸王妃主喪同其<lb/>
臨諸王妃之喪及凡内喪則並幸其前寢次也<hi>其尊親應就喪<pb n="11b"/>殯寢者則臨殯寢所</hi>凡臨諸王妃主尊親者及師保傅與三老五<lb/>
更二王後喪則敬同外祖其所臨幸者若第鄰宫闕率<lb/>
爾往還則容不備鹵簿與嚴鼓皆禀當時别儀注其内<lb/>
外文武陪從之官凖駕備略<hi>備為官從具略謂减省之</hi>車駕若經太<lb/>
廟則侍中跪奏式過乃復常<lb/>
皇帝除外祖父母喪服本司散下其禮所司隨職供辦<lb/>
守宫先於别殿外門外隨便設百官文武便次如初於<lb/>
除服前之夕尚舍奉御於别殿設素下牀席焉至日平<lb/>
<pb n="12a"/>
曉而除服<hi>外祖父母則五月先下旬之吉也其從朝制公除則祖父母五日也</hi>於除服前<lb/>
三刻侍中版奏請中嚴諸衛勒所部屯門列仗如常典<lb/>
儀於别殿前設諸王百官三品以上位如初又設奉慰<lb/>
位如初設一品以下九品以上位於别殿門外如初百<lb/>
官文武應陪臨者並赴集大門便次各服素服典謁引<lb/>
就别殿門外位尚衣奉御以篋奉素服吉屨升殿位於<lb/>
殿東間北面立腰輿進於寢庭侍衛之官詣閤奉迎如<lb/>
常式除服前一刻侍中版奏外辦皇帝仍服衰服御輿<lb/>
<pb n="12b"/>
出左右直衛鈒㦸警蹕並如初皇帝升别殿降輿即哭<lb/>
位侍衛如初侍中跪奏請哭俛伏興皇帝哭十五舉聲<lb/>
侍中跪奏請哭止從禮制除服俛伏興皇帝哭止尚衣<lb/>
奉御以篋奉衣屨進跪授興仍贊變除<hi>於變除則權設歩障已而去之</hi>
變除已侍中又跪奏請哭俯伏興還本位皇帝哭通事<lb/>
舎人引諸王百官三品以上入各就班位定舎人贊拜<lb/>
羣官在位者皆再拜舎人贊哭羣官在位者皆哭十五<lb/>
舉聲舎人贊止羣官在位者皆止舎人引諸王為首者<lb/>
<pb n="13a"/>
一人進詣奉慰位跪奉慰俯伏興舎人引退還本位又<lb/>
舎人次引百官文武行首一人進詣奉慰位跪奉慰俛<lb/>
伏興舎人引退還本位舎人贊拜在位者皆再拜舎人<lb/>
引三品以上出其四品以下位於門外者典謁贊拜贊<lb/>
哭贊止引退如三品以上之儀侍中跪奏請哭止還俛<lb/>
伏興皇帝止御輿降還其夾御之官從至閤如初所司<lb/>
奏宣解嚴如常儀　除皇后父母喪服與除外祖父母<lb/>
禮同其異者后父母則三月先下旬之吉除也公除則<lb/>
<pb n="13b"/>
三日而除之<lb/>
唐書禮志舉哀之日為位於别殿文武三品以上入哭<lb/>
於庭四品以下哭於門外有司版奏中嚴外辦皇帝已<lb/>
變服而哭然後百官内外在位者皆哭十五舉音哭止<lb/>
而奉慰其除服如之服期者三朝晡止大功朝晡止小<lb/>
功以下一哀止晡百官不集<hi>若為藩國君長之喪則設次于城外向其國而哭五舉音止</hi>
宋史禮志舉哀掛服尚舎設次於廣徳殿或講武殿大<lb/>
<pb n="14a"/>
明殿其後皆於後苑壬地前一日所司預設舉哀所幕<lb/>
殿周以簾帷色用青素其日皇帝常服乗輿詣幕殿侍<lb/>
臣奏請降輿俟時釋常服服素服白羅衫黒銀腰帶素<lb/>
紗軟脚幞頭太常博士引太常卿當御座前跪奏請皇<lb/>
帝為某官薨舉哀又請舉哭十五舉音又奏請可止中<lb/>
書門下文武百官進名於崇政殿門外奉慰皇帝釋素<lb/>
服服常服乗輿還内真宗乳母秦國延夀保聖夫人卒<lb/>
以太宗喪始期疑舉哀禮官言通禮皇帝為乳母緦麻<lb/>
<pb n="14b"/>
案喪塟令皇帝為緦一舉哀止秦國夫人保傅聖躬宜<lb/>
備哀榮况太宗之喪已終易月之制今為乳母發哀合<lb/>
於禮典從之鄭國長公主薨禮官言降服大功擇日成<lb/>
服縁居大行皇太后大祥之内衰服未除典禮舊章以<lb/>
輕包重酌情順變禮當厭降望不成服皇親諸親亦不<lb/>
制服帝曰宗室諸王皆不制服情所未忍至期當遣諸<lb/>
王就其第成服及令皇后臨奠餘如所請皇從弟右監<lb/>
門衛大將軍徳鈞卒以皇帝恭謁陵寢罷舉哀成服康<lb/>
<pb n="15a"/>
定二年皇子夀國公昕薨年二嵗禮官言已有爵命宜<lb/>
同成人遂發哀成服熙寜十年永國公薨係無服之殤<lb/>
詔特舉哀成服　乾道三年始為皇伯母秀王夫人薨<lb/>
設幕殿後苑舉哀成服皇太后皇后為本族之喪孝明<lb/>
皇后姊太原郡君王氏卒中書門下據太常禮院狀凖<lb/>
禮例皇后合出就故彰徳軍節度使王饒第發哀成服<lb/>
文武百僚詣其第進名奉慰從之章穆太后母楚國太<lb/>
夫人呉氏薨太常禮院言皇帝為外祖母本服小功詳<lb/>
<pb n="15b"/>
開寳通禮即有舉哀成服之文又縁近儀大功以上方<lb/>
成服今請皇太后擇日就本宫掛服雍王以下為外祖<lb/>
母給假其後太后適母韓國太夫人薨亦用此制焉<lb/>
政和禮皇帝為諸王以下喪舉哀訃奏命太史擇日舉<lb/>
哀前一日尚舎奉御於後苑正北偏西壬地設御幄南<lb/>
向周以簾帷其日皇帝常服乗輿詣幄降輿侍衛警蹕<lb/>
如常儀皇帝至御幄南向坐簾降俟時文武朝參官以<lb/>
上並赴崇政殿門外立班<hi>以俟進名奉慰</hi>至時皇帝釋常服服<lb/>
<pb n="16a"/>
素服禮直官太常博士引鴻臚卿當御幄簾前俛伏跪<lb/>
奏鴻臚卿臣某言請皇帝為某官封某薨<hi>若婦人稱某人某氏者大臣稱某官封姓名</hi>舉哀奏訖俛伏興又奏請舉哀皇帝舉哭十<lb/>
五舉音又奏請可止皇帝哭止禮直官太常博士鴻臚<lb/>
卿復位立並退文武百僚進名奉慰訖皇帝釋素服服<lb/>
常服乗輿還内如常儀　皇帝為大遼國喪舉哀訃奏<lb/>
命太史擇日舉哀前一日尚舎奉御於内東門貯廊北<lb/>
設御幄周以簾帷其日皇帝常服乗輿詣降輿侍衛警<lb/>
<pb n="16b"/>
蹕如常儀皇帝至御幄南向坐簾降俟時文武朝參官<lb/>
以上立赴西上閤門立班<hi>以俟進名奉慰</hi>至時皇帝釋常服服<lb/>
素服禮直官太常博士引鴻臚卿當御座前俛伏跪奏<lb/>
鴻臚卿臣某言請皇帝為北朝北主凶訃至舉哀奏訖<lb/>
俛伏興又奏請舉哭皇帝舉哭五舉音又奏請可止皇<lb/>
帝哭止禮直官太常博士鴻臚卿復位西面立文武百<lb/>
僚進名奉慰訖皇帝釋素服服常服乗輿還内如常儀<lb/>
　　　　乾學案此條當與七十七卷外國弔喪篇參<lb/>
<pb n="17a"/>
　　　　看<lb/>
政和禮皇帝臨奠諸王以下喪訃奏命太史擇日臨奠<lb/>
前一日尚舎奉御於受奠者之第大㕔中間設御幄周<lb/>
以簾帷有司於大門之外設從駕臣僚次其日質明皇<lb/>
帝常服出内東門文武從駕臣僚及侍衛應奉人起居<lb/>
如常儀尚輦奉御奉輦稍前典御進輦皇帝乗輦以出<lb/>
侍衛警蹕如常儀<hi>不由宣徳門餘皆臨時取㫖</hi>將至主人衰服免絰<lb/>
去杖哭出於門外立班<hi>如未成服則著帽收髪皂衫紫絹帶</hi>望見乗輿止<lb/>
<pb n="17b"/>
哭迎駕起居<hi>本家人各從其後</hi>舎人贊拜主人以下皆再拜訖<lb/>
退<hi>俟宣乃入</hi>從駕臣僚至門外退就次皇帝至御幄降輦歩<lb/>
至靈座前<hi>婦人衰服起居於堂西階下</hi>三上香三奠酒訖退歸幄南<lb/>
向坐宣主人入立於階下北面宣問賜賻贈訖<hi>無男子者遣内侍宣問本家婦人之長者</hi>舎人贊拜主人皆再拜訖退出門外立班<lb/>
拜送奉御奉輦稍前典御進輦皇帝乗輦還内如常儀<lb/>
<hi>有陳乞者皆即時附表以聞</hi>
太常因革禮禮院例冊大中祥符七年五月皇弟曹王<lb/>
<pb n="18a"/>
元偁薨及權櫕帝將臨奠以其日夏至祭皇地祗疑其<lb/>
事問於禮官太常禮院言案五禮精義有緦麻喪者若<lb/>
祭天地社稷則越紼行事所以尊外神也今曹王櫕廟<lb/>
與祭地祇祀同日於禮無嫌其祀前致齋内望不臨奠<lb/>
詔可翼日始臨喪焉　太常新禮皇從兄節度使樂安<lb/>
郡王惟正薨詔禮官議服奏言天子為羣臣二品宗室<lb/>
大功以上為服據惟正本小功親本官三品禮不當掛<lb/>
服特詔擇日掛服皇帝皇太后並素服發哀于後苑<lb/>
<pb n="18b"/>
康定元年皇子夀國公薨年二嵗禮官言已有爵命宜<lb/>
同成人之禮詔令舉哀成服<lb/>
金史皇統元年五月梁宋國王宗幹薨庚戌上親臨百<lb/>
官奏戌亥不宜哭泣上曰君臣之義骨肉之親豈可避<lb/>
之遂哭之慟六月紀王宗强薨上親臨如宗幹喪<lb/>
興定五年越王永功薨上親奠于殯所<lb/>
至寜元年衛紹王薨臨奠于王第有司奏舊禮當設坐<lb/>
哭上命撤坐伏哭盡哀<lb/>
<pb n="19a"/>
明集禮乗輿為王公大臣舉哀凡王公薨訃報太常司<lb/>
告示百官拱衛司前期於西華門内壬地設御幄南向<lb/>
陳御座于正中上置素褥侍儀司設訃者位于御幄前<lb/>
之南設文武官陪哭位于幄前東西相向奉慰位于訃<lb/>
者位之北北向設贊禮二人位于訃者拜位之北東西<lb/>
相向引訃者二人位于贊禮之南東西相向引文武官<lb/>
四人于文武官之北東西相向其日拱衛司備儀仗于<lb/>
奉天門奉迎車駕引禮引文武百官素服由西華門入<lb/>
<pb n="19b"/>
就陪哭位引訃者亦由西華門入立位于西南侍儀版<lb/>
奏外辦皇帝素服乗輿詣幄儀仗分列于幄前之左右<lb/>
和聲郎陳樂于御幄之南設而不作太常卿于幄西跪<lb/>
奏某官來訃某年某月某日臣某官以某疾薨請舉哀<lb/>
皇帝哭<hi>古十五聲</hi>文武官在位者皆哭<hi>其哭音隨上為節</hi>太常卿跪<lb/>
奏請止哭皇帝止哭百官在位者皆止哭引禮引文武<lb/>
官就奉慰位北向立引班首詣御前唱跪賛禮同唱跪<lb/>
班首及百官皆跪班首奉慰引禮同贊禮唱俛伏興平<lb/>
<pb n="20a"/>
身班首及百官皆俛伏興平身引禮引文武官分班立<lb/>
引禮引訃者就拜位贊禮唱鞠躬拜興拜興平身引禮<lb/>
引訃者退太常卿跪奏禮畢皇帝興御輿還宫引禮引<lb/>
訃者及文武百官以次出　東宫為王公舉哀儀同但<lb/>
設幄于東宫西門外陪哭者皆東宫官屬<lb/>
乘輿臨王公大臣喪儀注訃奏畢太常司移文太史監<lb/>
擇皇帝臨喪日以擇到日期奉聞告示拱衛司前期於<lb/>
喪家大門外設大次南向中設御座置素褥又設御座<lb/>
<pb n="20b"/>
于喪家正㕔之中南向有司設文武官次于大次之左<lb/>
右侍儀司設文武官立位于㕔前之左右引禮四人位<lb/>
于文武官之北東西相向設喪主以下拜位于㕔前北<lb/>
向設主婦以下婦人哭位于殯北幔中其日侍儀奏請<lb/>
鑾駕出宫侍儀兵衛導如常儀駕至喪者門外大次侍<lb/>
儀跪奏請降輅皇帝降輅御輿侍儀導引入大次儀仗<lb/>
兵衛陳列于大次之左右御用監令奏請易服皇帝易<lb/>
素服文武官亦於便次易素服引禮先引文武官入就<lb/>
<pb n="21a"/>
㕔前分班侍立皇帝御輿出次侍衛如常引禮引喪主<lb/>
以下免絰去杖衰服出迎于大門外望見乗輿止哭贊<lb/>
禮唱鞠躬拜興拜興平身喪主以下皆鞠躬拜興拜興<lb/>
平身引禮先引喪主以下入立于門内之西皇帝御輿<lb/>
入門將軍四人前導四人後從入至正㕔侍儀跪奏請<lb/>
降輿皇帝降輿升自中階太常卿跪奏詣靈座前導引<lb/>
皇帝至靈座前文武百官隨從立于其後太常卿跪奏<lb/>
舉哀皇帝哭<hi>以恩深淺為節</hi>百官皆哭太常卿跪奏止哭皇帝<lb/>
<pb n="21b"/>
止哭百官皆止哭太常卿奏上香上香三上香皇帝立<lb/>
上香畢太常卿奏祭酒祭酒三祭酒皇帝立祭酒畢太<lb/>
常卿請詣御座導引皇帝至正㕔御座將軍分立于左<lb/>
右引禮引喪主以下詣㕔下拜位贊禮唱鞠躬拜興拜<lb/>
興平身承制官前跪承制興詣喪主前云有制贊禮唱<lb/>
跪喪主以下皆跪承制官宣制云云贊禮唱俛伏興拜<lb/>
興拜興平身喪主以下皆俛伏興拜興拜興平身引禮<lb/>
引喪主以下退立于㕔西太常卿跪奏禮畢皇帝興侍<lb/>
<pb n="22a"/>
儀奏請升輿皇帝升輿御輿以出導從侍衛如初喪主<lb/>
隨從出立于大次之前文武官以次出皇帝至大次侍<lb/>
儀奏降輿皇帝降輿即御座御用監官奏請釋素服皇<lb/>
帝易服訖御輿以出引禮引喪主以下詣前贊禮唱鞠<lb/>
躬拜興拜興平身引禮引喪主以下退拱衛司進輅侍<lb/>
儀跪奏請降輿升輅皇帝升輅百官導引儀仗侍衛導<lb/>
引如來儀喪主杖哭而入<lb/>
　　　太皇太后皇太后皇后為父母親屬制服臨喪<lb/>
<pb n="22b"/>
　　　儀<lb/>
通典皇后為親屬舉哀議晉褚太后為從弟舉哀博士<lb/>
王臻等議於至尊是族舅雖不及舉哀可從太后舉哀<lb/>
於朝堂又云太后前為褚衛軍劉夫人舉哀於式乾殿<lb/>
至尊於朝堂今宜依故事尚書王彪之議若至尊自應<lb/>
舉哀外族於朝堂是也若昔不舉哀唯應從太后逺出<lb/>
朝堂未喻其禮謂從舉哀之禮自中朝迄于中興朝庭<lb/>
已麤有常儀至尊為内族於東堂舉哀則三省從臨為<lb/>
<pb n="23a"/>
外族及大臣於朝堂舉哀則八座丞郎從臨至尊之奉<lb/>
太后既率朝臣之儀又盡家人之禮二三情敬實兼叅<lb/>
臣子今不應自舉哀者謂應從太后臨於式乾殿太后<lb/>
位西面東向至尊位北面南向<lb/>
隋書皇帝五服内親及嬪百官正二品已上喪並一舉<lb/>
哀皇太后皇后為本服五服内親及嬪一舉哀皇太子<lb/>
為五服内親及東宫三師三少宫臣三品已上一舉哀<lb/>
開元禮中宫太皇太后皇太后皇后為父母祖父母舉<lb/>
<pb n="23b"/>
哀本司散下其禮所司隨職供辦舉哀前三刻尚寢於<lb/>
后别殿東壁下設薦為舉哀位西向為祖父母則北壁<lb/>
下南向前二刻内謁者監於别殿前幔下設六宫哭位<lb/>
重行北面西上其六宫並集列於閤外次司贊一人升<lb/>
立於殿上東楹之南掌贊二人立於階下並西面前一<lb/>
刻尚儀版奏外辦至時引后出升殿侍衛如常内侍版<lb/>
奏訃尚儀傳奏稱某官<hi>若某夫人</hi>以某月日辰薨后啼若哭<lb/>
<hi>父母啼祖父母哭</hi>六宫從哭盡一哀后問故又哭盡哀乃變素<lb/>
<pb n="24a"/>
服六宫皆素服哭不絶聲又盡哀司賓引其六宫入各<lb/>
就班位司贊稱拜掌贊承傳<hi>凡司贊有詞掌贊皆承傳</hi>六宫在位者<lb/>
皆再拜司贊稱哭六宫在位者皆哭十五舉聲司贊稱<lb/>
止六宫在位者皆止司贊稱拜六宫在位者皆再拜司<lb/>
贊稱下司賓引六宫退尚儀跪奏請哭止后止從臨者<lb/>
皆止后退舎别次六宫以下侍衛如初於閤哭臨如常<lb/>
禮其日晡臨晡前二刻奏嚴六刻赴集一刻奏辦至時<lb/>
引后就哭位餘如常尚儀跪奏請哭后哭六宫從臨者<lb/>
<pb n="24b"/>
皆哭十五舉聲司贊稱哭止六宫在位者皆止無復拜<lb/>
禮其他贊引如初自後奔赴如别禮若有疾故未及奔<lb/>
喪則自後朝晡赴集奏引即位哭及於閤臨皆如初以<lb/>
至成服而後奔喪后為父母之舉哀也其有在宫公主<lb/>
<hi>為外祖父母小功者</hi>亦服素服引升即位於戸内之東北面與后<lb/>
俱哭臨於六宫等之退也贊止引退其有曾祖髙祖父<lb/>
母薨舉哀與為祖父母同　為外祖父母舉哀與祖父<lb/>
母舉哀禮同其異者於别宫次其日晡後臨凡三朝臨<lb/>
<pb n="25a"/>
而止　為諸王妃主舉哀與外祖父母舉哀禮同其本<lb/>
服大功者其日晡哭而止本服小功以下者一舉哀而<lb/>
止　為内命婦舉哀與諸王妃主舉哀禮同其九嬪以<lb/>
下一舉哀而止　為宗戚舉哀與諸王妃主舉哀禮同<lb/>
中宫太皇太后皇太后皇后奔父母祖父母喪本司散<lb/>
下其禮所司隨職供辦尚舎先設行官便殿於主人大<lb/>
門内之右南向又於便殿之後及左右廂量設六宫以<lb/>
下陪從者便次又於喪寢前設障幔為六宫以下拜哭<lb/>
<pb n="25b"/>
次主人五屬之親於車駕未至之前並集列於主人第<lb/>
其日出宫前四刻尚儀版奏請中嚴出宫前三刻諸衛<lb/>
等備列常行仗衛鹵簿於所出宫門外内如常儀出宫<lb/>
前二刻内謁者監於主人第喪寢戸西<hi>若殯西</hi>設薦席為<lb/>
后哭位東向<hi>其奔祖父母喪則戸内之西南廂北面</hi>又於喪寢庭幔下北<lb/>
面重行設六宫以下拜哭位次北向西上鴻臚卿於喪<lb/>
寢北張幃幕為主人五屬婦人哭位其六宫以下從者<lb/>
各素服集列以俟陪從如常式<hi>已成服則服衰服</hi>内僕進堊車<lb/>
<pb n="26a"/>
其仗衛之屬應充鹵簿者並以次整列於所出宫門外<lb/>
内如常儀未出宫前一刻其六尚以下應陪從者並以<lb/>
次進迎如常式小輿進于中庭至時尚儀版奏外辦后<lb/>
仍素服升輿出<hi>已成服則服衰服</hi>三面周以白布行幃至閤外<lb/>
后降輿升堊車内僕執御其内侍以下前導夾引輿六<lb/>
尚以下乗車陪從如常儀六宫等應從者乗車以次序<lb/>
從如常仗衛夾引后哭從臨者隨哭不絶聲於后未至<lb/>
之前司儀贊主人内外五親之屬各出就前堂哭位五<lb/>
<pb n="26b"/>
屬婦人出就後幕下位俱如喪寢之儀内謁者監一人<lb/>
升立於喪寢東楹之東南内給使二人立於階下並西<lb/>
面后至主人第降車所尚儀跪奏請降車入后降車仍<lb/>
素服入自闈門三面周以行幃從臨者仍哭從不絶聲<lb/>
六尚以下哭從如初侍者夾扶主人降詣東階之南仍<lb/>
立哭<hi>其奔祖喪則主人仍立哭以待</hi>衆主人並降立於主人之後西面<lb/>
北上立哭<hi>以服精麤為序</hi>后至喪寢庭主人哭止再拜仍立哭<lb/>
女侍者扶引后哭升自西階進尸西跪憑尸撫心哭從<lb/>
<pb n="27a"/>
臨者皆哭於后之升也内謁者監及司賔引六宫以下<lb/>
從奔者各權舎于便次其仗衛鹵簿屯列于外内如常<lb/>
式主人以下應升者升各即位哭后哭盡一哀仍扶引<lb/>
即位哭從臨者仍哭<hi>若已殯則先引進靈前跪憑靈哭盡哀奏引退西面再拜乃即位哭</hi>
内謁者監及司賔引六宫以下入即班位内謁者監稱<lb/>
拜給使承傳唱可拜<hi>凡内謁者監有詞給使皆承傳</hi>六宫以下皆再拜<lb/>
内謁者監稱哭六宫以下在位者皆哭十五舉聲内謁<lb/>
者監稱止六宫以下在位者皆止<hi>若已成服則引行首升拜慰如常禮</hi>内<lb/>
<pb n="27b"/>
謁者監稱拜六宫以下在位者皆再拜内謁者監及司<lb/>
賔引六宫以下退還便次尚儀跪奏請哭止后止從臨<lb/>
者皆止后降即便殿内侍版奏解嚴<hi>將士仍不得輙離部伍</hi>其成<lb/>
服已則百官應奉慰者皆赴奉慰如常禮自後后依時<lb/>
哭臨如常禮<hi>其為父若祖父喪則自後奏引哭于後寢次</hi>其未成服而奔則<lb/>
至成服日即與主人俱成服其奔父母之喪則成服而<lb/>
還宫其有别敕令還宫則隨㫖期其未即還宫也則鹵<lb/>
簿仗衛及六宫以下應還者先還其六宫以下之留者<lb/>
<pb n="28a"/>
與后依時哭臨及成服如后之禮於后還宫日之朝諸<lb/>
應奉迎之官及仗衛鹵簿等並赴主人第奉迎如式於<lb/>
還宫日車從未發前三刻尚儀版奏請中嚴諸衛整列<lb/>
仗衛鹵簿於還途如來儀至是尚儀版奏外辦后哭拜<lb/>
訖六尚夾引后降出常侍從者夾引左右如初主人拜<lb/>
送如常禮后出内門奏哭止升車從臨者皆止三面周<lb/>
以行幃六宫以下各乗其車序從如初至閤外尚儀跪<lb/>
奏請降入后降車升輿入内侍以下陪從至閤如初内<lb/>
<pb n="28b"/>
侍版奏解嚴諸列鹵簿者各還其所自後赴葬及練祥<lb/>
則出入如初禮　皇太后皇后於父母若祖父母之喪<lb/>
比喪已還而不赴葬則於啟日之朝也與六宫以下服<lb/>
衰服奏引各即上下位次哭臨拜慰如初若父在若祖<lb/>
父在為母若祖母之喪十一月而小祥則與六宫以下<lb/>
於位次行變除之禮易以練緫除腰絰受慰如常<hi>其禀㫖行公除之禮則十三日而除其行除禮如别條</hi>
中宫太皇太后皇太后皇后為父母祖父母成服<hi>后聞喪有<pb n="29a"/>奔喪之禮故成服篇在諸舉哀後</hi>三日成服本司散下其禮所司隨職<lb/>
供辦尚寢先於舉哀别殿東壁設素下牀席為后成服<lb/>
位西向為祖父母則北壁下南向尚服先製后齊衰周<lb/>
之服又製六宫之服亦如之其日成服前三刻尚儀版<lb/>
奏請中嚴其别殿上女侍臨者代哭如初成服前二刻<lb/>
司贊於别殿前幔下整設六宫哭位如初又於殿上后<lb/>
位前設席為奉慰位六宫並仍初服集列於閤外次女<lb/>
侍者各以篋奉衰服進授仍贊變服焉司贊一人升立<lb/>
<pb n="29b"/>
于殿上東楹之南掌贊二人立于階下俱西面尚服以<lb/>
篋奉衰服升東階北面立成服前一刻尚儀版奏外辦<lb/>
至時后仍初服即位六尚以下侍衛如初尚儀跪奏請<lb/>
哭后哭從臨者皆哭十五舉聲尚儀跪奏請哭止成服<lb/>
后止尚服以篋奉衰服進跪授興仍贊變服焉<hi>於變服則權設歩幛已而去之</hi>變服已尚儀又跪奏請哭后哭司賔引六宫入<lb/>
即班位立定司贊稱拜六宫在位者皆再拜司贊稱哭<lb/>
六宫在位者皆哭十五舉聲司贊稱止六宫在位者皆<lb/>
<pb n="30a"/>
止司賔引六宫行首一人升詣后前跪奉慰興司賔引<lb/>
降還本位司贊稱拜六宫在位者皆再拜訖司賔引六<lb/>
宫退尚儀跪奏請哭止后止從臨者皆止哭后退舎别<lb/>
殿六尚以下侍衛如初於閤哭臨如初其日晡臨晡前<lb/>
二刻奏嚴六宫赴集一刻奏辦引即位哭臨如初其有<lb/>
公主應從成服者則製小功五月之服引即位哭如初<lb/>
與后俱成服哭臨先拜慰如六宫之儀於六宫退贊止<lb/>
引退自後朝晡哭臨如初以至卒哭<hi>若公除則如别禮</hi>其為曾<lb/>
<pb n="30b"/>
祖髙祖父母則與其六宫成齊衰三月之服如常禮<lb/>
為外祖父母成服與為祖父母成服禮同其異者與六<lb/>
宫俱成小功五月之服其日内外應交慰者赴集奏引<lb/>
即上下位次哭臨撫慰及拜哭奉慰如常禮<hi>自後皆然</hi>外命<lb/>
婦及百宫三品以下并無服諸親等亦赴集奉慰如常<lb/>
<hi>自後亦然其諸王妃主以下喪則舉哀之日奉慰</hi>中宫太皇太后皇太后皇后<lb/>
臨外祖父母喪與奔祖父母喪禮同異者乗犢車其仗<lb/>
衛羽儀之屬則如平常而立於喪寢中間之西北壁下<lb/>
<pb n="31a"/>
南面即位乃哭其主人内外五屬之親並哭於前堂婦<lb/>
人哭於後庭應升者待令乃升皇太后皇后每出臨者<lb/>
類嚴鼓並須準所臨逺近及鹵簿備略禀㫖在於當時<lb/>
臨内命婦喪本司散下其禮所司隨職供辦降臨前二<lb/>
刻尚儀版奏請中嚴尚寢先於命婦以下寢中間北廂<lb/>
設素下牀席為后哭位南向小輿進於内庭降臨前一<lb/>
刻尚儀版奏外辦后服素服升輿出常侍從者侍衛如<lb/>
常式至内命婦以下喪寢降輿即位哭侍衛如常式於<lb/>
<pb n="31b"/>
后之將至也女侍者啟引亡者所生皇子降東階之南<lb/>
西面再拜<hi>已成服則去杖</hi>又女侍者啟引亡者所生皇女出北<lb/>
戸降寢北南面再拜引並升復位哭如初尚儀跪奏請<lb/>
哭后哭從臨者皆哭十五舉聲尚儀跪奏請哭止撫慰<lb/>
皇子等后止女侍者引皇子就后前跪哭后撫慰皇子<lb/>
興再拜仍立哭又引皇女進撫慰如撫慰皇子之禮尚<lb/>
儀跪奏請還后升輿引降還侍衛如初於后之降也侍<lb/>
者啟引皇子降拜引升復位哭女侍者啟引皇女降拜<lb/>
<pb n="32a"/>
引升復位哭並如初<lb/>
中宫太皇太后皇太后皇后除父母祖父母喪服本司<lb/>
散下其禮所司隨職供辦尚服先製后及六宫以下素<lb/>
服内謁者監先於宫别殿閤外整設六宫以下便次如<lb/>
初又於别殿前整設幛幔為六宫以下拜哭次如初以<lb/>
十二月而除服於除服前之夕后晡臨已有司除其故<lb/>
位次而設新下牀席焉其日平明後而除服於除服前<lb/>
三刻尚儀版奏請中嚴<hi>六宫以下各其本司啟嚴</hi>女侍臨者升列於<lb/>
<pb n="32b"/>
别殿上哭臨如初除服前二刻司贊於别殿前幔下整<lb/>
設六宫以下位次如初又於堂上后位前設席為跪奉<lb/>
慰位如初六宫以下仍衰服集列於閤外便次女侍者<lb/>
以篋奉素服進授仍贊變除焉司贊一人升立於堂上<lb/>
東楹之南掌贊二人立於堂下並西面尚服以篋奉素<lb/>
服升東間北面立前一刻尚儀版奏外辦后仍服衰服<lb/>
出升即位次侍衛如初后哭從臨者皆哭十五舉聲尚<lb/>
儀跪奏請哭止從禮制除服后止尚服以篋奉素服進<lb/>
<pb n="33a"/>
跪授興仍贊變除焉<hi>於變服則權設歩幛已而去之其侍臨者亦從變除</hi>變除已<lb/>
尚儀又跪奏請哭后哭司賔引六宫以下入即班位司<lb/>
贊稱拜掌贊唱可拜<hi>凡司贊有詞掌贊皆承傳</hi>六宫以下在位者皆<lb/>
拜司贊稱哭六宫以下在位者皆哭十五舉聲司贊稱<lb/>
止六宫以下在位者皆止司賔引六宫行首一人升進<lb/>
后前席位跪奉慰興司賔引降還本位司贊稱拜六宫<lb/>
以下在位者皆再拜司賔引六宫以下出各還宫寢如<lb/>
常尚儀跪奏請哭止還后哭止從臨者皆止后降還内<lb/>
<pb n="33b"/>
寢侍衛如初　除外祖父母服與除祖父母服禮同其<lb/>
行公除之禮則五日而除<lb/>
政和禮中宫為諸王以下喪舉哀儀訃奏至命太史擇<lb/>
日舉哀前一日有司於舉哀所設次周以簾帷又設内<lb/>
外命婦次隨地之宜其日皇后常服乗肩輿<hi>肩輿謂擔子下準此</hi>
詣次侍衛如常至次降輿尚儀引皇后入次南向坐俟<lb/>
時至釋常服服素服尚儀<hi>以内臣緫下同</hi>詣次前俛伏跪奏具<lb/>
官臣姓名言請皇后為某官封某薨舉哀<hi>若婦人某人某氏餘依所<pb n="34a"/>稱</hi>奏訖俛伏興又躬奏請舉哭十五舉音又躬奏請可<lb/>
止皇后哭止尚儀退贊者<hi>以内臣緫下成服同</hi>引内命婦奉慰次<lb/>
引外命婦奉箋慰訖皇后釋素服服常服乗肩輿還如<lb/>
儀<lb/>
中宫為祖父母成服儀訃至命太史擇日成服前一日<lb/>
有司於主人第正寢東設皇后次周以簾帷又設内外<lb/>
命婦次於中門内外隨地之宜其日皇后服常服乗肩<lb/>
輿侍衛如常儀至主人第次前降輿尚儀前引詣坐俟<lb/>
<pb n="34b"/>
時至皇后釋常服服素服訖尚儀詣次前俛伏跪奏具<lb/>
官臣某姓名言請皇后為祖父某官薨成服<hi>祖母曰祖妣某夫人某氏餘喪各隨所稱</hi>奏訖俛伏興又躬奏請舉哭十五舉音又躬<lb/>
奏請可止皇后哭止贊者引内命婦詣次前奉慰次引<lb/>
外命婦牋慰訖皇后釋素服服常服乗肩輿還内如常<lb/>
儀<lb/>
宋史禮志章獻明肅皇后改葬父母前一日皇后詣櫕<lb/>
所俟時詣成服所改服緦尚儀奏請詣靈柩發哭奠酒<lb/>
<pb n="35a"/>
退六宫内人立班奉慰掩壙畢皇后詣墳奠獻再拜釋<lb/>
服還宫外命婦進牋奉慰如儀<lb/>
明集禮中宫為父母祖父母奔喪儀注舉哀畢内使監<lb/>
令奏聞奉㫖皇后奔喪前期於喪主之家設薦席為皇<lb/>
后哭位於喪寢之東設從臨内命婦哭位於皇后哭位<lb/>
之下設喪主以下哭位於喪寢之西主婦以下婦人哭<lb/>
位於喪寢之北幔下是日内使監進堊車備儀仗如常<lb/>
導引皇后素服出宫升輿三面周以白布行帷至閤外<lb/>
<pb n="35b"/>
降輿升堊車導從如常内命婦皆乗車從行皇后至喪<lb/>
家大門内降車哭入仍以行帷圍䕶從臨命婦皆哭入<lb/>
儀仗列於大門之外喪主以下降詣西階下立哭侍女<lb/>
扶引皇后升自東階進至尸東憑尸而哭從臨命婦皆<lb/>
哭於左右喪主升自西階俱哭於尸西皇后哭盡哀侍<lb/>
女扶引至薦席哭位從臨命婦亦退於位内使監令跪<lb/>
請止哭皇后止哭諸命婦皆止哭應奉慰者詣皇后前<lb/>
奉慰如常禮如皇后候成服而還則依時臨尸哭儀仗<lb/>
<pb n="36a"/>
及從臨命婦應還者先還其應從者留<lb/>
中宫為父母祖父母舉哀凡中宫父母薨訃報太常司<lb/>
太常司報内使監官訃奏訖内使監官前期於别殿東<lb/>
壁下設薦為皇后舉哀設内命婦以下哭位於皇后别<lb/>
殿内使監官導引皇后出詣别殿哭位内使監令跪奏<lb/>
考某官以某月某日薨<hi>母則云妣某夫人祖則云祖考某官祖母則云祖妣某夫人</hi>
皇后哭内命婦以下皆從哭盡哀皇后問故又哭盡哀<lb/>
乃變素服内命婦皆易素服内使監令跪奏請止哭皇<lb/>
<pb n="36b"/>
后止哭内命婦以下皆止哭内使監官導引皇后還宫<lb/>
内命婦隨從如常儀如本日未即奔喪則臨晡復於别<lb/>
殿哭位<hi>如為諸王外戚舉哀仍於别殿南向不設薦位</hi>
中宫為父母祖父母成服儀注前期内使監令尚服製<lb/>
皇后齊衰及應從臨命婦孝服俟喪家成服之日尚服<lb/>
奉齊衰進於皇后服訖侍女扶引皇后哭詣靈前從臨<lb/>
命婦亦服孝服立哭於其後贊禮唱拜興拜興皇后與<lb/>
命婦皆拜興拜興皇后詣靈前司香以香進於皇后之<lb/>
<pb n="37a"/>
左贊禮唱上香上香三上香皇后上香訖復位贊禮唱<lb/>
拜興拜興皇后與命婦皆拜興拜興侍女扶引皇后復<lb/>
哭位如還宫則内史監告示儀仗堊車御輿行帷導引<lb/>
如來儀<lb/>
　<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀禮通考卷七十九<lb/>
</p>
<p>
</p>
  </div>
</body>
</text>
</TEI>
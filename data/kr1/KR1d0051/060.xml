<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷六十</head>
    <p>
<pb n="1a"/>
欽定四庫全書<lb/>
　讀禮通考卷六十　　　刑部尚書徐乾學撰<lb/>
　　喪儀節二十三<lb/>
　　　含禮<lb/>
雜記諸侯使人弔其次含襚賵臨皆同日而畢事者也<lb/>
其次如此也<hi>注言五者相次同時人疏諸侯使人弔鄰國先行弔禮宣君命  以飲食為急故含次之食後須衣故襚次之有衣即須車馬故賵次之君事既畢則臣私行已禮故臨在後事雖多而同一日畢也</hi>
<pb n="1b"/>
含者執璧将命曰寡君使某含相者入告出曰孤某須<lb/>
矣含者入升堂致命子拜稽顙含者坐委于殯東南有<lb/>
葦席既葬蒲席降出反位宰夫朝服即喪屨升自西階<lb/>
西面坐取璧降自西階以東<hi>疏此明含之所用含者坐委所含之璧於殯之東南席上未葬之前有葦席承之既葬以後則以蒲席承之宰夫朝服即喪屨者宰謂上卿也言夫衍字朝服者吉服也必用吉服者以鄰國執玉而來執玉不麻故著朝服且不敢純凶待鄰國也以在喪不可純吉故即喪屨也此遭喪已乆故嗣子親受禮宰著朝服若新始遭喪則主人不親受使大夫受於殯宫此弔者既為上客又賵者是丄介則此含者襚者當是副介末介但含襚於死者為切故在先陳之</hi>
<pb n="2a"/>
檀弓邾婁考公之喪徐君使容居來弔含曰寡君使容<lb/>
居坐含進侯玉其使容居以含有司曰諸侯之來辱敝<lb/>
邑者易則易于則于易于雜者未之有也容居對曰容<lb/>
居聞之事君不敢忘其君亦不敢遺其祖昔我先君駒<lb/>
王西討濟於河無所不用斯言也容居魯人也不敢忘<lb/>
其祖<hi>注考公隠公益之曽孫考或為定容居欲親含非也含不使賤者君行則親含大夫歸含耳言侯玉者時徐僭稱王自比天子使大夫敵諸侯有司拒之易謂臣禮于謂君禮雜者容居以臣欲行君禮也駒王徐先君僭號容居其子孫也濟渡也西討渡河廣大其國魯魯鈍也言魯鈍者自明不妄  疏容居致其君命云<pb n="2b"/>寡君使容居親坐行含進侯玉於邾君此是使致辭也其使容居以含者此是記人録語云其使容居奉玉以行含禮鄭知君行則親含者曹桓公卒于㑹諸侯請含是也大夫歸含者雜記云諸侯之喪君使人弔含贈襚是也凡行含禮未斂之前以玉實口士則主人親含大夫以上則使人含若既斂已後至殯葬其有含者親自致璧於柩及殯上者謂之親含若但致命以璧授主人主人受之謂之不親含徐自比於天子以邾君為己之諸侯言進侯氏以王故云進侯玉邾之有司乃拒之易謂簡易為臣禮于謂廣大為君禮容居聞舊日之言臣之事君奉命出使不敢忘其君之言子孫事祖亦不敢違我從先君駒王以來於諸侯無不稱王我若是曉利之人或妄稱先祖之善自言魯鈍樸實不解虚詐唯知不敢忘其祖也</hi>
諸侯伐秦曹桓公卒于㑹諸侯請含使之襲<hi>注曹伯廬諡宣言桓<pb n="3a"/>聲之誤也請含以朋友有相啖食之道使之襲非也襲賤者之事</hi>
春秋文公五年春王正月王使榮叔歸含且賵<lb/>
公羊傳含者何口實也其言歸含且賵何兼之兼之非<lb/>
禮也<hi>注含孝子所以實親口也縁生以事死不忍虚其口天子以珠諸侯以玉大夫以碧士以貝春秋之制也文家加飯以稻米</hi>
穀梁傳含一事也賵一事也兼歸之非正也其曰且志<lb/>
兼也其不言來不周事之用也賵以蚤而含已晚<hi>注禮含賵襚各異人乘馬所以助葬成風未葬故言蚤已殯故言晚</hi>
<pb n="3b"/>
　　　賵禮<lb/>
文王世子族之相為也賵賻承含皆有正焉<hi>注承讀為贈聲之誤也正正禮也含疏隨其親疏各有正禮賵車馬賻財帛  珠玉襚衣服總謂之贈</hi>
敬弔臨賻賵睦友之道也<hi>疏君敬重弔臨賵賻不使闕失是君親睦和友之道也</hi>
雜記上介賵執圭将命曰寡君使某賵相者入告反命<lb/>
曰孤某須矣陳乘黄大路於中庭北輈執圭将命客使<lb/>
自下由路西子拜稽顙坐委于殯東南隅宰舉以東<hi>注輈轅也自率也下謂焉也馬在路之下覲禮曰路下四亞之客給使者入設乗黄於大路之西客入則致命矣使<pb n="4a"/>或為史之疏此一節明賵禮乘黄謂馬也大路謂車也陳四黄  馬於大路之西於殯宫中庭北輈者大路輈轅北嚮也客使謂使客之從者為客所使故曰客使自下由路西者由在也陳路北轅既竟賵客執圭升堂致命而客之從者牽馬設在車之西大路亦使設之也引覲禮證馬為下也四亞之謂馬四疋亞次路車也賵既夕有奠主於親者故既夕禮兄弟賵奠此諸侯相與既疏故無奠</hi>
　　<hi>方慤曰乗馬曰賵此言賵禮故陳乗黄大路於中庭</hi>
　　<hi>陸佃曰犬馬不上於堂故執圭将命小行人圭以馬喪事君言相大夫士言擯亦言之法正言大路舉重</hi>
　　<hi>以該之盖二王之後歟所謂乗黄亦如此客使牽馬者也自下自路下西之前聘禮所謂牽馬者自前西</hi>
　　<hi>乃出是也商拜而後稽顙周稽顙而後拜今拜稽顙拜其臣故也即拜其君宜稽顙而後拜稽首首至地</hi>
<pb n="4b"/>
　<hi>而遲也頓首首至地而頓也空首首不至地凡此三拜以兩手承之所謂拜手稽首是也若今吉拜也吉</hi>
　<hi>拜拜而後稽顙凶拜稽顙而後拜振動若今叩頭矣春秋傳曰再拜稽顙肅拜若今婦人拜是歟春秋傳</hi>
　<hi>曰敢肅使者嫌於不敬故謂之肅竒拜一拜也孔子拜為火來者士一大夫再士貶於大夫一拜則凡再</hi>
　<hi>拜襃矣襃讀如字言坐委于殯東不言圭尊圭也</hi>
少儀賵馬入廟門賻馬與其幣大白兵車不入廟門<hi>注賵馬入廟門以其主於死者賻馬以下不入廟門以其主於生人也兵車革路也雖為死者來陳之於外  疏此論賻賵之異以馬送死曰賵賵副亡者之意既送亡者遂入廟門以馬助生人營喪曰賻馬幣謂以財貨賻助主人喪用並助主人之物故不将入廟大白兵車革路之旗並為送喪之從車本是田戰之具故不入廟門然所以<pb n="5a"/>得有大白兵車來助主人者此謂諸侯有喪鄰國之君以此賻之或家國自有也  庾蔚之曰禮既祖訖而後賵馬入設於廟庭而入門者欲以供駕魂車也故鄭云主於死者</hi>
檀弓讀賵曽子曰非古也是再告也<hi>注祖而讀賵賔致命将行主人史又讀賵所以存録之曽子言非禮</hi>
　<hi>方慤曰古者奠之而不讀周則既奠而又讀焉故曽子以為再告也</hi>
春秋隐公元年秋七月天王使宰咺來歸惠公仲子之<lb/>
賵<lb/>
左傳天王使宰咺來歸惠公仲子之賵緩且子氏未薨<lb/>
<pb n="5b"/>
故名<hi>注惠公葬在春秋前故曰緩也子氏仲子也薨在二年  疏緩賵惠公生賵仲子事由於王非咺之過所以貶咺者天王至尊不可貶責貶王之使足見王非</hi>天子七月而葬同軌畢至<lb/>
<hi>注言同軌以别四夷之國</hi>諸侯五月同盟至<hi>注同在方嶽之盟</hi>大夫三月同<lb/>
位至<hi>注古者行役不踰時</hi>士踰月外姻至<hi>注踰月度月也姻猶親也此言赴弔各以逺近為差因為葬節</hi>贈死不及尸<hi>注尸未葬之通稱葬疏惠公既葬乃來故云不及尸  則尸不復見未葬猶及見之故以葬為限也</hi>弔生不及哀<hi>疏哀謂卒哭以前今惠公已葬故云不及哀</hi>豫<lb/>
凶事非禮也<hi>注仲子在而來贈故曰豫凶事</hi>
公羊傳惠公者何隐之考也<hi>注生穪父死稱考入廟稱禰</hi>仲子者何<lb/>
<pb n="6a"/>
桓之母也<hi>注以無諡也仲字子姓婦人以姓配字不忘本也因示不適同姓生稱母死稱妣</hi>何<lb/>
以不稱夫人<hi>注此難生時之稱也據秦人來歸僖公成風之襚成風稱諡今仲子無諡知生時不稱夫人舉疏文九年僖公成風之襚傳稱夫人今仲子不  諡不與成風同明生時不得稱夫人</hi>桓未<lb/>
君也賵者何喪事有賵賵者盖以馬以乗馬束帛<hi>注周制也以馬者謂士不備四也禮既夕曰公賵𤣥纁束帛兩馬是也乘馬者則大夫以上備四也束帛謂𤣥三法天纁二法地因取足以共事</hi>車馬曰賵貨財曰賻衣被曰襚桓未君則<lb/>
諸侯曷為來賵之隐為桓立故以桓母之喪告於諸侯<lb/>
然則何言爾成公意也其言來何不及事也<hi>注時以葬事畢無所<pb n="6b"/>復施故云不及事</hi>其言惠公仲子何兼之兼之非禮也何以不<lb/>
言及仲子仲子㣲也<hi>注比夫人微故不得並及公也</hi>
穀梁傳母以子氏仲子者何惠公之母孝公之妾也禮<lb/>
賵人之母則可賵人之妾則不可君子以其可辭受之<lb/>
其志不及事也賵者何也乗馬曰賵衣衾曰襚貝玉曰<lb/>
含錢財曰賻<lb/>
　<hi>萬斯同曰左氏言仲子未薨故名天下豈有其人尚在而先來賵者乎此必無之事平王雖庸主宰咺雖</hi>
　<hi>具臣吾知其萬萬不為也左氏之言真凟禮不經之甚不如穀梁以仲子為孝公妾者近是盖文九年書</hi>
<pb n="7a"/>
　<hi>僖公成風正與此一例也若公羊言兼之非禮亦不可信人死自有先後豈可賻兩人而並時行禮乎此</hi>
　<hi>賵在七月則仲子之卒必在是年之春孔子因位微不書而三傳乃各持一說誠不如斷以僖公成風之</hi>
　<hi>例為畫一而可徴也</hi>
　劉向說苑贈賵及事之謂時時禮之大者也春秋曰<lb/>
　天王使宰咺來歸惠公仲子之賵賵者何喪事有賵<lb/>
　者盖以乘馬束帛輿馬曰賵貨財曰賻衣衾曰襚口<lb/>
　實曰含玩好曰贈知生者賻賵知死者贈襚贈襚所<lb/>
　以送死也賻賵所以佐生也輿馬束帛貨財衣被玩<lb/>
<pb n="7b"/>
　好其數奈何曰天子乘馬六匹諸侯四匹大夫三匹<lb/>
　元士二匹下士一匹天子束帛五匹𤣥三纁二各五<lb/>
　十尺諸侯𤣥三纁二各三十尺大夫𤣥一纁二各三<lb/>
　十尺元士𤣥一纁一各二丈下士綵縵各一匹庶人<lb/>
　布帛各一匹天子之賵乘馬六匹乘車諸侯四匹乘<lb/>
　輿大夫曰參輿元士下士不用輿天子文繡衣各一<lb/>
　襲到地諸侯覆跗大夫到踝士到髀天子含實以珠<lb/>
　諸侯以玉大夫以璣士以貝庶人以榖實位尊德厚<lb/>
<pb n="8a"/>
　及親者賻賵含襚厚貧富亦有差二三四五之數取之天<lb/>
　地而制竒偶度人情而出節文謂之有因禮之大宗也<lb/>
　白虎通徳論臣死亦赴告於君乎此君哀痛於臣子也欲<lb/>
　聞之加賻賵之禮諸侯夫人薨告天子者不敢自廢政事<lb/>
　天子亦欲知之當有禮也春秋曰天子使宰咺來歸恵公<lb/>
　仲子之賵譏不及事仲子者魯君之貴妾也而况於夫人<lb/>
　乎　贈賵者何謂也贈者助也所以相佐給不足也故弔<lb/>
　辭曰知生則賻貨財曰賻車馬曰賵<lb/>
<pb n="8b"/>
　　　襚禮<lb/>
少儀臣致襚於君則曰致廢衣於賈人敵者曰襚親者兄弟不以<lb/>
襚進<hi>注言廢衣不必以其斂也賈人知物善惡也不以襚進不執將命也以即陳而已  疏此明送凶襚者以衣送死人之稱禮以衣送敵者死曰襚襚者遂彼生時之意也若臣以衣送君死不得曰襚但云致廢衣言不敢必充君斂但充廢致不用之列也賈人者識物價貴賤主君衣物者也不敢云與君故云賈人也然喪大記云君無襚注云無襚者不陳不以斂鄭注周禮云物謂文織畫繡之物送敵者無謙故云襚也親者相襚但直將進即陳之不須執以將命若非親則擯者傳辭將進以為禮節進謂執之將命也案士喪禮大功以上同體之親襚不將命即陳於房中小功以下及同姓等皆將命</hi>
雜記諸侯相襚以後路與冕服先路與襃衣不以襚<hi>注不以己之正者施於人<pb n="9a"/>以彼不以為正也後路貳車貳車行在後也冕疏襚謂以物送死用後路謂上路之後次路也冕服謂上  之後次冕也先路襃衣是己車服之上不可以施人以彼不以為正服所用也</hi>
　<hi>陸佃曰車馬曰賵衣服曰襚襚而以路非正也</hi>
襚者曰寡君使某襚相者入告出曰孤某須矣襚者執冕服<lb/>
左執領右執要入升堂致命曰寡君使某襚子拜稽顙委衣<lb/>
于殯東<hi>注亦於席上所委壁之北順其上下</hi>襚者降受爵弁服於門内霤將命<lb/>
子拜稽顙如初受皮弁服於中庭自西階受朝服自堂受𤣥<lb/>
端將命子拜稽顙皆如初襚者降出反位<hi>注授襚者以服者賈人</hi>宰夫<lb/>
<pb n="9b"/>
五人舉以東降自西階其舉亦西面<hi>注亦西面者亦襚者委衣時  疏案聘禮有賈人故知授襚者之服是賈人也上云委衣于殯東又云受爵弁皮弁𤣥端皆云如初是皆在殯東西面而嚮殯也其服重者使執而入爵弁受於内霤皮弁受於中庭朝服受於西階𤣥端受於堂既受處不同則陳於壁北亦重者在南</hi>
　<hi>陸佃曰所受服轉卑故其所授轉髙也爵弁皮弁不言委朝服𤣥端不言委受可言也委不可言也凡端不言服愧</hi>
　<hi>於言服據爵弁服纁裳皮弁素積𤣥端𤣥裳爵弁服尊矣受於門内霤皮弁次之受於中庭朝服又次之自西階受</hi>
　<hi>朝服𤣥端卑矣自堂上受𤣥端不言受朝服於西階受𤣥端於堂亦以此</hi>
喪大記君無襚<hi>注君無襚者不陳不以斂也致疏君無襚者國君陳衣乃斂悉用己衣臣有  襚不得陳用也</hi>
　<hi>胡銓曰謂君不以衣襚大夫士也此謂小斂若大斂則君有襚士喪禮具之</hi>
<pb n="10a"/>
檀弓衛有太史曰柳荘寝疾公曰若疾革雖當祭必告<lb/>
公再拜稽首請於尸曰有臣栁荘也者非寡人之臣社<lb/>
稷之臣也聞之死請往不釋服而往遂以襚之與之邑<lb/>
裘氏與縣潘氏書而納諸棺曰世世萬子孫毋變也<hi>注脫祭服以襚臣親賢也凡襚以斂故疏案士喪禮君使人襚不云祭服襚臣今以祭服襚  鄭云親賢也得以祭服襚者諸侯𤣥冕祭廟大夫自𤣥冕以下以其俱是𤣥冕故得襚也又士喪禮君襚衣不用襲為近尸事䙝大斂得用君襚鄭云凡襚以斂者謂庶襚以小斂君襚以大斂也</hi>
春秋文公九年冬秦人來歸僖公成風之襚<lb/>
<pb n="10b"/>
左傳秦人來歸僖公成風之襚禮也諸侯相弔賀也雖<lb/>
不當事茍有禮焉書也以無忘舊好<hi>疏僖公成風服除久矣今始來弔贈當以變禮待之檀弓衞将軍文子之喪既除服而後越人來弔是古有以服終來弔者也何休膏肓云禮生於敬一使兼二喪又於禮既緩而左氏以之為禮非也鄭箴云若以為緩案禮衛将軍文子之喪既除喪而越人來弔子游何得善之是鄭不非其緩也若譏一使兼二禮雜記諸侯弔禮有含襚賵臨何以一使兼行知休言非也</hi>
公羊傳其言僖公成風何兼之兼之非禮也曷為不言<lb/>
及成風成風尊也<lb/>
<pb n="11a"/>
左傳襄公二十九年春王正月公在楚楚人使公親襚<lb/>
公患之穆叔曰祓殯而襚則布幣也<hi>注先使巫祓殯之凶邪而行襚禮與朝而布幣無異衣疏祓殯是君臨臣喪之禮祓除既了而行襚禮布陳  物有何可患楚以親襚屈魯魯以祓殯自尊也</hi>乃使巫以桃茢先祓殯楚人弗禁既而悔之<hi>注禮君臨臣喪乃祓殯故楚悔之</hi>
三十年秋七月鄭伯有死於羊肆子産襚之枕之股而<lb/>
哭之<lb/>
昭公九年王有姻喪晉使趙成如周弔且致襚<lb/>
<pb n="11b"/>
定公九年秋齊侯伐晉夷儀敝無存之父将室之辭以<lb/>
與其弟曰此役也不死反必娶於髙國先登求自門出<lb/>
死於霤下齊侯謂夷儀人曰得敝無存者以五家免乃<lb/>
得其尸公三襚之與之犀軒與直盖<hi>注犀軒卿車直盖髙盖</hi>而先<lb/>
歸之坐引者以師哭之<hi>注停喪車以盡哀也君方為位而哭故挽喪者不敢立</hi>親<lb/>
推之三<hi>注齊侯自推喪車輪三轉</hi>
　白虎通德論贈襚何謂也贈之為言稱也玩好曰贈<lb/>
　襚之為言遺也衣被曰襚知死者則贈襚所以助生<lb/>
<pb n="12a"/>
　送死追恩重終副至意也<lb/>
　　　賻禮<lb/>
少儀臣為君喪納貨貝於君則曰納甸於有司<hi>注甸謂田野之物獻疏臣為君喪進物為獻言入此物是田野之所出合  之於君有司也必云田所出者臣皆受君地明地物本由君出也</hi>賻者既致命坐委之擯者舉之主人無親受也<lb/>
<hi>注喪者非尸柩之事則不親也舉之舉以東者疏此明賻者授物及主人受之之禮坐猶跪也謂賻  既致命跪而委物於地主人擯者舉而取之吉時若人饋物主人自拜受之有喪主於哀戚不得拜受使擯者受舉之而已鄭知舉以東者雜記云含者入升堂致命坐委於殯東南宰夫坐取璧降自西階以東後襚者賻者並然<pb n="12b"/>若賻生人則致命擯者不告殯不升堂然車馬不舉以東而舉以東者謂幣之屬也</hi>
表記是故君子於有喪者之側不能賻焉則不問其所<lb/>
費<hi>疏此有言無實戒其不得虚言也</hi>
檀弓伯髙之喪<hi>注伯髙死時在衞未聞何國人</hi>孔氏之使者未至<hi>注謂賻賵者</hi>冉子攝束帛乘馬而将之<hi>注攝猶貸也</hi>孔子曰異哉徒使<lb/>
我不誠於伯髙<lb/>
　<hi>陳澔曰十箇為束每束五兩盖以四十尺帛從兩頭各卷至中則每巻二丈為一箇束帛是十箇二丈今</hi>
　<hi>之五匹也乘馬四馬伯髙不知何人意必與孔子厚者冉子知以財而行禮不知聖人之心則於其誠不</hi>
<pb n="13a"/>
　<hi>於其物也雖若自責之言而實則深責冉子矣</hi>
　<hi>呉澄曰帛五匹為束馬四匹為乘以冉氏之物而假作孔氏之名以與人是虚偽不實也故曰不誠於伯</hi>
　<hi>髙</hi>
孔子之衞遇舊館人之喪入而哭之哀出使子貢說驂<lb/>
而賻之<hi>注騑馬曰驂</hi>子貢曰於門人之喪未有所說驂說驂<lb/>
於舊館無乃已重乎夫子曰予鄉者入而哭之遇於一<lb/>
哀而出涕<hi>注遇見也舊館人恩雖輕我入哭見主人為我盡一哀是以厚恩待我我為出涕恩重宜有施惠</hi>予惡夫涕之無從也小子行之<hi>注客行無他物可以易之者使遂以<pb n="13b"/>往得疏顔回之喪子哭之慟慟比出涕為甚舊館之恩不  比顔回之極而說驂於舊館惜車於顔回者舊館情疏厚恩待我須有賵賻故說驂賻之顔回則師徒之恩親乃是常事且顔回之死必當以物與之顔路無厭更請賣車為椁以其不知止足故夫子抑之</hi>
　<hi>陳澔曰駕車者巾兩馬謂服馬兩旁各一馬謂驂馬過一哀而出涕情亦厚矣情厚者禮不可薄故解說</hi>
　<hi>驂馬以為之賻凡以稱情而已客行無他財貨故也從自也今若不賻則是於死者無故舊之情而此涕</hi>
　<hi>為無自而出矣惡其如此所以必當行賻禮</hi>
孟獻子之喪司徒旅歸四布夫子曰可也<hi>注獻子魯大夫仲孫蔑旅下士也司徒使下士歸四方之賻布時人皆貪夫子善其能廉  疏此論因喪不貪利之事四方賻泉布本助<pb n="14a"/>喪用今既有餘故歸還之司徒家臣司徒也左傳云叔孫氏之司馬鬷戾是家臣亦有司徒司馬也</hi>
　<hi>陳祥道曰知死者贈知生者賻贈賻之餘君子不可利於己亦不可歸於人利於己則啓天下家喪之心</hi>
　<hi>歸於人則絶天下䘏喪之禮與其利於己寧歸於人與其歸於人寧班諸兄弟之貧者孟獻子之喪司徒</hi>
　<hi>旅歸四布孔子可之以其賢乎利於己者而已不若班諸貧者為盡善也</hi>
　<hi>馬晞孟曰司徒歸四布盖以為愈夫家於喪者可也以為善於禮則末矣</hi>
子栁之母死既葬子碩欲以賻布之餘具祭器子栁曰<lb/>
不可吾聞之也君子不家於喪請班諸兄弟之貧者<hi>注賻布謂古者以錢為泉布所以通布貨財不家喪者惡因死者以為利也班諸貧者以分死者所矜也禄多則與<pb n="14b"/>鄰里郷黨流疏古謂錢為泉布者言其  通有如水泉</hi>
　<hi>方慤曰無田禄者不設祭器豈宜以賻布之餘具之乎此子栁所以不從子碩之請也</hi>
春秋隐公三年秋武氏子來求賻<lb/>
公羊傳武氏子者何天子之大夫也其稱武氏子何譏<lb/>
何譏爾父卒子未命也何以不稱使當喪未君也<hi>注當喪謂天子也未君者未三年也未可居君位稱使也</hi>武氏子來求賻何以書譏何譏<lb/>
爾喪事無求求賻非禮也盖通於下<hi>注云爾者嫌天子財多不當求下財少可求故明皆不當求之</hi>
<pb n="15a"/>
穀梁傳武氏子者何也天子之大夫也天子之大夫其<lb/>
稱武氏子何也未畢喪孤未爵<hi>注平王之喪在殯</hi>未爵使之非<lb/>
正也其不言使何也無君也<hi>注桓王在喪未即位故曰無君</hi>歸死者曰<lb/>
賵歸生者曰賻曰歸之者正也求之者非正也<hi>注喪事無求而有賵賻</hi>周雖不求魯不可以不歸魯雖不歸周不可以求<lb/>
之求之為言得不得未可知之辭也交譏之<lb/>
漢制漢諸侯王薨天子遣使者素服往弔皇子始封者<lb/>
薨賻錢三千萬布三萬匹嗣王薨賻錢千萬布萬匹<lb/>
<pb n="15b"/>
漢書原渉父哀帝時為南陽太守時天下殷富大郡二<lb/>
千石死官賦斂賻葬皆千萬以上妻子受之以定産業<lb/>
及渉父死乃讓還南陽賻送行喪廬塜三年由是顯名<lb/>
京師<lb/>
何並徙潁川太守疾病召丞掾作先令書告子恢吾生<lb/>
素餐日久雖得法賻勿受<lb/>
後漢書羊續為南陽太守徴為太常未及行㑹病卒遺<lb/>
言薄斂不受賜遺舊典二千石卒官賻賵百萬府丞焦<lb/>
<pb n="16a"/>
儉尊續先意一無所受詔書襃勅太山太守以府賻錢<lb/>
賜續家<lb/>
魯恭父期為武陵太守卒官恭年十二晝夜號踊郡中<lb/>
賻一無所受<lb/>
王丹好周給有喪者則賻給親自營䕶遭喪者輙待丹<lb/>
為辦河南守陳遵闗西之大俠也其友人喪親遵為䕶<lb/>
喪事賻助甚豐丹乃懐縑一匹陳於主人前曰如丹此<lb/>
縑出自機杼遵聞而有慙色<lb/>
<pb n="16b"/>
管寧喪父中表愍其孤貧咸共贈賻悉辭不受稱財以<lb/>
送終<lb/>
歐陽地餘貴幸至少府戒子曰我死官屬送汝財勿受<lb/>
也子如父命天子嘉之賜錢百萬<lb/>
司空楊賜薨贈以東園梓器襚服賜錢三百萬布五百<lb/>
匹<lb/>
　世說王戎父渾官至梁州刺史渾所歷州郡義故懐<lb/>
　其德惠相率致賻數百萬戎悉不受<lb/>
<pb n="17a"/>
南齊書張稷所生母劉先假葬琅邪黄山建武中改申<lb/>
葬禮賻助委積於時雖不拒絶事畢隨以還之<lb/>
江斆傳斆卒遺令不受賻贈詔賻錢三萬布百匹子蒨<lb/>
啓遵斆令不受詔嘉美之從其所請<lb/>
張融傳竺超民孫微冬月遭母喪居貧融往弔之悉脫<lb/>
衣以為賻披牛被而反<lb/>
唐書竇建德父卒里中送葬千餘人所賻皆讓不受<lb/>
房𤣥齡薨帝給以絹布二千段粟三千斛<lb/>
<pb n="17b"/>
李勣卒帝曰勣奉上忠事親孝歷三朝未嘗有過性亷<lb/>
謹不立産業今亡當無贏貲有司其厚贈恤之<lb/>
孔巢父卒賜其家粟帛存恤之<lb/>
田神功死賻賵絹千匹布五百端<lb/>
陸贄以喪解官客東都諸方賵遺一不取惟韋臯以布<lb/>
衣交先以聞故所致輙稱詔受之<lb/>
尚書左僕射張九齡卒令九品以上就第哭比斂中使<lb/>
三至賻絹布八百段米粟八百石<lb/>
<pb n="18a"/>
開元禮賵賻之禮與弔使俱行則有司預備物數<hi>多少準令</hi>
其日使者至主人大門外便次物輿陳於使者幕南東<lb/>
西為列馬陳於使者東南北首西上使者以下入即庭<lb/>
中位物輿陳於使者位南亦東西為列馬從入陳於庭<lb/>
北首西上於使者出主人有司受而以藏其特行也亦<lb/>
準弔禮東宫所弔宫臣喪葬若有賻贈之禮與弔使<lb/>
俱行則有司預備物數其日使者至主人第大門外便<lb/>
次物陳於使者幕南東西為列使者以下入即庭中位<lb/>
<pb n="18b"/>
物隨入陳於使者位南亦東西為列於使者出主人有<lb/>
司受而以東其特行也亦準弔禮致奠　親故遣使致<lb/>
賻使者立於大門外之西東面從者以篋奉𤣥纁束帛<lb/>
立於使者西南俱東面<hi>凡賻通以貨財使者隨執其物不限於𤣥纁</hi>相者入<lb/>
告主人立哭相者進主人前東面受命出詣使者前西<lb/>
面曰敢請事使之從者以篋進詣使者前西向以授使<lb/>
者退復位使者曰某封若某官<hi>無官封者即稱某子</hi>使某賻相者<lb/>
入告出曰孤某須矣相者引使者入立於内門外之西<lb/>
<pb n="19a"/>
東面主人止哭使者少進東面曰某封若某官使某賻<lb/>
主人哭再拜使者少進坐委之興復位掌事者進坐舉<lb/>
之興以東相者引使者出主人拜送若使者致物不以<lb/>
器掌事者迓受之不委於地<hi>其餘賻物從者執之立於使者東南北面西上掌事者受之以東藏之</hi>
通典大唐制諸職官薨卒文武一品賻物二百段粟二<lb/>
百石二品物一百五十段粟一百五十石三品物百段<lb/>
粟百石正四品物七十段粟七十石從四品物六十段<lb/>
<pb n="19b"/>
粟六十石正五品物五十段粟五十石從五品物四十<lb/>
段粟四十石正六品物三十段從六品物二十六段正<lb/>
七品物二十二段從七品物十八段正八品物十六段<lb/>
從八品物十四段正九品物十二段從九品物十段王<lb/>
及二王後若散官及以理去官三品以上全給五品以<lb/>
上給半若身没王事並依職事品給其别勅賜者不在<lb/>
折限諸賻物應兩合給者從多給諸賻物及粟皆出所<lb/>
在倉庫<lb/>
<pb n="20a"/>
五代㑹要後唐明宗長興元年十月十九日勅太常禮<lb/>
院例凡賻匹帛言段不言端匹每二丈為段四丈為匹<lb/>
五丈為端近日三司支遣每段全支端匹此後凡支賻<lb/>
贈匹帛秪言合支多少段庫司臨時併計丈尺給付不<lb/>
得剰有支破　二年四月五日中書門下復奏尚書都<lb/>
官員外郎知制誥張昭逺丁母憂伏以大臣枕由有弔<lb/>
祭之恩羣寮寝苫無慰問之例髙下之位君臣之事無<lb/>
偏況為卿士者甚多有父母者極少固於孝道上軫聖<lb/>
<pb n="20b"/>
懷張昭逺望量與恩賜自此朝臣或有丁憂亦乞頒賚<lb/>
其状尋已印出今具官員等第所定支給數目如後<lb/>
文班左右常侍諫議給事舎人諸部尚書太子賔客諸<lb/>
寺大卿御史中丞國子祭酒詹事左右丞諸部侍郎絹<lb/>
三十匹布二十匹粟麥各二十五石起居補闕拾遺侍<lb/>
御史殿中監察御史左右庶子諸寺少卿國子監司業<lb/>
河南少尹左右諭德諸部郎中員外郎太常博士絹二<lb/>
十匹布一十五匹粟麥各一十五石國子博士五經博<lb/>
<pb n="21a"/>
士兩縣令著作郎太常宗正殿中丞諸局奉御大理寺<lb/>
太子中允洗馬左右贊善太子中舎司天五官正絹布<lb/>
各一十五匹粟麥各一十石左右諸衛大将軍左右諸<lb/>
衛将軍絹二十匹布一十五匹粟麥各一十五石左右<lb/>
率府副帥絹布各一十五匹粟麥一十石奉勅宜依其<lb/>
張昭逺所支絹布粟麥仍依所定官資頒給<lb/>
　　　　乾學案五代之時天下之亂極矣一時君臣<lb/>
　　　　皆茍且立國宜其於典禮之事無暇詳及乃<lb/>
<pb n="21b"/>
　　　　長興年中廷臣議禮之章不一而足且值國<lb/>
　　　　計匱乏之時而於羣臣之恩䘏有加焉不但<lb/>
　　　　䘏及於大臣并且䘏及於庶士是何情之周<lb/>
　　　　禮之備也此即全盛之朝有所不逮可以五<lb/>
　　　　代而輕之哉後世帝王欲舉體羣臣之典而<lb/>
　　　　行之則此亦在所取法矣<lb/>
宋史禮志賻贈凡近臣及帯職事官薨非詔葬者如有<lb/>
喪訃及遷葬皆賜賻贈鴻臚寺與入内内侍省以舊例<lb/>
<pb n="22a"/>
取㫖其嘗踐兩府或任近侍者多增其數絹自五百匹<lb/>
至五十匹錢自五十萬至五萬又賜羊酒有差其優者<lb/>
仍給米麥香燭自中書樞密而下至兩省五品三司三<lb/>
館職事内職軍校并執事禁近者亡殁及父母近親喪<lb/>
皆有贈賜宗室期功袒免乳母殤子及女出適者各有<lb/>
常數其特恩加賜者各以輕重為隆殺焉建隆元年十<lb/>
月詔有死於矢石者人給絹三匹仍復其家三年長吏<lb/>
存撫之慶<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>二年詔陣亡軍校無子孫者賜其家錢指<lb/>
<pb n="22b"/>
揮使七萬副指揮使六萬軍使都頭副兵馬使副都頭<lb/>
五萬熙寧七年參酌舊制著為新式諸臣喪兩人以上<lb/>
各該支賜孝贈只就數多者給官與職各該賻贈者從<lb/>
多給差遣權并同權𤼵遣並與正同諸兩府使相宣徽<lb/>
使并前任宰臣問疾或澆奠已賜不願勅葬者并宗室<lb/>
不經澆奠支賜雖不係勅葬並支賻贈餘但經問疾或<lb/>
澆奠支賜或勅葬者更不支賻贈前兩府如澆奠只支<lb/>
賻贈仍加絹一百布一百羊酒米麫各一十諸支賜孝<lb/>
<pb n="23a"/>
贈在京羊每口支錢一貫以折第二等絹充每匹折錢<lb/>
一貫三百文餘支本色在外米支白秔米麫每石支小<lb/>
麥五斗酒支細色餘依價錢諸文臣卿監以上武臣元<lb/>
係諸司使以上分司致仕身亡者其賻贈並依見任官<lb/>
三分中給二限百日内經所在官司投状召命官保關<lb/>
申限外不給待制觀察使以上更不召保元豐五年詔<lb/>
鄜延路没於王事有家屬見今在本路欲歸鄉者給賻<lb/>
外其大使臣以上更支行李錢百千小使臣五十千差<lb/>
<pb n="23b"/>
使殿侍三十千其餘比類支給紹興二十六年詔今後<lb/>
命官實因幹辦公事邂逅非理致死者並遵依舊法所<lb/>
有李光申請於紹興條内添注日限指揮更不施行舊<lb/>
法非理致死者謂焚溺墜壓之類通判以上賜銀五百<lb/>
兩餘三百兩職司以上取㫖初紹興二年五月吏部侍<lb/>
郎李光申明立定折跌骨五十餘日三十日内身亡之<lb/>
人並支前項銀數至是戸部侍郎宋貺言自立定日限<lb/>
後來多是因他病身故之人子孫規圖賞給計㑹所屬<lb/>
<pb n="24a"/>
旋作差出名目陳乞保奏誠為欺罔故有是命<lb/>
政和五禮新儀品官喪儀若遣使致賻使者至立於大<lb/>
門外之西東面從者以箱奉𤣥纁束帛立於使者之側<lb/>
<hi>凡賻通以貨財則不限以𤣥纁束帛</hi>贊者入告主人立哭贊者引使者入<lb/>
立於門内之西東面從者以箱授使者主人哭止使者<lb/>
奉箱少進東面曰某封某官使某賻主人哭再拜使者<lb/>
又少進坐委之興復位掌事者進坐舉之興以東使者出<lb/>
主人拜送<hi>若使者致物不以器掌事者迓受之不委於地餘賻物則從者執之至於使者之側掌事<pb n="24b"/>者受之以東藏之</hi>
庶人喪儀若遣使致賻使者至於大門外之西東面從<lb/>
者以箱奉𤣥纁束帛立於使者之側<hi>凡賻通以貨財不限以𤣥纁束帛</hi>
贊者入告主人立哭贊者引使者入立於門内之西東<lb/>
面從者以箱授使者主人哭止使者奉箱少進東面曰<lb/>
某封若某官使某賻<hi>無官者曰某人</hi>主人哭再拜使者又少進<lb/>
坐委之興復位掌事者進坐舉之興以東使出主人拜送<lb/>
<hi>若使者致物不以器掌事者迓受之不委於地餘賻物者從者執之立於便者之側掌事者受之以東藏之</hi>
<pb n="25a"/>
司馬氏書儀其所賻襚者則先遣人以書致之<hi>書儀在後</hi>然<lb/>
後往弔既弔而致之亦可也<hi>詩云凡民有喪匍匐救之故古有含襚賵賻之禮皆所以矜恤喪家助其斂葬也今人皆送紙錢焚為灰燼何益喪家不若復賻襚之禮既不用珠玉則含禮可廢又今人亦無以車馬助喪者則賵禮亦不必存也凡金帛錢穀之類皆可謂之貨財其多少之數則無常準繫其家之貧富親之逺近情之厚薄自片衣尺帛百錢斗粟以上皆可行之勝於無也孔子遇舊館人之喪入而哭之哀出使子貢脫驂而賻之曰予惡夫涕之無從也盖君子行禮情與物必相副苟第哭雖哀而無賻襚以将之亦君子所恥也前漢王丹友人喪親河南太守陳遵為䕶喪賻助甚豐丹乃懐縑一疋陳之於主人前曰如丹此縑出自機杼遵聞而有慙色然則物豐而誠不副亦君子所不為也古記曰不以靡没禮不以菲廢禮<pb n="25b"/>此之謂也昔子碩欲以賻布之餘具祭器子栁曰不可君子不家於喪請班諸兄弟之貧者然則為人之子孫者豈可幸其親之喪以利其家邪彼為祭器且不可况實囊槖増産業乎故當使司貨别置厯收之古者祖而讀賵賔致命将行主人之史又讀賵所以存録之今宜俟其人至則司貨以厯示之知其得逹於主人也其物專供喪用有餘則班諸親戚之貧者</hi>凡賻襚之物執事者必先執之北面<lb/>
白尸柩<hi>雜記曰凡将命鄉殯将命盖含襚賵賻主為死者故也若已葬則白於靈座</hi>然後白<lb/>
主人次白䕶喪以授司貨書於别厯而藏之以待喪用<lb/>
其同族有服之親賻襚之物不白主人以通財故也若<lb/>
主人已成服則衰絰杖哭<hi>禮受弔不迎賔而送之</hi>賔進弔主人曰<lb/>
<pb n="26a"/>
某罪逆深重禍延某親蒙賜慰問不勝哀感稽顙而後<lb/>
拜<hi>稽顙謂以頭觸地若非三年之喪則拜後稽顙</hi>賔荅拜<hi>自非親戚雖平日受拜至是須賔主相拜</hi>
主人置杖坐兀子不設坐褥或設白褥茶湯至則不執<lb/>
托子賔退釋杖而送之<hi>此皆俗禮然亦表哀素之心故從之</hi>其非三年之<lb/>
喪未成服則小帽勒帛既成服則服其服而出辭云私<lb/>
門不幸某親喪亡蒙賜慰問不勝哀感拜而後稽顙餘<lb/>
皆如常儀<lb/>
明㑹典優給則例洪武二十六年定凡陣亡失陷傷故<lb/>
<pb n="26b"/>
渰没者全支邊逺守禦出征并出海運糧病故者減半<lb/>
　一品米六十石麻布六十匹　二品米五十石麻布<lb/>
五十匹　三品四品米四十石麻布四十匹　五品六<lb/>
品米三十石麻布三十匹　凡公侯不分病故陣亡止<lb/>
給麻布一百匹　嘉靖六年定凡在京文武官員及夫<lb/>
人病故止與應得祭葬其齋糧麻布一體裁革<lb/>
　<hi>湛若水荅人辭賻書承辱厚贈豈勝哀感揆之於心實有未安往者慈親無恙苟以恱養為心辭受取舍</hi>
　<hi>不必合義今則長已矣復何為哉苟有餘資尚欲分散以處窮約况又苟取乎自失恃以來沿途知舊餽</hi>
<pb n="27a"/>
　<hi>遺一切辭謝雖古禮附身非時義難虚貺親死之謂何又因利以為家焉亦君子之所惡也且在禮孟獻</hi>
　<hi>子既葬司徒旅歸四方之布言不可有其餘賻以利為利也唯髙明念我以徳而處我以禮焉不勝哀感</hi>
　<hi>之至</hi>
　<hi>李濓徵賻荅問曰汴省有卒於官者其寮寀憫其亡也思有以賙之案牒下屬徴賻或問於嵩渚子曰卒</hi>
　<hi>於官而下屬徴賻可乎曰不可也檀弓子栁之母死子碩請具子栁曰何以哉子碩曰請粥庶弟之母子</hi>
　<hi>柳曰不可如之何其粥人之母以葬其母也既葬子碩欲以賻布之餘具祭器子柳曰不可吾聞之也君</hi>
　<hi>子不家於喪請班諸兄弟之貧者夫不家於喪惡因死者以為利也子碩欲粥其庶母以供葬事其貧甚</hi>
　<hi>矣然子柳猶惡其家於喪焉古人之安貧守禮如此孟獻子之喪司徒旅歸四布夫子曰可也夫世衰道</hi>
<pb n="27b"/>
　<hi>微時人皆貪而獻子之家獨能守禮如此故夫子曰可也盖嘉其亷云爾子髙曰吾聞之也生有益於人</hi>
　<hi>死不害於人吾縱生無益於人吾可以死有害於人乎哉曽子曰君子之愛人也以德細人之愛人也以</hi>
　<hi>姑息吾何求哉吾得正而斃焉斯已矣由一聖三賢之言而觀之則下屬徴賻之舉斷乎其不可行也矧</hi>
　<hi>州縣之吏藉是以擾吾民者叫囂乎閭里催科鞭苔之下稱貸乾没其弊又有不可勝言者矣是故為此</hi>
　<hi>舉者施之於死者則為不忠施之於死者之子弟則是不以孝亷待其子弟剥下以市恩孰謂知禮者為</hi>
　<hi>之乎然則何為案牒而行之曰徇小仁而破大義盖囿於世俗煦煦之見而不自知其非者也</hi>
　　補遺<lb/>
　　　賻禮<lb/>
<pb n="28a"/>
舊唐書郝處俊傳處俊開曜元年薨髙宗於光順門舉<lb/>
哀一日不視事終祭以少牢贈絹布八百段米粟八百<lb/>
石令百官赴哭給靈轝并家口遞還鄉官供葬事其子<lb/>
祕書郎北叟上表辭所贈賜及葬遞之事髙宗不許侍<lb/>
中裴炎曰處俊臨亡臣往見之屬臣曰生既無益明時<lb/>
死後何宜煩費瞑目之後儻有恩賜贈物及歸鄉遞送<lb/>
葬日營造不欲勞官司供給髙宗深嘉歎之從其遺意<lb/>
唯加贈物而已<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀禮通考卷六十<lb/>
</p>
<p>
</p>
  </div>
</body>
</text>
</TEI>
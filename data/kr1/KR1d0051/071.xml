<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷七十一</head>
    <p>
<pb n="1a"/>
欽定四庫全書<lb/>
　讀禮通考卷七十一　　刑部尚書徐乾學撰<lb/>
　　喪儀節三十四<lb/>
　　國恤六<lb/>
　　　明大喪儀<lb/>
眀㑹典洪武三十一年高皇帝喪禮　遺詔一天下臣<lb/>
民令到出三日皆釋服嫁娶飲酒皆無禁　一毋發民<lb/>
哭臨宫殿中當臨者皆以旦晡各十五舉哀禮畢非旦<lb/>
<pb n="1b"/>
晡臨毋得擅哭　一當給喪事及哭臨者皆毋跣絰帶<lb/>
毋過三寸無布車兵器　一諸王各扵本國哭臨不必<lb/>
赴京中外管營軍戍守官員毋得擅離汛地許遣人至<lb/>
京　一王國所在文武衙門官民軍士今後一聽朝廷<lb/>
節制䕶衞官軍王自處分　一諸王不在令中者皆以<lb/>
此令比類従事　部議一在京五府六部等衙門官員<lb/>
聞喪次日各易素服烏紗帽黑角帶赴内府聽宣遺詔<lb/>
畢扵本衙門齋宿素服朝晡詣几筵哭仍各置孝服至<lb/>
<pb n="2a"/>
第四日成服朝晡哭臨至葬畢而止仍自成服日為始<lb/>
服孝服二十七日而除其命婦亦扵第四日各具孝服<lb/>
由西華門入哭臨不許帶金銀首飾　一諸王世子郡<lb/>
王王妃郡王妃郡主内使宫人等俱服斬衰三年自聞<lb/>
喪第四日成服為始二十七月而除凡臨朝視事素服<lb/>
鳥紗帽黑角帶退朝服衰服　一官員麻布大袖圓領<lb/>
衫不緝邊麻布帽就用所帶帽以布裹之仍垂帶麻腰<lb/>
絰麻鞋　一命婦麻布大袖圓領長衫麻布葢頭　一<lb/>
<pb n="2b"/>
冥器行移工部及内府司設監等衙門成造照依生存<lb/>
所用鹵簿器物名件　一作神主用栗木為之制度依<lb/>
家禮　一差行人齎捧遺詔前去各布政司并直隷府<lb/>
州衙門開讀　一在外大小衙門文武官員人等詔書<lb/>
到日素服烏紗帽黑角帶行四拜禮跪聴宣讀訖舉哀再<lb/>
行四拜禮畢各置孝服至第四日成服為始每旦率合<lb/>
屬官僚人等扵本衙門朝闕設香案哭臨三日而除<lb/>
一在外大小衙門各令官一員赴京致祭所用香燭祭物<lb/>
<pb n="3a"/>
禮部備辦<lb/>
<hi>附</hi>諡議諡冊文<lb/>
太宗實録永樂元年五月辛夘太祖高皇帝孝慈高皇<lb/>
后上尊諡文曰帝王有聖徳神功者必有尊諡徽稱薦<lb/>
之扵天刋於玉冊昭示無極故三皇之稱曰羲軒二帝<lb/>
之諡曰堯舜逮及禹湯文武之稱皆由功烈謀謨之盛<lb/>
此萬古不易之典也恭惟太祖高皇帝奮起淮甸仗劒<lb/>
渡江英腎雲集平偽漢伐偽吳定闗中廓清中原遂平<lb/>
<pb n="3b"/>
元都混一海宇不十年而成大業極天所覆極地所載<lb/>
悉臣悉妾輿圖之廣亙古未有皆由具大而能化之聖<lb/>
聖而不可測之神經天緯地之文保大定功之武加之<lb/>
敬本扵中眀應於外誠以事天孝以尊親仁以育物義<lb/>
以制事宵衣旰食緫理萬㡬制禮作樂立經陳紀昭宣<lb/>
人文恢𢎞治化繼天立極為天下君隆功盛德同天地<lb/>
之大日月之眀雖堯舜禹湯何以過也恭惟孝慈高皇<lb/>
后天稟之純聖善眀睿齋莊誠一輔相太祖髙皇帝恭<lb/>
<pb n="4a"/>
儉勤勞功同開創齊天之德體坤之道含𢎞廣大孝敬<lb/>
肅雍上以奉宗廟下以仁庶物儀範之隆表率宫閫母<lb/>
儀天下雖塗山任姒何以過也二聖功徳昭格於天臣<lb/>
等謹遵古典稽諡法太祖高皇帝宜尊諡曰太祖聖神<lb/>
文武欽明啟運俊德成功統天大孝高皇帝孝慈高皇<lb/>
后宜尊諡曰孝慈昭憲至仁文徳承天順聖高皇后謹<lb/>
議<lb/>
諡冊文維永樂元年嵗次癸未六月丁未朔越十一日<lb/>
<pb n="4b"/>
丁巳孝子嗣皇帝臣謹拜手稽首言臣聞俊徳贊堯重<lb/>
華美舜禹湯文武列聖相承功徳兼隆咸膺顯號欽惟<lb/>
皇考皇帝統天肈運奮自布衣戡定祅亂混一區宇以<lb/>
孝治天下四十餘年民樂雍熙禮樂文章垂憲萬世德<lb/>
合乾坤眀同日月功超千古道冠百王謹奉冊寶上尊<lb/>
諡曰聖神文武欽眀啟運俊徳成功統天大孝高皇帝<lb/>
廟號太祖伏惟聖靈陟降隂隲下民覆燾無極與天長<lb/>
存謹言寶文曰太祖聖神文武欽眀啟運俊徳成功統<lb/>
<pb n="5a"/>
天大孝高皇帝之寶皇妣冊文曰維永樂元年嵗次癸<lb/>
未六月丁未朔越十一日丁巳孝子嗣皇帝臣謹再拜<lb/>
稽首言臣聞自古后妃皆承世緒媯汭嬪虞發祥帝室<lb/>
周姜輔治肈迹邦君欽惟皇妣孝慈皇后以聖輔聖同<lb/>
起側微𢎞濟艱難化家為國克儉克勤克敬克誠克孝<lb/>
克慈以奉神靈之統理萬物之宜正位中宫十有五年<lb/>
家邦承式天下歸仁謹奉冊寶上尊諡曰孝慈昭憲至<lb/>
仁文德承天順聖高皇后伏惟聖靈陟降膺兹顯名日<lb/>
<pb n="5b"/>
月光華照臨永世謹言寶文曰孝慈昭憲至仁文徳承<lb/>
天順聖高皇后之寶<lb/>
永樂二十二年文皇帝喪禮　遺詔喪服禮儀一遵洪<lb/>
武舊制　部議一宫中自皇太子以下成服日為始服<lb/>
斬衰二十七月而除親王世子郡王及王妃世子妃郡<lb/>
王妃公主郡主以下聞喪皆哭盡哀行五拜三叩頭禮<lb/>
第四日成服斬衰二十七月而除凡王視事素服烏紗<lb/>
帽黑角帶退服衰服服内並停音樂嫁娶其祭祀止停百<lb/>
<pb n="6a"/>
日　一在京文武官初聞喪素服烏紗帽黑角帶眀日<lb/>
清晨詣思善門外哭五拜三叩頭退各置斬衰服於本<lb/>
衙門宿歇不飲酒食肉第四日成服具衰服詣思善門<lb/>
外朝夕哭臨三日又朝臨十日<hi>洪熙後朝臨七日</hi>各十五舉聲<lb/>
成服日為始服衰服二十七日凡入朝及衙門視事用<lb/>
布裹紗帽垂帶素服腰絰麻鞋退服衰服二十七日之<lb/>
外素服烏紗帽黑角帶二十七月而除聽選辦事等官<lb/>
服衰服監生吏典僧道人等素服以成服日為始皆赴<lb/>
<pb n="6b"/>
順天府朝闕設香案朝夕哭臨三日又朝臨十日<hi>洪熙後朝臨七日</hi>各十五舉聲仍各素服二十七日而除文武官命<lb/>
婦聞喪第四日各服麻布大袖圓領長衫麻布葢頭清<lb/>
晨由西華門入哭臨三日仍各去金銀首飾素服二十<lb/>
七日凡音樂祭祀官員軍民人等並停百日男女昬嫁<lb/>
官員停百日軍民人等停一月軍民素服婦人素服不<lb/>
裝飾俱二十七日　一在外俱以聞喪日為始令到之<lb/>
日文武官員素服烏紗帽黑角帶行四拜禮跪聽宣讀<lb/>
<pb n="7a"/>
訖舉哀再行四拜禮畢各置斬衰服於本衙門宿歇不<lb/>
飲酒食肉第四日成服每旦率各屬官僚人等服衰服<lb/>
就本衙門朝闕設香案朝夕哭臨三日又朝臨十日<hi>洪熈以後並無朝臨</hi>各十五舉聲成服日為始衰服二十七日衙門<lb/>
視事用布裹紗帽垂帶素服腰絰麻鞋退服衰服二十<lb/>
七日後素服烏紗帽黑角帶二十七月而除文武官命<lb/>
婦聞喪素服舉哀三日各十五舉聲去金銀首飾素服<lb/>
二十七日而除軍民男女皆素服一十三日凡音樂祭<lb/>
<pb n="7b"/>
祀官員軍民人等並停百日男女嫁娶官員停百日軍<lb/>
民停一月　一在京文武官孝服每員官給麻布一匹<lb/>
自製四夷使臣工部造與孝服諸王公主遣官及内外<lb/>
文武官員人等詣几筵祭祀者光禄寺備祭物翰林院<lb/>
撰祭文引赴思善門外行禮各處進香官辭歸者諸王<lb/>
公主所遣臨期司禮監請㫖給賜其方靣官與路費鈔二<lb/>
十錠餘十錠　一京城聞喪日為始寺觀各聲鐘三萬<lb/>
杵禁屠宰四十九日　一上尊諡<hi>儀具後</hi>　一二十七日<lb/>
<pb n="8a"/>
以後皇帝素冠麻衣麻絰朝退仍衰服　一發引<hi>儀具後</hi>
　一大祥奉安神主神座儀物於太廟前一日遣官祭<lb/>
告太廟至日上祭告几筵殿皇太后皇后以下各祭一<lb/>
壇王府遣官共祭一壇在京文武官員共祭一壇　一<lb/>
禫祭遣親王詣陵行禮<lb/>
永樂二十二年上尊諡儀<hi>隆慶初稍有更定者附注於下</hi>　前期三日<lb/>
齊戒前一日遣官祭告天地宗廟社稷如常儀<hi>俱太常寺先期奏請各祭告用祝文香帛果酒脯醢</hi>是日<hi>後用前一日</hi>内侍官置冊寳輿於奉<lb/>
<pb n="8b"/>
天門<hi>即皇極門仍有香亭又几筵前左右先設冊寳案</hi>捧冊寳各置輿中皇<lb/>
帝具衰服詣奉天門<hi>隆慶初先祭告几筵陳設祭告如常儀祭畢御皇極殿門百官暫免朝參</hi>内侍官舉冊寳輿導引官導皇帝後隨降階升<lb/>
輅<hi>導引官退</hi>百官序立金水橋南北向<hi>皆素冠服腰絰</hi>俟冊寳輿<lb/>
將至皆跪冊寳輿過畢興皆隨至思善門外序立北<lb/>
向皇帝降輅<hi>隆慶初内官導引至乾清門外降輅</hi>冊寳輿由中門入至<lb/>
几筵殿丹陛上導引官導皇帝就丹陛上拜位捧冊<lb/>
寳由殿左門入<hi>隆慶初由殿中門入</hi>至几筵前分左右立北向<lb/>
<pb n="9a"/>
導引官奏四拜<hi>後内贊奏</hi>皇太孫親王皇孫陪拜丹陛上百<lb/>
官陪拜思善門外内贊及鴻臚寺官同時傳贊四拜畢<lb/>
導引官導皇帝由殿左門入詣几筵前奏跪内贊及鴻<lb/>
臚寺官傳贊皇太孫以下及百官跪奏進冊捧冊官跪<lb/>
進冊於皇帝左皇帝受冊獻畢授捧冊官置於案奏進<lb/>
寶捧寶官跪進如前儀奏宣冊宣冊官跪宣冊於皇帝<lb/>
左畢奏宣寶如宣冊畢奏俯伏興平身四拜<hi>傳贊百官同</hi>奏<lb/>
復位導引官導皇帝由殿左門出就拜位奏四拜<hi>傳贊同</hi>
<pb n="9b"/>
禮畢行祭禮導引官導皇帝詣几筵前就拜位奏四拜<lb/>
<hi>隆慶初接行祭禮省就位四拜</hi>奏初獻禮奏跪獻酒<hi>隆慶初初獻有獻帛</hi>贊讀祝<lb/>
讀祝官讀畢亞獻終獻禮拜傳贊並同<hi>隆慶初終獻後有奏俛伏興平身奏復位導引官出殿左門就拜位四拜</hi>導引官導皇帝由殿左門入詣神<lb/>
位前捧冊寶授内侍官捧入導引官導皇帝入内奉安<lb/>
訖奏叩頭畢導引官導皇帝由左門出至丹陛上奏禮<lb/>
畢<hi>傳贊同</hi>導引官導皇帝還宫<lb/>
發引儀　發引前三日行奏吿禮百官預齋戒三日<hi>隆慶<pb n="10a"/>初太常寺先六日奏齋戒京城内外禁屠宰音樂敕命大臣一員䕶喪行禮敕把總内官敕入皇堂内官内使</hi>
遣官以葬期告天地宗廟社稷<hi>祭品行禮如常儀</hi>皇帝衰服吿<lb/>
几筵<hi>禮如啓奠</hi>皇太子親王以下皆衰服隨班行禮是日後<lb/>
百官衰服朝一臨至發引日止京師内外禁樂至祔祭<lb/>
日止禁屠宰至葬畢日止發引前一日遣官祭金水橋<lb/>
午門端門承天門大眀門德勝門并橋清河橋沙河京<lb/>
都應祀神祇并經過去處應祀神祠<hi>隆慶初増祭乾清宫門隆宗門思善門并橋歸極門御橋玉河橋沙河安濟橋朝宗橋其應祀神祇闗王廟天將廟靈濟宫東嶽廟城隍廟眞武廟<pb n="10b"/>内門橋俱内官行禮玉河橋以下俱太常寺官行禮祭用酒果餚饌香燭祭文</hi>是夕設辭奠<hi>隆慶初改辭靈禮如啓奠</hi>皇帝后妃皇太子親王以下皆衰服以序致<lb/>
祭司禮監禮部錦衣衞官提督執事者設大昇輿於午<lb/>
門外依圖式陳葬儀於午門外并大眀門外發引日設<lb/>
啓奠内侍陳設醴饌拜位如常儀内導引官導皇帝衰<lb/>
服詣拜位皇太子親王以下各就拜位贊禮贊四拜奠<lb/>
帛獻酒讀祝四拜舉哀興衰止望瘞禮畢<hi>隆慶初改望瘞為焚幣帛祝文以後祖奠遣奠至陸安神遷奠享禮禮俱同</hi>内導引官導皇帝詣几筵殿<lb/>
<pb n="11a"/>
内稍東西向立皇太子親王以下丹陛上稍東西向立<lb/>
執事者陞徹帷幕等物拂拭梓宫畢内侍徹啓奠内執<lb/>
事官進龍輴於几筵殿下設眞亭神帛輿諡冊寶輿於<lb/>
丹陛上設祖奠如啓奠儀畢内導引官導皇帝詣梓宫<lb/>
前稍東西向立導皇太子由殿左門入立於皇帝之南<lb/>
稍東西向親王以下俱於丹陛上稍東西向立内侍於<lb/>
梓宫前跪奏請靈駕進發内侍捧諡冊寶次捧神帛由<lb/>
殿中門出各置輿内次捧銘旌由中門出執事官陞捧<lb/>
<pb n="11b"/>
梓宫内執事執翣左右蔽梓宫降殿内侍官於梓宫前<lb/>
跪奏請梓宫陞龍輴執事官奉登龍輴訖以綵帷飾梓<lb/>
宫執翣仍列左右内侍擎繖扇侍衞如儀列舊所御儀<lb/>
仗於前諡冊寶輿神帛輿眞亭銘旌以次而行内導引<lb/>
官導皇帝由殿左門出后妃皇太子親王及宫眷後隨<lb/>
<hi>后妃宫眷哭於幃中</hi>至午門内設遣奠如祖奠儀内侍於梓宫前<lb/>
跪奏請靈駕進發司禮監官率儀衞諡冊寶輿等前行<lb/>
皇帝后妃皇太子親王以下皆哭盡哀内侍於皇帝前<lb/>
<pb n="12a"/>
跪奏請還宫内侍導引皇帝還宫后妃以下俱還宫<hi>陸慶初皇子同還</hi>執事官舁梓宫由中門出至午門外禮官跪奏<lb/>
請梓宫陞大昇輿執事官奉梓宫升輿訖<hi>隆慶初即午門内侍跪奏請梓宫陞大昇輿安置訖始行遣奠禮</hi>禮官跪奏請靈駕進發司禮監禮<lb/>
部錦衣衞整視葬儀以次前行皇太子親王以下哭送<lb/>
<hi>天順八年𢎞治十八年俱親王䕶喪行禮隆慶初遣駙馬都尉沿途至陵徃返俱遣官行禮</hi>靈駕出<lb/>
至端門外行辭祖禮<hi>後改為朝祖</hi>執事官預設褥位於太廟<lb/>
中香案前<hi>太常寺設香燭</hi>梓宫至端門外禮官跪奏請辭祖導<lb/>
<pb n="12b"/>
引官導皇太子易常服詣神帛輿前跪禮官奉神帛授<lb/>
皇太子皇太子捧神帛由廟街左門入<hi>隆慶初梓宫至端門外少駐導引官尊遣官易淺淡色服詣神帛輿前跪太常寺官跪扵遣官之左奏請世宗肅皇帝朝祖太常寺官興遣官俯伏興詣輿捧帛由廟街左門入</hi>至太廟褥位跪置神帛於褥興皇太<lb/>
子正立於神帛後贊禮贊跪皇太子跪禮官跪於皇太<lb/>
子之左奏太宗文皇帝謁辭禮官興贊禮贊俛伏興皇<lb/>
太子俛伏興贊五拜三叩頭禮畢皇太子跪捧神帛興<lb/>
仍由廟左門出至輿前以神帛授禮官禮官跪授神帛<lb/>
<pb n="13a"/>
安奉輿中訖<hi>隆慶初遣官自安奉訖太常寺官跪奏請靈駕進發</hi>跪奏請靈駕進<lb/>
發皇太子仍喪服<hi>遣官易衰服</hi>及親王以下隨行梓宫由承<lb/>
天門大眀中門出皇太子親王以下俱由左門出步送<lb/>
至徳勝門外騎送至陵<hi>隆慶初遣官及各衙門分定送葬官俱步送至德勝門外騎送至天夀山紅門外仍步送至陵是日俱免辭還仍朝見</hi>在途并至陵俱朝夕奠哭<lb/>
臨諸王皇親駙馬公侯伯及文武百官軍民耆老四品<lb/>
以上命婦以序沿途設次致祭<hi>皇親命婦及文武官三品以上命婦共祭一壇於順天府前公侯伯及文武官員耆老人等共祭一壇於土城外禪師僧道共祭一壇於清河皇親及駙馬共<pb n="13b"/>祭一壇於沙河</hi>祭畢文武官不係山陵執事及分送者并命婦<lb/>
耆老悉還大昇輿行沿途每程預設校尉舁送選委内<lb/>
官同錦衣衞官專一提督務在起止有節行步安徐沿<lb/>
途宿頓之處預先搭葢席殿仍量搭席房以貯儀仗等<lb/>
物至陵執事官先陳龍輴於獻殿門外候大昇輿至禮<lb/>
官詣大昇輿前跪奏請靈駕降輿升龍輴詣獻殿執事<lb/>
官奉梓宫陞龍輴由中門入皇太子親王俱由左門入<lb/>
<hi>遣官亦由左門入</hi>詣獻殿安奉訖諡冊寶等輿仍陳於前行安<lb/>
<pb n="14a"/>
神禮執事官陳醴饌如常儀設皇太子拜位於梓宫前<lb/>
内侍導皇太子詣拜位贊四拜興贊跪奠酒讀祝俯伏<lb/>
興贊四拜舉哀興哀止贊禮畢親王以下陪拜如常儀<lb/>
<hi>百官俱扵獻殿前鴻臚寺𫝊贊同</hi>遣官祀后土并天夀山<hi>洪熙以後俱同日别遣官祭各陵儀同前但前各陳設酒饌贊再拜興酹酒讀祝再拜興禮畢後各四拜</hi>俟掩𤣥宫時至<lb/>
設遷奠執事官陳醴饌如常儀設皇太子拜位於梓宫<lb/>
前内侍導皇太子詣拜位贊四拜興贊跪奠帛奠酒讀<lb/>
祝訖俯伏興贊四拜舉哀興哀止望瘞親王以下陪拜<lb/>
<pb n="14b"/>
如常儀<hi>百官俱於獻殿前鴻臚官𫝊贊同</hi>退將掩𤣥宫内侍導皇太子<lb/>
親王以下詣梓宫前跪内侍跪奏請靈駕赴𤣥宫俯伏<lb/>
興執事官陞奉遷梓宫入皇堂安奉訖内侍捧諡冊寶<lb/>
置於前陳列眀器等畢行贈禮<hi>内侍官仍設靈座扵獻殿上候安神主</hi>執<lb/>
事官陳醴饌於皇堂門外奉玉帛安置於香案前設皇<lb/>
太子拜位於前内侍導皇太子詣拜位贊四拜興贊跪<lb/>
贊奠酒贊進贈執事官捧玉帛跪進於皇太子之右皇<lb/>
太子受玉帛獻畢以授内執事捧入皇堂安置訖贊俯<lb/>
<pb n="15a"/>
伏興皇太子俛伏興贊四拜舉哀興衰止贊贈事畢内<lb/>
侍出遂掩𤣥宫掩畢行享禮於𤣥宫前如遷奠儀遣官<lb/>
祀后土及祭天夀山<hi>後稱告謝</hi>掩宫將畢内侍設香案扵𤣥<lb/>
宫門外陳醴饌如儀設題主案扵香案前西向設皇太<lb/>
子拜位於前北向内侍盥手出主於案上題主官盥手<lb/>
西向題主畢内侍奉置於神座藏神帛於箱中置其後<lb/>
内侍跪奏請太宗文皇帝神靈上神主<hi>隆慶初全具尊號</hi>奏訖<lb/>
贊四拜興贊跪獻酒讀祝俯伏興贊四拜舉哀興哀止<lb/>
<pb n="15b"/>
<hi>焚祝文</hi>内侍啓櫝受主訖跪奏請神主降座陞輿奉神主<lb/>
陞靈輿至獻殿上内侍跪奏請神主降輿陞座奉神主<lb/>
即座訖<hi>隆慶初神主即座訖先行安神禮如前儀將囘京別遣官以葬畢告各陵</hi>行初虞禮<lb/>
執事官陳醴饌於神主前設皇太子拜位於香案前内<lb/>
侍引皇太子就拜位贊四拜興贊行初獻禮贊跪皇太<lb/>
子跪奠帛奠酒讀祝畢俯伏興亞獻終獻贊四拜舉哀<lb/>
興哀止望瘞禮畢内侍捧神帛箱埋於殿前屏處潔地<lb/>
焚凶器扵野葬日初虞柔日再虞剛日三虞後間日一<lb/>
<pb n="16a"/>
虞至九虞止在途皇太子行禮還京皇帝親行禮<hi>隆慶初自初虞至七虞在途八虞在城外俱䕶喪官行禮九虞還京上親行禮</hi>神主啟行將還内待<lb/>
於神主前跪奏請神主降座升輿還京奏訖俯伏興於<lb/>
靈座上奉神主升靈輿進行儀仗侍衞如儀皇太子後<lb/>
隨在途仍朝夕奠神主還京先於城外置幄次錦衣衞<lb/>
備儀衞教坊司備鼓吹不作百官衰服奉候城外神主<lb/>
至入幄次百官序列於前行五拜三叩頭禮畢候神主<lb/>
進行百官後從至午門外儀衞等退導引官導皇帝衰<lb/>
<pb n="16b"/>
服奉迎於午門内神主至舉哀步導<hi>隆慶初世廟妃皇后太子王妃公主及宫眷等俱迎神主於宫門内舉哀以次後隨</hi>神主陞几筵殿内皇帝立於殿<lb/>
上稍東西向内侍於靈輿前跪奏請神主降輿升座奏<lb/>
訖捧神主安奉於靈座訖<hi>隆慶初上親捧</hi>行安神禮執事官陳<lb/>
設如常儀内導引官導皇帝詣拜位奏四拜興奏跪奠<lb/>
酒讀祝俯伏興奏四拜舉哀興哀止<hi>焚文</hi>祝奏禮畢皇太<lb/>
子親王以陪拜如常儀百官於思善門外隨班行禮傳<lb/>
唱如儀<hi>隆慶初安神畢世廟妃皇后皇子以下以次如拜位舉哀各行謁見四拜禮</hi>眀日百<lb/>
<pb n="17a"/>
官行奉慰禮<hi>隆慶初無</hi>虞祭内侍陳醴饌拜位於几筵前如<lb/>
常祭儀内導引官導皇帝衰服詣拜位皇太子親王以<lb/>
下衰服各就拜位行四拜禮初獻奠帛獻酒讀祝亞獻<lb/>
終獻贊四拜舉哀興哀止望瘞禮畢卒哭用虞祭後剛<lb/>
日禮同虞祭自是罷朝夕奠至卒哭之眀日奉神主祔<lb/>
享於太廟<hi>儀具升祔下</hi>祭畢太常卿於神主前跪奏請太宗<lb/>
文皇帝神主還几筵奏訖導引官導皇帝捧神主由廟<lb/>
左門出至門外安奉於御輦儀衞繖扇導從如来儀皇<lb/>
<pb n="17b"/>
帝陞輅後隨至午門外儀衞止皇帝至思善門降輅釋<lb/>
祭服易衰服隨御輦至几筵殿前内侍於輦前跪奏請<lb/>
神主降輦升座内侍奉神主升座訖内導引官導皇帝<lb/>
由殿左門入行安神禮如前儀禮畢皇帝釋服還宫眀<lb/>
日百官素服烏紗帽黑角帶行奉慰禮<lb/>
祔廟儀　卒哭之眀日太常寺陳設醴饌於太廟如常<lb/>
享儀樂設而不作設儀衞繖扇於午門外内侍官設皇<lb/>
帝拜位於几筵殿上進御輦於殿前丹陛上内導引官<lb/>
<pb n="18a"/>
導皇帝衰服詣拜位贊四拜舉哀興哀止立於拜位之<lb/>
東西向内侍詣靈座前跪奏請太宗文皇帝神主降座<lb/>
升輦詣太廟祔享奏訖内侍捧神主安奉於御輦繖扇<lb/>
侍衞如儀至思善門外皇帝易祭服陞輅後隨至太廟<lb/>
南門之外降輅導引官導皇帝詣御輦前贊跪皇帝跪<lb/>
太常卿跪於左奏請太宗文皇帝神主降輦詣太廟祔<lb/>
享奏訖贊俯伏興皇帝俯伏興導引官導皇帝捧神主<lb/>
由左門入典儀唱樂舞生就位執事官各司其事至丹<lb/>
<pb n="18b"/>
陛典儀唱太宗文皇帝謁廟内贊奏請詣神位前毎至<lb/>
一廟前内侍捧神主置褥位朝北皇帝於神主後行八<lb/>
拜禮各廟俱八拜禮畢太常卿立壇東西向唱賜座皇<lb/>
帝搢圭内侍捧神主進於皇帝皇帝捧神主安於座導<lb/>
引官導皇帝詣拜位行祭禮如時享儀文官五品以上<lb/>
武官四品以上隨班行禮禮畢仍奉神主還几筵至大<lb/>
祥前一日遣官祭告太廟至日上祭告几筵殿奉安神<lb/>
主神座儀物於太廟<lb/>
<pb n="19a"/>
洪熙元年昭皇帝喪禮　遺詔山陵制度務從儉約喪<lb/>
制用日易月皆以二十七日釋服毋禁嫁娶音樂在外<lb/>
親王藩屏為重不可輒離本國各處緫兵鎮守備禦重<lb/>
臣及文武大小官員亦毋擅離職守聞喪之日止於本<lb/>
處朝夕哭臨三日悉免赴闕行禮　部議自聞喪日為<lb/>
始不鳴鍾鼓在京禁屠宰十三日諸王世子郡王及王<lb/>
妃郡王以下並遵遺詔喪服二十七日而除上尊諡次<lb/>
日百官各具素服烏紗帽黑角帶於承天門俟開讀尊<lb/>
<pb n="19b"/>
諡詔<lb/>
仁宗實錄洪熙元年夏六月己亥朔壬寅行在禮部以<lb/>
大行皇帝喪禮儀注進命如儀行之其儀注一自聞喪<lb/>
日為始不鳴鍾鼓一在京文武官聞喪素服烏紗帽黑<lb/>
角帶自眀日始至第三日旦俱詣思善門外哭退扵本<lb/>
衙門宿歇不飲酒食肉第四日各具斬衰服至思善門<lb/>
外朝夕哭臨三日又朝臨七日各十五舉聲止凡在朝<lb/>
及衙門視事用布裹紗帽垂帶素服腰絰麻鞋退居即<lb/>
<pb n="20a"/>
服孝服通前二十七日而除一文武官一品至四品命<lb/>
婦麻布大袖員領長衫麻布葢頭清晨由西華門入思<lb/>
善門外哭臨三日而止悉去金銀首飾仍素服通前二<lb/>
十七日而除一在京以聞喪日為始禁屠宰十三日一<lb/>
軍民素服婦人素服不妝飾俱以聞喪日為始二十七<lb/>
日而除一聽選官辦事官監生人才吏典僧道耆老聞<lb/>
喪即易素服自次日至第三日每旦赴順天府朝闕設<lb/>
香案哭臨至四日百官各具衰服監生等素服朝夕哭<lb/>
<pb n="20b"/>
臨三日又朝臨七日各十五舉聲止仍各具素服通前<lb/>
二十七日而除一外國四夷朝使行哭臨禮工部造與<lb/>
孝服一在京文武百官祭祀品物光禄寺辦一在内文<lb/>
武官吏人等遵依遺詔二十七日釋服後仍終太宗文<lb/>
皇帝服制一諸王世子郡王及王妃郡王妃郡主以下<lb/>
聞訃皆哭盡哀行五拜三叩頭禮畢並易素服第四日<lb/>
易衰服遵依遺詔二十七日而除一遺詔到日在外文<lb/>
武官吏人等素服烏紗帽黑角帶行四拜禮跪聽宣讀<lb/>
<pb n="21a"/>
訖舉哀再行四拜禮畢各置斬衰於衙門内望闕設香<lb/>
案朝夕哭臨三日各十五舉聲止自是素服通計二十<lb/>
七日而除一在外官聞喪命婦素服舉哀三日各十五<lb/>
舉聲素服通計二十七日而除軍民男女止素服十三<lb/>
日<lb/>
出葬儀　洪熙元年八月辛夘行在禮部進仁宗昭皇<lb/>
帝梓宫出葬儀注一文武官自八月二十七日為始於<lb/>
本衙門齋宿至三十日早衰服朝一臨如儀至發引日<lb/>
<pb n="21b"/>
止京師内外至祔祭日止皆禁音樂一自發引前三日<lb/>
禁屠宰至葬畢止一皇親公侯伯文武四品以上命婦<lb/>
九月初一日早服麻布大衫葢頭赴順天府東設祭處<lb/>
所恭候梓宫至共祭一壇祭畢各囘一公侯伯忠勇王<lb/>
外國四夷使臣共祭一壇皇親共祭一壇都督指揮共<lb/>
祭一壇各部都察院等衙門官共祭一壇錦衣衞等衙<lb/>
門官共祭一壇順天府并所屬官吏耆老共祭一壇在<lb/>
外各王府所遣官共祭一壇自土城外至山口縁途以<lb/>
<pb n="22a"/>
次行禮一神主囘日文武百官衰服出城迎接一神主<lb/>
還行在錦衣衞置幄次備儀衞先於城外迎接一神主<lb/>
祔廟文官五品以上武官四品以上俱各具祭服赴太<lb/>
廟陪祭一文武官員監生人等不係分送者及應合祭<lb/>
禮官員俱送出徳勝門土城外行五拜三叩頭禮舉哀<lb/>
畢辭囘一縁途市巷軍民男女人等輳集之處遇梓宫<lb/>
至皆跪俯伏舉哀候梓宫過興一在外大小文武衙門<lb/>
各分官送葬就於設祭壇所恭候致祭<lb/>
<pb n="22b"/>
祔廟儀　洪熙元年九月辛亥奉仁宗皇帝神主祔享<lb/>
於太廟是日早上衰服詣几筵殿拜奉神主出思善門<lb/>
外易祭服詣太廟由左門入至一廟神位前内侍捧神<lb/>
主置拜位上於神主後行八拜禮以次至二廟三廟四<lb/>
廟五廟行拜禮如初畢奉神主置座位行祭禮如時享<lb/>
之儀文武陪祀官隨班行禮畢上奉神主還至思善門<lb/>
外易衰服詣几筵殿行安神禮<lb/>
郭正域皇眀典禮志洪熙元年六月己亥朔上至自南<lb/>
<pb n="23a"/>
京先是仁宗皇帝上賔遺詔上蚤正大位宫中以上未<lb/>
還秘不發喪至是驛報上至良鄉宫中始出遺詔文武<lb/>
百官常服於午門外立班四拜聽宣讀舉哀四拜太監<lb/>
楊瑛户部尚書夏原吉禮部尚書吕震捧遺詔拜蘆溝<lb/>
橋迎上蘆溝橋先設幕次香案聽宣遺詔哭盡哀易素<lb/>
服行文武百官素服迎於都城外上至長安右門下馬<lb/>
步行哭至宫釋冠服被髮詣梓宫前叩首哭盡哀宫中<lb/>
自皇后以下皆哭盡哀上就喪次上母后親王以次見<lb/>
<pb n="23b"/>
上畢各就喪次自六月初三日聞喪為始二十七日而<lb/>
除自七月初一日為始鳴鍾鼓上服淺淡色衣烏紗翼<lb/>
善冠黑角帶於奉天門視事百官皆淺淡色衣烏紗帽<lb/>
黑角帶朝叅如常儀退朝仍終太宗文皇帝服制上曰<lb/>
朕心何能忍雖加一日愈於已初一日仍素服坐西角<lb/>
門不鳴鍾鼓百日後再議八月戊寅行在禮部尚書吕<lb/>
震言仁宗皇帝喪服巳百日請上易素服御奉天門視<lb/>
朝上諭震曰皇考劬勞大徳奄至遐棄梓宫在殯旦夕<lb/>
<pb n="24a"/>
瞻奉几筵中心何忍所奏候山陵事畢再議九月戊午<lb/>
少師吏部尚書蹇義等議言皇上孝思無窮禮貴得宜<lb/>
今祔廟後仍素服於西角門視事至孟冬嵗暮行時享<lb/>
禮太常奏祭祀是日鳴鍾鼓上服黄袍御奉天門視朝<lb/>
上可其奏<hi>宣德以後俱如儀</hi>仁宗既祔廟遇祭祀上黄袍祭畢<lb/>
如初禫祭後始釋服<lb/>
宣徳十年章皇帝喪禮<lb/>
宣宗實録行在禮部進所定儀注一自聞喪日為始不<lb/>
<pb n="24b"/>
鳴鍾鼓一在京諸王及王妃公主以下聞訃詣几筵皆<lb/>
哭盡哀行五拜三叩頭禮畢並易素服至第四日服衰<lb/>
服遵依遺詔二十七日而除一在京文武官員聞喪素<lb/>
服烏紗帽黑角帶自眀日侵晨至第三日每日俱詣宣<lb/>
武門南哭臨退扵本衙門宿歇不飲酒食肉第四日各<lb/>
具斬衰服至宣武門南朝夕哭臨三日又朝臨七日各<lb/>
十五舉聲凡入朝及在衙門視事用布裹紗帽垂帶素<lb/>
服腰絰麻鞋退居亦服之通前二十七日而除一文武<lb/>
<pb n="25a"/>
官員一品至四品命婦悉去金銀首飾麻布大袖員領<lb/>
長衫麻布葢頭侵晨由東華門入至宣武門裏哭臨三<lb/>
日退仍素服二十七日而除一在京諸寺觀各聲鍾三<lb/>
萬杵一在京以聞喪日為始二十七日而除一凡内外<lb/>
祭祀翰林院撰祭文光禄寺備祭物一四夷使臣行哭<lb/>
臨禮工部造與孝服一聽選辦事官監生人材吏典僧<lb/>
道坊廂人等聞喪即易素服自次日早至第三日皆侵<lb/>
晨赴順天府望闕設香案哭臨第四日官各具斬衰服<lb/>
<pb n="25b"/>
監生人等素服朝夕哭臨三日又朝臨七日各十五舉<lb/>
聲仍各素服通前二十七日而除一遺詔到日在外文<lb/>
武官員人等素服烏紗帽黑角帶行四拜禮跪聽宣讀<lb/>
訖舉哀再行四拜禮畢各置斬衰服於本衙門宿歇不<lb/>
飲酒食肉每日率合屬官僚人等就本衙門内設香案<lb/>
朝夕哭臨三日各十五舉聲自是素服通前二十七日<lb/>
而徐一在外官員命婦聞喪各就本家設香案素服舉<lb/>
哀三日各十五舉聲素服通前二十七日而除軍民男<lb/>
<pb n="26a"/>
婦易素服十三日而除一官員軍民二十七日除服外<lb/>
聽其嫁娶不禁音樂<lb/>
　　　　乾學案眀諸帝實録俱載大喪儀注而㑹典<lb/>
　　　　不盡載者以其禮文相類舉其一二端而其<lb/>
　　　　餘從可知也今特於實録中採仁宣二廟喪<lb/>
　　　　禮以繼㑹典之後而其他亦略之葢禮可以<lb/>
　　　　互證正不必以繁為貴也<lb/>
成化二十三年純皇帝祔廟儀<lb/>
<pb n="26b"/>
眀㑹典卒哭之眀日奉神主祔太廟前期三日齋戒前<lb/>
一日遣官以祔享祭告太廟至日太常寺官設牲醴於<lb/>
太廟如時享之儀樂設而不作設憲宗純皇帝御座於<lb/>
宣廟御座之次錦衣衞設儀衞扵午門外是日蚤内執<lb/>
事官設酒饌於几筵設憲宗純皇帝衣冠於几筵前進<lb/>
神主輦於殿前設衣冠輿於丹陛上設上拜位於几筵<lb/>
殿上正中設親王拜位於殿前丹陛上上衰服内導引<lb/>
官導引詣拜位親王各衰服詣拜位奏四拜舉哀哀止<lb/>
<pb n="27a"/>
各立於拜位之東西向内侍官詣靈座前奏請憲宗純<lb/>
皇帝神主降座陞輦詣太廟祔享上捧神主由殿中門<lb/>
出奉安於輦内執事官捧衣冠置於輿後隨内侍擎繖<lb/>
扇如儀至思善門外親王退上於右順門具祭服陞輅<lb/>
後隨至太廟南門外儀衞俱分列左右上降輅太常寺<lb/>
官導上詣輦前跪太常寺官奏請憲宗純皇帝神主降<lb/>
輦詣太廟祔享上俯伏興搢圭詣輦捧神主曲左門入<lb/>
内侍官捧衣冠隨入贊禮贊樂舞生就位執事官各司<lb/>
<pb n="27b"/>
其事贊迎神主至丹陛上贊禮贊憲宗純皇帝謁廟内<lb/>
侍官捧衣冠立憲宗純皇帝御座之下引贊奏詣神位<lb/>
前至一廟上捧神主置褥位立神主後出圭行四拜禮<lb/>
以次詣八廟禮俱同謁廟畢上搢圭捧神主北向立太<lb/>
常寺官唱賜座内侍官捧衣冠安於座内上捧神主安<lb/>
於衣冠前出圭立於旁導引官導上詣拜位行祭禮如<lb/>
時享之儀文官五品以上武官四品以上各祭服隨班<lb/>
行禮禮畢奉神主還几筵至大祥後二日奉神主安扵<lb/>
<pb n="28a"/>
太廟前期三日齋戒前一日遣官詣太廟行祭告禮用<lb/>
祝文至日侵晨設酒果於几筵殿設神主輦一冊寶亭<lb/>
二扵殿前丹陛上上服淺淡服行祭告禮畢司禮監官<lb/>
詣几筵殿前跪奏請神主陞輦詣太廟奉安奏訖内侍<lb/>
捧神主冊寶俱由殿中門出安奉扵輦及冊寶亭内侍<lb/>
擎執繖扇侍衞如儀上隨行至右順門上易祭服陞輅<lb/>
後隨至午門外儀衛繖扇導至廟街門内分列於太廟<lb/>
南門外之左右上降輅司禮監官導上詣神主輦前贊<lb/>
<pb n="28b"/>
跪上跪司禮監官跪於上左奏請神主奉安太廟奏訖<lb/>
贊俯伏興上俯伏興導引官前導内侍捧神主冊寶前<lb/>
行上隨後由中門入至寢殿奉安訖上叩頭興導引官<lb/>
導上由殿東門出至丹陛上祭祀如時祭儀用祝文文<lb/>
武官具祭服隨班行禮<lb/>
嘉靖四十五年肅皇帝喪禮<lb/>
眀㑹典遺詔喪禮依舊制以日易月宗室親郡王各處<lb/>
緫督鎭巡三司官各扵本處朝夕哭臨三日進香差官<lb/>
<pb n="29a"/>
代行衞所府州縣并土官並免進香郊社等禮及祔葬<lb/>
祔享各稽祖宗舊典斟酌改正　部議一發喪殿下括<lb/>
髮詣大行皇帝宫内舉哀哀止小斂括髮設奠<hi>不用文</hi>舉哀<lb/>
歸喪次皇貴妃等妃殿下妃皇孫涇簡王妃等妃景恭<lb/>
王妃寧安公主舉哀禮同哀畢各歸喪次　是日頒遺<lb/>
詔　一大斂殿下素服束髮詣大行皇帝前舉哀設奠<lb/>
<hi>不用文</hi>大斂奉安梓宫設几筵安神帛立銘旌哭盡哀皇<lb/>
貴妃殿下妃皇孫及各王妃公主哭臨禮皆同　一成<lb/>
<pb n="29b"/>
服殿下服衰服詣梓宫前舉哀行奠祭皇貴妃殿下妃<lb/>
皇孫及各王妃公主皆成服各設祭一壇六尚及宫人<lb/>
各隨祭禮畢各歸喪次　是日内官内使祭一壇<hi>以上祭俱用文</hi>　次日公侯駙馬伯五府六部等衙門共一壇文武<lb/>
三品以上命婦共一壇　一每七及百日殿下一壇皇<lb/>
貴妃等妃共一壇殿下妃一壇皇孫一壇涇簡王妃等<lb/>
妃共一壇景恭王妃一壇寧安公主一壇　一内外官<lb/>
員軍民人等及各王府夷使禮並與洪武永樂同<lb/>
<pb n="30a"/>
<hi>附</hi>東府啓請儀注<hi>世廟初崩穆廟時在東府故詣啓請</hi>　内閣等官詣府<lb/>
啓請於門外一拜三叩頭以啓本及儀注交與承奉捧<lb/>
入殿下覽啓本訖舉哀具黑翼善冠青布服黑角帶傳<lb/>
㫖内閣等官先行乃乘轎啓行<hi>轎用青布帷</hi>宫眷暫留府中<lb/>
兵部錦衣衞添撥官軍官校守衛候㫖宣入<hi>後於十五日五更入居乾清宫西煖閣</hi>
入内儀注　一駕由東安門入將至乾清宫門前下轎<lb/>
步哭釋冠服被髮詣御榻前五拜三叩頭周視御體且<lb/>
<pb n="30b"/>
視且哭視畢至喪次皇貴妃等俱不相見　一至喪次<lb/>
命司禮監云説與内府各衙門查照舊規辦理喪儀諸<lb/>
務不許遲誤又云説與皇城内外官員嚴謹守衞仔細<lb/>
闗防不許疎怠又云著一箇文書官去問内閣告内殿<lb/>
怎麽行禮著具儀注來看司禮監各承㫖傳行其小斂<lb/>
等項依欽天監所擇日時行<hi>儀注另具</hi>　一臣等具告内殿<lb/>
儀注同遺詔藳親齎至駕所在之處承奉捧入進呈候<lb/>
覽訖如有更改逐一批示臣等另具藳上進如無更改<lb/>
<pb n="31a"/>
承奉傳示臣等書冩仍命司禮監官一員同臣等看用詔<lb/>
書寶并頒詔供事　一次日頒遺詔命司禮監云説與<lb/>
禮部㑹同翰林院具大行皇帝喪儀來看又云説與兵<lb/>
部并京營提督官選撥官軍於皇城京城各門嚴謹守<lb/>
備又云爾每㑹同内閣查照舊規報訃於各宗室<lb/>
擬告内殿儀注　兹奉㫖命臣等具告内殿儀注臣等<lb/>
謹案累朝實録止言以大行皇帝賔天告内殿而不載<lb/>
告文亦不言是親告或遣某官告及具何項儀物葢因<lb/>
<pb n="31b"/>
初喪哀痛荒迷故不用文亦不親告又其時未頒遺詔<lb/>
故不遣大臣又因凶事故不具酒果脯醢等今擬命司<lb/>
禮監官一員具香燭恭謁跪告云大行皇帝扵某日某<lb/>
時賔天謹用告知告畢三叩頭而退遣官烏紗帽素衣<lb/>
黑角帶伏乞裁定施行<lb/>
大喪儀注　十五日發喪不鳴鍾鼓殿下素衣詣大行<lb/>
皇帝前舉哀哀止小斂括髮設奠<hi>不用文</hi>舉哀歸喪次皇<lb/>
貴妃等妃殿下妃皇孫涇簡王妃等妃景恭王妃寧安<lb/>
<pb n="32a"/>
公主舉哀禮同哀畢各歸喪次是日頒遺詔十六日大<lb/>
斂殿下素服束髮詣大行皇帝前舉哀設奠<hi>不用文</hi>大斂<lb/>
畢奉安梓宫設几筵安神主立銘旌哭盡哀皇貴妃等<lb/>
妃殿下妃皇孫涇簡王妃等妃景恭王妃寧安公主哭<lb/>
臨禮皆同十七日成服殿下服衰服詣梓宫前舉哀行<lb/>
奠祭禮皇貴妃等妃殿下妃皇孫涇簡王妃等妃景恭<lb/>
王妃寧安公主皆成服各設祭一壇六尚及宫人各隨<lb/>
祭禮畢各歸喪次是日内官内使祭一壇<hi>已上祭俱用文</hi>
<pb n="32b"/>
隆慶元年進呈尊諡議文儀　先是敕諭文武羣臣議<lb/>
上尊諡至期前一日鴻臚寺官於宣治門設諡議文案<lb/>
是日蚤上具衰服<hi>隆慶六年上具素翼善冠麻布袍腰絰</hi>御宣治門捧諡<lb/>
議官立扵階之東文武百官各具素冠服<hi>隆慶六年百官烏紗帽黑角帶皂靴</hi>詣丹墀贊行四拜禮興禮部官出前跪奏進尊<lb/>
諡議文奏畢復位序班二員引班首官稍進前捧諡議<lb/>
官以文授班首官班首官受議諡文由中道進將至御<lb/>
前序班贊進尊<hi>㿽言</hi>議文上起至諡議文案之北班首官<lb/>
<pb n="33a"/>
進諡議文置於案贊跪百官皆跪上覽畢召翰林院官<lb/>
趣至前跪上以諡議文授翰林院官命撰諡冊文翰林<lb/>
院官受訖捧從中道出上復坐贊俯伏興班首官復位<lb/>
贊行四拜禮畢序班徹案上還<lb/>
隆慶元年尊諡頒詔儀　先期鴻臚寺設詔案於皇極<lb/>
殿内東錦衣衞設傘葢於皇極殿前至日蚤百官各具<lb/>
素服烏紗帽黑角帶於承天門外伺候上御中極殿具<lb/>
黑翼善冠白素袍黑犀帶執事官先行五拜三叩頭禮<lb/>
<pb n="33b"/>
鴻臚寺官奏請陞殿導駕官導上御皇極殷鳴贊訖序<lb/>
班舉詔案於殿中翰林院官捧詔立於左鳴鞭唱須詔<lb/>
翰林院官以詔授禮部官禮部官受詔置於案序班舉<lb/>
案由殿左門出錦衣衞用傘葢迎至承天門上百官入<lb/>
班鳴贊唱四拜稱有制唱跪開讀訖再唱行四拜禮鴻<lb/>
臚寺官𫝊奏禮畢百官退詔書迎至禮部授使者須行<lb/>
天下<lb/>
眀典禮志世宗梓宫之陵遣駙馬都尉各文武送葬官<lb/>
<pb n="34a"/>
步送至徳勝門外騎送至天夀山紅門外仍步至陵<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀禮通考卷七十一<lb/>
</p>
<p>
</p>
  </div>
</body>
</text>
</TEI>
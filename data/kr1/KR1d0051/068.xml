<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷六十八</head>
    <p>
<pb n="1a"/>
欽定四庫全書<lb/>
　讀禮通考卷六十八　　刑部尚書徐乾學撰<lb/>
　　喪儀節三十一<lb/>
　　國恤三<lb/>
　　　漢大喪儀<lb/>
後漢書禮儀志不豫太醫令丞将醫入就進所宜藥嘗<lb/>
藥監近臣中常侍小黄門皆先嘗藥過量十二公卿朝<lb/>
臣問起居無間太尉告請南郊司徒司空告請宗廟告<lb/>
<pb n="1b"/>
五嶽四瀆羣祀並禱求福疾病公卿復如禮登遐皇后<lb/>
詔三公典喪事百官皆衣白單衣白幘不冠閉城門宫<lb/>
門近臣中黄門持兵虎賁羽林郎中署皆嚴肅衛宫府<lb/>
各警北軍五校繞宫屯兵黄門令尚書御史謁者晝夜<lb/>
行陳三公啟手足色膚如禮皇后皇太子皇子哭踊如<lb/>
禮沐浴如禮守宫令兼東園匠将女執事黄緜緹繒金<lb/>
縷玉柙如故事飯含珠玉如禮<hi>禮稽命徵白天子飯以珠含以玉諸侯飯以珠含以珠卿大夫士飯以珠含以貝</hi>槃冰如禮<hi>周禮凌人天子喪供夷槃冰鄭𤣥曰夷之言尸也實<pb n="2a"/>冰扵槃中置之尸牀之下所以寒尸也漢禮器制度大槃廣八尺長一丈二尺深三尺漆赤中</hi>百官哭<lb/>
臨殿下是日夜下竹使符告郡國二千石諸侯王<hi>應劭曰凡與郡國守相竹使符皆以竹箭五枚長五寸鐫刻篆書第一至第五張晏曰符以代古之珪璋從簡易也此下大喪符亦猶斯比</hi>竹使符到皆伏哭盡哀<hi>漢舊制發兵皆以銅虎符其餘徴調竹使而已符第合㑹為大信見杜詩𫝊</hi>小斂如禮東園匠考工令奏東園祕<lb/>
器表裏洞赤虡文畫日月鳥龜龍虎連璧偃月牙檜梓<lb/>
宫如故事大斂于兩楹之間五官左右虎賁羽林五将<lb/>
各将所部執虎賁㦸屯殿端門陛左右廂中黄門持兵<lb/>
<pb n="2b"/>
陛殿上夜漏羣臣入晝漏上水大鴻臚設九賔隨立殿<lb/>
下謁者引諸侯王立殿下西面北上宗室諸侯四姓小<lb/>
侯在後西面北上治禮引三公就位殿下北面特進次<lb/>
中二千石列侯次二千石六百石博士在後羣臣陪位<lb/>
者皆重行西上位定大鴻臚言具謁者以聞皇后東向<lb/>
貴人公主宗室婦女以次立後皇太子皇子在東西向<lb/>
皇子少退在南北面皆伏哭大鴻臚𫝊哭羣臣皆哭三<lb/>
公升自阼階安梓宫内珪璋諸物近臣佐如故事嗣子<lb/>
<pb n="3a"/>
哭踊如禮<hi>周禮駔珪璋璧琮琥璜之渠眉疏璧琮以斂尸鄭司農曰駔外有捷盧也謂珪璋璧琮琥璜皆為開渠為眉瑑沙除以斂尸令汁得流去也鄭𤣥曰以斂尸者以大斂焉加之也渠眉玉飾之溝瑑也以組穿聫六玉溝瑑之中以斂尸珪在左璋在首琥在右璜在足璧在背琮在腹盖取象方明神之也疏璧琮者通扵天地</hi>東園匠武士下釘衽截去牙<hi>喪大記曰君盖用漆三衽三束鄭𤣥注曰衽小要</hi>太常上太牢奠太官食監中黄門尚食次奠執事<lb/>
者如禮太常大鴻臚𫝊哭如儀三公奏尚書顧命太子<lb/>
即日即天子位于柩前請太子即皇帝位皇后為皇太<lb/>
后奏可羣臣皆出吉服入㑹如儀太尉升自阼階當柩<lb/>
<pb n="3b"/>
御座北面稽首讀䇿畢以𫝊國玉璽綬東面跪授皇太<lb/>
子即皇帝位中黄門掌兵以玉具隨侯珠斬蛇寳劒授<lb/>
太尉告令羣臣羣臣皆伏稱萬嵗或大赦天下遣使者<lb/>
詔開城門宫門罷屯衛兵羣臣百官罷入成喪服如禮<lb/>
兵官戎<hi>文帝遺詔無布車及兵器應劭曰不施輕車介士</hi>三公太常如禮故事<lb/>
百官五日一㑹臨故吏二千石刺史在京都郡國上計<lb/>
掾史皆五日一㑹天下吏民發喪臨三日<hi>文帝遺詔</hi>先葬二<lb/>
日皆旦晡臨既葬釋服無禁嫁娶祠祀<hi>文帝遺詔文有飲酒食肉自當<pb n="4a"/>給喪事服臨者皆無踐踐徒跣也</hi>佐吏以下布衣冠幘絰帶無過三寸<lb/>
臨庭中<hi>文帝遺詔</hi>武吏布幘大冠大司農出見錢榖給六丈<lb/>
布直以葬大紅十五日小紅十四日纎七日釋服<hi>應詔曰紅者中祥大祥以紅為領縁纎禫也凡三十六日而釋</hi>部刺史二千石列侯在國者<lb/>
及關内侯宗室長吏及因郵奉奏諸侯王遣大夫一人<lb/>
奉奏弔臣請驛馬露布奏可以木為重髙九尺廣容八<lb/>
歴裹以葦席巾門喪帳皆以簟車皆去輔轓疏布惡輪<lb/>
走卒皆布褠幘太僕四輪輈為賔車大練為屋幕中黄<lb/>
<pb n="4b"/>
門虎賁各二十人執紼司空擇土造穿太史卜日謁者<lb/>
二人中謁者僕射中謁者副将作油緹帳以覆坑方石<lb/>
治黄腸題湊便房如禮<hi>漢舊儀略載前漢諸帝夀陵曰天子即位明年将作大匠營陵地用地七頃方中用地一頃深十三丈堂壇髙三丈墳髙十二丈武帝墳髙二十丈明中髙一丈七尺四周二丈内梓棺柏黄腸題湊以次百官蔵畢其設四通羨門容大車六馬皆蔵之内方外陟車石外方立先閉劎户户設夜龍莫邪劒伏弩設伏火已營陵餘地為西園后陵餘地為婕妤以下次賜親屬功臣漢書音義曰題頭也湊以頭向内所以為固也便房蔵中便坐也皇覽曰漢家之葬方中百步已穿築為方城其中開四門四通足放六馬然後錯渾雜物杆漆繒綺金寳米榖及埋車馬虎豹禽獸發近郡卒徒置将軍尉侯以後宫貴幸者<pb n="5a"/>皆守園陵元帝葬乃不用車馬禽獸等物</hi>大駕太僕御方相氏黄金四目蒙<lb/>
熊皮𤣥衣朱裳執戈揚盾立乗四馬先驅<hi>周禮曰方相氏大喪先柩及墓入壙以戈擊四隅敺方良鄭𤣥曰方相放想也可畏怖之貌壙穿地中也方良罔兩也天子之椁柏黄腸為裏表以石焉國語曰木石之怪夔罔兩</hi>旂之制長三仭十有二游曳地畫<lb/>
日月升龍書旐曰天子之柩謁者二人立乗六馬為次<lb/>
大駕甘泉鹵簿金根容車蘭臺法駕喪服大行載飾如<lb/>
金根車皇帝從送如禮太常上啟奠夜漏二十刻太尉<lb/>
冠長冠衣齋衣乗髙車詣殿止車門外使者到南向立<lb/>
<pb n="5b"/>
太尉進伏拜受詔太尉詣南郊未盡九刻大鴻臚設九<lb/>
賔隨立羣臣入位太尉行禮執事皆冠長冠衣齋衣太<lb/>
祝令跪讀諡䇿太尉再拜稽首治禮告事畢太尉奉諡<lb/>
䇿還詣殿端門太常上祖奠中黄門尚衣奉衣登容根<lb/>
車東園武士載大行司徒却行道立車前治禮引太尉<lb/>
入就位大行車西少南東面奉䇿太史令奉哀䇿立後<lb/>
太常跪曰進皇帝進太尉讀諡䇿蔵金匱皇帝次科蔵<lb/>
于廟太史奉哀䇿葦箧詣陵太尉旋復公位再拜立哭<lb/>
<pb n="6a"/>
太常跪曰哭大鴻臚𫝊哭十五舉音止哭太常行遣奠<lb/>
皆如禮請哭止哭如儀晝漏上水請發司徒河南尹先<lb/>
引車轉太常跪曰請拜送載車著白系參繆紼長三十<lb/>
丈大七寸為輓六行行五十人公卿以下子弟凡三百<lb/>
人皆素幘委貌冠衣素裳校尉三人皆赤幘不冠絳科<lb/>
單衣持幢幡候司馬丞為行首皆銜枚羽林孤兒巴渝<lb/>
櫂歌者六十人為六列鐸司馬八人執鐸先大鴻臚設<lb/>
九賔隨立陵南羨門道東北面諸侯王公特進道西北<lb/>
<pb n="6b"/>
面東上中二千石二千石列侯直九賔東北面西上皇<lb/>
帝白布幕素裏夾羨道東西向如禮容車幄坐羨道西<lb/>
南向車當坐南向中黄門尚衣奉衣就幄坐車少前太<lb/>
祝進醴獻如禮司徒跪曰大駕請舍太史令自車南北<lb/>
面讀哀䇿掌故在後已哀哭太常跪曰哭大鴻臚𫝊哭<lb/>
如儀司徒跪曰請就下位東園武士奉下車司徒跪曰<lb/>
請就下房都導東園武士奉車入房司徒太史令奉諡<lb/>
哀䇿<hi>晉時有人嵩髙山下得竹簡一枚上有兩行科斗書之臺中外𫝊以相示莫有知者司空張華以問<pb n="7a"/>博士束晳晳曰此明帝顯節陵中䇿也檢校果然是知䇿用此書也</hi>東園武士執事下明<lb/>
器<hi>禮記曰明器神明之也孔子謂為明器知喪道矣備物而不可用也鄭𤣥注既夕曰陳明器以西行南端為上</hi>筲八盛容三升<hi>鄭𤣥注既夕曰筲畚種類也其容盖與簋同</hi>黍一稷一麥<lb/>
一粱一稻一麻一菽一小豆一甕三容三升醯一醢一<lb/>
屑一<hi>鄭𤣥注既夕曰屑薑桂之屑</hi>黍飴載以木桁覆以疏布甒二容<lb/>
三升醴一酒一載以木桁覆以功布瓦鐙一彤矢四軒<lb/>
輖中亦短衛彫矢四骨鏃短衛<hi>既夕曰翭矢一乗骨鏃短衞鄭𤣥注曰翭猶候也候物而射之矢也四矢曰乗骨鏃短衛示不用也生時翭矢金鏃凡為矢五分笴長而羽其一通俗文曰細<pb n="7b"/>毛翭也</hi>彤弓一巵八牟八<hi>鄭𤣥注既夕曰牟盛湯漿</hi>豆八籩八形方酒<lb/>
壺八槃匜一具<hi>鄭𤣥注既夕曰槃匜盥器也</hi>杖几各一盖一鐘十六<lb/>
無虡鎛四無虡<hi>爾雅曰大鐘謂之鏞郭璞注曰書曰笙鏞以間亦名鎛</hi>磬十六無<lb/>
虡<hi>禮記曰有鐘磬而無簨虡鄭𤣥曰不懸之也</hi>壎一簫四笙一箎一柷一雅<lb/>
一瑟六琴一竽一筑一坎侯一<hi>禮記曰琴瑟張而不平竽笙備而不和</hi>干<lb/>
戈各一笮一甲一胄一<hi>既夕謂之役器鄭𤣥曰笮矢箙</hi>輓車九乗芻靈<lb/>
三十六匹<hi>鄭𤣥注禮記曰芻靈束茅為人馬謂之芻靈神之類</hi>瓦竈二瓦釡二瓦<lb/>
甑一瓦鼎十二容五升匏勺一容一升瓦案九瓦大杯<lb/>
<pb n="8a"/>
十六容三升瓦小杯二十容二升瓦飯槃十瓦酒罇二<lb/>
容五升匏勺二容一升祭服衣送皆畢東園匠曰可哭<lb/>
在房中者皆哭太常大鴻臚請哭止如儀司徒曰百官<lb/>
事畢臣請罷從入房者皆再拜出就位太常導皇帝就<lb/>
贈位司徒跪曰請進贈侍中奉持鴻洞贈玉珪長尺四<lb/>
寸薦以紫巾廣袤各三寸緹裏赤纁周縁贈幣𤣥三纁<lb/>
二各長尺二寸廣充幅皇帝進跪臨羨道房户西向手<lb/>
下贈投鴻洞中三東園匠奉封入蔵房中太常跪曰皇<lb/>
<pb n="8b"/>
帝敬再拜請哭大鴻臚𫝊哭如儀太常跪曰贈事畢皇<lb/>
帝促就位<hi>續漢書曰明帝崩司徒鮑昱典喪事葬日三公入安梓宫還至羨道半逢上欲下昱前叩頭言禮天子鴻洞以贈所以重郊廟也陛下奈何冒危險不以義割哀上即還</hi>容根車游載容<lb/>
衣司徒至便殿並轝騎皆從容車玉帳下司徒跪曰請<lb/>
就幄導登尚衣奉衣以次奉器衣物蔵扵便殿太祝進<lb/>
醴獻几下用漏十刻禮畢司空将校復土皇帝皇后以<lb/>
下皆去麤服服大紅還宫反廬立主如禮桑木主尺二<lb/>
寸不書諡虞禮畢袝扵廟如禮先大駕日游冠衣于諸<lb/>
<pb n="9a"/>
宫諸殿羣臣皆吉服從㑹如儀皇帝近臣喪服如禮醳<lb/>
大紅服小紅十一升都布練冠醳小紅服纎醳纎服留<lb/>
黄冠常冠近臣及二千石以下皆服留黄冠百官衣皂<lb/>
每變服從哭詣陵㑹如儀祭以特牲不進毛血首司徒<lb/>
光禄勲備三爵如禮<lb/>
　漢舊儀髙皇帝崩三日小斂室中牖下作栗木主長<lb/>
　八寸前方後圓圍一尺置牖中望外内張緜絮以障<lb/>
　外以皓木大如指長三尺四枚纒以皓皮四方置牖<lb/>
<pb n="9b"/>
　中主居其中央七日大斂棺以黍飯羊舌祭之牖中<lb/>
　已葬收主為木函蔵廟太室中西墻壁埳中去地六<lb/>
　尺一寸當祠則設座扵埳中下祠之出主置箧盖上<lb/>
　立之牖中髙皇帝主長九寸上林給栗木長安祠廟<lb/>
　作神主東園祕棺則梓棺素木長丈三尺崇廣四尺<lb/>
　髙皇帝崩含以珠纒以緹繒十二重以玉為襦如鎧<lb/>
　状連縫之以黄金為縷腰以下玉為札長尺二寸半<lb/>
　為柙下至足亦縫以黄金為縷請諸衣衾斂之凡乗<lb/>
<pb n="10a"/>
　輿衣服已御輙蔵之崩皆以斂<lb/>
光武紀中元二年二月戊戌帝崩于南宫前殿<lb/>
趙熹𫝊帝崩憙為太尉受遺詔典喪禮時藩王皆在京<lb/>
師自王莽簒亂舊典不存皇太子與東海王等雜止同<lb/>
席憙乃正色扶下諸王以眀尊卑顯宗崩憙復典喪事<lb/>
再奉大行禮事脩舉<lb/>
順帝紀永平十八年八月壬子帝崩遺詔無起寝廟蔵<lb/>
主于光烈皇后更衣别室<lb/>
<pb n="10b"/>
沖帝紀帝崩太后以揚徐盜賊强盛恐驚擾致亂欲須<lb/>
所徴諸侯王到乃發喪李固對曰帝雖年幼猶天下之<lb/>
父今日崩亡人神感動豈有臣子反共掩匿乎昔秦皇<lb/>
亡于沙丘胡亥趙髙隠而不發卒害扶蘇以亡國近北<lb/>
鄉侯薨閻后兄弟及江京等亦共掩蔽遂有孫程手刃<lb/>
之事此天下大忌不可之甚也太后從之<lb/>
趙典𫝊典為厨亭侯帝崩時禁藩國諸侯不得奔弔典<lb/>
獨慨然解印綬符䇿付縣而馳到京師州郡及大鴻臚<lb/>
<pb n="11a"/>
並執處其罪公卿百寮嘉典之儀表請以租自贖詔書<lb/>
許之<lb/>
宋書後漢世諸帝不豫並告泰山𢎞農廬江常山潁川<lb/>
南陽河東東郡廣陵太守禱祠五嶽四瀆遣司徒分詣<lb/>
郊廟社稷<lb/>
　　　魏晉六朝大喪儀<lb/>
通典魏武王以禮送終之制襲稱之數繁而無益俗又<lb/>
過之先自制送終衣服四箧題識其上春秋冬夏曰有<lb/>
<pb n="11b"/>
不諱隨時以斂金珥珠玉銅鐡之物一不得送<lb/>
文帝黄初三年作終制<hi>見山陵篇</hi>帝崩國内服三日<lb/>
四年制曰飯含無以珠玉無施珠襦玉柙昔季孫以璵<lb/>
璠斂孔丘譬之暴骸中原<lb/>
景初中明帝崩于建始殿殯于九龍殿<hi>三國志明帝紀景初三年帝崩于嘉福殿魏書殯于九龍殿此云崩于建始殿似誤</hi>尚書訪曰當以明皇帝謚告<lb/>
四祖祝文扵髙皇稱𤣥孫之子云何王肅曰禮稱曽孫<lb/>
某謂國家也荀爽鄭𤣥説皆云天子諸侯事曾祖以上<lb/>
<pb n="12a"/>
皆稱曾孫又訪案漢既葬容衣還儒者以為宜如文皇<lb/>
帝故事以存時所服王肅曰禮雖無容衣之制今須容<lb/>
衣還而後虞祭宜依尸服卒者上服之制生時䙝服可<lb/>
隨所存至扵制度則不如禮孔子曰祭之以禮亦謂此<lb/>
也諸侯之上服則今服也天子不為命服然亦所以命<lb/>
服之上也案漢氏西京故事月游衣冠則容衣也言冠<lb/>
以正服不以䙝衣也尚書又訪容衣還羣臣故當在帳<lb/>
中當填衛見王肅曰禮不墓祭而漢時正月上陵神座<lb/>
<pb n="12b"/>
在西序東向百辟計吏前告郡之榖價人之疾苦欲先<lb/>
帝魂靈聞知時蔡邕以為禮有煩而不可去事亡如存<lb/>
况今無填衛之禁而合扵如事存之意可見扵門内拜<lb/>
訖入帳臨乃除服<lb/>
晉書武帝紀太熈元年帝崩于含章殿<lb/>
通典晉尚書問今大行崩含章殿安梓宫宜在何殿博<lb/>
士卞榷楊雍議曰臣子尊其君父必居之以正所以盡<lb/>
孝敬之心今太極殿古之路寝梓宫宜在太極殿依周<lb/>
<pb n="13a"/>
人殯于西階又問既殯之後别奠下室之饌朝夕轉易<lb/>
諸所應設祭朔望牲用宜所施行案禮具荅榷雍議案<lb/>
禮天子日食少牢月朔太牢喪禮下室之饌如他日宜<lb/>
隨御饍朝夕所常用也朔望則奠用太牢備物又問案<lb/>
景帝故事施倚廬于九龍殿上東廂今御倚廬為當在<lb/>
太極殿不諸王廬復應何所權琳議尚書顧命成王崩<lb/>
康王居于翼室先儒云翼室扵路寝今宜于太極殿上<lb/>
諸王宜各扵其所居為廬朝夕則就位哭臨<lb/>
<pb n="13b"/>
晉書禮志魏氏故事國有大喪羣臣凶服以帛為綬囊<lb/>
以布為劎衣新禮以𫝊稱去喪無所不佩明在喪則無<lb/>
佩也更制齊斬之喪不佩劎綬摯虞以為周禮虎賁氏<lb/>
士大夫之職也皆以兵守王宫國有喪故則衰葛執戈<lb/>
盾守門葬則從車而哭又成王崩太保命諸大夫以干<lb/>
戈内外警設明喪故之際盖重宿衛之防去喪無所不<lb/>
佩謂服飾之事不謂防禦之用宜定新禮布衣劒如舊<lb/>
其餘如新制詔從之<lb/>
<pb n="14a"/>
漢魏故事将葬設吉凶鹵簿皆有鼓吹新禮以禮無吉<lb/>
駕導從之文臣子不宜釋其衰麻以服𤣥黄除吉駕鹵<lb/>
簿又凶事無樂遏宻八音除凶服之鼓吹摯虞以為葬<lb/>
有祥車曠左則今之容車也既葬日中反虞逆神而還<lb/>
春秋傳鄭大夫公孫蠆卒天子追賜大路使以行士䘮<lb/>
禮喪有槀乗車以載生之服此皆不惟載柩兼有吉駕<lb/>
之眀文也既設吉駕則宜有導從以象平生之容明不<lb/>
致死之義臣子衰服不得為身而釋以為君父則無不<lb/>
<pb n="14b"/>
可顧命之篇足以眀之宜定新禮設吉服導從如舊其<lb/>
凶服鼓吹宜除詔從之<lb/>
南齊書建武二年正月有司以世祖文皇帝今二年正<lb/>
月二十四日再忌日二十九日大祥三月二十九日祥<lb/>
禫至尊及羣臣泄哀之儀應定準下二學八座丞郎博<lb/>
士陶韶以為名立義生自古之制文帝正號祖宗式序<lb/>
昭穆祥忌禫日皇帝宜服祭服出太極泄哀百僚亦祭<lb/>
服陪位太常丞李撝議曰尋尊號既追重服宜正但已<lb/>
<pb n="15a"/>
從權制故苴杖悉説至扵鑚燧既同天地亦變容得無<lb/>
感乎且晉景獻皇后崩羣臣備小君之服追尊之后無<lb/>
違后典追尊之帝固宜同帝禮矣雖臣子一例而禮隨<lb/>
時異至尊龍飛中興事非嗣武理無深衣之變但王者<lb/>
體國亦應弔服出正殿舉哀百寮致慟一如常儀給事<lb/>
中領國子助教謝墨濟議夫喪禮一制限節兩分虞袝<lb/>
追亡之情小祥抑存之禮斯盖至愛可申極痛宜屈爾<lb/>
文皇帝雖君徳早凝民化未洽追崇尊極實縁扵性今<lb/>
<pb n="15b"/>
言臣則無實論已則事虚聖上御㝢更奉天眷祗禮七<lb/>
廟非從三后周忌祥禫無所依設太學博士崔愝同陶<lb/>
韶議太常沈淡同李撝議國子博士劉警等同謝墨濟<lb/>
議祠部郎何佟之議曰春秋之㫖臣子繼君親雖恩義<lb/>
有殊而其禮則一所以敦資敬之情篤方喪之義主上<lb/>
雖仰嗣髙皇嘗經北面世祖方今聖厯御宇垂訓無窮<lb/>
在三之恩理不容替竊謂世祖祥忌至尊宜弔服升殿<lb/>
羣臣同致哀感事畢百官詣宣徳宫拜表仍致哀陵園<lb/>
<pb n="16a"/>
以引追逺之慕尚書令王晏等十九人同佟之議詔可<lb/>
通典陳永定三年七月武帝崩新除尚書左丞庾持稱<lb/>
晉宋以来皇帝大行儀注未祖一日告南郊太廟奉䇿<lb/>
奉謚梓宫将登輼輬侍中版奏已稱某諡皇帝今遣奠<lb/>
出扵階下方以此時乃讀哀䇿而前代䇿文猶稱大行<lb/>
皇帝請明加詳正國子博士領步兵校尉知禮儀沈文<lb/>
阿等謂應劭風俗通前帝諡未定臣子稱大行以别嗣<lb/>
主近檢梁儀自梓宫将登輼輬版奏皆稱某諡皇帝登<lb/>
<pb n="16b"/>
輼輬伏尋今祖祭已奉哀諡哀䇿既在庭遣祭不應猶<lb/>
稱大行且哀䇿篆書藏于𤣥宫謂宜依梁儀稱謚以𫝊無<lb/>
窮詔可<lb/>
　　　唐大喪儀<lb/>
通典唐元陵儀注将復扵太極殿内髙品五人皆常服<lb/>
以大行皇帝衮冕服左荷之升自前東霤當屋履危北<lb/>
面西上三呼而止以衣投扵前承之以箧自阼階入以<lb/>
覆大行皇帝之上復者徹殿西北厞降自後西霤其復<lb/>
<pb n="17a"/>
衣不以襲斂浴則去之既復乃設御牀扵殿内楹間去<lb/>
脚舒單簟置枕遷大行皇帝扵牀南首以衣覆體去死<lb/>
衣楔齒用角柶綴足以燕几校在南其殿内東西哭位<lb/>
嗣皇帝以下舒草薦焉奠用酒脯醢噐用吉噐如常儀<lb/>
其告喪之禮使至所在集州縣官及僧道将吏百姓等<lb/>
扵州府門外並素服各以其方向京師重行序立百姓<lb/>
在左僧道在右男子居前婦人居後立訖使者立扵官<lb/>
長之左告云上天降禍大行皇帝今月某日奄棄萬國<lb/>
<pb n="17b"/>
刺史以下撫膺哭踊盡哀止哭使者又告云大行皇帝<lb/>
有遺詔遂宣訖刺史以下又哭十五舉聲使者又告皇<lb/>
帝伏準遺詔以今月某日即位刺史以下再拜稱萬嵗<lb/>
者三百姓及州縣佐史朝夕巷哭各十五舉聲三日釋<lb/>
服節度觀察圑練使刺史並斬衰絰杖諸文武官吏服<lb/>
斬衰無絰杖大小祥釋服並準遺詔其有敕書使者宣<lb/>
告如常禮<lb/>
　　　　　　　　　　右復遷尸告䘮<lb/>
<pb n="18a"/>
将沐浴内有司為垼于殿西廊下累塊為竈東面以俟<lb/>
煮沐浴新盆盤瓶鬲皆濯之陳扵西階下掘埳扵西階<lb/>
之西陳明衣裳扵其側帛巾一方尺八寸沐巾二浴巾<lb/>
四皆用帛練櫛及浴衣各實扵箧将沐浴内掌事者奉<lb/>
米潘及湯各盛以罋并沐盤升自西階授沐者以入嗣<lb/>
皇帝妃公主等悉出帷外嗣皇帝以下在殿東楹間北<lb/>
面西上内命婦以下在殿西間北面東上俱立哭既沐<lb/>
而櫛将浴内執事者六人抗衾御者四人浴拭以巾挋<lb/>
<pb n="18b"/>
用浴衣設牀扵大行東衽下莞席上簟浴者舉大行易<lb/>
牀設枕理其鬚髪㫁爪盛扵小囊大斂即内扵棺中也<lb/>
著明衣裳以方巾覆面以大斂之衾覆之内外入就位<lb/>
哭<lb/>
　　　　　　　　　　右沐浴<lb/>
内有司奉盤水升堂嗣皇帝出盥手扵帷外洗玉若貝<lb/>
實笲執以入西面坐發巾徹枕奠玉貝扵中之右大臣<lb/>
一人親納粱飯次含玉既含訖嗣皇帝復位執服者陳<lb/>
<pb n="19a"/>
襲衣十二稱實以箱篚承以席去巾加面衣訖設充耳<lb/>
著握手及手衣納舃乃襲既襲覆以大斂之衾乃開帷<lb/>
内外俱入復位哭<lb/>
　　　　　　　　　　右含襲<lb/>
将小斂内外各隨職備辦尚食先具太牢之饌厥明而<lb/>
小斂扵斂前三刻侍中版奏請中嚴御府令設小斂牀<lb/>
扵大行西南首枕席備焉加以幄帷周以素帷主衣先<lb/>
率所司陳小斂之衣十九稱及絞衾扵殿中間之東席<lb/>
<pb n="19b"/>
上南領西上小斂前二刻開宫殿諸門諸衛各勒所部<lb/>
仗衛如常式設百官位次及二王後三恪等位又設内<lb/>
外命婦等拜哭位小斂前一刻侍中奏外辦禮儀使引<lb/>
嗣皇帝及皇子等扶引各即位從臨者哭内謁者引諸<lb/>
王等進就位百官亦入就位執禮者稱哭在位者皆哭<lb/>
侍御小臣升殿先布衣扵絞上乃遷扵衣上舉衾而斂<lb/>
以次加衣十九稱畢乃結絞而衾焉近侍扶嗣皇帝哭<lb/>
進跪馮大行興哭踊無數扶引還次<lb/>
<pb n="20a"/>
　　　　　　　　　　右小斂<lb/>
尚食奉饌入列于殿東太常博士引司徒省饌省訖奉<lb/>
饌升設扵大行東齋郎取爵扵篚受酒爵跪奠興嗣皇<lb/>
帝以下哭踊如初諸行事者應退者降退奉禮郎稱止<lb/>
謁者引諸王還内省禮使奏嗣皇帝哭止近侍扶引退<lb/>
便次内外侍臨者代哭不絶聲百官退位如常式<lb/>
　　　　　　　　　　右小斂奠<lb/>
其日大斂前三刻侍中版奏請中嚴内外皆哭御府先<lb/>
<pb n="20b"/>
設大斂牀扵大行皇帝西南首枕席幃帳如初所司先<lb/>
陳大斂之衣百二十稱及絞紟衾并六玉扵殿兩楹之<lb/>
東席上南領西上衣必朝祭及五時正服前二刻開宫<lb/>
殿諸門諸衛各勒所部陳設如常儀設皇帝位扵殿東<lb/>
間西向前一刻引諸王以下就位皇弟扵皇帝位東稍<lb/>
北西向南上皇子扵皇弟之東亦南上皇叔在皇帝位<lb/>
北稍西南向西上皇叔祖次皇叔之東皇從父兄弟在<lb/>
皇子北稍東南上諸公主長公主大長公主以下並扵<lb/>
<pb n="21a"/>
西間北牖下西上通事舍人引百僚並入依班序立侍<lb/>
中版奏外辦内髙品扶皇帝就位立定典儀曰再拜禮<lb/>
儀使奏請再拜皇帝哭踊再拜在位者皆哭踊再拜十<lb/>
五舉聲禮儀使奏請止哭内外皆止哭内髙品扶皇帝<lb/>
就次諸王公主以下百寮各就次中官内官掌事者皆<lb/>
盥訖升斂如小斂次加衣畢乃以組連珪璋璧琮琥璜<lb/>
六玉而加焉所司以梓宫龍輴紼等入陳扵殿西階下<lb/>
至時司空引梓宫升自西階置扵大行皇帝西南首加<lb/>
<pb n="21b"/>
七星版扵梓宫内其合施扵版下者並先置之乃加席<lb/>
褥扵版上以黄帛裹施仰甍畫日月星辰龍龜之屬施<lb/>
扵盖陳衣及六玉斂訖中宫掌事者奉大行皇帝即梓<lb/>
宫内所由先以白素版書應入梓宫内一物以上稱名<lb/>
進入梓宫然後加盖事畢覆以夷衾<lb/>
　　　　　　　　　　右大斂<lb/>
皇帝至位哭内外皆就位哭太祝酌酒進授皇帝執爵<lb/>
進奠扵饌前少退禮儀使奏請止哭内外皆止哭太祝<lb/>
<pb n="22a"/>
跪讀祝文曰維某年月日哀子嗣皇帝臣某敢昭告于<lb/>
考大行皇帝日月過速奄及大斂攀號擗踊五内屠裂<lb/>
謹以一元大武柔毛剛鬛明粢薌合薌萁嘉蔬嘉薦醴<lb/>
齊尚饗<hi>其後祝文大約準此</hi>讀訖皇帝再拜哭踊在位者皆再拜哭<lb/>
踊十五舉聲禮儀使奏止哭左右髙品扶皇帝還次諸<lb/>
王公主以下各還次百寮序出<lb/>
　　　　　　　　　　　右大斂奠<lb/>
大斂訖所司設太常畫日月十有二斿杠九仭斿委地<lb/>
<pb n="22b"/>
大斂之後分置殿庭之兩階又設銘旌以絳廣充幅長<lb/>
二丈九尺題曰某尊號皇帝之柩立扵殿下<lb/>
　　　　　　　　　　　右設銘旌<lb/>
設重扵殿庭近西南其制先刋鑿木長丈二尺横者半<lb/>
之取沐之米為粥盛以八鬲幂以疏布懸扵重内横木<lb/>
上以葦席北向屈兩端交扵上綴以竹篾<lb/>
　　　　　　　　　　　右懸重<lb/>
既大斂内所由執龍輴左右綍引梓宫就西間将監引<lb/>
<pb n="23a"/>
所由并柏墼等升自西階所由設熬黍稷盛以八筐加<lb/>
魚腊等扵龍輴側南北各一筐東西各三筐設訖扵西<lb/>
面累之先以繡黼覆梓宫又張帟三重更以柏木方尺<lb/>
長六尺題湊為四阿屋以白泥四面塗之櫕事訖所司<lb/>
設靈幄扵櫕宫東東向施几案服御如常儀侍臣捧衰<lb/>
裳冠絰杖盛以箱就次進皇帝服訖諸王公主以下及<lb/>
百寮亦各服其服光禄卿率齋郎奉饌入禮儀使引升<lb/>
陳設訖禮儀使就位奉引皇帝至位哭内外皆就位哭<lb/>
<pb n="23b"/>
　　　　　　　　　　右殯<lb/>
既定陵地擇地使就其所卜筮之将卜使者吉服掌事<lb/>
者先設使以下次扵陵地東南使者至陵地待扵次太<lb/>
常卿涖卜服祭服祝及卜師筮師凡行事者皆吉服掌<lb/>
事者布筮席扵𤣥宫位南北向西上賛者引涖卜者及<lb/>
太祝立扵筮席西南東向南上卜師立扵太祝南東面<lb/>
北上賛者引使者詣卜筮席南十五步許當𤣥宫位北<lb/>
向立賛者立扵使者之左少南俱北向立定賛者少進<lb/>
<pb n="24a"/>
東面稱事具退復位涖卜者進立扵使者東北西面卜<lb/>
師抱龜筮師開櫝出䇿兼執之執櫝以擊䇿進立扵涖<lb/>
卜者前東面南上涖卜者命曰維某年月朔日子哀子<lb/>
嗣皇帝某謹遣某官某乙奉為考大行皇帝度兹陵兆<lb/>
無有後艱卜師筮師俱曰諾遂述命扵右旋就席北坐<lb/>
命龜曰假爾泰龜有常命筮曰假爾泰筮有常遂卜筮<lb/>
訖興各以龜筮東面占曰從還本位賛者進使者之左<lb/>
東面稱禮畢賛者遂引使者退立扵東南隅西面若不<lb/>
<pb n="24b"/>
從又擇地卜筮如初儀<lb/>
　　　　　　　　　　右将葬筮宅<lb/>
啟前十日皇帝不坐以過山陵前啟一日門下省奏某<lb/>
日某時啟太極殿櫕宫啟日之晨奉禮郎設御位扵太<lb/>
極殿之東間當帷門西向諸王位在後以南為上典儀<lb/>
設酅公介公皇親諸親文武九品以上及前資常參官<lb/>
都督刺史版位扵太極殿中庭又設蕃客酋長位扵承<lb/>
天門外之西僧道位扵承天門外之東並以北為上左<lb/>
<pb n="25a"/>
右金吾與諸軍計㑹量抽隊仗隨便設禁其日質明皇<lb/>
帝服初衰絰杖入就位晨哭諸王具衰絰去杖就位哭<lb/>
酅公介公皇親諸親等及文武九品以上各服初喪服<lb/>
去杖入就位哭大長公主長公主公主郡縣主等亦衰<lb/>
服入就内位哭中官皆布巾喪馭侍衛晨哭並再拜退<lb/>
位通事舍人引蕃客酋長及僧道分立扵承天門外之<lb/>
位啟前二刻内所由設奠席及香燭扵帷門之外奉禮<lb/>
郎設罍洗扵東階下西南北面罍水在洗東篚在洗西<lb/>
<pb n="25b"/>
南肆設太尉版位扵東南西向設司空位扵太尉位之<lb/>
南少退禮生一人執拂梓宫之巾陪其後設禮儀使位<lb/>
扵太尉之北少退禮官等陪後設監察使位扵禮儀使<lb/>
之下光禄卿具太牢之饌俟扵東階下又扵饌上設罇<lb/>
坫位扵奠席東南北向加酌幂禮儀使立扵罇坫東御<lb/>
史立扵罇坫西太祝奉禮郎立扵罇坫南為位禮官在<lb/>
禮儀使後啟前一刻侍中版奏外辦禮官賛執事官入<lb/>
就階下位禮儀使等横行以西為上再拜訖升就位禮<lb/>
<pb n="26a"/>
官省饌訖賛光禄卿引饌升自東階列帷門外席上近<lb/>
侍引皇帝具衰絰入就位哭踊禮儀使前進跪奏請再<lb/>
拜皇帝再拜諸王妃主等並各就位晨哭禮生引太尉<lb/>
通事舍人分引羣官各入就位禮官賛太尉再拜又一<lb/>
人賛羣官再拜哭十五舉聲禮官各賛止哭禮生引太<lb/>
尉詣罍洗盥手洗爵升自東階詣罇坫所太祝舉幂酌<lb/>
醴齊以授太尉禮儀使跪奏請皇帝止哭奉皇帝之杖<lb/>
前進中官承𫝊止哭殿内皆止哭太尉以醴齊扵皇帝<lb/>
<pb n="26b"/>
之左跪進醴齊皇帝受醴齊跪奠扵饌前俛伏興少退<lb/>
立太祝持版進北面跪讀祝文訖奠版俛伏興退復位<lb/>
皇帝再拜哭踊殿内及庭中文武九品以上皇帝諸親<lb/>
等皆哭十五舉聲止禮儀使跪奏獻畢請皇帝退復位<lb/>
禮官引太尉及禮儀使降復階下位所由徹饌執事官<lb/>
序降訖皇帝退就次禮生引司空執巾升自東階扵櫕<lb/>
宫南北向立司空跪啟曰謹以吉辰啟櫕塗告訖太尉<lb/>
哭羣官皆哭通事舍人分引羣官序出掌事者升徹櫕<lb/>
<pb n="27a"/>
塗徹訖司空以巾拂拭梓宫覆以夷衾綃幕内所由周<lb/>
迴設帷及施常食之奠如常儀訖禮儀使升就舊位禮<lb/>
官陪後皇帝衰絰就位哭通事舍人分引羣官入就位<lb/>
皇帝稽顙禮儀使請再拜皇帝哭盡哀禮儀使跪奏請<lb/>
止哭降出羣官再拜哭十五舉聲訖又序出太極門外<lb/>
北向重行立班奉慰如常儀退<lb/>
　　　　　　　　　　右啟殯<lb/>
前二日所司設文武羣官次扵太極門外東西廊下又<lb/>
<pb n="27b"/>
設帳殿扵庭帳内設吉幄幄内設神座南向又設龍輴<lb/>
素幄扵殿庭吉幄之右前一日午正後一刻除殿上葦<lb/>
障及階下凶庭并板城少府所由移旐附扵重北未正<lb/>
後一刻典儀設羣官夜哭板位如晨夕哭儀又設挽歌<lb/>
席位扵嘉徳門内設挽郎挽士席位扵嘉徳門外並左<lb/>
右序設北向相對設鼓吹嚴警位扵承天門外晝漏未<lb/>
盡三刻有司設庭燎終夜通事舍人分引羣官就版位<lb/>
立定禮官賛哭哭畢退就次挽歌作盡二㸃止嚴警次<lb/>
<pb n="28a"/>
發盡五㸃止二更羣官哭及挽歌鼓吹嚴警如上儀其<lb/>
三更四更五更並準此其一日前二刻奉禮郎設御座<lb/>
所由設奠席奉禮設罍洗及禮儀使太尉版位扵東階<lb/>
下光禄卿具太牢饌並如啟奠之儀前一刻侍中進奏<lb/>
外辦禮官省饌光禄卿引饌禮生引太尉禮儀使等横<lb/>
陳再拜訖升殿通事舍人分引羣官入就位亦如啟奠<lb/>
之儀禮儀使跪奏請皇帝止哭奉奠皇帝去杖前進中<lb/>
官承𫝊止哭殿内止哭太尉以醴齊扵皇帝之左跪進<lb/>
<pb n="28b"/>
皇帝受醴齊跪奠扵饌前俛伏興少退立太祝持祝版<lb/>
進北面跪讀祝文訖奠版俛伏興退復位皇帝再拜哭<lb/>
踊殿内及庭中文武官九品以上皇帝諸親等皆哭十<lb/>
五舉聲止禮儀使跪奏獻畢請皇帝退復位禮官引太<lb/>
尉降復階下位所由徹饌執事官序降内所由徹殿上<lb/>
帷帳唯南北施素帷扵舊帳坐所以為障蔽前設常食<lb/>
少府監進輴車扵西階下禮儀使跪奏皇帝奉寧龍輴<lb/>
奏訖降出近侍扶皇帝就龍輴前哭踊盡哀乃復位執<lb/>
<pb n="29a"/>
事者以纛旐及重先導禮官一人朝服賛尚輦奉御帥<lb/>
腰輿繖扇至神座前侍奉如常儀内侍捧几置輿上繖<lb/>
扇侍奉至殿庭帳殿下神座前跪置座上内謁者帥中<lb/>
官設香案扵座前繖扇侍奉如儀禮官一人引符寳郎<lb/>
一人主寳二人以赤黄褥案進取諡寳又禮生二人亦<lb/>
以赤黄褥案進取諡冊禮官授之並隨禮官先詣冊車<lb/>
安置其舊寳冊準次取置扵車侍中當龍輴南跪奏請<lb/>
龍輴降殿太常卿帥執翣者升以翣障梓宫中官髙品<lb/>
<pb n="29b"/>
等侍奉其側司徒帥挽士升奉引龍輴降殿禮儀使引<lb/>
近臣及宗子三等以上親進捧梓宫少府将作所由并<lb/>
挽士奉梓宫登于龍車上遂詣帳殿下素幄皇帝哭從<lb/>
諸王等陪從公主内官等周以行帷皆哭踊而從羣官<lb/>
立哭扵庭中位以俟祖奠<lb/>
　　　　　　　　　　右遷柩<lb/>
祖前一刻奉禮郎設御位扵龍輴幄之東南西向所由<lb/>
設奠席扵龍輴幄前奉禮郎設罇坫扵帳幄東南又設<lb/>
<pb n="30a"/>
太尉位扵罇坫東南西向禮儀使在其下監察御史次<lb/>
之又設罍洗篚扵太尉位西南北向光禄卿帥齋郎捧<lb/>
饌俟扵横階之次北面西上禮官進省饌訖禮生賛光<lb/>
禄卿捧俎進跪奠扵席上諸齋郎捧饌隨列扵席上禮<lb/>
生引禮儀使及太尉就位禮官賛哭又一人賛羣官哭<lb/>
又各賛止哭禮儀使導皇帝立扵龍輴之東南西向禮<lb/>
生引太尉詣罍洗盥手洗爵執詣罇坫所太祝舉羃酌<lb/>
醴齊以授太尉禮儀使跪奏請皇帝止哭奉奠皇帝去<lb/>
<pb n="30b"/>
杖前進中官承𫝊止哭諸王妃主等皆止哭太尉以醴<lb/>
齊扵皇帝之左跪進皇帝受醴齊跪奠扵饌前俛伏興<lb/>
少退立太祝持祝版進北面跪讀文訖奠版俛伏興退<lb/>
復位皇帝哭踊再拜諸王妃主及羣官在位者皆哭再<lb/>
拜皇帝哭十五舉音訖禮儀使跪奏請復位俛伏興皇<lb/>
帝退復龍輴後位禮官各賛羣官止哭通事舍人分引<lb/>
出就承天門外位以俟光禄卿帥齋郎徹饌以出禮官<lb/>
一人朝服賛尚輦奉御帥所由以腰輿繖扇詣神座前<lb/>
<pb n="31a"/>
各以序立内謁者中官舁香出内侍捧几置輿上内所<lb/>
由舉繖扇侍奉以出中官帥其屬舁衣箱以從遂詣玉<lb/>
輅禮官扵輅後立賛登車内所由進興當輅後繖扇分<lb/>
蔽左右内謁者帥香案進扵輅前内侍奉几登輅其腰<lb/>
輿亦進居輅前中官以衣箱授尚衣奉御置玉輅及副<lb/>
車内侍並乗馬從輅扵是侍中進龍輴南跪奏稱請龍<lb/>
輴進發俛伏興退司徒帥挽士奉引次出執事者以太<lb/>
常先建之扵車纛次之公主内官以下應合乗車者並<lb/>
<pb n="31b"/>
先升車以俟扈從<lb/>
　　　　　　　　　　右祖奠<lb/>
前三日所司設皇帝奉辭次扵承天門外之左西向其<lb/>
日金吾仗衛如常儀鹵簿使先進玉輅扵承天門外東<lb/>
偏稍南輿輦鼓吹吉駕鹵簿並序列扵玉輅前又進輼<lb/>
輬車當承天門中稍南凶儀明器序列扵輼輬車前奠<lb/>
前一刻奉禮郎布文武羣官位扵承天門外異位重行<lb/>
如太極庭中儀光禄卿具遣奠之饌以俟執事官位並<lb/>
<pb n="32a"/>
先俟扵門外之東龍輴至承天門外禮官賛止哭侍中<lb/>
進龍輴前跪奏稱請升輼輬車俛伏興司徒帥舁梓宫<lb/>
官及所由奉梓宫升輼輬車所司設奠席扵輼輬車東<lb/>
西向奉禮郎設罇坫於席東南設罍洗又扵其南設太<lb/>
尉版位扵東西向禮官進省饌訖禮生賛光禄卿捧俎<lb/>
進跪奠扵席上諸齋郎捧俎隨列扵席上禮生引太尉<lb/>
就位禮官賛哭在位者皆哭义賛止哭在位者皆止哭<lb/>
禮生引太尉詣罍洗盥手洗爵詣罇坫所太祝舉羃酌<lb/>
<pb n="32b"/>
醴齊禮儀使就次奏請皇帝出就次皇帝出次立扵奠<lb/>
東西向太祝以醴齊授太尉訖禮儀使奏請皇帝去杖<lb/>
前進中官承𫝊止哭諸王妃主等皆止哭太尉以醴齊<lb/>
扵皇帝之左跪進皇帝受醴齊跪奠扵饌前俛伏興少<lb/>
退立太祝持版進西北向跪讀祝文訖奠版俛伏興退<lb/>
復位皇帝哭踊禮儀使賛皇帝再拜諸王妃主及在位<lb/>
羣官等皆哭禮儀使跪奏請皇帝少退近侍扶皇帝少<lb/>
退扵位少府監設讀哀冊褥扵奠東禮官引冊案進舉<lb/>
<pb n="33a"/>
冊官舉冊進至褥東西面以冊東向禮官賛太尉及羣<lb/>
官止哭中官承傳諸王妃主皆止哭禮官引中書令進<lb/>
跪讀冊訖俛伏興退復位舉冊者以授祕書監以授符<lb/>
寳郎皇帝哭踊禮儀使奏請皇帝再拜太尉羣官諸王<lb/>
妃主皆哭再拜少府徹褥光禄徹饌訖禮儀使跪奏稱<lb/>
輼輬車将發皇帝前哭盡哀禮儀使稱請再拜奉辭俛<lb/>
伏興皇帝稽顙哭踊再拜輼輬車發禮儀使跪奏請皇<lb/>
帝還宫俛伏興近侍扶引皇帝入次太尉以下扵次南<lb/>
<pb n="33b"/>
横行進名再拜奉辭訖各就本職如諸王有故不赴山<lb/>
陵者俟皇帝奉辭入次後諸王進至輼輬之左以南為<lb/>
上哭盡哀再拜辭妃主内官不去者扵輼輬車後帷中<lb/>
哭再拜辭訖禮生賛侍中扵輼輬車前跪請進發訖俛<lb/>
伏興<lb/>
　　　　　　　　　　右遣奠<lb/>
山陵日依時刻吉凶二駕備列訖尚輦帥腰輿繖扇入<lb/>
詣神座前内侍捧几内謁者捧香爐各置輿上中官帥<lb/>
<pb n="34a"/>
其屬舁衣箱以出神輿至玉輅後内常侍捧几置輅中<lb/>
輿等退就列中官以衣箱𫝊授尚衣奉御置扵玉輅及<lb/>
副車中神駕動警蹕如常千牛将軍夹輅而趨至侍臣<lb/>
上馬所禮生賛侍臣上馬侍臣上馬訖夹侍扵前禮生<lb/>
在供奉官内諸侍衛之官各督其屬左右翊神駕動鹵<lb/>
簿官以黄麾麾之鼓吹振作警蹕如常當陵門以赤麾<lb/>
麾之鼓吹不作侍臣下馬步導扵前神駕至吉帷宫迴<lb/>
車南向尚輦帥腰輿繖扇至輅後内常侍奉几置輿上<lb/>
<pb n="34b"/>
繖扇侍奉至帳殿下内侍捧几置座上内謁者捧香爐<lb/>
置座前輿等退就列玉輅及鹵簿侍衛之官停列扵帷<lb/>
宫門外吉駕引禮官賛侍中進輼輬車靈駕前奏請靈<lb/>
駕發引俛伏興退司馬執鐸挽郎執紼挽歌振作及挽<lb/>
以進内外哭從以赴山陵靈駕至陵門西凶帷帳殿下<lb/>
迴駕南向公主及内官以下並降車障以行帷哭扵凶<lb/>
帳殿之西東向北上羣官皇親哭者序立扵帷門外東<lb/>
西相向北上哭十五舉音止各退就次前三刻奉禮郎<lb/>
<pb n="35a"/>
扵隧道東南量逺近設皇親諸親奉辭位又扵其南設<lb/>
應從文武官五品以下奉辭位又扵其南設六品以下<lb/>
奉辭位每等異位重行西面北上設奉禮郎位扵其北<lb/>
禮生二人立扵其南差退内謁者扵隧道西南稍北帷<lb/>
内設公主王妃及内官以下奉辭位東向北上前一刻<lb/>
所司設奠席扵輼輬車前設罍洗篚扵東南罍在洗西<lb/>
篚在洗東扵是羣官列位序立光禄卿帥其屬以饌奠<lb/>
扵席上禮官引太尉詣罍洗盥手洗爵詣罇坫所太祝<lb/>
<pb n="35b"/>
酌醴齊訖太尉跪奠扵饌前俛伏興太祝持版進太尉<lb/>
之左跪讀文訖奠版俛伏興太尉再拜在位者皆再拜<lb/>
發引至南神門将作監進龍輴扵靈駕之後禮官賛侍<lb/>
中進輼輬靈駕前跪奏稱請降靈駕御龍輴俛伏興退<lb/>
舁梓宫所由乃奉遷梓宫至龍輴舁梓宫官左右捧從<lb/>
司空以巾拭梓宫并拂夷衾少府屬紼扵龍輴禮官賛<lb/>
侍中進龍輴前跪奏稱請引龍輴即𤣥宫俛伏興退挽<lb/>
郎執紼奉引龍輴左迴北首禮官賛司徒前導白幰弩<lb/>
<pb n="36a"/>
素信幡大旐及翣皆依次而引近伏近侍夹進如禮官<lb/>
導通事舍人引太尉先導扵龍輴之左主節官帥持節<lb/>
者脱節在太尉之前差退代哭者及挽歌皆序立門外<lb/>
之西重行東向押官排比以俟皇親諸親羣官等哭從<lb/>
公主王妃及内官等障以行帷龍輴至羨道停扵帷下<lb/>
南首以俟時妃主内官以下扵羨道西南帷内就位東<lb/>
向哭通事舍人分引羣官皇親諸親各就奉辭位所由<lb/>
各賛哭在位者皆哭其吉鹵簿侍奉官少前序立扵門<lb/>
<pb n="36b"/>
外之東西向北上哭皆三十舉音止再拜奉辭至時内<lb/>
官以下吉服奉遷梓宫入自羨道奉接安扵御榻褥上<lb/>
北首覆以御衾龍輴退出其押吉鹵薄官並服白布巾<lb/>
衫就哭将掩𤣥宫並依前服吉服初梓宫降自羨道奉<lb/>
禮郎設太尉進寳冊贈玉幣位扵羨道東南西向設禮<lb/>
儀使奉寳冊玉幣位扵太尉南又設祕書監位扵其南<lb/>
禮官導通事舍人引太尉以下俱吉公服各就位又導<lb/>
持節者服節衣引太尉之前禮部侍郎奉寳綬案諡冊<lb/>
<pb n="37a"/>
案哀冊案每案四人對舉<hi>用九品以上清資官舁</hi>立扵太尉之西<lb/>
南少府監奉贈玉置扵匣帥其屬捧立扵禮部侍郎之<lb/>
西太府卿奉幣𤣥三纁二置扵篚帥其屬捧立少府監<lb/>
之西俱北面各立扵寳冊玉幣之後<hi>案𤣥衣纁裳周制也當時所服故以為幣服近代及今則皆不用滯儒執古儀注復存斯未逹禮從宜及隨時之義也</hi>立定禮官導<lb/>
通事舍人引禮部侍郎取寳綬扵案進授太尉又禮生<lb/>
一人引祕書監取諡冊哀冊進授禮儀使<hi>其冊如重則判官助舉</hi>
又引少府監取玉扵匣并薦巾又引太府卿取幣進授<lb/>
<pb n="37b"/>
禮儀使以幣承巾玉禮部侍郎以下並退龍輴既出禮<lb/>
儀官分賛太尉禮儀使奉寳冊玉幣並降自羨道至𤣥<lb/>
宫太尉奉寳綬入跪奠扵寳帳内神座之西俛伏興禮<lb/>
儀使以諡冊跪奠扵寳綬之西又以哀冊跪奠扵諡冊<lb/>
之西又奉玉幣跪奠扵神座之東並退出復位禮生引<lb/>
将作監少府監入陳眀器白幰弩素信幡翣等分樹倚<lb/>
扵牆大旐置扵户内<hi>其趺竿燒之自餘明器各以次逐便陳之使有行列</hi>陳布訖<lb/>
并内官以下並出羨道就位所由賛内外哭羣官皇親<lb/>
<pb n="38a"/>
諸親并吉儀侍奉官皆哭三十舉音再拜又再拜奉辭<lb/>
訖引退以出中官賛公主王妃並退出周以行帷至門<lb/>
乗車以扈從禮生導主節官帥持節者引太尉及司空<lb/>
山陵使将作監御史一人監鏁閉𤣥宫司空復土九鍤<lb/>
<hi>所司帥作工績以終事</hi>其先除服者並改服凶儀鹵薄解嚴退散<lb/>
輼輬車龍輴之屬扵栢城内庚地焚之其通人臣用者<lb/>
則不焚<lb/>
　　　　　　　　　　右葬儀<lb/>
<pb n="38b"/>
将啟太祝捧主匱置扵座啟匱扵前捧出神主置扵座<lb/>
上東向諸侍奉官各退就位輿繖等亦退通事舍人引<lb/>
羣官俱退扵太極殿門外就次以俟虞祭所由陳仗衛<lb/>
如式典儀設太尉司徒宗正卿禮儀使及諸行事官位<lb/>
扵東階之東設太祝等位扵公卿之前少南<hi>如不親行事中書門下奏差攝</hi>又少南設典儀位俱西向典儀帥禮生二人先就<lb/>
次立禮生乃引太尉司徒以下祭服立扵左延明門外<lb/>
之南北向西上光禄卿帥其屬捧饌立扵太尉司徒之<lb/>
<pb n="39a"/>
東太祝帥齋郎奉祝版立扵饌東立定禮生迺引太尉<lb/>
司徒以下入就位通事舍人分引羣官皇親諸親皆素<lb/>
服各入就位侍中版奏中嚴皇帝素服就次<hi>諸王升就位如不獲親奠即太尉行事如常</hi>光禄卿帥其屬捧饌入俟扵東階之前太<lb/>
祝帥齋郎捧祝版立扵其南光禄卿帥其屬升設醴甒<lb/>
酒罇扵帷門外前楹中間之東北向西上設篚扵罇西<lb/>
實觶一杓一皆有幂設罍洗篚扵東階之東北向罍水<lb/>
在洗東篚在洗西南肆實爵二巾一有幂執罍洗者立<lb/>
<pb n="39b"/>
扵其後侍中版奏外辦近侍扶引皇帝再拜通事舍人<lb/>
分賛羣官在内外位者哭拜禮生引禮儀使省饌訖升<lb/>
就禮官升位後光禄卿帥進饌奉饌司徒捧俎光禄卿<lb/>
引饌及諸執事官並升自東階設扵帷東門外席上訖<lb/>
降復位太祝捧祝版升立扵罇所執罇篚者各立扵罇<lb/>
篚之後禮儀使導皇帝扵饌東西面禮儀使跪奏請皇<lb/>
帝止哭奉奠承𫝊内外皆止哭太祝以觶酌醴齊扵皇<lb/>
帝之左跪進皇帝受醴齊跪奠扵饌前俛伏興太祝持<lb/>
<pb n="40a"/>
版進神座之南北面跪讀祝文訖奠版俛伏興禮儀使導<lb/>
皇帝復位跪奏請再拜皇帝哭再拜禮生引太尉亞獻終<lb/>
獻訖降復位如常儀通事舍人分賛内外哭再拜禮儀使<lb/>
又跪奏請再拜俛伏興皇帝哭再拜奉禮郎𫝊賛内外<lb/>
再拜禮儀使跪奏禮畢俛伏興近侍扶皇帝還閤羣官<lb/>
等俱退太祝乃跪匱神主遂閉帷門降出内侍之屬及<lb/>
行事者皆出祝版焚扵左延明門外百寮乃扵太極門<lb/>
外奉慰如常儀每虞日朝哭禮皆凖此<hi>如不親行事則宗正卿亞獻光禄卿終獻</hi>
<pb n="40b"/>
　　　　　　　　　　　右虞祭<lb/>
祔廟前二日告遷其禮如常告之儀<hi>宗正起科申牒所由祝文出秘書省</hi>
所由先備腰輿等并舁入<hi>帝以三衛充后以中官充</hi>告訖太祝先匱<lb/>
代祖神主奉遷扵西夹室埳中鏁閉如式次腰輿遷第<lb/>
三室神主<hi>二主各一腰輿凡主出則帝主先出其入室則后主先入</hi>入第二室宫闈<lb/>
令捧后主先置扵埳室太祝奉帝主復置于埳室俱東<lb/>
向次遷第四室入第三室次遷第五室入第四室次遷<lb/>
第六室入第五室次遷第七室入第六室<hi>室有二后昭成扵前肅明<pb n="41a"/>扵後</hi>次遷第八室入第七室次遷第九室入第八室皆如<lb/>
上儀入埳室皆鏁閉訖次所司移幄帳等物依次各遷<lb/>
入本室訖其九室應用幄帳香案斧扆席褥等所司先<lb/>
造其日陳設扵室中其代祖室舊帳幄等物並移扵西<lb/>
夹室中虚設鏁閉如式将遷代宗睿文孝武皇帝所司<lb/>
先擇日奏定散下所由各供其職應用法駕鹵簿黄麾<lb/>
大仗前一日陳設及太廟四門量設方色兵仗如上儀<lb/>
将作監先清掃諸廟内外京兆府脩路從承天門向南<lb/>
<pb n="41b"/>
至太府寺南街向東入太廟三門又向南又向東至廟<lb/>
南門宗正具祔饗料差三公及應行事官齋戒如常饗<lb/>
儀<hi>其祝文具祔享意出秘書省</hi>又申太極殿告靈座料如前式<hi>其祝文出秘書省</hi>太樂令設登歌扵太廟殿上並如常式尚舍扵廟<lb/>
南門道西設神主幄座東向幄内設牀席褥黼扆香案<lb/>
如式内中尚先造栗木主并匱及趺<hi>其制度並如常儀</hi>袝前<lb/>
一日盛以箱覆以帕置扵腰輿詣廟南門幄帳中太祝<lb/>
捧置扵座上迺下簾帷内侍省量差中官侍衛禮儀<lb/>
<pb n="42a"/>
使奏請差題神主官即以饗前一日尚舍具香湯并題<lb/>
神主席褥内中尚具浴神主盆并白羅巾光漆筆墨等<lb/>
詣扵幄帳中禮儀使與題神主官等其日質明詣幄下<lb/>
太祝以香湯浴栗主拭以羅巾題栗主官盥洗捧栗主<lb/>
就褥題云代宗睿文孝武皇帝神主墨書訖以光漆重<lb/>
摸之遂捧授太祝受詣帳座置于匱中所侍衛如式前<lb/>
一日尚舍與西内使計㑹鴻臚除太極殿上白幕並以<lb/>
吉幕代之殿中省除板城太僕進玉輅扵承天門外當<lb/>
<pb n="42b"/>
中南向及諸輦輅羽儀仗衛繖扇陳設扵玉輅前左右<lb/>
金吾引駕所由陳布如式太常奏前一日之夕嚴警扵<lb/>
承天門外之南皇城留守奏祔饗日質明開朱雀門大<lb/>
内留守與内檢校使奏開太極殿門嘉徳門承天門衛<lb/>
尉扵太極殿門外廊下量設文武百官次又扵太廟南<lb/>
門外量設百官次扵道東如在太極殿庭儀先奏靈座<lb/>
祔之日質明宗正卿帥執饌齋郎光禄卿帥大官良醖<lb/>
實罇俎籩豆并應行事官皆祭服序列扵左延明門以<lb/>
<pb n="43a"/>
俟至祭時應行事官詣太極殿東階下西向序立典儀<lb/>
扵太極殿庭布文武官皇親諸親位如常儀俟祭官欲<lb/>
升殿行事時通事舍人引文武百寮等常服入就位禮<lb/>
生賛衆官再拜在位者皆再拜尚輦帥腰輿香案繖扇<lb/>
入詣殿庭階下分東西立侍從官攝侍中中書令以下<lb/>
並列位扵左右序立太僕進玉輅扵嘉徳門外當中南<lb/>
向禮生引祭官等行告禮如常儀告訖宗正卿光禄卿<lb/>
帥齋郎長祠徹饌禮官引侍中升尚輦帥腰輿升詣帳<lb/>
<pb n="43b"/>
座前其繖扇侍臣等夹扵階間侍中進跪扵幄前西向<lb/>
奏請降座升輿祔廟内侍奉几置輿上太祝匱神主捧<lb/>
置輿上几後扶侍降自西階繖扇侍臣夹引以出自太<lb/>
極殿門中門出在位文武百官及皇親諸親等便從神<lb/>
輿而出至嘉徳門分左右序立神輿至玉輅後侍中跪<lb/>
奏請降輿升輅内侍捧几置輅中太祝奉匱升輅<hi>其太祝便扵輅中侍奉</hi>千牛将軍夹輅而趨出承天門五十步侍中進<lb/>
當輅前跪奏請敕侍臣上馬侍臣等皆上馬鼓吹振作<lb/>
<pb n="44a"/>
其文武百官等候玉輅出承天門各逐便路先赴太廟<lb/>
南門次以俟神輿鹵簿至廟門西三門鼓吹止分左右<lb/>
以俟饗訖退其儀仗等並扵廟南門分左右列位俟饗<lb/>
禮畢退玉輅既發赴廟尚舍收拆殿上帷幄及板城等<lb/>
應合收者與檢校使計㑹處置<hi>西宫内人衰裳其日並焚之</hi>其日太<lb/>
廟祔饗應縁齋官陳設罇彛酒醴坫爵省牲告潔進署<lb/>
祝版陳設樂器並如東饗常儀玉輅将至廟西門尚舍<lb/>
奉御設奉謁褥位扵廟庭横階南當中北向奉禮郎扵<lb/>
<pb n="44b"/>
廟南門外稍南設文武百官及皇親諸親位如太極殿<lb/>
庭之儀又扵廟庭横階南設文武百官及皇親諸親位<lb/>
亦準此<hi>其六品以下非常參官並列位扵廟南門外</hi>通事舍人引文武百官<lb/>
及皇親諸親等常服就南門外位禮生引應饗官俱祭<lb/>
服立扵廟東門外北向西上位立又禮生引禮儀使御<lb/>
史以下執事官等先入當中階北向立扵褥位之南禮<lb/>
生賛再拜禮儀使御史以下皆再拜訖引自東階升各<lb/>
就位次引司空入就位再拜行埽除訖降復位禮官與<lb/>
<pb n="45a"/>
太祝自西第一室開埳室捧神主匱置扵幄中近東啟<lb/>
匱出神主捧置扵座几後趺上次宫闈令入室捧后主<lb/>
匱置扵幄中近西啟匱出后主置扵座几後趺上自第<lb/>
一室至第八室皆如上儀訖並齋郎室長各扵本室依<lb/>
儀出入須知次序太祝退立扵罇坫所宫闈令退就階<lb/>
下執事位玉輅既至廟南門迴輅南向侍臣等序列扵<lb/>
輅前神輿入幄則侍臣列扵幄門外尚輦帥腰輿進輅<lb/>
後侍中跪奏請降輅升輿詣幄座内侍捧几置輿上太<lb/>
<pb n="45b"/>
祝捧神主匱置輿上几後遂舁詣幄座内侍捧几置座<lb/>
上東向太祝捧匱置几後訖禮生扵廟東門引行事官<lb/>
太尉以下入就廟庭位西向立其殿上御史禮官太祝樂<lb/>
官等各逐便自東西階下相向序立候神主升殿却復階<lb/>
下位侍中進扵幄座前跪奏請降座升輿祔謁内侍奉<lb/>
几置輿上太祝捧栗木神主匱置几後禮官引入通事<lb/>
舍人引文武百官皇親諸親自南門外分左右從入就<lb/>
東西班位立神輿至廟門繖扇分左右立扵門外神輿<lb/>
<pb n="46a"/>
至廟庭褥位侍中各退就本班<hi>其侍中未退</hi>太祝捧匱跪置扵<lb/>
褥啟匱出神主置扵趺上訖侍中進扵褥位西北面跪<lb/>
奏稱以今吉辰代宗睿文孝武皇帝祔謁奏訖俛伏興<lb/>
退少頃侍中詣褥之西東面跪奏請升輿祔饗俛伏興<lb/>
退降就本班太祝進跪扵褥位捧神主匱扵輿<hi>其匱盖亦置輿上近後</hi>腰輿既升禮官奉引神輿詣𤣥宗室太祝跪捧神<lb/>
主匱置東壁下祔位褥上西南退立户外少頃太祝進<lb/>
就褥跪捧神主置扵輿奉引入第九室至帷座前内侍<lb/>
<pb n="46b"/>
捧几置扵座<hi>如幄中别有几其几留扵腰輿而退</hi>太祝捧神主置扵曲几<lb/>
後趺上<hi>以題處向北也</hi>其匱置扵几東近後腰輿退扵幄座之<lb/>
西近北舁腰輿所由並降自東階由廟東門出神主置<lb/>
座訖禮生賛再拜太尉以下及應在位官並再拜禮生<lb/>
詣太尉之左白有司謹具請行事登歌奏永和之樂九<lb/>
成畢禮生賛再拜太尉以下及在位者皆再拜禮生引<lb/>
太尉盥洗執瓉升詣從西第一室酌鬱鬯登歌作太尉<lb/>
入室神座前祼訖奠瓚扵饌席俛伏興退出户北向再<lb/>
<pb n="47a"/>
拜次引詣第二室次引詣第三室以至第九室皆如上<lb/>
儀訖登歌止引太尉降復位太祝奠毛血之豆禮生引<lb/>
司徒執俎入自正門俎初入門雍和之樂作饌升階樂<lb/>
止禮生徹毛血之豆降自東階以出詣太祝取蕭蒿焚<lb/>
扵爐炭饌升設訖齋郎降自東階由廟東門以出禮生<lb/>
引太尉盥洗執爵奏自第一室至第八室各奏本室樂<lb/>
至第九室奏保大之樂行饗禮亞獻終獻並如常饗之<lb/>
儀訖降復位登歌作太祝各入室徹豆還罇所登歌止<lb/>
<pb n="47b"/>
禮生唱賜胙又唱再拜衆官應在位者皆再拜<hi>其三獻官不拜</hi>永<lb/>
和之樂作禮生又唱再拜在位者皆再拜樂一成止禮<lb/>
生進太尉之左白禮畢禮生引饗官自東門出通事舍<lb/>
人引在位羣官南門出太祝入室各匱神主納扵埳室<lb/>
如常儀禮官帥腰輿詣廟門南幄下太祝捧桑木主并<lb/>
匱置扵輿遂自廟門南西偏門舁入詣廟殿北簾下兩<lb/>
階之間将作先具鍬钁穿坎方深令可容木主匱遂埋<lb/>
之而退明日百寮及皇親諸親詣延英門進名奉慰如<lb/>
<pb n="48a"/>
常儀<lb/>
　　　　乾學案儀禮士虞禮其始虞祝辭曰適爾皇<lb/>
　　　　祖某甫再虞三虞皆如初将旦而祔則薦卒<lb/>
　　　　辭曰哀子某来日某隮祔爾于爾皇祖某甫<lb/>
　　　　其祔祭也曰適爾皇祖某甫以隮祔爾孫某<lb/>
　　　　甫盖自朝祖遣奠以前皆事生之禮至虞而<lb/>
　　　　始有尸始以祭易奠逮扵祔也以吉祭易喪<lb/>
　　　　祭直以鬼神享之矣既葬迎精而反當即廟<lb/>
<pb n="48b"/>
　　　　食而人子之心不忍死其親不忍使親之主<lb/>
　　　　遽離扵寝故為虞祭以安神又告之以将祔<lb/>
　　　　皇祖至扵再三既祔則又反扵寝雖曰以其<lb/>
　　　　班祔在廟只一日爾曰適爾皇祖隮祔爾孫<lb/>
　　　　鄭康成謂欲其祔合兩告之盖将使死者祔<lb/>
　　　　于皇祖又使皇祖與死者合食前一句是告<lb/>
　　　　死者後一句是謂皇祖言簡而意切禮繁而<lb/>
　　　　不瀆此先王之禮所以為仁至義盡也自杜<lb/>
<pb n="49a"/>
　　　　氏通典載大唐元陵儀注神主玉輅将至設<lb/>
　　　　奉謁褥位扵廟庭横階南當中北向既降輅<lb/>
　　　　升輿詣幄座侍中跪奏請升輿祔謁神輿至<lb/>
　　　　廟庭褥位太祝啟匱出主侍中跪奏稱以今<lb/>
　　　　吉日代宗睿文孝武皇帝祔謁少頃侍中詣<lb/>
　　　　褥之西東面跪奏請升輿祔饗禮官奉引詣<lb/>
　　　　𤣥宗室祔位少頃入第九室帷座是時顔真<lb/>
　　　　卿為禮儀使雖采稽古禮大略率循當時舊<lb/>
<pb n="49b"/>
　　　　章以祔扵皇祖為名祖主不反几筵即扵是<lb/>
　　　　日升第九室凡廟以西為上九室遞遷無有<lb/>
　　　　昭穆之分祔廟亦是虚稱褥位賛謁有象生<lb/>
　　　　人異扵隮祔爾孫之告矣及考明朝實録凡<lb/>
　　　　新主入廟亦有謁廟禮奉衣冠神主徧謁祖<lb/>
　　　　宗皆天子代行八拜禮太常卿唱賜坐乃安<lb/>
　　　　座祭享正統時太皇太后升祔謁廟畢捧宣<lb/>
　　　　宗神主衣冠北向朝見亦天子行禮其儀益<lb/>
<pb n="50a"/>
　　　　繁而瀆非禮經意矣先王之以孝治天下也<lb/>
　　　　生則親安祭則鬼享割牲薦獻上通㝠漠故<lb/>
　　　　措之廟立之主曰帝事生者易事死者難有<lb/>
　　　　神而明之之義焉祭之禮考妣共一尸不必<lb/>
　　　　與生者同也若但曰事死如事生設死者之<lb/>
　　　　衣冠僕僕亟拜是近扵䙝慢而恭敬之心替<lb/>
　　　　矣周公既制朝祖之儀而扵祔只兩告祖宗<lb/>
　　　　與死者别無儀節宜繁而繁宜簡而簡不可<lb/>
<pb n="50b"/>
　　　　易之謂經也顔魯公一代大儒難挽末流之<lb/>
　　　　失而明時禮官如吕震如胡濙輩不學無術<lb/>
　　　　其益趨扵瀆而不經也宜哉　又案開元禮<lb/>
　　　　唐書禮志既禫乃祔扵廟與殷周練而祔卒<lb/>
　　　　哭而祔者不同矣其日設考之祔坐扵曽祖<lb/>
　　　　室内祝前告曰以今吉辰奉遷神主扵廟祔<lb/>
　　　　禮畢以腰輿奉神主入考廟進酒脯之奠盖<lb/>
　　　　品官之禮尚無繁縟儀節然亦去古逺矣<lb/>
<pb n="51a"/>
　　　　　　　　　　右祔祭<lb/>
前二日内所司先具八升練布冠衰裳腰絰等光禄卿<lb/>
具太牢饌宗正進署祝版前一日之夕毁廬為堊室<hi>髙七尺五寸長丈二尺闊一丈将作監勾當</hi>尚舍奉御設蒲席扵室内内所由<lb/>
陳練冠扵别次其日依時刻内所由先入整拂几筵薦<lb/>
香燭扵靈前内外及百寮俱服衰服去杖通事舍人引<lb/>
就位侍中版奏外辦皇帝服衰裳絰去杖近侍扶就位<lb/>
西向哭内外在位者皆哭十五舉聲禮儀使奏請再拜<lb/>
<pb n="51b"/>
皇帝再拜内外在位者皆再拜近侍扶皇帝就次所司<lb/>
以練布冠衰裳進内服訖内外及百寮各服其服<hi>兩省五品以上及卿御史大夫中丞尚書省四品以上諸司三品以上正員長官準禮合除首絰練八升布為冠以六升布為衰裳今荆州布也其幞頭及衫袴等亦準此蔵其所換初服以俟山陵時却服</hi>通事舍人引<lb/>
百寮入就位立定近侍扶皇帝就位哭踊内外百寮皆<lb/>
哭踊光禄卿引饌升設扵靈幄前太祝以爵酌醴酒禮<lb/>
儀使奏請止哭内外俱止哭太祝以酒爵授禮儀使禮<lb/>
儀使受酒跪進皇帝受酒跪奠扵饌前俛伏興少退太<lb/>
<pb n="52a"/>
祝持版跪扵饌前近南北向讀祝版曰維年月日子哀<lb/>
子嗣皇帝臣某敢昭告于考大行皇帝天禍所鍾攀號<lb/>
無及以日易月奄及小祥煩寃荼苦觸緒糜潰謹以一<lb/>
元大武柔毛剛鬛明粢薌合薌萁嘉蔬嘉薦醴齊祗薦祥<lb/>
事尚饗讀訖禮儀使奏請再拜皇帝哭踊再拜内外在<lb/>
位者皆哭踊再拜皇帝還次通事舍人引羣官退其奉<lb/>
慰如常儀<lb/>
　　　　　　　　　　　右小祥祭<lb/>
<pb n="52b"/>
祭前二日内所司先具大祥服<hi>淺黒絁幞頭帽子巾子大麻布衫白布腰帶麻鞋</hi>光禄卿具太牢饌宗正進署祝版前一日之夕将作<lb/>
塗堊室内所由陳大祥服扵别次其日未明内所由先<lb/>
整拂几筵薦香燭扵靈幄前内外百寮俱服衰裳去杖<lb/>
至𫝊㸃時通事舍人各引入就位侍中版奏外辦皇帝<lb/>
服衰裳去杖近侍扶就位西向哭踊内外在位者皆哭<lb/>
踊十五舉聲禮儀使奏請再拜皇帝再拜賛者承𫝊内<lb/>
外在位者皆再拜訖禮儀使奏請止哭就次變服奏訖<lb/>
<pb n="53a"/>
與禮官等趨出近侍扶皇帝就次變大祥服内外百寮<lb/>
皆就次變服素服訖<hi>黒絁幞頭腰帶白衫麻鞋</hi>各入就位立定近侍<lb/>
扶皇帝就位哭踊禮官省饌光禄卿引饌升設靈幄前<lb/>
太祝執爵酌醴酒禮儀使奉引皇帝稍進詣饌前禮儀<lb/>
使請止哭内外俱止哭太祝以酒授禮儀使禮儀使受<lb/>
酒跪進皇帝受酒跪奠扵饌前俛伏興少退太祝持版<lb/>
扵饌南北向讀祝文訖禮儀使奏請再拜皇帝哭踊再<lb/>
拜賛者承𫝊内外在位者皆哭再拜十五舉聲禮儀使<lb/>
<pb n="53b"/>
奏禮畢與禮官等趨出近侍扶皇帝還次通事舍人引<lb/>
羣官序出太極門<hi>其奉慰如常儀</hi>百寮奉慰訖以素服詣延英<lb/>
門起居<hi>謹案禮云大祥素縞麻衣又云縞冠素紕既祥之冠今所司具淺黒絁此即古之綅冠也案禮云禫而綅黒經白緯曰綅則宜施之扵禫今扵大祥服之盖從當時宜</hi>
　　　　　　　　　　右大祥祭<lb/>
其日百寮早集西内入就位侍中進辦並如大祥之儀<lb/>
皇帝服大祥服近侍扶就位哭十五舉聲禮儀使奏請<lb/>
再拜皇帝再拜賛者承𫝊百寮在位者皆再拜禮儀使<lb/>
<pb n="54a"/>
奏請就次變服皇帝就次除大祥服服素服<hi>細布麻衫腰帶細麻鞋黑絁幞頭巾子等</hi>百寮趨入就位立定近侍扶皇帝入哭踊内<lb/>
外百寮皆哭踊禮官省饌光禄卿引饌升陳設酌奠亦<lb/>
如大祥之儀太祝讀祝文訖禮儀使奏請再拜皇帝哭<lb/>
再拜賛者承𫝊内外百寮皆哭再拜訖禮儀使奏禮畢<lb/>
遂與禮官趨出近侍扶皇帝還次通事舍人引百寮序<lb/>
出至太極門外進名奉慰訖各服黲公服便詣延英門<lb/>
起居明日平明皇帝改服黲吉服<hi>淡淺黄衫細黑䊶幞頭巾子麻鞋吉腰帶<pb n="54b"/>伏準貞觀永徽開元故事服此服至山陵事畢則純吉服其中間朔望視朝及大禮並純吉服百寮亦純吉服自後朝謁如常儀</hi>其百官黲公服至山陵事畢乃服常公服<lb/>
　　　　　　　　　　右禫祭<lb/>
唐書禮樂志五禮二曰凶禮唐初徙其次第五而李義<lb/>
府許敬宗以為凶事非臣子所宜言遂去其國恤一篇<lb/>
由是天子凶禮闕焉至國有大故則皆臨時採掇附比<lb/>
以從事事已則諱而不𫝊故後世無考焉至開元制禮<lb/>
惟著天子賑恤水旱遣使問疾弔死舉哀除服臨喪冊<lb/>
<pb n="55a"/>
贈之類若五服與諸臣之喪葬衰麻哭泣則頗詳焉<lb/>
　<hi>馬端臨曰唐志所言如此栁子厚作裴瑾崇豐二陵集禮後序其説亦然且謂永貞元和間天禍仍遘自</hi>
　<hi>崇陵至扵豐陵不能周嵗司空杜公由太常相天子連為禮儀使擇其僚以備損益扵是河東裴瑾以太</hi>
　<hi>常丞隴西辛祕以博士用焉内之則櫕塗祕器象物之宜外之則復土斥土因山之制上之則顧命典冊</hi>
　<hi>興文物以受方國下之則制服節文頒憲則以示四方由其肅恭禮無不備且包并總統千載之盈縮羅</hi>
　<hi>絡旁午百氏之異同搜揚翦截而悉得其中顧問開決而不悖扵事議者以為司空公得人而邦典不墜</hi>
　<hi>裴氏乃悉取其所刋定及奏復扵上辨列扵下聫百執事之儀以為崇豐二陵集禮蔵之扵太常書閣君</hi>
　<hi>子以為愛禮而近古焉然則李義府許敬宗所削開元禮所闞者瑾之書悉有之矣今考王溥作唐㑹要</hi>
<pb n="55b"/>
　<hi>宋祁脩唐書志扵國恤略無所紀載豈未見裴書邪或瑾之書至王宋二公之時亦不復存邪</hi>
　　　　乾學案開元禮及新唐書皆不載國恤惟杜<lb/>
　　　　氏通典有之其行禮次第最為詳悉乃馬貴<lb/>
　　　　與編通考扵史𫝊遺文多所搜採獨不及通<lb/>
　　　　典一語何也今悉依其原文著扵篇考古今<lb/>
　　　　國恤之儀惟此為粲然大備云<lb/>
　　<hi>附</hi>諡冊文<lb/>
通典唐元陵諡冊文維某年月日哀子嗣皇帝臣諱伏<lb/>
<pb n="56a"/>
以聖徳之大上與天合人道近暱鮮克究知敢盡其所<lb/>
見泣以叙財成之業伏惟大行皇帝紹休七聖臨照八<lb/>
極以至道御羣有以至化懐逺方登假扵上敷聞在下<lb/>
肇加元服頃昇儲闈生知之敏動與神契承順𤣥宗也<lb/>
齊栗之容著奉養肅宗也愛敬之禮深履蒸蒸躬翼翼<lb/>
不絶馳道日朝寝門此則首冠百王大舜周文之孝也<lb/>
其扵崇儒尚齒尊道貴徳窮理盡性之學經天緯地之<lb/>
文包荒含垢之量迪哲允恭之善斯又睿聖不測同符<lb/>
<pb n="56b"/>
乎三五無得而稱也當禄山叛亂陷覆二京以天人之<lb/>
重授元戎之律師之所及狂寇殱夷復宗社之阽危拯<lb/>
生靈扵焚燎則乾維重構宸極以安及史盜間釁三河<lb/>
屢梗在撫軍之際思明隕命乗踐阼之初朝義授首則<lb/>
梁陳底定朔易從風其或倔彊扵大梁背誕扵南越莫<lb/>
不朝為梟獍夕為鯨鯢此髙光之功神武之略也自是<lb/>
肅將羣后賔延萬靈洿瀦鬱没之刑寝焚瘞懸沈之禮<lb/>
備衣冠有淪扵脇從者釋而靡問靈祇有闕扵禋祀者<lb/>
<pb n="57a"/>
秩而致享堲讒說求讜言扇以祥風浸以膏澤九譯奉<lb/>
貢四夷将賔丕冒日出罔不率俾猶復嚴恭寅畏顧省<lb/>
闕遺兢兢業業日昃不暇故得𤣥功廣運協氣旁流靈<lb/>
契畢發元符洊至則瑞璧出扵泗清瀾變扵河其餘見<lb/>
祉鱗羽呈祥草木者不可殫記方議櫜弓偃伯臻扵大<lb/>
和告禪扵石閭鏤功扵金版遽承慿几之命奄遘綴衣<lb/>
之酷號天扣地罔所依歸今龍櫕就啟蜃輅将駕採鴻<lb/>
儒碩生之議考公卿百辟之請僉以盛徳大業匪號諡<lb/>
<pb n="57b"/>
莫宣是用䖍奉古訓發揚茂實謹遣攝太尉某奉冊上<lb/>
尊諡曰睿文孝武皇帝廟曰代宗伏惟眀靈降格膺茲<lb/>
典禮誕錫純嘏貽燕後昆嗚呼哀哉<lb/>
　　　　乾學案通典所載國恤儀乃代宗之喪禮故<lb/>
　　　　此條及前章祔廟俱主代宗而言獨怪許敬<lb/>
　　　　宗輩既去國恤不載蕭嵩編開元禮亦然而<lb/>
　　　　通典乃詳悉如此則此禮何人所定邪或者<lb/>
　　　　謂杜公黄裳有二陵集禮疑此即其所定然<lb/>
<pb n="58a"/>
　　　　二陵乃徳順二帝而非代宗則此又非杜公<lb/>
　　　　所定也考之史代宗之崩實顔公真卿為禮<lb/>
　　　　儀使意者即顔公之所定乎國恤儀注最備<lb/>
　　　　扵唐而莫審為何人之著作可惜也<lb/>
　<lb/>
　<lb/>
　<lb/>
　<lb/>
<pb n="58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀禮通考卷六十八<lb/>
</p>
<p>
</p>
  </div>
</body>
</text>
</TEI>
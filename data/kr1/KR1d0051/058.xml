<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷五十八</head>
    <p>
<pb n="1a"/>
欽定四庫全書<lb/>
　讀禮通考卷五十八　　刑部尚書徐乾學撰<lb/>
　　喪儀節二十一<lb/>
　　　訃禮<lb/>
雜記凡訃於其君曰君之臣某死父母妻長子曰君之<lb/>
臣某之某死君訃於他國之君曰寡君不禄敢告於執<lb/>
事夫人曰寡小君不禄太子之喪曰寡君之適子某死<lb/>
<hi>注君夫人不稱薨告他國君謙也子疏不敢指斥鄰國君身故云敢告於執事也夫人太  皆當云告於執事<pb n="1b"/>不言者略之也</hi>
大夫訃於同國適者曰某不禄訃於士亦曰某不禄訃<lb/>
於他國之君曰君之外臣寡大夫某死訃於適者曰吾<lb/>
子之外私寡大夫某不禄使某實訃於士亦曰吾子之<lb/>
外私寡大夫某不禄使某實<hi>注適讀為匹敵之敵謂爵同者也實當為至  疏言外臣者大夫不屬他國故云外臣自謙退無徳故云寡大夫某尊敬他君不敢申辭故曰某死赴於適者謂赴於他國大夫相敵體者以其私有恩好故曰外私以訃大夫其辭得申故云某不禄於身赴告故云使某實</hi>
　<hi>劉敞曰使某實實者以異國傳聞疑言使人實之也</hi>
<pb n="2a"/>
　<hi>方慤曰使某實謂以事實來告</hi>
　<hi>胡銓曰實謂身親告也</hi>
士訃於同國大夫曰某死訃於士亦曰某死訃於他國<lb/>
之君曰君之外臣某死訃於大夫曰吾子之外私某死<lb/>
訃於士亦曰吾子之外私某死<hi>疏此論士喪相訃告之稱士賤赴大夫士及他國皆云某死但於他君稱外臣於大夫士言外私爾</hi>
檀弓父兄命訃者<hi>汪謂大夫以上也士主人親命之死疏父兄命訃者亦復後之事訃謂者生時於他人有恩識者今死則其家宜使人往相訃告也士喪禮則孝子自命訃者若大夫以上則父兄命<pb n="2b"/>之雖代命之猶書孝子名也</hi>
文王世子五廟之孫祖廟未毁雖及庶人冠取妻必告<lb/>
死必赴不忘親也<hi>注赴告於君也</hi>
　白虎通徳論臣死亦赴告於君何此君哀痛於臣子<lb/>
　也欲聞之加賻賵之禮故春秋曰蔡侯考父卒傳曰<lb/>
　卒訃而葬禮也諸侯薨訃告鄰國何縁鄰國欲有禮<lb/>
　也春秋傳曰桓母喪告於諸侯桓母賤尚告於諸侯<lb/>
　諸侯薨告鄰國明矣諸侯夫人薨告天子者不敢自<lb/>
<pb n="3a"/>
　廢政事天子亦欲知之當有禮也春秋曰天子使宰<lb/>
　咺來歸惠公仲子之賵譏不及事仲子者魯君之貴<lb/>
　妾也何况於夫人乎<lb/>
唐書任瓌傳瓌卒時有司以在外對仗白奏太宗怒曰<lb/>
昔杜如晦亡朕不能事者數日今瓌喪所司不以状言<lb/>
豈朕意乎有如朕子弟不幸死當此奏邪自是大臣喪<lb/>
遂不對仗奏云<lb/>
開元禮初終遣使赴於闕使者進立於西階東面南上<lb/>
<pb n="3b"/>
主人詣使者前北面曰臣某之父某官臣薨<hi>若母若妻各隨其稱四品以下言死餘同</hi>謹遣某官臣姓某奏聞訖再拜使者出主人<lb/>
哭入復位<lb/>
　　　弔禮<lb/>
周禮天官宰夫凡邦之弔事掌其戒令與其幣器財用<lb/>
凡所共者<hi>注弔事弔諸侯諸臣幣所用賻也器所致明器也凡喪始死弔而含襚葬而賵贈其間加恩厚則有賻焉贈疏弔謂王使人弔諸侯自弔諸臣須從王行者并有  喪之具百官當共故宰夫緫戒令之</hi>
世婦掌弔臨于卿大夫之喪<hi>注王使往弔之疏案内宗云凡卿大夫  喪掌其弔<pb n="4a"/>臨注云王后弔臨諸侯而已是以内宗言掌卿大夫文同而注異者彼上文云王后有事則從大喪序哭者文與后事相連此上文無后故知王使往也蓋使世婦致禮物亦名為弔</hi>
女御從世婦而弔于卿大夫之喪<hi>注從之數蓋如使者之介云  疏王之妃妾三夫人象三公九嬪象孤卿二十七世婦象大夫女御象元士但介數依命數為差則王之大夫四命世婦之從亦四人以無正文故言蓋言云以疑之也</hi>
　<hi>萬斯同曰此世婦女御乃天子之妾媵也豈有往弔卿大夫之理縱云所弔者即天子之子弟則婦人無</hi>
　<hi>外事王朝公卿百執事具在豈無他人可使而顧使及婦人乎吾知先王必無是禮也</hi>
寺人凡内人弔臨於外則帥而往立於其前而詔相之<lb/>
<pb n="4b"/>
<hi>注從世婦所弔若哭其族親立其前者賤也賤而必詔相之者出入於王宮不可以闕於禮</hi>
　<hi>史浩曰内人弔臨於外非寺人帥之而往誰歟監臨立於前而詔相之衆安敢不肅</hi>
春官鬯人凡王弔臨共介鬯<hi>注以尊適卑曰臨則疏介副也王弔臨諸臣  有副使從行</hi>
　<hi>鄭鍔曰王親弔諸臣之喪或適四方舍於諸侯祖廟之時雖曰至尊於人之祖先神明有所不敢忽使介</hi>
　<hi>執鬯以禮之</hi>
　<hi>陳祥道曰天子無客禮於天下而有摯禮於鬼神天子以鬯為摯共介鬯則以介致之而已</hi>
内宗凡卿大夫之喪掌其弔臨<hi>注王后弔臨諸侯而已是以言掌卿大夫云<pb n="5a"/>疏明為后掌之</hi>
　<hi>王安石曰世婦言掌弔臨於卿大夫之喪則王或使焉乃往内宗言凡卿大夫之喪掌其弔臨則凡喪皆</hi>
　<hi>往亦同族故也</hi>
喪祝王弔則與巫前<hi>注喪祝與巫以桃厲執戈在王前</hi>
男巫王弔則與祝前<hi>注巫祝前王也</hi>
　<hi>李嘉㑹曰王弔祝可往也巫何與焉祝則以辭巫則用桃茢以除害也</hi>
女巫若王后弔則與祝前<hi>注女巫與祝前后如王禮</hi>
典路凡弔于四方以路從<hi>注王乗一路典路以其餘路從行</hi>
<pb n="5b"/>
夏官太僕掌三公孤卿之弔勞<hi>疏此等皆王親往今使大僕者或王有故不得親往故使太僕也</hi>
小臣掌士大夫之弔勞<hi>疏太僕注云王使往此亦王使往可知</hi>
御僕掌羣吏之逆及庶民之復與其弔勞<lb/>
　<hi>李嘉㑹曰羣吏庶臣各有弔勞觀陽門之介夫死而子罕哭之哀漢征民宿衞及其去也天子親享之羣</hi>
　<hi>吏庶民或有弔勞宜也</hi>
　<hi>鄭鍔曰於吏民有哀則弔有勞則勞未嘗以其賤而遺也使御僕掌弔勞見恩意之厚</hi>
　<hi>易祓曰以太僕掌三公孤卿之弔勞小臣掌大夫士之弔勞推之此亦羣吏之弔勞也</hi>
<pb n="6a"/>
喪大記君於大夫世婦大斂焉為之賜則小斂焉於外<lb/>
命婦既加蓋而君至於士既殯而往為之賜大斂焉<hi>注為之賜謂有恩惠也加蓋而至於臣之妻略也夫疏自此至君退必奠明君於大夫及士并夫人於大  士恩賜弔臨主人迎送之節君於世婦謂内命婦常為之恩賜則小斂而往然則君於大夫大斂是常小斂是恩賜君於外命婦恩輕故既大斂入棺加蓋之後而君至也則知大夫及世婦未加蓋以前君至也</hi>
　<hi>方慤曰小斂在先大斂在後喪事以速為敬故大斂而往者則為禮之常小斂而往者則為之賜也</hi>
夫人於世婦大斂焉為之賜小斂焉於諸妻為之賜大<lb/>
斂焉於大夫外命婦既殯而往<hi>疏於諸妻謂姪娣及同姓女也同士禮故為之<pb n="6b"/>賜大斂焉若夫人姪娣尊同世婦當大斂為之賜小斂焉夫人於大夫及外命婦既殯而往但有一禮無恩賜差降之事也</hi>
　<hi>徐師曽曰諸妻御妻也孔氏謂姪娣及同姓女者非故亦自謂姪娣尊同世婦當視小斂妻下疑脫既殯</hi>
　<hi>而往四字内命婦貴故夫人待之與君同諸妻卑故同士禮君於大夫視大斂於外命婦加蓋而至夫人</hi>
　<hi>則皆既殯而往於夫人避嫌於外命婦恩輕故與君有同異也</hi>
大夫士既殯而君往焉使人戒之主人具殷奠之禮俟<lb/>
于門外見馬首先入門右巫止於門外祝代之先君釋<lb/>
菜于門内祝先升自阼階負墉南面君即位于阼小臣<lb/>
<pb n="7a"/>
二人執戈立于前二人立于後擯者進主人拜稽顙君<lb/>
稱言視祝而踊主人踊大夫則奠可也士則出俟於門<lb/>
外命之反奠乃反奠卒奠主人先俟于門外君退主人<lb/>
送于門外拜稽顙<hi>注殷猶大也朝夕小奠至月朔則大奠君将來則具大奠之禮以待之榮君之來也祝負墉南面直君北房戸東也小臣執戈先後君君升而夾階立大夫殯即成服成服則君亦成服錫衰而往弔之擯者進當贊主人也始立門東北面稱言舉所以來之辭也視祝而踊祝相君之禮當節之也迎不拜拜送者拜迎則為君之荅已既疏此明君弔大夫士之禮君於大夫雖視大斂或有  殯之後而始往與士同也君将往使人豫戒主人主人重君之來先備月朔大奠之禮待於門外見君馬首先君而入祝先道<pb n="7b"/>君升阼階在君之北立於房之東皆負壁而鄉南墉壁也君位于阼者主人不敢有其室也執戈辟邪氣也擯者進於孝子前告使行禮喪贊曰相此云擯者以君之弔禮故以擯言主人於庭中北面拜而稽顙君舉弔辭祝以相君先踊君乃視祝而踊君踊畢主人乃踊君來弔士與大夫其禮不同大夫者君既在阼主人在庭踊畢則釋此殷奠於殯可也言對人君可為此奠士卑不敢留君待奠故先出俟君於門外君使人命反設奠士乃反入設奠主人奠畢又先出門待同君君退主人門外送之而拜大夫士</hi>
　<hi>張子曰殷衆也殷奠者以盛此禮報事衆人執物以進所以表其勤也易言殷薦之上帝亦是衆進之義</hi>
君於大夫疾三問之在殯三往焉士疾壹問之在殯壹<lb/>
往焉<hi>注所以致殷勤也</hi>
<pb n="8a"/>
君弔則復殯服<hi>注謂臣喪既殯後君乃始來弔復反也反其未殯未成服之服新君之事也復或為服已疏臣喪大斂與殯之時君有故不得來至殯後主人  成服而君始來弔於時主人則復殯時未成服之服其服苴絰免布深衣也不散帯為人君變貶於大斂之前既啓之後也</hi>
夫人弔於大夫士主人出迎于門外見馬首先入門右<lb/>
夫人入升堂即位主婦降自西階拜稽顙于下夫人視<lb/>
世子而踊奠如君至之禮夫人退主婦送于門内拜稽<lb/>
顙主人送于大門之外不拜<hi>注視世子而踊世子從夫人夫人以為節也世子之從夫人位如祝從君也疏孝子迎君之妻亦如迎君禮先入門右門亦大門  主婦臣妻也夫人來弔故婦人<pb n="8b"/>為主人世子夫人之世子隨夫人來也夫人來弔則世子在前道引其禮奠如君至之禮者亦先戒乃具殷奠夫人即位哭後主婦拜竟而設奠事如君弔禮主婦送於門内門寝門也婦人迎送不出門故夫人去于路寝門内拜送之主人送于大門外不拜者喪無二主主婦已拜故主人不拜</hi>
　<hi>應鏞曰君臣之際猶家人也君於外内婦既殯往夫人於大夫士之家亦往弔之然蓋弔内子士妻之禮</hi>
　<hi>亦在其中矣主人迎而先入門右夫人升而自階待夫人猶待君也主婦拜稽顙於下執妾禮猶臣禮也</hi>
　<hi>夫人之行世子實侍之世子視祝而踊夫人則視世子而踊也退則送於門内婦人迎送不下堂而特至</hi>
　<hi>門者為所尊變也其來也主人迎於門外送亦如之所以代主婦而申敬也門外者男子之所有事婦人</hi>
　<hi>迎送不出門雖對所尊而不敢變也古之君臣猶一體也頭目手足疾痛慘楚彼此無不相應君臣猶一</hi>
<pb n="9a"/>
　<hi>家也父兄子弟吉凶休戚上下無不相闗視之如一體故疾則君三問再問喪則君或撫或踊真若吾手</hi>
　<hi>足之虧折焉視之如一家故君喪則大夫士位乎東世婦士妻位乎西不翅父兄之痛也及臣之有故則</hi>
　<hi>君視之夫人視之世子視之真若子弟之失亡焉然諸婦之至君所唯喪祭為然詩曰諸宰君婦廢徹不</hi>
　<hi>遲諸侯非問疾弔喪則不入諸臣之家夫人之行必與世子偕其動也不茍矣</hi>
大夫君不迎于門外入即位于堂下主人北面衆主人<lb/>
南面婦人即位于房中若有君命命夫命婦之命四鄰<lb/>
賔客其君後主人而拜<hi>注入即位于下不升堂而立阼階之下西面下正君也衆主人南面于其北婦人即位于房中君雖不升堂猶辟之也後主人而拜者将拜賔使主人陪其後而君前拜不俱<pb n="9b"/>拜者主人無二也貶疏大夫下臣稱大夫為君故曰大夫君不迎于門外  于正君也主人北面者其君即阼階下位故適子辟之所以在君之南北面也婦人之位在堂君雖不升堂猶辟于房中正君來禮亦如此不言大夫君之妻來者當同夫人禮也前君臨大斂云主婦尸西以大斂哀深故不辟君今謂殯後也當此大夫君來弔時或有本國之君或有國中大夫命婦之命或有昔經使四鄰之國卿大夫遣使來弔若有此諸賔在庭則此大夫君代主人拜命及拜賔以喪用尊者拜賔故也然大夫君不敢同於國君專代為主故以主人陪置君之後君先拜主人後拜不同時拜也</hi>
君弔見尸柩而後踊<hi>注君弔塗之後雖往不踊而疏皇氏曰前文既殯君往視祝  踊謂既殯未塗得有踊也</hi>
<pb n="10a"/>
大夫士若君不戒而往不具殷奠君退必奠<hi>注榮君之來也  疏君來不先戒當時雖不得殷奠君去後必設殷奠告殯</hi>
大夫之喪将大斂既鋪絞紟衾衣君至主人迎先入門<lb/>
右巫止于門外君釋菜祝先入升堂君即位于序端卿<lb/>
大夫即位于堂廉楹西北面東上主人房外南面主婦<lb/>
尸西東面遷尸卒斂宰告主人降北面于堂下君撫之<lb/>
主人拜稽顙君降升主人馮之命主婦馮之<hi>注先入右者入門而右也巫止者君行必與巫巫辟凶邪也釋菜禮門神也必禮門神者君非問疾弔喪不入諸臣之家也主人房<pb n="10b"/>外南面大夫之子尊得升視斂也不疏此明大夫斂節主人適子也出門迎君望見馬首  哭不拜先還入門右北面以待君至巫止門外者君臨臣喪巫祝桃茢至門恐主人惡之且禮敬主人故不将巫入對尸柩巫止而祝代入故先君而入門升自阼階也君隨祝後而升堂即位于東序之端阼階上之東是適子臨斂處也主人房外南面者鄉者在門右君升則主人亦升立君之北東房之外面鄉南俱欲視斂也遷尸者鄉鋪絞紟衾衣而君至今列位畢故舉尸于鋪衣上也主人得告斂畢故降西階堂下鄉北立待君也君臣情重方為分異故斂竟君以手撫按尸與之别主人見君撫尸故在堂下拜稽顙以禮君之恩君降者撫尸畢而下堂也升主人者君命升之也主人升自西階由足西面馮尸不當君所君又命主婦馮之士喪禮子不得升大夫之子尊得升視斂也</hi>
<pb n="11a"/>
　<hi>敖繼公曰周官言喪祝男巫皆于王弔則然國君不得並用巫祝其在廟門外則巫前入廟門則祝前互</hi>
　<hi>用其一所以下天子也</hi>
　<hi>黄叔陽曰古者人君於臣之死也即其子位而視斂斂畢撫尸其恩禮一何厚也巫不入門而使祝先之</hi>
　<hi>其恭敬一何至也升主人馮之又命主婦馮之其教孝一何切也人臣於君之臨也雖當喪事倥偬之際</hi>
　<hi>迎而先入撫而先降必俟君命而後馮馮又不敢當君之所且於男女之别亦不紊焉細㣲曲折無不盡</hi>
　<hi>禮如此此所以家齊國治而天下平也</hi>
士之喪将大斂君不在其餘禮猶大夫也<lb/>
檀弓喪公弔之必有拜者雖朋友州里舍人可也弔曰<lb/>
<pb n="11b"/>
寡君承事主人曰臨<hi>注拜者往謝之也人疏諸侯臣之喪公來親弔或遣  來弔喪家雖無主後必有以次疏親往拜其君以謝恩疏親亦無雖死者朋友及同州同里及喪家典舎之人往拜可也若有主後則主人自當親拜是以既夕禮云主人乗惡車鄭注曰拜君命也弔曰寡君承事此是君來語擯者使傳辭也弔為助事故雖君尊亦曰承事也曰臨者主人辭謝之語言君屈辱降臨某之喪稱寡君謙也若弔士則直稱君故士喪禮君使某弔如何不淑是也</hi>
　<hi>徐師曽曰喪大記曰喪有無後無無主言必有拜賔者况君弔乎故君弔臣喪而喪家若無主後則以次</hi>
　<hi>疏親拜之若又無疏親則朋友或同州同里典舍之人皆可拜之</hi>
君遇柩於路必使人弔之<hi>注君於民臣有父母之恩故疏君於其臣當特弔於家<pb n="12a"/>喪大記於大夫及士皆親弔之又禮譏蕢尚受弔及杞梁之妻不受野弔是也其或卑小之臣及庶人之等君不豫知其喪造次遇柩於路必使人弔也</hi>
　<hi>胡銓曰若齊侯哭敝無存之類</hi>
君於大夫将葬弔於宫及出命引之三歩則止如是者<lb/>
三君退朝亦如之哀次亦如之<hi>注宫殯宫也出謂柩已在路命引之以義奪孝子也三命引之凡移九步退去也朝喪朝廟也次他日賔客所受大門外舍也孝子至此而哀君或於是弔不必於宫也及疏君於大夫之喪将至葬時必親往弔孝子於殯宫  其柩出殯宫之門孝子號慕攀轅柩車不動君奪孝子之情命遣引之引者三歩則止所以止者不忍頓奪孝子之情故且止柩君又命引之柩車遂行<pb n="12b"/>君乃退去君或來弔參差早晚不必皆在殯宫或當朝廟明日當發之時或已出大門至平生待賔客次舍之處孝子哀泣停柩不行君於是始弔弔畢君命引之使行亦如上來如是者三之事</hi>
　<hi>張氏曰禮弔於葬者必執引君尊故命人引之也</hi>
雜記君若載而后弔之則主人東面而拜門右北面而<lb/>
踊出待反而后奠<hi>注主人拜踊於賔位不敢迫君也君即位車東出待不必君留也君反之使奠車疏臣喪朝廟柩已下堂載在柩車而君來弔君位於  東故主人在車西東面而拜門謂祖廟門也右西邊也若門外來則右在東此據車門内出故右在西孝子拜君竟從位立近門内西邊北面而哭踊為禮也出待者孝子哭踊畢而先出門待君以君來則拜迎去則拜送今君弔事竟不敢必君乆留故孝子先出待君<pb n="13a"/>出也反而后奠者君使人命孝子反還喪所而后設奠告柩知之或謂此在廟載柩車時奠謂反設祖奠也</hi>
禮運諸侯非問疾弔喪而入諸臣之家是謂君臣為謔<lb/>
　<hi>陳澔曰諸侯於其臣有問疾弔喪之禮非此而往是戱謔也敗禮之禍恒必由之</hi>
喪服小記諸侯弔於異國之臣則其君為主<hi>注君為之主弔臣恩為己也子不敢當主中庭北面哭不拜北疏案士喪禮君弔主人出迎于門外見馬首入門右  面君升主人中庭拜稽顙成踊彼為主人為主故中庭拜今鄰國君君為之主拜賔則主人中庭北面哭不拜曽子問稱季桓子之喪衛君來弔魯君為主季康子立於門右北面拜而後稽顙故譏其喪有二主當惟哭踊而已是於禮不拜也</hi>
<pb n="13b"/>
　　　　乾學案儀禮士喪禮篇有國君弔臨之禮己<lb/>
　　　　見第四十三卷不重載<lb/>
雜記弔者即位于門西東面其介在其東南北面西上<lb/>
西於門<hi>注賔立門外不當門</hi>主孤西面<hi>注立於阼階下</hi>相者受命曰孤某<lb/>
使某請事客曰寡君使某如何不淑<hi>注受命受主人命以出也不言擯者喪無接賔也淑善也如何不善言君痛之甚使某弔</hi>相者入告出曰孤某須矣<hi>注稱其君名者君薨稱子某使人知適嗣也須矣不出迎也</hi>弔者入主人升堂西面弔<lb/>
者升自西階東面致命曰寡君聞君之喪寡君使某如<lb/>
<pb n="14a"/>
何不淑子拜稽顙弔者降反位<hi>注子孤子也降反位者出反門外位  疏此明諸侯相弔之禮門西大門之西也</hi>
上客臨曰寡君有宗廟之事不得承事使一介老某相<lb/>
執綍<hi>注上客弔者也臨視也言欲入視喪所不足而給助之謙也其實為哭耳</hi>相者反命曰<lb/>
孤某須矣臨者入門右介者皆從之立于其左東上<hi>注入門右不自同于賔客</hi>宗人納賔升受命于君降曰孤敢辭吾子之<lb/>
辱請吾子之復位客對曰寡君命某毋敢視賔客敢辭<lb/>
宗人反命曰孤敢固辭吾子之辱請吾子之復位客對<lb/>
<pb n="14b"/>
曰寡君命某毋敢視賔客敢固辭宗人反命曰孤敢固<lb/>
辭吾子之辱請吾子之復位客對曰寡君命使臣某毋<lb/>
敢視賔客是以敢固辭固辭不獲命敢不敬從<hi>注賔三辭而稱使臣為恭也為恭者将從其命</hi>客立于門西介立于門左東上孤降自<lb/>
阼階拜之升哭與客拾踊三<hi>注拜客謝其厚意</hi>客出送于門外<lb/>
拜稽顙<hi>注不迎而送喪無接賔之禮哭疏此明弔含襚賵既畢上客行臨  之禮</hi>
　　　　乾學案雜記本文此節之上首節弔者之下<lb/>
　　　　有使者含襚賵三事今将含襚賵採入下篇<lb/>
<pb n="15a"/>
　　　　故兹不載<lb/>
其國有君喪不敢受弔<hi>注辟其痛傷己之親如君喪疏此謂國有君喪臣又有親  則不敢受他國賔來弔以義斷恩哀痛主於君不私於親也</hi>
三年之喪雖功衰不弔自諸侯達諸士如有服而将往<lb/>
哭之則服其服而往<hi>注功衰既練之服也諸侯服新死者之服而往哭謂所不臣也  疏重喪小祥後衰與大功同故曰功衰衰雖外輕而痛猶内重故不得弔人也功衰雖不弔人若自有五服之親喪則不著己功衰而著彼親之服以哭之申於骨肉之情故也</hi>
期之喪十一月而練練則弔<hi>注父在為母功衰可以弔人者以父在故輕於出也<pb n="15b"/>然則凡齊衰十一月皆可以出矣</hi>　既葬大功弔哭而退不聽事焉<hi>注聽猶待也事謂襲斂執綍之屬喪疏既葬大功者謂身有大功之喪既葬之後往弔他  弔哭畢即退去不待主人襲斂之事期喪練弔則亦然也</hi>　期之喪未葬弔於鄉人哭而退不<lb/>
聽事焉功衰弔待事不執事<hi>注謂為姑姊妹無主殯不在已族者  疏期喪未葬謂姑姊妹無主為之服期未至於葬往弔鄉人之喪哭畢則退不待主人襲斂之事也姑姊妹期喪既葬受以大功衰謂之功衰此後若弔鄉人其情稍輕於未葬之前得待主人襲斂之事但不親自執事經直云期喪鄭知是姑姊妹無主者以前云大功既葬始得弔人今此期喪未葬已得弔人明知是姑姊妹無主殯不在已族者女未廟見反葬女氏之黨此姑姊妹已於他族成婦日乆但夫既早死故殯在夫族</hi>　小功緦<lb/>
<pb n="16a"/>
執事不與於禮<hi>注禮饋奠也輕疏執事擯相也禮饋奠也緦小功服  故未葬便可弔人為彼擯相但不得助彼饋奠爾</hi>　相趨也出宮而退相揖也哀次而退相<lb/>
問也既封而退相見也反哭而退朋友虞附而退<hi>注此弔者恩薄厚去遲速之節也相趨謂相聞姓名來㑹喪事也相揖嘗㑹於他也相問嘗相惠遺也相見嘗執摯相見也附皆當為祔既疏相趨謂與孝子本不相識但聞姓名而來趨喪情  輕故柩出廟之宫門而退去相揖謂經㑹他處已相揖者也恩微深故待柩出至大門外之哀次而退去相問謂曽相餉遺恩轉深故至窆竟而退相見謂身經自執摯相詣往來恩轉厚故至葬竟孝子反哭還至家時而退也朋友疇昔情重生死同殷故至主人虞附而退也</hi>　弔非從主人也四十者執綍<hi>注言弔者必助主人之事<pb n="16b"/>從隨也成人二十以上至四十丁壮時</hi>鄉人五十者從反哭四十者待盈<lb/>
坎<hi>注非鄉人則長少皆反優逺也十疏弔喪本是來助事非為空隨主人而已故年二  以上至四十强壮者皆執綍也鄉人同鄉之人也五十始衰待主人窆竟而孝子反哭故鄉人助葬老者亦從孝子反也盈坎謂窆竟以土盈滿其坎四十强壮不得即反待土滿坎而反也若非鄉人則無問長少皆從主人歸優饒逺者</hi>
曲禮齊者不樂不弔<hi>注為哀樂則失正散其思也</hi>
　<hi>吕大臨曰古之有敬事者必齊齊者致精明之德也樂則散哀則動皆有害於齊不樂不弔者全其齊之</hi>
　<hi>志也</hi>
知生者弔知死者傷知生而不知死弔而不傷知死而<lb/>
<pb n="17a"/>
不知生傷而不弔<hi>注人恩各施於所知也弔傷皆謂致命辭也雜記曰諸侯使人弔辭曰寡君聞君之喪寡君使某如何不淑此施於生者傷辭未聞也說者有弔辭云皇天降災子遭罹之如何不淑此施於死者蓋本傷辭辭畢退皆哭若疏此論弔傷之法若存與亡並識則弔辭傷辭兼行  但識生惟設弔辭而無傷辭但識亡惟施傷辭而無弔辭也</hi>
　<hi>方慤曰不知生而弔之則其弔也近於諂不知死而傷之則其傷也近於偽</hi>
　<hi>應鏞曰弔者死之恤乎外傷者情之痛於中</hi>
弔喪弗能賻不問其所費<lb/>
　<hi>吕大臨曰君子於其言無所茍而已所問不由於誠不如勿問之矣</hi>
<pb n="17b"/>
檀弓死而不弔者三畏厭溺<lb/>
　<hi>盧植曰畏者兵刃所殺也</hi>
　<hi>王肅曰犯法獄死謂之畏</hi>
　<hi>方慤曰戰陣無勇非孝也其有畏而死者乎君子不立巖牆之下其有厭而死者乎孝子舟而不游其有</hi>
　<hi>溺而死者乎三者皆非正命故先王制禮在所不弔</hi>
　<hi>應鏞曰情之厚者豈容不弔但其辭未易致爾若為國而死於兵亦無不弔之理若齊荘公於杞梁之妻</hi>
　<hi>未嘗不弔也</hi>
　<hi>陳澔曰愚聞先儒言明理可以治懼見理不明者畏懼而不知所出多自經於溝瀆此真為死於畏矣似</hi>
<pb n="18a"/>
　<hi>難專指戰陣無勇也或謂猥狠亡命曰畏</hi>
　<hi>通典魏王肅聖證論鄭𤣥曰孔子畏匡徳能自全也設使聖人卒離不幸可得不痛悼而罪之乎非徒賢</hi>
　<hi>者設有罪愚人亦不得不哀傷之也</hi>
殷既封而弔周反哭而弔孔子曰殷已慤吾從周　五<lb/>
十無車者不越疆而弔人<hi>注氣力始衰遥疏五十旣衰感越疆則道路  逺弔人又悲哀戚恐増衰故不許</hi>
　<hi>陳澔曰始衰之年不可以筋力為禮也</hi>
弔於人是日不樂<hi>注君子哀樂不同日子於是日哭則不歌</hi>　婦人不越疆<lb/>
<pb n="18b"/>
而弔人<hi>注不通於外</hi>行弔之日不飲酒食肉焉<hi>注以全哀也</hi>弔於<lb/>
葬者必執引若從柩及壙皆執紼<hi>注示助之以力車曰引棺曰紼從柩贏者也疏引柩車索也弔葬本為助執事故必相助引柩車  紼引棺索也凡執引用人貴賤冇數若其數足則餘人不得遥行皆散而從柩至壙下棺時則不限人數皆悉執紼示助力也贏餘也從柩者是執引所餘之人也</hi>
　大夫之喪庶子不受弔<hi>注不以賤者為有爵者主適疏適子主喪受弔拜賔若子或有他故不在則雖庶子不敢受弔明已卑辟適也大夫庶子不受弔則士之庶子得受弔也</hi>
所識其兄弟不同居者皆弔<hi>疏所識若身死其死者兄弟雖不同居皆往弔之則死者子孫就弔可知舉疏以見親也</hi>
<pb n="19a"/>
　<hi>吳澄曰所識之人其家若有同居之親死自當往弔雖其兄弟之不同居者死亦皆弔之蓋厚於所識故</hi>
　<hi>推其恩愛以及於其有服之兄弟者如此不同居者皇氏以為小功以下之親小功以下兄弟服輕尚弔</hi>
　<hi>况其大功以下服重者乎孔疏同鄭注以為所識者死而弔於其不同居兄弟之家不如皇氏之說為當</hi>
　<hi>案記文言皆弔夫喪無二主若所識一人死而皆往弔其不同居之兄弟則一喪不止一主矣古無是禮</hi>
　<hi>也</hi>
少儀適有喪者曰比童子曰聽事適公卿之喪則曰聽<lb/>
役於司徒<lb/>
　<hi>萬斯同曰喪不行賔客之禮故願比於執事者童子不能執事但來聽命於主人故曰聽事公卿家臣有</hi>
<pb n="19b"/>
　<hi>司徒孟獻子之喪司徒旅歸四布是也其官主徒役之事故曰聽役於司徒</hi>
尊長於己踰等喪俟事不犆弔<hi>注踰等父兄黨也不犆弔不敢故煩動也  釋文犆音特本亦作特往疏若尊長家有喪則待主人朝夕哭時  弔不非時獨弔</hi>
雜記凡喪服未畢有弔者則為位而哭拜踊<hi>注客始來主人不可以殺禮待之哭疏喪服将終猶有餘日未滿若有人始來弔當為位  踊不以殺禮而待新弔之賔也言凡者五服悉然</hi>
奔喪所識者弔先哭于家而後之墓皆為之成踊從主<lb/>
人北面而踊<hi>注從主人而踊拾踊也北面自外來便也主人墓左西面</hi>
<pb n="20a"/>
　<hi>陳澔曰己所知識之人死而往弔之時已在葬後必先哭於其家以情雖由於死者而禮則施於生者故</hi>
　<hi>也主人墓左西向賔北面向墓而踊同主人拾之然必主人先而賔從之故曰從主人也言皆者必於家</hi>
　<hi>於墓皆踊也</hi>
文王世子五廟之孫祖廟未毁雖及庶人冠取妻必告<lb/>
死必赴不忘親也敬弔臨賻賵睦友之道也<lb/>
族之相為也宜弔不弔宜免不免有司罰之<lb/>
曽子問曽子問曰三年之喪弔乎孔子曰三年之喪練<lb/>
不羣立不旅行<hi>注為其茍語忘哀也</hi>君子禮以飾情三年之喪而<lb/>
<pb n="20b"/>
弔哭不亦虚乎<hi>注為彼哀則不專於親也為親哀則是妄弔  疏君子行禮必使外内相副用外之物以飾内情故麄衰以飾哀痛之情若身有重服而弔他人則弔與服並虚也何者己有喪弔彼而哭哀彼則忘己本哀是己服為虚也若心存於己哀忘彼而哭彼則是於弔為虚也故曰不亦虚乎</hi>
　<hi>吳澄曰練者一期之後羣立同羣而立也旅衆也旅行與衆而行也重喪雖已期猶且不與人並立並行</hi>
　<hi>恐與人相語而忘己哀親之情又豈可忘己親之哀而哭弔以哀他人之親乎</hi>
　<hi>呂坤曰三年之喪而弔哭不亦虚乎此非孔子之言也為吾親而哭者吾不哭其親為吾而弔者吾不弔</hi>
　<hi>其人鄉鄰可也伯叔舅姑兄弟之喪是可已乎此非孔子之言也</hi>
檀弓曽子弔於負夏<hi>注衞地</hi>主人既祖填池<hi>注祖謂移柩車去載處為<pb n="21a"/>行始也填池當為奠徹聲之誤也奠徹謂徹遣奠設祖奠</hi>推柩而反之<hi>注反於載處榮曽子弔欲更始</hi>降婦人而后行禮<hi>注禮既祖而婦人降今反柩婦人辟之復升堂矣柩無反而反之而又降婦人蓋欲矜賔於此婦人皆非</hi>從者曰禮與曽子曰夫祖者且也<hi>注且未定之辭</hi>且胡為其不可以反宿也從者又問諸子游曰禮<lb/>
與子游曰飯於牖下小斂於戸内大斂於阼殯於客位<lb/>
祖於庭葬於墓所以即逺也故喪事有進而無退<hi>注明反柩非</hi>曽子聞之曰多矣乎予出祖者<hi>注善子游言且服氏疏曽子弔於負夏正當主人祖祭之明旦既徹祖奠之後設遣奠之時而來弔主人榮曽子之來乃徹去遣奠更設祖奠又推柩<pb n="21b"/>少退而反之嚮北案既夕禮既祖而婦人降蓋既祖柩車南出階間既空故婦人得降立階間今柩車反還階間故婦人辟之升堂至明旦婦人從堂更降而後乃行遣車之禮從曽子者意以為疑故問之曽子既見主人榮己不欲指其錯失為之隐諱云祖是行之始末是實行且去住二者皆得既得且住何為不可以反宿明日乃去此不顧道理以㨗給說於人也從者又疑遂問子游曽子聞子游之荅是自知己說之非故善子游多猶勝也言子游所說出祖之事勝於我所說出祖也</hi>
　<hi>陸佃曰池殯坎也既祖則填之故曰主人既祖填池孔叢子曰埋柩謂之肂肂坎謂之池是也</hi>
　<hi>胡銓曰池以竹為之衣以青布喪行之飾也填謂縣銅魚以實之謂将行也鄭改為奠徹未詳</hi>
　<hi>吴澄曰多矣乎猶言其贅也祖者行之始柩既出而為行始矣豈可再入而反宿乎此禮之所無故為贅</hi>
<pb n="22a"/>
　<hi>而謂之多矣乎也胡氏不改填池二字則填當讀為陟刃切填猶云安頓也謂己安頓棺飾之池而将行</hi>
　<hi>也但考之士禮填池在朝祖後階下載柩之時今二字在既祖之下則亦可疑未敢必以不改字為是</hi>
子張死曽子有母之喪齊衰而往哭之或曰齊衰不以<lb/>
弔<hi>注以其無服非之</hi>曽子曰我弔也與哉<hi>注於朋友哀痛甚而往哭之非若凡弔疏曽子與子張無服不應往哭故或人非之也若有服者雖緦亦往也</hi>
　<hi>劉氏曰曽子嘗問三年之喪弔乎夫子曰三年之喪練不羣立不旅行君子禮以適情三年之喪而弔哭</hi>
　<hi>不亦虚乎既聞此矣而又以母喪弔友必不然也凡經中言曽子失禮之事不可盡信此亦可見</hi>
　<hi>陳澔曰以喪母之服而哭朋友之喪踰禮己甚故或人止之但友義隆厚不容不往哭之又不可釋服而</hi>
<pb n="22b"/>
　<hi>往但往哭而不行弔禮耳故曰我弔也與哉</hi>
将軍文子之喪既除喪而后越人來弔主人深衣練冠<lb/>
待于廟垂涕洟<hi>注主人文子之子簡子瑕也深衣練冠凶服變也待于廟受弔不迎賔也</hi>子<lb/>
游觀之曰将軍文氏之子其庶幾乎亡於禮者之禮也<lb/>
其動也中<hi>注中禮之變冠疏深衣是既祥之麻衣練冠謂未祥之練  始死至練祥來弔是有文之禮祥後來弔是無文之禮言文氏之子舉動也中當於禮之變節也</hi>
　<hi>陳澔曰将軍文子即彌牟也禮無弔人於除喪之後者亦無除喪後受人之弔者深衣吉凶可以通用小</hi>
　<hi>祥練服之冠不純吉亦不純凶廟者神主之所在待而不迎受弔之禮也不哭而垂涕哭之時已過而哀</hi>
<pb n="23a"/>
　<hi>之情未忘也子游善其處禮之變故曰其動也中</hi>
有若之喪悼公弔焉子游擯由左<lb/>
季孫之母死哀公弔焉曽子與子貢弔焉閽人為君在<lb/>
弗内也曽子與子貢入於其廐而脩容焉子貢先入閽<lb/>
人曰鄉者已告矣曽子後入閽人辟之渉内霤卿大夫<lb/>
皆辟位公降一等而揖之君子言之曰盡飾之道斯其<lb/>
行者逺矣<hi>注閽人守門者脩容更荘飾也子貢先入閽人既不敢止以言下之故曰鄉者已告矣閽人見兩賢相隨彌益恭故辟之也公降等揖禮之也閽疏二子初時不具衣服則閽人拒之二子退而脩容<pb n="23b"/>人雖愚猶知敬畏二子渉至内霤卿大夫皆逡巡辟位公於堂上降階一等揖而禮之君子遂美之云凡人盡其容飾行之可長逺矣</hi>
　<hi>陳祥道曰曽子子貢弔於季孫氏當其容之未脩也閽人拒之而不内及其既脩也閽人敬而辟之渉於</hi>
　<hi>内霤卿大夫皆辟位公降一等而揖之夫以閽人之愚卿大夫之貴哀公之尊而容之所施猶足以動之</hi>
　<hi>况其不愚不貴不尊者乎</hi>
晉獻公之喪秦穆公使人弔公子重耳且曰寡人聞之<lb/>
亡國恒於斯得國恒於斯雖吾子儼然在憂服之中喪<lb/>
亦不可乆也時亦不可失也孺子其圖之以告舅犯舅<lb/>
<pb n="24a"/>
犯曰孺子其辭焉喪人無寳仁親以為寶父死之謂何<lb/>
又因以為利而天下其孰能說之孺子其辭焉公子重<lb/>
耳對客曰君惠弔亡臣重耳身喪父死不得與於哭泣<lb/>
之哀以為君憂父死之謂何或敢有他志以辱君義稽<lb/>
顙而不拜哭而起起而不私<lb/>
滕成公之喪使子叔敬叔弔進書子服惠伯為介及郊<lb/>
為懿伯之忌不入惠伯曰政也不可以叔父之私不将<lb/>
公事遂入<hi>注成公喪在魯昭三年子叔敬叔魯宣公弟叔肸之曽孫叔弓也進書奉君弔書也惠伯<pb n="24b"/>慶父𤣥孫之子名椒介副也郊滕之近郊懿伯惠伯之叔父忌怨也</hi>
哀公使人弔蕢尚遇諸道辟於路畫宫而受弔焉曽子<lb/>
曰蕢尚不如杞梁之妻之知禮也齊荘公襲莒于奪杞<lb/>
梁死焉其妻迎其柩於路而哭之哀荘公使人弔之對<lb/>
曰君之臣不免於罪則将肆諸市朝而妻妾執君之臣<lb/>
免於罪則有先人之敝廬在君無所辱命<hi>注行弔禮扵野非無所辱命辭不受也</hi>
左傳襄公二十三年齊侯襲莒獲杞梁莒人行成齊侯<lb/>
<pb n="25a"/>
歸遇杞梁之妻於郊使弔之辭曰殖之有罪何辱命焉<lb/>
若免於罪猶有先人之敝廬在下妾不得與郊弔齊侯<lb/>
弔諸其室<hi>注杞梁即杞殖</hi>
昭公二十年琴張聞宗魯死将往弔之仲尼曰齊豹之<lb/>
盜而孟縶之賊女何弔焉<hi>注言齊豹所以為盜孟縶所以見賊皆由宗魯</hi>
家語顔囘死魯定公弔焉使人訪於孔子孔子對曰凡<lb/>
在封内皆臣子也禮君弔其臣升自東階向尸而哭其<lb/>
恩賜之施不有笇也　季桓子死魯大夫朝服而弔子<lb/>
<pb n="25b"/>
游問於孔子曰禮乎孔子不荅他日又問孔子曰始死<lb/>
則羔裘𤣥冠者易之而己女何疑焉　孔子有母之喪<lb/>
既練陽虎弔焉私於孔子曰今季氏将大饗境内之士<lb/>
聞諸曰丘弗聞也聞之雖在衰絰亦欲與往陽虎曰子<lb/>
謂不然乎季氏饗士不及子<lb/>
　晏子春秋景公遊于菑聞晏子死公乗侈輿服繁駔<lb/>
　驅之而因為遲下車而趨知不若車之速則又乗比<lb/>
　至於國者四下而趨行哭而往伏尸而號曰子大夫<lb/>
<pb n="26a"/>
　日夜責寡人不遺尺寸寡人猶且淫泆而不收怨罪<lb/>
　重積於百姓今天降禍於齊不加於寡人而加於夫<lb/>
　子齊國之社稷危矣百姓将誰告<lb/>
禮統弔生曰唁弔死曰弔生謂之唁何非有哭泣之事<lb/>
但嗟歎以言故謂之唁弔何弔者毒也致有恩厚禮無<lb/>
服屬但致傷哀痛毒故謂之弔<lb/>
　莊子老聃死秦失弔之三號而出弟子曰非夫子之<lb/>
　友邪曰然然則弔焉若此可乎曰然始也吾以為其<lb/>
<pb n="26b"/>
　人也而今非也向吾入而弔焉有老者哭之如哭其<lb/>
　子少者哭之如哭其母彼其所以㑹之有不鄿言而<lb/>
　言不鄿哭而哭者是遁天倍情忘其所受古者謂之<lb/>
　遁天之刑適來夫子時也適去夫子順也安時而處<lb/>
　順哀樂不能入也古者謂之帝之懸解<lb/>
　列女傳魯黔婁先生之死曽子與門人往弔焉隐門<lb/>
　而入立於堂下其妻出衣褐袍曽子弔之上堂見先<lb/>
　生尸坐牖下枕墼席藁緼袍無表覆以布被首足不<lb/>
<pb n="27a"/>
　盡斂覆頭則足見覆足則頭見<lb/>
孟子公行子有子之喪右師往弔入門有進而與右師<lb/>
言者有就右師之位而與右師言者<hi>集注公行氏齊大夫右師王驩也</hi>
孟子不與右師言右師不恱曰諸君子皆與驩言孟子<lb/>
獨不與驩言是簡驩也<hi>集注簡略也</hi>孟子聞之曰禮朝廷不<lb/>
歷位而相與言不踰階而相揖也我欲行禮子敖以我<lb/>
為簡不亦異乎<hi>集注是時齊卿大夫以君命弔各有位次若周禮凡有爵者之喪禮則職喪涖其禁令序其事故云朝廷也歷更渉也位他人之位也右師未就位而進與之言則右師歷已之位矣右師已<pb n="27b"/>就位而就與之言則己歴右師之位矣孟子右師之位又不同階孟子不敢失此禮故不與右師言也</hi>
　孔叢子魏公子無忌死韓君将親弔焉其子榮之以<lb/>
　告子順子順曰必辭之禮鄰國君弔君主之今君不<lb/>
　命子則子無所受其君也其子辭韓韓君乃止<lb/>
　符子陶朱富者朱公喪其中子鄰人往弔之朱公方<lb/>
　擁膝蹲踞捧頭而笑鄰人曰聞有喪将唁子之哀朱<lb/>
　公曰生不致哀死而唁何鄰人之不通也<lb/>
　白虎通徳論禮檀弓曰曽子有母之喪弔子張子張<lb/>
<pb n="28a"/>
　者朋友有服雖重服弔之可也　婦人不出境弔者<lb/>
　婦人無外事防淫泆也禮雜記曰婦人越疆而弔非<lb/>
　禮也而有三年喪君與夫人俱往禮妻為父母服夫<lb/>
　亦當服<lb/>
　　　　乾學案雜記之文是言君之夫人歸耳非謂<lb/>
　　　　君與夫人俱歸也白虎通之言别是一說採<lb/>
　　　　之以備異聞<lb/>
　有不弔三何為人臣子常懐恐懼深思逺慮志在全<lb/>
<pb n="28b"/>
　身今乃畏厭溺死用為不義故不弔也　臣子死君<lb/>
　往弔之何親與之共治民恩深義重厚欲躬見之故<lb/>
　禮雜記曰君弔臣主人待于門外見馬首不哭君至<lb/>
　主人先入君升自阼階西向哭主人居中庭從哭<lb/>
漢書龔勝死有老父來弔其哭甚哀既而曰吁薫以香<lb/>
自燒膏以明自消龔生竟夭其天年非吾徒也<lb/>
蔣詡遭父憂弔者盈門後母疾之不與席不得止舊廬<lb/>
於側作小菴往如舊也<lb/>
<pb n="29a"/>
東觀漢記祭遵病薨喪至河南詔遣百官皆以喪服上<lb/>
車駕素服往弔望城門舉音遂哭而止哀慟復幸城門<lb/>
遇喪車瞻望涕泣上親臨祠以太牢儀如孝宣帝臨霍<lb/>
将軍故事<lb/>
續漢書郭泰退身隱居教授徒衆甚盛喪母友人或千<lb/>
里來弔之<lb/>
謝承後漢書徐孺子不就諸公之辟及有喪者萬里赴<lb/>
弔常於家預炙雞一隻以一兩緜絮漬酒中暴乾以裹<lb/>
<pb n="29b"/>
雞徑到所赴家遂以水漬緜使有酒氣以雞置前祭畢<lb/>
便去<lb/>
後漢書徐穉傳穉嘗為太尉黄瓊所辟不就及瓊卒歸<lb/>
葬穉乃負糧徒歩到江夏赴之設雞酒薄祭哭畢而去<lb/>
不告姓名<hi>謝承書曰穉諸公所辟雖不就有死喪負笈赴弔常於家預備炙雞一隻以一兩緜絮漬酒中暴乾以裹雞徑到所赴冢隧外以水漬緜使有酒氣斗米飯白茅為藉以雞置前釃酒畢留謁則去不見喪主</hi>郭林宗有母憂穉往弔之置生芻一束於廬前而去<lb/>
衆怪不知其故林宗曰此必南州髙士徐孺子也詩不<lb/>
<pb n="30a"/>
云乎生芻一束其人如玉吾無徳以堪之<lb/>
荀爽傳時人雖在親憂猶有弔問喪疾者爽引據大義<lb/>
正之經典雖不悉變亦頗有改<lb/>
郭泰别傳賈淑林宗鄉人雖世有冠冕而性險害邑里<lb/>
患之林宗遭母憂淑來弔之而鉅鹿孫咸直亦至咸直<lb/>
以林宗賢而受惡人弔心怪之不進而去林宗遽追而<lb/>
謝曰賈子厚誠凶德然洗心向善仲尼不逆互鄉故與<lb/>
其進也淑聞之改過自厲終成善士<lb/>
<pb n="30b"/>
　語林陳元方遭父喪形體骨立其母哀之以錦蒙其<lb/>
　上郭林宗往弔見錦被而責之賔客絶百許日<lb/>
後漢書禮儀志朝臣中二千石将軍卒使者弔祭　君<lb/>
臨弔若遣使者主人免絰去杖望馬首如禮免絰去杖<lb/>
不敢以戚凶服當尊者<lb/>
通典劉表喪服云君來弔臣主人待君到脫頭絰貫左<lb/>
臂去杖出門迎門外再拜乃還先入門東壁向君讓君<lb/>
於前聽進即堂先哭乃止於廬外伏哭當先君止君起<lb/>
<pb n="31a"/>
致辭子對而不言稽顙以荅之<lb/>
後漢劉德問曰君弔大夫迎於門外又拜送于門外大<lb/>
夫弔不迎于門外今時縣令長弔主人待之當依國君<lb/>
來弔禮與依大夫來弔禮也又當去杖其至皆如故無<lb/>
可舎邪又今時丞尉來弔待之當云何田瓊荅曰今之<lb/>
君與禮所云君輕重不同若必欲依之令長宜依國君<lb/>
丞尉宜依大夫君於禮但見去杖戢杖其餘不見也今<lb/>
於君弔以首絰貫臂遣人則不釋之而已<lb/>
<pb n="31b"/>
魏明帝弔陳羣詔曰司空今遭母憂當遣使者弔祭如<lb/>
故事尚書司馬孚奏㝷故事自魏興無三公喪母弔祭<lb/>
輒訪韋誕王肅髙堂隆秦静等云漢太傅胡廣喪母天<lb/>
子使謁者以中牢弔祭送葬王肅議禮臣有父母之喪<lb/>
赴君弔之弔諸臣之母當從夫爵<lb/>
王肅云禮有親喪而君來弔則免絰貫左臂去杖迎拜<lb/>
于大門之外見馬首不哭先入門右庭中北面君升自<lb/>
東階南面哭主人乃哭君出又拜送大門外又案禮三<lb/>
<pb n="32a"/>
年之喪終服不弔期之喪既練而弔大功之喪既葬而<lb/>
弔<lb/>
　賀循喪服要記古之弔者皆因朝夕哭而入弔賔至<lb/>
　主人即出中門外西面北上拜賔入門即位于堂下<lb/>
　當陛西面賔即位哭哭止主拜之<lb/>
王隐晉書何劭為司徒薨養子岐為嗣袁粲弔岐岐辭<lb/>
以疾粲獨哭而出曰今年決下婢子品王詮謂之曰知<lb/>
死弔死何必見生岐前多罪爾時不下今何公新亡便<lb/>
<pb n="32b"/>
下岐品人謂中正畏強侮弱粲乃止也<lb/>
鄧粲晉記阮籍能為青白眼禮法之士輒以白眼對之<lb/>
宗正嵇喜康之兄也聞籍喪弔焉籍以不哭見其白眼<lb/>
喜不懌而退<lb/>
裴楷别傳裴楷少知名而風情朗悟初陳留阮籍遭母<lb/>
喪弱冠往弔籍乃離喪位神志晏然至乃縱情嘯咏旁<lb/>
若無人楷不為改容行止自若遂便率情獨哭哭畢而<lb/>
退威容舉動無異<lb/>
<pb n="33a"/>
晉中興書周嵩兄顗既被害王敦使人弔嵩嵩曰亡兄<lb/>
天下之人為天下人所殺復何弔敦甚銜之<lb/>
　世說新語顧彥先平生好琴及喪家人常以琴置靈<lb/>
　牀上張季鷹往哭之不勝其慟徑上牀鼓琴作數曲<lb/>
　竟撫琴曰顧彥先頗復賞此不因又大慟遂不執孝<lb/>
　子手而出<lb/>
　王東亭<hi>珣</hi>與謝公<hi>安</hi>交惡王在東聞謝喪便出都詣<lb/>
　子敬道欲哭謝公子敬始卧聞其言便驚起曰所望<lb/>
<pb n="33b"/>
　於法護<hi>珣小字</hi>王於是往哭督帥刁約<hi>謝公部下吏</hi>不聽前<lb/>
　曰官平生在時不見此客王亦不與語直前哭甚慟<lb/>
　不執末婢手而退<hi>末婢謝琰小字安少子</hi>
通典宋崔凱云有弔賔主人迎即位中門外西面北上<lb/>
衆賔東面者北上門西北面者東上主人拜賔旁三拜<lb/>
衆賔不荅拜主人入即堂下朝夕哭位衆隨入如外位<lb/>
也知生者弔知死者傷主人哭弔者皆哭退出主人拜<lb/>
中門外如初弔辭至主人前曰聞君有某之喪如何不<lb/>
<pb n="34a"/>
淑傷辭詣喪前曰子遭離之如何不淑此各主於其所<lb/>
知也若有知生又知死者傷而且弔也又曰同僚賔客<lb/>
相弔者因主人朝夕哭而往弔也又曰凡賔客來弔孝<lb/>
<hi>凡言孝者即喪主也</hi>皆當位東階下西面不得廬中長吏自弔其<lb/>
人左貫首絰出迎還入門君至門謝孝還位乃從命還<lb/>
位若不謝遣者君向柩哭則孝當伏孝當後哭先止所<lb/>
以不使君甚哀也哭訖君遣還位乃從命還位則哭不<lb/>
得入廬也哭位在東階下辭去孝子哭止君先出孝後<lb/>
<pb n="34b"/>
出於門外見馬而拜訖哭而還也若有命止令勿出亦<lb/>
便隨從命也羸可使人自扶若病不能者君至自杖而<lb/>
已　樂亮問徐廣曰君弔之儀雖在於禮未審皇子之<lb/>
弔受弔為當迎送及拜以不當於廬室主當别施位邪<lb/>
若别施位者應在何處即位為應立應坐君弔雖已葬<lb/>
主人必免此禮已廢並未詳既小祥重服已除正當即<lb/>
以練冠功衰受弔邪徐廣荅曰皇子之儀揖而不拜然<lb/>
猶應以練冠功衰迎立于戸側皇子向戸揖訖伏廬室<lb/>
<pb n="35a"/>
而哭及皇子前執手時乃可長跪受之去出室還至戸<lb/>
更哭<lb/>
開元禮賔至掌次者引之次賔著素服相者入告内外<lb/>
衰服相者引主人以下立哭於阼階下婦人升哭于殯<lb/>
西相者引賔入立于庭北面西上為首者一人進當主<lb/>
人東面立云如何不淑主人哭再拜稽顙為首者復北<lb/>
面位弔者俱哭十餘聲相者引出少頃相者引主人以<lb/>
下各還次　勅使弔使者公服入立于寝門外之西東<lb/>
<pb n="35b"/>
面相者入告主人素冠降自西階迎于寝門外見賔不<lb/>
哭先入立于門右北面内外皆止哭開帷<hi>帷堂之帷事畢則下之</hi>
使者入升立西階東面進主人於階下北面使者稱有<lb/>
勅主人再拜使者宣勅云某封位薨<hi>無封者稱姓位四品五品云某封喪餘同</hi>情以惻然如何不淑主人哭拜稽顙内外皆哭使者<lb/>
出主人拜送於大門外親故為使弔者既出易服入向<lb/>
尸立哭十數聲止降出主人唯勅使出升降自西階<hi>主人升降自西階者親始死未忍當主位</hi>　州縣官長弔若刺史哭其所部主<lb/>
<pb n="36a"/>
人設席于柩東西向刺史素服将到相者引主人去杖<lb/>
立於門内之右北面刺史入升自東階即座西向坐哭<lb/>
主人升就位哭刺史哭盡哀将起主人降復階下位刺<lb/>
史降出主人拜送於大門外杖哭而入　刺史遣使弔<lb/>
若刺史遣使者至掌次者引就次内外俱衰服主人以<lb/>
下就階下位婦人入就堂上位内外俱哭使者素服執<lb/>
書相者引入門而左立于階間東面使者致辭主人拜<lb/>
稽顙相者引主人進詣使者前西面受書退復位左右<lb/>
<pb n="36b"/>
進受書主人拜送于位相者引使者出使者若自入弔<lb/>
哭如常儀客出少頃内外止哭各就次<lb/>
　朱子語類開元禮有刺史弔吏民之禮略如古者國<lb/>
　君弔臣禮本朝刪去此條<lb/>
　　　　乾學案今世士大夫遭喪地方長吏無有不<lb/>
　　　　弔者主人之待之也亦與他賔客無甚異此<lb/>
　　　　舉世所通行不足為重惟唐時以刺史而弔<lb/>
　　　　吏民斯為異事爾然安知所謂吏民者非即<lb/>
<pb n="37a"/>
　　　　縉紳之士乎盖古人稱守令為君凡縉紳在<lb/>
　　　　其封内者皆為治民故開元禮縂名之為吏<lb/>
　　　　民爾若夫田瓊之說待令長以國君之禮待<lb/>
　　　　丞尉以大夫之禮此在爾時則可若欲施之<lb/>
　　　　於今日不已過乎<lb/>
政和禮品官儀弔者至掌事者引之次素服<hi>若主人未成服弔者不變服</hi>贊者入告内外衰服贊者引主人以下立哭于東<lb/>
階下婦人升哭于殯西弔者入立于庭北面西上為首<lb/>
<pb n="37b"/>
者進當主人前云如何不淑主人哭再拜稽顙為首者<lb/>
復位弔者俱哭十餘聲乃出少頃主人以下各還次<lb/>
庶人儀弔者至掌事者引之次素服<hi>若主人未成服弔者不變服</hi>贊<lb/>
者入告引主人以下立哭于東階下婦人升哭于殯西<lb/>
弔者入立于庭北面西上為首者進當主人前云如何<lb/>
不淑主人哭再拜稽顙為首者復位弔者俱哭十餘聲<lb/>
乃出少頃主人以下各還次<lb/>
司馬氏書儀凡弔人者必易去華盛之服<hi>喪大記小斂奠弔者襲裘<pb n="38a"/>加武帯絰與主人拾踊孔子羔裘𤣥冠不以弔子游弔人襲裘帯絰而入古者弔服有絰唐人猶著白衫今人無弔服故但易去華盛之服亦不當著公服若入酹則須具公服靴笏也</hi>作名紙右巻之繫<lb/>
以線題其隂面<hi>凡名紙吉者左卷之題陽面凶者反卷之陽面在左隂面在右</hi>曰某郡<lb/>
姓名慰同州之人則但云同郡皆不著官職先使人通<lb/>
之主人未成服則護喪為之出見賔曰竊聞某人薨沒<lb/>
<hi>尊官則云薨沒或云捐館卑官則云傾逝少年則云夭沒後書倣此</hi>如何不淑因再拜護<lb/>
喪荅拜曰孤某遭此凶禍蒙慰問<hi>若有賻襚則并言之</hi>以未成服<lb/>
不敢出見不勝哀感使某拜又再拜<hi>此為子孫被髪徒跣者不出其餘皆<pb n="38b"/>出喪大記曰未小斂大夫為君命士為大夫出主人升降未敢由阼階禮也</hi>賔荅拜自餘如<lb/>
常儀　凡弔人者必有慼容<hi>曲禮臨喪不笑入臨不翔檀弓曰行弔之日不飲酒食肉孔子於是日哭則不歌又食於喪者之側未嘗飽也若在喪者家談笑諧謔豈弔人之道邪</hi>若賔<lb/>
與亡者為執友則入酹<hi>婦人非親戚及與其子為執友嘗升堂拜母者則不入酹</hi>名<lb/>
紙既通喪家於靈座前炷香澆茶斟酒設席褥家人皆<lb/>
哭若主人未成服則護喪出延賔曰孤某須矣賔入至<lb/>
靈前哭盡哀<hi>古禮弔人無不哭者世俗皆以無涕為偽哭故恥之弔酹多不哭人之性自有少涕淚者不可必責於人孔子弔於舊館而出涕亦鮮矣若知生而不知死勿哭可也若親戚朋友死安可以不哭<pb n="39a"/>哉</hi>乃焚香再拜跪酹茶酒俛伏興再拜主人被髪徒跣<lb/>
扱上衽自椸左哭而出賔東向弔主人西向稽顙再拜<lb/>
<hi>秦穆公弔公子重耳稽顙不拜以未為後是故不成拜今人衆子皆拜非禮也然恐難頓改</hi>賔荅拜<lb/>
主人興進謝曰某罪逆深重禍延某親蒙賜沃酹不勝<lb/>
哀感又再拜賔荅拜賔主相向哭盡哀賔先止寛釋主<lb/>
人曰脩短有命痛毒柰何望抑損孝思俯從禮制<hi>主人官尊則云伏望</hi>揖而出主人不送哭而反護喪為之送賔若主人<lb/>
已成服則自出受弔畢若賔請入酹則主人命柱香斟<lb/>
<pb n="39b"/>
茶酒于靈座前家人皆哭主人揖賔遂導賔哭而入賔<lb/>
亦哭而入至靈座前主人立于賔東北向立哭賔酹如<lb/>
上儀将畢主人西向謝賔曰已辱臨弔重煩沃酹不勝<lb/>
哀感稽顙再拜賔荅拜相向哭寛釋如上儀賔出主人<lb/>
送至聽事如常儀自有三年之喪則不出弔人<hi>為其以人之親忘已之親故也</hi>期喪十一月已後可以出弔如有服而将往哭<lb/>
之則服其服而往<hi>謂有服之親死而往哭之非弔也服其服謂新死者之服也事見雜記檀弓曰有殯聞逺兄弟之喪雖緦必往非兄弟雖鄰不往若執友死雖齊衰亦可以往哭曽子之哭子張是也</hi>
<pb n="40a"/>
　凡弔及送喪葬者必助其喪事而勿擾也<hi>助謂問其所乏分導營辦貧者為之執綍負土之類擾謂受其飲食財貨</hi>
朱子家禮凡弔皆素服<hi>幞頭衫帯皆以白生絹為之</hi>
　問今弔人用横烏此禮如何朱子曰此是𤣥冠以弔<lb/>
　正與孔子所謂羔裘𤣥冠不以弔者相反<lb/>
　<hi>丘濬曰各隨其人所當服之衣而用縞素者案本注幞頭衫帯皆以白生絹為之今制唯國恤用布裹紗</hi>
　<hi>帽其餘則不許有冠者衣可變而冠不可變若無冠者用素巾可也</hi>
　儀節<hi>弔者至護喪先入白主人以下各服其服就位哭以待</hi>就位<hi>弔者至向靈座前立</hi>舉<lb/>
<pb n="40b"/>
　哀　哀止　詣靈座前　上香　鞠躬拜興拜興平<lb/>
　身<hi>弔者拜拜畢主人持杖哭出西向立</hi>賔弔主人曰不意凶變<hi>某親某官如何</hi>
　<hi>不□隨意致辭亦可</hi>鞠躬拜興拜興平身<hi>弔者拜主人荅拜尊長來弔不拜主人致</hi>
　<hi>辭曰某罪逆深重禍延某親非父母及承重不用此二句</hi>蒙賜慰問不勝哀感稽<lb/>
　顙拜興拜興平身<hi>主人拜弔者荅之</hi>禮畢<hi>弔者退主人哭入喪次護喪代送出</hi>
　<hi>或少延待一茶案家禮未小斂前已有親厚者入哭條愚既從為儀節矣而又為此者盖未成服以前來</hi>
　<hi>弔者用前儀成服以後來弔者用此儀有祭奠用下儀</hi>
　朱子弔說凡弔禮聞其初喪未易服則率同志者深<lb/>
<pb n="41a"/>
　衣而往哭弔之<hi>凡弔尊者則為首者致辭而旅拜敵以下則不拜主人拜則荅之少者以</hi>
　<hi>下則扶之不識生者則不弔不識死者則不哭</hi>且助其凡百經營之事主人<lb/>
　既成服則相率素幞頭素襴衫素帯<hi>皆以白生紗絹為之</hi>具酒<lb/>
　果食物而往奠之<hi>死者是敵以上則拜而奠以下則奠而不拜主人不易服則亦不易</hi>
　<hi>服主人不哭則亦不哭情重則雖主人不變不哭亦變而哭之賻禮用錢帛衆議其數如慶禮</hi>及葬<lb/>
　又相率致賵俟發引則素服而送之<hi>賵如賻禮或以酒食犒其役夫</hi>
　<hi>及為之幹事</hi>卒哭大祥小祥皆常服弔之　喪家不可具<lb/>
　酒食衣服以待弔客弔客亦不可受　所知之喪逺<lb/>
<pb n="41b"/>
　不能往則遣使致奠就外次弔服拜哭而送之<hi>惟至親篤</hi>
　<hi>友為然</hi>過期年則不哭情重則哭其墓<lb/>
　宋名臣言行録呂陶言明堂降赦臣寮稱賀訖兩省<lb/>
　欲往奠司馬光程頤言曰子於是日哭則不歌豈可<lb/>
　賀赦才了却往弔喪坐客有難之曰子於是日哭則<lb/>
　不歌不言歌則不哭今賀赦了却往弔喪於禮無害<lb/>
　軾遂以鄙語戲頤衆皆大笑結怒之端盖自此始<lb/>
　<hi>吕大釣弔說詩曰凡民有喪匍匐救之不謂死者可救而復生謂生者或不救而死也夫孝子之喪親不</hi>
<pb n="42a"/>
　<hi>能食者三日其哭不絶聲既病矣杖而後起問而後言其惻怛之心痛疾之意如不欲生則思慮所及雖</hi>
　<hi>其大事有不能周之者而况於他哉故親戚僚友鄉黨閒之而往者不徒弔哭而已莫不為之致力焉始</hi>
　<hi>則致含襚以周其急三日則具糜粥以扶其羸每奠則執其禮将葬則助其事其從柩也少者執綍長者</hi>
　<hi>專進止其掩壙也北者盈坎老者從反哭祖而賵焉不足則贈焉不足則賻焉凡有事則相焉斯可謂能</hi>
　<hi>救之矣故適有喪者之辭不曰願見而曰比雖國君之臨亦曰寡君承事他國之使曰寡君使某毋敢視</hi>
　<hi>賔客主人見賔不以尊卑貴賤莫不拜之明所以謝之且自别於常主也賔見主人無有荅其拜者明所</hi>
　<hi>以助之且自别於常賔也自先王之禮壊後世雖傳其名數而行之者多失其義喪主之待賔也如常主</hi>
　<hi>喪賔之見主人也如常賔如常賔故止於弔哭而莫敢與其事如常主故舍其哀而為衣服飲食以奉之</hi>
<pb n="42b"/>
　<hi>其甚者至於損奉終之禮以謝賔之勤廢弔哀之儀以寛主之費由是則先王之禮意其可以廢而已乎</hi>
　<hi>今欲行之者雖未能盡得如禮至於始喪則哭之有事則奠之又能以力之能及為營喪葬之未具者以</hi>
　<hi>應其求輟子弟僕𨽻之能幹者以助其役易紙幣壺酒之奠以為襚除供帳饋食之祭以為賵與賻凡喪</hi>
　<hi>家之待己者悉以他辭受焉庶幾其可也</hi>
　朱子語類問曽子問昬禮既納幣有吉日女之父母<lb/>
　死則如之何孔子曰壻使人弔如壻之父母死則女<lb/>
　之家亦使人弔如未有吉日獨不當弔乎朱子荅曰<lb/>
　無不弔之禮　問行弔之日不飲酒食肉施於有服<lb/>
<pb n="43a"/>
　之親及情分之厚者則當若泛常之弔只當於行弔<lb/>
　之時不飲酒食肉如何朱子荅曰有服則不但弔日<lb/>
　不飲酒食肉矣其他則隨情分之厚薄可也<lb/>
明㑹典品官儀始死訃告於親戚僚友弔者至執友親<lb/>
厚之人則入哭臨尸盡哀出拜靈座上香再拜遂弔喪<lb/>
主相持哭盡哀喪主以下哭對無辭凡弔者奠賻皆有<lb/>
状先具刺通名喪主炷火然燭布席皆哭以俟護喪者<lb/>
出迎賔賔入至聴事進揖曰竊聞某人傾背不勝驚怛<lb/>
<pb n="43b"/>
敢請入酹并申慰禮護喪者引賔入至靈座前哭盡哀<lb/>
再拜焚香跪酹祭酒俯伏興護喪止哭者祝跪讀祭文<lb/>
奠賻状於賔之右畢興賔主皆哭盡哀賔再拜喪主哭<lb/>
出西向稽顙再拜賔亦哭東向荅拜進曰不意凶變某<lb/>
親某官奄忽傾背伏惟哀慕何以堪處喪主對曰某罪<lb/>
逆深重禍延某親伏蒙奠酹并賜臨慰不勝哀感又再<lb/>
拜賔荅拜又相向哭盡哀賔寛譬喪主曰脩短有數痛<lb/>
毒奈何願抑孝思俯從禮制乃揖而出喪主哭而入護<lb/>
<pb n="44a"/>
喪者送至聽事茶湯而退喪王以下止哭<hi>亡者官尊即云薨逝稍尊即云捐館生者官尊則云奄弃榮養</hi>
庶人禮凡來弔者必素服奠用香茶燭酒果賻用錢帛<lb/>
先具刺通名乃入喪主哭以俟護喪出迎賔賔入至聴<lb/>
事進揖曰竊聞某人傾背不勝驚怛敢請入酹并申慰<lb/>
禮護喪引客入至靈座前哭盡哀再拜焚香跪酹茶酒<lb/>
俯伏興護喪止哭者祝跪讀祭文奠賻状於賔之右畢<lb/>
興賔主皆哭盡哀賔再拜喪主哭出西向稽顙再拜賔<lb/>
<pb n="44b"/>
亦哭東向荅拜進曰不意凶變某親奄弃色養伏惟哀<lb/>
慕何以堪處喪主對曰某罪逆深重禍延某親伏蒙奠<lb/>
酹并賜臨慰不勝哀感又再拜賔荅拜又相向哭盡哀<lb/>
賔寛譬喪主曰脩短有數痛毒奈何願抑孝思俯從禮<lb/>
制乃揖而出喪主哭而入護喪者送至聴事茶湯而退<lb/>
喪主以下止哭<lb/>
　<hi>賀欽醫閭集門生有居喪而外父死議往弔之或曰禮三年之喪不弔先生曰此非㝷常弔者此乃重喪</hi>
　<hi>未除而遭輕喪服其服而往哭之禮也</hi>
<pb n="45a"/>
　<hi>呂坤四禮疑哀以衣掩口也弔以巾承口也凡臨喪為死無不哀者為生無不弔者傷不傷惟其情  生</hi>
　<hi>不相見者死不相弔執友之妻之母入弔可乎禮逺别情近親君子寧處於踈  温公有入弔執友之妻</hi>
　<hi>之母之文然必生時數相見情相闗又年各長老入弔可也若無親親之情只宜拜於門外盖逺别之禮</hi>
　<hi>生死不可廢爾禮又曰三不弔非人情也三族五服之親是可已乎  畏壓溺皆不弔甚逺於人情父母</hi>
　<hi>妻族及五服血屬之親寧忍於不弔乎下又曰婦人之喪非五服不入奠奠於戸外拜於階  非卑賔也</hi>
　<hi>男女之别死無二</hi>
　　　　乾學案古之弔禮不一有因凶災而弔者宋<lb/>
　　　　遭大水魯使弔之廐焚孔子拜鄉人為火來<lb/>
<pb n="45b"/>
　　　　者是也有因疾病而弔者子夏喪明曽子弔<lb/>
　　　　之是也有因失國而弔者魯昭出疆齊人來<lb/>
　　　　唁是也諸不在喪禮中兹皆不入<lb/>
　<hi>朱董祥讀禮記略曲禮曰知生者弔知死者傷知生而不知死弔而不傷知死而不知生傷而不弔今雖</hi>
　<hi>不能從古亦須於禮無悖如弔帖稱於生者奠帖稱於死者人能知之間有弔帖亦稱於死者謂奠則必</hi>
　<hi>不可稱於生乃至男子稱名以奠婦人此豈禮哉案禮男女不通問婦人之喪有子姓饋奠之禮而無朋</hi>
　<hi>友拜饗之體若果同學世誼或可拜奠其母奠帖稱於其夫夫死從子稱於其子書奉奠某母某某人靈</hi>
　<hi>几如是則弔必以生而奠則男女異稱也古人奠不為文告辭不過申其饋獻稱致奠不稱致祭未葬曰</hi>
<pb n="46a"/>
　<hi>奠既葬曰祭世俗未葬而用文以奠書致祭稱祭文及稱奠文者俱謬晦菴公曰未葬時奠而不祭虞始</hi>
　<hi>用祭既有文則是祭而非奠斷不可行至於朋友之妻決無奠拜之禮弔其夫或弔其子可也夫禮嚴内</hi>
　<hi>外男女有别瞻其像而拜之合其夫之友而共饗之是以其死而忽諸也夫繪像止為𫝊諸子孫俾得思</hi>
　<hi>其笑語之意縣諸素幃端拱而受賔朋之跪拜非禮也况婦人之像乃可縣之於外以示羣賔邪致奠者</hi>
　<hi>固為失禮縣像以受之用贊以呼之對諸賔朋而進饗之寧有是哉靈其有知能無憾乎</hi>
　　補遺<lb/>
　　　弔禮<lb/>
晉書王祥𫝊祥薨奔赴者非朝廷之賢則親戚故吏而<lb/>
<pb n="46b"/>
已門無雜弔之賓<lb/>
孫晷𫝊晷未及大斂有一老父緼袍草屨不通姓名徑<lb/>
入撫柩而哭哀聲慷慨感於左右哭止便出容貌甚清<lb/>
眼瞳又方門者告之喪主怪而追焉直去不顧同郡顧<lb/>
和等百餘人歎其神貌有異而莫之測也<lb/>
　<hi>張師正倦逰雜録陳烈福州人博學不循時態動遵古禮蔡君謨居喪于莆田烈徃弔之將至近境語門</hi>
　<hi>人曰詩不云乎凡民有喪匍匐救之今將與二三子行此禮于是烏巾欄鞟與二十餘生望門以手據地</hi>
　<hi>膝行號慟而入孝堂婦女望之皆走君謨匿笑受弔即時李遘畫匍匐圖</hi>
<pb n="47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀禮通考卷五十八<lb/>
</p>
<p>
</p>
  </div>
</body>
</text>
</TEI>
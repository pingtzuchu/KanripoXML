<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷三十五</head>
    <p>
<pb n="1a"/>
欽定四庫全書<lb/>
　讀禮通考卷三十五　　刑部尚書徐乾學撰<lb/>
　　喪服六<lb/>
　　　弔服<lb/>
周禮春官司服凡弔事弁絰服<hi>注弁絰者如爵弁而素加環絰論語曰羔裘𤣥冠不以弔絰大如緦之絰其服錫衰緦衰疑衰諸侯及卿大夫亦以錫衰為弔服喪服小記云諸侯弔必皮弁錫衰則變其冠耳喪服舊説以為士弔服素委貌冠朝服此近庶人弔服而衣猶非也士當事弁絰疑衰變其裳以素耳國君於其臣弁絰他國之臣則皮弁大夫士有朋友之恩亦弁絰  疏弔事言凡者以其弔事非一故<pb n="1b"/>云凡以廣之也弁絰其服則錫衰緦衰之等也弁絰如爵弁而素者爵弁之形以木為體廣八寸長尺六寸以三十升布染為爵頭色赤多黒少今為弁絰之弁其體亦然但不同爵色之布而用素為之加環絰者凡五服之絰皆五股絞之今言環絰即與絞絰有異矣謂以麻為體又以一股麻為體糾而横纒之加環然故謂之環絰加於素弁之上論語曰羔裘𤣥冠不以弔者彼謂小斂之後主人已改服客則不用𤣥冠羔裘朝服以弔之引之者證凡弔服及弁絰皆施之於小斂已後也絰大如緦之絰者弔服環絰大小無文但五服之絰緦絰最小弔服之絰亦不過之是以約同緦絰也其服錫衰緦衰疑衰者據下文而説也諸侯及卿大夫亦以錫衰為弔服者案服問云君為卿大夫錫衰當事則弁絰大夫相為亦然故知之也諸侯弔必皮弁錫衰則變其冠耳者不言君而言諸侯則是弔異國之臣法不著弁絰而云皮弁故云變其冠士弔服素委貌冠朝服此近庶人<pb n="2a"/>弔服而衣猶非者此引舊説而破之庶人弔服首服素冠而素裳其衣裳當疑衰故喪服鄭注云士疑衰素裳冠則皮弁之絰庶人不爵弁則其弔冠素委貌也若然士與庶人服同冠弁則異也國君於其臣弁絰者服問云當事則弁絰是也他國之臣皮弁者喪服小記文是也大夫士有朋友之恩亦弁絰者喪服記云朋友麻故知大夫於士士自相於有朋友之恩者服庶大夫相於不假朋友恩以其服問卿大夫相為亦錫衰弁絰不言朋友也凡弔服天子之服於此上下文具矣其諸侯弔服亦應三衰俱有知者以天子自大裘以下至素服上公自衮冕以下如王之服侯伯自鷩冕而下如公之服子男自毳冕而下如侯伯之服皆相如明諸侯三衰皆有但所用據文唯有服問云為卿大夫錫衰以居出亦如之當事則弁絰其用緦衰疑衰則文王世子注同姓之士緦衰異姓之士疑衰以其卿大夫已用錫衰故以二衰施於同姓異姓之士也案士喪禮注云君弔必錫<pb n="2b"/>衰者蓋士有朋友之恩者加之與大夫同用錫衰耳大夫相於必用錫衰者以大夫雖已降服仍有小功降至緦麻則不得以緦衰為弔緦衰旣不弔明疑衰亦不可為故以錫衰為弔服也士之弔服不用錫衰者避大夫疑衰不用疑裳者鄭注喪服云避諸侯也凡弔服皆旣葬除之其大夫妻亦與大夫同故喪服云大夫弔於命婦錫衰命婦弔於大夫亦錫衰是也服問云為其妻出則不弔於大夫小異耳</hi>
王為三公六卿錫衰為諸侯緦衰為大夫士疑衰其首<lb/>
服皆弁絰<hi>注君為臣服弔服也鄭司農云錫麻之滑易者十五升去其半有事其布無事其縷緦亦十五升去其半有事其縷無事其布疑衰十四升衰𤣥謂無事其縷哀在内無事其布哀在外疑之言擬也擬於吉衰疏天子臣多故三公與六卿同錫衰諸侯五等同緦  大夫與士同疑衰不見三孤者與六卿同又不<pb n="3a"/>辨同姓異姓亦以臣故也首服皆弁絰者三衰同皆弁絰君為臣服弔服者欲見臣為君斬君為臣無服直弔服既葬除之而已鄭司農解錫衰緦衰者喪服傳文其疑衰無文先鄭當更有所見後鄭皆從但增成其義耳鄭注喪服破升皆為登布八十縷為登登成也今云十五升則千二百縷去其半則六百縷也有事其縷及有事其布者皆謂以水濯治去其垢者也𤣥謂擬於吉者以其吉服十五升今疑衰十四升少一升而已故云擬於吉者也凡弔皆不見婦人弔服者以婦與夫同故喪服云大夫弔於命婦錫衰命婦弔於大夫亦錫衰是婦與夫同其首服即鄭注喪服云凡婦人弔服吉笄無首素總是也</hi>
　<hi>王昭禹曰錫衰緦衰疑衰三者皆服之輕者而用之於弔故皆同服弁絰也錫如金錫之錫以金性堅剛</hi>
　<hi>而錫則散施而金性易矣然則麻之滑易者施於喪服亦如是焉故曰錫衰緦則又輕於錫以緦麻縷數</hi>
<pb n="3b"/>
　<hi>服至於緦哀不足也致其思而已故曰緦衰疑衰則又輕於緦以吉服十五升布而疑衰則用十四升是</hi>
　<hi>有疑於吉矣故曰疑衰</hi>
　<hi>易祓曰父母於子亦有服固王於諸侯羣臣則有錫衰緦衰疑衰之差然至尊不可以服言其首服皆加</hi>
　<hi>弁絰既葬除之</hi>
　<hi>王明齋曰禮必有報臣於君服如此其重然則臣有喪禍天子其忍居然衣錦而不為服乎諸侯王之屏</hi>
　<hi>翰也故為之服緦緦雖至輕然天子絶期則為重也三公六卿王之股肱也故為服錫衰稍加於緦矣大</hi>
　<hi>夫士雖衆皆王平日所倚任而宣力者故服疑衰也或疑諸侯諸臣衆矣天子皆為之弔與服不亦煩勞</hi>
　<hi>而日無乃不給乎夫禮者固理之至極而制為大中之矩其行之則有權焉是故周公康叔始封不降自</hi>
<pb n="4a"/>
　<hi>當依喪制而服之二王之後待之特隆緦服亦不得而殺又若伊尹太公太甲成王皆當為之心喪者雖</hi>
　<hi>錫衰數月何得為過其餘但聞喪而哭時服之原不廢大禮而所謂弔者或以公卿大夫士爵同者攝之</hi>
　<hi>非必天子一一親往故禮者制為之極使人有所底止耳</hi>
　　　　乾學案王為諸侯服緦衰本弔服與緦麻三<lb/>
　　　　月之緦不同義王氏以絶期論之失其倫矣<lb/>
　<hi>敖繼公曰疑衰者亦十五升而去其半蓋布縷皆有事者也布縷皆有事則疑於吉升數與緦錫同則疑</hi>
　<hi>於凶故因以名之</hi>
夏官弁師王之弁絰弁而加環絰<hi>注弁絰王弔所服也其弁如爵弁而素所<pb n="4b"/>謂素冠也而加環絰環絰者大如緦之麻絰纒而不糾服司職曰凡弔事弁絰服  疏緦之絰則兩股此環絰則以一股纒之不糾</hi>
　<hi>王昭禹曰王之弁絰弁而加環絰此王之弔服也弁絰如爵弁而素環絰則如緦之麻絰也司服所謂凡</hi>
　<hi>弔事弁絰服是已</hi>
　<hi>李嘉㑹曰弁絰五服之輕者王弔乃五服之外故約言之</hi>
諸侯及孤卿大夫之弁絰各以其等為之而掌其禁令<lb/>
<hi>注弁絰之弁其辟積如冕繅之就然庶人弔者素委貌  疏弁辟積如冕鏁之就者以其弔服非吉故無飾故辟積有數也</hi>
<pb n="5a"/>
儀禮喪服記大夫弔於命婦錫衰命婦弔於大夫亦錫<lb/>
衰<hi>注弔於命婦命婦死也弔於大夫大夫死也小記曰諸侯弔皮弁錫衰服問曰公為卿大夫錫衰以居出亦如之當事則弁絰大夫相為亦然為其妻往則服之出則否</hi>
傳曰錫者何也麻之有錫者也錫者十五升抽其半無<lb/>
事其縷有事其布曰錫<hi>注謂之錫者治其布使之滑易也錫者不治其縷哀在内也緦者不治其布哀在外也君及卿大夫弔士雖當事皮弁錫衰而已士之相弔則如朋友服疑衰疑裳凡婦人相弔吉笄無首素總布疏錫謂不治其縷治其布以哀在内緦則治縷不治  哀在外以其王為三公六卿重於畿外諸侯故也君及卿大夫弔士雖當事皮弁錫衰而已者是士輕無服弁絰之禮有事無事皆弁若然文王<pb n="5b"/>世子注諸侯為異姓之士疑衰同姓之士緦衰今言士與大夫又同錫衰此言與士喪禮注同亦是君於此士有師友之恩者也吉笄無首素總者婦人弔之首服無文故傳特釋錫衰後乃解之必知用吉笄無首素總者下文女子之為父母卒哭折吉笄之首布總此弔服用吉笄無首素總又男子冠婦人笄相對婦人喪服又笄總相對上注男子弔用素冠故知婦人弔亦吉笄無首總素也</hi>
　<hi>敖繼公曰服問以錫衰為大夫相為之服則命婦相弔亦錫衰矣此記唯見大夫於命婦命婦於大夫者</hi>
　<hi>嫌所弔者異則服或異也大夫命婦之錫衰唯於尊同者用之則弔於其下者不錫衰明矣○有錫疑當</hi>
　<hi>作滑易蓋二字各有似以傳冩而誤也鄭司農注司服職云錫麻之滑易者也其據此記未誤之文與以</hi>
　<hi>天子弔服差之錫重於緦故緦治縷而錫則否蓋凡服以麤細為先後錫不治縷則其縷不如緦之細所</hi>
<pb n="6a"/>
　<hi>以差重也然而必有事其布者蓋弔服不可以無所事既不治縷則當治布也治其布則滑易矣所以謂</hi>
　<hi>之錫</hi>
　<hi>萬斯同曰諸家皆言錫衰重於緦衰蓋本於注疏之説也愚竊以為不然夫錫有事其布緦但有事其疏</hi>
　<hi>則錫之布治於緦理自顯然矣況緦為五服之一而錫在五服之外果孰輕而孰重乎若謂内之公卿重</hi>
　<hi>於外之諸侯故公卿用錫衰諸侯用緦衰愚又以為不然凡外之諸侯加於内之公卿一等故三公八命</hi>
　<hi>出封為公則加一等為九命六卿六命出封為侯則加一等為七命此周禮文之可據者也又孰輕而孰</hi>
　<hi>重乎試觀禮文所言錫衰之用至多緦衰之用至少可見緦衰即緦麻之服故不槩用之為弔服而常用</hi>
　<hi>錫衰也況雜記言朝服十五升去其半而緦加灰錫也則錫加灰而緦不加灰又較然章著矣安得謂錫</hi>
<pb n="6b"/>
　<hi>重而緦輕乎</hi>
服問公為卿大夫錫衰以居出亦如之當事則弁絰大<lb/>
夫相為亦然為其妻往則服之出則否<hi>注弁絰如爵弁而素加絰也不當事則皮弁出謂以他事不至喪所雖疏此明君為卿大夫之喪成服之後著錫衰以居也  以他事而出不至喪所亦著錫衰其首則服皮弁若往弔卿大夫當大殮及殯并將葬啟殯時則首著弁絰身衣錫衰士雖當事首服皮弁故士喪禮君視大殮注云皮弁服襲裘是也大夫相為亦如君於卿大夫不當事則皮弁當事則弁絰故雜記云大夫與殯亦弁絰是也大夫於士亦皮弁也公於卿大夫之妻及卿大夫相為其妻徃臨其喪則服錫衰不恒著之以居若餘事之出則不服也言居亦不服其當殯斂之事亦弁絰也</hi>
<pb n="7a"/>
　<hi>陸佃曰當事則弁絰者據此王為三公六卿錫衰大夫士疑衰其首服蓋當事而後弁絰也大夫相為亦</hi>
　<hi>然者雜記云大夫哭大夫弁絰與殯亦弁絰為其妻往則弔也弔而服之弔而出則除之喪服傳曰大夫</hi>
　<hi>弔於命婦錫衰命婦弔於大夫亦錫衰</hi>
喪服小記諸侯弔必皮弁錫衰所弔雖已葬主人必免<lb/>
主人未喪服則君亦不錫衰<hi>注必免者尊人君為之變也未喪服未成服也旣殯成服弁疏皮弁錫衰者一云此弔異國臣若自弔己臣則素  環絰錫衰也故鄭注國君於其臣弁絰他國之臣皮弁一云自弔己臣而未當事則皮弁錫衰至當事乃弁絰耳主人必免者諸侯來弔主人必為之重禮凡五服自大功以上為重重服為免之節自始死至葬卒哭後乃不復免也小功以下為輕輕服為免之節自始<pb n="7b"/>死至殯殯後不復免至葬啟殯之後而免以至卒哭如始死今人君來弔雖非服免時必為免以尊重人君故也然此謂大功以上小功以下則不然也未成服謂未括髮未散麻帶絰之屬既殯成服士喪禮既殯三日成服</hi>
　<hi>陸佃曰據此凡諸侯弔皆皮弁錫衰言必者著諸侯弔無内外皆當如此然則天子弔服與諸侯異歟天</hi>
　<hi>子重絰諸侯重衰天子弔服皮弁加環絰諸侯弔服皮弁錫衰凡弔主人服而後弔弔而後為之服若王</hi>
　<hi>弔三公六卿主人成服王皮弁服加環絰以弔及其為之服也皮弁錫衰以居出亦如之當事則弁絰</hi>
雜記大夫之哭大夫弁絰大夫與殯亦弁絰<hi>注弁絰者大夫錫衰相弔之服也如爵弁而素加環絰曰弁絰未疏成服以後大夫往弔哭大夫身著錫衰首加弁絰  成服前與<pb n="8a"/>殯之時首亦加弁絰身著當時所服之服故士喪禮注云主人成服之後徃則錫衰主人未成服君亦不錫衰則著皮弁服也若主人未小斂之前則吉服而往不弁絰也案禮主人未成服之前小斂之後大夫著弁絰而衣皮弁服此云弁絰大夫錫衰相弔者據主人成服之後故云然但文在大夫與殯之上故南北諸儒皆以此哭大夫弁絰是二斂之間怪鄭注云錫衰所以各為異説今謂大夫之哭大夫廣解成服之後於義無妨但既成服之後又郤明與殯之前理亦可通</hi>
　<hi>陳澔曰大夫之喪既成服而大夫往弔則身著錫衰首加弁絰若與其殯事是成成服之時也首亦弁絰</hi>
　<hi>但身不錫衰不錫衰則皮弁服也</hi>
檀弓天子之哭諸侯也爵弁絰䊷衣<hi>陸徳明音義䊷本又作緇  注服士<pb n="8b"/>之祭服以哭之明為變也天子至尊不見尸柩不弔服麻不加於采此言絰衍字也時人間有弁絰因云之耳周禮王弔諸侯弁絰緦衰也弁疏諸侯薨在本國天子遥哭之不服緦衰弔而服爵  䊷衣䊷衣絲衣也則諸侯以下雖不見尸柩仍弔服也</hi>
　<hi>呉澄曰䊷與緇同䊷衣絲衣也爵弁䊷衣士之祭服諸侯薨天子不親見其尸柩則不服弔服但服士之</hi>
　<hi>祭服哭之</hi>
羔裘𤣥冠夫子不以弔<hi>注不以吉服弔喪小疏羔裘𤣥冠即朝服也時有  斂後羔裘弔者記人引鄉黨孔子身行之禮以譏當時多失禮也</hi>
　<hi>孔安國曰喪主素吉主𤣥吉凶異服</hi>
<pb n="9a"/>
　<hi>馬晞孟曰弔者在小斂之前猶當服羔裘𤣥冠以主人未成服弔者麻絰不敢先也故子游裼裘而弔既</hi>
　<hi>小斂乃襲裘帶絰而入若夫子之羔裘𤣥冠不以弔者是言小斂之後而已矣</hi>
曾子襲裘而弔子㳺裼裘而弔曾子指子㳺而示人曰<lb/>
夫夫也為習於禮者如之何其裼裘而弔也<hi>注曾子蓋知臨喪無飾夫夫猶言此丈夫也子㳺於時名為習禮</hi>主人旣小斂袒括髮子㳺趨而<lb/>
出襲裘帶絰而入<hi>注於主人變乃變也所弔者朋友</hi>曾子曰我過矣我<lb/>
過矣夫夫是也<hi>注服是善子游言吉疏凡弔喪之禮主人未變之前弔者  服而弔吉服謂羔裘𤣥冠緇衣素裳又袒去上服以露裼衣則此裼裘而弔是也主人旣變之後雖著朝服而加武以絰又掩其<pb n="9b"/>上服若是朋友又加帶則此襲裘帶絰又入是也案喪大記云弔者襲裘加武帶絰注云始死弔者朝服裼裘如吉時也小斂則改襲裘而加武與帶絰矣</hi>
　張子曰曾子子游同弔異服必是去有先後故不得<lb/>
　同議各守所聞而往也二人皆聖門髙弟其分契與<lb/>
　常人殊若使一人失禮必面相告豈有反指示於人<lb/>
　而不告之也此段義可疑<lb/>
　朱子曰裘似今之襖子裼衣似今背子襲衣似今涼<lb/>
　衫公服襲裘者冒之不使外見裼裘者袒其半而以<lb/>
<pb n="10a"/>
　襌衣襯出之緇衣羔裘素衣麑裘黄衣狐裘緇衣素<lb/>
　衣黄衣即裼衣欲其相稱也<lb/>
　<hi>方慤曰掩而襲衣謂之襲裘露而裼衣謂之裼裘以裘在二衣之内故皆曰裘也</hi>
　<hi>郝敬曰襲掩也裘吉服襲裘謂以衣掩蓋其裘裼裘露裘也凡衣重曰襲單曰裼</hi>
　　　　乾學案玉藻裘之裼也見美也疏言裘上加<lb/>
　　　　裼衣裼衣上雖加他服猶開露裼衣見裼衣<lb/>
　　　　之美以為敬又弔則襲不盡飾也疏言凡此<lb/>
　　　　弔襲謂主人旣小斂之後若未斂之前則裼<lb/>
<pb n="10b"/>
　　　　裘又君在則裼盡飾也疏言君在之時則露<lb/>
　　　　此裼衣盡其文飾之道以敬於君又服之襲<lb/>
　　　　也充美也疏言君之不在臣所加上服掩襲<lb/>
　　　　裼衣謂覆蓋裼衣之美以敬心殺故也是故<lb/>
　　　　襲裘與表裘皆不入公門蓋文質遞變代有<lb/>
　　　　因革古人宫室衣服多與後世不同論世知<lb/>
　　　　人以意逆志可耳若執目前之見而致疑於<lb/>
　　　　古人則案以禮經窒礙正多也<lb/>
<pb n="11a"/>
衛司徒敬子死<hi>注司徒官氏公子許之後</hi>子夏弔焉主人未小斂絰<lb/>
而往子游弔焉主人既小斂子游出絰反哭<hi>注皆以朋友之禮往而二人異</hi>子夏曰聞之也與曰聞諸夫子主人未改服則不<lb/>
絰<hi>疏此唯云絰鄭知是朋友者凡弔者主人成服則客乃服弔絰今此隨主人主人始小斂未成服而已便出著絰故知有緦之恩隨主人變如五服親也又至小斂出絰反哭與子游前裼裘弔朋友同也前子游云帶絰故知是朋友此下不云帶知是朋友者凡弔則應弁絰環絰之屬也此雖不云帶凡單云絰則知有帶猶如喪服云苴絰檀弓為師二三子皆絰而出及朋友羣居則絰皆是包帶之文也</hi>
左傳哀公十二年夏五月昭夫人孟子卒孔子與弔適<lb/>
<pb n="11b"/>
季子季子不絻放絰而拜<hi>注孔子始老故與弔也絻喪冠也孔子以小君禮往弔季子不服喪故去絰從主節制故疏禮齊衰之喪始死而絻以至于成服絻以代吉冠  以絻為喪冠也孔子以季孫當服臣為小君之禮故以小君禮往弔季氏傳言適季氏謂適季氏哭位故杜言往弔謂就其哭位也季孫旣不服喪孔子不得服弔服故去絰從主節制也大夫之弔服弁絰曲禮云凡非弔喪非見國君無不答拜者鄭𤣥云喪賔不答拜不自賔客也禮弔無拜法而此言放絰而拜者記言喪賔不答拜謂喪主旣拜賔賔不答拜耳其初見主人成弔者先拜據此傳文必有拜法記無其事記不具耳</hi>
家語魯昭公夫人吳孟子卒不赴於諸侯孔子既致仕<lb/>
而往弔焉適於季氏季氏不絰孔子投絰而不拜<hi>注以季氏<pb n="12a"/>無禮故已亦不成禮</hi>子游問曰禮與孔子曰主人未除服則弔者<lb/>
不絰焉禮也<lb/>
季桓子死魯大夫朝服而弔子游問於孔子曰禮乎夫<lb/>
子不答他日又問夫子曰始死羔裘𤣥冠者易之而已<lb/>
汝何疑焉<hi>黄氏曰案檀弓曰始死羔裘𤣥冠者易之而已注云養疾者朝服羔裘𤣥冠即朝服也始死則易去朝服著深衣故云易之而已檀弓注據養疾者言之家語所載據弔者言之文同而意則異</hi>
通典漢戴徳曰君弔於卿大夫錫衰以居不聴樂弔於<lb/>
士皆服弁絰疑衰君弔臣疑衰素弁加絰明日主人衰<lb/>
<pb n="12b"/>
絰拜謝於朝君若使人弔其服疑衰素裳素冠諸侯㑹<lb/>
遇相弔則錫衰皮弁加絰不舉諸侯弔於寄公錫衰諸<lb/>
侯相弔其同國大夫相弔錫衰十五升抽其半素冠加<lb/>
絰朋友弔服有絰絰大與緦麻絰同素冠素帶既葬而<lb/>
除皆在他國則袒免同國大夫命婦相服錫衰素總加<lb/>
麻同國之士相為朝服加絰其妻相為亦如之朝服不<lb/>
髽<lb/>
　白虎通義𤣥冠不以弔者不以吉服臨人凶示助哀<lb/>
<pb n="13a"/>
　也<lb/>
蜀譙周云國君為卿大夫皮弁錫衰以居他事出亦如<lb/>
之其弔則皆錫衰布弁而絰三月服吉其弔事則服弁<lb/>
絰疑衰亦往則服出則不公及大夫弔衆妾如君弔他<lb/>
國卿大夫皮弁錫衰不絰大夫弔服以錫衰用緦麻布<lb/>
而夾理之曰錫士弔服以疑衰用錫衣為衣而素裳擬<lb/>
於吉也其冠各以其衰歸其家猶弔服弁絰以居其以<lb/>
他事出則脱絰三月旣葬服吉五代兄弟相為亦然<lb/>
<pb n="13b"/>
　　　　乾學案此所解疑衰與注疏異注疏十四升<lb/>
　　　　布之說本出鄭司農經原無明文而後代敖<lb/>
　　　　繼公氏又謂用七升半之布内外皆有事三<lb/>
　　　　説不同未審孰是以臆見斷之敖勝於譙譙<lb/>
　　　　勝於鄭<lb/>
　吳射慈喪服圖王弔三公及三孤弁絰錫衰弔六卿<lb/>
　弁絰錫衰弔大夫弁絰疑衰弔士弁絰緦衰弔畿内<lb/>
　諸侯弁絰緦衰<lb/>
<pb n="14a"/>
晉書禮志禮王為三公六卿裼衰為大夫士疑衰首服<lb/>
弁絰天子諸侯皆為貴臣貴妾服三月漢為大臣制服<lb/>
無聞焉<lb/>
通典魏蔣濟奏㑹喪不宜去冠奏事者上言前㑹故鎮<lb/>
軍朱鑠喪自卿以下皆去冠以布巾帕額使侍中散騎<lb/>
則不皆非舊法夫冠成徳之表於服為尊唯君親之喪<lb/>
小斂之前與服罪之人去冠其餘禮儀雖齊衰之痛有<lb/>
變無廢今為弔去冠甚違禮意下博士杜布議以為論<lb/>
<pb n="14b"/>
語曰羔裘𤣥冠不以弔故周人去𤣥冠代以素弁漢去<lb/>
𤣥冠代以布巾亦王者相變之儀未必獨非也古禮野<lb/>
夫著巾古者軍禮韋弁冠今者赤幘此明轉相變易不<lb/>
可悉還古制今宜因漢氏故事又案漢儀注諸侯王薨<lb/>
天子遣使者往皆言使者素服又禮自天子下達於士<lb/>
臨殯斂之事去𤣥冠以素弁君子臨喪必有哀素之心<lb/>
是以去𤣥冠代之以素漢中興臨喪與禮合自後或言<lb/>
臨喪使者常吉服布巾以為使者亦宜去𤣥冠代以布<lb/>
<pb n="15a"/>
巾示不純吉侍中散騎諸㑹喪亦宜去冠冠代以布巾<lb/>
詔從布議<lb/>
晉書輿服志天子素服白㡊單衣　白㡊案漢末王公<lb/>
名士多委王服以幅巾為雅是以袁紹崔鈞之徒雖為<lb/>
將帥皆著縑巾魏武以天下凶荒資材乏匱擬古皮弁<lb/>
裁縑帛以為㡊合乎簡易隨時之義以色别其貴賤本<lb/>
施軍飾非為國容也徐爰曰俗説㡊本未有岐荀文若<lb/>
巾偶行觸樹枝成岐謂之為善因而弗改今通以為慶<lb/>
<pb n="15b"/>
弔服<hi>宋書禮志同</hi>
通典晉摯虞決疑云凡使弔祭同姓者素冠幘白練深<lb/>
衣器用皆素異姓者服色器用皆不變　陳舒議至尊<lb/>
臨温公夫人喪案禮天子哭諸侯則弁絰錫衰哭大夫<lb/>
士則弁絰疑衰此皆當時殯葬之間服耳今温公喪已<lb/>
乆逺主人本應改葬之服今之所服大夫喪耳天子於<lb/>
諸侯之妻禮變今以白帢深衣當古弔服今至尊臨喪<lb/>
謂應深衣而已著深衣者不復變服其餘侍官謂當公<lb/>
<pb n="16a"/>
服直衛不應復哭<lb/>
　賀循喪服要記始弔朝服𤣥端之服也皮弁絰素弁<lb/>
　而加環絰也始死而往朝服者主人未變賔未可以<lb/>
　變也　又曰大夫弔於大夫始死而往朝服裼裘如<lb/>
　吉時也當斂之時而至則弁絰服皮弁之服以襲裘<lb/>
　也主人成服而往則皮弁絰而加錫衰也大夫於士<lb/>
　有朋友之恩乃得弁絰<lb/>
宋書禮志古者人君弔服皮絰疑衰今以單衣白帢為<lb/>
<pb n="16b"/>
弔服脩敬尊秩亦服之也單衣古之深衣也裁製與深<lb/>
衣同唯絹帶為異深衣絹帽以居喪單衣素帢以施吉<lb/>
南齊書禮志海陵王薨<hi>即後廢帝為蕭鸞所廢復弑之</hi>百官㑹哀時纂<lb/>
嚴朝議疑戎服臨㑹祠部郎何佟之議羔裘𤣥冠不以<lb/>
弔理不容以兵服臨喪宋泰始二年孝武大祥之日於<lb/>
時百寮入臨皆於宫門變戎服著衣[巾*夾]入臨畢出外還<lb/>
襲戎衣從之<lb/>
隋書禮儀志梁制單衣白袷以代古之疑衰皮弁為弔<lb/>
<pb n="17a"/>
服為羣臣舉哀臨喪則服之<hi>陳制同</hi>
後魏制天子東西堂舉哀服白帢　皇太子為宫臣舉<lb/>
哀白帢單衣烏皮履未加元服則素服<hi>後齊制同</hi>
後周制皇帝弔服錫衰以哭三公緦衰以哭諸侯<hi>皆十五升抽其半錫者浣其布不浣其縷哀在内緦者浣其縷不浣其布哀在外也</hi>疑衰以哭大夫<hi>十四升</hi>皆素弁<hi>如爵弁/之數</hi>環絰<hi>一股纒絰</hi>
諸侯於其卿大夫錫衰同姓緦衰於士疑衰其當事則<lb/>
弁絰否則皮弁公孤卿大夫之弔服錫衰弁絰皮弁亦<lb/>
<pb n="17b"/>
如之士之弔服疑衰素裳當事弁絰否則徒弁<lb/>
皇后弔服為妃嬪三公之夫人孤卿内子之喪錫衰<hi>錫者十五升去其半無事其縷有事其布哀在内也</hi>為諸侯夫人之喪緦衰<hi>緦亦十五升去其半有事其縷無事其布哀在外也</hi>為媛御婉及大夫孺人士之婦人之<lb/>
喪疑衰<hi>十四升疑於吉</hi>皆吉笄無首<hi>象笄去首飾</hi>
諸侯夫人於卿之内子大夫孺人錫衰於己之同姓之<lb/>
臣緦衰於士之婦人疑衰皆吉笄無首其三妃已下及<lb/>
媛三公夫人已下及孺人其弔服錫衰御婉及士之婦<lb/>
<pb n="18a"/>
人弔服疑衰疑衰同笄<hi>九族已下皆骨笄</hi>
隋制皇帝臨臣之喪三品已上服錫衰五等諸侯緦衰<lb/>
四品已下疑衰<lb/>
白帢白紗單衣烏皮履皇帝為羣臣舉哀則服之<lb/>
皇太子臨弔三師三少則錫衰宫臣四品已上緦衰五<lb/>
品已下疑衰<lb/>
白帢單衣烏皮履皇太子為宫臣舉哀則服之<lb/>
白帢案傅子魏太祖以天下凶荒資財乏匱擬古皮弁<lb/>
<pb n="18b"/>
裁縑帛以為之蓋自魏始也梁令天子為朝臣等舉哀<lb/>
則服之今亦準此其服白紗單衣承以裙襦烏皮履舉<lb/>
哀臨喪則服之<hi>傅子傅𤣥所著</hi>
　　　　乾學案隋制既備列三等之衰復言白帢單<lb/>
　　　　衣舉哀者蓋以白帢單衣代古之疑衰也<lb/>
唐書禮樂志皇帝服一品錫衰三品以上緦衰四品以<lb/>
下疑衰<lb/>
車服志天子之服曰白帢者臨喪之服也白紗單衣烏<lb/>
<pb n="19a"/>
皮履顯慶元年長孫無忌等言禮皇帝為諸臣及五服<lb/>
親舉哀素服今服白帢禮令乖舛且白帢出今代不可<lb/>
用乃改以素服而白帢廢矣<lb/>
宋史禮志通禮著皇帝臨諸王妃主外祖父母皇后父<lb/>
母宗戚貴臣等喪出宫服常服至所臨處變服素服天<lb/>
聖喪葬令皇帝臨臣之喪一品服錫衰三品以上緦衰<lb/>
四品以下疑衰皇太子臨弔三師三少則錫衰宫臣四<lb/>
品以上緦衰五品以下疑衰<lb/>
<pb n="19b"/>
書儀凡弔人者必易去華盛之服<hi>今人無弔服故但易去華盛之服亦不當著公服若入酹則須具公服靴笏也</hi>
　丁謂談録嘗見常武太原王公言先太師傾背時朝<lb/>
　賢來相弔朱紫盈門惟徐左省鉉獨攜一麻袍角帶<lb/>
　於客位内更易後方入相弔以此知士大夫具朝服<lb/>
　臨哀弔問深不可也先太師即兵部侍郎祐也<lb/>
　葉夢得石林燕語㡊苦洽反與帢同魏武擬古皮弁<lb/>
　裁縑皂以為㡊合乎簡易隨時之義以色别其貴賤<lb/>
<pb n="20a"/>
　本施軍飾非為國容後通以慶弔晉因之咸和中制<lb/>
　聴尚書八座丞郎門下三司官乘車白帽齊依之以<lb/>
　素為之舉哀臨喪服之梁因之以代古疑衰為弔服<lb/>
　羣臣舉哀臨喪則服之陳因之而初昬冠送餞亦服<lb/>
　之隋依梁不易唐因之案宋書孝友傳郭世通服除<lb/>
　後哀感思慕終身如喪者未嘗釋衣㡊又宋明帝泰<lb/>
　始六年定服制舉哀臨喪白帢單衣亦謂之素服則<lb/>
　直以為凶服非可通於慶弔矣<lb/>
<pb n="20b"/>
　程大昌演繁露温公著論士夫弔喪可服公服案孔<lb/>
　子謂羔裘𤣥冠不以弔則恐公服之説未穩北魏太<lb/>
　和中文明太后崩齊遣裴昭明往弔欲以朝服行事<lb/>
　孝文遣成淹論執昭明言不聴朝服行禮義出何典<lb/>
　淹言羔裘𤣥冠不以弔童穉共聞昭明說屈乃借衣<lb/>
　㡊以申國命則夫吉服而弔似與夫子之説異也<lb/>
　<hi>顧湄咫聞録案古弔服見於禮經者弁絰服有錫衰緦衰疑衰之别此天子諸侯大夫之禮也而朋友相</hi>
　<hi>弔如曾子襲裘子㳺裼裘子夏絰而往子游待小斂而出絰反哭不同者視主人未變服既變服之節也</hi>
<pb n="21a"/>
　<hi>漢弔服無聞自魏及隋白㡊單衣以代疑衰而古制廢已乆矣唐宋以來白㡊亦廢改為素服司馬氏書</hi>
　<hi>儀云凡弔人必易去華盛之服蓋古人弔服有絰唐人猶著白衫宋人但易去華盛之服朱子弔説云未</hi>
　<hi>易服則深衣而往弔之旣成服則素幞頭素襴衫素帶皆以白紗生絹為之明㑹典止云素服實以素深</hi>
　<hi>衣為弔服予兒時尚及見之然古人深衣通於吉凶考之深衣篇云可以為文為武擯相治軍旅未嘗云</hi>
　<hi>可以弔喪也而通於凶禮者檀弓將軍文子之喪主人深衣練冠謂既除喪後用以受弔曾子問女改服</hi>
　<hi>深衣縞總謂女嫁在塗而壻父母死服以趨喪也鄭氏注雜記間傳麻衣一云白布深衣一云十五升布</hi>
　<hi>深衣注喪服記練冠麻麻衣則云小功布深衣總而言之未嘗用為弔服也而朱子深衣往弔亦在未易</hi>
　<hi>服前其以深衣為弔服者自宋末始也</hi>
<pb n="21b"/>
家禮凡弔皆素服各隨其人所當服之衣而用縞素者<lb/>
<hi>丘濬曰案本注幞頭衫帶皆以白生絹為之今制唯國恤用布裹紗帽其餘則不許有官者衣可變而冠不可變若無官者用素巾可也</hi>
　朱子語類問曾子問取女有吉日而女死如之何孔<lb/>
　子曰壻齊衰而弔既葬而除之夫死亦如之服用斬<lb/>
　衰恐今亦難行也朱子荅曰未見難行處但人自不<lb/>
　肯行耳　問今弔者用横烏如何曰此正與羔裘𤣥<lb/>
　冠不以弔相反亦不知起於何時想見當官者既不<lb/>
<pb n="22a"/>
　欲易服去弔人故杜撰成此禮數若閒居時當易服<lb/>
　用凉衫<lb/>
黄勉齋儀禮弔服圖説<lb/>
主人未小斂而弔　弔者易羔裘𤣥冠<hi>此據家語夫子曰始死羔裘𤣥冠者易之而已</hi>
裼裘而弔<hi>此據子游裼裘而弔疏云主人未變之前弔者吉服謂羔裘𤣥冠緇衣素裳又袒去上服以露裼衣語案疏云羔裘𤣥冠與家  不同當攷</hi>
主人既小斂而弔　弔者襲裘<hi>喪大記曰弔者襲裘加武帶絰小斂之後來弔<pb n="22b"/>者以上朝服揜襲裘上裼衣加武者武吉冠之卷也主人既袒括髪故弔者加武明不改冠亦不免也帶絰者帶謂要帶絰謂首絰以朋友之恩加緦之絰帶也主人既襲帶絰故弔者亦襲裘帶絰也所謂子游襲裘帶絰而入是也</hi>
主人既成服而弔　凡弔事弁絰服　凡弁絰其衰侈袂<lb/>
　王弔服圖<lb/>
　　　　　　　　錫衰<hi>王為三公六卿</hi>
　　　弁絰　　　緦衰<hi>王為諸侯</hi>
　　　　　　　　疑衰<hi>王為大夫士</hi>
<pb n="23a"/>
　諸侯弔服圖<lb/>
　　　　　　　　錫衰<hi>君於大夫士有朋友之恩者亦弁絰錫衰君為卿大夫錫衰</hi>
　　　弁絰　　　緦衰<hi>同姓之士</hi>
　　　　　　　　疑衰<hi>異姓之士</hi>
　諸侯弔異國之臣　皮弁　錫衰<lb/>
　大夫相為弔服　　弁絰　錫衰<lb/>
　士朋友相為服弔服加麻　緦絰帶　疑衰素裳<lb/>
　庶人弔服　素委貌　白布深衣<lb/>
<pb n="23b"/>
　婦人弔服　吉笄無首素總服婦與夫同<hi>凡弔皆不見婦人弔</hi>
　<hi>服者以婦與夫同大夫弔於命婦錫衰命婦弔於大夫亦錫衰大夫之妻錫衰士妻亦疑衰與</hi>
　<hi>補孔穎逹禮記疏周禮司服有錫衰緦衰疑衰錫衰為上緦衰次之疑衰為下案喪服大夫弔服錫衰喪</hi>
　<hi>服小記云諸侯弔必皮弁錫衰為君弔大夫大夫相弔皆錫衰其服同也錫衰之下但有緦衰疑衰天子</hi>
　<hi>弔諸侯皆以緦衰弔大夫士以疑衰若諸侯弔大夫以錫衰弔同姓之士緦衰弔異姓之士疑衰故鄭注</hi>
　<hi>文王世子云同姓士緦衰異姓士疑衰以其士相弔如一皆疑衰故鄭注司服云舊説士弔服素委貌冠</hi>
　<hi>朝服此士不以緦衰為弔服者以緦衰是士之喪服不以弔也故鄭注喪服云士以緦衰為喪服其弔服</hi>
　<hi>則疑衰也改其裳以素辟諸侯近庶人弔服而衣猶非也疑衰變其裳以素耳以此言之是士弔服疑衰</hi>
<pb n="24a"/>
　<hi>素裳也故以為士妻弔服疑衰必知弔服夫妻同者以喪服大夫命婦俱以錫衰弔故也</hi>
　<hi>吕坤四禮疑朝著常服非大喪不布冠布冠三年之喪也鄉黨羔裘𤣥冠不以弔哀素之心也若冠帶以</hi>
　<hi>弔不妨𤣥冠便服以弔非冠素不可歸徳素冠素服得之矣</hi>
　　　　乾學案天子諸侯大夫弔服三禮皆有明文<lb/>
　　　　惟士庶人弔服禮不之及即有羔裘𤣥冠不<lb/>
　　　　以弔之説亦不言宜著何服然則士庶人之<lb/>
　　　　行弔究將何服乎鄭注言士之相弔首服素<lb/>
　　　　弁而身服疑衰庶人之相弔首服素委貌而<lb/>
<pb n="24b"/>
　　　　身服白布深衣此雖經文無之或亦禮所當<lb/>
　　　　然也但弁為貴服恐士之弔不當用故敖氏<lb/>
　　　　有士用素冠之説較鄭説似為勝之逮魏晉<lb/>
　　　　以後則以白帢單衣為貴賤通用之弔服然<lb/>
　　　　而吉慶之事亦用之則未可純謂之凶服也<lb/>
　　　　諸史載天子之弔服必備列古之三衰但襲<lb/>
　　　　其名而不襲其實其所用以弔者亦惟白帢<lb/>
　　　　單衣也後世名實之相乖往往如此至於臣<lb/>
<pb n="25a"/>
　　　　民之弔服益無一定之制至朱子家禮但言<lb/>
　　　　凡弔皆素服又注云各隨其人所當服之衣<lb/>
　　　　而用縞素者其言雖未有指實其禮實不得<lb/>
　　　　不如是也嗟夫言喪禮於後代雖齊斬之重<lb/>
　　　　且不能盡如其制又何論區區之弔服哉<lb/>
　　　　又案朱子弔用素服是已下注云幞頭衫帶<lb/>
　　　　皆用白生絹為之夫白絹吉服所用也而用<lb/>
　　　　之於弔可乎愚謂當易以葛明世士大夫行<lb/>
<pb n="25b"/>
　　　　弔皆用葛衣葛帶庶乎其當矣<lb/>
　<hi>萬斯同曰賈氏釋周禮弁絰服言凡弔服皆既葬除之若是則諸侯五月而葬服五月之服大夫士三月</hi>
　<hi>而葬服三月之服乎此於禮無正文不可得而考然服問言公為卿大夫錫衰以居則知不特弔時服之</hi>
　<hi>即平居亦服之矣平居服之將何時而釋釋於既殯之後耶抑釋於既葬之後耶小記言主人未喪服則</hi>
　<hi>君亦不錫衰是錫衰用於成服之後不可言既殯而釋矣若待既葬而後釋則此禮行於諸侯則可若行</hi>
　<hi>於天子則在外之諸侯不知其幾也在内之公卿大夫士不知其幾也皆至五月三月之葬畢而釋則為</hi>
　<hi>天子者將無日不衣喪服矣而可乎彼於旁親之期且絶之而謂其常行三月五月之服乎觀公為卿大</hi>
　<hi>夫錫衰以居之文但言公而不及天子則此禮惟施於諸侯可知也蓋諸侯之臣少其勢得行天子之臣</hi>
<pb n="26a"/>
　<hi>多其勢有所不能也雖君臣之誼天子不必異於諸侯而勢有所格庸得不少變其禮哉或曰諸侯亦絶</hi>
　<hi>旁期而謂服三月之喪可乎據卿大夫三月而葬言曰彼服我以三年而我報之以三月未見其為過也</hi>
　<hi>且雜記言君於卿大夫比葬不食肉比卒哭不舉樂夫不食肉舉樂哀之甚者也中存乎哀而謂外無素</hi>
　<hi>服可乎不可也則此禮之為諸侯設斷乎其無可疑也</hi>
　<hi>汪琬曰喪服記大夫弔於命婦錫衰命婦弔於大夫亦錫衰鄭𤣥謂弔於命婦命婦死也弔於大夫大夫</hi>
　<hi>死也汪子曰否大夫之弔命婦有之命婦弔大夫則未也何也婦人之職惟司酒食織紝而已不當與聞</hi>
　<hi>梱外之事故曰婦人無外事禮知生則弔所識則弔為命婦者何自而與大夫有素也如其為有服諸親</hi>
　<hi>則聞喪之日必往而號踊哭泣厠於姑姊妹娣姒衆婦人之列矣夫安得行弔禮且自有居喪之本服在</hi>
<pb n="26b"/>
　<hi>夫安得而用錫衰舍是而出弔則與外事之漸也獨不觀魯之公父文伯之母乎公父文伯之母季康子</hi>
　<hi>之從祖叔母也康子往焉䦱門與之言皆不踰閾仲尼謂之知禮蓋古人謹於男子之辨如此使先王而</hi>
　<hi>果制此服是誨命婦以淫也夫防範猶虞其未足而顧誨之乎其可疑審矣説者曰禮尚往來大夫弔命</hi>
　<hi>婦命婦不可以不弔大夫如之何予告之曰有命婦之夫與其子在服問大夫相為錫衰以居出亦如之</hi>
　<hi>為其妻往則服之出則否獨不言命婦為大夫此可據也説者又曰婦人不越疆而弔人禮禁其越疆豈</hi>
　<hi>遂禁其弔人乎哉予曰非是之謂也命婦死則命婦當弔大夫死則命婦不當弔殆亦不畔於禮者也</hi>
　<hi>朱董祥讀禮紀略居喪出弔已屬非禮衰絰而往失尤甚焉人子臨父母之喪平日不為衰絰未葬即釋</hi>
　<hi>麻衣布而獨於弔人之頃飾偽以掩耳目其誰欺禮制斬衰未除而遭五服之喪則制其服而往哭之反</hi>
<pb n="27a"/>
　<hi>而服斬檀弓曰有殯聞逺兄弟之喪雖緦必往非兄弟雖鄰不往雜記曰三年之喪雖功衰不弔設欲隨</hi>
　<hi>俗亦必父母既葬而所死者又故友則制其服而呼之權也禮之變也孔子曰三年之喪而弔哭不亦虛</hi>
　<hi>乎</hi>
　　　葬服<lb/>
檀弓弁絰葛而葬與神交之道也<hi>註接神之道不可以純凶天子諸侯變服而葬冠素弁以葛為環絰既虞卒哭乃服受服也雜記曰凡弁絰其衰侈袂  疏葬時居喪著喪冠麻絰身服衰裳是純凶也又尋常弁絰以麻為環絰今乃去喪冠著素弁又加環絰用葛不以麻故云交神之道不可以純凶天子諸侯變服而葬者以下云有敬心焉以日月踰時敬心乃生大夫與士三月而葬敬心未生故知天<pb n="27b"/>子諸侯也冠素弁以葛為環絰者素謂素帛為弁鄭注周禮司服云弁如爵弁而素不云麻是用素絹也以葛與弁絰連文故云葛環絰然則要帶猶用麻也</hi>有敬心焉<hi>注踰時哀衰而敬生敬則服有飾大夫士三月而葬未踰時</hi>周人弁而葬殷人冔而葬<hi>注周弁殷冔俱象祭冠而素禮同也人疏士冠禮周弁殷冔夏收王制云夏后氏收而祭殷  冔而祭周人弁而祭此弁既對冔故知俱象祭冠</hi>
　<hi>方慤曰與神交之道則心主乎敬夫厭冠麻絰居喪之禮也至於葬則以弁易冠以葛易麻者示敬故也</hi>
　<hi>子游曰飯於牖下小斂於户内大斂於阼殯於客位祖於庭葬於墓所以即逺也比至於葬則即逺之至</hi>
　<hi>矣故以神道交之</hi>
　<hi>陸佃曰弁絰葛在下則葛帶也絰仍用麻弁絰葛而葬卿大夫以下禮之然者以下周人弁而葬殷人冔</hi>
<pb n="28a"/>
　<hi>而葬知之也喪致哀而已葬則有敬心焉弁而葬冔而葬則其敬心益隆</hi>
　<hi>陳澔曰居喪時冠服皆純凶至葬而吾親託體地中則當以禮敬之心接於山川之神也</hi>
　<hi>徐師曾曰厭冠麻絰居喪之禮也至於葬則親己之幽有神道焉故以弁絰易冠以葛易麻不以純凶之</hi>
　<hi>服交神者示敬也</hi>
　　　　乾學案注以此為王侯之禮本無所據疏謂<lb/>
　　　　大夫士三月而葬敬心未生故知為天子諸<lb/>
　　　　侯則亦不經之甚矣<lb/>
　<hi>陳廷㑹葬服説今之用禮者率本朱氏家禮家禮不載葬服故臨窆者皆斬衰以莅之其實非也禮曰弁</hi>
<pb n="28b"/>
　<hi>絰葛而葬與神交之道也故殷人冔而葬周人弁而葬漢鄭康成云接神之道不可以純凶天子諸侯變</hi>
　<hi>服而葬冠素弁以葛為環絰既虞卒哭乃服受服也臨窆安得用斬用斬衰非古也曰然則不哀其親與</hi>
　<hi>曰哀親平日之事也豈知體之所託不可以無敬神之心也故不敢以純凶而行禮公所無私諱接神猶</hi>
　<hi>之君所也苞屨扱社厭冠不入公門臨穴亦猶之入公門也故不敢以己之私申於神也此孝子之用心</hi>
　<hi>也曰孝子之變服將毋謂舍奠使然與曰不然禮既反哭有司以几筵舍奠於墓左反日中而虞舍奠有</hi>
　<hi>司之事也孝子之變服非為舍奠故也曰然則今之服除而葬專用吉服者禮與曰用吉服非禮也經曰</hi>
　<hi>改葬緦穀梁子曰改葬之禮緦舉下緬也改葬雖緬猶必以緦況始葬乎禮天子七月而葬自諸侯而下</hi>
　<hi>降服以兩故無踰時不葬者有故三年之喪未葬服不忍變古之道也記為兄弟者除喪則已及其葬也</hi>
<pb n="29a"/>
　<hi>反服其服自期以下且藏之以俟反服况人子乎吉何可云也曰然則臨窆宜何服曰古士庶冠免錫衰</hi>
　<hi>古諸侯大夫之弔服也不敢以僭宜服今弔服冠免未窆則孝子服斬衰慿棺而哭稽顙再拜以待至客</hi>
　<hi>既窆釋弔服免冠加斬衰慿棺哭盡哀稽顙再拜以謝至客客既退主人還其封此所謂亡於禮者之禮</hi>
　<hi>也</hi>
　　　未葬不變服<lb/>
喪服小記乆而不葬者唯主喪者不除其餘以麻終月<lb/>
數者除喪則已<hi>註其餘謂旁親也以麻終月數不葬者喪不變也  疏乆而不葬者謂有事礙不得依月葬者則三年服身皆不得祥除也今云唯主喪者亦欲廣説子為父妻為夫臣為君孫為祖得為喪<pb n="29b"/>主悉不除也其餘謂期以下至緦也麻終月數者主人既未葬故諸親不得變葛仍猶服麻各至服限竟而除不待主人葬除也然此皆藏之至葬則反服之也雖緦亦藏服以其未經葬故也盧氏曰其下子孫皆不除也以主喪為正耳餘親者以麻各終其月數除矣庾氏云案服問曰君所主夫人妻太子適婦故謂此在不除之例以尊主卑不得同以卑主尊無縁以卑之未葬而使尊者長服衰絰也且前儒説主喪不除無為下流之義是知主喪不除唯於承重之身為其祖曾若子之為父臣之為君妻之為夫此之不除也不俟言而明矣盧植云下子孫皆不除蕭望之又云獨謂子皆未善也謂庾言為是</hi>
　<hi>陸佃曰言以麻終月數則期不在此列據為兄弟既除喪已及其葬也反服其服兄弟期也反服其服即</hi>
　<hi>非不除亦非除喪則已除喪則已於葬不反服也</hi>
<pb n="30a"/>
　孔叢子衛司徒文子問服於子思曰喪服既除然後<lb/>
　乃葬則其服何服子思曰三年之喪未葬服不變除<lb/>
　何有焉期大功之喪服其所除之服以葬既葬而除<lb/>
　之其虞也吉服以行事也<lb/>
通典漢石渠禮議蕭太傅云以麻終月數者以其未葬<lb/>
除無文節故不變其服為稍輕也已除喪服及至葬皆<lb/>
反服庶人為國君亦如之宣帝制曰㑹葬服喪衣是也<lb/>
或問蕭太傅乆而不葬唯主喪者不除今則或十年不<lb/>
<pb n="30b"/>
葬主喪者除否答云所謂主喪者獨謂子耳雖過期不<lb/>
葬子義不可以除　鄭志趙商問主喪者不除且以今<lb/>
言之人去邦族假葬異國禮不大備要亦有反土之意<lb/>
三年闋矣可得除否明為改葬緦之例乎為乆不葬也<lb/>
或答云葬者送亡之終假葬法後代巧偽反可以難禮<lb/>
乎　呉徐整問射慈曰乆喪不除小祥練可知耳有故<lb/>
未得葬遂至二十八月服制已過可得變否豈服十年<lb/>
五年至葬乃止乎答云主雖不得變其餘旁親亦不除<lb/>
<pb n="31a"/>
日月竟自釋之耳　晉陳氏問劉世明曰其餘以麻終<lb/>
月數者注云謂旁親不指言衆子當除也然人皆分斷<lb/>
之於意否耳劉荅云父謂衆子為庶子庶子不謂父為<lb/>
庶父也父得卑其庶子而降之庶子不得降其父也然<lb/>
子之於親體同服等非旁親之謂也喪服大功章女子<lb/>
之嫁者降伯叔父母及姑姊妹注謂此旁親而經無降<lb/>
父之文明衆子及女雖不承適猶非旁親也故記云兄<lb/>
弟之喪内除親喪外除外除者謂由外設飾以散其哀<lb/>
<pb n="31b"/>
也故靈柩未安則服不變服不變則哀未衰未衰之喪<lb/>
不可卒除也然則未葬而除自謂旁親得以麻終者耳<lb/>
又問乆而不葬葬後幾月日便可除世人有踰月者有<lb/>
旣虞便除者夫改葬猶三月乃除情為不輕於改葬也<lb/>
若應三月乃除者廬帳亦當三月乃毁復有先後邪答<lb/>
曰記三年而後葬者必再祭注云謂練祥也葬月虞明<lb/>
月練又明月祥計此亦得三月不為輕於改葬也禮虞<lb/>
而柱楣翦屏練而毁廬居堊室祥而席禫而牀今此虞<lb/>
<pb n="32a"/>
及練祥雖為局促猶追償其事若在異月以其本異嵗<lb/>
也練祥之服變除之宜宜如其節也　梁劉昭難劉世<lb/>
明云喪無二孤廟無二主受弔之禮唯喪主稽顙餘人<lb/>
哭踊而已諸言喪主唯謂一人不指衆子<lb/>
婦喪久不葬服議晉夏侯盛議曰婦喪既周而未葬服<lb/>
當除否答云凡婦喪夫為主子不以杖即位避父之尊<lb/>
也主喪不變禮有明文然子亦不除魏孟叔難盛曰適<lb/>
子婦死舅亦為喪主家貧經年不葬舅及子孫並不得<lb/>
<pb n="32b"/>
除邪豈可為一適婦使三代累載不釋服乎盛答仲由<lb/>
傷貧之言啜菽飲水盡其懽還葬而無槨豈有非之者<lb/>
哉若知禮者自當不乆淹魏又難曰舊時夫為妻杖居<lb/>
倚廬服並如三年之制今人通所不行自宜随時而除<lb/>
何應以喪主為斷盛答曰棄先王之教而令随俗意所<lb/>
未可今人不禫不杖蓋失禮耳顧氏問王虞云從外弟<lb/>
婦亡未葬今服訖又無子其夫便是喪主當時除服否<lb/>
答曰禮云主喪者不除其文不别喪之輕重須俟葬訖<lb/>
<pb n="33a"/>
不知世人有妻喪用此禮否杜挹問徐邈曰亡婦逺未<lb/>
得葬挹服便周既無别喪主多云未應得除今定云何<lb/>
答曰無子為主禮夫不應除即於下流多不能備禮今<lb/>
且宜變至葬反服亦無不可之理也　宋蔡廓問雷次<lb/>
宗曰禮稱唯主喪不除恐此止施於適傳重者耳案漢<lb/>
蕭太傅云主喪獨謂子也又案王肅云斬衰之喪未葬<lb/>
經云主喪不除而王舉重為言明止謂孝子不變餘皆<lb/>
除也今世人為妻亦不除主喪將宜除邪雷次宗曰不<lb/>
<pb n="33b"/>
言三年而云主喪是不必唯施子孫也吉凶異道不得<lb/>
相干殯柩尚在豈可弁冕臨奠夫主妻喪以本重故也<lb/>
謂不宜除服庾蔚之曰喪　小記云為兄弟既除喪及<lb/>
葬反服其服此是至葬反服之明文未解漢宣帝何故<lb/>
復為祥制集禮論者不記至葬反服之禮而載諸變除<lb/>
以明之可謂棄本逐末雜記云姑姊妹之夫死而夫黨<lb/>
無兄弟使夫之族人主喪妻之黨雖親不為主夫若無<lb/>
族則東西家若又無則里尹主之喪大記云喪有無後<lb/>
<pb n="34a"/>
無無主此皆謂喪事之主也服問云君所主夫人妻太<lb/>
子適婦此謂君雖尊統一家但有適者主喪耳而小記<lb/>
又云乆喪不葬者不除是居周功之喪也若女子適人<lb/>
及男子為人後者皆随其服而釋除縁其出有所屈故<lb/>
也素服心喪以至過葬但世輕於下流之喪妻猶去其<lb/>
杖禫不容復有未葬不除也議者疑不得以下流之未<lb/>
葬以廢祖禰之烝嘗且未葬亦可十年五嵗嘗試言之<lb/>
夫子許貧者還葬而無槨是明亡者急於送往不容甚<lb/>
<pb n="34b"/>
乆可知若事遲過於服限亦不得停殯在宫而響樂在<lb/>
廟盖吉凶不可以相干亦在心所不忍也<lb/>
　<hi>王廷相曰或問乆而不葬者何如也曰喪服小記曰乆而不葬者唯主喪不除其餘以麻終月數者除喪</hi>
　<hi>則己為尸柩尚存主喪者雖三年之外不得祥除其旁親雖不得變葛皆以麻終其月數而除之至葬則</hi>
　<hi>仍服其服虞則除之其既葬也何以除曰記亦言之三年而後葬者必再祭其祭之間不同時而除喪謂</hi>
　<hi>未葬其親雖當練祥之月不可除服必待葬畢而後除之然其除也又有漸焉必再祭而後除之不同時</hi>
　<hi>也故葬而虞卒哭而祔次月而練次月而祥再次月而禫可也</hi>
　<hi>魏禧與宗子發論未葬不變服書向見足下先人未葬免喪而服不除此古人之道足下行之於今日敬</hi>
<pb n="35a"/>
　<hi>服禧竊有疑者古者喪有定期士踰月庶人可知喪服小記云乆而不葬者惟主喪者不除又曰三年而</hi>
　<hi>後葬者必再祭其祭之間不同時而除喪則古有不得速葬其親者矣疏曰再祭者練祥之祭兩祭不可</hi>
　<hi>同舉亦不可同時除服然則不變服者非止不即吉也必不變其初喪之服喪禮廢闕乆矣三年之内不</hi>
　<hi>能行者皆是南方土薄多蟻水又拘牽形家言為俗已乆或貧不能買地營葬有動延至十年以外内者</hi>
　<hi>顧衰絰如初喪之服禧愚以為在今日似為難行且先王制禮衰麻苴絰以物興情使不及者勉而至足</hi>
　<hi>下既免喪其能不飲酒食肉乎不入内乎不大懽笑乎不與慶㑹賓筵乎假令此數者一一如平人而獨</hi>
　<hi>不變衣冠則文存而實亡也文存亡實徒駭人耳目近於為名夫死者以歸土為安人子所宜日夜竭力</hi>
　<hi>不幸力不能禧愚以為上之心喪而無服次忍其嗜欲之篤者一二事以拂性而警動於心次不炫服采</hi>
<pb n="35b"/>
　<hi>色與優伎之戲是亦亡於禮者之禮也或言喪禮有進無退故輕不可以反重未葬除服而即吉及其葬</hi>
　<hi>將吉服乎大不可也以斬衰葬則是退而反重矣竊謂古者改葬緦榖梁傳曰舉下緬也蓋去喪緬逺故</hi>
　<hi>舉其最下者而韓愈於免喪而葬者亦云近代以來事與古異安能取未𦵏不變服之例為之重服又引</hi>
　<hi>江熙言禮天子諸侯易服而葬以為交於神明不可以純凶是在喪當葬猶宜易以輕服況既逺而反純</hi>
　<hi>凶以葬乎禧愚以為免喪而葬此改葬之服大祥以上以本服葬人子之不孝莫大於生不能養死不能</hi>
　<hi>葬人生而不養者少死而不葬不必其不肖者皆是也足下酷貧仰無所告訴非世俗不葬比然當視其</hi>
　<hi>急如父母之飢不得食如己身陷囹圄而求脫當不在不變服南昌胡心仲好飲酒其先君子殉義樂平</hi>
　<hi>服除貧不克歸葬心仲乃為戒既葬而後飲酒蓋若是者類推而行之其亦可矣</hi>
<pb n="36a"/>
　<hi>汪琬與友人論葬服書䝉足下見示諄諄以古無葬服為疑僕請得申其説而足下試詳擇焉古之人居</hi>
　<hi>喪也葬不踰時故先王不制此服至孔子世其遵三月五月之制而行之者固已少矣殆非獨近世然也</hi>
　<hi>考諸春秋列國之葬其君往往緩不及禮故公羊氏譏之謂之不能葬然猶在未終喪以前當無有不衰</hi>
　<hi>絰者也近世士大夫溺於隂陽家之説其營葬也尤緩有及數年者矣有及十年二十年者矣如此而不</hi>
　<hi>為之制衰絰可不可也葬凶事也啟殯而祖屬引而行即壙而窆當此之時主人或踊或哭其不得以吉</hi>
　<hi>服將事審矣禮有之曰乆而不葬唯主喪者不除蓋乆而不葬主喪者之過也又曰為兄弟反服其服然</hi>
　<hi>則主人主婦而外亦無有純乎襲吉者也後世士大夫自終喪之後或從事四方或服官政於朝既不能</hi>
　<hi>不除其服而臨葬又不為之服是忍於死其親也而可乎昔者司徒文子問於子思曰喪服既除然後葬</hi>
<pb n="36b"/>
　<hi>其服何服子思曰三年之喪未葬服不變除何有焉由是言之葬其有無服者與為人子者夫亦返諸心</hi>
　<hi>而已假令祖也行也窆也或可以不踊不哭是雖用吉服將事其亦何嫌之有如其有所不能而顧諉之</hi>
　<hi>曰古無葬服然則當用何服以葬與僕故謂今之葬服猶不失禮之遺意者殆以是也足下盍審思之</hi>
　　　葬後常服<lb/>
温公書儀三年之喪既葬家居非饋祭及見賓客服白<lb/>
布襴衫白布四脚白布帶麻屨亦可也　古者既葬練<lb/>
祥禫皆有受服變而從輕今世俗無受服自成服至大<lb/>
祥其衰無變故於既葬别為家居之服是亦受服之意<lb/>
<pb n="37a"/>
也<lb/>
　<hi>陳淳荅友人書所叩出入服色在今時俗言之只得用黲布衫巾為得情理之宜温公論禫服亦云未大</hi>
　<hi>祥問出詣人家假而用之見書儀禫祭條正是此意其為白布四脚白布襴衫者乃公所自撰為家居之</hi>
　<hi>服説見本章已明矣若今人假禫服果為喪事而出未為失禮唯其視以為常及至慶弔燕集無所往而</hi>
　<hi>不之全似已除喪者却為大害義也</hi>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀禮通考卷三十五<lb/>
</p>
<p>
</p>
  </div>
</body>
</text>
</TEI>
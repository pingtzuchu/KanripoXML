<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷八十一</head>
    <p>
<pb n="1a"/>
欽定四庫全書<lb/>
　讀禮通考卷八十一　　刑部尚書徐乾學撰<lb/>
　　喪儀節四十四<lb/>
　　　通論<lb/>
曲禮君子行禮不求變俗祭祀之禮居喪之服哭泣之<lb/>
位皆如其國之故謹修其法而審行之<hi>疏君子行禮者謂去先祖之國居他國者也俗者本國禮法所行也明雖居他國猶宜重本行故國法不務變之從新也如杞宋之臣入於齊魯齊魯之臣入於杞宋各宜行本國禮法也</hi>
<pb n="1b"/>
禮器禮也者反本修古不忘其初者也故凶事不詔朝<lb/>
事以樂<hi>注二者反本也哭泣由中非由人也朝廷養賢以樂樂之也  疏凶事喪親之事也詔告也孝子親喪痛由心發故啼號哭泣不待外告而哀自至是反其孝性之本心也以樂奏音樂也</hi>
君子之於禮也有直而行也有曲而殺也有經而等也<lb/>
有順而摭也<hi>疏直而行者若親始死孝子哭踊無節直已天性而行也曲而殺者若服父斬衰三年為母齊衰期是曲殺也經而等者若上自天子下至庶人雖尊卑有異而服其父母則貴賤同等也順而摭者摭猶拾取也若君沐粱大夫用稷士用粱士卑不嫌是拾君之禮而用之也</hi>
禮運夫禮必本於天殽於地列於鬼神逹於喪祭<lb/>
<pb n="2a"/>
樂記衰麻哭泣所以節喪紀也<lb/>
先王有大事必有禮以哀之哀樂之分皆以禮終<hi>注大事謂死喪也</hi>
經解喪祭之禮所以明臣子之恩也　喪祭之禮廢則<lb/>
臣子之恩薄而倍死忘生者衆矣<lb/>
祭統是故孝子之事親也有三道焉生則養没則喪喪<lb/>
畢則祭養則觀其順也喪則觀其哀也祭則觀其敬而<lb/>
時也盡此三道者孝子之行也<lb/>
<pb n="2b"/>
檀弓子路曰吾聞諸夫子喪禮與其哀不足而禮有餘<lb/>
也不若禮不足而哀有餘也祭禮與其敬不足而禮有<lb/>
餘也不若禮不足而敬有餘也<lb/>
喪禮哀戚之至也節哀順變也君子念始之者也<hi>注始猶生也念父母生已不欲傷其性欲疏喪禮既為至極若無節文恐其傷性故辟踊有節  順孝子悲哀使之漸變也</hi>
少儀賔客主恭祭祀主敬喪事主哀㑹同主詡<hi>注恭在貌敬在心詡謂敏而有勇若齊國佐</hi>
<pb n="3a"/>
雜記恤由之喪哀公使孺悲之孔子學士喪禮士喪禮<lb/>
於是乎書<hi>注時人轉而僭上士之喪禮已廢矣孔子以教孺悲國人乃復書而存之</hi>
中庸事死如事生事亡如事存孝之至也<hi>注始死謂之死既葬則曰反而亡焉皆指先王也</hi>　父為大夫子為士葬以大夫祭以士父<lb/>
為士子為大夫葬以士祭以大夫<hi>注葬從死者之爵祭用生者之禄也言大夫葬以大夫士葬以士則追王者改葬之矣</hi>
昬義夫禮始於冠本於昬重於喪祭尊於朝聘和於鄉<lb/>
射此禮之大體也<hi>注鄉鄉飲酒</hi>
<pb n="3b"/>
孝經子曰孝子之事親也哭不偯<hi>注氣竭而息聲不委曲</hi>禮無容<lb/>
<hi>注觸地無容</hi>言不文<hi>注不為文飾</hi>服美不安聞樂不樂食㫖不甘<lb/>
此哀慼之情也三日而食教民無以死傷生毁不滅性<lb/>
此聖人之政也喪不過三年示民有終也為之棺椁衣<lb/>
衾而舉之<hi>注舉謂舉内尸于棺也</hi>陳其簠簋而哀慼之<hi>注簠簋祭器也陳奠素器而不見親故哀慼也</hi>擗踊哭泣哀以送之<hi>注男踊女擗祖載送之</hi>卜其宅<lb/>
兆而安厝之<hi>注宅墓穴也兆塋域也</hi>為之宗廟以鬼享之<hi>注立廟祔祖之後則以鬼禮享之</hi>春秋祭祀以時思之生事愛敬死事哀慼生<lb/>
<pb n="4a"/>
民之本盡矣死生之義備矣孝子之事親終矣<lb/>
禮器喪禮忠之至也<hi>注謂哭踊袒襲也</hi>備服器仁之至也<hi>注謂小斂大斂之衣器服葬之明</hi>賔客之用幣義之至也<hi>注謂來賻賵</hi>故君子欲觀<lb/>
仁義之道禮其本也<hi>注言禮有節於内可以觀也忠疏親戚之喪必盡忠心追念是  之至也喪禮備小斂大斂之衣服及葬之明器是仁愛其親仁之至也賔客用幣帛以相賻賵於事合宜是義之至也</hi>
坊記子云賔禮每進以讓喪禮每加以逺浴於中霤飯<lb/>
於牖下小斂於戸内大斂於阼殯於客位祖於庭葬於<lb/>
<pb n="4b"/>
墓所以示逺也殷人弔於壙周人弔於家示民不偝也<lb/>
子云死民之卒事也吾從周<hi>注周於送死尤備</hi>以此坊民諸侯<lb/>
猶有薨而不葬者<lb/>
論語孟懿子問孝子曰無違<hi>集注無違謂不背於禮</hi>樊遲御子告<lb/>
之曰孟孫問孝於我我對曰無違<hi>集注夫子以懿子未逹恐其失指而以從親之令為孝故語樊遲以發之</hi>樊遲曰何謂也子曰生事之以禮死葬<lb/>
之以禮祭之以禮<hi>集注人之事親自始至終一於禮而不茍其尊親也至矣是時三家僭禮故夫子以是警之而胡氏曰人之欲孝其親心雖無窮而分則有限得為  不為與不得為而為之均於不孝<pb n="5a"/>所謂以禮者為其所得為者而已矣</hi>
林放問禮之本子曰大哉問禮與其奢也寜儉喪與其<lb/>
易也寜戚<hi>集注易節文習熟而無哀痛慘怛之實者也戚則一於哀而文不足耳禮貴得中奢易則過於文儉戚則不及而質二者皆未合禮然凡物之禮必先有質而後有文則質乃禮之本也  楊氏曰禮始諸飲食故汙尊而抔飲為之簠簋籩豆罍爵之飾所以文之也則其本儉而已喪不可以徑情而直行為之衰麻哭踊之數所以飾之也則其本戚而已周衰世方以文滅質而林放獨能問禮之本故夫子大之而告之以此</hi>
曽子曰慎終追逺民徳歸厚矣<hi>集註慎終者喪盡其禮追逺者祭盡其誠民徳歸厚謂下民化之其徳亦歸於厚葢終者人之所易忽也而能謹之逺者人之所易忘也而能追之厚之道也<pb n="5b"/>故以此自為則已之徳厚下民化之則其徳亦歸於厚也</hi>
子張曰士見危致命見得思義祭思敬喪思哀其可已<lb/>
矣<hi>集注致命謂委致其命猶言授命也四者立身之大節一有不至則餘無足觀故言士能如此則庶乎其可矣</hi>
孟子孟子曰養生者不足以當大事唯送死可以當大<lb/>
事<hi>集注事生固當愛敬然亦人道之常耳至於送死則人道之大變孝子之事親舎是無以用其力矣故尤以為大事而必誠必信不使少有後日之悔也</hi>
曲禮居喪未葬讀喪禮既葬讀祭禮喪復常讀樂章<hi>注為<pb n="6a"/>禮各於其時未䟽謂朝夕奠下室朔望奠殯宫及葬等禮也此禮皆  葬以前祭禮虞卒哭祔小祥大祥之禮也復常謂大祥除服之後樂章謂樂書之篇章即詩也此三節事須預習故皆許讀之</hi>
　張子曰禮在平日豈不嘗學如祭禮樂章豈必葬畢<lb/>
　喪終乃學蓋謂切於用故至其時又復講求居喪者<lb/>
　他書不可觀惟喪祭禮可讀若觀他書却似忘喪也<lb/>
　<hi>吕大臨曰居喪者自大功已上廢業則哀不志於學矣蓋送死之大事莫詳於喪禮必誠必信勿之有悔</hi>
　<hi>則未葬不可不知也事死之經莫詳於祭禮所以追養致孝則既葬不可不知也讀是書也非肄業也當</hi>
　<hi>是時不知是事不以禮事其親也喪復常者既禫踰月即吉也居喪不言樂至此始可讀樂章也</hi>
<pb n="6b"/>
　<hi>陳祥道曰非喪而讀喪禮則非人子之情居喪而不讀喪禮不失之過則失之不及未葬而讀祭禮則非</hi>
　<hi>孝子之情既葬而不讀祭禮不失之黷則失之怠喪未除而讀樂章則哀不足喪復常而不讀樂章則樂</hi>
　<hi>必崩閔子子夏援琴而哀樂孔子皆以為君子則喪復常讀樂章先王之中制也</hi>
　<hi>王十朋曰為人子者親方在堂諱聞不祥之言兒時入小學從句讀之師從十八章之經至喪親章則或</hi>
　<hi>置而不授少長讀禮記凡喪祭之篇則掩卷而不忍讀一旦遭荒迷之變瞢然不知有直情徑行者矣豈</hi>
　<hi>復知品節斯斯之謂耶聖人著之禮經以詔人子曰未葬讀喪禮既葬讀祭禮非徒讀之正欲使之尊所</hi>
　<hi>聞行所知賢智者不至於過愚不肖勉强而跂及焉</hi>
　　　　乾學案記曰君子居喪未葬讀喪禮既葬讀<lb/>
<pb n="7a"/>
　　　　祭禮何謂也曰君子之於禮無弗學也及既<lb/>
　　　　際其事而復習其文者追逺慎終將致其誠<lb/>
　　　　信而勿之有悔焉非至此而始讀之也今親<lb/>
　　　　始死悲焉懣焉如弗欲生俛而讀禮不已晚<lb/>
　　　　乎君子之讀禮也以致其知也非將預擬其<lb/>
　　　　親而儲以為之用也禮喪具君子恥具一日<lb/>
　　　　二日而可為也者君子弗為也然而有嵗制<lb/>
　　　　時制月制日制是時此雖父母之終事亦有<lb/>
<pb n="7b"/>
　　　　所不諱也死也者人之必有也而諱之可免<lb/>
　　　　乎夫預凶事非禮也至於禮則固有吉凶矣<lb/>
　　　　何可廢也唐顯慶之制禮也大臣諱避去國<lb/>
　　　　恤焉其後山陵之禮遂無所執夫寺人宫妾<lb/>
　　　　之所為愛也非君子之所以事君父也或曰<lb/>
　　　　温公之薨也伊川先生董喪事焉子瞻周視<lb/>
　　　　無闕禮乃曰正叔喪禮何其熟也又曰大中<lb/>
　　　　康寜何為讀喪禮乎伊川不答鄒志完聞之<lb/>
<pb n="8a"/>
　　　　曰伊川之母先亡獨不可以治喪禮乎夫志<lb/>
　　　　完之言何如曰覈已獨未若以吾之言答之<lb/>
　　　　也<lb/>
雜記䟽衰之喪既葬人請見之則見不請見人小功請<lb/>
見人可也大功不以執摯唯父母之喪不辟涕泣而見<lb/>
人<hi>注言重喪不行求見人爾人來求見已亦可以見之矣不辟涕泣言至哀無飾也  䟽小功輕可請見於人大功則不可也此小功承䟽衰既葬之下亦謂既葬也</hi>
檀弓穆公之母卒<hi>注穆公魯哀公之曽孫</hi>使人問於曽子曰如之<lb/>
<pb n="8b"/>
何<hi>注問居喪之禮曽子曽參之子名申</hi>對曰申也聞諸申之父曰哭泣之<lb/>
哀齊斬之情饘粥之食自天子達<hi>注子喪父母尊卑同  䟽厚曰饘希曰粥</hi>
子夏問諸夫子曰居君之母與妻之喪居處言語飲食<lb/>
衎爾<hi>注衎爾自得貌為小君惻隱不能至人䟽此居處言語是夫子答辭不云子曰者記  畧也</hi>
　<hi>陸佃曰喪雖輕惻隱不至則有之未有居之而樂者也子夏失問是以夫子不答</hi>
　<hi>呉澄曰陸氏不以為夫子答辭未詳孰是</hi>
　<hi>徐師曽曰小君義重而恩輕唯其義重故皆服齊衰不杖期唯其恩輕故惻隱不能至而容貌和適也</hi>
大功廢業或曰大功誦可也<hi>注許其口習故也有䟽業謂所學習業則身  外營<pb n="9a"/>思慮他事恐其忘哀故廢業也誦則在身所為其事稍静不慮忘哀故許其口習</hi>
　張子曰大功廢業謂廢所治業也讀喪禮讀祭禮祭<lb/>
　禮喪禮雖是讀書然且用之即是實事也大功喪禮<lb/>
　簡故廢其業而已業所誦書也如連山歸藏周易詩<lb/>
　書皆古之所業也<lb/>
　<hi>陳壽翁曰業者弦歌羽籥之事也誦者詩書禮樂之文也大功廢業而誦可則大功以上不特廢業而誦</hi>
　<hi>亦不可大功以下不特誦可而業亦不廢也</hi>
　朱子曰居喪初無不得讀書之文古人居喪不受業<lb/>
<pb n="9b"/>
　者業謂簨虡上一片板不受業謂不敢作樂耳古人<lb/>
　禮樂不離身唯居喪然後廢樂故曰喪復常讀樂章<lb/>
　周禮有司業者謂司樂也<lb/>
　<hi>游桂曰古謂習樂者為業春秋時魯宴寗武子賦湛露及彤弓寗武子曰臣以為肄業及之晉屠蒯曰辰</hi>
　<hi>在子夘君徹宴樂學人舎業皆以歌詩言之也古者國子教以歌舞歌者雅頌之詩是也舞者因歌而舞</hi>
　<hi>之也唯其以歌舞雅頌為學少而習業於此故謂之業舎業者舎歌舞之業以為哀也或曰徒可口誦其</hi>
　<hi>詩而已</hi>
　<hi>陳澔曰業者身所習如學武學射學琴瑟之類廢之者恐其忘哀也誦者口所習稍暫為之亦可然稱或</hi>
<pb n="10a"/>
　<hi>曰亦未定之辭也</hi>
喪不慮居毁不危身喪不慮居為無廟也毁不危身為<lb/>
無後也<hi>注慮居謂賣舎宅以奉喪危身謂憔悴將滅性</hi>
　<hi>呉澄曰慮猶言謀度慮居為謀欲賣其所居以給喪費也危身謂毁瘠過甚將至危殆其身也蓋慮其居</hi>
　<hi>而賣焉則無廟以奉祖考之神靈矣危其身而死焉則無後以承祖考之祭祀矣是乃不孝之大也為此</hi>
　<hi>之故則治喪雖當辦費而不可慮其居也哀毁雖為愛親而不可危其身也</hi>
雜記子貢問喪子曰敬為上哀次之瘠為下顔色稱其<lb/>
情戚容稱其服請問兄弟之喪子曰兄弟之喪則存乎<lb/>
<pb n="10b"/>
書䇿矣<hi>注言䟽者如禮行之未有加也齊斬之喪哀容之體經不能載矣  䟽䟽者禮文具載存乎書䇿父母至親哀容體狀不可名言故經不能載顔色稱其情當須毁瘠也戚容稱其服當須憔悴也</hi>君子<lb/>
不奪人之喪<hi>注重喪禮也</hi>亦不可奪喪也<hi>注不可以輕之於己也  䟽謂他人居喪任其行禮不可抑奪己之居喪當須依禮不可自奪其喪使不如法不奪人喪恕也不奪己喪孝也</hi>
　<hi>陸佃曰凡居親之喪哀畫常浮於敬故哭泣之哀顔色之戚有圖不能畫書不能載者矣故孔子言之如</hi>
　<hi>此兄弟之喪存乎書䇿若親之喪求情於言意之表可也</hi>
　<hi>陳澔曰存乎書䇿者言禮經所載而行之非若父母之喪哀容體狀之不可名者而經不能備言也君子</hi>
　<hi>不奪廢他人居喪之情而君子居喪之情亦不可為他事所奪廢要使各得盡其情耳</hi>
<pb n="11a"/>
孔子曰少連大連善居喪三日不怠三月不解期悲哀<lb/>
三年憂東夷之子也<hi>注言其生於夷狄而知禮也怠惰也解倦也  䟽三日不怠謂喪三日之内水漿不入口之屬三月不懈謂未葬之前朝奠夕奠及哀至則哭之屬期悲哀者謂練以來常悲哀朝哭夕哭之屬三年憂者以服未除憔悴憂戚</hi>
　<hi>陳澔曰不怠謂哀痛之切雖不食而能自力以致其禮也</hi>
妻視叔父母姑姊妹視兄弟長中下殤視成人<hi>注視比也所比者哀容居處也之䟽妻居廬而杖抑之視叔父母姑姊妹出適服輕進  視兄弟長中下殤服輕上從本親視其成人也</hi>
<pb n="11b"/>
　<hi>徐師曽曰言服雖異而哀戚輕重之等各有所比也妻杖期叔父母不杖期是叔父母輕而妻重也則當</hi>
　<hi>抑之而視叔父母姑姊妹出適皆大功兄弟不杖期是兄弟重而姑姊妹輕也則當進之而視兄弟三殤</hi>
　<hi>之服皆降從輕是成人重而殤輕也則當進之而視成人服不可改情則可移或殺或隆各協於中也</hi>
親喪外除<hi>注日月已竟而哀未忘</hi>兄弟之喪内除<hi>注日月未竟而哀已殺  䟽外謂服也日月漸除而深哀未忘兄弟謂期服以下及小功緦也内心也服制未釋而心哀先殺由輕故也</hi>
　<hi>黄幹曰内除外除皆言日月已竟服重者則外雖除之而内未除服輕者則不唯外除而内亦除也注䟽失</hi>
視君之母與君之妻比之兄弟發諸顔色者亦不飲食<lb/>
也<hi>注言小君服輕亦内除也發於顔色謂醲美酒食使人醉飽  䟽君母與君妻輕重之宜比於己之兄弟<pb n="12a"/>酒食不發見於顔色者則得飲食之若發見於顔色者亦不得飲食也</hi>
　<hi>方慤曰服君之母妻比己之兄弟則服君之服比己之親可知此亦所以明外除内除之異也</hi>
　<hi>徐師曽曰視猶待也禮為小君齊衰不杖期其服輕哀之宜比於己之兄弟謂亦内除也</hi>
縣子曰三年之喪如斬期之喪如剡<hi>注言其痛之惻怛有淺深也</hi>
　<hi>陳澔曰剡削也</hi>
凡喪小功以上非虞附練祥無沐浴<hi>注言不有飾事則不沐浴  䟽凡居喪之禮自小功以上恩重哀深自宜去飾以沐浴是自飾故不有此數條祭事則不自飾言小功以上則至斬同然各在其服限如此耳練祥不主大功小功也若三年之喪虞祭之時但沐浴不櫛故士虞禮云沐浴不櫛<pb n="12b"/>鄭注云唯三年之喪不櫛期以下櫛可也又士虞禮云明日以其班祔沐浴櫛注云彌自飾此雖士禮明大夫以上亦然</hi>
　<hi>方慤曰有祭則不可以不齋戒齋戒則不可以不沐浴</hi>
曲禮生與來日死與往日<hi>注與猶數也生數來日謂成服杖以死明日數也死數往日謂殯斂以死日數也此士禮貶於大夫者大夫以上皆以來日數士喪禮曰死日而襲厥明而小斂又厥明大斂而殯則死三日而更言三日成服杖似異日矣喪大記曰士之喪二日而殯三日之朝主人杖二者相推其然明矣往䟽生與來日者謂生人成服杖數來日為三日死與  日者謂死者殯斂數死日為三日大夫以上皆以來日數者大夫尊成服及殯皆不數死日也大夫皆不數死日則天子諸侯亦不數死日</hi>
<pb n="13a"/>
　<hi>吕大臨曰如三日成服杖生者之事也其三日也自死之明日數之故曰生與來日如三日而殯死者之</hi>
　<hi>事也其三日也自死之日數之故曰死與往日喪大記云大夫之喪三日之朝既殯主人主婦室老皆杖</hi>
　<hi>則生死皆以死之明日數之與士異矣士位卑禄寡不若大夫死事畢而治生事故成服杖後於殯一日</hi>
　<hi>然以來日往日數之亦可以名三日也</hi>
　<hi>陸佃曰父母之喪無貴賤一也鄭氏謂士禮貶於大夫非是然則喪大記云士之喪二日而殯左氏曰士</hi>
　<hi>踰月外姻至何也曰士卑故主生者之月日言之不嫌也若大夫以上言來日嫌於已蹙此言之法故君</hi>
　<hi>之喪曰五日而殯大夫之喪言三日之朝既殯言既殯非殯之日也亦君言五日而殯不言朝言朝嫌於</hi>
　<hi>已蹙</hi>
<pb n="13b"/>
　<hi>戴溪曰死者日逺生者日忘聖人念之故三日而殯死者事也以往日數三日而食生者事也以來日數</hi>
　<hi>其情衰矣聖人察於人情之故而致意於一日二日之間以此教民而猶有朝祥暮歌者可不悲夫</hi>
　<hi>應鏞曰喪家之時日一也在生者則為來順數其未至之日也在死者則為往逆計其已過之日也生者</hi>
　<hi>三日成服而啜粥三月卒哭而䟽食期祥而練冠則食菜果大祥而縞冠則食醬醴是月禫徙月樂既免</hi>
　<hi>喪不死則出身以從仕而無適不可焉蓋復生有節初不以毁滅性也死者三日而殯三月而葬葬而虞</hi>
　<hi>祔期而祥祭再期大祥又為之忌以哀慕之蓋謹終追逺愈久而愈不忘也生者未艾雖孝思罔極而毁</hi>
　<hi>瘠不形視聼不衰無有一朝之患與之以來日者所以扶持保䕶而勉其為無窮之計也故曰立身揚名</hi>
　<hi>以顯父母孝之終也死者已往雖去之日逺而想象儀形感念疇昔常有終身之憂與之以往日者所以</hi>
<pb n="14a"/>
　<hi>痛悼追惜而傷其不可復反也故曰往而亡焉又曰亡則弗之忘矣一曰與猶期也生之日方來而未己</hi>
　<hi>故生則祝其來者為未艾若曰萬有千嵗眉壽母有害是也死之日已往而難追故死則計其往之期者</hi>
　<hi>為不可及若曰日月不居奄忽祥練是也</hi>
　<hi>呉澄曰或云與當音預大夫之喪以死之第四日死者殯生者杖同此一日喪大記緫云三日之朝則是</hi>
　<hi>生者之事死者之事皆自死之明日數起士之成服杖亦是以死之第四日而曰三日成服固與大夫同</hi>
　<hi>若士之殯則視大夫先一日例當曰二日而殯乃曰三日而殯是併死之日亦預數故曰與往日其曰三</hi>
　<hi>日成服杖則不預死之日但預死之明日故曰預來日</hi>
檀弓夏后氏尚黒<hi>注以建寅之月為正物生色黒</hi>大事斂用昬<hi>注昬時亦黒此<pb n="14b"/>大事謂喪事也</hi>殷人尚白<hi>注以建丑之日/為正物牙色白</hi>大事斂用日中<hi>注日中時亦白</hi>周人尚赤<hi>注以建子之月/為正物萌色赤</hi>大事斂用日出<hi>注日出時亦赤</hi>
王制天子七日而殯七月而葬諸侯五日而殯五月而<lb/>
葬大夫士庶人三日而殯三月而葬<hi>注尊者舒卑者速春秋傳曰天子七月而葬同軌畢至諸侯五月同盟至大夫三月同位至士踰月外姻至  䟽天子諸侯位既尊重送終禮物其數既多故日月緩也大夫及士禮數既卑送終之物其數簡少故日月促也案左傳大夫言三月士言踰月此總云三月而葬者記者以降二為差故總云三月左傳細言其别故云大夫三月士踰月其實大夫除死月為三月士數死月為三月正是踰越一月故言踰月耳案膏肓何休以為士禮三月而葬今左氏云踰月於義左<pb n="15a"/>氏為短𤣥箴之曰禮人君之喪殯葬皆數來月來日士殯葬皆數死月死日尊卑相下之差數故大夫士俱三月其實不同士之三月及大夫之踰月也鄭箴膏肓以正禮而言故云人君殯葬數來月來日若春秋之時天子諸侯之葬皆數死月故文八年八月天王崩九年二月葬襄王又成十八年八月公薨十二月葬傳云書順也是皆數死月也故鄭又云人君殯數來日葬數往月據春秋為說也</hi>
禮器天子崩七月而葬諸侯五月而葬大夫三月而葬<lb/>
此以多為貴也<lb/>
檀弓天子崩三日祝先服<hi>注祝佐含斂先服</hi>五日官長服<hi>注官長大夫士</hi>七日國中男女服<hi>注庶/人</hi>三月天下服<hi>注諸侯之大夫  䟽祝大祝商<pb n="15b"/>祝也服服杖也杖是喪服之數故呼杖為服祝佐含斂先病故先杖也子亦三日而杖大夫士亦服杖服在祝後故五日也國中男女謂畿内民及庶人在官者服謂齊衰三月而除之必待七日者天子七日而殯殯後嗣王成服故民得成服也天下謂諸侯之大夫為王繐衰既葬而除之也近者亦不待三月今據逺者為言耳然四條皆云服何以知其或杖服或衰服案喪大記云君之喪三日子夫人杖五日既殯授大夫世婦杖又喪服四制云三日授子杖五日授大夫杖七日授士杖則知今云三日五日是服杖明矣其七日及三月者唯服而已無杖四制云七日授士杖此云五日士杖者士若有地則五日若無地則七日崔氏云此據朝廷之士四制是邑宰之士也</hi>
天子崩巷市七日諸侯薨巷市三日<hi>䟽天子諸侯之喪必巷市者以庶人<pb n="16a"/>憂戚無復求覔財利要有急須之物不得不求故於邑里之内而為巷市</hi>
　<hi>陳澔曰巷市者謂徙交易之物於巷也此庶人為國也之喪憂戚罷市而日用所須又不可闕故徙市於巷</hi>
問喪或問曰死三日而后斂者何也<hi>注怪其遲也</hi>曰孝子親<lb/>
死悲哀志懣故匍匐而哭之若將復生然安可得奪而<lb/>
斂之也故曰三日而后斂者以俟其生也三日而不生<lb/>
亦不生矣孝子之心亦益衰矣家室之計衣服之具亦<lb/>
可以成矣親戚之逺者亦可以至矣是故聖人為之斷<lb/>
決以三日為之禮制也<hi>注匍匐猶顛蹶或作扶服斂䟽三日斂者以士言之則大  也<pb n="16b"/>大夫以上則小斂也</hi>
　<hi>陸佃曰言至情難奪雖聖人猶疑焉為之斷決而後能為之</hi>
　<hi>方慤曰始死未忍斂之者孝子之心存乎仁也三日而必斂之者聖人之禮制以義也</hi>
　<hi>陳澔曰此記者設問以明三日而斂之義</hi>
雜記士三月而葬是月也卒哭大夫三月而葬五月而<lb/>
卒哭諸侯五月而葬七月而卒哭<hi>注尊卑恩之差也天子至士葬即反虞䟽大夫以上葬與卒哭異月者以其位尊念親哀情於哭時長逺士職卑位下禮數未申故三月而葬葬罷即卒</hi>
喪服小記再期之喪三年也期之喪二年也九月七月<lb/>
<pb n="17a"/>
之喪三時也五月之喪二時也三月之喪一時也<hi>注言喪之節應嵗時之氣</hi>
雜記期之喪十一月而練十三月而祥十五月而禫<hi>䟽此禫杖期主謂父在為母亦備二祥節也</hi>
　　　　乾學案此條䟽專謂父在為母其實夫之為<lb/>
　　　　妻其禮亦然觀喪服小記言宗子母在為妻<lb/>
　　　　禫又曰為父母妻長子禫夫妻喪有禫則必<lb/>
　　　　有練祥二祭矣蓋古人以妻喪等於母喪故<lb/>
<pb n="17b"/>
　　　　咸有練祥禫之祭孔氏專指母喪亦偶踈耳<lb/>
左傳天子七月而葬同軌畢至<hi>注言同軌以别四夷之國</hi>諸侯五月<lb/>
同盟至<hi>注同在方岳之盟</hi>大夫三月同位至<hi>注古者行役不踰時</hi>士踰月<lb/>
外姻至<lb/>
大戴禮盛徳篇凡不孝生於不仁愛也不仁愛生於喪<lb/>
祭之禮不明喪祭之禮所以教仁愛也致哀故能致喪<lb/>
祭春秋祭祀之不絶致思慕之心也夫祭祀致饋養之<lb/>
道也死且思慕饋養况於生而存乎故曰喪祭之禮明<lb/>
<pb n="18a"/>
則民孝矣故有不孝之獄則飾喪祭之禮<lb/>
　家語掘中霤而浴毁竈而綴足襲於牀及葬毁宗而<lb/>
　□行也出于大門及墓男子西面婦人東面既封而<lb/>
　歸殷道也孔子行之子游問曰君子行禮不求變俗<lb/>
　夫子變之矣孔子曰非此之謂也喪事則從其質而<lb/>
　已矣<lb/>
　荀子禮者謹於治生死者也生人之始也死人之終<lb/>
　也終始俱善人道畢矣故君子敬始而慎終終始如<lb/>
<pb n="18b"/>
　一是君子之道禮義之文也夫厚其生而薄其死是<lb/>
　敬其有知而慢其無知也是姦人之道而悖叛之心<lb/>
　也君子以悖叛之心接臧穀猶且羞之而况以事其<lb/>
　所隆親乎故死之為道也一而不可得再復也臣之<lb/>
　所以致重其君子之所以致重其親於是盡矣故事<lb/>
　生不忠厚不敬文謂之野送死不忠厚不敬文謂之<lb/>
　瘠<hi>瘠薄</hi>君子賤野而羞瘠故天子棺椁十重諸侯五重<lb/>
　大夫三重士再重<hi>禮記云天子之棺四重今云十重蓋以棺椁與抗木合為十重也諸</hi>
<pb n="19a"/>
　<hi>侯已下與禮記多少不同未詳</hi>然後皆有衣衾多少厚薄之數皆有<lb/>
　翣菨文章之等<hi>翣菨當為蔞翣鄭康成云蔞翣棺之牆飾也</hi>以敬飾之使<lb/>
　生死終始若一足以為人願是先王之道忠臣孝子<lb/>
　之極也　天子之喪動四海屬諸侯諸侯之喪動通<lb/>
　國屬大夫大夫之喪動一國屬修士修士之喪動一<lb/>
　鄉屬朋友<hi>屬謂付託之使主喪也通國謂通好之國也一國謂同在朝之人也修士士之進修</hi>
　<hi>者謂上士也一鄉謂一鄉内之姻婭也</hi>庶人之喪合族黨動州里刑餘<lb/>
　罪人之喪不得合族黨獨屬妻子棺椁三寸衣衾三<lb/>
<pb n="19b"/>
　領不得飾棺不得晝行以昬殣凡縁而往埋之<hi>墨子曰桐</hi>
　<hi>棺三寸葛以為緘趙簡子亦云然則厚三寸刑人之棺也喪大記士陳衣于序東三十稱今云三領亦貶</hi>
　<hi>損之甚也殣道死人也詩曰行有死人尚或殣之昬殣如掩道路之死人惡之甚也凡常也縁因也言其</hi>
　<hi>妻子如常日所服而埋之不更絰杖也</hi>反無哭泣之節無衰麻之服無<lb/>
　親踈月數之等已葬埋若無喪者而止夫是之謂至<lb/>
　辱<hi>此蓋論墨子薄葬是以至辱之道奉君父也</hi>　禮者謹於吉凶不相厭<lb/>
　者也紸纊聼息之時則夫忠臣孝子亦知其閔已<hi>注纊</hi>
　<hi>即屬纊也言此時知其必至於憂閔也</hi>然而殯斂之具未有求也垂涕<lb/>
<pb n="20a"/>
　恐懼然而幸生之心未已持生之事未輟也卒矣然<lb/>
　後作具之<hi>作之具之</hi>故雖備家必踰日然後能殯三日而<lb/>
　成服<hi>備豐足也</hi>然後告逺者出矣備物者作矣故殯久不<lb/>
　過七十日速不損五十日<hi>此皆據士喪禮首尾三月也</hi>是何也曰<lb/>
　逺者可以至矣百求可以得矣百事可以成矣其忠<lb/>
　至矣其節大矣其文備矣然後月朝卜日月夕卜宅<lb/>
　然後葬也<hi>月朝月初也月夕月末也先卜日知其期然後卜宅此大夫之禮也士喪禮先筮宅</hi>
　<hi>後卜日此云月朝卜日月夕卜宅未詳</hi>當是時也其義止誰得行之其<lb/>
<pb n="20b"/>
　義行誰得止之<hi>聖人為之節制使賢者抑情不肖者企及</hi>故三月之葬其<lb/>
　貌以生設飾死者也殆非直留死者以安生也<hi>貌象也言</hi>
　<hi>其象以生之所設器用飾死者三月乃能備也</hi>是致隆思慕之義也　喪禮<lb/>
　之凡變而飾動而逺久而平故死之為道也不飾則<lb/>
　惡惡則不哀爾則翫翫則厭厭則忘忘則不敬一朝<lb/>
　而喪其嚴親而所以送葬之者不哀不敬則嫌於禽<lb/>
　獸矣君子恥之故變而飾所以㓕惡也動而逺所以<lb/>
　遂敬也久而平所以優生也禮者斷長續短損有餘<lb/>
<pb n="21a"/>
　益不足逹愛敬之文而滋成行義之美者也故文飾<lb/>
　麤惡聲樂哭泣恬愉憂戚是反也然禮兼而用之時<lb/>
　舉而代御故文飾聲樂恬愉所以持平奉吉也麤衰<lb/>
　哀泣憂戚所以持險奉凶也故其立文飾也不至於<lb/>
　窕冶其立麤衰也不至於瘠棄其立聲樂恬愉也不<lb/>
　至於流滛惰慢其立哭泣哀戚也不至於隘懾傷生<lb/>
　是禮之中流也故情貌之變足以别吉凶明貴賤親<lb/>
　踈之節期止矣外是姦也雖難君子賤之故量食而<lb/>
<pb n="21b"/>
　食之量要而帶之相髙以毁瘠是姦人之道也非禮<lb/>
　義之文非孝子之情也將以有為者也故說豫娩澤<lb/>
　憂戚萃惡是吉凶憂愉之情發於顔色者也歌謡謸<lb/>
　笑哭泣諦號是吉凶憂愉之情發於聲音者也芻豢<lb/>
　稻粱酒醴餰鬻魚肉菽藿酒漿是吉凶憂愉之情發<lb/>
　於飲食者也卑絻<hi>裨冕同</hi>黼黻文織資麄衰絰菲繐菅<lb/>
　屨是吉凶憂愉之情發於衣服者也䟽房檖貌越席<lb/>
　牀笫几筵屬茨倚廬席薪枕塊是吉凶憂愉之情發<lb/>
<pb n="22a"/>
　於居處者也兩情者人生固有端焉若夫斷之繼之<lb/>
　博之淺之益之損之類之盡之盛之美之使本末終<lb/>
　始莫不順比足以為萬世則是禮也非順敦修為之<lb/>
　君子莫之能知也　齊衰苴杖居廬食粥席薪枕塊<lb/>
　是君子之所以為愅詭其所哀痛之文也<hi>愅變也詭異也感動</hi>
　<hi>其所哀痛而不可無文飾故制為齊衰苴杖之屬言本皆因於感動也</hi>卜筮視日齋戒<lb/>
　修塗几筵饋薦告祝如或饗之賔出主人拜送反易<lb/>
　服即位而哭如或去之<hi>此雜說喪祭也易服易祭服反喪服也賔出祭事畢即位</hi>
<pb n="22b"/>
　<hi>而哭如神之去然也</hi>哀夫敬夫事死如事生事亡如事存狀乎<lb/>
　無形影然而成文<hi>狀類也言祭祀不見鬼神有類乎無形影者然而足以成人道之節</hi>
　<hi>文也</hi>
　白虎通徳論喪者何謂也喪者亡也人死謂之喪言<lb/>
　其亡不可復得見也不直言喪何為孝子心不忍言<lb/>
　尚書曰武王既喪喪禮曰死於適室知據死者稱喪<lb/>
　也生者喪痛之亦稱喪禮曰喪服斬衰易曰不封不<lb/>
　樹喪期無數孝經曰孝子之喪親者是施生者也天<lb/>
<pb n="23a"/>
　子下至庶人俱言喪何欲言身體髪膚俱受之父母<lb/>
　其痛一也<lb/>
　朱子語類百日卒哭乃開元禮以今人葬不如期為<lb/>
　此權制至公而下皆以百日為斷殊失禮意古者士<lb/>
　踰月而葬葬而虞虞而卒哭自有日數但今人事力<lb/>
　不辦自不能及此期耳若過期未葬自不當卒哭未<lb/>
　滿一月則又不當葬也　又云以百日為卒哭是開<lb/>
　元禮之權制非正禮也<lb/>
<pb n="23b"/>
　<hi>萬斯同曰開元禮卒哭篇未嘗明言百日為期唯三日成服條注有古之祔在卒哭今之百日也二語此</hi>
　<hi>可為唐用百日之據及考李習之去佛齋說深詆其用佛家七七之說則知唐人之遭喪者多用七七百</hi>
　<hi>日為治喪之節矣夫捨先王之正法而用釋氏之邪說已為非禮乃又隂用其實而陽諱其名使後之讀</hi>
　<hi>其書者莫識其行禮為何時更可怪也</hi>
　朱子曰禮不難行於上而欲其行於下者難也蓋朝<lb/>
　廷之上典章明具又自尚書省置禮部尚書侍郎以<lb/>
　下至郎吏數十人太常寺置卿少以下至博士掌故<lb/>
　又數十人每一舉事則案故事施行之而此數十人<lb/>
<pb n="24a"/>
　者又相與聚而謀之於其器幣牢醴共之受之皆有<lb/>
　常制其登降執事之人於其容節又皆習熟見聞無<lb/>
　所違失一有不當則又有諫官御史援據古今而質<lb/>
　正之此所謂不難於上者也惟州縣之間士大夫庶<lb/>
　民之家禮之不可已而欲行之則其勢可謂難矣總<lb/>
　之所以得其不合者五必欲舉而正之則亦有五說<lb/>
　焉蓋今上下所共承用者政和五禮也其書雖常頒<lb/>
　布然與律令同藏於理官吏之從事於禮法之間者<lb/>
<pb n="24b"/>
　多一切俗吏不足以知其說長民者又不能以時布<lb/>
　宣使通於下甚者至或并其書而亡之此禮之所以<lb/>
　不合者一也書脫幸而存者亦以上下相承沿習茍<lb/>
　簡平時既莫之習臨時則驟而學焉是以設張多所<lb/>
　繆盭朝廷又無以督察繩糾之此禮之所以不合者<lb/>
　二也祭器常經政和改制盡取器斟酌存於今者以<lb/>
　為法今郊廟所用則其制也而州縣專取聶氏三禮<lb/>
　制度醜怪不經非復古制而政和所定未嘗頒降此<lb/>
<pb n="25a"/>
　禮之所以不合者三也州縣惟三獻官有祭服其分<lb/>
　獻執事陪位者皆常服也古今雜糅雅俗不辨而縣<lb/>
　邑直用常服不應禮典此禮之所以不合者四也又<lb/>
　五禮之書當時修纂出於衆手其間亦有前後自相<lb/>
　矛盾及踈略不備處是以其事難盡從此禮之所以<lb/>
　不合者五也禮之所以不合者五必將舉而正之則<lb/>
　亦有五說焉曰禮之施於朝廷者州縣士民無以與<lb/>
　知為也而盡頒之則傳者苦其多習者患其博而莫<lb/>
<pb n="25b"/>
　能窮也故莫若取自州縣官民所應用者參以近制<lb/>
　别加纂次號曰紹興纂改政和民臣禮略鋟板模印<lb/>
　而頒行之州縣各為三通皆櫝藏之守視司察體如<lb/>
　詔書而民庶所用則又使州縣自鋟之板正嵗則摹<lb/>
　而掲之市井邨落使通知之則可以永久矣此一說<lb/>
　也禮書既頒則又當使州縣擇士人之篤厚好禮者<lb/>
　講誦其說習其頌禮州縣各為若干人廪之於學名<lb/>
　曰治禮每將舉事則使教焉又詔監司如提學司者<lb/>
<pb n="26a"/>
　察其奉行不如法者舉繩治之此二說也祭器不一<lb/>
　郡縣所用至廣難以悉從朝廷給也但每事給一以<lb/>
　為準式付之州郡櫝藏於太守㕔事使以其制為之<lb/>
　以給州用以賦諸縣其器物用者自為一庫别置王<lb/>
　典與所櫝藏者守令到罷舉以相付書之印紙以重<lb/>
　其事禮此三說也祭服則當準政和禮州縣三獻分<lb/>
　獻執事贊祝陪位之服舉其所有者議其所無者補<lb/>
　之使皆為古禮服製造頒降如祭器法此四說也禮<lb/>
<pb n="26b"/>
　書之不備更加詳考而正之仍為圖其班序陳設行<lb/>
　事升降之所事為一圖與書通頒之則見者曉然矣<lb/>
　此五說也夫禮之所以不合者如此必將舉而正之<lb/>
　其說又如此亦可謂明白而易知矣而世未有議之<lb/>
　者則以茍簡之俗勝而莫致意焉故也是其所以為<lb/>
　難也愚故曰禮不難行於上而欲其行於下者難也<lb/>
　故述斯議以為有能舉而行之則庶乎其有補焉爾<lb/>
　　又曰喪禮太繁今只存大概使人知其意義必不<lb/>
<pb n="27a"/>
　可盡行如始喪一段必若欲盡行則必無哀戚哭泣<lb/>
　之情矣哀苦荒迷之際何有心情一一如古禮之繁<lb/>
　細委曲邪古有相禮者導孝子為之况依今世俗之<lb/>
　禮亦未為失但使哀戚之情得盡耳有虞氏瓦棺而<lb/>
　葬夏后氏堲周必無周人之繁文也古人壙中置物<lb/>
　甚多禮文之意大備則防患之意反不足只當防慮<lb/>
　久逺毋使土親膚而已其他禮文皆可略也又如古<lb/>
　者棺不釘不用漆粘而今灰漆如此堅密猶有蟻子<lb/>
<pb n="27b"/>
　能入何况不用釘漆乎孔子從先進已厭周之文矣<lb/>
　聖賢者作不必盡守古禮必裁酌從今之宜而為之<lb/>
　也又如士相見禮鄉飲酒禮射禮之屬今何處可行<lb/>
　存其大概使人知周之盛時禮之全體皆備不可有<lb/>
　纎毫之差今世皆不得見掇拾於殘編斷簡之餘如<lb/>
　何必欲盡倣古禮或曰郁郁乎文哉吾從周其何意<lb/>
　也聖人之言固非一端蓋聖人生於周世周之一代<lb/>
　禮文皆備誠為整齊如何不從但是如用之則吾從<lb/>
<pb n="28a"/>
　先進耳用之謂自為邦　問喪禮制度節目朱子曰<lb/>
　恐儀禮也難行如朝夕奠與葬時事尚可未殯以前<lb/>
　安得一一如此仔細含飯一節教人從那裏轉那裏<lb/>
　安頓一一各有定所須是有相者方得孔子曰行夏<lb/>
　之時乗殷之輅已厭周文之煩矣聖人復起亦但隨<lb/>
　今風俗立一限制須從寛簡今若考得子細一一如<lb/>
　古固好如考不得亦只隨俗不礙理者行之　又曰<lb/>
　今人吉服皆已變古獨喪服必欲從古恐不相稱禮<lb/>
<pb n="28b"/>
　時為大衣冠本以便生古人亦未必一一有義况隨<lb/>
　時増减名物愈繁若要可行須是酌古之制去其重<lb/>
　複使之簡易然後可行又須是朝廷整頓理㑹始得<lb/>
　　又云自天子逹於庶人者居喪之禮也送死之禮<lb/>
　貴賤不同以天子諸侯大夫之禮附於士禮殊不相<lb/>
　入自合别為一篇世俗拘忌不敢别立其名因喪大<lb/>
　記包舉王侯士庶之禮而倣儀禮次第分其章段則<lb/>
　凡言禮之法而似經者依經例其記事實有議論者<lb/>
<pb n="29a"/>
　依記例虞禮以下如天子九月卒哭及九虞七虞等<lb/>
　語當别為下篇依士禮次第編集却於見編卒哭等<lb/>
　禮篇内刪出三傳作主等語附入而王侯大夫制度<lb/>
　皆入此篇書禮論語所說諒隂制度及左傳所說天<lb/>
　子諸侯喪事亦皆依記例隨事附於章目之後如諒<lb/>
　隂及后世子皆為三年之類即附祥禫章後譏華元<lb/>
　樂舉及仲㡬對宋公楄柎藉幹語之屬即附棺椁窆<lb/>
　葬等章楚恭王能知其過之類即入誄諡章　又曰<lb/>
<pb n="29b"/>
　古人祭禮次喪禮蓋謂從那始作重時便做那祭底<lb/>
　道理後來人却移祭禮在喪之前不曉這箇意思<lb/>
　安卿問人於其親始死則復其魂魄又為重為主節<lb/>
　次奠祭所以聚其精神使之不散若親死而其子㓜<lb/>
　稚或在他鄉不得盡其萃聚之事不知後日祭祀還<lb/>
　更萃得他否曰自家精神自在這裏　又曰喪事古<lb/>
　人原有活法如身執事面垢而已是也　又曰古禮<lb/>
　難行為古人有做未到處古者以皮束棺豈能固設<lb/>
<pb n="30a"/>
　熬黍稷於棺傍以惑蚍蜉可見少智今棺用漆要三<lb/>
　日便殯亦難　又曰古人自有一件人君居喪之禮<lb/>
　但今不存無以考據蓋天子諸侯既有天下國家事<lb/>
　體難與常人一般行喪禮　或問哀慕之情易得間<lb/>
　斷如何曰此如何問得人孝子喪親哀慕之情自是<lb/>
　心有所不能已豈待抑勒亦豈待問人只是時時思<lb/>
　慕自哀感所以說祭思敬喪思哀只是思著自是敬<lb/>
　自是哀若是不哀别人如何抑勒得他因舉宰我問<lb/>
<pb n="30b"/>
　三年之喪云云曰女安則為之聖人也只得如此說<lb/>
　不當抑勒他教他須用哀只是從心上說教他自感<lb/>
　悟<lb/>
　<hi>李濟翁資暇録成服三日成服之制聖人斷決著在不刋之經無敢踰之矣今或見不詳典禮取信巫師</hi>
　<hi>有至五日之僭者夫禮等於天實崇大之事也非小生所宜談但以前序從朝故略舉之耳  今俗釋服</hi>
　<hi>多用昬時斯頗非禮案戴記魯人有朝祥而暮歌者子路笑其是日便歌夫子雖抑子路云三年之喪亦</hi>
　<hi>已久矣而復曰踰月則其善明知月晦之朝去縞從吉也明日則踰月矣故夫子訝其不待明日而歌是</hi>
　<hi>以云又多乎哉今之免服準式給晦日假者蓋以朝既從吉使竟是日吉服盡與諸賔相見徧示禮終至</hi>
<pb n="31a"/>
　<hi>明日復叅公務無樂不為之義又禮書皆云前一夕除其服又曰夙興云云足知前日除廢以為明晨之</hi>
　<hi>漸凡曰釋服悉宜從朝矣</hi>
　陳獻章四禮條件凡居喪要以哀戚襄事為主不許<lb/>
　匿喪成㛰始惟食粥蔬素不得食肉用酒寢處於内<lb/>
　大祥後禫而後醴酒食乾肉　凡居喪孝子不得易<lb/>
　凶為吉赴他人酒席鄉俗有旬七㑹飲及葬有山頭<lb/>
　等酒㑹皆深為害義犯者罪之　凡三等人戸之下<lb/>
　葬用薄棺不許焚尸貧者族衆率錢助之毋令暴露<lb/>
<pb n="31b"/>
　邵寳喪禮雜說吾讀既夕禮而知古君子喪事縱縱<lb/>
　而不凌節也蓋先三日則鼎鼎先一日則騷騷故酌<lb/>
　以先二日既夕哭之後啓而朝祖祖飾棺屬引而後<lb/>
　祖奠盡日從事所謂猶猶爾者其謂此乎　又曰昔<lb/>
　予讀顔丁居喪之說而未得其情某孤也㓜固然莫<lb/>
　之省也乃今當太淑人之喪日夕殯宫忽忽黙體始<lb/>
　克知之嗚呼父兮母兮不可作矣壽也燕慶榮也贊<lb/>
　賀既皆不可得矣雖病而承候視醫言善惡方欣遄<lb/>
<pb n="32a"/>
　戚尚可得乎此猶常也雖筮而得離之頤錯愕隕越<lb/>
　色於客而客懼尚可得乎此猶生也雖死而號慟含<lb/>
　斂僕僕拜賔虞病疑死尚可得乎蓋不惟生之日不<lb/>
　可再得而死之日亦不可再得矣大哉天地間日復<lb/>
　一日予安所求哉嗚呼生之不再得人能言之死之<lb/>
　不再得子亦不知其何心不知其何以為言也記曰<lb/>
　始死皇皇焉安得起顔丁而與之誦匪母何恃之詩<lb/>
　哉<lb/>
<pb n="32b"/>
　<hi>吕柟禮問光祖問禮曰居喪讀喪禮若三年問奔喪喪服記雜記間傳諸篇平居不可讀乎若不讀何以</hi>
　<hi>見古人之行與制禮者之心歟先生曰孝子讀此未免起不忍之心故耳故伊川喪母而後喪禮熟</hi>
　<hi>萬表灼艾集三年之喪自中出者也非强乎人也因其心之不安莞簟也故枕塊寢苫因其心之不甘肥</hi>
　<hi>厚也故啜粟飲水因其心之不忍佚樂也故居外次不聞樂豈制於禮而不為哉情之不能止也今世之</hi>
　<hi>能喪者鮮矣</hi>
　<hi>吕坤四禮疑一部喪禮易居其九貧者不能易戚可也故曰喪致乎哀而止  又曰喪家十二禁知禮之</hi>
　<hi>家不可不守也一作佛事二用殃狀三信風水四請客行祭設席太豐五避殃祓除六作樂閙喪七沿村</hi>
　<hi>謝客八逺送孝帛作謝九請客點主十除明器外無用紙劄太多十一棺椁外斂身入棺太美十二門户</hi>
<pb n="33a"/>
　<hi>朝夕不謹男女混雜不防有喪有六不拘禮老不拘少不拘病不拘貧不拘情  所奪者不拘所不拘者</hi>
　<hi>文也真情則不在於此也</hi>
　<hi>來知徳日録古人制禮甚嚴凡容體聲音言語居處衣服皆有一定之制昭然垂之經典所以厚風俗益</hi>
　<hi>世教也漢去古未逺居喪使婢在側丸藥即終身黜落至宋時欲以酒飲人者曰既不能以禮自處又不</hi>
　<hi>能以禮處人則宋世守先王之禮教者猶嚴也至元時之俗父母死則歌舞娯尸明洪武戊申御史髙元</hi>
　<hi>侃言京師猶習元俗喪葬設宴作樂娯尸流俗之弊至今已甚送終尤禮之大者不可不謹乞禁止以正</hi>
　<hi>風俗髙皇帝是其言命禮官定制今載之大明律中十惡一曰不孝内有居喪作樂之條八議所不赦今</hi>
　<hi>俗親方死即鳴金鼓弔客來即設酒喧譁如賀客然甚至强孝子飲酒者此風俗之至惡者也</hi>
<pb n="33b"/>
　<hi>郝敬曰喪大記云復衣不以衣尸不以斂而士喪禮又云以衣尸喪大記云士小斂陳衣于房西領北上</hi>
　<hi>大斂陳衣于序東西領南上而士喪禮云大小斂皆陳衣于房皆南領西上周禮云天子含用玉而雜記</hi>
　<hi>云用貝喪大記云君子大夫疾三問之而雜記云卿大夫疾君問無算喪大記云公之喪大夫俟練而歸</hi>
　<hi>士卒哭而歸雜記云大夫次於公館以終喪士練而歸奔喪云大功望門而哭齊衰望鄉而哭雜記又云</hi>
　<hi>聞兄弟之喪大功以上見喪者之鄉而哭士喪禮小斂朔奠皆陳鼎遣奠陳五鼎皆具牲牢周禮牛人亦</hi>
　<hi>云喪事共奠牛而雜記有子以遣車視牢具載粻為非禮喪奠脯醢而已喪大記云四鄰賔客弔其君後</hi>
　<hi>主人而拜蓋君為臣主君拜則主人拜其後而曽子問又云衛靈公弔季桓子之喪哀公為主拜季康子</hi>
　<hi>亦拜孔子謂喪有二孤季康子之過則後拜又非也曽子問云金革之事無避也者伯禽有為為之喪大</hi>
<pb n="34a"/>
　<hi>記又云既卒哭弁絰帶金革之事無避也曽子問云慈母無服儀禮又云慈母如母服檀弓云天子之哭</hi>
　<hi>諸侯也爵弁絰緇衣而周禮又云天子為諸侯緦衰檀弓曰祥而縞是月禫徙月樂則是祥之月不作樂</hi>
　<hi>而又云孔子既祥彈琴十日而成笙歌雜記朼用桑儀禮特牲又云朼用棘郊特牲云鼎爼竒而籩豆偶</hi>
　<hi>鄉飲酒義云六十者三豆八十者五豆是五豆亦竒也檀弓云孔子惡野哭者又云孔子哭伯髙曰吾哭</hi>
　<hi>諸野如此之類錯雜紛挐師說相承言人人殊雖使考證詳確古今異宜亦難盡用而鄭康成輩好信不</hi>
　<hi>通執此徴彼及其不合牽强穿鑿譸張百出初學為其所眩惑隨聲應和莫知其偽世儒所以苦於讀禮</hi>
　<hi>也今又曰凡禮不可常行者非禮之經用於古不宜於  而猶著之於篇非聖人立經之意也即四十九</hi>
　<hi>篇中所載如爼豆席地袒衣行禮書名用方策人死三日斂之類古人用之今覺未宜父在為母期出母</hi>
<pb n="34b"/>
　<hi>無服師喪無服此等雖古而近薄父母為子斬衰妻與母同服此等甚不倫官師不得廟事其祖支子不</hi>
　<hi>祭此等非人情杖不杖視尊卑貴賤哭死為位於外熬穀與魚腊置柩旁此等似迂闊國君享賔夫人出</hi>
　<hi>交爵命婦入公宫養子國君夫人入臣子家弔喪此等干嫌疑祭祀用子弟為尸使父兄羅拜若祫祭則</hi>
　<hi>諸孫濟濟一堂為生鬼此等近戲謔人死含珠玉以誨盜壙中藏甕甒筲衡等物嵗久腐敗陷為坑谷此</hi>
　<hi>等無益有害麻喪服有等不得不殺至於三殤之辨頗覺太𤨏衰  有數不得不異至於麻葛之易亦覺</hi>
　<hi>太煩而禮不根情則枯槁而無生意故聖人言禮不貴文  貴情行禮不貴禮而貴義如親喪不飲酒食</hi>
　<hi>肉禮也飲酒不樂食肉不甘情也先因人有是心制是禮而世人本是心行是禮心安禮順則中節而和</hi>
　<hi>斯謂之禮矣今之行禮者但舉不飲酒不食肉之文更不問不飲酒不食肉之心雖貪饕朶頤之夫能忍</hi>
<pb n="35a"/>
　<hi>而不飲不食即謂之知禮其毁行敗節者能三日水漿不入口皆稱曾參嗟夫是烏得為禮乎  又曰喪</hi>
　<hi>服四制云髙宗諒闇諒明也闇暗也猶言昧爽幽居愁處不分明之貎鄭謂諒作梁闇作庵為倚廬他如</hi>
　<hi>此類不可枚舉必若世儒謂學問不及鄭則一切朦朧不敢聲說承迷習醉何時而已甚者解說不通輒</hi>
　<hi>以意變亂舊章如玉藻笏度樂記師乙雜記内子以鞠衣喪大記君設大盤等章本無錯簡自生顛倒又</hi>
　<hi>如燕義首節實錯簡而不知其餘文字如從容之作舂容汁獻之作汁莎封作窆純作緇大圭不琢作不</hi>
　<hi>篆盬諸利作艶諸利諸侯荼作諸侯舒其慎也作其引也</hi>
　<hi>徐浦義莊條約族人喪葬嫁娶同時並舉者則先凶而後吉若凶事同時則先尊而後卑</hi>
　<hi>吕柟禮問石希孟問人於父母生無以為養死無以為葬何以處之先生曰古之人有行之者江革行傭</hi>
<pb n="35b"/>
　<hi>以供母董永賣身以葬父未為無養無葬也來或問數七而奠古乎先生曰非古也然自唐宋以  未之</hi>
　<hi>有改也故生聞七七之禮死不聞七七之奠非所以安死效生也且夫同姓有宗人焉同邑有黨人焉同</hi>
　<hi>遊有友人焉皆期七而一奠也數七而奠亦所以聯民厚俗也</hi>
　<hi>馮善家禮集說案傳注天子九虞以九日為節諸侯七虞以七日為節大夫五虞士三虞春秋末世大夫</hi>
　<hi>僭用諸侯七虞之禮後世遂人死之後每七日必供佛飯僧言當見地府某王吁古人七虞之說乃如此</hi>
　<hi>哉後世妄誕不足信也</hi>
　<hi>陳龍正曰三日而殯暑月寜先三月而葬不可復後死者以入士為安其義至切生人不能體耳山水客</hi>
　<hi>翁中有葬為死者計二條言之極明孝子慈孫所宜永守然必預蓄吉壞然後能葬不失時</hi>
<pb n="36a"/>
　<hi>呉肅公曰禮杖以輔病故童子婦人弗杖也婦為其夫之庶母杖父没而為其妻也杖是亦不可以已乎</hi>
　<hi>古之庶母其子緦今則他子婦也而為之杖曰繼父之期必已與彼兩無大功之親焉有則否亦  有代</hi>
　<hi>我而厚者歟姑姊妹女子子嫁而無主及反在室也殯亦然先王任䘏之誼其無窮也哉故曰無所歸於我</hi>
　<hi>張爾岐謹俗論記曰君子行禮不求變俗祭祀之禮居喪之服哭泣之位皆如其國之故謹修其法而審</hi>
　<hi>行之今之俗屢變矣將以何者為國之故乎曰六經之所陳者是其故者也二帝三王建極而施於時周</hi>
　<hi>公孔子修明而筆之書是真可為國之故矣君子行禮有不得於心者案籍而求之決擇其故與非故而</hi>
　<hi>後從事焉此風教之賴也近俗之失其故者不一事其在喪葬者有三奢儉疏促之節不與焉一者始死</hi>
　<hi>而哭諸鬼神之廟邑則城隍村落則唯其所置男女被髪徒跣提榼捧幣聚哭於其所名曰送漿水又曰</hi>
<pb n="36b"/>
　<hi>設浴日三三日而止其俗不知始於何時何人也為其說者曰人始死攝而之廟為之請乃得挾貲以冥</hi>
　<hi>遊不然則為攝者所苦滛巫妖尼遞相恐嚇委巷細民怖而聽之至於縉紳士人雖心知其非亦奪於婦</hi>
　<hi>孺之口而不能自決也嗚呼聖人雖不言鬼神其制為喪禮於鬼神未嘗不章明較著也有升屋而復矣</hi>
　<hi>有設奠而依然又殯而立之重葬而為之主矣並不及誰攝而往誰賄而請也豈有之而周公孔子不知</hi>
　<hi>邪周公孔子不知而今之巫與尼顧知之邪一者柩出門而喪主碎器於車亦不知其始於何時何人也</hi>
　<hi>寠人以為人子重事支庶不得而代柩方升車其人捧盆於首跽而投地聲震翣栁嗚呼此何時也非終</hi>
　<hi>天永訣之時乎人子方攀戀號慕而無從乃碎陶器作厲響以當其前欲何為乎孔子在衛有送葬者而</hi>
　<hi>夫子善之曰其往也如慕其返也如疑將行而碎器以震驚之慕親者固如是乎此二事於禮則乖於儀</hi>
<pb n="37a"/>
　<hi>則野竊恐伊川被髪之祭不甚於此矣謂周公孔子之故俗有是邪又一者受弔之位主人伏哭於柩東</hi>
　<hi>賔入門北面而弔拜畢主人下堂北面拜賔相習以為定位鮮有知其非者不知方伏哭柩東時婦女當</hi>
　<hi>在何所乎女賔至主人避之否乎主人避而賔又至又將何所伏而待乎其升降進退之間必不能無愆</hi>
　<hi>於儀矣既失男女内外之位又妨主賔哭踊之節先王制禮必不如是之齟齬不合矣考之士喪禮主人</hi>
　<hi>入坐于牀東衆主人在其後西面婦人俠牀東面此未斂以前主人室中之哭位也其拜賔則升降自西</hi>
　<hi>階即位於西階東南面拜之固已不待賔於堂上矣及其既斂而殯也居門外倚廬唯朝夕哭乃入門而</hi>
　<hi>奠其入門也主人堂下直東序西面北上外兄弟在其南南上賔繼之北上門東北面西上門西北面東</hi>
　<hi>上西方東面北上主人固不復在堂上矣所以然者其時即位於堂南上者唯婦人故主人不得升堂也</hi>
<pb n="37b"/>
　<hi>今主人柩東拜伏之位正古人主婦之位也則今人哭泣之位亦非周公孔子之故矣周公孔子之故固</hi>
　<hi>未斂以前以柩東為位既斂而殯則堂下直東序西面是其位也主人正位於此則内外之辨賔主之儀</hi>
　<hi>無適而不當矣前二事之失流俗之所淆哭位之失則考古之未審在吾黨力反之耳力反之者如何明</hi>
　<hi>乎設奠依神之為故則知野哭之非其故明乎遣奠伸哀之為故則知碎器之非其故明乎未斂既斂之</hi>
　<hi>位各有其故則亦各如其故而無可疑也</hi>
　<hi>張文嘉曰凡父在母出父絶母父殁母嫁母絶父惟子母自無絶道耳故報之以人子之私情禄養可贍</hi>
　<hi>恩命不可踰服制不可濫也宋范文正公早孤母夫人謝氏改適常山朱氏因挈公育於其家公稍長始</hi>
　<hi>感悟家世流涕至南京就學登第乃迎母夫人以養母卒喪之三年既天子用公貴贈母呉國夫人與公</hi>
<pb n="38a"/>
　<hi>曽祖祖及考同受恩命孝則盡矣然不亦踰於禮乎當公之居母憂也晏元獻公適尹南京屈致教導諸</hi>
　<hi>生從之者多有聞於其時而又以其時上相府書且自謂上書言事為居喪踰禮而不自知公之居喪已</hi>
　<hi>自踰禮其後吕東萊制中下帷朱子亦遣其子就學而陸象山毅然非之移書東萊謂儼然憂服之中而</hi>
　<hi>戸外之履常滿且言文正雖近世大儒而居喪教授天下事理固有愚夫愚婦之所與知而大賢君子不</hi>
　<hi>能無蔽者竊案古人居喪廢業業是簨虡上版子廢業謂不作樂耳古人禮樂未嘗斯須去身惟居喪然</hi>
　<hi>後廢業也至於居喪讀禮亦不妨讀書昔孔孟皆常居喪今雖無從見其講學論道之實一則以門人治</hi>
　<hi>防墓一則以門人敦匠氏似亦未嘗謝遣生徒但起大㑹以聚朋聯社斷所不可耳乃象山以居憂教授</hi>
　<hi>為大賢君子之蔽而曽不謂公以三年居嫁母夫人之憂為大賢君子之過斯又何也然公之喪嫁母如</hi>
<pb n="38b"/>
　<hi>母卒時卒無非議之者即歐陽公撰公神道碑獨不書公丁母夫人憂一節豈亦設身處地悲其遇哀其</hi>
　<hi>志雖踰於禮而為賢者諱之歟</hi>
　<hi>應撝謙曰檀弓大功廢業下文有或曰大功誦可也一句可知不是虡業之業廢業者謂詩書六藝皆廢</hi>
　<hi>蓋大功已是三月不食菜果亦無力讀書況三年之喪三日不食卒哭以前食粥卒哭以後猶朝夕哭期</hi>
　<hi>年不食菜果自無縁有力讀書制中下帷則居喪必有不能盡禮者今貧士不能不以教授餬口不得已</hi>
　<hi>或可為之士大夫有力者斷斷必不可也</hi>
　<hi>柴紹炳曰人子於父母有出家離俗者是其剃染之日業告絶於祖禰矣為子孫者不能輓之於生前而</hi>
　<hi>於死後復引而近之一旦使圓頂方袍之屬得復與於同宫祔食先人有知豈不貽之恫且羞乎況彼出</hi>
<pb n="39a"/>
　<hi>家者誠欲了生死空諸一切且不貪人天供養惡用世俗香火情戀戀不舎哉故予謂人子處此當執喪</hi>
　<hi>死所葬無首丘制服廬居設主别室稱考妣而不得仍書故官位封號以别之庶㡬亡於禮者之禮耳</hi>
　<hi>駱問禮居喪荅問予先君之喪既襄事客問曰君子行禮不求變俗子好古而不和於俗今日之事其語</hi>
　<hi>在大人一指者則既聞命矣其餘尚不能盡無惑也請一一瀆之而無罪可乎曰是問禮所急欲承教而</hi>
　<hi>不可得者也曰俗初喪者反穿其上衣子獨不然豈謂於禮無稽乎曰然親始死雞斯徒跣扱上衽小斂</hi>
　<hi>而後袒括髪免髽禮也反上衣良未之前聞哉其不赴何也曰親厚者不必赴疏逺者不當赴貴顯者不</hi>
　<hi>敢赴必不得已者始赴一力口報之豈以片紙為惜哀痛迫切之中從其質也仁人之所不罪也然則古</hi>
　<hi>何以赴曰古卿大夫士交政於中國勢分懸隔或拜使而赴或父兄命赴政事之章冠裳之體也今我親</hi>
<pb n="39b"/>
　<hi>故情聯地宻朝有變而夕莫不聞彼且匍匐不暇而待赴乎哉故曰仁人之所不罪也不稱孤子何也曰</hi>
　<hi>經言少而無父曰孤說禮者謂三十已下無父可以稱孤若三十以上有為人父之道不言孤也故祭稱</hi>
　<hi>孝子孝孫喪稱哀子哀孫經有明文況孔子謂三年之喪從其至者孤與哀孰為至乎孤哀分父母家禮</hi>
　<hi>本之書儀雖傳襲已久不為有據丘文莊公亦嘗言之矣既曰不燕客矣然亦有酒肉之者何也曰此不</hi>
　<hi>肖之罪也然而惡草也在禮老病不止酒肉夫孝子也老病且不止酒肉賔客之冒雨雪而徒歩逺來者</hi>
　<hi>安知其不無所病而拘以一說恐非禮意若其必當飲食與否則在好禮者之自審其近也即逺而無他</hi>
　<hi>慮者自不敢不以正事之矣日止二奠禮乎曰古君子之事其親也日出而朝慈以㫖甘日入而夕慈以</hi>
　<hi>㫖甘其在殯也朝奠日出夕奠逮日既曰朝夕奠矣而復曰上食何煩而無次乎疑家禮之複也故節之</hi>
<pb n="40a"/>
　<hi>其不焚紙錢何也曰不以祭祀有年矣敢復以瀆吾親邪惟不焚故不敢輕受之人以誠信事幽明也不</hi>
　<hi>受賵賻何也曰喪禮之變久矣一旦欲復古不設燕不分帛而復受其來儀彼且以我為家於喪況孟獻</hi>
　<hi>子旅歸四布亦孔子之所許不受也者亦歸布之意耳而卒有受之者義所必不當却也飯于牖下小斂</hi>
　<hi>于户内大斂于阼殯于客位有常所矣子一於堂何也曰吾謹其大者而已地位之彼此古今異宜所不</hi>
　<hi>必計也無妨於即逺而已未成服而辭客何也曰當事則辭禮也哀敬有所致不得已也非槩辭之也易</hi>
　<hi>服而葬禮乎曰交於山川之神明不可以純凶古也墓不請名公而自誌何也曰不暇及也先儒有為之</hi>
　<hi>者也自誌則宜書府君若先考而曰某官某公何也曰欲易見也銘旌之例也銘旌欲使今之人知其為</hi>
　<hi>某之柩也故書某公誌石欲使後之人知其為某之墓也故亦書某公自不當與祝辭同耳其不請顯者</hi>
<pb n="40b"/>
　<hi>題主何也曰禮家所不載也子弟親故能者之事也瀆顯者不敢也吉服而臨之非喪儀也祔及髙曽何</hi>
　<hi>也曰祔祖古也然古者諸侯大夫主各一廟故得以班祔今一廟耳將安擇之故不曰祔祖而祔廟今之</hi>
　<hi>廟非古之廟也而今之祔亦古之祔矣祔即改題不已速乎曰世已易矣主之者非其人矣不改題之可</hi>
　<hi>謂正名乎不嫌速夫亦有所不得已也老病不止酒肉矣子亦飲食之乎曰先王之制禮甚嚴而其責人</hi>
　<hi>甚恕故曰五十不成喪七十者衰麻在身而已又曰六十不毁七十飲酒食肉皆為㓕性者謀耳不肖雖</hi>
　<hi>有年而力足以勝喪何必自餒必三年乎曰所不敢必也日者雪夜嚴寒固嘗有所飲食矣以勝寒而止</hi>
　<hi>若其不勝則聖人既已許我勝而不勉古之人皆用之矣雖然汝以行古之道取罪於人尚不知省而硜</hi>
　<hi>硜如昨所得者㡬何乎子曰執禮者人訾棄禮者人趨稅未知所也吾何慎哉君子求同理不求同俗求</hi>
<pb n="41a"/>
　<hi>天知不求人知吾何慎哉客去書以備省</hi>
　<hi>華氏慮得集凡喪事家禮喪制最善切不可惑於世俗之邪說而有所拘忌豈有父母之喪而子孫及婦</hi>
　<hi>不親臨不哭泣者哉唐吕才敘隂陽書之言誠為確論也夫古人制喪極為詳盡乃古人送死無憾者可</hi>
　<hi>以當大事也奈何貧家力弱不能悉備姑酌其可行而已不可遂致於率略也且如初終昜簣沐浴巾衣</hi>
　<hi>鞵襪一如生時穿著等事俱是人子可為之易者何可率略也古用飯含今俗用珠鄙見皆不必用但以</hi>
　<hi>淨帛醮水拭掠口齒潔之可也必用絞巾裹而結束斂入於棺漆粘棺口而蓋之更布漆縫隙防蟲水之</hi>
　<hi>入也著裹衣巾肢體務要安頓停當件件手到使吾心無所遺悔方可仍看家禮參酌而行之及葬埋之</hi>
　<hi>事尤不可拘忌深宜慮之舉柩登塗及下壙之際最宜防慎安詳其扛索之類須親過目輟泣以扶視之</hi>
<pb n="41b"/>
　<hi>可也易喪服一依禮制力不及者量而減省之所謂與其  也寜戚須以哀為主力如可及却不當吝</hi>
　<hi>惟婦人頭<graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>止許垂下尺五足矣斷不可太長而招戲侮蓋非美飾也  朝夕臨哭奠獻依禮制而行勿</hi>
　<hi>用七七之說成服之後三五日擇晴明便葬百日卒哭祥禫並依禮制貧富可行奠獻羮飯並如家常葷</hi>
　<hi>素隨力但莫依惡俗而䙝瀆於亡者祭之以禮可不慎乎  親友賻贈只受香燭粉麫之類其盛祭競侈</hi>
　<hi>者徒虛費耳必預告却絶之不可誇耀越禮尤不可暴殄物命也  子孫堂祭或羊或豕一物足矣或勿</hi>
　<hi>羊勿豕亦可世俗用三牲五牲者殊無所謂考之禮法亦不當然</hi>
　<hi>顧湄咫聞録呉下喪禮久不講即士大夫家亦多彷俗知有㑹典家禮而不能一一遵行其大端有十餘</hi>
　<hi>事禮大小斂有致襚陳衣沐浴之節呉俗始死焚衣非禮一也沐浴餘衣棄于坎築而實之今以沐浴餘</hi>
<pb n="42a"/>
　<hi>瀋令孝子各飲三口非禮二也置靈座設魂帛古者結白絹為之今用緜一口以一小竹枝綴結白紙寫</hi>
　<hi>某人之靈位旁注孝子某某奉祀插楮帛上略如神主式率用僧道書寫孝子迎置柩前非禮三也呉俗</hi>
　<hi>成斂後用白布造五榖袋置于靈几髙三四尺疑古者明器苞筲之遺意但明器用以入壙今置之靈几</hi>
　<hi>非禮四也禮未殯無問尊卑皆哭不絶聲小斂後乃更代而哭防以死傷生也見士喪禮喪大記及周官</hi>
　<hi>挈壺氏後世以婢妾直靈助哭當由喪主不能淳至欲以多聲相亂見南史王秀之傳今呉俗亦然非禮</hi>
　<hi>五也雜記士三月而葬遂卒哭大夫三月而葬五月而卒哭今人以初喪四十九日居於柩側謂之七七</hi>
　<hi>其說始於釋氏見魏書胡國珍傳呉俗自首七至六七用僧作佛事有誦經禮懴破地獄穿五方化庫諸</hi>
　<hi>科儀化庫元典章所謂紙房子當時有禁終七用道士亦然寜都魏冰叔素不信佛譔地獄論三篇云設</hi>
<pb n="42b"/>
　<hi>無地獄則亂臣賊子死去將何處安置其言有激然天下之人豈盡亂臣賊子若以死去必入地獄為人</hi>
　<hi>子者須假手僧道以救其親何薄視其親之甚也忍心悖義不亦愚而可笑乎假使罪果入獄又豈僧道</hi>
　<hi>之力可以救拔愚人肆作惡事殁後藉此一著可以滅罪生福定無是理間亦有明知其無益而卒為之</hi>
　<hi>者其心以為不若是不足以蓋世俗之耳目而畏薄喪之譏非禮六也至接煞避煞之說尤屬無稽而舉</hi>
　<hi>俗信之非禮七也喪牌孝帖孫及曽孫俱寫稽首拜以為稽顙太重頓首太輕殊不知周禮大祝稽首居</hi>
　<hi>九拜之首乃臣拜君之拜本非凶拜何可通用據禮檀弓孝子冝寫稽顙拜孫及曽孫冝寫拜稽顙或以</hi>
　<hi>為駭俗不可行非禮八也報訃送帛本非古禮今送貴顯更用色綢錦段尤為乖繆非禮九也杭俗出殯</hi>
　<hi>前一夕大家則唱戲宴客謂之煖喪呉中小民家亦用鼓樂竟夜親鄰畢集謂之伴大夜非禮十也至於</hi>
<pb n="43a"/>
　<hi>信用風水久而不葬題主請顯官以為光寵均屬非禮嗟乎士君子綱維名教砥柱頽俗所當留意者也</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀禮通考卷八十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷九十三</head>
    <p>
<pb n="1a"/>
欽定四庫全書<lb/>
　讀禮通考卷九十三　　刑部尚書徐乾學撰<lb/>
　　葬考十二<lb/>
　　　山陵六<lb/>
明熙祖祖陵<lb/>
　明㑹典熙祖曰祖陵在泗州設祠祭署置奉祠一貟<lb/>
　陵戸二百九十三户供灑埽<lb/>
　今言熙祖祖陵在泗州基運山奉祀朱氏宗人壻也<lb/>
<pb n="1b"/>
　徳祖懿祖就祖陵而望祭焉<lb/>
　國朝典彚基運山設陵户三百十四家<lb/>
　明一統志祖陵在泗州城北一十三里<lb/>
　太常紀祖陵葬泗州蠙城之北洪武初設泗州祠祭<lb/>
　署建文初改為泗蠙署永樂後仍舊嘉靖中封其山<lb/>
　為基運<lb/>
仁祖皇陵<lb/>
　明㑹典仁祖曰皇陵在鳳陽府設皇陵衛并祠祭署<lb/>
<pb n="2a"/>
　奉祀一貟祀丞三貟陵户三千三百四十二户供直<lb/>
　宿灑埽𢎞治元年勅内官一貟監䕶<lb/>
　今言仁祖英陵改皇陵在中都翊聖山奉祀二人劉<lb/>
　氏汪氏祀丞二人汪氏趙氏劉即義恵侯<lb/>
　鴻猷録至正甲申疫癘大作仁祖陳太后俱不禄鄰<lb/>
　人劉繼祖與地葬之髙皇帝御製集有追贈劉繼祖<lb/>
　為義恵侯誥歸其獻地之功參之天潢玉牒大明實<lb/>
　録謨烈輯遺憲章録吾學編諸書皆同今劉氏孫世<lb/>
<pb n="2b"/>
　列太常見職祀典經九代矣<lb/>
　在田録皇祖死時衣不被體棺椁無具及至葬浮土<lb/>
　三尺而已上既即位欲遷葬下羣臣議咸曰擇陵改<lb/>
　葬固陛下孝心之無己但今既葬而復遷之不惟有<lb/>
　洩元氣且使神靈不安為今之計莫若増土如山栽<lb/>
　植成林如是則元氣厚藏隂靈亦妥誠萬萬世無窮<lb/>
　之美矣上竟從之<lb/>
　國朝典彚洪武二年二月詔立皇陵碑加仁祖淳皇<lb/>
<pb n="3a"/>
　帝陵名曰英陵山名翊聖山四月更英陵曰皇陵立<lb/>
　衛守之三年上追念仁祖太后始葬時禮有未備議<lb/>
　欲改葬有言改葬恐泄山川靈氣乃不復啟葬但増<lb/>
　土以培其封陵旁居民汪文劉英於上有舊召至慰<lb/>
　撫之遂令招致鄰黨二十家以守陵墓命有司復其<lb/>
　家十一年四月重建皇陵碑親製碑文命江隂侯吳<lb/>
　良督工刻之<lb/>
　餘冬序録洪武二年禮部尚書崔亮請定仁祖陵號<lb/>
<pb n="3b"/>
　又請下太常行祭告禮太常博士孫吾與以為山陵<lb/>
　之制莫備於漢漢文帝起霸陵時文帝尚在尊位豈<lb/>
　有陵號祭告之禮又唐太宗昭陵之號定於葬長孫<lb/>
　皇后時武后合葬乾陵其號定於髙宗初葬之日其<lb/>
　時帝后之陵初未有兩號其於祭告之禮决無有也<lb/>
　蓋廟號與陵號不同廟號是易大行之號不祭告不<lb/>
　可若陵之有號則後之嗣王所以識别先陵而已故<lb/>
　歴代皆不以告亮曰創業之君尊其祖考則亦尊崇<lb/>
<pb n="4a"/>
　其陵既尊其陵亦必以告禮縁人情加先帝陵號而<lb/>
　不以告先帝非人情也於是廷議皆是亮遂命俟陵<lb/>
　碑石成遣太常行祭告禮<lb/>
　明一統志皇陵在中都城西南十二里太平鄉<lb/>
太祖孝陵<lb/>
　吾學編洪武三十一年閏五月乙酉帝崩于西宫葬<lb/>
　孝陵<lb/>
　國朝典彚洪武三十一年閏五月葬髙皇帝于孝陵<lb/>
<pb n="4b"/>
　四十妃嬪祔焉東為懿文太子陵<lb/>
　　　　乾學謹案明代諸載紀皆言太祖崩七日而<lb/>
　　　　葬惟吴朴龍飛紀畧踰七月而葬建文守禮<lb/>
　　　　之主不應葬太祖若是之速吴氏所紀是也<lb/>
　嘉靖祀典孝陵葬太祖開天行道肇紀立極大聖至<lb/>
　神仁文義武俊徳成功髙皇帝孝慈貞化哲順仁徽<lb/>
　成天育聖至徳髙皇后<lb/>
　太常紀髙皇帝髙皇后葬南京鍾山號孝陵四十妃<lb/>
<pb n="5a"/>
　嬪皆祔建文中置鍾山祠祭署及司圃所永樂靖難<lb/>
　後改設孝陵衛并神宫監改鍾山為孝陵祠祭署置<lb/>
　署官嘉靖中封其山為神烈<lb/>
　南京太常寺志孝陵祀太祖髙皇帝髙皇后馬氏左<lb/>
　一位淑妃李氏生懿文太子秦愍王晉恭王左二位<lb/>
　皇妃生楚王魯王代王郢王齊王蜀王谷王唐王伊<lb/>
　王潭王左三位皇貴妃生湘獻王肅王韓王瀋王左<lb/>
　四位皇貴人生遼王左五位皇美人生寧王安王右<lb/>
<pb n="5b"/>
　一位碽妃生成祖文皇帝<lb/>
　　　　乾學案實録及諸野史皆謂懿文太子秦晉<lb/>
　　　　二王及文皇帝為髙皇后所生獨南太常志<lb/>
　　　　云碽妃生文皇帝興化李先生清曽入寢廟<lb/>
　　　　審視其位次各如志所云然則實録其未足<lb/>
　　　　盡信與<lb/>
　江寧府志明太祖孝陵在鍾山之陽與馬皇后合葬<lb/>
　懿文太子祔葬於左寳城明樓御橋孝陵殿廊臺墀<lb/>
<pb n="6a"/>
　道㦸門文武方門大殿門左右方門御河橋櫺星門<lb/>
　華表多同大内制有成祖御製碑沿山周圍繚垣四<lb/>
　十五里王門西紅門後紅門東西黒門神宫監孝陵<lb/>
　衛環之嘉靖十年更名鍾山為神烈山其祔葬功臣<lb/>
　墓俱在鍾山後<lb/>
　　　　乾學案明太祖孝陵典故以革除之事實録<lb/>
　　　　㑹典並無紀載今現存者陵前大金門三道<lb/>
　　　　門内為神功聖徳碑有碑亭左有神烈山碑<lb/>
<pb n="6b"/>
　　　　亭亭左有卧碑刻崇禎時禁約自神功聖徳<lb/>
　　　　碑而北有大石橋一又北有石獸二十四四<lb/>
　　　　虎四獬豸四槖駝四象四獅四馬各二蹲二<lb/>
　　　　立相間又石望柱二刻雲氣又石人八四文<lb/>
　　　　臣四武臣並夾侍神路之旁又北為櫺星門<lb/>
　　　　三道又北有石橋五並五空橋北門五道東<lb/>
　　　　西二井神帛爐左右各一中為孝陵享殿殿<lb/>
　　　　九間殿北門三道繚以周垣又大石橋一五<lb/>
<pb n="7a"/>
　　　　空中為甬道拾級而登進明樓即寳城矣自<lb/>
　　　　大金門之西為王門又西為西紅門而櫺星<lb/>
　　　　門之東為吴王山有鍾山亭西有菜房橋橋<lb/>
　　　　西為前湖懿文太子東陵在享殿左垣外又<lb/>
　　　　有虎山在寳城西南迤邐而西北為後紅門<lb/>
　　　　陵之規制約畧如此明初置孝陵衛典守<lb/>
　　　　本朝特設陵戸守衛康熈二十三年<lb/>
　　鑾駕南廵親詣孝陵拜奠<lb/>
<pb n="7b"/>
　　特諭嚴禁樵牧春秋二祭有司䖍潔舉行仍<lb/>
　　命立碑以垂永乆猗歟盛哉<lb/>
　　聖徳無疆誠千古所罕覯矣<lb/>
興宗東陵<lb/>
　太常紀懿文太子葬孝陵左<lb/>
　南京太常寺志東陵懿文太子寢廟也洪武二十五<lb/>
　年薨一嵗九大祭一素祭祝文曰維年月日皇帝<hi>御名</hi>
　謹遣致祭于髙祖考懿文皇太子曰時維<hi>某</hi>節追念<lb/>
<pb n="8a"/>
　親親用増感悼謹遣人致祭伏惟歆鑒尚享<lb/>
　萬厯二十四年九月南京太常寺卿楊時喬少卿詹<lb/>
　沂等上言孝陵之東有懿文陵舊稱東陵建文初有<lb/>
　廟號追諡升祭太廟既經革除以主置陵園至今嵗<lb/>
　時祫祭遣神樂觀行禮近奉命南京都督官行禮禮<lb/>
　儀備矣特朝廷典禮自山陵至於藩封墳塋享堂其<lb/>
　髙深廣濶畝間皆有定數又皆用紅丹塗飾今東陵<lb/>
　殿淺隘卑狹僅能展安祭噐品物又以黒飾與衆庶<lb/>
<pb n="8b"/>
　同非制也乞下部臣詳考禮制將堂宇改建庶於禮<lb/>
　為稱　三十八年八月南京太常寺少卿劉曰梧上<lb/>
　言自京城東出朝陽門三里鍾山竦峙孝陵在焉一<lb/>
　嵗三大祭五素祭東去數百武為東陵則懿文太子<lb/>
　寢廟也一嵗凡九大祭一素祭夫髙皇帝自有常祭<lb/>
　故禮不欲數乃懿文太子之祭獨視諸陵有加禮其<lb/>
　中自有深意焉臣伏思之懿文太子舊有興宗孝康<lb/>
　皇帝之號而今猶存故太子之稱髙皇帝當享祀之<lb/>
<pb n="9a"/>
　日寧不左盼東陵而念懿文太子之或怨恫否臣請<lb/>
　仍還懿文太子已崇之尊號則髙皇帝在天之靈以<lb/>
　慰矣<lb/>
建文帝<lb/>
　吾學編建文四年六月乙丑成祖至金川門大内火<lb/>
　帝遜位壬申葬建文皇帝<lb/>
　成祖至金川門遂入城須㬰宫中火起傳言帝崩成<lb/>
　祖為發喪治葬或曰帝發火宫中即削髪為僧入蜀<lb/>
<pb n="9b"/>
　或曰去蜀未幾入滇南常徃來廣西貴州諸寺中天<lb/>
　順中出滇南入京師居大内以夀終葬西山不封不<lb/>
　樹<lb/>
　南京太常寺志萬厯二十四年九月南京太常寺卿<lb/>
　楊時喬少卿詹沂等上言建文帝臨涖天下五年其<lb/>
　所為政載在國史生有爵則沒宜有諡號以遜位言<lb/>
　則可比於髙皇帝之追諡元順帝以親親言則可比<lb/>
　於憲皇帝之追諡景皇帝且永樂初文皇帝詔䘮葬<lb/>
<pb n="10a"/>
　如儀遣官致祭蓋嘗葬祭以天子之禮今宜立之園<lb/>
　陵以成先徳無令天下後世有遺議焉又若行招魂<lb/>
　之典立國厲之壇國家嘗以之待衆庶而於此何獨<lb/>
　不然臣請於孝陵之左東陵之前建一享廟名以陵<lb/>
　殿設主致祭以其同難后妃配食并以諸子晚出髙<lb/>
　墻者尋其葬所而表識之無令與孤魂等此皆可以<lb/>
　義起而實天理人心所共以為當然者近經臺省諸<lb/>
　臣請復建文年號禮部覆議欽諭附載髙皇帝帝紀<lb/>
<pb n="10b"/>
　之末仍存其年號今加以廟諡則禮制咸備天下後<lb/>
　世誦法且不朽矣　三十八年八月南京太常寺少卿<lb/>
　劉曰梧上言夫建文君非他髙皇帝之嫡孫而懿文<lb/>
　太子之嫡子也洪武二十五年懿文太子薨奉冊立<lb/>
　為皇太孫三十一年髙皇帝升遐挈神噐而授之君<lb/>
　臨天下者五年寛仁恭讓無大失徳第以文柔不斷<lb/>
　更張無序取怨宗親文皇帝遵祖訓稱兵靖内而建<lb/>
　文君遂遜位焉家庭禪受非有易姓之嫌也鍾簴不<lb/>
<pb n="11a"/>
　移非有社屋之慟也傳聞金川失守建文君闔宫自<lb/>
　焚文皇帝出其遺骸於煨燼中哭之曰孺子何至於<lb/>
　此旋用侍講王景言葬以天子之禮乃當時持禄保<lb/>
　位之徒患得患失一意逢迎不復議及祔祀諡號山<lb/>
　陵等禮遂使千古名義沈淪堙鬱垂二百年大為一<lb/>
　代闕典此非文皇帝之過也夫生為君主殁無諡號<lb/>
　既不得入祔太廟又不得别享專祀封樹莫識魂魄<lb/>
　無依此忠臣義士所飲泣而田夫野老之所吞聲者<lb/>
<pb n="11b"/>
　也臣嘗閲别録載文皇帝入宫時建文君幼子牽帝<lb/>
　衣而泣曰兒子餓死了帝亦泣曰爾在皇家豈有餓<lb/>
　死之理命宫人哺之夫文皇帝不忍於建文君之幼<lb/>
　子則不忍於建文君之無祀可知也且建文君毎戒<lb/>
　諸將曰毋輕犯皇叔使後世有不韙之名其尊尊親<lb/>
　親之心可想也昔建文死事諸臣文皇帝常稱之曰<lb/>
　彼食其禄自盡其忠夫在臣為忠則於其所忠者可<lb/>
　知矣我皇上登極之初推文皇帝憫忠至意首發明<lb/>
<pb n="12a"/>
　詔凡死事諸臣皆得祀於其鄉又允言官議凡諸臣<lb/>
　墳墓咸䝉修治苗裔咸䝉䘏録而於建文君獨否是<lb/>
　有臣而可以無君也况廟堂之上諱言之野史則已<lb/>
　繁言之矣失今不為釐正萬世而下必有正之者伏<lb/>
　乞皇上體祖宗之情之所必至察倫常之所不得不<lb/>
　然勅禮部集廷臣㑹議追崇建文君尊諡增立廟祀<lb/>
　復其年號封表山陵用補一代闕典如以太廟難於<lb/>
　議祔則請祔主於懿文太子之陵廟一體致祭則皇<lb/>
<pb n="12b"/>
　上之達孝傳流於萬世矣<lb/>
　客座贅語建文帝壬午遜位至正統復出移入京師<lb/>
　大内載於紀傳云云然西山不封不樹之説毫無髣<lb/>
　髴使當時果有之於時禁網漸弛何所諱而人遂不<lb/>
　一志其處且靖難師至日爬梳搜捕亡遺當時誰敢<lb/>
　指他尸誑以為帝者紀又載葬帝以天子禮夫禮以<lb/>
　天子陵寢今在何地既不為置陵守冢又何云以天<lb/>
　子葬乎此兩説者姑以意逆之存疑焉可也<lb/>
<pb n="13a"/>
　兩京求舊録金川門之變建文帝合宫自焚實録謂<lb/>
　中使出其尸於火中越七日備禮葬之遣官致祭而<lb/>
　不言葬地所在或謂松陽王景請葬以天子之禮成<lb/>
　祖從之若葬以天子豈不為置陵守冢掌之祠官乎<lb/>
　是則備禮云者特史臣欺世之辭爾至於北京金山<lb/>
　口景皇帝陵北相傳有天下大師之墓好事者實之<lb/>
　以為建文帝墳然訪之土人皆莫辨其處也遜國之<lb/>
　事野史紛紜以思恩所獲僧楊應祥譌為楊應能或<lb/>
<pb n="13b"/>
　又以太監吴誠訛為吴亮且隠應祥之斃獄而云老<lb/>
　佛取入西内又言葬之西山不封不樹遂指不知何<lb/>
　人之墓以為帝墳轉相紀述亡而為有毋乃為有識<lb/>
　者所笑乎又考應祥之獲在正統五年土官岑瑛執<lb/>
　送總兵栁溥械至京師錮之錦衣衛獄是年太監吴<lb/>
　誠坐征麓川失利弗救法司論辟雖得宥死未必即<lb/>
　給事宫中所傳老佛語誠伏地餂賜鵝肉誠拜而哭<lb/>
　其事亦不足信崇禎中鞏都尉永固請以建文帝入<lb/>
<pb n="14a"/>
　祀典思陵曰建文無陵從何處祭於是言者謂當祛<lb/>
　西山不封不樹之訛而考尋成祖禮葬之蹟是亦癡<lb/>
　人説夢矣<lb/>
成祖長陵<lb/>
　吾學編永樂二十二年秋七月辛卯帝崩于榆木川<lb/>
　葬長陵<lb/>
　大政記永樂七年五月營夀陵于北京昌平縣東黄<lb/>
　土山封曰天夀山命武義伯王通督工<lb/>
<pb n="14b"/>
　宙載文皇帝初卜陵衆議欲用檀柘寺基上獨鋭意<lb/>
　用黄土山即天夀山也<lb/>
　水東日記寧陽人王賢少遇異人相之當官三品乃<lb/>
　授以青囊書遂精其術永樂七年成祖卜夀陵有司<lb/>
　以賢應命於昌平東北十八里選得吉壤舊名東榨<lb/>
　子山陵成封曰天夀賢後累官至順天府尹<lb/>
　獻徵録永樂七年仁孝皇后尚未葬成祖擇夀陵久<lb/>
　未得吉壤禮部尚書趙羾以江西術士廖均卿至昌<lb/>
<pb n="15a"/>
　平縣遍閱諸山得縣東黄土山成祖即日臨視封天<lb/>
　夀山命武義伯王通董役授均卿官<lb/>
　<hi>朱彛尊曰天夀山陵擇地或云江西廖均卿或云山東王賢賢字惟善中永樂辛夘鄉試以鄢陵訓導擢</hi>
　<hi>户科給事中陞光禄寺少卿尋遷順天府尹實録暨兖州府志皆未言其精青烏之術所聞異辭難以縣</hi>
　<hi>定也</hi>
　昌平山水記自昌平州西門而北六里至陵下有白<lb/>
　石坊一座五架又北有石橋三空又二里至大紅門<lb/>
　門三道東西二角門門外東西各有碑刻曰官貟人<lb/>
<pb n="15b"/>
　等至此下馬入門一里有碑亭重簷四出陛中有穹<lb/>
　碑髙三丈餘龍頭龜趺題日大明長陵神功聖徳碑<lb/>
　仁宗皇帝御製文也亭外四隅有石柱四俱刻交龍<lb/>
　環之其東有行宫又前可二里為櫺星門門三道俗<lb/>
　名龍鳳門門之前有石人十二四勲臣四文臣四武<lb/>
　臣石獸二十四四馬四麒麟四象四槖駝四獬豸四<lb/>
　獅子各二立二蹲近者立逺者蹲石柱二刻雲氣並<lb/>
　夾侍神路之旁迤邐而南以接乎碑亭碑文後書洪<lb/>
<pb n="16a"/>
　熙元年四月十七日孝子嗣皇帝某謹述葢文成而<lb/>
　碑未立宣徳十年四月辛酉修長陵獻陵始置石人<lb/>
　石馬等於御道東西十月己酉建長陵神功聖徳碑<lb/>
　是時仁孝皇后之葬二十有三年文皇帝之葬亦十<lb/>
　有一年然而始立者重民力也櫺星門北一里半為<lb/>
　山坡坡西少南有舊行宫土垣一周坡北一里有石<lb/>
　橋五空又北二百歩有大石橋七空大石橋東北一<lb/>
　里許有新行宫宫有感思殿宫東南有工部厰及内<lb/>
<pb n="16b"/>
　監公署大石橋正北二里有石橋五空又三里至長<lb/>
　陵殿門神道自嘉靖十五年世宗謁陵始命以石甃<lb/>
　自大紅門以内蒼松翠栢無慮數十萬株今盡矣<lb/>
　肅松録出昌平州東門數里入伽藍口又三里為永<lb/>
　陵園園後曰蔣山山腹有神仙洞洞不甚深鐫字於<lb/>
　旁曰蜿蜒龍脊山吞月磊砢雲根洞有天上懸一石<lb/>
　如覆鐘狀山上有三清殿復行二里度一溪溪西有<lb/>
　七鳳橋長陵神道東流之水經焉旁有井故地名玉<lb/>
<pb n="17a"/>
　井灣北有工部厰與龍王廟並廟碑三𢎞治嘉靖萬<lb/>
　厯中太監王定張保山潘朝用所立厰碑二其一思<lb/>
　陵命太監魏國徵掌昌宣軍務勅諭其一翰林韓四<lb/>
　維所為記也定與保山朝用皆為工部厰貟命掌鎮<lb/>
　兵則自國徵始繼之者王希忠申之秀也希忠後死<lb/>
　亂軍中之秀見賊陷京城削髪去為僧有司香太監<lb/>
　貫宗云然又行里許為徳陵神宫監又半里許名東<lb/>
　井相傳成祖八妃葬此少北渡一小石橋為徳陵陵<lb/>
<pb n="17b"/>
　西向面大溪過大石橋而西至永陵再西而北至景<lb/>
　陵由長陵西下坡渡石橋為獻陵又度小石橋為慶<lb/>
　陵再度石橋二為裕陵松左右成列再西見碑樓出<lb/>
　松林中度一大石橋抵碑樓下則茂陵也松列樓外<lb/>
　者存二十二株列樓以内至祾恩門者三十六株自<lb/>
　祾恩門入難以數計矣由茂陵神馬厰神宫監而西<lb/>
　三四里度一大石橋至泰陵渡溪而南至康陵折而<lb/>
　北為錐石口自溪而東有斷橋循麓右轉復渡溪水<lb/>
<pb n="18a"/>
　上一岡至定陵少南為西井再南為萬妃墳又南則<lb/>
　昭陵東至思陵<lb/>
　燕都㳺覽志天夀山陵前有鳳凰山後有黄花鎮左<lb/>
　有蟒山右有虎峪東西山口兩水㑹流於朝宗河文<lb/>
　皇帝葬所曰康家莊是為長陵次皇山距長陵一里<lb/>
　有半是為獻陵次黒山距獻陵三里是為景陵次石<lb/>
　門山距景陵六里是為裕陵次寳山距裕陵二里是<lb/>
　為茂陵次史家山距茂陵二里是為泰陵次金嶺山<lb/>
<pb n="18b"/>
　距泰陵三里是為康陵次陽翠嶺距康陵十六里是<lb/>
　為永陵次大峪山距永陵九里是為昭陵次亦名大<lb/>
　峪山距昭陵一里是為定陵次皇山二嶺距定陵五<lb/>
　里是為慶陵<lb/>
　肅松録徳陵葬雙鎖山潭子峪在永陵東北思陵葬<lb/>
　錦屏山小紅門内<lb/>
　燕都㳺覽志皇陵入路第一層龍沙帶崖第二層白<lb/>
　玉石坊在紅門之南嘉靖十九年建坊北石橋橋南<lb/>
<pb n="19a"/>
　二喬松北瞰流泉松栢左右列各六行第三層自坊<lb/>
　内行松隂中三里許至紅門下馬歩入門内左為拂<lb/>
　塵殿圍墻正殿二層羣室六十餘楹皇帝謁陵至此<lb/>
　更衣左右槐樹正寢二殿羣圍房各五百餘間第四<lb/>
　層至龍鳳門黄緑琉璃甃治門内外白玉石華表柱<lb/>
　各二雕蟠龍色如乾黄玉門内外石橋七座白玉石<lb/>
　為闌第五層至碑樓洪熙元年建碑髙十許丈無字<lb/>
　第六層至櫺星門門左右列雕龍白玉石柱石人石<lb/>
<pb n="19b"/>
　馬麒麟象虎駱駝犀牛獅子<lb/>
　菊隠紀聞明初有玉鴿十二從南方來飛集燕山識<lb/>
　者謂北平當王蓋兆燕山十二陵也<lb/>
　世廟識餘録天夀山名始於成祖蓋嘗駐蹕於此飲<lb/>
　酒是日適萬夀之期羣臣上夀故名天夀今之傳訛<lb/>
　者謂為御體所藏名天夀者非也<lb/>
　小草齋集入紅門有殿曰時陟車駕更衣之所也神<lb/>
　路中石獅子犀象駱駝麟馬各四石人十二擎天柱<lb/>
<pb n="20a"/>
　四望柱二碑亭一而九陵分道焉長陵當中正南鄉<lb/>
　其左為永陵景陵右為茂陵裕陵獻陵昭陵惟康定<lb/>
　泰三陵稍逺可三十里<lb/>
　實録宣徳十年四月修葺長陵獻陵始置石人石馬<lb/>
　於御道東西<lb/>
　景泰元年正月命於天夀山之南築城周圍十二里<lb/>
　以居長陵景陵獻陵三衛官軍二年十月徙昌平縣<lb/>
　治并儒學倉庫於新築土城之内<lb/>
<pb n="20b"/>
　燕都㳺覽志長陵在龍鳳門正北十二里居中其地<lb/>
　名山塲乃康家莊也陵之左有元時康家墳存之春<lb/>
　秋賜二祭陵規制大於諸陵祾恩殿石欄三重惟此<lb/>
　與定陵為然其餘僅一重耳登寳城獨從中道一門<lb/>
　入與他陵左右掖門入者異碑闊四尺五寸厚二尺<lb/>
　五寸他陵亦不及也<lb/>
　昌平山水記長陵在天夀山中峯之下門三道東西<lb/>
　二角門門内東神厨五間西神庫五間厨前有碑亭<lb/>
<pb n="21a"/>
　一座南向内有碑龍頭龜趺無字重門三道榜曰祾<lb/>
　恩門東西二小角門門内有神帛爐東西各一其上<lb/>
　為享殿榜曰祾恩殿九間重簷中四柱飾以金蓮餘<lb/>
　皆髹漆階三道中一道為神路中平外墄其平刻為<lb/>
　龍形東西二道皆墄有白石欄三層東西皆有級執事<lb/>
　所上也兩廡各十五間殿後為門三道又進為白石<lb/>
　坊一座又進為石臺其上爐一花瓶燭臺各二皆白<lb/>
　石又前為寳城城下有甬道内為黄琉璃屏一座旁<lb/>
<pb n="21b"/>
　有級分東西上折而南是為明樓重簷四出陛前俯<lb/>
　享殿後接寳城上有榜曰長陵中有大碑一上書曰<lb/>
　大明用篆下書曰成祖文皇帝之陵用楷字大徑尺<lb/>
　以金填之碑用朱漆欄畫雲氣碑頭交龍方趺寳城<lb/>
　周圍二里城之内下有水溝自殿門左右繚以周垣<lb/>
　屬之寳城舊有樹　長陵門右别有具服殿五間東<lb/>
　向有周垣垣南有白石槽五方而長名曰雀池貯水<lb/>
　以飲雀<lb/>
<pb n="22a"/>
　嘉靖祀典長陵葬成祖體天𢎞道髙明廣運聖武神<lb/>
　功純仁至孝文皇帝仁孝慈懿誠明莊獻配天齊聖<lb/>
　文皇后徐氏外一十六妃諡葬不可考<lb/>
　名山藏仁孝徐皇后中山王達長女后觀女憲女誡<lb/>
　諸家約其要義作内訓二十篇復采儒道釋嘉言善<lb/>
　行類編勸善書示皇太子諸王永樂五年七月崩<lb/>
　宣宗實録宣徳五年三月上駐蹕陵下謂侍臣曰皇<lb/>
　祖考常言古帝王陵寢有崇奢麗及藏寳玉者皆無<lb/>
<pb n="22b"/>
　逺慮吾子孫宜戒之不可蹈也今所建陵寢皆皇祖<lb/>
　當時規畫不敢有所増益<lb/>
　實録宣徳十年十月己酉建長陵神功聖徳碑　長<lb/>
　陵碑正統初南城程南雲奉命書<lb/>
　國朝典彚嘉靖十七年上閱長陵碑欲更成祖諡號<lb/>
　命鋟木加碑上郭勛上䟽以為宜盡礱舊字更書之<lb/>
　可以垂永乆上不恱曰朕不忍琢傷舊號下禮部翰<lb/>
　林院議部覆請遵上諭如式刋製擇吉奉安詔可<lb/>
<pb n="23a"/>
　野獲編萬厯三十二年雷震長陵碑上命重建於是<lb/>
　大學士沈一貫上疏言世祖欲改刻成祖陵碑而未<lb/>
　遑今雷神奮威乃天意示更新之象欲皇上纉成祖<lb/>
　徳乗此更立新碑此莫大之慶也上優㫖允行噫上<lb/>
　蒼示警於祖陵正宜君臣修省乃反以為瑞應形之<lb/>
　章奏比王安石天變不足畏罪浮十倍矣<lb/>
仁宗獻陵<lb/>
　吾學編洪熈元年五月辛巳帝崩于欽安殿九月葬<lb/>
<pb n="23b"/>
　獻陵<lb/>
　燕都㳺覽志仁宗昭皇帝陵曰獻陵在長陵之右<lb/>
　昌平山水記獻陵在天夀山西峯之下距長陵西少<lb/>
　北一里自北五空橋北三十餘步分西為獻陵神路<lb/>
　至殿門可二里有碑亭一座重簷四出陛内有碑龍<lb/>
　頭龜趺無字亭南有小橋門三道榜曰祾恩門無角<lb/>
　門殿五間單簷柱皆朱漆直椽階三道其平刻為雲<lb/>
　花石欄一層東西有級兩廡各五間餘如長陵殿有<lb/>
<pb n="24a"/>
　後門為短簷屬之垣垣有門垣後有土山曰玉案山<lb/>
　故闢神路於殿西玉案山之右有小橋前數歩又一<lb/>
　小橋跨溝水溝水自陵東來過橋下㑹於北五空橋<lb/>
　山後橋三道皆一空又進為門三道並如長陵而髙<lb/>
　廣殺之甬道平寳城小冢半填榜曰獻陵碑曰大明<lb/>
　仁宗昭皇帝之陵餘並如長陵山之前門及殿山之<lb/>
　後門及寳城各為一周垣舊有樹<lb/>
　嘉靖祀典獻陵葬仁宗敬天體道純誠至徳𢎞文欽<lb/>
<pb n="24b"/>
　武章聖達孝昭皇帝誠孝恭肅明徳𢎞仁順天啓聖<lb/>
　昭皇后張氏其恭靖賢妃恭懿恵妃貞靜敬妃俱葬<lb/>
　金山外一妃諡葬不可考<lb/>
　國朝典彚七妃三葬金山餘皆從葬<lb/>
　名山藏誠孝章皇后永城人彭城伯張麒女正統七<lb/>
　年崩<lb/>
　昌平山水記十二陵制獻陵最樸景陵次之洪熙元<lb/>
　年五月上疾大漸遺詔有曰朕臨御日淺恩澤未浹<lb/>
<pb n="25a"/>
　於民不忍重勞山陵制度務從儉約是日上崩皇太<lb/>
　子即皇帝位及營仁宗皇帝山陵上諭尚書蹇義夏<lb/>
　原吉等曰國家以四海之富葬其親豈惜勞費然古<lb/>
　之帝王皆從儉制孝子思保其親之體魄於乆逺者<lb/>
　亦不欲厚葬秦漢之事足為明鑑况皇考遺詔天下<lb/>
　所共知今建山陵宜遵先志義等對曰聖見髙逺發<lb/>
　於孝思誠萬世之利於是命成山侯王通工部尚書<lb/>
　黄福總其事其制度皆上所規畫也<lb/>
<pb n="25b"/>
宣宗景陵<lb/>
　吾學編宣徳十年春正月甲戌帝崩于乾清宫六月<lb/>
　葬景陵<lb/>
　燕都㳺覽志宣宗章皇帝陵曰景陵在長陵之左<lb/>
　昌平山水記景陵在天夀山東峯之下距長陵東少<lb/>
　北一里半自北五空橋南數步分東為景陵神路至<lb/>
　殿門三里碑亭門廡如獻陵殿五間重簷階三道其平<lb/>
　刻為龍形殿有後門不屬垣殿後門三道並如獻陵<lb/>
<pb n="26a"/>
　甬道平寳城長而狹榜曰景陵碑曰大明宣宗章皇<lb/>
　帝之陵周垣如長陵寳城前存樹十五株冢上一株<lb/>
　嘉靖祀典景陵葬宣宗憲天崇道英明神聖欽文昭<lb/>
　武寛仁純孝章皇帝孝恭懿憲慈仁莊烈齊天配聖<lb/>
　章皇后孫氏而以恭讓誠順康穆靜慈皇后胡氏葬<lb/>
　金山榮思賢妃亦葬金山外六妃諡葬不可考<lb/>
　國朝典彚八妃一葬金山餘皆從葬<lb/>
　名山藏孝恭孫皇后鄒平人父忠永城主簿天順六<lb/>
<pb n="26b"/>
　年崩合葬景陵<lb/>
　恭讓胡皇后濟寧人父榮錦衣百戸正統八年殂<lb/>
　世宗實録嘉靖十五年四月上親詣景陵語郭勛等<lb/>
　曰景陵規制獨小又多損壊其於宣宗皇帝功徳之<lb/>
　大殊為勿稱當重建享殿増崇基構<lb/>
　今言天夀七陵惟景陵規制獨小嘉靖十五年稍廓<lb/>
　大之<lb/>
　<hi>朱彛尊曰考實録宣徳十年三月庚子贈何氏為貴妃諡端靜趙氏為賢妃諡純靜吴氏為恵妃諡貞順</hi>
<pb n="27a"/>
　<hi>焦氏為淑妃諡莊靜曹氏為敬妃諡莊順徐氏為順妃諡貞恵袁氏為麗妃諡恭定諸氏為恭妃諡貞靖</hi>
　<hi>李氏為充妃諡恭順何氏為成妃諡肅僖諡册有曰兹委身而蹈義随龍馭以上賔宜薦徽稱用彰節行</hi>
　<hi>是從葬者蓋有十妃祀典典彚皆誤也</hi>
英宗裕陵<lb/>
　吾學編天順八年春正月庚午帝崩于乾清宫二月<lb/>
　葬裕陵<lb/>
　燕都㳺覽志英宗睿皇帝陵曰裕陵在慶陵少西<lb/>
　實録天順八年六月裕陵成其制金井寳山城池一<lb/>
<pb n="27b"/>
　座照壁一座明樓花門樓各一座俱三間香殿一座<lb/>
　五間雲龍五彩貼金硃紅油石碑一祭臺石一燒紙<lb/>
　爐二神厨正房五左右廂房六宰牲亭一墻門一奉<lb/>
　祀房三門房三神路五百三十八丈七尺神宫監前<lb/>
　堂五間穿堂三間後堂五間左右廂房四座二十間<lb/>
　周圍歇房并厨房八十六間樓一門房一大小墻門<lb/>
　二十五小房八井一神馬房馬房二十歇房九馬椿<lb/>
　三十二大小墻門六白石橋三甎石橋二周圍包砌<lb/>
<pb n="28a"/>
　河岸溝渠三百八十八丈二尺栽培松樹二千六百<lb/>
　八十四株<lb/>
　昌平山水記裕陵在石門山距獻陵西三里自獻陵<lb/>
　碑亭前分西為裕陵神路路有小石橋碑亭北有橋<lb/>
　三道皆一空平刻雲花殿無後門榜曰裕陵碑曰大<lb/>
　明英宗睿皇帝之陵餘並如景陵寳城如獻陵垣内<lb/>
　及冢上樹存一百六七十株<lb/>
　嘉靖祀典裕陵葬英宗法天立道仁明誠敬昭文憲<lb/>
<pb n="28b"/>
　武至徳廣孝睿皇帝孝莊獻穆𢎞恵顯仁恭天欽聖<lb/>
　睿皇后錢氏孝肅貞順康懿光烈輔天成聖皇后周<lb/>
　氏其靖莊安穆宸妃莊僖端肅安妃端莊昭妃恭安<lb/>
　和妃恭僖成妃榮靖貞妃恭靖莊妃恭莊端恵徳妃<lb/>
　莊和安靖順妃昭肅靖端賢妃端靖安榮淑妃安和<lb/>
　榮靖麗妃昭静恭妃僖恪充妃恵和麗妃端和懿妃<lb/>
　俱葬金山貞順懿恭恵妃葬桃山<lb/>
　國朝典彚十八妃一葬緜山餘俱金山<lb/>
<pb n="29a"/>
　名山藏孝莊錢皇后海州人父貴都指揮僉事正統<lb/>
　七年冊立成化四年崩祔葬裕陵然異隧焉去英宗<lb/>
　泉堂可數丈許中窒之虛右壙以待孝肅周后則其<lb/>
　中有隧道通而孝肅又不得預於配祭<lb/>
　孝肅周太后昌平人慶雲侯贈寧國公龍女𢎞治十<lb/>
　七年三月崩<lb/>
　野獲編本朝山陵初止一后祔葬至英宗元配孝莊<lb/>
　錢后崩時憲宗壓於生母孝肅周后幾不得祔葬裕<lb/>
<pb n="29b"/>
　陵大臣力諍之始虛孝肅𤣥宫以待而二后並祔自<lb/>
　此始矣<lb/>
　皇明通紀天順八年正月上疾大漸遺命勿以嬪御<lb/>
　殉葬令太監牛玉執筆書之<lb/>
　否泰録髙廟文廟仁廟宣廟皆用人殉葬至英宗臨<lb/>
　崩召憲廟謂之曰用人殉葬吾不忍也此事宜自我<lb/>
　止後世子孫勿復為之至今遂為定制<lb/>
景皇帝陵<lb/>
<pb n="30a"/>
　吾學編景泰八年春正月帝不豫<lb/>
　天順元年二月廢景泰皇帝為郕王癸丑郕王薨于<lb/>
　西宫<lb/>
　長安客話景皇帝陵在金山口距西山不十里陵前<lb/>
　坎窞樹多白楊及樗凡諸王公主夭殤者並葬金山<lb/>
　口其地與景皇陵相屬又諸妃亦多葬此<lb/>
　嘉靖祀典景皇帝陵葬恭仁康定景皇帝貞恵安和<lb/>
　景皇后<lb/>
<pb n="30b"/>
　實録景泰七年三月諡皇后杭氏曰肅孝皇后<lb/>
　雙槐嵗抄天順元年二月乙未朔廢景泰帝仍為郕<lb/>
　王歸西内皇太后制諭也戊戌命郕王所立皇太后<lb/>
　吳氏仍號宣廟賢妃皇后汪氏復為郕王妃懐獻太<lb/>
　子見濟為懐獻世子肅孝皇后杭氏及貴妃唐氏俱<lb/>
　革其名號癸丑郕王薨葬祭禮如親王諡曰戾唐氏<lb/>
　等妃嬪俱賜紅帛自盡以殉葬<lb/>
　憲宗實録成化十一年十二月戊子命復郕王帝號<lb/>
<pb n="31a"/>
　勅廷臣曰曩者朕叔郕王踐阼戡難保邦奠安宗社<lb/>
　亦既有年及寢疾臨薨之際姦臣貪功生事妄興讒<lb/>
　搆請去帝號先帝尋知誣枉深懐悔恨以次抵姦於<lb/>
　法不幸上賔未及舉正朕嗣承大業於兹一紀毎思<lb/>
　先儒有言祖父有欲為之志而未為子孫善繼其志<lb/>
　而成就之此所謂孝間以帝號之復質諸聖母皇太<lb/>
　后亦云此先帝本意宜即舉行朕祗服嗣訓敦念親<lb/>
　親誕告在廷用成先志其郕王可仍舊皇帝之號所<lb/>
<pb n="31b"/>
　有尊諡禮部㑹議以聞仍令所司修飾陵寢壬辰文<lb/>
　武羣臣英國公張懋等議曰仰惟郕王早儋王爵奉<lb/>
　藩京師當先帝北狩之秋勍敵南侵之日郊畿震動<lb/>
　神噐虛危乃承傳授之命於慈闈俯從擁戴之情於<lb/>
　臣庶嗣登大位𢎞濟艱難㧞擢賢才延覽羣䇿收既<lb/>
　潰之士卒却深入之軍鋒保固京城奠安宗社申嚴<lb/>
　戰守之師再遣奉迎之使卒致也先悔過先帝囬鑾<lb/>
　尊養之禮有加讒間之言罔入始終八載全獲兩宫<lb/>
<pb n="32a"/>
　仁恩覃被於寰區威武奮揚於海宇奈屬末年寢疾<lb/>
　遞罹臣下姦謀巧肆讒間於臨危請削帝號於既逝<lb/>
　尚頼先王之覺悟旋抵姦宄於誅夷雖舉正之未遑<lb/>
　實貽謀之有待皇帝明髙日月量廓乾坤孝道丕隆<lb/>
　承先帝所欲為之素志綸音渙布復景泰所已有之<lb/>
　徽稱上慰在天之靈下協率土之議臣等謹擴聞見<lb/>
　之蹟庸陳羣議之公宜上尊諡曰恭仁康定景皇帝<lb/>
　已亥命翰林院撰諡冊遣撫寧侯朱永襄城侯李謹<lb/>
<pb n="32b"/>
　定西侯蔣琬祭告天地宗廟社稷英國公張懋詣陵<lb/>
　寢上尊諡冊曰維成化十一年嵗次乙未十二月丙<lb/>
　子朔越二十四日姪嗣皇帝謹再拜稽首上言伏以<lb/>
　功業之盛宜享乎徽稱孝愛之隆莫先於繼志叔父<lb/>
　郕王比當多難之秋俯徇羣臣之請臨朝踐阼奮武<lb/>
　揚兵却敵勢於方張致鑾輿之遄復奠安宗社輯寧<lb/>
　邦家敬養備於奉尊恵化周於逮下偶因寢疾遂至<lb/>
　彌留皇考應天順人復正大位眷惟同氣初無間言<lb/>
<pb n="33a"/>
　奈姦臣貪功妄生異議請去帝號退就王封頼皇考<lb/>
　日月之明灼知誣枉抵姦於法擬復舊稱不幸上賔<lb/>
　因而未果姪嗣守大業敦念親親間以帝號之復請<lb/>
　於聖母伏承慈㫖欣然允從是用參合至公祗薦鴻<lb/>
　號昭叔父之盛烈副皇考之素心謹遣英國公張懋<lb/>
　奉冊寳上尊諡曰恭仁康定景皇帝神靈如在鑒是<lb/>
　用歆錫慶流芳永永無極謹告庚子太常寺奏景皇<lb/>
　帝陵寢舊祭用少牢遣内官行禮今既上尊諡其祭<lb/>
<pb n="33b"/>
　儀并遣官請如長獻諸陵從之<lb/>
　國史唯疑景帝追復諡號始荆門州訓導髙瑶初為<lb/>
　黎淳所駁辭甚厲訖如瑶請亦公論之不容泯也<lb/>
　帝京景物畧世宗謁陵畢過金山特謁景帝陵廟初<lb/>
　碧瓦命以黄瓦易之<lb/>
　嘉靖祀典上諭尚書夏言景皇帝陵碑偏置門左非<lb/>
　宜建亭於陵門之外大門之内庶稱尊崇於是言請<lb/>
　作亭蓋覆報可<lb/>
<pb n="34a"/>
憲宗茂陵<lb/>
　吾學編成化二十三年八月戊子帝崩于乾清宫冬<lb/>
　十月葬茂陵<lb/>
　燕都㳺覽志憲宗純皇帝陵曰茂陵在裕陵西北<lb/>
　昌平山水記茂陵在聚寳山距裕陵西一里自裕陵<lb/>
　碑亭前分西為茂陵神路路有石橋一空制如裕陵<lb/>
　榜曰茂陵碑曰大明憲宗純皇帝之陵垣内外及冢<lb/>
　上樹千餘株十二陵唯茂陵獨完他陵或僅存御榻<lb/>
<pb n="34b"/>
　茂陵則簨虡之屬猶有存者<lb/>
　嘉靖祀典茂陵葬憲宗繼天凝道誠明仁敬崇文肅<lb/>
　武宏徳聖孝純皇帝孝貞莊懿恭靖仁慈欽天輔聖<lb/>
　純皇后王氏孝穆慈慧恭恪莊僖崇天承聖皇后紀<lb/>
　氏孝恵康肅温仁懿順協天佑聖皇后邵氏而恭肅<lb/>
　端順榮靖皇貴妃亦葬天夀山端順賢妃恭恵和妃<lb/>
　和恵靖妃莊靖順妃端榮賢妃莊懿徳妃靖順恵妃<lb/>
　昭順麗妃端僖安妃恭懿敬妃懐榮賢妃靖僖榮妃<lb/>
<pb n="35a"/>
　俱葬金山<lb/>
　名山藏孝貞王皇后上元人中軍都督贈阜國公鎮<lb/>
　之女正徳十三年二月崩合葬茂陵<lb/>
　國朝典彚孝穆皇后紀氏孝宗生母也初葬金山孝<lb/>
　宗即位遷合葬孝恵皇后邵氏興獻帝生母也初葬<lb/>
　金山世宗即位遷合葬十四妃一葬陵之西南餘俱<lb/>
　葬金山廢后吴氏亦葬金山<lb/>
　名山藏孝穆紀太后賀人本蠻土官女成化十一年<lb/>
<pb n="35b"/>
　六月暴薨孝恵邵太后昌化人父林嘉靖元年崩<lb/>
　野獲編憲宗初選吴氏旋廢則元配為孝貞后王氏<lb/>
　而孝宗生母為孝穆后紀氏同祔茂陵蓋循用裕陵<lb/>
　新例至嘉靖入纉則憲宗貴妃邵氏已稱夀安皇太<lb/>
　后尋崩初葬金山後亦遷祔茂陵於是三后並祔又<lb/>
　從此始<lb/>
孝宗泰陵<lb/>
　吾學編𢎞治十八年五月辛卯帝崩于乾清宫<lb/>
<pb n="36a"/>
　燕都㳺覽志孝宗敬皇帝陵曰泰陵在茂陵之西<lb/>
　昌平山水記泰陵在史家山距茂陵西少北二里自<lb/>
　茂陵碑亭前分西為泰陵神路路有石橋五空賢莊<lb/>
　灰嶺二水逕焉碑亭北有橋三道皆一空制如茂陵<lb/>
　榜曰泰陵碑曰大明孝宗敬皇帝之陵垣内及冢上<lb/>
　樹百餘株殿上存御座御案御榻各一承塵皆五色<lb/>
　花板多殘缺而茂陵泰陵獨完<lb/>
　武宗實録𢎞治十八年六月營泰陵於天夀山勅太<lb/>
<pb n="36b"/>
　監李興新寧伯譚祐工部左侍郎李鐩提督發五軍<lb/>
　等三營官軍萬人供役<lb/>
　九朝野記初建泰陵都下盛傳其地有水吏部主事<lb/>
　楊子噐直言其事時督工太監李興有殊寵勢焰薫<lb/>
　灼遂下楊錦衣獄莫敢救者適起復知縣丘泰莆田<lb/>
　人到京上䟽言子噐此奏甚有益蓋泰陵有水通國<lb/>
　皆云使此時不言萬一梓宫葬後有言者欲開則洩<lb/>
　氣不開則抱恨終天今視水有無此疑可釋尋遣司<lb/>
<pb n="37a"/>
　禮監太監蕭敬押楊往衆謂必遭興毒手及至興率<lb/>
　奴客詈罵楊欲箠之蕭敬曰水之有無視之立見何<lb/>
　必爾又顧興曰士大夫可殺不可辱也遂得免既回<lb/>
　奏無水衆又謂楊必死事傳禁中太皇太后聞之曰<lb/>
　無水則已何必罪之遂得還職<lb/>
　無用閒談泰陵金井内水孔如巨杯水仰歕不止楊<lb/>
　名父親見之歸而䟽諸朝請易地事下工部湯隂李<lb/>
　司空鐩怒其多言害成功隂令人塞其孔以誹謗狂<lb/>
<pb n="37b"/>
　妄奏命錦衣官校押名父赴陵所驗看名父身親三<lb/>
　木朝辭賦詩人共憐之孝廟聖體竟葬此中言之可<lb/>
　為寒心<lb/>
　嘉靖祀典泰陵葬孝宗建天明道誠純中正聖文神<lb/>
　武至仁大徳敬皇帝孝康靖肅莊慈哲懿翊天贊聖<lb/>
　敬皇后張氏<lb/>
　名山藏孝康張皇后興濟人父巒都督同知夀寧伯<lb/>
　贈昌國公嘉靖二十一年八月崩<lb/>
<pb n="38a"/>
武宗康陵<lb/>
　吾學編正徳十六年三月丙寅帝崩于豹房<lb/>
　燕都㳺覽志武宗毅皇帝陵曰康陵在泰陵正西田<lb/>
　大受謁康陵記曰康陵西去紅門三十里十二陵中<lb/>
　最僻逺者陵背負五峯形如青菡萏舊名蓮花山灌<lb/>
　莽隂森望之不見土石長松大者至數十圍<lb/>
　昌平山水記康陵在金嶺山距泰陵西南二里自泰<lb/>
　陵橋下分西南為康陵神路山勢自此折而南故康<lb/>
<pb n="38b"/>
　陵東向路有石橋五空錐石口水逕焉又前有石橋<lb/>
　三空制如泰陵榜曰康陵碑曰大明武宗毅皇帝之<lb/>
　陵垣内外樹二三百株<lb/>
　嘉靖祀典康陵葬武宗承天達道英肅睿哲昭徳顯<lb/>
　功宏文思孝毅皇帝孝靜莊恵安肅温誠順天偕聖<lb/>
　毅皇后夏氏<lb/>
　國朝典彚二妃葬金山<lb/>
　名山藏孝静夏皇后上元人父儒封慶陽伯嘉靖十<lb/>
<pb n="39a"/>
　四年崩<lb/>
世宗永陵<lb/>
　實録嘉靖四十五年十二月庚子上崩于乾清宫隆<lb/>
　慶元年二月癸卯葬永陵<lb/>
　燕都㳺覽志世宗肅皇帝陵曰永陵在長陵東南享<lb/>
　殿前後凡五重墻内外皆植栝子松祾恩殿後之左<lb/>
　有松卧而復起西向三折而始上寳城頂有杏有桑<lb/>
　昌平山水記永陵在十八道嶺嘉靖十五年改名陽<lb/>
<pb n="39b"/>
　翠嶺距長陵東南三里自七空橋北百餘歩分東為<lb/>
　永陵神路長三里有石橋一空有碑亭一座如獻陵<lb/>
　而崇鉅過之碑亭南有石橋三道皆一空門三道門<lb/>
　内東神厨五間西神庫五間重門三道東西二小角<lb/>
　門又進復有重門三道飾以石闌累級而上方至中<lb/>
　墀殿七間兩廡各九間其平刻左龍右鳳石闌二層<lb/>
　餘悉如長陵殿後有門兩旁有垣垣各有門明樓無<lb/>
　甬道東西為白石門曲折而上樓之三面皆為城堞<lb/>
<pb n="40a"/>
　榜曰永陵碑曰大明世宗肅皇帝之陵享殿明樓皆<lb/>
　以文石為砌壯麗精緻長陵不及也寳城前東西垣<lb/>
　各為一門門外為東西長街而設重垣於外垣凡二<lb/>
　周皆屬之寳城其規制特大<lb/>
　北㳺紀方永陵成世宗登陽翠嶺顧謂工部臣曰朕<lb/>
　陵如是止乎部臣倉惶對曰外尚有周垣未作乃築<lb/>
　垣諸陵所無也後定陵效之<lb/>
　芹城小志永陵葬世宗欽天履道英毅聖神宣文廣<lb/>
<pb n="40b"/>
　武洪仁大孝肅皇帝孝潔恭懿慈睿安莊相天翊聖<lb/>
　肅皇后陳氏孝烈端順敏恵恭誠祗天衛聖皇后方<lb/>
　氏孝恪淵純慈懿贊天開聖恭順皇后杜氏<lb/>
　名山藏孝潔陳皇后元城人父萬言都督同知封泰<lb/>
　和伯嘉靖七年十月崩初諡悼靈皇后以其年别葬<lb/>
　襖兒谷乆之改諡孝潔穆宗即位遷葬永陵孝烈方<lb/>
　皇后江陵人父都督鋭封安平伯嘉靖二十六年宫<lb/>
　中火后崩孝恪杜太后大興人慶都伯林女嘉靖三<lb/>
<pb n="41a"/>
　十三年薨<lb/>
　今言嘉靖十五年作夀陵君即位為椑禮也夀宫在<lb/>
　十八道嶺<lb/>
　國朝典彚孝潔皇后陳氏初葬襖兒谷隆慶初遷合<lb/>
　葬繼后方氏葬金山孝恪皇后杜氏穆宗生母也初<lb/>
　葬金山隆慶初遷合葬二十六嬪惟五妃葬襖兒峪<lb/>
　餘俱金山<lb/>
　野獲編世宗元配為孝潔后陳氏繼曰孝烈后方氏<lb/>
<pb n="41b"/>
　上以方氏有定變衛䕶功其崩也梓宫先入永陵𤣥<lb/>
　宫又特祧仁宗以孝烈神主入太廟比穆宗登極遷<lb/>
　孝潔梓宫與孝烈並祔而上生母為孝恪后杜氏亦<lb/>
　遷祔焉永陵亦有三后同穴一如茂陵故事矣<lb/>
　嘉靖祀典嘉靖十五年禮部諸臣上言帝后合葬諸<lb/>
　妃陪葬古今經常之制英宗皇帝遺詔皇妃他日宜<lb/>
　合葬恵妃亦當遷來以後諸妃次第祔葬聖訓具在<lb/>
　今㑹典止載睿皇后錢氏合葬裕陵諸妃竟無陪葬<lb/>
<pb n="42a"/>
　者茂陵亦無陪葬莫考其故臣等竊以諸妃陪葬義<lb/>
　則不當由隧宜於外垣之内寳山城之外明樓之前<lb/>
　左右相向以次而祔庶合禮制從之<lb/>
穆宗昭陵<lb/>
　實録隆慶六年五月庚戌上崩于乾清宫九月壬寅<lb/>
　葬昭陵<lb/>
　燕都㳺覽志穆宗莊皇帝陵曰昭陵在定陵之南東<lb/>
　向<lb/>
<pb n="42b"/>
　昌平山水記昭陵在大峪山距長陵西南四里自七<lb/>
　空橋北二百許歩分西為昭陵神路長四里路有石<lb/>
　橋五空徳勝口水逕焉又西有石橋一空陵東向碑<lb/>
　亭西有橋三道皆一空餘如康陵榜曰昭陵碑曰大<lb/>
　明穆宗莊皇帝之陵<lb/>
　芹城小志昭陵葬穆宗契天隆道淵懿寛仁顯文光<lb/>
　武純徳𢎞孝莊皇帝孝懿貞恵順哲恭仁儷天襄聖<lb/>
　莊皇后李氏孝安貞懿恭純温恵佐天𢎞聖皇后陳<lb/>
<pb n="43a"/>
　氏孝定貞純欽仁端肅弼天祚聖皇后李氏<lb/>
　名山藏孝懿李皇后昌平人徳平伯銘女以世宗三<lb/>
　十七年薨於裕王邸孝安陳皇后大名人萬厯二十<lb/>
　四年崩<lb/>
神宗定陵<lb/>
　實録萬厯四十八年七月丙申上崩于乾清宫十月<lb/>
　丙午葬定陵<lb/>
　燕都㳺覽志神宗顯皇帝陵曰定陵在康陵之南東<lb/>
<pb n="43b"/>
　向田大受謁陵記曰踰橡子嶺而北是為定陵<lb/>
　湧幢小品神皇夀宫皆種栝子松<lb/>
　昌平山水記定陵在大峪山距昭陵北一里自昭陵<lb/>
　五空橋東二百歩分北為定陵神路長三里路有石<lb/>
　橋三空陵東向碑亭東有橋三道皆一空制如永陵<lb/>
　其不同者門内神厨庫各三間兩岸各七間三重門<lb/>
　旁各有墻墻有門不升降中門之級殿後有石闌一<lb/>
　層而寳城從左右上榜曰定陵碑曰大明神宗顯皇<lb/>
<pb n="44a"/>
　帝之陵<lb/>
　芹城小志定陵葬神宗範天合道哲肅敦簡光文章<lb/>
　武安仁止孝顯皇帝孝端貞恪莊恵仁明嫓天毓聖<lb/>
　顯皇后王氏孝靖温懿敬讓貞慈皇后王氏<lb/>
光宗慶陵<lb/>
　實録泰昌元年九月朔上崩天啓元年九月初四日<lb/>
　葬慶陵<lb/>
　芹城小志光宗貞皇帝陵曰慶陵在裕陵西南俗傳<lb/>
<pb n="44b"/>
　為景泰窪是也先是景泰中建為夀宫英宗復辟景<lb/>
　皇帝遂葬西山之麓陵基遂虚光宗上賔既速倉卒<lb/>
　不能擇地乃用此為陵<lb/>
　熹宗實録天啓元年禮部左侍郎署尚書事周道登<lb/>
　䟽言昭陵舊制祾恩殿正當龍砂之上形家謂龍砂<lb/>
　不可損傷有謂獻陵享殿亦在龍砂之外今營建規<lb/>
　制原倣昭陵而斟酌地勢兼參獻陵<lb/>
　陵工紀事陵寢有後殿中殿前殿重門相隔有為門<lb/>
<pb n="45a"/>
　之樞紐者曰銅管扇冶鑄甚艱舊例責内侍監造時<lb/>
　因慶陵擇定九月初四日窀穸内侍以期太廹再四<lb/>
　規避工部尚書劄臣萬燝董其事甫一月而功成<lb/>
　昌平山水記慶陵在天夀山西峯之右距獻陵西少<lb/>
　北一里自裕陵神路小石橋下分東北為慶陵神路<lb/>
　長二十餘歩有橋一道一空制如獻陵平刻龍鳳殿<lb/>
　柱飾以金蓮殿無後門殿後繚以垣門一道門北有<lb/>
　橋三道皆一空其水自殿西下殿門西又有一小橋<lb/>
<pb n="45b"/>
　為行者所繇殿北過橋有土岡自東而來至神路而<lb/>
　止岡後周垣門三道如獻陵寳城東西直上至中復<lb/>
　為甬道而入榜曰慶陵碑曰大明光宗貞皇帝之陵<lb/>
　殿門前及垣内樹四五百株<lb/>
　芹城小志慶陵葬光宗崇天契道英睿恭純憲文景<lb/>
　武淵仁懿孝貞皇帝孝元昭懿哲恵莊仁合天弼聖<lb/>
　貞皇后郭氏孝和恭獻温穆徽慈皇后王氏孝純淵<lb/>
　靜慈肅皇后劉氏<lb/>
<pb n="46a"/>
　崇禎遺録上諭禮部朕惟慶源有自禮必隆於所生<lb/>
　孝思永言施必由於親始典闗教化義重彛倫章憲<lb/>
　俱存肇稱宜亟我聖妣貞靜賢妃芬降華宗躬膺令<lb/>
　徳徽音夙禀於女史婉懿早著於青蒲在昔皇考毓<lb/>
　我弟昆蓋華萼共輝於連枝而顧復各勤於離裏我<lb/>
　皇兄纂承祧之重既篤於濬源逮眇躬荷世及之庥<lb/>
　亦深於惓慕欲酬罔極宜備追崇正儷體之鴻稱舉<lb/>
　遷祔之上典爾禮部其㑹官詳議以聞於是尊諡聖<lb/>
<pb n="46b"/>
　母孝純淵靜慈肅毗天鍾聖皇后祔葬慶陵<lb/>
熹宗徳陵<lb/>
　五朝注畧天啓七年八月乙卯上崩于乾清宫崇禎<lb/>
　元年三月己巳葬徳陵<lb/>
　燕都㳺覽志熹宗悊皇帝陵曰徳陵在永陵之東北<lb/>
　即永陵之虎沙也陵獨西向與昭定二陵相對旁有<lb/>
　竇禹錫手植槐<lb/>
　昌平山水記徳陵在檀子峪距永陵東北一里自永<lb/>
<pb n="47a"/>
　陵碑亭前分北為徳陵神路陵西南向碑亭前有橋<lb/>
　三道皆一空制如景陵平刻龍鳳殿柱飾以金蓮殿<lb/>
　無後門榜曰徳陵碑曰大明熹宗悊皇帝之陵殿樓<lb/>
　門亭俱黄瓦<lb/>
　芹城小志徳陵葬熹宗達天闡道敦孝篤友章文襄<lb/>
　武靖穆莊勤悊皇帝<lb/>
莊烈愍皇帝思陵<lb/>
　國榷崇禎十五年七月癸未皇貴妃田氏薨輟朝三<lb/>
<pb n="47b"/>
　日十七年正月壬子葬皇貴妃田氏<lb/>
　昌平山水記鹿馬山有田貴妃墓南距西山口一里<lb/>
　崇禎十五年七月妃薨葬此遣工部左侍郎陳必謙<lb/>
　等營建未畢而都城失守賊以帝后梓宫至昌平州<lb/>
　士民率錢募夫葬之田妃墓内移田妃於右帝居中<lb/>
　后居左以田妃之槨為帝槨斬蓬藋而封之門外右<lb/>
　為司禮太監王承恩墓以從死祔焉<lb/>
　白頭閒話思陵既殉社稷福藩在金陵上尊諡曰思<lb/>
<pb n="48a"/>
　宗紹天繹道剛明恪恭揆文奮武敦仁茂孝烈皇帝<lb/>
　尋又改諡毅宗唐藩在閩又改諡威宗至<lb/>
　本朝初諡曰懐宗端皇帝後乃更諡曰莊烈愍皇帝<lb/>
　肅松録順天府昌平州署吏目事省祭官趙一桂為<lb/>
　開壙捐葬崇禎先帝及周皇后共歸田妃陵寢事恭<lb/>
　照明陵坐當昌平州天夀山卑職於崇禎十七年正<lb/>
　署州捕遭際都城陷沒故主縊崩至三月二十五日<lb/>
　順天府偽官李紙票為開壙事仰昌平州官吏即動<lb/>
<pb n="48b"/>
　官銀僱夫速開田妃壙安葬崇禎先帝及周皇后梓<lb/>
　宫四月初三日發引初四日下葬母違時刻未便彼<lb/>
　時州庫如洗監葬官禮部主事許作梅因葬主限迫<lb/>
　亦再三躊蹰卑職與好義之士孫繁祉白紳劉汝朴<lb/>
　王政行等十人共捐錢三百四十千僱夫啓閉其壙<lb/>
　中隧道長十三丈五尺濶一丈深三丈五尺督修四<lb/>
　晝夜至初四日寅時始見壙宫石門用拐釘鑰匙推<lb/>
　開頭層石門入内香殿三間陳設祭噐中有石香案<lb/>
<pb n="49a"/>
　兩邉列五色紬縀侍從宫人生前所用噐物衣服俱<lb/>
　在大紅箱内盛貯中懸萬年燈二盞殿之東間石寢<lb/>
　牀一座鋪設裁絨氊上疊被褥龍枕等件又開二層<lb/>
　石門入内通長大殿九間石牀長如前式髙一尺五<lb/>
　寸濶一丈田妃棺槨即居其上初四日申時後故主<lb/>
　靈到即停于祭棚内陳猪羊金銀紙劄祭品同衆舉<lb/>
　哀祭奠下葬卑職親領夫役入壙宫内即將田妃移<lb/>
　於石牀之右次將周后安於石牀之左後請崇禎先<lb/>
<pb n="49b"/>
　帝之棺居於正中田妃葬於無事之時棺槨俱備監<lb/>
　葬官與卑職見故主有棺無槨遂將田妃之槨移而<lb/>
　用之三棺之前各設香案祭噐畢卑職親手將萬年<lb/>
　燈㸃起遂將二座石門闗閉當時掩土地平尚未立<lb/>
　冢至初六日率捐葬鄉耆等祭奠號泣震天逾時方<lb/>
　止卑職差人傳附近西山口地方撥夫百名各備掀<lb/>
　掘筐擔舁土築完卑職同生員孫繁祉亦捐資五兩<lb/>
　買磚修築周圍冢墻髙五尺有竒幸<lb/>
<pb n="50a"/>
清朝定鼎特遣工部復將崇禎先帝陵寢修建香殿三<lb/>
　間羣墻一週使大明故主不致淪没扵荒郊君后升遐猶享<lb/>
　血食扵後世雖三代開國不逾是也計開劉汝朴錢五十<lb/>
　千白紳錢三十千徐魁錢三十千李<hi>失名</hi>錢五十千鄧<lb/>
　科錢五十千趙永健錢二十千劉應元錢二十千楊<lb/>
　道錢二十千王政行錢二十千　思陵碑亭南北四<lb/>
　丈八尺東西如之宫門三距亭十一歩階三惟中門<lb/>
　有棟宇廣二丈四尺修三丈饗殿距門十三歩階三<lb/>
<pb n="50b"/>
　無臺殿三楹廣七丈二尺修四丈二尺内香案一青<lb/>
　琉璃五噐全設一神牌髙二尺五寸石青地雕龍邉<lb/>
　以金泥之題曰大明欽天守道敏毅敦儉𢎞文襄武<lb/>
　體仁致孝莊烈愍皇帝中楹為煖閣長槅六扇中供<lb/>
　木主三中則莊烈愍皇帝左則周后右則田妃外俱<lb/>
　用櫝冒之周后神主題曰大明孝敬貞烈慈恵莊敏<lb/>
　承天配聖端皇后田妃神主僅存恭懿二字餘被人<lb/>
　磨去矣配殿三楹俱黒瓦殿前大杏樹一株陵寢門<lb/>
<pb n="51a"/>
　三距殿址四歩穴墻為門中廣二丈四尺修一丈二<lb/>
　尺旁則戸矣明樓距門十一歩不起樓階四中開一<lb/>
　門左右夾窗二碑石廣一丈六尺脩六尺雕龍方座<lb/>
　髙丈許題曰莊烈愍皇帝之陵石凡距樓十歩長五<lb/>
　尺博二尺几前石噐五俱髙八尺方式雕龍中一方<lb/>
　鼎與諸陵異皆列在地寳城距几甚近無城周廻用<lb/>
　墻髙六尺中以石灰起冢髙四尺繚以短墻左松八<lb/>
　株右松七株<lb/>
<pb n="51b"/>
　北㳺紀方思陵神碑髙二尺五寸石青地雕龍金字<lb/>
　書大明欽天守道敏毅敦儉𢎞文襄武體仁致孝莊<lb/>
　烈愍皇帝其神主則書大明懐宗欽天守道敏毅敦<lb/>
　儉𢎞文襄武體仁致孝莊烈端皇帝神主之左為周<lb/>
　后主上書大明孝敬貞烈慈恵莊敏承天配聖端皇<lb/>
　后右為田妃主上書恭淑端慧靜懐皇貴妃主俱長<lb/>
　不滿尺白櫝冒之<lb/>
　肅松録甲申四月宻雲副將張減率所部兵至昌平<lb/>
<pb n="52a"/>
　城下繫血書於矢射城中於是生貟孫繁祉同鄉官<lb/>
　王廷授舉人楊春茂監生白紳生貟楊應震毛應元<lb/>
　鄉民白希顔等倡義減於五月朔攻城城中饗應自<lb/>
　卯至午與賊戰斬級百餘生擒賊一百二十名墜城<lb/>
　死者無算奪騾馬六十匹随於次日同赴長陵祭奠<lb/>
　縛賊渠李道春周祥磔之以偽官劉愷澤等四人獻<lb/>
　俘於崇禎皇帝陵墓之側亦磔之具文哭奠焉<lb/>
　甲申傳信録御馬監太監王承恩順天人大同告陷<lb/>
<pb n="52b"/>
　上命承恩提督京營内外軍務居督府之上三月十<lb/>
　八日夜承恩執鎗随駕奪門不得出還至萬嵗山下<lb/>
　從上對縊於巾帽局而死王之心者舊司禮監掌印<lb/>
　太監亦順天人甲申二月廷議助餉衆言之心富甚<lb/>
　家藏銀三十萬時之心閒住已乆上即日召諭之之<lb/>
　心以家計消乏為辭次日進銀一萬兩洎李自成入<lb/>
　繋之搜掠銀十五萬餘以未足三十萬之數考掠至<lb/>
　死他書有言之心自殉者故詳其實附志於此又有<lb/>
<pb n="53a"/>
　言殉難為王之俊者益謬之俊於甲申冬同曹化淳<lb/>
　共證偽太子事丁亥四月乗馬於道人猶見之傳說<lb/>
　之偽如此<lb/>
　肅松録長陵獻陵裕陵茂陵慶陵俱癸山丁向景陵<lb/>
　永陵俱艮山坤向泰陵壬山丙向康陵辛山乙向昭<lb/>
　陵乾山巽向定陵戌山辰向徳陵甲山庚向思陵子<lb/>
　山午向<lb/>
　昌平山水記長陵有東西二井東井在徳陵東南饅<lb/>
<pb n="53b"/>
　頭山之南西向西井在定陵西北東向並重門門三<lb/>
　道殿三間兩廡各三間緑瓦周垣㑹典言長陵十六<lb/>
　妃從葬位號不具其曰井者葢不隧道而直下也自<lb/>
　英宗止宫人從葬於是妃墓始名其在陵山内者昭<lb/>
　陵之左九龍池南為蘇山有萬貴妃之墓東向憲宗<lb/>
　妃也又南為銀錢山有鄭貴妃暨二李劉周四妃之<lb/>
　墓南向神宗妃也又南為襖兒峪有四妃二太子墓<lb/>
　中閻妃王妃左馬妃次左哀冲太子右楊妃次右莊<lb/>
<pb n="54a"/>
　敬太子世宗妃太子也又南為悼陵東南向孝潔皇<lb/>
　后陳氏初諡悼靈葬此世廟崩遷永陵而其封兆尚<lb/>
　存旁有沈文盧三妃之葬至今猶曰悼陵云東山口<lb/>
　迤東有劉恵妃墓英宗妃也又東八里綿山有蘄獻<lb/>
　王滕懐王墓仁宗子也凡陵及妃嬪太子諸王之葬<lb/>
　及上所御殿其外垣皆塗以紅土　十二陵各有宰<lb/>
　牲亭祠祭署朝房神馬房果園神宫監又各有衛領<lb/>
　左右中前後五千户所主率領軍士防䕶陵寢其公<lb/>
<pb n="54b"/>
　署皆在州城中<lb/>
　兩朝從信録諸陵神宫監軍廵山軍廵邏軍夜不收<lb/>
　軍黄土軍行宫軍天橋軍圮墳軍本户軍御馬監軍<lb/>
　御女軍朝房看料軍金錢山軍并悼陵軍李貴妃墳<lb/>
　軍共六千二百四名<lb/>
　肅松録長陵果園在神仙洞北獻陵園在州南門外<lb/>
　少西景陵園在山北裕陵園在景陵園西茂陵園在<lb/>
　大松園西泰陵康陵園俱在大紅門永陵園在神仙<lb/>
<pb n="55a"/>
　洞前昭陵園在西山口定陵園在州西門外御路西<lb/>
　慶陵園在白浮村徳陵園在州西門迤南　長陵獻<lb/>
　陵榛厰俱在渤海所景陵厰在韋村裕陵泰陵厰俱<lb/>
　在懐柔縣茂陵永陵昭陵定陵厰俱在宻雲縣康陵<lb/>
　厰在紅川栁溝慶陵厰在平谷縣徳陵厰在薊州盤<lb/>
　山<lb/>
　太常紀長陵祠祭署建於神宫監之南中為公座左<lb/>
　右小房前為署門永樂七年建獻陵祠祭署建於宰<lb/>
<pb n="55b"/>
　牲亭之左中為公座左右為官舍前為門洪熙元年<lb/>
　建景陵祠祭署建於宰牲亭之右中為公座後為官<lb/>
　舎前為門宣徳十年建裕陵祠祭署建於宰牲亭之<lb/>
　左中為公座左右楹為官舎前為門天順八年建茂<lb/>
　陵祠祭署建於宰牲亭之左制如裕陵成化二十三<lb/>
　年建泰陵祠祭署建於宰牲亭之左制如裕陵𢎞治<lb/>
　十八年建康陵祠祭署建於宰牲亭之左中為公座<lb/>
　後為官舍前為門正徳十六年建永陵祠祭署建於<lb/>
<pb n="56a"/>
　宰牲亭之左制如康陵嘉靖十五年建昭陵祠祭署<lb/>
　建於宰牲亭之左制如永陵萬厯元年建定陵祠祭<lb/>
　署建於宰牲亭之左制如昭陵萬厯十一年建慶陵<lb/>
　祠祭署建於本陵橋南向東制如定陵天啓元年建<lb/>
　徳陵祠祭署建於宰牲亭之左制如永陵崇禎元年<lb/>
　建<lb/>
<hi>附</hi>睿宗顯陵<lb/>
　太常紀睿宗獻皇帝葬承天府松林山薦陵名曰顯<lb/>
<pb n="56b"/>
　陵嘉靖十年封其山為純徳十八年獻皇后薨上將<lb/>
　奉梓宫南祔遂廵承天相度吉兆立表於獻皇帝寢<lb/>
　宫之北勅臣工營之五月上遣使南送梓宫以閏七<lb/>
　月至啓嚴宫合葬設顯陵衛神宫監祠祭署<lb/>
　名勝志純徳山舊名松林山興獻帝陵寢在焉欽定<lb/>
　號列於五鎮之次<lb/>
　<lb/>
　讀禮通考卷九十三<lb/>
</p>
<p>
</p>
  </div>
</body>
</text>
</TEI>
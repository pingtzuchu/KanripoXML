<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷六十三</head>
    <p>
<pb n="1a"/>
欽定四庫全書<lb/>
　讀禮通考卷六十三　　刑部尚書徐乾學撰<lb/>
　　喪儀節二十六<lb/>
　　　諱<lb/>
曲禮卒哭乃諱<hi>注敬鬼神之名也諱辟也生者不相辟名衞侯名惡大夫有名惡君臣同名春秋不非</hi>禮不諱嫌名二名不偏諱<hi>注為其難辟也嫌名謂音聲相近若禹與雨丘與區也偏謂二名不一一諱也孔子之母名徵在言在不稱徵言徵不稱在</hi>逮事父母則諱<lb/>
王父母不逮事父母則不諱王父母<hi>注逮及也謂幼孤不及識父母恩不<pb n="1b"/>至於祖名孝子聞名心瞿諱之由心此謂庶人適士以上廟事祖雖不逮事父母猶諱祖</hi>君所無私<lb/>
諱<hi>注謂臣言於君前不避家諱尊無二也</hi>大夫之所有公諱<hi>注辟君諱也</hi>詩書<lb/>
不諱臨文不諱<hi>注為其失事正</hi>廟中不諱<hi>注為有事於髙祖則不諱曽祖以下尊無二也於下則諱上</hi>夫人之諱雖質君之前臣不諱也<hi>注臣於夫人之家思逺也質猶對也</hi>婦諱不出門<hi>注婦親逺於宮中言辟之</hi>大功小功不諱入竟<lb/>
而問禁入國而問俗入門而問諱<hi>疏卒哭前猶以生事之則未諱至卒哭後服已受變神靈遷廟乃神事之敬鬼神之名故諱之諱避也生不相避名名以名質故言之不諱死則質藏言之則感動孝子故諱之也嫌名謂若禹與雨音同而義異丘與區音異而義同如此者不諱必其音同義同乃<pb n="2a"/>始諱也孔子言徵不言在言在不言徵者案論語云足則吾能徴之矣是言徵也又云某在斯是言在也大夫之所有公諱者人於大夫之所止得避公家之諱不得避大夫諱所以然者尊君諱也若兼為大夫諱則君諱不尊也或云大夫所有公諱者君及大夫諱耳亦無己之私諱夫人君之妻質對也夫人本家所諱臣雖對君前而言語不為諱也臣於大夫之家恩逺故不諱注婦親逺於宮中言辟之者陳鏗問云雜記母之諱宮中諱妻之諱不舉諸某側也此則與母諱同何也田瓊荅曰雜記方分尊卑故詳言之曲禮據不出門大略言之爾母諱逺妻諱近則亦宜言也但所辟者狹爾大功小功不諱者古者期親則為諱陳鏗問曰亦為父乎自己親乎田瓊答曰雜記云卒哭而諱王父母兄弟世父叔父姑姊妹子與父同諱父諱齊衰親也然則大功小功不諱矣熊氏云大功亦諱小功不諱若小功與父同諱則亦諱之知者雜記云王父母兄弟世父叔父姑姊妹子<pb n="2b"/>與父同諱是父之世叔父及姑姊妹以下皆為之小功父為諱故已從父為之諱</hi>
　<hi>馬融曰始死而諱是之死而致死之不仁也卒哭而不諱是之死而致生之不智也聖人知其然故將葬</hi>
　<hi>則有賜諡易名之禮卒哭則有舍舊諱新之令以明生事於此畢鬼事於此始也禮不諱嫌名若曽子不</hi>
　<hi>以諱晳而不稱昔者裼裘之類是也</hi>
　<hi>盧植曰廟中不諱者不諱新君壓於祖禰也</hi>
　<hi>王肅曰祝則名君不諱君也</hi>
　<hi>田瓊曰雜記母之諱宮中諱妻之諱不舉諸其側此婦諱與母諱同者雜記分尊卑此據不出門大略言</hi>
　<hi>之爾</hi>
<pb n="3a"/>
　張子曰言不逮事父母則不諱王父母此尤非義理<lb/>
　雖今之人情猶未有不諱祖者也又如以木鐸徇於<lb/>
　廟曰舍故而諱新如是則此說又不用也又如先君<lb/>
　以獻武諱二山則是雖數世祖猶諱也是難於信書<lb/>
　<hi>方慤曰公所無私諱則私之尊不申於公故也私所有公諱則公之尊無往而不申故也范獻子聘於魯</hi>
　<hi>而不知先君之諱則入門可以不問其諱乎</hi>
　<hi>馬睎孟曰曲禮言王父母則於己為祖者也雜記言王父母則於父為祖者也於父為祖則於己為曽祖</hi>
　<hi>而其服則小功於父為世父叔父姑則於己為從祖祖姑而其服亦小功於父為姊妹則於己為姑而其</hi>
<pb n="3b"/>
　<hi>服則期與大功凡此以父為之諱而諱之是大功小功有所謂諱也大功小功不諱言其不與父同諱者</hi>
　<hi>而已</hi>
　　　　乾學案曽祖父母古禮齊衰三月後世齊衰<lb/>
　　　　五月馬氏言其服小功非也<lb/>
　<hi>胡銓曰君所無私諱欒鍼於晉君之前名其父書是也詩書不諱誦詩讀書是也臨文不諱文謂文章也</hi>
　<hi>舊云禮文恐非</hi>
　<hi>吕大臨曰君所無私諱廟中不諱猶君前臣名父前子名也大夫之所有公諱廟中下則諱上其義同也</hi>
　<hi>陳祥道講義曰凡言於大夫之所則衆所當諱者皆諱也玉藻云士於君所言大夫没矣則稱諡若字名</hi>
<pb n="4a"/>
　<hi>士與大夫言名士字大夫於大夫所有公諱無私諱然則大夫之名亦固有衆所當諱者是所謂公諱也</hi>
　<hi>言公諱則君與大夫凡所當諱者皆在其中矣</hi>
　<hi>劉彝曰死而不諱則安忍而忘親二名而均諱則易犯而難辟聖人知其然為之諱名之禮使之卒哭而</hi>
　<hi>諱所以盡愛敬之心二名不偏諱所以適言語之便也</hi>
檀弓卒哭而諱<hi>注諱避其名</hi>生事畢而鬼事始已<hi>注謂不復饋食於下室而鬼神祭之己語辭也</hi>既卒哭宰夫執木鐸以命于宮曰舍故而<lb/>
諱新<hi>注故為髙祖之父當遷者也</hi>自寢門至于庫門<hi>注百官所在庫門宮外門明堂位曰庫門天子臯門○疏前既執木鐸以命宫中又出宫從寢門至於庫門寢門路門庫門是魯之外門也百<pb n="4b"/>官及宗廟所在之次至庫門咸使知之也魯三門故至庫門爾若天子五門則至臯門故鄭引明堂位云庫門天子臯門也</hi>
二名不偏諱夫子之母名徵在言在不稱徵言徵不稱<lb/>
在<lb/>
　<hi>方慤曰夫子曰不在顓臾而在蕭牆之内若此則言在不稱徵也又曰夏禮吾能言之杞不足徵若此則</hi>
　<hi>言徵不稱在也</hi>
雜記卒哭而諱<hi>注自此而鬼神事之尊而諱其名</hi>王父母兄弟世父叔<lb/>
父姑姊妹子與父同諱<hi>注父為其親諱則子不敢不從諱也謂王父母以下之親諱是<pb n="5a"/>謂士也天子諸侯諱羣祖</hi>母之諱宮中諱妻之諱不舉諸其側與從<lb/>
祖昆弟同名則諱<hi>注母之所為其親諱子孫於宮中不言妻之所為其親諱夫於其側亦不言也孝子聞名心瞿凡不言人諱亦為其相感動也子與父同諱則子可盡曽祖之親也從祖昆弟在其中於父輕不為諱與母妻之親同名重則諱之○疏王父母謂父之王父母於己為曽祖父母正服小功不合諱以父為之諱故子亦同於父而諱之兄弟是父之兄弟於己為伯叔正服期父亦為之期是子與父同是有諱也世父叔父是父之世父叔父於己為從祖也正服小功不合諱以父為之諱故已從父而諱姑謂父之姑也於己為從祖姑在家正服小功出嫁緦麻不合諱以父為之諱故已從父而諱姊妹謂父之姊妹於己為姑在家正服期出嫁大功九月是己與父同為之諱也天子諸侯諱羣祖者以其天子七廟諸侯五廟故知諱羣祖母<pb n="5b"/>與妻二者之諱與己從祖昆弟名同則為之諱不但宮中旁側其在餘處皆諱不但為母妻而諱若從祖昆弟身死亦為諱也</hi>
過而舉君之諱則起<hi>注舉猶言也起立者失言而變自新</hi>與君之諱同則<lb/>
稱字<hi>注謂諸臣之名也○疏過謂過誤也若過誤言君之諱則起而改變自新</hi>
玉藻於大夫所有公諱無私諱<hi>注公諱若言語所辟先君之名</hi>凡祭不<lb/>
諱廟中不諱<hi>注謂祝嘏之辭中有先君之名者也凡祭祭羣神廟中上不諱下</hi>教學臨<lb/>
文不諱<hi>注為惑未知者○疏有公諱無私諱者謂士及大夫言但諱君家不自私諱父母也崔氏云謂伯叔之諱爾若至親則不得言庾云謂士與大夫言有名字同己祖禰名字皆不得諱辟敬大夫故也凡祭謂<pb n="6a"/>社稷山川百神也祝嘏辭中有先君之名不諱之也廟中上不諱下若有事於祖則不諱父也有事於父則諱祖教學謂師長也教人若諱疑誤後生也臨文謂簡牒及讀法律之事也若諱則失於事正也</hi>
　<hi>陳澔曰公諱本國先君之諱也私諱私家之諱也</hi>
　<hi>范鍾曰自士於大夫止臨文不諱論士大夫交際與名諱之法先之以事君之禮繼之以卿大夫士交際</hi>
　<hi>之禮蓋次第等級士知有大夫大夫知有君其義然也貴貴尊賢之義並行不悖於其下然後同心協志</hi>
　<hi>一德以尊於天子制禮之意深矣不特其生為然也周人以諱事神名終將諱之然君所無私諱廟中不</hi>
　<hi>諱而義達於上下貫於幽明矣教學臨文豈可以一日之避就而失萬世之經哉</hi>
王制太史典禮執簡記奉諱惡<hi>注簡記䇿書也諱先王名惡忌日若子卯○疏<pb n="6b"/>奉猶進也謂奉進於王以所諱所惡</hi>
　<hi>劉彝曰此夏殷太史之職主典國之禮法凡有大禮大事則執簡記以考正其儀天子行禘祫㑹逺祖於</hi>
　<hi>太廟則奉其諱若日月有可惡而齋戒恐懼以俟天譴則奉其惡日於天子所以佐佑一人惕厲脩徳若</hi>
　<hi>天地有大災變三辰失其常度咎徵作於四時札瘥刑於四國皆天子之所惡也周官太史掌建邦之六</hi>
　<hi>典以逆邦國之治掌法以逆官府之治掌則以逆都鄙之治正歲年以叙事于官府頒告朔于邦國而小</hi>
　<hi>史掌邦國之志奠繫世辨昭穆若有事則詔王之忌諱大略皆同也</hi>
周禮春官小史詔王之忌諱<hi>注先王之名為諱○疏先王死日為忌名為諱者告王當辟此二事</hi>
<pb n="7a"/>
左傳桓公六年申繻曰周人以諱事神名終將諱之<hi>注君父之名固非臣子所斥然禮既卒哭以木鐸徇曰舍故而諱新謂舍親盡之祖而諱新死者故言以諱事神名終將諱之自父至髙祖皆不敢斥言</hi>
孟子諱名不諱姓姓所同也名所獨也<lb/>
　白虎通德論太古之時所不諱者何尚質也故臣子<lb/>
　不言其君父之名故禮記曰朝日上值不諱正天名<lb/>
　也<lb/>
通典晉孫毓七廟諱字議乙丑詔書班下尊諱唯從宣<lb/>
<pb n="7b"/>
皇帝以來京兆府君以上皆不别著案禮士立二廟則<lb/>
諱王父以下天子諸侯皆諱羣祖親盡廟遷乃舍故而<lb/>
諱新尊者統逺卑者統近貴者得申賤者轉降蓋所以<lb/>
殊名位之數禮上下之序也先代創業之主唯周追王<lb/>
夏殷以前未有聞焉顯考以下謂之親廟親廟月祭屬<lb/>
近禮崇周武王時諸盩為顯考廟周人以諱事神固不<lb/>
以追王所不及而闕正廟之諱也禮大夫所以公諱又<lb/>
曰子與父同諱明君父之諱臣子不可以不諱也范獻<lb/>
<pb n="8a"/>
子聘於魯問具敖之山魯人以其鄉對曰先君獻武之<lb/>
諱也此時獻武己爲逺祖鄰國大夫猶以犯諱爲失歸<lb/>
而作戒著於春秋大晉龍興𢎞崇逺制損益因改思臻<lb/>
其極以爲京兆府君以上雖不追王列在正廟臣下應<lb/>
諱禮有明義宜班下諱字使咸知所避上崇寅嚴之典<lb/>
下防僭同之謬<lb/>
束晳不得避諱議元康七年詔書稱咸寧元年詔下尊<lb/>
諱風伯雨師皆爲訓詁又公官文書吏人上事稱引經<lb/>
<pb n="8b"/>
書者復多廻避使大義不明諸經𫝊咸言天神星宿帝<lb/>
王稱號皆不得變易本文但省事言語臨時訓避而已<lb/>
太常博士華簡言案周禮大宗伯職云槱燎祀司中司<lb/>
命風伯雨師此禮文正稱應如丙辰詔書不改其名事<lb/>
下五府博議賊曹屬束晳議案風伯之名所由來逺其<lb/>
在漢魏固已有之非晉氏避諱始造此號也若以異於<lb/>
周禮宜當變改則今國家行事神物稱號多因近代不<lb/>
皆率古蓋亦簡易以從仍舊隨時之制不足悉變唯雨<lb/>
<pb n="9a"/>
師之名實由避諱宜如舊稱<lb/>
魏王肅已遷主諱議髙皇諱明皇帝既祔遷髙皇主尚<lb/>
書來訪宜復諱不及引殷家或乃同名答曰殷家以甲<lb/>
乙爲字既二名不偏諱且殷質故也禮所謂舍故而諱<lb/>
新諸侯則五代不諱天子之制恐不得與諸侯同五代<lb/>
則不諱也春秋魯諱具敖二山五代之後可不復爲諱<lb/>
然已易其名則故名不復諱也猶漢元后父名禁改禁<lb/>
中爲省中至今遂以省中爲稱非能爲元后諱徒以名<lb/>
<pb n="9b"/>
遂行故也春秋時晉范獻子適魯名其二山自以爲不<lb/>
學當獻子時魯不復爲二名諱而獻子自以爲犯其諱<lb/>
直所謂不學者也禮曰詩書臨文廟中皆不諱此乃謂<lb/>
不諱見在之廟不謂己毁者也文王名昌武王名𤼵成<lb/>
王時頌曰克昌厥後駿𤼵爾私箕子爲武王陳洪範曰<lb/>
使羞其行而邦其昌厲王名胡其子宣王時詩曰胡不<lb/>
相畏先祖于摧其孫幽王時詩曰哀今之人胡爲虺蜴<lb/>
此則詩書不諱明騐也案漢氏不名諱嘗曰臣妾不得<lb/>
<pb n="10a"/>
以爲名字其言事不諱蓋取諸此也然則周禮其不諱<lb/>
時則非唯詩書臨文廟中其餘皆不諱矣今可太祖以<lb/>
上去墠乃不諱諱三祖以下盡親如禮唯詩書臨文廟<lb/>
中不諱自此以後雖百代如漢氏故事臣妾唯不得以<lb/>
爲名字其言事不諱所謂魏國於漢禮有損益質文隨<lb/>
時亦合尊之大義也<lb/>
晉武帝太始二年正月有司奏故事皇后諱與帝諱俱<lb/>
下詔曰禮内諱不出宮而近代諱之非也勿下<lb/>
<pb n="10b"/>
晉江統上言臺選臣叔父春爲安成郡宜春縣令與縣<lb/>
同名故事皆得改選臣以爲父祖改選者蓋以臣子開<lb/>
地不爲父祖之身也今身名所加亦施於臣子吏人係<lb/>
屬朝夕從事官位之號𤼵言所稱若指實而語則違經<lb/>
典諱尊之義若託辭廻避則有廢官擅犯憲制名號繁<lb/>
多士人殷富至使有受寵皇朝出身宰牧而令吏人不<lb/>
得表其官稱子孫不得言其位號上名嚴父下爲臣子<lb/>
體例不通若改易私名以避官稱則違春秋不奪人親<lb/>
<pb n="11a"/>
之義臣以爲身名與官職同者宜與觸父祖名爲比體<lb/>
例既合於義爲𢎞元康七年尚書勅自今已後諸身名<lb/>
與官職同者與觸父祖諱同例<lb/>
東晉康帝諱岳大學言被尚書符解列尊諱無舊詁是<lb/>
五山之大名案釋山篇曰山大而髙曰嵩今取諱宜曰<lb/>
嵩如辭體訓宜詳其嵩議未允當更精詳禮文正上徐<lb/>
禪議謹案輒關博士王質胡納許翰議案爾雅無舊訓<lb/>
非可造立五山之名取其大而髙也其詩曰於皇時周<lb/>
<pb n="11b"/>
陟其髙山髙山則岱衡華恒也周禮謂之五嶽詩人謂<lb/>
之髙山字無詁訓而有二名今若舉名别之宜曰髙取<lb/>
義爲訓宜如前曰嵩<lb/>
晉右將軍王遐司馬劉曇父名遐曇求解職事博士謝<lb/>
詮曰案禮諸侯諱祖與父大夫士并諱伯父母及姑又<lb/>
父子之所天尊無以比宜聽解職博士許幹議曰案禮<lb/>
君子不奪人親故孝經云資父以事君而敬同是以爲<lb/>
尊者諱爲親者諱曇自列父與將軍同名聖朝垂恩不<lb/>
<pb n="12a"/>
許曇解可使換官<lb/>
晉博士孔晁上書犯帝諱後自上又觸諱而引詩書不<lb/>
諱臨文不諱有司奏以慢論詔曰晁自理頃所稱引雖<lb/>
不與今相值然情有所由其特原之然則自今以後三<lb/>
帝諱情亦瞿然長吏以上足閑禮法可如舊科其餘散<lb/>
官以下但有謬語者不可具責又古者内諱不出宮但<lb/>
勿聽以爲名字至於吾名但在見避過禮其或過謬皆<lb/>
勿却問以煩簡書也又都官曹奏以吳興郡上事有春<lb/>
<pb n="12b"/>
字犯㑹稽鄭太妃諱下制書推之王彪之謂今皇太后<lb/>
臨朝奏事詣太后爲故應復犯㑹稽太妃諱不都官郎<lb/>
傅讓尚書王劭議並謂不應復諱尚書陸訥等並謂故<lb/>
應諱王尚書謂朝臣所諱君之母妻諱者以是小君故<lb/>
耳君之所生非小君也亦不上諱牓非羣下所應諱且<lb/>
琅邪夏侯太妃章郡恭惠君章皇太妃諱並不頒下令<lb/>
天下同諱宜更詳之右丞戴謐議云朝臣所諱君之母<lb/>
妻施於小君非君之所生所生之諱不上諱牓非羣下<lb/>
<pb n="13a"/>
所宜諱也竊謂如此則不唯奏事太后不應諱而已恐<lb/>
門號縣名亦不宜改頒於天下而闔朝之臣陳事不避<lb/>
悠悠人吏犯者不問官號獨易餘莫之諱將於大體有<lb/>
不通邪父之所諱子無不諱君之所諱臣其不諱乎施<lb/>
於小君誠有其文母以子貴亦有明義若以事經至尊<lb/>
應諱但奏御太后不諱一朝之事諱不並行復是所疑<lb/>
衆官皆從尚書令王彪之議凡訓體憲章經典無文者<lb/>
則當準己行之舊令議者所從是右丞議也案右丞議<lb/>
<pb n="13b"/>
云門縣改名既頒天下則朝臣不得不諱意以爲門縣<lb/>
名以犯先帝所生之諱故先帝時改之與明穆皇后臨<lb/>
朝除光禄勲字義體同爾並皆頒下著令知官名之改<lb/>
非頒下令人皆諱之也謂上書奏事詣先帝今上書爲<lb/>
諱耳太后及朝臣並應諱之義今者奏事詣太后何諱<lb/>
之有而乃稱太后制書逺推之乎議又喻以父之所諱<lb/>
竊以父子天性君臣異族君之所諱何必盡同元明哀<lb/>
三帝之朝無以所生之諱頒於天下令人皆同諱則臣<lb/>
<pb n="14a"/>
不同子之一隅也明臣之所諱君之母妻諱者諱小君<lb/>
之諱耳且四海之人皆小君之臣妾非所生之臣妾也<lb/>
以小君之諱列於諱牓故天下同諱所生之諱不列諱<lb/>
牓故天下不同諱於時主相賢明朝多雋彦今所應準<lb/>
而議云非今所議竊所未達又云母以子貴三帝之母<lb/>
不以子貴邪議又云章皇太妃之喻殆非今嫌既不解<lb/>
哀帝所生何以獨非今嫌又今上即位所生李淑妃諱<lb/>
何以不頒下天下與簡文皇帝順皇后諱率土同諱之<lb/>
<pb n="14b"/>
乎中興有八帝迄今上五帝有所生豈可四帝所生普<lb/>
天下不諱而簡文帝所生獨率土同諱乎謂王尚書傅<lb/>
郎議爲允<lb/>
晉書禮志孝武帝太元十三年召孔安國爲侍中安國<lb/>
表以黃門郎王愉名犯私諱不得連署求解有司議云<lb/>
名終諱之有心所同聞名心瞿亦明前誥而禮復云君<lb/>
所無私諱大夫之所有公諱無私諱又云詩書不諱臨<lb/>
文不諱豈非公義奪私情王制屈家禮哉尚書安衆男<lb/>
<pb n="15a"/>
臣先表中兵曹郎王祐名犯父諱求解職明詔爰𤼵聽<lb/>
許換曹蓋是恩出制外耳而頃者互相瞻式源流既啓<lb/>
莫知其極夫皇朝禮大百僚備職編官列署動相經涉<lb/>
若以私諱人遂其心則移官易職遷流莫己既違典法<lb/>
有虧政體請一斷之從之<lb/>
通典東晉孝武泰元十九年七月義興太守褚爽上表<lb/>
稱太子名下太學議助教臧燾議案禮記云父前子名<lb/>
君前臣名又云君之於嗣子親則父也尊則君也如此<lb/>
<pb n="15b"/>
則太子雖國之儲貳猶同於臣列以君前臣名之義言<lb/>
則爽表未爲失禮然史籍所載人臣與人主言及上表<lb/>
未有稱太子名者今省無先比即其騐也昔武皇帝代<lb/>
尚書僕射山濤啓事稱皇太子而不言名濤中朝名士<lb/>
必詳典式其不稱名當有理趣特以皇太子儲君名諱<lb/>
尊重不敢指斥故耳古今異儀禮有損益今依仗前賢<lb/>
固循先比則爽表所稱爲違舊準徐乾議禮記曰夫人<lb/>
之諱雖質君之前臣不諱也案夫人國之小君君之一<lb/>
<pb n="16a"/>
體太子之母也而尚不諱則太子何嫌乎又禮君前臣<lb/>
名父前子名又周公告父皆稱武王名益可明矣徐邈<lb/>
議云左傳周人以諱事神名終將諱之記云卒哭而諱<lb/>
皆周禮也名之與諡並是人倫所以相稱殷尚質無諱<lb/>
義其遇名字如姓位耳箕子答武王而邦其昌知於時<lb/>
未有諱也周公於成王六年始制周禮曲備節文而諱<lb/>
名稱諡然猶臨文不諱廟中不諱故周頌有克昌厥後<lb/>
先儒以爲宗廟詠歌上不諱下即是父前子名也<lb/>
<pb n="16b"/>
南齊書武帝時步兵校尉王慈以朝堂諱牓非古舊制<lb/>
上表曰夫帝后之德綢繆天地君人之亮蟬聨日月至<lb/>
於名族不著昭自方䇿號諡聿宣載伊篇籍所以魏臣<lb/>
據中以建議晉主依經以下詔朝堂牓誌諱字懸露義<lb/>
非緜古事殷中世空失資敬之情徒乖嚴配之道若乃<lb/>
式功鼎臣贊庸元吏或以勲崇或由姓表故孔悝見銘<lb/>
謂標叔舅子孟應圖稱題霍氏况以處一之重列尊名<lb/>
以止仁無二之貴夤沖文而止敬昔東平即世孝章巡<lb/>
<pb n="17a"/>
宮而灑泣新野云終和熙見似而流涕感循舊類尚或<lb/>
深心矧觀徽迹能無惻隱今扃禁嶔邃動延車蓋若使<lb/>
鑾駕紆覽四時臨閱豈不重増聖慮用感宸衷愚謂空<lb/>
標簡第無益於匪躬直述朝堂寧虧於夕惕伏惟陛下<lb/>
保合萬國齊聖羣生當刪前基之弊軌啓皇齊之孝則<lb/>
詔付外詳議<lb/>
開元禮卒哭而諱名凡父之所諱子亦諱之母之所諱<lb/>
不言於内妻之所諱不言於其側<lb/>
<pb n="17b"/>
唐㑹要武德九年太宗初即位謂侍臣曰準禮名終爲<lb/>
諱之前古帝王亦不生諱其名故周文王名昌周詩克<lb/>
昌厥後春秋時魯莊公名同十六年經云齊侯宋公同<lb/>
盟于幽惟近代諸帝皆妄爲節制特令生避其諱理非<lb/>
通允宜有改張因詔曰依禮二名義不偏諱尼父達聖<lb/>
非無前指近世以來曲爲節制兩字兼避廢闕已多率<lb/>
意而行有違經誥今宜依據禮典務從簡約仰效先哲<lb/>
垂法將來其官號人名及公私文籍有世及民兩字不<lb/>
<pb n="18a"/>
連讀並不須避<lb/>
貞觀二十三年髙宗即位先是太宗二名令天下不連<lb/>
言者勿避至是始改官名犯先帝諱者<lb/>
髙宗永徽二年十月七日尚書左僕射于志寧奏言依<lb/>
禮舍故而諱新故謂親盡之祖今皇祖𢎞農府君神主<lb/>
上遷請依禮不諱從之<lb/>
顯慶五年正月一日詔孔宣設敎正名爲首戴聖貽範<lb/>
嫌名不諱比見抄寫古典至於朕名或闕其㸃畫或隨<lb/>
<pb n="18b"/>
便改換恐六籍雅言㑹意多爽九流通義指事全違誠<lb/>
非立書之本自今已後繕寫舊典文書並宜使成不須<lb/>
隨義改易<lb/>
武后長安二年正月麟臺監兼左庶子王方慶上言謹<lb/>
案典籍所載人臣與人主言及上表言未有稱皇太子<lb/>
名者當爲太子皇儲不敢指斥晉尚書僕射山濤啓事<lb/>
稱皇太子不言名濤中朝名士必詳典故其不稱名應<lb/>
有憑準朝官尚猶如此宮臣諱則不疑今東宫殿及門<lb/>
<pb n="19a"/>
名皆觸犯臨事論啓廻避甚難孝敬皇帝爲皇太子時<lb/>
改𢎞教門爲崇教門沛王爲太子改崇賢館爲崇文館<lb/>
皆避名諱以遵典禮此則成例並爲軌模伏請改換從<lb/>
之<lb/>
睿宗延和元年賈曽除中書舍人固辭以父名忠同音<lb/>
議者以爲中書是曹司名又與曽父音同字别於禮無<lb/>
嫌曽乃就職<lb/>
順宗永貞元年十二月改淳州爲蠻州睦州還淳縣爲<lb/>
<pb n="19b"/>
清溪縣橫州淳風縣爲從化縣淳于姓改爲于以音與<lb/>
憲宗名同也論者以古不諱嫌名若禹與雨丘與區臨<lb/>
文不諱若文王名昌武王名𤼵周詩曰克昌厥後又曰<lb/>
一之日觱𤼵魯莊公名同春秋曰同盟于幽宣公名午<lb/>
書曰陳侯午卒之類是也今古時變故廣避焉初憲宗<lb/>
爲廣陵王順宗詔下將冊爲皇太子數日兵部尚書王<lb/>
詔上陳請改名紹本名與憲宗諱同時君子非之曰皇<lb/>
太子亦人臣也東宫之臣當請改爾奈何非其屬而遽<lb/>
<pb n="20a"/>
請改名以避東宫豈爲禮事上邪左司貟外郎李蕃曰<lb/>
歴代故事皆因無經學之臣而失之卒不可復正多此<lb/>
類是時韋貫之爲監察御史名與東宮同獨不請改既<lb/>
而下詔以陸淳爲給事中改名質充皇太子侍讀貫之<lb/>
不得已乃上疏改其名大臣溺於風俗以爲細事而不<lb/>
正之非故事也<lb/>
　韓愈諱辨愈與李賀書勸賀舉進士賀舉進士有名<lb/>
　與賀爭名者毁之曰賀父名晉肅賀不舉進士爲是<lb/>
<pb n="20b"/>
　勸之舉者爲非聽者不察也倡而和之同然一辭皇<lb/>
　甫湜曰若不明白子與賀且得罪愈曰然律曰二名<lb/>
　不偏諱釋之者曰謂若言徵不稱在言在不稱徵是<lb/>
　也律曰不諱嫌名釋之者曰謂若禹與雨丘與區之<lb/>
　類是也今賀父名晉肅賀舉進士爲犯二名律乎爲<lb/>
　犯嫌名律乎父名晉肅子不得舉進士若父名仁子<lb/>
　不得爲人乎夫諱始於何時作法制以教天下者非<lb/>
　周公孔子歟周公作詩不諱孔子不偏諱二名春秋<lb/>
<pb n="21a"/>
　不譏不諱嫌名康王釗之孫實為昭王曽參之父名<lb/>
　晳曽子不諱昔周之時有騏期漢之時有杜度此其<lb/>
　子宜如何諱將諱其嫌遂諱其姓乎將不諱其嫌者<lb/>
　乎漢諱武帝名徹爲通不聞又諱車轍之轍爲某字<lb/>
　也諱呂后名雉爲野雞不聞又諱治天下之治爲某<lb/>
　字也今上章及詔不聞諱滸勢秉饑也<hi>滸勢秉饑爲近太祖太宗</hi>
　<hi>世祖𤣥宗廟諱也蓋太祖名虎太宗名世民世祖名昞𤣥宗名隆基</hi>惟宦官宮妾乃不<lb/>
　敢言諭及機以爲觸犯<hi>以諭爲近代宗廟諱以機爲近𤣥宗廟諱代宗諱豫𤣥宗</hi>
<pb n="21b"/>
　<hi>諱見上</hi>士君子言語行事宜何所法守也今考之於經<lb/>
　質之於律稽之以國家之典賀舉進士爲可邪爲不<lb/>
　可邪凡事父母得如曽參可以無譏矣作人得如周<lb/>
　公孔子亦可以止矣今世之士不務行曽參周公孔<lb/>
　子之行而諱親之名則務勝於曽參周公孔子亦見<lb/>
　其惑也夫周公孔子曽參卒不可勝勝周公孔子曽<lb/>
　參乃比於宦者宮妾則是宦者宮妾之孝於其親賢<lb/>
　於周公孔子曽參者邪<lb/>
<pb n="22a"/>
　　　　乾學案二名不偏諱等語本是經昌黎作律<lb/>
　　　　曰者蓋唐以此入律令中也<lb/>
文宗開成元年十一月中書舍人崔龜從奏前婺王府<lb/>
參軍宋昴與御名同十年不改昨日參選追驗正身更<lb/>
改稍遲殊戾勅㫖宜殿兩選<lb/>
武宗㑹昌六年四月二十日勅中外官寮有名與御名<lb/>
同者及文字㸃畫相似今後即任奏改音韻相近文字<lb/>
㸃畫不同不在奏改之限<lb/>
<pb n="22b"/>
僖宗咸通十二年七月侍御史李谿以進狀内字與廟<lb/>
諱音同罰一季俸復執奏曰臣案禮記不諱嫌名又職<lb/>
制律諸犯廟諱嫌名不坐注云若禹與雨謂聲同而字<lb/>
異也今若受罰是違典律乃免之<lb/>
昭宗天祐元年九月二十九日中書門下奏太常寺止<lb/>
敔兩字敔上字犯御名請改曰肈從之<lb/>
五代㑹要後唐天成元年六月十二日勅朕聞古者酌<lb/>
禮以製名懼廢於物取其難犯而易避貴便於時况徵<lb/>
<pb n="23a"/>
在二名抑有前例恭以太宗皇帝自登寶位不改舊稱<lb/>
時則臣有世南官以民部靡聞曲避止禁連呼朕以眇<lb/>
躬託於人上冀遵聖範非敢有廢文書内所有二字但<lb/>
不連稱並不得廻避如是臣下之名不欲與君親同字<lb/>
者任自更改務從所便庶體予懷○三年正月詔曰本<lb/>
朝列聖及新追四廟諱近日章奏偏旁文字皆闕㸃畫<lb/>
凡當出諱止避正呼若違避於偏旁則虧闕於文字宜<lb/>
從樸素庶便公私此後凡廟諱但避正文其偏旁文字<lb/>
<pb n="23b"/>
不在減少㸃畫又八月詔曰凡有姓犯廟諱者改以本<lb/>
望爲姓<lb/>
廢帝清泰二年五月中書門下奏御名上一字與諸王<lb/>
相連案太宗𤣥宗廟故事人臣諸王合避相連字改從<lb/>
單名<lb/>
晉天福三年二月中書門下奏禮經云禮不諱嫌名二<lb/>
名不偏諱注云嫌名謂聲音相近若禹與雨丘與區也<lb/>
二名不偏諱孔子之母名徵在言在不稱徵言徵不稱<lb/>
<pb n="24a"/>
在此古禮也唐太宗𤣥宗二名皆諱人姓與國音聲相<lb/>
近是嫌名者亦改姓氏與古禮有異若廟諱平字即不<lb/>
諱餘側若諱側字即不諱平聲所諱字正文及偏旁皆<lb/>
闕㸃畫望令依今式施行勅朝廷之制今古相沿道在<lb/>
人𢎞禮非天降况以方開厯數䖍奉祖宗雖逾孔子之<lb/>
文爽周公之訓冀崇孝行永載簡編所爲二名及嫌名<lb/>
事依唐朝施行<lb/>
歴代名臣奏疏宋胡安國上奏曰臣昨列職經筵専以<lb/>
<pb n="24b"/>
春秋進讀縁春秋正文有淵聖御名方奏劄未及進稟<lb/>
得罪去國後聞禮官建議乞以他字易之定讀爲威其<lb/>
經𫝊本字即不改易事已施行臣今奉㫖纂修於經𫝊<lb/>
本字既有詔令可遵即未委臣所纂修出於己見援引<lb/>
他經子史有犯淵聖御名者亦許依本字書寫或當遷<lb/>
避有所疑惑臣聞古者不以名爲諱堯典稱有鰥在下<lb/>
曰虞舜則堯舜者固二帝之名而堯典乃虞氏史官所<lb/>
作直載其君之名而不避也周人以諡易名於是有諱<lb/>
<pb n="25a"/>
禮然臨文不諱二名不偏諱載在禮律其義明白孔子<lb/>
作春秋凡書周魯事雖婉其文至於名諱並依本字若<lb/>
襄王名鄭而書衛侯鄭匡王名班而書曹伯班簡王名<lb/>
夷而書晉侯夷恭王名匄而書晉士匄莊公名同而書<lb/>
同盟于幽僖公名申而書戊申朔襄公名午而書陳侯<lb/>
午定公名宋而書宋仲幾是也案春秋書成當恭王之<lb/>
朝哀公之世匄乃恭王之名也夷即三世之穆也定即<lb/>
哀公之考也午即皇考之廟諱也而筆削之際並無廻<lb/>
<pb n="25b"/>
避春秋爲尊君父而作仲尼豈不恭者書法如此義亦<lb/>
可知自漢以來此義不行臣子習爲諂諛而不知恭順<lb/>
之實則有易人之名以徹爲通者易人之姓以莊爲嚴<lb/>
者易甲乙之紀以丙爲景者易郡縣之號以還淳爲清<lb/>
溪者又其甚則父名晉肅而子不敢應進士舉者忌諱<lb/>
既繁名實愈亂本朝沿習漢唐故事未暇盡革恭惟陛<lb/>
下天縱聦明既尊春秋之書以宣聖徳宜用春秋之法<lb/>
以斷政事凡所施設動以春秋從事即有撥亂反正之<lb/>
<pb n="26a"/>
功臣所纂修繕寫進本援引他經子史之類欲乞應犯<lb/>
聖朝廟諱不可遷避者依太常博士王晢所奏春秋解<lb/>
例並依監本空闕㸃畫於淵聖御名亦不改易本字覆<lb/>
以黃紙庶幾名實不亂上遵春秋之法亦以消臣子諂<lb/>
諛之端向孟軻氏欽王之義明恭順之實<lb/>
　合璧事類諱非古也夫所謂諱者諱死而不諱生也<lb/>
　故禮卒哭乃諱以木鐸徇于路曰舍故而諱新釋之<lb/>
　者曰故謂髙祖新謂新死者然則諱之爲諱爲死者<lb/>
<pb n="26b"/>
　設審矣亦孰知其又有不諱者也禮不諱嫌名二名<lb/>
　不偏諱逮事父母則諱王父母不逮事父母則不諱<lb/>
　王父母且不止此也君所無私諱是私諱不諱於公<lb/>
　也大夫所有公諱是公諱不諱於私也詩書不諱臨<lb/>
　文不諱爲其失事正也廟中不諱爲其有事於髙祖<lb/>
　則不諱曽祖以下尊無二也夫人之諱雖質君之前<lb/>
　臣不諱爲臣之於夫人之家恩逺也婦諱不出門爲<lb/>
　婦之親逺於宮中則避之也大功小功不諱是爲其<lb/>
<pb n="27a"/>
　屬漸疎也是又其不諱者也夫惟其諱者如彼而其<lb/>
　不諱者又如此是禮也蓋亦周公之所創乎案周禮<lb/>
　小史王有事詔王之忌諱而釋者乃曰諱先王名而<lb/>
　左氏傳舉申繻之言亦謂周人以諱事神名終將諱<lb/>
　之舍是未之前聞焉故自周人之諱行而後名始尊<lb/>
　蓋諱之者所以尊其名也雖然諱雖行矣猶未至如<lb/>
　後日之悉也故誦其詩讀其書容或有不能盡避者<lb/>
　漢猶是也迨魏晉而下以至於我國朝士大夫之不<lb/>
<pb n="27b"/>
　尚諱者亡幾然至於諱嫌名諱二名又并其生者而<lb/>
　諱之諂也况其他乎吾於是知其非古矣○晉咸和<lb/>
　元年當徵蘇峻司徒王導欲出王舒爲外援乃拜撫<lb/>
　軍將軍㑹稽内史舒上疏以父名㑹不作㑹稽廷尉<lb/>
　以字同音異於禮無嫌舒陳狀音雖異而字同乞換<lb/>
　他郡於是改㑹爲鄶<lb/>
　孔氏叢説羊祜爲荆州刺史及卒有遺愛州人爲諱<lb/>
　其名改戸曹爲辭曹焉○范曄父名楚金故爲文皆<lb/>
<pb n="28a"/>
　以今爲兹<lb/>
　顔氏家訓梁武小名阿練皆呼練爲絹乃謂銷鍊物<lb/>
　爲絹物○有諱銅者呼銅爲鐵乃謂梧桐樹爲白鐵<lb/>
　樹便以戲笑爾○宋殷淳字子孚與何朂共食孚羹<lb/>
　盡朂曰益殷蓴羹朂司空無忌子也淳徐輟筯曰何<lb/>
　無忌憚<lb/>
　揮麈録張垍乃張說之子敬翔爲敬暉之孫本朝劉<lb/>
　温叟以父名岳終身不聽樂至其孫几乃自度曲預<lb/>
<pb n="28b"/>
　修樂書可笑○歐陽文忠公父名觀文多避之如碧<lb/>
　落碑在絳州龍興宮之類蘇東坡祖名序文多云引<lb/>
　或作叙近爲文者或倣此不知兩先生之意也<lb/>
　<hi>程大昌演繁露左氏曰周人以諱事神名終將諱之言周人常時固嘗避其君上之名不敢斥言矣至事</hi>
　<hi>神之際則雖他時嘗避者亦正讀無避蓋不敢申其尊於所尊也此之謂以諱事神名也及嗣君繼立則</hi>
　<hi>前君之名亦必諱之是謂終將諱之也本朝著令則分名諱爲二正對時君之名則命爲御名若先朝帝</hi>
　<hi>名即改名爲諱是爲廟諱也若漢時則未如此分故孝宣改舊名病己而更其名以爲詢其詔曰古者天</hi>
　<hi>子之名難知而易諱今百姓上書觸諱以犯罪者朕甚憐之其更名詢其觸諱在令前者赦之則是名諱</hi>
<pb n="29a"/>
　<hi>未分也唐太宗朝不諱世字李世勣皆并世名之自見本項</hi>
　<hi>洪邁容齋隨筆唐人避家諱甚嚴固有出於禮律之外者李賀應進士舉忌之者斥其父名晉肅以晉與</hi>
　<hi>進字同音賀遂不敢試韓文公作諱辨論之至切不能解衆惑也舊唐史至謂韓公此文爲文章之紕繆</hi>
　<hi>者則一時横議可知矣杜子美有送李二十九弟晉肅入蜀詩蓋其人云裴德融諱臯髙鍇以禮部侍郎</hi>
　<hi>典貢舉德融入試鍇曰伊諱臯向某下就試與及第困一生事後除屯田貟外郎與同除郎官一人同參</hi>
　<hi>右丞盧簡求到宅盧先屈前一人入前人啓云某與新除屯田裴貟外同祇候盧使驅使官𫝊語曰貟外</hi>
　<hi>是何人下及第偶有事不得奉見裴蒼遽出門去觀此事尤爲乖刺錯簡求皆當世名流而所見如此語</hi>
　<hi>林載崔殷夢知舉吏部尚書歸仁晦託弟仁澤殷夢唯唯而己無何仁晦復詣託之至於再三殷夢斂色</hi>
<pb n="29b"/>
　<hi>端笏曰某見進表讓此官矣仁晦始悟己姓殷夢諱也案宰相世系表其父名龜從此又與髙相類且父</hi>
　<hi>名晉肅子不得舉進士父名臯子不得於主司姓髙下登科父名龜從子不得列姓歸人於科籍揆之禮</hi>
　<hi>律果安在哉後唐天成初盧文紀爲工部尚書新除郎中于鄴公參文紀以父名嗣業與同音竟不見鄴</hi>
　<hi>憂畏太過一夕雉經於室文紀坐謫石州司馬此又可怪也</hi>
　<hi>葉時禮經㑹元小史曰有事則詔王忌諱王制亦曰太史執簡記奉諱惡小史太史之屬故奉諱詔諱之</hi>
　<hi>職同夫周人以諱事神名終將諱之此左氏之語也然達孝莫如周公周公作周禮名茍可諱則周公知</hi>
　<hi>所避矣今考之周禮文王名昌而醢人亦曰昌本麋臡武王名𤼵而小行人則曰時聘以𤼵四方之禁周</hi>
　<hi>公名旦雞人曰掌呼旦以嘂百官是猶曰君前不自諱也成王名誦大司樂曰興道諷誦言語撢人曰誦</hi>
<pb n="30a"/>
　<hi>王志瞽矇曰諷誦詩甚至官名謂之誦訓胡爲而亦不爲君諱乎由是觀之則周人以諱事神之説左氏</hi>
　<hi>之語誣也不思文王名昌武王名𤼵而詩曰克昌厥後駿𤼵爾私周人不諱於詩矣魯莊公名同襄公名</hi>
　<hi>午而春秋曰同盟于幽陳侯午卒孔子不諱於春秋矣漢儒記禮乃曰詩書不諱臨文不諱廟中不諱嫌</hi>
　<hi>名不諱二名不偏諱亦知其諱之非而廣爲是説爾孟子諱名不諱姓之語毋亦為人子者不忍自斥其</hi>
　<hi>父祖之名而他則未嘗諱也然則太史之奉諱惡小史之詔忌諱果爲何事邪曰此則如地官誦訓所謂</hi>
　<hi>掌道方慝以詔辟忌之類是也人君行事當知就善而避惡即吉而忌凶所謂忌者非謂忌日也君子有</hi>
　<hi>終身之憂故忌日不樂此則孝子慈孫之心尚何待於小史之詔彼鄭康成徒見忌諱之文屬於繫世昭</hi>
　<hi>穆之下故以死日爲忌名爲諱豈知王制之所謂諱惡者以惡事之當諱避爾小史之所謂忌諱者其亦</hi>
<pb n="30b"/>
　<hi>諱惡忌避之義歟自此義不明後世乃有以諱而易人之名者以諱而易人之姓者漢史之書蒯徹爲通</hi>
　<hi>莊周爲嚴是也嫌名而諱荀卿爲孫是也二名而諱世民爲人是也甚至諱惡益繁避忌愈衆有廣行之</hi>
　<hi>諱有梁山壞之諱愚者違禮以爲孝諂者獻諛以爲忠吾恐周公孔子之愛君父不如是之屑也故因小</hi>
　<hi>史之詔忌諱而爲是論以祛漢儒之惑而明周禮之疑以附韓文公胡文定公之辨</hi>
　<hi>劉基集殷尚無諱諱自周始然亦不如後世之甚后稷名棄文王諱昌武王諱𤼵成王諱誦孔子父諱紇</hi>
　<hi>而洪範周頌大雅春秋皆不避甚至厲王名胡而僖王亦名胡齊蔡文侯昭侯相去五世皆名中魏安同</hi>
　<hi>父名屈同之長子亦名屈襄陽羅氏名靖而父亦名靖此雖不可爲訓未聞其爲不孝之人也嗚呼人之</hi>
　<hi>孝思不獨避諱諱固當避何至使人改邑改姓乎</hi>
<pb n="31a"/>
　<hi>敖英東郭贅言古禮親死卒哭宰夫執木鐸命于宮中曰舍故而諱新或問余曰舍故者舍何親哉予案</hi>
　<hi>此故字先儒陳澔指髙祖之父當遷者而言蓋五服上至髙祖而止髙祖之父則無服無服則親盡親盡</hi>
　<hi>則不諱故蘇老泉族譜引亦曰自吾父以至吾之髙祖皆諱曰某其他則遂名之即此觀之古者士大夫</hi>
　<hi>以上止諱四代之親曲禮曰逮事父母則諱王父母不逮事則不諱王父母即此觀之古者庶人止諱一</hi>
　<hi>代之親</hi>
　<hi>楊瑀旭樓集子生三月之末妻以子見於父父名之若孫見於祖祖亦名之冠於阼階醮於客位巳冠而</hi>
　<hi>字之闔棺累其德行遣之日讀誄定諡卒哭而諱宰夫執木鐸以命於宮曰舍故而諱新禮也故生而名</hi>
　<hi>自始生至冠但有名也冠而字責成人之禮慮敵者卑賤者之不敢斥其名也死而諡而諱慮子若孫之</hi>
<pb n="31b"/>
　<hi>不忍聞其名也因名而字因名之諱而諡分之爲名爲字爲諱爲諡實則一名之用也然而名與字生之</hi>
　<hi>事也諡與諱死之事也今世忌諱滋多凡不敢斥其名而槩目之曰諱此皆禮之不講也</hi>
　<lb/>
　<lb/>
　<lb/>
　<lb/>
　<lb/>
　讀禮通考卷六十三<lb/>
</p>
<p>
</p>
  </div>
</body>
</text>
</TEI>
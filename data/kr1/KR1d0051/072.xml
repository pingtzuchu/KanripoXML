<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷七十二</head>
    <p>
<pb n="1a"/>
欽定四庫全書<lb/>
　讀禮通考卷七十二　　刑部尚書徐乾學撰<lb/>
　　喪儀節三十五<lb/>
　　國恤七<lb/>
　　　太皇太后皇太后喪儀上<lb/>
後漢書禮志太皇太后皇太后崩司空以特牲告諡扵<lb/>
祖廟如儀長樂太僕少府大長秋典喪事三公奉制度<lb/>
他皆如禮儀<hi>丁孚漢儀曰永平三年隂太后崩晏駕詔曰柩將發扵殿羣臣百官陪位黄門鼓吹<pb n="1b"/>三通鳴鍾鼓天子舉哀女侍史官三百人皆著素參以白素引棺挽歌下殿就車黄門宦者引以出宫省魂車鸞輅青羽葢駟馬龍旂九旒前有方相鳳凰車大將軍妻參乗太僕妻御悉道公卿百官如天子郊鹵簿儀後和熹鄧后葬案以為儀自此皆降損扵前事也</hi>合葬羨道開通皇帝謁便房太<lb/>
常導至羨道去杖中常侍受至柩前謁伏哭止如儀辭<lb/>
太常導出中常侍授杖升車歸宫已下反虞立主如禮<lb/>
諸郊廟祭服皆下便房五時朝服各一襲在陵寢其餘<lb/>
及宴服皆封以篋笥藏宫殿後閤室<lb/>
桓思竇皇后<hi>延熹八年以選入掖庭為貴人其冬立為皇后永康元年冬帝崩無嗣后為皇太后<pb n="2a"/>臨朝定䇿立解犢亭侯宏是為靈帝太后父武謀誅宦官中常侍曹節等矯詔殺武遷太后扵南宫</hi>
通鑑漢靈帝熹平元年六月太后崩宦者積怨竇氏以<lb/>
衣車載太后尸置城南市舍數日曹節王甫欲用貴人<lb/>
禮殯帝曰太后親立朕躬統承大業豈宜以貴人終乎<lb/>
扵是發喪成禮節等欲别葬太后而以馮貴人配祔詔<lb/>
公卿大㑹朝堂今中常侍趙忠監議太尉李咸時病扶<lb/>
輿而起擣椒自隨謂妻子曰若皇太后不得配食桓帝<lb/>
吾不生還矣既坐議者數百人各瞻望良久莫肯先言<lb/>
<pb n="2b"/>
趙忠曰議當時定廷尉陳球曰皇太后以盛徳名家母<lb/>
臨天下宜配先帝是無所疑忠笑而言曰陳廷尉宜便<lb/>
操筆球即下議曰皇太后自椒房有聰眀母儀之德遭<lb/>
時不造援立聖眀承繼宗祧功烈至重先帝晏駕因遇<lb/>
大獄遷居空宫不幸早世家雖獲罪事非太后今若別<lb/>
葬誠失天下之望且馮貴人冢嘗被發掘骸骨暴露與<lb/>
賊并尸魂靈汚染且無功扵國何宜上配至尊忠省球<lb/>
議作色俛仰嗤球曰陳廷尉建此議甚健球曰陳竇既<lb/>
<pb n="3a"/>
寃皇太后無故幽閉臣常痛心天下憤歎今日言之退<lb/>
而受罪宿昔之願也李咸曰臣本謂宜爾誠與意合扵<lb/>
是公卿已下皆従球議曹節王甫猶爭以為梁后家犯<lb/>
惡逆別葬懿陵武帝黜廢衞后而以李夫人配食今竇<lb/>
后罪深豈得合葬先帝李咸復上疏曰臣伏惟章徳竇<lb/>
后虐害恭懐安思閻后家犯惡逆而和帝無異葬之議<lb/>
順朝無貶降之文至扵衞后孝武皇帝身所廢棄不可<lb/>
以為比今長樂太后尊號在身親嘗稱制且援立聖眀<lb/>
<pb n="3b"/>
光降皇祚太后以陛下為子陛下豈得不以太后為母<lb/>
子無黜母臣無貶君宜合葬宣陵一如舊制帝省奏従<lb/>
之秋七月甲寅葬桓思皇后扵宣陵<lb/>
靈懷甘皇后<hi>先主納以為妾卒葬扵南郡</hi>
蜀志先主章武二年追諡皇思夫人遷葬扵蜀未至而<lb/>
先主殂隕丞相諸葛亮上言皇思夫人履行脩仁淑愼<lb/>
其身大行皇帝初在上將嬪妃作合載育聖躬大命不<lb/>
融大行皇帝存時篤義垂恩念皇思夫人神柩在逺飄<lb/>
<pb n="4a"/>
颻特遣使者奉迎㑹大行皇帝崩今皇思夫人神柩已<lb/>
到又梓宫在道園陵將成安厝有期臣輒與太常臣賴<lb/>
恭等議禮記曰立愛自親始教民孝也立敬自長始教<lb/>
民順也不忘其親所由生也春秋之義母以子貴昔高<lb/>
皇帝尊太上昭靈夫人為昭靈皇后孝和皇帝改葬其<lb/>
母梁貴人尊號曰恭懷皇后孝愍皇帝亦改葬其母王<lb/>
夫人尊號曰靈懷皇后今皇思夫人宜有尊號以慰寒<lb/>
泉之思輒與恭等案諡法宜曰昭烈皇后詩曰穀則異<lb/>
<pb n="4b"/>
室死則同穴故昭烈皇后宜與大行皇帝合葬臣請太<lb/>
尉告宗廟布露天下具禮儀别奏制曰可<lb/>
魏文眀甄皇后<hi>文帝納之扵鄴生眀帝踐祚後失寵賜死葬扵鄴</hi>
通典眀帝時有司奏請追諡文眀甄皇后使司空王朗<lb/>
持節奏策以太牢告祠扵陵又別立寢廟三公奏曰葢<lb/>
孝敬之道篤乎其親乃四海所以承化天地所以眀察<lb/>
是謂生則致其養没則光其靈誦述以盡其美宣揚以<lb/>
顯其名者也今陛下以聖懿之徳紹承洪業至孝蒸蒸<lb/>
<pb n="5a"/>
通扵神眀遭離殷憂每勞謙讓先帝遷神山陵大禮既<lb/>
備至扵先后未有顯諡伏惟先后恭讓著扵幽微至行<lb/>
顯扵不言化流邦國徳侔二南故能膺神靈嘉样為大<lb/>
魏世妃雖夙年登遐萬載之後永播融烈后妃之功莫<lb/>
得而尚也案諡法聖聞周達曰昭徳眀有功曰昭昭者<lb/>
光眀之至盛久而不昧者也宜上尊諡曰文昭皇后<lb/>
眀元郭皇后<hi>河右大族没入宫眀帝即位拜為夫人帝疾困立為皇后齊王即位尊為皇太后景元四年十二月崩</hi>
<pb n="5b"/>
通典魏皇后崩<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>襲議銘旌曰自殷以前復與銘旌皆<lb/>
書姓男名女字無書國者周之復天王稱天子諸侯稱<lb/>
某甫<hi>某甫其字</hi>秦漢皇帝皇后太后復書銘置之柩也舊禮<lb/>
書銘皆不書國號后亦不書氏魏為天下之號無所復<lb/>
別臣子所以稱魏故某侯某者皆以自別耳眀太后不<lb/>
宜復稱魏案左氏云天王崩不言周劉邵議主生稱魏<lb/>
不稱姓據漢律使節稱漢今魏使節亦稱魏及二千石<lb/>
諸竹使符皆稱魏以類推之其義宜同今太后之旌宜<lb/>
<pb n="6a"/>
稱魏趙怡奏祖號所以稱廟不宜以題旌禮未有主作<lb/>
重既葬而理之故銘旌宜與重皆埋廟門外之左尚書<lb/>
奏祖宗之號所以表徳題旌古今異儀今列祖之號宜<lb/>
改施新銘旌故杠所埋如怡等議與重俱埋於廟門之<lb/>
左<lb/>
武悼楊皇后<hi>元后従妹武帝咸平二年立為皇后帝崩尊為皇太后父駿誅坐廢為峻陽庶人崩扵金墉城永嘉元年追復尊號別立廟至成帝咸康七年議祔廟</hi>
晉書虞潭為衞將軍咸康七年詔使内外詳議武悼楊<lb/>
<pb n="6b"/>
后配廟之儀譚議曰世祖武皇帝光有四海元皇后應<lb/>
乾作配元后既崩悼后繼作至楊駿肆逆禍延天母孝<lb/>
懷皇帝追復諡號豈不以鯀殛禹興義在不替者乎又<lb/>
太寧二年臣忝宗正帝譜泯棄㒺所循案時博諮舊齒<lb/>
以定昭穆與故驃騎將軍華恒尚書荀崧侍中邃因舊<lb/>
譜參論撰次尊號之重一無改替今聖上孝思祇肅禋<lb/>
祀詢及羣司將以恢定大禮臣輒思議伏見惠皇帝起<lb/>
居注羣臣議奏列駿作逆謀危社稷引魯之文姜漢之<lb/>
<pb n="7a"/>
吕后臣竊以文姜雖莊公之母實為父讎吕后恃寵私<lb/>
戚㡬危劉氏案此二事異扵今日昔漢章帝竇后殺和<lb/>
帝之母和帝即位盡誅諸竇當時議者欲貶竇后及后<lb/>
之亡欲不以禮葬和帝以奉事十年義不可違臣子之<lb/>
道務従豐厚仁眀之稱表扵往代又見故尚書僕射裴<lb/>
頠議悼后故事稱繼母雖出追服無改是以孝懐皇帝追<lb/>
崇諡號還葬峻陵此則母子道全而廢事蕩革也扵時<lb/>
祭扵𢎞訓之宫未入太廟葢是事之未盡非義典也若<lb/>
<pb n="7b"/>
以悼后復位為宜則應配食世祖若以復之為非則譜諡<lb/>
宜闕未有位號居正而偏祀別室者也若以孝懷皇帝<lb/>
私隆母子之道特為立廟者此苟崇私情有虧國典則<lb/>
國譜帝諱皆宜除棄非徒不得同祀扵世祖之廟也㑹<lb/>
稽王昱中書監庾氷中書令何充尚書令諸葛恢尚書<lb/>
謝廣光禄勲留擢丹陽尹殷融䕶軍將軍馮懐散騎常<lb/>
侍鄧逸等咸従潭議由是太后配食武帝<lb/>
簡文宣太后<hi>元帝建武元年納為琅琊王夫人生簡文帝以成帝咸和元年薨簡文帝即位未及<pb n="8a"/>追尊孝武帝太元十九年下詔曰㑹稽太妃文母之徳徽音有融誕載聖眀光延扵晉今上太妃尊號曰簡文太后扵是立廟扵太廟路西羣臣多謂鄭太后應配食元帝太子前率徐邈曰平素之時不伉儷扵先帝至扵子孫豈可為祖考立配崇尊盡禮由扵臣子故得稱太后陵廟備典若乃祔葬配食則義所不可従之</hi>
晉書孝武帝太元中欲追崇庶祖母宣太后議者或謂<lb/>
宜配食中宗時臧燾為眀教議曰陽秋之義母以子貴<lb/>
故仲子成風咸稱夫人經云考仲子之宫若配食惠廟<lb/>
則宫無縁別築後漢孝文孝昭太后並繫子為號祭扵<lb/>
寢園不配扵髙祖孝武之廟後漢和帝之母曰恭懐皇<lb/>
<pb n="8b"/>
后安帝祖母曰恭愍皇后雖不繫子為號亦祭扵陵寢<lb/>
不配章安二帝則此二漢雖有太后皇后之異至扵並<lb/>
不配食義同陽秋惟光武追廢吕后故以薄后配髙祖<lb/>
廟又衞后既廢霍光追尊李夫人為皇后配孝武廟此<lb/>
非母以子貴之例直以髙武二廟無配故耳夫漢立寢<lb/>
扵陵自是晉制所異謂宜逺準陽秋考宫之義近摹二<lb/>
漢不配之典尊號既正則㒺極之情申別建寢廟則嚴<lb/>
禰之義顯繫子為稱兼眀母貴之所由一舉而允三義<lb/>
<pb n="9a"/>
固哲王之高致也<lb/>
懿安郭皇后<hi>父曖尚昇平公主生后憲宗為廣陵王聘為妃生穆宗元和元年進冊貴妃穆宗立上尊號皇太后敬宗立號太皇太后宣宗立后崩葬景陵外園</hi>
唐書郭后祔廟議懿安郭太后既崩禮院檢討王皡請<lb/>
祔景陵配饗憲宗廟宣宗大怒宰相白敏中召皡詰其<lb/>
事皡曰郭太后是憲宗元妃汾陽王孫迨事順宗為婦<lb/>
憲宗崩事出曖昧母天下五朝不可以疑似之事黜合<lb/>
配之禮敏中怒甚皡聲色益壯宰相將㑹食周墀立敏<lb/>
<pb n="9b"/>
中㕔門以俟敏中語墀正為一書生惱亂但乞先之墀<lb/>
就敏中問其事皡益不屈墀以手加皡額賞其正直翼<lb/>
日皡貶句容縣令墀亦免相大中十三年秋八月上崩<lb/>
令狐綯為山陵禮儀使奏皡為判官皡又論懿安合配<lb/>
享憲宗始升祔焉<lb/>
昭憲杜太后<hi>歸扵宣祖生太祖太宗周顯德中太祖為定國軍節度使封南陽郡太夫人太祖即位尊為皇太后</hi>
宋史禮志太祖建隆二年六月二日皇太后杜氏崩扵<lb/>
<pb n="10a"/>
滋德殿三日百官入臨明日大斂欑扵滋德宫百姓成<lb/>
服中書門下文武百僚諸軍副兵馬使以上並服布斜<lb/>
巾四脚直領襴衫外命婦帕頭帔裙衫九日帝見百官<lb/>
扵紫宸門太常禮院言皇后燕國長公主高氏皇弟泰<lb/>
寧軍節度使光義嘉州防禦使光美並服齊衰三年準<lb/>
故事合隨皇帝以日易月之制二十五日釋服二十七<lb/>
日禫除畢服吉心喪終制従之七月太常禮院言準詔<lb/>
議定皇太后諡案唐憲宗母王太后崩有司集議以諡<lb/>
<pb n="10b"/>
狀讀扵太廟然後上之周宣懿皇后諡即有司撰定奏<lb/>
聞未嘗集議制下之日亦不告郊廟修諡冊畢始告廟<lb/>
還讀扵靈座前詔従周制扵是太常少卿馮吉請上尊<lb/>
諡曰眀憲皇后九月六日羣臣奉冊寶告扵太廟翼日<lb/>
上扵滋徳宫十月十六日葬安陵十一月四日神主祔<lb/>
太廟宣祖室乾徳二年改卜安陵扵河南府鞏縣三月<lb/>
二十五日奉寶冊改上尊諡曰昭憲皇太后讀扵陵次<lb/>
二十六日啟故安陵二十七日靈駕發引命攝太尉開<lb/>
<pb n="11a"/>
封尹光義遣奠讀哀冊四月九日掩皇堂<lb/>
明徳李皇后<hi>開寶中太祖為太宗聘為妃太平興國三年入宫生皇子不育真宗即位尊為皇太后居西宫</hi>
宋史禮志太宗眀徳皇后李氏真宗景徳元年三月十<lb/>
五日崩十七日羣臣上表請聽政凡五上始允帝去杖<lb/>
絰服衰即御座哀動左右太常禮院言皇后宜準昭憲<lb/>
皇太后禮例合隨皇帝以日易月之制宗室雍王以下<lb/>
禫除畢吉服心喪終制五日詳定園陵宜在元徳皇太<lb/>
<pb n="11b"/>
后陵西安葬八月十二日上諡九月二十二日遷坐扵<lb/>
沙臺欑宫十月七日祔神主太宗室二年十月十五日<lb/>
帝詣欑宫致奠十六日發引二十九日掩皇堂<lb/>
歴代名臣奏議宋真宗景徳初禮官詳定眀徳皇太后<lb/>
靈駕發引扵京師壬地權欑依禮埋懸重升祔神主李<lb/>
安易上言曰禮云既虞作主虞者已葬設吉祭也眀未<lb/>
葬則未立虞主及神主所以周制但鑿木為懸重以主<lb/>
神靈皇后七月而葬則埋懸重掩𤣥堂凶仗輼輬車龍<lb/>
<pb n="12a"/>
輴之屬焚扵柏城訖始可立虞主吉仗還京備九祭復<lb/>
埋虞主然後立神主升廟堂自曠古至皇朝上奉祖宗<lb/>
陵廟俱行此禮何以今日乃違典章苟且升祔方權欑<lb/>
妄立神主未大葬輒埋懸重且棺柩未歸園陵則神靈<lb/>
豈入太廟奈柏城未焚凶仗則凶穢唐突祖宗望約孝<lb/>
章近例但扵壬地權欑未立神主升祔凶儀一切祇奉<lb/>
俟丙午年靈駕西去園陵東回祔廟如此則免扵顛倒<lb/>
不利國家乃詔有司再加詳定判禮院孫何等上言案<lb/>
<pb n="12b"/>
晉書羊太后崩廢一時之祀天地眀堂去樂不作又案<lb/>
禮王后崩五祀之祭不行既殯而祭所言五祀不行則<lb/>
天地之祭不廢遂議以園陵年月不便須至變禮従宜<lb/>
又縁先準禮文候神主升祔畢方行享祀若俟丙午嵗<lb/>
則三年不祭宗廟禮文有闕況眀徳皇太后徳配先廟<lb/>
禮合升祔遂與史館檢討同共參詳以為廟未祔則神<lb/>
靈不至伏恐祭祀難行欑既畢則梓宫在郊可以葬禮<lb/>
比祔遂案禮云葬者藏也欲人不得而見也既不欲穿<lb/>
<pb n="13a"/>
壙動土則龍輴欑木題湊蒙椁上四柱如屋以覆盡塗<lb/>
之所合埋重一依近例便可升祔神主安易妄言以凶<lb/>
仗為凶穢目羣官為顛倒指梓宫為棺柩令百司分析<lb/>
園陵浼瀆聖聽誣㒺臣下安易又云昔日覩羣官盡公<lb/>
奉二帝諸后並先山陵後祔廟今日覩羣官顛倒奉眀<lb/>
徳皇太后獨先祔廟後園陵者今詳當時先山陵後祔<lb/>
廟葢為年月便順别無隂陽拘忌今則年月未便理合<lb/>
従宜未埋重則禮文不備未升祔則廟祭猶闕須従變<lb/>
<pb n="13b"/>
禮以合聖情兼眀徳皇太后將赴權欑而安易所稱柏<lb/>
城未焚凶仗則凶穢唐突祖宗案檀弓云喪之朝也順<lb/>
死者之孝心也鄭𤣥注云謂遷柩扵廟又云其哀離其<lb/>
室也故至扵祖考之廟而後行商朝而殯扵祖周朝而<lb/>
遂葬今亦遥辭宗廟而後行豈可以禮經所出目為顛<lb/>
倒吉凶具儀謂之唐突哉又云孝章皇后至道元年崩<lb/>
亦縁有所嫌避未赴園陵出京權欑之時不立神主入<lb/>
廟直至至道三年西去園陵禮畢然後奉虞主還京易<lb/>
<pb n="14a"/>
神主祔廟以合典禮今詳當時文籍緣孝章為太宗嫂<lb/>
氏上仙之時止輟五日視朝百官不曽成服與今不同<lb/>
初亦無詔命令住廟享今眀徳皇太后母儀天下主上<lb/>
孝極曾顏況上仙之初即有遺命權停享祀今案禮文<lb/>
固合如此安易荒唐庸昧妄有援引以大功之親比三<lb/>
年之制欺㒺君上乃至扵斯況安易以訐直自負所詆<lb/>
者無非良善以清要自高所尚者無非鄙俗名宦之志<lb/>
老而益堅詩書之文懵而不習本院所議並眀稱典故<lb/>
<pb n="14b"/>
旁考時宜雖曰従權粗亦稽古請依元議施行從之<lb/>
　　　　乾學案權欑未葬不宜埋重祔廟安易之言<lb/>
　　　　正合古禮而禮官乃盡力排擊之何也據其<lb/>
　　　　所言不過苟且遷就以合時制而反以守經<lb/>
　　　　者為非禮不亦謬乎<lb/>
稗編景徳元年有司詳定眀徳太后李氏升祔之禮案<lb/>
唐睿宗昭成肅眀二后先天初以昭成配開元末以肅<lb/>
眀祔此時儒官名臣步武相接宗廟重事必有據依推<lb/>
<pb n="15a"/>
之閨門亦可擬議晉驃騎將軍温嶠有三夫人嶠薨詔<lb/>
問學官陳舒舒謂秦漢之後廢一娶九女之制妻卒更<lb/>
娶無繼室生既加禮亡不應貶朝㫖以李氏卒扵嶠之<lb/>
微時不霑贈典王何二氏追加章綬唐太子少傅鄭餘<lb/>
慶將立家廟祖有二夫人禮官韋肅議與舒同略稽禮<lb/>
文參諸故事二夫人並祔扵禮為宜恭惟懿德皇后久<lb/>
從升祔雖先後有殊在尊親則一請同列太宗室以先<lb/>
後次之詔尚書省集議咸如禮官之請祔神主扵太廟<lb/>
<pb n="15b"/>
元徳皇太后<hi>太祖為太宗聘之開寶中封隴西郡君太宗即位進封夫人生真宗太平興國二年薨真宗即位追封腎妃</hi>
宋史禮志太宗賢妃李氏真宗至道三年追尊為皇太<lb/>
后諡曰元徳祔葬永熙陵大中祥符六年升祔大宗室<lb/>
章獻眀肅劉皇后<hi>年十五入襄邸真宗即位入為美人進德妃章穆崩立為皇后真宗崩遺詔尊為皇太后</hi>
宋史禮志真宗章獻眀肅皇后劉氏眀道二年三月二<lb/>
十七日崩扵寶慈殿遷坐扵皇儀殿三十日宣遺誥羣<lb/>
<pb n="16a"/>
臣哭臨見帝扵殿之東廂奉慰宗室削杕不散髮中書<lb/>
樞宻使相比宗室去斜巾垂帽首絰及杖翰林學士至<lb/>
龍圖閣直學士已上并節度使文武二品以上又去中<lb/>
單及袴二省御史臺中丞文武百官以下四脚幅巾連<lb/>
裳腰絰館閣讀書翰林待詔伎術官并給孝服宰相百<lb/>
官朝晡臨三日内外命婦朝臨三日四月遣使告哀遼<lb/>
夏及賜遺留物十七日祔神主扵奉慈廟<lb/>
　歐陽修撰薛簡肅公奎墓誌章獻眀肅太后崩上見<lb/>
<pb n="16b"/>
　羣臣泣曰太后疾不能言而猶數引其衣若有所屬<lb/>
　何也公遽曰其在衮冕也然服之豈可見先帝乎上<lb/>
　大悟卒以后服葬<lb/>
慶厯四年翰林學士王堯臣等上奏曰章獻眀肅盛烈<lb/>
丕功非一惠可舉諡告扵廟冊藏扵陵無容追減章惠<lb/>
擁祜帝躬並均顧復故景祐中膺寶慶之冊義專繫子<lb/>
禮須別祠章穆升祔嵗月已深奉慈三室先後已定若<lb/>
再議升降則情有重輕請如舊制中書門下覆議成憲<lb/>
<pb n="17a"/>
在前文考之意配食一體二慈之宜奉承無私陛下之<lb/>
孝請如禮官及學士議案祥符詔繫章聖特㫖位叙先<lb/>
後乞聖制定數昭示無窮詔依所議<lb/>
章惠楊皇后<hi>真宗即位拜才人累進淑妃真宗崩遺詔以為皇太后其所居曰保慶故稱保慶皇太后景祐三年無疾而薨</hi>
宋史禮志真宗章惠皇后楊氏眀道三年十一月五日<lb/>
保慶皇太后崩太常禮院言皇帝本服緦麻三月皇帝<lb/>
皇后服皆用細布宗室皆素服吉帶大長公主以下亦<lb/>
<pb n="17b"/>
素服並常服入内就次易服三日而除詔以保枯沖人<lb/>
加服為小功五日而除四年正月十六日上諡二月六<lb/>
日葬永定陵之西北隅十六日升祔奉慈廟<lb/>
　　　　乾學案𫝊稱景祐三年志稱眀道三年<lb/>
慈聖光獻曹皇后<hi>眀道二年郭后廢詔聘入宫景祐元年冊為皇后英宗即位冊為皇太后神宗立尊為太皇太后宫曰慶夀</hi>
宋史禮志神宗元豐二年十月二十日太皇太后崩扵<lb/>
慶夀宫是日文武百官入宫宰臣王珪升西階宣遺詔<lb/>
<pb n="18a"/>
已内外舉哭盡哀而出二十六日大斂命韓縝為山陵<lb/>
案行使二十九日皇帝成服十二月中書言先是司天<lb/>
監選年月遷祔濮安懿王三夫人今大行太皇太后山<lb/>
陵濮三夫人亦當舉葬扵是詔宗室正任防禦使以上<lb/>
許從靈駕已從濮安王夫人者免從三年正月十四日<lb/>
上諡太常禮院言大行太皇太后雖已有諡然山陵未<lb/>
畢俟掩皇堂後去大行二字稱慈聖光獻太皇太后祔<lb/>
廟題神主仍去二太字祕閣校理何洵直言案禮既葬<lb/>
<pb n="18b"/>
日中還虞扵正寢葢古者之葬近在國城之北故可以<lb/>
平旦而往至日中即虞扵寢所謂葬日虞弗忍一日離<lb/>
也後世葬地逺則禮有不能盡如古者今大行太皇太<lb/>
后葬日至第六虞自當行之扵外如舊儀其七虞及九<lb/>
虞卒哭謂宜行之扵慶壽殿又案春秋公羊傳曰虞主<lb/>
用桑士虞禮曰桑主不文伏請罷題虞主太常言洵直<lb/>
所引乃士及諸侯之禮況嘉祐治平並虞扵集英殿宜<lb/>
如故事又嘉祐治平虞主已不書諡當依所請太常禮<lb/>
<pb n="19a"/>
院又言慈聖光獻皇后祔廟前三日吿天地社稷太廟<lb/>
皇后廟如故事至日奉神主先詣僖祖室次翼祖宣祖<lb/>
太祖太祖后太宗皇帝懿徳皇后眀徳皇后同一祝次<lb/>
饗元徳皇后慈聖光獻皇后異饌異祝行祔廟之禮次<lb/>
真宗仁宗英宗室禮畢奉神主歸仁宗室如此則古者<lb/>
祔謁之禮及近代徧饗故事並行不廢従之三月十日<lb/>
葬永昭陵二十二日祔扵太廟<lb/>
宣仁聖烈高皇后<hi>少育宫中成昬濮邸生神宗治平二年冊為皇后神宗立尊為皇太后</hi>
<pb n="19b"/>
宋史禮志英宗宣仁聖烈皇后高氏哲宗元祐八年九<lb/>
月三日崩扵崇慶宫遺誥皇帝成服三日内聽政羣臣<lb/>
十三日諸州長吏以下三日而除釋服之後勿禁作樂<lb/>
園陵制度務遵儉省餘並如章獻眀肅皇太后故事十<lb/>
四日詔園陵依慈聖光獻太皇太后之制紹聖元年正<lb/>
月二十八日禮部言將題神主謹案章獻眀肅皇后神<lb/>
主書姓劉氏詔依故事四月一日葬永厚陵<lb/>
欽聖憲肅向皇后<hi>治平三年歸扵潁邸神宗即位立為皇后哲宗立尊為皇太后徽宗立權<pb n="20a"/>處分軍國事尋還政</hi>
宋史禮志神宗欽聖憲肅皇后向氏建中靖國元年正<lb/>
月十三日崩五月六日葬永裕陵二十六日祔扵神宗<lb/>
廟室先是元祐四年美人陳氏薨贈充儀又贈貴儀徽<lb/>
宗入繼大統詔有司議追崇之典上尊諡曰欽慈皇后<lb/>
祔葬永裕陵與欽聖同祔神宗室崇寧元年二月聖瑞<lb/>
皇太妃朱氏薨制追尊為皇太后遂上尊諡曰欽成皇<lb/>
后五月祔葬永裕陵祔神主扵神宗室皆備禮如故事<lb/>
<pb n="20b"/>
昭慈聖獻孟皇后<hi>元祐七年帝親御文德殿冊為皇后後廢居瑶華宫元符末還内號元祐皇后徽宗初復居瑶華宫尋出私第京城陷張邦昌迎居延福宫稱宋太后髙宗立尊后為元祐太后尋以所居宫稱隆祐太后紹興五年患風疾四月崩扵行宫之西殿</hi>
宋史禮志哲宗昭慈聖獻皇后孟氏紹興元年四月崩<lb/>
詔以繼體之重當承重服以遺誥擇近地權殯俟息兵<lb/>
歸葬園陵梓取周身勿追舊制以為他日遷奉之便六<lb/>
月殯扵㑹稽上亭鄉欑宫方百步下宫深一丈五尺眀<lb/>
器止用鉛錫置都監巡檢一員衛卒百人生日忌辰旦<lb/>
<pb n="21a"/>
望節序排辦如天章閣儀虞主還州行祔廟禮<lb/>
文獻通考紹興元年四月十八日太常寺言章獻眀肅<lb/>
皇太后崩乙未百官聽遺誥喪紀以日易月在京百官<lb/>
十三日而除祖宗以來皇太后崩故事莫盛扵章獻眀<lb/>
肅皇太后遺誥十三日令在京百官除服今來大行隆<lb/>
祐皇太后崩遺詔亦以十三日而除合至今月二十六<lb/>
日百官依故事進名奉慰訖退易常服從之自成服以<lb/>
後小大祥禫除日及朔望日百官並進名奉慰遇皇帝<lb/>
<pb n="21b"/>
視事日宰相奏事去杖小祥日奏事去冠餘官奏事皇<lb/>
帝聽政未釋服前其引班若行弔臨之禮即服喪絰如<lb/>
遇内殿引班奏事及從駕常服黑帶士庶以下服軍人<lb/>
百姓白衫紙帽婦人素幔不花釵三日止士庶㛰嫁服<lb/>
除外不禁文武臣僚之家至山陵祔廟畢並許嫁娶不<lb/>
用花綵仍禁樂<lb/>
北盟㑹編紹興元年四月十四日庚辰隆祐皇太后崩<lb/>
遺誥吾自入宫闈扵今三紀晚年以來逢國多故二聖<lb/>
<pb n="22a"/>
遐狩心常䀌然皇帝仁孝自天實同憂患雖在顛沛禮<lb/>
無闕違幸時小康還自江介方欲享天下之養即東朝<lb/>
之安而節宣不時偶遇微疾遽至危惙莫能自還悵此<lb/>
兩宫遂成永訣方時艱難合行禮儀難以備舉皇帝服<lb/>
期以日易月十三日而除仍不候除服御朝三日而除<lb/>
作樂㛰姻並無禁止斂以常用不可用金玉珍寶且權<lb/>
宜就近擇地欑殯候軍事寧息歸葬園陵所製梓宫取<lb/>
周吾身勿拘舊制以為他日遷奉之便於戲生者人之<lb/>
<pb n="22b"/>
暫寓死者數之大終甲子一周無復所恨尚賴臣民之<lb/>
衆永堅忠孝之心輔翼聖朝早臻康阜存没之際恨恨<lb/>
何言<lb/>
諡議洪惟大行隆祐皇太后窮聖善之徳茂柔眀之資<lb/>
粤自先正魏王有功仁祖之世王室所賴旂常紀之用<lb/>
集我太母惟我太母基迹元祐嬪扵泰陵逮事宣仁欽<lb/>
聖兩宮稟二南之規兼四教之善正位宫掖三十餘年<lb/>
含𢎞光大而體坤道之常進退存亡而得聖人之正及<lb/>
<pb n="23a"/>
靖康初載天割我宋二帝出郊中原無統我太母起於<lb/>
危疑之中自任以天下之重當方隅傾側之時正璇厯<lb/>
纂承之序雖文母以十亂興周不是過也已而六飛南<lb/>
渡案蹕武林元凶窺朝災自内作天下之勢甚扵綴旒<lb/>
我太母投袂而履禍機立談而銷逆祲坐使天地復正<lb/>
三辰復眀雖媧皇以煉石補天不是過也勲猷崇極如<lb/>
此而乃抑華𢎞儉率禮蹈和塞私謁之塗裁外家之寵<lb/>
清静謙沖而以道為本沈潛剛克而與神為謀擁佑聖<lb/>
<pb n="23b"/>
躬殫誠盡變煌煌乎度越麟趾思齊之上矣正期清我<lb/>
甸服旋駕舊京䖍奉翟車展謁宗廟而昊天不辰禍結<lb/>
慈極郊蠶吿畢方開盛夏之祥隙駟難留遽揜長秋之<lb/>
御兹天子追慕悼心失圖歎厚載之中傾痛仙逰之不<lb/>
返雖遂服不可勉從期嵗之喪而興哀無窮每過舉音<lb/>
之節由是命有司考易名之典飾終之儀告扵神眀節<lb/>
以四惠庶有以彰淑則而暢徽音謹案諡法眀徳有功<lb/>
曰昭視民如子曰慈聦眀睿智曰獻安民有功曰烈若<lb/>
<pb n="24a"/>
乃兩值時變當陽御簾基圖既安即復眀辟澤及萬世<lb/>
與天無窮非眀徳有功邪寢興焦勞言動懇惻冒風濤<lb/>
兵革之險濟宇宙生靈之艱非視民如子邪察興替之<lb/>
端知變通之利親庶政以任溥天之責奉真人以膺神<lb/>
器之歸非聦眀睿智邪中微之緒而我振之大亂之源<lb/>
而我窒之從容房帷宻幹鴻造非安民有功邪嗚呼皇<lb/>
后之諡請之於廟示雖天子必有尊大行隆祐皇太后<lb/>
諡宜以宗廟之命錫之曰昭慈聖烈皇后<lb/>
<pb n="24b"/>
奏告宗廟伏以釁積宫闈禍延文母凡居持載孰不哀<lb/>
摧國有大喪不敢不告<lb/>
大斂伏以宫闈棄祐仙馭上賔將奉容衣祔臨神匶顧<lb/>
溫慈之永閟銜摧割以何言謹以十七日舉大斂之儀<lb/>
不敢不告<lb/>
掛服昊天不弔禍及東朝念色養之永違攀仙逰而何<lb/>
及爰舉衰麤之制用酬坤育之恩謹以今日成服不敢<lb/>
不告<lb/>
<pb n="25a"/>
掛服日祭奠伏以比舉䘏章參成衰飾既正阼階之席<lb/>
當陳餘閣之羞仰冀神逰俯歆微薦<lb/>
欑祭伏以慈壼中虚仙逰寖邈爰舉菆塗之禮以須祖<lb/>
載之期孝養莫追哀誠何極<lb/>
啓欑伏以灾禍之延坤儀永閟方中告畢即逺有期乃<lb/>
涓季夏之良恭撤西階之殯追攀莫及摧割奚勝<lb/>
祖奠恭以復土有期遣車在道猶想庭闈之覲忍瞻警<lb/>
衛之行攀柩哀號奠觴祖訣<lb/>
<pb n="25b"/>
啓奠伏以永閉儀型宫闈乏覲忍瞻寡佑陵寢告成爰<lb/>
啓菆塗將臨扵厚夜恭陳奠斚永訣扵終天<lb/>
遣奠伏以蓍龜來諗日月有期既停六綍之儀將舉九<lb/>
原之奉三靈不弔五内并摧<lb/>
發引伏以蓍龜告日披紼在庭載嚴廞衞之儀將舉勸<lb/>
防之事攀依永絶摧割奚勝<lb/>
掩欑伏以龜筮協從衣冠永閟神升帝所參三后在天<lb/>
之㳺地占山靈豈千人成聚之比追攀莫逮銜恤奚言<lb/>
<pb n="26a"/>
上諡冊寶伏以柔儀懿範夙著宫闈盛徳元勲實施社<lb/>
稷乃羣臣議諡請扵宗廟曰昭慈獻烈皇后永為千載<lb/>
之稱不敢不告<lb/>
祔廟伏以慈闈厭世幽竁因山既終復土之恩爰講附<lb/>
姑之禮進陪廟祀永作邦休<lb/>
配廟伏以仰瞻聖善作合先朝爰正尊名有欽聖御簾<lb/>
之詔唱為異議由崇寧當軸之姦兹涓剛辰恭舉徽冊<lb/>
永嚴升廟之禮以對在天之靈<lb/>
<pb n="26b"/>
卒哭伏以颷馭遐升日期寖逺甫隔晨昬之奉奄然哭<lb/>
踊之儀追慕亡繇銜哀何極<lb/>
顯肅鄭太后<hi>徽宗為端王入宫顯恭王皇后崩政和元年立為皇后欽宗受禪尊為太上皇后遷居寧徳宫稱寧徳太后従上北遷</hi>
宋史后妃傳紹興五年太后崩扵五國城七年何蘚等<lb/>
使還始知上皇及后崩高宗大慟詔立重成服祔主徽<lb/>
宗室以聞哀日為大忌梓宫歸入境承之以椁納翬衣<lb/>
其中與徽宗合欑扵㑹稽永佑陵<lb/>
<pb n="27a"/>
北盟㑹編紹興七年正月二十五日丁亥詔曰何蘚奉<lb/>
使回得大金國右副元帥書太上皇帝久違和豫厭世<lb/>
升遐寧徳皇后亦已上仙　二十八日以太上皇帝訃<lb/>
音詔諭中外　四月十七日戊申追尊道君皇帝為聖<lb/>
文仁德顯孝皇帝惠恭皇后王氏為顯恭皇后鄭氏為<lb/>
顯肅皇后<lb/>
顯仁韋皇后<hi>初入宫為侍御生高宗進封龍徳宫賢妃従上皇北還建炎改元遥尊為宣和太后紹興十二年南歸至臨安入居慈寧宫崩夀八十</hi>
<pb n="27b"/>
宋史徽宗顯仁皇后韋氏紹興二十九年崩祔扵永佑<lb/>
陵欑宫<lb/>
顯仁皇后崩及虞祭或謂上哀勞欲以宰相行事杜莘<lb/>
老曰古今無是卒止之<lb/>
文獻通考二十九年十一月十三日太常寺又言顯仁<lb/>
皇后將來掩欑宫合行九虞祭依禮例掩欑宫畢行第<lb/>
一虞其第二第三第四第五虞並繫在路合於宿頓宗<lb/>
正郎行禮其第六虞在京日繫在瓊林苑今欲乞渡江<lb/>
<pb n="28a"/>
訖令宗正卿行禮禮畢迎虞主入慈寧宫奉安皇帝服<lb/>
袍履導行慈寧宫門外有司奉安訖皇帝行安神之禮<lb/>
其第七第八第九虞依典故皇帝行禮百官陪位詔恭<lb/>
依<lb/>
憲聖慈烈吳皇后<hi>高宗為康王選入宫帝即位進貴妃憲節邢皇后北遷崩問至紹興十三年立為皇后帝内禪詔后稱太上皇后遷居徳夀宫孝宗即位上尊號曰夀聖太上皇后上皇崩遺詔改稱皇太后光宗即位更號夀聖皇太后以夀皇故不稱太皇太后孝宗崩始正太皇太后之號寧宗立遷居重華宫崩年八十有三</hi>
<pb n="28b"/>
宋史憲聖慈烈皇后慶元三年崩時光宗以太上皇承<lb/>
重寧宗降服齊衰期四年三月甲子權欑扵永思陵<lb/>
后妃傳遺詔太上皇帝疾未痊愈宜於宫中承重皇帝<lb/>
服齊衰五日以日易月詔服期年喪<lb/>
文獻通考慶元三年憲聖太皇太后崩太上皇帝承重<lb/>
皇帝降服齊衰布頭冠幞頭大袖襴衫裙袴腰絰白綾<lb/>
襯衫皇太后服太上皇帝喪成服麤布蓋頭衫帔首絰<lb/>
絹襯服每奠祭日俟皇帝權御幄次行燒香禮<lb/>
<pb n="29a"/>
成肅謝皇后<hi>幼冒翟姓入宫為普安郡王夫人王即位是為孝宗進貴妃淳熙三年立為皇后復姓謝氏光宗即位上尊號曰夀成皇后孝宗崩尊為皇太后嘉泰二年加慈佑太皇太后三年崩</hi>
宋史禮志孝宗成肅皇后謝氏開禧三年崩殯扵永阜<lb/>
陵正北吏部尚書陸峻言伏覩列聖在御間有諸后上<lb/>
仙縁無山陵可祔是致別葬若上仙在山陵已卜之後<lb/>
無有不従葬者其他諸后葬在山陵之前神靈既安並<lb/>
不遷祔帷元徳章懿二后方其葬時名位未正續行追<lb/>
冊其成穆皇后孝宗登極即行追冊改殯所為欑宫典<lb/>
<pb n="29b"/>
禮已備與元徳章懿事體不同所以更不遷祔竊稽前<lb/>
件典禮祇縁喪有前後勢所當然其扵禮意却無隆殺<lb/>
今來従葬阜陵為合典故従之<lb/>
　　　　乾學案寧宗本紀開禧三年成肅太皇太后<lb/>
　　　　謝氏崩𫝊云嘉泰三年崩誤也<lb/>
慈懿李皇后<hi>聘為恭王妃進皇太子妃光宗即位立為皇后寧宗内禪尊后曰太上皇后</hi>
文獻通考<hi>見六十九卷成服條</hi>
恭聖仁烈楊皇后<hi>慶元元年封平樂郡夫人六年進貴妃恭淑韓皇后崩立為皇后理宗即<pb n="30a"/>位尊為皇太后</hi>
宋史恭聖仁烈皇后紹定五年十二月崩祔葬茂陵<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀禮通考卷七十二<lb/>
</p>
<p>
</p>
  </div>
</body>
</text>
</TEI>
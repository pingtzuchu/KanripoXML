<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷六十九</head>
    <p>
<pb n="1a"/>
欽定四庫全書<lb/>
　讀禮通考卷六十九　　刑部尚書徐乾學撰<lb/>
　　喪儀節三十二<lb/>
　　國恤四<lb/>
　　　宋大喪儀<lb/>
宋史禮志太祖乾徳初改葬宣祖有司言改卜陵寢合<lb/>
用哀冊及文班官各撰歌辭二首吉仗用大駕鹵簿凶<lb/>
仗用大升輿龍輴鵞茸纛魂車香輿銘旌哀諡冊寶車<lb/>
<pb n="1b"/>
方相買道車白幰弩素信幡錢山輿黄白紙帳煖帳夏<lb/>
帳千味臺盤衣輿拂纛眀器輿漆梓宫夷衾儀椁素翣<lb/>
包牲倉瓶五穀輿瓷甒瓦甒辟惡車進𤣥宫有鐵帳覆<lb/>
梓宫藉以㯶櫚褥鐵盆鐵山用然漆燈宣祖衮冕昭憲<lb/>
皇后花釵翬衣贈玉十二神當壙當野祖眀祖思地軸<lb/>
及留陵刻漏等並制如儀服緦不設祖奠止於陵所行<lb/>
一虞之祭宣祖諡冊諡寶舊藏廟室合遷置陵内改葬<lb/>
之禮與始葬同几筵宜新眀器壞者改作凡斂衣斂物<lb/>
<pb n="2a"/>
並易之其皇堂贈玉鎮圭劍佩旒冕玉寶並以珉玉藥<lb/>
玉綬以青錦安陵中玉圭佩劍玉寶等皆用于闐玉孝<lb/>
眀孝惠陵内用珉玊樂玉啟故安陵奉安宣祖昭憲孝<lb/>
惠二后梓宫於幄殿靈駕發引所過州府縣鎮長吏令<lb/>
佐素服出城奉迎并辭皆哭自發引至揜皇堂皆廢朝<lb/>
禁京城音樂<lb/>
開寶九年十月二十日太祖崩羣臣序班殿庭宰臣宣<lb/>
制發哀畢太宗即位號哭見羣臣羣臣稱賀復奉慰盡<lb/>
<pb n="2b"/>
哀而退禮官言羣臣當服布斜巾四脚直領布襴腰絰<lb/>
命婦布帕首裙帔皇弟皇子文武二品以上加布冠斜<lb/>
巾帽首絰大袖裙袴竹杖士民縞素婦人素縵諸軍就<lb/>
屯營三日哭羣臣屢請聽政始御長春殿羣臣喪服就<lb/>
列帝去杖絰服斜巾垂帽捲簾視事小祥改布服四脚<lb/>
直領布襴腰絰布袴二品以上官亦如之大祥帝服素<lb/>
紗軟脚折上巾淺黄衫緅皮鞓黑銀帶羣臣及軍校以<lb/>
上皆本色黲服鐵帶鞾笏諸王入内服衰出則服黲又<lb/>
<pb n="3a"/>
成服後羣臣朝晡臨三日大小祥禫除朔望皆入臨奉<lb/>
慰内出遺留物頒賜諸臣親王遣使齎賜方鎮二十七<lb/>
日命宰臣撰陵名哀冊文眀年三月十七日羣臣奉諡<lb/>
號冊寶告於南郊眀日讀於靈坐前四月十日啟欑宫<lb/>
帝與羣臣皆服如初喪朝晡臨殿中退易常服出宫城<lb/>
十三日發引帝衰服啟奠哭羣臣入臨升梓宫於龍輴<lb/>
祖奠徹設次眀徳門外行遣奠禮讀哀冊帝哭盡哀再<lb/>
拜辭釋衰還宫百官辭於都城外二十五日掩皇堂二<lb/>
<pb n="3b"/>
十九日虞主至奉安於大眀殿五月十九日祔廟之第<lb/>
五室以孝眀皇后王氏升配禮畢羣臣奉慰其吉凶仗<lb/>
如安陵惟増輼輬車神帛肩輿鹵簿三千五百三十九<lb/>
人<lb/>
至道三年三月二十九日太宗崩於萬嵗殿真宗散髮<lb/>
號擗奉遺詔即位於殿之東楹制永熙陵皇堂深百尺<lb/>
方廣八十尺陵臺方二百五十尺大駕鹵簿用玉輅一<lb/>
革車五外凡用九千四百六十八人有司定散髮之禮<lb/>
<pb n="4a"/>
皇帝皇后諸王公主縣主諸王夫人六宫内人並左被<lb/>
髮皇太后全被髮帝服布斜巾四脚大袖裙袴帽竹杖<lb/>
腰絰首絰直領布襴衫白綾襯服諸王皇親以下如之<lb/>
加布頭冠絹襯服皇太后皇后内外命婦布裙衫帔帕<lb/>
頭首絰絹襯服宫人無帔文武二品以上布斜巾四脚<lb/>
頭冠大袖襴衫裙袴腰絰竹杖絹襯服自餘百官並布<lb/>
幞頭襴衫腰絰省五品御史臺尚書省四品諸司三品<lb/>
以上見任前任防禦團練刺史内客省閤門入内都知<lb/>
<pb n="4b"/>
押班等布頭冠幞頭大袖襴衫裙袴腰絰諸軍庶民白<lb/>
衫紙帽婦人素縵不花釵三日哭而止山陵前朔望不<lb/>
視事六月詔翰林寫先帝常服及絳紗袍通天冠御容<lb/>
二奉帳坐列於大升輿之前仍以太宗玩好弓劍筆硯<lb/>
琴棋之屬蒙組繡置輿中陳於仗内十月三日靈駕發<lb/>
引其凶仗法物擎舁牽駕兵士力士凡用萬二千一百<lb/>
九十三人挽郎服白練寛衫練裙勒帛絹幘餘並如昌<lb/>
陵制十一月二日有司奉神主至太廟近臣題諡號祔<lb/>
<pb n="5a"/>
於第六室以懿徳皇后符氏升配置衞士五百人於陵<lb/>
所作殿以安御容朝暮上食四時致祭焉<lb/>
乾興元年二月十九日真宗崩仁宗即位二十日禮儀<lb/>
院言準禮例差官奏告天地社稷太廟諸陵應祠祭惟<lb/>
天地社稷五方帝諸大祠宗廟及諸中小祠並權停俟<lb/>
祔廟禮畢仍舊是日命閤門使薛貽廓告哀於契丹宣<lb/>
慶使韓守英為大内都巡檢内侍分領宫殿門衞士屯<lb/>
䕶閤門使王遵度為皇城四靣巡檢新舊城巡檢各權<lb/>
<pb n="5b"/>
添差益以禁兵器仗城門亦設器甲以辨姦詐二十一<lb/>
日羣臣入臨見帝於東序閤門使宣口勅曰先皇帝奄<lb/>
棄萬國凡在臣僚畢同號慕及中外將校並加存撫羣<lb/>
臣拜舞稱萬嵗復哭盡哀退是日上表請聽政凡三上<lb/>
始允二十三日陳先帝服玩及珠襦玉匣含襚應入梓<lb/>
宫之物於延慶殿召輔臣通觀眀日大斂成服二十五<lb/>
日有司設御坐垂簾崇政殿之西廡簾幕皆縞素羣臣<lb/>
序班殿門外帝衰服杖絰侍臣扶升坐通事舍人引羣<lb/>
<pb n="6a"/>
臣入殿庭西向合班俟簾捲羣臣再拜班首奏聖躬萬<lb/>
福隨班三呼萬嵗退宰臣升殿奏事如儀三月一日小<lb/>
祥帝行奠釋衰服羣臣入臨退赴内東門進名奉慰自<lb/>
是每七日皆臨至四十九日止十三日大祥帝釋服服<lb/>
黲十四日司天監言山陵斬草用四月一日丙時吉十<lb/>
六日山陵案行使藍繼宗言據司天監定永安縣東北<lb/>
六里曰卧龍岡堪充山陵詔雷允恭覆案以聞皇堂之<lb/>
制深八十一尺方百四十尺制陵名曰永定九月十一<lb/>
<pb n="6b"/>
日召輔臣赴㑹慶殿觀入皇堂物皆生平服御玩好之<lb/>
具帝與輔臣議及天書皆先帝尊道膺受靈貺殊尤之<lb/>
瑞屬於元聖不可留於人間宜於永定陵奉安二十三<lb/>
日奉導天書至長春殿帝上香再拜奉辭二十四日天<lb/>
書先發帝啟奠梓宫讀哀冊禮畢具吉凶儀仗百官素<lb/>
服赴順天門外至板橋立班奉辭還詣西上閤門進名<lb/>
奉慰十月十三日掩皇堂十八日虞主至京十九日羣<lb/>
臣詣㑹慶殿行九虞祭二十三日祔太廟第七室<lb/>
<pb n="7a"/>
嘉祐八年三月晦日仁宗崩英宗立喪服制度及修奉<lb/>
永昭陵並用定陵故事發諸路卒四萬六千七百人治<lb/>
之宣慶使石全彬提舉制梓宫畫様以進命務堅完毋<lb/>
過華飾三司請内藏錢百五十萬貫紬絹二百五十萬<lb/>
匹銀五十萬兩助山陵及賞齎遣使告哀遼夏及賜遺<lb/>
留物又遣使告諭諸路又以聽政奠告大行近臣告升<lb/>
遐於天地社稷宗廟宫觀又告嗣位賜兩府宗室近臣<lb/>
遺留物七月宰臣以下宿尚書省宗室團練使以上宿<lb/>
<pb n="7b"/>
都亭驛請諡于南郊八月告於福寧殿天地宗社宫觀<lb/>
九月二十八日啓菆宫以初喪服日一臨易常服出十<lb/>
月六日靈駕發引天子啟奠梓宫升龍輴祖奠徹與皇<lb/>
太后步出宣徳門羣臣辭於板橋十五日奉安梓宫陵<lb/>
側十七日開皇堂十一月二日虞主至皇太后奠於瓊<lb/>
林苑天子步出集英門奉迎奠於幄七日祭虞主二十<lb/>
九日祔太廟主如漢制不題諡號及終虞而行卒哭之<lb/>
祭大祥日不御前後殿開封府停決大辟及禁屠至四<lb/>
<pb n="8a"/>
月五日待制觀察使以上及宗室管軍官日一奠二十<lb/>
八日而羣臣俱入奠二十九日禫除羣臣皆奉慰焉<lb/>
司馬光論虞祭劄子云臣聞禮既葬而虞虞安也柩既<lb/>
藏矣孝子不忍一日離其親恐精神彷徨無所依歸故<lb/>
祭以安之然則虞者孝子之事人主當親行其禮非臣<lb/>
下所得攝竊見今月三日虞祭百官皆入就位而哭而<lb/>
陛下使宗正卿攝事臣竊惑之永昭陵距京師猶五頓<lb/>
木主還未至之時不可一日不虞故使羣臣攝事今木<lb/>
<pb n="8b"/>
主已達京師近在内殿而有司不根禮意尚如塗中使<lb/>
羣臣行事臣恐聞見之人不知有司之失而歸責於陛<lb/>
下今未至卒哭尚有三虞欲望自來日以後陛下親行<lb/>
其禮<lb/>
翰林學士王珪上仁宗諡號曰臣謹按曽子問曰賤不<lb/>
誄貴幼不誄長禮也惟天子稱天以誄之春秋公羊説<lb/>
讀誄制諡於南郊若云受之於天然乾興元年夏既定<lb/>
真宗皇帝諡其秋始告天於圜丘史臣以為天子之諡<lb/>
<pb n="9a"/>
當集中書門下御史臺五品以上尚書省四品以上諸<lb/>
司三品以上於南郊告天議定然後連奏以聞近制惟<lb/>
詞臣撰議即降詔命庶僚不得叅聞頗違稱天之義臣<lb/>
今擬上先帝尊諡欲望眀詔有司稽詳舊典先之郊而<lb/>
後下臣之議庶先帝之茂徳休烈下有以信萬世之傳<lb/>
臣謹議　珪又上議曰臣伏奉敕命以七月二十九日<lb/>
集官於南郊壇告天請到大行皇帝諡曰神文聖武眀<lb/>
孝皇帝差臣撰諡議及廟號文者臣謹上議曰臣聞元<lb/>
<pb n="9b"/>
精磅礴濟萬物而不昭其迹者薦名曰天至徳汪洋澤<lb/>
萬世而不有其功者建諡於帝伏思在昔帝王生膺大<lb/>
名終紀大行使金聲而玉振之以昭乎無窮之聞者帝<lb/>
莫盛於堯舜王莫隆於禹湯也葢易名之典下不得誄<lb/>
上古者將為至尊之諡必質於郊然後定之兹所以推<lb/>
天下之至美眀天下之至公雖天子不得以自專也洪<lb/>
惟大行皇帝躬上智之姿承累聖之序流大漢之豈弟<lb/>
履放勲之欽眀苞富有之業而能守以約攬泰定之勢<lb/>
<pb n="10a"/>
而弗恃以安固常邈然馳視所未形俛然積思所不及<lb/>
謂天命之匪易乃嚴恭戒懼庶以陶善類之歸知括萬<lb/>
慮而不可賾恩滲四垠而不可形如兩儀之無不燾載<lb/>
如三辰之無不臨燭於時修廢官繼絶世禮高年勸力<lb/>
穡減常賦抑末㳺虛已以遇豪俊之才降志以従忠直<lb/>
之諫振立賞罰而權衡之章眀典禮而黼黻之宥恕刑<lb/>
獄而蕩滌之惠哀困窮而衣食之人情莫不欲逸愛其<lb/>
力而不勞人情莫不欲夀輔其生而不傷羣公庶尹罔<lb/>
<pb n="10b"/>
弗夷正相與謀王之朝殊鄰絶區罔弗億寧相與慕王<lb/>
之境父父子子兄兄弟弟罔弗順祇相與立王之途葢<lb/>
仁政之施沛然其若是莫之能禦也矧復耕藉扵千畝<lb/>
之田祫祭扵先王之廟報天之誠篤則入奠於圜丘嚴<lb/>
父之志盡則再侑於眀堂宗室既蕃則廣諸分玉之愛<lb/>
邦統未昭則豫有主器之屬下議樂之詔以考鍾石之<lb/>
和置寫書之官以綴經墳之學邇英敷席圖講藝也凝<lb/>
機校字資味道也藻思睿發窮聖作也飛毫灑落肆天<lb/>
<pb n="11a"/>
縦也知聲色之靡伐於徳義於是乎屏燕飲之娛知雉<lb/>
兔之獲殫於精神於是乎絶盤逰之欲念組織之勤則<lb/>
郤服御之華念土木之費則損宫殿之麗西羌阻命不<lb/>
欲久戍勞師而遂納玉闗之誓南蜑肆姦不欲深入薄<lb/>
寇而自致藁街之戮時則有踰沙軼漠卓犖之貢委應<lb/>
圖合諜沕潏之瑞叢四十二年於兹可謂海内大治矣<lb/>
竊迹羲黄之前夐乎莫索其詳自詩書之載揆厥所元<lb/>
終都攸卒未有如兹之盛者也方將勒洪休受永祐豈<lb/>
<pb n="11b"/>
圖神機歘厭邦釁上延仙鼎已成不返荆山之馭玉衣<lb/>
雖在空陳渭水之逰嘉原既新同軌迫至下華葢於北<lb/>
極引龍輴之西巡此萬國所以摧心三靈為之變色有<lb/>
司由是飭舊典冊丕稱皇哉鑠乎㡬有以綏王靈而炳<lb/>
帝烈也謹案諡法一民無為曰神經緯天地曰文通達<lb/>
先知曰聖保大定功曰武照臨四方曰眀慈惠愛親曰<lb/>
孝若乃羣生啿啿鼓之舞之不知至化之所自然非至<lb/>
神乎制作禮樂際天接地煥然而大備非至文乎永惟<lb/>
<pb n="12a"/>
宗廟之奉實發先識以建大本非至聖乎戴白之老不<lb/>
識兵革之警非至武乎遐末荒昧之情格於聰眀而無<lb/>
所遺非至眀乎惇序九族以述夫祖先之志非至孝乎<lb/>
粤廟號之建尚矣維其歷古聖賢之君莫不極所以尊<lb/>
眀令顯之稱又或至於代相襲之夫仁者聖人之盛徳<lb/>
豈獨未有以當之邪抑當時鴻儒巨學乃略於稽求將<lb/>
天之所啟期以克配大行之廟乎詩云維天之命於穆<lb/>
不已此之謂歟惟功以創業為祖徳以守成為宗皆尊<lb/>
<pb n="12b"/>
尊之大誼也大行皇帝尊諡宜天錫之曰神文聖武眀<lb/>
孝皇帝廟曰仁宗臣謹議<lb/>
　　　　乾學案王珪此議本無闗於喪禮以其為帝<lb/>
　　　　王諡議不可不存其一故備錄之<lb/>
治平四年正月八日英宗崩神宗即位十一日大斂二<lb/>
月三日殯四月三日請諡十八日奏告及讀諡冊於福<lb/>
寧殿七月二十五日啟菆八月八日靈駕發引二十七<lb/>
日葬永厚陵禮院準禮羣臣成服後乗布裹鞍韉小祥<lb/>
<pb n="13a"/>
臨訖除頭冠方帬大袖大祥臨訖裹素紗軟脚幞頭黲<lb/>
公服乗皂鞍韉禫除訖素紗幞頭常服黑帶二日改吉<lb/>
服去佩魚虞主至自掩壙五虞皆在途四虞於集英殿<lb/>
曲赦兩京畿内鄭孟等州如故事<lb/>
元豐八年三月五日神宗崩哲宗即位十三日大斂帝<lb/>
成服十七日小祥四月一日禫除七月五日請諡於南<lb/>
郊九月八日讀諡寶冊於福寧殿二十三日啟菆十月<lb/>
一日靈駕發引二十一日葬永裕陵二十九日虞主至<lb/>
<pb n="13b"/>
十一月一日虞祭於集英殿自復土六虞在途太常卿<lb/>
攝事三虞行禮於殿四日卒哭五日祔廟是月冬至百<lb/>
官表賀崇政殿説書程頤言神宗喪未除節序變遷時<lb/>
思方切恐失居喪之禮無以風化天下乞改賀為慰不<lb/>
従紹聖四年太史請遷去永裕陵禁山民塚一千三百<lb/>
餘以便國音帝曰遷墓得無擾乎若無所害則令勿遷<lb/>
果不便國音當給官錢以資葬費<lb/>
元符三年正月十二日哲宗崩徽宗即位詔山陵制度<lb/>
<pb n="14a"/>
並如元豐七月十一日啟菆二十日靈駕發引八月八<lb/>
日葬永泰陵九月九日以升祔畢羣臣吉服如故事<lb/>
紹興五年四月甲子徽宗崩于五國城七年正月問安<lb/>
使何蘚等還以聞宰執入見帝號慟擗踊終日不食宰<lb/>
臣張浚等力請始進糜粥成服於几筵殿文武百僚朝<lb/>
晡臨於行宫自聞喪至小祥百官朝晡臨自小祥至禫<lb/>
祭朝一臨太常等言舊制沿邊州軍不許舉哀緣諸大<lb/>
帥皆國家腹心爪牙之臣休戚一體至於將佐皆懷忠<lb/>
<pb n="14b"/>
憤宜就所屯自副將而上成服日朝晡臨故校哭於本<lb/>
營命徽猷閣待制王倫等為奉迎梓宫使六月張浚請<lb/>
諡於南郊户部尚書章誼等言梓宫未還久廢諡冊之<lb/>
禮請依景徳元年眀徳皇后故事行埋重虞祭祔廟之<lb/>
禮及依嘉祐八年治平四年虞祭畢而後卒哭卒哭而<lb/>
後祔廟仍於小祥前卜日行之異時梓宫之至宜遵用<lb/>
安陵故事行改葬之禮更不立虞主従之九月甲子上<lb/>
廟號曰徽宗九年正月太常寺言徽宗及顯肅皇后將<lb/>
<pb n="15a"/>
及大祥雖皇堂未置若不先建陵名則春秋二仲有妨<lb/>
薦獻請先上陵名宰臣秦檜等請上陵曰永固徽宗與<lb/>
顯肅初葬五國城十二年金人以梓宫來還將至帝服<lb/>
黄袍乘輦詣臨平奉迎登舟易緦服百官皆如之既至<lb/>
行在安奉於龍徳别宫帝后異殿禮官請用安陵故事<lb/>
梓宫入境即承之以椁有司預備衮冕翬衣以往至則<lb/>
納之椁中不復改斂<lb/>
北盟㑹編紹興三十一年五月十九日金人使上將軍<lb/>
<pb n="15b"/>
殿前都檢㸃高景山通議大夫刑部侍郎王金來賀生<lb/>
辰奏言淵聖皇帝升遐等事上號慟歸禁中　二十日<lb/>
宰執入堂議事服常服金帶率文武百官入和寧門到<lb/>
天章閣南行路隙地靣北立班左僕射陳康伯稍前讀<lb/>
孝慈淵聖皇帝舉哀文曰今月十九日金國報孝慈淵<lb/>
聖皇帝升遐矣舉哀退復位哀十五聲再拜興是時禁<lb/>
中亦行舉哀之禮痛聞於外宰執以下舉哀訖回班靣<lb/>
東後殿進名慰皇帝兩拜次進名奉慰皇后兩拜訖退<lb/>
<pb n="16a"/>
自是不視事　二十三日己未安奉淵聖皇帝几筵於<lb/>
學士院内用已時八刻宰執入堂俟午正率百官服常<lb/>
服黑角帶入和寧門裏幕次俟立重訖入几筵殿下舉<lb/>
哀朝臨四拜訖入堂至申時晡奠如朝臨之儀　六月<lb/>
二日癸卯以淵聖皇帝升遐憂戚之情詔告天下　二<lb/>
十四日宰執殿内素幄奉事訖赴几筵朝臨如儀　二<lb/>
十六日宰執掛服宰執服常服黑角帶入赴朝臨訖退<lb/>
出和寧門外滿院以俟掛服至良時八刻巽時宰執百<lb/>
<pb n="16b"/>
官並服孝服入詣殿下立班俟前請皇帝至几筵殿下<lb/>
并陪位官行成服祭奠之禮訖皇帝歸幄次宰執百官<lb/>
詣東幄前左僕射陳康伯班首躬省致辭奉慰兩拜訖<lb/>
退歸幕次皇帝還内宰執百官於几筵殿門外靣南進<lb/>
名奉慰皇帝兩拜訖退仍服孝服朝晡臨如儀　二十<lb/>
七日宰執以下並赴几筵殿門外靣南科第一次奏請<lb/>
皇帝聽政表知樞宻院事葉義問白巾幞頭常服黑角<lb/>
帶拜表於宫門裏東廊止及絞磚席屋下立班閤門報<lb/>
<pb n="17a"/>
内降批荅一道　二十八日宰執服孝服内殿奉事畢<lb/>
退赴朝臨訖詣几筵殿門外先拜批荅兩拜次拜奏請<lb/>
第二聽政表又拜奏請第三聽政表<lb/>
文獻通考紹興七年徽宗及顯肅皇后祔廟有司言今<lb/>
梓宫未還乞依景徳元年眀徳皇后故事行埋重虞祭<lb/>
祔廟之禮太常寺言檢㑹山園陵故事梓宫發引日皇<lb/>
帝於宣徳門外奉辭百僚於板橋奉辭其掩皇堂日奏<lb/>
請神靈上虞主訖埋重於皇堂隧道次行第一虞至瓊<lb/>
<pb n="17b"/>
林苑行第七虞祭畢迎虞主於集英殿皇帝於殿門奉<lb/>
迎百僚於板橋奉迎至殿皇帝行安神燒香之禮訖次<lb/>
有司行第八虞至第九虞祭畢皇帝行卒哭之祭至祔<lb/>
廟前一日皇帝齋於垂拱殿祔廟日自集英殿導至宣<lb/>
徳門外奉辭有司奉虞主至太廟行祔廟之禮於故事<lb/>
即無該載廟門外埋重之文今來欲比祔故事於祔廟<lb/>
前擇日自几筵殿迎重於報恩廣孝觀權行安奉是日<lb/>
皇帝先次几筵前燒香如宫中之儀畢還内次宰執率<lb/>
<pb n="18a"/>
百僚燒香畢退禮儀使率合迎重有司奉迎詣本觀俟<lb/>
時奏請神靈上虞主訖埋重於本觀利方次太常卿行<lb/>
第一虞祭至第七虞祭畢迎奉虞主還几筵殿日百僚<lb/>
於行宫門外奉迎至几筵殿門皇帝服履袍奉迎前導<lb/>
虞主升殿畢次詣逐位行禮訖還内次有司行第八第<lb/>
九虞祭至祔廟前二日皇帝行卒哭之禮祔廟前一日<lb/>
皇帝齋於内殿有司不奏刑殺文書至祔廟日皇帝自<lb/>
几筵殿導虞主至行宫門外奉辭畢禮儀使奉虞主詣<lb/>
<pb n="18b"/>
太廟奏請神靈上神主訖以次行祔廟之禮今來欲依<lb/>
眀徳皇太后欑殯故事先行虞祭畢次行卒哭而後祔<lb/>
廟若將來迎奉梓宫到合遵用永安陵故事行改葬之<lb/>
禮更不立虞主従之<lb/>
宋史禮志紹興三十一年五月金國使至以欽宗訃聞<lb/>
詔朕當持斬衰三年之服以申哀慕是日文武百僚並<lb/>
常服黑角帶去魚詣天章閣南空地立班聽詔㫖舉哀<lb/>
畢次赴後殿門外進名奉慰次詣几筵殿焚香舉哭六<lb/>
<pb n="19a"/>
月權禮部侍郎金安節等請依典故以日易月自五月<lb/>
二十二日立重安奉几筵至六月十七日大祥所有衰<lb/>
服權留以待梓宫之還従之七月宰臣陳康伯等率百<lb/>
官詣南郊請諡廟號欽宗遥上陵名曰永獻其餘並如<lb/>
徽宗典禮<lb/>
　　　南宋大喪通儀上<lb/>
　　　　乾學案北宋諸帝喪儀略見宋史禮志南宋<lb/>
　　　　以後闕焉不載文獻通考中載有國䘏儀其<lb/>
<pb n="19b"/>
　　　　上篇與宋史文同葢通考作於前宋史撰於<lb/>
　　　　後故志文多本之也其下篇則多載南宋帝<lb/>
　　　　后喪紀而總雜無序尋考宋史紹興元年孟<lb/>
　　　　皇太后崩七年徽宗皇帝及鄭皇后崩問至<lb/>
　　　　十二年梓宫至二十九年韋皇太后崩三十<lb/>
　　　　一年欽宗崩問至高宗為太上皇淳熙十五<lb/>
　　　　年崩慶元三年憲聖吳太皇太后崩高宗后<lb/>
　　　　也六年慈懿李太上皇后崩光宗后也是年<lb/>
<pb n="20a"/>
　　　　恭淑楊皇后崩寧宗后也貴與隨事類序不<lb/>
　　　　分前後必以年月考之然後可知其間皇后<lb/>
　　　　喪儀及因事變禮提附正條録其餘為此篇<lb/>
　　　　名之曰南宋大喪通儀<lb/>
文獻通考發哀　宋國恤喪禮自聽遺誥始是日皇帝<lb/>
服白羅袍黑銀帶絲鞋白羅軟折上巾<hi>皇太后初喪皇帝服素紗軟幞頭白羅衫黑銀帶太皇太后太上皇后初喪日並同</hi>文武百僚並服常服黑帶<hi>去金玉飾</hi>入詣殿下立班定禮直官引班首出班扵班前南向<lb/>
<pb n="20b"/>
立搢笏聽宣遺誥<hi>讀遺詔同</hi>次歸位並舉哭<hi>一十五音</hi>再拜移班<lb/>
稍南立班首稍前躬身奉慰<hi>凡奉慰有皇太后並先慰皇太后後倣此</hi>
舉臨　故事未成服以前行在文武百僚諸司長吏以<lb/>
上及近臣列校每日朝晡臨扵宫廷其餘職事官品於<lb/>
宫門外詣殿下立班再拜訖禮直官引班首詣香案前<lb/>
搢笏三上香出笏歸位舉哭一十五音再拜訖退班自<lb/>
是朝晡臨小祥後朝一臨至外朝禫除止每七日皆臨<lb/>
至四十九日止禫除後山陵前遇朔望日朝臨值雨或<lb/>
<pb n="21a"/>
霑濕權免入臨行在諸軍統制統領就寨掛服免入臨<lb/>
其餘將副并部隊將官隊使臣并散使臣陞朝官以上<lb/>
常服哭於本營三日而止其常日朝殿祇應排立行門<lb/>
禁衞班直將校指揮御前忠佐俟百官赴臨即哭於殿<lb/>
門外諸路監司州縣長吏以下自闗報到日服布幞頭<lb/>
直領襴衫上領下盤腰絰以麻臨三日而除沿邊不用<lb/>
舉哀皇太后崩朝晡臨至成服後三日止<hi>餘並同</hi>皇后崩發<lb/>
哀次日入臨成服後三日而止<hi>餘並同</hi>
<pb n="21b"/>
神帛　紹興三十一年五月二十二日禮部侍郎金安<lb/>
節等言檢㑹典故竊詳神帛之制雖不經見然考之於<lb/>
古葢復之遺意也禮運曰及其死也升屋而號告曰臯<lb/>
某復<hi>注云招之扵天</hi>然古之復者以衣今用神帛招魂其意葢<lb/>
本於此今來孝慈淵聖皇帝神帛欲乞下太史局日下<lb/>
依上件典故施行詔恭依<lb/>
大斂成服　成服擇日或與大斂同日其日儀鸞司先<lb/>
設素幄於几筵之側稍前時至分引行事陪位官易服<lb/>
<pb n="22a"/>
就位立班定皇帝服素服詣几筵側素幄即座太史奏<lb/>
時及禮直官太常博士引太常卿素幄前俯伏跪奏太<lb/>
常卿臣某言請皇帝為大行皇帝升遐成服奏訖俯伏<lb/>
興内侍官為皇帝釋素服易衰服禮直官引讀祝文官<lb/>
詣香案西靣東立簾捲太常卿導皇帝出幄詣几筵側<lb/>
西向褥位立奏請再拜哭在位官皆再拜哭太常少卿<lb/>
導皇帝詣香案前三上香跪内侍進茶酒酹茶三奠酒<lb/>
俯伏興奏少立俟讀祝文訖請皇帝哭盡哀在位官皆<lb/>
<pb n="22b"/>
哭盡哀請皇帝再拜在位官皆再拜太常卿導皇帝還<lb/>
褥位再拜太常卿導皇帝還幄簾降太常卿奏禮畢退<lb/>
百官移班進名班首出班致辭復位再拜奉慰累朝成<lb/>
服典故並同<lb/>
凡成服日皇帝服布斜巾四脚裙袴冠帽竹杖<hi>皇太后喪用桐木杖</hi>腰絰首絰直領大袖布襴衫白絹襯衫<hi>皇太后喪用白綾襯衫</hi>
小祥日改用布四脚直領布襴衫腰布袴<hi>已上舊制並同</hi>太宗之<lb/>
喪太常禮院上言皇帝服布斜巾四脚大袖裙袴帽竹<lb/>
<pb n="23a"/>
杖腰絰首絰直領布襴衫白綾襯服諸王皇親以下亦<lb/>
如之加布頭冠襯服用絹皇太后皇后内外命婦布裙<lb/>
衫帔帕頭首絰絹襯服六宫内人無帔皇帝皇后諸王<lb/>
公主諸縣主諸王夫人六宫内人並左被髮皇太后全<lb/>
被髮<hi>初有司定散髮之禮言皇帝當聽政更不散髮帝曰豈有居父之喪不盡禮乎朕已散髮矣</hi>中<lb/>
書門下樞宻使副使宣徽三司使翰林學士節度使金<lb/>
吾上將軍文武二品以上布斜巾四脚頭冠大袖襴衫<lb/>
裙袴腰絰竹杖絹襯服自餘百官並布幞頭襴衫腰絰<lb/>
<pb n="23b"/>
兩省五品御史臺尚書省四品諸司三品以上見任前<lb/>
任防禦團練使刺史内客省宣政昭宣閤門使前殿及<lb/>
入内都知押班服布頭冠幞頭大袖襴衫裙袴腰絰詔<lb/>
都同知少府監依所定修製又諸軍人百姓白衫紙帽<lb/>
子婦人素幔不花釵三日哭而止京城内外禁止音樂<lb/>
自四月三日成服後至五日羣臣朝晡臨六日至八日<lb/>
朝臨自後每遇大小祥朔望日入臨殿庭移班近東進<lb/>
名奉慰従之<lb/>
<pb n="24a"/>
紹興三十一年八月太常寺檢㑹故事言大祥日服素<lb/>
紗軟脚幞頭白羅黑銀帶紹興九年正月二十五日徽<lb/>
宗大祥高宗服白羅袍至禫祭釋祥服日服素紗軟脚<lb/>
幞頭淺色黄羅袍黑銀帶及淳熙十四年十月十一日<lb/>
太常寺檢照大祥日服素紗軟脚折上巾淡黄袍黑銀<lb/>
帶上披淡黄袍改服白袍自後每御延和殿並服大祥<lb/>
之服又不用皂幞頭其折上及白袍並以布為之宫中<lb/>
則布巾布衫過宫則衰絰而杖<lb/>
<pb n="24b"/>
慶元六年慈懿太上皇后崩成肅太皇太后碧羅帕頭<lb/>
帔白羅寛袖衫淡黄縠子裙禮例成服時扵壽慈宫設<lb/>
幄舉哭行成服之禮<lb/>
　　　　乾學案此姑服婦之制<lb/>
皇后以下行禮大行皇帝喪成服日及貴妃内外命婦<lb/>
麤布葢頭衫帔首絰絹襯服六宫内人無帔白布葢頭<lb/>
長衫裙首絰絹襯服内外命婦合入臨人仍加冠大行<lb/>
皇太后喪成服日服齊衰布葢頭<hi>餘並同</hi>内外命婦只帕<lb/>
<pb n="25a"/>
頭不用葢頭<hi>餘並同</hi>皇太子服太上皇帝喪成服日服布<lb/>
頭冠布斜巾布四脚大袖襴衫裙袴首絰絹襯服皇孫<lb/>
服太上皇帝喪成服日服布頭冠幞頭大袖襴衫袴腰<lb/>
絰未冠者依皇孫服制除去冠兼未赴朝謁所有朝晡<lb/>
臨亦不趂赴公主服成服日布帊頭帔裙衫首絰絹襯<lb/>
服親王服<lb/>
慶元三年太皇太后崩慶元六年太上皇后崩吳興郡<lb/>
王並服布頭冠斜布四脚大袖襴衫袴腰絰桐木杖絹<lb/>
<pb n="25b"/>
襯服皇太后兄弟服例禮例衰服三年若入皇城門權<lb/>
易墨衰由權開門出入又逐七日百日在家設位行禮<lb/>
其掛服日於當日掛服自顯仁皇后上仙韋誼等弟姪<lb/>
並解官持服<hi>後倣此大行皇后弟姪同</hi>
慶元六年恭淑皇后上仙太常寺言韓竢係皇后兄合<lb/>
服大功九月竢之子照典故合解官持服三年従之<lb/>
羣臣服大行皇帝崩成服日並斬衰服<hi>謂不緝皇太后崩服齊衰服</hi>
中書門下省樞宻使副尚書翰林學士節度使金吾衞<lb/>
<pb n="26a"/>
上將軍文武官二品以上布頭冠布斜巾四脚大袖襴<lb/>
衫裙袴首絰腰絰竹杖絹襯衫皇太后崩服同但用桐<lb/>
木杖不用首絰文武五品以上并職事官監察御史以<lb/>
上内客省宣政昭宣使知閤門事及入内都知押班布<lb/>
頭冠幞頭大袖襴衫裙袴腰絰自餘文武百官三省樞<lb/>
宻院書令史以上及御史臺閤門太常寺引班祇應人<lb/>
布襴衫腰絰<hi>皇太后喪並同</hi>小祥日文武百官並改服布幞頭<lb/>
布襴衫鞓錫帶<hi>故例幞頭令臨安府製造給散其黲布公服錫帶令本府各支布一匹半自令<pb n="26b"/>包裹製造</hi>禫服日皇帝釋黲常服文武百官如繫金玉帶佩魚<lb/>
者易以黑帶去魚乗繡韉狨座者易以皂韉去狨座宗<lb/>
室出則常服居則衰服依服屬終喪係淳熙十四年十<lb/>
月十一日太常寺檢照典禮故事舊制禫服後羣臣純<lb/>
吉服其後易以祔廟又易以小祥紹興七年正月二十<lb/>
五日詔羣臣候祔畢純吉服繼令候過小祥日取㫖及<lb/>
紹興八年正月二十五日徽宗小祥二月二十三日百<lb/>
官純吉服淳熙十四年高宗升遐典故詔依紹興七年<lb/>
<pb n="27a"/>
施行乃聽羣臣遵日月之制及紹熙甲寅従臣羅㸃等<lb/>
建議乞令羣臣於易月之後未釋衰服朝㑹治事權用<lb/>
公服黑帶每遇七日及朔望時節朝臨奉慰應於喪禮<lb/>
皆以衰服従事山陵之後期與再期則又服之至大祥<lb/>
而後除至於燕服亦當稍為之制去紅紫之飾此於臣<lb/>
子行之非有甚難可以略存三年之制當時臺諫集議<lb/>
以為㸃等所請雖未純如古亦略存遺意可以扶持衰<lb/>
薄補助名教詔従之<lb/>
<pb n="27b"/>
嘉泰元年八月八日光宗小祥禮部討論乃舍紹熙甲<lb/>
寅之制乞酌紹興已行之典及淳熙申命之文令百官<lb/>
過小祥純吉服自九月一日始<lb/>
立銘旌　銘旌高九尺篆文官用金泥篆聖號如高宗<lb/>
銘旌旛則書大行光堯聖夀憲天體道性仁誠徳經武<lb/>
緯文紹業興統眀謨聖烈太上皇帝梓宫皇太后皇后<lb/>
銘旌並倣此用螭頭提墜上下板並先下文思院製造<lb/>
成服日立<lb/>
<pb n="28a"/>
立重<hi>檀弓重主道也始死未作主先作重以木為之縣物焉曰重刋斵治鑿之為縣簮孔士重木長三尺大夫五尺諸侯七尺天子九尺既虞埋之始作主以易重始死作重猶吉祭作主皆所以依神</hi>　立重<lb/>
大斂成服日同立擇吉時立於靈駕前俟將来發引日<lb/>
捧擎至殯宫其掩欑日埋瘞於皇堂隧道<hi>徽宗之喪太常少卿樓炤言故事成服日立重今來與故事不同乞自聞喪次日立重命太史局就日内擇時立重詔依</hi>
禁樂　内外品官禁樂二十七日京城内外民庶自舉<lb/>
哀至祔廟合行禁樂外路民庶等禁樂百日沿邊軍中<lb/>
及在外諸軍軍行教閲不禁未祔廟前每遇大祠奏告<lb/>
<pb n="28b"/>
用樂去處備而不作臨安府城内外禁樂諸路準此自<lb/>
起欑日禁行在音樂至祔廟畢仍舊小祥諸路州軍縣<lb/>
鎮等處前後禁樂七日紹興九年正月二十五日徽宗<lb/>
顯肅大祥依昭陵故事行在禁樂七十五日臨安府屬<lb/>
縣四十五日<hi>後倣此</hi>
停祭　自發哀後擇日奏告天地宗廟社稷宫觀宗廟<lb/>
祭享并中小祠權停<hi>至祔廟日依舊</hi>龍圖等閣祖宗神御殿節<lb/>
序旦望及帝后生辰忌辰並停酌獻<hi>至大祥後依舊</hi>
<pb n="29a"/>
殿欑至百日　殿欑行於大斂之後<hi>高宗崩大斂成服後五日而殿欑</hi>
或與大斂同日<hi>孝宗崩大斂成服同日立重殿欑</hi>或行於小祥之後<hi>顯仁皇太后崩以小祥後三日殿欑</hi>其日行燒香禮前一日儀鸞司先設素<lb/>
幄扵殿前欑方位之東稍前其日祭時至都大主管喪<lb/>
事官行祭主之禮以俟太史報時及導奉梓宫至殿欑<lb/>
方位其合用儀物令都大主管喪事官監視殿欑訖分<lb/>
引行事陪位官就位立班定皇帝服衰服復詣素幄即<lb/>
座禮直官太常博士引太常卿當幄前俯伏跪奏太常<lb/>
<pb n="29b"/>
卿臣某言請皇帝為大行太上皇帝殿欑行燒香之禮<lb/>
奏訖俯伏興禮直官引讀祝文官詣案北面南立簾捲<lb/>
前導官前導皇帝出幄詣殿上褥位北向立奏請拜皇<lb/>
帝再拜哭在位官皆再拜哭前導官前導皇帝香案前<lb/>
奏請上香跪内侍進茶酒奏請酹茶酒奏訖俯伏興奏<lb/>
請少立俟讀祝文官稍前跪讀祝文奏請皇帝哭再拜<lb/>
在位官皆哭再拜訖前導官前導皇帝還褥位奏請拜<lb/>
皇帝再拜在位官皆再拜訖前導官前導皇帝還幄簾<lb/>
<pb n="30a"/>
降太常卿奏禮畢退百官移班稍南進名班首出班致<lb/>
辭復位再拜奉慰退<lb/>
皇太后殿欑則太常卿奏云請皇帝為大行皇太后殿<lb/>
欑行燒香之禮<hi>餘並同上儀</hi>十三日小祥<hi>外朝以日易月之制</hi>行奠祭<lb/>
禮其日儀鸞司先設素幄於几筵殿之東時將至行事<lb/>
陪位官就位立班皇帝服衰服詣幄即御座簾降太常<lb/>
卿當幄前跪奏請皇帝行奠祭之禮簾捲前導官導皇<lb/>
帝出幄詣殿下褥位向西立奏請再拜舉哭皇帝再拜<lb/>
<pb n="30b"/>
舉哭在位官皆再拜舉哭前導皇帝升殿詣香案前三<lb/>
上香内侍進茶酒酹茶三奠酒俯伏興奏請少立讀祝<lb/>
文官跪讀祝文訖奏請哭盡哀皇帝哭盡哀在位官皆<lb/>
哭盡哀奏請再拜皇帝再拜在位官皆再拜前導皇帝<lb/>
降階殿下褥位西向立奏請皇帝再拜在位官皆再拜<lb/>
前導皇帝還幄簾降奏禮畢百官奉慰如上儀皇帝改<lb/>
服大祥服二十五日大祥<hi>外朝以日易月之制行奠祭禮如前祭儀</hi>是日皇<lb/>
帝改服禫服二十七日禫除奠祭<hi>如前祭儀</hi>是日皇帝釋禫<lb/>
<pb n="31a"/>
服百日皇帝不御殿於几筵前行燒香禮如宫中之儀<lb/>
行在禁屠宰三日係前後各一日諸路庶民禁樂并屠<lb/>
宰一日宰臣率百官入臨奉慰<lb/>
紹興二十九年十二月五日禮部太常寺言檢照元豐<lb/>
二年慈聖光獻皇后上僊太常禮院言案禮葬而後虞<lb/>
虞而後卒哭卒哭而後祔景徳中眀徳皇后以百日為<lb/>
卒哭葢古之士禮不當施於朝廷詔改卒哭為百日自<lb/>
是以後慈聖光獻皇后及宣仁聖烈皇后遇百日並不<lb/>
<pb n="31b"/>
該載外禮數皆於神主祔廟以前行卒哭之祭乞令給<lb/>
舍臺諫同禮官叅酌取裁詔依<lb/>
　<lb/>
　<lb/>
　<lb/>
　<lb/>
　<lb/>
　讀禮通考卷六十九<lb/>
</p>
<p>
</p>
  </div>
</body>
</text>
</TEI>
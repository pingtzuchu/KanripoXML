<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷七十三</head>
    <p>
<pb n="1a"/>
欽定四庫全書<lb/>
　讀禮通考卷七十三　　刑部尚書徐乾學撰<lb/>
　　喪儀節三十六<lb/>
　　國恤八<lb/>
　　　太皇太后皇太后喪儀下<lb/>
眀仁宗誠孝張皇后<hi>洪武中冊為燕世子妃仁宗立冊為皇后宣宗即位上尊號曰皇太后英宗即位加上太皇太后正統七年崩合葬獻陸上尊諡誠孝恭肅眀德𢎞仁順天啟聖昭皇后</hi>
眀㑹典正統七年誠孝皇太后喪禮遺詔喪服以日易<lb/>
<pb n="1b"/>
月二十七日而除哭臨三日即止君臣皆同皇帝成服<lb/>
三日後即聽政天地宗廟社稷及百神之祀皆勿停宗<lb/>
室諸王但遣官進香不必送喪在外大小文武衙門並<lb/>
免進香臣民之家勿禁音樂嫁娶　部議一自聞喪日<lb/>
為始不鳴鍾鼓　一諸王世子郡王及王妃郡主以下<lb/>
聞訃皆哭盡哀行五拜三叩頭禮畢易素服第四日始<lb/>
衰服二十七日而除　一在京文武官聞喪素服烏紗<lb/>
帽黑角帶自眀日始至第三日每旦詣思善門外哭退<lb/>
<pb n="2a"/>
扵本衙門宿歇不飲酒食肉第三日具斬衰服至思善<lb/>
門外朝夕哭臨三日各十五舉聲止凡入朝及在外衙<lb/>
門視事用布裹紗帽素服腰絰麻鞋退即服衰服通前<lb/>
二十七日而除　一文武官一品至四品命婦麻布大<lb/>
袖貟領長衫葢頭清晨由西華門入至思善門外哭臨<lb/>
三日悉去金銀首飾仍素服二十七日而除　一在京<lb/>
以聞喪日為始禁屠宰十三日　一軍民素服婦人素<lb/>
服不妝飾俱以聞喪日為始二十七日而除　一外國<lb/>
<pb n="2b"/>
四夷使臣行哭臨禮工部造與孝服隨朝官哭臨及行<lb/>
祭禮　一在京文武官非朝參官及聽選辦事官監生<lb/>
吏典耆老僧道聞喪即易素服自次日至第三日每旦<lb/>
赴順天府朝闕設香案哭臨至第四日官各具斬衰服<lb/>
監生人等素服朝夕哭臨三日各十五舉聲止仍各素<lb/>
服通前二十七日而除　一遺詔到日在外文武官員<lb/>
人等素服烏紗帽黑角帶行四拜禮跪聽宣讀訖舉哀<lb/>
再行四拜禮畢各置斬衰服扵衙門内望闕設香案朝<lb/>
<pb n="3a"/>
夕哭臨三日各十五舉聲止自是素服通計二十七日<lb/>
而除　一在外官員命婦聞喪素服舉哀三日各十五<lb/>
舉聲通前二十七日而除軍民男女各素服十三日<lb/>
一南京文職二品武職三品以上衙門在外中都留守<lb/>
司布政司按察司及總兵官差人進香其餘衙門皆免<lb/>
英宗孝莊錢皇后<hi>名山藏正統七年冊為皇后英宗北狩哭損一目夜禱卧地上損一股無子貴妃周氏生憲宗太監冕請立為皇后英宗怒斥之英宗崩命大學士李賢曰錢皇后千秋萬嵗後當與我合葬憲宗即位議上兩宫徽號周貴妃不欲后並稱賢以遺命争之上尊號曰慈懿皇太后成化四年六月甲<pb n="3b"/>寅崩議祔葬久而後定七月丙子上尊諡孝莊獻穆𢎞惠顯仁恭天欽聖睿皇后九月庚申祔葬裕陵去英宗元堂可數丈許中窒之虚右壙以待周太后則中有隧道可通</hi>
憲宗實録成化四年六月己丑朔丙辰詔禮部㑹文武<lb/>
羣臣議大行慈懿皇太后陵寢太子少保文淵閣大學<lb/>
士彭時言大行慈懿皇太后作配英宗皇帝正位中宫<lb/>
及皇上嗣居宸極尊為慈懿皇太后葢先帝全夫婦大<lb/>
倫皇上全母子深恩天下後世無容議矣今位號彰著<lb/>
扵海宇已數十年則夀終之後所宜奉梓宫祔扵裕陵<lb/>
<pb n="4a"/>
奉神主祔扵太廟此古今不易之理亦先帝與皇上全<lb/>
大倫深恩之心也今聞聖命欲別卜葬地臣等實竊疑<lb/>
懼竊謂皇上所以若是者必以今皇太后千秋萬年之<lb/>
後當與先帝同尊扵陵廟有嫌二后並配本朝之制有<lb/>
二太后方自今始則陵廟之制亦當自今日考諸古協<lb/>
諸義以行之臣等考之前代一帝二后並祔陵廟者未<lb/>
易悉數只如漢文帝尊其所生母薄太后然扵其適母<lb/>
吕太后雖得罪扵宗社尚且仍與父髙帝並葬長陵無<lb/>
<pb n="4b"/>
所改易此文帝所以號為孝文高出漢諸帝之上也又<lb/>
如宋仁宗追尊其生母李宸妃為太后然扵其適母章<lb/>
獻劉太后雖本無子尚且仍與父真宗同祭太廟無所<lb/>
嫌忌此仁宗所以稱為賢君高出宋諸帝之上也皇上<lb/>
與慈懿皇太后昔日致其養今日盡其哀雖文帝仁宗<lb/>
無以加矣若陵廟之祔稍有未合扵禮則致貽後悔有<lb/>
揜前美況千秋萬年之後今皇太后與慈懿皇太后同<lb/>
在陵廟不相妨礙且愈足以見二太后生存之日雍容<lb/>
<pb n="5a"/>
無間永久之後並美無窮載諸史冊增我皇眀之光彰<lb/>
我皇上之孝此臣等所深願也伏望皇上體先帝之心<lb/>
稽前代之制念綱常之大以臣等所言下禮部㑹皇親<lb/>
公侯駙馬伯文武羣臣議務合天理允愜人心則國家<lb/>
幸甚天下幸甚　七月禮部尚書姚夔及在廷文武大<lb/>
臣翰林院科道等官九十九員集議陵廟禮制奏曰大<lb/>
行慈懿皇太后作配先帝二十餘年誠孝一心夷險一<lb/>
徳孚扵中外是以先帝春秋優隆始終無間陛下嗣位<lb/>
<pb n="5b"/>
之初既致隆扵所尊而加慈懿之徽稱復推崇扵所親<lb/>
而上皇太后之尊號兩宫之名號既同二母之體位相<lb/>
等陛下之孝養如一天下之人皆知陛下克體先帝初<lb/>
心以為至仁大孝莫過扵此夫善繼善述是之為孝事<lb/>
死如生尤孝之至也今慈懿皇太后之喪與皇太后千<lb/>
秋萬嵗後俱合葬裕陵慈懿皇太后居左皇太后居右<lb/>
配享英廟禮亦宜然是乃天理人情之至也萬一合葬<lb/>
祔廟之制少有疑沮不合典禮闗繫非小在廷百辟將<lb/>
<pb n="6a"/>
有言之天下之人將有言之宗室親藩將有言之萬世<lb/>
之下亦將有言之安保將來終無據禮改而従正者乎<lb/>
上批荅曰卿等所言固是正理但聖母在上事有窒礙<lb/>
朕累請命未䝉俞允朕平昔孝養兩宫如一若因此為<lb/>
忤致有他虞豈得為孝今當扵裕陵左右擇吉地安葬<lb/>
崇奉如禮庶㡬兩全卿等其體朕意翌日詹事府少詹<lb/>
事兼翰林院學士柯潛暨國子監祭酒邢讓等三十二<lb/>
員上言伏惟慈懿皇太后梓宫當合葬裕陵神主當祔<lb/>
<pb n="6b"/>
太廟内閣臣彭時等引漢吕后雖有罪宋劉后雖無子<lb/>
猶得合葬祔廟為言此誠綱常所繫萬世不易之論也<lb/>
皇上是其言且下羣臣議羣臣皆言慈懿皇太后當祔<lb/>
左皇太后萬嵗後當祔右亦庶㡬従宜而不失者二后<lb/>
同葬裕陵並祔英廟扵人心為安扵皇太后無損陛下<lb/>
何疑而不斷乎慈懿皇太后在先帝臨御之時正位中<lb/>
宫歴年二紀曽無纎毫失徳而陛下繼統之初尊崇聖<lb/>
母加號兩宫禮儀如一孝養無二今若合葬祔廟之禮<lb/>
<pb n="7a"/>
有闕則先帝在天之靈必有不安天下後世謂皇太后<lb/>
與陛下為何如臣等歴觀前代未有為皇太后始終無<lb/>
纎毫他故而不得合葬祔廟者也逢迎者或以宣廟胡<lb/>
皇后為言此與今日事體萬萬不侔胡皇后乃宣廟在<lb/>
御之日已讓位扵孝恭章皇后今則先帝臨御未聞慈<lb/>
懿皇太后之常退讓也且先帝扵胡皇后亦已復正尊<lb/>
號増修陵寢一依后禮矣或又以為慈懿皇太后雖未<lb/>
嘗退讓而無所出此又不通之論也禮有之妻與繼室<lb/>
<pb n="7b"/>
雖無所出合祔其夫崇正體也然則慈懿皇太后不可<lb/>
以無出而不合葬扵裕陵也眀矣縦使皇太后意有不<lb/>
懌陛下當念先帝遵典禮為重而扵母后從義不従命<lb/>
可也矧皇太后聰眀睿智洞識倫理陛下堅以為請理<lb/>
無不従此葢人倫之本風化之原伏乞早降綸音以慰<lb/>
先帝之靈以全母后之徳以順天下臣民之心而陛下<lb/>
至仁大孝真足以為法扵天下垂訓扵萬世矣眀日魏<lb/>
國公徐俌合公侯駙馬伯都督錦衣衞指揮等官三十<lb/>
<pb n="8a"/>
五人復上言曰近因太子少傅彭時禮部尚書姚夔等<lb/>
所議慈懿皇太后合葬祔廟事昨日扵文華殿靣奉徳<lb/>
音事有窒礙未蒙俞允臣等至愚亦知陛下純孝至情<lb/>
有難處焉者然臣聞廷有諍臣實為美事君能從諫允<lb/>
合天經伏望陛下起敬起孝和氣婉容上囘聖母之心<lb/>
下慰羣臣之望禮科等科左給事中魏元等三十九員<lb/>
復上言曰臣等伏念父母有過為人子者若不以泣諫<lb/>
求其必改而後已是將陷親扵不義不得謂之孝子人<lb/>
<pb n="8b"/>
君有過為人臣者若不以死諫求其必從而後已是將<lb/>
致君扵非禮不得謂之忠臣仰惟慈懿皇太后之喪廷<lb/>
臣所議合葬祔廟之禮其名正其言順允合天理克當<lb/>
人心此萬古不易之典今陛下以為事有窒礙欲以裕<lb/>
陵左右擇地安葬崇奉如禮臣等聞孔子有曰生事之<lb/>
以禮死葬之以禮祭之以禮夫禮者天理之節文人事<lb/>
之儀則今欲置梓宫扵别處必將奉神主扵別室是扵<lb/>
天理未安人事不順以是葬祭為崇奉如禮此臣等所<lb/>
<pb n="9a"/>
未喻也若以為出扵聖母之意當起敬起孝恱則復諫<lb/>
不可因未得命而遽已今陛下既知廷臣所議為正理<lb/>
而未能喻諫聖母以必從恐或陷扵有過之地而不得<lb/>
扵天下之心未得為孝子之至臣等既知其非禮不能<lb/>
死諫是又將置陛下扵有過之地而貽天下萬世之譏<lb/>
又豈愛君之道哉河南等道監察御史康永韶等四十<lb/>
一員復上言曰人君之治天下莫大扵孝而孝莫大扵<lb/>
愛親愛親者不在扵從命而在扵從義盖從命乃一時<lb/>
<pb n="9b"/>
承順之私從義誠萬世至當之公順一時之私孝之小<lb/>
者従萬世之公孝之大者邇者廷臣進議慈懿皇太后<lb/>
合葬祔廟之禮陛下以為聖母在上事有窒礙未䝉俞<lb/>
允臣等有以知陛下非不欲俯徇羣臣之議但以重違<lb/>
聖母之命爾夫衆臣之議天下之公論也聖母之命一<lb/>
時之私恩也從天下之公則綱常正倫理順慰先帝之<lb/>
心愜天下之望從一時之私則綱常斁倫理虧違先帝<lb/>
之意起天下之疑公私之間所繫非小伏惟陛下斷以<lb/>
<pb n="10a"/>
大義俯從公議幸甚禮部尚書姚夔合六部都察院通<lb/>
政司大理寺等衙門尚書李秉等四十四人復上言曰<lb/>
天下者祖宗之天下皇上有祖宗之天下當謹守祖宗<lb/>
之成法我國家立法垂憲一本乎三綱五常之道而議<lb/>
禮制度尤嚴扵君臣父子夫婦之間今慈懿皇太后之<lb/>
喪禮宜合葬祔廟乃祖宗之成法而先帝之遺意也陛<lb/>
下重以母后之命恐咈其意有所從違臣等以為母后<lb/>
之命固所當從而祖宗之法尤所當重母后之意固未<lb/>
<pb n="10b"/>
可違而先帝之意尤不可違母后天性聦眀敦厚倫理<lb/>
其意未必不可囘在陛下處之而已禮曰起敬起孝恱<lb/>
則復諌若母后之意果不見從則當斷以大義亦在陛<lb/>
下處之而已時文武羣臣既上奏復跪伏文華門前以<lb/>
待必從而後已上悉覽其奏復懇請扵皇太后自己至<lb/>
申稍見從遂出數奏同辭批荅云卿等所言皆合朕意<lb/>
合葬之禮蒙允行矣扵是文武羣臣皆呼萬嵗而退<lb/>
　彭時可齋雜記戊子六月二十八日慈懿皇太后上<lb/>
<pb n="11a"/>
　仙次日内臣傅恭夏時同司禮傳㫖在者皆不敢對<lb/>
　時與劉商二學士後至又問如前時對曰此一定禮<lb/>
　無可議者梓宫當合葬裕陵神主當祔廟禮部尚書<lb/>
　姚夔乃云此是正禮内臣懷恩心知其正而不敢言<lb/>
　夏時獨曰不可慈懿無子且有疾豈可入山陵只可<lb/>
　比葬胡后例西山時曰太后母儀天下近三十年為<lb/>
　臣子者豈忍議別葬此事闗繫非小一或乖禮何以<lb/>
　示天下内臣不以為然曰且散待請㫖再議時退謂<lb/>
<pb n="11b"/>
　同僚曰此事當力諍不可使上有失徳二公曰然待<lb/>
　他人先言我輩贊成之為好恐先言觸怒則事不可<lb/>
　為矣時曰如此固當儻無人奈何已而上御文華後<lb/>
　殿召臣時三人并諸内臣至前靣議上曰慈懿娘娘<lb/>
　葬禮當如何時對曰只合依正禮行上曰朕豈不知<lb/>
　依正禮行是好但與周娘娘有礙故令爾等㑹議務<lb/>
　要處得合宜時曰皇上孝事兩宫聖徳彰著今奉梓<lb/>
　宫合葬裕陵以全聖孝為宜商曰外議洶洶若不祔<lb/>
<pb n="12a"/>
　葬則人心不服且扵聖徳有損劉曰孝子從義不從<lb/>
　令雖聖母有命亦不可從也上默然良久曰合葬固<lb/>
　是孝若因此失娘娘心亦豈得為孝乎時曰皇上大<lb/>
　孝當以先帝之心為心先帝待慈懿娘娘始終如一<lb/>
　今若安厝於左虛其右以待後來則兩全其美庶不<lb/>
　失先帝之意夏曰比先閣下議作三位已不允今如<lb/>
　何行得時曰比時慮有今日故豫為此議今須依此<lb/>
　處置為宜上雖未允而無怒容時因曰臣等意未盡<lb/>
<pb n="12b"/>
　欲具本言之乞皇上再三申勸聖母以終大事上曰<lb/>
　進來看當晚時等具本進有㫖令百官議眀日禮部<lb/>
　集公侯駙馬伯文武大臣議皆云時等言是内批未<lb/>
　允猶欲別擇地扵是百官伏文華殿門號哭不起聲<lb/>
　聞扵内内臣𫝊㫖諭衆人退皆應為不得令不敢退<lb/>
　時與劉商進曰人心如此天理所在伏惟朝廷俯従<lb/>
　羣情扵是内批諭羣臣云卿等昨者㑹議慈懿皇太<lb/>
　后合祔陵廟固朕素志但聖母疑事有相妨未即俞<lb/>
<pb n="13a"/>
　允朕心終不自安再三據禮祈請聖慈開諭特賜允<lb/>
　諾卿等其如前議施行勿有所疑故諭衆聞命咸稱<lb/>
　萬嵗<lb/>
　賀欽醫閭集成化戊子六月二十六日慈懿皇太后<lb/>
　崩詔内閣議別葬不祔裕陵時大學士時等上疏言<lb/>
　大行慈懿皇太后今日祔葬與皇太后萬嵗後葬祔<lb/>
　自不相妨不宜生嫌別議以失大倫皇太后不允堅<lb/>
　欲別葬上御文華殿集文武羣臣諭㫖羣臣無以應<lb/>
<pb n="13b"/>
　叩首而退時科道官列後聽聖㫖不審及退刑科給<lb/>
　事中毛𢎞北靣以手遮大學士時等曰靣諍廷論此<lb/>
　其時也何以退時等以從容荅之比出文華門諸大<lb/>
　臣多徑出有至左順門西者科道官尚集議文華門<lb/>
　西謂失此機㑹恐後終無挽囘之理科道官禮部尚<lb/>
　書夔等乃跪伏文華門外不出時大臣尚多觀望禮<lb/>
　科給事中張賔大聲呼曰諸大臣平日居大位享大<lb/>
　禄受國厚恩今朝廷有事乃不諍將何往衆乃無敢<lb/>
<pb n="14a"/>
　不至而司禮太監懷恩等出䕫等迎而哭曰大行慈<lb/>
　懿皇太后不祔裕陵大不可者太監何不諍之恩曰<lb/>
　我不避死公等當何如𢎞對曰吾輩豈敢避死今日<lb/>
　幸朝廷不失倫雖死何憾不然致他日宗社不安雖<lb/>
　舉族死亦何益邪恩曰恩等每進諫太后輒怒曰爾<lb/>
　等逼我死萬一太后果欠安不㡬陷吾君扵不孝乎<lb/>
　𢎞曰諭親扵道方可謂孝若阿従太后一時之意不<lb/>
　以祔葬使太后得罪先帝則是陷親不義安得為孝<lb/>
<pb n="14b"/>
　邪衆官皆哭恩等亦哭聲達扵内時殿門雖闔而上<lb/>
　猶在御蓋以察羣臣退言何如爾恩等止哭諭羣臣<lb/>
　少退俟再奏衆退各衙門章連上上自持章奏太后<lb/>
　太后知羣情不従乃允之上御文華殿集羣臣諭以<lb/>
　請命太后得允悉如羣臣議衆叩首呼萬嵗聲動宫<lb/>
　闕而退<lb/>
睿宗慈孝蔣皇后<hi>𢎞治五年冊為興王妃世宗即位尊為興獻皇后加上尊號本生母章聖皇太后尋改聖母章聖皇太后崩上尊諡曰慈孝貞順仁敬誠一安天誕聖獻皇后</hi>
<pb n="15a"/>
典禮志嘉靖十七年十二月壬寅章聖慈仁康靖貞壽<lb/>
皇太后崩上詣慈寧宫舉哀括髮設奠歸喪次文武羣<lb/>
臣哭臨如儀十二月三十日服制已滿禮部請正旦朝<lb/>
賀先是禮部奏請三奉㫖罷免至是上報曰履端嵗首<lb/>
朝㑹之始但昨方除服梓宫在上卿等屢以禮請朕謂<lb/>
當行實事扵奉天門百官青衣本等帶五拜三叩首不<lb/>
必公服致辭鍾鼓鳴鞭俱輟之禮部復請上具翼善冠<lb/>
黄袍御殿百官公服致辭鳴鍾鼓鳴鞭奏堂上樂上曰<lb/>
<pb n="15b"/>
改嵗更始王者奉順天道不可不重有謂弗宜非知道<lb/>
者既在徐服外其如議行子刻初朕用祭服扵元極寶<lb/>
殿行吿祀禮前期變服𤣥色吉衣几筵四七節權命内<lb/>
侍行禮<lb/>
眀㑹典嘉靖十七年上章聖皇太后慈諡儀前期四日<lb/>
太常寺奏齋戒三日至日遣官奏告天地宗廟社稷用<lb/>
祝文香帛酒果脯醢如常儀是日蚤告几筵設冊寶案<lb/>
扵几筵前冊東寶西設祝案扵御拜位右祭前一日内<lb/>
<pb n="16a"/>
侍官置冊寶輿香亭扵奉天門捧冊寶各置輿中是日<lb/>
上素冠服御奉天門内侍官舉輿外導駕官導上隨冊<lb/>
寶輿後降階升輅外導駕官退百官素服扵金水橋南<lb/>
北向立冊寶輿將至百官皆跪冊寶輿過興隨至慈寧<lb/>
宫門外北向立太常寺導引官導上至慈寧宫外降輅<lb/>
冊寶輿由中門進至几筵前丹陛上導引官導上由左<lb/>
門入至丹墀内贊唱執事官各司其事導引官導上至<lb/>
丹陛上拜位太常寺官於冊寶輿内捧冊寶由殿中門<lb/>
<pb n="16b"/>
入至几筵前左右北向立内贊奏四拜禮外鴻臚寺官<lb/>
𫝊唱百官皆行四拜禮畢導引官導上由殿左門入至<lb/>
梓宫前奏跪<hi>𫝊贊百官皆跪</hi>奏進冊捧冊官以冊跪進扵上受<lb/>
冊獻畢以授捧冊官置扵案奏進寶捧寶官以寶跪進<lb/>
扵上左上受寶獻畢以授捧寶官置扵案奏宣冊寶訖<lb/>
奏俯伏興平身<hi>𫝊贊百官同</hi>奏復位導引官導上至几筵前<lb/>
唱初獻禮奏跪<hi>𫝊贊百官皆跪</hi>奏獻帛奠酒贊讀祝讀祝官跪<lb/>
扵右讀訖唱亞獻禮終獻禮奏俯伏興平身<hi>𫝊贊百官同</hi>奏<lb/>
<pb n="17a"/>
復位導引官導上由殿左門出至拜位奏四拜<hi>𫝊贊百官同</hi>
導引官導上由左門入至梓宫前以冊寶授太常寺官<lb/>
捧入導引官導上入内安冊寶行叩頭禮導引官導上<lb/>
由左門出至丹陛上奏禮畢遂頒詔如常儀<lb/>
世宗實録嘉靖十七年十二月丙寅大行皇太后慈諡<lb/>
冊文曰臣聞頌稱壽母子賴以成者逺風美賢妃化行<lb/>
扵助者深是故母儀所被萬方仰其徽音内治眀彰閨<lb/>
門由之正始永惟懿徳卓輝前聞自非隆大號扵追崇<lb/>
<pb n="17b"/>
曷以酬至恩扵㒺極粤詢古式率乃尋章恭惟皇妣大<lb/>
行章聖慈仁康静貞壽皇太后貞眀合天廣大法地宅<lb/>
心專静坤道得一以寧約已儉恭母徳用慈為寶扵憲<lb/>
皇有逮事之孝敬扵睿考有輔佐之憂勤爰及眇躬之<lb/>
踐祚式臨慈極以居尊藴性仁恭豈馬鄧之足尚秉心<lb/>
敬愛嗣任姒之芳徽化洽六宫恩覃四域三十載化行<lb/>
扵江漢之國十七年受養扵長樂之宫九廟聖靈儼褘<lb/>
衣而祇謁七陵閟寢勤鸞馭以瞻依忻介百福以有永<lb/>
<pb n="18a"/>
宜享千齡扵無疆豈意天不憖遺雖切攀號何逮追惟<lb/>
顧復徒創鉅而感深上荷劬勞實叩心而銜恤茲欲播<lb/>
休聲扵後嗣揚芳烈扵無窮匪易大名曷尊至徳敬尊<lb/>
典禮請命於天謹奉冊寶上尊諡曰慈孝貞順仁敬誠<lb/>
一安天誕聖獻皇后伏惟親慈降鑒臨享徽稱陟祔嚴<lb/>
宫萃歆萬禩佑予嗣人永永無極<lb/>
典禮志上敕諭禮工二部曰皇考顯陵在承天山川淺<lb/>
薄堂隧狹陋今長陵西一支曰大峪嶺兹欲迎皇考遷<lb/>
<pb n="18b"/>
祔命駙馬都尉崔元兵部尚書張瓚太監鮑忠詣承天<lb/>
迎獻皇梓宫壬子發京師躬視大峪御史陳讓請奉獻<lb/>
皇遺衣冠與章聖太后合葬扵大峪又以章聖遺冠帔<lb/>
合葬扵顯陵上曰並建二陵用衣冠交葬従古所無誠<lb/>
屬乖謬黜為民上復諭輔臣曰奉藏遺體已二十嵗安<lb/>
忍啟露茲欲奉慈宫南詣合葬禮臣曰靈駕北來慈宫<lb/>
南詣其理一也請如前議上曰孝陵在南京嵗時展謁<lb/>
得親覩否卿等請如前議朕心終不安乃停崔元等三<lb/>
<pb n="19a"/>
使惟令錦衣衞指揮趙俊齎吉凶儀仗往且啟視顯陵<lb/>
元宫馳報禮臣請即聖心所安者行之姑待趙俊歸上<lb/>
曰不斷乃婦人事朕意決矣三月駕抵承天謁顯陵遂<lb/>
定新元宫已復諭行在禮部曰朕視吉壤甚無謂夫既<lb/>
重卜何為來此惟純徳山效靈皇考寧處久矣卿等其<lb/>
持此贊朕時上意欲奉皇考純徳而葬慈宫大峪故微<lb/>
示其意於是御史謝少南請修慶都堯母祠上曰帝堯<lb/>
父母異陵可知合葬非古改少南左春坊左司直兼翰<lb/>
<pb n="19b"/>
林院檢討詔以五月發引上復躬視大峪召禮部尚書<lb/>
嚴嵩諭之曰是地空淒不如純徳完美其用前議遂令<lb/>
合葬禮舉慰神之禮扵永孝殿后妃與事上曰以此盡<lb/>
子婦情也<lb/>
眀㑹典嘉靖十八年章聖皇太后梓宫南祔　一先期<lb/>
敕命勲戚重臣一貟充奠獻使并䕶行武職大臣一員<lb/>
管領官軍扈侍梓宫行禮部堂上官一員監禮扈行題<lb/>
主大臣一員䕶喪内侍官并入皇堂内官内使匠作太<lb/>
<pb n="20a"/>
常少卿一員執事官十人鴻臚寺少卿一員屬官等十<lb/>
人光禄寺少卿一員四署官四人錦衣衞指揮一員千<lb/>
百户四人各供事給事中御史各二人監視糾察欽天<lb/>
監官一貟率博士一員安葬候時五府九卿等衙門分<lb/>
官奉送梓宫俱照欽㸃職名各送至張家灣水次恭祭<lb/>
而囘工部委官㑹同内官監先次扵通州及張家灣水<lb/>
次二處搭葢奉安梓宫席殿及朝陽門至通州各處祭<lb/>
所席棚及行文沿路府州縣各該有司預扵水次搭葢<lb/>
<pb n="20b"/>
祭所席棚　一前期二日百官及皇親命婦文武官三<lb/>
品以上命婦俱衰服每日早詣慈寧宫門外哭臨命婦<lb/>
設祭一壇免朝禁屠宰音樂至神主囘京日止　一前<lb/>
期六日以皇妣祔葬顯陵祭告太廟睿宗廟遣官分告<lb/>
列聖羣廟越二日上吉服告天神地祗壇祭品行禮俱<lb/>
如常儀百官陪拜又二日上預告几筵内侍官陳設牲<lb/>
醴如常儀上具衰服内導引官導上詣拜位奏四拜奠<lb/>
帛三奠酒讀祝俛伏舉哀哀止奏四拜興焚祝帛禮畢<lb/>
<pb n="21a"/>
　一設奠辭靈昭聖皇太后遣祭一壇武廟皇妃一壇<lb/>
皇后一壇皇妃皇嬪各一壇皇太子一壇裕王景王仁<lb/>
和大長公主等一壇涇簡王妃一壇内官内使共一壇<lb/>
是日遣官祭告各門及諸神廟慈寧門思善門右順門<lb/>
午門端門承天門御橋大眀門俱遣内官行禮玉河橋<lb/>
朝陽門并橋闗王廟顯靈宫靈濟宫城隍廟東嶽廟真<lb/>
武廟俱遣太常寺官行禮祭用酒果脯醢香帛司禮監<lb/>
禮部錦衣衛提督執事者設大昇輿扵午門外至大眀<lb/>
<pb n="21b"/>
門外　一啓奠内侍官陳設酒饌拜位如常儀内導引<lb/>
官導上具衰服詣拜位奏拜奠讀祝舉哀禮畢内侍官<lb/>
跪奏請慈孝獻皇后梓宫升龍輴内侍官先捧諡冊寶<lb/>
由殿中門出置輿内次奉桑主由中門出奉安輿内次<lb/>
香亭安置訖内侍官捧銘旌由中門出梓宫降殿執事<lb/>
官奉登龍輴訖以綵色帷幕障飾梓宫執翣者分列左<lb/>
右内使擎執繖扇侍衞如常儀<hi>儀仗用存日所御者</hi>諡冊寶輿香<lb/>
亭銘旌以次先行上至梓宫前跪内侍官跪奏謹請皇<lb/>
<pb n="22a"/>
妣靈駕進發上由殿左門出宫眷皆哭後隨至午門内<lb/>
侍官跪奏請靈駕安止安定行祖奠禮　一祖奠内侍<lb/>
官陳設酒饌拜位如常儀内導引官導上衰服拜奠讀<lb/>
祝舉哀畢内侍官跪奏請靈駕進發執事者進大昇輿<lb/>
安奉訖遂行上率宫眷隨至端門外行朝祖禮　一朝<lb/>
祖欽定捧主官九員俱具青服恭捧各廟主詣太廟奉<lb/>
安訖太常寺陳設脯醢酒果扵列聖位前不奠獻執事<lb/>
官先設褥位於太廟丹陛正中梓宫至端門外上具青<lb/>
<pb n="22b"/>
服太常寺導引官導上詣桑主輿前跪太常卿跪於上<lb/>
之左奏請慈孝獻皇后朝祖上捧桑主由太廟中門入<lb/>
至太廟丹陛上立典儀唱迎神各捧主官上香退典儀<lb/>
唱行朝祖禮太常卿進立扵殿中北向内贊奏跪上捧<lb/>
桑主跪奉扵褥位内贊奏謁辭太常跪奏曰孝𤣥孫嗣<lb/>
皇帝御名謹奉慈孝獻皇后謁辭訖内贊奏四拜禮興<lb/>
平身上跪捧桑主起立太常卿跪奏曰禮畢請還宫捧<lb/>
主官納主還各廟上捧桑主退至陛東西靣立隨列聖<lb/>
<pb n="23a"/>
主後出安亭内行辭奠禮　一辭奠先期太常寺官扵<lb/>
承天門内陳設牲醴如常儀内侍官設上拜位設宫眷<lb/>
帷幕於近西桑主朝祖禮畢上易衰服太常寺導引官<lb/>
導上詣拜位内贊奏上香奏二拜典儀唱奠帛三獻讀<lb/>
祝俛伏舉哀哀止奏二拜焚帛祝禮畢上退宫眷入拜<lb/>
哭盡哀止太常寺官跪奏請靈駕進發上攀送而還宫<lb/>
眷俱還司禮監禮部錦衣衞官提督輿亭儀衞等以次<lb/>
前行梓宫出承天門大眀門轉東由朝陽門出大樂鼓<lb/>
<pb n="23b"/>
吹前導設而不作　一遣奠先期太常寺執事官扵朝<lb/>
陽門外陳設牲醴如常儀梓宫至太常寺導引官引奠<lb/>
獻使詣拜位行四拜禮奠帛奠酒讀祝俛伏舉哀哀止<lb/>
贊四拜興焚祝帛禮畢太常寺官詣梓宫前跪奏請梓<lb/>
宫啓行　一路祭公侯伯五府九卿等衙門等官員耆<lb/>
老人等共祭一壇<hi>朝陽闗外五里</hi>僧道官共一壇<hi>通州</hi>皇親及駙<lb/>
馬共祭一壇各衙門奉送梓宫官員一壇<hi>俱張家灣</hi>　一京<lb/>
城至張家灣沿塗市巷軍民男婦遇梓宫至皆跪俛伏<lb/>
<pb n="24a"/>
舉哀候梓宫過興　一大昇輿行沿塗校尉舁送選委<lb/>
内官同錦衣衞官專一提督務要起止有節行步安穩<lb/>
送葬官員人等不許逼近儀仗失次諠嚷有失禮儀者<lb/>
聽糾議官舉奏　一題主前期内侍官設神座香案於<lb/>
通州席殿内靈駕至奉安訖奠獻使行上食禮畢退執<lb/>
事陳設祭品設題主案扵香案前西向奉桑主置案上<lb/>
奠獻使具青服百官俱釋衰具青服陪拜太常寺官引<lb/>
使就拜位贊三上香訖贊四拜興退百官分侍左右題<lb/>
<pb n="24b"/>
主官盥手西向立恭題訖内侍官捧主奉安神座命官<lb/>
青服行降神禮　一降神典儀唱執事官各司其事贊<lb/>
就位贊上香復位贊四拜<hi>百官同</hi>唱奠帛行初獻禮獻爵<lb/>
讀祝亞獻終獻贊四拜焚祝帛禮畢太常官跪奏請慈<lb/>
孝獻皇后神主降座陞輿命官捧陞輿還京内侍官捧<lb/>
桑主用白韜櫃靈駕行内執事官焚楮駕凶儀於野<lb/>
一次日神主囘京内執事官備儀衞教坊司大樂鼓吹<lb/>
前導至道中行饗神禮命官具青綠錦繡服色<hi>百官同</hi>典<lb/>
<pb n="25a"/>
儀唱執事官各司其事贊就位贊上香復位贊四拜<hi>百官同</hi>唱奠帛行初獻禮獻爵讀祝亞獻終獻贊四拜焚祝<lb/>
帛禮畢神主輿行至朝陽門命官具吉服隨行<hi>百官同</hi>至<lb/>
午門外儀衞等退内導引官導神主入上具常服率皇<lb/>
后宫眷等迎神主於慈寧門外武廟皇妃公主涇簡王<lb/>
妃等迎扵宫内俱吉服神主至几筵殿内上立扵殿東<lb/>
稍南西向皇后皇妃以下序立扵殿西稍南東向内侍<lb/>
官詣靈輿前跪奏請慈孝獻皇后神主降輿陞座畢上<lb/>
<pb n="25b"/>
捧神主奉安扵靈座訖行安神禮内執事官陳設牲醴<lb/>
如常儀内導引官導上詣拜位奏拜奠讀祝禮畢后妃<lb/>
以下入行四拜禮鴻臚寺官引百官於慈寧宫門外隨<lb/>
班行禮<hi>傳贊如儀</hi>　一神主輿行奠獻使等官行叩頭禮上<lb/>
食畢太常寺官跪奏請梓宫啓行至張家灣奉梓宫登<lb/>
舟奉安訖行祭吿禮太常寺官陳設奠獻使行禮如常<lb/>
儀各衙門奉送官俱陪拜祭畢舟發沿塗每日三上食<lb/>
奠獻等官俱素冠服詣梓宫前行叩頭禮如常儀神宫<lb/>
<pb n="26a"/>
監上膳監恭辦上食饌五樣蔬果酒膳　一經過有王<lb/>
府去處許王素服出迎致祭該府官預陳設祭物扵水<lb/>
次席殿其附近王府許遣輔導官致祭行禮　一南京<lb/>
守備文武衙門各處鎮巡三司官梓宫舟經及附近去<lb/>
處俱致祭舉哀與王府遣官同所轄有司大小官員通<lb/>
許陪拜致祭品物簇盤一座豕一羊一果五盤<graphic n="KR1246" url="https://raw.githubusercontent.com/kanripo/KR-Gaiji/master/images/KR1246.png" mimeType="image/png"/>煠五<lb/>
盤<hi>俱用顔色紙花</hi>案酒五樣菜五碟粉湯五盌飯五盌帛一段<lb/>
酒三爵香燭紙<hi>陳設如儀</hi>　一梓宫自通州登舟扺承天府<lb/>
<pb n="26b"/>
張家灣祭潞河之神天津祭海口之神安平鎮祭龍王<lb/>
之神徐州吕梁二處祭洪神淮河口祭淮瀆之神儀眞<lb/>
南京祭大江之神彭澤祭小孤山之神九江之神漢江<lb/>
之神所過大川並用牲醴致祭俱勲臣具青服行禮其<lb/>
各處應祀水府之神開載未備者臨期斟酌致祭　一<lb/>
先期遣官祭告顯陵光禄寺官陳設牲醴百官陪拜如<lb/>
常儀　一舟至承天府太常寺官陳設祭告牲醴如儀<lb/>
百官具衰服奉迎梓宫升席殿奉安訖奠獻使行祭告<lb/>
<pb n="27a"/>
禮師生耆老人等俱隨班拜奠獻使先詣睿宗舊寢前<lb/>
行禮畢奉遷睿宗梓宫安祾恩殿復詣聖母梓宫前候<lb/>
發執事官先陳龍輴扵祾恩殿門外候大昇輿至太常<lb/>
官詣前跪奏請靈駕降輿升龍輴詣祾恩殿執事官奉<lb/>
梓宫升龍輴由中門入奠獻使由左門入詣祾恩殿奉<lb/>
安訖諡冊寶輿仍設於前　一安神執事官陳設酒饌<lb/>
如常儀設奠獻使拜位於二聖梓宫前内侍官引奠獻<lb/>
使詣拜位行禮執事撫按等官陪拜　一以合葬祭告<lb/>
<pb n="27b"/>
后土并純徳山之神陳設牲醴如常儀　一遷奠執事<lb/>
官陳設酒饌如常儀奠獻使詣拜位舉哀行禮退候掩<lb/>
𤣥宫時至太常官引詣二聖梓宫前跪太常官奏請靈<lb/>
駕赴𤣥宫奠獻使俛伏興執事官升奉遷二聖梓宫進<lb/>
皇堂奉安訖太常官同内侍官奉諡冊寶置扵前陳列<lb/>
眀器等畢行贈禮　一贈禮内執事官陳設酒饌扵皇<lb/>
堂門外奉玉帛置扵案奠獻使詣拜位贊四拜奠酒受<lb/>
玉帛獻畢以授内執事捧入皇堂安置訖俛伏興贊四<lb/>
<pb n="28a"/>
拜舉哀興贊贈事畢遂掩𤣥宫行享禮執事官陳牲醴<lb/>
扵𤣥宫前如常儀太常官引使詣拜位行禮百官陪拜<lb/>
　一掩𤣥宫畢太常寺官同内侍官恭奉喪主并魂帛<lb/>
奉藏扵堂門外遣官祭謝后土并純徳山之神陳設酒<lb/>
饌如常儀<hi>禮同祭告</hi>奠獻使執事等官囘京復命<lb/>
十八年獻皇后梓宫發引南祔至通州即以其日題主<lb/>
次日奉神主入慈寧宫<hi>儀具喪禮下</hi>俟南祔葬畢祔廟先期<lb/>
太常寺奏祭祀請欽命大臣九員以祔享告扵太廟羣<lb/>
<pb n="28b"/>
廟八員候祭日捧各廟神主諭文武官及命婦照例陪<lb/>
祭先期一日太常寺官設牲醴扵太廟司設監設神座<lb/>
於睿宗廟錦衣衞設儀衞於年門外是日早内執事設<lb/>
酒饌於慈寧宫設衣冠扵几筵前進神主輿於殿前設<lb/>
衣冠輿於丹陛上内導引官導上詣拜位奏四拜興立<lb/>
扵拜位之東西向内侍官詣靈座前跪奏請慈孝獻皇<lb/>
后神主降座升輿詣太廟祔享奏訖上捧神主由殿中<lb/>
門出奉安扵輿内執事官捧衣冠置於輿後隨内侍擎<lb/>
<pb n="29a"/>
繖扇如儀上至右順門具祭服陞輅後隨文武百官具<lb/>
朝服扵金水橋南跪迎神主輿候駕過退文官四品以<lb/>
上武官三品以上陪祀命婦先由東安門入各就拜位<lb/>
東西近兩廡稍北幛以帷幕駕至太廟南門各廟遣官<lb/>
捧列聖帝后主以次奉安上降輅詣輿前跪太常寺官<lb/>
奏請慈孝獻皇后神主降輿上搢圭捧神主出輿由中<lb/>
門入内侍官捧衣冠隨入至廟丹陛上典儀唱樂舞生<lb/>
就位執事官各司其事唱迎神樂作典儀奏慈孝獻皇<lb/>
<pb n="29b"/>
后謁廟上捧神主入内侍官捧衣冠隨入内贊奏就位<lb/>
上捧神主就位安於拜褥上太常寺卿奏孝𤣥孫嗣皇<lb/>
帝御名恭奉皇妣慈孝獻皇后祔廟參拜内贊奏五拜<lb/>
三叩頭禮上捧主朝上立太常寺卿唱賜坐上捧主安<lb/>
於睿宗廟神座出圭復位導引官導上至香案前上香<lb/>
如儀復位奏四拜<hi>傳贊陪祀官同</hi>典儀唱奠帛行初獻禮上至<lb/>
太祖神位前獻帛獻爵訖復詣高皇后神位前獻爵復<lb/>
位各廟俱捧主官捧帛爵獻訖内贊奏讀祝讀訖俛伏<lb/>
<pb n="30a"/>
興復位行亞獻禮女官奉中宫獻太廟爵皇妃八氏獻<lb/>
八廟爵<hi>儀同初獻</hi>上復行終獻如初獻禮畢飲福受胙以至<lb/>
徹饌送神樂作樂止俱如儀禮畢上捧太祖主各捧主<lb/>
官捧各廟主奉安扵寢殿捧睿宗主官同内侍官捧慈<lb/>
孝獻皇后主奉安於睿宗廟禮畢上還宫　祝文維嘉<lb/>
靖十八年八月辛未日孝𤣥孫嗣皇帝御名謹昭告于<lb/>
祖宗列聖帝后曰兹奉皇妣慈孝貞順仁敬誠一安天誕<lb/>
聖獻皇后神主升祔廟享恭申祇謁謹以牲牢醴齊粢<lb/>
<pb n="30b"/>
盛庶品致祭伏惟尚享<lb/>
　　　　乾學案祔廟凶禮也而登歌奏舞竟同之於<lb/>
　　　　吉禮此何所本乎眀世君臣之不學無術如<lb/>
　　　　此<lb/>
憲宗母孝肅周太后<hi>名山藏天順元年冊為皇貴妃憲宗即位上尊號聖慈仁夀皇太后成化二十三年加上尊號聖慈仁夀皇太后孝宗即位加上聖慈仁夀太皇太后𢎞治十七年崩議上尊諡孝肅貞順康懿光烈輔天成聖太皇太后未及上孝宗與閣臣議别杞奉慈殿不祔太廟</hi>
眀典禮志𢎞治十七年三月壬戌聖慈仁夀太皇太后<lb/>
<pb n="31a"/>
崩上素服詣太皇太后宫舉哀哀止括髮設奠復舉哀<lb/>
畢歸喪次英廟皇妃皇太后憲宗孝貞王皇后憲廟皇<lb/>
妃皇后皇太子親王公主王妃各歸喪次上舉哀朝夕<lb/>
設奠英廟皇妃皇太后以下哭臨次日上素服束髮設<lb/>
奠奉安梓宫設几筵上衰服祭英廟皇妃皇太后以下<lb/>
皆成服各祭　一在京文武官聞喪之三日詣清寧門<lb/>
外哭四日具斬衰服哭臨三日在署視事孝服命婦哭<lb/>
臨皆如儀<lb/>
<pb n="31b"/>
孝宗實録𢎞治十七年三月十六日大行聖慈仁夀皇<lb/>
太后喪上御西角門朝退遣内官召大學士劉健李東<lb/>
陽謝遷至門内扉遂闔上帶翼善冠素服腰絰麻屨御<lb/>
暖閣素幄起立牀前左右皆屏不敢近臣健等叩頭畢<lb/>
致辭奉慰上顧謂曰先生輩上來臣健等皆至幄内上<lb/>
曰為陵廟事與先生輩商量臣健等仰奏曰昨蒙遣太<lb/>
監扶安諭示孝莊睿皇后葬不合禮欲為釐正此誠盛<lb/>
禮事臣等仰見皇上聖孝髙出前古不勝忻慕上袖出<lb/>
<pb n="32a"/>
裕陵圖一紙指示陵門内有二隧道其一西行北轉而<lb/>
至者為英宗皇堂虚其右壙而中有道可通往來其一<lb/>
東行北轉而至者為孝莊𤣥堂相去可數丈中隔不通<lb/>
因曰此大非禮臣東陽奏曰此事臣等初不知上曰先<lb/>
生輩如何得知都是内官做的勾當又曰内官有㡬個<lb/>
識道理的昨見成化年間彭時姚夔輩奏章先朝大臣<lb/>
都忠厚為國如此臣健臣遷對曰英宗皇帝常有遺命<lb/>
錢后與我合葬大學士李賢記在閣下上曰既有遺命<lb/>
<pb n="32b"/>
當時奈何違之臣東陽對曰臣等聞當時尚有别議委<lb/>
曲至此恐非先帝本意上曰先帝亦甚不得已耳臣健<lb/>
等奏曰誠如聖諭但今日斷自聖衷勿憚改作則天下<lb/>
臣民無不痛快垂之史冊萬世有光矣上曰欽天監言<lb/>
恐動風水朕不以為然臣遷對曰隂陽拘忌之説不足<lb/>
信上曰朕已折之矣今開壙合葬不為動風水乎皇堂<lb/>
不通則天地否塞因以指畫紙曰若如此通通則風氣<lb/>
流行惡得言動惟一㸃誠心為之料亦無害臣東陽贊<lb/>
<pb n="33a"/>
曰皇上一念孝誠可以格天吉無不利臣健等皆力贊<lb/>
曰皇上所見高出尋常萬萬願勿復疑上曰此事不難<lb/>
若祔廟之禮尤所當講臣健等奏曰昔年奏議已定慈<lb/>
懿太后居左今大行太皇太后居右合祔裕陵配享英<lb/>
廟且引唐宋故事為證臣等以此不敢輕議其實漢以<lb/>
前惟一帝一后唐始有二后宋亦有三后並祔者上曰<lb/>
二后已非若三后尤為非禮臣遷對曰彼三后一乃繼<lb/>
立一則所生母也上曰事須師古末世鄙䙝之事不足<lb/>
<pb n="33b"/>
學臣東陽對曰皇上當以堯舜為法上曰然宗廟事闗<lb/>
繫綱常極重豈可有毫髮僭差太皇太后鞠育朕躬恩<lb/>
徳深厚朕何敢忘但一人之私情耳錢太后乃皇祖冊<lb/>
立正后我朝祖宗以來惟一帝一后今若並祔乃従朕<lb/>
壞起恐後來雜亂無紀極耳且奉先之際先生輩尚不<lb/>
知英宗皇祖止設一座每祭飯一分匙一張而已臣健<lb/>
等倉猝不解上意但應曰唯唯退思之葢止容二分而<lb/>
孝莊尚未配食也上又曰孝穆太后朕生身母止尊稱<lb/>
<pb n="34a"/>
為皇太后别祀扵奉慈殿今仁夀宫前殿儘寛意欲奉<lb/>
太皇太后於此他日嵗時祭享一如太廟不敢少闕臣<lb/>
健等皆未敢應疑聖意葢謂今皇太后千秋萬夀後也<lb/>
臣東陽贊曰皇上言及孝穆太后尤見至公至正之心<lb/>
可以服天下矣上曰此事却難處之行之則理有未安<lb/>
不行則違先帝之意又違衆議衆議猶可奈先帝何朕<lb/>
常思之夜不能寐先帝固重而祖宗之制為尤重耳臣<lb/>
東陽對曰願聖見主張得定臣等無不奉行上曰朕亦<lb/>
<pb n="34b"/>
難於降㫖先生輩是朕心腹大臣好為處置臣健等曰<lb/>
須下禮官令多官議之上曰雖多官亦不敢主張仍須<lb/>
先生輩為之耳臣健等曰容臣等計議上聞上曰先生<lb/>
輩辛苦且囘去辦事是日上稱心腹者三呼先生者以<lb/>
十數臣健等感激稱謝皆叩頭起上前下扳階顧内官<lb/>
啟扉立送而出時尊諡議已進奉旨撰冊未上几筵臣<lb/>
健等乃具題本稱當時先帝遇難處之事羣臣為委曲<lb/>
將順之辭或者不能無疑乞敕禮部㑹集多官再加詳<lb/>
<pb n="35a"/>
議次日朝退上起立呼内閣臣健等至殿閣幄前立問<lb/>
曰先生輩昨日所進題令多官㑹議是㡬個衙門臣健<lb/>
等對曰即前日進諡議者臣東陽歴對曰五府六部都<lb/>
察院通政司大理寺及詹事府翰林院言未畢上遽曰<lb/>
有翰林院㝡好考據古今大典禮須用翰林院又曰有<lb/>
科道乎皆對曰有上又曰好少頃曰别無言話囘去辦<lb/>
事葢是日專為翰林問也自是每召上袖出㑹議本問<lb/>
曰此事如何臣健等對曰議得是臣東陽奏曰未知聖<lb/>
<pb n="35b"/>
意如何上曰先生輩如何説臣健等曰正是古禮上曰<lb/>
仍稱太皇太后可否皆對曰既是别廟須如此稱為當<lb/>
上曰如此批荅臣遷對曰須説得委曲臣東陽曰要見<lb/>
是重事上曰然宗廟事重要見今後世世子孫崇奉不<lb/>
闕之意此本隨文書下來臣東陽曰臣等領去臣健亦<lb/>
云即以本授臣復送而出二十二日復召上袖出奉先<lb/>
殿圖指示曰此與太廟寢殿規制一般常時薦祭皆在<lb/>
此又指其廊間有門通西一區曰此奉慈殿也舊為神<lb/>
<pb n="36a"/>
庫今廊廡及井皆未動又指其東一區别為門靣南五<lb/>
間東西廊各五間曰此神厨也欲以此建廟可乎臣遷<lb/>
等皆對曰此地㝡便臣東陽曰但未知寛窄如何上曰<lb/>
寛窄有數因指其旁小字曰東西十㡬丈南北二十丈<lb/>
後有牆牆之後為米倉葢較之奉慈殿區深不及八尺<lb/>
皆請曰牆可展否上曰須展之其西邊有井亭亦須去<lb/>
之耳又曰欲遷孝穆太后并祭於此如何臣健等曰甚<lb/>
當再問再對上曰位序如何臣健等曰太皇太后中一<lb/>
<pb n="36b"/>
室孝穆太后或左或右一室上曰須在左後來有如此<lb/>
者却居右臣東陽曰太皇太后居中乃可臣遷奏曰㑹<lb/>
議本未知今日可出否臣東陽曰外廷瞻仰此本已數<lb/>
日上曰正為廟地未定今既定即出矣皆拜出如前二<lb/>
十五日御批云祀享重事禮當詳慎卿等稽考古典及<lb/>
祖宗廟制既已眀白都準擬特建廟奉享仍稱太皇太<lb/>
后以申朕尊親之意後世子孫遵守崇奉永為定制於<lb/>
是中外翕然稱為得禮葢自丁巳之召不奉接者已閱<lb/>
<pb n="37a"/>
八年龍顔温霽天語周詳視昔有加而眀習國事洞察<lb/>
義理惓惓以宗廟綱常為己任葢非臣下所能涯涘矣<lb/>
陵寢事竟不行葢欽天監以為嵗殺在此方向不利内<lb/>
官監亦謂事干英廟陵寢難以輕動而聖意終不但已<lb/>
乃扵陵殿神座移英廟居中孝莊居左孝肅居其右云<lb/>
孝宗母孝穆紀太后<hi>喪儀詳見皇妃條陵孝宗即位追冊皇太后遷葬茂  奉主於奉慈殿</hi>
睿宗母孝惠邵太后<hi>成化十二年冊為宸妃二十三年進貴妃生睿宗世宗入繼大統進<pb n="37b"/>封皇太后元年上尊號曰壽安皇太后其年崩上葬太后欲附近茂陵數降㫖集議大學士楊廷和言宋寧宗欲袝孝宗於裕思諸陵朱熹以為祖陵不當數興工作驚動神靈今第當别葬乃葬太后金山上尊諡孝惠康肅卒用工部侍郎賈詠奏遷合於茂陵</hi>
世宗實録嘉靖十五年七月甲寅朔庚午詔禮部㑹廷<lb/>
臣議奉遷三后神主於陵殿先是上諭尚書夏言曰廟<lb/>
重於陵禮制故嚴廟中一帝一后陵則二三后配葬今<lb/>
别建奉慈殿不若奉主於陵殿為宜且梓宫配葬而主<lb/>
乃别置近扵黜之非親之也此闗典禮其㑹議以行言<lb/>
<pb n="38a"/>
既㑹内閣復奏上上曰然此與崇先殿不同周人祀后<lb/>
乃始祖之母今奉慈殿但名存耳四時之祭舞樂俱無<lb/>
其㑹官議聞至是禮部㑹廷臣上議曰自古天子惟一<lb/>
帝一后配享於廟所生之母别薦於寢身没而已斯禮<lb/>
之正故禮有享先妣之文周閟宫宋别殿皆此義也我<lb/>
孝宗皇帝於奉先殿側特建奉慈殿别祭孝穆皇太后<lb/>
祔孝肅皇太后近復祔孝惠太皇太后葢子祀生母以<lb/>
盡終身之孝焉耳然禮於妾母不世祭疏曰不世祭者<lb/>
<pb n="38b"/>
謂子祭之於孫則止眀繼祖重故不復顧其私祖母也<lb/>
今陛下於孝肅曽孫也孝穆孫屬也孝惠孫也禮不世<lb/>
祭義當擬祧若崇先殿之建則陛下以子事考廟當世<lb/>
享故世廟配太廟而作崇先殿配奉先殿而作也義不<lb/>
侔矣臣考宋熙寧罷奉慈廟故事與今事略同但祧義<lb/>
唯遷主為重若當時瘞主陵園則襲古人栗主既立乃<lb/>
埋桑主之説而誤用之非禮也今聖諭遷主陵廟嵗時<lb/>
祔享陵祀如故尤為曲盡非前代所及請諏日具儀行<lb/>
<pb n="39a"/>
報可　九月癸丑朔辛巳先是上在沙河靣諭禮卿言<lb/>
曰三后神主稱皇太后太皇太后者乃子孫所奉尊稱<lb/>
今既奉遷陵殿實同帝后之列揆之名實扵禮未宜似<lb/>
當更正卿其㑹翰林院禮科詳議具聞至是言等議曰<lb/>
禮天子惟一帝一后配享扵廟禮之正也兹三后神主<lb/>
禮不祔廟義當従祧已經聖眀定制奉遷陵殿深合典<lb/>
禮但三后稱皇太后太皇太后於奉慈殿乃子上尊號<lb/>
於母孫上尊號扵祖母禮也若今日孝肅太皇太后奉<lb/>
<pb n="39b"/>
遷扵裕陵實在英宗睿皇帝孝莊睿皇后之側孝穆皇<lb/>
太后孝慈太皇太后奉遷於茂陵實在憲宗純皇帝孝<lb/>
貞純皇后之側則當各従夫婦之義而不當仍襲子孫<lb/>
之稱臣等據禮僉議請改題孝肅太皇太后神主止稱<lb/>
孝肅眞順康懿光烈輔天成聖皇后不用睿字孝穆皇<lb/>
太后神主止稱孝穆慈惠恭恪莊僖崇天承聖皇后孝<lb/>
惠太皇太后神主止稱孝惠康肅温仁懿順協天佑聖<lb/>
皇后俱不用純字則適庶之稱有别夫婦之分無嫌而<lb/>
<pb n="40a"/>
尊尊親親之道並隆而無失矣上曰卿等既㑹議僉可<lb/>
其如議行<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀禮通考卷七十三<lb/>
</p>
<p>
</p>
  </div>
</body>
</text>
</TEI>
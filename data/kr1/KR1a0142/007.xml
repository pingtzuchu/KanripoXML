<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易傳義合訂卷七</head> <lb/>
    <p>
<pb n="1a"/>
欽定四庫全書<lb/>
　周易傳義合訂卷七<lb/>
　　　　　　　　　　　　　大學士朱軾撰<lb/>
　　下經二<lb/>
蹇䷦<hi>艮下坎上</hi>
蹇利西南不利東北利見大人貞吉○彖曰蹇難也險<lb/>
在前也見險而能止知矣哉○蹇利西南往得中也不<lb/>
利東北其道窮也利見大人往有功也當位貞吉以正<lb/>
<pb n="1b"/>
邦也蹇之時用大矣哉<lb/>
　<hi>夲義蹇難也足不能進行之難也為卦艮下坎上見險而止故為蹇西南平易東北險阻又艮方也方在</hi>
　<hi>蹇中不宜走險又卦自小過而來陽進則往居五而得中退則入於艮而不進故其占曰利西南不利東</hi>
　<hi>北當蹇之時必見大人然後可以濟難又必守正然後得吉而卦之九五剛健中正有大人之象自二以</hi>
　<hi>上五爻皆得正位則又貞之義也故其占又曰利見大人貞吉盖見險者貴於能止而又不可終於止䖏</hi>
　<hi>險者利於進而不可失其正也</hi>
　　<hi>謹按為卦上坎下艮上險下止止於險蹇也險而止又知也知其為蹇而蹇之蹇可濟矣文圖坤居</hi>
　　<hi>西南艮居東北卦自升來升上卦為坤九往居坤之二而得中故利六乘居巽之二内卦變巽為艮</hi>
<pb n="2a"/>
　　<hi>艮止則道窮窮則不利九五大人也大人利于見往即見也九往居五而冇功得中即其功也爻當</hi>
　　<hi>其位之謂貞自九往六來而諸爻皆得其正是正身以正邦也邦正則吉矣此夫子以卦變釋卦辭</hi>
　　<hi>盖卦有濟蹇之才故其占利西南不利東北西南喻平易君子居易以俟命也東北喻險阻小人行</hi>
　　<hi>險以徼倖也非𢎞才不能定難非守正不能涉險故又利于大人之見而能貞則吉也用蹇難以致</hi>
　　<hi>大治故贊其時用之大</hi>
象曰山上有水蹇君子以反身修德<lb/>
　<hi>程傳山之峻阻上復有水坎水為險陷之象上下險阻故為蹇也君子觀蹇難之象而以反身修徳君子</hi>
　<hi>之遇艱阻必反求諸已而益自修孟子曰行有不得者皆反求諸已故遇艱蹇必自省於身有失而致之</hi>
<pb n="2b"/>
　<hi>乎是反身也有所未善則改之无歉於心則加勉乃自修其德也君子修德以俟時而已項氏安世曰反</hi>
　<hi>身象艮之背修德象坎之勞</hi>
　　<hi>謹按反身修德用蹇之道也不能前故反反而後可前</hi>
初六往蹇來譽○象曰往蹇來譽宜待也<lb/>
　　<hi>謹按艮為足初在下足履地象當蹇之時往則足不能前而蹇矣不往則來來非忘世也畎畆躬耕</hi>
　　<hi>尊德樂義雖不求聞達而望重蒼生席珍以待不患不為世用也初六窮而在下聖人慮其躁進也</hi>
　　<hi>故戒其往而慰其來</hi>
六二王臣蹇蹇匪躬之故○象曰王臣蹇蹇終无尤也<lb/>
<pb n="3a"/>
　　<hi>謹按二居中得正上與九五為應大臣懐納溝之恥以天下自任者也故曰王臣蹇蹇蹇蹇者蹇其</hi>
　　<hi>蹇也五王也二臣也臣者王之臣王者臣之王王以天下之蹇為蹇臣以王之蹇為蹇即以王之蹇</hi>
　　<hi>天下之蹇為臣一身之蹇若謂此蹇也非天下之蹇亦非王之蹇吾身之蹇也吾之蹇此蹇者為王</hi>
　　<hi>乎為天下乎為吾身也吾何身吾之身王之身天下之身也爻曰匪躬之故謂不自有其躬故能躬</hi>
　　<hi>天下之重象曰无尤謂无所歸咎凡蹇難之來有所由致人致之而我治之稍存尤人之思蹇不可</hi>
　　<hi>得而濟矣晉王導諸公歎神州之陸沉歸罪王夷甫諸人皆置身事外者也六自五下居二而為艮</hi>
　　<hi>甘心窮阨以成九五之尊故曰匪躬</hi>
九三往蹇來反○象曰往蹇來反内喜之也<lb/>
<pb n="3b"/>
　<hi>程傳九三以剛居正處下體之上當蹇之時在下者皆柔必依於三是為下所附者也三與上為正應上</hi>
　<hi>隂柔而无位不足以為援故上往則蹇也來下來也反還歸也三為下二隂所喜故來為反其所也稍安</hi>
　<hi>之地也</hi>
　　<hi>謹按三在下卦之丄為艮之主傳所謂止而知也漢之竇融宋之錢鏐綏輯一方以待承平得九三</hi>
　　<hi>之義矣</hi>
六四往蹇來連○象曰往蹇來連當位實也<lb/>
　　<hi>謹按往蹇來連者以來為往也六四上比五下比三居近君之位以人事君之大臣也連者連三于</hi>
　　<hi>五也</hi>
<pb n="4a"/>
　　<hi>歸震川曰連桓公管仲之交者鮑子也連簡公子産之交者子皮也蓋九三主艮見險而止又來反</hi>
　　<hi>而下就二初必待四之汲引而後止者動反者前也六四雖當位而隂虚無濟險之才來連則虚者</hi>
　　<hi>實矣故曰當位實也</hi>
九五大蹇朋來○象曰大蹇朋來以中節也<lb/>
　　<hi>謹按九五濟蹇之大人也人大蹇亦大以天下之蹇為蹇也朋謂六二二來則連茹彚征諸爻皆進</hi>
　　<hi>矣彖傳曰往有功五何往以二之來為往也為天下得人難朋來而五之事畢矣象曰中節謂治蹇</hi>
　　<hi>於可治之日及時中節也</hi>
上六往蹇來碩吉利見大人○象曰往蹇來碩志在内<lb/>
<pb n="4b"/>
也利見大人以從貴也<lb/>
　<hi>夲義已在卦極往无所之益以蹇耳來就九五與之濟蹇則有碩大之功大人指九五曉占者宜如是也</hi>
　　<hi>謹按上何所往來則内託于五可成碩大之功此蹇極而濟之時也傳云從貴者恐人不知大人為</hi>
　　<hi>指九五也</hi>
解䷧<hi>坎下震上</hi>
解利西南无所往其來復吉有攸往夙吉○彖曰解險<lb/>
以動動而免乎險解○解利西南往得衆也其來復吉<lb/>
乃得中也有攸往夙吉往有功也○天地解而雷雨作<lb/>
<pb n="5a"/>
雷雨作而百果草木皆甲拆解之時大矣哉<lb/>
　　<hi>謹按為卦上震下坎動乎險險斯解矣卦自升來三上而四下升之上卦為坤坤位西南三往居坤</hi>
　　<hi>往而利也何以利坤為衆震為侯剛往坤初為震主往得衆也二陽皆主解者四自三往二則來復</hi>
　　<hi>復者无所往也往者有攸往也无所往者以不往為吉有攸往者以速往為吉不往之吉二乃得中</hi>
　　<hi>也禍亂既除安静而不事煩擾不中者不能也往之吉三往得衆而有功也有功即指得衆利西南</hi>
　　<hi>如漢祖入闗除秦苛法何等寛大平易天地以下極言解道之大意與大象同解之時宣鬱達滯民</hi>
　　<hi>氣舒暢猶雷動雨膏萬物欣欣向榮也</hi>
象曰雷雨作解君子以赦過宥罪<lb/>
<pb n="5b"/>
　<hi>孔氏穎達曰赦謂放免過謂誤失宥謂寛宥罪謂故犯過輕則赦罪重則宥皆解緩之義也</hi>
　　<hi>謹按難解而赦宥卦辭所謂來復吉也</hi>
初六无咎○象曰剛柔之際義无咎也<lb/>
　　<hi>謹按初六隂柔無能之小人也當解之時在下无位比二而二已獲之應四而四已解之欲不安分</hi>
　　<hi>自守不可得也故一言初六即斷之曰无咎象曰剛柔際際遇也剛遇柔非柔遇剛也二陽以獲之</hi>
　　<hi>解之者際初隂初不能以比之應之者際二陽此无咎之義也</hi>
九二田獲三狐得黄矢貞吉○象曰九二貞吉得中道<lb/>
也<lb/>
<pb n="6a"/>
　　<hi>謹按九二傳所謂來復吉乃得中者也外難解矣内有小人君子之所畏也九二秉直守中不動聲</hi>
　　<hi>色小人望而退避故曰田獲三狐得黄矢狐謂邪媚小人三言其多也二為友三為羣狐行以羣也</hi>
　　<hi>矢直物黄中色以矢射狐狐獲而矢不遺獲之易也君子不過自得其中直之道而小人已逺去所</hi>
　　<hi>謂无所往而來復也黄謂二矢謂九得黄矢者謂田獲三狐始不愧其為九二也坎狐象乗離獲狐</hi>
　　<hi>象象曰貞吉得中道也九居二夲不正謂之貞吉者以中也中未有不正者也</hi>
六三負且乘致寇至貞吝○象曰負且乗亦可醜也自<lb/>
我致戎又誰咎也<lb/>
　<hi>程傳六三隂柔居下之上處非其位猶小人宜在下以負荷而且乘車非其據也必致寇奪之至雖使所</hi>
<pb n="6b"/>
　<hi>為得正亦可鄙吝也小人而竊盛位雖勉為正事而氣質卑下夲非在上之物終可吝也若能大正則如</hi>
　<hi>何曰大正非隂柔所能也若能之則是化為君子矣三隂柔小人宜在下而反處下之上猶小人宜負而</hi>
　<hi>反乘當致寇奪也難解之時而小人竊位復致寇矣</hi>
　<hi>楊誠齋曰趙髙專秦以致勝廣勝廣至而髙與秦俱亡趙忠張讓擅漢以致董卓董卓至而二豎與漢俱</hi>
　<hi>亡致寇者三致寇而受其禍者不獨三也</hi>
　　<hi>謹按六三不中不正而處下卦之上夲負販小人也而今且乗矣繫辭傳曰小人而乗君子之器盗</hi>
　　<hi>思奪之矣又曰上慢下暴盜思伐之矣自昔狡寇啓疆皆以小人為辭奪小人即伐國也小人不必</hi>
　　<hi>不為正事然名器冒濫小人自貞用小人者自吝以此致寇非寇之罪亦非小人之罪自我致之也</hi>
<pb n="7a"/>
　　<hi>當解之時髙墉之隼公猶射之况三在二剛之間詎能乆據髙位聖人特危其辭為有解之君子獲</hi>
　　<hi>狐之黄矢警耳坎為盜位坎而復遇坎致寇至象</hi>
九四解而拇朋至斯孚○象曰解而拇未當位也<lb/>
　<hi>程傳九四以陽剛之才居上位承六五之君大臣也而下與初之隂為應拇在下而微者謂初也居上位</hi>
　<hi>而親小人則賢人正士逺退矣斥去小人則君子之黨進而誠相得也四能解去初六之隂柔則陽剛君</hi>
　<hi>子之朋來至而誠合矣不解去小人則已之誠未至安能得人之孚也初六其應故謂逺之為解</hi>
　　<hi>謹按初在下與四應是初者四之拇也朋謂二四兩陽皆任解之責者二中而四不中慮其移於小</hi>
　　<hi>人也故戒之孚信也不去小人則君子不信矣朋至即傳所云得衆也</hi>
<pb n="7b"/>
六五君子維有解吉有孚于小人○象曰君子有解小<lb/>
人退也<lb/>
　　<hi>謹按二四雖任解之責然使君心惑於小人二與四亦无如之何故曰維君子有解非君自斷不解</hi>
　　<hi>也解小人則君子孚而小人亦孚矣舉直錯枉枉者亦直也六五以隂柔居尊有不忍於小人之病</hi>
　　<hi>故因而導之謂解小人即是孚小人于小人无傷也</hi>
上六公用射隼于髙墉之上獲之无不利○象曰公用<lb/>
射隼以解悖也<lb/>
　　<hi>謹按狐隼皆在内之小人狐順而隼猛順者可不廢矢而獲九二任之而裕如隼之猛悍未可潜革</hi>
<pb n="8a"/>
　　<hi>且髙踞墉上内比於五忠臣義士欲化導而不得欲驅逐之則有君側之嫌惟公乾斷射之髙墉之</hi>
　　<hi>上斯獲之而无不利矣象曰以解悖也悖謂悖逆逆則險逆解則順順則平唐虞之際其驩不去謂</hi>
　　<hi>之平成可乎</hi>
損䷨<hi>兌下艮上</hi>
損有孚元吉无咎可貞利有攸往○曷之用二簋可用<lb/>
享○彖曰損損下益上其道上行○損而有孚元吉无<lb/>
咎可貞利有攸往曷之用二簋可用享二簋應有時損<lb/>
剛益柔有時損益盈虚與時偕行<lb/>
<pb n="8b"/>
　　<hi>謹按損有三義取此與彼也屈己下人也汰盈為約也損己即是約益人即是屈義相因也故彖傳</hi>
　　<hi>釋卦名止取損此益彼之義卦自泰來以乾之終易坤之終在乾為損在坤為益陽實隂虚凡損皆</hi>
　　<hi>損陽也益卦亦是損陽而不謂之損者益損上損損下也損在上雖損亦益益在上雖益亦損也然</hi>
　　<hi>損益之道通乎上下食於人者治人治於人者食人自下上上自上下下其義一也卦之名損損下</hi>
　　<hi>卦益上卦其道上行也卦辭分二段有孚謂損必以誠二簋用享謂損必因時二五剛柔相應有孚</hi>
　　<hi>之象損而有孚中存實心事皆順理則元吉无咎可貞固常行无不利也既曰元吉又曰无咎者損</hi>
　　<hi>容易有咎必大吉而後无咎也傳釋卦辭止増一而字經意已明孚者損之夲夲立矣曷之用乎惟</hi>
　　<hi>其時也禮莫重於祭享享以二簋儉約而近乎䙝矣行之而宜時為之也當損而損也以此推之盈</hi>
<pb n="9a"/>
　　<hi>者剛剛固當損虚者柔柔固當益然有時盈不必損虚不必益相時而行惟義是適焉耳有孚以植</hi>
　　<hi>其夲隨時以善其用損之所以大善也○又按行此孚之謂用未有不孚而能時其用者然時較孚</hi>
　　<hi>為尤難匹夫亦有至性與時偕行非聖人不能聖門由求原憲大賢也九百之辭五秉之與孔悝之</hi>
　　<hi>難孚而過矣爻曰酌損曰弗損皆當可之謂也益卦亦然</hi>
象曰山下有澤損君子以懲忿窒欲<lb/>
　　<hi>謹按平心觀理説也以理制欲止也語類曰何以窒欲伊川云思莫是慾心一萌當思以禮義勝之</hi>
　　<hi>否曰然愚意人心梏於忿欲只是不思耳思則道心見而外物退聽故為學以省察為先懲忿窒欲</hi>
　　<hi>克己也克己而天下歸仁四爻所謂損疾有喜也</hi>
<pb n="9b"/>
初九已事遄往无咎酌損之○象曰已事遄往尚合志<lb/>
也<lb/>
　<hi>朱子發曰已事止事也事有當損於初速如拯溺救焚可也事已成則不可損矣然過則非四所堪不及</hi>
　<hi>則損之无益尚合乎六四之志而已遄者如魯人欲以璠璵葬夫子歴階而止之是也</hi>
　　<hi>謹按初為民位陽剛得正而應於四輟所為之事而速往以益之先公後私之義然也如此可以无</hi>
　　<hi>咎矣然至輟已事而遄往凡可以損己益上何所不為哉為上者其斟酌損之可乎象曰尚合志君</hi>
　　<hi>志民之志所好好之所惡惡之民亦樂君之樂憂君之憂上下合志初九之所尚也初承互震遄往</hi>
　　<hi>象艮手兌口酌損象</hi>
<pb n="10a"/>
九二利貞征凶弗損益之○象曰九二利貞中以為志<lb/>
也<lb/>
　　<hi>謹按九二與六五為正應六五十朋之益九二益之也然二之能益乎上者恃有剛中之道故必固</hi>
　　<hi>守此剛中乃為利也若屈己而往則凶矣初九往无咎九二征而凶者初民也二士也庻人召之役</hi>
　　<hi>則往役君欲見之召之則不往見之也若是者弗損也弗損益之也不屈己以奉君斯能堯舜其君</hi>
　　<hi>也林希元謂桐江一絲繫漢九鼎竊意嚴陵不足當此爻之義莘野囂囂自得南陽不求聞達至三</hi>
　　<hi>聘三顧一出而建王霸之業其弗損益之之謂歟象曰中以為志士之所尚者志也志屈則用世无</hi>
　　<hi>具矣</hi>
<pb n="10b"/>
六三三人行則損一人一人行則得其友○象曰一人<lb/>
行三則疑也<lb/>
　　<hi>謹按三人謂泰下卦三陽陽性上行故曰三人行一人謂九三三以九予上而自得六三損而上益</hi>
　　<hi>也然九往上而比五六來三而比二是上下各得其友也益者固益損者亦未嘗不益也友者匹偶</hi>
　　<hi>之稱得謂隂陽相得先儒以初二二陽四五二隂相比為友與繫傳致一之義不合又云三應上為</hi>
　　<hi>友泰卦爻爻相應又何用損一而後得友歟卦取九上六下之義得友止言上三初四不與焉三人</hi>
　　<hi>行均欲得友也勢不能同行而同得於是乎有損焉損一人則所損之一人得其友而不損之一人</hi>
　　<hi>亦得其友所損之一人與不損之一人各得一人則一隂一陽配合而致一矣象傳曰三則疑謂一</hi>
<pb n="11a"/>
　　<hi>人得友而又損一人與俱則三而疑也尚得為友乎此爻之意謂損必當可即卦傳所云二簋應有</hi>
　　<hi>時也或謂若損二易五豈不各爻皆得乎曰損二易五為既濟得友又不足以盡之損反為咸咸取</hi>
　　<hi>女吉亦得友之義也</hi>
六四損其疾使遄有喜无咎○象曰損其疾亦可喜也<lb/>
　　<hi>謹按上卦受益者也四居上下之間則以損為益焉疾如齊宣王好貨好色之類六四隂柔不中故</hi>
　　<hi>有氣質之疾損其疾者陳善閉邪以正其君也初九陽剛已事遄往為能損去六四隂柔之疾使之</hi>
　　<hi>速愈勿藥有喜也如此則四受初益可以无咎矣</hi>
六五或益之十朋之龜弗克違元吉○象曰六五元吉<lb/>
<pb n="11b"/>
自上祐也<lb/>
　<hi>夲義柔順虚中以居尊位當損之時受天下之益者也兩龜為朋十朋之龜大寳也或以此益之而不能</hi>
　<hi>辭其吉可知占者有是德則獲其應也</hi>
　　<hi>謹按益五者二益之多不可計數故言或龜直十朋大寳也勿克違受之允當也元吉如此非天祐</hi>
　　<hi>而何</hi>
上九弗損益之无咎貞吉利有攸往得臣无家○象曰<lb/>
弗損益之大得志也<lb/>
　　<hi>謹按此亦以上爻終五爻之義也五爻象傳曰自天祐益之自天於人何損盖受益之極无所損於</hi>
<pb n="12a"/>
　　<hi>下而益之者无可加无咎貞吉利有攸往爻辭與卦辭同謂損之道必如是而後善也得臣无家申</hi>
　　<hi>言受益之大莫非王臣益之也天下為家弗損也唐之瓊林大盈有家无臣矣</hi>
益䷩<hi>震下巽上</hi>
益利有攸往利涉大川○彖曰益損上益下民説无疆<lb/>
自上下下其道大光○利有攸往中正有慶利涉大川<lb/>
木道乃行○益動而巽日進无疆天施地生其益无方<lb/>
凡益之道與時偕行<lb/>
　<hi>夲義益増益也為卦損上卦初畫之陽益下卦初畫之隂自上卦而下於下卦之下故為益卦之九五六</hi>
<pb n="12b"/>
　<hi>二皆得中正下震上巽皆木之象故其占利有所往而利涉大川也</hi>
　　<hi>謹按卦自否來乾坤始交而為震巽出乎震齊乎巽春陽布澤盛德在木天道大光萬物亨通時也</hi>
　　<hi>其為益大矣哉以爻言二五得正得中中正有慶故攸往咸宜而无不利也損中而不正故云有孚</hi>
　　<hi>元吉无咎可貞謂必如是而後利也益之中正孚誠貞固不待言矣然益上損下所損㡬何為力甚</hi>
　　<hi>易損上益下益大損亦大如爻言大作遷國之類非易易也故曰利涉大川天道災沴消而𤼵育盛</hi>
　　<hi>治道險難濟而膏澤流猶大川濟而後見舟楫之功也傳曰木道乃行謂木道以涉川而行也動而</hi>
　　<hi>巽以下極言益之理與損傳同惟動而巽于理故日進无疆日進益也无疆猶无方謂无定所也自</hi>
　　<hi>乾而下天施也自坤而上地生也施予也生受也天地之施生有時而无一定之方時之所在即理</hi>
<pb n="13a"/>
　　<hi>之所在與時偕行益乃无疆矣</hi>
象曰風雷益君子以見善則遷有過則改<lb/>
　<hi>何氏楷曰咸言速心之德通于虚也不損不虚懲忿窒欲損之又損致虚以復其為咸恒言乆心之德凝</hi>
　<hi>于實也不益不實遷善改過益之又益充實而成其為恒</hi>
初九利用為大作元吉无咎○象曰元吉无咎下不厚<lb/>
事也<lb/>
　　<hi>謹按九自上下于初初民也莫大于民事利用為大作事民之事也事民之事者以民不能自厚其</hi>
　　<hi>事也厚謂重孟子所謂不可緩是也六四利遷國國遷則相土居民乃疆乃理其所興作豈細故邪</hi>
<pb n="13b"/>
　　<hi>曰利用因民之所利而利之也用用民也上不緩民之事正欲民不自緩其事如孟子所引豳詩是</hi>
　　<hi>也如此則上以益下為事下亦自事其事以受益於上大吉无咎之道也</hi>
六二或益之十朋之龜弗克違永貞吉王用亨于帝吉<lb/>
　象曰或益之自外來也<lb/>
　　<hi>謹按倒損為益益之二損之五也故益二爻辭與損五同十朋之龜上益下也六二貞矣猶恐隂柔</hi>
　　<hi>不能固守故戒以永貞王用亨於帝王謂五用者二也使之主祭而山川亨之吉自天來非徒上之</hi>
　　<hi>益之也</hi>
六三益之用凶事无咎有孚中行告公用圭○象曰益<lb/>
<pb n="14a"/>
用凶事固有之也<lb/>
　<hi>夲義六三隂柔不中不正不當得益者也然當益下之時居下之上故有益之以凶事者蓋警戒震動乃</hi>
　<hi>所以益之也占者如此然後可以无咎又戒以有孚中行而告公用圭也用圭所以通信</hi>
　　<hi>謹按六三與損四同事吉則益凶則損用凶事者以損為益也投之以艱鉅試之以盤錯而後操心</hi>
　　<hi>危慮患深警戒震動過可補而功以著矣六三不中不正不正則偽不中則偏其不能見信於上久</hi>
　　<hi>矣浸假而經歴危虞備嘗險阻誠慤生於動忍亢戾消于艱貞有孚矣中行矣告公用圭而上下之</hi>
　　<hi>情洽凶者變為吉矣書言用降我凶德嘉績于朕邦此之謂也象曰固有謂以凶為益事理之所固</hi>
　　<hi>有也三承巽巽倒為兑告而獲命象三位多凶用凶事象</hi>
<pb n="14b"/>
六四中行告公從利用為依遷國○象曰告公從以益<lb/>
志也<lb/>
　　<hi>謹按四之六自初徃也四得六而九下初所謂損上益下者此也然四近君位必所行得中告於公</hi>
　　<hi>而信之乃可成益下之大事告公從與三爻告公用圭同内卦在否為坤六徃居四二三四又互坤</hi>
　　<hi>坤為邑内坤變為互坤遷國象四比五依象古者遷國必有依傳曰周之東遷晉鄭焉依是也利用</hi>
　　<hi>為依謂五用四為依也遷國益下之大事人情安土重遷難與慮始盤庚所以申命至三也此爻遷</hi>
　　<hi>國自四主之不惟民不信公亦不能无疑必平日所行事事合於中道无一毫偏倚之私君乃信其</hi>
　　<hi>益下之心出于至誠非好為茍難也象曰益志謂志在益民故告公從也三爻言有孚中行此止言</hi>
<pb n="15a"/>
　　<hi>中行未有不孚而能中者言中孚可知矣三四在兩卦之間全卦之中也益之四即損之三為依猶</hi>
　　<hi>得友也餘爻辭意亦多相類</hi>
九五有孚惠心勿問元吉有孚惠我德○象曰有孚惠<lb/>
心勿問之矣惠我德大得志也<lb/>
　　<hi>謹按五陽剛中正益下之心出于至誠勿問下之德我否也然上孚則下亦孚至誠愛戴感惠我之</hi>
　　<hi>德也必矣是謂大善而吉象曰大得志謂得遂益民之志也</hi>
上九莫益之或擊之立心勿恒凶○象曰莫益之偏辭<lb/>
也或擊之自外來也<lb/>
<pb n="15b"/>
　　<hi>謹按益隂者陽也上在事外无益人之任徒擁陽剛以自益耳以陽處隂益不以正也居卦之終求</hi>
　　<hi>益之極也聖人重為之戒曰誰為爾益者豈惟莫益或且起而奪之矣以益招擊益也而實損之至</hi>
　　<hi>矣雷風相與為恒益亦風雷之象也至上九則如恒九三之不恒其德而承之羞者衆矣繫傳曰危</hi>
　　<hi>以動懼以語无交而求夫无交而懼而危小人未嘗无一念之愧悔而貪得之心終不能自已是立</hi>
　　<hi>勿恒也其能免于凶乎象曰偏辭謂但言莫益止説得一半耳</hi>
夬䷪<hi>乾下兑上</hi>
夬揚于王庭孚號有厲告自邑不利即戎利有攸往<lb/>
彖曰夬決也剛決柔也健而説決而和○揚于王庭柔<lb/>
<pb n="16a"/>
乗五剛也孚號有厲其危乃光也告自邑不利即戎所<lb/>
尚乃窮也利有攸往剛長乃終也<lb/>
　　<hi>謹按環之有缺者為玦卦象上缺故名夬左傳賜之玦則決因象定名而義亦見焉矣五陽竝進同</hi>
　　<hi>逐一隂決之使盡也下乾上兑健而説也健而説則從容審慎无壯趾壯頄之患故曰決而和揚于</hi>
　　<hi>王庭聲其罪也一隂敢踞五陽之上罪不容誅也既揚其罪乃相與懇切孚信以號令其衆有厲號</hi>
　　<hi>辭也謂雖一隂不可易視當戒慎以決之也以剛決柔聲罪致討何等光明正大然必以危懼處之</hi>
　　<hi>乃成此光大之功故曰其危乃光也既揚號于庭又各告其私邑古者邑出車乘故各自告誡之告</hi>
　　<hi>之辭曰不利即戎師之所尚不在于戰戰則殺戮糜爛敗固窮勝亦窮也然剛至于五長矣未至純</hi>
<pb n="16b"/>
　　<hi>剛長未終也往而決而後剛有終故又曰利有攸往不利即戎即冇厲意利有攸往即揚于王庭意</hi>
象曰澤上於天夬君子以施禄及下居德則忌<lb/>
　<hi>夲義澤上于天潰決之勢也施禄及下潰決之意也居德則忌未詳</hi>
　　<hi>謹按澤上於天勢必潰決而為雨露未有積於上而不下者施禄及下散財𤼵身之道也然非所論</hi>
　　<hi>于德德之居也日知其所亡月无忘其所能孜孜于善猶之孜孜于利也故曰居德則忌忌防決也</hi>
初九壯于前趾往不勝為咎○象曰不勝而往咎也<lb/>
　<hi>夲義前猶進也當決之時居下任壯不勝宜矣故其象占如此</hi>
　　<hi>謹按大壯初九曰壯于趾此曰壯于前趾大壯曰陽夬進而五矣</hi>
<pb n="17a"/>
九二惕號莫夜有戎勿恤○象曰有戎勿恤得中道也<lb/>
　　<hi>謹按九以剛居柔而得中内懐兢惕外嚴戒號以静制動有備无患者也雖莫夜有戎亦不足憂矣</hi>
　　<hi>○又按惕而號孔明之出師二表宣公之奉天詔命是也加以設防警柝何恤乎莫夜之戎乎二位</hi>
　　<hi>乾中惕象上承兌口號象</hi>
九三壯于頄有凶君子夬夬獨行遇雨若濡有愠无咎<lb/>
○象曰君子夬夬終无咎也<lb/>
　　<hi>謹按三與上應者也當決之時過剛不中又引相應之嫌壯往之氣形于顔面決而不和取凶之道</hi>
　　<hi>也然九三剛而得正不失為君子故以君子无咎之道勉之君子夬夬謂一決未已而再決也夫決</hi>
<pb n="17b"/>
　　<hi>則決耳何待于再決以再是不決於決也然決而再則亦無不決矣獨行遇雨獨行對衆陽言諸陽</hi>
　　<hi>惟三與上應王導所謂不幸而出臣族當日周戴諸公雖諒其无他未嘗不愠見于色而導卒能平</hi>
　　<hi>逆敦而全百口庶㡬君子之道歟遇雨謂隂陽相遇文意謂君子夬夬雖獨行遇雨似有霑濡不免</hi>
　　<hi>見愠于衆陽然終能決隂而无咎先儒更移經文未當</hi>
九四臀无膚其行次且牽羊悔亡聞言不信○象曰其<lb/>
行次且位不當也聞言不信聰不明也<lb/>
　<hi>夲義以陽居隂不中不正居則不安行則不進若不與衆陽競進而安出其後則可以亡其悔然當決之</hi>
　<hi>時志在上進必不能也占者聞言而信則轉凶而吉矣牽羊者當其前則不進縱之使前而隨其後則可</hi>
<pb n="18a"/>
　<hi>以行矣</hi>
　　<hi>謹按牽羊悔亡教之進也聞言不信慮其不受敎也象曰聰不明坎為耳上卦半坎坎止半聰不明</hi>
　　<hi>象坐不安故行姤三之行遠隂也夬四之行驅隂也</hi>
九五莧陸夬夬中行无咎○象曰中行无咎中未光也<lb/>
　　<hi>謹按三五俱言夬夬三應隂五比隂也然九五剛健中正剛而行之以中決斷而不猛非九三所能</hi>
　　<hi>及三終无咎五則始終无咎也中行矣止於无咎者中未光也象傳其危乃光方決之時未敢信其</hi>
　　<hi>光也莧感隂而生陸謂高平之地隂在五上莧生于陸象</hi>
上六无號終有凶○象曰无號之凶終不可長也<lb/>
<pb n="18b"/>
　<hi>夲義隂柔小人居窮極之時黨類已盡无所號呼終必有凶也占者有君子之德則其敵當之不然反是</hi>
　　<hi>謹按胡仲虎曰一隂尚存若无卦辭之孚號二爻之惕號則患生所忽終必有凶此説似得儆戒君</hi>
　　<hi>子之意然卦辭曰孚號謂懇切戒命二爻曰惕號謂號令儆惕此二號字程傳俱讀去聲上爻无號</hi>
　　<hi>號字讀平聲謂咷呌呼籲也君子縱戒懼何至于此程傳无作毋謂毋用號夲義謂黨類已盡无可</hi>
　　<hi>號愚意小人當窮蹙之時咷呌呼籲其意有二一則妄冀召合乎黨類一則希圖見憐于君子然同</hi>
　　<hi>類已盡矣君子志在決隂不決不已號何益乎曰終有凶戒小人即所以儆君子也唐薛季昶劉幽</hi>
　　<hi>求俱勸五王誅三思張柬之曰大事已定彼猶机上之肉耳未㡬武氏勢復盛柬之等撫牀歎憤莫</hi>
　　<hi>可如何可知防患不可以不周而去惡不可以不盡也</hi>
<pb n="19a"/>
姤䷫<hi>巽下乾上</hi>
姤女壯勿用取女○彖曰姤遇也柔遇剛也○勿用取<lb/>
女不可與長也○天地相遇品物咸章也○剛遇中正<lb/>
天下大行也○姤之時義大矣哉<lb/>
　<hi>蘇子瞻曰姤者乾之末坤之始也故曰天地相遇剛者二也中正者五也隂之長自九二之亡而為遯始</hi>
　<hi>无臣也自九五之亡而為剝始无君也姤之世上有君下有臣君子欲有所為何所不可故曰剛遇中正</hi>
　<hi>天下大行</hi>
　　<hi>謹按一隂生于五陽之下漸以盛大女之漸長而壯者也取以為配是司晨之牝雞也欲家室長乆</hi>
<pb n="19b"/>
　　<hi>可得乎故其占為勿用取女彖傳柔遇剛謂柔為主而遇剛也柔為主而遇剛是隂陵陽也邪干正</hi>
　　<hi>也若陽倡隂和如天地相遇天氣下降地氣上升羣生化育品物章明遇之最善者也即以卦才言</hi>
　　<hi>之九五剛健得中且正遇物以中正之道此天下之所利見而惟恐不遇者也隂陽之道自其争勝</hi>
　　<hi>者言則隂為陽害而不可姤自其配合者言則陽為隂倡而不可不姤惟陽為倡而姤隂故隂不能</hi>
　　<hi>為害而姤陽此姤之時義不可不知也</hi>
象曰天下有風姤后以施命誥四方<lb/>
　<hi>程傳風行天下无所不周為君后者觀其周徧之象以施其命令周誥四方也風行地上與天下有風皆</hi>
　<hi>為周徧庻物之象而行於地上徧觸萬物則為觀經歴觀省之象也行於天下周徧四方則為姤施𤼵命</hi>
<pb n="20a"/>
　<hi>令之象也</hi>
　　<hi>謹按巽為申命姤大巽也大號渙而風行草偃即傳所謂剛遇中正而天下行也○又按姤為五月</hi>
　　<hi>之卦月令夏至之日施命誥四方宣布以防微隂也復象先王以至日閉闗安静以飬徹陽也</hi>
初六繫于金柅貞吉有攸往見凶羸豕孚蹢躅○象曰<lb/>
繫于金柅柔道牽也<lb/>
　<hi>夲義柅所以止車以金為之其剛可知一隂始生静正則吉往進則凶故以二義戒小人使不害於君子</hi>
　<hi>則有吉而無凶然其勢不可止也故以羸豕蹢躅曉君子使深為之備云</hi>
　　<hi>謹按一隂始生其勢漸長制之當于其微而未盛之時初制于二猶豕之繫于金柅柅木之堅者其</hi>
<pb n="20b"/>
　　<hi>色黄故謂金九二陽剛柅象得中金象繫之者禁其往也守貞而不往則吉往則凶立見矣豕性隂</hi>
　　<hi>躁雖羸弱未及強盛而志在消陽繫之雖固而不能禁其蹢躅蹢躅謂前後踶趹孚信也其志固然</hi>
　　<hi>制之不可不力也象曰柔道牽謂不可不牽制之</hi>
九二包有魚无咎不利賔○象曰包有魚義不及賔也<lb/>
　　<hi>謹按九二以剛居柔得中制隂有道初雖跳躑不能出其範圍故曰包有魚謂能包而有之也不利</hi>
　　<hi>賔謂不可使他遇以義制之使専一也</hi>
九三臀无膚其行次且厲无大咎○象曰其行次且行<lb/>
未牽也<lb/>
<pb n="21a"/>
　　<hi>謹按九三過剛不中欲下而就隂危矣幸而其行不前不致為隂柔所牽可以无咎也</hi>
九四包无魚起凶○象曰无魚之凶逺民也<lb/>
　　<hi>謹按曰不中正雖與初應不能包而有之是魚其所夲有以不能包而亡之也自六言之為魚自初</hi>
　　<hi>言之為民无魚是无民也故曰起凶謂凶從此起也</hi>
九五以杞包瓜含章有隕自天○象曰九五含章中正<lb/>
也有隕自天志不舍命也<lb/>
　<hi>林希元曰含章不是全无所事是用意周宻不動聲色而自有以消患于方萌也</hi>
　　<hi>謹按二之包制之也五之包覆之也如杞木高大枝葉繁盛瓜生其下亦覆於其下已耳含章有隕</hi>
<pb n="21b"/>
　　<hi>自天申言以杞包瓜之義九五居高臨下垂裳端拱不動聲色而德輝所被隂邪自消盖福自天降</hi>
　　<hi>非慶賞刑威之所致也坤卦含章含其章也此言含章含而章也即傳所云品物咸章也有隕自天</hi>
　　<hi>所謂天下大行也象曰志不舍命謂念念不違天命命亦自我造也</hi>
上九姤其角吝无咎○象曰姤其角上窮吝也<lb/>
　<hi>夲義角剛乎上者也上九以剛居上而无位不得其遇故其象占與九三類</hi>
　　<hi>謹按上與隂逺不能制隂然非其事任故无咎象曰上窮吝也所謂處之窮身在事外律以君子濟</hi>
　　<hi>世之義為可吝也</hi>
萃䷬<hi>坤下兌上</hi>
<pb n="22a"/>
萃亨王假有廟利見大人亨利貞用大牲吉利有攸往<lb/>
○彖曰萃聚也順以説剛中而應故聚也○王假有廟<lb/>
致孝享也利見大人亨聚以正也用大牲吉利有攸往<lb/>
順天命也○觀其所聚而天地萬物之情可見矣<lb/>
　　<hi>謹按為卦上兌下坤兌説也坤順也説而順復剛中而應卦之所以名萃也萃亨亨字冐下二段亨</hi>
　　<hi>利貞緊承利見大人九五陽剛居尊為一卦之主王者之象亦大人之象也王者有宗廟所以妥祖</hi>
　　<hi>宗之靈合萬國之歡也王者至扵廟中得萃天下之道矣聖人作而萬物覩大人天下之所歸往也</hi>
　　<hi>人衆必有所歸而後不渙歸非所歸則失正而不利不亨若大人者所當見而萃之也至有廟且虚</hi>
<pb n="22b"/>
　　<hi>説用大牲正所以致孝享也利見大人言具理當如此有攸往纔是往而萃假有廟而用大牲王者</hi>
　　<hi>之萃天下也大人利見相率以往天下之萃于大人也傳曰剛中而應剛中者王者所以萃天下應</hi>
　　<hi>者天下之萃于大人也天命理也順即萃也萃者萃于理而已天地萬物雖有髙下散殊之分无非</hi>
　　<hi>一理之所濩布觀萃之順命而天地萬物之情可見矣</hi>
象曰澤上於地萃君子以除戎器戒不虞<lb/>
　<hi>程傳澤上於地為萃聚之象君子觀萃象以除治戎器用戒備于不虞凡物之萃則有不虞度之事故衆</hi>
　<hi>聚則有争物聚則有奪大率既聚則多故矣故觀萃象而戒也除謂簡治也去弊悪也除而聚之所以戒</hi>
　<hi>不虞也</hi>
<pb n="23a"/>
初六有孚不終乃亂乃萃若號一握為笑勿恤往无咎<lb/>
○象曰乃亂乃萃其志亂也<lb/>
　　<hi>謹按初居最下不能攸往與二同類相比其志固然又與四為正應孚于二者未必不移情于四二</hi>
　　<hi>見其孚信之不專必拒而逺之二與初之交不終乃萃不專而亂之故也然四比于五終不應初初</hi>
　　<hi>之柔弱亦必不能上達是萃以不專而兩失之矣為初計惟有自悔自艾痛哭流涕以求聚于二庻</hi>
　　<hi>相逢握手破愁為歡何恤之有握謂援手二爻所謂引是也往者二引初而往六二引吉无咎初六</hi>
　　<hi>為二引亦无咎</hi>
六二引吉无咎孚乃利用禴○象曰引吉无咎中未變<lb/>
<pb n="23b"/>
也<lb/>
　　<hi>謹按下卦三隂同體初與三不能自達而比于二二能引之使萃于五則吉而无咎矣孚誠信也六</hi>
　　<hi>二虚中无私以應九五孚矣孚乃利用禴禴薄祭也謂澹泊寜静謹守臣莭无智名无勇功猶夏時</hi>
　　<hi>禴祭致敬而不備物也六二隂柔无為近于用禴然為國得人而有好賢下士之名即不可謂禴也</hi>
　　<hi>用禴必夲于孚不孚而禴即澹泊寜静无非矯飾如交神明者不誠不敬豐嗇皆虚文耳然不孚固</hi>
　　<hi>不能禴而孚者亦未必盡能用禴人臣體國公忠而形迹之間偶失檢㸃致唘疑釁者不少矣孚者</hi>
　　<hi>二之所自有聖人恐其形迹之或疏也故以用禴勉之象曰中未變者孚之至也以中為孚變則孚</hi>
　　<hi>而亂矣</hi>
<pb n="24a"/>
六三萃如嗟如无攸利往无咎小吝○象曰往无咎上<lb/>
巽也<lb/>
　　<hi>謹按六三隂柔不中不正上无應與欲萃不得而嗟嗟猶號也无攸利謂三之才力不能自達往謂</hi>
　　<hi>丅比于二二引之則可以往而无咎也三位二上不能自往而待引于二是則可吝耳象曰上巽也</hi>
　　<hi>謂三在二上能巽順乎二三與四五互巽故不言順而言巽</hi>
九四大吉无咎○象曰大吉无咎位不當也<lb/>
　　<hi>謹按二爻引字為句此爻大字為句隂小故二爻言禴陽大故四爻言大卦辭用大牲四之謂也陽</hi>
　　<hi>剛之才五所用以萃天下者也然四處近君之位陽居隂為不正才大而居之以不正勢必專主專</hi>
<pb n="24b"/>
　　<hi>民為君國大患故必能孚誠恭順以致吉乃可免于咎也二四俱言吉无咎二之引近于樹黨四之</hi>
　　<hi>大近于專權黨與專皆凶不黨不専則吉也</hi>
九五萃有位无咎匪孚元永貞悔亡○象曰萃有位志<lb/>
未光也<lb/>
　　<hi>謹按九五陽剛居尊有其位矣當萃之時而冇位位固天下之所萃也不尊不信非位无以萃然萃</hi>
　　<hi>徒以位萃匪孚也暴秦以力服天下不旋踵而亡匪孚而悔也必有元永貞之德而後悔亡元乾德</hi>
　　<hi>永貞坤德德合乾坤則剛中而應无思不服矣象傳志未光謂匪孚</hi>
上六齎咨涕洟无咎○象曰齎咨涕洟未安上也<lb/>
<pb n="25a"/>
　　<hi>謹按上以隂柔處卦之終在五之外不得所萃孤臣孽子君門萬里无由自達危懼不安于心而咨</hi>
　　<hi>嗟涕涙比初之號三之嗟其怨艾懇切更有甚焉故无咎也</hi>
升䷭<hi>巽下坤上</hi>
升元亨用見大人勿恤南征吉○彖曰柔以時升○巽<lb/>
而順剛中而應是以大亨○用見大人勿恤有慶也南<lb/>
征吉志行也<lb/>
　　<hi>謹按為卦上坤下巽木生地中象木之質柔巽又木之柔者也卦除二三兩陽爻外餘皆柔爻初在</hi>
　　<hi>下木夲象四五枝榦象自初而達于四升矣又達于五升无可升矣五爻辭曰升階階以漸而高升</hi>
<pb n="25b"/>
　　<hi>者循級而上級盡而止故曰柔以時升卦德上順下巽九而剛得中而與五應巽而順剛中而應大</hi>
　　<hi>亨之道也大人即九二凡卦以柔為主者必輔之以剛非剛則柔不能行用見大人則有福慶而進</hi>
　　<hi>无不吉矣南征吉申上元亨之義謂用大人之見可得元亨而進无不吉也程傳云見大人必遂其</hi>
　　<hi>升遂其升則己之福慶而福慶及物也南人之所向南征謂前進前進則遂其升而得行其志是以</hi>
　　<hi>吉也</hi>
象曰地中生木升君子以順德積小以高大<lb/>
　　<hi>謹按木之長而上其性然也順之則升屈抑之則不升矣君子之修德也勿忘勿助順之謂也</hi>
初六允升大吉○象曰允升大吉上合志也<lb/>
<pb n="26a"/>
　　<hi>謹按初居下卦之下為巽之主木之根也木之升長由于根然非得陽和之滋則生意竭矣初比于</hi>
　　<hi>二二以剛中之德上應于君當升之任者也初與同體共有前進之志兩心相信信而同升其吉大</hi>
　　<hi>矣</hi>
九二孚乃利用禴无咎○象曰九二之孚有喜也<lb/>
　　<hi>謹按九二卦辭所謂大人也剛中而應其志孚矣孚乃利用禴與萃二爻同以陽剛之才事仁柔之</hi>
　　<hi>主必小心寅畏謹之又謹約之又約而後疑謗息而上下之交益固孚以行禴愈禴則愈孚矣此聖</hi>
　　<hi>人之勉九二較萃之六二為更切焉不言吉者免咎即是大吉故曰九二之孚有喜也</hi>
九三升虚邑○象曰升虚邑无所疑也<lb/>
<pb n="26b"/>
　<hi>夲義陽實隂虚而坤有國邑之象九三以陽剛當升時而進臨於坤故其象占如此</hi>
　　<hi>謹按九三以陽居陽勇于進者也象曰无所疑謂進而无所疑畏也不言无咎吉未可知也</hi>
六四王用亨于岐山吉无咎○象曰王用亨于岐山順<lb/>
事也<lb/>
　　<hi>謹按六四以柔居柔位居坤巽之間上順君下順民順之至矣王用亨于岐山使之主祭而百神享</hi>
　　<hi>也順理而事君孚而神格此六四之以時升升以順也</hi>
六五貞吉升階○象曰貞吉升階大得志也<lb/>
　　<hi>謹按他爻之升以漸而進卦亂所謂南征吉也五則歴階盡而登于堂矣九二剛中而應六五柔順</hi>
<pb n="27a"/>
　　<hi>居尊无所事升而升者也六居五位非正然當升之時得中即得正矣故一言六五即斷之曰貞吉</hi>
　　<hi>象曰大得志即卦辭所謂有慶也自初而五階象五居尊位升象</hi>
上六𠖇升利于不息之貞○象曰𠖇升在上消不富也<lb/>
　<hi>夲義以隂居升極昏𠖇不已者也占者遇此无適而利但可反其不已扵外之心施之扵不息之正而已</hi>
　　<hi>謹按升至扵上酒䦨客散時矣上六以隂柔處卦終知進而不知退是𠖇扵升也𠖇矣惡乎利利扵</hi>
　　<hi>貞而已以貞藥𠖇如人邪氣薫灼狂惑昏迷一劑清凉散豁然醒矣貞者理之正天之命也於穆之</hi>
　　<hi>夲體純一无偽故流行扵天地之間无一息之間斷茍冇一毫之不正則息矣不息即是貞非貞扵</hi>
　　<hi>不息也絰曰利扵不息之貞見得天道人事有盛長即有消息惟此至正之理无有息時與其孜孜</hi>
<pb n="27b"/>
　　<hi>扵利而利日消何如孜孜扵善而善日長乎傳曰消不富也謂𠖇升在上消之時非富之時也𠖇升</hi>
　　<hi>者可不猛省哉</hi>
困䷮<hi>坎下兌上</hi>
困亨貞大人吉无咎有言不信○彖曰困剛揜也○險<lb/>
以説困而不失其所亨其唯君子乎貞大人吉以剛中<lb/>
也有言不信尚口乃窮也<lb/>
　<hi>夲義困者窮而不能自振之義坎剛為兑柔所揜九二為二隂所掩四五為上六所揜所以為困坎險兑</hi>
　<hi>説處險而説是身雖困而道則亨也二五剛中又冇大人之象占者處困能亨則得其正矣非大人其孰</hi>
<pb n="28a"/>
　<hi>能之故曰貞又曰大人者明不正之小人不能當也有言不信又戒以當務晦黙不可尚口益取窮困</hi>
　　<hi>謹按困亨謂困而亨非由困而亨也卦辭上説下險險困也説則困而亨矣困而亨有二義樂天知</hi>
　　<hi>命无怨无尤身困而心常泰也尊德樂義窮且益堅身困而道不屈也此困之所以亨也傳曰困而</hi>
　　<hi>不失所亨其唯君子君子即大人也卦爻二五剛中大人象唯大人能守貞故困而亨亨則吉无咎</hi>
　　<hi>矣困容易有言憤言尤也巧言辱也昌黎三上宰相書後儒譏之東坡詩案禍㡬不測可不戒乎陸</hi>
　　<hi>宣公謫所止輯醫方庻㡬䖏困之道矣兌口言象坎耳在下信象巽疑在互有言不信象</hi>
象曰澤无水困君子以致命遂志<lb/>
　　<hi>謹按䖏困而致命斯遂志而亨矣</hi>
<pb n="28b"/>
初六臀困于株木入于幽谷三嵗不覿○象曰入于幽<lb/>
谷幽不明也<lb/>
　　<hi>謹按初在下卦之下臀象人之坐以臀臀困于株木者木有株无枝葉不可為庇坐困于其下而已</hi>
　　<hi>株木謂二初隔于二不能上與四應是坐困也詩云出于幽谷遷于喬木初在坎底幽谷也使上與</hi>
　　<hi>四應則出谷遷喬矣今乃坐困于株木之下不能自遷入于幽谷已耳三嵗不覿覿應也初與四隔</hi>
　　<hi>二位无由相見也不言吉凶視其自守何如耳</hi>
九二困于酒食朱紱方來利用亨祀征凶无咎○象曰<lb/>
困于酒食中有慶也<lb/>
<pb n="29a"/>
　<hi>夲義困于酒食厭飫苦惱之意酒食人之所欲然醉飽過宜則是反為所困矣朱紱方來上應之也九二</hi>
　<hi>有剛中之德以處困時雖无凶害而反困于得其所欲之多故其象如此而其占利以亨祀若征行則非</hi>
　<hi>其時故凶而於義為无咎也</hi>
　　<hi>謹按九二陽剛得中上與五應以此而䖏困時乃君子在位不得行其道者也鼎烹之飬車服之榮</hi>
　　<hi>人以為亨君子以為困也君子得志澤加于民不得志獨行其道窮通一致何困之有惟享高爵厚</hi>
　　<hi>糈而不得伸其夙志酒食來素餐之恥朱紱起維鵜之誚自顧生平自命何如求為貧賤而不可得</hi>
　　<hi>君子至此困已極矣為之奈何其惟竭誠盡忠以事神者事君冀幸君心一悟而後可以行吾道而</hi>
　　<hi>為所欲為否則不可行而行凶立至矣然以行道而得凶亦无咎也凶以事言咎以理言西漢周猛</hi>
<pb n="29b"/>
　　<hi>蕭望之東漢陳蕃竇武皆凶而无咎者立身无過之地而予國家以荼毒忠良之名而卒至于敗亡</hi>
　　<hi>君子不為也○又按利用享祀謂用酒食朱紱以享神也不用而去既有所不忍用之以征則又取</hi>
　　<hi>凶用以享祀受福惟有中德者能之</hi>
六三困于石據于蒺藜入于其宫不見其妻凶○象曰<lb/>
據于蒺藜乘剛也入于其宫不見其妻不祥也<lb/>
　<hi>程傳六三以隂柔不中正之質處險極而用剛居陽用剛也不善處困之甚者也石堅重難勝之物蒺藜</hi>
　<hi>刺不可據之物三以剛險而上進則二陽在上力不能勝堅不可犯益自困耳团于石也以不善之徳居</hi>
　<hi>九二剛中之上其不安猶藉刺據于蒺藜也進退既皆益团欲安其所益不能矣宫其居所安也妻所安</hi>
<pb n="30a"/>
　<hi>之主也知進退之不可而欲安其居則失其所安矣進退與處皆不可唯死而已其凶可知繫辭曰非所</hi>
　<hi>团而团焉名必辱非所據而據焉身必危既辱且危死期将至妻其可得見邪二陽不可犯也而犯之以</hi>
　<hi>取困是非所困而困也名辱其事惡也三在二上固為據之然茍能謙柔以下之則无害矣乃用剛險以</hi>
　<hi>乘之則不安而取团如據蒺蔾也如是死期将至所安之主可得而見乎</hi>
　　<hi>謹按有家有室而後可以居不見其妻則无家可歸矣三陽位非六之所安也人居是位即以是位</hi>
　　<hi>為主主對賓言賓无定主則有定也程傳以妻為所安之主明三位為妻六為夫也夲義以三為夫</hi>
　　<hi>未當</hi>
九四來徐徐困于金車吝有終○象曰來徐徐志在下<lb/>
<pb n="30b"/>
也雖不當位有與也<lb/>
　<hi>夲義初六九四之正應九四處位不當不能濟物而初六方团于下又為九二所隔故其象如此然邪不</hi>
　<hi>勝正故其占雖為可吝而必有終也金車為九二象未詳疑坎有輪象也</hi>
　　<hi>謹按來徐徐謂四欲來與初應而徐徐不決也金車謂二初阻于二不得應四初之困也四欲與應</hi>
　　<hi>亦畏金車之阻而徐徐不決初之困即四之困也欲拯人之困而反自困其无濟困之才可知吝之</hi>
　　<hi>甚矣然徐徐而來終必相遇故曰有終程傳云有終者事之所歸者正也初四正應終必相從也寒</hi>
　　<hi>士之妻弱國之臣各安其所而已茍擇勢而從則惡之大者不容于世矣五中直故徐有説四不正</hi>
　　<hi>非能徐者勉之如是耳象傳有與也釋有終之義謂正應相與故有終也</hi>
<pb n="31a"/>
九五劓刖困于赤紱乃徐有説利用祭祀○象曰劓刖<lb/>
志未得也乃徐有説以中直也利用祭祀受福也<lb/>
　　<hi>謹按上掩柔下乘剛劓刖象二朱紱方來五則困于朱紱矣然九五剛中説體能從容以處之自可</hi>
　　<hi>出困而愉快也五二同病五位高于二困猶甚焉徐有説與征凶對征則凶徐則説也利用祭祀亦</hi>
　　<hi>與二同困六爻无君象九五臣位之至尊者</hi>
上六困于葛藟于臲卼曰動悔有悔征吉○象曰困于<lb/>
葛藟未當也動悔有悔吉行也<lb/>
　<hi>程傳物極則反事極則變困既極矣理當變矣葛藟纏束之物臲卼危動之狀六處困之極為困所纒束</hi>
<pb n="31b"/>
　<hi>而居最高危之地困于葛藟與臲卼也動悔動輒有悔无所不团也有悔咎前之失也曰自謂也若能曰</hi>
　<hi>如是動皆得悔當變前之所為有悔也能悔則往而得吉也困極而征則出於困矣故吉三以隂在下卦</hi>
　<hi>之上而凶上居一卦之上而无凶何也曰三居剛而處險团而用剛險故凶上以柔居説唯為困極耳困</hi>
　<hi>極則有變团之道也困與屯之上皆以无應居卦終屯則泣血漣如困則有悔征吉屯險極而团説體故</hi>
　<hi>也以説順進可以離乎团也</hi>
　　<hi>謹按困于葛藟欲行不能困于臲卼居復不可乃反而自責曰吾動輒滋悔矣知悔而悔豈不征吉</hi>
　　<hi>而困可出乎悔者悔所行征者行所悔也象辭行也二字為句田氏曰動悔有悔之所以吉者以能</hi>
　　<hi>行而得之也行也二字是解征吉之義象曰未當謂上與三處相應之位同屬隂柔而非正應也非</hi>
<pb n="32a"/>
　　<hi>正應則不能相資而反受其係累矣</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易傳義合訂卷七<lb/>
</p>
<p>
</p>
  </div>
</body>
</text>
</TEI>
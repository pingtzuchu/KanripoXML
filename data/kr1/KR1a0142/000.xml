<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易傳義合訂</head>
    <p>
<pb n="1a"/>
御製周易𫝊義合訂序<lb/>
易之為書以奇偶明陰陽之象以陰陽闡健順之徳以<lb/>
卦爻該事物之變以易簡盡天下之理潔浄精㣲而廣<lb/>
大悉備天徳王道一以貫之故曰易者五經之源也顧<lb/>
自漢魏以來考象變者泥於術數而不足以通幽明之<lb/>
故談義理者淪於空寂而不足以研倫物之㡬至程子<lb/>
易𫝊朱子本義出而義理象數始歸於一於是四聖人<lb/>
作易垂敎之㫖焕然復明於萬世我<lb/>
<pb n="1b"/>
皇祖聖祖仁皇帝御纂周易折中探源河洛直接心𫝊<lb/>
而綜括儒先首列程朱𫝊義誠以𫝊義者義經之樞鑰<lb/>
而易道之通津也故大學士髙安朱文端清修正學品<lb/>
重當代曩在講席啟沃良多平生所學専於儀禮小戴<lb/>
記而易春秋周官亦旁及馬所著𫝊義合訂一編探二<lb/>
子所以云之意發揮而引伸之簡而當博而不支鉤深<lb/>
探賾而不鑿盖玩之熟故擇言也精體之深故析理也<lb/>
宻可謂善言易矣文端以兩粤督臣鄂彌達舊為曹屬<lb/>
<pb n="2a"/>
手授是書鄂彌達梓而𫝊之刻成進覽披閲之下當日<lb/>
勤勤懇懇嘉恵來學之苦心恍乎若接不禁愴然爰援<lb/>
筆而為之序<lb/>
　乾隆二年閏九月十五日<lb/>
　　<hi>序不謹案是    載於</hi>
　　<hi>御製文初集而此集刋本實以冠首今仍據以恭    録</hi>
<pb n="3a"/>
欽定四庫全書　　　　　經部一<lb/>
　周易傳義合訂　　　　　易類<lb/>
　　提要<lb/>
　　　　<hi>臣</hi>等謹案周易傳義合訂十二卷<lb/>
　　　國朝朱軾撰軾號可亭高安人康熈甲戌進士<lb/>
　　　　官至大學士諡文端是編因程子易傳朱子<lb/>
　　　　易本義互有異同為參校以歸一是不復兩<lb/>
　　　　可其說以滋岐貳惟兩義各有發明可以並<lb/>
<pb n="3b"/>
　　　　行不悖者仍俱録焉而附以諸儒之論其諸<lb/>
　　　　儒之論有實勝𫝊義者則竟舎傳義以從之<lb/>
　　　　軾所見亦各附於後其凡例有曰遺象言理<lb/>
　　　　自王輔嗣始然易者象也有象斯有理理從<lb/>
　　　　象生也孔子彖象二傳何嘗非言象雷風山<lb/>
　　　　澤以及乾馬坤牛震龍㢲雞之類皆象也即<lb/>
　　　　卦之剛柔上下應比承乘亦何莫非象乎舎<lb/>
　　　　是而言理不知所謂理者安在矣易道之取<lb/>
<pb n="4a"/>
　　　　類大精麤巨細無所不有即納甲飛伏等術<lb/>
　　　　數之學不可謂非易之一端也况中爻互卦<lb/>
　　　　倒㢲倒兌厚離厚坎之象皆卦體之顯而易<lb/>
　　　　明者乎又稱卦有對易反易反易之義先儒<lb/>
　　　　言之已備來知徳謂之卦綜繆矣又稱程子<lb/>
　　　　不取卦變謂凡卦皆自乾坤來然合之彖傳<lb/>
　　　　究未盡協今一遵朱子一隂一陽自姤復之<lb/>
　　　　說又稱宋元以來易圗不下數千於四聖人<lb/>
<pb n="4b"/>
　　　　之精義全無干涉今一概不録止縷晰朱子<lb/>
　　　　各圖之義而圖仍不載云云全書宗㫖具見<lb/>
　　　　於斯較之分門别户尊一先生之言而先儒<lb/>
　　　　古義無不曲肆掊擊者其識量相去逺矣其<lb/>
　　　　書軾存之日未及刋行乾隆丁巳兩廣總督<lb/>
　　　　鄂彌逹始為校付剞劂恭呈<lb/>
　　御覽蒙<lb/>
　皇上篤念舊學<lb/>
<pb n="5a"/>
　　親灑宸翰弁於編首稱其簡而當博而不支鈎深<lb/>
　　　　探賾而不鑿蓋玩之熟故擇言也精體之深<lb/>
　　　　故析理也密<lb/>
　　天藻表揚昭垂日月非惟是書仰托以不朽即天<lb/>
　　　　下萬世伏繹<lb/>
　　聖謨亦均能得讀易之津梁窺畫卦之閫奥曉然<lb/>
　　　　知所向方也又豈獨軾一人之幸哉乾隆四<lb/>
　　　　十六年九月恭校上<lb/>
<pb n="5b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
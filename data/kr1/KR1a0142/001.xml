<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易𫝊義合訂卷一</head> <lb/>
    <p>
<pb n="1a"/>
欽定四庫全書<lb/>
　周易𫝊義合訂卷一<lb/>
　　　　　　　　　　　　　大學士朱軾撰<lb/>
　　圖義<lb/>
河圖<lb/>
　　<hi>謹按隂陽之有數自易始易以竒象陽耦象陰竒耦者數之總名也竒有竒數耦有耦數若六九若</hi>
　　<hi>七八著者以策之多寡别隂陽之老少而天地之祕洩矣此非聖人創為之也圖書早已宣之矣試</hi>
　　<hi>以河圖言之一二三四五天地之生數也六七八九十天地之成數也太極動而生陽靜而生隂一</hi>
<pb n="1b"/>
　　<hi>動一静互為其根以陽成者以隂生以隂成者以陽生太隂位乎北其數六大陽位乎南其數九少</hi>
　　<hi>陽少隂位乎東西其數七八而一二三四則二太二少之所自生也此河圖四方之位也至五者數</hi>
　　<hi>之主十者數之歸五居四六之間為前後之樞紐十居九一之際又為終始之轉闗五象一圍四内</hi>
　　<hi>三貫二中除中應本數餘即一二三四之數也數盡於五重一為六重二為七重三重四重五為八</hi>
　　<hi>九十十象一五在上一五在下兩其五斯一其十矣十一為一十十十為一百十百為一千以至萬</hi>
　　<hi>億无算莫非十也莫非一也即十即一成數之終生數之始也故曰十者終而始之轉闗也至五行</hi>
　　<hi>八卦之義自具圖中然所取乎圖書止以七九六八之數别隂陽之老少餘可意會无容鑿也又按</hi>
　　<hi>繫辭𫝊天一地二天三地四天五地六天七地八天九地十謂河圖中央四方之數也天數五地數</hi>
<pb n="2a"/>
　　<hi>五者一三五七九竒數二四六八十耦數也此就天地竒耦之數逐一言之各有是五者之目也又</hi>
　　<hi>曰五位相得而各有合天數二十有五地數三十凡天地之數五十有五相得者分竒耦言之北一</hi>
　　<hi>與西九相得為十南七與東三相得為十又得中五為二十有五此天之積數也南二與東八相得</hi>
　　<hi>為十北六與西四相得為十又得中十為三十此地之積數也冇合者總竒耦言之一六合于北為</hi>
　　<hi>七九四合于西為十三兩位合而為二十二七合于南為九三八合于東為十一兩位合亦為二十</hi>
　　<hi>又合中位十五為五十有五此天地之積數也竒耦之生生不窮惟其積也積則對待之體流行之</hi>
　　<hi>用互根互藏之妙具焉矣此燮化之所以成鬼神之所以行也○又按生數所以生成數成數所以</hi>
　　<hi>成生數一二三四即六七八九所以然者五十居中而其用周於外也凡生數皆五成數皆十也試</hi>
<pb n="2b"/>
　　<hi>言之二老一六也四九也九者十減一五增四六者十减四五增一也各以其餘相資而五无縮十</hi>
　　<hi>无盈適得六九之數而老陽老隂之分定矣二少之數亦然左得十之八以其二與上上得二合中</hi>
　　<hi>五而為七矣上得十之七以其三與左左得三合中五而為八矣要之天地无數圖書有數以圖書</hi>
　　<hi>之數為天地之數則以為天地之老者少者有如是之六八七九之數焉耳聖人倣此揲蓍三變皆</hi>
　　<hi>竒為老陽則圖書之九也皆耦為老隂則圖書之六也一竒二耦為少陽一耦二竒為少隂則圖書</hi>
　　<hi>之七八也𫝊曰幽贊於神明而生蓍參天兩地而倚數正謂蓍之策數一依乎圖書五五之數也</hi>
洛書<lb/>
　　<hi>謹按洛書猶河圖也而有異焉者河圖竒耦竝陳洛書則隠寓扶陽抑隂之意焉如竒耦各位而陽</hi>
<pb n="3a"/>
　　<hi>俱居正隂俱居隅也九上而七西也中有五而無十也是皆尊陽之意也先儒謂圖用五書用九圖</hi>
　　<hi>相生書相克今按二圖之數河圖者十之積洛書者九之積積十者十一其五積九者九其五也謂</hi>
　　<hi>書不用十則可謂用九不用五則不可上合東南西南為三五下合西北東北為三五東合東南東</hi>
　　<hi>北西合西南西北為三五連中五則中横中豎西北東南東北西南莫非三五若去中五則八面相</hi>
　　<hi>對皆二五二五者一其十三五者十又五是又未嘗无十也若析而為九則支離牽强矣何如五十</hi>
　　<hi>之自然五行生尅之義非圖書所重况圖右轉相生對面未嘗不相尅書左轉相尅對面未嘗不相</hi>
　　<hi>生也至云洛出書禹則之而衍疇明儒王氏辨之最晰</hi>
　　<hi>又按圖是對待之體書是流行之用一與二對三與四對六與七對八與九對其體然也體立而不</hi>
<pb n="3b"/>
　　<hi>變則用不行故洛書易七九二四之位三其一為三三其三為九三其九為二十七三其七為二十</hi>
　　<hi>一二其二為四二其四為八兩其八為十六兩其六為十二此亦參天兩地之義也</hi>
參伍錯綜<lb/>
　　<hi>謹按自羲畫開天有竒即有耦竒一也耦兩也凡竒不離一耦不離兩兩一為二兩二為四兩三兩</hi>
　　<hi>四兩五為六八十而兩二即一三兩四即三五是凡耦皆竒與竒合无竒不成耦也間一於二為三</hi>
　　<hi>間一於四於六為五七是凡竒皆耦與耦間无耦不成竒也然𫝊曰參伍以變錯綜其數而不及一</hi>
　　<hi>與兩者何也一者數所自起一无數而自為數也兩者對待之數而非變化之數也自一厯三自三</hi>
　　<hi>厯五而一之神兩之化在其中矣參者三之也三之者屬一於二也伍者五之也五之者并兩於三</hi>
<pb n="4a"/>
　　<hi>也三五為十五十五者七八也少陽少隂也六九也老陽老隂也少陰者老陽之變少陽者老隂之</hi>
　　<hi>變也故曰錯綜其數錯者一左一右之謂左三右必一左一右必三是也綜者一低一昂之謂老隂</hi>
　　<hi>昂則進而為少陽老陽低則退而為少隂是也</hi>
小横圖圓圖<lb/>
　　<hi>謹按横圖乾一兌二離三震四㢲五坎六艮七坤八從震㢲中分如大門兩扇停峙東西乾坤為入</hi>
　　<hi>樞之軸闔則震㢲相際開則乾坤相向此隂陽對待之體也若用此為流行之序勢必屈坤接乾而</hi>
　　<hi>一隂一陽與純隂純陽俱在一處寒暑之消長无漸而隂陽之運行失序矣故先天圓圖將後四卦</hi>
　　<hi>翻轉倒接於前㢲與乾交陽極而一隂生坤與震交隂極而一陽生此隂陽流行之序也</hi>
<pb n="4b"/>
大横圖<lb/>
　　<hi>謹按伏聖畫一竒象陽又畫一耦象隂竒耦立而天地之祕洩矣於是三之而為乾為坤錯之而為</hi>
　　<hi>六子兩其三為重卦是六十四卦三百八十四爻莫非此一竒一耦而耦又生於竒故曰一畫開天</hi>
　　<hi>若邵子加一倍法是初畫之一竒一耦不過乾坤之初爻耳謂之一畫開天可乎大傳是生兩儀生</hi>
　　<hi>字包下兩生字兩儀各有老少為四老一而已少則有長中少之别隂陽各三合二老為八是八卦</hi>
　　<hi>即四象四象即兩儀析言之有八約言之止四總之不外竒耦二者耳如大横圖以第二層四兩畫</hi>
　　<hi>為二老為二少兩畫尚未成卦何由知其為少為老乎二老之數九六二少之數七八若止兩畫无</hi>
　　<hi>所謂六七八九矣至八卦摩盪為六十四卦何等簡便乃必倍八為十六倍十六為三十二倍三十</hi>
<pb n="5a"/>
　　<hi>二為六十四逐爻畫成无乃多事乎盖乾一兌二截以至坤八乃隂陽老少以次相生之序也隂陽非</hi>
　　<hi>然為兩者陽中有隂隂中有陽陽中之隂為少隂隂中之陽為少陽有老陽中之少隂老隂中之少</hi>
　　<hi>陽有少陽中之少隂少隂中之少陽均謂之少隂少陽乾坤二老也兌老陽中之少隂艮老隂中之</hi>
　　<hi>少陽也坎離少陽少隂也震少隂中之少陽㢲少陽中之少隂也伏聖既畫八卦乃推原至理而為</hi>
　　<hi>之序如此自後人看來便作卲子加倍畫法自㑹成個六十四卦以此知聖人作易因天地自然之</hi>
　　<hi>理非有安排布置於其間也至二畫四畫五畫本不成卦然四五畫與中爻互卦之說有恰相合者</hi>
　　<hi>四畫從三畫分倍八而為十六互乾坤既未濟剥復夬姤漸歸妹大過頤蹇觧睽家人十六卦五畫</hi>
　　<hi>從四畫分倍十六為三十二互恒鼎大過姤乾夬大有大壯益屯頤復坤剥比觀中孚節損臨同人</hi>
<pb n="5b"/>
　　<hi>革離豐小過旅咸遯師䝉坎渙三十二卦按圓圖乾夬等十六卦各相隔八卦恆鼎等三十二卦每</hi>
　　<hi>八卦相隔四卦皆天然位置也其兩畫者四二□半乾半坤也□□半離半坎半震半㢲也此可見</hi>
　　<hi>卦畫之妙二畫已具三畫之體四畫五畫已備重卦之象而總皆胚胎於一竒一耦中也</hi>
方圖<lb/>
　　<hi>謹按方圖即大横圖照小横圖例泰應接臨履應接同人今層列為八行每行八卦上悔下貞貞自</hi>
　　<hi>下而上照乾一兌二之序每卦行行首乾次兌故豎看西第一行上卦皆乾接北横第一行下卦皆</hi>
　　<hi>乾西北角一卦為重乾豎自北而南止於否横自西而東止於泰此西北最外第一曲也第二曲横</hi>
　　<hi>豎皆兌三曲皆離四曲皆震東第一行上卦皆坤接南横第一行下卦皆坤東南角一卦為重坤豎</hi>
<pb n="6a"/>
　　<hi>自東而西横自南而北亦止於否與泰此東南最外一曲也第二曲横豎皆艮三曲坎四曲㢲曲形</hi>
　　<hi>如矩矩所以為方也故圖積横而為方西北斜迄東南為乾兌離震㢲坎艮坤八純卦西南斜迄東</hi>
　　<hi>北為否為澤山咸火水未濟雷風恒風雷益水火既濟山澤損以至於泰八雜卦四方看來則乾坤</hi>
　　<hi>為一層兌艮一層離坎一層震㢲一層又乾與坤對履與謙對否與泰對遯與臨對萃與大畜對層</hi>
　　<hi>層逐卦皆然又自復一陽為十一月至乾純陽為四月姤一隂為五月至坤純隂為十月是為十二</hi>
　　<hi>月辟卦妙義如環皆天然位置不由人力安排世儒有詆先天諸圖為陳氏偽作者謬哉</hi>
後天圓圖<lb/>
　　<hi>謹按先天圓圖乾南坤北離東坎西其體然也後天入用水火天地之用也故乾坤退而離坎居正</hi>
<pb n="6b"/>
　　<hi>位用事震兌居離坎之位以佐之乾以其位位離乾必退一位而居西南坤以其位位坎坤必進一</hi>
　　<hi>位而居西北然乾金離火坤土坎水有相尅之患故乾易而下坤易而上坤為離生乾又生坎一轉</hi>
　　<hi>移間四卦各得其所矣西北艮位也而乾居之西南㢲位也而坤居之艮㢲何位乎艮越坎而居東</hi>
　　<hi>北東北震位也㢲越離而居東南東南兌位也于是震㢲木生離火火生坤土土生兌乾金金生坎</hi>
　　<hi>水水生木而間以艮土水非土不能生木也</hi>
大圓圖<lb/>
　　<hi>謹按每一卦冒八卦於其上為六十四卦𫝊所謂八卦相盪是也一卦為貞八卦為悔如乾為貞卦</hi>
　　<hi>不動盪乾于其上為重乾盪兑為夬盪離為大有盪震為大壯盪㢲為小畜盪坎為需盪艮為大畜</hi>
<pb n="7a"/>
　　<hi>盪坤為否逐卦相盪毎一卦為貞悔者各八八貞聚於一處八震至八乾接八㢲而迄八坤如小圓</hi>
　　<hi>圖次序八悔亦以次列八貞之上此六十四重卦之大畧也乾夬睽歸妹家人既濟頤復坤剥蹇漸</hi>
　　<hi>觧未濟大過姤十六卦為六十四卦之中爻互卦每一卦互一卦乾夬互重乾大有大壯互澤天夬</hi>
　　<hi>小畜需互火澤睽十六卦互六十四卦恰好間八爻卦得兩卦而乾坤既未濟四卦又為十六卦之中</hi>
卦變圖<lb/>
　　<hi>謹按程子謂凡卦皆自乾坤來其說信然然變自乾坤者又變而為他卦其根柢未嘗不自乾坤來</hi>
　　<hi>也或曰如是則无卦不可變又何必訟自遯而晉自觀邪曰論易道之變凡隂陽相等之卦爻爻俱</hi>
　　<hi>可互易學者以𫝊釋經求其顯而易明者則本義卦變圖盡之矣朱子曰凡一隂一陽之卦各六皆</hi>
<pb n="7b"/>
　　<hi>自復姤而來五隂五陽卦同圖異二隂二陽之卦各十有五皆自臨遯而來四隂四陽卦同圖異三</hi>
　　<hi>隂三陽之卦各二十皆自秦否而來此卦變一定之論也然三隂三陽之卦又有自咸恒損益來者</hi>
　　<hi>二隂之卦有自无妄中孚大畜大過者二陽之卦有自升小過萃頤者盖卦變皆自合而分故噬嗑</hi>
　　<hi>𫝊曰剛柔分動而明賁𫝊曰分剛上而文柔咸恒損益三隂三陽聚於中猶之㤗否也无妄中孚大畜升小</hi>
　　<hi>過萃二隂二陽聚於中猶之臨遯觀大壯也頤大過四隂四陽聚於中剥復夬姤五隂五陽聚於上</hi>
　　<hi>下也本義卦變圖豎㸔横㸔斜㸔俱有精義細玩當自得之</hi>
蓍策之數<lb/>
　　<hi>謹按衍推也以蓍策推衍天地竒耦之數以定卦畫之隂陽老少也大猶大筮之太尊之之辭也朱</hi>
<pb n="8a"/>
　　<hi>子云河圖積數五十五其五十者皆因五而後得獨五為五十所因而自无所因故虚之則但為五</hi>
　　<hi>十又五十五之中其四十者分為陰陽老少之數而其五與十者无所為則又以五乗十以十乗五</hi>
　　<hi>而亦皆為五十矣又謂五為衍母十為衍子盖衍五為十十乘五為五十也止用四十有九者蓍圓</hi>
　　<hi>卦方卦數八八其八為六十四蓍數七七其七為四十九闗子明曰夫一數之兆也雖明其兆未可</hi>
　　<hi>以用也邵子曰一者數之始而非數也去其一而極於九皆用其變者也過揲之數以四一四竒也</hi>
　　<hi>二四耦也除掛一外左右手蓍策共四十八四十八者四其十二兩其二十四也十二者三其四也</hi>
　　<hi>除餘數三四於四十八過楪之數三十六是為九其四九老陽也二十四者六其四也除餘數六四</hi>
　　<hi>於四十八過揲之數二十四亦為六其四六者隂也若三變之中一變餘四兩變餘八共餘數二十</hi>
<pb n="8b"/>
　　<hi>除二十於四十八是為七其四七少陽也三變之中一變餘八兩變餘四共餘數十六除十六於四</hi>
　　<hi>十八是為八其四八者少隂也老變少不變占者占其變也爻辭以斷吉凶二篇六十四卦三百八</hi>
　　<hi>十四爻陽俱稱九隂俱稱六故曰乾之策二百一十有六坤之策一百四十有四又十有八變而成</hi>
　　<hi>重卦九變而一卦以成至每爻三變已各具一卦之象過揲九其四乾也六其四坤也八其四㢲離</hi>
　　<hi>兌也七其四震坎艮也初變竒二三變耦為震二變竒為坎三變竒為艮三隂之卦亦然筮法之妙</hi>
　　<hi>變通周流无窮无盡得其要即少可以見多舉偏可以類全此大衍之所以神妙莫測也</hi>
　<lb/>
　周易傳義合訂卷一<lb/>
</p>
<p>
</p>
  </div>
</body>
</text>
</TEI>
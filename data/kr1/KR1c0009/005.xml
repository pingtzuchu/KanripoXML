<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩卷第五　朱熹集傳<lb/>
　　齊一之八<hi>齊國名夲少昊時爽鳩氏所居之地在禹貢爲靑州之域周武王以封太公望東至于海西至于河南至于穆陵北至于無棣太公姜姓本四岳之後旣封於齊通工商之業便魚鹽之利民多歸之故爲大國今靑齊淄濰德棣等州是其地也</hi>
雞旣鳴矣朝<hi>音潮</hi>旣盈矣匪雞則鳴蒼蠅<lb/>
之聲<hi>賦也言古之賢妃御於君所至於將旦之時必告君曰雞旣鳴矣會<pb n="1b"/>朝之臣旣巳盈矣欲令君早起而視朝也然其實非雞之鳴也乃蒼蠅之聲也蓋賢妃當夙興之時心常恐晚故聞其似者而以爲眞非其心存警畏而不留於逸欲何以能此故詩人叙其事而美之也</hi>○東方明<hi>叶謨郎反</hi>
矣朝旣昌矣匪東方則明<hi>同上</hi>月出之光<lb/>
<hi>賦也東方明則日將出矣昌盛也此再告也</hi>○蟲飛薨薨甘<lb/>
與子同夣<hi>叶莫縢反</hi>會且歸矣無庶予子憎<lb/>
<hi>賦也蟲飛夜將旦而百蟲作也甘樂會朝也○此三告也言當此時我豈不樂<pb n="2a"/>與子同寢而夣哉然羣臣之會於朝者俟君不出將散而歸矣無乃以我之故而并以子爲憎乎</hi>
　　　雞鳴三章章四句<lb/>
子之還<hi>音旋</hi>兮遭我乎峱<hi>乃刀/反</hi>之閒<hi>叶居賢反</hi>
兮並驅從兩肩兮揖我謂我儇<hi>許全反</hi>兮<lb/>
<hi>賦也還便捷之貌峱山名也從逐也獸三歲曰肩儇利也○獵者交錯於道路且以便捷輕利相稱譽如此而不自知其非也則其俗之不美可見而其來亦<pb n="2b"/>必有所自矣</hi>○子之茂<hi>叶莫口反</hi>兮遭我乎峱之<lb/>
道<hi>叶徒厚反</hi>兮並驅從兩牡兮揖我謂我好<lb/>
<hi>叶許厚反</hi>兮<hi>賦也茂美也</hi>○子之昌兮遭我乎峱<lb/>
之陽兮並驅從兩狼兮揖我謂我臧兮<lb/>
<hi>賦也昌盛也山南曰陽狼似犬鋭頭白頰髙前廣後臧善也</hi>
　　　還三章章四句<lb/>
俟我於著<hi>直據反叶直居反</hi>乎而充耳以素<hi>叶孫<pb n="3a"/>租反</hi>乎而尚之以瓊華<hi>叶芳/無反</hi>乎而<hi>賦也俟待也我嫁者自謂也著門屏之閒也充耳以纊懸瑱所謂紞也尚加也瓊華美石似玊者即所以爲瑱也○東萊吕氏日昬禮婿往婦家親迎旣奠鴈御輪而先歸俟于門外婦至則揖以入時齊俗不親迎故女至壻門始見其俟己也</hi>○俟<lb/>
我於庭乎而充耳以青乎而尚之以瓊<lb/>
瑩<hi>音榮</hi>乎而<hi>賦也庭在大門之內寢門之外瓊瑩亦美石似玉者○吕氏曰此昬禮謂婿道婦及寢門揖入時也</hi>○俟我於堂乎<lb/>
<pb n="3b"/>
而充耳以黃乎而尚之以瓊英<hi>叶於良反</hi>乎<lb/>
而<hi>賦也瓊英亦美石似玊者○吕氏曰升階而後至堂此昬禮所謂升自西階之時也</hi>
　　　著三章章三句<lb/>
東方之曰兮彼姝<hi>赤朱反</hi>者子在我室兮<lb/>
在我室兮履我即兮<hi>興也履躡即就也言此女躡我之跡而相就也</hi>○東方之月兮彼姝者子在我闥<lb/>
<pb n="4a"/>
<hi>叶它恱反</hi>兮在我闥兮履我發<hi>叶方/月反</hi>兮<hi>興也闥門内也發行去也言躡我而行去也</hi>
　　　東方之日二章章五句<lb/>
東方未明<hi>叶謨郎反</hi>顚倒<hi>都老反</hi>衣裳顚之倒<lb/>
<hi>叶都妙反</hi>之自公召之<hi>賦也自從也羣臣之朝别色始入○此詩人刺其君興居無節號令不時言東方未明而顚倒其衣裳則旣早矣而又巳有從君所而來召之者焉蓋猶以爲晚也或曰所以然者以有自公所而召之<pb n="4b"/>者故也</hi>○東方未晞顚倒裳衣倒之顛<hi>叶典因反</hi>之自公令<hi>力證反叶/力呈反</hi>之<hi>賦也晞明之始升也令號令也</hi>○折<hi>音/哲</hi>柳樊圃<hi>博故/反</hi>狂夫瞿瞿<hi>俱貝反</hi>
不能辰夜<hi>叶羊茹反</hi>不夙則莫<hi>音慕○比也柳楊之下垂者柔脆之木也樊藩也圃菜園也瞿瞿驚顧之貌夙早也○折柳樊圃雖不足恃然狂夫見之猶驚顧而不敢越以比辰夜之限甚明人所易知今乃不能知而不失之早則失之莫也</hi>
<pb n="5a"/>
　　　東方未明三章章四句<lb/>
南山崔崔<hi>子雖反</hi>雄狐綏綏魯道有蕩齊<lb/>
子由歸旣曰歸止曷又懷<hi>叶胡威反</hi>止<hi>比也南山齊南山也崔崔髙大貌狐邪媚之獸綏綏求匹之貌魯道適魯之道也蕩平易也齊子襄公之妹魯桓公夫人丈姜襄公通焉者也由從也婦人謂嫁曰歸懷思也止語辭○言南山有狐以比襄公居髙位而行邪行且文姜旣從此道歸乎魯矣襄公何爲而復思之乎</hi>○葛屨五兩<hi>如字又音亮</hi>冠<lb/>
<pb n="5b"/>
緌<hi>加誰反</hi>雙<hi>叶所終反</hi>止魯道有蕩齊子庸止<lb/>
旣曰庸止曷又從止<hi>比也兩二屨也緌冠上飾也屨必兩緌必雙物各有偶不可亂也庸用也用此道以嫁于魯也從相從也</hi>○蓻<lb/>
麻如之何衡<hi>音橫</hi>從<hi>子容/反</hi>其畒<hi>莫後/反</hi>取<hi>七喻反</hi>妻如之何必告<hi>工毒反</hi>父母<hi>莫後反</hi>旣曰<lb/>
告<hi>同上</hi>止曷又鞠<hi>居六/反</hi>止<hi>興也蓻樹鞠窮也○欲樹麻者必先縱橫耕治其田畒欲取妻者必先告其父母今魯桓公旣告父母而取妻<pb n="6a"/>矣又曷爲使之得窮其欲而至此哉</hi>○析薪如之何匪斧<lb/>
不克取妻如之何匪媒不得旣曰得止<lb/>
曷又極止<hi>興也克能也極亦窮也</hi>
　　　南山四章章六句<hi>春秋桓公十八年公與夫人姜氏如齊公薨于齊傳曰公將有行遂與姜氏如齊申繻曰女有家男有室無相瀆也謂之有禮易此必敗公會齊矦于濼遂及文姜如齊齊矦通焉公謫之以告夏四月享公使公子彭<pb n="6b"/>生乗公公薨于車此詩前二章刺齊襄後二章刺魯桓也</hi>
無田<hi>音佃</hi>甫田維莠<hi>羊九/反</hi>驕驕<hi>叶音髙</hi>無思<lb/>
遠人勞心忉忉<hi>音刀○比也田謂耕治之也甫大也莠害苗之草也驕驕張王之意忉忉憂勞也○言無田甫田也田甫田而力不給則草盛矣無思遠人也思遠人而人不至則心勞矣以戒時人厭小而務大忽近而圖遠將徒勞而無功也</hi>○無田甫田維莠桀桀無思<lb/>
遠人勞心怛怛<hi>叶旦悅反○比也桀桀猶驕驕也怛怛猶忉忉<pb n="7a"/>也</hi>○婉兮孌<hi>叶龍眷反</hi>兮緫角丱<hi>古患反叶古縣反</hi>
兮未幾<hi>居豈反</hi>見兮突而弁兮<hi>比也婉孌少好貌丱兩角貌未幾未多時也突忽然髙出之貌弁冠名○言緫角之童見之未乆而忽然戴弁以出者非其躐等而強求之也蓋循其序而勢有必至耳比又以明小之可大邇之可遠能循其序而脩之則可以忽然而至其極若躐等而欲速則反有所不達矣</hi>
　　　甫田三章章四句<lb/>
<pb n="7b"/>
盧令令<hi>音零</hi>其人美且仁<hi>賦也盧田犬也令令犬頷下環聲○此詩大意與還畧同</hi>○盧重<hi>直龍反</hi>環其人美且<lb/>
鬈<hi>音權○賦也重環子母環也鬈鬚鬢好貌</hi>○盧重鋂<hi>音梅</hi>其<lb/>
人美且偲<hi>七才反○賦也鋂一環貫二也偲多鬚之貌春秋傳所謂于思即此字古通用耳</hi>
　　　盧令三章章二句<lb/>
敝笱在梁其魚魴鰥<hi>古頑反叶古倫反</hi>齊子歸<lb/>
<pb n="8a"/>
止其從<hi>才用反</hi>如雲<hi>比也敝壞笱罟也魴鰥大魚也歸歸齊也如雲言衆也○齊人以敝笱不能制大魚比魯莊公不能防閑文姜故歸齊而從之者衆也</hi>○敝笱在梁其魚魴鱮<hi>才吕反</hi>齊<lb/>
子歸止其從如雨<hi>比也鱮似魴厚而頭大或謂之鰱如雨亦多也</hi>○敝笱在梁其魚唯唯<hi>唯癸反</hi>齊子歸<lb/>
止其從如水<hi>比也唯唯行出入之貌如水亦多也</hi>
　　　敝笱三章章四句<hi>按春秋魯莊公二年夫人<pb n="8b"/>姜氏會齊矦干禚四年夫人姜氏享齊矦于祝丘五年夫人姜氏如齊師七年夫人姜氏會齊矦于防又會齊矦于穀</hi>
載驅薄薄<hi>普各反</hi>簟茀朱鞹<hi>苦郭反</hi>魯道有<lb/>
蕩齊子發夕<hi>叶祥<graphic n="KR1371" url="https://raw.githubusercontent.com/kanripo/KR-Gaiji/master/images/KR1371.png" mimeType="image/png"/>反○賦也薄薄疾驅聲簟方文席也茀車後戶也朱朱<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>也䪃獸皮之去毛者蓋車/革質而朱<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>也夕猶㝛也發夕謂離於所㝛之舎〇齊人刺文姜乗此車而來會襄公也</hi>○四驪<hi>力馳反</hi>
濟濟<hi>子禮反</hi>垂轡濔濔<hi>乃禮反</hi>魯道有蕩齊<lb/>
<pb n="9a"/>
<pb n="10a"/>
　　　載驅四章章四句<lb/>
猗嗟昌兮頎<hi>音祈</hi>而長兮抑若揚兮美目<lb/>
揚兮巧趨蹌兮射則臧兮<hi>賦也猗嗟歎辭昌盛也頎長貌抑而若揚美之盛也揚目之動也蹌趨翼如也臧善也○齊人極道魯莊公威儀技藝之美如此所以刺其不能以禮防閑其母若曰惜乎其獨少此耳</hi>
○猗嗟名兮美目清兮儀旣成兮終日<lb/>
射<hi>食亦反</hi>矦不出正<hi>音/征</hi>兮展我甥<hi>叶桑經反</hi>兮<lb/>
<pb n="10b"/>
<hi>賦也名猶稱也言其威儀技藝之可名也清目清明也儀旣成言其終事而禮無違也矦張布而射之者也正設的於矦中而射之者也大射則張皮矦而設鵠賓射則張布矦而設正展誠也姊妹之子曰甥言稱其爲齊之甥而又以明非齊矦之子此詩人之微詞也按春秋桓公二年夫人姜氏至自齊六年九月子同生即莊公也十八年桓公乃與夫人如齊則莊公誠非齊矦之子也</hi>○<lb/>
猗嗟孌<hi>叶龍眷反</hi>兮清揚婉<hi>叶紆願反</hi>兮舞則選<lb/>
<hi>雪戀反</hi>兮射則貫<hi>叶扄/縣反</hi>兮四矢反<hi>叶孚絢反</hi>兮<lb/>
<pb n="11a"/>
以禦亂<hi>叶靈眷反</hi>兮<hi>賦也孌好貌清目之美也揚眉之美也婉亦好貌選異於衆也或曰齊於樂節也貫中而貫革也四矢禮射每發四矢反復也中皆得其故處也言莊公射藝之精可以禦亂如以金僕姑射南宫長萬可見矣</hi>
　　　猗嗟三章章六句<hi>或曰子可以制母乎趙子曰夫死從子通乎其下况國君乎君者人神之主風敎之本也不能正家如正國何若莊公者哀痛以思父誠敬以事母威刑<pb n="11b"/>以馭下車馬僕從莫不俟命夫人徒往乎夫人之往也則公哀敬之不至威命之不行耳東萊吕氏曰此詩三章譏刺之意皆在言外嗟嘆再三則莊公所大闕者不言可見矣</hi>
　　　　齊國十一篇三十四章一百<lb/>
　　　　四十三句<lb/>
　　魏一之九<hi>魏國名夲舜禹故都在禹貢冀州雷首之北析城之西南枕河曲北渉汾水其地陿隘而民貧俗儉蓋有聖賢之遺<pb n="12a"/>風焉周𥘉以封同姓後爲晉獻公所滅而取其地今河中府解州即其地也蘇氏曰魏地入晉乆矣其詩疑皆爲晉而作故列於唐風之前猶邶鄘之於衛也今按篇中公行公路公族皆晉官疑實晉詩又恐魏亦嘗有此官蓋不可考矣</hi>
糾糾<hi>吉<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>反</hi>葛屨可以履霜摻摻<hi>所衘反</hi>女<lb/>
手可以縫裳要<hi>於遥反</hi>之襋<hi>紀力反</hi>之好人<lb/>
服<hi>叶蒲北反</hi>之<hi>興也糾糾繚戾寒凉之意夏葛屨冬皮屨摻摻猶纎纎也<pb n="12b"/>女婦未廟見之稱也娶婦三月廟見然後執婦功要裳要襋衣領好人猶大人也○魏地陿隘其俗儉嗇而𥚹急故以葛屨履霜起興而刺其使女縫裳又使治其要襋而遂服之也此詩疑即縫裳之女所作</hi>○好人提提<lb/>
<hi>徒兮反</hi>宛<hi>於阮/反</hi>然左辟<hi>音/避</hi>佩其象揥<hi>勑帝反</hi>
維是𥚹心是以爲刺<hi>叶音砌○賦也提提安舒之意宛然讓之貌也讓而辟者必左揥所以摘髪用象爲之貴者之飾也其人如此若無有可刺矣所以刺之者以其𥚹迫急促如前章之云耳</hi>
<pb n="13a"/>
　　　葛屨二章一章六句一章五句<lb/>
<hi>廣漢張氏曰夫子謂與其奢也寧儉則儉雖失中本非惡德然而儉之過則至於吝嗇迫隘計較分毫之閒而謀利之心始急矣葛屨汾沮洳園有桃三詩皆言其急迫瑣碎之意</hi>
彼汾沮洳言采其莫<hi>音慕</hi>彼其<hi>音記</hi>之子美<lb/>
無度美無度殊異乎公路<hi>興也汾水名出太厡府晉陽山西南入河沮洳水浸處下濕之地莫菜也似柳葉厚而長有毛刺可爲羮<pb n="13b"/>無度言不可以尺寸量也公路者掌公之路車晉以卿大夫之庶子爲之○此亦刺儉不中禮之詩言若此人者美則美矣然其儉嗇𥚹急之態殊不似貴人也</hi>○彼汾一方言采其桑彼其之子美<lb/>
如英<hi>叶於良反</hi>美如英殊異乎公行<hi>戸郎反○興也一方彼一方也史記扁鵲視見垣一方人英華也公行即公路也以其主兵車之行列故以謂之公行也</hi>○彼汾一曲言采其藚<hi>音續</hi>
彼其之子美如玊美如玊殊異乎公族<lb/>
<pb n="14a"/>
<hi>興也一曲謂水曲流處藚水舄也葉如車前草公族掌公之宗族晉以卿大夫之適子爲之</hi>
　　　汾沮洳三章章六句<lb/>
園有桃其實之殽心之憂矣我歌且謡<lb/>
<hi>音遥</hi>不我知者謂我士也驕彼人是哉<hi>叶將黎反</hi>子曰何其<hi>音基</hi>心之憂矣其誰知之其<lb/>
誰知之蓋亦勿思<hi>叶新齎反○興也殽食也合曲曰歌徒歌<pb n="14b"/>曰謡其語辭○詩人憂其國小而無政故作是詩言園有桃則其實之殽矣心有憂則我歌且謡矣然不知我之心者見其歌謡而反以爲驕且曰彼之所爲巳是矣而子之言獨何爲哉蓋舉國之人莫覺其非而反以憂之者爲驕也於是憂者重嗟歎之以爲此之可憂𥘉不難知彼之非我特未之思耳誠思之則將不暇非我而自憂矣</hi>○園有棘其實之食心之<lb/>
憂矣聊以行國<hi>叶于逼反</hi>不我知者謂我士<lb/>
也罔極彼人是哉子曰何其心之憂矣<lb/>
<pb n="15a"/>
其誰知之其誰知之蓋亦勿思<hi>興也棘棗之短者聊且畧之辭也歌謡之不足則出遊於國中而冩憂也極至也罔極言其心縱恣無所至極</hi>
　　　園有桃二章章十二句<lb/>
陟彼岵<hi>音戸</hi>兮瞻望父兮父曰嗟予子行<lb/>
役夙夜無巳上愼旃哉猶來無止<hi>賦也山無草木曰岵上猶尚也○孝子行役不忘其親故登山以望其父之所在因想像<pb n="15b"/>其父念已之言曰嗟乎我之子行役夙夜勤勞不得止息又祝之曰庶幾愼之哉猶可以來歸無止於彼而不來也蓋生則必歸死則止而不來矣或曰止獲也言無爲人所獲也</hi>○陟彼屺<hi>音/起</hi>兮瞻望母<hi>叶滿彼反</hi>
兮母曰嗟予季行役夙夜無寐上愼旃<lb/>
哉猶來無棄<hi>賦也山有草木曰屺季少子也尤憐愛少子者婦人之情也無寐亦言其勞之甚也棄謂死而棄其尸也</hi>○陟彼岡兮<lb/>
瞻望兄<hi>叶虗王反</hi>兮兄曰嗟予弟行役夙夜<lb/>
<pb n="16a"/>
必偕<hi>叶舉里反</hi>上愼<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>哉猶來無死<hi>叶想止反○賦也山脊曰岡必偕言與其儕同作同止不得自如也</hi>
　　　陟岵三章章六句<lb/>
十畒之閒<hi>叶居賢反</hi>兮桑者閑閑<hi>叶胡田反</hi>兮行<lb/>
與子還<hi>叶音旋</hi>兮<hi>賦也十畒之閒郊外所受場圃之地也閑閑往來者自得之貌行猶將也還猶歸也〇政亂國危賢者不樂仕於其朝而思與其友歸於農圃故其詞如此</hi>○十畒之外<hi>叶五墜反</hi>兮桑<lb/>
<pb n="16b"/>
者泄泄<hi>以丗反</hi>兮行與子逝兮<hi>賦也十畒之外鄰圃也泄泄猶閑閑也逝往也</hi>
　　　十畒之閒二章章三句<lb/>
坎坎伐檀<hi>叶徒㳂反</hi>兮寘之河之干<hi>叶居焉反</hi>兮<lb/>
河水清且漣<hi>力㕓反</hi>猗<hi>於宜反</hi>不稼不穡胡<lb/>
取禾三百㕓<hi>直連反</hi>兮不狩不獵胡瞻爾<lb/>
庭有縣<hi>音玄</hi>貆<hi>音/暄</hi>兮彼君子兮不素餐<hi>七丹<pb n="17a"/>反叶七宣反</hi>兮<hi>比也坎坎用力之聲檀木可爲車者寘與置同干厓也漣風行水成文也猗與兮同語詞也書斷斷猗大學作兮莊子亦云而我猶爲人猗是也種之曰稼歛之曰穡胡何也一夫所居曰㕓狩亦獵也貆貉類素空餐食也○詩人言有人於此用力伐檀將以爲車而行陸也今乃寘之河干則河水清漣而無所用雖欲自食其力而不可得矣然其志則自以爲不耕則不可以得禾不獵則不可以得獸是以甘心窮餓而不悔也詩人述其事而歎之以爲是眞能不空食者後丗若徐稺之流非其力不食其厲志蓋如此</hi>○坎<lb/>
<pb n="17b"/>
坎伐輻<hi>音福叶筆力反</hi>兮寘之河之側<hi>叶莊力反</hi>兮<lb/>
河水清且直猗不稼不穡胡取禾三百<lb/>
億兮不狩不獵胡瞻爾庭有縣特兮彼<lb/>
君子兮不素食兮<hi>比也輻車輻也伐木以爲輻也直波文之直也十萬曰億蓋言禾秉之數也獸三歲曰特</hi>○坎坎伐輪兮<lb/>
寘之河之漘<hi>順倫反</hi>兮河水清且淪猗不<lb/>
稼不穡胡取禾三百囷<hi>丘倫反</hi>兮不狩不<lb/>
<pb n="18a"/>
獵胡瞻爾庭有縣鶉<hi>音純</hi>兮彼君子兮不<lb/>
素飱<hi>素門反叶素倫反</hi>兮<hi>比也輪車輪也伐木以爲輪也淪小風水成文轉如輪也囷圎倉也鶉䳺屬熟食曰飱</hi>
　　　伐檀三章章九句<lb/>
碩䑕碩䑕無食我黍三歲貫<hi>古亂反</hi>女<hi>音汝</hi>
莫我肯顧<hi>叶公五反</hi>逝將去女適彼樂<hi>音洛下同</hi>
土樂土樂土爰得我所<hi>比也碩大也三歲言其乆也貫<pb n="18b"/>習顧念逝往也樂土有道之國也爰於也○民困於貪殘之政故託言大䑕害己而去之也</hi>○碩䑕碩䑕無食我麥<hi>叶訖力反</hi>三<lb/>
歲貫女莫我肯德逝將去女適彼樂國<lb/>
<hi>叶于逼反</hi>樂國樂國爰得我直<hi>比也德歸恩也直猶冝也</hi>
○碩䑕碩䑕無食我苗<hi>叶音毛</hi>三歲貫女<lb/>
莫我肯勞逝將去女適彼樂郊<hi>叶音髙</hi>樂<lb/>
郊樂郊誰之永號<hi>尸毛反○比也勞勤勞也謂不以我爲勤<pb n="19a"/>勞也永號長呼也言旣往樂郊則無復有害已者當復爲誰而永號乎</hi>
　　　碩䑕三章章八句<lb/>
　　　　魏國七篇十八章一百二十<lb/>
　　　　八句<lb/>
詩卷第五<lb/>
</p>
<p>
</p>
  </div>
</body>
</text>
</TEI>
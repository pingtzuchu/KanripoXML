<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩卷第十四　朱熹集傳<lb/>
　　桑扈之什二之七<lb/>
交交桑扈<hi>矦古反</hi>有鶯其羽君子樂<hi>音洛</hi>胥<lb/>
<hi>叶思呂反</hi>受天之祜<hi>矦古反○興也交交飛往來之貌桑扈竊脂也鶯然有文章也君子指諸矦胥語詞祜福也○此亦天子燕諸矦之詩言交交桑扈則有鶯其羽矣君子樂胥則受天之祜矣頌禱之詞也</hi>○交交<lb/>
桑扈有鶯其領君子樂胥萬邦之屏<hi>卑郢<pb n="1b"/>反○興也領頸屏蔽也言其能爲小國之藩衞蓋任方伯連帥之職者也</hi>○<lb/>
之屏之翰<hi>叶胡見反</hi>百辟<hi>音/璧</hi>爲憲不戢<hi>荘立反</hi>
不難<hi>叶乃多反</hi>受福不那<hi>賦也翰幹也所以當牆兩邉障土者也辟君憲法也言其所統之諸矦皆以之爲法也戢歛難愼那多也不戢戢也不難難也不那那也蓋曰豈不歛乎豈不愼乎其受福豈不多乎古語聲急而然也後放此</hi>○兕<hi>徐履/反</hi>觥<hi>古橫/反</hi>其觩<hi>音求</hi>旨酒<lb/>
思柔彼交匪敖<hi>五報反</hi>萬福來求<hi>賦也兕觥爵也<pb n="2a"/>觩角上曲貌旨美也思語詞也敖傲通交際之閒無所傲慢則我無事於求福而福反來求我也</hi>
　　　桑扈四章章四句<lb/>
鴛鴦于飛畢之羅之君子萬年福祿宜<lb/>
<hi>叶牛何反</hi>之<hi>興也鴛鴦匹鳥也畢小㒺長柄者也羅㒺也君子指天子也○此諸矦所以答桑扈也鴛鴦于飛則畢之羅之矣君子萬年則福祿宜之矣亦頌禱之詞也</hi>○鴛鴦在梁戢其左翼君子萬<lb/>
<pb n="2b"/>
年宜其遐福<hi>叶筆力反○興也石絶水爲梁戢歛也張子曰禽鳥並棲一正一倒戢其左翼以相依於内舒其右翼以防患於外蓋左不用而右便故也遐逺也乆也</hi>○乗<hi>繩證/反</hi>馬在廐<hi>音/救</hi>摧<hi>采卧反</hi>
之秣<hi>音末叶莫佩反</hi>之君子萬年福祿艾<hi>魚葢反叶魚肺反</hi>之<hi>興也摧莝秣粟艾養也蘚氏曰艾老也言以福祿終其身也亦通○乗馬在廐則摧之秣之矣君子萬年則福祿艾之矣</hi>○乗馬在<lb/>
廐秣之摧<hi>叶徂爲采卧二反</hi>之君子萬年福祿<lb/>
<pb n="3a"/>
綏<hi>叶宣佳土果二反</hi>之<hi>興也綏安也</hi>
　　　鴛鴦四章章四句<lb/>
有頍<hi>缺婢反</hi>者弁實維伊何爾酒旣旨爾<lb/>
殽旣嘉<hi>叶居何反</hi>豈伊異人兄弟匪他<hi>湯何反</hi>
蔦<hi>音鳥</hi>與女蘿<hi>力多/反</hi>施<hi>以豉/反</hi>于松柏<hi>叶逋莫反</hi>
未見君子憂心弈弈<hi>叶弋灼反</hi>旣見君子庶<lb/>
幾説<hi>音悦</hi>懌<hi>叶弋灼反○賦而興又比也頍弁貌或曰舉首貌弁皮弁<pb n="3b"/>嘉旨皆美也匪他非他人也蔦寄生也葉似當盧子如覆盆子赤黑甜美女蘿兎絲也蔓連草上黄赤如金此則比也君子兄弟爲賓者也奕奕憂心無所薄也○此未燕兄弟親戚之詩故言有頍者弁實維伊何乎爾酒旣旨爾殽旣嘉則豈伊異人乎乃兄弟而匪他也又言蔦蘿施于木上以比兄弟親戚纏緜依附之意是以未見而憂旣見而喜也</hi>○有頍者弁實維何<lb/>
期爾酒旣旨爾殽旣時豈伊異人兄弟<lb/>
具來<hi>叶陵之反</hi>蔦與女蘿施于松上<hi>叶時亮反</hi>未<lb/>
<pb n="4a"/>
兄君子憂心怲怲<hi>兵命反叶兵旺反</hi>旣見君子<lb/>
庶幾有臧<hi>叶才浪反○賦而興又比也何期猶伊何也時善具俱也怲怲憂盛滿也臧善也</hi>○有頍者弁實維在首爾<lb/>
酒旣㫖爾殽旣阜<hi>方九反</hi>豈伊異人兄弟<lb/>
甥舅<hi>巨九反</hi>如彼雨<hi>于付/反</hi>雪先集維霰<hi>蘇薦反</hi>死喪<hi>去聲</hi>無曰無幾<hi>居豈/反</hi>相見樂<hi>音洛</hi>酒<lb/>
今夕君子維宴<hi>賦而興又比也阜猶多也甥舅謂母姑姊妹妻<pb n="4b"/>族也霰雪之始凝者也將大雨雪必先微温雪自上下遇温氣而搏謂之霰乆而寒勝則大雪矣言霰集則將雪之候以比老至則將死之徴也故卒言死喪無日不能乆相見矣但當樂飲以盡今夕之歡篤親親之意也</hi>
　　　頍弁三章章十二句<lb/>
間關車之舝<hi>胡瞎下介二反</hi>兮思孌<hi>力兖反</hi>季女<lb/>
逝<hi>石列石例二反</hi>兮匪飢匪渴德音來括雖無<lb/>
好友<hi>叶羽已反</hi>式燕且喜<hi>賦也間關設舝聲也舝車軸頭鐵也<pb n="5a"/>無事則脱行則設之昏禮親迎者乘車變美貌逝往括會也○此燕樂其新昏之詩故言閒關然設此車舝者蓋思彼變然之季女故乘此車往而迎之也匪飢也匪渴也望其德音來括而心如飢渴耳雖無他人亦當宴飲以相喜樂也</hi>
○依彼平林有集維鷮<hi>音驕</hi>辰彼碩女令<lb/>
德來敎<hi>叶居爻反</hi>式燕且譽好<hi>呼報反</hi>爾無射<lb/>
<hi>音亦叶都故反○興也依茂木貌鷮雉也微小於翟走而且鳴其尾長肉甚美辰時碩大也爾卽季女也射厭也○依彼平林則有集維鷮辰彼碩女則以令<pb n="5b"/>德來配已而敎誨之是以式燕且譽而悦慕之無厭也</hi>○雖無旨<lb/>
酒式飲庶幾雖無嘉殽式食庶幾雖無<lb/>
德與女<hi>音汝</hi>式歌且舞<hi>賦也言嘉皆美也女亦指季女也○言我雖無旨酒嘉殽美德以與女女亦當飲食歌舞以相樂也</hi>○陟彼<lb/>
高岡析<hi>星歴反</hi>其柞<hi>才落/反</hi>薪<hi>叶音襄</hi>析其柞<lb/>
薪其葉湑<hi>思呂反</hi>兮鮮<hi>息淺反</hi>我覯爾我心<lb/>
冩<hi>叶想羽反</hi>兮<hi>興也陟登柞櫟湑盛鮮少覯見也○陟岡而析薪則其葉<pb n="6a"/>湑兮矣我得見爾則我心寫兮矣</hi>○高山仰<hi>叶五剛反</hi>止景<lb/>
行行<hi>叶戸郎反</hi>止四牡騑騑<hi>孚非反</hi>六轡如琴<lb/>
覯爾新昏以慰我心<hi>興也仰瞻望也景行大道也如琴謂六轡調和如琴瑟也慰安也○高山則可仰景行則可行馬服御良則可以迎季女而慰我心也此又舉其始終而言也表記曰小雅曰高山仰止景行行止子曰詩之好仁如此鄉道而行中道而廢忘身之老也不知年數之不足也俛焉日有孳孳斃而後已</hi>
<pb n="6b"/>
　　　車舝五章章六句<lb/>
營營靑蠅止于樊<hi>音煩叶汾乾反</hi>豈弟君子無<lb/>
信䜛言<hi>比也營營往來飛聲亂人聽也靑蠅汙穢能變白黑樊藩也君子謂王也○詩人以王好聽䜛言故以靑蠅飛聲比之而戒王以勿聽也</hi>○<lb/>
營營靑蠅止于棘䜛人㒺極交亂四國<lb/>
<hi>叶越逼反○興也棘所以爲藩也極猶己也</hi>○營營靑蠅止<lb/>
于榛<hi>士巾反</hi>䜛人㒺極構<hi>古豆/反</hi>我二人<hi>興也</hi>
<pb n="7a"/>
<pb n="8a"/>
爵<hi>賦也初筵初卽席也左右筵之左右也秩秩有序也楚列貌殽豆實也核籩實也旅陳也和旨調美也孔甚也偕齊一也設宿設而又遷於下也大射樂人宿縣厥明將射乃遷樂於下以避射位是也舉醻舉所奠之醻爵也逸逸往來有序也大矦君矦也天子熊矦白質諸矦麋矦赤質大夫布矦畫以虎豹士布矦畫以鹿豕天子矦身一丈其中三分居一白質畫熊其外則丹地畫以雲氣抗張也凡射張矦而不繫左下綱中掩束之至將射司馬命張矦弟子脱束遂繫下綱也大矦張而弓矢亦張節也射夫旣同比其耦也射禮選羣臣爲三<pb n="8b"/>耦三耦之外其餘各自取匹謂之衆耦獻猶奏也發發矢也的質也祈求也爵射不中者飲豐上之觶也○衞武公飲酒悔過而作此詩此章言因射而飲者初筵禮儀之盛酒旣調美而飲者齊一至於設鍾鼓舉醻爵抗大矦張弓矢而衆耦拾發各心競云我以此求爵汝也</hi>○籥舞笙鼓樂旣<lb/>
和奏<hi>叶宗五反</hi>烝衎<hi>若旦反</hi>烈祖以洽百禮百<lb/>
禮旣至有壬有林錫爾純嘏子孫其湛<lb/>
<hi>都南反叶持林反</hi>其湛曰樂<hi>音/洛</hi>各奏爾能<hi>叶奴金反</hi>
<pb n="9a"/>
賓載手仇<hi>音拘叶求其二音</hi>室人入又<hi>叶由怡二音</hi>
酌彼康爵以奏爾時<hi>叶酬時二音○賦也籥舞文舞也烝進衎樂烈業洽合也百禮言其備也壬大林盛也言禮之盛大也錫神錫之也爾主祭者也嘏福湛樂也各奏爾能謂子孫各酌獻尸尸酢而卒爵也仇讀曰㪺室人有室中之事者謂佐食也又復也賓手挹酒室人復酌爲加爵也康安也酒所以安體也或曰康讀曰抗記曰崇坫康圭此亦謂坫上之爵也時時祭也蘇氏曰時物也○此言因祭而飲者始時禮樂之盛如此也</hi>○賓之<lb/>
<pb n="9b"/>
初筵溫溫其㳟其未醉止威儀反反<hi>叶分邅反</hi>曰旣醉止威儀幡幡<hi>叶分/邅反</hi>舎<hi>音捨</hi>其坐<lb/>
遷屢舞僊僊其未醉止威儀抑抑曰旣<lb/>
醉止威儀怭怭<hi>毗必反</hi>是曰旣醉不知其<lb/>
秩<hi>賦也反反顧禮也幡幡輕數也遷徙屢數也僊僊軒舉之狀抑抑愼密也怭怭媟嫚也秩常也○此言凡飲酒者常始乎治而卒乎亂也</hi>○賓旣<lb/>
載號<hi>乎毛反</hi>載呶<hi>女交反</hi>亂我籩豆屢舞僛<lb/>
<pb n="10a"/>
僛<hi>起其反</hi>是曰旣醉不知其郵<hi>叶于其反</hi>側弁<lb/>
之俄屢舞傞傞<hi>素多反</hi>旣醉而出竝受其<lb/>
福<hi>叶筆力反</hi>醉而不出是謂伐德飲酒孔嘉<lb/>
<hi>叶居何反</hi>維其令儀<hi>叶牛何反○賦也號呼呶讙也僛僛傾側之狀郵與尤同過也側傾也俄傾貌傞傞不止也出去伐害孔甚令善也○此章極言醉者之狀因言賓醉而出則與主人俱有美譽醉至若此是害其德也飲酒之所以甚美者以其有令儀耳今若此則無復有儀矣</hi>○凡此飲<lb/>
<pb n="10b"/>
酒或醉或否<hi>叶補美反</hi>旣立之監或佐之史<lb/>
彼醉不臧不醉反恥式勿從謂無俾大<lb/>
<hi>音泰</hi>怠<hi>叶養里反</hi>匪言勿言匪由勿語由醉之<lb/>
言俾出童羖<hi>音古</hi>三爵不識<hi>叶失志/二音</hi>矧<hi>失引反</hi>敢多又<hi>叶夷益夷豉二反〇賦也監史司正之屬燕禮鄉射恐有懈倦失禮者立司正以監之察儀法也謂告由從也童羖無角之羖羊必無之物也識記也○言飲酒者或醉或不醉故旣立監而佐之以史則彼醉者所爲<pb n="11a"/>不善而不自知使不醉者反爲之羞愧也安得從而告之使勿至於大怠乎告之若曰所不當言者勿言所不當從者勿語醉而妄言則將罰女使出童羖矣設言必無之物以恐之也女飲至三爵已昏然無所記矣况敢又多飲乎又丁寧以戒之也</hi>
　　　賓之初筵五章章十四句<hi>毛氏序曰衞武公刺幽王也韓氏序曰衞武公飲酒悔過也今按此詩意與大雅抑戒相類必武公自悔之作當從韓義</hi>
<pb n="11b"/>
魚在在藻有<hi>頁符云分反</hi>其首王在在鎬豈<lb/>
<hi>苦在反</hi>樂<hi>音/洛</hi>飲酒<hi>興也藻水草也頒大首貌豈亦樂也○此天子燕諸矦而諸矦美天子之詩也言魚何在乎在乎藻也則有頒其首矣王何在乎在乎鎬京也則豈樂飲酒矣</hi>○魚在在藻有莘<hi>所巾反</hi>
其尾王在在鎬飲酒樂豈<hi>叶去幾反○興也莘長也</hi>
○魚在在藻依于其蒲王在在鎬有那<lb/>
<hi>乃多反</hi>其居<hi>興也那安居處也</hi>
<pb n="12a"/>
　　　魚藻三章章四句<lb/>
采菽采菽筐<hi>音匡</hi>之筥<hi>音/舉</hi>之君子來朝<hi>音潮</hi>
何錫予<hi>音與</hi>之雖無予之路車乘<hi>繩證反</hi>馬<lb/>
<hi>叶滿補反</hi>又何予之玄袞<hi>古本/反</hi>及黼<hi>音甫○興也菽大豆也君子諸矦也路車金路以賜同姓象路以賜異姓也玄袞玄衣而畫以卷龍也黼如斧形刺之於裳也周制諸公袞冕九章己見九罭篇矦伯鷩冕七章則自華蟲以下子男毳冕五章衣自宗<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>以下而裳黼黻孤卿絺冕三章則<pb n="12b"/>衣粉米而裳黼黻大夫玄冕則玄衣黻裳而己○此天子所以答魚藻也采菽采菽貝必以筐筥盛之君子來朝則必有以錫予之又言今雖無以予之然已有路車乘馬玄袞及黼之賜矣其言如此者好之無己意猶以爲薄也</hi>○<lb/>
觱<hi>音必</hi>沸<hi>音/弗</hi>檻<hi>胡覽/反</hi>泉<hi>叶才/勻反</hi>言采其芹<hi>巨斤反</hi>君子來朝言觀其旂<hi>巨依反叶巨斤反</hi>其旂<lb/>
淠淠<hi>匹弊反</hi>鸞聲嘒嘒<hi>呼恵/反</hi>載驂<hi>七南反</hi>載<lb/>
駟君子所屆<hi>叶居氣反○興也觱沸泉出貌檻泉正出也芹水草<pb n="13a"/>可食淠淠動貌嘒嘒聲也屆至也○觱沸檻泉則言采其芹諸矦來朝則言觀其旂見其旂聞其鸞聲又見其馬則知君子之至於是也</hi>○赤芾<hi>音弗</hi>
在股邪幅在下<hi>叶後五反</hi>彼交匪紓<hi>音舒叶上與反</hi>
天子所予<hi>音與</hi>樂只<hi>音/止</hi>君子天子命<hi>叶彌并反</hi>
之樂只君子福祿申之<hi>賦也脛本日股邪幅偪也邪纒於足如今行縢所以束脛在股下也交交際也紓緩也○言諸矦服此芾偪見於天子㳟敬齊遫不敢紓緩則爲天子所與而申之以福祿也</hi>○維柞<lb/>
<pb n="13b"/>
<pb n="13b"/>
優哉游哉亦是戾<hi>叶郎之反</hi>矣<hi>興也紼繂也纚維皆繫也言以大索纚其舟而繫之也葵揆也揆禉度也膍厚戾至也○汎汎楊舟則必以紼纚維之樂只君子則天子以葵之福祿必膍之於是又歎其優游而至於此也</hi>
　　　采菽五章章八句<lb/>
騂騂<hi>息營反</hi>角弓翩<hi>匹然/反</hi>其反<hi>叶分邅反</hi>矣兄<lb/>
弟昏姻無胥遠<hi>叶於圓反</hi>矣<hi>興也騂騂弓調和貌角弓以角<pb n="14a"/>飾弓也翩反貎弓之爲物張之則内向而來弛之則外反而去有似兄弟昏姻親疎遠近之意胥相也○此刺王不親九族而好䜛佞使宗族相怨之詩言騂騂角弓旣翩然而反矣兄弟昏姻則豈可以相遠哉</hi>○爾之遠<hi>叶於圓反</hi>矣民胥然矣爾之敎矣民胥傚矣<hi>賦也爾王也上之所爲下必有甚者</hi>○此令兄弟綽綽有裕<lb/>
<hi>預與二音</hi>不令兄弟交相爲瘉<hi>同上○賦也令善綽寛裕饒瘉病也○言雖王化之不善然此善兄弟則綽綽有𥙿而不變彼不善之兄<pb n="14b"/>弟則由此而交相病矣盖指䜛己之人而言也</hi>○民之無良相<lb/>
怨一方受爵不讓<hi>叶如羊反</hi>至于已斯亾<hi>賦也一方彼一方也○相怨者各據其一方耳若以責人之心責已愛已之心愛人使彼己之閒交見而無蔽則豈有相怨者哉况兄弟相怨相䜛以取爵位而不知遜讓終亦必亾而己矣</hi>○老馬反爲駒<hi>叶去聲</hi>不顧<lb/>
其後<hi>叶下故反</hi>如食<hi>音/嗣</hi>宜饇<hi>於據反</hi>如酌孔取<lb/>
<hi>叶音娶○比也饇飽孔甚也○言其但知䜛害人以取爵位而不知其不勝任<pb n="15a"/>如老馬憊矣而反自以爲駒不顧其後將有不勝任之患也又如食之已多而宜飽矣酌之所取亦已甚矣</hi>○母敎猱升木如塗塗<lb/>
附君子有徽猷小人與屬<hi>音蜀叶殊遇反○比也猱獮㺅也性善升木不待敎而能也塗泥附著徽美猷道屬附也○言小人骨肉之恩本薄王又好䜛佞以來之是猶敎猱升木又如於泥塗之上加以泥塗附之也茍王有美道則小人將反爲善以附之不至於如此矣</hi>○雨<hi>于付反</hi>雪瀌瀌<hi>符驕反</hi>見晛<hi>乃見/反</hi>曰<hi>音越韓詩劉向作聿<pb n="15b"/>下章放此</hi>消莫肯下<hi>遐稼/反</hi>遺式居婁<hi>力住反荀子作屢</hi>驕<hi>比也瀌瀌盛貌晛日氣也張子曰䜛言遇明者當自止而王甘信之不肯貶下而遺棄之更益以長慢也</hi>○雨雪浮浮見晛曰<lb/>
流如蠻如髦<hi>叶莫矦反</hi>我是用憂<hi>比也浮浮猶瀌瀌也流流而去也蠻南蠻也髦夷髦也書作髳言其無禮義而相殘賊也</hi>
　　　角弓八章章四句<lb/>
有菀<hi>音鬱</hi>者桺不尚息焉上帝甚蹈<hi>戰國策作<pb n="16a"/>上大甚神</hi>無自暱焉俾予靖之後予極焉<hi>比也桺茂木也尚庶幾也上帝指王也蹈當作神言威靈可畏也暱近靖安也極求之盡也○王者暴虐諸矦不朝而作此詩言彼有菀然茂盛之桺行路之人豈不庶幾欲就止息乎以比人誰不欲朝事王者而王甚威神使人畏之而不敢近耳使我朝而事之以靖王室後必將極其所欲以求於我蓋諸矦皆不朝而已獨至則王必責之無已如齊威王朝周而後反爲所辱也或曰興也下章放此</hi>○有菀者桺不尚愒<hi>欺例反</hi>焉上帝甚<lb/>
<pb n="16b"/>
蹈<hi>見上</hi>無自瘵<hi>側界反叶/子例反</hi>焉<hi>戰國䇿作也</hi>俾予<lb/>
靖之後予邁<hi>叶力制反</hi>焉<hi>比也愒息瘵病也邁過也求之過其分也</hi>○有鳥高飛亦傅<hi>音/附</hi>于天<hi>叶鐵因反</hi>彼人<lb/>
之心于何其臻曷予靖之居以凶矜<hi>興也傅臻皆至也彼人斥王也居猶徒然也凶矜遭凶禍而可憐也○鳥之高飛極至于天耳彼王之心於何所極乎言其貪縱無極求責無已人不知其所至也如此則豈予能靖之乎乃徒然自取凶矜耳</hi>
<pb n="17a"/>
　　　菀桺三章章六句<lb/>
　　　　桑扈之什十篇四十三章二<lb/>
　　　　百八十二句<lb/>
<pb n="17b"/>
</p>
<p>
</p>
  </div>
</body>
</text>
</TEI>
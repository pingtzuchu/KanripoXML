<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩卷第八　朱熹集傳<lb/>
　　豳一之十五<hi>豳國名在禹貢雍州岐山之北厡隰之野虞夏之際棄爲后稷而封於邰及夏之衰棄稷不務棄子不窋失其官守而自竄於戎狄之閒不窋生鞠陶鞠陶生公劉能復修后稷之業民以富實乃相土地之冝而立國於豳之谷焉十丗而大王徙居岐山之陽十二丗而文王始受天命十三丗而武王遂爲天子武王崩成王立年㓜不能涖阼周公旦以冡宰攝政乃述后稷公劉之化<pb n="1b"/>作詩一篇以戒成王謂之豳風而後人又取周公所作及凢爲周公而作之詩以附焉豳在今邠州三水縣邰在今京兆府武功縣</hi>
七月流火<hi>叶虎委反</hi>九月授衣<hi>叶上聲</hi>一之日<lb/>
觱<hi>音必</hi>發<hi>叶方/吠反</hi>二日之栗烈<hi>叶力制反</hi>無衣無<lb/>
褐<hi>音曷叶許例反</hi>何以卒歲<hi>或曰發烈褐皆如字而歳讀如雪</hi>
三之日于耜<hi>叶羊里反</hi>四之曰舉趾同我婦<lb/>
子<hi>叶獎履反</hi>饁<hi>炎輒/反</hi>彼南畒<hi>叶满/彼反</hi>田畯<hi>音俊</hi>至<lb/>
<pb n="2a"/>
喜<hi>賦也七月斗建申之月夏之七月也後凡言月者放此流下也火大火也以六月之昏加於地之南方至七月之昏則下而流矣九月霜降始寒而蠶績之功亦成故授人以衣使禦寒也一之日謂斗建子一陽之月二之日謂斗建丑二陽之月也變月言日言是月之日也後凡言日者放此蓋周之先公巳用此以紀候故周有天下遂以爲一代之正朔也觱發風寒也栗烈氣寒也褐毛布也歲夏正之歲也于往也耜田器也于耜言往脩田器也舉趾舉足而耕也我家長自我也饁餉田也田畯田大夫勸農之官也○周公以成王未知稼<pb n="2b"/>穡之艱難故陳后稷公劉風化之所由使瞽矇朝夕諷誦以敎之此章首言七月暑退將寒故九月而授衣以禦之蓋十一月以後風氣日寒不如是則無以卒歲也正月則往脩田器二月則舉趾而耕少者旣皆岀而在田故老者率婦子而餉之治田早而用力齊是以田畯至而喜之也此章前叚言衣之始後叚言食之始二章至五章終前叚之意六章至八章終後叚之意</hi>○七月<lb/>
流火九月授衣春曰載陽有鳴倉庚<hi>叶古郎反</hi>女執懿筐遵彼微行<hi>叶户郎反</hi>爰求柔桑<lb/>
<pb n="3a"/>
春曰遲遲采蘩祁祁<hi>巨之反</hi>女心傷悲殆<lb/>
及公子同歸<hi>賦也載始也陽温和也倉庚黃鸝也懿深美也遵循也微行小逕也柔桑稺桑也遲遲日長而暄也蘩白蒿也所以生蠶今人猶用之蓋𧖟生未齊未可食桑故以此啖之也祁祁衆多也或曰徐也公子豳公之子也○再言流火授衣者將言女功之始故又本於此遂言春日始和有鳴倉庚之時而𧖟始生而執深筐以求稺桑然又有生而未齊者則采蘩者衆而此治蠶之女感時而傷悲蓋是時公子猶娶於國中而貴家大族連姻公室者亦<pb n="3b"/>無不力於蠶桑之務故其許嫁之女預以將及公子同歸而逺其父母爲悲也其風俗之厚而上下之情交相忠愛如此後章凡言公子者放此</hi>○七<lb/>
月流火八月萑<hi>户官反</hi>葦<hi>章鬼/反</hi>𧖟月條<hi>它彫反</hi>桑取彼斧斨<hi>七羊反</hi>以伐逺揚猗<hi>於宜反</hi>
彼女桑七月鳴鵙<hi>圭覔反</hi>八月載績載玄<lb/>
載黃我朱孔陽爲公子裳<hi>賦也萑葦即蒹葭也𧖟月治𧖟之月條桑枝落之采其葉也斧隋銎斨方銎逺揚逺枝揚起者也取葉存<pb n="4a"/>條曰猗女桑小桑也小桑不可條取故取其葉而存其條猗猗然爾鵙伯勞也績緝也玄黒而有赤之色朱赤色陽明也○言七月暑退將寒而是歲禦冬之備亦庶幾其成矣又當預擬來歲治𧖟之用故於八月萑葦旣成之際而収蓄之將以爲曲薄至來歲治𧖟之月則采桑以供𧖟食而大小畢取見𧖟盛而人力至也蠶事旣備又於鳴鵙之後麻熟而可績之時則績其麻以爲布而凡此蠶績之所成者皆染之或玄或黃而其朱者尤爲鮮明皆以供上而爲公子之裳言勞於其事而不自愛以奉其上蓋至誠慘怛之意上以是施之下以是報<pb n="4b"/>之也以上二章專言蠶績之事以終首章前叚無衣之意</hi>○四月秀<lb/>
葽<hi>於遥反</hi>五月鳴蜩<hi>徒彫/反</hi>八月其穫<hi>戸郭反</hi>
十月隕<hi>于敏反</hi>蘀<hi>音/託</hi>一之日于貉<hi>戸各反</hi>取<lb/>
彼狐貍<hi>力之反</hi>爲公子裘<hi>叶渠之反</hi>二之日其<lb/>
同載纘<hi>子管反</hi>武功言私其豵<hi>子公反</hi>獻豜<lb/>
<hi>古年反</hi>于公<hi>賦也不榮而實曰秀葽草名蜩蟬也穫禾之早者可穫也隕墜蘀落也謂草木隕落也貉狐狸也干貉猶言于耜謂往取狐狸也同竭作<pb n="5a"/>以狩也纘習而繼之也豵一歲豕<graphic n="KR1807" url="https://raw.githubusercontent.com/kanripo/KR-Gaiji/master/images/KR1807.png" mimeType="image/png"/>三歲豕也○言自四月純陽而歷一陰四陰以至純陰之月則大寒之候將至雖𧖟桑之功無所不備猶恐其不足以禦寒故于貉而取狐狸之皮以爲公子之裘也獸之小者私之以爲已有而大者則獻之於上亦愛其上之無已也此章專言狩獵以終首章前叚無褐之意</hi>
○五月斯螽<hi>音終</hi>動股六月莎<hi>素和反</hi>雞振<lb/>
羽七月在野<hi>叶上與反</hi>八月在宇九月在戶<lb/>
<hi>後五反</hi>十月蟋蟀入我牀下<hi>叶後五反八字一句</hi>穹<lb/>
<pb n="5b"/>
<hi>起弓反</hi>窒<hi>珍悉/反</hi>熏<hi>許云/反</hi>鼠塞向墐<hi>音/覲</hi>户<hi>同上</hi>
嗟我婦子<hi>叶茲五反</hi>曰爲改歳入此室處<hi>賦也斯螽莎雞蟋蟀一物隨時變化而異其名動股始躍而以股鳴也振羽能飛而以翅鳴也宇簷下也暑則在野寒則依人穹空隙也窒塞也向北岀牖也墐塗也庶人篳户冬則塗之東萊吕氏曰十月而曰改歲三正之通于民俗尚矣周特舉而迭用之耳○言覩蟋蟀之依人則知寒之將至矣於是室中空隙者塞之熏鼠使不得穴於其中塞向以當北風墐戶以禦寒氣而語其婦子曰歲將<pb n="6a"/>改矣天旣寒而事亦巳可以入此室處矣此見老者之愛也此章亦以終首章前叚禦寒之意</hi>○六月食鬰及薁<hi>於六反</hi>七月亨<lb/>
<hi>普庚反</hi>葵及菽<hi>音/叔</hi>八月剥<hi>普卜/反</hi>棗<hi>叶音走</hi>十<lb/>
月穫稻<hi>叶徒苟反</hi>爲此春酒以介眉壽<hi>叶殖酉反</hi>
七月食瓜<hi>叶音孤</hi>八月斷壷九月叔苴<hi>七餘反</hi>采荼<hi>音徒</hi>薪樗<hi>敕書/反</hi>食<hi>音/嗣</hi>我農夫<hi>賦也鬰棣屬薁蘡薁也葵菜名菽豆也剥擊也穫稻以釀酒也介助也介眉壽者頌禱之<pb n="6b"/>辭也壷瓠也食瓜斷壷亦去圃爲埸之漸也叔拾也苴麻子也荼苦菜也樗惡木也○自此至卒章皆言農圃飲食祭祀燕樂以終首章後叚之意而此章果酒嘉𬞞以供老疾奉賓祭瓜瓠苴荼以爲常食少長之義豐儉之節然也</hi>○<lb/>
九月築埸圃<hi>博故反</hi>十月納禾稼<hi>叶古護反</hi>黍<lb/>
稷重<hi>直容反</hi>穋<hi>音六叶/六直反</hi>禾麻菽麥<hi>叶訖力反</hi>嗟<lb/>
我農夫我稼旣同上入執宮功晝爾于<lb/>
茅筲爾索綯<hi>徒刀反</hi>亟<hi>紀力反</hi>其乗屋其始<lb/>
<pb n="7a"/>
播百榖<hi>賦也場圃同地物生之時則耕治以爲圃而種菜茹物成之際則築堅之以爲場而納禾稼蓋自田而納之於埸也禾者榖連藁秸之緫名禾之秀實而在野者曰稼先種後熟曰重後種先熟曰穋再言禾者稻秫苽粱之屬皆禾也同聚也宮邑居之宅也古者民受五畒之宅二畒半爲廬在田春夏居之二畒半爲宅在邑秋冬居之功葺治之事也或曰公室官府之役也古者用民之力歲不過三日是也索絞也綯索也乗升也○言納於場者無所不備則我稼同矣可以上入都邑而執治宮室之事矣故晝往取茅夜而絞索亟升<pb n="7b"/>其屋而治之蓋以來歲將復始播百榖而不暇於此故也不待督責而自相警戒不敢休息如此吕氏曰此章終始農事以極憂勤艱難之意</hi>○二之<lb/>
日鑿冰冲冲三之日納于凌<hi>力證反</hi>陰<hi>叶於容反</hi>四之日其蚤<hi>音/早</hi>獻羔祭韭<hi>音九叶已小反</hi>九<lb/>
月肅霜十月滌<hi>徒力反</hi>場朋酒斯饗<hi>叶虚良反</hi>
曰殺羔芉躋<hi>子奚反</hi>彼公堂稱彼兕觥<hi>
                        <graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>彭反叶古黃反</hi>萬壽無疆<hi>賦也鑿冰謂取冰於山也冲冲鑿冰之意<pb n="8a"/>周禮正歲十二月令斬冰是也納藏也藏冰所以備暑也凌陰冰室也豳土寒多正月風未解凍故冰猶可藏也蚤蚤朝也韭菜名獻羔祭韭而後啓之月令仲春獻羔開冰先薦寢廟是也蘇氏曰古者藏冰發冰以節陽氣之盛夫陽氣之在天地譬猶火之著於物也故常有以解之十二月陽氣藴伏錮而未發其盛在下則納冰於地中至於二月四陽作蟄蟲起陽始用事則亦始啓冰而廟薦之至於四月陽氣畢達陰氣將絶則冰於是大發食肉之禄老病喪浴冰無不及是以冬無愆陽夏無伏隂春無凄風秋無苦雨雷岀不震無灾霜雹癘疾<pb n="8b"/>不降民不夭札也胡氏曰藏冰開冰亦聖人輔相爕調之一事爾不專恃此以爲治也肅霜氣肅而霜降也滌場者農事畢而掃埸地也兩尊曰朋鄉飲酒之禮兩尊壷于房戶閒是也躋升也公堂君之堂也稱舉也疆竟也○張子曰此章見民忠愛其君之甚旣勸趍其藏冰之役又相戒速畢場功殺芉以獻于公舉酒而祝其壽也</hi>
　　　七月八章章十一句<hi>周禮籥章中春晝擊土鼔龡豳詩以逆暑中秋夜迎寒亦如之即謂此詩也王氏曰<pb n="9a"/>仰觀星日霜露之變俯察昆蟲草木之化以知天時以授民事女服事乎內男服事乎外上以誠愛下下以忠利上父父子子夫夫婦婦養老而慈幼食力而助弱其祭祀也時其燕饗也節此七月之義也</hi>
鴟鴞鴟鴞旣取我子<hi>又叶入聲</hi>無毀我室<hi>又叶上聲</hi>恩斯勤斯鬻<hi>由六/反</hi>子之閔<hi>叶眉/貧反</hi>斯<hi>比也爲鳥言以自比也鴟鴞鵂鶹惡鳥攫鳥子而食者也室鳥自名其巢也恩情愛<pb n="9b"/>也勤篤厚也鬻養閔憂也○武王克商使弟管叔鮮蔡叔度監于紂子武庚之國武王崩成王立周公相之而二叔以武庚叛且流言於國曰周公將不利於孺子故周公東征二年乃得管叔武庚而誅之而成王猶未知公之意也公乃作此詩以貽王託爲鳥之愛巢者呼鴟鴞而謂之曰鴟鴞鴟鴞爾旣取我之子矣無更毀我之室也以我情愛之心篤厚之意鬻養此子誠可憐憫今旣取之其毒甚矣況又毀我室乎以比武庚旣敗管蔡不可更毀我王室也</hi>○迨<lb/>
天之未陰雨徹彼桑土<hi>音杜徒古反</hi>綢<hi>直留反</hi>
<pb n="10a"/>
繆<hi>莫矦反</hi>牖戶<hi>叶後五/反</hi>今女<hi>音汝</hi>下民或敢侮<lb/>
予<hi>叶演女反○比也迨及徹取也綢繆纏綿也牖巢之通氣處戶其出入處也○亦爲鳥言我及天未陰雨之時而往取桑根以纒綿巢之隙穴使之堅固以備隂雨之患則此下土之民誰敢有侮予者亦以比己深愛王室而預防其患難之意故孔子贊之曰爲此詩者其知道乎能治其國家誰敢侮之</hi>
○予手拮<hi>音吉</hi>据<hi>音/居</hi>予所捋<hi>力活反</hi>荼予所<lb/>
蓄租<hi>子胡反</hi>予口卒瘏<hi>音徒</hi>曰予未有室家<lb/>
<pb n="10b"/>
<hi>叶古胡反○比也拮据手口共作之貌捋取也荼萑苕可藉巢者也蓄積租聚卒盡瘏病也室家巢也○亦爲鳥言作巢之始所以拮据以捋荼蓄租勞苦而至於盡病者以巢之未成也以比己之前日所以勤勞如此者以王室之新造而未集故也</hi>○予羽譙譙<hi>在消/反</hi>予尾翛翛<hi>素彫反</hi>予室翹翹<hi>祈消反</hi>風雨所漂<hi>匹遥反</hi>摇予<lb/>
維音嘵嘵<hi>呼堯反○比也譙譙殺也翛翛敝也翹翹危也嘵噴急也○亦爲鳥言羽殺尾敝以成其室而未定也風雨又從而飄摇之則我之哀鳴<pb n="11a"/>安得而不急哉以比已旣勞悴王室又未安而多難乗之則其作詩以喻王亦不得而不汲汲也</hi>
　　　鴟鴞四章章五句<hi>事見書金縢篇</hi>
我徂東山慆慆<hi>吐刀反</hi>不歸<hi>無韻未詳</hi>我來自<lb/>
東零雨其濛我東曰歸我心西悲制彼<lb/>
裳衣勿士行<hi>戶郎反</hi>枚<hi>叶謨/悲反</hi>蜎蜎<hi>鳥玄反</hi>者<lb/>
蠋<hi>音蜀</hi>烝在桑野<hi>叶上/與反</hi>敦<hi>都廻反</hi>彼獨㝛亦<lb/>
<pb n="11b"/>
在車下<hi>叶後五反○賦也東山所征之地也慆慆言乆也零落也濛雨貌裳衣平居之服也勿士行枚未詳其義鄭氏曰士事也行陳也枚如箸㗸之有繣結項中以止語也蜎蜎動貌蠋桑蟲似𧖟者也烝發語聲敦獨處不移之貌此則興也○成王旣得鴟鴞之詩又感雷風之變始悟而迎周公於是周公東征已三年矣旣歸因作詩以勞歸士蓋爲之述其意而言曰我之東征旣乆而歸塗又有遇雨之勞因追言其在東而言歸之時心已西嚮而悲於是制其平居之服而以爲自今可以勿爲行陳㗸枚之事矣及其在塗則又覩物起興<pb n="12a"/>而自嘆曰彼蜎蜎者蠋其在彼桑野矣此敦然而獨㝛者則亦在此車下矣</hi>
○我徂東山慆慆不歸我來自東零雨<lb/>
其濛果臝<hi>力果反</hi>之實亦施<hi>芉䜴反</hi>于宇伊<lb/>
威在室蠨<hi>音蕭</hi>蛸<hi>所交/反</hi>在戶<hi>後五/反</hi>町<hi>他頂反</hi>
畽<hi>他短反</hi>鹿場熠<hi>以執/反</hi>燿<hi>以照/反</hi>宵行<hi>叶戶郎反</hi>
不可畏<hi>叶於非反</hi>也伊可懷<hi>叶胡/威反</hi>也<hi>賦也果臝栝樓也施延也蔓生延施于宇下也伊威鼠婦也室不掃則有之蠨蛸小蜘蛛也戶<pb n="12b"/>無人出入則結網當之町畽舎旁隙地也無人焉故鹿以爲場也熠燿明不定貌宵行蟲名如𧖟夜行喉下有光如螢也章首四句言其往來之勞在外之乆故每章重言見其感念之深遂言巳東征而室廬荒廢至於如此亦可畏矣然豈可畏而不歸哉亦可懷思而巳此則述其歸未至而思家之情也</hi>○我<lb/>
徂東山慆慆不歸我來自東零雨其濛<lb/>
鸛<hi>古玩反</hi>鳴于垤<hi>田節反叶地一反</hi>婦歎于室洒<lb/>
埽穹窒我征聿至<hi>叶入聲</hi>有敦<hi>都廻反</hi>瓜苦<lb/>
<pb n="13a"/>
烝在栗薪自我不見于今三年<hi>叶尼因反○賦也鸛水鳥似鶴者也垤蟻塜也穹窒見七月○將陰雨則穴處者先知故蟻岀垤而鸛就食之遂鳴於其上也行者之妻亦思其夫之勞苦而歎息於家於是洒掃穹窒以待其歸而其夫之行忽巳至矣因見苦瓜繫於栗薪之上而曰自我之不見此亦巳三年矣栗周土所宜木與苦瓜皆微物也見之而喜則其行乆而感深可知矣</hi>○我徂東山慆慆不歸我來<lb/>
自東零雨其濛倉庚于飛熠燿其羽之<lb/>
<pb n="13b"/>
子于歸皇駁<hi>邦角反</hi>其馬<hi>叶满𥙷反</hi>親結其縭<lb/>
<hi>叶離羅二音</hi>九十其儀<hi>叶宜俄/二音</hi>其新孔嘉<hi>叶居宜居何二反</hi>其舊如之何<hi>叶奚河二音○賦而興也倉庚飛昬姻時也熠燿鮮明也黃白曰皇駵白曰駁縭婦人之禕也母戒女而爲之施衿結帨也九其儀十其儀言其儀之多也○賦時物以起興而言東征之歸士未有室家者及時而昬姻旣甚美矣其舊有室家者相見而喜當如何邪</hi>
　　　東山四章章十二句<hi>序曰一章言其完也<pb n="14a"/>二草言其思也三章言其室家之望女也四章樂男女之得及時也君子之於人序其情而閔其勞所以說也說以使民民忘其死其唯東山乎愚謂完謂全師而歸無死傷之苦思謂未至而思有愴恨之懷至於室家望女男女及時亦皆其心之所願而不敢言者上之人乃先其未發而歌詠以勞苦之則其歡欣感激之情爲如何哉蓋古之勞詩皆如此其上下之際情志交孚雖家人父子之相語無以過之此其所以維持鞏固數十百<pb n="14b"/>年而無一旦土崩之患也</hi>
旣破我斧又缺我斨<hi>七羊反</hi>周公東征四<lb/>
國是皇哀我人斯亦孔之將<hi>賦也隋銎曰斧方銎曰斨征伐之用也四國四方之國也皇匡也將大也○從軍之士以前篇周公勞己之勤故言此以答其意曰東征之役旣破我斧而缺我斨其勞甚矣然周公之爲此舉蓋將使四方莫敢不一於正而後巳其哀我人也豈不大哉然則雖有破斧缺斨之勞而義有所不得辤矣夫管蔡流言以謗周公而公以六軍<pb n="15a"/>之衆往而征之使其心一有岀於自私而不在於天下則撫之雖勤勞之雖至而從役之士豈能不怨也哉今觀此詩固足以見周公之心大公至正天下信其無有一豪自愛之私抑又有以見當是之時雖𬒳堅執鋭之人亦皆能以周公之心爲心而不自爲一身一家之計蓋亦莫非聖人之徒也學者於此熟玩而有得焉則其心正大而天地之情眞可見矣</hi>旣破我斧又缺<lb/>
我錡<hi>巨冝反叶巨何反</hi>周公東征四國是吪<hi>五戈反</hi>哀我人斯亦孔之嘉<hi>叶居何反○賦也錡鑿屬吪化<pb n="15b"/>嘉善也</hi>○旣破我斧又缺我銶<hi>音求</hi>周公東<lb/>
征四國是遒<hi>在羞反</hi>哀我人斯亦孔之休<lb/>
<hi>賦也銶木屬遒歛而固之也休美也</hi>
　　　破斧三章章六句<hi>范氏曰象日以殺舜爲事舜爲天子也則封之管蔡啓商以叛周公之爲相也則誅之迹雖不同其道則一也蓋象之禍及於舜而巳故舜封之管蔡流言將危周公以閒王室得罪於天下故周公誅之非周公誅之<pb n="16a"/>天下之所當誅也周公豈得而私之哉</hi>
伐柯如何匪斧不克取<hi>七喻反</hi>妻如何匪<lb/>
媒不得<hi>比也柯斧柄也克能也媒通二姓之言者也○周公居東之時東人言此以比平日欲見周公之難</hi>伐柯伐柯其則不逺<lb/>
我覯<hi>古豆反</hi>之子籩豆有踐<hi>賤淺反○比也則法也我東人自我也之子指其妻而言也籩竹豆也豆木豆也踐行列之貌○言伐柯而有斧則不過即此舊斧之柯而得其新柯之法娶妻而有媒則亦不過即此<pb n="16b"/>見之而成其同牢之禮矣東人言此以比今日得見周公之易深喜之之詞也</hi>
　　　伐柯二章章四句<lb/>
九罭<hi>于逼反</hi>之魚鱒<hi>才損/反</hi>魴<hi>音房</hi>我覯之子<lb/>
衮<hi>古本反</hi>衣繡裳<hi>興也九罭九囊之網也鱒似鯶而鱗細眼赤魴巳見上皆魚之美者也我東人自我也之子指周公也衮衣裳九章一曰龍二曰山三曰華蟲雉也四曰火五曰宗彞虎蜼也皆繢於衣六曰藻七曰粉米八曰黼九曰黻皆繡於裳天子之龍一升二降上公但/有降龍以龍首卷然故謂之衮<pb n="17a"/>也○此亦周公居東之時東人喜得見之而言九罭之網則有鱒魴之魚矣我覯之子則見其衮衣繡裳之服矣</hi>○鴻飛遵渚公歸無<lb/>
所於女<hi>音汝下同</hi>信處<hi>興也遵循也渚小洲也女東人自相女也再㝛曰信○東人聞成王將迎周公又自相謂而言鴻飛則遵渚矣公歸豈無所乎今特於女信處而巳</hi>○鴻飛遵陸公歸不復於<lb/>
女信㝛<hi>興也髙平曰陸不復言將留相王室而不復來東也</hi>○是<lb/>
以有衮衣兮無以我公歸兮無使我心<lb/>
<pb n="17b"/>
悲兮<hi>賦也承上二章言周公信處信㝛於此是以東方有此服衮衣之人又願其且留於此無遽迎公以歸歸則將不復來而使我心悲也</hi>
　　　九罭四章一章四句三章章三<lb/>
　　　句<lb/>
狼跋<hi>蒲末反</hi>其胡載㚄<hi>丁四/反</hi>其尾公孫<hi>音遜</hi>
碩膚赤舄<hi>音昔</hi>几几<hi>興也跋躐也胡頷下懸肉也載則㚄跲也老狼有胡進而躐其胡則退而跲其尾公周公也孫讓碩大膚美也赤舄冕服<pb n="18a"/>之舄也几几安重貌○周公雖遭疑謗然所以處之不失其常故詩人美之言狼跋其胡則㚄其尾矣公遭流言之變而其安肆自得乃如此蓋其道隆德盛而安土樂天有不足言者所以遭大變而不失其常也夫公之被毀以管蔡之流言也而詩人以爲此非四國之所爲乃公自讓其大美而不居耳蓋不使讒邪之口得以加乎公之忠聖此可見其愛公之深敬公之至而其立言亦有法矣</hi>○狼㚄其尾載跋其胡公孫碩膚德<lb/>
音不瑕<hi>叶洪孤反○興也德音猶令聞也瑕疪病也○程子曰周公之<pb n="18b"/>處已也夔夔然存恭畏之心其存誠也蕩蕩然無顧慮之意所以不失其聖而德音不瑕也</hi>
　　　狼跋二章章四句<hi>范氏曰神龍或濳或飛能大能小其變化不測然得而蓄之若犬羊然有欲故也唯其可以蓄之是以亦得醢而食之凡有欲之類莫不可制焉唯聖人無欲故天地萬物不能易也富貴貧賤死生如寒暑晝夜相代乎前吾豈有二其心乎哉亦順受之而巳矣舜受堯之天下不<pb n="19a"/>以爲泰孔子阨於陳蔡而不以爲戚周公遠則四國流言近則王不知而赤舄几几德音不瑕其致一也</hi>
　　　豳國七篇二十七章二百三<lb/>
　　　句<hi>程元問於文中子曰敢問豳風何風也曰變風也元曰周公之際亦有變風乎曰君臣相誚其能正乎成王終疑周公則風遂變矣非周公至誠其孰卒正之哉元曰居變風之末何也曰夷王以下變風不復正矣夫子蓋傷之<pb n="19b"/>也故終之以豳風言變之可正也惟周公能之故係之以正變而克正危而克扶始終不失其本其惟周公乎係之豳遠矣哉○籥章龡豳詩以逆暑迎寒巳見於七月之篇矣又曰祈年于田祖則龡豳雅以樂田畯祭蜡則龡豳頌以息老物則考之於詩未見其篇章之所在故鄭氏三分七月之詩以當之其道情思者爲風正禮節者爲雅樂成功者爲頌然一篇之詩首尾相應乃剟取其一節而偏用<pb n="20a"/>之恐無此理故王氏不取而但謂本有是詩而亡之其說近是或者又疑但以七月全篇隨事而變其音節或以爲風或以爲雅或以爲頌則於理爲通而事亦可行如又不然則雅頌之中凢爲農事而作者皆可冠以豳號其說具於大田良耜諸篇讀者擇焉可也</hi>
<pb n="20b"/>
</p>
<p>
詩卷第八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩卷第十六　朱熹集傳<lb/>
　大雅三<hi>說見小雅</hi>
　　文王之什三之一<lb/>
文王在上於<hi>音烏下同</hi>昭于天<hi>叶鐵因反</hi>周雖舊<lb/>
邦其命維新有周不顯帝命不時<hi>叶上紙反</hi>
文王陟降在帝左右<hi>叶羽已反○賦也於歎辭昭明也命天命也不顯猶言豈不顯也帝上帝也不時猶言豈不時也左右旁側也○周<pb n="1b"/>公追述文王之德明周家所以受命而代商者皆由於此以戒成王此章言文王旣沒而其神在上昭明于天是以周邦雖自后稷始封千有餘年而其受天命則自今始也夫文王在上而昭于天則其德顯矣周雖舊邦而命則新則其命時矣故又曰有周豈不顯乎帝命豈不時乎蓋以文王之神在天一升一降無時不在上帝之左右是以子孫蒙其福澤而君有天下也春秋傳天王追命諸侯之詞曰叔父陟恪在我先王之左右以佐事上帝語意與此正相似或疑恪亦降字之誤理或然也</hi>○亹亹<hi>音/尾</hi>文王令聞<hi>音問</hi>不<lb/>
<pb n="2a"/>
已陳錫哉周侯文王孫子<hi>叶獎里反</hi>文王孫<lb/>
子本支百世凡周之士不顯亦世<hi>賦也亹亹強勉之貌令聞善譽也陳猶敷也哉語辭侯維也本宗子也支庶子也○文王非有所勉也純亦不已而人見其若有所勉耳其德不已故今旣沒而其令聞猶不已也令聞不已是以上帝敷錫于周維文王孫子則使之本宗百世爲天子支庶百世爲諸矦而又及其臣子使凡周之士亦世世修德與周匹休焉</hi>
○世之不顯厥猶翼翼思皇多士生此<lb/>
<pb n="2b"/>
王國<hi>叶于逼反</hi>王國克生維周之楨<hi>音貞</hi>濟濟<lb/>
<hi>子禮反</hi>多士文王以寧<hi>賦也猶謀翼翼勉敬也思語辭皇美楨幹也濟濟多貌○此承上章而言其傳世豈不顯乎而其謀猶皆能勉敬如此也美哉此衆多之賢士而生於此文王之國也文王之國能生此衆多之士則足以爲國之幹而文王亦頼以爲安矣蓋言文王得人之盛而宜其傳世之顯也</hi>○穆穆文王於緝<hi>七入/反</hi>熈敬止假<hi>古雅</hi>
哉天命有商孫子商之孫子其麗不億<lb/>
<pb n="3a"/>
<pb n="4a"/>
<hi>天子之國曰某士則殷士者商孫子之臣屬也膚美敏疾也裸灌鬯也將行也酌而送之也京周之京師也黼黼裳也冔殷冠也蓋先代之後綂承先王修其禮物作賓于王家時王不敢變焉而亦所以爲戒也王指成王也藎進也言其忠愛之篤進進無己也無念猶言豈得無念也爾祖文王也○言商之孫子而侯服于周以天命之不可常也故殷之士助祭於周京而服商之服也於是呼王之藎臣而告之曰得無念爾祖文王之徳乎蓋以戒王而不敢斥言猶所謂敢告僕夫云爾劉向曰孔子論詩至於殷士膚敏祼將于京喟然嘆曰大哉天<pb n="4b"/>命善不可不傳於後嗣是以富貴無常蓋傷微子之事周而痛殷之亡也</hi>○<lb/>
無念爾祖聿<hi>于筆反</hi>脩厥徳永言配命自<lb/>
求多福<hi>叶筆力反</hi>殷之未喪<hi>息浪反</hi>師克配上<lb/>
帝宜鑒于殷駿<hi>音峻</hi>命不易<hi>以豉反○賦也聿發語辭永長配合也命天理也師衆也上帝天之主宰也駿大也不易言其難也○言欲念爾祖在於自修其徳而又常自省察使其所行無不合於天理則盛大之福自我致之有不外求而得矣又言殷未失天下之時其徳足以配乎上帝矣<pb n="5a"/>今其子孫乃如此宜以爲鑒而自省焉則知天命之難保矣大學傳曰得衆則得國失衆則失國此之謂也</hi>○命之不易無遏爾躬<lb/>
<hi>叶姑弓反</hi>宣昭義問有虞殷自天<hi>叶鐵因反</hi>上天<lb/>
之載無聲無臭<hi>叶初尤反</hi>儀刑文王萬邦作<lb/>
孚<hi>叶房尤反○賦也遏絶宣布昭明義善也問聞通有又通虞度載事儀象刑法孚信也○言天命之不易保故告之使無若紂之自絶於天而布明其善譽於天下又度殷之所以廢興者而折之於天然上天之事無聲無臭不可得<pb n="5b"/>而度也惟取法於文王則萬邦作而信之矣子思子曰維天之命於穆不已蓋曰天之所以爲天也於乎不顯文王之徳之純蓋曰文王之所以爲文也純亦不己夫知天之所以爲天又知文王之所以爲文則夫與天同德者可得而言矣是詩首言文王在上於昭於天文王陟降在帝左右而終之以此其旨深矣</hi>
　　　文王七章章八句<hi>東萊呂氏曰呂氏春秋引此詩以爲周公所作味其詞意信非周公不能作也○今案此詩一章言文王有顯徳而上帝有成命也二章言天命集於文<pb n="6a"/>王則不唯尊榮其身又使其子孫而世爲天子諸侯也三章言命周之福不唯及其子孫而又及其羣臣之後嗣也四章言天命旣絶於商則不唯誅罰其身又使其子孫亦來臣服于周也五章言絶商之禍不唯及其子孫而又及其羣臣之後嗣也六章言周之子孫臣庻當以文王爲法而以商爲監也七章又言當以商爲監而以文王爲法也其於天人之際興亡之理丁寧反覆至深切矣故立之樂官而因以爲天子諸侯朝會之樂蓋<pb n="6b"/>將以戒乎後世之君臣而又以昭先王之徳於天下也國語以爲兩君相見之樂特舉其一端而言耳然此詩之首章言文王之昭于天而不言其所以昭次章言其令聞不已而不言其所以聞至於四章然後所以昭明而不已者乃可得而見焉然亦多詠歎之言而語其所以爲徳之實則不越乎敬之一字而已然則後章所謂修厥徳而儀刑之者豈可以他求哉亦勉於此而已矣</hi>
<pb n="7a"/>
明明在下赫赫在上<hi>叶辰羊反</hi>天難忱<hi>市林反</hi>
斯不易<hi>以豉反</hi>維王天位殷適<hi>音的</hi>使不挾<lb/>
<hi>子燮反</hi>四方<hi>賦也明明徳之明也赫赫命之顯也忱信也不易難也天位天子之位也殷適殷之適嗣也挾有也○此亦周公戒成王之詩將陳文武受命故先言在下者有明明之徳則在上者有赫赫之命逹於上下去就無常此天之所以難忱而爲君之所以不易也紂居天位爲殷嗣乃使之不得挾四方而有之蓋以此爾</hi>○摰<hi>音/至</hi>仲氏任<hi>音壬</hi>自彼殷商<lb/>
<pb n="7b"/>
來嫁于周曰嬪<hi>毗申反</hi>于京<hi>叶居良反</hi>乃及王<lb/>
季維徳之行<hi>叶户郎反</hi>大<hi>音/泰</hi>任有身<hi>叶户羊反</hi>生<lb/>
此文王<hi>賦也摰國名仲中女也任摰國姓也殷商商之諸侯也嬪婦也京周京也曰嬪于京疊言以釋上句之意猶曰釐降二女于嬀汭嬪于虞也王季文王父也身懷孕也○將言文王之聖而追本其所從來者如此蓋曰自其父母而己然矣</hi>○維此文王小心翼翼昭事上<lb/>
帝聿懷多福<hi>叶筆力反</hi>厥徳不回以受方國<lb/>
<pb n="8a"/>
<hi>叶越逼反○賦也小心翼翼恭愼之貌卽前篇之所謂敬也文王之徳於此爲盛昭明懷來回邪也方國四方來附之國也</hi>○天監在下有<lb/>
命旣集<hi>叶昨合反</hi>文王初載天作之合在洽<lb/>
之陽在渭之涘<hi>音士叶羽己反</hi>文王嘉止大邦<lb/>
有子<hi>叶奬禮反○賦也監視集就載年合配也洽水名本在今同州郃陽夏陽縣今流已絶故去水而加邑渭水亦逕此入河也嘉婚禮也大邦莘國也子大姒也○將言武王伐商之事故此又推其本而言天之監照實在於下其<pb n="8b"/>命旣集於周矣故於文王之𥘉年而默定其配所以洽陽渭涘當文王將昏之期而大邦有子也蓋曰非人之所能爲矣</hi>○大邦有子俔<hi>牽遍反</hi>天之妹文定厥祥親迎<hi>魚敬反</hi>于渭造<lb/>
舟爲梁不顯其光<hi>賦也俔磬也韓詩作磬說文云俔譬也孔氏曰如今俗語譬喻物曰磬作然也文禮祥吉也言卜得吉而以納幣之禮定其祥也造作梁橋也作船於水比之而加版於其上以通行者卽今之浮橋也傳曰天子造舟諸侯維舟大夫方舟士特舟張子曰造舟爲梁文王所制而周<pb n="9a"/>世遂以爲天子之禮也不顯顯也</hi>○有命自天命此文<lb/>
王于周于京<hi>叶居良反</hi>纘<hi>子管/反</hi>女維莘<hi>所巾反</hi>
長<hi>丁丈反</hi>子維行<hi>叶户/郎反</hi>篤生武王保右<hi>音祐</hi>
命爾爕伐大商<hi>賦也纘繼也莘國名長子長女大姒也行嫁篤厚也言旣生文王而又生武王也右助燮和也○言天旣命文王于周之京矣而克纘大任之女事者維此莘國以其長女來嫁于我也天又篤厚之使生武王保之助之命之而使之順天命以伐商也</hi>○殷商之旅其<lb/>
<pb n="9b"/>
會如林矢于牧野維予侯興<hi>叶音歆</hi>上帝<lb/>
臨女<hi>音汝</hi>無貳爾心<hi>賦也如林言衆也書曰受率其旅若林矢陳也牧野在朝歌南七十里侯維貳疑也爾武王也○此章言武王伐紂之時紂衆會集如林以拒武王而皆陳于牧野則維我之師爲有興起之勢耳然衆心猶恐武王以衆寡之不敵而有所疑也故勉之曰上帝臨汝母貳爾心蓋知天命之必然而贊其決也然武王非必有所疑也設言以見衆心之同非武王之得已耳</hi>○牧野洋洋檀車煌煌駟騵<hi>音元</hi>彭<lb/>
<pb n="10a"/>
彭<hi>叶鋪郎反</hi>維師尚父時維鷹揚涼<hi>音亮</hi>彼武<lb/>
王肆伐大商會朝清明<hi>叶謨郎反○賦也洋洋廣大之貌檀堅木宜爲車者也煌煌鮮明貌駵馬白腹曰騵彭彭強盛貌師尚父太公望爲太師而號尚父也鷹揚如鷹之飛揚而將擊言其猛也涼漢書作亮佐助也肆縱兵也會朝㑹戰之旦也○此章言武王師衆之盛將帥之賢伐商以除穢濁不崇朝而天下清明所以終首章之意也</hi>
　　　大明八章四章章六句四章章<lb/>
<pb n="10b"/>
　　　八句<hi>名義見小旻篇一章言天命無常惟徳是與二章言王季太任之徳以及文王三章言文王之徳四章五章六章言文王太姒之徳以及武王七章言武王伐紂八章言武王克商以終首章之意其章以六句八句相閒又國語以此及下篇皆爲兩君相見之樂說見上篇</hi>
緜緜瓜瓞<hi>田節反</hi>民之初生自土沮<hi>七余反</hi>
<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
                    <hi>音七</hi>古公亶<hi>都但/反</hi>父<hi>音/甫</hi>陶<hi>音/桃</hi>復<hi>音福</hi>陶穴<lb/>
<pb n="11a"/>
<hi>叶户橘反</hi>未有家室<hi>比也緜緜不絶貌大曰瓜小曰瓞瓜之近本初生者常小其蔓不絶至末而後大也民周人也自從土地也沮漆二水名在豳地古公號也亶父名也或曰字也後乃追稱太王焉陶窰竈也復重窰也穴土室也家門内之通名也豳地近西戎而苦寒故其俗如此○此亦周公戒成王之詩追述太王始遷岐周以開王業而文王因之以受天命也此其首章言瓜之先小後大以比周人始生於漆沮之上而古公之時居於窰竈土室之中其國甚小至文王而後大也</hi>○古公亶父來朝走馬<hi>叶滿<pb n="11b"/>補反</hi>率西水滸<hi>呼五/反</hi>至于岐下<hi>叶後五反</hi>爰及<lb/>
姜女聿來胥宇<hi>賦也朝早也走馬避狄難也滸水厓也漆沮之側也岐下岐山之下也姜女太王妃也胥相宇宅也孟子曰太王居邠狄人侵之事之以皮幣珠玉犬馬而不得免乃屬其耆老而告之曰狄人之所欲者吾土地也吾聞之也君子不以其所以養人者害人二三子何患乎無君我將去之去邠踰梁山邑於岐山之下居焉邠人曰仁人也不可失也從之者如歸市</hi>
○周原膴膴<hi>音武</hi>堇<hi>音/謹</hi>荼如飴<hi>音移</hi>爰始爰<lb/>
<pb n="12a"/>
<pb n="13a"/>
徂東周爰執事<hi>叶上止反○賦也慰安止居也左右東西列之也疆謂畫其大界理謂别其條理也宣布散而居也或曰導其溝洫也畝治其田疇也自西徂東自西水滸而徂東也周徧也言靡事不爲也</hi>○乃召<lb/>
司空乃召司徒俾立室家<hi>叶古胡反</hi>其繩則<lb/>
直縮<hi>色六反</hi>版以載<hi>叶節/力反</hi>作廟翼翼<hi>賦也司空掌營國邑司徒掌徒役之事繩所以爲直凡營度位處皆先以繩正之旣正則束版而築也縮束也載上下相承也言以索束版投土築訖則升下而上以相</hi>
<pb n="13b"/>
<pb n="13b"/>
應門應門將將<hi>七羊反</hi>廼立冢土戎醜攸<lb/>
行<hi>叶户郎反○賦也傳曰王之郭門曰臯門伉高貎王之正門曰應門將將嚴正貌太王之時未有制度特作二門其名如此及周有天下遂尊以爲天子之門而諸侯不得立焉冢土大社也亦大王所立而後因以爲天子之制也戎醜大衆也起大事動大衆必有事乎社而後出謂之宜</hi>○肆不殄<lb/>
<hi>田典反</hi>厥慍<hi>紆問/反</hi>亦不隕<hi>韻敏/反</hi>厥問柞<hi>子洛反</hi>棫<hi>音域</hi>拔<hi>蒲貝/反</hi>矣行道兌<hi>吐外/反</hi>矣混<hi>音昆</hi>
<pb n="14a"/>
夷駾<hi>徒對反</hi>矣維其喙<hi>吁貴/反</hi>矣<hi>賦也肆故今也猶言遂也承上起下之辭殄絶愠怒隕墜也問聞通謂聲譽也柞櫟也枝長葉盛叢生有刺棫白桵也小木亦叢生有刺抜挺㧞而上不拳曲蒙蔽也兌通也始通道於柞棫之閒也駾突喙息也○言大王雖不能殄絶混夷之慍怒亦不隕墜己之聲聞蓋雖聖賢不能必人之不怒但不廢其自修之實耳然大王始至此岐山之時林木深阻人物鮮少至於其後生齒漸繁歸附日衆則木拔道通混夷畏之而奔突竄伏維其喙息而已言徳盛而混夷自服也蓋已爲文王之時<pb n="14b"/>矣</hi>○虞芮<hi>如銳反</hi>質厥成文王蹶<hi>居衛反</hi>厥<lb/>
生<hi>叶桑經反</hi>予曰有疏附<hi>叶上/聲</hi>予曰有先<hi>息薦反</hi>後<hi>胡豆反叶下五反</hi>予曰有奔奏<hi>與走通叶宗五反</hi>
予曰有禦侮<hi>賦也虞芮二國名質正成平也傳曰虞芮之君相與爭田久而不平乃相與朝周入其境則耕者讓畔行者讓路入其邑男女異路斑白者不提挈入其朝士讓爲大夫大夫讓爲卿二國之君感而相謂曰我等小人不可以履君子之境乃相讓以其所爭田爲閒田而退天下聞之而歸者<pb n="15a"/>四十餘國蘇氏曰虞在陜之平陸芮在同之馮翊平陸有閒原焉則虞芮之所讓也蹶生未詳其義或曰蹶動而疾也生猶起也予詩人自予也率下親上曰疏附相道前後曰先後喻徳宣譽曰奔奏武臣折衝曰禦侮○言昆夷旣服而虞芮來質其訟之成於是諸侯歸服者衆而文王由此動其興起之勢是雖其徳之盛然亦由有此四臣之助而然故各以予曰起之其辭繁而不殺者所以深歎其得人之盛也</hi>
　　　緜九章章六句<hi>一章言在豳二章言至岐三章<pb n="15b"/>言定宅四章言授田居民五章言作宗廟六章言治宮室七章言作門社八章言至文王而服混夷九章遂言文王受命之事餘說見上篇</hi>
芃芃<hi>薄紅反</hi>棫<hi>雨逼/反</hi>樸<hi>音/卜</hi>薪之槱<hi>音酉</hi>之濟<lb/>
濟<hi>子禮反</hi>辟<hi>音/壁</hi>王左右趣<hi>叶此/苟反</hi>之<hi>興也芃芃木盛貌樸叢生也言根枝迫迮相附著也槱積也濟濟容貌之美也辟君也君王謂文王也○此亦以詠歌文王之徳言芃芃棫樸則薪之槱之矣濟濟辟王則左<pb n="16a"/>右趣之矣蓋徳盛而人心歸附趣向之也</hi>○濟濟辟王左右<lb/>
奉璋奉璋峩峩<hi>五歌反</hi>髦士攸宜<hi>叶牛何反○賦也半珪曰璋祭祀之禮王祼以圭瓚諸臣助之亞祼以璋瓚左右奉之其判在内亦有趣向之意峩峩盛壯也髦俊也</hi>○淠<hi>匹世/反</hi>彼涇<hi>音經</hi>
舟烝徒楫<hi>音接叶接入反</hi>之周王于邁六師及<lb/>
之<hi>興也淠舟行貌涇水名烝衆楫櫂于往邁行也六師六軍也○言淠彼涇舟則舟中之人無不楫之周王于邁則六師之衆追而及之蓋衆歸其徳不令<pb n="16b"/>而從也</hi>○倬<hi>陟角/反</hi>彼雲漢爲章于天<hi>叶鐵因反</hi>
周王壽考遐不作人<hi>興也倬大也雲漢天河也在箕斗二星之閒其長竟天章文章也文王九十七乃終故言壽考遐與何同作人謂變化鼓舞之也</hi>○追<hi>對廻/反</hi>琢<hi>陟角反</hi>其章金玉其<lb/>
相勉勉我王綱紀四方<hi>興也追雕也金曰雕玉曰琢相質也勉勉猶言不已也凡網罟張之爲綱理之爲紀○追之琢之則所以美其文者至矣金之玉之則所以美其質者至矣勉勉我王則所以綱紀乎四方者<pb n="17a"/>至矣</hi>
　　　棫樸五章章四句<hi>此詩前三章言文王之徳爲人所歸後二章言文王之徳有以振作綱紀天下之人而人歸之自此以下至假樂皆不知何人所作疑多出於周公也</hi>
瞻彼旱麓<hi>音鹿</hi>榛楛<hi>音/戸</hi>濟濟<hi>子禮反</hi>豈弟君<lb/>
子干祿豈弟<hi>興也旱山名麓山足也榛似栗而小楛似荆而赤濟濟衆多也豈弟樂易也君子指文王也○此亦以詠歌文王之徳言旱山之麓<pb n="17b"/>則榛楛濟濟然矣豈弟君子則其干祿也豈弟矣于祿豈弟言其干祿之有道猶曰其爭也君子云爾</hi>○瑟<hi>所乙/反</hi>彼玉瓚<hi>才旱反</hi>黃<lb/>
流在中豈弟君子福祿攸降<hi>叶呼攻反〇興也瑟縝密貌玉瓚圭瓚也以圭爲柄黃金爲勺青金爲外而朱其中也黄流鬰鬯也釀秬黍爲酒築鬰金煑而和之使芬芳條鬯以瓚酌而祼之也攸所降下也○言瑟然之玉瓚則必有黃流在其中豈弟之君子則必有福祿下其躬明寳器不薦於褻味而黃流不注瓦缶則知盛徳必享於祿壽而福澤不降於淫人矣</hi>
<pb n="18a"/>
○鳶<hi>弋專反</hi>飛戾天<hi>叶鐵/因反</hi>魚躍于淵<hi>叶一均反</hi>
豈弟君子遐不作人<hi>興也鳶䲭類戾至也李氏曰抱朴子曰鳶之在下無力及至乎上聳身直翅而已蓋鳶之飛全不用力亦如魚躍怡然自得而不知其所以然也遐何通〇言鳶之飛則戾于天矣魚之躍則出于淵矣豈弟君子而何不作人乎言其必作人也</hi>○清酒旣載<hi>叶節力反</hi>騂<hi>息營/反</hi>牡旣備<hi>叶蒲/北反</hi>以享以祀<hi>叶逸織反</hi>
以介景福<hi>叶筆力反○賦也載在尊也備全具也承上章言有豈弟<pb n="18b"/>之徳則祭必受福也</hi>○瑟彼柞棫民所燎<hi>力召反</hi>矣<lb/>
豈弟君子神所勞<hi>力報反</hi>矣<hi>興也瑟茂密貌燎爨也勞慰撫也</hi>○莫莫葛藟<hi>力軌/反</hi>施<hi>以豉反</hi>于條枚<lb/>
<hi>莫囘反</hi>豈弟君子求福不回<hi>興也莫莫盛貌回邪也</hi>
　　　旱麓六章章四句<lb/>
思齊<hi>側皆反</hi>大<hi>音/泰</hi>任文王之母<hi>莫後反</hi>思媚<lb/>
<hi>美記反</hi>周姜京室之婦<hi>房九/反</hi>大<hi>同上</hi>姒嗣徽<lb/>
<pb n="19a"/>
音則百斯男<hi>叶尼心反○賦也思語辭齊莊媚愛也周姜大王之妃大姜也京周也大姒文王之妃也徽美也百男舉成數而言其多也〇此詩亦歌文王之徳而推本言之曰此莊敬之大任乃文王之母實能媚於周姜而稱其爲周室之婦至於大姒又能繼其美徳之音而子孫衆多上有聖母所以成之者遠内百賢妃所以助之者深也</hi>○惠于宗公神㒺<lb/>
時怨神㒺時恫<hi>音通</hi>刑于寡妻至于兄弟<lb/>
以御<hi>牙嫁反</hi>于家邦<hi>叶卜工反○賦也惠順也宗公宗廟先公<pb n="19b"/>也恫痛也刑儀法也寡妻猶言寡小君也御迎也○言文王順于先公而鬼神歆之無怨恫者其儀法内施於閨門而至于兄弟以御于家邦也孔子曰家齊而后國治孟子曰言舉斯心加諸彼而已張子曰言接神人各得其道也</hi>○<lb/>
雝雝<hi>於容反</hi>在宮肅肅在廟<hi>叶音貌</hi>不顯亦<lb/>
臨無射<hi>音亦</hi>亦保<hi>叶音鮑○賦也雝雝和之至也肅肅敬之至也不顯幽隱之處也射與斁同厭也保猶守也○言文王在閨門之内則極其和在宗廟之中則極其敬雖居幽隱亦常若有臨之者雖無厭射亦常有所守焉<pb n="20a"/>其純亦不已蓋如是</hi>○肆戎疾不殄烈假<hi>古雅反</hi>不<lb/>
瑕不聞亦式不諫亦入<hi>此與下章用韻未詳○賦也肆故今也戎大也疾猶難也大難如羑里之囚及昆夷玁狁之屬也殄絶烈光假大瑕過也此兩句與不殄厥慍不隕厥問相表裏聞前聞也式法也○承上章言文王之徳如此故其大難雖不殄絶而光大亦無玷缺雖事之無所前聞者而亦無不合於法度雖無諫諍之者而亦未嘗不入於善傳所謂性與天合是也</hi>○肆成人有徳小子有造古之人無<lb/>
<pb n="20b"/>
斁<hi>音亦</hi>譽髦斯士<hi>賦也冠以上爲成人小子童子也造爲也古之人指文王也譽名髦俊也○承上章言文王之徳見於事者如此故一時人材皆得其所成就蓋由其徳純而不已故令此士皆有譽於天下而成其俊乂之美也</hi>
　　　思齊五章二章章六句三章章<lb/>
　　　四句<lb/>
皇矣上帝臨下有赫<hi>叶黑各反</hi>監觀四方求<lb/>
<pb n="21a"/>
<pb n="22a"/>
<hi>於四方之國苟上帝之所欲致者則增大其疆境之規模於是乃眷然顧視西土以此岐周之地與大王爲居宅也</hi>○作之屏<hi>必領反</hi>之其<lb/>
菑<hi>莊持反</hi>其翳<hi>一計反</hi>脩之平之其灌其栵<lb/>
<hi>音例</hi>啟之辟<hi>婢亦/反</hi>之其檉<hi>丑貞/反</hi>其椐<hi>羌居反叶紀庶反</hi>攘之剔<hi>它歴/反</hi>之其檿<hi>烏劎/反</hi>其柘<hi>章夜反叶都故反</hi>帝遷明徳串<hi>古患反</hi>夷載路天立<lb/>
厥配受命旣固<hi>賦也作拔起也屏去之也菑木立死者也翳自<pb n="22b"/>斃者也或曰小木蒙密蔽翳者也脩平皆治之使疏密正直得宜也灌叢生者也栵行生者也啟辟芟除也檉河柳也似楊赤色生河邉椐樻也腫節似扶老可爲杖者也攘剔謂穿剔去其繁冗使成長也檿山桑也與柘皆美材可爲弓幹又可𧖟也明徳謂明徳之君卽太王也串夷載路未詳或曰串夷卽混夷載路謂滿路而去所謂混夷駾矣者也配賢妃也謂大姜○此章言大王遷於岐周之事蓋岐周之地本皆山林險阻無人之境而近於混夷大王居之人物漸盛然後漸次開闢如此乃上帝遷此明徳之君使居其地而昆夷逺遁天又爲<pb n="23a"/>之立賢妃以助之是以受命堅固而卒成王業也</hi>○帝省<hi>息井反</hi>
其山柞棫斯拔<hi>蒲貝反</hi>松柏斯兌<hi>徒外反</hi>帝<lb/>
作邦作對自大<hi>音泰</hi>伯王季維此王季因<lb/>
心則友<hi>叶羽己反</hi>則友其兄<hi>叶虛王反</hi>則篤其慶<lb/>
<hi>叶袪羊反</hi>載錫之光受祿無喪<hi>息浪反叶平聲</hi>奄有<lb/>
四方<hi>賦也拔兌見緜篇此亦言其山林之閒道路通也對猶當也作對言擇其可當此國者以君之也大伯大王之長子王季大王之少子也因心非勉<pb n="23b"/>強也善兄弟曰友兄謂大伯也篤厚載則也奄字之義在忽遂之閒○言帝省其山而見其木抜道通則知民之歸之者益衆矣於是旣作之邦又與之賢君以嗣其業盖自其初生大伯王季之時而已定矣於是大伯見王季生文王又知天命之有在故適吳不反大王沒而國傳於王季及文王而周道大興也然以大伯而避王季則王季疑於不友故又特言王季所以友其兄者乃因其心之自然而無待於勉強旣受大伯之讓則益脩其徳以厚周家之慶而與其兄以讓徳之光猶曰彰其知人之明不爲徒讓耳其徳如是故能受天祿而不失<pb n="24a"/>至於文武而奄有四方也</hi>○維此王季帝度<hi>待洛反</hi>其<lb/>
心貊<hi>武伯反</hi>其徳音其徳克明克明克類<lb/>
克長<hi>丁丈反</hi>克君王<hi>如字或于况反</hi>此大邦克順<lb/>
克比<hi>必里反</hi>比<hi>毗至/反</hi>于文王其徳靡悔<hi>叶虎洧反</hi>旣受帝祉<hi>音/恥</hi>施<hi>以䜴/反</hi>于孫子<hi>叶奬里反○賦也度能度物制義也貊春秋傳樂記皆作莫謂其莫然清靜也克明能察是非也克類能分善惡也克長敎誨不倦也克君賞慶刑威也言其賞不僭故人以<pb n="24b"/>爲慶刑不濫故人以爲威也順慈和徧服也比上下相親也比于至于也悔遺恨也○言上帝制王季之心使有尺寸能度義又清靜其徳音使無非閒之言是以王季之徳能此六者至於文王而其徳尤無遺恨是以旣受上帝之福而延及于子孫也</hi>○帝謂文王無然畔援<hi>于願反</hi>無<lb/>
然歆羨<hi>餞靣反</hi>誕先登于岸<hi>叶魚戰反</hi>密人不<lb/>
恭敢距大邦<hi>叶卜攻反</hi>侵阮<hi>魚宛/反</hi>徂共<hi>音恭</hi>王<lb/>
赫斯怒<hi>叶暖五反</hi>爰整其旅以按<hi>音遏</hi>徂旅以<lb/>
<pb n="25a"/>
篤于周祜<hi>候五反</hi>以對于天下<hi>叶後五反○賦也帝謂文王設爲天命文王之詞如下所言也無然猶言不可如此也畔離畔也援攀援也言舍此而取彼也歆欲之動也羨愛慕也言肆情以徇物也岸道之極至處也密密須氏也姞姓之國在今寧州阮國名在今涇州徂徃也共阮國之地名今涇州之共池是也其旅周師也按遏也徂旅密師之往共者也祜福對答也〇人心有所畔援有所歆羨則溺於人欲之流而不能以自濟文王無是二者故獨能先知先覺以造道之極至蓋天實命之而非人力之所及也是以<pb n="25b"/>密人不恭敢違其命而擅興師旅以侵阮而往至于共則赫怒整兵而往遏其衆以厚周家之福而答天下之心蓋亦因其可怒而怒之初未嘗有所畔援歆羨也此文王征伐之始也</hi>○依其在京<hi>叶居良反</hi>侵自阮<lb/>
疆陟我高岡無矢我陵我陵我阿無飲<lb/>
我泉我泉我池<hi>叶徒何反</hi>度<hi>待洛/反</hi>其鮮<hi>息淺反</hi>
原居岐之陽在渭之將萬邦之方下民<lb/>
之王<hi>賦也依安貌京周京也矢陳鮮善將側方鄉也○言文王安然在周<pb n="26a"/>之京而所整之兵旣遏密人遂從阮疆而出以侵密所陟之岡卽爲我岡而人無敢陳兵於陵飲水於泉以拒我也於是相其高原而徙都焉所謂程邑也其地於漢爲扶風安陵今在京兆府咸陽縣</hi>○帝謂文王予懷<lb/>
明徳不大聲以色不長<hi>丁丈反</hi>夏以革不<lb/>
識不知順帝之則帝謂文王詢爾仇方<lb/>
同爾兄弟以爾鉤援<hi>音爰</hi>與爾臨衝以伐<lb/>
崇墉<hi>賦也予設爲上帝之自稱也懷眷念也明徳文王之明徳也以猶與<pb n="26b"/>也夏革未詳則法也仇方讎國也兄弟與國也鉤援鉤梯也所以鉤引上城所謂雲梯者也臨臨車也在上臨下者也衝衝車也從旁衝突者也皆攻城之具也崇國名在今京兆府鄠縣墉城也史記崇侯虎譖西伯於紂紂囚西伯於羑里西伯之臣閎夭之徒求美女奇物善馬以獻紂紂乃赦西伯賜之弓矢鈇鉞得專征伐曰譖西伯者崇侯虎也西伯歸三年伐崇侯虎而作豐邑○言上帝眷念文王而言其徳之深微不暴著其形迹又能不作聰明以循天理故又命之以伐崇也呂氏曰此言文王徳不形而功無迹與天同體而已雖興兵以伐<pb n="27a"/>崇莫非順帝之則而非我也</hi>○臨衝閑閑<hi>叶胡員反</hi>崇墉<lb/>
言言執訊<hi>音信</hi>連連攸馘<hi>古獲/反</hi>安安<hi>叶於肩反</hi>
是類是禡<hi>馬嫁反叶滿補反</hi>是致是附<hi>叶上聲</hi>四<lb/>
方以無侮臨衝茀茀<hi>音弗叶分聿反</hi>崇墉仡仡<lb/>
<hi>魚乞反</hi>是伐是肆是絶是忽<hi>叶虛屈反</hi>四方以<lb/>
無拂<hi>叶分聿反○賦也閑閑徐緩也言言高大也連連屬續狀馘割耳也軍法獲者不服則殺而獻其左耳安安不輕暴也類將出師祭上帝也禡至所<pb n="27b"/>征之地而祭始造軍法者謂黄帝及蚩尤也致致其至也附使之來附也茀茀強盛貌仡仡堅壯貌肆縱兵也忽滅拂戾也春秋傳曰文王伐崇三旬不降退脩教而復伐之因壘而降○言文王伐崇之初緩攻徐戰告祀羣神以致附來者而四方無不畏服及終不服則縱兵以滅之而四方無不順從也夫始攻之緩戰之徐也非力不足也非示之弱也將以致附而全之也及其終不下而肆之也則天誅不可以畱而罪人不可以不得故也此所謂文王之師也</hi>
　　　皇矣八章章十二句<hi>一章二章言天命太<pb n="28a"/>王三章四章言天命王季五章六章言天命文王伐密七章八章言天命文王伐崇</hi>
經始靈臺<hi>叶田飴反</hi>經之營之庶民攻之不<lb/>
曰成之經始勿亟<hi>居力反</hi>庶民子來<hi>叶六直反○賦也經度也靈臺文王所作謂之靈者言其倐然而成如神靈之所爲也營表攻作也不日不終日也亟急也○國之有臺所以望氛祲察災祥時觀游節勞佚也文王之臺方其經度營表之際而庶民已來作之所以不終日而成也<pb n="28b"/>雖文王心恐煩民戒令勿亟而民心樂之如子趣父事不召自來也孟子曰文王以民力爲臺爲沼而民歡樂之謂其臺曰靈臺謂其沼曰靈沼此之謂也</hi>
○王在靈囿<hi>叶音郁</hi>麀<hi>音憂</hi>鹿攸伏麀鹿濯<lb/>
濯<hi>直角反</hi>白鳥翯翯<hi>户角/反</hi>王在靈沼<hi>叶音灼</hi>
於<hi>音烏</hi>牣<hi>音/刃</hi>魚躍<hi>賦也靈囿臺之下有囿所以域養禽獸也麀牝鹿也伏安其所處不驚擾也濯濯肥澤貌翯翯潔白貌靈沼囿之中有沼也牣滿也魚滿而躍言多而得其所也</hi>○虡<hi>音/巨</hi>業維樅<hi>七凶反</hi>
<pb n="29a"/>
賁<hi>扶云反</hi>鼓維鏞<hi>音/庸</hi>於論<hi>盧門反</hi>鼓鍾於樂<lb/>
<hi>音洛</hi>辟<hi>音璧</hi>廱<hi>賦也虡植木以懸鍾磬其横/者曰栒業栒上大版刻之<graphic n="KR1667" url="https://raw.githubusercontent.com/kanripo/KR-Gaiji/master/images/KR1667.png" mimeType="image/png"/>
                    業如鋸齒者也樅業上懸鐘磬處以綵色爲崇牙其狀樅樅然者也賁大鼓也長八尺鼓四尺中圍加三之一鏞大鍾也論倫也言得其倫理也辟璧通廱澤也辟廱天子之學大射行禮之處也水旋丘如壁以節觀者故曰辟廱</hi>○<lb/>
於論鼓鍾於樂辟廱鼉<hi>徒河反</hi>鼓逢逢<hi>薄紅反</hi>矇<hi>音蒙</hi>瞍<hi>音/叟</hi>奏公<hi>賦也鼉似蜥蜴長丈餘皮可冒鼓逢逢和<pb n="29b"/>也有眸子而無見曰矇無眸子曰瞍古者樂師皆以瞽者爲之以其善聽而審於音也公事也聞鼉鼓之聲而知矇瞍方奏其事也</hi>
　　　靈臺四章二章章六句二章章<lb/>
　　　四句<hi>東萊呂氏曰前二章樂文王有臺池鳥獸之樂也後二章言文王有鍾鼓之樂也皆述民樂之詞也</hi>
下武維周世有哲王三后在天王配于<lb/>
京<hi>叶居良反○賦也下義未詳或曰字當作文言文王武王實造周也哲王<pb n="30a"/>通言大王王季也三后大王王季文王也在天旣沒而其精神上與天合也王武王也配對也謂繼其位以對三后也京鎬京也○此章美武王能纘大王王季文王之緒而有天下也</hi>○王配于京世徳作求永<lb/>
言配命成王之孚<hi>叶孚尢反○賦也言武王能繼先王之徳而長言合於天理故能成王者之信於天下也若暫合而遽離暫得而遽失則不足以成其信矣</hi>○成王之孚下土之式永言<lb/>
孝思孝思維則<hi>賦也式則皆法也○言武王所以能成王者之<pb n="30b"/>信而爲四方之法者以其長言孝思而不忘是以其孝可爲法耳若有時而忘之則其孝者僞耳何足法哉</hi>○媚兹一人應侯順徳<lb/>
永言孝思昭哉嗣服<hi>叶蒲北反○賦也媚愛也一人謂武王應如丕應徯志之應侯維服事也○言天下之人皆愛戴武王以爲天子而所以應之維以順徳是武王能長言孝思而明哉其嗣先王之事也</hi>○昭<lb/>
兹來許繩其祖武於萬斯年受天之祜<lb/>
<hi>候古反○賦也昭兹承上句而言兹哉聲相近古蓋通用也來後世也許猶所<pb n="31a"/>也繩繼武迹也○言武王之道昭明如此來世能繼其迹則乆荷天祿而不替矣</hi>○受天之祜四方來賀於萬斯年不<lb/>
遐有佐<hi>賦也賀朝賀也周末秦強天子致胙諸侯皆賀遐何通佐助也蓋曰豈不有助乎云爾</hi>
　　　下武六章章四句<hi>或疑此詩有成王字當爲康王以後之詩然考㝷文意恐當只如舊說且其文體亦與上下篇血脉通貫非有誤也</hi>
<pb n="31b"/>
文王有聲遹<hi>尹橘反</hi>駿<hi>音峻</hi>有聲遹求厥寧<lb/>
遹觀厥成文王烝哉<hi>賦也遹義未詳疑與聿同發語辭駿大烝君也○此詩言文王遷豐武王遷鎬之事而首章推本之曰文王之有聲也甚大乎其有聲也蓋以求天下之安寧而觀其成功耳文王之徳如是信乎其克君也哉</hi>○文王受命有此武功旣伐于<lb/>
崇作邑于豐文王烝哉<hi>賦也伐崇事見皇矣篇作邑徙都也豐卽崇國之地在今鄠縣杜陵西南</hi>○築城伊淢<hi>况域反</hi>
<pb n="32a"/>
作豐伊匹匪棘<hi>居力反</hi>其欲<hi>禮記作猶</hi>遹追來<lb/>
孝<hi>叶許六反或呼侯反</hi>王后烝哉<hi>賦也淢成溝也方十里爲成成閒有溝深廣各八尺匹稱棘急也王后亦指文王也○言文王營豐邑之城因舊溝爲限而築之其作邑居亦稱其城而不侈大皆非急成己之所欲也特追先人之志而來致其孝耳</hi>○王公伊濯<hi>直角反</hi>維豐之<lb/>
垣<hi>音袁</hi>四方攸同王后維翰<hi>叶胡田反</hi>主后烝<lb/>
哉<hi>賦也公功也濯著明也○王之功所以著明者以其能築此豐之垣故爾<pb n="32b"/>四方於是來歸而以文王爲楨幹也</hi>○豐水東注維禹之<lb/>
績四方攸同皇王維辟皇王烝哉<hi>賦也豐水東北流徑豐邑之東入渭而注于河績功也皇王有天下之號指武王也辟君也○言豐水東注由禹之功故四方得以來同於此而以武王爲君此武王未作鎬京時也</hi>○鎬京辟癰自西自東自南自<lb/>
北無思不服<hi>叶蒲北反</hi>皇王烝哉<hi>賦也鎬京武王所營也在豐水東去豐邑二十五里張子曰周家自后稷居邰公劉居豳大王邑岐<pb n="33a"/>而文王則遷于豐至武王又居于鎬當是時民之歸者曰衆其地有不能容不得不遷也辟廱說見前篇張子曰靈臺辟廱文王之學也鎬京辟廱武王之學也至此始爲天子之學矣無思不服心服也孟子曰天下不心服而王者未之有也○此言武王徙居鎬京講學行禮而天下自服也</hi>○考卜維<lb/>
王宅是鎬京<hi>叶居良反</hi>維龜正<hi>叶諸盈反</hi>之武王<lb/>
成之武王烝哉<hi>賦也考稽宅居正決也成之作邑居也張子曰此舉諡者追述其事之言也</hi>○豐水有芑武王豈不<lb/>
<pb n="33b"/>
仕<hi>鉏里反</hi>詒厥孫謀以燕翼子<hi>叶奬里反</hi>武王<lb/>
烝哉<hi>興也芑草名仕事詒遺燕安翼敬也子成王也○鎬京猶在豐水下流故取以起興言豐水猶有芑武王豈無所事乎詒厥孫謀以燕翼子則武王之事也謀及其孫則子可以無事矣或曰賦也言豐水之傍生物繁茂武王豈不欲有事於此哉但以欲遺孫謀以安翼子故不得而不遷耳</hi>
　　　文王有聲八章章五句<hi>此詩以武功稱文王至於武王則言皇王維辟無思不服而已蓋文王旣造其<pb n="34a"/>始則武王續而終之無難也又以見文王之文非不足於武而武王之有天下非以力取之也</hi>
　　　　文王之什十篇六十六章四<lb/>
　　　　百一十四句<hi>鄭譜此以上爲文武時詩以下爲成王周公時詩今案文王首句卽云文王在上則非文王之詩矣又曰無念爾祖則非武王之詩矣大明有聲并言文武者非一安得爲文武之時所作乎蓋正雅皆成王<pb n="34b"/>周公以後之詩但此什皆爲追述文武之徳故譜因此而誤耳</hi>
詩卷第十六<lb/>
<pb n="35a"/>
</p>
<p>
</p>
  </div>
</body>
</text>
</TEI>
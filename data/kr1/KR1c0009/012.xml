<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩卷第十二　朱熹集傳<lb/>
　　小旻之什二之五<lb/>
旻天疾威敷于下土謀猶回遹<hi>音聿</hi>何日<lb/>
斯沮<hi>在吕反</hi>謀臧不從不臧覆用<hi>叶于封反</hi>我<lb/>
視謀猶亦孔之卭<hi>其凶反○賦也旻幽逺之意敷布猶謀回邪遹辟沮止臧善覆反卭病也○大夫以王惑於邪謀不能斷以從善而作此詩言旻天之疾威布于下土使王之謀猶邪辟無日而止謀之善者則不從而<pb n="1b"/>其不善者反用之故我視其謀猶亦甚病也</hi>○潝潝<hi>許急反</hi>訿<lb/>
訿<hi>音紫</hi>亦孔之哀<hi>叶於希反</hi>謀之其臧則具是<lb/>
違謀之不臧則具是依我視謀猶伊于<lb/>
胡底<hi>之履反叶都黎反〇賦也潝潝相和也訿訿相詆也具俱底至也○言小人同而不和其慮深矣然於謀之善者則違之其不善者則從之亦何能有所定乎</hi>○我龜旣厭不我告猶<hi>叶于救反</hi>謀夫<lb/>
孔多是用不集<hi>韓詩作就叶疾救反</hi>發言盈庭誰<lb/>
<pb n="2a"/>
敢執其咎<hi>叶巨又反</hi>如匪行邁謀是用不得<lb/>
于道<hi>叶徒候反○賦也集成也○卜筮數則瀆而龜厭之故不復告其所圖之吉凶謀夫衆則是非相奪而莫適所從故所謀終亦不成蓋發言盈庭各是其是無肯任其責而決之者猶不行下邁而坐謀所適謀之雖審而亦何得於道路哉</hi>○哀哉爲猶匪先民是程匪大猶<lb/>
是經維邇言是聽<hi>叶平聲</hi>維邇言是爭<hi>叶側陘反</hi>如彼築室于道謀是用不潰于成<hi>賦也<pb n="2b"/>先民古之聖賢也程法猶道經常潰遂也○言哀哉今之爲謀不以先民爲法不以大道爲常其所聽而爭者皆淺末之言以是相持如將築室而與行道之人謀之人人得爲異論其能有成也哉古語曰作舎道邊三年不成蓋出於此</hi>
○國雖靡止或聖或否<hi>方九反叶補美反</hi>民雖<lb/>
靡膴<hi>火呉反</hi>或哲或謀<hi>叶莫/徒反</hi>或肅或艾<hi>音又</hi>
如彼泉流無淪胥以敗<hi>叶蒲寐反○賦也止定也聖通明也膴大也多也艾與乂同治也淪陷胥相也○言國論雖不定然有聖者焉<pb n="3a"/>有否者焉民雖不多然有哲者焉有謀者焉有肅者焉有艾者焉但王不用善則雖有善者不能自存將如泉流之不反而淪胥以至於敗矣聖哲謀肅乂即洪範五事之德豈作此詩者亦傳箕子之學也與</hi>○不敢暴虎<lb/>
不敢馮<hi>皮冰反</hi>河人知其一莫知其它<hi>湯何反</hi>戰戰兢兢如臨深淵<hi>叶一均反</hi>如履薄冰<lb/>
<hi>賦也徒搏曰暴徒渉曰馮如馮几然也戰戰恐也兢兢戒也如臨深淵恐墜也如履薄冰恐陷也○衆人之慮不能及逺暴虎馮河之患近而易見則知避之<pb n="3b"/>喪國亡家之禍隱於無形則不知以爲憂也故曰戰戰兢兢如臨深淵如履薄冰懼及其禍之詞也</hi>
　　　小旻六章三章章八句三章章<lb/>
　　　七句<hi>蘇氏曰小旻小宛小弁小明四詩皆以小名篇所以別其爲小雅也其在小雅者謂之小故其在大雅者謂之召旻大明獨宛弁闕焉意者孔子刪之矣雖去其大而其小者猶謂之小蓋即用其舊也</hi>
<pb n="4a"/>
宛<hi>於阮反</hi>彼鳴鳩翰<hi>胡旦/反</hi>飛戾天<hi>叶鐵因反</hi>我<lb/>
心憂傷念昔先人明發不寐有懷二人<lb/>
<hi>興也宛小貌鳴鳩斑鳩也翰羽戾至也明發謂將旦而光明開發也二人父母也○此大夫遭時之亂而兄弟相戒以免禍之詩故言彼宛然之小鳥亦翰飛而至于天矣則我心之憂傷豈能不念昔之先人哉是以明發不寐而有懷乎父母也言此以爲相戒之端</hi>○人之齊聖飮酒温克<lb/>
彼昏不知壹醉日富<hi>叶筆力反</hi>各敬爾儀天<lb/>
<pb n="4b"/>
命不又<hi>叶夷益反〇賦也齊肅也聖通明也克勝也富猶甚也又復也○言齊聖之人雖醉猶温恭自持以勝所謂不爲酒困也彼昏然而不知者則一於醉而日甚矣於是言各敬謹爾之威儀天命已去將不復來不可以不恐懼也時王以酒敗德臣下化之故此兄弟相戒首以爲說</hi>○中原有<lb/>
菽<hi>音叔</hi>庶民采<hi>叶此/履反</hi>之螟<hi>亡丁/反</hi>蛉<hi>音零</hi>有子<lb/>
蜾<hi>音果</hi>蠃<hi>力果/反</hi>負<hi>叶蒲美反</hi>之敎誨爾子式榖<lb/>
似<hi>叶養里反</hi>之<hi>興也中原原中也菽大豆也螟蛉桑上小青蟲也似歩屈<pb n="5a"/>蜾蠃土蜂也似蜂而小腰取桑蟲負之於木空中七日而化爲其子式用榖善也○中原有菽則庶民采之矣以興善道人皆可行也螟蛉有子則蜾蠃負之以興不似者可敎而似也敎誨爾子則用善而似之可也善也似也終上文兩句所興而言也戒之以不惟獨善其身又當敎其子使爲善也</hi>○題<hi>大計反</hi>彼脊令<hi>音零</hi>載飛載鳴我日斯邁而月<lb/>
斯征夙興夜寐無忝爾所生<hi>叶桑經反○興也題視也脊令飛則鳴行則揺載則而汝忝辱也○視彼脊令則且飛而且鳴矣我<pb n="5b"/>旣日斯邁則汝亦月斯征矣言當各務努力不可暇逸取禍恐不及相救恤也夙興夜寐各求無辱於父母而巳</hi>○交交桑扈<hi>音户</hi>率埸<lb/>
啄粟哀我塡<hi>都田反</hi>寡宜岸宜獄握粟出<lb/>
卜自何能榖<hi>興也交交往來之貌桑扈竊脂也俗呼青觜肉食不食粟塡與瘨同病也岸亦獄也韓詩作犴郷亭之繫曰犴朝廷曰獄○扈不食粟而今則率埸啄粟矣病寡不宜岸獄今則宜岸宜獄矣言王不䘏鰥寡喜陷之於刑辟也然不可不求所以自善之道故握持其粟出而卜之曰何自而能<pb n="6a"/>善乎言握粟以見其貧窶之甚</hi>○温温恭人如集于木<lb/>
惴惴<hi>之瑞反</hi>小心如臨于谷戰戰兢兢如<lb/>
履薄冰<hi>賦也温温和柔貌如集于木恐隊也如臨于谷恐隕也</hi>
　　　小宛六章章六句<hi>此詩之詞最爲明白而意極懇至說者必欲爲刺王之言故其說穿鑿破碎無理尤甚今悉改定讀者詳之</hi>
弁<hi>薄干反</hi>彼鸒<hi>音/豫</hi>斯<hi>叶先/齎反</hi>歸飛提提<hi>是移反</hi>
<pb n="6b"/>
民莫不榖我獨于罹何辜于天我罪伊<lb/>
何心之憂矣云如之何<hi>興也弁飛拊翼貌鸒雅烏也小而多羣腹下白江東呼爲鵯烏斯語詞也提提羣飛安閒之貌榖善罹憂也○舊說幽王大子宜臼𬒳廢而作此詩言弁彼鸒斯則歸飛提提矣民莫不善而我獨于憂則鸒斯之不如也何辜于天我罪伊何者怨而慕也舜號泣于旻天曰父母之不我愛於我何哉蓋如此矣心之憂矣云如之何則知其無可柰何而安之之詞也</hi>○踧踧<hi>徒歷/反</hi>周道<hi>叶徒/苟反</hi>鞫<hi>九六反</hi>
<pb n="7a"/>
爲茂草<hi>叶此苟反</hi>我心憂傷惄<hi>乃歷反</hi>焉如擣<lb/>
<hi>丁老反叶丁口反</hi>假寐永嘆維憂用老<hi>叶魯口反</hi>心<lb/>
之憂矣疢<hi>丑覲反</hi>如疾首<hi>興也踧踧平易也周道大道也鞫窮惄思擣舂也不脫衣冠而寐曰假寐疢猶疾也○踧踧周道則將鞫爲茂草矣我心憂傷則惄焉如擣矣精神憒眊至於假寐之中而不志永歎憂之之深是以未老而老也疢如疾首則又憂之甚矣</hi>○維桑與梓<hi>叶㢡履反</hi>必恭敬止靡瞻匪父靡依匪母<hi>叶滿彼反</hi>
<pb n="7b"/>
不屬<hi>音燭</hi>于毛不離于裏天之生我我辰<lb/>
安在<hi>叶此里反○興也桑梓二木古者五畒之宅樹之墻下以遺子孫給蠶食具器用者也瞻者尊而仰之依者親而倚之屬連也毛膚體之餘氣末屬也離麗也裏心腹也辰猶時也○言桑梓父母所植尚且必加恭敬況父母至尊至親宜莫不瞻依也然父母之不我愛豈我不屬于父母之毛乎豈我不離于父母之裏乎無所歸咎則推之於天曰豈我生時不善哉何不祥至是也</hi>
○菀<hi>音鬱</hi>彼柳斯鳴蜩<hi>音/條</hi>嘒嘒<hi>呼惠反</hi>有漼<lb/>
<pb n="8a"/>
<hi>千罪反</hi>者淵萑<hi>音/丸</hi>葦<hi>韋鬼/反</hi>淠淠<hi>孚計反</hi>譬彼<lb/>
舟流不知所届<hi>音戒叶居氣反</hi>心之憂矣不遑<lb/>
假寐<hi>興也菀茂盛貌蜩蟬也嘒嘒聲也漼深貌淠淠衆也届至遑暇也○菀彼柳斯則鳴蜩嘒嘒矣有漼者淵則萑葦淠淠矣今我獨見棄逐如舟之流于水中不知其何所至乎是以憂之之深昔猶假寐而今不暇也</hi>○鹿<lb/>
斯之奔維足伎伎<hi>其宜反</hi>雉之朝雊<hi>古豆反</hi>
尚求其雌<hi>叶千西反</hi>譬彼壞<hi>胡罪反</hi>木疾用無<lb/>
<pb n="8b"/>
枝心之憂矣寧莫之知<hi>興也伎伎舒貌宜疾而舒留其羣也雊雉鳴也壞傷病也寧猶何也○鹿斯之奔則足伎伎然雉之朝雊亦知求其妃匹今我獨見棄逐如傷病之木憔悴而無枝是以憂之而人莫之知也</hi>
○相<hi>息亮反</hi>彼投兔尚或先<hi>蘇薦反叶蘇晉反</hi>之<lb/>
行有死人尚或墐<hi>音覲</hi>之君子秉心維其<lb/>
忍之心之憂矣涕旣隕<hi>音藴</hi>之<hi>興也相視投奔行道墐埋秉執隕隊也○相彼被逐而投人之兎尚或有哀其窮而先脫之者道有<pb n="9a"/>死人尚或有哀其暴露而埋藏之者蓋皆有不忍之心焉今王信讒棄逐其子曾視投兎死人之不如則其秉心亦忍矣是以心憂而涕隕也</hi>○君子<lb/>
信讒如或醻<hi>市由反叶市救反</hi>之君子不惠不<lb/>
舒究之伐木掎<hi>寄彼反叶居何反</hi>矣析薪杝<hi>敕氏反叶湯何反</hi>矣舎<hi>音/捨</hi>彼有罪予之佗<hi>吐賀反叶湯何反</hi>矣<hi>賦而興也醻報惠愛舒緩究察也掎倚也以物倚其巓也杝隨其理也佗加也○言王惟讒是聽如受醻爵得即飲之曾不加惠愛舒緩而究察之<pb n="9b"/>夫茍舒緩而究察之則讒者之情得矣伐木者尚倚其巓析薪者尚隨其理皆不妄挫折之今乃捨彼有罪之譖人而加我以非其罪曾伐木析薪之不若也此則興也</hi>○莫髙匪山<hi>叶所/旃反</hi>莫浚<hi>蘇俊反</hi>匪泉<lb/>
君子無易<hi>夷䜴反</hi>由言耳屬<hi>音燭</hi>于垣無逝<lb/>
我梁無發我笱我躬不閱遑恤我後<hi>賦而比也山極髙矣而或陟其巓泉極深矣而或入其底故君子不可易於其言恐耳屬于垣者有所觀望左右而生讒譖也王於是卒以褒姒爲后伯服爲大子<pb n="10a"/>故告之曰母逝我梁母發我笱我躬不閱遑恤我後蓋比詞也東萊吕氏曰唐德宗將廢大子而立舒王李泌諫之且曰願陛下還宫勿露此意左右聞之將樹功於舒王大子危矣此正君子無易由言耳屬于垣之謂也小弁之作大子旣廢矣而猶云爾者蓋推本亂之所由生言語以爲階也</hi>
　　　小弁八章章八句<hi>幽王娶於申生大子宜臼後得褒姒而惑之生子伯服信其讒黜申后逐宜臼而宜臼作此以自怨也序以爲大子之傅述大子之情以爲是詩不知其<pb n="10b"/>何所據也傳曰髙子曰小弁小人之詩也孟子曰何以言之曰怨曰固哉髙叟之爲詩也有人於此越人關弓而射之則已談笑而道之無它䟽之也其兄關弓而射之則已垂涕泣而道之無它戚之也小弁之怨親親也親親仁也固矣夫髙叟之爲詩也曰凱風何以不怨曰凱風親之過小者也小弁親之過大者也親之過大而不怨是愈䟽也親之過小而怨是不可磯也愈䟽不孝也不可磯亦不孝也孔子曰舜其至孝矣五十而慕</hi>
<pb n="11a"/>
悠悠昊天曰父母且<hi>七餘反</hi>無罪無辜亂<lb/>
如此憮<hi>火呉反</hi>昊天巳威<hi>叶紆胃反</hi>予愼無罪<lb/>
<hi>叶音悴</hi>昊天泰憮予愼無辜<hi>賦也悠悠逺大之貌且語詞憮大也巳泰皆甚也愼審也○大夫傷於讒無所控告而訴之於天日悠悠昊天爲人之父母胡爲使無罪之人遭亂如此其大也昊天之威巳甚矣我審無罪也昊天之威甚大矣我審無辜也此自訴而求免之詞也</hi>○亂之<lb/>
𥘉生僭<hi>側䕃反</hi>始旣涵<hi>音含</hi>亂之又生君子<lb/>
<pb n="11b"/>
信讒君子如怒<hi>叶奴五反</hi>亂庶遄<hi>市專/反</hi>沮<hi>慈吕反</hi>君子如祉<hi>音耻</hi>亂庶遄巳<hi>賦也僭始不信之端也涵容受也君子指王也遄疾沮止也祉猶喜也○言亂之所以生者由讒人以不信之言始入而王涵容不察其眞僞也亂之又生者則旣信其讒言而用之矣君子見讒人之言若怒而責之則亂庶幾遄沮矣見賢者之言若喜而納之則亂庶幾遄巳矣今涵容不斷讒信不分是以讒者益勝而君子益病也蘇氏曰小人爲讒於其君必以漸入之其始也進而嘗之君容之而不拒知言之無忌<pb n="12a"/>於是復進旣而君信之然後亂成</hi>○君子屢盟<hi>叶謨郎反</hi>亂<lb/>
是用長<hi>丁丈反叶直良反</hi>君子信盗亂是用暴<lb/>
盗言孔甘亂是用餤<hi>音談</hi>匪其止共<hi>音恭</hi>維<lb/>
王之卭<hi>其恭反○賦也屢數也盟邦國有疑則殺牲㰱血告神以相要束也盗指讒人也餤進卭病也○言君子不能巳亂而屢盟以相要則亂是用長矣君子不能堲讒而信盗以爲虐則亂是用暴矣讒言之美如食之甘使人嗜之而不厭則亂是用進矣然此讒人不能供其職事徒以爲王之病而巳夫<pb n="12b"/>良藥苦口而利於病忠言逆耳而利於行維其言之甘而恱焉則其國豈不殆哉</hi>○奕奕寢廟君子作之秩秩大猷聖<lb/>
人莫之他人有心予忖<hi>七損反</hi>度<hi>待洛反</hi>之<lb/>
躍躍<hi>他歷反</hi>毚<hi>士咸/反</hi>兔遇犬獲<hi>叶黃/郭反</hi>之<hi>興而比也奕奕大也秩秩序也猷道莫定也躍躍跳疾貌毚狡也○奕奕寢廟則君子作之秩秩大猷則聖人莫之以興他人有心則予得而忖度之而又以躍躍毚兎遇犬獲之比焉反覆興比以見讒人之心我皆得之不能隱其情也</hi>○<lb/>
<pb n="13a"/>
荏<hi>而甚反</hi>染柔木君子樹<hi>叶上主反</hi>之往來行<lb/>
言心焉數<hi>所主反</hi>之蛇蛇<hi>以攴反</hi>碩言出自<lb/>
口<hi>叶孔五反</hi>矣巧言如簧顔之厚<hi>叶胡/五反</hi>矣<hi>興也荏染柔貌柔木桐梓之屬可用者也行言行道之言也數辨也蛇蛇安舒也碩大也謂善言也顔厚者頑不知恥也○荏染柔木則君子樹之矣往來行言則心能辨之矣若善言而出於口者宜也巧言如簧則豈可出於口哉言之徒可羞愧而彼顔之厚不知以爲恥也孟子曰爲機變之巧者無所用恥焉其斯人<pb n="13b"/>之謂與</hi>○彼何人斯居河之麋<hi>音/眉</hi>無拳<hi>音權</hi>
無勇職爲亂階<hi>叶居奚反</hi>旣微且尰<hi>市勇反</hi>爾<lb/>
勇伊何爲猶將多爾居徒幾<hi>音紀叶居希反</hi>何<lb/>
<hi>賦也何人斥讒人也此必有所指矣賤而惡之故爲不知其姓名而曰何人也斯語詞也水草交謂之麋拳力階梯也骭瘍爲微腫足爲尰猶謀將大也○言此讒人居下濕之地雖無拳勇可以爲亂而讒口交鬪專爲亂之階梯又有微尰之疾亦何能勇哉而爲讒謀則大且多如此是必有助之者矣然其所與居<pb n="14a"/>之徒衆幾何人哉言亦不能甚多也</hi>
　　　巧言六章章八句<hi>以五章巧言二字名篇</hi>
彼何人斯其心孔艱<hi>叶居銀反</hi>胡逝我梁不<lb/>
入我門<hi>叶眉貧反</hi>伊誰云從維暴之云<hi>賦也何人亦若不知其姓名也孔甚艱險也我舊說以爲蘇公也暴暴公也皆畿内諸矦也○舊說暴公爲卿士而譖蘇公故蘇公作詩以絶之然不欲直斥暴公故但指其從行者而言彼何人者其心甚險胡爲往我之梁而不入我之門乎旣而<pb n="14b"/>問其所從則暴公也夫以從暴公而不入我門則暴公之譖己也明矣但舊說於詩無明文可考未敢信其必然耳</hi>○二人從行誰爲此<lb/>
禍<hi>胡果反</hi>胡逝我梁不入唁我始者不如<lb/>
今云不我可<hi>賦也二人暴公與其徒也唁弔失位也○言二人相從而行不知誰譖己而禍之乎旣使我得罪矣而其逝我梁也又不入而唁我女始者與我親厚之時豈嘗如今不以我爲可乎</hi>○彼何人斯<lb/>
胡逝我陳我聞其聲不見其身不愧于<lb/>
<pb n="15a"/>
人不畏于天<hi>叶鐡因反○賦也陳堂塗也堂下至門之徑也○在我之陳則又近矣聞其聲而不見其身言其蹤跡之詭祕也不愧于人則以人爲可欺也天不可欺女獨不畏于天乎柰何其譛我也</hi>○彼何人<lb/>
斯其爲飄風<hi>叶孚愔反</hi>胡不自北胡不自南<lb/>
<hi>叶尼心反</hi>胡逝我梁祇<hi>音/支</hi>攪<hi>交卯/反</hi>我心<hi>賦也飄風暴風也攪擾亂也○言其往來之疾若飄風然自北自南則與我不相值也今則逝我之梁則適所以攪亂我心而巳</hi>○爾之安行亦不<lb/>
<pb n="15b"/>
遑舎<hi>叶商居反</hi>爾之亟<hi>紀力反</hi>行遑脂爾車壹<lb/>
者之來云何其盱<hi>况于反○賦也安徐遑暇舎息亟疾盱望也字林云盱張目也易曰盱豫悔三都賦云盱衡而語是也○言爾平時徐行猶不暇息而况亟行則何暇脂其車哉今脂其車貯非亟也乃託以亟行而不入見我則非其情矣何不一來見我如何而使我望汝之切乎</hi>○爾還<lb/>
而入我心易<hi>以䜴反叶以支反</hi>也還而不入否<lb/>
難知也壹者之來俾我祇也<hi>賦也還反易說祇安<pb n="16a"/>也○言爾之往也旣不入我門矣儻還而入則我心猶庶乎其說也還而不入則爾之心我不可得而知矣何不一來見我而使我心安乎董氏曰是詩至此其詞益緩若不知其爲譛矣</hi>○伯氏吹壎<hi>况袁反</hi>仲氏<lb/>
吹篪<hi>音池</hi>及爾如貫諒不我知出此三物<lb/>
以詛<hi>側助反</hi>爾斯<hi>叶先齎反○賦也伯仲兄弟也俱爲王臣則有兄弟之義矣樂器土曰壎大如鵝子銳上平底似稱錘六孔竹曰篪長尺四寸圍三寸七孔一孔上岀徑三分凡八孔橫吹之如貫如繩之貫物也言相連屬<pb n="16b"/>也諒誠也三物大豕雞也刺其血以詛盟也○伯氏吹壎而仲氏吹篪言其心相親愛而聲相應和也與汝如物之在貫豈誠不我知而譛我哉苟曰誠不我知則出此三物以詛之可也</hi>○爲鬼爲蜮<hi>音或</hi>則不可<lb/>
得有靦<hi>土典反</hi>面目視人罔極作此好歌<lb/>
以極反側<hi>賦也蜮短狐也江淮水皆有之能含沙以射水中人影其人輙病而不見其形也靦面見人之貌也好善也反側反覆不正直也○言汝爲鬼爲蜮則不可得而見矣女乃人也靦然有面目與人相視無窮極之時豈<pb n="17a"/>其情終不可測哉是以作此好歌以究極爾反側之心也</hi>
　　　何人斯八章章六句<hi>此詩與上篇文意相似疑出一手但上篇先刺聽者此篇專責讒人耳王氏曰暴公不忠於君不義於友所謂大故也故蘇公絶之然其絶之也不斥暴公言其從行而巳不著其譛也示以所疑而巳旣絶之矣而猶告以壹者之來俾我祇也蓋君子之處己也忠其遇人也恕使其由此悔悟更以善意從我固所願也雖其不能如此我<pb n="17b"/>固不爲巳甚豈若小丈夫哉一與人絶則醜詆固拒惟恐其復合也</hi>
萋<hi>七西反</hi>兮斐<hi>孚匪反</hi>兮成是貝錦彼譛人<lb/>
者亦巳大<hi>音㤗</hi>甚<hi>食荏反○比也萋斐小文之貌貝水中介蟲也有文彩似錦○時有遭讒而𬒳宫刑爲巷伯者作此詩言因萋斐之形而文致之以成貝錦以比讒人者因人之小過而飾成大罪也彼爲是者亦巳大甚矣</hi>
○哆<hi>昌者反</hi>兮侈<hi>尺是反</hi>兮成是南箕彼譛<lb/>
<pb n="18a"/>
人者誰適<hi>丁歷反下同</hi>與謀<hi>叶謨悲反○北也哆侈㣲張之貌南箕四星二爲踵二爲舌其踵狹而舌廣則大張矣適主也誰適與謀言其謀之閟也</hi>○緝緝<hi>七立/反</hi>翩翩<hi>音篇叶批賔反</hi>謀欲譛<lb/>
人慎爾言也謂爾不信<hi>叶斯人反○賦也緝緝口舌聲或曰緝緝人之罪或曰有條理貌皆通翩翩往來貌譛人者自以爲得意矣然不慎爾言聽者有時而悟且將以爾爲不信矣</hi>○捷捷幡幡<hi>芳煩反叶芬邅反</hi>謀欲譛言豈不爾受旣其女<hi>音汝</hi>
<pb n="18b"/>
遷<hi>賦也捷捷儇利貌幡幡反覆貌王氏曰上好譛則固將受女然好譛不巳則遇譛之禍亦旣遷而及女矣曾氏曰上章及此皆忠告之詞</hi>○驕人<lb/>
好好勞人草草蒼天蒼天<hi>叶鐵因反</hi>視彼驕<lb/>
人矜此勞人<hi>賦也好好樂也草草憂也驕人譛行而得意勞人遇譛而失度其狀如此</hi>○彼譖人者<hi>叶掌與反</hi>誰適與謀<lb/>
<hi>叶滿𥙷反</hi>取彼譛人投卑豺<hi>士皆反</hi>虎豺虎不<lb/>
食投卑有北有北不受<hi>叶承呪反</hi>投卑有昊<lb/>
<pb n="19a"/>
<hi>叶<折 t="33"/>許候反○賦也再言彼譖人者誰適與謀者甚嫉之故重言之也或曰衍文也投棄也北北方寒凉不毛之地也不食不受言讒譖之人物所共惡也昊昊天也投卑昊天使制其罪○此皆設言以見欲其死亡之甚也故曰好賢如緇衣惡惡如巷伯</hi>○楊園之道猗<hi>於綺反</hi>于畒丘<lb/>
<hi>叶祛竒反</hi>寺人孟子作爲此詩凡百君子敬<lb/>
而聽之<hi>興也楊園下地也猗加也畒丘髙地也寺人内小臣蓋以讒𬒳宫而爲此官也孟子其字也○楊園之道而猗于畒丘以興賤者之言或有𥙷<pb n="19b"/>於君子也蓋譖始於微者而其漸將及於大臣故作詩使聽而謹之也劉氏曰其後王后太子及大夫果多以讒廢者</hi>
　　　巷伯七章四章章四句一章五<lb/>
　　　句一章八句一章六句<hi>巷是宫内道名秦漢所謂永巷是也伯長也主宫内道官之長即寺人也故以名篇班固司馬遷贊云迹其所以自傷悼小雅巷伯之倫其意亦謂巷伯本以𬒳譖而遭刑也而楊氏曰寺人内侍之微者出<pb n="20a"/>入於王之左右親近於王而日見之宜無閒之可伺矣今也亦傷於讒則踈逺者可知故其詩曰凢百君子敬而聽之使在位知戒也其說不同然亦有理姑存於此云</hi>
習習谷風維風及雨將恐<hi>丘勇反</hi>將懼維<lb/>
子與女<hi>音汝</hi>將安將樂<hi>音/洛</hi>女轉棄予<hi>叶演女反○興也習習和調貌谷風東風也將且也恐懼謂危難憂患之時也○此朋友相怨之詩故言習習谷風則維風及雨矣將恐將懼之時則維予與女矣柰何<pb n="20b"/>將安將樂而女轉棄予哉</hi>○習習谷風維風及頽<hi>徒雷反</hi>將恐將懼寘<hi>之䜴反</hi>予于懷<hi>叶胡隈反</hi>將安<lb/>
將樂棄予如遺<hi>叶烏回反○興也頽風之焚輪者也寘與置同置干懷親之也如遺忘去而不復存省也</hi>○習習谷風維山<lb/>
崔<hi>徂回反</hi>嵬<hi>五回/反</hi>無草不死無木不萎<hi>叶於回反</hi>忘我大德思我小怨<hi>叶韻未詳○比也崔嵬山巔也○習習谷風維山崔嵬則風之所𬒳者廣矣然猶無不死之草無不萎之木況<pb n="21a"/>於朋友豈可以忘大德而思小怨乎或曰興也</hi>
　　　谷風三章章六句<lb/>
蓼蓼<hi>音六</hi>者莪<hi>五河/反</hi>匪莪伊蒿<hi>呼毛反</hi>哀哀<lb/>
父母生我劬勞<hi>比也蓼長大貌莪美菜也蒿賤草也○人民勞苦孝子不得終養而作此詩言昔謂之莪而今非莪也特蒿而巳以比父母生我以爲美材可賴以終其身而今乃不得其養以死於是乃言父母生我之劬勞而重自哀傷也</hi>○蓼蓼者莪匪莪伊蔚<hi>音尉</hi>哀<lb/>
<pb n="21b"/>
哀父母生我勞瘁<hi>似醉反○比也蔚牡菣也三月始生七月始華如胡麻華而紫赤八月爲角似小豆角銳而長瘁病也</hi>○缾之<lb/>
罄矣維罍之恥鮮<hi>息淺反</hi>民之生不如死<lb/>
之乆<hi>叶舉里反</hi>矣無父何怙無母何恃出則<lb/>
衘恤入則靡至<hi>比也缾小罍大皆酒器也罄盡鮮寡恤憂靡無也○言缾資於罍而罍資缾猶父母與子相依爲命也故缾罄矣乃罍之恥猶父母不得其所乃子之責所以窮獨之民生不如死也蓋無父則無所怙無母<pb n="22a"/>則無所恃是以出則中心銜恤入則如無所歸也</hi>○父兮生我<lb/>
母兮鞠我拊<hi>音撫</hi>我畜<hi>喜六/反</hi>我長<hi>丁丈反</hi>我<lb/>
育我顧我復我出入腹我欲報之德昊<lb/>
天㒺極<hi>賦也生者本其氣也鞠畜皆養也拊拊循也育覆育也顧旋視也復反覆也腹懷抱也㒺無極竆也○言父母之恩如此欲報之以德而其恩之大如天無竆不知所以爲報也</hi>○南山烈烈飄風發<lb/>
發民莫不穀我獨何害<hi>叶音曷<折 t="33"/>興也烈烈高大貌發<pb n="22b"/>發疾貌穀善也○南山烈烈則飄風發發矣民莫不善而我獨何爲遭此害也哉</hi>○南山律律飄風弗弗<hi>叶分聿反</hi>民莫不<lb/>
穀我獨不卒<hi>興也律律猶烈烈也弗弗猶發發也卒終也言終養也</hi>
　　　蓼莪六章四章章四句二章章<lb/>
　　　八句<hi>晉王裒以父死非罪每讀詩至哀哀父母生我劬勞未嘗不三復流涕受業者爲廢此篇詩之感人如此</hi>
<pb n="23a"/>
有饛<hi>音蒙</hi>簋<hi>音/軌</hi>飱<hi>音/孫</hi>有捄<hi>音/求</hi>棘匕<hi>必履反</hi>周<lb/>
道如砥<hi>之履反</hi>其直如矢君子所履小人<lb/>
所視<hi>叶善止反</hi>睠<hi>音/眷</hi>言顧之澘<hi>所奸反</hi>焉出涕<lb/>
<hi>音體○興也饛滿簋貌飱熟食也捄曲貌棘匕以棘爲匕所以載鼎肉而升之於俎也砥礪石言平也矢言直也君子在位履行小人下民也睠反顧也澘涕下貌○序以爲東國困於役而傷於財譚大夫作此以告病言有饛簋飱則有捄棘匕周道如砥則其直如矢是以君子履之而小人視焉今乃顧之而出涕<pb n="23b"/>者則以東方之賦役莫不由是而西輸於周也</hi>○小東大東<hi>叶都郎反</hi>杼<hi>直呂/反</hi>柚<hi>音/逐</hi>其空<hi>叶枯郎反</hi>糾糾葛屨可<lb/>
以履霜佻佻<hi>徒彫反</hi>公子行彼周行<hi>叶戸郎反</hi>
旣往旣來<hi>叶六直反</hi>使我心疚<hi>叶訖力反○賦也小東大東東方小大之國也自周視之則諸矦之國皆在東方杼持緯者也柚受經者也空盡也佻輕薄不奈勞苦之貌公子諸矦之貴臣也周行大路也疚病也○言東方小大之國杼柚皆已空矣至於以葛屨履霜而其貴戚之臣奔走往來<pb n="24a"/>不勝其勞使我心憂而病也</hi>○有冽<hi>音/列</hi>氿<hi>音/軌</hi>泉<hi>叶才勻反</hi>
無浸穫薪契契<hi>苦計反</hi>寤歎哀我憚<hi>丁佐反</hi>
人薪是穫薪尚可載<hi>叶節力反</hi>也哀我憚人<lb/>
亦可息也<hi>興也冽寒意也側出曰氿泉穫艾也契契憂苦也憚勞也尚庶幾也載載以歸也○蘇氏日薪已穫矣而復漬之則腐民已勞矣而復事之則病故已艾則庶其載而畜之已勞則庶其息而安之</hi>○東人之<lb/>
子職勞不來<hi>音賚叶六直反</hi>西人之子粲粲衣<lb/>
<pb n="24b"/>
服<hi>叶蒲北反</hi>舟人之子熊羆是裘<hi>叶渠之反</hi>私人<lb/>
之子百僚是試<hi>叶申之反○賦也東人諸矦之人也職專主也來慰撫也西人京師人也粲粲鮮盛貌舟人舟楫之人也熊羆是裘言富也私人私家皁隷之屬也僚官試用也舟人私人皆西人也○此言賦役不均羣小得志也</hi>○或以其酒不以其漿鞙鞙<hi>胡犬反</hi>
佩璲<hi>音遂</hi>不以其長維天有漢監<hi>古暫反</hi>亦<lb/>
有光跂<hi>丘豉反</hi>彼織女終日七襄<hi>賦也鞙鞙長貌<pb n="25a"/>璲瑞也漢天河也跋隅貌織女星名在漢旁三星跂然如隅也七襄未詳傳日反也箋云駕也駕謂更其肆也蓋天有十二次日月所止舍所謂肆也經星一晝一夜左旋一周而有餘則終日之閒自卯至酉當更七次也〇言東人或饋之以酒而西人曾不以爲漿東人或與之以鞙然之佩而西人曾不以爲長維天之有漢則庶乎其有以監我而織女之七襄則庶乎其能成文章以報我矣無所赴愬而言惟天庶乎其恤我耳</hi>○雖則七襄不成報<lb/>
章睆<hi>華板反</hi>彼牽牛不以服箱東有啓明<lb/>
<pb n="25b"/>
<hi>叶謨郎反</hi>西有長庚<hi>叶古郎反</hi>有捄天畢載施之<lb/>
行<hi>户郎反○賦也睆明星貌牽牛星名服駕也箱車箱也啓明長庚皆金星也以其先日而出故謂之啓明以其後日而入故謂之長庚蓋金水二星常附日行而或先或後但金大水小故獨以金星爲言也天畢畢星也狀如掩兔之畢行行列也○言彼織女不能成報我之章牽牛不可以服我之箱而啓明長庚天畢者亦無實用但施之行列而已至是則知天亦無若我何矣</hi>○維<lb/>
南有箕不可以簸<hi>波我反</hi>揚維北有斗不<lb/>
<pb n="26a"/>
可以挹<hi>音揖</hi>酒漿維南有箕載翕<hi>許急反</hi>其<lb/>
舌維北有斗西柄之揭<hi>音訐○賦也箕斗二星以夏秋之閒見於南方云北斗者以其在箕之北也或日北斗常見不隱者也翕引也舌下二星也南斗柄固指西若北斗而西柄則亦秋時也○言南箕旣不可以簸揚糠粃北斗旣不可以挹酌酒漿而箕引其舌反若有所吞噬斗西揭其柄反若有所挹取於東是天非徒無若我何乃亦若助西人而見困甚怨之詞也</hi>
　　　大東七章章八句<lb/>
<pb n="26b"/>
四月維夏<hi>叶後五反</hi>六月徂暑先祖匪人胡<lb/>
寧忍予<hi>叶演女反○興也徂往也四月六月亦以夏正數之建巳建未之月也○此亦遭亂自傷之詩言四月維夏則六月徂暑矣我先祖豈非人乎何忍使我遭此禍也無所歸咎之詞也</hi>○秋日淒淒<hi>七西反</hi>
百卉<hi>許貴反</hi>具腓<hi>芳非/反</hi>亂離瘼<hi>音/莫</hi>矣爰<hi>家語作奚</hi>其適歸<hi>興也淒淒涼風也卉草腓病離憂瘼病奚何適之也○秋日淒淒則百卉具腓矣亂離瘼矣則我將何所適歸乎哉</hi>○冬日烈<lb/>
<pb n="27a"/>
烈飄風發發民莫不穀我獨何害<hi>叶音曷○興也烈烈猶栗栗也發發疾貌穀善也〇夏則暑秋則病冬則烈言禍亂日進無時而息也</hi>○山有嘉卉矦栗矦梅<hi>叶莫悲反</hi>廢<lb/>
爲殘賊莫知其尤<hi>叶于其反○興也嘉善矦維廢變尤過也○山有嘉卉則維栗與梅矣在位者變爲殘賊則誰之過哉</hi>○相<hi>息亮反</hi>彼泉水載清載濁<hi>叶殊玉反</hi>我曰構禍曷<lb/>
云能穀<hi>興也相視載則構合也○相彼泉水猶有時而清有時而濁而<pb n="27b"/>我乃日日遭害則曷云能善乎</hi>○滔滔<hi>吐刀反</hi>江漢南國<lb/>
之紀盡瘁以仕寧莫我有<hi>叶羽己反○興也滔滔大水貌江漢二水名紀綱紀也謂經帶包絡之也瘁病也有識有也○滔滔江漢猶爲南國之紀今也盡瘁以仕而王何其不我有哉</hi>○匪鶉<hi>徒丸反</hi>
匪鳶<hi>以專反叶以旬反</hi>翰飛戾天<hi>叶鐵/因反</hi>匪鱣<hi>張連反</hi>匪鮪<hi>于軌反</hi>潛逃于淵<hi>叶一均反○賦也鶉鵰也鳶亦鷙鳥也其飛上薄雲漢鱣鮪大魚也○鶉鳶則能翰飛戾天鱣鮪則能潛逃于<pb n="28a"/>淵我非是四者則亦無所逃矣</hi>○山有蕨薇隰有杞桋<lb/>
<hi>音夷</hi>君子作歌維以告哀<hi>叶於希反○興也杞枸檵也桋赤楝也樹葉細而岐銳皮理錯戾好叢生山中中爲車輞○山則有蕨薇隰則有杞桋君子作歌則維以告哀而己</hi>
　　　四月八章章四句<lb/>
　　　　小旻之什十篇六十五章四<lb/>
　　　　百十四句<lb/>
<pb n="28b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩卷第三　朱熹集傳<lb/>
　　鄘一之四<hi>說見上篇</hi>
汎彼柏舟在彼中河髧<hi>徒坎反</hi>彼兩髦<hi>音毛</hi>
實維我儀<hi>叶牛何反</hi>之死矢靡他<hi>湯河反</hi>母也<lb/>
天<hi>叶鐵因反</hi>只<hi>音紙/下同</hi>不諒人只<hi>興也中河中於河也髧髪垂貌兩髦者翦髪夾匈子事父母之飾親死然後去之此蓋指共伯也我共姜自我也儀匹之至矢誓靡無也只語助辭諒信也○舊說以爲衛丗子共伯蚤<pb n="1b"/>死其妻共姜守義父母欲奪而嫁之故共姜作此以自誓言柏舟則在彼中河兩髦則實我之匹雖至於死誓無他心母之於我覆育之恩如天罔極而何其不諒我之心乎不及父者疑時獨母在或非父意耳</hi>○汎彼柏舟<lb/>
在彼河側髧彼兩髦實維我特之死矢<lb/>
靡慝<hi>他得反</hi>母也天只不諒人只<hi>興也特亦匹也慝邪也以是爲慝則其絶之甚矣</hi>
　　　柏舟二章章七句<lb/>
<pb n="2a"/>
牆有茨不可埽<hi>叶蘇后反</hi>也中冓<hi>古候反</hi>之言<lb/>
不可道<hi>叶徒厚反</hi>也所可道也言之醜也<hi>興也茨蒺藜也蔓生細葉子有三角刺人中冓謂舎之交積材木也道言醜惡也○舊説以爲宣公卒惠公㓜其庶兄頑烝於宣姜故詩人作此詩以刺之言其閨中之事皆醜惡而不可言理或然也</hi>○牆有茨不可襄也<lb/>
中冓之言不可詳也所可詳也言之長<lb/>
也<hi>興也襄除也詳詳言之也言之長者不欲言而託以語長難竟也</hi>○<lb/>
<pb n="2b"/>
牆有茨不可束也中冓之言不可讀也<lb/>
所可讀也言之辱也<hi>興也束束而去之也讀誦言也辱猶醜也</hi>
　　　牆有茨三章章六句<hi>楊氏曰公子頑通乎君母閨中之言至不可讀其汙甚矣聖人何取焉而著之於經也蓋自古淫亂之君自以謂密於閨門之中丗無得而知者故自肆而不反聖人所以著之於經使後丗爲惡者知雖閨中之<pb n="3a"/>言亦無隱而不彰也其爲訓戒深矣</hi>
君子偕老副笄六珈<hi>音加叶居河反</hi>委委<hi>於危反</hi>
佗佗<hi>待何反</hi>如山如河象服是宜<hi>叶牛何反</hi>子<lb/>
之不淑云如之何<hi>賦也君子夫也偕老言偕生而偕死也女子之生以身事人則當與之同生與之同死故夫死稱未亡人言亦待死而巳不當復有他適之志也副祭服之首飾編髮爲之笄衡笄也垂于副之兩旁當耳其下以紞懸瑱珈之言加也以玉加於笄而爲飾也委委佗佗雍容自得之</hi>
<pb n="3b"/>
<pb n="3b"/>
<hi>雉之形而彩畫之以爲飾也鬒黒也如雲言多而美也屑潔也髢髮髢也人少髮則以髢益之髮自美則不潔於髢而用之矣瑱塞耳也象象骨也揥所以摘髮也揚眉上廣也且語助辭晳白也胡然而天胡然而帝言其服飾容貌之美見者驚猶鬼神也</hi>○瑳<hi>七我/反</hi>兮瑳兮其之展<hi>陟戰反叶諸延反</hi>也蒙彼縐<hi>側救/反</hi>絺是紲<hi>息列反</hi>袢<lb/>
<hi>薄慢反叶汾乾反</hi>也子之清掦揚且之顔<hi>叶魚堅反</hi>
也展如之人兮邦之媛<hi>于眷反叶于權反</hi>也<hi>賦也<pb n="4a"/>瑳亦鮮盛貌展衣者以禮見於君及見賓客之服也蒙覆也縐絺絺之蹙蹙者當暑之服也紲袢束縛意以展衣蒙絺綌而爲之紲袢所以自歛飭也或曰蒙謂加絺綌於䙝衣之上所謂表而出之也清視清明也揚眉上廣也顔額角豐滿也展誠也美女曰媛見其徒有美色而無人君之德也</hi>
　　　君子偕老三章一章七句一章<lb/>
　　　九句一章八句<hi>東萊吕氏曰首章之末云子之不淑云如之何責之也二章之末云胡然而天也胡然而帝也<pb n="4b"/>問之也三章之末云展如之人兮邦之媛也惜之也辭益婉而意益深矣</hi>
爰采唐矣沬<hi>音妹</hi>之鄕矣云誰之思美孟<lb/>
姜矣期我乎桑中<hi>叶諸良反</hi>要<hi>於遥反</hi>我乎上<lb/>
宫<hi>叶居王反</hi>送我乎淇之上<hi>叶辰/羊反</hi>矣<hi>賦也唐蒙菜也一名兔絲沬衛邑也書所謂妹邦者也孟長也姜齊女言貴族也桑中上宮淇上又妹鄕之中小地名也要猶迎也○衛俗淫亂丗族在位相竊妻妾故此人<pb n="5a"/>自言將采唐於沬而與其所思之人相期㑹迎送如此也</hi>○爰采麥<lb/>
<hi>叶訖力反</hi>矣沬之北矣云誰之思美孟弋矣<lb/>
期我乎桑中要我乎上宫送我乎淇之<lb/>
上矣<hi>賦也麥榖名秋種夏熟者弋春秋或作姒蓋𣏌女夏后氏之後亦貴族也</hi>○爰采葑矣沬之東矣云誰之思美<lb/>
孟庸矣期我乎桑中要我乎上宮送我<lb/>
乎淇之上矣<hi>賦也葑蔓菁也庸未聞疑亦貴姓也</hi>
<pb n="5b"/>
　　　桑中三章章七句<hi>樂記曰鄭衛之音亂丗之音也比於慢矣桑閒濮上之音亡國之音也其政散其民流誣上行私而不可止也按桑閒即此篇故小序亦用樂記之語</hi>
鶉<hi>音純</hi>之奔奔鵲之彊彊<hi>音姜</hi>人之無良我<lb/>
以爲兄<hi>叶虚王反○興也鶉䳺屬奔奔彊彊居有常匹飛則相隨之貌人謂公子頑良善也○衛人刺宣姜與頑非匹耦而相從也故爲惠公之言以刺之曰人之無良鶉鵲之不若而我反以爲兄何哉</hi>○鵲之彊彊<lb/>
<pb n="6a"/>
鶉之奔奔<hi>叶逋珉反</hi>人之無良我以爲君<hi>興也人謂宣姜君小君也</hi>
　　　鶉之奔奔二章章四句<hi>范氏曰宣姜之惡不可勝道也國人疾而刺之或遠言焉或切言焉逺言之者君子偕老是也切言之者鶉之奔奔是也衛詩至此而人道盡天理滅矣中國無以異於夷狄人類無以異於禽獸而國隨以亡矣胡氏曰楊時有言詩載此篇以見衛爲狄所滅之因也故<pb n="6b"/>在定之方中之前因以是說考於歷代凡淫亂者未有不至於殺身敗國而亡其家者然後知古詩垂戒之大而近丗有獻議乞於經筵不以國風進講者殊失聖經之旨矣</hi>
定<hi>丁佞反</hi>之方中作干楚宮揆之以曰作<lb/>
于楚室樹之榛栗椅<hi>於宜反</hi>桐梓<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>爰伐<lb/>
琴瑟<hi>賦也定北方之宿營室星也此星昬而正中夏正十月也於是時可以營制宫室故謂之營室楚宫楚丘之宫也揆度也樹八尺之臬而度其曰出<pb n="7a"/>入之景以定東西又參日中之景以正南北也楚室猶楚宫互文以恊韻耳榛栗二木其實榛小栗大皆可供籩實椅梓實桐皮桐梧桐也梓楸之踈理白色而生子者<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>木有液黏黒可飾器物四木皆琴瑟之材也爰於也○衛爲狄所滅文公徙居楚丘營立宫室國人悅之而作是詩以美之蘇氏曰種木者求用於十年之後其不求近功凢此類也</hi>○升彼虗<hi>起居反叶起吕反</hi>
矣以望楚矣望楚與堂景山與京<hi>叶居良反</hi>
降觀于桑卜云其吉終然允臧<hi>賦也虗故城也<pb n="7b"/>楚楚丘也堂楚丘之旁邑也景測景以正方面也與旣景廼岡之景同或曰景山名見商頌京髙丘也桑木名葉可飼蠶者觀之以察其土宜也允信臧善也○此章本其始之望景觀卜而言以至於終而果獲其善也</hi>○靈雨<lb/>
旣零命彼倌<hi>音官</hi>人星言夙駕說<hi>始鋭反</hi>于<lb/>
桑田<hi>叶徒因反</hi>匪直也人秉心塞淵<hi>叶一均反</hi>騋<lb/>
<hi>音來</hi>牝三千<hi>叶倉新反○賦也靈善零落也倌人主駕者也星見星也說舎止也秉操塞實淵深也馬七尺以上爲騋○言方春時雨旣降而農桑之<pb n="8a"/>務作文公於是命主駕者晨起駕車亟往而勞勸之然非獨此人所以操其心者誠實而淵深也蓋其所畜之馬七尺而牝者亦巳至於三千之衆矣蓋人操心誠實而淵深則無所爲而不成其致此富盛宜矣記曰問國君之富數馬以對今言騋牝之衆如此則生息之蕃可見而衛國之富亦可知矣此章又要其終而言也</hi>
　　　定之方中三章章七句<hi>按春秋傳衛懿公九年冬狄入衛懿公及狄人戰于熒澤而敗死焉宋桓公迎<pb n="8b"/>衛之遺民渡河而南立宣姜子申以廬於漕是爲戴公是年卒立其弟燬是爲文公於是齊桓公合諸矦以城楚丘而遷衛焉文公大布之衣大帛之冠務材訓農通啇惠工敬敎勸學授方任能元年革車三十乗季年乃三百乗</hi>
蝃<hi>丁計反</hi>蝀<hi>都動反</hi>在東莫之敢指女子有<lb/>
行逺<hi>于萬反</hi>父母兄弟<hi>叶待里反○比也蝃蝀虹也日與雨交倐然成質似有血氣之類乃陰陽之氣不當交而交者蓋天地之淫氣也在<pb n="9a"/>東者莫虹也虹隨日所映故朝西而莫東也○此刺淫奔之詩言蝃蝀在東而人不敢指以比淫奔之惡人不可道况女子有行又當逺其父母兄弟豈可不顧此而冒行乎</hi>○朝隮<hi>子西反</hi>于西崇朝其雨女<lb/>
子有行逺兄弟父母<hi>叶滿補反○比也隮升也周禮十煇九曰隮注以爲虹蓋忽然而見如自下而升也崇終也從旦至食時爲終朝言方雨而虹見則其雨終朝而止矣蓋淫慝之氣有害於陰陽之和也今俗謂虹能截雨信然</hi>○乃如之人也懷昬姻也大無<lb/>
<pb n="9b"/>
信<hi>叶斯人反</hi>也不知命<hi>叶彌/并反</hi>也<hi>賦也乃如之人指淫奔者而言昬姻謂男女之欲程子曰女子以不自失爲信命正理也○言此淫奔之人但知思念男女之欲是不能自守其貞信之節而不知天理之正也程子曰人雖不能無欲然當有以制之無以制之而惟欲之從則人道廢而入於禽獸矣以道制欲則能順命</hi>
　　　蝃蝀三章章四句<lb/>
相<hi>息亮反</hi>鼠有皮<hi>叶蒲/何反</hi>人而無儀<hi>叶牛何反</hi>人<lb/>
<pb n="10a"/>
而無儀不死何爲<hi>叶吾禾反○興也相視也䑕蟲之可賤惡者○言視彼鼠而猶必有皮可以人而無儀乎人而無儀則其不死亦何爲哉</hi>
○相鼠有齒人而無止人而無止不死<lb/>
何俟<hi>叶羽巳反又音始○興也止容止也俟待也</hi>○相䑕有<lb/>
體人而無禮人而無禮胡不遄死<hi>叶想止反〇興也體支體也遄速也</hi>
　　　相䑕三章章四句<lb/>
<pb n="10b"/>
孑孑<hi>居熱反</hi>干旄在浚<hi>蘇俊/反</hi>之郊<hi>叶音髙</hi>素<lb/>
絲紕<hi>符至反</hi>之良馬四之彼姝<hi>赤朱反</hi>者子<lb/>
何以卑<hi>必寐反</hi>之<hi>賦也<折 t="33"/>孑孑特岀之<折 t="33"/>貌干旄以旄牛尾注於旗干之首而建之車後也浚衛邑名邑外謂之郊紕織組也蓋以素絲織組而維之也四之兩服兩驂凡四馬以載之也姝美也子指所見之人也卑與也○言衛大夫乗此車馬建此旌旄以見賢者彼其所見之賢者將何以卑之而答其禮意之勤乎</hi>○孑孑干旟在浚之都素絲組<hi>音祖</hi>之<lb/>
<pb n="11a"/>
良馬五之彼姝者子何以予<hi>音與</hi>之<hi>賦也旟州里所建鳥隼之旗也上設旌旄其下繫斿斿下屬縿皆畫鳥隼也下邑曰都五之五馬言其盛也</hi>○孑孑干旌在浚之城素絲<lb/>
祝之良馬六之彼姝者子何以告<hi>姑沃反</hi>
之<hi>賦也析羽爲旌干旌蓋析翟羽設於旗干之首也城都城也祝屬也六之六馬極其盛而言也</hi>
　　　干旄三章章六句<hi>此上三詩小序皆以爲文<pb n="11b"/>公時詩蓋見其列於定中載馳之閒故爾他無所考也然衛本以淫亂無禮不樂善道而亡其國今破滅之餘人心危懼正其有以懲創往事而興起善端之時也故其爲詩如此蓋所謂生於憂患死於安樂者小序之言疑亦有所本云</hi>
載馳載驅<hi>叶祛尤反</hi>歸唁衛矦驅馬悠悠言<lb/>
至於漕<hi>叶徂矦反</hi>大夫跋<hi>蒲末反</hi>渉我心則憂<lb/>
<hi>賦也載則也吊失國曰唁悠悠遠而未至之貌草行曰跋水行曰渉○宣姜之<pb n="12a"/>女爲許穆公夫人閔衛之亡馳驅而歸將以唁衛矦於漕邑未至而許之大夫有奔走跋渉而來者夫人知其必將以不可歸之義來告故心以爲憂也旣而終不果歸乃作此詩以自言其意爾</hi>○旣不我嘉不能旋<lb/>
反視爾不臧我思不遠旣不我嘉不能<lb/>
旋濟視爾不臧我思不閟<hi>賦也嘉臧皆善也遠猶忘也濟渡也自許歸衛必有所渡之水也閟閉也止也言思之不止也○言大夫旣至而果不以我歸爲善則我亦不能旋反而濟以至於衛矣雖視爾不以我<pb n="12b"/>爲善然我之所思終不能自巳也</hi>○陟彼阿丘言采其<lb/>
蝱<hi>音盲叶謨郎反</hi>女子善懷亦各有行<hi>叶戸郎反</hi>許<lb/>
人尤之衆稺<hi>直吏反</hi>且狂<hi>賦也偏髙曰阿丘蝱貝母也主療鬰結之病善懷多憂思也猶漢書云岸善崩也行道尤過也○又言以其旣不適衛而思終不止也故其在塗或升髙以舒憂想之情或采蝱以療鬰結之病蓋女子所以善懷者亦各有道而許國之衆人以爲過則亦少不更事而狂妄之人爾許人守禮非稺且狂也但以其不知已情之切至而言若是爾然而<pb n="13a"/>卒不敢違焉則亦豈眞以爲稺且狂哉</hi>○我行其野芃芃<lb/>
<hi>蒲紅反</hi>其麥<hi>叶訖/力反</hi>控<hi>苦貢反</hi>于大邦誰因誰<lb/>
極大夫君子無我有尤<hi>叶于其反</hi>百爾所思<lb/>
<hi>叶新齎反</hi>不如我所之<hi>賦也芃芃麥盛長貌控持而告之也因如因魏莊子之因極至也大夫即跋渉之大夫君子謂許國之衆人也○又言歸途在野而渉芃芃之麥又自傷許國之小而力不能救故思欲爲之控告于大邦而又未知其將何所因而何所至乎大夫君子無以我爲有過雖爾所以處<pb n="13b"/>此百方然不如使我得自盡其心之爲愈也</hi>
　　　載馳四章二章章六句二章章<lb/>
　　　八句<hi>事見春秋傳舊説此詩五章一章六句二章三章四句四章六句五章八句蘇氏合二章三章以爲一章按春秋傳叔孫豹賦載馳之四章而取其控于大邦誰因誰極之意與蘇說合今從之范氏曰先王制禮父母没則不得歸寧者義也雖國滅君死不得往赴焉義重於亡故也</hi>
<pb n="14a"/>
　　　　鄘國十篇二十九章百七十<lb/>
　　　　六句<lb/>
　　　衛一之五<lb/>
瞻彼淇奥<hi>於六反</hi>緑竹猗猗<hi>於宜反叶於何反</hi>有<lb/>
匪君子如切如磋<hi>七河反</hi>如琢如磨瑟兮<lb/>
僴<hi>遐<折 t="33"/>版/反下同</hi>兮赫兮咺<hi>況<折 t="33"/>晩反下同</hi>兮有匪君子終<lb/>
不可諼<hi>况元反<折 t="33"/>叶况遠反下並同</hi>兮<hi>興也淇水名奥隈也緑色也淇上多<pb n="14b"/>竹漢丗猶然所謂淇園之竹是也猗猗始生柔弱而美盛也匪斐通文章著見之貌也君子指武公也治骨角者旣切以刀斧而復磋以鑢鐋治玉石者旣琢以槌鑿而復磨以沙石言其德之脩飭有進而無巳也瑟矜莊貌僩威嚴貌咺宣著貌諼忘也〇衛人美武公之德而以緑竹始生之美盛興其學問自脩之進益也大學傳曰如切如磋者道學也如琢如磨者自脩也瑟兮僩兮者恂慄也赫兮喧兮者威儀也有斐君子終不可諠兮者道盛德至善民之不能忘也</hi>
○瞻彼淇奥緑竹青青<hi>子丁反</hi>有匪君子<lb/>
<pb n="15a"/>
充耳琇瑩<hi>音營</hi>會<hi>古外反</hi>弁如星瑟兮僩兮<lb/>
赫兮咺兮有匪君子終不可諼兮<hi>興也青青堅剛茂盛之貌充耳瑱也琇瑩美石也天子玉瑱諸矦以石會縫也弁皮弁也以玉飾皮弁之縫中如星之明也○以竹之堅剛茂盛興其服飾之尊嚴而見其德之稱也</hi>○瞻彼淇奥緑竹如簀<hi>音責叶側歷反</hi>
有匪君子如金如錫如圭如璧寛兮綽<lb/>
兮猗<hi>於綺反</hi>重<hi>直恭/反</hi>較<hi>古岳反</hi>兮善戲謔兮<lb/>
<pb n="15b"/>
不爲虐兮<hi>興也簀棧也竹之密比似之則盛之至也金錫言其鍜錬之精純圭璧言其生質之温潤寛宏𥙿也綽開大也猗嘆辭也重較卿士之車也較兩輢上岀軾者謂車兩傍也善戲謔不爲虐者言其樂易而有節也○以竹之至盛興其德之成就而又言其寛廣而自如和易而中節也蓋寛綽無歛束之意戲謔非莊厲之時皆常情所忽而易致過差之地也然猶可觀而必有節焉則其動容周旋之閒無適而非禮亦可見矣禮曰張而不弛文武不能也弛而不張文武不爲也一張一弛文武之道也此之謂也</hi>
<pb n="16a"/>
　　　淇奥三章章九句<hi>按國語武公年九十有五猶箴儆于國曰自卿以下至于師長士苟在朝者無謂我老耄而舎我必恪恭於朝以交戒我遂作懿戒之詩以自警而賓之𥘉筵亦武公悔過之作則其有文章而能聽規諫以禮自防也可知矣衛之他君蓋無足以及此者故序以此詩爲美武公而今從之也</hi>
考槃在㵎<hi>叶居賢反</hi>碩人之寛<hi>叶區權反</hi>獨寐寤<lb/>
<pb n="16b"/>
言永矢弗諼<hi>况元反○賦也考成也槃盤桓之意言成其隱處之室也陳氏曰考扣也槃器名蓋扣之以節歌如鼓盆拊缶之爲樂也二說未知孰是山夾水曰㵎碩大寛廣永長矢誓諼忘也○詩人美賢者隱處㵎谷之閒而碩大寛廣無戚戚之意雖獨寐而寤言猶自誓其不忘此樂也</hi>○考<lb/>
槃在阿碩人之薖<hi>苦禾反</hi>獨寐寤歌永矢<lb/>
弗過<hi>古禾反○賦也曲陵曰阿薖義未詳或云亦寛大之意也永矢弗過自誓所願不踰於此若將終身之意也</hi>○考槃在陸碩人<lb/>
<pb n="17a"/>
之軸獨寐寤㝛永矢弗告<hi>姑沃反〇賦也高平曰陸軸盤桓不行之意寤㝛巳覺而猶卧也弗告者不以此樂告人也</hi>
　　　考槃三章章四句<lb/>
碩人其頎<hi>其機反</hi>衣<hi>於旣/反</hi>錦褧<hi>苦逈反</hi>衣齊<lb/>
矦之子衞矦之妻東宮之妹邢矦之姨<lb/>
譚公維私<hi>息夷反○賦也碩人指莊姜也頎長貌錦文衣也褧禪也錦衣而加褧焉爲其文之太著也東宫太子所居之宫齊太子得臣也繫太子<pb n="17b"/>言之者明與同母言所生之貴也女子後生曰妹妻之姊妹曰姨姊妹之夫曰私邢矦譚公皆莊姜姊妹之夫互言之也諸矦之女嫁於諸矦則尊同故歷言之○莊姜事見邶風緑衣等篇春秋傳曰莊姜美而無子衛人爲之賦碩人即謂此詩而其首章極稱其族類之貴以見其爲正嫡小君所宜親厚而重歎莊公之昬惑也</hi>○手如柔荑<hi>徒奚反</hi>膚如凝脂領<lb/>
如蝤<hi>似修反</hi>蠐<hi>音/齊</hi>齒如瓠<hi>戸故/反</hi>犀螓<hi>音秦</hi>首<lb/>
蛾<hi>我波反</hi>眉巧笑倩<hi>七薦/反</hi>兮美目盼<hi>匹莧反叶<pb n="18a"/>匹見反</hi>兮<hi>賦也茅之始生曰荑言柔而白也凝脂脂寒而凝者亦言白也領頸也蝤蠐木蠱之白而長者瓠犀瓠中之子方正㓗白而比次整齊也螓如嬋而小其額廣而方正蛾蠶蛾也其眉細而長曲倩口輔之美也盼白黒分明也○此章言其容貌之美猶前章之意也</hi>○碩人敖敖<hi>五刀反</hi>
說<hi>始銳反</hi>于農郊<hi>叶音/髙</hi>四牡有驕<hi>起橋反叶音髙</hi>
朱幩<hi>符云反</hi>鑣鑣<hi>表驕反/叶音褒</hi>翟茀<hi>音/弗</hi>以朝<hi>直遥反叶直豪反</hi>大夫夙退無使君勞<hi>賦也敖敖長貌說舎<pb n="18b"/>也農郊近郊也四牡車之四馬驕壯貌幩鑣飾也鑣者馬衘外鐵人君以朱纏之也鑣鑣盛也翟翟車也夫人以翟羽飾車茀蔽也婦人之車前後設蔽夙早也玉藻曰君日出而視朝退適路寢聽政使人視大夫大夫退然後適小寢釋服〇此言莊姜自齊來嫁舎止近郊乗是車馬之盛以入君之朝國人樂得以爲莊公之配故謂諸大夫朝於君者冝早退無使君勞於政事不得與夫人相親而歎今之不然也</hi>○河水洋洋北流活活<hi>古闊反叶戶劣反</hi>施罛<hi>音/孤</hi>濊濊<hi>呼活反叶/許月反</hi>鱣<hi>陟連反</hi>鮪<lb/>
<pb n="19a"/>
<hi>于軌反</hi>發發<hi>𥙷末反叶/方月反</hi>葭<hi>音/加</hi>菼<hi>他覧反</hi>揭揭<lb/>
<hi>居謁反</hi>庶姜孽孽<hi>魚竭/反</hi>庶士有朅<hi>欺列反○賦也河在齊西衛東北流入海洋洋盛大貌活活流貌施設也罛魚罟也濊濊罟入水聲也鱣魚似龍黃色銳頭口在頷下背上腹下皆有甲大者千餘斤鮪以鱣而小色青黒發發盛貌菼亂也亦謂之荻揭揭長也庶姜謂姪娣孽孽盛飾也庶士謂媵臣朅武貌○言齊地廣饒而夫人之來士女佼好禮儀盛備如此亦首章之意也</hi>
<pb n="19b"/>
　　　碩人四章章七句<lb/>
氓之蚩蚩<hi>尺之反</hi>抱布貿<hi>莫豆/反</hi>絲<hi>叶新齎反</hi>匪<lb/>
來貿絲來即我謀<hi>叶謨悲反</hi>送子渉淇至于<lb/>
頓丘<hi>叶祛竒反</hi>匪我愆期子無良媒<hi>叶謨悲反</hi>將<lb/>
<hi>七羊反</hi>子無怒秋以爲期<hi>賦也氓民也蓋男子而不知其誰何之稱也蚩蚩無知之貌蓋怨而鄙之也布幣貿買也貿絲蓋𥘉夏時也頓丘地名愆過也將願也請也○此淫婦爲人所棄而自叙其事以道其悔恨之</hi>
<pb n="20a"/>
<pb n="21a"/>
<hi>所居也不敢顯言其人故託言之耳龜曰卜蓍曰筮體兆卦之體也賄財遷徙也○與之期矣故及期而乗垝垣以望之旣見之矣於是問其卜筮所得卦兆之體若無凶咎之言則以爾之車來迎當以我之賄往遷也</hi>○桑之<lb/>
未落其葉沃若于<hi>音吁下同</hi>嗟鳩兮無食桑<lb/>
葚<hi>音甚叶知林反</hi>于嗟女兮無與士耽<hi>叶持林反</hi>士<lb/>
之耽兮猶可說也女之耽兮不可說也<lb/>
<hi>比而興也沃若潤澤貌鳩鶻鳩也似山雀而小短尾青黒色多聲葚桑實也鳩<pb n="21b"/>食葚多則致醉耽相樂也說解也○言桑之潤澤以比己之容色光麗然又念其不可恃此而從欲忘反故遂戒鳩無食桑葚以興下句戒女無與士耽也士猶可說而女不可說者婦人𬒳棄之後深自愧悔之辭主言婦人無外事唯以貞信爲節一失其正則餘無可觀爾不可便謂士之耽惑實無所妨也</hi>○<lb/>
桑之落矣其黃而隕<hi>叶于貧反</hi>自我徂爾三<lb/>
歲食貧淇水湯湯<hi>音傷</hi>漸<hi>子廉反</hi>車帷裳女<lb/>
也不爽<hi>叶師莊反</hi>士貳其行<hi>下孟反叶戸郎反</hi>士也<lb/>
<pb n="22a"/>
罔極二三其德<hi>比也隕落徂往也湯湯水盛貌漸漬也帷裳車飾亦名童容婦人之車則有之爽差極至也○言桑之黃落以比已之容色凋謝遂言自我往之爾家而值爾之貧於是見棄復乗車而度水以歸復自言其過不在此而在彼也</hi>○三歲爲婦靡室勞矣夙興<lb/>
夜寐靡有朝<hi>叶直豪反</hi>矣言旣遂矣至于暴<lb/>
矣兄弟不知咥<hi>許意反</hi>其笑<hi>叶音燥</hi>矣靜言<lb/>
思之躬自悼矣<hi>賦也靡不夙早興起也咥笑貌○言我三歲爲<pb n="22b"/>婦盡心竭力不以室家之務爲勞早起夜卧無有朝旦之暇與爾始相謀約之言旣遂而爾遽以暴戾加我兄弟見我之歸不知其然但咥然其笑而巳蓋淫奔從人不爲兄弟所齒故其見棄而歸亦不爲兄弟所恤理固有必然者亦何所歸咎哉但自痛悼而巳</hi>○及爾偕老老使我怨淇<lb/>
則有岸<hi>叶魚戰反</hi>隰則有泮<hi>音畔叶匹見反</hi>緫角之<lb/>
宴言笑晏晏<hi>叶伊佃反</hi>信誓旦旦<hi>叶得絹反</hi>不思<lb/>
其反<hi>叶孚絢反</hi>反是不思<hi>叶新/齎反</hi>亦巳焉哉<hi>叶將<pb n="23a"/>黎反○賦而興也及與也泮涯也髙下之判也緫角女子未許嫁則未笄但結髪爲飾也晏晏和柔也旦旦明也○言我與女本期偕老不知老而見棄如此徒使我怨也淇則有岸矣隰則有泮矣而我緫角之時與爾宴樂言笑成此信誓曾不思其反復以至於此也此則興也旣不思其反復而至此矣則亦如之何哉亦巳而巳矣傳曰思其終也思其復也思其反之謂也</hi>
　　　氓六章章十句<lb/>
籊籊<hi>他歷反</hi>竹竿以釣于淇豈不爾思遠<lb/>
<pb n="23b"/>
莫致之<hi>賦也籊籊長而殺也竹衛物淇衛地也○衛女嫁於諸矦思歸寧而不可得故作此詩言思以竹竿釣于淇水而遠不可至也</hi>○泉源<lb/>
在左淇水在右<hi>叶羽軌反</hi>女子有行遠<hi>于萬反</hi>
兄弟父母<hi>叶滿彼反○賦也泉源即百泉也在衛之西北而東南流入淇故曰在左淇在衛之西南而東流與泉源合故曰在古○思二水之在衛而自歎其不如也</hi>○淇水在右泉源在左巧笑<lb/>
之瑳<hi>七可反</hi>佩玉之儺<hi>乃可反○賦也瑳鮮白色笑而見齒<pb n="24a"/>其色瑳然猶所謂粲然皆笑也儺行有度也○承上章言二水在衛而自恨其不得笑語遊戲於其閒也</hi>○淇水滺滺<hi>音由</hi>檜楫松舟<lb/>
駕言岀遊以寫我憂<hi>賦也滺滺流貌檜木名似柏楫所以行舟也○與泉水之卒章同意</hi>
　　　竹竿四章章四句<lb/>
芄<hi>音丸</hi>蘭之支童子佩觽<hi>許規反</hi>雖則佩觽<lb/>
能不我知容兮遂兮垂帶悸<hi>其季反</hi>兮<hi>興也<pb n="24b"/>芄蘭草一名蘿摩蔓生斷之有白汁可啖支枝同觽錐也以象骨爲之所以解結成人之佩非童子之飾也知猶智也言其才能不足以知於我也容遂舒緩放肆之貌悸帶下垂之貌</hi>○芄蘭之葉童子佩韘<hi>失渉反</hi>雖則佩韘能不我甲<hi>叶古恊反</hi>容兮遂兮<lb/>
垂帶悸兮<hi>興也韘決也以象骨爲之著右手大指所以鈎弦闓體鄭氏曰沓也即大射所謂朱極三是也以朱韋爲之用以彄沓右手食指將指無名指也甲長也言其才能不足以長於我也</hi>
<pb n="25a"/>
　　　芄蘭二章章六句<hi>此詩不知所謂不敢強解</hi>
誰謂河廣一葦<hi>韋鬼反</hi>杭<hi>戸郎反</hi>之誰謂宋<lb/>
遠跂<hi>丘䜴反</hi>予望<hi>叶武/方反</hi>之<hi>賦也葦蒹葭之屬杭度也衛在河北宋在河南○宣姜之女爲宋桓公夫人生襄公而岀歸于衛襄公即位夫人思之而義不可往蓋嗣君承父之重與祖爲體母岀與廟絶不可以私反故作此詩言誰謂河廣乎但以一葦加之則可以渡矣誰謂宋國遠乎但一跋足而望則可以見矣明非宋遠而不可至也乃義不可而不得往耳</hi>○誰<lb/>
<pb n="25b"/>
謂河廣曾不容刀誰謂宋遠曾不崇朝<lb/>
<hi>賦也小船曰刀不容刀言小也崇終也行不終朝而至言近也</hi>
　　　河廣二章章四句<hi>范氏曰夫人之不往義也天下豈有無母之人歟有千乗之國而不得養其母則人之不幸也爲襄公者將若之何生則致其孝没則盡其禮而巳衛有婦人之詩自共姜至於襄公之母六人焉皆止於禮義而不敢過也夫以衛之政教淫僻風俗傷敗然而女子乃有知禮而畏<pb n="26a"/>義如此者則以先王之化猶有存焉故也</hi>
伯兮朅<hi>丘列反</hi>兮邦之桀兮伯也執殳<hi>市朱反</hi>爲<hi>于僞反</hi>王前驅<hi>賦也伯婦人目其夫之字也朅武貌桀才過人也殳長丈二而無刃○婦人以夫乆從征役而作是詩言其君子之才之美如是今方執殳而爲王前驅也</hi>○自伯之東首如飛<lb/>
蓬豈無膏沐誰適<hi>都歷反</hi>爲容<hi>賦也蓬草名其華似柳絮聚而飛如亂髮也膏所以澤髮者沐滌首去垢也適主也○言我髮亂如<pb n="26b"/>此非無膏沐可以爲容所以不爲者君子行役無所主而爲之故也傳曰女爲説己容</hi>○其雨其雨杲杲<hi>古老反</hi>出日願言<lb/>
思伯甘心首疾<hi>比也其者冀其將然之辭○冀其將雨而杲然日出以比望其君子之歸而不歸也是以不堪憂思之苦而寧甘心於首疾也</hi>
○焉<hi>於䖍反</hi>得諼<hi>况袁/反</hi>草言樹之背<hi>音佩</hi>願<lb/>
言思伯使我心痗<hi>呼内反○賦也諼忘也諼草合歡食之令人忘憂者背北堂也痗病也○言焉得忘憂之草樹之於北堂以忘吾憂乎然<pb n="27a"/>終不忍忘也是以寜不求此草而但願言思伯雖至於心痗而不辭爾心痗則其病益深非特首疾而巳也</hi>
　　　伯兮四章章四句<hi>范氏曰居而相離則思期而不至則憂此人之情也文王之遣戍役周公之勞歸士皆叙其室家之情男女之思以閔之故其民悅而忘死聖人能通天下之志是以能成天下之務兵者毒民於死者也孤人之子寡人之妻傷天地之和召水旱之災故聖王重之如不得巳而行<pb n="27b"/>則告以歸期念其勤勞哀傷慘怛不啻在己是以治丗之詩則言其君上閔恤之情亂丗之詩則録其室家怨思之苦以爲人情不出乎此也</hi>
有狐綏綏在彼淇梁心之憂矣之子無<lb/>
裳<hi>比也狐者妖媚之獸綏綏獨行求匹之貌石絶水曰梁在梁則可以裳矣○國亂民散喪其妃耦有寡婦見鰥夫而欲嫁之故託言有狐獨行而憂其無裳也</hi>○有狐綏綏在彼淇厲心之憂矣之<lb/>
<pb n="28a"/>
子無帶<hi>叶丁計反○比也厲深水可厲處也帶所以申束衣也在厲則可以帶矣</hi>○有狐綏綏在彼淇側心之憂矣<lb/>
之子無服<hi>叶蒲北反○比也濟乎水則可以服矣</hi>
　　　有狐三章章四句<lb/>
投我以木瓜<hi>叶攻乎反</hi>報之以瓊琚<hi>音居</hi>匪報<lb/>
也永以爲好<hi>呼報反</hi>也<hi>比也木瓜㮊木也實如小瓜酢可食瓊玉之美者琚佩玉名○言人有贈我以微物我當報之以重寶而猶未足以<pb n="28b"/>爲報也但欲其長以爲好而不忘耳疑亦男女相贈答之詞如靜女之類</hi>○<lb/>
投我以木桃報之以瓊瑤匪報也永以<lb/>
爲好也<hi>比也瑤美玉也</hi>○投我以木李報之以<lb/>
瓊玖<hi>音乆叶舉里反</hi>匪報也永以爲好也<hi>比也玖亦玉名也</hi>
　　　木瓜三章章四句<lb/>
　　　　衛國十篇三十四章二百三<lb/>
<pb n="29a"/>
　　　　句<hi>張子曰衛國地濱大河其地土薄故其人氣輕浮其地平下故其人質柔弱其地肥饒不費耕耨故其人心怠墯其人情性如此則其聲音亦淫靡故聞其樂使人懈慢而有邪僻之心也鄭詩放此</hi>
<pb n="29b"/>
</p>
<p>
詩卷第三<lb/>
</p>
<p>
</p>
  </div>
</body>
</text>
</TEI>
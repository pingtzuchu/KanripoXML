<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩卷第一　朱熹集傳<lb/>
　國風一<hi>國者諸矦所封之域而風者民俗歌謡之詩也謂之風者以其被上之化以有言而其言又足以感人如物因風之動以有聲而其聲又足以動物也是以諸矦采之以貢於天子天子受之而列於樂官於以考其俗尚之美惡而知其政治之得失焉舊說二南爲正風所以用之閨門郷黨邦國而化天下也十三國爲變風則亦領在樂官以時存肄備觀省而垂監戒耳合之凡十五國云</hi>
<pb n="1b"/>
　　周南一之一<hi>周國名南南方諸矦之國也周國本在禹貢雍州境内岐山之陽后稷十三丗孫古公亶甫始居其地傳子王季歷至孫文王昌辟國寖廣於是徙都于豐而分岐周故地以爲周公旦召公奭之采邑且使周公爲政於國中而召公宣布於諸矦於是德化大成於内而南方諸矦之國江沱汝漢之閒莫不從化蓋三分天下而有其二焉至子武王發又遷于鎬遂克商而有天下武王崩子成王誦立周公相之制作禮樂乃采文王之丗風化所及民俗<pb n="2a"/>之詩被之筦弦以爲房中之樂而又推之以及於郷黨邦國所以著明先王風俗之盛而使天下後丗之脩身齊家治國平天下者皆得以取法焉蓋其得之國中者雜以南國之詩而謂之周南言自天子之國而被於諸矦不但國中而巳也其得之南國者則直謂之召南言自方伯之國被於南方而不敢以繫于天子也岐周在今鳳翔府岐山縣豐在今京兆府鄠縣終南山北南方之國即今興元府京西湖北等路諸州鎬在豐東二十五里小序曰關睢麟趾之化王者之<pb n="2b"/>風故繫之周公南言化自北而南也鵲巢騶虞之德諸矦之風也先王之所以敎故繫之召公斯言得之矣</hi>
關關雎<hi>七余反</hi>鳩在河之洲窈<hi>烏了/反而</hi>窕<hi>徒了反</hi>淑女君子好逑<hi>音求○興也關關<折 t="33"/>雌雄相應之和聲也雎鳩水鳥一名王雎狀類鳬鷖今江淮閒有之生有定偶而不相亂偶常並遊而不相狎故毛傳以爲摯而有别列女傳以爲人未嘗見其乘居而匹處者蓋其性然也河北方流水之通名洲水中可居之地也窈窕幽閒之意淑善也女者未<pb n="3a"/>嫁之稱蓋指文王之妃大姒爲處子時而言也君子則指文王也好亦善也逑匹也毛傳云摯字與至通言其情意深至也○興者先言他物以引起所詠之詞也周之文王生有聖德又得聖女姒氏以爲之配宮中之人於其始至見其有幽閒貞静之德故作是詩言彼關關然之雎鳩則相與和鳴於河洲之上矣此窈窕之淑女則豈非君子之善匹乎言其相與和樂而恭敬亦若雎鳩之情摯而有别也後凡言興者其文意皆放此云漢康衡曰窈窕淑女君子好仇言能致其貞淑不貳其操情欲之感無介乎容儀宴私之意不形乎動静夫然後<pb n="3b"/>可以配至尊而爲宗廟主此綱紀之首王敎之端也可謂善説詩矣</hi>○參<lb/>
<hi>𥘉金反</hi>差<hi>初宜/反</hi>荇<hi>行孟反</hi>菜左右流之窈窕<lb/>
淑女寤寐求之求之不得寤寐思服<hi>叶蒲北反</hi>悠哉悠哉輾<hi>哲善/反</hi>轉反側<hi>興也參差長短不齊之貌荇接余也根生水底莖如釵股上青下白葉紫赤圎徑寸餘浮在水面或左或右言無方也流順水之流而取之也或寤或寐言無時也服猶懷也悠長也輾者轉之半轉者輾之周反者輾之過側者轉之留皆卧不安席之意○此<pb n="4a"/>章本其未得而言彼參差之荇菜則當左右無方以流之矣此窈窕之淑女則當寤寐不忘以求之矣蓋此人此德丗不常有求之不得則無以配君子而成其内治之美故其憂思之深不能自巳至於如此也</hi>○參差荇菜<lb/>
左右采<hi>叶此履反</hi>之窈窕淑女琴瑟友<hi>叶羽己反</hi>
之參差荇菜左右芼<hi>莫報反叶音邈</hi>之窈窕淑<lb/>
女鍾鼓樂<hi>音洛</hi>之<hi>興也采取而擇之也芼熟而薦之也琴五弦或七弦瑟二十五弦皆絲屬樂之小者也友者親愛之意也鍾金屬鼓革屬樂之<pb n="4b"/>大者也樂則和平之極也○此章据今始得而言彼參差之荇菜旣得之則當采擇而亨芼之矣此窈窕之淑女旣得之則當親愛而娯樂之矣蓋此人此德丗不常有幸而得之則有以配君子而成内治故其喜樂尊奉之意不能自巳又如此云</hi>
　　　關雎三章一章四句二章章八<lb/>
　　　句<hi>孔子曰關雎樂而不淫哀而不傷愚謂此言爲此詩者得其性情之正聲氣之和也蓋德如雎鳩摯而有别則后妃性情<pb n="5a"/>之正固可以見其一端矣至於寤寐反側琴瑟鍾鼔極其哀樂而皆不過其則焉則詩人性情之正又可以見其全體也獨其聲氣之和有不可得而聞者雖若可恨然學者姑即其詞而玩其理以養心焉則亦可以得學詩之本矣○康衡曰妃匹之際生民之始萬福之原婚姻之禮正然後品物遂而天命全孔子論詩以關雎爲始言太上者民之父母后夫人之行不侔乎天地則無以奉神靈之統而理萬物之宜自上丗以來三代興廢<pb n="5b"/>未有不由此者也</hi>
葛之覃兮施<hi>以䜴反</hi>于中谷維葉萋萋黃<lb/>
鳥于飛集于灌木其鳴喈喈<hi>叶居奚反〇賦也葛草名蔓生可爲絺綌者覃延施移也中谷谷中也萋萋盛貌黃鳥鸝也灌木叢木也喈喈和聲之逺聞也○賦者敷陳其事而直言之者也蓋后妃旣成絺綌而賦其事追叙初夏之時葛葉方盛而有黃鳥鳴於其上也後凡言賦者放此</hi>
○葛之覃兮施于中谷維葉莫莫是刈<lb/>
<pb n="6a"/>
<hi>魚廢反</hi>是濩<hi>胡郭/反</hi>爲絺<hi>耻知/反</hi>爲綌<hi>去逆反叶去畧反</hi>服之無斁<hi>音亦叶弋灼反○賦也莫莫茂密貌刈斬濩煑也精曰絺麤曰綌斁厭也○此言盛夏之時葛旣成矣於是治以爲布而服之無厭蓋親執其勞而知其成之不易所以心誠愛之雖極垢弊而不忍厭弃也</hi>○<lb/>
言告師氏言告言歸薄汚我私薄澣<hi>戶管反</hi>我衣害<hi>戶葛反</hi>澣害否<hi>方九反</hi>歸寧父母<lb/>
<hi>莫後反○賦也言辭也師女師也薄猶少也汚煩撋之以去其汚猶治亂而曰<pb n="6b"/>亂也澣則濯之而巳私燕服也衣禮服也害何也寧安也謂問安也○上章旣成絺綌之服矣此章遂告其師氏使告于君子以將歸寧之意且曰盍治其私服之汚而澣其禮服之衣乎何者當澣而何者可以未澣乎我將服之以歸寧於父母矣</hi>
　　　葛覃三章章六句<hi>此詩后妃所自作故無贊美之詞然於此可以見其巳貴而能勤巳富而能儉巳長而敬不弛於師傳巳嫁而孝不衰於父母是皆德之厚而人所難也<pb n="7a"/>小序以爲后妃之本庶幾近之</hi>
采采卷<hi>上聲</hi>耳不盈頃<hi>音傾</hi>筐嗟我懷人寘<lb/>
彼周行<hi>叶户郎反○賦也采采非二采也卷耳枲耳葉如鼠耳叢生如盤頃欹也筐竹器懷思也人蓋謂文王也寘舎也周行大道也○后妃以君子不在而思念之故賦此詩託言方采卷耳未滿頃筐而心適念其君子故不能復采而寘之大道之㫄也</hi>○陟彼崔<hi>徂回/反</hi>嵬<hi>五回反</hi>我<lb/>
馬虺<hi>呼回反</hi>隤<hi>徒回反</hi>我姑酌彼金罍維以<lb/>
<pb n="7b"/>
不永懷<hi>叶胡隈反○賦也陟升也崔嵬土山之戴石者虺隤馬罷不能升髙之病姑且也罍酒器刻爲雲雷之象以黃金飾之永長也○此又託言欲登此崔嵬之山以望所懷之人而往從之則馬罷病而不能進於是且酌金罍之酒而欲其不至於長以爲念也</hi>○陟彼髙岡我馬玄<lb/>
黃我姑酌彼兕<hi>徐履反</hi>觥<hi>古橫反叶古黃反</hi>維以<lb/>
不永傷<hi>賦也山脊曰岡玄黃玄馬而黃病極而變色也兕野牛一角青色重千斤觥爵也以兕角爲爵也</hi>○陟彼砠<hi>七餘反</hi>矣我<lb/>
<pb n="8a"/>
馬瘏<hi>音塗</hi>矣我僕痡<hi>音/敷</hi>矣云何吁矣<hi>賦也石山戴土曰砠瘏馬病不能進也痡人病不能行也吁憂嘆也爾雅注引此作盱張目望逺也詳見何人斯篇</hi>
　　　卷耳四章章四句<hi>此亦后妃所自作可以見其貞靜專一之至矣豈當文王朝會征伐之時羑里拘幽之日而作歟然不可考矣</hi>
南有樛<hi>居蚪反</hi>木葛藟<hi>力軌/反</hi>纍<hi>力追反</hi>之樂<lb/>
<pb n="8b"/>
<hi>音洛</hi>只<hi>之氏/反</hi>君子福履綏之<hi>興也南南山也木下曲曰樛藟葛類纍猶繫也只語助辭君子自衆妾而指后妃猶言小君內子也履禄綏安也〇后妃能逮下而無嫉妬之心故衆妾樂其德而稱願之曰南有樛木則葛藟纍之矣樂只君子則福履綏之矣</hi>○南有樛木葛藟<lb/>
荒之樂只君子福履將之<hi>興也荒奄也將猶扶助也</hi>
〇南有樛木葛藟縈<hi>烏營反</hi>之樂只君子<lb/>
福履成之<hi>興也縈旋成就也</hi>
<pb n="9a"/>
　　　樛木三章章四句<lb/>
螽<hi>音終</hi>斯羽詵詵<hi>所巾反</hi>兮宜爾子孫振振<lb/>
<hi>音眞</hi>兮<hi>比也螽斯蝗屬長而青角長股能以股相切作聲一生九十九子詵詵和集貌爾指螽斯也振振盛貌○比者以彼物比此物也后妃不妬忌而子孫衆多故衆妾以螽斯之羣處和集而子孫衆多比之言其有是德而宜有是福也後凡言比者放此</hi>○螽斯羽薨薨兮宜爾子<lb/>
孫繩繩兮<hi>比也薨薨羣飛聲繩繩不絶貌</hi>○螽斯羽揖<lb/>
<pb n="9b"/>
揖<hi>側立反</hi>兮宜爾子孫蟄蟄<hi>直立/反</hi>兮<hi>比也揖揖㑹聚也蟄蟄亦多意</hi>
　　　螽斯三章章四句<lb/>
桃之夭夭<hi>於驕反</hi>灼灼其華<hi>芳無呼瓜二反</hi>之子<lb/>
于歸宜其室家<hi>古胡古牙二反○興也桃木名華紅實可食夭夭少好之貌灼灼華之盛也木少則華盛之子是子也此指嫁者而言也婦人謂嫁曰歸周禮仲春令會男女然則桃之有華正㛰姻之時也宜者和順之意</hi>
<pb n="10a"/>
<pb n="11a"/>
肅肅兔罝<hi>子斜反又子余反與夫叶</hi>椓之丁丁<hi>陟耕反</hi>
﨣﨣武夫公矦干城<hi>興也肅肅整飭貌罝罟也丁丁椓杙聲也﨣﨣武貌干盾也干城皆所以扞外而衛内者〇化行俗美賢才衆多雖罝兔之野人而其才之可用猶如此故詩人因其所事以起興而美之而文王德化之盛因可見矣</hi>〇肅肅兔罝施于中逵﨣﨣<lb/>
武夫公矦好仇<hi>叶渠之反○興也逵九達之道仇與逑同康衡引關雎亦作仇字公矦善匹猶曰聖人之耦則非特干城而巳歎美之無巳也<pb n="11b"/>下章放此</hi>〇肅肅兔罝施于中林﨣﨣武夫<lb/>
公矦腹心<hi>興也中林林中腹心同心同德之謂則又非特好仇而巳也</hi>
　　　兔罝三章章四句<lb/>
采采芣<hi>音浮</hi>苢<hi>音/以</hi>薄言采<hi>叶此履反</hi>之采采芣<lb/>
苢薄言有<hi>叶羽巳反</hi>之<hi>賦也芣苢車前也大葉長穗好生道旁采始求之也有旣得之也○化行俗美家室和平婦人無事相與采此芣苢而賦<pb n="12a"/>其事以相樂也采之未詳何用或曰其子治難産</hi>○采采芣苢<lb/>
薄言掇<hi>都奪反</hi>之采采芣苢薄言捋<hi>力活反</hi>
之<hi>賦也掇拾也捋取其子也</hi>○采采芣苢薄言袺<hi>音結</hi>
之采采芣苢薄言襭<hi>戸結反</hi>之<hi>賦也祮以衣貯之而執其袵也襭以衣貯之而扱其衽於帶閒也</hi>
　　　芣苢三章章四句<lb/>
南有喬木不可休息<hi>呉氏曰韓詩作思</hi>漢有游<lb/>
<pb n="12b"/>
女不可求思漢之廣<hi>叶古曠反</hi>矣不可泳<hi>叶干誑反</hi>思江之永<hi>叶弋/亮反</hi>矣不可方<hi>叶甫/妄反</hi>思<hi>興而比也上竦無枝曰喬思語辭也篇内同漢水出興元府嶓冡山至漢陽軍大别山入江江漢之俗其女好遊漢魏以後猶然如大堤之曲可見也泳潛行也江水出永康軍岷山東流與漢水合東北入海永長也方桴也○文王之化自近而逺先及於江漢之閒而有以變其淫亂之俗故其出游之女人望見之而知其端莊靜一非復前日之可求矣因以喬木起興江漢爲比而反復詠歎之也</hi>
<pb n="13a"/>
○翹翹<hi>祈遥反</hi>錯薪言刈其楚之子于歸<lb/>
言秣其馬<hi>叶滿𥙷反</hi>漢之廣矣不可泳思江<lb/>
之永矣不可方思<hi>興而比也翹翹秀起之貌錯雜也楚木名荆屬之子指游女也秣飼也〇以錯薪起興而欲秣其馬則恱之至以江漢爲比而歎其終不可求則敬之深</hi>○翹翹錯薪言刈其蔞<lb/>
<hi>力俱反</hi>之子于歸言秣其駒漢之廣矣不<lb/>
可泳思江之永矣不可方思<hi>興而比也蔞蔞蒿也<pb n="13b"/>葉似艾青白色長數寸生水澤中駒馬之小者</hi>
　　　漢廣三章章八句<lb/>
遵彼汝墳伐其條枚<hi>叶莫悲切</hi>未見君子惄<lb/>
<hi>乃歷反</hi>如調<hi>張留/反</hi>飢<hi>賦也遵循也汝水出汝州天息山逕蔡潁州入淮墳大防也枝曰條榦曰枚惄飢意也調一作輖重也○汝旁之國亦先被文王之化者故婦人喜其君子行役而歸因記其未歸之時思望之情如此而追賦之也</hi>○遵彼汝墳伐其條肄<hi>以自反</hi>旣<lb/>
<pb n="14a"/>
見君子不我遐棄<hi>賦也斬而復生曰肄遐逺也○伐其枚而又伐其肄則踰年矣至是乃見其君子之歸而喜其不逺棄我也</hi>○魴<lb/>
<hi>符方反</hi>魚赬<hi>勑貞/反</hi>尾王室如燬<hi>音毀</hi>雖則如<lb/>
燬父母孔邇<hi>比也魴魚名身廣而薄少力細鱗赬赤也魚勞則尾赤魴尾本白而今赤則勞甚矣王室指紂所都也燬焚也父母指文王也孔甚邇近也○是時文王三分天下有其二而率商之叛國以事紂故汝墳之人猶以文王之命供紂之役其家人見其勤苦而勞之曰汝之勞旣如此而王室之<pb n="14b"/>政方酷烈而未巳雖其酷烈而未巳然文王之德如父母然望之甚近亦可以忘其勞矣此序所謂婦人能閔其君子猶勉之以正者蓋曰雖其別離之乆思念之深而其所以相告語者獨有尊君親上之意而無情愛狎昵之私則其德澤之深風化之美皆可見矣一說父母甚近不可以懈於王事而貽其憂亦通</hi>
　　　汝墳三章章四句<lb/>
麟之趾振振<hi>音眞</hi>公子<hi>叶奬/履反</hi>于<hi>音吁下同</hi>嗟麟<lb/>
兮<hi>興也麟麕身牛尾馬蹄毛蟲之長也趾足也麟之足不踐生草不履生蟲<pb n="15a"/>振振九曰黻皆繡於裳<折 t="33"/>文王后妃德脩於/身而子/孫宗族皆化於善故詩人以麟之趾興公之子言麟性仁厚故其趾亦仁厚文主后妃仁厚故其子亦仁厚然言之不足故又嗟歎之言是乃麟也何必麕身牛尾而馬蹄然後爲王者之瑞哉</hi>○麟之定<hi>都佞反</hi>振振公姓于嗟麟兮<lb/>
<hi>興也定額也麟之額未聞或曰有額而不以抵也公姓公孫也姓之爲言生也</hi>
○麟之角<hi>叶盧谷反</hi>振振公族于嗟麟兮<hi>興也麟一角角端有肉公族公同髙祖祖廟未毀有服之親</hi>
<pb n="15b"/>
　　　麟之趾三章章三句<hi>序以爲關雎之應得之</hi>
　　　　周南之國十一篇三十四章<lb/>
　　　　百五十九句<hi>按此篇首五詩皆言后妃之德關雎舉其全體而言也葛覃卷耳言其志行之在己樛木螽斯美其德惠之及人皆指其一事而言也其詞雖主於后妃然其實則皆所以著明文王身脩家齊之效也至於<pb n="16a"/>桃夭兔罝芣苢則家齊而國治之效漢廣汝墳則以南國之詩附焉而見天下巳有可平之漸矣若麟之趾則又王者之瑞有非人力所致而自至者故復以是終焉而序者以爲關雎之應也夫其所以至此后妃之德固不爲無所助矣然妻道無成則亦豈得而專之哉今言詩者或乃專美后妃而不本於文王其亦誤矣</hi>
　　召南一之二<hi>召實照反後同召地名召公奭之采邑也<pb n="16b"/>舊說扶風雍縣南有召亭即其地今雍縣析爲岐山天興二縣未知召亭的在何縣餘巳見周南說</hi>
維鵲有巢維鳩居<hi>叶姬御反</hi>之之子于歸百<lb/>
兩<hi>如字又音亮</hi>御<hi>五嫁反叶/魚據反</hi>之<hi>興也鵲鳩皆鳥名鵲善爲巢其巢最爲完固鳩性拙不能爲巢或有居鵲之成巢者之子指夫人也兩一車也一車兩輪故謂之兩御迎也諸矦之子嫁於諸矦送御皆百兩也○南國諸矦被文王之化能正心脩身以齊其家其女子亦被后妃之化而有專靜純<pb n="17a"/>一之德故嫁於諸矦而其家人美之曰維鵲有巢則鳩來居之是以之子于歸而百兩迎之也此詩之意猶周南之有關雎也</hi>○維鵲有巢維<lb/>
鳩方之之子于歸百兩將之<hi>興也方有之也將送也</hi>○維鵲有巢維鳩盈之之子于歸百<lb/>
兩成之<hi>興也盈滿也謂衆媵姪娣之多成成其禮也</hi>
　　　鵲巢三章章四句<lb/>
于以采蘩于沼于沚于以用之公矦之<lb/>
<pb n="17b"/>
事<hi>叶上止反○賦也于於也蘩白蒿也沼池也沚渚也事祭事也○南國被文王之化諸矦夫人能盡誠敬以奉祭祀而其家人叙其事以美之也或曰蘩所以生蠶蓋古者后夫人有親𧖟之禮此詩亦猶周南之有葛覃也</hi>○于<lb/>
以采蘩于㵎之中于以用之公矦之宫<lb/>
<hi>賦也山夾水曰㵎宫廟也或曰即記所謂公桑𧖟室也</hi>○被<hi>皮寄反</hi>
之僮僮<hi>音同</hi>夙夜在公被之祁祁薄言還<lb/>
歸<hi>賦也被首飾也編髮爲之僮僮竦敬也夙早也公公所也祁祁舒遲貌去<pb n="18a"/>事有儀也祭義曰及祭之後陶陶遂遂如將復入然不欲遽去愛敬之無巳也或曰公亦即所謂公桑也</hi>
　　　采蘩三章章四句<lb/>
喓喓<hi>於遥反</hi>草蟲趯趯<hi>託歷反</hi>阜螽未見君<lb/>
子憂心忡忡<hi>敕中反</hi>亦旣見止亦旣覯止<lb/>
我心則降<hi>戶江反叶乎攻反○賦也喓喓聲也草蟲蝗屬竒音青色趯趯躍貌阜螽蠜也忡忡猶衝衝也止語辭覯遇降下也〇南國被文王之化<pb n="18b"/>諸矦大夫行役在外其妻獨居感時物之變而思其君子如此亦若周南之卷耳也</hi>○陟彼南山言采其蕨未見君子憂<lb/>
心惙惙<hi>張劣反</hi>亦旣見止亦旣覯止我心<lb/>
則說<hi>音恱○賦也登山蓋託以望君子蕨鱉也初生無葉時可食亦感時物之變也惙憂貌</hi>○陟彼南山言采其薇未見<lb/>
君子我心傷悲亦旣見止亦旣覯止我<lb/>
心則夷<hi>賦也薇似蕨而差大有芒而味苦山閒人食之謂之迷蕨胡氏<pb n="19a"/>曰疑即莊子所謂迷陽者夷平也</hi>
　　　草蟲三章章七句<lb/>
于以采蘋南㵎之濱于以采藻于彼行<lb/>
潦<hi>音老○賦也蘋水上浮萍也江東人謂之䕯濱厓也藻聚藻也生水底莖如釵股葉如蓬蒿行潦流潦也○南國被文王之化大夫妻能奉祭祀而其家人叙其事以美之也</hi>○于以盛<hi>音/成</hi>之維筐及筥<hi>居吕反</hi>于以湘之維錡<hi>冝綺反</hi>及釡<hi>符甫反○賦也方曰<pb n="19b"/>筐圎日筥湘烹也蓋粗熟而淹以爲菹也錡釡属有足曰錡無足曰釡○此足以見其循序有常嚴敬整飭之意</hi>○于以奠之宗室牖<lb/>
下<hi>叶後五反</hi>誰其尸之有齊<hi>側皆/反</hi>季女<hi>賦也奠置也宗室大宗之廟也大夫士祭於宗室牖下室西南隅所謂奥也尸主也齊敬貌季少也祭祀之禮主婦主薦豆實以𦵔醢少而能敬尤見其質之羙而化之所從來者逺矣</hi>
　　　采蘋三章章四句<lb/>
<pb n="20a"/>
蔽芾<hi>非貴反</hi>甘棠勿翦勿伐召伯所茇<hi>蒲曷反○賦也蔽芾盛貌甘棠杜梨也白者爲棠赤者爲杜翦翦其枝葉也伐伐其條榦也伯方伯也苃草舎也○召伯循行南國以布文王之政或舎甘棠之下其後人思其德故愛其樹而不忍傷也</hi>○蔽芾甘棠勿翦<lb/>
勿敗<hi>叶蒲寐反</hi>召伯所憩<hi>起例反○賦也敗折憩息也勿敗則非特勿伐而巳愛之愈乆而愈深也下章放此</hi>○蔽芾甘棠勿<lb/>
翦勿拜<hi>叶變制反</hi>召伯所說<hi>始銳反○賦也拜屈說舎也勿<pb n="20b"/>拜則非特勿敗而巳</hi>
　　　甘棠三章章三句<lb/>
厭<hi>於葉反</hi>浥<hi>於及/反</hi>行露豈不夙夜<hi>叶羊茹反</hi>謂<lb/>
行多露<hi>賦也厭浥濕意行道夙早也○南國之人遵召伯之敎服文王之化有以革其前日淫亂之俗故女子有能以禮自守而不爲強暴所汚者自述己志作此詩以絶其人言道閒之露方濕我豈不欲早夜而行乎畏多露之沾濡而不敢爾蓋以女子早夜獨行或有強暴侵陵之患故託以行多露而畏<pb n="21a"/>其沾濡也</hi>○誰謂雀無角<hi>叶盧谷反</hi>何以穿我屋<lb/>
誰謂女<hi>音汝</hi>無家<hi>叶音谷</hi>何以速我獄雖速<lb/>
我獄室家不足<hi>興也家謂以媒聘求爲室家之禮也速召致也○貞女之自守如此然猶或見訟而召致於獄因自訴而言人皆謂雀有角故能穿我屋以興人皆謂汝於我嘗有求爲室家之禮故能致我於獄然不知汝雖能致我於獄而求爲室家之禮初未甞備如雀雖能穿屋而實未嘗有角也</hi>
○誰謂鼠無牙<hi>叶五紅反</hi>何以穿我墉誰謂<lb/>
<pb n="21b"/>
女無家<hi>叶各空反</hi>何以速我訟<hi>叶祥容反</hi>雖速我<lb/>
訟亦不女從<hi>興也牙牡齒也墉墻也○言汝雖能致我於訟然其求爲室家之禮有所不足則我亦終不汝從矣</hi>
　　　行露三章一章三句二章章六<lb/>
　　　句<lb/>
羔羊之皮<hi>叶蒲何反</hi>素絲五紽<hi>徒何反</hi>退食自<lb/>
公委<hi>於危反</hi>蛇<hi>音移叶/唐何反</hi>委蛇<hi>賦也小曰羔大曰羊皮所<pb n="22a"/>以爲裘大夫燕居之服素白也紽未詳蓋以絲飾裘之名也退食退朝而食於家也自公從公門而出也委蛇自得之貌○南國化文王之政在位皆節儉正直故詩人羙其衣服有常而從容自得如此也</hi>○羔羊之革<hi>叶訖力反</hi>素絲五緎<hi>音/域</hi>委蛇委蛇自公退食<hi>賦也革猶皮也緎裘之縫界也</hi>○羔羊之縫<hi>符龍反</hi>素絲五<lb/>
緫<hi>子公反</hi>委蛇委蛇退食自公<hi>賦也縫縫皮合之以爲裘也緫亦未詳</hi>
<pb n="22b"/>
　　　羔羊三章章四句<lb/>
殷<hi>音隱</hi>其靁在南山之陽何斯違斯莫敢<lb/>
或遑振振<hi>音眞</hi>君子歸哉歸哉<hi>興也殷靁聲也山南曰陽何斯斯此人也違斯斯此所也遑暇也振振信厚也○南國被文王之化婦人以其君子從役在外而思念之故作此詩言殷殷然雷聲則在南山之陽矣何此君子獨去此而不敢少暇乎於是又羙其德且冀其早畢事而還歸也</hi>
○殷其靁在南山之側<hi>叶莊力反</hi>何斯違斯<lb/>
<pb n="23a"/>
莫敢遑息振振君子歸哉歸哉<hi>興也息止也</hi>
○殷其靁在南山之下<hi>叶後五反</hi>何斯違斯<lb/>
莫或遑處<hi>尺煑反</hi>振振君子歸哉歸哉<hi>興也</hi>
　　　殷其靁三章章六句<lb/>
摽<hi>婢小反</hi>有梅其實七兮求我庶士迨其<lb/>
吉兮<hi>賦也標落也梅木名華白實似杏而酢庶衆迨及也吉吉日也○南國被文王之化女子知以貞信自守懼其嫁不及時而有強暴之辱也故言梅<pb n="23b"/>落而在樹者少以見時過而太晩矣求我之衆士其必有及此吉日而來者乎</hi>
○摽有梅其實三<hi>叶䟽簪反</hi>兮求我庶士迨<lb/>
其今兮<hi>賦也梅在樹者三則落者又多矣今今日也蓋不待吉矣</hi>○<lb/>
摽有梅頃<hi>音傾</hi>筐墍<hi>許器反</hi>之求我庶士迨<lb/>
其謂之<hi>賦也墍取也頃筐取之則落之盡矣謂之則但相告語而約可定矣</hi>
　　　摽有梅三章章四句<lb/>
<pb n="24a"/>
嘒<hi>呼惠反</hi>彼小星三五在東肅肅宵征夙<lb/>
夜在公寔命不同<hi>興也嘒微貌三五言其稀蓋𥘉昏或將旦時也肅肅齊遫貌宵夜征行也寔與實同命謂天所賦之分也○南國夫人承后妃之化能不妬忌以惠其下故其衆妾美之如此蓋衆妾進御於君不敢當夕見星而往見星而還故因所見以起興其於義無所取特取在東在公兩字之相應耳遂言其所以如此者由其所賦之分不同於貴者是以深以得御於君爲夫人之惠而不敢致怨於來往之勤也</hi>○嘒彼小星維<lb/>
<pb n="24b"/>
參<hi>所林反</hi>與昴<hi>叶力求反</hi>肅肅宵征抱衾與裯<lb/>
<hi>直留反</hi>寔命不猶<hi>興也參昴西方二宿之名衾被也裯襌被也興亦取與昴與裯二字相應猶亦同也</hi>
　　　小星二章章五句<hi>吕氏曰夫人無妬忌之行而賤妾安於其命所謂上好仁而下必好義者也</hi>
江有汜<hi>音祀叶羊里反</hi>之子歸不我以不我以<lb/>
其後也悔<hi>叶虎洧反○興也水決復入爲汜今江陵漢陽安復之間<pb n="25a"/>蓋多有之之子媵妾指嫡妻而言也婦人謂嫁曰歸我媵自我也能左右之曰以謂挾已而偕行也〇是時汜水之旁媵有待年於國而嫡不與之偕行者其後嫡𬒳后妃夫人之化乃能自悔而迎之故勝見江水之有汜而因以起興言江猶有汜而之子之歸乃不我以雖不我以然其後也亦悔矣</hi>江有渚<lb/>
之子歸不我與不我與其後也處<hi>興也渚小洲也水𡵨成渚與猶以也處安也得其所安也</hi>○江有沱<hi>徒何反</hi>
之子歸不我過<hi>音戈</hi>不我過其嘯也歌<hi>興也<pb n="25b"/>汜江之别者過謂過我而與俱也嘯蹙口出聲以舒憤懣之氣言其悔時也歌則得其所處而樂矣</hi>
　　　江有汜三章章五句<hi>陳氏曰小星之夫人惠及媵妾而媵妾盡其心江沱之嫡惠不及媵妾而媵妾不怨蓋父雖不慈子不可以不孝各盡其道而巳矣</hi>
野有死麕<hi>俱倫反與春叶</hi>白茅包<hi>叶𥙷茍反</hi>之有女<lb/>
懷春吉士誘之<hi>興也麕獐也鹿屬無角懷春當春而有懷也吉<pb n="26a"/>士猶美士也○南國被文王之化女子有貞㓗自守不爲強暴所汚者故詩人因所見以興其事而美之或曰賦也言美士以白茅包死麕而誘懷春之女也</hi>
○林有樸<hi>蒲木反</hi>
                    <graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
                    <hi>音速</hi>野有死鹿白茅純<lb/>
<hi>徒尊反</hi>束有女如玉<hi>興也樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>小木也鹿獸名有角純束猶包之也如玉者美其色也上三句興下一句也或曰賦也言以樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>藉死鹿束以白茅而誘此如玉之女也</hi>○舒而脫脫<hi>勑外反</hi>兮無感<lb/>
我帨<hi>始銳反</hi>兮無使尨<hi>美邦/反</hi>也吠<hi>符廢反〇賦也<pb n="26b"/>舒遲緩也脫脫舒緩貌感動帨巾尨犬也○此章乃述女子拒之之辭言姑徐徐而來毋動我之帨母驚我之犬以甚言其不能相及也其凜然不可犯之意蓋可見矣</hi>
　　　野有死麕三章二章章四句一<lb/>
　　　章三句<lb/>
何彼禯<hi>如容反與雝叶</hi>矣唐棣<hi>徒帝/反</hi>之華<hi>芳無胡瓜二反</hi>曷不肅雝王姬之車<hi>斤於尺奢二反○興也檂盛也<pb n="27a"/>猶曰戎戎也唐棣栘也似白楊肅敬雝和也周王之女姬姓故曰王姬○王姬下嫁於諸矦車服之盛如此而不敢挾貴以驕其夫家故見其車者知其能敬且和以執婦道於是作詩美之曰何彼戎戎而盛乎乃唐棣之華也此何不肅肅而敬雍雍而和乎乃王姬之車也此乃武王以後之詩不可的知其何王之丗然文王太姒之敎乆而不衰亦可見矣</hi>○何彼禯矣華如<lb/>
桃李平王之孫齊矦之子<hi>叶奬履反○興也李木名華白實可食舊說平正也武王女文王孫適齊矦之子或曰平王即平王宜臼<pb n="27b"/>齊矦即襄公諸兒事見春秋未知孰是○以桃李二物興男女二人也</hi>○<lb/>
其釣維何維絲伊緡齊矦之子平王之<lb/>
孫<hi>叶須倫反○興也伊亦維也緡綸也絲之合而爲綸猶男女之合而爲昏也</hi>
　　　何彼禯矣三章章四句<lb/>
彼茁<hi>則劣反</hi>者葭<hi>音/加</hi>壹發五豝<hi>百加/反</hi>于<hi>音吁下同</hi>嗟乎騶虞<hi>叶音牙○賦也茁生出壯盛之貌葭蘆也亦名葦發<pb n="28a"/>發矢豝牡豕也一發五豝猶言中必疊雙也騶虞獸名白虎黒文不食生物者也○南國諸矦承文王之化脩身齊家以治其國而其仁民之餘恩又有以及於庶類故其春田之際草木之茂禽獸之多至於如此而詩人述其事以美之且歎之曰此其仁心自然不由勉強是即眞所謂騶虞矣</hi>○彼茁者<lb/>
蓬壹發五豵<hi>子公反</hi>于嗟乎騶虞<hi>叶五紅反○賦也蓬草名一歳曰豵亦小豕也</hi>
　　　騶虞二章章三句<hi>文王之化始於關雎而至<pb n="28b"/>於麟趾則其化之入人者深矣形於鵲巢而及於騶虞則其澤之及物者廣矣蓋意誠心正之功不息而乆則其熏烝透徹融液周徧自有不能巳者非智力之私所能及也故序以騶虞爲鵲巢之應而見王道之成其必有所傳矣</hi>
　　　　召南之國十四篇四十章百<lb/>
　　　　七十七句<hi>愚按鵲巢至采蘋言夫人大夫妻以見當時國君大夫被文王之化而能脩身以正其家也甘<pb n="29a"/>棠以下又見由方伯能布文王之化而國君能脩之家以及其國也其詞雖無及於文王者然文王明德新民之功至是而其所施者溥矣抑所謂其民皡皡而不知爲之者與唯何彼禯矣之詩爲不可曉當闕所疑耳○周南召南二國凡二十五篇先儒以爲正風今姑從之○孔子謂伯魚曰文爲周南召南矣乎人而不爲周南召南其猶正牆面而立也與○儀禮鄕飲酒鄕射燕禮皆合樂周南關雎<pb n="29b"/>葛覃卷耳召南鵲巢采蘩采蘋燕禮又有房中之樂鄭氏注曰弦歌周南召南之詩而不用鍾磬云房中者后夫人之所調誦以事其君子○程子曰天下之治正家爲先天下之家正則天下治矣二南正家之道也陳后妃夫人大夫妻之德推之士庶人之家一也故使邦國至於郷黨皆用之自朝廷至於委巷莫不謳吟諷誦所以風化天下</hi>
<pb n="30a"/>
</p>
<p>
詩卷第一<lb/>
</p>
<p>
</p>
  </div>
</body>
</text>
</TEI>
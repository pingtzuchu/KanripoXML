<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩卷第七　朱熹集傳<lb/>
　　　陳一之十二<hi>陳國名太皥伏羲氏之墟在禹貢豫州之東其地廣平無名山大川西望外方東不及孟諸周武王時帝舜之胄有虞閼父爲周陶正武王賴其利器用與其神明之後以元女大姬妻其子滿而封之於陳都於宛丘之側與黃帝帝堯之後共爲三恪是爲胡公大姬婦人尊貴好樂巫覡歌舞之事其民化之今之陳州即其地也</hi>
<pb n="1b"/>
子之湯<hi>他郎他浪二反</hi>兮宛丘之上<hi>辰羊辰亮二反</hi>兮<lb/>
洵<hi>音荀</hi>有情兮而無望<hi>武方武/放二反</hi>兮<hi>賦也子指遊蕩之人也湯蕩也四方髙中央下曰宛丘洵信也望人所瞻望也○國人見此人常遊蕩於宛丘之上故叙其事以刺之言雖信有情思而可樂矣然無威儀可瞻望也</hi>○坎其擊鼓宛丘之下<hi>叶後五反</hi>無冬<lb/>
無夏<hi>叶與下同</hi>值<hi>直置/反</hi>其鷺羽<hi>賦也坎擊鼓聲值植也鷺舂鉏今鷺鷥好而潔白頭上有長毛十數枚羽以其羽爲翳舞者持以指麾也<pb n="2a"/>言無時不出遊而鼓舞於是也</hi>○坎其擊缶<hi>方有反</hi>宛丘<lb/>
之道<hi>叶徒厚反</hi>無冬無夏值其鷺翿<hi>音導叶殖有反○賦也缶瓦器可以節樂翿翳也</hi>
　　　宛丘三章章四句<lb/>
東門之枌<hi>符云反</hi>宛丘之栩<hi>况浦反</hi>子仲之<lb/>
子婆娑<hi>素何反</hi>其下<hi>叶後五反〇賦也枌白榆也先生葉郤著莢皮色白子仲之子子仲氏之女也婆娑舞貌○此男女聚會歌舞而賦其事<pb n="2b"/>以相樂也</hi>○穀旦于差<hi>𥘉佳反叶七何反</hi>南方之厡<lb/>
<hi>無韻未詳</hi>不績其麻<hi>叶謨/婆反</hi>市也婆娑<hi>賦也榖善差擇也○旣差擇善旦以會于南方之原於是棄其業以舞於市而往會也</hi>○<lb/>
穀旦于逝越以鬷<hi>子公反</hi>邁<hi>叶力制反</hi>視爾如<lb/>
荍<hi>祁饒反</hi>貽我握椒<hi>賦也逝往越於<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>衆也邁行也荍芘芣也又名荆葵紫色椒芬芳之物也○言又以善旦而往於是其衆行而男女相與道其慕悅之詞日我視女顔色之美如芘芣之華於是遺我以一握之椒而交<pb n="3a"/>情好也</hi>
　　　東門之枌三章章四句<lb/>
衡門之下可以棲<hi>音西</hi>遲泌<hi>悲位反</hi>之洋洋<lb/>
可以樂<hi>音洛</hi>飢<hi>賦也衡門横木爲門也門之深者有阿塾堂宇此惟橫木爲之棲遲游息也泌泉水也洋洋水流貌○此隱居自樂而無求者之詞言衡門雖淺陋然亦可以遊息泌水雖不可飽然亦可以玩樂而忘飢也</hi>○<lb/>
豈其食魚必河之魴<hi>音房</hi>豈其取<hi>音娶</hi>妻必<lb/>
<pb n="3b"/>
齊之姜<hi>賦也姜齊姓</hi>○豈其食魚必河之鯉<lb/>
豈其取妻必宋之子<hi>叶奬履反○賦也子宋姓</hi>
　　　衡門三章章四句<lb/>
東門之池可以漚<hi>烏豆反</hi>麻<hi>叶謨婆反</hi>彼美淑<lb/>
姬可與晤<hi>五故反</hi>歌<hi>興也池城池也漚漬也治麻者必先以水漬之晤猶解也○此亦男女會遇之詞蓋因其會遇之地所見之物以起興也</hi>
○東門之池可以漚紵<hi>直吕反</hi>彼美淑姬<lb/>
<pb n="4a"/>
可與晤語<hi>興也紵麻屬</hi>○東門之池可以漚<lb/>
菅<hi>古顏反叶居賢反</hi>彼美淑姬可與晤言<hi>興也菅葉似茅而滑澤莖有白粉柔韌宜爲索也</hi>
　　　東門之池三章章四句<lb/>
東門之楊其葉牂牂<hi>子桑反</hi>昬以爲期明<lb/>
星煌煌<hi>興也東門相期之地也楊柳之揚起者也牂牂盛貌明星啓明也煌煌大明貌○此亦男女期會而有負約不至者故因其所見以起興也</hi>
<pb n="4b"/>
○東門之楊其葉肺肺<hi>普計反</hi>昬以爲期<lb/>
明星晢晢<hi>之丗反○興也肺肺猶牂牂也晢晢猶煌煌也</hi>
　　　東門之楊二章章四句<lb/>
墓門有棘斧以斯<hi>所宜也</hi>之夫也不良國<lb/>
人知之知而不巳誰昔然矣<hi>興也墓門凶僻之地多生荆棘斯析也夫指所刺之人也誰昔昔也猶言疇昔也○言墓門有棘則斧以斯之矣此人不良則國人知之矣國人知之而猶不自改則自疇昔而巳<pb n="5a"/>然非一曰之積矣所謂不良之人亦不知其何所指也</hi>○墓門有<lb/>
梅有鴞萃止夫也不良歌以訊<hi>叶息悴反</hi>之<lb/>
訊予不顧<hi>叶果五反</hi>顚倒思予<hi>叶演女反○興也鴟鴞惡聲之鳥也萃集訊告也顚倒狼狽之狀○墓門有梅則有鴞萃之矣夫也不良則有歌其惡以訊之者矣訊之而不予顧至於顚倒然後思予則豈有所及哉或曰訊予之予疑當依前章作而字</hi>
　　　墓門二章章六句<lb/>
<pb n="5b"/>
防有鵲巢卭<hi>其恭反</hi>有旨苕<hi>徒雕反叶徒刀反</hi>誰<lb/>
侜<hi>陟留反</hi>予美心焉忉忉<hi>都勞反○興也防人所築以捍水者卭丘旨美也苕苕饒也莖如勞豆而細葉似蒺䔧而青其莖葉緑色可生食如小豆藿也侜侜張也猶鄭風之所謂廷也予美指所與私者也忉忉憂貌○此男女之有私而憂或閒之之詞故曰防則有鵲巢矣卭則有旨苕矣今此何人而侜張予之所美使我憂之而至於忉忉乎</hi>○中唐有甓<lb/>
<hi>蒲歷反</hi>卭有旨鷊<hi>五歷反</hi>誰侜予美心焉惕<lb/>
<pb n="6a"/>
惕<hi>吐歷反○興也廟中路謂之唐甓瓴甋也鷊小草雜色如綬惕惕猶忉忉也</hi>
　　　防有鵲巢二章章四句<lb/>
月出皎兮佼<hi>古卯反</hi>人僚<hi>音/了</hi>兮舒窈<hi>烏了反</hi>
紏<hi>巳小反</hi>兮勞心悄<hi>七小/反</hi>兮<hi>興也皎月光也佼人羙人也僚好貌窈幽遠也糾愁結也悄憂也○此亦男女相恱而相念之辭言月出則皎然矣佼人則僚然矣安得見之而舒窈糾之情乎是以爲之勞心而悄然<pb n="6b"/>也</hi>○月出皓<hi>胡老反</hi>兮佼人懰<hi>力乆反叶朗老反</hi>
兮舒懮<hi>於乆反</hi>受<hi>叶時/倒反</hi>兮勞心慅<hi>七老反</hi>兮<lb/>
<hi>興也懰好貌懮受憂思也慅猶悄也</hi>○月出照兮佼人燎<lb/>
<hi>力召反</hi>兮舒夭<hi>於表/反</hi>紹<hi>實照/反</hi>兮勞心慘<hi>當作懆七弔反</hi>兮<hi>興也燎明也夭紹糾緊之意慘憂也</hi>
　　　月出三章章四句<lb/>
胡爲乎株林從夏<hi>户雅反</hi>南<hi>叶尼心反下同</hi>匪適<lb/>
<pb n="7a"/>
株林從夏南<hi>賦也株林夏氏邑也夏南徴舒字也○靈公淫於夏徴舒之母朝夕而往夏氏之邑故其民相與語曰君胡爲乎株林乎曰從夏南耳然則非適株林也特以從夏南故耳蓋淫乎夏姬不可言也故以從其子言之詩人之忠厚如此</hi>○駕我乗<hi>縄證/反</hi>馬<hi>叶滿/補反</hi>說<hi>音税</hi>
于株野<hi>叶上與反</hi>乗我乗駒朝食于株<hi>賦也說舎也馬六尺以下曰駒</hi>
　　　株林二章章四句<hi>春秋傳夏姬鄭穆公之女<pb n="7b"/>也嫁於陳大失夏御叔靈公與其大夫孔寧儀行父通焉洩冶諌不聽而殺之後卒爲其子徴舒所弑而徴舒復爲楚莊王所誅</hi>
彼澤之陂<hi>叶音波</hi>有蒲與荷<hi>音何</hi>有美一人<lb/>
傷如之何寤寐無爲涕<hi>他弟反</hi>泗<hi>音/四</hi>滂<hi>普光反</hi>沱<hi>徒何反○興也陂澤障也蒲水草可爲席者荷芙蕖也自目曰涕自鼻曰泗〇此詩大旨與月出相類言彼澤之陂則有蒲與荷矣有美一人而不<pb n="8a"/>可見則雖憂傷而如之何哉寤寐無爲涕泗滂沱而巳矣</hi>○彼澤之<lb/>
陂有蒲與蕑<hi>古顔反叶居賢反</hi>有美一人碩大<lb/>
且卷<hi>其貟反</hi>寤寐無爲中心悁悁<hi>烏玄反○興也蕑蘭也卷鬢髪之美也悁悁猶悒悒也</hi>○彼澤之陂有蒲<lb/>
菡<hi>户感反</hi>蓞<hi>大感反叶待檢反</hi>有美一人碩大且<lb/>
儼<hi>魚檢反</hi>寤寐無爲輾轉伏枕<hi>叶知險反○興也菡蓞荷華也儼矜莊貌輾轉伏枕卧而不寐思之深且乆也</hi>
<pb n="8b"/>
　　　澤陂三章章六句<lb/>
　　　　陳國十篇二十六章百二十<lb/>
　　　　四句<hi>東萊吕氏曰變風終於陳靈其閒男女夫婦之詩一何多邪曰有天地然後有萬物有萬物然後有男女有男女然後有夫婦有夫婦然後有父子有父子然後有君臣有君臣然後有上下有上下然後禮義有所錯男女者三綱之夲萬事之先也正風之所以爲正者舉其正者<pb n="9a"/>以勸之也變風之所以爲變者舉其不正者以戒之也道之升降時之治亂俗之汗隆民之死生於是乎在録之煩悉篇之重複亦何疑哉</hi>
　　檜一之十三<hi>檜國名髙辛氏火正祝融之墟在禹貢豫州外方之北滎波之南居溱洧之閒其君妘姓祝融之後周衰爲鄭桓公所滅而遷國焉今之鄭州即其地也蘇氏以爲檜詩皆爲鄭作如邶鄘之於衛也未知是否</hi>
<pb n="9b"/>
羔裘逍遥狐裘以朝<hi>直遥反叶直勞反</hi>豈不爾<lb/>
思勞心忉忉<hi>音刀〇賦也緇衣羔裘諸矦之朝服錦衣狐裘其朝天子之服也○舊說檜君好潔其衣服逍遥遊宴而不能自強於政治故詩人憂之</hi>○羔裘翶翔狐裘在堂豈不爾思我<lb/>
心憂傷<hi>賦也翶翔猶逍遥也堂公堂也</hi>○羔裘如膏<hi>古報反</hi>日出有曜<hi>羊照反叶羊号反</hi>豈不爾思中心<lb/>
是悼<hi>賦也膏脂所漬也日出有曜日照之則有光也</hi>
<pb n="10a"/>
　　　羔裘三章章四句<lb/>
庶見素冠兮棘人欒欒<hi>力端反</hi>兮勞心慱<lb/>
慱<hi>徒端反</hi>兮<hi>賦也庶幸也縞冠素紕旣祥之冠也黑經白緯曰縞縁邊曰紕棘急也喪事欲其揔揔爾哀遽之狀也欒欒瘠貌慱慱憂勞之貌○祥冠祥則冠之禫則除之今人皆不能行三年之喪矣安得見此服乎當時賢者庶幾見之至於憂勞也</hi>○庶見素衣兮我心傷悲兮<lb/>
聊與子同歸兮<hi>賦也素冠則素衣矣與子同歸愛慕之詞也</hi>
<pb n="10b"/>
○庶見素韠<hi>音畢</hi>兮我心藴<hi>於粉/反</hi>結<hi>叶訖力反</hi>
兮聊與子如一兮<hi>賦也韠蔽膝也以韋爲之冕服謂之韍其餘曰韠韠從裳色素衣素裳則素韠也藴結思之不解也與子如一甚於同歸矣</hi>
　　　素冠三章章三句<hi>按喪禮爲父爲君斬衰三年昔宰予欲短喪夫子曰子生三年然後免於父母之懷予也有三年之愛於其父母乎三年之喪天下之通喪也傳曰子夏<pb n="11a"/>三年之喪畢見於夫子援琴而絃衎衎而樂作而曰先王制禮不敢不及夫子曰君子也閔子騫三年之喪畢見於夫子援琴而絃切切而哀作而曰先王制禮不敢過也夫子曰君子也子路曰敢問何謂也夫子曰子夏哀巳盡能引而致之於禮故曰君子也閔子騫哀未盡能自割以禮故曰君子也夫三年之喪賢者之所輕不肖者之所勉</hi>
隰有萇<hi>丈羊切</hi>楚猗<hi>於可/反</hi>儺<hi>乃可反</hi>其枝夭<lb/>
<pb n="11b"/>
<hi>於驕反</hi>之沃沃<hi>烏毒/反</hi>樂<hi>音/洛</hi>子之無知<hi>賦也萇楚銚弋今羊桃也子如小麥亦似桃猗儺柔順也夭少好貌沃沃光澤貌子指萇楚也○政煩賦重人不堪其苦嘆其不如草木之無知而無憂也</hi>○隰<lb/>
有萇楚猗儺其華<hi>芳無胡瓜二反</hi>夭之沃沃樂<lb/>
子之無家<hi>古胡古牙二反○賦也無家言無累也</hi>○隰有<lb/>
萇楚猗儺其實夭之沃沃樂子之無室<lb/>
<hi>賦也無室猶無家也</hi>
<pb n="12a"/>
　　　隰有萇楚三章章四句<lb/>
匪風發<hi>叶方月反</hi>兮匪車偈<hi>起竭反</hi>兮顧瞻周<lb/>
道中心怛<hi>都達反叶旦恱反</hi>兮<hi>賦也發飄揚貌偈疾驅貌周道適周之路也怛傷也○周室衰微賢人憂歎而作此詩言常時風發而車偈則中心怛然今非風發也非車偈也特顧瞻周道而思王室之陵遲故中心爲之怛然耳</hi>○匪風飄<hi>符遥反叶/匹妙反</hi>兮匪車嘌<hi>匹遥反叶匹妙反</hi>兮顧瞻周道中心弔兮<hi>賦也回風曰飄<pb n="12b"/>嘌漂揺不安之貌弔亦傷也</hi>○誰能亨<hi>普庚/反</hi>魚漑<hi>古愛反</hi>之釡<hi>符甫反</hi>鬵<hi>音㝷</hi>誰將西歸懷之好音<lb/>
<hi>興也漑條也鬵釡属西歸歸于周也○誰能亨魚平有則我願爲之漑其釡鬵誰將西歸乎有則我願慰之以好音以見思之之甚但有西歸之人即思有以厚之也</hi>
　　　匪風三章章四句<lb/>
　　　　檜國四篇十二章四十五句<lb/>
<pb n="13a"/>
　　曹一之十四<hi>曹國名其地在禹貢兖州陶丘之北雷夏菏澤之野周武王以封其弟振鐸今之曹州即其地也</hi>
蜉蝣之羽衣裳楚楚<hi>叶創舉反</hi>心之憂矣於<lb/>
我歸處<hi>比也蜉蝣渠略也似蛣蜣身狹而長角黄黒色朝生暮死楚楚鮮明貌○<折 t="33"/>此詩蓋以時人有玩細娛而忘逺慮者故以蜉蝣爲比而刺之言蜉蝣之羽翼猶衣裳之楚楚可愛也然其朝生暮死不能乆存故我心憂之而欲其於我歸處耳序以爲刺其君或然而未有考也</hi>○蜉蝣之翼<lb/>
<pb n="13b"/>
采采衣服<hi>叶蒲北反</hi>心之憂矣於我歸息<hi>比也采采華飾也息止也</hi>○蜉蝣掘<hi>求勿反</hi>閲麻衣如雪<lb/>
心之憂矣於我歸說<hi>音稅叶輸爇反○比也掘閱未詳說舎息也</hi>
　　　蜉蝣三章章四句<lb/>
彼候人兮何<hi>何可切</hi>戈與祋<hi>都律都外二反</hi>彼其<lb/>
<hi>音記</hi>之子三百赤芾<hi>芳勿蒲昧二反〇興也候人道路迎送賓<pb n="14a"/>客之官何揭祋殳也之子指小人芾冕服之韠也一命緼芾<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>珩再命赤芾<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>
                    珩三命赤芾葱珩大夫以上赤芾乗軒○此刺其君逺君子而近小人之詞言彼候人而何戈與祋者宜也彼其之子而三百赤芾何哉晉文公入曹數其不用僖負覊而乗軒者三百人其謂是歟</hi>○維鵜<hi>徒低反</hi>在梁<lb/>
不濡其翼彼其之子不稱<hi>尺證反</hi>其服<hi>叶蒲北反○興也鵜鴮澤水鳥也俗所謂淘河也</hi>○維鵜在梁不<lb/>
濡其咮<hi>陟救反</hi>彼其之子不遂其媾<hi>古豆反○<pb n="14b"/>興也咮喙遂稱媾寵也遂之爲稱猶今人謂遂意曰稱意</hi>○薈<hi>烏會反</hi>
兮蔚<hi>於貴反</hi>兮南山朝隮<hi>子兮/反</hi>婉<hi>於阮反</hi>兮<lb/>
孌<hi>力轉反</hi>兮季女斯飢<hi>比也薈蔚草木盛多之貌朝隮雲氣升騰也婉少貌孌好貌〇薈蔚朝隮言小人衆多而氣𦦨盛也季女婉孌自保不妄從人而反飢困言賢者守道而反貧賤也</hi>
　　　候人四章章四句<lb/>
鳲鳩在桑其子七兮淑人君<lb/>
<pb n="15a"/>
其儀一兮心如結<hi>叶訖力反</hi>兮<hi>興也鳲鳩秸鞠也亦名戴勝今之布穀也飼子朝從上下莫從下上平均如一也如結如物之固結而不散也○詩人美君子之用心均平專一故言鳲鳩在桑則其子七矣淑人君子則其儀一矣其儀一則心如結矣然不知其何所指也陳氏曰君子動容貌斯遠暴慢正顔色斯近信出辭氣斯逺鄙倍其見於威儀動作之閒者有常度矣豈固爲是拘拘者哉蓋和順積中而英華發外是以由其威儀一於外而其心如結於内者從可知也</hi>○鳲鳩在桑其子在梅<hi>叶莫<pb n="15b"/>悲反</hi>淑人君子其帶伊絲<hi>叶新齎反</hi>其帶伊絲<lb/>
其弁伊騏<hi>音其〇興也鳲鳩常言在桑其子每章異木子自飛去母常不移也帶大帶也大帶用素絲有雜色飾焉弁皮弁也騏馬青黒色者弁之色亦如此也書云四人騏弁今作綦○言鳲鳩在桑則其子在梅矣淑人君子則其帶伊絲矣其帶伊絲則其弁伊騏矣言有常度不差忒也</hi>○鳲鳩<lb/>
在桑其子在棘淑人君子其儀不忒<hi>它得反</hi>其儀不忒正是四國<hi>叶于逼反○興也有常度而其<pb n="16a"/>心一故儀不忒儀不忒則足以正四國矣大學傳曰其爲父子兄弟足法而後民法之也</hi>○鳲鳩在桑其子在榛<hi>側巾反</hi>淑人<lb/>
君子正是國人正是國人胡不萬年<hi>叶尼因反〇興也儀不忒故能正國人胡不萬年願其壽考之詞也</hi>
　　　鳲鳩四章章六句<lb/>
冽<hi>音列</hi>彼下泉浸彼苞稂<hi>音/郎</hi>愾<hi>苦愛反</hi>我寤<lb/>
嘆念彼周京<hi>叶居良反○比而興也冽寒也下泉泉下流者也苞<pb n="16b"/>草叢生也稂童梁莠屬也愾歎息之聲也周京天子所居也○王室陵夷而小國困弊故以寒泉下流而苞稂見傷爲比遂興其愾然以念周京也</hi>○冽<lb/>
彼下泉浸彼苞蕭<hi>叶踈鳩反</hi>愾我寤嘆念彼<lb/>
京周<hi>比而興也蕭蒿也京周猶周京也</hi>○冽彼下泉浸<lb/>
彼苞蓍<hi>音尸</hi>愾我寤歎念彼京師<hi>叶霜夷反○比而興也蓍筮草也京師猶京周也詳見大雅公劉篇</hi>○芃芃<hi>薄工反</hi>
黍苗陰雨膏<hi>古報反</hi>之四國有王郇<hi>音荀</hi>伯<lb/>
<pb n="17a"/>
勞<hi>力報反</hi>之<hi>比而興也芃芃美貌郇伯郇矦文王之後嘗爲州伯治諸矦有功○言黍苗旣芃芃然矣又有陰雨以膏之四國旣有王矣而又有郇伯以勞之傷今之不然也</hi>
　　　下泉四章章四句<hi>程子曰昜剥之爲卦也諸陽消剥巳盡獨有上九一爻尚存如碩大之果不見食將有復生之理上九亦變則純陰矣然陽無可盡之理變於上則生於下無閒可容息也陰道極盛之時其亂可知亂極則自當思治<pb n="17b"/>故衆心願戴於君子君子得輿也詩匪風下泉所以居變風之終也○陳氏曰亂極而不治變極而不正則天理滅矣人道絶矣聖人於變風之極則係以思治之詩以示循環之理以言亂之可治變之可正也</hi>
　　　　曹國四篇十五章六十八句<lb/>
詩卷第七<lb/>
<pb n="18a"/>
</p>
<p>
</p>
  </div>
</body>
</text>
</TEI>
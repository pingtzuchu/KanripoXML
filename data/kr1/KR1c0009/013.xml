<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩卷第十三　朱熹集傳<lb/>
　　北山之什二之六<lb/>
涉彼北山言采其杞偕偕士子<hi>叶奬里反</hi>朝<lb/>
夕從事<hi>叶上止反</hi>王事靡盬憂我父母<hi>叶滿彼反○賦也偕偕強壯貌士子詩人自謂也○大夫行役而作此詩自言涉北山而采杞以食者皆強壯之人而朝夕從事者也蓋以王事不可以不勤是以貽我父母之憂耳</hi>○溥<hi>音/普</hi>天之下<hi>叶後五反</hi>莫非王土<lb/>
<pb n="1b"/>
率土之濱莫非王臣大夫不均我從事<lb/>
獨賢<hi>叶下珍反○賦也溥大率循濱涯也○言土之廣臣之衆而王不均平使我從事獨勞也不斥王而曰大夫不言獨勞而曰獨賢詩人之忠厚如此</hi>
○四牡彭彭<hi>叶鋪郎反</hi>王事傍傍<hi>布彭反叶布光反</hi>
嘉我未老鮮<hi>息淺反</hi>我方將旅力方剛經<lb/>
營四方<hi>賦也彭彭然不得息也傍傍然不得已也嘉善鮮少也以爲少而難得也將壯也旅與膂同○言王之所以使我者善我之未老而方壯旅力<pb n="2a"/>可以經營四方耳猶上章之言獨賢也</hi>○或燕燕居息或<lb/>
盡瘁事國<hi>叶越逼反</hi>或息偃在牀或不已于<lb/>
行<hi>叶户郎反○賦也燕燕安息貌瘁病已止也〇言役使之不均也下章放此</hi>○或不知叫號<hi>户刀反</hi>或慘慘<hi>七感反</hi>劬<lb/>
勞或棲<hi>音西</hi>遟偃仰或王事鞅<hi>於兩/反</hi>掌<hi>賦也不知叫號深居安逸不聞人聲也鞅掌失容也言事煩勞不暇爲儀容也</hi>○<lb/>
或湛<hi>都南反</hi>樂飲酒或慘慘畏咎<hi>巨九反</hi>或<lb/>
<pb n="2b"/>
出入風<hi>音諷</hi>議<hi>叶魚/羈反</hi>或靡事不爲<hi>賦也咎猶罪過也出入風議言親信而從容也</hi>
　　　北山六章三章章六句三章章<lb/>
　　　四句<lb/>
無將大車祗<hi>音支</hi>自塵兮無思百憂祗自<lb/>
疧<hi>劉氏曰當作與痻同眉貧反</hi>兮<hi>興也將扶進也大車平地任載之車駕牛者也祗適疧病也○此亦行役勞苦而憂思者之作言將大車則塵汚之<pb n="3a"/>思百憂則病及之矣</hi>○無將大車維塵冥冥<hi>叶莫逈反</hi>
無思百憂不出于熲<hi>古迥反○興也冥冥昏晦也熲與耿同小明也在憂中耿耿然不能出也</hi>○無將大車維塵雝<lb/>
<hi>於勇於容二反</hi>兮無思百憂祗自重<hi>直勇直龍二反</hi>兮<lb/>
<hi>興也雝猶蔽也重猶累也</hi>
　　　無將大車三章章四句<lb/>
明明上天照臨下土我征徂西至于艽<lb/>
<pb n="3b"/>
<hi>音求</hi>野<hi>叶上與反</hi>二月初吉載離寒暑心之憂<lb/>
矣其毒大<hi>音泰</hi>苦念彼共<hi>音㳟</hi>人涕零如雨<lb/>
豈不懐歸畏此罪罟<hi>音古○賦也征行徂往也艽野地名蓋荒逺之地也二月亦以夏正數之建卯月也初吉朔日也毒言心中如有藥毒也共人僚友之處者也懐思罟網也○大夫以二月西征至於歲莫而未得歸故呼天而訢之復念其僚友之處者且自言其畏罪而不敢歸也</hi>○昔<lb/>
我往矣曰月方除<hi>去聲</hi>曷云其還歲聿云<lb/>
<pb n="4a"/>
莫念我獨兮我事孔庶心之憂矣憚<hi>丁佐反</hi>我不暇<hi>叶胡故反</hi>念彼共人睠睠<hi>音眷</hi>懷顧<lb/>
豈不懷歸畏此譴怒<hi>賦也除除舊生新也謂二月初吉也庶衆憚勞也睠睠勤厚之意譴怒罪責也○言昔以是時往今未知何時可還而歲已莫矣蓋身獨而事衆是以勤勞而不暇也</hi>○昔我往矣<lb/>
曰月方奥<hi>於六反</hi>曷云其還政事愈蹙<hi>子六反</hi>歲聿云莫采蕭穫菽心之憂矣自詒<lb/>
<pb n="4b"/>
伊戚<hi>叶子六反</hi>念彼共人興言出宿豈不懷<lb/>
歸畏此反覆<hi>芳福反○賦也奥煖蹙急詒遺戚憂興起也反覆傾側無常之意也○言以政事愈急是以至此歲莫而猶不得歸又自咎其不能見幾逺去而自遺此憂至於不能安寢而出宿於外也</hi>○嗟爾君<lb/>
子無恒安處靖共爾位正直是與神之<lb/>
聽之式穀以女<hi>音汝○賦也君子亦指其僚友也恒常也靖與靜同與猶助也穀祿也以猶與也○上章旣自傷悼此章又戒其僚友曰嗟爾<pb n="5a"/>君子無以安處爲常言當有勞時勿懐安也當靖共爾位惟正直之人是助則神之聽之而以穀祿與女矣</hi>○嗟爾君子無恒安息<lb/>
靖共爾位好<hi>呼報反</hi>是正直神之聽之介<lb/>
爾景福<hi>叶筆力反○賦也息猶處也好是正直愛此正直之人也介景皆大也</hi>
　　　小明五章三章章十二句二章<lb/>
　　　章六句<lb/>
<pb n="5b"/>
鼓鍾將將<hi>七羊反</hi>淮水湯湯<hi>音傷</hi>憂心且傷<lb/>
淑人君子懐允不忘<hi>賦也將將聲也淮水出信陽軍桐柏山至楚州連水軍入海湯湯沸騰之貌淑善懷思允信也○此詩之義未詳王氏曰幽王鼓鍾淮水之上爲流連之樂乆而忘反聞者憂傷而思古之君子不能忘也</hi>○鼓鍾喈喈<hi>音皆叶/居奚反</hi>淮水湝湝<hi>戶皆反叶雞賢反</hi>憂心且悲淑人君子其徳不回<lb/>
<hi>叶乎爲反○賦也喈喈猶將將湝湝猶湯湯悲猶傷也回邪也</hi>○鼓鍾<lb/>
<pb n="6a"/>
伐鼛<hi>古毛反叶居尤反</hi>淮有三洲憂心且妯<hi>敕畱反</hi>淑人君子其德不猶<hi>賦也鼛大鼓也周禮作臯云臯鼓㝷有四尺三洲淮上地蘇氏曰始言湯湯水盛也中言湝湝水流也終言三洲水落而洲見也言幽王之乆於淮上也妯動猶若也言不若今王之荒亂也</hi>
○鼓鐘欽欽鼓瑟鼓琴笙磬同音以雅<lb/>
以南<hi>叶尼心反</hi>以籥<hi>以灼/反</hi>不僭<hi>子念反叶七心反○賦也欽欽亦聲也磬樂器以石爲之琴瑟在堂笙磬在下同音言其和也雅二雅也<pb n="6b"/>南二南也籥籥舞也僭亂也言三者皆不僭也○蘇氏曰言幽王之不德豈其樂非古歟樂則是而人則非也</hi>
　　　鼓鐘四章章五句<hi>此詩之義有不可知者今姑釋其訓詁名物而略以王氏蘇氏之說解之未敢信其必然也</hi>
楚楚者茨言抽<hi>敕畱反</hi>其棘自昔何爲我<lb/>
蓺<hi>魚丗反</hi>黍稷我黍與與<hi>音餘</hi>我稷翼翼我<lb/>
<pb n="7a"/>
倉旣盈我庾維億以爲酒食以饗以祀<lb/>
<hi>叶逸織反</hi>以妥<hi>湯果/反</hi>以侑<hi>音又叶夷益反</hi>以介景福<lb/>
<hi>叶筆力反○賦也楚楚盛密貌茨蒺藜也抽除也我爲有田祿而奉祭祀者之自稱也與與翼翼皆蕃盛貌露積曰庾十萬曰億饗獻也妥安坐也禮曰詔妥尸蓋祭祀筮族人之子爲尸旣奠迎之使處神坐而拜以安之也侑勸也恐尸或未飽祝侑之曰皇尸未實也介大也景亦大也○此詩述公卿有田祿者力於農事以奉其宗廟之祭故言蒺藜之地有抽除其棘者古人何乃爲此事乎<pb n="7b"/>蓋將使我於此蓺黍稷也故我之黍稷旣盛倉庾旣實則爲酒食以饗祀妥侑而介大福也</hi>○濟濟<hi>子禮/反</hi>蹌蹌<hi>七羊反</hi>絜爾牛<lb/>
羊以往烝嘗或剥或亨<hi>普庚反叶鋪郎反</hi>或肆<lb/>
或將祝祭于祊<hi>𥙷彭反叶補光反</hi>祀事孔明<hi>叶謨郎反</hi>先祖是皇神保是饗<hi>叶虚良反</hi>孝孫有慶<lb/>
<hi>叶袪羊反</hi>報以介福萬壽無疆<hi>賦也濟濟蹌蹌言有容也冬祭曰烝秋祭曰嘗剥解剥其皮也亨煮熟之也肆陳之也將奉持而進之也<pb n="8a"/>祊廟門内也孝子不知神之所在故使祝博求之於門内待賓客之處也孔甚也明猶備也著也皇大也君也保安也神保蓋尸之嘉號楚辭所謂靈保亦以巫降神之稱也孝孫主祭之人也慶猶福也</hi>○執爨<hi>七亂反</hi>踖<lb/>
踖<hi>七亦反叶七略反</hi>爲爼孔碩<hi>叶常/約反</hi>或燔<hi>音煩</hi>或<lb/>
炙<hi>之敕反叶陟略反</hi>君婦莫莫<hi>音麥叶木各反</hi>爲豆孔<lb/>
庶<hi>叶陟略反</hi>爲賓爲客<hi>叶克/各反</hi>獻酬<hi>市由反</hi>交錯<lb/>
禮儀卒度<hi>叶徒洛反</hi>笑語卒獲<hi>叶黄郭反</hi>神保是<lb/>
<pb n="8b"/>
格<hi>叶剛鶴反</hi>報以介福萬壽攸酢<hi>賦也爨竈也踖踖敬也爼所以載牲體也碩大也燔燒肉也炙炙肝也皆所以從獻也特牲主人獻尸賓長以肝從主婦獻尸兄弟以燔從是也君婦主婦也莫莫淸靜而敬至也豆所以盛内羞庶羞主婦薦之也庶多也賓客筮而戒之使助祭者旣獻尸而遂與之相獻酬也主人酌賓曰獻賓飲主人曰酢主人又自飲而復飲賓曰酬賓受之奠於席前而不舉至旅而後少長相勸而交錯以徧也卒盡也度法度也獲得其宜也格來酢報也</hi>○我孔熯<hi>而善反</hi>矣式禮莫<lb/>
<pb n="9a"/>
愆<hi>叶起巾反</hi>工祝致告徂賚孝孫<hi>叶須/倫反</hi>苾<hi>蒲必反</hi>芬孝祀<hi>叶逸織反</hi>神嗜飲食卜爾百福<hi>叶筆力反</hi>如幾<hi>音機</hi>如式旣齊旣稷旣匡旣敕永<lb/>
錫爾極時萬時億<hi>賦也熯竭也善其事曰工苾芬香也卜予也幾期也春秋傳曰易幾而哭是也式法齊整稷疾匡正敕戒極至也○禮行旣乆筋力竭矣而式禮莫愆敬之至也於是祝致神意以嘏主人曰爾飲食芳潔故報爾以福祿使其來如幾其多如法爾禮容莊敬故報爾以衆善之極使<pb n="9b"/>爾無一事而不得乎此各隨其事而報之以其類也少牢嘏詞曰皇尸命工祝承致多福無疆于女孝孫來女孝孫使女受祿于天宜稼於田眉壽萬年勿替引之此大夫之禮也</hi>○禮儀旣備<hi>叶蒲北反</hi>鍾鼓旣戒<lb/>
<hi>叶訖力反</hi>孝孫徂位<hi>叶力/入反</hi>工祝致告<hi>叶古得反</hi>神<lb/>
具醉止皇尸載起鼓鍾送尸神保聿歸<lb/>
諸宰君婦廢徹<hi>直列反</hi>不遟諸父兄弟備<lb/>
言燕私<hi>叶息夷反○賦也戒告也徂位祭事旣畢主人往阼階下西面<pb n="10a"/>之位也致告祝傳尸意告利成於主人言孝子之利養成畢也於是神醉而尸起送尸而神歸矣曰皇尸者尊稱之也鼓鐘者尸出入奏肆夏也鬼神無形言其醉而歸者誠敬之至如見之也諸宰家宰非一人之稱也廢去也不遟以疾爲敬亦不畱神惠之意也祭畢旣歸賓客之爼同姓則畱與之燕以盡私恩所以尊賓客親骨肉也</hi>○樂具入奏<hi>叶音族</hi>以綏後祿<lb/>
爾殽旣將莫怨具慶<hi>叶袪羊反</hi>旣醉旣飽<hi>叶補茍反</hi>小大稽首神嗜飲食使君壽考<hi>叶去九反</hi>
<pb n="10b"/>
孔惠孔時維其盡<hi>叶子忍反</hi>之子子孫孫勿<lb/>
替<hi>天帝反</hi>引之<hi>賦也凡廟之制前廟以奉神後寢以藏衣冠祭於廟而燕於寢故於此將燕而祭時之樂皆入奏於寢也且於祭旣受祿矣故以燕爲將受後祿而綏之也爾殽旣進與燕之人無有怨者而皆懽慶醉飽稽首而言曰向者之祭神旣嗜君之飲食矣是以使君壽考也又言君之祭祀甚順甚時無所不盡子子孫孫當不廢而引長之也</hi>
　　　楚茨六章章十二句<hi>呂氏曰楚茨極言祭<pb n="11a"/>祀所以事神受福之節致詳致備所以推明先王致力於民者盡則致力於神者詳觀其威儀之盛物品之豐所以交神明逮羣下至於受福無疆者非德盛政修何以致之</hi>
信彼南山維禹甸<hi>田見反叶徒鄰反</hi>之<hi>音勻</hi>
原隰曾孫田<hi>叶地因反</hi>之我疆我理南東其<lb/>
畝<hi>叶滿彼反○賦也南山終南山也甸治也墾辟貌曾孫主祭者之稱曾重也自曾祖以至無竆皆得稱之也疆者爲之大界也理者定其溝塗也畝<pb n="11b"/>壟也長樂劉氏曰其遂東入於溝則其畝南矣其遂南入於溝則其畝東矣○此詩大指與楚茨略同此卽其篇首四句之意也言信乎此南山者本禹之所治故其原隰墾闢而我得田之於是爲之疆理而順其地勢水勢之所宜或南其畝或東其畝也</hi>○上天同雲雨<hi>于付反</hi>雪雰雰<lb/>
<hi>敷云反</hi>益之以霢<hi>亾革/反</hi>霂<hi>音/木</hi>旣優旣渥<hi>叶烏谷反</hi>旣霑旣足生我百穀<hi>賦也同雲雲一色也將雪之侯如此雰雰雪貌霢霂小雨貌優渥霑足皆饒洽之意也冬有積雪春而益之以<pb n="12a"/>小雨潤澤則饒洽矣</hi>〇疆埸<hi>音/亦</hi>翼翼黍稷彧彧<hi>於六反叶於逼反</hi>曾孫之穡以爲酒食畀<hi>必寐反</hi>我<lb/>
尸賓壽考萬年<hi>叶泥因反○賦也埸畔也翼翼整飭貌彧彧茂盛貌畀與也○言其田整飭而穀茂盛者皆曾孫之穯也於是以爲酒食而獻之於尸及賓客也隂陽和萬物遂而人心懽悅以奉宗廟則神降之福故壽考萬年也</hi>○中田有廬疆埸有瓜<hi>叶攻乎反</hi>是剥<lb/>
是菹<hi>側居反</hi>獻之皇祖曾孫壽考<hi>叶孔五反</hi>受<lb/>
<pb n="12b"/>
天之祜<hi>矦古反○賦也中田田中也菹酢菜也祜福也○一井之田其中百畝爲公田内以二十畝分八家爲廬舍以便田事於畔上種瓜以盡地利瓜成剥削淹漬以爲菹而獻皇祖貴四時之異物順孝子之心也</hi>○祭<lb/>
以清酒從以騂<hi>息營反</hi>牡享于祖考<hi>叶去乆反</hi>
執其鸞刀以啟其毛取其血膋<hi>音聊叶音勞○賦也清酒清潔之酒鬱鬯之屬也騂赤色周所尚也祭禮先以鬱鬯灌地求神於隂然後迎牲執者主人親執也鸞刀刀有鈴也膋脂膏也啟其毛以告純也<pb n="13a"/>取其血以告殺也取其膋以升臭也合之黍稷實之於蕭而燔之以求神於陽也記曰周人尚臭灌用鬯臭鬱合鬯臭隂逹於淵泉灌以圭璋用玉氣也旣灌然後迎牲致隂氣也蕭合黍稷臭陽逹於牆屋故旣奠然後<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>蕭合羶薌凡祭愼諸此魂氣歸于天形魄歸于地故祭求諸隂陽之義也</hi>○是烝是<lb/>
享<hi>叶虚良反</hi>苾苾芬芬祀事孔明<hi>叶謨郎反</hi>先祖<lb/>
是皇報以介福萬壽無疆<hi>賦也烝進也或曰冬祭名</hi>
　　　信南山六章章六句<lb/>
<pb n="13b"/>
倬<hi>陟角反</hi>彼甫田<hi>叶地/因反</hi>歲取十千<hi>叶倉新反</hi>我<lb/>
取其陳食<hi>音嗣</hi>我農人自古有年<hi>叶泥因反</hi>今<lb/>
適南畝<hi>叶滿彼反</hi>或耘或耔<hi>音子叶奬里反</hi>黍稷薿<lb/>
薿<hi>魚起反</hi>攸介攸止烝我髦<hi>音/毛</hi>士<hi>鉏里反○賦也倬明貌甫大也十千謂一成之田地方十里爲田九萬畝而以其萬畝爲公田蓋九一之法也我食祿主祭之人也陳舊粟也農人私百畝而養公田者也有年豐年也適往也耘除草也耔雝本也蓋后稷爲田一畝三畎廣尺深尺而播種<pb n="14a"/>於其中苗葉以上稍耨壠草因壝其土以附苗根壠盡畎平則根深而能風與旱也薿茂盛貌介大烝進髦俊也俊士秀民也古者士出於農而工商不與焉管仲曰農之子恒爲農野處而不䁥其秀民之能爲士者必足賴也卽謂此也○此詩述公卿有田祿者力於農事以奉方社田祖之祭故言於此大田歲取萬<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>之入以爲祿食及其積之乆而有餘則又存其新而散其舊以食農人補不足助不給也蓋以自古有年是以陳陳相因所積如此然其用之之節又合宜而有序如此所以粟雖甚多而無紅腐不可食之患也又言自古既有年矣<pb n="14b"/>今適南<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>農人方且或耘或耔而其黍稷又已茂盛則是又將復有年矣故於其所美大止息之處進我髦士而勞之也</hi>○以我齊<hi>音/咨</hi>明<hi>叶謨郎反</hi>與我犧羊以社以方我田旣臧農夫<lb/>
之慶<hi>叶袪羊反</hi>琴瑟擊鼓以御<hi>牙嫁反</hi>田祖以<lb/>
祈甘雨以介我稷黍以穀我士女<hi>賦也齊與粢同曲禮曰稷曰明粢此言齊明便文以恊韻耳犧羊純色之羊也社后土也以句龍氏配方秋祭四方報成萬物周禮所謂羅弊獻禽以祀祊是也臧善慶<pb n="15a"/>福御迎也田祖先嗇也謂始耕田者卽神農也周禮籥章凡國祈年于田祖則吹豳雅擊土鼓以樂田畯是也穀養也又曰善也言倉廩實而知禮節也○言奉其齊盛犧牲以祭方社而曰我田之所以善者非我之所能致也乃賴農夫之福而致之耳又作樂以祭田祖而祈雨庶有以大其稷黍而養其民人也</hi>
○曾孫來止以其婦子<hi>叶奬里反</hi>饁<hi>于輒反</hi>彼<lb/>
南畝<hi>叶滿彼反</hi>田畯<hi>音/俊</hi>至喜攘<hi>如羊反</hi>其左右<lb/>
<hi>叶羽巳反</hi>嘗其旨否<hi>叶𥙷/美反</hi>禾易<hi>以豉/反</hi>長畝<hi>同上</hi>
<pb n="15b"/>
終善且有<hi>叶羽已反</hi>曾孫不怒農夫克敏<hi>叶母鄙反○賦也曾孫主祭者之稱非獨宗廟爲然曲禮外事曰曾孫某矦某武王禱名山大川曰有道曾孫周王發是也饁餉攘取旨美易治長竟有多敏疾也○曾孫之來適見農夫之婦子來饁耘者於是與之偕至其所而田畯亦至而喜之乃取其左右之饋而嘗其旨否言其上下相親之甚也旣又見其禾之易治竟畝如一而知其終當善而且多是以曾孫不怒而其農夫益以敏於其事也</hi>○曾孫之稼如茨<hi>才私反</hi>如梁曾孫之<lb/>
<pb n="16a"/>
庾<hi>羊主反</hi>如坻<hi>直基/反</hi>如京<hi>叶居良反</hi>乃求千斯<lb/>
倉乃求萬斯箱黍稷稻梁農夫之慶<hi>叶祛羊反</hi>報以介福萬壽無疆<hi>賦也茨屋蓋言其密比也梁車梁言其穹窿也坻水中之高地也京高丘也箱車箱也○此言收成之後禾稼旣多則求倉以處之求車以載之而言凡此黍稷稻梁皆頼農夫之慶而得之是宜報以大福使之萬壽無疆也其歸美於下而欲厚報之如此</hi>
　　　甫田四章章十句<lb/>
<pb n="16b"/>
大田多稼旣種<hi>章勇反</hi>旣戒旣備乃事<hi>叶上止反</hi>以我覃<hi>以冉/反</hi>耜<hi>叶養/里反</hi>俶載南畝<hi>叶滿彼反</hi>
播厥百穀<hi>叶工洛反</hi>旣庭且碩<hi>叶常約反</hi>曾孫是<lb/>
若<hi>賦也種擇其種也戒飭其具也覃利俶始載事庭直碩大若順也○蘇氏曰田大而種多故於今歲之冬具來歲之種戒來歲之事凡旣備矣然後事之取其利耜而始事於南畝旣耕而播之其耕之也勤而種之也時故其生者皆直而大以順曾孫之所欲此詩爲農夫之詞以頌美其上若以答前篇之意也</hi>
<pb n="17a"/>
○旣方旣皁<hi>叶子茍反</hi>旣堅旣好<hi>叶許茍反</hi>不稂<lb/>
<hi>音郎</hi>不莠<hi>餘乆/反</hi>去<hi>起呂/反</hi>其螟<hi>莫廷/反</hi>螣<hi>音特</hi>及<lb/>
其蟊<hi>莫矦反</hi>賊無害我田稺<hi>音稚</hi>田祖有神<lb/>
秉畀炎火<hi>叶虎委反○賦也方房也謂孚甲始生而未合時也實未堅者曰皁稂童粱莠似苗皆害苗之草也食心曰螟食葉曰螣食根曰蟊食節曰賊皆害苗之蟲也稺幼禾也○言其苗旣盛矣又必去此四蟲然後可以無害田中之禾然非人力所及也故願田祖之神爲我持此四蟲而付之炎火之<pb n="17b"/>中也姚崇遣使捕蝗引此爲證夜中設火火邊掘坑且焚且瘞蓋古之遺法如此</hi>○有渰<hi>於檢反</hi>萋萋<hi>七西反</hi>興雨祁祁雨<lb/>
<hi>于付反</hi>我公田遂及我私<hi>叶息夷反</hi>彼有不穫<lb/>
稺此有不斂<hi>力檢反</hi>穧<hi>才計反</hi>彼有遺秉此<lb/>
有滯穂伊寡婦之利<hi>賦也渰雲興貌萋萋盛貌祁祁徐也雲欲盛盛則多雨雨欲徐徐則入土公田者方里而井井九百畝其中爲公田八家皆私百畝而同養公田也穧束秉把也滯亦遺棄之意也○言農夫之心<pb n="18a"/>先公後私故望此雲雨而曰天其雨我公田而遂及我之私田乎冀怙君德而蒙其餘惠使収成之際彼有不及穫之稺禾此有不及歛之穧束彼有遺棄之禾把此有滯漏之禾穗而寡婦尚得取之以爲利也此見其豐成有餘而不盡取又與鰥寡共之旣足以爲不費之惠而亦不棄於地也不然則粒米狼戾不殆於輕視天物而慢棄之乎</hi>○曾孫來止以其婦子<lb/>
饁彼南畝<hi>子畝並見前篇</hi>田畯至喜來方禋<hi>音因</hi>
祀<hi>叶逸織反</hi>以其騂黑與其黍稷以享以祀<lb/>
<pb n="18b"/>
<hi>同上</hi>以介景福<hi>叶筆力反○賦也精意以享謂之禋○農夫相告曰曾孫來矣於是與其婦子饁彼南畝之穫者而田畯亦至而喜之也曾孫之來又禋祀四方之神而賽禱焉四方各用其方色之牲此言騂黑舉南北以見其餘也以介景福農夫欲曾孫之受福也</hi>
　　　大田四章二章章八句二章章<lb/>
　　　九句<hi>前篇有擊鼓以御田祖之文故或疑此楚茨信南山甫田大田四篇卽爲豳雅其詳見於豳風之末亦未知其是否<pb n="19a"/>也然前篇上之人以我田旣臧爲農夫之慶而欲報之以介福此篇農夫以雨我公田遂及我私而欲其享祀以介景福上下之情所以相頼而相報者如此非盛德其孰能之</hi>
瞻彼洛矣維水泱泱<hi>於良反無韻未詳</hi>君子至<lb/>
止福祿如茨韎<hi>音昧</hi>韐<hi>音/閤</hi>有奭<hi>許力反</hi>以作<lb/>
六師<hi>賦也洛水名在東都㑹諸矦之處也泱泱深廣也君子指天子也茨積也韎茅蒐所染色也韐韠也合韋爲之周官所謂韋弁兵事之服也奭赤貌<pb n="19b"/>作猶起也六師六軍也天子六軍○此天子㑹諸矦於東都以講武事而諸矦美天子之詩言天子至此洛水之上御戎服而起六師也</hi>○瞻彼洛<lb/>
矣維水泱泱君子至止鞞<hi>補頂反</hi>琫<hi>必孔反</hi>
有珌<hi>賓一反</hi>君子萬年保其家室<hi>賦也鞞容刀之鞞今刀鞘也琫上飾珌下飾亦戎服也</hi>○瞻彼洛矣維水<lb/>
泱泱君子至止福禄旣同君子萬年保<lb/>
其家邦<hi>叶卜工反〇賦也同猶聚也</hi>
<pb n="20a"/>
　　　瞻彼洛矣三章章六句<lb/>
裳裳者華其葉湑<hi>思吕反</hi>兮我覯之子我<lb/>
心寫<hi>叶想與反</hi>兮我心寫兮是以有譽處兮<lb/>
<hi>興也裳裳猶堂堂董氏云古本作常常棣也湑盛貌覯見處安也○此天子美諸矦之辭蓋以答瞻彼洛矣也言裳裳者華則其葉湑然而美盛矣我覯之子則其心傾寫而悅樂之矣夫能使見者悦樂之如此則其有譽處宜矣此章與蓼蕭首章文勢全相似</hi>○裳裳者華芸其黃矣我<lb/>
<pb n="20b"/>
覯之子維其有章矣維其有章矣是以<lb/>
有慶<hi>叶墟羊反</hi>矣<hi>興也芸黃盛也章文章也有文章斯有福慶矣</hi>○<lb/>
裳裳者華或黃或白<hi>叶僕各反</hi>我覯之子乘<lb/>
其四駱乘其四駱六轡沃若<hi>興也言其車馬威儀之盛</hi>○左<hi>叶祖/戈反</hi>之左<hi>同/上</hi>之君子宜<hi>叶牛何反</hi>之<lb/>
右<hi>叶羽已反</hi>之右<hi>同/上</hi>之君子有<hi>叶羽已反</hi>之維其<lb/>
有<hi>同上</hi>之是以似<hi>叶養/里反</hi>之<hi>賦也言其才全德備以左之則<pb n="21a"/>無所不宜以右之則無所不有維其有之於内是以形之於外者無不似其所有也</hi>
　　　裳裳者華四章章六句<lb/>
　　　　北山之什十篇四十六章三<lb/>
　　　　百三十四句<lb/>
<pb n="21b"/>
<pb n="21b"/>
</p>
<p>
</p>
  </div>
</body>
</text>
</TEI>
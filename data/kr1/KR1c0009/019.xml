<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩卷第十九　朱熹集傳<lb/>
　頌曰<hi>頌者宗廟之樂歌大序所謂美盛德之形容以其成功告於神明者也蓋頌與容古字通用故序以此言之周頌三十一篇多周公所定而亦或有康王以後之詩魯頌四篇啇頌五篇因亦以類附焉凡五卷</hi>
　　周頌清廟之什四之一<lb/>
於<hi>音烏</hi>穆清廟肅雝顯相<hi>息亮/反</hi>濟濟<hi>子禮反</hi>
多士秉文之德對越在天駿奔走在廟<lb/>
<pb n="1b"/>
不顯不承無射<hi>音亦與斁同</hi>於人斯<hi>周頌多不叶韻未詳其說○賦也於歎辭穆深逺也清清靜也肅敬雝和顯明相助也謂助祭之公卿諸矦也濟濟衆也多士與祭執事之人也越於也駿大而疾也承尊奉也斯語辭○此周公旣成洛邑而朝諸矦因率之以祀文王之樂歌言於穆哉此清靜之廟其助祭之公矦皆敬且和而其執事之人又無不執行文王之德旣對越其在天之神而又駿奔走其在廟之主如此則是文王之德豈不顯乎豈不承乎信乎其無有厭斁於人也</hi>
<pb n="2a"/>
　　　清廟一章八句<hi>書稱王在新邑烝祭歳文王騂牛一武王騂牛一實周公攝政之七年而此其升歌之辭也書大傳曰周公升歌清廟苟在廟中嘗見文王者愀然如復見文王焉樂記曰清廟之瑟朱弦而䟽越壹倡而三嘆有遺音者矣鄭氏曰朱弦練朱弦練則聲濁越瑟底孔也䟽之使聲遲也唱發歌句也三歎三人從歎之耳漢因秦樂乾豆上奏登歌獨上歌不以筦弦亂人聲欲在位者徧聞之猶古清廟之歌也</hi>
<pb n="2b"/>
維天之命於<hi>音烏</hi>穆不巳於<hi>同/上</hi>乎<hi>音呼</hi>不顯<lb/>
文王之德之純<hi>賦也天命即天道也不巳言無窮也純不雜也○此亦祭文王之詩言天道無窮而文王之德純一不雜與天無閒以贊文王之德之盛也子思子曰維天之命於穆不巳蓋曰天之所以爲天也於乎不顯文王之德之純蓋曰文王之所以爲文也純亦不巳程子曰天道不巳文王純於天道亦不巳純則無二無雜不巳則無閒斷先後</hi>假<hi>春秋傳作何</hi>以<lb/>
溢<hi>春秋傳作恤</hi>我我其収之駿惠我文王曾<lb/>
<pb n="3a"/>
孫篤之<hi>何之爲假聲之轉也恤之爲溢字之訛也収受駿大惠順也曾孫後王也篤厚也○言文王之神將何以恤我乎有則我當受之以大順文王之道後王又當篤厚之而不忘也</hi>
　　　維天之命一章八句<lb/>
維清緝熈文王之典肇禋<hi>音因</hi>迄<hi>許乞反</hi>用<lb/>
有成維周之禎<hi>賦也清清明也緝續熈明肇始禋祀迄至也○此亦祭文王之詩言所當清明而緝熈者文王之典也故自始祀至今有成實<pb n="3b"/>惟周之禎祥也然此詩疑有闕文焉</hi>
　　　維清一章五句<lb/>
烈文辟<hi>音壁下同</hi>公錫兹祉福惠我無疆子<lb/>
孫保之<hi>賦也烈光也辟公諸矦也○此祭於宗廟而獻助祭諸矦之樂歌言諸矦助祭使我獲福則是諸矦錫此祉福而惠我以無疆使我子孫保之也</hi>無封靡于爾邦維王其崇之念兹戎<lb/>
功繼序其皇之<hi>封靡之義未詳或曰封專利以自封殖也靡汰<pb n="4a"/>侈也崇尊尙也戎大皇大也〇言汝能無封靡于爾邦則王當尊汝又念汝有此助祭錫福之大功則使汝之子孫繼序而益大之也</hi>無競維人<lb/>
四方其訓之不顯維德百辟其刑之於<lb/>
<hi>音烏</hi>乎<hi>音/呼</hi>前王不忘<hi>又言莫強於人莫顯於德先王之德所以人不能忘者用此道也此戒飭而勸勉之也中庸引不顯惟德百辟其刑之而曰故君子篤恭而天下平大學引於乎前王不忘而曰君子賢其賢而親其親小人樂其樂而利其利此以没丗不忘也</hi>
<pb n="4b"/>
　　　烈文一章十三句<hi>此篇以公疆兩韻相叶未詳當從何讀意亦可互用也</hi>
天作髙山大<hi>音泰</hi>王荒之彼作矣文王康<lb/>
之彼徂矣岐<hi>沈括曰後漢書西南夷傳作彼岨者岐今按彼書岨但作徂而引韓詩薛君章句亦但訓爲往獨矣字正作者如沈氏說然其注末復云𡵨雖阻僻則似又有岨意韓子亦云彼岐有岨疑或别有所据故今從之而定讀𡵨字絶句</hi>有夷之行<hi>叶户/郞反</hi>子孫保之<hi>賦也<pb n="5a"/>髙山謂𡵨山也荒治康安也岨險僻之意也夷平行路也○此祭大王之詩言天作岐山而大王始治之大王旣作而文王又安之於是彼險僻之𡵨山人歸者衆而有平易之道路子孫當丗丗保守而不失也</hi>
　　　天作一章八句<lb/>
昊天有成命二后受之成王不敢康夙<lb/>
夜基命宥密於<hi>音烏</hi>緝熈單厥心肆其靖<lb/>
之<hi>賦也二后文武也成王名誦武王之子也基積累于下以承藉乎上者也<pb n="5b"/>宥宏深也密静密也於歎詞靖安也○此詩多道成王之德疑祀成王之詩也言天祚周以天下旣有定命而文武受之矣成王繼之又能不敢康寜而其夙夜積德以承藉天命者又宏深而靜密是能繼續光明文武之業而盡其心故今能安靜天下而保其所受之命也國語叔向引此詩而言曰是道成王之德也成王能明文昭定武烈者也以此證之則其爲祀成王之詩無疑矣</hi>
　　　昊天有成命一章七句<hi>此康王以後之詩</hi>
<pb n="6a"/>
我將我享維羊維牛維天其右<hi>叶音由</hi>之<lb/>
<hi>賦也將奉享獻右尊也神坐東向在饌之右所以尊之也○此宗祀文王於明堂以配上帝之樂歌言奉其牛羊以享上帝而曰天庶其降而在此牛羊之右乎蓋不敢必也</hi>儀式刑文王之典日靖四方伊<lb/>
嘏<hi>古雅反</hi>文王旣右享<hi>叶虛/良反</hi>之<hi>儀式刑皆法也嘏錫福也〇言我儀式刑文王之典以靖天下則此能錫福之文王旣降而在此之右以享我祭若有以見其必然矣</hi>我其夙夜畏天之威<lb/>
<pb n="6b"/>
于時保之<hi>又言天與文王旣皆右享我矣則我其敢不夙夜畏天之威以保天與文王所以降鑒之意乎</hi>
　　　我將一章十句<hi>程子曰萬物本乎天人本乎祖故冬至祭天而以祖配之以冬至氣之始也萬物成形於帝而人成形於父故季秋享帝而以父配之以季秋成物之時也陳氏曰古者祭天於圜丘掃地而行事器用陶匏牲用犢其禮極簡聖人之意以爲未足以盡其意之委曲故於季秋之月有大<pb n="7a"/>享之禮焉天即帝也郊而曰天所以尊之也故以后稷配焉后稷逺矣配稷於郊亦以尊稷也明堂而曰帝所以親之也以文王配焉文王親也配文王於明堂亦以親文王也尊尊而親親周道備矣然則郊者古禮而明堂者周制也周公以義起之也東萊吕氏曰於天維庶其饗之不敢加一辭焉於文王則言儀式其典曰靖四方天不待賛法文王所以法天也卒章惟言畏天之威而不及文王者統於尊也畏天所以畏文王也天與文<pb n="7b"/>王一也</hi>
時邁其邦昊天其子之<hi>賦也邁行也邦諸矦之國也周制十有二年王巡守殷國柴望祭告諸矦畢朝○此巡守而朝會祭告之樂歌也言我之以時巡行諸矦也天其子我乎哉蓋不敢必也</hi>實右序有<lb/>
周薄言震之莫不震疊懷柔百神及河<lb/>
喬嶽允王維后<hi>右尊序次震動疊懼懷來柔安允信也○旣而曰天實右序有周矣是以使我薄言震之而四方諸侯莫不震懼又能懷柔百<pb n="8a"/>神以至于河之深廣嶽之崇髙而莫不感格則是信乎周王之爲天下君矣</hi>
明昭有周式序在位載戢<hi>側立反</hi>干戈載<lb/>
櫜<hi>古刀反</hi>弓矢我求懿德肆于時夏<hi>户雅反</hi>
允王保之<hi>戢聚橐韜肆陳也夏中國也○又言明昭乎我周也旣以慶讓黜陟之典式序在位之諸侯又収歛其干戈弓矢而益求懿美之德以布陳于中國則信乎王之能保天命也或曰此詩即所謂肆夏以其有肆于時夏之語而命之也</hi>
<pb n="8b"/>
　　　時邁一章十五句<hi>春秋傳曰昔武王克商作頌曰載戢干戈而外傳又以爲周文公之頌則此詩乃武王之丗周公所作也外傳又曰金奏肆夏繁遏渠天子以饗元侯也韋昭注云肆夏一名樊韶夏一名遏納夏一名渠即周禮九夏之三也吕叔玉云肆夏時邁也繁遏執競也渠思文也</hi>
執競武王無競維烈不顯成康上帝是<lb/>
皇<hi>賦也此祭武王成王康王之詩競強也言武王持其自強不息之心故其<pb n="9a"/>功烈之盛天下莫得而競豈不顯哉成王康王之德亦上帝之所君也</hi>自<lb/>
彼成康奄有四方斤斤<hi>紀覲反</hi>其明<hi>叶謨郎反○斤斤明之察也言成康之德明著如此也</hi>鍾鼓喤喤<hi>華彭反叶胡光反</hi>磬筦<hi>音/管</hi>將將<hi>七羊/反</hi>降福穰穰<hi>如羊反○喤喤和也將將集也穰穰多也言今作樂以祭而受福也</hi>降福簡簡<lb/>
威儀反反旣醉旣飽福禄來反<hi>簡簡大也反反謹重也反覆也言受福之多而愈益謹重是以旣醉旣飽而福禄之來反覆而<pb n="9b"/>不厭也</hi>
　　　執競一章十四句<hi>此昭王以後之詩國語說見前篇</hi>
思文后稷克配彼天立我烝民莫<lb/>
匪爾極貽我來牟帝命率育<hi>叶曰逼反</hi>無此<lb/>
疆爾界<hi>叶訖力反</hi>陳常于時夏<hi>賦也思語辭文言有文德也立粒通極至也德之至也貽遺也來小麥牟大麥也率徧育養也○言后稷之德真可配天蓋使我烝民得以粒食者莫非其德之至也且其貽我民以來<pb n="10a"/>牟之種乃上帝之命以此徧養下民者是以無有逺近彼此之殊而得以陳其君臣父子之常道於中國也或曰此詩即所謂納夏者亦以其有時夏之語而命之也</hi>
　　　思文一章八句<hi>國語說見時邁篇</hi>
　　　　清廟之什十篇十章九十五<lb/>
　　　　匀<lb/>
　　周頌臣工之什四之二<lb/>
<pb n="10b"/>
嗟嗟臣工敬爾在公王釐<hi>力之反</hi>爾成來<lb/>
咨來茹<hi>如預反○賦也嗟嗟重歎以深敕之也臣工羣臣百官也公公家也釐賜也成成法也茹度也○此戒農官之詩先言王有成法以賜女女當來咨度也</hi>嗟嗟保介維莫<hi>音慕</hi>之春亦又何求<lb/>
如何新畬<hi>音余</hi>於<hi>音烏</hi>皇來牟將受厥明明<lb/>
昭上帝迄用康年命我衆人庤<hi>持恥反</hi>乃<lb/>
錢<hi>子淺反</hi>鎛<hi>音/博</hi>奄觀銍<hi>珎栗/反</hi>艾<hi>音刈○保介見月<pb n="11a"/>令吕覽其說不同然皆爲籍田而言蓋農官之副也莫春斗柄建辰夏正之三月也畬二歲田也於皇歎美之辭來牟麥也明上帝之明賜也言麥將熟也迄至也康年猶豐年也衆人甸徒也庤具也錢銚鏄鉏皆田器也銍穫禾短鎌也艾穫也○此乃言所戒之事言三月則當治其新畬矣今如何哉然麥亦將熟則可以受上帝之明賜而此明昭之上帝又將賜我新畬以豐年也於是命甸徒具農器以治其新畬而又將忽見其収成也</hi>
　　　臣工一章十五句<lb/>
<pb n="11b"/>
噫嘻成王旣昭假<hi>音格</hi>爾率時農夫播厥<lb/>
百穀駿<hi>音峻</hi>發爾私終三十里亦服爾耕十<lb/>
千維耦<hi>叶音擬○賦也噫嘻亦歎詞也昭明假格也爾田官也時是駿大發耕也私私田也三十里萬夫之地四旁有川内方三十二里有竒言三十里舉成數也耦二人並耕也○此連上篇亦戒農官之詞昭假爾猶言格汝衆庶蓋成王始置田官而嘗戒命之也爾當率是農夫播其百榖使之大發其私田皆服其耕事萬人爲耦而並耕也蓋耕本以二人爲耦今合一川之衆爲言<pb n="12a"/>故云萬人畢出并力齊心如合一耦也此必郷遂之官司稼之属其職以萬夫爲界者溝洫用貢法無公田故皆謂之私蘇氏曰民曰雨我公田遂及我私而君日駿發爾私終三十里其上下之閒交相忠愛如此</hi>
　　　噫嘻一章八句<lb/>
振鷺于飛于彼西雝我客戾止亦有斯<lb/>
容<hi>賦也振羣飛貌鷺白鳥雝澤也客謂二王之後夏之後𣏌商之後宋於周爲客天子有事膰焉有喪拜焉者也○此二王之後來助祭之詩言鷺飛于西<pb n="12b"/>雝之水而我客來助祭者其容貌脩整亦如鷺之潔白也或曰興也</hi>在彼<lb/>
無惡<hi>烏路反</hi>在此無斁<hi>叶丁/故反</hi>庶幾夙夜<hi>叶羊茹反</hi>以永終譽<hi>彼其國也在國無惡之者在此無厭之者如是則庶幾其能夙夜以永終此譽矣陳氏曰在彼不以我革其命而有惡於我知天命無常惟德是與其心服也在我不以彼墜其命而有厭於彼崇德象賢統承先王忠厚之至也</hi>
　　　振鷺一章八句<lb/>
<pb n="13a"/>
豐年多黍多稌<hi>音杜</hi>亦有髙廩<hi>力錦反</hi>萬億<lb/>
及秭<hi>咨履反</hi>爲酒爲醴烝卑祖妣以洽百<lb/>
禮降福孔皆<hi>叶舉里反○賦也稌稻也黍宜髙燥而寒稌宜下濕而暑黍稌皆熟則百穀無不熟矣亦助語辭數萬至萬曰億數億至億曰秭烝進卑予洽備皆徧也此秋冬報賽田事之樂歌蓋祀田祖先農方社之属也言其収入之多至於可以供祭祀備百禮而神降之福將甚徧也</hi>
　　　豐年一章七句<lb/>
<pb n="13b"/>
有瞽有瞽在周之庭<hi>賦也瞽樂官無目者也○序以此爲始作樂而合乎祖之詩兩句緫序其事也</hi>設業設虡<hi>音巨</hi>崇牙<lb/>
樹羽應田縣鼓鞉<hi>音桃</hi>磬柷<hi>尺叔/反</hi>圉<hi>魚女反</hi>
旣備乃奏<hi>叶音祖</hi>簫管備舉<hi>以上叶瞽字○業虡崇牙見靈臺篇樹羽置五采之羽於崇牙之上也應小鞞田大鼓也鄭氏曰田當作
                        <graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>小鼔也縣鼔周制也夏后氏足鼓殷楹鼓周縣鼓鞉如鼓而小有柄兩耳持其柄揺之則傍耳還自擊磬石磬也柷狀如<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>桶以木爲之中有椎連底挏之<pb n="14a"/>令左右擊以起樂者也圉亦作敔狀如伏虎背上有二十七鉏鋙刻以木長尺櫟之以止樂者也簫編小竹管爲之管如篴併兩而吹之者也</hi>喤喤<hi>音橫</hi>
厥聲肅雝和鳴先祖是聽我客戾止永<lb/>
觀厥成<hi>以上叶庭字○我客二王後也觀視也成樂闋也如簫韶九成之成獨言二王後者猶曰虞賓在位我有嘉客蓋尤以是爲盛耳</hi>
　　　有瞽一章十三句<lb/>
猗<hi>於宜反</hi>與<hi>音/余</hi>
                    <graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>沮<hi>七余反</hi>濳有多魚有鱣<lb/>
<pb n="14b"/>
<hi>張連反</hi>有鮪<hi>叶于/軌反</hi>鰷<hi>音/條</hi>鱨<hi>音/常</hi>鰋<hi>音偃</hi>鯉以享<lb/>
以祀<hi>叶逸織反</hi>以介景福<hi>叶筆力反○賦也猗與歎辭濳槮也蓋積柴養魚使得藏隱避寒因以薄圍取之也或曰藏之深也鰷白鰷也月令季冬命漁師始漁天子親往乃嘗魚先薦寢廟季春薦鮪于寢廟此其樂歌也</hi>
　　　濳一章六句<lb/>
有來雝雝<hi>與公叶篇内同</hi>至止肅肅相<hi>息亮反</hi>維<lb/>
辟<hi>音壁</hi>公天子穆穆<hi>賦也雝雝和也肅肅敬也相助祭也辟公<pb n="15a"/>諸矦也穆穆天子之容也○此武王祭文王之詩言諸矦之來皆和且敬以助我之祭事而天子有穆穆之容也</hi>於<hi>音/烏</hi>薦廣牡相<hi>同上</hi>予<lb/>
肆祀<hi>叶養里反</hi>假<hi>古雅/反</hi>哉皇考<hi>叶音口</hi>綏予孝<lb/>
子<hi>叶奬履反○於歎辭也廣牡大牲也肆陳假大也皇考文王也綏安也孝子武王自穪也○言此和敬之諸矦薦大牲以助我之祭事而大哉之文王庶其享之以安我孝子之心也</hi>宣哲維人文武維后燕<lb/>
及皇天<hi>叶鐡因反</hi>克昌厥後<hi>宣通哲知燕安也○此美文王<pb n="15b"/>之德宣哲則盡人之道文武則備君之德故能安人以及于天而克昌其後嗣也蘇氏曰周人以諱事神文王名昌而此詩曰克昌厥後何也曰周之所謂諱不以其名號之耳不遂廢其丈也諱其名而廢其文者周禮之末失也</hi>綏<lb/>
我眉壽<hi>叶殖酉反</hi>介以繁祉旣右<hi>音/又</hi>烈考<hi>叶音口</hi>亦右文母<hi>叶滿彼反○右尊也周禮所謂享右祭祀是也烈考猶皇考也文母大姒也○言文王昌厥後而安之以眉壽助之以多福使我得以右于烈考文母也</hi>
<pb n="16a"/>
　　　雝一章十六句<hi>周禮大師及徹帥學士而歌徹說者以爲即此詩論語亦曰以雍徹然則此蓋徹祭所歌而亦名爲徹也</hi>
載見<hi>賢遍反下同</hi>辟<hi>音壁</hi>王曰求厥章龍旂陽<lb/>
陽和鈴央央<hi>於良反</hi>鞗<hi>音/條</hi>革有鶬<hi>七羊反</hi>休<lb/>
有烈光<hi>賦也載則也發語辭也章法度也交龍曰旂陽明也軾前曰和旂上曰鈴央央有鶬皆聲和也休美也○此諸矦助祭于武王廟之許先言其<pb n="16b"/>來朝稟受法度其車服之盛如此</hi>率見昭考以孝以享<lb/>
<hi>叶虛良反○昭考武王也廟制太祖居中左昭右穆周廟文王當穆武玉當昭故書稱穆考文王而此詩及訪落㫮謂武王爲昭考○此乃言王率諸矦以祭武王廟也</hi>以介眉壽永言保之思皇多祜<hi>後五反</hi>烈文辟公綏以多福俾緝熈于純嘏<lb/>
<hi>叶音古○思語辭皇大也美也○又言孝享以介眉壽而受多福是皆諸矦助祭有以致之使我得繼而明之以至于純嘏也蓋歸德于諸矦之辭猶烈文之<pb n="17a"/>意也</hi>
　　　載見一章十四句<lb/>
有客有客亦白其馬<hi>叶滿𥙷反</hi>有萋有且<hi>七序反</hi>敦<hi>都回反</hi>琢其旅<hi>賦也客微子也周旣滅商封微子於宋以祀其先王而以客禮待之不敢臣也亦語辭也殷尚白修其禮物仍殷之舊也萋且未詳傳曰敬愼貌敦琢選擇也旅其卿大夫從行者也○此微子來見祖廟之詩而此一節言其始至也</hi>有客宿宿有客信信言<lb/>
<pb n="17b"/>
授之縶<hi>陟立反</hi>以縶其馬<hi>同上○一宿曰宿再宿曰信縶其馬愛之不欲其去也此一節言其將去也</hi>薄言追之左右<lb/>
綏之旣有淫威降福孔夷<hi>追之巳去而復還之愛之無巴也左右綏之言所以安而留之者無方也淫威未詳舊說淫大也統承先王用天子禮樂所謂淫威也夷易也大也此一節言其留之也</hi>
　　　有客一章十二句<lb/>
於<hi>音烏</hi>皇武王無競維烈允文文王克開<lb/>
<pb n="18a"/>
厥後嗣武受之勝殷遏劉耆<hi>音指</hi>定爾功<lb/>
<hi>賦也於歎辭皇大遏止劉殺耆致也○周公象武王之功爲大武之樂言武王無競之功實文王開之而武王嗣而受之勝殷止殺以致定其功也</hi>
　　　武一章七句<hi>春秋傳以此爲大武之首章也大武周公象武王武功之舞歌此詩以奏之禮曰朱干玉戚冕而舞大武然傳以此詩爲武王所作則篇内巳有武王之謚而其說誤矣</hi>
<pb n="18b"/>
　　　　臣工之什十篇十章一百六<lb/>
　　　　句<lb/>
　　周頌閔予小子之什四之三<lb/>
閔予小子遭家不造<hi>叶徂候反</hi>嬛嬛<hi>其傾反</hi>在<lb/>
疚<hi>音救</hi>於<hi>音/烏</hi>乎<hi>音/呼</hi>皇考<hi>叶祛/候反</hi>永丗克孝<hi>叶呼候反○賦也成王免喪始朝于先王之廟而作此詩也閔病也予小子成王自稱也造成也嬛與煢同無所依怙之意疚哀病也康衡曰焭焭在疚言成王喪<pb n="19a"/>畢思慕意氣未能平也蓋所以就文武之業崇大化之本也皇考武王也歎武王之終身能孝也</hi>念兹皇祖陟降庭<hi>叶去聲</hi>止維<lb/>
予小子夙衣敬止<hi>皇祖文王也承上文言武王之孝思念文王常若見其陟降於庭猶所謂見堯於云三公揖讓登降堂只與此文勢正相似而康衡引此句顔注亦云若神明臨其朝庭是也</hi>於乎<hi>二字同上</hi>皇王繼序思不忘<hi>皇王兼指文武也承上文言我之所以夙夜敬止者思繼此序而不忘耳</hi>
<pb n="19b"/>
　　　閔予小子一章十一句<hi>此成王除喪朝廟所作疑後世遂以爲嗣王朝廟之樂後三篇放此</hi>
訪予落止率時昭考於<hi>音烏</hi>乎<hi>音呼</hi>悠哉朕<lb/>
未有艾<hi>五蓋反</hi>將予就之繼猶判渙維予<lb/>
小子未堪家多難<hi>乃旦反</hi>紹庭上下陟降<lb/>
厥家休矣皇考以保明其身<hi>賦也訪問落始悠逺也艾如夜未艾之艾判分渙散保安明顯也○成王旣朝于廟因作此詩以道<pb n="20a"/>延訪羣臣之意言我將謀之於始以循我昭考武王之道然而其道逺矣予不能及也將使予勉強以就之而所以繼之者猶恐其判渙而不合也則亦繼其上下於庭陟降於家庶幾頼皇考之休有以保明吾身而已矣</hi>
　　　訪落一章十二句<hi>說同上篇</hi>
敬之敬之天維顯思<hi>叶新夷反</hi>命不易<hi>以䜴反</hi>
哉<hi>叶將黎反</hi>無曰髙髙在上陟降厥士日監<lb/>
在兹<hi>叶津之反○賦也顯明也思語辭也士事也〇成王受羣臣之戒而<pb n="20b"/>述其言曰敬之哉敬之哉天道甚明其命不易保也無謂其髙而不吾察當知其聦明明畏常若陟降於吾之所爲而無日不臨監于此者不可以不敬也</hi>
維予小子<hi>叶奬履反</hi>不聦敬止日就月將學<lb/>
有緝熈于光明<hi>叶謨郎反</hi>佛<hi>符弗反/又音弼</hi>時仔<hi>音兹</hi>
肩示我顯德行<hi>下孟反叶户郎反○將進也佛弼通仔肩任也○此乃自爲答之之言曰我不聦而未能敬也然願學焉庶幾日有所就月有所進續而明之以至于光明又頼羣臣輔助我所負荷之任而示我以顯明之<pb n="21a"/>德行則庶乎其可及爾</hi>
　　　敬之一章十二句<lb/>
予其懲<hi>直升反</hi>而毖後患莫予荓<hi>普經反</hi>蜂<lb/>
自求辛螫<hi>施隻反</hi>肇允彼桃蟲拚<hi>芳煩反</hi>飛<lb/>
維鳥未堪家多難<hi>乃旦反</hi>予又集于蓼<hi>音了〇賦也懲有所傷而知戒也毖慎荓使也蜂小物而有毒肇始允信也桃蟲鷦鷯小鳥也拚飛貌鳥大鳥也鷦鷯之雛化而爲鵰故古語曰鷦鷯生鵰言始小<pb n="21b"/>而終大也蓼辛苦之物也〇此亦訪落之意成王自言予何所懲而謹後患乎荓蜂而得辛螫信桃蟲而不知其能爲大鳥此其所當懲者蓋指管蔡之事也然我方㓜冲未堪多難而又集于辛苦之地羣臣奈何捨我而弗助哉</hi>
　　　小毖一章八句<hi>蘇氏曰小毖者謹之於小也謹之於小則大患無由至矣</hi>
載芟載柞<hi>側百反叶疾各反</hi>其耕澤澤<hi>音釋叶徒洛反〇賦也除草曰芟除木曰柞秋官柞氏掌攻草木是也澤澤解散也</hi>千耦<lb/>
<pb n="22a"/>
其耘徂隰徂畛<hi>音真○耘去苗閒草也隰爲田之處也畛田畔也</hi>矦主矦伯矦亞矦旅矦彊矦以有嗿<lb/>
<hi>它感反</hi>其饁<hi>于輒/反</hi>思媚其婦有依其士<hi>與以叶</hi>有略其耜<hi>叶養里反</hi>俶載南畒<hi>叶滿委反○主家長也伯長子也亞仲叔也旅衆子弟也彊民之有餘力而來助者遂人所謂以彊予任甿者也能左右之曰以大宰所謂閒民轉移執事者若今時傭力之人隨主人所左右者也嗿衆飲食聲也媚順依愛士夫也言餉婦與耕夫相慰勞也<pb n="22b"/>略利俶始載事也</hi>播厥百榖實函斯活<hi>叶呼酷反○函含活生也旣播之其實含氣布生也</hi>驛驛其達<hi>叶佗恱反</hi>有厭<lb/>
其傑<hi>驛驛苗生貌達岀土也厭受氣足也傑先長者也</hi>厭厭其<lb/>
苗緜緜其麃<hi>表驕反○緜緜詳密也麃耘也</hi>載穫濟濟<lb/>
<hi>子禮反</hi>有實其積<hi>子賜反叶上聲</hi>萬億及秭爲酒<lb/>
爲醴烝卑祖妣以洽百禮<hi>濟濟人衆貌實積之實也積露積也</hi>有飶<hi>蒲即反</hi>其香邦家之光有椒其<lb/>
<pb n="23a"/>
馨胡考之寜<hi>飶芬香也未詳何物胡壽也以燕享賓客則邦家之所以光也以共養耆老則胡考之所以安也</hi>匪且有且匪今<lb/>
斯今<hi>叶音經</hi>振古如兹<hi>無韻未詳○且此振極也言非獨此處有此稼穡之事非獨今時有今豐年之慶蓋自極古以來巳如此矣猶言自古有年也</hi>
　　　載芟一章三十一句<hi>此詩未詳所用然辭意與豐年相似其用應亦不殊</hi>
<pb n="23b"/>
畟畟<hi>楚側反</hi>良耜<hi>叶養/里反</hi>俶<hi>尺叔/反</hi>載南畒<hi>叶蒲委反○賦也畟畟嚴利也</hi>播厥百榖實函斯活<hi>叶呼酷反說見前篇</hi>或來瞻女<hi>音/汝</hi>載筐及筥其饟<hi>式亮反</hi>
伊黍<hi>或來瞻女婦子之來饁者也筐莒饟具也</hi>其笠伊紏<hi>叶其了反</hi>其鎛<hi>音/博</hi>斯趙<hi>直了/反</hi>以薅<hi>呼毛/反</hi>荼蓼<hi>紏然笠之輕舉也趙刺薅去也荼陸草蓼水草一物而有水陸之異也今南方人猶謂蓼為辣荼或用以毒溪取魚即所謂荼毒也</hi>荼蓼朽止黍稷<lb/>
<pb n="24a"/>
茂<hi>叶莫口反</hi>止<hi>毒草朽則土/熱而苗盛</hi>穫之挃挃<hi>珍栗反</hi>
積之栗栗其崇如墉其比<hi>毗志反</hi>如櫛<hi>側瑟反</hi>以開百室<hi>挃挃穫聲也栗栗積之密也櫛理髪器言密也百室一族之人也五家爲比五比爲閭四閭爲族人軰作相助故同時入榖也</hi>百<lb/>
室盈止婦子寧止<hi>盈滿寧安也</hi>殺時犉<hi>如純反</hi>
牡有捄<hi>音求</hi>其角<hi>叶盧谷反</hi>以似以續續古之<lb/>
人<hi>無韻未詳〇黄牛黑唇曰犉捄曲貌續謂續先祖以奉祭祀</hi>
<pb n="24b"/>
　　　良耜一章二十三句<hi>或疑思文臣工噫嘻豊年載芟良耜等篇即所謂豳頌者其詳見於豳風及大田篇之末亦未知其是否也</hi>
絲衣其紑<hi>孚浮反</hi>載弁俅俅<hi>音求</hi>自堂徂基<lb/>
自羊徂牛鼐<hi>乃代反</hi>鼎及鼒<hi>叶津之反</hi>兕觥其<lb/>
觩<hi>音求</hi>旨酒思柔不吴<hi>音/話</hi>不敖<hi>音傲</hi>胡考之<lb/>
休<hi>賦也絲衣祭服也紑㓗貌載戴也弁爵弁也士祭於王之服俅俅恭順貌<pb n="25a"/>基門塾之基鼐大鼎鼒小鼎也思語辭柔和也吴譁也○此亦祭而飲酒之詩言此服絲衣爵弁之人升門堂視壷濯籩豆之属降往於基告濯具又視牲從羊至牛反告充巳乃舉鼎幂告潔禮之次也又能謹其威儀不諠譁不怠敖故能得壽考之福</hi>
　　　絲衣一章九句<hi>此詩或紑俅牛觩柔休並叶基韻或基鼒並叶紑韻</hi>
於<hi>音烏</hi>鑠<hi>式灼反</hi>王師遵養時晦時純熈矣<lb/>
<pb n="25b"/>
是用大介我龍受之蹻蹻<hi>居表反</hi>王之造<lb/>
<hi>叶徂候反</hi>載用有嗣<hi>叶音/祠</hi>實維爾公允師<hi>賦也於歎辭鑠盛遵循熈光介甲也所謂一戎衣也龍寵也蹻蹻武貌造爲載則公事允信也○此亦頌武王之詩言其初有於鑠之師而不用退自循養與時皆晦旣純光矣然後一戎衣而天下大定後人於是寵而受此蹻蹻然王者之功其所以嗣之者亦維武王之事是師爾</hi>
　　　酌一章八句<hi>酌即勺也内則十三舞勺即以此詩<pb n="26a"/>爲節而舞也然此許與賚般皆不用詩中字名篇疑取樂節之名如曰武宿夜云爾</hi>
綏萬邦婁<hi>力注反</hi>豐年天命匪解<hi>佳賣反</hi>桓<lb/>
桓武王保有厥士于以四方克定厥家<lb/>
於<hi>音烏</hi>昭于天皇以閒之<hi>賦也綏安也桓桓武貌大軍之後必有凶年而武王克商則除害以安天下故屢獲豐年之祥傳所謂周饑克殷而年豐是也然天命之於周乆而不厭也故此桓桓之武王保有其士而用<pb n="26b"/>之於四方以定其家其德上昭干天也閒字之義未詳傳曰閒代也言君天下以代商也此亦頌武王之功</hi>
　　　桓一章九句<hi>春秋傳以此爲大武之六章則今之篇次蓋已失其舊矣又篇内巳有武王之謚則其謂武王時作者亦誤也序以爲講武類禡之詩豈後丗取其義而用之於其事也與</hi>
文王旣勤止我應受之敷時繹思我徂<lb/>
<pb n="27a"/>
維求定時周之命於<hi>音烏</hi>繹思<hi>賦也應當也敷布時是也繹㝷繹也於歎辭繹思尋繹而思念也○此頌文武之功而言其大封功臣之意也言文王之勤勞天下至矣其子孫受而有之然而不敢專也布此文王功德之在人而可繹思者以賚有功而往求天下之安定又以爲凡此皆周之命而非復商之舊矣遂嘆美之而欲諸臣受封賞音繹思文王之德而不忘也</hi>
　　　賚一章六句<hi>春秋傳以此爲大武之三章而序以<pb n="27b"/>爲大封於廟之詩說同上篇</hi>
於<hi>音烏</hi>皇時周陟其髙山嶞<hi>吐果反</hi>山喬嶽<lb/>
允猶翕<hi>許及反</hi>河敷天之下裒<hi>蒲矦反</hi>時之<lb/>
對時周之命<hi>賦也髙山泛言山耳嶞則其狹而長者喬髙也嶽則其髙而大者允猶未詳或曰允信也猶與由同翕河河善泛溢今得其性故翕而不爲暴也裒聚也對答也言美哉此周也其巡守而登此山以柴望又道於河以周四嶽凢以敷天之下莫不有望於我故聚而朝之方嶽之下以答其意</hi>
<pb n="28a"/>
<pb n="29a"/>
</p>
<p>
</p>
  </div>
</body>
</text>
</TEI>
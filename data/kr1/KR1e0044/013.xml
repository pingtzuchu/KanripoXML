<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷十三上</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷十三上<lb/>
　　　　　　　　　　　　宋　魏了翁　撰<lb/>
　閔公元年至僖公四年<lb/>
　　<hi>一</hi>啟開因漢諱而亂<lb/>
魯世家閔公名開荘公之子惠王十六年即位杜世族<lb/>
譜云名啟方漢景帝諱啟啟開因是而亂<lb/>
　　<hi>二</hi>國人喜而呼曰季子来歸史因書之<lb/>
<pb n="1b"/>
季是友之字也子者男子之美稱國人賢而思之得其<lb/>
還魯喜而呼曰季子来歸史因其言而書之傳稱請復<lb/>
季友齊侯許之是得齊之力齊侯許納故曰歸也<lb/>
　　<hi>三</hi>管仲請齊救邢以從簡書<lb/>
詩小雅出車之篇美文王勞来諸侯令賢臣出使此臣<lb/>
在外思歸而以王事自勉言我豈不思歸乎誠思歸也<lb/>
但畏此簡書来告急耳諸侯有事則書之於簡遣使執<lb/>
簡以告命告則須救故畏而不歸也此簡書者同有所<lb/>
<pb n="2a"/>
惡則相憂之謂也請救邢以從簡書傳稱勤則不匱安<lb/>
則敗名齊侯縱心宴安不欲征伐故言酖毒以勸之<lb/>
　　<hi>四</hi>管夷吾諡敬<lb/>
注敬仲管夷吾正義曰敬諡諡法夙夜勤事曰敬仲字<lb/>
管氏夷吾名也<lb/>
　　<hi>五</hi>趙魏世系<lb/>
史記趙世家夙生共孟孟生趙衰晉語云趙衰先君之<lb/>
戎御趙夙之弟也杜以夙為衰兄從晉語也魏世家畢<lb/>
<pb n="2b"/>
萬生武子世本畢萬生芒季季生武仲州州即犫也杜<lb/>
以萬為犫之祖父依世本也<lb/>
　　<hi>六</hi>萬盈數魏大名<lb/>
萬盈至名也正義曰以算法從一至萬每十則改名至<lb/>
萬以後稱一萬十萬百萬千萬萬萬始名億從是以往<lb/>
皆以萬為極是至萬則數滿也論語云巍巍乎是魏為<lb/>
髙大之名<lb/>
　　<hi>七</hi>辛廖晉大夫辛雖周人而枝流於晉<lb/>
<pb n="3a"/>
杜云辛廖晉大夫則以畢萬筮仕在晉國而筮劉炫云<lb/>
若在晉國而筮何得云筮仕於晉又辛甲辛有並是周<lb/>
人何故辛廖獨為晉大夫今知不然者傳以畢萬是畢<lb/>
國子孫今乃筮仕於晉言於晉以對畢耳非謂筮時在<lb/>
他國也案昭十五年傳云及辛有之二子董之晉於是<lb/>
乎有董史注云辛有周人二子適晉為大史則辛氏雖<lb/>
出於周枝流於晉劉炫用服氏之説以為畢萬在周筮<lb/>
仕於晉又以晉國不得有姓辛而規杜過其義非也<lb/>
<pb n="3b"/>
　　<hi>八</hi>魏後為諸侯公侯復始之驗<lb/>
必復其始正義曰萬是畢公之後公侯之子孫必當復<lb/>
其初始言此人子孫又将為公侯也及春秋之後三家<lb/>
分晉而魏為諸侯是其筮之驗也<lb/>
　　<hi>九</hi>喪終吉祭為禘荘公喪未闋别立廟祭<lb/>
注三年至示譏正義曰僖三十三年傳曰凡君薨卒哭<lb/>
而祔祔而作主特祀於主烝嘗禘於廟禘祀為吉祭説<lb/>
喪事而言禘知禘是喪終而吉祭也襄十五年晉悼公<lb/>
<pb n="4a"/>
卒十六年傳稱晉人答穆叔云以寡君之未禘祀知三<lb/>
年喪畢乃為禘也喪畢而為禘祭知致新死之主於廟<lb/>
也新主入廟則逺主當遷知其遷入祧者祭法云天子<lb/>
七廟有二祧則祧是逺祖廟也周禮守祧掌守先王先<lb/>
公之廟祧其遺衣服藏焉廟之逺主其廟既遷主無所<lb/>
處固當遷入祧也鄭𤣥以二祧為文王武王之廟遷主<lb/>
入廟當各從其班穆入文祧昭入武祧禮諸侯五廟更<lb/>
無别祧則當謂太祖之廟為祧也逺主初始入祧新死<lb/>
<pb n="4b"/>
之主又當與先君相接故禮因是而為大祭以審序昭<lb/>
穆故謂之禘禘者諦也言使昭穆之次審諦而不亂也<lb/>
荘公以其三十二年八月薨至此年五月唯二十二月<lb/>
故喪制未闋也公羊傳曰其言于荘公何未可以稱宫<lb/>
廟也曷為未可以稱宫廟在三年之中矣三年之中未<lb/>
得以禮遷廟而特云荘公知為荘公别立廟廟成而吉<lb/>
祭也僖八年禘于太廟文二年大事于太廟宣八年有<lb/>
事于太廟彼言大事有事亦禘祭也則禘禮必于太廟<lb/>
<pb n="5a"/>
今未可以吉祭而為吉祭又不于太廟故詳書以示譏<lb/>
也既云吉禘又云于荘公是其詳也<lb/>
　　<hi>十</hi>髙傒来平魯亂值新君立遂結盟<lb/>
注盖髙至美稱正義曰荘二十二年及齊髙傒盟于防<lb/>
自爾以来不見經傳故云盖髙傒也往年仲孫湫勸齊<lb/>
侯使寜魯難今而髙子適魯知齊侯使来平魯亂也當<lb/>
齊侯初命髙子之時慶父未出僖公未立及其至魯值<lb/>
僖公新立因遂與魯結盟而立之不云齊侯使者盟非<lb/>
<pb n="5b"/>
齊侯之命故不稱使也齊侯不使之盟而髙子輒為盟<lb/>
者齊侯使之来平魯亂新君既立遂盟而安之亦足稱<lb/>
齊侯之意其盟非専擅也魯人不能自安髙子盟以安<lb/>
之魯人貴之故不書其名子者男子之美稱故呼之曰<lb/>
髙子穀梁傳曰其曰来喜之也其曰髙子貴之也盟立<lb/>
僖公也<lb/>
　　<hi>十一</hi>宫中門有闈閨閤之等<lb/>
釋宫云宫中之門謂之闈其小者謂之閨小閨謂之閤<lb/>
<pb n="6a"/>
彼就小門之内更别以為二名大率宫中之門皆小<lb/>
故云宫中小門也名之曰武則其義未聞<lb/>
　　<hi>十二</hi>季子以私恩存孟氏故畧慶父罪<lb/>
叔牙云慶父材者始有黨慶父之心本其惡未顯見故<lb/>
季子隠之而書其卒若自死然慶父弑二君其罪巳章<lb/>
著計當書其誅殺季子推親親之恩欲同之叔牙存孟<lb/>
氏之族故畧其罪不書殺也又不可全同叔牙故又不<lb/>
書卒慶父子孫終為孟氏是季子推親親之恩枉正法<lb/>
<pb n="6b"/>
耳<lb/>
　　<hi>十三</hi>周社亳社之間執政所在<lb/>
注兩社至所在正義曰王者取五色之土封以為社若<lb/>
封諸侯隨方割其土包之以白茅賜之使立國社魯是<lb/>
周之諸侯故國社謂之周社哀四年亳社災是魯國有<lb/>
亳社穀梁傳曰亳社者亳之社也亳亡國也亡國之社<lb/>
以為廟屏戒也則亳社在宗廟之前也周禮小宗伯掌<lb/>
建國之神位右杜稷左宗廟則諸侯亦當然定二年雉<lb/>
<pb n="7a"/>
門及兩觀災則兩觀在雉門外也禮運云昔者仲尼與<lb/>
於蜡賔事畢出遊於觀之上蜡祭在廟故出廟而遊於<lb/>
觀也由此言之宗廟社稷在雉門之外分左右廂也鄭<lb/>
𤣥考校禮文以為魯制三門庫雉路天子諸侯皆三朝<lb/>
圗宗人之嘉事則有路寝庭朝日出視朝則在路門之<lb/>
外其詢國危詢國遷詢立君周禮朝士所掌外朝之位<lb/>
者乃在雉門之外耳雉門之外左有亳社右有周社間<lb/>
于兩社是在兩社之間朝庭詢謀大事則在此處是執<lb/>
<pb n="7b"/>
政之所在也<lb/>
　　<hi>十四</hi>季氏亡則魯不昌後果與魯俱滅<lb/>
季氏亡則魯不昌正義曰服䖍云謂季友出奔魯弑二<lb/>
君案傳子般既死乃云成季奔陳閔公既死乃云成季<lb/>
適邾皆君死乃出奔非由出奔乃致君死杜雖無注義<lb/>
必不然當謂季友子孫與魯升降從此以後季氏世為<lb/>
上卿終於春秋禮記稱悼公之喪季昭子問為君何食<lb/>
以後雖則無文當是與魯俱滅也<lb/>
<pb n="8a"/>
　　<hi>十五</hi>離變乾故云同復于父敬如君所<lb/>
此雖六五爻變不取周易之文筮者推演卦意自為其<lb/>
辭也離是乾子還變為乾故云同復于父言其尊與父<lb/>
同也國人敬之其敬如君之處所言其貴與君同也説<lb/>
卦乾為君父言其身之尊則云同復于父言其為人所<lb/>
敬則云敬如君所屬意異故分為二也<lb/>
　　<hi>十六</hi>衞戴公立十數日亦稱一年<lb/>
戴公名申世本世家文經傳皆云十二月狄入衛衛人<lb/>
<pb n="8b"/>
東徙渡河收集離散乃立戴公此年之末文公即位計<lb/>
戴公為君不過十數日耳言立一年卒者滅而復興不<lb/>
是嗣位故成喪為諡文公繼世而立明年始為元年故<lb/>
戴公雖復日少亦稱一年年表亦以此年為戴公元年<lb/>
今定本云以其年卒<lb/>
　　<hi>十七</hi>魚軒魚服以魚獸之皮為飾<lb/>
注魚軒至為飾正義曰詩云象弭魚服此云魚軒則用<lb/>
魚為飾其皮可以飾器物者唯魚獸耳故云以魚皮為<lb/>
<pb n="9a"/>
飾陸璣毛詩義疏云魚獸似猪東海有之其皮背上有<lb/>
斑文腹下有純青今人以為弓鞬步义者也其皮雖乾<lb/>
燥為弓鞬矢服經年海水將潮及天陰毛皆起水潮還<lb/>
及晴則毛復如故雖則數千里外可以知海水之潮自<lb/>
相感也<lb/>
　　<hi>十八</hi>歸重錦三十兩兩五尋<lb/>
注重錦至匹也正義曰服䖍云重牢也杜以其遺夫人<lb/>
貴美不貴牢故以為錦之熟細者雜記曰納幣一束束<lb/>
<pb n="9b"/>
五兩兩五尋八尺曰尋則五尋四丈謂之兩者分為兩<lb/>
段故也謂之匹者兩兩合卷若匹偶然也<lb/>
　　<hi>十九</hi>臯落氏赤狄别種<lb/>
宣十五年晉師滅赤狄潞氏潞則上黨潞縣在晉之東<lb/>
此云伐東山臯落氏知此亦在晉東是赤狄别種也臯<lb/>
落其氏族也此族之人狄之渠帥也<lb/>
　　<hi>二十</hi>杜以驪姬二五奚齊曲沃證辛伯之言<lb/>
注驪姬至本成正義曰辛伯之語先有成文其内寵之<lb/>
<pb n="10a"/>
徒不為晉發故劉炫云二五嬖賤不得為二政大子不<lb/>
以曲沃作亂不得為大都而杜云驪姬為内寵二五為<lb/>
外寵奚齊為嬖子曲沃為大都者今刪定以為辛伯之<lb/>
言雖不為晉要晉國之亂事理相當故杜以事託之二<lb/>
五為耦墾傷晉室曲沃彊大大子奔之又築屈與蒲終<lb/>
為禍難但此據大子故以曲沃為文劉君不達此㫖而<lb/>
為規過違傳意也<lb/>
　　<hi>二十一</hi>齊仲孫因出疆来省難嘉而字之<lb/>
<pb n="10b"/>
冬齊仲孫来仲孫齊大夫以事出疆因来省難非齊侯<lb/>
命故不稱使也還使齊侯務寜魯難故嘉而字之来者<lb/>
事實省難其志也故經但書仲孫之来而傳尋仲孫之<lb/>
志正義傳稱仲孫湫則名湫而字仲孫也杜言以事出<lb/>
彊或使向他國因来省魯難明年即有髙子来盟是齊<lb/>
侯用其言魯人知其事不書其名嘉而字之杜云稱字<lb/>
嘉之則仲孫是字猶楚之孫伯或亦以孫為字也<lb/>
　　<hi>二十二</hi>畢萬筮仕遇屯之比<lb/>
<pb n="11a"/>
初畢萬筮仕於晉遇屯䷂<hi>震下坎上屯</hi>之比䷇<hi>坤下坎上比</hi>屯初<lb/>
九變而為比屯固比入吉孰大焉其必蕃昌屯險難所<lb/>
以為堅固比本親宻所以得入震為土震變為坤車從<lb/>
馬震為車坤為馬正義曰晉語云司空季子占公子重<lb/>
耳之筮云震車也坤彖云利牝馬之貞是坤為馬也下<lb/>
注震為足震為長男坤為母坤為衆皆説卦文也足居<lb/>
之震為足兄長之震為長男母覆之坤為母衆歸之坤<lb/>
為衆六體不易初一爻變有此六義不可易也合而能<lb/>
<pb n="11b"/>
固安而能殺公侯之卦也比合屯固坤安震殺故曰公<lb/>
侯之卦正義曰震之為殺傳無明文晉語云震車也車<lb/>
有威武昭二十五年傳云為刑罰威獄以類其震曜<lb/>
殺戮是震為威武殺戮之意故震為殺也<lb/>
　　<hi>二十三</hi>滎在河南其北亦稱滎<lb/>
及狄人戰于滎澤衛師敗績遂滅衛此滎澤當在河北<lb/>
正義曰禹貢豫州滎波既瀦導沇水入于河溢為滎是<lb/>
滎在河南此時衛都河北為狄所敗乃東徙渡河故知<lb/>
<pb n="12a"/>
此滎澤當在河北但況水入河乃泆被河南多故專得<lb/>
滎其北雖少亦稱滎也<lb/>
　　<hi>二十四</hi>四馬曰乗衣襌複具曰稱<lb/>
周禮校人云乗馬一師四圉圉養一馬故云四馬曰乗<lb/>
以乗車並師五人必駕四馬故也喪大記曰袍必有表<lb/>
不禪衣必有裳謂之一稱是衣襌複具曰稱<lb/>
　<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳要義巻十三上<lb/>
<pb n="13a"/>
欽定四庫全書<lb/>
　春秋左傳要義巻十三下<lb/>
　　　　　　　　　　　　宋　魏了翁　撰<lb/>
　僖公元年至四年<lb/>
　　<hi>一</hi>魯僖閔公庶兄<lb/>
魯世家僖公名申荘公之子閔公庶兄其母成風所生<lb/>
也恵王十八年即位是嵗嵗在鶉首<lb/>
　　<hi>二</hi>齊師救邢次聶北三傳異義<lb/>
<pb n="13b"/>
齊帥諸侯之師救邢次于聶北者案兵觀釁以待事也<lb/>
次例在荘三年正義曰公穀以為齊宋曹皆是侯伯之<lb/>
身公羊稱不與諸侯専封故變稱師此時邢不滅何以<lb/>
言封左氏将卑師衆稱師<lb/>
　　<hi>三</hi>邢許自遷宿陽强<lb/>
傳稱師逐狄人具邢器用而遷之則是諸侯遷邢也而<lb/>
文作邢自遷者以邢遷如歸公羊傳曰遷者何其意也<lb/>
遷之者何非其意邢遷于夷儀許遷于白羽皆是其國<lb/>
<pb n="14a"/>
之意宋人遷宿齊人遷陽他人强遷<lb/>
　　<hi>四</hi>書姜氏薨不言殺諱之<lb/>
傳在閔二年者彼因孫于邾遂終言之實齊人殺之諱<lb/>
故不言殺也夫人薨例不書地地者明其在外而薨若<lb/>
言夫人自行至夷遇疾而薨齊人乃以其喪歸耳<lb/>
　　<hi>五</hi>公穀以書氏去姜為貶左氏無貶<lb/>
注僖公至闕文正義曰齊人治哀姜之罪取而殺之則<lb/>
位絶於魯非復魯之夫人其死不合書之於策以僖公<lb/>
<pb n="14b"/>
請而葬之外欲固齊以居厚内存母子不絶之義故具<lb/>
書於經薨葬備禮諱之若言無罪而自死然既諱其殺<lb/>
不宜有貶公羊傳曰夫人何以不稱姜氏貶曷為貶與<lb/>
弑公也穀梁傳曰其不言姜以其殺二子貶之也或曰<lb/>
為齊桓諱殺同姓也賈逵云殺子輕故但貶姜以薨葬<lb/>
備禮知其無所貶責<lb/>
　　<hi>六</hi>君親之惡諱雖有例而無常準<lb/>
注掩惡至可也正義曰坊記曰善則稱君過則稱巳則<lb/>
<pb n="15a"/>
民作忠善則稱親過則稱巳則民作孝是掩惡揚善之<lb/>
義義存君與親也君親之惡務欲掩之是故聖賢作法<lb/>
通有諱例諱雖有例而事無定體或諱大不諱小或諱<lb/>
小不諱大皆當時臣子率巳之意而為之隠故無深淺<lb/>
常準隠十年公羊傳曰於外大惡書小惡不書於内大<lb/>
惡諱小惡書必如彼言是有常準歴檢春秋都無定例<lb/>
納鼎惡於易田諱田而不諱鼎公入小於公出諱入而<lb/>
不諱孫是其無常準也既無常準隨諱深淺舊史有所<lb/>
<pb n="15b"/>
辟諱聖賢因而從之以通人事之理故容有掩惡之法<lb/>
　　<hi>七</hi>齊威救邢逐狄師無私取<lb/>
邢人潰而奔師弃其家之器物師逐狄人為之斂聚皆<lb/>
撰具以還邢人師人無所私取善齊桓委任得人用兵<lb/>
嚴整也<lb/>
　　<hi>八</hi>侯伯救患分災謂州長<lb/>
注侯伯至穀帛正義曰此因齊侯發例齊侯之為侯伯<lb/>
當是王之二伯此言州長必是九州之長得州牧於其<lb/>
<pb n="16a"/>
竟内亦當救患討罪以州牧亦掌此事故言州長以包<lb/>
之有災害者分之財物知分者分穀帛也<lb/>
　　<hi>九</hi>書城楚丘與城邢異邢已遷<lb/>
此決城邢也彼既遷訖乃為城之不言城夷儀而言城<lb/>
邢邢已遷也此則先城楚丘将以封衛言城楚丘不言<lb/>
城衛衛未遷也<lb/>
　　<hi>十</hi>㑹江人黄人三傳義異<lb/>
公羊穀梁皆云江人黄人逺國之辭言其實是君也以<lb/>
<pb n="16b"/>
其逺國降而稱人賈云江黄稱人刺不度徳善鄰恃齊<lb/>
背楚終為楚所滅其意雖異皆以江人黄人為國君親<lb/>
来杜以諸侯之貶不至稱人則此稱人者皆是其國之<lb/>
大夫耳齊桓威徳稍盛逺國来服謙以接逺故與宋公<lb/>
㑹之<lb/>
　　<hi>十一</hi>城楚丘而封衛<lb/>
封者聚土之名也天子之建諸侯必分之土地立其疆<lb/>
界聚土為封以記之故建國謂之封國舊是衛國今云<lb/>
<pb n="17a"/>
封者以其君死國滅更封建之<lb/>
　　<hi>十二</hi>禮過他國必假道<lb/>
聘禮云若過他邦至于竟使次介假道束帛将命于朝<lb/>
下大夫取以入告出許是禮過他國必假道也聘尚假<lb/>
道況乎伐國故請以璧馬假借也穀梁傳曰借道乎虞<lb/>
　　<hi>十三</hi>將假道故言虞能病冀晉不能報虢<lb/>
服䖍以為冀為不道伐鄍三門謂冀伐晉也冀之既病<lb/>
亦唯君故謂虞助晉也将欲假道稱前恩以誘之案傳<lb/>
<pb n="17b"/>
荀息以寶假道公尚慮虞不許則晉之於虞舊非與國<lb/>
若其嘗經助晉則是昔来通好何憂乎不許而請進國<lb/>
之美寳尚畏宫之竒諫乎故杜以為冀自伐虞虞自報<lb/>
冀以虞能報冀晉不能報虢言已弱以示其恥言虞彊<lb/>
以説其心此雖無文理必然也<lb/>
　　<hi>十四</hi>惡虞貪賄故以虞為兵主<lb/>
如傳之言直云㑹虞伐虢伐虢未知誰為兵主但下云<lb/>
先書虞賄故也若虞為兵主自當在先不須云先書虞<lb/>
<pb n="18a"/>
也明晉實為主而仲尼先書虞<lb/>
　　<hi>十五</hi>言豎貂始漏師為齊亂張本<lb/>
注寺人至張本正義曰周禮内宰之屬有内小臣奄上<lb/>
士四人寺人王之正内五人内豎倍寺人之數寺人掌<lb/>
王之内人及女宫之戒令内豎掌内外之通令皆掌婦<lb/>
人之事是内小臣以下皆用奄人為官也鄭𤣥云豎未<lb/>
冠者之官名然則此人名貂㓜童為内豎之官以為齊<lb/>
侯所寵後雖年長遂呼為豎貂焉此時為寺人之官故<lb/>
<pb n="18b"/>
稱寺人貂也言漏師者漏泄師之宻謀也漏師已是大<lb/>
罪此云始者言其終又甚焉故言始以為齊亂張本<lb/>
　　<hi>十六</hi>僖不雨每時一書又書得雨與文公異<lb/>
三年注一時至為災正義曰一時不雨則書首月者解<lb/>
去冬今春也書首月者皆竟時不雨次月不雨不復書<lb/>
也故夏四月不雨五月不雨不復書六月得雨乃書之<lb/>
此由不雨日久方始追書其事每時一書所以詳其文<lb/>
也不於去年冬十月及今年正月不雨注必於夏四月<lb/>
<pb n="19a"/>
不雨注者以下有六月雨文二年自十有二月不雨至<lb/>
于秋七月十三年自正月不雨至于秋七月二者皆摠<lb/>
書不雨又不書得雨之月與此年書不雨文異者穀梁<lb/>
傳曰一時言不雨者閔雨也閔雨者有志乎民者也六<lb/>
月雨雨云者喜雨也喜雨者有志乎民者也文二年傳<lb/>
曰厯時而不言不雨文不憂雨也不憂雨者無志乎民<lb/>
也言僖有憂民之志故每時一書文無憂民之志是以<lb/>
厯時總書賈逵取以為説杜既不注或亦史異辭也<lb/>
<pb n="19b"/>
　　<hi>十七</hi>徐舒相去逺而越境滅國<lb/>
諸侯相滅亡者多是土壤鄰接思啟封疆今檢杜注徐<lb/>
在下邳舒在廬江相去甚遥而越境滅國無傳無注不<lb/>
知所以襄十三年傳例曰凡書取言易也用大師焉曰<lb/>
滅<lb/>
　　<hi>十八</hi>蔡潰遂伐楚因行而侵蔡<lb/>
四年注遂兩事之辭正義曰桓八年祭公来遂逆王后<lb/>
于紀公羊傳曰遂者何生事也謂本無向紀之心至魯<lb/>
<pb n="20a"/>
始生意穀梁傳曰遂繼事之辭也此云兩事之辭謂既<lb/>
有上事復為下事不以本謀有心無心為異也此齊侯<lb/>
先有伐楚之心因行而侵蔡耳<lb/>
　　<hi>十九</hi>許男卒不地内桓師<lb/>
許男新臣卒正義曰成十三年曹伯廬卒于師此不言<lb/>
于師者穀梁傳曰諸侯死於國不地死於外地死於師<lb/>
何為不地内桓師也注云齊桓威徳洽著諸侯安之雖<lb/>
卒於外與其在國同賈逵云不言於師善㑹主加禮若<lb/>
<pb n="20b"/>
卒於國左氏無此義<lb/>
　　<hi>二十</hi>楚子本遣屈完觀齊完自求盟<lb/>
公羊傳曰屈完者何楚大夫也何以不稱使尊屈完也<lb/>
曷為尊屈完以當桓公也其意言屈完楚之貴者尊之<lb/>
以敵齊侯若屈完足以自専無假君命不為楚子所使<lb/>
故作自来之文服䖍取以為説豈當然乎故杜别為此<lb/>
解楚子本使屈完如師以觀齊師之彊弱彊則欲服弱<lb/>
則欲拒屈完覩齊之盛因而求盟盟非楚子之意故不<lb/>
<pb n="21a"/>
稱使以屈完自来盟為文穀梁傳曰其不言使權在屈<lb/>
完也完之本意欲即盟于軍齊桓喜其来服退舍以禮<lb/>
楚言来盟于師書屈完之意也盟于召陵書實盟之所<lb/>
也<lb/>
　<lb/>
　<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳要義卷十三下<lb/>
</p>
<p>
</p>
  </div>
</body>
</text>
</TEI>
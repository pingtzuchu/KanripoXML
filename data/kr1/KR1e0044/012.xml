<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷十二</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷十二<lb/>
　　　　　　　　　　　　宋　魏了翁　撰<lb/>
　莊二十五年至三十二年<lb/>
　　<hi>一</hi>六月夏之四月文十五年直六月<lb/>
傳注非常至月錯正義曰此及文十五年昭十七年皆<lb/>
書六月朔日有食之昭十七年傳稱祝史請所用幣昭<lb/>
子許之平子禦之曰止也唯正月朔慝未作日有食之<lb/>
<pb n="1b"/>
於是乎有伐鼓用幣禮也其餘則否大史曰在此月也<lb/>
經書六月而史言在此月則知傳言正月之朔慝未作<lb/>
者誰此周之六月夏之四月也文十五年傳直說天子<lb/>
諸侯鼓幣異禮不言非常知彼六月直六月也此亦六<lb/>
月而云非常下句始言唯正月之朔有用幣伐鼓之禮<lb/>
明此經雖書六月實非六月故云非常鼓之月長歴推<lb/>
此辛未為七月之朔由置閏失所故致月錯不應置閏<lb/>
而置閏誤使七月為六月也釋例曰莊二十五年經書<lb/>
<pb n="2a"/>
六月辛未朔日有食之實是七月朔非六月故傳云非<lb/>
常也唯正月之朔有用幣伐鼓明此食非用幣伐鼓常<lb/>
月因變而起歴誤也文十五年經文皆同而更復發傳<lb/>
曰非禮者明前傳欲以審正陽之月後傳發例欲以明<lb/>
諸侯之禮此乃聖賢之微㫖而先儒所未喻也劉炫云<lb/>
知非五月朔者昭二十四年五月日有食之傳云日過<lb/>
分而未至此若是五月亦應云過分而未至也今言<lb/>
慝未作則是已作之辭故知非五月案二十四年八月<lb/>
<pb n="2b"/>
丁丑夫人姜氏入從彼推之則六月辛未朔非有差錯<lb/>
杜云置閏失所者以二十四年八月以前誤置一閏非<lb/>
是八月以來始錯也<lb/>
　　<hi>二</hi>正月謂夏四月周六月陰慝未起<lb/>
注正月至陰氣正義曰昭十七年傳大史論正月之事<lb/>
云當夏四月是謂孟夏知正月是夏之四月周之六月<lb/>
也詩云正月繁霜鄭𤣥云夏之四月建巳純陽用事是<lb/>
謂正月為正陽之月慝惡也人情愛陽而惡陰故謂陰<lb/>
<pb n="3a"/>
為惡故云慝陰氣也未作謂陰氣未起也<lb/>
　　<hi>三</hi>日食日之常聖王因事設教<lb/>
注日食至大義正義曰古之厯書亡矣漢興以來草創<lb/>
其術三統以為五月二十三分月之二十而日月交會<lb/>
近世為厯者皆以為一百七十三日有餘而日一食是<lb/>
日食者厯之常也古之聖王因事設戒夫以昭昭大明<lb/>
照臨下土忽爾殲亡俾晝作夜其為恠異莫斯之甚故<lb/>
立求神請救之禮責躬罪巳之法正陽之月陽氣尤盛<lb/>
<pb n="3b"/>
於此尤盛之月而為弱陰所侵故尤忌之<lb/>
　　<hi>四</hi>用幣請救於上公伐鼓自攻責<lb/>
社是上公之神尊於諸侯故用幣於社請救於上公伐<lb/>
鼓于朝退而自攻責也日食者月揜之也日者陽之精<lb/>
月者陰之精日君道也月臣道也以明陰不宜侵陽臣<lb/>
不宜揜君以示大義也昭二十九年傳曰故有五行之<lb/>
官是謂五官實列受氏姓封為上公祀為貴神社稷五<lb/>
祀是尊是奉故杜以社為上公之神<lb/>
<pb n="4a"/>
　　<hi>五</hi>天災有幣無牲詩禮祈禱皆有牲<lb/>
天災之言兼日食大水也天之見異所以譴告人君欲<lb/>
令改過修善非為求人飲食既遇天災隨時即告唯當<lb/>
告請而已是故有幣無牲若乃亢旱厯時霖雨不止然後<lb/>
禱祀羣神求弭災沴者設禮以祭祭必有牲詩雲漢之<lb/>
篇美宣王為旱禱請自郊徂宫無所不祭云靡神不舉<lb/>
靡愛斯牲是其為旱禱祭皆用牲也祭法曰埋少牢於<lb/>
泰昭祭時也相近於坎壇祭寒暑也王宫祭日也夜明<lb/>
<pb n="4b"/>
祭月也幽禜祭星也雩禜祭水旱也鄭𤣥云凡此以下<lb/>
皆祭用少牢寒暑不時則或禳之或祈之是說祈禱之<lb/>
祭皆用牲<lb/>
　　<hi>六</hi>月侵日不順故特鼓然月食亦有鼓<lb/>
易稱是謂災𤯝書稱𤯝災肆赦是眚災相類故云𤯝猶<lb/>
災也月侵日為𤯝陰犯陽為逆逆順之事賢聖所重故<lb/>
見其逆事而特鼓之此據日食為說耳傳稱日月之𤯝<lb/>
日月並言則月食亦有鼓周禮大僕職云凡軍旅田役<lb/>
<pb n="5a"/>
贊王鼓救日月亦如之是日食月食皆有鼓也穀梁傳<lb/>
曰天子救日置五麾陳五兵五鼓諸侯置三麾陳三鼓<lb/>
三兵大夫擊門士擊柝左氏雖無傳義或然也<lb/>
　　<hi>七</hi>晉自文公後司空非卿官而典事同<lb/>
傳注大司空卿官正義曰傳於比年以來說士蒍為獻<lb/>
公設計晉國以安今又言大司空明任以卿位也直言<lb/>
司空者是大夫即司空亞旅皆受一命之服是也晉自<lb/>
文公以後世為盟主征伐諸國卿以軍將為名司空非<lb/>
<pb n="5b"/>
復卿官故文二年司空士縠非卿也雖則非卿職掌不<lb/>
異成十八年傳曰右行辛為司空使脩士蒍之法是其<lb/>
典事同也<lb/>
　　<hi>八</hi>二十年二十六年傳不解經<lb/>
注為傳至而已正義曰此年傳不解經經傳各自言事<lb/>
伐戎日食體例巳舉或可經是直文不須傳說曹殺大<lb/>
夫宋齊伐徐或須說其所以此去丘明巳逺或是簡牘<lb/>
散落不復能知故耳上二十年亦傳不解經彼經皆是<lb/>
<pb n="6a"/>
直文故就此一說言下以明上<lb/>
　　<hi>九</hi>臣卒不名故原仲稱字<lb/>
注原仲至知譏正義曰玉藻記云士於君所言大夫没<lb/>
矣則稱諡若字桓二年穀梁傳曰子既死父不忍稱其<lb/>
名臣既死君不忍稱其名是禮臣卒不名陳人不稱其<lb/>
名故魯史亦書其事<lb/>
　　<hi>十</hi>季友違禮㑹外大夫葬<lb/>
二十七年公子友如陳葬原仲注陳大夫原氏仲字也<lb/>
<pb n="6b"/>
禮臣卒不名故稱字季友違禮㑹外大夫葬具見其事<lb/>
亦所以知譏<lb/>
　　<hi>十一</hi>婦人書歸書來書如<lb/>
凡諸至于某正義曰釋例曰歸寧者女子既嫁有時而<lb/>
歸問父母之寧否父母没則使卿歸問兄弟也出者謂犯<lb/>
七出而見絶者也歸者有所往之稱來者有所反之言<lb/>
故嫁謂之歸而寧謂之來見絶而出則以來歸為辭來<lb/>
而不反也如某者非終安之稱歸於某者亦不反之辭<lb/>
<pb n="7a"/>
是解其文異之意也此杞伯姬來寧也宣十六年郯伯<lb/>
姬來歸出也文九年夫人姜氏如齊歸寧也魯之夫人<lb/>
無被出者文十八年夫人姜氏歸于齊雖子死自去歸<lb/>
而不反亦出之類故與出同文<lb/>
　　<hi>十二</hi>西都既賜秦則東都别有召地<lb/>
召伯稱爵知是王之卿士召康公之封召也當在西都<lb/>
畿内釋例曰扶風雍縣東南有召亭也春秋時召伯猶<lb/>
是召公之後西都既巳賜秦則東都别有召地不復知<lb/>
<pb n="7b"/>
其所在<lb/>
　　<hi>十三</hi>賜齊侯命命為侯伯<lb/>
僖二十八年傳稱王命尹氏及王子虎策命晉侯為侯<lb/>
伯則知此賜齊侯命者亦賜命為侯伯也彼注云周禮<lb/>
九命作伯則此亦九命之伯謂九州之長為二伯也僖<lb/>
元年傳曰凡侯伯救患分災討罪禮也注云侯伯州長<lb/>
也彼注說齊桓之事亦謂九州之長非州牧也言州長<lb/>
者兼見州牧之事耳<lb/>
<pb n="8a"/>
　　<hi>十四</hi>齊伐衞以舎罪各賂稱人<lb/>
二十八年注齊侯至失之正義曰傳稱齊侯而經書人<lb/>
知其諱取賂以賤者告也詩美僖公之伐淮夷得其元<lb/>
龜象齒大賂南金襄十一年傳稱晉侯伐鄭受鄭之賂<lb/>
告于諸侯皆不以為諱而此諱之者彼服罪致賂乃以<lb/>
得賂為榮此舎罪受賂故以受之為恥會于稷舎宋督<lb/>
取郜鼎亦此之類<lb/>
　　<hi>十五</hi>書戰伐圍入滅例<lb/>
<pb n="8b"/>
莊十年公羊傳曰戰不言伐圍不言戰入不言圍滅不<lb/>
言入書其重者左氏無此義而泓韓鞌邲令狐河曲鄢<lb/>
陵城濮大棘彭衙長岸柏舉之屬皆書戰不書伐此書<lb/>
伐又書戰襄十八年諸侯同圍齊言圍不言伐文十五<lb/>
年晉郤缺伐蔡戊申入蔡書伐又書入丘明無文杜不<lb/>
為說皆是從告而書<lb/>
　　<hi>十六</hi>衞人及齊人戰被伐者為主<lb/>
此經既言齊人伐衞不言齊及衞戰而言衞人及齊人<lb/>
<pb n="9a"/>
戰者公羊以為伐人者為客被伐者為主以主及客故<lb/>
使衞人主齊尋案經傳令狐河曲大棘彭衙長岸泓韓<lb/>
之屬皆以主及客也乾時升陘及鞌皆魯與人戰以魯<lb/>
為主城濮鄢陵與邲外楚而内晉也柏舉内蔡而外楚<lb/>
也被伐為主或如公羊之說<lb/>
　　<hi>十七</hi>書大無麥禾於冬<lb/>
麥熟於夏禾成在秋而書於冬者計食不足而後總書<lb/>
之此年不言水旱而得無麥禾者服䖍曰陰陽不和土<lb/>
<pb n="9b"/>
氣不養故禾麥不成傳言饑而經不書者得齊之糴救<lb/>
民之急不至於饑也<lb/>
　　<hi>十八</hi>告糴于齊左云禮也公穀云譏也<lb/>
臧孫至于齊正義曰何休云買穀曰糴告糴者將貨財<lb/>
告齊以買榖魯語云文仲以鬯圭與玉磬如齊告糴曰<lb/>
不腆先君之敝器敢告滯積以紓執事齊人歸其玉而<lb/>
與之糴公羊傳曰何以不稱使以為臧孫辰之私行也<lb/>
君子之為國也必有三年之委一年不熟告糴譏也穀<lb/>
<pb n="10a"/>
梁亦然據經魯臣出使例不言使何以當恠此也傳言<lb/>
告糴禮也必不得如二傳之說<lb/>
　　<hi>十九</hi>乞師緩於穀故告糴不言如<lb/>
服䖍云不言如重穀急辭以其情急於糴故不言如齊<lb/>
告糴乞師則情緩於穀故云如楚乞師<lb/>
　　<hi>二十</hi>臧僖伯文仲曾祖<lb/>
世本孝公生僖伯彄彄生哀伯達達生伯氏缾缾生文<lb/>
仲辰辰是臧僖伯曾孫<lb/>
<pb n="10b"/>
　　<hi>二十一</hi>鄭有城門外郭門逺郊門<lb/>
注桔柣至門也正義曰此巳入一門矣又云入自純門<lb/>
又是入一門矣復言縣門不發則更有一門矣不發是<lb/>
城門則知純門外郭門桔柣逺郊門也尚書費誓序云<lb/>
東郊弗開是郊有門也<lb/>
　　<hi>二十二</hi>繼旐曰斾軍行斾居前殿在後<lb/>
軍行之次斾最在先故宣十二年傳稱令尹南轅反斾<lb/>
是斾居前而殿在後也釋天云緇廣充幅長尋曰旐繼<lb/>
<pb n="11a"/>
旐曰斾郭璞云旐帛全幅長八尺斾帛續旐末為燕尾<lb/>
者<lb/>
　　<hi>二十三</hi>都邑非必四縣四井邑有廟雖小曰都<lb/>
周禮小司徒職云九夫為井四井為邑四邑為丘四丘<lb/>
為甸四甸為縣四縣為都注引此者以證都大邑小耳<lb/>
經傳之言都邑者非是都則四縣邑皆四井此傳所發<lb/>
乃為小邑發例大者皆名都都則悉書曰城小邑有宗<lb/>
廟則雖小曰都無乃為邑邑則曰築都則曰城為尊宗<lb/>
<pb n="11b"/>
廟故小邑與大都同名釋例曰若邑有先君宗廟雖小<lb/>
曰都尊其所居而大之也然則都而無廟固宜稱城城<lb/>
漆是也而穎氏唯繫於有先君之廟患漆本非魯邑因<lb/>
說曰漆有邾之舊廟是使魯人尊邾之廢廟與先君同<lb/>
非經傳義也<lb/>
　　<hi>二十四</hi>書新與書新作異延廐義不可知<lb/>
二十九年注傳例至之辭正義曰馬之所處謂之廐延<lb/>
是廐之名名之曰延其義不可知也傳言新作延廐而<lb/>
<pb n="12a"/>
經無作字僖二十年新作南門定二年新作雉門及兩<lb/>
觀皆言新作而此獨無作是作傳之後轉冩闕文也釋<lb/>
例曰言新意所起言作以興事通謂興起功役之事也此<lb/>
稱經文而以不時為譏義不在作也然尋傳足以知經<lb/>
闕作字也<lb/>
　　<hi>二十五</hi>馬日中而出入春作廐不時<lb/>
中者謂日之長短與夜中分故春秋二節謂之春分秋<lb/>
分也釋例曰春秋分而晝夜等謂之日中凡馬春分百<lb/>
<pb n="12b"/>
草始繁則牧於坰野秋分農功始藏水寒草枯則皆還<lb/>
廐此周典之制也今春而作廐已失民務又違馬節故<lb/>
曰書不時也<lb/>
　　<hi>二十六</hi>春秋唯侵伐襲三名與九伐異<lb/>
釋例曰侵伐襲者師旅討罪之名也鳴鐘鼓以聲其過<lb/>
曰伐寢鐘鼓以入其竟曰侵掩其不備曰襲此所以别<lb/>
興師用兵之狀也然則春秋之世兵加於人唯此三名<lb/>
周禮大司馬掌九伐之法賊賢害民則伐之負固不服<lb/>
<pb n="13a"/>
則侵之天子討罪無掩襲之事唯侵伐二名名與禮合<lb/>
而禮更有七名馮弱犯寡則眚之暴内陵外則壇之野<lb/>
荒民散則削之賊殺其親則正之放弑其君則殘之犯<lb/>
令陵正則杜之内外亂鳥獸行則滅之彼謂王者行兵<lb/>
此據當時實事<lb/>
　　<hi>二十七</hi>龍見戒事至日至而畢<lb/>
傳曰龍見而畢務戒事也謂夏之九月周之十一月龍<lb/>
星角亢晨見東方於是納其禾稼三務畢而戒民以土<lb/>
<pb n="13b"/>
功事也火見而致用大火星次角亢而晨見於是致其<lb/>
用也水昏正而栽謂夏之十月定星昏而中於是樹板<lb/>
榦而興作焉日至而畢謂日既南至微陽始動故土功<lb/>
息冬至之後當更修來年農事不得復興土功也<lb/>
　　<hi>二十八</hi>季秋日體在房角亢見東方<lb/>
今之九月則季秋也月令季秋之月日在房漢書律厯<lb/>
志論星之度數云角十二亢九氐十五自角之初至房<lb/>
初三十六度晨謂夜之將旦於晨之時日體在房故角<lb/>
<pb n="14a"/>
亢見在東方也東方之宿盡為龍星角即蒼龍角也故<lb/>
角亢專得龍名<lb/>
　　<hi>二十九</hi>十月初心星次角亢東見<lb/>
襄九年傳曰心為大火星度心五尾十八月令孟冬之<lb/>
月日在尾自心初至於尾末二十三度十月之初心星<lb/>
次角亢之後而晨見東方也致築作之物謂板榦畚梮<lb/>
　　<hi>三十</hi>水昏正謂十月中定星昏而正<lb/>
五行北方水故北方之宿為水星言水昏正者夜之初<lb/>
<pb n="14b"/>
昏水星有正中者耳非北方七宿皆正中也詩云定之<lb/>
方中作于楚宫釋天云營室謂之定孫炎云定正也天<lb/>
下作宫室者皆以營室為正周語云營室之中土功其<lb/>
始是定星昏而正為土功之大候故知水昏正謂十月<lb/>
定星昬而正中時也鄭𤣥詩箋云定星昬中而正謂小雪時<lb/>
小雪十月之中氣月令仲冬之月昬束壁中室十六度<lb/>
日行一度是十月半而室中十一月初而壁中<lb/>
　　<hi>三十一</hi>獻因獻功獻器皆稱獻捷<lb/>
<pb n="15a"/>
　　<hi>三十二</hi>齊人楚人失辭稱獻捷<lb/>
釋例曰歸者遺也獻者自下奉上之稱遺者敵體相與<lb/>
之辭傳曰諸侯不相遺俘齊侯楚人失辭稱獻失禮遺<lb/>
俘故因其來辭見自卑也以其大卑故書以示過此經<lb/>
言獻捷傳言遺俘則是獻捷獻囚俘也襄八年邢丘之<lb/>
㑹傳稱鄭伯獻捷於㑹又曰獲司馬夑獻于邢丘是獻<lb/>
俘謂之捷也襄二十五年鄭公孫舎之帥師入陳傳稱司<lb/>
空致地司徒致民是不以俘囚歸也亦云子產獻捷于<lb/>
<pb n="15b"/>
晉然則無囚而獻其功空有器物亦稱捷也<lb/>
　　<hi>三十三</hi>大都以名通者不繫國<lb/>
三十二年注小榖至繫國正義曰傳稱為管仲知是齊<lb/>
邑管仲所食采邑也呉滅州來晉滅下陽如此之類皆<lb/>
不繫國知大都以名通者則不繫國也華亥向寧入于<lb/>
宋南里以叛南里非大都不得以名通故繫之宋耳賈逵<lb/>
云不繫齊者世其禄然則彼不繫者豈皆世其禄乎<lb/>
　　<hi>三十四</hi>莊公薨于路寢得其正<lb/>
<pb n="16a"/>
公羊傳曰路寢者何正寢也喪大記曰男子不死於婦<lb/>
人之手婦人不死於男子之手君夫人卒于路寢鄭𤣥<lb/>
云言死必於正處也釋例云詳内事謹凶變<lb/>
　　<hi>三十五</hi>神降于莘謂無形有聲<lb/>
傳注有神至虢地正義曰易稱神也者妙萬物而為言<lb/>
者也雖復鬼神之神亦無形象可見今言神降則人皆<lb/>
聞知故知有神謂有神聲以接人也呉孫權時有神自<lb/>
稱王表言語與人無異而形不可見今此神降于莘蓋<lb/>
<pb n="16b"/>
亦王表之類神者氣也當在人上今下接人故稱降國<lb/>
語說此事稱内史過對云其丹朱之神乎<lb/>
　　<hi>三十六</hi>以其物享神若甲乙日祭先脾之類<lb/>
以其物享之其物不知所謂更以至日釋之謂此神初<lb/>
降之日以其至日之物也月令春其日甲乙夏其日丙<lb/>
丁中央土其日戊巳秋其日庚辛冬其日壬癸所用之<lb/>
物月令具有其文注引甲乙所用舉一隅也丙丁日至<lb/>
祭用肺玉服皆赤也戊巳日至祭用心玉服皆黃也庚<lb/>
<pb n="17a"/>
辛日至祭用肝玉服皆白也壬癸日至祭用腎玉服皆<lb/>
𤣥也<lb/>
　　<hi>三十七</hi>神厭虢而賜土田猶晉筮驪姬亦吉<lb/>
神聰至能得正義曰國語曰耳目心之樞機也故必聴<lb/>
和而視正聴和則聰視正則明然則所謂聰明者不聴<lb/>
淫辭不視邪人之謂也襄七年傳曰正直為正正曲為<lb/>
直言正者能自正直者能正人而壹者言其一心不二<lb/>
意也依人而行謂善則就之惡則去之虢多薄徳神所<lb/>
<pb n="17b"/>
不依其何土之能得言賜之土田必虚妄也若神所不<lb/>
依則不應賜土而言神賜之土田者神厭其人不告以<lb/>
實猶晉獻公筮以驪姬為夫人亦云吉耳<lb/>
　　<hi>三十八</hi>投盖謂投身以盖物或云投車盖<lb/>
稷門為魯南城門蓋時人猶以名之故知也投蓋者謂<lb/>
自投其身以蓋物故以為走而自投反覆門上劉炫規<lb/>
過云公言犖有力焉如杜所說勁捷耳非有力當謂投<lb/>
車蓋過於稷門今知不然者周禮車蓋以物帛為之輕<lb/>
<pb n="18a"/>
而帆風非可投之物且傳直云投蓋于稷門不云過稷<lb/>
門明知自投反覆稷門之上今時猶然且㳺楚超乘而<lb/>
出女曰子南夫也則勁捷之人亦是勇力之士<lb/>
　　<hi>三十九</hi>成季酖僖叔鴆或為酖<lb/>
說文云鴆毒鳥也一名運日廣雅云鴆鳥雄曰運日雌<lb/>
曰陰諧廣志曰鴆鳥形似鷹大如鶚毛黑喙長七八寸<lb/>
黃赤如金食蛇及橡實常居高山巔晉語諸公讚云鴆<lb/>
鳥食蝮以羽翮櫟酒水中飲之則殺人舊制鴆不得渡<lb/>
<pb n="18b"/>
江有重法石崇為南中郎得鴆以與王愷養之大如鵝<lb/>
喙長尺餘純食蛇虺司𨽻傳祇於愷家得此鳥奏之宣<lb/>
示百官燒於都街是說鴆鳥之狀也以其因酒毒人故<lb/>
字或為酖<lb/>
　　<hi>四十</hi>嵗饑築郿備難與城西郛同<lb/>
冬築郿注郿魯下邑傳例曰邑曰築正義曰國都為上<lb/>
邑為下故云魯下邑襄十九年城西郛傳曰懼齊也是<lb/>
其事也此年大無麥禾時嵗饑虚恐或侵伐故築之以<lb/>
<pb n="19a"/>
備難從西郛之例故不發傳也<lb/>
　　<hi>四十一</hi>二五耦謂墾傷晉室<lb/>
大戎狐姬生重耳大戎唐叔子孫别在戎狄者小戎子<lb/>
生夷吾小戎允姓之戎子女也晉伐驪戎驪戎男女以<lb/>
驪姬驪戎在京兆新豐縣其君姬姓其爵男也納女於<lb/>
人也女歸生奚齊其娣生卓子驪姬嬖欲立其子賂外<lb/>
嬖梁五與東闗嬖五姓梁名五閨闥之外者東闗嬖五<lb/>
别在闗塞者亦名五皆大夫為獻公所嬖幸視聴外事<lb/>
<pb n="19b"/>
使言於公使大子居曲沃重耳居蒲夷吾居屈羣公子<lb/>
皆鄙唯二姬之子在絳二五卒與驪姬譖羣公子而立<lb/>
奚齊晉人謂之二五耦注鄙邊邑二耜相耦廣一尺共<lb/>
起一伐言二人俱共墾傷晉室<lb/>
　<lb/>
　<lb/>
　<lb/>
　春秋左傳要義卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷二十八</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷二十八<lb/>
　　　　　　　　　　　　宋　魏了翁　撰<lb/>
　成公十一年至十六年<lb/>
　　<hi>一</hi>正月公在晉不書諱見止<lb/>
十一年注正月至見止正義曰襄二十九年正月公在<lb/>
楚傳曰釋不朝正于廟也彼以踰年故書正月公在楚<lb/>
此亦踰年不書正月公在晉者為諱見止故正月不以<lb/>
<pb n="1b"/>
告廟案春秋上下公之在晉諱與不諱悉皆不書此言<lb/>
諱見止者以此兼有諱義故詳之也宣五年傳公如齊<lb/>
髙固使齊侯止公請叔姬焉夏公至自齊書過也注云<lb/>
公既見止連昏於鄰國之臣厭尊毁列累其先君而於<lb/>
廟行飲至之禮故書以示過宣七年公㑹晉侯云云于<lb/>
黒壤傳稱晉侯以公不朝又不聘止公于㑹不與公盟<lb/>
八年公至自晉注云義與五年書過同此亦見止公還<lb/>
不以為恥故告至耳<lb/>
<pb n="2a"/>
　　<hi>二</hi>娣姒之名不計夫之長幼<lb/>
世人多疑娣姒之名皆以為兄妻呼弟妻為娣弟妻呼<lb/>
兄妻為姒固即惑於傳文不知何以為說今謂母婦之<lb/>
號隨夫尊卑娣姒之名從身長幼以其俱來夫族其夫<lb/>
班秩既同尊卑無以相加遂從身之少長䘮服小功章<lb/>
曰娣姒婦報傳曰娣姒婦者弟長也以弟長解娣姒言<lb/>
娣是弟姒是長也公羊傳亦云娣者何弟也是其以弟<lb/>
解娣自然以長解姒長謂身之年長非夫之年長也釋<lb/>
<pb n="2b"/>
親云長婦謂稚婦為娣婦娣婦謂長婦為姒婦止言婦<lb/>
之長稚不言夫之大小今穆姜謂聲伯之母為姒昭二<lb/>
十八年傳叔向之嫂謂叔向之妻為姒二者皆呼夫弟<lb/>
之妻為姒豈計夫之長幼乎釋親又云女子同出謂先<lb/>
生為姒後生為娣孫炎云同出謂俱嫁事一夫也事一<lb/>
夫者以己生先後為娣姒則知娣姒以已之年非夫之<lb/>
年也故賈逵鄭𤣥及此注皆云兄弟之妻相謂為姒言<lb/>
兩人相謂謂長者為姒知娣姒之名不計夫之長幼也<lb/>
<pb n="3a"/>
　　<hi>三</hi>周公出奔晉凡自無出<lb/>
十二年傳注天子至非之正義曰凡言出者謂出其封<lb/>
内天子以天下為家本無出封之理以無外之故雖有<lb/>
出奔之人史䇿皆不言出昭二十六年尹氏召伯毛伯<lb/>
以王子朝奔楚實出而不言出是其事也襄王蔽於匹<lb/>
夫之孝不顧天下之重故書云出居於鄭此周公王既<lb/>
復之而又自出故書云出奔是不應言出而言出皆所<lb/>
以罪責之也鄭𤣥荅孫皓曰凡自周無出者周無放臣<lb/>
<pb n="3b"/>
之法罪大者刑之小則宥之以為實無出法案書流宥<lb/>
五刑則宥者流之非不出也舜放四罪投之四裔安得<lb/>
不出畿乎若如周禮無流放之文即云周無放臣之法<lb/>
禮三諫不從待放於郊然則周臣三諫不從終是不蒙<lb/>
王放欲令諫者何以措身左傳發凢自是書䇿之例因<lb/>
即以為周制謂其實無出者執文害意為蔽何甚<lb/>
　　<hi>四</hi>交贄往來謂聘使<lb/>
傳言交贄往來謂聘使來去也聘禮賓執圭以通命執<lb/>
<pb n="4a"/>
幣以致享故知贄是幣謂聘享之禮也<lb/>
　　<hi>五</hi>享聘客金奏在庭今為地室驚賓<lb/>
作樂謂之奏奏樂先擊鍾故周禮大司樂樂師每事皆<lb/>
云令奏鍾皷以鍾先擊故先言鍾也鍾以金為之謂之<lb/>
金奏故鍾師掌金奏鄭𤣥云金奏擊金以為奏樂之節<lb/>
金謂鍾及鎛也鄭𤣥燕禮注云以鍾鏄播之皷磬應之<lb/>
所謂金奏也是金為奏節之初故傳言金奏作於下作<lb/>
樂先擊鍾故注云擊鍾而奏樂也禮記仲尼燕居云兩<lb/>
<pb n="4b"/>
君相見入門而縣興升堂而樂闋郊特牲曰賓入大門<lb/>
而奏肆夏示易以敬也鄭𤣥云賓朝聘者朝聘連言之<lb/>
則燕享朝賓聘客皆入門即奏樂矣其實朝賓入門而<lb/>
奏樂聘客則至庭乃奏樂此郤至將登堂始奏樂者縣<lb/>
當在庭而楚之為地室而縣待客將登乃奏乃所以見<lb/>
異故欲以驚賓矣燕享聘客皆當入門奏肆夏若燕巳<lb/>
之羣臣則有王事之勞者乃得以樂納賓其常燕唯有<lb/>
升歌間合而已無納賓之樂也故燕禮記云若以樂納<lb/>
<pb n="5a"/>
賓則賓及庭奏肆夏鄭𤣥云卿大夫有王事之勞者則<lb/>
奏此樂焉是燕已之臣無王事之勞者不以樂納賓也<lb/>
　　<hi>六</hi>燕巳臣以樂納賓聘客必然<lb/>
卒聞地下鍾聲出其不意故驚而走出其出實為驚怖<lb/>
因即飾辭辭樂言己不敢當大禮匿其驚走之意仲尼<lb/>
燕居云兩君相見入門而縣興是賓入門作樂為兩君<lb/>
相見之禮也而燕禮雖兼聘問之賓以燕已臣為主而<lb/>
云若以樂納賓燕已之臣尚有以樂納賓之法則燕享<lb/>
<pb n="5b"/>
聘客必以樂納賓矣故鄭𤣥郊特牲注云賓朝聘者朝<lb/>
聘並言則君臣同樂郤至不敢同君故以之為辭耳非<lb/>
謂禮不得也<lb/>
　　<hi>七</hi>朝而不夕言無事<lb/>
朝而不夕正義曰旦見君謂之朝莫見君謂之夕哀十<lb/>
四年傳稱子我夕晉語稱叔向夕皆謂夕見君也人息<lb/>
事少故百官承奉職事皆朝朝而莫不夕不夕言無事<lb/>
也<lb/>
<pb n="6a"/>
　　<hi>八</hi>爭尋常以盡其民<lb/>
八尺曰尋倍尋曰常喻其少故言爭尺丈之地以相攻<lb/>
伐盡殺其民<lb/>
　　<hi>九</hi>世治則公侯扞民亂則役武夫害人<lb/>
武夫有武能為人之扞蔽世治則公侯同於武夫同其<lb/>
腹心相與扞己民而已不侵犯他人也世亂則使武夫<lb/>
同於公侯其公侯欲得拓竟寛土則制禦武夫以從己<lb/>
志使武夫為己腹心股肱爪牙令之侵害鄰國摶擊也<lb/>
<pb n="6b"/>
噬齧也犬能搏噬譬之於犬為搏噬之用無已時也<lb/>
　　<hi>十</hi>郤至引詩武夫答一矢之言<lb/>
天下有道之時則公侯能為民扞城禦難而使武夫制<lb/>
其己之腹心不侵犯他國也亂則反之不腹扞蔽己民<lb/>
乃以武夫從己腹心將武夫為股肱爪牙以侵害他國<lb/>
是反治世也晉楚世為仇敵常有相害之心子反言一<lb/>
矢相加仍懐戰鬬之意故郤至言世治則自守世亂則<lb/>
相侵害荅上一矢之言冀得久為和好<lb/>
<pb n="7a"/>
　　<hi>十一</hi>晉以侯伯乞師執謙以逼成<lb/>
十三年注將伐至謙辭正義曰晉雖是侯伯恐魯不與<lb/>
若言召兵或容辭說言乞則不得不與釋例曰乞師者<lb/>
深求過理之辭執謙以逼成其計<lb/>
　　<hi>十二</hi>書朝王所與如京師不同<lb/>
言公朝王所者發國不為朝王至彼遇王朝之朝訖乃<lb/>
書故稱朝也此過京師亦宜稱朝言如者發雖主為伐<lb/>
秦即有朝王之意書其初發故言如也<lb/>
<pb n="7b"/>
　　<hi>十三</hi>禮身之幹敬身之基<lb/>
幹以樹木為喻基以牆屋為喻樹木以本根為幹有幹<lb/>
故枝葉茂焉牆屋以下土為基有基乃牆屋成焉人身<lb/>
以禮敬為本必有禮敬身乃存郤子無基則亦無幹但<lb/>
言有所局不復得言幹耳<lb/>
　　<hi>十四</hi>王以行人之禮待宣伯而賄為介者<lb/>
周語云簡王八年魯成公來朝使叔孫僑如先聘且告<lb/>
見王孫說與之語說言於王曰魯叔孫之來有異焉其<lb/>
<pb n="8a"/>
弊薄而言謟殆請之也若請之必欲賜也且其狀方上<lb/>
而銳下宜觸冐人王其勿賜若貪陵之人來而盈願是<lb/>
賞不善也且財不給王使私問諸魯魯人云請之也王<lb/>
遂不賜禮如行人孔晁云行人使人也以使人之禮禮<lb/>
之不從聘者之賜禮也又曰魯侯至仲孫蔑為介王孫<lb/>
說與之語說讓說以語王王厚賄之<lb/>
　　<hi>十五</hi>盛以脤器曰脤出兵祭社曰宜<lb/>
盛以脤器故曰脤也既言宜社又自解宜名釋天云起<lb/>
<pb n="8b"/>
大事動大衆必先有事乎社而後出謂之宜孫炎曰有<lb/>
事祭也宜求見祐也是宜者出兵祭社之名<lb/>
　　<hi>十六</hi>受中定命<lb/>
天地之中謂中和之氣也民者人也言人受此天地中<lb/>
和之氣以得生育所謂命也命者教命之意若有所禀<lb/>
受之辭故孝經說云命者人之所禀受度是也命雖受<lb/>
之天地短長有本順理則夀考逆理則夭折是以有動<lb/>
作禮義威儀之法則以定此命<lb/>
<pb n="9a"/>
　　<hi>十七</hi>養之以福敗以取禍<lb/>
養之以福謂將身向福也敗以取禍謂禍及身也福則<lb/>
人之所欲作往就之辭也禍則人之所惡作自來之語<lb/>
也<lb/>
　　<hi>十八</hi>吕相說言諸侯致命于秦杜劉異<lb/>
劉炫以為誣秦今知不然者凡誣秦者謂加之罪傳辭<lb/>
少略者可得稱誣今傳云諸侯疾之將致命于秦文公<lb/>
恐懼綏靜諸侯又云我有大造于西傳文既詳明諸侯<lb/>
<pb n="9b"/>
諸侯實有此意若無諸侯何得稱為大造且秦師襲鄭<lb/>
鄭亦疾秦此則諸侯之義也劉以為實無諸侯而規杜<lb/>
過非也<lb/>
　　<hi>十九</hi>伐保城亦是誣秦<lb/>
伐我涑川俘我王官傳皆無文獨謂此為誣者於時輕<lb/>
行襲鄭不得在道用兵故知此伐保城是誣之也春秋<lb/>
之時更無費國秦唯滅滑不滅費知費即滑也滑國都<lb/>
於費國邑並舉以圓文耳<lb/>
<pb n="10a"/>
　　<hi>二十</hi>晉自召公子雍非秦罪<lb/>
納雍害晉若蟲食禾然彼晉自召雍非秦罪也<lb/>
　　<hi>二十一</hi>師役戰聚古人為文有辟<lb/>
劉殺釋詁文方言云䖍殺也重言殺者亦圓文耳輔氏<lb/>
之聚謂聚衆以拒秦也以上有殽之師令狐之役河曲<lb/>
之戰不用重文故變文言聚古人為文亦有辟耳<lb/>
　　<hi>二十二</hi>絶秦是厲公之言宜稱寡人<lb/>
劉炫以為臣之出使自稱己君皆曰寡君今吕相雖奉<lb/>
<pb n="10b"/>
君命兼有己語稱寡君正是其理杜何知宜為寡人稱<lb/>
君為誤今刪定知劉說非者以吕相奉厲公之命而往<lb/>
絶秦則皆是厲公之言不得兼有己語案隠十一年鄭<lb/>
伯告許大夫云假手于我寡人今吕相稱厲公之命還<lb/>
與自稱無異亦當云我寡人故知稱君為誤<lb/>
　　<hi>二十三</hi>晉辭欲親狄以曲秦故引狄于昬姻<lb/>
文公所奔之狄不言赤白以其伐赤不應赤自相伐知<lb/>
白狄伐之也其女雖是赤狄之種而由白狄以納文公<lb/>
<pb n="11a"/>
得以白狄為昬姻也且此辭多誣欲親狄以曲秦故引<lb/>
狄為昏姻耳晉人自數伐狄寧復顧昏姻也杜以傳有<lb/>
季隗之事引之以證昏姻未必晉於白狄處無昏姻<lb/>
　　<hi>二十四</hi>諸侯不得祭天此云告昊天上帝<lb/>
昭告昊天上帝正義曰禮諸侯不得祭天其<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>不主天<lb/>
神鄭𤣥覲禮注云王巡守之盟其神主日諸侯之盟其<lb/>
神主山川襄十一年亳城北之盟其載書云司慎司盟<lb/>
名山名川注云二司天神唯告天之别神不告昊天上<lb/>
<pb n="11b"/>
帝此秦楚為盟告天帝者春秋之時不能如禮且此辭<lb/>
多誣未必是實晉與諸國結盟皆不告昊天上帝何由<lb/>
秦楚獨敢告之盖欲示楚人恨秦之深<lb/>
　　<hi>二十五</hi>佞非善惡之稱故以不佞為謙<lb/>
論語云焉用佞禦人以口給屢憎於人則佞非善事而<lb/>
以不佞為謙者佞是口才㨗利之名本非善惡之稱但為<lb/>
佞有善有惡耳為善敏㨗是善佞為惡敏捷是惡佞但<lb/>
君子欲納於言而敏於行言之雖多情或不信故云焉<lb/>
<pb n="12a"/>
用佞耳<lb/>
　　<hi>二十六</hi>晉多誣秦傳唯據三事<lb/>
秦桓公既與晉厲公為令狐之盟而又召狄與楚欲道<lb/>
以伐晉諸侯是以睦於晉注晉辭多誣秦故傳據此三<lb/>
事以正秦罪<lb/>
　　<hi>二十七</hi>秦爵二十級春秋時已有<lb/>
秦之官爵有此不更之名知女父是人之名字不更是<lb/>
官爵之號漢書稱商君為法於秦戰斬一首者賜爵一<lb/>
<pb n="12b"/>
級其爵名一為公士二上造三簮䮍四不更五大夫六<lb/>
公大夫七官大夫八公乘九五大夫十左庶長十一右<lb/>
庶長十二左更十三中更十四右更十五少上造十六<lb/>
大上造十七駟車庶長十八大車庶長十九闗内侯二<lb/>
十徹侯商君者商鞅也秦孝公之相封於商號為商君<lb/>
案傳此有不更女父襄十一年有庶長鮑庶長武春秋<lb/>
之世已有此名盖後世以漸増之商君定為二十非是<lb/>
商君盡新作也其名之義難得而知<lb/>
<pb n="13a"/>
　　<hi>二十八</hi>經文依䇿書傳文采簡牘<lb/>
傳言戰敗而經不書杜以意測之不知其故蓋經文闕<lb/>
漏傳文獨存也經文依史官䇿書䇿書所無故經文遂<lb/>
闕也傳文采於簡牘簡牘先有故傳文獨存也<lb/>
　　<hi>二十九</hi>兕觵其觩<lb/>
十四年詩曰至來求正義曰兕觵罰酒之爵言古之王<lb/>
者與羣臣燕飲無失禮者用兕觵之爵其觩然空陳設<lb/>
之無所可罰在席飲美酒者皆能思柔順中和故不用<lb/>
<pb n="13b"/>
也彼飲燕君子與人交接非有傲慢之心故萬種福祿<lb/>
求來歸之詩小雅桑扈之章兕觵以兕角為觵也周禮<lb/>
小胥職云觵其不敬者是所以罰不敬也異義韓詩說<lb/>
觵五升所以罰不敬也觵廓也著眀之貌君子有過廓<lb/>
然眀著詩毛傳說觵大七升許慎云觵罰有過一飲七<lb/>
升為過多當謂五升是也詩良耜云有觩其角則觩是<lb/>
角貌此詩之意指其角貌言陳設不用故云陳設之貌<lb/>
　　<hi>三十</hi>再發稱族尊君命舍族尊三人例<lb/>
<pb n="14a"/>
宣元年己發尊君命尊夫人之例今復發者彼以䘮娶<lb/>
嫌非正禮且公子非族故重眀之何休膏肓難左氏叔<lb/>
孫僑如舎族為尊夫人案襄二十七年豹及諸侯之大<lb/>
夫盟復何所尊而亦舎族春秋之例一事再見者亦以<lb/>
省文耳左氏為短鄭箴云左氏以豹違命故貶之而去<lb/>
族今僑如無罪而亦去族故以為尊夫人也春秋有事<lb/>
異文同則此類也<lb/>
　　<hi>三十一</hi>東門氏至嬰齊為後改仲氏<lb/>
<pb n="14b"/>
十五年注襄仲至仲氏正義曰公羊榖梁皆以嬰齊為<lb/>
仲遂之子歸父之弟也以為歸父之弟則同其言稱仲<lb/>
之意則異公羊以為弟無後兄之義使嬰齊為歸父之<lb/>
子則為仲遂之孫故以王父字為氏榖梁以為宣八年<lb/>
仲遂卒者為殺子赤疎之不使稱公子父既見踈不得<lb/>
稱公子故其子由父亦疎之不得稱公孫故别言仲氏<lb/>
杜之此注其言不眀當以為襄仲歸父本以東門為氏<lb/>
及命嬰齊紹歸父之後改之曰仲氏也劉炫云仲遂受<lb/>
<pb n="15a"/>
賜為仲氏故其子孫稱仲氏耳<lb/>
　　<hi>三十二</hi>宋華元挾晉以歸書之示其本情<lb/>
十八年傳例曰凡去其國國逆而立之曰入復其位曰<lb/>
復歸諸侯納之曰歸此是魚石止之宜從國逆之例而<lb/>
為諸侯納之文書曰自晉歸者華元與欒書相善怖懼<lb/>
桓族欲挾晉以自重以晉納告於諸侯春秋從而書之<lb/>
以示元之本情<lb/>
　　<hi>三十三</hi>惡不及民不稱人以執<lb/>
<pb n="15b"/>
釋例曰諸侯見執者已在罪賤之地書名與否非例所<lb/>
加故但書執某侯也天生民而樹之君使司牧之勿使<lb/>
失性若乃肆於民上人懐怨讐諸侯致討則稱某人執<lb/>
某侯衆討之文也諸侯雖身犯不義而惡不及民則不<lb/>
稱人以執之晉侯執曹伯是也諸無加民之惡而稱人<lb/>
以執皆時之赴告欲重其罪以加民為辭國史承以書<lb/>
䇿而簡牘之記具存夫子因示虚實傳隨而著其本狀<lb/>
以眀得失也<lb/>
<pb n="16a"/>
　　<hi>三十四</hi>子臧季札衞郢楚閭皆守節者<lb/>
聖達至守乎正義曰節猶分也人生天地之間性命各<lb/>
有其分聖人達於天命識己知分若以厯數在己則當<lb/>
奉承靈命不復拘君臣之交上下之禮舜禹受終湯武<lb/>
革命是言達節者也若自知己分不合髙位得而不取<lb/>
與而不受子臧季札衛公子郢楚公子閭如此之類皆<lb/>
守節者也下愚之人不識己分侜張妄作取非其理干<lb/>
紀亂常如此之輩古今多矣州吁無知之等皆失節者<lb/>
<pb n="16b"/>
也子臧自以身是庶子不合有國故言為君非吾節也<lb/>
雖不能為聖敢失其守節者乎<lb/>
　　<hi>三十五</hi>正月今仲冬而雨木冰寒過節<lb/>
十六年正月雨木氷正義曰正月今之仲冬時猶有雨<lb/>
未是盛寒雨下即著樹為冰記寒甚之過其節度公羊<lb/>
穀梁皆云雨而木冰是冰封著樹也今世時有之皆寒<lb/>
甚所致也<lb/>
　　<hi>三十六</hi>楚子傷目故書楚子敗績<lb/>
<pb n="17a"/>
此戰楚師未至於敗而楚子身傷故書楚子敗績也泓<lb/>
之戰宋公傷股師亦敗績故書師敗劉炫又云若君將<lb/>
被殺獲者復以殺獲者為重既書師敗又書殺獲即韓<lb/>
之戰獲晉侯大棘之戰獲華元鷄父之戰獲胡沈之君<lb/>
是也<lb/>
　　<hi>三十七</hi>行父歸自苕丘不書至厭於公尊<lb/>
釋例曰賈氏以為書執行父舎於苕丘言失其所不書<lb/>
至者刺晉聽讒執之示己無罪也案傳囚之苕丘以别<lb/>
<pb n="17b"/>
晉都無義例也公待于鄆與行父俱歸厭於公尊故不<lb/>
書行父至耳若欲示無罪則宜於執見義今既直書其<lb/>
執處絶不書至乃所以示終於見執非示無罪也穀梁<lb/>
以行父至不致者為公在故與杜義合也<lb/>
　　<hi>三十八</hi>德行詳義禮信戰之器也<lb/>
詳則祥也古字同耳釋詁云祥善也李巡曰祥福之善<lb/>
也事神得福乃名為祥是祥用之以事神也今楚内棄<lb/>
其國内之民不行施惠是無德也外絶其鄰國之好不<lb/>
<pb n="18a"/>
得其利是無義也與晉結盟而復背之貫瀆齊同之盟<lb/>
是無詳也與人要言今背其語食消善言是無信也夏<lb/>
之二月農事正煩奸犯時節而動兵伐人是無禮也晉<lb/>
人無罪苟欲伐之疲勞下民以快己欲是無刑也六事<lb/>
皆無是無器也無器而戰其可勝乎上若有信民知所<lb/>
適上既無信不知所從其進與退皆得罪也吾不復得<lb/>
見子矣知其必死與之長訣也<lb/>
　　<hi>三十九</hi>周語杜注以先王言后稷<lb/>
<pb n="18b"/>
詩頌思文之篇美后稷之徳周語云昔我先王世后稷<lb/>
故杜以先王言之言先王后稷立其衆人無不得其中<lb/>
正也當堯之末洪水滔天人不粒食皆失其正性后稷<lb/>
耕稼以養之各復本性故無不得中正也<lb/>
　<lb/>
　<lb/>
　<lb/>
　春秋左傳要義卷二十八<lb/>
</p>
<p>
</p>
  </div>
</body>
</text>
</TEI>
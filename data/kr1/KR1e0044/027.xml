<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷二十七</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷二十七<lb/>
　　　　　　　　　　　　宋　魏了翁　撰<lb/>
　成公三年至十年<lb/>
　　<hi>一</hi>宋衞未葬稱爵接鄰非禮<lb/>
僖九年傳曰宋桓公卒未葬而襄公㑹諸侯故曰子文<lb/>
八年八月天王崩九年春毛伯來求金傳曰不書王命<lb/>
未葬也彼王既踰年矣猶不得稱王命臣知諸侯雖則<lb/>
<pb n="1b"/>
踰年但是未葬不得稱爵以接鄰國正以王不命臣眀<lb/>
知其非禮也<lb/>
　　<hi>二</hi>新宫火三日哭異於餘廟<lb/>
公羊傳曰新宫者何宣公之宫也宣宫則曷為謂之新<lb/>
宫不忍言也其言三日哭何廟災三日哭禮也穀梁傳<lb/>
曰新宫者禰宫也三日哭哀也其哀禮也迫近不敢稱<lb/>
謚恭也二傳皆以新宫為宣宫三日哭為得禮故杜依<lb/>
用之宣公以其十八年冬十月薨至二年十月而大祥<lb/>
<pb n="2a"/>
祥而禘祭神主新始入廟故謂之新宫禮檀弓記曰有<lb/>
焚其先人之室則三日哭故曰新宫火亦三日哭哀三<lb/>
年桓宫僖宫災不言哭而此言三日哭者釋例曰新宫<lb/>
者宣公之廟父廟也諒闇始闋而遇天災故感而哭之<lb/>
以致哀異於餘廟也<lb/>
　　<hi>三</hi>經闕廧咎如潰四字<lb/>
傳言上失民也釋經潰文若經無潰文則傳無所解故<lb/>
疑經闕此四字<lb/>
<pb n="2b"/>
　　<hi>四</hi>晉卿雖六自三以後皆下卿<lb/>
於時郤克將中軍荀首佐之荀庚將上軍是其位在三<lb/>
也晉立三軍將佐有六第三猶為下卿則其餘皆下卿<lb/>
也盖以諸侯之禮唯合三卿三是其正故定以三人為<lb/>
上中下餘皆從下卿也卿有上下往年賜晉三師皆以<lb/>
三命之服者侯伯之卿禮皆三命上卿下卿命不異也<lb/>
　　<hi>五</hi>大國侵小故衞在晉不為次國<lb/>
古制公為大國侯伯為次國子男為小國以土地之大<lb/>
<pb n="3a"/>
小命數為等差也春秋之世强陵弱大吞小爵雖不能<lb/>
自改地則以力升降諸侯聚㑹强者為雄史書時事大<lb/>
小為序此事不可改易仲尼即而用之宋公在齊侯之<lb/>
下許男在曹伯之上不復計爵之尊卑故衞雖侯爵猶<lb/>
為小國以地狹小故也襄二十五年傳子産語晉曰今<lb/>
大國多數圻矣圻方千里是晉有方千里者三四也昭<lb/>
五年十三年傳皆言晉有革車四千乘計衞比於晉不<lb/>
過當五六分之一耳故不得為次國其為次國者當齊<lb/>
<pb n="3b"/>
秦乎<lb/>
　　<hi>六</hi>齊朝晉授玉馬遷誤謂授王<lb/>
玉謂所執之圭也凡諸侯相朝升堂授玉於兩楹之間<lb/>
於此時郤克趨進故記之也史記齊世家曰頃公十一<lb/>
年晉初置六軍頃公朝晉欲尊王晉景公景公不敢當<lb/>
晉世家云景公十二年齊頃公如晉欲上尊景公為王<lb/>
景公讓不敢然此時天子雖微諸侯並盛晉文不敢請<lb/>
隧楚莊不敢問鼎又齊弱於晉所較不多豈為一戰而<lb/>
<pb n="4a"/>
勝便即以王相許準時度勢理必不然竊原馬遷之意<lb/>
所以有此說者當讀此傳將授玉以為將授王遂飾成<lb/>
為此謬辭耳<lb/>
　　<hi>七</hi>韓厥服改言戎朝異服<lb/>
周禮司服凡兵事韋弁服禮玉藻記云諸侯皮弁以聽<lb/>
朔朝服以日視朝聘禮賓皮弁聘公皮弁迎賓迎聘客<lb/>
尚以皮弁迎朝賓必皮弁矣在朝君臣同服公當皮弁<lb/>
則韓厥於時亦皮弁也鄭𤣥云韋弁以韎韋為弁又以<lb/>
<pb n="4b"/>
為衣裳春秋傳曰晉郤至衣韎韋之跗注是也皮弁之<lb/>
服十五升白布衣素積以為裳是戎朝異服也<lb/>
　　<hi>八</hi>鄆有東西此欲備晉在西鄆<lb/>
四年冬城鄆正義曰釋例土地名魯有二鄆文十二年<lb/>
城諸及鄆杜云此東鄆莒魯所爭者城陽姑幕縣南有<lb/>
員亭或曰鄆即員也成十六年傳晉人執季文子公待<lb/>
于鄆杜云此西鄆昭公所出居者東郡廪丘縣東有鄆<lb/>
城然則此為公欲叛晉故城鄆以為備當西鄆也<lb/>
<pb n="5a"/>
　　<hi>九</hi>水旁已為氾水旁巳為汜<lb/>
杜注滎陽中牟縣有東氾襄城縣有南氾知此汜祭非<lb/>
彼二氾而以成臯縣東有汜水者以傳為晉伐鄭取汜<lb/>
祭既為晉人所取當是鄭之西北界即今之汜水也字<lb/>
書水旁已為氾水旁巳為汜字相亂也漢書音義亦為<lb/>
汜今汜水上源謂汜谷<lb/>
　　<hi>十</hi>杞叔姬己出而稱杞<lb/>
五年杞叔姬來歸正義曰杞既出之猶稱杞者雜記曰<lb/>
<pb n="5b"/>
諸侯出夫人夫人比至于其國以夫人之禮行至以夫<lb/>
人入鄭𤣥云行道以夫人之禮者棄妻致命其家乃義<lb/>
絶不用此為始<lb/>
　　<hi>十一</hi>山崩降服乘縵當乘墨車<lb/>
鄭𤣥云夏篆五采畫轂約也夏縵亦五采畫無瑑耳墨<lb/>
車不畫也孤之車尚有瑑約眀諸侯之車必有瑑約詩<lb/>
所謂約軧錯衡是其事也乗縵車無文盖乘大夫墨車<lb/>
也覲禮侯氏乗墨車乃朝鄭𤣥云墨車大夫制也乘之<lb/>
<pb n="6a"/>
者入天子之國車服不可盡同也彼為適王尚乗墨車<lb/>
明此山崩降服亦乘墨也<lb/>
　　<hi>十二</hi>降服出次謂次於郊<lb/>
僖三十三年傳秦伯以師敗于殽素服郊次此言出次<lb/>
降服明亦次于郊也文四年傳楚人滅江秦伯為之降<lb/>
服出次注云辟正寢與此文互相見也<lb/>
　　<hi>十三</hi>立武宫謂立武軍復武公廟<lb/>
杜以傳稱季文子以鞌之功立武宫鞌在二年今始立<lb/>
<pb n="6b"/>
武宫故云魯人自鞌之功至今無患追思鞌戰以為已<lb/>
功故築武軍又作先君武公之廟以告戰勝之事欲以<lb/>
章示後世眀己之功也其意言築為武軍又作武公之<lb/>
廟公羊傳曰武宫者何武公之宫也是立宫為武公廟<lb/>
也武公是成公九世之祖其廟毁已久矣今復立之以<lb/>
為不毁之廟禮眀堂位曰魯公之廟文世室也武公之<lb/>
廟武世室也世室言其世世不毁劉炫以為直立武公<lb/>
之宫不築武軍今知不然者以下傳云聽於人以救其<lb/>
<pb n="7a"/>
難不可以立武立武由己非由人也是丘眀譏魯立武<lb/>
以章武功明非徒築宫而已又宣十二年潘黨請築武<lb/>
軍楚子云武有七徳我無一焉武非吾功遂不敢築武<lb/>
軍以明武功此則丘明譏魯章武功明亦築武軍也若<lb/>
其唯築武宫傳應云不可以立武宫不得單稱武也<lb/>
　　<hi>十四</hi>授玉東楹之東譏鄭伯行速<lb/>
聘禮云公受玉于中堂與東楹之間鄭𤣥云中堂南北<lb/>
之中也入堂之深尊賓事也東楹之間亦以君行一臣<lb/>
<pb n="7b"/>
行二也聘禮大夫奉命來聘君臣不敵故授玉于東楹<lb/>
之間國君來朝尊卑禮敵且傳言東楹之東以譏鄭伯<lb/>
行速眀禮當授玉于兩楹之間<lb/>
　　<hi>十五</hi>立武宫與煬宫異非禱<lb/>
服䖍云鞌之戰禱武公以求勝故立其宫案定元年傳<lb/>
昭公出故季平子禱于煬公立煬宫此若為禱而立何<lb/>
以不言禱也<lb/>
　　<hi>十六</hi>惟河東鹽池名盬<lb/>
<pb n="8a"/>
說文云盬河東鹽池袤五十一里廣七里周總百一十<lb/>
六里字從鹽省古聲然則盬是鹽之名盬雖是鹽唯此<lb/>
池之鹽獨名為盬餘鹽不名盬也<lb/>
　　<hi>十七</hi>天子諸侯内外朝路寢<lb/>
禮玉藻云君日出而視朝退適路寢聽政知寢庭是路<lb/>
寢之庭也沈氏云大僕職云王視燕朝則正位掌擯相<lb/>
鄭注云燕朝朝於路寢之庭韓獻子既為僕大夫故知<lb/>
寢庭路寢之庭也其路門之外朝則司士掌焉故司士<lb/>
<pb n="8b"/>
掌治朝之儀治朝則路門之外每日治朝事之朝也其<lb/>
庫門之外朝則朝士掌焉故朝士云掌外朝之法此是<lb/>
詢衆庶問罪人之處也凡人君内朝二外朝一内朝二<lb/>
者路門内外之朝也外朝一者庫門外之朝也若諸侯<lb/>
三門臯應路外朝則在應門外魯之三門庫雉路則外<lb/>
朝在雉門外<lb/>
　　<hi>十八</hi>國饒則民驕佚近寳公室乃貧<lb/>
魯語敬姜云昔者聖王之處民也擇瘠土而居之勞其<lb/>
<pb n="9a"/>
民而用之故長王天下夫民勞則思思則善心生逸則淫<lb/>
淫則忘善忘善則惡心生沃土之民不材逸也瘠土之<lb/>
民莫不向義勞也敬姜此語自是激發之辭未必聖王<lb/>
盡然要亦有此理也太史公書稱武王克殷患殷民富<lb/>
侈太史公曰奢昏厚葬以破其産為其富而驕佚故設<lb/>
法以貧之也管子曰倉廪實而知禮節衣食足而知榮<lb/>
辱讓生於有餘爭生於不足論語稱孔子適衞欲先富<lb/>
厚教為其貧而無恥欲營生以富之也此皆觀民設教<lb/>
<pb n="9b"/>
故其禮不同若遷都近盬則民皆商販則富者彌富驕<lb/>
侈而難治貧者益貧飢寒而犯法且貧者資富而致貧<lb/>
富者削貧而為富惡民之富乃是愍民之貧欲使貧富<lb/>
均而勞逸等也<lb/>
　　<hi>十九</hi>鼷䑕如今䑕狼<lb/>
釋獸云鼷䑕李廵曰鼱鼩䑕一名鼷䑕孫炎曰有螫毒<lb/>
者盖如今䑕狼<lb/>
　　<hi>二十</hi>巫臣以兩之一卒適呉舎偏兩之一<lb/>
<pb n="10a"/>
以兩之一謂將二十五人也又言卒謂更將百人也言<lb/>
之者婉句耳凡將一百二十五人適呉也舍偏謂舍一<lb/>
偏之車九乘也兩之一焉又舎二十五人也凡舎九乘<lb/>
車二十五人與呉矣發首言兩之一者為舍此兩之一<lb/>
故先言之又言卒者見巫臣所將非唯有一兩也司馬<lb/>
法車九乘為小偏十五乘為大偏傳言偏不言大當是<lb/>
留九乘車矣唯言留一偏不見元將車數不知去時幾<lb/>
乘車去也丘眀為傳辭皆易解此獨蹇澁或誤本文蘇<lb/>
<pb n="10b"/>
氏云舍九乘車以六乘車還則以去時十五乘車傳不言<lb/>
者以舍既稱偏眀去時有車可知從省文也沈氏云聘<lb/>
使未有將兵車者今此特將兵車為方欲教呉戰陳故<lb/>
與常不同<lb/>
　　<hi>二十一</hi>昏有六禮宋惟見納幣逆女<lb/>
傳於華元來聘之下云聘共姬也則華元新始告魯欲圖<lb/>
為昏昏禮發首云昏禮下達乃云納采鄭𤣥云達通也<lb/>
將欲與彼合昏姻必先使媒氏下通其言女氏許之乃<lb/>
<pb n="11a"/>
後使人納其采擇之禮此華元來聘則彼昏禮所謂下<lb/>
達者也士禮使媒諸侯不可求媒於他國自使臣行則<lb/>
亦媒之義昏有六禮下達後初有納采擇之禮既行納<lb/>
采其日即行問名問女之名將歸卜其吉凶也婦既卜<lb/>
得吉又使使者往告謂之納吉納吉則昏禮定矣復遣<lb/>
納徵徵成也納幣以成昏禮士禮納徵有𤣥纁束帛儷<lb/>
皮其諸侯謂之納幣以其幣多故指幣言之納幣以後<lb/>
又有請期親迎是之謂六禮也計華元來聘之後當有<lb/>
<pb n="11b"/>
納采納吉二使二使之後乃次納幣令唯書納幣者納<lb/>
采納吉其使非卿故不書也釋例曰諸侯昏禮亡以士<lb/>
昏禮準之不得唯止於納幣逆女納幣逆女二事皆必<lb/>
使卿行卿行則書之他禮非卿則不書也宋公使華元<lb/>
來聘聘不應使卿故傳但言聘共姬也使公孫壽來納<lb/>
幣納幣應使卿故傳明言得禮也魯君之昏唯存納幣<lb/>
逆女此其義也是言聘女不應使卿今華元以卿將命<lb/>
故特書之也<lb/>
<pb n="12a"/>
　　<hi>二十二</hi>即位八年賜命雖緩而不宜譏<lb/>
天子賜諸侯之命書傳亦無正禮唯文元年天王使毛<lb/>
伯來錫公命僖十一年傳王賜晉惠公命周語王賜晉<lb/>
文公命皆是即位而賜之又賜之以圭擬朝而合瑞諸<lb/>
侯即位禮必朝王眀當即位即賜之命今八年乃來是<lb/>
緩也隠元年宰咺來賵為其緩書名以譏之此亦緩也<lb/>
而不譏之者彼贈死不及尸弔生不及哀子氏未薨而<lb/>
豫凶事所失者大故特譏之春秋之時賜命禮廢唯文<lb/>
<pb n="12b"/>
公即位而賜成公八年乃賜桓公死後追賜其餘皆不<lb/>
得賜苟以得之為榮故不復譏其緩也且賜之以圭者<lb/>
為朝而合瑞魯尚不朝天子不宜譏天子賜緩也<lb/>
　　<hi>二十三</hi>經稱王稱天王天子<lb/>
天子之見經者三十有二稱天王者二十五稱王者六<lb/>
稱天子者一即此事是也三稱並行傳無異說故知天<lb/>
子天王王者之通稱也其不同者史異辭耳公羊傳曰<lb/>
其稱天子何元年春王正月正也其餘皆通矣杜用彼説<lb/>
<pb n="13a"/>
　　<hi>二十四</hi>諸侯一聘九女<lb/>
莊十九年公羊傳曰媵者何諸侯娶一國則二國往媵<lb/>
之以姪娣從姪者何兄之子也娣者何弟也諸侯一聘<lb/>
九女是諸侯娶適夫人及左右媵各有姪娣也傳曰同<lb/>
姓媵之異姓則否是夫人與媵皆同姓之國也魯衞同<lb/>
姓故來媵之釋例曰古者諸侯之娶適夫人及左右媵<lb/>
各有姪娣皆同姓之國國三人凡九女參骨肉至親所<lb/>
以息隂訟隂訟息所以廣繼嗣也當時雖無其人必待<lb/>
<pb n="13b"/>
年而送之所以絶望求塞非常也辭稱惷愚不教故遣<lb/>
大夫隨之亦謂之媵臣所以將謙敬之實也夫人薨不<lb/>
更聘必以姪娣媵繼室一與之醮則終身不二所以重<lb/>
昏姻固人倫也<lb/>
　　<hi>二十五</hi>史記趙朔取晉成公娣不可從<lb/>
史記趙世家云趙朔娶晉成公姊為夫人案傳趙衰適<lb/>
妻是文公之女若朔妻成公之姊則亦文公之女父之<lb/>
從母不可以為妻且文公之卒距此四十六年莊姬此<lb/>
<pb n="14a"/>
時尚少不得為成公姊賈服先儒皆以為成公之女故<lb/>
杜從之<lb/>
　　<hi>二十六</hi>史記滅趙事存趙事與左違不可從<lb/>
史記又稱有屠岸賈者有寵於靈公此時為司冦追綸<lb/>
趙盾弑君之事誅趙氏殺趙朔趙同趙括而滅其族案<lb/>
二年傳欒書將下軍則於時朔已死矣同括為莊姬所<lb/>
譖此年見殺趙朔不得與同括俱死也於時晉君眀諸<lb/>
臣彊無容有屠岸賈輙厠其間得如此專恣又說云公<lb/>
<pb n="14b"/>
孫杵臼取他兒代武死程嬰匿武於山中居十五年因<lb/>
晉侯有疾韓厥乃請武為趙氏後與左傳皆違馬遷妄<lb/>
說不可從也<lb/>
　　<hi>二十七</hi>膏肓以媵不必同姓<lb/>
膏盲以為媵不必同姓所以博異氣今左傳異姓則否<lb/>
十年來媵何以無貶刺之文左氏為短鄭箴云禮稱納<lb/>
女於天子云備百姓於國君云備酒漿不得云百姓是<lb/>
不博異氣也齊是大國今來媵我得之為榮不得貶也<lb/>
<pb n="15a"/>
　　<hi>二十八</hi>仲年行父之聘皆三月致女<lb/>
九年注女嫁至之好正義曰桓三年九月夫人姜氏至<lb/>
自齊冬齊侯使其弟年來聘傳曰齊仲年來聘致夫人<lb/>
也此二月伯姬歸于宋夏季孫行父如宋致女二者其<lb/>
間並近三月禮婦入三月廟見知致女必以三月盖廟<lb/>
見之後婦禮既成使大夫聘問謂之致女其成婦之禮<lb/>
存謙敬序殷勤<lb/>
　　<hi>二十九</hi>秦以楚冠賜近臣即今獬豸冠<lb/>
<pb n="15b"/>
應劭漢官儀云法冠一曰柱後冠左傳南冠而縶則楚<lb/>
冠也秦滅楚以其冠賜近臣御史服之即今獬豸冠也<lb/>
古有獬豸獸觸不直者故執憲以其形用為冠令觸人<lb/>
也<lb/>
　　<hi>三十</hi>泠氏世掌樂故號泠官<lb/>
詩簡兮序云衞之賢者仕於泠官鄭𤣥云泠官樂官也<lb/>
泠氏世掌樂官而善焉故後世多號樂官為泠官吕氏<lb/>
春秋稱黄帝使伶倫自大夏之西崑崙之隂取竹斷兩<lb/>
<pb n="16a"/>
節而吹之以為黃鍾之宫昭二十一年傳景王鑄無射<lb/>
泠州鳩非之是泠氏世掌樂官也周語云景王鑄鍾成<lb/>
泠人告縣魯語云泠簫詠歌及鹿鳴之三此稱泠人詩<lb/>
稱泠官<lb/>
　　<hi>三十一</hi>晉州滿王孫滿不避周穆諱<lb/>
如傳文知晉侯是大子也漢末有汝南應劭作舊名諱<lb/>
議云昔者周穆王名滿晉厲公名州滿又有王孫滿是<lb/>
同名不諱則此為州滿或為州蒲誤耳今定本作滿<lb/>
<pb n="16b"/>
　　<hi>三十二</hi>晉太子生代父位經書晉侯<lb/>
傳無譏文知譏其生代父位失人子之禮者傳稱凡在<lb/>
䘮公侯曰子父䘮代位尚不稱君生代父位譏之必矣<lb/>
傳言立大子以為君若其不譏則不須此傳是顯其譏<lb/>
之意<lb/>
　　<hi>三十三</hi>疾在肓上膏下<lb/>
注肓鬲也心下為膏正義曰此賈逵之言杜依用之古<lb/>
今傳文皆以為膏之下賈服何休諸儒等亦皆以為膏<lb/>
<pb n="17a"/>
雖凝者為脂釋者膏其實凝者亦曰膏故内則云小切<lb/>
狼臅膏則此膏謂連心脂膏也劉炫以為釋者為膏連<lb/>
心之脂不得稱膏以為膏當為鬲改易傳文而規杜氏<lb/>
非也<lb/>
　　<hi>三十四</hi>六月麥始熟今四月<lb/>
六月丙午晉侯欲麥注周六月今四月麥始熟<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳要義卷二十七<lb/>
</p>
<p>
</p>
  </div>
</body>
</text>
</TEI>
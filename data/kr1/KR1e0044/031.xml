<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷三十一</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷三十一<lb/>
　　　　　　　　　　　　宋　魏了翁　撰<lb/>
　襄公四年下<lb/>
　　<hi>一</hi>君夫人生已有櫬定姒賤素無器備<lb/>
櫬者親身之棺初死即當有之將葬以殯過廟葬訖乃<lb/>
為虞祭今定姒初薨匠慶以君長懼之乃始作櫬知此<lb/>
是季孫以定姒本賤素無器備議其喪制欲如此耳非<lb/>
<pb n="1b"/>
是終乆遂無之也檀弓曰君即位而為椑夫人尊與君<lb/>
同亦當生已有櫬今議欲不為是素無器備殷朝而殯<lb/>
於祖周朝而遂葬士喪禮朝而遂葬與記正同知周法<lb/>
不殯于廟而此及僖八年傳皆云不殯于廟以為非禮<lb/>
知其將葬之時不以殯過廟耳非是殯尸於廟中也<lb/>
　　<hi>二</hi>季孫使略木為櫬匠慶略之蒲圃<lb/>
詩云九月築場圃毛傳云春夏為圃秋冬為場樹菜蔬<lb/>
為圃治禾黍為場場圃同地耳故杜以場明圃圃名蒲<lb/>
<pb n="2a"/>
也檟是為櫬之木知季孫樹之欲自為櫬也不以道取<lb/>
為略今律略人略賣人是也季孫言略令匠慶略他木<lb/>
也官非無木可用意欲不成其喪請木不順其意怒慶<lb/>
此請令略木為之也匠慶又忿季孫未必無木可用故<lb/>
取季孫之檟其意言遣我略人我止略女季孫令之為<lb/>
略匠慶奉命而略雖自被略不得止之冦謂之禦御即<lb/>
禦也故訓為止季孫本議欲無櫬不虞今傳唯言取木<lb/>
為櫬而已尚不知得殯廟虞祭以否不虞即是不反哭<lb/>
<pb n="2b"/>
不反哭則不得書葬今定姒薨葬備文則因匠慶之言<lb/>
遂得每事成禮是故經無異文<lb/>
　　<hi>三</hi>齊宋請邾滕為附庸今魯請鄫<lb/>
附庸附大國耳鄫乃子爵而欲得屬魯者春秋之世小<lb/>
國不能自通多附於大國二十七年齊人請邾宋人請<lb/>
滕邾滕猶附人况鄫又小也故杜譬之如須句顓臾之<lb/>
比須句亦子爵使助魯出貢賦耳時公年七嵗未能自<lb/>
謀葢國内共為此計使相者代公言之<lb/>
<pb n="3a"/>
　　<hi>四</hi>據此太康少康尚有百載與史記少異<lb/>
夏本紀禹生啟啟生太康是禹孫也為羿所距書序云<lb/>
太康失邦是為淫放失國也本紀又云太康崩弟仲康<lb/>
立尚書𦙍征云惟仲康肇位四海孔安國云羿廢太康<lb/>
而立其弟仲康為天子則仲康羿之所立但羿據其權<lb/>
仲康不能除去之耳哀元年傳稱有過澆殺斟灌以滅<lb/>
后相相依斟灌故澆滅之是相立為天子乃出依斟灌<lb/>
則相之立也葢亦羿立之矣此傳言羿代夏政云不修<lb/>
<pb n="3b"/>
民事寒浞殺羿言取其國家則羿必自立為天子也當<lb/>
是逐出后相羿乃自立相依斟灌斟尋夏祚猶尚未滅<lb/>
葢與羿並稱王也及寒浞殺羿因羿室而生澆澆已長<lb/>
大自能用師始滅后相相死之後始生少康少康生杼<lb/>
杼又年長已堪誘豷方始滅浞而立少長計太康失邦<lb/>
及少康紹國尚有百載乃滅有窮據此傳文夏亂甚矣<lb/>
而夏本紀云仲康崩子相立相崩子少康立都不言羿<lb/>
浞之事是馬遷說之疎也<lb/>
<pb n="4a"/>
　　<hi>五</hi>殺夷羿滅寒浞立少康<lb/>
孔安國云羿諸侯名杜云有窮君之號則與孔不同也<lb/>
羿善射論語文也説文云羿帝嚳射官也賈逵云羿之<lb/>
先祖世為先王射官故帝嚳賜羿弓矢使司射淮南子<lb/>
云堯時十日並出堯使羿射九日而落之楚辭天問云<lb/>
羿彈日烏焉解羽歸藏易亦云羿彈十日也言雖不經<lb/>
難以取信要言嚳時有羿堯時亦有羿則羿是善射之<lb/>
號非復人之名字信如彼言則不知此羿名為何也寒<lb/>
<pb n="4b"/>
是國名伯明寒君之名此傳再言夷羿故以夷為氏也<lb/>
家衆謂羿之家衆人反羿以從浞為浞而殺羿也孟子<lb/>
云殺羿者逢蒙樵燭既燒之餘名之曰燼二國之燼謂<lb/>
澆之所殺死亡之餘遺脱之民也思報父兄之讎故靡<lb/>
得収而用之有窮遂亡謂浞亡也武羅伯因熊髠尨圉<lb/>
本羿棄之浞亦不用失人是國之大患故言之以規悼<lb/>
公也<lb/>
　　<hi>六</hi>文王天命未改未得命百官故為武王<lb/>
<pb n="5a"/>
晉語稱文王訪於辛尹賈逵以為辛甲尹佚則辛甲文<lb/>
王之臣而下及武王但文王之時天命未改未得命百<lb/>
官官箴王闕故以為武王時太史<lb/>
　　<hi>七</hi>百官箴王闕如揚雄崔駰等皆倣為之<lb/>
闕謂過失也太史號令百官每官各為箴辭以戒王若<lb/>
箴之療疾故名箴焉言官箴者各以其官所掌而為箴<lb/>
辭虞人掌獵故以獵為箴也漢成帝時揚雄愛虞箴遂<lb/>
依倣之作十二州二十五官箴後亡失九篇後漢崔駰<lb/>
<pb n="5b"/>
駰子瑗瑗子寔世補其闕及臨邑侯劉騊駼大傅胡廣<lb/>
各有所增凡四十八篇廣乃次而題之署曰百官箴皆<lb/>
倣此虞箴為之<lb/>
　　<hi>八</hi>王有稱帝帝有稱王<lb/>
後人之稱先代或以王言帝或以帝言王史記於夏殷<lb/>
諸王皆稱為帝此羿簒立為王故以帝稱焉<lb/>
　　<hi>九</hi>夷狄荐居謂逐水草<lb/>
釋言云荐再也孫炎曰荐草生之再也即荐是聚也服<lb/>
<pb n="6a"/>
䖍云荐草也言狄人逐水草而居徙無常處劉炫案莊<lb/>
子云麞鹿食荐即荐是草也服言是<lb/>
　　<hi>十</hi>猶今俗語云委頓<lb/>
注頓壞也正義曰頓謂挫傷折壞今俗語云委頓是也<lb/>
　　<hi>十一</hi>魯人避陳子游父諱改藩為番音皮<lb/>
注番縣正義曰魯國地理志曰番讀如藩屛之藩言魯<lb/>
國南藩也汝南陳子游為魯相子游者藩之子也國人<lb/>
避諱遂改皮音而為番字因而不改<hi>見白褒魯國記</hi>
<pb n="6b"/>
　　<hi>十二</hi>杜取鄭衆麻髪相半釋髽不從𤣥<lb/>
髽之刑制禮無明文先世儒者各以意説鄭衆以為枲<lb/>
麻與髪相半結之馬融以為屈布為巾髙四寸著於顙<lb/>
上鄭𤣥以為去纚而紒案檀弓記稱南宫縚之妻孔子<lb/>
之兄女也縚母喪孔子誨之髽曰爾毋從從爾爾毋扈<lb/>
扈爾鄭𤣥云從從謂大髙扈扈謂大廣若布髙四寸則<lb/>
有定制何當慮其從從扈扈而誨之哉如鄭𤣥去纚而<lb/>
空露其紒則髪上本無服矣喪服女子在室為父髽衰<lb/>
<pb n="7a"/>
三年空露紒髪安得與衰共文而謂之髽衰也魯人逆<lb/>
喪皆髽豈直露紒迎喪哉凶服以麻表髽字從髟是髪<lb/>
之服也杜以鄭衆為長故用其説言麻髪合結亦當麻<lb/>
髪半也於時魯師大敗遭喪者多婦人迎子迎夫不能<lb/>
備其凶服惟髽而已同路迎喪以髽相弔傳言魯於是<lb/>
始髽者自此以後遂以髽為弔服雖有吉者亦髽以弔<lb/>
人檀弓曰魯婦人之髽而弔也自敗於臺鮐始也鄭𤣥<lb/>
云時家家有喪髽而相弔知於是始髽者始用髽相弔<lb/>
<pb n="7b"/>
也髽者依喪服婦人為斬衰三年者髽故喪服云女子<lb/>
子在室箭笄髽衰三年是也其齊衰期亦髽故檀弓云<lb/>
南宫縚之妻之姑之喪夫子誨之髽是也其婦人弔服<lb/>
則鄭注檀弓云大夫之妻錫衰士之妻則疑衰皆吉笄<lb/>
無首素總也<lb/>
　　<hi>十三</hi>㑹呉于善道柤鐘離公羊為外呉<lb/>
五年注魯衛至地闕正義曰諸言及者皆魯君命之使<lb/>
與彼行故稱及彼此傳稱晉將為呉合諸侯使魯衛先<lb/>
<pb n="8a"/>
㑹之魯衛俱受命於晉非是魯君命蔑使與林父㑹呉<lb/>
故不言及也下文戚之㑹序呉於列書公㑹晉侯云云<lb/>
呉人鄫人于戚此不序呉於林父之下而别云㑹呉者<lb/>
為呉人先在善道蔑與林父往彼㑹之故云㑹呉也十<lb/>
年㑹呉於柤成十五年㑹呉於鐘離皆是呉在彼地往<lb/>
彼㑹之故殊㑹呉也公羊以為外呉言春秋内其國而<lb/>
外諸夏内諸夏而外夷狄故殊㑹以外之左氏無此義<lb/>
　　<hi>十四</hi>楚人討陳叛故由令尹子辛貪欲<lb/>
<pb n="8b"/>
釋例曰陳之叛楚罪在子辛共王既不能明法示教以<lb/>
肅大臣陳叛之日又不能嚴斷威刑以謝小國而擁其<lb/>
罪人以興兵致討暴師經年加禮於陳陳恨彌篤乃愠<lb/>
而歸罪子辛子辛之貪雖足以取死然共王用刑為失<lb/>
其節故君子論之以為不刑君子此言止為殺公子申<lb/>
與壬夫二人而已此注又兼言殺子反者傳言已則無<lb/>
信尤共王也背盟而敗于鄢陵及殺子反皆是共王無<lb/>
信之事故追言之<lb/>
<pb n="9a"/>
　　<hi>十五</hi>虞書成允成功傳為夏書杜為逸書<lb/>
成允成功此虞書大禹謨之文禹是夏王故傳稱夏書<lb/>
杜不見古文故稱逸書<lb/>
　　<hi>十六</hi>君臨大夫喪位在阼階西鄉<lb/>
喪大記云大夫之喪將大斂既鋪絞紟衾衣君至主人<lb/>
迎先入門右巫止於門外君釋菜祝先入升堂君即位<lb/>
于序端士喪禮君若有賜焉則視斂既布衣君至君升<lb/>
自阼階西鄉以君臨士喪西鄉知臨大夫之喪即位于<lb/>
<pb n="9b"/>
序端者亦西鄉也<lb/>
　　<hi>十七</hi>杞桓公與成公同盟故赴以名<lb/>
釋例曰杞伯姑容未與襄同盟而事逮其父用同盟之<lb/>
禮葢繼好之義也嫌於赴非所盟之君故傳曰始赴以<lb/>
名同盟故也<lb/>
　　<hi>十八</hi>華與樂相優謂為調戱<lb/>
二十八年傳稱慶氏之徒觀優至于魚里是優為戯名<lb/>
也晉語有優施史記滑稽傳有優孟優旃皆善為優遂<lb/>
<pb n="10a"/>
以優著名是優為調戱也<lb/>
　　<hi>十九</hi>向戌葢華臣子罕善樂轡忍忿求安<lb/>
服䖍云言子罕不阿同族亦逐樂轡以正國法忠之至<lb/>
也及樂轡射其門畏從華弱之罰復善樂轡如初是為<lb/>
茹柔吐剛喪其志矣傳故舉之明春秋之義善惡俱見<lb/>
杜以春秋之世君弱臣强莫不葢失掩罪以相忍為國<lb/>
向戌欲葢華臣子罕不怨樂轡皆忍忿求安之事不足<lb/>
以為大尤<lb/>
<pb n="10b"/>
　　<hi>二十</hi>季武子代父為卿見大國<lb/>
昭二年晉韓宣子來聘傳曰告為政而來見也大國政<lb/>
卿尚來見小國知此傳言見者是始代父為正卿往見<lb/>
於大國也<lb/>
　　<hi>二十一</hi>傳堞為堙謂周城為土山及女牆<lb/>
兵書攻城有為堙之法宣十五年公羊傳曰子反乘堙<lb/>
而窺宋城是堙為土山使髙與城等而攻之也言環城<lb/>
是環遶其城知周匝其城為土山也<lb/>
<pb n="11a"/>
　　<hi>二十二</hi>遷萊君寄居于小邾<lb/>
遷萊于郳正義曰郳即小邾也二年傳曰滕薛小邾之<lb/>
不至皆齊故也小邾附屬於齊故滅萊國而遷其君於<lb/>
小邾使之寄居以終身也<lb/>
　　<hi>二十三</hi>啟蟄而郊今卜春分後太晚<lb/>
周禮大宰職云祀五帝前期十日帥執事而卜日然則<lb/>
將祭十日之前預卜之葢一旬一卜也例稱啟蟄而郊<lb/>
建寅之月也此四月三卜葢三月二卜四月又一卜也<lb/>
<pb n="11b"/>
春分之前猶是啟蟄節内於法仍可以郊據傳獻子之<lb/>
言三卜在春分之後則初卜即已大晚故三卜而涉於<lb/>
春分也牛已稱牲是既卜日矣牲既成矣而又卜郊與<lb/>
僖同譏<lb/>
　　<hi>二十四</hi>祭祀不祈而以祭獲福故云祈農<lb/>
案孝經云孝莫大於嚴父嚴父莫大於配天則周公其<lb/>
人也昔者周公郊祀后稷以配天宗祀文王於明堂以<lb/>
配上帝止云配而祀之不言祈農也郊特牲説郊天之<lb/>
<pb n="12a"/>
義曰萬物本乎天人本乎祖此所以配上帝也郊之祭<lb/>
也大報本反始也宣三年公羊傳曰郊則曷為必祭稷<lb/>
王者必以其祖配王者則曷為必以其祖配自内出者<lb/>
無匹不行自外至者無主不止何休云天道闇昧故推<lb/>
人道以接之不以文王配者重本尊始之義也據此諸<lb/>
文則郊祭天者為物本於天故祭天以報本神必須配<lb/>
故推祖以配天止報生成之恩非求未來之福此傳專<lb/>
言郊祀后稷主為祈農事者斯有㫖矣祭祀者為報已<lb/>
<pb n="12b"/>
往非求將來之福也但祭為明神所享將以將來致福<lb/>
將來而獲多福乃由祭以得之禮器稱君子曰祭祀不<lb/>
祈祭者意雖不祈其實福以祭降以祭獲福即祈之義<lb/>
也宗廟之祭緣生事死盡其孝順之心非求耕稼之利<lb/>
少牢饋食者大夫之祭禮也其祭之末尸嘏主人使女<lb/>
受福於天宜稼于田彼豈為田而祭哉神以宜田福之<lb/>
耳郊天之義亦由是也神以人為主人以穀為命人以<lb/>
精意事天天以宜稼祐人以此謂之祈農本意非祈農<lb/>
<pb n="13a"/>
也詩噫嘻序曰春夏祈穀于上帝禮仲春之月月令曰<lb/>
是月也天子乃以元日祈穀于上帝即是郊天之祭也<lb/>
其下即云乃擇元辰天子親載耒耜躬耕帝藉是郊而<lb/>
後耕也獻子此言正與禮合孝經止言尊嚴其父主述<lb/>
孝子之志本意不説郊天之祭無由得有祈穀之言何<lb/>
休膏肓執彼難此追而想之亦可以歎息也<lb/>
　　<hi>二十五</hi>啓蟄建寅中氣耕記春分<lb/>
釋例曰歴法正月節立春啟蟄為中氣二月節驚蟄春<lb/>
<pb n="13b"/>
分為中氣是啟蟄為夏正建寅之月中氣也月令祈穀<lb/>
之後即擇日而耕初耕亦在正月傳言既耕而卜郊宜<lb/>
其不從是此卜之時已涉春分之節時過不復可郊故<lb/>
言耕謂春分指釋獻子言耕是春分之節不謂春分始<lb/>
可耕也釋例又曰僖公襄公夏四月卜郊但譏其非所<lb/>
宜卜不譏其四月不可郊也孟獻子曰啟蟄而郊郊而<lb/>
後耕耕謂春分也言得啟蟄即當卜郊不得過春分也<lb/>
是言此卜在春分之後故獻子譏之據傳獻子此言郊<lb/>
<pb n="14a"/>
天之禮必用周之三月而雜記云孟獻子曰正月日至<lb/>
可以有事於上帝七月日至可以有事於祖七月而禘<lb/>
獻子為之也此與禮記俱稱獻子二文不同必有一謬<lb/>
禮記後人所録左傳當得其真若七月而禘獻子為之<lb/>
則當獻子之時應有七月禘者烝嘗過則書禘過亦宜<lb/>
書何以獻子之時不書七月禘也足知禮記之言非獻<lb/>
子矣<lb/>
　　<hi>二十六</hi>穆子引行露言非才不可居位<lb/>
<pb n="14b"/>
詩國風召南行露之首章也言人行者豈不欲早夜而<lb/>
行乎謂早夜而行則多露濡已義取非禮不可以妄行<lb/>
穆子引之言非其才不可以妄居官位<lb/>
　　<hi>二十七</hi>穆子釋靖共正直之義<lb/>
詩小雅小明之篇言人能安靖共敬以居爾之職位愛<lb/>
好正直之人與之共處於朝則神明聽順之當助女以<lb/>
大福也既引詩文又述其意能憂念下民是為德也正<lb/>
直己心是為正也能以己正正人之曲是為直也此德<lb/>
<pb n="15a"/>
也正也直也三者和備是為仁也人能如是則神明聽<lb/>
順之大福降與之<lb/>
　　<hi>二十八</hi>禮登階臣後君一等<lb/>
聘禮公迎賔于大門内及廟門公揖入立于中庭納賔<lb/>
賔又三揖至于階三讓公升二等鄭𤣥云先賔升二等<lb/>
亦欲君行一臣行二言君先升二等然後臣始升一等<lb/>
是禮登階臣當後君一等<lb/>
　　<hi>二十九</hi>穆叔釋退食委蛇之詩<lb/>
<pb n="15b"/>
羔羊之篇言大夫賢者退朝而食從公門入私門委蛇<lb/>
委蛇然委蛇順從之貌詩之此意謂順者也今孫子為<lb/>
臣而君自處是横不順道以横道而為委蛇其人必將<lb/>
毁折不得終其職位<lb/>
　　<hi>三十</hi>晉悼復霸故魯公稟朝聘之數<lb/>
昭三年鄭子太叔云文襄之霸也令諸侯三嵗而聘五<lb/>
嵗而朝自襄以後晉德少衰諸侯朝聘無復定準今晉<lb/>
悼復修霸業更合諸侯故公朝晉而稟其多少多少傳<lb/>
<pb n="16a"/>
亦無文據子大叔之言不説悼公之法而逺陳文襄之<lb/>
令則悼公此命還同文襄耳非復别制法也<lb/>
　　<hi>三十一</hi>晉八卿和睦<lb/>
八卿和睦正義曰八卿者據九年傳荀塋將中軍士匄<lb/>
佐之荀偃將上軍韓起佐之欒黶將下軍士魴佐之趙<lb/>
武將新軍魏絳佐之<lb/>
　　<hi>三十二</hi>寗俞不敢受彤弓范匄受之為知禮<lb/>
文四年寗俞來聘為賦彤弓寗俞不敢當此賦彤弓而<lb/>
<pb n="16b"/>
宣子受之故解其意彼以彤弓當寗俞故寗俞不敢受<lb/>
此賦彤弓其義在於晉君非當范匄故范匄受之而知<lb/>
為知禮也<lb/>
　<lb/>
　<lb/>
　<lb/>
　<lb/>
　春秋左傳要義卷三十一<lb/>
</p>
<p>
</p>
  </div>
</body>
</text>
</TEI>
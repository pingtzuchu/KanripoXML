<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷五</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷五<lb/>
　　　　　　　　　　　　宋　魏了翁　撰<lb/>
　隱公六年至十一年<lb/>
　　<hi>一</hi>和而不盟曰平平後乃盟<lb/>
六年注和而不盟曰平正義曰宣十五年宋人及楚人<lb/>
平傳載其盟辭昭七年燕暨齊平傳稱盟于濡上似平<lb/>
皆有盟而云不盟者平實解怨和好之辭非要盟也彼<lb/>
<pb n="1b"/>
自既平之後别為盟耳此與定十年及齊平皆傳無盟<lb/>
事定十一年及鄭平下乃云叔還如鄭涖盟平後乃盟<lb/>
知平非盟也<lb/>
　　<hi>二</hi>渝平傳謂更成服氏謂更為約束結平<lb/>
傳注渝變至更成正義曰渝變也釋言文變平者變更<lb/>
前惡而復為和好變即更之義成則平之訓故傳解<lb/>
渝平謂之更成自狐壤以來與鄭不和今日復和故曰<lb/>
更成言更復狐壤以前之好也服䖍云為鄭所獲釋而<lb/>
<pb n="2a"/>
不結平於是更為約束以結之故曰渝平案傳公賂尹<lb/>
氏而與之逃歸非鄭所釋安得釋而結平也<lb/>
　　<hi>三</hi>唐叔受封九宗五正遂世為晉强家<hi>又見定四年</hi>
注翼晉至大夫正義曰唐叔始封受懷姓九宗職官五<lb/>
正者謂周成王滅唐始封唐叔以懷氏一姓九族乃是<lb/>
先代五官之長子孫賜之言五官之長者謂於殷時為<lb/>
五行官長令褒寵唐叔故以其家族賜之耳今云頃父<lb/>
之子嘉父者以頃父舊居職位名號章顯嘉父新為大<lb/>
<pb n="2b"/>
夫未甚著見故繋之於父諸繋父為文者義皆同此也<lb/>
　　<hi>四</hi>滕非亡於齊景世本服注皆誤<lb/>
滕侯卒正義曰譜云滕姬姓文王子錯叔繡之後武王<lb/>
封之居滕今沛郡公丘縣是也自叔繡至宣公十七世<lb/>
乃見春秋隱公以下春秋後六世而齊滅之世本云齊<lb/>
景公亡滕案齊景之卒在滕隱之前世本言隱公之後<lb/>
仍有六世為君而云齊景亡滕為謬何甚服䖍昭四年<lb/>
注亦云齊景亡滕是不考校而謬言之地理志云沛郡<lb/>
<pb n="3a"/>
公丘縣故滕國也周文王子錯叔繡所封三十一世為<lb/>
齊所滅<lb/>
　　<hi>五</hi>五等總稱諸侯<lb/>
傳凡諸至禮經正義曰諸侯者公侯伯子男五等之總<lb/>
號侯訓君也五等之主雖爵命小異而俱是國君故總<lb/>
稱諸侯也<lb/>
　　<hi>六</hi>戎朝發幣於公卿如晉詣公府卿寺<lb/>
注朝而至卿寺正義曰朝於天子獻國之所有亦發陳<lb/>
<pb n="3b"/>
財幣於公卿之府寺如今日者如晉時諸州年終遣㑹<lb/>
計之吏獻物於天子因令以物詣公府卿寺然自漢以<lb/>
來三公所居謂之府九卿所居謂之寺風俗通曰府聚<lb/>
也公卿牧守府道德之所聚也藏府私府財貨之所聚<lb/>
也寺司也庭有法度令官所止皆曰寺釋名曰寺嗣也<lb/>
治事者相嗣續於其内<lb/>
　　<hi>七</hi>陳五父㰱如忘志不在<lb/>
㰱如忘正義曰㰱謂口含血也當㰱血之時如似遺忘<lb/>
<pb n="4a"/>
物然故注云志不在於㰱血也服䖍云如而也臨㰱而<lb/>
忘其盟載之辭言不精也盟載之辭在於簡䇿祝史讀<lb/>
以告神非㰱者自誦之何言忘載辭也且忘否在心五<lb/>
父終不自言已忘泄伯安知其忘而譏之<lb/>
　　<hi>八</hi>宿男卒不名不以名赴<lb/>
注元年至傋故正義曰於例盟以國地則地主與之元<lb/>
年盟于宿知宿與盟也魯宋俱是㣲人宿君必不親與<lb/>
知宿亦大夫盟也盟禱雖異俱是告神荀偃之禱先稱<lb/>
<pb n="4b"/>
君名知大夫聚盟亦各稱君名臣盟既稱君名則君薨<lb/>
得以名赴宿君之卒宜以名赴魯今宿男不名自不以<lb/>
名赴非法不得也故引僖二十三年傳例以明之言其<lb/>
赴不以名雖知亦不得書也諸君不親盟而以名赴魯<lb/>
注云大夫盟於某者義皆出此衛冀隆難杜云周人以<lb/>
諱事神臣子何得以君之名告神又荀偃禱河一時之<lb/>
事耳非正禮也何得知大夫盟先稱君名乎杜必為此<lb/>
解者以諱事神謂諱神之名以事其神若祭祖而諱祖<lb/>
<pb n="5a"/>
之類山川之神尊於諸侯故尚書武成告名山大川云<lb/>
有道周王發則荀偃禱河自稱君名於理何怪<lb/>
　　<hi>九</hi>許祊各有魯别廟今以近兩易<lb/>
注成王至之田正義曰成王營邑於洛以為居土之中<lb/>
貢賦路均將於洛邑受朝許田近於王城故賜周公許<lb/>
田以為魯國朝宿之邑詩魯頌曰居常與許復周公之<lb/>
宇是周公得許田也公羊傳曰許田者何魯朝宿之邑<lb/>
也是許田為魯朝宿之邑鄭請易許田而求祀周公故<lb/>
<pb n="5b"/>
知後世因在許田之中而立周公别廟焉鄭桓公以周<lb/>
宣王之母弟故於泰山之下亦受祊田以為湯沐之邑<lb/>
祊邑内亦有鄭先君别廟此時周室既衰王不巡守鄭<lb/>
以天子不復巡守則泰山之祀既廢祊無所用故欲以<lb/>
祊易許許田近鄭祊田近魯各從本國所近之宜也魯<lb/>
以許田奉周公之祀易其田則廢其祀恐魯以周公别<lb/>
廟為疑慮將不許云已廢泰山之祀而欲為魯祀周公<lb/>
其實廢來已久今始云已廢者欲為魯祀周公故云已<lb/>
<pb n="6a"/>
廢耳方便遜辭以求於魯也定四年祝佗言康叔之受<lb/>
分物云取於有閻之土以共王職取於相土之東都以<lb/>
㑹王之東蒐有閻之土猶魯之許田也相土之東都猶<lb/>
鄭之祊邑也鄭近京師無假朝宿魯近泰山不須湯沐<lb/>
各受其一衛以道路並逺故兩皆有之禮記王制曰方<lb/>
伯為朝天子皆有湯沐之邑於天子之縣内然則朝宿<lb/>
之邑亦名湯沐但向京師主為朝王從王巡守主為助<lb/>
祭祭必浴沐隨事立名朝宿湯沐亦互言之<lb/>
<pb n="6b"/>
　　<hi>十</hi>以近許故名許田<lb/>
異義左氏説諸侯有大功德乃有朝宿湯沐之邑公羊<lb/>
説以為諸侯皆有朝宿湯沐之邑許慎以公羊為非則<lb/>
杜意亦從許慎公羊傳曰此魯朝宿之邑也則曷為謂<lb/>
之許田諱取周田也諱取周田則曷為謂之許田繋之<lb/>
許也曷為繋之許近許也杜言近許之田是用公羊為<lb/>
說杜依公羊之傳邑實近許故以許為名劉君更無所<lb/>
馮直云别有許邑邑自名許非田近許國始名為許以<lb/>
<pb n="7a"/>
規杜氏非其義也<lb/>
　　<hi>十一</hi>先配後祖三說杜以楚圍事為据<lb/>
注鍼子至後祖正義曰先配後祖多有異說賈逵以配<lb/>
為成夫婦也禮齊而未配三月廟見然後配案昏禮親<lb/>
迎之夜袵席相連是士禮不待三月也禹娶塗山四日<lb/>
即去而有啟生焉亦不三月乃配是賈之謬也鄭衆以<lb/>
配為同牢食也先食而後祭祖無敬神之心故曰誣其<lb/>
祖也案昏禮婦既入門即設同牢之饌其間無祭祀之<lb/>
<pb n="7b"/>
事先祭乃食禮無此文是鄭之妄也鄭𤣥以祖為軷道<lb/>
之祭也先為配匹而後祖道言未去而行配案傳既言<lb/>
入於鄭乃云先配而後祖寧是未去之事也若未去先<lb/>
配則鍼子在陳譏之何須云送女也此三說皆滯故杜<lb/>
引楚公子圍告廟之事言鄭忽先逆婦而後告廟故曰<lb/>
先配而後祖此時忽父見在計告廟以否當是莊公之<lb/>
事而譏忽者楚公子圍亦人臣矣而自布几筵告於莊<lb/>
共之廟不言稟君之命知逆者雖受父命當自告廟且<lb/>
<pb n="8a"/>
忽先為配匹而後告祖見其告祖方始譏之知忽自告<lb/>
祖也或可鄭伯為忽娶妻先逆而告廟鍼子見而譏之<lb/>
公子圍告廟者專權自由耳非正也<lb/>
　　<hi>十二</hi>舜以下姓姚胡公始姓媯<lb/>
注因其至媯姓正義曰陳世家云陳胡公滿者虞帝舜<lb/>
之後也昔舜為庶人時居於媯汭其後因為氏姓媯氏<lb/>
武王克殷得媯滿封之於陳是舜由媯汭故陳為媯姓<lb/>
也案世本帝舜姚姓哀元年傳稱虞思妻少康以二姚<lb/>
<pb n="8b"/>
是自舜以下猶姓姚也昭八年傳曰及胡公不淫故周<lb/>
賜之姓是胡公始姓媯耳史記以為胡公之前已姓媯<lb/>
非也<lb/>
　　<hi>十三</hi>子孫共姓别氏合族<lb/>
注報之至曰陳正義曰胙訓報也有德之人必有美報<lb/>
報之以土謂封之以國名以為之氏諸侯之氏則國名<lb/>
是也周語曰帝嘉禹德賜姓曰姒氏曰有夏胙四岳國<lb/>
賜姓姜氏曰有呂亦與賜姓曰媯命氏曰陳其事同也<lb/>
<pb n="9a"/>
姓者生也以此為祖令之相生雖下及百世而此姓不<lb/>
改族者屬也與其子孫共相連屬其旁支别屬則各自<lb/>
立氏禮記大傳曰繋之以姓而弗别百世而昏姻不通<lb/>
者周道然也是言子孫當共姓也其上文云庶姓别於<lb/>
上而戚單於下是言子孫當别氏也氏猶家也傳稱盟<lb/>
於子晳氏逐瘈狗入於華臣氏如此之類皆謂家為氏<lb/>
氏族一也所從言之異耳釋例曰别而稱之謂之氏合<lb/>
而言之則曰族例言别合者若宋之華元華喜皆出戴<lb/>
<pb n="9b"/>
公向魚鱗蕩共出桓公獨舉其人則曰華氏向氏並指<lb/>
其宗則云戴族桓族是其别合之異也記謂之庶姓者<lb/>
以始祖為正姓髙祖為庶姓亦氏族之别名也姓則受<lb/>
之於天子族則稟之於時君天下之廣兆民之衆非君<lb/>
所賜皆有族者人君之賜姓賜族為此姓之始祖耳其<lb/>
不賜者各從父之姓族非復人人賜也晉語稱黄帝之<lb/>
子二十五人其得姓者十二人天子之子尚不得姓况<lb/>
餘人哉固當從其父耳黄帝之子兄弟異姓周之子孫<lb/>
<pb n="10a"/>
皆姓姬者古今不同質文代革周代尚文欲令子孫相<lb/>
親故不使别姓其賜姓者亦少惟外姓媯滿之徒耳賜<lb/>
族者有大功德宜世享祀者方始賜之無大功德任其<lb/>
興衰者則不賜之不賜之者公之同姓葢亦自氏祖字<lb/>
其異姓則有舊族可稱不世其禄不須賜也衆仲以天<lb/>
子得封建諸侯故云胙土命氏據諸侯言耳其王朝大<lb/>
夫不封為國君者亦當王賜之族何則春秋之世有尹<lb/>
氏武氏之徒明亦天子賜之與諸侯之臣義無異也此<lb/>
<pb n="10b"/>
無駭是卿羽父為之請族葢為卿乃賜族大夫以下或<lb/>
不賜也諸侯之臣卿為其極既登極位理合建家若其<lb/>
父祖㣲賤此人新升為卿以其位絶等倫其族不復因<lb/>
故身未被賜無族可稱魯挾鄭宛皆未賜族故單稱名<lb/>
也或身以才舉暫升卿位功德猶薄未足立家則雖為<lb/>
卿竟不賜族羽父為無駭請族知其皆由時命非例得<lb/>
之也華督生立華氏知其恐慮不得故早求之也由此<lb/>
而言明有竟無族者魯之翬挾柔溺名見於經而其後<lb/>
<pb n="11a"/>
無聞是或不得族也其士㑹之帑處秦者為劉氏伍員<lb/>
之子在齊為王孫氏外傳稱知果知知伯之將滅自别<lb/>
其族為輔氏如此之類皆是身自為之非復君賜釋例<lb/>
曰子孫繁衍枝布葉分始承其本末取其别故其流至於<lb/>
百姓萬姓其言自有百姓萬姓未必皆君賜也晉語稱<lb/>
炎帝姓姜則伯夷炎帝之後姜自是其本姓云賜姓曰<lb/>
姜者黄帝之後别姓非一自以姜姓賜伯夷更使為一<lb/>
姓之祖耳非復因舊姓也猶后稷别姓姬不是因黄帝<lb/>
<pb n="11b"/>
姓也<lb/>
　　<hi>十四</hi>死後賜族乃正法生賜非禮<lb/>
諸侯至為族正義曰杜意諸侯以字言賜先人字為族<lb/>
也為謚因以為族謂賜族雖以先人之字或用先人所<lb/>
為之謚因將為族以謚為族者衛齊惡宋戴惡之類是<lb/>
也而劉君乃稱以謚為族全無一人妄規杜氏非其義<lb/>
也死後賜族乃是正法春秋之世亦有非禮生賜族者<lb/>
華督是也釋例曰舊說以為大夫有功德者則生賜族<lb/>
<pb n="12a"/>
非也至於鄭祭仲為祭封人後升為卿經書祭仲以生<lb/>
賜族者檢傳既無同華氏之文則祭者是仲之舊氏也<lb/>
諸侯以字字有二等檀弓曰㓜名冠字五十以伯仲周<lb/>
道也然則二十有加冠之字又有伯仲叔季為長㓜之<lb/>
字二者皆可以為氏矣服䖍云公之母弟則以長㓜為<lb/>
氏貴適統伯仲叔季是也庶公子則以配字為氏尊公<lb/>
族展氏臧氏是也案鄭子人者鄭厲公之弟桓十四年<lb/>
鄭伯使其弟語來盟即其人也而其後為子人氏不以<lb/>
<pb n="12b"/>
仲叔為氏則服言公之母弟以長㓜為氏其事未必然<lb/>
也杜以慶父叔牙與莊公異母自然仲叔非母弟族矣<lb/>
其或以二十之字或以長幼之字葢出自時君之命也<lb/>
叔肸稱叔不稱孫而三桓皆稱孫俱氏長㓜之字自不<lb/>
同也臧氏稱孫展氏不稱孫俱氏二十之字自不同也<lb/>
然則稱孫與不稱孫葢出其家之意未必由君賜也以<lb/>
字為族者謂公之曾孫以王父之字為族也諸侯之子<lb/>
稱公子公子之子稱公孫公子公孫繋公之常言非族<lb/>
<pb n="13a"/>
也其或貶責則亦與族同成十四年叔孫僑如如齊逆<lb/>
女傳曰稱族尊君命也僑如以夫人婦姜氏至自齊傳<lb/>
曰舍族尊夫人也宣元年公子遂如齊逆女遂以夫人<lb/>
至事與僑如正同其傳直云尊君命尊夫人不言稱族<lb/>
舍族既非氏族則不待君賜自稱之矣至於公孫之子<lb/>
不復得稱公曾孫如無駭之輩直以名行及其死也則<lb/>
賜之族以其王父之字為族也此無駭是公之曾孫公<lb/>
之曾孫必須有族故據曾孫為文言以王父字耳公之<lb/>
<pb n="13b"/>
曾孫正法死後賜族亦有未死則有族者則叔孫得臣<lb/>
是也公子公孫於身必無賜族之理經書季友仲遂叔<lb/>
肸者皆是以字配名連言之故杜注並云字也其蕩伯<lb/>
姬者公子蕩之妻不可言公子伯姬故繋於夫字言蕩<lb/>
伯姬蕩非當時之氏其傳云立叔孫氏臧僖伯臧哀伯<lb/>
叔孫戴伯之徒皆傳家據後追言之耳其公孟彄世本<lb/>
以為靈公之子字公孟名彄與季友仲遂相似俱以字<lb/>
配名劉炫不達此㫖妄規杜過非也必如劉解生賜族<lb/>
<pb n="14a"/>
之文證在何處其公之曽孫𤣥孫以外爰及異姓有新<lb/>
升為卿君賜之族葢以此卿之字即為此族案世本宋<lb/>
督是戴公之孫好父說之子華父是督之子計督是公<lb/>
孫耳未合賜族應死後其子乃賜族故杜云督未死而<lb/>
賜族督之妄也沈亦云督之子方可有族耳<lb/>
　　<hi>十五</hi>同姓異姓取舊官邑為族皆稟之君<lb/>
注謂取至時君正義曰舊官謂若晉之士氏舊邑若韓<lb/>
魏趙氏非是君賜則不得為族嫌其居官邑不待公命<lb/>
<pb n="14b"/>
故云皆稟之時君此謂同姓異姓皆然也服䖍止謂異<lb/>
姓又引宋司城韓魏為證韓與司城非異姓司城又自<lb/>
為樂氏不以司城為族也<lb/>
　　<hi>十六</hi>震雷之劈厯電是光<lb/>
九年大雨震電正義曰說文云震劈厯震物者電隂陽<lb/>
激曜也河圖云隂陽相薄為雷隂激陽為電然則震是<lb/>
雷之劈厯電是雷光僖十五年震夷伯之廟是劈厯破<lb/>
之雷之甚者為震故何休云震雷也<lb/>
<pb n="15a"/>
　　<hi>十七</hi>書大雨雪大雨雹與大水不同文<lb/>
大雨雪正義曰說文云雨水從雲下也然則雨者天上<lb/>
下水之名既見雨從天下自上下者因即以雨言之雨<lb/>
螽亦稱為雨故下雪稱雨雪也平原出水為大水直書<lb/>
大水平地尺為大雪不直書大雪而云大雨雪者水從<lb/>
天入地出地乃為多見其在地之多言其出水之大故<lb/>
不言大雨水雪則自天而下即委之於地見其自上而<lb/>
下言其下雪之多故言大雨雪水則俯視雪則仰觀故<lb/>
<pb n="15b"/>
立文有異其大雨雹亦與雪同<lb/>
　　<hi>十八</hi>傳解霖字疑經脫二字<lb/>
經當如傳言大雨霖以震不當云大雨震電是經脫霖<lb/>
以二字而妄加電也<lb/>
　　<hi>十九</hi>鄭突為三覆以待戎<lb/>
衷戎師前後繋之盡殪注為三部伏兵祝聃帥勇而無<lb/>
剛者先犯戎而速奔以遇二伏兵至後伏兵起戎還走<lb/>
祝聃反逐之戎前後及中三處受敵故曰衷戎師殪死<lb/>
<pb n="16a"/>
也正義曰前後及中三處受敵者前謂第一伏逆其前<lb/>
也後謂祝聃與後伏逐其後也中謂第二伏撃其中也<lb/>
衷戎師者謂戎師在三伏之中殪死也釋詁文<lb/>
　　<hi>二十</hi>史疾翬專進故去公子<lb/>
夏翬帥師會齊人鄭人伐宋注公子翬不待公命而貪<lb/>
會二國之君疾其專進故去氏正義曰傳稱羽父先㑹<lb/>
齊侯鄭伯是不待公命也貪㑹二國之君自求其名時<lb/>
史疾其專進故貶去公子公子義與氏同故以氏言之<lb/>
<pb n="16b"/>
　　<hi>二十一</hi>克師衆而易亦曰取<lb/>
三國伐戴鄭伯因其不和伐而取之書伐用師徒也書<lb/>
取克之易也正義曰案傳例克邑不用師徒曰取然則<lb/>
取者據克邑之易今此克得軍師亦稱取者但取者雖<lb/>
據克易之文其克得師衆而易者亦曰取是以莊十一<lb/>
年注云威力兼備若羅網所掩覆一軍皆見禽制<lb/>
　　<hi>二十二</hi>甾戴聲相近故漢於戴國立甾縣<lb/>
地理志云梁國甾縣故戴國應劭曰章帝改曰考城古<lb/>
<pb n="17a"/>
者甾戴聲相近故鄭𤣥詩箋讀俶載為熾甾是其音大<lb/>
同故漢於戴國立甾縣於晉屬陳留<lb/>
　　<hi>二十三</hi>饔餼相見致大禮杜意止謂牲饌<lb/>
注勞者至王爵正義曰聘禮賔至於近郊君使卿朝服<lb/>
用束帛勞覲禮至於郊王使人皮弁用璧勞周禮司儀<lb/>
曰諸公相為賔主君郊勞皆不言以饔餼勞案禮饔餼<lb/>
乃是既相見致大禮不應於郊以設之杜意葢以熟食<lb/>
曰饔生牲曰餼以勞客於郊必有牲饌故以饔餼言之<lb/>
<pb n="17b"/>
非謂大禮之饔餼也勞禮大行人云上公三勞近郊勞<lb/>
一也逺郊勞二也竟首勞三也侯伯再勞去竟首子男<lb/>
一勞去逺郊凡近郊勞皆君自行逺郊使卿竟首使大<lb/>
夫掌客又云上公五積皆眡飱牽侯伯四積子男三積<lb/>
是賔入竟之後有致積禮積雖是牽亦或有熟或在郊<lb/>
致積故謂之郊勞沈依聘禮注其郊之逺近上公逺郊<lb/>
五十里侯伯三十里子男十里近郊各半之<lb/>
　　<hi>二十四</hi>十有一年十下言有<lb/>
<pb n="18a"/>
十有一年至來朝正義曰十下言有者于寶云十盈則<lb/>
更始以竒從盈數故言有也經備文傳從畧故傳不言<lb/>
有<lb/>
　　<hi>二十五</hi>許始封及遷滅改易<lb/>
譜云許姜姓與齊同祖堯四岳伯夷之後也周武王封<lb/>
其苗裔文叔于許今潁川許昌是也靈公徙葉悼公遷<lb/>
夷一名城父又居析一名白羽許男斯處容城自文叔<lb/>
至莊公十一世始見春秋元公子結元年獲麟之嵗也<lb/>
<pb n="18b"/>
當戰國初楚滅之地理志云潁川郡許縣故許國文叔<lb/>
所封二十四世為楚所滅也漢世名許縣耳魏武作相<lb/>
改曰許昌<lb/>
　　<hi>二十六</hi>有直書弑君有諱國惡<lb/>
注實弑至諱也正義曰他君見弑則書弑魯君見弑則<lb/>
書薨公薨例皆地此公又不地故解之言魯史䇿所諱<lb/>
也不忍言君之見弑又不忍言其僵尸之處諱而不書<lb/>
故夫子因之傳不言書曰知是舊史諱之也董狐書趙<lb/>
<pb n="19a"/>
盾弑君仲尼謂之良史不書君弑則是史之不良夫子<lb/>
不改其文而因之者為人臣者或心實愛君為諱愆過<lb/>
或志在疾惡故章賊名雖事跡不同而俱是為國聖賢<lb/>
兩通其事欲見仁非一途僖元年傳曰諱國惡禮也以<lb/>
仲尼之善董狐知為史必須直也以丘明之禮諱知為<lb/>
史又當諱也釋例曰臣之事君猶子之事父㣲諫見志<lb/>
造膝詭辭執其是而諫其非不必其得葢匡救將然而<lb/>
將順其已然故有隱諱之義焉至於激節之士則不然<lb/>
<pb n="19b"/>
南史執簡而累進董狐書法而不隱鬻拳劫君而自刖<lb/>
晏嬰端委而引直聖賢亦録而善之所以廣義訓博大<lb/>
道殷有三仁此之謂也是言聖賢兩通之意也鄭伯髠<lb/>
頑楚子麏齊侯陽生之徒俱實見弑而卒赴魯是他國<lb/>
之臣亦有諱國惡者非獨魯史也<lb/>
　　<hi>二十七</hi>薛奚仲史封後不知誰滅<lb/>
薛魯國薛縣正義曰譜云薛任姓黄帝之苗裔奚仲封<lb/>
為薛侯今魯國薛縣是也奚仲遷於邳仲虺居薛以為<lb/>
<pb n="20a"/>
湯左相武王復以其胄為薛侯齊桓霸諸侯黜為伯獻<lb/>
公始與魯同名小國無記世不可知亦不知為誰所滅<lb/>
地理志云魯國薛縣夏車正奚仲所國後遷於邳湯相<lb/>
仲虺居之<lb/>
　　<hi>二十八</hi>庶姓異姓同姓之别<lb/>
土揖庶姓時揖異姓天揖同姓鄭𤣥云庶姓無親者也<lb/>
異姓昏姻者也是庶姓非同姓也<lb/>
　　<hi>二十九</hi>周先同姓雖有異姓亦曰宗盟<lb/>
<pb n="20b"/>
周之至為後正義曰賈逵以宗為尊服䖍以宗盟為同<lb/>
宗之盟孫毓以為宗伯屬官掌作盟詛之載辭故曰宗<lb/>
盟杜無明解盟之尊卑自有定法不得言尊盟也周禮<lb/>
司盟之官乃是司冦之屬非宗伯也唯服之言得其㫖<lb/>
矣而孫毓難服云同宗之盟則無與異姓何論先後若<lb/>
通共同盟則何稱於宗斯不然矣天子之盟諸侯令其<lb/>
共奬王室未聞離逖異姓獨與同宗者也但周人貴親<lb/>
先叙同姓以其篤於宗族是故謂之宗盟魯人之為此<lb/>
<pb n="21a"/>
言見其重宗之義執其宗盟之文即云無與異姓然則<lb/>
公與族燕則異姓為賔復言族燕不得有異姓也孟軻<lb/>
所云說詩者不以辭害意此之謂也異姓為後者謂王<lb/>
官之伯降臨諸侯以王命而盟耳其春秋之世狎主齊<lb/>
盟者則不復先姬姓也踐土之盟其載書云王若曰晉<lb/>
重魯申是用王命而盟也召陵之㑹劉子在焉故祝佗<lb/>
引踐土為比為有王官故也宋之盟楚屈建先於趙武<lb/>
明是大國在前不先姬姓若姬姓常先則楚不得競也<lb/>
<pb n="21b"/>
且言周之宗盟是唯周乃然故釋例曰斥周而言指謂<lb/>
王官之宰臨盟者也其餘雜盟未必皆然是言餘盟不<lb/>
先姬姓盟則同姓在先朝則各從其爵故鄭康成注禮<lb/>
記云朝覲爵同同位若然案覲禮曰諸侯前朝皆受舍<lb/>
于朝同姓西面北上異姓東面北上鄭𤣥云言諸侯明<lb/>
來朝者衆矣顧其父覲不得並耳分别同姓異姓受之<lb/>
將有先後也若如此言則似朝覲不以爵者但朝覲實<lb/>
以爵同同位就爵同之中先同姓後異姓若盟則爵雖<lb/>
<pb n="22a"/>
不同先同姓也禮記周公朝諸侯於明堂之内三公中<lb/>
階之前北面東上諸侯之位阼階之東西面北上諸伯<lb/>
之國西階之西東面北上諸子之國門東北面東上諸<lb/>
男之國門西北面東上覲禮於方明之壇鄭言諸侯見<lb/>
王之位亦引明堂位為說是則諸侯總見皆以爵為班<lb/>
雖不分别同姓異姓其受禮之時爵同者猶先同姓也<lb/>
其王官之伯臨諸侯之盟雖羣后咸在常先同姓故此<lb/>
言宗盟耳取重宗之事以喻已也取譬之事聊舉一邊<lb/>
<pb n="22b"/>
寡人若朝于薛不敢與諸任齒朝於彼國自可下主國<lb/>
之宗諸侯聚盟不肯先盟主之宗也<lb/>
　　<hi>三十</hi>世本任姓十國<lb/>
世本氏姓篇云任姓謝章薛舒吕祝終泉畢過言此十<lb/>
國皆任姓也<lb/>
　　<hi>三十一</hi>廟内授車未駕故挾輈以走<lb/>
挾輈以走正義曰廟内授車未有馬駕故手挾以走輈<lb/>
轅也方言云楚衛謂轅為輈服䖍云考叔挾車轅箠馬<lb/>
<pb n="23a"/>
而走古者兵車一轅服馬夾之若馬已在轅不可復挾<lb/>
且箠馬而走非捷步所及子都豈復乘車逐之<lb/>
　　<hi>三十二</hi>道方九軌曰逵劉炫謂九道交出<lb/>
冬官考工記匠人營國經涂九軌軌車轍謂王城之内<lb/>
道廣並九車也爾雅釋宫云一達謂之道路二達謂之<lb/>
歧旁三達謂之劇旁四達謂之衢五達謂之康六達謂<lb/>
之莊七達謂之劇驂八達謂之崇期九達謂之逵說爾<lb/>
雅者皆以為四道交出復有旁通故劉炫規過以逵為<lb/>
<pb n="23b"/>
九道交出也今以為道方九軌者葢以九出之道世俗<lb/>
所希不應城内得有此道以記有九軌故以逵當之言<lb/>
並容九軌皆得前達亦是九達之義故李巡注爾雅亦<lb/>
取並軌之義又除方九軌天子之制諸侯之國不得皆<lb/>
有唯鄭城之内獨有其涂故傳於鄭國每言逵也故桓<lb/>
十四年焚渠門入及大逵莊二十八年衆車入自純門<lb/>
及逵市宣十二年入自皇門至于逵路劉君以為國國<lb/>
皆有逵道以規杜氏其義非也<lb/>
<pb n="24a"/>
　　<hi>三十三</hi>蝥狐靈姑鉟蜂旗皆不可曉<lb/>
周禮諸侯建旂孤卿建旜而左傳鄭有蝥弧齊有靈姑<lb/>
鉟皆諸侯之旗也趙簡子有蜂旗卿之旗也其名當時<lb/>
為之其義不可知也<lb/>
　　<hi>三十四</hi>叔叚餬口四方<lb/>
莊公之弟逃於四方故知唯是共叔叚也說文云餬寄<lb/>
食也以此傳言餬口四方故以寄食言之昭七年傳云<lb/>
饘於是粥於是以餬余口釋言云餬饘也則餬是饘粥<lb/>
<pb n="24b"/>
别名今人以薄粥塗物謂之餬紙餬帛則餬者以粥食<lb/>
口之名<lb/>
　　<hi>三十五</hi>新鄭河南舊鄭京兆<lb/>
地理志云河南郡新鄭縣詩鄭國鄭桓公之子武公所<lb/>
國是知新邑於此謂河南新鄭也且志又云京兆鄭縣<lb/>
周宣王弟鄭桓公邑是知舊鄭在京兆也志又云本周<lb/>
宣王弟友為周司徒食采於宗周畿内是為鄭桓公桓<lb/>
公問於史伯曰王室多故何所可以逃死史伯為桓公<lb/>
<pb n="25a"/>
謀取虢鄶之地令寄帑與賄而虢鄶受之後三年幽王<lb/>
敗桓公死其子武公與平王東遷卒定虢鄶之地然則<lb/>
傳云先君新邑於此謂武公始居此也史記鄭世家稱<lb/>
虢鄶自分十邑獻於桓公桓公竟國之案鄭語桓公始<lb/>
謀未取之也武公始國非桓公也全滅虢鄶非獻邑也<lb/>
馬遷之言皆謬矣昭十六年傳子産謂韓宣子曰我先<lb/>
君桓公與商人皆出自周以文殺此地而共處之者謂<lb/>
寄帑與賄之時商人即與俱行耳非桓公身至新鄭<lb/>
<pb n="25b"/>
　　<hi>三十六</hi>主四岳故稱大岳許其後<lb/>
周語稱共工伯鯀二者皆黄炎之後言鯀為黄帝之後<lb/>
共工為炎帝之後炎帝則神農之别號周語又稱堯命<lb/>
禹治水共之從孫四岳佐之胙四岳國命為侯伯賜姓<lb/>
曰姜氏曰有呂賈逵云共共工也從孫同姓末嗣之孫<lb/>
四岳官名大岳也主四岳之祭焉姜炎帝之姓其後變<lb/>
易至於四岳帝復賜之祖姓以紹炎帝之後以此知大<lb/>
岳是神農之後堯四岳也以其主岳之祀尊之故稱大<lb/>
<pb n="26a"/>
岳許國是其後也<lb/>
　　<hi>三十七</hi>盟詛例用一牲非三物並用<lb/>
詛者盟之細殺牲告神令加之殃咎疾射穎考叔者令<lb/>
卒及行間祝詛之欲使神殺之也一卒之内已用一豭<lb/>
又更令一行之間或用雞或用犬重祝詛之犬雞者或<lb/>
雞或犬非雞犬並用何則盟詛例用一牲不用二也豭<lb/>
謂豕之牡者爾雅釋獸豕牝曰豝豝者是牝知豭者是<lb/>
牡祭祀例不用牝且宋人謂宋朝為艾豭明以雄猪喻<lb/>
<pb n="26b"/>
也<lb/>
　　<hi>三十八</hi>息姬姓不知始封<lb/>
世本息國姬姓此息侯伐鄭責其不親親知與鄭國同<lb/>
姬姓也莊十四年傳楚文王滅息其初則不知誰之子<lb/>
何時封也地理志汝南郡有新息縣故息國也<lb/>
　　<hi>三十九</hi>他國事來告則書不告則否<lb/>
凡諸至于策正義曰此傳雖因宋不告敗而發此例其<lb/>
言諸侯有命非獨為被伐之命故注云命者國之大事<lb/>
<pb n="27a"/>
政令也謂諸是大事崩卒㑹盟戰伐克取君臣乖離水<lb/>
火災害經書他國之事皆是來告則書不告則否來告<lb/>
則書者或彼以實告改其告辭而書之或彼以虚告因<lb/>
其虛言而記之立文褒貶章示善惡雖復依告者多不<lb/>
必盡皆依告衛獻公之出奔也傳稱孫林父寗殖出其<lb/>
君名在諸侯之䇿及其書經則云衛侯出奔齊如此之<lb/>
類是改告辭也晉人之敗秦也傳稱潛師夜起以敗秦<lb/>
于令狐秦實未陳不與晉戰晉人諱背前言妄以戰告<lb/>
<pb n="27b"/>
及其書經乃言晉人及秦人戰于令狐如此之類是因<lb/>
虛言也雖復或因其虛或改其實終是歸於勸戒得告<lb/>
乃書也不然則否者雖復傳聞行言實知其事但非故<lb/>
遣來告知亦不書所以慎謬誤辟不審若楚滅六蓼臧<lb/>
文仲歎而為言魯非不知但無命來告故不書也師出<lb/>
臧否亦如之者傳因被兵發例嫌出師伐人不必須告<lb/>
故重明之雖及滅國者既據侵伐發例又嫌滅國事重<lb/>
不待告命故更明之言不書于策者明告命大事皆書<lb/>
<pb n="28a"/>
於國史正䇿以見仲尼修定悉因正䇿之文<lb/>
　　<hi>四十</hi>諸侯三卿無大宰羽父求特置<lb/>
周禮天子六卿天官為大宰諸侯則幷六為三而兼為<lb/>
職焉昭四年傳稱季孫為司徒叔孫為司馬孟孫為司<lb/>
空則魯之三卿無大宰也羽父名見於經已是卿矣而<lb/>
復求大宰葢欲令魯特置此官以榮已耳以後更無大<lb/>
宰知魯竟不立之<lb/>
　　<hi>四十一</hi>誅寪氏則非其罪舍則無罪<lb/>
<pb n="28b"/>
注欲以至無據正義曰劉炫云欲以弑君之罪加寪氏<lb/>
則君非寪氏所弑而復不能以正法誅之正法謂滅其<lb/>
族汙其宫也傳言此者進退無據進誅寪氏則實非寪<lb/>
氏弑君退舍寪氏則無弑君之人是其進退無據也討<lb/>
寪氏之家僅有死者而已言不總誅之<lb/>
　　<hi>四十二</hi>外卿無去族之理鄭宛未賜族<lb/>
三月鄭伯使宛來歸祊注宛鄭大夫不書氏未賜族正<lb/>
義曰内卿貶則去族外卿貶則稱人外無去族之理今<lb/>
<pb n="29a"/>
宛無族傳無譏文故知未賜族也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳要義卷五<lb/>
</p>
<p>
</p>
  </div>
</body>
</text>
</TEI>
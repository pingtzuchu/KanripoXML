<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷十七</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷十七<lb/>
　　　　　　　　　　　　宋　魏了翁　撰<lb/>
　僖公二十七年至二十八年<lb/>
　　<hi>一</hi>書楚人如齊人例書征伐先主兵<lb/>
二十七年注傳言至兵故正義曰此年傳云楚子及諸<lb/>
侯圍宋則是楚子親自来也十二月公㑹諸侯盟于宋<lb/>
公為楚子在宋而往㑹之明與楚子共盟也明年傳晉<lb/>
<pb n="1b"/>
侯執曹伯分曹衛之田以畀宋人其下始云楚子入居<lb/>
于申使子玉去宋由此而言楚子初来圍宋必親至宋<lb/>
國使子玉主兵明年見晉之盛身始去之獨留子玉於<lb/>
宋耳杜以諸侯之貶不至稱人今言楚人不得為楚子<lb/>
之身也子玉楚之正卿宜書其名今書曰楚人非子玉<lb/>
也故以恥不得志以微者告也若然荘二十八年齊人<lb/>
伐衛杜云齊侯稱人者諱取賂而還以賤者告二十二<lb/>
年宋公及楚人戰于泓杜云楚告命不以主帥人數故<lb/>
<pb n="2a"/>
略稱人則以彼二解義亦得通但傳有子玉在宋之文<lb/>
故據子玉解之所以𢎞通其義也既以㣲者来告猶序<lb/>
諸侯之上者春秋之例㑹同以國大小為序征伐則以<lb/>
主兵在前此序諸侯之上由楚主兵故也<hi>二十七年杞用夷禮卷末</hi>
　　<hi>二</hi>國老卿大夫致仕者<lb/>
國老皆賀正義曰王制云有虞氏養國老於上庠養庶<lb/>
老於下庠然則國老者國之卿大夫士之致仕者也<lb/>
　　<hi>三</hi>用子玉以靖國靖内而敗外<lb/>
<pb n="2b"/>
子之至國也正義曰二十三年子玉伐陳城頓而還子<lb/>
文使為令尹叔伯曰子若國何對曰吾以靖國也夫有<lb/>
大功而無貴仕其人能靖者與有幾子文恐子玉矜功<lb/>
為亂故授令尹冀以靖國家此舉其前言以非之<lb/>
　　<hi>四</hi>三軍中為尊二軍上為尊<lb/>
謀元帥正義曰元長也謂將帥之長軍行則重者居中<lb/>
故晉以中軍為尊而上軍次之其二軍則上軍為尊故<lb/>
閔元年晉侯作二軍公將上軍<lb/>
<pb n="3a"/>
　　<hi>五</hi>郤穀五十守學彌篤使為元帥<lb/>
晉語云文公問元帥於趙衰對曰郤穀可年五十矣守<lb/>
學彌惇夫好先王之法者徳義之府也夫徳義生民之<lb/>
本也能敦篤不忘百姓請使郤縠公從之<lb/>
　　<hi>六</hi>漢魏間因伏生謬混虞夏書<lb/>
注尚書至功也正義曰此古文虞書益稷之篇漢魏諸<lb/>
儒不見古文因伏生之謬從堯典至𦙍征凡二十篇總<lb/>
名曰虞夏書以與禹對言故傳通謂大禹謨以下皆<lb/>
<pb n="3b"/>
為夏書也古本作敷納以言明庶以功敷作賦庶作試<lb/>
師受不同古字改易耳賦税者取受之義故為取也庸<lb/>
功釋詁文舜典云敷奏以言明試以功車服以庸文雖<lb/>
畧同此引夏書非舜典也<lb/>
　　<hi>七</hi>晉文公利民非一民懐其生<lb/>
利民之事非止一塗晉語説文公為政云棄責薄斂施<lb/>
舍分災救乏振滯匡困資無輕關易道通賈寛農務穡<lb/>
勸分省用足財利器明徳以厚民性皆是利民之事民<lb/>
<pb n="4a"/>
懐生者謂有懐義之心不復苟且<lb/>
　　<hi>八</hi>魯刺公子買内殺大夫皆書刺<lb/>
二十八年注公子至其罪正義曰經言買傳言叢盖名<lb/>
買字叢或字相似而一謬也周禮司刺掌三刺之法以<lb/>
賛司冦聴獄訟一刺曰訊羣臣再刺曰訊羣吏三刺曰<lb/>
訊萬民鄭𤣥云刺殺也訊而有罪則殺之訊言也内殺<lb/>
大夫此及成十六年刺公子偃皆書刺者若云用彼三<lb/>
刺之法言問臣吏萬民皆言合殺乃始殺之以示不枉<lb/>
<pb n="4b"/>
濫也此三刺之法位在外朝庫門之外臯門之内故小<lb/>
司冦掌外朝之政三公及州長百姓北面羣臣西面羣<lb/>
吏東面於此訊之也魯史獨設此名所以異於外也公<lb/>
羊以為内諱殺大夫謂之刺以為諸侯不得専殺故諱<lb/>
言刺之其意小異<lb/>
　　<hi>九</hi>魯殺子叢告晉楚之詞異<lb/>
魯殺子叢本有兩意謂楚云不卒戍謂晉云叢欲戍衛<lb/>
今經之所書書謂楚之辭不書謂晉之辭者以魯先與<lb/>
<pb n="5a"/>
楚同好恐楚疑之故顯書不卒戍之罪以告屬楚諸侯<lb/>
心實畏晉未敢宣露故經不書告晉之辭蘇云公子買<lb/>
不卒戍者告晉楚之辭也謂晉云公子買比来戍衛今<lb/>
不使終其戍事是以殺之謂楚云比令公子買為楚戍<lb/>
衛其買不終戍事是以殺之<lb/>
　　<hi>十</hi>晉執曹伯畀宋人三傳異杜謂譎而不正<lb/>
注畀與也正義曰劉炫云公羊傳曰畀者何與也其言<lb/>
以畀宋人何與使聴之何休云宋稱人者明聴訟必師<lb/>
<pb n="5b"/>
㫁與其師衆共之穀梁傳曰畀與也其曰人何也不以<lb/>
晉侯畀宋公也注云畀上與下之辭故不以侯畀公案<lb/>
傳執曹伯分曹衛之田以畀宋人則田亦稱人非為㫁<lb/>
獄故稱人也若不使晉侯與宋公自可改其畀名何以<lb/>
名之為畀而使義不得與也若與宋人豈宋國卑賤之<lb/>
人得受曹伯而治之乎二傳之言皆不得合左氏當以<lb/>
人為衆辭舉國而稱之耳<lb/>
　　<hi>十一</hi>㑹以國為序盟則異姓為後<lb/>
<pb n="6a"/>
傳稱王子虎盟諸侯于王庭而不書子虎知子虎臨盟<lb/>
不與㰱定四年傳稱踐土之盟其載書云王若曰晉重<lb/>
魯申衛武蔡甲午鄭揵齊潘宋王臣莒期其次與㑹不<lb/>
同者㑹之班次以國大小為序及其盟也王臣臨之異<lb/>
姓為後故載書之次與㑹異也定四年召陵之㑹傳稱<lb/>
祝佗言於萇𢎞曰踐土之盟衛成公不在夷叔其母弟<lb/>
也猶先蔡萇𢎞説告劉子乃長衛侯於盟如彼傳文則<lb/>
踐土召陵二盟衛皆先蔡而經書諸國之序二國皆蔡<lb/>
<pb n="6b"/>
在衛先者釋例曰周之宗盟異姓為後故踐土載書齊<lb/>
宋雖大降於鄭衛斥周而言止謂王官之宰臨盟者也<lb/>
其餘雜盟未必皆然踐土召陵二㑹蔡在衛上時國次<lb/>
也至盟乃正其髙下者敬恭明神本其始也<hi>二十八年城濮不書陳蔡卷末</hi>
　　<hi>十二</hi>左氏於踐土無召王之事與公穀異<lb/>
穀梁傳曰朝不言所言所者非其所也是其由非京師<lb/>
故稱王所也公羊傳曰曷為不言公如京師天子在是<lb/>
<pb n="7a"/>
也曷為不言天子在是不與致天子也其意言晉文公<lb/>
召王来踐土左傳於此無召王之事直云作王宫于踐<lb/>
土杜云襄王聞晉戰勝自往勞之故為作宫則以王意<lb/>
自往非晉召之<lb/>
　　<hi>十三</hi>㑹温陳在鄭下與後至例異<lb/>
桓十六年公㑹宋公衛侯陳侯蔡侯伐鄭杜云蔡常在<lb/>
衛上今序陳下盖後至二十九年翟泉之盟秦人在陳<lb/>
蔡之下傳歴序諸侯之卿而有秦小子憖杜云秦小子<lb/>
<pb n="7b"/>
憖在蔡下者若宋向戌之後㑹彼二事班失其次杜以<lb/>
後至釋之知此陳共公稱子降在鄭下非後至者杜以<lb/>
後至為説亦無明文正以國之大小班序先定今乃退<lb/>
在小國之下因向戍有後至之譏故取以為説耳<lb/>
　　<hi>十四</hi>釋距躍曲踊三百<lb/>
説文云躍迅也踊跳也然則躍以疾生名故以距躍為<lb/>
超越言距地向前跳而越物過也曲踊以曲為言則謂<lb/>
向上跳而折復下故以曲踊為跳踊耳言直上向下而<lb/>
<pb n="8a"/>
已以傷病之人而再言三百不可為六百跳也杜言百<lb/>
猶勵亦不知勵何所謂盖復訓勵為勉言每跳皆勉力<lb/>
為之<lb/>
　　<hi>十五</hi>西廣東宫兵<lb/>
廣車盖兵車之名名之為廣因即以車表兵謂屬西廣<lb/>
之兵也文元年商臣以宫甲圍成王是東宫兵也周禮<lb/>
司馬凡制軍百人為卒知六卒六百人也<lb/>
　　<hi>十六</hi>食言肥直氣飽<lb/>
<pb n="8b"/>
朕不食言孔安國云食盡其言偽不實也哀二十五年<lb/>
傳孟武伯惡郭重曰何肥也公曰是食言多矣能無肥<lb/>
乎然則食言者言而不行如食之消散後終不行則前<lb/>
言為偽通謂偽言為食言故爾雅訓食為偽注直氣盈<lb/>
飽正義曰素訓為空忿怒之深空腹不食直氣盈飽也<lb/>
　　<hi>十七</hi>傳舉韅靷鞅靽小事明諸事皆備<lb/>
説文云韅著掖皮也靷引軸也鞅頸皮也此注與説文<lb/>
不同盖以時驗而為解也驂馬挽車有皮在背者有約<lb/>
<pb n="9a"/>
胸者有在腹為帶者有縶絆其足者從馬上而下次之<lb/>
在後正謂在足是也傳唯舉四事文無所結舉其小事<lb/>
皆具言其駕乗修備明諸事皆備也<lb/>
　　<hi>十八</hi>王賜晉侯大輅戎輅之服<lb/>
注大輅至有服正義曰周禮巾車金輅鈎樊纓九就建<lb/>
大旂以賔同姓以封革路龍勒絛纓五就建大白以即<lb/>
戎金路以封同姓知大輅是金路也革路以即戎言戎<lb/>
輅戎車即周禮之革路二輅各有服者周禮司服侯伯<lb/>
<pb n="9b"/>
之服自鷩冕而下凡兵事韋弁服金輅祭祀所乗其大<lb/>
輅之服當謂鷩冕之服戎輅之服當謂韋弁服也<lb/>
　　<hi>十九</hi>秬鬯一卣<lb/>
注秬黒至器名正義曰秬黒黍釋草文李巡云黒黍一<lb/>
名秬黍周禮鬯人掌共秬鬯而飾之鄭𤣥云鬯釀秬為<lb/>
酒芬香條暢於上下也鬱人掌祼器凡祭祀之祼事和<lb/>
鬱鬯以實彞而陳之禮祭祀必先祼是用之以降神也<lb/>
釋器云彞卣罍器也李巡曰卣鬯之罇也孫炎曰罇彞<lb/>
<pb n="10a"/>
為上罍為下卣居中也詩江漢篇述宣王賜召穆公云<lb/>
秬鬯一卣告于文人鄭箋云賜之使祭其宗廟告其先<lb/>
祖也當賜之時實之於卣其祭則陳之於彞也<lb/>
　　<hi>二十</hi>釋孟諸之麋<lb/>
釋地云十藪宋有孟諸郭璞云今在梁國睢陽縣東北<lb/>
周禮職方氏正東曰青州其澤藪曰望諸禹貢豫州導<lb/>
河澤被孟豬明皆是一物而字改易耳釋水云水草交<lb/>
為湄李巡曰水中有草木交㑹曰湄古字皆通<lb/>
<pb n="10b"/>
　　<hi>二十一</hi>風于澤失馬牛又軍中亡旃<lb/>
劉炫規過以為放牛馬於澤失大斾左旃不失牛馬費<lb/>
誓云馬牛其風臣妾逋逃則有常刑今既亡左旃又失<lb/>
牛馬為罪至重故殺之以徇若牛馬不失又大旃在軍<lb/>
何得因放牛馬而亡左旃故知澤失馬牛軍失左旃<lb/>
　　<hi>二十二</hi>師有功則愷樂愷歌<lb/>
大司馬云若師有功則左執律右秉鉞以先愷樂獻于<lb/>
社注云律所以聴軍聲鉞所以為将威兵樂曰愷司馬<lb/>
<pb n="11a"/>
法曰得意則愷樂愷歌示喜也<lb/>
　　<hi>二十三</hi>衛元咺訟君鍼甯代君坐獄<lb/>
注大士至之義正義曰周禮獄官多以士為名鄭𤣥云<lb/>
士察也主察獄訟之事者周禮命夫命婦不躬坐獄訟<lb/>
小司冦職文也鄭𤣥云為治獄史褻尊者也躬身也不<lb/>
身坐必使其屬若子弟也元咺不冝與君對坐故使鍼<lb/>
荘子代衛侯為坐獄之主甯子為輔輔荘子也以甯子<lb/>
位髙故先言之士榮亦輔荘子舉其官名以其主獄事<lb/>
<pb n="11b"/>
故亦使輔之與晉之獄官對理質正元咺也所引傳曰<lb/>
在襄十年<lb/>
　　<hi>二十四</hi>甯俞為君職槖饘<lb/>
注甯俞至者深正義曰甯俞親以衣食為已職者慮君<lb/>
飢渇且防酖毒也詩毛傳曰小曰槖大曰囊囊槖所以<lb/>
盛衣亦可以盛食宣二年傳曰為之簞食與肉寘諸槖<lb/>
以與之是也釋言曰餬饘也鬻糜也郭璞曰饘糜也<lb/>
　　<hi>二十五</hi>晉實召王而書狩此文公譎而不正<lb/>
<pb n="12a"/>
注晉侯至之事正義曰晉侯本意止欲大合諸侯之師<lb/>
共尊事天子以為臣之名義實無覬覦之心但於時周<lb/>
室既衰天子㣲弱忽然帥九國之師将數十萬衆入京<lb/>
師以臨天子似有篡奪之謀恐為天子拒逆或復天子<lb/>
怖懼棄位出奔則晉侯心實盡誠無辭可解故自嫌彊<lb/>
大不敢朝王故召諸侯来㑹于温温去京師路近因加<lb/>
諷諭令王就㑹受朝天子不可以受朝為辭故令假稱<lb/>
出狩若言王自出狩諸侯因㑹遇王遂共朝王得盡君<lb/>
<pb n="12b"/>
臣之禮皆孔子所謂譎而不正之事穀梁傳曰全天王<lb/>
之行也為若將狩而遇諸侯之朝也為天王諱也是使<lb/>
王狩之意也公羊以為踐土與此皆是晉侯召王何休<lb/>
云晉文公年老恐霸功不成故上白天子曰諸侯不可<lb/>
卒致願王居踐土下謂諸侯曰天子在是不可不朝迫<lb/>
使正君臣明王法案温去京師路無百里晉侯巳能致<lb/>
之於温何故不能致之於洛何休妄造其辭事非晉侯<lb/>
之意故杜氏正之自嫌彊大不敢朝周耳<lb/>
<pb n="13a"/>
　　<hi>二十六</hi>河陽趙盾泄冶三事特稱仲尼曰<lb/>
河陽之狩趙盾之弑泄冶之罪此三事特稱仲尼曰者<lb/>
史策所書皆書實事晉侯召王使狩而作自狩之文是<lb/>
言不實也凡例弑君稱君君無道靈公不君而稱臣以<lb/>
弑似君無過也大夫無罪見殺不書其名泄冶忠諫而<lb/>
被殺書名乃罪合死也此三事皆違凡典變舊例以起<lb/>
起大義危疑之理恐人不信須聖言以為證<lb/>
　　<hi>二十七</hi>諸侯與王人盟于翟泉没公皆稱人<lb/>
<pb n="13b"/>
二十九年注翟泉至稱人正義曰傳曰卿不書罪之也<lb/>
在禮卿不㑹公侯唯言諸侯之卿㑹魯君罪耳不言罪<lb/>
魯侯與子虎知其亦有罪者襄二十六年公㑹晉人鄭<lb/>
良霄宋人曹人于澶淵彼為趙武敵公貶之稱人而文<lb/>
不没公此没公不書明公别有罪五年公及齊侯宋公<lb/>
<hi>云云</hi>㑹王世子于首止王世子不盟也九年公㑹宰周<lb/>
公<hi>云云</hi>于葵丘宰周公不盟也往年踐土之㑹王子虎<lb/>
盟諸侯于王庭宣七年黒壤之㑹王叔桓公臨之王之<lb/>
<pb n="14a"/>
公卿皆不與諸侯共盟則知諸侯不合盟王臣王臣不<lb/>
合與於盟今王子虎亦貶稱人知魯侯諱盟天子大夫<lb/>
故沒公不書也王子虎違禮下盟故貶稱人<lb/>
　　<hi>二十八</hi>晉自温㑹後嘗伐鄭鄭至今未服<lb/>
且謀伐鄭正義曰晉侯受命鄭伯傅王踐土與温二㑹<lb/>
咸在鄭無叛晉之状而此㑹謀伐鄭者文公昔嘗過鄭<lb/>
鄭不禮焉城濮戰前鄭復如楚雖以楚敗之後畏威来<lb/>
㑹晉侯以大義受之内實懐恨此㑹鄭人不至必有背<lb/>
<pb n="14b"/>
晉之心故謀伐之也晉語城濮戰下稱文公誅觀状以<lb/>
伐鄭及其陴鄭人以名實行成公不許得叔詹将亨而<lb/>
舎之左傳無伐鄭之事盖温㑹以後已嘗伐鄭鄭至今<lb/>
未服故此㑹謀伐明年遂與秦圍之傳曰且貳於楚也<lb/>
是鄭自知負晉故有二心也<lb/>
　　<hi>二十九</hi>杞用夷禮貶爵曰子<lb/>
杞桓公来朝用夷禮故曰子杞先代之後而迫於東夷<lb/>
風俗雜壊言語衣服有時而夷故杞子卒傳言其夷也<lb/>
<pb n="15a"/>
今稱朝者始於朝禮終而不全異於介葛盧故唯貶其<lb/>
爵<lb/>
　　<hi>三十</hi>城濮子玉及陳蔡之師不書楚告略<lb/>
戰于城濮楚師敗績宋公齊國歸父秦小子憖既次城<lb/>
濮以師屬晉不與戰也子玉及陳蔡之師不書楚人恥<lb/>
敗告文略也大崩曰敗績正義曰劉炫規過以為晉人<lb/>
告略今知不然者但於此戰時魯猶屬楚凡禍福相告<lb/>
必同好之國故知楚人来告也楚人来告不言陳蔡者<lb/>
<pb n="15b"/>
恥其諸國皆在不能敵晉故略言楚人而巳若其晉告<lb/>
則應矜其勝事以少敗多何肯略其陳蔡而不告也<lb/>
　　<hi>三十一</hi>晉有三軍今増置三行辟六軍名<lb/>
晉侯作三行以禦狄荀林父將中行屠擊將右行先蔑<lb/>
將左行晉置上中下三軍復増置三行以辟天子六軍<lb/>
之名三行無佐疑大夫帥<lb/>
　<lb/>
　春秋左傳要義卷十七<lb/>
</p>
<p>
</p>
  </div>
</body>
</text>
</TEI>
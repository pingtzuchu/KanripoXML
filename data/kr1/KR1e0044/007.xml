<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷七</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷七<lb/>
　　　　　　　　　　　　宋　魏了翁　撰<lb/>
　桓公三年至六年<lb/>
　　<hi>一</hi>桓於春不書王言十四失不班厯<lb/>
三年注經之至嬴縣正義曰桓公元年二年十年十八<lb/>
年凡四年於春有王九年春無王無月其餘十三年雖<lb/>
春有月悉皆無王糓梁傳曰桓無王其曰王何也謹始<lb/>
<pb n="1b"/>
也桓弟弑兄臣弑君天子不能定諸侯不能救百姓不<lb/>
能去以爲無王之道遂可以至焉爾元年有王所以治<lb/>
桓也二年有王正與夷之卒也十年有王正終生之卒<lb/>
也十八年書王范寗注云此年書王以王法終治桓之<lb/>
事先儒多用糓梁之說賈逵云不書王弑君易祊田成<lb/>
宋亂無王也元年治桓二年治督十年正曹伯十八年<lb/>
終始治桓杜以正是王正厯從王出故以爲王者班厯<lb/>
史乃書王明此厯天王之所班也其或廢法違常失不<lb/>
<pb n="2a"/>
班厯則諸侯之史不得書王言此十三年無王皆王不<lb/>
班厯故也<lb/>
　　<hi>二</hi>劉炫規杜周不班厯魯不改厯自矛楯<lb/>
劉炫規過云天王失不班厯經不書王乃是國之大事<lb/>
何得傳無異文又昭二十二年以後王室有子朝之亂<lb/>
經皆書王豈是王室猶能班厯又襄二十七年再失閏<lb/>
杜云魯之司厯頓置兩閏又哀十三年十二月螽杜云<lb/>
季孫雖聞仲尼之言而不正厯如杜所注厯既天王所<lb/>
<pb n="2b"/>
班魯人何得擅改又子朝奔楚其年王室方定王位猶<lb/>
且未定諸侯不知所奉復有何人尚能班厯昭二十三<lb/>
年秋乃書天王居於狄泉則其春未有王矣時未有王<lb/>
厯無所出何故其年亦書王也若春秋之厯必是天王<lb/>
所班則周之錯失不關於魯魯人雖或知之無由輙得<lb/>
改正襄二十七年傳稱司厯過再失閏者是周司厯也<lb/>
魯司厯也而杜釋例云魯之司厯始覺其謬頓置兩閏<lb/>
以應天正若厯爲王班當一論王命寧敢專置閏月改<lb/>
<pb n="3a"/>
易嵗年哀十二年十二月螽仲尼曰火猶西流司厯過<lb/>
也杜於釋例又云季孫雖聞此言猶不即改明年復螽<lb/>
於是始悟十四年春乃置閏欲以補正時厯既言厯爲<lb/>
王班又稱魯人輒改改之不憚於王亦復何須王厯杜之<lb/>
此言自相矛楯以此立說難得而通又案春秋經之闕<lb/>
文甚多其事非一亦如夫人有氏無姜有姜無氏及<lb/>
大雨霖廧咎如潰之類也此無王者正是闕文耳今刪<lb/>
定知此不書王非是經之闕文必以爲失不班厯者杜<lb/>
<pb n="3b"/>
之所據雖無明文若必闕文止應一事兩事而已不應<lb/>
一公之内十四年並闕王字杜以周禮有頒告朔於邦<lb/>
國都鄙以有成文故爲此說但齊桓晉文以前翼戴天<lb/>
子王室雖微猶能班厯至靈王景王以後王室卑㣲厯<lb/>
或諸侯所爲亦遥禀天子正朔所以有子朝之亂經仍<lb/>
稱王不責所不得也猶如大夫之疾卒公疾在外雖不<lb/>
與小歛亦同書日之限然則司厯之過魯史所改據此<lb/>
而言有何可責劉君不尋此㫖横生異同以規杜過恐<lb/>
<pb n="4a"/>
非其義也<lb/>
　　<hi>三</hi>闇虛當月月必滅光<lb/>
食既者謂日光盡也故云既盡也月體無光得日照而<lb/>
生光半照即爲弦全照乃成望望爲日光所照反得奪<lb/>
月光者厯家之說當日之衝有大如日者謂之闇虚闇<lb/>
虚當月則月必滅光故爲月食張衡靈憲曰當日之衝<lb/>
光常不合是謂闇虚在星則星㣲遇月則月食是言日<lb/>
奪月光故月食也若是日奪月光則應毎望常食而望<lb/>
<pb n="4b"/>
亦有不食者由其道度異也<lb/>
　　<hi>四</hi>日月一百七十餘日一交有正不正<lb/>
日月異道有時而交交則相犯故日月遞食交在望前<lb/>
朔則日食望則月食交在望後望則月食後月朔<lb/>
則日食交正在朔則日食既前後望不食交正在望則<lb/>
月食既前後朔不食大率一百七十三日冇餘而道始<lb/>
一交非交則不相侵犯故朔望不常有食也道不正交<lb/>
則日斜照月故月光更盛道若正交則日衝當月故月<lb/>
<pb n="5a"/>
光即滅譬如火斜照水日斜照鏡則水鏡之光旁照他<lb/>
物若使鏡正當日水正當火則水鏡之光不能有照日<lb/>
之奪月亦猶是也日月同㑹道度相交月揜日光故日<lb/>
食日奪月光故月食言月食是日光所衝日食是月體<lb/>
所映故日食常在朔月食常在望也<lb/>
　　<hi>五</hi>月在日南日北故食有上下<lb/>
食有上下者行有高下謂月在日南從南入食南下北<lb/>
高則食起於下月在日北從北入食則食發於高是其<lb/>
<pb n="5b"/>
行有高下故食不同也故異義云月高則其食虧於上<lb/>
月下其食虧於下也日月之體大小正同相揜宻者二<lb/>
體相近正映其形故光得溢出而中食也相揜䟽者二<lb/>
體相逺月近而日逺自人望之則月之所映者廣故日<lb/>
光不復能見而日食既也日食者實是月映之也但日<lb/>
之所在月體不見聖人不言月來食日而云有物食之<lb/>
以自食爲文闕於所不見也<lb/>
　　<hi>六</hi>天子不親逆女諸侯有故得使卿<lb/>
<pb n="6a"/>
注禮君至卿逆正義曰天子尊無與敵不自親逆使卿<lb/>
逆而上公臨之諸侯則親逆有故得使卿八年祭公逆<lb/>
王后於紀傳曰禮也是當使人天子不親逆也襄十五<lb/>
年傳曰官師從單靖公逆王后於齊卿不行非禮也是<lb/>
知天子之禮當使卿逆而上公臨之也禮記哀公問曰<lb/>
冕而親迎不已重乎孔子對曰合二姓之好以繼先聖<lb/>
之後以爲天地宗廟社稷之主君何謂已重乎此對哀<lb/>
公指言魯事是諸侯正禮當親逆也莊二十四年公如<lb/>
<pb n="6b"/>
齊逆女丘明不爲之傳以其得禮故也文四年逆婦姜<lb/>
於齊傳曰卿不行非禮也以卿不行爲非禮知君有故<lb/>
得使卿逆也<lb/>
　　<hi>七</hi>桓惡而有年異之<lb/>
宣十六年書大有年糓梁傳曰五榖皆熟爲有年五榖<lb/>
大熟爲大有年杜取榖梁爲說其義亦當然也周禮疾<lb/>
醫以五榖養病鄭𤣥云五榖麻黍稷麥豆即月令五時<lb/>
所食榖也賈云桓惡而有年豐異之也言有非其所宜<lb/>
<pb n="7a"/>
有案昭元年傳曰國無道而年榖和熟天賛之也是言<lb/>
嵗豐爲佐助之非妖異之物也君行既惡澤不下流遇<lb/>
有豐年輙以爲異是則無道之世唯宜有大饑不冝有<lb/>
豐年非上天祐民之本意也<lb/>
　　<hi>八</hi>兩服爲主以漸參之故爲驂駟<lb/>
注驂騑馬正義曰說文云騑驂旁馬是騑驂爲一也初<lb/>
駕馬者以二馬夾轅而已又駕一馬與兩服爲參故謂<lb/>
之驂又駕一馬乃謂之駟故說文云驂駕三馬也駟一<lb/>
<pb n="7b"/>
乘也兩服爲主以漸參之兩旁二馬遂名爲驂故緫舉<lb/>
一乘則謂之駟指其騑馬則謂之驂詩稱兩驂如舞二<lb/>
馬皆稱驂禮記稱說驂以賻之一馬亦稱驂是本其𥘉<lb/>
參遂以爲名也驂馬在衡外挽靷毎絓於木由頸不當<lb/>
衡故也名騑者以駟馬冇騑騑之容故少儀云騑騑翼<lb/>
翼是也<lb/>
　　<hi>九</hi>翬遂逆女傳文各言其一<lb/>
公子遂逆女傳言尊君命是奉時君之命也此言脩先<lb/>
<pb n="8a"/>
君之好是稱先君爲辭也翬遂俱是逆女傳文各言其<lb/>
一是互舉其義昏禮納采辭曰某有先人之禮使某也<lb/>
請納采其納徴辭曰某有先人之禮使某也請納徴是<lb/>
男家辭也主人醴賔辭曰子爲事故至於某之室某有<lb/>
先人之禮請醴從者是女家辭也彼士禮也故稱先人<lb/>
若諸侯則稱先君<lb/>
　　<hi>十</hi>凡公嫁女卿大夫送之<lb/>
凡公至送之正義曰昏以相敵爲耦先以敵國爲文然<lb/>
<pb n="8b"/>
後於大國小國辨其所異姊妹於敵國猶上卿送之於<lb/>
大國則上卿必矣且姊妹禮於先君不以所嫁輕重雖<lb/>
則小國亦使上卿送也於小國則上大夫送之文承公<lb/>
子送之下謂送公子非送姊妹也周禮班官唯有中大<lb/>
夫無上大夫也<lb/>
　　<hi>十一</hi>三卿五大夫五人中又分上下<lb/>
禮記王制曰諸侯之上大夫卿鄭𤣥云上大夫曰卿則<lb/>
上大夫即卿也又無上大夫矣而此云上大夫者諸侯<lb/>
<pb n="9a"/>
之制三卿五大夫五人之中又復分爲上下成三年傳<lb/>
曰次國之上卿當大國之中中當其下下當其上大夫<lb/>
小國之上卿當大國之下卿中當其上大夫下當其下<lb/>
大夫是分大夫爲上下也<lb/>
　　<hi>十二</hi>芮伯萬出居魏釋芮魏本末<lb/>
地理志云馮翊臨晉縣芮卿故芮國也河東郡河北縣<lb/>
詩魏國也世本芮魏皆姬姓尚書顧命成王將崩有芮<lb/>
伯爲卿士名諡不見魏之初封不知何人閔元年晉獻<lb/>
<pb n="9b"/>
公滅魏芮則不知誰滅之<lb/>
　　<hi>十三</hi>雖周正建子言時皆據夏正<lb/>
周之春正月建子即是夏之仲冬也周禮大司馬中冬<lb/>
敎大閱遂以狩田是田狩從夏時也釋例曰三王異正<lb/>
朔而夏數爲得天雖在周代於言時舉事皆據夏正故<lb/>
公以春狩而傳曰書時禮也<lb/>
　　<hi>十四</hi>諸國各有狩地非常故書<lb/>
哀十四年傳曰西狩於大野經不書大野明其得常地<lb/>
<pb n="10a"/>
故不書耳由此而言則狩於禚蒐於紅及此蒲昌間皆<lb/>
非常地故書地也田狩之地須有常者古者民多地狹<lb/>
唯在山澤之間乃有不殖之地故天子諸侯必於其封<lb/>
内擇隙地而爲之僖三十三年傳曰鄭之有原圃猶秦<lb/>
之有具囿也是其諸國各有常狩之處違其常處則犯<lb/>
害居民故書地以譏之<lb/>
　　<hi>十五</hi>宰渠伯糾攝父職以出聘故譏<lb/>
注宰官至放此正義曰周禮天官有大宰小宰宰夫知<lb/>
<pb n="10b"/>
宰是官也傳言父在故名知伯糾是名自然渠爲氏矣<lb/>
周禮大宰卿小宰中大夫宰夫下大夫未知伯糾是何<lb/>
宰也貶之乃書名則於法當書字但中下大夫例皆書<lb/>
字則此宰高下猶未可量故注直言王官之宰不指小<lb/>
宰宰夫愼疑故也詩稱濟濟多士書戒無曠庶官爲政<lb/>
有三擇人爲急王官之宰當以才授位今其父居官而<lb/>
使子攝職是王者輕侮爵位遭人則可故書名以譏之<lb/>
糾之出聘事由於王而貶糾者王不應授糾糾不應受<lb/>
<pb n="11a"/>
使二者俱有其過貶糾亦所以責王如宰咺之比也<lb/>
　　<hi>十六</hi>州公虞公皆以小國稱<lb/>
州公如曹正義曰周禮公之地封疆方五百里侯四百<lb/>
里伯三百里子二百里男一百里隱五年公羊傳曰天<lb/>
子三公稱公王者之後稱公其餘大國稱侯小國稱伯<lb/>
子男然則三公之外爵稱公者唯二王之後杞與宋耳<lb/>
此州公及僖五年晉人執虞公並是小國而得稱公者<lb/>
鄭𤣥王制注以爲殷地三等百里七十里五十里武王<lb/>
<pb n="11b"/>
克殷雖制五等之爵而因殷三等之地及周公制禮大<lb/>
國五百里小國百里所因殷之諸侯亦以功黜陟之其<lb/>
不滿者皆益之地爲百里焉是以周世有爵尊而國小<lb/>
爵卑而國大者言爵尊國小盖指此州公虞公也案虞<lb/>
是克啇始封非爲殷之餘國鄭𤣥之言不可通於此矣<lb/>
杜之所解亦無明言唯世族譜云虞姬姓武王克商封<lb/>
虞仲之庶孫以爲虞仲之後處中國爲西吳後世謂之<lb/>
虞公服䖍云春秋前以黜陟之法進爵爲公未知孰是<lb/>
<pb n="12a"/>
或者嘗爲三公之官若虢公之屬故稱公也以其無文<lb/>
故備言之劉炫難服云周法二王之後乃得稱公雖復<lb/>
周公大公之勲齊桓晉文之霸位止通侯未升上等州<lb/>
有何功得遷公爵若其爵得稱公土亦應廣安得爵爲<lb/>
上公地仍小國若地被兼黜爵亦冝減安得地既削小<lb/>
爵尚尊崇此則理之不通也<lb/>
　　<hi>十七</hi>始貳於虢至是全奪鄭伯政<lb/>
隱三年傳稱王貳於虢謂欲分政於虢不復專任鄭伯<lb/>
<pb n="12b"/>
也及平王崩周人將畀虢公政即周鄭交惡未得與之<lb/>
八年傳曰虢公忌父始作卿士於周於是始與之政共<lb/>
鄭伯分王政矣九年傳曰鄭伯爲王左卿士然則虢公<lb/>
爲右卿士與鄭伯夾輔王也此年王奪鄭伯政全奪與<lb/>
虢不使鄭伯復知王政鄭伯積恨不復朝王<lb/>
　　<hi>十八</hi>田穰苴司馬法<lb/>
史記稱齊景公之時有田穰苴善用兵景公尊之位爲<lb/>
大司馬六國時齊威王用兵行威大放穰苴之法乃使<lb/>
<pb n="13a"/>
大夫追論古者司馬兵法而附穰苴其中凡一百五十<lb/>
篇號曰司馬法<lb/>
　　<hi>十九</hi>注以旝爲旃或謂以大木發石<lb/>
賈逵以旝爲發石一曰飛石引范蠡兵法作飛石之事<lb/>
以證之說文亦云建大木置石其上發以機以磓敵與<lb/>
賈同也案范蠡兵法雖有飛石之事不言名爲旝也發<lb/>
石非旌旗之比說文載之㫃部而以飛石觧之爲不類<lb/>
矣且三軍之衆人多路逺發石之動何以可見而使二<lb/>
<pb n="13b"/>
拒準之爲擊鼔候也注以旃說爲長故從之<lb/>
　　<hi>二十</hi>祭仲是名公羊以爲字因善其行權<lb/>
隠元年傳稱祭仲上云祭仲足此云祭足十一年傳云<lb/>
祭封人仲足此人雖名字互見而不知孰字孰名公羊<lb/>
以仲爲字左氏先儒亦以爲字但春秋之例諸侯之卿<lb/>
嘉之乃書字十一年經書祭仲而事無可嘉注意以仲<lb/>
爲名故云名仲字仲足釋例曰伯仲叔季固人字之常<lb/>
然古今亦有以爲名者而公羊守株專謂祭氏以仲爲<lb/>
<pb n="14a"/>
字既謂之字無辭以善之因託以行權人臣而善其行<lb/>
權逐君是亂人倫壞大教也說左氏者知其不可更云<lb/>
鄭人嘉之以字告故書字此爲因有告命之例欲以苟<lb/>
免未是春秋之實也宰渠伯糾蕭叔大心皆以伯叔爲<lb/>
名則仲亦名也<lb/>
　　<hi>二十一</hi>仍叔之子以童子將命而乆留<lb/>
注仍叔至末秋正義曰此子來聘傳雖不言聘意盖爲<lb/>
將伐鄭而遣告魯也經在伐鄭之上傳在伐鄭之下明<lb/>
<pb n="14b"/>
其必有深意故注者原之以爲童子將命無速反之心<lb/>
乆留在魯故經書夏聘傳釋之於末秋譏其夏至而秋<lb/>
末反也<lb/>
　　<hi>二十二</hi>魯不祭地而注緫言天地之祭<lb/>
注言凢至南郊正義曰下三句謂雩嘗烝也雩是祭天<lb/>
嘗烝祭宗廟此無祭地而言祭地者因天連言地耳周<lb/>
禮天神曰祀地祇曰祭人鬼曰享對則别爲三名散則<lb/>
緫爲一號禮諸侯不得祭天魯以周公之故得郊祀上<lb/>
<pb n="15a"/>
帝故雩亦祀帝書傳皆不言魯得祭地盖不祭地也魯<lb/>
不祭地而注言天地者以發凡言例雖因魯史經文然<lb/>
凡之所論緫包天地及諸國<lb/>
　　<hi>二十三</hi>傳有啓蟄之文故注引漢初氣名<lb/>
夏小正曰正月啓蟄其傳曰始發蟄也故漢氏之始以<lb/>
啓蟄爲正月中雨水爲二月節及太初以後更改氣名<lb/>
以雨水爲正月中驚蟄爲二月節以迄於今踵而不改<lb/>
今厯正月雨水中四月小滿中八月秋分中十月小雪<lb/>
<pb n="15b"/>
中注皆以此四句爲建寅建巳建酉建亥之月則啓蟄<lb/>
當雨水龍見當小滿始殺當秋分閉蟄當小雪晉世之<lb/>
厯亦以雨水爲正月中而釋例云厯法正月節立春啓<lb/>
蟄爲中氣者因傳有啓蟄之文故逺取漢初氣名欲令<lb/>
傳與厯合其餘三者不可強同其名雖則不同其法理<lb/>
亦不異故釋例云案歴法有啓蟄驚蟄而無龍見始殺<lb/>
閉蟄此古人所名不同然其法推不得有異傳曰火伏<lb/>
而後蟄者畢此謂十月始蟄也至十一月則遂閉之猶<lb/>
<pb n="16a"/>
二月之驚蟄既啓之後遂驚而後出始蟄之後又自閉<lb/>
塞也是言啓蟄爲正月中閉蟄爲十月中也<lb/>
　　<hi>二十四</hi>凢候天時不以月惟周禮以月<lb/>
釋例曰凢十二月而節氣有二十四氣通三百六十六<lb/>
日分爲四時間之以閏月故節未必恒在其月初而中<lb/>
氣亦不得恒在其月之半是以傳舉天宿氣節爲文而<lb/>
不以月爲正也土功作者不必月日故亦言龍見而畢<lb/>
務戒事也火見而致用水昬正而栽日至而畢此其大<lb/>
<pb n="16b"/>
準也是言凢候天時皆不以月爲其節有參差故也若<lb/>
周禮不舉天象故以月爲正大司馬職曰中夏獻禽以<lb/>
享礿中冬獻禽以享烝言四時之祭不得後仲月非謂<lb/>
孟月不得祭也釋例曰周禮祭宗廟以四仲蓋言其下<lb/>
限也下限至於仲月則上限起於孟月烝起建亥之月<lb/>
則嘗起建申之月此言始殺而嘗謂建酉之月亦是下<lb/>
限也若仲是下限則周之正月得爲烝祭春秋之例得<lb/>
常不書而八年書正月烝者釋例曰經書正月烝得仲<lb/>
<pb n="17a"/>
月之時也其夏五月復烝此爲過烝若但書夏五月烝<lb/>
則唯可知其非時故先發正月之烝而繼書五月烝以<lb/>
示非時并明再烝瀆也然仲月雖不過時而月節有前有<lb/>
郤若使節前月郤即爲非禮<lb/>
　　<hi>二十五</hi>魯郊以啓蟄記言周之孟春不可信<lb/>
如此傳注必是建寅之月方始郊天周之孟春未得郊<lb/>
也禮記明堂位曰魯君孟春乘大輅載弧韣以祀帝於<lb/>
郊季夏六月以禘禮祀周公於大廟季夏周之六月即<lb/>
<pb n="17b"/>
孟春周之正月矣又雜記云孟獻子曰正月日至可以<lb/>
有事於上帝七月日至可以有事於祖七月而禘獻子<lb/>
爲之如彼記文則魯郊以周之孟春而傳言啓蟄而郊<lb/>
者禮記後人所録其言或中或否未必所言皆是正禮<lb/>
襄七年傳孟獻子曰啓蟄而郊禮記左傳俱稱獻子而<lb/>
記言日至傳言啓蟄一人兩說必有謬者若七月而禘<lb/>
獻子爲之時應有七月禘矣烝嘗過則書禘過亦應書<lb/>
何以獻子之時不書七月禘也是知獻子本無此言不<lb/>
<pb n="18a"/>
得云禮記是而左傳非也明堂位言正月郊蓋春秋之<lb/>
末魯稍僣侈見天子冬至祭天便以正月祀帝記者不<lb/>
察其本遂謂正月爲常明堂位後世之書其末章云魯<lb/>
君臣未嘗相弑也禮樂刑法政俗未嘗相變也春秋之<lb/>
世三君見弑髽而弔士有誄俗變多矣尚云無之此言<lb/>
既誣則郊亦難信以此知記言孟春非正禮也<lb/>
　　<hi>二十六</hi>此祀天南郊與鄭𤣥六天說異<lb/>
　　<hi>二十七</hi>杜遵王說劉炫謂冬夏祭配不同<lb/>
<pb n="18b"/>
鄭𤣥注書多用䜟緯言天神有六地祇有二天有天皇<lb/>
大帝又有五方之帝地有崐崘之山神又有神州之神<lb/>
大司樂冬至祭於圜丘者祭天皇大帝北辰之星也月<lb/>
令四時迎氣於四郊所祭者祭五德之帝太微宫中五<lb/>
帝坐星也春秋緯文耀鈎云太微宫中有五帝坐星蒼<lb/>
帝其名曰靈威仰赤帝曰赤熛怒黄帝曰含樞紐白帝<lb/>
曰白招拒黒帝曰汁光紀五德之帝謂此也其夏正郊<lb/>
天祭其所感之帝焉周人木德祭靈威仰也魯無冬至<lb/>
<pb n="19a"/>
之祭唯祭靈威仰耳唯鄭𤣥立此爲義而先儒悉不然<lb/>
故王肅作聖證論引羣書以證之言郊則圜丘圜丘即<lb/>
郊天體唯一安得有六天也晉武帝王肅之外孫也泰<lb/>
始之初定南北郊祭一地一天用王肅之義杜君身處<lb/>
晉朝共遵王說集解釋例都不言有二天然則杜意天<lb/>
子冬至所祭魯人啓蟄而郊猶是一天但異時祭耳此<lb/>
注直云祀天南郊不言靈威仰明與鄭異也劉炫云夏<lb/>
正郊天后稷配也冬至祭天圜丘以帝嚳配也<lb/>
<pb n="19b"/>
　　<hi>二十八</hi>魯得雩上帝稱大<lb/>
傳直言雩而經書大雩者賈逵云言大别山川之雩蓋<lb/>
以諸侯雩山川魯得雩上帝故稱大月令云大雩帝用<lb/>
盛樂是雩帝稱大雩也<lb/>
　　<hi>二十九</hi>鄭𤣥四月正雩潁氏龍見即五月<lb/>
龍見而雩定在建已之月而月令記於仲夏章者鄭𤣥<lb/>
云雩之正當以四月凢周之秋五月之中而旱亦修雩<lb/>
祀而求雨因著正雩於此月失之矣杜君以爲月令秦<lb/>
<pb n="20a"/>
法非是周典潁氏子嚴以龍見即是五月釋例曰月令<lb/>
之書出自吕不韋其意欲爲秦制非古典也潁氏因之<lb/>
以爲龍見五月五月之時龍星已過於見此爲強牽天<lb/>
宿以附會不韋之月令非所以據而據既以不安且又<lb/>
自違左氏傳稱秋大雩書不時此秋即潁氏之五月而<lb/>
忘其不時之文而欲以雩祭是言月令不得與傳合也<lb/>
鄭𤣥禮注云雩之言吁也言吁嗟哭泣以求雨也郊雩<lb/>
俱是祈禱何獨雩爲吁嗟旱而修雩言吁嗟可矣四月<lb/>
<pb n="20b"/>
常雩於時未旱何當言吁嗟也賈服以雩爲逺故杜從<lb/>
之<lb/>
　　<hi>三十</hi>始殺而嘗實起建申月而云酉<lb/>
注建酉至宗廟正義曰嘗者薦於宗廟以嘗新爲名知<lb/>
必待嘉榖熟乃爲之也詩稱八月其穫穫刈嘉榖在於<lb/>
八月知始殺爲建酉之月隂氣始殺也釋例引詩蒹葭<lb/>
蒼蒼白露爲霜以證始殺百草也月令孟秋白露降季<lb/>
秋霜始降然則七月有白露八月白露結九月乃成霜<lb/>
<pb n="21a"/>
時寒有漸嵗事稍成八月嘉榖熟所薦之物備故以建<lb/>
酉之月薦嘗於宗廟案月令孟秋農乃登榖天子嘗新<lb/>
先薦寢廟則似七月榖熟矣七月當嘗祭而云建酉之<lb/>
月乃嘗祭者以上下準之始殺嘗祭實起於建申之月<lb/>
今云建酉者言其下限然杜獨於嘗祭舉下限者以秋<lb/>
物初熟孝子之祭必待新物故特舉下限而言之哀十<lb/>
三年子服景伯謂呉大宰曰魯將十月上辛有事於上<lb/>
帝先公季辛而畢彼雖恐呉之辭亦是八月嘗祭之驗<lb/>
<pb n="21b"/>
也何則於時㑹呉在夏公至在秋景伯言然之時秋之<lb/>
初也若嘗在建申當言九月不應逺指十月知十月是<lb/>
嘗祭之常期周之十月是建酉之月也建酉是下限耳<lb/>
若節前月郤孟秋物成亦可以孟秋嘗祭十四年八月<lb/>
乙亥<hi>嘗乃是建未月故注云先時亦過也</hi>
　　<hi>三十一</hi>閉蟄是亥月昆蟲得隂而藏<lb/>
傳稱火伏而後蟄者畢周禮季秋内火則火以季秋入<lb/>
而孟冬伏是蟲以孟冬蟄故知閉蟄是建亥之月也王<lb/>
<pb n="22a"/>
制云昆蟲未蟄不以火田鄭𤣥云昆明也明蟲者得陽<lb/>
而生得隂而藏隂陽即寒溫也祭統注云昆蟲謂溫生<lb/>
寒死之蟲也是蟄蟲謂之昆蟲也<lb/>
　　<hi>三十二</hi>卜祭日不過三渉次節則書譏慢<lb/>
卜日至慢也正義曰祭必當卜卜有吉否不吉則當改<lb/>
卜次旬故不可期以一日卜不過三故限以一月過渉<lb/>
次月之節則書之以譏其慢<lb/>
　　<hi>三十三</hi>適妻長子以大子舉之故書始生<lb/>
<pb n="22b"/>
注桓公至生也正義曰適妻長子於法當爲大子故以<lb/>
大子之禮舉之由舉以正禮故史書於䇿古人之立大<lb/>
子其禮雖則無文蓋亦待其長大特加禮命如今之臨<lb/>
軒䇿拜始生之時未得即爲大子也以其備用正禮故<lb/>
書其生未得命故不言大子也杜云十二公唯子同是<lb/>
適夫人之長子又云文公哀公其母並無明文未知其<lb/>
母是適與否蓋其父未爲君之前已生縱令是適亦不<lb/>
書也釋例云據公衡之年成公又非穆姜所生杜此注<lb/>
<pb n="23a"/>
云子同是適夫人之長子備用大子之禮故書之然則<lb/>
雖適夫人之長子不用大子之禮亦不書也<lb/>
　　<hi>三十四</hi>忠於民而信於神<lb/>
於文中心爲忠言中心愛物也人言爲信謂言不虛妄<lb/>
也在上位者思利於民欲民之安飽是其忠也祝官史<lb/>
官正其言辭不欺誑鬼神是其信也今隨國民皆饑餒<lb/>
而君快情欲是不思利民是不忠也祝史詐稱功德以<lb/>
祭鬼神是不正言辭是不信也無忠無信不可謂道<lb/>
<pb n="23b"/>
　　<hi>三十五</hi>奉牲食酒告神緫以民德馨香<lb/>
夫民至於難正義曰鬼神之情依人而行故云夫民神<lb/>
之主也以民和乃神說故聖王先成其民而后致力於<lb/>
神言養民使成就然後致孝享由是告神之辭各有成<lb/>
百姓之意祭之所用有牲有食有酒耳聖人文餙辭義<lb/>
爲立嘉名以告神季梁舉其告辭解其告意故奉牲以<lb/>
告神曰博碩肥腯者非謂所祭之牲廣大肥充而已乃<lb/>
言民之畜産盡肥充皆所以得博碩肥腯者由四種之<lb/>
<pb n="24a"/>
謂故又申說四種之事四謂者第一謂民力普徧安存<lb/>
故致第二畜之碩大滋息民力普存所以致之者由民<lb/>
無勞役飬畜以時故六畜碩大蕃多滋息民力普存又<lb/>
致第三不有疾病疥癬所以然者由民力普存身無疲<lb/>
苦故所飬六畜飲食以理埽刷依法故皮毛身體無疥<lb/>
癬疾病民力普存又致第四備腯咸有所以然者由民<lb/>
力普存人皆逸樂種種飬畜羣牲備有也奉盛以告神<lb/>
曰潔粢豐盛者非謂所祭之食潔浄豐多而已乃言民<lb/>
<pb n="24b"/>
之糧食盡豐多也言豐潔者謂其春夏秋三時農之要<lb/>
節爲政不害於民得使盡力耕耘自事生産故百姓和<lb/>
而年嵗豐也奉酒醴以告神曰嘉栗㫖酒者非謂所祭<lb/>
之酒栗善味美而已乃言百姓之情上下皆善美也言<lb/>
嘉㫖者謂其國内上下羣臣及民皆有善德而無違上<lb/>
之心若民心不和則酒食腥穢由上下皆善故酒食馨<lb/>
香非言酒食馨香無腥膻臭穢乃謂民德馨香無讒諛<lb/>
邪惡也所謂馨香總上三者由是玉者將說神心先和<lb/>
<pb n="25a"/>
民志故務其三時使農無廢業修其五教使家道協和<lb/>
親其九族使内外無怨然後致其潔敬之祀於神明矣<lb/>
於是民俗大和而神降之福故動則有成戰無不克今<lb/>
民各有心或欲從主或欲叛君不得謂爲無違上之心<lb/>
而鬼神乏主百姓饑餒民力彫竭不得爲年嵗豐也民<lb/>
既不和則神心不說君雖獨豐其何福之有神所不福<lb/>
民所不與以此敵大必喪其師君且修政撫其民人而<lb/>
親兄弟之國以爲外援如是則庻幾可以免於禍難也<lb/>
<pb n="25b"/>
告牲肥碩言民畜多告粢豐潔言民食多告酒嘉㫖不<lb/>
言民酒多而言民德善者酒之與食俱以米粟爲之於<lb/>
盛已言年豐故於酒變言嘉德重明民和之意<lb/>
　　<hi>三十六</hi>杜以九族爲外親有服異族與鄭異<lb/>
漢世儒者說九族有二異義今禮戴尚書歐陽說九族<lb/>
乃異姓有屬者父族四五屬之内爲一族父女昆弟適<lb/>
人者與其子爲一族已女昆弟適人者與其子爲一族<lb/>
已之女子適人者與其子爲一族母族三母之父姓爲<lb/>
<pb n="26a"/>
一族母之母姓爲一族母女昆弟適人者與其子爲一<lb/>
族妻族二妻之父姓爲一族妻之母姓爲一族古尚書<lb/>
說九族者從高祖至𤣥孫凢九皆同姓謹案禮緦麻三<lb/>
月以上恩之所及禮爲妻父母有服明在九族中九族<lb/>
不得但施於同姓鄭駮云𤣥之聞也婦人歸宗女子雖<lb/>
適人字猶繫姓明不得與父兄爲異族其子則然昬禮<lb/>
請期辭曰唯是三族之不虞欲及今三族未有不億度<lb/>
之事而迎婦也如此所云三族不當有異姓異姓其服<lb/>
<pb n="26b"/>
皆緦禮雜記下緦麻之服不禁嫁女取婦是爲異姓不<lb/>
在族中明矣周禮小宗伯掌三族之列名喪服小記說<lb/>
服之義曰親親以三爲五以五爲九以此言之知高祖<lb/>
至𤣥孫昭然察矣是鄭從古尚書說以九族爲高祖至<lb/>
𤣥孫也此注所云猶是禮戴歐陽等說以鄭𤣥駮云女<lb/>
子不得與父兄爲異族故簡去其母惟取其子以服重<lb/>
者爲先耳其意亦不異也不從古學與鄭說者此言親<lb/>
其九族詩刺不親九族必以九族者䟽逺恩情已薄故<lb/>
<pb n="27a"/>
刺其不親而美其能親耳高祖至父已之所禀承也子<lb/>
至𤣥孫已之所生育也人之於此誰或不親而美其能<lb/>
親也詩刺棄其九族豈復上遺父母下棄子孫哉若言<lb/>
棄其九族謂棄其出高祖出曾祖者然則豈亦棄其出<lb/>
曾孫出𤣥孫者乎又鄭𤣥爲昏必三十而娶則人年九<lb/>
十始有曾孫其高祖𤣥孫無相及之理則是族終無九<lb/>
安得九族而親之三族九族族名雖同而三九數異引<lb/>
三族以難九族爲不相值矣若縁三及九則三九不異<lb/>
<pb n="27b"/>
設使高祖䘮𤣥孫死亦應不得爲昏禮何不言九族之<lb/>
不虞也以此知九族皆外親有服而異族者也<lb/>
　　<hi>三十七</hi>釋大牢少牢名義<lb/>
大牢牢之大者三牲牛羊豕具爲大牢儀禮少牢饋食<lb/>
之禮以羊豕爲少牢以牲多少稱大少也詩公劉曰執<lb/>
豕於牢周禮充人掌繫祭祀之牲牷祀五帝則繫於牢<lb/>
芻之三月是牢者飬牲之處故因以爲名鄭𤣥詩箋云<lb/>
繋養曰牢<lb/>
<pb n="28a"/>
　　<hi>三十八</hi>接以大牢謂以禮接夫人與鄭異<lb/>
禮記内則曰國君世子生告於君接以大牢文在三日<lb/>
負子之上則三日之内接之矣記云凡接子擇日鄭云<lb/>
雖三日之内必選其吉焉是三日之内擇日接之爲子<lb/>
接母故記稱接子此傳舉之之下即云接以大牢亦以<lb/>
接子爲文其寔接母故云以禮接夫人重適也鄭𤣥云<lb/>
接讀爲捷捷勝也謂食其母使補虛強氣也此言以禮<lb/>
接之則與鄭異也<lb/>
<pb n="28b"/>
　　<hi>三十九</hi>宗婦謂同宗之婦<lb/>
襄二年𦵏齊姜傳曰齊侯使諸姜宗婦来送𦵏諸姜是<lb/>
同姓之女知宗婦是同宗之婦也公與夫人共命之故<lb/>
使宗婦待夫人<lb/>
　　<hi>四十</hi>以德命爲義如名昌發<lb/>
注若文至名發正義曰周本紀稱大王見季歴生昌有<lb/>
聖瑞乃言曰我世當有興者其在昌乎則是大王見其<lb/>
有瑞度其當興故名之曰昌欲令昌盛周也其度德命<lb/>
<pb n="29a"/>
發則無以言之服䖍云謂若大王度德命文王曰昌文<lb/>
王命武王曰發似其有舊說也舊說以爲文王見武王<lb/>
之生以爲必發兵誅暴故名曰發<lb/>
　　<hi>四十一</hi>不以國謂本國諸言不以通臣民<lb/>
下云以國則廢名以國不可易須廢名不諱若以他國<lb/>
爲名則不須自廢名也且春秋之世晉侯周衛侯鄭陳<lb/>
侯呉衛侯晉之徒皆以他國爲名以此知不以國者謂<lb/>
國君之子不得自以本國爲名不以山川者亦謂國内<lb/>
<pb n="29b"/>
之山川下云以山川則廢主謂廢國内所祭之主也若<lb/>
他國山川則非其主不須廢也此雖因公之問而對以<lb/>
此法曲禮亦云名子者不以日月不以隠疾不以山川<lb/>
則諸言不以者臣民亦不得以也<lb/>
　　<hi>四十二</hi>不以隠疾非黒臀黑肱之類<lb/>
案周語單襄公曰吾聞成公之生也其母夢神規其臀<lb/>
以黑白使有晉國故命之曰黑臀此與叔虞季友復何<lb/>
以異而云不得名也且黒臀黑肱本非疾病以證隠疾<lb/>
<pb n="30a"/>
非其類矣詩稱如有隠憂是隠爲痛也以痛疾爲名則<lb/>
不祥之甚故以爲辟不祥<lb/>
　　<hi>四十三</hi>君父名生不斥言死卒哭乃諱<lb/>
　　<hi>四十四</hi>未爲諱前君臣得同名<lb/>
注君父至斥言正義曰君父之名固非臣子所斥謂君<lb/>
父生存之時臣子不得指斥其名也禮稱父前子名君<lb/>
前臣名鄭𤣥云對至尊無大小皆相名是對父則弟可<lb/>
以名兄對君則子可以名父非此則不可也文十四年<lb/>
<pb n="30b"/>
傳曰齊公子元不順懿公之爲政也終不曰公曰夫已<lb/>
氏注云猶言某甲是斥君名也彼以不順故斥其名知<lb/>
平常不斥君也成十六年傳曰欒書將載晉侯鍼曰書<lb/>
退國有大任焉得專之注云在君前故子名其父彼以<lb/>
對君故名其父知平常不斥父也雖不斥其名猶未是<lb/>
爲諱曲禮曰卒哭乃諱鄭𤣥云敬鬼神之名也諱辟也<lb/>
生者不相辟名衛侯名惡大夫有石惡君臣同名春秋<lb/>
不非是其未爲之諱故得與君同名但言及於君則不<lb/>
<pb n="31a"/>
斥君名耳既言生巳不斥死復爲之加諱欲表爲諱之<lb/>
節故言然以形之禮既卒哭以木鐸狥曰舎故而諱新<lb/>
自寢門至於庫門皆禮記檀弓文也既引其文更解其<lb/>
意謂舎親盡之祖而諱新死者也親盡謂高祖之父服<lb/>
絶廟毁而親情盡也卒哭之後則以鬼神事之故言以<lb/>
諱事神又解終將諱之所諱世數自父上至高祖皆不<lb/>
敢斥言此謂天子諸侯禮也曲禮曰逮事父母則諱王<lb/>
父母不逮事父母則不諱王父母鄭𤣥云此謂庻人適<lb/>
<pb n="31b"/>
士以上廟事祖雖不逮事父母猶諱祖以其立廟事之<lb/>
無容不爲之諱也天子諸侯立親廟四故高祖以下皆<lb/>
爲諱親盡乃舎之既言以諱事神則是神名必諱文王<lb/>
名昌武王名發詩雝禘大祖祭文王之廟也其經曰克<lb/>
昌厥後周公制禮醢人有昌本之菹七月之詩周公所<lb/>
作經曰一之日觱發烝民詩曰四方爰發皆不以爲諱<lb/>
而得言之者古人諱者臨時言語有所辟耳至於制作<lb/>
經典則直言不諱曲禮曰詩書不諱臨文不諱是爲詩<lb/>
<pb n="32a"/>
爲書不辟諱也由作詩不諱故祭得歌之尚書牧誓云<lb/>
今予發武成云周王發武王稱名告衆史官録而不諱<lb/>
知於法不當諱也金縢云元孫某獨諱者成王啓金縢<lb/>
之書親自讀之諱其父名口改爲某既讀之後史官始<lb/>
録依王所讀遂即云某武成牧誓則宣諸衆人宣訖即<lb/>
録故因而不改也古者諱名而不諱字禮以王父字爲<lb/>
氏明其不得諱也屈原云朕皇考曰伯庸是不諱之驗<lb/>
也<lb/>
<pb n="32b"/>
　　<hi>四十五</hi>晉以唐叔改稱晉盖王命<lb/>
國名受之天子不可輙易若以國爲名終卒之後則廢<lb/>
名不諱若未卒之前誤以本國爲名則改其所名晉之<lb/>
先君唐叔封唐燮父稱晉若國不可易而晉得改者蓋<lb/>
王命使改之<lb/>
　　<hi>四十六</hi>山川廢主謂改其名<lb/>
注改其山川之名正義曰廢主謂廢其所主山川之名<lb/>
不廢其所主之祭之者漢文帝諱恒改北嶽爲常山諱<lb/>
<pb n="33a"/>
名不廢嶽是也劉炫云廢主謂廢其所主山川不復更<lb/>
得其祀故須改其山川之名魯改二山是其事也<lb/>
　　<hi>四十七</hi>魯雖親盡猶諱具敖獻子失問<lb/>
晉語云范獻子聘於魯問具敖之山魯人以其鄉對獻<lb/>
子曰不爲具敖乎對曰先君獻武之諱也是其以鄉名<lb/>
山也禮稱舎故而諱新親盡不復更諱計獻子聘魯在<lb/>
昭公之世獻武之諱乆已舎矣而尚以鄉對者當諱之<lb/>
時改其山號諱雖已舎山不復名故依本改名以其鄉<lb/>
<pb n="33b"/>
對猶司徒司空雖厯世多而不復故名也然獻子言之<lb/>
不爲失禮而云名其二諱以自尤者禮入國而問禁入<lb/>
門而問諱獻子入魯不問故以之爲慙耳<lb/>
　　<hi>四十八</hi>晉宋以諱廢司徒司空<lb/>
晉以僖侯諱司徒廢爲中軍宋以武公諱司空廢爲司<lb/>
城<lb/>
　　<hi>四十九</hi>桓公昏不由媒傳注與詩異<lb/>
㑹於嬴成昏於齊也注公不由媒介自與齊侯㑹而成<lb/>
<pb n="34a"/>
昏非禮也正義曰此成昏謂聘文姜也詩刺魯桓公不<lb/>
能禁制文姜云取妻如之何匪媒不得既曰得止曷又<lb/>
極止言桓公以媒得文姜此云不由媒者公親㑹齊侯<lb/>
必無媒也詩舉正法以刺上傳據實事以解經故不同<lb/>
耳<lb/>
　　<hi>五十</hi>書甲戌已丑謹疑審事<lb/>
五年春正月甲戌已丑陳侯鮑卒注未同盟而書名者<lb/>
来赴以名故也甲戌前年十二月二十一日已丑此年<lb/>
<pb n="34b"/>
正月六日陳亂故再赴赴雖日異而皆以正月起文故<lb/>
但書正月慎疑審事故從赴兩書<lb/>
　　<hi>五十一</hi>書仍叔之子譏弱<lb/>
天子大夫例皆書字仍氏叔字知是天子大夫也公羊<lb/>
榖梁皆以仍叔之子爲父老代父從政左氏直云弱也<lb/>
言其幼弱不言父在則是代父嗣位非父在也伯糾身<lb/>
未居官攝行父事故稱名以貶之此子雖已嗣位而未<lb/>
堪從政故繫父以譏之譏王使童子出聘也蘇氏用公<lb/>
<pb n="35a"/>
羊榖梁之義以爲父老来聘非父沒義或當然<lb/>
　　<hi>五十二</hi>魚麗陳法以後伍承先偏<lb/>
曼伯爲右拒祭仲足爲左拒原繁高渠彌以中軍奉公<lb/>
爲魚麗之陳先偏後伍伍承彌縫注司馬法車戰二十<lb/>
五乘爲偏以車居前以伍次之承偏之隙而彌縫闕漏<lb/>
也五人爲伍此盖魚麗陳法<lb/>
　　<hi>五十三</hi>經書兩秋者三<lb/>
秋大雩書不時也注十二公傳唯此年及襄二十六年<lb/>
<pb n="35b"/>
有兩秋此發雩祭之例欲顯天時以指事故重言秋異<lb/>
於凢事<lb/>
　　<hi>五十四</hi>楚自此始盛終於抗衡中國<lb/>
鬬伯比曰以爲後圖少師得其君注言季梁之諫不過<lb/>
一見從隨侯卒當以少師爲計故云以爲後圖二年蔡<lb/>
侯鄭伯㑹於鄧始懼楚楚子自此遂盛終於抗衡中國<lb/>
故傳備言其事以終始之<lb/>
　春秋左傳要義卷七<lb/>
</p>
<p>
</p>
  </div>
</body>
</text>
</TEI>
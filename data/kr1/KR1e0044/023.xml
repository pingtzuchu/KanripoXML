<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷二十三</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷二十三<lb/>
　　　　　　　　　　　　宋　魏了翁　撰<lb/>
　宣公四年至十一年<lb/>
　　<hi>一</hi>越椒射楚子汰輈及鼓跗著丁寧<lb/>
及鼓跗著於丁寧正義曰車上不得置簨<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>以縣鼔故<lb/>
為作跗若殷之楹鼔也言著於丁寧則丁寧是器晉語<lb/>
云伐備鐘鼓聲其罪也戰以淳于丁寧儆其民也是丁<lb/>
<pb n="1b"/>
寧戰之用也周禮鼔人以金錞和鼔鄭𤣥云錞淳于也<lb/>
其形圓如碓頭以金鐲節鼔鄭𤣥云鐲鉦也形如小鐘<lb/>
軍行鳴之以為鼔節是錞即淳于鐲即丁寧故先儒皆<lb/>
以鐲為鉦之别名丁寧即是鉦也<lb/>
　　<hi>二</hi>兵車無蓋以笠轂禦寒暑<lb/>
服䖍云笠轂轂之蓋如笠所以蔽轂上以禦矢也一曰<lb/>
車轂上鐡也或曰兵車旁幔輪謂之笠轂杜以彼為不<lb/>
安故改之而為此説亦是以意而言差於人情為允耳<lb/>
<pb n="2a"/>
注兵車無蓋尊者則籩人執笠依轂而立以禦寒暑名<lb/>
曰笠轂<lb/>
　　<hi>三</hi>諸侯嫁女於大夫書嫁不書歸<lb/>
諸侯嫁女於大夫則使大夫為之主而書於經者行禮<lb/>
為尊卑不敵故使大夫為主耳其女適他族以先公遺<lb/>
體許人必告于廟故書之耳嫁於諸侯者皆書其歸此<lb/>
不書歸者差降於諸侯也非齊夫人不得言歸于齊若<lb/>
言歸于齊髙氏則下嫁于大夫非公之敵故不得書其<lb/>
<pb n="2b"/>
歸也<lb/>
　　<hi>四</hi>女適人當稱夫族以反馬乃成婦<lb/>
女既適人當稱夫族宋蕩伯姬是其事也叔姬已適髙<lb/>
氏而猶言子叔姬者以其新歸於夫反馬乃成為婦今<lb/>
始來反馬故以父母之辭言之<lb/>
　　<hi>五</hi>宣公執辱連昏鄰國之臣書至以示過<lb/>
釋例曰凡反行飲至必以嘉會昭告祖禰有功則舎爵<lb/>
策勲無勲無勞告事而已若夫執止之辱厭尊毁列所<lb/>
<pb n="3a"/>
以累其先君忝其社稷故當克躬罪已不以嘉禮自終<lb/>
宣公知齊既已見止連昬於鄰國之臣而行飲至之禮<lb/>
故傳曰書過也言書過者書之以示公過也<lb/>
　　<hi>六</hi>何休難昏禮無反馬鄭𤣥答之<lb/>
禮送女適於夫氏留其所送之馬謙不敢自安於夫若<lb/>
被出棄則將乘之以歸故留之也至三月廟見夫婦之<lb/>
情既固則夫家遣使反其所留之馬以示與之偕老不<lb/>
復歸也法當遣使不合親行髙固因叔姬歸寧遂親自<lb/>
<pb n="3b"/>
反馬與之俱來故經傳具見其事以示譏也儀禮昬禮<lb/>
者士之禮也其經無反馬故何休據之作膏肓以難左<lb/>
氏言禮無反馬之法鄭𤣥荅之曰冠義云無大夫冠禮<lb/>
而有其昬禮則昬禮者天子諸侯大夫皆異也士昬禮<lb/>
云主人爵弁纁裳緇衣乗墨車從車二乘婦車亦如之<lb/>
此婦車出於夫家則士妻始嫁乘夫家之車也詩鵲巢<lb/>
云之子于歸百兩御之又曰之子于歸百兩將之將送<lb/>
也國君之禮夫人始嫁自乗其家之車也則天子諸侯<lb/>
<pb n="4a"/>
嫁女留其乗車可知也髙固大夫也來反馬則大夫亦<lb/>
留其車也禮雖散亡以詩之義論之大夫以上其嫁皆<lb/>
有留車反馬之禮留車妻之道也反馬壻之義也髙固<lb/>
以秋九月來逆叔姬冬來反馬則婦入三月祭行乃反<lb/>
馬禮也是説禮有反馬之法唯髙固不宜親行耳杜言<lb/>
三月廟見謂無舅姑者士昏禮婦至其夕成昏質明賛<lb/>
見婦於舅姑若舅姑既没則婦入三月乃奠菜鄭𤣥云<lb/>
奠菜者祭菜也又記曰婦入三月然後祭行鄭𤣥云謂<lb/>
<pb n="4b"/>
助祭也曾子問篇端稱孔子曰三月而廟見稱來婦也<lb/>
擇日而祭於禰成婦之義也鄭𤣥云謂舅姑没者也是<lb/>
舅姑没者以三月而祭因以三月為反馬之節舅姑存<lb/>
者亦當以三月反馬也士昬禮又稱若不親迎則婦入<lb/>
三月然後壻見於妻之父母此髙固親迎則不須更見<lb/>
故譏其親反馬也案杜注經云叔姬寧固反馬傳唯舉<lb/>
反馬不言寧者以寧是常事唯反馬非禮故傳舉其非<lb/>
禮者<lb/>
<pb n="5a"/>
　　<hi>七</hi>盈其貫杜劉異義<lb/>
盈其貫者杜以為盈滿其心使貫習來伐劉炫云案尚<lb/>
書泰誓武王數紂之惡云商罪貫盈言紂之為惡如物<lb/>
在繩索之貫不得為習也今知不然者以詩稱射則貫<lb/>
兮先儒亦以為習<lb/>
　　<hi>八</hi>周易論變雖不筮必以變言<lb/>
豐卦上六變而為純離之卦故為豐之離也杜以筮得<lb/>
此卦爻變而為彼卦可言遇觀之否遇坤之比耳此直<lb/>
<pb n="5b"/>
口語不是揲蓍而亦言豐之離者周易論變為義故雖<lb/>
不筮論易者必以變言其義故言豐之離也杜又引豐<lb/>
上六至不覿凶皆周易之文也王弼以為上六以隂處<lb/>
極而最在外不履於位深自幽隱絶跡深藏者也蔀者<lb/>
覆鄣之物也豐大其屋又鄣蔽其家闇之甚也以甚闇<lb/>
而處大屋不能久享其利其屋雖大其室將空故窺其<lb/>
户而閴然無人也經三嵗而不能顯見則凶伯廖引此<lb/>
者義取無徳而居乃屋不過三嵗必滅亡<lb/>
<pb n="6a"/>
　　<hi>九</hi>有小乞大大乞小或彼此同謀<lb/>
杜言小乞大大乞小者僖二十六年公子遂如楚乞師<lb/>
成二年臧宣叔如晉乞師是小國乞於大國也成十三<lb/>
年郤錡來乞師十六年欒黶來乞師十七年荀罃來乞<lb/>
師十八年士魴來乞師是大國乞於小國也與謀者心<lb/>
俱欲伐彼此同謀乞師者非彼所欲乞來為己也我乞<lb/>
彼者彼不與我謀彼乞我者我不與彼謀<lb/>
　　<hi>十</hi>慢盟主以取執辱故黑壤之盟諱不書<lb/>
<pb n="6b"/>
昭十三年公會劉子晉侯云云于平丘八月甲戌同盟<lb/>
于平丘公不與盟於時晉以纔慝𢎞多不與公盟公不<lb/>
得與非國之恥故書其同盟而顯言不與此時公實有<lb/>
罪為晉所執不得與盟是公之耻故諱而不書其盟若<lb/>
言諸侯實不盟公無所可與然<lb/>
　　<hi>十一</hi>仲遂使齊以疾還非禮<lb/>
賔入竟而死遂也若賔死未將命則既斂于棺造于朝<lb/>
介將命哀十五年傳曰有朝聘而終以尸將事之禮是<lb/>
<pb n="7a"/>
入所聘之竟則當遂行黄是齊竟遂以疾還非禮也注<lb/>
大夫受命而出雖死以尸將事遂以疾還非禮也<lb/>
　　<hi>十二</hi>魯卿佐之喪納舞去籥不知廢繹<lb/>
繹又祭釋天文孫炎云祭之明日尋繹復祭也公羊傳<lb/>
曰繹者何祭之明日也穀梁傳云繹者祭之旦日之享<lb/>
賔也天子諸侯謂之為繹少牢饋食大夫之禮也謂之<lb/>
賔尸釋詁云繹陳也是陳昨日之禮以賔敬此尸也公<lb/>
羊傳曰萬者何干舞也籥者何籥舞也其言萬入去籥<lb/>
<pb n="7b"/>
何去其有聲者廢其無聲者知其不可而為之也猶者<lb/>
何通可以已也是萬為舞名禮明堂位曰朱干玉戚冕<lb/>
而舞大武干楯也戚斧也此舞者左手執楯右手執斧<lb/>
故謂之武舞言王者以萬人服天下故以萬為名詩言<lb/>
碩人之舞云左手執籥右手秉翟鄭𤣥云籥如管六孔<lb/>
何休云吹之以節舞也故吹籥而舞謂之文舞魯人知<lb/>
卿佐之喪不宜作樂故去其有聲而不知廢繹納舞去<lb/>
籥惡其聲聞也尋杜注意直云萬舞名又注隱五年亦<lb/>
<pb n="8a"/>
直云萬舞也下問羽數則萬是舞之大名不取公羊萬<lb/>
是干舞之義則執羽吹籥是為萬舞故杜注云納舞去<lb/>
籥惡其聲聞是無干舞籥舞之别名也沈氏云案曾子<lb/>
問嘗禘郊社簠簋既陳天子崩后之喪廢則卿喪不廢<lb/>
正祭繹是又祭為輕故當廢之<lb/>
　　<hi>十三</hi>呉越本末<lb/>
盟吳越而還正義曰譜云吳姬姓周大王之子大伯仲<lb/>
雍之後大伯仲雍讓其弟季歴而去之荆蠻自號句吳<lb/>
<pb n="8b"/>
句或為工夷言發聲也大伯無子而卒仲雍嗣之當武<lb/>
王克殷而因封其曾孫周章於吳為吳子又别封章弟<lb/>
虞仲於虞自太伯五世而得封十二世而晉滅虞虞滅<lb/>
而吳始大至壽夢而稱王壽夢以上世數可知而不紀<lb/>
其年壽夢元年魯成公之六年也夫差十五年獲麟之<lb/>
嵗也二十三年魯哀公之二十二年而越滅吳越姒姓<lb/>
其先夏君少康之庶子也封於㑹稽自號於越於者夷<lb/>
言發聲也濵在南海不與中國通後二十餘世至於允<lb/>
<pb n="9a"/>
常魯定公五年始伐吳允常卒子勾踐立是為越王越<lb/>
王元年魯定公之十四年也魯哀公二十二年勾踐滅<lb/>
吳霸中國卒春秋後七世大為楚所破遂㣲弱矣外傳<lb/>
曰芊姓歸越是越本楚之别封也或非夏后之後也<lb/>
　　<hi>十四</hi>旱無麻葬始用葛茀<lb/>
禮記諸言自某始者皆與後人為始此云始用葛茀則<lb/>
自此以後常用葛故云記禮變之所由茀字禮或作紼<lb/>
或作綍繩之别名也周禮遂人大喪屬六紼天子用六<lb/>
<pb n="9b"/>
也<lb/>
　　<hi>十五</hi>左氏以雨不克葬為禮<lb/>
曲禮云凡卜筮日旬之外曰逺某日旬之内曰近某日<lb/>
喪事先逺日吉事先近日鄭𤣥云喪事葬與練祥也吉<lb/>
事祭祀冠取之屬也然則先近日先卜上旬不吉卜次<lb/>
旬又不吉卜下旬喪事則先卜下旬卜葬先卜逺日辟<lb/>
不思念其親似欲汲汲而早葬之也今若冐雨而葬亦<lb/>
是不思其親欲得早葬故舉卜葬先逺日以證為雨而<lb/>
<pb n="10a"/>
止禮也王制云庶人葬不為雨止者鄭𤣥云雖雨猶葬<lb/>
禮儀少也<lb/>
　　<hi>十六</hi>而克葬乃克葬異辭<lb/>
正義曰定十五年九月丁巳葬我君定公雨不克葬戊<lb/>
午日下昃乃克葬彼云乃此云而者公羊傳曰而者何<lb/>
難也乃者何難也曷為或言而或言乃難乎而也何休<lb/>
云難者臣子重難不得以正日葬其君言乃者内而深<lb/>
言而者外而淺下昃曰昳又言乃左氏無傳杜又不説<lb/>
<pb n="10b"/>
或如公羊之言或是史家異辭<lb/>
　　<hi>十七</hi>洩冶死而書名不為春秋所貴<lb/>
文八年宋人殺其大夫司馬貴之而不名此書洩冶之<lb/>
名是不為春秋所貴釋例曰陳靈公宣淫悖徳亂倫志<lb/>
同禽獸非盡言所救洩冶進無匡濟逺策退不危行言<lb/>
孫安昬亂之朝慕匹夫之直忘蘧氏可卷之徳死而無<lb/>
益故經同罪賤之文傳特稱仲尼以明之家語云子貢<lb/>
曰陳靈公君臣宣淫於朝洩冶諫而殺之是與比干諫<lb/>
<pb n="11a"/>
死同可謂仁乎孔子曰比干於紂親則諸父官則少師<lb/>
忠欵之心在於存宗廟而已固當以必死争之冀身死<lb/>
之後紂當悔悟本志存於仁者也洩冶之於靈公位在<lb/>
大夫無骨肉之親懐寵不去仕於亂朝以區區之身欲<lb/>
止一國之淫昬死而無益可謂狷矣詩云民之多辟無<lb/>
自立辟其洩冶之謂乎是言洩冶之行不得同於比干<lb/>
之意也<lb/>
　　<hi>十八</hi>晉荀林父帥師伐陳<lb/>
<pb n="11b"/>
僖二十八年晉侯齊師宋師秦師及楚人戰于城濮彼<lb/>
注云宋公齊國歸父秦小子憗既次城濮以師屬晉不<lb/>
與戰也彼以師屬晉而經書其師此全不書者彼雖公<lb/>
卿不行仍有大夫帥之將卑師衆故稱師耳此則全無<lb/>
將帥以兵付晉并入晉軍林父獨自帥之故唯書林父<lb/>
伐陳也<lb/>
　　<hi>十九</hi>書崔氏齊誤以族告非譏世卿<lb/>
崔抒有寵於惠公惠公既薨髙國二家恐其藉前世之<lb/>
<pb n="12a"/>
寵又有寵於新君故畏其偪已因君薨而逐之崔杼未<lb/>
有罪也齊人疑其事故不言其名略言崔氏見其舉族<lb/>
出奔傳言且告以族不以名知法當以名告而齊人誤<lb/>
以族告也釋例云若乃稱司城以貴効節於府人書歸<lb/>
父之還以善復命於介因齊人告辭以著其無罪蓋隨<lb/>
事以示褒貶也何休膏肓以為公羊譏世卿而難左氏<lb/>
蘇氏釋云崔杼祖父名不見經則知非世卿且春秋之<lb/>
時諸侯擅相征伐猶尚不譏世卿雖曰非禮夫子何由<lb/>
<pb n="12b"/>
獨責又鄭駿異義引尚書世選爾勞又引詩刺幽王絶<lb/>
功臣之世然則興滅繼絶王者之常譏世卿之文其義<lb/>
何在<lb/>
　　<hi>二十</hi>對文族姓别散文通<lb/>
天子賜姓諸侯賜族對文姓與族别散文則可以通禮<lb/>
謂族人為庶姓故云上某出者姓其實正是族也<lb/>
　　<hi>二十一</hi>天子大夫稱字<lb/>
天王使王季子來聘注王季子者公羊以為天王之母<lb/>
<pb n="13a"/>
弟然則字季子天子大夫稱字<lb/>
　　<hi>二十二</hi>鄭人討亂斵子家之棺不從卿禮<lb/>
喪大記云君大棺八寸屬六寸禆四寸上大夫大棺八<lb/>
寸屬六寸下大夫大棺六寸屬四寸士棺六寸然則子<lb/>
家上大夫棺當八寸今斵薄其棺不使從卿禮耳不知<lb/>
斵薄之使從何禮也<lb/>
　　<hi>二十三</hi>先書殺徵舒後入陳善楚子<lb/>
案傳楚子為陳討夏氏亂遂入陳殺夏徵舒轘諸栗門<lb/>
<pb n="13b"/>
此經先書殺夏徵舒後書入陳者據先後事實為文故<lb/>
杜云楚子先殺徵舒而欲縣陳後得申叔時諌乃復封<lb/>
陳不有其地故書入在殺徵舒之後是其事也劉炫云<lb/>
楚子入陳乃殺徵舒經先書殺徵舒後言入陳者以楚<lb/>
子本意止欲討賊無心滅陳及殺徵舒滅陳為縣後得<lb/>
申叔時諌乃復封陳於例不有其地故云入陳君子善<lb/>
其自悔故退入陳於下隱其縣陳之過若其不然當云<lb/>
楚子入陳殺夏徵舒如此則楚子本為入陳因入乃討<lb/>
<pb n="14a"/>
陳賊則是惡楚子<lb/>
　　<hi>二十四</hi>納孔儀二臣善其功足補過<lb/>
二子與君淫昬致使君死國亂實罪人也今楚子入陳<lb/>
而納之乃是納罪人也例應罪楚子而傳言書曰入陳<lb/>
納公孫寧儀行父于陳書有禮也既善楚子有禮則是<lb/>
恕彼之過故杜迹其合恕之由言賊討國復是二子之<lb/>
力其功足以補過故君子善楚復之陳縣而見復上下<lb/>
交驩二人雖有淫縱之闕今道楚匡陳賊討君葬威權<lb/>
<pb n="14b"/>
方盛傳稱其禮理無所難此先儒説之不安也<lb/>
　　<hi>二十五</hi>使封人慮事<lb/>
封人主造城邑計度人數此云使封人故云其時主築<lb/>
城者慮事慮謀城築之事無則慮之訖則計功也史書<lb/>
多有無慮之語皆謂揆度前事也<lb/>
　　<hi>二十六</hi>徵舒以王父少西為氏<lb/>
禮以王父字為氏徵舒以夏為氏知子夏是字少西是<lb/>
名言少西氏者氏猶家也言將討少西之家<lb/>
<pb n="15a"/>
　　<hi>二十七</hi>楚討陳屬國從行<lb/>
經無諸侯而云以諸侯討之諸侯皆慶者時有楚之屬<lb/>
國從行也十二年邲之戰經不書唐而傳云唐侯為左<lb/>
拒昭十七年長岸之戰經不書隨而傳言使隨人守舟<lb/>
明此時亦有諸侯但為楚私屬不以告耳<lb/>
　　<hi>二十八</hi>鄭自厲役以來南北兩屬故明年楚圍鄭<lb/>
楚以何故明年忽然圍鄭為此特發此傳以明後年圍<lb/>
鄭之經也自厲役以來鄭南北兩屬不專心於楚故楚<lb/>
<pb n="15b"/>
未得志而明年圍之七年晉為黑壤之㑹鄭伯在焉厲<lb/>
役在黑壤之前九年傳言楚子為厲之役故伐鄭事在<lb/>
黒壤之後而彼傳不以黒壤興伐而逺稱厲之役者楚<lb/>
子之志所恨在於厲役逃歸不為黒壤㑹晉故也上指<lb/>
厲役下指辰陵中包黒壤此皆傳上下相包通之義也<lb/>
　　<hi>二十九</hi>楚縣大夫僣稱公<lb/>
諸侯縣公皆慶寡人注楚縣大夫皆僣稱公<lb/>
　春秋左傳要義卷二十三<lb/>
</p>
<p>
</p>
  </div>
</body>
</text>
</TEI>
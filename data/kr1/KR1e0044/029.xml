<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷二十九</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷二十九<lb/>
　　　　　　　　　　　　宋　魏了翁　撰<lb/>
　成公十六年至十八年<lb/>
　　<hi>一</hi>楚壓晉呉敗楚皆乘晦忌<lb/>
日為陽精月為隂精兵尚殺害隂之道也行兵貴月盛<lb/>
之時晦是月終隂之盡也故兵家以晦為忌不用晦日<lb/>
陳兵也昭二十三年七月戊辰晦呉敗楚師于雞父呉<lb/>
<pb n="1b"/>
犯兵忌而戰勝者杜云違兵忌晦戰撃楚所不意彼知<lb/>
楚有可敗之機晦是兵家所忌原楚之情必以呉為不<lb/>
動故以晦日掩之撃楚不備故也<lb/>
　　<hi>二</hi>巢車謂車上為櫓<lb/>
轈兵髙車加巢以望敵也櫓澤中守草樓也是巢與櫓<lb/>
俱是樓之别名<lb/>
　　<hi>三</hi>御者在中故下而聽誓惟左右<lb/>
兵車惟元帥在中御者在左也其餘將帥皆御者在中<lb/>
<pb n="2a"/>
將帥在左也左右執兵而下惟御者時車不下耳<lb/>
　　<hi>四</hi>遇復卦不變為國䠞王傷之占<lb/>
其筮六爻無變者故言其所遇之卦而已既不用周易<lb/>
而别為之辭葢卜筮之書更有此類筮者據而言耳服<lb/>
䖍以為陽氣觸地射出為射之象杜以陽氣激南為飛<lb/>
矢之象二者無所依凴各以意説得失終於無驗是非<lb/>
無以可明今以杜言離為諸侯者案禮器云大明生於<lb/>
東君西酌犧象鄭𤣥云象日出東方而西行也詩邶柏<lb/>
<pb n="2b"/>
舟鄭箋云日君象也説卦離為日故為諸侯<lb/>
　　<hi>五</hi>欒書將載晉侯其子鍼曰書退<lb/>
國有至專之正義曰言國有元帥之大任何得專意廢<lb/>
之而為御也曲禮曰父前子名君前臣名鄭𤣥云對至<lb/>
尊無大小皆相名以君至尊為在君前故子名其父<lb/>
　　<hi>六</hi>遺人以弓謂之問<lb/>
遺人以物謂之為問問絃多以琴問子夏以弓論語云<lb/>
問人於他邦皆是也<lb/>
<pb n="3a"/>
　　<hi>七</hi>韎韋之跗注若袴而屬於跗<lb/>
鄭𤣥詩注云韎茅蒐染也韎聲也韋昭云茅蒐今絳草<lb/>
也急疾呼茅蒐成韎也茅蒐即今之舊草也賈逵云一<lb/>
染曰韎釋器云一染謂之縓謂一入赤為淺赤色也跗<lb/>
注兵戎之服自要以下而注於脚跗謂屬袴於下與跗<lb/>
相連周禮司服凡兵事韋弁服鄭𤣥云韋弁以韎韋為<lb/>
弁又以為衣裳晉卻至衣韎韋之跗注是也鄭以跗當<lb/>
為幅謂裁韋若布帛之幅相縫屬鄭言以為衣裳則衣<lb/>
<pb n="3b"/>
裳不連聘禮君使卿韋弁歸饔餼鄭𤣥云其服葢韎布<lb/>
以為衣而素裳鄭以彼非戎事當為素裳明衣裳不連<lb/>
跗注言連者謂要脚連耳<lb/>
　　<hi>八</hi>在軍均服卻至獨以韎韋見識<lb/>
在軍之服其色皆同所謂均服振振上下同色郤至與<lb/>
衆同服所以獨見識者禮法雖有此服軍士未必盡然<lb/>
卻至服必鮮華故楚王偏識之<lb/>
　　<hi>九</hi>肅拜但俯下手若後世撎<lb/>
<pb n="4a"/>
周禮太祝辦九拜九曰肅拜鄭司農云肅拜但俯下手<lb/>
今時撎是也說文云撎舉手下手也其勢如今揖之小<lb/>
别晉宋儀注貴人待賤人賤人拜貴人撎<lb/>
　　<hi>十</hi>諜軍中反間晉時謂之細作人<lb/>
說文云諜軍中反間也兵書有反間之法謂詐為敵國<lb/>
之人入其軍中伺候間隙以反告己軍今謂之細作人<lb/>
也此卻令諜迎鄭伯則非一人細作於時鄭伯退走故<lb/>
杜以為輕兵單進繞鄭伯之前逆距鄭伯使鄭伯前視<lb/>
<pb n="4b"/>
輕兵不復顧後得自後登其車以執之也鄭軍亂走輕<lb/>
兵獨出其間亦諜之類故翰胡得以諜言之<lb/>
　　<hi>十一</hi>軍吏各建旌旗<lb/>
周禮中秋教治兵辦旗物諸侯載旂軍吏載旗鄭𤣥云<lb/>
軍吏諸軍帥也凡旌旗有軍衆者畫異物無者帛而已<lb/>
子重為將自然當建熊虎之旗<lb/>
　　<hi>十二</hi>傳言子反醉與吕氏春秋異<lb/>
注穀陽子反内豎正義曰鄭𤣥云豎未冠者之名故杜<lb/>
<pb n="5a"/>
以為内豎也案吕氏春秋云荆共王與晉厲公戰于鄢<lb/>
陵荆師敗共王傷臨戰司馬子反渴而求飲豎陽糓操<lb/>
酒而進之子反曰却酒也豎陽糓曰非酒也子反曰却<lb/>
酒也豎陽糓又曰非酒也子反受而飲之子反之為人<lb/>
也嗜酒甘而不能絶於口醉戰既罷共王欲復戰而謀<lb/>
使召司馬子反子反辭以心疾共王駕往視之入幄中<lb/>
聞酒臭而還曰今日之戰不穀親傷所恃者司馬也而<lb/>
司馬又若此不穀無與復戰矣於是遂罷師去之斬司<lb/>
<pb n="5b"/>
馬子反以為戮與此不同者傳依簡牘本紀彼采傳聞<lb/>
異辭所説既殊其文亦異<lb/>
　　<hi>十三</hi>簒弑之君既列於㑹則不復討<lb/>
諸侯廢立當由天子但春秋之世王政不行若簒弑而<lb/>
立則侯伯既列於㑹便是已成為君臣人不得殺之鄰<lb/>
國不得復討往年為戚之㑹主為討曹但晉侯既列於<lb/>
㑹盟畢乃始執之故曹人以為無罪也宣元年㑹于平<lb/>
州以定公位齊非侯伯而得公位定者縱非侯伯乃是<lb/>
<pb n="6a"/>
强鄰既得與㑹即為黨援晉若討魯齊必救之於是晉<lb/>
國竟不伐魯是由㑹齊而公位遂定也<lb/>
　　<hi>十四</hi>諸侯歸國名不名皆從告<lb/>
諸侯不生名諸侯失地名滅同姓名是諸侯稱名者是<lb/>
罪責之事彼告者亦量其事之善否惡之則以名告故<lb/>
釋例曰蔡侯般弑父自立楚子欲顯行刑誅以章伯業<lb/>
誘而殺之蔡人深怨故稱名以告春秋從而書之是告<lb/>
者謂其有罪則稱名以告謂其無罪則告不以名此曹<lb/>
<pb n="6b"/>
人訴君無罪晉侯從而釋之言其無罪而歸故晉人不<lb/>
以名告下云晉侯謂子臧反吾歸而君是晉人告其歸<lb/>
也<lb/>
　　<hi>十五</hi>國語稱卻至語與此異故或疑國語非丘明作<lb/>
周語稱郤至見召桓公與之語召桓公以告單襄公非<lb/>
郤至自與襄公語也襄公論卻至將死荅召桓公語耳<lb/>
非語諸大夫也其文與此小異其意與此大同周語詳<lb/>
而此傳略先賢或以為國語非丘明所作為其或有與<lb/>
<pb n="7a"/>
傳不同故也驟稱其伐謂數數自伐其功周語説卻至<lb/>
自伐之言多矣其辭不可具載<lb/>
　　<hi>十六</hi>郤至稱伐越次欲求晉政<lb/>
周語曰郤至自稱己有大功欲求晉國之政召桓公謂<lb/>
之曰吾子則賢矣晉國之舉不失其次吾懼政之未及<lb/>
子也至謂召桓公曰何次之有先大夫荀伯下軍之佐<lb/>
以為政趙宣子未有軍行而以為政今欒伯自下軍往<lb/>
是三子也吾又過之無不及也若佐新軍而以之為政<lb/>
<pb n="7b"/>
不亦可乎將必求之是掩上功<lb/>
　　<hi>十七</hi>九月用郊從史文公穀謂用者不宜用<lb/>
十七年注九月至史文正義曰傳例啓蟄而郊今九月<lb/>
郊祀是非禮明矣公羊傳曰用者何用者不宜用也九<lb/>
月非所用郊也穀梁傳曰夏之始可以承春以秋之末<lb/>
承春之始葢不可矣九月用郊用者不宜用也賈逵以<lb/>
二傳為説諸書用者不宜用也釋例曰辛丑用郊文異<lb/>
而丘明不發傳因時史之辭非聖賢意也若不言用則<lb/>
<pb n="8a"/>
事叙不明所謂辭窮非聖人故造此用以示義也<lb/>
　　<hi>十八</hi>范文子叔孫昭子皆祈死而死<lb/>
劉炫以為士夑及昭子之卒適與死㑹非自殺今知非<lb/>
者以傳云使祝宗祈死又云祝我使我速死無及於難<lb/>
是其欲死之意叔孫昭子心懷憂懼亦與此同身皆並<lb/>
卒故知自裁若其二人之卒適與死㑹春秋之内惟有<lb/>
兩人願死何得自死皆與相當故杜斟酌傳文以為自<lb/>
殺劉以為偶然而死以規杜失非也何休膏肓以為人<lb/>
<pb n="8b"/>
生有三命有壽命以保度有隨命以督行有遭命以摘<lb/>
暴未聞死可祈也故杜以為因禱自裁也傳記此事者<lb/>
欲見厲公無道賢臣憂懼<lb/>
　　<hi>十九</hi>聲伯夢食瓊瑰為含象<lb/>
瓊是玉之羙者廣雅云玟瑰珠也吕靖韻集云玟瑰火<lb/>
齊珠也含者或用玉或用珠故夢食珠玉為含象也詩<lb/>
毛傳云瓊瑰石而次玉禮緯天子含用珠諸侯用玉大<lb/>
夫用碧此聲伯得有瓊瑰者案周禮天子含用玉則禮<lb/>
<pb n="9a"/>
緯之文未可全依或可珠玉兼有故釋例云珠玉曰含<lb/>
　　<hi>二十</hi>悼公周晉襄公曽孫<lb/>
晉世家云悼公周者其先祖父捷晉襄公少子也不得<lb/>
立號為桓叔桓叔生惠伯談談生悼公周是周為襄公<lb/>
曾孫也<lb/>
　　<hi>二十一</hi>三郤謀於榭榭為講武堂<lb/>
楚語云榭不過講軍實焉是榭為講武堂傳言將謀於<lb/>
榭似乃未至榭猶在塗也下云殺駒伯苦成叔於其位<lb/>
<pb n="9b"/>
位所坐之處則已至榭矣<lb/>
　　<hi>二十二</hi>殺三郤殺胥童並為國詩<lb/>
厲公以私欲殺三郤則三郤無罪經應直云晉殺其大<lb/>
夫不應稱名也又胥童為欒書中行偃所殺乃直是兩<lb/>
下相殺今經書二者並為國討之文故傳解之言民不<lb/>
與郤氏郤氏有罪也劉炫云杜言三郤不以無罪書正<lb/>
謂不書盜書盜即無罪杜又云郤氏失民胥童道亂<lb/>
　　<hi>二十三</hi>晉侯爵葬車七乗今厲公以一乗<lb/>
<pb n="10a"/>
周禮大行人上公貳車九乘侯伯七乘子男五乘謂生<lb/>
時副貳之車也其送葬亦當如之今惟一乘是不以君<lb/>
禮葬也以晉是侯爵故指言侯禮七乘耳諸侯各依命<lb/>
數不是皆七乘也襄二十五年傳齊人葬莊公下車七<lb/>
乘杜以特言七乘明七非舊制故彼注云齊舊依上公<lb/>
禮九乘以齊嘗為侯伯因而用九九非侯之正法故此<lb/>
以正言之<lb/>
　　<hi>二十四</hi>士華免大夫而為士官掌刑<lb/>
<pb n="10b"/>
以華免為大夫則士者為士官也士官掌刑故使殺國<lb/>
佐也於夫人之宫有朝羣妾之處故云内宫之朝葢齊<lb/>
侯召入與語而殺之<lb/>
　　<hi>二十五</hi>内宫之朝夫人宫有朝羣妾處<hi>闕</hi>
　　<hi>二十六</hi>為君當服斬杜謂厲公弑絶無喪制<lb/>
辛巳距乙酉五日先定所修之政待朔旦而後施之故<lb/>
五日也晉語云正月乙酉公即位孔晁云二月即位言<lb/>
正月者記者誤也厲公被殺而嗣絶故悼公自外而入<lb/>
<pb n="11a"/>
即位之日即命百官施布政教與居喪即位其禮不同<lb/>
釋例曰厲公見殺悼公自外紹立本非君臣無喪制也<lb/>
若然禮喪服小記云與諸侯為兄弟者服斬鄭𤣥云謂<lb/>
卿大夫以下也與尊者為親不敢以輕服服之言諸侯<lb/>
者明雖在異國猶來為三年也計厲是文公之曽孫悼<lb/>
是文公之𤣥孫有緦麻之親法當服斬而云無喪制者<lb/>
悼之父祖去晉適周與本親隔絶無往來恩義厲既見<lb/>
殺悼即被迎迎之以為晉君即與厲公體敵且葬厲公<lb/>
<pb n="11b"/>
以車一乘國内尚不以為君不可責悼公服斬也縱使<lb/>
當為之斬絶而别立亦非嗣矣<lb/>
　　<hi>二十七</hi>晉用四卿其父祖皆有勞<lb/>
晉語云使吕宣子佐下軍曰邲之役吕錡佐知莊子於<lb/>
下軍獲楚公子穀臣與連尹襄老以免其子鄢陵之役<lb/>
親射楚王而敗楚師以定晉國而無後其子不可不崇<lb/>
也使彘共子將新軍曰武子之季文子之母弟也武子<lb/>
宣法以定晉國文子勤身以定諸侯二子之德其可忘<lb/>
<pb n="12a"/>
乎故以彘季屛其宗使令狐文子佐之曰昔克潞之役<lb/>
秦來圖敗晉功魏顆以其身退秦于輔氏親止杜回其<lb/>
勲銘于景鐘至于今不忘其子不可不興也彼言吕宣<lb/>
子魏相也彘共子士魴也令狐文子魏頡也又曰吕宣<lb/>
子卒公以趙文子能恤大事使佐下軍趙武父祖功名<lb/>
顯著故不復序之是四人父祖皆有勞於晉國<lb/>
　　<hi>二十八</hi>擇惇惠文敏果敢慎靖為公族大夫<lb/>
晉語云欒伯請公族大夫公曰荀家惇惠荀㑹文敏黶<lb/>
<pb n="12b"/>
也果敢無忌慎靖膏梁之性難正也故使惇惠者教之<lb/>
文敏者道之果敢者諗之慎靖者修之使兹四人者為<lb/>
公族大夫也公族大夫職掌教誨故使訓卿之子弟令<lb/>
之共儉孝弟也晉語云韓獻子老使公族穆子受事于<lb/>
朝辭曰厲公之亂無忌備公族弗能死孔眺云備公族<lb/>
大夫則韓無忌先為公族大夫今言使為之者悼公始<lb/>
命百官更改新授之<lb/>
　　<hi>二十九</hi>用孤卿御右四人皆公知其能<lb/>
<pb n="13a"/>
晉語曰君知士貞子之帥志博聞而宣惠於教也使為<lb/>
大傳知右行辛之能以數宣物定功也使為司空知欒<lb/>
紏之能御以和於正也使為戎御知荀賔之有功力而<lb/>
不暴也使為戎右是四人者皆公知其能而使之耳范<lb/>
武子為大傅孤也士蒍為司空卿也皆前世能者其法<lb/>
可遵故使二大夫居其官而修其法也二人皆是大夫非<lb/>
孤卿也<lb/>
　　<hi>三十</hi>晉作三行無多年中行右行皆為事<lb/>
<pb n="13b"/>
僖二十八年晉作三行三十一年即罷之以為五軍其<lb/>
置三行無多年嵗彼云屠撃將右行未知此人即屠撃<lb/>
之子孫也為是其祖代屠撃也正以荀林父將中行遂<lb/>
以中行為氏故謂此人之先將右行因以為氏耳<lb/>
　　<hi>三十一</hi>周校人不屬大御此傳諸侯法或新法<lb/>
校正當周禮校人校人掌王馬之政襄九年傳曰命校<lb/>
正出馬知是主馬之官也周禮校人不屬大御此葢諸<lb/>
侯兼官或是悼公新法此傳所言諸官皆不得與周禮<lb/>
<pb n="14a"/>
同也<lb/>
　　<hi>三十二</hi>校人主養馬此校正乃助訓御<lb/>
此訓諸御謂諸是御車之人設令國有十乘乘有一御<lb/>
皆令此官教之戎士尚節義故訓之使知義如羊斟之<lb/>
徒是不知義也周禮校人主養馬耳不知御事此言校<lb/>
正屬焉乃云訓御葢令校正助御戎訓御<lb/>
　　<hi>三十三</hi>車右訓勇士共時使<lb/>
所訓勇力之士皆謂為車右者也設令國有千乘乘有<lb/>
<pb n="14b"/>
一右總使此官訓之勇力之士失於强暴如魏犫之徒<lb/>
不順上命故訓之使共時之使不犯法也<lb/>
　　<hi>三十四</hi>國語晉軍官名與此少異<lb/>
晉語云公知祁奚之果而不淫也使為元尉知羊舌職<lb/>
之聰敏肅給也使佐之知魏絳之勇而不亂也使為元<lb/>
司馬知張老之知而不詐也使為元候知鐸遏冦之恭<lb/>
敬而信彊也使為輿尉知藉偃之惇帥舊職而恭儉也<lb/>
使為輿司馬知程鄭為端而不淫且好諫而不隠也使<lb/>
<pb n="15a"/>
為贊僕晉語皆稱其才而用之善公之知人也言元尉<lb/>
元司馬元候者此皆中軍之官元大也中軍尊故稱大<lb/>
也輿尉輿司馬者皆上軍官也輿衆也官與諸軍同故<lb/>
稱衆也從車者為卒在車者為乘使此中軍與上軍軍<lb/>
尉司馬各教其軍之士卒使相親以聽在上之命<lb/>
　　<hi>三十五</hi>乘馬御訓羣騶使之禮<lb/>
周禮掌駕之官無名騶者襄二十三年傳稱豐㸃為孟<lb/>
氏之御騶則騶亦御之類月令季秋天子乃教田獵命<lb/>
<pb n="15b"/>
僕夫七騶咸駕載旌旐則騶是主駕之官也鄭𤣥云七<lb/>
騶謂趣馬主為諸官駕說者也周禮趣馬下士掌駕説<lb/>
之頒是騶為主駕之官駕車以共御者程鄭為乘馬御<lb/>
御之貴者故令掌駕之官亦屬之校人職云良馬三乘<lb/>
為皁皁一趣馬趣馬下士三皁為繋繋一馭夫馭夫中<lb/>
士六繋為廐廐一僕夫僕夫上士天子十有二閑邦國<lb/>
六閑鄭𤣥云每廐為一閑閑有二百一十六匹如彼計<lb/>
之每廐有趣馬十八人六閑之騶有一百八人皆屬程<lb/>
<pb n="16a"/>
鄭而使總領之也戎車貴强力乘車尚禮容故訓羣騶<lb/>
使知禮令教馬進退使合禮法也<lb/>
　　<hi>三十六</hi>卿總羣職公族大夫以下各主一事<lb/>
晉立六卿卿下各有統領羣官非一凡六官之在民上<lb/>
為長者皆是有德有能之人是民所褒譽者也使魏相<lb/>
以下至程鄭為乗馬御以上凡有八條之官魏相等為<lb/>
卿一也荀家等為公族大夫二也士渥濁為大傅三也<lb/>
右行辛為司空四也弁紏為御戎五也荀賔為右六也<lb/>
<pb n="16b"/>
祁奚為中軍尉至藉偃為司馬七也程鄭為乘馬御八<lb/>
也自公族大夫以下七條各云使為某事而卿下不云<lb/>
使者以卿總攝羣職非偏主一事故也公族大傅司空<lb/>
不云某官屬馬者以其當官自主更無餘官來屬其祁<lb/>
奚為中軍尉及羊舌職張老魏絳鐸遏冦藉偃雖是數<lb/>
官總為一條使訓卒乘親以聽命<lb/>
　　<hi>三十七</hi>大國三卿晉有四軍八卿<lb/>
大國三卿是正法當時晉置六卿為三軍之將佐皆是<lb/>
<pb n="17a"/>
帥也於是晉又更置新軍凡有四軍八卿但新軍或置<lb/>
或廢故傳不數之耳<lb/>
　　<hi>三十八</hi>鄭𤣥何休各言五霸霸無定限<lb/>
霸者把也把持王政鄭𤣥云天子衰諸侯興故曰霸夏<lb/>
有昆吾商有豕韋大彭周有齊桓晉文此最强者也故<lb/>
書傳通謂彼五人為五霸耳但霸是强國為之天子既<lb/>
衰諸侯無主若有强者即營霸業其數無定限也而何<lb/>
休以霸不過五不許悼公為霸以鄉曲之學足以忿人<lb/>
<pb n="17b"/>
傳稱文襄之霸襄承文後紹繼其業以後漸弱至悼乃<lb/>
强故云復霸<lb/>
　　<hi>三十九</hi>曰入曰復歸曰歸曰復入例<lb/>
釋例曰凡去其國者通謂君臣及公子母弟也國逆而<lb/>
立之本無位則稱入本有位則稱復歸齊小白入于齊<lb/>
無位也衛侯鄭復歸于衛復其位也諸侯納之有位無<lb/>
位皆曰歸衛孫林父蔡季是也身為戎首則曰復入晉<lb/>
欒盈是也此所以明外内之援辨逆順之辭故經正魚<lb/>
<pb n="18a"/>
石衛衎以表舊制傳稱凡例總而明之也衛人逆公子<lb/>
晉于邢宜稱入善其得衆公子友忠於社稷國人所思<lb/>
焉故閔公為落姑之盟以復之夫衛公子晉絶位而在<lb/>
邢魯之季子勢弱而出奔咸得民望享國有家是以聖<lb/>
人貴之殊其文也莊六年五國諸侯犯逆王命以納衛<lb/>
朔大其事故字王人謂之子突朔懼有違衆之犯而以<lb/>
國逆告華元實國逆欲挾晉以自助故以外納赴春秋<lb/>
從而書之以示二子之情也韓魏有耦國之强陳蔡有<lb/>
<pb n="18b"/>
復國之端故晉趙鞅楚公子比皆稱歸從諸侯納之例<lb/>
言非晉楚之所能制也侯獳愛君以請故曹伯有國逆<lb/>
之辭許始復國故許叔有國逆之文此皆時史因周典<lb/>
以起時事之情也傳例稱諸侯納之曰歸今檢經諸稱<lb/>
納者皆有興師見納之事不須例而自明故但言納而<lb/>
不復言歸也衛侯鄭曹伯負芻皆見執在周晉魯請而<lb/>
復之鄭書歸于衛負芻稱歸自京師所發事同而文異<lb/>
者例意本在於歸不以他文為義也賈氏又以為諸歸<lb/>
<pb n="19a"/>
國稱所自之國所自之國有力也案楚公子比去晉而<lb/>
不返是無援於外而經書自晉陳侯呉蔡侯廬皆平王<lb/>
所封可謂有力而不言自楚此皆明證<lb/>
　　<hi>四十</hi>塞夷庚謂斷呉晉要道<lb/>
夷平也詩序云由庚萬物得由其道是以庚為道也此<lb/>
云以塞夷庚下云而懼呉晉知謂塞呉晉往來之要道<lb/>
也呉晉往來路由彭城楚取彭城以封魚石欲以斷絶<lb/>
呉晉往來<lb/>
<pb n="19b"/>
　　<hi>四十一</hi>魯君薨葬順制者惟成公<lb/>
自此以前莊宣薨于路寢桓莊僖文宣皆書葬矣今於<lb/>
此公薨之下言道也於葬之下言書順也獨發傳者隱<lb/>
桓閔皆為人所殺僖公薨于小寢文公薨于臺下皆其<lb/>
薨不得道也莊宣雖薨于路寢莊則子般見殺宣則歸<lb/>
父出奔家國不安非是得道順禮得道順禮惟成公耳<lb/>
故傳於此發之釋例曰魯君薨葬多不順制惟成公薨<lb/>
于路寢五月而葬國家安静世適承嗣故傳見莊之緩<lb/>
<pb n="20a"/>
舉成書順以包之是也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳要義卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷三十</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷三十<lb/>
　　　　　　　　　　　　宋　魏了翁　撰<lb/>
　襄公元年至四年上<lb/>
　　<hi>一</hi>王崩而傳釋朝聘為禮以崩赴未至<lb/>
注辛酉九月十五日正義曰顯言此日者欲明下冬聘<lb/>
是十月之初為王崩日近赴人未至故也禮記曾子問<lb/>
曰諸侯相見揖讓入門不得終禮廢者幾孔子曰六天<lb/>
<pb n="1b"/>
子崩太廟火日食后夫人之喪雨霑服失容則廢是王<lb/>
崩當廢禮也今傳釋此朝聘皆云禮也知此冬者是十<lb/>
月之初崩赴未至由其俱未聞喪故得以吉行禮而傳<lb/>
善之<lb/>
　　<hi>二</hi>彭城非宋地書圍宋彭城<lb/>
公羊傳曰宋華元曷為與諸侯圍宋彭城為宋誅也其<lb/>
為宋誅柰何魚石走之楚楚為之伐宋取彭城以封魚<lb/>
石成十八年傳曰楚伐彭城納魚石焉以三百乘戍之<lb/>
<pb n="2a"/>
而還西鉏吾曰崇諸侯之姦而披其地不言取為楚邑<lb/>
而云披地長姦是左氏之意亦為楚以彭城封魚石為<lb/>
國夫子追繋於宋乃有二意於是為宋討魚石宜繋於<lb/>
宋且又不成此為叛人使得取君之邑<lb/>
　　<hi>三</hi>謂之宋志鄭志取二國本志<lb/>
雖實非宋地而繋之於宋成宋人之志也夫子修春秋<lb/>
而傳於此二條特言謂之宋志謂之鄭志者夫子所修<lb/>
春秋或褒或貶皆是夫子之志非取國人之志此宋志<lb/>
<pb n="2b"/>
鄭志者以其雖是夫子所修還取二國本志故也案下<lb/>
十年戌鄭虎牢傳云非鄭地也言將歸焉杜云繋之于<lb/>
鄭以見晉志即此類也於此二事傳例已明故彼不云<lb/>
謂之晉志也<lb/>
　　<hi>四</hi>鄭不車戰故云徒兵<lb/>
步行謂之徒行故步兵謂之徒兵也隱四年傳云敗鄭<lb/>
徒兵注云時鄭不車戰則此亦然也<lb/>
　　<hi>五</hi>虎牢屬晉不繋晉十年乃繋鄭<lb/>
<pb n="3a"/>
虎牢是鄭舊邑此時屬晉而不繫晉者莊三十二年注<lb/>
云大都以名通者則不繋國此以名通故不繋晉也十<lb/>
年戍鄭虎牢繫於鄭者傳曰非鄭地也言將歸焉彼為<lb/>
將歸鄭而繋之鄭也或當虎牢雖已屬晉晉人新得不<lb/>
為已有故不繋晉也<lb/>
　　<hi>六</hi>牛云匹猶風云潤酒云食馬云造<lb/>
司馬法丘出馬一匹牛三頭則牛當稱頭而亦云匹者<lb/>
因馬而名牛曰匹幷言之耳經傳之文此類多矣易繋<lb/>
<pb n="3b"/>
辭云潤之以風雨論語云沽酒市脯不食玉藻云大夫<lb/>
不得造車馬皆從一而省文也<lb/>
　　<hi>七</hi>櫬棺水兕革棺杝梓之制<lb/>
四年注云櫬親身棺也以親近其身故以櫬為名焉禮<lb/>
記檀弓曰天子之棺四重水兕革官一杝棺一梓棺二<lb/>
鄭𤣥云杝椵也所謂椑棺也梓棺二所謂屬與大棺也<lb/>
記文從内向外水兕革棺最近尸也次椑以椵為之次<lb/>
屬與大棺乃以梓為之<lb/>
<pb n="4a"/>
　　<hi>八</hi>頌琴猶言雅琴<lb/>
頌琴者詩為樂章琴瑟必以歌詩詩有雅頌故以頌為<lb/>
琴名猶如言雅琴也櫬琴同文知皆欲以送終<lb/>
　　<hi>九</hi>齊遣宗婦越疆送魯葬非禮<lb/>
莊二十四年大夫宗婦覿用幣者宗婦是同姓大夫之<lb/>
婦知此宗婦亦是檀弓云婦人不越疆而弔人是越疆<lb/>
送葬非禮也世族譜不知萊國之姓齊侯召萊子者不<lb/>
為其姓姜也以其比鄰小國意陵蔑之故召之欲使從<lb/>
<pb n="4b"/>
送諸姜宗婦來向魯耳萊子以其輕侮故不肯㑹<lb/>
　　<hi>十</hi>楚君以鄭故親集矢於其目<lb/>
説文云鳥之短尾者總名為佳佳在木上為集集是鳥<lb/>
止之名矢有羽似鳥故亦稱集也楚君被射目者非是<lb/>
為異人也任此患者為寡人<lb/>
　　<hi>十一</hi>鄭子罕當國謂以君薨攝君事<lb/>
禮君薨聽於冢宰不須攝行君事此令子罕當國者鄭<lb/>
國間於晉楚國家多難喪代之際或致傾危葢成公顧<lb/>
<pb n="5a"/>
命使之當國非常法也子駟為政已是正卿知當國者<lb/>
為攝君事矣沈氏云魯襄四嵗國家無虞今僖公年雖<lb/>
長大為偪於晉楚故令子罕當國也<lb/>
　　<hi>十二</hi>未葬未免喪故云官命未改<lb/>
先君既葬嗣君正位乃得建官命臣十六年晉侯改服<lb/>
修官是其事也先君未葬皆因舊事不得建官命臣故<lb/>
云官命未改庶事悉皆未改不可即違先君言此者不<lb/>
用從晉之意故也<lb/>
<pb n="5b"/>
　　<hi>十三</hi>諸侯盟王人若王使之盟則無譏<lb/>
諸侯不得盟天子之臣天子之臣不得與諸侯聚盟盟<lb/>
則加以貶責僖二十九年翟泉之盟貶王子虎稱人是<lb/>
其事也僖八年洮之盟王人在列傳曰謀王室也諸侯<lb/>
共謀王室不譏王人在盟是由襄王新立命遣與盟故<lb/>
耳此盟單子在列於經亦無譏文靈王以往年新立明<lb/>
是王新即位使王官之伯出與諸侯結盟以安王室故<lb/>
無所譏與洮之盟同也釋例曰未有臣而盟君臣而盟<lb/>
<pb n="6a"/>
君是子可盟父故春秋王世子以下㑹諸侯者皆同㑹<lb/>
而不同盟洮之盟王室有子帶之難襄王懼不得立告<lb/>
難於齊遣王人與諸侯盟故傳釋之曰謀王室以明王<lb/>
勑其來盟非諸侯所敢與也踐土之盟王子虎臨諸侯<lb/>
而不與同㰱故經但列諸侯而傳具載其實此實聖賢<lb/>
之垂意以為將來之永法也一年之間諸侯輯睦翼戴<lb/>
天子而翟泉之盟子虎在列君子以為非天子之命虧<lb/>
上下常節故不存魯侯而人子虎以示篤戒也今雞澤<lb/>
<pb n="6b"/>
之㑹單子與盟亦王所命也杜言王使盟者傳無其文<lb/>
正以經無貶責知是命使盟也<lb/>
　　<hi>十四</hi>呉為組甲被練以伐呉<lb/>
賈逵云組甲以組綴甲車士服之被練帛也以帛綴甲<lb/>
步卒服之凡甲所以為固者以盈竅也帛盈竅而任力<lb/>
者半卑者所服組盈竅而盡任力尊者所服馬融云組<lb/>
甲以組為甲裏公族所服被練以練為甲裏卑者所服<lb/>
然則練以綴甲何以謂之被也又組是絛繩不可以為<lb/>
<pb n="7a"/>
衣服安得以為甲裏杜言組甲漆甲成組文今時漆甲<lb/>
有為文者被練文不言甲必非甲名被是被覆衣著之<lb/>
名故以為練袍被於身上雖並無明證而杜要愜人情<lb/>
　　<hi>十五</hi>舉其偏謂軍師屬己者<lb/>
偏者半廂之名故傳多云東偏西偏軍師屬已分之别<lb/>
行謂之偏師傳云彘子以偏師陷是偏為廂屬之名也<lb/>
祁奚為中軍尉羊舌職佐之職屬祁奚復舉其子是舉<lb/>
其偏屬也<lb/>
<pb n="7b"/>
　　<hi>十六</hi>戮有徇非徒殺之抶以徇亦稱戮<lb/>
魏絳戮其僕正義曰以車亂行是御者之罪故戮其僕<lb/>
也周禮司冦之屬有掌戮之官鄭𤣥云戮猶辱也既斬<lb/>
殺又辱之其職云掌斬殺賊諜而膊之凡殺其親者焚<lb/>
之殺王之親者辜之殺人者踣諸市肆之三日鄭𤣥云<lb/>
膊謂去衣磔之焚燒也辜謂磔之踣僵尸也肆猶申也<lb/>
陳也彼膊焚辜肆皆謂陳以示人然則此言戮者非徒<lb/>
殺之而已乃殺之以徇諸軍昭四年楚戮慶封負之斧<lb/>
<pb n="8a"/>
鉞以徇於諸侯先徇乃殺之也成二年韓獻子既斬人<lb/>
郤子使速以徇是殺之而後徇也此戮即彼徇之謂也<lb/>
文十年楚申舟抶宋公之僕以徇或曰國君不可戮也<lb/>
彼抶以徇亦稱為戮下云至於用鉞當是殺之乃以徇<lb/>
也<lb/>
　　<hi>十七</hi>魏絳犫之子世家為犫孫<lb/>
世族譜魏顆魏絳俱是魏犫之子顆長生頡則絳是頡<lb/>
之叔父顆别為令狐氏絳為魏氏葢顆長而庶絳㓜而<lb/>
<pb n="8b"/>
適故也魏世家武子生悼子悼子生絳則絳是犫孫計<lb/>
其年世孫應是也先儒悉皆不然未知何故<lb/>
　　<hi>十八</hi>杜言妾母得為夫人成風定姒無譏<lb/>
四年注成公至杞姓正義曰二年齊姜薨葬者是成公<lb/>
夫人故此為成公之妾也據傳匠慶之言知是襄公之<lb/>
母以子既為君故得稱夫人而言薨諡法純行不爽曰<lb/>
定舊說妾子為君其母不得成為夫人故杜詳言之於<lb/>
例赴同稱薨也祔姑稱小君也反哭成喪書葬也今定<lb/>
<pb n="9a"/>
姒三禮皆具薨葬備文皆以正夫人之禮者由母以子<lb/>
貴故也釋例曰凡妾子為君其母猶為夫人雖先君不<lb/>
命其母母以子貴其適夫人薨則尊得加於臣子而内<lb/>
外之禮皆如夫人矣禮公子為其母練冠縓緣既葬除<lb/>
之及其嗣位為君非復公子適母薨則申其母尊而先<lb/>
儒同之公子亦謬矣是杜言妾母得為夫人之意也季<lb/>
孫初議欲不成定姒之喪匠慶以君長懼之乃略取季<lb/>
孫之木君子謂之多行無禮是知妾母成尊是為正法<lb/>
<pb n="9b"/>
但尊無二上哀姜既薨成風乃正出姜既出敬嬴乃正<lb/>
齊姜既薨定姒乃正襄公一世無娶夫人之文故齊歸<lb/>
得正也鄭𤣥以為正夫人以有罪廢妾母得成為夫人<lb/>
也哀姜雖被齊殺僖公請而葬之案經薨葬備文安得<lb/>
以罪黜也又齊姜非以罪黜定姒薨葬成尊成風定姒<lb/>
並無譏文知其法得成<lb/>
　　<hi>十九</hi>軍禮不伐喪<lb/>
十九年晉士匄侵齊至穀聞齊侯卒乃還傳曰聞喪而<lb/>
<pb n="10a"/>
還禮也是軍禮不伐喪<lb/>
　　<hi>二十</hi>金奏謂先擊鐘<lb/>
奏謂作樂也作樂先擊鐘鐘是金也故稱金奏周禮鐘<lb/>
師掌金奏鄭𤣥云金奏擊金以為奏樂之節金謂鐘及<lb/>
鎛也又燕禮注云以鐘鎛播之鼓磬應之所謂金奏也<lb/>
　　<hi>二十一</hi>肆夏文王鹿鳴皆言三<lb/>
此傳直言肆夏之三不辨其三之名魯語同說此事而<lb/>
云金奏肆夏繁遏渠天子所以享元侯也文王大明綿<lb/>
<pb n="10b"/>
則兩君相見之樂也文王之三蓋文王大明綿以文王<lb/>
為首幷取其次二篇以為三則知肆夏之三以肆夏為<lb/>
首亦幷取其次二夏以為三也且下云三夏天子所以<lb/>
享元侯也三者皆名為夏知是其次二夏幷肆夏為三<lb/>
也周禮謂之肆昭納魯語謂之繁遏渠故杜以為每夏<lb/>
而有二名肆夏一名樊韶夏一名遏納夏一名渠先儒<lb/>
所說義多不同周禮注載杜子春云肆夏與文王鹿鳴<lb/>
俱稱三謂其三章也以此知肆夏詩也吕叔玉云肆夏<lb/>
<pb n="11a"/>
繁遏渠皆周頌也肆夏時邁也繁遏執競也渠思文也<lb/>
肆遂也夏大也言遂於大位謂王位也故時邁曰肆于<lb/>
時夏允王保之繁多也遏止也言福禄止於周之多也<lb/>
故執競曰降福穰穰降福簡簡福禄來反渠大也言以<lb/>
后稷配天王道之大也故思文曰思文后稷克配彼天<lb/>
鄭𤣥云以文王鹿鳴言之則九夏皆詩篇名頌之族類<lb/>
也此歌之大者載在樂章樂崩亦從而亡是以頌不能<lb/>
具數家之説各以意言經典散亡無以取正劉炫云杜<lb/>
<pb n="11b"/>
為此解頗允三夏之名而分字配篇不甚愜當何則文<lb/>
王之三即文王是其一大明綿是其二鹿鳴之三則鹿<lb/>
鳴是其一四牡皇皇者華是其二然則肆夏之三亦當<lb/>
肆夏是其一樊遏渠是其二安得復以樊為肆夏之别<lb/>
名也若樊即是肆夏何須重舉二名雖恥習前蹤亦未<lb/>
踰先哲今刪定知不然者以此文云肆夏之三是自肆<lb/>
夏以下有三故為韶夏納夏凡為三夏但此三夏各有<lb/>
别名故國語謂之繁遏渠是一字以當一夏若國語直<lb/>
<pb n="12a"/>
云金奏繁遏渠則三夏之名没而不顯故於繁字之上<lb/>
特以肆夏冠之云肆夏繁繁即是肆夏明遏是韶夏渠<lb/>
是納夏也國語舉其難明以㑹左氏三夏之義劉不曉<lb/>
杜之深意遂欲妄從先儒先儒之説何所凴準先儒以<lb/>
樊遏二字共為執競以渠之一字獨為思文分字既無<lb/>
定限文句多少任意則杜以樊共肆夏為句何為不可<lb/>
　　<hi>二十二</hi>牧伯命數雖異皆云侯<lb/>
牧是州長伯是二伯雖命數不同俱是諸侯之長也元<lb/>
<pb n="12b"/>
長也謂之長侯明是牧伯<lb/>
　　<hi>二十三</hi>歌詩燕享及升笙間合之節<lb/>
肆夏既亡不知其篇之義故惟取詩意以解文王鹿鳴<lb/>
耳詩是樂章樂歌詩篇聖王因其尊卑定其差等詩有<lb/>
四始風也小雅也大雅也頌也鄭𤣥以肆夏為頌之族<lb/>
類其差與頌同矣天子享元侯歌肆夏則於其餘諸侯<lb/>
不得用肆夏矣當歌文王與兩君相見同也然則兩元<lb/>
侯相見與天子之享禮同亦歌肆夏之類仲尼燕居兩<lb/>
<pb n="13a"/>
君相見升歌清廟謂元侯也不歌肆夏辟天子也諸侯<lb/>
來朝乃歌文王遣臣來聘必不得同矣當歌鹿鳴也傳<lb/>
言文王兩君相見之樂則其臣來聘不得與其君同亦<lb/>
當歌鹿鳴也燕禮雖以己臣為主兼燕四方之賔其樂<lb/>
歌鹿鳴是其定差也燕禮升歌訖乃為笙歌三篇堂下<lb/>
吹笙以播詩也笙歌訖乃為間歌六篇堂上歌一篇堂<lb/>
下吹一篇相間代也故燕禮云乃間歌魚麗笙由庚歌<lb/>
南有嘉魚笙崇丘歌南山有臺笙由儀是也間歌訖遂<lb/>
<pb n="13b"/>
合鄉樂周南關雎葛覃卷耳召南鵲巢采繁采蘋合樂<lb/>
謂堂上堂下合作樂也郷樂者風詩也燕禮歌小雅而<lb/>
合鄉樂以合卑於歌一等則知諸所歌者其合樂用詩<lb/>
皆卑於升歌一等故鄭𤣥詩譜云天子享元侯歌肆夏<lb/>
合文王於諸侯歌文王合鹿鳴諸侯於鄰國之君與天<lb/>
子於諸侯同天子諸侯燕其羣臣乃聘問之賔皆歌鹿<lb/>
鳴合鄉樂笙間所用則鄭𤣥云未聞也燕禮升歌小雅<lb/>
笙歌間歌亦用小雅則笙間用詩與升歌差同而云未<lb/>
<pb n="14a"/>
聞者升歌合樂其用風雅皆用發首二篇笙用南陔間<lb/>
用魚麗不復更用其首篇未聞者未知其用何篇也此<lb/>
傳言三夏天子所以享元侯則文王兩君相見之樂亦<lb/>
謂享也雖不言燕燕亦當然此傳晉侯享穆叔為歌鹿<lb/>
鳴穆叔以己所當得三拜而受燕禮也工歌鹿鳴則是<lb/>
享燕同樂明享之與燕用樂各自同矣若然肆夏之為<lb/>
樂章樂之最尊者兩君相見猶尚不得用之而燕禮者<lb/>
諸侯燕已羣臣之禮而記云若以樂納賔則賔及庭奏<lb/>
<pb n="14b"/>
肆夏鄭𤣥云卿大夫有王事之勞者則奏此樂所以得<lb/>
用之者彼謂納賔之樂郊特牲云賔入大門而奏肆夏<lb/>
示易以敬也鄭𤣥云賔朝聘者是朝賔聘客俱得用之<lb/>
與此升歌異也<lb/>
　　<hi>二十四</hi>鹿鳴燕己臣若燕聘客惟君迎異<lb/>
詩序言鹿鳴燕羣臣嘉賔正謂燕己之臣以己臣為嘉<lb/>
賔耳叔孫以晉歌此篇者以己為嘉賔故拜受之也燕<lb/>
禮記云若與四方之賔燕則公迎之於大門内鄭𤣥云<lb/>
<pb n="15a"/>
四方之賔謂來聘者也是燕聘客惟君迎為異餘悉與<lb/>
已臣同也<lb/>
　　<hi>二十五</hi>詢度諏謀幷咨為五善又云六德<lb/>
臣獲五善敢不重拜與詩本意異也忠信為周魯語文<lb/>
也爰於也若遇忠信之人於是訪問詢度諏謀等四事<lb/>
也魯語云皇皇者華君教使臣曰每懷靡及諏謀度詢<lb/>
必咨於周敢不拜教魯語言此四事惟咨親為詢與此<lb/>
文同其餘咨材為諏咨事為謀咨義為度三者與此皆<lb/>
<pb n="15b"/>
異韋昭改從此傳注云材當為事事當為難孔晁注云<lb/>
材謂政幹也教之咨人即得一善故幷咨為五魯語云<lb/>
君貺使臣以大禮重之以六德孔晁云既有五善又自<lb/>
謂無及成為六德<lb/>
　<lb/>
　<lb/>
　<lb/>
　春秋左傳要義卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷首</head> <lb/>
    <p>
<pb n="1a"/>
欽定四庫全書　　　　經部五<lb/>
　春秋左傳要義　　　　春秋類<lb/>
　　提要<lb/>
　　　　<hi>臣</hi>等謹案春秋左傳要義三十一卷宋魏了<lb/>
　　　　翁撰亦所輯九經要義之一也其書節録註<lb/>
　　　　疏之文每條之前各為標題而系以先後次<lb/>
　　　　第與諸經要義體例並同考了翁序李明復<lb/>
　　　　春秋集義云余嘗覽諸儒之傳至本朝先正<lb/>
<pb n="1b"/>
　　　　謂此為經世之大法傳心之要典余懼益深<lb/>
　　　　乃裒萃以附于經尚慮觀書未廣擇理未精<lb/>
　　　　故未敢輕出李君乃先得我心而為是書云<lb/>
　　　　云是了翁亦嘗裒輯衆説以註春秋其書未<lb/>
　　　　就而其所取于註疏者則尚見于是編凡疏<lb/>
　　　　中日月名氏之曲説煩重瑣屑者多刋除不<lb/>
　　　　録而名物度數之間則削繁舉要本末燦然<lb/>
　　　　葢左氏之書詳于典制三代之文章禮樂猶<lb/>
<pb n="2a"/>
　　　　可以考見其大凡其逺勝公榖實在于此了<lb/>
　　　　翁所輯亦可謂得其要領矣原本六十卷朱<lb/>
　　　　彝尊經義考註曰未見此本僅存三十一卷<lb/>
　　　　末有萬厯戊申中秋後三日龍池山樵彭年<lb/>
　　　　手跋一篇稱當時鏤帙不全後世無原本可<lb/>
　　　　傳甘泉先生有此書三十一卷藏之懐古閣<lb/>
　　　　中出以相示因識數言于後云則亦難覯之<lb/>
　　　　本矣然甘泉為湛若水之號若水登𢎞治乙<lb/>
<pb n="2b"/>
　　　　丑進士至萬歴戊申凡一百四年不應尚在<lb/>
　　　　彭年與文徴明為姻家王世貞序其詩集稱<lb/>
　　　　年死之後家人鬻其遺稿則年死在世貞前<lb/>
　　　　萬歴末亦不復存且九經要義皆刪節註疏<lb/>
　　　　而跋稱其訂定精宻為先儒所未論及尤不<lb/>
　　　　相合疑殘本偶存姦黠書賈偽為此跋而<lb/>
　　　　未核其年月也乾隆四十六年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="3a"/>
　　　　　　　　總　校　官　<hi>臣</hi>　陸　費　墀<lb/>
<pb n="4a"/>
欽定四庫全書<lb/>
　春秋左傳要義卷首<lb/>
　　　　　　　　　　　　宋　魏了翁　撰<lb/>
　序<lb/>
　　<hi>一</hi>漢儒雜取公榖以釋左氏惟杜氏專門<lb/>
前漢傳左氏者有張蒼賈誼尹咸劉歆後漢有鄭衆賈<lb/>
逵服䖍許惠卿之等各為詁訓然雜取公羊穀梁以釋<lb/>
左氏此乃以冠苴屨將絲綜麻方鑿圓枘其可入乎晉<lb/>
<pb n="4b"/>
世杜元凱又為左氏集解專取丘明之傳以釋孔氏之<lb/>
經所謂子應乎母以膠投漆雖欲勿合其可離乎今校<lb/>
先儒優劣杜為甲矣故晉宋傳授以至於今其為義疏<lb/>
者則有沈文何蘇寛劉炫然沈氏於義例粗可於經傳<lb/>
極疎蘇氏則全不體本文唯旁攻賈服<lb/>
　　<hi>二</hi>劉炫翹楚然規杜失未當<lb/>
劉炫於數君之内實為翹楚然聰明辯博固亦罕儔而<lb/>
探賾鈎深未能致逺其經注易者必具飾以文辭其理<lb/>
<pb n="5a"/>
致難者乃不入其根節又意在矜伐性好非毁規杜氏<lb/>
之失凡一百五十餘條習杜義而攻杜氏猶蠧生於木<lb/>
而還食其木非其理也雖規杜過義人淺近所謂捕鳴<lb/>
蟬於前不知黄雀在其後<lb/>
　　<hi>三</hi>箕戰稱人與殽戰不可同<lb/>
案僖公三十三年經云晉人敗狄于箕杜注云郤缺稱<lb/>
人者未為卿劉炫規云晉侯稱人與殽戰同案殽戰在<lb/>
葬晉文公之前可得云背喪用兵以賤者告箕戰在葬<lb/>
<pb n="5b"/>
晉文公之後非是背喪用兵何得云與殽戰同此則一<lb/>
年之經數行而已曾不勘省上下妄規得失<lb/>
　　<hi>四</hi>襄公傳姑姊字杜劉異義<lb/>
又襄公二十一年傳云邾庶其以漆閭丘來奔以公姑<lb/>
姊妻之杜注云葢寡者二人劉炫規云是襄公之姑成<lb/>
公之姊只一人而已案成公二年成公之子公衡為質<lb/>
及宋逃歸案家語本命云男子十六而化生公衡已能<lb/>
逃歸則十六七矣公衡之年如此則於時成公三十三<lb/>
<pb n="6a"/>
四矣計至襄二十一年成公七十餘矣何得有姊而妻<lb/>
庶其此等皆其事厯然猶尚妄說况其餘錯亂良可悲<lb/>
矣<lb/>
　　<hi>五</hi>孔頴達貞觀中上正義三十六卷<lb/>
今奉勅删定據以為本其有疎漏以沈氏補焉若兩義<lb/>
俱違則特申短見雖課率庸鄙仍不敢自專謹與朝請<lb/>
大夫國子博士臣谷那律故四門博士臣楊士勛四門<lb/>
博士臣朱長才等對共參定至十六年又奉勑與前修<lb/>
<pb n="6b"/>
疏人及朝散大夫行大學博士上騎都尉臣馬嘉運朝<lb/>
散大夫行大學博士上騎都尉臣王德韶給事郎守四<lb/>
門博士上騎都尉臣蘇德融登仕郎守大學助教雲騎<lb/>
尉臣隋德素等對勅使趙𢎞智覆更詳審為之正義凡<lb/>
三十六卷<lb/>
　　<hi>六</hi>釋日月甲子之義<lb/>
春秋感精符曰日者陽之精耀魄光明所以察下也淮<lb/>
南子曰積陽之熱氣生火火氣之精者為日劉熈釋名<lb/>
<pb n="7a"/>
曰日實也光明盛實是說日之義也日之在天隨天轉<lb/>
運出則為晝入則為夜故每一出謂之一日日之先後<lb/>
無所分别故聖人作甲乙以紀之世本云容成造厯大<lb/>
橈作甲子宋忠注云皆黄帝史官也感精符曰月者隂<lb/>
之精地之理也淮南子曰積隂之寒氣乆者為水水氣<lb/>
之精者為月劉熈釋名曰月闕也滿而闕缺是説月之<lb/>
義也月之行天其疾於日十三倍有餘積二十九日過<lb/>
半而行及日與日相㑹張衡靈憲曰日譬火月譬水火<lb/>
<pb n="7b"/>
外光水含景故月光生於日之所照魄生於日之所蔽<lb/>
當日則光盈就日則明盡然則以明一盡謂之一月所<lb/>
以總紀諸月也<lb/>
　　<hi>七</hi>無事書首月亦有書仲月<lb/>
隱六年空書秋七月注云雖無事而書首月具四時以<lb/>
成歲桓四年不書秋冬注云國史之記必書年以集此<lb/>
公之事書首時以成此年之歲故春秋有空時而無事<lb/>
者今不書秋冬首月史闕文是其說也然一時無事則<lb/>
<pb n="8a"/>
書首月莊二十二年書夏五月者杜雖於彼無注釋例<lb/>
以為闕謬春秋之名錯舉而已<lb/>
　　<hi>八</hi>辨文王周公作易<lb/>
韓宣子適魯見易象與魯春秋曰周禮盡在魯矣吾乃<lb/>
今知周公之德與周之所以王正義曰此昭二年傳文<lb/>
也宣子晉卿名起食邑於韓因以為氏諡曰宣子者有德之<lb/>
稱為昭公新立身新為政故來聘魯因觀書於太史氏見<lb/>
此書而發言杜注彼以為易象即今周易上下經之象<lb/>
<pb n="8b"/>
辭也魯春秋謂魯史記之䇿書也春秋遵周公之典以<lb/>
序事故曰周禮盡在魯矣易象春秋是文王周公之所<lb/>
制鄭𤣥案據此文以為易是文王所作鄭衆賈逵虞飜<lb/>
陸績之徒以易有箕子之明夷東鄰殺牛皆以為易之<lb/>
爻辭周公所作杜雖無明解似同鄭說<lb/>
　　<hi>九</hi>赴告可通稱及違舊章<lb/>
文十四年傳曰崩薨不赴禍福不告然則鄰國相命凶<lb/>
事謂之赴他事謂之告對文則别散文則通昭七年傳<lb/>
<pb n="9a"/>
衛齊惡告喪于周則是凶亦稱告也赴告之中違舊章<lb/>
者若隱三年平王以壬戌崩赴以庚戌桓五年陳侯鮑<lb/>
卒再赴以甲戌已丑及不同盟者而赴以名同盟而赴<lb/>
不以名之類是也<lb/>
　　<hi>十</hi>左傳傳授源流<lb/>
賈逵大史公十二諸侯年表序云魯君子左丘明作傳<lb/>
據劉向别録云左丘明授曽申申授呉起起授其子期<lb/>
期授楚人鐸椒鐸椒作抄撮八卷授虞卿虞卿作抄撮<lb/>
<pb n="9b"/>
九卷授荀卿荀卿授張蒼此經既遭焚書而亦廢滅及<lb/>
魯共王壞孔子舊宅於壁中得古文逸禮有三十九篇<lb/>
書十六篇<lb/>
　　<hi>十一</hi>武帝世議立左氏學公羊之徒詆之<lb/>
天漢之後孔安國獻書遭巫蠱倉卒之難未及施行及<lb/>
春秋左氏丘明所修皆古文舊書多者二十餘通藏於<lb/>
秘府伏而未發漢武帝時河間獻左氏及古文周官光<lb/>
武之世議立左氏學公羊之徒上書訟公羊詆左氏左<lb/>
<pb n="10a"/>
氏之學不立<lb/>
　　<hi>十二</hi>自劉歆後章句義理始備<lb/>
成帝時劉歆校秘書見府中古文春秋左氏傳歆大好<lb/>
之時丞相尹咸以能治左氏與歆共校傳歆略從咸及<lb/>
丞相翟方進受質問大義初左氏傳多古字古言學者<lb/>
傳詁訓而已及歆治左氏引傳文以釋經轉相發明由<lb/>
是章句義理備焉歆以為左丘明好惡與聖人同親見<lb/>
夫子而公羊榖梁在七十二弟子後傳聞之與親見其<lb/>
<pb n="10b"/>
詳畧不同歆數以問向向不能非也及歆親近欲建立<lb/>
左氏春秋及毛詩逸禮古文尚書皆列於學官哀帝令<lb/>
歆與五經博士講論其義諸儒博士或不肯置對歆因<lb/>
移書於太常博士責讓之和帝元興十一年鄭興父子<lb/>
依歆創通大義奏上左氏始得立學遂行於世至章帝<lb/>
時賈逵上春秋大義四十條以詆公羊榖梁帝賜布五<lb/>
百匹又與左氏作長義至鄭康成箴左氏膏肓發公羊<lb/>
墨守起榖梁廢疾自此以後二傳遂㣲左氏學顯矣<lb/>
<pb n="11a"/>
　　<hi>十三</hi>舊有春秋之名仲尼修魯史為春秋<lb/>
春秋之名經無所見惟傳記有之昭二年韓起聘魯稱<lb/>
見魯春秋外傳晉語司馬侯對晉悼公云羊舌肸習於<lb/>
春秋楚語申叔時論傅大子之法云教之以春秋禮坊<lb/>
記云魯春秋記晉喪曰殺其君之子奚齊又經解曰屬<lb/>
辭比事春秋教也凡此諸文所說皆在孔子之前則知<lb/>
未修之時舊有春秋之目其名起逺亦難得而詳禮記<lb/>
内則稱五帝有史官既有史官必應記事但未必名為<lb/>
<pb n="11b"/>
春秋耳據周世法則每國有史記當同名春秋獨言魯<lb/>
史記者仲尼修魯史所記以為春秋<lb/>
　　<hi>十四</hi>春秋亦有無時無月<lb/>
四時必具乃得成年桓十七年五月無夏昭十年十二<lb/>
月無冬二者皆有月而無時既得其月時則可知仲尼<lb/>
不應故闕其時獨書其月當是仲尼之後寫者脫漏其<lb/>
日不繫於月或是史先闕文若僖二十八年冬下無月<lb/>
而有壬申丁丑計一時之間再有此日雖欲改正何以<lb/>
<pb n="12a"/>
可知<lb/>
　　<hi>十五</hi>以日月為義例惟卿卒日食<lb/>
攷春秋諸事皆不以日月為例其以日月為義例者唯<lb/>
卿卒日食二事而已故隱元年冬十有二月公子益師<lb/>
卒傳曰公不與小歛故不書日桓十七年冬十月朔日<lb/>
有食之傳曰不書日官失之也丘明發傳唯此二條明<lb/>
二條以外皆無義例既不以日為例獨於此二條見義<lb/>
者君之卿佐是謂股肱股肱或虧何痛如之病則親問<lb/>
<pb n="12b"/>
歛則親與卿佐之喪公不與小歛則知君之恩薄但是<lb/>
事之小失不足以貶人君君自不臨臣喪亦非死者之<lb/>
罪意欲垂戒於後無辭可以寄文而人臣輕賤死日可<lb/>
畧故特假日以見義也日食者天之變甲乙者厯之紀<lb/>
朔是日月之㑹其食必在朔日是故史書日食必記月<lb/>
朔朔有甲乙乃可推求故日有食之須書朔日日與不<lb/>
日唯此而已月與不月傳本無義<lb/>
　　<hi>十六</hi>經有重書日非義例<lb/>
<pb n="13a"/>
案經未有重書月者日則有之桓十二年冬十有一月<lb/>
丙戌公㑹鄭伯盟于武父丙戌衛侯晉卒一日再書者<lb/>
史本異文仲尼從而不改故杜云重書丙戌非義例因<lb/>
史成文也<lb/>
　　<hi>十七</hi>載歲祀年之别<lb/>
爾雅釋天云載歲也夏曰歲商曰祀周曰年唐虞曰載<lb/>
李廵曰夏歲商祀周年唐虞載各自紀事堯舜三代示<lb/>
不相襲也孫炎曰載始也取物終更始也歲取歲星行<lb/>
<pb n="13b"/>
一次也祀取四時祭祀一訖也年取年穀一熟也是其<lb/>
名别而實同也此四者雖代有所尚而名興自逺非夏<lb/>
代始有歲名周時始有年稱<lb/>
　　<hi>十八</hi>賈賀釋春秋二字未當<lb/>
賈逵云取法隂陽之中春為陽中萬物以生秋為隂中<lb/>
萬物以成欲使人君動作不失中也賀道養云春貴陽<lb/>
之始秋取隂之初計春秋之名理包三統據周以建子<lb/>
為正言之則春非陽中秋非隂中據夏以建寅為正言<lb/>
<pb n="14a"/>
之則春非陽始秋非隂初<lb/>
　　<hi>十九</hi>諸侯無内史多是太史<lb/>
周禮諸史雖皆掌書仍不知所記春秋定是何史葢天<lb/>
子則内史主之外史佐之諸侯葢亦不異但春秋之時<lb/>
不能依禮諸侯史官多有廢闕或不置内史其䇿命之<lb/>
事多是大史則大火主之小史佐之劉炫以為尚書周<lb/>
公封康叔戒之酒誥其經曰大史友内史友如彼言之<lb/>
似諸侯有大史内史矣但徧檢記傳諸侯無内史之文<lb/>
<pb n="14b"/>
何則周禮内史職曰凡命諸侯及孤卿大夫則䇿命之<lb/>
僖二十八年傳說襄王使内史叔興父䇿命晉侯為侯<lb/>
伯是天子命臣内史掌之襄三十年傳稱鄭使大史命<lb/>
伯石為卿是諸侯命臣大史掌之諸侯大史當天子内<lb/>
史之職以諸侯兼官無内史故也鄭公孫黑强與薫隧<lb/>
之盟使大史書其名齊大史書崔杼弑其君晉大史書<lb/>
趙盾弑其君是知諸侯大史主記事也<lb/>
　　<hi>二十</hi>左氏南史外史非官名<lb/>
<pb n="15a"/>
南史聞大史盡死執簡以往明南史是佐大史者當是<lb/>
小史也若然襄二十三年傳稱季孫召外史掌惡臣言<lb/>
外史則似有内史矣必言諸侯無内史者閔二年傳稱<lb/>
史華龍滑與禮孔曰我大史也文十八年傳稱魯有大<lb/>
史克哀十四年傳稱齊有大史子餘諸國皆言大史安<lb/>
得有内史也季孫召外史者葢史官身居在外季孫從<lb/>
内召之故曰外史猶史居在南謂之南史耳南史外史<lb/>
非官名也<lb/>
<pb n="15b"/>
　　<hi>二十一</hi>左右非史官之名左記動右記言<lb/>
藝文志云古之王者世有史官君舉必書所以慎言行<lb/>
昭法戒左史記言右史記事事為春秋言為尚書帝王<lb/>
靡不同之禮記玉藻云動則左史書之言則右史書之<lb/>
雖左右所記二文相反要此二者皆言左史右史周禮<lb/>
無左右之名得稱左右者直是時君之意處之左右則<lb/>
史掌之事因為立名故傳有左史倚相掌記左事謂之<lb/>
左史左右非史官之名也左是陽道陽氣施生故令之<lb/>
<pb n="16a"/>
記動右是隂道隂氣安静故使之記言藝文志稱左史<lb/>
記言右史記動誤耳<lb/>
　　<hi>二十二</hi>簡䇿牘牒畢札方版等制<lb/>
釋器云簡謂之畢郭璞云今簡札也許慎説文曰簡牒<lb/>
也牘書版也蔡邕獨斷曰䇿者簡也其制長二尺短者<lb/>
半之其次一長一短兩編下附鄭𤣥注中庸亦云䇿簡<lb/>
也由此言之則簡札牒畢同物而異名單執一札謂之<lb/>
為簡連編諸簡乃名為䇿故於文䇿或作册象其編簡<lb/>
<pb n="16b"/>
之形以其編簡為䇿故言䇿者簡也鄭𤣥注論語序以<lb/>
鈎命決云春秋二尺四寸書之孝經一尺二寸書之故<lb/>
知六經之䇿皆稱長二尺四寸蔡邕言二尺者謂漢世<lb/>
天子䇿書所用故與六經異也簡之所容一行字耳牘<lb/>
乃方版版廣於簡可以並容數行凡為書字有多有少<lb/>
一行可盡者書之於簡數行乃盡者書之於方方所不<lb/>
容者乃書於䇿聘禮記曰若有故則加書將命百名以<lb/>
上書於䇿不及百名書於方鄭𤣥云名書文也今謂之<lb/>
<pb n="17a"/>
字䇿簡也方版也是其字少則書簡字多則書䇿此言<lb/>
大事小事乃謂事有大小非言字有多少也<lb/>
　　<hi>二十三</hi>大事雖在䇿其初亦記於簡<lb/>
大事後雖在䇿其初亦記於簡何則弑君大事南史欲<lb/>
書崔杼執簡而往董狐既書趙盾以示於朝是執簡而<lb/>
示之非舉䇿以示之明大事皆先書於簡後乃定之於<lb/>
䇿也<lb/>
　　<hi>二十四</hi>經據䇿書傳馮簡牘<lb/>
<pb n="17b"/>
仲尼修經皆約䇿書成文丘明作傳皆博采簡牘衆記<lb/>
故隱十一年注云承其告辭史乃書之於䇿若所傳聞<lb/>
行言非將君命則記在簡牘而已不得記於典䇿此葢<lb/>
周禮之舊制也又莊二十六年經皆無傳傳不解經注<lb/>
云此年經傳各自言其事者或䇿書雖存而簡牘散落<lb/>
不究其本末故傳不復申解是言經據䇿書傳馮簡牘<lb/>
經之所言其事大傳之所言其事小故知小事在簡大<lb/>
事在䇿也<lb/>
<pb n="18a"/>
　　<hi>二十五</hi>魯君子左丘明傳春秋<lb/>
大史公十二諸侯年表序云自孔子論史記次春秋七<lb/>
十子之徒口受其傳魯君子左丘明懼弟子各有妄意<lb/>
失其真故具論其語成左氏春秋沈氏云嚴氏春秋引<lb/>
觀周篇云孔子將修春秋與左丘明乗如周觀書於周<lb/>
史歸而修春秋之經丘明為之傳共為表裏藝文志云<lb/>
左丘明魯史也是言丘明為傳以其姓左故號為左氏<lb/>
傳也<lb/>
<pb n="18b"/>
　　<hi>二十六</hi>書不書先書故書不言不稱之等<lb/>
稱書者若文二年書士縠堪其事襄二十七年書先晉<lb/>
晉有信如此之類是也不書者若隱元年春正月不書<lb/>
即位攝也邾子克未王命故不書爵如此之類是也先<lb/>
書者若桓二年君子以督為有無君之心故先書弑其<lb/>
君僖二年虞師晉師滅下陽先書虞賄故也如此之類<lb/>
是也故書者若隱三年壬戌平王崩赴以庚戌故書之<lb/>
成八年杞叔姬卒來歸自杞故書如此之類是也不言<lb/>
<pb n="19a"/>
者若隱元年鄭伯克叚于鄢不言出奔難之也莊十八<lb/>
年公追戎于濟西不言其來諱之也如此之類是也不<lb/>
稱者若僖元年不稱即位公出故也莊元年不稱姜氏<lb/>
絶不為親如此之類是也書曰者若隱元年書曰鄭伯<lb/>
克叚于鄢隱四年書曰衛人立晉衆也如此之類是也<lb/>
案襄元年圍宋彭城非宋地追書也隱元年稱鄭伯譏<lb/>
失教也昭三十一年公在乾侯言不能外内也先書故<lb/>
書既是新意則追書亦是新意書與不書俱是新意則<lb/>
<pb n="19b"/>
稱與不稱言與不言亦俱是新意<lb/>
　　<hi>二十七</hi>釋鄭魯朝宿湯沐之邑<lb/>
諸侯有大功者於京師受邑為將朝而宿焉謂之朝宿<lb/>
之邑方岳之下亦受田邑為從巡守備湯水以共沐浴<lb/>
焉謂之湯沐之邑魯以周公故受朝宿之邑於京師許<lb/>
田是也鄭以武公之勲受湯沐之邑於泰山祊田是也<lb/>
　　<hi>二十八</hi>晉乗楚檮杌亦名春秋<lb/>
案外傳申叔時司馬侯乃晉楚之人皆言春秋不言乗<lb/>
<pb n="20a"/>
與檮杌春秋是其本名晉楚别立私號<lb/>
　　<hi>二十九</hi>杜氏所見言左氏者十數家<lb/>
古今言左氏春秋至十數家前漢書儒林傳云漢興北<lb/>
平侯張蒼及梁大傅賈誼京兆尹張敞大中大夫劉公<lb/>
子皆修左氏傳誼為左氏傳訓詁授趙人貫公公傳子<lb/>
長卿長卿傳清河張禹禹授尹更始更始傳子咸及丞<lb/>
相翟方進方進授清河胡常常授黎陽賈䕶䕶授蒼梧陳欽<lb/>
而劉歆從尹咸及翟方進受由是言左氏者本之賈䕶<lb/>
<pb n="20b"/>
劉歆是前漢言左氏者也漢武帝置五經博士左氏不<lb/>
得立於學官至平帝時王莽輔政方始立之後漢復廢<lb/>
雖然學者浸多矣中興以後陳元鄭衆賈逵馬融延篤<lb/>
彭仲博許惠卿服䖍潁容之徒皆傳左氏春秋魏世則<lb/>
王肅董遇為之注此等比至杜旹或在或滅不知杜之<lb/>
所見十數家定是何人也<lb/>
　　<hi>三十</hi>杜不取公榖簡二傳去異端<lb/>
莊十九年公子結媵陳人之婦于鄄杜注云公羊榖梁<lb/>
<pb n="21a"/>
皆以為魯女媵陳侯之婦僖九年伯姬卒杜注云公羊<lb/>
榖梁曰未適人故不稱國如此之類是簡二傳也先儒<lb/>
取二傳多矣杜不取者是去異端也<lb/>
　　<hi>三十一</hi>劉賈許潁及服䖍優劣<lb/>
漢書楚元王傳稱劉歆字子駿劉德孫劉向少子也哀<lb/>
帝時歆校祕書見古文春秋左氏傳大好之初左氏傳<lb/>
多古字古言學者傳訓詁而已及歆治左氏引傳文以<lb/>
解經經傳相發明由是章句義理備焉是其創通大義<lb/>
<pb n="21b"/>
也後漢賈逵字景伯扶風人也父徽字元伯授業於歆<lb/>
作春秋條例逵傳父業作左氏傳詁訓許惠卿名淑魏<lb/>
郡人也潁子嚴名容陳郡人也比於劉賈之徒學識雖<lb/>
復淺近然亦注述春秋名為一家之學杜以為先儒之<lb/>
内四家差長故特舉其違以見異同自餘服䖍之徒殊<lb/>
劣於此輩故棄而不論也<lb/>
　　<hi>三十二</hi>丘明作傳與經别行<lb/>
丘明作傳不敢與聖言相亂故與經别行何止丘明公<lb/>
<pb n="22a"/>
羊榖梁及毛公韓嬰之為詩作傳莫不皆爾經傳異處<lb/>
於省覽為煩故杜分年相附别其經傳聚集而解<lb/>
　　<hi>三十三</hi>賈逵鄭𤣥盧欽等謂孔子立素王<lb/>
賈逵春秋序云孔子覽史記就是非之說立素王之法<lb/>
鄭𤣥六藝論云孔子既西狩𫉬麟自號素王為後世受<lb/>
命之君制明王之法盧欽公羊序云孔子自因魯史記<lb/>
而修春秋制素王之道是先儒皆言孔子立素王也孔<lb/>
子家語稱齊大史子餘歎美孔子言云天其素王之乎<lb/>
<pb n="22b"/>
素空也言無位而空王之也彼子餘美孔子之深原上<lb/>
天之意故為此言耳非是孔子自號為素王<lb/>
　　<hi>三十四</hi>吾其為東周鄭杜異義<lb/>
如其能用我言者吾其為東方之周乎言將欲興周道<lb/>
於東方也原其此意知非黜周故云此其興周之義也<lb/>
注論語者其意多然惟鄭𤣥獨異以東周為成周則非<lb/>
杜所用也<lb/>
　　<hi>三十五</hi>湯文周孔困戹<lb/>
<pb n="23a"/>
成湯繫於夏臺文王囚於羑里周公留滯於東都孔子<lb/>
絶糧於陳蔡自古聖人幽囚困厄則嘗有之未聞有被<lb/>
殺害者也<lb/>
　　<hi>三十六</hi>西都東都西周東周<lb/>
周自武王伐紂定天下恒居鎬地是為西都周公攝政<lb/>
營洛邑於土中謂之東都成王雖暫至洛邑還歸鎬京<lb/>
為西周平王始居東周故云東周之始王也<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳要義卷首<lb/>
</p>
<p>
</p>
  </div>
</body>
</text>
</TEI>
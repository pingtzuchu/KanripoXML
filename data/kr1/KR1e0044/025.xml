<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷二十五</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷二十五<lb/>
　　　　　　　　　　　　宋　魏了翁　撰<lb/>
　宣公十四年至十八年<lb/>
　　<hi>一</hi>復室其子謂以女妻之<lb/>
杜以為衛人以其父有定國家之勞復以女妻之言衛<lb/>
侯以女妻之也劉炫以為傳文無衛侯之女為孔達之<lb/>
妻復室其子謂復以室家還其子謂達既被誅家當没<lb/>
<pb n="1b"/>
入官復以孔達財物家室還其子今知非者案檢傳文<lb/>
上孔達云苟利社稷請以我説是孔達忠於衛國本實<lb/>
無罪所以告於諸侯秪欲虛以説晉衛人荷其功力何<lb/>
得没其家資男子謂妻為室則室者對夫之言故傳云<lb/>
女有家男有室今若以孔達之妻而還其子便則以母<lb/>
還子不得云復室其子<lb/>
　　<hi>二</hi>鄭昭宋聾耳目各舉一事<lb/>
鄭昭言其目明則宋不明也宋聾言其耳闇則鄭不闇<lb/>
<pb n="2a"/>
也耳目各舉一事<lb/>
　　<hi>三</hi>窒皇寢門闕冡門雉門皆有闕名<lb/>
下云劒及於寢門之外則屨之所及未至於外故以窒<lb/>
皇為寢門之闕謂至門逐及也莊十九年鬻拳葬於絰<lb/>
皇注云絰皇冡前闕者亦以此而知也經傳通謂兩觀<lb/>
為闕唯指雉門以雉門髙大為縣舊章而使民觀之故<lb/>
雉門之觀特得闕名名為闕者以其在門兩旁而中央<lb/>
闕然為道雖則小門亦如此耳故杜於寢門冡門皆以<lb/>
<pb n="2b"/>
闕言之此作窒彼作絰字異音同未知孰是其名為窒<lb/>
皇及市名蒲胥義未聞<lb/>
　　<hi>四</hi>小國事大國若誅而薦賄則無及<lb/>
小國之免罪於大國也使卿往聘大國而獻其玉帛皮<lb/>
幣之物君自親朝於牧伯之國而獻其治國之功若征<lb/>
伐之功於是主人敬以待之主人之身有威儀容貌車<lb/>
服之飾劉炫以為皆是賔事聘而獻物謂獻其國内之<lb/>
物於是所獻之物庭中實之有百品謂聘享之禮龜金<lb/>
<pb n="3a"/>
竹箭之屬有百品也朝而獻功言治國有功故土饒物<lb/>
産於是有𤣥纁璣組羽毛齒革乃得為容貌之物采文<lb/>
章嘉淑謂美善之物加貨謂賄賂之多多獻賄賂以謀<lb/>
其不免於罪也<lb/>
　　<hi>五</hi>聘而獻物於是有庭實旅百<lb/>
聘禮賔執圭以致命享用束帛加璧夫人聘用璋享用<lb/>
𤣥纁束帛加琮其享幣又有皮幣是聘所獻物有玉帛<lb/>
皮幣也君使卿韋弁服歸饔餼五牢有司入陳鼎豆簋<lb/>
<pb n="3b"/>
鉶醯醢百罋米百筥黍稷稻梁皆設於中庭是主人設<lb/>
籩豆百品實於庭以答賔也劉炫謂治國有功土饒云<lb/>
云炫以杜注莊二十二年庭實旅百奉之以玉帛諸侯<lb/>
朝王陳贄幣之象則朝聘陳幣亦實百品於庭非獨主<lb/>
人也<lb/>
　　<hi>六</hi>劉炫以庭實等皆主人荅賔<lb/>
杜謂於是有者皆主人之事故以容貌為威儀容顔當<lb/>
謂善為威儀容顔以接賔也采章車服文章謂主人陳<lb/>
<pb n="4a"/>
設物采文章以接賔周禮車迎之類也嘉淑皆訓為善<lb/>
容貌文章以外别言善善故以為令辭稱讃謂接賔之<lb/>
時善言辭善稱讃也加貨謂好貨加增於常若僖二十<lb/>
九年介葛盧來朝禮之加燕好成十三年孟獻子為介<lb/>
王重賄之之類故以加貨為命宥幣帛也劉炫云案此<lb/>
勸君行聘唯當論聘之義深不宜言主之禮備豈慮楚<lb/>
不禮而言此也君之威儀無時可舍豈待朝聘賔至乃<lb/>
始審威儀正顔色無賔客則驕容儀容儀非報賔之物<lb/>
<pb n="4b"/>
何言報禮備又獻其治國劉炫云傳稱朝以正班爵之<lb/>
儀率長幼之序則不名獻功成二年王禮鞏伯如侯伯<lb/>
克敵使大夫告慶之禮則侯伯克敵祗合使大夫告王<lb/>
征伐之功何故親朝獻牧伯禮小朝大小國不合專征<lb/>
復有何功可獻炫謂采章加貨則聘享獻國所有𤣥纁<lb/>
璣組羽毛齒革皆充衣服旌旗之飾可以為容貌物采<lb/>
文章嘉淑謂美善之物加貨言賄賂之多皆賔所獻亦<lb/>
庭實也於聘總言庭實於朝指其所有詳於君略於臣<lb/>
<pb n="5a"/>
也案莊二十二年傳庭實旅百則朝者庭實又成二年<lb/>
傳云侯伯克敵使大夫告慶之禮據此文則聘賔有庭<lb/>
實又庭實旅百與容貌采章相對杜何知庭實容貌之<lb/>
等非是賔之所有必為主人之物又君無獻征伐之功<lb/>
何以知獻功於牧伯今知劉説非者僖二十二年楚子<lb/>
入享于鄭庭實旅百加籩豆六品又昭五年燕有好貨<lb/>
飱有陪鼎僖二十九年葛盧來朝禮之加燕好此傳云<lb/>
嘉淑而有加貨故知加貨庭實之等皆是主人待賔之<lb/>
<pb n="5b"/>
物禮傳賔之於主無加貨之文故杜為此解襄八年鄭<lb/>
伯親獻蔡㨗于邢丘是獻征伐之功於牧伯也劉苟違<lb/>
杜義以為庭實旅百及容貌采章嘉淑加貨之等並為<lb/>
賔物又以諸侯親朝無獻征伐之功以規杜氏違經背<lb/>
傳於義非也<lb/>
　　<hi>七</hi>宋楚平書人上下欲之<lb/>
平者和也言其先不平而今始平小服大弱下彊之意<lb/>
昭七年暨齊平燕與齊平也定十年及齊平十一年及<lb/>
<pb n="6a"/>
鄭平魯興平也諸言平者皆舉國言平總言二國和同<lb/>
之意故不書其人謂不書公卿也燕暨齊平不言人此<lb/>
言宋人楚人史異辭耳穀梁傳曰人者衆辭也平稱衆<lb/>
上下欲之也賈逵云稱人衆辭善其與衆同欲然則彼<lb/>
不稱人者豈唯國君欲平而在下不欲平乎傳載盟辭<lb/>
則此平有盟不書盟者釋例曰宋人及楚人平實盟書<lb/>
平從赴辭也<lb/>
　　<hi>八</hi>夷狄稱豪稱種今潞稱民<lb/>
<pb n="6b"/>
潞是國名赤狄之内别種一國夷狄祖其雄豪者子孫<lb/>
則稱豪名為種若中國之始封君也謂之赤白其義未<lb/>
聞葢其俗尚赤衣白衣也傳稱天子建徳因生以賜姓<lb/>
胙之土而命之氏者即以國名為氏但華夏不須言夏<lb/>
國名不以氏配赤狄既須言狄單國不復成文故以氏<lb/>
配之潞氏甲氏臯落氏皆是也杜言氏國故稱氏雖指<lb/>
解此狄而中國亦然劉炫云狄稱種者周禮内宰上春<lb/>
生穜稑之種賤之同之草木故稱種<lb/>
<pb n="7a"/>
　　<hi>九</hi>稱殺者兩下相殺之詞<lb/>
釋例曰大臣相殺死者無罪則兩稱名氏以示殺者之<lb/>
罪王札子殺召伯毛伯是也若死者有罪不稱殺者名<lb/>
氏晉殺其大夫陽處父是也傳稱此人為王子㨗㨗札<lb/>
一人而札在子上故疑經文倒札字也<lb/>
　　<hi>十</hi>初税畆謂十取二後遂以為常<lb/>
書傳言十一者多矣故杜言古者公田之法十取其一<lb/>
謂十畆内取一舊法既已十畆取一矣今又履其餘畆<lb/>
<pb n="7b"/>
更復十收其一乃是十取其二故論語云哀公曰二吾<lb/>
猶不足謂十内税二猶尚不足則從此之後遂以十二<lb/>
為常故曰初言初税十二自此始也諸書皆言十一而<lb/>
周禮載師云凡任地近郊十一逺郊二十而三甸稍縣<lb/>
都皆無過十二漆林之征二十而五者彼謂王畿之内<lb/>
所共多故賦税重諸書所言十一皆謂畿外之國故鄭<lb/>
𤣥云十一而税謂之徹徹通也為天下之通法言天下<lb/>
皆十一耳不言畿内亦十一也孟子又曰方里為井井<lb/>
<pb n="8a"/>
九百畆其中為公田八家皆私百畆同養公田公事畢<lb/>
然後敢治私事漢書食貨志取彼意而為之文云井田<lb/>
方一里是為九夫八家共之各受私田百畆公田十畆<lb/>
是為八百八十畆餘二十畆為廬舍諸儒多用彼為義<lb/>
如彼所言則家别一百一十畆是謂十外税一也鄭𤣥<lb/>
詩箋云井税一夫其田百畆則九而税一其意異於漢<lb/>
書不以志為説也又孟子對滕文公云請野九一而助<lb/>
國中什一使自賦鄭𤣥周禮匠人注引孟子此言乃云<lb/>
<pb n="8b"/>
是邦國亦異外内之法則鄭𤣥以為諸侯郊外郊内其<lb/>
法不同郊内十一使自賦其一郊外九而助一是為二<lb/>
十而税二故鄭𤣥又云諸侯謂之徹者通其率以十一<lb/>
為正言郊内郊外相通其率為十税一也杜今直云十<lb/>
取其一則又異於鄭唯謂一夫百畆以十畆歸公今又<lb/>
履其餘畆税之更十取一耳履畆穀梁傳文也趙歧不<lb/>
解夏五十殷七十之意蓋古者人多田少一夫唯得五<lb/>
十七十畆耳五十而貢貢五畆七十而助助七畆好惡<lb/>
<pb n="9a"/>
於此鄭注考工記云周人畿内用夏之貢法邦國用殷<lb/>
之助法<lb/>
　　<hi>十一</hi>華元夜入楚師登子反之牀<lb/>
宋人懼使華元夜入楚師登子反之牀起之曰寡君使<lb/>
元以病告兵法因其鄉人而用之必先知其守將左右<lb/>
謁者舍人之姓名因而利道之華元蓋用此術得以自<lb/>
通<lb/>
　　<hi>十二</hi>晉賞林父士伯羊舌職謂文王所以造周<lb/>
<pb n="9b"/>
晉侯賞桓子狄臣千室亦賞士伯以𤓰衍之縣士伯士<lb/>
貞子曰吾獲狄土子之功也㣲子吾喪伯氏矣伯桓子<lb/>
字邲之敗晉侯將殺林父士伯諫而止羊舌職説是賞<lb/>
也職叔向父曰周書所謂庸庸祗祗者謂此物也夫周<lb/>
書康誥庸用也柢敬也物事也言文王能用可用敬可<lb/>
敬士伯庸中行伯言中行伯可用君信之亦庸士伯此<lb/>
之謂明徳矣文王所以造周不是過也故詩曰陳錫載<lb/>
周能施也錫賜也謂大雅言文王布陳大利以賜天下<lb/>
<pb n="10a"/>
故能載行周道福流子孫文王所以造周二後見成二<lb/>
多也字<lb/>
　　<hi>十三</hi>服氏謂華元子反私盟計<lb/>
服䖍云與華元私盟許為退師若孟任割臂與魯莊公<lb/>
盟下云盟曰是兩國平後共盟而楚人為此辭耳此非<lb/>
華元子反私盟之辭也<lb/>
　　<hi>十四</hi>釋妖災及妖孽禍痾𤯝祥<lb/>
釋例曰物者雜而言之則昆蟲草木之類也大而言之<lb/>
<pb n="10b"/>
則嵗時日月星辰之謂也嵗者水旱饑饉也時者寒暑<lb/>
風雨震電雪霜也日月者薄食夜明也星辰者彗孛霣<lb/>
錯失其次也山崩地震者陽伏而不能出隂迫而不能<lb/>
升也凡天反其時地反其物以害其物性皆為妖災是<lb/>
言妖災皆通天地共為之也此傳地反物者唯言妖耳<lb/>
洪範五行傳則有妖孽禍痾眚祥六者之名以積漸為<lb/>
義漢書五行志説此六名云凡草木之類謂之妖妖猶<lb/>
夭胎言尚㣲也蟲豸之類謂之孽孽則牙孽矣及六畜<lb/>
<pb n="11a"/>
謂之禍言其著也及人謂之痾痾病類言浸深也甚則<lb/>
異物生謂之眚自外來謂之祥是六名以漸為稱唯眚<lb/>
祥有内外之異耳大㫖皆是妖也<lb/>
　　<hi>十五</hi>文反正為乏文亦謂之字<lb/>
許慎説文序云蒼頡之初作書蓋依類象形謂之文其<lb/>
後形聲相益謂之字文者物象之本字者孳乳而生是<lb/>
文謂之字也制字之體文反正為乏服䖍云言人反正<lb/>
者皆乏絶之道<lb/>
<pb n="11b"/>
　　<hi>十六</hi>杜以宣榭講武屋公羊謂宣王廟不毁<lb/>
楚語云先王之為臺榭也榭不過講軍實臺不過望氛<lb/>
祥知榭是講武屋也名之曰宣則其義未聞服䖍云宣<lb/>
揚威武之處義或當然也成周周之下都此榭别在洛陽<lb/>
講習武事則往就之爾雅釋宫云無室曰榭又云闍謂<lb/>
之臺有木者謂榭李巡曰臺積土為之所以觀望臺上<lb/>
有屋謂之榭則榭是臺上之屋居臺而臨觀講武故無<lb/>
室而歇前歇前者無壁也如今㕔是也公羊以為宣宫<lb/>
<pb n="12a"/>
之榭謂宣王之廟也以其中興其廟不毁與左氏異<lb/>
　　<hi>十七</hi>晉中軍將上卿太傅又尊<lb/>
晉之中軍之將執政之上卿也太傅又尊於上卿且加<lb/>
太傅以褒顯之禮命臣者皆賜之以服使服而受命黻<lb/>
祭服之衣冕其冠也此云黻冕亦當然也大夫以上冕<lb/>
服悉皆有黻故禹言黻冕此亦云黻冕但冕服自有尊<lb/>
卑耳周禮司服孤之服自希冕而下此士會黻冕當是<lb/>
希冕也天子太傅三公之官也諸侯太傅孤卿之官也<lb/>
<pb n="12b"/>
周禮典命云孤四命鄭衆云九命上公得置孤卿一人<lb/>
春秋時晉為霸主侯亦置孤卿文六年有太傅陽子太<lb/>
師賈佗則晉嘗置二孤<lb/>
　　<hi>十八</hi>享當體薦而殽烝士會怪問之<lb/>
禮升殽於俎皆謂之烝故烝為升也鄭𤣥詩箋云凡非<lb/>
穀而食之曰殽則殽是可食之名切肉為殽乃升於俎<lb/>
故謂之殽烝若公侯來朝王為設享則當有體薦薦其<lb/>
半體亦謂之房烝武子謂已被王享亦當房烝今乃殽<lb/>
<pb n="13a"/>
烝故怪而問之王為公侯設宴禮體解節折升之於俎<lb/>
即殽烝是也其物解折使皆可食共食噉之所以示慈<lb/>
惠也其宴飲殽烝其數無文若祭祀體解案特牲饋食<lb/>
禮有九體則肩一臂二臑三肫四胳五正脊六横脊七<lb/>
長脅八短脅九此謂士禮也若大夫禮則十一體加脡<lb/>
脊代脅其諸侯天子無文或同十一五等諸侯摠名為<lb/>
公故云公謂諸侯言諸侯親來則為之設享又設燕也<lb/>
享用體薦燕用折俎若使卿來雖為設享仍用公之燕<lb/>
<pb n="13b"/>
法亦用折俎是王室待賔之禮也周語説此甚詳王召<lb/>
士季曰子弗聞乎禘郊之事則有全烝王公立飫則有<lb/>
房烝親戚宴享則有殽烝今叔父使士季實來唯是先<lb/>
王之宴禮欲以貽爾體解節折而共飲食之於是乎有<lb/>
折俎以示容合好將安用全烝注國語者皆云禘祭宗<lb/>
廟郊祭天地則有全其牲體而升於俎謂之全烝王公<lb/>
立飫即享禮也禮之立成者名為飫半解其體而升於<lb/>
俎謂之房烝傳言體薦即房烝也親戚宴享則宴享禮<lb/>
<pb n="14a"/>
同皆體解節折乃升於俎謂之殽烝此傳畧而為文猶<lb/>
是彼意故注皆取彼解之<lb/>
　　<hi>十九</hi>郤克徵會于齊跛而登穀傳克眇<lb/>
十七年傳注跛而登階正義曰沈氏引穀梁傳云魯行<lb/>
父秃晉郤克跛衛孫良夫眇曹公子首傴故婦人笑之<lb/>
是以知郤克跛也穀梁傳定本作郤克眇衛孫良夫跛<lb/>
　　<hi>二十</hi>庶有豸乎豸訓解<lb/>
使郤子逞其志庶有豸乎注豸解也正義曰方言文<lb/>
<pb n="14b"/>
　　<hi>二十一</hi>母弟之見經者二十傳所發六條<lb/>
此例再言凡者前凡明稱母弟之文適子及妾子之等<lb/>
後凡明策書稱弟者皆母弟之義公之母弟見經者鄭<lb/>
叚魯公子友衛叔武實母弟而不稱弟陳公子招昭元<lb/>
年稱公子八年稱弟釋例曰母弟之寵異於衆弟蓋緣<lb/>
自然之情以養母氏之志公存雖俱稱公子其兄為君<lb/>
則特稱弟殊而異之親而睦之既以隆友于之恩亦以<lb/>
奬為人弟之敬成相親之益也通庶子為君故不言夫<lb/>
<pb n="15a"/>
人之子而曰母弟母弟之見於經者二十而傳之所發<lb/>
六條而已凡稱弟皆母弟此策書之通例也庶弟不得<lb/>
稱弟而母弟得稱公子故傳之所發隨而釋之諸稱弟<lb/>
者不言皆必稱弟也秦伯之弟鍼適晉女叔齊曰秦公<lb/>
子必歸此公子亦國之常言得兩通之證也仲尼因母<lb/>
弟之例據例以興義鄭伯懐害弟之心天王縱羣臣以<lb/>
殺其弟夫子探書其志故顯稱二兄以首惡侫夫稱弟<lb/>
不聞反謀也鄭叚去弟身為謀首也然則兄而害弟稱<lb/>
<pb n="15b"/>
弟以章兄罪弟又害兄則去弟以罪弟身也推此以<lb/>
觀其餘秦伯之弟鍼陳侯之弟黄衛侯之弟鱄出奔皆<lb/>
是兄害其弟也秦伯有千乘之國而不能容其母弟傳<lb/>
曰罪秦伯歸罪秦伯則鍼罪輕也陳侯不能制禦臣下<lb/>
使逐其弟傳言非罪非黄之罪則罪在陳侯此互舉之<lb/>
文也至於陳招殺兄之子宋辰率羣卿以背宗國披大<lb/>
邑以成叛逆然不推刃於其兄故以首惡稱弟稱名從<lb/>
兩下相殺也統論其義兄弟二人交相殺害各有曲直<lb/>
<pb n="16a"/>
存弟以示兄曲也鄭伯既云失教若依例存弟則嫌善<lb/>
叚故特去弟兩見其義也若夫朝聘盟會嘉好之事此<lb/>
乃兄弟之篤睦非義例之所與故仍舊史之䇿或稱弟<lb/>
或稱公子踐土之盟叔武不稱弟此其義也莒挐非卿<lb/>
非卿則不應書今嘉獲故特書特書猶不稱弟明諸書<lb/>
弟者皆卿也劉炫云再言凡者前凡據適妻子為文後<lb/>
凡嫌妾子為君母弟不得稱弟故更言凡<lb/>
　　<hi>二十二</hi>呉楚僣王不書葬<lb/>
<pb n="16b"/>
諸侯之葬魯不會則不書知吳楚之葬為僣不書者襄<lb/>
二十九年傳稱葬楚康王公親送葬經亦不書故知其<lb/>
不為魯不會也禮坊記曰天無二日土無二王亦民有<lb/>
君臣之别春秋不稱楚越之王喪恐民之惑也鄭𤣥云<lb/>
楚越之君僣號稱王不稱其喪謂不書葬也公羊傳曰<lb/>
吳楚之君不書葬辟其號也<lb/>
　　<hi>二十三</hi>戕弑别内外之名<lb/>
春秋謂自内虐其君者通以弑為文也春秋弑君多矣<lb/>
<pb n="17a"/>
其戕唯此一事自弑其君足明無道臣罪之例戕者外<lb/>
人所殺為無防被害皆是君自招之<lb/>
　　<hi>二十四</hi>歸父聘晉還而公薨<lb/>
聘禮復命之禮云公南鄉使者執圭反命曰以君命聘<lb/>
于某君某君受幣于某宫某君再拜以享某君某君再<lb/>
拜若聘君薨于後歸執圭復命于殯升自西階不升堂<lb/>
子即位不哭辯復命如聘子臣皆哭與介入北鄉哭出<lb/>
袒括髪入門右即位踊是君之存亡皆有復命之禮今<lb/>
<pb n="17b"/>
身將出奔不得親自復命故立介於位介當南面歸父<lb/>
於介前北面執圭復命既復命之後北面哭乃退括髪<lb/>
訖前即位北面哭三踊而出以復命之語語介使知令<lb/>
介以此言告於殯也<lb/>
　<lb/>
　<lb/>
　<lb/>
　春秋左傳要義卷二十五<lb/>
</p>
<p>
</p>
  </div>
</body>
</text>
</TEI>
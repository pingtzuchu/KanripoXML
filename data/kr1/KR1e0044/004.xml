<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷四</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷四<lb/>
　　　　　　　　　　　　宋　魏了翁　撰<lb/>
　隱公四年至五年<lb/>
　　<hi>一</hi>蔡姬姓始封及楚滅<lb/>
蔡國侯爵譜云蔡姬姓文王子叔度之後也武王封之<lb/>
於汝南上蔡為蔡侯作亂見誅其子蔡仲成王復封之<lb/>
於蔡至平侯徙新蔡昭侯徙九江下蔡宣侯二十八年<lb/>
<pb n="1b"/>
魯隱公之元年也昭侯子成侯十年獲麟之歲也成侯<lb/>
子聲侯四年春秋之傳終矣聲侯十四年卒至聲侯以<lb/>
下二世二十八年而楚滅蔡地理志云汝南上蔡縣故<lb/>
蔡國周武王弟叔度所封<lb/>
　　<hi>二</hi>廟成遷入木主故始用六佾<lb/>
九月至六羽正義曰三年之内木主特祀於寢宫廟初<lb/>
成木主遷入其中設祭以安神也祭則有樂故初獻六<lb/>
羽初始也往前用八今乃用六也獻者奏也奏進聲樂<lb/>
<pb n="2a"/>
以娯神也六羽謂六行之人秉羽舞也注成仲至名宫<lb/>
正義曰考成釋詁文也言初獻六羽者謂初始而獻非<lb/>
在後恒用知者案宣十五年初稅畝杜云遂以為常故<lb/>
云初云成仲子宫安其主而祭之以其與獻羽連文知<lb/>
考謂祭以成之非謂始築宫成也又解立宫之意惠公<lb/>
以仲子手有夫人之文因即娶之雖不以為夫人有欲<lb/>
以為夫人之意禮諸侯不再娶於法無二適孟子入惠<lb/>
公之廟仲子無享祭之所葢隱公成父之志為别立宫<lb/>
<pb n="2b"/>
仲子以二年十二月薨四年十二月已再期矣喪畢即<lb/>
應入廟至此始成宫者仲子立廟本非正法喪服既終<lb/>
將為吉祭主無祭處始議立之故晚成也傳云始用六<lb/>
佾不書佾而書羽者以公問羽數故書羽也婦人法不<lb/>
當謚仲子無謚故因姓以名宫也<lb/>
　　<hi>三</hi>仲子依羣公例稱宫宫廟亦互稱<lb/>
不稱廟而言宫者於經例周公稱太廟羣公稱宫故仲<lb/>
子依例稱宫也若然案文十三年太室屋壞太廟稱室<lb/>
<pb n="3a"/>
者謂太廟之室屋壞耳若傳文則太廟或稱宫即太宫<lb/>
之椽是也羣公或稱廟即同宗於祖廟同族於禰廟是<lb/>
也<lb/>
　　<hi>四</hi>非講大事備器用為不軌不物<lb/>
臧僖至敗也正義曰人君一國之主在民之上當直已<lb/>
而行之以法敺民而納之於善故云人君將納民於軌<lb/>
物者也言當為軌為物納民於其中也既言民歸軌物<lb/>
更解軌物之名故講習大事以凖度軌法度量謂之為<lb/>
<pb n="3b"/>
軌凖度軌量即謂習戰治兵祭祀之屬是也取鳥獸之<lb/>
材以章明物色采飾謂之為物章明物采即取材以飾<lb/>
軍國之器是也劉炫云捕魚獵獸其事相類此諫大意<lb/>
言人君可觀獵獸不可觀捕魚凡物者廣言諸物鳥獸<lb/>
魚鱉之類也材謂所有皮革毛羽之類也器謂車馬兵<lb/>
甲軍國所用之物也凡此諸物捕之不足以講習兵事<lb/>
其材不足以充備器用如此者則人君不親舉焉其意<lb/>
言獵之坐作進退可以教戰陳獸之齒牙皮革足以充<lb/>
<pb n="4a"/>
器用人君可以觀之捕魚不足以教戰陳鱗甲不足以<lb/>
為器用人君不宜觀之<lb/>
　　<hi>五</hi>公子彄而云臧僖伯傳追書氏<lb/>
僖伯名彄字子臧世本云孝公之子即此冬書公子彄<lb/>
卒是也謚法小心畏忌曰僖是僖為謚也諸侯之子稱<lb/>
公子公子之子稱公孫公孫之子不得祖諸侯乃以王<lb/>
父之字為氏計僖伯之孫始得以臧為氏今於僖伯之<lb/>
上已加臧者葢以僖伯是臧氏之祖傳家追言之也<lb/>
<pb n="4b"/>
　　<hi>六</hi>左氏蒐苗獮狩之名與榖異<lb/>
周禮大司馬職中春教振旅遂以蒐田中夏教茇舍遂<lb/>
以苗田中秋教治兵遂以獮田中冬教大閲遂以狩田<lb/>
其名亦與此同鄭𤣥解苗田與此小異言擇取不孕任<lb/>
者若治苗去不秀實者孫炎亦然桓四年公羊傳曰春<lb/>
曰苗秋曰蒐冬曰狩三名既與禮異又復夏時不田榖<lb/>
梁傳曰四時之田皆為宗廟之事也春曰田夏曰苗秋<lb/>
曰蒐冬曰狩皆與禮異者良由㣲言既絶曲辨妄生丘<lb/>
<pb n="5a"/>
明親受聖師故獨與禮合漢代古學不行明帝集諸學<lb/>
士作白虎通義因榖梁之文為之主説雖名通義義不<lb/>
通也故先儒皆依周禮左傳爾雅之文而為之説<lb/>
　　<hi>七</hi>治兵振旅二文其禮皆同<lb/>
釋詁文治兵振旅坐作進退其禮皆同所異者惟長㓜<lb/>
先後耳釋天云出為治兵尚威武也入為振旅反尊卑<lb/>
也孫炎曰出則㓜賤在前貴勇力也入則尊老在前復<lb/>
常法也莊八年榖梁傳曰出曰治兵習戰也入曰振旅<lb/>
<pb n="5b"/>
習戰也公羊傳曰出曰治兵入曰振旅其禮一也皆習<lb/>
戰也是其禮同也何休公羊為出曰祠兵休云殺牲饗<lb/>
士卒鄭𤣥詩箋引公羊亦作治兵是其所見本異也此<lb/>
治兵振旅亦四時教之但於三年大習詳其文耳周禮<lb/>
春教振旅秋教治兵者四時教民各以其宜春即止兵<lb/>
収衆專心於農秋即繕甲厲兵將威不軌故異其文耳<lb/>
桓二年傳例曰凡公行告於宗廟反行飲至彼飲至在<lb/>
廟知此言飲至亦飲於廟<lb/>
<pb n="6a"/>
　　<hi>八</hi>數軍實謂車徒器械及所獲<lb/>
軍之資實惟有車徒器械獵則有所獲詩序車攻美宣<lb/>
王修車馬備器械因田獵而選車徒故知數軍實者數<lb/>
車徒器械及所獲也説文云械器之總名虞喜云器械<lb/>
謂鎧甲兠鍪也宣十二年傳言楚國無日不討軍實而<lb/>
申儆之襄二十四年傳曰齊社蒐軍實使客觀之二注<lb/>
並云軍器不言車徒及所獲者彼無獵事<lb/>
　　<hi>九</hi>取猥雜之物非諸侯所親<lb/>
<pb n="6b"/>
若夫至及也正義曰山林之實謂材木樵薪之類川澤<lb/>
之實謂蓤芡魚蟹之屬此皆器用之所資須賤人所守<lb/>
掌非人君所宜親及之也此雖意諫觀魚廣言小事故<lb/>
注云取此雜猥之物以資器傋非諸侯所親也雜猥謂<lb/>
諸雜猥碎也資謂器之資財待此以備器之所用及所<lb/>
盛皆是也榖梁傳曰禮尊不親小事卑不尸大功魚卑<lb/>
者之事也公觀之非正與此同也若然月令季冬命漁<lb/>
師始漁天子親往嘗魚先薦寢廟彼禮天子親往此譏<lb/>
<pb n="7a"/>
公者彼以時魚絜美取之以薦宗廟特重其事天子親<lb/>
行意在敬事鬼神非欲以為戱樂隱公觀魚志在遊戱<lb/>
故譏之也<lb/>
　　<hi>十</hi>晉始封至韓趙魏分晉<lb/>
晉國侯爵譜云姬姓武王子唐叔虞之後也成王滅唐<lb/>
而封之今太原晉陽縣是也燮父改之曰晉燮父之孫<lb/>
成侯徙都曲沃今河東聞喜縣是也穆侯徙都絳鄂侯<lb/>
二年魯隱公之元年也定公三十一年獲麟之歲也出<lb/>
<pb n="7b"/>
公八年而春秋之傳終矣出公十七年卒自出公以下<lb/>
五世八十二年而韓趙魏滅晉<lb/>
　　<hi>十一</hi>將萬問羽萬是舞之大名不同羽<lb/>
注萬舞也正義曰案公羊傳曰萬者何干舞也籥者何<lb/>
羽舞也則萬與羽不同今傳云將萬焉問羽數於衆仲<lb/>
是萬與羽為一者萬羽之異自是公羊之說今杜直云<lb/>
萬舞也則萬是舞之大名也何休云所以仲子之廟惟<lb/>
有羽舞無干舞者婦人無武事獨奏文樂也劉炫云公<lb/>
<pb n="8a"/>
羊傳曰萬者云云籥者云云羽者為文萬者為武武則<lb/>
左執朱干右秉玉戚文則左執籥右秉翟此傳將萬問<lb/>
羽即似萬羽同者以當此時萬羽俱作但將萬而問羽<lb/>
數非謂羽即萬也經直書羽者與傳互見之注六六三<lb/>
十六人正義曰何休說如此服䖍以用六為六八四十<lb/>
八大夫四為四八三十二士二為二八十六杜以舞勢<lb/>
宜方行列既減即每行人數亦宜減故同何説也或曰<lb/>
襄十一年鄭人賂晉侯以女樂二八為二佾之樂知自<lb/>
<pb n="8b"/>
上及下行皆八人斯不然矣彼傳見晉侯減樂之半以<lb/>
賜魏絳因歌鍾二肆遂言女樂二八為下半樂張本耳<lb/>
非以二八為二佾若二八即是二佾鄭人豈以二佾之<lb/>
樂賂晉侯豈以一佾之樂賜魏絳<lb/>
　　<hi>十二</hi>魯唯文周廟得用八他公亦僭用<lb/>
注魯惟至用六正義曰襄十二年傳曰魯為諸姬臨於<lb/>
周廟是魯立文王之廟也文王天子自然用八禮記祭<lb/>
統曰昔者周公旦有勲勞於天下成王康王賜之以重<lb/>
<pb n="9a"/>
祭朱干玉戚以舞大武八佾以舞大夏此天子之樂也<lb/>
康周公故以賜魯明堂位曰命魯公世世祀周公以天<lb/>
子之禮樂是周公之廟用八也傳曰始用六佾則知以<lb/>
前用八何休云僭齊也下傚上之辭魯之僭傚必有所<lb/>
因故本其僭之所由言由文王周公廟用八佾他公之<lb/>
廟遂因仍僭而用之今隱公詳問衆仲衆仲因明大典<lb/>
公從其言於仲子之廟初獻六羽故傳亦因言始用六<lb/>
佾謂仲子之廟用六佾他公則仍用八也至襄昭之時<lb/>
<pb n="9b"/>
魯猶皆亦用八故昭二十五年公羊傳稱昭公謂子家<lb/>
駒曰吾何僭哉荅曰朱干玉戚以舞大夏八佾以舞大<lb/>
武此皆天子之禮也是昭公之時僣用八也此減從正<lb/>
禮尚書於經若更僭非禮無容不書自此之後不書僣<lb/>
用八佾知他廟僣而不改故杜自明其証其後季氏舞<lb/>
八佾於庭知唯在仲子廟用六也<lb/>
　　<hi>十三</hi>大夫書卒不書𦵏<lb/>
公子彄卒注大夫書卒不書𦵏𦵏者臣子之事非公家<lb/>
<pb n="10a"/>
所及正義曰檀弓下云君於大夫將𦵏弔於宫君親弔<lb/>
之而不書者弔喪問疾人君之常假有得失不足褒貶<lb/>
　　<hi>十四</hi>八方之風凡二說<lb/>
夫舞所以節八音而行八風注八音金石絲竹匏土革<lb/>
木也八風八方之風也以八音之器播八方之風手之<lb/>
舞之足之蹈之節其制而叙其情正義曰舞為樂主音<lb/>
逐舞節八音皆奏而舞曲齊之故舞所以節八音也八<lb/>
方風氣寒暑不同樂能調隂陽和節氣八方風氣由舞<lb/>
<pb n="10b"/>
而行故舞所以行八風也八風八方之風者服䖍以為<lb/>
八卦之風乾音石其風不周坎音革其風廣莫艮音匏<lb/>
其風融震音竹其風明庶巽音木其風清明離音絲其<lb/>
風景坤音土其風凉兊音金其風閶闔沈氏云案樂緯<lb/>
云坎主冬至樂用管艮主立春樂用塤震主春分樂用<lb/>
鼓巽主立夏樂用笙離主夏至樂用絃坤主立秋樂用<lb/>
磬兌主秋分樂用鍾乾主立冬樂用柷敔此八方之音<lb/>
既有二説未知孰是故兩存焉<lb/>
<pb n="11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳要義卷四<lb/>
</p>
<p>
</p>
  </div>
</body>
</text>
</TEI>
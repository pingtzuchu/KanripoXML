<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義巻九</head> <lb/>
    <p>
<pb n="1a"/>
欽定四庫全書<lb/>
　春秋左傳要義巻九<lb/>
　　　　　　　　　　　　宋　魏了翁　撰<lb/>
　莊公元年至八年<lb/>
　　<hi>一</hi>無事而書月閔僖亦然<lb/>
元年王正月正義曰此月無事而空書月者莊雖不即<lb/>
君位而亦改元朝廟與民更始史書其事見此月公宜<lb/>
即位而父弑母出不忍即位故空書其文閔僖亦然<lb/>
<pb n="1b"/>
　　<hi>二</hi>單采伯爵故知為天子卿<lb/>
檢經上下公卿書爵大夫書字單伯書爵故為卿也單<lb/>
者天子畿内地名人君賜臣以邑令采取稅賦謂之采<lb/>
地禮運曰諸侯有國以處其子孫大夫有采以處其子<lb/>
孫是謂食邑為采地單氏世仕王朝此及文公之世皆<lb/>
云單伯成公以下甞稱單子知伯子皆爵也此時稱伯<lb/>
後降為子耳<lb/>
　　<hi>三</hi>單伯不稱使天子嫁女不親昏<lb/>
<pb n="2a"/>
不稱王使之意王於時將遣魯主昏必先有命豈得未<lb/>
甞命魯徑送女来故知王已命魯為主魯已承受王命<lb/>
單伯送女付魯而已不復重宣王命故不稱使也十一<lb/>
年王姬不云王使送者為送者微也以姬繫王不稱女<lb/>
字以王為尊故繋之於王且以别於内女内女則以字<lb/>
配姓謂之伯姬是也公羊傳曰使我主之曷為使我主<lb/>
之天子嫁女於諸侯必使諸侯同姓者主之諸侯嫁女<lb/>
於大夫必使大夫同姓者主之所以然者昏之行禮必<lb/>
<pb n="2b"/>
賓主相敵天子於諸侯諸侯於大夫不親昏者尊卑不<lb/>
敵故也二王之後雖所賓客示崇先代而已不得即與<lb/>
王敵嫁於二王之後亦使諸侯主之秦漢以来使三公<lb/>
主之呼為公主<lb/>
　　<hi>四</hi>築王姬之館于外杜謂不忍不敢<lb/>
注公在至于外正義曰穀梁傳曰築之外變之正也仇<lb/>
讎之人非所以接昏姻也衰麻非所以接弁冕也其意<lb/>
言公與齊為仇又身有重服不得與齊侯為禮故築於<lb/>
<pb n="3a"/>
外也左氏先儒亦用此為說杜案傳文稱請以彭生除<lb/>
之齊人雖為殺彭生心實仇齊但不敢逆王命故以諒<lb/>
闇為辭故築館于外杜謂諸侯之喪既𦵏則衰麻除矣<lb/>
不得以喪服為言也若仇不除服未釋則諸侯之國同<lb/>
姓多矣天王不應強使魯侯冒斬衰接父讎與之行吉<lb/>
禮也以此益明杜諒闇之言為得其實徒以昏姻吉禮<lb/>
行事在廟公在諒闇之内慮齊侯當来親迎不可便以<lb/>
全吉之禮接賓於廟又讎除服釋不敢逆王命辭主昏<lb/>
<pb n="3b"/>
故築舍於外使齊侯從外迎之<lb/>
　　<hi>五</hi>追錫魯桓衛襄如後世哀策<lb/>
注榮叔至之比正義曰公羊傳曰錫者何賜也命者何<lb/>
加我服也又詩唐風無衣之篇晉人為其君請命於天<lb/>
子之使以無衣為辭則王錫諸侯當有服也傳稱王賜<lb/>
晉恵公命受玉惰則王賜又有玉也但賜諸侯以玉者<lb/>
欲使執而朝覲所以合瑞今追命桓公若追命衛襄之<lb/>
比止應褒稱其徳賜之策書或有服以表尊卑不復合<lb/>
<pb n="4a"/>
瑞未必有玉也釋例曰天子錫命其詳未聞諸侯或即<lb/>
位而見錫或歴年乃加錫或已薨而追錫魯桓薨後見<lb/>
錫則亦衛襄之比也魯文即位見錫則亦晉恵之比也<lb/>
魯成八年齊靈二十三年乃見錫隨恩所加得失存乎<lb/>
其事觀其錫之早晚知恩之厚薄觀其人之善惡知事<lb/>
之得失故傳不復顯言其是非也杜於追命衛襄之下<lb/>
注云命如今之哀策魏晉以来唯天子崩乃有哀策將<lb/>
𦵏於是遣奠讀之陳大行功徳叙臣子哀情非此類也<lb/>
<pb n="4b"/>
人臣之喪不作哀策良臣既卒或贈之以官褒徳序哀<lb/>
載之於策將𦵏賜其家以告柩如今哀策蓋此之類也<lb/>
　　<hi>六</hi>齊人遷三邑取地不取民<lb/>
齊人遷此三邑非三邑之人自遷也故知齊欲滅紀故<lb/>
徙其三邑之民而取其地也蘇氏云直取其地不取其<lb/>
民故云遷不云取不言所往之處者志在去之而已非<lb/>
欲安存其人故與宋人遷宿文同其文異於邢遷也釋例<lb/>
曰邢遷于夷儀則以自遷為文宋人遷宿齊人遷陽則<lb/>
<pb n="5a"/>
以宋齊為文各從彼此所遷之實記注之常辭亦非例<lb/>
也郱在東莞言郡郚在朱虚不言郡者釋例土地名朱<lb/>
虚亦屬東莞使之蒙上郡<lb/>
　　<hi>七</hi>父弑母出不忍行即位之禮<lb/>
穀梁傳曰接練時録母之變始念之也其意言文姜往<lb/>
年如齊至此年三月猶尚不反三月練祭念及其母乃<lb/>
書其出奔非三月始從魯去也左氏先儒皆用此說杜<lb/>
不然者史之所書據實而録未有虚書其事者也夫人<lb/>
<pb n="5b"/>
若遂不還則孫巳久矣何故至是三月始言孫于齊乎<lb/>
公若念及於母自可迎使来歸何以反書其孫豈莊公<lb/>
召命史官使書其母孫乎又禮三年之喪期月而練桓<lb/>
公以往年四月薨至今年三月未得一期何故已得為<lb/>
練而云接練録變存君念母也若以經無還文即言留<lb/>
齊不反則自是以後亦無還文二年夫人㑹齊侯于禚<lb/>
豈復自齊㑹之哉以此知三月始從魯去也<lb/>
　　<hi>八</hi>辨慶父庶長稱仲而時人稱孟<lb/>
<pb n="6a"/>
莊公時年十五者以桓六年生至此二年為十五荘二<lb/>
十七年公羊傳曰公子慶父公子牙公子友皆莊公之<lb/>
母弟也左氏先儒用此為說杜以不然故明之釋例曰<lb/>
經書公子慶父伐於餘丘而公羊以為荘公母弟計其<lb/>
年歲既未能統軍又無晉悼王孫滿幼知之文此蓋公<lb/>
羊之妄而先儒曽不覺悟取以為左氏義今推案傳之<lb/>
上下羽父之弑隠公皆諮謀於桓公則桓公已成人也<lb/>
傳曰生桓公而恵公薨指明仲子唯有此男非謂生在<lb/>
<pb n="6b"/>
薨年也桓以成人而弑隠即位乃娶于齊自應有長庶<lb/>
故氏曰孟此明證也公疾問後於叔牙牙稱慶父材疑<lb/>
同母也傳稱季友文姜之愛子與公同生故以死奉般<lb/>
情義相推考之左氏有若符契是杜名其異母之意也<lb/>
氏曰孟氏傳文實然而經稱仲孫杜無明釋八年傳稱<lb/>
仲慶父其舉諡稱之則謂之共仲蓋慶父雖為庶長而<lb/>
以仲為字其後子孫以字為氏是以經書仲孫時人以<lb/>
其庶長稱孟故傳稱孟孫其以諡配字而謂之共仲猶<lb/>
<pb n="7a"/>
臧僖伯管敬仲之類也劉炫云慶父自稱仲欲同於正<lb/>
適言已少次莊公為三家之長故以莊公為伯而自稱<lb/>
仲春秋之例皆傳言實而經順其意經稱當時之事書<lb/>
其自稱之辭其人自稱仲孫不得不書為仲傳序以適<lb/>
之事舉時人之語時人呼為孟氏不得不以孟録論語<lb/>
云孟孫問孝於我是時人呼云孟氏也楚公子棄疾弑<lb/>
君取國改名為居經書楚子居卒是從其自稱也<lb/>
　　<hi>九</hi>書齊王姬卒由魯嫁<lb/>
<pb n="7b"/>
他國夫人之卒例皆不書唯魯女為諸侯之妻書其卒<lb/>
耳王姬非是内女亦書其卒為比之内女故也檀弓曰<lb/>
齊告王姬之喪魯莊公為之大功或曰由魯嫁故為之<lb/>
服姊妹之服是其比内女也<lb/>
　　<hi>十</hi>溺以專命去公子與翬同<lb/>
正義曰隠四年翬㑹宋公陳侯蔡人衛人伐鄭傳曰羽<lb/>
父請以師㑹之公弗許固請而行故書曰翬帥師疾之<lb/>
也彼不稱公子傳言疾之今溺亦不稱公子傳亦疾之<lb/>
<pb n="8a"/>
知其事與翬同疾其専命而行故去氏也公子非氏貶<lb/>
與氏同故言氏也<lb/>
　　<hi>十一</hi>紀季入邑以存先祀貴之<lb/>
注紀季至貴之正義曰公羊傳曰紀季者何紀侯之弟<lb/>
也何以不名賢也何賢乎紀季請復五廟以存姑姊妹<lb/>
榖梁傳曰酅紀之邑也入于齊者以酅事齊也杜取彼為<lb/>
說知季是紀侯之弟以酅邑入齊為附庸之君附屬齊<lb/>
國也諸侯之卿例當書名善其能自存立故書字貴之<lb/>
<pb n="8b"/>
也釋例曰齊侯鄭伯詐朝于紀欲以襲之紀人大懼而<lb/>
謀難於魯請王命以求成于齊公告不能齊遂逼之遷<lb/>
其三邑國有旦夕之危而不能自入為附庸故分季以<lb/>
酅使請事于齊大去之後季為附庸先祀不廢社稷有<lb/>
奉季之力也<lb/>
　　<hi>十二</hi>享者兩君相見之禮非婦人所用<lb/>
鄭𤣥儀禮注云饗謂享大牢以飲賓則享是飲酒大禮<lb/>
與㑹小别而以享為㑹者言夫人與齊侯㑹而設享禮<lb/>
<pb n="9a"/>
故書享齊侯也定十年夹谷之㑹傳稱齊侯将享公孔<lb/>
丘拒之乃不果享是享者兩君相見之禮二年榖梁傳<lb/>
曰婦人不言㑹言㑹非正也饗甚矣是享非夫人所當<lb/>
用也禮不合用而夫人用之故直書以見其失也定本<lb/>
享㑹作享食<lb/>
　　<hi>十三</hi>紀侯大去其國不言奔滅<lb/>
釋例曰紀侯力弱慮窮自以列國不忍屈臣於齊使季<lb/>
以酅求安而脫身外寓季果為附庸社稷有奉故不言<lb/>
<pb n="9b"/>
滅不見迫逐故不言奔大去者不反之辭蓋時史即實<lb/>
而言仲尼弗改故傳不言故書書曰也是說大去之意<lb/>
也滅人國者皆毁其宗廟遷其社稷紀季雖降為附庸<lb/>
得自立廟社而其國不滅也諸侯之奔皆被逐而出此<lb/>
則不見迫逐故不言奔時史謂之大去仲尼以為得理<lb/>
故因而用之十二年叔姬歸于酅則紀季雖全得紀國<lb/>
亦不移就紀都紀之宗廟社稷皆遷於酅承祀如本故<lb/>
為不滅雖云國祚不滅其實為齊所吞紀之器物財賄<lb/>
<pb n="10a"/>
亦應為齊所得成二年傳稱紀甗玉磬目之以紀得非<lb/>
滅紀所得也季既入臣於齊縱使齊不自取必應以之<lb/>
為賂假令季以賂齊亦是滅紀所得也<lb/>
　　<hi>十四</hi>楚始更陳法參用孑<lb/>
正義曰揚雄以爾雅釋古今之語作書擬之采異方之<lb/>
語謂之方言方言云㦸謂之孑郭璞云取名於鉤孑也<lb/>
㦸是擊刺之兵有上刺之刃又有下鉤之刃故以鉤孑<lb/>
為名也始云授師孑焉是往前未以此器授師故云然<lb/>
<pb n="10b"/>
則楚始於此參用㦸為陳言參用之者參雜用之陳之<lb/>
所用非専用㦸<lb/>
　　<hi>十五</hi>樠或音曼或音朗以字體未定<lb/>
注樠木木名正義曰此字之音或為曼或為朗若以㒼<lb/>
為聲當作曼以兩為聲當作朗字體難定故兩為之音<lb/>
杜直云木名不知木何所似木有似榆者俗呼為朗榆<lb/>
蓋為樠也<lb/>
　　<hi>十六</hi>王人雖微而授大事故稱人稱字<lb/>
<pb n="11a"/>
六年注王人至稱字正義曰昭十二年傳稱叔孫昭子<lb/>
三命踰父兄則昭子之父叔孫豹再命也再命而名見於<lb/>
經知諸侯之卿再命三命皆書名一命乃稱人諸侯之<lb/>
臣既然則王朝之臣亦然周禮王之上士三命中士再<lb/>
命下士一命故杜以為劉夏石尚稱名氏者上士中士<lb/>
也稱王人者下士也僖八年公羊傳曰王人微者知此<lb/>
王人亦微者故云王人王之微官也春秋之世二字而<lb/>
子在上者皆是字<lb/>
<pb n="11b"/>
　　<hi>十七</hi>月微復無雲而恒星不見<lb/>
七年注恒常至昏沒正義曰恒常釋詁文夜者自昏至<lb/>
旦之總名但此經下言夜中則此言夜者夜未至中謂<lb/>
初昏之後耳非竟夜不見星也榖梁夜作昔傳曰日入<lb/>
至于星出謂之昔不見者可以見也必如彼言星出以<lb/>
前名之曰昔則名昔之時法當未有星矣何以怪其不<lb/>
見而書為異也明經所言夜者夜昏之後星應見之時<lb/>
而不見耳公羊傳曰恒星者何列星也言天官列宿常<lb/>
<pb n="12a"/>
見之星也於時周之四月則夏之仲春月令仲春之月<lb/>
日在奎昏弧中鄭𤣥云弧在輿鬼南則於時南方之星<lb/>
盡當列見謂常見之星者謂南方之星也杜以長厯校<lb/>
之知辛卯是四月五日也杜以五日月光尚微不能奄<lb/>
星使不見若有雲蔽當時復無雲蓋日光不以昏沒是故<lb/>
以為異也<lb/>
　　<hi>十八</hi>星隕而且雨非狀似雨<lb/>
注如而至知之正義曰公羊說如雨者言其狀似雨也<lb/>
<pb n="12b"/>
此傳言星隕如雨與雨偕也偕訓為俱與雨俱下不得<lb/>
為狀似雨也故轉如為而謂星落而且雨其數多與雨<lb/>
雜下所落非一星也非常為異害物為災此二事雖是<lb/>
天之變異不見物被災害皆記異也星隕非常固可記<lb/>
異雨乃常事亦言之者見星之隕其勢宜明時乃隂雨<lb/>
雨内見星所以為異主言星之異不言雨之為異也夜<lb/>
之早晚以星為驗日光不匿恒星不見而云夜中者以<lb/>
水漏知之<lb/>
<pb n="13a"/>
　　<hi>十九</hi>大水漂熟麥故書無麥苗<lb/>
直言無麥苗似是麥之苗而知麥苗别者公羊傳曰曷<lb/>
為先言無麥而後言無苗待無麥然後書無苗如彼傳<lb/>
文知麥苗别也且此秋今之五月麥已熟矣不得方云<lb/>
麥之無苗故知熟麥及五稼之苗皆為水漂殺也<lb/>
　　<hi>二十</hi>治兵告於廟習於巷<lb/>
治兵於廟欲就尊嚴之處使之畏威用命耳但軍旅之<lb/>
衆非廟内所容止應告於宗廟出在門巷習之昭十八<lb/>
<pb n="13b"/>
年傳稱鄭人簡兵大蒐将為蒐除杜云治兵于廟城内<lb/>
地迫故除廣之是告於廟習於巷也下有圍郕知治兵<lb/>
為圍郕也沈云周禮中秋治兵月令孟春云是月也不<lb/>
可以稱兵所以甲午治兵者以為圍郕故非時治兵猶<lb/>
如備難而城非時不譏沈又云治兵之禮必須告廟告<lb/>
廟雖是内事治兵乃是外事故雖告廟仍用甲午且治<lb/>
兵則征伐之類又為圍郕雖在郊内亦用剛日甲午治<lb/>
兵公羊以為祠兵謂殺牲享士卒<lb/>
<pb n="14a"/>
　　<hi>二十一</hi>書師還善莊公克巳復禮<lb/>
注時史至師還正義曰春秋之例公行征伐還則書至<lb/>
命将出師未有書師還者也慶父請伐齊師欲以自圍<lb/>
郕之師迴伐齊師若用其言則方相戰鬭師或喪敗公<lb/>
乃自責無徳引罪歸巳時史善公克己復禮全軍而還<lb/>
喜其得還故特書師還也傳言君子是以善魯莊公君<lb/>
子謂當時之史書此師還以善魯荘公也仲尼以為得<lb/>
理故因而用之克己復禮論語文也克勝也己雖恨齊<lb/>
<pb n="14b"/>
勝情而止責己而不責於人合於禮意僖三十年<lb/>
秦晉圍鄭傳稱秦人竊與鄭盟子犯請擊秦師晉侯<lb/>
不許與此事同而彼無善文者魯荘中平之主能有善<lb/>
事故為可嘉晉文身為霸主而私自恨鄭引秦共伐而<lb/>
秦人背之失其所與則為不知得免不知之譏巳為幸<lb/>
矣雖不從子犯未足可尚時史不善其事故仲尼亦無<lb/>
褒文<lb/>
　　<hi>二十二</hi>杜氏不見古文尚書故以邁種為逸書<lb/>
<pb n="15a"/>
傳夏書至乃降正義曰此虞書臯陶謨之文以述禹事<lb/>
故傳謂之夏書孔安國以為邁行種布降下也言臯陶<lb/>
能行布其徳徳乃下洽於民故民歸之今引之斷章取<lb/>
證降義當言臯陶能布行其徳由其有徳乃為人降服<lb/>
也杜不見古文故以為逸書以邁為勉言臯陶能勉力<lb/>
種樹功徳不知徳乃降亦是書文謂為莊公之語故隔<lb/>
從下注言能慕臯陶之種徳乃人自降服之自恨不能<lb/>
如臯陶也<lb/>
<pb n="15b"/>
　　<hi>二十三</hi>附庸雖無爵命得祀宗廟山川<lb/>
附庸之君雖無爵命而分地建國南面之主得立宗廟<lb/>
守祭祀僖二十有一年傳曰任宿須句顓臾皆風姓也<lb/>
實司大皥與有濟之祀論語云夫顓臾昔者先王以為<lb/>
東蒙主須句顓臾皆附庸也得祀所出之祖主其境内<lb/>
山川明得祀先君奉社稷<lb/>
　　<hi>二十四</hi>紀侯由齊大去而齊以禮𦵏其妻<lb/>
紀季入酅為齊附庸而紀侯大去其國齊侯加禮初附<lb/>
<pb n="16a"/>
以崇厚義故攝伯姬之喪而以紀國夫人禮𦵏之正義<lb/>
曰紀侯由齊大去則是齊為紀讎而𦵏其夫人故解其<lb/>
意云云不書諡者亡國之婦夫妻皆降莫與之諡而賈<lb/>
許方以諸侯禮說文失之也由魯㑹之故書<lb/>
　　<hi>二十五</hi>楚武授兵於廟臨齊而蕩<lb/>
將齊入告夫人鄧曼曰余心蕩注將授兵于廟故齊蕩<lb/>
動散也鄧曼歎曰王禄盡矣盈而蕩天之道也先君其<lb/>
知之矣故臨武事将發大命而蕩王心焉注楚為小國<lb/>
<pb n="16b"/>
辟陋在夷至此武王始起其衆僭號稱王陳兵授師志<lb/>
意盈滿臨齊而散故鄧曼以天地鬼神為徴應之符<lb/>
　<hi>二十六</hi>楚武王初為陳兵之法曰荆尸<lb/>
尸陳也釋詁文荆即楚之舊邑故云荆亦楚也楚本小<lb/>
國地狭民少雖時復出師未自為法式今始言荆尸則<lb/>
武王初為楚國陳兵之法名曰荆尸使後人用之宣十<lb/>
二年傳稱荆尸而舉是遵行之也<lb/>
　　<hi>二十七</hi>邾顔子肥封郳為附庸稱名<lb/>
<pb n="17a"/>
正義曰郳者附庸之國黎来其君之名傳言未王命者<lb/>
解其稱名之意由未得爵命為諸侯故稱名也經書其<lb/>
名傳言未王命此傳所發即是附庸稱名之例例當稱<lb/>
名故儀父稱字為貴之也郳之上世出於邾國世本云<lb/>
邾顔居邾肥徙郳宋仲子注云邾顔别封小子肥於郳<lb/>
為小邾子則顔是邾君肥始封郳譜云小邾邾子侠之<lb/>
後也夷父顔有功於周其子友别封為附庸居郳郳曽<lb/>
孫黎来始見春秋附從齊桓以尊周室命為小邾子穆<lb/>
<pb n="17b"/>
公之孫恵公以下春秋後六世而楚滅之世本言肥杜<lb/>
譜言友當是一人僖七年經書小邾子来朝知齊桓請<lb/>
王命命之<lb/>
　　<hi>二十八</hi>三甥欲圖楚子時楚未為彊<lb/>
膏盲以為楚鄧彊弱相縣若從三甥之言楚子雖死鄧<lb/>
滅曽不旋踵若刳腹去疾炊炭止沸左氏為短鄭箴云<lb/>
楚之彊盛從滅鄧以後於時楚未為彊何得云彊弱相<lb/>
縣蘇氏云三甥既有此語左氏因史記之文録其實事<lb/>
<pb n="18a"/>
非君子之論何以非之<lb/>
　　<hi>二十九</hi>傳言楚滅鄧為經書楚事張本<lb/>
還年楚子伐鄧十六年楚復伐鄧滅之注還年伐申還<lb/>
之年十六年魯荘公十六年為經書楚事張本<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳要義卷九<lb/>
</p>
<p>
</p>
  </div>
</body>
</text>
</TEI>
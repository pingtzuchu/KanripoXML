<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷二十二</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷二十二<lb/>
　　　　　　　　　　　　宋　魏了翁　撰<lb/>
　宣公元年至四年上<lb/>
　　<hi>一</hi>不譏喪娶言不待貶責而自明<lb/>
文公喪未期此時已娶違禮不譏者此事甚惡言不待<lb/>
貶責而其惡自明也昭元年公羊傳曰春秋不待貶絶<lb/>
而罪惡見者不貶絶以見罪惡貶絶然後罪惡見者貶<lb/>
<pb n="1b"/>
絶以見罪惡是其義也<lb/>
　　<hi>二</hi>遂不書公子婦姜不書氏<lb/>
諸經所闕者或史文先闕仲尼不改或仲尼具文在後<lb/>
始闕公羊穀梁漢初始為其傳見其闕文妄為之説非<lb/>
其實也公羊傳曰夫人何以不稱姜氏貶曷為貶譏喪<lb/>
娶喪娶者公也則曷為貶夫人内無貶于公之道内無<lb/>
貶于公之道則曷為貶夫人夫人與公一體也穀梁之<lb/>
意亦然先儒取以為説服䖍云古者一禮不備貞女不<lb/>
<pb n="2a"/>
從故詩云雖速我訟亦不女從宣公既以喪娶夫人從<lb/>
亦非禮故不稱氏見略賤之也杜不然者女之出嫁事<lb/>
由父母夫来取之父母許之豈得問禮具否拒逆昏姻<lb/>
之命從夫喪娶父母之咎自可罪其父母何以貶責夫<lb/>
人若其貶責夫人當去夫人之號減一氏字復何所明<lb/>
夫人之稱姜氏猶遂之稱公子也舍遂之族而去子稱<lb/>
公可乎亦知遂不可去子稱公夫人復安可以去氏稱<lb/>
姜也逆婦姜于齊以卿不行變文略賤此經貶遂不稱<lb/>
<pb n="2b"/>
公子以成夫人之尊非略賤之也<lb/>
　　<hi>三</hi>奔者逃死四鄰放者受罪黜免<lb/>
舜典云流宥五刑孔安國云以流放之法寛五刑是放<lb/>
者有罪當刑而不忍刑寛其罪而放棄之也三諫不從<lb/>
待放而去者彼雖無罪君不用其言任令自去亦是放<lb/>
棄之義放之與奔俱是去國而去情小異釋例曰奔者<lb/>
迫窘而去逃死四鄰不以禮出也放者受罪黜免宥之<lb/>
以逺也臣之事君三諫不從有待放之禮故傳曰義則<lb/>
<pb n="3a"/>
進否則奉身而退迫窘而出奔及以禮見放俱去其國<lb/>
故傳通以違為文昭八年楚人執陳公子招放之于越<lb/>
哀三年蔡人放其大夫公孫獵于吳與此胥甲父等皆<lb/>
甘心受罪黜其官位宥之以適逺方是實放而書放也<lb/>
襄二十九年傳稱齊公孫蠆公孫竈放其大夫髙止於<lb/>
北燕書出奔罪髙止也髙止好以事自為功且専故難<lb/>
及之彼罪髙止故實放而書奔也然則文十四年傳稱<lb/>
宋髙哀不義宋公而出遂来奔髙哀無罪亦改放而書<lb/>
<pb n="3b"/>
奔放者縁遣者之意為義奔者指去國之人立文據其<lb/>
所往之處皆是從外求耳髙哀身来至魯自魯而稱来<lb/>
奔不書宋人之意故不得言放此乃内外之文異耳<lb/>
　　<hi>四</hi>㑹棐林伐鄭先㑹後伐<lb/>
晉本興師為救陳宋但楚師已去故四國之君往㑹晉<lb/>
師與共伐鄭言于棐林者行㑹禮然後伐桓十五年公<lb/>
㑹宋公衛侯陳侯于袲伐鄭亦行㑹禮乃伐與此同也<lb/>
晉師趙盾為將不言㑹趙盾而言晉師者取於兵㑹非<lb/>
<pb n="4a"/>
好㑹言所㑹㑹其兵非㑹其人故稱師<lb/>
　　<hi>五</hi>諸侯之卿稱名氏所以尊君命<lb/>
氏者位尊乃賜是臣之寵號具名氏所以尊君命言君<lb/>
命重故貴臣行行人貴則君命尊也諸侯之卿出入稱<lb/>
名氏者若宋華元衛元咺之類是也如魯卿公孫敖喪<lb/>
歸尚稱氏明生歸亦然其歸之意如叔孫婼不稱氏者<lb/>
各有所為與常例不同也㑹盟征伐具名氏者皆是尊<lb/>
君命也傳獨於此發者為其與還文不同故於此釋之<lb/>
<pb n="4b"/>
　　<hi>六</hi>遂不書公子尊夫人<lb/>
公子亦是寵號其事與族相似魯臣有罪則貶去其族<lb/>
族去則非卿今遂與夫人俱至物無兩大人不並尊若<lb/>
從夫人者尊則夫人卑矣故替其尊稱令從夫人者卑<lb/>
則夫人尊矣釋例曰往必稱族以示其重還雖在塗必<lb/>
舍族以替之所以成小君之尊是其義也成十四年叔<lb/>
孫僑如逆女及其夫人至其文與此正同彼傳云稱族<lb/>
尊君命舍族尊夫人公子雖則非族稱舍亦與族同故<lb/>
<pb n="5a"/>
其言尊君命尊夫人與彼亦不異也所以異者族必君<lb/>
賜乃稱之公子公孫繫公之常言不須待賜乃稱之耳<lb/>
　　<hi>七</hi>胥甲趙穿同罪異罰<lb/>
案彼傳胥甲與趙穿同罪放胥甲而舍趙穿者於時趙<lb/>
盾為政穿是晉君之壻或本罪輕於胥甲故得無咎<lb/>
　　<hi>八</hi>春秋篡弑之君列㑹則位定<lb/>
春秋之世王政不行諸侯自相推戴廢立不由天子篡<lb/>
弑而立則鄰國討之若與之㑹則序之於列成其為君<lb/>
<pb n="5b"/>
諸侯既已為㑹則臣子不得復討若其殺之則與弑君<lb/>
罪同宣公殺子惡而取國嘗畏魯人討已心不自安納<lb/>
賂請㑹故既與齊㑹而公位乃定成十五年戚之㑹討<lb/>
曹成公成公得列于㑹後曹人請于晉曰先君無乃有<lb/>
罪乎若有罪則君列諸㑹矣是列㑹則位定也<lb/>
　　<hi>九</hi>宋魯弑君晉皆受賂<lb/>
杜以傳言皆取賂而還必有二事乃得稱皆故指二扈<lb/>
之盟以充皆義劉炫云案傳數晉罪近發宋弑昭公前<lb/>
<pb n="6a"/>
扈之盟文所不及何當虚指其事言皆取賂炫謂宋及<lb/>
晉平取宋賂為魯討齊取齊賂也案此言㑹諸侯于扈<lb/>
文承宋人之弑昭公下知非十七年㑹于扈尋檢經傳<lb/>
全無為魯討齊之事豈得違背經傳妄指十七年乎但<lb/>
宋弑昭公其罪既大故先言之為魯討齊其失小故後<lb/>
言之劉炫以傳文先後顛倒又以㑹于扈為十七年之<lb/>
事違背經傳而規杜非也<lb/>
　　<hi>十</hi>得大夫生死皆曰獲<lb/>
<pb n="6b"/>
此獲華元生也哀十一年獲齊國書死也以此知生死<lb/>
皆曰獲昭二十三年傳云書曰胡子髠沈子逞滅獲陳<lb/>
夏齧君臣之辭也傳言書曰是仲尼變例也<lb/>
　　<hi>十一</hi>戎昭果毅以聴之之謂禮<lb/>
軍法以殺敵為上將軍臨戰必三令五申之狂狡失即<lb/>
戎之禮違元師之命曲法以拯鄭人宜其為禽也昭明<lb/>
也兵戎之事明此果毅以聴之之謂禮能殺敵人是名<lb/>
為果言能果敢以除賊致此果敢乃名為毅言能彊毅<lb/>
<pb n="7a"/>
以立功易之戮也反易此道則合刑戮也昭謂明曉此<lb/>
禮<lb/>
　　<hi>十二</hi>犀兕可以制鎧<lb/>
吳録地理志云武陵沅南縣以南皆有犀釋獸云兕似<lb/>
牛郭璞云一角青色重千斤説文云兕如野牛青毛其<lb/>
皮堅厚可制鎧交州記曰兕出九徳有一角角長三尺<lb/>
餘形如馬鞭柄徧檢書傳犀兕二獸並出南方非宋所<lb/>
有假令波及宋國必不能多言尚多者苟以答謳者耳<lb/>
<pb n="7b"/>
　　<hi>十三</hi>晉靈公殺宰夫寘畚<lb/>
周禮挈壺氏挈畚以令軍糧鄭衆云縣畚于廩假之處<lb/>
畚所以盛糧之器故以畚表廩説文云畚蒲器可以盛<lb/>
糧韓詩外傳云鮑焦挈畚采蔬遇子貢於道是畚可以<lb/>
盛糧盛菜以草索為之今人猶有此器形制似筥故為<lb/>
筥屬過朝以示人令衆懼也<lb/>
　　<hi>十四</hi>三進及溜而後視之<lb/>
三進及溜正義曰溜謂簷下水溜之處入門伏而不省<lb/>
<pb n="8a"/>
起而更進三進而及於君之屋溜言迫於公之前也<lb/>
　　<hi>十五</hi>正燕不止三爵此趙盾小飲酒<lb/>
此言飲趙盾酒是小飲酒耳非正燕禮燕禮獻酬之後<lb/>
方脱屨升堂行無筭爵非止三爵而已其侍君小飲則<lb/>
三爵而退玉藻云君子之飲酒也受一爵而色洒如也<lb/>
二爵而言言斯禮已三爵而油油以退鄭𤣥云禮飲過<lb/>
三爵則敬殺可以去矣是三爵禮訖自當退也提彌明<lb/>
言此之時未必已過三爵假此辭以悟趙盾耳<lb/>
<pb n="8b"/>
　　<hi>十六</hi>服本趙盾遂跣而下杜跣作扶<lb/>
服䖍本扶作跣注云趙盾徒跣而下走禮脱屨而升堂<lb/>
降階乃納屨上堂無屨跣則是常何須云遂跣而下且<lb/>
遂者因上生下之言提彌明言訖而遂不得為趙盾遂<lb/>
也杜本作扶言扶盾下階也<lb/>
　　<hi>十七</hi>宦者學仕學者學經<lb/>
曲禮云宦學事師則二者俱是學也但宦者學仕宦學<lb/>
者尋經藝以此為異耳<lb/>
<pb n="9a"/>
　　<hi>十八</hi>越竟乃免以責盾謂卿位猶在<lb/>
哀八年傳公山不峱云君子違不適讐國未臣而有伐<lb/>
之奔命焉死之可也注云未臣所適之國則可還奔命<lb/>
死其難如彼傳文雖則出奔臣義未絶此注云越竟則<lb/>
君臣之義絶者以仲尼云越竟乃免出竟則免責明其<lb/>
義已絶也襄三十年鄭人殺良霄傳曰不稱大夫言自<lb/>
外入也去國不稱大夫是為義絶之驗且受君之命乃<lb/>
得為臣今君欲殺已逃奔他國君之於臣既已絶矣臣<lb/>
<pb n="9b"/>
之於君能無絶乎董狐云子為正卿反不討賊明其威<lb/>
足討賊卿位猶在故責之耳我以君寵得為國卿仗君<lb/>
之威故羣下用命亦既失位出奔國人不復畏我國内<lb/>
自有賊亂非我所能禁之故越竟得免由義絶故也不<lb/>
峱之言謂已以他故出奔非是君欲殺已閔其宗國宜<lb/>
還救之昭二十一年宋公子城以晉師救宋是其事也<lb/>
襄二十七年傳曰崔氏之亂申鮮虞来奔僕賃於野以<lb/>
喪荘公彼是公之寵臣去國而行君服豈復責無罪而<lb/>
<pb n="10a"/>
将見殺逃竄而得免死者皆令反服君乎禮檀弓曰穆<lb/>
公問於子思曰為舊君反服古與子思曰古之君子進<lb/>
人以禮退人以禮故有舊君反服之禮也今之君子進<lb/>
人若將加諸膝退人若将隊諸淵無為戎首不亦善乎<lb/>
又何反服之禮之有是言去國雖同本情有異不可以<lb/>
一槩論也<lb/>
　　<hi>十九</hi>無畜羣公子非驪姬詛乃國人詛<lb/>
服䖍曰驪姬與獻公及諸大夫詛無畜羣公子欲令其<lb/>
<pb n="10b"/>
二子専國杜雖不注義似不然若驪姬身為此詛姬死<lb/>
即應復常何得比至於今國無公族豈復文襄之霸遂<lb/>
踵驪姬法乎盖為奚齊卓子以庶篡適晉國創其為亂<lb/>
不用復畜公子案檢傳文及國語文公之子雍在秦樂<lb/>
在陳黒臀在周襄公之孫談在周則是晉之公子悉皆<lb/>
出在他國是其因行而不改成公今始革之故傳本其<lb/>
初也則是國内因驪姬之亂乃設此詛非驪姬自為詛<lb/>
也若驪姬為詛不須言驪姬之亂以言之亂知其創驪<lb/>
<pb n="11a"/>
姬也自此之後雖立公族而顯者亦少唯有悼公之弟<lb/>
楊干悼公之子憖二人名見於傳昭十八年鄭人救火<lb/>
子産辭晉公子公孫於東門之外更無其人良由逼於<lb/>
六卿不被任用故耳<lb/>
　　<hi>二十</hi>公族之官掌公族及卿大夫子弟<lb/>
不畜羣公子故無公族是公族之官掌教公之子弟也<lb/>
下注云餘子適子之母弟亦治餘子之政餘子屬餘子<lb/>
之官則適子屬公族之官也孔晁注國語云公族大夫<lb/>
<pb n="11b"/>
掌公族及卿大夫子弟之官是卿之適子屬公族也晉<lb/>
語云欒伯請公族悼公曰荀家惇恵荀㑹文敏黶也果<lb/>
敢無忌慎靖使兹四人者為之膏粱之性難正也故使<lb/>
惇恵者教之文敏者道之果敢者諗之慎靖者修之使<lb/>
兹四人者為公族大夫是公族主教誨也<lb/>
　　<hi>二十一</hi>適子之母弟卿大夫之妾子屬餘子<lb/>
下庶子為妾子知餘子則是適子之母弟也言亦為餘<lb/>
子則知餘子之官亦治餘子之政令主教卿大夫適妻<lb/>
<pb n="12a"/>
之次子也下云庶子為公行掌率公之戎車則公行不<lb/>
教庶子然則卿大夫之妾子亦是餘子之官教之矣<lb/>
　　<hi>二十二</hi>晉有公族餘子公行周禮無此名<lb/>
此晉有公族餘子公行詩魏風有公族公路公行其公<lb/>
族公行既同公路似此餘子但餘子不主路車公路非<lb/>
餘子也當與公行為一以其主君路車謂之公路主車<lb/>
行列謂之公行其實止是一官詩人變文以韵句耳周<lb/>
禮無此三官之名夏官有諸子下大夫二人掌國子之<lb/>
<pb n="12b"/>
倅事與公族同也春官有巾車下大夫二人掌王之五<lb/>
路事與公行同也無餘子同者天子諸侯禮異耳<lb/>
　　<hi>二十三</hi>卿適當為公族避屛季掌旄車<lb/>
主公車行列謂之公行車皆建旄謂之旄車之族詩云<lb/>
孑孑干旄又曰建旐設旄是公車必建旄也周禮主車<lb/>
之官謂之巾車巾者衣也主衣飾之車謂之巾車此掌<lb/>
建旄之車謂之旄車之族盾本卿之適子其子世承正<lb/>
適當為公族使避屏季故更為旄車之族自以身為妾<lb/>
<pb n="13a"/>
子故使其子為妾子之官知非盾身自為旄車之族而<lb/>
云使其子者旄車之族賤官耳盾身既為正卿無容退<lb/>
掌賤職六年經稱晉趙盾衛孫免侵陳仍書於經非身<lb/>
退位故知使其子耳原同長而使趙括者沈氏云以其<lb/>
君姬氏之愛子故使之非正適也<lb/>
　　<hi>二十四</hi>盾使季為衰之意<lb/>
族即屬也故官屬者父時舊官屬也将父時官屬盡與<lb/>
屏季使季為衰之正適也盾之此意欲令身死之後使<lb/>
<pb n="13b"/>
屏季承其父後為趙氏宗主但晉人以盾之忠更使其<lb/>
子朔承盾後耳<lb/>
　　<hi>二十五</hi>殯後啓前郊與五郊不廢<lb/>
諸侯為天子斬衰天王崩未葬而得郊者不以王事廢<lb/>
天事也引曽子問者舉輕以明重也初死以至於殯啟<lb/>
殯以至反哭於此之間五祀之祭不行耳既殯之後啟<lb/>
殯以前五祀之祭猶尚不廢郊天必不廢矣故鄭注云<lb/>
郊社亦然王制云喪三年不祭唯祭天地社稷為越紼<lb/>
<pb n="14a"/>
而行事鄭𤣥云不敢以卑廢尊紼輴車索禮天子殯於<lb/>
西序攅輴車而塗之繫紼以備火災言越紼而行事是<lb/>
在殯得祭也案曽子問既殯而祭其祭也尸入三飯不<lb/>
侑酳不酢而已矣謂尸唯三飯祝不侑勸其食食罷主<lb/>
人酌酒酳尸尸不酢主人曽子問又云已葬而祭祝畢<lb/>
獻而已謂尸飯而侑勸訖酳尸尸酢主人酢訖又布祝<lb/>
席祝坐主人酌酒以獻祝獻畢而止故鄭注云既葬彌<lb/>
吉畢獻祝而後止是也鄭又注彼云天子七祀言五者<lb/>
<pb n="14b"/>
關中言之<lb/>
　　<hi>二十六</hi>釋螭魅㒺兩<lb/>
螭山神獸形魅怪物先儒相傳為然魯語仲尼云木石<lb/>
之怪䕫㒺兩水之怪龍㒺象則㒺兩是木石之神杜以<lb/>
為水神者魯語賈逵注云㒺兩㒺象言有䕫龍之形而<lb/>
無實體然則㒺兩㒺象皆是虚無當摠彼之意非神名<lb/>
也上句言山林川澤則螭魅㒺兩四神文十八年注螭<lb/>
魅山林異氣所生螭魅既為山林之神則㒺兩宜為川<lb/>
<pb n="15a"/>
澤之神故以為水神也<lb/>
　　<hi>二十七</hi>傳言夢天凡三皆恍惚之言<lb/>
夢言天者皆非天也此既言天使與已蘭即云余為伯<lb/>
儵儵即非天也伯儵不得自稱為天天不得變為伯儵<lb/>
明是夢者恍惚之言耳成五年晉趙嬰夢天使謂已祭<lb/>
余余福女上天之神聰明正直寧當就淫亂之人降福<lb/>
以求食乎昭四年叔孫穆子夢天壓已弗勝號豎牛助<lb/>
而勝之若是上天之神寧當與豎牛争力而不勝也<lb/>
<pb n="15b"/>
　　<hi>二十八</hi>公子士朝于楚合稱聘<lb/>
朝于楚正義曰諸侯大子攝行父事稱朝此公子士非<lb/>
大子亦稱朝者以大子稱朝故傳亦通言之其實合稱<lb/>
聘耳<lb/>
　　<hi>二十九</hi>手五指各有名手足異名<lb/>
大射禮云右巨指鉤弦鄭𤣥云右巨指右手大擘也又<lb/>
曰設決朱極三鄭𤣥云極猶放也所以韜指利放弦也<lb/>
以朱韋為之三者食指将指無名指小指短不用然則<lb/>
<pb n="16a"/>
手之五指之名曰巨指食指將指無名指小指也定十<lb/>
四年傳闔閭傷將指取其一屨注云其足大指見斬遂<lb/>
失屨謂大指為將指將者言其将領諸指也足之用力<lb/>
大指為多手之取物中指最長故足以大指為将指手<lb/>
以中指為將指其食指者食所偏用服䖍云俗所謂啑<lb/>
鹽指也<lb/>
　　<hi>三十</hi>弑君稱君君無道稱臣臣之罪<lb/>
晉語云趙宣子曰大者天地其次君臣則君臣之交猶<lb/>
<pb n="16b"/>
父子也君無可弑之理而云弑君稱君君無道者弑君<lb/>
之人固為大罪欲見君之無道罪亦合弑所以懲創将<lb/>
来之君兩見其義非赦弑君之人以弑之為無罪也釋<lb/>
例曰天生民而樹之君使司牧之羣物所以繫命故戴<lb/>
之如天親之如父母仰之如日月事之如神明其或受<lb/>
雪霜之嚴雷電之威則奉身歸命有死無貳故傳曰君<lb/>
天也天可逃乎此人臣所執之常也然本無父子自然<lb/>
之恩末無家人習翫之愛髙下之隔懸殊壅塞之否萬<lb/>
<pb n="17a"/>
端是以居上者降心以察下表誠以感之然後能相親<lb/>
也若亢髙自肆羣下絶望情義圯隔是謂路人非君臣<lb/>
也人心苟離則位號雖存無以自固故傳例曰凡弑君<lb/>
稱君君無道稱臣臣之罪稱君者唯書君名而稱國稱<lb/>
人以弑言衆之所共絶也稱臣者謂書弑者主名以垂<lb/>
来世終為不義而不可赦也然君雖不君臣不可以不<lb/>
臣故宋昭之惡罪及國人晉荀林父討宋曰何故弑君<lb/>
猶立文公而還深見貶削懐諸賊亂以為心者固不容<lb/>
<pb n="17b"/>
於誅也若鄭之歸生齊之陳乞楚之公子比雖本無其<lb/>
心春秋之義亦同大罪是以君子慎所以立也<lb/>
　　<hi>三十一</hi>殺不成君者亦與成君同義<lb/>
諸侯不受先君之命而篡立得與諸侯㑹者則以成君<lb/>
書之齊商人蔡侯班之屬是也若未得接於諸侯則不<lb/>
稱爵楚公子棄疾殺公子比蔡人殺陳陀齊人殺無知衛<lb/>
人殺州吁公子瑕之屬是也諸侯篡立雖以㑹諸侯為<lb/>
正此列國之制也至於國内策名委質即君臣之分巳<lb/>
<pb n="18a"/>
定故殺不成君者亦與成君同義傳曰㑹于平州以定<lb/>
公位又云若有罪則君列諸㑹矣此以令為斷也<lb/>
　　<hi>三十二</hi>左弑列惟趙盾許止楚比棄疾餘從赴<lb/>
經書趙盾弑君而傳云靈公不君又以明於例此弑宜<lb/>
稱君也弑非趙盾而經不變文者以示良史之意深責<lb/>
執政之臣傳特見仲尼曰越竟乃免明盾亦應受罪也<lb/>
醫不三世不服其藥古之慎戒也人子之孝當盡心嘗<lb/>
禱而已藥物之劑非所習也許止身為國嗣國非無醫<lb/>
<pb n="18b"/>
而輕果進藥故罪同於弑二者雖原其本心而春秋不<lb/>
赦盖為教之逺防也楚靈無道於民於例當稱國以弑<lb/>
公子比首兵自立楚衆散歸而靈王縊死故以比為弑<lb/>
主也比既得國國人驚亂棄疾從而扇之比懼自殺皆<lb/>
棄疾之由故書公子棄疾殺公子比也左氏義例止此<lb/>
而已其餘小異皆從赴也劉賈許頴以為君惡及國朝<lb/>
則稱國以弑君惡及國人則稱人以弑案傳鄭靈宋昭<lb/>
經文異而例同故重發以同之子弑其父又嫌異於他<lb/>
<pb n="19a"/>
臣亦重明其不異既不辭别國之與人而傳云莒紀公<lb/>
多行無禮於國大子僕因國人以弑之經但稱國不稱<lb/>
人知國之與人雖言别而事一也杜言小異從赴者宋<lb/>
之蒙澤楚之乾谿俱是國内而弑捷不書蒙澤齊商人<lb/>
衛州吁俱是公子而州吁不稱公子諸如此類所有不<lb/>
同皆從赴也<lb/>
　　<hi>三十三</hi>君失位臣出奔皆其自取<lb/>
弑君之例有君罪臣罪之異而諸侯出奔皆不書逐君<lb/>
<pb n="19b"/>
之人以罪臣者以君之見弑未必皆為無道故立臣罪<lb/>
之文以見君有無罪死者國君而被臣逐悉是不能固<lb/>
位其罪皆在於君故杜諸侯出奔例云諸侯奔者皆迫<lb/>
逐而苟免非自出也仲尼之經更没逐者主名以自奔<lb/>
為文者責其不能自安自固所犯非徒所逐之臣也蔡<lb/>
侯朱雖無罪據其失位出奔亦其咎也是説逐君無罪<lb/>
臣之文意也<lb/>
　春秋左傳要義卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷十六</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷十六<lb/>
　　　　　　　　　　　宋　魏了翁　撰<lb/>
　僖公十六年至二十六年<lb/>
　　<hi>一</hi>書星隕隕石各隨聞見而記<lb/>
十六年注隕落至而書正義曰隕落釋詁文公羊傳曰<lb/>
曷為先言霣而後言石霣石記聞聞其磌然視之則石<lb/>
察之則五是隨聞見先後而記之也傳稱隕星也則石<lb/>
<pb n="1b"/>
亦是星而與星隕文倒故解之古今之說星隕至地皆<lb/>
言為石經書在地之驗故言隕石傳本在天之時故言<lb/>
隕星不知星之在上其形本是石也為當既隕始變為<lb/>
石聖賢不說難得而知<lb/>
　　<hi>二</hi>六鷁遇風退飛宋以灾告<lb/>
鷁水鳥者相傳為然春秋考異郵云鷁者毛羽之蟲生<lb/>
隂而屬於陽洪範五行傳曰鷁者陽禽鷁字或作鶂廣<lb/>
志云鷁古退飛者今以其首為舩頭莊子云鷁之相視<lb/>
<pb n="2a"/>
眸子不運而風化博物志云雄雌相視則孕或曰雄鳴<lb/>
上風雌承下風則亦孕是也鳥飛不能自退傳言風也<lb/>
是鳥髙飛遇風而退却也<lb/>
　　<hi>三</hi>季字友名或云季友仲遂生賜族<lb/>
季是其字友是名猶如仲遂叔肸之類皆名字雙舉劉<lb/>
炫以季為氏而規杜過非也炫云季友仲遂皆生賜族<lb/>
非字也<lb/>
　　<hi>四</hi>對文祥妖異散文惡亦稱祥<lb/>
<pb n="2b"/>
中庸善惡異名吉之先見謂之祥凶之先見謂之妖此<lb/>
總云祥者彼對文耳書序云亳有祥桑穀共生于朝五<lb/>
行傳曰青祥白祥之類惡事亦稱為祥祥是總名公問<lb/>
是何祥也吉凶焉在故杜并以吉凶解之<lb/>
　　<hi>五</hi>石鷁隂陽之事非人所生<lb/>
劉炫云人有愆失乃致隂陽錯逆而云隂陽錯逆非人<lb/>
所生者石隕鷁飛事由隂陽錯逆隂陽錯逆乃是人行<lb/>
所致襄公不問巳行何失致有此異乃謂既有此異將<lb/>
<pb n="3a"/>
来始有吉凶故答云是乃隂陽之事非將来吉凶所生<lb/>
言將来若有吉凶協此石鷁之異耳非始從石鷁而出<lb/>
也服䖍云鷁退風咎君行所致非吉凶所從生襄公不<lb/>
問已行何失而致此變但問吉凶焉在以為石隕鷁退<lb/>
吉凶所從而生故云君失問是劉炫用服義為說也今<lb/>
删定以杜注云石鷁隂陽錯逆所為非人所生則隂陽<lb/>
錯逆自然有此非由人事之失故釋例云或異而無感<lb/>
或感而不可知如此之類是也其傳云亂則妖災生洪<lb/>
<pb n="3b"/>
範曰狂恒雨若此皆假之隂陽以為勸戒神道助教非<lb/>
實辭也<lb/>
　　<hi>六</hi>邾執鄫子用之猶經惡楚用蔡世子<lb/>
諸侯盟于曹南鄫子欲往㑹之未至於曹諸侯既罷以<lb/>
邾既盟訖故如邾㑹之本意欲徃㑹盟未至於曹諸侯已<lb/>
去其實至於邾國故書㑹盟于邾言其意欲盟也宋公<lb/>
知其在邾故使邾子執之昭十一年楚執蔡世子友用<lb/>
之與此執鄫子用之皆惡其無道直書用之言其若用<lb/>
<pb n="4a"/>
畜牲所以惡楚宋也惡宋而以邾自用為文者南面之<lb/>
君善惡自專不得託之他命事實惡宋亦所以惡邾也<lb/>
傳稱用之于社而經不書于社故云赴不及也劉炫規<lb/>
過云執蔡世子友用之不言岡山此何須云于社<lb/>
　　<hi>七</hi>書梁亾自取之<lb/>
釋例曰作事不時則怨讟動於民彼梁伯者虚興無虞<lb/>
之功詐稱無害之寇遂溝其宫以盪百姓之心開大國<lb/>
之志是妖釁之先徴自亡之實應故不言秦滅梁而以<lb/>
<pb n="4b"/>
自亡為文<lb/>
　　<hi>八</hi>汴從河出睢從汴出<lb/>
釋例曰汴水自滎陽受河睢水受汴東經陳留梁國譙<lb/>
郡沛國至彭城縣入泗凡水首從水出謂之受流歸他<lb/>
水謂之入漢書之例為然言汴從河出睢從汴出也<lb/>
　　<hi>九</hi>亳社始用人睢舊用人<lb/>
劉炫云案昭十年季平子伐莒獻俘始用人於亳社彼<lb/>
亳社舊不用人杜何以知此社殺人而用祭乎今知不<lb/>
<pb n="5a"/>
然者彼傳云始用人於亳社故知舊来不用此云使邾<lb/>
文公用鄫子于次睢之社既不言始明知舊俗用之劉<lb/>
取彼而規杜過非也<lb/>
　　<hi>十</hi>六畜不相為用若祭馬不用馬<lb/>
周禮校人祭馬祖鄭𤣥云馬祖天駟也孝經說曰房為<lb/>
龍馬六畜之言先祖者唯此一文而已以外牛羊之等<lb/>
其祖不知為何神也謂若祭馬先不用馬畧舉一隅據<lb/>
有文者言之耳沈氏云春秋說天苑主牛又有天鷄天<lb/>
<pb n="5b"/>
狗天豕以馬祖類之此等各有其祖<lb/>
　　<hi>十一</hi>齊桓存三亡國猶曰薄徳<lb/>
注三亡國魯衛邢正義曰齊語云魯有夫人慶父之亂<lb/>
二君弑死國絶無嗣桓公使髙子存之狄人攻邢桓公<lb/>
築夷儀以封之狄人攻衛衛人出廬于漕桓公城楚丘<lb/>
以封之是也衛則狄滅之矣魯邢不滅而言亡者美大<lb/>
齊桓之功耳薄徳欲因亂取魯緩救邢衛<lb/>
　　<hi>十二</hi>書新作南門更造之文<lb/>
<pb n="6a"/>
二十年注魯城至文也正義曰魯城南門本名稷門今<lb/>
新作者新修彼稷門更令髙大因改名髙門此事非有<lb/>
所據魯人相傳云然今時魯人其言有如此也新者易<lb/>
舊之意作者興事之辭皆是更造之文<lb/>
　　<hi>十三</hi>魯城南有四門今髙大稷門失土功之時<lb/>
傳唯言啓塞從時不知啓塞之言意何所謂服䖍云闔<lb/>
扇所以開鍵閉所以塞月令仲春修闔扇孟冬修鍵閉<lb/>
從時從此時也傳既云作門不時更發從時之例則啓<lb/>
<pb n="6b"/>
塞之事當是城門之類安得以為闔扇鍵閉細小之物<lb/>
乎杜云城郭謂之塞亦得從壊時而治之所以春秋築<lb/>
城毎云書不時者謂非因破壊而輒修理故謂之不時<lb/>
釋例曰門户道橋城郭牆塹官民之開閉不可一日闕<lb/>
者也故特隨壊時而修之皆當其時而訖不必用土功<lb/>
之常時也故傳記云書不時又曰啓塞從時重發以明<lb/>
二義其他急事亦包之也魯城南面三門隠公元年開<lb/>
一門故今南有四門僖公意更繕治髙大稷門非啓塞<lb/>
<pb n="7a"/>
之義而以日至之後興功故經書春傳曰書不時言失<lb/>
土功之時<lb/>
　　<hi>十四</hi>雩得雨則書雩不雨則書旱<lb/>
正義曰春秋之例旱則修雩雩必為旱而經或書雩或<lb/>
書旱者雩而得雨喜雩有益書雩不書旱雩不得雨則<lb/>
書旱明災成此時雩不獲雨故書旱也<lb/>
　　<hi>十五</hi>方下種而書夏大旱旱而不書饑<lb/>
周之夏即今之二月三月四月也於時方欲下種此月<lb/>
<pb n="7b"/>
不雨未能成災而書夏大旱者此後雖得少雨而終是<lb/>
不堪生殖從夏及秋五稼悉皆不收不收之後擇最旱<lb/>
之月而書之故書夏大旱也劉炫云大旱而不書饑者<lb/>
傳云是嵗也饑而不害故不書饑<lb/>
　　<hi>十六</hi>尫是女巫尫弱或云病人<lb/>
周禮女巫職云旱暵則舞雩此以為旱欲焚之故知巫<lb/>
尫女巫也并以巫尫為女巫則尫是劣弱之稱當以女<lb/>
巫尫弱故稱尫也或以為尫非巫也巫是禱神之人尫<lb/>
<pb n="8a"/>
是瘠病之人二者非一物也尫是病人天恐雨入其鼻<lb/>
俗有此說不出傳記義或當然故兩解之也檀弓云嵗<lb/>
旱穆公召縣子而問焉曰天久不雨吾欲暴尫而奚若<lb/>
曰天則不雨而暴人之疾子虐無乃不可與鄭𤣥云尫<lb/>
者面鄉天覬天哀而雨之又曰然則吾欲暴巫而奚若<lb/>
鄭𤣥云巫主接神亦覬天哀而雨之彼欲暴人疾而求雨<lb/>
故鄭𤣥以為覬天哀而下雨此欲燒殺以求雨故杜以<lb/>
為天哀之而下雨意異故解異也禮記既言暴尫又别<lb/>
<pb n="8b"/>
暴巫尫非一物記言暴人之疾則尫是病人或說是也<lb/>
　　<hi>十七</hi>有别國而不能自通私屬諸侯者<lb/>
二十二年注須句至須句正義曰上傳云須句子則須<lb/>
句子爵故云雖别國而不能自通為魯私屬若襄公之<lb/>
世鄫國屬魯故知如顓臾之比畧不備書也<lb/>
　　<hi>十八</hi>秦晉遷戎伊川辛有言驗<lb/>
昭九年傳曰先王居檮杌于四裔故允姓之姦居于𤓰<lb/>
州伯父恵公歸自秦而誘以来是此戎為允姓也彼注<lb/>
<pb n="9a"/>
云𤓰州今敦煌則陸渾是敦煌之地名也徙之伊川復<lb/>
以陸渾為名故至今為陸渾縣十一年傳稱伊洛之戎<lb/>
同伐京師則伊洛先有戎矣而以今始遷戎為辛有言<lb/>
驗者蓋今之遷戎始居被髪祭野之處故耳<lb/>
　　<hi>十九</hi>協比其鄰近則昏姻甚回旋<lb/>
詩曰至孔云正義曰詩小雅正月之篇也毛傳云洽合<lb/>
鄰近云旋也言王者和合親比其近親則昏姻甚回旋<lb/>
而相歸附其詩之意欲令王親親以及逺<lb/>
<pb n="9b"/>
　　<hi>二十</hi>敬之天惟顯思<lb/>
敬之至易哉正義曰詩周頌羣臣進戒成王之辭言為<lb/>
國君者宜敬之哉敬之哉天之道唯明見思言天之臨<lb/>
下善惡必察奉承天命不易哉言其承天命甚為難<lb/>
　　<hi>二十一</hi>舉今兠鍪以釋古胄<lb/>
說文云胄兠鍪首鎧也書傳皆云胄無兠鍪之文言兠<lb/>
鍪舉今以曉古蓋秦漢以来語<lb/>
　　<hi>二十二</hi>諸侯門官蓋天子虎賁氏之類<lb/>
<pb n="10a"/>
諸侯之禮亾其官屬不可得而知此門官蓋亦天子虎<lb/>
賁氏之類故在國則守門師行則在君左右近公故盡<lb/>
死也<lb/>
　　<hi>二十三</hi>雖及胡耉獲則取之<lb/>
言用兵之法前敵無問彊弱不可遺留雖及胡耉獲則<lb/>
取之有何恩義於二毛之人諡法保民耆艾曰胡胡是<lb/>
老之稱也釋詁云耉夀也舍人曰耉覯也血氣精華覯<lb/>
竭言色赤黑如狗矣孫炎曰耉面如凍黎色似浮垢老<lb/>
<pb n="10b"/>
人夀徴也<lb/>
　　<hi>二十四</hi>鼓以聲氣金有止鼔之時<lb/>
言金鼓以聲氣謂金鼓佐士衆之聲氣下文聲盛致志<lb/>
者謂士衆由聞金鼓聲氣滿盛能致勇武之志以擊前<lb/>
敵為此前敵儳巖未陳鼓而擊之可也注不言金當以<lb/>
金有止衆之時不是盡以聲氣故也周禮鼓人掌教六<lb/>
鼓四金之音聲以節聲樂以和軍旅以正田役以金錞<lb/>
和鼓以金鐲節鼓以金鐃止鼓以金鐸通鼓是錞鐲鐸<lb/>
<pb n="11a"/>
皆助鼓以聲氣其鐃則鳴之以止鼓大司馬教戰法亦<lb/>
云三刺之後乃鼓退鳴鐃且却哀十一年傳書曰此行<lb/>
也吾聞鼓而已不聞金矣杜云鼓以進軍金以退軍不<lb/>
聞金言將死也是金有止鼓之時非盡用以聲氣注不<lb/>
言金見此意也<lb/>
　　<hi>二十五</hi>禮無二適而鄭文有兩夫人<lb/>
芈是楚姓姜是齊姓故云楚女齊女耳亦無明文言之<lb/>
二者共以夫人冠之蓋俱是夫人禮無二適而有兩夫<lb/>
<pb n="11b"/>
人者當時僣恣不如禮也<lb/>
　　<hi>二十六</hi>俘馘<lb/>
釋詁云俘取也馘獲也李巡云囚敵曰俘伐執之曰取<lb/>
郭璞曰今以獲賊耳為馘毛詩傳曰殺而獻其耳曰馘<lb/>
鄭箋云馘所格者左耳也然則俘者生執囚之馘者殺<lb/>
其人截取其左耳欲以計功也<lb/>
　　<hi>二十七</hi>楚霸主自許故鄭享以九獻<lb/>
周禮大行人云上公九獻侯伯七獻子男五獻案儀禮<lb/>
<pb n="12a"/>
主人酌以獻賓賓酢主人主人又酌以酬賓乃成一獻<lb/>
之禮九獻者九為獻酬而禮始畢也楚實子爵以霸主<lb/>
自許故鄭以極禮待之<lb/>
　　<hi>二十八</hi>周禮享賓客與祭祀不異<lb/>
饗禮既亡庭實所有及所加籩豆無以言之然鄭注周<lb/>
禮享禮兼燕禮食禮與飱禮略同掌客云饔餼之禮云<lb/>
云其籩豆之物者周禮籩人云云此等所陳雖為祭祀<lb/>
下云賓客亦如之是賓客與祭祀不異故三十年饗有<lb/>
<pb n="12b"/>
昌歜白黒形鹽公食大夫禮亦有昌本之屬此云加籩<lb/>
豆六品必是此等之物但傳文不具無以言之<lb/>
　　<hi>二十九</hi>秦楚不與中國準<lb/>
傳稱楚成得臣帥師伐陳則是楚之貴卿也而稱人者<lb/>
釋例曰楚之君臣最多混錯此乃楚之初興未嫻周之<lb/>
典禮告命之書自生異同猶秦之僻陋不與中國準故<lb/>
成二年以上春秋未以入例也如杜彼言楚不以得臣<lb/>
名告故稱人耳<lb/>
<pb n="13a"/>
　　<hi>三十</hi>策名委質<lb/>
策簡策也質形體也古之仕者於所臣之人書已名於<lb/>
策以明繫屬之也拜則屈膝而委身體於地以明敬奉<lb/>
之也名繫於彼所事之君則不可以貳心辟罪<lb/>
　　<hi>三十一</hi>杞用夷禮貶書子<lb/>
何休膏肓難左氏云杞子卒豈當用夷禮死乎故解之<lb/>
此杞成公始行夷禮以終其身故於卒貶之於時杞實<lb/>
稱伯唯此獨稱子是仲尼以文貶之言如夷狄之大國<lb/>
<pb n="13b"/>
耳<lb/>
　　<hi>三十二</hi>晉語書野人與塊復於夀星<lb/>
晉語云過五鹿乞食於野人野人舉塊以與之公子<lb/>
怒將鞭之子犯曰天賜也民以土服又何求焉天事必<lb/>
象十二年必獲此土二三子志之嵗在夀星及鶉尾其<lb/>
有此土乎天以命矣復於夀星獲於諸侯天之道也由<lb/>
是始之有此其戊申乎所以申土也再拜稽首受而載<lb/>
之<lb/>
<pb n="14a"/>
　　<hi>三十三</hi>娶辟同姓畏黷未必皆是滅姓<lb/>
男女至不蕃正義曰禮取妻不取同姓譬違禮而取故<lb/>
其生子不能蕃息昌盛也晉語曰同姓不昏懼不殖也<lb/>
又曰異姓則異徳異徳則異類異類雖近男女相及以<lb/>
生民也同姓則同徳同徳則同心同心則同志同志雖<lb/>
逺男女不相及畏黷故也黷則生怨怨亂育災育災滅<lb/>
姓是故取辟同姓畏亂災也周禮不得取同姓彼遂演<lb/>
說其意耳未必取同姓者皆滅姓<lb/>
<pb n="14b"/>
　　<hi>三十四</hi>廣儉文禮肅寛忠力<lb/>
廣而至能力正義曰廣大者失於奢僣故美其能儉也<lb/>
文華者失於傲慢故美其能有禮也能敬者失於褊急<lb/>
故美其能寛容也忠誠者未必有力故美其能勤也此<lb/>
四者毎兩事相反而美其能兼有之<lb/>
　　<hi>三十五</hi>懐嬴奉匜沃盥<lb/>
說文云匜似羮魁柄中有道可以注水盥澡手也從臼<lb/>
水臨皿然則匜者盛水器也盥謂洗手也沃謂澆水也<lb/>
<pb n="15a"/>
懐嬴奉匜盛水為公子澆水令公子洗手既而以濕手<lb/>
揮之使水湔汚其衣晉語說此事云公子欲辭司空季<lb/>
子子犯子餘勸取之乃歸女而納幣且逆孔晁云歸懐<lb/>
嬴更以貴妾禮迎之也<lb/>
　　<hi>三十六</hi>富辰以封國屬周公其實歴武成康<lb/>
伯仲叔季長幼之次也故通謂國衰為叔世將亡為季<lb/>
世昔周公傷彼夏殷二國叔世疎其親戚令使宗族之<lb/>
不同心以相匡輔至於滅亾故封立親戚為諸侯之君<lb/>
<pb n="15b"/>
以為蕃籬屏蔽周室言封此以下文武周公之子孫為<lb/>
二十六國也此二十六國武王克商之後下及成康之<lb/>
世乃可封建畢矣非是一時封建非盡周公所為富辰<lb/>
盡以其事屬周公者以武王克殷周公為輔又攝政制<lb/>
禮成一代大法雖非悉周公所為皆是周公之法故歸<lb/>
之於周公耳昭二十八年傳曰昔武王克商光有天下<lb/>
兄弟之國十有五人姬姓之國四十人彼言由其克商<lb/>
乃得封建兄弟歸功於武王耳亦非武王之時已建五<lb/>
<pb n="16a"/>
十五國其後不復封人也昭二十六年傳曰昔武王克<lb/>
殷成王靖四方康王息民并建母弟以蕃屏周昭九年<lb/>
傳曰文武成康之建母弟以屏蕃周則康王之世尚有<lb/>
封國非獨周公時也且見於經傳者管叔蔡叔霍叔周<lb/>
公攝政之初以流言見黜則三叔之國已是武王封矣<lb/>
尚書康誥之篇周公營洛之時始封康叔于衛洛誥之<lb/>
篇周公致政之月始封伯禽于魯書傳稱成王削桐葉<lb/>
為珪以封唐叔如此之類不得為武王封也凡蔣邢茅<lb/>
<pb n="16b"/>
胙祭周公之𦙍也豈周公自封哉固當成王即政之後<lb/>
或至康王之時始封之耳<lb/>
　　<hi>三十七</hi>馬杜以二叔為夏殷末鄭賈謂管蔡<lb/>
鄭衆賈逵皆以二叔為管叔蔡叔傷其不和睦而流言<lb/>
作亂故封建親戚鄭𤣥詩箋亦然案其封建之中方有<lb/>
管蔡豈傷其作亂始封建之馬融以為夏殷叔世故杜<lb/>
同之<lb/>
　　<hi>三十八</hi>釋文昭武穆周公嗣<lb/>
<pb n="17a"/>
文之昭者自后稷以後一昭一穆文王於次為穆故文<lb/>
子為昭武子為穆昭二十八年傳稱武王兄弟之國十<lb/>
五人此十六彼十五者人異故說異耳非武王時十五<lb/>
而周公加一也此十六國所在之地蔡郕魯衛郜曹滕<lb/>
七國當時皆在已經解訖霍在閔元年原在隠十一年<lb/>
郇在此年春亦已解訖其毛耼闕故唯解管雍畢酆也<lb/>
武穆四國晉時見在故唯解應韓邘也周公之𦙍邢國<lb/>
見在隠七年解訖凡祭闕故唯解蔣茅胙也<lb/>
<pb n="17b"/>
　　<hi>三十九</hi>召穆公合宗族作周公常棣樂歌<lb/>
常棣之詩周公所作故周語說此事云周文公之詩曰<lb/>
即明是周公作也召穆公厲王時人於時周徳既衰兄<lb/>
弟道闕召穆公思周徳之不善致使兄弟之恩闕收合<lb/>
宗族於成周為設燕㑹而作此周公樂歌之詩曰常棣<lb/>
之木華鄂鄂然外發之時豈不韡韡而光明乎以衆華<lb/>
俱外發實韡韡而光明以喻兄弟衆多而相和睦豈不<lb/>
彊盛而有光輝乎言兄弟和睦實彊盛而有光輝兄弟<lb/>
<pb n="18a"/>
和睦則彊盛如是然則凡今日天下之人欲致此韡韡<lb/>
之盛莫如兄弟之相親其四章曰兄弟或有自不相善<lb/>
可争訟於牆内若有他人侵之則同心合意外禦其他<lb/>
人之侵侮也<lb/>
　　<hi>四十</hi>常棣是周公作召合族在宣王時<lb/>
召穆公厲王宣王之臣詩江漢序云命召公平淮夷經<lb/>
曰王命召虎是也思周徳之不善故知是厲王之時周<lb/>
徳衰微兄弟道闕也召穆公於東都㑹宗族蓋當宣王<lb/>
<pb n="18b"/>
之時若當厲王之時天子疎之召公雖則聚㑹不能使<lb/>
之親也於㑹之上作此周公之樂歌欲感切宗族使相<lb/>
親也劉炫云杜云常棣詩屬小雅明是周公所作也<lb/>
　　<hi>四十一</hi>棠棣一名棣鄂鄂然不韡韡乎<lb/>
常棣棣釋木文也舍人曰常棣一名棣郭璞曰今闗西<lb/>
山中有棣樹子似櫻桃可啖鄂鄂然華外發者華聚而<lb/>
發於外鄂鄂然而光明也不韡韡乎言其實韡韡也<lb/>
　　<hi>四十二</hi>南汜東汜各隨所近言<lb/>
<pb n="19a"/>
南汜是襄城縣南則鄭之西南之境南近於楚西近於<lb/>
周故王處于汜及楚伐鄭師于汜皆以為南汜其東汜<lb/>
在中牟縣南去鄭城既近三十年秦晉圍鄭秦軍汜南<lb/>
故為東汜各隨其所近而言也<lb/>
　　<hi>四十三</hi>釋地平天成杜與孔傳暗合<lb/>
孔安國云水土治曰平五行序曰成水土既治是地平<lb/>
其化五行既序是天成其施杜雖不見孔傳於義亦不<lb/>
相違也<lb/>
<pb n="19b"/>
　　<hi>四十四</hi>弔喪不答拜宋弔周喪特拜謝之<lb/>
禮弔喪之法皆主人拜其弔者謝其勤勞弔者不答拜<lb/>
以其為事而来不自同於賓客此皆據弔及主人敵禮<lb/>
以上若其臣下来弔則主人不拜宋是先代之後以敵<lb/>
禮待之故拜其来弔其餘諸侯則否<lb/>
　　<hi>四十五</hi>宋大夫蕩妻書宋蕩伯姬<lb/>
伯姬魯女而以宋蕩冠之知為宋大夫蕩氏妻也婦者<lb/>
對姑之文姑即伯姬故知自為子来逆婦公羊傳曰宋<lb/>
<pb n="20a"/>
蕩伯姬者何蕩氏之母也其稱婦何有姑之辭也榖梁<lb/>
傳曰婦人既嫁不踰竟是婦人越竟逆婦非禮也以非<lb/>
禮故書之紀裂繻来逆女此云逆婦者姑自来逆故即<lb/>
稱婦也<lb/>
　　<hi>四十六</hi>杜注洮為魯地誤<lb/>
八年盟于洮杜云曹地三十一年魯始得曹田此時不<lb/>
得為魯地注誤耳<lb/>
　　<hi>四十七</hi>衛文公既𦵏成公不稱爵<lb/>
<pb n="20b"/>
釋例曰文公欲平莒於魯未終而薨故衛子㝷父之志<lb/>
魯人由此亦修文公之好此孝子之至感而人情之所<lb/>
篤故成公雖已免喪至於此盟㑹降以在喪自名猶武<lb/>
王伐紂稱大子發故經隨而書子傳從而釋之曰修文<lb/>
公之好也是說書子善之事<lb/>
　　<hi>四十八</hi>晉侯請隧欲以王禮𦵏<lb/>
隠元年傳曰闕地及泉隧而相見是闕地通路曰隧也<lb/>
天子之𦵏棺重禮大尤須謹慎去壙逺而闕地通路從<lb/>
<pb n="21a"/>
逺處而漸邪下之諸侯以下棺輕禮小臨壙土而直縣<lb/>
下之故隧為王之𦵏禮諸侯皆縣柩而下故不得用隧<lb/>
晉侯請隧者欲請以王禮𦵏也<lb/>
　　<hi>四十九</hi>齊以盟主自居故討魯私盟洮向<lb/>
齊人侵我討洮向二盟與莒和好我亦無罪而書侵者<lb/>
於時晉文初起諸侯無伯齊侯是桓公之子欲以盟主<lb/>
自居魯不告齊而私為此盟非有正禮可辭齊侯容得<lb/>
侵伐故從本文<lb/>
<pb n="21b"/>
　　<hi>五十</hi>師不可謂之假借故以乞為名<lb/>
公羊傳曰乞者何卑辭也曷為内外同辭重師也曷為<lb/>
重師師出不正反戰不正勝榖梁亦同其意以為兵凶<lb/>
器戰危事用師必有死傷不可必全得歸本不可謂之<lb/>
假借故皆以乞為名<lb/>
　　<hi>五十一</hi>釋犒勞以師枯槁勞之<lb/>
犒者以酒食餉饋軍師之名也服䖍云以師枯槁故饋<lb/>
之飲食勞苦謂之勞也魯語云使展喜以膏沐犒師<lb/>
<pb n="22a"/>
　　<hi>五十二</hi>楚千二百年不得為十二世<lb/>
祝融鬻熊皆為楚之逺祖也自祝融至鬻熊司馬遷不<lb/>
能紀其世杜言十二世不知出何書故劉炫規杜云計<lb/>
其間出有一千二百年略而言之則百年為一世計父<lb/>
子為十二世何以得近千二百年乎今删定知不然者<lb/>
以其間或兄弟伯叔相及皆為君故年多而世少或可<lb/>
轉寫誤劉更無别文以意而規杜氏未為得也<lb/>
　　<hi>五十三</hi>熊摯適子不得立自弃於䕫<lb/>
<pb n="22b"/>
傳言熊摯有疾是以失楚明是適子有疾不得嗣位楚<lb/>
世家無其事不知熊摯是何君之適何時封䕫案鄭語<lb/>
孔晁注云熊繹𤣥孫曰熊摯有疾楚人廢之立其弟熊<lb/>
延熊摯自棄於䕫子孫有功王命為䕫子亦不知何所<lb/>
據也<lb/>
　　<hi>五十四</hi>凡師能左右之曰以<lb/>
釋例曰凡師能左右之曰以謂求助於諸侯而專制其<lb/>
用征伐進退帥意而行故變㑹及之文而曰以施於匹<lb/>
<pb n="23a"/>
敵相用者若伯主之命則上行於下非例所及也吴雖<lb/>
大國順蔡侯之請自將其衆唯蔡侯之命故亦言以吴<lb/>
子也<lb/>
　　<hi>五十五</hi>齊桓公三夫人六嬖五公子六十七日乃殯<lb/>
齊侯之夫人三王姬徐嬴蔡姬皆無子齊侯好内多内<lb/>
寵内嬖如夫人者六人長衛姬生武孟武孟公子無虧<lb/>
少衛姬生恵公公子元鄭姬生孝公公子昭葛嬴生昭<lb/>
公公子潘宻姬生懿公公子商人宋華子生公子雍華<lb/>
<pb n="23b"/>
氏之女子姓公與管仲屬孝公於宋襄公以為大子雍<lb/>
巫有寵於衛共姬因寺人貂以薦羞於公雍巫雍人名<lb/>
巫即易牙亦有寵公許之立武孟易牙既有寵於公為<lb/>
長衛姬請立武孟管仲卒五公子皆求立冬十月乙亥<lb/>
齊桓公卒乙亥十月八日易牙入與寺人貂因内寵以殺<lb/>
羣吏内寵内官之有權寵者而立公子無虧孝公奔宋<lb/>
十二月乙亥赴辛巳夜殯六十七日乃殯正義曰周禮<lb/>
掌食之官有内雍外雍此人為雍官名巫而字易牙也<lb/>
<pb n="24a"/>
　　<hi>五十六</hi>楚子賜鄭伯金戒無以鑄兵<lb/>
齊人殺無虧以說宋鄭伯始朝於楚中國無霸故楚子<lb/>
賜之金既而悔之與之盟曰無以鑄兵楚金利故故以<lb/>
鑄三鍾古者以銅為兵傳言楚無霸者逺略正義曰考<lb/>
工記云呉越之劎是也<lb/>
　　<hi>五十七</hi>邾人執鄫子用之言若用畜産<lb/>
巳酉邾人執鄫子用之注稱人以執宋以罪及民告也<lb/>
鄫雖失大國㑹盟之信然宋用之為罰已虐故直書用<lb/>
<pb n="24b"/>
之言若用畜産也不書社赴不及也不書宋使邾而以<lb/>
邾自用為文南面之君善惡自專不得託之於他命正<lb/>
義曰昭十一年楚執蔡世子友用之與此執鄫子用之<lb/>
皆惡其無道<lb/>
　　<hi>五十八</hi>西宫公别宫非閔廟<lb/>
榖梁以西宫為閔公之廟禮宗廟在左不得稱西宫也<lb/>
公羊傳曰西宫者何小寢也小寢則曷為謂之西宫有<lb/>
西宫則有東宫矣此注取公羊為說故云公别宫也<lb/>
<pb n="25a"/>
　　<hi>五十九</hi>邾人滅須句而曰蠻夷猾夏<lb/>
邾人滅須句須句子来奔因成風也須句成風家成風<lb/>
為之言於公曰崇明祀保小寡周禮也明祀大皞有濟<lb/>
之祀注保安也蠻夷猾夏周禍也注此邾滅須句而曰<lb/>
蠻夷昭二十三年叔孫豹曰邾又夷也然則邾雖曹姓<lb/>
之國迫近諸戎雜用夷禮故極言之猾夏亂諸夏正義<lb/>
曰此注引昭二十三年傳當云叔孫婼曰徧檢古本皆<lb/>
作豹字<lb/>
<pb n="25b"/>
　　<hi>六十</hi>古者禮㑹賦古詩以見意<lb/>
子犯曰請使衰從公子賦河水河水逸詩義取河水朝<lb/>
宗于海海喻秦公賦六月六月詩小雅道尹吉甫佐宣<lb/>
王征伐喻公子還晉必能匡王國古者禮㑹因古詩以<lb/>
見意故言賦詩斷章也其全稱詩篇者多取首章之義<lb/>
他皆放此<lb/>
　　<hi>六十一</hi>杜謂全稱詩篇者多取首章<lb/>
正義曰杜言全引詩篇者多取首章之義劉炫規過云<lb/>
<pb n="26a"/>
案春秋賦詩有雖舉篇名不取首章之義者故襄二十<lb/>
七年公孫段賦桑扈趙孟曰匪交匪敖乃是卒章又昭<lb/>
元年云令尹賦大明之首章既特言首章明知舉篇名<lb/>
者不是首章今删定知不然者以文四年賦湛露云天<lb/>
子當陽又文十三年文子賦四月是皆取首章若取餘<lb/>
章者傳皆指言其事賦載馳之四章緑衣之卒章是也<lb/>
所以令尹特言大明首章者令尹意特取首章明徳故<lb/>
傳指言首章與餘别也杜言多取首章言多則非是總<lb/>
<pb n="26b"/>
皆如此<lb/>
　　<hi>六十二</hi>下義其罪上賞其姦<lb/>
竊人之財猶謂之盜況貪天之功以為已力乎下義其<lb/>
罪上賞其姦上下相蒙蒙欺也難與處矣正義曰在下<lb/>
者以貪天之功為立君之義是下義其罪也在上者以<lb/>
立君之勲賞盜天之罪是上賞其姦也居下者義其罪<lb/>
是下欺上也居上者賞其姦是上欺下也如此上下相<lb/>
欺蒙難可與並居處矣<lb/>
<pb n="27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳要義巻十六<lb/>
</p>
<p>
</p>
  </div>
</body>
</text>
</TEI>
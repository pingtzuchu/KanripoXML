<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷十四</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷十四<lb/>
　　　　　　　　　　　　宋　魏了翁　撰<lb/>
　僖公四年至五年<lb/>
　　<hi>一</hi>楚界未至南海因北海稱所近<lb/>
襄十三年傳稱楚子囊述共王之徳撫有蠻夷奄征南<lb/>
海唯言征南海耳其竟未必至南海也因齊實處北海<lb/>
遂稱所近言其相去逺也服䖍云風放也牝牡相誘謂<lb/>
<pb n="1b"/>
之風尚書稱馬牛其風盖末界之微事<lb/>
　　<hi>二</hi>五侯九伯先儒無同鄭説者<lb/>
大公為王官之伯得以王命征討天下隨罪所在各致<lb/>
其罰故五等諸侯九州之伯皆得征討其罪齊桓因大<lb/>
公有此王命言已上世先公得征討有罪所以夸楚也<lb/>
鄭𤣥以為周之制每州以一侯為牧二伯佐之九州<lb/>
有九侯十八伯大公為東西大伯中分天下者當各統<lb/>
四侯半一侯不可分故言五侯其伯則各有九耳侯為<lb/>
<pb n="2a"/>
牧伯佐之言是周制其事無所出也且征者征其所統<lb/>
之國非征諸侯之身何當校計人數以充五九之言即<lb/>
如其言使伯佐牧二伯共佐治而已非是分州之半復<lb/>
安得征九伯也校數煩碎非復人情故先儒無同之者<lb/>
　　<hi>三</hi>齊侯夸四履杜釋河海之竟<lb/>
東至于海西至于河正義釋例曰海自遼西北平漁陽<lb/>
章武渤海樂陵樂安北海東莱城陽東海廣陵吳郡㑹<lb/>
稽十四郡之東界以東河出西平西南二千里從西平<lb/>
<pb n="2b"/>
東北經金城故北地朔方五原至故雲中南經平陽河<lb/>
東之西界東經河東河内之南界東北經汲郡頓丘陽<lb/>
平平原樂陵之東南入海杜之此言據其當時之河耳<lb/>
　　<hi>四</hi>齊漢晉時河道與古不同<lb/>
禹貢導河積石至于龍門南至于華陰東至于㡳柱又<lb/>
東至于孟津東過洛汭至于大伾北過降水至于大陸<lb/>
又北播為九河同為逆河入于海案驗其地自大伾以<lb/>
上河道不改大伾以下即是汲郡以東河水東流秦漢<lb/>
<pb n="3a"/>
以来始然也古之河道自大伾而北過降水故迹不可<lb/>
復知其大陸則趙地之廣澤也大陸以北播于九河九<lb/>
河故道河間成平以南平原鬲縣以北其九河者徒駭<lb/>
一大史二馬頰三覆釡四胡蘇五簡六絜七鈎盤八鬲<lb/>
津九徒駭最西以次而東故鄭注禹貢河間弓髙縣往<lb/>
往有其處中候云齊桓霸遏八流以自廣計桓公之時<lb/>
齊之西境當在九河之最西徒駭盖是齊之西界其東<lb/>
至于海當盡樂安北海之東界也<lb/>
<pb n="3b"/>
　　<hi>五</hi>茅縮酒之義杜從鄭興荆州菁茅未審<lb/>
注包裹至未審正義曰禹貢荆州包匭菁茅孔安國云<lb/>
其所包裹而致者匭匣也菁以為菹茅以縮酒郊特牲<lb/>
云縮酌用茅鄭𤣥云涑之以茅縮去滓也周禮甸師祭<lb/>
祀共蕭茅鄭興云蕭字或為莤莤讀為縮束茅立之祭<lb/>
前沃酒其上酒滲下去若神飲之故謂之縮縮滲也故<lb/>
齊桓公責楚不貢包茅王祭不共無以縮酒杜用彼鄭<lb/>
興之説也孔安國以菁與茅别杜云茅菁茅則以菁茅<lb/>
<pb n="4a"/>
為一特令荆州貢茅必異於餘處但更無傳説故云茅<lb/>
之為異未審也<lb/>
　　<hi>六</hi>昭王南征不復非一説<lb/>
昭王成王之孫周本紀文也吕氏春秋季夏紀云周昭<lb/>
王親将征荆蠻辛餘靡長且多力為王右還反涉漢梁<lb/>
敗王及祭公隕于漢中辛餘靡振王北濟反振祭公髙<lb/>
誘注引此傳云昭王之不復君其問諸水濵由此言之<lb/>
昭王為沒於漢辛餘靡焉得振王北濟也振王為虚誠<lb/>
<pb n="4b"/>
如髙誘之注又稱梁敗復非船壊舊説皆言漢濵之人<lb/>
以膠膠船故得水而壊王溺焉不知本出何書楚世家<lb/>
成王封熊繹於楚以子男之田國居丹陽宋仲子云丹<lb/>
陽南郡枝江縣也枝江去漢其路甚遥昭王時漢非楚<lb/>
竟故不受罪也<lb/>
　　<hi>七</hi>釋資糧屝屨<lb/>
資糧屝屨正義曰少儀云君将適他臣如致金玉貨貝<lb/>
於君則曰致馬資於有司鄭𤣥曰資猶用也然則諸所<lb/>
<pb n="5a"/>
費用之物皆為資也糧為米粟行道之食也屝屨俱是<lb/>
在足之物善惡異名耳揚雄方言屝麤屨也絲作之曰<lb/>
履麻作之曰屝不借粗者謂之屨喪服傳曰䟽屨者藨<lb/>
蒯之菲也是屝用草為之也<lb/>
　　<hi>八</hi>周禮先筮後卜春秋時不皆然<lb/>
周禮筮人云凡國之大事先筮而後卜鄭𤣥云當用卜<lb/>
者先筮之即事漸也於筮之凶則止不卜而傳稱桓公<lb/>
卜季友晉獻公卜驪姬晉文公卜納王趙鞅卜救鄭皆<lb/>
<pb n="5b"/>
先卜而後筮者周禮言其正法耳春秋之世臨時請問<lb/>
者或卜或筮出自當時之心不必皆先筮後卜崔靈恩<lb/>
以為國之大事先筮而後卜筮凶則止不卜者筮必以<lb/>
三代之法若三法皆凶則止不卜若兩法是凶一法為<lb/>
吉名為筮逆猶是疑限故更卜以決之則洪範筮逆龜<lb/>
從是也故大卜掌三兆三易儀禮特牲少牢筮皆旅占<lb/>
是筮有衆占之法則靈恩之説義亦可通<lb/>
　　<hi>九</hi>以象滋數言筮短龜長實未必然<lb/>
<pb n="6a"/>
注物生至數短正義曰筮數以上皆十五年傳文象者<lb/>
物初生之形數者物滋息之状凡物皆先有形象乃有<lb/>
滋息是數從象生也龜以本象金木水火土之兆以示<lb/>
人故為長筮以末數七八九六之策以示人故為短周<lb/>
禮占人掌占龜鄭𤣥云占人亦占筮言掌占龜者筮短<lb/>
龜長主於長者亦用此傳為説聖人演筮以為易所知<lb/>
豈短於卜若至理而言卜筮實無長短<lb/>
　　<hi>十</hi>薫蕕十年有臭善易消惡難除<lb/>
<pb n="6b"/>
薰是香草蕕是臭草一薰一蕕言分數正等使之相和<lb/>
雖積十年尚猶有臭氣香氣盡而臭氣存月令五時各<lb/>
言其臭中央土云其臭香易繋辭云其臭如蘭傳稱在<lb/>
君之臭味則臭是氣之摠名元非善惡之稱但既謂善<lb/>
氣為香故専以惡氣為臭耳十是數之小成故舉以為<lb/>
言焉十年香氣盡矣惡氣尚存言善易消而惡難滅也<lb/>
杜知蕕是臭者内則云牛夜鳴則□彼□亦是臭義其<lb/>
字雖異其意亦同尚猶有臭猶則尚之義重言之耳猶<lb/>
<pb n="7a"/>
尚書云弗遑暇食遑則暇也<lb/>
　　<hi>十一</hi>驪姬酖酒堇肉公不怪其六日不敗<lb/>
驪姬受胙乃寘酖於酒寘堇於肉賈逵云堇烏頭也正<lb/>
義曰毒酒經宿便敗而公不怪其六日仍得如故明公<lb/>
之惑於驪姬不以六日為怪也穀梁曰以酖為酒藥脯<lb/>
以毒<lb/>
　　<hi>十二</hi>晉以明年告殺申生<lb/>
傳稱晉侯使以殺大子申生之故来告實以去年死告<lb/>
<pb n="7b"/>
稱今年殺故以今年書也釋例云晉魯久不交使而告<lb/>
殺申生則所告不必嘗有玉帛之使但欲廣聲其罪耳<lb/>
言廣聲其罪則晉侯謂讒言為實誣加大子以罪時史<lb/>
知其實改告而書之此傳不言書曰則是舊史然也<lb/>
　　<hi>十三</hi>把伯姬来寧成風因朝其子<lb/>
注伯姬至其子正義曰伯姬未必是成風所生但哀姜<lb/>
既死成風得為夫人縱非其母亦得歸寜也沈氏云伯<lb/>
姬以荘二十五年六月歸于把假令後年生子則其年<lb/>
<pb n="8a"/>
十四矣杜云十嵗左右者以其從母言朝故云十嵗左<lb/>
右也桓九年曹伯使世子射姑来朝是諸侯之子得有<lb/>
攝君之禮行朝之義但此子幼弱而卒不成朝故繫於<lb/>
母而曰朝其子也若其能行朝禮則世子當如射姑伯<lb/>
姬别言来耳<lb/>
　　<hi>十四</hi>諸侯不再序王世子與㑹不與盟<lb/>
公羊傳曰諸侯何以不序一事而再見者前目而後凡<lb/>
也此㑹盟之間無他異事復稱諸侯者為王世子不盟<lb/>
<pb n="8b"/>
故也穀梁傳曰復舉諸侯何也尊王世子而不敢與盟<lb/>
也釋例曰未有臣而盟君臣而盟君是子可盟父故春<lb/>
秋王世子以下㑹諸侯者皆同㑹而不同盟是解復言<lb/>
諸侯者見王世子不與盟也王世子者王之儲副周禮<lb/>
膳夫掌養王及后世子嵗終則㑹唯王及后世子之膳<lb/>
不㑹是其尊與王同也齊桓行霸翼戴天子尊崇王室<lb/>
故殊貴王之世子於㑹則歴序諸侯言㑹王世子則王<lb/>
世子不序諸侯之列也盟則諸侯自盟世子不與是殊<lb/>
<pb n="9a"/>
貴世子也<lb/>
　　<hi>十五</hi>鄭伯辟首止之盟而逃<lb/>
禮君行師從卿行旅從雖則㑹盟必有師旅鄭伯棄其<lb/>
師衆輕身逃歸釋例曰國君而逃師棄盟違其典儀棄<lb/>
其章服羣臣不知其謀社稷不保其安此與匹夫逃竄<lb/>
無異故例在上曰逃是言稱逃之意也逃在盟前辟盟<lb/>
而逃<lb/>
　　<hi>十六</hi>虞公貪寶拒諫而亡故稱人以執<lb/>
<pb n="9b"/>
書晉人執虞公則從無道於民之例虞公於傳未有不<lb/>
道之状但虞公貪璧馬之寶拒絶忠諫釋例曰虞公昧<lb/>
於貨賄貪以自亡國非其國臣非其臣晉人取之若執<lb/>
一夫故稱人以執而不言滅罪虞且言易也二十五年<lb/>
衛侯燬滅邢傳曰同姓也故名虞亦晉之同姓不言晉<lb/>
侯名者傳稱晉侯修虞祀且歸其職貢於王以是之故<lb/>
不以滅同姓為譏謂不書晉名也<lb/>
　　<hi>十七</hi>傳書正月朔日南至<lb/>
<pb n="10a"/>
注周正至南極正義曰日之行天有南有北常立八尺<lb/>
之表以候景之短長夏至之景尺有五寸日最長而景<lb/>
最短是謂日北至也自是以後日稍近南冬至之景一<lb/>
丈三尺日最短而景最長是謂日南至也冬至者十一<lb/>
月之中氣中氣者月半之氣也月朔而已得中氣是必<lb/>
前月閏閏前之月則中氣在晦閏後之月則中氣在朔<lb/>
閏者聚殘餘分之月其月無中氣半屬前月半屬後月<lb/>
是去年閏十二月十六日已得此年正月朔大雪節故<lb/>
<pb n="10b"/>
此正月朔得冬至也而杜長厯僖元年閏十一月此年<lb/>
閏十二月又閏之相去厯家大率三十二月耳杜於此<lb/>
閏相去凡五十月不與厯數同者杜推看春秋日月上<lb/>
下置閏或稀或穊自準春秋時法故不與常厯同<lb/>
　　<hi>十八</hi>觀臺臺上屋可觀望<lb/>
禮天子曰靈臺諸侯曰觀臺釋宫云四方而髙曰臺臺<lb/>
上構屋可以逺觀望故謂之觀臺<lb/>
　　<hi>十九</hi>積章成部積部成紀<lb/>
<pb n="11a"/>
十九年而有七閏古厯十九年為一章以其閏餘盡<lb/>
故也歩厯之始以朔旦冬至為首厯之上元其年是<lb/>
十一月朔旦冬至至十九年閏餘盡復得十一月朔<lb/>
旦冬至故以十九年為一章積章成部積部成紀治<lb/>
厯者以此章部為法因此可以明其術數推之而知<lb/>
氣朔也<lb/>
　　<hi>二十</hi>釋分至啟閉<lb/>
一年分為四時時皆九十餘日春之半秋之半晝夜<lb/>
<pb n="11b"/>
長短等晝夜中分百刻故春秋之半稱春秋分也冬<lb/>
之半夏之半晝夜長短極極訓為至故冬夏之半稱<lb/>
冬夏至也四時之氣寒暑不同春夏生物秋冬殺物<lb/>
生物則當啟殺物則當閉故立春立夏為啟立秋立<lb/>
冬為閉<lb/>
　　<hi>二十一</hi>二鄭釋雲物之占<lb/>
周禮保章氏以五雲之物辨吉凶水旱降豐荒之祲<lb/>
象鄭𤣥云物色也視日旁雲氣之色降下也知水旱<lb/>
<pb n="12a"/>
所下之國鄭衆云以二至二分觀雲色青為蟲白為<lb/>
喪赤為丘荒黒為水黄為豐衆之此言盖出占候之<lb/>
書計雲氣之占不啻盡此而已但世絶其學故莫能<lb/>
知<lb/>
　　<hi>二十二</hi>稽首頓首拜手之異<lb/>
鄭𤣥云稽首拜頭至地也頓首拜頭叩地也空首拜頭<lb/>
至手所謂拜手也鄭唯解此三者拜之形容所以為異<lb/>
也稽首頭至地頭下緩至地也頓首頭不至地暫一叩<lb/>
<pb n="12b"/>
之而已尚書每稱拜手稽首者初為拜頭至手乃復叩<lb/>
頭以至地至手是為拜手至地乃為稽首然則凡為稽<lb/>
首者皆先為拜手乃成稽首故尚書拜手稽首連言之<lb/>
傳雖不言拜手當亦先為拜手乃為稽首稽首拜手共<lb/>
成一拜之禮此其為敬之極故臣於君乃然孔安國以<lb/>
為盡禮致敬説者又以為稽首臣拜君也頓首謂敵者<lb/>
相拜也空首謂君荅臣拜也<lb/>
　　<hi>二十三</hi>襄王子帶同母史記云異母非<lb/>
<pb n="13a"/>
二十四年傳曰不穀不徳得罪於母氏之寵子帶書曰<lb/>
天王出居于鄭辟母弟之難也如彼傳則襄王與子帶<lb/>
俱是恵后所生但其母鍾愛其少子故欲廢大子而立<lb/>
之周本紀云襄王母早死後母曰恵后生叔帶與傳不<lb/>
同史記繆也七年恵王崩襄王畏子帶不敢發喪知此<lb/>
時有廢大子之意故齊桓帥諸侯㑹大子定其位安王<lb/>
國也<lb/>
　　<hi>二十四</hi>釋輔車相依<lb/>
<pb n="13b"/>
易咸卦上九咸其輔頰舌三者並言則各為一物廣雅<lb/>
云輔頰也則輔頰為一釋名曰頤或曰輔車其骨彊可<lb/>
以輔持其口或謂牙車牙所載也或謂頷車也衛風碩<lb/>
人云巧笑倩兮毛傳云好口輔也如此諸文牙車頷車<lb/>
牙下骨之名也頰之與輔口旁肌之名也盖輔車一處<lb/>
分為二名耳輔為外表車是内骨故云相依也<lb/>
　　<hi>二十五</hi>大王三昭王季二穆同異<lb/>
大伯虞仲辟季歴適荆蠻若有適庶不須相辟知其皆<lb/>
<pb n="14a"/>
同母也周本紀云古公有長子曰大伯次曰虞仲大姜<lb/>
生季歴如史記之文似王季與大伯别母馬遷之言疏<lb/>
繆耳此言虢仲虢叔王季穆國語稱文王敬友二虢故<lb/>
一以為文王母弟母弟之言事無所出仲叔皆文王之<lb/>
時虢君字也據傳文鄭滅一虢晉滅一虢不知誰是仲<lb/>
後誰是叔後賈逵云虢仲封東虢制是也虢叔封西虢<lb/>
虢公是也馬融云虢叔同母弟虢仲異母弟虢仲封下<lb/>
陽虢叔封上陽案傳上陽下陽同是虢國之邑不得分<lb/>
<pb n="14b"/>
封二人也若二虢共處鄭復安得虢國而滅之雖賈之<lb/>
言亦無明證各以意斷不可審知<lb/>
　　<hi>二十六</hi>以勲受封必有盟如漢功臣誓<lb/>
注盟府司盟之官正義曰周禮司盟掌盟載之法㑹同<lb/>
則掌其盟約之載既盟則貳之鄭𤣥云貳之者寫副當<lb/>
以受六官唯言㑹同之盟不掌勲功之事而得有二虢<lb/>
之勲藏在盟府者凡諸侯初受封爵必有盟誓之言檀<lb/>
弓云衛大史栁荘死公與之邑裘氏與縣潘氏書而納<lb/>
<pb n="15a"/>
諸棺曰世世萬子孫毋變也其言即盟誓之辭也漢書<lb/>
功臣侯表記髙祖即位八載天下乃平始論功臣而定<lb/>
封侯者一百四十三人封爵之誓曰使黄河如帶泰山<lb/>
若礪國以永存爰及苗裔其誓即盟之類事必有因於<lb/>
古明知以勲受封必有盟要其辭當蔵於司盟之府也<lb/>
　　<hi>二十七</hi>晉以桓荘之族偪盡殺之<lb/>
注桓叔至五年正義曰荘伯之族從父昆弟也桓叔之<lb/>
族從祖昆弟唯言從祖昆弟舉疏者而略言耳<lb/>
<pb n="15b"/>
　　<hi>二十八</hi>杜以蔡命為逸其物作繄物<lb/>
皇天無親惟徳是輔蔡仲之命文也黍稷非馨明徳惟<lb/>
馨君陳文也人不易物惟徳其物旅獒文也杜不見古<lb/>
文故以為逸書此傳與書異者其作繄師授不同字改<lb/>
易耳其意亦不異也民不易物者設有二人俱以物祭<lb/>
其祭相似不改易此物唯有徳者繄此乃是物<lb/>
　　<hi>二十九</hi>周臘大蜡各一祭漢不蜡而臘<lb/>
虞不臘矣正義曰月令孟冬臘門閭及先祖五祀臘之<lb/>
<pb n="16a"/>
見於傳記者唯月令與此二文而已秦本紀恵王十二<lb/>
年初臘始皇三十一年更改臘曰嘉平蔡邕獨斷云臘<lb/>
者嵗終大祭縱吏民宴飲非迎氣故但送不迎應劭風<lb/>
俗通云案禮傳夏曰嘉平殷曰清祀周曰大蜡漢改為臘<lb/>
臘者獵也田獵取獸祭先祖也此言虞不臘矣明當時<lb/>
有臘祭周時臘與大蜡各為一祭言漢改曰臘不蜡而<lb/>
為臘耳<lb/>
　　<hi>三十</hi>卜偃以童謡期滅虢<lb/>
<pb n="16b"/>
時有童穉之子為此謡歌之辭故卜偃取以對公丙日<lb/>
将旦之時龍尾之星伏在合辰之下當是之時軍人上<lb/>
下均同其服振振然而盛旂者晉軍旂也而往取虢故<lb/>
云取虢之旂南方鶉鳥之星其體賁賁然見於南方天<lb/>
策之星近日焞焞然無光耀甚㣲也鶉火之次正中於<lb/>
南方爾時其當成軍事也虢公其當奔走也既引童謡<lb/>
之言乃復指其時日在夏之九月十月之交乎謂九月<lb/>
十月晦朔之交也十月朔丙子之日平旦時日體在尾<lb/>
<pb n="17a"/>
星月在天策星鶉火正中於南方必是時克之東方七<lb/>
宿皆為蒼龍之宿其龍南首北尾角是龍角尾即龍尾<lb/>
故曰龍尾尾星也日月之食為辰昭七年傳文於時日<lb/>
體在尾尾星與日同處共日俱出入故常伏不見在兵<lb/>
之服皆韋弁均服者謂兵戎之事貴賤上下均同此服<lb/>
也南方七宿皆為朱鳥之宿其鳥西首東尾故未為鶉<lb/>
首午為鶉火已為鶉尾鶉火星者謂栁星張也天策傅<lb/>
説星史記天官書之文荘子云傅説得之以騎箕尾傅<lb/>
<pb n="17b"/>
説殷髙宗之相死而託神於此星故名為傅説星也傅<lb/>
説之星在尾之末合朔在尾故其星近日星微焞焞然<lb/>
無光耀也<lb/>
　　<hi>三十一</hi>日月合朔在尾故至旦月過在天策<lb/>
注是夜至在策正義曰以三統厯推之此夜是月小餘<lb/>
盡夜半合朔在尾十四度從乙夜半至平旦日行四<lb/>
分度之一月行三度有餘故丙子旦日在尾星月在天<lb/>
䇿鶉火之次正中也月令孟冬之月日在尾昏危中旦<lb/>
<pb n="18a"/>
七星中七星則鶉火次之星也<lb/>
　　<hi>三十二</hi>諸侯薨于朝㑹王事加等以斂<lb/>
凡諸侯薨于朝㑹加一等死王事加二等於是有以衮<lb/>
斂注諸侯命有三等公為上等侯伯為中等子男為下<lb/>
等衮衣公服也謂加二等<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳要義巻十四<lb/>
</p>
<p>
</p>
  </div>
</body>
</text>
</TEI>
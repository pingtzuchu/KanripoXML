<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳要義卷二十四</head> <lb/>
    <p>
<pb n="1a"/>
欽定四庫全書<lb/>
　春秋左傳要義卷二十四<lb/>
　　　　　　　　　　　　宋　魏了翁　撰<lb/>
　宣公十二年至十三年<lb/>
　　<hi>一</hi>宫即廟所從言異<lb/>
宫即廟也象其尊貌則謂之為廟言其牆屋則稱之為<lb/>
宫大宫宫之大者鄭祖廟者謂鄭大祖之廟也<lb/>
　　<hi>二</hi>陴堞俾倪短垣短墻女牆一物<lb/>
<pb n="1b"/>
陴城上小牆俾倪者看視之名襄六年晏弱圍萊堙之<lb/>
環城於傳堞注云堞女牆也又二十五年呉子門于巢<lb/>
巢牛臣隱於短牆以射之二十七年盧蒲嫳攻崔氏崔<lb/>
氏堞其宫而守之注云堞短垣也陴堞俾倪短牆短垣<lb/>
女牆皆一物也説文云堞城上女垣也廣雅云陴俾倪<lb/>
女牆也釋名云城上垣曰陴於其孔中俾倪非常亦言<lb/>
俾益也助城之髙也或曰女牆言其卑小比之於城如<lb/>
女子之於丈夫也<lb/>
<pb n="2a"/>
　　<hi>三</hi>厲宣鄭所自出桓武始封<lb/>
鄭桓公是周厲王之子宣王母弟又宣王封之故僖二<lb/>
十四年及此皆厲宣並言之桓公始封西鄭武公始居<lb/>
東鄭二公是始封之賢君若其存鄭則四君祐楚故願<lb/>
楚要福於此四君使社稷不滅泯滅也<lb/>
　　<hi>四</hi>夷於九縣謂楚所滅九國<lb/>
楚滅諸國見於傳者哀十七年稱文王縣申息莊六年<lb/>
稱楚滅鄧十八年稱武王克權僖五年滅弦十二年滅<lb/>
<pb n="2b"/>
黄二十六滅夔文四年滅江五年滅六又滅蓼十六年<lb/>
滅庸凡十一國見於傳僖二十八年傳曰漢陽諸姬楚<lb/>
實盡之則楚之滅國多矣言九縣者申息定是其二餘<lb/>
不知所謂蘇氏沈氏以權是小國庸先屬楚自外為九<lb/>
也<lb/>
　　<hi>五</hi>韓厥為萬曾孫或𤣥孫<lb/>
韓世家云韓之先事晉得封韓原曰韓武子後三世有<lb/>
韓厥世本云桓叔生子萬萬生求伯求伯生子輿子輿<lb/>
<pb n="3a"/>
生獻子厥史記所云武子蓋韓萬也如彼二文厥是萬<lb/>
之曾孫而服䖍杜預皆言厥韓萬𤣥孫不知何所據也<lb/>
　　<hi>六</hi>楚以令尹為長而大宰卑<lb/>
周禮六卿大宰為長遂以宰為上卿之號楚臣令尹為<lb/>
長故從他國論之謂令尹為宰楚國仍别有大宰之官<lb/>
但位任卑耳傳稱大宰伯州犂楚官多以尹為名皆取<lb/>
其正直也<lb/>
　　<hi>七</hi>右轅左追蓐謂在道非對陳時<lb/>
<pb n="3b"/>
司馬法兵車一乗有甲士三人步卒七十二人甲士在<lb/>
車不共碎役所言左右者分步卒為左右也兵車一轅<lb/>
服馬夾之而言挾轅者步卒被分在左右者當軍行之<lb/>
時又分之使在兩箱挾轅以為戰備楚陳以轅為主故<lb/>
以轅表車正是挾車嚴兵以備不虞也其應在左者使<lb/>
之追求草蓐令離道求草不近兵車也蓐謂卧止之草<lb/>
故云為宿備也此是在道時然故云軍行右轅左追蓐<lb/>
至於對陳之時則各在車之在右故豫定左右之分在<lb/>
<pb n="4a"/>
道分使耳<lb/>
　　<hi>八</hi>前茅慮無如今斥候蹹伏<lb/>
茅明也在前者明為思慮其所無之事恐其卒有非<lb/>
常如今軍行前有斥候蹹伏者令人逺在軍前斥度候<lb/>
望慮有伏兵使蹹行之持以綘及白為幡與軍人為私<lb/>
號也曲禮曰前有水則載青旌前有塵埃則載鳴鳶前<lb/>
有車騎則載飛鴻前有士師則載虎皮前有摯獸則載<lb/>
貔貅其事與見賊舉幡相似也茅明釋言文舎人曰茅<lb/>
<pb n="4b"/>
昧之明也<lb/>
　　<hi>九</hi>中權後勁<lb/>
中權後勁注中軍制謀後以精兵為殿<lb/>
　　<hi>十</hi>内姓外姓<lb/>
内姓謂同姓也其君之舉用人也於同姓則選之於親<lb/>
於外姓則選之於舊於親内選賢於舊内選賢言唯賢<lb/>
是任不以親以舊便即用之<lb/>
　　<hi>十一</hi>等威文兼貴賤<lb/>
<pb n="5a"/>
言貴有常尊則當云賤有常卑而云賤有等威者威儀<lb/>
等差文兼貴賤既屬常尊於貴遂屬等威於賤使互相發<lb/>
明耳<lb/>
　　<hi>十二</hi>仲虺祖薛為奚仲之後<lb/>
定元年傳薛宰曰薛之皇祖奚仲居薛以為夏車正仲<lb/>
虺居薛以為湯左相二人皆是薛祖是仲虺為奚仲之<lb/>
後<lb/>
　　<hi>十三</hi>引仲虺證兼弱引汋詩證耆昧<lb/>
<pb n="5b"/>
汋詩經無汋字序云言能汋先祖之道以養天下故以<lb/>
汋為名焉鑠美釋詁文於歎辭也時是也晦昧也言於<lb/>
乎美哉武王之用師也能遵天之道養是闇昧之君待<lb/>
闇昧者惡積而後取之耆音指指致聲相近故為致也<lb/>
致討於昧者言養之使昧然後可討之上句云兼弱攻<lb/>
昧引仲虺之言以證兼弱引武王之事以證攻昧而言<lb/>
耆昧者以汋詩之意言養紂而不言伐紂<lb/>
　　<hi>十四</hi>軍帥軍佐<lb/>
<pb n="6a"/>
命為軍帥者三軍將佐皆受君命為君之主帥以中軍<lb/>
佐濟謂一軍之内將佐分之各有所帥故注云佐彘子<lb/>
所帥也僖二十八年胥臣已下軍之佐與此同也濟渡<lb/>
河<lb/>
　　<hi>十五</hi>引師之臨論律否臧之義<lb/>
莊子見彘子逆命必當有禍乃論其事云師之行甚危<lb/>
殆哉周易之書而有此事師之初六變而為臨初六爻<lb/>
辭云軍師之出當湏以法若不善則致其㓙既引易文<lb/>
<pb n="6b"/>
以人從律今者師出乃以律從人則有不臧之凶又覆<lb/>
解不臧之義云執事上下相順和成則為臧若相違逆<lb/>
則為不臧既釋不臧之事又釋以律之意坎為衆今變<lb/>
為兑兑為柔弱是衆散為弱坎為川今變為兑兑為澤<lb/>
坎為法為澤坎為法象今為衆則弱為川則壅是法律<lb/>
破壊從人之象故曰律否臧以釋易文律否臧之義否<lb/>
臧易注云為師之始齊師者也齊衆以律失律則散故<lb/>
師出以律律不可失失律而臧何異於否失令有功法<lb/>
<pb n="7a"/>
所不赦故師出不以律否臧皆凶釋否臧既了又釋凶<lb/>
之一字故云且律竭言法律竭盡川水當盈而以竭盡<lb/>
且又被夭塞不得整流以法當嚴整而以破壊被人違<lb/>
逆不得施行所以致此㓙禍解釋凶義既了以盡易意<lb/>
然後論彘子之惡當此初六之禍故云水之不行是謂<lb/>
臨矣彘子有帥不從欲論不行之臨事誰甚於彘子周<lb/>
易所言是彘子之謂若能違辟前敵於事猶可若果敢<lb/>
遇敵必致禍敗也此禍敗之事彘子主受之雖在敵免<lb/>
<pb n="7b"/>
死而歸必有大咎也師坎為水坤為衆衆行如水師出<lb/>
之象故名其卦為師服䖍云坎為水坤為衆又互體震<lb/>
震為雷雷鼔類又為長子長子帥衆鳴鼔巡水而行行<lb/>
師之象也臨兌為澤坤為地居地而俯視於澤臨下之<lb/>
義故名為臨<lb/>
　　<hi>十六</hi>坎變為兌是衆散為弱<lb/>
晉語文公筮尚有晉國司空季子占之曰震雷也車也<lb/>
坎水也衆也主雷與車而尚水與衆是坎為衆也易説<lb/>
<pb n="8a"/>
卦兑為少女故為柔弱衆聚則彊散則弱坎變為克是<lb/>
衆散為弱也<lb/>
　　<hi>十七</hi>有律以如巳言法從人<lb/>
有律以如已也釋詁云如往也往是相從之義故訓為<lb/>
從也法行則人從之率人以從法也法敗則法從人人<lb/>
各有心棄法不用法從人也釋言云坎肆銓也樊光曰<lb/>
坎卦水也水性平律亦平銓亦平也郭璞曰易卦坎主<lb/>
法法律皆所以銓量輕重是坎為法象也今坎變為兑<lb/>
<pb n="8b"/>
為衆則㪚而為弱為川則壅而為澤是失法之所用法<lb/>
敗從人之象也<lb/>
　　<hi>十八</hi>輿尸謂敗死亦訓尸為主<lb/>
釋言訓尸為主故云主此禍也服䖍亦云主此禍也又<lb/>
引易師卦六五長子帥師弟子輿尸凶長子帥師以中<lb/>
行也弟子輿尸使不當也佐之於元帥弟子也而專以<lb/>
師濟使不當也軍必破敗而輿尸案下句云雖免而歸<lb/>
則謂彘子當在陳而死師卦有輿尸之語言其尸之或<lb/>
<pb n="9a"/>
容有此意但尸字不可兩解故杜略去之<lb/>
　　<hi>十九</hi>杜以蚡冐楚武王父不從史記<lb/>
楚世家云熊咢卒子熊儀立是為若敖若敖卒子霄敖<lb/>
立霄敖卒子熊煦立是為蚡冐蚡冐卒弟熊達立是為<lb/>
楚武王案杜注文十六年傳蚡冐楚武王父不從史記<lb/>
　　<hi>二十</hi>蓽路柴車藍縷敝衣<lb/>
荆竹織門謂之蓽門則蓽路亦是荆竹編車故謂蓽路<lb/>
為柴車方言云楚謂凡人貧衣破醜敝為藍縷藍縷謂<lb/>
<pb n="9b"/>
敝衣服也服䖍云言其縷破藍藍然<lb/>
　　<hi>二十一</hi>廣有一卒卒偏之兩<lb/>
兩廣之别各有一卒之兵百人也一卒之外復有十五<lb/>
乗之偏并二十五人之兩既言一卒又云卒偏之兩言<lb/>
卒之者成辭婉句耳或解云兩屬於偏云偏之兩者謂<lb/>
偏家之兩知不然者案成七年以兩之一卒亦云之字<lb/>
豈又是兩家之卒且杜注云十五乘為大偏今楚亦用<lb/>
舊偏法此一廣之中實有此偏非是偏名為兩而出一<lb/>
<pb n="10a"/>
卒别復有偏之一兩二十五人從之劉炫云兩廣之别<lb/>
各有一卒百人一卒外復有偏一兩二十五人兵法十<lb/>
五乗為偏偏有一兩從之兩是偏家之物故謂此為偏<lb/>
之兩其實一廣十五乗有一百二十五人從之<lb/>
　　<hi>二十二</hi>引穰苴司馬法證大偏法<lb/>
下云楚子為乘廣三十乗分為左右知十五乘為一廣<lb/>
也史記稱齊景公時有司馬田穰苴善用兵至六國時<lb/>
齊威王使大夫追論古者司馬兵法附穰苴於其中凡<lb/>
<pb n="10b"/>
一百五十篇號曰司馬法百人為卒二十五人為兩十<lb/>
五乗為偏皆司馬法之文百人為卒二十五人為兩周<lb/>
禮亦有此文但周禮無偏故杜并引司馬法耳此云大<lb/>
偏對成七年九乘為小偏故此為大偏也桓五年二十<lb/>
五乗為偏戰時臨陳所用不可不可與此相對為大小杜<lb/>
注多少皆望文也言亦用舊偏法者謂楚雖荆尸而舉<lb/>
仍用舊偏舊偏於穰苴前巳有則應周禮有文但以亡<lb/>
没者多故禮文不具<lb/>
<pb n="11a"/>
　　<hi>二十三</hi>左右廣代主晝内官序當夜<lb/>
右廣鷄鳴初駕數及日中則左廣受而代之以至於昬<lb/>
此晝日事也其内官親近王者為次序以當其夜若今<lb/>
宿直逓持更也<lb/>
　　<hi>二十四</hi>鄭從楚未從楚本末<lb/>
莊十六年楚始伐鄭文王之世也二十八年子元伐鄭<lb/>
成王之初也僖五年首止之㑹鄭伯逃歸自是以後鄭<lb/>
始時復從楚成王以前鄭未屬楚故出入此行唯成穆<lb/>
<pb n="11b"/>
耳<lb/>
　　<hi>二十五</hi>挑晉師故言致師<lb/>
周禮環人掌致師鄭𤣥云致師致其必戰之志則致師<lb/>
者致已欲戰之意於敵人故單車揚威武以挑之下云<lb/>
趙旃請挑戰是也挑彼晉師故言以致晉師也楚子既<lb/>
求成而又令挑戰示其不欲崇和以疑誤晉之羣帥<lb/>
　　<hi>二十六</hi>車左射菆矢之善者<lb/>
兵車自非元帥皆射者在左御之中央故云左車左樂<lb/>
<pb n="12a"/>
伯居左故稱左也下云莊子抽矢菆納諸㕑子之房選<lb/>
好矢而留之知菆是矢之善者<lb/>
　　<hi>二十七</hi>射麋麗龜謂著其背<lb/>
麗為著之義龜之形背髙而前後下此射麋麗龜謂著<lb/>
其髙處故杜以龜為背之隆髙當心者服䖍亦然是相<lb/>
傳為此説也<lb/>
　　<hi>二十八</hi>廣車軘車<lb/>
襄十一年鄭人賂晉侯以廣車軘車淳十五乘甲兵備<lb/>
<pb n="12b"/>
甲兵從之是兵車明矣鄭𤣥云廣車横陳之車服䖍云<lb/>
軘車屯守之車古名難得而知其義或當然矣<lb/>
　　<hi>二十九</hi>三代行軍有鈎車寅車元戎<lb/>
元大也戎車也詩小雅六月之篇言王者軍行必有大<lb/>
車十乗常在軍前以開道諸軍從行所以先人為備也<lb/>
詩毛傳云夏后氏曰軥車先正也殷曰寅車先疾也周<lb/>
曰元戎先良也三代行軍皆前有此車其名司馬法之<lb/>
文也其先正先疾先良毛解其名鄭𤣥又釋其意鈎車<lb/>
<pb n="13a"/>
備誤鈎鞶其行曲直有正故曰先正寅進也此車能進<lb/>
取逺道故曰先疾元戎大車之善者故曰先良也<lb/>
　　<hi>三十</hi>游闕謂游車擬補闕<lb/>
周禮車僕有闕車之倅鄭𤣥云闕車所用補闕之車也<lb/>
此言游闕知游車以擬補闕<lb/>
　　<hi>三十一</hi>舊法先乘右廣今乘左<lb/>
桓八年傳云楚人尚左君必左者謂置車尚左故君在<lb/>
左此言先左謂乗廣先左耳上文旦則右廣初駕日中<lb/>
<pb n="13b"/>
乃授左廣則舊法先乗右廣今楚王偶然乗左廣以逐<lb/>
趙旃因是而得戰勝以為宜乗左廣自是以後乗廣先<lb/>
左以乗左得勝故也<lb/>
　　<hi>三十二</hi>楚人惎晉脱扃扃横木可脱惎謂教<lb/>
脱扃抜斾皆是教人之語知惎為教也服䖍云扃横木<lb/>
有木横投於輪間一曰扃車前横木張衡西京賦云旗<lb/>
不脱扃薛綜注云扃所以止旗今杜以扃為車上兵䦨<lb/>
各以意言皆無明證而禮扛鼎之木其名曰扃則扃是<lb/>
<pb n="14a"/>
横木之名教之脱扃則扃是可脱之物杜云兵䦨蓋横<lb/>
木車前以約車上之兵器慮其落也隊坑則横木有礙<lb/>
故不能進<lb/>
　　<hi>三十三</hi>楚教晉抜斾投衡使不帆風<lb/>
斾扇風重故馬便旋而不能進釋天云緇廣充幅長尋<lb/>
曰旐繼旐曰斾郭璞云帛續旐末為燕尾者此斾能扇<lb/>
風使重令馬不能進則其制必大矣故云斾大旗也城<lb/>
濮之役亡大斾之左旃此之類也斾縣於竿挿之車上<lb/>
<pb n="14b"/>
衡是馬頸上横木故抜取旗竿投於衡上卧之使不帆<lb/>
風則於車差輕故得出坑也帆是扇風之名今人船上<lb/>
張布以鄣風名之曰帆<lb/>
　　<hi>三十四</hi>輜重輦皆以載物常在軍後<lb/>
輜重載物之車也説文云輜一名軿前後蔽也蔽前後<lb/>
以載物謂之輜車載物必重謂之重車人挽以行謂之<lb/>
輦輜重輦一物也襄十五年傳稱秦菫父輦重如役挽<lb/>
此車也輜重載器物粮食常在軍後故乙卯日戰丙辰<lb/>
<pb n="15a"/>
始至於邲周禮鄉師大軍旅㑹同正治其徒役與其輂輦<lb/>
鄭𤣥云輂駕馬輦人輓行所以載任器也止以為番營司<lb/>
馬法曰夏后氏謂輦曰余車殷曰胡奴車周曰輜輦輦一<lb/>
斧一斤一鑿一梩一鋤周輦加二版二築又曰夏后氏二<lb/>
十人而輦殷十八人而輦周十五人而輦説者以為夏<lb/>
出師不踰時殷踰時周厯時故前世輦少而後世輦多<lb/>
　　<hi>三十五</hi>武王克商作頌乃周公作<lb/>
所引者周頌時邁之篇也詩序云頌者以其成功告神<lb/>
<pb n="15b"/>
明則頌詩功成乃作此傳言武王克商作頌者武王克<lb/>
商後世追為作頌頌其克商之功非克商即作也國語<lb/>
引此云周文公之頌曰則此周公所作也傳言克商作<lb/>
頌者包下三篇皆述武王之事<lb/>
　　<hi>三十六</hi>頌一章而言卒章餘篇言三言六<lb/>
既作時邁又作武篇也頌皆一章言其卒章者謂終章之句<lb/>
也言武王誅紂致定爾武之大功也其三周頌賚之篇也鋪<lb/>
布也繹陳也徂徃也言武王能布陳政教故其時之民歸武<lb/>
<pb n="16a"/>
王者皆云我徂惟自求安定美武王能安民故民歸之<lb/>
思是語之辭不為義也其六周頌桓之篇也綏安也屢<lb/>
數也言武王代紂安天下萬國數有豐熟之年美武王<lb/>
能和衆國豐民財也<lb/>
　　<hi>三十七</hi>楚為遷主作宫猶武王奠于牧室<lb/>
禮記曽子問稱古者師行必以遷廟主行載于齊車言<lb/>
必有尊也尚書甘誓云用命賞于祖謂遷廟之祖主也<lb/>
為先君宫為此遷主作宫於此祀之告成事告戰勝也<lb/>
<pb n="16b"/>
禮大傳記云牧之野武王之大事也既事而奠於牧室<lb/>
亦是新作室而奠祭也曽子問又曰無遷主則何主孔<lb/>
子曰天子諸侯將出必以幣帛皮圭告于祖禰遂奉以<lb/>
出載于齊車以行每舎奠焉而後就舎<lb/>
　　<hi>三十八</hi>進盡忠退補過二説<lb/>
孝經有此二句孔安國云進見於君則必竭其忠貞之<lb/>
節以圖國事直道正辭有犯無隱退還所職思其事宜<lb/>
獻可替否以補主過此孔意進謂見君退謂還私職或<lb/>
<pb n="17a"/>
當施之於君則稱進内省其身則稱退<lb/>
　　<hi>三十九</hi>還無社號申叔展為麥麴鞠窮等語<lb/>
麥麴鞠窮所以禦濕賈逵有此言則相傳為此説也觀<lb/>
傳文勢欲使無社逃於泥水中而問有此物以否知是<lb/>
禦濕所用但不知若為用之無社頻荅言無叔展乃言<lb/>
必須入井故以水厄告之云如似河中之魚久在水内<lb/>
則生腹疾無此二物其柰濕何無社乃解其意告叔展<lb/>
云當目視於眢井而拯出之但廢井必多不可知處故<lb/>
<pb n="17b"/>
教無社令結茅為絰置於井上又恐無社錯應他人更<lb/>
教之云若號哭向井則是我之已身已展叔自謂也<lb/>
　　<hi>四十</hi>先縠為原縠為彘子<lb/>
傳有名號之異杜譜皆並言之先縠之下不言原縠是<lb/>
杜脱也上文稱為彘子服䖍以為食采於彘今復稱原<lb/>
原其上世所食也於時趙氏有原同蓋分原邑而共食<lb/>
之也<lb/>
　　<hi>四十一</hi>清丘之盟卿不盡今宋見伐可以免<lb/>
<pb n="18a"/>
十三年傳注宋討至以免正義曰往年清丘之盟宋卿<lb/>
亦貶傳稱不實其言此年宋被楚伐而晉衛不救即是<lb/>
不實之狀於此發傳言唯宋可以免者意在責諸國耳<lb/>
嫌華椒之罪累及其國恐言宋亦有罪宜其不救但盟<lb/>
之不信唯椒身合貶宋國無罪言唯宋可以免見諸侯<lb/>
皆合責也<lb/>
　　<hi>四十二</hi>先縠滅族晉刑大過縠亦自招<lb/>
冬晉人討邲之敗與清之師歸罪於先縠而殺之盡滅<lb/>
<pb n="18b"/>
其族君子曰惡之來也巳則取之其先縠之謂乎正義<lb/>
曰先縠之罪不合滅族盡滅其族為誅巳甚亦是晉刑<lb/>
大過是為大惡君子既嫌晉刑太過又尤先縠自招<lb/>
　<lb/>
　<lb/>
　<lb/>
　<lb/>
　春秋左傳要義卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>禹貢長箋</head>
    <p>
<pb n="1a"/>欽定四庫全書　　　　　經部二<lb/>
　禹貢長箋　　　　　　　書𩔖<lb/>
　　提要<lb/>
　　　　<hi>臣</hi>等謹案禹貢長箋十二卷<lb/>
　　　國朝朱鶴齡撰鶴齡有尚書埤𫝊諸書已著於<lb/>
　　　　録是編専釋禹貢一篇前列二十五圖自禹<lb/>
　　　　貢全圖以及導山導水皆備次隨文詮解多<lb/>
　　　　引古説而以己意折衷之禹貢自宋元以來<lb/>
<pb n="1b"/>　　　　注釋者不下數十家雖得失互見要以胡渭<lb/>
　　　　之禹貢錐指為最善此書作於胡渭之前雖<lb/>
　　　　不及渭之薈稡精博而旁引曲證亦多創𫉬<lb/>
　　　　如解碣石取𡊮黄及永平志之說謂在撫寧<lb/>
　　　　縣西南海中頗為確核視胡渭取文穎説以<lb/>
　　　　為在盧龍之南者轉若勝之又解浮於濟漯<lb/>
　　　　以為從濟入漯從漯入河雖本鄭曉舊說而<lb/>
　　　　執之頗有定識又於濰淄二水則辨東南西<lb/>
<pb n="2a"/>　　　　北之分途於沱潛則辨是江漢之别流而非<lb/>
　　　　谿谷之水正項安世之誤於涇屬渭汭力主<lb/>
　　　　汭為水曲於漆沮取程大昌雍地四漆沮而<lb/>
　　　　三派之説皆有所見惟解治梁及岐力主狐<lb/>
　　　　岐為冀州之境則於理未合葢岐實雍地當<lb/>
　　　　時水之所壅於雍為甚故治冀必先治雍而<lb/>
　　　　後壺口可得而疏孔𫝊所云壺口在冀州岐<lb/>
　　　　在雍州從東循山治水而西此語最為明晰<lb/>
<pb n="2b"/>　　　　鶴齡所以反其説者殆以冀州之中不當及<lb/>
　　　　雍地不知冀為天子之都何所不包古人文<lb/>
　　　　字原未嘗拘泥如荆州云江漢朝宗於海荆<lb/>
　　　　固無海亦不過推江漢所歸言之耳即此可<lb/>
　　　　以為例又何必斤斤致疑乎至其於三江一<lb/>
　　　　條既主鄭康成左合漢右合彭蠡岷江居中<lb/>
　　　　之說而又兼取蔡𫝊以韋昭顧夷所謂三江<lb/>
　　　　口者當之亦殊無定見又古之黑水聯絡雍<lb/>
<pb n="3a"/>　　　　梁而鶴齡必區而二之蜀漢之山本相連而<lb/>
　　　　鶴齡謂蜀之嶓非雍之嶓俱未為精審又於<lb/>
　　　　敷淺原兼取禹過之及江過之二說尤屬騎<lb/>
　　　　牆此𩔖皆其所短要之瑕瑜㕘半節取可資<lb/>
　　　　且其於貢道漕河經由脈絡最稱留意亦較<lb/>
　　　　他本為詳盡焉乾隆四十五年六月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>陸　　費　墀<lb/>
<pb n="4a"/>禹貢長箋原序<lb/>
記稱書教為疏通知逺夫推之時務有不宜非通也試<lb/>
之異代或不騐非逺也逖覽史籍凡職方地理河渠田<lb/>
賦諸書其文皆祖禹貢盖經國鴻規莫備於此後之人<lb/>
以為文焉而已即哆口自命專門者𩔖亦苟安舊聞弗<lb/>
加深考九河兩漢眩若追風四列三條迷如辨霧此以<lb/>
攻經生章句猶隔重山况望其斟酌曩今坐而論作而<lb/>
行卓然稱有用之儒哉夫自禹迄今陵谷代變山川徃<lb/>
<pb n="4b"/>蹟難以深求幸而漢唐以來諸儒辨論各出以及乗志<lb/>
圖經約畧可據雖其間甲乙齟齬徃徃有之然而考今<lb/>
證古析同合異亦存其人若復矜一家之言狥千載之<lb/>
惑襲舛仍譌曷可殫詰予竊愍焉兵燹餘生屏居無事<lb/>
爰取註疏大全與百氏之説條貫而衷斷之大約體宗<lb/>
詁訓而旁及史家求為通今適用之學所媿身未履乎<lb/>
方州力止憑乎書卷支離紕繆敢謂必無惟望博雅君<lb/>
子論定而是正焉嗟乎農政不修漕渠日壊轉運困而<lb/>
<pb n="5a"/>搜括頻此世變之所以益亟也有能慨然慕古寛平休<lb/>
息以上合于厎慎成賦之意庶㡬宛委遺文猶不至磨<lb/>
滅天壤哉朱鶴齡題于艾園<lb/>
</p>

  </div>
            <div>
                <head>禹貢長箋卷一</head>
    <p>
<pb n="1a"/>欽定四庫全書<lb/>
　禹貢長箋卷一　　　　　呉江朱鶴齡撰<lb/>
夏書<lb/>
　金氏履祥曰禹貢禹謨舊皆名夏書以夏史之所述<lb/>
　也夫子升禹謨于虞書以著三聖相傳之道冠禹貢<lb/>
　于夏書以明大禹有天下之本<hi>按國語禹賜姓姒氏曰有夏及有天下遂</hi>
　<hi>以為號路史云禹封髙宻以處于櫟是為有夏曰夏伯世紀云夏今陽翟地志亦云陽翟夏禹國今開封</hi>
　<hi>府禹州</hi>
<pb n="1b"/>禹貢<lb/>
　王氏炎曰賦者諸侯以供其國用貢者諸侯以獻于<lb/>
　天子挈貢名篇有大一統之義焉林氏之竒曰禹貢<lb/>
　實典之體貢是賦税之總稱田賦包篚皆在其中<lb/>
　丘濬曰水土既平始可任土作貢分田定税禹成功<lb/>
　後條九州所有以為定法孔子删書特載于夏書之<lb/>
　首以示訓天下俾後世取民之制視此為凖焉凡外<lb/>
　此别為名目如進奉和買勸借之𩔖皆非經常之法<lb/>
<pb n="2a"/>　也<lb/>
禹敷土隨山刋木奠髙山大川<hi>敷説文作敷刋漢書作栞</hi>
　蔡傳敷分也分别土地以為九州曾氏曰祭法共工<lb/>
　氏霸九州其來久矣<hi>周公職錄黄帝受命風后授圖割地布九州</hi>洪水湮<lb/>
　沒禹治水復分别之舜即位分為十二州冀東為并<lb/>
　東北為幽青東北為營至商又但言九圍九有爾雅<lb/>
　九州有幽營而無青梁其商制歟周禮職方氏有幽<lb/>
　并而無徐梁營則周制也鄭曉曰敷土者經之為九<lb/>
<pb n="2b"/>　州孰卑治當先孰髙治可緩緯之為五服孰近治宜<lb/>
　詳孰逺治宜畧也愚按分州是治水綱領孔疏作命<lb/>
　官布治不可從林氏謂水性順下敷土而散之順其<lb/>
　條理所以成功其説本之考工記凡溝逆地阞謂之<lb/>
　不行水屬不理孫謂之不行<hi>鄭注阞謂脉理屬讀為注孫順也言造溝必察</hi>
　<hi>土之脉絡順土之條理逆之水必不行</hi>近𡊮黄亦主之然不如蔡傳之<lb/>
　當正義於時平地盡為流潦鮮有陸行之路故将欲<lb/>
　治水隨行山林斬木通道以望觀所當治者則規其<lb/>
<pb n="3a"/>　形而度其功焉蘇傳隨山者隨其地脉而究其終始<lb/>
　也山行多迷刋木以表之且以通道史記行山表木<lb/>
　鄭曉曰隨山刋木是治水之節目隨岍岐以至碣石<lb/>
　隨西傾以至陪尾隨嶓冢以至大别隨岷山以至敷<lb/>
　淺原孰為塞水之源而當疏孰為壅水之流而當導<lb/>
　盖林木阻絶不惟水勢難逹抑亦人力難通也正義<lb/>
　禮定噐于地通名為奠是奠為定也曾氏曰禹别九<lb/>
　州非用私智天文地理區域各定故星土之法則有<lb/>
<pb n="3b"/>　九野而在地者必有髙山大川為之限隔風氣不通<lb/>
　民生其間亦各異俗故禹因髙山大川所限别為九<lb/>
　州又定其山之髙峻水之深大者為其州之鎮秩其<lb/>
　祭而使其國主之也愚按髙山大川不專五嶽四瀆<lb/>
　<hi>五嶽嵩岱衡華恒四瀆江河淮泲</hi>孔傳謂定其差秩祀禮所視如王<lb/>
　制五嶽視三公四瀆視諸侯其餘視伯子男然實以<lb/>
　為一州之紀綱蔡氏所謂别州境是也鄭樵曰郡縣<lb/>
　之設有時而更山川之形千古不易所以禹貢分州<lb/>
<pb n="4a"/>　必以山川定界使兖州可移而濟河之兖不能移梁<lb/>
　州可遷而華陽黑水之梁不能遷是故禹貢為萬世<lb/>
　不易之書後之史家主于州縣州縣移易其書遂廢<lb/>
　馬端臨曰堯時禹别九州至舜分為十二州周職方<lb/>
　復分為九州而又與禹異漢承秦分天下為郡國而<lb/>
　復以十三州統之晉時分州為十九自晉以後為州<lb/>
　彌多所統彌狹且建治之地亦不一所姑以揚州言<lb/>
　之自漢以來或治歴陽<hi>今和州</hi>或治夀春<hi>今夀州</hi>或治曲<lb/>
<pb n="4b"/>　阿<hi>今丹陽</hi>或治合肥<hi>今合肥</hi>或治建業而唐始治廣陵至<lb/>
　南北分裂之後務為夸大僑置諸州以㑹稽為東揚<lb/>
　京口為南徐廣陵為南兖歴陽為南豫歴城<hi>今濟南府歴城</hi>
　為南冀襄陽為南雍魯郡<hi>今兖州府</hi>在禹跡為徐州而漢<lb/>
　則屬豫州所領陳留<hi>今開封府</hi>在禹跡為豫州而晉則屬<lb/>
　兖州所領離析磔裂循名失實而禹貢之九州不復<lb/>
　可考矣<lb/>
冀州<lb/>
<pb n="5a"/>　爾雅兩河間曰冀州<hi>郭璞註自東河至西河</hi>釋名其地有險有<lb/>
　易帝王所都孔傳帝都不言境界以餘州所至可知<lb/>
　晁氏説之曰亦所以尊京師示王者無外之意愚按<lb/>
　爾雅燕曰幽州郭璞云自易水至北狄禹貢則合之<lb/>
　于冀盖商分冀為二<hi>冀幽</hi>周分為三<hi>冀幽并</hi>成氏申之曰<lb/>
　冀三面距河河自積石東北流入中國則折而南流<lb/>
　雍州在其西故曰西河至華隂折而南流豫州在其<lb/>
　南故曰南河至大伾又折而東北流兖州在其東故<lb/>
<pb n="5b"/>　曰東河冀在東河之西西河之東南河之北地最廣<lb/>
　今河東河北皆是居天下四分之一舜分為幽并幽<lb/>
　州今燕薊幽涿朔莫等州是也并州今太原澤潞晉<lb/>
　代汾絳等州是也　熊氏曰冀州北距長城依山為<lb/>
　塞外即北狄之境玁狁匈奴突厥契丹皆居其地有<lb/>
　天下者定都建邑長安洛陽之外此亦一都㑹也愚<lb/>
　按堯治平陽<hi>堯始封于唐今保定府唐縣後徙晉陽即帝位都平陽今平陽府臨汾縣</hi>舜<lb/>
　治蒲坂<hi>今平陽府蒲州</hi>禹治安邑<hi>今平陽府安邑縣縣西有鳴條岡</hi>三都相<lb/>
<pb n="6a"/>　去各二百里漢書言河東土地平易饒鹽鐵曹操亦<lb/>
　因河東資實平闗中朱子則以平陽蒲坂其地磽瘠<lb/>
　朴陋非堯舜不能都此據後世而論耳幽薊在鴈門<lb/>
　碣石之間于易東北為艮萬山峙北萬水宗東所謂<lb/>
　成始成終之地後世言建都者形𫝑之雄無踰于此<lb/>
　班固配十二次<hi>班固取三統厯十二次配十二野</hi>自胃七度至畢十<lb/>
　一度為大梁之次<hi>費直周易分野起婁十度蔡邕月令章句起胃一度爾雅大梁昴也</hi>
　<hi>昴一名旄頭</hi>于辰在酉趙之分野屬冀州自尾十度至南<lb/>
<pb n="6b"/>　斗十一度為析木之次<hi>費直起尾九度蔡邕起尾四度爾雅析木謂之津箕斗之</hi>
　<hi>間漢津也</hi>于辰在寅燕之分野屬幽州自危十六度至奎<lb/>
　四度為娵訾之次<hi>費直起危十四度蔡邕起危十度娵訾一名豕韋爾雅作娵觜</hi>于<lb/>
　辰在亥衛之分野<hi>左傳星孛及漢申須曰漢水祥也衛顓頊之墟其星為大水是也</hi>
　屬并州<hi>春秋緯文鈎耀太行以東至碣石王屋底柱屬樞星</hi>晉天文志昴畢趙<lb/>
　冀州魏郡入昴一度鉅鹿入昴三度常山入昴五度<lb/>
　廣平入昴七度中山入昴一度清河入昴九度信都<lb/>
　入畢三度趙郡入畢八度安平入畢四度河間入畢<lb/>
<pb n="7a"/>　十度真定入畢十三度尾箕燕幽州凉州入箕中十<lb/>
　度上谷入尾一度漁陽入尾三度右北平入尾七度<lb/>
　西河上郡北地遼西東入尾十度涿郡入尾十六度<lb/>
　渤海入箕一度樂浪入箕三度𤣥菟入箕六度廣陽<lb/>
　入箕九度營室東壁衛并州安定入營室一度天水<lb/>
　入營室八度隴西入營室四度酒泉入營室十一度<lb/>
　張掖入營室十二度武都入東壁一度金城入東壁<lb/>
　四度武威入東壁六度燉煌入東壁八度<hi>按左傳帝遷實沈于</hi>
<pb n="7b"/>　<hi>大夏主參成王滅唐而封太叔焉故參為晉星趙故晉地而天文志以觜參屬益州衞本受封河内其郡</hi>
　<hi>邑皆在冀兖之間而天文志以娵訾為衛屬并州且以安定天水等郡係之而雲中定襄等郡乃列雍州</hi>
　<hi>皆不可曉又帝王世紀云四方方七宿合一百八十二星東方蒼龍三十二星七十五度北方𤣥武三十</hi>
　<hi>五星九十八度西方白虎五十一星八十度南方朱雀六十四星一百一十二度共為十二次一次三十</hi>
　<hi>度有竒各以附其七宿毎度二千九百三十二里近世𡊮黄頗譏其謬謂毎度畧廣四百餘里説亦無據</hi>
　周職方氏河内曰冀州其山鎮曰霍山其澤藪曰陽<lb/>
　紆<hi>按爾雅秦有陽紆淮南子禹治洪水具禱陽紆髙誘註亦以為秦藪職方則屬冀州未詳所在</hi>其<lb/>
　川漳其浸汾潞<hi>通考潞水在今宻雲縣按潞水有二一在上黨一在宻雲此以汾潞並言</hi>
<pb n="8a"/>　<hi>當是上黨之潞</hi>東北曰幽州其山鎮曰醫無閭<hi>在今廣寧衛西</hi>其澤<lb/>
　藪曰貕<hi>音兮</hi>養<hi>鄭𤣥云貕養在長廣漢志長廣屬瑯琊一云在萊陽</hi>其川河濟其<lb/>
　浸菑時<hi>鄭𤣥云菑出萊蕪時出般陽按菑即青州濰淄之淄漢志萊蕪屬泰山般陽屬濟南</hi>正<lb/>
　北曰并州其山鎮曰恒山其澤藪曰昭餘祈<hi>在太原府祁縣</hi>
　<hi>久涸鄭𤣥云在鄔縣</hi>其川滹沱<hi>水出鴈門鄭𤣥云出鹵城</hi>嘔<hi>昔甌</hi>夷<hi>鄭𤣥云出平舒</hi>其<lb/>
　浸淶易通典舜以冀州南北濶大分衛水以西為并<lb/>
　州燕以北為幽州其分野兼得秦魏衛之交秦置郡<lb/>
　為鉅鹿邯鄲上谷漁陽右北平遼西河東上黨太原<lb/>
<pb n="8b"/>　代郡鴈門雲中及三川郡之北境漢武置十三州此<lb/>
　為冀州幽州并州後漢魏並因之漢地理志河東本<lb/>
　唐堯所居詩風唐魏之國也周成王封弟叔虞于唐<lb/>
　有晉水及叔虞子燮為晉侯魏亦姬姓在晉之南河<lb/>
　曲晉獻公滅之以封大夫畢萬<hi>詩譜唐地在冀州太行恒山之西魏地在</hi>
　<hi>冀州雷首之北析城之西南枕河曲北渉汾水史記唐在河汾東方百里正義曰魏城在陜州芮城縣北</hi>
　<hi>五里芮城今屬平陽</hi>至文公遂有河内河内本殷舊都周分為<lb/>
　三國<hi>即三監今彰徳衛輝地</hi>詩風邶鄘衛是也衛為狄滅更屬<lb/>
<pb n="9a"/>　于晉後韓魏趙自立是為三晉趙地北有信都<hi>景帝時為</hi>
　<hi>廣川國後復今真定府南宫縣</hi>真定<hi>光武併入常山</hi>常山<hi>故城在今真定府西南</hi>中山<lb/>
　<hi>今真定府定州</hi>又得涿郡之髙陽鄭州鄉東有廣平<hi>光武併入鉅鹿</hi>
　鉅鹿<hi>今為縣屬順徳</hi>清河<hi>今東昌府恩縣其廣平清河縣乃漢之信成縣清河屬邑</hi>河間<lb/>
　<hi>内清河郡通考入兖州</hi>又得渤海郡之東平舒中邑文安朿州<lb/>
　成平章武河以北也南至浮水繁陽内黄斥丘<hi>浮水屬渤</hi>
　<hi>海餘屬魏郡</hi>西有太原定襄<hi>本平城故城在今大同府城西北二十八里</hi>雲中<lb/>
　<hi>故城在今大同府城北</hi>五原上黨皆趙分<hi>内五原應入雍州史記正義上黨以北皆</hi>
<pb n="9b"/>　<hi>太原地</hi>邯鄲<hi>趙郡今為縣屬廣平</hi>北通燕涿南有鄭衛漳河之間<lb/>
　一都㑹也其土廣俗雜大率精急髙氣𫝑輕為奸<hi>徐堅</hi>
　<hi>曰三卿分晉自蒲州畧河東至懐州屬魏自澤潞而南至衛州盡太原以北屬趙  按史記正義華隂蒲</hi>
　<hi>坂同丹鄜延銀綏等州盡河西濵洛之地七國時屬魏自恵王從安邑徙大梁而河西上郡皆納于秦嵐</hi>
　<hi>勝以南石州藺離石趙邊邑也隔河即秦晉絳澤潞等州皆韓地趙西境也東至瀛州東北即營州之境</hi>
　<hi>東胡烏丸之地又武靈王畧中山至寧葭西北至樓煩榆中則邊患趙獨當之故長城之築始于趙也</hi>
　燕地東有漁陽<hi>故城在今宻雲縣</hi>右北平<hi>故城在今薊州</hi>遼西<hi>故城在今</hi>
　<hi>盧龍縣東</hi>遼東西有上谷代郡<hi>故城在今蔚州東</hi>鴈門代州南得<lb/>
<pb n="10a"/>　涿郡之易容城范陽北新城故安涿縣良鄉新昌及<lb/>
　渤海之安次皆燕分樂浪𤣥莬亦宜屬焉薊<hi>燕都今薊州</hi>
　南通齊趙渤碣之間一都㑹也上谷至遼東數被胡<lb/>
　㓂俗與趙代相𩔖有魚鹽棗栗之饒北際烏丸夫餘<lb/>
　<hi>顔師古曰烏丸本東胡也為冒頓所滅餘𩔖保烏丸山因以為號夫餘在長城北去𤣥菟千里夫音扶</hi>
　東賈真蕃之利<hi>蘇秦曰燕東有朝鮮遼東北有林胡樓煩西有雲中九原南有滹沱易水</hi>
　<hi>按林胡樓煩在嵐勝以北今朔州即林胡今鴈門即樓煩今朶顔山後之夷即鮮卑東胡地</hi>後漢<lb/>
　郡國志冀州刺史<hi>治鄗今髙强縣</hi>部郡國九魏郡<hi>故城在今臨漳縣</hi>
<pb n="10b"/>　鉅鹿常山中山安平<hi>故信都明帝名樂成安帝更安平今為縣屬真定</hi>河間<lb/>
　清河趙國<hi>今真定府趙州</hi>渤海<hi>今河間府滄州</hi>并州刺史<hi>治晉陽今太原</hi>部<lb/>
　郡國九上黨太原上郡西河五原雲中定襄鴈門朔<lb/>
　方<hi>内上郡五原朔方皆應入雍州</hi>幽州刺史<hi>治薊</hi>部郡國十一涿郡<hi>髙帝</hi>
　<hi>分上谷置今涿州</hi>廣陽<hi>故燕國昭帝改為郡故城在今良鄉縣</hi>代郡上谷漁陽<lb/>
　右北平遼東遼西𤣥莬樂浪遼東屬國而河内河東<lb/>
　二郡為司𨽻校尉部<hi>司𨽻治河南</hi>唐地理志河東道<hi>採訪使治</hi>
　<hi>蒲州</hi>古冀州域河中<hi>河東郡本蒲州</hi>絳<hi>絳郡</hi>晉<hi>平陽本臨汾郡</hi>慈<hi>文成亦曰南汾</hi>
<pb n="11a"/>　<hi>州</hi>隰<hi>太寧</hi>石<hi>昌化</hi>太原<hi>本并州</hi>汾<hi>西河本浩州</hi>忻<hi>定襄析樓煩置</hi>潞<hi>上黨</hi>澤<lb/>
　<hi>髙平</hi>沁<hi>陽城</hi>遼<hi>樂平析并州置</hi>為實沈分代<hi>鴈門</hi>雲<hi>雲中</hi>朔<hi>馬邑</hi>蔚<hi>安邊</hi>武<lb/>
　<hi>今朔州西境</hi>新<hi>今保安州</hi>嵐<hi>樓煩本東㑹州</hi>憲<hi>本樓煩監牧嵐州刺史領之</hi>為大梁<lb/>
　分府二<hi>河中太原</hi>河北道<hi>採訪使治魏州</hi>古幽冀二州域孟<hi>析河南府</hi>
　<hi>置</hi>懐<hi>河内</hi>澶<hi>析魏州置</hi>衛<hi>汳郡</hi>及魏<hi>魏郡</hi>博<hi>博平析魏州置</hi>相<hi>鄴郡本魏郡</hi>之<lb/>
　南境為娵訾分邢<hi>鉅鹿本襄國郡</hi>洺<hi>廣平</hi>恵<hi>本磁州析相洺二州置</hi>貝<hi>清河</hi>
　冀<hi>信都</hi>深<hi>饒陽析瀛冀定三州置</hi>趙<hi>趙郡</hi>鎮<hi>常山本恒州</hi>定<hi>博陵本髙陽郡</hi>及魏<lb/>
　博相之北境為大梁分滄<hi>景城本渤海郡</hi>景<hi>析滄州置</hi>徳<hi>平原</hi>為𤣥<lb/>
<pb n="11b"/>　枵分瀛<hi>河間</hi>莫<hi>文安析瀛幽二州置</hi>幽<hi>范陽本涿郡</hi>易<hi>上谷</hi>涿<hi>析幽州置</hi>平<hi>北平</hi>
　媯<hi>媯川析幽州置</hi>檀<hi>宻雲</hi>薊<hi>漁陽析幽州置</hi>營<hi>栁城本遼西郡</hi>為析木津分都<lb/>
　䕶府一<hi>安東内魏博徳滄貝五州通典入兖州北初學記河東道即并冀二州地西南距河  盡</hi>
　<hi>朔垂幽冀營三州及兖州北界今並為河北道南距河東至海北盡幽營  按唐安東府即漢遼東郡也</hi>
　<hi>漢樂浪𤣥莬又在遼東郡之東唐悉為東夷地</hi>宋史古冀州境為河北東路<lb/>
　府一河間州四冀莫雄<hi>本涿州</hi>霸軍三乾寧信安保定<lb/>
　河北西路府四真定中山<hi>本定州</hi>信徳<hi>本邢州</hi>慶源<hi>本趙州</hi>
　州八相懐衛洺深磁祁保軍四安肅永寧廣信順安<lb/>
<pb n="12a"/>　<hi>河北路合禹貢兖冀青三州之域而冀兖為多南濵大河北際幽朔東瀕海岱西壓上黨</hi>河東路<lb/>
　府三太原隆徳平陽州十一絳澤代忻汾遼憲嵐石<lb/>
　隰慈<hi>函史又有麟府豐三州</hi>軍八慶祚<hi>屬平陽</hi>威勝平定岢嵐寧<lb/>
　化火山<hi>本嵐州地</hi>保徳<hi>亦嵐州地</hi>晉寧<hi>河東路合禹貢冀雍二州之域而冀州為多西</hi>
　<hi>控党項東際常山南盡晉絳北控雲朔</hi>陜西路府一河中州一解軍一<lb/>
　慶成<hi>屬河中</hi>及金人以燕京及涿易檀順景薊六州來<lb/>
　歸宣和四年增置燕山府路大明一統志古冀州域<lb/>
　在山西省則太原<hi>春秋屬晉戰國屬趙秦置太原鴈門二郡漢兼置并州唐為太原府</hi>
<pb n="12b"/>　<hi>曰北都五代唐曰西京宋徙太原治陽曲元為冀寧路其地左有恒山之險右有大河之固襟四塞之要</hi>
　<hi>衝控五原之都邑</hi>平陽<hi>春秋屬晉戰國屬韓魏後屬趙秦漢為河東郡三國魏置平陽郡唐曰晉</hi>
　<hi>州宋置建雄軍陞平陽府元曰晉寧其地背負闗陜南阻大河北接汾晉西連同華</hi>大同<hi>春秋北戎</hi>
　<hi>所居戰國屬趙秦置雲中代二郡又為鴈門定襄郡地漢因之東漢末郡廢元魏置北恒州唐置雲州石</hi>
　<hi>晉賂契丹號西京其地東連上谷南逹并恒西界黄河北控沙漠</hi>潞安<hi>周赤狄潞子國戰國韓别</hi>
　<hi>都後屬趙秦置上黨郡唐曰潞州置昭義軍節度宋陞隆徳府其地居天下之脊當河朔之㗋</hi>汾州<lb/>
　<hi>戰國魏西河地後屬趙秦漢屬太原三國魏置西河郡晉為西河國唐宋曰汾州元屬太原路其地山河</hi>
　<hi>險固</hi>五府沁<hi>戰國屬韓後屬趙秦漢屬上黨隋置沁州宋曰威勝軍</hi>澤<hi>戰國屬韓後屬趙秦</hi>
<pb n="13a"/>　<hi>屬上黨漢屬上黨河東唐宋為澤州其地全有太行之險</hi>遼<hi>戰國屬韓後屬趙秦漢屬上黨唐置遼州</hi>
　<hi>其地居太行絶頂</hi>三州在河南省則彰徳<hi>春秋屬晉戰國魏鄴地秦屬邯鄲漢</hi>
　<hi>置魏郡治鄴東漢徙冀州治焉曹操石虎慕容㒞東魏北齊並都之唐曰相州五代置彰徳軍其地西澤</hi>
　<hi>潞東大名南衛輝北洺滋平廣為天下要</hi>衛輝<hi>春秋屬衛戰國屬魏秦屬東郡漢屬河内三國魏置</hi>
　<hi>朝歌郡晉改汲郡北魏置義州徙治枋頭唐宋曰衛州其地南濵大河西際上黨</hi>懐慶<hi>春秋屬晉</hi>
　<hi>戰國魏衛之境秦屬三川郡漢置河内郡唐曰懐州治野王元改懐孟路其地負太行襟大河舟車都㑹</hi>
　三府在北直𨽻則順天<hi>秦屬上谷漁陽漢為燕國分置涿郡已為廣陽郡晉為范</hi>
　<hi>陽國唐置范陽節度遼曰南京金曰中都元曰大都其地左環滄海右擁太行北枕居庸南襟河濟</hi>保<lb/>
<pb n="13b"/>　定<hi>戰國屬趙秦屬上谷鉅鹿郡漢屬涿郡及中山信都國晉屬范陽髙陽中山安平河間國隋屬上谷</hi>
　<hi>慱陵河間三郡宋為保雄等州元改保定路其地四野平坦當倒馬瓦橋紫荆三闗之㑹新城白溝河宋</hi>
　<hi>與遼分界處</hi>河間<hi>春秋屬晉戰國為燕趙齊三國之境秦屬上谷鉅鹿漢置河間國及渤海郡隋</hi>
　<hi>唐曰瀛州宋置瀛海軍後陞河間府其地西倚太行南枕滹沱東瀕滄海</hi>真定<hi>春秋鮮虞地戰國屬</hi>
　<hi>趙秦屬鉅鹿漢置中山恒山二郡及真定國唐為鎮趙二郡陞成徳軍節度宋置保定府為重鎮其地面</hi>
　<hi>滹水背恒山左接瀛海右抵太行當燕趙之郊</hi>順徳<hi>春秋屬晉戰國屬趙漢屬鉅鹿常山置信都國</hi>
　<hi>石勒所都隋置邢州唐因之宋陞信徳府其地依太行阻漳水</hi>廣平<hi>春秋赤狄地後屬晉戰國趙所</hi>
　<hi>都秦置邯鄲郡漢置廣平國隋曰武安唐宋曰洺州其地肘翊太行漳河都㑹</hi>永平<hi>古孤竹國春秋</hi>
<pb n="14a"/>　<hi>山戎所居戰國屬燕秦屬遼西右北平二漢因之晉隋唐曰平州五代後屬遼金元改平灤路其地四塞</hi>
　<hi>險固山如游龍所謂盧龍塞也</hi>各府及延慶<hi>秦漢屬上谷晉置廣甯郡唐曰媯州其地險要</hi>
　<hi>南居庸闗北龍門所</hi>保安州<hi>古幽州北境戰國燕趙地秦漢為上谷郡唐曰新州其地在雲中之</hi>
　<hi>東</hi>萬全都司<hi>戰國屬燕秦漢屬上谷唐曰武州元曰宣徳其地前望京都後控沙漠左居庸</hi>
　<hi>右雲中北陲重鎮</hi>其大名府<hi>春秋晉衛之境戰國屬魏秦屬東郡漢屬魏郡三國魏分置陽</hi>
　<hi>平郡唐為魏州宋曰北京其地襟山帶河征討必争之地</hi>則冀兖二州域<hi>滑縣濬縣開州</hi>
　<hi>長垣屬冀州</hi>遼東都司<hi>戰國屬燕漢襄平遼東地唐征髙句驪置盖遼二州以安東都䕶統</hi>
　<hi>之後入契丹號東京</hi>則冀青二州域<hi>舜分冀東北為幽州秦以幽州為遼西郡今冀寧以</hi>
<pb n="14b"/>　<hi>西是當屬冀州</hi>
　曹學佺曰堯都平陽河正在西故以河為西河而地<lb/>
　曰河東山西者太行山之西秦晉兼得而言三家分<lb/>
　晉以後秦并吞之則燕齊韓趙魏之地皆為山東矣<lb/>
　國朝以齊為山東晉為山西盖自太行首尻目之云<lb/>
　<hi>平陽蒲絳是太行盡處</hi>　朱子曰冀州山脉從雲中𤼵來雲中<lb/>
　正髙脊處自脊以西之水入龍門西河自脊以東之<lb/>
　水則東流入于海冀州黄河環繞華山聳于右為虎<lb/>
<pb n="15a"/>　自華來至中為嵩山是為前案遂去為泰山聳于左<lb/>
　為龍淮南諸山為第二重案江南諸山及五嶺又為<lb/>
　第三四重案魏校曰大地之脉咸祖崑崙而南北二<lb/>
　絡最大北絡𤼵于崑崙之隂折而東行其背為北狄<lb/>
　其面為中國其中結為冀都其左結為燕京冀都則<lb/>
　恒山祖脉若從天降下為平陽大河三面環之以截<lb/>
　龍氣天文北極不動而衆星共冀都正北南面以臨<lb/>
　天下上應微垣乃第一都㑹堯舜禹由是興焉北絡<lb/>
<pb n="15b"/>　極于幽燕而大河至此入海與鴨緑江㑹<hi>按鴨緑江班志作馬</hi>
　<hi>訾水出女直界之長白山在朝鮮國城西北斜迤東南入海胡三省曰金人謂鴨緑水為混同江</hi>東<lb/>
　夷為其下沙此山水一大交㑹也其北崇岡千疊而<lb/>
　其前平夷千有餘里泰山聳于南誠國家萬年之基<lb/>
　但今河徙而南氣不交固又以漕渠故淮泲諸流皆<lb/>
　拂經于人事無乃有未盡乎帝都論北龍有燕山即<lb/>
　今京師以燕然山脈盡此故曰燕山<hi>程大昌北邊備對漢竇憲大破</hi>
　<hi>北單于稽落山遂登燕然山去塞五千餘里刻石紀漢威徳而還燕然山在速邪烏之地速邪烏在漠北</hi>
<pb n="16a"/>　<hi>非薊之燕山也</hi>其龍𤼵崑崙之中派綿亘數千里至于闐歴<lb/>
　瀚海出夷入貊又萬餘里始至燕然山入中國為燕<lb/>
　雲<hi>北京為山前曰燕大同為山後曰雲</hi>復東行數百里起天夀山乃落<lb/>
　平洋方廣千餘里遼東遼西兩支闗截黄河前繞鴨<lb/>
　緑後纒而隂恒太行諸山與海中諸島相應近則灤<lb/>
　河<hi>在盧龍縣</hi>桑乾河<hi>自渾源州流至宛平縣為盧溝河</hi>易河<hi>即古易水</hi>并諸小<lb/>
　水界限分明桂文襄萼所謂扆山帶海有金湯之固<lb/>
　　石晉所賂契丹十六州地幽<hi>今順天地</hi>薊<hi>今薊州</hi>瀛<hi>今河間地</hi>
<pb n="16b"/>　莫<hi>今任丘縣</hi>涿<hi>今涿州</hi>檀<hi>今宻雲縣</hi>順<hi>今順義縣</hi>七州在山前新<hi>今保安州</hi>
　媯<hi>今延慶州</hi>儒<hi>今永寧縣</hi>武<hi>今朔州西境</hi>雲<hi>今大同地</hi>應<hi>今應州</hi>寰<hi>今馬邑縣</hi>朔<lb/>
　<hi>今朔州</hi>蔚<hi>今蔚州</hi>九州在山後合契丹所取劉仁恭平<hi>今永</hi>
　<hi>平地</hi>營<hi>今昌黎縣</hi>灤<hi>今灤州</hi>三州中國共失州十九<hi>周世宗復闗南地即</hi>
　<hi>瀛莫二州實失州十七</hi>宋宣和時與金人約攻遼止求石晉故<lb/>
　地而不及營平灤後金人復背初議止許宋燕山六<lb/>
　州燕山之地易州西北乃金坡闗<hi>即今紫荆闗</hi>昌平之西<lb/>
　乃居庸闗順州之北乃古北闗景州東北乃松亭闗<lb/>
<pb n="17a"/>　平州之東乃榆闗<hi>即今山海闗</hi>榆闗之東乃金人來路凡<lb/>
　此諸闗隘為蕃漢之限必得諸闗燕山之地始可守<lb/>
　然平營灤遼為平州路檀順諸州遼為燕京路海上<lb/>
　之盟但云燕雲兩路初謂得燕山可盡有闗内之地<lb/>
　殊不知平州與燕山自成兩路由是破遼之後金人<lb/>
　復據平州據平州則蕃漢雜處雖得燕山無所用之<lb/>
　斡哩雅布遂自平州進攻此當時議割燕雲不明地理<lb/>
　之誤也<hi>輯文獻通考</hi>　愚按宋宋琪言國家取燕于雄霸<lb/>
<pb n="17b"/>　直入非我戰地當令大軍于易州循孤山渉涿水抵<lb/>
　桑乾河出安保寨則東瞰燕城纔及一舎此周徳威<lb/>
　取燕之路不知山後諸州乃幽薊肩背徳威取燕之<lb/>
　易實因李嗣源先下山後八軍守光坐守孤城故能<lb/>
　以偏師克之元人取金亦道由雲中則其形𫝑可見<lb/>
　矣太宗伐遼本命潘美出鴈門先趨雲朔山後未定<lb/>
　而曹彬急圖幽州故有岐溝之敗其失豈在由雄霸<lb/>
　進師乎　丘濬曰今山前山後皆吾中國地山前七<lb/>
<pb n="18a"/>　州今為畿甸太行西來連岡叠嶂北歴居庸而東極<lb/>
　于醫無閭以為内藩籬山後諸州自永寧四海冶<hi>在宣</hi>
　<hi>府鎮</hi>西歴雲代重闗列戍以為外藩籬茍得人守禦可<lb/>
　無他患惟昌平以東遵化永平一帶往者有大寧都<lb/>
　司興營義㑹等衛在山後為外障其後移入内地<hi>靖難</hi>
　<hi>後烏梁海内附徙大寧都司于保定以大寧全地與之即諾延三衛也自此遼東宣府聲援隔絶</hi>藩<lb/>
　籬單薄異時外患未必不由于此又曰今日京師𫝑<lb/>
　大非漢唐都闗中比闗中地被山此則被乎太行一<lb/>
<pb n="18b"/>　帶之險闗中帶河此之所襟帶者則大海也然漢邊<lb/>
　在北咸陽去朔方千餘里唐邊在西長安去吐蕃亦<lb/>
　千餘里嘗觀元人進金史表曰勁卒𢷬居庸闗北拊<lb/>
　其背大軍出紫荆口南扼其吭此都燕者防患之炯<lb/>
　鑑今京師北抵居庸東北抵古北口西南抵紫荆闗<lb/>
　近者百里逺者不過三百里所謂居庸則吾之背也<lb/>
　紫荆則吾之吭也據闗中者将以搤中國之吭而拊<lb/>
　其背都幽燕者切近北狄又恐其反搤吾之吭而拊<lb/>
<pb n="19a"/>　吾之背也<hi>勞堪曰秦漢所急在西北上谷北平為緩本朝所急在東北甘肅寧夏為緩秦塞起</hi>
　<hi>臨洮漢武置朔方緩東北也故誘匈奴入則于馬邑開𤣥菟樂浪當時非之本朝反是</hi>又曰今<lb/>
　邊鎮有九五在冀州之域遼東薊鎮宣府大同山西<lb/>
　鎮也<hi>薊鎮即大寧鎮山西鎮即三闗鎮三闗偏頭寧武鴈門也</hi>自真定以北至永<lb/>
　平闗口不下百十而居庸紫荆<hi>居庸在順天府北紫荆在大同</hi>山海<lb/>
　喜峰古北黄花鎮<hi>俱在薊鎮</hi>險阨尤著夫舜分冀為幽并<lb/>
　以此二州捍蔽使不得接畿甸所以壯京師之藩衛<lb/>
　也國家自豐勝淪沒宣大已失屏蔽興寧内徙薊北<lb/>
<pb n="19b"/>　遂為危疆烽烟羽檄之警靡嵗蔑有豈非守險之道<lb/>
　失乎<lb/>
　正義水性下流治水皆從下為始冀州帝都于九州<lb/>
　近北故首從冀起而東南次兖而東南次青而南次<lb/>
　徐而南次揚從揚而西次荆從荆而北次豫從豫而<lb/>
　西次梁從梁而北次雍雍地最髙故在後也自兖以<lb/>
　下皆凖地之形𫝑從下向髙從東向西青徐揚三州<lb/>
　並為東偏雍髙于豫豫髙于青徐雍豫之水從青徐<lb/>
<pb n="20a"/>　而入海也梁髙于荆荆髙于揚梁荆之水從揚而入<lb/>
　海也兖在冀東南冀兖二州之水各自東北入海也<lb/>
　冀州之水不經兖州以冀是帝都河為大患故先冀<lb/>
　而後兖　王氏炎曰九州之序禹貢始于冀次以兖<lb/>
　而終于雍職方氏則始于揚次以荆而終于并者盖<lb/>
　禹貢言治水之序職方言逺近之序也序治水自下<lb/>
　而上序王化先逺而近　林氏之竒曰洪水泛濫其<lb/>
　始必相水之大𫝑順地髙下漸次導之下文所紀導<lb/>
<pb n="20b"/>　山導水之序是也此序九州但各記一州之事及其<lb/>
　山川所在施功之曲折非謂先治一州之水既畢更<lb/>
　治一州也<lb/>
既載壺口<lb/>
　蔡傳經始治之曰載漢地理志壺口在河東北屈縣<lb/>
　<hi>春秋晉屈邑今平陽府吉州大寧縣</hi>東南一統志壺口山在吉州西七<lb/>
　十里金氏履祥曰冀雍之交夾河而南皆山也壺口<lb/>
　乃受河之口龍門則河南出之門也愚按河自積石<lb/>
<pb n="21a"/>　北行出塞外阻隂山乃折而東行凡二千里又折而<lb/>
　南下壺口當其衝<hi>鄭曉曰壺口在梁岐二山之南正河流北來南注處</hi>禹治冀<lb/>
　州之水經始于壺口然必先導碣石九河以逹其入<lb/>
　海之路下流既疏則上壅自殺是故龍門可鑿伊闕<lb/>
　可排也孔傳既載連冀州讀云先施貢賦役載于書<lb/>
　蔡傳始連壺口讀云經始壺口以殺河𫝑盖本朱子<lb/>
治梁及岐<lb/>
　蔡傳吕梁山在石州離石縣<hi>今太原府石州</hi>東北<hi>司馬彪曰在離石縣</hi>
<pb n="21b"/>　<hi>西山西通志在石州東北一百里俗名殺積山接交城縣界</hi>水經注河水自楨陵<lb/>
　縣<hi>漢志屬雲中郡北去雲中城一百二十里</hi>南流逕鴈門郡治又經西河<lb/>
　<hi>今汾州府</hi>歴吕梁山而為吕梁洪吕梁巨石崇竦河流盪<lb/>
　激昔吕梁未闢河出孟門之上<hi>孟門山即龍門之上口在今石州西</hi>盖<lb/>
　大禹所鑿以通河也蔡傳狐岐山在汾州介休縣<hi>今汾</hi>
　<hi>州府介休縣通志在汾州孝義縣西八十里一名薛頡山</hi>水經注勝水出西狐岐<lb/>
　之山<hi>山海經狐岐之山勝水出焉</hi>東逕六壁城南魏朝舊置六壁<lb/>
　于其下防離石諸胡因為大鎮後置西河郡焉蔡傳<lb/>
<pb n="22a"/>　二山實古河逕之險阨治之所以開河道也先儒謂<lb/>
　雍州梁岐非是<hi>正義梁山在左馮翊夏陽縣西北岐山在右扶風美陽縣西北夏陽今西</hi>
　<hi>安府韓城縣美陽今鳯翔府扶風縣蔡困學紀聞治梁及岐晁氏謂冀州之吕梁狐岐山  氏集傳從之</hi>
　愚按雍州梁岐在河西此在河東梁山之見于經者<lb/>
　不一弈弈梁山韓侯受命今韓城縣之梁山也太王<lb/>
　踰梁山今岐山縣之梁山也春秋成五年梁山崩壅<lb/>
　河三日不流杜預註在馮翊夏陽此即韓城梁山春<lb/>
　秋時屬秦晉之界晉為覇主故得望而祭之傳所謂<lb/>
<pb n="22b"/>　晉望是也蔡傳引以證此之吕梁山恐未合黄度謂<lb/>
　禹貢冀界逾河自梁至岐包漢三輔于其中若然則<lb/>
　禹貢可不立雍州且龍門之河何以謂之西河耶此<lb/>
　盖因傳疏而誤耳　陳氏大猷曰魏志梁山北有龍<lb/>
　門禹所鑿河莫險于龍門吕梁疏闢疑就狹處鑿而<lb/>
　廣之未必如賈讓所謂墮斷天地之性也　茅瑞徴<lb/>
　曰壺口在冀西南河下流梁岐在冀西北河上流壺<lb/>
　口疏鑿寛廣下流既通二山始可施功又曰壺口孟<lb/>
<pb n="23a"/>　門之東山也梁山龍門之南山也禹于壺口之西闢<lb/>
　孟門而始事于壺口于梁山之北闢龍門而終事于<lb/>
　梁山　吕氏祖謙曰孟子謂禹行其所無事如鑿龍<lb/>
　門析底柱闢伊闕豈無事哉鑿所當鑿不憚難而止<lb/>
　乃是行所無事也若避難趨易而謂行無事可乎　金<lb/>
　氏履祥曰凡山言治者或水道之衝有疏闢之功或<lb/>
　表山以該水土也言藝者剪其蓊鬰與民種藝傳所<lb/>
　謂以啟山林也言旅者祭之以為其州之鎮望記所<lb/>
<pb n="23b"/>　謂取材出雲為雨者也<lb/>
既修太原至于岳陽<hi>岳漢書作嶽</hi>
　孔傳髙平曰太原今以為郡名<hi>正義釋地云廣平曰原髙平曰陸孔以太</hi>
　<hi>原地髙故言髙平按今太原府太原縣漢太原郡治金氏曰太原亦險阻但榆次與平定諸處為髙平</hi>
　即春秋晉陽岳太岳霍山也漢地理志河東彘縣東<lb/>
　<hi>彘周厲王所奔</hi>有霍太山<hi>一統志霍山在平陽府霍州東南三十里接趙城界為中鎮</hi>蔡<lb/>
　傳太岳在太原西南山南曰陽<hi>程大昌云陽日也日出天東凡山南水北</hi>
　<hi>皆先受照故山以南為陽水以北為陽</hi>今岳陽縣地<hi>今平陽府岳陽縣按岳陽謂霍太山</hi>
<pb n="24a"/>　<hi>之陽其地所包者廣蔡專指岳陽縣言之非是</hi>堯所都揚雄冀州箴岳陽是<lb/>
　都是也汾水出太原經太岳東入于河此則導汾水<lb/>
　也愚按今河北多有鯀隄太原岳陽帝都所在鯀必<lb/>
　極意崇防禹因其舊而修之成先績也然不以此為<lb/>
　始事者盖必河道通而汾水之來始有可受禹急于<lb/>
　河之大鯀急于河之小此成功所以殊爾　漢地理<lb/>
　志汾水出太原郡汾陽縣<hi>今太原府治陽曲縣</hi>北山西南至河<lb/>
　東汾隂縣<hi>今平陽府滎河縣</hi>入河過郡二<hi>太原河東</hi>行千三百四<lb/>
<pb n="24b"/>　十里水經汾水出太原汾陽縣北管涔山<hi>山海經管涔之山汾</hi>
　<hi>水出焉西流注于河管涔山在今静樂縣</hi>西至汾隂縣北西注于河<hi>按汾水入</hi>
　<hi>河在龍門口故山海經水經注俱作西注蔡傳東入于河疑誤</hi>鄭樵曰汾水出忻州<lb/>
　歴太原汾晉絳蒲等州愚按汾源出靜樂天池經趙<lb/>
　城洪洞襄陵絳州稷山滎河界智伯謂汾水可浸平<lb/>
　陽宋取北漢亦壅汾水灌太原是汾水為河東害甚<lb/>
　大禹治之自不容緩豈獨以帝都所在哉　茅瑞徴<lb/>
　曰凡言既者皆據成功創造曰治沿緒曰修道里附<lb/>
<pb n="25a"/>　近曰及有所包曰至皆書法<lb/>
覃懐厎績至于衡漳<hi>漳漢書作章</hi>
　孔傳覃懐近河地名漢地理志河内郡有懐縣在河<lb/>
　之北<hi>今懐慶府河内等縣地</hi>曾氏曰覃懐平地在孟津之東太<lb/>
　行之西淶水出其西淇水出其東<hi>淶水水經作拒馬河出代郡廣昌縣</hi>
　<hi>淶山東至東平舒入海地理志東南至涿郡容城入河淇水一名清水水經注出林慮縣西大號山東至</hi>
　<hi>黎陽界南入河廣昌今屬大同東平舒今順天府大城縣容城今屬保定黎陽今大名府濬縣</hi>懐襄<lb/>
　之時平地致功為難故曰厎績金氏履祥曰太行為<lb/>
<pb n="25b"/>　河北脊其山脊諸山皆山險至太行山盡地始平廣<lb/>
　田皆腴美俗稱小江南古覃懐也漢地理志濁漳水<lb/>
　出上黨長子縣<hi>今屬路安府</hi>鹿谷山<hi>御覽註漳水出鹿谷山與𤼵鳩山連麓而</hi>
　<hi>在南</hi>東至魏郡鄴縣<hi>今彰徳府臨漳縣</hi>合清漳清漳水出上黨<lb/>
　沾縣<hi>今太原府樂平縣</hi>大黽谷<hi>一統志出樂平縣沾嶺</hi>東北至渤海郡<lb/>
　阜城縣<hi>今屬河間府縣有胡盧河即古衡漳别名</hi>入大河過郡五<hi>考水經漳水經</hi>
　<hi>上黨魏郡廣平信都河間渤海凡六郡</hi>行千六百八十里水經濁漳水<lb/>
　出長子縣𤼵鳩山<hi>山海經𤼵鳩之山漳水出焉</hi>東北過東平舒縣<lb/>
<pb n="26a"/>　南東入海清漳水出沾縣西北少山<hi>山海經𤼵鳩東北百二十里曰</hi>
　<hi>少山清漳水出焉</hi>大黽谷東至武安<hi>今屬彰徳府</hi>入濁漳<hi>酈注漳水于武</hi>
　<hi>安縣東清水自渉縣東南來注之謂交漳口渉縣今屬彰徳</hi>沈括曰水清濁相糅<lb/>
　為漳漳者文也别也二漳合于上黨包如螮蝀數十<lb/>
　里方溷如圭璋之合正義衡古横字漳水横流入河<lb/>
　故曰横漳漳在懐北五百餘里曾氏曰地形東西為<lb/>
　横南北為從河自大伾北流漳水東注之則河從而<lb/>
　漳横矣<hi>應劭曰漳水出斥漳縣治北入河其國斥鹵故曰斥漳馬端臨曰漳水横流入河在今廣</hi>
<pb n="26b"/>　<hi>平郡西北肥鄉縣界易氏曰洺州洺水縣本漢斥漳縣地屬廣平國有衡漳故瀆俗名阿難渠按斥漳今</hi>
　<hi>廣平府威縣隋洺水阿難渠是魏将阿難所導以利衡漳者見水經注</hi>茅瑞徴曰衡漳<lb/>
　蒙厎績之文盖指旁地言　蔡傳桑欽<hi>漢江南人著水經</hi>以<lb/>
　二漳合流歸海唐人亦言漳水能獨逹于海請以為<lb/>
　瀆而不云入河者盖禹之導河自洚水大陸至碣石<lb/>
　入海本隨西山<hi>杜佑曰西山即太行恒山</hi>下東北去周定王五年<lb/>
　河徙砱礫<hi>音伶厯</hi>則漸遷而東漢初漳猶入河其後河<lb/>
　日東取漳水益逺至欽時河自大伾而下已非故道<lb/>
<pb n="27a"/>　而漳自入海矣　愚按今二漳合流彰徳之林縣經<lb/>
　安陽磁州臨漳<hi>俱屬彰徳</hi>至東昌府館陶界入衛河<hi>衛河在館</hi>
　<hi>陶縣西一里漢名屯氏河隋疏為永濟渠亦曰御河  萬厯初漳水北徙入曲周釜陽河而舒流遂絶</hi>
　自地理志云洚水𤼵源屯留下亂漳津<hi>水經漳水東北過鉅鹿縣</hi>
　<hi>東酈注漳水又北洚瀆出焉即枯洚鉅鹿今屬順徳府</hi>故張洎謂洚水即濁漳<lb/>
　而酈道元又謂徒駭瀆連洚漳<hi>按水經漳水至阜城縣北與滹沱河㑹班</hi>
　<hi>固誤以徒駭河即滹沱河故此云徒駭瀆連洚漳也</hi>今故渠湮徙不可復究至<lb/>
　闞駰以潞水即漳水考潞水在潞城縣東微子城𤼵<lb/>
<pb n="27b"/>　源西流合濁漳則潞與漳其非一水明矣愚按魏襄<lb/>
　王時史起為鄴令引漳水灌鄴而河内以饒夫起能<lb/>
　用漳以富魏不過師周公溝防蓄洩之法耳嗣後鄭<lb/>
　國導涇水而谷口興禾黍之謡鄭當時通渭渠而闗<lb/>
　中足溉灌之利又地志所載南海有海浦官江夏有<lb/>
　雲夢官溝洫志言汝南九江諸郡可引淮朔方酒泉<lb/>
　諸郡可引河夫水政無不修則地力無不舉豈獨一<lb/>
　漳水為可用哉<lb/>
<pb n="28a"/>厥土惟白壤<lb/>
　孔傳無塊曰壤<hi>説文壤軟土也</hi>正義九章筭術穿地四為壤<lb/>
　五壤為息土則壤是土和緩之名陳氏大猷曰水去<lb/>
　而後土性復色質辨始可興地利定賦法夏氏曰周<lb/>
　官大司徒辨十有二壤之物而知其種以教稼穡樹<lb/>
　藝以土均之法辨五物九等制天下之地征則教民<lb/>
　樹藝與因地制貢固不可不先于辨土白以辨其色<lb/>
　壤以辨其性也<hi>周禮草人掌土化之法以物地凡糞種騂剛用牛赤緹用羊墳壤用麋渴</hi>
<pb n="28b"/>　<hi>澤用鹿醎瀉用貆勃壤用狐埴壚用豕疆㯺用蕡輕爂用犬㯺音檻爂音浮</hi>曾氏曰冀州<lb/>
　之土豈盡白壤土㑹之法從其多者論也<hi>周禮以土㑹之法辨</hi>
　<hi>五地之物生五地謂山林川澤丘陵墳衍原隰</hi>茅瑞徴曰九州言厥土而總<lb/>
　結以庶土庶土則凡土皆在内禹貢未嘗有穀土之<lb/>
　説桑土則于兖州特言之<lb/>
厥賦惟上上錯厥田惟中中<lb/>
　蔡傳賦田所出穀米兵車之𩔖<hi>魏了翁曰上頒其式曰賦下以供上曰貢</hi>
　<hi>賦通人力所出貢止是地所産</hi>孔傳上上第一等錯雜也雜出第二<lb/>
<pb n="29a"/>　等中中第五等正義髙下肥瘠共相參對<hi>通九州言之</hi>以<lb/>
　為九等又云多者為正少者為錯冀州言上上錯者<lb/>
　少在正下故先言上上而後言錯豫州言錯上中者<lb/>
　少在正上故先言錯而後言上中上言厥土此言厥<lb/>
　田者鄭𤣥云地能吐生萬物曰土據人功作力所得<lb/>
　則為田也朱子曰賦入既有常數而又間出他等者<lb/>
　嵗有豐凶不能皆如其常故有錯法以通之然則夏<lb/>
　法亦未嘗不通也而孟子以為不善者雖間有通融<lb/>
<pb n="29b"/>　不若商周之全通于民也林氏之竒曰冀州先賦後<lb/>
　田者冀王畿之地天子所自治并與塲圃園田漆林<lb/>
　之𩔖而征之<hi>徐常吉曰今山西未嘗産漆林説失考</hi>如周官載師所掌<lb/>
　賦非盡出于田也故以賦屬于厥土之下餘州皆田<lb/>
　之賦也故先田而後賦　正義冀州甸服為天子治<lb/>
　田入穀故不獻貢篚差異于餘州陸樹聲曰禹貢九<lb/>
　州曰貢者八曰篚者三曰包者二匭者一而冀州獨<lb/>
　無之盖畿内之地其物之所有皆屬于王則虞衡澤<lb/>
<pb n="30a"/>　虞牧人罟人掌之何貢之為周官以九貢致邦國之<lb/>
　用用于諸侯而王畿之内則太宰掌其九職九賦而<lb/>
　已亦未嘗言貢也<hi>按穀米兵車之賦常賦也周禮之九賦又不在常賦之數</hi>　孔<lb/>
　氏頴逹曰禹貢之貢與周禮太宰九貢不殊但周禮<lb/>
　分之為九耳其賦與周禮九賦全異彼賦謂口率出<lb/>
　錢<hi>按古民無賦筭口錢貢禹謂起自武帝鄭樵謂起自秦孝公疏似誤</hi>楊慎曰劉貺云<lb/>
　井牧始于黄帝左傳謂井衍沃牧臯隰也井即助法<lb/>
　牧即貢法孟子云五十而貢考夏小正三農服于公<lb/>
<pb n="30b"/>　田由此觀之雖夏亦助也井田黄帝良法不應自禹<lb/>
　廢之或洪水方割未遑復舊姑從民宜如禹貢所稱<lb/>
　有天下之後又重定其制衍沃則井之臯隰則牧之<lb/>
　未可知也<lb/>
　賦出于田而九州之田與賦不並等者何哉冀豫沃<lb/>
　衍之區荆揚魚鹽之海他物所出利倍于田所以田<lb/>
　輕而賦重也青徐土狹民瘠雍梁地險患多田土之<lb/>
　外雜出不厚所以田重而賦輕也至夏商周取民皆<lb/>
<pb n="31a"/>　什一而授田多寡不同羅泌謂禹時沉菑未逺人功<lb/>
　未盡修而可耕之地尚少故家授五十沿歴夏商人<lb/>
　力寖廣疆土益闢是故商七十而周則百其言固然<lb/>
　要以古之百畆非今之百畆也周制六尺為歩步百<lb/>
　為畆自秦至今皆二百四十歩而一畆<hi>顧野王云秦孝公以二百</hi>
　<hi>三十歩為畆</hi>周尺當宋尺八寸四分當今營造尺八寸織<lb/>
　造尺六寸四分則周人百畆為今二十二畝有竒耳夏<lb/>
　田視周之半者亦以尺度代更非田有多寡也夏十<lb/>
<pb n="31b"/>　寸為尺周八寸為尺<hi>蔡邕獨斷云夏十寸為尺殷九寸為尺周八寸為尺</hi>若<lb/>
　亦以六尺為歩百歩為畆則夏之五十畆當今田二<lb/>
　十四畆有竒視周田畧等矣夫務廣地者荒數口之<lb/>
　家治田五十畆必至鹵莽多至百畆必至蕪棄古聖<lb/>
　王之厚民也躬教之稼敬授之時使之繁碩頴栗少<lb/>
　田之入當多田之收故田野治而民用足夏后氏之<lb/>
　五十殷七十周百畆政限制之使不得廣種而鮮收<lb/>
　也且井田之制世業世禄相傳已久溝凃經界為力<lb/>
<pb n="32a"/>　甚難三代革命若皆一一更張不太煩擾乎度其時<lb/>
　不過更易尺度以為一代之典曰五十曰百止易其<lb/>
　名數不易其封植亦畧舉成數言之耳<hi>董穀曰古百歩為畆以今</hi>
　<hi>弓准之一畆當今四分强耳后稷為田一畆三畎廣尺深尺是横過一弓直長一百弓也古一夫百畆當</hi>
　<hi>今四十一畆播種之區一畆三畎通計百畆三十丈濶六十丈長</hi>　漢制三十税一<lb/>
　似甚輕然田賦之外有口賦<hi>民年三嵗出口錢二十至十四而止</hi>有筭<lb/>
　賦<hi>十五嵗出筭錢百二十至五十六而止</hi>武帝征伐四夷又増口為二<lb/>
　十三而更賦代錢月二千已非文景之舊矣唐因口<lb/>
<pb n="32b"/>　分世業<hi>唐制人授田一頃八十畆為口分三十畆為世業</hi>為租庸調之法<hi>受田</hi>
　<hi>者丁嵗輸粟二斛稻三斛謂之租隨鄉所出嵗輸絹二疋綾絁二丈綿三兩麻三斤非𧖟鄉則輸銀十四</hi>
　<hi>兩謂之調毎丁嵗役二十日不役者日折絹三尺謂之庸</hi>以人丁為本開元以後<lb/>
　户籍散亂田畆賣易楊炎遂作兩税<hi>夏輸無過六月秋輸無過十一</hi>
　<hi>月</hi>　鄭介夫曰自古天下之田無不屬官先王使貧<lb/>
　富强弱無以相過各有其田得以自耕故天下無甚<lb/>
　貧甚富之民至成周時其法大備畫地為井八鳩五<lb/>
　規二牧九夫以等其髙下溝洫畎澮川凃畛徑以立<lb/>
<pb n="33a"/>　其隄防疆井既定無得侵奪商鞅開阡陌<hi>開者廢壊之</hi>乃<lb/>
　有豪强兼并之患然未明以田與民也官不得治民<lb/>
　乃自占為業耳迄于漢亡兵燹之餘人稀土曠天下<lb/>
　之田既不在官亦不終在民但隨力所能至而耕之<lb/>
　元魏行均田稍近古唐因而損益之為法雖善然令<lb/>
　民得賣其口分永業始有券信日漸一日公田盡變<lb/>
　為私田而井田永不可復矣蘇氏轍曰唐制授民田<lb/>
　有口分永業皆取之于官斂民財有租庸調皆計之<lb/>
<pb n="33b"/>　于口其後變為兩税户無主客以見居為簿人無丁<lb/>
　中以貧富為差田之在民其漸由此貿易之際不復<lb/>
　可知貧者急于售田則税多而田少富者利于避役<lb/>
　則税少而田多僥倖一興税役皆弊馬端臨曰隨田<lb/>
　之在民者税之而不復問其多寡始于商鞅隨民之<lb/>
　有田者税之而不復視其中下始于楊炎井田之良<lb/>
　法壊于鞅租庸調之良法壊于炎二人之事君子羞<lb/>
　稱而後之為國者莫不一遵其法一或變之則反至<lb/>
<pb n="34a"/>　于煩擾無稽國與民俱病則古今異宜故也又曰禹<lb/>
　貢甸服有米粟之輸而餘四服皆無之説者謂王畿<lb/>
　之外八州皆以田賦當供者市易貢物故不輸粟然<lb/>
　則土貢即租税也<hi>王樵曰諸侯食其税于國則税名為禄納其賦于王則賦名為貢</hi>
　漢唐以來任土作貢著之令甲猶曰當其租入然季<lb/>
　世苛賦徃徃租自租而貢自貢矣丘濬曰三代貢助<lb/>
　徹只是視田而賦之未有尸口之賦夫定税以丁稽<lb/>
　考為難定税以畆檢覈為易兩税以資産為宗未必<lb/>
<pb n="34b"/>　全非也但立法之初謂兩税外毫無科率兵興費廣<lb/>
　不能不于税外别有徴求國初稽古定制以天下之<lb/>
　墾田定天下之賦税因其地宜為等則夏税秋糧嵗<lb/>
　有定額惟逐户編為里甲十年一輪差其法一定而<lb/>
　可守<hi>今制為賦者二夏曰税秋曰糧此用楊炎之兩税為役者三曰里甲曰均徭曰雜泛而又有銀</hi>
　<hi>與力之不同盖兼用宋人差雇之法</hi>
恒衛既從大陸既作<lb/>
　漢地理志恒水出常山上曲陽縣<hi>今真定府定州曲陽縣</hi>恒山<lb/>
<pb n="35a"/>　北谷<hi>寰宇記大茂山在真定縣西南界即恒山别名禹貢恒水所出</hi>東入<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>水<hi>水經/<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>水</hi>
　<hi>出代郡靈丘縣髙氏山東南過上曲陽縣北恒水西來注之又東北入易水地理志東至渤海文安入大</hi>
　<hi>河按酈注<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>水即温夷水朱謀瑋云當作嘔夷見周禮一統志嘔夷水出大同府靈丘縣西北髙氏山今</hi>
　<hi>名唐河</hi>薛氏肇明曰恒水入<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>水至瀛州髙陽縣<hi>今屬保定</hi>
　<hi>府</hi>入易水<hi>水經注易水出涿郡故安縣閻鄉西山東入濡水出北新城北合滱水東過束州縣</hi>
　<hi>南東入于海故安今保定府易州北新城漢志屬中山國束州今河間縣地</hi>晁氏説之曰<lb/>
　今恒水西南流至真定府行唐縣東流入滋水<hi>地理志滋</hi>
　<hi>水出常山南行唐縣牛飲山白陸谷東至鉅鹿新市縣入滹沱水一統志滋河在真定府城北三十里</hi>
<pb n="35b"/>　又南流入衡水非古逕矣漢地理志衛水出常山郡<lb/>
　靈夀縣<hi>今屬真定府</hi>東北東入滹沱河<hi>地理志滹沱河自代郡鹵城至渤海</hi>
　<hi>文安入海按滹沱河出太原府繁畤縣泰戲山下經靈夀平山晉州深州衛水武邑至直沽入海班固謂</hi>
　<hi>即九河之徒駭大誤</hi>薛氏肇明曰衛水合滹沱河過信安軍入<lb/>
　易水<hi>真定府志衛水在靈夀縣東北十里俗呼雷溝河</hi>爾雅十藪晉有大陸<lb/>
　漢地理志在鉅鹿郡鉅鹿縣<hi>今屬順徳府</hi>北杜佑曰大陸<lb/>
　澤在鉅鹿饒陽縣界<hi>唐志鉅鹿縣屬邢州饒陽縣屬深州</hi>蔡傳孫炎曰<lb/>
　大陸鉅鹿北廣阿澤河所經也程氏曰鉅鹿去古河<lb/>
<pb n="36a"/>　絶逺河未嘗經邢以行鉅鹿之廣阿非是按爾雅髙<lb/>
　平曰陸大陸者四無山阜曠然平地盖禹河自澶相<lb/>
　以北皆行西山之麓及其已過信洚<hi>漢志冀州信都縣有洚水故曰</hi>
　<hi>信洚詳導河</hi>之北則西山𫝑斷曠然四平以此地謂之大<lb/>
　陸乃與下文北至大陸合故隋改趙之昭慶以為大<lb/>
　陸縣<hi>一統志趙州隆平縣本漢廣阿縣隋改大陸縣</hi>唐又割鹿城置陸澤縣<lb/>
　<hi>唐志陸澤縣屬深州</hi>皆疑鉅鹿之大陸不與河應而求之向北<lb/>
　之地杜佑李吉甫以邢趙深三州<hi>邢州今順徳府地趙深二州今屬真</hi>
<pb n="36b"/>　<hi>定府</hi>為大陸者得之徐常吉曰導河北過洚水至于大<lb/>
　陸漢志冀州信都有洚水夫既過冀州信都則已越<lb/>
　邢趙而之北矣又安得求大陸于二州之境耶繼之<lb/>
　曰又北播為九河九河既在滄景間則大陸當求之<lb/>
　于冀之下滄之上以深州當之可耳隋人改大陸縣<lb/>
　安知非屬附㑹<hi>正義春秋傳魏獻子田于大陸焚焉還卒于寗杜氏以為汲郡修武縣吳</hi>
　<hi>澤寗即修武也與此大陸異所而同名</hi>蘇傳二水已復故道則大陸之<lb/>
　地可耕作蔡傳恒衛水小而地逺大陸地平而近河<lb/>
<pb n="37a"/>　故其成功在田賦之後　茅瑞徴曰記此于田賦後<lb/>
　可得帝王經畫畿輔之深意是時京師既無輓漕嵗<lb/>
　入不過千里使野多曠土何以佐經費又賦額最重<lb/>
　寧忍厲民取盈如覃懐大陸一帶彌望沃野皆堪耕<lb/>
　作而洪水初退之時因之樹藝其收必倍故記之以<lb/>
　見力穡為天下倡亦以實京師而壯根本也連言衡<lb/>
　漳恒衛者大河之旁其地最苦崩嚙横决得一二支<lb/>
　水疏引穿渠以便灌溉尤于耕作為易禹不云乎濬<lb/>
<pb n="37b"/>　畎澮距川此又記衡漳恒衛之㫖也　愚按恒衛二<lb/>
　水水經不載郡志亦畧班志稱衛水出靈夀入滹沱<lb/>
　今衛河合淇漳諸水過臨漳分為二其一北流至武<lb/>
　邑<hi>屬真定府</hi>合滹沱其一東流經大名臨清至直沽<hi>在順天府</hi>
　<hi>武清縣</hi>㑹白河入海<hi>𡊮黄曰白河源出口外白石塘嶺經宻雲順義通州至衛河入海</hi>
　茅瑞徴疑即經所云衛水然考衛河即漢屯氏河出<lb/>
　衛輝府輝縣之蘇門山與衛水源𣲖各别未可强合<lb/>
　而為一也又考各志束鹿縣<hi>屬保定府</hi>在晉深二州間本<lb/>
<pb n="38a"/>　大陸地隆平縣<hi>屬真定府</hi>在趙州東南百里亦大陸地又<lb/>
　寧晉縣<hi>屬真定府</hi>東南十里有大陸城雖與禹貢大陸未<lb/>
　必悉合然漳水滹沱環之其地皆沃衍可耕<lb/>
島夷皮服<hi>島漢書作鳥</hi>
　孔傳海曲謂之島<hi>釋名海中可居曰島</hi>王肅曰島夷東北邊夷<lb/>
　説文東北夷曰薉貉<hi>顔師古曰貉在東北方三韓之屬按三韓馬韓卞韓辰韓也今</hi>
　<hi>朝鮮地本遼東外徼</hi>皮服即爾雅所謂東北方之文皮林氏之<lb/>
　竒曰諸夷不責其必貢欲效誠亦不拒也如卉服織<lb/>
<pb n="38b"/>　皮之𩔖<lb/>
夾右碣石入于河<lb/>
　漢地理志碣石在北平郡驪城縣<hi>今永平府撫寧縣</hi>西南水<lb/>
　經注驪城枕海當山巔有大石如柱形立巨海中世<lb/>
　名天橋柱漢武嘗登之以望海韋昭<hi>三國吳人</hi>指為碣石<lb/>
　也<hi>山海經碣石之山繩水出焉而東流注于河韋昭曰碣石舊在河口海濵後水溢漸淪入海遂去岸</hi>
　<hi>五百里按杜佑謂碣石在漢樂浪郡遂城縣東截遼水而入髙麗禹貢右碣石在平州南三十里則髙麗</hi>
　<hi>中為左碣石也考漢志遂城無碣石且夾右二字相連佑謬</hi>蘇傳河自碣石山南<lb/>
<pb n="39a"/>　渤海之北入海<hi>正義導河入于海傳云入于渤海渤海郡當以此海為名訃渤海北距碣</hi>
　<hi>石五百餘里漢渤海郡今河間府滄州</hi>夾挾也自海入河逆流而西右<lb/>
　顧碣石如在挾掖𡊮黄曰碣石在今撫寧縣西南海<lb/>
　中<hi>永平府志碣石在昌黎縣西北二十里</hi>離岸三十里盖古滄州與平<lb/>
　州相對自滄州望之則離岸五百里自平州言之止<lb/>
　三十里耳北邊貢賦之來在五百里之海内行舟則<lb/>
　碣石政在其右蔡傳謂離岸五百里應止據滄州志<lb/>
　而言又謂遼濡滹易之水皆中髙不與河通<hi>此引程氏説</hi>
<pb n="39b"/>　亦誤濡易滹沱諸水去帝都近縱使入河亦不由行<lb/>
　遼水又在塞外安得由之<hi>水經濡水出涿郡故安縣西北獨山東合易水注拒</hi>
　<hi>馬水遼水出塞外衛臯山東南至遼東安布縣入海</hi>朱子曰冀州三面距河其<lb/>
　建都實取轉運之利朝㑹之便故九州之終皆言逹<lb/>
　河以紀入都之道冀帝都亦曰入河者為北境絶逺<lb/>
　者言之明海道亦可至也<hi>按註疏以入于河作禹還都白帝説大誤朱蔡始正</hi>
　<hi>之</hi>　鄭曉曰碣石當河入海之衝自河旁地淪海碣<lb/>
　石遂去岸五百里其地今為遼東西南小海<hi>漢王横所言大</hi>
<pb n="40a"/>　<hi>風海溢西南浸數百里即今小海辨詳青州</hi>其西即冀河入海故道山海<lb/>
　闗至薊州豐潤一帶是也未有小海時遼東亦不屬<lb/>
　兖者盖必入山海闗從永平薊州方至兖逺矣若屬<lb/>
　青州片帆可逹故唐虞時遼東屬青遼西屬冀韓邦<lb/>
　竒曰今永平府撫寧縣西南即昌黎縣有山穹窿似<lb/>
　冢山頂有石特起如柱此碣石也離海三十里又曰<lb/>
　東海至永平府南𤼵出一洋東西百餘里河從此洋<lb/>
　之西自北注之此洋正逆河也碣石在右轉屈之間<lb/>
<pb n="40b"/>　碣石在海洋北洋濶五百餘里自洋南逺望如在海<lb/>
　中實未淪入于海也<hi>按此與韋昭説不同然碣石淪海實不可信今一統志亦云離</hi>
　<hi>海三十里則非在海中明矣</hi>徐常吉曰孔頴逹疑渤海北距驪城<lb/>
　五百餘里河入海處逺在驪城碣石之南其言近似<lb/>
　而未得其要今觀禹貢所謂至于碣石入于海則自<lb/>
　言導山而非言導水導河但言同為逆河入于海而<lb/>
　初不言碣石後世相沿以為河自碣石入海者誤也<lb/>
　河自在渤海静海<hi>静海宋縣今屬河間</hi>之間入海想在今衛河<lb/>
<pb n="41a"/>　入海之處今京師以東地静海一帶為下轉而之北<lb/>
　為永平昌黎則地勢漸髙陵谷易遷而地形不改禹<lb/>
　時之地當亦不異于今則河水决無由驪城入海之<lb/>
　理也夫所謂夾右碣石入于河者海水漫漶入河之<lb/>
　道難認碣石髙峙其右由海入河望之如在右腋此<lb/>
　史曲寫其由海入河之形而非謂河自碣石入海也<lb/>
　程尚書大昌雖有辨而亦糾結于諸家之説其他勦<lb/>
　説雷同則又不足道矣<hi>按此與朱蔡説不同然極有理</hi>　今碣石在<lb/>
<pb n="41b"/>　山海闗<hi>闗在撫寧其北為山其南為海</hi>山自居庸而東其勢漸南海<lb/>
　自直沽而東其勢漸北轉入遼境金復州南岸即登<lb/>
　萊二府界也秦始皇起黄腄<hi>地理志黄縣腄縣屬東萊</hi>瑯琊負海<lb/>
　之粟轉輸北河<hi>在朔方</hi>唐時亦通海運于此杜甫詩雲<lb/>
　帆轉遼海秔稻來東吳此其證也明初山東之賦浮<lb/>
　海給遼今山海城泊舟遺址猶存而運道久廢不復<lb/>
　講矣<hi>遼東盖州衛有梁房闗海運舟由此入遼河金州衛有旅順闗海運舟由此登岸</hi>　又<lb/>
　曰王畿不制貢碣右與島夷連書此即島夷入貢之<lb/>
<pb n="42a"/>　道也<hi>鄭端簡主此説</hi>夫帝王之制中外限山截海各分疆域<lb/>
　三代之時北狄憑陵而肅慎入貢楛砮亦以隔在遼<lb/>
　海之外内地夷險無由習知其制之亦易也後世三<lb/>
　韓來助梟騎<hi>漢髙祖</hi>始資其力矣鮮卑易種遼西<hi>晉武帝</hi>
　始弛其防矣資其力則彼之求難厭弛其防則我之<lb/>
　情易得久而伺隙乗便禍亂遂深乃知島夷制貢紆<lb/>
　道海曲既使就我戎索又不使狃我井疆其為中國<lb/>
　慮豈不至深逺哉<lb/>
<pb n="42b"/>　鄭曉曰冀州河水盤旋而繞其三面<hi>鄭樵曰自河南徙懐慶以下穿</hi>
　<hi>豫入徐僅繞冀州西南之半</hi>羣山拱抱而析為數支禹之治水始<lb/>
　于西北壺口梁岐遂至太原而南盡岳陽諸山皆列<lb/>
　峙于大河之東與雍州隔境自此而又東則有覃懐<lb/>
　衡漳盖平曠之區非山麓之阻大抵與豫州對境若<lb/>
　恒衛大陸又皆直在帝都之東境而與兖州接壤矣<lb/>
　宋時自雄州<hi>今保定府雄縣</hi>東際于海多積水遼人患之不<lb/>
　敢由此入㓂盖宋失燕薊以内地為邊故恃塘濼以<lb/>
<pb n="43a"/>　限戎馬亦因以溉田而積穀元泰定中虞集言京師<lb/>
　之東瀕海數千里北極遼海南濵青齊萑葦之塲也<lb/>
　海潮日至淤為沃壤請用浙人法築塘捍水為田<hi>丘文</hi>
　<hi>莊以潞白諸水于直沽直瀉入海灌溉不多欲于沿海諸處依禹貢逆河法截斷河流築長隄以攔鹹水</hi>
　<hi>之入疏溝㑹以導淡水之來此即虞伯生遺意</hi>聽富民欲得官者合其衆分<lb/>
　授以地能以萬人耕者授以萬人之田為萬夫長千<lb/>
　夫百夫亦如之三年視其成以地之髙下定額以次<lb/>
　漸征之五年有蓄積命以官就所儲給之禄十年不<lb/>
<pb n="43b"/>　廢得世襲如軍官之法則東海民兵數萬可以近衛<lb/>
　京師外禦島夷逺寛東南民力順帝時托克托以京畿<lb/>
　近水地西自西山南自保定河間北抵檀順東及遷<lb/>
　民鎮若募江南人耕種嵗入必多不煩海運明徐貞<lb/>
　明言京都輔郡皆負山控海負山則泉深而土澤控<lb/>
　海則潮淤而壤沃諸州邑泉從地湧一决即通皆可<lb/>
　田其言十四利甚悉今北方但地平廣有水泉可引<lb/>
　處皆堪種稻周官設稻人掌稼下地盖為此也况在<lb/>
<pb n="44a"/>　甸服之内治農尤根本重務昔北齊稽曄曾開幽州<lb/>
　督亢舊陂<hi>在今涿州</hi>嵗收稻粟數十萬石誠得若人而任<lb/>
　之因水陸之便建阡陌濬溝渠廣灌溉數年之後地<lb/>
　無遺利豈至以西北之人全仰食于東南哉<hi>輯諸家説</hi>
　<lb/>
　<lb/>
　<lb/>
　<lb/>
<pb n="44b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禹貢長箋卷一<lb/>
</p>

  </div>
            <div>
                <head>禹貢長箋卷二</head>
    <p>
<pb n="1a"/>欽定四庫全書<lb/>
　禹貢長箋卷二　　　　　　吳江朱鶴齡撰<lb/>
濟河惟兖州<hi>濟漢書作泲兖史記作沇沇即兖</hi>
　爾雅濟河間曰兖州<hi>郭璞註自可東至濟</hi>釋名兖州取沇水為<lb/>
　名孔傳東南據濟西北距河正義據謂跨之距至也<lb/>
　濟河之間相去路近兖州之境跨濟而過東南越濟<lb/>
　水西北至東河也<hi>鄭曉曰注言至者正至其處據者過其處距者不及其處</hi>熊氏<lb/>
　禾曰兖州當河下流西距河東距濟北濵海南接徐<lb/>
<pb n="1b"/>　豫之境茅瑞徴曰濟古文作泲説文註此兖州之泲<lb/>
　即沇水也其從水從齊者地志出常山郡房子縣賛<lb/>
　皇山<hi>山在今真定府賛皇縣</hi>東至鉅鹿郡廮陶縣<hi>今真定府寧晉縣</hi>入<lb/>
　泜然水經注云二濟同名則泲之訛為濟舊矣章俊<lb/>
　卿曰黄河舊道三代以前自宋衛州之黎陽縣境折<lb/>
　而北流故北京及河北東路諸州在河之東即古兖<lb/>
　州之域自周定王時舊道湮塞秦漢以還河隄屢壊<lb/>
　乗上流之𫝑决而東下故兖州之域隔在河北而河<lb/>
<pb n="2a"/>　東之名乃移在并州　王氏炎曰漢元光中<hi>武帝</hi>河徙<lb/>
　東郡更注渤海繼决瓠子<hi>在今大名府開州西南</hi>又决魏郡之<lb/>
　館陶<hi>今館陶縣屬東昌一統志黄河故道在館陶縣西南五十里</hi>遂分為屯氏河<lb/>
　<hi>地理志屯氏河在館陶東北至渤海章武縣入海章武今河間府鹽山縣</hi>大河在西屯河<lb/>
　在東二河相並而行永光中<hi>元帝</hi>又决清河靈鳴犢口<lb/>
　<hi>地理志河水自靈縣别出為鳴犢河東北至蓚入屯氏河靈縣故城在今東昌府博平縣西北三十里鳴</hi>
　<hi>犢河在今東昌府髙唐州南三十五里孔子臨河而嘆處蓚縣今河間府景州音條</hi>分流入博<lb/>
　州<hi>今東昌府聊城縣</hi>屯河始塞後又决平原東入齊入青以<lb/>
<pb n="2b"/>　逹于海而下流遂與漯為一王莽時河遂行漯川<hi>在今</hi>
　<hi>東昌府</hi>夫河不行于大伾之北而道于相魏<hi>今大名府地</hi>之<lb/>
　南則山澤在河之濵者支川與河相貫者悉皆易位<lb/>
　而與古不合矣　愚按水經云大河故瀆北出為屯<lb/>
　氏河古時深廣與大河等故酈道元疑即禹貢洚水<lb/>
　今衛河經館陶合漳水説者謂即屯氏故道自河東<lb/>
　南流道淮入海而衛河但資百門泉水以通轉漕<lb/>
　班固配十二次自軫十二度至氐四度為夀星之次<lb/>
<pb n="3a"/>　<hi>費直起軫七度蔡邕起軫六度爾雅夀星角亢也</hi>于辰在辰鄭之分野<hi>按左傳嵗</hi>
　<hi>在星紀淫于𤣥枵梓慎以為宋鄭必飢鄭地後為韓所都故帝王世紀作韓分野然考地理志此分野當</hi>
　<hi>屬衛與宋鄭韓皆無與</hi>屬兖州<hi>廣雅北斗七星三為機機為青兖州</hi>晉天文志角<lb/>
　亢氐鄭兖州東郡入角一度東平任城山陽入角六<lb/>
　度泰山入角十二度濟北陳留入亢五度濟隂入氐<lb/>
　二度東平入氐七度<lb/>
　周職方氏河東曰兖州其山鎮曰岱山其澤藪曰大<lb/>
　野<hi>漢書作泰壄</hi>其川河泲其浸盧維<hi>鄭𤣥云盧當作雷即雷夏維當作雍即灉</hi>
<pb n="3b"/>　<hi>水顔師古云盧水在濟北盧縣鄭註非是</hi>通典兖州衛其分野兼得魏宋<lb/>
　齊秦之交秦置郡為東郡碭郡之東北境齊郡之北<lb/>
　境鉅鹿上谷二郡之東境漢地理志今東郡及魏郡<lb/>
　之黎陽河内之野王朝歌<hi>野王朝歌禹時屬冀州</hi>皆衛分衛為<lb/>
　狄滅齊桓公更封衛于河南曹楚丘<hi>二邑名詩傳曹楚丘在滑州今</hi>
　<hi>滑縣</hi>是為文公子成公徙帝丘今之濮陽是也<hi>今東昌府濮州</hi>
　濮陽本顓頊之虚故謂帝丘秦滅濮陽置東郡後漢<lb/>
　郡國志兖州刺史<hi>治昌邑今金鄉縣</hi>部郡國八陳留<hi>禹時屬豫州</hi>
<pb n="4a"/>　東郡東平<hi>故梁國景帝分為濟東國宣帝改</hi>任城<hi>章帝分東平置</hi>泰山濟北<lb/>
　<hi>分泰山置故城在今長清縣西</hi>山陽<hi>故梁景帝分置故城在今兖州府金鄉縣</hi>濟隂<hi>故梁景帝</hi>
　<hi>分置宣帝别為定陶國</hi>通考漢時為郡國九郡則東魏泰山濟<lb/>
　隂平原清河渤海千乗<hi>東漢更名樂安故城在今濟南府陽信縣一云在臨濟鎮</hi>
　國則東平唐地理志河南道<hi>採訪使冶陳留</hi>古兖州域濮為<lb/>
　大火分兖為降婁分齊棣為𤣥枵分滑為娵訾分<hi>唐河</hi>
　<hi>南道合古豫兖青徐之域内齊州通典屬青州</hi>通典唐分置十五郡古兖州<lb/>
　為河南道靈昌<hi>滑州本東郡</hi>濮城<hi>濮州</hi>濟陽<hi>濟州</hi>東平<hi>鄆州</hi>等郡<lb/>
<pb n="4b"/>　河北道魏郡<hi>魏州</hi>博平<hi>博州</hi>平原<hi>徳州</hi>樂安<hi>棣州析滄州置</hi>景城<hi>滄州</hi>
　清河<hi>貝州</hi>等郡宋史京東東路則濟南府<hi>本齊州</hi>京東西<lb/>
　路則濮州京西北路則滑州河北東路則大名<hi>本魏郡</hi>
　開徳<hi>本澶州</hi>二府滄博棣徳濵恩<hi>本貝州</hi>六州及永静軍<lb/>
　<hi>即景州</hi>河北西路則濬州<hi>本通利軍端拱初以滑州黎陽縣建通利軍屬河北路通</hi>
　<hi>考又有鄆州共州十四</hi>明一統志古兖州今山東省東昌府<hi>春秋</hi>
　<hi>齊西鄙聊攝地戰國為魏齊趙三國之境秦置東郡漢為東郡濟隂清河三郡之境魏晉屬平原國隋唐</hi>
　<hi>為博州宋為濮州其地南接濟兖北連徳景漕河所經</hi>濟南府<hi>禹貢青西兖北之地春秋戰國</hi>
<pb n="5a"/>　<hi>並屬齊秦屬齊郡漢為濟南國又為平原千乗泰山渤海四郡之境北魏隋唐並為齊州宋為興徳軍陞</hi>
　<hi>濟南府其地東有瑯琊即墨之饒西有濁河之限南有泰山北有渤海</hi>則兖青二州域<lb/>
　<hi>齊河禹城臨邑長清肥城青城陵縣泰安州新泰萊蕪徳州徳平平原武定陽信海豐樂陵商河濵州利</hi>
　<hi>津霑化蒲臺屬兖州</hi>兖州府<hi>春秋魯地秦為薛郡漢為魯國及泰山山陽郡東漢分置任城國唐</hi>
　<hi>曰兖州宋改襲慶府其地東盤瑯琊西控鉅野北走厥國南馳互鄉河齊間一都㑹</hi>則兖徐二<lb/>
　州域<hi>陽穀東阿平隂東平汶上夀張屬兖州按徐州曰東原厎平則東平恐應入徐州</hi>北直<lb/>
　𨽻大名府<hi>詳見冀州</hi>則冀兖二州域<hi>元城大名南樂清豐内黄開州長垣東明</hi>
　<hi>魏縣屬兖州</hi>河南省開封府<hi>詳見豫州</hi>則兖豫二州域<hi>延津封丘原武</hi>
<pb n="5b"/>　<hi>陽武項城屬兖州</hi>
　司馬光曰兖州境包今之河朔漢兖州界在今河陽<lb/>
　非禹貢舊境也馬端臨曰兖州舊疆介于河濟地非<lb/>
　險固風雜數國兩漢以後兖州所領郡國東境則入<lb/>
　青州西境則兼入荆河州及西晉之末為戰争之地<lb/>
　三百年間傷夷彌甚其分割不得而詳焉愚按周併<lb/>
　徐入青又分青入兖自濟以南皆屬焉則周時之兖<lb/>
　已非禹貢疆域今兖州府畧及海岱東南郡邑在徐<lb/>
<pb n="6a"/>　州域者十之七八西北郡邑在兖州域者十之二三<lb/>
　其府治實春秋及漢之魯國與秦之薛郡<lb/>
九河既道<lb/>
　孔傳河水分為九道在此州界平原以北是爾雅九<lb/>
　河徒駭一太史二焉頰三覆釜四胡蘇五簡六絜七<lb/>
　鈎盤八鬲津九李廵注徒駭禹疏九河以徒衆起故<lb/>
　曰徒駭太史禹大使徒衆通其水道故曰大史馬頰<lb/>
　河勢上廣下狹狀如馬頰也覆釜水中多渚形如覆<lb/>
<pb n="6b"/>　釜胡蘇其水下流胡下蘇流也簡大也河水大而深<lb/>
　也絜苦也言河水多山石治之苦絜鈎盤言河水曲<lb/>
　如鈎屈折如盤也鬲津河水狹小可鬲以為津也正<lb/>
　義河從大陸東畔北行而東北入海冀州東境至河<lb/>
　之西畔水分大河東為九道漢成帝時許商上書言<lb/>
　古記九河之名有徒駭胡蘇鬲津今見在成平<hi>今河間府</hi>
　<hi>獻縣地理志屬渤海郡</hi>東光<hi>今屬河間府地理志東光有胡蘇亭屬渤海郡</hi>鬲縣<hi>今河間府</hi>
　<hi>鹽山慶雲二縣皆是地理志屬渤海郡</hi>界中自鬲津以北至徒駭其間<lb/>
<pb n="7a"/>　相去二百餘里是知九河所在徒駭最北鬲津最南<lb/>
　盖徒駭是河之本道東出分為八支徒駭在成平胡<lb/>
　蘇在東光鬲津在鬲縣其餘不復知也爾雅九河之<lb/>
　次從北而南既知三河之處則餘六者太史馬頰覆<lb/>
　釜在東光之北成平之南簡絜鈎盤在東光之南鬲<lb/>
　縣之北也今河間弓髙<hi>弓髙故城在今景州</hi>以東至平原鬲津<lb/>
　徃徃有其遺處<hi>左傳疏九河故道河間成平以南平原鬲縣以北</hi>吕氏祖謙<lb/>
　曰禹不惜數百里地疏為九河以分其𫝑善治水者<lb/>
<pb n="7b"/>　不與水争地也鄭曉曰河流下趨海潮上湧𫝑必激<lb/>
　盪須分為九河在滄州之北平州之南姚舜牧曰九<lb/>
　河原未有道禹當河水奔衝疏此道以分其流故曰<lb/>
　禹之行水水之道也愚按九河故道漢世近古止得<lb/>
　其三<hi>徒駭胡蘇鬲津</hi>唐宋人考據遂得其七<hi>按杜佑通典云覆釜在徳州安</hi>
　<hi>徳李吉甫元和郡邑志云馬頰在徳州平原東南樂史寰字記云鈎盤在樂陵東南從徳州平昌來歐陽</hi>
　<hi>忞輿地記合簡絜為一云在臨津并徒駭胡蘇鬲津為七臨津唐屬景州</hi>而太史竟不知<lb/>
　所在<hi>齊乗清滄二州之間有古河隄岸數重地皆沮洳沙鹵太史河當在其地</hi>朱子孟註<lb/>
<pb n="8a"/>　分簡絜為二蔡傳合之為一云其一即河之經流呉<lb/>
　氏程謂南皮縣<hi>今屬河間府</hi>明有簡河何嘗合絜為一且<lb/>
　徒駭乃河本道九者之外安得更有經流乎大都兖<lb/>
　地平演無髙山故河患尤甚禹自下流導之施功當<lb/>
　最先或謂治水始于疏壺口鑿龍門者非是　鄭樵<lb/>
　曰按圖志瀛州有成平故城又有徒駭河永静軍<hi>宋屬</hi>
　<hi>河北東路</hi>有東光縣東連滄州有胡蘇亭盖因河命名而<lb/>
　滄州復有鬲津鈎盤太史河之名鬲縣故城在徳州<lb/>
<pb n="8b"/>　與滄比境舊説禹導河至頓丘<hi>故城在令大名府清豐縣西南二十五里</hi>
　分為二渠一曰漯川出武陽至千乗入渤海一曰北<lb/>
　瀆出貝丘<hi>今東昌府清平縣</hi>至大陸北播為九河同為逆河<lb/>
　入于海鄭氏云九河齊桓公塞之而北瀆至王莽時<lb/>
　亦絶故世謂王莽河今在永静軍<hi>水經注大河故瀆經元城西北至沙</hi>
　<hi>丘昔禹播九河自此始也寰宇記大河故瀆在大名府東南三里俗名王莽河一統志大名府元城縣冇</hi>
　<hi>屯氏大河故瀆俗云王莽河一名毛河</hi>然毎疑禹所導無二河按武帝元<lb/>
　光三年春河水徙頓丘東南流入渤海是為朝城之<lb/>
<pb n="9a"/>　漯河<hi>朝城漢東武陽今屬東昌府按水經注洚水東北過濮陽别出為瓠子河又東北過東武陽為</hi>
　<hi>漯河又東北過大名館陶别出為屯氏河又東北過清河靈縣别出為鳴犢河今皆絶</hi>然則今<lb/>
　河之入海者入渤海耳禹貢所謂入于海者由碣石<lb/>
　之海<hi>按孟康云禹時河入海碣石不注渤海晁補之河議云二渠于禹貢無見禹時河入海盖在碣</hi>
　<hi>石渤海北距碣石五百餘里而河入渤海乃漢元光三年河徙東郡所受注也而言禹時河入渤海何哉</hi>
　<hi>此鄭説所本</hi>北瀆乃禹所導之河其後河奔漯川入于渤<lb/>
　海故瀆遂絶盖故瀆在北漯川在東河决而東勢則<lb/>
　然也恐非齊桓所塞自河决漯川之後北瀆遂微九<lb/>
<pb n="9b"/>　流皆絶王莽河上承北瀆下入逆河為一河微通奈<lb/>
　北𫝑髙故後亦絶但由漯川爾　蔡傳滄州之地北<lb/>
　接平州相去五百餘里九河當在其地後為海水淪<lb/>
　没<hi>此據王横説酈道元亦謂九河苞淪于海</hi>又前言夾右碣石則九河入<lb/>
　海之處有碣石在其西北岸今平州正南碣石尚卓<lb/>
　立海中去岸五百餘里可以為證王樵曰按九河故<lb/>
　道在滄瀛景徳之間説者求于此而不得以為淪入<lb/>
　于海不知河昔北流故分為九道後世河中既徙則<lb/>
<pb n="10a"/>　九河漸湮縱非海水淪沒其故蹟可得而復求乎又<lb/>
　鄭𤣥據春秋緯寳乾圖以為齊桓公填閼八流以自<lb/>
　廣而止存徒駭夫神禹至齊桓千五百年支流漸絶<lb/>
　經流獨行亦理𫝑如此非齊桓冒曲防之禁而塞之<lb/>
　也大率河底常髙今于開封府測其中流冬春深僅<lb/>
　丈餘夏秋亦不過二丈餘水行地上初無長江之淵<lb/>
　深故自古瀕河地毎有非常之水河必驟盈盈則决<lb/>
　毎决必瀰漫横流深者成渠以漸成河淺者淤澱以<lb/>
<pb n="10b"/>　漸成岸數年之後下流既淤則中流河底又以漸而<lb/>
　髙而河又不容于不徙矣既徙之後其丈餘深之故<lb/>
　蹟風填沙壅復為平陸無足怪者所以不可復尋也<lb/>
　今河間慶雲縣尚有古黄河廣可三里許兩岸隄皆<lb/>
　髙丈餘慶雲距滄州百四十里天津三百餘里九河<lb/>
　非海湮其理明甚徐常吉曰今衛河入海之道即九<lb/>
　河入海處京東地形無有下于此者古今當不甚逺<lb/>
　特故跡湮沒不可考耳凡海水易溢之處古時皆有<lb/>
<pb n="11a"/>　捍塘今淮安嘉興皆然獨滄瀛一帶為沮洳萑葦之<lb/>
　場則北海之未易溢可知王横漢人假令自堯至漢<lb/>
　海溢浸數百里則自漢至今滄瀛之地桑田當盡為<lb/>
　海矣蔡九峯據之遂謂九河入海碣石方九河未沒<lb/>
　于海之時從今海岸東北更五百里平地夫水𫝑就<lb/>
　下滄瀛之地既已濵海何不遂注之于海乃又引之<lb/>
　向北斜行經五百里此何為耶若如所云是引河以<lb/>
　就碣石初非即碣石以證河其誤明矣　韓邦竒曰<lb/>
<pb n="11b"/>　古河自鞏縣歴懐衛彰順名真數郡今止長垣開州<lb/>
　清豐畧見其跡然亦非禹時故道也今永平府碣石<lb/>
　山在海東南之灣永平謂之南海此洋東西長而南<lb/>
　北狹古河從此入海今河徙而洋存又曰據山東通<lb/>
　志馬頰在商河覆釡在海豐鈎盤在徳平鬲津在樂<lb/>
　陵徒駭在齊河皆濟南府屬今真定府南三百里方<lb/>
　是濟南北境真定去濟南東西六百餘里古河自洚<lb/>
　水直趨而北至大陸皆真定地又北播為九河固永<lb/>
<pb n="12a"/>　平河間地也不應至大陸折而東反回流而南以至<lb/>
　濟南之境滄州古志徒駭在滄州廢清池縣西北太<lb/>
　史在本州南皮縣治北馬頰在景州東光縣界胡蘇<lb/>
　在滄州慶雲縣西南簡絜在南皮縣城外鈎盤在獻<lb/>
　縣東南鬲津在慶雲縣<hi>一云在濟南府樂陵縣西二十里古鬲津當在今河間濟</hi>
　<hi>南之間</hi>其地相去不逺當是九河故道古志得之土人<lb/>
　可徴也河雖為冀兖之界然兖地最下九河之分皆<lb/>
　在兖地故既道于兖言之<lb/>
<pb n="12b"/>　李垂曰兩漢而下言水利者屢欲求九河故道而疏<lb/>
　之今考圖志九河並在平原而北且河壊澶<hi>今大名府開封</hi>
　滑<hi>今大名府滑縣</hi>未至平原而上已决矣九河奚利哉夏允<lb/>
　彛曰入海之所固宜分疏之使速泄下流速泄則上<lb/>
　流不壅河之利也若未及于海則流分力弱無以刷<lb/>
　沙適壅之矣故曰河不兩行兩行猶不可况九河歟<lb/>
雷夏既澤<lb/>
　漢地理志雷澤在濟隂郡城陽縣西北<hi>水經注雷澤在城陽縣故</hi>
<pb n="13a"/>　<hi>城西北十餘里</hi>一統志雷澤城在東昌府濮州東南一百里<lb/>
　舊曰城陽北齊廢隋置雷澤縣唐宋因之今省為鎮<lb/>
　<hi>山東通志雷澤在兖州府曹縣東北六十里今涸</hi>蔡傳雷澤中有雷神龍身<lb/>
　而人頰鼓其腹則雷然則本夏澤因其神名之曰雷<lb/>
　夏也金氏履祥曰濮州雷澤縣西北有雷夏陂東西<lb/>
　二十里南北十五里計古雷夏必大于今愚按諸家<lb/>
　以雷夏為濟水所鍾鄭端簡謂雷夏在濟水之南與<lb/>
　大野不同故不言既豬而言既澤是雷夏乃濟所經<lb/>
<pb n="13b"/>　非濟所滙也考水經注瓠河左經雷澤北<hi>河形如瓠名瓠河口</hi>
　<hi>𤼵源魏郡白馬此其下流在濮州東南七十里</hi>自鄆城<hi>今屬兖州府</hi>東北逕范縣<lb/>
　<hi>今屬東昌府</hi>與濟渠合則雷夏在後世又為河濟二流纒<lb/>
　絡陳師道云即黄河故道今呼沙河風俗通水草交<lb/>
　厝曰澤言潤澤萬物孫氏覺曰既澤向未為澤今始<lb/>
　為澤既豬向已為澤今復舊也吕氏祖謙曰治水川<lb/>
　流畎澮相轉而逹于海者使之有所歸也或不可逹<lb/>
　海則捐數百里之地因其𫝑以為澤使之有所容也<lb/>
<pb n="14a"/>　　王綱振曰雷夏大野菏澤孟豬滎皆濟水也或為<lb/>
　所絶或為所經或為所溢然實分二𣲖一𣲖出河入<lb/>
　海而㑹于汶此兖州雷夏豫州菏澤孟豬之濟也一<lb/>
　𣲖從淮入海而合于泗此徐州大野之濟也<hi>按古濟不分二</hi>
　<hi>𣲖此據後世之蹟耳考水經菏水亦合泗入淮則豫徐之濟政是一𣲖</hi>　援神契云舜<lb/>
　生姚墟應劭謂與雷澤相近樂史言姚墟西十三里<lb/>
　為雷澤舜所漁也今考媯汭歴山皆在平陽城陽相<lb/>
　去甚逺不應經此𤼵跡或云雷首山下有雷澤近之<lb/>
<pb n="14b"/>灉沮㑹同<hi>灉漢書作雍</hi>
　爾雅水自河别為灉濟别為濋<hi>沮有楚音京相璠曰六國時沮濋同濋字</hi>
　<hi>説文不載</hi>王氏炎曰灉出曹州<hi>今屬兖州府</hi>沮出濮陽<hi>九域志濮州有</hi>
　<hi>沮溝即禹貢灉沮之沮</hi>下流相合二水𫝑均故曰㑹同周氏曰<lb/>
　㑹同朝宗皆諸侯見天子之禮而以為喻<hi>周禮時見曰㑹殷見</hi>
　<hi>曰同</hi>鄭曉曰河之南灉水出焉濟之北沮水出焉今亦<lb/>
　異流而同歸也註疏謂二水㑹合同入雷夏之澤者<lb/>
　誤　説文灉水在宋又曰汳水<hi>按韻㑹汳皮變切今作汴盖避反字羅革</hi>
<pb n="15a"/>　<hi>云是隋焬帝所易鄭端簡謂汳音汴非汴水也豫别有汴水似未然</hi>受陳留浚儀<hi>今開封府</hi>
　<hi>祥符縣</hi>隂溝<hi>酈道元曰隂溝水出陽武縣至大梁合蒗蕩渠東南流同受鴻溝之水其川流之㑹</hi>
　<hi>左瀆東導者即汳水也</hi>至蒙<hi>今歸徳府城南有䝉城</hi>為灉水東入于泗水<lb/>
　經注汳水出隂溝東逕梁國睢陽縣北<hi>今歸徳府商丘縣</hi>入<lb/>
　睢水睢水出陳留縣西蒗蕩渠<hi>地理志蒗蕩渠在河南郡滎陽縣西南首</hi>
　<hi>受濟東南至陳入潁</hi>東南逕下相城<hi>在今淮安府邳州</hi>南入于泗謂之<lb/>
　睢口<hi>地理志睢水首受蒗蕩水東至臨淮郡取慮縣入泗</hi>韓邦竒曰汳水乃河<lb/>
　之别流浚儀隂溝在祥符縣蒙在隂溝之東汳流至<lb/>
<pb n="15b"/>　此名為灉即兖州府曹縣之黄水<hi>一統志黄水即黄河支流自開封府</hi>
　<hi>流至曹縣界</hi>東歴徐州境入泗水古時汳泗皆在河之東<lb/>
　南故灉入泗今河徙而南灉在河西泗在河東灉為<lb/>
　河截斷今入河矣<hi>一統志汴水至中牟縣北入黄河</hi>睢水一在開封<lb/>
　府陳留縣經睢州寧陵縣一在歸徳府夏邑縣經永<lb/>
　城縣至鳯陽府宿州皆流入泗今二入泗一入淮二<lb/>
　水皆豫徐之水去兖尚逺經所謂灉乃河之别流兖<lb/>
　州者政如沱潜二水或出荆或出梁也<hi>鄭曉曰沱潜灉沮乃江漢</hi>
<pb n="16a"/>　<hi>河濟支流兖多灉豫多沮梁多沱荆多潜</hi>愚按爾雅釋名灉反入反入者<lb/>
　河决出復還入也兖州府志灉河在曹州東南二十<lb/>
　五里<hi>或云即黄水</hi>惟沮無考水經注濮陽城西南十五里<lb/>
　有沮丘城豈城以水得名歟古河濟支流當在曹濮<lb/>
　之間自河遷濟伏今皆塞為平地諸家多引汳睢為<lb/>
　言夫兖與豫徐接界兖州之水流入豫徐此容有之<lb/>
　但經文之沮本子余切睢水之睢乃許規切音雖漢<lb/>
　髙彭城之敗睢水為之不流音義既殊津瀾互别蔡<lb/>
<pb n="16b"/>　傳引曾氏説疑睢水即沮水失考故耳<lb/>
桑土既蠶是降丘宅土<lb/>
　蔡傳桑土宜桑之土既蠶可以蠶桑也蠶性惡濕故<lb/>
　水退而後可蠶獨于兖言之者兖地宜桑後世之濮<lb/>
　上桑間猶可驗也孔傳地髙曰丘大水去民下丘居<lb/>
　平土就蠶桑<hi>降丘宅土與既蠶連文故知是就蠶桑也</hi>正義下丘居土諸<lb/>
　處皆然獨于此言之者鄭𤣥云此州寡山而夾兩大<lb/>
　流之間其民尤困水害既除于是下丘居土以其免<lb/>
<pb n="17a"/>　于厄尤喜故記之　愚按詩譜衛地封域東及兖州<lb/>
　桑土之野孔頴逹云濮陽在濮水之地<hi>今濮水在東昌府濮州</hi>
　是為桑土<hi>濮州志兖之桑濮為上入其境蔭蔽阡陌</hi>王氏炎曰今徳博河<lb/>
　間產絲最多漢志稱齊人織作氷紈繡綺<hi>水謂布帛之細其色</hi>
　<hi>鮮潔如氷也</hi>號為冠帶衣履天下其地宜桑可知識之者<lb/>
　農桑衣食之本故也　徐常吉曰兖地多產土紬疑<lb/>
　是時有野蠶食桑而成繭者桑土既蠶則知水患之<lb/>
　息然後降丘宅土而為安居之計若云蠶桑利興則<lb/>
<pb n="17b"/>　當言于降丘宅土之後而不當言于降丘宅土之先<lb/>
　矣<lb/>
厥土黒墳<hi>音粉</hi>厥草惟繇<hi>音遥</hi>厥木惟條<lb/>
　蔡傳墳土<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>墳起也如左傳祭之地地墳<hi>馬融曰有膏肥也方</hi>
　<hi>言青幽之間凡土髙且大者謂之墳</hi>繇茂條長也正義九州惟兖徐揚<lb/>
　言草木者三州偏宜之也兖宜草木則地美矣而田<lb/>
　非上者土下濕故爾　陳氏大猷曰兖徐揚居河濟<lb/>
　江淮下流水未平則為下濕于草木非宜水既平則<lb/>
<pb n="18a"/>　為沃衍于草木尤宜故惟三州言草木<lb/>
厥田惟中下厥賦貞作十有三載乃同<hi>載馬鄭本作年</hi>
　田第六賦第九<hi>林氏曰冀州之賦比九州最多故為上上兖州之賦比九州之賦最少故</hi>
　<hi>言下下</hi>蔡傳貞正也兖賦最薄言君天下以薄賦為正<lb/>
　也金氐履祥曰貞字本下下字也古篆凡重字者或<lb/>
　于上字下添二兖賦下下篆從下二或誤作正通為<lb/>
　貞<hi>蘇傳貞正也隨田髙下賦之正也此州田中下賦亦中下按中下是雍州之賦九州賦為重出此説</hi>
　<hi>非是金氏説得之</hi>蔡傳兖當河下流之衝水患雖平而沮洳<lb/>
<pb n="18b"/>　未盡去土曠<hi>按兖州之境甚狹不得云土曠</hi>人稀生理鮮少必作治<lb/>
　十有三載然後賦法同于諸州此為田賦言故其文<lb/>
　屬于厥賦之下先儒以為禹治水所歴之年非是<hi>按疏</hi>
　<hi>云作者役功作務謂治水也治水十三年乃有賦法與他州同朱子謂十三載通始治水八年言之此州</hi>
　<hi>水平後于他州五年盖亦用二孔氏説蔡傳主耕作言為是</hi>鄭曉曰以人事言生<lb/>
　聚以十年而復以天時言氣化以一紀而周今猶緩<lb/>
　之至十又三年而後取　朱氏震曰貞者隨所卜而<lb/>
　後定之名也兖地最卑狹水患雖平盈虚未卜故必<lb/>
<pb n="19a"/>　作十有三載歴歴試之史記太隂<hi>正義曰嵗後二辰為太隂</hi>在子<lb/>
　旱明嵗美至夘穰明嵗衰惡至午旱明嵗美至酉穰<lb/>
　明嵗衰惡盖歴十二辰而豐儉可定始可得其大同<lb/>
　之法也<hi>按洪範曰貞曰悔又國語貞于陽卜貞作卜解其義本此</hi>
厥貢漆絲厥篚織文<hi>篚漢書作棐</hi>
　孔傳兖地宜漆林又宜蠶桑<hi>按衛風椅桐梓漆又抱布貿絲可證漆絲兖為</hi>
　<hi>良</hi>織文錦綺之屬盛之筐篚而貢焉正義鄭𤣥云貢<lb/>
　者百功之府受而藏之其實于篚者入于女工故以<lb/>
<pb n="19b"/>　貢篚别之漢世陳留襄邑置三服官使制作衣服是<lb/>
　兖州綾錦美也蔡傳織文織而有文以非一色故以<lb/>
　織文總之　九州要記睢渙之間出文章<hi>水經注睢渙二水出</hi>
　<hi>蒗蕩渠述異記睢渙二水波文皆若五色一名繢水</hi>天子郊廟御服出焉所謂<lb/>
　厥篚織文也　吕氏祖謙曰八州之貢皆衣服噐用<lb/>
　之物所謂惟正之供<hi>林氏曰八州所貢兖雍最寡荆揚最多</hi>　徐氏常<lb/>
　吉曰周禮太宰九貢一曰祀貢菁茅是也二曰嬪貢<lb/>
　絲枲是也三曰噐貢浮磬是也四曰幣貢瑶琨皮革<lb/>
<pb n="20a"/>　是也五曰材貢杶栝栢篠簜是也六曰貨貢龜貝金<lb/>
　珠是也七曰服貢絺紵織文是也八曰斿貢羽毛是<lb/>
　也九曰物貢魚鹽橘柚是也<lb/>
浮于濟漯逹于河<hi>韻㑹漯字本作濕或省作漯後以濕為乾溼之溼而漯又轉為漯字</hi>
　濟詳青州及導水漢地理志漯水出東郡東武陽縣<lb/>
　<hi>今東昌府朝城縣</hi>東北至千乗入海過郡三<hi>東郡平原千乗</hi>行千二<lb/>
　十里水經浮水故瀆東北入東武陽東入河漯水出<lb/>
　焉<hi>按酈道元云漯水上承河水于武陽縣東南浮水在頓丘縣南一名繁淵即澶淵班志趙南至浮水</hi>
<pb n="20b"/>　<hi>繁陽即此</hi>漯水東北逕千乗縣又東北為馬常坈<hi>按玉篇坈字而</hi>
　<hi>勇切地名也此當是藪澤之名</hi>亂河枝流而入于海史記正義濟漯<lb/>
　二水上承黄河並淄青之北流入海在齊西北界<hi>一云</hi>
　<hi>在今青州府博興縣入海</hi>愚按近説濟南入于河漯支分于河或<lb/>
　浮濟或浮漯各從其便夫所謂南入河者以南溢之<lb/>
　滎言也滎澤在豫州若兖州之貢必假貢于豫則入<lb/>
　豫州之南河矣濟水出陶丘而北即經流兖境雷澤<lb/>
　濟之鍾也沮水濟之别也至夀張而合汶至歴下而<lb/>
<pb n="21a"/>　合濼今兖<hi>兖州府</hi>濟<hi>濟南府</hi>以北皆濟水也安在必南溢<lb/>
　之滎為可逹河耶古時濟漯通流漢以後遂不相屬<lb/>
　孔疏云從漯入濟自濟入河與經文所次水道不合<lb/>
　當是從濟入漯從漯入河<hi>鄭端簡亦云舊作二道者非是</hi>黄度曰孟<lb/>
　子禹疏九河瀹濟漯而注之海史記河至大伾禹以<lb/>
　河從來髙湍悍難行平地厮二渠引河北載之髙地<lb/>
　其言最精確二渠濟漯也濟通滎濮鉅野旁連菏孟<lb/>
　為渟涵游緩之𫝑漯行魏博淄齊間逶迤千餘里乃<lb/>
<pb n="21b"/>　入海皆所以殺河暴怒然後得引而載之髙地也孟<lb/>
　康謂二渠一漯一出貝丘西南折王莽時空世稱王<lb/>
　莽河者非也王莽乃是秦漢間河瀆自周河徙故瀆<lb/>
　難憑矣又曰河過洛汭勢當就卑禹既疏濟然後引<lb/>
　河而東過大伾又當就卑禹又疏漯然後引河而北<lb/>
　於是河行漳洚瀆合滹沱<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>易以入海所謂不逆地<lb/>
　阞附屬孫順者也鄭樵曰史遷河渠書厮為二渠復<lb/>
　禹舊迹是以二渠出于禹及考之禹貢河自龍門至<lb/>
<pb n="22a"/>　于大陸皆為一流至秦决魏郡始有二流子長之論<lb/>
　盖誤指秦時所决之渠以為禹迹也<hi>按此説與黄氏不同並存待考</hi>
　王樵曰史記禹灑二渠引河其一漯也<hi>史記注自武陽縣東引河</hi>
　<hi>入漯水東北流至千乗入海</hi>西漢末河併行漯川其後河徙而漯<lb/>
　亦不復存或曰漯即濟水汎濫湍漯無涯因名曰漯<lb/>
　二水東北與汶合流而入于海　愚按應劭謂漯水<lb/>
　入海千乗河盛則通津委海耗則微涓絶流盖此水<lb/>
　固與河相盈涸也圖經載漯河𤼵源頓丘出東武陽<lb/>
<pb n="22b"/>　至博平境<hi>今屬東昌</hi>與地志水經俱合地志又引桑欽云<lb/>
　漯水出髙唐<hi>今東昌府髙唐州</hi>酈道元曰按竹書穆天子傳<lb/>
　天子自五鹿<hi>一統志五鹿墟在大名府城東晉文公受塊處</hi>東征釣于漯水<lb/>
　尋其沿歴不得近出髙唐疑桑氏失實然水經本言<lb/>
　漯水東北逕髙唐縣東漯隂縣<hi>從志屬平原郡</hi>北不云𤼵源<lb/>
　髙唐也<hi>黄度曰髙唐今濟南禹城河自朝城東出行四百里始至禹城漯乃導源于此盖本漯出</hi>
　<hi>髙唐語而失之</hi>今故道難詳東昌志漯河在髙唐西二里一<lb/>
　統志漯河在章丘縣<hi>今屬濟南春秋屬髙唐</hi>東北七里西北流<lb/>
<pb n="23a"/>　入小清河<hi>小清河一名濼水即濟之伏流</hi>盖亦畧得其彷彿宋程氏<lb/>
　謂出東武陽者乃漢河與漯殊異羅泌又謂漯是濟<lb/>
　𣲖至東武陽入河皆不知何據而云也　唐書髙宗<lb/>
　以濟漯不屬疑禹貢所記非實許敬宗曰禹導沇水<lb/>
　東流為濟入于河今濟至温而入河水自此伏流過<lb/>
　河而南出為滎又伏而至曹濮散出于地合而東汶<lb/>
　水自南入焉所謂溢為滎東出于陶丘北又東㑹于<lb/>
　汶也古者五行皆有官水官不失職則能辨味與色<lb/>
<pb n="23b"/>　潜而出合而分皆能識之書又言浮汶逹濟不言合<lb/>
　漯漯自東武陽至千乗入海也<lb/>
　<lb/>
　<lb/>
　<lb/>
　<lb/>
　<lb/>
　禹貢長箋卷二<lb/>
</p>

  </div>
            <div>
                <head>禹貢長箋卷三</head>
    <p>
<pb n="1a"/>欽定四庫全書<lb/>
　禹貢長箋卷三　　　　　　吳江朱鶴齡撰<lb/>
海岱惟青州<lb/>
　爾雅齊曰營州<hi>郭璞註自岱東至海</hi>即青州孔傳東北據海<hi>蔡傳</hi>
　<hi>作至海</hi>西南距岱正義海非可越而言據者東萊東境<lb/>
　浮海入海曲之間<hi>青州之境</hi>非至海畔而已漢末公孫度<lb/>
　竊據遼東自號青州刺史越海收東萊諸郡<hi>按通鑑董卓以</hi>
　<hi>公孫度為遼東太守度越海收東萊諸縣置營州刺史自稱遼東侯平州牧與此所引小異</hi>堯時<lb/>
<pb n="1b"/>　青州當跨海而有遼東舜分青州為營州即遼東也<lb/>
　風俗通泰山曰岱宗為五岳長王者受命恒封禪之<lb/>
　史記泰山之陽則魯其隂則齊<hi>泰山在今濟南府泰安州山海經注從山</hi>
　<hi>下至頂四十八里三百步</hi>金氏履祥曰青州于中國為正東故名<lb/>
　從東方之色岱起東方為中國水口表鎮連延而生<lb/>
　諸山北即原山汶水出其西淄水出其東東即蒙艾<lb/>
　為沂水諸源又東濰山濰水所出西南即泗水所出<lb/>
　熊氏禾曰遼東朝鮮等處皆青州境<hi>此主孔氏説朝鮮應屬冀州</hi>
<pb n="2a"/>　其地曠隔故分為營州青齊乃東方形勝要害之地<lb/>
　世號東西秦秦得百二齊得十二盖可見矣<hi>程大昌曰百二</hi>
　<hi>言苟得百人則其力倍之如二百人也十二亦然</hi>蘇秦謂齊南有泰山東有<lb/>
　瑯琊<hi>山在諸城縣東南百四十里東枕大海</hi>西有清河<hi>水經淇水自館陶東北過廣宗</hi>
　<hi>縣東為清河漢因置清河郡</hi>北有渤海四塞之國也膏壤二千里<lb/>
　兼鑄山煮海之利故春秋戰國時富强甲天下　王<lb/>
　樵曰古青州之境先儒皆以為越海而有遼東然稽<lb/>
　之于經青州貢道自汶逹濟别無海外貢道而冀州<lb/>
<pb n="2b"/>　島夷皮服夾右碣石入于河正遼東入冀之貢道乃<lb/>
　青州北境所至之海也則遼東屬冀非屬青營自冀<lb/>
　而分非青之所分也又曰中國疆界固有非至海畔<lb/>
　而止者如珠厓在大海中自為一隅而屬于嶺南然<lb/>
　雖越海而土俗相接又他無可附若遼東則固中國<lb/>
　之東壤耳豈有不屬接壤之冀而遥屬隔海之青乎<lb/>
　蔡仲黙于冀州傳中引程氏云冀之東北境則漢遼<lb/>
　東西右北平是矣于舜典傳中乃仍用孔氏之説至<lb/>
<pb n="3a"/>　此易據為至而不明其故是尚無歸一也愚按周併<lb/>
　營州于幽州職方氏其澤藪貕養其浸菑時鄭康成<lb/>
　註皆在青州域内則周之幽州半得青州故壤又爾<lb/>
　雅名青州曰營州馬融云舜以燕齊遼逺分燕置幽<lb/>
　州分齊置營州亦同孔氏之説然以經文貢道考之<lb/>
　誠如王方麓所疑豈遼東屬青乃商周以後之制禹<lb/>
　時則不然耶更考<hi>明初遼東鎮原附山東後改𨽻京師</hi>齊乗青州東北<lb/>
　跨海跨小海也本名渤海亦謂之渤澥海别枝名也<lb/>
<pb n="3b"/>　自平州碣石南至登州沙門島是為渤海之口濶五<lb/>
　百里西入直沽㡬千里焉漢王横乃謂九河之地淪<lb/>
　為小海然則唐虞之時青州跨海者跨何海耶蔡氏<lb/>
　書傳金履祥通鑑前編皆祖横説又謂小海所淪青<lb/>
　兖北境悉非全壤豈二州北境有荒漠棄地為海所<lb/>
　漂沒而歴代信史不之書耶無是理也青州府志今<lb/>
　青州府諸城縣東南近海太公賜履東至于海是也<lb/>
　樂安夀光<hi>漢北海郡治</hi>北岸海則漢書所謂北海也古稱<lb/>
<pb n="4a"/>　小海即渤海愚按志稱沙門島大海以西皆為青州<lb/>
　北海今青州古北海濟南河間古渤海地名分而海<lb/>
　則一孔傳所云東北據海者此也永平府南至海岸<lb/>
　一百六十里即此海其登萊之海在正東又非禹貢<lb/>
　所表識<lb/>
　班固配十二次自須女八度至危十五度為𤣥枵之<lb/>
　次<hi>費直起女六度蔡邕起女二度𤣥枵一名天黿爾雅𤣥枵虚也</hi>于辰在子齊之分<lb/>
　野<hi>左傳鄭裨竈謂嵗在顓頊之虚姜氏任氏實據其地是𤣥枵為齊分星也</hi>天官書平旦<lb/>
<pb n="4b"/>　建者魁魁海岱以東北晉天文志虚危齊青州齊國<lb/>
　入虚六度北海入虚九度平原入危十一度菑川入<lb/>
　危十四度<lb/>
　周職方氏正東曰青州其山鎮曰沂山其澤藪曰望<lb/>
　諸其川淮泗其浸沂沭<hi>周青州實禹貢徐州</hi>通典青州之界從<lb/>
　岱山東歴宻州東北歴海曲萊州越海分遼東樂浪<lb/>
　三韓之地西抵遼水也周以徐州合青州其土益大<lb/>
　秦置郡為徐郡瑯琊之東境遼東漢武置十三州為<lb/>
<pb n="5a"/>　青州後漢晉魏因之漢地理志周成王時薄姑氏與<lb/>
　四國共作亂成王滅之以封師尚父詩風齊國是也<lb/>
　<hi>顔師古曰武王封太公于齊未得薄姑之地成王以益之也薄姑左傳作蒲姑太公四世孫胡公自營丘</hi>
　<hi>徙都之昌薄姑今博興縣營丘今樂  縣俱屬青州府</hi>齊地東有淄川東萊瑯<lb/>
　琊髙宻膠東南有泰山城陽北有千乗清河以南渤<lb/>
　海之髙樂髙城重合陽信西有濟南平原皆齊分臨<lb/>
　淄<hi>本名營丘齊都</hi>海岱之間一都㑹也後漢郡國志青州刺<lb/>
　史<hi>治臨淄</hi>部郡國六濟南平原樂安<hi>故千乗郡和帝改</hi>北海東<lb/>
<pb n="5b"/>　萊齊國通考漢時為郡國十二郡則北海濟南<hi>文帝時為</hi>
　<hi>國後復</hi>齊瑯琊<hi>東境是</hi>東萊遼東樂浪𤣥菟國則髙宻<hi>文帝</hi>
　<hi>别為膠西國宣帝更為髙宻</hi>膠東淄川城陽<hi>城陽國治莒光武合為瑯琊國移冶開陽</hi>
　<hi>又合菑川髙宻膠東三國屬北海</hi>唐地理志河南道古青州域青<hi>北海</hi>
　淄<hi>淄川析齊州置</hi>宻<hi>髙宻今諸城縣</hi>登<hi>東牟析萊川置</hi>萊<hi>東萊</hi>齊<hi>濟南</hi>為𤣥枵分<lb/>
　河北道則安東府宋史京東東路府一曰濟南州六<lb/>
　曰青淄濰萊登宻通考宋分青州為青冀二州青領<lb/>
　郡九理臨淄冀領郡九理歴城明一統志古青州今<lb/>
<pb n="6a"/>　山東省青州<hi>秦置齊郡漢分置北海郡東漢為齊北海樂安三國地晉為北海樂安二國地</hi>
　<hi>隋唐曰青州宋為鎮海軍元改益都路其地憑負山海東道之雄</hi>登州<hi>古斟尋國春秋牟子國秦</hi>
　<hi>屬齊郡漢屬東郡後魏析為東萊郡隋置牟州唐改登州元屬益都其地三面阻海惟西南一路接萊州</hi>
　<hi>府城北</hi>萊州<hi>春秋萊子國秦屬齊郡漢置東萊郡北魏曰光州隋唐曰萊州其地東亘羅山西阻</hi>
　<hi>濰水南距神山北鎮渤海</hi>三府其濟南府則兖青二州域<hi>歴城章丘鄒平</hi>
　<hi>淄川長山新城濟東濟陽屬青州</hi>遼東都司則冀青二州域<hi>舜分青東北為</hi>
　<hi>營州秦以營州為遼東郡今廣寜以東是鄭曉曰遼水以東遼陽一路是</hi>　愚按古稱三<lb/>
　齊者右即墨中臨淄左平陸<hi>史記注平陸兖州縣在大梁東界</hi>青齊<lb/>
<pb n="6b"/>　之險在于廣固<hi>曹嶷所築劉裕滅南燕夷其城</hi>南有大峴足恃<hi>在臨朐</hi>
　故潘聰勸慕容徳都之然地雖稱四塞而非用武之<lb/>
　國帝王之興未嘗由此宋時海中諸夷朝貢皆道登<lb/>
　萊嘗宿重兵習水戰為京東屏捍明猶置備倭都司焉<lb/>
嵎夷既畧<hi>嵎夷史記作禺銕嵎説文作堣</hi>
　嵎夷見堯典蔡傳今登州之地<hi>齊乗即寧海州寧海唐牟平也</hi>畧經<lb/>
　畧為之封畛也<hi>封畛謂封植以定界開畛以墾田孔氏用功少曰畧非</hi>　楊慎<lb/>
　曰左傳天子經畧注聚土為封曰畧經是廵行畧是<lb/>
<pb n="7a"/>　邊界既畧謂立邊防以界嵎夷魏了翁曰畧字從田<lb/>
　從各謂有界限分明正天子經畧之事也孟子云此<lb/>
　其大畧畧字本借言謂得其邊而未盡其中　王樵<lb/>
　曰他州皆先水後土此以嵎夷為青州邊界之地無<lb/>
　與于濰淄故先言之<lb/>
濰淄其道<hi>濰漢書作惟淄漢書作甾</hi>
　漢地理志濰水出瑯琊郡箕縣<hi>今青州府莒州</hi>箕屋山<hi>括地志宻</hi>
　<hi>州莒縣山濰水所出</hi>北至北海郡都昌縣<hi>今萊州府昌邑縣</hi>入海<hi>過郡三北</hi>
<pb n="7b"/>　<hi>海瑯琊髙宻</hi>行五百三十里<hi>齊乗漢志濰或作淮故俗亦名淮河</hi>水經注濰<lb/>
　水導源濰山東北逕昌安縣東左合汶<hi>此東汶也</hi>又東北<lb/>
　逕下宻縣<hi>今萊州府濰縣</hi>西都昌縣東入海<hi>青州府志濰水東北逕諸城髙</hi>
　<hi>宻又西北至安丘合汶水北至昌邑入于海</hi>漢地理志淄水出泰山郡萊<lb/>
　蕪縣<hi>今屬濟南府春秋夾谷地</hi>原山<hi>括地志淄州淄川縣東北原山淄水所出一統志原山在</hi>
　<hi>萊蕪縣東五十里連淄川縣界</hi>東北至千乗博昌縣<hi>今青州府博興縣</hi>入濟<lb/>
　<hi>山東通志淄水流逕臨淄益都夀光界入濟水</hi>水經注淄水出原山世謂之<lb/>
　原泉東北逕廣饒縣<hi>今青州府樂安縣</hi>南入馬車瀆<hi>齊乗清水泊北</hi>
<pb n="8a"/>　<hi>出為馬車瀆今髙家港也</hi>亂流至琅槐入海愚按濰在東南淄在<lb/>
　西北水經濰水出箕縣濰山説文出箕屋山淮南子<lb/>
　出覆舟山實一山也在今莒州西北九十里淄水多<lb/>
　伏流色黒考齊乗出益都縣東南二十五里岳陽山<lb/>
　東麓古萊蕪縣岳陽即原山地志云入濟近志皆然<lb/>
　水經獨云入海盖馬車瀆以下乃濟水入海處淄水<lb/>
　入海之道與濟水正同非經志互有齟齬也或疑淄<lb/>
　若入濟貢道何不由之而以班志為誤特未深考耳<lb/>
<pb n="8b"/>　<hi>蔡傳此云入濟下又云入海宜定從一</hi>蔡傳上文言既道禹為之道也<lb/>
　此言其道汎濫既去水循其道也　鄭曉曰青西南<lb/>
　雖距岱而無羣山之險故嵎夷畧而瑯琊左右皆樂<lb/>
　土東北雖至海而非衆流之衝故濰淄道而濟汶上<lb/>
　下皆安流<lb/>
厥土白墳海濵廣斥<hi>斥漢書作瀉</hi>
　説文東方謂之斥西方謂之鹵斥鹵醎地正義海畔<lb/>
　迥濶地皆斥鹵故曰廣斥言水害除復舊性也林氏<lb/>
<pb n="9a"/>　之竒曰此州之土有二種平地之土色白而性墳海<lb/>
　濵之土彌望皆斥鹵金氏履祥曰斥鹵可煑為鹽故<lb/>
　齊有魚鹽之利今登州千里長沙是其地　茅瑞徴<lb/>
　曰州境瀕海者三青土獨舉海濵以鹽利所開誌其<lb/>
　始<lb/>
厥田惟上下厥賦中上<lb/>
　田第三賦第四<lb/>
厥貢鹽絺海物惟錯岱畎絲枲鉛松怪石萊夷作牧厥<lb/>
<pb n="9b"/>篚檿絲<lb/>
　管子齊有渠展<hi>地名</hi>之鹽燕有遼東之煑<hi>顔師古曰古夙沙氏初煑</hi>
　<hi>海為鹽其後乂出河東太鹵臨卭火井今則處處有之</hi>愚按鹽之名見于經始<lb/>
　此然禹時貢上資食用而已未以為利也太公通魚<lb/>
　鹽之利亦以為民用之富國起于管子至漢武專置<lb/>
　鹽官行禁𣙜之令而其利遂日盛矣小爾雅葛之精<lb/>
　者曰絺粗曰綌蔡傳海物非一種故曰錯秦繼宗曰<lb/>
　錯與上上錯之錯同海物不可常得故錯雜于鹽絺<lb/>
<pb n="10a"/>　之間而間一貢之畎谷也岱畎岱山之谷也下五者<lb/>
　皆岱谷所産説文枲麻子也廣韻麻有子曰枲無子<lb/>
　曰苴<hi>圖經本草麻子績其皮以為布鹽鐵論古者老而衣絲其餘則麻枲而已故命曰布衣其後乃</hi>
　<hi>絲裏枲表</hi>説文鉛青金也古稱黒錫孔傳怪石好石似玉<lb/>
　<hi>徐常吉曰即今萊州温石之𩔖</hi>林氏之竒曰怪石之貢意必須之為<lb/>
　噐用之飾非以為玩好也蔡傳萊夷萊山之夷<hi>萊山在登</hi>
　<hi>州府黄縣</hi>齊有萊侯萊人<hi>左傳夾谷之㑹萊人以兵刼魯侯</hi>今萊州之地<lb/>
　作牧言可放牧夷人以畜牧為生也孫氏曰作耕作<lb/>
<pb n="10b"/>　牧放牧當是二義爾雅注檿似桑説文檿山桑有㸃<lb/>
　文者材中作弓及車轅孔傳檿桑蠶絲中琴瑟絃蘇<lb/>
　傳惟東萊有此絲以之為繒其堅韌異常萊人謂之<lb/>
　山繭<hi>山東志檿絲出棲霞縣青萊亦有之繭生山桑不浴不飼居民取之製為紬</hi>因萊夷<lb/>
　作牧而後有此故書篚在牧之後姚舜牧曰朱子謂<lb/>
　青州萊夷間于貢篚之間意時貢土物以見來王之<lb/>
　意解者因謂萊夷放牧處出山桑之絲遂以篚貢愚<lb/>
　竊以為未然九州自梁雍之外未有貢而無篚者未<lb/>
<pb n="11a"/>　聞所篚必出于夷也篚雖亦貢物特女工所入故别<lb/>
　之若萊夷作牧當是萊夷所作惟牧其所貢必即所<lb/>
　牧耳此與徐淮夷蠙珠暨魚所貢必珠與魚揚島夷<lb/>
　卉服所貢必卉服無二可以徐之𤣥纎縞即為淮夷<lb/>
　之篚貢耶可以揚之織貝即為淮夷之篚貢耶然則<lb/>
　可以青之檿絲即為萊夷之篚貢耶聞山東至今尚<lb/>
　貢馬當是作牧遺意若謂惟東萊為有此絲亦必青<lb/>
　州取以充貢决非萊夷之篚貢也蔡氏元定曰貢物<lb/>
<pb n="11b"/>　不以精麤為序而以多寡為序青州鹽居多故序于<lb/>
　先他倣此<lb/>
　愚按凡物之産遷于其地而弗為良故必謹誌所出<lb/>
　不責之以所無也史稱齊地饒魚鹽其俗侈織作氷<lb/>
　紈綺繡故青州之貢較他州特繁乃今者海錯盛于<lb/>
　嶺粤而海岱則微鹽利廣于淮滄而青齊不逮絲枲<lb/>
　不及三吳文石僅稱徐碭豈山川物力亦因時而衰<lb/>
　旺歟抑三代以後人情競勝所在搜竒而貢額亦絶<lb/>
<pb n="12a"/>　異也<lb/>
浮于汶逹于濟<lb/>
　漢地理志汶水出泰山郡萊蕪縣原山西南入濟<hi>蔡傳</hi>
　<hi>入濟在鄆州中都縣</hi>水經汶水出萊蕪縣原山西南過夀張縣<lb/>
　<hi>今兖州府夀張縣</hi>北又西南至安民亭<hi>亭北對安民山今曰安山</hi>入于濟<lb/>
　<hi>經泰山郡魯東平二國</hi>濟水至乗氏<hi>一統志漢乗氏縣故城在鉅野縣西南五十里</hi>分<lb/>
　為二其東北流者過夀張西界安民亭南汶水東北<lb/>
　來注之又東北至博昌樂安縣南入于海<hi>今名大清河古濟今</hi>
<pb n="12b"/>　<hi>汶</hi>王樵曰濰淄二水不通河濰去汶逺惟淄與汶俱<lb/>
　出原山而貢道由汶者入濟故也<hi>蔡傳淄水出原山之隂東北入海汶</hi>
　<hi>水出原山之陽西南入濟</hi>胡瓉曰今張秋北有鹽河<hi>即大清河</hi>通㑹城<lb/>
　是浮汶故道齊乗入濟之汶見禹貢<hi>北汶在汶上縣北</hi>入濰<lb/>
　之汶見漢志<hi>東汶</hi>入沂之汶見水經<hi>水經沂水注□崮水二源雙㑹東導</hi>
　<hi>一川俗謂汶水東逕䝉隂城陽流入沂</hi>齊有三汶清河為大<hi>述征記泰山郡水皆</hi>
　<hi>名汶有嬴汶柴汶牟汶浯汶皆源别流同又在三汶之外</hi>又曰水經注濟枯渠注<lb/>
　鉅野澤澤北則清水<hi>濟瀆南被孟豬北注鉅野王莽時枯竭故曰濟枮渠注鉅野濟</hi>
<pb n="13a"/>　<hi>水又北汶水注之戴延之所謂清口也自鉅野北出至四瀆冿與河合流四凟津在髙唐西南</hi>鉅野<lb/>
　今梁山泊也北出為清河古自夀張合汶水汶水至<lb/>
　東平<hi>今兖州府東平州</hi>城南其西即安山閘閘下清口有古<lb/>
　安民亭遺址清濟與汶合處今閘清水南導任城<hi>今濟</hi>
　<hi>寧州</hi>則清濟不入汶汶自行古清河矣　愚按禹貢汶<lb/>
　水出萊蕪入濟酈道元云汶水自桃鄉四分其𣲖别<lb/>
　之處謂之四汶口又西南合為一所謂北汶也又地<lb/>
　志汶水出瑯琊朱虚縣<hi>今青州府臨朐縣</hi>東泰山<hi>一統志臨朐縣沂山</hi>
<pb n="13b"/>　<hi>亦名東泰山</hi>東至安丘入濰所謂東汶也<hi>董氏曰出萊蕪者今須城之汶</hi>
　<hi>是出朱虚者今濰之東南有大汶小汶是</hi>論語之汶上當是北汶盖汶在<lb/>
　濟南魯北閔子云必在汶上者欲北如齊也又按今<lb/>
　大清河即濟水故瀆古時挾汶入海水經入海在樂<lb/>
　安山海經亦云濟水絶鉅野注渤海在琅槐東北應<lb/>
　劭曰傅昌東北八十里有琅槐鄉故縣也為今青州<lb/>
　府界而各志俱云濟河故道經濟陽齊東武定青城<lb/>
　濵州蒲臺利津入海皆濟南屬邑與古經不合當更<lb/>
<pb n="14a"/>　考今小清河即濼水𤼵源濟南趵<hi>音剥</hi>突諸泉<hi>水經注濼水出</hi>
　<hi>歴城北流注濟謂之濼口泉源上奮水湧若輪</hi>本濟水伏流北出為大明湖<lb/>
　<hi>河在濟南府城内周十餘里</hi>與大清河合<hi>今下濼堰濼水舊入濟處堰南即小清河</hi>東<lb/>
　逕章丘㑹漯河又東逕鄒平長山新城<hi>俱屬濟南</hi>又東逕<lb/>
　髙苑入博興樂安界<hi>俱屬青州</hi>合烏河<hi>齊乗云即時水盖伏淄所發</hi>北<lb/>
　至馬車瀆入海或云古濼水自華不注<hi>在濟南府城東南</hi>東<lb/>
　北入為大清河偽齊劉豫導之東行始為小清河云<lb/>
　考近志汶源有三一出泰山之隂仙臺嶺一出萊蕪<lb/>
<pb n="14b"/>　原山之陽一出萊蕪寨子村㑹泰山諸泉至泰安州<lb/>
　静封鎮合為一謂之大汶口西南流與徂徠山陽小<lb/>
　汶水合經寧陽縣西北分為二其一由堽城<hi>疑即漢岡縣地</hi>
　<hi>志屬泰山郡</hi>南流别為洸水<hi>水經注洸水出東平上承汶水于岡縣西</hi>經嵫陽<lb/>
　濟寧境其一由堽城西流至東平州東五十里㑹坎<lb/>
　河諸水入大清河由東阿而北至利津入海<hi>至利津富國鹽</hi>
　<hi>場入海</hi>此故道也自元人于寧陽縣東築堽城壩以遏<lb/>
　其入洸之流明初又于東平州東築戴村壩以遏其<lb/>
<pb n="15a"/>　入海之路于是全流盡入運河而入海之道多塞其<lb/>
　汶水既入運河者又從張秋分流復由故道㑹諸州<lb/>
　縣溝泉之水合小清河東北注海　山東通志宋初<lb/>
　都汴京東之粟<hi>濰宻以西州郡是</hi>歴曹濟及鄆入五文渠<hi>在魚</hi>
　<hi>臺縣</hi>至京師元初開濟州新河由大清利津諸河入<lb/>
　海由海道至直沽既而海口沙塞復從東阿陸輓至<lb/>
　臨清入御河<hi>元初之漕泝河至中灤陸運至淇門復由衛河以逹京師中灤在封丘縣西南</hi>
　<hi>舊黄河北岸淇門在濬縣西南即古枋頭</hi>又開膠萊新河<hi>以其自膠扺萊故名膠萊</hi>以<lb/>
<pb n="15b"/>　通海道其後開㑹通河自濟寧直逹臨清水運四百<lb/>
　里然河渠淺澁舟不負重嵗運不過數十萬石終元<lb/>
　之世海運不能廢也明初給餉遼卒海運如故永樂<lb/>
　都北亦嘗行之其後復濬㑹通河于是漕利通而海<lb/>
　運罷膠萊故道亦遂湮廢　東阿志杜佑言今東平<lb/>
　濟南界中有水流入海謂之清河實菏澤汶水合流<lb/>
　因舊名稱濟非濟水也漢以後汶所由道則自岡城<lb/>
　西南流至汶上之北四汶口又西北流過東阿縣西<lb/>
<pb n="16a"/>　又東北流五百里入于海其後元人開濟州河渠遏<lb/>
　汶入洸至任城㑹源閘而分<hi>今齊寧天井閘</hi>㑹源閘之水分<lb/>
　而北流者至須城之安民山入清濟故瀆以通海運<lb/>
　未㡬開㑹通河自安民山逹臨清而汶水始㑹于漳<lb/>
　<hi>在東昌府</hi>不由濟瀆入海故元初海運謂之引汶入濟濟<lb/>
　者濟故道也其後開㑹通謂之引汶絶濟絶者濟為<lb/>
　漕河所遏不得東也而大清河至是不謂之濟而謂<lb/>
　之汶矣及考今河流其源出東平北蘆山之陽謂之<lb/>
<pb n="16b"/>　蘆泉西南流逕東平城北坎河水南來㑹之坎河者<lb/>
　汶下流也明初于坎河之南築戴村<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>遏汶水北流<lb/>
　之道使南入于運然毎秋水泛溢决戴村<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>而西至<lb/>
　東平城南又折而西北入大清河至魚山<hi>在東阿縣安山東</hi>
　南龎家口小鹽河水西來注之小鹽河者運河所出<lb/>
　汶支流也汶水由戴村<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>南流逕汶上之北至南旺<lb/>
　而分其分而北者由沙灣五空橋洩之而東至龎家<lb/>
　口大清河大清河又北逕魚山西龍溪水南來注之<lb/>
<pb n="17a"/>　又東北入平隂境又東北由長清齊河過濟南之北<lb/>
　至利津入海也春夏旱暵坎河水西來者少則蘆泉<lb/>
　諸水獨行大清之渠以㑹沙灣諸流故今所謂大清<lb/>
　河者第得汶之首尾而實以東平諸泉由濟故瀆入<lb/>
　海盖亦不得專謂之汶矣<hi>海上鹽舟至濼口由大清河而上南至東平西至張</hi>
　<hi>秋故大清謂之鹽河</hi>　于慎行曰汶水由東平北流合北濟故<lb/>
　瀆以入于海泗水由曲阜南流合南濟故瀆以入于<lb/>
　淮此水經故道也自元憲宗七年<hi>宋理宗季年</hi>濟倅畢輔<lb/>
<pb n="17b"/>　國始于堽城之左作斗門遏汶流至任城入泗以餉<lb/>
　宿蘄戍邊之衆謂之引汶入濟此堽城<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>所由始也<lb/>
　世祖至元二十年以江淮水運不通自任城開渠逹<lb/>
　于安山<hi>凡百五十里</hi>為一牐于奉符<hi>即堽/城<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>
                    </hi>以導汶水入洸<lb/>
　為一牐于兖州<hi>即金口<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>
                    </hi>以遏泗水㑹洸合而至任城㑹<lb/>
　源牐南北分流此天井閘所由始也二十六年用夀<lb/>
　張尹韓仲暉言復自安山西南開河由夀張西北至<lb/>
　東昌臨清直屬御漳<hi>凡二百五十里建牐三十有一</hi>謂之引汶絶濟<lb/>
<pb n="18a"/>　此㑹通河所由始也明初河决原武㑹通河塞永樂<lb/>
　九年命尚書宋理等濬其故道遏汶水全流南出汶<lb/>
　水之西<hi>築<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>于東平戴村横亘五里</hi>入于南旺<hi>南旺最為髙阜而河身跨焉在汶上</hi>
　<hi>縣西三十里濟寧州北八十里</hi>分而為二六分北流以逹御漳<hi>入海</hi>四<lb/>
　分南流以接沂泗<hi>入淮</hi>此南旺所由分也<hi>比舊河北徙㡬二十里又</hi>
　<hi>于戴村北留坎河口溢則决之以入海涸則塞之以濟運由是汶水不復入洸而㑹通河復矣</hi>然當<lb/>
　㑹通初開未受河患安流者百年至正統景泰以後<lb/>
　河徃徃决祥符黄陵諸口横貫張秋運渠東流入海<lb/>
<pb n="18b"/>　而運受河患于北于是徐有貞劉大夏相繼治之此<lb/>
　張秋决河所由平也正徳嘉靖以後徃徃决曹單諸<lb/>
　口直貫魚臺塌塲口東南入淮而運受河患于南于<lb/>
　是盛應期朱衡相繼治之遂于昭陽湖東岸<hi>夏鎮至留城</hi>
　開渠百四十里以避河水之險而運道始安此夏鎮<lb/>
　新河所由成也總之漕在東省出入郡境十居其七<lb/>
　而沂泗汶洸諸水<hi>汶之支為洸泗之合為沂</hi>挾百八十泉之流互<lb/>
　相輸轉以入于運自金口堰修而泗水盡入于漕戴<lb/>
<pb n="19a"/>　村堰修而汶水盡入于漕張秋功成而河之北决塞<lb/>
　夏鎮功成而河之南道徙故漕之利在汶與泗其要<lb/>
　害在河　茅瑞徴曰汶水西流其𫝑甚大而元人于<lb/>
　濟寧分水遏汶于堽城非其地矣毎遇水𤼵西奔坎<lb/>
　河洸流益微運道或壅故元時㑹通嵗漕不過數十<lb/>
　萬至明朝于戴村遏汶南旺分水而汶始以全流濟<lb/>
　運矣<hi>此用老人白瑛計</hi>　兖州府志臨清而北衛水之流盛<lb/>
　徐沛而南河水之流盛惟自臨清南歴張秋南旺濟<lb/>
<pb n="19b"/>　寧以至茶城數百里頼汶泗沂洸諸泉之水以濟<hi>程敏</hi>
　<hi>政曰泗沂洸汶之水畢㑹于濟寧而分流于南北</hi>　王樵曰今漕輓之道南<lb/>
　自淮隂北抵海口計三千餘里而山東泉水之通運<lb/>
　河者不過汶泗諸流當河之未南徙也以汶泗諸流<lb/>
　濟三千餘里而未嘗不足及河之决而入運河也不<lb/>
　憂其泛濫則虞其淤塞雖有山東諸泉不復為運河<lb/>
　之利何也盖黄河未來運道命脉全頼諸泉故當時<lb/>
　建閘築堰以節宣之尺寸之水盡為漕用黄河既來<lb/>
<pb n="20a"/>　而運道不資于泉故泉政日弛泉流日微或為豪强<lb/>
　所侵或為砂礫所塞譬猶人身精神愛養則常盈耗<lb/>
　散則隨竭無足怪也　明初山東轉漕全倚汶水濟<lb/>
　運原不資于黄河説者謂引黄濟漕如延盗入室正<lb/>
　統中河决滎陽至陽穀入漕河潰沙灣入海景泰中<lb/>
　徐有貞塞治乃分流自蘭陽東至徐入漕河以疏殺<lb/>
　之而河始合于漕正徳以後黄流益盛當其漫溢濟<lb/>
　汶諸水皆從之入海而㑹通輒水衝沙閼于是治運<lb/>
<pb n="20b"/>　難而治河益難矣先時自淮逹濟廣置諸防政恐黄<lb/>
　河衝入為害今徐洪以下反專恃河為運及水不至<lb/>
　則開濬以引之挑淺築隄嵗無寧曰嗚呼可無長䇿<lb/>
　哉<hi>輯諸家説</hi>
　<lb/>
　<lb/>
　<lb/>
　禹貢長箋卷三<lb/>
</p>

  </div>
            <div>
                <head>禹貢長箋卷四</head>
    <p>
<pb n="1a"/>欽定四庫全書<lb/>
　禹貢長箋卷四　　　　　　吳江朱鶴齡撰<lb/>
海岱及淮惟徐州<lb/>
　爾雅濟東曰徐州<hi>郭璞註自濟東至海</hi>孔傳東至海北至岱南<lb/>
　及淮蔡傳徐州之域西不言濟者岱之陽濟東為徐<lb/>
　岱之北濟東為青言濟不足以辨故畧之爾雅濟東<lb/>
　曰徐州者商無青并青于徐也周禮正東曰青州者<lb/>
　周無徐并徐于青也林氏之竒曰一州之境必有四<lb/>
<pb n="1b"/>　至七州皆有二至盖以隣州互見此獨識其三邊者<lb/>
　嫌同于青揚　熊氏禾曰徐州沂泗諸水在其前冀<lb/>
　東兖豫之地皆可接引而在懐抱拱揖之内亦東方<lb/>
　一形勝也徐即魯境地連淮海東夷其俗有二曲阜<lb/>
　沂泗則文雅禮義之邦而彭城則其俗雄傑鷙悍淮<lb/>
　夷徐戎皆在其地<hi>文頴曰彭城故東楚也項羽都之謂之西楚</hi>愚按禹時<lb/>
　淮北為徐州淮南為揚州周淮北為青州春秋時淮<lb/>
　北為魯為齊為宋南為吳故晉欲通吳必假道宋之<lb/>
<pb n="2a"/>　彭城後楚破越東侵泗上盡取故吳地而淮南地皆<lb/>
　為楚矣<hi>晉分淮北為北徐州淮南為南徐州</hi>
　班固配十二次自奎五度至胃六度為降婁之次<hi>費直</hi>
　<hi>起奎六度蔡邕起奎八度爾雅降婁奎婁也</hi>于辰在戍魯之分野<hi>左傳昭七年四</hi>
　<hi>月日食于豕韋之末降婁之初士文伯以為魯衛之惡衛豕韋也魯降婁也周四月今二月日在降婁</hi>
　屬徐州<hi>春秋元命苞天氐星主司弓弩流為徐州别為魯國廣雅北斗七星四為權權為徐揚州</hi>
　晉天文志奎婁胃魯徐州東海入奎一度瑯琊入奎<lb/>
　六度髙宻入婁一度城陽入婁九度膠東入胃一度<lb/>
<pb n="2b"/>　詩譜魯封域在禹貢徐州大野蒙羽之野宋封域在<lb/>
　徐州泗濵西及豫州孟豬之野通典徐州魯其分野<lb/>
　兼得宋齊吳之交秦置郡此為泗水瑯琊之西境薛<lb/>
　郡漢又加置東海郡武帝置十三州復以其地為徐<lb/>
　州後漢因之漢地理志魯地東至東海南有泗水至<lb/>
　淮得臨淮之下相睢陵僮取慮<hi>音趨閭</hi>皆魯分地狹民<lb/>
　衆頗有桑麻之業無林澤之饒宋地今之沛梁楚山<lb/>
　陽濟隂東平及東郡之須昌夀張皆宋分<hi>内梁國應入豫州志</hi>
<pb n="3a"/>　<hi>尺云東平須昌夀張皆在濟東屬魯非宋地也</hi>濟隂定陶詩風曹國也宋至<lb/>
　景公滅曹後五世亦為齊楚魏所滅齊得其濟隂東<lb/>
　平楚得其沛<hi>史記自鴻溝以東芒碭以北屬鉅野此梁宋也陶睢陽亦一都㑹也</hi>後漢<lb/>
　郡國志徐州刺史<hi>治剡今剡城</hi>部郡國五東海瑯琊彭城<lb/>
　廣陵下邳通考漢時為東海臨淮<hi>章帝併入下邳</hi>山陽魯郡<lb/>
　而瑯琊郡<hi>南境是</hi>泰山郡<hi>南境是</hi>沛郡<hi>東境是秦故泗水郡</hi>附焉國<lb/>
　則楚泗水<hi>武帝分東海郡置</hi>唐地理志河南道古徐州域宋<lb/>
　<hi>碭山單父是</hi>徐<hi>彭城</hi>宿<hi>析徐泗二州置</hi>鄆<hi>東平</hi>曹<hi>濟隂</hi>為大火分兖<hi>魯郡</hi>海<lb/>
<pb n="3b"/>　<hi>東海</hi>沂<hi>瑯琊</hi>泗<hi>臨淮本下邳郡</hi>為降婁分濠<hi>鍾離</hi>為星紀分<hi>内宋曹二州通</hi>
　<hi>典入豫州鄆州通典入兖州濠州通典入揚州</hi>宋史京東東路則沂州淮陽<lb/>
　軍京西西路則襲慶<hi>本兖州</hi>東平<hi>本鄆州</hi>二府徐單二州<lb/>
　淮南東路則宿海泗三州漣水軍<hi>今安東縣</hi>明一統志古<lb/>
　徐州為今南直𨽻徐州<hi>春秋宋地戰國屬楚秦屬泗水郡漢改沛郡又分立楚國</hi>
　<hi>置徐州隋為彭城郡唐置武寧軍節度元屬歸徳府其地東接齊魯南通冮准西控梁宋歴代重鎮</hi>淮<lb/>
　安府<hi>春秋屬呉後屬越戰國屬楚秦屬九江郡漢屬臨准郡及廣陵國東漢屬廣陵郡下邳國晉分</hi>
　<hi>廣陵置山陽郡隋唐曰楚州南宋與金為界其地控山阻海江准安衝</hi>則徐揚二州域<lb/>
<pb n="4a"/>　<hi>清河安樂㭄源沭陽海州贑榆邳州宿遷睢寧在准北屬徐州</hi>山東兖州府則兖徐<lb/>
　二州域<hi>嵫陽曲阜寧陽鄒縣泗水滕縣城武嶧縣金鄉魚臺單縣濟寧州嘉祥鉅野鄆城曹州曹</hi>
　<hi>縣定陶沂州郯城費縣屬徐州按菏澤在豫州詩譜曹國在雷夏菏澤之野則曹縣定陶等地應為兖豫</hi>
　<hi>二州之域鄭端簡云曹州南境是徐州鄭又以青州府之莒州沂水日照安丘諸城蒙隂屬徐州</hi>
　于慎行曰余覽古圖經北紀諸山負地絡之隂並太<lb/>
　行王屋東踰常山至醫無閭而止南紀諸山負地絡<lb/>
　之陽連桐栢熊耳入于甌越江淮河濟東下如建瓴<lb/>
　矣岱宗獨立海上西向而揖羣山汶洸沂泗出其支<lb/>
<pb n="4b"/>　麓旋之如帶以入于海其狀若負扆云徃河流燕齊<lb/>
　間由岱之北挾濟入海今徙徐方顧反出岱岳南挾<lb/>
　淮入海斯地道所由變遷也　陳繼儒曰唐一行云<lb/>
　天下盡于南北兩戒北有黄河南有長江夾中間大<lb/>
　地曰中條中條之西為豐鎬上應太微垣為天下之<lb/>
　至險豐鎬而東至洛邑上應紫微垣為天下之至中<lb/>
　文武既都之其中條黄河長江夾至盡處忽泰山插<lb/>
　天截水西向其左為河濟入海之道其右為江淮入<lb/>
<pb n="5a"/>　海之道東魯政在江河夾流中周公又分封于此盖<lb/>
　中條以豐鎬為首洛陽為腹青徐為尾而周公曉暢<lb/>
　地脉都收拾一家厥後齊先滅魯後亡固見地脉𢎞<lb/>
　逺又生孔顔諸聖賢為文教主非果中條盡龍何以<lb/>
　有此　愚按徐州邊海地在安東贑榆之間不甚延<lb/>
　長而汴睢汶泗諸水合流其境乃運道襟喉彭城𫝑<lb/>
　控南北尤兵家攻守之地章俊卿曰禹别九州其道<lb/>
　里廣狹全不相侔濟河<hi>兖</hi>淮岱<hi>徐</hi>相去不能千里荆<lb/>
<pb n="5b"/>　河<hi>豫</hi>千里而嬴海岱<hi>青</hi>千里而縮荆山衡陽<hi>荆</hi>二千<lb/>
　里東海西河<hi>冀</hi>二千里夀春之淮潮陽之海<hi>揚</hi>相去<lb/>
　且五千里龍門之黄河燉煌之黒水<hi>雍</hi>相去以四千<lb/>
　里至華陽之黒水<hi>梁</hi>窮數千里而未知所經是廣<lb/>
　狹之殊也或謂九州之内品别墳壤故道里無得而<lb/>
　均然荆河淮濟之間<hi>兖徐豫三州境</hi>至不能當淮海一州之<lb/>
　半使三州壤别難併揚州之大獨不可得而釐耶盖<lb/>
　九州之制實倣井田之法王圻居内八州環拱是同<lb/>
<pb n="6a"/>　養公田之義也故區别境壤不因土宇之大小惟據<lb/>
　民田之多寡而均之耳如荆河淮濟之間百舎坦夷<lb/>
　萬頃一瞬而又當中原要區民力修地利盡故徐兖<lb/>
　豫境土最狹也至淮漢以南<hi>揚荆</hi>函劔以西<hi>雍梁</hi>江湖環<lb/>
　流闗嶺重複又僻在遐陬濶踈稼政平地盖寡闢田<lb/>
　甚難故雍梁最遼濶也西漢去古未逺方其極盛天<lb/>
　下户口千二百餘萬徐兖豫當五百五十萬而荆揚<lb/>
　雍梁四州當三百萬户青冀二州當三百五十萬户<lb/>
<pb n="6b"/>　夫民非穀不生穀非民不殖推其戸口之數足以見<lb/>
　田疇之多寡九州之别惟民田是均斷可識矣愚按<lb/>
　古時封建其疆域道里之數亦當以井田為準如周<lb/>
　公封魯孟子云百里明堂位云七百里所謂百里盖<lb/>
　指鄼鄙郊遂之地可建畮出賦者而言<hi>如後世所云實封</hi>魯<lb/>
　地在泰山之陽徂徠梁父諸山皆居封域濟河環之<lb/>
　其井甸所出固不能越百里而加嬴也若明堂位之<lb/>
　七百里則包丘陵阪險及附庸閒田在内王制名山<lb/>
<pb n="7a"/>　大川不以封而又有閒田以眡列侯之功罪而予奪<lb/>
　之孟子所謂慶以地讓以地者是也然其法止可行<lb/>
　于中原博衍之區至于交益甌閩地皆崇山巨浸則<lb/>
　載師所不能詳此禹服五千里之外先王半棄之而<lb/>
　為夷貊也歟<lb/>
淮沂其乂<lb/>
　曾氏曰淮源出豫至徐揚之間始大汎濫為患尤在<lb/>
　于徐故淮之治于此記之<hi>圖經淮河在淮安府治西南五里自泗州龜山東北</hi>
<pb n="7b"/>　<hi>流與汴河合東北入海</hi>漢地理志沂水出泰山郡盖縣<hi>一統志盖城在</hi>
　<hi>青州府沂水縣西北七十里</hi>臨樂山南至下邳<hi>今淮安府邳州</hi>入泗過郡<lb/>
　三<hi>泰山瑯琊東海</hi>行六百里水經注沂水出泰山盖縣艾山<lb/>
　<hi>兖州府志沂河出青州府蒙縣西北一百二十里艾山水經盖縣艾山即此南流至沂水縣城西</hi>水<lb/>
　有二源南源所導謂之柞泉北水所𤼵謂之魚窮泉<lb/>
　俱東南流合為一又東南逕東莞<hi>今青州府沂水縣</hi>西與小<lb/>
　沂水合<hi>小沂水出黄孤山西南流逕東莞注沂</hi>又東南逕蒙隂<hi>今屬青州府</hi>
　北與□崮水<hi>注見青州所謂入沂之水也</hi>合又南過下邳縣西南<lb/>
<pb n="8a"/>　入于泗齊乗鄭康成謂沂水出沂山今蒙縣東北地<lb/>
　名南河川小阜下有狗泉此沂源也東南逕馬頭固<lb/>
　有泉東流與之合北望沂山五十里殊無别源疑沂<lb/>
　山水原古流今竭耳沂水南流至沂州<hi>今屬兖州府</hi>城東<lb/>
　又南分流入三十六穴湖東通沭<hi>音術</hi>水<hi>沭水南至沭陽縣又名漣</hi>
　<hi>水地理志沭水出瑯琊東莞縣南至下邳入泗水經過都陽縣入沂</hi>愚按水經注引鄭<lb/>
　𤣥説沂水出沂山亦云臨樂山寰宇記艾山一名臨<lb/>
　樂山名雖不同本一山也一統志云艾山在邳州北<lb/>
<pb n="8b"/>　百餘里接沂水縣界沂水所出又云沂水出沂水縣<lb/>
　西北雕厓山流經本縣南二里豈雕厓即艾山别名<lb/>
　歟康成所云沂山特謂沂水所出之山耳而齊乘乃<lb/>
　求之臨朐縣南之沂山故疑沂山水源今竭實未必<lb/>
　然也金氏履祥曰徐之水以沂名者不一其出今兖<lb/>
　州泗水縣尼丘山過魯城南入泗者曾㸃浴沂之沂<lb/>
　也今海州沭陽縣有沂河口周禮沂沭之沂也出沂<lb/>
　州新泰縣<hi>今沂水縣</hi>艾山西南入泗者最大此禹貢之沂<lb/>
<pb n="9a"/>　也按今沂水一出沂水縣艾山會沂蒙諸泉與沂山<lb/>
　之汶合流至邳入泗逹淮地志所謂出泰山盖縣者<lb/>
　是也一出曲阜尼山東南六十里西流至兖城與泗<lb/>
　合注濟寧水經注所謂出尼丘經雩壇者是也其沭<lb/>
　陽之沂一統志不載疑即艾山𣲖耳金氏分為三恐<lb/>
　非蔡傳徐之水有泗有汶有汴有漷<hi>水經注漷水出東海合鄉縣西</hi>
　<hi>南至胡陵縣入泗今在沛縣東</hi>而獨以淮沂言者周職方氏青州其<lb/>
　川淮泗其浸沂沭周之青即禹之徐則徐之川浸固<lb/>
<pb n="9b"/>　莫大于淮沂也<hi>周禮注水流而趨海者曰川深積而成潤者曰浸</hi>　中都志<lb/>
　淮水流懐逺縣東南歴荆塗二山硤間<hi>淮出荆山之左塗山之右</hi>
　乃神禹所鑿<hi>今兩崖石㡾猶存有巨石横梗若門限毎冬水淺則見</hi>梁武帝嘗<lb/>
　于此立堰以灌夀陽<lb/>
　徐州之水合于吕梁而入于淮淮水北受泗沂本皆<lb/>
　清流若黄河入海于天津汴河入海于樂安與淮無<lb/>
　與也自沁河<hi>在懐慶府城北源出沁州</hi>决斷黄河黄河决斷汴河<lb/>
　從朱僊鎮<hi>在開封府</hi>東潰南經留城<hi>在沛縣</hi>趨徐邳亂洸汴<lb/>
<pb n="10a"/>　直下不復東流乃徑决清河縣西而南入于淮以趨<lb/>
　海故直謂之黄河非復泗沂之舊清河以東之淮亦<lb/>
　皆黄流而支河反為主矣至運河之水必頼黄河乃<lb/>
　河水西入淮則𫝑分而東流益緩其力不能刷沙闗<lb/>
　套所在淤積日甚而尾閭㡬于不泄又黄水多𤼵于<lb/>
　四五月鳯泗水多𤼵于七八月河長潰淮淮長亦潰<lb/>
　河此為交蝕之害泗州河身髙于運河丈許自髙趨<lb/>
　下其𫝑陡激以區區漕渠為鳯泗之歸宿毎崩五壩<lb/>
<pb n="10b"/>　掃湖頭嘴諸市而與淮一此為泗河獨𤼵之害倘淮<lb/>
　黄並𤼵泗沂沁汴諸流横益滔天𫝑不能南越維揚<lb/>
　之髙以入于江則停泗淹灌于全淮之境所必至也<lb/>
　愚按古河辨謂河濁淮泗俱清清淮𫝑大可以吞伏<lb/>
　故下流無閼塞之患黄流之不直趨維揚者以淮水<lb/>
　為之障耳沂在淮東與泗合今清河<hi>淮以北水皆清故謂之清河</hi>
　乃泗水下流經邳州<hi>清河在邳州治西一里許其東為直河其西為沙河中都志沙</hi>
　<hi>河即潁水</hi>南至清河縣西北三汊河口分大小清河入淮<lb/>
<pb n="11a"/>　<hi>見皇輿考</hi>
蒙羽其藝<lb/>
　漢地理志蒙山在泰山郡蒙隂縣<hi>今屬青州府</hi>西南林氏<lb/>
　之竒曰即論語東蒙<hi>邢昺曰顓臾主祭蒙山在東故曰東蒙一名東山</hi>詩奄<lb/>
　有龜蒙齊乗蒙山在龜山東二山連屬長八十里漢<lb/>
　地理志羽山在東海郡祝其縣<hi>今淮安府海州贑榆縣一統志在贑榆縣</hi>
　<hi>西北八十里</hi>南鯀所殛齊乗今沂州東南百二十里殛鯀<lb/>
　山也<hi>一統志登州蓬萊縣有羽山亦云殛鯀處</hi>愚按羽山近海在蒙之東<lb/>
<pb n="11b"/>　前有羽潭左傳鯀化為黄能<hi>音台爾雅三足鼈</hi>入于羽淵<hi>淮南</hi>
　<hi>子帝使祝融殺之于羽淵拾遺記鯀治水無績自沈羽淵</hi>王樵曰詩藝之荏菽故<lb/>
　藝為種<hi>周禮疏樹是植木藝是黍稷</hi>　王氏炎曰先淮後沂先大<lb/>
　而後小也先蒙後羽先髙而後下也淮沂乂而蒙羽<lb/>
　可藝事之相因也<hi>其藝言可施功樹藝與既萟别</hi>茅瑞徴曰山之可<lb/>
　種萟者衆矣而獨舉徐之蒙羽與梁之岷嶓以例餘<lb/>
　州岷嶓江漢所出山最髙大蒙羽非其配也而為淮<lb/>
　所經意其壤地沃饒畧有同歟經云徐田上中齊乘<lb/>
<pb n="12a"/>　稱沂州東南芙蓉山下有湖溉田數千頃香粳鍾畆<lb/>
　古稱瑯琊之稻元和志承縣界<hi>今兖州府嶧縣</hi>有陂十三所<lb/>
　沂嶧間仰泇承二水溉田青徐水利莫與為匹皆十<lb/>
　三陂之遺跡則蒙羽為沃壤可知今近徐諸山彌望<lb/>
　荒麓矣<lb/>
大野既豬<hi>豬史作都</hi>
　漢地理志大野澤在山陽郡鉅野縣<hi>縣以凙名鉅即大也今屬兖州</hi>
　<hi>府濟寧州</hi>北水經濟水至濟隂郡乗氏縣分為二南為菏<lb/>
<pb n="12b"/>　水北為濟瀆酈道元曰一水東南流<hi>菏澤</hi>一水東北流<lb/>
　入鉅野澤<hi>濟水㑹濮水自濮陽南入鉅野一統志鉅野澤在鉅野縣東五里南北三百里東西</hi>
　<hi>一百餘里元末為黄河所决遂涸</hi>何承天曰鉅野廣大南導洙泗北<lb/>
　連清濟舊縣故城正在澤中昔西狩𫉬麟于是處也<lb/>
　<hi>其澤在曲阜西故云西狩</hi>曾氏曰周禮職方河東曰兖州其澤藪<lb/>
　曰大野大野為濟之所絶禹時盖在徐之西兖之東<lb/>
　也周無徐故專屬兖周必大曰濟水貫兖與徐其在<lb/>
　四瀆得天地質信寛徐之氣故大野為爾雅十藪之<lb/>
<pb n="13a"/>　首蔡傳水蓄而復流者謂之豬　王樵曰蔡傳謂鄆<lb/>
　州中都西南有大野陂宋鄆州今東平州即古東原<lb/>
　而中都則汶上縣也今南旺湖實在汶上西南<hi>汶水東南</hi>
　<hi>流至此分</hi>縈廻百五十餘里<hi>河紀南旺湖周百里蜀山湖周六十五里</hi>漕河貫<lb/>
　乎其中西湖<hi>南旺</hi>廣衍倍于東湖<hi>蜀山湖即南旺東湖</hi>而東湖北<lb/>
　接馬踏伍莊坡湖以及安山南接馬塲坡湖以及昭<lb/>
　陽諸湖綿亘數百里而東原徐鄆諸邑又悉環列于<lb/>
　左右與古經志合是南旺湖即古大野無疑愚按漢<lb/>
<pb n="13b"/>　武時河决瓠子東南注鉅野通淮泗五代以後河水<lb/>
　南徙滙于鉅野王方麓謂即南旺河考河紀云南旺<lb/>
　在運河西岸即鉅野澤東畔是鉅又在南旺之西齊<lb/>
　乗又云鉅野今梁山濼北出為清河盖宋時與濼水<lb/>
　滙而為一圍三百餘里自㑹通河開始畫為二<lb/>
　考禹時大野既鍾清濟洙泗而成而泗通于淮濟通<lb/>
　于汶淮通于沂汶通于洸而泗之上源又自大野而<lb/>
　通于濟則是大江以北中原諸水縱横交織皆于大<lb/>
<pb n="14a"/>　野相連而當時入貢之路若青之浮汶兖之浮濟徐<lb/>
　與揚之浮淮泗亦皆大野相闗是大野在古已為貢<lb/>
　道之要㑹矣明代漕運尤資之設四水櫃曰南旺<hi>在汶</hi>
　<hi>上</hi>曰安山<hi>在東平</hi>曰馬塲<hi>在濟寧</hi>曰昭陽<hi>在沛縣</hi>各建閘<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>
　以時啟閉而南旺分水嶺地最髙所謂水脊<hi>李化龍曰其地</hi>
　<hi>為安山湖鉅嘉以北諸水注之而出于張秋其南為南旺湖鉅嘉以北諸水注之而出于魚臺</hi>向非<lb/>
　南旺㑹通雖開亦枯瀆耳但今者有沙淤盗佃决隄<lb/>
　之三患此不獨漕河失利而泰山以西地漸窪下夏<lb/>
<pb n="14b"/>　秋水𤼵俱奔注此中宋末嘉祥鉅野曹濮夀張之間<lb/>
　遂成巨浸是以有梁山濼之亂今湖外皆民田也若<lb/>
　隄防稍廢水将漫衍淹沒可無慮哉<lb/>
東原厎平<lb/>
　孔傳東原致功而平言可耕蔡傳東原漢東平國今<lb/>
　之鄆州厎平者水患去而厎于平也後人以其地之<lb/>
　平故謂東平又按東原在徐之西北而謂之東者以<lb/>
　在濟東故也漢東平國在景帝亦曰濟東國益知大<lb/>
<pb n="15a"/>　野東原所以志濟也<hi>徐無濟濟之分流入大野而東原在其東故謂志濟</hi>晁氏<lb/>
　以道曰東平自古多水患數徙其城咸平中<hi>宋真宗</hi>又<lb/>
　徙城于東南其下濕可知　王氏炎曰大野豬而後<lb/>
　東原平亦事之相因也　兖州府志東平州唐天平<lb/>
　節度使所治城東地肥饒蘆泉之沃頗宜粳稻其西<lb/>
　安山陂澤當汶水下流蓄而不能洩輒成巨浸<lb/>
厥土赤埴墳草木漸包<hi>埴鄭王讀作熾漸包古文竹蔪包</hi>
　蔡傳土黏曰埴埴膩也考工記摶埴之工老氏言埏<lb/>
<pb n="15b"/>　埴以為噐惟土性黏膩細宻故可搏可埏也漸進長<lb/>
　也如易所謂木漸<hi>姚舜牧曰易漸卦有漸進之義若鴻漸于木非此之解此外又别無</hi>
　<hi>所謂木漸蔡盖未深考耳</hi>言日進于茂而不已也苞樷生也如詩<lb/>
　所謂如竹苞矣言其樷生而積也<hi>爾雅苞稹也孫炎曰物樷生曰苞齊</hi>
　<hi>人名曰稹</hi>王樵曰埴土性之美者而又墳起最宜于生物<lb/>
　故草木漸包<lb/>
厥田惟上中厥賦中中<lb/>
　田第二賦第五胡瓉曰土禀冲和之氣故壤為上太<lb/>
<pb n="16a"/>　燥者不凝故墳次之青州墳在壤上者以有斥鹵之<lb/>
　利豫州土亦壤而先冀者或曰賦逓為上下也<lb/>
厥貢惟土五色羽畎夏翟嶧陽孤桐泗濵浮磬淮夷蠙<lb/>
珠暨魚厥篚𤣥纎縞<hi>翟漢書作狄暨史記作泉泉古暨字</hi>
　孔傳王者封五色土為社建諸侯則各割其方色土<lb/>
　與之使立社<hi>天子火社五文諸侯半之周書作雒篇受削土于周室即此</hi>燾以黄<lb/>
　土<hi>覆也</hi>苴以白茅<hi>疏云用白茅裹土與之</hi>茅取其潔黄取王者覆<lb/>
　四方蔡傳徐州土赤而五色之土亦間有之故制以<lb/>
<pb n="16b"/>　為貢<hi>漢郊祀志徐州牧歳貢五色土各一斗一統志徐州北二十五里有赭土山禹時貢土即此</hi>
　羽畎羽山之谷也夏翟雉具五色<hi>周禮注夏翟總名其𩔖有六曰翬曰</hi>
　<hi>摇曰□曰甾曰希曰蹲師曠禽經五色備曰翬亦曰夏翟張華曰雉尾至夏則光鮮</hi>其羽中旌<lb/>
　旄周禮染人秋染夏染夏者染五色也林氏之竒曰<lb/>
　古之車服噐用以雉為飾者多不獨旌旄漢地理志<lb/>
　葛嶧山在東海下邳縣西<hi>一統志在邳州城西北六里</hi>古文以為<lb/>
　嶧陽又魯國鄒縣北有嶧山<hi>史記正義鄒嶧山在兖州鄒縣南二十二里鄒</hi>
　<hi>山記鄒山古之嶧山魯穆公改為鄒山今其地猶多桐樹一統志在鄒縣東南五里</hi>郭璞曰嶧<lb/>
<pb n="17a"/>　山純石積搆連屬如繹絲然禹貢作嶧奠其名也魯<lb/>
　頌作繹取其義也愚按魯頌保有鳬繹遂荒徐宅今<lb/>
　鳬山嶧山並在鄒縣南此嶧陽乃鄒嶧山非葛嶧也<lb/>
　蔡傳孤桐特生之桐其材中琴瑟詩曰梧桐生矣于<lb/>
　彼朝陽盖桐以向日為貴也<hi>陸農師曰桐性便濕地不生于岡詩傳梧桐不</hi>
　<hi>生髙岡太平而後生朝陽以此觀之生山難得而生孤者尤難得也</hi>浮磬石露水濵若<lb/>
　浮水然或曰石浮生土中不根著者今下邳有磬石<lb/>
　山或以為占取磬之地<hi>括地志泗水至彭城吕梁出石磬一統志磬石山在邳州</hi>
<pb n="17b"/>　<hi>城西南八十里與泗水近山有石可為磬又鳯陽靈璧縣北七十里有山亦出磬石或云禹時泗水當經</hi>
　<hi>流至此茅瑞徴曰泗濵今泗水縣是磬跡尚存</hi>陳氏大猷曰石輕浮可為磬<lb/>
　者成而貢之磬聲清越取輕浮者良<hi>正義貢石而言磬者此石宜為</hi>
　<hi>磬猶如砥礪然</hi>淮夷見費誓孔傳作淮夷二水非是正義蠙<lb/>
　是蚌之别名蠙出珠遂以為珠名説文淮水出班珠<lb/>
　<hi>珠之有聲者今泗州名蠙城古有蠙珠潭</hi>蔡傳珠為服飾魚用祭祀今濠<lb/>
　泗楚皆貢淮白魚亦古之遺制歟<hi>一統志淮水出白魚</hi>𤣥赤黒<lb/>
　色幣<hi>今深紫𩔖皂者是</hi>為衮以祭為端以齋<hi>衣有襦裳曰端</hi>為冠以<lb/>
<pb n="18a"/>　居纎縞皆繒名黒經白緯曰纎<hi>孔傳纎細也纎在中明二物皆當細非是</hi>
　縞白色繒<hi>小爾雅繒之精者曰縞</hi>禮曰及期而大祥素縞麻衣<lb/>
　中月而禫禫而纎皆去凶即吉之服　徐州制貢大<lb/>
　畧並供禮樂之用土五色雉羽亦五色物華天寳靈<lb/>
　有獨鍾厥後元公啟土于龜蒙夫子領徒于洙泗其<lb/>
　端已見此矣<lb/>
浮于淮泗逹于河<lb/>
　地理志泗水出魯國卞縣<hi>今兖州府泗水縣</hi>西南至山陽方<lb/>
<pb n="18b"/>　與<hi>音方預</hi>縣<hi>今兖州府魚臺縣</hi>入沛<hi>即泲</hi>過郡二<hi>魯國山陽</hi>行五百里<lb/>
　<hi>志又云泗水出濟隂乗氏縣東南至臨准睢陵縣入淮按一統志乗氏城在鉅野西南漢縣也各志皆不</hi>
　<hi>云泗水所出道元已辨其誤</hi>水經注泗水出魯卞縣桃墟<hi>杜預曰魯國卞</hi>
　<hi>縣東南有桃墟</hi>西北陪尾山<hi>一統志在泗水縣東五十里</hi>石穴吐水五泉<lb/>
　俱導自卞而合洙水南逕魯城北<hi>從征記洙泗二水交于魯城東北十</hi>
　<hi>七里</hi>合沂水<hi>此出尼丘山之沂也</hi>又南過方與縣東合菏水又東<lb/>
　南逕宿預城<hi>今淮安府宿遷縣</hi>西又東逕角城<hi>晉縣故城在宿遷縣東南</hi>
　北東南流注于淮王樵曰泗入淮淮泗不與河通而<lb/>
<pb n="19a"/>　云逹于河何也盖灉水出于河而入于泗者也由泗<lb/>
　遡灉由灉遡河此一道也濟入河南出而泗則至大<lb/>
　野受濟之合者也由泗之上源以遡濟由濟而逹河<lb/>
　又一道也西則由灉東則由濟愚按此説本漢許慎<lb/>
　疏云徐州北接青州既浮淮泗當浮汶入濟以逹于<lb/>
　河然考汶泗通流始自近代古時汶北入海泗南入<lb/>
　淮二水不相沿注故蔡傳用許氏之説又仁山金氏<lb/>
　言古文尚書作逹于菏説文引書亦作菏菏澤與濟<lb/>
<pb n="19b"/>　相通而泗水上注之徐州之貢自泗逹菏則逹濟可<lb/>
　知然八州之貢皆以逹河為至兖州言逹于河故青<lb/>
　不言徐州言逹于河故揚不言其義實相因安知古<lb/>
　文不有誤耶　蘇傳自淮泗入河必道于汴世謂隋<lb/>
　煬帝始通汴入泗疑禹時無此水道按漢書項羽與<lb/>
　漢約中分天下割鴻溝以西為漢以東為楚文頴注<lb/>
　云于滎陽下引河東南為鴻溝<hi>應劭云鴻溝在滎陽東南二十里</hi>以<lb/>
　通宋鄭陳蔡曹衛與濟汝淮泗會于楚即今官渡是<lb/>
<pb n="20a"/>　也魏武與𡊮紹相持于官渡乃楚漢分裂之處盖自<lb/>
　秦漢以來有之安知非禹跡耶禹貢各州之末皆記<lb/>
　入河水道而淮泗獨不能入河帝都所在理不應爾<lb/>
　意其必開此道以通之其後或為鴻溝或為官渡或<lb/>
　為汴上下百餘里間不可必然皆引水而注淮泗也<lb/>
　故王濬伐吳杜預與之書曰足下既摧其西藩當徑<lb/>
　取秣陵自江入淮逾于泗汴泝河而上振旅還都夫<lb/>
　王濬舟師之盛自古未有而自泗汴入河可以班師<lb/>
<pb n="20b"/>　則汴水之大當不減于今亦足以見秦漢魏晉皆有<lb/>
　此水道非隋煬剏開也自唐以前汴泗㑹于彭城之<lb/>
　東北然後東南入淮近嵗汴水直逹于淮不復入泗<lb/>
　矣<hi>羅泌曰汴渠自古有之晉義熙中劉毅通之以伐秦始有湍流利漕史謂渠隄自滎陽而東則上疑</hi>
　<hi>其為鴻溝下疑其為官渡有不然者今汴渠自西而東鴻溝横互南北而官渡直黄河爾鴻溝在今河隂</hi>
　<hi>縣官渡在今中牟縣俱屬開封府</hi>茅瑞徴曰淮在徐之南泗自北而<lb/>
　南入淮由淮入泗可一航而至但泗不與河通故或<lb/>
　由灉或由濟並逆流以上方能逹河今運河亦從淮<lb/>
<pb n="21a"/>　合泗而接流㑹通河必經于濟此取道山東者也子<lb/>
　瞻所指汴水盖自宋都河南一路言之豈所謂汳水<lb/>
　由灉入泗者歟<lb/>
　考近志泗氷四源並𤼵循泗水城北八里合為一西<lb/>
　流至曲阜經嵫陽城東五里與沂水雩水合<hi>沂水過曲阜而</hi>
　<hi>至雩水過鄒縣而至雩水出曲阜南虎跑泉</hi>入金口堰又南流三十里納<lb/>
　闕黨諸泉謂之濟河至濟寧州東城下與汶水合入<lb/>
　于漕<hi>一統志今泗水至濟寧分流南流入徐州境北流入㑹通河</hi>商輅曰汶泗二<lb/>
<pb n="21b"/>　水分流南北不相通自古浮于汶者自兖北而止浮<lb/>
　于泗者自兖南而止元時南方貢賦之來至濟寧陸<lb/>
　行數百里後從濟寧開渠抵安民山復從安民山開<lb/>
　渠至臨清乃于兖東築金口堰障泗水西南流兖北<lb/>
　築堽城<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>障汶水南流而二水悉歸漕渠于是舟艦<lb/>
　徃來無阻因名㑹通河　丘濬曰漢以來漕路所謂<lb/>
　汴船不入河者率由蔡河經泗州入淮而吕梁之險<lb/>
　<hi>吕梁洪在今徐州城東吕梁山下昔稱天險今削平</hi>未有以之為運道者惟謝<lb/>
<pb n="22a"/>　𤣥肥水之役堰吕梁水利漕盖瀦水以暫用耳非通<lb/>
　運也宋真宗時趙守倫建議自京東分廣濟河由定<lb/>
　陶至徐州入清河以逹江淮漕路又以吕梁灘磧之<lb/>
　險而罷至本朝始用之為運道云　潘季馴曰黄河<lb/>
　自闗陜山西河南經豐碭出徐州接淮泗始為運道<lb/>
　㑹泗沂之水蜿蜒而至清口<hi>在清河縣名南河口</hi>㑹淮而東運<lb/>
　河自瓜儀至淮安則南資髙寳諸湖之水西資淮黄<lb/>
　二河之水由清口至鎮口閘則資黄河與汶泗之水<lb/>
<pb n="22b"/>　由鎮口閘至臨清則資汶泗之水<hi>即泰安萊蕪徂崍諸泉</hi>由臨清<lb/>
　至天津則資汶河與漳衛之水由天津至都則資潞<lb/>
　白桑乾諸水<hi>濟寧而上資汶濟寧而下兼資泗沂</hi>
　<lb/>
　<lb/>
　<lb/>
　<lb/>
　禹貢長箋卷四<lb/>
</p>

  </div>
            <div>
                <head>禹貢長箋卷五</head>
    <p>
<pb n="1a"/>欽定四庫全書<lb/>
　禹貢長箋卷五　　　　　　吳江朱鶴齡撰<lb/>
淮海惟揚州<lb/>
　爾雅江南曰揚州<hi>郭璞注自江南至海</hi>孔傳北據淮南距海愚<lb/>
　按淮以北即屬徐州境不得言據故蔡傳改作北至<lb/>
　淮九州惟兖與揚並不及山可見其地皆為下流沮<lb/>
　洳自河濟改道而揚州乃專澤國之稱熊氏禾曰揚<lb/>
　州在東南隅山必起于西北澤必滙于東南經言淮<lb/>
<pb n="1b"/>　海惟揚州北距淮東南至海<hi>日記作東南據海</hi>西抵荆州之<lb/>
　境　杜佑曰按禹貢物産貢篚職方山藪川浸皆不<lb/>
　及五嶺之外又荆州南境至衡陽若五嶺之外在九<lb/>
　州封域則以鄰接宜屬荆州舍荆而屬揚斯不然矣<lb/>
　<hi>按五嶺通考一曰大庾嶺在南安今江西南安府廣東南雄府界是二曰騎田嶺在桂陽今湖廣郴州是</hi>
　<hi>三曰都尨嶺四曰甿諸嶺在江華今永州府是五曰越城嶺在始安今廣西桂林府是皆在衡山之南廣</hi>
　<hi>州記云大庾始安臨賀桂陽揭陽是為五嶺</hi>茅瑞徴曰九州疆境繡錯而<lb/>
　冀兖徐豫尤為接壤難辨如鄆州以為兖曹單又以<lb/>
<pb n="2a"/>　為豫兖州魯郡且入徐州夫徐州曰東原厎平則鄆<lb/>
　果專屬兖乎岱為青之鎮山則魯郡果專屬徐乎單<lb/>
　為碭山魚臺之境又果專屬豫乎至黄州本荆也而<lb/>
　唐十道圖以為揚陜虢近雍也而通考以為豫商州<lb/>
　近豫也而通畧通考並以為梁宋史又以為雍若大<lb/>
　名一府分屬冀兖此果誰為確據乎當禹時閩廣滇<lb/>
　黔逺在荒服而揚州所紀止于彭蠡震澤則兩浙為<lb/>
　吳越之境亦未入王㑹也今以閩浙附入揚州已為<lb/>
<pb n="2b"/>　影響而唐十道圖至以鄂潭衡永澧朗辰錦等州並<lb/>
　入揚州南境而嶺南一道東南際海西極羣蠻凡七<lb/>
　十州亦以揚州南境括之可謂殽雜棼㳫靡所適從<lb/>
　矣杜佑于古九州外别分南越一條庶㡬近之愚按<lb/>
　自晉以下歴代史皆云五嶺南至海是揚州之域洪<lb/>
　容齋亦云揚州并之盖萬里析之且百郡其延袤之<lb/>
　廣可知經所云淮海之海與青徐二州異青徐之海<lb/>
　東海也揚州之海乃包絡南海而言今廣南是也導<lb/>
<pb n="3a"/>　黒水入于南海則南海明見經文即如通州之貢齒<lb/>
　革羽毛皆産炎荒安得謂五嶺之表必非方貢所及<lb/>
　耶若彭蠡三江震澤而外禹貢無他紀者盖江淮諸<lb/>
　流皆以海為歸墟則此外之被水患者少又揚之南<lb/>
　偏悉是山谿計不勞施功故畧之爾夫聖人制服雖<lb/>
　止于五千而㑹稽實轍迹所至南交亦聲教所敷閩<lb/>
　粤之隷版圖復何疑哉但云五嶺以南俱屬揚州則<lb/>
　未必然當分轄荆揚二州之域<lb/>
<pb n="3b"/>　班固配十二次自南斗十一度至婺女<hi>一名須女</hi>七度為<lb/>
　星紀之次<hi>費直起斗十度蔡邕起斗六度爾雅星紀斗牽牛也</hi>于辰在丑吳越<lb/>
　之分野<hi>左傳史墨謂越得歳而吳伐之吳越雖同星紀而所入宿度不同吳斗分越婺女分天官</hi>
　<hi>書斗江湖</hi>屬揚州晉天文志斗牽牛須女吳越揚州九江<lb/>
　入斗一度廬江入斗六度豫章入斗十度丹陽入斗<lb/>
　十六度㑹稽入牛一度臨淮入牛四度廣陵入牛八<lb/>
　度泗水入女一度六安入女六度<hi>按晉天文志十二次起角亢以東方</hi>
　<hi>蒼龍為之首也唐志十二次起女虚危以十二支子為之首也説者以日月五星起于斗宿謂之星紀則</hi>
<pb n="4a"/>　<hi>星紀為十二次之首而斗牛又為二十八舍之首也職方氏九州之序始于揚州政與星文相協</hi>
　周職方氏東南曰揚州其山鎮曰㑹稽其澤藪曰具<lb/>
　區其川三江其浸五湖通典揚州呉其分野兼得楚<lb/>
　及南越之交秦置郡此為九江鄣㑹稽閩中南海郡<lb/>
　之東境漢武置十三州此為揚州後漢因之漢地理<lb/>
　志吳地今之㑹稽<hi>治吳</hi>九江<hi>故准南武帝改</hi>丹陽<hi>秦鄣郡武帝改</hi>豫章<lb/>
　廬江<hi>文帝分淮南置</hi>廣陵六安<hi>光武併入廬江</hi>臨淮郡盡吳分夀春<lb/>
　合肥受南北湖皮革鮑<hi>鮑魚</hi>木之輸吳東有海鹽章山<lb/>
<pb n="4b"/>　之銅三江五湖之利亦江東一都㑹也豫章出黄金<lb/>
　然取之不足以更費粤地今之蒼梧鬰林<hi>秦桂林</hi>合浦<lb/>
　交阯九真南海日南<hi>秦象郡</hi>皆粤分南海近海多犀象<lb/>
　毒冒<hi>音代妹</hi>珠璣銀銅果布之凑番禺其都㑹也後漢<lb/>
　郡國志揚州刺史<hi>治歴陽</hi>部郡六九江丹陽廬江㑹稽<lb/>
　吳郡<hi>順帝分㑹稽置</hi>豫章<hi>順帝分浙江以東為㑹稽郡以西為吳郡猶並屬揚州劉宋孝武時</hi>
　<hi>分揚州之浙東五郡為東揚州浙江之西為揚州至此遂有二揚州</hi>通考漢時為郡國<lb/>
　七郡曰廬江九江㑹稽丹陽豫章國曰廣陵六安又<lb/>
<pb n="5a"/>　為臨淮<hi>南境是</hi>江夏<hi>東境是</hi>南海<hi>東境是</hi>郡唐地理志淮南<lb/>
　道<hi>採訪使治揚州</hi>古揚州域揚<hi>廣陵</hi>楚<hi>淮隂</hi>滁<hi>永陽析揚州置</hi>和<hi>歴陽</hi>廬<hi>廬江</hi>
　夀<hi>夀春本淮南郡</hi>舒<hi>同安</hi>為星紀分安<hi>安陸</hi>黄<hi>齊安</hi>申<hi>義陽</hi>光<hi>弋陽</hi>蘄<hi>蘄春</hi>
　為鶉尾分<hi>内黄安申通典入荆州</hi>江南道古揚州南境東道<hi>採訪</hi>
　<hi>使治蘇州</hi>則潤<hi>丹陽析江都之延陵縣置</hi>昇<hi>江寧析潤州之江寧縣置</hi>常<hi>晉陵</hi>蘇<hi>吳郡</hi>湖<lb/>
　<hi>吳興析吳郡之烏程縣置</hi>杭<hi>餘杭</hi>睦<hi>新定</hi>越<hi>㑹稽</hi>明<hi>餘姚析越州之鄮縣置</hi>衢<hi>信安析婺</hi>
　<hi>州置</hi>處<hi>縉雲</hi>婺<hi>東陽</hi>温<hi>永嘉</hi>台<hi>臨海析永嘉郡置</hi>福<hi>長樂</hi>建<hi>建安</hi>泉<hi>清源</hi>汀<hi>臨汀</hi>
　漳<hi>漳浦析福州西南境置</hi>為星紀分<hi>𤣥宗分天下為十五道兩浙諸郡並𨽻江南東道肅</hi>
<pb n="5b"/>　<hi>宗改元置浙西道節度使領昇潤等州浙東道節度使領睦越等州而浙東浙西之名始立</hi>西道<lb/>
　<hi>採訪使治洪州</hi>則宣<hi>宣城</hi>歙<hi>新安通典屬江南東道</hi>池<hi>秋浦析宣饒二州置</hi>洪<hi>章郡</hi>江<lb/>
　<hi>潯陽本九江</hi>饒<hi>鄱陽</hi>䖍<hi>南康</hi>吉<hi>廬陵</hi>袁<hi>宜春</hi>信<hi>析饒衢二州置</hi>撫<hi>臨川</hi>亦星紀<lb/>
　分<hi>按唐書以江南西道所領鄂岳潭衡永等州及黔中道所領黔辰錦施等州並屬揚州非是今從通</hi>
　<hi>典入荆州史記正義永郴衡潭鄂岳江洪饒戰國時楚東南境𡊮吉䖍撫歙宣並屬西境</hi>其嶺南<lb/>
　道<hi>採訪使治廣州</hi>亦古揚州南境韶廣康端封梧藤羅雷崖<lb/>
　以東為星紀分<hi>按唐書嶺南道領州十七其桂柳欎林富昭䝉龔繡容白羅以西應屬荆</hi>
　<hi>梁二州初學記揚州自江以北為淮南道東偏為江南道南偏為嶺南道</hi>宋史淮南東路<lb/>
<pb n="6a"/>　為楊楚通泰滁真等州軍一髙郵淮南西路為夀濠<lb/>
　廬舒蘄和光等州軍二六安無為<hi>淮南路合禹貢荆徐揚豫四州之域</hi>
　<hi>而揚州為多東至于海西抵濉渙南瀕大江北界清淮</hi>兩浙路府二平江鎮江<lb/>
　州十二杭越湖婺明常温台處衢嚴秀<hi>兩浙路東際海西控震凙</hi>
　<hi>北又濵海</hi>江南東路府一江寧州七宣徽江池饒信太平<lb/>
　軍二南康廣徳江南西路州六洪䖍吉𡊮撫筠軍三<lb/>
　南安臨江建昌<hi>江南路東限七閩西畧夏口南抵大庾北際大江</hi>南渡後稍<lb/>
　復更置云通考宋時為州五十九兼有建寕府福泉<lb/>
<pb n="6b"/>　漳汀南劔州邵武興化軍其廣南東西路大畧荆揚<lb/>
　二州之域明一統志古揚州為今南直𨽻應天<hi>春秋屬呉</hi>
　<hi>戰國屬楚秦屬鄣郡漢屬丹陽三國吳曰建業晉置丹陽郡陳曰蒋州唐宋曰江寧元為集慶路其地東</hi>
　<hi>連三呉西引荆汝江淮環繞帝王之都</hi>鳯陽<hi>古塗山氏國秦屬九江郡漢為淮南國晉置鍾離郡</hi>
　<hi>隋唐宋曰濠州其地梁宋楚之衝淮海屏蔽建業肩髀</hi>廬州<hi>春秋舒國戰國屬楚秦屬九江漢置</hi>
　<hi>廬江郡晉為淮南廬江二郡地梁置南豫州五代周為保信軍宋改無為軍其地准右襟喉江北唇齒</hi>
　安慶<hi>春秋皖國戰國屬楚秦屬九江漢屬廬江三國吳為重鎮晉置晉熙郡唐曰舒州宋為徳慶軍</hi>
　<hi>後陞府其地南濵大江北界清淮</hi>徽州<hi>春秋屬吳戰國屬楚秦屬鄣郡漢屬丹陽三國吳置新都</hi>
<pb n="7a"/>　<hi>郡隋唐為歙州屬浙西節度其地在萬山中百城襟帶</hi>寧國<hi>春秋屬吳戰國屬楚秦屬鄣郡漢置</hi>
　<hi>丹陽郡晉分置宣城郡徙丹陽治建業唐曰宣州宋為廣徳軍後陞府其地山川名勝據呉上游</hi>池<lb/>
　州<hi>春秋屬吳戰國屬楚秦屬鄣郡漢屬丹陽三國吳為重鎮晉屬宣城豫章唐宋為池州元屬江浙行</hi>
　<hi>省其地江山千里襟帶六朝</hi>太平<hi>春秋屬吳戰國屬楚秦屬鄣郡漢屬丹陽晉僑立豫州隋屬蒋</hi>
　<hi>州唐屬宣州宋為太平州元屬江浙行省其地左天門右牛渚采石之險甲于東南</hi>蘇州<hi>戰國屬楚</hi>
　<hi>秦置㑹稽郡東漢以下為吳郡與吳興丹陽為三吳宋曰平江其地東際大海西控震澤沃衍之區</hi>松<lb/>
　江<hi>春秋屬吳戰國屬楚秦婁縣地屬㑹稽漢因之唐屬蘇州已屬秀州宋元皆𨽻嘉興其地負海枕江</hi>
　<hi>平疇沃野</hi>常州<hi>春秋吳延陵邑戰國屬楚秦漢屬㑹稽東漢屬吳郡吳屯曰無錫以西置典農校尉</hi>
<pb n="7b"/>　<hi>晉置毗陵郡隋置常州後因之其地有三江之潤五湖之腴</hi>鎮江<hi>春秋吳朱方邑戰國屬楚秦屬</hi>
　<hi>㑹稽漢初為荆國後屬江都國又屬㑹稽郡東漢屬吳郡晉屬毗陵郡劉宋置南徐州唐曰潤州置鎮海</hi>
　<hi>軍節度元屬江浙行省其地負山枕江舟車之㑹</hi>揚州<hi>春秋吳䢴溝地戰國屬楚秦屬九江漢為</hi>
　<hi>廣陵國晉移治准隂東晉分置海陵山陽二郡劉宋置南兖州隋唐曰揚州後置淮南節度元置江淮行</hi>
　<hi>中書省其地枕江臂淮襟海東南都㑹</hi>各府廣徳<hi>春秋吳桐汭地戰國屬楚秦屬鄣郡漢屬</hi>
　<hi>丹陽唐曰桃州</hi>滁<hi>春秋吳楚之交秦屬九江漢屬淮南東晉僑置南譙郡唐曰永陽國初𨽻鳯陽</hi>和<lb/>
　<hi>春秋戰國皆楚地秦屬九江漢屬淮南東晉置歴陽郡唐宋曰和州國初𨽻廬州其地當江淮水陸之衝</hi>
　<hi>為姑熟金陵藩蔽</hi>三州而淮安府為徐揚二州域<hi>山陽鹽城在淮南屬</hi>
<pb n="8a"/>　<hi>揚州</hi>浙江省則杭州<hi>春秋越西境後屬楚泰漢並屬㑹稽東漢屬吳郡三國吳分置東安</hi>
　<hi>郡唐曰杭州移鎮海節度治焉宋南渡陞臨安府其地負山濱海襟江帶湖吳越都㑹</hi>嘉興<hi>春秋</hi>
　<hi>越北鄙檇李地泰漢屬㑹稽東漢屬吳郡唐屬蘇州後屬杭州宋曰秀州其地負海控江鹽田相望</hi>湖<lb/>
　州<hi>古防風氏國春秋吳越之交戰國屬楚漢屬㑹稽丹陽東漢屬吳及丹陽三國呉置呉興郡唐置湖</hi>
　<hi>州後置忠國軍節度宋改昭慶軍其地居震澤之隂為南國之奥</hi>嚴州<hi>春秋呉越之交戰國屬楚</hi>
　<hi>漢屬㑹稽丹陽東漢屬吳及丹陽隋唐曰睦州宋置嚴州其地當甌歙數道之衝據浙上游</hi>金華<lb/>
　<hi>春秋越西界秦漢屬㑹稽三國吳置東陽郡隋唐曰婺州其地多名山</hi>衢州<hi>春秋越西鄙姑蔑地</hi>
　<hi>秦漢屬㑹稽隋屬婺州唐置衢州其地冮浙閩廣之所輻輳曰三衢</hi>處州<hi>春秋戰國越地秦屬㑹稽</hi>
<pb n="8b"/>　<hi>漢初為東甌國武帝屬㑹稽晉屬永嘉郡隋唐曰處州亦曰栝州其地山峻有鑛</hi>紹興<hi>古㑹稽地</hi>
　<hi>秦屬㑹稽郡漢因之東漢徙㑹稽郡治山隂劉宋置東揚州隋唐曰越州後置鎮東軍節度其地千岩萬</hi>
　<hi>壑襟海帶江</hi>寧波<hi>春秋越甬東地秦漢屬㑹稽隋屬越州唐置明州宋陞慶元府其地東漸巨海</hi>
　<hi>枕山臂江</hi>台州<hi>春秋戰國越地秦屬閩中郡漢初屬東甌國後屬㑹稽三國吳置臨海郡唐宋曰台</hi>
　<hi>州</hi>温州<hi>亦越地秦屬閩中漢㑹稽東境晉置永嘉郡唐置温州其地帶海控山甌越之衝</hi>各<lb/>
　府江西省則南昌<hi>春秋楚之東境吳之西界秦屬九江漢分淮南地置豫章郡晉置江</hi>
　<hi>州冶此後移治武昌隋唐曰洪州後置鎮南軍節度南宋陞隆興府其地負江依湖咽扼荆淮翌蔽吳越</hi>
　<hi>東南都㑹</hi>饒州<hi>春秋楚東境秦屬九江漢屬豫章三國吳置鄱陽郡隋唐宋為饒州其地多湖泊</hi>
<pb n="9a"/>　廣信<hi>春秋𨽻吳楚秦屬九江㑹稽漢屬豫章㑹稽晉宋及隋為鄱陽東陽二郡地唐置信州宋元仍</hi>
　<hi>之其地控閩越引二浙為要衝</hi>建昌<hi>春秋吳南境戰國屬楚秦屬九江漢屬淮南國後屬豫章三國</hi>
　<hi>吳屬臨川晉屬江州唐屬撫州宋置建昌軍其地在江省東南上游與閩粤為腹背</hi>撫州<hi>春秋屬吳</hi>
　<hi>戰國屬楚秦屬九江漢屬淮南國後屬豫章三國吳置臨川郡晉屬江州唐宋曰撫州其地介江湖之表</hi>
　臨江<hi>春秋屬吳戰國屬楚秦屬九江漢屬淮南後屬豫章隋唐屬洪吉袁三州宋置臨江軍其地當</hi>
　<hi>南粤䖍吉舟車四㑹之衝</hi>瑞州<hi>春秋屬吳戰國屬楚秦屬九江漢屬豫章唐置筠州後屬洪州南宋</hi>
　<hi>為髙安郡其地僻絶山環水繞</hi>𡊮州<hi>春秋屬吳戰國屬楚秦屬九江漢屬豫章隋唐曰宜春</hi>贑<lb/>
　州<hi>春秋屬吳戰國屬楚秦屬九江漢屬豫章東漢屬廬陵晉置南康郡屬江州唐宋曰䖍州其地山長</hi>
<pb n="9b"/>　<hi>谷荒接甌閩百粤之區</hi>南安<hi>漢贑南埜二縣地隋唐屬䖍州宋置南安軍其地當五嶺最東控廣</hi>
　<hi>引閩</hi>各府而南康<hi>春秋吳楚之交秦屬九江漢屬豫章晉屬潯陽隋唐屬江州宋置南康軍</hi>
　<hi>其地負匡廬面彭蠡</hi>九江<hi>春秋吳楚之交秦屬九江漢屬豫章廬江晉武昌鄱陽豫章三郡地後置</hi>
　<hi>潯陽郡屬江州梁移江州治湓城南宋置定江軍其地面匡廬跨彭蠡襟帶上流為重鎮</hi>吉安<hi>春秋</hi>
　<hi>屬呉戰國屬楚秦屬九江長沙漢屬豫章長沙東漢分豫章置廬陵郡三國吳又分置安成郡晉以廬陵</hi>
　<hi>屬揚州安成屬荆州隋唐為吉州其地南接贑江北竟淦水</hi>三府為荆揚二州域<lb/>
　<hi>東境屬揚州鄭端簡云北境是</hi>其福建省福州<hi>漢閩越王旡諸所都晉置晉安郡唐置福</hi>
　<hi>州其地東帶滄溟南望交廣</hi>泉州<hi>梁置南安郡唐置泉州宋改平海軍其地帶嶺海閩越奥區</hi>
<pb n="10a"/>　建寧<hi>三國吳置建安郡隋以縣𨽻泉州唐置建州其地東接括蒼北距上饒西南抵延平居閩嶺上</hi>
　<hi>流</hi>延平<hi>三國吳屬建安郡唐屬建福汀三州地宋為南劒州</hi>邵武<hi>晉屬建安隋屬撫州唐改</hi>
　<hi>屬建州宋置邵武軍其地為甌閩西戸</hi>興化<hi>隋唐𨽻泉州宋置興化軍其地介泉福之間海道舟</hi>
　<hi>車所㑹</hi>汀州<hi>唐開福撫二州山洞置汀州其地西鄰贑吉南接潮梅</hi>漳州<hi>唐析福州西南</hi>
　<hi>境置漳州其地控引番禺在閩㑹之極南</hi>各府及福寧州皆周七閩地<hi>職方</hi>
　<hi>氏注閩子孫分為七種故曰七閩</hi>漢屬㑹稽並宜入揚州廣東省則<lb/>
　廣州<hi>古南越地秦漢為南海郡屬交州東漢末遷交州治番禺其地北距五嶺南負重溟</hi>韶州<lb/>
　<hi>漢屬桂陽郡三國吳置始興郡隋屬廣州唐曰詔州其地唇齒江湘咽喉交廣粤之北門</hi>南雄<hi>漢屬</hi>
<pb n="10b"/>　<hi>南海桂陽隋屬廣州唐屬韶州宋為南雄州</hi>恵州<hi>漢屬南海隋置循州宋曰恵州其地東接梅潮</hi>
　<hi>西連汀贑</hi>肇慶<hi>漢屬蒼梧隋唐宋為端州其地阻山瀕海據邕桂賀三江之口居廣上游</hi>潮州<lb/>
　<hi>漢屬南海晉置義安郡隋唐曰潮州其地瀕海閩南兩越之界</hi>六府皆揚州南境廣<lb/>
　西南寧府<hi>秦屬桂林漢屬鬰林唐宋曰邕州其地内制廣源外控交阯</hi>為揚州西<lb/>
　南境<hi>曹學佺曰今鳯陽府跨禹貢徐揚豫三州鳯陽臨淮定逺盱眙天長夀州為揚域懐逺五河虹</hi>
　<hi>泗宿二州靈璧蒙城為徐城潁州潁上太和亳為豫域</hi>
　愚按揚州為水戒險阻之國金陵形勝雄壓東南至<lb/>
　其要害所在西則荆襄東則淮潁晉取孫皓隋取陳<lb/>
<pb n="11a"/>　叔寳宋取李煜皆浮江而下其節險其𫝑疾若曹魏<lb/>
　攻吳苻堅伐晉周世宗伐南唐以及完顔亮南向皆<lb/>
　争淮潁之間然多失利去世宗雖克㨗亦不能一舉<lb/>
　而定之盖淮南地形髙于淮北利守不利攻非若下<lb/>
　荆門趨牛渚順流直指有星奔電邁之𫝑也巴延亡<lb/>
　宋亦以全力注荆鄂而淮泗以偏師綴之陸抗所謂<lb/>
　西陵<hi>今夷陵州</hi>建平<hi>今歸州</hi>國之藩表未有不據此而可保<lb/>
　有江南者　唐樞曰江淮之形合則表裏之𫝑成故<lb/>
<pb n="11b"/>　魏得夀春合肥而吳不敢窺東晉至陳彭城盱眙廬<lb/>
　夀皆入南境及宣帝末年江北之地盡入于周而陳<lb/>
　亡矣愚按江南屏蔽全在淮南廣陵者淮南之根本<lb/>
　而山陽盱眙為門户合肥者淮西之重鎮而鍾離夀<lb/>
　春為藩垣真西山謂淮東要害在清河之口淮西要<lb/>
　害在渦潁之口此三口乃攻守所必争<hi>曹丕自譙循渦入淮金主</hi>
　<hi>亮由渦口入淮周世宗由閔河泝潁入淮謝𤣥之拒苻堅在潁口揚行宻之拒朱全忠在清口</hi>
彭蠡既豬<lb/>
<pb n="12a"/>　地理志彭蠡在豫章郡彭澤縣<hi>今九江府彭澤縣</hi>西郡縣志<lb/>
　在都昌縣<hi>今屬南康府</hi>西六十里與潯陽縣<hi>今九江府徳化縣</hi>分<lb/>
　湖為界金氏履祥曰彭蠡今鄱陽湖自洪宫亭受江<lb/>
　西嶺北江東諸水在江饒南康興國之間<hi>今贑州府興國縣</hi>
　至池州湖口入江<hi>一統志彭蠡湖在南康府東南一名宫亭一名揚瀾左里一名鄱陽</hi>
　<hi>濶四十里長三百里中有雁泊小湖西接南昌東抵饒州北流入于江</hi>胡瓉曰彭蠡𤼵<lb/>
　源章贑滙為一湖而江過之故序揚州之功以彭蠡<lb/>
　為大或曰彭蠡以彭磯左蠡得名<hi>今彭澤縣北彭郎磯與小孤山相對</hi>
<pb n="12b"/>　<hi>都昌縣西北有志左蠡山見江西</hi>實彭澤非鄱陽湖也鄱陽在今饒州<lb/>
　南康之間其水出湖口入江又東北九十里而至彭<lb/>
　澤　愚按劉歆云湖漢九水<hi>水經注湖漢水出雩都縣西入豫章水雩都今</hi>
　<hi>屬贑州</hi>入彭蠡九水廬<hi>地理志長沙縣有廬水東至廬陵入湖漢水</hi>牽<hi>水經注牽</hi>
　<hi>水出宜春縣東逕新淦縣注豫章水新淦今屬臨江府</hi>淦<hi>應劭曰淦水出新淦縣西入湖漢水</hi>盱<lb/>
　<hi>地理志盱水出南城縣西北至南昌入湖漢水南城今屬建昌府</hi>濁<hi>水經注濁水出康樂縣東至南</hi>
　<hi>昌入贑水康樂今𡊮州府萬載縣</hi>餘<hi>水經注餘水出餘干縣北至鄡陽縣注贑水餘干今屬饒州府</hi>
　鄱<hi>水經注鄱水出鄱陽縣西流注于贑鄱陽今屬饒州府</hi>僚<hi>水經注僚水出建昌縣逕昌邑入豫</hi>
<pb n="13a"/>　<hi>章水建昌今屬南康府昌邑故城在南昌府城北</hi>循也<hi>水經注循水出艾縣東北逕永循縣注贑</hi>
　<hi>水地理志作修水艾縣今南昌府寧州</hi>秦九江郡以此九水得名併贑<lb/>
　水為十水雷次宗云十川均流而贑源最逺水經贑<lb/>
　水出豫章南野縣<hi>今贑州府龍南縣班固云南野縣彭水所發東入湖漢水</hi>西北<lb/>
　逕廬陵新淦南昌至彭澤西入于江通典䖍州贑縣<lb/>
　有章水<hi>一統志源出南安府聶都山漢志名彭水</hi>貢水<hi>一統志出汀州府新樂山漢志名湖</hi>
　<hi>漢水</hi>合流曰贑盖湖漢水豫章水及贛水並通稱贛水<lb/>
　控引衆流總成一川而俱注彭蠡也<lb/>
<pb n="13b"/>　章俊卿曰豫章西江與鄱陽之浸浩瀚吞納而滙于<lb/>
　湓口<hi>即湓浦在徳化</hi>則九江為之都㑹<lb/>
陽鳥攸居<hi>攸漢書作逌</hi>
　正義日之行也夏至漸南冬至漸北鴻雁之屬九月<lb/>
　而南正月而北與日進退左思蜀都賦木落南翔氷<lb/>
　泮北徂是也蔡傳今彭蠡洲渚之間千百為羣記陽<lb/>
　鳥所居猶夏小正<hi>大戴禮篇名</hi>記雁北向也蘇傳陽鳥避<lb/>
　寒就煖彭蠡在彭澤西北北方之南南方之北也故<lb/>
<pb n="14a"/>　陽鳥多留于此　金氏謂禹豬彭蠡廢其旁地為蘆<lb/>
　葦以備浸淫故陽鳥居之如漢築河隄去河各二十<lb/>
　五里所以防汎濫其後民頗居作其間嘗被漂沒以<lb/>
　此知禹為民防患之意甚深所謂善治水者不與水<lb/>
　争利也<lb/>
三江既入<lb/>
　庾仲初吳都賦註今太湖東注為松江下七十里分<lb/>
　流東北入海為婁江東南入海為東江并松江為三<lb/>
<pb n="14b"/>　江吳越春秋所謂范蠡乗舟出三江之口是也<hi>史記正義</hi>
　<hi>三江在蘇州東南三十里名三江口一江西南上七十里至太湖曰松江古笠澤江一江東南上七十里</hi>
　<hi>白蜆湖曰上江亦曰東江一江東北下三百餘里入海曰下江亦曰婁江其分處號三江口一統志三江</hi>
　<hi>口在崑山縣南九里</hi>蘇傳岷山之江為中江嶓冢之江為北江<lb/>
　自豫章入彭蠡而東至海為南江此三江自彭蠡以<lb/>
　上為二自夏口以上為三江漢合于夏口而與豫章<lb/>
　之江滙于彭蠡則三江為一過秣陵京口以入于海<lb/>
　不復三矣堯水之未治也東南皆海豈復有吳越哉<lb/>
<pb n="15a"/>　及彭蠡既豬三江入海則吳越始有可宅之土水之<lb/>
　所鍾獨震澤而已故曰三江既入震澤厎定蔡傳蘇<lb/>
　氏所謂三江若可依據然江漢㑹于漢陽合流數百<lb/>
　里而後與豫章江㑹又合流千餘里而後入海不復<lb/>
　可指為三矣<hi>此本朱子之説</hi>或曰江漢揚州巨浸何以不書<lb/>
　曰禹貢書法費疏鑿者雖小必記無施功者雖大亦<lb/>
　畧江漢荆州而下安于故道無俟濬治故在不書况<lb/>
　朝宗于海荆州固備言之是亦可以互見此正禹貢書<lb/>
<pb n="15b"/>　法也金氏履祥曰説者謂漢為北江江為中江則彭<lb/>
　蠡之水為南江至揚雖合為一以其三水合流謂之<lb/>
　三江猶洞庭九水俱滙謂之九江也范蠡所謂吳之<lb/>
　與越三江環之謂俱在大江之南爾今通州福山鎮<lb/>
　猶名三江渡是也然三江既以彭蠡為一則上文既<lb/>
　出彭蠡不應下文又出三江且經文二既字對舉皆<lb/>
　本效之辭彭蠡既豬矣則陽鳥攸居三江既入矣則<lb/>
　震澤厎定是三江者乃震澤下流之三江也北方之<lb/>
<pb n="16a"/>　水河為大故凡水皆稱河南方之水江為大故凡水<lb/>
　皆稱江<hi>郟僑曰禹貢之水以十分之自淮而北五由九河入海自淮而南五由三江入海</hi>
　愚按三江之説不一班固以為南江<hi>從吳縣南東入海即松江</hi>中<lb/>
　江<hi>從蕪湖至陽羡東入海</hi>北江<hi>從毘陵東北入海</hi>郭璞以為岷江浙江<lb/>
　松江<hi>近歸有光亦主此説引國語吳之與越三江環之為證</hi>韋昭以為松江浙<lb/>
　江浦陽江<hi>水經浦陽一名潘水在㑹稽界一統志浦陽江在金華府浦江縣界本吳越三江之</hi>
　<hi>一春秋外傳所謂三江環之是也</hi>皆非禹舊蹟惟蘇子瞻説似合乃<lb/>
　蔡傳及黄東𤼵金仁山諸家皆主松婁東三江者以<lb/>
<pb n="16b"/>　此三江連𣲖震澤而吞吐百川闗係吳中水利甚大<lb/>
　又周禮荆州川曰江漢揚州川曰三江可證揚州自<lb/>
　有所謂三江而非即江漢况南江之稱本經文所無<lb/>
　必増此以合三江之説亦有未安也既入者洩震澤<lb/>
　而入于海也孔氏謂自彭蠡江分為三入震澤又出<lb/>
　震澤為北江入海者誤<lb/>
　任仁𤼵曰太湖西南受湖州諸溪西北受宣州諸溪<lb/>
　諸山峙于西地形髙阜兼南北東江海之岸皆髙水<lb/>
<pb n="17a"/>　積其中形若盤盂非藉江浦深利何以通泄大抵治<lb/>
　之之法有三浚河港必深濶築圍岸必髙厚置閘竇<lb/>
　必多廣設遇水旱就三者而乗除之自然不能為害<lb/>
　歸有光曰太湖入海之道獨吳淞江一路顧江自湖<lb/>
　口距海不逺有潮泥填淤反土之患湖田膏腴徃徃<lb/>
　為豪姓所圍佃積占茭蘆而與水争尺寸之利所以<lb/>
　淞江日隘議者不循其本沿流遂末别濬浦港以求<lb/>
　一時之利而淞江之勢日微海道遂至湮塞豈非治<lb/>
<pb n="17b"/>　水之過歟盖自宋揚州刺史王濬以松江滬瀆<hi>又名黄浦</hi>
　壅噎不利從武康紵谿為渠浛直逹于海穿鑿之端<lb/>
　自此始夫以江之湮塞宜從其湮塞而治之不此之<lb/>
　務而别求他道所以治之愈力而失之愈逺也世之<lb/>
　論徒區區于三十六浦<hi>昔人于常熱之北開二十四浦疏而導之江又于崑山之</hi>
　<hi>東開一十二浦分而納之海</hi>間有及于淞江亦不過浚盤龍白鶴<lb/>
　滙<hi>盤龍浦在松江白鶴江在嘉定</hi>未見能曠然修禹之蹟者宜興單<lb/>
　鍔著書為子瞻所稱然欲絶西來水不入太湖殊不<lb/>
<pb n="18a"/>　知揚州藪澤天所以豬東南之水也今以人力遏之<lb/>
　夫水為民害亦為民利就使太湖可涸于民豈為利<lb/>
　哉余以為治吳之水宜專力于淞江淞江既治則太<lb/>
　湖之水東下而他水不勞餘力矣又曰松江源本洪<lb/>
　大故别出而為婁江東江今松江既微則東江之跡<lb/>
　滅沒不見無足怪者故當復松江之形𫝑而不當求<lb/>
　東江之古道也元末華亭周生綱領之論實為卓越<lb/>
　然其欲求東江古道則于嫡庶之辨終有未明夫以<lb/>
<pb n="18b"/>　一江洩太湖之水力全則𫝑旺故水駛而嘗流力分<lb/>
　則𫝑弱故水緩而易淤此禹時之江能使震澤厎定<lb/>
　而後世之江所以屢開而屢塞也歟<hi>按吳淞為中江其洩震澤之水</hi>
　<hi>直而不迂故視二江尤急二江是淞江支流今上海之大黄浦古東江太倉之劉家河古婁江也  松江</hi>
　<hi>府志黄浦上原自三泖來其上為澱湖為白蜆江又自松江分𣲖而來至入海處約二百五十餘里論者</hi>
　<hi>指此為東江口王同祖白東江舊蹟在澱湖之西東如白蜆江諸  皆是東江既塞今澱湖水由千墩等</hi>
　<hi>浦北入淞江特支流耳必復東江之舊使洩澱湖諸水入海則淞江始可通</hi>　𡊮黄曰吳<lb/>
　淞古道深廣可敵千浦今黄浦通流不下劉家河而<lb/>
<pb n="19a"/>　吳淞日淺盖黄浦總㑹杭嘉二郡之水而又有澱山<lb/>
　<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>蕩諸水從上而灌之劉河受巴陳諸湖之水而又<lb/>
　有夏駕新洋諸水<hi>在崑山</hi>從旁而注之是以流皆清駛<lb/>
　足以敵潮惟吳淞受太湖之𣲖而有長橋石隄為之<lb/>
　阻遏至所經龎山九里二湖又多灘漲上流微故下<lb/>
　流塞其間又有夏駕新洋掣其水以入劉河其𫝑益<lb/>
　弱一與潮遇輒壅滯不行毋惑也又東江湮沒議者<lb/>
　多講求其故蹟或欲倣古遺意而别開一東江不知<lb/>
<pb n="19b"/>　三吳之水得以安流入海者以有崇明諸沙縱横如<lb/>
　繡而横亘于前也若于澉乍金山間誤開一道有何<lb/>
　隄障夫東南之海最大號為天闕海鹽一帶包以石<lb/>
　塘猶懼衝撼豈可開渠延之使入乎又今日入海之<lb/>
　道其自江隂江浦而來者引萬里之清流納之巨壑<lb/>
　故海水逆上之潮皆上流復回之水所以澄澹而不<lb/>
　為患若使東江通海則鹹水灌入沿海皆不可耕矣<lb/>
　蘇嘉之田稱三吳上腴而使棄為斥鹵害豈小哉<lb/>
<pb n="20a"/>　夏允彛曰淞江之南有大浦三十六淞江之北有大<lb/>
　浦三十二在江之南者西受陳河南受澱湖諸水以<lb/>
　入吳淞而逹于海在江之北者西受陽城湖諸水以<lb/>
　入吳淞而逹于海吳淞迤東入海之口浦凡四十一<lb/>
　皆海潮徃來易于漲塞惟千墩一浦南通澱湖極為<lb/>
　深廣與夏駕新洋南北相望屢經開後皆為民利<lb/>
　考名勝志從太湖經吳江長橋東北合龎山湖者為<lb/>
　淞江亦名松陵江從太湖出鮎魚口經吳郡之婁門<lb/>
<pb n="20b"/>　者為婁江從大姚分支過澱山湖東至上海嘉定亦<lb/>
　名吳淞江者為東江自海塘南障而東江湮廢水始<lb/>
　北折而為黄浦趨于淞江并于婁江又溢入七浦白<lb/>
　茆港<hi>王鏊曰吳淞江别出一支分從常熟白茆港入海</hi>婁江雖通流而太倉<lb/>
　以東毎有沙漲至瀕海之北比腹内特髙浚治宜倍<lb/>
　深夫古人于川原廣衍處毎七十里為一縱浦十里<lb/>
　為一横塘所以通决水道俾旱澇有備今湮塞過半<lb/>
　矣宜相其緩急以次疏之即取所開之土以修岸塍<lb/>
<pb n="21a"/>　則溝瀆之水悉逹于塘浦塘浦之水悉逹于江湖又<lb/>
　何水之足患乎<lb/>
震澤厎定<lb/>
　漢地理志㑹稽吳縣周太伯所封國也具區在西古<lb/>
　文以為震澤<hi>在今蘇州府城西南三十里</hi>正義周禮職方揚州藪<lb/>
　曰具區浸曰五湖餘州浸藪皆異而揚州同者盖揚<lb/>
　州浸藪同處論其水謂之浸指其澤謂之藪曾氏曰<lb/>
　震如三川震之震若今湖翻愚按太湖之源來自苕<lb/>
<pb n="21b"/>　霅山海經浮玉之山<hi>在今湖州府城南玉湖中舊志浮玉有二在歸安者為小浮玉</hi>
　<hi>在孝豐者為大浮玉</hi>北望具區苕水出乎其隂是也<hi>吳江志太湖源出西</hi>
　<hi>天目分為二一散入固城湖合金陵常潤之水為百瀆荆溪一從獨山至秋浦納宣歙臨安之水合苕霅</hi>
　<hi>梅溪俱入太湖浙江名勝志浙西苕霅與臨安廣徳諸水散出凡七十二溪奔海不及則停蓄于太湖耳</hi>
　越絶書太湖周迴三萬六千頃亦曰五湖虞翻以東<lb/>
　通松江南通霅溪<hi>湖州府城西</hi>西通荆溪<hi>宜興縣西南三里</hi>北通<lb/>
　滆湖<hi>宜興縣西北三十五里</hi>東通韭溪<hi>嘉興府城南八里</hi>凡五道故名<lb/>
　五湖<hi>史記正義䔖湖莫湖胥湖游湖貢湖為五湖别有金鼎湖梅梁湖東臯里湖通謂之五湖周五</hi>
<pb n="22a"/>　<hi>百里東西二百餘里南北一百二十里</hi>王樵曰揚州之境嶺自郴<hi>郴州</hi>䖍<lb/>
　<hi>贑州</hi>北支趨敷淺原水皆東流又自建嶺一支轉而北<lb/>
　趨金衢為歙嶺亘宣州而抵建康其岡脊<hi>歙嶺之脊</hi>以西<lb/>
　之水皆西流滙為彭蠡其岡脊以東之水南則浙江<lb/>
　北則震澤也彭蠡不豬則江西江東諸州之水為揚<lb/>
　西偏之患震澤未定則浙西諸州之水為揚東偏之<lb/>
　患揚雖北邊淮而于徐已書乂雖中貫江而于荆已<lb/>
　書朝宗獨大江以南西偏莫大于彭蠡東偏莫大于<lb/>
<pb n="22b"/>　震澤特舉二水以見揚之土田皆治　金藻曰禹貢<lb/>
　云三江既入震澤厎定又云九川滌源九澤既陂今<lb/>
　東江已塞而淞江復微是川源無滌也太湖汎濫隄<lb/>
　防不修是澤無陂障也無陂所以靡定無滌所以靡<lb/>
　入又曰三江流水也滌源流水之所以治也震澤止<lb/>
　水也既陂止水之所以定也使禹貢無此二語總結<lb/>
　将謂三江既入震澤自定矣　葉夢得曰孔氏以太<lb/>
　湖為震澤非是周官九州有澤藪有川有浸揚州澤<lb/>
<pb n="23a"/>　藪為具區其浸為五湖凡言藪者皆人資以為利故<lb/>
　曰藪以富得民而浸則但水之所鍾也今平望八尺<lb/>
　震澤之間水瀰漫而極淺與太湖相接而非太湖自<lb/>
　是入于太湖自太湖入于海雖淺而瀰漫故積潦暴<lb/>
　至無以洩之則溢而害田所以謂之震然蒲魚菱芡<lb/>
　之利人所資者甚廣亦或可隄而為田與太湖異所<lb/>
　以謂之澤藪他州之澤無水暴至之患則為一名而<lb/>
　已而具區與三江通塞為利害故二名以别之禹貢<lb/>
<pb n="23b"/>　方以既定為義是以言震澤而不言具區<hi>此論解周禮則可以</hi>
　<hi>疏禹貢則不合</hi>
　太湖分二𣲖東南一𣲖由淞江入于海東北一𣲖由<lb/>
　諸浦注之江其淞江洩水惟白茆一浦最大濬淞江<lb/>
　則蘇松東南之水有所歸濬白茆則蘇州東北之水<lb/>
　有所歸永樂初夏原吉奏吳淞江舊袤二百五十餘<lb/>
　里廣一百五十餘丈前代屢浚屢塞不能經久自吳<lb/>
　江長橋至夏駕浦約百二十餘里雖云通流多淺狹<lb/>
<pb n="24a"/>　之處自夏駕抵上海南蹌浦可百三十餘里潮沙漲<lb/>
　塞已成平陸若劉家港<hi>通海</hi>白茆港<hi>入江</hi>皆係大川水流<lb/>
　迅急宜浚吳淞南北兩岸安亭等浦引太湖諸水入<lb/>
　劉家白茆使直注江海又大黄浦乃通吳淞要道今<lb/>
　下流壅閼旁有范家浜至南蹌浦口可徑逹海宜浚<lb/>
　令深濶上接黄浦以逹湖茆之水此即禹貢三江入<lb/>
　海之蹟<hi>原吉時為户部尚書治水蘇松役夫凡十餘萬水泄農夫利</hi>　王樵曰古<lb/>
　者震澤之水其西北上源則有宣歙金陵九陽江之<lb/>
<pb n="24b"/>　水由宜興百瀆以下震澤其西南則有苕霅諸水由<lb/>
　湖州七十二港以入焉所頼導之入海者止松江婁<lb/>
　江東江而已水來甚多而洩之者甚緩此東南所以<lb/>
　多水患也自宋築五堰<hi>水陽江銀林江等五堰考五堰始于漢</hi>于宜興<lb/>
　以西溧陽以上而宣歙諸水皆西北入蕪湖固有以<lb/>
　殺其上源之𫝑其後商人以<graphic n="KR1097" url="https://raw.githubusercontent.com/kanripo/KR-Gaiji/master/images/KR1097.png" mimeType="image/png"/>木徃來之阻紿于官<lb/>
　而壊其防昔人欲復五堰者此也五堰既廢由是荆<lb/>
　溪多積水而百瀆湮塞無以遂其東下之𫝑昔人欲<lb/>
<pb n="25a"/>　䟽百瀆者此也宋慶厯中築長橋于吳江岸以便舟<lb/>
　行之牽輓而水道阻緩昔人欲闢石塘易木橋千所<lb/>
　以分利之者此也凡此皆單鍔之説也國初因五堰<lb/>
　舊蹟立為銀渚東<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>禁商<graphic n="KR1097" url="https://raw.githubusercontent.com/kanripo/KR-Gaiji/master/images/KR1097.png" mimeType="image/png"/>徃來既可挽東<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>以西<lb/>
　之水北㑹金陵以成朝宗之𫝑又使東<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>以東之水<lb/>
　返注蕪湖不下震澤而三吳享陸海之饒是豈徒得<lb/>
　五堰遺意而已哉乃東南之永利也<hi>此用溧陽民陳嵩九計</hi>東<lb/>
　<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>既足以當五堰之利則上源既殺下流亦减荆溪<lb/>
<pb n="25b"/>　百瀆疏之可不疏亦可長橋之在吳江去之則有妨<lb/>
　于運道存之亦未見有阻于太湖其所急者惟在吳<lb/>
　淞江之通利濶深耳<hi>按漢設五堰使西南水不入荆溪由分水銀林二堰入伍員伐</hi>
　<hi>楚之運河以逹大江運河在五堰西南唐時尚存宋時堰廢故呉中水患特甚自東<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>築而太湖水𫝑始</hi>
　<hi>殺其半</hi>
篠簜既敷厥草惟天厥木惟喬厥土惟塗泥<lb/>
　孔傳篠箭竹<hi>邢昺曰篠是竹之小者可以為箭幹竹譜箭竹髙者不過一丈節間三尺</hi>簜<lb/>
　大竹<hi>孫炎曰竹濶節者曰簜李廵曰竹節相去一丈為簜按郭璞引儀禮曰簜在建鼓之間謂簫管</hi>
<pb n="26a"/>　<hi>之屬與孔傳大竹解不合</hi>水去已布生愚按兖徐惟誌草木揚州<lb/>
　竹箭尤美故别出之<hi>爾雅東南之美者有㑹稽之竹箭焉笱譜今箭竹中為矢者臨</hi>
　<hi>川㑹稽為良</hi>孔傳少長曰天喬髙也<hi>邢昺曰木枝上竦而曲卷者名喬</hi>塗<lb/>
　泥地泉濕釋名塗杜也杜塞孔穴説文泥黒土在水<lb/>
　中者王氏炎曰南方地煖故草木多少長而上竦河<lb/>
　朔地寒雖合抱之木不能髙也兖徐言草木皆居厥<lb/>
　土之下凡土無髙下燥濕其性皆然兼山林言之若<lb/>
　揚之塗泥惟言沮洳之多山林不與故先草木也青<lb/>
<pb n="26b"/>　不言草木而貢有松檿絲則可知荆亦不言然貢有<lb/>
　杶幹等亦可知矣盖兖青相同荆揚為一惟徐漸包<lb/>
　為異耳<lb/>
厥田惟下下厥賦下上上錯<lb/>
　田第九等賦第七等雜出第六等蔡傳不言錯下上<lb/>
　者本設賦九等分為上中下三品下上與中下異品<lb/>
　故變文言之金氏履祥曰古人尚黍稷田雜五種<hi>漢食</hi>
　<hi>貨志種穀必雜五種以備灾害</hi>故雖旱潦而各有所收塗泥之土其<lb/>
<pb n="27a"/>　田獨宜稻不利他種故第為最下胡氏宏曰揚州魚<lb/>
　鹽之海出第七等近于太輕故有時而出第六等以<lb/>
　補餘州之不足<lb/>
　丘濬曰今天下水田惟維揚最賤陸田惟潁夀為輕<lb/>
　且地介兩京間相距畧等昔司馬懿伐吳使鄧艾于<lb/>
　淮北屯田六七年十萬之衆有五年之食今請倣其<lb/>
　法而行之于淮南一帶湖蕩之間沮洳之地蘆葦之<lb/>
　場盡數以為屯田遣官循行其地度地𫝑髙下測泥<lb/>
<pb n="27b"/>　塗淺深召江南無田之民因宜制便開渠濬川大小<lb/>
　相受使水有所洩然後于窪下之處浚為湖蕩又于<lb/>
　原近舊湖之處疏通其水使有所豬或為隄限水或<lb/>
　為堰蓄水或為斗門放水俱如江南之制民之無力<lb/>
　者給以食田成之後依官田起科民之有力者計其<lb/>
　庸田成之後依民田出税數年之後其所得當不止<lb/>
　于魏人也况此地為運道所經有魚鹽莞蒲之饒昔<lb/>
　人所謂揚州之地去大江僅百里許大江以南民多<lb/>
<pb n="28a"/>　而田少居者佃富家之田出者逐什一之利誠下尺<lb/>
　一之詔鼓舞而招徠之當無不成既成之後更于潁<lb/>
　夀之間召民開墾陸田亦隨地𫝑以分田因民力而<lb/>
　定税其功又易于水田者攷之唐史上元中<hi>肅宗</hi>于楚州<lb/>
　古射陽<hi>在山陽鹽城寳應界即漢廣陵王射陂</hi>置洪澤屯于夀州置芍<lb/>
　陂屯大𫉬其利今遺蹟可求也　愚按泗水可以趨<lb/>
　廣陵渦口可以向六合淝口可以向合肥古人因田<lb/>
　設險因耕置屯非徒興利亦以防患至江南之田以<lb/>
<pb n="28b"/>　修塍岸浚溝渠為急溝渠浚則髙田有以蓄水而旱<lb/>
　不能灾塍岸修則下田有以障水而潦不為患范文<lb/>
　正謂錢氏竊據時專設營田軍七八千人導湖築隄<lb/>
　以修水政于是米值甚賤迨歸一統圩塘隳廢米貴<lb/>
　十倍然則田之髙下何常惟在治之得其術耳<hi>輯陳止齊</hi>
　<hi>諸家説</hi>
厥貢惟金三品瑶琨篠簜齒革羽毛惟木島夷卉服厥<lb/>
篚織貝厥包橘柚錫貢<hi>琨漢書作瑻</hi>
<pb n="29a"/>　史記虞夏之幣金三品或黄或白或赤<hi>漢食貨志秦以黄金為上</hi>
　<hi>幣銅錢為下幣銀錫之屬為噐飾寳藏不為幣漢武帝始造白金三品</hi>爾雅黄金謂之<lb/>
　璗其美者謂之鏐<hi>郭璞云鏐紫磨金也</hi>白金謂之銀其美者謂<lb/>
　之鐐<hi>穆天子傳有燭銀郭璞云銀有精光如燭疑即此</hi>赤金即銅<hi>王氏字説銅赤金也</hi>
　<hi>為火所勝而不自守反同乎火</hi>凡律度量衡用銅所以同天下也<hi>按鄭</hi>
　<hi>𤣥云金三品者銅三色也應劭謂古者以銅為兵山海經昆吾之山其上多赤銅郭璞註色赤如火以之</hi>
　<hi>作刀切玉如泥所謂昆吾之劔也越絶書赤菫之山破而出錫若耶之谷涸而出銅歐冶子因以為純鈎</hi>
　<hi>之劔汲郡冢中得銅劔一枚長三尺五寸乃今所名干将盖古者通以錫雜銅為兵噐周官職金入其金</hi>
<pb n="29b"/>　<hi>錫于為兵噐之所此一證也錫所以柔金爾雅註今白鑞</hi>愚按左傳貢金九牧九<lb/>
　州皆有金貢而獨著于荆揚揚産更優故貢居首漢<lb/>
　丹陽豫章有金銅之山<hi>漢志鄱陽有黄金采采者取金處丹陽郡有銅官</hi>靈<lb/>
　帝采勾曲之金以充武庫<hi>見續博物志</hi>是揚之産金後世<lb/>
　猶然也説文瑶玉之美者琨石美似玉者<hi>孔傳瑶琨皆美玉蔡</hi>
　<hi>傳用説文</hi>正義齒象齒<hi>詩元龜象齒知齒是象齒</hi>革犀兕皮羽南方鳥<lb/>
　羽孔雀翡翠之屬毛西南夷長犛牛尾經傳通謂之<lb/>
　旄<hi>牧誓右秉白旄詩建旐設旄</hi>木楩梓豫章蔡傳瑶琨可以為禮<lb/>
<pb n="30a"/>　噐篠中矢笴簜中樂管<hi>此從郭璞註</hi>亦可為符節<hi>周禮掌節以英</hi>
　<hi>簜輔之註盛節噐也當是為符節之函</hi>齒革可以成車甲<hi>考工記犀甲七屬兕甲六</hi>
　<hi>屬</hi>羽毛可以飾旌旄木可以備棟宇噐械之用島夷<lb/>
　東南海島之夷<hi>按島夷如今日本琉球及占城𤓰哇等國孔傳謂南海島夷揚境東南皆</hi>
　<hi>至海當以蔡傳為是</hi>正義卉服草服<hi>羅草云卉今之黄草</hi>葛越也葛越南<lb/>
　方布名左思吳都賦蕉葛升越弱于羅紈是也愚按<lb/>
　後漢書世祖嘗勅㑹稽獻越布盖越亦葛𩔖<hi>楊慎曰越草也</hi>
　<hi>可為布</hi>註疏止言葛越而蔡傳兼及木棉木棉出交廣<lb/>
<pb n="30b"/>　即今斑枝花<hi>張勃呉錄交阯有木棉樹實如酒杯口有綿可作布名曰白纅楊慎曰雲南阿</hi>
　<hi>迷州有之嶺南尤多樹大成抱花如芙蓉結子時方成葉子内有綿至蠶成乃熟</hi>與草綿異<lb/>
　草綿今江南之棉花也<hi>史照通鑑釋文江南木綿春生黄花結實熟時其皮四裂</hi>
　<hi>中綻出如綿土人以鐵鋋碾去核取綿弓彈之令勻細卷為筒就車紡之織成布按此即今綿花史以解</hi>
　<hi>木綿非也</hi>丘濬謂木棉至宋元間種始傳入中國考通鑑<lb/>
　載梁武帝木綿皂帳又屢見唐人詩句<hi>李商隐詩木綿花𤼵鷓鴣</hi>
　<hi>飛王叡詩紙錢飛出木綿花</hi>則宋以前有之但唐虞時外夷所貢<lb/>
　者未必即此種耳鄭氏𤣥曰貝錦名<hi>其紋斑斕如貝孔傳織細紵貝</hi>
<pb n="31a"/>　<hi>水物作二物解非是</hi>詩萋兮斐兮成是貝錦<hi>徐常吉曰即今西洋布之𩔖</hi>吳<lb/>
　氏澄曰染其絲五色織之成文者曰織貝不染五色<lb/>
　而織之成文者曰織文蔡傳今南夷木綿之精好者<lb/>
　亦謂之吉貝島夷以卉服來貢而吉貝之精者則入<lb/>
　于篚焉<hi>此本之蘇傳</hi>愚按吉貝之名昉于南史<hi>南史林邑等國出吉</hi>
　<hi>貝木其花成對如鵝毳紡之作布與苧不異亦染成五色織為斑布俗呼古為吉舊唐書婆利國有古貝</hi>
　<hi>草緝其花為布粗者曰古貝細者曰㲲</hi>不可謂禹時即以入貢且諸州<lb/>
　篚實非必盡出于各夷也孔傳小曰橘大曰柚其所<lb/>
<pb n="31b"/>　包裹而致者<hi>續博物志柚似橙而大于橘茅瑞徴曰橘柚皆不耐寒故包裹貢之</hi>張氏<lb/>
　曰必錫命乃貢賔祭則詔之口腹之欲難乎出令也<lb/>
　<hi>按漢武帝于交阯置橘官長一人今橘産閩廣者良禹時所貢當在近地炎荒之外豈以勞民哉</hi>
　周禮職方所載揚州之賦其穀則宜稻而他種皆非<lb/>
　所有其利則金錫竹箭而絲紵則非所宜漢東南獨<lb/>
　海鹽有鹽官皖城有鐵官則知漢鹽鐵官之置多在<lb/>
　西北而不在東南矣唐自河西北淪于藩鎮而國用<lb/>
　全頼東南<hi>唐代宗時天下租賦所入不過千二百萬而江南居其半</hi>明代視唐宋<lb/>
<pb n="32a"/>　為倍朱提之貢額不减而漕粟之輓輸嵗增又淮浙<lb/>
　鹽課為海内最地無遺利而誅求猶不止欲民力不<lb/>
　竭豈可得哉<lb/>
㳂于江海逹于淮泗<lb/>
　正義春秋文十年傳㳂漢泝江泝是逆㳂是順沿江<lb/>
　入海順也自海入淮自淮入泗逆也<hi>按江自静江入海淮自淮浦入</hi>
　<hi>海皆與海通故揚州貢道獨資海運</hi>陳氏大猷曰循行水涯曰沿水之<lb/>
　險者莫如江海遇風濤多沿岸而行所以不言浮獨<lb/>
<pb n="32b"/>　言㳂者著其險也易氏曰揚之貢在北者可徑逹淮<lb/>
　泗矣其在南者䢴溝未開無道入淮必由江海逹淮<lb/>
　泗至淮泗則與徐州同貢以逹于河林氏之竒曰禹<lb/>
　時江淮未通至吳王夫差㑹晉黄池始掘溝通水孟<lb/>
　子謂排淮泗而注之江盖誤指所通之道以為禹蹟<lb/>
　　陳氏傅良曰禹貢州末係河先儒固曰運道其于<lb/>
　青州逹濟揚州逹泗荆止于南河雍止于西河此政<lb/>
　裴耀卿接級轉輸之法不以江人入河不以河人入<lb/>
<pb n="33a"/>　洛洛人入渭<hi>唐時江淮之粟㑹于京口京口是咽喉處六朝運道不由京口自破崗瀆入秦</hi>
　<hi>淮自秦淮入江浦破崗瀆在今句容縣東二十五里秦淮本名龍藏  有二源一經句容西南一經栗水</hi>
　<hi>西北合自方山埭西注大江今都城徙而南秦淮乃横亘城中</hi>　考吳夫差于䢴江<lb/>
　築城穿溝東北通射陽湖西北至末口江淮之通自<lb/>
　此始<hi>見揚州府志</hi>吳草廬謂江北淮南地髙于水溝通江<lb/>
　淮止是江淮間掘一横溝兩端築堤壅水于中以行<lb/>
　舟耳<hi>兩端築隄今瓜儀淮安壩是</hi>江淮實未通流也後隋煬帝幸<lb/>
　江都大𤼵淮南諸州丁夫十餘萬開䢴溝自山陽至<lb/>
<pb n="33b"/>　揚子江徑三百餘里自是始由揚子逹六合由山陽<lb/>
　瀆入淮<hi>今運道自瓜儀歴髙郵寳應至清江浦入准</hi>
　鄭曉曰國初海運沿于江海也永樂初中灤之運逹<lb/>
　于淮泗也<hi>其後並罷專由䢴溝入淮泝河以逹㑹通河</hi>又曰欲順河流不<lb/>
　逆其性必難濟漕既欲濟漕難保淮西陵寢不衝决<lb/>
　大名張秋濟寧徐州處處畏河患又必須引之東南<lb/>
　流雖大禹治之恐亦無長䇿以故中灤之運及膠河<lb/>
　故道皆不可不講膠河即今所謂南北新河不出登<lb/>
<pb n="34a"/>　萊大洋之險直自安東至海倉三百里耳　夏允彛<lb/>
　曰近世以河渠阻塞多議海運考元史其道有三皆<lb/>
　自平江劉家港出海其至萬里長灘開洋旋沿山嶼<lb/>
　而行至膠州復放洋者路甚紆逺次沿涯至長灘放<lb/>
　大洋經黒水洋至成山者<hi>成山在文登縣南</hi>其道差徑又次<lb/>
　至崇明三沙放洋向東即開黒水大洋取成山轉西<lb/>
　至登州沙門島者其道最便盖開洋愈濶則取道尤<lb/>
　㨗然與大禹沿海之意逺矣<hi>唐樞曰海運憚文登南之成山登州北之沙門</hi>
<pb n="34b"/>　<hi>島此兩險多磧宜無靖𫝑元開膠萊以避兩險</hi>或曰元人海運損壊以起自<lb/>
　太倉嘉定而北也若自淮安而東引登萊以泊天津<lb/>
　則元名北海中多島嶼可以避風又其地髙多石蛟<lb/>
　龍徃來而無窟宅　王樵曰上古海路不甚通揚州<lb/>
　所沿不過由江至淮之海面而已上古海利亦不甚<lb/>
　通鹽與海錯不過取之青州而已聖人先見之明防<lb/>
　患之逺不貴異物逺物以生外釁豈有賈市招誘之<lb/>
　事哉近代倭人之禍則海路海利日通而莫之為禁<lb/>
<pb n="35a"/>　之咎也漢書言樂浪海中有倭人分為百餘國以嵗<lb/>
　時來獻見雖漢世已通中國然止樂浪海中一路閩<lb/>
　廣兩浙固猶未通也自元人與之交兵彼始得我之<lb/>
　情有窺我之漸國初沿海備禦盖亦甚嚴承平禁弛<lb/>
　乃召前代未有之患誠繹禹貢之㫖則得所以治之<lb/>
　之要矣　黄承𤣥曰淮與黄初皆獨入于海故稱瀆<lb/>
　焉自隋大業間引河由汴泗逹淮周顯徳間濬汴口<lb/>
　導河逹淮皆上流也宋興國間河由彭城入淮熙寧<lb/>
<pb n="35b"/>　後由南清河入淮則支𣲖耳金元季由渦河入淮亦<lb/>
　上流也國初河决原武由夀州正陽鎮全入于淮則<lb/>
　正𣲖又上流矣嗣後或由孫家渡或由趙皮寨皆從<lb/>
　陳潁亳夀懐逺等處入淮皆上流正𣲖其由小浮橋<lb/>
　經徐邳自清河縣北合淮者此下流亦支𣲖爾至嘉<lb/>
　靖中塞渦河口截野鷄岡則正𣲖皆歸孫繼口歴徐<lb/>
　邳桃清入淮已而從清河縣南合淮下流且奪淮入<lb/>
　海之路矣<lb/>
</p>

  </div>
            <div>
                <head>禹貢長箋卷六</head>
    <p>
<pb n="1a"/>欽定四庫全書<lb/>
　禹貢長箋卷六　　　　　　吳江朱鶴齡撰<lb/>
荊及衡陽惟荆州<lb/>
　爾雅漢南曰荊州<hi>郭璞註自漢南至衡山之陽</hi>釋名荆州取名於<lb/>
　荆山孔傳北據荆山南盡衡山之陽<hi>蔡傳北距南條荆山南盡衡山</hi>
　<hi>之陽</hi>正義此州北界至荊山之北故言據南及衡山之<lb/>
　陽其境過衡山也以衡是大山其南無復有名山大<lb/>
　川可以為記故言陽<hi>諸州以山奠者獨荊</hi>漢地理志荆山在南<lb/>
<pb n="1b"/>　郡臨沮縣<hi>今襄陽府南漳縣</hi>東北<hi>山海經景山東北百里曰荆山襄陽府志荆山在南</hi>
　<hi>漳縣西北八十里三面險絶惟西南一隅通人徑</hi>曾氏曰荆山有二此荆山<lb/>
　其南為荆州其北為豫州非雍州荆岐既旅之荆山<lb/>
　漢地理志衡山在長沙國湘南縣<hi>今長沙府湘潭縣</hi>東南<hi>括地</hi>
　<hi>志衡山在衡州湘潭縣西四十一里一統志在衡州府衡山縣西北周八百餘里髙九千餘丈</hi>愚按<lb/>
　衡山以回鴈為首<hi>在衡州</hi>嶽麓為足<hi>在長沙</hi>自古稱南嶽<lb/>
　漢武本爾雅徙祭南嶽於廬江灊<hi>音潛</hi>山<hi>爾雅霍山為南嶽地理志</hi>
　<hi>灊縣南有天柱山即霍山也齊立霍州治此在今廬州府霍山縣</hi>然衡山故封卒不<lb/>
<pb n="2a"/>　易云<hi>洞天記隋開皇九年始定衡山為南嶽</hi>　熊氏禾曰荆州北接雍<lb/>
　豫南逾五嶺東抵揚州西抵梁州及西南夷揚州之<lb/>
　地自兩浙為吳越之外江淮皆楚境也或謂建都江<lb/>
　南者當以南陽為正其北連中原東通吳㑹西接巴<lb/>
　蜀南控蠻粤諸葛亮以為用武之國凡自北攻南自<lb/>
　南窺北未有不先得此而可以有為也<lb/>
　班固配十二次自張十七度至軫十一度為鶉尾之<lb/>
　次<hi>費直起張十三度蔡邕起張十二度</hi>于辰在巳楚之分野<hi>鄭語楚重黎之後也</hi>
<pb n="2b"/>　<hi>黎為髙辛氏火正此鶉尾為楚分星</hi>屬荆州<hi>春秋緯文耀鈎大别以東至九江荆州屬衡星天官</hi>
　<hi>書衡太微三光之庭也註太微天帝南宫主翼軫地</hi>晉天文志翼軫楚荆州南<lb/>
　陽入翼六度南郡入翼十度江夏入翼十二度零陵<lb/>
　入軫十一度桂陽入軫六度武陵入軫十度長沙入<lb/>
　軫十六度<lb/>
　周職方氏正南曰荆州其山鎮曰衡其澤藪曰雲夢<lb/>
　其川江漢其浸潁湛<hi>鄭𤣥曰潁水出陽城京相璠曰昆陽縣北有蒲城蒲城北有湛</hi>
　<hi>水陽城今河南府登封縣昆陽今南陽府葉縣按二水皆宜入豫州</hi>通典荆州楚其分<lb/>
<pb n="3a"/>　野兼得韓秦之交秦置郡為南郡黔中長沙南陽之<lb/>
　東境<hi>通考作南境</hi>漢武置十三州此為荆州後漢並因之<lb/>
　其五溪地歸漢以後歴代開拓<hi>史記正義楚東淮泗之上與齊接境北有</hi>
　<hi>陘塞與韓接境徐廣曰密縣有陘山密縣今屬開封府</hi>漢地理志楚地今之南<lb/>
　郡江夏零陵桂陽武陵長沙及漢中汝南郡盡楚分<lb/>
　周成王時以封鬻熊之曾孫熊繹後寖彊大楚有江<lb/>
　漢川澤山林之饒民以漁獵山伐為業果蓏蠃蛤食<lb/>
　物常足故啙<hi>音子</hi>窳偷生而亡積聚江陵故郢都<hi>按一統志</hi>
<pb n="3b"/>　<hi>楚熊繹封丹陽故城在今歸州東七里楚文王自丹陽徙都郢故城在今荆州府東北三里</hi>西通<lb/>
　巫巴東有雲夢之饒亦一都㑹也後漢郡國志荆州<lb/>
　刺史<hi>治漢壽後治江陵漢壽今常徳府龍陽縣</hi>部郡七南陽南郡江夏零<lb/>
　陵桂陽武陵長沙<hi>内南陽應入豫州</hi>通考漢又為牂牁郡之<lb/>
　東北境<hi>魏武得荆州分南郡以北立襄陽郡及敗赤壁吳與蜀分荆州于是南郡零陵武陵以西</hi>
　<hi>為蜀江夏桂陽長沙三郡為吳南陽襄陽南鄉三郡為魏後蜀所分地悉屬吳而荆州之名南北雙立</hi>
　唐地理志山南道古荆州域江陵峽歸夔澧朗復郢<lb/>
　襄房為鶉尾分鄧隋泌<hi>即唐州</hi>均為鶉火分府一<hi>江陵  内</hi>
<pb n="4a"/>　<hi>夔房通典入梁州襄鄧隋泌均通典入豫州</hi>通典唐分置山南東道<hi>採訪使治</hi>
　<hi>襄州</hi>領江陵<hi>荆州</hi>竟陵<hi>復州本沔陽郡</hi>富水<hi>郢州本竞陵郡</hi>夷陵<hi>峽州</hi>巴東<lb/>
　<hi>歸州析夔州置</hi>武陵<hi>朗州</hi>澧陽<hi>澧州</hi>郡江南西道<hi>採訪使治洪州</hi>領長沙<lb/>
　<hi>潭州</hi>零陵<hi>永州</hi>桂陽<hi>郴州</hi>江夏<hi>鄂州</hi>齊安<hi>黄州</hi>漢陽<hi>沔州</hi>江華<hi>道州本營</hi>
　<hi>州析零陵郡置</hi>衡陽<hi>衡州本衡山郡</hi>巴陵<hi>岳州</hi>邵陽<hi>邵州本南梁州析潭州置</hi>郡黔<lb/>
　中道<hi>採訪使治黔州</hi>領黔中<hi>黔州</hi>盧溪<hi>辰州本沅陵郡</hi>盧陽<hi>錦州析辰州置</hi>寧<lb/>
　夷<hi>思州</hi>清江<hi>施州</hi>潭陽<hi>巫州析辰州置</hi>龍溪<hi>業州析阮州置</hi>義泉<hi>夷州析思黔二</hi>
　<hi>州置</hi>靈溪<hi>溪州析辰州置</hi>涪川<hi>費州析思州置</hi>溱溪<hi>溱州即珍州夜郎郡</hi>播川<hi>播州</hi>
<pb n="4b"/>　郡兼分入淮南道為安陸<hi>安州</hi>義陽<hi>申州</hi>郡及嶺南道連<lb/>
　山郡<hi>初學記荆州之南界屬江南道東界入淮南道</hi>宋史古荆州為荆湖南<lb/>
　北路北路府二江陵徳安州十鄂復鼎澧峽岳歸辰<lb/>
　沅靖軍二荆門漢陽南路州七潭衡道永邵郴全軍<lb/>
　二武崗桂陽<hi>荆湖路東界鄂渚西接溪洞南抵五嶺北連襄漢</hi>而郢州入京<lb/>
　西南路黄州入淮南西路興國軍入江南西路黔施<lb/>
　珍思播五州入夔州路<hi>文獻通考以信陽軍入荆州域應入豫州</hi>明一統<lb/>
　志古荆州為今湖廣省武昌<hi>楚熊渠子鄂王封國秦屬南郡漢置江夏郡治</hi>
<pb n="5a"/>　<hi>沙羨三國吳分置武昌郡治武昌劉宋兼置郢州梁分置北新州隋唐曰鄂州後置武昌軍節度其地控</hi>
　<hi>掎雍梁邊帶漢沔山川包絡江南要區</hi>漢陽<hi>春秋鄖國屬楚秦屬南郡漢屬江夏唐置沔州後𨽻</hi>
　<hi>鄂安二州周世宗平淮南置漢陽軍宋因之其地與武昌隔江僅七里形勝風俗頗同</hi>承天<hi>春秋</hi>
　<hi>戰國屬楚曰郢中秦屬南郡漢屬江夏晉置竟陵郡梁為南司北新二州境唐宋曰郢州其地上接漢江</hi>
　<hi>下連湘水舟車之衝</hi>徳安<hi>亦鄖國地秦屬南郡漢屬江夏劉宋置安陸郡梁兼置南司州西魏置安</hi>
　<hi>州唐因之宋陞徳安府元𨽻黄州路其地介襄郢申汝之間為都㑹</hi>黄州<hi>春秋黄國楚徙邾君於此</hi>
　<hi>曰邾城秦屬南郡漢屬江夏晉又置西陽國齊分置齊安郡隋曰黄州唐宋因之其地連雲夢倚大江淮</hi>
　<hi>楚之交</hi>荆州<hi>春秋楚郢都秦置南郡漢因之唐為江陵府元為中興路其地東連吳㑹西通巴蜀</hi>
<pb n="5b"/>　<hi>南極湘潭北據漢沔上游重鎮</hi>岳州<hi>古三苖國春秋麇國羅國地秦漢屬長沙郡劉宋置巴陵郡唐</hi>
　<hi>置岳州宋元因之其地兼江湖之勝湘沅衡岳接其前漢沔荆峴帶其後</hi>長沙<hi>楚南境黔中地秦置</hi>
　<hi>長沙郡漢為國劉宋置湘州隋唐曰潭州宋置武安軍其地南通嶺嶠北界洞庭湖湘重鎮</hi>寶慶<lb/>
　<hi>秦屬長沙漢屬長沙零陵三國吳置邵陵郡唐宋曰邵州其地東距洞庭西連五嶺控制谿洞諸蠻</hi>常<lb/>
　徳<hi>商周蠻蜑所居秦屬黔中郡漢置武陵郡梁置沅州隋唐曰朗州宋曰鼎州其地包洞庭控五溪荆</hi>
　<hi>渚唇齒</hi>辰州<hi>亦蠻蜑地秦置黔中郡漢屬長沙武陵晉以後並屬武陵唐宋為辰州其地重崗複</hi>
　<hi>嶺武陵保障俗同巴渝</hi>衡州<hi>秦屬長沙漢分屬桂陽三國吳分湘東衡陽二郡隋置衡州唐宋因</hi>
　<hi>之其地直回鴈峯之北東帶瀟湘南連谿峒</hi>永州<hi>春秋楚南境秦屬長沙漢置零陵郡晉屬湘州</hi>
<pb n="6a"/>　<hi>又分置營陽郡隋唐曰求州其地南接九疑北連衡岳</hi>各府靖<hi>秦黔中地漢屬牂牁郡唐為溪</hi>
　<hi>峒宋曰誠州其地介夷播叙三州之境</hi>郴<hi>即長沙南境漢置桂陽郡隋唐曰郴州其地環山為州五</hi>
　<hi>嶺之衝</hi>二州永順<hi>漢屬武陵唐置溪州</hi>保靖<hi>隋辰州地唐屬溪州</hi>二宣慰司<lb/>
　其襄陽府<hi>春秋屬楚漢屬南郡南陽劉表刺荆州徙治焉三國魏置襄陽郡為重鎮東晉僑置</hi>
　<hi>南雍州唐曰襄州其地南臨荆門北控宛許楚蜀之咽喉</hi>為荆豫二州域<hi>宜城南漳屬荆</hi>
　<hi>州考郡志宜城當屬豫州</hi>鄖陽府<hi>春秋麇國漢屬漢中三國魏置魏興郡唐置南豐州尋改屬均</hi>
　<hi>州其地襟山帶江荆襄秦蜀之㑹</hi>為荆豫梁三州域<hi>鄖縣房縣屬荆州滙疏云考地</hi>
　<hi>志鄖陽府應屬梁州</hi>施州衞<hi>楚巴巫地漢屬南郡唐宋曰施州</hi>為荆梁二州域<lb/>
<pb n="6b"/>　<hi>東境屬荆西境屬梁</hi>江西省南康九江吉安三府<hi>詳見揚州</hi>為荆揚<lb/>
　二州域<hi>西境屬荆</hi>四川省夔州府<hi>詳見梁州</hi>為荆梁二州域<hi>巫山</hi>
　<hi>大昌大寧屬荆</hi>廣西省桂林<hi>秦屬桂林漢屬零陵蒼梧三國吳置始安郡晉屬廣州梁置桂</hi>
　<hi>州唐因之宋為静江府其地東控嶺海右扼蠻荒自荔浦以北為楚以南為粤</hi>平樂<hi>秦屬桂林漢屬</hi>
　<hi>蒼梧三國吳屬始安唐置昭州其地與清湘九疑犬牙相入</hi>梧州<hi>秦屬桂林漢置蒼梧郡徙交州</hi>
　<hi>治之唐置梧州其地總百越連五嶺水陸之衝</hi>三府應屬荆州貴州省貴陽<lb/>
　府<hi>漢屬牂牁郡</hi>則荆梁二州之南境思州<hi>牂牁要衝</hi>思南<hi>亦牂牁地</hi>
　鎮逺石阡<hi>古夜郎地唐夷州</hi>銅仁黎平等府並荆州南裔<hi>按荆</hi>
<pb n="7a"/>　<hi>梁之界今為貴州衡山之南今為廣西</hi>
　章俊卿曰沅湘衆水合洞庭而輸之江則武昌為之<lb/>
　都㑹江水下夔峽而抵荆楚則江陵為之都㑹漢沔<lb/>
　之上則襄陽為之都㑹守江陵則可以開蜀道守襄<lb/>
　陽則可以援川陜守武昌九江則可以蔽全吳魏氏<lb/>
　了翁曰襄陽據漢水上游與江陵為唇齒<hi>襄陽至江陵步道五</hi>
　<hi>百里</hi>襄陽之唇亡則郢復荆門漢陽皆齒也齊安鄂渚<lb/>
　為受兵之衝長江之險與敵共之矣唐樞曰湖廣南<lb/>
<pb n="7b"/>　滙洞庭諸水于前北引漢沔諸水于後西承川蜀諸<lb/>
　水而折而過焉水法瀠洄而山奔不歇故有不可居<lb/>
　終之説<lb/>
江漢朝宗于海<lb/>
　江漢詳導水正義周禮大宗伯諸侯見天子之禮春<lb/>
　見曰朝夏見曰宗此假人事而言詩沔彼流水朝宗<lb/>
　于海鄭氏𤣥曰江水漢水其流遄疾又合為一共赴<lb/>
　于海猶諸侯之同心尊天子而朝事之荆楚之域國<lb/>
<pb n="8a"/>　有道則後服國無道則先彊故記其水之義以著人<lb/>
　臣之禮易氏曰江自歸州秭歸至鄂州武昌凡一千<lb/>
　四百餘里皆荆州地江漢分流其間至是合流<hi>王氏炎曰</hi>
　<hi>漢水入江處在漢陽軍大别山下</hi>鄭曉曰二水𤼵源于梁而荆當下<lb/>
　流之衝入海于揚而荆據上游之㑹故於此言朝宗<lb/>
　見其上無所壅下有所洩　王樵曰既言朝宗於海<lb/>
　則入海不俟言故知三江既入不指大江也<lb/>
　江水方出三峽源髙流下𫝑若建瓴夷陵<hi>屬荆州府</hi>以東<lb/>
<pb n="8b"/>　兩㟁俱平衍下隰水易漫流隄防不修則千里汎濫<lb/>
　不見涯涘舊有九穴十三口今皆湮塞無餘荆岳之<lb/>
　間幾何不為巨浸也漢水多泥沙均州<hi>屬荆襄陽府</hi>以下<lb/>
　地平曠遷徙不常潛沔之間<hi>潛江沔陽俱屬承天府</hi>大半滙為<lb/>
　湖渚又有漲池口竹洞湖㵼之以故向鮮水患自潛<lb/>
　沔湖渚淤為平陸竹洞湖復湮淺上流日壅下流日<lb/>
　澁水患多在荆襄承天間矣<hi>見禹貢合註</hi>
九江孔殷<hi>孔殷史記作甚中</hi>
<pb n="9a"/>　水經九江在長沙下巂<hi>今岳州府巴陵縣</hi>西北蔡傳即今洞<lb/>
　庭湖其源有九水故名一曰瀟江水經注一名營水<lb/>
　出營陽冷道縣<hi>今永州府寧逺縣</hi>南流山<hi>一統志瀟水在永州府城外源出寧</hi>
　<hi>逺縣九疑山</hi>北流注湘水<hi>按永州府志道州水營瀟居其二而羅含所記十五水無瀟衡</hi>
　<hi>州府志云營水在唐名瀟水則二水實一也</hi>二曰湘江漢地理志湘水出<lb/>
　零陵郡零陵縣陽海山<hi>水經註湘水出零陵始安縣陽海山即陽朔山在今桂林</hi>
　<hi>府興安縣</hi>北至長沙酃縣<hi>今衡州府衡陽縣</hi>入江<hi>水經北過下巂縣西又北至巴</hi>
　<hi>丘山入江一統志湘水至永州與瀟水合曰瀟湘至衡陽與蒸水合曰蒸湘至沅州與沅水合曰沅湘</hi>
<pb n="9b"/>　三曰蒸江水經註作承水<hi>承音蒸按地理志承陽在承水之陽屬長沙國後漢</hi>
　<hi>志作烝陽屬零陵郡晉志宋志俱作烝陽屬湘東郡是承水即蒸江也</hi>出邵陵縣<hi>今寶慶府</hi>
　<hi>邵陽縣</hi>界耶薑山<hi>一統志烝水出邵陽縣耶薑山</hi>東北流至湘東臨承<lb/>
　縣北<hi>今衡州府衡陽縣</hi>東注于湘四曰澬江地理志澬水出<lb/>
　零陵邵都梁縣<hi>今寶慶府武崗州</hi>路山<hi>一名唐糺山</hi>東北至長沙<lb/>
　益陽<hi>今長沙府益陽縣</hi>入沅<hi>水經至益陽縣北又東與沅水合入洞庭</hi>五曰沅江<lb/>
　地理志沅水出牂牁郡且蘭縣<hi>今四川播州地</hi>東南至長沙益<lb/>
　陽入江<hi>水經東至長沙下巂縣西北入江一統志沅水自辰州經常徳府城南至龍陽縣北入洞庭</hi>
<pb n="10a"/>　六曰漸江地理志漸水出武陵郡索縣<hi>今常徳府龍陽縣東漢曰</hi>
　<hi>漢壽水經注出漢壽縣西揚山</hi>東入沅七曰叙江地理志序水出武<lb/>
　陵郡義陵縣<hi>今辰州府溆浦縣</hi>鄜<hi>音夫</hi>梁山西入沅<hi>水經註西北流入沅</hi>
　八曰辰江地理志辰水出武陵郡辰陽縣<hi>今辰州府辰溪縣</hi>
　三山谷南入沅<hi>水經注武陵有五溪辰其一焉右合沅水</hi>九曰酉江地理<lb/>
　志酉水出武陵郡充縣酉原山<hi>水經注出巴郡臨江縣酉源山臨江今重</hi>
　<hi>慶府忠州</hi>南至沅陵<hi>今辰州府沅陵縣</hi>入沅<hi>按志瀟湘蒸澬四水出湖南沅序漸辰酉</hi>
　<hi>五水出湖北而沅澬湘最大皆自南而入荆江自北而過</hi>愚按此係朱子考定九<lb/>
<pb n="10b"/>　江蔡傳所序沅漸元辰叙酉澧澬湘與朱子不合徧<lb/>
　考各志有沅水而無元水蔡不知何據况導江東至<lb/>
　于澧過九江則是古者澧先入江而後九江入焉澧<lb/>
　不當在九水之内疑朱子説得之又按古三苖之國<lb/>
　左洞庭右彭蠡註疏皆誤以洞庭為彭蠡而謂九江<lb/>
　在潯陽<hi>潯陽漢屬廬江郡潯陽記九江一曰烏白江二曰蜯江三曰烏江四曰嘉靡江五曰畎江</hi>
　<hi>六曰源江七曰廩江八曰提江九曰箘江班固謂禹貢九江在潯陽南註疏相同</hi>自宋胡旦<lb/>
　始正之朱子曰若旁計横入小江之數則自岷山以<lb/>
<pb n="11a"/>　東至入海為江當幾千百夫經言九江孔殷正以見<lb/>
　其吞吐壯盛浩淼無涯之𫝑决非分派小江之所可<lb/>
　當繼此而及夫沱潛雲夢則又見其非潯陽以東甚<lb/>
　逺之下流也且導山過九江至于敷淺原若已自江<lb/>
　州順流東下湖口又復泝流南上彭蠡百有餘里而<lb/>
　後至焉此何説哉蔡傳漢九江郡之尋陽乃禹貢揚<lb/>
　州之境<hi>按漢尋陽在江北晉以後尋陽在江南禹時皆屬揚州程大昌謂荆境至尋陽以東即為</hi>
　<hi>揚州是以尋陽屬荆蓋因孔傳誤</hi>而唐孔氏又以為九江之名起於<lb/>
<pb n="11b"/>　近代未足為據且九江派别亦必首尾短長大畧均<lb/>
　布然後可目為九今尋陽之地將無所容况洲渚出<lb/>
　没其𫝑不常果可以為地理之定名乎設使派别為<lb/>
　九則當曰九江既道不應曰孔殷于導江當曰播九<lb/>
　江不應曰過九江反覆叅考九江非尋陽明甚陳氏<lb/>
　師凱曰導江曰過九江則大江自大江九水自九水<lb/>
　可見而孔氏謂江分九道者其非明矣<hi>孔傳江于此州界分為九</hi>
　<hi>道甚得地𫝑之中</hi>又曰東至于澧過九江至于東陵則九江<lb/>
<pb n="12a"/>　當在澧州之下巴陵之上而不在尋陽尤明矣<lb/>
　王樵曰雷夏小故曰既澤彭蠡大故曰既豬大野大<lb/>
　于雷夏故亦曰既豬震澤震動難定故曰厎定洞庭<lb/>
　方八百里浩𣺌非他可比故特異其文曰孔殷<hi>殷字有訓</hi>
　<hi>正者堯典以殷仲春是也有訓盛者洛誥肇稱殷禮是也蔡傳從前解</hi>徐常吉曰今荆<lb/>
　州之水莫大於洞庭而爾雅十藪惟云楚有雲夢周<lb/>
　禮職方荆州藪澤曰雲夢皆不及洞庭仁山金氏以<lb/>
　為九江㑹為洞庭計禹時九江入江㑹合未甚廣故<lb/>
<pb n="12b"/>　未有洞庭之名其後㑹聚日廣方八百里而洞庭山<lb/>
　在其中故因山得名云金氏之言理或宜然戰國䇿<lb/>
　載吳起言左洞庭右彭蠡又秦與荆戰大破之取洞<lb/>
　庭五瀦<hi>水經註湘水澬水沅水微湖澧水凡五水注洞庭北㑹大江名五瀦</hi>則洞庭之<lb/>
　名戰國時已有之然既言洞庭又言五瀦則是洞庭<lb/>
　山之側有五水分瀦其間亦可証未合而為一也意<lb/>
　其初九水同入江故名九江後既瀦九而為五又㑹<lb/>
　五而為一則九江遂皆入湖而洞庭之名始著是謂<lb/>
<pb n="13a"/>　九江非洞庭固不可謂九江即洞庭亦不可也<lb/>
　辰常衡永支湖無慮數十其㑹衆流而注之洞庭者<lb/>
　沅湘澧而已沅合麻陽<hi>屬辰州府</hi>諸溪洞水過常武<hi>常徳府武</hi>
　<hi>陵縣</hi>出湖之北湘合瀟水汨羅水過長沙出湖之南澧<lb/>
　合焦溪茹溪諸水經慈利石門<hi>俱屬岳州府</hi>至澧州出湖<lb/>
　之西而漸辰叙酉澬合流而滙洞庭以為之壑故辰<lb/>
　沅衡永長沙得免水患惟常武當沅江之下流岳陽<lb/>
　當江湖之㑹合故隄防急焉昔禹之治水堅則鑿之<lb/>
<pb n="13b"/>　盛則釃之淺則瀹之大則決之急則排之而其要有<lb/>
　二曰經曰緯夫漢之南入江之北滙非楚水大經乎<lb/>
　然漢則東為滄浪過三澨乃至大别江則東别為沱<lb/>
　至于澧過九江至于東陵乃迤北而㑹焉隨地注㵼<lb/>
　使游波寛緩不相激薄何其緯之有緒也平成既乆<lb/>
　民多濱水為居或築而業之故潛沔之間所謂滄浪<lb/>
　勾雍諸澨皆大不容刀甚至不可辨而澧水與江相<lb/>
　去百餘里禹時九江猶受岷江之輸今九江自相經<lb/>
<pb n="14a"/>　緒豬為洞庭大且與江漢敵矣禹所患者經不足以<lb/>
　持緯治之宜後緯而先經今所患者緯不足以受經<lb/>
　治之宜後經而先緯周禮稻人掌稼下地以豬蓄水<lb/>
　以防止水以溝蕩水以遂均水以列舍水以澮瀉水<lb/>
　此雖主治澤田實治水緯法也今當增修江漢之隄<lb/>
　而開浚諸穴口以散其漲使民得隄為衞不患于漂<lb/>
　没隄得口為瀉不至於壅淤排釃並施防澮均舉經<lb/>
　緯之義備水何從孽哉<hi>輯夏彜仲諸家説</hi>
<pb n="14b"/>沱潛既道<lb/>
　爾雅水自江出為沱自漢出為潛正義水從江漢出<lb/>
　者皆曰沱潛但地𫝑西髙東下雖于梁州合流還從<lb/>
　荆州分出猶如濟水入河復自河出也鄭氏𤣥云南<lb/>
　郡枝江縣<hi>今屬荆州府</hi>有沱水其尾入江耳首不于江出<lb/>
　也華容<hi>今荆州府監利縣</hi>有夏水首出江尾入沔蓋此所謂<lb/>
　沱也<hi>地理志夏水首受江東入沔行五百里水經注夏水出江流江陵縣東南東過華容監利至江夏雲</hi>
　<hi>杜縣入于沔雲杜今即承天府地</hi>潛水未聞王氏炎曰沱水在江陵<lb/>
<pb n="15a"/>　枝江縣世謂枝江為百里洲夾江沱二水之間與江<lb/>
　分處曰上沱與江合處曰下沱隋志南郡松滋縣有<lb/>
　涔<hi>涔即古潛字集韻潛通作涔</hi>史記沱涔既道今松滋分為潛江<lb/>
　縣矣<hi>潛江縣明朝先屬荆州府後屬承天府</hi>愚按金氏謂松滋縣南枝<lb/>
　江縣北江分三十餘里下流復合名笊籬江此即沱<lb/>
　也一統志沱江在當陽縣治南<hi>當陽屬荆門州沱江在縣南百六十里</hi>
　至枝江縣界復入大江據鄭註則在枝江者為非今<lb/>
　長夏河即夏水在沔陽州南四十里此則康成所云<lb/>
<pb n="15b"/>　出江入沔者乎潛江經今潛江縣界<hi>潛江在縣東一里</hi>東南<lb/>
　入大江承天志云漢水自鍾祥<hi>承天府治</hi>北三十里分為<lb/>
　蘆洑河經潛江縣東南後入漢<hi>鄭端簡云入江</hi>疑即古潛水<lb/>
　項平甫謂夾蜀山而行凡谿谷之水至江而出者皆<lb/>
　名沱至漢而出者皆名潛然沱潛自是江漢别流非<lb/>
　盡谿谷水所注孔氏以荆梁沱潛為一班固鄭𤣥郭<lb/>
　璞皆以二州各有沱潛蓋源同而流異耳　黄度曰<lb/>
　孔安國云沱潛發梁州入荆州其言雖不詳未失也<lb/>
<pb n="16a"/>　孔頴達求之不得而曰沱潛雖於梁州合流復于荆<lb/>
　州分出則幾誣矣沱自永康軍導江縣分流東至眉<lb/>
　州彭山縣入江此江别為沱人所知也漢有東西二<lb/>
　源而沔漾附㑹其説多端按經文梁州貢道浮于潛<lb/>
　逾于沔東為沔西為潛潛即西漢出天水南至巴州<lb/>
　入江凡潼益夔利水道皆由此泝流北上是固大瀆<lb/>
　足為一州貢道矣然沱潛合為一流以出瞿唐至荆<lb/>
　猶各存舊名者所以紀江漢之源委也潛漢與江合<lb/>
<pb n="16b"/>　瀆東流至夏口沔漢又出而㑹之江漢合流卒入于<lb/>
　海而自九江以上稱沱潛九江而下稱江漢至揚州<lb/>
　合為一江而猶稱中江北江以見二水各瀆共流歴<lb/>
　梁荆揚首尾三州其可合者不得而分也猶河既釃<lb/>
　二渠又疏九河流注兖豫青徐其當分者不可得而<lb/>
　合也此禹治水大經皆行其所無事也<hi>此説主漢孔氏</hi>
雲土夢作乂<hi>夢周禮職方作瞢漢書雲夢二字連</hi>
　漢地理志雲夢在南郡華容縣南蔡傳雲夢方八九<lb/>
<pb n="17a"/>　百里跨江南北華容枝江江夏安陸皆其地也左傳<lb/>
　楚子濟江入于雲中又楚子與鄭伯田于江南之夢<lb/>
　<hi>國語云楚有藪曰雲連徒州金木竹箭之所生韋昭云雲土今為縣地理志江夏有雲杜縣夢在南</hi>合<lb/>
　言之為一分言之則二澤也沈括曰孔安國註雲夢<lb/>
　澤在江南不然據左傳吳人入郢楚子自郢西走涉<lb/>
　睢<hi>杜預曰睢水在枝江縣入江是楚王西走</hi>則當出於江南其後涉江入<lb/>
　雲中遂奔鄖鄖今之安陸州<hi>今徳安府</hi>則雲在江北也江<lb/>
　南今公安石首建寧等縣<hi>今俱屬荆州府建寧併入石首</hi>江北今玉<lb/>
<pb n="17b"/>　沙<hi>今併入監利</hi>監利<hi>今屬荆州</hi>景陵<hi>今屬承天</hi>等縣乃衆水所委其<lb/>
　地最下愚按郭璞謂雲夢即華容縣東南巴丘湖<hi>岳州</hi>
　<hi>志青艸湖一名巴丘湖</hi>或曰此江南之夢也杜預云南郡枝江<lb/>
　縣西有雲夢城江夏安陸縣東南亦有雲夢城朱子<lb/>
　云江陵以下岳州以上為雲夢今安陸沔陽華容枝<lb/>
　江洞庭以南皆是<hi>一統志安陸縣南沔陽州東皆有雲夢澤又荆門州有雲夢澤連徳</hi>
　<hi>安雲夢縣界</hi>蓋跨川互隰兼苞𫝑廣矣羅泌曰雲土夢作<lb/>
　乂者雲向為水所没至是始得為土夢在前雖土而<lb/>
<pb n="18a"/>　未可作至是始可耕而治之蓋夢地差髙而雲下論<lb/>
　者不知既以雲夢為一澤復謂古經雲夢土作乂者<lb/>
　非也<hi>按沈括筆談石經倒土夢字唐太宗時得古本始改正孔頴達疏猶以土字兼上下言則蔡傳</hi>
　<hi>之解蓋本于羅泌也</hi>
厥土惟塗泥厥田惟下中厥賦上下<lb/>
　田第八賦第三荆塗泥與揚同其地稍髙故田加一<lb/>
　等<lb/>
　蘇氏軾曰吳蜀有可耕之人而無其地荆襄有可耕<lb/>
<pb n="18b"/>　之地而無其人葉適曰漢之末年荆襄甚盛不唯民<lb/>
　戸繁實而智勇材力之士森然出於其中孫劉資之<lb/>
　以争天下其後不復振起而閩浙之盛自唐始乃獨<lb/>
　為東南之望分閩浙以實荆楚去狹就廣則田益墾<lb/>
　而税益增<lb/>
厥貢羽毛齒革惟金三品杶幹栝栢礪砥砮丹惟箘簵<lb/>
楛三邦厎貢厥名包匭菁茅厥篚𤣥纁璣組九江納錫<lb/>
大龜<hi>礪漢書作厲三邦漢書作三國</hi>
<pb n="19a"/>　蔡𫝊荆揚之貢略同而荆先羽毛者孔氏謂善者為<lb/>
　先也管子金起於汝漢韓非子荆南之地麗水之中<lb/>
　生金<hi>一統志今雲南金沙江古麗水産金又衡州大湊山出銀鑛長沙有銅官渚</hi>蔡𫝊杶<lb/>
　木似樗<hi>杶或作橁左傳孟莊子斬其橁以為公琴注橁木名杶也</hi>可為弓榦<hi>周禮荆之</hi>
　<hi>榦即此孔𫝊榦柘也弓榦莫若柘木故舉其用非是</hi>孔𫝊栢葉松身曰栝<hi>茅瑞徴曰</hi>
　<hi>考爾雅樅松葉栢身檜栢葉松身豈栝亦檜之𩔖與</hi>曽氏曰揚言惟木多不勝<lb/>
　名也荆木名之貢止此也正義礪磨刀刃石精者曰<lb/>
　砥砮石中矢鏃魯語肅慎氏貢楛矢石砮<hi>郭璞山海經注肅慎</hi>
<pb n="19b"/>　<hi>國去遼東三千餘里箭長尺有五寸青石為鏑一統志今石砮出女直黑龍江口名水花石其堅利入鐵</hi>
　丹丹砂可以為采<hi>出今辰州老鴉井者良</hi>箘簵是兩種竹或大<lb/>
　小異也韋昭一名䉁風蔡𫝊董安于治晉陽公宫之垣<lb/>
　皆以荻蒿苫楚廧之其髙丈餘趙襄子𤼵而試之其<lb/>
　堅雖箘簵不能過則箘簵是竹之堅者<hi>吕覽云駱越之箘蓋産南</hi>
　<hi>粤</hi>其材中矢笴正義楛木可為箭毛詩疏云葉如荆<lb/>
　而赤莖似蓍即肅慎所貢孔𫝊三者皆出雲夢之澤<lb/>
　近澤三國常致貢之其名天下稱善<hi>徐常吉曰考工記妢胡之笴鄭</hi>
<pb n="20a"/>　<hi>氏謂胡子國在楚旁者唐志零陵貢葛笴蓋此𩔖</hi>蔡𫝊匭匣也菁茅供祭祀<lb/>
　縮酒之用<hi>魏了翁曰縮酒只是醴有糟故縮于茅以清之周禮註酒沃于地滲下若神飲之故</hi>
　<hi>謂之縮此鄭興臆説</hi>既包又匣所以示敬也齊桓公責楚貢包<lb/>
　茅不入王祭不供無以縮酒又管子江淮之間一茅<lb/>
　三脊名曰菁茅<hi>菁者茅之狀菁菁然也爾雅謂之藐廣雅謂之茈䓞</hi>菁茅一物<lb/>
　也<hi>此本鄭𤣥説</hi>孔氏謂書以為葅者非是今辰州苞茅山<lb/>
　<hi>在今麻陽縣東九十里</hi>出苞茅有刺而三脊<hi>今常靖並出又晉志零陵有香茅</hi>
　朱子曰古人榨酒不以絲帛而以編茅王室祭祀之<lb/>
<pb n="20b"/>　酒則以菁茅取其香潔也𤣥纁絳色幣爾雅一染<hi>染以</hi>
　<hi>黑</hi>謂之縓<hi>今之紅</hi>再染謂之赬<hi>淺赤色</hi>三染謂之纁<hi>黄赤色</hi>
　又考工記三入為纁五入為緅七入為緇鄭氏𤣥曰<lb/>
　𤣥色在緇緅之間此州染𤣥纁色善故貢之路史帝<lb/>
　舜𤣥衣纁裳<hi>汪氏曰冕則上𤣥而下纁服則𤣥衣而纁裳</hi>説文璣珠不圓<lb/>
　也<hi>字書璣小珠也</hi>愚按珠璣貢于徐州大抵即今蚌珠如史<lb/>
　所稱隋侯明月之屬非若後世之合浦珠官也正義<lb/>
　玉藻説佩玉所懸者皆云組綬<hi>鄭註綬所以貫佩玉相承受者</hi>則組<lb/>
<pb n="21a"/>　是綬𩔖蔡𫝊大龜尺有二寸<hi>龜筴傳龜千嵗滿尺有二寸食貨志元龜岠冉</hi>
　<hi>長尺二寸直二千一百六十為大貝十朋</hi>所謂國之守龜非可恒得故不<lb/>
　為常貢謂之納錫下與上之辭重其事也<hi>杜佑謂廣濟蔡山出</hi>
　<hi>大龜故曰蔡禹貢九江納錫大龜即此廣濟今屬黄州府</hi>愚按荆州古稱用武之<lb/>
　國又其俗尚鬼聖人因之立教故杶砮箘簵有貢講<lb/>
　武也菁茅大龜有貢交神也國之大事在祀與戎于<lb/>
　荆州制貢備見之<lb/>
　三品之貢先王非以為富也以平財物以御人事其<lb/>
<pb n="21b"/>　貢也致之邦國而天子無私求與私藏焉周之衰荆<lb/>
　揚貢金不至而天王求之于魯春秋譏之漢元帝時<lb/>
　貢禹請罷采珠玉金銀鑄錢之官毋復以為幣租税<lb/>
　禄賜皆以布帛及穀使百姓一意農桑禹之意固善<lb/>
　然泉貨所以交通百物布帛不可尺寸分裂先王制<lb/>
　幣廢之不能但當徵之有時用之有節耳今黄金取<lb/>
　之滇中荆揚貢白金額最廣又所在開局鼓鑄荆為<lb/>
　銅冶所聚利源殫焉至荆揚貢木古時儉而易供後<lb/>
<pb n="22a"/>　代繕營時有搜採不休其出之必於深山窮谷懸崖<lb/>
　駕梁艱難萬倍雖間取川蜀而荆關實綰轂之區嗚<lb/>
　呼林麓盡矣峻宇雕牆之戒胡不聞乎<hi>輯王方麓諸家説</hi>
浮于江沱潛漢逾于洛至于南河<lb/>
　蔡𫝊江沱潛漢其水道之出入不可詳大𫝑則自江<lb/>
　沱而入潛漢也逾越也漢與洛不通故捨舟而陸以<lb/>
　達于洛自洛而至于南河蘇𫝊河行冀州之南故曰<lb/>
　南河程氏若庸曰不徑浮江漢兼用沱潛者隨其貢<lb/>
<pb n="22b"/>　物之所出或由經流或循枝派期于便事而已<hi>按如蔡説</hi>
　<hi>則江漢本自相通何必又由沱潛程説勝</hi>鄭曉曰荆州至冀州中隔豫州<lb/>
　貢道近于漢者則徑浮于漢不必沿江而入漢也近<lb/>
　于潛者則徑浮于潛而入漢不必自江而入漢也沱<lb/>
　自華容縣出于江入于沔沔即漢也由江入沱由沱<lb/>
　入漢一路也潛自漢出至潛江縣入于江由江入潛<lb/>
　由潛入漢一路也<lb/>
　愚按逾于洛當是由襄陽登陸北走南陽道<lb/>
<pb n="23a"/>　茅瑞徵曰禹時荆州貢道兼用陸運今楚地若轉輸<lb/>
　從陸必從中州境上其漕艘亦從江入淮以達㑹通<lb/>
　河較之維揚止多長江之險耳<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禹貢長箋卷六<lb/>
</p>

  </div>
            <div>
                <head>禹貢長箋卷七</head>
    <p>
<pb n="1a"/>欽定四庫全書<lb/>
　禹貢長箋卷七　　　　　吳江朱鶴齡撰<lb/>
荆河惟豫州<lb/>
　爾雅河南曰豫州<hi>郭璞註自南河至漢</hi>孔𫝊西南至荆山北距<lb/>
　河水<hi>荆山即南條荆山河即冀州之南河</hi>豫之河患次于兖故二州疆<lb/>
　域並繫以河　朱子曰周公以土圭測天地之中<hi>今登</hi>
　<hi>封有測景臺</hi>則豫州為中至于北逺而南近此地形有偏<lb/>
　耳所謂地不滿東南也　熊氏禾曰豫州當天下之<lb/>
<pb n="1b"/>　中四方道里適均故古人于此定都不但形勢所在<lb/>
　亦以朝㑹貢賦之便湯之亳今河南偃師是也<hi>按殷有三</hi>
　<hi>亳榖亳為南亳今歸徳府考城縣蒙亳為北亳今歸徳府商丘縣偃師則西亳湯所都盤庚自耿遷殷即</hi>
　<hi>此</hi>周之洛邑今河南洛陽是也<hi>本成周郟鄏地謂之王城考王封周桓公</hi>
　<hi>于此為西周</hi>其地北距河南抵荆山東抵徐西抵雍梁今<lb/>
　為河南府虢郟鄭汝陳蔡唐鄧汴宋等州之地<hi>晉地理志</hi>
　<hi>豫州西自華山東至于淮北自濟南界荆山</hi>
　班固配十二次自氐五度至尾九度為大火之次<hi>費直</hi>
<pb n="2a"/>　<hi>起氐十一度蔡邕起氐八度爾雅大火謂之大辰注大火心也蒼龍宿在中最明故時候主焉</hi>於辰<lb/>
　在卯宋之分野<hi>左傳帝遷閼伯于商丘主辰故辰為商星商主大火宋分星也</hi>屬豫<lb/>
　州自柳九度至張十六度為鶉火之次<hi>費直起柳五度蔡邕起三</hi>
　<hi>度爾雅咮謂之柳柳鶉火也注東方蒼龍南方朱鳥柳為朱鳥之口故名咮鶉即朱鳥也</hi>于辰在<lb/>
　午周之分野<hi>國語武王伐紂嵗在鶉火是鶉火為周分也嵗嵗星</hi>屬三河<hi>河東河南</hi>
　<hi>河内為三河摇春秋緯文耀鈎外方熊耳以至泗水陪尾豫州屬  星  天官書夜半建者衡衡殷中州</hi>
　<hi>河濟之間正義衡北斗衡也殷當也</hi>晉天文志房心宋豫州潁川入房<lb/>
　一度汝南入房二度沛郡入房四度梁國入房五度<lb/>
<pb n="2b"/>　淮陽入心一度魯國入心三度楚國入房四度柳七<lb/>
　星張周三輔𢎞農入柳一度河南入七星三度河東<lb/>
　入張一度河内入張九度<hi>唐天文志近代言星土者或以州或以國虞夏秦漢</hi>
　<hi>郡國廢置不同周之興也王畿千里及其衰也僅得河南七縣今則天下一統而直以鶉火為周分則疆</hi>
　<hi>域舛矣七國之初天下地形雌韓而雄魏魏地西距髙陵盡河東河内北有漳鄴東分梁宋至于汝南韓</hi>
　<hi>據全鄭之地南盡潁川南陽西達虢畧距函谷固宜陽北連上地皆綿亙數州相錯如繡考雲漢山河之</hi>
　<hi>象多者或至十餘宿其后魏徙大梁則西河合于東井秦拔宜陽而上黨入于輿鬼方戰國未滅時星家</hi>
　<hi>之言屢有明效今則同在畿甸之中而或者猶據漢書地理志推之是守甘石遺術而不知變通之數者</hi>
<pb n="3a"/>　<hi>也</hi>
　周禮職方氏河南曰豫州其山鎮曰華<hi>賈耽曰周禮職方以菑時</hi>
　<hi>為幽州之浸以華山為荆河之鎮有乖禹貢應從闕疑按華山在今華隂禹時宜入雍州</hi>其澤藪<lb/>
　曰圃田其川滎洛其浸波溠<hi>音詐按春秋傳楚子除道梁溠營軍臨隨則溠</hi>
　<hi>宜入荆州今溠水在徳安府隨州城東南</hi>詩譜周東都王城畿内方六百<lb/>
　里<hi>王城即洛邑班固曰洛邑與宗周通封畿東西長而南北短短長相覆為千里</hi>其封域在<lb/>
　禹貢豫州太華外方之間北得河陽<hi>今懷慶府孟縣</hi>有冀州<lb/>
　之南通典豫州周宋魏韓其分野兼得秦楚之交秦<lb/>
<pb n="3b"/>　置郡為三川碭潁川南陽郡之東北境南郡之北境<lb/>
　漢武置十三州此為荆河州漢地理志周地今河南<lb/>
　之洛陽榖城平隂偃師鞏緱氏是其分周封微子于<lb/>
　宋今睢陽<hi>屬梁國</hi>本陶唐氏火正閼伯之墟宋後為齊<lb/>
　楚魏三分魏得其梁陳留魏地自髙陵<hi>屬左馮翊</hi>以東盡<lb/>
　河東河内南有陳留及汝南之召陵㶏疆新汲西華<lb/>
　長平潁川之舞陽郾許傿<hi>即鄢</hi>陵河南之開封中牟陽<lb/>
　武酸棗卷皆魏分韓分晉得南陽郡及潁川之父城<lb/>
<pb n="4a"/>　定陵襄城潁陽潁隂長社陽翟郟東接汝南西接𢎞<lb/>
　農得新安宜陽皆韓分<hi>韓武子食采韓原分晉後都平陽及滅鄭遂徙都焉即漢</hi>
　<hi>新鄭</hi>詩風陳鄭之國與韓同星分鄭國今河南之新鄭<lb/>
　本髙辛氏火正祝融之墟及成臯滎陽潁川之崈髙<lb/>
　陽城皆鄭分右洛左泲食溱洧焉<hi>周宣王初封母弟友于圻内咸林之</hi>
　<hi>地今西安府華州子武公滅虢鄶居之名之曰新鄭今開封府鄭州是</hi>陳國今淮陽地<lb/>
　本太昊之墟潁川南陽則夏禹之國<hi>帝王世紀禹受封為夏伯在豫</hi>
　<hi>州外方之南今河南陽翟是</hi>宛<hi>屬南陽郡</hi>西通武關東受江淮亦一都<lb/>
<pb n="4b"/>　㑹也後漢郡國志豫州刺史<hi>治譙今亳州</hi>部郡國六潁川<lb/>
　汝南<hi>分梁沛立</hi>梁國<hi>故秦碭郡</hi>沛國<hi>故秦泗水郡</hi>陳國<hi>本淮陽郡明帝改</hi>魯<lb/>
　國<hi>故秦薛郡本屬徐州光武改屬豫州</hi>而𢎞農河南二郡為司隷校尉<lb/>
　部<hi>司隷治河南</hi>通考漢時為郡國八郡曰潁川河南陳留<lb/>
　汝南沛南陽國曰梁淮陽又為漢中<hi>北境是</hi>𢎞農<hi>東境是</hi>
　郡唐地理志河南道古豫州域洛陜負河而北為實<lb/>
　沈分負河而南虢汝許及新鄭之地為鶉火分鄭汴<lb/>
　陳蔡潁為壽星分宋亳為大火分通典唐分置十五<lb/>
<pb n="5a"/>　部此為都畿<hi>採訪使治東京</hi>河南府<hi>洛州</hi>陜郡<hi>陜州本𢎞農郡</hi>臨汝<hi>汝州</hi>
　滎陽<hi>鄭州</hi>郡<hi>並屬都畿</hi>河南道<hi>採訪使治陳留</hi>為陳留<hi>汴州折鄭滑二州置</hi>睢<lb/>
　陽<hi>宋州</hi>濟隂<hi>曹州</hi>譙郡<hi>亳州</hi>潁川<hi>許州</hi>淮陽<hi>陳州</hi>汝隂<hi>潁州本信州</hi>汝<lb/>
　南<hi>蔡州本豫州</hi>郡<hi>函史虢屬河南道初學記襄州禹貢荆豫二州之界</hi>宋史開封府<lb/>
　屬京畿路應天興仁<hi>本曹州</hi>二府拱州廣濟軍<hi>漢定陶</hi>屬<lb/>
　京東西路襄陽府鄧隨金均唐五州光化軍屬京西<lb/>
　南路<hi>内金州南渡後隷利州路</hi>河南潁昌<hi>今開封府許州</hi>淮寧<hi>今陳州</hi>順昌<lb/>
　<hi>今鳯陽府潁州</hi>四府鄭孟蔡汝四州信陽軍屬京西北路亳<lb/>
<pb n="5b"/>　州屬淮南東路<hi>通考以單州屬豫考單州地為單父碭山魚臺城武應屬徐州  宋京東</hi>
　<hi>路得兖豫青徐之域西抵大梁南極淮泗東北至海京西路得冀豫荆兖梁五州之域而豫州為多東暨</hi>
　<hi>汝潁西被陜服南畧鄢郢北扺河津</hi>大明一統志古豫州為今河南省<lb/>
　歸徳<hi>春秋宋地秦置碭郡漢為梁國隋置宋州唐置宣武軍節度宋為南京應天府其地廣衍面淮</hi>
　<hi>負河</hi>河南<hi>周東都秦置三川郡漢置河南郡東漢改河南尹三國魏置司州北魏自代徙都之北周</hi>
　<hi>及隋唐皆為東都宋為西京金號中京其地左成臯右澠池前伊闕後大河</hi>南陽<hi>周申鄧二國地</hi>
　<hi>春秋屬楚戰國屬韓秦自漢江以北置南陽郡漢屬荆州晉為南陽國及順陽義陽二郡境西魏為重鎮</hi>
　<hi>唐曰鄧州宋曰宛州其地在洛陽之南襄陽之北膏沃稱陸海</hi>汝寧<hi>春秋沈蔡二國戰國楚魏之境</hi>
<pb n="6a"/>　<hi>秦屬潁川漢置汝南郡劉宋為重鎮號懸瓠城東魏置豫州治此唐曰蔡州宋置淮康軍其地襟帶長淮</hi>
　<hi>控扼潁蔡四方最中</hi>四府其開封府<hi>春秋鄭衞陳杞地秦屬三川漢置陳留郡隋唐曰汴</hi>
　<hi>州興元初徙宣武節度使治此五代梁都之號東京晉漢周及宋因焉金號南京元曰汴梁其地南與楚</hi>
　<hi>境西與韓境北與趙境東與齊境</hi>則兖豫二州域<hi>祥符陳留杞縣通許太康尉氏洧川</hi>
　<hi>鄢陵扶溝中牟蘭陽儀封及陳許禹鄭四州所屬屬豫州</hi>湖廣襄陽府<hi>詳見荆州</hi>則荆<lb/>
　豫二州域<hi>襄陽棗陽榖城光化均州屬豫州考襄陽府誌又以榖城屬荆宜城屬豫鄭端簡云</hi>
　<hi>山東曹州西南地及定陶縣當屬豫州</hi>
　范仲淹曰洛陽險固表裏山河接應東京連屬關陜<lb/>
<pb n="6b"/>　而汴為四戰之地太平宜居汴有事必居洛陽章俊<lb/>
　卿曰酈食其荀文若之徒皆稱陳留為天下之衝四<lb/>
　通五達之郊秦漢迄南北朝天下有變嘗為戰場王<lb/>
　伯之興未有都于汴者自隋煬帝大開汴河直達淮<lb/>
　泗而大梁實坐要㑹振南北水陸之衡形𫝑百倍李<lb/>
　唐屹為重鎮宋仍五代之舊都之大抵長安以陜西<lb/>
　為畿輔而屏蔽實在隴右洛陽以關東為畿輔而屏<lb/>
　蔽實在河東大梁以河南為畿輔而屏蔽實在河北<lb/>
<pb n="7a"/>　　丘濬曰三代以前洛為中國之中以今天下觀之<lb/>
　則南北袤而東西蹙其所謂中蓋在荆襄之間　愚<lb/>
　按今之河南實兼河北<hi>懷衞彰三府</hi>春秋天王狩河陽又<lb/>
　以陽樊温原攅茅之田與晉考之皆周畿内地則周<lb/>
　時豫州已跨河北而有之蓋河陽當河東之要㑹為<lb/>
　西洛北門洛邑周東都故隷在内服以廣外屏其後<lb/>
　河内畀晉文而周地益狹至秦併六國必先亡周者<lb/>
　六國叩關以洛陽為孔道周滅則横據鞏洛東出伊<lb/>
<pb n="7b"/>　闕而韓魏震南通陳許而荆楚摇扼天下之腹心斷<lb/>
　諸侯之從約而趙代燕齊以次舉矣楚漢相拒亦多<lb/>
　于成臯廣武滎陽京索間蓋漢據關中其𫝑即秦之<lb/>
　勢而楚割鴻溝以西為漢則山河之險盡去其亡豈<lb/>
　待垓下哉又按宋都大梁本非太祖意鄭漁仲謂無<lb/>
　設險之山則國失憑依無流惡之水則民多疾癘是<lb/>
　也宋不得幽薊故河北亦不可都然商都河北屢有<lb/>
　河患三國五胡之時都鄴都邢臺者亦未見其長乆<lb/>
<pb n="8a"/>　也使太祖不狥晉王之請遂都洛陽國勢豈至於積<lb/>
　弱哉李綱謂鄧州古南陽西隣關陜可以召兵北近<lb/>
　京畿可以遣援南通巴蜀可取貨財東達江淮可運<lb/>
　穀粟若以定都建康不及此蓋就紹興初時事而論<lb/>
　耳　魏校曰中絡岷山為祖自蜀入隴結於初龍則<lb/>
　為長安結于中龍則為洛陽南絡傳大江放於海北<lb/>
　絡傳大河放于海惟中絡止于嵩髙其前平夷凡幾<lb/>
　千里而泰山特起東方張左右翼為障以天下大勢<lb/>
<pb n="8b"/>　言之長安龍首穴也洛陽龍心穴也兹其大龍之腹<lb/>
　乎宋都大梁亦在龍腹而國勢弱者汴坦無備其𫝑<lb/>
　必宿重兵民力坐而困矣予嘗至洛陽相其形勢熊<lb/>
　耳祖龍𤼵自終南逺則太行為後托近則嵩髙為左<lb/>
　障然終南自為長安前朝太行亦為平陽左障嵩髙<lb/>
　雖為障洛陽而大情自欲東出與萬里平原作祖然<lb/>
　後黙識天道之公大地相為勾連其融結非一處王<lb/>
　氣𤼵乆而歇又轉之他宇宙所以無窮也<lb/>
<pb n="9a"/>伊洛瀍澗既入于河<hi>洛漢書作雒</hi>
　漢地理志伊水出𢎞農郡盧氏縣<hi>今河南府陜州盧氏縣古西虢地</hi>
　東熊耳山<hi>括地志熊耳山在虢州盧氏縣南五十里</hi>東北入洛過郡一<hi>𢎞農</hi>
　行四百五十里水經注東北至洛陽縣南北入于洛<lb/>
　愚按山海經水經謂伊源出南陽縣西蔓渠山孔傳<lb/>
　謂出陸渾山<hi>在今河南府嵩縣</hi>淮南子謂出上魏山俱與地<lb/>
　理志不合自郭璞注熊耳在上洛縣<hi>今西安府商州</hi>南而蔡<lb/>
　傳因之考一統志伊水源出盧氏悶頓嶺導山熊耳<lb/>
<pb n="9b"/>　亦在豫州界則漢志固得其真矣漢地理志洛水出<lb/>
　𢎞農郡上洛縣冢嶺山東北至河南郡鞏縣<hi>今河南府鞏縣</hi>
　<hi>周惠公封少子于此為東周君</hi>入河過郡二<hi>𢎞農河南</hi>行千七十里水經<lb/>
　出京兆上洛縣讙舉山<hi>山海經讙舉之山洛水出焉蔡傳冢嶺山水經謂之讙舉</hi>
　<hi>山</hi>東北過鞏縣東又北入于河<hi>山海經洛水成臯西入河一統志洛水經</hi>
　<hi>盧氏永寧宜陽洛陽偃師鞏縣入于河河南通志洛河在河南府城南三里至鞏縣北十里入黄河</hi>漢<lb/>
　地理志瀍水出河南郡榖城縣<hi>故城在今洛陽縣西北</hi>㬱<hi>音潛</hi>亭<lb/>
　北東南入洛水經注榖城北有㬱亭瀍水出其北梓<lb/>
<pb n="10a"/>　澤中<hi>一統志榖城山舊名㬱亭山在河南府城西北五十里連孟津縣界瀍水所出</hi>東過偃<lb/>
　師縣又東入于洛漢地理志澗水出𢎞農郡新安縣<lb/>
　東南入洛水經出新安縣南白石山蔡傳古新安在今<lb/>
　河南府新安澠<hi>音勉</hi>池之間今澠池縣東二十三里新<lb/>
　安城是也<hi>括地志新安故城在今洛州澠池縣東一十三里</hi>城東北有白石<lb/>
　山即澗水所出酈道元云世謂之廣陽山然則澗水<lb/>
　出今之澠池至新安入洛也<hi>河南通志澗水源有二一出澠池縣白石山一</hi>
　<hi>出盧氏縣香爐山俱流至洛陽縣入洛</hi>王樵曰豫之洛猶雍之渭而書<lb/>
<pb n="10b"/>　法不同涇灃漆沮雖皆入渭而水之大小不同故曰<lb/>
　屬曰從曰同各别志之伊洛瀍澗四水相敵故統志<lb/>
　其入河與江漢同文<hi>曹學佺曰三川河洛伊也其形若鼎李格非曰伊洛二水分注</hi>
　<hi>河南城中伊水尤清澈</hi>　茅瑞徵曰豫州雖北距河已自兖入<lb/>
　海此外水惟伊洛瀍澗而洛為最大故禹治豫水先<lb/>
　於此自此而東則滎波自此而又東則菏澤孟豬<lb/>
　王綱振曰濟洛二水同在豫州入河濟大而洛小乃<lb/>
　洛為一州之専患濟則數州之公患其雷夏澤大野<lb/>
<pb n="11a"/>　　豬濟水之治已散見兖徐諸州惟洛出入皆在豫所<lb/>
　　以與雍州之渭同一𤼵例以經四州之河濟終後於<lb/>
　　一州之洛亦賔主之辨也　魏校曰長安洛陽大𤼵<lb/>
　　于周而其機啟自神禹龍門鑿而涇灃漆沮㑹於渭<lb/>
　　汭入河長安始可都矣伊闕鑿而伊與瀍澗㑹于洛<lb/>
　　汭入河洛陽始可都矣<lb/>
滎波既豬<lb/>
　蔡傳濟水潛行絶河南溢為滎在今鄭州滎澤縣西<lb/>
<pb n="11b"/>　五里古敖倉<hi>今開封府河隂縣敖山秦時敖氏築倉于上</hi>東南水經注濟<lb/>
　水又東逕滎澤北故滎水所都也<hi>述征記滎澤在中牟西東西四</hi>
　<hi>十里許南北二百里許京相璠曰滎澤在滎陽縣東南按今開封府鄭州有滎陽滎澤二縣古滎水在滎</hi>
　<hi>澤縣西北五里</hi>即隂溝之上源自西漢末濟水不復南溢滎<lb/>
　澤口受河水有石門謂之滎口石門地形殊卑鄭𤣥<lb/>
　云滎今塞為平地滎陽民猶名其處為滎澤在其縣<lb/>
　東<hi>正義春秋閔二年衞狄戰于滎澤鄭𤣥云即此杜預云此滎澤當在河北以衞敗方始渡戰處必在</hi>
　<hi>河北疑此澤跨河南北而得名也</hi>爾雅水自洛出為波山海經婁涿<lb/>
<pb n="12a"/>　之山波水出于其隂北流注于榖水<hi>洛陽記榖水在洛陽城西三十</hi>
　<hi>里郭璞曰波水世謂之百答水</hi>水經注洛水自上洛縣東北出為門<lb/>
　水北逕𢎞農縣故城東注于河即爾雅所謂洛出為<lb/>
　波<hi>按水經注又引應劭說波水出孤山南入滍水馬端臨云孤山即今歇馬嶺在臨汝郡魯山縣西北</hi>
　<hi>此與禹貢波水名同實别</hi>愚按波溠見周禮當以爾雅為據傳疏<lb/>
　謂滎之波水已豬馬鄭王本波作播謂此澤名滎播<lb/>
　俱謬　酈道元謂禹塞淫水于滎陽下<hi>濟為河所淫</hi>引河東<lb/>
　南以通淮泗濟水分河東南流漢志所云滎陽縣有<lb/>
<pb n="12b"/>　蒗蕩渠首受濟者是也漢明帝時河流既塞議築汴<lb/>
　渠使樂浪人王景作堤<hi>今名金堤</hi>起自滎陽東至千乘海<lb/>
　口千有餘里十里一水門更相洄注渠流東至浚儀<lb/>
　<hi>今祥符縣</hi>名浚儀渠<hi>蔡傳南曰蒗蕩北曰浚儀其實一也</hi>其後靈帝時於敖<lb/>
　城西北累石為門以遏渠口又名石門渠石門渠東<lb/>
　合濟水與河渠東注至敖山北而受汴水汴水又東<lb/>
　至滎陽北自廣武二城<hi>即楚漢戰處在今河隂縣</hi>間東流而出濟<lb/>
　水至此乃絶隋大業初<hi>煬帝</hi>𤼵丁夫百萬自板渚<hi>在虎牢東</hi>
<pb n="13a"/>　引河歴滎澤入汴又自大梁之東引汴水入泗達淮<lb/>
　千有餘里更名通濟渠<hi>元和郡縣志汴渠在河隂縣南即蒗蕩渠隋名通濟渠</hi>
　唐宋轉漕因之　張洎曰禹于滎澤下分大河為隂<lb/>
　溝引注東南至大梁浚儀縣西北復分二渠一渠東<lb/>
　經陽武縣<hi>今屬開封府</hi>中牟臺下為官渡一渠始皇疏鑿<lb/>
　以灌魏都為鴻溝蒗蕩渠自滎陽五池口東來注之<lb/>
　其鴻溝即出河之溝亦曰蒗蕩渠愚按滎澤之口與<lb/>
　汴河口通其水深可以灌大梁<hi>陳亮曰禹于滎澤下引河南注其流猶未</hi>
<pb n="13b"/>　<hi>盛自秦王賁決浚儀灌魏而河汴始分流漢承秦受河患尤劇續述征記汴河到浚儀而分汴東注河南</hi>
　<hi>流</hi>即鴻溝也戰國䇿蘇秦說魏曰大王之地南有鴻<lb/>
　溝則鴻溝自蘇秦時已有之張洎謂始皇所鑿似誤<lb/>
　　黄度曰水經注禹塞滎水於滎陽下引河通淮泗<lb/>
　名蒗蕩渠一名浚儀渠一名通濟渠一名汴渠然則<lb/>
　河西道通淮矣濟逾河為滎菏被孟通泗皆有名見<lb/>
　源流相屬汴于經無名見非禹瀆也禹濬畎澮距川<lb/>
　川皆大瀆行于兩山之間澮洫則皆人為之也徐豫<lb/>
<pb n="14a"/>　地平井畫端整凡今隂溝汳睢諸水皆無原本皆溝<lb/>
　澮井絡互相灌輸皆當受水于菏濟者也自蒗蕩通<lb/>
　河滎澤既廢故皆受水于蒗蕩耳蒗蕩出河斷非禹<lb/>
　跡禹治行河本以河湍悍難行平地故釃二渠以引<lb/>
　河而後載之髙地二渠非得已也後世不識聖人之<lb/>
　意妄鑿河為瀆或不順地阞水屬不理孫故其𫝑易<lb/>
　決蓋非獨蒗蕩也其後濮水通河而酸棗決瓠水通<lb/>
　河而瓠子決汴渠亦屢決至王景治汴鑿山開澗十<lb/>
<pb n="14b"/>　里置門使水更相回注紊亂渠脈而禹跡益壞矣且<lb/>
　所為通淮泗者以舟楫之利也菏已通矣而何更用<lb/>
　通蒗蕩哉其曰禹塞淫水而鑿之者春秋戰國䇿謀<lb/>
　之士托其名於禹而世不察也<hi>陳無已汳水新渠記云禹時河南無濟世</hi>
　<hi>謂蒗蕩受濟禹塞滎陽而用河者皆失之是黄説所祖與蘇子瞻不合然極有理</hi>　唐開元<lb/>
　中江南租船自淮西北泝鴻溝轉輸河隂含嘉太原<lb/>
　等倉凡三年運米七百萬石宋都汴嵗漕六百萬石<lb/>
　東南自淮入汴至京師陜西自三門白波轉黄河入<lb/>
<pb n="15a"/>　汴至京師陳蔡自惠民河<hi>即閔河</hi>至京師京東自廣濟<lb/>
　河至京師凡四路皆汴河是賴其時近都城者惟汴<lb/>
　蔡諸水而黄河經城之東北以達于海至元時河始<lb/>
　南徙逼城流合汴泗入淮明代正統時嘗分決張秋<lb/>
　口東北入海後復東南入海如故夫治河之法或疏<lb/>
　或塞無容執一然治河于滎澤之間則宜疏濬多而<lb/>
　隄防少蓋滎澤孫家渡口至項城南頓<hi>開封項城縣有南頓城</hi>
　二百里間涓流時淤河身淺隘水無所容故其湍悍<lb/>
<pb n="15b"/>　之𫝑不可遽回惟疏濬深廣使水𫝑少殺則決口可<lb/>
　塞矣<hi>輯考索諸書</hi>
導菏澤被孟豬<hi>菏音柯孟豬漢書作盟豬史記作明都</hi>
　孔傳菏澤在胡陵<hi>漢志胡陵縣屬山陽郡故城在今魚臺縣東</hi>水經南濟<lb/>
　東過寃句<hi>音淵劬</hi>縣<hi>故城在今曹州</hi>南又東過定陶縣<hi>今兖州府曹州</hi>
　<hi>定陶縣</hi>南又東北菏水出焉又云濟水東流者過乘氏<lb/>
　縣<hi>注見徐州</hi>又東過昌邑<hi>今兖州府金鄉縣</hi>東緡<hi>今併入金鄉</hi>方與<hi>今兖</hi>
　<hi>州府魚臺縣</hi>縣北為菏水菏水又東過胡陵縣南東入泗<lb/>
<pb n="16a"/>　水<hi>酈注菏水與泗水㑹于胡陵縣西六十里俗謂之黄水口黄水西北通鉅野澤沼注于菏故因以名</hi>
　<hi>焉</hi>至下邳入淮括地志菏澤在曹州濟隂縣東北九<lb/>
　十里定陶縣東今名龍池<hi>一統志菏澤在曹州境内今涸</hi>漢地理志<lb/>
　盟諸<hi>即孟豬左傳爾雅俱作孟諸周禮作望諸屬青州</hi>澤在梁國睢陽縣<hi>今歸</hi>
　<hi>徳府商丘縣</hi>東北蔡傳今應天府虞城縣<hi>即今歸徳府虞城縣</hi>西北<lb/>
　孟諸澤是也左傳楚子夢河神曰賜汝孟諸之麋即<lb/>
　此正義地理志謂山陽郡有胡陵縣不言其縣有菏<lb/>
　澤也又謂菏澤在濟隂定陶縣東孟豬在梁國睢陽<lb/>
<pb n="16b"/>　縣東北以今地騐之則胡陵在睢陽之東定陶在睢<lb/>
　陽之北其水皆不流溢被孟豬然郡縣之名隨代變<lb/>
　易古之胡陵當在睢陽之西北故得東出被孟豬也<lb/>
　闞駰曰不言入而言被者明不常入也水盛乃覆被<lb/>
　之王樵曰孟豬之藪可田則有水草而淺涸時多故<lb/>
　導菏水之溢時乎被孟豬也澤無言導者此二澤相<lb/>
　通故可以導此及彼　黄度曰導菏澤被孟豬蓋因<lb/>
　窪下之𫝑導而行之淺流覆被非若後人之斸鑿為<lb/>
<pb n="17a"/>　深渠也　金氏履祥曰自菏澤至孟豬凡百四十里<lb/>
　二水舊相通今菏澤自分南北清河近時大河亦被<lb/>
　孟豬併行睢水矣<hi>考宋京東漕渠起青淄歴齊鄆涉梁山濼入五丈渠達汴五丈渠即</hi>
　<hi>菏澤也</hi>愚按玉海云今東平濟南淄川北海界中有水<lb/>
　流入于海謂之清河實菏澤山東通志亦以菏澤為<lb/>
　濟水所㑹入海水經則云合泗入淮蓋自漢武時河<lb/>
　注鉅野通淮泗而濟流亦從之南溢合泗入淮者漢<lb/>
　以後之濟桑欽所名南濟也入海當是禹時故蹟<lb/>
<pb n="17b"/>　茅瑞徵曰滎與菏澤皆以志濟也滎波在豫西北菏<lb/>
　孟在豫東北澤與豬不同豬是蓄而復流澤是水之<lb/>
　聚<lb/>
厥土惟壤下土墳壚<lb/>
　蔡傳土不言色者其色雜也顔氏曰𤣥而疏者謂之<lb/>
　壚<hi>釋名土黑曰壚壚然解散也説文壚黑剛土也</hi>其土有髙下之不同故别<lb/>
　言之吕覽凡耕之道必始于壚為其寡澤而後枯王<lb/>
　氏炎曰壤則沃墳壚則為瘠王樵曰周禮草人掌土<lb/>
<pb n="18a"/>　化之法凡糞種墳壤用麋渇澤用鹿<hi>渴水涸也</hi>博物志麋<lb/>
　聚草澤而食其場成泥名曰麋暖民隨之種稻其收<lb/>
　百倍此即今人糞田法草人土化之法恐亦是𩔖也<lb/>
　墳壤潤解也渴澤故水處即經所云墳壚也　袁黄<lb/>
　曰他州辨土性只一言之青之海濵豫之下土特别<lb/>
　而志之者以如是之土頗多也財賦所生聖人謹焉<lb/>
厥田惟中上厥賦錯上中<lb/>
　田第四賦第二又雜出第一茅瑞徵曰雜出之等髙<lb/>
<pb n="18b"/>　于正額故先言錯邵寶曰賦錯出者他州無與焉升<lb/>
　降之説非是<hi>臨川吳氏謂豫賦與冀相乗除為上下</hi>
　愚按今南陽汝寧之地直走襄黄地多蕪曠宋太宗<lb/>
　遷雲朔之民於汝鄭墾田頗廣厥後孟忠襄屯守其<lb/>
　處稱重鎮焉丘文莊謂天下之田南方多水北方多<lb/>
　陸荆襄唐鄧問兼水陸而有之南北流民僑寓者衆<lb/>
　宜于兩藩交界中募南人耕水田北人耕陸田按畝<lb/>
　分租隨地儲積或遇河洛關陜荒歉亦可用以救濟<lb/>
<pb n="19a"/>　嗟乎此議若行中原之地豈至為巨冦逋聚哉<lb/>
厥貢漆枲絺紵厥篚纎纊錫貢磬錯<lb/>
　林氏之竒曰周官載師漆林之征二十有五周以為<lb/>
　征而此則貢者蓋豫州在周為畿内故載師掌其征<lb/>
　而不制貢禹時豫在畿外故有貢推此則知冀不言<lb/>
　貢之意矣<hi>今漆出南陽府南召淅川葛出汝寧府信陽州及光山固始見河南通志</hi>説文<lb/>
　紵檾<hi>音頃</hi>屬陸璣云亦麻也陳詩東門之池可以漚紵<lb/>
　<hi>杜預曰呉地貴縞鄭地貴紵</hi>顔師古曰織紵以為布及練<hi>練熟素繒也</hi>
<pb n="19b"/>　纖見徐州纊細綿也<hi>小爾雅絮之細者曰纊訓按孔傳纖纊細綿也是以纖  細徐</hi>
　<hi>州之纖亦訓細蔡傳纊細綿而于纖字無訓蓋解同𤣥纖之纖當從之</hi>正義磬有以玉<lb/>
　為之者故傳云治玉石曰錯謂治磬錯也<hi>錯字從金鑄鐵為之</hi>
　<hi>今鑢是</hi>呉氏泳曰龜非貢物故言納不言貢橘柚磬錯<lb/>
　雖是貢物非常制為貢也故言錫貢蔡傳揚州先言<lb/>
　橘柚此先言錫貢者橘柚言包于厥篚之文無嫌故<lb/>
　言錫貢在後磬錯則嫌與厥篚之文相屬故言錫貢<lb/>
　在先　茅瑞徵曰豫州職貢畧與兖似蓋二州皆近<lb/>
<pb n="20a"/>　冀冀甸服専貢粟米二州近京師則専供服御禹制<lb/>
　貢先服食器用次之珍幣又次之<lb/>
浮于洛達于河<lb/>
　蔡傳豫州去帝都最近東境徑自入河西境則浮洛<lb/>
　而後至也　丘濬曰堯都平陽商都亳成王營洛邑<lb/>
　皆以河為運道後世都汴洛者皆由汴水入河都長<lb/>
　安者雖不瀕河亦必由河入渭是古今建都無有不資<lb/>
　于河道者一統志汴河舊在滎陽縣東經開封府城<lb/>
<pb n="20b"/>　内又東合蔡河<hi>蔡河本名琵琶溝在浚儀是秦漢故運道隋開汴河不復由此唐杜佑復</hi>
　<hi>濬之尉宋史蔡河貫京師閔水自  氏入焉是為惠民河</hi>名蒗蕩渠東注泗州下<lb/>
　入于淮近因河决蔡河湮没無跡而汴河自府西中<lb/>
　牟縣入黄河矣<lb/>
　<lb/>
　<lb/>
　<lb/>
　禹貢長箋卷七<lb/>
</p>

  </div>
            <div>
                <head>禹貢長箋卷八</head>
    <p>
<pb n="1a"/>欽定四庫全書<lb/>
　禹貢長箋卷八　　　　　　呉江朱鶴齡撰<lb/>
華陽黑水惟梁州<lb/>
　蔡傳東距華山之陽西據黑水<hi>孔傳東據華山之陽西距黑水按黑水未</hi>
　<hi>詳而梁州東境止于華陽從蔡是</hi>華山即太華詳導山正義梁州之<lb/>
　境東抵華山之南不得其山故言陽也曽氏曰華山<lb/>
　在梁雍之東其陽為梁州其隂為雍州其北則雍州<lb/>
　之西河其南則豫州之南河<hi>按華山四州之際東北曰冀東南曰豫西南曰</hi>
<pb n="1b"/>　<hi>梁西北曰雍唐十道圖山南東西道在關内道之北蓋亦以華山為界云</hi>愚按黑水自雍<lb/>
　之西北經梁之西南涉者脛黝黑漢書黑水出犍為<lb/>
　南廣縣<hi>今叙州府慶符南溪二縣皆漢南廣縣地</hi>汾關山水經注北至僰<lb/>
　道縣<hi>今叙州府宜賔縣</hi>入江此乃梁州西南夷界之水在今<lb/>
　叙州府城東南十五里輿地志以為即禹貢黑水非<lb/>
　是又一統志疊溪千户所有黑水與汶江合流至成<lb/>
　都府安縣入羅江鄭端簡謂此是梁州黑水然雍梁<lb/>
　黑水豈可别為二乎辨詳導水<hi>四川名勝志黑水出故漳臘潘州界是為</hi>
<pb n="2a"/>　<hi>岷江之始水自汶山下過猶河水之遶崑崙也此即疊溪黑水</hi>　周職方有雍州無<lb/>
　梁州蓋雍乃王畿居中制外為民極梁為雍阻固故<lb/>
　併梁于雍也漢改梁為益益之為言扼也言所在險<lb/>
　阨亦曰疆壤益大故以名焉<hi>水經注漢武元朔二年以新啟犍為牂牁越嶲</hi>
　<hi>州之疆壤益廣故稱益云</hi>　熊氏禾曰或言秦以前蜀未嘗通中<lb/>
　國至秦鑿山開道關塞始通恐止言金牛一道耳<hi>一統</hi>
　<hi>志金牛峽在漢中府沔縣西一百七十里即五丁所開</hi>下言岷嶓沱潛蔡蒙和<lb/>
　夷禹之故跡皆可見何嘗不通中國也北與秦隴接<lb/>
<pb n="2b"/>　境為天下要脊世治則順化服從世亂則阻險割據<lb/>
　任擇牧守實難其人<lb/>
　班固配十二次自畢十二度至東井十五度為實沈<lb/>
　之次<hi>費直起畢九度蔡邕起畢六度</hi>于辰在申魏之分野<hi>亦曰晉</hi>屬益<lb/>
　州<hi>春秋元命苞參伐流為益州春秋緯文耀鈎荆山西南至岷山北距鳥鼠梁州屬開星天官書用昬</hi>
　<hi>建者杓杓自華以西南正義云杓斗之尾也</hi>晉天文志觜參魏益州廣漢<lb/>
　自觜一度越嶲入觜三度蜀郡入參一度犍為入參<lb/>
　三度牂牁入參五度巴郡入參八度漢中入參九度<lb/>
<pb n="3a"/>　益州入參七度<lb/>
　通典梁州夏殷間為蠻夷國所謂巴賨彭濮之人也<lb/>
　周末秦伐蜀有其地其分野兼得秦楚之交秦置郡<lb/>
　為漢中巴蜀郡及隴西之南境内史之南境漢武置<lb/>
　十三州此為益州魏分置梁益二州晉因之漢地理<lb/>
　志秦地南有巴蜀廣漢犍為武都又西南有牂牁越<lb/>
　嶲益州皆宜屬焉巴蜀廣漢本南夷秦併為都土地<lb/>
　肥美南賈滇<hi>音顛</hi>僰<hi>蒲北反</hi>僮西近邛笮馬旄牛民食稻<lb/>
<pb n="3b"/>　魚無凶年憂武都地雜氐羌及犍為牂牁越嶲皆西<lb/>
　南外夷武帝初開置民俗略與巴蜀同後漢郡國志<lb/>
　益州刺史<hi>治洛今漢州</hi>部郡國十二漢中巴郡廣漢蜀郡<lb/>
　犍為牂牁越嶲益州永昌<hi>明帝分益州置</hi>廣漢屬國蜀郡屬<lb/>
　國犍為屬國通考漢又為𢎞農郡之南境<hi>上洛是</hi>唐地<lb/>
　理志古梁州域山南西道<hi>採訪使治梁州</hi>梁<hi>漢中</hi>洋<hi>洋川析梁州置</hi>利<lb/>
　<hi>益昌</hi>鳳<hi>河池</hi>興<hi>順政</hi>成<hi>同谷</hi>文<hi>隂平析武都置</hi>扶<hi>同昌</hi>集<hi>符陽析梁巴二州置</hi>璧<hi>始寧</hi>
　<hi>析巴州置</hi>巴<hi>清化</hi>蓬<hi>咸安析巴隆渠三州置</hi>通<hi>通川</hi>開<hi>盛山析巴東通川置</hi>閬<hi>閬中本隆</hi>
<pb n="4a"/>　<hi>州</hi>果<hi>南兖析隆州置</hi>渠<hi>潾山本宕渠</hi>為鶉首分府一<hi>漢中典内成州通  十道</hi>
　<hi>圖並入隴右道文扶二州通典十道圖並入劍南道閬果二州通典入劍南道</hi>山南東道<hi>採訪</hi>
　<hi>使治襄州</hi>金<hi>漢隂亦曰安康</hi>忠<hi>南賔析巴東置</hi>涪<hi>涪陵析渝州置</hi>萬<hi>南浦析信州置  内金州</hi>
　<hi>通典入京畿道涪州通典入黔中道十道圖入山南西道</hi>隴右道<hi>採訪使治鄯州</hi>岷<hi>和政析臨</hi>
　<hi>洮置</hi>階<hi>武都</hi>宕<hi>懐道本宕昌郡</hi>疊<hi>合川析洮州置</hi>皆鶉首分<hi>内岷州通典十道圖並入</hi>
　<hi>雍州</hi>劒南道<hi>採訪使治益州</hi>益<hi>蜀郡</hi>蜀<hi>唐安析益州置</hi>彭<hi>濛陽析益州置</hi>漢<hi>徳陽析益</hi>
　<hi>州置</hi>眉<hi>通義析嘉州置</hi>梓<hi>梓潼</hi>綿<hi>巴西</hi>劒<hi>普安</hi>合<hi>巴州本涪陵郡</hi>資<hi>資陽</hi>邛<hi>臨邛析雅</hi>
　<hi>州置</hi>茂<hi>通化本汶山郡一名㑹州</hi>松<hi>交州析扶㑹二州置</hi>嶲<hi>越嶲</hi>戎<hi>南溪本犍為郡</hi>遂<hi>遂寧</hi>
<pb n="4b"/>　陵<hi>仁壽</hi>嘉<hi>犍為</hi>雅<hi>盧山</hi>瀘<hi>瀘川</hi>簡<hi>陽安析益州置</hi>普<hi>安岳析資州置</hi>渝<hi>南平本巴郡</hi>
　當<hi>江源析松州置</hi>龍<hi>江油</hi>翼<hi>臨翼析㑹州置</hi>悉<hi>歸誠析當州置</hi>黎<hi>洪源析雅嶲二州置</hi>静<lb/>
　<hi>静川析悉州置</hi>恭<hi>恭化析静州置</hi>維<hi>維川</hi>榮<hi>和義析資州置</hi>奉<hi>雲山析維州置</hi>柘<hi>蓬山</hi>姚<lb/>
　<hi>雲南</hi>亦鶉首分府一<hi>蜀郡</hi>都䕶府一<hi>保寧初學記梁州自劍閣而西分為益州</hi>
　<hi>是為劍南道其北垂又入隴右道</hi>通考兼分入京畿為上洛<hi>商</hi>安康<lb/>
　<hi>金</hi>郡及黔中道涪陵<hi>涪州</hi>南川<hi>南州</hi>郡宋史梁州為川峽<lb/>
　四路成都路府一成都州十二眉蜀彭綿漢嘉卭簡<lb/>
　黎雅茂威軍二永康石泉監一仙井潼川路<hi>即梓州路</hi>府<lb/>
<pb n="5a"/>　二潼川遂寧州九果資普昌叙瀘合榮渠軍二懷安<lb/>
　廣安監一富順利州路府一興元州九利洋閬劒文<lb/>
　興蓬政巴軍一大安夔州路州七夔忠萬開達涪恭<lb/>
　軍三雲安梁山南平監一大寧南渡後頗更置云<hi>川峽</hi>
　<hi>四路合禹貢梁雍荆三州之地而梁州為多南至荆峽北控劍棧西南接蠻夷  按宋平孟蜀分為益州</hi>
　<hi>利州梓州夔州四路益在川西夔在川東利梓俱在川北嘉定則川南也梓州今潼川州利州今保寧府</hi>
　<hi>廣元縣</hi>大明一統志古梁州為今四川省成都<hi>秦置蜀郡漢分</hi>
　<hi>置廣漢郡唐為益州置劒南節度其地西抗吐蕃南撫蠻部天下雄藩</hi>保寧<hi>秦漢屬巴郡晉置巴</hi>
<pb n="5b"/>　<hi>西郡唐曰隆州改閩州宋為安徳軍元陞保寧府其地梁洋梓益之衝前界關表後據劍閣</hi>順慶<lb/>
　<hi>秦漢屬巴郡晉屬巴西劉宋分置宕渠郡唐置果州宋陞順慶府其地接壤漢中嘉陵江襟帶其左</hi>叙<lb/>
　州<hi>古僰國漢置犍為郡唐曰戎州宋改叙州其地負山枕江舟車之衝</hi>重慶<hi>周巴子國秦置巴郡</hi>
　<hi>漢因之隋唐曰渝州宋改恭州陞重慶府其地東魚復西僰道北漢中南夜郎</hi>馬湖<hi>漢犍為牂牁之</hi>
　<hi>境其地南距戎瀘北走普資</hi>龍州<hi>周秦氐羌地漢為隂平道屬廣漢郡後魏置江油郡唐為龍州</hi>
　<hi>宋為政州其地四塞雲棧百里鄧艾伐蜀所置</hi>各府潼川<hi>秦屬蜀郡漢屬廣漢蜀漢曰梓潼隋</hi>
　<hi>唐曰梓州宋陞潼川府其地左帶涪水右挾中江川西北之門戸</hi>嘉定<hi>秦屬蜀郡漢屬蜀犍為二</hi>
　<hi>郡唐宋曰嘉州其地負三峩帶二江</hi>眉<hi>秦屬蜀郡漢屬犍為唐宋曰眉州其地為岷峨奥區</hi>邛<hi>秦漢</hi>
<pb n="6a"/>　<hi>屬蜀郡西魏置邛州其地前控沉黎後接邛笮</hi>瀘<hi>漢屬犍為東漢置江陽郡隋唐宋曰瀘州其地南掎</hi>
　<hi>牂牁北通廣漢</hi>雅<hi>秦漢屬蜀郡隋唐曰雅州其地控帶夷落南詔咽喉</hi>各州及東川<hi>古南</hi>
　<hi>詔地</hi>烏蒙<hi>漢牂牁地</hi>烏撒鎮雄<hi>亦號茫部</hi>各軍民府播州<hi>秦夜郎地漢屬</hi>
　<hi>牂牁唐置朗州</hi>宣慰司永寧<hi>漢屬益州宋隷瀘州</hi>酉陽<hi>秦黔中地漢以酉陽北境置武</hi>
　<hi>陵郡唐曰思州</hi>石砫<hi>漢屬牂牁其地連黔播接荆湘</hi>各宣撫司其天全六番<lb/>
　<hi>古蠻獠地唐隷雅州</hi>招討司則梁州南境黎州<hi>古西南夷笮都地漢曰沉黎隷</hi>
　<hi>蜀郡唐置黎州其地處越嶲邛蜀之中</hi>安撫司則梁州西境松潘<hi>古氐羌地</hi>
　<hi>漢屬河關郡晉屬汶山郡唐置松州其地東南面雪嶺西北界洮河</hi>指揮司疊溪<hi>漢屬蜀郡</hi>
<pb n="6b"/>　<hi>晉屬汶山唐置翼州</hi>千戸所四川行都司<hi>古西南夷邛都地漢置越嶲郡唐置嶲州</hi>
　<hi>唐末為蒙詔所據</hi>皆屬梁州夔州府<hi>春秋庸國秦漢屬巴郡東漢分置永寧郡蜀漢</hi>
　<hi>改置巴東郡為重鎮梁置信州唐曰夔州其地為蜀口荆楚上游</hi>則荆梁二州域<hi>奉節</hi>
　<hi>雲陽萬縣開縣達州新寧梁山建始東鄉太平屬梁州</hi>雲南省雲南<hi>古滇國漢置益州郡</hi>
　<hi>蜀漢分置雲南郡唐曰南寜後為蒙詔所據元始置中慶路其地東距僰道南屬交趾西抵伽陀北接吐</hi>
　<hi>蕃</hi>大理<hi>漢屬益州蜀漢屬雲南唐置姚州其地廣險南詔都㑹</hi>臨安<hi>漢屬牂牁唐屬黔州</hi>
　<hi>都督其地北抵澂江南隣交趾</hi>楚雄<hi>漢屬益州晉置安州元置威楚路其地饒鹽井</hi>澂江<hi>漢屬</hi>
　<hi>益州隋置昆州</hi>廣西<hi>漢屬益州牂牁唐隷黔州其地東瞰廣西南距交趾</hi>各府曲靖<hi>漢屬</hi>
<pb n="7a"/>　<hi>益州蜀漢置興古郡唐置南寧州</hi>武定<hi>漢屬益州郡唐屬戎州都督元置羅婺萬戸府</hi>麗江<lb/>
　<hi>漢屬越嶲益州東漢屬永昌隋唐屬嶲州其地南接大理北距吐蕃</hi>永昌<hi>東漢置永昌郡唐屬姚州</hi>
　<hi>都督其俗以金裹兩齒曰金齒</hi>各軍民府並屬梁州界貴州省普安<lb/>
　州<hi>漢屬牂牁唐置盤州其地界雲貴川廣之間</hi>亦梁州界貴州宣慰司<hi>漢羅</hi>
　<hi>甸國元隷雲南行省其地為滇南門戸</hi>則荆梁二州之南境也陜西漢<lb/>
　中府<hi>詳見雍州</hi>是梁雍二州域<hi>興安州平利石泉洵陽漢隂白河紫陽寧羌州沔縣</hi>
　<hi>屬梁州考地志漢中為梁雍荆三州域金州是荆梁之交謂秦頭楚尾即興安州鄭端簡云鞏昌府西和</hi>
　<hi>成縣秦州屬梁州</hi>蜀地與秦同域劍閣之險<hi>在今保寧府劍州</hi>過于<lb/>
<pb n="7b"/>　潼關蜀所恃為外戸巴西梓潼宕渠三郡去漢中遼<lb/>
　逺俱在劍閣之内漢中前秦後蜀漢髙由之以定三<lb/>
　秦孔明由之以鎮關隴黄權所謂蜀之股肱楊洪所<lb/>
　謂蜀之咽喉也　林駉曰蜀之根本在成都而漢中<lb/>
　為唇齒蜀之藩籬在漢中而陜隴為遞援守南鄭<hi>今漢</hi>
　<hi>中府治</hi>則長安可窺守武興<hi>今畧陽縣</hi>則隴西可取　牟子<lb/>
　才曰重慶為保蜀之根本嘉定為鎮西之根本夔門<lb/>
　為蔽呉之根本　愚按晉書劉裕遣朱齡石伐蜀衆<lb/>
<pb n="8a"/>　軍從外水取成都臧僖從中水取廣漢<hi>今漢州</hi>老弱從<lb/>
　内水向黄虎<hi>近涪域</hi>庾仲雍云江州<hi>今重慶</hi>正對二水口<lb/>
　右則涪内水左則蜀外水通鑑註水自渝上合州至<lb/>
　綿州者謂之内江自渝由戎瀘上蜀者謂之外江内<lb/>
　水今涪江外水今岷江也其中水即雒水<hi>一統志雒水在漢州</hi>
　<hi>經新都</hi>昭烈取劉璋自涪城進圍雒城蓋由中水楊慎<lb/>
　云中水沱江當更考　程大昌曰漢書漢二年漢王<lb/>
　從杜南入蝕<hi>音力</hi>中至南鄭蝕中地書皆不載以地望<lb/>
<pb n="8b"/>　求之關中南面皆碍南山不可直逹其有微徑可通<lb/>
　漢中者惟子午關<hi>在今西安府城南唐明皇荔枝驛路</hi>子午關在長安<lb/>
　正南其次向西有駱谷關關之又西則褒斜也蝕中<lb/>
　若非駱谷必是子午若大散關<hi>在今漢中府鳳縣</hi>則在漢中<lb/>
　西南不與咸陽對出非其地矣是年五月漢王引兵<lb/>
　出襲雍則自褒斜北出蓋雍縣之陳倉也唐𤣥宗幸<lb/>
　蜀自馬嵬<hi>在今西安府興平縣</hi>由武功入大散關河池劍閣以<lb/>
　達成都其返也路亦如之徳宗幸奉天<hi>今西安府乾州</hi>移蹕<lb/>
<pb n="9a"/>　漢中則自鄠縣入駱谷轉西以達梁州縁其時李楚<lb/>
　琳據鳳翔故迂道駱谷及還京即取徑褒斜矣<hi>楊慎曰漢</hi>
　<hi>中雖是平川東北入長安西南出劍門皆有棧閣王全斌伐蜀自益光江趨來蘇徑不由劍門入是劍門</hi>
　<hi>外又别有一路</hi>　何景明曰今由秦入蜀之道西南則褒谷<lb/>
　從褒入南則駱谷從洋入東南則斜谷從郿入舊志<lb/>
　謂首尾一谷者非是棧道有四從成和階文出者<hi>成縣</hi>
　<hi>西和階州文縣俱屬鞏昌</hi>為沓中隂平道鄧艾入蜀由之<hi>艾自隂平景谷</hi>
　<hi>步道逕江油而出綿竹</hi>從兩當出者<hi>兩當縣亦屬鞏昌</hi>為故道漢髙攻<lb/>
<pb n="9b"/>　陳倉由之<hi>陳倉道在漢中沔縣</hi>從褒鳳出者為今連雲棧漢王<lb/>
　之南鄭由之從成固洋縣出者<hi>皆屬漢中</hi>為斜谷道武侯<lb/>
　屯渭上由之此皆關南之險阨　宋中興四朝志大<lb/>
　散關隷梁泉縣<hi>屬鳳州今鳳縣</hi>在鳳翔寶鷄縣之南為秦蜀<lb/>
　往來要道兩山關控斗絶出可攻入可守實表裏之<lb/>
　形勢也和尚原鳳之東境抵鳳翔不百里仙人關興<lb/>
　之東境<hi>興州今畧陽縣</hi>距利州纔七驛自利抵劍閣百里而<lb/>
　贏倘棄和尚原而退守仙人關則蜀之險要所失過<lb/>
<pb n="10a"/>　半敵既得和尚原或自梁洋經米倉山入巴閬或自<lb/>
　均房由達州山路入夔峽或直攻仙人關形分勢散<lb/>
　所備皆急一處破壞在在震動矣自南北講好中分<lb/>
　關中之界如大散仙人饒風武休皆吾界也而仙人<lb/>
　關外又分左右二道自成州經天水縣出皂林堡直<lb/>
　抵秦州昔呉璘大軍由此而出地勢平衍因為溝塹<lb/>
　引水縱横名曰地網以遏敵衝自兩當縣直至鳳州<lb/>
　取大散關距和尚原纔咫尺敵常憑原下視如蟻垤<lb/>
<pb n="10b"/>　故其𫝑難守所恃緩急有仙人關耳<lb/>
岷嶓既藝<hi>岷史記作汶漢書作崏説文作□</hi>
　漢地理志蜀郡有湔<hi>音箋</hi>氐道<hi>縣有羌夷曰道</hi>岷山在西徼外<lb/>
　江水所出蔡傳岷山在茂州汶山縣晁氏説之曰蜀<lb/>
　以山近江源者通為岷山連峯疊岫不詳逺近青城<lb/>
　天彭諸山之所環遶皆古之岷山青城乃其第一峰<lb/>
　也<hi>青城山在成都府灌縣西南五十里天彭山在成都府彭縣北三十里  陸游曰自蜀境之西大山</hi>
　<hi>廣谷谽谺起伏西南走蠻箐中皆岷山也</hi>王樵曰岷山蟠據華夷江出其<lb/>
<pb n="11a"/>　間誠有如晁氏所言但禹導江必有所始導山曰岷<lb/>
　山之陽至于衡山則固有定指矣漢汶山縣有江瀆<lb/>
　廟蓋禹導江始此云<hi>輿地廣記岷山在茂州汶山縣西北俗謂之鐵豹嶺禹之導江</hi>
　<hi>𤼵跡於此</hi>水經隴西郡氐道縣嶓冢山<hi>釋名山頂曰冢</hi>漾水所出<lb/>
　漢地理志隴西郡西縣嶓冢山<hi>史記正義漢隴西郡西縣在今秦州上邽</hi>
　<hi>縣西南九十里蔡傳即今興元府西縣三泉縣也縣按後魏分沔陽置嶓冢縣隋改西縣今漢中府沔</hi>
　<hi>也蔡氏誤以後代漢中之西縣為漢隴西之西縣當正之</hi>西漢水所出華陽國志<lb/>
　漢水東源出武都<hi>韓邦竒曰漢武都所治甚逺西北自鞏昌府成縣東南至漢中府沔</hi>
<pb n="11b"/>　<hi>縣千八百餘里</hi>漾山為漾水西源出隴西嶓冢山逕葭萌入<lb/>
　漢杜氏通典嶓冢一在天水之上邽<hi>今鞏昌府秦州</hi>一在漢<lb/>
　中之金牛<hi>注見前</hi>在天水者為西漢愚按班固以西漢<lb/>
　出嶓冢于武都東漢第言受隴西氐道漾水而不著<lb/>
　所出之山今鞏昌秦州漢中沔縣皆有嶓冢<hi>一統志嶓冢山</hi>
　<hi>一在秦州西南六十里一在沔縣西一百二十里山韓邦竒曰鞏昌是漢源嶓冢山可証漢中無嶓冢</hi>
　<hi>沔水源出金牛山人誤以沔水為漢水遂以金牛為嶓冢其説不知何據</hi>蓋一山而跨二<lb/>
　府之城水經以漾水為西源沔水為東源道元謂東<lb/>
<pb n="12a"/>　西兩川俱出嶓冢而同為漢水者是也但西漢水南<lb/>
　入廣漢白水東南至江州入江經文漾流為漢乃東<lb/>
　至彭蠡入江博考圖志源流本不相合自漾沔之名<lb/>
　亂于桑欽而學者遂輾轉滋惑矣常璩以漾水為東<lb/>
　源正與經應所云漾山未詳豈即嶓冢别名歟江漢<lb/>
　順流則二山之墟皆可樹蓺史稱岷山之下沃野千<lb/>
　里與漢中俱號天府之國蓋成于李氷而𤼵于神禹<lb/>
　也<lb/>
<pb n="12b"/>沱潛既道<lb/>
　孔傳沱潛𤼵源此州入荆州正義地理志蜀郡郫縣<lb/>
　<hi>今成都府郫縣</hi>汶江縣<hi>今成都府安縣</hi>皆有沱水<hi>地理志沱水在蜀郡郫縣西東入大</hi>
　<hi>江其一在汶江縣西南東入江</hi>及漢中安陽縣<hi>今漢中府漢隂縣</hi>有潛水<hi>地理</hi>
　<hi>志灊谷水出安陽西南北入漢灊音潛</hi>其尾入江漢耳首不于此出江<lb/>
　源<hi>今成都府崇慶州</hi>有<graphic n="KR1514" url="https://raw.githubusercontent.com/kanripo/KR-Gaiji/master/images/KR1514.png" mimeType="image/png"/>
                    <hi>音仇</hi>江首出江南至犍為武陽<hi>今成都府</hi>
　<hi>新津縣</hi>又入江豈沱之𩔖與潛蓋西漢出嶓冢東南至<lb/>
　巴郡江州入江行二千七百六十里爾雅音義沱水自<lb/>
<pb n="13a"/>　蜀郡都安縣湔山<hi>在今灌縣即玉壘山</hi>與江别而東流又云有<lb/>
　水從漢中沔陽縣<hi>今漢中府沔縣</hi>南流至梓潼漢壽<hi>今保寧府廣元</hi>
　<hi>縣漢廣漢地</hi>入大穴中通岡山下西南潛出<hi>水經注潛蓋漢水枝分潛</hi>
　<hi>出謂之伏水</hi>舊俗云即禹貢潛水也愚按梁州沱水通典<lb/>
　在唐昌<hi>今成都府崇寧縣</hi>近志云一在灌縣<hi>在成都西</hi>一在新繁<lb/>
　<hi>在成都西北</hi>灌縣之沱即爾雅所云别江于湔山者其<graphic n="KR1514" url="https://raw.githubusercontent.com/kanripo/KR-Gaiji/master/images/KR1514.png" mimeType="image/png"/>
　江寰宇記一名皂江自青城縣百丈水南流入崇慶<lb/>
　州至新津入江孔疏以為即沱江所未詳也潛水水<lb/>
<pb n="13b"/>　經出巴郡宕渠縣<hi>今順慶府渠縣縣有渝水古潛水亦名宕渠水俗謂之渠江</hi>史<lb/>
　記正義云潛水源出利州綿谷縣東龍門山大石穴<lb/>
　下<hi>在今保寜府昭化縣西</hi>庾仲雍以墊<hi>音疊</hi>江<hi>晉縣屬巴郡</hi>有别江出<lb/>
　晉壽縣<hi>晉縣今保寧府廣元縣</hi>此即潛水考綿谷即晉壽石穴<lb/>
　水當經綿谷出宕渠杜甫詩綿谷元通漢亦一証也<lb/>
　郭璞所解沱潛惟據梁州不言荆州沱潛鄭康成以<lb/>
　荆梁二州各有沱潛故荆州之潛曰未聞于梁州則<lb/>
　云漢别為潛其穴本小禹自廣漢疏通即為西漢蓋<lb/>
<pb n="14a"/>　即指綿谷水耳然此水既從沔陽南流則是東漢支<lb/>
　派與西漢水不相蒙地理志西漢水出嶓冢南至巴<lb/>
　郡江州入江潛水出巴郡宕渠符特山西南入江不<lb/>
　云潛即西漢鄭康成始合之為一而酈道元孔頴達<lb/>
　輩遂因之疑康成説不足信及考西漢水自嶓冢而<lb/>
　下即西南流過祁山入嘉陵道為嘉陵水又東南流<lb/>
　經宕渠合宕渠水<hi>見水經注</hi>乃知西漢水入潛故世遂以<lb/>
　潛即西漢耳若必求出漢入漢者為潛則今之宕渠<lb/>
<pb n="14b"/>　水與西漢水皆至合州入大江何嘗與沔漢相為沿<lb/>
　注哉鄭端簡以梁州三十六江皆是潛水此又非定<lb/>
　論謹識之以俟博聞者王樵曰凡河江淮漢惟一見<lb/>
　沱潛于二州再書既道者其名雖同而原委各别也<lb/>
　蔡傳上志岷嶓下志沱潛江漢源流於是乎見臨川<lb/>
　呉氏謂凡江漢支流皆名沱潛不拘一處猶蜀山近<lb/>
　江源者皆為岷山或云岷謂之汶漢謂之漾亦謂之<lb/>
　沔恐屬方言今寧羌州有沔縣又東有洋縣即古洋<lb/>
<pb n="15a"/>　州洋漾聲相近<lb/>
蔡蒙旅平<lb/>
　輿地志蔡山在雅州嚴道縣<hi>今雅州榮經縣金氏曰在嚴道縣南四川志在</hi>
　<hi>州城東五里</hi>漢地理志蒙山在蜀郡青衣縣<hi>今雅州名山縣四川志蒙</hi>
　<hi>山在名山縣西十五里楊慎以蒙山為雲南蒙樂山非是</hi>蔡傳酈道元謂其山上<lb/>
　合下開沫水經其間<hi>水經沫水出蒙山南與青衣水合東入于江一統志沫水在雅</hi>
　<hi>州西五十里</hi>出為溷崖水水脈漂疾歴代為患李氷𤼵卒<lb/>
　鑿平溷崖<hi>楊慎曰元和志李氷鑿離碓在雅州舊蜀志言在灌縣謬</hi>則此二山在<lb/>
<pb n="15b"/>　禹為用功多也<hi>按水經注上合下開本指蒙山言之蔡傳引之似混近說遂以蔡蒙二山</hi>
　<hi>都是志沫水蓋因蔡傳而誤也</hi>孔傳祭山曰旅顔師古曰旅陳也旅<lb/>
　平言已平治而陳祭也<hi>一統志旅平舊址在今雅州城東十里俗呼落平</hi>
　陳氏大猷曰旅獨于梁雍言之者九州終于梁雍以<lb/>
　見前諸州名山皆有祭也旅獨于蔡蒙荆岐言之者<lb/>
　蓋紀梁之山終于蔡蒙紀雍之山始於荆岐以見州<lb/>
　内諸名山皆有祭也故末復以九山刋旅總結之然<lb/>
　必言于諸州後者亦先成民而後致力于神之意與<lb/>
<pb n="16a"/>和夷厎績<lb/>
　蔡傳和夷地名嚴道以西有和川有夷道或其地也<lb/>
　<hi>寰宇記雅州東北有和夷<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>
                    </hi>晁氏說之曰和夷二水名和川水自<lb/>
　蠻界羅嵒州東來<hi>寰宇記和川路在雅州榮經縣界西去吐蕃大渡河五日程從大渡</hi>
　<hi>河西至吐蕃松城四日程</hi>經蒙山而入岷江所謂青衣江也<hi>水經青衣</hi>
　<hi>水出蒙山東與沬水合入江一統志青衣江在雅州名山縣</hi>夷水出巴郡魚復縣<lb/>
　<hi>今夔州府奉節縣</hi>東過夷道縣<hi>今荆州府宜都縣</hi>北東入于江<hi>水經注魚</hi>
　<hi>復縣南夷水出焉縣有夷谿即很山清江也按此夷水在今川東去和川絶逺晁氏引之非是</hi>愚按<lb/>
<pb n="16b"/>　和夷無定説水經注鄭𤣥曰和上夷所居之地和讀<lb/>
　曰桓地志桓水出蜀郡蜀山<hi>水經作岷山</hi>西南行羌中故<lb/>
　晉道記曰梁州南至桓水自桓水以南為夷書所謂<lb/>
　和夷厎績也古桓和二字誠通用但地志所云桓水<lb/>
　出蜀山者已不可考若以為西傾因桓之桓水又不<lb/>
　在梁州域内一統志天全招討司治南四十里有和<lb/>
　水即蔡晁所指在蔡蒙之西又地志越嶲蘇示縣西<lb/>
　北有<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>江師古註示讀祗<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>古夷字<hi>集韻夷古作<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>
                    </hi>此夷江與<lb/>
<pb n="17a"/>　和川相近四川志亦云和夷在黎雅越嶲等處則此<lb/>
　疑是禹貢之和夷而先儒顧不之引何也經文凡云<lb/>
　厎績皆主地言此當是地名因水者蘇傳以和夷為<lb/>
　西南夷名曾氏謂嚴道有和川夷人居之蓋皆本康<lb/>
　成之說<lb/>
厥土青黎<hi>黎史記作驪</hi>
　孔傳色青黑而沃壤<hi>按馬融王肅云黎小疏也蔡傳黎黑也蓋主孔傳</hi>呉氏<lb/>
　澄曰梁土不言質質不一也金氏履祥曰梁土色青<lb/>
<pb n="17b"/>　故生物易性疏故散而不實<hi>此從馬王說</hi>史亦謂成都土<lb/>
　疏難以築城<hi>唐書髙駢築成都羅城蜀土疏惡以甓甃之</hi>董二酉曰黎訓<lb/>
　黑以色言或訓疏以性言考黎字無疏訓疏乃黑土<lb/>
　之性耳説者見蜀土疏惡遂以附㑹字義實不然也<lb/>
　蓋土性粘膩然于其中復分五行黄者土之土也得<lb/>
　其本然為最上赤者火之土也為次之白者金之土<lb/>
　也又次之青者木之土又次之黑者水之土也為最<lb/>
　下土本尅水今反為水所勝其疏惡何疑哉至若一<lb/>
<pb n="18a"/>　州之土色有不同如壤之與墳壚為性各别不足異<lb/>
　也<lb/>
厥田惟下上厥賦下中三錯<lb/>
　田第七賦第八雜出第七第九正義梁州之賦下中<lb/>
　為正上下取一通第八為三故言三錯胡氏一桂曰<lb/>
　梁州夷狄北境變故不常而定出八等似若太優故<lb/>
　無事則錯出第七等有事則錯出第九等也　蔡傳<lb/>
　賦雜出他等者或以為嵗有豐凶或以為戸有増減<lb/>
<pb n="18b"/>　皆非也意者地力有上下年分不同如周官田一易<lb/>
　再易之𩔖歟王樵曰按周官不易之地謂嵗種之地<lb/>
　為上田一易之地謂休一嵗乃復種也為中田再易<lb/>
　之地謂休二嵗乃復種也為下田蔡氏之意謂田遇<lb/>
　年分休不耕者多則賦從而少然豈偏冀揚豫梁四<lb/>
　州田有一易再易而餘州皆可嵗耕者耶蓋冀州地<lb/>
　大物繁賦既上上而又間出上中以寛之豫為中土<lb/>
　原田既美人功亦脩幾與冀埓故賦既上中而又間<lb/>
<pb n="19a"/>　出上上以進之揚田下下然人稠而地力亦盡故賦<lb/>
　髙于田二等而間出又進一等此實東南繁阜之權<lb/>
　輿矣梁田下上復優於揚然多山而少田人功亦劣<lb/>
　故賦之等退在下中而又以七九二等為之上下間<lb/>
　出調劑可謂密矣舉此四州為法而餘州可見無錯<lb/>
　者其等已定也有錯者其等難定時進退以通節之<lb/>
　也後代卒不能易禹之等惟雍州沃野千里秦漢以<lb/>
　來稱天府之國而禹時洪水初平風氣未開觀公劉<lb/>
<pb n="19b"/>　太王初起陶復陶穴困于狄人之時則昔之雍州豈<lb/>
　後之雍州哉人事未至聖人固不能豫進之也然田<lb/>
　曰上上則人事氣化亦已有所待矣<lb/>
厥貢璆鐵銀鏤砮磬熊羆狐狸織皮<lb/>
　孔傳璆玉名廣韻璆與球同<hi>集韻球或作璆</hi>蔡傳璆玉磬<hi>按字</hi>
　<hi>書多作玉名蔡本説文</hi>鐵先于銀者鐵之利多于銀也蜀卓氏<lb/>
　程氏以鐵冶富擬封君則梁之利尤多于鐵<hi>徐廣曰臨邛出</hi>
　<hi>鐵後漢郡國志宕渠臺登㑹無滇池不韋諸縣皆出鐵</hi>鄒氏近仁曰漢志犍為<lb/>
<pb n="20a"/>　郡朱提縣<hi>今嘉定州犍為縣</hi>有朱提山出銀<hi>南中志朱提舊有銀窟數處</hi>
　每銀八兩為一流直一千五百八十他銀一流但值<lb/>
　千是梁州之銀獨美於他州故以為貢也鏤者可以<lb/>
　刻鏤剛鐵也金剛切玉如泥寰宇記定笮縣有鐵石<lb/>
　山<hi>在今四川行都司</hi>出砮石火燒之成鐵為劍㦸最利<hi>華陽國志</hi>
　<hi>作出臺登名勝志云鹽井衞古定笮縣也今山在衞西七十里亦近臺登臺登定笮漢志皆屬越嶲</hi>禹<lb/>
　時所貢之砮疑即此蔡傳磬石磬按磬有玉石蔡訓<lb/>
　石磬蓋嫌與璆混耳林氏之竒曰浮磬貢於徐磬錯<lb/>
<pb n="20b"/>　貢於豫此州既貢玉磬又貢石磬知當時樂器磬最<lb/>
　為重豈非以其聲角在清濁大小之間最難得其和<lb/>
　者哉説文熊山獸冬蟄<hi>異苑云熊無穴或居大樹孔中見人則顛倒投地</hi>羆<lb/>
　大於熊黄白文<hi>郭璞云長頸髙脚猛憨多力能拔樹山海經嶓冢之山其獸多熊羆</hi>狐<lb/>
　妖獸狸伏獸孔傳貢四獸之皮織金罽<hi>釋言云氂罽也胡人續羊</hi>
　<hi>毛作衣</hi>正義織毛而言皮者毛附于皮故于皮表毛耳<lb/>
　蘇傳以罽者曰織以裘者曰皮<hi>王樵曰罽西胡毳布織毛為之若氊毼氍</hi>
　<hi>毺之𩔖字當作<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>作罽非罽魚網也呉澄曰通外國之俗者言織皮是獸皮熟之去毛削令至薄裁極細</hi>
<pb n="21a"/>　<hi>如縷以金傅之織而為布非織皮為裘亦非織毳為褐也</hi>
西傾因桓是來浮于潛逾于沔入于渭亂于河<lb/>
　西傾雍州山漢地理志在隴西郡臨洮縣西南<hi>一統志在</hi>
　<hi>今陜西臨洮府西南一百五十里一名嵹臺山雍大記西傾在洮州臨潭縣西北九十里臨潭唐縣故城</hi>
　<hi>在今洮州衞西南</hi>水經西傾之南桓水出焉<hi>愚按水經桓水出岷山西南行</hi>
　<hi>羌中入南海近志云即洮水洮水流洮岷界入黄河今二説並存無從考據鄭端簡云桓水過嶓冢山東</hi>
　<hi>流入潛此則大謬</hi>孔傳漢上曰沔<hi>漢志沔漢水一二名一統志沔水在漢中府褒城縣</hi>
　<hi>南四里蘇傳禹時通謂褒水為沔</hi>水經注自西傾而至葭萌浮于西<lb/>
<pb n="21b"/>　漢西漢即鄭𤣥所謂潛水也自西漢遡流而届晉壽<lb/>
　界阻漾枝津南歴罡穴<hi>罡山名有大穴作岡北者誤</hi>迤邐接漢沔<lb/>
　歴漢川至南鄭<hi>今屬漢中府</hi>屬于褒水逾衙嶺<hi>括地志衙嶺山名在</hi>
　<hi>襄城縣西北九十里</hi>之南溪灌斜川届武功<hi>今西安武功縣</hi>而北以入<lb/>
　于渭蔡傳經言沔渭而不言褒斜因大以見小也絶<lb/>
　流而渡曰亂<hi>河即冀州之西河</hi>愚按梁州西境之貢自西傾<lb/>
　陸運傍桓水而行不曰浮桓而曰因桓至潛始汎舟<lb/>
　也潛之北為沔沔之北為渭<hi>沔在梁州渭在雍州疏云沔在渭南五百里</hi>
<pb n="22a"/>　褒通沔斜通渭其間絶水百餘里不言逾者䝉逾於<lb/>
　沔之文曰入則亦包斜湄在内矣自渭入河由西而<lb/>
　東故横絶以渡夫貢道皆言浮言達惟荆梁間曰逾<lb/>
　然陸運特以濟水運之窮未有全用陸者聖人之不<lb/>
　欲勞民于此見之　王樵曰漢中棧道七百里北口<lb/>
　曰斜南口曰褒<hi>後漢書註長四百七十里</hi>同為一谷褒水出太白<lb/>
　山<hi>在漢中府洋縣</hi>經鳳縣<hi>屬漢中府</hi>南流入褒谷<hi>雍大記褒谷在褒城縣東北十</hi>
　<hi>里出連雲棧直抵鳳縣斜谷七百里</hi>又南流入沔<hi>水經注褒水出衙嶺東南歴故棧道至褒</hi>
<pb n="22b"/>　<hi>口又南逕褒縣故城入于漢</hi>斜水出衙嶺山北至郿<hi>屬鳳翔府</hi>入渭<hi>雍録</hi>
　<hi>渭水東至武功縣受斜水褒斜二水介衙嶺而分南北斜經武功而東入于渭也</hi>所謂絶水<lb/>
　百餘里者以褒斜二水兩首相距言之非謂褒斜二<lb/>
　谷也漢武帝時人有上書欲通褒斜道及漕事下張<lb/>
　湯湯言漕從南陽上沔入褒褒絶水至斜百餘里以<lb/>
　車轉從斜下渭如此則漢中穀可致是逾沔入渭之<lb/>
　道漢人常用之今蜀中通貢賦水則大江陸則棧道<lb/>
　此道無復講矣　葉氏少藴曰雍言織皮崑崙析支<lb/>
<pb n="23a"/>　渠搜非中國之貢明矣西傾即西戎之境疑熊羆狐<lb/>
　狸織皮與西傾因桓是來相屬謂四獸織皮乃西傾<lb/>
　之戎因桓水而以此來貢也愚按西傾僻在雍州之<lb/>
　西南不應梁州貢物乃紆道由之西傾因桓正記<lb/>
　織皮所由來耳况他州貢道各以浮字起此與雍州<lb/>
　西戎之貢相似當從葉説無疑鄭端簡亦云西傾因<lb/>
　桓是來當合上作一節浮于潛四句作一節<lb/>
　<lb/>
<pb n="23b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禹貢長箋卷八<lb/>
</p>

  </div>
            <div>
                <head>禹貢長箋卷九</head>
    <p>
<pb n="1a"/>欽定四庫全書<lb/>
　禹貢長箋卷九　　　　　　呉江朱鶴齡撰<lb/>
黑水西河惟雍州<hi>雍去聲</hi>
　爾雅河西曰雝州應劭曰四面積髙曰雍<hi>東二崤西隴山南商</hi>
　<hi>山北甘泉九嵏諸山</hi>王肅曰西據黑水東距西河<hi>古注誤作西距黑水東據</hi>
　<hi>河王肅始正之</hi>正義禹治豫及梁自東向西故先華陽而後<lb/>
　黑水從梁適雍自南向北故先黑水而後西河河在<lb/>
　雍州之東而曰西河者龍門之河在冀州西界故謂<lb/>
<pb n="1b"/>　之西河王制云自東河至于西河千里而近是河相<lb/>
　對為東西也愚按雍州之境阻以函谷二崤表以終<lb/>
　南太華山最髙而不言者以不勝紀也黑水在雍州<lb/>
　西北鄭端簡謂是鎮夷黑水與經導黑水不同且與<lb/>
　註據字合鄭意以梁雍二州各有黑水故前云叠溪<lb/>
　此云鎮夷今考鎮夷所在陜西行都司城西北三百<lb/>
　里即漢張掖地與三危相近此政導黑水之黑水也<lb/>
　水經注白水出臨洮西傾山東南流與黑水合黑水<lb/>
<pb n="2a"/>　出羌中西南經黑水城西在隂平西北臨洮西南古<lb/>
　沓中之地意此即從張掖來者乎若漢中黑水源出<lb/>
　太白山<hi>山在慶陽府城北百五十里</hi>南流入漢<hi>雍大記黑水在城固縣西北諸葛亮</hi>
　<hi>牋朝𤼵南鄭暮宿黑水是也</hi>又非雍州所表識又按爾雅無梁州<lb/>
　李巡云雍州兼得梁州之地則商制與周職方同漢<lb/>
　改雍為凉以西方常寒凉也地勢西北斜出在南山之<lb/>
　間南隔西羌西通西域獻帝時凉州數有亂河西五<lb/>
　郡去州隔逺于是乃别為雍州末又合關右為雍州<lb/>
<pb n="2b"/>　　熊氏禾曰雍州秦地婁敬謂金城千里天府之國<lb/>
　合天下形勢言之所謂秦得百二者實以據地勢之<lb/>
　上游當天下之要脊四塞為固全一面之險以東制<lb/>
　諸侯故言定都者必先焉但其地迫近西戎周秦漢<lb/>
　唐世有羌胡之患必盡隂山與唐三受降城及靈夏<lb/>
　河西五郡為塞地乃可耳又常考之古今地志雍州<lb/>
　之地即無黑水所謂導黑水至於三危者三危山或<lb/>
　云在燉煌郡則今瓜州也曷嘗有此水踰跨諸山以<lb/>
<pb n="3a"/>　至於南海哉若以河源崑崙推之崑崙山脊以西人<lb/>
　跡所未到其東中一支則重岡積嶺直至終南太華<lb/>
　皆是雍之南山而𤓰州乃在河西五郡實當西北界<lb/>
　上漢人所謂斷匈奴右臂者以其不與西戎相接也<lb/>
　史當有錯<lb/>
　班固配十二次自東井十六度至柳八度為鶉首之<lb/>
　次<hi>費直起井十二度蔡邕起井十度</hi>于辰在未秦之分野屬雍州<hi>張衡</hi>
　<hi>曰雍州乃金水之位河漢之源春秋緯文耀鈎華岐以西龍門積石至三危之野雍州屬魁星陜西志柳</hi>
<pb n="3b"/>　<hi>星及張雖豫州分野而雍州分野亦得柳之七度至張十七度寖及鶉火之次焉故唐志謂柳在鬼東接</hi>
　<hi>于漢源當商洛之陽</hi>晉天文志東井輿鬼秦雍州雲中入東井<lb/>
　一度定襄入東井八度雁門入東井十六度代郡入<lb/>
　東井二十八度太原入東井二十九度上黨入輿鬼<lb/>
　二十度<hi>𡊮黄曰周禮保章氏以星土辨九州之地所封之域各有分星左傳熒惑守心宋景禳其</hi>
　<hi>咎實沈為祟晉侯受其殃是也然其間相配者少相反者多并在北而娵訾在北荆在南而鶉尾在南此</hi>
　<hi>其躔次相配可考也青在東𤣥枵在北雍在西鶉首在南揚在東南而星紀在北冀在北而大梁在西此</hi>
　<hi>其躔次相反可疑也唐一行謂分星有山河脈絡之兩戒雲漢升沉之四維認而識之可以見其相配鄭</hi>
<pb n="4a"/>　<hi>漁仲深取其説近世蘇平仲又指為疏逺而謂分野分星古不謂地又引有分星而無分野之言以証其</hi>
　<hi>不必盡泥然以史册觀之四星聚牛女而晉元王呉四星聚觜參而齊祖王魏彗星掃東井而苻堅亡秦</hi>
　<hi>景星見箕尾而慕容徳復燕此豈非分野之驗而不容誣者耶陳子龍曰分野之説自古有之然中國之</hi>
　<hi>于天下數分之一耳奈何以周天之星而分配之止以辰星廟為蠻夷之星乎且兖青徐千餘里之地而</hi>
　<hi>占角亢氐虚危奎婁胃八星呉越以南瀕海荆楚以南包嶺何啻萬餘里而皆在牛女翼軫之分乎此皆</hi>
　<hi>不可解者也或封國之始實主此星或分陰陽若街南北之説當近是</hi>
　周職方氏正西曰雍州其山鎮曰嶽山其澤藪曰弦<lb/>
　蒲其川涇汭其浸渭洛通典雍州秦其分野兼得魏<lb/>
<pb n="4b"/>　趙之交始皇置郡此為内史上郡北地九原隴西及<lb/>
　雲中之西南境項羽分秦地為三曰雍塞翟<hi>章邯雍王都廢</hi>
　<hi>丘今興平縣司馬欣塞王都櫟陽今咸寧縣董翳翟王都髙奴今安塞縣</hi>謂之三秦漢武<lb/>
　帝置十三州以其地西偏為凉州又置司隷領三輔<lb/>
　<hi>京兆左馮翊右扶風</hi>漢地理志秦地其界自𢎞農故關以西京<lb/>
　兆扶風<hi>故城在今永壽縣東南</hi>馮翊<hi>故城在今髙陵縣西南</hi>北地上郡<hi>故城</hi>
　<hi>在今綏徳州城北</hi>西河安定天水隴西西有金城武威張掖<lb/>
　酒泉燉煌秦之先栢益佐禹治水至非子為周孝王<lb/>
<pb n="5a"/>　養馬汧渭之間乃封諸秦今隴西秦亭秦谷<hi>在今秦州</hi>是<lb/>
　也平王東遷以襄公將兵有功賜以岐豐之地<hi>秦遂横有</hi>
　<hi>宗周畿内八百里之地</hi>後穆公稱伯惠公稱王其地於禹貢跨<lb/>
　雍梁二州詩風兼秦豳兩國有鄠杜竹林南山檀柘<lb/>
　之饒稱陸海為九州膏腴天水隴西民以板為屋及<lb/>
　安定北地上郡西河皆迫近戎狄上氣力修習戰備<lb/>
　漢興六郡良家子選給羽林期門名將多出焉自武<lb/>
　威以西本匈奴昆邪王休屠<hi>音除</hi>王地武帝時攘之初<lb/>
<pb n="5b"/>　置河西四郡以通西域隔絶南羌匈奴<hi>内西河郡應入冀州</hi>後<lb/>
　漢郡國志凉州刺史<hi>台隴今隴西縣</hi>部郡國十二隴西漢陽<lb/>
　武都金城安定北地武威張掖酒泉燉煌張掖屬國<lb/>
　居延屬國通考漢時為𢎞農安定北地上郡朔方五<lb/>
　原<hi>本秦九原武帝改故城在今延安府神木縣</hi>天水隴西金城武威張掖<lb/>
　酒泉燉煌凡十三郡而西河雲中二郡之西南境亦<lb/>
　隷焉唐地理志關内道<hi>採訪使以京官領之</hi>古雍州域京兆<hi>本雍</hi>
　<hi>州</hi>華<hi>華隂析京兆置</hi>同<hi>馮翊</hi>鳳翔<hi>扶風本岐州</hi>邠<hi>新平析北地置</hi>隴<hi>汧陽析扶風安</hi>
<pb n="6a"/>　<hi>定二郡置</hi>涇<hi>安定</hi>原<hi>平凉</hi>渭<hi>隴西析原州平凉縣置</hi>武<hi>析原州蕭關置</hi>寧<hi>彭原本北地郡</hi>
　慶<hi>順化</hi>鄜<hi>洛交本上郡</hi>坊<hi>中部析鄜州置</hi>丹<hi>咸寧析延州置</hi>延<hi>延安</hi>靈<hi>靈武</hi>威<hi>析靈</hi>
　<hi>州故鳴沙縣置</hi>雄<hi>故城在今寧夏</hi>㑹<hi>㑹寧析平凉置</hi>鹽<hi>五原</hi>綏<hi>上郡本雕隂郡</hi>宥<hi>寧翔</hi>為<lb/>
　鶉首分麟<hi>新秦析騰州置</hi>豐<hi>九原</hi>勝<hi>榆林</hi>銀<hi>銀川析綏州置</hi>夏<hi>朔方</hi>為實沈<lb/>
　分商<hi>上洛</hi>為鶉火分府二<hi>京兆鳳翔</hi>都䕶府二<hi>單于安北岐内雍華同</hi>
　<hi>邠通典入京畿道渭州通典十道圖俱入隴右道</hi>隴右道則凉<hi>武威</hi>秦<hi>天水</hi>瓜<hi>晉昌</hi>
　<hi>析沙州置</hi>鄯<hi>西平</hi>沙<hi>燉煌</hi>肅<hi>酒泉析甘瓜二州置</hi>蘭<hi>金城</hi>河<hi>安昌本枹䍐郡</hi>廓<hi>寧塞</hi>洮<lb/>
　<hi>臨洮</hi>甘<hi>張掖</hi>伊<hi>伊吾</hi>西<hi>交河</hi>亦鶉首分都䕶府二<hi>北庭西安吾杜佑曰伊</hi>
<pb n="6b"/>　<hi>以西並雍州封域外羌胡之地</hi>自禄山之亂没于吐蕃至貞元間隴<lb/>
　右州縣盡矣<hi>初學記關内道東自同華畧河而北西自岐隴原㑹極于北垂隴右道自隴而</hi>
　<hi>西盡其地也并得禹貢梁州之北境</hi>宋史雍州為陜西路慶厯初<hi>仁宗</hi>分<lb/>
　陜西沿邊為秦鳳涇原環慶鄜延四路熈寧五年<hi>神宗</hi>
　以熈河洮岷州通逺軍為一路五路共三十四州軍<lb/>
　後分京兆<hi>本永興軍</hi>河中二府陜商鮮同華耀虢鄜延丹<lb/>
　坊環慶邠寧等州清平保安綏徳定邊等軍為永興<lb/>
　路鳳翔府秦階<hi>本武州</hi>隴鳳成涇原渭熈河洮岷等州<lb/>
<pb n="7a"/>　鎮戎徳順通逺等軍為秦鳳路仍以永興鄜延環慶<lb/>
　秦鳳涇原熈河分六路各置經畧安撫司<hi>宋陜西路南得利州</hi>
　<hi>路興元府之城固褒城廉水三縣及洋文沔金房階西和鳳七州大安一軍東得河東路之麟府二州及</hi>
　<hi>石州之葭蘆呉堡二砦地</hi>通考宋陜西夏寧綏宥静靈鹽諸郡為<lb/>
　西夏所據甘凉瓜沙肅西伊安北安西北庭亦沒於<lb/>
　西夏及諸蕃後以五路三十四州軍分為兩路<hi>見上</hi>富<lb/>
　平之敗五路俱陷僅守鳳翔之和尚原和議成歸陜<lb/>
　西地尋背盟再取止餘階成岷鳳四州屬四川之利<lb/>
<pb n="7b"/>　州路云大明一統志古雍州域今陜西省西安<hi>秦置内史</hi>
　<hi>郡漢為三輔長安以東為京兆以北為左馮翊渭城以西為右扶風東漢曰雍州周秦漢晉西魏後周隋</hi>
　<hi>唐並都焉宋陞大都督府領永興軍路其地左崤函右隴蜀南有巴漢之饒北有胡苑之利</hi>鳯翔<lb/>
　<hi>周岐雍地秦屬内史漢屬右扶風隋曰岐州唐為鳳翔府號西京其地厚田肥美汧渭岐漆雍五水所㑹</hi>
　平凉<hi>春秋朝那地秦屬北地郡漢分置安定郡唐置原州宋為涇原路其地左控五原右帶蘭㑹黄</hi>
　<hi>流在其北崆峒阻其南</hi>鞏昌<hi>春秋羌戎地秦置隴西郡漢分置天水郡東漢更名漢陽三國魏為</hi>
　<hi>重鎮晉分置南安郡唐置渭州宋改鞏州其地接壤羌戎通道隴蜀用武要地</hi>臨洮<hi>古西羌地秦屬</hi>
　<hi>隴西漢置金城郡晉析置狄道郡唐置洮州宋為鎮洮軍改熈州其地接巴嶲控邊陲長城始於此</hi>慶<lb/>
<pb n="8a"/>　陽<hi>周之先不窋所居號北豳春秋義渠戎地秦置北地郡漢因之東漢至晉復為戎有元魏置朔州唐</hi>
　<hi>宋為慶州其地原阜列峙溝澗輻輳為關輔保障府城北白豹城宋與西夏分界處</hi>延安<hi>春秋白翟</hi>
　<hi>所居秦置上郡漢因之東漢時郡廢晉陷于戎元魏置東夏州改延州宋陞延安府其地因河為塞五路</hi>
　<hi>襟喉</hi>各府寧夏<hi>秦屬上郡漢屬朔方郡元魏置夏州唐末以拓跋思恭鎮之其後元昊叛宋為</hi>
　<hi>西夏其地西北有賀蘭之固東南有黄河之險寧夏中衞即唐靈州</hi>洮州<hi>秦漢諸戎地晉為吐谷渾</hi>
　<hi>所據後周置洮陽郡唐宋曰洮州其地西控番戎東蔽湟隴</hi>岷州<hi>秦漢屬隴西隋屬臨洮唐置岷</hi>
　<hi>州其地東連熈鞏西並洮疊</hi>河州<hi>秦屬隴西漢屬金城隴西隋置枹䍐郡唐宋曰河州其地環山</hi>
　<hi>距河華夷分壤</hi>靖虜<hi>秦屬隴西漢屬金城安定唐置㑹州宋因之其地面山背河</hi>榆林<hi>秦屬</hi>
<pb n="8b"/>　<hi>雲中九原漢置五原郡隋唐曰勝州其地西北邊河套朔方要關</hi>各衞及陜西行都<lb/>
　司<hi>古月氐國地武帝置酒泉武威張掖西平四郡晉置凉州後分五凉入拓跋魏為甘州宋金時西夏</hi>
　<hi>所據其地河山襟帶為羌戎通驛之路</hi>其漢中府<hi>戰國屬秦楚之北境始皇置漢中郡漢因</hi>
　<hi>之晉置梁州唐宋為興元府其地前控三秦後據兩蜀左通襄沔右走隂平崖谷峻絶十里百折</hi>梁<lb/>
　雍二州域<hi>南鄭褒城城固洋縣西鄉鳳縣畧陽屬雍州鳳縣是梁雍之交</hi>
　朱子曰前代都關中以黄河左右旋繞所謂臨不測<lb/>
　之淵也近東獨有函谷關一路通山東故可據以為<lb/>
　險又關中之山皆自西而東若横山之險<hi>今名横嶺在慶陽府</hi>
<pb n="9a"/>　<hi>寧州東一百里蓋子午山别阜</hi>乃山之極髙處本朝則自横山以北<lb/>
　盡為西夏所有據髙以臨我是以不可都也神宗鋭<lb/>
　意欲取横山夏人以死爭之　章俊卿曰河北江南<lb/>
　皆天下制勝之地而挈南北之輕重者又在川陜夫<lb/>
　江南所恃以為固者長江也而四川據長江上游下<lb/>
　臨呉楚其𫝑足以奪長江之險河北所恃以為固者<lb/>
　黄河也而陜西據黄河上游下臨趙代其勢足以奪<lb/>
　黄河之險是川陜二地常制南北之命也　鄭曉曰<lb/>
<pb n="9b"/>　雍州今全陜之地據岷嶓既藝則鞏昌府半當屬梁<lb/>
　州據西傾因桓是來則臨洮府州縣亦當有屬梁者<lb/>
　<hi>按一統志四川松潘指揮使司北至陜西洮州衞界八百六十里大抵洮州以南屬梁州境</hi>夫雍<lb/>
　州四面山迴而東面臨中原險處正在華岳與黄河<lb/>
　交㑹雖在潼關<hi>在西安府華州華隂縣</hi>然河之南若無新安<hi>河南</hi>
　<hi>府新安縣有函谷新關漢武時楊僕所徙</hi>則由沙澗可渡河至蒲州<hi>屬山西平</hi>
　<hi>陽府</hi>河之北若無平陽則由烏嶺冷泉<hi>平陽南有東烏嶺北有冷泉關</hi>
　入平陽至蒲州自蒲州至龍門兩岸平廣可渡者百<lb/>
<pb n="10a"/>　里秦據函關陜西統平陽也夫守河北者當守陜西<lb/>
　守陜西者當極力守平陽河南府無陜西則河之南<lb/>
　江之南皆不可守六朝以迄宋元皆炯鑒也又曰東<lb/>
　距西河者今西安府同州朝邑縣及臨河諸縣是也<lb/>
　據職方豫州其山鎮曰華山則西安府東境華隂華<lb/>
　州當屬豫<hi>按華山宜入雍州周禮與禹貢不同</hi>而臨河諸邑皆當為冀<lb/>
　州地一統志俱作雍州豈别有據乎　愚按從古入<lb/>
　秦之道由河北為正道由河南為要道由南陽為間<lb/>
<pb n="10b"/>　道由漢中為險道其從河北入者必渡河津經臨晉<lb/>
　歴代以來若東漢鄧禹唐髙祖及金洛索皆由之餘<lb/>
　多由河南道戰國時秦兼有河東之地故六國攻秦<lb/>
　必叩函谷雖項羽戰勝河北仍從新安攻破函谷至<lb/>
　咸陽以後劉裕滅姚泓安禄山犯長安皆自潼關入<lb/>
　所謂要道也武關路通南陽西即嶢關<hi>漢書注武關在商洛</hi>始<lb/>
　皇南巡衡山自南郡由武關歸知此是間道當山東<lb/>
　兵起秦必以重戍守函谷故漢髙從宛城南攻武關<lb/>
<pb n="11a"/>　入藍田所以搗其虛也劉裕之伐秦檀道濟攻潼關<lb/>
　沈田子入武關所以分其備也至漢中道險實為窺<lb/>
　三秦之要徑項羽王漢髙巴蜀而張良力請漢中地<lb/>
　其意已在關中故漢髙從武都故道<hi>今鞏昌府兩當縣</hi>入巴<lb/>
　蜀已而又從此路出襲雍王章邯諸葛亮亦從此攻<lb/>
　魏進窺闗洛然陳倉箕谷之間山谷陡峻轉運極艱<lb/>
　此亮之屢出而無成也歟<lb/>
弱水既西<lb/>
<pb n="11b"/>　漢地理志弱水在張掖郡刪丹縣<hi>今陜西行都司甘州山丹衞一統志</hi>
　<hi>弱水在甘州衞城西</hi>薛氏肇明曰源出吐谷渾界窮石山自山<lb/>
　丹西至合黎山<hi>詳導山</hi>與張掖河合<hi>雍大記張掖河俗名黑河北入亦集</hi>
　<hi>乃海子即古居延海</hi>弱水去雍州甚逺初必壅遏而東欲治主<lb/>
　水先治客水禹因其性導之西流使不復入中國<lb/>
　林氏之竒曰衆水皆東而弱水獨西黑水獨南此其<lb/>
　性與勢然也必欲東之則逆其自然非行所無事矣<lb/>
　　蔡傳通鑑魏太武擊柔然循栗水西行至菟<hi>音徒</hi>園<lb/>
<pb n="12a"/>　水<hi>在燕然山南去平城三千七百餘里</hi>又循弱水西行至涿邪<hi>音耶</hi>山則<lb/>
　弱水在菟園水之西涿邪山之東矣北史載太武至<lb/>
　莵園水分軍搜討東至瀚海西接張掖水北渡燕然<lb/>
　山與通鑑小異豈瀚海張掖水于弱水為近乎程氏<lb/>
　據西域傳以弱水為在條支<hi>漢書西域傳條支臨西海傳聞條支有弱水西</hi>
　<hi>王母亦未嘗見自條支乘水西行可百餘日近日所入也按條支一名大秦魏畧云弱水在大秦西</hi>援<lb/>
　引甚悉然長安西行一萬二千二百里又百餘日方<lb/>
　至條支去雍州如此之逺禹豈應窮荒而導其流也<lb/>
<pb n="12b"/>　哉其説非是<hi>唐書小勃律王居孽多城臨娑夷水娑夷水即弱水也不能勝草芥去長安九</hi>
　<hi>千里而贏</hi>愚按郭璞云弱水不勝鴻毛柳宗元謂弱水渙<lb/>
　散無力不能負芥而舊唐書又云東女國王居康延<lb/>
　川中有弱水南流用牛皮為船以渡夫牛皮船可渡<lb/>
　則前説為誣矣王樵亦云宗元愚溪對近於寓言未<lb/>
　可深信<lb/>
涇屬渭汭<lb/>
　山海經涇谷之山涇水出焉<hi>郡縣志涇水源出原州百泉縣西南涇谷</hi>漢<lb/>
<pb n="13a"/>　地理志涇水出安定郡涇陽縣<hi>今平凉府平凉縣</hi>西开<hi>音牽</hi>頭<lb/>
　山<hi>淮南子涇水出薄洛山髙誘註一名笄頭山顔師古曰山在今靈州東南雍大記笄頭山今在平凉</hi>
　<hi>府城西十里山如婦人笄頭狀</hi>東南至馮翊陽陵縣<hi>今西安府髙陵縣</hi>入渭<lb/>
　過郡三<hi>安定扶風京兆</hi>行千六十里雍大記涇水自平凉府<lb/>
　城西南𤼵源至涇州又東南至邠州界<hi>屬西安府</hi>又東北<lb/>
　至涇陽縣界<hi>屬西安府</hi>又東至髙陵㑹于渭漢地理志渭<lb/>
　水出隴西郡首陽縣<hi>今臨洮府渭原縣</hi>西南鳥䑕同穴山東<lb/>
　至京兆北船司空縣<hi>三輔黄圖有船庫官後為縣水經注春秋之渭汭也水㑹即船</hi>
<pb n="13b"/>　<hi>司空所在蔡傳今華州華隂縣</hi>入河過郡四<hi>隴西天水扶風京兆</hi>行千八百七<lb/>
　十里<hi>一統志渭河在渭源縣北二里自鳥䑕山東流經岐山扶風盩厔興平咸陽渭南至華隂界入</hi>
　<hi>黄河</hi>孔傳屬連也水北曰汭言治涇水入于渭正義毛<lb/>
　詩傳汭水涯也鄭云汭之為言内也人皆南面望水<lb/>
　則北為汭涇水南入渭名為渭汭知是水北蔡傳汭<lb/>
　水地理志作芮出扶風郡汧縣<hi>今鳳翔府隴州</hi>弦蒲藪西北<lb/>
　東入涇<hi>陜西志汭水在隴州南七十里</hi>職方雍州其川涇汭詩芮鞫之<lb/>
　即是也<hi>蔡説是謂涇水上屬于汭而下屬于渭</hi>鄒氏季友曰若涇水先<lb/>
<pb n="14a"/>　合汭後入渭則經當言汭渭不當先渭而後汭况下<lb/>
　文即有渭汭不可異説黄震曰古注水内為汭如古<lb/>
　説涇入於渭水之内而漆沮灃水皆主渭言文意俱<lb/>
　協若以汭為一水而入涇則涇屬渭汭者是涇既入<lb/>
　渭汭又入涇下文漆沮之從灃水之同孰從孰同耶<lb/>
　職方氏其川涇汭易氏解云汭非禹貢之汭禹貢言<lb/>
　汭皆水内此川名蔡氏解媯汭云水北解洛汭云洛<lb/>
　水交流之内此却自背其説當為職方所誤由未覩<lb/>
<pb n="14b"/>　易氏解耳况導渭止言灃涇漆沮絶不及汭愚按涇<lb/>
　渭合流三百里涇未屬渭之時雖濁而未甚見二水<lb/>
　既合而清濁益分詩所謂涇以渭濁也夏書以洛表<lb/>
　對洛汭汭是水北之曲此與同義當從傳疏無疑<lb/>
　夏允彞曰涇渭灞滻灃鎬澇潏為闗中八水而溉田<lb/>
　之利得之涇水為多秦時鄭國鑿涇渠並北山東注<lb/>
　洛三百里溉田四萬餘頃収皆畝一鍾漢兒寛穿六<lb/>
　輔渠益溉鄭渠旁髙仰之田白公復穿渠引涇水首<lb/>
<pb n="15a"/>　起谷口<hi>漢谷口縣故城在今醴泉縣東北</hi>尾入櫟陽<hi>故城在今臨潼縣北</hi>注渭<lb/>
　袤二百里溉田四千五百餘頃唐長孫無忌言白渠<lb/>
　水帶泥淤灌田極肥美又渠水𤼵源本髙向下支分<lb/>
　極衆若得流至同州則水饒足比為碾磑用水洩渠<lb/>
　水隨入渭加以壅遏耗竭所以失利於是盡毁水上<lb/>
　碾磑自宋迄今屢修鄭白二渠項忠余子俊阮勤並<lb/>
　鑿石通水乃得引涇入渠水分為三名上白中白下<lb/>
　白立陡門以均水夫秦漢時涇河平淺計古溝澮猶<lb/>
<pb n="15b"/>　有存者故引河作渠易耳年久河益深水勢與渠口<lb/>
　相懸益就上流然後能引水而疏鑿非故渠且多石<lb/>
　故其用力益難然欲變潟鹵為沃壤亦存乎人若髙<lb/>
　涇渭之渠杜入河之口如李氷壅江作堋法即髙陵<lb/>
　櫟陽以北不讓江南諸郡矣<lb/>
漆沮既從<lb/>
　漢地理志漆水出扶風漆縣<hi>今西安府永壽縣</hi>西<hi>闞駰十三州志出漆</hi>
　<hi>縣西北岐山</hi>水經漆水出扶風杜陽縣<hi>今鳳翔府麟遊縣</hi>俞山東<lb/>
<pb n="16a"/>　北入于渭括地志漆水出富平縣<hi>今耀州富平縣</hi>入渭寰宇<lb/>
　記漆水自耀州同官縣<hi>今屬西安府</hi>東北界來<hi>一統志同官水即漆</hi>
　<hi>水水經作銅官</hi>經華原縣<hi>今省入耀州</hi>合沮水水經沮水出北地<lb/>
　郡直路縣<hi>今延安府宜君縣</hi>東過馮翊祋祤縣<hi>今耀州同官漢祋祤地祋</hi>
　<hi>丁活反祤音詡</hi>北東入於洛<hi>此非冢嶺之洛詳下文</hi>蔡傳沮水自坊州<lb/>
　昇平縣<hi>故城在今延安府宜君縣西北</hi>北子午嶺出俗號子午水下<lb/>
　合榆谷慈馬等川遂為沮水至耀州華原縣合漆水<lb/>
　至同州朝邑縣<hi>今屬西安府</hi>東南入渭<hi>疏云沮不知所出葢東入渭時已與</hi>
<pb n="16b"/>　<hi>漆合雍大記沮河在臨潼縣東三十里自華原富平來入縣界合渭水王世懋曰沮水自耀州城後折而</hi>
　<hi>東漆水自石城右至考圖經是從扶風武功來者</hi>蘇傳從如少之從長渭大<lb/>
　而漆沮小故言從　程大昌曰雍地四漆沮而實三<lb/>
　派<hi>富平新平普潤</hi>禹貢漆沮惟富平石川河正當其地何以<lb/>
　知其然也曰禹貢叙導渭自渭源以至入河漆沮僅<lb/>
　一見而其水行之序又在灃涇之下則自灃涇而上<lb/>
　凡後世名為漆沮者皆非也今以漢唐郡言之灃之<lb/>
　入渭在盩厔縣<hi>今屬西安府</hi>境縣葢咸陽西南涇之入渭<lb/>
<pb n="17a"/>　在陽陵則在咸陽之東矣漆沮入渭在漢馮翊之懷<lb/>
　徳縣即唐同州之朝邑縣也<hi>括地志懷徳故城在朝邑縣西南四十三里</hi>
　朝邑又在陽陵東北三四百里故石川之漆沮其派<lb/>
　序入渭在灃涇之東全與經應也<hi>缺</hi>
　<lb/>
　<lb/>
　<lb/>
　<lb/>
<pb n="17b"/>　<lb/>
　<lb/>
　<lb/>
　<lb/>
　<lb/>
　<lb/>
　漢志扶風漆縣有漆水此漆縣疆境甚濶唐鳳翔之<lb/>
　普潤<hi>普潤廢縣在今麟遊縣西一百二十里本漢杜陽縣地</hi>暨邠州之新平<hi>新平</hi>
<pb n="18a"/>　<hi>縣今并入邠州邠在岐北二百里</hi>其地本皆屬漆今從唐郡縣以求<lb/>
　古地則公劉之邠在邠州新平太王之岐在鳳翔普<lb/>
　潤岐之與邠固皆同隷漢世漆縣然而漢志漆水特<lb/>
　一出無兩漆也李吉甫元和志遂分漢志一漆為兩<lb/>
　故普潤新平皆有漆水仍于新平明立之説曰漆水<lb/>
　在縣西九里西流注于涇今鳳翔麟遊<hi>即普潤上流</hi>亦有<lb/>
　漆水與此異也據志此言政謂邠州漆水合經於綿<lb/>
　詩自土沮漆而岐下漆水不與綿應也按一統志不<lb/>
<pb n="18b"/>　言邠州有漆水至秦漢以後皆言洛即漆沮所謂洛<lb/>
　水者地理志源出北地郡歸徳縣北蠻夷中<hi>山海經白於之</hi>
　<hi>山洛水出于其陽而東流注于渭括地志白於山在慶州洛源縣</hi>其水自入塞後經<lb/>
　鄜坊同三州乃始入渭孔安國輩謂自馮翊懷徳縣<lb/>
　入渭者是也<hi>水經注渭水過華隂縣北洛水入焉闞駰以為即漆沮</hi>所謂沮水<lb/>
　者長安志曰自邠州東北來<hi>涇水向陽陵入渭在邠之南面沮水在邠之東</hi>
　<hi>北面</hi>至華原縣南流乃合漆水入富平縣石川河石川<lb/>
　河者沮水正派也所謂漆水者長安志曰漆水自華<lb/>
<pb n="19a"/>　原縣東北同官縣界來南流入富平縣石川河是為<lb/>
　合漆之地也此三水分合之詳也漆在沮東至華原<lb/>
　而西乃始合沮沮在漆西既已受漆則遂南東而合<lb/>
　乎洛洛又在漆沮之東至同州白水縣與漆沮合而<lb/>
　相與南流以入于渭三水雖分至白水遂混為一流<lb/>
　故自孔安國班固以後論著皆指懷徳入渭之水為<lb/>
　洛水而云洛即漆沮言其本同也若鄭白二渠亦分<lb/>
　漆沮之名者二渠自雲陽谷口東入石川河石川河<lb/>
<pb n="19b"/>　既為漆沮故世亦誤以二渠為漆沮也　韓邦竒曰<lb/>
　漆水蔡傳云自同官縣來他更無証而鳳翔有漆<hi>出鳳</hi>
　<hi>翔府隴州</hi>鞏昌有沮<hi>出鞏昌府潛州境</hi>皆自本境入渭源派甚明<lb/>
　但其地在灃水入渭之上與經文不合考洛水出慶<lb/>
　陽府環縣即古洛源縣也經延安府甘泉縣鄜州宜<lb/>
　君縣子午嶺至中部縣入西安府界經耀州及同官<lb/>
　縣至富平合沮水歴蒲城同州至朝邑縣東南入渭<lb/>
　至今人皆呼為洛河顔師古曰漆沮即洛水也豈洛<lb/>
<pb n="20a"/>　亦名漆歟沮水出宜君縣至子午嶺合子午水逕中<lb/>
　部縣東南流至富平合漆水即洛也子午嶺乃子午<lb/>
　山一支其山歴延安慶陽西安三府綿亘八百里蔡<lb/>
　傳榆谷川非也榆谷在臨洮去渭源近合榆谷者乃<lb/>
　鞏昌沮水也延安沮水何由西行數百里至臨洮既<lb/>
　至臨洮又何由至西安之耀州又曰作記者以二漆<lb/>
　為一水而莫究其源但云自同官縣界來而不知自<lb/>
　同官來者洛也一統志遂言同官之漆出自鳳翔而<lb/>
<pb n="20b"/>　不知漆水為涇汭所間其能飛渡涇汭而來同官耶<lb/>
　同官有漆潭三面山如壁立水流出東壑間正所謂<lb/>
　自同官縣界來者至富平不百里即入洛但其水甚<lb/>
　小禹何故舍洛而取漆豈無施勞者雖大亦略歟或<lb/>
　漆沮實鳳鞏之水而經文有錯簡漆沮既從當在灃<lb/>
　水攸同之前歟<hi>雍大記曰漆水在武功縣東門外康子武功志曰漆水今謬為武水者也</hi>
　<hi>自豳岐之間來縣北受洛水南受湋水入渭鄭漁仲信漆由富平入渭之説葢括地志未審邠岐涇渭脈</hi>
　<hi>絡富平在涇東漆在涇西安有岐梁之水越涇而東再至富平始入渭也按何仲黙此辨止据入渭上流</hi>
<pb n="21a"/>　<hi>者言之與韓苑洛合但武水一統志不云即漆水當更考</hi>愚按漆沮雖名三派實<lb/>
　止二派段氏謂詩漆沮入渭上流<hi>在岐周之間</hi>此漆沮入<lb/>
　渭下流<hi>在灃涇之下</hi>故惟富平石川河足當之据韓氏所<lb/>
　疑程氏又未為定説<lb/>
灃水攸同<hi>灃漢書作酆</hi>
　漢地理志酆水出扶風鄠縣<hi>今屬西安府</hi>東南<hi>雍大記出長安縣西</hi>
　<hi>南五十里終南山灃谷</hi>北過上林苑<hi>在今西安府渭南縣</hi>入渭詩傳灃水<lb/>
　東北流經豐邑之東<hi>鄭氏詩箋豐邑在灃水之西鎬京在灃水之東三輔決録相去</hi>
<pb n="21b"/>　<hi>二十五里</hi>入渭而注于河<hi>水經注渭水又東與灃水㑹于短隂山</hi>蔡傳東至<lb/>
　咸陽縣入渭蘇傳灃渭相若故曰同<hi>西魏取灃水攸同名州今西安</hi>
　<hi>府同州是也</hi>程大昌曰漆沮下流既已附從則上流不壅<lb/>
　灃水亦遂東行也　徐常吉曰涇漆沮皆在渭水之<lb/>
　北涇水自北來注于渭漆沮自東北來注于渭惟灃<lb/>
　水在渭之南自南來注于渭<lb/>
荆岐既旅終南惇物至于鳥鼠<lb/>
　孔傳此荆在岐東非荆州之荆<hi>此北條荆山</hi>漢地理志荆<lb/>
<pb n="22a"/>　山在馮翊懷徳縣<hi>註見前</hi>南<hi>郡縣志荆山在京兆府富平縣西南三十五里</hi>蔡<lb/>
　傳即耀州富平縣掘陵源馬理曰此原乃唐之獻陵<lb/>
　非山也四夷郡縣圖記謂黄帝鑄鼎于荆山在今三<lb/>
　原縣<hi>屬西安府耀州</hi>嵯峨山葢嵯峨即荆山也<hi>郡國志嵯峨山在三原山</hi>
　<hi>顛雲起則雨一名慈峨山按一統志荆山在富平縣西南十里嵯峨山在涇陽縣北五十里此又云嵯峨</hi>
　<hi>在三原豈一山而連跨三邑遂異名歟</hi>其山髙出雲表登其巔則涇渭<lb/>
　黄河俱在目前其别嶺有西原中原東原縣所由名<lb/>
　<hi>按帝王世紀禹鑄九鼎于荆山即此富平之荆山也山下有荆渠相傳禹鑄鼎處黄帝鑄鼎之荆山一統</hi>
<pb n="22b"/>　<hi>志云在河南閿鄉縣然馬谿田乃三原人其言又當不誣俟更考</hi>漢地理志岐山在<lb/>
　扶風美陽縣<hi>今鳳翔府岐山縣</hi>西北<hi>郡縣志岐山在岐山縣東北十里皇甫謐云今</hi>
　<hi>美陽西北有岐城舊址</hi>説文山有兩岐故名文王時鳳鳴岐山<lb/>
　即此俗呼鳳凰堆<hi>又名天柱山險詩譜周自太王居岐之陽地形  固而原田肥美雍</hi>
　<hi>録邠州南一百三十里為奉天縣有梁山焉是太王去邠所踰也岐水之北有岐山焉是太王所邑也其</hi>
　<hi>南為周原葢太王元都渭北而兼跨周原以廣其聚故合兩地而稱岐周也岐周在唐都西三百六十里</hi>
　正義禹治水從下自東而西故先荆後岐漢地理志<lb/>
　扶風武功縣東有太一山古文以為終南<hi>一統志終南山在西</hi>
<pb n="23a"/>　<hi>安府城南五十里東西連亙藍田咸寜長安盩厔四縣境</hi>水經注終南杜預以為<lb/>
　中南<hi>言居地絡隂陽之中</hi>亦名太白<hi>太白山在武功縣南俗云武功太白去天三百一統</hi>
　<hi>志太白山在武功縣南九十里</hi>三秦記南山深處髙而長大無異名<lb/>
　者曰秦嶺<hi>嶺水北流入渭號八百秦川</hi>舊陜志秦嶺南為地絡之<lb/>
　陽山為南列南條水則為江州則為梁北為地絡之<lb/>
　隂山為北列北條水則為河州則為雍星野亦於此<lb/>
　分焉是地之脊也漢地理志扶風武功縣東有垂山<lb/>
　古文以為惇物<hi>一統志惇物山在武功縣東南二百里  按水經注華山右之惇物也觀</hi>
<pb n="23b"/>　<hi>經文所舉諸山皆自東而西華山隷華隂在終南東二百餘里其説謬妄甚明</hi>鳥鼠在隴西<lb/>
　郡首陽縣<hi>今臨洮府渭源縣</hi>西南蔡傳俗呼為青雀山<hi>詳導水</hi>
　孔傳終南惇物鳥鼠三山名言相望正義至于為首<lb/>
　尾之詞故言相望也<hi>惇物在終南之西鳥鼠在惇物西北</hi>蔡傳舉三山<lb/>
　而不言所治者蒙上既旅之文鄭曉曰荆山漆沮所<lb/>
　經岐山涇汭所經終南灃水所出惇物灃水所經<hi>按惇</hi>
　<hi>物非灃所經近解誤</hi>鳥鼠渭水所出　程大昌曰終南山横亙<lb/>
　闗中南面凡雍岐郿鄠長安萬年<hi>即咸陽縣</hi>相去且八百<lb/>
<pb n="24a"/>　里而連綿峙據其南者皆此一山既髙且廣多出物<lb/>
　産故禹貢曰終南惇物惇物者即東方朔傳所記謂<lb/>
　出玉石金銀銅鐵豫章檀柘百工可以取給萬民可<lb/>
　以仰足者也秦詩終南何有有條有梅條梅其物也<lb/>
　兼有此者明其富舉一以見餘也是自堯禹以至周<lb/>
　漢皆言終南之饒物産不當别有一山自名惇物也<lb/>
　漢志引古文而曰太一者終南也垂山者惇物也不<lb/>
　知何本<hi>按惇物辨甚核而疑其鑿</hi>又曰太一之名先秦無之漢武<lb/>
<pb n="24b"/>　帝始用方士言尊太一以配天帝則凡言太一者皆<lb/>
　當在武帝後也水經注于武功終南引杜預為據而<lb/>
　曰此山亦名太白其曰終南則無間乎武功之與萬<lb/>
　年此山皆在矣至曰太白則實𨽻武功東距萬年葢<lb/>
　不啻三百里古圖經無言太白即為太一者也長安<lb/>
　志萬年縣炭谷有太一祠焉始可命為太一而非武<lb/>
　功之太白矣古文謂武功之終南即為太一是殆誤<lb/>
　認武功之太白而世莫之正耳闗中記曰終南南山<lb/>
<pb n="25a"/>　之總稱太一山之别號元和志亦曰終南太一非一<lb/>
　山此其説是也又三秦記曰太一在驪山西去長安<lb/>
　二百里一名地肺山<hi>一統志太一山在終南山南二十里</hi>則凡指終南<lb/>
　以為太一者當在萬年不當在武功此又可審也至<lb/>
　于南山首末不止近在闗中而已西域傳曰于闐南<lb/>
　山東出金城與漢南山屬焉則自于闐南山以至長<lb/>
　安之南山數千里相屬未嘗間斷合其本末于闐南<lb/>
　山為南山𤼵跡之始而闗中南山為南山東出之終<lb/>
<pb n="25b"/>　秦詩作于周時固已指闗中南山為終南矣知非班<lb/>
　固臆説<lb/>
原隰厎績至于豬野<lb/>
　説文隰阪下濕也王樵曰原隰泛言則廣平下濕之<lb/>
　地此對豬野則有定指故鄭𤣥引詩度其隰原以為<lb/>
　説而曰其地在豳<hi>郡縣志邠州新平縣有五龍原永壽有永壽原宜禄縣有淺水原</hi>
　朱子詩傳亦曰豳在岐山之北原隰之野禹之厎績<lb/>
　公劉之徹田為糧一也漢地理志武威縣東北有休<lb/>
<pb n="26a"/>　屠<hi>音除</hi>澤<hi>本匈奴休屠王所居漢武置武威郡因以名澤</hi>古文以為豬野澤<hi>陜西</hi>
　<hi>志在今涼州衞城東北</hi>水經注谷水出姑臧南山北至武威分<lb/>
　為二一水北入休屠澤<hi>俗謂西海</hi>一水又東逕一百五十<lb/>
　里入豬野世通謂之都野矣蔡傳治水成功自髙而<lb/>
　下故先言山次原隰次陂澤也　愚按原隰在豳岐<lb/>
　之間豬野在甘涼之境相去凡三千里而皆厎績葢<lb/>
　豳地務農桑好稼穡其本業也而涼州澤草茂盛自<lb/>
　魏太武北伐謂姑臧城外<hi>姑臧漢武威郡治故城在今涼州衞城東北</hi>湧<lb/>
<pb n="26b"/>　泉如河自餘溝渠流入澤中其間乃無燥地又漢書<lb/>
　稱涼州之畜為天下饒吏民相親穀糴常賤誠沃土<lb/>
　也是故諸涼以一郡而雄視西河西夏以一隅而抗<lb/>
　衡中國<hi>張軌為前凉吕光為後涼李暠遷酒泉為西涼沮渠蒙遜據張掖為北涼秃髮烏孤據姑</hi>
　<hi>臧為南涼宋元昊并五涼之地兼有靈夏</hi>
三危既宅三苗丕叙<lb/>
　山海經三危山在積石山西一千二百里廣圓百里<lb/>
　<hi>郭璞註今在燉煌郡括地志在沙州燉煌縣東南三十里一統志在陜西行都司沙州衞城東南二十里</hi>
<pb n="27a"/>　<hi>其山三峰峭絶因名雍大記俗名昇兩山</hi>正義左傳先王居檮杌于四裔故<lb/>
　允姓之姦居于瓜州杜預曰允姓之祖與三苗同放<lb/>
　于三危𤓰州今燉煌也鄭𤣥引地記云三危在鳥鼠西<lb/>
　南當岷山則在積石之西南地記未必可信要知三<lb/>
　危必在河之南也<hi>當作河西</hi>愚按舜流三苗于三危其後<lb/>
　子孫為羌戎<hi>黄榦曰羌本姜姓三苗之後居三危今疊宕松諸州皆羌地</hi>代有其<lb/>
　地謂之瓜州<hi>漢書註其地多生瓜</hi>秦及漢初為月氐匈奴境<hi>水經</hi>
　<hi>注瓜州之戎并于月氐</hi>武帝後元分酒泉置燉煌郡即古瓜州<lb/>
<pb n="27b"/>　南七里有鳴沙山故亦曰沙州<hi>唐置故城在今肅州衞城西八百餘里</hi>
　禹治水至此使三苗亦可安居大得其叙聖人之仁<lb/>
　不以投之四裔而棄之也<hi>杜佑曰三苗本有苗氏之族今長沙衡陽間是徙居</hi>
　<hi>三危分而為三</hi>　三苗之國左洞庭右彭蠡負固衡湘之間<lb/>
　舜竄其首惡而立其次者于舊都及竄者既丕叙而<lb/>
　留者猶不即工故命禹徂征至來格後乃考其善惡<lb/>
　而分背之今自巴蜀以東歴湖南北桂嶺雲貴數千<lb/>
　里谿峒山箐之中蠻獠數種曰犵曰狑曰獠曰猺曰<lb/>
<pb n="28a"/>　獞其間最輕捷者曰苗依山以居若猿猱然説者謂<lb/>
　即古三苗之後陳子龍曰三凶皆一人可遷三苗則<lb/>
　舉國西徙亦猶漢武之遷歐越成周之遷殷頑也<lb/>
厥土惟黄壤<lb/>
　林氏之竒曰物得其常性者最貴雍之土黄壤故其<lb/>
　田非他州所及<lb/>
厥田惟上上厥賦中下<lb/>
　田第一賦第六王氏炎曰東方朔云豐鎬之間號為<lb/>
<pb n="28b"/>　土膏賈畆一金田上上可知孔傳賦第六人功少<hi>蔡傳</hi>
　<hi>地狹而人功少也按雍州之境首言弱水終言三危不得為狹從孔傳是</hi>
厥貢惟球琳琅玕<lb/>
　正義球琳美玉名琅玕石似珠者釋地云西北之美<lb/>
　者有崑崙虚之球琳琅玕焉蔡傳今南海有青琅玕<lb/>
　珊瑚屬愚按古崑岡出玉見之經志又漢書藍田縣<lb/>
　出美玉<hi>三秦記藍田有川三十里其水北流出玉</hi>括地志驪山之陽多美<lb/>
　玉<hi>驪山在今西安府臨潼縣</hi>今皆不復産矣琅玕孔傳訓石似玉<lb/>
<pb n="29a"/>　而説文云琅玕似珠孔疏及蔡傳從之葢古人謂石<lb/>
　之美者多曰珠廣雅謂瑠璃珊瑚皆為珠是也　林<lb/>
　駉曰三品琅玕之貢幾如漢人之誅酎<hi>音宙</hi>金矣熊羆<lb/>
　狐狸之貢幾如漢人之求天馬矣海錯橘柚之貢幾<lb/>
　如唐人之茘枝驛騎矣然古者以貢為賦政什一便<lb/>
　民之法球琳之屬皆入土貢以償田賦之輕也聖人<lb/>
　初何心過求哉<lb/>
　丘濬曰漢時闗中之藍田幽州之玉田皆出玉其時<lb/>
<pb n="29b"/>　西域未通也今闗中所用之玉皆來自于闐其國有<lb/>
　白玉緑玉𤣥玉河<hi>源皆出崑崙山西流千三百里至國界每嵗五六月水暴漲玉随流</hi>
　<hi>至多寡由水細大水退乃可取國人視月光盛處必得美玉</hi>抑土石之精其生有<lb/>
　限而取之易盡古人比徳于玉用為器用雜佩之屬<lb/>
　不一而足是玉在古為用甚多今世小民有不識玉<lb/>
　者由是推之漢之金以斤計每以萬言唐漸少宋與<lb/>
　今益少無乃千嵗之後中國之金將與玉同耶不可<lb/>
　不為之限節也<lb/>
<pb n="30a"/>浮于積石至于龍門西河㑹于渭汭<lb/>
　漢地理志曰積石山在金城河闗縣西南羌中<hi>水經注積</hi>
　<hi>石在西羌之中燒當所居鄭樵曰積石在鄯州鄯州古湟中一統志今陜西行都司西寧衞唐鄯州地積</hi>
　<hi>石山在西寧衞廢龍支縣之南又曰在河州衞城西北七十里</hi>龍門山兩山如削黄<lb/>
　河中流西臨蕃界正義河行塞外東北入塞内積石<lb/>
　非河源河從西來至此北行故沿河順流而北釋水<lb/>
　云河千里一曲一直故千里而東千里而南至于龍<lb/>
　門西河也漢地理志龍門在馮翊夏陽縣<hi>故城在今西安府郃</hi>
<pb n="30b"/>　<hi>陽縣東四十里</hi>北<hi>孔傳在河東之西界三秦記龍門去長安九百里一統志龍門在西安府韓城縣東</hi>
　<hi>北八十里又云在平陽府河津縣西北三十里</hi>正義此山當河之道禹鑿以<lb/>
　通河<hi>魏地記梁山北有龍門山大禹所鑿通孟津河口廣八十步岩際鐫迹猶存</hi>一統志<lb/>
　兩厓絶壁相對如門惟神龍可越故曰龍門<hi>鄭曉曰河自積</hi>
　<hi>石至龍門三千里繞雍州西北東三面之地龍門在雍東冀西二州之間河流最險隘處</hi>蔡傳西<lb/>
　河冀之西河也雍之貢道有二其東北境則自積石<lb/>
　至于西河其西南境則㑹於渭汭言渭汭不言河者<lb/>
　蒙梁州之文也他州貢賦亦當不止一道𤼵此例以<lb/>
<pb n="31a"/>　互見耳鄭曉曰渭汭渭之北也貢物之來或由漆沮<lb/>
　或由灃涇皆㑹渭水之北而入河汭字甚當今渭水<lb/>
　舟楫入蒲州必經渭北岸蒲州即冀州也惟往陜州<lb/>
　者<hi>屬河南府</hi>由南岸或中流耳愚按河在渭北渭水入河<lb/>
　之後為渭汭况上文已出西河則不必更言入河矣<lb/>
　蔡謂蒙梁州之文非是王樵曰蔡傳雍之東北境則<lb/>
　自積石至于西河東北當云西北葢雍東距河若東<lb/>
　北境則直浮西河不須從積石也蔡氏所以知其為<lb/>
<pb n="31b"/>　兩道者以龍門非可越而渭自鳥鼠而東中貫雍境<lb/>
　取漕莫徑焉使内地之漕則當徑達西河更無用經<lb/>
　涉龍門以此知其西北一道西南一道也　熊氏禾<lb/>
　曰正道皆從渭達河惟山脊以西之地道不可通者<lb/>
　必由積石龍門　愚按導河始于積石而即以為貢<lb/>
　道治河兼治漕不獨今然也春秋時秦輸粟于晉自<lb/>
　雍及絳相繼命曰汎舟之役秦都雍<hi>今鳳翔府鳳翔縣</hi>雍臨<lb/>
　渭晉都絳<hi>今平陽府絳州</hi>絳臨汾由渭入河<hi>渭水至華隂入河是順流</hi>由<lb/>
<pb n="32a"/>　河溯汾<hi>汾水至汾隂入河是逆流</hi>疑即雍州之西南貢道<lb/>
　漢嵗漕闗東粟以給中都官從渭水而上初止數十<lb/>
　萬石武帝增至六百萬石從鄭當時議𤼵卒引渭穿<lb/>
　渠以漕起長安並南山下至河三百里溉民田萬頃<lb/>
　<hi>于慎行曰漢漕山東粟百萬更砥柱之險以達于渭呉寛曰漢初穿渠引渭以漕關東之粟其後又引汾</hi>
　<hi>引河以漕又其後通褒斜道</hi>唐初府兵未廢漕甚省開元中裴耀<lb/>
　卿主運凡三嵗運至七百餘萬石沿河置倉<hi>于三門東西置</hi>
　<hi>倉開山十八里為陸運以避水險自河套西至太原倉</hi>隨地轉輸天寶三載韋<lb/>
<pb n="32b"/>　堅修漢運渠乃占咸陽壅渭為堰絶灞滻並渭而東<lb/>
　注永豐倉下<hi>永豐倉在渭水入黄河處漢之船司空也</hi>復與渭合是嵗漕<lb/>
　粟四百餘萬石其後劉晏遵耀卿之路隨江汴河渭<lb/>
　所宜江船不入汴汴船不入河河船不入渭江南之<lb/>
　運積河隂河船之運積渭口渭船之運入太倉嵗運<lb/>
　一百十萬石無升斗溺者<hi>吕東萊曰唐時漕運極迢遞自江入淮自淮入汴自</hi>
　<hi>汴入洛自洛入黄河自黄河入渭方至闗中耀卿之法雖稍紓民力當時民丁約四百萬使丁出錢一百</hi>
　<hi>為漕運費亦大擾民矣章潢曰漕莫善于轉般莫不善于直達直達自宋徽宗始</hi>　王樵曰<lb/>
<pb n="33a"/>　河從積石北流入北狄界中折而東流凡二千餘里<lb/>
　漢人謂之北河其内今謂之河套即秦始皇斥奪匈<lb/>
　奴河南地也在古已為通舟轉漕之道葢唐虞聲教<lb/>
　暨于朔南冀之北垂逺出河外猶在荒服此其所以<lb/>
　不可及也三代之季北狄入居河内始皇逐出之劉<lb/>
　項之際復為匈奴所據武帝開朔方復取之宋時為<lb/>
　西夏所據者幾三百年<hi>凡據河内外州郡二十有二</hi>葢其地肥饒<lb/>
　其人勁悍又産健馬乃闗中之屏蔽得之則强失之<lb/>
<pb n="33b"/>　則弱厯代知其為邊境之要害而不知其為唐虞之<lb/>
　故疆也蔡傳引李復駁邢恕之説<hi>恕奏乞下熙河路造船五百于黄河</hi>
　<hi>順流藏㑹州西小河内去取興州熙河路漕使李復駁之謂㑹州西小河鹹水淺狹豈能藏舟黄河過渭</hi>
　<hi>州石峽險窄垂流直下髙數十丈船豈可過此聲若出必為夏國侮笑事遂寢</hi>疑積石至龍<lb/>
　門三千里通舟無阻于後世之跡多所不合然神禹<lb/>
　導川通貢著其道路所經明若指掌此曰浮于積石<lb/>
　至于龍門西河後曰導河積石至于龍門曰導曰至<lb/>
　非河通流至于龍門之騐耶曰浮曰至非舟通行至<lb/>
<pb n="34a"/>　于龍門之騐耶邢恕所奏㑹州小河等當非積石龍<lb/>
　門故道李復所言亦或出吏民之託辭不必引也抑<lb/>
　不特此北河之外隂山綿亙中外大限當以此分敵<lb/>
　得之則據以窺中國中國得之則據以窺敵乗髙而<lb/>
　望出没踪跡皆見其外皆大磧南北數千里東西數<lb/>
　千里無水草不可駐牧敵不得隂山必踰大磧而居<lb/>
　其北北即漠北也漢武長驅于隂山之外而漠南無<lb/>
　王庭後過之未嘗不哭也漠南即隂山之南黄河之<lb/>
<pb n="34b"/>　北敵所利以飽其力而内犯者也奈之何北河之内<lb/>
　復使得為巢窟哉<hi>程大昌曰漢朔方之北代郡之西髙闕之東有隂山焉在豐勝河之</hi>
　<hi>北漢書音義謂為河南誤也鄭曉曰隂山在今陜西山西之北西出賀蘭東抵醫無閭重山連阜隔絶北</hi>
　<hi>狄唐三受降城正在隂山按史西城南直靈武今寧夏地中城南直朔方今河套地東城南直榆林在今</hi>
　<hi>綏雲之間</hi>
織皮崑崙析支渠搜西戎即叙<hi>搜漢書作叟</hi>
　山海經西海之南流沙之濱赤水之後黑水之前有<lb/>
　大丘名曰崑崙漢地理志崑崙山在金城郡臨羌縣<lb/>
<pb n="35a"/>　西括地志在肅州酒泉縣南八十里<hi>熊氏曰崑崙唐書以為在吐蕃</hi>
　<hi>界一統志在肅州衞城西南二百五十里與甘州山連經夏積雪不消世呼雪山又云在西畨朶甘衞東</hi>
　<hi>北蕃名伊喇瑪博囉山極髙峻綿亙五百餘里黄河經其南</hi>後漢書羌地在金城<lb/>
　郡河闗縣之西南濱乎賜支至乎河首綿地千里<hi>應劭</hi>
　<hi>曰析支在河關西千餘里</hi>賜支者禹貢所謂析支也<hi>司馬彪曰西羌居析支水</hi>
　<hi>西河水屈而東北流經于其地是為河曲舊唐書党項羌在古析支之地漢西羌别種其地東距松州北</hi>
　<hi>接吐谷澤一統志析支水在西蕃</hi>漢地理志朔方郡有渠搜縣中部<lb/>
　都尉治<hi>武帝紀北𤼵渠搜</hi>水經河自朔方東轉經渠搜縣故<lb/>
<pb n="35b"/>　城北<hi>異物志古渠搜國當大宛北界</hi>孔傳在荒服之外流沙之内羌<lb/>
　髳之屬皆就次序美禹之功及戎狄也蔡傳三國皆<lb/>
　貢皮衣故以織皮冠之皆西方戎落故以西戎總之<lb/>
　<hi>金氏曰雍州西界黑水此諸國又在黑水之外故附于後  孔傳四國皆衣皮毛疏分渠搜為二國鄭𤣥</hi>
　<hi>并為一蔡傳從之</hi>　蘇傳三國篚織皮其文當在厥貢球琳<lb/>
　琅玕之下浮于積石之上簡編脱誤不可不正王樵曰<lb/>
　浮于積石至于龍門西河正記崑崙析支渠搜三國<lb/>
　貢道所由也梁州織皮之貢則曰西傾因桓是來雍<lb/>
<pb n="36a"/>　州織皮之貢則曰浮于積石至龍門西河此與冀州<lb/>
　島夷皮服夾右碣石入于河書法相𩔖特古文詳略<lb/>
　變化有不同耳蔡傳亦取蘇説當從之但云三國篚<lb/>
　織皮則非是葢梁雍二州本無入篚之貢㑹于渭汭<lb/>
　與梁州浮于潛四句對乃是通州貢道西戎織皮當<lb/>
　亦由此也又曰雍州崑崙蔡傳謂即河源所出鄭端<lb/>
　簡非之是也此崑崙今在西畨界近甘肅若河源崑<lb/>
　崙去中國極逺水經崑崙虚在西北去嵩髙五萬里<lb/>
<pb n="36b"/>　山海經自崑崙至積石一千七百四十里穆天子傳<lb/>
　天子自宗周至崑崙合八千一百里數説逺近不同<lb/>
　難以詳究近世焦竑又謂崑崙近山在西涼酒泉之<lb/>
　地穆王見西王母之所晉酒泉太守馬岌所言石室<lb/>
　玉堂珠璣鏤飾尚在者也崑崙逺山則博物志所言<lb/>
　在大秦西海之濱成光子云在香山南雪山北山頂<lb/>
　上池周八百里河源出焉佛經謂之蘇迷山也其言<lb/>
　祖崑崙為地中之説雖未可深信要之導河不及崑<lb/>
<pb n="37a"/>　崙亦以九域而外荒逺宜畧聖人所以别華壤限絶<lb/>
　域也使在雍州外徼必為禹跡所經何以張騫甘英<lb/>
　輩久歴西域諸國而卒不得其詳哉觀禹貢崑崙與<lb/>
　析支渠搜並誌則其地不越玉門<hi>在故瓜州西北十八里</hi>嘉峪<lb/>
　<hi>在今肅州衞城西六十里</hi>之間其國亦在嵗見終王之列而非即<lb/>
　河源所出之崑崙明矣析支渠搜馬理謂即今河套<lb/>
　直寧夏東北考唐書吐蕃之先本羌屬散處河湟洮<lb/>
　岷間其酋唐旄等居析支水西<hi>一統志云即禹貢析支</hi>後有樊<lb/>
<pb n="37b"/>　尼者西濟河逾積石居䟝布川或邏沙川據此則析<lb/>
　支又在積石之東為河套以西地惟渠搜在今河套<lb/>
　内耳熊氏謂析川即隂山河南等處恐非又曰雍州<lb/>
　迫近戎狄西周末戎偪諸夏自隴山以東及乎伊洛<lb/>
　往往有戎<hi>渭北有翟䝠邽冀之戎涇北有義渠之戎洛川有大荔之戎渭南冇驪戎</hi>西漢<lb/>
　先零東漢燒當晉氐羌唐吐蕃歴代侵軼為患皆西<lb/>
　戎也漢武圖制匈奴患其兼從西國結黨南羌乃表<lb/>
　河曲列四郡開玉門通西域以斷匈奴右臂隔絶南<lb/>
<pb n="38a"/>　羌月氐單于失援由是逺遁<hi>漢通西域南道從蜀北道從金城酒泉南道險</hi>
　<hi>逺卒不通而北道通焉葢匈奴逺遁故也</hi>然賂遺萬里師旅之費不可勝<lb/>
　計卒致輪臺之悔且通西域有龍堆葱嶺之險有身<lb/>
　熱首痛風災鬼難繩行懸度之阨班固所謂與漢隔<lb/>
　絶道路又逺得之不為益失之不為損也明初下河<lb/>
　西棄燉煌<hi>漢燉煌郡今為赤斤蒙古衞</hi>畫嘉峪闗為界葢亦用班<lb/>
　固之説云<lb/>
　後世號闗中為沃野謂之天府然就其間較之亦<lb/>
<pb n="38b"/>　惟涇渭灃漆之區最為膏壤西北二邊偪于戎狄故<lb/>
　禹于雍州自終南至鳥鼠則自東而西自原隰至豬<lb/>
　野三危則自内而外賦出六等生聚葢不同也戰國<lb/>
　秦漢時富庶甲天下自唐至今雍冀悉非古矣雖闗<lb/>
　中亦仰東南之粟昔鄭白二渠之饒衣食京師億萬<lb/>
　口唐杜佑以為大厯初所溉田比于漢減三萬八千<lb/>
　頃是時長安尚為京都而佑言已如此然則古今地<lb/>
　利之不同豈無其由哉<hi>輯金仁山諸家説</hi>　王樵曰九邊陜<lb/>
<pb n="39a"/>　居其四延綏寧夏固原甘肅也<hi>延綏鎮城舊在綏徳成化中徙榆林在种</hi>
　<hi>世衡所城青澗外二百餘里横絶河套之口固原地近鞏漢與寧夏稱唇齒</hi>自河套棄而<lb/>
　敵據西海鳴鏑日驕甘凉以西即哈密地雖内附無<lb/>
　係中國重輕蘇子由云戎强則臣狄狄强則臣戎戎<lb/>
　狄皆弱而後中國可得而臣戎狄皆强而後侵略不<lb/>
　至于中國一强一弱中國之憂也斯言豈不信哉<lb/>
　鄭曉曰夾右碣石入于河今遮洋運道也浮于汶達<lb/>
　于濟浮于濟漯達于河今㑹通河也浮于淮泗達于<lb/>
<pb n="39b"/>　河淮安至徐邳也沿于江海達于淮泗國初海運及<lb/>
　永樂初中灤之運也浮于江沱潛漢江西湖廣之道<lb/>
　也未必盡同大勢若此劍閣雲棧通于秦始皇時故<lb/>
　梁州故道必因桓浮潛逾沔入渭視他州為逺且難<lb/>
　也浮于積石至龍門西河今蘭州北折而東為河套<lb/>
　轉入中國山西之西陜西之東之河道是也<lb/>
　羅泌曰堯之水河患為甚濟次之淮次之江漢次之<lb/>
　濁河所被冀兖重而雍輕濟之所被徐輕而豫兖重<lb/>
<pb n="40a"/>　又曰揚不言南梁雍不言北則以境接蠻狄提封叛<lb/>
　服不常故也　許氏謙曰冀梁雍言山獨詳者天下<lb/>
　之勢西北髙而多山故也徐雖言山乃蒙羽之小者<lb/>
　又止言藝則不専主于導山冀青梁不言澤者冀梁<lb/>
　多山而地峻青邊海而水易洩故三州無澤也雍雖<lb/>
　多山而豬野在其西北之偏黄河之外地形稍下故<lb/>
　有之也揚荆豫梁不言原隰者諸州有澤者無原隰<lb/>
　有原隰者無澤揚州彭蠡震澤其浸甚大荆州雲夢<lb/>
<pb n="40b"/>　濶數百里豫之滎波菏澤孟豬皆巨浸則原隰之地<lb/>
　固少矣兖徐雍二者皆有者兖止言宜桑之土耳而<lb/>
　雍則豬野在河外原隰在河内相去甚逺徐之東原<lb/>
　地甚卑嘗有水患雖曰原其實下濕謂居濟之東而<lb/>
　稍髙爾梁州二者皆無為多山而下不足豬水且無<lb/>
　曠平之地也梁雍無篚者多山之地惟出獸皮而所<lb/>
　織為罽不假于篚也兖荆豫不言夷者凡地接山海<lb/>
　邊陲之地則有夷豫居天下之中荆雖居南而禹貢<lb/>
<pb n="41a"/>　之地不踰嶺兖雖在東北而東南接青徐西北皆冀<lb/>
　境故三州無夷也兖徐揚獨言草木者三州在東方<lb/>
　為河濟江淮下流被水特甚草木不生今水去而生<lb/>
　草木故特志之也<lb/>
　<lb/>
　<lb/>
　<lb/>
　<lb/>
<pb n="41b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禹貢長箋卷九<lb/>
</p>

  </div>
            <div>
                <head>禹貢長箋卷十</head>
    <p>
<pb n="1a"/>欽定四庫全書<lb/>
　禹貢長箋卷十　　　　　　呉江朱鶴齡撰<lb/>
導岍及岐至于荆山逾于河壺口雷首至于太岳厎柱<lb/>
析城至于王屋太行恒山至于碣石入于海<hi>岍又作汧</hi>
　此下隨山也岍岐荆皆雍州山漢地理志呉山在扶<lb/>
　風郡岍縣<hi>今鳳翔府隴州</hi>西古文以為岍山<hi>天中記國語謂之西呉秦都咸</hi>
　<hi>陽以為西岳</hi>蔡傳今隴州呉山縣呉嶽山也周禮雍州山<lb/>
　鎮曰嶽山又按寰宇記隴州汧源有岍山岍水所出<lb/>
<pb n="1b"/>　禹貢所謂岍水<hi>括地志岍山在隴州汧源縣西六十里其山東連汶岫西接隴岡汧水出</hi>
　<hi>焉雍大記在今隴州西四十里王樵曰汧水出其西而南入渭汭水出其北而東入涇按水經注汧水出</hi>
　<hi>汧縣之蒲谷鄉弦中谷決為弦蒲藪蔡傳汭出弦蒲是二水本通流</hi>愚按岍山地理志<lb/>
　水經注皆云即呉嶽商周之世疑以岍為西嶽故爾<lb/>
　雅職方皆名嶽山<hi>爾雅河南華河西嶽河東岱河北恒</hi>一統志岍山呉<lb/>
　嶽山並載<hi>岍山在隴州西四十里呉嶽山在隴州南八十里今為西鎮</hi>雍大記亦<lb/>
　云岍與呉嶽非一山而蔡傳引晁氏説又謂今隴山<lb/>
　天井金門秦嶺皆古之岍山不知何据岐荆見雍州<lb/>
<pb n="2a"/>　河即龍門西河壺口見冀州漢地理志雷首在河東<lb/>
　蒲坂縣<hi>今平陽府蒲州水經注雷首北去蒲坂三十里</hi>南或云首陽山即雷<lb/>
　首之南阜<hi>山臨大河山下有雷澤相傳即舜漁處括地志雷首一名中條山亦名歴山</hi>太<lb/>
　岳見冀州孔傳太岳在上黨西厎柱在西虢界正義<lb/>
　厎柱在太陽關東析城之西<hi>水經注山在虢城東北太陽城東太陽虢都北</hi>
　<hi>虢也在今陜州按地理志云北虢在太陽東虢在滎陽西虢在雍州孔傳謂厎柱在西虢界則似以太陽</hi>
　<hi>為西虢矣</hi>水經注河水分流包山而過石見水中若柱然<lb/>
　故曰厎柱也<hi>山西通志厎柱在平陽府平陸縣東界河自河津西來微析而南至平陸東流</hi>
<pb n="2b"/>　<hi>五十里至厎柱達于垣曲髙不踰數尋圍不及百丈巋然中流撑持地軸</hi>亦謂之三門山<lb/>
　<hi>中曰神門南曰鬼門北曰人門其始特一巨石平如砥禹鑿之為三水行其間聲激若雷鬼門尤為險惡</hi>
　愚按蔡傳本水經注以三門山為厎柱州志亦以砥<lb/>
　柱即三門山都穆謂厎柱在陜州東五十里黄河之<lb/>
　中循河至三門集津三門之廣約二十丈其東百五<lb/>
　十步為砥柱崇約三丈周數丈蔡氏未嘗親歴其地<lb/>
　故誤據此則底柱又在三門之東漢地理志析城在<lb/>
　河東𫉬澤縣<hi>今澤州陽城縣</hi>西<hi>山西通志析城在陽城縣西南七十里太行支山下有神</hi>
<pb n="3a"/>　<hi>池其深莫測世傳與濟瀆相通</hi>晁氏説之曰山峯四面如城漢地理<lb/>
　志王屋在河東郡垣縣<hi>今平陽府絳州垣曲縣</hi>東北濟水所出<lb/>
　<hi>一統志王屋在澤州陽城縣南境廣三十里又云在懷慶府濟源縣西八十里其絶頂曰天壇濟水𤼵源</hi>
　<hi>處</hi>晁氏説之曰山狀如屋故名或云王屋車葢山形<lb/>
　如之漢地理志太行山在河内郡山陽縣<hi>今懷慶府河内縣</hi>
　西北<hi>一統志太行山在懷慶府城北二十里</hi>述征記首始河内北至幽<lb/>
　州凡百嶺有八陘<hi>徐廣曰陘者山絶之名常山有井陘中山有苦陘程大昌曰居庸關</hi>
　<hi>其最北之第八陘</hi>朱子曰太行自崑崙北支入中國西南行<lb/>
<pb n="3b"/>　歴三晉抵河東復與河㑹<hi>過河便見太行在天半如黑雲然</hi>河北諸<lb/>
　州皆旋其趾<hi>太行分畫東西上黨是山脊最髙處按山西通志太行亙三省隨地異名析城</hi>
　<hi>王屋即其支也關鎮志以太行即恒山似誤</hi>程子謂太行山千里片石衆<lb/>
　山皆石上起峰爾漢地理志恒山在常山郡上曲陽<lb/>
　縣<hi>今真定府定州曲陽縣</hi>西北<hi>漢避文帝諱改常山括地志在定州恒陽縣西北一百四十里</hi>
　愚按恒山一在曲陽一在雲中據周禮恒山為并州<lb/>
　鎮當以雲中為正一統志古北嶽在大同府渾源州<lb/>
　南二十里廟址猶在山北四十里即蜚狐口上有飛<lb/>
<pb n="4a"/>　石窟兩崖懸立豁然中虛相傳飛至曲陽故歴代就<lb/>
　祠以為嶽靈所寓然故封不可不正也<hi>明代𢎞治中馬文升建議</hi>
　<hi>欲改祠渾源為禮臣倪岳所格見昭代典則</hi>碣石見冀州入于海言此諸<lb/>
　山之水皆有趨海之勢也孔傳百川經此衆山禹皆<lb/>
　治之川多不可勝名故以山言之正義謂漳潞汾涑<lb/>
　在壺口雷首大河經厎柱析城濟出王屋淇近太行<lb/>
　恒衞滹沱<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>易近恒山碣石等以上皆大河以北之<lb/>
　山愚按逾於河唐孔氏謂山勢相望越河而東蘇傳<lb/>
<pb n="4b"/>　云地之有山猶人之有脈有近而不相屬者有逺而<lb/>
　相連者雖江河不能絶也北條諸山河不能盡南條<lb/>
　諸山江不能絶非地脈而何蔡傳則深非之謂逾者<lb/>
　禹自荆山而過於河也禹之治水其表識諸山之名<lb/>
　必髙大可以辨疆域廣博可以奠民居故謹而書之<lb/>
　以見施功之次第初非有意推其脈絡所自來若今<lb/>
　葬師所言也即以山脉言之河北諸山根本脊脈皆<lb/>
　自代北寰武嵐憲諸州乘髙而來其脊以西之水則<lb/>
<pb n="5a"/>　西流以入龍門西河之上流其脊以東之水則東流<lb/>
　而為桑乾諸水以入于海其西一支為壺口太岳次<lb/>
　一支包汾晉之源而南出以為析城王屋而又西折<lb/>
　以為雷首又次一支乃為太行又次一支乃為恒山<lb/>
　其間各隔沁潞諸州不相連屬豈自荆岐跨河而為<lb/>
　是諸山哉<hi>其説本朱子朱子謂太行自西北𤼵脈來為天下之脊厎柱王屋等山皆是太行山</hi>
　<hi>脚</hi>其辨甚核然疏謂山𫝑越河但言壺口雷首與河<lb/>
　西諸山綿亙不絶非以厎柱太行等山皆從荆山𤼵<lb/>
<pb n="5b"/>　脈也即子瞻解亦未可盡非朱蔡于岷山條有南支<lb/>
　北支之説非所云地脈耶　鄭曉曰由壺口而雷首<lb/>
　自北而南順行也由雷首而太岳則向北逆行也<hi>冀西</hi>
　<hi>河上山</hi>由厎柱而析城自西而東順行也由析城而王<lb/>
　屋則向西逆行也<hi>冀南河上山</hi>由王屋而東北有太行由<lb/>
　太行而北有恒山由太行恒山迤邐而東北有碣石<lb/>
　則皆順行也<hi>冀東河上山</hi>壺口雷首厎柱析城太行恒山<lb/>
　千里而近其至于太岳王屋碣石千里而遥又東河<lb/>
<pb n="6a"/>　之山長于南河南河之山長于西河　吕氏祖謙曰<lb/>
　山川之分見于九州者其經也聚見于後者其緯也<lb/>
　無經則不知其定所無緯則不知其脈絡又曰導山<lb/>
　有二意水之源未有不出于山水之𫝑未有不因于<lb/>
　山既隨山通道相其源委又以導山旁磵谷之水而<lb/>
　納之川也林氏之竒曰方洪水懷襄故川舊瀆皆浸<lb/>
　没不見不可施功故先以九州髙山巨鎮為表識自<lb/>
　西決之使東以殺其滔天之勢水既潤下漸入于海<lb/>
<pb n="6b"/>　川流故迹稍稍可求於是濬川之功施焉葢其序然<lb/>
　也徐常吉曰導有疏通推挽之意山何以言導也易<lb/>
　曰山澤通氣西周之季三川竭而岐山崩是山川之<lb/>
　通為一也使山之氣壅遏而不行則水之流必泛溢<lb/>
　而善潰故禹之導水必先以導山導之云者芟繁剔<lb/>
　蔚接殘陻㫁以使其脈絡之相通而已　導山先儒<lb/>
　有三條四列之説三條者導岍北條西傾中條嶓冢<lb/>
　岷山南條此馬融王肅之説也四列者導岍正隂列<lb/>
<pb n="7a"/>　西傾次隂列嶓冢次陽列岷山正陽列此鄭𤣥之説<lb/>
　也大畧即蒙恬所謂地脈然内方大别在荆州岷在<lb/>
　梁州相去數千里豈可合為一條四列雖是而隂陽<lb/>
　正次名稱未當故蔡仲黙不取分之為南北二條而<lb/>
　江河以為紀焉然此説亦有所本唐天文志云天下<lb/>
　山河之𧰼存乎兩戒南條北條即所謂南戒北戒江<lb/>
　為南河河為北河南北兩河上應雲漢葢天文地理<lb/>
　自然之分判也于二之中又分為二北條有大河之<lb/>
<pb n="7b"/>　南北南條有江漢之南北横則先北而南從則自西<lb/>
　而東義視王鄭益精密矣<lb/>
西傾朱圉鳥䑕至于太華熊耳外方桐栢至于陪尾<lb/>
　西傾見梁州<hi>鄭曉曰此西傾在鞏昌府漳縣西北非梁州臨洮之西傾臨洮西傾渭水未嘗</hi>
　<hi>經流按梁雍二州無二西傾一統志鞏昌府西接臨洮故此山二府並載本與渭水無涉鄭説誤也</hi>漢<lb/>
　地理志朱圉在天水郡冀縣<hi>今鞏昌府伏羌縣</hi>南<hi>雍大記山在伏羌縣</hi>
　<hi>西南三里鄭曉云去鳥䑕西二百里</hi>水經注山在冀縣南梧中聚開山<lb/>
　圖謂之天鼓山<hi>王應麟曰在西和州大潭縣俗呼為白崖山西和今鞏昌府西和縣</hi>鳥<lb/>
<pb n="8a"/>　鼠見雍州漢地理志華山在京兆華隂縣南<hi>山海經太華之</hi>
　<hi>山削成而四方髙五千仞廣千里陜志太華山在華隂縣南十里即西嶽以西八十里有少華山故此曰</hi>
　<hi>太華</hi>述征記華山對河東首陽山黄河流于其間王樵<lb/>
　曰河自下龍門南流其勢湍急及太華之隂喬岳綿<lb/>
　亘不可復南乃折而東行渭率灃涇漆沮洛率伊瀍<lb/>
　澗諸水争赴焉山水一大交㑹也正義西傾朱圉傳<lb/>
　言在積石以東見河所經也<hi>按朱圉非河所經</hi>鳥鼠東望太<lb/>
　華甚逺故傳云相首尾而東漢地理志熊耳在𢎞農<lb/>
<pb n="8b"/>　郡盧氏縣<hi>註見豫州</hi>東伊水所出<hi>孔傳洛經熊耳一統志熊耳在盧氏縣西南五</hi>
　<hi>十里山連永寧界兩峯相並如熊耳</hi>愚按熊耳當據地志蔡傳謂在上<lb/>
　洛<hi>今商州</hi>葢本山海經註若熊耳在上洛則為雍州山<lb/>
　矣漢地理志潁川郡嵩髙縣有嵩<hi>一作崧又作崈</hi>髙山<hi>括地志在</hi>
　<hi>洛州陽城縣西北二十三里陽城即今河南府登封縣孟子益避禹之子于箕山之隂註云嵩髙之北</hi>
　古文以為外方郭璞曰太室山别名外方即中岳也<lb/>
　伊水所經<hi>述征記東北曰太室西南曰少室相去十七里嵩其總名</hi>金氏履祥曰<lb/>
　外方非嵩山也嵩髙為中嶽安得與江夏之内方相<lb/>
<pb n="9a"/>　為内外哉據唐志陸渾山一名方山葢古外方云在<lb/>
　伊闕漢地理志桐柏在南陽郡平氏縣<hi>今南陽府唐縣</hi>東南<lb/>
　淮水所出史記索𨼆桐柏一名大復山<hi>一統志桐柏山在南陽府</hi>
　<hi>唐縣東南一百八十里其山東南接隨州界西接棗陽界隨州屬徳安府棗陽屬襄陽府</hi>漢地理<lb/>
　志江夏郡安陸縣<hi>今湖廣徳安府安陸縣</hi>東北有横尾山<hi>一統志横</hi>
　<hi>尾山在徳安府城東北四十里</hi>古文以為陪尾淮水所經<hi>俗呼横山</hi>金氏<lb/>
　履祥曰陪尾徐州山也泗水縣桃墟西北有陪尾山<lb/>
　乃泗水所出<hi>一統志陪尾山在兖州府泗水縣東五十里泗水源𤼵于此</hi>舊説拘<lb/>
<pb n="9b"/>　于地脈故謂即横尾<hi>鄭曉曰此徐州泗水所出之陪尾因安陸有陪尾故誤為一</hi>
　愚按禹貢書法凡言及者以相距之近也言至者以<lb/>
　相去之逺也太華去鳥鼠逺故曰至則陪尾亦應逺<lb/>
　觀經文導淮自桐柏東㑹於泗沂其為徐州之陪尾<lb/>
　明矣孔傳四山相連<hi>疏云四山接華山而相連</hi>東南在豫州界<hi>王樵</hi>
　<hi>曰志熊耳四山明伊洛淮水之所以治</hi>先舉所施功之山于上而後條<lb/>
　列所治水于下互相備以上皆大河以南之山<hi>按陪尾地</hi>
　<hi>志云在安陸宜屬荆州金氏云在泗水宜屬徐州孔氏以安陸之陪尾在豫州界與志不合唐書天文志</hi>
<pb n="10a"/>　<hi>曰中國地絡在南北河之間首自西傾極于陪尾故隨申光皆豫州分屬鶉火則亦以安陸屬豫州矣</hi>
　　鄭曉曰西傾在雍州西南自西傾而東有朱圉鳥<lb/>
　鼠又轉而南至于太華熊耳在豫州東南<hi>當作西北</hi>自熊<lb/>
　耳而東有外方桐柏又轉而南至于陪尾其間皆非<lb/>
　止一山　王樵曰山川之脈皆起西北上導河之北<lb/>
　境故自雍而盡乎冀之東北此導河之南境故自雍<lb/>
　而盡乎豫之東南　曾氏曰岍與西傾皆北條山故<lb/>
　西傾不言導其文蒙于導岍也岷嶓皆南條山故岷<lb/>
<pb n="10b"/>　山不言導其文蒙于嶓冢也<lb/>
導嶓冢至于荆山内方至于大别<lb/>
　嶓冢見梁州荆山南條荆山見荆州漢地理志章山<lb/>
　在江夏竟陵縣<hi>今承天府沔陽州景陵縣皆漢竟陵地</hi>東北古文以為<lb/>
　内方山水經沔水自荆城東南流經當陽縣<hi>今承天府當陽</hi>
　<hi>縣</hi>章山註禹貢所謂内方也愚按左傳呉自豫章與<lb/>
　楚夾漢杜預云豫章漢東江北地名圖經豫章即章<lb/>
　山一統志内方山在荆門州南一百八十里漢江之<lb/>
<pb n="11a"/>　上一名章山是也其漢陽漢川縣南六十里亦有内<lb/>
　方山與禹貢不應名偶同耳<hi>湖廣名勝志章山在安陸縣城東四十里古内</hi>
　<hi>方山荆州記山髙三十丈周圍百餘里</hi>漢地理志大别在六安國安豐<lb/>
　縣<hi>今鳯陽府壽州霍丘縣</hi>西南<hi>鄭𤣥亦云在盧江安豐一統志霍丘縣有大别山接河南固始</hi>
　<hi>界</hi>正義左傳楚濟漢而陳自小别至于大别乃近漢<lb/>
　之山無縁得在安豐必在荆州界也愚按水經注漢<lb/>
　水東行觸大别之陂南與江合今漢陽府漢陽縣東<lb/>
　北漢江右有大别山是也一名翼際山一名魯山漢<lb/>
<pb n="11b"/>　水至此入江謂之沔口小别山在其西<hi>一統志小别在漢陽府漢</hi>
　<hi>川縣南十里一名甑山山形如甑</hi>孔傳荆山内方大别在荆州漢所<lb/>
　經<hi>漢水經此三山其入海尚逺</hi>以上皆江漢北境之山　鄭曉曰<lb/>
　嶓冢而東至于荆山千里而逺内方而南至于大别<lb/>
　千里而近<lb/>
岷山之陽至于衡山過九江至于敷淺原<lb/>
　岷山見梁州變文言陽者明為南條之南也衡山見<lb/>
　荆州正義衡即横也東西長今人謂之嶺愚按孔傳<lb/>
<pb n="12a"/>　衡山江所經今大江未嘗經衡山也水經註云衡山<lb/>
　東南二面臨映湘水江水流入洞庭湖勢似中㫁衡<lb/>
　山正與相望孔氏所云特舉地脈言之耳九江詳荆<lb/>
　州孔傳敷淺原一名傅陽山在揚州豫章界漢地理<lb/>
　志豫章郡歴陵縣<hi>今九江府徳安縣</hi>南有傅陽山傅陽川在<lb/>
　南古文以為敷淺原<hi>蔡傅晁氏以鄱陽有博陽山又有歴陵山以為應地志然鄱陽</hi>
　<hi>漢舊縣不應又為歴陵江州徳安近之潯陽志博陽山在徳安縣南十三里根蟠三十里為一邑之鎮</hi>
　<hi>接韻㑹敷古作敷隷作敷或作傅史世家傅錫其庶民漢文紀傅納以言是也博陽山傅陽川其字皆當</hi>
<pb n="12b"/>　<hi>作敷敷轉為傳傅訛為博耳又按通典云潯陽蒲塘驛漢歴陵縣也有敷淺原西十里有博陽山與志不</hi>
　<hi>合羅泌云今縣南十三里有陽居山舊經以為敷淺原名博陽山縣境僅有一水流入大江又謂傅陽川</hi>
　<hi>乃在此山東北復與志不合潯陽志云博陽山在徳安縣南十三里望夫山在徳安縣西北十五里邑人</hi>
　<hi>或謂縣古有敷淺原登此可以望之故名望敷存其説以待考</hi>愚按徳安博陽朱蔡<lb/>
　疑其山卑小不足表識又非山脈盡處朱子答程泰<lb/>
　之書云詳經文敷淺原是衡山東北一支盡處意即<lb/>
　今廬山<hi>山之陽為南康山之隂為九江</hi>若如晁氏説以為江入海處<lb/>
　合是今京口所過之水又不特九江而已鄭曉謂廬<lb/>
<pb n="13a"/>　山在大江彭蠡之交當南北滙水口猶導嶓冢于漢<lb/>
　入江書至于大别也王樵亦謂廬山雖髙而其中原<lb/>
　田連亙人民錯居故名為敷淺原顔師古云博陽當<lb/>
　為敷陽敷陽者敷淺原之陽也其山正在廬阜西南<lb/>
　是可証敷淺原為廬阜本名矣其説皆本朱子甚有<lb/>
　據但水經註稱廬山叠嶂千層崇巖萬仞周四百餘<lb/>
　里最髙且大恐不當有淺原之目及考爾雅廣平曰<lb/>
　原而敷淺之名尤不似山水經注敷淺原地在豫章<lb/>
<pb n="13b"/>　歴陵縣西南<hi>羅泌曰水經所載禹貢山川澤地凡六十稱地者四流沙九江東陵敷淺原也</hi>
　若作地名與導水至于東陵一例于敷淺原之稱甚<lb/>
　合特未詳果在歴陵否耳以上皆江漢南境之山又<lb/>
　按過九江孔傳衡山連延過九江接敷淺原朱子主<lb/>
　禹過説蔡傳因之謂岷山之脈其北一支為衡山盡<lb/>
　于洞庭之西其南一支度桂嶺<hi>在湖廣郴州</hi>包瀟湘之原<lb/>
　而北經袁<hi>今𡊮州府</hi>筠<hi>今瑞州府</hi>之境以至敷淺原<hi>按敷淺原在衡山北</hi>
　<hi>而曰南支者以其環出北支之南也</hi>二支之間湘水間㫁衡山在湘水<lb/>
<pb n="14a"/>　西南敷淺原在湘水東北其一支又南而東度庾嶺<lb/>
　<hi>在江西南安府</hi>包彭蠡之源以北盡于建康其一支則又東<lb/>
　包浙江之源而北其首以盡會稽南其尾以盡閩粤<lb/>
　也<hi>經文正舉前二支金氏曰岷山之陽東出一支為衡山其南行而東者為嶺包瀟湘之源而又一支</hi>
　<hi>北向以至敷淺原故禹自衡山過洞庭而至敷淺原也</hi>大抵過九江與導岍逾<lb/>
　于河同義近秦繼宗徐常吉郝敬皆左朱蔡而右二<lb/>
　孔今備其説待詳　鄭曉曰自岷山而東至衡岳為<lb/>
　逺自衡岳而北至敷淺原為近<lb/>
<pb n="14b"/>　陳氏櫟曰岍岐一列河濟所經既入海矣何下文導<lb/>
　河導沇二條又各言入于海歟意者當時水患河濟<lb/>
　尤甚比江漢淮用功尤難故自𤼵源以至入海先之<lb/>
　相視疏導後之開鑿濬導必極于歸宿之地若江漢<lb/>
　淮之屬則先行疏導且可至陪尾大别敷淺原而止<lb/>
　下文方自源徂流言之歟　鄭曉曰導岍及岐一條<lb/>
　從河西北迤邐而東南西傾一條從河西南迤邐而<lb/>
　東北此雍梁豫冀兖徐六州表裏之山導嶓冢一條<lb/>
<pb n="15a"/>　從漢西北迤邐而東南岷山一條從江西南迤邐而<lb/>
　東北此梁荆揚三州表裏之山<hi>程泌曰導山獨言雍梁冀豫荆揚之山而</hi>
　<hi>兖青徐不記焉葢三州之山絶在東河之東不與西屬各于其州見之矣</hi>　導山不及濟<lb/>
　淮洛渭者王屋則濟也鳥鼠至桐柏則伊洛淮渭也<lb/>
　鄭康成以為四列正此至所謂隨山疑禹只循行關<lb/>
　要將天下水脈大勢統㑹胸中其餘皆更宜遣官各<lb/>
　處浚治若必一一禹自親歴山必臨巅水必窮源雖<lb/>
　八年奈之何哉　唐僧一行言山河兩戒頗合禹貢<lb/>
<pb n="15b"/>　北戒自三危積石負終南地絡之隂東及太華逾河<lb/>
　並雷首厎柱王屋太行北抵恒山之右乃東循塞垣<lb/>
　至薉貊朝鮮是謂北紀以限戎狄南戒自岷山嶓冢<lb/>
　負地絡之陽東及太華連商山熊耳外方桐柏自上<lb/>
　洛南逾江漢攜武當荆山至于衡陽乃東循嶺徼達<lb/>
　東甌閩中是謂南紀以限蠻夷故星傳謂北戒為胡<lb/>
　門南戒為越門河源自北紀之首循雍州北徼達華<lb/>
　隂而與地絡會並行而東至太行之曲分而東流與<lb/>
<pb n="16a"/>　涇渭濟瀆相為表裏謂之北河江源自南紀之首循<lb/>
　梁州南徼達華陽而與地絡㑹並行而東及荆山之<lb/>
　陽分而東流與漢水淮瀆相為表裏謂之南河故𢎞<lb/>
　農分陜<hi>今陜州</hi>為兩河之㑹自陜而西為秦凉北紀山<lb/>
　河之曲為晉代南紀山河之曲為巴蜀皆負險用武<lb/>
　之國也自陜而東為成周宋鄭陳蔡邶衞申隨皆四<lb/>
　戰用文之國也北紀之東至北河之北為邢趙南紀<lb/>
　之東至南河之南為荆楚自北河下流為三齊北燕<lb/>
<pb n="16b"/>　自南河下流為鄒魯呉越皆負海之國貨財之所阜<lb/>
　也自河源循塞垣北東及海為戎狄自江源循嶺徼<lb/>
　南東及海為蠻越<hi>天官書東井西曲星曰鉞鉞北北河鉞南南河此南北兩戒之所分</hi>
　　魏校曰南絡發于崑崙之東委蛇南行其背為西<lb/>
　戎其面為中國而其餘氣為南蠻葱嶺自起為祖南<lb/>
　起雪山其東為江源地脈因界為二江以南仍為南<lb/>
　絡其北别為中絡與大河分為兩戒南絡葢與岷山<lb/>
　别祖折而南行東出為五嶺乃折而北大盡于建康<lb/>
<pb n="17a"/>　而長江至此入海自昔以為帝王都矣　王樵曰山<lb/>
　本同而末異故導山言某至某者其勢漸分水本異<lb/>
　而末同故導水各言所自所㑹所入者其勢漸合<lb/>
　鄭漁仲言山過山則分水過水則合愚謂山過山則<lb/>
　分雖分而性不分其脈理通也水過水則合雖合而<lb/>
　性不合其色味别也<lb/>
　<lb/>
　<lb/>
<pb n="17b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禹貢長箋卷十<lb/>
</p>

  </div>
            <div>
                <head>禹貢長箋卷十一</head>
    <p>
<pb n="1a"/>欽定四庫全書<lb/>
　禹貢長箋卷十一　　　　　呉江朱鶴齡撰<lb/>
導弱水至于合黎餘波入于流沙<lb/>
　此下濬川也弱水見雍州孔傳合黎水名在流沙東<lb/>
　正義弱水得入合黎知合黎是水此水出合黎山因<lb/>
　山為名<hi>鄭𤣥及蔡傳皆作山名雍大記合黎山在陜西行都司甘州衞城西北四十里張掖河水</hi>
　<hi>出其北舊陜志弱水在甘州衞西環合黎山東北入東莎界</hi>漢地理志張掖郡刪<lb/>
　丹縣桑欽以為導弱水自此西至酒泉合黎<hi>酒泉今陜西肅</hi>
<pb n="1b"/>　<hi>州衞</hi>居延澤在張掖郡居延縣東北古文以為流沙正<lb/>
　義酒泉在張掖西如志言合黎屬酒泉居延屬張掖<lb/>
　則流沙在合黎之東按經弱水西流既至合黎餘波<lb/>
　入于流沙當如傳文合黎在流沙之東不得在其西<lb/>
　也愚按金氏謂居延澤即古合黎澤與志不合史記<lb/>
　正義云合黎水出臨路松山東北流經張掖縣二十<lb/>
　三里又北經合黎山<hi>山在張掖縣西北一百里</hi>折而北經流沙磧<lb/>
　之西入居延海<hi>即古居延澤</hi>行千五百里又考雍録流沙<lb/>
<pb n="2a"/>　出葱嶺之西<hi>葱嶺註别見</hi>舊陜志大秦國西為弱水流沙<lb/>
　去長安四萬里而杜佑謂流沙在沙州西八十里其<lb/>
　沙隨風流行故曰流沙唐沙州城在今肅州衞城西<lb/>
　八百餘里則流沙亦豈極逺地哉唐樞言自祁連合<lb/>
　黎北張掖河<hi>即合黎水俗名黑河</hi>諸水俱北注亦集乃河<hi>即居延海</hi>
　<hi>指掌圖亦集乃路在甘州北千五百里東北有大澤漢之西海郡居延城</hi>西入峽口穿沙<lb/>
　磧繞出為黑水放于南海禹導弱水不言其所極葢<lb/>
　有黑水為續其説未知何據大抵西北之地都是沙<lb/>
<pb n="2b"/>　礫<hi>裴矩西域記自髙昌東南去瓜州千三百里並沙磧乏水草四面茫然北史魏太武分道出四域一</hi>
　<hi>自玉門流沙西行至鄯善一自玉門度流沙北行至車師自鄯善西至且末七百里而遥且末國有大流</hi>
　<hi>沙數百里則流沙非一地矣</hi>史書所謂河沙諸國佛書所謂沙界<lb/>
　恒河沙是也沙則水滲而下入于流沙餘波盡消故<lb/>
　不言入海耳程大昌曰導弱水至于合黎則其逆者<lb/>
　已順<hi>此正流也</hi>其逺而無所事治者固不必極之於西海<lb/>
　近而無能為害者亦任其餘波之入于流沙則已矣<lb/>
　故于雍止曰既西于導水不曰入于西海皆紀實也<lb/>
<pb n="3a"/>　<hi>唐書西域傳吐谷渾西北有流沙數百里夏有熱風傷行人風將𤼵老駞引項嗚埋鼻沙中人候之以毡</hi>
　<hi>蔽鼻口乃無恙一統志古沙州城南七里有鳴沙山沙如乾糖天氣清朗沙鳴閒數里外五代史于闐傳</hi>
　<hi>瓜州南十里鳴沙山云冬夏殷殷有聲如雷即禹貢之流沙也</hi>正義此下所導九水<lb/>
　亦自北為始弱水最在西北水又西流故先言之黑<lb/>
　水雖在河南水從雍梁西界南入南海與諸水不相<lb/>
　㕘渉故又次之四瀆江河為大河在北故先言河也<lb/>
　漢入于江故先漢後江濟𤼵源河北越河而南與淮<lb/>
　俱為四瀆故次濟次淮其渭與洛俱入河故後言之<lb/>
<pb n="3b"/>　蘇傳弱水不能載物入居延澤中不復見此水之絶<lb/>
　異者也黑水漢水與四瀆皆特入海渭洛皆入河達<lb/>
　冀之道故特記此九者餘不録也<lb/>
導黑水至于三危入于南海<lb/>
　黑水見雍梁二州三危見雍州正義按水經黑水出<lb/>
　張掖雞山南流至燉煌過三危山南流入于南海然<lb/>
　張掖燉煌並在河北所以得越河入南海者河自積<lb/>
　石以西多伏流故黑水得越河而南也<hi>程大昌曰漢張掖唐甘州</hi>
<pb n="4a"/>　<hi>燉煌者沙州也甘州之水皆入積石河河流竟東則其水已非南向况積石既在其南亦無縁可以截河</hi>
　<hi>而過</hi>愚按地志黑水出犍為郡南廣縣汾關山不言張<lb/>
　掖有黑水然汾關黑水非禹貢所指蔡傳並引之而<lb/>
　不置辨惑矣黑水在雍梁間郭璞云出崑崙山<hi>金氏曰出</hi>
　<hi>崑崙南谷</hi>一統志黑水源出肅州衞城西北一十五里今鎮<lb/>
　夷城南五里有黑水渡而括地志則云黑水出伊吾<lb/>
　縣北百二十里伊吾唐伊州<hi>史記正義云黑水源在伊州漢屯田於此</hi>即<lb/>
　今哈宻衞<hi>南去玉門關八百里東去陽關二千七百三十里</hi>又在肅州西一<lb/>
<pb n="4b"/>　千五百餘里<hi>唐書北庭都䕶府有葉河守捉波黑水七十里有黑水守捉葢即此黑水</hi>蔡<lb/>
　傳中國山𫝑岡脊皆自西北而來積石西傾岷山岡<lb/>
　脊以東之水既入于河漢岷江其岡脊以西之水即<lb/>
　為黑水樊綽曰西夷之水南流入于南海者凡四曰<lb/>
　區江曰西洱<hi>音耳</hi>河曰麗水曰瀰渃<hi>音眉若</hi>江皆入于南<lb/>
　海其麗水即古黑水也三危山臨峙其上程大昌曰<lb/>
　樊綽以麗水為黑水恐狹小不足為界所稱西洱河<lb/>
　<hi>通典一名昆瀰池</hi>與漢志葉榆澤<hi>地理志葉榆澤在益州郡葉榆縣東水經東南過交</hi>
<pb n="5a"/>　<hi>阯郡東界入海</hi>相貫廣處可二十里既足界别二州其流正<lb/>
　趨南海又漢滇池<hi>漢志益州郡在蜀郡西南三千餘里有滇池縣</hi>即葉榆之<lb/>
　地武帝初開滇巂<hi>音髓</hi>時其地有黑水舊祠夷人不知<lb/>
　載籍必非附會而綽及道元皆謂此澤以榆葉所積<lb/>
　得名則其水之黑似榆葉積漬所成且其地乃在蜀<lb/>
　之正西又東北距宕昌不逺<hi>宕州宕昌郡唐置故城在今岷州衞城南一百</hi>
　<hi>二十里</hi>宕昌即三危之地與三苗之叙于三危者又為<lb/>
　相應也韓邦竒曰黑水自雍之北境直抵梁之南境<lb/>
<pb n="5b"/>　乃一大水横過二州西界今四川止叠溪千戸所有<lb/>
　黑水合汶江經茂州安縣入羅江漢地志黑水出犍<lb/>
　為郡南廣縣汾關山符即今叙州府慶符縣以志山<lb/>
　符二字故縣以慶符名今慶符有黑水蔡傳少一符<lb/>
　字<hi>按漢志汾關山符黒水所出水經注符黑水出廣南郡廣南縣導源汾關山北葢漢犍為有符縣汾</hi>
　<hi>關山在廣南是言符縣之黑水出此耳水經注本了然若以汾關山符為句于義難通且漢志未嘗有山</hi>
　<hi>符縣也</hi>而其水乃自西夷中來北流入江漢志亦謂黑<lb/>
　水北至僰道入江且安縣黑水在成都北叙州黑水<lb/>
<pb n="6a"/>　在成都南一入羅江一入大江于經文至于三危入<lb/>
　于南海不合雍之黑水五亦各異源與經文志傳皆<lb/>
　不合獨肅州衞城西十五里黑水所出與漢志相近<lb/>
　而水經引之云南過燉煌今肅州西沙州東西即其<lb/>
　地也又云南流入于南海則當遂入于梁梁全無考<lb/>
　豈梁雍西界各自有黑水為界與導黑水之黑水不<lb/>
　相涉歟程氏又謂葉榆澤為黑水之源葉榆即西洱<lb/>
　海出今雲南大理府鄧川州㸃蒼山滙為巨湖周三<lb/>
<pb n="6b"/>　百里去雍之三危南北數千里又不經流梁境又不<lb/>
　出于張掖顔師古亦謂滇池西北有黑水祠<hi>地理志滇池澤</hi>
　<hi>在滇池縣西北有黑水祠楊慎曰黑水祠在今雲南昆明縣之官渡</hi>豈黑水既入西域<lb/>
　故人莫得而知又南至西洱海復入中國又流入于<lb/>
　南海歟然不可考矣若牽合以為相屬則燉煌在肅<lb/>
　州今屬敵是極北境葉榆在大理是極南境梁境黑<lb/>
　水是疊溪黑水㫁非導黑水之黑水也至謂水黒為<lb/>
　榆葉之積梁雍為黑水者凡七漢中亦有黑水未聞<lb/>
<pb n="7a"/>　皆榆葉落其下也<hi>杜佑曰漢志滇池有黑水祠而不記水之所在酈道元註水經鋭意</hi>
　<hi>尋討亦不能知黑水所經之處顧野王撰輿地志以為至僰道入江其言與禹貢不同未為實録  按韓</hi>
　<hi>苑洛疑雍梁二州是兩黑水不相通魏莊渠言本一黑水觀導黑水至于三危入于南海一黑水為得雍</hi>
　<hi>録云黑水逺矣在唐為小勃律以及交廣皆是是亦以黑水為一也</hi>顧起元曰雍州黑<lb/>
　水有六若入積石河則是平凉及寧夏之黑水而非<lb/>
　張掖之黑水也今肅州有黑水南流去積石凡三百<lb/>
　里不與積石河相通此為禹貢之黑水無疑但其去<lb/>
　南海遼逺而交南久棄無從考其入海之道唐咸通<lb/>
<pb n="7b"/>　中<hi>懿宗</hi>樊綽宣慰安南誌其所親見山川而以麗水為<lb/>
　黑水但綽所案行者西南諸夷而未及于西北其所<lb/>
　稱麗江得其下流而不知其上源乃程氏不取其所<lb/>
　稱麗水而指其所稱西洱河引古黑水祠在益州者<lb/>
　為証不知此成都安縣南之黑水而非禹貢之黑水<lb/>
　也元金仁山又謂西南諸水合而為瀘水夷人謂黑<lb/>
　為瀘瀘水即黑水也至交阯又名歸化水廣處如江<lb/>
　東南入海海道圖自名黑水口考四川行都司城南<lb/>
<pb n="8a"/>　有瀘山瀘水所出何得以瀘為黑又交趾海口並無<lb/>
　所謂黑水口則金氏之言豈足信歟<hi>按通典云吐蕃有可跋海去赤</hi>
　<hi>嶺百里方圓七十里東南流入西洱河合流而東號漾濞水又東南出㑹州為瀘水瀘水即黑水也程氏</hi>
　<hi>金氏之説葢皆本杜佑漾濞水見唐書今在大理之西百里土人訛作漾備</hi>李元陽曰黑<lb/>
　水之源不可窮而入南海之水則可數隴蜀無入<lb/>
　南海之水今惟雲南瀾滄江潞江<hi>舊名怒江</hi>二水皆由吐<lb/>
　蕃西北來與雍州相連但未知果出張掖否水勢洶<lb/>
　湧並入南海豈所謂黑水者乎然潞江西南趨蜿蜒<lb/>
<pb n="8b"/>　緬中内外皆夷其于梁州之境若不相屬瀾滄由西<lb/>
　北迤邐向東南歴雲南諸郡界至交趾入海今水内<lb/>
　皆為漢人水外即為夷緬則禹之所别州界者唯瀾<lb/>
　滄足以當之孟津之㑹曰髳人<hi>今雲南北勝州楊慎云即漢之賓叟地在</hi>
　<hi>蜀之邊</hi>濮人<hi>今雲南順寧府楊慎云諸濮地與哀牢相接哀牢即永昌濮人今名蒲蠻濮蒲字音</hi>
　<hi>相近而訛</hi>以今考之皆在瀾滄江内則瀾滄之為黑水無<lb/>
　疑矣地理志謂南中山曰昆彌水曰洛山海經曰洱<lb/>
　水西南入于洛<hi>西洱河出大理府浪窮縣羅谷山下數處湧起如珠樹相傳即黑水伏流</hi>
<pb n="9a"/>　<hi>由石穴中出㑹瀾滄江而入南海</hi>瀾滄江又名洛水言脈絡分明也<lb/>
　元史至正八年張立道使交趾並黑水跨雲南以至<lb/>
　其國觀此則瀾滄之為黑水益明若三危山即不在<lb/>
　麗江當亦不逺古今山川之名因革不可紀極夫不<lb/>
　可移者山川之蹟也隨時異者山川之名也不據不<lb/>
　可移之蹟而據易變之名亦末矣説者但謂隴在蜀<lb/>
　之北蜀在滇之東北而禹貢黑水為雍梁二州界又<lb/>
　入南海故不得不疑其跨河知跨河非理又不得不<lb/>
<pb n="9b"/>　疑其湮涸曾不知隴蜀滇三省鼎立隴則西南斜長<lb/>
　入蜀滇則西南斜長近隴蜀則尖長入滇隴之間如<lb/>
　三足旛然黑水之源正在旛頭故雍以黑水為西界<lb/>
　對西河而言也梁以黑水為南界對華陽而言也葢<lb/>
　各舉兩端若曰西河在雍東黑水在雍西華山在梁<lb/>
　北黑水在梁南云爾所謂梁州可移而華陽黑水之<lb/>
　梁州不可移也茅瑞徵曰雲南是梁州域以二大江<lb/>
　為界東北曰金沙<hi>古名麗水楊慎云即瀘水</hi>西南曰瀾滄二江之<lb/>
<pb n="10a"/>　源皆出吐蕃流逕雍州而入雲南金沙自雲南北界<lb/>
　入東海瀾滄自雲南南界入南海金沙在漢書為若<lb/>
　水瀾滄在禹貢為黑水愚按黑水証據互異主張掖<lb/>
　者不符南海之文主滇池者難合三危之蹟考一統<lb/>
　志瀾滄江源出雍州南吐蕃鹿石山本名鹿滄江後<lb/>
　訛瀾滄自麗江經雲龍州東南流入永昌蒙化順寧<lb/>
　景東交趾乃入南海<hi>漢書名博南津</hi>然志但稱出吐蕃未見<lb/>
　其必自張掖經燉煌如桑欽所指也或云雲龍州西<lb/>
<pb n="10b"/>　五里有三崇山頂有三峰即三危山楊慎亦云三危<lb/>
　在雲南麗江<hi>其説本之樊綽</hi>此後人附㑹之説豈足據乎<lb/>
　羅泌曰弱黑二水塞外之横流失其故道而為我民<lb/>
　患者也今為中國治之則決其奔突而注之塞外則<lb/>
　已矣又奚必由塞外決之以入于流沙南海而後已<lb/>
　哉計弱之距流沙與黑之距南海皆數千里而遥然<lb/>
　導弱必至合黎而納餘波于流沙導黑必至三危而<lb/>
　入其流于南海禹之心一視夷夏視西戎之民無以<lb/>
<pb n="11a"/>　異于梁雍之民此天地所以為大也<lb/>
導河積石至于龍門南至于華隂東至于厎柱又東至<lb/>
于孟津東過洛汭至于大伾北過洚水至于大陸又北<lb/>
播為九河同為逆河入于海<hi>孟漢書作盟洚注疏作降鄭讀户江反</hi>
　朱子曰河為四瀆宗<hi>穆天子傳曰河與江淮濟三水為四瀆河曰河宗四瀆之所宗</hi>
　<hi>也釋名瀆獨也各獨出其所而入海</hi>𤼵源西北故叙中國之水以河為<lb/>
　先積石龍門見雍州山海經積石之山其下有石門<lb/>
　河水冒以西南流王應麟曰積石在鄯州龍支縣西<lb/>
<pb n="11b"/>　九十八里黄河在縣西南六十里禹導河始此河州<lb/>
　枹<hi>音夫</hi>䍐縣積石山一名唐述山<hi>羌人目鬼為唐述傳其山有神人往還也</hi>
　在縣西北七十里今人目龍支縣山為大積石山此<lb/>
　名小積石山<hi>史記正義河出大崑崙東北隅東北流經于闐入鹽澤即東南潛行至吐谷渾</hi>
　<hi>界大積石山又東北流至小積石山河始闓</hi>杜佑曰積石之西砂鹵之地<lb/>
　河流小地勢復髙不為人患不須疏鑿故施功始于<lb/>
　積石班固謂河從蒲昌伏流至此方出斯未詳也正<lb/>
　義河從積石北行又東乃南行至龍門計應三千餘<lb/>
<pb n="12a"/>　里傳謂或鑿山或穿地以通流<hi>龍門厎柱鑿山也其餘平地穿地也</hi>言<lb/>
　自積石至海皆然也<hi>按李復云同州韓城北有安國嶺東西四千餘里東臨大河瀕</hi>
　<hi>有禹廟在山斷河出處自東受降城以東至此皆禹疏鑿此正與疏合蔡傳疑之固矣  朱子曰禹未經</hi>
　<hi>鑿治時龍門正道不甚泄一派西入關陜一𣲖東往河東為患尤甚禹自積石至龍門施功最多其上則</hi>
　<hi>散從西域去</hi>李復曰大河自北而南盤束山硤之間千數<lb/>
　百里及至龍門山髙岸濶豁然奔放聲若萬雷華隂<lb/>
　華山之北梁州東據華山之陽則華隂為雍州境矣<lb/>
　程大昌曰黄河自鹽澤達潼關<hi>在今西安府華隂縣</hi>凡四大折<lb/>
<pb n="12b"/>　由積石而逕湟中則鄯蘭也是一折也至靈州西南<lb/>
　遂轉北行凡千餘里北河西岸即為凉肅甘沙四郡<lb/>
　是又一折也迨其北流千里而遥至九原豐州則又<lb/>
　轉而東流故豐州北面正抵大河是又一折也豐州<lb/>
　之東為榆林北境河從此州之東又轉而南故勝州<lb/>
　北東兩面皆抵大河自此直至潼關是又一折也<hi>陜西</hi>
　<hi>志河經積石至河州東北受九水至臨洮又東受湟水至蘭州又北受髙平水至寜夏東又東過新秦中</hi>
　<hi>北受五水至誾陽又南受十三水出龍門又南受七水至華隂大抵自河源至華隂通計九千餘里  鄭</hi>
<pb n="13a"/>　<hi>曉曰禹貢書法互見導山則叙河東之山如壺口雷首太岳導河則叙河西之山如龍門華隂是也</hi>厎<lb/>
　柱見導山<hi>水經注自厎柱以下五户以上其間一百一十里河水竦石桀出勢連襄陸合有一</hi>
　<hi>十九灘五戸灘名也</hi>正義孟地名<hi>今懷慶府孟縣</hi>津渡處杜預云河内<lb/>
　河陽縣南孟津也在洛陽城北都道所湊古今嘗以<lb/>
　為津武王渡之水經註八百諸侯來同此盟亦曰盟<lb/>
　津後世名富平津正義洛汭在河南鞏縣東<hi>今河南府鞏縣</hi>
　洛水入河處一名什谷<hi>張儀説秦塞什路之口即此</hi>程若庸曰洛<lb/>
　既北入于河河之南洛之北其兩間為汭言在洛水<lb/>
<pb n="13b"/>　之内也正義大邳黎陽縣<hi>今大名府濬縣</hi>山臨河<hi>括地志名黎陽東山</hi>
　<hi>在黎陽縣南七里一統志大伾山在濬縣東二里髙四十丈周十五里</hi>蔡傳孔氏曰山<lb/>
　再成曰邳<hi>或作坯又作阫爾雅再成英一成伾李巡註山再重曰英一重曰邳與傳異</hi>張<lb/>
　揖以為在成臯<hi>水經河水東逕成臯大伾山下是亦以大伾在成臯</hi>鄭𤣥以為<lb/>
　修武<hi>今懷慶府修武縣</hi>武徳<hi>故城在今懷慶府城南五十里</hi>界按黎陽山在<lb/>
　大河垂欲趨北之地故禹記之若成臯之山既非從<lb/>
　東折北之地又無險隘如龍門厎柱之須疏鑿西去<lb/>
　洛汭既已太近東距洚水大陸又為絶逺當以黎陽<lb/>
<pb n="14a"/>　者為是<hi>黄度曰黎陽冇津梁雍渡河自蒲津荆豫自孟津青兖自黎陽津</hi>漢地理志<lb/>
　洚水在信都國信都縣<hi>今真定府冀州</hi>水經注漳水又北洚<lb/>
　水出焉洚水故瀆逕南宫城<hi>今南宫縣屬真定府冀州</hi>北又北逕<lb/>
　信都城東連廣川縣<hi>今河間府景州</hi>之張甲故瀆<hi>地理志張甲河首受</hi>
　<hi>屯氏别河東北至蓚入漳水</hi>同歸于海程若庸曰周時河徙砱礫<lb/>
　至漢又改向頓丘<hi>註見兖州</hi>東南流與禹河迹大相背戾<lb/>
　漢志魏郡鄴縣有故大河在東北直達于海疑即禹<lb/>
　之故河孟康以為王莽河非也古洚瀆自唐貝州<hi>今廣</hi>
<pb n="14b"/>　<hi>平府清河縣</hi>經城北入南宫<hi>金史南宫下有洚水枯瀆</hi>貫穿信都大抵<lb/>
　北向而入為合北過洚水之文<hi>左傳疏大伾以上河道不改大伾以下即</hi>
　<hi>是汲郡以東河水東流秦漢後始然也古之河道自大伾而北過洚水故跡不可復知</hi>愚按古<lb/>
　洚水一統志在冀州治北俗名枯洚渠自漳水㫁而<lb/>
　洚氷亦輟流其源遂莫考桑欽所言洚水出屯留縣<lb/>
　西南<hi>史記正義洚水出潞州屯留縣西南方山</hi>東入漳者豈即信都之洚<lb/>
　如濟水之入河而還出乎宋張洎以為即濁漳則譌<lb/>
　矣大陸見冀州史記河渠書禹以河髙水湍悍難行<lb/>
<pb n="15a"/>　平地乃厮二渠<hi>厮漢書作釃孟康曰釃分也二渠一出貝丘西南南折者也一則漯川貝</hi>
　<hi>丘河自王莽時空但用漯耳王莽河詳兖州</hi>引而北載之髙地過洚水至<lb/>
　大陸<hi>爾雅訓陸為髙平知大陸乃地之髙者陳子龍曰載河髙地使沿太行之麓以北此測量水平</hi>
　<hi>之法葢其原髙者其委不得遂卑升之髙而不失就下之性也  黄度曰地説以太伾為地喉言河自此</hi>
　<hi>始北行也大陸為地腹言水所鍾也</hi>九河見兖州張洎曰河自魏郡貴<lb/>
　鄉縣<hi>今大名府元城縣</hi>分為九道下至滄州合為一河今其<lb/>
　東界至莽枯河是也趙偁曰河自孟津初行平地必<lb/>
　須全流乃成河道禹之治水自冀北抵滄棣始播<lb/>
<pb n="15b"/>　九河以其近海無患也正義九河將至海更合同為<lb/>
　一大河名逆河入于渤海鄭𤣥云逆河言相向迎受<lb/>
　<hi>蘇傳作以一迎八而入海意逆河即河之經流</hi>蔡傳逆河以海水逆潮而得<lb/>
　名<hi>初學記海口有朝夕潮以迎河水</hi>河上播為九下同為一其分播<lb/>
　合同皆水勢之自然禹特順而導之耳未子曰逆河<lb/>
　是開渠通海以洩河之溢秋冬則涸春夏則泄<hi>王横曰禹</hi>
　<hi>因地之形逆設為河以防暴至之患未至則不妨民耕既至則不墮民舍故曰逆河按横是漢人故有此</hi>
　<hi>議然以解經則鑿</hi>漢地理志河水行塞外東北入塞内至渤<lb/>
<pb n="16a"/>　海郡章武縣<hi>故城在今河間府鹽山縣</hi>入海過郡十六<hi>按水經大河逕燉煌</hi>
　<hi>酒泉張掖西海隴西西平金城武威安定北地朔方五原雲中定襄西河上郡河東京兆𢎞農河南河内</hi>
　<hi>陳留東郡魏郡清河平原渤海凡二十七郡</hi>行九千四百里水經河水自<lb/>
　蒲昌入塞出積石山過燉煌酒泉張掖郡南又自東<lb/>
　河曲逕西海郡<hi>在今陜西都司西寧衞城西三百餘里</hi>南又東過隴西<lb/>
　河關縣北又東北流入西平郡<hi>即今西寧衞古湟中</hi>界又東過<lb/>
　金城允吾縣<hi>故城在臨洮府蘭縣西南五十里</hi>北又東逕浩亹<hi>音門</hi>縣<lb/>
　故城<hi>在臨洮府金縣西二十里</hi>南又東過榆中<hi>故城在臨洮府蘭縣西二百里蒙恬</hi>
<pb n="16b"/>　<hi>為秦開榆中地即此後世榆林塞自在上郡</hi>天水縣<hi>漢牧苑地</hi>北又北過武威<lb/>
　媪圍縣<hi>未詳</hi>東北又東北過安定祖厲縣<hi>故城在靖虜衞城西南一</hi>
　<hi>百三十里</hi>西北又北過北地富平縣<hi>今河套地</hi>西又北過朔方<lb/>
　臨戎縣<hi>今河套地</hi>西又北屈而為南河迤西溢窳渾縣<hi>今河</hi>
　<hi>套地西漢朔方郡治</hi>東又屈而東流為北河又南逕隂山西又<lb/>
　東南逕朔方縣故城<hi>詩城彼朔方</hi>東北東逕渠搜縣城<hi>注見</hi>
　<hi>雍州</hi>北又東逕五原稒陽城<hi>古豐州在今大同府</hi>南又東過雲中<lb/>
　楨陵縣<hi>註見冀州</hi>西北又南過定襄桐過縣西又南過西<lb/>
<pb n="17a"/>　河圁<hi>音銀</hi>陽縣<hi>固水出上郡即無定河</hi>東離石<hi>今屬汾州府</hi>中陽縣<hi>今汾</hi>
　<hi>州府孝義縣</hi>西又南過上郡髙奴縣<hi>今延安府安塞縣</hi>東蒲子縣<lb/>
　<hi>西魏汾州治</hi>西又南過河東北屈縣<hi>今平陽府河津縣</hi>西又南出<lb/>
　龍門口汾水東來注之<hi>詳冀州</hi>又南逕梁山東<hi>道元云在馮翊</hi>
　<hi>夏陽縣西</hi>又南過汾隂縣<hi>今平陽府滎河縣</hi>西郃陽縣<hi>今西安府郃陽縣詩</hi>
　<hi>在郃之陽</hi>東又南過蒲坂縣<hi>今平陽府蒲州</hi>西又南過雷首山西<lb/>
　又南至華隂潼關渭水西來注之<hi>詳雍州</hi>又東逕湖縣<lb/>
　<hi>今河南府閿鄉縣</hi>北又西逕陜縣故城<hi>今河南府陜州</hi>南又東過砥<lb/>
<pb n="17b"/>　柱間又東過平隂縣<hi>今開封府河隂縣</hi>北河陽縣<hi>今河南府孟津縣</hi>
　南又東逕洛陽鞏縣北洛水西北流注之<hi>詳豫州</hi>又東<lb/>
　過成臯縣<hi>今開封府汜水縣古東虢地</hi>北濟水北來注之<hi>濟水出王屋山</hi>
　<hi>而南截河渡正對成臯</hi>又東過滎陽縣<hi>見豫州</hi>又東逕卷縣<hi>故城在今</hi>
　<hi>開封府原武縣西北</hi>北武徳縣<hi>註見前</hi>東酸棗縣<hi>今開封府延津縣</hi>西又<lb/>
　東北通謂之延津又東淇水入焉又東右逕滑<lb/>
　臺城<hi>故東郡治</hi>又東北過黎陽縣<hi>註見前</hi>南又東北為長壽<lb/>
　津<hi>俗名王莽河在頓丘</hi>又東北逕繁陽縣故城<hi>在今大名府内黄縣東六十里</hi>
<pb n="18a"/>　東又東北逕昌樂縣<hi>故城在今大名府南樂縣</hi>東又東北逕元城<lb/>
　縣<hi>今屬大名府</hi>西北而至沙丘堰<hi>春秋沙鹿崩即此在今大名府城東</hi>至于<lb/>
　大陸北播為九河<hi>漢屯氏河從沙丘堰而分道元云自堰以北館陶廮陶貝丘鬲般廣</hi>
　<hi>光信都東光河間樂成以東城地並存川瀆多亡鄭樵云東北過館陶為屯氏河過靈縣為鳴犢河又北</hi>
　<hi>過平原又東北過渤海千乗又東北過甲下邑别出一枝入濟又東北入于海</hi>黄承𤣥曰考<lb/>
　近志河自積石至河州逕蘭州寧夏出塞外東北至<lb/>
　古東勝<hi>在大同府城西五百里</hi>廢武州<hi>在朔州西一百五十里</hi>復南入中<lb/>
　國西則為陜西界凡歴延安西安二府起府谷神木<lb/>
<pb n="18b"/>　呉堡清澗延川宜川韓城郃陽朝邑以至華隂潼關<lb/>
　東則為山西界凡歴大同太原平陽三府起河曲保<lb/>
　徳興縣寧鄉石樓永和大寧吉州河津滎河蒲州南<lb/>
　望華隂為西河而龍門之險在韓城東北境與河津<lb/>
　值吕梁之險在石州<hi>即永寧州</hi>西境與郃陽值壺口之險<lb/>
　在吉州西境雷首之險在蒲州東境南傳所稱孟門<lb/>
　之險即在龍門以上亦吉州西界也又自蒲而東逕<lb/>
　芮城平陸垣曲<hi>俱屬平陽</hi>入河南懷慶之濟源孟温武陟<lb/>
<pb n="19a"/>　曰河内自華隂而東入河南開封二府逕閿<hi>音閒</hi>鄉靈<lb/>
　寶陜州澠池新安洛陽孟津鞏縣偃師<hi>俱屬河南</hi>河隂滎<lb/>
　澤原武延津<hi>俱屬開封</hi>西北望大伾曰河外為南河而厎<lb/>
　柱之險在陜州東界析城王屋之險在澤州陽城濟<lb/>
　源由此過鞏之洛汭濬之大伾此禹貢所載今郡縣<lb/>
　可考也其東河則降水而大陸而九河而逆河而碣<lb/>
　石入海雖亦禹貢所載而今郡縣並不可指名焉如<lb/>
　以地形揆測當在今大名真定河間及古北平營遼<lb/>
<pb n="19b"/>　之間鄭曉曰河自積石北行東轉又折而南至龍門自<lb/>
　龍門而南至華隂所謂雍河冀之西河也自華隂而<lb/>
　東至大伾所謂豫河冀之南河也自大伾而北至九<lb/>
　河所謂兖河冀之東河也　程若庸曰自洛汭以上<lb/>
　山水名稱跡道古今如一大伾以下不特水道難考<lb/>
　雖名山舊常憑河者亦復不可究辨非山有徙移也<lb/>
　河既變遷年世又逺人知新河之為河不知舊山之<lb/>
　不附新河也輒並河求之安從而得舊山之真歟<lb/>
<pb n="20a"/>　爾雅河出崑崙虛<hi>漢武帝按古圖書名河所出山曰崑崙</hi>色白并千七<lb/>
　百一川色黄註云源髙激湊故水色白潛流地中受<lb/>
　渠多沙壤混淆故水色黄漢書河有兩源一出葱嶺<hi>水經</hi>
　<hi>註河水重源一源西出身毒之國葱嶺之上西逕罽賓諸國北月氐國南葱嶺在今于闐國西南于闐在</hi>
　<hi>肅州衞西南六千三百里</hi>一出于闐于闐在南山下<hi>水經註南源出于闐國南</hi>
　<hi>山于闐西去皮山國三百八十里東去陽關五千餘里陽關在今沙州衞城西一百五十六里</hi>其河<lb/>
　北流與葱嶺河合東注蒲昌海蒲昌海一名鹽澤<hi>山海</hi>
　<hi>經水經作泑澤史記于闐以西水皆西流注西海其東水皆東流注鹽澤為河源鹽澤在今火州土魯畨</hi>
<pb n="20b"/>　<hi>西南去玉門陽闗一千三百餘里去長安可五千里</hi>廣袤三百里其水停居冬<lb/>
　夏不增減皆以為潛行地下<hi>河自蒲昌伏流</hi>南出積石為中<lb/>
　國河唐長慶中<hi>穆宗</hi>薛元鼎使吐蕃自隴西成紀縣<hi>今鞏</hi>
　<hi>昌府泰州</hi>西南出塞二千餘里得河源于莫賀延磧尾曰<lb/>
　悶磨黎山<hi>地在劎南之西東距長安五千里</hi>其山中髙四下所謂崑<lb/>
　崙也東北流與積石河相連河源澄瑩冬春可涉下<lb/>
　稍合衆流色赤行益逺他水並注遂濁吐蕃亦自言<lb/>
　崑崙在其國西南鄭樵言河源有三正源出崑崙東<lb/>
<pb n="21a"/>　北陬而東行一源出天竺葱嶺一源出于闐南山三<lb/>
　河合而至積石<hi>初學記河源出崑崙東流潛行地下至規斯山北流分為二一出葱嶺一</hi>
　<hi>出于闐</hi>或云張騫窮河源止葱嶺爾故西域傳但言葱<lb/>
　嶺于闐兩源而沒其正源也元世祖至元十七年命<lb/>
　學土都實<hi>一作富察篤實</hi>往窮河源言出吐蕃朶甘思西鄙<lb/>
　有泉近百泓方可七八十里沮洳渙散登髙望之若<lb/>
　列宿然名星宿海<hi>在中國西南直四川馬湖蠻部正西三千餘里雲南麗江宣撫司西</hi>
　<hi>北一千五百餘里</hi>羣流奔湊近五七里滙為二巨澤自西而<lb/>
<pb n="21b"/>　東連屬成川號齊賔河又合齊爾綽呼喇雅爾楚三<lb/>
　河流寖大始名黄河行二十日至大雪山即崑崙也<lb/>
　又合細黄河北行折而西過崑崙北又折而東北行<lb/>
　約二十日至貴徳州<hi>地名博勒齊爾</hi>始𨽻河州又四五日至<lb/>
　積石州即禹貢積石又自河州安鄉關東北行合洮<lb/>
　河水至蘭州城下<hi>臨川朱思本所譯梵字圖書言黄河所歴皆西畨地至蘭州凡四千</hi>
　<hi>五百餘里始入中國又東北流過胡地凡二千五百餘里始入河東境</hi>世言河九折葢<lb/>
　彼地有二折云<hi>以上河源考</hi>
<pb n="22a"/>　自禹迄周河不為患者千五百餘年定王五年始決<lb/>
　漢文時決酸棗東潰金隄<hi>溝洫志淇口東十里有金隄東即遮害亭</hi>武帝<lb/>
　時決瓠子東南決鉅野通淮泗<hi>古今河患惟此為甚梁楚二十餘嵗不登</hi>
　帝親沈璧馬塞之築宫其上名宣防<hi>一作房防房古通用</hi>導河<lb/>
　北行二渠梁楚𫉬寧後又北決館陶分為屯氏河復<lb/>
　播為八東北經魏郡清河信都渤海入海元帝時決<lb/>
　清河靈鳴犢口而屯氏河塞成帝時決館陶及東郡<lb/>
　金隄入平原千乘濟南後又決平原決渤海<hi>今景滄武定等</hi>
<pb n="22b"/>　<hi>州</hi>決清河決信都至隋煬帝引河入汴引汴入淮而<lb/>
　河淮始通矣<hi>煬帝開通濟渠自西苑引榖洛水達于河後自坂渚引河與沁合流入于泗初</hi>
　<hi>學記煬帝于衞縣因淇水入河立淇門以通河東北行得禹九河故道隋人謂之御河</hi>宋初大<lb/>
　決濮陽又決陽武太宗時大決滑州韓村東南流至<lb/>
　彭城界真宗時滑州河溢歴澶濮曹鄆注梁山泊又<lb/>
　合古汴渠東入淮仁宗時決商胡埽復決大名館陶<lb/>
　富弼主李仲昌<hi>垂子</hi>議穿六塔河塞商胡北流入六塔<lb/>
　河不能容復大決死者數十萬人神宗熙寧時屢決<lb/>
<pb n="23a"/>　恩瀛澶衞等州王安石主程昉議開二股河導河而<lb/>
　東北流斷絶<hi>自魏之北至恩冀乾寧入海是謂北流</hi>河道南徙東滙于<lb/>
　梁山張澤濼<hi>在東平州西</hi>分二派一合南清河入淮<hi>河決入鉅</hi>
　<hi>野溢于泗以入淮者謂之南清河即今清河口</hi>一合北清河入海<hi>由汶合濟至滄州入</hi>
　<hi>海者謂之北清河即濟水故道</hi>凡灌郡縣四十五而濮齊徐鄆為甚<lb/>
　壞田踰三十萬頃又決鄭州滎澤元豐時河復歸北<lb/>
　決小呉大呉埽自澶注入御河哲宗即位又決大名<lb/>
　文彦博吕大防主回河東流之議功卒不成<hi>時議黄河以界</hi>
<pb n="23b"/>　<hi>契丹河北行則失中國之險為契丹利</hi>元符初決内黄口東流斷絶<hi>自魏</hi>
　<hi>恩東至徳滄入海是謂東流</hi>金之亡也河始自開封北衞州<hi>今衞輝府</hi>
　決入渦河以入淮元順帝時河暴溢北決並河郡邑<lb/>
　以至曹州從賈魯議塞北河疏南河𤼵丁夫十五萬<lb/>
　挽河東行由淮入海而汝潁之兵動矣明初洪武二<lb/>
　十四年河決原武之黑羊山<hi>屬開封府</hi>東經開封城北五<lb/>
　里又南行至項城<hi>屬開封府</hi>經潁川潁上縣東至壽州正<lb/>
　陽鎮全入于淮而故道遂淤<hi>舊河在開封府城四十里東至歸徳府虞城縣</hi>
<pb n="24a"/>　<hi>逹濟寧川界</hi>永樂時復疏故道築隄導河經二洪南入淮<lb/>
　通漕因罷海運正統末決滎陽衝張秋又決孫家渡<lb/>
　全河南徙<hi>自是汴城在河之北</hi>景泰中復決張秋徐有貞作九<lb/>
　堰八閘濬漕渠四百餘里名廣運渠河流始安𢎞治<lb/>
　初決原武支為三一衝張秋長堤一趨中牟下尉氏<lb/>
　一溢蘭陽至宿州合汴河白昻築長堤遏河入淮復<lb/>
　古汴河導汴入泗又疏下流諸河河南以寧繼又決<lb/>
　黄陵岡劉大夏先疏祥符滎澤上流又疏賈魯舊河<lb/>
<pb n="24b"/>　四十里然後于黄陵東西各築長堤三百里金龍口<lb/>
　二百里河由歸徳徐州以達之淮張秋決口始塞名<lb/>
　安平鎮<hi>鎮在陽穀縣境</hi>正徳時決曹縣并決沛縣飛雲橋入<lb/>
　運嘉靖初飛雲橋水北徙魚臺榖亭十三年決開封<lb/>
　趙皮寨入淮是年河忽自夏邑<hi>屬歸徳府</hi>趨東北經蕭縣<lb/>
　出徐州小浮橋下濟二洪趙皮寨尋塞十九年又決<lb/>
　野鷄岡由渦口入淮二洪大涸自後河勢分流所在<lb/>
　多淤遶豐沛漫秦溝<hi>在豐沛間</hi>入運朱衡始開新河<hi>起南陽湖</hi>
<pb n="25a"/>　<hi>至留城</hi>隆慶時決睢寧<hi>屬淮安府</hi>髙家堰大潰淮水東趨桃<lb/>
　清<hi>桃源清河</hi>萬厯初潘季馴築髙家堰故道盡復其後河<lb/>
　北決蓮花口又決荆隆口衝張秋已復南三十一年<lb/>
　決黄莊浸豐沛李化龍始開泇河<hi>起李家巷口下至直河口泇河以嶧</hi>
　<hi>山東西兩泇水來㑹故名于慎行曰泇河出費嶧諸山左合沂武南入于淮</hi>崇禎中決睢<lb/>
　虹<hi>睢寧虹縣</hi>注歸仁隄<hi>在泗州䕶皇陵</hi>又決長山淹邳宿<hi>邳縣宿遷</hi>末<lb/>
　年決開封勢又漸北<hi>以上河決考</hi>
　宋史河渠志河出三門集津過虎牢奔放平壤吞吐<lb/>
<pb n="25b"/>　小水以百數勢益雄猛故虎牢迤東距海口二三千<lb/>
　里恒被其害宋為特甚始自滑臺大伾嘗兩經汎濫<lb/>
　一時建議必欲回之屢塞屢決至南渡而後貽其禍<lb/>
　于金源氏由不能順其就下之性也丘濬曰古時河<lb/>
　水有所豬如鉅野梁山之𩔖又有所分如屯氏赤河<lb/>
　之𩔖雖以元人排河入海而東北入海之道尚微有<lb/>
　存者今則河淮合一而清口又合沁泗沂三水同歸<lb/>
　於淮以一淮受衆水之委欲其無潰不可得已鄭曉<lb/>
<pb n="26a"/>　曰河不決于厎柱之上者河由兩山中行也出厎柱<lb/>
　則平原廣野并受關東諸山之水水流益多水勢益<lb/>
　大地形益卑水勢益急虞夏以前皆都在厎柱之上<lb/>
　商初都亳<hi>西亳</hi>亦在諸山中書所謂適于山降凶徳是<lb/>
　也以後殷數遷都就水利反受其害<hi>盤庚自耿遷亳從河北而河南</hi>
　<hi>也至武乙又遷河北</hi>至周之衰井田漸廢侯國争水利者築隄<lb/>
　以封已避水害者亦築隄而壑鄰隄日多水日束決<lb/>
　溢之禍所由來也又曰本朝黄河之役比漢唐以後<lb/>
<pb n="26b"/>　不同逆河性挽之東南行濟漕運故河患時時有之<lb/>
　自海運既罷中灤運又罷専由䢴溝入淮泝河以達<lb/>
　㑹通河故河不得如禹貢故道入北海而河之東南<lb/>
　行者又分數道葢自經汴以來支流益演南出二道<lb/>
　皆經入淮東南出五道皆合漕以入淮乘淮入海今<lb/>
　數道皆塞止存徐沛一道河流大而所受狹不能容<lb/>
　勢必横溢而決決而東南有山限閡為禍不大決而<lb/>
　東北非東昌則河間等處故往嵗張秋之潰運道不<lb/>
<pb n="27a"/>　通為禍不小既防決臨清又防決濟寧又防決徐州<lb/>
　又防決潁壽以犯鳳陽又欲遏其流不南出不北走<lb/>
　循我運道而接江淮之舟此其計誠難也<hi>徐階曰明興九河之</hi>
　<hi>迹既逺然其始自汴而出者河猶有六出滎澤者至夀州入淮出祥符者至懷逺入淮出長垣者至陽穀</hi>
　<hi>入漕出曹州者至魚臺入漕出儀封者至徐之小浮橋入漕出沛之南者飛雲橋入漕出徐沛之中鏡山</hi>
　<hi>之北者溜溝入漕此猶有禹分之遺意其後或塞或微或并為二或合為一而河之道愈寡其力愈専則</hi>
　<hi>其決固宜</hi>王樵曰嘉隆以來雲梯關海口<hi>在淮安</hi>有漲沙甚<lb/>
　大是以上流益壅徐州河身髙于城郭吕梁無復昔<lb/>
<pb n="27b"/>　日之險徐沛淮揚數百里間幾于閭殫為河矣黄水<lb/>
　至漫入寶應湖説者謂河有注江之勢夫河若入江<lb/>
　尚有淮揚耶𡊮黄曰河水半混泥沙急則行緩則澱<lb/>
　故禹自河州蘭州而北大同岢嵐而南直至華山之<lb/>
　隂皆引之由兩山間使相激蕩而泥不得積及龍門<lb/>
　而下懼其將入平地而奔潰四出也則疏三門七津<lb/>
　為之節蓄水流至此崩轟衝激泥沙先下而清水隨<lb/>
　之故厎柱真如柱析城真如城王屋真如屋皆鱗次<lb/>
<pb n="28a"/>　植立于河中自唐貞元時王珙開運道將諸山險阨<lb/>
　相繼鏟夷而大禹導山節水之意失矣又曰昔陳平<lb/>
　江<hi>瑄</hi>宋司空<hi>禮</hi>之治㑹通河也驅汶水逆流出南旺<lb/>
　北至安民山地降九十尺因析六分之水北達臨清<lb/>
　<hi>為閘十有七</hi>南至沽頭地降百十有六尺因析四分之水<lb/>
　南接徐沛<hi>為閘二十有一</hi>貯六分之水者其閘長貯四分之<lb/>
　水者其閘短後人以意增損而水之分數紊矣紊而<lb/>
　長淤固其宜也顧不此之察乃更閘而東焉當時故<lb/>
<pb n="28b"/>　閘由茶山而南地甚峻勢如建瓴故入河無碍後更<lb/>
　夏鎮以南地平而水緩黄强清弱每㑹必淤此河渠<lb/>
　之一壞也徐州吕梁二洪其流甚駛其石如牙永樂<lb/>
　間運道初開人惡其傷舟欲稍平之宋司空不可葢<lb/>
　欲藉山之險激水之流使泥沙先下而河流不壅後<lb/>
　人相繼磨其崖石而吕梁無洪矣無洪則水平而河<lb/>
　身漸髙此河渠之再壞也至淮河入海之處平曠無<lb/>
　山而海沙逆上尤易壅塞陳平江就山陽之滿蒲村<lb/>
<pb n="29a"/>　累石為山蜿蜒千尺即古鋸牙遺制<hi>鋸牙見宋史</hi>水得翻<lb/>
　騰踴躍以入海俗謂之磯嘴取相激而名今皆沒于<lb/>
　土中此河渠之三壞也<hi>以上言河患之由</hi>
　賈讓曰古者立國居民必遺川澤之分度水勢所不<lb/>
　及令徙冀州之民當水衝者決黎陽遮害亭<hi>在頓丘</hi>放<lb/>
　河使北入海河西薄大山東薄金隄勢不能逺汎濫<lb/>
　期月自定此功一立千載無患謂之上䇿若多穿漕<lb/>
　渠于冀州地使民得以溉田分殺水怒謂之中䇿至<lb/>
<pb n="29b"/>　若繕完故堤增卑倍薄勞費無已數逢其害此最下<lb/>
　䇿也葢隄防起自戰國齊趙魏以河為竟作隄去河<lb/>
　各二十五里雖非其正水尚有所遊盪時至而去則<lb/>
　填淤肥美小民耕作其間並起宅室乆成聚落更恃<lb/>
　隄為命是與水澤争處所湛溺固其宜也歐陽𤣥曰<lb/>
　治河一也有疏有濬有塞釃河之流因而導之謂之<lb/>
　疏去河之淤因而深之謂之濬抑河之暴因而扼之<lb/>
　謂之塞疏濬之别有四曰生地曰故道曰河身曰減<lb/>
<pb n="30a"/>　水河生地有紆直直者鑿之故道有髙卑卑者平之<lb/>
　河身有廣狹狹難受水以計闢之廣難為岸以計禦<lb/>
　之減水河者水放曠則以制其狂水奔突則以殺其<lb/>
　怒治隄一也有剏築修築補築有剌水隄截河隄䕶<lb/>
　岸隄縷水隄石船隄治埽一也有岸埽有水埽有龍<lb/>
　尾攔頭馬頭等埽其為埽臺及推卷牽制薶掛之法<lb/>
　有用土用石用鐵用草用木用絏用絙塞河一也有<lb/>
　缺口有豁口有龍口缺口者已成川豁口者舊常為<lb/>
<pb n="30b"/>　水所豁龍口者水之所㑹自新河入故道之潨也賈<lb/>
　魯常言水工之功視土工為難中流之工視河濵為<lb/>
　難決河口視中流又難十丈之口視百丈為難北岸<lb/>
　之功視南岸為難<hi>用物之效草雖至柔能狎水水漬之生泥泥與草并力重若碇然維</hi>
　<hi>持夾輔纜索之功實多</hi>余闕曰河自漢末入千乘海口而徳棣<lb/>
　之河又播為八水多洩而力分偶合禹跡故自東都<lb/>
　迄唐河不為患者千餘年至宋而東南入淮與武帝<lb/>
　時無異然南方之地本髙于北河之南徙難而北徙<lb/>
<pb n="31a"/>　易<hi>𡊮黄亦云山脈自兖南行勢同奔馬故大河在梁冀之郊北流為順邳淮以下北行則逆</hi>自宋<lb/>
　南渡至今<hi>謂元</hi>殆二百年而河旋北議者以為河之北<lb/>
　則㑹通之漕廢當築隄起曹南訖嘉祥<hi>獲嘉祥符</hi>東西三<lb/>
　百里以障遏之不使之北予則以為河北而㑹通之<lb/>
　漕不廢何也漕以汶而不以河也河北則汶自彭城<lb/>
　以下必微微則吾有以制而相之亦可以舟以漕書<lb/>
　所謂浮于汶達于濟者也霍韜曰三代以前黄河東<lb/>
　北入海今宜自河隂原武懷孟之間審視地勢引河<lb/>
<pb n="31b"/>　水注衞河冬春水平漕舟由江入淮泝流至于河隂<lb/>
　順流至於衞河則一舉而得兩運道不惟徐沛水患<lb/>
　可殺其半而京師形勢亦壯一倍潘季馴曰議者因<lb/>
　海壅河髙致決隄四溢遂以濬海為上䇿不知漲沙<lb/>
　當海口之中潮退則見潮長則没無可施之處縱乘<lb/>
　潮退施功而一沒之後濁流淤沙隨復如故矣故海<lb/>
　無可濬之理惟當導河以歸之海繕治河防俾無旁<lb/>
　決則流合勢勇沙隨水去海口自不虞淤若隄日繕<lb/>
<pb n="32a"/>　而決日聞非庳薄不能支即迫近不能容與雜以浮<lb/>
　沙而不能乆耳誠多築縷隄<hi>縷水隄近河濵者</hi>以束之又為<lb/>
　遙隄<hi>離河六七里任伯雨云河止宜寛立隄防約攔水勢使不大段漫流此即遥隄之意</hi>使水<lb/>
　有所游盪築必以真土則復何患哉如上流聴其旁<lb/>
　決下流復岐而分之水勢益分則其力益弱安能導<lb/>
　積沙以達之海乎支河一開正河必塞近事良可鑒<lb/>
　也李化龍曰河自開歸而下合運入海其路有三由<lb/>
　蘭陽<hi>屬開封府</hi>道考城<hi>屬歸徳府</hi>過堅城集<hi>在碭山</hi>出茶城而向<lb/>
<pb n="32b"/>　徐邳是名濁河為中路由曹軍經豐沛汎昭陽湖出<lb/>
　秦溝而向徐邳是名銀河為北路由潘家口經符離<lb/>
　道睢寧入宿遷出小河口入運是名符離河為南路<lb/>
　南路近陵北路近運惟中路不南不北既逺于陵亦<lb/>
　濟于運此守行隄開泇河無容再計也愚按河決于<lb/>
　北則急在張秋決于南則急在徐沛總之河與運不<lb/>
　可合先朝開新河泇河又開駱馬河皆以逺河安漕<lb/>
　使不至衝入為害也今又決張秋以北或遂欲求九河<lb/>
<pb n="33a"/>　故道獨不慮河貫㑹通則汶泗諸泉流皆從之入海<lb/>
　是尚有漕渠乎賈讓下䇿在今日反為上䇿特須得<lb/>
　其人而任之耳<hi>以上言治河之䇿</hi>
嶓冢導漾東流為漢又東為滄浪之水過三澨至于大<lb/>
别南入于江東滙澤為彭蠡東為北江入于海<hi>漾史記作瀁</hi>
　孔傳泉始出山為漾水東南流為沔水至漢中東流<lb/>
　為漢水<hi>鄭樵曰漾水東流為沔水故地曰沔陽又東至南鄭為漢水</hi>黄度曰漢有<lb/>
　沔漾之名皆東漢水也地理志西漢水出西縣嶓冢<lb/>
<pb n="33b"/>　山南入廣漢白水葢潛漢也經不著其所出自古皆<lb/>
　以為東西兩漢俱導嶓冢則或然矣而西漢固無沔<lb/>
　漾之名漢志漾水出隴西氐道至武都為漢武都東<lb/>
　漢水受氐道水名沔是則沔漾俱為東漢也獨氐道<lb/>
　武都脈絡不通川渠阻隔武都受漾為不可據而桑<lb/>
　欽遂徙氐道漾水為西漢之源由是愈紛錯酈道元<lb/>
　委曲遷就通之以潛伏之流証之以難騐之論更覺<lb/>
　齟齬故當盡廢諸説而一之以經文杜佑通典秦州<lb/>
<pb n="34a"/>　上邽縣嶓冢山西漢所出經嘉陵曰嘉陵江經閬中<lb/>
　曰閬江漢中金牛縣嶓冢山禹導漾水至此為漢水<lb/>
　亦曰沔水其説為可據愚按漾訓泉始出葢漾出嶓<lb/>
　冢時涓流未盛故于嶓冢不曰導漢江自岷山以上<lb/>
　猶未汎濫至逕汶關歴氐道則其流已大故于岷山<lb/>
　直曰導江又按古稱漢源有二韓邦竒謂鞏昌嶓冢<lb/>
　是漢源漢中無嶓冢沔水出金牛山<hi>註見梁州</hi>人既誤以<lb/>
　為漢水遂以金牛為嶓冢考一統志云漢江在漢中<lb/>
<pb n="34b"/>　府城南三里出沔縣嶓冢山沔水在褒城縣南四里<lb/>
　出古金牛縣界東至南鄭合漢水大抵沔漢不同源<lb/>
　書傳之誤容有之今未敢以臆斷也水經註武當縣<lb/>
　西北四十里漢水中有洲曰滄浪洲水曰滄浪水<hi>鄭樵</hi>
　<hi>曰漢水東過南漳荆山為滄浪之水一統志滄浪水在均州北四十里湖廣通志漢水至武當縣為滄浪</hi>
　<hi>水過潛江縣為沔水或以禹貢滄浪在沔陽州者非是</hi>不言過而言為者明非<lb/>
　他水決入也孔傳三澨水名入漢水經註地説沔水<lb/>
　東行過三澨合流至大别山陂故馬融鄭𤣥王肅皆<lb/>
<pb n="35a"/>　作水名鄭云在竟陵縣界蔡傳令郢州長壽縣磨石<lb/>
　山𤼵源東南流者名澨水至復州景陵縣界又名汉<lb/>
　水疑即三澨之一<hi>湖廣名勝志唐武徳初析漢陽置汉川縣以廢縣南汉水為名即左</hi>
　<hi>傳澨水也承天府志景陵有三㕘氷又有三汉水云是三澨</hi>愚按許慎云澨者埤<lb/>
　增水邊土人所止也春秋傳有勾澨<hi>文十六年楚軍次于勾澨</hi>漳<lb/>
　澨<hi>宣四年楚令尹子越師于漳澨</hi>雍澨<hi>定四年左司馬戌敗呉師于雍澨</hi>薳澨<hi>昭十三年</hi>
　<hi>司馬薳越縊于薳澨</hi>杜預註作水際及邊地名與孔傳不合韓<lb/>
　邦竒謂三澨汉澨漳澨薳澨也在京山縣西八十里<lb/>
<pb n="35b"/>　考各志或云在沔陽<hi>湖廣志沔陽州黄蓬之山下枕大江其東南有三澨北即滄浪</hi>
　<hi>水沔陽志謂石家河為澨</hi>或云在京山<hi>京山志謂馬溪河為澨</hi>或云在景陵<lb/>
　<hi>湖廣志三澨水在景陵縣南三十里自安陸達景陵𤼵源長壽鄉磨石山</hi>俱無確記今沔<lb/>
　陽景陵皆古竟陵地與康成所云合或一水而經三<lb/>
　地故有三名然桑酈諸家已不能辨其津途未可以<lb/>
　今流傳古蹟矣大别見導山漢水入江處孔傳滙迴<lb/>
　也水東迴為彭蠡大澤彭蠡見揚州鄭曉曰江初滙<lb/>
　于洞庭南受沅湘諸水過此滙于鄱陽南受嶺北豫<lb/>
<pb n="36a"/>　章諸水洞庭鄱陽二湖俱當南水北入江處猶今畎<lb/>
　澮北兩港相交即成大漾蔡傳入海在通州静海縣<lb/>
　<hi>今揚州府通州海門縣</hi>朱子曰彭蠡在大江之南自今江州湖<lb/>
　口縣南跨南康軍饒州以接于隆興府之北瀰漫數<lb/>
　十百里其源則東自饒徽信州建昌軍南自贛州南<lb/>
　安軍西自𡊮筠以至隆興分寧諸邑方數千里之水<lb/>
　皆㑹而歸焉北過南康揚瀾左里則西岸漸迫山麓<lb/>
　<hi>廬山</hi>而湖面稍狹遂東北流以趨湖口而入于江矣然<lb/>
<pb n="36b"/>　以地勢北髙而南下故其入江也反為江水所遏而<lb/>
　不得遂因卻而自豬以為是瀰漫數十百里之大澤<lb/>
　則是彭蠡之所以為大澤者初非有仰于江漢之滙<lb/>
　而後成也不惟無所仰于江漢而衆流之積日遏日<lb/>
　髙勢已不復容江漢之來入矣又况漢水自漢陽軍<lb/>
　大别山下南流入江則其水與江混而為一已七百<lb/>
　餘里今謂其至此而後一先一後以入于彭蠡既滙<lb/>
　之後又復循次而出以為二江則其入也何以識其<lb/>
<pb n="37a"/>　為昔日之漢水而先行何以識其為昔日之江水而<lb/>
　後㑹其出也何以識其為昔日之漢水而今分之以<lb/>
　北何以識其為昔日之江水而今分之以居中耶且<lb/>
　以方言之則宜曰南㑹而不應曰東㑹以實計之則<lb/>
　湖口之東但見為一江而不見其分流也今湖口横<lb/>
　渡之處其北則江漢之濁流其南則彭蠡之清漲而<lb/>
　已葢彭蠡之水雖限于江而不得洩然其既平則亦<lb/>
　因其可行之隙而未嘗不相持以東也烏覩所謂中<lb/>
<pb n="37b"/>　江北江之别乎呉澄曰漢水南入于江乃循江北岸<lb/>
　東行為江之北而入于海夫漢既入江與江混為一<lb/>
　水而又曰東為北江入于海似别為一水何也葢漢<lb/>
　水源逺流大與江兩相匹配與他小水入大水之例<lb/>
　不同故漢得分江之名而為北江也記其入海者著<lb/>
　其為瀆也三瀆皆自為一瀆惟江與漢共為一瀆不<lb/>
　以漢附于江而没其入海之實故于漢于江並言入<lb/>
　海而為瀆也若漢不為瀆則東為北江入于海七字<lb/>
<pb n="38a"/>　衍文<hi>此鄭樵説</hi>而其序當殿導江之後矣韓邦竒曰曰東<lb/>
　滙曰東為者謂漢自西東流而滙為彭蠡又東流而<lb/>
　為北江非謂漢之東邊也何足疑哉愚按爾雅江河<lb/>
　淮濟為四瀆而不及漢以漢本附江為瀆也入江之<lb/>
　後不得復稱漢故曰北江蘇氏嘗味之説既迂朱子<lb/>
　兩江不分之辨亦贅　水經沔水出武都沮縣<hi>今漢中府</hi>
　<hi>寧羌州畧陽縣皆漢沮縣地</hi>狼谷中東南流注漢曰沮口<hi>按地理志沮水</hi>
　<hi>出東浪谷南至江夏沙羨南入江過郡五行四千里是沮水即沔水也</hi>又東逕沔陽城<lb/>
<pb n="38b"/>　<hi>在今漢中府沔縣西</hi>南又東過南鄭<hi>今屬漢中府</hi>城固<hi>今屬漢中府</hi>縣南<lb/>
　又東過魏興安陽<hi>今漢中府從隂縣</hi>西城<hi>今漢中府金州</hi>縣南又東<lb/>
　逕鄖鄉縣<hi>今鄖陽府鄖縣</hi>南又東北流又屈東南過武當縣<lb/>
　<hi>今襄陽府均州</hi>東北酇縣<hi>今襄陽府光化縣</hi>西南又南逕筑陽縣<hi>今襄</hi>
　<hi>陽府榖城縣</hi>東又東過襄陽縣<hi>今屬襄陽府</hi>北又南過宜城縣<lb/>
　<hi>令屬襄陽府</hi>東又逕鄀縣<hi>左傳楚自郢遷鄀</hi>南又東南自荆城東<lb/>
　南流逕當陽縣之章山<hi>即内方</hi>東又東南逕江夏雲社<lb/>
　縣<hi>故城在今沔陽州景陵縣西北</hi>東又東逕沌陽縣<hi>今漢陽府漢陽縣</hi>北又<lb/>
<pb n="39a"/>　南至沙羨<hi>音夷</hi>縣<hi>今武昌府江夏蒲圻縣皆漢沙羨地</hi>北南入于江<hi>郭璞曰至</hi>
　<hi>江夏安陸縣江即沔水今漢陽府漢安陸縣地一統志自夏水入沔之後兼流至漢陽曰南沔夏水見荆</hi>
　<hi>州按史傳多稱沔水即漢水今考漢水在漢陽府城北五里沔水在漢陽府城西南三十里源出襄水南</hi>
　<hi>入大江與漢水合一統志曰二水源流不同惟書疏引應劭云沔水下尾與漢合乃入江為得其實</hi>祝<lb/>
　穆曰班固所謂東漢則禹貢之漾漢自嶓冢山逕梁<lb/>
　洋金<hi>俱漢中府</hi>房<hi>鄖陽府</hi>均襄<hi>俱襄陽府</hi>郢復<hi>俱承天府今景陵縣隋復州</hi>至<lb/>
　漢陽入江者也西漢則蘇代所謂漢中之甲輕舟出<lb/>
　于巴<hi>今巴州</hi>乘夏水<hi>謂夏潦水盛漲時也</hi>下漢四日而至五渚者<lb/>
<pb n="39b"/>　其源出西和州<hi>今鞏昌府西和縣雍大記西漢水在西和縣西南</hi>徼外逕階<lb/>
　<hi>今鞏昌府階州</hi>沔<hi>今漢中府沔縣</hi>與嘉陵江合又逕大安<hi>宋大安軍屬利州路</hi>
　利<hi>今廣元縣</hi>劎<hi>今劎州俱屬保寜</hi>果<hi>今順慶府南充縣</hi>合<hi>今順慶府合州</hi>與涪水<lb/>
　合至渝州入于江<hi>按班固以嘉陵江為西漢程大昌嘗辨其非考近志閬水巴水渝水</hi>
　<hi>嘉陵水皆漢水之異名</hi>
　夏允彞曰漢水性曲其流十里九灣語曰勁莫如濟<lb/>
　曲莫如漢今考漢𤼵嶓冢抵上津<hi>鄖陽府上津縣</hi>入鄖地流<lb/>
　至漢陽與大江合其受害者鄖襄承漢四郡而襄承<lb/>
<pb n="40a"/>　為甚襄陽古有大隄曲知隄防之設自漢世已然關<lb/>
　忠義決水灌樊城是漢水為襄樊害最切國朝水流<lb/>
　故道不溢為災故大隄漸毁民多侵為已業嘉靖末<lb/>
　洪水四溢漂潰以數萬計承天則以支河盡塞而下<lb/>
　流竹筒湖復淤下滯上汜固水患之原也<hi>童承叙曰漢水最濁</hi>
　<hi>與河水相似毎多填淤而沮澤之區因成沃壤故隄防為急</hi>
岷山導江東别為沱又東至于澧過九江至于東陵東<lb/>
迤北㑹于滙東為中江入于海<hi>澧漢書作醴于滙一本作為滙</hi>
<pb n="40b"/>　易氏曰考元和志岷山近在茂州而江源逺出西徼<lb/>
　在松州之境外<hi>唐松州今松潘衛</hi>愚按范成大謂江源來自<lb/>
　西戎萬山中由岷山洞壑出世云𤼵源茂州羊膞嶺<lb/>
　乃就中國所見言之耳考近志汶江出松潘衞之甘<lb/>
　松嶺東經衞城達疊溪所西南與黑水合入茂州西<lb/>
　南至威州過汶川轉而東南至灌縣江源志則云出<lb/>
　臨洮之木塔山臨洮在松潘北復千餘里則江源之<lb/>
　逺幾與大河埒耶恐主松潘之説為是今松潘衞城<lb/>
<pb n="41a"/>　東三十里有雪山或云即岷山<hi>指掌圖松潘至成都界七百餘里</hi>孔<lb/>
　傳江東南流沱東行正義以上言浮于江沱潛漢其<lb/>
　次自南而北江在沱南知江東南流而沱東行<hi>按此是荆州江</hi>
　<hi>沱東别為沱自在梁州孔氏以荆梁二州本一沱水故云然耳</hi>金氏履祥曰江至永<lb/>
　康軍導江縣<hi>今成都府灌縣</hi>諸源既盛遂分為沱東至眉州<lb/>
　彭山縣復合于江愚按沱水分自灌縣酈道元云開<lb/>
　明之所鑿<hi>開明蜀帝杜宇之相</hi>郭景純所謂玉壘<hi>玉壘山在灌縣西北</hi>作<lb/>
　東别之標者也李氷壅江作堋别支流雙過郡下<hi>水經</hi>
<pb n="41b"/>　<hi>註一名郫江一名檢江揚子雲蜀都賦兩江珥其前是也</hi>大溉蜀郡之田今二江<lb/>
　來自成都西北而合于郡之東南宋郡縣志李氷開<lb/>
　二渠一由永康過新繁入成都謂之外江一由永康<lb/>
　過郡入成都謂之内江<hi>蜀人以此水濯錦鮮明名錦江</hi>吕大防謂此即<lb/>
　沱江支流<hi>四川總志沱江一在新繁縣治西北十五里一在灌縣南十五里</hi>孔傳澧<lb/>
　水名<hi>正義鄭𤣥以經自導弱水以下言過言㑹者皆水也言至于者或山或澤皆非水也故以合黎</hi>
　<hi>為山名澧為陵名孔以合黎與澧皆為水名弱水餘波入于流沙則本源入合黎矣合黎得容弱水知是</hi>
　<hi>水名楚辭濯予佩兮澧浦是澧亦水名</hi>漢地理志澧水出武陵郡充縣<lb/>
<pb n="42a"/>　歴山<hi>湖廣名勝志澧水𤼵源岳州府慈利縣西之歴山慈利本漢充縣地晉臨澧</hi>東至長<lb/>
　沙下雋入沅<hi>水經至下雋西北東入于江</hi>過郡二<hi>武陵長沙</hi>行一千二<lb/>
　百里水經註澧水東逕零陽<hi>今岳州府石門縣</hi>澧陽<hi>今岳州府澧州</hi>
　孱陵<hi>今岳州府安鄉縣</hi>流注于洞庭湖<hi>按澧水即今九溪至慈利與漊水㑹稱漊</hi>
　<hi>澧至石門與渫水㑹稱渫澧至澧州與涔水㑹稱涔澧至安鄉與澹水㑹稱澹澧王仲宣詩悠悠澹澧是</hi>
　<hi>也</hi>𡊮中道曰澧居江沅之中與九水分源合派以至<lb/>
　洞庭虞喜以為江沅别流誤矣當懷襄之時雲夢一<lb/>
　壑江身不可復辨禹之導水必于髙阜之處為之表<lb/>
<pb n="42b"/>　識自夷陵以下髙阜多山宜莫如澧由澧導之江偕<lb/>
　九水入洞庭以趨潯陽雲夢始出而江流乃了了可<lb/>
　辨水經注于江陵枚迴洲之下有南北江之名即江<lb/>
　水由澧入洞庭道也陵谷變遷今之大江始獨専其<lb/>
　滂湃而南江之跡僅為衣帶細流然㑹澧故道猶可<lb/>
　考耳<hi>今江自夔門下荆州不復至澧</hi>金氏履祥曰江南受青衣大渡<lb/>
　馬湖江北受嘉陵江又南受黔江<hi>在辰州府</hi>出三峽而後<lb/>
　東注于澧不書諸水以梁州蔡蒙和夷潛沔皆互見<lb/>
<pb n="43a"/>　而三峽天險非入都通道計不施功故畧之也九江<lb/>
　見荆州樂史曰大江在巴陵東北流入洞庭今洞庭<lb/>
　水會于江非江流入洞庭矣<hi>一統志大江從荆州府石首縣北流過城陵磯</hi>
　<hi>下合洞庭諸水入臨湘縣其流清者為洞庭濁者為大江城陵磯在岳州府城西北平五里</hi>孔傳<lb/>
　東陵地名蔡傳今岳州巴陵縣也羅泌曰巴陵與夷<lb/>
　陵相對為東西夷陵曰西陵<hi>歐陽修曰夷陵州當峽口江出峽始漫為平流</hi>
　<hi>天下之險至是而始平夷</hi>則巴陵為東陵信矣<hi>岳陽風土記巴陵本下雋縣之丘郝</hi>
　<hi>敬曰西北山髙土平東南地卑多丘阜故荆州諸郡古多稱陵竟陵江陵巴陵茶陵零陵武陵沅陵邵陵</hi>
<pb n="43b"/>　<hi>是也與荆接壤者亦曰廬陵歴陵隂陵</hi>故唐志以岳州為巴陵為是九<lb/>
　江葢在東陵而上必不在彭蠡下也且以大水受小<lb/>
　水謂之過二水相受大小均謂之㑹河水東過洛汭<lb/>
　北過洚水洚洛之水入河河水過之而已漾過三澨<lb/>
　渭過漆沮亦猶是也若云江分九道則經當云播為<lb/>
　九江不云過矣<hi>朱子曰過九江至于東陵者言導岷山之水而是水之流横截乎洞庭之</hi>
　<hi>口以至東陵也是漢水過三澨之例也過九江至于敷淺原者言導岷陽之山而導山之人至于衡山之</hi>
　<hi>麓遂越洞庭之尾東取山路以至于敷淺原也是導岍岐荆而踰河以盡恒碣之例也</hi>愚按江<lb/>
<pb n="44a"/>　水東過夷陵為西陵南過洞庭為東陵自地理志云<lb/>
　九江在廬江西北酈道元因之故以廬江郡之東陵<lb/>
　鄉為禹貢東陵與江夏郡之西陵<hi>今黄州府漢為西陵</hi>對言誤<lb/>
　也孔傳迤溢也正義迤靡迤邪出之意<hi>許慎曰迤邪行也</hi>故<lb/>
　為溢也東溢分流又都共聚合北㑹彭蠡言散流而<lb/>
　復合也金氏履祥曰東迤北㑹于滙當作會于漢葢<lb/>
　江勢迤北處正受漢口若至彭蠡則東流久矣茅瑞<lb/>
　徵曰江漢皆自西來至其合處則迤邐相屬漢水稍<lb/>
<pb n="44b"/>　折而南江水稍折而北葢江在漢南漢在江北其勢<lb/>
　相屬故㑹于彭蠡而復東也又曰東迤北㑹畧斷與<lb/>
　南入于江對為滙與東滙澤為彭蠡對自漢視江若<lb/>
　漢小江大故言入自江視漢江固大漢亦不小故言<lb/>
　㑹<hi>郝敬曰江南諸水在衡山東北者由袁州臨江諸府北至彭蠡入江在庾嶺以北者由贛州吉州南</hi>
　<hi>安諸府亦北至彭蠡入江但地勢西北髙東南下江北受漢之委而南不全受彭蠡之委故于大别言入</hi>
　<hi>而東陵以下言滙</hi>愚按江與漢㑹在漢陽大别又東流七百<lb/>
　餘里至鄱陽湖不當云北會于滙註疏謂江水分流<lb/>
<pb n="45a"/>　㑹合彭蠡其水道無從考証且江之合漢乃其大者<lb/>
　導漢既曰南入于江則導江豈得畧之而不書耶惟<lb/>
　金氏説得之而經文不可輕改滙疏以北㑹者㑹漢<lb/>
　也于滙作為滙義始可通呉氏澄曰江與彭蠡合流<lb/>
　之後凡千四百里入海江之入于海也必曰為中江<lb/>
　何也葢禹貢以江漢共為一瀆漢分江之半為北江<lb/>
　故江不得専江之名漢為北江則江當為南江然循<lb/>
　南江面岸有彭蠡湖水若曰南江恐疑為指湖水而<lb/>
<pb n="45b"/>　言以江水行于湖水漢水之中故曰為中江也<hi>曽氏曰湖</hi>
　<hi>漢九水東至彭蠡入江此南江也南江乃江之故跡非禹所導禹導漢水入焉與舊江合流而分南北故</hi>
　<hi>漢為北江又導岷山之江入焉其流介乎二江之中故江為中江南江乃故道故經不志</hi>邵寶曰<lb/>
　江漢水漲彭蠡鬱而為巨浸無仰其入而有賴其遏<lb/>
　彼不遏則此不積所謂滙也滙言其外蠡言其内于<lb/>
　滙不于彭蠡勢則然也若夫江漢之合茫然一水惟<lb/>
　見其為江也不見其為漢也故曰中江曰北江然其<lb/>
　勢則相敵也故曰江漢朝宗集註謂經誤者非是<hi>韓邦</hi>
<pb n="46a"/>　<hi>竒曰今通州等處土人猶有上江下江之稱</hi>張吉曰江漢二條朱蔡皆以<lb/>
　彭蠡乃江西諸水所瀦固無仰于江漢之滙而江漢<lb/>
　二水並持東下又不見所謂北江中江執是以疑經<lb/>
　之誤其説甚備愚嘗親歴其地而以經文証之乃知<lb/>
　經文無誤也夫滙本訓迴乃下流泛濫他水勢不能<lb/>
　洩于是迴旋停滀瀦而為澤之謂也今春夏之間江<lb/>
　漢水漲則彭蠡之水鬱不得流而逆注倒積漭為巨<lb/>
　浸茫然數百餘里無復畔岸其滙為澤葢如此雖無<lb/>
<pb n="46b"/>　仰于江漢之所入然實賴其下流充牣故湖水壅閼<lb/>
　阻抑而不能出方能成其澤爾非謂江漢之水截入<lb/>
　澤内而為滙也若其截入為澤則但如他條曰至曰<lb/>
　入可也何必變文言滙哉此東滙澤為彭蠡東迤北<lb/>
　㑹為滙本無誤矣漢水不言㑹者為江水所隔與彭<lb/>
　蠡不相接也江水不言彭蠡者與漢互見也迨夫二<lb/>
　水漸消則彭蠡之水溢出大江循南岸而行與二水<lb/>
　頡頑趨海所謂其北則江漢之濁流其南則彭蠡之<lb/>
<pb n="47a"/>　清漲是也第江水濬𤼵最在上流其次則漢水自北<lb/>
　岸而入又其次則彭蠡自南岸而入三水並持東下<lb/>
　則江為中江漢為北江而彭蠡之水入江並流為南<lb/>
　江者不言可知非判然異派之謂也此東為北江東<lb/>
　為中江入于海亦無誤而朱子九峯皆不能無疑于<lb/>
　斯何歟况經文簡奥其言南入于江東滙為澤葢亦<lb/>
　無逺不包而曰南曰東與今水道屈折迤邐勢正相<lb/>
　符令却云經文有謬與今水道全然不合此不可曉<lb/>
<pb n="47b"/>　也又江水自東陵而下漢水自漢陽而下其勢皆漸<lb/>
　趨東北湖口為江漢所滙之處正在東陵漢陽東北<lb/>
　與經文亦合今却云于漢水則宜改南滙彭蠡于導<lb/>
　江則宜改南㑹于滙此又不可曉也若夫所謂横截<lb/>
　南入于鄱陽又横截而北流為北江又謂至此而後<lb/>
　一先一後以入彭蠡既滙之後又循次而出以為二<lb/>
　江此自說者之誤非經文之誤也葢經意以為漢雖<lb/>
　入江而自循北岸以達于海故有東滙北江入海之<lb/>
<pb n="48a"/>　文朱子偶未之思以為二水既合則有江無漢故既<lb/>
　疑其誤而復有取于鄭樵之説以東滙澤為彭蠡東<lb/>
　為北江入于海十三字為衍文蔡氏篤信朱子不復<lb/>
　别求其説遂再立論以疑經皆非也或曰南之有江<lb/>
　猶北之有河皆大水也然渭水洛水皆入于河不言<lb/>
　中河北河安知中江北江之説不為誤乎是不然河<lb/>
　源逺出悶磨黎山自積石龍門而下氣勢雄猛流波<lb/>
　洶洽而渭洛二水近出鳥鼠熊耳諸山不數百里遂<lb/>
<pb n="48b"/>　達于河幾不能見安得與河為敵若漢源出于嶓冢<lb/>
　與江源既不甚相逺而其通流之地大小雖殊終不<lb/>
　相掩則漢雖入江猶得紀其為滙為江入海之實夫<lb/>
　豈過乎河可以包渭洛而江不得以包漢故兖州則<lb/>
　曰九河既道不兼渭洛而言荆州則曰江漢朝宗對<lb/>
　舉二水而並言之經之立義精矣　黄潤玉曰江水<lb/>
　東出巫峽則分流為沱凡出沔南者皆是也正流東<lb/>
　至澧乃荆之南境近沿江築圩而田獨華容縣章華<lb/>
<pb n="49a"/>　臺下仍通川水九江即洞庭湖所受澧江黔江沅江<lb/>
　益陽江安鄉江湘江耒江瀏陽江平江九水漲則瀰<lb/>
　漫港汊東陵即岳陽城陵之境又東一帶迤北皆與<lb/>
　前沱水㑹為滙澤故沔南之湖澤最廣今江水衝直<lb/>
　城陵磯而臨江驛<hi>在巴陵</hi>至岳陽湖口六十里皆淤沙<lb/>
　漲起南環湖北沿江塞隘九江之口其章華臺之水<lb/>
　亦淤窄矣凡江自澧以西名上江東陵以東名中江<lb/>
　彭蠡以下名北江而序江漢皆曰東者主岷嶓居西<lb/>
<pb n="49b"/>　而云非指曲折所向為文也<hi>此説與正註不合存之備考</hi>漢地理<lb/>
　志江水出蜀郡湔氐道岷山東南至廣陵國江都縣<lb/>
　入海過郡七<hi>按水經江水逕蜀郡犍為巴郡南郡長沙江夏豫章廬江丹陽會稽凡十郡</hi>
　行五千六百六十里水經江水自天彭闕東<hi>益州記江源𤼵</hi>
　<hi>羊膞嶺下東南百餘里至自馬嶺而歴天彭闕</hi>逕氐道縣北又東别為沱又<lb/>
　逕都安<hi>今灌縣</hi>臨邛<hi>今邛州</hi>江鄉<hi>即江源縣今崇慶州</hi>又東北逕郫<lb/>
　縣<hi>註見梁州</hi>又東逕成都<hi>今成都府治</hi>廣都<hi>今成都府雙流縣</hi>又東南<lb/>
　過犍為武陽<hi>註見梁州</hi>青衣水沫水西南來注之<hi>俱見梁州</hi>又<lb/>
<pb n="50a"/>　東南逕南安縣<hi>今眉州丹稜縣</hi>又東南過僰道縣<hi>註見梁州</hi>北若<lb/>
　水西來注之<hi>若水出蜀郡旄牛徼外今名馬湖江</hi>又東過江陽縣<hi>今瀘州</hi>
　南洛水東南注之<hi>洛水出洛縣章山逕新都與綿水湔水合入江</hi>又逕安漢<lb/>
　<hi>今順慶府西充縣</hi>符縣<hi>今叙州府地</hi>北又東北至巴郡江州縣<hi>今重</hi>
　<hi>慶府巴縣</hi>東漢水<hi>西漢</hi>宕渠水<hi>見梁州</hi>南流注之又東至枳縣<lb/>
　<hi>今重慶府長壽縣</hi>西又東逕臨江<hi>今重慶府墊江縣</hi>朐忍<hi>今夔州府雲陽縣</hi>
　魚復<hi>今夔州府奉節縣</hi>巫<hi>今夔州府巫山縣</hi>縣南又東過秭歸<hi>今荆州府</hi>
　<hi>歸州</hi>信陵<hi>今荆州府巴東縣</hi>夷陵<hi>今屬荆州府</hi>縣南又東過夷道<lb/>
<pb n="50b"/>　縣<hi>今荆州府宜都縣</hi>北又東逕江陵故城<hi>今荆州府治楚舊都酈註縣有枚迴</hi>
　<hi>洲江自此分南北</hi>南又東至華容縣<hi>故城在今荆州府監利縣</hi>西公安縣<lb/>
　<hi>今屬荆州府</hi>北又東至長沙下雋縣北澧水沅水資水東<lb/>
　流注之湘水南來注之<hi>俱見荆州</hi>又東北至江夏沙羨縣<lb/>
　<hi>今武昌府江夏縣</hi>西北沔水北來注之<hi>見前</hi>又東逕魯山南<hi>即大</hi>
　<hi>别山</hi>又東逕邾縣<hi>故城在黄州府城西北一百二十里</hi>南鄂縣<hi>今武昌府武昌縣</hi>
　北又東逕西陵<hi>今黄州府黄岡縣</hi>蘄春縣<hi>今黄州府蘄州</hi>南又東過<lb/>
　彭蠡澤又東北出居巢縣<hi>今廬州府巢縣</hi>南又東至石城縣<lb/>
<pb n="51a"/>　<hi>今池州府貴池縣</hi>分為二其一東北流其一過毗陵縣<hi>今常州府</hi>
　<hi>江隂縣</hi>北為北江<hi>水經多錯簡東過彭蠡澤以下係移沔水補入  黄潤玉曰江水至蕪湖</hi>
　<hi>縣一派入太湖由松江入海</hi>　愚按古東壩未築江水南東注于<lb/>
　具區<hi>見水經註</hi>故地理志云江水自石城東出逕呉國南<lb/>
　入海者為南江<hi>今呉松江</hi>從毗陵北入海者為北江<hi>今大江</hi>
　從蕪湖至陽羨<hi>今宜興縣</hi>東入海者為中江<hi>今荆溪一統志荆溪上通</hi>
　<hi>蕪湖下注震澤達松江而入于海</hi>其説未嘗謬戾但與禹貢中江北<lb/>
　江之文相亂若以傅㑹震澤下流之三江則益非耳<lb/>
<pb n="51b"/>　水經所云南北則東逕宣城寧國至㑹稽餘姚縣東<lb/>
　入海併非班固所謂南江也考㑹稽之浙江乃𤼵源<lb/>
　徽黟<hi>音伊</hi>流派與岷江迥别許慎闞駰諸人多言江水<lb/>
　至山隂合浙江葢為水經所誤酈善長譏之當矣鄭<lb/>
　夾漈通志自彭蠡以下又東右過江寧丹陽水南來<lb/>
　入焉<hi>今丹陽湖在溧水縣</hi>又東左過江都䢴溝出焉又東過江<lb/>
　隂許浦入海此據今日水道甚合<lb/>
　考水利志江源在羊膞嶺分二派一西南流為尖囊<lb/>
<pb n="52a"/>　大渡河<hi>一統志大渡河出巂州界東至嘉定入岷江</hi>一正南流至石紐<hi>括地</hi>
　<hi>志石紐山在茂州汶川縣西七十三里今龍安府石泉縣北有石紐鄉大禹生此</hi>歴灌縣境<lb/>
　灌之上流有水出龍溪口白沙口同㑹于灌經灌西<lb/>
　南流者為南江即禹所導岷江也<hi>自李氷鑿離堆引江水循灌城東注</hi>
　<hi>北折于是始以東南正流為南江</hi>經離堆薄灌城而東北注者為北<lb/>
　江北江自寶瓶口穿三泊洞而北注者為外江<hi>外江北經</hi>
　<hi>崇寧彭縣新繁漢州界出金堂峽</hi>自寶瓶口直東入五斗口而東北<lb/>
　注者為内江<hi>内江東經郫縣崇寜界過府城北以趨于彭合彭山金堂諸水㑹于瀘州合綿</hi>
<pb n="52b"/>　<hi>涪諸水并嘉陵江經合州㑹于重慶逺近溉田不可勝計</hi>近世設都江堰在岷江<lb/>
　中流嵗費鉅萬李氷嘗題深淘灘淺作堰此治之之<lb/>
　法也<lb/>
導沇水東流為濟入于河溢為滎東出于陶丘北又東<lb/>
至于菏又東<hi>東字讀</hi>北㑹于汶又北<hi>北字讀</hi>東入于海<hi>沇音兖漢書溢作軼</hi>
　孔傳泉源為沇流水為濟水經濟水出河東垣縣<hi>今山</hi>
　<hi>西平陽府絳州垣曲縣</hi>東王屋山為沇水<hi>山海經王屋之山㶌水出焉註㶌沇聲相</hi>
<pb n="53a"/>　<hi>近即沇也㶌音輦</hi>又東至温縣<hi>今屬懷慶府</hi>西北為濟水酈道元<lb/>
　曰潛行地下至共山南復出于東丘在原城東北<hi>原城</hi>
　<hi>在今懷慶府濟源縣</hi>又曰濟水出温城西北平地<hi>疏云濟水所出在温城西</hi>
　<hi>北七十里</hi>水有二源東源出原城東北俗謂濟源城其水<lb/>
　南流與西源合西源出原城西蔡傳沇水東源周七<lb/>
　百步其深不測西源周六百八十五步其深一丈合<lb/>
　流至温縣<hi>河南志濟水𤼵源王屋山頂五斗峯下之太乙池伏流東行九十里復見于濟源縣</hi>
　<hi>西三里滙為二池所謂濟源池也李濂曰東池即東源周僅百餘步亦不甚深西池即西源周如東池深</hi>
<pb n="53b"/>　<hi>溢三四尺耳</hi>鄭曉曰王屋山有三處蔡傳在山西垣曲縣<lb/>
　今一見山西陽城縣一見河南濟源縣實一山也綿<lb/>
　亙數縣然沇水𤼵源處則在濟源西八十里<hi>羅泌曰兖濟二</hi>
　<hi>郡正以是名濟源在河東濟南濟北濟陽濟隂皆在河南</hi>水經註濟水南歴虢公<lb/>
　臺<hi>在今温縣皇覽温城南有虢公臺基址尚存</hi>西南流注于河當鞏縣<hi>註見</hi>
　<hi>豫州</hi>北孔傳濟水入河並流十數里而南截河又並流<lb/>
　數里溢為滎澤在敖倉東南正義濟既入河與河相<lb/>
　亂而知截河過者以河濁濟清南出還清故可知也<lb/>
<pb n="54a"/>　滎見豫州水經濟水與河合流東過成臯縣<hi>今懐慶府汜水</hi>
　<hi>縣</hi>北又東過滎陽縣<hi>註見豫州</hi>北又東合滎澤<hi>後漢郡國志王莽時</hi>
　<hi>旱清水但入河而已不復截河而南</hi>述征記物之不同猶鉛錫也北濟<lb/>
　既入于河性與河别不能混合滲漉入地伏行而溢<lb/>
　為滎爾爾雅再成曰陶丘<hi>李巡曰再成其形再重也釋名陶丘于髙山上一重</hi>
　<hi>作之如陶竈然</hi>郭璞曰在濟隂定陶<hi>註見豫州</hi>城中漢地理志濟<lb/>
　隂郡定陶縣西南有陶丘亭<hi>一統志陶山在東昌府館陶縣南館陶鎮西北</hi>
　<hi>七里微有土阜即禹貢陶丘又濟南府肥城縣西三十里有陶山連兖州府平隂縣界按陶丘當以定陶</hi>
<pb n="54b"/>　<hi>為據一統志所載陶山皆與定陶相逺更詳之</hi>陳師道曰濟入于河東出于<lb/>
　陶丘北者入而復出也溢為滎者濟之别也滎波既<lb/>
　豬障而東之也周官又謂豫之川河洛幽兖之川河<lb/>
　泲則河南無濟矣鄭曉曰濟自滎澤伏地中歴鄭州<lb/>
　中牟祥符杞縣歸徳北扺山東至定陶方出去河數<lb/>
　百里方能達河菏即菏澤見豫州水經濟水東至乘<lb/>
　氏縣<hi>註見青州</hi>西分為二南為菏水<hi>酈註菏水又東與鉅野黄水合黄水上承</hi>
　<hi>鉅澤諸陂</hi>北為濟瀆<hi>濟瀆濟故瀆也酈註濟水與濮水合同入鉅野</hi>郡縣志兖州<lb/>
<pb n="55a"/>　魚臺縣菏水一名五丈溝<hi>即五丈渠</hi>東南流合泗水蔡傳<lb/>
　謂之至者濟隂縣自有菏派濟流其地耳<hi>易氏曰自入河至此</hi>
　<hi>凡七百餘里</hi>汶北汶也見青州水經濟水故瀆又北右合<lb/>
　洪水<hi>酈注水上承鉅野薛訓渚歴澤西北又北逕闞鄉城西名曰洪水皇覽壽張縣有闞鄉城</hi>又東<lb/>
　北過壽張縣<hi>註見徐州</hi>西界安民亭南汶水東北來注之<lb/>
　<hi>以下詳青州</hi>蔡傳至青州博興縣<hi>註見青州</hi>入海<hi>唐李賢曰濟自鄭以東貫</hi>
　<hi>滑曹鄆濟齊青以入于海</hi>方氏回曰濟水絶于王莽時今其源出<lb/>
　河北温州猶經枯黄河中以入汶而後趨海清濟貫<lb/>
<pb n="55b"/>　濁河遂成虛論矣黄承𤣥曰漢元光中<hi>武帝</hi>河決瓠子<lb/>
　注鉅野濟為河所淫王莽之世川澤枯竭永平中<hi>明帝</hi>
　修汴渠起自滎陽東至千乘大都貫濟故瀆以行後<lb/>
　河徙益南津渠勢改即枯瀆亦不可尋今惟東平以<lb/>
　下汶水支流時溢入故道從利津入海世謂之清河<lb/>
　而實非濟也<hi>按杜佑謂清河實菏澤汶水合流葢菏水在唐時猶未涸絶</hi>　漢地<lb/>
　理志沇水出河東垣縣東北王屋山東南至河内武<lb/>
　徳縣入河軼出滎陽北又東至千乘琅槐入海過郡<lb/>
<pb n="56a"/>　九<hi>河東河内河南陳留濟隂東郡泰山濟南千乘</hi>行千八百四十里初學記<lb/>
　濟水自温縣東南流入河過成臯溢出為滎水東流<lb/>
　過陽武封丘縣<hi>今皆屬開封</hi>北又東過寃句縣<hi>故城在今曹州界内</hi>
　南至定陶縣南又東至乘氏縣<hi>註見青州</hi>西分為二其一<lb/>
　東北流入鉅野澤過壽張西與汶水合又北過榖城<lb/>
　縣<hi>故城在今東阿縣南</hi>西又東北過盧縣<hi>今平隂縣</hi>北經齊郡東萊<lb/>
　郡而入海<hi>按濟水入海在青州與東萊無涉</hi>其一東南流東過昌邑<lb/>
　<hi>後魏并入金鄉</hi>金鄉縣南至方與<hi>今魚臺縣</hi>為菏水過浦縣<hi>今屬徐州</hi>
<pb n="56b"/>　東北至下邳<hi>今淮安府邳州</hi>而入淮愚按濟有二派水經謂<lb/>
　分自乘氏一為菏水則承鉅野之黄水一為濟瀆則<lb/>
　承鉅野之洪水是南北二流皆由鉅野而别郭縁生<lb/>
　所云二濟南北異岸而相逺亦踰千里是也<hi>今濟枯菏涸惟</hi>
　<hi>鉅野之區滙為巨浸南北數百里如故</hi>水經自滎澤以下有南濟北濟<lb/>
　之目<hi>水經濟水東合滎澤又東逕滎陽縣北又東北流南濟也逕陽武縣故城南又東過封丘縣北</hi>
　<hi>北濟也又東過平丘縣南又東過濟陽縣北濟也又東過寃句縣南又東過定陶縣南南濟也  平丘今</hi>
　<hi>併入封丘濟陽故城在今兖州府曹縣</hi>尋其津途皆在陳留不應頓有<lb/>
<pb n="57a"/>　兩派兖志以乘氏所分者皆出南濟則北濟經流又<lb/>
　當沿注何地王𨼆謂河決為滎濟水受焉故有濟隄<lb/>
　為北濟則似滎澤以下皆北濟菏澤在南故相對為<lb/>
　南北耳大抵南北之濟當分自乘氏以下而不當分<lb/>
　自滎澤以下又况經文曰溢曰出溢者濟之衍為支<lb/>
　流也出者濟之伏而顯發也濟與河合渾濤南湧勢<lb/>
　必浸淫禹乃陂而障之所謂禹塞淫水于滎陽者此<lb/>
　也水經注濟水又東南入陽武蒗蕩渠出焉此必後<lb/>
<pb n="57b"/>　世河水東南決溢濟乘之而濫流非禹時故道矣<hi>京相</hi>
　<hi>璠曰滎澤在滎陽縣東南與濟隧合濟隧上承河水于卷縣地濟隧濟道也酈道元曰世或謂其故道為</hi>
　<hi>十字溝</hi>東出陶丘是濟水正流至此穴地而出東出之<lb/>
　東指其行于地下者而言之古者水官能辨味與色<lb/>
　其伏其見皆可别識不獨濟水為然若如桑氏所序<lb/>
　自滎澤至陶丘往復逕通如此經何以不言東至而<lb/>
　言東出耶水經註濟水東北右合河水于定陶縣北<lb/>
　此亦據周漢以後水道禹時河行大伾之地未嘗經<lb/>
<pb n="58a"/>　流濟隂或灉漯支津在曹濮間者則有之耳至菏是<lb/>
　南派㑹汶是北派　王樵曰濟出王屋本太行脊西<lb/>
　之山伏流東南入河又横而南出至王莽末不復南<lb/>
　溢河南無濟瀆自受河為浚儀渠然濟未嘗不伏流<lb/>
　地中令阿井煮膠其性鎮墜能清濁水歴下𤼵地皆<lb/>
　泉皆濟所過也又大小清河七十二泉皆濟水也或<lb/>
　分流以濟運或疏引以溉田濟之𨼆功甚溥愚按劉<lb/>
　向稱濟能蕩滌垢濁通百川于海蕩出雲雨其流甚<lb/>
<pb n="58b"/>　細而在四瀆非止以其獨能赴海葢亦神異故也酈<lb/>
　道元鄭樵皆言後世枯涸今觀濟水性下勁疾能穴<lb/>
　地伏流𨼆見無常乃其本性豈真涸竭耶曾子固齊<lb/>
　州二堂記言岱北與齊東南諸谷之水西北滙于黑<lb/>
　水栢崖之灣至渴馬之崖泊然而止<hi>今黄山下</hi>北至歴城<lb/>
　西五十里有泉湧出是為趵突泉不明言為濟水然<lb/>
　實王屋派也又衞輝府輝縣蘇門山出百泉為衞河<lb/>
　李夢陽謂即濟水伏流見此去王屋不逺<hi>按蔡傳引沈存中筆</hi>
<pb n="59a"/>　<hi>談謂歴下𤼵地皆泉濟水經其下齊乘又云古濟行清河如在井底南仰泉源逺在山麓豈能相及葢歴</hi>
　<hi>下衆泉皆岱隂伏流所𤼵西則趵突為魁東則百脈為冠地勢使然無闗于濟存中得之傳聞後遂以濼</hi>
　<hi>為濟誤矣其説與沈不同</hi>王綱振曰濟水無三伏三見其云斷續<lb/>
　伏見葢因一濟而前為沇後為滎既入河又出河既<lb/>
　出河又入海不似他水行直故云斷續伏見耳况經<lb/>
　文明言浮于汶達于濟浮于濟漯達于河河濟本通<lb/>
　而此曰流曰溢曰入曰出曰至曰㑹亦並無間斷不<lb/>
　知三伏三見何據但沿襲既久為之曲解非本註也<lb/>
<pb n="59b"/>導淮自桐栢東㑹于泗沂東入于海<lb/>
　桐柏見導山正義地理志云淮水出南陽平氏縣<hi>故城</hi>
　<hi>在今南陽府唐縣東南</hi>東南桐栢山水經云出胎簮山東北過<lb/>
　桐柏山胎簪葢桐柏之旁小山説文淮源初則湧出<lb/>
　復潛流三十里然後長騖愚按近志胎簪山在桐柏<lb/>
　縣西三十里淮源若井方一丈東伏地中二十五里<lb/>
　復見桐柏山在桐柏縣東一里唐縣東南一百八十<lb/>
　里峯巒竒秀淮水出其下<hi>風俗通唐州東二十里淮廟在槐樹下有一泉眼淮</hi>
<pb n="60a"/>　<hi>水出焉其源甚窄可驀而踰流至徐揚間始大</hi>胎簪去桐柏甚近經不言胎<lb/>
　簪而言桐柏當以支岡在所畧耳泗沂見徐州正義<lb/>
　沂水南至下邳入泗泗水至臨淮睢陵<hi>今淮安府邳州睢寧縣</hi>
　入淮乃沂先入泗泗入淮耳沂水入泗處去淮已近<lb/>
　故連言之呉氏澄曰泗沂二水均敵不以沂既入泗<lb/>
　而沒其名如朝宗並稱江漢之例蔡傳入海在今淮<lb/>
　浦<hi>今淮安府海州</hi>愚按長淮界南北而别江河自淮以北為<lb/>
　北條自淮以南為南條導河至此並結以入于海者<lb/>
<pb n="60b"/>　海受百川不窮水所歸不止也<hi>古岳瀆經禹治水三至桐柏山𫉬淮渦水</hi>
　<hi>神名巫支祈鏁于龜山之足淮乃安流</hi>漢地理志淮水出南陽郡平氏<lb/>
　縣東南大復山<hi>桐柏山一名大復山</hi>東南至臨淮郡淮陵縣<hi>王應</hi>
　<hi>麟曰地志淮陵縣禹貢集解云其地當在楚州界考宋州郡志淮陵郡本淮陵縣輿地廣記云泗州招信</hi>
　<hi>縣本淮陵縣漢屬臨淮郡宋曰睢陵置濟隂郡今按漢晉有淮陵睢陵二縣宋濟隂郡有睢陵縣而淮陵</hi>
　<hi>郡無淮陵縣葢宋之睢陵即漢之淮陵也寰宇記古淮陵城在招信縣西北二十五里然則禹貢解以淮</hi>
　<hi>陵在楚州非也按一統志淮陵故城在今鳳陽府盱眙縣伯厚此辨良是但淮陵非淮水入海處考廣記</hi>
　<hi>漢睢陵故城在淮陽軍下邳縣一統志在今邳州治東南則淮陵乃睢陵之訛也當改正</hi>入海過<lb/>
<pb n="61a"/>　郡四<hi>按水經淮水逕南陽汝南廬江九江下邳凡五郡</hi>行三千二百四十里<lb/>
　水經淮水過桐柏山東逕義陽<hi>今汝寧府信陽縣</hi>新息<hi>今汝寧府</hi>
　<hi>息縣</hi>縣南又東過期思縣北<hi>故城在今固始縣西北</hi>原鹿縣<hi>杜預曰汝</hi>
　<hi>隂有原鹿縣</hi>南又東過廬江安豐縣<hi>今廬州府六安州</hi>北又東北<lb/>
　過九江壽春縣<hi>今鳳陽府壽州</hi>西北又北逕下蔡縣<hi>故城在今壽州</hi>
　<hi>北三十里</hi>東又東過當塗<hi>故城在今懷逺縣</hi>鍾離縣<hi>今鳳陽府臨淮縣</hi>北<lb/>
　夏丘縣<hi>今鳳陽府虹縣</hi>南又東逕旴眙縣<hi>今屬鳯陽</hi>西又東北至<lb/>
　下邳淮隂縣<hi>故城在淮安府城西四十里</hi>西北泗水西北來注之<lb/>
<pb n="61b"/>　<hi>酈註淮泗之㑹即角城所謂泗口禹貢廣記今盱眙軍相對即泗口也自清河口而上者吕梁自渦口而</hi>
　<hi>上者譙梁自潁口而上者蔡河</hi>又東至淮浦縣入于海黄承𤣥曰古<lb/>
　淮水自桐柏而東逕信陽新息壽春臨淮泗州盡攬<lb/>
　南條諸山迤北之水至淮隂而與泗水合泗水自陪<lb/>
　尾而西逗曲阜嵫陽魚臺入彭城至下邳合沂水又<lb/>
　南至宿遷東南入淮二水合流東入于海今雲梯關<lb/>
　海口即大禹以來淮泗入海之故道也愚按淮水自<lb/>
　鳳泗來合阜城洪澤諸湖之水稍北經清河縣南又<lb/>
<pb n="62a"/>　稍北經安東縣入海泗沂歴徐邳至清口<hi>自淮安府城出淮名</hi>
　<hi>清口清口十里至清河縣</hi>而與淮㑹謂之清河<hi>一統志大清河小清河俱泗水末流</hi>
　<hi>演繁露曰泗即今南清河</hi>自宋神宗十年河道南徙東滙梁山泊<lb/>
　合泗沂入淮今泗水既分流濟寧入漕渠而沂自挾<lb/>
　泇武祊浚諸水至邳州入黄河矣<lb/>
　潘季馴曰淮挾汝潁肥濠等處七十二溪之水至泗<lb/>
　州下流龜山横截河中故至泗則湧譬咽喉間湯飲<lb/>
　驟下吞吐不及一時咽塞其勢然也且淮漲于泗即<lb/>
<pb n="62b"/>　黄漲于河南徐邳每嵗伏秋皆然兩水𤼵有先後各<lb/>
　有消長耳　夏允彝曰河與淮合葢河之利而非淮<lb/>
　之利也河決善淤今得全淮之水并力刷沙是河利<lb/>
　也然河或有時而淤則淮入海之道并為河塞凡汝<lb/>
　潁肥濠之水皆無所洩故于淮非利也且今皆資之<lb/>
　以漕而閘禁不嚴<hi>國初平江伯陳瑄用水平法設五閘于清江口</hi>致河淮並<lb/>
　趨南注運渠即兩河無事之日東流勢緩海口淤洄<lb/>
　加于昔時若淮水發則盡入清口洶湧渀湃衝決不<lb/>
<pb n="63a"/>　常若河水𤼵西則注南河破運東則薄北河破隄至<lb/>
　若兩河並溢則民皆魚鼈矣或謂黄河上流往自歸<lb/>
　徳出沛下徐地勢不甚相逺故泛濫可支厥後河從<lb/>
　蕭碭下徐邳地勢髙猛衝突新隄下埽植樁百計難<lb/>
　就即能束水在隄其實水行地上則故道宜講此一<lb/>
　説也或謂清河縣北有老黄河本沂泗東趨合淮入<lb/>
　海故道誠能又開此河赴海必勇雲梯關下淤塞葦<lb/>
　場當自蕩滌而海口廓矣此又一説也或謂邳州下<lb/>
<pb n="63b"/>　流有鋤頭灣河流二十餘里行緩沙留故邳徐漲塞<lb/>
　今須從邳州以上力濬河身之積淤河中必見老底<lb/>
　兩旁必見老岸則水由地中而缺口自出河岸既深<lb/>
　則老岸即堤堤外即田矣此又一説也又曰髙家堰<lb/>
　為兩河關鍵<hi>堰當淮泗合流之衝在淮安郡城西南隅去城四十里</hi>史稱漢陳<lb/>
　登築堰禦淮<hi>登為廣陵太守時築</hi>本朝平江伯復大葺之淮揚<lb/>
　恃以為安自河由桃宿至清河奪淮入海之道淮弱<lb/>
　而不敢争始穿髙堰入髙寶湖湓溢髙泰山寶興鹽<lb/>
<pb n="64a"/>　之間河無淮水之刷沙積而淤桃源不能即流遂由<lb/>
　崔鎮四潰國計民生胥病矣必髙堰堅而淮不能南<lb/>
　溢則清口積沙借淮以衝或虞淮漲之浸泗欲決堰<lb/>
　㵼淮不知堰決則淮盡趨于河入海少而淮弱矣淮<lb/>
　弱則黄躡其後而清口淤矣清口一淤髙堰雖決必<lb/>
　不能盡泄淮漲故淮但可導之以入海而必不可使<lb/>
　由河以入江嘗譬之淮為泗患淮即泗之賊也黄為<lb/>
　淮患黄即淮之賊也淮退則黄進淮愈退則黄愈進<lb/>
<pb n="64b"/>　黄既侵淮而入淮必不能敵黄而出故必固守髙堰<lb/>
　使全淮盡趨清口而後黄淮庶不為泗患矣<hi>此主潘季馴説</hi>
　<hi>𡊮黄云全淮大患在髙堰塞斷下流自徐州以下水不順行其勢不得不趨于北使稍疏此堰則衆水皆</hi>
　<hi>沛然就下而黄河亦不至于潰決又云白馬汜光寶應邵伯諸湖吞吐蓄洩連亙數百里乃淮之委也隆</hi>
　<hi>慶間王宗沭為總河興築此堰以斷淮流癸酉五月淮水驟溢三丈餘祖陵受浸始有分黄導淮之議而</hi>
　<hi>河事益非夫淮河由雲梯關至廟灣入海而廟灣正在寶應汜光之下往時諸湖各有支湖誠濬其淤滯</hi>
　<hi>使五六道分行而又合之同歸于海口一分一合之間其勢轉盛可以滌河之濁可以闢海之沙此至便</hi>
　<hi>者其説與潘不同</hi>鄭曉曰四瀆惟淮流不甚逺河入海在兖<lb/>
<pb n="65a"/>　州江在揚州濟在青州淮在徐州今江淮入海之道<lb/>
　與禹貢同河南徙而奪淮入海濟因㑹通河借水通<lb/>
　漕而其流竟莫可考<lb/>
導渭自鳥鼠同穴東㑹于澧又東㑹于涇又東過漆沮<lb/>
入于河<lb/>
　渭詳雍州孔傳鳥鼠共為雌雄同穴處此山遂名曰<lb/>
　鳥鼠渭水出焉釋鳥鳥鼠同穴其鳥為䳜<hi>音途</hi>鼠為鼵<lb/>
　<hi>音突黑郭璞曰鼵如家鼠而短尾䳜似鵽而小黄  色穴入地三四尺鼠在内烏在外</hi>愚按山<lb/>
<pb n="65b"/>　海經水經地理志並云渭水出鳥鼠同穴山酈道元<lb/>
　則云出首陽縣南谷山在鳥鼠山西北三源合注東<lb/>
　北逕首陽縣西與别源合又云鳥鼠山同穴之枝榦<lb/>
　也渭水出其中東北流過同穴枝間蔡氏從酈説故<lb/>
　言渭水出南谷禹只自鳥鼠導之考近志鳥鼠同穴<lb/>
　山在臨洮府渭源縣西二十五里與南谷山相連<hi>南谷</hi>
　<hi>在西</hi>泉眼周七尺四時流注即渭河之源是鳥鼠南谷<lb/>
　本一山蔡傳之信酈誤也鳥鼠共為一穴岳正過莊<lb/>
<pb n="66a"/>　浪親見之鳥形色似雀稍大頂出毛角飛即厓穴穴<lb/>
　口有鼠狀如常鼠但缺唇似兔蓬尾似鼬與鳥偕入<lb/>
　彼此睥睨有𩔖雌雄<hi>沈約宋書沙州甘谷嶺北有雀鼠同穴雀色白鼠色黄地生黄</hi>
　<hi>紫花草便有雀鼠穴甘肅志謂鼠名兀鳥名本周兒同穴而處與古所傳鳥名䳜鼠名鼵異</hi>葢物<lb/>
　𩔖相感之異世固有之非屬不經蔡傳之疑孔又誤<lb/>
　也灃涇漆沮俱見雍州孔傳澧水自南涇水自北而<lb/>
　合漆沮亦曰洛水出馮翊北<hi>疏云漆沮在涇水之東故孔以為洛水一名漆</hi>
　<hi>沮以水土騐之與毛詩自土沮漆者别也按洛水與漆沮之辨詳雍州</hi>陳氏櫟曰灃涇<lb/>
<pb n="66b"/>　大與渭並故曰㑹既得灃涇渭愈大漆沮皆小故<lb/>
　曰過蘇傳此言渭水自西而東之次雍州散言境内<lb/>
　諸水非西東之次也　程大昌曰詩曰豐水東注惟<lb/>
　禹之績灃源𤼵南而其末流投北入渭未嘗東也其<lb/>
　曰東注者渭正流東灃已入渭則遂與之偕東也書<lb/>
　曰涇屬渭汭漆沮既從澧水攸同非漆沮先已入渭<lb/>
　而澧水始與之同也皆要其首末而槩為若言<lb/>
導洛自熊耳東北㑹于澗瀍又東㑹于伊又東北入于<lb/>
<pb n="67a"/>河<lb/>
　洛詳豫州愚按山海經水經俱謂洛出京兆上洛縣<lb/>
　讙舉山郭璞云洛水出上洛縣冢嶺山又云熊耳在<lb/>
　上洛縣南考陜志讙舉一名冢嶺今商州西五十里<lb/>
　有熊耳山西北一百二十里即讙舉山洛水所出也<lb/>
　<hi>陜西道志洛源出商州洛南縣冢嶺山商州漢上洛縣洛南亦上洛地</hi>讙舉熊耳同在<lb/>
　上洛故淮南子博物志俱云洛出熊耳孔氏豫州傳<lb/>
　云洛出上洛山此又云在宜陽以西宜陽以西則盧<lb/>
<pb n="67b"/>　氏熊耳也蔡氏前兩熊耳並註上洛因言地志伊水<lb/>
　出盧氏熊耳非是此乃云盧氏熊耳葢與孔氏合但<lb/>
　上洛盧氏漢志並屬𢎞農晉志並屬上洛其相去不<lb/>
　甚逺安知禹所導之熊耳必非上洛熊耳耶易氏曰<lb/>
　洛出上洛縣西冢嶺山東流七十里至上洛東北流<lb/>
　九十里至洛南在熊耳山之西又四百六十里至盧<lb/>
　氏縣熊耳山據此則兩熊耳皆洛所經而所謂洛出<lb/>
　熊耳者殆未足信矣<hi>按河南志熊耳一在盧氏縣西南五十里宋書柳元景北伐引</hi>
<pb n="68a"/>　<hi>軍出温谷入盧氏度熊耳是也一在宜陽縣西百二十里後漢書光武破赤眉積甲宜陽城與熊耳山齊</hi>
　<hi>是也一在陜州東百五十里乃達磨葬處今塔尚存或疑熊耳本一山隨地得名當更考</hi>澗瀍伊<lb/>
　並見豫州澗瀍先入洛前先言伊水者以水之大小<lb/>
　為先後此則以相入之先後次之　王樵曰北方諸<lb/>
　水雖大河亦氷惟洛水不氷所以謂之溫洛一是天<lb/>
　地之中二是其北連山以障北風三則前人謂其中<lb/>
　有礐石　夏允彝曰四瀆之外大水甚多而獨言渭<lb/>
　洛者雍水莫大于渭豫水莫大于洛而渭則與灃涇<lb/>
<pb n="68b"/>　漆沮散列洛則與伊瀍澗並叙不舉渭洛獨言之不<lb/>
　知二水為諸水之綱也　茅瑞徵曰四瀆以海為宗<lb/>
　渭洛又以河為宗記曰三王之祭川也皆先河而後<lb/>
　海河不擇細流而以海為壑源委則有間矣<lb/>
　正義九水立義不同漾江先山後水淮渭洛先水後<lb/>
　山皆是史文詳畧無義例也又淮渭洛言自某山者<lb/>
　皆是𤼵源此山欲使異于導河故加自耳鄭𤣥謂凡<lb/>
　言導者𤼵源于上未成流言自者亦𤼵源于上未成<lb/>
<pb n="69a"/>　流必其俱未成流何須别導歟河出崑崙𤼵源甚逺<lb/>
　豈至積石猶未成流而曰導河也王樵曰蔡氏謂導<lb/>
　河積石導淮自桐柏導渭自鳥鼠同穴導洛自熊耳<lb/>
　皆非出于其山特自其山以導之然渭源縣之南谷<lb/>
　山實鳥鼠相連之枝山胎簪亦桐柏旁之小山而謂<lb/>
　渭非出于鳥鼠特自鳥鼠導之淮出胎簪特自桐柏<lb/>
　導之似俱未安詳經文之例凡言導某水自某山者<lb/>
　皆水出其山之名也惟河不出積石故但言導河積<lb/>
<pb n="69b"/>　石沇多伏流故經不顯其所出孔氏亦但以在温縣<lb/>
　平地者言之蔡氏拘于先言山而後言水先言水而<lb/>
　後言山之説則孔疏所云漾江先山後水淮渭洛先<lb/>
　水後山皆史文詳畧無義例斯言足以㫁之矣<hi>按王説最</hi>
　<hi>是但洛出冢嶺去熊耳頗逺與南谷之于鳥鼠胎簪之于桐柏又不可以一例</hi>　胡瓚曰凡<lb/>
　導山水皆自西而東自北而南河伏不識其源故不<lb/>
　言自且為四瀆之宗故不言㑹江漢自其源導之故<lb/>
　先言山而後言水淮渭洛自其盛處導之故先言水而<lb/>
<pb n="70a"/>　後言山<hi>此主蔡説</hi>沇水不言山者流伏不可據也黑弱不言山<lb/>
　者地逺不必誌也　羅泌曰説者謂禹之治水自下之上<lb/>
　始于冀次之兖青徐而終于雍雍最髙故治最後是不然<lb/>
　夫上者水之源而下者水之委也上者既已懷襄則下者<lb/>
　淹没而無餘矣予求之導山之文而知治水必自上流始<lb/>
　書序曰禹别九州隨山濬川禹曰予隨山刋木夫濬川刋<lb/>
　木必隨乎山者上流始也山豈可導哉導山者導水而已<lb/>
　是故四列之山自正陰以至於正陽自北而南也中國七<lb/>
<pb n="70b"/>　水自河以及于江亦自北而南也導岍及岐河之始<lb/>
　功也至于王屋濟之始功也渭自鳥鼠洛自熊耳淮<lb/>
　自桐柏此隂列之山也漢自嶓冢江起岷山此陽列<lb/>
　之山也孰曰先後之不可見乎抑又求之堯水之害<lb/>
　盛者莫過于河濟短者極于渭洛河之害在冀兖雍<lb/>
　而濟之害在兖青徐是故河濟則治其近而不治其<lb/>
　源洛止于豫渭止于雍是故渭洛則附于河而不待<lb/>
　致力葢河一治而渭洛自從也治冀者必首于雍<hi>河</hi>
<pb n="71a"/>　治青徐者必先于豫<hi>濟淮</hi>治揚荆者必先于梁<hi>江漢</hi>所謂<lb/>
　水之道也夫惟自上而之下故揚州惟一敷淺原而<lb/>
　兖青徐則無山也若夫九州之次特鴻洞既平之後<lb/>
　别其疆界陂其餘浸作其平陸以定賦之輕重焉是<lb/>
　則禹貢之書實非治水作也以定賦而附見伯禹之<lb/>
　功也九川之列非出治水時也乃史官所條難易之<lb/>
　次也禹之治水始于河而訖于河首于雍而終于雍<lb/>
　徐兖梁荆往來經畧皆非止于一而曰雍土最髙治<lb/>
<pb n="71b"/>　最後豈理也哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禹貢長箋卷十一<lb/>
</p>

  </div>
            <div>
                <head>禹貢長箋卷十二</head>
    <p>
<pb n="1a"/>欽定四庫全書<lb/>
　禹貢長箋卷十二　　　　　呉江朱鶴齡撰<lb/>
九州攸同四隩既宅九山刋旅九川滌源九澤既陂四<lb/>
海㑹同<lb/>
　正義堯遭洪水道路阻絶今水土既平天下大同故<lb/>
　總叙之孔傳所同事在下愚按顓頊至禹皆九州禹<lb/>
　州之與舜異者禹主治水幽并營皆北方廣莫之地<lb/>
　罹水患少故幽并統于冀營統于青也周時九州大<lb/>
<pb n="1b"/>　約同禹但淮與大野在禹貢為徐州之川澤而職方<lb/>
　青州之川淮泗兖州之澤大野是以徐而入青兖矣<lb/>
　華陽璆鐵砮磬在禹貢為梁州之山與貢而職方豫<lb/>
　州之山華雍州之利玉石是以梁而入雍豫矣禹貢<lb/>
　豫州曰被孟豬而職方以望諸𨽻青是青之入豫禹<lb/>
　貢青州曰鹽絺海物而職方兖州曰其利蒲魚是兖<lb/>
　之入青也葢周以禹之冀州分為三餘八州分為六<lb/>
　秦制天下為三十六郡漢興加置郡國統以十三州<lb/>
<pb n="2a"/>　<hi>司𨽻并荆兖豫揚冀幽青徐益凉交</hi>東漢畧同晉分天下為十九州<hi>司𨽻</hi>
　<hi>改司州别立梁秦寧平廣五州餘仍漢書</hi>唐因山河形便分為十道復為<lb/>
　十五道宋為十五路已又増三路又為二十三路而<lb/>
　古之州名并亡<hi>州統縣始于周郡統縣始于秦州統郡郡統州始于漢隋廢郡以州治民</hi>
　<hi>唐乃混州郡為一宋始有府猶與州並置今則府益大而州益小幾與縣等</hi>爾雅疏厓内<lb/>
　近水為隩蔡𫝊四海之隩水涯之地已可奠居愚按<lb/>
　孔𫝊作厥民隩之隩故云四方之宅已可居疏云室<lb/>
　隅為隩隩是内以隩表宅也蘇氏云隩深也四方深<lb/>
<pb n="2b"/>　逺皆可居説皆未安從爾雅為當刋是治水之始槎<lb/>
　木通道旅言治功畢正義往前大水旅祭禮廢言旅<lb/>
　見已治也山非水體故以旅見治其實水亦旅矣𤼵<lb/>
　首云奠髙山大川但是定位皆旅祭也川言滌除泉<lb/>
　源從其所出至其所入皆蕩除之無壅塞也王樵曰<lb/>
　滌源二字理最深微聖人萬事無不從其本而治之<lb/>
　即鑿龍門疏九河有治其上流有治其下流其功非<lb/>
　一處而總之曰滌源則皆舉之矣正義詩𫝊陂澤障<lb/>
<pb n="3a"/>　也作陂障之使無決溢<hi>𡊮黄曰澤是止水故當陂川是行水則當滌其原而安其</hi>
　<hi>流不可陂也</hi>愚按國語陂唐<hi>即塘</hi>汙庳以鍾其美又考工記<lb/>
　凡溝必因水勢防必因地勢防即陂障之謂也陂以<lb/>
　蓄水即可灌溉禹之治水何嘗不用隄防哉亦相其<lb/>
　宜耳又按周禮所記九山為㑹稽衡山華山沂山岱<lb/>
　山嶽山醫無閭霍山恒山九川為江漢滎洛淮泗河<lb/>
　濟涇汭漳滹沱嘔夷九澤為具區雲夢圃田孟豬大<lb/>
　野弦蒲貕養陽紆昭余祁與禹貢所載異史記索𨼆<lb/>
<pb n="3b"/>　又以岍壺口厎柱太行西傾熊耳嶓冢内方岐是九<lb/>
　山弱黑河瀁<hi>即漾</hi>江沇淮渭洛是九川然四隩既解作<lb/>
　四方則九山九川九澤亦當解作九州况山川之見<lb/>
　于禹貢者實不止于九也<hi>山凡四十有二水凡四十有六</hi>從註疏為<lb/>
　是孔𫝊四海之内㑹同于京師九州同風萬國共貫<lb/>
　蔡𫝊四海之水無不㑹同而各有所歸今按書禹所<lb/>
　治水惟黑水入南海餘皆入東海而言四海者諸水<lb/>
　總入于海自海圜流無不之也陳氏大猷曰上雖各<lb/>
<pb n="4a"/>　載達河之道而四方之趨帝都者不止是也故以四<lb/>
　海㑹同總之<hi>此主孔説</hi>　林氏之竒曰周禮職方氏辨九<lb/>
　州之國同其貫利必先辨之于其始乃可同之于其<lb/>
　終禹貢所分九州别其山川貢賦者所以立其辨也<lb/>
　九州攸同以下又所以同之也有以辨之則廣谷大<lb/>
　川異制民生其間異俗五味異和器械異制衣服異<lb/>
　宜各得其所而不亂有以同之則同軌同文同倫各<lb/>
　要其歸而不畸先别而後同此先王疆理天下之大<lb/>
<pb n="4b"/>　要也<lb/>
　古者之制八家為鄰三鄰為朋三朋為里五里為邑<lb/>
　十邑為都十都為師州有十二師葢州凡四十三萬<lb/>
　二千家禹平水土九州之地凡二千四百三十萬八<lb/>
　千二百四頃定墾者九百二十萬八千二十四頃不<lb/>
　墾者千五百萬二千頃民口千三百五十五萬三千<lb/>
　九百二十三人<hi>見帝王世紀</hi>　章潢曰禹之治水不但疏<lb/>
　決江河凡天下平土皆制其井畆疏為溝澮以達于<lb/>
<pb n="5a"/>　川所謂畎澮即田間之□<hi>即畆</hi>一同之澮也所謂溝洫<lb/>
　者即一井之溝一成之洫也則是井田之制自禹定<lb/>
　之<hi>考工記二耜為耦一耦之伐廣尺深尺謂之畎九夫為井井間廣四尺深四尺謂之溝方十里為成</hi>
　<hi>成間廣八尺深八尺謂之洫方百里為同同間廣二尋深二仞謂之澮</hi>夏允彝曰禹自<lb/>
　言決九川距四海濬畎澮距川孔子稱禹亦惟曰盡<lb/>
　力溝洫天下皆溝洫則天下皆容水之地天下皆修<lb/>
　溝洫則天下皆治水之人小水有所疏分大水始不<lb/>
　至溢決後世舉古溝洫封畛之法而盡毁之水何得<lb/>
<pb n="5b"/>　不為害哉愚按考工記有墾地之溝有不墾地之溝<lb/>
　墾地之溝是深廣四尺者不墾地之溝則三十里而<lb/>
　廣倍謂之梢溝<hi>梢鄭司農讀如桑螵蛸之蛸謂水潄齧</hi>所以行水禹時<lb/>
　當亦有之盡力溝洫不専是田間水道<lb/>
六府孔修庶土交正厎慎財賦咸則三壤成賦中邦<lb/>
　正義府者藏財之處水火金木土穀貨財所聚故稱<lb/>
　六府董氏鼎曰五行一曰水水治則六府皆治淮南<lb/>
　子以水和土以土和火以火化金以金治木木復反<lb/>
<pb n="6a"/>　土五行相治所以成器用<hi>張敦實曰四時之次皆相生以相繼六府之修皆相</hi>
　<hi>克以相成</hi>王綱振曰孔修不専因水治其實六府皆有事<lb/>
　焉如敷土而土可宅可藝可作是修土也刋木而木<lb/>
　漸苞惟條惟喬是修木也土可作乂而或賦總或賦<lb/>
　銍秸或賦粟米是修穀也苟金不修則揚荆必無三<lb/>
　品之入若火不修則雍青安得鹽鐵之供凡此皆所<lb/>
　謂孔修也孔𫝊交俱也衆土俱得其正謂壤墳壚<hi>疏云</hi>
　<hi>謂壤墳壚還復其性也諸州之土青黎是色塗泥是濕土性之異惟壤墳壚故舉三者言之</hi>蔡𫝊<lb/>
<pb n="6b"/>　謂之庶土則非特穀土也庶土有等當以肥瘠高下<lb/>
　名物交相正焉以任土事愚按交正者取墳壤之𩔖<lb/>
　彼此質較而知其美惡左𫝊物土之宜是也蘇氏謂<lb/>
　交通有無而平準之不可從孔𫝊致所慎者財貨貢<lb/>
　賦言取之有節不過度蔡𫝊因庶土所出之財而致<lb/>
　謹其財賦之入如周大司徒以土宜之法辨十有二<lb/>
　土之名物以任土事之𩔖正義土壤各有肥瘠分為<lb/>
　上中下法則地之善惡以為賦入之差蔡𫝊則品節<lb/>
<pb n="7a"/>　之也九州穀土皆品節之以上中下三等如周大司<lb/>
　徒辨十有二壤之名物以教稼穡之𩔖林氏之竒曰<lb/>
　三壤即前九等之田三等言其畧九等言其詳也蘇<lb/>
　𫝊中邦諸夏也貢篚或及外夷而賦止于諸夏也鹽<lb/>
　鐵論禹平水土定九州其時膏壤萬里山川之利足<lb/>
　以富百姓不待蠻貊之地逺方之物而用足秦繼宗<lb/>
　曰獨言賦者天子畿内原有賦而無貢外八州諸侯<lb/>
　則賦于民而無貢其貢于天子者亦從賦出故舉賦<lb/>
<pb n="7b"/>　可以該貢也愚按庶土四句蔡傳分土貢田賦土貢<lb/>
　曰慎即惟服食器用也田賦曰成即以萬民惟正之<lb/>
　供也然庶土所包者廣據蔡云非特穀土則穀土已<lb/>
　在其中况經文賦字有二本無異同何得以財賦之<lb/>
　賦専指貢言耶葢厎慎是千古理財之本義兼貢賦<lb/>
　特積貯為軍國之命什一尤中正之經故又庶土之<lb/>
　中科穀土言之則壤成賦取民有制是所謂厎慎也<lb/>
　義正相足非上言貢而下言賦之謂<hi>姚舜牧疑問亦同予説</hi>又<lb/>
<pb n="8a"/>　按王者不言有無天子富以山海經理財賦末流必<lb/>
　至管商聖人豫以身救之曰交正有廣大公平之𧰼<lb/>
　焉曰咸則有謹嚴節制之義焉夫欲國無貧莫先劭<lb/>
　農欲民無貧莫若均税皇甫湜所謂任土之貢生産<lb/>
　有常履畆之収等籍一定人識所出吏難為奸後世<lb/>
　之弊禹固深慮之矣若乃賦無定額而用民日新叠<lb/>
　徵横索之端紛紜不已豈盛世所宜有耶陳祥道曰<lb/>
　冀州白而壤雍州黄而壤豫州厥土惟壤則壤色非<lb/>
<pb n="8b"/>　一壤與墳埴塗泥雖殊而墳埴塗泥亦壤中之小别<lb/>
　耳此禹貢總言三壤而周官總言十二壤也愚按三<lb/>
　壤正庶土所有鄭康成謂以萬物生焉則為土以人<lb/>
　所耕而樹藝則為壤變文言壤者耕作之土以柔濡<lb/>
　為貴亦見汎濫息而灌溉勤九州之田皆進為上腴<lb/>
　矣<lb/>
　陳氏大猷曰上各州惟舉一隅至此總結之以見九<lb/>
　州之所同如宅土既宅惟見于兖雍故以四隩既宅<lb/>
<pb n="9a"/>　總之旅山惟見於梁雍故以九山刋旅總之各州所<lb/>
　載川澤雖多然九州川澤不止是也故以九澤既陂<lb/>
　總之上雖各載達河之道而四方之趨帝都者不止<lb/>
　是也故以四海㑹同總之六府孔修則非特水土之<lb/>
　治而已庶土交正則山林川澤丘陵墳衍原隰之土<lb/>
　無不正非特墳壤壚之復其性而已正庶土而慎<lb/>
　財賦所以總結九州所貢篚之物也則三壤以成賦<lb/>
　所以總結九州九等之田與賦也<lb/>
<pb n="9b"/>錫土姓<lb/>
　蔡𫝊錫之土以立國錫之姓以立宗左𫝊所謂天子<lb/>
　建徳因生以賜姓<hi>孔𫝊謂有徳之人生此地以此地名賜為姓以顯之疏云周語稱帝</hi>
　<hi>嘉禹徳賜姓曰姒胙四岳賜姓曰姜左傳稱賜陳胡公之姓曰媯皆因生賜姓之事</hi>胙之土而<lb/>
　命之氏者也<hi>如舜媯姓為有虞氏禹姒姓為有夏氏伯夷姜姓為有吕氏</hi>羅泌曰<lb/>
　土立國姓立宗國立而民人有所依宗立而族姓有<lb/>
　所繫方水土未平諸侯固各有土社百官亦各有族<lb/>
　姓矣<hi>如契封于商賜姓子稷封于邰賜姓姬</hi>至九州攸同始得以徧錫<lb/>
<pb n="10a"/>　之<hi>孔氏謂賜與所生之土為姓蔡氏土姓分説其義本此</hi>金氏履祥曰封建以来經<lb/>
　洚洞之患則限制多不明有水土之功則庸勞所宜賞當<lb/>
　時堯舜在上封建雖非禹所得專而實出其經畫所謂弼<lb/>
　成五服也　愚按封建起于黄帝唐虞夏建國五等曰公<lb/>
　侯伯子男塗山之㑹國號萬其時海上有十里之邦然萬<lb/>
　特舉盈數耳即使國皆十里禹時提封豈有十萬里之廓<lb/>
　乎<hi>王介父洪容齋皆有辨路史云禹時七千國未知何本</hi>湯受命時定公侯伯三等<lb/>
　凡三千國周復五等之封凡千七百七十三國<hi>賈山至言作千八百</hi>
<pb n="10b"/>　<hi>國葢本王制王制九州州方千里百里之國二十七十里之國六十五十里之國百有二十總計之共千八百國而</hi>
　<hi>天子之元士諸侯之附庸不與焉</hi>至春秋時見于經者僅一百六十五國<lb/>
　而蠻夷戎狄亦在其中葉水心謂井田封建相待而行<lb/>
　自封建法壞而井田雖在不得獨存勢使然也　古未<lb/>
　有姓若夷狄然自炎帝之姜<hi>姜水</hi>黄帝之姬<hi>姬水</hi>始因所生<lb/>
　地而為之姓黄帝二十五子而得姓者十四人同姓二<lb/>
　人為十二姓<hi>得姓以德居官而賜之姓也二人為姬二人為已故十二姓</hi>德同者姓<lb/>
　同徳異者姓異其後或以官<hi>太史太師司馬司空是也</hi>或以國<hi>宋公子朝</hi>
<pb n="11a"/>　<hi>在衛稱宋朝衛公孫鞅在秦稱衛鞅是也</hi>或以地<hi>左傳東門襄仲為東門氏桐門右師為桐門氏</hi>
　<hi>是也</hi>或以邑<hi>甘原以周邑得氏申鄧以楚邑得氏是也</hi>或以事<hi>巫氏卜氏匠氏陶氏之𩔖</hi>
　或以王父之字始為賜族久乃為姓<hi>左傳諸侯以字為諡因以為族</hi>
　<hi>朱子謂諡當作氏孫以王父之字為氏如魯有公子展其孫曰展無駭展禽鄭公子騑字子駟其孫曰駟</hi>
　<hi>帶駟乞宋公子目夷字子魚其孫曰魚莒魚石天子之子亦然王子狐之後為狐氏王子朝之後為朝氏</hi>
　<hi>又如魯公孫歸父字子家其後為子家氏父字為氏者也季孫鉏字子彌其後為公鉏氏父名為氏者也</hi>
　<hi>其以族為氏者如孟氏仲氏祖氏稱氏丁氏癸氏第五氏第八氏之𩔖</hi>降自周衰姓族<lb/>
　漸廣列國既滅其民各以舊國為之氏<hi>輯羣書</hi>　孔氏<lb/>
<pb n="11b"/>　穎達曰姓者生也以此為祖令之相生雖百世不改<lb/>
　族者屬也與其子孫共相連屬其支庶則各自立氏<lb/>
　禮記繫之以姓而弗别百世而婚姻不通是言子孫<lb/>
　當共姓也其上文庶姓别于上而戚單于下是言子<lb/>
　孫當别氏也氏族一也别而稱之謂之氏合而言之<lb/>
　則曰族記謂之庶姓者以始祖為正姓髙祖為庶姓<lb/>
　亦氏旅之别名也<hi>正姓為姓庶姓為氏</hi>姓則受之于天子族則<lb/>
　稟之於時君<hi>春秋註天子賜姓命氏諸侯命族</hi>　鄭樵曰三代之前<lb/>
<pb n="12a"/>　姓氏分而為二貴者有氏賤者有名無氏古諸侯詛<lb/>
　辭曰墜命亡氏踣其國家明無氏與奪爵失國同也<lb/>
　故姓可呼為氏氏不可呼為姓也氏同姓不同者婚<lb/>
　姻可通姓同氏不同者婚姻不可通三代以後姓氏<lb/>
　合為一皆所以别婚姻而以地望明貴賤<hi>唐時姓異而所出同</hi>
　<hi>者尚禁不得為婚姻</hi>又古男子稱氏女子稱姓于文女生為姓<lb/>
　故姓多從女曰姬曰姜曰媯曰姒曰嬴曰姞曰姚曰<lb/>
　妘是也所以為婦人之稱如伯姬季姬孟姜叔姜之<lb/>
<pb n="12b"/>　𩔖並稱姓也<hi>後世以氏為姓故婦人一例稱氏</hi>　王鏊曰姓與氏不<lb/>
　分久矣今多以氏為姓姓以係百世之正統氏以别<lb/>
　子孫之旁出族則氏之所聚而已葢别姓則為氏别<lb/>
　氏則為族族無不同之氏氏有不同之族故八元八<lb/>
　凱生于髙陽氏髙辛氏而謂之十六族是氏有不同<lb/>
　之族也宋華氏謂之戴族向氏謂之桓族是族無不<lb/>
　同之氏也太史公曰自黄帝至舜禹皆同姓而異其<lb/>
　國號又曰秦之先為嬴姓其後分封以國為姓有十<lb/>
<pb n="13a"/>　四氏又如周本姬姓其子孫如魯衞毛聃郜雍曹滕<lb/>
　畢原酆郇邘晉應韓凡蔣邢茅各以國氏而皆姬姓<lb/>
　也後之文人惟昌黎知之故云韓姬姓又云何與韓<lb/>
　同姓為近　鄭曉曰姓其本也氏其支也故曰言姓<lb/>
　必在上言氏必在下如稱周王則曰姓姬不得曰姬<lb/>
　氏稱四岳則曰許氏不得曰姓許今人嘗書姓某氏<lb/>
　相襲誤耳<hi>按四岳舉伯夷典禮伯夷四岳皆姜姓伯夷為吕氏四岳為許氏氏有别耳吕東萊</hi>
　<hi>云氏數世而一變恐未然如姜姓為許吕二氏至于今不變</hi>　愚按周小史定繫<lb/>
<pb n="13b"/>　世辨昭穆故自黄帝至春秋統系皆有可考自秦毁<lb/>
　典籍世本廢而姓氏遂不辨春秋諸國可以知其姓<lb/>
　與爵者四十有六晉楚之𩔖是也知其姓而不可知<lb/>
　其爵者一十有八焦陽之𩔖是也知其爵而不可知<lb/>
　其姓者一十有七沈子之𩔖是也爵與姓皆不可知<lb/>
　者三十有二陸渾之戎是也即知其姓者亦難信如<lb/>
　一嬴姓左氏謂伯翳後班固謂伯益後韋昭又以伯<lb/>
　翳即益孔穎達復以伯益為臯陶子考史　臯記陶之<lb/>
<pb n="14a"/>　後封蓼伯翳之後封秦垂伯益之後不知所封又劉<lb/>
　秀表校山海經云夏禹治水伯益與伯翳主驅禽獸<lb/>
　是則翳與益非一人而益不得為臯陶子矣<hi>路史云伯翳者</hi>
　<hi>少昊之後臯陶之子而伯益乃帝髙陽之第三子字隤敳嬴姓之祖</hi>
祇台徳先不距朕行<lb/>
　王氏炎曰台朕皆禹自言或曰是史臣之詞猶春秋<lb/>
　指魯為我也記此以見禹之經理有本<lb/>
五百里甸服百里賦納總二百里納銍三百里納秸服<lb/>
<pb n="14b"/>四百里粟五百里米<lb/>
　孔傳規方千里之内謂之甸服為天子治田事<hi>詩𫝊甸治</hi>
　<hi>田也</hi>去王城面五百里<hi>王城之外四面各五百里</hi>張氏曰服服其事<lb/>
　也甸侯綏要荒各服其事于天子故曰服陳氏大猷<lb/>
　曰禹之甸法達于天下詩奕奕梁山維禹甸之春秋<lb/>
　傳少康有田一成皆甸法也王圻獨以甸名服者農<lb/>
　事國之本也京師聲名文物之所萃四方百貨之所<lb/>
　聚其民易以棄本逐末制名甸服示天下以務本重<lb/>
<pb n="15a"/>　穀也愚按夏商通畿内為五服周公則除畿内更制<lb/>
　天下為九服千里之内謂之王畿<hi>周禮大司馬九畿方千里曰國畿職</hi>
　<hi>方氏九服方千里曰王畿</hi>王畿外為侯服侯服外曰甸服京師之<lb/>
　地皆千里而甸服有内外者禹時水土方平力田為<lb/>
　急周時商奄未靖居重為尊故其名制稍别耳孔傳<lb/>
　禾藁曰總蔡傳禾本全曰總甸服内之百里近王城<lb/>
　者入之供飼國馬正義總者總下銍秸禾穗與藁總<lb/>
　皆送之周禮掌客待諸侯之禮有芻有禾此總是也<lb/>
<pb n="15b"/>　蘇氏軾曰獨言甸服之賦者内詳王賦之法而諸侯<lb/>
　可推孔傳銍謂刈禾穗蔡傳刈禾曰銍半藁也正義<lb/>
　説文銍刈禾短鎌也詩奄觀銍刈禾穗用銍以刈故<lb/>
　以銍表禾穗也郊特牲筦簟之安而藁秸之設秸亦<lb/>
　藁也<hi>秸本或作稭馬云去其穎蔡傳半藁去皮曰秸</hi>于此言服舉中以明上<lb/>
　下皆有所納之役四百猶尚納粟此當藳粟别納非<lb/>
　是徒納藁也<hi>疏解以服字貫總銍粟米言之</hi>馬氏廷鸞曰先儒多以<lb/>
　服字就秸字解若去禾中之粟米而納空藁惟使之<lb/>
<pb n="16a"/>　服輸將之事是其賦輕于四百里五百里矣若存禾<lb/>
　中之粟米而又納藁又服輸將之事是其賦重于百<lb/>
　里二百里矣惟蔡傳以服字總前二者言之為通<hi>或云</hi>
　<hi>服如周禮國服之服不但輸將</hi>説文粟嘉穀實也金氏履祥曰近者<lb/>
　重而逺者輕重者麄而輕者精賦皆什一力則以逺<lb/>
　近為輕重耳又曰古人九數有粟米均輸二法葢本<lb/>
　于此然獨三百里之民納藁而不粟視他處為甚輕<lb/>
　而有服役之事焉服役獨在三百里者葢酌五百里<lb/>
<pb n="16b"/>　之中為轉輸粟米之賦也四百里粟五百里米不言<lb/>
　賦納葢使三百里之民轉而輸之都耳夫三百里之<lb/>
　民受逺郊之粟米代為轉輸力若勞而賦則省又以<lb/>
　見古者賦役不兩重此帝王之良法也<hi>姚舜牧疑問亦主此説當</hi>
　<hi>從之𡊮黄曰三百里内去王城為近既自輸其總銍秸而又為四百里五百里之民遞送其粟米于都下</hi>
　<hi>也遞者三百里交與二百里二百里交與百里此與金氏説又小别</hi>朱子曰近麄而逺<lb/>
　精近者易致逺者難致也畿内不封諸侯故田賦入<lb/>
　于天子又曰里者道途逺近之數非方井之里也<lb/>
<pb n="17a"/>　丘濬曰虞夏之世天子之田止于圻内田賦之入止<lb/>
　于粟米近地則并其本藁取焉葢米以食人藁以飼<lb/>
　馬無非為國用也然其取之因地逺近各有輕重之<lb/>
　等精粗之異非若後世概無分别　愚按甸訓治田<lb/>
　古者兵寓于農有計地出軍之法則兵政即藏其中<lb/>
　小司徒四井為邑四邑為丘<hi>十六井</hi>四丘為甸<hi>六十四井</hi>鄭<lb/>
　𤣥云六十四井為甸甸方八里<hi>孔穎達曰知方八里者以孟子云方里而</hi>
　<hi>井則邑方四井丘方四里甸方八里也郎兆玉曰甸凡六十四井五百七十六夫受田五萬七千六百畝</hi>
<pb n="17b"/>　居一成之中成方十里出兵車一乘以為賦法<hi>司馬法有</hi>
　<hi>甸方八里出長轂一乘甸據實出税而言成據通治溝洫而言章氏曰三百五十家賦一乘</hi>考論<lb/>
　語千乘註馬融引司馬法六尺為步步百為畝畝百<lb/>
　為夫夫三為屋屋三為井井十為通通十為成<hi>鄭云井税</hi>
　<hi>一夫其田百畝通税十夫其田千畝成税百夫其田萬畝</hi>成出革車一乘<hi>馬云千乘之賦</hi>
　<hi>其地方三百寸六里有竒葢以方里之里論</hi>包咸又云古井田方里為井<lb/>
　十井為乘諸儒之説不同大約王畿千里提封當得<lb/>
　百萬井除山川坑岸城池邑居園圃街路實出賦六<lb/>
<pb n="18a"/>　十四萬井<hi>據馬説當得百萬井據包説止得十萬井</hi>出士卒七十五萬人<lb/>
　為萬乘<hi>六十四井出車一乘每一乘甲士三人步卒七十二人以杜氏法積算當有戎馬四萬匹</hi>
　<hi>牛十二萬頭甲士三萬人步卒七十二萬人按周官鄉遂之民以五起數一家出一人為兵萬二千五百</hi>
　<hi>家為鄉故萬二千五百人為軍六軍凡七萬五千人都鄙之民以四起數七家出一人為兵王畿千里六</hi>
　<hi>十四萬井而出車萬乘萬乘凡七十五萬人牧野之師紂衆七十萬人是通畿皆𤼵自晉惠公作州兵則</hi>
　<hi>二千五百家成一軍而一鄉一軍之法壞矣魯成公作丘甲則一丘十六井出一乘而一甸一乘之法亡</hi>
　<hi>矣</hi>井邑丘甸雖出周官然未必不沿禹制之舊<lb/>
　正義此序弼成五服之事甸侯綏要荒堯之舊制洪<lb/>
<pb n="18b"/>　水既平禹乃為之節文使賦役有恒職掌分定甸服<lb/>
　去京師最近賦税尤多故每于百里即為一節侯服<lb/>
　稍逺近者供役故二百里内各為一節三百里外共<lb/>
　為一節綏要荒三服去京師益逺每服分而為二内<lb/>
　三百里為一節外二百里為一節以逺近有較故其<lb/>
　任不等甸服入穀故𤼵首言賦税也賦令自送入官<lb/>
　故三百内皆言納四百里五百里不言納者從上省<lb/>
　文也侯服以外貢不入穀　鄭氏元珤曰禹貢各州<lb/>
<pb n="19a"/>　皆有貢篚冀州獨不言葢畿甸之内賦其總銍秸粟<lb/>
　米也總銍秸粟米者倉廪之儲餱糧之濟是食為土<lb/>
　貢之要也兖州貢蠶絲豫州貢絺紵其地則密邇畿<lb/>
　甸是衣服亦土貢之要也自服食外器用次之器用<lb/>
　外不過寶玉玩好而已帝王建都必擇衣食之地而<lb/>
　謂之京師京大師衆也天子之居既衆且大非衣食<lb/>
　之豐不可以為國也若夫大路南金犀革𧰼齒珠貝<lb/>
　之𩔖非服食器用或貢于要荒之服焉苟帝王以為<lb/>
<pb n="19b"/>　貢篚之要國家所急則堯舜之都遷于荆梁久矣其<lb/>
　肯以冀為都區區禦大河之患圖一日之安也耶<lb/>
　吕氏祖謙曰禹貢冀州在王畿甸服之内全不叙土<lb/>
　貢正縁已輸粟米葢當時寓兵于農所謂貢賦不過<lb/>
　郊廟賔客之奉都無養兵之費故取之畿内而足自<lb/>
　大畧言之三代皆沿此制又曰古者天子中千里而<lb/>
　為都諸侯中百里而為都天子之都東西南北所貢<lb/>
　入不過五百里諸侯之都所貢入不過五十里故輓<lb/>
<pb n="20a"/>　輸不勞漕運之法未備春秋戰國争事攻戰所論者<lb/>
　尚止行運之漕秦漢以後漕法方詳愚按禹制甸服<lb/>
　獨詳田賦天子自贍其畿内既可風天下以力田而<lb/>
　京坼有備亦足壯本根而消窺伺若漕輓外郡以給<lb/>
　中都此後世之失非先王法也丘文莊謂秦致負海<lb/>
　之粟猶是資以行師國都之漕自漢都關中始<hi>張良曰關</hi>
　<hi>中阻三面而守獨以一面東制諸侯諸侯安定河渭漕輓天下西給京師諸侯有變順流而下足以委輸</hi>
五百里侯服百里采二百里男邦三百里諸侯<hi>男邦史記作任<pb n="20b"/>國</hi>
　孔傳侯候也甸服外之五百里斥候而服事<hi>左傳晉人伐齊</hi>
　<hi>使司馬斥山澤之險斥檢行之也斥候謂檢行險阻伺候盜賊爾雅註侯者侯也候逆順也</hi>蔡傳<lb/>
　采卿大夫食邑<hi>公羊傳註采者不得有其土地人民采之取其租税耳顔師古曰采官也</hi>
　<hi>因官食地故曰采地吕氏曰采邑如今之職田</hi>張氏載曰采地所得亦什一<lb/>
　之法其餘歸諸天子所謂貢也諸侯卿大夫采地必<lb/>
　有貢貢者必于時享天子皆廟受之此所謂幣餘之<lb/>
　賦也愚按采孔訓供王事疏云事謂役也有役則供<lb/>
<pb n="21a"/>　不主于一故但言采作采地解亦是然周制家削邦<lb/>
　縣俱在王畿之内<hi>周禮家邑之田大夫采地所謂家削之賦也去國三百里小都之田</hi>
　<hi>卿采地所謂邦縣之賦也去國四百里大都之田公采地王子弟所食邑所謂邦都之賦也去國五百里</hi>
　夏制雖不可考不應寰内諸侯乃食采于畿外周書<lb/>
　侯甸男采衞為五服又周禮九畿有采畿九服有采<lb/>
　服此采義與彼同孔傳男任也任王者事正義言邦<lb/>
　者見上下皆是諸侯之國茅瑞徵曰記稱殷因夏爵<lb/>
　三等公侯伯也周更立五等之爵增以子男此曰男<lb/>
<pb n="21b"/>　邦則夏時固有男爵矣諸侯大國次國也正義三百<lb/>
　里外同是王者斥候故合三為一名自下皆先言三<lb/>
　百里而後二百里舉大率為差等也<hi>朱子曰三百里謂自三至五為</hi>
　<hi>百里者三隨文生例</hi>蘇傳小國在内依天子而國大國在外以<lb/>
　禦侮也言男以兼子言侯以兼公與伯　陳氏傅良<lb/>
　曰古者率小大相維其邊國皆大國也故寰内則以<lb/>
　家邑小都大都為中外之差寰外則以諸男諸子諸<lb/>
　伯諸侯諸公為中外之差　羅泌曰神農之國彌近<lb/>
<pb n="22a"/>　彌大彌逺彌小而唐虞之制必近小而逺大夫大國<lb/>
　使處内則近大常稟京師之制而逺小自無雄大之<lb/>
　侵小國使居内則小國易𫉬神都之蔽而王圻亦蔑<lb/>
　彊鷙之迫唐虞神農豈故殊哉𫝑有變易故耳抑周<lb/>
　之五服男列侯外而晉鄭宋衞棊布近甸萊牟耿弦<lb/>
　星分逺服固非小必近而大必逺也然則神農之國<lb/>
　亦豈必近大而逺小哉夫封建之君于此必有擇矣<lb/>
　　白虎通京師千里象日月之徑千里也諸侯之封<lb/>
<pb n="22b"/>　不過百里𧰼雷震百里所潤雨同也雷者隂中之陽<lb/>
　也諸侯象也諸侯比王者為隂南面賞罰為陽法雷<lb/>
　也七十里五十里差徳功也<lb/>
五百里綏服三百里揆文教二百里奮武衞<lb/>
　孔傳綏安也侯服外之五百里安服王者之政教正<lb/>
　義王者有文教此服諸侯揆度王者政教而行之内<lb/>
　文而外武故先揆文教後言奮武衞奮者在國習學<lb/>
　兵武有事則征討夷狄陳氏大猷曰綏服内安中國<lb/>
<pb n="23a"/>　外安邊疆也内三百里非全無武衞文所重外二百<lb/>
　里非全無文教武所急文教以善其生武衞以䕶其<lb/>
　生民斯安矣又曰武以衞言保䕶而已治世武事易<lb/>
　弛故奮以修之聖人不黷武亦不廢武也　正義周<lb/>
　語先王之制邦内甸服邦外侯服侯衞賔服蠻夷要<lb/>
　服戎狄荒服彼賔服當此綏服韋昭云以文武教衞<lb/>
　為安王賔之因以名服然則綏者據諸侯安王為名<lb/>
　賔者據王敬諸侯為名彼云先王之制則此服舊有<lb/>
<pb n="23b"/>　二名　林氏之竒曰漢魏使外夷入居中國障塞之<lb/>
　地至西晉有劉石之禍石晉以盧龍賂契丹至重貴<lb/>
　有北遷之難綏服嚴要荒之辨萬世不易之法也<lb/>
五百里要服三百里夷二百里蔡<hi>音煞</hi>
　孔傳綏服外之五百里要束以文教<hi>正義上言揆文教知要者要束</hi>
　<hi>以文教也</hi>韋昭曰要者要結好信而服從之蔡傳要服去<lb/>
　王畿已逺皆夷狄之地其文法畧于中國要取要約<lb/>
　之義特羈縻之而已<hi>或曰要徼也邊徼也又如裳之有要所以綱統四裔也</hi>王<lb/>
<pb n="24a"/>　氏炎曰夷易也<hi>説文侇平易也通作夷</hi>無中國禮法易而已蘇<lb/>
　傳夷雜夷俗也孔傳蔡法也法三百里而差簡<hi>鄭𤣥曰蔡</hi>
　<hi>之言殺減殺其賦</hi>蘇傳放有罪曰蔡春秋傳殺管叔而蔡蔡<lb/>
　叔<hi>蔡説文本作<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>䊝<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>散之也以米殺聲徐曰左傳/殺管叔而<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>蔡叔言放之若散米今作蔡按蘇傳</hi>
　<hi>勝注疏故蔡氏用之</hi>
五百里荒服三百里蠻二百里流<lb/>
　正義服名荒者王肅云政教荒忽因其故俗而治之<lb/>
　簡畧于要服之蔡也蠻慢也禮儀簡慢鄭𤣥云蠻者<lb/>
<pb n="24b"/>　聴從其俗羈縻其人蠻之言緡也<hi>蠻是緡緡是繩蠻者以繩束物之名</hi>
　甸侯綏要四服俱有三日之役十一而税但二百蔡<lb/>
　税徵差簡其荒服則力役田税並無流如水流其俗<lb/>
　流移無常政教隨其俗<hi>馬氏曰流行無城郭常居</hi>蔡傳流流放罪<lb/>
　人之地蔡與流皆所以處罪人罪有輕重故地有逺<lb/>
　近之别也林氏之竒曰記以東夷西戎南蠻北狄相<lb/>
　對而言則有四名舉一二言者如四夷來王蠻夷率<lb/>
　服是也此處不必拘東夷南蠻之名夏允彞曰蔡與<lb/>
<pb n="25a"/>　流並存夷蠻之外則帝王之擯小人嚴于防夷狄矣<lb/>
　苟徒驅之出境使雜居戎狄中猶懼其相誘為非故<lb/>
　更驅而外之也　馬氏子嚴曰甸侯綏為中國要荒<lb/>
　已為蠻夷聖人之治詳内畧外即五服名義可見治<lb/>
　中國則法度宜詳治以必治也治蠻夷則法度宜畧<lb/>
　治以不治也觀至于五千見徳化之遠及觀要荒二<lb/>
　服見法度之不妄及聖人之不務廣地而勤逺畧葢<lb/>
　如此<lb/>
<pb n="25b"/>　陳氏埴曰禹貢分州為貢賦設建服為諸侯朝見設<lb/>
　葢古以封建治天下分州以為經分服以為緯每州<lb/>
　為二百一十國有方伯連帥以統之此其經也至其<lb/>
　朝則不論州而論服各隨道里逺近為疏數之限因<lb/>
　四方而分四時此其緯也經緯分錯所以相維而法<lb/>
　難壞　正義凡五服之别各五百里是王城四面面<lb/>
　别二千五百里四面相距為方五千里也鄭𤣥以為<lb/>
　五服服别五百里是堯之舊制及禹弼之每服之間<lb/>
<pb n="26a"/>　更增五百里面别至于五千里相距為方萬里禹之<lb/>
　功在平治山川不在拓境廣土土地之廣三倍于堯<lb/>
　而書傳無稱也則鄭𤣥創造難可据信周禮王畿之<lb/>
　外别有九服服别五百里是為方萬里又地理志言<lb/>
　漢之土境東西九千三百二里南北萬三千三百六<lb/>
　十八里騐其所言山川不出禹貢之域而里數異者<lb/>
　尚書所言據其虛空鳥路方直而計之漢書所言乃<lb/>
　謂著地人跡屈曲而量之所以數不同也王者革易<lb/>
<pb n="26b"/>　變其法不變其地王制云西不盡流沙東不盡東海<lb/>
　南不盡衡山北不盡恒山四海之内斷長補短方三<lb/>
　千里者彼自言不盡明未至逺界且王制漢世為之<lb/>
　不可以經合也　蔡傳每服五百里五服則二千五<lb/>
　百里東西南北相距五千里故言弼成五服至于五<lb/>
　千然堯都冀州冀之北境并雲中涿易亦恐無二千<lb/>
　五百里藉使有之亦皆沙漠不毛之地而東南財賦<lb/>
　所出則反棄于要荒以地𫝑考之殊未可曉意古今<lb/>
<pb n="27a"/>　土地盛衰不同當舜之時冀北之地未必荒落如後<lb/>
　世亦猶閩浙之地舊為蠻夷淵藪而今富庶繁衍遂<lb/>
　為上國土地興廢不可以一時槩也周制九畿曰侯<lb/>
　甸男采衞蠻夷鎮蕃每畿亦五百里而王畿不在其<lb/>
　中併之則一方五千里四方相距為萬里漢地志亦<lb/>
　言東西九千里南北一萬二千里先儒皆疑禹服之<lb/>
　狹而周漢地廣或以周服里數皆以方言或以古今<lb/>
　尺有長短或以禹直方計而後世以人跡屈曲取之<lb/>
<pb n="27b"/>　要之皆非的論葢禹聲教所及地盡四海而其疆理<lb/>
　則止以五千為制至荒服之外又别為區畫如所謂<lb/>
　咸建五長是已若周漢則盡其地之所至而疆畫之<lb/>
　也愚按周禮大司馬有九畿言其有期限也大行人<lb/>
　有九服言其服事上也曽氏謂王畿即禹之甸服侯服<lb/>
　甸服即禹之侯服男服采服即禹之綏服衛服介于其中<lb/>
　即綏服之奮武衛蠻服夷服即禹之要服鎮服蕃服即<lb/>
　禹之荒服也侯甸男采衞要<hi>即蠻服</hi>為中國夷鎮蕃為<lb/>
<pb n="28a"/>　夷狄内六服去王城三千五百里相距七千里與禹<lb/>
　服不同然周地幅員葢不廣于禹立政言方行天下<lb/>
　陟禹之迹則亦以禹迹為極特禹時四方有不盡之<lb/>
　地聴四夷居之不勞中國以事外故五服止于五千<lb/>
　耳　王制自恒山至于南河千里而近自南河至于<lb/>
　江千里而近自江至于衡山千里而遥自東河至于<lb/>
　東海千里而遥自東河至于西河千里而近自西河<lb/>
　至于流沙千里而遥西不盡流沙南不盡衡山東不<lb/>
<pb n="28b"/>　盡東海北不盡恒山應氏鏞曰獨言東海者東海在<lb/>
　中國封疆内西南北海則逺在夷徼之外也南獨以<lb/>
　江與衡山為限百粤未盡開也惟河舉東西南北河<lb/>
　流縈帶中國也自秦而上西北袤而東南蹙自秦而<lb/>
　下東南展而西北縮　易氏曰禹之五服計其一面<lb/>
　之數周之九服計其兩面之數禹之甸服千里而止<lb/>
　言五百里是計其一面也周之王畿與禹甸服同不<lb/>
　言五百里而兼言千里是計其兩面之相距也禹五<lb/>
<pb n="29a"/>　服總二千五百里兩面相距凡五千里周九服每面<lb/>
　各二百五十里通為二千二百五十里兩面相距則<lb/>
　四千五百里併王畿千里則通為五千五百里其增<lb/>
　于禹者五百里之蕃服耳然周之蕃服雖不列于禹<lb/>
　貢九州之外而禹貢九州之外咸建五長東漸西被<lb/>
　即成周蕃服之域是周之蕃服其名雖增于禹而其<lb/>
　地未嘗增也　唐仲友曰周禮言九服祭公謀父又<lb/>
　言五服葢九服五服一也自鎮畿而内二畿而當一<lb/>
<pb n="29b"/>　服與弼成五服至于五千無少牴牾者惟商制不可<lb/>
　考然頌曰邦畿千里惟民所止肇域彼四海自邦畿<lb/>
　至四海知其與禹貢周禮合也又曰自彼氐羌莫敢<lb/>
　不來享莫敢不來王中舉來享外舉來王知其與祭<lb/>
　公之言合也况作康誥之初周禮未制巳言侯甸男<lb/>
　邦采衞則周之因商可知矣　呉萊曰王制四海之<lb/>
　内截長補短方三千里是天子壤地之實故周禮雖<lb/>
　稱九服周官止言六服羣辟又曰六年五服一朝是<lb/>
<pb n="30a"/>　則采衞以降聖人雖制之服而不必其來若職方氏<lb/>
　掌天下之圖辨其邦國都鄙必兼夷衞之初封人民<lb/>
　氏族土田分器至詳至悉未有一言及附庸者然又<lb/>
　有一説焉夫冀禹之所都冀之北境自雲中九原二<lb/>
　千五百里且至于沙漠周之東遷洛陽為中土曹去<lb/>
　王城八百里猶在甸服鄭在河南密縣百七十里已<lb/>
　為男服葢曹順流極便而鄭則成臯虎牢之險夫豈<lb/>
　五服之制非若畫棋局然以定逺邇也是故幽州邇<lb/>
<pb n="30b"/>　于碣石而共工流蒼梧逺于衡山而虞帝狩　章俊<lb/>
　卿曰先儒鳥道之説竊以為不然嘗討之王制古者<lb/>
　百里當今百有二十一里今謂漢也是禹貢五千里<lb/>
　即漢之六千里也况五服之制合以東西四正為據<lb/>
　當時堯都平陽正東至東萊之海才二千八百里正<lb/>
　西至張掖之流沙才三千三百里是僅可以滿五服<lb/>
　之制也兩漢九千里則以遼東之海與燉煌之流沙<lb/>
　而言遼東在東北隅燉煌在西南隅<hi>按燉煌實在西北</hi>非其<lb/>
<pb n="31a"/>　正也夫正方一尺者袤之而度其兩隅則為尺有四<lb/>
　寸而贏五服之制舉其隅而度之宜其九千里也漢<lb/>
　制南北萬五千里者舉朔方日南而言禹貢所届正<lb/>
　南止于衡山之陽而日南又在衡山之南八千餘里<lb/>
　非禹跡所及也至平陽之北不盈千里已為戎狄之<lb/>
　地是五服之制惟東西南三方為然北方僅滿二服<lb/>
　而已尚何鳥道之云乎九州四正雖近四隅實遥五<lb/>
　服之制乃舉其近葢不欲以一時廣大之名啟後世<lb/>
<pb n="31b"/>　無厭之禍也　羅泌曰虞夏之前四正疆理東止瑯<lb/>
　琊之海西積石之河五千而縮南至衡山北洎單于<lb/>
　府五千而贏使皆封建百里之國惟堪二千五百縱<lb/>
　并遼東渤海長城外盡契丹髙句驪積石塞黑水靺<lb/>
　鞨流沙之地亦不能五千國况古百里當今百二十<lb/>
　一里六十步烏有所謂萬區百里國哉葢古嘗有萬<lb/>
　國之制而非皆百里也吕覽言神農封建彌近彌大<lb/>
　彌逺彌小海上乃有十里之邦以大運小使臂使指<lb/>
<pb n="32a"/>　之道也孟子曰海内之地方千里者九古之天下方<lb/>
　三千里止矣<hi>此據王制</hi>五千里者古今盛衰山川萊藪之<lb/>
　通數也周世九服號七千里而職方蕃畿為方萬里<lb/>
　斯亦末記之敝王畿所止亦曷嘗千里哉宗周八百<lb/>
　成周六百此以百同度計言之古五服之制王城之<lb/>
　外甸侯綏面千五百里已盡九州三千里地要荒二<lb/>
　服綴九州外其數然也而况九州面距不齊自恒山<lb/>
　距南河東河抵西河為各千里此則圻内甸服所建<lb/>
<pb n="32b"/>　然自東河至東海西河至流沙南河至江亦各千里<lb/>
　南西二方侯綏所建外為要荒可矣而東距海要荒<lb/>
　已無容繫北距恒山直接邊陲雖侯綏有不得而立<lb/>
　惟南自江至于衡山更越千里則要荒二服亦并在<lb/>
　九州内而自衡山南盡揚域且復千里未訖南海悉<lb/>
　為荒外南太贏北太縮則先王之制必有圓法豈至<lb/>
　説者之拘哉周之西都今之關中而東都則洛陽也<lb/>
　二都地據南山之隂北山之陽東西長南北短短長<lb/>
<pb n="33a"/>　相補猶不能以千里今古不變而禮王畿四方相距<lb/>
　為地方千里逺郊近郊甸地稍地小都大都率相距<lb/>
　為百里豈能容哉固知畿服諸説上世必有除補相<lb/>
　乘之道為疆理之定制者<lb/>
東漸于海西被于流沙朔南暨聲教訖于四海禹錫𤣥<lb/>
圭告厥成功<hi>註疏聲教二字連朔南暨讀鄭曉曰朔南暨斷</hi>
　孔傳此言五服之外皆與王者聲教而朝見正義海<lb/>
　多邪曲故言漸入流沙長逺故言被及皆是過之意<lb/>
<pb n="33b"/>　也林氏之竒曰漸如水之漸清被如衣之被覆南北<lb/>
　不言所至以下文四海見之王樵曰聲教至于海濵<lb/>
　則止何以言漸葢海島之夷與流沙以西之羌戎咸<lb/>
　賔貢于中國是以有虞之聲教東不止于海且漸入<lb/>
　于海中西不止于流沙又䝉被流沙之外漸深于被<lb/>
　被逺于暨朔朔方南交趾也以堯典宅朔方宅南交<lb/>
　証之可見或言古時百粤未盡開南不至交趾非也<lb/>
　五服之境固南盡衡山之陽聲教則固訖于四海矣<lb/>
<pb n="34a"/>　何得云不至交趾耶丘濬曰東西皆指地言南北則<lb/>
　止曰暨見聖人向明之治自北而南日拓而逺不可<lb/>
　限量也然其所以漸被暨及者風聞之聲神化之教<lb/>
　使之聞而震動未嘗體國經野以内治治之也<hi>羅苹曰南</hi>
　<hi>亦海不言漸北亦沙不言被有不盡也聲教及之而已</hi>呉氏澂曰訖者地之盡<lb/>
　處也爾雅七戎六蠻九夷八狄謂之四海言皆近于<lb/>
　海也胡瓚曰禹貢四海止就禹所及言之河濟入北<lb/>
　海江淮入東海黑水入南海弱水入西海格古要論<lb/>
<pb n="34b"/>　圭瑞玉上圓下方以𧰼天地以封諸侯蔡傳水土既<lb/>
　平禹以𤣥圭為贄而告成功于舜水色黑故圭以𤣥<lb/>
　云王樵曰上與下為錫禹奉𤣥圭而曰錫者為舜成<lb/>
　萬世之功不可常辭書猶之舉舜而曰師錫葢為天<lb/>
　下得人亦非常之事也愚按孔傳堯錫禹𤣥圭以彰<lb/>
　顯其功史記本紀同詳經文之義從蔡說為長但圭<lb/>
　是諸侯所執以合符于天子者當時禹必膺三等之<lb/>
　封<hi>子男不執圭故知是三等考路史禹封髙密曰夏伯輿地志堯封夏禹為伯邑虹則禹固伯爵也伯</hi>
<pb n="35a"/>　<hi>執躬圭象人形少俯長七寸</hi>則𤣥圭即是瑞玉舜錫之以𧰼水徳<lb/>
　適為禹受命之符耳漢儒五徳之説自不可廢<lb/>
　程大昌曰海之邊中國者在山東為東海在廣南為<lb/>
　南海禹跡所及西至流沙而不言西海東北至碣石<lb/>
　而北海之名不著于經漢武帝事逺西北二海遂有<lb/>
　身歴之者條支之西有海焉漢使嘗及之而入史後<lb/>
　漢班超遣甘英輩親至其地至于西海之西又有大<lb/>
　秦國<hi>即波斯</hi>夷人之與海商皆嘗往來若北海則又甚<lb/>
<pb n="35b"/>　逺霍去病封狼居胥山其山實臨瀚海即北海也蘇<lb/>
　武郭吉皆為匈奴所幽寘之北海之上而唐史載突<lb/>
　厥部北海之北更有所謂骨利幹之國在海北岸然<lb/>
　則詩書所稱四海實皆環夷夏而四之非寓言也若<lb/>
　夫西北二邊有柏海青海蒲𩔖海蒲昌海居延海白<lb/>
　亭海鮮水海皆並海立稱其實衆水鍾為大澤如洞<lb/>
　庭彭蠡之𩔖借海名之非真海也李吉甫謂河北得<lb/>
　水便名為河塞外有水便名為海其言當矣<hi>見北邊備對朱</hi>
<pb n="36a"/>　<hi>子曰自古無人窮至北海縁北邊地長其實北海不甚濶地之下與地之四邊皆海水周流地浮水上與</hi>
　<hi>天接天包水與地</hi>　洪邁曰海一而已地勢西北髙而東南<lb/>
　下所謂東北南三海其實一也北至于青滄則曰北<lb/>
　海南至于交廣則曰南海東漸呉越則曰東海無由<lb/>
　有所謂西海者詩書禮經所載四海葢引𩔖而言之<lb/>
　漢西域傳所云蒲昌海疑亦停居一澤耳班超遣甘<lb/>
　英往條支臨大海葢即南海之西云　丘濬曰國家<lb/>
　祀東海于登州祀南海于廣州皆臨海而祭西海則<lb/>
<pb n="36b"/>　望祀于蒲州北海則望祀于懷慶<hi>誌載以濟水源通北海故祭于此</hi>
　今建都于燕往南而祭北海豈天子宅中之義哉古<lb/>
　謂青州為北海郡青去登不逺猶以是名今京師東<lb/>
　北乃古碣石淪海之處于此立祠就海而祭為宜况<lb/>
　今北鎮醫無閭山在于遼海山既可以為北鎮川獨<lb/>
　不可以為北海乎若夫中國之正西在于秦隴西南<lb/>
　則蜀稍南則滇也滇之極西百夷之外聞有大海通<lb/>
　西南島夷此地在前代未入中國今既為羈縻之地<lb/>
<pb n="37a"/>　則王化所及也宜于雲南望祀之<hi>楊慎亦云今滇两百夷之外有大海</hi>
　<hi>在阿瓦地即西海無疑又云東海之别有渤海南海之别有漲海西海之别有青海北海之别有瀚海猶</hi>
　<hi>五岳之外有五鎮</hi>
　<lb/>
　<lb/>
　<lb/>
　<lb/>
　<lb/>
<pb n="37b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禹責長箋巻十二<lb/>
</p>

  </div>
        </body>
    </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>春秋通訓</head>
    <p>
<pb n="1a"/>欽定四庫全書　　　　　經部五<lb/>
　春秋通訓　　　　　　　春秋類<lb/>
　　提要<lb/>
　　　　<hi>臣</hi>等謹案春秋通訓六巻宋張大亨撰是書<lb/>
　　　　自序謂少聞春秋於趙郡和仲先生考宋蘓<lb/>
　　　　軾年譜軾本字和仲又蘓洵族譜稱為唐相<lb/>
　　　　蘓頲之裔系出趙郡今所傳軾題烟江叠嶂<lb/>
　　　　圖詩石刻末亦有趙郡蘓氏印然則趙郡和<pb n="1b"/>　　　仲先生即軾也蘓籀雙溪集載大亨以春秋<lb/>
　　　義問軾軾答書云春秋儒者本務然此書有<lb/>
　　　　妙用學者罕能領㑹多求之繩約中乃近法<lb/>
　　　　家者流苛細繳繞竟亦何用惟左邱明識其<lb/>
　　　　用終不肯盡言㣲見端末欲使學者自求之<lb/>
　　　　云云與大亨自序亦合葢其學出于蘓氏故<lb/>
　　　議論宗㫖亦近之陳振孫書録解題及宋史<lb/>
　　　　藝文志並作十六巻朱彝尊經義考云已佚<pb n="2a"/>　　　此本載永樂大典中十二公各自為巻而隠<lb/>
　　　公莊公襄公昭公又自分上下巻與十六卷<lb/>
　　　之數合然每巻篇頁無多病其繁碎今併為<lb/>
　　　六巻以便省覽其文則無所佚脱也乾隆四<lb/>
　　　十六年九月恭校上<lb/>
　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
</p>

  </div>
            <div>
                <head>春秋通訓卷一</head>
    <p>
<pb n="1a"/>欽定四庫全書<lb/>
　春秋通訓卷一　　　　　宋　張大亨　撰<lb/>
　　隐公<lb/>
元年春王正月<lb/>
　元之言首也人君即位之初年謂之元年明歴數在<lb/>
　躬首出羣衆也正之言政也一嵗之首月謂之正月<lb/>
　明奉若天道垂法布政也諸侯之元年得繫于嗣君<lb/>
　者俾因天時之變以致維新之命也正月必繫于時<pb n="1b"/>　王者俾奉天子之政以治所分之民嗣君得有其年<lb/>
　不得有其政不可異政也王獨加乎春不以加四時<lb/>
　四時不可徧舉也昔堯授人時舜協時月正日夏商<lb/>
　重黎世叙天地周太史正嵗年頒告朔帝王承天統<lb/>
　物一海内之尚在此諸侯守之母敢輒變亂也周衰<lb/>
　禮樂征伐不出扵天子天子法度之籍諸侯惡其害<lb/>
　已往往去之獨未聞有變亂王正朔者豈以不足為<lb/>
　之重輕故置而弗争邪聖人幸正朔之猶存則以眀<pb n="2a"/>　天命之未改因諸侯之未敢變亂則以明天下之有<lb/>
　奉故春秋紀年之首必特加王焉使亂臣賊子知天<lb/>
　命未可兾而諸侯之心知天下有所宗而聼賞罰之<lb/>
　命一有不遵則蔽以堯舜禹湯文武周公之法故曰<lb/>
　春秋天子之事也以諸侯之史而行天子之事故曰<lb/>
　罪我者惟春秋也　公何以不書即位隐桓皆庶也<lb/>
　立庶以長國有長庶舍之而立其少此恵公之罪也<lb/>
　國有世子已無君命不辭諸大夫而攝居其位遂有<pb n="2b"/>　其國人此隐公之罪也成王之初周公以冡宰攝政<lb/>
　非攝居其位也王既長而復之辟非遂有之也然則<lb/>
　隐之所以異扵簒者無㡬矣即位者正始之道有天<lb/>
　下國家之本也其為禮也甚重當行而不行謂之失<lb/>
　位不當行而行之謂之竊位繼正而立所當行者也<lb/>
　繼故而立所不當行者也以隐為繼正則國有世子<lb/>
　以隐為繼故則恵以道終特以已立之非正而廢其<lb/>
　禮焉是亂其本始也何以能終春秋之紀人事也致<pb n="3a"/>　嚴扵君親之分所以别嫌明微尤詳扵授受廢立之<lb/>
　際幽王黜宜臼而立伯服周所以東遷恵公舍長隐<lb/>
　而立少桓魯所以失世禍亂之原孰大扵此是以春<lb/>
　秋興起平王魯隐之事將以正其本始本始既正然<lb/>
　後天下之事可得而正也齊景公問政孔子曰君君<lb/>
　臣臣父父子子公曰善哉信如君不君臣不臣父不<lb/>
　父子不子雖有粟吾得而食諸此春秋造始之説也<lb/>
　或謂平隐之時相接隐公之讓可貴是未之思耳平<pb n="3b"/>　之末而隐方立所接㡬何桓當繼而隐攝居安得有<lb/>
　讓先王經世之意豈真為是𤼵哉<lb/>
三月公及邾儀父盟于蔑<hi>元</hi>三月公㑹鄭伯于垂鄭伯<lb/>
以璧假許田四月公及鄭伯盟于越<hi>桓元</hi>三月公㑹齊侯<lb/>
云云于稷以成宋亂<hi>桓二</hi>八月公及戎盟于唐<hi>隐二○按經隐公二年八月公及戎盟于唐原本誤作九月今改正</hi>八月公及齊侯盟于落姑<hi>閔元</hi>三<lb/>
月及晉處父盟<hi>文二○按經及晉處父盟乃文公二年事原本誤作三年今改正</hi>夏公<lb/>
㑹齊侯于平州<hi>宣元</hi>
<pb n="4a"/>　㑹盟嘉禮也非在喪者之所可行而春秋之世率多<lb/>
　行之外諸侯在喪而㑹者凡十<hi>桓十五齊僖十三陳二十八齊陳宣元齊</hi>
　<hi>㐮五陳八鄭十六晉二十四把昭四</hi>滕盟者十有四<hi>桓十二鄭僖五許八曹九宋二十五</hi>
　<hi>䘙二十八齊文十四陳成五䘙十八邾㐮三鄭二十齊定三邾四</hi>陳其越禮畔道之<lb/>
　由固不可悉舉若魯之五君則皆有謂為之也或曰<lb/>
　春秋國君不以正立諸侯既列之㑹盟則國人不可<lb/>
　復討此衰世息争之法非先王已亂之道也隐桓宣<lb/>
　之立可謂不正矣亟欲求好扵諸侯以定其位故越<pb n="4b"/>　禮畔道而為之<lb/>
公及邾儀父盟于蔑<hi>元</hi>許叔入于許<hi>桓十五</hi>蔡季自陳歸<lb/>
于蔡<hi>十七</hi>紀季以酅入于齊<hi>荘三</hi>蕭叔朝公<hi>二十三</hi>祭叔来聘<lb/>
<hi>二十三</hi>
　禮列國及寰内之君未賜爵視天子之元士以君其<lb/>
　國列國之未賜者許蔡是也附庸之未賜者邾酅蕭<lb/>
　是也寰内之未賜者祭是也是皆天子命之國而未<lb/>
　命之爵者也以視諸侯則未爵以視卿大夫則有國<pb n="5a"/>　者也扵是以字通于春秋盖諸侯子男而上以爵為<lb/>
　尊其卿大夫以名為正故未命之君以字通也<lb/>
鄭伯克叚于鄢<hi>元</hi>
　叚公子也而不謂之公子公弟也而不謂之弟傳以<lb/>
　為失子弟之道也然楚比弑君而稱公子宋辰叛國<lb/>
　而稱弟何哉夫衞州吁陳佗齊無知莒展輿已簒而<lb/>
　立者也衞公子晉鄭公子突齊小白陽生莒去疾蔡<lb/>
　季始入而立者也齊子糾邾㨗菑嘗納以為君而弗<pb n="5b"/>　克者也故皆舍其子弟之稱叚欲簒而未得者也大<lb/>
　都耦國有其兵民之衆如二君然非復在子弟之位<lb/>
　故絶其稱耳絶其稱者不以子弟道也君討臣未有<lb/>
　書克者叚不死僅能勝之也亦未有書地者叚據鄢<lb/>
　非復鄭有也不曰伐不與為國也不曰敗不使敵君<lb/>
　也象日以殺舜為事舜封諸有庳使吏治其國而納<lb/>
　其貢賦不得暴彼民焉故扵瞽不失其孝扵象不失<lb/>
　其愛今鄭伯知叚失道而不制其極至扵母廢而弟<pb n="6a"/>　奔賊君臣父母兄弟之義又豈止失教而已乎<lb/>
天王使宰咺来歸恵公仲子之賵<hi>元</hi>天王使宰渠伯糾<lb/>
来聘<hi>桓四○按經天王使宰渠伯糾来聘乃桓四年事原本誤作三年今改正</hi>
　王臣之常稱或官或爵或氏或字貶則人之甚則又<lb/>
　名之此宰也既舉其官又斥其名何哉夫隐公少先<lb/>
　君之世子而代其位桓公弑已立之成君而奪之國<lb/>
　亂君臣父子兄弟之倫扵其始也天子不能討反致<lb/>
　使焉夫不正其位而周扵賵贈之末禮不誅其亂而<pb n="6b"/>　敦扵聘問之小恵所謂放飯流歠而問無齒決也宰<lb/>
　以道佐王治邦國者也位髙故所繫大任重故受責<lb/>
　深今不務引其君以當道而躬為行其非禮宜其以<lb/>
　名斥也不然則王之諸臣居卿大夫之位任非禮之<lb/>
　使者多矣不皆見斥扵春秋也<lb/>
及宋人盟于宿<hi>元</hi>及齊髙傒盟于防<hi>荘二十二</hi>㑹陳人蔡<lb/>
人云云盟于齊<hi>僖十九</hi>㑹王人晉人宋人云云盟于翟泉<lb/>
<hi>二十九</hi>及晉處父盟<hi>文二</hi>及荀庚盟及孫良父<hi>按經成公三年及孫良父<pb n="7a"/>盟原本誤作孫林父今改正</hi>盟<hi>成二</hi>及郤犨盟<hi>十一</hi>及宋向戌盟于劉<hi>襄十五</hi>
　魯與外人㑹盟而沒其主名者其人敵也士與士卿<lb/>
　大夫與卿大夫是之謂敵士與卿大夫卿大夫與君<lb/>
　是之謂非敵㑹盟敵道也下不敵上臣不敵君正也<lb/>
　士敵卿大夫伉也臣敵君悖也□宣叔曰大國上卿<lb/>
　當小國之君小國亞卿當大國之上大夫古之制也<lb/>
　傳亦曰卿不㑹公侯㑹伯子男可也又曰叔老㑹鄭<pb n="7b"/>　伯為夷故也<hi>襄十六</hi>夫武王勝商列爵惟五分土惟三<lb/>
　國之大小自因其爵春秋之時則以彊弱為小大然<lb/>
　五等之髙下固自若也宣叔謂衞扵晉不得為次國<lb/>
　魯衞匹也然則處父盟公何以見黜于春秋邪虢公<lb/>
　晉侯朝王王同其賜傳以為非禮許男卒于師齊桓<lb/>
　葬之加一等傳以為有衮歛者是知五等之髙下者<lb/>
　先王之舊典也以彊弱為小大者東周之末造也春<lb/>
　秋以先王之典䋲末世之亂者也故外大夫㑹公則<pb n="8a"/>　人其大夫以卑公<hi>浮来蜀澶淵</hi>否則兼諸侯也<hi>洮向新城戚召陵</hi>
　彼已之有故也<hi>見下</hi>其或以貶之也<hi>公㑹楚嬰齊</hi>内大夫㑹<lb/>
　諸侯則黜其名以卑諸侯<hi>幽女栗</hi>否則兼大夫也<hi>折垂歛虚</hi>
　<hi>打邢邱</hi>彼已之有故也<hi>見下</hi>其或以貶之也<hi>歸父㑹楚子</hi>鄄之<lb/>
　盟吾大夫専焉<hi>荘十九</hi>以非君命故不嫌扵非敵此所<lb/>
　以導名分也<lb/>
祭伯来<hi>元</hi>州公如曹<hi>按經州公如曹為桓公五年事原本誤脫</hi>春寔来<hi>桓六</hi>齊<lb/>
仲孫来<hi>閔元</hi>春介葛盧来冬介葛盧来<hi>僖二十九</hi>白狄来<hi>襄十八</hi>
<pb n="8b"/>　春秋志外之君臣来接扵我者朝曰来聘以他事至<lb/>
　者則各以其事名之非此數端則曰来而已耳禮寰<lb/>
　内諸侯不外交祭伯之来不以王命是外交也禮臣<lb/>
　非君命不越境仲孫之来不以君命是私越也且其<lb/>
　来也無所事則其志焉何也祭伯雖不當外交我以<lb/>
　敬王之道見故賔而録之所以尊尊也仲孫雖不當<lb/>
　越境彼以䘏我之道来故進而録之所以親親也然<lb/>
　而弗與其朝聘焉所謂不以禮假人也州公委國扵<pb n="9a"/>　把而為魯寓非太王紀季之義自致扵覆宗絶祀故<lb/>
　不以賔禮言之謂之寔来也介葛盧一嵗再朝于我<lb/>
　失朝事疏數之節自抵扵敗常黷禮故不以君禮言<lb/>
　之名之葛盧也夫葛盧白狄皆有慕中國之志而不<lb/>
　能自託扵禮雖勤身修敬猶為非禮之禮也祭伯仲<lb/>
　孫皆有親小國之心而不知仗義以行雖<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>信修睦<lb/>
　猶為非義之義也故人君大臣之舉動不可忽也<lb/>
公㑹戎于潜<hi>二</hi>公及戎盟于唐<hi>二桓二</hi>邢人狄人伐衞<hi>僖十<pb n="9b"/>八</hi>齊人狄人盟于邢<hi>二十</hi>衞人及狄人盟<hi>三十二</hi>公子遂㑹<lb/>
雒戎盟于暴<hi>文八</hi>晉師㓕赤狄潞氏以潞子嬰皃歸<hi>宣十五</hi>
白狄来<hi>襄十八</hi>楚子蔡侯云云淮夷㑹于申<hi>昭四</hi>楚子誘戎<lb/>
蠻子殺之<hi>十六</hi>晉人執戎蠻子赤歸于楚<hi>哀四</hi>
　詩序稱小雅盡廢則四夷交侵中國微矣春秋之世<lb/>
　王者之迹熄小雅不止扵盡廢也盖已亡之矣四夷<lb/>
　不止扵交侵也盖與中國並矣聖人慮天下之胥無<lb/>
　道也扵是乎作春秋春秋之志四夷必外而卑之雖<pb n="10a"/>　吴楚徐越其先皆令徳之後以其自䧟扵異俗亦弗<lb/>
　假也其見扵經者戎有七狄有三夷有一皆嘗為諸<lb/>
　侯患也齊桓攘之趣䏻衞諸侯而已故孔子有㣲管<lb/>
　仲之嘆盖言管仲之功大有稗于諸夏也然此數者<lb/>
　或有自見扵㑹盟者春秋通之人其人是也或有自<lb/>
　抵扵㓕亡者春秋閔之子其君是也人其人者非謂<lb/>
　其合禮也善彼之不以兵鬭也<hi>狄伐衞稱人者以連下救邢盟故</hi>子<lb/>
　其君者非謂其可存也惡吾之不以徳服也自晉㓕<pb n="10b"/>　諸戎其患少息而牧伯之政乃争於呉越於以知中<lb/>
　國之微也<lb/>
紀裂緰来逆女伯姬歸于紀<hi>二</hi>叔姬歸于紀<hi>七</hi>紀伯姬<lb/>
卒齊侯塟紀伯姬<hi>荘四</hi>紀叔姬歸于酅<hi>十二</hi>紀叔姬卒<hi>二十九</hi>
葬紀叔姬<hi>三十</hi>
　伯姬嫁紀無㡬何而叔姬復歸于紀是盖伯姬之娣<lb/>
　也夫志歸志卒志葬者夫人之禮也諸侯元妃攝治<lb/>
　内事猶不得匹其嫡況嫡存乎妾子立得為其母廟<pb n="11a"/>　則志葬猶不得祔于祖姑况無子乎嫡妾者有家之<lb/>
　大分先王嚴扵其别所以防嬖孽杜僣亂也末世易<lb/>
　之亡國敗家鮮不由此方世之治也妾知命有貴賤<lb/>
　能盡其心其詩曰夙夜在公實命不同及其亂妾上<lb/>
　僣夫人失位其詩曰緑兮衣兮緑衣黄裏今姪娣之<lb/>
　微而治以夫人之禮此春秋所以盡其辭也凡有甚<lb/>
　美有甚惡者春秋必盡其辭焉以謂辭不盡則道不<lb/>
　見也辭盡矣其為褒貶亦盡也此學者所當深考也<pb n="11b"/>夫人子氏薨<lb/>
　邦君之妻命扵天子然後謂之夫人諸侯無二嫡妾<lb/>
　雖貴不得承先祖供祭祀故不命扵天子妾雖有子<lb/>
　不得體其君羣臣不為服不祔于嫡祖姑故不可稱<lb/>
　夫人仲子恵妾母也恵公雖尊以為夫人然葬而不<lb/>
　謚子氏隐妾母由隐為君亦夫人之然亦不謚不書<lb/>
　葬是皆知其不可為也夫既尊之為夫人矣而不謚<lb/>
　不書葬則安在其為尊之也人孰不欲尊其親尊之<pb n="12a"/>　不以禮則辱之者人孰不欲愛其親愛之不以禮則<lb/>
　䧟之者也是故君慎扵為禮也孔子曰生事之以禮<lb/>
　死葬之以禮祭之以禮可以為孝矣隐公之不得為<lb/>
　孝也猶有畏禮之心焉至文宣襄昭則又肆為之矣<lb/>
二月己巳日有食之<hi>三</hi>桓公二食荘公四食　僖公三<lb/>
食　文公二食　宣公三食　成公二食　襄公九食<lb/>
昭公七食　定公三食<lb/>
　日食度數也有謫𤯝存焉君子不謂度數也以天事<pb n="12b"/>　言之則隂侵陽以人事言之則臣掩君之象也故曰<lb/>
　國無政不用善則自取謫于日月之災是以人主惡<lb/>
　之春秋紀日食之變三十有六而襄昭之世居其半<lb/>
　襄或比年而食或兩年四食二君享國與荘僖同久<lb/>
　而日變之多如此學者求其説而不得則曰襄之立<lb/>
　也纔免扵懐昭之立也童心未去當其國者大臣也<lb/>
　擅其命者權臣也顧安得不然則日為一國變耳為<lb/>
　一人變耳如天下何書曰天不可信我道惟寜此聖<pb n="13a"/>　人所以為知天也傳謂日食惟正陽之月則忌非分<lb/>
　至之月則災而詩刺十月之交亦孔之醜則二説之<lb/>
　不然審矣然昭公之世日食正陽季孫意如以為非<lb/>
　災君子以是知其不君君也<lb/>
尹氏卒<hi>三</hi>尹氏立王子朝<hi>昭二十三</hi>尹氏召伯毛伯奔楚<hi>二十六</hi>公㑹尹子單子云云伐鄭<hi>成十七</hi>天王使宰咺来歸恵<lb/>
公仲子之賵<hi>隐元</hi>天王使宰渠伯糾来聘<hi>桓四</hi>公㑹宰周<lb/>
公云云于葵邱<hi>僖九</hi>天王使宰周公来聘<hi>僖三十</hi>
<pb n="13b"/>　大誥曰尹氏御士常武詩曰王謂尹氏節南山詩曰<lb/>
　尹氏大師尹氏者王官之長宰輔之任其曰氏者猶<lb/>
　侯氏師氏也天子之為政者惟六卿耳三公宰尹選<lb/>
　扵六卿兼為之以論道則曰公以揔百官則曰宰以<lb/>
　長庶工則曰尹書稱周公位冡宰又曰周公為師春<lb/>
　秋稱宰周公此宰兼公者也書曰乃同召大保奭芮<lb/>
　伯彤伯畢公衞侯毛公此卿兼公者也詩稱尹氏大<lb/>
　師此公為尹者也春秋書尹氏召伯毛伯此尹為卿<pb n="14a"/>　者也大保位五卿之上公為宰故也尹氏列二卿之<lb/>
　上尹為長故也三公宰尹特髙扵卿大夫故得以其<lb/>
　官通得以其官通故不復以字行也諸侯之卒與奔<lb/>
　皆名之三公宰尹位諸侯之上故雖奔卒不復以名<lb/>
　書也傳曰尹氏者譏世卿也夫大誥成王之初也二<lb/>
　詩宣幽之世也已謂之尹氏則不獨春秋為然然則<lb/>
　又稱尹子何也尹氏以其官得邑于王畿因以命其<lb/>
　邑所謂官有世功則有官族邑亦如之是也<pb n="14b"/>武氏子来求賻<hi>三</hi>天王使仍叔之子来聘<hi>桓五</hi>
　禮諸侯世子世國大夫不世爵又曰外諸侯嗣也内<lb/>
　諸侯祿也然則天子之大夫與寰内之諸侯皆得世<lb/>
　其禄者也武氏者天子大夫之命氏者也猶曰崔氏<lb/>
　也仍叔者寰内諸侯之未爵者也猶曰祭叔也其曰<lb/>
　子者世祿之嗣也以其世祿故武氏子繫之父氏仍<lb/>
　叔子繫之父國繫之父氏而不以字通知非世其爵<lb/>
　也繋之父國而不曰世子知非世其國也夫世禄之<pb n="15a"/>　子未命扵朝而畀之使事豈所宜哉棫檏詩曰濟濟<lb/>
　辟王左右奉璋奉璋峩峩髦士攸宜此文王所以能<lb/>
　官人也官人國之急也治道之所由廢興也官非其<lb/>
　所宜官求非其所宜求聘非其所宜聘是皆文王之<lb/>
　罪人也<lb/>
公及宋公遇于清<hi>四</hi>書遇六<lb/>
　春秋記諸侯之事有㑹有盟有遇皆天子見諸侯之<lb/>
　名也㑹時見也盟殷同遇冬見也傳載先王之制與<pb n="15b"/>　文襄之令惟朝聘㑹盟是辨而遇不少見則遇其禮<lb/>
　之簡歟禮簡而志者惡其名之不正也孔子論為政<lb/>
　之所先曰必也正名乎名不正則言不順言不順則<lb/>
　事不成其極至扵民無所措手足可不慎哉<lb/>
葬宋穆公<hi>三</hi>
　衞公叔文子卒其子戍請謚扵君曰日月有時將葬<lb/>
　矣請所以易其名者君命為貞恵文子然則古者將<lb/>
　葬而謚謚必請于君故諸侯之諡天子命之天子之<pb n="16a"/>　謚天下命之諸臣之謚其君命之命之曰幽厲雖孝<lb/>
　子慈孫百世不能改也春秋之世君臣之謚率出扵<lb/>
　一二人之私意然其間如楚共王衞靈公共世子孔<lb/>
　文子之類亦兼取當時之公議則先王之澤盖猶有<lb/>
　未竭者聖人不盡黜焉故葬而無謚所以定名實之<lb/>
　是非葬而稱公所以申臣子之忠厚<lb/>
翬帥師㑹宋公陳侯蔡人衞人伐鄭<hi>四</hi>翬帥師㑹齊人<lb/>
鄭人伐宋<hi>十</hi>遂以夫人婦姜至自齊<hi>宣元</hi>僑如以夫人婦<pb n="16b"/>姜至自齊<hi>成十四</hi>豹及諸侯之大夫盟于宋<hi>襄二十七</hi>意如至<lb/>
自晉<hi>昭十四</hi>婼至自晉<hi>二十四</hi>
　世族者卿大夫之所貴也天子之臣以爵為尊以字<lb/>
　為正故名之則為貶諸侯之大夫以名為正以族為<lb/>
　寵故去之則為貶今數子之貶何也州吁弑君而虐<lb/>
　用其民請㑹于諸侯而求定其位魯師㑹之是助亂<lb/>
　也鄭伯以王命討宋而不自將諸侯承王命伐鄭而<lb/>
　不躬行魯師從之是慢命也宣公殺世適喪未練而<pb n="17a"/>　成昬成公即位國無事十有四年而不娶豹也君不<lb/>
　在㑹而合羣大夫以為盟意如也婼也為國見執受<lb/>
　樂王鮒之紿而弃禮以歸畏士彌弁之逆而詭謀以<lb/>
　免此數子之罪也數子為國正卿不能引其君以當<lb/>
　道而助成其非禮不能以義自勝而苟合以求容扵<lb/>
　是乎黜之孟子曰齊人無以仁義與王言者則不敬<lb/>
　莫大乎是翬遂僑如之謂也曽子曰士不可以不𢎞<lb/>
　毅任重而道逺意如婼之謂也然則春秋之大夫未<pb n="17b"/>　賜族者衆矣<hi>柔溺鄭詹莒慶之類</hi>皆貶乎曰非也前曰翬後曰<lb/>
　公子前曰公子後曰遂前曰叔孫曰季孫後曰僑如<lb/>
　曰意如曰婼夫是之謂貶<lb/>
衞人殺州吁于濮<hi>四</hi>蔡人殺陳佗<hi>桓六</hi>齊人殺無知<hi>荘九</hi>楚<lb/>
人殺陳夏徴舒<hi>宣十一</hi>晉殺其大夫里克<hi>僖十</hi>衞殺其大夫<lb/>
寗喜<hi>襄二十七</hi>楚子蔡侯云云伐吴執齊慶封殺之<hi>昭四</hi>楚子<lb/>
䖍誘蔡侯般殺之于申<hi>十一</hi>楚公子棄疾殺公子比<hi>十三</hi>
　弑君之賊其罪一也在官者殺無赦在宫者殺無赦<pb n="18a"/>　其殺同也殺之有正不正故其辭異也州吁陳佗無<lb/>
　知徴舒慶封殺以其罪正也故不以國君大夫公子<lb/>
　道也<hi>三簒君皆踰年</hi>里克寗喜蔡般楚比殺不以其罪非正<lb/>
　也故猶以國君大夫公子道也彼皆弑君而戮矣而<lb/>
　曰不以其罪何也晉之殺克求自免也衞之殺喜惡<lb/>
　其専也楚之殺般欲縣其國也棄疾之殺比欲攘其<lb/>
　位也故曰不以其罪也殺不以其罪則猶以國君大<lb/>
　夫公子道之是賊未之顯討也君子之扵人也觀過<pb n="18b"/>　必以黨察獄必以情觀過不以黨則邪有疑扵正者<lb/>
　矣察獄不以情則名有亂扵實者矣以仁誅不仁其<lb/>
　究歸扵仁以不仁誅不仁是亦不仁而已矣以無私<lb/>
　治私其究歸扵無私以私治私是亦為私而已矣此<lb/>
　春秋之所深辨也此楚子棄疾所以不得從討罪之<lb/>
　文也<hi>楚子以名書弃疾以相殺書</hi>
衞人立晉<hi>四</hi>尹氏立王子朝<hi>昭二十三</hi>
　有天命然後為天子有王命然後為諸侯世子誓扵<pb n="19a"/>　王而後繼立是以王命立者也非世子則必請而後<lb/>
　定其位是欲有所受之也晉翼後見逐而武公立其<lb/>
　大夫為之請命于天子之使故其詩曰安且吉也魯<lb/>
　閔公遇弑而僖公立季孫行父為之請命于周故其<lb/>
　詩曰思無邪也今州吁死衞人不告扵王召公子晉<lb/>
　而私予之國晉也亦無王命而私受之扵國人非安<lb/>
　無邪之道也是以公子晉王子朝不同事而同辭不<lb/>
　同惡而同罪晉得國人之心朝恃權臣之助不同事<pb n="19b"/>　也晉無君而入嗣朝有王而篡立不同惡也然皆志<lb/>
　之曰立其罪均故也<lb/>
葬衞桓公<hi>五州吁弑</hi>葬我君桓公<hi>桓十八齊殺</hi>葬齊襄公<hi>荘九無知弑</hi>
葬陳靈公<hi>宣十二徴舒弑</hi>葬蔡景公<hi>襄三十年世子般弑</hi>葬蔡靈公<hi>昭十三楚殺</hi>葬許悼公<hi>昭十九世子止弑</hi>葬蔡昭公<hi>哀四盗殺○按經葬蔡昭公乃哀公四年事原本誤作襄公今改正</hi>
　春秋之世人君不以其道終者凡三十有五而志葬<lb/>
　者纔八人耳衞桓齊襄陳靈之賊討得其正葬故無<pb n="20a"/>　疑也弑魯隐者公子翬也弑齊莊者崔杼也魯討寪<lb/>
　氏楚討慶封而不志葬弑蔡昭者盗翩也蔡討公孫<lb/>
　姓而志之此其可疑者也殺魯桓者齊襄公也殺蔡<lb/>
　靈公者楚子䖍也齊弑襄楚殺䖍而志葬殺齊舍者<lb/>
　公子啇人也齊弑商人而不志之此其可疑者也弑<lb/>
　晉靈者趙盾也盾未討故不志葬弑許悼者世子止<lb/>
　也止未討而志之此其可疑者夫人君不以其道終<lb/>
　盖有内外之别焉禍發于已國謂之賊賊者臣子所<pb n="20b"/>　當討也當討而不討扵是乎沒其先君之葬所以責<lb/>
　臣子也禍發于他國謂之讐讐者臣子所當復也不<lb/>
　幸而不可復扵是録其先君之葬所以赦臣子也夫<lb/>
　討賊者其事可必故不必如衞人之殺州吁然後謂<lb/>
　之討苟不正其法<hi>里克寗喜</hi>不顯其誅<hi>慶父宋萬</hi>猶不討也此<lb/>
　責人以忠之道也復讐者其事不可必故不必如吴<lb/>
　人之入越然後謂之復在彼者苟可以假手在我者<lb/>
　苟可以藉口<hi>楚䖍齊襄</hi>猶既復也此待人以恕之道也不<pb n="21a"/>　責以忠則臣子之義廢不待以恕則怨毒之禍深是<lb/>
　以魯隐齊荘之賊不得以誅寪慶免而魯桓蔡靈之<lb/>
　讎得以弑襄䖍釋也蔡昭之賊盗也臣之貴者為之<lb/>
　黨盗不足討而討其黨所以申臣子之志也非翬慶<lb/>
　比也齊舍之賊親也弑而代為之君君固不可討而<lb/>
　討失扵其始所以䋲臣子之慢也非齊楚比也世子<lb/>
　止非弑也被之以弑名所以訓天下之孝扵親者也<lb/>
　故以志葬明之趙盾非弑也被之以弑名所以訓天<pb n="21b"/>　下之忠扵君者也故以再見明之翬遂再見明與桓<lb/>
　宣同惡且非經所志此數端者聖人以通天下之志<lb/>
　以斷天下之疑以為後世冺君臣之義者之戒也可<lb/>
　不察乎若鄭髠頑楚子麇齊陽生遇弑而不謂之弑<lb/>
　應不志葬而志之此春秋新意聖人予奪之權在焉<lb/>
　盖不可以一理貫也<lb/>
考仲子之宫初獻六羽<hi>五</hi>
　仲子之卒周人歸其賵則知仲子既葬矣子氏之葬<pb n="22a"/>　春秋不志則知子氏不祔矣隐公終喪以其母不祔<lb/>
　知仲子亦不可祔故為之改築宫也禮庶子為君為<lb/>
　其母立廟恵既君矣而不廟其母是變先王之禮也<lb/>
　禮非夫人不得體其君仲子妾也而獻六羽是易先<lb/>
　王之樂也夫祭者禮之重舞者樂之成也非天子不<lb/>
　議禮不制度不考文先王為是故為之名數立之典<lb/>
　則與天下後世共守之諸侯變禮易樂則斥罰加焉<lb/>
　所以杜僣妄慎改作也孔子曰禮樂自諸侯出盖十<pb n="22b"/>　世希不失矣僣之自上效之在下僣之自今效之在<lb/>
　後煬武不當立而立桓僖當毁旅泰山舞八佾以雍<lb/>
　徹不在諸侯而在大夫之家不在隐桓而在定哀之<lb/>
　世是以君子慎其始也宫或言考或言立考之言成<lb/>
　也要其終之辭也立之言寘也本其始之辭也仲子<lb/>
　之宫立而緩故扵其成終譏之煬武之宫不當立而<lb/>
　立故扵其始寘譏之<lb/>
十二月宋人伐鄭圍長葛<hi>五</hi>冬宋人取長葛<hi>六</hi>春公伐<pb n="23a"/>邾三月甲戌取湏句<hi>文七</hi>
　聖人之扵取舍顧豈易哉苟義可取雖天下之大吾<lb/>
　斯受之堯舜是也義苟不可取雖一介不屑焉伊尹<lb/>
　是也此参其在已者也取之而民悦則取之武王是<lb/>
　也取之而民不悦則勿取文王是也此参其在彼者<lb/>
　也然春秋書取者皆惡其不以義得宋之不可取扵<lb/>
　鄭猶魯之不可取扵邾也伐其國圍其邑踰嵗閱時<lb/>
　而後得志是不参彼己之分而玩兵以肆貪也此聖<pb n="23b"/>　人所以盡其辭也<lb/>
鄭人来渝平<hi>六</hi>公㑹齊侯云云于稷以成宋亂<hi>桓二</hi>公及<lb/>
齊侯平莒及郯莒人不肯<hi>宣四</hi>宋人及楚人平<hi>十五</hi>暨齊平<lb/>
<hi>昭七</hi>及齊平<hi>定十</hi>及鄭平<hi>十一</hi>
　平與成皆平也有平者有平之者周禮設官使和諸<lb/>
　侯之好周公命蔡仲懋乃攸績睦乃四鄰以蕃王室<lb/>
　以和兄弟先王務使諸侯之和也欲其有同寅協恭<lb/>
　之心無乖争陵犯之變也周衰諸侯驕恣怒害相髙<pb n="24a"/>　修怨釋憾之兵日尋而不知止能易怨為平者盖寡<lb/>
　故鄭人見取扵更成更成者改過也莒人見疾扵不<lb/>
　肯不肯者怙終也孔子曰仁者安仁智者利仁畏罪<lb/>
　者彊仁渝平近乎仁<hi>無所避求</hi>及平近乎智<hi>及我欲之</hi>暨平近<lb/>
　乎畏罪也<hi>暨不得已</hi>孟子曰君子修其身而天下平又曰<lb/>
　大人者正已而物正者也桓弑兄而自立身不修矣<lb/>
　安能成宋亂宣殺適而自立已不正矣安能平莒怨<lb/>
　終之成宋以賂平莒以兵春秋所以正其辭也<pb n="24b"/>滕侯卒<hi>七</hi>
　禮諸侯始薨小臣稱其名以復復欲其審故雖名之<lb/>
　而不嫌名之者致䰟氣使勿逸之義也君卒而赴扵<lb/>
　他國亦欲其審故名之名之者慎傳世防禍亂之道<lb/>
　也其所以為慎傳世防禍亂何也曰今之卒者吾舊<lb/>
　君某也昔之㑹盟于某者也是使敵國知吾先君未<lb/>
　嘗失位也知吾國未嘗改立也知吾嗣君即先君之<lb/>
　子若孫也一有不然則敵國將詰其由矣臣子將任<pb n="25a"/>　其責矣是豈非慎傳世防禍亂之道乎然春秋所志<lb/>
　滕也薛也把也宿也秦也其君之卒或有不名者滕<lb/>
　薛自昭而後杞自襄而後則名之秦自昭而後則不<lb/>
　名也至扵宿惟一見耳國逺或微赴有詳畧史從而<lb/>
　志之非善惡所甚繫者聖人不加損焉或謂君沒臣<lb/>
　子斥其名以赴扵外非人情也是不然古者卒哭而<lb/>
　諱惟爾元孫某是也方其未諱雖君臣同名而不嫌<lb/>
　衞齊惡衞侯惡是也後世廢禮而徇情乃致嚴扵此<pb n="25b"/>　耳<lb/>
城中邱<hi>七</hi>凡城二十有五<lb/>
　孟子曰天時不如地利地利不如人和子服景伯曰<lb/>
　民保扵城城保扵徳此言有國有民者當務以道和<lb/>
　之以徳保之民和徳至而城自固矣古者天子守在<lb/>
　四夷諸侯守在四鄰恃徳與民也如是何城之有及<lb/>
　其卑也天子不能以諸侯為衞諸侯不能以四境為<lb/>
　安乃始恃城以自固焉夫無徳以和民而徒忽其守<pb n="26a"/>　備與恃此以固國而不知本扵徳者皆危亡之道也<lb/>
　莒渠邱見襲扵齊楚嚢瓦見鄙扵沈尹是也故凡城<lb/>
　之云者皆譏其不務本也時不時末矣<lb/>
齊侯使其弟年来聘<hi>七</hi>鄭伯使其弟語来盟<hi>桓十四</hi>衞侯<lb/>
之弟黒背帥師侵鄭<hi>成十</hi>稱兄弟十有三<lb/>
　公子一也有諸父焉有兄弟焉諸父尊也兄弟親也<lb/>
　人君絶期故諸父兄弟不得以屬通凡曰兄弟者皆<lb/>
　以明親也親雖有不善而猶謂之兄弟是猶可以兄<pb n="26b"/>　弟道也年語黒背以君弟而任國事不以其賢而以<lb/>
　其親弟之寵也年生無知語為子人氏黒背生剽無<lb/>
　知實弑君子人實違君命剽實簒國故春秋推其禍<lb/>
　亂之本早正扵寵以任之之際焉君子之愛其子弟<lb/>
　也弗納扵邪衆人之愛其子弟也假之寵利公弟叔<lb/>
　肸生賜之氏<hi>宣十七</hi>陳侯之弟黄權偪其卿<hi>襄十一</hi>衞侯<lb/>
　之弟<graphic n="KR2120" url="https://raw.githubusercontent.com/kanripo/KR-Gaiji/master/images/KR2120.png" mimeType="image/png"/>處廢置之任<hi>襄二十七</hi>天王之弟佞夫能使衆臣<lb/>
　立已<hi>㐮三十</hi>秦伯之弟鍼富如二君<hi>昭元</hi>陳侯之弟招殺<pb n="27a"/>　適立庶<hi>昭八</hi>衞侯之兄縶能奪大臣官邑<hi>昭二十</hi>宋公之<lb/>
　弟辰能挟大臣去君<hi>定十</hi>是皆寵以任之之過也故春<lb/>
　秋正其辭焉不然則陳招哀公弟也何以先稱公子<lb/>
　<hi>昭元</hi>宋公子地景公兄也何以不謂之兄乎<lb/>
戎伐凡伯于楚邱以歸<hi>七</hi>
　戎朝周知發幣于公卿是慕諸夏之禮也凡伯弗賔<lb/>
　而王不之討則周無来逺之徳矣凡伯出聘假道扵<lb/>
　衞是將天子之命也戎伐之而衞不之救則衞無尊<pb n="27b"/>　王之心矣相䑕刺無禮也其詩曰不死何為君子謂<lb/>
　衞文公之臣有必死之道焉凡伯以之單襄公聘楚<lb/>
　過陳而候不在疆司寇不詰姦君子知陳有滔淫之<lb/>
　禍焉衞宣公以之伐者上討下之辭也以歸者不復<lb/>
　及之辭也<lb/>
鄭伯使宛来歸祊庚寅我入祊<hi>八</hi>鄭伯以璧假許田<hi>桓元</hi>
　祊許皆受之天子其不可相易明也謂天子不復東<lb/>
　廵而遺人助祭之邑猶可道也謂已不復更朝天子<pb n="28a"/>　而遺人朝宿之邑不可道也周之盛時十有二年王<lb/>
　乃時廵諸侯朝于方嶽或不廵守則六服朝于京師<lb/>
　故王不東廵猶可道也一不朝則黜其爵再不朝則削<lb/>
　其地三不朝則六師移之故已不朝天子不可道也<lb/>
　鄭畏弃祊故言来歸<hi>如我故地</hi>我嫌取祊故言入<hi>有而弗居</hi>鄭<lb/>
　難取許故言以璧<hi>如玉質田</hi>魯難弃許故言假<hi>未絶之辭</hi>然則<lb/>
　二國之惡非昧義為之乃犯義者也非無羞惡之心<lb/>
　而為之乃詘扵利者也夫昧義而無羞惡之心細人<pb n="28b"/>　之事也其罪小知羞惡之為義詘扵利而公犯之姦<lb/>
　人之事也其罪大此所謂婉而成章<lb/>
公及莒人盟于浮来<hi>八</hi>公及齊大夫盟于蔇<hi>荘九</hi>公㑹楚<lb/>
公子嬰齊于蜀公及楚人秦人宋人陳人衞人鄭人齊<lb/>
人許人曹人邾人薛人鄫人盟于蜀<hi>成二</hi>公㑹晉人鄭良<lb/>
霄宋人曹人于澶淵<hi>襄二十六</hi>
　此外大夫㑹公人其大夫以卑公之謂也或謂公與<lb/>
　大夫㑹盟其沒公者非諱内則厭外其不沒者非深<pb n="29a"/>　譏則我所欲也是盖不原其實不究其始卒者也㑹<lb/>
　于已國之外則人大夫而申公言彼以衆從我無嫌<lb/>
　也君臣同辭故不名也㑹于他國之中則黜大夫而<lb/>
　沒公言我非往從彼逺嫌也君臣異辭故名之也<hi>處父</hi>
　二者皆所以尊君也非諱與譏也齊大夫不稱人無<lb/>
　君也鄭良霄不稱人伉君也無君則有當國之義伉<lb/>
　君則有殺身之咎此所謂彼之有故者也嬰齊不稱<lb/>
　人所謂外之也<pb n="29b"/>天王使南季来聘<hi>九</hi>天王使王季子来聘<hi>宣十○按經天王使王季子来聘乃宣公十年事原本誤作一年今改正</hi>
　凡以爵氏名字通于春秋者天子之卿以爵不以氏<lb/>
　<hi>六命在子男上毛祭之類</hi>稱氏者大夫也<hi>南季家父王子之類</hi>天子之大夫<lb/>
　以字不以名<hi>四命與公之孤等父季之類</hi>稱名者命士也<hi>劉夏石尚</hi>諸<lb/>
　侯之卿以氏不以官<hi>公子公孫仲叔之類</hi>稱官者孤卿也<hi>四命宋司</hi>
　<hi>馬司城是</hi>以名不以字稱字者貴且賢之也<hi>季子髙子</hi>天子建<lb/>
　國胙之土而命之氏故氏卑扵爵㓜名冠字五十以<pb n="30a"/>　伯仲故名卑扵字天子之臣貶則人之又或斥其名<lb/>
　諸侯之臣貶亦人之又或去其族皆所以明貴賤序<lb/>
　少長别賢否辨榮辱先王馭臣之要也易之則為亂<lb/>
　名故有天下國家者所宜謹也<lb/>
公㑹齊侯于防<hi>九</hi>公㑹齊侯鄭伯于中邱<hi>十</hi>翬帥師㑹<lb/>
齊人鄭人伐宋<hi>十</hi>公敗宋師于菅辛未取郜辛巳取防<lb/>
<hi>十</hi>宋人蔡人衞人伐戴鄭伯伐取之<hi>十</hi>
　書𦙍征曰義和廢厥職酒荒于厥邑𦙍侯承王命徂<pb n="30b"/>　征由是言則鄭伯承王命討有罪當自將也詩出車<lb/>
　曰我出我車于彼牧矣自天子所謂我来矣由是言<lb/>
　則齊魯之君聞王命佐鄭伯當自行也其始也定謀<lb/>
　于防戒師期于中邱正也已而委之大夫非也其終<lb/>
　也魯敗宋而取其二邑鄭伐戴而取其三師得邑與<lb/>
　師歸之天子正也已私有之非也然則二國者慢天<lb/>
　子之命而急扵從利假討罪之師而貪以封己者也<lb/>
　明天子在上方伯修其職諸侯敵所愾于是有加地<pb n="31a"/>　進律之賞未聞以王命討不庭而自利之者也此春<lb/>
　秋所以盡其辭也<lb/>
公敗宋師于菅<hi>十</hi>書敗十六戰而敗績十五戰不書敗<lb/>
八不戰敗績一<lb/>
　言敗不言戰者不俟乎戰也言戰不言敗者不至扵<lb/>
　敗也師徒未得陳客主未得通卒然相值而勝之則<lb/>
　曰敗某師其不曰師者示貶之也敵既陳矣情既通<lb/>
　矣定其期而交兵則曰某日戰于某其不言日者示<pb n="31b"/>　貶之也戰而曰敗績者甚言其敗也不戰而曰敗績<lb/>
　者不與其戰也是故君子之論兵也曰善為國者不<lb/>
　師不師則無兵也善師者不陳不陳則無戰也善陳<lb/>
　者不戰不戰則無敵也善戰者不死不死則無敗也<lb/>
　善死者不亡不亡則無敗績也由前三者湯武之仁<lb/>
　義也由後兩者桓文之節制也春秋所志惟敗及敗<lb/>
　績為多則桓文之兵盖鮮況湯武乎此之謂無義戰<lb/>
滕侯薛侯来朝<hi>十一</hi>邾人牟人葛人来朝<hi>桓十五</hi>
<pb n="32a"/>　滕薛累至邾牟葛亦累至滕薛曰侯邾牟葛曰人何<lb/>
　也諸侯衆至而旅見之二伯各自其方率之以入受<lb/>
　舍于朝而别其姓此天子見諸侯之禮也隐公併朝<lb/>
　二國以姓為序既僣天子矣桓公又併朝三國僣之<lb/>
　甚也二國並進可道也三國旅進不可道也以其不<lb/>
　可道扵是人之人之者若其國之微者焉微者之朝<lb/>
　不志于春秋由其言朝則知非微者由其不稱君使<lb/>
　則知非世子也然則三國有過乎曰使其君交鄰國<pb n="32b"/>　有道其臣相其君以禮則區區之魯又豈能卑我哉<lb/>
十有一月壬辰公薨<hi>十一○按經十有一月壬辰公薨原本誤作十有二月今改正</hi>
　春秋有為魯諱之義亦有直辭而無所隐者學者疑<lb/>
　之或謂外大惡内小惡則諱之惡甚不可掩則直辭<lb/>
　而無所隐揔其實不然春秋定一王之法立萬世之<lb/>
　公言也豈私内而畧外哉盖聖人之于魯父母之國<lb/>
　也去他國則接浙而行去父母之國則遅遅吾行也<lb/>
　越人射之則談笑而道之其兄射之則涕泣而随之<pb n="33a"/>　親踈之情内外之勢所當然也賢臣善則稱君孝子<lb/>
　不揚父惡忠孝之理恩義之分所當然也故春秋記<lb/>
　魯之不善凡接扵外者諱之奔弑殺伐之類是也非<lb/>
　外所與則無所隐也丹楹刻桷喪昏逆祀之類是也<lb/>
　𫝊謂諱國惡為禮者禮以尊尊親親為正故也或又<lb/>
　有為賢為尊者諱之説然乎曰責賢者之備抗王室<lb/>
　之尊則扵經可矣諱則未之聞也<lb/>
</p>

  </div>
            <div>
                <head>春秋通訓卷二</head>
    <p>
<pb n="1a"/>欽定四庫全書<lb/>
　春秋通訓卷二　　　　　宋　張大亨　撰<lb/>
　　桓公<lb/>
滕子來朝<hi>二</hi>薛伯卒<hi>莊三十一</hi>杞伯來朝<hi>莊二十七</hi>杞子卒<hi>僖二十三</hi>
公㑹尹子單子云云伐鄭<hi>成十七</hi>把子來盟<hi>襄二十九</hi>
　孟子稱周室班爵禄天子一位公一位侯一位伯一<lb/>
　位子男同一位凡五等周官之制上公九命侯伯七<lb/>
　命子男五命凡三等而春秋之世則公一等侯一等<pb n="1b"/>　伯子男為一等故子産曰鄭伯男也而共公侯之貢<lb/>
　左氏亦云禮不㑹公侯㑹伯子男可也其序於經伯<lb/>
　子男之班髙下迭居靡有定位則信乎其一等矣滕<lb/>
　薛杞故侯也黜居伯子之列單故伯也黜居子列此<lb/>
　非一二第之也以其等為之差耳然而黜不逮於男<lb/>
　者子男同位故也周衰諸侯黜陟之柄不歸於天子<lb/>
　或由覇者之令或為大國所制然秦晉之始為列侯<lb/>
　邾郳之初賜王爵亦必請於天子而後受之則知先<pb n="2a"/>　王之澤葢未盡泯春秋所以汲汲于斯者抑有謂也<lb/>
　說者謂杞雖夏之後背乎禮故仲尼以文貶其爵同<lb/>
　於吳楚徐越是葢不然春秋因實以定名者也爵命<lb/>
　受之天子而仲尼得以升黜之不幾于亂名者乎若<lb/>
　吳徐越則外域之君也雖有公侯之地本爵不過于<lb/>
　子春秋黜其僣稱而復其本耳非貶也所以貶吳楚<lb/>
　者於經槩可以見之不在乎稱子也<lb/>
公㑹齊侯鄭伯于稷以成宋亂<hi>二</hi>公㑹宋公云云于袲<pb n="2b"/>伐鄭<hi>十五</hi>師次于郎以俟陳人蔡人<hi>莊八</hi>宋公楚子云云㑹<lb/>
于盂執宋公以伐宋<hi>僖二十一</hi>公㑹諸侯盟于薄釋宋公<hi>僖二十一</hi>楚人圍江晉陽處父帥師伐楚以救江<hi>文三</hi>宋公陳侯<lb/>
衛侯曹伯㑹晉師于棐林伐鄭<hi>宣元</hi>晉人齊人云云㑹于<lb/>
澶淵宋災故<hi>襄三十</hi>公㑹劉子晉侯云云于召陵侵楚<hi>定四</hi>
　㑹盟侵伐不言其所事者其事衆也指言其所事者<lb/>
　其事專也其事專故善惡審善惡審故褒貶明稷之<lb/>
　㑹以成宋亂而實無損於亂澶淵之㑹以䘏宋災而<pb n="3a"/>　實無補於災袲之㑹以伐鄭納君而不克納召陵之<lb/>
　㑹以侵楚治蔡而不克治郎之次以俟衆伐郕而不<lb/>
　克俟處父之師以伐楚救江而不克救棐林之役以<lb/>
　伐鄭救陳而不克伐勤諸侯暴師旅竊取其名而不<lb/>
　効其實春秋所以正其辭也盂之㑹楚子有輕中國<lb/>
　之心執宋公以求覇薄之盟諸侯有衞中國之志釋<lb/>
　宋公以沮楚楚子不得遂其覇心中國不遂屈於外<lb/>
　裔春秋所以正其辭也凡美惡之實苟有所見君子<pb n="3b"/>　不務斥之非惡訐也周旋中禮從容中道之義也帷<lb/>
　所見之不足與明也可以為善可以為不善於是君<lb/>
　子正其辭焉此學者所當深考也<lb/>
取郜大鼎于宋戊申納于太廟<hi>二</hi>
　𦙍之舞衣兊之戈和之弓垂之竹矢禮度出焉故先<lb/>
　王以之傳世夏后氏之璜封父之弓宻須之鼓闕鞏<lb/>
　之甲訓戒存焉故先王以之封國此之謂重器皆藏<lb/>
　諸宗廟以為社稷之鎮守也夫大鼎者郜所自為邪<pb n="4a"/>　抑王所封邪自為則無法王所封則不可遺人今郜<lb/>
　不能保而遺宋<hi>郜尚存非滅得</hi>宋不能有而賄魯魯遂藏之<lb/>
　太廟将以考禮則取非其禮将以示訓則不可以訓<lb/>
　宜宗廟之弗受也三國胥失故併舉而誅之凡春秋<lb/>
　書取皆惡其不以義得此其尤者也<lb/>
蔡侯鄭伯㑹于鄧<hi>二</hi>
　春秋志外之㑹盟魯不與焉者凡二十有七諸侯則<lb/>
　舉其爵大夫則不列其名摠曰人而已耳夫魯所不<pb n="4b"/>　與而經得以志者未必皆赴告之辭盖亦有所謂聞<lb/>
　而知之者矣苟闗於治亂聖人録焉孔子曰多聞闕<lb/>
　疑慎言其餘則寡尤是以諸侯之舉其爵無所疑也<lb/>
　大夫之不列其名辟不敏也然則莒子帛<hi>隱二</hi>鄭㳺速<lb/>
　<hi>定十</hi>何以名之曰二者前志之所略未可以臆斷也慎<lb/>
　言其餘可矣<lb/>
公㑹齊侯于嬴公子翬如齊逆女齊侯送姜氏于讙<hi>桓三</hi>
公㑹齊侯于讙<hi>三</hi>夫人姜氏至自齊<hi>三</hi>齊侯使其弟年<pb n="5a"/>來聘<hi>三</hi>
　易之咸恒詩之周召皆夫婦之初人倫之本也咸恒<lb/>
　則曰亨利貞吉利有攸往周召則曰正始之道王化<lb/>
　之基盖未有不正其始而能亨且吉可以有行可以<lb/>
　化下而為治道之基者也公之娶也成昏于齊非不<lb/>
　稱主人之義也文姜之嫁也齊侯送之非逺兄弟之<lb/>
　義也公受姜于讙非親迎之義也姜不與公同至非<lb/>
　女隨之義也翬逆女而不致夫人非逆女之義也年<pb n="5b"/>　致女而聘非致女之義也文姜失事君子承宗廟之<lb/>
　道干饗㑹之禮肆往來之欲以至於殺其夫亂其國<lb/>
　者由其始之不正故也孟子曰天下之本在國國之<lb/>
　本在家家之本在身可以戒歟春秋十有二公閔幼<lb/>
　未娶哀位未終其餘得昏婣之正者皆略之若桓莊<lb/>
　之娶齊成女之家宋最為失正之甚者故春秋盡其<lb/>
　辭焉<lb/>
齊侯衞侯胥命于蒲<hi>三</hi>
<pb n="6a"/>　命者君所以詔其臣上所以令其下也有出之者則<lb/>
　有受之者天下有道小徳役大徳小賢役大賢故出<lb/>
　命者無不善而受之者誠服也天下無道小役大弱<lb/>
　役彊故出命者未必善而從之者不得已也春秋之<lb/>
　世天子之命固不能使諸侯誠服惟大國刼之以威<lb/>
　然後畏而退聽今此两國者地醜徳齊莫能相尚其<lb/>
　所謂命者誰出之而誰受之邪有以見王室不綱方<lb/>
　伯失職諸侯各自為政也不然凡㑹遇者亦皆不盟<pb n="6b"/>　此何獨以胥命云哉<lb/>
甲戌己丑陳侯鮑卒<hi>五</hi>丙戌公㑹鄭伯盟于武父丙戌<lb/>
衛侯晉卒<hi>十二</hi>夏五<hi>十四</hi>郭公<hi>荘二十四</hi>九月辛丑用郊十一月<lb/>
壬申公孫嬰齊卒<hi>成十七</hi>
　孔子曰君子於其所不知盖闕如也又曰吾猶及史<lb/>
　之闕文也有馬者借人乘之今亡矣夫夫人之所不<lb/>
　知與史之闕文雖理所易知易見者聖人不敢加損<lb/>
　焉畏後世之鑿也故春秋記事如日月之疑猶或闕<pb n="7a"/>　之以俟後之多聞者况大于此者乎左氏作傳與國<lb/>
　語所載時有不同司馬遷作史一事而雜見數說不<lb/>
　知者以為抵牾也其知者以為法聖人也此學者所<lb/>
　當深考也<lb/>
齊侯鄭伯如紀<hi>五</hi>州公如曹<hi>五</hi>單伯如齊<hi>文十四</hi>
　外相朝聘不志于春秋其志者我所與聞者也齊鄭<lb/>
　朝紀欲窺其間而襲之吾伯姬之國也州公朝曹欲<lb/>
　委其國而去之來託於我也單伯聘齊欲以王命請<pb n="7b"/>　吾子叔姬也是皆我所與聞也紀無罪齊鄭以詐圗<lb/>
　之州無罪杞以彊廹之子叔姬無罪齊人殺其子而<lb/>
　執之君子惡三國之無道而傷魯之弱不能救也於<lb/>
　是志之<lb/>
蔡人衛人陳人從王伐鄭<hi>五</hi>王師敗績于茅戎<hi>成元</hi>
　王者之兵有征而無戰今王有討于鄭而不曰征有<lb/>
　以見正已之道不足也天子之軍其将皆命卿今王<lb/>
　自将之三國從王而君不自行有以見用衆之道不<pb n="8a"/>　立也此兎爰所以閔周也不言王以三國伐鄭不使<lb/>
　王首難也不言鄭人與王戰不使鄭敵君也此春秋<lb/>
　所以尊王也鄭敗王師則沒其敗戎敗王師則志之<lb/>
　何也戎外裔也贄幣不通禮教不及王師敗于戎猶<lb/>
　可道也鄭周之宗國王之卿士也内以蕃王室外以<lb/>
　禦戎狄者也親執干戈以敗王師不可道也<lb/>
州公如曹<hi>五</hi>寔來<hi>六</hi>紀侯大去其國<hi>莊四</hi>
　諸侯之國皆受之天子而世守之者也宗廟社稷存<pb n="8b"/>　焉去其國而宗廟有奉社稷無隕則不以其所以養<lb/>
　人者害人仁者之所為也太王之去邠是也去其國<lb/>
　而宗廟乏祀社稷乏主則與民守之效死而勿去義<lb/>
　者之所為也孟軻之語滕是也紀侯廹于齊使其季<lb/>
　事齊而已去之民之從者四年而後畢紀於是復見<lb/>
　合乎太王之所謂去也州公廹于杞委其國于杞而<lb/>
　已託於諸侯民無從之者州是以不復見異乎孟子<lb/>
　之所謂守也此春秋所以賢紀而下州也寔來者不<pb n="9a"/>　復反之辭也大去者不復顧之辭也<lb/>
大雩<hi>五○按經大雩乃桓公五年事原本誤作三年今改正</hi>大雩十有九不雨七<lb/>
雨一大旱二<lb/>
　詩稱春夏祈糓于上帝則雩為常祀矣傳稱龍見而<lb/>
　雩則雩有常時矣語稱樊遲從逰於舞雩之下則雩<lb/>
　有常所矣以其有常故春秋不志大雩非常也以旱<lb/>
　故舉舉不必以其時故春秋志之雩而效則志雩雩<lb/>
　而不效則志不雨不雨而為災則志大旱志不雨而<pb n="9b"/>　曰雨者嘉及時也志不雨而不曰雨者弗及事也志<lb/>
　大旱而不曰饑者荒政行也<hi>荒政不行則書饑</hi>夫天災流行<lb/>
　雖國家所不免然先王遇災而懼側身修行欲銷去<lb/>
　之者畏天憂民故也觀舉祀之早晚察記雨之疏數<lb/>
　則人君畏天憂民之志可以槩見矣<lb/>
八月壬午大閱<hi>六</hi>
　先王寓兵政於民政不尚兵也藏武事於農事不黷<lb/>
　武也是故四時之田皆於農隙所以簡車徒閑戰陳<pb n="10a"/>　也車攻吉日之詩是矣八月大閱不因田獵為之非<lb/>
　事也不待農隙為之非時也然則春秋以為罪乎曰<lb/>
　否於是魯不用兵久矣國家閒暇及是時明其政刑<lb/>
　以為近於知道者向使及其時事而為之雖車攻吉<lb/>
　日何以加焉故明其政刑大務也非其時事小過也<lb/>
　春秋不以小掩大亦不以大廢小<lb/>
子同生<hi>六</hi>
　文姜之子同出姜之子惡<hi>襄仲所殺</hi>齊姜之子午<hi>襄公</hi>皆嫡<pb n="10b"/>　長也同則志其生而惡與午不志何也傳謂同以太<lb/>
　子生之禮舉之是不然禮曰天子之元子猶士也天<lb/>
　下無生而貴者也適長雖有為世子之道然始生同<lb/>
　未得異其禮也内則之言因傳為之也夫同有威儀<lb/>
　伎藝而不能防閑其母失子之道人以為齊侯之子<lb/>
　焉陳靈公之弑魯桓公之死陳之所以亡魯之所以<lb/>
　亂皆本于此也<hi>陳靈公之臣謂徵舒似君君曰亦似汝魯桓公曰同非吾子齊侯之子</hi>
　是故春秋正其辭焉於陳曰夏徴舒於魯曰子同生<pb n="11a"/>　所以斷天下後世之疑為淫荒昏亂之戒也<lb/>
二月焚咸邱<hi>七</hi>
　夏之仲春君誓吏士以習軍旅遂以蒐田焚莱除草<lb/>
　田正弊火然後獻禽以社至季春出火而後民皆用<lb/>
　之先王之法也今以建丑之月焚焉非習軍也非田<lb/>
　社也故不言蒐故春秋譏之四時之田非時而舉猶<lb/>
　書其過况先時出火乎先王之出内火也必考於天<lb/>
　然後為之所以順隂陽之闔闢厚民之生也豈苟然<pb n="11b"/>　哉<lb/>
糓伯綏來朝鄧侯吾離來朝<hi>七</hi>郳黎來來朝<hi>莊五</hi>
　糓鄧者漢上之小國郳者邾之别封也糓鄧廹楚郳<lb/>
　廹諸戎皆雜用其禮故春秋録其朝所以明其為諸<lb/>
　夏也名其君所以賤其背於禮也郳後受爵乃始従<lb/>
　中國之稱而糓鄧之後遂無聞焉<lb/>
正月己夘烝五月丁丑烝<hi>八</hi>壬申御廩災乙亥嘗<hi>十四</hi>吉<lb/>
禘于莊公<hi>閔二</hi>禘于太廟用致夫人<hi>僖八</hi>大事于太廟躋僖<pb n="12a"/>公<hi>文二</hi>有事于太廟仲遂卒于垂壬午猶繹萬入去樂<hi>宣八○按此條原本訛脫今據經文補正</hi>有事于武宫叔弓卒去樂<hi>昭十五</hi>從祀<lb/>
先公<hi>定八</hi>
　祫禘烝嘗所以事宗廟者也故通謂之事亦通謂之<lb/>
　祀而祫則逺及於毁廟之主宗廟之禮莫加焉故又<lb/>
　謂之大事然則皆常祀也非有失不志于春秋其失<lb/>
　在祀則指祀以示譏其失不在祀而因祀以見失則<lb/>
　略稱事與祀而己烝冬祀也歲中不可以再舉嘗薦<pb n="12b"/>　新也災餘不可以復薦禘列昭穆之祀也莊未當列<lb/>
　而姜不可列故曰其失在祀則指祀以示譏之也合<lb/>
　食之祭宜次尊卑而亂之卿佐之卒宜廢樂舞而用<lb/>
　之故曰失不在祀而因祀以見失也從祀先公疑於<lb/>
　反正矣而出於陽虎之所為故春秋不目先公不指<lb/>
　其祀所以懲其偽也宗廟之禮有國之至嚴也肆於<lb/>
　上擅於下欲人知孝敬之實篤君親之義難矣哉文<lb/>
　公在䘮而祫與吉禘無殊而曰失不在祀何也在䘮<pb n="13a"/>　而祫固為失矣因之逆祀則又甚焉事有一舉而两<lb/>
　咈於道者取其甚以責之則其餘不待貶而自見也<lb/>
祭公來遂逆王后于紀<hi>八</hi>紀季姜歸于京師<hi>九</hi>劉夏逆<lb/>
王后于齊<hi>襄十五</hi>
　王娶則伯叔之國主之上公逆之為之主者歸之正<lb/>
　也劉夏士也逆不我謀歸不我告王失大昏之禮魯<lb/>
　失主昏之義祭公專命劉夏失職皆非厚人倫美教<lb/>
　化之道也王后者天子之匹化天下以婦道也后歸<pb n="13b"/>　不以禮則王不能假有家不能假有家其能化天下<lb/>
　乎此春秋所以志也<hi>伊川春秋傳祭公来遂逆王后于紀  祭公受命逆后而至魯</hi>
　<hi>先行私禮故書来而以逆后為遂事責其不䖍王命而輕天下之母也  紀季姜歸于京師  書王國之</hi>
　<hi>事不可用無王之月故書時而已或曰借如正月日食則如何書之曰書春日食則其義已明也王后之</hi>
　<hi>歸天下當有其禮諸侯莫至是不能母天下也故書紀女歸而已</hi>
曹伯使其世子射姑來朝<hi>九</hi>杞伯姬來朝其子<hi>僖五</hi>季姬<lb/>
及鄫子遇于防使鄫子來朝<hi>十四</hi>
　射姑世子也已誓則有攝君之禮父命之正也杞伯<pb n="14a"/>　姬之子未世子也方幼則無朝聘之禮母挈之妄也<lb/>
　鄫子夫也制義則無從婦之禮妻使之逆也朝聘者<lb/>
　天子諸侯之事也婦人與焉則國家之政可知矣<lb/>
齊侯衞侯鄭伯來戰于郎<hi>十</hi>
　春秋三十有三戰未有以來戰言者言來戰而不言<lb/>
　所與戰知吾未嘗戰也來戰彼志也不言所與戰吾<lb/>
　志也春秋無義戰而爭地爭城至於糜爛其民則又<lb/>
　不仁之甚者桓公即位十年于此矣雖無侵伐而不<pb n="14b"/>　忘武偹雖有武偹而不敢用戰於是三國犯之而已<lb/>
　不與爭亦庶幾乎保國之仁矣魯鄭伐宋丁未戰于<lb/>
　宋<hi>十二</hi>亦不言所與戰知宋未嘗戰也猶若此矣特内<lb/>
　外之辭異耳<lb/>
鄭忽出奔衛<hi>十一</hi>鄭世子忽復歸于鄭<hi>十五</hi>陳公子留出奔<lb/>
鄭<hi>昭八</hi>楚滅蔡執蔡世子友以歸用之<hi>十一○按經楚滅蔡云云乃昭公十一年事原本誤作十二年今改正</hi>楚公子弃疾殺公子比<hi>十三</hi>晉趙鞅帥<lb/>
師納衞世子蒯聵于戚<hi>哀二</hi>
<pb n="15a"/>　忽之出也曰鄭忽及其歸也曰世子友之執也蒯聵<lb/>
　之納也亦曰世子留之出也曰公子比之死也亦曰<lb/>
　公子是皆喪未踰年未成君之稱忽友蒯聵曰世子<lb/>
　明當立也留比曰公子明不當立也蒯聵雖未立而<lb/>
　從既立之稱明其正也留比雖既立而從未立之稱<lb/>
　明非正也禮嗣子未沒喪不稱君而春秋之制踰年<lb/>
　則君之故曰君存稱世子君薨稱子某既葬稱子踰<lb/>
　年稱公未踰年先君雖已葬不改元不稱君所以明<pb n="15b"/>　繼體之義篤君親之愛也鄭忽曹覊<hi>荘二十四</hi>衞子<hi>僖二十五</hi>
　子惡<hi>文十八</hi>王猛<hi>昭二十二</hi>是也既踰年先君雖未葬改元<lb/>
　以紹統正位以定民所以明君道不可曠國命不可<lb/>
　廢也魯文公成公定公<hi>並元年</hi>衞惠公<hi>桓十三</hi>衛定公宋<lb/>
　共公<hi>成三</hi>是也晉獻公之卒<hi>僖九</hi>經不志葬里克殺两嗣<lb/>
　君未踰年則曰君之子既踰年則曰君知不繫乎𦵏<lb/>
　也齊昭公之卒<hi>文十四</hi>晉厲公之弑<hi>成十八</hi>經亦不志𦵏<lb/>
　齊世子舍晉公子周皆未踰年稱君舍明適長周明<pb n="16a"/>　非嗣故不待乎踰年也齊頃公<hi>宣十</hi>鄭悼公<hi>成四</hi>邾隱公<lb/>
　<hi>定三</hi>既𦵏而免喪未踰年而稱君是不知君親之愛繼<lb/>
　體之義也頃公所以見辱於鞌悼公所以自弃於晉<lb/>
　隱公所以見執於魯非不幸也若陳佗齊無知莒展<lb/>
　輿弑君公子瑕逐君而自立未能自定而見誅逐故<lb/>
　雖踰年不以國君道也<lb/>
柔㑹宋公陳侯蔡叔于折<hi>十一</hi>陳侯使女叔來聘<hi>莊二十五○按經陳侯使女叔來聘係荘公二十五年事原本誤作十五今改正</hi>公子友如陳𦵏原仲<pb n="16b"/>
                    <hi>二十七</hi>齊仲孫來<hi>閔元</hi>季子來歸<hi>閔元</hi>齊高子來盟<hi>二</hi>晦震夷<lb/>
伯之廟<hi>僖十五</hi>宋子哀來奔<hi>文十四</hi>
　禮國君不名卿老又曰盛徳之士不名卿老者爵齒<lb/>
　特髙之臣也不名者敬老事長之義也敬老為其近<lb/>
　於親所以教人孝也事長為其近於兄所以教人悌<lb/>
　也堯舜之道孝悌而已孝悌行而王道之本立矣故<lb/>
　君之於臣所不名者二有禮之而不名者尚齒之義<lb/>
　也有貴之而不名者尊賢之謂也尚齒尊賢其義一<pb n="17a"/>　也<lb/>
及鄭師伐宋丁未戰于宋<hi>十二</hi>齊人伐衛衛人及齊人戰<lb/>
衛人敗績<hi>莊二十八</hi>宋公曹伯云云伐齊宋師及齊戰于甗<lb/>
齊師敗績<hi>僖十八</hi>
　春秋言伐則不言戰言戰則不言伐言伐言戰惟此<lb/>
　三者耳言伐不言戰者未必戰也言戰不言伐者伐<lb/>
　不足道也言伐言戰者重之也此三者曷為重之伐<lb/>
　宋之戰魯不為宋所信<hi>五㑹不能平宋鄭</hi>不知反求諸已而<pb n="17b"/>　亂以濟之伐衛之戰齊不為衛所服<hi>齊桓以覇國伐衛而經先衛及</hi>
　<hi>齊戰則不服可知</hi>不能威之以義而賂以要之伐齊之戰宋<lb/>
　不為齊所受不能仗義以立正<hi>宋立孝公非正</hi>而彊以售之<lb/>
　春秋惡其敢行非義而怙終不反故盡其辭焉<lb/>
二月公㑹紀侯鄭伯己巳及齊侯宋公衞侯燕人戰齊<lb/>
師宋師衞師燕師敗績<hi>十三</hi>十一月己巳朔宋公及楚人<lb/>
戰于泓宋師敗績<hi>僖二十二</hi>楚人陳侯云云圍宋公㑹諸侯<lb/>
盟于宋<hi>二十七</hi>四月己巳晉侯齊師宋師秦師及楚人戰<pb n="18a"/>于城濮楚師敗績<hi>僖二十八</hi>十一月庚午蔡侯以吳子及楚<lb/>
人戰于栢舉楚師敗績<hi>定四</hi>
　戰曰君敗曰師正也君将不稱師也<hi>鞌泓</hi>戰曰大夫敗<lb/>
　曰師正也大夫帥師者也<hi>邲鐵</hi>戰曰人敗曰師則知人<lb/>
　者君或大夫也圍曰人盟曰諸侯則知人者諸侯也<lb/>
　故紀鄭之戰所謂燕人者燕伯也泓之戰宋之圍所<lb/>
　謂楚人者楚子也城濮之戰所謂楚人者得臣也栢<lb/>
　舉之戰所謂楚人者囊瓦也齊桓既沒宋襄圗覇而<pb n="18b"/>　不克成楚文王爭焉然盂之㑹宋有憂中國之心楚<lb/>
　有輕中國之心泓之戰宋有仁人之心楚有禍人之<lb/>
　心故自盂之後春秋志楚之君臣則皆人之及晉文<lb/>
　興而後止有以見聖人閔中國之無覇而憂荆楚之<lb/>
　肆行也<lb/>
春無冰<hi>十四</hi>二月無冰<hi>成元</hi>春無冰<hi>襄二十八</hi>正月雨木冰<hi>成十六</hi>
十二月隕霜不殺草李梅實<hi>僖三十三</hi>十月隕霜殺菽<hi>定元</hi>
　詩七月紀日星霜露之變以驗百物之生成以為寒<pb n="19a"/>　燠之候所以謹民時前民用王業之先務也今也隂<lb/>
　過剥而不氷陽未復而不殺應雪而雨氷應露而隕<lb/>
　霜是皆失天地之和反隂陽之正物将疵癘而歳将<lb/>
　不熟此有國者所當深憂非止雷電雨雹之失其時<lb/>
　而已也<lb/>
宋人以齊人蔡人衞人陳人伐鄭<hi>十四</hi>公以楚師伐齊取<lb/>
糓<hi>僖二十六</hi>蔡侯以吳子及楚人戰于栢舉楚師敗績<hi>定四</hi>劉<lb/>
子單子以王猛居于皇劉子單子以王猛入于王城<hi>昭二<pb n="19b"/>十二</hi>
　宋魯蔡國小而師寡其能入鄭取齊敗楚者用大國<lb/>
　之衆故也故稱以焉王者之征覇者之伐亦必用諸<lb/>
　侯之衆而後克然不稱以者王以徳行仁其用不在<lb/>
　衆也覇以力假仁用衆不足道也是故商受牧野之<lb/>
　旅無以敵周齊桓召陵之師不能屈楚若小國而用<lb/>
　大國之衆以取勝於是乎稱之至於劉單臣也以其<lb/>
　君出入春秋無避者猛當喪未君故也<pb n="20a"/>天王使家父來求車<hi>十五</hi>
　舜五載一廵狩羣后四朝其法曰車服以庸周宣王<lb/>
　錫命諸侯其詩曰路車乘馬是知車服者帝王以錫<lb/>
　有功者也春秋之世國君大夫猶有受路車命服之<lb/>
　賜于王者今莊王乃反求諸魯何哉豈徴其所嘗錫<lb/>
　者乎抑魯所自為者乎徴所嘗錫則賞不信魯所自<lb/>
　為則工不度故賞刑失自求車始也<lb/>
鄭伯突出奔蔡鄭伯突入于櫟<hi>十五至莊四歸不書</hi>衞侯朔出奔<pb n="20b"/>齊<hi>十六</hi>衞侯朔入于衛<hi>莊六</hi>衛侯出奔楚衛侯鄭自楚復歸<lb/>
于衛<hi>僖二十八</hi>衛侯出奔齊<hi>襄十四</hi>衛侯入于夷儀<hi>二十五</hi>衛侯<lb/>
衎復歸于衛<hi>二十六</hi>
　諸侯出奔則失國失國改立君則失位無國與位則<lb/>
　不得稱其故爵正也國君出奔皆名不名者義見僖<lb/>
　二十八此四君之出也其國固改立矣突之出凡十<lb/>
　有八年而後復國<hi>鄭立世子忽子舋子儀子儀稱鄭伯</hi>朔之出凡八年<lb/>
　而後復國<hi>衛立黔牟</hi>鄭之出凡两月而後復國<hi>叔武稱衛子</hi>衎<pb n="21a"/>　之出凡十有二年而後復國<hi>衛立剽七㑹稱衛侯</hi>是内有一衛<lb/>
　侯鄭伯外有一衛侯鄭伯也春秋不與其一不奪其<lb/>
　一不嫌一國有二君何也忽以世子嗣位而不終叔<lb/>
　武以君命攝位則不正無疑也其他則在外者以無<lb/>
　道出者也在内者以無道立者也吾獨誰與而誰奪<lb/>
　乎或曰君雖無道因其出遂奪之位而亦可以為君<lb/>
　則豈非奨簒矣乎曰在外者雖有君名而無君國之<lb/>
　實在内者雖有君位而無定位之威<hi>不能去出君</hi>然國人<pb n="21b"/>　既君之矣諸侯既㑹之矣吾獨不謂之君可乎雖謂<lb/>
　之君而外君不沒是不與其為君也夫國人之罪也<lb/>
　國人有承命之理故也諸侯㑹之諸侯之罪也諸侯<lb/>
　有討罪之義故也吾亦謂之君所以恕國人責諸侯<lb/>
　也恕國人責諸侯然後簒者之惡不容於貶夫諸侯<lb/>
　出奔歸入或先名或後名皆春秋新意惟<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>朔出入<lb/>
　名之以其簒也簒者義固不當為君雖其歸入猶奪<lb/>
　之國也<pb n="22a"/>鄭世子忽復歸于鄭<hi>十五</hi>歸十三復歸五入十一復入二<lb/>
歸入言所自十有六<lb/>
　皆反國也有難易逆順之别焉其入也易則謂之歸<lb/>
　歸順辭也其歸也難則謂之入入逆辭也鄭突因忽<lb/>
　之弱<hi>桓</hi>曹赤因覊之奔<hi>莊二十四</hi>衛侯鄭先誅瑕咺<hi>僖三十</hi>
　蔡侯廬陳侯吳始就封國<hi>昭十三</hi>邾益衛彄有助之者<lb/>
　<hi>哀八哀十</hi>曹伯趙鞅有請之者<hi>僖十六定十三</hi>蔡季楚比有召之<lb/>
　者<hi>桓十七昭十三</hi>其國莫為之難則其入也易故同謂之歸<pb n="22b"/>　也大夫而志歸者其罪釋也復得其位故也鄭忽之<lb/>
　出宋立突以簒之衛侯鄭之出晉立叔武以伐之曹<lb/>
　襄為晉所執而分其地衛衎為臣所逐而不得入其<lb/>
　失位非其罪也故於歸以復位言之許叔之入許鄭<lb/>
　雖與之非國人之謀也<hi>桓十五</hi>陽生之入齊齊雖召之<lb/>
　非國卿之意也<hi>哀六</hi>鄭伯之入櫟<hi>桓十五</hi>小白之入齊<hi>莊九</hi>
　衛衎之入夷儀<hi>襄二十五</hi>去疾之入莒<hi>昭元</hi>衛朔之入衛<hi>莊六</hi>
　王猛之入王城<hi>昭二十二</hi>天王之入成周<hi>昭二十六</hi>其國有與<pb n="23a"/>　之競則其歸也難故同謂之入也大夫而志入者欲<lb/>
　以叛也復入者欲覆其宗國也其言所自者明非私<lb/>
　反也不有顯召之者則有顯納之者也陽生雖有召<lb/>
　之者而非顯召欒盈雖有納之者而非顯納故皆不<lb/>
　言其所自也元咺君執則已歸君失位則已復位據<lb/>
　位以伉君專禄而不臣故亦同謂之復歸也人臣也<lb/>
　而與其君同辭則咺之罪於是乎不測矣此數端者<lb/>
　非以為君優劣之差也葢以明宗廟社稷之難保土<pb n="23b"/>　地人民之易失爵位名器之不可忽以為有天下國<lb/>
　家者之戒也<lb/>
</p>

  </div>
            <div>
                <head>春秋通訓卷三</head>
    <p>
<pb n="1a"/>欽定四庫全書<lb/>
　春秋通訓卷三　　　　　宋　張大亨　撰<lb/>
　　莊公<lb/>
三月夫人孫于齊<hi>元</hi>
　父母之愛一也父在則為母期君父之敬一也君前<lb/>
　則名其父有至尊者不敢貳之也所謂愛以禮敬以<lb/>
　義者也夫人小君也國以君道事之者也夫人君母<lb/>
　也國人以母道事之者也夫人之於桓公以親則夫<pb n="1b"/>　也以義則君也父也已弑君父而欲國人以君道母<lb/>
　道事已得乎哉故春秋因其去國而絶其親也然則<lb/>
　為荘公者奈何舜為天子臯陶為士瞽叟殺人孟子<lb/>
　曰執之而已矣舜視棄天下猶棄敝屣也竊負而逃<lb/>
　遵海濵而處終身訢然樂而忘天下此固非荘公之<lb/>
　所能為也君子所以望於荘公者然也<lb/>
單伯送王姬築王姬之館于外王姬歸于齊<hi>元</hi>齊王姬<lb/>
卒<hi>二</hi>
<pb n="2a"/>　孔子曰君使臣以禮臣事君以忠先王之使其臣也<lb/>
　必度于禮禮可以命之而彼不可行先王弗使也禮<lb/>
　可以行而我不可以命之先王弗命也君子之事其<lb/>
　君也必致其誠君命以事事苟可為而適於義必以<lb/>
　誠為之事雖可為而義不可彊必以誠辭之是以必<lb/>
　君使臣不失其禮臣事君不失其忠也魯之於齊弗<lb/>
　與共天下之怨也王不當使魯主其昏魯不當受王<lb/>
　命而不辭在諒闇之中而修嘉好之事廢經常之制<pb n="2b"/>　而為創易之謀是王使魯不以禮而魯事王不以忠<lb/>
　也天下固多同姓之國矣何必在魯此春秋所以盡<lb/>
　其辭也館言築而不言作作之制弗偹也猶邑言築<lb/>
　而不言城城之制弗偹也<lb/>
王使榮叔来錫桓公命<hi>元</hi>天王使毛伯来錫公命<hi>文元</hi>天<lb/>
子使召伯来錫公命<hi>成八</hi>
　諸侯有天子之命然後為君雖以世子繼立王必命<lb/>
　之然後定位此治世之法也王道衰諸侯簒竊自立<pb n="3a"/>　不皆命于天子天子亦皆就命之魯閔宣之類是也<lb/>
　間有立得其正王亦從而命之如魯之文成者雖非<lb/>
　治世春秋錄焉所以明正始之道定天下國家之本<lb/>
　也獨桓公弑君而得位王不能討既死又追命之此<lb/>
　何法邪夫君以出命為重者也出之不當則自輕其<lb/>
　命臣以受命為榮者也受之非正則自貽其辱以此<lb/>
　見荘王不明而桓公之罪為不沒也<lb/>
齊師遷紀郱鄑郚<hi>元</hi>紀季以酅入于齊<hi>三</hi>紀伯姬卒紀<pb n="3b"/>侯大去其國齊侯葬紀伯姬<hi>四</hi>紀叔姬歸于酅<hi>十二</hi>紀叔<lb/>
姬卒<hi>二十九</hi>葬紀叔姬<hi>三十</hi>
　齊遷三邑<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>又入齊則紀亡矣不曰紀亡者其都未<lb/>
　泯其君未去也紀侯大去其國然後紀亡紀亡而二<lb/>
　姬猶繋之紀者其祀不亡也紀祀不亡則季之國何<lb/>
　以名<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>曰季析侯國而為附庸以酅君而奉紀祀者<lb/>
　也是故侯雖失紀而不謂之亡紀雖無國而不謂之<lb/>
　㓕酅雖入齊而不謂之遷齊雖得紀而不謂之取紀<pb n="4a"/>　雖屬齊而不謂之降也季之入齊也文叛而實非叛<lb/>
　也春秋叛者雖賤必名雖出不言所向之國以地来<lb/>
　者不言叛也今季以地外附而不言且言所向之國<lb/>
　是以知其非叛也紀侯委國而去之非人主之常情<lb/>
　紀季以地附仇非人子之正道然與其死社稷孰若<lb/>
　保之為貴與其覆宗祀孰若存之為貴事有時而不<lb/>
　得已歸于忠恕可也故聖人之於與奪不狥其名而<lb/>
　稽其寔不論其迹而原其心雖罪其敗常亂俗又惡<pb n="4b"/>　夫執而賤道也孔子曰可與適道未可與立未可與<lb/>
　權孟子曰男女授受不親禮也嫂溺援之以手權也<lb/>
　權非賢者不能用非聖人不䏻察也以其難察故春<lb/>
　秋盡其辭焉<lb/>
公及齊人狩于禚<hi>四</hi>
　公曷為及齊之㣲者狩齊人非㣲者也謂齊侯也曷<lb/>
　為人之以荘公之義不得不人之也魯之于齊弗與<lb/>
　共天下之怨也天下之怨莫重于君父絶母之親外<pb n="5a"/>　王姬之館是将以直報之矣今也越境而就之狩非<lb/>
　齊之欲而我欲之何哉且狩以奉宗廟為先者也與<lb/>
　人共之既不正矣與讎共之宗廟其享之乎向也絶<lb/>
　母之親不為不孝以存父也外王姬之館不為不恭<lb/>
　以篤親也今則二責併舉矣詩云靡不有初鮮克有<lb/>
　終荘公之謂也<lb/>
王人子突救衛<hi>六</hi>公㑹王人齊侯云云盟于洮<hi>僖八</hi>公㑹<lb/>
王人晉人云云盟于翟泉<hi>二十九</hi>
<pb n="5b"/>　春秋書王人者三皆貶也王子突既人之又斥其名<lb/>
　何也夫二盟之貶以其盟也盟所以質信也不敢以<lb/>
　所不信而加之尊者故諸侯不盟天子也今以王大<lb/>
　夫下盟列國於是人之衞侯朔之初搆殺其兄而奪<lb/>
　之國天子不能正己而見逐於臣天子不能討逮諸<lb/>
　侯納之然後救焉由前則為奨簒由後則為助亂春<lb/>
　秋責王政之不綱莫重于此王不可貶故重子突之<lb/>
　誅以示之夫咺糾冢宰也不能治隠桓之亂瑕朝王<pb n="6a"/>　族也不能避簒奪之惡其身與有罪焉名之宜也子<lb/>
　突為王行師而失當耳豈亦䝉莫重之責盖古之為<lb/>
　使者受命不受辭為将者受師不受命突為王将而<lb/>
　不知引以當道亦自䧟於輔桀之誅也猶之目楚子<lb/>
　以殺蔡侯其惡見矣又斥其名焉重之也夫<lb/>
齊人来歸衞寳<hi>六</hi>
　向也三國之君同討宋亂而桓公遷其重器則桓為<lb/>
　平宋之主矣今也四國之兵同納衞君而荘公俘厥<pb n="6b"/>　寳玉則荘為伐衞之主矣夫討亂國而正其嗣君伐<lb/>
　叛臣而納其出君此天子之事方伯連率之職也上<lb/>
　無明天子下無賢方伯則鄰國主之可也今也見利<lb/>
　而忘義始正而終邪操討罪之權而為貨取之計所<lb/>
　以見疾病于春秋也宋以賂遂相宋公賂非宋志也<lb/>
　宋公當立者也故謂之取衞以賂遂納衞侯賂衞所<lb/>
　欲也衞侯不當立者也故謂之来歸<lb/>
正月甲午治兵夏師及齊師圍郕郕降于齊師秋師還<pb n="7a"/>
                    <hi>八</hi>
　孟子曰不教民而用之謂之殃民殃民者不容於堯<lb/>
　舜之世又曰今天下之人牧未有不嗜殺人者也春<lb/>
　秋之世諸侯用師屢矣未有先自治而後出者亦未<lb/>
　有全師而自歸者今荘公不以圍郕之役為小而殃<lb/>
　民以逞不以郕降于齊為怨而殺人以争書師還則<lb/>
　知無所復争還者事既畢也復者事未畢也可謂以<lb/>
　仁存心以義勝欲者也夫兵不患於用患其不治而<pb n="7b"/>　用也兵不患乎出患乎出而不返也治而後出出而<lb/>
　能返則庶㡬於文王之師矣此采薇枤杜之所為作<lb/>
　也荘公之兵未必盡爾然能舉斯以加諸彼則文王<lb/>
　何逺之有故曰有是四端而自謂不䏻者自賊者也<lb/>
　謂其君不能者賊其君者也此春秋所以盡其辭也<lb/>
郕降于齊師<hi>八</hi>宋人遷宿<hi>十</hi>齊人降鄣<hi>三十</hi>齊人遷陽<hi>閔二</hi>
徐人取舒<hi>僖三</hi>取根牟<hi>宣九</hi>取鄟<hi>成六○按經取鄟乃成公六年事原本誤作八年今改正</hi>取邿<hi>襄十三</hi>
<pb n="8a"/>　凡曰降曰遷曰取者皆得其國之辭也降者服而臣<lb/>
　之也遷者徙以自近也取者有其境土也如是則其<lb/>
　去國㓕矣而不謂之㓕者以為附庸存其宗祀也夫<lb/>
　諸侯之有附庸也盖受之天子詩曰乃命魯公俾侯<lb/>
　于東錫之山川土田附庸孔子曰夫顓㬰昔者先王<lb/>
　以為東䝉主是社稷之臣也末世諸侯放恣彊大者<lb/>
　力能并吞則兼寡弱而有之故曰大國多数圻矣春<lb/>
　秋惡其得之多術故異其辭焉<pb n="8b"/>公伐齊納子紏<hi>九</hi>晉人納㨗菑于邾弗克納<hi>文十四</hi>晉趙<lb/>
鞅帥師納衛世子蒯瞶于戚<hi>哀二</hi>
　古者諸侯之子命于王然後繼立雖有父子之親不<lb/>
　敢私也王為諸侯立之子非嫡則長雖有賢否之差<lb/>
　不敢亂也周宣王為魯立子舍長而建其少魯人弗<lb/>
　從仲山甫以為民必棄其上况非王者之命乎鄭駟<lb/>
　氏為子游置後舍子而立其叔晉人問之子産以為<lb/>
　晉大夫専制其位况臨之以兵乎故凡乗亂而為人<pb n="9a"/>　置君咈衆而制人之國者春秋一謂之納盖不以正<lb/>
　不正定其是非以其皆非道故也魯荘公納子紏可<lb/>
　謂長惡而不悛矣進不能定其位退不能庇其死故<lb/>
　春秋惡之我師敗績齊取子紏是也晉趙盾納㨗菑<lb/>
　可謂知過而能改矣不恃力之有餘而畏義之不克<lb/>
　故春秋善之弗克納是也然則既善盾矣亦人之何<lb/>
　也以大夫之義不得専廢置之權雖自悔猶不可贖<lb/>
　所以申大教也衛世子為子所拒而亦不與大國納<pb n="9b"/>　之何也曰世子欲人之害其母而晉不加討乃惡子<lb/>
　拒其父而固欲納之宜衛人之不服而趙鞅之不勝<lb/>
　也由鞅不遂納于國而置之戚所以免大貶也<lb/>
齊師㓕譚譚子奔莒<hi>十</hi>楚人㓕弦弦子奔黄<hi>僖五</hi>秋㓕温<lb/>
温子奔衛<hi>十</hi>楚人㓕䕫以䕫子歸<hi>二十六</hi>楚子誘戎蠻子<lb/>
殺之<hi>昭十六</hi>
　五國之君失城而奔失位而虜其不名何也夫禍莫<lb/>
　大于㓕亡辱莫過于臣虜然力有彊弱事有幸不幸<pb n="10a"/>　顧所以取之如何耳春秋尊義而不尊勢與正而不<lb/>
　與彊者也勢能㓕人之國彊能奪人之君苟愆義而<lb/>
　害正君子不貴也禍辱之来非己所召不幸而及焉<lb/>
　吾如彼何哉不愆于義不失于正斯可矣譚不賀齊<lb/>
　返國䕫不祀楚鬻熊恃有先王之禮焉弦不暱于楚<lb/>
　温不能于狄恃有中國之義焉戎不疑楚之欺已恃<lb/>
　有大國之信焉以是取㓕雖㓕而無憾以是取辱雖<lb/>
　辱而不屈也孟子曰生我所欲也所欲有甚于生者<pb n="10b"/>　故不為苟得也死我所惡也所惡有甚于死者故患<lb/>
　有所不避也此五國所以不得罪于春秋也<lb/>
荆敗蔡師于莘<hi>十</hi>荆人来聘<hi>二十三</hi>楚人伐鄭<hi>僖元</hi>宋公楚<lb/>
子云云㑹于盂<hi>二十一</hi>楚子使椒来聘<hi>文九○按經楚子使椒来聘乃文公九年事原本誤作八年今改正</hi>叔孫僑如㑹晉云云㑹吴于鍾離<hi>成十五</hi>
公㑹晉侯云云吴人鄫人于戚<hi>襄五</hi>公㑹晉侯云云㑹吴<lb/>
于柤<hi>十</hi>吴子乗卒<hi>十二</hi>季孫宿叔老㑹晉云云㑹吴于向<lb/>
<hi>十四</hi>吴子使札来聘<hi>二十九</hi>叔還㑹吴于柤<hi>哀六</hi>
<pb n="11a"/>　吴楚徐越其與戎狄一也戎狄本居四裔言語衣服<lb/>
　不通于上國春秋記之曰戎曰狄而已徐越介處一<lb/>
　隅朝聘㑹盟不合于正禮春秋記之曰徐曰越而已<lb/>
　㦯人其人或子其君非有善可褒有功可進也小國<lb/>
　也其為中國患也淺至于吴楚土廣而民衆士武而<lb/>
　兵利國富而力彊志大而慮逺大國也其為中國患<lb/>
　也深春秋記之必以其漸始曰吴曰荆曰楚次曰人<lb/>
　曰子曰使累其善而後進焉不併舉中國之道與之<pb n="11b"/>　也吴楚在周㣲甚聖王不作然後起為僣亂楚有政<lb/>
　刑之物或能移其風俗是以屡進而與中國等吴姬<lb/>
　姓也而祼以為飾雖復屡進終不能易其舊俗是以<lb/>
　斥而外之其于㑹盟殊而不列然方齊桓之霸吴固<lb/>
　未通楚雖盛彊亦未能與中國亢春秋所進人其人<lb/>
　而止耳齊桓既没然後楚得稱子浸而儕于諸夏其<lb/>
　後吴徴百牢楚問九鼎不復以禮義自居是知春秋<lb/>
　所進非以其善為足與也盖以明中國外裔盛衰之<pb n="12a"/>　漸也<lb/>
㑹齊侯宋公云云同盟于幽<hi>十六</hi>及蘓子盟于女栗<hi>文十</hi>公<lb/>
孫敖㑹晉侯于戚<hi>文元</hi>季孫行父㑹齊侯于陽榖齊侯弗<lb/>
及盟于郪邱<hi>十六</hi>公孫歸父㑹齊侯于榖<hi>宣十四○按經公孫歸父㑹齊侯乃宣公十四年事原本誤作十六年今改正</hi>公孫歸父㑹楚子于宋<hi>十五</hi>臧孫<lb/>
許及晉侯盟于赤棘<hi>成元</hi>叔弓㑹楚子于陳<hi>昭九</hi>仲孫玃及<lb/>
邾子盟于祲祥<hi>十一</hi>仲孫何忌及邾子盟于拔<hi>定三</hi>叔孫州<lb/>
仇仲孫何忌及邾子盟于句繹<hi>哀二</hi>
<pb n="12b"/>　此内大夫㑹諸侯則黜其名以申諸侯之謂也或謂<lb/>
　春秋尊魯故内大夫㑹諸侯無貶是盖不考于禮不<lb/>
　度其情者春秋之謹名分也非為一人一國設也所<lb/>
　以公天下示後世也聖人于父母之國雖以親親為<lb/>
　本而于名分之際必以尊尊為主親親者欲天下後<lb/>
　世之仁其親也尊尊者欲天下後世之敬其君也此<lb/>
　兩者皆所以為公也豈顧屈公義而私己國邪魯大<lb/>
　夫㑹諸侯而無貶者皆有故也陽榖郪邱公有疾也<pb n="13a"/>　戚赤棘句繹祲祥公在䘮也此所謂己之有故者也<lb/>
　榖之㑹歸父伉也㧞之盟邾未君也䘮未踰年楚子<lb/>
　之冄㑹所謂夷狄之也向曰良霄不稱人伉也今曰<lb/>
　歸父不黜名伉也臣之伉君罪也而有名章徹無乃<lb/>
　奨惡乎曰先王所以辨榮辱之境者以其有分義也<lb/>
　處于分義之内則為榮置諸分義之外則為辱衞元<lb/>
　咺以臣訟君與君迭為出入春秋志其歸國同於人<lb/>
　主復位之文非登咺也所以重咺之罪也良霄歸父<pb n="13b"/>　之名義盖如此其後良霄以肆侈蹈禍歸父以召亂<lb/>
　致逐春秋見㣲知顯于是為信<lb/>
齊侯宋人陳人蔡人邾人㑹于北杏<hi>十三</hi>
　齊侯曷為與諸國㣲者㑹桓公将以定霸也桓公将<lb/>
　以定霸則與㣲者㑹何也在易之屯剛柔始交而難<lb/>
　生之卦也其初九曰盤桓利居貞利建侯象曰雖盤<lb/>
　桓志行正也以貴下賤大得民也當齊桓之時天下<lb/>
　無王乆矣南有僣竊之楚北有彊虣之狄桓公将率<pb n="14a"/>　諸侯而尊周修霸職而平亂<hi>平弑君亂</hi>于是動乎險中經<lb/>
　綸以極其難盤桓以行其正思所以得民而濟此者<lb/>
　其唯以貴下賤乎由北杏之㑹一舉而得天子冄舉<lb/>
　而得諸侯故桓之霸功自北杏始也宋襄求霸亦為<lb/>
　曺南之盟然一㑹而虐二國之君與桓異矣<hi>僖十九</hi>
春齊人陳人曺人伐宋夏單伯㑹伐宋冬單伯㑹齊侯<lb/>
宋公衛侯鄭伯于鄄<hi>十四</hi>
　禮樂征伐自天子出正也周衰諸侯用兵未有請于<pb n="14b"/>　天子者今伐宋之師齊桓獨請于周周以王官㑹之<lb/>
　此盖知征伐自天子出之義也周衰諸侯㑹盟未有<lb/>
　主于天子者今鄄之㑹齊侯獨主于周周以王官臨<lb/>
　之此盖知禮樂自天子出之義也古者方伯連帥之<lb/>
　職必命于天子是故賜之弓矢然後征伐賜之鈇鉞<lb/>
　然後殺梓材之書韓弈之詩文侯之命是也桓公之<lb/>
　霸也雖不躬受于王朝亦假天子之命以行之故桓<lb/>
　公冄合諸侯則王使召伯賜之命<hi>荘二十七</hi>文公始合諸<pb n="15a"/>　侯則王使尹氏授之䇿<hi>僖二十八</hi>此所以成霸功也初㑹<lb/>
　于鄄齊未霸也王官臨之盖将授之矣冄㑹于鄄齊<lb/>
　遂霸也諸侯親之于是授之也<hi>踰一時兩㑹於鄄故知親之</hi>初㑹<lb/>
　于幽諸侯猶有不至者<hi>荘十六</hi>魯侯不至王命未之及<lb/>
　也冄㑹于幽諸侯畢至于是命之也<hi>荘二十七</hi>
齊侯宋公陳侯衛侯鄭伯㑹于鄄<hi>十五</hi>
　此齊桓始霸之㑹九合諸侯之首也<hi>兩幽檉貫陽穀首止寗母葵邱</hi>
　<hi>凡九穀梁加北杏前鄄為十一</hi>宋為上公當序諸侯上時既有先之<pb n="15b"/>　者矣陳本小國每序衛侯下而時未有進之者桓公<lb/>
　之霸也謂宋嗣商為二王之後謂陳嗣舜為三恪之<lb/>
　客故定其班焉是後主夏盟者弗復敢易以其所處<lb/>
　合于道當于禮故也詩云告爾憂䘏誨爾序爵誰能<lb/>
　執熱逝不以濯言序爵之不可緩也爵先王所以訓<lb/>
　上下定民志朝廷之先務也牧伯佐王正天下者也<lb/>
　于其初政能以序爵為先可謂知所本矣齊桓以牧<lb/>
　伯之尊自應為諸侯冠而晉文以後亦以齊嘗霸中<pb n="16a"/>　國序諸宋上遂終于春秋<lb/>
宋人齊人邾人伐郳<hi>十五</hi>宋人齊人衛人伐鄭<hi>十六</hi>公㑹宋<lb/>
人齊人伐徐<hi>二十六</hi>宋公齊侯遇于梁邱<hi>三十二</hi>
　齊之未霸也宋毎以王爵為諸侯先既霸之後則宋<lb/>
　毎序齊下以終于春秋今齊霸矣宋人猶先齊何也<lb/>
　春秋稱人者非貶則㣲者也㣲者無班或以先至或<lb/>
　以主兵非王爵之序故無嫌也梁邱宋地也桓公遇<lb/>
　于其境以賔主之禮交之故宋為先幽亦宋地也諸<pb n="16b"/>　侯㑹于其境以方伯之禮臨之故齊為首以賔主交<lb/>
　之所以崇敬讓以方伯臨之所以正名法崇敬讓者<lb/>
　和兄弟之道也正名法者尊王室之義也故曰五霸<lb/>
　桓公為盛也<lb/>
㑹齊侯宋公陳侯衛侯鄭伯許男滑伯滕子同盟于幽<lb/>
<hi>十六齊桓</hi>幽<hi>二十七齊桓</hi>新城<hi>文十四晉靈</hi>清邱<hi>宣十二晉景</hi>斷道<hi>宣十七晉景</hi>
蟲牢<hi>成五晉景</hi>馬陵<hi>十晉景</hi>蒲<hi>九晉景</hi>戚<hi>十五晉厲</hi>柯陵<hi>十七晉厲</hi>虗朾<hi>十八晉悼</hi>雞澤<hi>襄三晉悼</hi>戯<hi>九晉悼</hi>亳城北<hi>十一晉悼</hi>重邱<hi>二十五晉平</hi>平邱<hi>昭十<pb n="17a"/>三晉昭</hi>
　凡合衆而盟皆同盟也獨此十有六盟謂之同何也<lb/>
　古者天子合諸侯六年五服畢朝則盟于國門之外<lb/>
　十有二年時廵則盟于方嶽之下故名之曰同同者<lb/>
　協制度一好惡之謂也非以其有異向也春秋之世<lb/>
　霸者合諸侯則無常期也亦無定所也是時周雖衰<lb/>
　楚雖彊天下猶一於周無異向之嫌也桓文之後則<lb/>
　楚與周敵矣齊桓為幽之盟十有二年而冄㑹于幽<pb n="17b"/>　庶㡬于古是後諸侯始有叛中國而即楚者于是霸<lb/>
　國合諸侯而盟之亦名之曰同同者討貳心固同欲<lb/>
　之謂也非古之所謂同也晉趙盾乗楚荘之㓜弱因<lb/>
　衛鄭之請平乃相靈公為新城之盟欲遂服楚而靈<lb/>
　公無道終以不競自此以来楚之視中國益輕晉之<lb/>
　圖諸侯益急故景厲悼三君凡盟皆謂之同搃其實<lb/>
　盖未嘗同也惟悼公庶㡬于復霸三駕而楚不能與<lb/>
　争則亳北之盟猶有齊桓之遺畧焉于是中國同矣<pb n="18a"/>　其與晉異者反在齊耳重邱之㑹平公所以服齊也<lb/>
　平邱之㑹昭公所以服齊也昔之欲同者内中國而<lb/>
　外異域也今之欲同者中國之自為異者也有以見<lb/>
　霸徳益衰而王道益不亢也記曰殷民作誓而民始<lb/>
　叛周人作㑹而民始疑苟無忠信誠慤之心以莅之<lb/>
　民其有不觧乎詩刺屡盟春秋譏同盟其義一也<lb/>
邾子克卒<hi>十六</hi>小邾子来朝<hi>僖七</hi>
　邾魯附庸也前此未爵曰儀父而已齊桓修霸始與<pb n="18b"/>　于北杏之㑹從之伐郳其功未見于天下其名未列<lb/>
　於諸侯越二年而遂得以爵通于春秋此霸者請而<lb/>
　封之也小邾宋附庸也前此未爵曰郳黎来而已齊<lb/>
　桓初霸猶有叛宋之罪為三國所伐其功未見于天<lb/>
　下其名未列于諸侯越二十有五年而後得以其爵<lb/>
　通于春秋此亦霸者請而封之也夫齊桓封立附庸<lb/>
　豈定霸之先務哉昔武王克商未及下車而封黄帝<lb/>
　有虞之後下車而封夏殷之後所以懐諸侯勸初附<pb n="19a"/>　也在易之比先王以建萬國親諸侯之卦也其彖曰<lb/>
　比吉也比附也不寕方来上下應也然則建萬國親<lb/>
　諸侯所以来不寕之方致上下之應也不寕来上下<lb/>
　應所以成比附之吉也邾陸終之後也郳邾之别封<lb/>
　也齊桓始霸而封邾既霸而封郳然後城楚邱而封<lb/>
　衛城緣陵而封杞合于武王之封比卦之吉所以功<lb/>
　獨優而名獨顯也<lb/>
齊人執鄭詹鄭詹自齊逃来<hi>十七</hi>諸侯盟于首止鄭伯逃<pb n="19b"/>歸不盟<hi>僖五</hi>公㑹晉侯云云于鄬陳侯逃歸<hi>襄七</hi>
　人君國之本也大臣國之榦也本易摇則傾榦不寕<lb/>
　則撓治亂存亡之所繋不可忽也陳鄭有國之君不<lb/>
　知以社稷為重見楚之彊輕背中國為詭随之計鄭<lb/>
　詹執國之政不知以義命為守畏齊之討輕怒大國<lb/>
　而為苟免之謀其後鄭有乞盟之辱<hi>僖八</hi>陳有入郛之<lb/>
　禍<hi>襄二十五</hi>故春秋不以人君大臣之舉動言之而謂之<lb/>
　逃也書数紂之惡曰為天下逋逃主萃淵薮故逋逃<pb n="20a"/>　者罪人之事盗竊者之所為也非人君大臣之體也<lb/>
　𫝊曰社稷之主不可以輕輕則失衆其是之謂乎<lb/>
齊人殱于遂<hi>十七</hi>鄭棄其師<hi>閔二</hi>梁亡<hi>僖十九</hi>
　春秋論人之功罪必即其實論功罪之實必考其情<lb/>
　遂人之殺齊戍髙克之䘮鄭師秦人之取梁國其罪<lb/>
　明矣然春秋不以委之而以三國自盡自棄自亡為<lb/>
　文所謂即實而考情者也夫齊使人戍遂而弗戒鄭<lb/>
　使克禦敵而弗召梁使民亟城而弗休雖㣲敵與秦<pb n="20b"/>　遂其能免于散亡乎𫝊曰禹湯罪已其興也勃焉桀<lb/>
　紂罪人其亡也忽焉此三者盖聖人欲天下後世知<lb/>
　已之有罪而不責于人之意也<lb/>
公追戎于濟西<hi>十八</hi>齊人侵我西鄙公追齊師至酅弗及<lb/>
<hi>僖二十六</hi>
　敵勝而去則不可追追者敵之敗者也敵緩而去則<lb/>
　不俟追追者敵之奔者也君子之衞其國也非恃已<lb/>
　之戰能勝敵也敵未戰而敗斯止矣非矜己之力能<pb n="21a"/>　却敵也敵之畏而遁斯止矣是以先王之法逐奔不<lb/>
　逺從綏不及逐奔不逺則難誘從綏不及則難䧟故<lb/>
　國得保其社稷民得正其性命此所謂不嗜殺人者<lb/>
　今濟酅逺矣魯猶追之其不至于䘮師幸矣戎不言<lb/>
　来明未至而遁也齊不言敗明未戰而走也宣王之<lb/>
　伐玁狁也至于太原驅而出之而已其征徐方也王<lb/>
　曰旋歸服而舍之而已此所謂仁義之師<lb/>
公子結媵陳人之婦于鄄遂及齊侯宋公盟<hi>十九</hi>
<pb n="21b"/>　公子魯卿也而為陳媵臣是失職也媵臣賤役也而<lb/>
　與霸者盟是侵官也卿體國者也其受命以出有可<lb/>
　為者有不可為者從君之命而至于累國此不可為<lb/>
　者也雖固位以辭之可也専君之命而可以利國此<lb/>
　可為者也雖出位以任之可也今結以國卿之貴而<lb/>
　不能辭賤臣之役致其君使臣不以禮非以道事君<lb/>
　者結以媵臣之賤而参霸者之盟致其國有西鄙之<lb/>
　伐非出境安社稷者特有累國之辜専命之戮耳此<pb n="22a"/>　春秋所以盡其辭也<lb/>
正月肆大𤯝癸丑葬我小君文姜<hi>二十二○按經葬文姜乃荘公二十二年事原本誤作二十一年今改正</hi>
　肆𤯝有國之常也常事不志此其志何也盖以是葬<lb/>
　文姜夫眚災過也雖大必宥怙終故也雖小必刑此<lb/>
　堯舜之法也文姜之惡甚矣姦于齊絶于魯如是不<lb/>
　悛乃始僣享㑹如他國蔽以堯舜之法是謂怙終雖<lb/>
　天子有肆眚之命亦在不宥之列而荘公以子赦母<pb n="22b"/>　乖尊親之義以母忍父忘宗廟之敬此亦堯舜之罪<lb/>
　人也故肆大眚而後葬文姜以公為悖于道昧于法<lb/>
　也<lb/>
陳人殺其公子禦冦<hi>二十二</hi>楚公子比出奔晉<hi>昭元</hi>莒殺其<lb/>
公子意恢<hi>昭十四</hi>蔡公子履出奔楚<hi>襄二十○按經公子履奔楚為襄二十年事原本誤作三十今改正</hi>陳公子留出奔鄭<hi>昭八</hi>宋公子地出奔陳<hi>定十</hi>
　公子者非嗣君之諸父則其兄弟也公子以族言之<lb/>
　也兄弟以親言之也言公子而不言大夫者公子未<pb n="23a"/>　命為大夫者也以其重視大夫故得専稱其族殺公<lb/>
　子而兼言大夫者公子既命為大夫者也以諸侯無<lb/>
　専殺故必兼正其名魯殺公子雖既命不言大夫諱<lb/>
　内惡也外殺公子雖未命必志之惡賊親也先王之<lb/>
　制公族雖有罪不以犯有司之正術堯之協和萬邦<lb/>
　平章百姓盖自親九族始晉昭公不能親其宗族詩<lb/>
　有枤杜之刺宋昭公不能庇其本根𫝊有葛藟之譏<lb/>
　故春秋紀公子之事不以非大夫而畧之所謂天下<pb n="23b"/>　之本在國國之本在家也<lb/>
公如齊納幣<hi>二十二</hi>秋丹桓宫楹<hi>二十三</hi>春刻桓宫桷夏公<lb/>
如齊逆女秋公至自齊八月丁丑夫人姜氏入戊寅大<lb/>
夫宗婦覿用幣<hi>二十四</hi>
　詩采繁稱召南夫人不失職謂其可以奉祭祀也夫<lb/>
　可以奉祭祀者謂其有事舅姑之孝事宗廟之敬也<lb/>
　孝敬備然後夫人之職舉桓公見殺于齊而荘公以<lb/>
　齊女為夫人欲責其孝則彼嘗賊我臣子之所疾也<pb n="24a"/>　欲責其敬則我方讎彼鬼神之所棄也是皆不可以<lb/>
　奉祭祀不可以奉祭祀則不可以當夫人之職矣夫<lb/>
　荘公不知敬其身而嬖于孟任不能閑其母而暱于<lb/>
　讎黨即位二十四年而始娶䘮母未三年而圖昏忽<lb/>
　宗廟之制而侈飾以誇讎違昏姻之義而先至以從<lb/>
　約亂男女之别而用幣以取悦以至忘父子之恩而<lb/>
　娶讎以承祀皆非所以經夫婦成孝敬也夫婦者正<lb/>
　始之道王化之基也哀姜淫于二卿殺其二子㡬䘮<pb n="24b"/>　魯國終見討于父母之邦者由其始之不正也是以<lb/>
　春秋盡其辭焉<lb/>
曺殺其大夫<hi>二十六</hi>宋殺其大夫<hi>僖二十五</hi>宋人殺其大夫<hi>文七</hi>
盗殺衛侯之兄縶<hi>昭二十</hi>盗殺陳夏區夫<hi>哀十三</hi>
　王制諸侯之卿必命于天子故欒盈以士匄為王之<lb/>
　守臣管仲以國髙為天子之二守晉景公請以黻冕<lb/>
　命士㑹将中軍周定王謂鞏朔未有職司于王室是<lb/>
　知春秋之世諸侯雖僣而命卿之制猶有先王之舊<pb n="25a"/>　焉夫既以天子之命佐其國立于朝而祀于家有禄<lb/>
　于國有賦于軍有罪則當請于王而後致刑是以葵<lb/>
　邱之㑹壹明天子之禁其四命曰母専殺大夫也専<lb/>
　殺且不可况如晉鄭一朝而尸三卿乎故春秋毎于<lb/>
　殺逐命卿之際必以大夫言之<hi>謂逐及殺</hi>所以督其肆也<lb/>
　稱人以殺者衆也稱國以殺者君也稱盗以殺者賊<lb/>
　也賊亂之徒人得誅之故雖非衆殺以衆志焉罪戻<lb/>
　之臣上所當討故雖非君殺以君志焉貪冐之人人<pb n="25b"/>　所鄙惡故雖非賊殺以賊志焉衆不當責而賤不足<lb/>
　責所可責者惟君殺耳君非不可殺所不可者惟専<lb/>
　殺耳殺不以其罪則雖大夫不名也事累于其上則<lb/>
　雖無罪名也<hi>凡殺君及其大夫者</hi>孟子曰欲為君盡君道欲為<lb/>
　臣盡臣道二者皆法堯舜而已矣春秋志殺大夫不<lb/>
　一其辭者由君臣之道皆未盡故也<lb/>
公子友如陳葬原仲<hi>二十七</hi>王子虎卒<hi>文三</hi>劉卷卒葬劉文<lb/>
公<hi>定四</hi>
<pb n="26a"/>　天子諸侯之大夫生不得外交没不得外赴所以明<lb/>
　臣子之義不可貳此古之制也陳荘子死赴于魯魯<lb/>
　人欲勿哭縣子曰古之大夫束修之問不出竟雖欲<lb/>
　哭焉得而哭之今之大夫交政于中國雖欲勿哭焉<lb/>
　得而弗哭故有愛而哭之者有畏而哭之者春秋之<lb/>
　世天王崩諸侯卒猶有不赴于魯魯猶有不㑹其葬<lb/>
　者况大夫乎𫝊稱鄭公孫蠆卒赴于晉大夫夫大夫<lb/>
　赴于同位禮容有之今此數人卒葬見于經則不獨<pb n="26b"/>　赴于大夫而已也非暱其所愛則有畏而然也天子<lb/>
　不能明其制諸侯不能謹其度大夫不能循其法直<lb/>
　情徑行而無所顧忌也此大亂之道也虎不稱氏生<lb/>
　未賜氏也卷不稱爵死不世爵也此春秋所以遵王<lb/>
　道也<lb/>
莒慶来逆叔姬<hi>二十七</hi>宋蕩伯姬来逆婦<hi>僖二十五</hi>齊高固来<lb/>
逆子叔姬<hi>宣五</hi>
　天子妻諸侯主諸侯以與之諸侯妻大夫主大夫以<pb n="27a"/>　與之君臣之分賔主之勢不敵也魯女嫁于諸侯則<lb/>
　志之接于公告于廟也嫁于大夫則畧之不接于公<lb/>
　不告于廟也此大夫也而志者以公為之主而歸之<lb/>
　也大夫有越境之罪公有屈已之辱亂君臣之常分<lb/>
　失昏姻之正禮故春秋謹之其曰婦者有姑者也曰<lb/>
　子者有親者也逆稱字者大夫敵也逆婦夫道也非<lb/>
　舅姑之所當行也<lb/>
齊人伐衛衛人及齊人戰衛人敗績<hi>二十八</hi>
<pb n="27b"/>　春秋戰不書地者惟桓十三年及此年耳向也桓與<lb/>
　紀鄭伐宋而齊乃居宋上今也齊以伯者伐衛而衛<lb/>
　反及齊戰皆非春秋之常何也夫戰不書地者其地<lb/>
　不一也或曰城下之戰也魯方與鄭睦故推魯為首<lb/>
　<hi>十四年㑹曺来盟</hi>齊方為小伯故推齊為敵<hi>齊荘為小伯見鄭語</hi>齊桓<lb/>
　受命之霸也承王命伐衛不以正討而以賂成故衛<lb/>
　人不服而反與之伉春秋即其實而正其辭所以示<lb/>
　貶也<pb n="28a"/>大無麥禾臧孫辰告糴于齊<hi>二十八</hi>歸粟于蔡<hi>定五</hi>
　春秋之志㓙年必先見其所以致之者荘之無麥苖<lb/>
　宣之冄饑襄之大饑或以水或以螽也今也大無麥<lb/>
　禾至于告糴鄰國而不言所致何哉以見人力之不<lb/>
　盡農政之不修而非天災使之然也夫不知盡其力<lb/>
　修其政致國無餘蓄一年不登則告病焉國非其國<lb/>
　也故無麥禾則不言所致告糴則不言如齊所以刺<lb/>
　魯君臣也告糴者得否未可知也歸粟者不待告也<pb n="28b"/>　楚方圍蔡于是魯矜其亟而周其急于蔡無乏蓄之<lb/>
　非于魯有䘏鄰之義故蔡不言其所致而魯不待乎<lb/>
　来告也<lb/>
新延廐<hi>二十九</hi>新作南門<hi>僖二十</hi>雉門及兩觀災新作雉門<lb/>
及兩觀<hi>定二</hi>
　新者即其舊而増飾也新作者棄其舊而改為也魯<lb/>
　之始封體國經野固有周公伯禽之制法焉所謂延<lb/>
　廐者天子之閑廐也南門者天子之寝門也雉門者<pb n="29a"/>　天子之應門也周官校人之職莫廣于十有二閑故<lb/>
　知延廐為天子閑廐顧命逆子釗于南門之外故知<lb/>
　南門為天子寝門諸侯通有閑廐惟魯得用王廐之<lb/>
　制諸侯通有寝門惟魯得用南門之制諸侯通有雉<lb/>
　門惟魯得用應門之制後世變亂失其本法延廐當<lb/>
　改舊而不改二門當因舊而改之故春秋譏焉夫聖<lb/>
　人大復古車攻之羙宣王駉閟之頌僖公皆謂其能<lb/>
　復文武周公伯禽之舊也門廐雖㣲而失先王禮文<pb n="29b"/>　度數之意是以聖人謹之不然則大室新宫亦嘗修<lb/>
　舊矣何以不見錄于春秋邪<lb/>
春築臺于郎夏築臺于薛秋築臺于秦<hi>三十一</hi>築鹿囿<hi>成十八</hi>築虵淵囿<hi>定十三</hi>
　古之有觀臺也以望氛祲為嵗備也其有苑囿也以<lb/>
　待弋獵為祭備非肆欲以事逰觀也用民之力則與<lb/>
　民同之非厲民以自養也故文王之臺民樂其有靈<lb/>
　徳文王之囿民猶以為小今魯公奪民時勤民以事<pb n="30a"/>　逰觀而不與民同之非文王用民之道也臺言築取<lb/>
　其髙也囿言築欲其固也不謂之作無所作也<lb/>
齊侯来獻戎㨗<hi>三十一</hi>
　春秋之世諸侯小朝大大未有朝小者<hi>君即位小國朝之大國聘</hi>
　<hi>焉</hi>小獻大大未有獻小者<hi>朝而獻物聘而獻功</hi>况霸者哉齊桓<lb/>
　之霸也以徳不以力以功不以勢㑹則親接四國之<lb/>
　㣲者伐則請師于天子㑹王世子則不敢主其㑹尊<lb/>
　王世子則不敢與之盟可謂知禮矣今也朝魯而獻<pb n="30b"/>　戎㨗以為讓則奸先王之典以為恵則屈方伯之威<lb/>
　而春秋不譏其非禮何也齊桓之伐山戎盖以衛中<lb/>
　國也齊桓之獻戎㨗盖以撫諸侯也伐戎小事也衛<lb/>
　中國大功也獻㨗小失也撫諸侯大徳也書曰大邦<lb/>
　畏其力小邦懐其徳文王之所以為西伯也詩曰不<lb/>
　大聲以色不長夏以革文王之所以造區夏也宋襄<lb/>
　一㑹而虐鄫滕之君晉文一戰而分曺衛之地君子<lb/>
　比其徳而計其功則齊桓之禮可以無愧矣<pb n="31a"/>城小榖<hi>三十二</hi>城楚邱<hi>僖二</hi>
　二城之役魯自城乎盖齊侯以諸侯城之也然則曷<lb/>
　為不繋之齊侯曰管仲有定霸之功故桓公授其邑<lb/>
　而封之非有天子之命也諸侯之地昔受諸天子者<lb/>
　也無天子之命而授以封其臣春秋之所惡也若管<lb/>
　仲之功則施天下被後世者也得百里之地而處之<lb/>
　非過也然而非先王之法也衛為狄所㓕國人分散<lb/>
　桓公救而封之非有天子之命也諸侯之封當命諸<pb n="31b"/>　天子者也無天子之命而輙建其國亦春秋之所惡<lb/>
　也若衛之㓕則在所可興者也遺之車馬器服而國<lb/>
　之非過也然而非先王之法也上無明天子有功不<lb/>
　能賞有罪不能罰有㓕不能興有絶不能繼春秋下<lb/>
　侯伯救患之權開臣子奮庸之路上欲存先王御世<lb/>
　之法示天子威福之柄是故不與其城則不繋之齊<lb/>
　不奪其城則若繋于魯此懲惡勸善之本經世立教之<lb/>
　體也厥後無大功而得邑如晉之封趙魏非霸者而<pb n="32a"/>　専封如楚之復陳蔡是皆桓公之罪人耳<lb/>
公子牙卒<hi>三十二</hi>
　子般可為世子而荘公不知早定所以啟叔牙之言<lb/>
　也慶父亂乎小君而荘公不知早正所以致二子之<lb/>
　弑由慶父之亂成慶父之亂由叔牙之言啟叔牙之<lb/>
　言由荘公之惑也然而叔牙之言非己利之也智不<lb/>
　能及仁不能守而動不以禮也公未薨慶父未簒叔<lb/>
　牙之言未行季友本其心而罪之故隐其誅焉所謂<pb n="32b"/>　君親無将是矣或曰不言殺者為季友諱也夫周公<lb/>
　殺其兄石碏誅其子叔向戮其弟義有重于恩國有<lb/>
　重于家二者不可得兼取所重焉可也亦何諱之有<lb/>
公子慶父如齊<hi>三十二</hi>公子慶父出奔莒<hi>閔二</hi>
　子般之弑國無嗣君季友之出國無冢卿故慶父得<lb/>
　以奔齊其曰如者以見國不討賊賊不畏罪也閔公<lb/>
　立矣季友歸矣踰年而賊猶未討故慶父得以奔莒<lb/>
　遂曰奔者以見惡之既顯也其後友殺之不曰殺者<pb n="33a"/>　以見罪之不正也慶父之適齊也魯人之力或不能<lb/>
　討君子恕之慶父之奔莒也季友之力可為而不為<lb/>
　于是君子責之夫季子之心盖以緩討為仁以隐其<lb/>
　惡為義以連殺二兄為嫌者也此見善不明用心不<lb/>
　剛之過也周公之討管蔡也作大誥以諭國作䲭鴞<lb/>
　以諭君天下不以為訐其親二年而罪人得三年而<lb/>
　勞歸士天下不以為緩其賊所存者公與忠也使季<lb/>
　友之歸即明慶父之惡以示國人則閔公之世雖緩<pb n="33b"/>　慶父之誅必無後禍矣故君子不以是責魯人而罪<lb/>
　季友之不為也或曰闔閭弑王僚崔杼弑荘公季札<lb/>
　晏嬰至而不討君子亦不之責何也曰不居卿之位<lb/>
　不聞君之故則亦不任君之責矣豈季友比哉<lb/>
　　閔公<lb/>
季子来歸<hi>元</hi>
　季友之適陳也不志其奔而志其来歸何也凡奔云<lb/>
　者負罪以出見廹逐而不遑暇之辭也友之適陳全<pb n="34a"/>　身以逺害求援以庇國者也非聘也不可謂之如非<lb/>
　罪也不可謂之奔然其出則不可不見也故以来歸<lb/>
　明之君臣反國未有以来歸志者友違難而去魯人<lb/>
　憂其不来去之他國魯人憂其不歸故来歸者喜之<lb/>
　也喜之為其能討國賊平國難也今也賊未之討難<lb/>
　未之平是徒能反國而已故来歸者責之也夫為國<lb/>
　而出為國而歸則書季子以貴之歸不能去賊而弭<lb/>
　難則書来歸以責之一言而善否見焉褒貶具焉此<pb n="34b"/>　之謂法言<lb/>
齊仲孫来<hi>元</hi>齊髙子来盟<hi>二</hi>
　天子之命方伯盖欲以靖諸侯也諸侯之仰霸者盖<lb/>
　欲以託社稷也齊桓受命之伯也魯卿連弑兩君既<lb/>
　不能正其罪又從而窺其國此乃諸侯無伯之害非<lb/>
　所望于齊桓也仲孫能引其罪以當道使寕魯而親<lb/>
　之可謂忠矣髙子能置人國于不傾為立君而撫之<lb/>
　可謂仁矣故二子不名所以嘉存魯之功来不稱使<pb n="35a"/>　所以示無伯之罪<lb/>
吉禘于荘公<lb/>
　䘮祭禫而後稱吉禮也魯之䘮荘公也既葬而絰不<lb/>
　入庫門士大夫既卒哭而麻不入然則當時君臣雖<lb/>
　未終䘮盖皆吉服矣豈獨禘為然哉禘大祭也故于<lb/>
　是譏焉耳𫝊曰君薨而祔祔而作主特祀于主烝嘗<lb/>
　禘于廟特祀者䘮祭也于主者不于廟也烝嘗禘者<lb/>
　常祭也于廟者不于寝也今曰吉禘則非䘮祭矣稱<pb n="35b"/>　荘公則不于廟矣閔公㓜大臣臧孫紇季友之徒畏<lb/>
　慶父之亂不復盡禮於先君故春秋正其辭焉<lb/>
</p>

  </div>
            <div>
                <head>春秋通訓卷四</head>
    <p>
<pb n="1a"/>欽定四庫全書<lb/>
　春秋通訓卷四　　　　　宋　張大亨　撰<lb/>
　　僖公<lb/>
齊師宋師曹師次于聶北救邢<hi>元</hi>公㑹齊侯宋公陳侯<lb/>
衛侯鄭伯許男曹伯盟于牡邱遂次于匡公孫敖帥師<lb/>
及諸侯之大夫救徐<hi>十五</hi>公㑹齊侯宋公陳侯衛侯鄭伯<lb/>
許男曹伯侵蔡蔡潰遂伐楚次于陘<hi>四</hi>叔孫豹帥師救<lb/>
晉次于雍榆<hi>襄二十三</hi>
<pb n="1b"/>　次而言救者非直救也為之聲援而敵已解故以救<lb/>
　名焉伐而言次者非即伐也先之威責而敵已服故<lb/>
　以次終焉志本乎次因次以為救故先曰次志本乎<lb/>
　伐未伐而遂止故先曰伐因次以為救者任謀不任<lb/>
　兵也未伐而遂止者恃徳不恃力也此之謂入城之<lb/>
　師均救也次匡之救為弗專故不能勝婁林之敗均<lb/>
　次也雍榆之次為有畏故不能止襲莒之師是以君<lb/>
　子之為善不可不一見義不可不勇也<pb n="2a"/>邢遷于夷儀<hi>元</hi>齊師宋師曹師城邢<hi>元</hi>
　狄之伐邢盖在二年之前齊人固已救之矣此後未<lb/>
　嘗再伐也而聶北之次復何救哉以其遷而城之故<lb/>
　復云救也諸侯之相為救也趣能却敵解圍而已今<lb/>
　齊桓救邢則不惟却敵也又使敵不能偪不惟解圍<lb/>
　也又使圍不能克所謂遷而城之是也伯者之舉於<lb/>
　是為備故春秋盡其辭焉<lb/>
齊師宋師曹師次于聶北救邢齊師宋師曹師城邢<hi>元</hi>
<pb n="2b"/>公及齊侯云云㑹王世子于首止八月諸侯盟于首止<lb/>
<hi>五</hi>公㑹宰周公云云于葵邱九月諸侯盟于葵邱<hi>九</hi>叔<lb/>
孫豹㑹晉趙武云云于宋<hi>襄二十七</hi>公㑹劉子云云于平邱<lb/>
八月同盟于平邱<hi>昭十三</hi>諸侯城縁陵<hi>僖十四</hi>公㑹諸侯晉<lb/>
大夫盟于扈<hi>文七</hi>諸侯盟于扈<hi>十五</hi>諸侯㑹于扈<hi>十七</hi>
　孔子曰書之重辭之復不可不察也其中必有羙焉<lb/>
　公羊曰春秋辭繁而不殺者正也夫書辭重復而不<lb/>
　殺者猶言之不足而至扵嗟嘆嗟嘆之不足而至扵<pb n="3a"/>　咏歌也故為正而有羙凡一事而再序一地而再言<lb/>
　者是也以重復不殺為有羙則知畧而不盡為有貶<lb/>
　凡總言諸侯而不序者是也城邢之師齊桓之所以<lb/>
　衛中國伯者之羙莫盛扵此故一事而再序也首止<lb/>
　之盟定王室之位葵邱之盟明天子之禁宋之盟弭<lb/>
　諸侯之兵平邱之盟申明玉之制㑹盟之羙莫盛於<lb/>
　此故一地而再言也縁陵之城<hi>十四</hi>齊侯専封國之任<lb/>
　而諸侯不能正三扈之盟晉大夫専廢置之權齊宋<pb n="3b"/>　専殺簒之惡而諸侯不能討故皆畧而不序也此春<lb/>
　秋懲惡而勸善之㫖也<hi>其他先列序而後縂稱諸侯者皆前目後凡也</hi>
虞師晉師㓕下陽<hi>二</hi>晉人執虞公<hi>五</hi>
　下陽虞虢之塞邑也邑而曰㓕何也虞之存以有虢<lb/>
　也虢之存以有下陽也亡下陽則虞虢舉亡矣春秋<lb/>
　志虞虢之㓕不指其既然而徴扵方兆扵下陽之亡<lb/>
　則志之言不待殞其社稷而後知也扵虞虢之㓕則<lb/>
　弗志言無虞虢也盖使有國有家者知禍生扵所忽<pb n="4a"/>　而患貴乎豫防存不忘亡治不忘亂則身安而國家<lb/>
　可保矣虞公見利而忘義愎諫而逺賢雖不見滅於<lb/>
　晉亦為有國之罪人故於其滅又以見執明之<lb/>
公㑹齊侯宋公陳侯衛侯鄭伯許男曹伯侵蔡蔡潰遂<lb/>
伐楚次于陘<hi>四</hi>齊侯侵我西鄙遂伐曹入其郛<hi>文十五</hi>
　凡師稱罪致討曰伐潜師畧地曰侵大司馬之職賊<lb/>
　賢害民則伐之負固不服則侵之侵未必非討罪也<lb/>
　以畧地為主畧地所以奪其險固也伐未必非畧地<pb n="4b"/>　也以討罪為主討罪所以除其賊害也周官九伐之法<lb/>
　其五謂之侵泰誓侵于之彊其下謂之伐是知文武之<lb/>
　師盖未有不兼侵伐者也春秋之世所謂侵伐固未必<lb/>
　皆如司馬之制然諸侯興師往往託討罪之名以行之<lb/>
　至其無以為名然後謂之侵是以於經伐常倍侵數四<lb/>
　聖人不皆正其辭所以昭其罪也惟齊桓公以蔡姬而<lb/>
　侵蔡懿公以叔姬而侵我其始無名而其終則責楚以<lb/>
　貢享之不共責曹以朝事之不當雖所責不由其實而<pb n="5a"/>　二師亦不為徒出故春秋辨焉由是觀之則凡討非其<lb/>
　罪而書伐出無其名而書侵者皆文武之罪人也<lb/>
楚屈完来盟于師盟于召陵<hi>四</hi>齊侯使國佐如師及國佐<lb/>
盟于袁婁<hi>成二</hi>
　屈完来盟于師楚志也不許其盟于師許其盟于召陵<lb/>
　齊志也明不使一楚敵諸侯也召陵去陘一舍桓公退<lb/>
　而盟之明不以諸侯之衆競楚也以謂待之為已盡矣<lb/>
　此尊周室安諸夏尚徳不尚力者之所為也國佐如師<pb n="5b"/>　齊志也不與之盟于師逮袁婁而後與之盟晉志也<lb/>
　明鞌之敗齊既服而不即舍也袁婁去鞍四百五十<lb/>
　里欲克逼而從之明欲遂亡齊也以謂操之為已蹙<lb/>
　矣此修怨釋憾嗜殺人者之所為也齊晉皆覇國也<lb/>
　齊桓能任其賢臣相之以徳禮故夷狄服晉景公不<lb/>
　能制其彊臣道之以怨毒故諸侯叛是以春秋紀其<lb/>
　盟地之逺邇以見善惡之實焉召陵之盟不以齊桓<lb/>
　及屈完大齊桓也尊王室故也袁婁之盟以郤克及<pb n="6a"/>　國佐罪郤克也質人母故也<lb/>
公孫兹帥師㑹齊人云云侵陳<hi>四</hi>公孫敖帥師及諸侯<lb/>
之大夫救徐<hi>十五</hi>
　兹叔牙之子也二父與於亂季友誅之正也既誅而<lb/>
　立其後遂與其子並為卿非也或曰古者父子兄弟<lb/>
　不相及故舜殛鯀而興禹周公伐蔡叔而封蔡仲是<lb/>
　則然矣必有禹之聖仲之徳然後可以議此兹之賢<lb/>
　未聞於魯敖之罪復暴於莒非禹仲比也是季友私<pb n="6b"/>　其親者也夫亂國大罪也誅亂大刑也命卿大任也<lb/>
　由親親而私之此不待貶而可見也<lb/>
公及齊侯宋公陳侯衛侯鄭伯許男曹伯㑹王世子于<lb/>
首止<hi>五</hi>
　及以㑹者齊桓不敢主其㑹所以尊王世子也殊以<lb/>
　㑹者諸侯不敢同其列亦所以尊世子也或曰春秋<lb/>
　㑹吴亦殊之安在其為尊也夫殊王世子則及以㑹<lb/>
　之尊之也殊吳則㑹以㑹之外之也戚之㑹吳人不<pb n="7a"/>　嫌於同列<hi>襄五</hi>以㣲者故也黄池之㑹吳子不嫌於同<lb/>
　及<hi>哀十三</hi>以晉為主故也春秋貴賤不嫌同號羙惡不<lb/>
　嫌同辭各由其實論之則炳然見矣<lb/>
鄭伯逃歸不盟<hi>五</hi>鄭伯乞盟<hi>八</hi>
　首止之㑹齊桓帥諸侯奨王室正君臣父子之位定<lb/>
　天下之本盛徳之舉也當是時中國諸侯未有背周<lb/>
　室之心而惠王由嬖孽之私弃理義之正啟鄭從楚<lb/>
　惎間中國自是楚遂與中國争衡至於執辱上公窺<pb n="7b"/>　覬王室非齊桓撫以徳禮則鄭終不之反遂為荆楚<lb/>
　之属矣春秋所以正其辭焉者雖以罪鄭伯見義之<lb/>
　不明亦以惡惠王御世之無道也<lb/>
公㑹齊侯云云伐鄭圍新城秋諸侯救許公至自伐鄭<lb/>
<hi>六</hi>公㑹尹子云云伐鄭公至自㑹<hi>成十六</hi>公㑹晉侯云云<lb/>
㑹吳于柤五月遂㓕偪陽公至自㑹<hi>襄十</hi>公㑹晉侯云云<lb/>
伐鄭七月同盟于亳城北公至自伐鄭<hi>十一</hi>公㑹晉侯云<lb/>
云同圍齊<hi>十八○按經同圍齊係襄公十八年事原本脱落今増注</hi>正月諸侯盟于<pb n="8a"/>祝柯公至自伐齊<hi>十九</hi>
　凡公行有二事于外比其反則以後事至此春秋之<lb/>
　常也其或以前事至者公不與後事也何以知其然<lb/>
　邪伐鄭之役<hi>成公</hi>魯師不敢過鄭故以㑹至滅偪陽之<lb/>
　役魯大夫從軍故亦以㑹至由此推之則凡以前事<lb/>
　至者皆不與役事明矣圍齊之役前事曰圍而以伐<lb/>
　至何也圍而後伐伐而後盟公與圍伐而不與盟也<lb/>
　志圍而不志伐同一役故也凡公出入必告于廟釋<pb n="8b"/>　幣于祖禰事宗廟之道然也國之殆其往而喜其反<lb/>
　愛君之道然也出不告行則反不告至上失宗廟之<lb/>
　敬下失國人之心是以春秋詳其所志以彰其不然<lb/>
　者孔子曰宗廟之敬所以教天下之孝也已忘其親<lb/>
　而欲人之忠已難矣哉<lb/>
禘于大廟用致夫人<hi>八</hi>
　文姜之孫齊哀姜之至廟皆不稱姜氏者以貶故絶<lb/>
　之也文姜絶于奔齊而哀姜絶於致廟何也齊者文<pb n="9a"/>　姜父母之國莊公之舅甥也文姜滛于父母之國而<lb/>
　殺其夫莊公以君父之義則不得復存舅甥之好故<lb/>
　於奔齊則絶之絶之者不復為舅甥也大廟者周公<lb/>
　之廟魯君所以承祭祀之綂也哀姜滛于己國殺其<lb/>
　二子而絶其統嘗見討於齊矣僖公以宗廟之義則<lb/>
　不得復以配其先君故於致廟則絶之絶之者不可<lb/>
　配宗廟也然其所謂絶者非兩公自絶之也<hi>荘與齊人狩于</hi>
　<hi>禚僖公禘而卒致之</hi>春秋以大義絶之耳聖人處人君臣父子<pb n="9b"/>　夫婦之際豈苟然者謂其禮弗周於情也則通之以<lb/>
　仁謂其情弗當於禮也則斷之以義此所以為萬世<lb/>
　法也<lb/>
諸侯城縁陵<hi>十四</hi>
　此齊桓専封國之任而諸侯不能正故畧言諸侯而<lb/>
　不序然則小榖楚邱亦専封也而不略言諸侯反若<lb/>
　魯之自城焉何也杞為淮夷所病伯者以諸侯城而<lb/>
　遷之是也特以無王命而致貶然杞惟舊國故猶可<pb n="10a"/>　以諸侯道也衛為狄人所㓕不請于王而創建其國<lb/>
　齊守天子之地不請于王而分封其臣皆非制節謹<lb/>
　度之道故不可以諸侯道也然則曷為不言杞遷亦<lb/>
　不言遷之者遷之者雖曰遷之其實徙以自從也遷<lb/>
　者雖曰自遷其實有藉於外也今齊遷杞而不以自<lb/>
　從把藉齊以遷而其事有闕故惟志其城耳<lb/>
季姬及鄫子遇于防使鄫子来朝<hi>十四</hi>季姬歸于鄫<hi>十五</hi>鄫<lb/>
季姬卒<hi>十六</hi>
<pb n="10b"/>　季姬適鄫自鄫歸寜皆不志于春秋簡常事也姬與<lb/>
　鄫子遇于防則知嘗適鄫矣既適而不繫之鄫則知<lb/>
　嘗絶鄫矣絶而書歸則知復嫁矣沒而書卒則知復<lb/>
　為夫人矣婦人有見出於夫宗無見絶於父母之國<lb/>
　今僖公怒鄫而絶其昬季姬既絶而遇于防既遇而<lb/>
　使其夫来朝既朝而公復妻之是皆失昬姻之道也<lb/>
　在易咸恒昬姻之卦也少相求則欲其感而說故為<lb/>
　咸咸感也長相䖏則欲其巽而久故為恒恒久也此<pb n="11a"/>　夫婦之正人倫之本王化之基也故春秋盡其辭焉<lb/>
秋七月<hi>十○按經僖公十年書秋七月原本誤作六年今改正</hi>無事書首時二十<lb/>
一十月朔日有食之<hi>桓十七</hi>日食書朔二十五夜恒星不<lb/>
見夜中星隕如雨<hi>荘七</hi>九月己卯晦<hi>僖十五</hi>正月戊申朔<hi>十六</hi>
十有一月己巳朔<hi>二十一</hi>閏月不告月<hi>文六</hi>公四不視朔<hi>十六</hi>
庚寅日中而克葬<hi>宣八</hi>六月甲午晦<hi>成十六</hi>戊午日下<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>乃<lb/>
克葬<hi>定十五</hi>閏月葬齊景公<hi>哀五</hi>
　春秋之紀嵗月也舉時以正嵗舉月以正時舉晦朔<pb n="11b"/>　以正月舉甲乙以正日舉中昃以正朝夕舉晝夜以<lb/>
　正晦眀舉閏以正寒暑所以揆歴數别乆近眀先後<lb/>
　示早晚也此堯舜所以釐百工熈庶績之道也𫝊謂<lb/>
　春秋不書晦閏於經未有以效之<lb/>
晉侯及秦伯戰于韓獲晉侯<hi>十五</hi>鄭人侵蔡獲蔡公子爕<lb/>
<hi>襄八</hi>
　侵伐而戰戰而敗敗而獲兵家之常也晉方戰而未<lb/>
　敗蔡被侵而未戰何以遽言獲㦲有以見兩國失民<pb n="12a"/>　民不親上而委之於敵也君子之為國也其養民惠<lb/>
　其使民義故下之事上如子弟之愛父兄手足之衛<lb/>
　頭目安有臨難而委之敵邪鄒穆公與魯戰有司死<lb/>
　者三十三人而民弗之救孟子教之曰君行仁政斯<lb/>
　民親其上死其長矣使晉惠蔡爕知從事斯語則秦<lb/>
　鄭雖彊必不遽辱於未敗之前也<lb/>
宋人執鄭祭仲<hi>桓上</hi>公子季友卒<hi>僖十六</hi>叔孫得臣如京師<lb/>
<hi>文元</hi>仲遂卒于垂<hi>宣八</hi>公弟叔肹卒<hi>十七</hi>仲嬰齊卒<hi>成十五</hi>衛公<pb n="12b"/>孟彄自齊歸于衛<hi>哀十</hi>
　古之為臣者有功於國沒則君命之氏或字或官或<lb/>
　邑或謚使得立其世族古之為子者㓜為之名冠則<lb/>
　父命之字或子或甫五十則稱伯仲叔季使得配其<lb/>
　國邑此禮之常者也有生而命之者有不待五十而<lb/>
　稱之者此禮之非常者也祭仲祭封人也季友仲遂<lb/>
　叔肹公孟彄公子也得臣嬰齊公孫也於未沒舉其<lb/>
　氏則知生既命之矣閔之元年友稱季子宣之十七<pb n="13a"/>　年肹稱叔則知不待五十稱之矣夫不待五十而稱<lb/>
　叔季其失小身未沒而賜之氏其失大彼皆權足以<lb/>
　震主威足以制國而後得之季氏世為上卿終出昭<lb/>
　公仲遂得臣同使于齊歸弑子惡祭仲受盟于宋歸<lb/>
　遂太子忽人主失馭臣之柄而輕以名器假人其禍<lb/>
　如此可不監㦲<lb/>
宋人齊人楚人盟于鹿上<hi>二十一</hi>宋公楚子陳侯蔡侯鄭<lb/>
伯許男曹伯㑹于盂執宋公以伐宋<hi>二十一</hi>
<pb n="13b"/>　古之命牧伯也選於諸侯命於祖廟必有眀徳而後<lb/>
　建之<hi>宣王命韓侯</hi>否則有大功於王室者也<hi>平王命晉文侯</hi>桓文<lb/>
　之伯徳雖不足然能至天子之命晉之世主夏<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>功<lb/>
　雖不足然能保上世之威此豈可以知求而力爭乎<lb/>
　宋襄為鹿上之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>求諸侯於楚楚人許之非有天子<lb/>
　之命也小國而争為盟主非有上世之威也宋公於<lb/>
　是身執而國伐楚子於是稱爵而為諸侯上夫桓文<lb/>
　之㑹以攘楚也徳足以懐之力足以威之故蒙其利<pb n="14a"/>　宋襄之㑹以致楚也不度徳不量力故罹其害然則<lb/>
　桓文雖未至於王道而其惠中國綏四方豈宋比㦲<lb/>
楚人使宜申來獻㨗<hi>二十一</hi>
　宜申楚大夫也稱人以使則知所謂人者楚子也曷<lb/>
　為人之前此楚雖浸大春秋必累其善而後進之不<lb/>
　過曰人而止矣宋襄求覇致楚成王使諸侯尊焉於<lb/>
　是始以爵稱前此楚未嘗先諸侯也至是始為諸侯<lb/>
　上前此楚未嘗執諸侯也至是始執宋公以伐宋伐<pb n="14b"/>　宋而勝則又獻㨗于未嘗通好之國以侈大其功荆<lb/>
　蠻衡行莫甚於此故春秋人其君黜出㨗以壓之夫<lb/>
　諸侯獻四夷之功于天子治世之典也荆楚獻宋人<lb/>
　之㨗于諸侯亂世之事也諸侯有伯則伯者懲其侮<lb/>
　諸侯無伯則春秋壓其亂此所以為代賞罰也<lb/>
公㑹諸侯于薄釋宋公<hi>二十一</hi>晉人執季孫行父舍之于<lb/>
苕邱<hi>成十六○按經晉執季孫行父事在成公十六年原本闕注今增入</hi>
　前曰執宋公不言孰執之此曰釋宋公不言孰釋之<pb n="15a"/>　何也宋不修徳而求諸侯致荆蠻而禍中國衆之所<lb/>
　不與也然有張華夏修仁義之心焉特其作不順施<lb/>
　不恕耳故於其見執雖衆所不與亦不使夷狄執之<lb/>
　於其見釋雖楚與之平亦不使夷狄釋之若曰衆執<lb/>
　之而衆釋之也此聖人懲荆舒之意也宋公曰釋行<lb/>
　父曰舍釋之為言本有罪者也舍之為言本無罪者<lb/>
　也<lb/>
宋公及楚人戰于泓宋師敗績<hi>二十二</hi>
<pb n="15b"/>　孟子謂仲尼之徒無道桓文之事者又曰管仲晏子<lb/>
　之功不足為也是皆欲勉其君以至於王道云耳今<lb/>
　宋襄公慕王者之術欲為王者之師不幸而敗於泓<lb/>
　宜聖人之所與而春秋乃不之貴何也豈非慕其名<lb/>
　不既其實非其人輙效其事故歟夫王者之術其施<lb/>
　仁行義蓋非一日之積天下信之而不疑然後可以<lb/>
　有為宋公乗中國無伯之時伐齊喪虐邾滕圍曹國<lb/>
　皆不由徳大臣忠諌而不能用及與楚争始欲以仁<pb n="16a"/>　義勝之王者之術故如是乎所謂非其人輙效其事<lb/>
　者也夫王者之師其誓衆教民亦非一日之積衆習<lb/>
　民安而後可以制敵宋公平日之兵以殺伐為事及<lb/>
　與楚戰乃始戒之以不重傷不禽二毛不鼓不成列<lb/>
　事非素習易其常守至於殄民喪已禍及他國王者<lb/>
　之師果如是乎所謂慕其名不既其實者也然則齊<lb/>
　宣有愛牛之心孟子取之謂足以王而宋公慕王者<lb/>
　之名效王者之事乃不得比於愛牛何也曰齊宣之<pb n="16b"/>　愛牛出諸仁心之誠非有為為之也舉斯心而加之<lb/>
　則王道之本也孟子取之所以勸徳義也宋襄之慕<lb/>
　效出於求伯之心有為為之也原其實而論之則王<lb/>
　道之賊也春秋黜之所以辨情偽也然宋襄公雖不<lb/>
　善而楚之亦見貶則抗中國懲荆舒之義見矣<lb/>
衛侯燬㓕邢<hi>二十五</hi>楚子䖍誘蔡侯般殺之于申<hi>昭十一</hi>
　燬䖍之名說者謂㓕同姓也誘而討也信斯言則晉<lb/>
　嘗㓕夏陽矣楚嘗㓕䕫矣又嘗誘戎蠻子矣何以不<pb n="17a"/>　名乎子貢問政孔子曰足食足兵民信之矣不得已<lb/>
　而去於斯三者何先曰去兵不得已而去於斯二者<lb/>
　何先曰去食自古皆有死民無信不立夫信重於食<lb/>
　與死先王所恃以立國長世保民者也今兩君之㓕<lb/>
　人弃信而任詐失立國之實無長世保民之道是自<lb/>
　同於匹夫之行機械之為也春秋不以人主之道待<lb/>
　之晉文伐原退一舍而原降其攻楚退三舍而楚敗<lb/>
　信之效蓋如此尊為覇主位諸侯上豈不宜㦲<pb n="17b"/>春齊人侵我西鄙公追齊師至<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>弗及夏齊人伐北鄙<lb/>
<hi>二十六</hi>
　侵伐曰齊人追曰齊師則知所謂齊人者齊侯也曷<lb/>
　為人之衛成公欲以二<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>平兩國之怨此睦四隣和<lb/>
　兄弟蕃王室之義也而齊侯討焉春秋惡之於是展<lb/>
　喜責其不能卒桓之功而孝公還齊之不復覇也宜<lb/>
　㦲<lb/>
公子遂如楚乞師<hi>二十六</hi>晉侯使郤錡來乞師<hi>成十三</hi>晉侯<pb n="18a"/>使欒黶來乞師<hi>十六</hi>晉侯使荀罃來乞師<hi>十七</hi>晉侯使士魴<lb/>
來乞師<hi>十八</hi>
　征伐自天子出受命為侯伯者得専征伐先王之制<lb/>
　也諸侯有相侵暴則當告于天子請于侯伯以懲治<lb/>
　之齊之病魯雖中國無伯曾弗告王而自乞楚師以<lb/>
　伐之是僖公不有天子也晉之覇諸侯雖非受命而<lb/>
　實承上世之烈不知修方伯之職而屢乞師于下國<lb/>
　是厲公無復覇政也<hi>士魴之乞亦厲之末</hi>夫方伯能修其職則<pb n="18b"/>　能制諸侯諸侯知聼侯伯則知尊天子桓文所以為<lb/>
　五覇之盛者如此孟獻子不眀其㫖徒見其自卑以<lb/>
　有求遂以為必能勝敵陋矣夫<lb/>
公子買戍衛不卒戍刺之<hi>二十八</hi>
　春秋殺大夫公子未有名其罪者今買獨以罪書何<lb/>
　也夫戍衛之誅在買為不辜在魯為不義前年以楚<lb/>
　師取榖去年與楚人圍宋則魯之從楚諸侯既知之<lb/>
　矣為楚戍衛其可掩乎今也畏大國之討而殺不辜<pb n="19a"/>　以自解人孰信之此匹夫之偷合苟免之計非有國<lb/>
　長世保民之道也孟子謂伯夷伊尹行一不義殺一<lb/>
　不辜雖得天下不為也王道所惡莫大於行不義殺<lb/>
　不辜故春秋正其辭焉<lb/>
晉侯入曹執曹伯畀宋人<hi>二十八</hi>晉人執戎蠻子赤歸于<lb/>
楚<hi>哀四</hi>
　眀王在上諸侯不得専戮雖方伯連帥亦必請其有<lb/>
　罪者于王然後執之執之而歸于京師而蔽以王朝<pb n="19b"/>　之法故諸侯各謹其度而天下所以服也春秋世衰<lb/>
　諸侯以彊相執或以歸或殺之其不道一也而晉執<lb/>
　二君則又甚焉不歸之京師而授之他國則無王之<lb/>
　大者晉定公不足道也而文公亦為之宜乎仲尼鄙<lb/>
　其不正矣曹宋之鄰也故言畀戎楚之屬也故言歸<lb/>
　曹未失國故不名戎遂亡也故名之<hi>人君或執或以歸或國㓕而奔</hi>
　<hi>凡書名者皆死不復見也</hi>
五月公㑹晉侯云云<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>于踐土公朝于王所<hi>二十八</hi>公㑹<pb n="20a"/>晉侯云云于温天王狩于河陽壬申公朝于王所<hi>二十八</hi>
　諸侯<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>于踐土而曰公朝于王所則知王在踐土也<lb/>
　不曰王在踐土不與諸侯致天子也不曰㑹王不與<lb/>
　諸侯<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>天子也諸侯㑹于溫而曰天王狩于河陽公<lb/>
　朝于王所則知王在溫也不曰王在溫不與諸侯再<lb/>
　命天子也不曰王狩于溫不與諸侯再致天子也溫<lb/>
　河陽也邑舉之曰溫地舉之曰河陽踐土之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>王來<lb/>
　勞晉故不嫌於同所溫之㑹晉實召王故不義於同<pb n="20b"/>　地以其不義於同地是以小諸侯之㑹而大天王之<lb/>
　狩也禮天子非展義不廵守襄王不能廵晉守而從<lb/>
　晉侯之召是不君也禮天子不下堂而見諸侯晉侯<lb/>
　不能朝京師而召天子使諸侯見之是不臣也齊桓<lb/>
　之伯也㑹王世子則不主其㑹尊王世子則不敢與<lb/>
　<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>推所以事王世子之禮以達諸天子故其義正其<lb/>
　辭直觀其所㑹則二伯之優劣見矣<lb/>
公朝于王所壬申公朝于王所<hi>二十八</hi>公如京師公自京<pb n="21a"/>師遂㑹晉侯云云伐秦<hi>成十三</hi>
　天子以四海為家天下皆其所也故朝不言所朝而<lb/>
　言所者失其所也諸侯出㑹必自其國故㑹不言自<lb/>
　㑹而言自者非其自者也周衰諸侯莫肯行朝事晉<lb/>
　文公行覇冄致天子使諸侯朝于野此之謂失其所<lb/>
　晉厲公伐秦欲挾王師使諸侯過而朝之此之謂非<lb/>
　其自然則文公非誠尊天子也欲大已功以為名耳<lb/>
　厲公非誠朝天子也欲重己師以為名耳而春秋志<pb n="21b"/>　之曰公朝于王所則若魯公之自朝者又曰公如京<lb/>
　師則若専以朝事行者彼以名為之我以實應之聖<lb/>
　人幸其有是名也則不敢不為是實也此所以正君<lb/>
　臣之分眀經世之法也書曰爾其敬識百辟享亦識其<lb/>
　有不享惟不役志于享凡民惟曰不享此春秋所惡<lb/>
　之說也孟子曰君子務引其君以當道志於仁而已<lb/>
　矣此春秋所志之意也<lb/>
衛侯出奔楚<hi>二十八</hi>公㑹晉侯云云衛子莒子盟于踐土<pb n="22a"/>衛侯鄭自楚復歸于衛<hi>二十八</hi>
　衛侯鄭子出也脅於彊晉非得罪於義者故不名也<lb/>
　晉文以叔武代之使與<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>於王庭班曰衛子而在莒<lb/>
　上是既假天子之命以命之同於繼世未踰年之君<lb/>
　矣及其歸之也不禀于王不顧衛子使兄弟相殘君<lb/>
　臣相訟鄭也亦無王命而私復其國是晉文専廢置<lb/>
　之權而衛侯有茍得之志矣故雖許其復位而名之<lb/>
　也然則郕伯來奔何亦不名曰史逸其失位之實故<pb n="22b"/>　無所考信<lb/>
晉人執衛侯歸之于京師<hi>二十八</hi>衛侯鄭歸于衛<hi>三十</hi>衛侯<lb/>
出奔齊<hi>襄十四</hi>衛侯衎復歸于衛<hi>二十六</hi>
　諸侯有罪方伯以王命執之而蔽以王朝之法則書<lb/>
　之曰歸于京師及其歸也以王命釋之則書之曰歸<lb/>
　自京師<hi>晉執曹伯負芻是也</hi>今文公執衛侯則言歸之于京師<lb/>
　是將蔽以王朝之法矣其歸也則不言自京師是不<lb/>
　以王命釋之也罪之自王天下所以畏而服也委罪<pb n="23a"/>　人於天子而已私釋之此非制節謹度之道也故衛<lb/>
　侯鄭之執不名以臣訟也其歸也名之無王命也衛<lb/>
　侯衎之奔不名以臣逐也其歸也名之請于臣也鄭<lb/>
　為不臣衎為不君皆春秋之罪人也<lb/>
曹伯襄復歸于曹<hi>二十八</hi>
　曹伯身執而國分南面之辱無過於此假其力不能<lb/>
　自直於王至其返國猶當待禮而後歸今也晉私許<lb/>
　復之而已以貨求之忘其大耻而志於茍得故雖許<pb n="23b"/>　其復位而名以罪之也季平子執於晉子服惠伯有<lb/>
　辭晉欲歸之惠伯曰合諸侯而執其老若有罪死命<lb/>
　可也若無罪而惠免之諸侯不聞是逃死也請從君<lb/>
　惠於㑹使曹衛之君知出於此則其返國定不為臣<lb/>
　民羞矣人君舉動國之存亡繋焉其可忽諸<lb/>
衛侯鄭自楚復歸于衛衛元咺出奔晉<hi>二十八</hi>晉人執衛<lb/>
侯歸之于京師衛元咺自晉復歸于衛<hi>二十八</hi>衛殺其大<lb/>
夫元咺及公子瑕衛侯鄭歸于衛<hi>三十</hi>
<pb n="24a"/>　君歸則臣出君執則臣歸其歸也君臣同辭是不以<lb/>
　君臣道也臣出其君而不加討迨其國自殺之然後<lb/>
　君得歸國是不以侯伯道也孔子為政於魯有父子<lb/>
　訟者梏之<hi>同牢</hi>三月待其悔服而後釋之故君子聼五<lb/>
　刑之法必原父子之親立君臣之義以權之此豈晉<lb/>
　侯所能任哉<lb/>
㑹王人晉人宋人齊人陳人蔡人秦人<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>于翟泉<hi>二十九</hi>
　諸侯㑹同于王王盟諸國門之外方伯臨之正也大<pb n="24b"/>　夫羣至于京師相與<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>諸王城之外<hi>昭二十三王居狄泉二十六年</hi>
　<hi>王入成周</hi>王大夫㑹之非正也故不書魯卿而人諸大夫<lb/>
　不言京師而委於翟泉所以見王室之㣲不能制陪<lb/>
　臣之彊伯者之失不知尊王室之義也<lb/>
夏四月四卜郊不從乃免牲猶三望<hi>三十一</hi>正月郊牛之<lb/>
口傷改卜牛牛死乃不郊猶三望<hi>宣三</hi>正月鼷䑕食郊牛<lb/>
角改卜牛鼷䑕又食其角乃免牛不郊猶三望<hi>成七</hi>四月<lb/>
五卜郊不從乃不郊<hi>十</hi>九月辛丑用郊<hi>十七</hi>四月三卜郊<pb n="25a"/>不從乃免牲<hi>襄七</hi>四月四卜郊不從乃不郊<hi>十一</hi>正月鼷䑕<lb/>
食郊牛牛死改卜牛五月辛亥郊<hi>定十五</hi>正月鼷䑕食郊<lb/>
牛改卜牛四月辛巳郊<hi>哀元</hi>
　記曰郊之祭也迎長日之至也又曰郊之用辛也周<lb/>
　之始郊日以至周官曰冬日至祀天於圜丘夫日南<lb/>
　至於周為正月周以是月為郊之正魯亦如之故春<lb/>
　秋紀郊牛之變惟指正月也日至之郊無所事卜亦<lb/>
　不必用卒故惟正月不言卜與日也魯人或失日至<pb n="25b"/>　之郊而欲舉於此時於是卜之故春秋紀卜郊之事<lb/>
　惟指四月也既卜之則惟吉之從故或至於三或至<lb/>
　於四或至於五或用五月或用九月而必以辛為主<lb/>
　也常祀不卜禮也卜郊非禮也然禮有受命作龜之<lb/>
　文蓋卜其與祭之人誓舉之日命祀之特也正月郊<lb/>
　正也<hi>經無二月三月郊文</hi>四月卜妄也五月九月亂也左氏曰<lb/>
　啓蟄而郊此用孟獻子言也故以周之三月為郊月<lb/>
　之正<hi>謂建寅月</hi>鄭氏曰三王之郊一用夏正<hi>亦為建寅</hi>此用易<pb n="26a"/>　緯之言也故以日至之郊為魯國之禮是皆未之考<lb/>
　耳夫孟獻子謂啟蟄而郊郊而後耕而子服景伯又<lb/>
　謂十月上辛有事於上帝先王季辛而畢則當時之<lb/>
　說固已不同矣周官冬日至祀天於圜丘以周正言<lb/>
　之則日至非冬以夏正言之則周非因夏<hi>孔子論為邦曰行夏</hi>
　<hi>之時則周蓋未嘗用夏正矣惟七月詩用夏正以后稷先公夏諸侯故也</hi>則後世之論又<lb/>
　亦難㨿矣故惟質於經然後可信也禮稱郊之用辛<lb/>
　𫝊稱卜其牲日皆謂非日至之時也不然則祭之用<pb n="26b"/>　辛非獨郊為然所謂上辛大雩是也牛既卜而全曰<lb/>
　牲未卜及傷曰牛免牲及不郊可知也故不言不郊<lb/>
　免牛則或易之不郊未可知也故必言不郊卜而從<lb/>
　則不言卜不卜而郊則不言郊此書事之體也記曰<lb/>
　魯之郊禘非禮也周公其衰矣説者遂以魯為不當<lb/>
　郊褅曰曰僖公始僣魯郊故頌斥言周公之孫莊公<lb/>
　之子此亦未之考耳春秋所志蓋未嘗以二祀為不<lb/>
　當舉也特以舉失其禮為譏而已詩云皇皇后帝皇<pb n="27a"/>　祖后稷享以騂犠是享是宜孔子曰禘自既灌而徃<lb/>
　者吾不欲觀之矣詩以享帝為宜孔子以既灌之後<lb/>
　為不足觀是知不以二祀為不當舉也郊有牲卜之<lb/>
　變禘有既灌之失此祀之所謂非禮者也郊禘所以<lb/>
　崇周公也而後世失其禮此所謂周公其衰者也學<lb/>
　者原經而考之然後知前說之誤<lb/>
取濟西田<hi>三十一</hi>齊人取濟西田<hi>宣元</hi>齊人歸我濟西田<hi>十</hi>
取汶陽田<hi>成二</hi>晉侯使韓穿來言汶陽之田歸之于齊<hi>八</hi>
<pb n="27b"/>取鄆<hi>昭元</hi>取鄫<hi>四</hi>齊侯取鄆<hi>二十五</hi>取闞<hi>三十二</hi>取邾田自漷<lb/>
水<hi>襄十九</hi>齊人來歸鄆讙龜隂田<hi>定十</hi>季孫斯叔孫州仇仲<lb/>
孫何忌伐邾取漷東田及沂西田<hi>哀二</hi>齊人取讙及闡齊<lb/>
人歸讙及闡<hi>八</hi>
　他國田邑魯取之而不繫於其國者復故地也<hi>濟西汶陽</hi>
　<hi>鄆鄫闞是</hi>魯國田邑他取之而不志于春秋者避蹙國也<lb/>
　<hi>鄆讙龜隂是</hi>凡春秋書取皆惡其不以義得魯復故地有<lb/>
　合於車攻閟宫之詩猶不得為義者謂其不以正復<pb n="28a"/>　也濟西因晉文之譎汶陽因郤克之憾鄆鄫因莒人<lb/>
　之怨此之謂不以正復不以正復猶不以義得也前<lb/>
　日他國取魯田邑不志于春秋今齊人取濟西讙闡<lb/>
　何以志為其卒歸我也齊侯取鄆何以志為其欲居<lb/>
　我也汶陽之田歸之于齊何以志為其非惡取也惟<lb/>
　鄆讙龜隂復之以正得之以義故獨謂之來歸此聖<lb/>
　人立言之法也<lb/>
晉人及姜戎敗秦師于殽<hi>三十三</hi>
<pb n="28b"/>　子夏問曰三年之䘮卒哭金革之事無避也者禮歟<lb/>
　孔子曰昔魯公伯禽有為為之也今以三年之䘮從<lb/>
　其利者吾弗知也伯禽之禦徐戎害其國也秦人襲<lb/>
　鄭而伐滑於晉未有害也晉㐮背殯改服而興師此<lb/>
　所謂從其利者故春秋黜而人之于時諸侯在䘮而<lb/>
　興師者不一<hi>隠四年宋公桓十三衛侯僖二十八陳子成三宋衛四鄭伯十齊侯襄十八邾</hi>
　<hi>子及此年晉侯</hi>然或既𦵏或踰年雖不合於道猶得自比於<lb/>
　伯禽固未有如晉㐮者是以獨見黜焉<lb/>
</p>

  </div>
            <div>
                <head>春秋通訓卷五</head>
    <p>
<pb n="1a"/>欽定四庫全書<lb/>
　春秋通訓卷五　　　　　宋　張大亨　撰<lb/>
　　文公<lb/>
及晉處父盟<hi>二</hi>
　魯大夫與外盟會體敵則没其主名<hi>及荀庚及孫良夫及郤犨盟是</hi>
　有罪則去其氏族<hi>遂僑如豹是</hi>此春秋之常也晉卑魯侯<lb/>
　使大夫與之盟亂君臣之分春秋惡之魯侯雖君也<lb/>
　亦沒其主名是特以吾臣之敵彼者加之也處父雖<pb n="1b"/>　晉大夫亦去其氏族是以吾臣之有罪者待之也孟<lb/>
　子曰夫人必自侮然後人侮之魯之朝晉可謂仁且<lb/>
　有禮而晉人遇之以横逆所謂自侮者也彼不以人<lb/>
　君之道遇我我則以己臣之禮報之聖人何容心焉<lb/>
　稱物平施而已矣晉襄所以不復覇而處父所以見<lb/>
　戮有由也<lb/>
公孫敖會宋公陳侯鄭伯晉士縠盟于垂隴<hi>二</hi>晉侯使<lb/>
欒黶來乞師<hi>成十六</hi>仲孫羯會晉荀盈云云鄭公孫叚城<pb n="2a"/>把<hi>襄二十九</hi>
　春秋之制非命卿不書晉自文公而來凡命卿皆三<lb/>
　軍将佐為之方垂隴之盟乞師之際縠黶固未有軍<lb/>
　行也鄭良霄死始以公孫叚為卿<hi>襄三十</hi>方把城之役<lb/>
　叚固未居卿位也然則三子何以得通於春秋以傳<lb/>
　考之晉襄公以一命命郤缺為卿亦未有軍行<hi>僖三十三</hi>
　河曲之戰趙穿欲赴秦師宣子曰秦獲一卿矣<hi>文十二</hi>
　由是知晉蓋有散位從卿者非必将佐也鄭之𦵏靈<pb n="2b"/>　王也<hi>襄二十九</hi>上卿有事使公孫叚往焉子大叔為之少<lb/>
　卿由是知鄭蓋有攝卿任事者非必在卿位也王制<lb/>
　諸侯之卿固有定數或命于天子或命于其君蓋未<lb/>
　有更置散位及不待命而攝居其職者葵邱之盟官<lb/>
　事不攝春秋不沒其實所以黜其妄也<lb/>
逆婦姜于齊<hi>四</hi>
　春秋志魯夫人不以夫人稱者五宰咺歸仲子之賵<lb/>
　秦人歸成風之襚孟子定姒之卒出姜之逆是也仲<pb n="3a"/>　子成風定姒皆妾母也母以子氏惠公生不之尊沒<lb/>
　不之諡故無得而稱焉僖公内雖尊之而外不之貴<lb/>
　故猶以子為氏也定姒子雖已貴而未成乎君故猶<lb/>
　以先君之諡為稱也孟子公同姓也不可以配先聖<lb/>
　之後明夫婦之别故生不氏而沒不𦵏也若出姜則<lb/>
　異乎此逆不使卿至不告廟是不以夫人之禮禮之<lb/>
　也夫人小君也以奉祭祀為職者也逆不以卿替其<lb/>
　位也至不告廟廢其職也傳曰三代之王也必敬其<pb n="3b"/>　妻子有道妻也者親之主子也者親之後也敢不敬<lb/>
　歟妃以及妃子以及子如此則國家順矣文公不敬<lb/>
　其妻不子其子其能順治國家乎此出姜所以不允<lb/>
　於魯而二子所以見殺於其臣也<lb/>
壬午公子遂㑹晉趙盾盟于衡雍乙酉公子遂會雒戎<lb/>
盟于暴<hi>八</hi>
　會晉之三日而會雒戎疑若專命者然不以專命書<lb/>
　則知兼命以出也媵陳人之婦遂及齊宋盟如京師<pb n="4a"/>　遂如晉此專命之辭也壬午盟于衡雍乙酉盟于暴<lb/>
　結日定期而後行此兼命之辭也晉戎同使失事侯<lb/>
　伯之義無尊中國之心春秋惡之蓋不待貶而可見<lb/>
　也<lb/>
夫人風氏薨<hi>四</hi>王使榮叔歸含且賵葬我小君成風王<lb/>
使召伯來會葬<hi>五</hi>
　妾子雖貴其母不命于天子故不得稱夫人先王之<lb/>
　禮也周衰嫡妾之分不明于上而下國化之以妾為<pb n="4b"/>　妻以孽代宗王不能治也國家之亂鮮不由此又從<lb/>
　而命之魯君之妾母稱夫人蓋自成風始矣仲子既<lb/>
　葬而王命至故不加以夫人之稱<hi>考仲子之宫是</hi>成風未𦵏<lb/>
　而王命至故遂成其為夫人也由襄王之命成風致<lb/>
　後之庶君不俟王命而輙貴其母<hi>宣昭襄</hi>此箕子所以<lb/>
　歎象箸仲尼所以譏作俑而春秋所以盡其辭也<lb/>
公子遂如晉𦵏襄公<hi>六</hi>公孫敖如京師不至而復丙戌<lb/>
奔莒<hi>八</hi>叔孫得臣如京師葬襄王<hi>九</hi>公孫歸父如齊葬<pb n="5a"/>惠公<hi>宣十</hi>叔弓　宋如𦵏宋共姬<hi>襄三十</hi>　叔公如滕𦵏成公<hi>昭三</hi>
叔孫婼如晉𦵏晉平公<hi>十</hi>叔弓如宋𦵏宋平公<hi>十一</hi>季孫<lb/>
意如如晉𦵏晉昭公<hi>十六</hi>叔鞅如京師𦵏景王<hi>二十二</hi>叔還<lb/>
如齊𦵏齊景公<hi>哀五</hi>
　鄭㳺吉稱先王之制諸侯喪士弔大夫送𦵏惟嘉好<lb/>
　聘享三軍之事於是乎使卿又曰文襄之覇君薨大<lb/>
　夫弔卿共𦵏事大夫士弔大夫送葬然則卿送諸侯<lb/>
　之葬蓋自晉襄公始如㳺吉之言則已過先王之制<pb n="5b"/>　矣至於諸侯𦵏天王之禮獨無說焉以經考之天王<lb/>
　志崩者九志𦵏者五而魯卿出共𦵏事者纔三耳襄<lb/>
　王之崩也公孫敖出弔不至而奔於是叔孫得臣往<lb/>
　會其𦵏則弔葬皆使卿矣諸侯固無親會王葬之文<lb/>
　而弔𦵏皆卿亦未見其制参以㳺吉之言則禮或有<lb/>
　之然春秋之世王室微諸侯恣送終之典浸非其舊<lb/>
　平襄之䘮魯人不共而有求賻求金之事靈王之䘮<lb/>
　鄭上卿有事而公孫叚攝卿以往其卑王室如此晉<pb n="6a"/>　景公之䘮魯侯送𦵏齊少姜之䘮魯侯親弔上卿致<lb/>
　服鄭卿送𦵏魯襄公之薨滕子會𦵏定公之薨邾子<lb/>
　奔䘮滕子會𦵏其畏大國如此是不惟失先王之制<lb/>
　又已失文襄之制矣孟子曰上無道揆也下無法守<lb/>
　也朝不信道工不信度國之所存者幸矣此春秋所<lb/>
　以盡其辭也<lb/>
晉殺其大夫陽處父晉狐射姑出奔狄<hi>六</hi>
　晉襄公之季年軍行六卿多闕故士縠以非卿出盟<pb n="6b"/>　處父以太傅專國夫置卿謀帥非太傅所得專而處<lb/>
　父易之是之謂侵官卿佐有罪非君命不可討而射<lb/>
　姑殺之是之謂專戮侵官之罪為不君專戮之罪為<lb/>
　不臣皆王法所當誅也况先君始葬嗣子未命而遽<lb/>
　為亂首乎是以春秋不以二子相殺為文而從國討<lb/>
　之法所以懲其亂也<lb/>
閏月不告月猶朝于廟<hi>六</hi>公四不視朔<hi>十六</hi>
　閏月曰告月常月曰視朔何也閏月者附月之餘日<pb n="7a"/>　也雖有晦朔而無時令之可諭故不謂之告朔雖有<lb/>
　事為而無月政之可察故不謂之視朔告月所以諭<lb/>
　正事之意也恐其惑於有餘也視朔所以察布政之<lb/>
　端也恐其昧而弗舉也告月非不察政也以告為主<lb/>
　視朔非不諭時也以視為主文公廢此二禮而朝廟<lb/>
　以示敬此之謂不知務也<lb/>
公孫敖如京師不至而復丙戌奔莒<hi>八</hi>公孫敖卒于齊<lb/>
<hi>十四</hi>齊人來歸公孫敖之䘮<hi>十五</hi>晉趙鞅入于晉陽以叛晉<pb n="7b"/>趙鞅歸于晉<hi>定十三</hi>晉趙鞅帥師納衛世子蒯聵于戚<hi>哀二</hi>
　古者卿違從大夫之位罪人則又以其罪降是皆絶<lb/>
　不為卿也故春秋既奔叛之臣不復再見今敖之奔<lb/>
　鞅之叛春秋乃不絶之何也盖敖之子請復敖而韓<lb/>
　魏請復鞅其君皆許之而嘗復其位者也夫復其位<lb/>
　則復為卿矣敖歸不得與政而以卿禮卒之故獨志<lb/>
　其卒鞅歸則與政如初故先志其歸也夫奔叛者臣<lb/>
　之大惡法之所當絶也人得請而復之豈不亂法乎<pb n="8a"/>　曰二臣之復有由也聖人之於天下也以忠孝仁義<lb/>
　為本忠也者盡事君之義者也孝也者盡事親之仁<lb/>
　者也惟事親孝故忠可移於君敖之子可謂孝矣因<lb/>
　子以赦父乃所以勸後世之為忠者此春秋所以許<lb/>
　敖之卒也鞅之邑所受於其君也荀范之難鞅不自<lb/>
　歸于君而背國以奔邑保邑以拒范此所以為叛也<lb/>
　然原其心則急於違難而不知其方志於專禄而不<lb/>
　明其義雖自䧟叛君之名而初無竊邑之實此春秋<pb n="8b"/>　所以許鞅之歸也然則聖人之訓後世無他術也欲<lb/>
　致詳於父子君臣之間耳<lb/>
宋人殺其大夫司馬<hi>八</hi>宋司城來奔<hi>八</hi>宋司馬華孫來<lb/>
盟<hi>十五</hi>
　古者上公九命得置孤卿一人公之孤四命以皮帛<lb/>
　視小國之君猶列卿大夫之位以其視君也故不名<lb/>
　以其猶卿大夫也故以官舉之周之封國惟宋為上<lb/>
　公於是有孤卿焉孤卿一人而已今司馬司城同見<pb n="9a"/>　則末世之妄也凡諸侯之卿雖减於天子而亦雜用<lb/>
　天子六卿之名惟晉以僖侯改司徒為中軍宋以武<lb/>
　公改司空為司城耳至孤卿亦倣周制選於卿大夫<lb/>
　為之而三公則非列國所當有時雖有之春秋不志<lb/>
　也<hi>如晉陽處父為太傅</hi>孤卿以官舉之而又稱其氏族者既命<lb/>
　氏者也若天子之三公宰尹則雖命氏猶不稱也此<lb/>
　所以辨名分也<lb/>
春毛伯來求金<hi>九</hi>
<pb n="9b"/>　人君即位未踰年先君雖葬不稱君既踰年雖未葬<lb/>
　稱君古之制也今襄王雖未葬而頃王即位既踰年<lb/>
　矣毛伯求金何以不稱使以毛伯受命之始王未踰<lb/>
　年也逮正月然後至魯故不得以王命書<lb/>
秦伐晉<hi>文十</hi>鄭伐許<hi>成十</hi>晉伐鮮虞<hi>昭十二</hi>
　荆也吳也徐也越也皆外裔也其交兵於中國皆以<lb/>
　國舉之不稱其将帥不異其君臣所以外之也其有<lb/>
　可進者累而後與之與之者不一而足所以别諸夏<pb n="10a"/>　也秦鄭晉中國也亦以國舉之何也秦納庶以奪晉<lb/>
　嫡鄭伐許以助楚威晉偽會以襲肥都是皆呉越之<lb/>
　用心也故春秋從而外之然則君子之所外之人不<lb/>
　必皆應外之人也以秦鄭晉國所為之事是亦荆呉<lb/>
　徐越而已矣<lb/>
大室屋壞<hi>十三</hi>新宫災三日哭<hi>成三</hi>
　君子所以盡其誠孝致其哀敬者莫重乎宗廟之事<lb/>
　是以無不用其極也大室者宗廟之所尊也人子所<pb n="10b"/>　常有事焉者也其屋壞者人為之不至也作不知謹<lb/>
　修不以時非誠孝之道也壞而不為之變非哀敬之<lb/>
　道也新宫者先考之始祔者也未忍以其諡别也其<lb/>
　曰災者天實為之非人為之不至也災而哭之誠孝<lb/>
　之道也哭之三日哀敬之道也文公緩作主縱逆祀<lb/>
　廢朝朔其得罪宗廟多矣至大室壞而恬不為變則<lb/>
　人子之義絶故春秋正其辭焉或曰大廟或曰大室<lb/>
　或曰宫何也包祖禰之宫謂之廟當廟室之中謂之<pb n="11a"/>　大室别羣公之居謂之宫傳曰周公稱太廟伯禽稱<lb/>
　世室書稱王入大室祼則大室之名不獨伯禽為然<lb/>
公如晉衛侯會公于沓公還自晉鄭伯會公于棐<hi>十三</hi>
　衛鄭舍晉而從楚也豈得已哉彊弱之勢不敵滅亡<lb/>
　之徴可待也而晉未之察季文子相魯侯為之請成<lb/>
　以舒兩國之禍此所謂能一日用其力於仁者兩君<lb/>
　不逺百里而會之豈天下歸仁之應歟春秋之世王<lb/>
　者不作民困於諸侯之虐諸侯困於大國之暴徒恃<pb n="11b"/>　詐力以爭尋常而不知克已為仁以勝之此民心所<lb/>
　以不歸而諸侯所以莫能相尚也以魯侯之弱一日<lb/>
　用力於是已能致兩國之君使其舉斯心以加諸彼<lb/>
　則天下其憂不我從哉文王之為西伯始於二老歸<lb/>
　之虞芮信之然後諸侯翕然從其徳此所謂王不待<lb/>
　大者然則春秋志兩國來會之意蓋将勉之於王道<lb/>
　不獨為公行書也孟子之教齊王意亦為此<lb/>
齊公子商人弑其君舍<hi>十四</hi>
<pb n="12a"/>　舍之立未踰年而稱君何也舍齊之世嫡也繼正而<lb/>
　即位矣商人輕而伐之若不成其為君則簒<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>之罪<lb/>
　不正是故未踰年則不稱君者孝子之心也一年不<lb/>
　二君故也既即位則君之者民臣之心也不可一日<lb/>
　無君故也然則晉奚齊何以不稱君曰奚齊之立非<lb/>
　正也殺世子而<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>之者也若成其為君則簒<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>之罪<lb/>
　亦不正是故以君之子言之言國人弗子也國人弗<lb/>
　子則不可以繼先君之位此春秋别嫌明微之意也<pb n="12b"/>單伯如齊齊人執單伯<hi>十四</hi>單伯至自齊<hi>十五</hi>
　春秋之志單伯也或會諸侯或如齊或見執而書至<lb/>
　皆若魯大夫之文故說者謂之魯卿總其實不然齊<lb/>
　侯鄭伯如紀州公如曹鄫世子巫如晉亦與魯之君<lb/>
　臣同辭豈遂曰魯君臣乎凡事繫他國而魯與聞焉<lb/>
　者皆從魯書之此春秋之常也單伯始見於荘之元<lb/>
　年時已為王卿士則非㓜穉矣距今百有餘嵗雖古<lb/>
　今夀夭不同然百嵗為卿載籍所未有也且魯之卿<pb n="13a"/>　佐以氏族名爵見于經者衆矣亦未有如單伯比者<lb/>
　此殆談經者執例以求文之過也春秋所以為者三<lb/>
　曰事也文也義也其事則齊桓晉文其文則史也此<lb/>
　二者人之所同知所同見者也若其義則聖人獨取<lb/>
　之非深於道達於權者不能知不能見者也曽謂執<lb/>
　一定之例而可以盡之邪<lb/>
齊人執單伯齊人執子叔姬<hi>十四○按經執子叔姬為文十四年事原本誤作十五年今改正</hi>
<pb n="13b"/>　戎之於凡伯也伐之以歸戎禽獸也不可以禮義治<lb/>
　也以歸者愈乎執也齊之於單伯也執之齊覇國也<lb/>
　天子之所褒大封也執之者甚乎以歸也凡伯非将<lb/>
　命於戎者也遇諸途而伐之其罪為不賔單伯将命<lb/>
　于齊者也至國中而執之其罪為不臣此公子元所<lb/>
　以不順懿公之為政也單伯以子叔姬見執而不曰<lb/>
　及者執王使之惡大故殊子叔姬以示之<lb/>
齊人來歸子叔姬<hi>十五</hi>郯伯姬來歸<hi>宣十六</hi>把叔姬來歸<hi>成五</hi>
<pb n="14a"/>　春秋志魯女之出無罪者曰來歸某有罪者曰某來<lb/>
　歸子叔姬以無罪出何也齊懿公無道弑其君而奪<lb/>
　其位殺其子而執其母天子為之請則執天子之使<lb/>
　廢親親之恩悖尊尊之義國人不名曰公故有申池<lb/>
　之禍諸侯不能致討故不序於扈之盟春秋欲明懿<lb/>
　公之罪故以叔姬無罪言之<lb/>
晉郤缺帥師伐蔡戊申入蔡<hi>十五</hi>齊侯侵我西鄙遂伐曹<lb/>
入其郛<hi>十五</hi>蔡侯以吳子及楚人戰于柏舉楚師敗績庚<pb n="14b"/>辰呉入郢<hi>定四</hi>
　入未有與戰伐兼書者此獨兼之何也盖以重三國<lb/>
　之罪也伐蔡之師晉懼弱也伐曹之師齊遷怒也柏<lb/>
　舉之戰呉修徳也夫晉不知以徳自彊齊不知以禮<lb/>
　自反呉不知以直自勝而輕民之死爭於尋常以戰<lb/>
　伐為未足則又竭其力而入之此所謂嗜殺人者故<lb/>
　春秋盡其辭焉入其郛者未至乎國都也猶愈於入<lb/>
　也<pb n="15a"/>宋人弑其君杵臼<hi>十六</hi>齊人弑其君商人莒弑其君庶其<lb/>
<hi>十八</hi>晉弑其君州蒲<hi>成十八○按經晉弑其君州蒲係成公十八年事原本誤作襄二十六年今改正</hi>
莒人殺其君宻州<hi>襄三十一○按經莒人弑其君為襄公三十一年事原本脱去一字今補正</hi>
呉弑其君僚<hi>昭二十七</hi>薛弑其君比<hi>定十三</hi>盗殺蔡侯申<hi>哀四</hi>
　弑君稱人者衆辭也稱國者貴辭也稱盗者賤辭也<lb/>
　不稱弑之者君無道也夫人君有道則徳禮足以自<pb n="15b"/>　衛仁愛足以得民所謂衆者悅之貴者服之賤者仰<lb/>
　之矣又安有紏合羣慝而致難於己者哉宋杵臼之<lb/>
　死襄夫人為之也莒宻州之死世子展輿為之也雖<lb/>
　因國人以首禍豈得遂委之於衆邪曰襄夫人淫於<lb/>
　其國世子展輿已失其位又安能有所為由两君失<lb/>
　衆之乆故二人得以乗間而發若專畀其罪於二人<lb/>
　則兩君失衆之惡無自而見雖專畀於二人而以衆<lb/>
　言之則二人之罪亦在乎其中矣此之謂善志或曰<pb n="16a"/>　春秋之世君以無道致禍者衆矣獨此八者不稱弑<lb/>
　賊之名何哉天之所廢必若桀紂然以桀之虐民欲<lb/>
　與之皆亡而成湯放之猶有慚徳以紂之不善億兆<lb/>
　離心而文王事之猶不敢逆况君罪未至於此而輙<lb/>
　為賊害之計乎是故春秋書弑賊之名所以正臣子<lb/>
　之惡存此八者所以示人君之戒<lb/>
公子遂叔孫得臣如齊<hi>十八</hi>季孫宿叔老云云會呉于向<lb/>
<hi>襄十四</hi>季孫斯仲孫何忌如晉<hi>定六</hi>
<pb n="16b"/>　使必有介卿出使大夫為介則志使不志介春秋之<lb/>
　常也若使與介皆卿則併志之使與介皆卿非禮也<lb/>
　孟子為卿於齊出弔於滕王使蓋大夫王驩為輔行<lb/>
　輔行介也驩以大夫介卿宜其不伉而猶專治使事<lb/>
　致孟子不與之言况同位為介乎然則介雖無專事<lb/>
　之過而君不免非禮之使矣<lb/>
　　宣公<lb/>
公子遂如齊逆女<hi>元</hi>季孫行父如齊<hi>元</hi>公會齊侯于平<pb n="17a"/>州公子遂如齊齊人取濟西田<hi>元</hi>
　前年公子遂叔孫得臣如齊請于齊侯歸弑其君出<lb/>
　其母而立宣公今年公子遂復為公冐䘮逆女季孫<lb/>
　行父又為之納賂請會齊惠公新遭弑逆之變而助<lb/>
　成殺嫡之謀不念出姜之戚而繼為䘮昬之好貪取<lb/>
　濟西之賂而遂定簒者之位廢君臣兄弟夫婦之義<lb/>
　是名以亂濟亂者也季子然問仲由冉求可謂大臣<lb/>
　與孔子曰大臣以道事君不可則止今由與求也可<pb n="17b"/>　謂具臣矣然則從之者與曰弑父與君亦不從也此<lb/>
　三子者居大臣之位而相與周旋於簒奪之事曽具<lb/>
　臣之不若當是時庻㡬扵孔子之言者惟叔彭生耳<lb/>
　自是禄去公室政逮大夫魯君遂失其民此春秋所<lb/>
　以盡其辭也<lb/>
晉放其大夫胥甲父于衞<hi>元</hi>楚師滅陳執陳公子招放<lb/>
之于越<hi>昭八</hi>蔡人放其大夫公孫獵于呉<hi>哀三</hi>
　古者卿大夫有罪而去則舍于境上以待放君命不<pb n="18a"/>　至然後適他國君亦使人導之出疆不遂掃其宗廟<lb/>
　不遽收其田里出入猶詔於國爵祿猶列於朝三年<lb/>
　不反然後已此之謂退人以禮春秋之世卿大夫有<lb/>
　故則廹逐而奔否則執而戮之或盟諸國人或絶其<lb/>
　世祀故力能歸則率為戎首不能則為人謀覆其宗<lb/>
　國此之謂㓂讎今三臣之放雖未足方古然有近古<lb/>
　之風焉故春秋録之鄭㳺楚有罪子産不殺以君命<lb/>
　放之豐卷出奔子産請其田里三年而復之是知當<pb n="18b"/>　時先王之禮猶有存者特諸侯放恣莫之行耳<lb/>
楚子鄭人侵陳遂侵宋晉趙盾帥師救陳<hi>元</hi>宋公陳侯<lb/>
衞侯曹伯會晉師于棐林伐鄭<hi>元</hi>
　救陳之師趙盾将焉春秋将卑師衆則稱師今盾為<lb/>
　将諸侯會之不曰會盾而曰晉師者所以貶盾也盾<lb/>
　執晉國之政以主諸侯而二扈之盟貪宋齊之賂縱<lb/>
　大惡而弗治勤諸侯而無功故鄭伯以晉為不足與<lb/>
　道之以伐陳宋自是楚與晉争晉不能競明年遂有<pb n="19a"/>　問鼎之事此豈獨靈公之侈致然盖亦盾不能以道<lb/>
　相其君之罪也是以棐林之役春秋黜之不與諸侯<lb/>
　會焉以為不足會也會其師而已矣孟子曰人不足<lb/>
　與適也政不足間也惟大人為能格君心之非一正<lb/>
　君而國定矣<lb/>
晉趙盾弑其君夷臯<hi>二</hi>鄭公子歸生弑其君夷<hi>四</hi>楚公<lb/>
子比自晉歸于楚弑其君䖍于乾谿<hi>昭十三</hi>許世子止弑<lb/>
其君買<hi>十九</hi>齊陳乞弑其君荼<hi>哀六</hi>
<pb n="19b"/>　聖人之教天下後世雖不一道然要其大者忠與孝<lb/>
　而已矣忠不足於事君孝不足於事親其極乃流於<lb/>
　弑逆之咎聖人懼焉於是作春秋以辨之春秋之責<lb/>
　忠孝於臣子也必探其情而定其名循其本而究其<lb/>
　末故人無遁情而事知所本盾惡靈公故趙穿得以<lb/>
　為變乞召陽生故朱毛得以肆逆歸生懼譖子比從<lb/>
　刧雖非始禍而禍𤼵自己此之謂探其情止雖無弑<lb/>
　父之情而悼公之沒由止之藥此之謂循其本夫不<pb n="20a"/>　探其情則後之凶狡或假手於人以危其上矣不循<lb/>
　其本則後之狂率或訖於無情以易其親矣然而盾<lb/>
　忠臣也特不討賊疑忠不足於君止孝子也特不嘗<lb/>
　藥疑孝不足於父故弑君之賊不復見而盾復見經<lb/>
　弑賊未討不書𦵏而悼公書葬此辨之至也<lb/>
辛巳有事于太廟仲遂卒于垂壬午猶繹萬入去籥<hi>八</hi>
癸酉有事于武宫籥入叔弓卒去樂卒事<hi>昭十五</hi>
　干羽管籥皆樂也去籥則干羽猶存去樂則并去之<pb n="20b"/>　矣大臣國體也死而為之變禮之常也仲遂殺嫡而<lb/>
　立公公固欲厚其終也然而國人弗順也諸臣弗與<lb/>
　也故於其卒雖為之變而弗盡其禮也夫禮國之紀<lb/>
　也有大臣庶臣之别焉其人不足以堪此則黜其位<lb/>
　可也由一人而廢常節此春秋之所譏也<lb/>
陳殺其大夫洩冶<hi>九</hi>
　士非死之難所以處其死者難也君子非能死之貴<lb/>
　貴其合於道也春秋之世人臣死不以其罪者無甚<pb n="21a"/>　於洩冶然春秋志之曽不異於罪死何也或謂宣公<lb/>
　君臣宣淫已乆冶辨之不早又失危行言孫之義是<lb/>
　不然古之為臣者不一道有正臣有賢臣正臣之事<lb/>
　君君有大過則諫反覆之而不聼則去是以君無殺<lb/>
　臣之虐臣無失身之累齊南山檜羔裘是也賢臣之<lb/>
　事君量而後入不可則止是以身去而見思道尊而<lb/>
　不屈孔子之去魯孟子之去齊是也上不能為賢次<lb/>
　不能為正多取直聲而不救於亂身沒君辱而禍及<pb n="21b"/>　其國則所以處其死者不足道也非君子之所貴也<lb/>
齊崔氏出奔衞<hi>十</hi>
　孟子曰為政不難不得罪於巨室巨室之所慕一國<lb/>
　慕之一國之所慕天下慕之故沛然徳教溢乎四海<lb/>
　崔氏者齊之世家所謂巨室也頃公始立髙國畏其<lb/>
　偪而逐之使舉族而出不以國人所慕為疑則其徳<lb/>
　教可知矣子產為政於鄭先賂公孫叚以邑子大叔<lb/>
　非之子産曰安定國家必大焉先姑先安大以待其<pb n="22a"/>　所歸於是子産政行而鄭頼以興賢於髙國逺矣然<lb/>
　魯成公之末崔杼見經者盖齊人復之如仲嬰齊之<lb/>
　比其禍遂鍾於荘公之世而崔氏亦滅故春秋推本<lb/>
　敗亂之所自來以為後世君臣之戒<lb/>
陳夏徴舒弑其君平國<hi>十</hi>楚人殺陳夏徴舒楚子入陳<lb/>
納公孫寧儀行父于陳<hi>十一</hi>齊崔杼弑其君光<hi>襄二十五</hi>齊慶<lb/>
封來奔<hi>二十八</hi>楚子蔡侯云云伐呉執齊慶封殺之<hi>昭四</hi>
　徴舒弑君二大夫固有罪然訴于楚而誅徴舒者二<pb n="22b"/>　大夫也崔杼弑君慶封固有罪然因其衆而誅杼者<lb/>
　慶封也二大夫得以誅賊免而慶封不得以功除其<lb/>
　罪何也曰二大夫君之黨也藉外力以誅賊正不足<lb/>
　而忠有餘也慶封賊之黨也因其子而圗其父利其<lb/>
　死而專其柄託公議而濟私欲者也春秋之作所以<lb/>
　定誠偽辨心迹正名實者使天下為善惡者不得以<lb/>
　疑似欺然後亂臣賊子懼矣<lb/>
晉侯會狄于欑函<hi>十一</hi>仲孫蔑衞孫林父㑹呉于善道<hi>襄五</hi>
<pb n="23a"/>　春秋志外之會盟曰某侯某人會盟于某所以别魯<lb/>
　也志中國之會外裔或會又會之所以先中國也鍾<lb/>
　離柤向是也或别以會之所以内中國也欑函善道<lb/>
　是也楚亦外裔也何以不然曰嘗有共王室平亂邦<lb/>
　存亡國繼絶世之功類非外裔之所能為故春秋累<lb/>
　其善而進之不純以外裔道也聖人之於天下無容<lb/>
　心也以中國為外裔則外裔之穀鄧然也以外裔為<lb/>
　中國則中國之楚然也此懲惡而勸善之意也孟子<pb n="23b"/>　曰子服堯之服誦堯之言行堯之行是堯而已矣子<lb/>
　服桀之服誦桀之言行桀之行是桀而巳矣夫堯桀<lb/>
　之相去豈直中國荆蠻而已哉雖然戚之會呉何以<lb/>
　不離曰微者不嫌於亢猶狄人徐人比也<lb/>
十月楚人殺陳夏徴舒丁亥楚子入陳納公孫寧儀行<lb/>
父于陳<hi>十一</hi>
　楚子入陳然後殺徴舒納二子而春秋之志入陳乃<lb/>
　在殺徴舒之後何也人之為善惡也有名是而實非<pb n="24a"/>　始邪而終正者自衆人觀之或取其名而略其實執<lb/>
　其始而遺其終所以是非失當而邪正舛也聖人則<lb/>
　不然楚之伐陳初欲縣陳也聞諫而止遂以討罪成<lb/>
　名春秋書殺徴舒於前盖不使終縣陳之惡也書入<lb/>
　陳於後盖不使全討罪之美也此惡惡疾其始善善<lb/>
　樂其終之義也此斷小大之獄必以情之道也故曰<lb/>
　非聖人孰能修之<lb/>
楚子入陳<hi>十一</hi>楚子圍鄭<hi>十二</hi>
<pb n="24b"/>　楚入陳而封之春秋曰入楚入鄭而赦之春秋曰圍<lb/>
　何也楚之入陳也欲縣之人言其不可乃封陳侯其<lb/>
　入鄭也欲赦之人言其不可卒與鄭平封陳侯者非<lb/>
　本謀也不善而能改也故以入言之而不曰滅與鄭<lb/>
　平者本謀也見義而能徙也故以圍言之而不曰入<lb/>
　此君子所以謂楚荘王不純乎荆蠻者也<lb/>
王札子殺召伯毛伯<hi>十五</hi>楚公子弃疾殺公子比<hi>昭十一</hi>
　傳曰能生殺之謂王又曰賞慶刑威之謂君上有道<pb n="25a"/>　揆則生殺賞刑之柄不移於下下有法守則生殺賞<lb/>
　刑之柄必禀於上故君子不犯義小人不犯刑也今<lb/>
　王之三卿以争政相殘楚之二臣以爭國相賊楚無<lb/>
　君其亂未足道也而周卿亦然則王之失其柄可知<lb/>
　矣故曰國之所存者幸也幽王之世蘓暴交相惡蘓<lb/>
　公作何人斯之詩及其反側而絶之如是而已耳當<lb/>
　是時國雖無政而先王之澤盖猶有存者今亡矣夫<lb/>
初税畆<hi>十五</hi>作邱甲<hi>成元</hi>用田賦<hi>哀十二</hi>
<pb n="25b"/>　孟子曰人君必恭儉禮下取於民有制所謂制者何<lb/>
　也古之耕者助而不税此堯舜三代之法也今履畆<lb/>
　而税之是廢什一也古之賦者自邱以往其為甲者<lb/>
　自甸以往此周公典也今使邱為之甲是益常賦也<lb/>
　壞聖人之法無甚於此此仁政所以不行而民所以<lb/>
　病也春秋變古之制多矣獨紀宗廟軍旅賦入興作<lb/>
　之事者國之所以為國莫先於宗廟莫大於軍旅莫<lb/>
　急於賦入莫重於興作古之聖人考之詳慮之盡制<pb n="26a"/>　之備然後設之當而行之乆後世所當遵而勿失也<lb/>
　詩云不愆不忘率由舊章孔子曰仍舊貫如之何何<lb/>
　必改作以是知舊章者先王之所由而改作者孔子<lb/>
　之所憚也孰謂魯三家者而可與議聖人哉<lb/>
秋螽　初税畆　冬蝝生　饑<hi>十五</hi>
　先王之務農也雖小必盡其力苟害於農田䑕猶将<lb/>
　去之况螽螟乎詩云去其螟螣及其蟊賊無害我田<lb/>
　穉田祖有神秉畀炎火此所以致遺秉滯穟也秋螽<pb n="26b"/>　而冬蝝生則螽有遺育害農之物未盡去宜其以饑<lb/>
　告也水旱螽螟皆天災也水旱非人力可去然先王<lb/>
　猶有雩禜禱祈損膳徹縣之禮苟可以致吾力者無<lb/>
　不盡焉上以存畏天之實下以示憂民之誠故也若<lb/>
　螽螟則可以人力去也可以力去而不知盡其力致<lb/>
　年饑用不足則又重歛以困之安在其畏天憂民乎<lb/>
　此春秋所以盡其辭也<lb/>
楚子旅卒<hi>十八</hi>呉子乗卒<hi>襄十二</hi>
<pb n="27a"/>　先儒謂吳楚之葬僭而不典故春秋絶而不盡總其<lb/>
　實不然矣楚之僭也君曰王臣曰王子春秋惟志其<lb/>
　本爵君曰子臣曰公子而至於葬獨何為絶之且莒<lb/>
　未嘗僭也亦志卒不志𦵏則知凡志𦵏者魯所嘗會<lb/>
　者也小或僻逺玉帛之使不時通因略而不會故經<lb/>
　無從書焉然則楚康王之䘮襄公親會其𦵏而亦不<lb/>
　書何也會𦵏非君事也襄本朝楚自不得以葬書<lb/>
　　成公<pb n="27b"/>季孫行父臧孫許叔孫僑如公孫嬰齊帥師會晉郤克<lb/>
衞孫良夫曹公子首及齊侯戰于鞌齊師敗績<hi>二</hi>公孫<lb/>
嬰齊如晉仲孫蔑叔孫僑如帥師侵宋<hi>六</hi>季孫行父如<lb/>
晉<hi>六</hi>季孫意如叔弓仲孫貜帥師伐莒<hi>昭十</hi>叔孫婼如晉<lb/>
<hi>昭十</hi>季孫斯叔孫州仇仲孫何忌伐邾<hi>哀二</hi>
　王制天子六卿諸侯之國半之大國則皆命於天子<lb/>
　次國則命其二小國則命其一餘悉命於其君魯於<lb/>
　周次國也<hi>臧孫許曰衛在魯不得為次國魯衛一也盖當時以彊弱為小大耳</hi>當有二<pb n="28a"/>　命卿而今四卿並見何也春秋之世諸侯放恣無復<lb/>
　遵先王之法魯宋晉鄭皆置六卿<hi>魯文公時臧孫辰公子遂公孫敖叔</hi>
　<hi>孫得臣季孫行父叔彭生並見</hi>宋復有二司㓂二宰晉復有散位從<lb/>
　卿者<hi>士縠趙穿郤缺初命之類</hi>後作六軍通舊将佐凡十二卿矣<lb/>
　又有太師太傅亦為孤卿如陽處父賈季之比不皆<lb/>
　命於天子聖人因其實而志之所以誅其僭也叔孫<lb/>
　穆子曰諸侯有卿無軍伯子男有大夫無卿而公羊<lb/>
　謂曹無大夫左氏亦云莒挐非卿又謂三叛人為賤<pb n="28b"/>　者皆言小國不得有命卿耳然王制小國二卿命於<lb/>
　其君又云小國之卿有上中下今考於經曹鄭邾莒<lb/>
　呉楚固伯子男之國也其卿見經者不一豈亦僭先<lb/>
　王之法而自命之邪抑周室班爵之制不存而後世<lb/>
　無所考信邪然周之治時天子雖六卿而冡宰實總<lb/>
　邦治如周召之倫後或專委政一卿如鄭虢之倫諸<lb/>
　侯亦使上卿為政如晉中軍宋右師之倫後或專委<lb/>
　政一卿如鄭子産宋子罕之倫既專其政則國之臧<pb n="29a"/>　否獨任其責故魯文公廢六關行逆祀仲尼獨以罪<lb/>
　臧文仲也至於軍帥亦然大司馬曰王六軍大國三<lb/>
　次國二小國一其将皆命卿說者謂卿當一軍然則<lb/>
　鞌之役魯四卿並将魯豈有四軍乎襄公始作三軍<lb/>
　至昭公舍其一方鞌之役猶未三也安得有四昭公<lb/>
　伐莒哀公伐邾皆三卿並将時既舍中軍也安得有<lb/>
　三由是知卿當一軍未必然也然自晉文公而來以<lb/>
　軍行将佐為卿景公作六軍救鄭之役<hi>成元</hi>十二卿皆<pb n="29b"/>　在而經獨志欒書伐秦之役<hi>襄十四</hi>六卿皆行而經獨<lb/>
　志荀偃則知當數雖多而中軍實專軍政晉主夏盟<lb/>
　軍政尤肅故能威制諸侯無敢亢者魯政不綱元帥<lb/>
　不立故終之寡弱而不能自振也<lb/>
立武宫<hi>六</hi>立煬宫<hi>定元</hi>從祀先公<hi>八</hi>桓宫僖宫災<hi>哀三</hi>
　武煬書立明既毁而復立也桓僖不書立而書災明<lb/>
　未嘗毁也然則魯君雖無道顧豈祀九世哉盖自荘<lb/>
　公而來三桓擅政以終於春秋是知桓廟之不毁由<pb n="30a"/>　諸臣之私愛也魯人以僖公為聖賢躋於閔公之上<lb/>
　是知僖廟之不毁由諸臣之私敬也君子之於君親<lb/>
　也愛之敬之必本於禮然後可以成尊親之名其於<lb/>
　廟祧也存之毁之必當於禮然後可以盡忠孝之義<lb/>
　今武煬既毁而復立桓僖當毁而不祧僖當次閔而<lb/>
　位其上俾國有淫祀之譏親有越禮之享安在其為<lb/>
　愛敬也從祀先公疑於正矣而亦出於陽虎之私然<lb/>
　則宗廟有國之大典而諸臣率以私為之則魯君之<pb n="30b"/>　所以事其祖禰可知矣傳曰天子制公侯伯子男也<lb/>
　有節節莫差於僭僭莫僭於祭魯祭九廟而天子不<lb/>
　加討諸侯不以為非則三家以雍徹八佾舞季氏又<lb/>
　何足怪乎<lb/>
宋公使公孫夀來納幣<hi>八</hi>衞人來媵<hi>八</hi>伯姬歸于宋<hi>九</hi>
季孫行父如宋致女<hi>九</hi>晉人來媵<hi>九</hi>齊人來媵<hi>十</hi>
　古諸侯有罪方伯請于天子而後可治大則誅伐小<lb/>
　則黜削故王室之威行于下國而四方無侮世衰道<pb n="31a"/>　微王者不作覇者失職諸所討治無復至公脅於大<lb/>
　國之力者面從而非誠服故春秋志諸侯相執一曰<lb/>
　人而已獨曹伯有背國人殺世子而自立之罪晉厲<lb/>
　公因衆心欲討會諸侯而執之且歸諸京師復自京<lb/>
　師而釋之何其得覇者之職歟是以獨稱侯以執也<lb/>
　<hi>僖二十八年晉侯入曹執曹伯畀宋人亦若稱侯以執按之承上入曹稱侯非是</hi>春秋責賢<lb/>
　者之詳而待衆人以恕晉文之伯特以其譎未嘗進<lb/>
　而與之厲公不君乃獨許以伯討由是知聖人與人<pb n="31b"/>　各因其才而篤焉孟子以齊宣王愛牛之心為足以<lb/>
　王亦由此耳然齊晉之先既皆有天子之命<hi>成王命大公平</hi>
　<hi>王命文侯</hi>而桓文又申受之其伯固宜桓公沒而齊不復<lb/>
　興獨晉以彊大傳數世猶為伯國文公子孫非受命<lb/>
　之伯也而春秋亦以伯討許之何哉曰衞康叔始封<lb/>
　亦受州監之命書之梓材是也至宣公失道而詩人<lb/>
　責其不能修方伯連帥之職况晉之彊大苟能率義<lb/>
　而行以紹其世業聖人何為而不許之乎然則韓不<pb n="32a"/>　信執宋仲㡬乃無異諸侯之相執何也曰仲㡬之執<lb/>
　以不受城成周之工也晉大夫以方伯之命任勤王<lb/>
　之事而宋獨不從不以君命請于王而專執其老二<lb/>
　者胥罪也春秋人晉大夫所以黜其專地于京師所<lb/>
　以明王事是皆存天下之大義也故曰非聖人誰能<lb/>
　修之<hi>按傳文係論成公十五年晉侯執曹伯事與經文不相蒙中間當有脫誤今姑仍其舊</hi>
公會晉侯云云于沙隨不見公公至自會晉人執季孫<lb/>
行父舍之于苕邱<hi>十六○按經成公十六年晉人執季孫行父原本誤作意如今改正</hi>公<pb n="32b"/>會劉子晉侯云云同盟于平邱公不與盟<hi>昭十三</hi>晉人執<lb/>
季孫意如以歸<hi>昭十三</hi>公至自㑹<hi>昭十三</hi>
　春秋有為魯諱之義亦有直辭而無所隠者學者疑<lb/>
　其說焉或謂外大惡内小惡則諱之又曰過甚不可<lb/>
　掩則直辭而無所隠總其實不然春秋定一王之法<lb/>
　立萬世之公言也豈故私内而略外哉聖人之於魯<lb/>
　父母之國也有君親之道焉賢臣善則稱其君孝子<lb/>
　不揚父之惡所以教天下之為忠孝也是故魯有不<pb n="33a"/>　善接於外則諱之非外所與者則弗諱也丹楹刻桷<lb/>
　䘮昏逆祀凡此之類非外所與者也奔而曰孫弑而<lb/>
　曰薨見侵伐而繫之鄙殺大夫而名曰刺凡此之類<lb/>
　接於外者也所以謂諱國惡為禮者以尊尊親親為<lb/>
　政也今沙隨之會晉侯不見公而執其卿平邱之會<lb/>
　晉侯不使公盟而執其卿有國之辱大矣其接於外<lb/>
　多矣而春秋不之諱者自勢觀之晉制魯命曽臣僕<lb/>
　之不若衆人以為辱由義觀之晉用讒慝絶兄弟之<pb n="33b"/>　好魯雖屈於一時必伸於萬世君子以為榮春秋辨<lb/>
　榮辱之境於是乎在此固非淺智所可及也然則何<lb/>
　為諱之哉<lb/>
楚子鄭伯伐宋宋魚石復入于彭城<hi>十八</hi>晉欒盈復入于<lb/>
曲沃<hi>襄二十三</hi>
　魚石之入也楚子納之欒盈之入也齊侯納之而皆<lb/>
　不曰納何也石援大國之民伐取其地盈率故邑之<lb/>
　甲晝入其都是皆欲亡其國者也諸侯之納罪人非<pb n="34a"/>　道也然而亦未必欲亡其國也人臣藉外之勢以入<lb/>
　非順也然而未必欲亡其國也今二子之入實有亡<lb/>
　宗國之心也若但曰納而已則其罪不彰故以復入<lb/>
　書也楚子顯伐而取彭城齊侯濳載而寘曲沃故異<lb/>
　辭也春秋明善惡之實舍其迹而論其心故天下不<lb/>
　可以是非罔自迹而觀二子之入他國納之有心而<lb/>
　察首戎稱亂已實為之是故不以外納為文而以復<lb/>
　入正其罪此亂臣賊子之所以懼也<pb n="34b"/>宋魚石復入于彭城<hi>十八</hi>仲孫蔑㑹晉欒黶宋華元衞甯<lb/>
殖曹人莒人邾人滕人薛人圍宋彭城<hi>襄元</hi>仲孫蔑會晉<lb/>
荀罃齊崔杼宋華元衞孫林父曹人邾人滕人薛人小<lb/>
邾人于戚遂城虎牢<hi>襄二</hi>戍鄭虎牢<hi>十</hi>
　魚石之入彭城彭城未去宋也故不言宋於是楚取<lb/>
　以封魚石則彭城非宋有矣而曰宋彭城者明不與<lb/>
　楚也且不使叛人得㨿其地也諸侯之城虎牢虎牢<lb/>
　已去鄭也故不言鄭於是鄭人請服則虎牢復為鄭<pb n="35a"/>　有矣鄭再從楚虎牢宜不繫之鄭而曰鄭虎牢者言<lb/>
　終與鄭也且不使外裔間中國也夫楚取宋地以封<lb/>
　叛臣中國之所當攘也故彭城未嘗去宋鄭脅於兵<lb/>
　以從楚中國之所當援也故虎牢終以與鄭晉悼公<lb/>
　尊周室而誅叛亂援中國而赦脅從比於義而不貪<lb/>
　其利雖桓文未能過此晉所以復覇鄭所以卒服於<lb/>
　晉而楚所以不能與之爭有由也孔子曰逺人不服<lb/>
　則修文徳以來之既來之則安之鄭人所以數叛晉<pb n="35b"/>　者以晉與楚争而虐用之故也南蒯以費叛季孫命<lb/>
　見費人執之冶區夫曰若寒者衣之飢者食之費來<lb/>
　如歸南氏亡矣若以威怒費人無歸不歸南氏将焉<lb/>
　入矣戍虎牢之明年晉為亳北之盟蕭魚之會諸侯<lb/>
　悦從而後楚人卒服信乎徳之可以來逺也<lb/>
</p>

  </div>
            <div>
                <head>春秋通訓卷六</head>
    <p>
<pb n="1a"/>欽定四庫全書<lb/>
　春秋通訓卷六　　　　　宋　張大亨　撰<lb/>
　　襄公<lb/>
公㑹單子晉侯云云己未同盟於鷄澤陳侯使袁僑如<lb/>
㑹戊寅叔孫豹及諸侯之大夫及陳袁僑盟<hi>三</hi>公㑹晉<lb/>
侯云云於溴梁戊寅大夫盟<hi>十六</hi>叔孫豹㑹晉趙武云云<lb/>
於宋辛已豹及諸侯之大夫盟於宋<hi>二十七</hi>
　雞澤之㑹諸侯已盟而陳袁僑至晉悼公又使大夫<pb n="1b"/>　盟之故名叔孫豹以及諸侯之大夫大夫承命也溴<lb/>
　梁之㑹齊髙厚不服晉平公與諸侯皆在而不盟荀<lb/>
　偃使諸侯之大夫盟之故略稱大夫而不名大夫專<lb/>
　命也宋之㑹視溴梁則君不見視雞澤則君不命故<lb/>
　録諸侯之大夫而黜叔孫之族此三者所以正君臣<lb/>
　之分眀治亂之本亦所以顯悼公之覇平公之弱也<lb/>
　然而宋之㑹趙武以弭兵息民為心盛德之舉也當<lb/>
　是時雖晉主夏盟寔無文悼之覇德執政者紏合諸<pb n="2a"/>　侯之臣以成此功俾四海之民十年無兵革之禍聖<lb/>
　人有取焉於是録諸侯之大夫以示有功黜叔孫之<lb/>
　族以眀專命舉一物而善惡具焉賞罰行焉孔子曰<lb/>
　不以兵革管仲之力也又孟子曰爾何曽比予於管<lb/>
　仲聖人之於人與奪抑揚義盖如此<lb/>
叔孫豹鄫世子巫如晉<hi>五</hi>公㑹晉侯云云呉人鄫人於<lb/>
戚<hi>五</hi>莒人㓕鄫<hi>六</hi>
　魯侯請屬鄫於晉是盖欲以鄫爲附庸也附庸者天<pb n="2b"/>　子所以陪有功諸侯之封也魯非有功所不應得晉<lb/>
　非天子所不應命然鄫以莒難将恃外以存其國而<lb/>
　不知自屬於大邦上不能爲太王之避狄下不能爲<lb/>
　紀季之附齊身辱國卑而不救於㓕亡此春秋所以<lb/>
　盡其辭也巫爲鄫世子則既誓於王矣當以皮帛繼<lb/>
　子男不當與魯卿同辭今以其爲魯屬也故其君當<lb/>
　魯卿其世子序魯卿之下其大夫序吳人之下然鄫<lb/>
　雖諸夏以非成國吳雖夷狄以知慕義<hi>辭不㑹雞澤聼諸侯之好</hi>
<pb n="3a"/>　是乃春秋所爲升黜也<lb/>
十有二月季孫行父卒<hi>五</hi>冬季孫宿如晋<hi>六</hi>八月仲孫<lb/>
蔑卒<hi>十九</hi>正月仲孫速㑹莒人盟於向<hi>二十</hi>八月仲孫速卒<lb/>
<hi>二十三</hi>春仲孫羯帥師侵齊<hi>二十四</hi>
　古者臣有大䘮君三年不呼其門已則或殯或𦵏或<lb/>
　卒哭而至事君廹以金革之事必不得已則既練而<lb/>
　行之君子猶以爲不即人心是故在上者重奪人之<lb/>
　親而在己者亦不奪親此忠孝並行之道也今此三<pb n="3b"/>　臣者皆未練而從政又皆代其父爲卿非廹於時君<lb/>
　之命亦非悉有金革之事而居之不疑是所謂以䘮<lb/>
　從利者是所謂世卿者然春秋之世如此類衆矣獨<lb/>
　舉三臣者以其乗弱君執國命並時相踵而世不以<lb/>
　爲非最害教之尤者也不沒其實然乃不見譏貶此<lb/>
　之謂志而晦<lb/>
公㑹晋侯云云於鄬鄭伯髠頑如㑹未見諸侯丙戌卒<lb/>
於鄵<hi>七</hi>𦵏鄭僖公<hi>八</hi>
<pb n="4a"/>　晉楚爭陳鄭僖公有從中國之志而不勝其權臣見<lb/>
　弑於途而以疾赴於㑹晉悼公欲合諸侯以救陳聞<lb/>
　鄭伯死不能爲之討賊而受其偽赴之辭故春秋變<lb/>
　文以示義<hi>僖四年許穆公卒於師昭二十五宋元公卒於曲棘皆不變文</hi>曰鄭伯如<lb/>
　㑹言有從中國之志也未見諸侯卒於鄵言諸侯未<lb/>
　有眀其志者也賊未討而書𦵏言諸侯遂不復正其<lb/>
　死也伯者所以代天子治諸侯也君欲從中國臣欲<lb/>
　叛而弑之又自掩其惡以欺侯伯侯伯安受其欺不<pb n="4b"/>　能眀死君之志破賊臣之謀則諸侯何頼焉欲其不<lb/>
　貳難矣<hi>是後齊陳邾莒皆貳</hi>此陳侯所以逃歸也然則鄭之臣<lb/>
　子何以不受其責<hi>爲書𦵏故</hi>曰春秋方以大義督伯者則<lb/>
　鄭罪在所略其後雖殺子駟而名之曰盗則臣子之<lb/>
　責亦莫可逃也<lb/>
作三軍<hi>十一</hi>舍中軍<hi>昭五</hi>
　左氏稱周爲六軍諸侯之大者三軍此與周大司馬<lb/>
　官制軍之數合然魯之始封固大國也後浸削小不<pb n="5a"/>　得同次國之列而僖公之頌曰公徒三萬則當時似<lb/>
　亦三軍矣或謂僖頌多侈辭故學者弗之據焉至襄<lb/>
　公始作三軍三軍同謂之作則魯之軍制前此特未<lb/>
　定也昭公舍中軍則惟二而已叔孫穆子曰諸侯有<lb/>
　卿無軍帥教衛以賛元侯信斯言則魯豈惟不可三<lb/>
　軍自不當有軍也國而無軍何以爲國今冝以周官<lb/>
　左氏爲正夫春秋之世諸侯僣差先王制軍之法無<lb/>
　復存者晉初以一軍爲侯<hi>莊十六</hi>獻公益之爲二<hi>閔二</hi>文<pb n="5b"/>　公既作三軍<hi>僖二十七</hi>又作三行<hi>二十八</hi>浸擬於天子後自<lb/>
　知其非乃損爲五<hi>三十一</hi>襄公又舍其二<hi>文六</hi>而景公又<lb/>
　作六軍<hi>成三○按景公下原本缺二字今補正</hi>數嵗之後罷新上下軍<lb/>
　而猶與舊爲四<hi>十三</hi>至悼公復伯然後一遵古制<hi>襄十四</hi>
　晋主夏盟所以承天子令諸侯者也已則不度何以<lb/>
　服人故雖爲彊伯而終不能至於王道有以也夫<lb/>
公會晉侯宋公衛侯曹伯齊世子光莒子邾子滕子薛<lb/>
伯杞伯小邾子伐鄭秋七月己未同盟於亳城北四月公<pb n="6a"/>㑹晉侯宋公同前九國伐鄭九月㑹於蕭魚<hi>十一</hi>
　亳北之盟先㑹而後盟春秋之常蕭魚之㑹先㑹而<lb/>
　後㑹何也夫二扈之盟<hi>文十五十七</hi>晉靈公興諸侯討宋<lb/>
　齊之罪皆以賂還於是鄭伯以晋爲不足與而受盟<lb/>
　於楚晉復不知務德而徒以力爭五十年間晉楚爭<lb/>
　鄭日尋干戈民以困苦悼公既立始用荀罃趙武魏<lb/>
　絳之賢謀所以息民者勤施而節用行之期年晉以<lb/>
　復覇故亳北之盟救災患䘏禍亂同好惡奨王室有<pb n="6b"/>　葵邱之遺風焉於是鄭将服矣而未果也逮蕭魚之<lb/>
　㑹納斥候禁侵掠赦鄭囚禮而歸之以告於諸侯諸<lb/>
　侯皆從鄭乃卒服而楚遂不能與之爭是以春秋貴<lb/>
　之孟子曰以力服人者非心服也力不贍也以徳服<lb/>
　人者中心恱而誠服也靈公失道諸侯叛之凡五十<lb/>
　年而後定悼公修德行之期年而彊敵服由此觀之<lb/>
　伯王成敗之效豈不昭昭也哉<lb/>
正月季孫宿叔老㑹晉士匄齊人宋人衛人鄭公孫蠆<pb n="7a"/>曹人云云㑹呉於向<hi>十四</hi>四月叔孫豹㑹晉荀偃齊人宋<lb/>
人衛北宫括鄭公孫蠆曹人云云伐秦<hi>十四</hi>冬季孫宿㑹<lb/>
晉士匄宋華閱衛孫林父鄭公孫蠆莒人邾人於戚<hi>十四</hi>
　諸侯之大夫一嵗為此三㑹國各一人三與㑹乎曰<lb/>
　以傳考之則若一人三與以經考之則未必然也傳<lb/>
　以公孫蠆三見去向之㑹伐秦之役崔杼華閲不書<lb/>
　以惰也北宫括不書於向書於伐秦以攝也是直以<lb/>
　一人徧與此三㑹耳然崔華之再惰也不書北宫括<pb n="7b"/>　之中攝也書之則華閲豈亦惰而終攝邪且三㑹之<lb/>
　間魯晉衛甞更人矣豈此三國獨不一人三與邪春<lb/>
　秋紀先王之法皆天下後世治亂之所繫者也两㑹<lb/>
　之是非<hi>向為呉謀楚戚為衛立剽</hi>伐秦之善否<hi>報檪之怨</hi>經既具之矣<lb/>
　一夫得失未有害於大體者聖人豈顧屑屑邪諸侯<lb/>
　世子大國在公侯之下小國在子男之下諸侯之卿<lb/>
　在世子之下諸侯之大夫在命卿之下由先王以來<lb/>
　未之改也世衰王道闇而覇國彊班列之髙下輙以<pb n="8a"/>　意升黜之晉悼之興欲加禮諸侯奨成覇業諸侯之<lb/>
　世子卿大夫惟以國之大小爲次不復守先王之常<lb/>
　是故㑹向伐秦雖齊宋非卿猶列命卿之上聖人不<lb/>
　刋其失所以懲其過也悼公既沒伐許之役<hi>十六</hi>宋人<lb/>
　乃序衛寗殖下由此知惟悼公之世爲善夫卿貶稱<lb/>
　人固春秋之常也然聖人所以爲天下後世法者豈<lb/>
　拘拘於一定之繩約至其不通則又遷就而曲爲之<lb/>
　說哉孟子曰尚論古之人誦其詩讀其書不知其人<pb n="8b"/>　可乎是以論其世也此學者所當深考也<lb/>
公㑹晉侯宋公衛侯鄭伯曹伯莒子邾子滕子薛伯杞<lb/>
伯小邾子同圍齊<hi>十八</hi>
　圍齊之役晉爲魯討而春秋曰同圍以爲諸侯皆不<lb/>
　義齊乎則邾莒亦當病魯矣以爲諸侯皆睦於晉而<lb/>
　貳於齊乎則滕薛小邾既屬齊矣何以謂之同圍同<lb/>
　圍者猶同盟也以其有異故欲同之耳夫悼公修徳<lb/>
　於初則能服衡行之楚其季德衰則不能制弱主之<pb n="9a"/>　齊而况平公初立未能繼先公之業遽爲溴梁之盟<lb/>
　以求諸侯豈能得志哉書所謂商億兆離周十人同<lb/>
　盖言同之難也有武王之聖卒文之伐功然後孟津<lb/>
　之㑹不期而至者八百是知有德則人不約而同德<lb/>
　之不建則雖刼以威武結以盟誓不可得而一也孟<lb/>
　子曰人心之所同者謂理也義也聖人先得我心之<lb/>
　所同然者也又曰天下不心服而王者未之有也晉<lb/>
　之不競冝哉<pb n="9b"/>晉人執莒子邾子以歸<hi>十六</hi>晉人執衛行人石買<hi>十八</hi>晉人<lb/>
執邾子取邾田自漷水<hi>十九</hi>
　傳曰以力假仁者覇覇必有大國以德行仁者王王<lb/>
　不待大桓文之覇所謂大國也桓執鄭詹陳轅濤塗<lb/>
　文執曹伯衛侯所謂以力假仁者當二君之世諸侯<lb/>
　服從既沒而叛者起非心悦誠服故也楚武王爲盂<lb/>
　之㑹執宋公靈王爲申之㑹執徐子則又恃力而爲<lb/>
　不仁者諸侯即叛冝哉晉悼公之初脩德以求覇功<pb n="10a"/>　十五年間南服呉楚北獲陳鄭把宋浸浸於桓文矣<lb/>
　然身未及沒而齊衛邾莒已不受令平公嗣立執其<lb/>
　君據其地威之以兵然後僅勝由此觀之以德以力<lb/>
　行仁假仁之異豈不信哉然則爲天下國家者欲長<lb/>
　世保民無思不服非眀於王道何以致之<lb/>
齊侯環卒<hi>十九</hi>晉士匄帥師侵齊至榖聞齊侯卒乃還<hi>十九</hi>
　諸侯之䘮同姓臨於廟異姓臨於外且有弔襚賵贈<lb/>
　之禮所以䘏禍災致輯睦先王之典也春秋之世因<pb n="10b"/>　其有䘮而被以兵者衆矣<hi>僖十八宋伐齊宣四成七楚伐鄭襄二晉侵鄭哀十</hi>
　<hi>晉侵齊</hi>甚則至於滅其國<hi>昭八楚滅陳十一滅蔡</hi>楚不足道也而<lb/>
　晉主夏盟亦復爲之當時君臣莫有顧先王之典者<lb/>
　獨士匄知之不卒其事而還故春秋正其辭焉盖善<lb/>
　之也夫匄不請於君不爲專命者凡将受師不受命<lb/>
　凡使受命不受辭苟可以安國家利社稷則專於境<lb/>
　外可也况納其君於禮其安且利執大焉<lb/>
蔡殺其大夫公子爕蔡公子履出奔楚<hi>二十</hi>
<pb n="11a"/>　君子之謀國也必審其力察其勢揆其時三者可矣<lb/>
　然後度其義義雖可爲而三者不可君子弗輕爲也<lb/>
　夫蔡之事楚殆將百年矣楚不與中國交兵者甫十<lb/>
　年耳二子見其稍為晉下也則欲伸百年之辱改而<lb/>
　從晉此所謂義雖可爲而三者不可也故爕之死履<lb/>
　之出衆人矜其志之弗就而君子罪其謀之不臧楚<lb/>
　既憾之而晉不能救卒亡其國哀哉<lb/>
邾庶其以漆閭邱來奔<hi>二十一</hi>莒牟夷以牟婁及防兹來<pb n="11b"/>奔<hi>昭五</hi>黒肱以濫來奔<hi>三十一</hi>
　周文王之法曰有亡荒閱言奔亡者當大蒐而去之<lb/>
　所以造周也楚文王之法曰盗所隠器與盗同罪言<lb/>
　隠盗所得與之同罪所以封汝也三臣竊邑叛其君<lb/>
　而之魯魯之義當拒而不受今也貪其不義之地而<lb/>
　庇其不令之臣犯隣國之所忌拂天下之所惡人誰<lb/>
　與之然則魯之削也冝矣晉趙武治齊烏餘之罪而<lb/>
　諸侯睦魯納三叛人而季氏亂陽虎賊可不戒哉<pb n="12a"/>晉欒盈出奔楚<hi>二十一</hi>公㑹晉侯齊侯云云於商任<hi>二十一</hi>
公㑹晉侯齊侯云云於沙随<hi>二十二</hi>晉欒盈復入於晉入<lb/>
於曲沃<hi>二十三</hi>晉人殺欒盈<hi>二十三</hi>
　孔子曰人而不仁疾之已甚亂也欒盈之罪不及於<lb/>
　國而范氏之怒本以其私至於勤諸侯作盟㑹以錮<lb/>
　之盈得衆心而外不容於諸侯内不復其國邑逆亂<lb/>
　之謀自是而作盖疾之已甚之過也故君子謂欒氏<lb/>
　之惡成於两㑹之錮㡬至亡國由晉人作不順施不<pb n="12b"/>　恕耳此春秋所以盡其辭也自古操國者依勢作威<lb/>
　倚法以削鮮不蔽此如漢王允不赦郭汜唐盧攜不<lb/>
　容黄巢其禍釁之極至於天下板蕩而不可復捄可<lb/>
　不慎乎<lb/>
楚殺其大夫公子追舒<hi>二十二</hi>
　古之爲贄者卿執羔大夫執鴈欲其羣而不黨也追<lb/>
　舒之昵觀起異於是矣以楚國之力而除一大夫之<lb/>
　嬖臣顧豈難哉而康王始則泣之與人之子圖其父<pb n="13a"/>　終則殺之轘其黨於四境由威柄失於上而刑誅不<lb/>
　足以馭下故也夫威柄既立則責譙足以折姦臣之<lb/>
　鋒及其失之則刀鋸不足以盡姦臣之罪其怨毒所<lb/>
　鍾遂發於靈王之世楚之不亡者幸而已矣後之人<lb/>
　其監於兹<lb/>
晉欒盈復入於晉入於曲沃<hi>二十三</hi>鄭良霄自許入於鄭<lb/>
<hi>三十</hi>宋華亥向寜華定自陳入於宋南里以叛<hi>昭二十一</hi>
　春秋志人君自外而入有其國則曰入於某國<hi>許叔齊小</hi>
<pb n="13b"/>　<hi>白是</hi>未得其國而居其竟内則曰入於某地<hi>鄭之檪衛之夷儀是</hi>
　今此數子人臣也自外入而欲取其國故亦以入於<lb/>
　國言之盈敗而再㨿曲沃以抗内華向即其都邑之<lb/>
　里以從外故盈不言叛而華向不再言入也夫魚石<lb/>
　欒盈良霄其罪一也然霄既入國而盗其庫甲以爲<lb/>
　亂二子未入已阻兵而圖其國是故二子獨蒙復入<lb/>
　之惡也春秋之作固以亂臣賊子爲憂者也均賊亂<lb/>
　也而情有淺深罪有大小聖人毎致察焉然後人不<pb n="14a"/>　得以誕謾惑矣<lb/>
晉人殺欒盈<hi>二十三</hi>鄭人殺良霄<hi>三十</hi>
　二子見殺於其國不稱大夫似爲他國所誅何也<hi>齊慶</hi>
　<hi>封陳孔奐是</hi>說者謂既奔失位自外而入非復晉鄭之卿<lb/>
　也夫卿違從大夫之位况以罪出則又降而愈卑卑<lb/>
　則不通於春秋其復見者皆反國而復其位者也<hi>公孫</hi>
　<hi>敖之類是</hi>二子非卿則其死似不當志而春秋志之何哉<lb/>
　盖春秋於簒弑禍逆之人或奪其爵位或黜其世族<pb n="14b"/>　絶之於衆庶也陳佗州吁無知之類是矣二子之入<lb/>
　盗兵以伐國殄衆以危君事雖未成而禍心已發故<lb/>
　聖人原意而定誅與甞簒逆者其文一施之傳曰君<lb/>
　親無将将而誅焉况已然者乎<lb/>
衛寗喜弑其君剽<hi>二十六</hi>晉人執衛寗喜<hi>二十六</hi>衛殺其大<lb/>
夫寗喜<hi>二十七</hi>
　春秋之義君父一道臣子一理爲天下君父天下皆<lb/>
　臣子也爲一國君父一國皆臣子也爲一家君父一<pb n="15a"/>　家皆臣子也大小雖殊其致一也衎既君衛則寗殖<lb/>
　爲衎之臣子殖既逐衎而立剽則剽為殖之君父也<lb/>
　殖之君父是亦喜之君父也殖之悔也以逐衎為非<lb/>
　臣子之義也徒知逐衎為非臣子之義不知己亦剽<lb/>
　之臣子也喜之從父也以背殖為逆君父之命也徒<lb/>
　知背殖為逆君父之命不知剽亦己之君父也大臣<lb/>
　國體也安可不明乎春秋之義不眀乎春秋之義則<lb/>
　不知君臣父子之理不知君臣父子之理則何以體<pb n="15b"/>　國今殖與喜徇一已之私欲而忘天下之通道至䧟<lb/>
　乎大惡而不自知由此其故也歟<lb/>
公在楚<hi>二十九</hi>公在乾侯<hi>昭三十三十二</hi>　<hi>三十一</hi>
　春秋内中國而外夷狄内已國而外他國公在楚不<lb/>
　以夷狄外公也公在乾侯不以他國外公也前此公<lb/>
　適他國踰年者多矣居於鄆次於乾侯亦踰年者多<lb/>
　矣於今乃始志其所在者自中國言之則他國非外<lb/>
　也故前此適他國居於鄆次於乾侯雖踰年不書以<pb n="16a"/>　中國道也自己國言之鄆内也乾侯外也鄆潰矣公<lb/>
　不復居國中矣故在乾侯踰年則書之以己國道也<lb/>
　始也季氏雖叛有鄆以居公猶未失國也今也鄆復<lb/>
　叛而公越在晉野失國者也既失國矣而聖人乃因<lb/>
　正月以存之是不亡公也不亡公者不與季氏出公<lb/>
　也此尊君抑臣勸忠沮亂之道也<lb/>
宋災<hi>三十</hi>宋伯姬卒<hi>三十</hi>叔弓如宋葬宋共姬<hi>三十</hi>
　國女嫁為君夫人其歸出卒葬固有先王之常典焉<pb n="16b"/>　不以愛故厚不以踈故薄使施者無徳色受者無愧<lb/>
　辭然後謂之禮今共姬之沒自父母國言之則為可<lb/>
　矜自夫子國言之則為可尚可矜者䘮致其哀可也<lb/>
　可尚者國紀其善可也又安得越禮徇情瀆先王之<lb/>
　常典乎然則愛之適所以累之也<lb/>
　　昭公<lb/>
楚子麇卒<hi>元</hi>楚公子比出奔晉<hi>元</hi>
　此弑也以卒赴於諸侯春秋亦從其偽而志之何也<pb n="17a"/>　夫臣弑君子弑父雖悖於禮猶以君臣父子道也麇<lb/>
　之不能為公子圍之君猶圍之不能臣於麇也國人<lb/>
　知之矣大臣知之矣隣國知之矣而麇不自知也是<lb/>
　豈直辨之不早而已乎故國之殺麇不以君臣道也<lb/>
　<hi>如盗殺不稱弑君</hi>然則豈不便於亂臣賊子哉曰麇不以弑<lb/>
　而死圍不以弑君而立絶其君臣之義是不使圍得<lb/>
　以麇為君也夫人臣而不得以其君為君則其罪固<lb/>
　不容誅矣<pb n="17b"/>取鄆<hi>元</hi>取鄫<hi>四</hi>取闞<hi>三十二</hi>
　取邑不繫之國者魯故邑也<hi>成十六公待於鄆襄四年魯屬鄫二十五年叔</hi>
　<hi>孫如闞</hi>後為他國所有今復得之故不外繫焉詩曰居<lb/>
　常與許復周公之宇<lb/>
夏楚子蔡侯陳侯鄭伯許男徐子滕子頓子胡子沈子<lb/>
小邾子宋世子佐淮夷㑹於申秋楚子蔡侯陳侯許男<lb/>
頓子胡子沈子淮夷伐吴<hi>四</hi>
　中國之所以為中國為理也義也理義人心之所同<pb n="18a"/>　盖不待驅而後從也舍中國而從荆楚豈人心之所<lb/>
　欲哉廹不得已耳申之㑹楚靈不修徳而求諸侯畏<lb/>
　楚之彊守宋之盟而從之然猶不能致魯衛曹邾至<lb/>
　伐呉之役則中國諸侯皆去所從惟楚之屬耳人心<lb/>
　向背斷可知也夫中國不競然後荆楚得以肆其志<lb/>
　有天下國家者苟知自彊於理義以固人心其憂不<lb/>
　我從邪<lb/>
春陳侯之弟招殺陳世子偃師<hi>八</hi>夏陳侯溺卒<hi>八</hi>楚人<pb n="18b"/>執陳行人於徴師殺之<hi>八</hi>陳公子㽞出奔鄭<hi>八</hi>陳人殺<lb/>
其大夫公子過<hi>八</hi>冬楚師滅陳執陳公子招放之於越<lb/>
<hi>八</hi>殺陳孔奐<hi>八</hi>𦵏陳哀公<hi>八</hi>
　楚觀從納公子比而靈王縊春秋謂比弑其君<hi>昭十三</hi>
　陳侯之弟招立公子留而哀公縊春秋不謂留弑君<lb/>
　何也比之立無君者也靈雖不縊亦不與比並存是<lb/>
　靈之死由比也招之立留因君之廢也且君有命哀<lb/>
　雖不縊亦不可以君國是哀之死不以㽞也君臣之<pb n="19a"/>　間死生之際善惡之嫌賞罰之别大矣聖人所以正<lb/>
　其名而盡其辭也<lb/>
齊髙偃帥師納北燕伯於陽<hi>十二</hi>晉趙鞅帥師納衛世子<lb/>
蒯瞶於戚<hi>哀二</hi>
　鄭伯之入櫟<hi>桓五</hi>衛侯之入夷儀<hi>襄二十五</hi>其國有君而已<lb/>
　無兵衆又無大國覇者之助故獨得一邑而居之今<lb/>
　北燕伯假大國之威蒯瞶假覇者之權大夫帥師而<lb/>
　不能納之於其國何哉夫燕伯欲以嬖寵間大臣蒯<pb n="19b"/>　瞶欲使家臣害其母此二君之罪也然而燕大臣專<lb/>
　禄以出其君衛侯輙據位以拒其父悖君臣父子之<lb/>
　道此固可以理誅而義討也以魯季孫之彊而畏荀<lb/>
　躒之詰以曹負芻之虐而懼子臧之去使齊晉之大<lb/>
　夫縂二君而臨之以兵曰爾何故出其君爾何故拒<lb/>
　其父則燕衛之亂臣賊子将死亡之不暇何有不能<lb/>
　納之於其國哉故春秋獨於此二者稱大夫帥師以<lb/>
　納之所以正其罪也<pb n="20a"/>叔弓帥師圍費<hi>十三</hi>齊人來歸鄆讙龜隂田<hi>定十</hi>
　庶其牟夷黒肱三叛人以地來奔雖賤書名南蒯陽<lb/>
　虎二叛臣以地適齊賤而不書何也三叛人國臣也<lb/>
　竊其國邑以來來而我受之終不義也故名之所以<lb/>
　播其惡也二叛臣家臣也竊其家邑以出出而外弗<lb/>
　受不終其惡也已而費叛南氏讙不助虎祁葵逐蒯<lb/>
　而歸費齊人執虎而歸讙是内無失地之辱外無納<lb/>
　叛之嫌故不書其名所以息其亂也聖人之於人其<pb n="20b"/>　與奪抑揚無所苟也懲惡勸善歸於當而已矣<lb/>
楚公子比自晉歸於楚弑其君䖍於乾谿<hi>十三</hi>齊陽生入<lb/>
於齊<hi>二</hi>陳乞弑其君荼<hi>哀六</hi>
　春秋書弑君之賊雖其人不自爲必以禍所從發為<lb/>
　主所以誅其意也觀從召子比而靈王死陳乞召陽<lb/>
　生而孺子荼死乞蒙弑君之惡而從乃委罪于比何<lb/>
　也從陪臣也能始禍而不能定其所立比以衆立而<lb/>
　不顧其君是比弑之也乞大臣也齊已有君而又外<pb n="21a"/>　求陽生陽生雖入而不能自定其位乞以彊立之而<lb/>
　不顧其君是乞弑之也從雖召比然公子有三焉比<lb/>
　不自立可也乞召陽生固将君之矣陽生為君則孺<lb/>
　子荼安所置哉故春秋别嫌眀㣲不以其迹似而同<lb/>
　其誅非天下之至公孰能與於此<lb/>
蔡侯廬歸於蔡陳侯呉歸於陳<hi>十三</hi>
　有王命然後得以君國有父命然後得以嗣世古之<lb/>
　制也陳蔡為楚靈王所滅平王不以天子之命而輙<pb n="21b"/>　封之春秋亦與其爵何也陳招之殺適蔡般之弑父<lb/>
　稽先王之制行天吏之職者當致辟焉靈王懐惡而<lb/>
　討非天吏矣取以爲縣非王制矣故有王者作則二<lb/>
　國雖有罪其滅在所可興而其絶可繼也上無天子<lb/>
　下無方伯天下諸侯有相滅亡者力能振而起之聖<lb/>
　人與焉平王是也何謂與實與而文不與也以其實<lb/>
　與故二國得以其爵歸歸者存其國之義也以文不<lb/>
　與故二侯以名書名者不待天子之命也孔子曰興<pb n="22a"/>　滅國繼絶世天下之民歸心焉使平王充是心以加<lb/>
　諸彼則朝諸侯一天下猶反手耳<lb/>
叔鞅如京師𦵏景王王室亂<hi>二十二</hi>劉子單子以王猛居<lb/>
於皇<hi>二十二</hi>劉子單子以王猛入於王城<hi>二十二</hi>天王入於<lb/>
成周<hi>二十六</hi>
　或曰京師或曰王室或曰王城或曰成周何也京師者<lb/>
　别下國之稱也王室者别外朝之稱也王城者别郊<lb/>
　甸之稱也成周者臨天下之稱也由下國而指王都<pb n="22b"/>　則以衆大言之由弟兄爭䦧則以王室言之由郊甸<lb/>
　而歸則以王城言之由入據正統而遂臨天下則以<lb/>
　成周言之王室亂者亂不及外也入於王城者得其<lb/>
　國而未正其位也至入於成周則遂正其位矣成周<lb/>
　猶宗周也以天下之法宗於武王則謂之宗周以天<lb/>
　下之法成於成王則謂之成周猛雖繼立而未踰年<lb/>
　兄弟方爭而勢未定藉晉之力趣能歸國而已未能<lb/>
　正位也逮晉納敬王然後居成周而臨天下<pb n="23a"/>王子猛卒<hi>二十二</hi>
　先君未𦵏未踰年嗣子稱子某魯子般子野陳公子<lb/>
　㽞蔡世子友是也先君既𦵏未踰年嗣子稱子子卒<lb/>
　衞子是也今景王既𦵏矣王子猛未踰年當稱子而<lb/>
　春秋猶名之何也猛嗣位而出奔雖有當立之義而<lb/>
　未能自定也未能自定則未成乎王矣以有當立之<lb/>
　義故其出奔謂之居猶之天王也以未成乎王故其<lb/>
　奔其卒皆名之猶之王子諸侯也此所以𨗳名分也<pb n="23b"/>公孫於齊次於陽州<hi>二十五</hi>齊侯唁公於野井<hi>二十五</hi>公如<lb/>
晉次於乾侯<hi>二十八</hi>公至自乾侯居於鄆<hi>二十九</hi>齊侯使髙<lb/>
張來唁公<hi>二十九</hi>季孫意如㑹晉荀躒於適歴晉侯使荀<lb/>
躒唁公於乾侯<hi>三十一</hi>
　凡奔皆寓其國以求庇陽州齊魯之竟公去國而次<lb/>
　於是非地也凡唁皆造其所居以致弔野井未至乎<lb/>
　陽州齊惡逺而止於是非唁也公自晉還而以乾侯<lb/>
　至知公不受於晉也荀躒唁公而先㑹季氏於適歴<pb n="24a"/>　知志不在公也齊鄰國也所以唁公如是未足道也<lb/>
　晉覇國也所以處魯如是非救患分災討亂扶衰之<lb/>
　道也盖當是時晉公室卑知范韓魏方争又安肯為<lb/>
　魯討季氏乎記曰諸侯僣天子大夫偪諸侯陪臣脅<lb/>
　大夫其所由來者漸矣<lb/>
宋公佐卒於曲棘<hi>二十五</hi>
　諸侯沒於國竟内不地地者故也鄭之鄵楚之乾谿<lb/>
　是也宋公卒於曲棘亦地何也宋公欲納公而患無<pb n="24b"/>　覇者之權大國之威也故如晋而請之非要譽於諸<lb/>
　侯求徳於魯君也有效順去逆之心遏惡靖亂之志<lb/>
　激於義而發於誠耳而殞諸途故春秋録之所以罪<lb/>
　齊晋失方伯連率之職無大國字小之義而哀宋公<lb/>
　有其志而弗遂也孔子曰克已復禮天下歸仁焉此<lb/>
　懲惡而勸善之㫖也<lb/>
齊侯取鄆<hi>二十五</hi>公圍成<hi>二十六</hi>公㑹齊侯云云於鄟陵<hi>二十六○按經公㑹齊侯云云於鄟陵乃昭公二十六年事原本誤作十年今改正</hi>晉士鞅云云㑹<pb n="25a"/>於扈<hi>二十七</hi>
　晉㑹諸侯於夷儀取以居衛侯諸侯莫敢弗從者趙<lb/>
　武方爲政故也齊圍鄆取以居公又爲之用師於成<lb/>
　㑹諸侯於鄟陵晉亦㑹諸侯之大夫於扈欲納公而<lb/>
　卒不能勝季氏者范鞅方爲政故也武之相其國也<lb/>
　以義鞅之相其國也以利孟子曰苟為後義而先利<lb/>
　不奪不饜未有仁而遺其親者也未有義而後其君<lb/>
　者也然則鞅非後其君何哉此叔孫婼所以歎諸侯<pb n="25b"/>　無覇之害也<lb/>
　　定公<lb/>
元年春王三月<hi>元</hi>
　春秋十有二公雖簒奪而立者於其首年必皆以王<lb/>
　正加之所以眀受之天子而承以從事有國之大端<lb/>
　不可以邪正異也獨定公不書正月傳以謂昭無正<lb/>
　終故定無正始然則隠桓閔宣之際冝如何哉夫定<lb/>
　公之初昭失位而沒於外是無國者也定踰半嵗而<pb n="26a"/>　後即位是未有國者也正月者天子所以班之邦國<lb/>
　也昭無國可受定未有國可承故闕而不書也不然<lb/>
　則隠閔之終桓宣之始豈不列於二公邪然則昭失<lb/>
　位八年其無國久矣而五書王正月至此乃獨不書<lb/>
　何哉曰昭之出也季氏雖主其祭而君實在焉固當<lb/>
　受王正而行之昭公沒而定未立於是魯始無君無<lb/>
　君則何以承天子之正<lb/>
六月癸亥公之䘮至自乾侯戊辰公即位<hi>元</hi>
<pb n="26b"/>　即位有二先君既殯天子七日諸侯五日而嗣子立<lb/>
　是即當䘮之位也踰年朝廟改元踐阼以臨臣民是<lb/>
　即繼世之位也當䘮雖即位未成乎君必踰年然後<lb/>
　君道正此有天下國家之所同也如昭定之際則有<lb/>
　異焉昭薨於外踰年始殯而嗣子立是失當䘮即位<lb/>
　之禮矣定雖踰年必待既殯而後即位是失繼世即<lb/>
　位之禮矣晉厲公之死悼公自外而入立非嗣子也<lb/>
　辛巳朝於廟乙酉即位於朝雖五日之制然受之宗<pb n="27a"/>　廟而不受之先君此變之正也定公不知出此故春<lb/>
　秋詳其日月以見其失焉所謂定哀多㣲辭主人習<lb/>
　其讀而問其傳則未知已之有罪焉者此類是也<lb/>
從祀先公<hi>八</hi>
　春秋之志祀事或曰郊或曰禘或曰烝或曰甞必正<lb/>
　其名也或曰於太廟或曰於某宫或曰於某公必指<lb/>
　其所也今此但曰從祀先公而已以傳考之十月禘<lb/>
　於僖宫然而不書者以陽虎矯舉之是反正而非其<pb n="27b"/>　實求私欲而不出於公也是以聖人略之夫祀者國<lb/>
　之大事宗廟者人之大倫也而亂臣賊子得以專其<lb/>
　廢舉處其升降此以見公室之削三家之㣲而國命<lb/>
　制於陪臣也<lb/>
宋公子地出奔陳<hi>十</hi>宋公之弟辰暨仲佗石彄出奔陳<lb/>
<hi>十</hi>宋公之弟辰及仲佗石彄公子地自陳入於蕭以叛<lb/>
<hi>十一</hi>宋公之弟辰自蕭来奔<hi>十四</hi>
　弟以義從兄者也兄為不義則當涕泣而道之愛之<pb n="28a"/>　至也臣以道事君者也君為不道則當反覆而諫之<lb/>
　敬之至也今辰惡其兄而挾大臣以違之佗彄溺其<lb/>
　黨而叛君父以從之賊兄弟君臣之義春秋之所誅<lb/>
　也然辰與佗彄其初出欲以要君使改過非得已也<lb/>
　故曰暨既而專邑以畔上則所謂得已而不已者故<lb/>
　曰及春秋原心定罪之㫖也<lb/>
公㑹齊侯於夾谷<hi>十</hi>叔孫州仇帥師墮郈<hi>十二</hi>季孫斯仲<lb/>
孫何忌帥師墮費<hi>十二</hi>公圍成<hi>十二</hi>
<pb n="28b"/>　孟子曰君子居是國也其君用之則安富尊榮其子<lb/>
　弟從之則孝悌忠信又曰虞不用百里奚而亡秦穆<lb/>
　公用之而覇夫以魯之削介於盛大之齊至於冨彊<lb/>
　之三家其日久矣而一用仲尼則能使齊人歸其侵<lb/>
　疆三家堕其私邑豈他術哉理義而已矣理義由賢<lb/>
　者出人之心同然也其或至於不能化者行之不篤<lb/>
　示之不眀故也然則為天下國家者知以理義𨗳之<lb/>
　其憂不我從哉<pb n="29a"/>劉卷卒<hi>四</hi>𦵏劉文公<hi>四</hi>
　春秋記王臣之卒尹氏則稱其官而不名劉卷則名<lb/>
　之而不爵何也尹氏王之公宰也尊於諸侯而體於<lb/>
　天子故生與卒皆不名猶周書命君陳伯冏則名之<lb/>
　命畢公則不名也劉卷内諸侯也雖世其禄不得世<lb/>
　其爵故生則稱爵禄所視也死則已焉名欲正也然<lb/>
　則内諸侯卒何以亦赴葬何以亦稱公曰赴卒而㑹<lb/>
　葬非王臣之禮既塟而稱公非王制之義聖人訓天<pb n="29b"/>　下後世以法為分以情為文如是而已矣<lb/>
公至自圍成<hi>十二</hi>
　圍外之邑則各繫其國自圍之則否<hi>惟昭二十三晉人圍郊以子朝</hi>
　<hi>在郊故若圍國</hi>公出境則書至在境中則否春秋之常也今<lb/>
　三家之邑數叛費郈則卿帥師圍之成則公再駕焉<lb/>
　不出於境而書至何也夫三家之彊其邑固足以偶<lb/>
　國非魯侯所能討也三邑之宰其彊固足以敵主非<lb/>
　三子所能討也故費郈至於用師如敵國也成至於<pb n="30a"/>　書至如境外也此以見陪臣悖而大夫弱都邑盛而<lb/>
　公室卑也所謂三桓之子孫㣲者此類是矣<lb/>
晉趙鞅入於晉陽以叛<hi>十三</hi>晉荀寅士吉射入於朝歌以<lb/>
叛<hi>十三</hi>晉趙鞅歸於晉<hi>十三</hi>
　叛人不再見於春秋絶之也鞅之復見何也鞅保其<lb/>
　邑以違荀范之難非叛也然荀范之難由已而發已<lb/>
　之邑由君所授今不自歸於君而背國以奔邑恃邑<lb/>
　以立敵非叛而何故春秋謂鞅為叛所以誅其迹不<pb n="30b"/>　遂絶之所以眀其心也趙盾許止之弑鞅之叛聖人<lb/>
　不惡其名之亂寔盖以爲事君行已之大戒耳<lb/>
　　哀公<lb/>
楚子陳侯隨侯許男圍蔡<hi>元</hi>
　春秋惡滅人之國而善其能興滅者楚靈王滅陳蔡<lb/>
　<hi>昭八一  十</hi>而平王興之<hi>昭十三</hi>鄭滅許<hi>定六</hi>而楚昭王興之<lb/>
　陳蔡既復而歸則名其君許既復則不名何也陳蔡<lb/>
　之取滅也有罪賊殺其親也鳥獸其行也斷以周法<pb n="31a"/>　則正之滅之冝也平王不請於天子而封之二君無<lb/>
　天子之命而受之是以名其君也許之見滅也無罪<lb/>
　鄭因楚敗而肆其貪也馮弱而犯寡也斷以周法則<lb/>
　在所眚也昭王雖不請於天子而復之許男雖無天<lb/>
　子之命而受之然稽許之義則不當滅也故不名也<lb/>
　此懲惡而勸善之法也<lb/>
齊國夏衞石曼姑帥師圍戚<hi>三</hi>
　春秋書圍外之邑則各繋其國自圍之則否今齊圍<pb n="31b"/>　衞之戚而不繫之衞者主曼姑故也主曼姑則何以<lb/>
　齊為兵首以曼姑之義不可圍也季子然問仲由冉<lb/>
　求可謂大臣與孔子曰大臣以道事君不可則止今<lb/>
　由與求也可謂具臣矣然則從之者與曰弑父與君<lb/>
　亦不從也衞輙㨿父之國以拒父悖於道矣父居其<lb/>
　邑而已圍之<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>於弑矣曼姑既不能止而又從之曽<lb/>
　具臣之不若夫不知而作其罪小知其不可而為之<lb/>
　其罪大曼姑使齊首兵非不知也故春秋暴其惡而<pb n="32a"/>　誅焉<lb/>
公伐邾以邾子益来<hi>七</hi>歸邾子益於邾<hi>八</hi>
　諸侯及卿大夫去國而歸或曰歸於某或曰自某歸<lb/>
　或曰歸自某盖未有言歸之者此獨曰歸邾子益于<lb/>
　邾何也魯之入邾其始不量己力乗其無備而克之<lb/>
　其終也不能保又畏呉之伐而歸之入之不為討罪<lb/>
　歸之不為赦過有討赦之名而無其情干王略而怒<lb/>
　彊國魯之不亡者幸而已矣故春秋變文以示貶焉<pb n="32b"/>齊侯陽生卒<hi>十</hi>葬齊悼公<hi>十</hi>
　此弑也以卒葬赴於諸侯春秋亦從而書之不復正<lb/>
　其實何也悼公之立非齊人之志非衆大夫之謀也<lb/>
　陳乞詐其國人誣其大夫而刼立之雖殺孺子誅鮑<lb/>
　叔大夫國人猶莫之肯君也悼公之死若遂以弑君<lb/>
　之責加齊人齊人有辭矣夫以一人之私意詐力立<lb/>
　妄人以為君而遂使國人任臣子之責豈不便於亂<lb/>
　臣賊子哉是故楚君弑而卒之者不使圍君麇也陽<pb n="33a"/>　生弑而卒之者不使陽生臣國人也此垂世立教之<lb/>
　大法也<lb/>
孟子卒<hi>十二</hi>
　人未甞無過也智者能知之仁者能改之不知以是<lb/>
　為過者不智也知而不能改者不仁也然事固有既<lb/>
　過而後知雖知而不及改者君子察之昭公是也公<lb/>
　生十九年而猶有童心不知呉之不可娶而娶焉是<lb/>
　不智也夫既娶矣後雖知其過弗可改已當是時大<pb n="33b"/>　臣不能匡救國人不以為非而昭公乃知避其名不<lb/>
　敢命於天子是猶能改也故孔子以為知禮而春秋不<lb/>
　遂正之也<lb/>
公㑹晉侯及呉子於黄池<hi>十三</hi>
　說者謂呉欲覇諸侯以尊天王自去其僣號故春秋<lb/>
　進而子之是不然呉之稱子前此矣<hi>襄十二定四</hi>特於㑹<lb/>
　盟未有稱之者耳盂之㑹楚始子也黄池之㑹吴始<lb/>
　子也盖言其盛足以偕中國諸侯之列也然春秋猶<pb n="34a"/>　不使先晉宋也逮晉徳衰然後楚靈合諸侯於申而<lb/>
　為之首伐呉之役中國弗與焉<hi>並昭四年</hi>以眀晉楚諸國<lb/>
　迭為盛衰在徳而不在衆使有天下國家者以是為<lb/>
　鑑也<lb/>
西狩獲麟<hi>十四</hi>
　狩言地不地非狩也狩不言獲言獲非狩也非狩而<lb/>
　曰狩為獲麟書也夫鳯麟之出聖王作興之象也有<lb/>
　若曰麒麟之於走獸鳯凰之於飛鳥聖人之於民類<pb n="34b"/>　也故鳯鳥不至仲尼歎吾道之將已今麟出於魯雖<lb/>
　不得其時有以知聖道之將行也然眀王不興天下<lb/>
　無宗己者於是作春秋以眀堯舜三王之道而寓諸<lb/>
　君卿大夫行事之間使後有王者起知取法於此則<lb/>
　吾道其憂不行邪然則聖人之意止於是而已矣<pb n="35a"/>春秋通訓後叙<lb/>
晉之乗楚之檮杌魯之春秋其文皆史也其所載皆齊<lb/>
桓晉文之事也聖人作經獨有取於春秋之義而不及<lb/>
乗與檮杌何也乗以賞善為主乗也者君子之器故也<lb/>
檮杌以罰惡為主檮杌也者四凶之一故也是皆人之<lb/>
所為也命有徳討有罪天之威也煖然為春者其温厚<lb/>
之氣也凄然為秋者其肅殺之氣也聖人行賞所以類<lb/>
天之温厚眀罰所以類天之肅殺盖文王之造周與周<pb n="35b"/>公之授魯如斯而已者也堯舜三代之君居天之位可<lb/>
以致天之威故施於政事被於臣民者率與天合而不<lb/>
違也周衰王者之迹熄天子㣲諸侯僣大夫彊陪臣肆<lb/>
善惡不夲於至公而賞罰悉自其私意善人懼焉滛人<lb/>
怙焉仲尼無位以致天威而恐堯舜三代之道将墜於<lb/>
地後有王者起無以取法為天下患也是故因魯史之<lb/>
名以寓賞罰之寔一夲諸天不參人偽然後足以矯枉<lb/>
而歸正盖亦文王周公之志也然春秋之為書也文雖<pb n="36a"/>直而義深事若簡而理盡自聖人未殁門人髙弟已不<lb/>
能措辭於其間况後之儒者欲執其所見以窺測於數<lb/>
千百載之下邪視諸儒之見謂公榖傳經宻於左氏左<lb/>
氏凡例不通衆說而啖助趙陸之書皆以例為主至其<lb/>
不合則依仿遷就以通之或一事析為數科<hi>如宣十五年秋冬之類是</hi>或衆科束為一例<hi>如書卒葬之類是</hi>致經之大㫖蕪沒不彰<lb/>
聖所垂訓乖離失當而其書動盈編帙俾後學病其多<lb/>
老師畏其難此道㡬於熄矣殊不知去例以求經略㣲<pb n="36b"/>文而視大體之為要且易也予少聞春秋於趙郡和仲<lb/>
先生其初盖甞作五體例宗十許卷論立例之大要矣<lb/>
先生曰此書自有妙用學者罕能領㑹多求之繩約中<lb/>
乃近法家者流苛細繳繞竟亦何用惟邱眀識其用然<lb/>
不肯盡談㣲見端兆欲使學者自得之未可輕論也他<lb/>
日予復於先生曰邱眀凡例與公榖無殊用以考經率<lb/>
多不合而獨謂之識此經之用亦信矣乎先生曰邱明<lb/>
因事發凡不專為經是以或合或否<hi>凡雨自三日以往為霖諸侯薨於㑹<pb n="37a"/>加一等之類</hi>其書盖依經以比事即事以顯義不專為例是<lb/>
以或言或不言夫惟如是故能偹先王之志為經世之法<lb/>
以訓天下後世又曷常拘於繩約中哉且邱眀之書與<lb/>
六經孔孟合者十常八九如元凱輔虞有窮亂夏桓文<lb/>
譎正之事臧孫要君之迹九合之㑹葵邱之盟若符契<lb/>
之相為表裏何為而不可信乎予從事斯語十有餘年<lb/>
始得見其彷彿以義視事以事求經曲而通之觸類而<lb/>
長之然後聖人之意坦然矣是故通訓之作事與經同<pb n="37b"/>則引事以釋經例與義合則假例以眀義經雖不同而<lb/>
事同則相從例雖不合而義合則相比庶㡬經非空言<lb/>
例非執一所謂去例以求經略㣲文而視大體者後之<lb/>
君子其尚有取於斯焉崇寜元年二月三日叙<lb/>
</p>

  </div>
        </body>
    </text>
</TEI>
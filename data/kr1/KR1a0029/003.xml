<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head/>
    <p>
<pb n="1a"/>
欽定四庫全書<lb/>
　　易原卷三<lb/>
　　　　　　　　　　　　宋　程大昌　撰<lb/>
　　論數十四篇<lb/>
　　　一　本數用數設數<lb/>
水火金木土𥘉亦無數也而其生或遞相輸灌者有漸<lb/>
有積聖人既知其度而無言可論故必立數以紀而後<lb/>
𥘉終漸次學者始可序求也然則五行也者葢其託數<lb/>
<pb n="1b"/>
以記實而非因數以得體也故天一之一其在十全數<lb/>
中固甞為一矣已而見諸耆象則包乎兩象之中向之<lb/>
為一者不得復専其一矣安可見其在天為一而謂天<lb/>
下之一皆在是也洪範五行水居其一即天一也此其<lb/>
為一特以冠五行而首出故名之曰一耳而五紀八政<lb/>
亦皆有一也歳也食也是皆一也若見五行之一為水<lb/>
而謂五紀之歳八政之食皆為一水可乎不可也故凡<lb/>
指天一以為太極之一者如執歳食而言一水者也是<lb/>
<pb n="2a"/>
皆不能隨事索理者也於是易之言數雖不一途而其<lb/>
立數之原則派别為三不可雜已何謂三曰有本數有<lb/>
用數有設數本數也者自然而然天地之十全數是也<lb/>
及其載之洛書亦此之本數也用數也者倚本數而致<lb/>
功用也河圖倒易水火以明克制則本數之為用數此<lb/>
其𤼵端也惟夫四象所象之四參伍所倚之五則皆直<lb/>
取天地五初數以為之用也及夫三兩之成而為六九<lb/>
也六九之派而為七八也天地元旡此數而聖人設焉<lb/>
<pb n="2b"/>
以追冩變化者也凡此之𩔖皆為設數也<lb/>
　　二　設數<lb/>
本數已具而未入於用用數未起而人未知其所用則<lb/>
本數也者雖曰實其有之是亦徒數而已也若夫何數<lb/>
可以入用何數不可為用則皆不容其意徒擇也聖人<lb/>
也者探其情要約其歸宿别立一數以斂散之使不可<lb/>
得見者皆形見於所立之則而其參差不齊者又皆終<lb/>
㑹於一是設數之所由起也設數云者本無此數而以<lb/>
<pb n="3a"/>
理剏立也正夫子謂言不盡意而設卦以盡其意焉者<lb/>
也此其設卦則正從設數以出也易本無卦天地圖書<lb/>
亦本無大衍一數也是故聖人之設為大衍也其數非<lb/>
數也虚一之一非水也象兩之兩非火也八卦之八非<lb/>
取象於巽木而七八六九之在耆者亦非水火木金之<lb/>
成也皆其本無而剏立夫是以名之為設也是故本數<lb/>
猶川也用數者知川之可浮而即焉以行其舟者也設<lb/>
數則出舳艫之外置維楫以操縱之者也今從三數者<lb/>
<pb n="3b"/>
各立之譜而明其以也<lb/>
　　　三　本數凡兩譜<lb/>
天一至地十析數為五十五<hi>數讀如所</hi>
　右皆實有此象乃立此數以記之推而極乎百千萬<lb/>
　億皆記實也自有此數而後世之欲名事物者其多<lb/>
　少先後率資此以命其序也天之十日地之十二辰<lb/>
　卦之為六十四經禮之為三百甫刑之為三千號物<lb/>
　之盈而為萬皆記實也記實也者一二則誠有一二<lb/>
<pb n="4a"/>
　千萬則誠有千萬第第相次不可少損損之則闕不<lb/>
　可少益益之則贅以是知形變之一既其得之於天<lb/>
　説者乃欲即之以求生兩之太極確乎其誤也<hi>用數本數</hi>
　<hi>之别詳見參天兩地譜</hi>
地六天七地八天九地十<lb/>
　右此五數者五行成數也而凡易數之出於乾坤者<lb/>
　元非此之五數也其用已統於四象故也乾坤之初<lb/>
　為九六九六之出為七八其為九六七八固甞並此<lb/>
<pb n="4b"/>
　立名矣然姑且依以為凖焉是倚數也倚者依也實<lb/>
　非正以為用也故地六以至地十此五數者不為用<lb/>
　數而仍為本數也<lb/>
　　　四　用數凡三譜<lb/>
河圖一至九<lb/>
　洛書之自一至九自水生以至金成皆以本數居本<lb/>
　位以其未入於用故也至圖數則異矣變西金而位<lb/>
　之於南變南火而寘之於西以著其相克之序者是<lb/>
<pb n="5a"/>
　其用也則夫火之二也已遂為克金之用矣金之四<lb/>
　也又已其克木之用也是已非其本然者矣然則天<lb/>
　之示此數于圖也亦已明言當用之機以昭示夫人<lb/>
　矣<hi>詳在圖論</hi>而凡聖人之擇數以入乎用者未必不發智<lb/>
　於此也<lb/>
天一地二天三地四天五<lb/>
　自一至五為天地五初數自六至十為天地後五數<lb/>
　槩而言之則十數者莫非五行矣析而求之則五初<lb/>
<pb n="5b"/>
　數者五行受天地𥘉氣而純一不雜者也无方數之<lb/>
　變化莫不管是雖五後數者亦皆資如乎此也故易<lb/>
　之取數无不用四其制變無不用五者立本而該末<lb/>
　也是故方其未用則為本數及其入用則為用數也<lb/>
參天兩天<lb/>
　竝天之一三五而合其數為九九並地之二四而合<lb/>
　其數以為六天地固有此數矣聖人知其可用而差<lb/>
　擇用之此其所以獨為用數也然地四以前四全數<lb/>
<pb n="6a"/>
　者既甞用為四象矣天五一位其獨為五者又甞立<lb/>
　為變祖矣至此而又參天兩地則遂再入於用也此<lb/>
　有以見五初數之該徧事事物物无不由乎其出也<lb/>
　故亦不容不以此為用也或疑一數不當兩用則泥<lb/>
　矣<lb/>
　　　五　設數凡七譜<lb/>
大衍五十<lb/>
　五行之五十五者實有五十五象故並實有以名實<lb/>
<pb n="6b"/>
　序今損其五以為五十則天地本無此數也直以推<lb/>
　測所至後先漸次无所云識故借實數以識虚象而<lb/>
　已也故衍之所及上不為五十五而下不為四十五<lb/>
　者以虛攝實聖人設數之智也<hi>詳見後篇</hi>
參天兩地<lb/>
　三數之别惟於參天兩地可以兼攷也葢一三五二<lb/>
　四天地元有此數是之謂本數也知一三五之當用<lb/>
　而參之知二四當用而兩之則五𥘉數者皆入於用<lb/>
<pb n="7a"/>
　是之謂用數也一三五本不為九二四本不為六今<lb/>
　其參之兩之而合其數以為九六而九六遂為一易<lb/>
　卦祖則是本无此數而設為之也<lb/>
虛一<lb/>
　五十數之總有一數焉不入四十九用故後人以虚<lb/>
　一名之而實无此一姑借一數之能始萬者以形容<lb/>
　太極所奠焉耳而聖人猶不肯正以一名則可以見<lb/>
　其不為實有也矣惟其元非實有故可以虚之而无<lb/>
<pb n="7b"/>
　闕也楊氏葢甞則其理而著為太元矣其曰一元都<lb/>
　覆三方者是也三元之覆三方也三方者入八十一<lb/>
　數而一元未甞預乎九九也此正放太極之一而立<lb/>
　為此則也則安可從實有而求太極也<lb/>
𧰼兩<lb/>
　此之象兩葢借地二記二之名以識蓍𧰼焉耳故兩<lb/>
　儀之位正次虚一是天地皆在象兩之中也則其謂<lb/>
　二也豈從地二得數也哉夫是之謂借數也自此以<lb/>
<pb n="8a"/>
　下凡其借實有之數而名剏設之象皆放此也<lb/>
象三<lb/>
　所象之三三才也而非取之天三也掛一於分二之<lb/>
　後者以象夫人之參覆載而為三也及其記䇿之爻<lb/>
　既已叠三則自下而上地人天相次而位者是其三<lb/>
　也六畫既重則又兼三才而兩之矣<lb/>
八卦<lb/>
　自天一至地八數非至此而始變又非至此而變極<lb/>
<pb n="8b"/>
　直取四時之氣起四正而周四隅者其方面凡八也<lb/>
　故遂倍四為八以識其位而一朞之數悉有𨽻屬是<lb/>
　正借八為數而名其有耳<lb/>
用九用六<lb/>
　凡卦六爻爻既六故爻辭之與小象亦莫不六也槩<lb/>
　六十四卦悉同而獨乾坤二卦上九上六之外復有<lb/>
　用九用六者焉有辭無爻有意無𧰼此在易書則設<lb/>
　數之尤著者也他卦不設而乾坤獨設者他卦之剛<lb/>
<pb n="9a"/>
　柔已具則雖直循見數遂可致用無闕也至夫純乾<lb/>
　則純於剛故積九而龍亢純坤則純於柔故積六而<lb/>
　龍戰亢且戰何可無救也其曰羣龍无首者用剛之<lb/>
　道貴乎應而不貴乎倡也是謂能用其九也利永貞<lb/>
　者雖其立體當順然必能不苟為隨乃云善用其六也是<lb/>
　皆本无此爻而以意立用此其所以為設也洪範三<lb/>
　徳於剛克則沉潜之於柔克則高明之沉潜高明也<lb/>
　者畏剛柔之過而立則以致矯者也若夫正直也者<lb/>
<pb n="9b"/>
　則常不剛不柔行其所無事而已不必更立沉潜高<lb/>
　明二救也然則沉潜而用其剛高明而用其柔夫非<lb/>
　用九用六之意乎<lb/>
　　　六　用數設數之别<lb/>
聖人賛易慮後世雜三數而混言之葢甞從用數設數<lb/>
而别言其用矣第其言微隐可以意㑹而不可以數求<lb/>
焉耳六十四卦之内從方體而言則曰裁成輔相也裁<lb/>
成輔相者所立在此所因在彼則是後乎天地而奉之<lb/>
<pb n="10a"/>
者也出爻卦而言旡方无體者則曰範圍天地之化範<lb/>
者器之橅也圍者周物之身而挈度之也曰範曰圍有<lb/>
包括天地之象焉則是人者先之而天地莫之能違也<lb/>
此用數設數之别也而設數所起又有夫子之語可以<lb/>
推證者矣則予前甞論設卦之𩔖設數者皆以其本无<lb/>
此象此數而創意為之故得名之以設也<lb/>
　　　七　九六倚數名爻<lb/>
設數之用至能操縱天地圖書使其異數合為一數此<lb/>
<pb n="10b"/>
聖人剏物之智也而其齊不齊以入於齊者正在九六<lb/>
七八所倚之數所名之爻也何者天地十數陰數常多<lb/>
陽數常少如天一而地二天九而地十以是其則也夫<lb/>
其陽之必少于陰者在天之象必少于在地之形也以<lb/>
虛實凝散而分多少故也使聖人于此不能别立推測<lb/>
之則而于陽徑取其少于陰徑取其多則夫數之在陽<lb/>
者與夫爻之為竒者率甞為陰數之所葢冐矣故聖人<lb/>
之于倚數也别有操縱之道焉十全數者五陽五陰固<lb/>
<pb n="11a"/>
甞對出矣陰之進則極乎十而陽之進僅及乎九也此<lb/>
其為極一也而聖人之倚數也在陽則取其極九而陰<lb/>
之極十者不取也非徒不極乎十也引而伸之直逼夫<lb/>
五起變之地无數可退乃始取諸地六此其立為抑陽<lb/>
舉陽之則者亦已至矣及其名爻立義又益有異也乾<lb/>
之一其畫也以象天一也其數實一而已而遂名其畫<lb/>
以為九坤之兩其畫也以象地二也其數倍一矣而反<lb/>
名其畫以為六是又抑陰舉陽之甚者也于是反本末<lb/>
<pb n="11b"/>
而對推之方其自然而然也陰之多常過於陽及其抑<lb/>
多舉少而及乎此也則陽九之于陰六率常贏三也積<lb/>
而多之陽又太張而陰又太减矣于是又于九六之派<lb/>
而有相輔相除者也九雖比六而多其三然九之出而<lb/>
為七也遂已明損其二矣六雖比九而減其三然其出<lb/>
而為八則遂明增其二也此皆其立數以矯偏而對施<lb/>
盈減者然也設數而及乎此則天道之張弓也鼔橐也<lb/>
尺蠖之屈信也其中有機聖人率皆攬取以入乎設立<lb/>
<pb n="12a"/>
之數矣夫其出天地而加範圍焉其非此𩔖矣乎<lb/>
　　　八　合設數問<lb/>
或曰實有之數自然而然者也所謂莫之為而為者天<lb/>
也今謂聖人而能設數則是自然者可以使然也曰予<lb/>
固言之矣本數猶舟也而設數則出舟外而立維楫者<lb/>
也順行舟之理而求其可以操縱者耳非外立一則而<lb/>
拂其當然之理也是故聖人之設數也減陰之十而立<lb/>
名以六减陽之九而定數于七非人真有所削也既已<lb/>
<pb n="12b"/>
極陽數而取之九矣又遂從六派而取其八亦非能<lb/>
有所增益也是皆因其自然而然者也惟其知所參擇<lb/>
焉而措之于數以冩其裒多益寡之機以成其抑高舉<lb/>
下之則以求權夫太盈太减者而使一陰一陽之道見<lb/>
乎寓筭立則之地焉耳而其於多少之自然者元无一<lb/>
毫變𥘉也至此而後知夫聖人之設數者其範圍之妙<lb/>
能超象數而斡象數也然則設數也者豈其舎其自然<lb/>
而强以使然也歟此與設卦以肖陰陽者其理正同故<lb/>
<pb n="13a"/>
予甞援之以明設數之所自也<lb/>
　　　九　皇極无數<lb/>
洪範八疇其族𩔖皆可枚數而皇極一疇无數可命也<lb/>
謂其不著事功也耶其派流所播與人為徳則其徳已<lb/>
三與事為福則其福又五而皇極不肯自别于五若三<lb/>
也此其意象殆且凾萬於一是人事中之太極也故其<lb/>
列諸九疇雖甞序次在六而此之一五實能該乎九疇<lb/>
之九非五數之所能域矣則夫太極之强名以一而實<lb/>
<pb n="13b"/>
不為一者又其象也若夫天一之一則特五行之一水<lb/>
焉耳五行之五也水其一也以一并四而相與為五葢<lb/>
以實數而紀實象也如曰虚一之用當屬此也則火金<lb/>
木土直四行耳而安得云五也總其該而言又如九疇<lb/>
而去其五行則八疇耳强為九其又可得乎故天一之<lb/>
不可虚也既已入于形變矣形在焉而數與之俱不<lb/>
容剟去也若夫太極也者總統五十而不自預乎五十<lb/>
之一也則古聖人之秉一无迹者其𩔖尚可意逆也堯<lb/>
<pb n="14a"/>
舜相與語冺迹狀而傳心尹湯所恊該徳善而居總孔<lb/>
子所貫又非多學而能識也則夫一之所寄其真有耶<lb/>
抑其无也此王弼之謂非數而數以之通者也五三六<lb/>
經孔子要妙實皆在是弼豈偏宗老氏者耶<lb/>
　　　十　圖數已入八卦自甪圖序配卦之圖竝説<lb/>
　二離火　　七艮火　　六坤水<lb/>
　九乾金　　　　　　　一坎水<lb/>
　四兑金　　三震木　　八巽木<lb/>
<pb n="14b"/>
右圖序雖甞改變書序然其於五行生成仍自相屬也<lb/>
水之坎一坤六火之離二艮七金之四兌九乾木之三<lb/>
震八巽一生一成謹相聨綴元不判别也<lb/>
　　　十一　八卦分朋之圖<lb/>
　地六水坤　地四金兌　　　　天九金兌<lb/>
　地二火　　地十土　天五土　天一水坎<lb/>
　地八木巽　　　　天三木震　天七火艮<lb/>
　　　十二　六卦分朋附乾坤<lb/>
<pb n="15a"/>
始吾見八卦之次惟四正得位而其行列布乎四維者<lb/>
既非循書亦不用圖乆之未解其故暨得坤彖分朋之<lb/>
理而求諸六子列位之次見其陰陽皆以類聚而遂欣<lb/>
然㑹意曰本乎天者親天本乎地者親地則天地氣𩔖<lb/>
之真也于是又有以見八卦分主四氣亦非聖人以意<lb/>
定著也何者震坎艮三陽卦者位乎東北无一陰卦而<lb/>
能附出其間是為東北之朋矣而乾亦位乎轉北之𥘉<lb/>
以統涖之也巽離兌三隂卦者立乎西南亦无一陽卦<lb/>
<pb n="15b"/>
而能附出乎其間是西南之朋矣而坤亦入乎西南<lb/>
以受之也夫謂我朋老我之所主也則我之謂朋者主<lb/>
我者也故朋北之朋皆主乾而西南之朋皆主坤也推極<lb/>
其致則九實生七故三陽卦皆其男也六實生八故三<lb/>
陰卦皆其女也男女父母其取義固重於賔主要皆凖<lb/>
氣類以言氣𩔖而已也則夫乾坤之得為天地也以其<lb/>
凡陽凡陰皆自此立總也予于是又有以知天五聚著<lb/>
乎乾而地十聚著乎坤也故凡陽附乾而凡陰附坤也<lb/>
<pb n="16a"/>
其位序方面亦自可推也夫惟陰陽各附其𩔖則復乎<lb/>
天地竒耦之初矣故凡天地之數在書而全入衍入圖<lb/>
而減及其㑹輯為一乃遂彼此無二此非天地至理出<lb/>
乎自然而復乎本然者歟故卦象至此而易遂以成也<lb/>
　　　十三　卦數<lb/>
夫子未甞正言卦數也獨於説卦命坎為水故論數者<lb/>
得以知坎之為一而離震兌之當為二三四也非必他<lb/>
證也以𩔖而推則一行可準四行也然則乾九巽八其<lb/>
<pb n="16b"/>
必從說卦之謂為金為木者而命之為九為八也矣是<lb/>
亦夫子之言故亦不必寘辨也惟夫配坤以六配艮以<lb/>
七說卦既无明指又且坤既為地而復以水為艮既為<lb/>
山而復以火配人因疑之此不足疑也易象變遷葢有<lb/>
不勝其言者矣故皆舉一以告而待夫悟者之反三也<lb/>
若謂坤地所包者廣而不當為水則乾天愈廣矣而何<lb/>
以局乎九金也謂艮為山而與火不當同屬則夫堅多<lb/>
節者亦己屬木矣既可為木何以不可為火也于是後<lb/>
<pb n="17a"/>
世沿易起算如十日十二辰五聲六律陰陽太一雜然<lb/>
各立一數以自成一家不容參合矣而其五行真數載<lb/>
諸天地圖書以及卦象者未甞少少改變也如三八之<lb/>
木二七之火不以何地何用凡其得數在三在八則皆<lb/>
仍為本也及得一六亦必為水而四九亦必為金也故<lb/>
由其得數之末尚可推之五行之為何屬也是夫四正<lb/>
得數稟之五行而事事物物莫不由之以出故亦未甞<lb/>
輙異其𥘉也若夫衍所衍固其本諸四象之與天五矣<lb/>
<pb n="17b"/>
而其自出之變則設為之二而二非水火也設為三四<lb/>
五而三四五非木金土也若循衍數以言本數猶用日<lb/>
辰聲律之𩔖而言易也<lb/>
　　　十四　三數為大衍可取四䇿<lb/>
四䇿之可以成卦也惟五十數而後四無一闕也蓋甞<lb/>
進而取五十五退而取四十五悉用大衍蓍法虚一掛<lb/>
一而後四四數之凡其五十五者已自全不應䇿矣而<lb/>
四十五者則三䇿中有六七而无八九也何者四十五<lb/>
<pb n="18a"/>
既已虚一已而义復掛一其在用止於四十三耳于<lb/>
四十三者設使四十三者又當去其十二矣則其在而<lb/>
為䇿者但為三十有一耳則夫三十二而為八三十六<lb/>
而為九无由形見乎四䇿之内也故夫大衍之四䇿固<lb/>
其取則于圖之參伍者矣不圖之用而别設五十以為<lb/>
之總者蓋惟增此五數然後數之在蓍者七八九六隨<lb/>
占隨得无有揲足而數不足者亦无有扐見而䇿不應<lb/>
者<hi>詳見揲蓍策數</hi>百占百成悉不虚揲亦無一揲而能别出他<lb/>
<pb n="18b"/>
數以與七八九六相亂也暨四十九之用既已固具正<lb/>
存一位以奠太極耳其无一贅虧也則是大衍也者其<lb/>
於應造化而出爻卦莫之能尚也故易之卦數悉出於<lb/>
此也夫惟非圖非書而圖書得之乃始可成此聖人範<lb/>
圍天地之妙也<lb/>
　<lb/>
　<lb/>
　易原卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易原卷一</head> <lb/>
    <p>
<pb n="1a"/>
欽定四庫全書<lb/>
　易原卷一<lb/>
　　　　　　　　　　　　宋　程大昌　撰<lb/>
　　河圖洛書論<lb/>
　　　　　河圖之圖五行生克附<lb/>
　<lb/>
　<lb/>
　<lb/>
<pb n="1b"/>
　　　二　河圖所起<hi>案程敏政新安文獻志載易原三篇其一為河圖洛書而無一</hi>
　　　　<hi>河圖之圖二河圖所起三河圖所起標目且誤合為一篇謹依原本校正</hi>
劉牧易數鈎隠圖所載河圖九位朱震曰本出陳摶四<lb/>
傳而牧受之此圖之附著五行者則予之所明也<hi>案新安文獻志載此篇無劉牧至明也四十字</hi>夫子之言易曰河出圖洛出書聖人<lb/>
則之是易于圖書固所兼法也周人寳藏河圖孔子歎<lb/>
河不出圖是河圖也者古盛世實有之非後世傅㑹也<lb/>
孔安國曰龍馬出河伏羲則其文以畫八卦謂之河圖<lb/>
<pb n="2a"/>
皆厯代寳傳之<hi>案新安文獻志無此六字</hi>又曰天與禹洛出書神龜<lb/>
負文出川于背有數至于九禹遂因而次苐之<hi>案新安文獻志無次字</hi>以成九𩔖劉歆曰虙犧氏受河圖則而畫之八卦<lb/>
是也禹治水賜洛書法而陳之洪範是也聖人行其道<lb/>
而寳其真箕子在父師位而典之也<hi>案新安文獻志無聖人以下十九字</hi>
歆又序洪範曰自五行至六極凡六十五字合<hi>案新安文獻志無合字</hi>洛書本文也夫安國之謂文者數著乎象而錯綜<lb/>
可觀焉耳非謂後世文籍之文也歆謂洛書有字則全<lb/>
<pb n="2b"/>
與孔異矣夫二子在漢皆號精博而違異如此予于是<lb/>
疑此時圖書已自不存故各出意想而終无定證也然<lb/>
而劉歆專佐符命正使漢家秘藏有之歆何以不得而<lb/>
見此不可曉也<lb/>
　　　三　河圖所起<lb/>
鄭康成則直曰河圖有九篇洛書有六篇説者謂其本<lb/>
諸緯書緯書者哀平間實始有之非古也不可據也而<lb/>
其誤有可以理證者典籍之字生于卦畫卦畫之智𤼵<lb/>
<pb n="3a"/>
于圖書易謂書契取夬為象是八卦已重而文字始生<lb/>
也若圖書方出而篇章已具則夫子謂書契取夬者誤<lb/>
矣此自可以意曉也特不知漢未逺古二圖尚皆茫昧<lb/>
而陳摶之徒生一二千年後何従得之也然而九位者<lb/>
三列數之旁正縦横无有不為十五故劉牧李㤗伯悉<lb/>
謂非人智所能偽為也劉李之言近也而乾鑿度本出<lb/>
漢世其書多言河圖而曰太一取之以行九宫四正四<lb/>
維皆十五也夫太一非所論也其所謂四正四維環拱<lb/>
<pb n="3b"/>
一五无往而不為十五即此圖也然則昔之作為乾鑿<lb/>
度者實嘗親見其<hi>案新安文獻志作是</hi>圖矣其書言七八之象九<lb/>
六之變皆以十五為宿盖于圖乎得之也乾鑿度也者<lb/>
世儒多有引之以明易指者矣而鄭康成之論大衍以<lb/>
十日十二辰二十八宿為五十而亦自乾鑿度出也晉<lb/>
人張湛傳列子至七變為九曰此章全是周易乾鑿度<lb/>
則漢魏以降凡言老者皆己宗而用之非後世乃始<hi>案新安文獻志無乃始二字</hi>託為也然則圖書也者乾鑿度實能得之<lb/>
<pb n="4a"/>
而孔劉反不得見不可曉也<hi>案新安文獻志不可曉也作何邪</hi>所可言<lb/>
者其四維四正皆為十五正符陳摶所傳則其來已逺<lb/>
篤可信耳且説易者莫古于繋辭矣而繋辭之言圖書<lb/>
也正與天地變化天象吉凶同在聖人法效之數也則<lb/>
謂以數𤼵智者信而可證也謂有字有書者妄也天何<lb/>
言哉而况造字成書明與世接乎<lb/>
<pb n="5a"/>
右洛書圖亦牧傳也易之天一以至地十正此書之數<lb/>
也揚雄太𤣥曰一與六共宗二與七共朋三與八成友<lb/>
四與九同道五與五相守雄盖見此書而得其駢立之<lb/>
位故曰宗曰朋曰友曰道曰守也<lb/>
　　　五　五行生克異序<lb/>
圖書之寫造化固皆天地五行之數矣而其並數立象<lb/>
有不同者疊八于四而生成相襲者書也書之五徳則<lb/>
皆即東南中西北之五位而以序相生也析四為八而<lb/>
<pb n="5b"/>
羅立以宗一五者圖也圖之五徳則又循北西南東中<lb/>
五位者以序相克也均之其為模肖五行焉相生者順<lb/>
天而自左旋右則四時迭進之序也相克者逆天而自<lb/>
右轉左則五徳交濟之原也何為順木火土金水次此<lb/>
而為春夏秋冬者是其左行而右旋者正與天合也何<lb/>
謂逆處土于中而水北木東固其位矣金南火西乃與<lb/>
生位相反則皆自右而向左其行正與天反也革天行<lb/>
之序而致其矯夫是以命之為逆也故易之取數也无<lb/>
<pb n="6a"/>
不絫四而増多即寫四時之序進之而至于八八其卦<lb/>
者也其制變也率皆本五而制衍則依放参伍以成文<lb/>
定象而制其生使入于成者也故圖也書也皆易原也<lb/>
<pb n="7a"/>
右河圖自有本序今用五行之數附著八卦者貴其相<lb/>
克者之與卦數亦皆見前可考也相克之次厯土水火<lb/>
金木五位而序求之則其自右旋左者皆其展轉相致<lb/>
者也至震木而復克中土則其序一周矣<lb/>
　　　七　五行生克相濟<lb/>
五行之既為五材也遂可舉末明本矣雨露之于木薪<lb/>
槱之于火是其能生者也木受斵而材金就冶而器是<lb/>
其能克者也諸如此類生克之理信而有證矣然所談<lb/>
<pb n="7b"/>
不過形下之器焉耳及夫能生能克者其理必有所起<lb/>
既生而復克也其用必有所著則是超乎器而為道者<lb/>
也理之及此則罕有究而言之者也盖嘗深思其故矣<lb/>
有隂有陽然後有交有變故隂陽二者未嘗或能偏无<lb/>
而亦不免偏重也惟夫造物者兩存消息之機對出盈<lb/>
虚之則陽進則隂退盛則陽起起故剛柔盛衰相倚以<lb/>
濟生生不窮也古語曰天道其猶張弓乎髙者抑之下<lb/>
者舉之人見其抑隂若陽而退之也則指以為能克也<lb/>
<pb n="8a"/>
又見其舉隂若陽而進之也則指以為能生也要其實<lb/>
致則皆不離乎更盈而迭虚者也故曰尺蠖之屈以求<lb/>
信也又曰天地之間其猶槖籥乎此二者生克對起之<lb/>
理甚明也蠖屈其體而後有以為信則克能致生之理<lb/>
也槖之不嘘則无以再致其翕是生亦能資克也有生<lb/>
有克故暑往則寒來寒往則暑來造化遂以對出也然<lb/>
則生之與克同機括而異形見耳易曰天地革而四時<lb/>
成則其克非生也哉<lb/>
<pb n="8b"/>
　　　八　五行生克之原<lb/>
循五徳以求其故則其生其克大抵遇三則變周五則<lb/>
復也五之復也循生數而造極則遂反初也三之變也<lb/>
革其生序而救其偏重也是為同一機括也何謂至五<lb/>
而復天一之水主石為向而厯木火土金迭遞相生盡<lb/>
五而後再返其𥘉也故五徳周竟而一水復起也他四<lb/>
行之回復凖此可推也此可以見其有增无損矣何謂<lb/>
至三而變水生木木生火水木火則三矣故水輙克火<lb/>
<pb n="9a"/>
也火之所生者為土已乃轉而生金既而火又自克其<lb/>
再傳所生之金也亦以三變也金水木具而金遂克木<lb/>
木火土具而木遂克土土金水具而土遂克水則皆遇<lb/>
三而變也三而必變者可以見其盛而必抑也若舉生<lb/>
克之理而騐氣節之序則周五而復者盖今嵗之除嗣<lb/>
嵗之初也四時皆竟故也遇三而變者中分一嵗而其<lb/>
寒暑相更者也此皆其生克可以事驗而效言者也惟<lb/>
土之寄王不可槩約而理亦不出乎此也且夫生之與<lb/>
<pb n="9b"/>
克疑不不容參合矣而圖之始北而自右向左以旋也<lb/>
循五徳求之則比比相次者皆其相克之位也書之始<lb/>
東而自左旋右也従八列求之則列八相比者皆其相<lb/>
生之次也左右雖異合而言之則其生其克皆以序應<lb/>
也然則河有圖而洛又有書者盖天地以此互寫生克<lb/>
而啟悟聖人不厭其詳也洪範之一水二火三木四金<lb/>
五土即書序也六府之水火金木土即圖序也方其紀<lb/>
數則用本然之序故初一之五行自水至土顓顓五行<lb/>
<pb n="10a"/>
耳无所預乎人力也及其致用則相克之理實效乎人<lb/>
其曰六府孔修又曰水火金木土榖惟修者致用之謂<lb/>
也故劉歆約此𩔖而槩為之言曰河圖洛書相為經緯<lb/>
八卦九章相為表裏<lb/>
　　　九　五行生克之理<lb/>
斗杓所建而當亥寅已申則四行所生之月也謂木之<lb/>
生于水也以其従亥至丑更冬序者三而其生始著乎<lb/>
寅也是為水能生木也驗之以事則土膏雨滋而木以<lb/>
<pb n="10b"/>
成質是其顯而可見者也𩔖而推之火之自寅而已也<lb/>
金之自已而申也水之自申而亥也皆一理也惟土之<lb/>
生雖寄體乎更迭之序而四行之𩔖以成體者實不與<lb/>
四行均敵也其曰火能生土木能克土者非夫火力誠<lb/>
能盡予之以生而木力盡能致克也方且推能回復之<lb/>
理則不容不以序言也亦猶乾坤實生六子而著諸八<lb/>
卦則分位就列反與六子周匝相次也今且即五行以<lb/>
成五材者而求其生克則易明矣回山迤隄能障怒水<lb/>
<pb n="11a"/>
是水固嘗見克于土矣木根上行壤地為之墳起新畬<lb/>
再種則地力為之退減則木力亦能克土也此其為生<lb/>
為克誠有狀<hi>草即木也猶日火皆火月兩皆水也</hi>若超回復之序而槩言<lb/>
其祖則天下无不土自根之木也則土固不止于生金<lb/>
而已也茫茫九土皆非灰燼所化也則土生豈專資火<lb/>
也今謂土獨生金而火能生土者姑従五生五克而取<lb/>
一理以明回復焉耳而四行之生之克无不資藉土力<lb/>
者乃其正理也若夫書之叙生者則固協諸四時而易<lb/>
<pb n="11b"/>
見矣而圖之致克者則常先乎四氣而難推故當别白<lb/>
圖理而詳言之也<lb/>
　　　十　漢志五行生克<lb/>
漢儒常言五勝矣最為明審也曰天以一生水地以二<lb/>
生火天以三生木地以四生金天以五生土五位皆以<lb/>
五合而隂陽異位故曰妃以五成也然則水之大數六<lb/>
火七木八金九土十故水以天一為火二牡木以天三<lb/>
為土十牡土以天五為水六牡火以天七為金四牡金<lb/>
<pb n="12a"/>
以天九為木八牡陽竒為牡隂耦為妃故曰水火牡也<lb/>
火水妃也此正従遇三之變而命其克制也夫水為火<lb/>
牡能制之謂也火為水妃受制之謂也此其立喻兼生<lb/>
克而參言最為得情也牡之能制妃之肯聽則其氣𩔖<lb/>
同而肯相受故其克制得行也盖木也者資生于水而<lb/>
火也者又資生于木也以其所従得生者而還以制之<lb/>
是皆其以氣𩔖相成者也是故火之牡必属乎水而不<lb/>
属土金也水之妃必属乎火而亦不属乎土金也既其<lb/>
<pb n="12b"/>
隔三而資生故亦隔三而受制也他四行可以𩔖推也<lb/>
其説之異于圖者兼用天地十全數而又于隂陽乎詳<lb/>
分妃牡焉則漢儒求以終竟其説云耳其實一土不容<lb/>
分二也至于更三而變者則五徳迭相賓主而凡生克<lb/>
之理皆不相戾也圖雖極于九列而一土之五既能克<lb/>
金尋亦為木所克則循三而數皆與河圖之九位無忤<lb/>
也今時為之圖以便稽證<lb/>
<pb n="13a"/>
　　　十一　漢志五行生克應河圖之圖并説　係<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
河圖本無十位今將援漢語以明遞克若非悉列妃牡<lb/>
其狀不白于是用洛書十位具配五克使生序之在十<lb/>
位者明而後遇三致克之序始可得而枚數也<lb/>
<pb n="14a"/>
　　　十二　五行相生遇三致克之圖并説　用洛<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="14b"/>
右五徳率皆互生互克往來交午故予于五徳亦皆假<lb/>
立三位使克彼與見克于彼生彼與見生于彼不相揉<lb/>
雜然後隔三之為克位者始明也猶恐未竟再取漢語<lb/>
疏列于左方使之易考<lb/>
　　　十三　漢志五行生克譜凡五<lb/>
天一水生地八木地八木生地二火　自水至木自木<lb/>
至火凡更三徳則皆以序相生者也相生之序及三則<lb/>
其第三位遂見克于初生之位故三生而克見也何謂<lb/>
<pb n="15a"/>
三生曰水生木木生火是之謂三生也故水之能克乎<lb/>
火也是隔三而命克位也其曰克者非有的然可指之<lb/>
迹也大抵一年之間寒暑相變最為大節故謂水能生<lb/>
木而又克火者主冬之能生而夏實受克也既取其能<lb/>
先春以導陽而又能先秋以變隂也率以半朞為㫁也<lb/>
所謂天地革而四時成者由此而可𩔖推也土之生金<lb/>
而又克水也其為半朞之間能起隂而又能𤼵陽亦猶<lb/>
是也秋金冬水俱為隂𩔖而其克金者必以火則本所<lb/>
<pb n="15b"/>
従得生以見其所従受克焉者也若夫土也者實常該<lb/>
乎四行之上而貫乎一朞之乆雖循序以言而曰火能<lb/>
生土土能生金其實即夫可以形求者而言之耳若要<lb/>
其實則四行之大无一行焉而能不資土力故一朞之<lb/>
間亦无一日焉而不載土徳也是故惟土不可以定序<lb/>
而言也<lb/>
天三木生天七火天七火生地十土　自三木而為七<lb/>
火十土是為遇三故漢志云木以天三為土十牡言木<lb/>
<pb n="16a"/>
能克土也<lb/>
天五土生地四金地四金生地六水　五土四金六水<lb/>
三也故漢志云土以天五為水六牡<lb/>
天七火生地十土地十土生地四金　七火十土四金<lb/>
三也故漢志云火以天七為金四牡<lb/>
天九金生地六水地六水生地八木　九金六水八木<lb/>
三也故漢志云金以天九為木八牡<lb/>
　　　十四　圖書入易<lb/>
<pb n="16b"/>
易雖不言何者為圖何者為書而意指所及可究考也<lb/>
其于開物成務冐天下之道則歸諸十全數而成變化<lb/>
行鬼神又歸五十五數也夫此十全數者五十五數也<lb/>
則皆洛書也又曰參伍以變錯綜其數通其變遂成天<lb/>
地之文極其數遂定天下之象此之參伍即十五也通<lb/>
參伍而三之則四十有五也四十有五者河圖也然則<lb/>
天地之間明而為物務幽而為變化大而為天地之文<lb/>
廣而為像物之象皆不出乎圖書所寫之數則夫作易<lb/>
<pb n="17a"/>
之初雖曰仰觀俯察近取逺取莫不有得而其機要出<lb/>
于河洛兩圖者特居其總也此圖書入易之凡也<hi>詳見五論</hi>
　　　十五　參伍<lb/>
參伍者取一五而三之以為十五也猶參天者取天數<lb/>
之一三五者兼而用之以為乾九也用參天之法以觀<lb/>
參五之則而五之錯乎三以總乎四十五者可明矣而<lb/>
説者傳致夫雜恐失統也且夫圖之三其三列而縱横<lb/>
旁正可以羅絡而數者悉皆十五也是其錯而可綜者<lb/>
<pb n="17b"/>
也羅絡者其錯也㑹三五以為十五而又三其十五以<lb/>
為四十五則皆綜也若其錯綜所及則功用不勝其廣<lb/>
矣天地十全數竒耦相間固嘗有文矣而其相交相變<lb/>
以極乎萬有千䇿者非藉此之錯綜則隂陽不能自形<lb/>
乎象數則夫子謂通其變遂成天地之文者用此理而<lb/>
通用此通而成也推一五而三之以為十五十五已見<lb/>
又従而三之則夫始而象四變五也已而為參兩之九<lb/>
六也已又為七八之六子也則八純卦已成而六十四<lb/>
<pb n="18a"/>
者悉有其象矣己又取八純卦者疊寘而八之則凡天<lb/>
地人物事為吉凶何者當為何象何象當生何驗遂皆<lb/>
可以聖定也夫子所謂極其數遂定天下之象者如此<lb/>
其極而如此其定也故聖人尊尚變五謂其功用該貫<lb/>
一易者皆圖數也<lb/>
　　　十六　一朞節候累五而三河圖寫其數<lb/>
參伍錯綜之象雖著乎圖豈自為若數也哉一朞氣令<lb/>
莫非基乎五而變乎三故𤼵揮其情而寫諸象數焉耳<lb/>
<pb n="18b"/>
何謂基五五日而為一候七十二候而成一氣絫三氣<lb/>
而成一節則又従十五者而三之也三其十五即四十<lb/>
五矣四十五者具而一節具一節具而一朞之日居其<lb/>
八一矣故圖之五則不獨演五及九而不可復演也三<lb/>
其參伍者既能以一起八而亦不事更演也今取圖數<lb/>
而槩氣令則知其應矣一五中立而錯出為八所向莫<lb/>
非十五夫非一候而三之以為十五者歟三其三列而<lb/>
十五者凡三出也非其絫三氣以成一節而為四十五<lb/>
<pb n="19a"/>
者歟以此之四十五者而致參伍之變于八初卦之間<lb/>
則凡圖數之一周也其于出震終艮之序正居八分之<lb/>
一也是為八重卦之一也以一槩八而一朞之卦為六<lb/>
十四者悉其可以通而極之固自不事再變矣而前謂<lb/>
不容他變者又有深理也變之極乎三其參伍也是五<lb/>
數至變之極也何以知其然也五雖得為變始而九實<lb/>
常為變極也主五而及九則始變之五既已九出矣運<lb/>
五之九亦又九變也是兩皆臻極也若强益以五則四<lb/>
<pb n="19b"/>
十五者遂為五十矣夫四十五之不為五十五也藏地<lb/>
十子四行而不使不變之十贅出乎其間也何可更于<lb/>
其上益五以為五十而强裁地十之半以入變中也故<lb/>
圖之極于五九也自立則以至應用不可少少增損也<lb/>
至夫大衍之出别為設數則其理又非正用五行矣不<lb/>
可槩言也<hi>詳見設數</hi>
　　　十七　易用河圖參伍立數<lb/>
參伍之入易也大率三變也以四象而遇天五是其初<lb/>
<pb n="20a"/>
也夫其四𧰼析數則既十矣益以天五則十五也是參<lb/>
伍之初入乎用者也取一三五者而參之以成其為九<lb/>
九出而乾見矣取二與四者而兩之以成其為六六出<lb/>
而坤見矣以九合六又十五也是參伍而再用者然也<lb/>
九貫生七震坎艮出焉六貫生八巽離兑出焉則參伍<lb/>
而三用者然也總而言之一變而四象遇五功用以始<lb/>
今蓍之所著凡揲數出䇿無不立本于四而聴變于五<lb/>
者是也二變而九六有象乾坤以成則易之藴于是乎<lb/>
<pb n="20b"/>
具矣三變而七八對峙六子以生則八卦具而可伸之<lb/>
以為六十四矣六十四者具而易成矣夫子嘗謂小成<lb/>
之變引伸𩔖長而天下之能事可畢者其原亦出于參<lb/>
伍也是皆聖人𤼵智于圖之錯綜者而定著合期之𧰼<lb/>
以成其為易者然也<lb/>
　　　十八　易數以合朞為準<lb/>
易數之得天也以參伍也従一五而參之至為四十五<lb/>
者凡八而其數遂為三百六十矣従五日一候者積之<lb/>
<pb n="21a"/>
及乎七十有二也其數亦三百六十也三百六十者一<lb/>
朞之日也出震終艮則其分寫此數者也然則一朞之<lb/>
氣令固該乎此而一易之象數亦具乎此矣是故乾坤<lb/>
之䇿其數固為三百有六十矣乾坤一索為震巽而震<lb/>
巽六爻之䇿亦三百六十也再索為坎離三索為艮兑<lb/>
其六爻亦皆三百六十其䇿也此八重卦者行乎五十<lb/>
六卦之上而其分䇿以為卦體也莫非合朞之數也故<lb/>
易之立數雖其深賾難究而竟以合朞為成也<lb/>
<pb n="21b"/>
　　　十九　逆數<lb/>
夫子列叙八卦相錯而繼為之明曰數往者順知來者<lb/>
逆是故易逆數也此正參言圖書成易之由也往者指<lb/>
氣所趨而言也易之廓四為八而出震終艮者是也従<lb/>
其往而數之則皆倣天而左旋故其數遂為順數也來<lb/>
者逆推四氣于未然者也圖之三生致克而寒暑可以<lb/>
前知者是也其生其克實相矯革若不翻變書序則无<lb/>
由可以參伍也故著之于數則為逆數也于是總一易<lb/>
<pb n="22a"/>
而言其凡則參伍之成為九六九六之𣲖為七八九六<lb/>
七八錯出而為八卦八卦又従而八之則易成矣此逆<lb/>
數可以成易者其序然也若稽其逆之所始則三生致<lb/>
克而一歲之間變暑為寒反寒為暑是其放以立數之<lb/>
要也細細推之則三其五日之候而為一氣三其十五<lb/>
日之氣而為一節亦其五行遇三致克之積也何者十<lb/>
日之運是五行之再周者也日之運而及五則五行已<lb/>
其一周矣以一周之五行而又三其周徧焉則三而致<lb/>
<pb n="22b"/>
克者其理亦可凖五徳以推也故三候而變為一氣是<lb/>
一逆也三氣而變為一節是三逆也三逆而成一節八<lb/>
節而成一嵗則一朞之數莫非成乎積三之逆也故夫<lb/>
子槩謂易為逆數也<hi>詳見論三</hi>
　　　二十　圖象曰書象斗<lb/>
太𤣥之測天也其别有二順天而推則曰斗一北而萬<lb/>
物虚斗一南而萬物盈逆天而推又曰日一南而萬物<lb/>
死日一北而萬物生二者全相拂異矣拂異之間矯革<lb/>
<pb n="23a"/>
行焉其相須以濟者正在是也故太𤣥又従而明之曰<lb/>
日之南也右行而左旋斗之南也左行而右旋或左或<lb/>
右或死或生神靈各謀天地乃并天神而地靈然而逆<lb/>
順合并也者正其生克之能相資者歟故書數率同斗<lb/>
運而圖數則畧如日行也是圖書也者正造化秘藴而<lb/>
天地寓之象數以發悟聖人者也聖人既得此象則又<lb/>
剏立立極以為法萬世也其曰易有四象所以示也是<lb/>
其致也是故蓍龜之神也天地之變化也天文所垂之<lb/>
<pb n="23b"/>
象也河洛所出之圖書也四者均在所法而亦均在所<lb/>
示也就四者而别言之惟蓍龜位乎有易之後自當従<lb/>
卦爻以求而其天地之出變化也者即四時之生之克<lb/>
是其都㑹也天之垂象也者即斗日逆順是其綱要也<lb/>
圖書也者又其生克之著乎象數者也及夫㑹四者為<lb/>
一而者諸易書則大衍又其總要也此一易之凡也<lb/>
　　　二十一　三數始異終同<lb/>
三數雖異而終歸一揆故可尊也圖之周迴八列也固<lb/>
<pb n="24a"/>
嘗變置火金之位矣而揆以書之疊四則雖更易寘而<lb/>
四行之生成自相次比者原不至于離析也是故三八<lb/>
之木一六之水仍其相依于東北而四九之金二七之<lb/>
火亦皆相倚于西南也惟其相克之與相生必資變以<lb/>
致其成故其布列命方不容不異焉耳而无害其為同<lb/>
也若夫圖以入衍衍以成卦則四正之位仍是書序未<lb/>
嘗紊亂也乾坤艮巽雖畧變圖位然而反諸天地生成<lb/>
之序與夫隂陽分明之理則皆協合无間也木水䖏乎<lb/>
<pb n="24b"/>
東北則三八一六既相附以立矣金火位乎西南而四<lb/>
九二七皆聨比无爽也以是知圖書本為一理而聖人<lb/>
設數以追寫其妙乃能如此之精也嗚呼微哉<hi>八卦分明詳見論數</hi>
　<lb/>
　<lb/>
　<lb/>
　易原卷一<lb/>
</p>
<p>
</p>
  </div>
</body>
</text>
</TEI>
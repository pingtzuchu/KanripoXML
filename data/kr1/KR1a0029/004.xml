<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易原卷四</head> <lb/>
    <p>
<pb n="1a"/>
欽定四庫全書<lb/>
　易原卷四<lb/>
　　　　　　　　　　　宋　程大昌　撰<lb/>
　　論一凡七篇<lb/>
　　　一　諸家説虗一異同<hi>案原本脱論一總目謹據他篇校補</hi>
古今推大衍而傳者如京房馬融荀爽鄭康成顧<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>韓<lb/>
康伯董遇孔頴逹近世劉牧胡旦皆其自出機柚追想<lb/>
易本非不力也然其推説五十五者己自隉杌不定故<lb/>
<pb n="1b"/>
朱震輯衆説而折𠂻之厯詆其迂且違者皆有歸宿已<lb/>
而自致其説則明稽鄭康成之減五暗用沈括之虗一<lb/>
意葢厭諸家膠執而欲圓機以通造化其思精矣然以<lb/>
其説其求諸易多不合也康成用十日十二辰二十八<lb/>
宿以應五十之數蓋乾鑿度語亦京房語也而揆天地<lb/>
五十之外尚餘一五未有所宿遂謂五行之氣流通乎<lb/>
五十之中故其流通者不可得見此其意自以為得減<lb/>
五之一矣而不知等為五行中又自分子母母能該子<lb/>
<pb n="2a"/>
則一土固能通諸四行矣子皆受氣于母而不能自出<lb/>
氣變則水火木金安能迭相該貫也哉則又何自而能<lb/>
流通𨼆見也又其所取日律星宿也者特以己意决擇<lb/>
而傅足之若㳂𩔖以求則氣數物象與其所取相當者<lb/>
尚不乏也試以其𩔖而増减之則其増也既不覺贅其<lb/>
减也亦不覺少非有確定不易之理則與馬融之増北<lb/>
辰荀爽之増用九用六亦何異也震因其説而遂采之<lb/>
以為數本則夫三大數者或一其五或三其五又或衍<lb/>
<pb n="2b"/>
五而十凡其何以参差不齊者震皆不能致察則失其<lb/>
本故也括之言則曰四十九蓍聚之則一而四十九𨼆<lb/>
于一中散之則四十九而一𨼆于四十九中静則歸于<lb/>
一動則惟覩其用一在其間而不可取也震又因括説<lb/>
而廣之曰五十去一則一在四十九中使四十九去一<lb/>
則一在四十八其説皆未確也<lb/>
　　二　誤以實一言借一<lb/>
一之可虚者為其借數寓名不與寔有之數相次相比<lb/>
<pb n="3a"/>
故虗之而無所闕也若夫天地之十全數者實著其位<lb/>
實致本用<hi>語已在論數中</hi>此其為一是天一之與地二相次而<lb/>
可以枚數者也虚之則五行遂且无水而十全數无亦<lb/>
遂無所𤼵始也如之何其可也也劉牧之虗天一也朱<lb/>
子固己詆之矣曰若謂天一居尊不動則筮者當置一<lb/>
䇿以象天不當言其用四十有九也震之詆牧似矣而<lb/>
謂一在四十九與四十八中則又大非也震於衆蓍同<lb/>
為一握之時以其同而未分者命之為一此全誤也抑<lb/>
<pb n="3b"/>
不思虗一之語起于五十數者闕其一而不以入蓍故<lb/>
得名以為虗也若在握所有止於四十九是直四十<lb/>
九耳本自不為五十則亦本無此一而命何為虗也是<lb/>
説也孔頴逹其實倡之故謂皆不得其解者多折而歸<lb/>
之也茍如諸子所云虚數在四十九内則易之立文當<lb/>
曰大衍之數四十有乆其用四十八也此旡他不知設<lb/>
數本數之别而從定數以言虚象方欲不虗其一也其<lb/>
總五十而其用止於四十有九是明遺其一而旡以䆒<lb/>
<pb n="4a"/>
其所之也必欲别指一一而虗之以應易文耶則出四<lb/>
十九用而求之茫乎其旡取一之地故不免于支離其<lb/>
辭也且震之言又曰凡有數者莫不有一一之所在旡<lb/>
往而不為萬物之祖夫謂一為萬物之祖意指太極也<lb/>
故旡間乎四十九四十八而一皆可去也雖其可去而<lb/>
一之為一亦旡乎不在也然䆒其所從言之一則非太<lb/>
極萬之一也其言曰凢數萬不有一旣謂之凡則有疇<lb/>
有𩔖者皆是也正劉牧所謂在天為天一在乾坤為𥘉<lb/>
<pb n="4b"/>
九在十日為甲𩔖𩔖也是謂冠冐同𩔖之一而非該總<lb/>
萬類之一也正震之所譏而又躬自言之此古人所以<lb/>
置論於目睫也與若夫易家者流用天下以為太桶之<lb/>
一者十人而九不止此之數子也姑即其甞有議文者<lb/>
從而正之以期易本之有明耳讀者用吾言而求諸三<lb/>
數苟知夫殊塗而同歸者率以太極為宿也則虗一之<lb/>
不為天一自如白黑也<lb/>
　　三　老子説一本易惟王弼能知<lb/>
<pb n="5a"/>
王弼之釋大衍曰演天之之數所頼者五十也其用四<lb/>
十有九則其一不用也不用而用以之通非數而數以<lb/>
之成斯易之太極也夫從五十全數以觀四十九之闕<lb/>
一而知夫所虗之一是為太極蓋已深得易㫖矣而曰<lb/>
不用之用非數之數尤其申明道總也世之溺𧰼數而<lb/>
不能通諸易理者率常以虗旡詆之此特習聞老氏科<lb/>
條常與儒忤而不知其書本自易出也夫旡思也无為<lb/>
也寂然不動感而遂通天下之故非天下之至神其孰<lb/>
<pb n="5b"/>
能與于此此葢易繫賛明數變之功也夫惟數變已定<lb/>
能使體易之君子未與物接則泯思為于无有及其應<lb/>
感而動輙能措酬酢于盡善則夫太極之散而在易者<lb/>
尚能使不用之用存乎<lb/>
　　四　王弼説虚一<lb/>
是理也惟老子得之最深故言之最該其曰无為而无<lb/>
不為者不専為蓍易發語而王弼能知不用之用非數<lb/>
之數者正從此語而得其流灌之用也故夫用蓍之四<lb/>
<pb n="6a"/>
十九者萬物也五十而虗其一者能生两儀四𧰼八卦<lb/>
以及乎萬物而不見其生生之迹者是也故其能生者<lb/>
在易為通在易為用在老為旡不為其不自生者則太<lb/>
極之生生立獨而易之无思无為寂然不動者也思為<lb/>
皆泯即老氏取之以立无為无言无事无味之目也其<lb/>
在孔孟則舜之旡為禹之行其无事堯之順帝而不識<lb/>
不知文王之儀而無聲旡臭皆是也從其不自生而<lb/>
无所不生不自化而无所不化者合而言之則妙萬物<lb/>
<pb n="6b"/>
而神者也聖人亦慮其理之起𧰼數而卦爻之語所<lb/>
不能包也蓋嘗對為之言曰神无方而易无體也又曰<lb/>
一隂一陽之謂道也夫有方有體則皆物也雖天地陰<lb/>
陽亦物也用不離物而功超物表則妙萬物而不測者<lb/>
也是運雷風水火而坐収動撓熯潤之用者也故六子<lb/>
役於乾坤而説卦之於妙物也不以天地入六物之列<lb/>
也是故役以一為主以神為至也善者晉人孟景翼之<lb/>
論一也曰一之為妙空元絶于有境神化贍于无窮為<lb/>
<pb n="7a"/>
萬物而无為䖏一數而无數莫之能名強號為一推此<lb/>
言也而入諸易則太極之該衆萬者有則可求矣<lb/>
　　　五　易以一為祖以神為至<lb/>
一者從虗出實太極以之生萬者是也神者積實化虗<lb/>
以可測之積而致不測之用者是也故妙萬物而言之<lb/>
也變化運乎冥冥固難䆒言而卦爻之理茍不逹諸性<lb/>
命人事則易為无用也于是借人事可見者以推天地<lb/>
之難見者則倫𩔖相朋也蓋喜怒哀樂之未𤼵也一未<lb/>
<pb n="7b"/>
為两有太極之象焉及其𤼵也喜與怒對哀與樂對𩔖<lb/>
而推之有仁則有義有禮則有樂有上則有下有是則<lb/>
有非諸如此𩔖則昔之一者皆出而分為兩矣自两以<lb/>
徃非迹轉多則去一轉逺故信善羙大自二中四下者<lb/>
積而上之皆求及乎化也苟及乎此則皆㑹其散而返<lb/>
其初矣及其初用既至不散而會則一之今也一則信<lb/>
善美大皆无可見之迹而随感皆應有一能生萬之𧰼<lb/>
矣當仁而仁欲義而義遇禮智而出禮智人莫見其勉<lb/>
<pb n="8a"/>
且行而其德之日出者蓋嘗泛應而曲當也此正伊尹<lb/>
所謂一而日新者也凡其日新之地化而不膠故迹之<lb/>
所出人見其然而不知其所以然也其在孟子則謂之<lb/>
聖不可知而在易則為不疾而速不行而至也是皆<lb/>
人事之本乎天理而可相𤼵明者也從易道而對言之<lb/>
則自生蓍立卦而推極乎盡性至命者其理一也王弼<lb/>
曰太極者无稱之稱蓋有見於一未為兩之𥘉其理邃<lb/>
矣而劉牧譏之朱震和之則皆无見乎一見神者也則<lb/>
<pb n="8b"/>
其譏之冝也蓋牧震和之所長者𧰼數也數之中精義<lb/>
入神者固在而二子之言象數則亦不出乎象數也冝<lb/>
其不喻无有之真也特不知无思无為者果如聚魂積<lb/>
塵全無心思作用也乎于此無見冝乎求太極于有形<lb/>
无形之間也故王弼之學遺數而易師之學泥數遺數<lb/>
者理不異數尚可推而逹之也其専于言數者則直數<lb/>
耳而遂有不與理㑹者也故易指至于偏倚也<lb/>
　　　六　一神<lb/>
<pb n="9a"/>
一陰一陽之謂道是在象數之中形焉而上者也陰陽<lb/>
不測之謂陽則不獨形而上之且出𧰼數之表矣若夫<lb/>
蓍者有數可數有𧰼可稽未至甚頥也而聖人之言蓍<lb/>
數也則嘗盛稱其神矣于大衍則曰可與祜神于變伍<lb/>
則曰天下之至神既謂蓍之物神又謂蓍之德神者此<lb/>
非専以賛蓍也易寓于數數寓于蓍易神蓍亦神也故<lb/>
甞論之神生于化化生于變變生于剛柔之交凡陰陽<lb/>
之遞代寒暑之倚伏皆其物也交而變變而化則无轉<lb/>
<pb n="9b"/>
為有舊革為新人見其速且至而不見其疾且行也是<lb/>
妙物而不囿于物本乎陰陽而不可測度者也有其效<lb/>
而無其迹是以命之以為神也夫其既神而迹泯者不<lb/>
容言矣而陰陽之交且變者其消息有初對代有漸盛<lb/>
衰有序從其初且漸漸而序者次比記之夫是之謂數<lb/>
數具而神蔵乎其中故易自一陰一陽以後則皆數之<lb/>
可紀者也自隂陽不測以往則无數可紀矣有數可紀<lb/>
者易書也不出扵两相變易也无數可紀則两相變者<lb/>
<pb n="10a"/>
皆冺其節而无不為者皆不見其為也殊者同百者一<lb/>
則能復乎生两之𥘉矣故曰以一為祖以神為至也然<lb/>
而蓍法既傳知理者悉能有見則豈人人而能神歟聖<lb/>
人言其可以神者而待夫人之能神者也故又曰神而<lb/>
明之存乎其人黙而成之不言而信存乎徳行<lb/>
　　　七　一能无為无不為<lb/>
列子之論生化曰生物者不生化物者不化自生自化<lb/>
自消自息自智自力自形自色謂之生化消息智力形<lb/>
<pb n="10b"/>
色者非也此正指太極之運生化而能无為者也其語<lb/>
蓋出于易也下繫之論曰天下何思何慮同歸而殊塗<lb/>
一致而百慮天下何思何慮日往則月來日月相催而<lb/>
明生焉暑往則寒來寒暑相催而嵗成焉往者屈也來<lb/>
者信也信屈相感而利生焉推其極致則窮神知化者<lb/>
可以由此其有得也此易之言一以逹乎神而列子得<lb/>
之者也其曰自生自化自消自息而旡生化消息之者<lb/>
則何思何慮而順往來屈信之自然者也夫其可以旡<lb/>
<pb n="11a"/>
思无慮者亦非委其具而付之自爾也日月寒暑與之<lb/>
為役而已得据其總也已据其總彼效其詳已則无為<lb/>
而尊彼則任責而勞彼常徃來屈信遞代而此則坐取<lb/>
生明成嵗之利即蓍之所蓍虗一不用之象也夫一雖<lb/>
虗於用外而兩儀以至六十四卦皆受此而致之分離<lb/>
揲歸以成其用萬物千餘之策者是其所謂无為而能<lb/>
无不為者也是正生化消息智力形色若不出諸己者<lb/>
也故人不見其為而常有與之為之者也莊子曰陰陽<lb/>
<pb n="11b"/>
四時運行各得其序惽然若亡而存油然不形而神萬<lb/>
物蓄而不知此之謂本根此又列子之言言而詳陳之<lb/>
者也陰陽四時運行得序不形之神存乎其間則竝與<lb/>
易之變化生神者言之矣萬物皆受生育之德而不知<lb/>
其孰為之是見四十九而无見于一者也覆載之内萬<lb/>
物之衆皆受生焉安知两儀之上更有生两儀者哉此<lb/>
太極也故莊子指之以為本根也孰謂老子之徒專于<lb/>
談虗也哉<lb/>
<pb n="12a"/>
　　論二凡五篇<lb/>
　　　一　因明失得<lb/>
易生于一立于两故一出而兩見兩見而一藏也曁夫<lb/>
變兩之極化而及神則混泥為同向之兩者亦遂不見<lb/>
而一自復矣此合易之始終而䆒言其剥復者然也<hi>詳見總論</hi>若夫易之名書也專以變易言之則凡象若數雖其<lb/>
屡遷屡變而皆不出乎兩相更迭也非兩則无變舍變<lb/>
則无易也其曰一隂一陽之謂道者是兩之可以出變<lb/>
<pb n="12b"/>
者也又曰一闔一闢之謂變是兩之終能成變者也用<lb/>
此求之凡其相錯相雜相得相易相薄相摩相盪相推<lb/>
相感相攻相取相逮相悖者莫非以兩為體而形見乎<lb/>
相交之地也人而知夫兩之所當而措焉則可以常吉<lb/>
而不凶也苟惟不能參觀而倚于一偏則其敝必至于<lb/>
知得而不知喪知進而不知退知存而不知亡也故夫<lb/>
子之言易曰因貳以濟民行以明失得之報貳即兩也<lb/>
貳之可以濟民也即參彼我而裁可否之謂也其為失<lb/>
<pb n="13a"/>
得之報則用兩之當否有以取之也故聖人于此焉而<lb/>
務白也<lb/>
　　二　事物悉載二<lb/>
極天下之大萬物之衆事為之夥而其形體情實无有<lb/>
不相配對者也寒暑日月雷風晝夜山澤水火君臣父<lb/>
子夫婦牝牡道噐剛柔仁義治亂進退生死得失吉凶<lb/>
榮辱有萬不同而无有孑然獨立者也夫其每出必兩<lb/>
者何也陰陰其實為之也陰陽之出出也太極則其總<lb/>
<pb n="13b"/>
也及其既出也則天地其初也事事物物无有外乎天<lb/>
地而自生自立者矣而天地又從太極而受陰陽焉故<lb/>
事物之无不有两者其源實出于陰陽也于是䆒其極<lb/>
而言之天之陰陽卽地之柔剛人之仁義而卦爻之乾<lb/>
坤也四易其地四變其名而皆不離乎兩也故兩之播<lb/>
也可可勝原而两之所從為两則一陰一陽正其總也<lb/>
六十二卦无一卦焉而不載乾坤則何事何物而非兩<lb/>
出也故説两明而易之本易著矣措两明而有得无失<lb/>
<pb n="14a"/>
矣宜乎聖人之濟物者務明乎此也<lb/>
　　　三　易總數悉為二為致變之地<lb/>
易之數固无不用四矣然䆒循其本則直倍两耳天雖<lb/>
有一有三而同于為陽也地雖有二有四而同于為陰<lb/>
也四時之四亦終總于寒暑也是四者皆其即两而倍<lb/>
焉者也易卦用八八其八而六十四焉則又從倍四而<lb/>
加廣焉耳其祖无不自两也不獨此也卦一之𧰼三純<lb/>
卦之畫三則二既成三矣而聖人又遂兼三才而兩之<lb/>
<pb n="14b"/>
乃從六爻之六以求成其為昜則雖用三之後猶復以<lb/>
兩為宿也<hi>與後論三通</hi>故聖人作易也措两之理既具列諸<lb/>
附卦之辭而其明两之機尤著乎立卦之序也凡今六<lb/>
十二卦其先後相綴无非取諸竒耦相同者是其則也<lb/>
今譜列左方<lb/>
　　　四　六十二卦竒耦多少凡四譜<hi>卦上標數即是卦之本序</hi>
連四卦數同凡二十八卦<lb/>
　三屯　四䝉<hi>竝二竒四耦下放此</hi>　五需　六訟<hi>二耦四竒</hi>　七師<lb/>
<pb n="15a"/>
　　八比<hi>五耦一竒</hi>　九小畜　十履<hi>五竒一耦</hi>　十三同人<lb/>
　十四大有<hi>一耦五竒</hi>　十五謙　十六豫<hi>一竒五耦</hi>　三十三<lb/>
　遯　三十四大壯<hi>二耦四竒</hi>　三十五晉　三十六明夷<lb/>
　<hi>四耦二竒</hi>　三十七家人　三十八暌<hi>二耦四竒</hi>　三十九蹇<lb/>
　　四十觧<hi>二竒四耦</hi>　四十九革　五十鼎<hi>四竒二耦</hi>　五十<lb/>
　一震　五十二艮<hi>四竒二耦</hi>　五十三漸　五十四歸妹<lb/>
　　五十五豐　五十六旅<hi>竝三竒三耦</hi>
連两卦數同<lb/>
<pb n="15b"/>
　十一㤗　十二否　十七隨　十八蠱　二十一噬<lb/>
　嗑　二十二賁　三十一咸　三十二恒　四十一<lb/>
　損　四十二益　四十七困　四十八井　五十九<lb/>
　渙　六十莭　六十三旣濟　六十四未濟<hi>已上十六卦竝</hi>
　<hi>三竒三耦</hi>
連两卦數同凡十二卦<lb/>
　十九臨　二十觀<hi>四耦二竒</hi>　二十三剥　二十四復<hi>五耦</hi>
　<hi>一竒</hi>　二十五无妄　二十六大畜<hi>四竒二耦</hi>　四十三夬<lb/>
<pb n="16a"/>
　　四十四姤<hi>五竒一耦</hi>　四十五萃　四十六升<hi>四耦二竒</hi>
　五十七㢲　五十八兑<hi>四竒二耦</hi>
前一卦與後一卦數同凡六卦<lb/>
　二十七頥<hi>四耦二竒</hi>　二十八大過<hi>四竒/二耦</hi>　二十九坎<hi>四耦</hi>
　<hi>二竒</hi>　三十離<hi>四竒/二耦</hi>　六十一中孚<hi>四竒二耦</hi>　六十二小<lb/>
　過<hi>四耦二竒</hi>
　　　五　卦序<lb/>
卦自有理而二十四卦悉以竒耦數同者次比爲序是<lb/>
<pb n="16b"/>
其理著乎數而聖人欲從致變之地主其同以䆒其變<lb/>
也于是數同而𩔖别者其多至于四卦而其无𩔖可比<lb/>
獨為一卦者猶隔卦相匹也是六十四者无一卦焉而<lb/>
不與他卦竒耦相配者也以是知聖人之因貮而明失<lb/>
得者其于因數致察如此其審也序卦之自乾坤而極<lb/>
未濟也率皆相受相入而於其未特為之言曰未濟易<lb/>
之終也夫其指未指為易終則是六十四序者作易之<lb/>
初既已定著之矣非夫以意推説也盖致變之地必属<lb/>
<pb n="17a"/>
屬乎此而三乃有措也<hi>三生于二見論二</hi>
　　　一　一生二二生三三生萬物<lb/>
天地圖書之外别有一二三者焉非復五行之一二三<lb/>
矣是謂聖人設為之數也此之謂二也一陰一陽是其<lb/>
總也尚其有莭可求也至于一之立總而生二也三之<lb/>
合二而出也也則皆虗虗而難䆒故太極之一予既不<lb/>
憚辭費矣而三之為三凡易之合两起變者莫不属焉<lb/>
可謂要且該矣而予之論數未暇亟言者慮其名稱相<lb/>
<pb n="17b"/>
汨反以紊經也然則孰為三曰一生二二生三三生萬<lb/>
物其語雖始老氏而理本易出也一之為太極也子固<lb/>
數言不待申復矣自二及三夫子固甞極言其總而曰<lb/>
天地絪緼萬物化淳也男女搆精萬物化生也夫其天<lb/>
也地也是為两矣两之合也别有絪緼者出焉既不可<lb/>
分以属其亦不可别而為地又不可斥諸數外則安得<lb/>
不参乎二而成其三也凡易之從二出三者者其象皆<lb/>
總乎此也故夫子隨舉男女以配對天地而期夫人之<lb/>
<pb n="18a"/>
總乎此也故夫子隨舉男女以配對天地而期夫人之<lb/>
𩔖求也然則男女之搆精即天地之絪緼者矣絪緼者<lb/>
與天地而三而其化既可醇矣則夫搆精者合男女而<lb/>
三其亦可由此以生也凡天下事事物物物從交而變<lb/>
從變而凝者莫不出乎此之三者而凡三之𩔖悉可放<lb/>
此以推矣<lb/>
　　　二　天地男女兑艮<lb/>
男女云者以人言也人雖可名以物而物理不同乎人<lb/>
<pb n="18b"/>
也今于男女搆精之下槩萬物化生言之猶曰男女搆<lb/>
精者其理即萬物所從化生者也是蓋舉隅以告而期<lb/>
夫人之𩔖推也若要其所宿則天地男女也者實指乾<lb/>
坤六子以為之原也故作爻辭者從損之兌下艮上按<lb/>
𧰼而為之言曰三人行則損一人一人行則得其友甚<lb/>
言隂陽相二而乃有一可變也<hi>詳見後論</hi>且夫男女也者隂<lb/>
陽之賦乎人者也以𩔖觀𩔖則凡分𣲖于隂陽而兩相<lb/>
配對者莫非男女相二之理也二在而三自形其于禽<lb/>
<pb n="19a"/>
獸蟲魚凡有血氣者則皆以牝牡相二也而搆精者自<lb/>
參其間也其在日月雨露霜雪山川水火草木凡因氣<lb/>
凝聚者則以隂陽為二而二之交亦即為三也及其著<lb/>
而為理麗而為事則夫剛柔竒耦利害當否凡其彼此<lb/>
參互之際无不因三以致其成也故論二明而三始可<lb/>
推也牝牡而搆精即隂陽之騰降者是其理矣人事之<lb/>
有利害也利害之相感𤼵也則亦天地絪緼之理也絪<lb/>
緼之在天地蓋其二氣方交而欲變者也自此益進而<lb/>
<pb n="19b"/>
至于凝結則形質具而為物矣迹狀著而為事矣極天<lb/>
下之大而凡事凡物莫不因交以出變故亦皆因三以<lb/>
成體也此其三能生萬物之則也且夫三之距萬數之<lb/>
相絶不勝其逺也矣而老氏之言道也一之生二也二<lb/>
之生三也尚其可以序求也三之所生不至聨比為四<lb/>
而遂隔越為萬豈一其三者遂能生此之萬也哉凡萬<lb/>
莫非三出焉耳攷之于易則凡有形質者莫不資生于<lb/>
三其理甚著也予故謂此理之為易理而非老氏臆剏<lb/>
<pb n="20a"/>
也<lb/>
　　　三　三人損一一人得友<lb/>
大傳既𤼵絪緼搆精之理乃始正引爻辭而為之明曰<lb/>
三人行則損一人一人行則得其友言致一也此言凡<lb/>
從隂陽而得實體者无適而非二也實有之𧰼莫著乎<lb/>
人矣三則損一是損三而就其為二也一則得友是益<lb/>
一而成其二也損益之間率以及二為底止夫是之<lb/>
謂致一也盡易一書莫非主兩起變即皆以二而底底<lb/>
<pb n="20b"/>
止者也<hi>詳見明貳</hi>于是天地男女皆二也二具而三自形則<lb/>
從二得變者是也故老氏表𤼵其理而立為二能生三<lb/>
之論以補三聖人之所未言也若夫易之從二言三而<lb/>
三能成物則不勝其多矣而皆有可案案故而求也方<lb/>
其言總則曰一隂一陽之謂道繼之者善也一隂一陽<lb/>
而道自隨之是其善也人之所為又能繼道而時當則<lb/>
為善矣是善之資生乎三者然也及言卦本則又曰乾<lb/>
坤其易之緼耶乾坤成列而易立乎其中矣是又用乾<lb/>
<pb n="21a"/>
坤易相參而三也易立而六物可紀矣及其參㑹同殊<lb/>
一百之理又嘗從日月寒暑屈信而明立分際也其言<lb/>
曰日徃則月來月徃則日來日月相推而明生焉暑往<lb/>
則寒來寒往則暑來寒暑相推而歲成焉往者屈也來<lb/>
者信也屈信相感而利生焉夫日月寒暑往來屈信其<lb/>
非乎兩體對出之中有相推相感者焉如絪緼之非<lb/>
天非地而實别為一理也則安得而不三也己又從其<lb/>
相推相感者而致諸可以成物之地則嵗也明也利也<lb/>
<pb n="21b"/>
悉皆隨之以生也是物雖有萬不同而无不禀生于三<lb/>
也十三卦之叙物物也凡棟宇弧午杵臼舟楫衣裳書<lb/>
契之𩔖无有一物而能自出一用者故夫子謂備物致<lb/>
用立成器以為天下利也然則器之成也雖其形而甚<lb/>
下猶須備二致三而因三成質也况其形焉而上與之<lb/>
立總者乎<lb/>
　　　四　隂陽之合為三<lb/>
易𧰼既成而為書也隂陽之交有互體相人者焉凡曰<lb/>
<pb n="22a"/>
相錯相雜相得相易相盪相推相摩相資相感相攻相<lb/>
逮相悖是皆合二以成其互者也二其分也互其合也<lb/>
分之外有互焉則不得不三也原其始則皆隂陽而交<lb/>
焉者也故者氏于三己生物之後又嘗即其所形而明<lb/>
其所始矣曰萬物負隂而抱陽冲氣以為和夫且負且<lb/>
抱是二之相交者也負抱之中有和焉則萬物之所從<lb/>
為物者也<hi>詳見予所著易老通言</hi>莊子又推本此理所出而明言<lb/>
之曰至陽赫赫至隂肅肅肅肅𤼵乎天赫赫出乎地兩<lb/>
<pb n="22b"/>
者交通成和而物生焉是亦指夫肅肅赫赫之交者以<lb/>
為兩而兩之通以成和者為三也兩以三出而物生矣<lb/>
是又即三之未及生物而老氏之語本末末相感者也<lb/>
　　　五　實三設三<lb/>
夫子于乾坤出易之地其言三尤為詳審也曰乾坤毁<lb/>
則无以見易言无二則三不可見也<hi>乾坤易合而成三已見前論</hi>又<lb/>
曰易不可見則乾坤合機乎息矣是又言三不可見則<lb/>
二遂覺于无用也夫乾坤天地也天地安得而有毁也<lb/>
<pb n="23a"/>
曰隂无陽助陽无隂佐或者偏用隂陽而失其交通成<lb/>
和之理如乾亢坤戰亦皆未免偏倚于一也則下乎乾<lb/>
坤者其為毁特易也是隂陽兩對之間而輙毁其一<lb/>
則遂无地可以出變三无從而生也三既无託以自形<lb/>
則二之可以出變者亦遂窒塞不行矣故二毁而三遂<lb/>
息也夫子之言三也蓋如此其該且悉矣然謂行行必<lb/>
損其一而三人必及于疑則又不足常恃此其故何也<lb/>
曰是有妙理焉有實三有虚三實三也者其𧰼其體可<lb/>
<pb n="23b"/>
以枚數及三者也積三畫以成初卦兼兩三以成重卦<lb/>
掛一𧰼三之為三才六其三揲而為十有八變皆其實<lb/>
有此三者也為夫體質己具故云六物既曰物矣則其<lb/>
功用所及不能越出形範之外也今由六物而推其𧰼<lb/>
則凡為人為器為事為異𩔖盡其所得定體而以數數<lb/>
之可以及三者是皆不能自運而有待乎運之者也世<lb/>
之知道者至此而能與之揣切増損然後功用始白于<lb/>
是畫既三而又重以三焉人既三而必損其一焉人己<lb/>
<pb n="24a"/>
一而期得友焉皆其曲從隂陽至理與之調適其偏而<lb/>
求以追明乎出變之祖者也<lb/>
　　　六　實三設三<lb/>
虚三也者本无數也以化醇化生之則次第求之其序<lb/>
則當在三而此三實无形質也于是循號物之數率十<lb/>
以言則夫自三以降厯四十以及九十自當次數而老<lb/>
氏道序殊不其然蓋三外徑以生萬則此三也固固无<lb/>
在三之質而實能㩜擅生萬之用故得目之以為虚三<lb/>
<pb n="24b"/>
也然則既曰三矣則有數可識矣而尚得謂之虚乎曰<lb/>
不獨三也自造化未為萬已上一也二也也三也皆借<lb/>
數也故雖天地男女寒暑日月往來屈信凡其數實在<lb/>
二者夫子亦不嘗正以二名也其所謂二則凡有隂有<lb/>
陽不至偏乏則雖數過乎二亦為一易因貳濟民之本<lb/>
也于是復之五耦一竒得為有陽之卦而坤之純耦積<lb/>
爻至六乃遂嫌于无陽即其理之甚明而可例者也此<lb/>
其為二豈可循實數以求也于是即虛二而推虚三則<lb/>
<pb n="25a"/>
三之有其次而无其質者其三益妙也率此而上之太<lb/>
極據生兩之表而不肯名一者其𧰼數益虛矣嗚呼微<lb/>
哉<lb/>
　　　七　三損一一得友𧰼在損<lb/>
三而損一一而得友此損一爻爻之辭耳而夫子引之<lb/>
以該一易者何也一二三變化之原效乎變卦重卦者<lb/>
𧰼適聚此故夫子即之以立槩也損之得為重卦也合<lb/>
艮兑以成體者也𩔖而推之此六十四卦皆與損同故<lb/>
<pb n="25b"/>
其友而友得者可以通諸一易也卦初無艮因乾之三<lb/>
交乎坤也而遂以一竒二耦為艮也初亦无兑因坤之<lb/>
三交乎乾而又以一耦二竒為兑也是兩卦初變以為<lb/>
六子而凡卦變莫不皆然者也故其三而損一者亦可<lb/>
通諸一易也于是從卦以求一人得友之𧰼則夫損之<lb/>
積爻而至于六三也兑三畫之竒耦其用已竟矣自此<lb/>
而上六四以及上九則自屬艮而不屬兑也卦法自下<lb/>
而上為徃兑之以其六三而聯屬乎艮之六四也其<lb/>
<pb n="26a"/>
一卦上行而别與一卦相得者也故其為𧰼正如一人<lb/>
行而得友也于是又從變卦以求三行一損之𧰼則夫<lb/>
坤之初卦也者其三畫本皆耦也及夫出而為艮則三<lb/>
耦變一以為竒矣乾之初卦其三畫本皆竒也及其出<lb/>
而為兑則變一以為耦矣是皆三畫之出而變損其一<lb/>
者也故其象為三行而一損也夫此四象者雖形于損<lb/>
之六物而八卦之自始及終悉包乎六物之内故爻辭<lb/>
之與大傳得從一友之語以該明一易也<lb/>
<pb n="26b"/>
　　　八　二之取象以陰陽配對不専用數之多少<lb/>
易之謂二本无定數而凡能兩異相兼乃得為二也其<lb/>
在造化則以兼有隂陽為二而隂陽之或多或少不間<lb/>
也及其入畫則以兼有竒耦為二而竒耦之或多或少<lb/>
亦不拘也及其畫而成卦則此卦彼卦又復為二亦不<lb/>
以竒耦多少為間也是故乾坤初卦各以三畫為父母<lb/>
是嘗以三畫共𧰼一人矣及其分𣲖而生六子則三畫<lb/>
各為三子則又以一畫而𧰼一人也若其既已重卦則<lb/>
<pb n="27a"/>
重乾六爻乃遂共𧰼一君重坤六爻亦遂共𧰼一臣是<lb/>
爻畫之日一及三自三及六凡其一也三也六也皆可<lb/>
取以𧰼一人元无定也夫子之論𧰼曰聖人擬諸其形<lb/>
容而𧰼其物冝是故謂之𧰼則凡易之為𧰼取其可以<lb/>
擬似而已耳非其體質實然也則夫象𩔖之或少或多<lb/>
何可膠泥也所可知者必其兩相匹對乃能彼此交濟<lb/>
以開物成務焉耳故聖人槩論易理而曰因貳以濟民<lb/>
行者本隂陽以言二而達諸人事以見凡三悉生乎二<lb/>
<pb n="27b"/>
也未及乎二則偏而不該茍過乎二則贅而為礙故乾<lb/>
坤之三必損一者純竒須耦而純耦須竒乃能生生不<lb/>
窮也是蓋以竒耦對出為二而不以三畫為拘也兑必<lb/>
合艮是少女少男相會成二而夫二竒一耦與夫一竒<lb/>
二耦者皆不枚數而折配也雖夫子至此亦不肯𤼵機<lb/>
竭告而槩以致一為言使人思夫三則損之以及二而<lb/>
一又益之以及二者其所歸宿率以一人行三則疑也<lb/>
是亦一理也一人也者乾之一竒坤之一耦皆其象也<lb/>
<pb n="28a"/>
乾以一竒入隂坤以一耦入陽皆得為行不必更拘三<lb/>
竒三耦之當為三人也且即其三竒三耦以求疑則其<lb/>
疑可言矣位置已定无所交感爻晝率若凝立不動則<lb/>
无圻于决矣夫安得而非疑也其在重卦則夫艮兑仌<lb/>
畫既嘗兼三而重六其體已足若使艮兑之外更有一<lb/>
卦如震離之徒儳立其側則此言山澤兩𧰼既已對出<lb/>
則損之卦地已自元可容受又安得而不名為疑也故<lb/>
小𧰼之疑即大傳一致之反也<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易原卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易原卷七</head> <lb/>
    <p>
<pb n="1a"/>
欽定四庫全書<lb/>
　易原卷七<lb/>
　　　　　　　　　　　宋　程大昌　撰<lb/>
　　孔穎達揲圖<hi>孔之揲法不與易應今用其説為圖貴其誤易也</hi>
　　　第一大揲係用右手數左蓍扐一掛一當共為<lb/>
　　　二<lb/>
孔氏謂此左蓍揲竟便為第一大揲則其乖誤之由也<lb/>
今取其誤揲者立圖以正其失而策扐多少不可預定<lb/>
<pb n="1b"/>
則遂因前純乾一爻之策以立凡例例立而他爻悉可<lb/>
𩔖推矣孔之説固不能知乾爻當時之策姑借乾之扐<lb/>
策為言免辭費耳<lb/>
　　　　寘扐<lb/>
　　　　掛一　係第一大揲故有掛<lb/>
　　　　不為扐之蓍<hi>十十十十</hi>七凡四十七<lb/>
　　　第二大揲係用左手數右蓍无掛其右扐為三<lb/>
　　　正名三扐<lb/>
<pb n="2a"/>
　　　　扐　　<hi>右手餘三</hi>　无掛<lb/>
　　　　不為扐之蓍　　<hi>十十十十</hi>四　凡四十四<lb/>
<pb n="3a"/>
</p>
<p>
<pb n="4a"/>
右按正義概叙數扐出策之例曰易十八變而成卦者<lb/>
每一爻有三變其謂三變者明列第一揲第二揲第三<lb/>
揲而總之以為三變也此其所記三變與易合矣而所<lb/>
從識變則誤也其言曰既分天地天于左手地于右手<lb/>
乃四四數天之數是為一揲則是用右手數左者便名<lb/>
之以為第一大揲也又曰以四四數地之數又為一揲<lb/>
則是以左手數右遂為第二大揲也夫左右手交揲者<lb/>
既已命為兩揲猶當更出一揲乃可應三變之數則遂<lb/>
<pb n="4b"/>
確然礙誤推衍不行今别出于後<lb/>
<pb n="5a"/>
</p>
<p>
<pb n="6a"/>
孔氏既命兩小揲為兩變矣則所闕者第三變耳又以<lb/>
四十四蓍分二數之暨其左揲所扐又復為二則三大<lb/>
揲皆足而三變已竟巳可畫之為爻矣而其右握半蓍<lb/>
尚未經揲也爻巳成而蓍無所寘其𫝑遂當棄而不用<lb/>
矣夫惟以蓍出卦而蓍不盡用遂有棄者此其為誤不<lb/>
待他辨矣則安可循其法以求通乎易也<lb/>
<pb n="7a"/>
　　　畢中和法三指皆銜一小指併掛三竒<lb/>
按畢中和法誤全在于祖襲孔氏而已孔氏以三小揲<lb/>
為三大揲則是指一大揲而半者遽云三變已足也夫<lb/>
惟論揲既失其本故其推衍輙皆礙泥而畢氏又以其<lb/>
三小揲所出之扐分列三指又三扐皆出掛一則又因<lb/>
誤増誤也<lb/>
<pb n="8a"/>
　　揲蓍説<lb/>
　　　一　大衍之數五十其用四十有九分而為二<lb/>
　　　　　以𧰼兩<lb/>
兩兩儀也兩儀者天地也數之五十者既虛其一以𧰼<lb/>
太極遂以四十九蓍分左右手對握之是從虚一之後<lb/>
分以為二如太極生兩儀然也<lb/>
　　　二　掛一以𧰼三<lb/>
從左握取一蓍掛之左手指間故曰掛一也三者三才<lb/>
<pb n="8b"/>
也所掛之一與左右握而三者象兩儀之大而人參其<lb/>
間也故易之未重也乾坤之爻皆三其畫而與天地人<lb/>
相應正本此也<lb/>
　　　三　揲之以四以象四時<lb/>
揲者猶數<hi>上聲</hi>也自數扐數策悉皆積四數之故曰揲四<lb/>
也<hi>詳見兩儀生四𧰼論</hi>
　　　四　歸竒于扐<lb/>
竒者所掛之一也既左右數而得其扐矣則取掛指竒<lb/>
<pb n="9a"/>
蓍混已扐者而别寘一所是謂歸竒于扐也<lb/>
　　　五　揲四出扐<lb/>
四十九蓍既分兩手先以右手數左蓍而疊四計之至<lb/>
全四已盡其有餘數或一或二或三皆謂之扐也全四<lb/>
盡矣而最後一揲猶是全四亦當為扐也故扐者盈四<lb/>
之外所餘之數也得此餘數則遂别而置之矣已又以<lb/>
左手而數右蓍其當揲當餘悉如左法其有餘扐則亦<lb/>
皆左扐同寘一所仍以掛一合諸此之左右兩扐直待<lb/>
<pb n="9b"/>
三大揲俱竟乃始取夫不嘗為扐為掛者而數以為策<lb/>
此揲法凡最也若其所從為揲則大小有異矣左之數<lb/>
右右之數左則兩手交揲之揲也每左右交揲既竟乃<lb/>
始見扐凡三去其扐而其存者乃始為策策見而後三<lb/>
變皆足三變足而一爻成其在十八變中則此之三變<lb/>
始得畫為一爻也故左右交揲凡六周徧而為生爻之<lb/>
揲者始三也此二者語複而難明孔穎達坐此致誤予<lb/>
故别其分際而異其名稱凡曰小揲者皆左右交揲之<lb/>
<pb n="10a"/>
謂也曰大揲者總兩小揲之成以為一揲也此之一大<lb/>
揲葢十八變中之一變也用此致别庶其不雜也<lb/>
　　　六　扐<lb/>
扐者數之餘也古扐亦為阞考工記輪人以轂圍之阞<lb/>
捎其數鄭氏曰阞三分之一也扐又為仂王制曰祭用<lb/>
數之仂鄭氏釋之曰算今年一嵗經用之數用其什一<lb/>
也扐之為泐考工記曰石有時以泐鄭司農釋之曰讀<lb/>
如易記蓍之扐太元則遂直書為艻范望釋之曰今之<lb/>
<pb n="10b"/>
數十取出一名以為艻葢以識之也合古語考之則泐<lb/>
扐仂艻也者皆以為餘義也至唐人始謂蓍之銜指者<lb/>
為扐故畢中和又有第一指第二指第三指法也張載<lb/>
程頤不安其説而皆本太元之語以扐為餘今㑹古語<lb/>
以求經指而皆與之合則張程之説信而畢氏誤也夫<lb/>
古謂餘數為扐以其分合皆屬人手故字亦從手不必<lb/>
掛諸指間乃始為扐也繫辭言歸竒於扐是竒與扐明<lb/>
為二事矣又言再扐而後掛則扐與掛亦二事也孔穎<lb/>
<pb n="11a"/>
達正義以左右兩手之餘為扐復為竒為四揲之餘則<lb/>
是竒與扐當合為一而易語何縁兩出也粗<hi>按粗疑祖之訛</hi>此<lb/>
言之已知張程二子説經有指矣<lb/>
　　　七　張程始正唐人以扐為策之誤<lb/>
自唐以前孔穎達畢中和皆誤以扐為策又以䇿為餘<lb/>
皆失之也至張程出乃始正之此兩論者不必他辨也<lb/>
乾之二百一十六策者夫子固已名之為策矣而此之<lb/>
二百一十六策者乃其積六爻所得而㑹言之也一爻<lb/>
<pb n="11b"/>
三十六故六爻二百一十六則張程以見存之蓍為策<lb/>
其語正與夫子合矣若孔畢之論則誤也十八揲者當<lb/>
有六掛六掛自為六蓍矣而夫子嘗言歸竒於扐以𧰼<lb/>
閏也若果以扐為策則二百十六策之上當更増六掛<lb/>
之六蓍也是其策當為二百三十有二也此數也可數<lb/>
焉而知也則孔畢之言不合易甚明也<lb/>
　　　八　五嵗再閏故再扐而後掛<lb/>
天度多于日躔故嵗嵗常有餘度大率首尾五嵗則置<lb/>
<pb n="12a"/>
再閏以受之所謂歸餘于終者也蓍之總數猶天之有<lb/>
度也故其掛一之一與夫既揲之扐皆溢出策數之外<lb/>
正如日躔不盡天度而積餘以成其閏也故五嵗再閏<lb/>
者舉其凡也載考古厯大抵前閏後閏多以三十二月<lb/>
而離立相望也假如第一閏在甲年七月則第二閏在<lb/>
丁年二月第三閏在已年十月第四閏在壬年六月雖<lb/>
數疏不皆如此之齊姑舉四閏而率其大致則三年間<lb/>
常以一年遇閏兩年無閏故蓍之三大揲而才用一掛<lb/>
<pb n="12b"/>
者固倣此為𧰼也初年遇閏者第一大揲有掛者也繼<lb/>
乎閏之兩年而皆無閏者則第二第三大揲有扐無掛<lb/>
者也夫聖既用掛一識閏矣猶恐夫人之未察也則又<lb/>
從而詳之曰五嵗再閏故再扐而後掛者見前之歸竒<lb/>
𧰼閏者第一大揲之掛也後之再扐而後掛者必待夫<lb/>
有扐無掛者率至於再而後始復有掛也通前後言之<lb/>
是大三揲皆周而第四大揲乃始再掛也凡掛皆一而<lb/>
一即竒也竒之𧰼即閏也此聖人借閏記掛之詳也<lb/>
<pb n="13a"/>
　　　九　三大揲出扐掛一歸竒出策成爻之序<lb/>
凡左右交揲也徧在十八變中姑名一變在三大揲中<lb/>
則名第一大揲也自此更有兩大揲乃成一爻方其三<lb/>
大揲之已時一欲再也凡嘗記扐之蓍自存一處不入<lb/>
第二小揲數内也第二大揲既已見扐其記扐之蓍亦<lb/>
不入第三小揲數内也須三大揲皆竟其見存之蓍不<lb/>
嘗為扐者隨多少數之一蓍即為一策至此而後方名<lb/>
策數也凡三小揲者其分揲記餘或左或右或先或後<lb/>
<pb n="13b"/>
皆同一法惟第二大揲第三大揲悉不掛是為異耳其<lb/>
曰再扐而後掛言歸竒之後兩經記扐乃始再有一掛<lb/>
故凡其當掛者是皆三大揲中第一大揲也三大揲中<lb/>
後兩大揲皆不當掛一也諸家或有書掛為卦者下文<lb/>
十八變成卦始為爻卦而此之掛一與夫再扐而後掛<lb/>
皆取銜諸指間以為之義也則當再扐而掛之時未遽<lb/>
及乎成卦也是凡書掛者卦者皆誤也<lb/>
　　　十　凖策畫爻<lb/>
<pb n="14a"/>
枚數事物是謂數得數而記之以蓍是之謂策諸家多<lb/>
雜揉其名則經指全失矣名既亂則實因以紊不可不<lb/>
辨正之也天地之五十五河圖之四十五大衍之五十<lb/>
蓍之四十九皆謂之數不得為策也蓍既揲盡去其竒<lb/>
與扐者不以為數而數其蓍之不為竒扐者是名策數<lb/>
也易曰乾策若干坤策若干是也竒扐與策常以多少<lb/>
對分四十九數竒扐多則策數少竒扐少則策數多率<lb/>
而計之則不過四大數耳凡初一大揲合竒扐得五第<lb/>
<pb n="14b"/>
二大揲獨數<hi>上聲</hi>扐數得四第三大揲亦獨數扐數又遂<lb/>
得四此世之所謂三少也<hi>三少三多與夫一少兩多一多兩少凡其少多云者其扐數也竒扐者蓍之不為策用者也予之所是者洛法也則其數多少當以見存記策之蓍為正而復仍唐語以竒扐為數者策與竒扐常對分四十九蓍竒扐有數而策數亦可暗數也為其語據要易曉予故因之</hi>合<lb/>
此三者而數之竒與扐居十三則四十九蓍所存者三<lb/>
十六以四四數之其為四者凡九矣九四三十六是為<lb/>
得三十六䇿也九者乾數是為乾卦一爻之策也合重<lb/>
爻之六而言則其策二百一十六也此其四大數之一<lb/>
<pb n="15a"/>
也第一大揲合竒扐而得九第二大揲獨數扐數而得<lb/>
八第三大揲又獨數扐數而又得八世所謂三多也合<lb/>
此三者而竒扐既居二十五矣則四十九蓍所存者二<lb/>
十四也更以四四數之其為四者凡六也四六二十四<lb/>
是謂得二十四策也六者坤數故為坤卦一爻之䇿合<lb/>
重爻之六而言則其䇿百四十四也此其四大數之二<lb/>
也世之名兩多一少而為少陽者謂三大揲之間通其<lb/>
扐數有一箇九有一箇八又有一箇四合而數之是為<lb/>
<pb n="15b"/>
二十一也<hi>此正義語也因數論數語繁則理紊此雖不文貴其易曉故因之</hi>或有二箇<lb/>
八而又有一箇五亦二十一也竒扐既為二十一則存<lb/>
而為䇿者二十八也四七二十八故在易數為七而震<lb/>
坎艮本之以成其卦也此四大數之三也世之名兩少<lb/>
一多者謂三大揲之間通竒扐有四有五而又有八則<lb/>
十七也或時有兩箇四一箇九亦十七也竒扐既為十<lb/>
七則存而為策者三十二也四八三十二故在易數為<lb/>
八而巽離兌得之以成其卦也此四大數之四也四大<lb/>
<pb n="16a"/>
數既具而八初卦可爻可畫矣八初卦既出而六十四<lb/>
卦亦遂可重矣故四大數者易卦之所從出也<lb/>
　　　十一　四營而成易<lb/>
孔穎達謂四度經營是也而不指乎何者為營何營而<lb/>
四也韓康伯曰分二一也掛一二也揲四三也歸竒四<lb/>
也故孔氏因之而不復申言也易者以變易為義但一<lb/>
事而前後相變者皆謂之易也四營既足計其歸揲方<lb/>
為第一大揲耳未及乎三扐而出策也而未能遽以成<lb/>
<pb n="16b"/>
爻也而遂云成易者葢四十九蓍既當置扐歸竒依前<lb/>
後兩大揲者皆從已減之扐已掛之一而數見蓍以為<lb/>
之數是其變易之理已肇于四營之初也且如乾爻第<lb/>
一大揲已足則左一右三與夫小指之一共去四蓍而<lb/>
第二大揲之蓍止存四十有四也則四十四者已異乎<lb/>
四十九之全矣為夫變易之已成于此故命其所始而<lb/>
曰成易也非謂易書遽成乎此也易于四營之下繼為<lb/>
之言曰十有八變而成卦夫十有八變者積三大揲而<lb/>
<pb n="17a"/>
六之數也三大揲者凡六而後積六爻以成一卦則夫<lb/>
四營成易者爻猶未及成也而安肯遽云能成重卦之<lb/>
易也然則其謂成易者葢指變易之理而已也或疑此<lb/>
語太蚤此泥文無見者也乾坤之能為易緼也為其竒<lb/>
耦已具則變化遂且藏蓄于此也乾坤成列而易立乎<lb/>
其中者以其隂陽既已有𧰼則變化亦遂有地也非謂<lb/>
乾坤對列而羲文之書遂成乎此也又曰乾坤毁則無<lb/>
以見易乾坤豈誠有毁也哉剛柔之用既失其宜則交<lb/>
<pb n="17b"/>
應之位亦紊其常故曰易不可見也變易之道不可得<lb/>
見則乾坤無以周冐乎六十二卦之上矣故易之毁也<lb/>
成也必其倣此以求乃為有得也若謂一爻方成易則<lb/>
隨具無是理也劉朱二子執易有太極一語而求太極<lb/>
于易書之中葢昧此也<lb/>
　　　十二　十有八變而成卦<lb/>
三大揲既足而隨策畫爻是蓍之三變已成一爻也重<lb/>
卦成卦之後一卦皆六其爻故有十八變乃成一卦也<lb/>
<pb n="18a"/>
變即易也欲異其文故曰十有八變十有八變者猶曰<lb/>
十有八易也其例則如掛一之一即為歸竒之竒也一<lb/>
之與竒名異而實同也聖人推原三變于四營之初而<lb/>
總合十八變于六爻之成語簡而交相𤼵也<lb/>
　　　十三　孔穎達説掛扐<lb/>
正義曰再扐而後掛者既分天地天于左手地于右手<lb/>
乃四四揲之天數最末之餘歸之合于扐掛之一處是<lb/>
一揲也又以四四揲之地數最末之餘又合于前所歸<lb/>
<pb n="18b"/>
之扐而總掛之是再扐而後掛也程子曰孔氏命餘數<lb/>
為竒謂掛于指間為扐固有非之者矣而吾亦未遽必<lb/>
其言之非也然既不以竒為一則夫掛一也者求諸易<lb/>
語未見歸此一于何地而孔氏元無所據遂合掛扐為<lb/>
一已非易指矣况若并掛扐以為一義則夫易謂再扐<lb/>
後掛者猶曰再掛而後掛聖人著語恐不肯如許也用<lb/>
張載之説推之則竒者一也扐者餘也揲四既竟乃始<lb/>
有扐有扐矣乃以所掛之一歸之則易語之謂歸竒于<lb/>
<pb n="19a"/>
扐者確乎其有指也以此見孔氏之于掛扐二義既不<lb/>
得其辨矣而其揲法又自與其所記策數乖戾也正義<lb/>
下文申記策數謂三變中第一變是從左右蓍交數已<lb/>
竟者而名為一變也是通三小揲乃始成其為一大揲<lb/>
也而孔之揲法則遂以左蓍為第一大揲以右手為第<lb/>
二大揲則其為第三大揲者固當再取不扐之蓍分為<lb/>
二而數之矣此既分二法當先數左蓍左蓍既竟則在<lb/>
孔法中已是第三大揲矣而其右蓍猶有一半在手也<lb/>
<pb n="19b"/>
不知此之半蓍其將安歸耶方欲再數則三揲已足無<lb/>
所用數矣則此半蓍遂當棄諸不用而已不知在易名<lb/>
為何法也故予詳觀正義三揲所得之數四數所定之<lb/>
䇿皆與義合而獨于三揲出數之初全與易戾孔氏實<lb/>
嘗問諸知蓍者其人告以三揲得數之實矣而其三揲<lb/>
所從出數者不肯盡以實告此挾術者之常態也不然<lb/>
則孔氏揲法既已先誤安能以戾易之揲而出應易之<lb/>
策也<lb/>
<pb n="20a"/>
　　　十四　劉禹錫傳畢中和揲法<lb/>
　第一指<hi>餘一餘三</hi>　<hi>益三/益一</hi>　<hi>餘二/餘四</hi>　<hi>益二益四</hi>
　第二指<hi>餘一餘三</hi>　<hi>益二/益四</hi>　<hi>餘二/餘四</hi>　<hi>益一益三</hi>
　第三指同第二指<lb/>
右揲蓍數卦從下起指亦自下始第一指法地故益成<lb/>
偶第二法天故益成竒第三法人故同天<lb/>
　第一指<hi>遇一益三并掛一為五遇三遇二並謂之少與一同</hi>
　第二指<hi>遇一益二并掛一為四</hi>
<pb n="20b"/>
　第三指<hi>遇一益二并掛一為四</hi>
右三指俱遇少通計十三策其餘三十六策四四運之<lb/>
得九為老陽故易繫云乾之策二百一十有六注云乾<lb/>
爻九一爻三十六策六爻二百一十有六<lb/>
　第一指<hi>遇四益四與掛一為九</hi>
　第二指<hi>遇四益三與掛為八遇三亦同</hi>
　第三指<hi>遇四益三與掛為八遇三亦同</hi>
右三指俱遇多通計二十五策其餘二十四策四四運<lb/>
<pb n="21a"/>
之得六為老隂故易繫云坤之策百四十有四謂隂爻<lb/>
六一爻二十四策六爻百四十四<lb/>
右劉禹錫著畢中和揲法凡七八九六各立之譜今姑<lb/>
摘此三者論之以概其餘焉耳程子曰孔之説揲既誤<lb/>
而畢又因誤増誤也葢其别凡五也三揲者四十九蓍<lb/>
三聚而三分之以嘗三更其揲故云第一第二第三揲<lb/>
也孔之分左右手為兩揲而各出一數予前已辨其誤<lb/>
矣畢氏又因扐為掛遂并三揲于三指則其誤全與孔<lb/>
<pb n="21b"/>
同也此其一誤也至于每遇某數則益以某數則尤其<lb/>
可笑者也易因隂陽以言天道故揲之四也以四時為<lb/>
則而本天五以求變也夫其揲四變五自然之造化在<lb/>
焉故聖人齋戒其心洗滌其私虛已以聴凡其占也預<lb/>
在四四全數之内者則録之而用以出策其溢出四全<lb/>
數之外而餘焉或一或二三以及乎四則皆去之而名<lb/>
以為扐也其存其去或多或少惟蓍是聴而未嘗敢以<lb/>
已意參焉故得數則為自然之數而所告亦自然之吉<lb/>
<pb n="22a"/>
凶也易之説蓍曰問焉而以言其受命如響无有逺近<lb/>
幽深遂知來物夫問者人也受人之問而響應者蓍也<lb/>
如畢氏自以意増益則是雖嘗致問于蓍而實取決于<lb/>
已也又其説曰第一指法地不問所得竒耦悉當益使<lb/>
成耦第二指法天亦不問所得竒耦皆當益使成竒不<lb/>
知何所本而言也如是則得竒必使成耦得耦必使成<lb/>
竒直及本占而畢之全無其理也此其二誤也易之掛<lb/>
一𧰼三也者謂第一大揲也後兩大揲則皆不掛今其<lb/>
<pb n="22b"/>
譜例三指皆掛則三誤也四十九蓍若通左右兩小揲<lb/>
而計扐數則四十九者除其一以為掛而四十八者之<lb/>
在揲也左若餘一則右必餘三左若餘三則右必餘一<lb/>
無有兩遇皆一之理惟其以右之揲左者為第一大揲<lb/>
而以左之揲右者為第二大揲而又每揲率皆掛一則<lb/>
或連有三一然此之兩揲可以應二指所銜而其第三<lb/>
指雖可再取先蓍以為揲左之用而右蓍之无所歸併<lb/>
亦由孔穎達之誤也此四誤也抑嘗取其老隂之譜而<lb/>
<pb n="23a"/>
本易語以求之去其所妄益計其所實遇則三遇皆四<lb/>
并初揲當有掛一正十三也去十三得三十六正老陽<lb/>
也今其三指所益凡十又増易法所无之兩掛遂成二<lb/>
十有五去二十五則策當二十四正老隂也夫其實占<lb/>
當得老陽而以私意増變遂且轉為老隂不既可笑矣<lb/>
乎此五誤也而他誤有不必辨正也矣<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易原卷七<lb/>
</p>
<p>
</p>
  </div>
</body>
</text>
</TEI>
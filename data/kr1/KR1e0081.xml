<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
<head>春秋宗㫖</head> <lb/>
    <p>
<pb n="1a"/>欽定四庫全書　　　　　經部五<lb/>
　春秋輯傳　　　　　　　春秋類<lb/>
　　提要<lb/>
　　　　<hi>臣</hi>等謹案春秋輯傳十三卷春秋凡例二卷<lb/>
　　　　明王樵撰樵有周易私録已著録是編朱彝<lb/>
　　　　尊經義考作十五卷又别出凡例二卷註曰<lb/>
　　　　未見此本凡輯傳十三卷前有宗㫖三篇附<lb/>
　　　　論一篇共為一卷與十五卷之數不符葢彝<lb/>
<pb n="1b"/>　　　　尊偶誤又凡例二卷今實附刻書中彝尊亦<lb/>
　　　　偶未檢也其輯傳以朱子為宗博采諸家附<lb/>
　　　　以論㫁未免或失之冗然大㫖猶為醇正其<lb/>
　　　　凡例則比類推求不涉穿鑿較他家特為明<lb/>
　　　　簡明人之説春秋大抵範圍於胡傳其為科<lb/>
　　　　舉之計者庸濫固不足言其好持議論者又<lb/>
　　　　因仍苛説彌用推求巧詆深文争為刻酷尤<lb/>
　　　　失筆削之㣲㫖樵作此書差為篤實其在當<lb/>
<pb n="2a"/>　　　　日亦可云不移於俗學者矣乾隆四十六年<lb/>
　　　　九月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊臣孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="3a"/>欽定四庫全書<lb/>
　春秋宗㫖<lb/>
　　　　　　　　　　　　　明　王樵　輯<lb/>
孔子曰天下有道則禮樂征伐自天子出天下無道則<lb/>
禮樂征伐自諸侯出自諸侯出葢十世希不失矣自大<lb/>
夫岀五世希不失矣陪臣執國命三世希不失矣天下<lb/>
有道則政不在大夫天下有道則庶人不議<hi>此章通論天下之勢備春秋之終始</hi>
<pb n="3b"/>顔淵問為邦子曰行夏之時乘殷之輅服周之冕樂則<lb/>
韶舞放鄭聲逺佞人鄭聲淫佞人殆<lb/>
子張問十世可知也子曰殷因於夏禮所損益可知也<lb/>
周因於殷禮所損益可知也其或繼周者雖百世可知<lb/>
也<hi>所因謂三綱五常所損益謂制度文為之間雖三王迭興因時有作亦只欲扶持此三綱五常而已所謂經世大法也</hi>
　程子曰天之生民必有出類之才起而君長之治之<lb/>
　而爭奪息道之而生養遂教之而倫理明然後人道<lb/>
<pb n="4a"/>　立天道成地道平二帝而上聖賢世出隨時有作順<lb/>
　乎風氣之宜不先天以開人必因時而立政暨乎三<lb/>
　王迭興子丑寅之建正忠質文之更尚人道備矣天<lb/>
　道周矣聖人既不復作有天下者雖欲倣古之迹亦<lb/>
　私意妄為而已事之謬秦至以建亥為正道之悖漢<lb/>
　專以智力持世豈復知先王之道也夫子當周之末<lb/>
　以聖人之不復作也順天應時之治不復有也於是<lb/>
　作春秋為百王不易之大法所謂考諸三王而不謬<lb/>
<pb n="4b"/>　建諸天地而不悖質諸鬼神而無疑百世以俟聖人<lb/>
　而不惑者矣先儒之論曰游夏不能贊一辭辭不待<lb/>
　贊也言不能與於斯道也斯道也惟顔子嘗聞之矣<lb/>
　行夏之時乘殷之輅服周之冕樂則韶舞此其準的<lb/>
　也後世以史視春秋謂褒善貶惡而已至於經世之<lb/>
　大法則不知也春秋大義數十炳如日星乃易見也<lb/>
　惟其微辭奥義時措從宜者為難知也或抑或縱或<lb/>
　予或奪或進或退或微或顯而得乎義理之安文質<lb/>
<pb n="5a"/>　之中寛猛之宜是非之公乃制事之權衡揆道之模<lb/>
　範也夫觀百物然後識化工之神聚衆材然後知作<lb/>
　室之用於一事而欲窺聖人之用非上智不能也故<lb/>
　學春秋者必優游涵泳黙識心通然後能造其微後<lb/>
　王知春秋之義則雖非禹湯尚可以法三代之治自<lb/>
　秦而下其學不傳予悼夫聖人之志不得明於後世<lb/>
　也故作傳以明之俾後之人通其文而求其義得其<lb/>
　意而法其用則三代可復也　朱子曰四代之禮樂<lb/>
<pb n="5b"/>　此經世之大法也春秋之書亦經世之大法也然四<lb/>
　代之禮樂是以善者為法春秋是以不善者為戒<lb/>
孟子曰世衰道微邪説暴行又作臣弑其君者有之子<lb/>
弑其父者有之孔子懼作春秋春秋天子之事也是故<lb/>
孔子曰知我者其惟春秋乎罪我者其惟春秋乎昔者<lb/>
禹抑洪水而天下平周公兼夷狄驅猛獸而百姓寧孔<lb/>
子成春秋而亂臣賊子懼<lb/>
又曰王者之迹熄而詩亡詩亡然後春秋作晉之乘楚<lb/>
<pb n="6a"/>之檮杌魯之春秋一也其事則齊桓晉文其文則史孔<lb/>
子曰其義則丘竊取之矣<lb/>
又曰五霸者三王之罪人也今之諸侯五霸之罪人也<lb/>
又曰春秋無義戰彼善於此則有之矣征者上伐下也<lb/>
敵國不相征也<lb/>
　胡氏曰古者列國各有史官掌記時事春秋魯史爾<lb/>
　仲尼就加筆削乃外史傳心之要典也而孟氏𤼵明<lb/>
　宗㫖目為天子之事者周道衰微乾綱解紐亂臣賊<lb/>
<pb n="6b"/>　子接迹當世人欲肆而天理滅矣仲尼天理之所在<lb/>
　不以為已任而誰可故曰我欲載之空言不如見諸<lb/>
　行事之深切著明也空言獨能載其理行事然後見<lb/>
　其用是故假魯史以寓王法惇典庸禮命徳討罪其<lb/>
　大要則皆天子之事也故曰知我者其惟春秋乎罪<lb/>
　我者其惟春秋乎知孔子者謂此書遏人欲於横流<lb/>
　存天理於既滅為後世慮至深逺也罪孔子者謂無<lb/>
　其位而託二百四十二年南面之權使亂臣賊子禁<lb/>
<pb n="7a"/>　其欲而不得肆則戚矣是故春秋見諸行事非空言<lb/>
　比也公好惡則𤼵乎詩之情酌古今則貫乎書之事<lb/>
　興常典則體乎禮之經本忠恕則導乎樂之和著權<lb/>
　制則盡乎易之變故君子以為五經之有春秋猶法<lb/>
　律之有斷例也不學是經而處大事決大疑能不惑<lb/>
　者鮮矣<lb/>
　武進唐應徳曰春秋之難明也其孰從而求之曰孔<lb/>
　子嘗自言之矣吾之於人也誰毁誰譽斯民也三代<lb/>
<pb n="7b"/>　之所以直道而行也春秋者聖人有是非而無所毁<lb/>
　譽之書也直道之所是春秋亦是之直道之所非春<lb/>
　秋亦非之春秋者所以寄人直道之公心也人人之<lb/>
　心在焉而謂其文有非人人之所與知者乎儒者則<lb/>
　以為聖經不如是之淺也而徃往謂之微辭是以説<lb/>
　之過詳而其義益蔽且夫春秋之為春秋以誅亂討<lb/>
　賊而已子而嚴父臣而敬君人人有不知其為是而<lb/>
　弑君簒父人人有不知其為非者哉人人知其為非<lb/>
<pb n="8a"/>　而或陷於弑逆焉者昔人所謂以意為之也雖其以<lb/>
　意陷於弑逆而其直道而行之心固隠然而在也聖<lb/>
　人早為之辨醒其隠然而在之心以消其勃然敢動<lb/>
　於邪之意是以亂臣賊子懼焉而能自還也其使之<lb/>
　懼者不逆之於勃然而動者之不可忍而牖之於隠<lb/>
　然而在者之不容息是以能使之懼也非書其弑以<lb/>
　懼之之謂也其懼者但覺其隠然而在者之忽露而<lb/>
　不覺其勃然而動者之暗消是以懼也非懼其書我<lb/>
<pb n="8b"/>　而不敢為之謂也故曰孔子懼作春秋春秋成而亂<lb/>
　臣賊子懼孔子之懼心斯人直道而行之心一也斯<lb/>
　人直道而行之心亂臣賊子之懼心一也人人之心<lb/>
　在焉而謂其文有非人人所與知者乎<lb/>
　　右上篇<lb/>
莊周氏曰春秋經世先王之志也聖人議而不辯又曰<lb/>
春秋以道名分<lb/>
漢上大夫壺遂曰昔孔子胡為作春秋太史公曰余聞<lb/>
<pb n="9a"/>之董生周道廢孔子知時之不用道之不行也是非二<lb/>
百四十二年之中以達王事子曰我欲載之空言不如<lb/>
見之行事之深切著明也上明三王之道下辨人事之<lb/>
經紀撥亂世反之正莫近於春秋春秋文成數萬其㫖<lb/>
數千萬物之聚㪚皆在春秋有國者不可以不知春秋<lb/>
前有讒而不見後有賊而不知為人臣者不可以不知<lb/>
春秋守經事而不知其宜遭變事而不知其權為人君<lb/>
父而不通春秋之義者必蒙首惡之名為人臣子而不<lb/>
<pb n="9b"/>通春秋之義者必陷篡弑誅死之罪其實皆以善為之<lb/>
而不知其義故春秋禮義之大宗也又曰吳楚之君自<lb/>
稱王而春秋貶之曰子踐土之㑹實召天子而春秋諱<lb/>
之曰天王狩于河陽推此類以繩當世筆則筆削則削<lb/>
子夏之徒不能贊一辭<lb/>
隋王通氏曰春秋之於王道是輕重之權衡曲直之繩<lb/>
墨也舍是則無所取衷矣<lb/>
周子曰春秋正王道明大法也孔子為後世王者而脩<lb/>
<pb n="10a"/>也亂臣賊子誅死者於前所以懼生者於後也<lb/>
程子曰五經載道之文春秋聖人之用五經之有春秋<lb/>
猶法律之有斷例也律令惟言其法斷例始有法之用<lb/>
又曰五經如藥方春秋如用藥治病聖人之用全在此<lb/>
書春秋一句即一事是非便見於此乃窮理之要學者<lb/>
只觀春秋亦可以盡道矣又曰春秋傳為按經為斷又<lb/>
曰春秋之文一　一意在示人如土功之事無大小莫不<lb/>
書之其意止欲人君重民力也又曰禮義失則人之異<lb/>
<pb n="10b"/>于禽獸者幾希聖人初恐人入于禽獸也故于春秋之<lb/>
法極謹嚴中國而不用先王之禮則外之韓愈言春秋<lb/>
謹嚴深得其㫖又曰春秋以前既已立例到後來書得<lb/>
全别一般事便書得别有意思若依前例觀之殊失之<lb/>
也又曰春秋大率所書事同則辭同後人因謂之例然<lb/>
有事同而辭異者葢各有義非可例拘也又曰某看春<lb/>
秋有兩句法以傳考經之事迹以經别傳之真偽<lb/>
邵子曰春秋孔子之刑書也功過不相揜五伯者功之<lb/>
<pb n="11a"/>首罪之魁也先定五伯之功過而學春秋則大意立矣<lb/>
春秋之間有功者未有大於四國者也有過者亦未有<lb/>
大於四國者也不先定四國之功過則事無統理不得<lb/>
聖人意矣<lb/>
孫明復曰春秋有貶而無褒邵子曰春秋禮法廢君臣<lb/>
亂其間有能為小善者安得不進之也况五伯實有功<lb/>
於天下安得不與之也又曰人言春秋非性命書非也<lb/>
聖人無我由性命而𤼵言因事褒貶皆非有意於其間<lb/>
<pb n="11b"/>故春秋盡性之書也又曰春秋為君弱臣强而作故謂<lb/>
之名分之書又曰夫聖人之經渾然無迹如天道焉春<lb/>
秋錄實事而善惡形于其中矣<lb/>
張子曰春秋之書在古無有乃仲尼所自作惟孟子為<lb/>
能知之非理明義精殆未可學先儒未及此而治之故<lb/>
其説多鑿<lb/>
邵伯温曰聖人以二百四十二年之事繫之以萬世之<lb/>
法法者何也君臣父子夫婦人道之大倫也性之者聖<lb/>
<pb n="12a"/>人也誠之者君子也違之者小人也亡之者禽獸也興<lb/>
之則為治廢之則為亂用之則為中國舍之則為僣亂<lb/>
五伯去王也逺矣不猶愈於亂乎當世之諸侯去伯也<lb/>
逺矣鄰于亂也不亦近乎微聖人之生春秋之作則天<lb/>
下後世之人其安于僣亂矣春秋有天道焉有地道焉<lb/>
有人道焉王者舉而用之則帝王之功豈難致<lb/>
胡氏曰春秋聖人傾否之書又曰春秋為誅亂臣賊子<lb/>
而作其法尤嚴於亂賊之黨又曰春秋所書有事同則<lb/>
<pb n="12b"/>辭同後人因謂之例然有事同辭異者葢各有義非可<lb/>
例拘也辭同者正例也辭異則其例變矣正例非聖人<lb/>
莫能立變例非聖人莫能裁<lb/>
朱子曰春秋以形而下者説上那形而上者去　春秋<lb/>
皆亂世之事聖人一切裁之以天理聖人作春秋不過<lb/>
直書其事善惡自見<hi>以下俱朱子之言</hi>　春秋大㫖其可見者<lb/>
誅亂臣討賊子内中國外夷狄貴王賤伯而已未必如<lb/>
先儒所言字字有義也想孔子當時只要備二三百年<lb/>
<pb n="13a"/>之事故取史文冩在這裏何嘗云某事用某例邪且如<lb/>
書㑹盟侵伐大意不過見諸侯擅興自肆耳書郊禘大<lb/>
意不過見魯僭禮耳至如三卜四卜牛傷牛死是失禮<lb/>
之中又失禮也如不郊猶三望是不必望而猶望也如<lb/>
書仲遂卒猶繹是不必繹而猶繹也如此等義却自分<lb/>
明　春秋只是直載當時之事要見當時治亂興衰非<lb/>
是於一字上定褒貶初間王政不行天下都無統屬及<lb/>
五伯出來扶持方有統屬禮樂征伐自諸侯出到後來<lb/>
<pb n="13b"/>五伯又衰政自大夫出到孔子時皇帝王伯之道掃地<lb/>
故孔子作春秋據他事實寫在那裏教人見得當時事<lb/>
是如此安知用舊史與不用舊史今硬説那箇字是孔<lb/>
子文那箇是舊史文如何驗得更核聖人所書好惡自易<lb/>
見如葵丘之㑹召陵之師踐土之盟自是好本末自是<lb/>
别及後來五伯既衰溴梁之盟大夫亦出與諸侯之㑹<lb/>
這箇自是差異不好今要去一字兩字上討意思甚至<lb/>
以日月爵氏名字上皆為褒貶如王人子突救衛自是<lb/>
<pb n="14a"/>衛當救當時是有箇子突孔子因存他名字今諸儒解<lb/>
却道王人本不書字緣其救衛故書字孟子説臣弑其<lb/>
君有之子弑其父有之孔子懼作春秋説得極是了又<lb/>
曰春秋無義戰彼善於此則有之矣此等皆看得地步<lb/>
濶聖人之意只是如此不解恁地細碎　春秋大槩自<lb/>
成襄以前舊史不全有舛逸故所記各有不同若昭哀<lb/>
以後皆聖人親見其事故記得其實不至於有遺處如<lb/>
何却説聖人子其爵削其爵賞其功罰其罪是甚説話<lb/>
<pb n="14b"/>　問孟子説春秋天子之事如何曰只是被孔子冩取<lb/>
在此人見者自有所畏懼耳若要説孔子去褒貶他去<lb/>
其爵與其爵賞其功罰其罪豈不是謬也其爵之有無<lb/>
與人之有功有罪孔子也予奪他不得　或人論春秋<lb/>
以為多有變例所以前後所書之法多有不同曰此烏<lb/>
可信聖人作春秋正欲褒善貶惡示萬世不易之法今<lb/>
乃忽用此説以誅人未㡬又用此説以賞人使天下後<lb/>
世皆求之而莫識其意是乃後世弄法舞文之吏之所<lb/>
<pb n="15a"/>為也曽謂大中至正之道而如是乎　問讀春秋之法<lb/>
曰只是據經所書之事迹而準折以先王之道某是某<lb/>
非某人是底猶有未是處不是㡳猶有彼善於此處只<lb/>
将道理折衷便見只是聖人言語細宻要人子細斟量<lb/>
考索耳　看春秋固當以類例相通然亦須隨事觀理<lb/>
反覆涵泳令胸次開濶義理通貫方有意味　答魏元<lb/>
履曰欲為春秋學甚善但前輩以為此學者最後一段<lb/>
事葢自非理明義精則止是較得失考同異心緒轉雜<lb/>
<pb n="15b"/>與讀史傳摭故實無異　春秋本是正誼明道之書今<lb/>
人只較齊晉霸業優劣反成謀利大義都晦了正誼不<lb/>
謀利明道不計功尊王賤霸内諸夏外夷狄此春秋之<lb/>
大㫖不可不知也　春秋固是尊諸夏外夷狄然聖人<lb/>
當初作經豈是要率天下諸侯而尊齊晉自秦檜和戎<lb/>
之後士人諱言内外而春秋大義晦矣　問先生於三<lb/>
禮書春秋未有説何也曰春秋是當時實事孔子書在<lb/>
册子上後世諸儒學未至而各以己意猜度正横渠所<lb/>
<pb n="16a"/>謂非理明義精而治之故其説多鑿也惟伊川以為經<lb/>
世之大法得其㫖矣　又曰程子所謂春秋大義數十<lb/>
炳如日星者如成宋亂宋災故之類乃是聖人直著誅<lb/>
貶自是分明如胡氏謂書晉侯為以常情待晉侯書秦<lb/>
人為以王事責秦穆處却恐未必如此須是己之心果<lb/>
與聖人之心神交心契始可斷他所書之㫖不然則未<lb/>
易言也程子所謂微辭隠義時措從宜者為難知耳<lb/>
南軒張氏謂當取其大義數十斷為定論而詳味其抑<lb/>
<pb n="16b"/>揚予奪輕重之宜則有以權萬變矣<lb/>
啖氏曰夫子所以脩春秋之意三傳無文説左氏者以<lb/>
為春秋者周公之志也暨乎周徳衰典禮喪諸所記注<lb/>
多違舊章宣父因魯史成文考其行事而正其典禮上<lb/>
以遵周公之遺制下以明将來之法言公羊者則曰夫<lb/>
子之作春秋將以黜周王魯變周之文從先代之質解<lb/>
穀梁者則曰平王東遷周室微弱天下板蕩王道盡矣<lb/>
夫子傷之乃作春秋所以明黜陟著勸戒吾觀三家之<lb/>
<pb n="17a"/>説誠未達乎春秋大宗予以為春秋者救時之弊革禮<lb/>
之薄杜氏所論褒貶之指惟據周禮若然則周徳雖衰<lb/>
禮經未冺化人足矣何必復作春秋乎何氏所云變周<lb/>
之文從先代之質雖得其言不用之於性情而用之於<lb/>
名位周徳雖衰天命未改變從夏政惟在立忠為教原<lb/>
情為本非謂改革爵列損益禮樂者也故夫子傷主威<lb/>
不行下同列國首王正以大一統先王人以黜諸侯不<lb/>
書戰以示莫敵稱天王以表無二尊反云黜周王魯悖<lb/>
<pb n="17b"/>禮誣聖矣范氏之説粗陳梗槩殊無深㫖且歴代史書<lb/>
皆是懲勸春秋之作豈獨爾乎<lb/>
趙氏曰啖氏依公羊家舊説云春秋變周之文從夏之<lb/>
質予謂春秋因史制經以明王道其指大要二端而已<lb/>
興常典也著權制也故凡郊廟喪紀朝聘蒐狩昬取皆<lb/>
違禮則書之是興常典也非常之事典禮所不及則裁<lb/>
之聖心以定褒貶所以窮精理也聖人當機𤼵斷以定<lb/>
厥中辨惑質疑為後王法何必從夏乎然則春秋救世<lb/>
<pb n="18a"/>之宗㫖安在在尊王室正陵僭舉三綱提五常彰善癉<lb/>
惡如斯而已故褒貶之指在乎例<hi>諸凡例是</hi>綴敘之意在乎<lb/>
體所謂體者其大槩有三而區分有十所謂三者凡即<lb/>
位崩薨卒𦵏朝聘盟㑹此常典所當載也故悉書之隨<lb/>
其邪正而加褒貶此其一也祭祀婚姻賦税軍旅蒐狩<lb/>
皆大國之事亦所當載也其合禮者夫子修經之時悉<lb/>
皆不取故公穀云常事不書是也其非者及合於變之<lb/>
正者乃取書之而増損其文以寄褒貶之意此其二也<lb/>
<pb n="18b"/>慶瑞災異及君被殺被執及奔放逃叛歸入納立如此<lb/>
並非常之事亦史册所當載夫子則因之而加褒貶焉<lb/>
此其三也此𫐠作之大凡也所謂十者一曰悉書以志<lb/>
實<hi>朝聘用兵之類一切書之以著事實</hi>二曰略常以明禮<hi>祭祀婚姻等合禮者皆常事不書</hi>三曰省辭以從簡<hi>經文貴從省觸類盡然諸前目後凡帥師不言君使之類是也</hi>四<lb/>
曰變文以示義<hi>但經文比常例變一字者必有褒貶之義</hi>五曰即辭以見意<lb/>
<hi>謂不成例者但于辭中見褒貶之義公追齊師至酅齊人來歸公孫敖之喪之類是也</hi>六曰記是<lb/>
以著非<hi>書子同生及𦵏諸侯之類是也</hi>七曰示諱以存禮<hi>内惡事皆隠避其文以示<pb n="19a"/>臣禮</hi>八曰詳内以異外<hi>内卿卒皆書被伐皆言某鄙之類是也</hi>九曰闕略因<lb/>
舊史<hi>宣成以前人名及甲子多不具是也</hi>十曰損益以成辭<hi>如鄭渝平若言鄭伯使人來渝平即不成言辭此損文也如西狩常事不合書為獲麟故書西狩此益文也</hi>知其體推其<lb/>
例觀其大意然後可以議之耳或曰聖人之教求以訓<lb/>
人也微其辭何也<hi>恠其辭意深微人難曉解不可以訓</hi>曰非微之也事當<lb/>
爾也人之善惡必有淺深不約其辭不足以差之也<hi>如弑君有稱國稱人稱盜之異來盟有書名書字書官之異必假一字以示善惡淺深</hi>若廣其辭則<lb/>
是史氏之書爾焉足以見條例而稱春秋乎辭簡義隠<lb/>
<pb n="19b"/>理自當爾非微之也故成人之言童子不能曉也縣官<lb/>
之才民吏不能及也是以小智不及大智况聖人之言<lb/>
乎此情性自然之品彚非微之也今持不逮之資欲勿<lb/>
學而能此豈里巷之言苟爾而易知乎<lb/>
餘干胡叔心曰春秋乃孔子之行事因當世之事一處<lb/>
置從天理上去堯舜三代之道具見於此其斟酌權衡<lb/>
以定百王之法先儒傳注多穿鑿𤨏細惟孟子程子得<lb/>
其本原大意朱子謂以形而下者説上那形而上者去<lb/>
<pb n="20a"/>葢孟子程子朱子之學具聖人之全體故深得聖人作<lb/>
用黙契聖人心事非若諸儒但推測億度也又曰讀春<lb/>
秋使人自然戒懼不敢萌一毫私意又曰讀春秋便是<lb/>
得君是君臣是臣父是父子是子長是長幼是幼夫婦<lb/>
朋友中國外裔截然分明而各止其所其於天道人道<lb/>
分殊理一無不明備此聖人手段又曰春秋以正大之<lb/>
理觀之則見當時王道不行諸侯皆是營營於私意或<lb/>
當為而不為或不當為而為之或昏弱而不振或恃强<lb/>
<pb n="20b"/>以為暴或怠惰而不知脩省或僭逆而無狀聖人之意<lb/>
葢欲一歸天理之正而後己其於天地生物之心保民<lb/>
救時之意生殺子奪之權隠然見於書法之中實為百<lb/>
王經世之大法或者乃欲計區區伯業之盛衰又以姓<lb/>
名日月爵號為誅賞其穿鑿𤨏碎甚矣又曰伯者雖有<lb/>
功於當時然三綱五常卒扶不起故仲尼作春秋以明<lb/>
之又曰春秋不與五伯者是他心術不正事事把私心<lb/>
去做那些仁義是假的或曰齊桓晉文若以真心行仁<lb/>
<pb n="21a"/>義春秋亦與之乎曰他若以真心行仁義即王道也春<lb/>
秋不必作矣他本無明理正心之學故謂之假仁又曰<lb/>
春秋即人事以明天理用天理以處人事<lb/>
　　右中篇<lb/>
武進唐應徳曰春秋王道也天下無二尊是王道也禮<lb/>
樂征伐㑹盟朝聘生殺之權一出於天子而無有一人<lb/>
之敢衡行無有一人之敢作好惡作威福是王道也是<lb/>
故大宗伯以賓禮親邦國而以間㑹𤼵四方之志天子<lb/>
<pb n="21b"/>巡守諸侯既朝則設方明而盟是㑹盟者天子之權也<lb/>
其或不出於天子而私㑹私盟者罪也故春秋凡書㑹<lb/>
書盟者皆罪之諸侯朝于天子而諸侯之自相與也有<lb/>
聘禮無朝禮凡其不朝于天子而私相朝者罪也故凡<lb/>
春秋之書如書朝者皆以罪其朝者與其受朝者九伐<lb/>
之法掌於司馬而天子賜諸侯弓矢斧鉞然後得專征<lb/>
伐雖其專之亦必其臨時請命于天子而後行是侵伐<lb/>
者天子之權也其不出於天子而私侵私伐者罪也故<lb/>
<pb n="22a"/>凡春秋之書侵書伐者皆罪之諸侯之大夫公子雖其<lb/>
有罪必請于天子而後刑殺焉其不請於天子而專殺<lb/>
者罪也故凡春秋書殺大夫殺公子者皆罪之夫侵伐<lb/>
有貪兵有憤兵有應兵有討不睦有以外域侵中國有<lb/>
以中國攘外域有以中國借外域而戕中國者故戰有<lb/>
彼善於此者要之無義戰盟㑹有解讐有固黨有同欲<lb/>
相求有同力相援有同患相恤有以夷狄受盟有以夷<lb/>
狄主盟者故㑹盟有彼善於此者而要之無義㑹義盟<lb/>
<pb n="22b"/>殺大夫有誅叛有討貳有愎諫有借以説於大國有為<lb/>
强臣去其所忌故殺大夫有彼善於此者要之無義殺<lb/>
是故春秋自于稷澶淵兩㑹之外並不書其故而至於<lb/>
盟㑹侵伐則絶無一書其故者非略也以為其㑹其盟<lb/>
其侵其伐其戰既足以著其罪矣不必問其故也殺大<lb/>
夫必名亦有不名而但書其官如宋人殺其大夫司馬<lb/>
者亦有并其官不書如曺殺其大夫者非略也以為義<lb/>
繫乎其殺之者而不繫乎其殺者義繫乎其殺之者則<lb/>
<pb n="23a"/>其殺也足以著其罪矣義不繫乎其殺者則不必問其<lb/>
為何人與其為有罪無罪焉可也説春秋者不達其意<lb/>
而𤨏為之説曰其㑹也以某故殺某大夫也以某故至<lb/>
於盟戰侵伐亦然是皆無益於春秋也而徒為蛇足之<lb/>
畫者夫春秋經世之書也其經世也以正亂賊也易曰<lb/>
臣弑其君子弑其父非一朝一夕矣不早辨也説春秋<lb/>
者亦云人臣無将夫人臣而竊其君侵伐㑹盟刑殺之<lb/>
權其為将也甚矣人臣竊其君侵伐㑹盟刑殺之權而<lb/>
<pb n="23b"/>久假焉而莫之歸也其為漸也甚矣故臣子至於推刃<lb/>
於其君父而春秋書某國弑其君某某人弑其君某者<lb/>
是弑之成也是春秋之所深痛也臣而竊其君㑹盟刑<lb/>
殺之權是弑之漸也將也是春秋之所辨也孔子嘗自<lb/>
言之矣曰天下有道則禮樂征伐自天子出天下無道<lb/>
則禮樂征伐自諸侯出無道而至於自大夫出無道而<lb/>
至於陪臣執國命嗚呼是春秋之勢也挈其柄於陪臣<lb/>
大夫者而還之諸侯挈其柄於諸侯者而還之天子是<lb/>
<pb n="24a"/>春秋撥其亂而反之正也夫周自東遷以前雖王室已<lb/>
不競矣而其權固在也幽殺而平徙岐豐之地委為草<lb/>
莽瀍洛之外聲教阻絶於是尾大之勢成而諸侯横變<lb/>
易禮樂憑衆暴寡大小相朝强弱相刼無一不出於諸<lb/>
侯者而天子曽不得尺寸之權矣葢周之盛王道行頌<lb/>
聲作而其可見者莫如詩雅蓼蕭湛露是諸侯之㑹同<lb/>
於天子者也彤弓是諸侯聽征伐之命於天子者也出<lb/>
車采薇是天子之自為征伐而四夷不敢侵畔者也故<lb/>
<pb n="24b"/>曰詩亡而春秋作詩未亡天子之權存詩亡天子之權<lb/>
喪春秋收既喪之權而還之天子者也春秋所以接詩<lb/>
亡之後雖一日不得緩也文宣而下則諸侯又不能自<lb/>
執其權而大夫之交政於中國者攘攘矣三桓六卿七<lb/>
穆孫甯魚華陳鮑擁兵樹黨而主勢孤矣𦵏原仲而私<lb/>
交始矣作三軍舍中軍而魯之權罄於大夫矣盟溴梁<lb/>
盟宋而天下之權罄於大夫矣衎出奔孫陽州孫越入<lb/>
彭城入朝歌入晉陽而大夫之為禍烈矣葢天下之勢<lb/>
<pb n="25a"/>愈下而春秋之治也愈詳桓僖以前列國之大夫惟特<lb/>
使而與魯接者則名之而㑹盟侵伐則大夫未有以名<lb/>
見者夫救徐夫夫特将也翟泉大夫特盟也春秋第曰<lb/>
人曰大夫而已不以名見也若此者非略也以為不繫<lb/>
乎大夫也文宣而下侵伐㑹盟大夫未有不以名見者<lb/>
雖溴梁之㑹其君在也而大夫盟書雞澤之盟君既盟<lb/>
也而大夫盟書若此者非煩也以為繫乎大夫也不繫<lb/>
乎大夫雖夷吾隰朋狐偃趙衰之勲且賢未嘗以名見<lb/>
<pb n="25b"/>焉繫乎大夫雖劣如欒黶荀偃高厚華閲則𤨏𤨏以見<lb/>
焉不繫乎大夫雖其君不在而大夫特盟則亦弗詳焉<lb/>
翟泉是矣繫乎大夫雖其君在而大夫綴盟則亦詳焉<lb/>
溴梁雞澤是矣不繫乎大夫雖主帥亦略而人之桓僖<lb/>
以前侵伐書人者是矣繫乎大夫雖偏禆亦牽連而名<lb/>
之鞌之戰是矣其弗詳大夫者以專治諸侯之為亂賊<lb/>
也其詳大夫者以并治大夫之為亂賊也説春秋者不<lb/>
達其義而曰人大夫貶也夫書人為貶彼黶閲之徒以<lb/>
<pb n="26a"/>名見者乃為褒也邪惟曺薛滕許之大夫始終書人説<lb/>
春秋者曰小國無大夫非也夫此數君者将為人役之<lb/>
不暇而未嘗敢執天下之權也而况其大夫乎葢不繫<lb/>
乎其大夫是以始終人之而弗詳今曰書人為貶則曰<lb/>
齊晉諸大國之大夫偏受褒而曺薛滕許之大夫偏受<lb/>
貶邪侯犯南蒯弗狃陽虎之徒出則大夫又不能自執<lb/>
其權而陪臣實執之矣堕郈書堕費書圍成弗克書竊<lb/>
寶玉大弓書而春秋之正陪臣者又詳矣故孔子欲往<lb/>
<pb n="26b"/>公山佛肸之召而曰吾為東周云者即春秋書堕費堕<lb/>
郈意也是春秋之終也或曰盟葵丘盟踐土師于召陵<lb/>
城濮説春秋者以為聖人與之也今亦曰是禮樂征伐<lb/>
自諸侯出也而奪焉可乎曰是不然矣桓文之未出也<lb/>
權雖不在天子而諸侯亦未能盡得天子之權也葢其<lb/>
權㪚桓文之既出也則權既不在天子又不在他諸侯<lb/>
而桓文獨盡得天子之權也葢其權聚譬之主人有千<lb/>
金焉而竊之者十人雖金已不在主人矣然十人而得<lb/>
<pb n="27a"/>百金焉尚未足以當主人也而竊之者一人苟一人而<lb/>
併千金焉則是疑於主人也權之㪚臣悖於主權之聚<lb/>
臣疑於主故較利害則權之㪚而交鬭猶不若權之聚<lb/>
而可以紓禍息民語王道則權之聚而疑主猶不若權<lb/>
之㪚而未有所屬隨之屯曰隨有獲人隨而我獲之未<lb/>
害也而謂之凶豫之坤曰由豫由我致豫未害也而六<lb/>
五以為貞疾故桓文者臣之凶而主之所以貞疾者也<lb/>
且桓文以前諸侯固有相朝者則亦一二小邦而已猶<lb/>
<pb n="27b"/>未有六服羣然相朝者固有私盟㑹擅侵伐者則亦一<lb/>
國兩國相讐相結而已未有舉中國而聽於一人未有<lb/>
十餘國而攻一國者是天子之權未有所屬也桓文之<lb/>
興五年一朝三年一聘而諸侯之玉帛相率而走於其<lb/>
庭天子黼扆之前乃不得一人秉圭而北面者彼齊晉<lb/>
亦偃然受諸侯之朝已而終其身未嘗一涉天子之庭<lb/>
也衣裳之㑹兵車之㑹未嘗有一介請於天子也是故<lb/>
糾合諸侯同奨王室未有如葵丘踐土者諸侯之羣然<lb/>
<pb n="28a"/>役屬臣僕於諸侯亦未有如葵丘踐土之甚者戎狄攘<lb/>
斥中夏又安未有如召陵城濮者而摟諸侯以伐諸侯<lb/>
亦未有如召陵城濮之甚者説春秋者不達其意而曰<lb/>
㑹于某盟于某是聖人以諸侯援之齊晉也夫王室之<lb/>
不競也諸侯既已盡折而入於齊晉矣聖人不能挈而<lb/>
還之天子也其又推而授之以益其逼也邪夫權自諸<lb/>
侯出不問其如何而均謂之無道敵國相征不問其如<lb/>
何而均謂之無義不知禮樂征伐之出於桓文也其為<lb/>
<pb n="28b"/>有道邪其為無道邪桓文之戰其為義邪其為無義邪<lb/>
使桓文而誠於勤王誠於攘夷急病而其柄則倒持也<lb/>
其分則上陵也聖人猶必律之以法而桓文且將為法<lb/>
受惡矣况其借名勤王而實則自殖陽為急病而陰欲<lb/>
養亂哉滅譚滅遂本以自肥執曺畀宋為譎已甚桓之<lb/>
末年侈然有封禪革命之心而文至於請隧以𦵏此其<lb/>
去問鼎者無㡬耳又何以責楚也然則聖人所稱民免<lb/>
於左袵而仁之何也曰是聖人之專論功也而春秋者<lb/>
<pb n="29a"/>專以明道也穀梁氏曰仁不勝道存王室也然則説春<lb/>
秋者曰謹華夷之辨何也曰此誅亂賊之一也夫春秋<lb/>
之所夷者吳與楚楚之先鬻熊為姬文師國於江漢之<lb/>
間而泰伯端委以臨吳葢皆神明之胄矣荆人不道間<lb/>
周之亂革子以王叢毒上國吳亦相傚而王是亂賊之<lb/>
尤也是以春秋從而夷之春秋諸侯中其顯然為逆者<lb/>
莫如楚吳其陰逆而陽順者莫如齊晉如斷獄之家楚<lb/>
吳則功意俱惡齊晉則功遂意惡功意俱惡故聖人顯<lb/>
<pb n="29b"/>誅之顯誅之故其辭直如書卒不書𦵏君臣同辭之類<lb/>
凡皆直辭也功遂意惡故聖人陰奪之陰奪之故其辭<lb/>
微如邢遷于夷儀城楚丘狩河陽之類凡皆微辭也夫<lb/>
小雅未廢而四夷不敢交侵小雅盡廢而後四夷交侵<lb/>
春秋始書荆入蔡以獻舞歸則其躑躅之勢已見桓文<lb/>
奮而振之其鋒稍阻文也沒而晉霸衰而楚人之圗北<lb/>
方者遂日長而不可制是故春秋書荆入蔡此霸之未<lb/>
興而楚猾中國之始春秋書次于厥貉此霸之既衰而<lb/>
<pb n="30a"/>楚窺中國之始葢桓文之所以扼楚者其力有難易而<lb/>
楚與中國之所以盛衰其機有倚伏桓起於海濱而所<lb/>
從者宋衛陳蔡皆弱國故謀之十餘年結江結黄連十<lb/>
二國之師而後能服楚於召陵文據表裏山河之固而<lb/>
所從者齊秦皆勁國故反國一年僅連三國之師而克<lb/>
楚於城濮一戰而殺其専兵之将然晉之克楚也得䇿<lb/>
於結秦而晉之不競於楚也失䇿於讐秦自殽之役而<lb/>
秦晉相讐殺者歴四五世戰彭衙戰令狐戰河曲積十<lb/>
<pb n="30b"/>餘戰而不解是晉人自失一强援自生一强敵失一强<lb/>
援則其氣力不完强敵伺近則其勢不暇於略逺故晉<lb/>
霸之衰而楚益横者殽之役實然説春秋者乃曰殽之<lb/>
役春秋許晉襄繼霸吾不知也夫楚莊者又蠻酋之雄<lb/>
耳而逺交秦巴近攻陳鄭則是晉之讐秦非特生一强<lb/>
敵乃又借盜以兵也春秋書楚人秦人巴人滅庸而楚<lb/>
之謀益狡矣書楚子圍鄭而中國虎牢之險淪於夷矣<lb/>
書宋人及楚人平而南北衡矣天下之勢一變也雖然<lb/>
<pb n="31a"/>於時諸侯固有附楚者而猶未敢公然附楚也晉雖已<lb/>
不能盡得諸侯而猶未肯甘心以諸侯委之楚也蜀之<lb/>
盟謂之匱盟葢諸侯猶惴晉人知之也弭兵之説倡而<lb/>
南北之從交見於是中國諸侯公然朝楚向之玉帛於<lb/>
齊晉者盡在楚矣申之㑹空中國而聽焉齊晉之所連<lb/>
以扼楚者今楚人連之以扼中國矣申之㑹諸侯獻六<lb/>
王之禮宋之㑹虢之㑹長楚于晉則是諸侯甘心為夷<lb/>
役而晉人甘心以諸侯委於夷也天下之勢又一變也<lb/>
<pb n="31b"/>至於吳越交兵而夷禍極矣書伐剡入州來㑹黄池入<lb/>
吳而春秋所以治夷者又詳矣是春秋之終也或曰楚<lb/>
横而齊晉扼之則是中國果不可無桓文矣今曰禮樂<lb/>
征伐自諸侯出也而奪焉夫頼人之功以紓患靳人之<lb/>
權以資敵是責鷹鶻之搏而縶其足也不亦迂乎曰不<lb/>
然吾又有以譬之今有僕於此鳩黨鑄兵而主人弗能<lb/>
令也然盜夜入室則其僕揭兵嘯黨以逐之以僕為不<lb/>
善也然而足以逐盜以僕為善也然而足以抗主故天<lb/>
<pb n="32a"/>下無霸而至於四裔縱横而莫之禁者非天下之幸也<lb/>
天下有霸而至於臣疑於主而莫之恠者非天下之幸<lb/>
也夫春秋之事齊桓晉文是也齊桓晉文之功定而王<lb/>
道明矣王道明而亂賊懼矣或謂春秋誅亂賊者誅其<lb/>
弑君者也曰若是則春秋所書者止於弑三十六君之<lb/>
人耳其亦狹矣然則所誅亂賊者何也曰治弑也治諸<lb/>
侯之專也治大夫也治陪臣也治夷也凡無王者皆亂<lb/>
賊之道也<lb/>
<pb n="32b"/>　　右下篇<lb/>
趙氏曰啖氏依舊説以左氏為丘明受經於仲尼今觀<lb/>
左氏解經淺於公穀誣謬實繁若丘明才實過人豈宜<lb/>
若此推類而言皆孔門後之門人但公穀守經左氏通<lb/>
史故其體異耳且夫子自比皆引徃人故曰竊比於我<lb/>
老彭又説伯夷等六人云我則異於是並非同時人也<lb/>
丘明者葢夫子以前賢人如史佚遲任之流耳焚書之<lb/>
後莫得詳知也學者各信胸臆見傳及國語俱題左氏<lb/>
<pb n="33a"/>遂引丘明為其人如事既無明文唯司馬遷云丘明喪<lb/>
明厥有國語劉歆以為春秋左氏傳是丘明所為且遷<lb/>
好竒多謬故其書多為淮南所駁劉歆則以私意所好<lb/>
編之七略<hi>七略以左氏傳丘明所為</hi>班固因而不革<hi>漢書藝文志憑七畧</hi>後世<lb/>
遂以為真所謂傳虛襲誤也遷作吕不韋傳云不韋為<lb/>
秦相國集門客千人為吕氏春秋懸之秦市及其與任<lb/>
安書乃云不韋遷蜀世傳吕覽自相違背其説丘明之<lb/>
謬復何疑焉　又曰左傳國語文體不倫序事又多乖<lb/>
<pb n="33b"/>刺定非一人所為也葢左氏廣積諸國之史以釋春秋<lb/>
傳成之後葢其家子弟及門人見嘉謀事迹多不入傳<lb/>
或有雖入傳而復不同<hi>為諸國各有史故雖一事而説各異</hi>故各隨國編<lb/>
之而成此書耳近儒又妄為記錄云丘明以授魯魯申<lb/>
申傳呉起起傳其子期期傳楚人鐸椒椒傳虞卿卿傳<lb/>
荀况况傳張蒼蒼傳賈誼此乃近世之儒欲尊崇左氏<lb/>
妄為此説向若傳授分明如此漢書張蒼賈誼及儒林<lb/>
傳何故不書則其偽可知也或曰公穀定何時人也<hi>漢儒<pb n="34a"/>林傳藝文志並無年代名字</hi>答曰此二傳雖不記事迹然其解經密<lb/>
於左氏是知必孔門後之門人也但不知師資㡬世耳<lb/>
傳記無明文故三傳先後亦莫可知也先儒或云公羊<lb/>
名高子夏弟子也<hi>應劭風俗通云</hi>或云漢初人<hi>何休隠二年紀子伯莒子注中云然</hi>或云穀梁亦子夏弟子名赤<hi>亦風俗通云</hi>或曰秦孝公同<lb/>
時人<hi>糜信云</hi>或曰名俶字元始<hi>阮孝緒七錄云</hi>皆為强説也<lb/>
啖氏曰古之解説悉是口傳自漢以來乃為章句如本<lb/>
草皆後漢時郡國而題以神農山海經廣説殷時而云<lb/>
<pb n="34b"/>夏禹所記自餘書籍比比甚多是知三傳之義皆本口<lb/>
傳後之學者乃著竹帛而以祖師之目題之予觀左氏<lb/>
傳書周晉齊宋楚鄭等國之事最詳晉則每一出師具<lb/>
列将佐宋則每因興廢備舉六卿故知史䇿之文每國<lb/>
各異左氏得此數國之史以授門人義則口傳未形竹<lb/>
帛後代學者乃演而通之總而合之編次年月以為傳<lb/>
記又廣采當時文籍故典與子産晏子及諸國卿佐家<lb/>
傳并卜書夢書及雜占書縱横家小説諷諫等雜在其<lb/>
<pb n="35a"/>中故敘事雖多釋意殊少是非交錯渾然難證其大畧<lb/>
皆是左氏舊意故比餘傳其功最高博采諸家敘事尤<lb/>
備能令百代之下頗見本末公羊穀梁初亦口授後人<lb/>
據其大義㪚配經文<hi>傳中猶稱穀梁子曰是其證也</hi>故多乖謬失其綱<lb/>
統然其大㫖亦是子夏所傳故二傳解經密於左氏穀<lb/>
梁意深公羊辭辯隨文解釋往往鉤深但以守文堅滯<lb/>
泥難不通比附日月曲生條例義有不合亦復强通蹖<lb/>
駁不倫或至矛盾不近聖人夷曠之體也夫春秋之文<lb/>
<pb n="35b"/>一字以為褒貶誠則然矣其中亦有文異而義不異者<lb/>
<hi>詳内畧外之類</hi>二傳穿鑿悉以褒貶言之是故繁碎甚於左氏<lb/>
公羊榖梁又不知有不告則不書之義凡不書者皆以<lb/>
義説之且列國至多若盟㑹征伐喪紀不告亦書則一<lb/>
年之中可盈數卷况他國之事不憑告命從何得書但<lb/>
書所告之事定其善惡以文褒貶耳左氏言褒貶者又<lb/>
不過十餘條其餘事同文異者亦無他解舊解皆言從<lb/>
告及舊史之文若如此論乃是夫子冩魯史耳何名修<lb/>
<pb n="36a"/>春秋乎故謂二者之説俱不得中　又曰三傳分流其<lb/>
源則同擇善而從且過半矣歸乎允當又何常師今公<lb/>
羊榖梁二傳殆絶習左氏者皆遺經存傳談其事迹翫<lb/>
其文采如覽史籍不復知有春秋微㫖嗚呼買櫝還珠<lb/>
豈足恠哉　又曰三傳文義雖異意趣可合者宜演而<lb/>
通之文意俱異各有可取者宜並立其義有一事之傳<lb/>
首尾異處者宜皆聚於本經之下至於義指乖越理例<lb/>
不合浮辭流遁事迹近誣及尋常小事不足為訓者皆<lb/>
<pb n="36b"/>不錄若須存以通經者删取其要諫諍謀猷之言有非<lb/>
切當者畧之及雖當存而浮辭多者亦撮要凡敘戰事<lb/>
亦有委曲繁文并但敘其戰人身事義非二國成敗之<lb/>
要又無誠節可紀者亦皆不取凡論事有非與論之人<lb/>
而私評其事自非切要亦皆除之其巫祝卜夢鬼神之<lb/>
言皆不錄其有闗於勸戒者則存之　趙氏曰公穀舉<lb/>
例悉不稱凡又每一義輒數處出之今去其重複以從<lb/>
簡要左氏每盟下皆曰尋某年之盟每聘下則曰報某<lb/>
<pb n="37a"/>人之聘侵伐下多云報某之役凡此類皆檢前以符後<lb/>
更無他義今考取須留者留之左氏記事多不達經意<lb/>
遂妄云禮也今考其合經者留之餘悉不取<lb/>
胡氏曰傳春秋者三家左氏敘事見本末公羊穀梁辭<lb/>
辯而義精學經以傳為案則當閲左氏玩辭以義為主<lb/>
則當習公穀如恵公元妃繼室及仲子之歸於魯即隠<lb/>
公兄弟嫡庶之辨攝讓之實可按而知也當閲左氏謂<lb/>
此類也若夫來賵仲子以為豫凶事則誣矣王正月之<lb/>
<pb n="37b"/>為大一統及我欲之暨不得已也當習公羊氏謂此類<lb/>
也若夫母以子貴媵妾許稱夫人則亂矣段弟也弗謂<lb/>
弟公子也弗謂公子賤段而甚鄭伯之處心積慮成於<lb/>
殺也當習穀梁氏謂此類也若夫曲生例條以大夫曰<lb/>
卒為正則鑿矣要在反求於心斷之以理精擇而慎取<lb/>
之自晉杜預范甯唐啖助趙匡此數子者用力甚勤時<lb/>
有所取雖造宫牆之側㡬得其門而入要皆未見宗廟<lb/>
之美百官之富者也故不與七家之列<hi>七家謂孟子莊周董仲舒王通<pb n="38a"/>邵堯夫張子厚程正叔也胡氏取其言為春秋綱領已見中篇</hi>七家所造固自有淺深<lb/>
獨程氏嘗為之傳然其説甚略於意則引而不發欲使<lb/>
後學慎思明辨自得於耳目見聞之外者也故今所傳<lb/>
事按左氏義采公羊穀梁之精者大綱本孟子而微辭<lb/>
多以程氏之説為證云<lb/>
元城劉氏曰公穀皆解正春秋春秋所無者公穀未嘗<lb/>
言之故漢儒推本以為真孔子之意然二家亦自矛盾<lb/>
則亦非孔子之意矣若左傳則春秋所有者或不解春<lb/>
<pb n="38b"/>秋所無者或自為傳故先儒以為左氏或先經以起事<lb/>
或後經以終義或依經以辨理或錯舉以合異然其説<lb/>
亦有時牽合要之讀左氏者當經自為經傳自為傳不<lb/>
可合而為一也然後通矣<lb/>
問三傳優劣朱子曰左氏曾見國史考事頗精只是不<lb/>
知大義專去小處理㑹往往不曽講學公穀考事甚踈<lb/>
然義理却精二人乃是經生傳得許多説話往往都不<lb/>
曽見國史　又曰春秋之書且據左氏當時天下大亂<lb/>
<pb n="39a"/>聖人且據實而書之其是非得失付諸後世公論葢有<lb/>
言外之意若必於一字一辭之間求褒貶所在竊恐不<lb/>
然齊桓晉文所以有功於王室者葢當時楚最强大時<lb/>
復加兵於鄭鄭在王畿之内又伐陸渾之戎觀兵周疆<lb/>
其勢與六國不同葢六國勢均力敵不敢先動楚在春<lb/>
秋時他國皆不及其强向非桓文有以遏之則周室為<lb/>
其所并矣又諸侯不朝聘於周而周反下聘於列國是<lb/>
甚道理　又曰左氏是一個審利害之㡬善避就底人<lb/>
<pb n="39b"/>所以其書有貶死節等事其間議論有極不是處如周<lb/>
鄭交質之類是何議論其曰宋襄公可謂知人矣立穆<lb/>
公其子饗之命以義夫只知有利害不知有義理此段<lb/>
不如公羊説君子大居正却是儒者議論　人曰孔子<lb/>
作春秋時亦須與門人講論所以公穀左氏得一箇源<lb/>
流只時漸漸訛舛當時若是全無傳授如何鑿空撰得<lb/>
　又曰左傳是後來人做為見陳氏有齊所以言八世<lb/>
之後莫之與京見三家分晉所以言公侯子孫必復其<lb/>
<pb n="40a"/>始以三傳言之左氏是史學公穀是經學史學者記得<lb/>
事却詳於道理上便差經學者於義理上有功然記事<lb/>
多誤　又曰左氏有一箇大病是他好以成敗論人<lb/>
又曰公穀二傳所以異者類多人名地名而非大義之<lb/>
所繫　又曰解春秋者以日月為褒貶穿鑿得全無義<lb/>
理若胡文定所解乃是以義理穿鑿故可觀　問春秋<lb/>
胡文定之説如何曰尋常亦不滿於胡説且如解經不<lb/>
使道理明白却就其中多使故事大與做時文答䇿相<lb/>
<pb n="40b"/>似　又曰或云左丘明左丘其姓也左傳自是左姓人<lb/>
作<hi>或云左氏是楚左史倚相之後故載楚事軷詳</hi>
　　右附論<lb/>
　<lb/>
　<lb/>
　<lb/>
　<lb/>
　春秋宗㫖<lb/>
</p>

  </div>
            <div>
<head>春秋凡例卷上</head> <lb/>
    <p>
<pb n="1a"/>欽定四庫全書<lb/>
　春秋凡例卷上<lb/>
　　　　　　　　　　　　眀　王樵　輯<lb/>
　　即位第一<lb/>
啖氏曰凡天子崩諸侯薨既殯而嗣子為君康王之誥<lb/>
是也未就阼階之位來年正月朔日乃就位南面而改<lb/>
元春秋所書是也凡先君正終則嗣子踰年行即位禮<lb/>
榖梁云繼正即位正也此説是也<hi>文成襄昭哀五公是</hi>凡先君遇<lb/>
<pb n="1b"/>弑則嗣子廢即位之禮<hi>不忍行也</hi>穀梁云繼弑君不言即位<lb/>
正也此説是也<hi>莊閔僖三公是</hi>凡繼弑君而行即位禮非也榖<lb/>
梁謂桓公繼弑君而行即位則是與聞乎弑也公羊謂<lb/>
宣公繼弑君而行即位其意也<hi>殺子赤而有其位宣公有其意</hi>二説並<lb/>
是也左氏不達而曲為之説云莊公不言即位文姜出<lb/>
故也閔公不言即位亂故也僖公不言即位公出故公<lb/>
出復入不書諱故也<hi>左氏以為閔公弑後成季以僖公適邾共仲奔莒乃入立之經無僖公出入之文者諱之故也</hi>且毋以得罪去國猶日不忍父為他國所<lb/>
<pb n="2a"/>殺其情若何不舉其大而舉其細非通論也且三月文<lb/>
姜方孫何妨正月即位乎故知解莊公不言即位妄也<lb/>
國有危難豈妨行禮故知解閔公不言即位妄也若君<lb/>
出諱而不書昭公何以書乎假如實出亦當非時即位<lb/>
如定公也<hi>昭三十二年十二月己未公薨于乾侯定元年夏六月癸亥公之䘮至自乾侯戊辰公即位</hi>故知解僖公不言即位妄也<lb/>
朱子曰春秋是聖人據魯史以書其事使人自觀之以<lb/>
為鑒戒爾若欲推求一字之間以為褒貶所在恐非聖<lb/>
<pb n="2b"/>人之意如書即位者如魯君行即位之禮繼故不書即<lb/>
位者是不行即位之禮<hi>其為攝也為亂故也為不忍於先君之不以道終也皆不可知但是不行其禮則不書爾</hi>若桓公之書即位則是桓公自正其即位<lb/>
之禮爾<hi>以不弑自居隠其罪逆自同繼位立常而行即位</hi>其他崩薨卒𦵏亦無<lb/>
意義<lb/>
胡氏曰人君嗣立踰年必改元此重事也當國大臣必<lb/>
以其事告於廟秉筆史官必以其事書於策縁終始之<lb/>
義一年不二君故不改於柩前定位之初縁臣民之心<lb/>
<pb n="3a"/>不可曠年無君故不待於三年䘮畢之後踰年春正月<lb/>
乃謹始之時得理之中者也於是改元著新君即位之<lb/>
始宜矣即位而謹始本不可以不正為子受之父為諸<lb/>
侯受之王此大本也咸無焉則不書即位隱莊閔僖四<lb/>
公是也聖人恐此義未眀又於衞侯晉𤼵之書曰衛人<lb/>
立晉以見内無所承上不請命者雖國人欲立之其立<lb/>
之非也在春秋時諸侯皆不請王命矣然承國於先君<lb/>
者則得書即位以别於内復無所承者文成襄昭哀五<lb/>
<pb n="3b"/>公是也聖人恐此義未眀又於齊孺子荼𤼵之荼幼固<lb/>
不當立然既有先君景公之命矣陳乞雖欲立長君其<lb/>
如先君之命何以乞君荼不死先君之命也命雖不敢<lb/>
死以别於内復無所承者可也然亂倫失正則天王所<lb/>
當治聖人恐此義未眀又於衛侯朔𤼵之朔殺伋壽受<lb/>
其父宣公之命嘗有國矣然四國納之則貶王人拒之<lb/>
則褒於以見雖有父命而亂倫失正者所宜絶也由此<lb/>
推之王命重矣雖重天王之命若非制命以義亦將壅<lb/>
<pb n="4a"/>而不行故魯武公以括與戱見宣王王欲立戱仲山甫<lb/>
不可王卒立之魯人殺戯立括之子諸侯由是不睦聖<lb/>
人以此義非盡倫者不能斷也又特於首止之盟𤼵之<lb/>
夫以王世子而出㑹諸侯以列國諸侯而上與王世子<lb/>
㑹此例之變也而春秋許之鄭伯奉承王命而不與是<lb/>
盟此禮之常也而春秋逃之所以然者王將以愛易儲<lb/>
貳桓公糾合諸侯仗正道以翼世子使國本不揺而天<lb/>
下之為父子者定所謂一匡天下民到於今受其賜者<lb/>
<pb n="4b"/>也至是變而之正以大義為主而崇髙之勢不與焉然<lb/>
後即位謹始之義終矣萬世之大倫正矣故曰春秋之<lb/>
法大居正非聖人莫能修之謂此類爾<lb/>
文公九年春毛伯來求金公羊傳曰何以不稱使當䘮<lb/>
未君也踰年矣何以謂之未君即位矣而未稱王也未<lb/>
稱王何以知其即位以諸侯之踰年即位亦知天子之<lb/>
踰年即位也以天子三年然後稱王亦知諸侯於其封<lb/>
内三年稱子也踰年稱公矣則曷為於其封内三年稱<lb/>
<pb n="5a"/>子縁臣民之心不可一日無君縁終始之義一年不二<lb/>
君<hi>故君薨稱子某既葬稱子眀繼體以繋臣民之心</hi>不可曠年無君<hi>故踰年稱公</hi>縁<lb/>
孝子之心則三年不忍當也<hi>孝子三年志在思慕不忍當父位故雖即位猶於其封内三年稱子書云高宗諒隂三年不言子曰何必高宗古之人皆然君薨百官總已以聴於冡宰三年</hi>
何氏曰即位者一國之始政莫大於正始故春秋以元<lb/>
之氣正天之端以天之端正王之政以王之政正諸侯<lb/>
之即位以諸侯之即位正境内之治諸侯不上奉王之<lb/>
政則不得即位故先言正月而後言即位政不由王出<lb/>
<pb n="5b"/>則不得為政故先言王而後言正月也王者不承天以<lb/>
制號令則無法故先言春而後言王夫不深正其元則<lb/>
不能成其化故先言元而後言春五者同日並見相須<lb/>
成體乃天人之大本萬物之所繫不可不察也<lb/>
　　告月視朔第二<lb/>
趙氏曰天子常以今年冬頒眀年正朔於諸侯諸侯受<lb/>
之每月奉月朔甲子以告於廟所謂禀正朔也故曰王<lb/>
正月言王之所以頒也因以特牲薦謂之告月亦曰告<lb/>
<pb n="6a"/>朔故論語云子貢欲去告朔之餼羊也　告於廟則謂<lb/>
之告朔因以聴治此月之政則謂之視朔<lb/>
　文六年閏月不告月猶朝於廟　左氏曰閏月不告<lb/>
　朔非禮也閏以正時時以作事不告閏朔棄時政也<lb/>
　　趙氏曰文公以閏非正不行告朔之禮<hi>榖梁氏曰閏者附月</hi>
　<hi>之餘日也天子不以告朔而䘮事不數也</hi>而以其朔日但身至廟拜謁而<lb/>
　已故曰猶朝於廟以此朝空廟謁故經文譏之<hi>猶者不盡</hi>
　<hi>已之辭朝廟視朔皆不可已也猶朝於廟而朔可不告乎經言不告月眀當告也公榖非</hi>
<pb n="6b"/>　十六年夏五月公四不視朔<hi>自二月不視朔至於五月</hi>　榖梁氏<lb/>
　曰以公為厭政甚矣<lb/>
　襄二十九年春王正月公在楚　左氏曰釋不朝正<lb/>
　於廟也<lb/>
　　郊廟雩社第三<lb/>
啖氏曰凡祭常事多不書失禮及非常乃書　趙氏曰<lb/>
凡郊廟社稷所以奉天也尊祖考而重生本咸國之大<lb/>
禮也故過則書之　祭統曰周公没成王康王追念公<lb/>
<pb n="7a"/>之勲勞賜之重祭郊社嘗禘是也孔子曰魯之郊禘非<lb/>
禮也周公其衰矣胡氏曰春秋欲削而不書則無以見<lb/>
其失禮盡書之乎則有不勝書故因其失禮之中又更<lb/>
有失焉者則書於策所謂由性命而𤼵言也聖人奚容<lb/>
心焉因事而書而鑒戒昭矣所謂由性命而𤼵言也<lb/>
郊<lb/>
家語定公問於孔子曰寡人聞郊而莫同何也孔子曰<lb/>
郊之祭也迎長日之至也大報天而主日配以月故周<lb/>
<pb n="7b"/>之始郊其月以日至其日用上辛至於啟蟄之日則又<lb/>
祈榖於上帝此二者天子之禮也魯無冬至大郊之事<lb/>
降殺於天子是以不同也公曰其言郊何也孔子曰兆<lb/>
丘於南所以就陽位也於郊故謂之郊焉曰其牲器何<lb/>
如孔子曰上帝之牛角繭栗必在滌三月后稷之牛唯<lb/>
具所以别事天神與人鬼也牲用騂尚赤也用犢貴誠<lb/>
也掃地而祭貴其質也器用陶匏以象天地之性也萬<lb/>
物無可稱之者故因其自然之體也　公羊氏曰魯郊<lb/>
<pb n="8a"/>非禮也天子祭天諸侯祭土　襄七年夏四月三卜郊<lb/>
不從乃免牲左傳孟獻子曰吾乃今而後知有卜筮夫<lb/>
郊祀后稷所以祈農事也是故啟蟄而郊郊而後耕<hi>啟蟄夏正建寅之月祀天南郊郊而後耕是祈榖之後躬耕帝藉䟽曰夏小正曰正月啟蟄其傳曰言始𤼵蟄也故漢氏之始以啟蟄為正月中雨水為二月節及太和以後更改氣名以雨水為正月中驚蟄為二月節至今不改</hi>今既耕而卜郊宜其不從也榖梁氏曰夏四月不時<lb/>
也三卜禮也此言三卜雖禮而卜郊止于三月今書四<lb/>
月而三卜不從則過時不敬故書以譏非時而非譏其<lb/>
<pb n="8b"/>瀆卜也僖三十一年夏四月四卜郊不從乃免牲公羊<lb/>
氏曰三卜禮也四卜非禮也求吉之道三哀元年鼷䑕<lb/>
食郊牛改卜牛夏四月辛巳郊榖梁氏曰郊自正月至<lb/>
於三月郊之時也夏四月郊不時也五月郊不時也夏<lb/>
之始可以承春以秋之末承春之始盖不可矣九月用<lb/>
郊用者不宜用者也<hi>在成十七年</hi>郊三卜禮也四卜非禮也<lb/>
<hi>僖三十年哀十一年</hi>五卜强也<hi>成十年</hi>以十二月下辛卜正月上辛<lb/>
如不從則以正月下辛卜二月上辛如不從則以二月<lb/>
<pb n="9a"/>下辛卜三月上辛如不從則不郊矣啖趙謂當以二月<lb/>
<hi>周二月夏十二月</hi>卜三月上辛<hi>周三月夏正月</hi>不吉則卜中辛又不吉<lb/>
則卜下辛所謂吉事先近日也魯之郊周公故也不於<lb/>
日至避王室也卜用夏正於農耕之始也比旬而卜之<lb/>
逺怠慢也必更三旬禮盡於三也且郊之月殫矣<hi>求吉之道過三則瀆且此月日盡非農耕之始既耕不可復卜郊故不復卜</hi>按周禮太宰職云祀<lb/>
五帝前期十日帥執事而卜日然則將祭必十日之前<lb/>
豫卜之賈公彦云四時迎氣冬至夏至正月郊天等雖<lb/>
<pb n="9b"/>有常時常日猶須審慎故仍卜日公羊云禘當不卜郊<lb/>
何以卜卜郊非禮也卜郊何以非禮<hi>據上言三卜禮</hi>魯郊非禮<lb/>
也意以魯郊非禮故卜其説非也<hi>右郊時</hi>　宣三年春王<lb/>
正月郊牛之口傷改卜牛牛死乃不郊公羊氏曰曷為<lb/>
不復卜養牲養二卜帝牲不吉則扳稷牲而卜之帝牲<lb/>
在於滌三月於稷者唯具是視<hi>滌者養牲之宫名於稷者唯視其身體具無災害而已不特養於滌</hi>郊則曷為必祭稷王者必以其祖配王者則<lb/>
曷為必以其祖配自内出者無匹不行自外至者無主<lb/>
<pb n="10a"/>不止　趙氏曰養牲只養二牛既並死自然合廢郊成<lb/>
七年春王正月鼷鼠食郊牛角改卜牛鼷鼠又食其角<lb/>
乃免牛榖梁氏曰郊牛日展<hi>視也</hi>斛角而知傷<hi>斛角貌</hi>展道<lb/>
盡矣其所以備災之道未盡也<hi>雖日展而不能禦災使鼠得食之不敬也</hi>改<lb/>
卜牛鼷鼠又食其角非人之所能也<hi>改卜後宜知慎而又食知非有司之過</hi>所以免有司之過也<hi>胡氏曰非有司之過則變異也</hi>乃免牛免牲者<lb/>
為之緇衣纁裳有司𤣥端奉送至于南郊免牛亦然免<lb/>
牲不曰不郊免牛亦然<hi>僖三十一年夏四月四卜郊不從乃免牲卜郊不吉既不郊牲<pb n="10b"/>無所用故免牲免猶從放不殺之也此年鼠再食牛角妨于郊故免牛亦如卜郊不吉免牲之禮以免之以嘗置之上帝故也既免則不郊可知故不曰不郊</hi>哀元年榖梁氏曰牛傷不言傷<lb/>
之者傷自牛作也全曰牲傷曰牛未牲曰牛有變而不<lb/>
郊故卜免牛也已牛矣其尚卜免之何也嘗置之上帝<lb/>
矣<hi>謂在滌宫</hi>故卜而後免之不敢專也卜之不吉則如之何<lb/>
不免安置之繫而待六月上甲始庀牲<hi>具新牲也</hi>然後左右<lb/>
之<hi>随所用也</hi>以六月上甲始庀牲十月上甲始繫牲十一月<lb/>
十二月雖有變不道也<hi>以不妨郊故</hi>待正月然後言牲之變<lb/>
<pb n="11a"/>
                    <hi>重其妨郊也啖氏曰養牲必在滌三月故自周之十月下旬而養牲至二月中旬而牲成故得以二月下旬卜三月上旬也  右郊牲</hi>　僖三十一年猶三望左氏曰望郊之屬<lb/>
也不郊亦無望可也公羊氏曰天子有方望之事無所<lb/>
不通諸侯山川有不在其封内者則不祭也三望者何<lb/>
望祭也曷祭祭泰山河海曷為祭泰山河海山川有能<lb/>
潤于百里者天子秩而祭之觸石而出膚寸而合不崇<lb/>
朝而遍雨乎天下者唯泰山爾河海潤于千里<hi>按記曰周公祀泰山召公為尸則祀泰山者周公之舊越望而祭及河海者亦僭禮之後也</hi>按左氏云楚昭<lb/>
<pb n="11b"/>王有疾卜曰河為祟大夫請祭諸郊王曰三代命祀祭<lb/>
不越望江漢睢漳楚之望也禍福之至不是過也不榖<lb/>
雖不徳河非所獲罪也遂弗祭<hi>此可以證魯三望之為越</hi>　三正記<lb/>
曰郊後必有望　有虞氏受終而望因于類巡守而望<lb/>
因於柴若諸侯則有望而已望不越竟非所主者非所<lb/>
祭也魯僭天子之郊故亦於郊後而望又越望而祭及<lb/>
河海僖三十一年宣三年成七年皆不郊而猶三望書<lb/>
之見其失之中又有失也　三傳所不盡者各見於本<lb/>
<pb n="12a"/>條之下　書郊九皆卜不吉失時牛災則書之<lb/>
廟<lb/>
公羊氏曰周公稱太廟<hi>魯之始祖故稱太廟</hi>魯公稱世室<hi>伯禽始受封其廟稱世室言世世不毁也</hi>羣公稱宫<hi>尊始祖不令子孫同其稱故曰宫也</hi>
　隠五年九月考<hi>始成而祀</hi>仲子<hi>惠公之妾桓公之母</hi>之宫<hi>隠公為之别立宫</hi>
　初獻六羽<hi>始用六佾也魯僭天子之禮樂用八佾于太廟以祀周公已為非禮其後羣公皆僣</hi>
　<hi>用焉仲子以别宫故六</hi>
　桓二年夏四月取郜大鼎于宋戊申納於太廟<hi>内弑其君</hi>
<pb n="12b"/>　<hi>外成人之亂受賂而退以事其祖非禮也其道以周公為弗受也</hi>　八年春正月己<lb/>
　夘烝夏五月丁丑烝<hi>黷祀也</hi>　十四年秋八月壬申御<lb/>
　廩災乙亥嘗<hi>八月嘗不時以災之餘而嘗不敬</hi>
　莊二十三年秋丹桓宫楹<hi>榖梁氏曰禮天子諸侯黝堊大夫蒼士黈丹楹非禮</hi>
　<hi>也女欲以夸齊  下同</hi>　二十四年春王三月刻桓宫桷<hi>諸侯之桷</hi>
　<hi>斵之礱之刻桷非正也</hi>
　閔二年夏五月乙酉吉禘于莊公<hi>説見後</hi>
　僖八年秋七月禘于太廟用致夫人<hi>禘天子大祭夫人成風也崇妾</hi>
<pb n="13a"/>　<hi>母為夫人自是始也</hi>
　文二年二月丁丑作僖公主<hi>立主䘮主于虞吉主于練記云十三月而練僖</hi>
　<hi>公薨至是十有五月始作主譏其後也</hi>　八月丁夘大事于太廟躋僖<lb/>
　公<hi>大事祫也升僖公于閔公之上䘮未終而吉祭又逆祀一書而再譏</hi>　六年閏月不<lb/>
　告月猶朝于廟<hi>已見前</hi>　十三年秋七月太室屋壊<hi>譏不</hi>
　<hi>脩也</hi>　十六年夏五月公四不視朔<hi>告朔諸侯所以禀命于君親其怠如</hi>
　<hi>是</hi>
　宣八年六月辛巳有事于太廟仲遂卒于垂壬午猶<lb/>
<pb n="13b"/>　繹萬入去籥<hi>知卿佐之䘮不宜作樂而不知廢繹譏之</hi>
　成三年二月甲子新宫<hi>宣宫也神主未遷故曰新宫</hi>災三日哭<hi>未成</hi>
　<hi>廟遇災而哭於禮無當幾遷主緩且不戒於火而致災</hi>　六年二月辛巳立武<lb/>
　宫<hi>不宜立也</hi>
　昭十五年二月癸酉有事于武宫籥入叔弓卒<hi>卒于涖事</hi>
　<hi>之所</hi>去樂卒事<hi>此志禮之變與仲遂不同</hi>
　定元年九月立煬宫<hi>義同武公</hi>　八年冬從祀先公<hi>陽虎欲去</hi>
　<hi>三桓順祀先公而祈焉順祀者正閔僖之位也所順非一故通曰先公</hi>
<pb n="14a"/>啖氏曰凡宗廟之禮有常四時之祭雖失其月亦非大<lb/>
故其失時及失禮之大者乃書左氏云始殺而嘗閉蟄<lb/>
而烝過則書公羊云春曰祠夏曰礿秋曰嘗冬曰烝常<lb/>
事不書<hi>言失禮及非常乃書之</hi>此説皆是　趙氏曰四時之祭皆<lb/>
用夏時<hi>言祠礿烝皆用用夏之四時</hi>從物宜也周雖以建子為正至<lb/>
於祭祀則用夏時本月以行四時之祭故桓八年正月<lb/>
烝則夏之仲冬也閔二年五月禘即夏之三月也凡四<lb/>
時之祭盖用孟月宣八年六月<hi>周六月乃建已之月今四月孟夏是也</hi>有<lb/>
<pb n="14b"/>事于太廟即夏之孟月也若有故及日不吉即用仲月<lb/>
桓八年正月烝是也<hi>周正月建子今十一月仲冬也</hi>若又有故及日不<lb/>
吉即用季月昭十五年有事于武宫即夏之季月也<hi>周二月建丑今十二月季冬也</hi>經文並無譏故但不失時即非違禮啖説<lb/>
是也然吉事先近日苟有故而用季月涉于怠矣當用<lb/>
仲月為嘉也時物既登且得二至二分之節故也　周<lb/>
禮大宗伯以肆<hi>進所解牲體謂薦熟時</hi>獻<hi>謂薦血腥</hi>祼<hi>灌以鬰鬯始獻尸求神時</hi>享<lb/>
先王以饋食享先王以祠春享先王以禴夏享先王以<lb/>
<pb n="15a"/>嘗秋享先王以烝冬享先王鄭氏曰宗廟之祭有此六<lb/>
享肆獻祼饋食在四時之上則是祫也禘也祭必先灌<lb/>
乃後薦腥薦熟於祫逆言之者與下共文眀六享俱然<lb/>
祫言肆獻祼禘言饋食者著有黍稷互相備也吴氏澂<lb/>
曰程子曰天子曰禘諸侯曰祫皆合祭也禘者禘其所<lb/>
自出之帝為東向之尊其餘皆合食於前此之謂禘諸<lb/>
侯無所出之帝則止於太祖之廟合羣廟之主以食此<lb/>
之謂祫祠禴嘗烝四時祭名春物初生未有以享以祠<lb/>
<pb n="15b"/>為主故曰祠夏物未成用薄物以祭故曰禴秋物漸成<lb/>
以薦新為主故曰嘗冬物畢成可進者衆故曰烝　王<lb/>
制天子諸侯宗廟之祭春曰礿夏曰禘秋曰嘗冬曰烝<lb/>
天子犆<hi>特同</hi>礿祫禘祫嘗祫烝吴澂曰按此春夏祭名是<lb/>
記者之誤礿當為祠禘當為禴<hi>閔二年胡傳云四時之祭有禘之名盖禮文交錯之失</hi>陳詳道曰天子之禮春則特祭夏秋冬則祫享特<lb/>
祭各於其廟祫享同於太廟又曰祫有三年之祫有時<lb/>
祭之祫時祭之祫小祫也<hi>唯羣廟合食于太祖</hi>三年之祫大祫也<lb/>
<pb n="16a"/>
                    <hi>毁廟之主陳于太祖未毁廟之主皆升合食于太祖</hi>時祭有大禮有小禮小禮春<lb/>
也大禮夏秋冬也公羊傳曰大事者何大祫也則眀時<lb/>
祭之為小祫矣　問周禮記四時祭名云春祠夏礿秋<lb/>
嘗冬烝公羊亦同而春秋無祠礿之祭何也趙氏曰春<lb/>
秋中一書烝一書嘗兩書禘皆為失禮及有變故乃書<lb/>
爾於祠礿二祭無他故所以不書何足怪哉　又曰禮<lb/>
記大傳云禮不王不禘眀諸侯不得有也禘者帝王立<lb/>
始祖之廟猶謂未盡其追逺尊先之義故又推尊始祖<lb/>
<pb n="16b"/>所出之帝而追祀之以其祖配之謂於始祖廟祭之而<lb/>
便以始祖配祭也此祭不兼羣廟之主為其疎逺不敢<lb/>
褻故也其年數或每年或數年未可知也鄭氏注祭法<lb/>
云禘謂配祭昊天上帝于圜丘也盖見祭法所説文在<lb/>
郊上故為此説祭法所論禘郊祖宗謂六廟之外永世<lb/>
不絶者有此四種爾非闗配祭也禘之所及最逺故先<lb/>
言之何闗圜丘哉若然則春秋書魯之禘何也成王追<lb/>
寵周公故也故祭統云成王追念周公賜之重祭郊社<lb/>
<pb n="17a"/>禘嘗是也盖於周公廟而上及文王文王即周公之所<lb/>
出也故此祭惟得於周公廟為之閔公時遂僭于莊公<lb/>
廟行之以其不追配故直言莊公而不言莊宫眀用其<lb/>
禮物爾不追配文王也本以夏之孟月為之至孟獻子<lb/>
乃以夏之仲月為之<hi>禮雜記云孟獻子曰正月日至可以有事于上帝七月日至可以有事于祖七月而禘獻子為之也</hi>今備引諸經書之文證之於左左氏云<lb/>
烝嘗禘于廟<hi>此為見春秋經前後祭祀唯有此三種以為祭名盡于此但據經文不識經意故云爾</hi>又云禘于武宫僖宫襄宫<hi>此又見經中禘于莊公以為諸廟各行之故妄云爾</hi>
<pb n="17b"/>又晉人云以寡君之未禘祀<hi>時未終䘮也莊左氏見經文云吉禘于  公以為䘮畢當禘而不知禘本魯禮不合施于他國左氏亦自云魯有禘樂賔祭用之</hi>郊特牲曰春禘<lb/>
而秋嘗<hi>鄭氏注禘當為礿</hi>眀堂位曰季夏六月以禘禮祀周公<lb/>
于太廟<hi>夏之四月</hi>祭義曰春禘秋嘗<hi>鄭無注</hi>祭統曰春礿夏禘<lb/>
王制同<hi>鄭氏曰夏殷禮也撰禮記諸篇或孔門之後弟子或漢初之儒私  皆約春秋為之見春秋禘于莊公遂以為時祭之名見春秋唯兩度書禘一春一夏所以或謂之春祭或謂之夏祭不相符㑹理可見也而鄭氏不達其意故注郊特牲云禘當為礿祭義與郊特牲同鄭遂無注其注祭統及王制則云此夏殷禮且祭統篇末云成王賜周公何得云夏殷哉</hi>王制又云礿則不禘禘則不嘗嘗<lb/>
<pb n="18a"/>則不烝烝則不礿<hi>鄭氏曰虞夏諸侯嵗朝廢一時祭也  撰此篇者亦縁見春秋中唯有禘烝嘗三祭謂魯惟行此三祭遂云爾若如鄭注逺國來徃須歴數時何獨廢一時哉</hi>　詩小序雝<lb/>
禘太祖也朱子曰祭法周人禘嚳又曰天子七廟三昭<lb/>
三穆及太祖之廟而七周之太祖即后稷也禘嚳於后<lb/>
稷之廟而以后稷配之所謂禘其祖之所自出以其祖<lb/>
配之者也祭法又曰周祖文王而春秋家説三年䘮畢<lb/>
致新死者之主于廟亦謂之吉禘是祖一號而二廟禘<lb/>
一名而二祭也　楊氏復曰鄭氏注王制及春官大宗<lb/>
<pb n="18b"/>伯詩殷頌皆曰魯禮三年䘮畢而祫于太祖眀年春禘<lb/>
于羣廟自爾以後五年而再殷祭一祫一禘<hi>此大宗伯及王制鄭注文也商頌𤣥鳥祀髙宗也毛傳曰祀當為祫祫合也高宗崩而始合祭于契之廟歌是詩焉古者君䘮三年既畢禘于其廟而後祫祭于太祖又眀年禘于羣廟自此之後五年而云云</hi>愚始讀之意其<lb/>
必有昭然可據之實及考其所自來則曰一祫一禘之<lb/>
説出於春秋魯禮及緯書夫溺於緯書之不足責也謂<lb/>
出於春秋魯禮者並無事實可證乃專取僖公之禘文<lb/>
公之祫二事穿鑿附㑹文致其説而已夫禘祫二禮其<lb/>
<pb n="19a"/>源本不相因今其説曰文公二年既有祫則僖公二年<lb/>
亦必有祫僖公八年既有禘則文公八年亦必有禘事<lb/>
之本無既牽合影射以為有盖欲眀僖公之禘前有祫<lb/>
文公之祫前有禘以證一祫一禘之説而已此其妄一<lb/>
也夫既取僖公之禘文公之祫為証矣又増宣公八年<lb/>
之禘以眀之謂僖宣八年皆有禘考于春秋宣公八年<lb/>
有事于太廟未嘗有禘文乃鄭氏駕虚詞以多其證此<lb/>
其妄二也文二年公羊傳云五年而再殷祭所謂五年<lb/>
<pb n="19b"/>再殷祭者謂三年一祫五年再祫猶天道三年一閏五<lb/>
年再閏也鄭氏乃引之以為三年一祫五年一禘之證<lb/>
此其妄三也二年至八年相去凡七年與五年再殷祭<lb/>
之數不合也則為之説曰魯禮三年䘮畢而祫于太廟<lb/>
眀年春禘于羣廟自爾以後五年而再殷祭夫謂三年<lb/>
䘮畢而祫于太祖可也眀年春禘于羣廟何所據而為<lb/>
此説乎强添此事於五年再殷祭之前直欲以揜五年<lb/>
七年不合之數爾此其妄四也　婁江魏子才曰禮家<lb/>
<pb n="20a"/>謂禘祫皆合食非也大祫乃羣昭羣穆已毁未毁之廟<lb/>
皆合食於太祖禮盛而繁禘則上尊太祖之自出故配<lb/>
不及羣廟禮大而簡特縁太祖起此義若又旁及羣廟<lb/>
則瀆矣又曰祫合祭也天子七廟諸侯五廟縁孝子之<lb/>
心春特享以各全其尊縁祖考之心三時合享象生時<lb/>
之燕聚也逺祖既祧矣時享弗之與矣子孫未忍忘則<lb/>
又為之大祫已毁廟之主陳于太祖未毁廟之主皆升<lb/>
合食于太祖象生時大合族之義也其大夫三廟適士<lb/>
<pb n="20b"/>二廟官師一廟祭皆弗及高祖先王曲盡人情大夫士<lb/>
有大事省于其君<hi>有功徳見記錄</hi>干祫及其高祖<hi>干者逆上之名以其上干諸侯之祫也</hi>使亦得以自伸也<hi>春秋時祭則書有事如有事于太廟有事於武宫之類是也祫祭則書大事如文二年八月大事于大廟是也盖時祭之祫則祝迎四廟之主合食于太廟毁廟之主不與及三年大祫則毁廟之主皆陳焉</hi>趙氏曰凡祭而非者稱祭<hi>祭而失禮書祭名</hi>
以本下者稱事<hi>祭非失禮為下事張本者則不書祭名大事于太廟躋僖公之類是也</hi>
雩<lb/>
程子曰古者一年之間祭天甚多春則因民播種而祈<lb/>
<pb n="21a"/>榖夏則恐旱暵而舞雩以至秋則眀堂冬則圜丘皆人<lb/>
君為民之心也　趙氏曰凡祈澤曰雩稱大國徧雩也<lb/>
　程子曰諸侯雩於境内之山川爾成王賜魯重祭得<lb/>
郊禘大雩大雩雩於上帝用盛樂也雩嵗之常祀不能<lb/>
皆書因其非時則書之遇旱災則非時而雩書之所以<lb/>
見其非禮且志旱也郊禘亦因事而書　今按大雩程<lb/>
子説是<lb/>
　桓五年秋大雩　左氏曰書不時也凡祀啟蟄<hi>建寅之月</hi>
<pb n="21b"/>　而郊龍見<hi>建已之月</hi>而雩始殺而嘗閉蟄而烝過則書<lb/>
　杜氏曰建已之月蒼龍宿體昏見東方萬物始盛待<lb/>
　雨而大故祭天逺為百榖祈膏雨　公羊氏曰大雩<lb/>
　者何旱祭也然則何以不言旱言雩則旱見言旱則<lb/>
　雩不見　榖梁氏曰雩得雨曰雩不得曰旱　趙氏<lb/>
　曰榖梁説是<lb/>
　僖十一年秋八月大雩　十三年秋九月大雩<lb/>
　成三年秋大雩　七年冬大雩<lb/>
<pb n="22a"/>　襄五年秋大雩　八年秋九月大雩　十六年秋大<lb/>
　雩　十七年九月大雩　二十八年秋八月大雩<lb/>
　昭三年八月大雩　六年秋九月大雩　八年秋大<lb/>
　雩　十六年九月大雩　二十四年秋八月大雩<lb/>
　二十五年秋七月上辛大雩季辛又雩<lb/>
　定元年九月大雩　七年秋大雩　九月大雩　十<lb/>
　二年秋大雩　書大雩二十一皆在午未申之月建<lb/>
　已之月常事不書<lb/>
<pb n="22b"/>社<lb/>
春秋於社無書因日食水災而見<lb/>
　莊二十五年六月辛未朔日有食之鼓用牲于社<lb/>
　秋大水鼓用牲于社于門<lb/>
　文十五年六月辛丑朔日有食之鼓用牲于社<lb/>
左氏曰日有食之天子不舉伐鼔于社諸侯用幣于社<lb/>
伐鼔于朝又曰日有食之唯正陽之月<hi>建巳之月</hi>慝<hi>隂氣</hi>未作<lb/>
于是乎用幣于社伐鼔于朝又曰凡天災有幣無牲非<lb/>
<pb n="23a"/>日月之眚不鼓啖氏曰據左氏所説皆正理也此書門<lb/>
社皆記非常也<lb/>
　　婚姻第四<lb/>
啖氏曰凡婚姻合禮者皆不書趙氏曰凡男女之禮人<lb/>
倫之本也風教之本也是以先王敬之故紀其闕爾<lb/>
納幣<lb/>
　莊二十二年冬公如齊納幣<hi>公羊氏曰納幣不書此何以書親納幣非禮也</hi>
　<hi>榖梁氏曰納幣大夫之事也罪公母䘮未再朞而圖婚不待貶而  惡見</hi>
<pb n="23b"/>　文二年冬公子遂如齊納幣<hi>譏在䘮而圖婚也趙氏曰又譏使公子納幣也</hi>
　成八年夏宋公使公孫壽來納幣<hi>婚禮不稱主人此稱使者宋公無母</hi>
　<hi>自命之也公孫夀卿也納幣使卿非禮</hi>
啖氏曰魯徃他國納幣皆常事不書凡書者皆譏也他<lb/>
國來亦如之　趙氏曰婚禮有六一納采二問名三納<lb/>
　四納徴<hi>即納幣也</hi>五請期六親迎<hi>即逆女也</hi>春秋獨書其二<hi>納幣及逆女也</hi>以納幣方契成<hi>以前三禮並未結定</hi>逆女為事終舉重之義<lb/>
也<lb/>
<pb n="24a"/>逆王后<lb/>
　桓八年冬祭公來遂逆王后于紀<hi>言遂逆者譏不躬白于王</hi>
　襄十五年春劉夏逆王后于齊<hi>士而逆后是不重人倫之本而輕天下之</hi>
　<hi>母矣當使卿徃逆公監之</hi>
啖氏曰古儒者或言天子當親迎或言不當親迎二説<lb/>
不同不敢定也然春秋所載皆譏也　趙氏曰王者之<lb/>
尊海内莫敵故嫁女即使諸侯主之適諸侯諸侯莫敢<lb/>
有其土若屈萬乗之尊而行親迎之禮即何莫敵之有<lb/>
<pb n="24b"/>乎<lb/>
内逆女<lb/>
程子曰先儒皆謂諸侯當親迎親迎者迎於其所館故<lb/>
有親御授綏之禮豈有委宗廟社稷逺適他國以逆婦<lb/>
者乎非惟諸侯卿大夫而下皆然詩稱文王親迎于渭<lb/>
未嘗出疆也<lb/>
　桓三年秋公子翬如齊逆女<hi>文姜也</hi>
　莊二十四年夏公如齊逆女<hi>哀姜也委宗廟社稷之重適讐國娶讐女</hi>
<pb n="25a"/>　文四年夏逆婦姜于齊<hi>出姜也左氏云卿不行非禮也榖梁以為公自行而成禮</hi>
　<hi>于齊</hi>
　宣元年春公子遂如齊逆女<hi>穆姜也年喪未朞</hi>
　成十四年秋叔孫僑如如齊逆女<hi>齊姜也</hi>
外逆女<lb/>
　隠二年九月紀履緰來逆女　程子曰非命卿皆書<lb/>
　名以君命來逆夫人也在魯故稱女内女嫁為諸侯<lb/>
　夫人則書逆書歸眀重事也　按内女歸于諸侯則<lb/>
<pb n="25b"/>　尊同尊同則志此與其他婚禮以常事不書書則以<lb/>
　著禮之失者固不同也<lb/>
　莊二十七年冬莒慶來逆叔姬<hi>莒慶莒大夫叔姬莊公女諸侯嫁女于大</hi>
　<hi>夫而公自主之非禮也</hi>
　僖二十五年夏宋蕩伯姬來逆婦<hi>伯姬魯女為宋大夫蕩氏妻婦人越</hi>
　<hi>竟逆婦非禮又見公失禮下主大夫之婚也</hi>
　宣五年秋九月齊高固來逆子叔姬<hi>自為也曰來者以公自為之主</hi>
　<hi>稱子者别于先公之女也適諸侯稱女適大夫稱字尊卑之别不書女歸降于諸侯也公因齊得立脅而</hi>
<pb n="26a"/>　<hi>婚之</hi>
王后歸<lb/>
　桓九年春紀季姜歸于京師<hi>逆曰王后歸曰紀季姜季姜者父母之辭也</hi>
左氏曰凡諸侯之女行唯王后書趙氏曰敬王室也<hi>言所以書</hi>記其是以著其非<hi>天下之母當取之于諸侯其歸也當赴告于天下春秋時王室無網少能如此故記此則不書者皆譏也</hi>榖梁曰為之中者歸之也<hi>言魯為媒居中間導成之所以書之</hi>按王后者天下之母不同于諸侯自合書之不<lb/>
闗魯為之中乃書也<lb/>
<pb n="26b"/>王女歸<lb/>
　莊元年冬王姬歸于齊<hi>譏與讐為婚主也</hi>　十一年冬王姬<lb/>
　歸于齊<lb/>
内女歸<lb/>
　隠二年九月紀履緰來逆女冬十月伯姬歸于紀<lb/>
　七年春王三月叔姬歸于紀<hi>非夫人也待年于國不與嫡俱行非禮之常所</hi>
　<hi>以書也或曰賢之也為莊十二年歸于酅起賢而得書亦春秋之法也</hi>
　莊十二年春王三月紀叔姬歸于酅<hi>紀亡以宗廟在酅歸奉其祀</hi>
<pb n="27a"/>　　二十五年夏伯姬歸于把<hi>不言逆逆者非卿</hi>
　僖十五年秋季姬歸于鄫<lb/>
　成九年二月伯姬歸于宋<lb/>
公榖云婦人謂嫁曰歸凡内女嫁為諸侯夫人則書以<lb/>
尊卑敵為之服也<lb/>
夫人至<lb/>
　桓三年秋夫人姜氏至自齊<hi>文姜也不言公之以來公親受之于齊侯也</hi>
　莊二十四年八月丁丑夫人姜氏入<hi>哀姜也公羊謂言入言曰難也</hi>
<pb n="27b"/>　<hi>夫人與公有所要而後入杜氏曰以孟任故榖梁謂入者内弗受也曰入惡入者也以宗廟弗受也公羊</hi>
　<hi>得其事榖梁得其義</hi>
　宣元年三月遂以夫人婦姜至自齊<hi>穆姜也以者言不當以也䘮未</hi>
　<hi>一年急于齊援敢于越典禮忍于薄天親</hi>
　成十四年九月僑如以夫人婦姜氏至自齊<hi>齊姜也義同宣</hi>
　<hi>元年書氏傳寫誤増</hi>
啖氏曰凡夫人初至皆書告于廟也趙氏曰文四年逆<lb/>
婦姜<hi>出姜也</hi>不書至貶成禮于齊也<hi>詳見本條</hi>昭公娶吴孟子<lb/>
<pb n="28a"/>不書至恥娶同姓不告廟也襄公定公哀公並不迎夫<lb/>
人文九年夫人姜氏至自齊非初逆之至不入此例<lb/>
夫人如及㑹饗<lb/>
　莊二年冬十有二月夫氏姜氏㑹齊侯于禚　四年<lb/>
　春王二月夫人姜氏享齊侯于祝丘　五年夏夫人<lb/>
　姜氏如齊師　七年春夫人姜氏㑹齊侯于防　冬<lb/>
　夫人姜氏㑹齊侯于榖　十五年夏夫人姜氏如齊<lb/>
　　十九年秋夫人姜氏如莒　二十年春王二月夫<lb/>
<pb n="28b"/>　人姜氏如莒<hi>以上俱文姜</hi>
　僖十七年秋夫人姜氏㑹齊侯于卞<hi>聲姜也僖公以滅項見止于齊</hi>
　<hi>夫人以公故㑹齊侯參譏也</hi>
　文九年春夫人姜氏如齊<hi>無父母而歸寧故云如譏之也</hi>
啖氏曰凡夫人行皆書比於公也趙氏曰諸侯之女既<lb/>
嫁父母存則歸寧不然則否今則不爾故書曰如<hi>如者朝聘之名非婦人之事若歸寧合禮者則當云寧于某</hi>左氏例云夫人歸寧曰如某<lb/>
此說非也據經文所書者皆以非禮故也若以文姜如<lb/>
<pb n="29a"/>齊為禮則天下無非禮之事矣又書如莒豈是歸寧乎<lb/>
榖梁每經下皆云婦人既嫁不踰竟踰竟非禮也若然<lb/>
則父母存豈得絶其歸寧乎<lb/>
夫人歸本國<lb/>
　文十八年冬夫人姜氏歸于齊<hi>子赤之母文公夫人</hi>
趙氏曰言歸不反之辭也左氏曰夫人出曰歸于某據<lb/>
文公夫人歸于齊乃是襄仲殺子赤後自歸爾不可以<lb/>
此為例若夫人實有罪見出必當云出歸于某以示貶<lb/>
<pb n="29b"/>不應但云歸也<lb/>
内女來<lb/>
　莊二十七年冬把伯姬來<hi>伯姬莊公女禮父母在嵗一歸寧春㑹于洮冬又來</hi>
　<hi>魯來者不當來也</hi>
　僖五年春把伯姬來朝其子<hi>參譏之</hi>　二十五年夏宋<lb/>
　蕩伯姬來逆婦　二十八年秋杞伯姬來<hi>譏無父母而歸也</hi>
　　三十一年冬把伯姬來求婦<hi>義同蕩伯姬</hi>
　宣五年冬齊高固及子叔姬來<hi>反馬也反馬遣使者也而高固親來非禮</hi>
<pb n="30a"/>　<hi>也見逆未易嵗而叔姬亟來亦非禮也</hi>
内女出<lb/>
　文十五年十有二月齊人來歸子叔姬<hi>子叔姬齊昭公之妃也生</hi>
　<hi>舍無寵昭公卒舍立公子商人弑之而自立執子叔姬季孫行父如晉晉詰齊齊來歸子叔姬</hi>
　宣十六年秋郯伯姬來歸<lb/>
　成五年春王正月把叔姬來歸<hi>榖梁氏曰婦人之義嫁曰歸反曰來歸</hi>
啖氏曰内女見出皆書曰來歸大其事也郯伯姬把叔<lb/>
姬不書嫁而書出或嫁時夫未為君也<lb/>
<pb n="30b"/>婚姻雜事<lb/>
　桓三年九月齊侯送姜氏于讙<hi>禮送女父不下堂踰竟非禮也</hi>
　莊元年夏單伯逆王姬<hi>逆女不書以主讐婚而書</hi>　二十四年八<lb/>
　月丁丑夫人姜氏入戊寅大夫宗婦覿用幣<hi>入義見前用幣</hi>
　<hi>非禮也用者不宜用者也不言及不正其行婦道故列數之也</hi>
　成九年夏季孫行父如宋致女<hi>女嫁三月使大夫致使卿非也</hi>
媵<lb/>
　莊十九年秋公子結媵陳人之婦于鄄遂及齊侯宋<lb/>
<pb n="31a"/>　公盟<lb/>
　成八年冬衛人來媵　九年夏晉人來媵　十年夏<lb/>
　齊人來媵<lb/>
啖氏曰凡媵常事不書公子結為遂事起本也三國來<lb/>
媵非禮也故書<lb/>
太子生<lb/>
　桓六年九月丁夘子同生<lb/>
啖氏曰君嫡子生以太子生之禮接之則史書之莊公<lb/>
<pb n="31b"/>是嫡夫人之子又以太子生之禮接之故書　趙氏曰<lb/>
太子生多矣曷為書子同禮備故也禮備于嫡是重宗<lb/>
廟記其是以著其非也<lb/>
　　崩薨卒𦵏第五<lb/>
左氏曰凡崩薨來告則書不然則否<lb/>
啖氏曰天子卒曰崩諸侯卒曰薨皆臣子之辭外諸侯<lb/>
曰卒卒終也本國不言卒言卒如合終然故異其文<lb/>
公羊氏曰天子曰崩諸侯曰薨大夫曰卒士曰不祿<lb/>
<pb n="32a"/>陸氏曰按此説不了何者天子至尊天下稱曰崩可也<lb/>
諸侯曰薨則本國臣子言之至于赴告猶曰不祿王史<lb/>
及他國之史則書卒自此以下其家臣赴告並言不祿<lb/>
史官書之則曰卒則在臣子及他國異辭爾何得定配<lb/>
以為品例也自史記漢書以下有爵臣死皆言薨乖失<lb/>
甚矣且魯史書外諸侯猶言卒况王史乎<lb/>
王崩<lb/>
　隠三年三月庚戌天王崩<hi>平王也</hi>
<pb n="32b"/>　桓十五年三月乙未天王崩<hi>桓王也此後莊王僖王不書崩</hi>
　僖八年冬十有二月丁未天王崩<hi>惠王也</hi>
　文公年秋八月戊申天王崩<hi>襄王也此後頃王不書崩</hi>
　宣二年冬十月乙亥天王崩<hi>匡王也</hi>
　成五年冬十有一月己酉天王崩<hi>定王也</hi>
　襄元年九月辛酉天王崩<hi>簡王也</hi>　二十八年十有二<lb/>
　月甲寅天王崩<hi>靈王也</hi>
　昭二十二年夏四月乙丑天王崩<hi>景王也</hi>
<pb n="33a"/>趙氏曰春秋王崩三不書<hi>譏也</hi>見王室不告魯之不赴也<hi>王室若告國史當書之不然魯聞王崩使卿赴弔則知其月日亦當書也</hi>哀王室之無人著諸侯之不臣也<lb/>
<hi>王室雖不告諸侯聞之自當往</hi>嗣王即位皆不書<hi>大君即位天下更始當書其即位</hi>不能施令<lb/>
于天下<hi>但自即位而已不能有號令新政使天下盡知也</hi>罪諸侯不臣而莫之承也<hi>諸侯視之與不即位同不復重承也</hi>哀王道積微而莫之興也又曰王后世子廢興<lb/>
卒葬之不書何也王室不告諸侯不赴也哀其微也<lb/>
公薨<lb/>
　隠十一年冬十有一月壬辰公薨<hi>桓公與羽父殺之</hi>
<pb n="33b"/>　桓十八年夏四月丙子公薨于齊<hi>齊令彭生殺之</hi>
　莊三十二年八月癸亥公薨于路寢<lb/>
　閔二年秋八月辛丑公薨<lb/>
　僖三十三年冬十有二月乙巳公薨于小寢<lb/>
　文十八年春王二月丁丑公薨于臺下<lb/>
　宣十八年冬十月壬戌公薨于路寢<lb/>
　成十八年秋八月己丑公薨于路寢<lb/>
　襄三十一年夏六月辛巳公薨于楚宫<lb/>
<pb n="34a"/>　昭三十二年十有二月己未公薨于乾侯<lb/>
　定十五年夏五月壬申公薨于高寢<lb/>
啖氏曰凡公薨必書其所詳内事重凶變也若遇賊則<lb/>
不地榖梁云公薨不地故也此說是<lb/>
趙氏曰公必薨于正寢以就公卿也大位姦之窺也危<lb/>
病邪之伺也若蔽于隠是使小人女子得行其志也<lb/>
夫人薨<lb/>
　隠二年十有二月乙夘夫人子氏薨<hi>桓公母仲子也</hi>
<pb n="34b"/>　莊二十一年秋七月戊辰夫人姜氏薨<hi>桓公夫人文姜</hi>
　僖元年秋七月戊辰夫人姜氏薨于夷齊人以歸<hi>莊公</hi>
　<hi>夫人哀姜閔公之嫡母也</hi>
　文四年冬十有一月壬寅夫人風氏薨<hi>僖公妾母成風也</hi>
　十六年秋八月辛未夫入姜氏薨<hi>僖公夫人聲姜文公母也</hi>
　宣八年夏六月戊子夫人嬴氏薨<hi>宣公母也</hi>
　襄二年夏五月庚寅夫人姜氏薨<hi>成公夫人齊姜也</hi>　四年<lb/>
　秋七月戊子夫人姒氏薨<hi>襄公妾母</hi>　九年五月辛酉夫<lb/>
<pb n="35a"/>　人姜氏薨<hi>成公母</hi>
　昭十一年五月甲申夫人歸氏薨<hi>昭公妾母</hi>
　定十五年秋七月壬申姒氏卒<hi>哀公妾母</hi>
　哀十二年夏五月甲辰孟子卒<hi>昭公夫人</hi>
啖氏曰凡夫人薨必書而不書地婦人無外事薨有常<lb/>
處也其君之妾母仲子則本以夫人禮娶又隠公以桓<lb/>
公為先君之嗣故行夫人䘮禮書薨自成風之後妾母<lb/>
皆僭用夫人禮故亦書薨著其非禮也哀公母定姒卒<lb/>
<pb n="35b"/>時子未踰年雖行䘮禮不可加於子<hi>凡未踰年君卒亦不書薨</hi>故書<lb/>
卒子既未成君故不稱夫人也孟子吳女也魯人恥娶<lb/>
同姓不可書曰夫人姬氏薨而曰孟子卒<lb/>
趙氏曰若薨于外則書地記事實也榖梁云夫人薨不<lb/>
地地故也<hi>故謂被殺</hi>此説非也假如夫人歸寧死于外豈得<lb/>
云不地乎且君皆記其寢被殺則不言地隠公是也桓<lb/>
公在齊被殺而亦書地故知在外薨不以有故無故皆<lb/>
當書地理甚昭然<lb/>
<pb n="36a"/>未踰年君卒<lb/>
　莊三十二年冬十月己未子般卒<lb/>
　文十八年冬十月子卒<hi>子赤也襄仲殺之</hi>
　襄三十一年秋九月癸巳子野卒<hi>毁也</hi>
　昭二十二年冬十月王子猛卒<hi>言王明當嗣也言子未踰年也言猛别羣</hi>
　<hi>王子也</hi>
啖氏曰凡未踰年君卒皆書曰卒言嗣先君未成君也<lb/>
故不書崩薨而曰卒先君未𦵏則名之既𦵏則不名<hi>子亦<pb n="36b"/>是也</hi>外諸侯未踰年而卒則不書異于内也<lb/>
趙氏曰子般子赤以被殺故不書地義與隠同<lb/>
諸侯卒<lb/>
趙氏曰春秋記諸侯卒著易代也不曰薨異外内也<hi>與魯異也</hi>名之降于天子也<lb/>
　隠三年八月庚辰宋公和卒<hi>具月日為正</hi>　七年春王三<lb/>
　月滕侯卒<hi>無日</hi>　八年夏六月己亥蔡侯考父卒　辛<lb/>
　亥宿男卒<hi>同月</hi>
<pb n="37a"/>　桓五年春正月甲戌己丑陳侯鮑卒<hi>二日卒之疑也</hi>　十年<lb/>
　春王正月庚申曹伯終生卒<hi>以後此等皆不具</hi>
　僖四年夏許男新臣卒<hi>脱月</hi>　七年七月曹伯斑卒<hi>無日</hi>
　　十四年冬蔡侯肸卒<hi>脱月</hi>
　宣九年九月辛酉晉侯黒臀卒于扈<lb/>
　成十三年五月曹伯廬卒于師<lb/>
　襄七年十有二月鄭伯髠頑如㑹未見諸侯丙戌卒<lb/>
　于鄵　十八年冬十月曺伯負芻卒于師　二十五<lb/>
<pb n="37b"/>　年十有二月吴子遏伐楚門于巢卒　二十六年八<lb/>
　月壬午許男甯卒于楚<lb/>
　昭二十三年夏六月蔡侯東國卒于楚　二十五年<lb/>
　十有一月己亥宋公佐卒于曲棘<lb/>
　定四年五月把伯成卒于㑹<lb/>
趙氏曰凡諸侯同盟名于載書朝㑹名于要約<hi>約事之簡牘若今㑹計文牒等也</hi>聘告名于簡牘<hi>使使來聘及有告命之事皆有簡書也</hi>故于卒<lb/>
赴可知而紀也非此則否示詳慎也左氏云凡諸侯同<lb/>
<pb n="38a"/>盟故薨則赴以名此例於理不安豈有臣子正當創巨<lb/>
痛深之日乃忍稱君之名禮固不爾且禮篇所録亦云<lb/>
寡君不祿而已據春秋諸侯卒不同盟者凡五十二人<lb/>
九人不書名餘並書名九人卒不書名檢尋事迹並無<lb/>
朝㑹聘告所以不知其名是其眀證也諸侯卒于他國<lb/>
<hi>蔡侯東國卒于楚之類</hi>及卒于㑹卒于師則書之卒其封内亦書<lb/>
之晉侯卒于扈宋公卒于曲棘是也公羊云諸侯卒其<lb/>
封内不地有何理哉解晉侯即云欲㑹故也解宋公即<lb/>
<pb n="38b"/>云憂内故也今按餘國君更無書地者是知諸侯卒不<lb/>
於其國都例書地爾如魯卿卒于垂卒于貍蜃之類<lb/>
天子大夫卒<lb/>
　隠三年夏四月辛夘尹氏卒<lb/>
　文三年夏五月王子虎卒<lb/>
　定四年秋劉卷卒<lb/>
趙氏曰臣無外交之禮今死而赴故書以譏<lb/>
内大夫卒<lb/>
<pb n="39a"/>趙氏曰外大夫卒春秋不書書内大夫吾史也尊吾命<lb/>
卿所以尊王命也不書𦵏降于君也<lb/>
啖氏曰魯卿既王命皆書卒隠公攝位不請命大夫故<lb/>
未命之卿亦書卒眀非怠慢也挾無駭是也餘公則不<lb/>
命之卿無書卒者責不尊王室也<hi>桓十一年柔㑹盟于折莊三年溺㑹伐衛並不書卒</hi>叔肸非卿而書弟卒美其得弟道特加之也公孫<lb/>
敖既奔書卒為䘮歸赴也大夫卒于他國則書國<hi>諸出聘者經雖無其事理須然也</hi>卒于魯地則書地仲遂公孫嬰齊是也<lb/>
<pb n="39b"/>程子曰諸侯之卿必受命于天子當時不復請命故諸<lb/>
侯之卿皆不書官不與其為卿也稱公子以公子故使<lb/>
為卿也唯宋王者後得命官故獨宋卿書官卿者佐君<lb/>
以治國其卒國之大事故書於此見君臣之大義或日<lb/>
或不日因舊史也古史記事簡畧日月或不備春秋因<lb/>
舊史有可損而不能益也<lb/>
愚按凡諸侯之子稱公子公子之子稱公孫公孫之子<lb/>
不可復言公孫則以王父字為氏禮諸侯之卿命於天<lb/>
<pb n="40a"/>子平王東遷諸侯無復請命故隠桓及莊之初如無駭<lb/>
挾之類不書族者未賜也未賜族而身為大夫則稱名<lb/>
而已其後不待賜而諸侯自予之矣如宋立華氏之類<lb/>
内女卒<lb/>
　莊四年三月紀伯姬卒　二十九年冬十有二月紀<lb/>
　叔姬卒<hi>歸于酅者</hi>
　僖九年秋七月乙酉伯姬卒<hi>公羊云許嫁故以成人之䘮治之</hi>　十<lb/>
　六年夏四月丙申鄫季姬卒<lb/>
<pb n="40b"/>　文十二年二月庚子子叔姬卒<hi>書卒書同伯姬趙氏曰時君之女故曰子</hi>
　<hi>以别非先君之女也</hi>
　成八年冬十月癸夘把叔姬卒<lb/>
　襄三十年五月甲午宋災宋伯姬卒<lb/>
啖氏曰内女為諸侯之夫人則書卒以公為之服故也<lb/>
<hi>禮諸侯絶朞故無服唯適國君者為之服大功九月以其尊卑敵故</hi>榖梁云外夫人書卒<lb/>
者適諸侯則尊同以吾為之變故卒之此説是也許嫁<lb/>
為夫人者亦然凡内女為諸侯夫人而不書卒時魯公<lb/>
<pb n="41a"/>非其兄弟及兄弟之子也把叔姬雖出猶書為䘮歸把<lb/>
故也<hi>杞伯來逆叔姬之䘮以歸</hi>
外夫人卒<lb/>
　莊二年秋七月齊王姬卒<lb/>
啖氏曰外夫人卒不書書王姬者魯主婚公為之服也<lb/>
<hi>主其嫁則有兄弟之恩故服也</hi>榖梁云為主者卒之是也<hi>公羊同</hi>莊十一<lb/>
年王姬不書卒者不為之服故不書義可見也　趙氏<lb/>
曰記是以著非也<hi>記二年是十一年非也</hi>
<pb n="41b"/>王𦵏<lb/>
趙氏曰凡天王𦵏不㑹則不書著不臣也記是以著非<lb/>
也平王不書𦵏<lb/>
　莊三年五月𦵏桓王<hi>王崩至是七年左氏曰緩也公榖曰改𦵏也此後莊王僖王惠</hi>
　<hi>王並不書𦵏</hi>
　文九年二月辛丑𦵏襄王<hi>七月而𦵏此後頃王不書𦵏</hi>
　宣三年春𦵏匡王<hi>三月而𦵏此後靈王不書𦵏</hi>
　昭二十二年六月𦵏景王<hi>三月而𦵏</hi>
<pb n="42a"/>啖氏曰凡天王之葬魯徃㑹則書不書者皆不㑹也故<lb/>
平王之葬不書而有武氏子來求賻是其證也榖梁云<lb/>
天子志崩不志葬必其時也舉天下而𦵏一人其義不<lb/>
疑也<hi>言合七月之禮悉不書也公羊同</hi>盖見書𦵏者多不得禮<hi>言不合七月之禮</hi>故有此説爾且襄王之𦵏正合禮何以書乎　杜氏<lb/>
曰萬國之數至衆封疆之守至重故天子之䘮諸侯不<lb/>
得越竟而奔脩服于國卿徃弔送既葬卒服而除凶<lb/>
胡氏曰按周書康王之誥太保率西方諸侯入應門左<lb/>
<pb n="42b"/>畢公率東方諸侯入應門右再拜趨出王反䘮服此奔<lb/>
成王之䘮者安得以為脩服于國而可乎故周人有䘮<lb/>
魯人有䘮周人徃弔謂使人可也魯人不徃謂當親之<lb/>
者而不可使人代也諸侯嵗時朝聘㑹同或從兵革之<lb/>
事越竟踰時不以為難何獨難于奔䘮而薄君臣始終<lb/>
之義哉<lb/>
公𦵏<lb/>
趙氏曰𦵏稱我君舉其諡也臣子之敬辭<lb/>
<pb n="43a"/>　桓十八年冬十有二月己丑葬我君桓公<hi>賊在異國凡九月乃</hi>
　<hi>葬</hi>
　閔元年夏六月辛酉𦵏我君莊公<hi>十一月乃𦵏亂故也</hi>
　文元年夏四月丁巳葬我君僖公<hi>五月</hi>　十八年六月<lb/>
　癸酉𦵏我君文公<hi>五月</hi>
　成元年二月辛酉𦵏我君宣公<hi>五月</hi>　十八年十二月<lb/>
　丁未𦵏我君成公<hi>五月</hi>
　襄三十一年十月癸酉𦵏我君襄公<hi>五月</hi>
<pb n="43b"/>　定元年秋七月癸巳𦵏我君昭公<hi>八月乃𦵏</hi>　十五年九<lb/>
　月丁巳葬我君定公雨不克𦵏戊午日下昃乃克𦵏<lb/>
　<hi>正月而𦵏國君不當無雨備故譏不克𦵏若合為雨止則當不書故榖梁曰雨不克葬䘮不以制也</hi>
啖氏曰凡公𦵏皆書唯隠公閔公不書者言賊不討如<lb/>
不𦵏然也公羊云君弑賊不討不書𦵏以為無臣子也<lb/>
穀梁云君弑賊不討不書葬以罪下也此説皆是也凡<lb/>
未踰年之君不書𦵏無子不列序於廟故也公羊云未<lb/>
踰年之君有子則廟廟則書𦵏無子則不廟不廟則不<lb/>
<pb n="44a"/>書𦵏此説是也<lb/>
夫人𦵏<lb/>
　莊二十二年春王正月癸丑𦵏我小君文姜<hi>桓公夫人七月</hi>
　<hi>乃𦵏</hi>
　僖二年夏五月辛巳𦵏我小君哀姜<hi>莊公夫人齊所殺十一月乃𦵏</hi>
　文五年三月辛亥𦵏我小君成風<hi>僖公妾母五月而𦵏</hi>　十七<lb/>
　年夏四月癸亥𦵏我小君聲姜<hi>僖公夫人文公母九月而𦵏</hi>
　宣八年冬十月己丑𦵏我小君敬嬴雨不克𦵏庚寅<lb/>
<pb n="44b"/>　日中而克𦵏<hi>宣公妾母五月而𦵏</hi>
　襄二年七月己丑𦵏我小君齊姜<hi>成公夫人三月而𦵏</hi>　四年<lb/>
　八月辛亥𦵏我小君定姒<hi>襄公妾母踰月而𦵏</hi>　九年秋八月<lb/>
　癸未𦵏我小君穆姜<hi>宣公夫人成公母四月而𦵏</hi>
　昭十一年九月己亥𦵏我小君齊歸<hi>昭公母也五月而𦵏</hi>
　定十五年九月辛巳𦵏定姒<hi>哀公妾母三月而𦵏</hi>
啖氏曰凡夫人𦵏皆書仲子不書𦵏者<hi>桓公母隠二年卒</hi>以諸<lb/>
侯不二嫡雖用夫人禮猶不列於廟也<hi>别築宫是也</hi>自文公<lb/>
<pb n="45a"/>葬成風之後乃有二夫人祔廟非禮也定姒之葬不書<lb/>
小君以子未踰年故也<hi>哀公未踰年</hi>子未成君故母亦未成<lb/>
夫人後立于廟故書葬趙氏曰孟子<hi>昭公夫人</hi>不書葬者<lb/>
以其與魯同姓不可列于廟<lb/>
諸侯葬<lb/>
趙氏曰凡諸侯葬皆如我之辭何也<hi>不言某國葬某公</hi>志我大<lb/>
夫之往㑹葬也生嘗遊好死不予葬君子薄之記其是<lb/>
以著其非也<lb/>
<pb n="45b"/>　隠五年夏四月葬衞桓公<hi>被弑十五月而葬</hi>　八年八月葬<lb/>
　蔡宣公<hi>三月</hi>
　桓十一年秋七月葬鄭莊公<hi>三月</hi>　十七年秋八月癸<lb/>
　巳葬蔡桓侯<hi>三月而葬盖蔡季請王諡</hi>
　莊九年秋七月丁酉葬齊襄公<hi>被弑九月而葬</hi>　二十一年<lb/>
　冬十有二月葬鄭厲公<lb/>
　僖十八年秋八月丁亥葬齊桓公<hi>九月乃葬亂故也</hi>　二十<lb/>
　七年秋八月乙未葬齊孝公<hi>三月</hi>
<pb n="46a"/>　文六年春葬許僖公　冬十月公子遂如晉葬晉襄<lb/>
　公<hi>三月</hi>
　宣十年六月公孫歸父如齊葬齊惠公<hi>三月</hi>　十二年<lb/>
　春葬陳靈公<hi>賊討國復二十一月乃葬</hi>
　成三年正月辛亥葬衞穆公<hi>六月</hi>　二月乙亥葬宋文<lb/>
　公<hi>七月</hi>　四年夏四月葬鄭襄公<hi>二月</hi>
　襄十六年春王正月葬晉悼公<hi>三月</hi>　十九年正月葬<lb/>
　曹成公<hi>四月</hi>　冬葬齊靈公　三十年冬十月葬蔡景<lb/>
<pb n="46b"/>　公<hi>世子般弑之十月乃葬</hi>
　昭六年正月葬秦景公<hi>七月</hi>　八年冬十月壬午葬陳<lb/>
　哀公<hi>十月乃葬國滅故也</hi>　十年九月叔孫舍如晉葬晉平公<lb/>
　<hi>三月</hi>　十一年春王二月叔弓如宋葬宋平公<hi>三月</hi>　十<lb/>
　二年五月葬鄭簡公<hi>三月</hi>　十三年冬十月葬蔡靈公<lb/>
　<hi>國復乃葬凡三十一月</hi>　十六年冬十月葬晉昭公<hi>三月</hi>　二十<lb/>
　六年春王正月葬宋元公<hi>三月</hi>　二十八年春王三月<lb/>
　葬曹悼公<hi>六月</hi>　六月葬鄭定公<hi>三月</hi>　三十年秋八月<lb/>
<pb n="47a"/>　葬晉頃公<hi>三月</hi>
　定四年七月葬把悼公<hi>三月</hi>　八年九月葬陳懷公<hi>三月</hi>
　　九年六月葬鄭獻公<hi>二月</hi>
　哀二年冬十月葬衞靈公<hi>七月</hi>　四年冬十有二月葬<lb/>
　蔡昭公<hi>被殺十一月而葬</hi>　九年春王二月葬把僖公<hi>二月</hi>
　十年五月葬齊悼公<hi>三月</hi>
啖氏曰凡諸侯葬魯往㑹則書之其有書葬不書往者<lb/>
往者非卿也吳楚之君不書葬者不可言葬楚某王也<lb/>
<pb n="47b"/>公羊云吳楚之君不書葬者避其號也此説是也榖梁<lb/>
云變之不葬者三一曰失德不書葬按時君失徳而書<lb/>
葬不失德而不書葬者多矣不可通也二曰賊未討不<lb/>
書葬本施於魯不及他國他國則從㑹不㑹之例但賊<lb/>
當國者多不得依常禮終不可為例也三曰國滅不書<lb/>
葬言無人葬之也公羊云諸侯記卒記葬者有天子存<lb/>
不得必其時也按自為魯㑹故書何關不得必其時諸<lb/>
侯及時自葬無待天子命之禮何故云不必哉五等諸<lb/>
<pb n="48a"/>侯本國臣子皆稱之曰公葬既不請王命因而私諡為<lb/>
公<hi>王禮諸侯薨諸侯皆合請王諡</hi>從而書之以見非禮按史記世本左<lb/>
氏傳蔡之諸君皆諡為侯經則皆稱公者以其私諡與<lb/>
僭同也唯蔡桓稱侯蓋告王請諡故特書之明得禮也<lb/>
外大夫葬<lb/>
　莊二十七年秋公子友如陳葬原仲<lb/>
　定四年秋葬劉文公<lb/>
啖氏曰陳原仲之葬書者見季友私事出境也　趙氏<lb/>
<pb n="48b"/>曰劉文公天子畿内諸侯列國不當與行交往之禮今<lb/>
㑹其葬非禮也<lb/>
内女葬<lb/>
　莊四年六月乙丑齊侯葬紀伯姬<hi>趙氏曰嫌國亡則非夫人故志之目</hi>
　<hi>齊侯見其滅圖之惡而葬之得禮</hi>　三十年八月癸亥葬紀叔姬<hi>歸于</hi>
　<hi>酅者義與伯姬同也</hi>
　襄三十年秋七月叔弓如宋葬宋共姬<hi>為災而死髙其志行使卿</hi>
　<hi>往㑹所以書之</hi>
<pb n="49a"/>啖氏曰凡内女之葬不書書者皆非常也<lb/>
雜喪事<lb/>
啖氏曰凡他國以䘮事來皆非常乃書<hi>雜䘮事合禮者皆常事不書</hi>
　隠元年秋七月天王使宰咺來歸惠公仲子之賵<hi>仲子</hi>
　<hi>縶惠公而言故正其名不曰夫人而曰惠公之仲子妾稱也以天王之尊下賵諸侯之妾其惡可知</hi>
　三年秋武氏子來求賻<hi>交譏之</hi>
　文元年二月天王使叔服來㑹葬<hi>㑹僖公葬記是以著非也</hi>　五<lb/>
　年春王正月王使榮叔歸含且賵<hi>承上文成風薨故不言來義同惠公</hi>
<pb n="49b"/>　<hi>仲子</hi>　三月王使召伯來㑹葬<hi>㑹成風葬也義同歸賵</hi>　九年冬<lb/>
　秦人來歸僖公成風之禭<hi>妾母繫子而言耳非兼禭也</hi>　十五年<lb/>
　夏齊人歸公孫敖之喪<lb/>
　成九年春王正月把伯來逆叔姬之喪以歸<lb/>
　襄三十一年冬十月滕子來㑹葬<hi>非禮也</hi>
　定十五年夏邾子來奔喪<hi>義同襄三十一年</hi>　九月滕子來<lb/>
　㑹葬<lb/>
喪禮總論<lb/>
<pb n="50a"/>啖氏曰古者君喪皆斬衰三年小君喪則齊衰周年故<lb/>
禮曰大夫居倚廬士居堊室其吉事盟㑹征伐朝聘冠<lb/>
昬燕享皆不可衰麻從事若魯公伯禽以戎冦來侵不<lb/>
得已而討之自此以後失禮之國引以為比漸染成俗<lb/>
既卒哭金革無避乆已然矣春秋失禮更甚故不可勝<lb/>
譏但引其年月即知居喪行吉事爾至於未踰年不稱<lb/>
子<hi>桓十三年衛侯戰于紀是也踰年而未葬亦不當朝㑹用兵</hi>及在喪而吉<hi>閔二年吉禘于莊公是也</hi>居喪昬<hi>莊二十三年公如齊納幣之類是也</hi>及未葬出㑹<hi>僖元年宋子盟于葵<pb n="50b"/>丘之類是也</hi>當時猶以為怪故唯譏此數事而已其惡大也<lb/>
餘則不復一一罪之不可勝書也古者大夫士居喪致<lb/>
事于君君亦不奪其親春秋時世卿既多承襲不復循<lb/>
喪紀此亦覽文可知亦不復具譏也　趙氏曰凡諸侯<lb/>
在喪而有竟外之事以喪行者稱子以吉行者稱爵志<lb/>
惡之淺深也<lb/>
　　朝聘如第六<lb/>
啖氏曰人君相見曰朝使使致問曰聘此皆受之於廟<lb/>
<pb n="51a"/>以重禮也他國來魯朝聘皆書之朝朝也以朝時相見<lb/>
也聘問也魯君及卿往他國則曰如如往也<lb/>
趙氏曰朝聘諸侯必有昬姻之好疆埸之理故王者不<lb/>
絶其交焉春秋之代則多自于黨仇矣皆國之大事故<lb/>
君子志之其邪正則存乎其文矣<hi>各詳見本經下</hi>
朝<lb/>
　𨼆十一年春滕侯薛侯來朝<lb/>
　桓二年春滕子來朝　秋七月把侯來朝　六年冬<lb/>
<pb n="51b"/>　紀侯來朝　七年夏榖伯綏來朝鄧侯吾離來朝<lb/>
　九年冬曹伯使其世子射姑來朝　十五年夏邾人<lb/>
　牟人葛人來朝<lb/>
　莊五年秋郳黎來來朝　二十三年夏蕭叔朝公<hi>始封</hi>
　<hi>附庸之君故書字公時在榖故不言來</hi>
啖氏曰凡書朝皆人君也禮所謂諸侯相朝兩君相見<lb/>
也　趙氏曰穀梁云天子無事諸侯相朝時正也考禮<lb/>
脩德以尊天子也按春秋諸侯不事天子自以强弱相<lb/>
<pb n="52a"/>制無考禮脩徳之事左氏云凡諸侯即位小國朝之此<lb/>
乃春秋事霸者之禮非常事也公羊曰諸侯來曰朝按<lb/>
諸侯以他事來者多矣不可悉云朝　凡朝聘同時至<lb/>
同行禮則列序之滕侯薛侯是也一前一後不同行禮<lb/>
則各書之穀伯鄧侯是也　胡氏曰周禮行人凡諸侯<lb/>
之邦交殷相聘也世相朝也然謂之殷則得中而不過<lb/>
謂之世則終諸侯之世而一相朝其為禮亦節矣周衰<lb/>
典禮大壞諸侯放恣無禮義之交唯强弱之視以魯事<lb/>
<pb n="52b"/>觀焉或來朝而不報其禮或屢往而不納以歸無合於<lb/>
中聘世朝之制矣且列國於天子述所職者蓋闕如也<lb/>
而自相朝聘可乎<hi>此其大義也餘不合禮者悉説見本經下</hi>
諸侯非朝事來者<lb/>
　桓五年冬州公如曹<hi>左氏曰淳于公如曹度其國危遂不復</hi>　六年春<lb/>
　正月寔來<hi>左氏曰自曹来朝書曰寔來不復其國也  按寔州公名</hi>
　莊三十一年六月齊侯來獻戎捷<hi>趙氏曰謬聞當云齊人</hi>
　僖二十九年春介葛盧來<hi>介東夷國葛盧其君名不稱朝時公在㑹不見公且</hi>
<pb n="53a"/>　<hi>不能行朝禮</hi>　冬介葛盧來<hi>以未見公故復來</hi>
　襄十八年春白狄來　三十一年冬十月滕子來㑹<lb/>
　葬<hi>非禮也</hi>
　定十五年夏邾子來奔喪<hi>非禮也</hi>　九月滕子來㑹葬<hi>非禮也</hi>
啖氏曰凡諸侯來而非朝者各書其事皆譏之也介葛<lb/>
盧白狄不行朝禮又無他事故但曰來<lb/>
聘<lb/>
啖氏曰聘者致君命也主人受之於廟以重禮也　趙<lb/>
<pb n="53b"/>氏曰禮以通好曰聘公羊云大夫來曰聘按大夫以他<lb/>
事來者多矣不可悉云聘<lb/>
王臣來聘<lb/>
　隠七年冬天王使凡伯來聘　九年春天王使南季<lb/>
　來聘<lb/>
　桓四年夏天王使宰渠伯糾來聘　五年夏天王使<lb/>
　仍叔之子來聘　八年春天王使家父來聘<lb/>
　莊二十三年春祭叔來聘<hi>啖氏曰不言使見其專往也書聘明其假王命以外</hi>
<pb n="54a"/>　<hi>交也</hi>
　僖三十年冬天王使宰周公來聘<lb/>
　宣十年秋天王使王季子來聘<lb/>
啖氏曰周禮云天子時聘以結諸侯之好穀梁云聘諸<lb/>
侯非正也言天子不當聘諸侯殊誤矣　按是時諸侯<lb/>
無王而王室下聘春秋所書皆傷之也<hi>此其大義也餘各見本經下</hi>
外大夫聘<lb/>
　隠七年夏齊侯使其弟年來聘<hi>兄弟先公之子不稱公子見其以弟之愛</hi>
<pb n="54b"/>　<hi>而見寵任也</hi>
　桓三年冬齊侯使其弟年來聘<lb/>
　莊二十三年夏荆人來聘<hi>夷狄朝聘稱人君臣同辭是時楚始通未成其禮故</hi>
　<hi>書法如此後曰楚子使椒則彼浸浸乎中國之物章矣故亦實録之非美其能自通中夏而漸進之之説</hi>
　　二十五年春陳侯使女叔來聘<hi>陸氏曰諸侯大夫王賜之圻内邑以</hi>
　<hi>為號使仍歸國者皆書族書字鄭祭仲單伯陳女叔是也</hi>
　僖三十三年春齊侯使歸國父來聘<lb/>
　文四年秋衞侯使寗俞來聘九年冬楚子使椒來<lb/>
<pb n="55a"/>　聘<hi>不稱氏義見名位例</hi>　十二年秋秦伯使術來聘<lb/>
趙氏曰春秋之辭簡嚴凡言聘則知君使矣曷為稱其<lb/>
君以别乎不當稱使者也<lb/>
諸書來不言君使者<lb/>
　隠元年冬十有二月祭伯來<hi>左氏云非王命</hi>　二年九月紀<lb/>
　履緰來逆女<hi>下言伯姬歸于紀足知為君逆不假言使</hi>　三年秋武氏子<lb/>
　來求賻<hi>左氏云王未葬故不言使</hi>
　桓八年冬祭公來遂逆王后于紀<lb/>
<pb n="55b"/>　莊二十三年春祭叔來聘<hi>私行假言聘</hi>
　閔元年冬齊仲孫來　二年冬齊高子來盟<lb/>
　僖四年夏楚屈完來盟于師盟于召陵<lb/>
　文九年春毛伯來求金<hi>左氏云王未葬故不書使</hi>　十五年三月<lb/>
　宋司馬華孫來盟<lb/>
啖氏曰凡外臣來不言君使者皆有義<lb/>
如<lb/>
啖氏曰凡公及内卿往他國朝聘皆書曰如非卿則不<lb/>
<pb n="56a"/>書若㑹葬則但書彼葬而已<hi>㑹葬非卿但書非葬</hi>　趙氏曰凡内<lb/>
朝聘稱如以異外也周之制朝聘也有數春秋畢書之<lb/>
見如京師之簡也所以傷王室之微著諸侯之不臣也<lb/>
凡書㑹遇亦如之　王伯厚曰公如京師非禮也晉楚<lb/>
可以言如京師不可以言如於是朝覲之禮廢矣　按<lb/>
京師亦言如夷之于列國矣列國書如者實朝也而不<lb/>
書者不與其朝也如京師者實以他事非朝也故直書<lb/>
如者以著其慢也<lb/>
<pb n="56b"/>公如<lb/>
　隠觀魚于棠<hi>五年</hi>莊如齊觀社<hi>二十三年夏</hi>　如齊納幣<lb/>
　<hi>二十二年冬</hi>　如齊逆女<hi>二十四年夏</hi>　朝于王所者二　僖<lb/>
　二十八年夏<hi>踐土</hi>　冬壬申<hi>河陽</hi>　如京師者一　成十<lb/>
　三年三月　如齊者十　僖十年正月　十五年正<lb/>
　月　三十三年十月　宣四年秋　五年春　九年<lb/>
　春正月　十年春　十年夏　昭二十七年春　二<lb/>
　十七年冬　與夫人者一　桓十八年春　如晉者<lb/>
<pb n="57a"/>　二十　文三年冬　十三年冬　成三年夏　四年<lb/>
　夏四月　十年秋七月　十八年　襄三年春　四<lb/>
　年冬　八年正月　十二年冬　二十一年春正月<lb/>
　　昭五年春　十五年冬　至河乃復者六　昭二<lb/>
　年冬　十二年三月　十三年冬　二十一年冬<lb/>
　二十三年冬有疾　定三年正月　次于乾侯者二<lb/>
　　昭二十八年春　二十九年春　如楚者二　襄<lb/>
　二十八年十一月　昭七年三月<lb/>
<pb n="57b"/>啖氏曰凡公行書其事者皆非常也<hi>若合常禮則但言如某</hi>　今<lb/>
按但言如某而不書其事若如齊如晉之類即知是朝<lb/>
于大國是乃常事故不煩更言其事非以為合禮而録<lb/>
之也<lb/>
卿如<lb/>
啖氏曰凡卿行除盟葬之外若有書其事者皆非常也<lb/>
　逆女者二　桓三年公子翬　成十四年叔孫僑如<lb/>
　　致女者一　成九年季孫行父　告糴者一　莊<lb/>
<pb n="58a"/>　二十八年臧孫辰　乞師者一　僖五年公子逆<lb/>
　私出竟者一　莊二十七年公子友如陳葬原仲<lb/>
　納幣者一　文二年冬公子遂<hi>喪娶</hi>　並書使介者二<lb/>
　　文十八年公子逆叔孫得臣　定六年季孫斯叔<lb/>
　孫何忌<lb/>
外相如<lb/>
　桓五年夏齊侯鄭伯如紀　冬州公如曹<lb/>
趙氏曰外相如不書凡書皆譏也<lb/>
<pb n="58b"/>　　㑹盟第七<lb/>
㑹者王合諸侯之名也周禮曰時㑹以發四方之禁謂<lb/>
王將有征討之事非時合諸侯以禁止天下之不義其<lb/>
後諸侯相見于外亦曰㑹謂彼此俱不在國中春秋之<lb/>
世鮮復王事凡書㑹皆譏也諸侯之離合始于兩君相<lb/>
見而終于伯者主㑹或以結好或以興戎君子志之以<lb/>
謹世故而美惡則存乎其文矣<lb/>
㑹伐㑹侵入侵伐例<lb/>
<pb n="59a"/>公㑹<lb/>
　隠二年潛　九年防　十年中丘　十一年時來<lb/>
　桓元年垂　二年稷成宋亂　三年正月嬴　六月<lb/>
　郕　九月讙　六年四月郕十年桃丘　十一年<lb/>
　九月夫鐘　十二月闞　十二年八月虛　十二月<lb/>
　龜　十四年曹　十五年艾　十六年曹　十八年<lb/>
　濼　莊二十七年城濮　僖元年八月檉齊桓公主<lb/>
　㑹謀鄭故也　十一年夏陽穀夫人與焉非禮也<lb/>
<pb n="59b"/>　十三年夏鹹淮夷病把故且謀王子帶之難也<hi>以下俱齊</hi>
　<hi>主㑹</hi>　十六年淮謀鄫且東略也　二十八年温晉文<lb/>
　公主㑹討不服也諱㑹天王也　文十三年冬沓<hi>衞㑹</hi>
　<hi>公</hi>　十二月棐<hi>鄭㑹公</hi>　宣元年平州　七年黑壤<lb/>
　成十二年𤨏澤　十六年沙隨　襄五年戚晉悼公<lb/>
　主㑹㑹呉且命戍陳也　七年鄬謀救陳也　十年<lb/>
　柤㑹呉　十一年蕭魚鄭服也　十六年溴梁晉平<lb/>
　公初立諸侯在而大夫盟諸侯失政也　二十一年<lb/>
<pb n="60a"/>　商任錮欒氏也　二十二年沙隨復錮欒氏也　二<lb/>
　十四年夷儀將伐齊也時欒盈在齊　定八年瓦<lb/>
　十年夾谷　十四年牽　哀七年鄫　十二年夏槖<lb/>
　臯　秋鄖　十三年黃池<lb/>
外相㑹<lb/>
　桓二年鄧<hi>蔡鄭</hi>　莊十三年北杏齊桓始霸平宋亂<lb/>
　僖三年陽穀定江黃之交申伐楚之約　二十一年<lb/>
　盂宋襄公圖霸反為楚所執　文十一年扈　宣九<lb/>
<pb n="60b"/>　年扈　十一年攢函　昭四年申楚䖍主㑹　定四<lb/>
　年洮<lb/>
公㑹外大夫<lb/>
啖氏曰凡公與他國卿盟則耻之㑹則不耻故蜀之㑹<lb/>
書楚公子嬰齊澶淵之㑹書鄭良霄左氏言澶淵之㑹<lb/>
趙武不書尊公也若如此良霄何不尊公乎蓋時㑹者<lb/>
非趙武别是未命之卿爾穀梁之義蜀之㑹以書公為<lb/>
嬰齊伉至于處父高傒又以不書公為伉理亦自相反<lb/>
<pb n="61a"/>也<lb/>
大夫㑹諸侯<lb/>
　莊十四年冬單伯㑹齊侯<hi>桓</hi>宋公衛侯鄭伯于鄄宋<lb/>
　服故也　文元年公孫敖㑹晉侯于戚　十六年季<lb/>
　孫行父㑹齊侯<hi>商人</hi>于陽穀齊侯弗及盟　宣十四年<lb/>
　公孫歸父㑹齊侯于穀胡氏曰以國君而降班以㑹<lb/>
　外臣以外臣而出位以伉諸侯　十五年公孫歸父<lb/>
　㑹楚子于宋　襄五年仲孫蔑衞孫林父于善道<lb/>
<pb n="61b"/>　哀六年叔還于柤俱㑹呉　昭九年叔弓㑹楚子于<lb/>
　陳　定十年齊侯衛侯鄭游速㑹于安甫<lb/>
大夫㑹<lb/>
　文十一年夏叔仲彭生㑹晉郤缺于承筐　宣十五<lb/>
　年仲孫蔑㑹齊高固于無婁　成五年叔孫僑如㑹<lb/>
　晉荀首于穀　十五年諸侯之大夫于鐘離　襄二<lb/>
　年秋七月于戚冬于戚遂城虎牢　八年于邢丘<lb/>
　十四年春正月于向冬于戚　二十七年夏于宋秋<lb/>
<pb n="62a"/>　七月辛巳豹及諸侯之大夫盟于宋　二十年冬于<lb/>
　澶淵宋災故　昭元年于虢　十一年于厥慭　二<lb/>
　十五年夏于黃父　二十七年秋于扈<hi>皆諸國之大夫</hi>
　襄十九年叔孫豹㑹晉士匄于柯　昭三十一年季<lb/>
　孫意如㑹晉荀躒于適歴<lb/>
遇<lb/>
古有遇禮公羊曰不期也穀梁曰不期而㑹曰遇此遇<lb/>
之本義也當時簡禮而㑹亦曰遇則非相遇而特從省<lb/>
<pb n="62b"/>易以遇禮相見者爾<lb/>
　隠四年魯宋于清　八年宋衞于垂　莊四年齊陳<lb/>
　鄭于垂　二十三年魯齊于榖　三十年魯齊于魯<lb/>
　濟　三十二年宋齊于梁丘<lb/>
穀梁為桓十年傳云不遇者志不相得遂云遇為志相<lb/>
得謬矣公羊又云遇者一君出一君邀之亦非<lb/>
盟<lb/>
趙氏曰王綱壞則諸侯恣而仇黨行故干戈以敵讐盟<lb/>
<pb n="63a"/>誓以固黨天下行之遂以為常若王政舉則諸侯莫敢<lb/>
相害盟何為焉賢君立則信著而義達盟可息焉觀春<lb/>
秋之盟有以見王政不行而天下無賢侯也<lb/>
兩盟<lb/>
　隠元年魯邾于蔑　二年秋魯戎于唐　冬紀莒于<lb/>
　密　三年齊鄭于石門　六年魯齊于艾　桓元年<lb/>
　魯鄭于越　二年魯戎于唐　十二年冬魯鄭于武<lb/>
　父　十七年魯邾于趡　莊十三年魯齊于柯　二<lb/>
<pb n="63b"/>　十三年魯齊于扈　閔元年魯齊于落姑　文三年<lb/>
　魯晉于晉　十七年魯齊于榖　襄三年魯晉于長<lb/>
　樗　定七年齊鄭于鹹　齊衞于沙　八年衞鄭于<lb/>
　曲濮<lb/>
參盟<lb/>
　隠八年宋齊衞于瓦屋　桓十二年夏魯杞莒于曲<lb/>
　池　秋魯宋燕于穀丘　十七年魯齊紀于黃　僖<lb/>
　二十五年魯衞莒于洮　二十六年魯莒衞<hi>大夫</hi>于向<lb/>
<pb n="64a"/>同盟<lb/>
　莊六年同盟于幽齊桓公始霸也　二十七年同盟<lb/>
　于幽申霸令也　僖二年盟于貫結江黃也　五年<lb/>
　夏諸侯盟于首止定王世子也　七年盟于寗母脩<lb/>
　禮于諸侯諸侯官受方物　八年盟于洮而服鄭王<lb/>
　人與盟非禮也　九年盟于葵丘壹明天子之禁也<lb/>
　　十五年盟于牡丘將救徐也　十九年盟于曹南<lb/>
　鄫子㑹盟于邾使邾子執而用之宋襄公始霸而無<lb/>
<pb n="64b"/>　道也　二十一年盟于濮釋宋公時宋公為楚所執<lb/>
　也　二十七年盟于宋諸侯以霸事楚也　二十八<lb/>
　年盟于踐土晉文公勝楚而宗諸侯也　文七年盟<lb/>
　于扈晉襄初立大夫出盟而魯後至　十四年同盟<lb/>
　于新城　十五年盟于扈將討齊而受賂不克而還<lb/>
　　宣十一年楚陳鄭盟于辰陵楚莊霸中國也　十<lb/>
　七年同盟于斷道郤克以私怒將伐齊也　成五年<lb/>
　同盟于蟲牢　七年同盟于馬陵　九年同盟于蒲<lb/>
<pb n="65a"/>　徳則不競尋盟為事也　十五年同盟于戚討曹負<lb/>
　芻也　十七年同盟于柯陵　襄三年同盟于雞澤<lb/>
　晉悼公為鄭服故且欲修呉好也　九年同盟于戲<lb/>
　　十一年同盟于亳城北皆為服鄭故也<hi>皆晉悼公</hi>　二<lb/>
　十年盟于澶淵<hi>晉平公</hi>　二十五年同盟于重丘受齊<lb/>
　崔杼賂而許之成　昭十三年同盟于平丘欲示威<lb/>
　以服貳　二十六年齊莒邾把盟于鄟陵謀納公也<lb/>
　　定四年盟于臯鼬侵楚無功<lb/>
<pb n="65b"/>齊桓公非受命為伯假同盟之禮以率諸侯同奬王室<lb/>
自是始有盟主其後皆相襲為之而善惡各繫其事<lb/>
啖氏曰凡同盟者謂其盟辭同也如言同奬王室之類<lb/>
載書之内衆國共其信誓無彼此之異乃同盟也凡諸<lb/>
侯及王臣盟皆譏也<hi>此解不特言諸侯盟者</hi>臣無疑君之理故王<lb/>
臣在㑹但㑹而已多不與盟而其時或有王臣與諸侯<lb/>
盟皆書以示譏<hi>交譏之也</hi>　趙氏曰公羊云同盟者同欲也<lb/>
予謂小國被制而至豈皆同欲穀梁云同尊周也同外<lb/>
<pb n="66a"/>楚也且盟㑹之辭固當云同救災恤患勸善止惡等辭<lb/>
豈止尊周外楚一辭而已又曰凡經不書盟而左氏言<lb/>
盟者皆非也　王伯厚曰溴梁之盟大夫無君申之㑹<lb/>
諸侯皆狄春秋之大變也有雞澤之盟而後有溴梁之<lb/>
盟有宋之盟而後有申之㑹君臣夷夏之分謹其微而<lb/>
已<lb/>
公與大夫盟<lb/>
　莊九年公及齊大夫盟于蔇納讐人之子降禮而盟<lb/>
<pb n="66b"/>　大夫故書公又言大夫以明非大夫之罪也所以異<lb/>
　于高徯及處父也　二十二年及齊高徯盟于防髙<lb/>
　徯伉也　文二年及晉處父盟處父伉也不書地在<lb/>
　晉都　凡不書公皆以示恥下放此　文二年及蘇<lb/>
　子盟于女栗<hi>私盟王臣</hi>　成三年及荀庚盟　及孫良夫<lb/>
　盟　十一年及郤犨盟　襄七年及孫林父盟　十<lb/>
　五年及宋華向盟于劉　隠元年及宋人盟于宿<lb/>
　八年公及莒人盟于浮來　僖十九年㑹陳人蔡人<lb/>
<pb n="67a"/>　楚人鄭人盟于齊　二十九年㑹王人晉人宋人齊<lb/>
　人陳人蔡人秦人盟于翟泉　成二年公及楚人秦<lb/>
　人宋人陳人衞人鄭人齊人曹人邾人薛人鄫人盟<lb/>
　于蜀　凡書人者啖趙以為皆大夫<lb/>
陸氏曰齊髙徯晉處父俱書名以其霸國之强以臣敵<lb/>
君故罪之也他則皆自以屈禮而與之盟故但書人而<lb/>
已<lb/>
大夫特盟外諸侯<lb/>
<pb n="67b"/>　如桓十一年柔㑹宋公陳侯蔡叔盟于折之類凡九<lb/>
　事<lb/>
趙氏曰凡大夫特盟公侯非禮也　陸氏曰言特者明<lb/>
更有諸侯則可兼大夫也言公侯者明可以㑹子男也<lb/>
大夫盟<lb/>
　如文八年公子遂㑹晉趙盾盟于衡雍之類凡六事<lb/>
外人盟<lb/>
　如桓十一年齊人衞人鄭人盟于惡曹之類凡六事<lb/>
<pb n="68a"/>來盟<lb/>
　桓十四年鄭伯使其弟語　閔二年齊高子　僖四<lb/>
　年楚屈完　文十五年宋司馬華孫　宣七年衞侯<lb/>
　使孫良夫<lb/>
莅盟<lb/>
　僖三年公子友如齊　文七年公孫敖如莒　昭七<lb/>
　年叔孫婼如齊　定十一年叔還如鄭<lb/>
啖氏曰他國來魯盟者曰來盟魯往他國盟者曰莅盟<lb/>
<pb n="68b"/>皆為盟而行故直以盟為文也若因朝聘而盟者則先<lb/>
書聘書如後乃言盟<lb/>
平<lb/>
啖氏曰凡和而不盟曰平　約言而退曰胥命<lb/>
　<lb/>
　<lb/>
　<lb/>
　春秋凡例卷上<lb/>
</p>

  </div>
            <div>
<head>春秋凡例卷下</head> <lb/>
    <p>
<pb n="1a"/>欽定四庫全書<lb/>
　春秋凡例卷下<lb/>
　　　　　　　　　　　　　明　王樵　輯<lb/>
　　兵事第八<lb/>
孟子曰春秋無義戰彼善於此則有之矣　此一言斷<lb/>
盡春秋兵東<lb/>
趙氏曰春秋紀兵曷無曲直之辭與曰兵者殘殺之道<lb/>
滅亡之由也故王者制之王政既替諸侯專恣於是仇<lb/>
<pb n="1b"/>黨搆而戰争興矣為利為怨王度滅矣故春秋紀師無<lb/>
曲直之異<hi>所謂無義戰</hi>一其罪也<hi>擅興之罪</hi>其差者<hi>彼善於此</hi>甚者<hi>惡甚者</hi>則存乎其文矣又曰兵出殊稱何也<hi>或稱師或稱人或稱帥師或稱某</hi>正名位也王命之大夫曰某<hi>具名氏也</hi>君命之大夫曰某<lb/>
人<hi>成公以前侵伐稱人者多不必盡是君命之卿蓋逺事難詳從舊史書人耳</hi>下大夫稱師<lb/>
<hi>内外同</hi>内之師少則但稱伐或稱及<hi>内師多者稱師莊八年師及齊師圍郕之類是也少則但稱及稱伐桓十七年及宋人衛人伐邾八年秋伐邾之類是也</hi>大夫書帥師紀<lb/>
其為將也不書帥師不成師也外則一之莫能詳也君<lb/>
<pb n="2a"/>不稱師重君也戎狄舉號賤之也諸侯稱國狄之也公<lb/>
羊曰將尊師衆曰某帥師將尊師少曰某此例施于内<lb/>
師則可於外則不可何者凡外國來告侵伐但言其將<lb/>
何能悉以衆寡來告乎且春秋意在褒貶其事之是非<lb/>
不必須知其衆寡也公羊又曰將卑師少稱人按前後<lb/>
稱人以圍者凡十五若將卑師少何能圍國益知外師<lb/>
不可以多少為目也又凡師聲罪致討曰伐無名行師<lb/>
曰侵左氏云有鐘鼔曰伐無曰侵按前後凡書侵者齊<lb/>
<pb n="2b"/>侯侵蔡晋侯侵楚之類皆用大師而總數國豈得無鐘<lb/>
鼔乎公羊則云觕者曰侵精者曰伐此則以深淺為精<lb/>
觕按前後有侵師至破其國而伐師不深者殊多則公<lb/>
羊之例又非矣榖梁則云苞人民敺牛馬曰侵斬樹木<lb/>
壞宫室曰伐按齊桓伐楚不戰而服無壊宫室伐樹木<lb/>
之事又豈有二百四十二年行師悉如此暴亂乎則知<lb/>
榖梁尤非也　陸氏曰春秋書侵者凡五十有七其可<lb/>
驗者亦可略舉如僖二十六年齊人侵我西鄙公追齊<lb/>
<pb n="3a"/>師至酅弗及據公聞有寇追之已不及則無名之騐也<lb/>
定四年大㑹于召陵侵楚據左氏本謀伐楚以荀寅之<lb/>
言而止足明不稱罪致討但侵掠而已又自成公以前<lb/>
書侵者凡四十戎狄居其半師又戎狄侵掠無名之騐<lb/>
也　啖氏曰凡侵伐不至國都則但書侵伐而已若至<lb/>
國都則書圍若他國伐魯不至國都則言某鄙至國都<lb/>
則但言伐我皆不深言之理當然也又曰公羊云戰不<lb/>
言伐圍不言戰入不言圍滅不言入皆舉重也此説是<lb/>
<pb n="3b"/>也有與例不合者則隨義釋之<lb/>
内伐<lb/>
　伐邾者十四　隱七年　桓八年　僖二十一年<lb/>
　三十三年夏　秋　文七年　十四年　宣十年<lb/>
　襄二十年　二十二年　哀元年　二年　六年<lb/>
　七年<hi>是年八月又入邾以邾子來</hi>　伐莒者二　宣四年　昭十<lb/>
　年　伐杞者一　宣十八年　伐於餘丘者一　莊<lb/>
　二年　伐戎者一　莊二十六年　伐齊者一　莊<lb/>
<pb n="4a"/>　九年納子糾<lb/>
伐我<lb/>
　齊十三　僖二十六年　文十七年　成二年　襄<lb/>
　十五年　十六年春　秋　十七年秋齊侯　髙厚<lb/>
　　十八年　二十五年　定七年　八年　哀十一<lb/>
　年　齊宋陳一　莊十九年　吳一　哀八年　邾<lb/>
　三　文十四年　襄十五年秋　十七年冬　莒三<lb/>
　　襄八年　十年　十二年<lb/>
<pb n="4b"/>外伐<lb/>
　桓五年秋蔡人衞人陳人從王伐鄭<lb/>
啖氏曰不言㑹及臣從君之辭也　按王伐惟此<lb/>
　桓十四年冬宋人以齊人蔡人衞人陳人伐鄭<lb/>
趙氏曰凡不用我師而用彼師曰以言用齊蔡等兵而<lb/>
不自交鋒也何以知其然經書以者唯此與僖二十六<lb/>
年公以楚師伐齊取榖及定四年蔡侯以吳子及楚人<lb/>
戰于柏舉三處而已柏舉之戰左氏所叙事迹並吳楚<lb/>
<pb n="5a"/>自戰都不言蔡經下文又云庚辰吳入郢亦不言蔡師<lb/>
明吳楚自戰蔡不交鋒也左氏云凡師能左右之曰以<lb/>
且齊桓晋文用諸侯師悉能左右之何不言以哉<lb/>
　成三年秋晋郤克衞孫良夫伐廧咎如<lb/>
趙氏曰外大夫將兵凡七十餘惟五處不言帥師闕文<lb/>
　莊十六年秋荆伐鄭　二十八年秋荆伐鄭　三十<lb/>
　二年冬狄伐邢　僖十八年冬邢人狄人伐衞　文<lb/>
　七年冬徐伐莒　成七年吳伐郯　昭三十二年吳<lb/>
<pb n="5b"/>　伐越<lb/>
陸氏曰凡夷狄用兵唯舉國號如與諸侯列序侵伐盟<lb/>
㑹則稱人以便文而君臣同辭他放此<lb/>
　文十年夏秦伐晋　成三年鄭伐許　昭十二年晋<lb/>
　伐鮮虞<lb/>
此書國者先儒皆以為狄之<lb/>
㑹伐<lb/>
　隱四年十年翬两帥師一㑹伐鄭一㑹伐宋<lb/>
<pb n="6a"/>　桓十五年十六年公两㑹伐鄭皆宋公主兵　十七<lb/>
　年㑹伐邾<lb/>
　莊三年溺五年公皆㑹伐衞　十四年單伯㑹伐宋<lb/>
　　二十六年公㑹伐徐<lb/>
　僖四年公㑹伐楚齊主兵　又及江黄伐陳<lb/>
　文三年叔孫得臣㑹伐宋晋主兵<lb/>
　宣七年公㑹伐萊十一年公孫歸父㑹伐莒皆齊主<lb/>
　兵<lb/>
<pb n="6b"/>　成三年公㑹伐鄭八年叔孫僑如㑹伐郯十三年公<lb/>
　㑹伐秦十年十六年十七年夏十七年冬公㑹伐鄭<lb/>
　皆晋主兵<lb/>
　襄九年十年十一年夏十一年秋公㑹伐鄭十四年<lb/>
　叔孫豹㑹伐秦十六年叔老㑹伐許皆晋主兵<lb/>
　哀十年十一年公两㑹吳伐齊<lb/>
内侵<lb/>
　侵宋者二　莊十年　成六年　侵齊者三　襄二<lb/>
<pb n="7a"/>　十四年　定八年正月　二月　侵鄭者一　定六<lb/>
　年　侵衞者一　定八年<lb/>
侵我<lb/>
　齊三　僖二十六年　文十五年秋　十五年冬<lb/>
　莒一　襄十四年　狄一　文七年<lb/>
外侵<lb/>
　文六年春晉趙盾衞孫免侵陳<lb/>
趙氏曰不書帥師闕文也<lb/>
<pb n="7b"/>㑹侵<lb/>
　僖四年春正月公㑹侵蔡遂伐楚　十二年公孫兹<lb/>
　㑹侵陳皆齊主兵　定四年三月公㑹于召陵侵楚<lb/>
　晉主兵<lb/>
王師敗績<lb/>
啖氏曰王師不言戰無敵也敗則但書敗而已人臣無<lb/>
敵君之義也故雖君能敗臣之師亦不言敗不許其有<lb/>
師徒以敵君也鄭伯敗段之師曰克即其義也但書能<lb/>
<pb n="8a"/>破之而已時若有王師敗諸侯之師亦當言克也<lb/>
内戰及敗<lb/>
　桓十年冬十有二月丙午齊侯衞侯鄭伯來戰于郎<lb/>
　　十二年十有二月及鄭師伐宋丁未戰于宋　十<lb/>
　三年春二月公㑹紀侯鄭伯己巳及齊侯宋公衞侯<lb/>
　燕人戰齊師宋師衞師燕師敗績　十七年夏五月<lb/>
　丙午及齊師戰于奚<lb/>
　莊九年八月庚中及齊師戰于乾時我師敗績　十<lb/>
<pb n="8b"/>　年春王正月公敗齊師于長勺　夏六月齊師宋師<lb/>
　次于郎公敗宋師于乗丘<lb/>
　僖二十二年秋八月丁未及邾人戰于升陘<lb/>
書來戰甚其來者也書戰于某義不在勝敗故不録也<lb/>
公羊云内不言戰言戰乃敗績也恐未必然也榖梁云<lb/>
内諱敗舉其可道者春秋無諱敗之義乾時何以不諱<lb/>
乎<lb/>
外戰及敗<lb/>
<pb n="9a"/>趙氏曰凡戰先主人見不服也戰而書及以主及客也<lb/>
戰不言及交為主也　陸氏曰主人服罪則不戰故戰<lb/>
由主人而成中國戰悉以主客言之華夷但以内外為<lb/>
文不以及字為貶責　文十二年晉人秦人戰于河曲<lb/>
不言及者交為主也　揜敗之曰敗某師此外師之例<lb/>
圍<lb/>
凡以兵圍其國都曰圍圍他國之邑皆繫其國如宋人<lb/>
伐鄭圍長葛楚人伐宋圍緡是也不繫者皆變也義各<lb/>
<pb n="9b"/>見本傳凡内自圍者皆叛邑圍費圍成是也　圍不言<lb/>
伐如楚人圍許宋人圍曹兵已傳其國都故不假言伐<lb/>
若伐國圍邑則言伐言圍<lb/>
入<lb/>
入者得而不居公羊之説是也榖梁云入内弗受也此<lb/>
自歸入之例與用兵之入不同惟隱八年我入祊可用<lb/>
此義言不當入也<lb/>
滅<lb/>
<pb n="10a"/>　楚人滅黄<hi>僖十二年</hi>楚人滅江<hi>文四年</hi>
書滅者多矣江黄從中國中國不能救力屈而亡二國<lb/>
之中江又後亡晉嘗伐楚救江所謂亡國之善辭上下<lb/>
之同力者于二國見之<lb/>
　齊師滅譚譚子奔莒<lb/>
凡書滅又書其君奔者两罪之責其不死社稷也<lb/>
　楚人滅夔以夔子歸<lb/>
凡書滅又書以歸奔位或未絶也以歸則位必絶矣<lb/>
<pb n="10b"/>滅而奔者四譚子弦子温子不名徐子章羽名滅而以<lb/>
歸者六夔子不名潞子嬰兒蔡世子有沈子嘉頓子牂<lb/>
胡子豹皆名恐名是例不名者闕文啖氏謂名不名中<lb/>
有義恐不必然<lb/>
滅同姓<lb/>
諸侯滅同姓則名與諸侯失地則名然有名有不名各<lb/>
見本條下<lb/>
取田邑<lb/>
<pb n="11a"/>啖氏曰凡先言伐國下言取邑者明其國之邑也伐莒<lb/>
取向伐杞取牟婁之類是也　趙氏曰左氏云凡書取<lb/>
言易也榖梁亦云取易辭也又云凡克邑不用師徒曰<lb/>
取余謂凡係屬外而我克有之不論難易一切稱取其<lb/>
言伐某取某者是用師徒也或以勢脅或招收而得之<lb/>
既不侵伐方可云不用師徒然取之非正皆為力得春<lb/>
秋之義在辨其得之邪正<hi>若合得則不言取</hi>固不當唯以師徒<lb/>
為例也　又曰凡有邑稱邑無邑稱田公羊云田多邑<lb/>
<pb n="11b"/>少稱田邑多田少稱邑按田多繫于邑若有邑則稱邑<lb/>
無邑自然稱田皆據事實爾<lb/>
　　盟㑹侵伐通例第九<lb/>
王臣雖微在諸侯上尊王也㑹盟則徴㑹主盟者為首<lb/>
用兵則主兵者為首大夫雖主兵不得在諸侯上襄十<lb/>
六年叔老㑹鄭伯晉荀偃衛寗殖宋人伐許是也<hi>荀偃主兵</hi>
　卿未王命者曰某人而在既命者下向之㑹<hi>在襄十四年</hi>
齊人宋人在衞北宫括鄭公孫躉上澶淵之㑹<hi>在襄二十年</hi>
<pb n="12a"/>晉人在良霄上非禮也　宋在魯上魯在衞上衞在陳<lb/>
上齊桓序陳于衞上欲以招之故優之非其本序也<lb/>
凡㑹盟侵伐前已列序而又須重言者皆前目後凡公<lb/>
再與他國序但言諸侯盟于首止諸侯盟于葵丘不假<lb/>
重言公魯卿再與他國序則再言其名豹及諸侯之大<lb/>
夫盟是也臯鼬之盟再序獨言公者以盟㑹異處也重<lb/>
丘之盟盟㑹亦異處不言公者以言同盟則與㑹者皆<lb/>
盟可知也凡召盟而後至則曰㑹盟鄫子是也召伐而<lb/>
<pb n="12b"/>後至則曰㑹伐單伯㑹伐宋是也<lb/>
外盟㑹不書卿名<hi>唯昭二十七年㑹于扈定十年㑹于安甫書名餘皆不書</hi>而書人<lb/>
左氏多以為貶尋前後大例自僖公以前諸國卿書名<lb/>
者絶少蓋東周之初列國皆不請命且逺事難詳或有<lb/>
遺落所謂傳聞異辭也至文公之後漸多成公之後齊<lb/>
晉宋衞陳蔡鄭等七國唯三兩㑹書人餘並書卿名<lb/>
矣蓋霸者漸興多請命以爭長列國世卿或不請命而<lb/>
自賜族又耳目之近則易詳故也　凡魯與兩國盟及<lb/>
<pb n="13a"/>用兵而言及者乃是魯為之主若諸大㑹而盟及用兵<lb/>
悉是盟主所召故徃就之非魯起意故不言及唯僖四<lb/>
年云及江人黄人伐陳是齊命伐而我及江黄同行耳<lb/>
非魯主也又僖五年公及齊侯宋公㑹王世子于首止<lb/>
尊王世子齊不敢為㑹主故不言㑹齊侯而言及也並<lb/>
變例也凡外諸侯自盟及侵伐皆以盟主居首義即可<lb/>
知無㑹及之異唯三十三年晋人及姜戎敗秦師于殽<lb/>
者衍及字爾僖三十二年衞人及狄盟縁就狄國中不<lb/>
<pb n="13b"/>可言衞人盟于狄故也凡魯㑹盟主之盟若於㑹日便<lb/>
盟者即但云某日公㑹某侯盟于某若既行㑹禮别日<lb/>
又集而盟則書日以隔之以明㑹後更盟也與他國戰<lb/>
亦然凡戰伐例書日若不行㑹禮但合戰則云某日㑹<lb/>
某及某戰成二年鞌戰是也若先行㑹禮别日合戰則<lb/>
書日以隔之桓十三年公㑹紀鄭及齊戰是也若魯與<lb/>
他國同侵伐不行㑹禮而便侵伐者則但言㑹某伐某<lb/>
若成㑹禮而後徃伐則書曰㑹于某伐某此並舉大綱<lb/>
<pb n="14a"/>以示常例但文異者即皆有義各自見本傳矣<lb/>
　　公行書至第十<lb/>
啖氏曰凡公行總一百七十有六書至者八十有二不<lb/>
書至者九十有四此因時君告廟不告廟也左氏傳桓<lb/>
二年公至自唐曰告于廟也此説是告廟則書之于策<lb/>
故夫子隨其所致而書以示功過且志其去國遠邇遲<lb/>
速也其有一出而涉兩事者則或致前事或致後事葢<lb/>
夫子擇其重者志之也又有不致本事者葢本事非功<lb/>
<pb n="14b"/>也十二公獨隠公不告葢謙不以人君之禮自處也其<lb/>
餘不告或耻也或怠也<lb/>
公至自㑹凡二十有七<lb/>
公至自某國某地凡三十有四<lb/>
公至自侵伐圍救<lb/>
　至自侵凡三　至自伐凡十二　至自圍凡二　至<lb/>
　自救四<lb/>
左氏曰凡公行告于宗廟反行飲至舍爵策勳焉禮也<lb/>
<pb n="15a"/>　按凡行皆告廟其舍爵策勳應唯武功始有之　杜<lb/>
氏曰凡公行還不書至者皆不告廟也隠不書至謙不<lb/>
敢自同于正君　孔氏曰隱之不告謙也餘公之不告<lb/>
慢也<lb/>
致前事<lb/>
　僖六年夏公㑹齊侯宋公陳侯衞侯曹伯伐鄭圍新<lb/>
　城秋楚人圍許諸侯遂救許冬公至自伐鄭<lb/>
　襄十年春公㑹晉侯宋公衞侯曹伯莒子邾子滕子<lb/>
<pb n="15b"/>　薛伯把伯小邾子齊世子光㑹吳于柤夏五月甲午<lb/>
　遂滅偪陽公至自㑹<lb/>
致後事<lb/>
　僖四年春王正月公㑹齊侯宋公陳侯衞侯鄭伯許<lb/>
　男曹伯侵蔡蔡潰遂伐楚次于陘八月公至自伐楚<lb/>
　襄十一年七月公㑹晉侯宋公衞侯曹伯齊世子光<lb/>
　莒子邾子滕子薛伯把伯小邾子伐鄭㑹于蕭魚公<lb/>
　至自㑹<lb/>
<pb n="16a"/>　　蒐狩第十一<lb/>
左氏曰春蒐夏苗秋獮冬狩皆于農隙以講事也三年<lb/>
而治兵入而振旅　杜氏曰蒐索擇取不孕者苗為苗<lb/>
除害也獮殺也以殺為名順秋氣也狩圍守也冬物畢<lb/>
成獲則取之無所擇也雖四時講武猶復三年而大習<lb/>
出曰治兵始治其事入曰振旅治兵禮畢整衆而還<lb/>
按四時之田春秋所書止有蒐狩二種葢合禮者常事<lb/>
不書非時失禮乃書故偶舉二者故杜甫詩云春蒐冬<lb/>
<pb n="16b"/>狩侯得同是亦本春秋而言也四時之名三傳小異當<lb/>
以左氏為正凡田獵從夏時<lb/>
　　税賦第十二<lb/>
古有税有賦古謂兵車為賦初税畝加税也作丘甲益<lb/>
兵也用田賦用田出軍旅之征也各詳本傳<lb/>
　　興作第十三<lb/>
書囿五城邑二十四　啖氏曰凡土功皆當以農隙之<lb/>
時若有難亦有非時城者非得已也榖梁云凡城之志<lb/>
<pb n="17a"/>皆譏也此説非也凡城國之急也但問時與不時不應<lb/>
一切是譏浚洙作兩觀新延廐之類皆當從土功之時<lb/>
王姬之舘以非常不論不時也新作南門左氏云不時<lb/>
也凡啟塞從時謂作門户為啟當用春分以後城郭為<lb/>
塞當用秋分以後順天時為開閉也延廐又曰不時也<lb/>
凡馬日中而出日中而入亦言馬春分入廐秋分入收<lb/>
縱馬合依時出入新廐何妨用農隙之時旣非開閉之<lb/>
物又何象乎<lb/>
<pb n="17b"/>又曰凡興作必書重民力也觀其時而是非昭矣凡外<lb/>
興作春秋不書關于魯及來告則書之<lb/>
　　改革第十四<lb/>
趙氏曰凡變常之事皆書公榖皆云用者不宜用也用<lb/>
田賦是也作者不宜作也作三軍是也立者不宜立也<lb/>
立武宫煬宫是也凡改舊而遂以為常者則曰初税畝<lb/>
及六羽是也言自此始而常行也躋僖公作三軍不言<lb/>
初者暫作暫用非常行也又曰法者以保邦也中才守<lb/>
<pb n="18a"/>之久而有敝况淫君邪臣從而壊之哉故革而上者比<lb/>
於治革而下者比於亂察其所革而興亡兆矣<lb/>
　　災異第十五<lb/>
歐陽公曰夫所謂災者被于物而可知者也水旱螟蝗<lb/>
之類是已異者不可知其所以然者也日食星孛五石<lb/>
六鷁之類是已孔子於春秋記災異而不著其事應蓋<lb/>
慎之也以為天道逺非諄諄以諭人而君子見其變則<lb/>
知天之所以譴告恐懼修省而已若推其事應則有合<lb/>
<pb n="18b"/>有不合有同有不同至于不合不同則將使君子怠焉<lb/>
以為偶然而不懼此其深意也<lb/>
杜氏曰日行遲一歳一周天月行疾一日一周天一歳<lb/>
凡十二交㑹然日月動物雖行度有大量不能不小有<lb/>
盈縮故有雖交㑹而不食者或有頻交而食者唯正陽<lb/>
之月君子忌之故有伐鼓用幣之事　孔氏曰襄二十<lb/>
二年九月十月頻食二十四年七月八月頻食漢以來<lb/>
為厯者皆一百七十三日有餘而始一交㑹未有頻月<lb/>
<pb n="19a"/>食者今頻月而食乃是正經不可謂之錯誤註不能定<lb/>
故未言也<lb/>
桓三年秋七月壬辰朔日有食之旣杜氏曰旣盡也厯<lb/>
家之説謂日光以望時遥奪月光故月食日月同㑹月<lb/>
揜日故日食食有上下者行有髙下日光輪存而中食<lb/>
者相揜宻故日光溢出背旣者正相當而相揜間疏也<lb/>
然聖人不言月食日而以自食為文闕于所不見<lb/>
孔氏曰食旣者謂日光盡也月體無光待日照而光生<lb/>
<pb n="19b"/>半照即為弦全照乃成望望為日光所照反得奪月光<lb/>
者厯家之説當日之衝有大如日者謂之闇虛闇虚當<lb/>
月則月必滅光故為月食張衡靈憲曰當日之衝光常<lb/>
不合是謂闇虚在星則星微在月則月食是言日奪月<lb/>
光故月食也若是日奪月光則應每望常食而望有不<lb/>
食者由其道度異也日月異道有時而交交則相犯故<lb/>
日月逓食交在望前朔則日食望則月食交在望後望<lb/>
則月食後月朔則日食交正在朔則日食既前後望不<lb/>
<pb n="20a"/>食交正在望則月食旣前後朔不食大率一百七十三<lb/>
日有餘而道始一交非交則不相侵犯故朔望不常有<lb/>
食也道不正交則日斜照月故月光更盛道若正交則<lb/>
日衝當月故月光即滅譬如火斜照水日斜照鏡則水<lb/>
鏡之光旁照他物若使鏡正當日水正當月則水鏡之<lb/>
光不能有照日之奪月亦猶是也日月同㑹道度相交<lb/>
月揜日光故日食日奪月光故月食言月食是日光所<lb/>
衝日食是月體所映故日食常在朔月食常在望也食<lb/>
<pb n="20b"/>有上下者行有髙下謂月在日南從南入食南下北髙<lb/>
則食起于下月在日北從北入食則食𤼵於髙是其行<lb/>
有髙下故食不同也故異義云月髙則其食虧于上月<lb/>
下則其食虧于下也日月之體大小正同相揜宻者二<lb/>
體相近正映其形故光得溢出而中食也相揜疏者二<lb/>
體相逺月近而日逺自人望之則月之所映者廣故日<lb/>
光不復能見而日食旣也日食者實是月映之也但日<lb/>
所在則月體不見聖人不言月來食日而云有食之以<lb/>
<pb n="21a"/>自食為文闕於所不見也<lb/>
王伯厚曰春秋日食三十六有甲乙者三十四厯家推<lb/>
騐者不過二十六唐一行得二十七朔差者半本朝衞<lb/>
朴得三十五獨莊十八年三月古今算不入食法　又<lb/>
曰漢日食五十三後漢七十二唐九十三厯法一百七<lb/>
十三日有餘一交㑹然春秋隠元年至哀二十七年凡<lb/>
三千一百五十四月惟三十六食是雖交而不食也襄<lb/>
二十一年九月十月二十四年七月八月頻食是頻交<lb/>
<pb n="21b"/>而食也<lb/>
董仲舒曰積隂生陽則火生災　孔子在陳聞魯災曰<lb/>
其桓僖之宫乎以為桓季氏之所出僖使季氏世卿者<lb/>
也　鼷鼠食郊牛角鼠小蟲性盗竊鼷又其小者也牛<lb/>
大畜祭天尊物也角君象在上君威也象季氏乃盗竊<lb/>
之人將執國命以傷君威而害周公之祀也<lb/>
劉向曰春秋二百四十二年之間日食三十六地震五<lb/>
山陵崩陁二彗星三見夜常星不見夜中星隕如雨一<lb/>
<pb n="22a"/>火災十四長狄入三國五石隕墜六鷁退飛多麋有蜮<lb/>
蜚鸜鵒來巢皆一見晝㝠晦雨木冰李梅冬實七月霜<lb/>
降草木不死八月殺菽大雨雹雨雪雷霆失序相乗水<lb/>
旱饑蝝螽螟蠭午並起當是時禍亂輙應弑君三十六<lb/>
亡國五十二諸侯奔走不得保其社稷者不可勝數也<lb/>
由此觀之和氣致祥乖氣致異天地之常經古今之通<lb/>
義也<hi>餘見本傳</hi>
　　弑殺奔執叛逃第十六<lb/>
<pb n="22b"/>啖氏曰凡魯君見弑止皆書薨不可斥言也他國公子<lb/>
篡大夫弑必書名志罪也<lb/>
　衞州吁弑其君完　宋督弑其君與夷　齊無知弑<lb/>
　其君諸兒　宋萬弑其君㨗　晉里克弑其君卓<lb/>
　楚世子商臣弑其君髠　齊公子商人弑其君舍<lb/>
　晉趙盾弑其君夷臯　鄭公子歸生弑其君夷　陳<lb/>
　夏徴舒弑其君平國　齊崔杼弑其君光　衞甯喜<lb/>
　弑其君剽　蔡世子般弑其君固　許世子止弑其<lb/>
<pb n="23a"/>　君買　齊陳乞弑其君荼<lb/>
　此並弑君之正例經傳無可疑者惟趙盾陸氏以為<lb/>
　當稱人盖欲同之于州蒲之例殊不知州蒲稱國以<lb/>
　弑亦可疑也<hi>義各見本傳</hi>
稱國以弑自大臣也不書大夫君無道也<lb/>
　晉弑其君州蒲　莒弑其君庶其　吳弑其君僚<lb/>
　薛弑其君比<hi>義見州蒲傳</hi>　按夷臯州蒲其無道同而其<lb/>
　弑于當國之大臣亦同然春秋書趙盾而不書欒書<lb/>
<pb n="23b"/>　中行偃是則若有少别于其間所謂其義深微未易<lb/>
　言者也　程滑即趙穿也<lb/>
稱人以弑目賤人也亦惡其君也<lb/>
　宋人弑其君杵臼　齊人弑其君商人　莒人弑其<lb/>
　君州密<hi>義見本傳</hi>
稱盗以弑凡盗皆潛賊或出不意多不得主名雖有主<lb/>
名而其人微不合見經者皆書曰盗<lb/>
　盗殺蔡侯申　閽弑吳子餘祭<hi>閽不名閽不得齊于人不稱其君閽不得</hi>
<pb n="24a"/>　<hi>君其君榖梁説是也</hi>
疑<lb/>
　楚公子比自晉歸于楚弑其君䖍于乾谿<hi>恐弑上脱一楚字</hi>
　楚子麋卒<lb/>
　實弑<lb/>
未踰年君見殺者二<lb/>
　齊人取子糾殺之　晉里克殺其君之子奚齊<lb/>
　齊舍雖未踰年直以成君書之成舍之為君所以重<lb/>
<pb n="24b"/>　商人之弑也然則子糾奚齊雖不正然書糾曰子所<lb/>
　以病齊也書奚齊曰君之子所以惡里克也<lb/>
篡弑賊見殺<lb/>
　衞人殺州吁于濮　蔡人殺陳佗　齊人殺無知<lb/>
　此皆作亂自立為君而國人殺之明衆所共棄不君<lb/>
　之也公榖皆云稱人以殺殺有罪也是也他若楚公<lb/>
　子比稱公子者棄疾偽立為君以當惡名故以兩下<lb/>
　相殺之辭言之衞公子瑕為元咺所立咺秉國權卒<lb/>
<pb n="25a"/>　亦為元咺所及故以君殺大夫之辭言之<lb/>
諸殺大夫公子<lb/>
趙氏曰凡殺卿皆書雖未命亦書殺公子公孫雖非卿<lb/>
亦書<lb/>
内殺<lb/>
啖氏曰内殺大夫謂之刺唯二人皆非卿而特書公子<lb/>
重親也偃直書刺者有罪當殺也買則上言晉人伐衞<lb/>
下言買不卒戍明不勝而還非其罪也榖梁誤矣<lb/>
<pb n="25b"/>外殺<lb/>
啖氏曰凡他國殺公子目君者惡其君也<lb/>
　晉侯殺其世子申生　天王殺其弟佞夫<lb/>
　宋公殺其世子痤<lb/>
稱人者討罪之辭也<lb/>
　按如晉人殺其大夫先都晉人殺其大夫士榖及箕<lb/>
　鄭父胡氏謂三人固有罪然靈公初立政在趙盾而<lb/>
　中軍佐者趙盾之黨也若獄有所歸則此三人者獨<lb/>
<pb n="26a"/>　無可議從末減乎而皆殺之是大夫專生殺也如此<lb/>
　則不得為討罪之辭矣又如陳人殺其大夫公子過<lb/>
　乃是公子招殺世子偃師歸罪于過而殺之稱人以<lb/>
　殺大夫止此三處餘皆稱國疑此等初無義例善惡<lb/>
　各繋其事未論有罪無罪先見列國專殺大夫爾陳<lb/>
　人殺其公子禦寇陳亂無政衆人擅殺世子<hi>不言世子未誓</hi>
　<hi>于天子也</hi>
稱國以殺者罪累上也<lb/>
<pb n="26b"/>　如晉殺其大夫里克晉殺其大夫㔻鄭父里克殺二<lb/>
　君㔻鄭懐二心非無罪而晉君殺之不以其罪故其<lb/>
　書法稱國以殺而不去其大夫此所謂罪累上也此<lb/>
　類其事甚多姑見例可也　陳殺其大夫泄冶殺無<lb/>
　罪也罪莫大於殺諫臣不目其君何也春秋之法惟<lb/>
　殺世子母弟則稱君<lb/>
兩下相殺者目罪人之貴者也<lb/>
　王札子殺召伯毛伯　陳侯之弟招殺陳世子偃師<lb/>
<pb n="27a"/>　　楚公子棄疾殺公子比　又齊髙厚楚郤宛莒意<lb/>
　恢等㨿左氏並是兩下相殺而經以國討為文<lb/>
稱盗者目罪人之賤者也<lb/>
　盗殺衞侯之兄縶之類<hi>左氏謂齊豹為衞司宼作而不義其書曰盗陸氏非之以</hi>
　<hi>為大夫弑君例書名若齊豹是司宼而書盗是乃殺君之兄罪大于弑君者也</hi>
出奔復入見殺不言大夫言已絶也<lb/>
　齊人殺欒盈　鄭人殺良霄<lb/>
諸殺大夫不書名<lb/>
<pb n="27b"/>　曹殺其大夫<hi>莊二十六年</hi>　宋殺其大夫<hi>僖二十五年</hi>　宋人<lb/>
　殺其大夫<hi>文七年</hi>　宋人殺其大夫司馬<hi>文八年</hi>
愚謂稱國而死者又無名逺事難詳因舊文也<hi>名氏俱缺此四條是也有名無氏宋大夫山是也</hi>
啖氏曰稱人者明死者無罪又非君意而殺之者衆不<lb/>
可書名特加人字以别之<lb/>
君弑而及其大夫者<lb/>
　孔父　仇牧　荀息<hi>義見本傳</hi>
<pb n="28a"/>殺他國君卿大夫<lb/>
　陳佗　蔡般　夏徴舒　齊慶封　陳招孔奐<hi>皆宜見討</hi>
　<hi>者</hi>　執鄫子用之誘戎蠻子殺之執陳行人于徴師<lb/>
　殺之<hi>皆直書而義自見</hi>
諸奔<lb/>
　内諱奔謂之孫天王播越在外因其所在謂之居諸<lb/>
　侯奔在其境内亦曰居臣出其君皆不直言内書孫<lb/>
　外書出奔此春秋之大義<lb/>
<pb n="28b"/>　天王出居于鄭<hi>僖二十四年</hi>　劉子單子以王猛居于皇<lb/>
　<hi>昭二十二年</hi>　天王居于狄泉<hi>昭二十三年</hi>
天子以天下為家故所在稱居天子無外以書出見失<lb/>
所<lb/>
　昭二十五年公孫于齊次于陽州　莊元年夫人孫<lb/>
　于齊<hi>文姜</hi>　閔二年夫人姜氏孫于邾<hi>哀姜</hi>
諸侯出奔以名書者<lb/>
　鄭伯突　衞侯朔　衞侯衎　北燕伯欵　蔡侯朱<lb/>
<pb n="29a"/>　　莒子庚輿　邾子益　紀侯大去其國别是一例<lb/>
　<hi>以國與季季奉社稷故不言滅不見迫逐故不言奔大去不反之辭</hi>
　君奔例書名罪其失地非復諸侯也唯僖二十八年<lb/>
　衞侯出奔楚説者云令叔武攝位而去故不名若然<lb/>
　則文十三年郕伯來奔又何説乎恐只是闕文爾衞<lb/>
　侯鄭偪于强晉使之出奔晉實已甚春秋不名衞侯<lb/>
　責晉文也<hi>餘見本傳</hi>
趙氏曰未踰年之君出奔但書名不書爵言不能嗣先<lb/>
<pb n="29b"/>君也<lb/>
　鄭忽　曹羈　莒展輿雖踰年猶不書爵其罪大也<lb/>
王子王臣奔者<lb/>
　成十二年周公出奔晉　襄三十年王子瑕奔晉<lb/>
　昭二十六年尹氏召伯毛伯以王子朝奔楚<lb/>
啖氏曰王臣奔不言出天下皆周土也唯周公自絶于<lb/>
王故書出罪之也左氏云凡自周無出周公自出故也<lb/>
榖梁云周有入無出是也王子朝書尹氏以者能制之<lb/>
<pb n="30a"/>也<lb/>
内大夫出奔六　外大夫出奔四十五<lb/>
左氏曰凡諸侯之大夫違告于諸侯曰某氏之守臣某<lb/>
失守宗廟敢告所有玉帛之使者則告不然則否<lb/>
　文七年晉先蔑奔秦不言出言不反命也　八年宋<lb/>
　司城來奔非其身之罪為官故也　十四年宋子哀<lb/>
　來奔不義宋公而出稱字美之也<lb/>
　宣十年齊崔氏出奔衞稱氏譏世卿也<lb/>
<pb n="30b"/>　襄二十年陳侯之弟光出奔楚稱弟罪其兄也<lb/>
　定十年宋公之弟辰曁仲佗石彄出奔陳以彼及此<lb/>
　曰曁彄首謀而辰從之也<lb/>
啖氏曰内外大夫奔卿則書君之股肱也凡奔皆惡也<lb/>
有非惡者異其文宋司城是也有美者又褒之宋子哀<lb/>
是也非從國都而出者皆書所自曹公孫㑹自鄸出奔<lb/>
宋宋華亥向寕華定自宋南里出奔楚是也兩下相逐<lb/>
不書責邦之無政也<lb/>
<pb n="31a"/>諸執<lb/>
啖氏曰春秋時以强陵弱故執諸侯皆稱人亂辭也<lb/>
趙氏曰被執失地則名<lb/>
　晉人執虞公　宋人執滕子嬰齊　晉人執鄭伯<lb/>
　晉人執邾子　邾子執鄫子用之<hi>惡甚</hi>　楚人執宋公<lb/>
　以伐宋<hi>夷執伯主</hi>　晉人執戎蠻子赤歸于楚<hi>嫌京師楚矣</hi>
唯成十五年晉侯執曹伯歸之于京師以其篡立公羊<lb/>
云稱侯以執伯討也僖二十八年冬晉人執衞侯歸之<lb/>
<pb n="31b"/>于京師以其殺叔武元咺訴之受臣之訴以執其君不<lb/>
可以訓故不稱侯不與其為伯討也然則是年三月晉<lb/>
侯入曹執曹伯畀宋人不稱晉人者承上晉侯入曹文<lb/>
故不可重言晉人也<lb/>
執行人六<lb/>
　襄十一年鄭良霄　十八年衞石買　昭八年陳于<lb/>
　徴師　二十三年叔孫婼　定六年宋樂祁犂　七<lb/>
　年衞北宫結<lb/>
<pb n="32a"/>執大夫九<lb/>
　桓十一年鄭祭仲　莊十七年鄭詹　僖四年陳轅<lb/>
　濤塗　文十四年單伯　成十六年季孫行父　襄<lb/>
　二十六年衞甯喜　昭四年齊慶封　十三年季孫<lb/>
　意如　定元年宋仲幾<lb/>
啖氏曰凡稱行人以其事執也不稱行人以已執也榖<lb/>
梁云稱人以執大夫執有罪也稱行人以執怨接於上<lb/>
也此説皆通也　按怨接於上言非使人之罪也　又<lb/>
<pb n="32b"/>哀姜孫于邾齊人取而殺之于夷以其尸歸是亦嘗執<lb/>
之執有罪也殺之討有罪也婦人見執有二哀姜㣲其<lb/>
辭而見討之罪實章子叔姬直書其事而齊人之惡自<lb/>
見<lb/>
放<lb/>
啖氏曰放依殺例則稱國者罪累上也稱人者宜放也<lb/>
　晉胥甲父　陳公子招<hi>楚放之</hi>　蔡公孫獵<lb/>
諸叛<lb/>
<pb n="33a"/>趙氏曰凡據土背君曰叛叛者皆書不必命卿也<lb/>
　衞孫林父入于戚以叛　宋華亥向寕華定入于宋<lb/>
　南里以叛　宋公之弟辰暨仲佗石彄公子地自陳<lb/>
　入于蕭以叛　晉趙鞅入于晉陽以叛　晉荀寅士<lb/>
　吉射入于朝歌以叛<lb/>
以地來者不言叛從可知也<lb/>
　邾庶其以漆閭丘來奔　莒牟夷以牟婁及防兹來<lb/>
　奔　邾黑肱以濫來奔　又一種成十八年夏楚子<lb/>
<pb n="33b"/>　鄭伯伐宋宋魚石復入于彭城<hi>十五年奔楚</hi>
　左氏曰以惡入曰復入不稱所自以伐為重不稱納<lb/>
　非復臣也不稱叛不止乎叛也<lb/>
　襄二十三年晉欒盈復入于晉<hi>二十一年奔楚</hi>入于曲沃不<lb/>
　稱所自潛至也不稱叛不在言也　三十年鄭良霄<lb/>
　自許入于鄭義同欒盈但不據邑<lb/>
逃<lb/>
榖梁云逃義曰逃君臣同辭逃者匹夫之事也<lb/>
<pb n="34a"/>　莊十七年鄭詹自齊逃來　僖五年諸侯盟于首止<lb/>
　鄭伯逃歸不盟　襄七年諸侯㑹于鄬鄭伯逃歸<lb/>
　　歸復歸入納第十七<lb/>
左氏曰凡去其國國逆而立之曰入復其位曰復歸諸<lb/>
侯納之曰歸以惡曰復入　杜氏曰此四條所以明外<lb/>
内之援辨逆順之辭通君臣取國有家之大例　孔氏<lb/>
曰釋例曰凡去其國者通謂君臣及公子母弟也國逆<lb/>
而立之本無位則稱入本有位則稱復歸齊小白入于<lb/>
<pb n="34b"/>齊無位也衛侯鄭復歸于衞復其位也諸侯納之有位<lb/>
無位皆曰歸衞孫林父蔡季是也身為戎首則曰復入<lb/>
晉欒盈是也<lb/>
公羊氏曰曷為或言歸或言復歸復歸者出惡歸無惡<lb/>
復入者出無惡入有惡入者出入惡歸者出入無惡<lb/>
榖梁氏曰歸易辭也范氏曰傳例曰歸為善自某歸次<lb/>
之此傳曰歸易辭也則歸有二義善者謂之歸易者亦<lb/>
謂之歸也大夫出奔反以好曰歸以惡曰入　今按歸<lb/>
<pb n="35a"/>入之例榖梁為是公羊以鄭忽之歸為復正則其出也<lb/>
正以祭仲受脅而廢正立不正耳出何惡乎以突為奪<lb/>
正則出入皆惡又安得以言歸為善乎盖縁誤以祭仲<lb/>
為知權故以突之書歸為順祭仲是突本有惡聖人特<lb/>
欲順祭仲行權而從無惡之辭也有是理乎　胡氏曰<lb/>
春秋書歸有二義一易辭一順辭也其書入亦有二義<lb/>
一難辭一逆辭也　按胡氏以難易逆順四字括歸入<lb/>
之例似為簡盡<lb/>
<pb n="35b"/>書歸者八<lb/>
　鄭突曹赤皆奪正衞侯鄭殺叔武見討伯主出入皆<lb/>
　無善狀蔡廬陳吳邾益皆見復于滅亡之餘趙鞅叛<lb/>
　而反國公孟彄蒯聵之黨叛蒯聵而從輒<lb/>
書自某歸于某者六<lb/>
　蔡季陳黄宋華元為善辭衞孫林父楚公子比為惡<lb/>
　辭曹伯負芻為幸辭<lb/>
書復歸者五來歸者一<lb/>
<pb n="36a"/>　鄭世子忽無譏衞侯鄭衛侯衎二人一律也有譏衞<lb/>
　元咺惡之也曹伯襄閔之也<hi>執于晉</hi>又陋之也<hi>以賂免</hi>季<lb/>
　子宜之也<lb/>
書入者十二<hi>紀季以酅入于齊當附此例之後列在叛例非</hi>
　李廉曰諸侯入國例七許叔宜復國而不得其道故<lb/>
　書字書入齊小白陽生莒去疾可以有國而無君父<lb/>
　之命故雖以國氏不書公子而書入鄭突衞朔失正<lb/>
　亂倫已失國而又求入春秋以其逆也故書爵書名<lb/>
<pb n="36b"/>　書入獨衞獻入夷儀春秋俟其改過也故書爵書人<lb/>
　而不名胡氏於許叔小白去疾皆曰難辭則陽生衞<lb/>
　獻亦可入此例於衞朔曰逆辭則鄭突亦可入此例<lb/>
　公羊注以為許叔本小國春秋前失爵在字例入者<lb/>
　出入皆惡明當誅是葢不知入許之本末而妄為此<lb/>
　説也左氏歸入例亦多不合　張氏曰諸侯進以正<lb/>
　乃可以正人之不正因亂竊入已之不正孰甚焉故<lb/>
　書人以見義所不受也　陸氏曰入者多非善用兵<lb/>
<pb n="37a"/>　入敵國亦曰入庚寅我入邴亦不可入者也紀季雖<lb/>
　無罪然以地入齊亦非正所以罪齊也天王入于成<lb/>
　周記其自外而入不同諸侯之貶也　夫人姜氏入<lb/>
　據姜氏有所要則為難辭據取仇人子又莊公不以<lb/>
　禮正其始使姜氏不從公而入則入者又不順之辭<lb/>
　不順者以宗廟弗受也<lb/>
書復入者二已見叛例中<lb/>
書納者六<lb/>
<pb n="37b"/>　李廉曰春秋書納者七皆不當納也糾不書公子與<lb/>
　㨗菑同公之伐戰與晉之弗克納同糾㨗菑以庶孽<lb/>
　書納蒯聵以世子亦書納蒯聵無親之大罪也蒯聵<lb/>
　得書世子而糾捷菑不書公子者書世子以著靈公<lb/>
　之失也楚之納頓子與公孫寕儀行父齊之納北燕<lb/>
　伯皆内弗受之辭也郜鼎同此義　按楚納頓子齊<lb/>
　納北燕伯未見内弗受之義然頓偪于陳北燕伯欲<lb/>
　去諸大夫不克而奔齊楚齊實以勢而强納之故字<lb/>
<pb n="38a"/>　以同之於諸納<lb/>
還復<hi>附</hi>
陸氏曰公羊云還善辭也比復為善也榖梁云還者事<lb/>
未畢復者事畢文正倒也當為還者事畢復者事未畢<lb/>
師還公還自晉歸父還自晉士匄聞齊侯卒乃還皆不<lb/>
當更徃又並合禮故曰還事畢也善辭也公如晉至河<lb/>
乃復公孫敖如京師不至而復仲遂至黄乃復皆事未<lb/>
畢而復也<lb/>
<pb n="38b"/>　右除諸侯婦人之外諸事各以本事為邪正不以歸<lb/>
　入為義者俱不入例如歸田邑之類<lb/>
　　姓氏名字爵命等第十八<lb/>
陸氏曰古者一字不成文辭皆以氏字配之姜氏子氏<lb/>
以氏配姓也季氏臧氏以氏配族也哭于賜氏以氏配<lb/>
名也仲氏吹箎又不念伯氏之言以氏配字也滅赤狄<lb/>
潞氏以氏配國也母氏聖善以氏配親也然則通而言<lb/>
之皆得言氏别而言之單言氏者皆謂族也姓則百代<lb/>
<pb n="39a"/>不易謂惟天子乃得特賜姓故曰因生以賜姓舜賜禹<lb/>
姓曰姒伯夷曰姜武王賜胡公姓曰媯是也又曰胙之<lb/>
土而命之氏舜賜禹曰夏伯夷曰吕是也又公子之子<lb/>
例以諡配氏<hi>僖伯文伯宣叔襄仲之類</hi>而後代子孫因以其字為氏<lb/>
示所出不亂所謂别子為祖也自餘則或以官以邑為<lb/>
其氏族以自分别凡此皆如近代之論房也又古者男<lb/>
子皆以氏配名<hi>華元士燮髙固之類</hi>不言其姓婦人乃稱姓<hi>姬姜之類</hi>
禮曰男子稱名婦人稱姓是也公子公孫以子孫為氏<lb/>
<pb n="39b"/>明與君一體以異於衆臣也不以國為氏者異於君也<lb/>
曾孫以下去君稍踈則可書其氏矣晉之荀氏經常稱<lb/>
荀氏左氏分為中行氏智氏魯之仲孫氏傳則謂之孟<lb/>
氏葢當時或私自稱氏<hi>於氏之中又分小氏</hi>傳從而書之經則必<lb/>
從其正諸氏之中又為諸氏者如晉之魏氏分為吕氏<lb/>
廚氏魯之季氏分為公鉏氏者皆就中自分别如今同<lb/>
房之中又論房也　今按古惟貴者有姓有氏賤者惟<lb/>
有名而已今南方諸蠻此意猶存姓者所謂天子建德<lb/>
<pb n="40a"/>因生以賜姓謂建立有徳以為公卿因其所生之地而<lb/>
賜之以為其姓令其收斂族親自為宗主故古者百官<lb/>
謂之百姓是惟貴者有姓也氏又姓之所分陸氏所謂<lb/>
如今之論房至於各氏之中又分小氏以相别左氏所<lb/>
明止及因生賜姓胙土命氏及以字以氏以官以邑数<lb/>
者而已後之譜氏族者又廣之至有三十二類各有所<lb/>
自來如水木之枝派各有原本而不可亂也三代之時<lb/>
男子未嘗稱姓支庶未嘗稱國秦滅六國諸侯子孫皆<lb/>
<pb n="40b"/>為民庶故或以國或以姓為氏而姓氏始亂矣今因陸<lb/>
氏之説取春秋經傳之所及者志其一二如左<lb/>
　周<lb/>
　祭氏姬姓周公第七子所封周畿内之邑世為周卿<lb/>
　士子孫以邑為氏祭後并於鄭故鄭有祭仲　尹氏<lb/>
　周卿士食采於尹　蘓氏己姓武王時忿生為司宼<lb/>
　邑于蘇　毛氏文王子毛伯明所封　樊氏姬姓仲<lb/>
　山甫邑　單氏成王封蔑于單邑以邑氏　劉氏祁<lb/>
<pb n="41a"/>　姓　召氏姬姓召公奭食邑<lb/>
　晉<lb/>
　欒氏晉靖侯孫欒賔食邑　荀氏晉公族隰叔之後<lb/>
　林父將中軍故曰中行氏荀首别食邑于智又為智<lb/>
　氏　范氏堯之裔也隰叔自周奔晉為士師故為士<lb/>
　氏其子孫處隨及范故凡三族　郤氏晉公族郤文<lb/>
　子食邑于郤以邑為氏<lb/>
　魯<lb/>
<pb n="41b"/>　臧氏魯孝公之子公子彄食邑于臧因以為氏　郈<lb/>
　氏魯孝公八世孫成叔為郈大夫因以為氏　施氏<lb/>
　魯惠公之子公子尾字施父其子以為氏又有少施<lb/>
　氏　衆氏公子益師字衆仲以字為氏　展氏孝公<lb/>
　之子公子展之後隠八年無駭卒無駭者展之孫也<lb/>
　羽父請氏公命為展氏　魯三家以次為氏季氏自<lb/>
　行父至季孫彊並稱季孫氏以傳家故也如季公鳥<lb/>
　季公亥之類凡支庶並止稱季字以别之<lb/>
<pb n="42a"/>世譜云諸侯之子稱公子公子之子稱公孫公孫以王<lb/>
父字為氏行父為季友之孫故為季氏又為季孫氏也<lb/>
叔仲亦然<lb/>
名字<lb/>
陸氏曰子生三月父命之名二十而冠敬其名而立其<lb/>
字五十乃為大夫則又敬其字而呼伯仲凡稱其字必<lb/>
加子字于上子美稱也且以便於言也子突子哀是也<lb/>
宋孔父以子是其姓不可言子孔故曰孔父父美稱也<lb/>
<pb n="42b"/>加之者亦以便於言也古者亦有名父者如孫林父胥<lb/>
甲父之類而無以子字為名者以子者配其字之美稱<lb/>
故避之父則本非配字之言故可為名<lb/>
爵命<lb/>
王者無上故加天字言如天也諸侯唯宋稱公餘稱侯<lb/>
伯子男四等各隨本爵書之唯葬時稱公見其非王諡<lb/>
也吳楚僣王生書本爵葬則不書傳所謂避其號也天<lb/>
子三公稱公曾為三公而有土為畿内諸侯者亦曰公<lb/>
<pb n="43a"/>皆以其地配公字言之周公祭公是也天子卿大夫有<lb/>
封為畿内諸侯者皆曰子殷制已然箕子微子是也周<lb/>
因之故王臣稱子者皆畿内諸侯也劉子單子是也天<lb/>
子有六卿宰無不統故為宰則書宰宰周公宰咺是也<lb/>
天子大夫皆稱氏稱字字謂伯仲叔季也諸侯不敢名<lb/>
也魯宋齊晉衞蔡陳鄭八國之卿自齊桓霸後無不稱<lb/>
族餘國則否公榖言曹莒無大夫者無命大夫也舊説<lb/>
謂無君命若無君命何以得為大夫乎禮諸侯之卿皆<lb/>
<pb n="43b"/>命於天子平王東遷諸侯之卿無復請命故隠桓及莊<lb/>
之初少有書族者及齊桓既霸列㑹頗多凡列班位未<lb/>
命者在已命者之下故此諸國皆得請賜族其不得者<lb/>
小國不能自通者而已終于春秋秦雖大國少列㑹盟<lb/>
故亦不請命楚既僣王固當不請及公子嬰齊入㑹中<lb/>
國春秋書之同于列國命卿豈其能請命於周假此以<lb/>
與諸國争長乎抑自為之乎未可斷也自嬰齊之後楚<lb/>
卿亦書族矣已命者則通於諸國故書族書名未命者<lb/>
<pb n="44a"/>但曰某人言但某國之人爾同于衆大夫及庶士也如<lb/>
此者所以重王命尊周室也大國之卿不過三人時多<lb/>
僭越其數頗多皆非禮而請也魯卿雖未命者書其名<lb/>
詳内事也無駭翬溺是也他國非命卿不書既無王命<lb/>
不通於他國也來魯及事連魯者皆書其名詳内事也<lb/>
紀履緰鄭宛莒拏楚宜申莒慶秦術吴札之類是也<lb/>
諸大夫王賜之畿内邑以為號而歸國者皆書族書字<lb/>
同于王大夫敬之也鄭祭仲陳女叔及單伯是也左氏<lb/>
<pb n="44b"/>謂單伯是周大夫若然何得㑹鄄之時不列序而言單<lb/>
伯㑹齊侯乎又自齊來魯何為書至乎女叔則左氏曰<lb/>
嘉之故不名結好者多矣何獨嘉女叔乎公羊云書曰<lb/>
祭仲賢也<hi>不曰天王賜之邑號故見書字乃曰賢也</hi>以廢君為賢害教之甚<lb/>
也内外命卿没之後既不稱名當稱諡及字原仲夷伯<lb/>
是也凡天子之三公稱公其大夫氏字之尊王官也士<lb/>
曰人示等差也來則名之詳内以異外也列國命卿皆<lb/>
名之降王室也君命之卿㑹伐稱人所以昭軌度别貴<lb/>
<pb n="45a"/>賤也來則名之執殺亦書之紀刑辟懲亂政也不稱氏<lb/>
以别乎王命者也外來稱人皆下大夫也其或異此例<lb/>
之變也内外大夫名位差品既多諸家既不總論而名<lb/>
釋之或有未悟故今總而序之<lb/>
凡諸侯子弟稱公子以氏者有二種曾受王命為卿者<lb/>
以公子為氏公子慶父之類是也此外則被殺者非卿<lb/>
亦書公子重骨月也故不言大夫而直謂公子陳人殺<lb/>
公子禦宼是也其不稱公子而以國帶名之國氏亦有<lb/>
<pb n="45b"/>二種其君自命為卿稱國以氏莒慶之類是也其篡弑<lb/>
及為國人所立則雖非君命之卿亦以國氏齊無知衞<lb/>
晉鄭突曹赤之類是也公羊所謂國氏者是也<lb/>
榖梁云天子諸侯之尊弟兄不得以屬通何者君臣重<lb/>
於兄弟也凡書兄弟皆有義也左氏及公羊皆云凡稱<lb/>
弟皆母弟也葢見諸侯之弟或稱弟或不稱弟而曲為<lb/>
此説且聖人之教雖及其兄弟之子猶引而進之安有<lb/>
異母即見踈乎<lb/>
<pb n="46a"/>人<lb/>
經中一字徧施于諸例而義不同者唯人字甚通凡成<lb/>
例者義各見本例其不可推以成例而又不可别加褒<lb/>
貶者亦用人字以示義所謂即文見義者也<lb/>
凡朝稱人夷狄之君也邾人牟人葛人來朝是也<lb/>
凡聘稱人夷狄之臣也荆人來聘是也<lb/>
凡列國使來稱人下大夫也齊人來歸衞寳鄭人來輸<lb/>
平之類是也<lb/>
<pb n="46b"/>凡他國盟㑹稱人皆不命卿也王人則士也<lb/>
凡公及他國大夫盟非大夫之過皆稱人及宋人盟于<lb/>
宿之類是也<lb/>
凡他國用兵稱人皆不命卿也宣公以前稱人者多逺<lb/>
事從舊史也王人則士也<lb/>
凡執諸侯執大夫皆稱人亂辭也<lb/>
凡弑君稱人目賤人也<lb/>
凡殺大夫稱人討有罪也<hi>説見殺例</hi>
<pb n="47a"/>凡殺他國君卿稱人皆亂辭也<lb/>
凡放大夫稱人放有罪也<lb/>
　楚人使宜中來獻㨗　公及齊侯平莒及郯莒人不<lb/>
　肯　宋人及楚人平　晉人齊人宋人衞人鄭人曹<lb/>
　人莒人邾人滕人薛人把人小邾人㑹于澶淵宋災<lb/>
　故<hi>右並不可推以成例</hi>
　　日月第十九<lb/>
杜氏曰記事者以事繫日以日繫月以月繫時以時繫<lb/>
<pb n="47b"/>年　孔氏曰若隱三年春王二月己巳日有食之二年<lb/>
秋八月庚辰公及戎盟于唐之類是事之所繫年時月<lb/>
日四者皆具也史之所記皆應具文而春秋之經文多<lb/>
不具或時而不月月而不日亦有日不繫月月而無時<lb/>
者按經傳書日者凡六百八十一事自文公以上書日<lb/>
者二百四十九宣公以下書日者四百三十二計年数<lb/>
略同而日数相倍此則久逺遺落不與近同且他國之<lb/>
告有詳有略若告不以日魯史無由得其日而書之如<lb/>
<pb n="48a"/>是則當時之史亦不能使日月皆具當時已自不具夫<lb/>
子安能盡使齊同去其日月則或害事之先後備其日<lb/>
月則古史有所不載自然須舊有日者因而詳之舊無<lb/>
日者因而略之亦既自有詳略不可以為褒貶故春秋<lb/>
諸事皆不以日月為例其以日月為義例者惟卿卒日<lb/>
食二事而已故隱元年十二月公子益師卒傳曰公不<lb/>
與小斂故不書日桓十七年十月朔日有食之傳曰不<lb/>
書日官失之也君之卿佐是謂股肱股肱或虧何痛如<lb/>
<pb n="48b"/>之不與小斂則知君之恩薄意欲垂戒無辭可以寄文<lb/>
故特假日以見義也日食者天之變甲乙者厯之紀朔<lb/>
是日月之㑹其食必在朔日故史書日食必記月朔朔<lb/>
有甲乙乃可推求日與不日惟此而已　今按卿卒以<lb/>
日不日為義此是左氏一家之説今所不從䟽謂春秋<lb/>
不以日月為例誠是然當知褒貶在事固不在日月而<lb/>
書時與日月則自有本例故啖趙發諸事日月之例特<lb/>
為詳晰今具載於篇而間有潤色云<lb/>
<pb n="49a"/>凡公即位皆不記日以其必是朔日故也惟定公以昭<lb/>
公之䘮六月乃至故書日以明其既殯而即位且志非<lb/>
常也<lb/>
凡郊及廟祭皆記日敬大事也其或不日者闕文也其<lb/>
泛序郊廟即不日非祭事故也其雩事為記旱而非正<lb/>
祭故月而不日其社祭自有定日其他所載皆雜事故<lb/>
亦不日<hi>謂鼓用牲事</hi>
凡婚禮初納幣逆女不知定成否故依聘例書時逆夫<lb/>
<pb n="49b"/>人至國禮既成故書月唯莊公逆文姜變文書人而又<lb/>
書日凡他國以婚事至納例書月<lb/>
凡内女歸外書月外女歸外情不比内但書時凡内女<lb/>
自夫家來者但書時不比嫁時也凡内女被出即書<lb/>
異於常也夫人被出亦如之<lb/>
凡崩薨卒葬例書日重䘮事也外葬多書月以紀得禮<lb/>
失禮也<lb/>
凡諸侯來朝常事也但紀其時凡諸侯以䘮事來即書<lb/>
<pb n="50a"/>月<lb/>
凡他國使使來聘亦常事也故但書時雜事來亦書時<lb/>
有大事乃書月<hi>如天王錫命</hi>
凡公如京師及如他國合書月不書者因舊史也故夫<lb/>
子存其書月者以示戒也<lb/>
凡内大夫如外常事但書時㑹葬者即書月為葬生文<lb/>
也<lb/>
凡盟結二國之好國之大事故例書日内盟有不書者<lb/>
<pb n="50b"/>闕文外盟多不書者或告辭略也其來盟及涖盟不書<lb/>
日者來盟但紀其來涖盟但紀其去也<lb/>
凡平者皆書月事輕于盟也<lb/>
凡公㑹諸侯皆書月重公也凡外諸侯㑹皆但書時<lb/>
凡内大夫㑹大夫亦不書月<lb/>
凡公與諸侯遇合書月不書者因舊史也<lb/>
凡諸侯相侵伐例書時凡内侵伐當書月經中書月者<lb/>
少因舊史也故夫子存其書月者以示義也凡内被侵<lb/>
<pb n="51a"/>伐當書月經中書月者少義與上同<lb/>
凡内與外共侵伐義亦同上<lb/>
凡圍襲追等用日月與侵伐並同<lb/>
凡内與外取國邑悉書月重於侵伐也<lb/>
凡内外救皆書月切記其善也凡内外次例但書時<lb/>
凡遷皆書月重於侵伐也降克並同此例凡棄師殱亡<lb/>
皆積久自致非一日之事故不書日<lb/>
凡内兵入他國例書日不書日史闕文也<lb/>
<pb n="51b"/>凡戰及敗及滅皆書日重事故也<lb/>
凡公自外還至國皆書月内大夫至但書時<lb/>
凡軍旅雜事唯大閲及治兵是一日之事故書日其餘<lb/>
但記非常及改作故隨事輕重或月或時以明變常之<lb/>
始爾故皆不書其日<lb/>
凡蒐狩有常時書其變以見其失<lb/>
凡税賦但記變常之時不繫其日月<lb/>
凡興作皆于農隙但記其時是非著矣或書月<lb/>
<pb n="52a"/>凡改革書月躋僖公書日為上言祭故也<lb/>
凡有年冬收後則知之故紀時<lb/>
凡日食例書朔及日不日者史失之不書朔或非朔日<lb/>
凡星孛有日數故書時星隕有定日故記其日<lb/>
凡地震一日之事故書日山崩崩而後知故不日<lb/>
凡内災皆書日内事自詳也<lb/>
凡外災或書月或書時莫能定知也故外事皆略也<lb/>
昭十八年夏五月壬午宋衞陳鄭災書日者以四國同<lb/>
<pb n="52b"/>日有災天下之所異故可得而書也<lb/>
凡水旱皆書時者為其久乃成災故不可書日月也<lb/>
凡不雨皆書月既不成災但記其若干月不雨爾<lb/>
凡大雨雪雨雹俱書時或并書月隠九年三月<hi>今之正月</hi>癸<lb/>
酉大雨震電庚辰大雨雪書日者言震後復雪舉其異<lb/>
且與震相近也桓八年冬十月<hi>今八月</hi>雨雪記非時也昭<lb/>
三年冬大雨雹四年春正月<hi>今十一月</hi>大雨雹亦記非時也<lb/>
凡震不書大雨震電為大雨雪書也僖十五年九月己<lb/>
<pb n="53a"/>卯晦震夷伯之廟書者義見本傳書日又書晦義見後<lb/>
凡無冰記時五行志曰水旱之災寒暑之變天下皆同<lb/>
故曰無冰天下異也成元年二月<hi>今十二月</hi>無冰記甚也周<lb/>
失之舒秦失之急故周衰無寒嵗秦亡無燠年<lb/>
十二月<hi>今十月</hi>隕霜不殺草李梅實冬燠也十月<hi>今八月</hi>隕<lb/>
霜殺菽記其早也故皆月<lb/>
凡螽災多書時明累月有之不在一月也其書月者即<lb/>
當月有之不連月也<lb/>
<pb n="53b"/>凡禽獸蜚蜮之類但記其異故不假日月也五行志曰<lb/>
鴝鵒夷狄之禽來至中國不穴而巢隂居陽位顔師古<lb/>
曰今之鴝鵒中國皆有依周官而言但不踰濟水爾左<lb/>
氏以為魯所常無故異而書之而此云夷狄之禽未喻<lb/>
其意又此鳥本亦巢居不皆穴處也書巢者著其居止<lb/>
字乳不即去也　禽鳥得氣之先與杜鵑鳴于洛陽同<lb/>
義　螽螟蝝蜚為害稼而書也蜮不常有之物䴢雖常<lb/>
獸而此時暴多皆異故書之<lb/>
<pb n="54a"/>凡嵗饑年終之事故不繫于日月也皆以冬後書之<lb/>
莊七年秋麥成之時而禾始苗書無麥苗以見水災甚<lb/>
也二十八年冬禾成之時而麥先不登書大無麥禾以<lb/>
見嵗歉甚也<lb/>
凡弑君皆書日大其事也殺他國君亦然<lb/>
凡外殺公子大夫皆書時降于君也内刺公子大夫即<lb/>
書日比之卒也<lb/>
凡執諸侯皆書月凡諸侯執他國大夫皆書時若執魯<lb/>
<pb n="54b"/>大夫即書月<lb/>
凡天王出魯公夫人孫皆書月<lb/>
凡諸侯出奔皆書月大夫奔及逃叛但書時内大夫奔<lb/>
即書月<lb/>
凡天王歸入例書月<hi>此魯不定知王室事故但書月王史當書日也</hi>諸侯歸入<lb/>
納亦然大夫歸入但書時<lb/>
凡不合書月而書月者為事連同月下文有大事須書<lb/>
月如隱元年冬十二月祭伯來不合書月為下文公子<lb/>
<pb n="55a"/>益師卒書也合書月而不書者為同月上文已有事如<lb/>
莊元年王使榮叔來錫桓公命合書月為同月上文已<lb/>
書冬十月陳侯林卒不可重言冬十月故也他皆放此<lb/>
傳曰凡日事而遇晦朔則書正厯數也如僖十五年已<lb/>
卯晦震夷伯之廟僖十六年戊申朔隕石于宋五成十<lb/>
六年甲午晦戰于鄢陵是也<lb/>
　　闕文闕疑第二十<lb/>
夫史闕文多聞闕疑聖人之訓也後之説經者類不能<lb/>
<pb n="55b"/>闕於其所當闕以至於强通其所不可通葢春秋尤甚<lb/>
春秋其文則史而傳者三家即三家經文已不勝互異<lb/>
葢古書口傳或以音近而致譌簡䇿篆書相承或以字<lb/>
體相似而轉寫成誤此猶可以考質而擇其所從至於<lb/>
經之所書如此而傳之所説如彼有必不可合者而必<lb/>
欲説以合之則有反為經之害者矣此後儒之病也今<lb/>
因啖趙所録而更討論之以為此篇<lb/>
　桓元年春王正月　三年春正月<lb/>
<pb n="56a"/>按春秋書王正月者謂周之正月以别於夏正云爾無<lb/>
他義也桓公三年不書王公榖二家始有無王之説公<lb/>
羊家曰無王者以見桓公無王而行也十年有王者數<lb/>
之終也十八年有王者桓公之終也榖梁曰元年有王<lb/>
所以治桓也二年書王正與夷之卒也程子胡氏大意<lb/>
不易其無王之説趙伯循氏則直謂元年二年十年十<lb/>
八年有王皆為後人誤加之甚矣其不知闕文之過也<lb/>
程子以為若為闕文安得一公十四年皆不書王按春<lb/>
<pb n="56b"/>秋餘公不書王者亦多宣公篡位而不去其王又何耶<lb/>
　桓公四年無秋冬　七年無秋冬<lb/>
公羊家曰去二時者桓公無王天子不能討反下聘之<lb/>
<hi>四年夏天王使宰渠伯糾來聘</hi>故去二時以見貶胡氏謂賞以春夏刑<lb/>
以秋冬象天道也桓臣弑君弟弑兄而天討不加是陽<lb/>
而無隂嵗功不成故特去秋冬二時以志當世之失刑<lb/>
也此義同無王夫謂去一字以見褒貶已非聖人之意<lb/>
而况去王去天時乎昭十年不書冬定十四年不書冬<lb/>
<pb n="57a"/>又何説乎　西疇崔氏曰春秋桓四年七年無秋冬定<lb/>
十四年無冬桓十七年書夏五而闕月莊二十二年書<lb/>
夏五月而闕其事僖二十八年書壬申而不繫之月桓<lb/>
十年書五月而不繫之夏昭十二年書十二月而不繫<lb/>
之冬與郭公仲孫忌及凡日食而不繫朔與日者皆闕<lb/>
也<lb/>
　桓五年甲戌己丑陳侯鮑卒<lb/>
甲戌下有闕文趙氏謂當紀陳佗作亂之事而逸其事<lb/>
<pb n="57b"/>空存其日左氏乃曰再赴也公羊曰何以二日卒之怴<lb/>
也<hi>狂也</hi>甲戌之日亡己丑之日死而得君子疑焉故以二<lb/>
日卒之皆由不知闕文之義而妄説爾<lb/>
　隱二年以後無正月<lb/>
春秋諸公首年皆具元年春王正月惟定公元年不書<lb/>
正月光儒以為定無正始故闕之也隱公二年以後無<lb/>
正者隱不自以為正也元年有正所以正隱之當立也<lb/>
按定公元年不書正月者公即位在六月故也詳見本<lb/>
<pb n="58a"/>傳隱公不自以為正然㑹盟侵伐一以君禮行矣何獨<lb/>
廢正月以見讓德耶據春秋書春王正月者九十三春<lb/>
王二月者二十一春王三月者十九事在正月則書正<lb/>
月事在二月則書二月事在三月則書三月止書春不<lb/>
書月者九十六事在所略不必書月也似非有意於其<lb/>
問無事亦具首時者時具然後成嵗也以四時畢具無<lb/>
事猶舉首時則知桓公之世無去秋冬之義矣秋冬不<lb/>
可去則正月不可闕矣桓一公十四年無王隱二年以<lb/>
<pb n="58b"/>後無正闕文不敢定闕疑可也<lb/>
　子野卒<lb/>
趙氏曰子般子赤以被弑故不書地義與隱同子野非<lb/>
被殺而亦不書地闕文也<lb/>
　楚子麋卒<lb/>
據傳實弑經傳不合當闕疑<lb/>
　楚公子比自晉歸于楚弑其君䖍于乾谿楚公子棄<lb/>
　疾殺公子比<lb/>
<pb n="59a"/>據傳首惡實在棄疾詳見本傳<lb/>
　晉弑其君州蒲<lb/>
晉靈公晉厲公之無道同趙穿弑靈公而意出趙盾程<lb/>
滑弑厲公而命出欒書中行偃春秋書法不同恐有微<lb/>
意但非學者所可易言當闕疑爾<lb/>
　鄭伯使宛來歸邴<lb/>
作邴是左氏作祊譌地名無祊<lb/>
　盟于曲池<lb/>
<pb n="59b"/>曲池公羊作敺蛇字音兩通曲有區音蛇有貤音又池<lb/>
蛇俱有沱音<lb/>
　公㑹齊侯于蒿<lb/>
蒿公羊作鄗左氏作艾啖氏云若是艾不應誤為蒿若<lb/>
從蒿而誤則得為鄗不得為艾也<lb/>
　仲子<lb/>
仲子一人傳家互異公羊左氏皆以為桓公之母榖梁<lb/>
則以為惠公之母孝公之妾啖趙以文公九年書秦人<lb/>
<pb n="60a"/>來歸僖公成風之賵成風繫於僖公所謂母以子氏也<lb/>
此惠公仲子正與彼同故堅主榖梁之説固為有見然<lb/>
惠公之母既稱仲子而桓公之母為惠公之妾者又稱<lb/>
仲子婦妾同主妣之號可乎故程胡二家但論天王下<lb/>
賵諸侯之妾壞法亂紀其義正大於此等𤨏𤨏皆在所<lb/>
略可謂卓然之見矣　禮諸侯一娶九女元妃卒則次<lb/>
妃攝行内事<hi>所謂繼室</hi>無再娶之禮魯惠公違禮再娶妄托<lb/>
禎祥所以啓後日之亂也仲子非夫人則何母貴之有<lb/>
<pb n="60b"/>仲子非夫人則桓公非嫡子又何子以母貴之有非嫡<lb/>
子而為君者妾母皆不得稱夫人又何母以子貴之有<lb/>
　仲子生而有文在其手曰為魯夫人與成季生而有<lb/>
文在其手曰友二事相類葢皆誣也按成季之將生也<lb/>
桓公卜之曰男也其名曰友及生而果有文在手曰友<lb/>
是何神也筮辭有間于兩社為公室輔季氏亡則魯不<lb/>
昌之語桓公以仲子手文得國而三桓效之為此語爾<lb/>
　公及邾儀父盟于蔑<lb/>
<pb n="61a"/>榖梁曰不日其盟渝也謂七年伐邾也然則書日盟者<lb/>
皆不渝乎<lb/>
　鄭伯克段于鄢<lb/>
據事只是舉兵伐之段不勝而出奔爾鄭伯之志在於<lb/>
殺不殺未可逆探公榖之言皆過矣左氏又謂遂寘姜<lb/>
氏于城潁而誓之曰不及黄泉無相見也啖氏曰按莊<lb/>
公云姜氏欲之焉辟害又曰不義不暱厚將崩此皆辟<lb/>
惡名矣豈肯子囚母乎　愚按莊公此二語據東萊諸<lb/>
<pb n="61b"/>公之論正謂其有養成其惡之心未見其避惡名也使<lb/>
莊公裁以大義蚤為之所豈不可避惡名乎潁考叔之<lb/>
事與茅焦相類囚母之惡恐大國之議其後也茅焦之<lb/>
於秦始皇持而刼之潁考叔之於莊公微而動之葢皆<lb/>
有所窺而入非漫然也闕地之遷或者咎其不能推明<lb/>
天性之愛使母子全恩依舊不出於真理然莊公之悔<lb/>
亦果真理乎<lb/>
　赤歸于曹郭公<lb/>
<pb n="62a"/>公榖皆云赤者葢郭公也赤者曹公子郭公自是闕文<lb/>
其文義俱不相關也<lb/>
　僖七年秋七月公㑹齊侯宋公陳世子欵盟于甯母<lb/>
左氏陳世子欵下又有鄭世子華誤加之也<lb/>
　葬我小君敬嬴<lb/>
公榖作頃熊趙氏曰頃是惡諡宣公豈肯加之於其母<lb/>
　兩定姒<lb/>
襄四年七月夫人姒氏薨八月葬我小君定姒此定姒<lb/>
<pb n="62b"/>襄公妾母也姒公羊氏作弋定十五年七月姒氏卒九<lb/>
月葬定姒此定姒哀公妾母也姒榖梁氏作弋襄哀越<lb/>
世未久不應兩姒同諡公羊則以在襄者為弋在哀者<lb/>
為姒榖梁則以在襄者為姒在哀者為弋恐三傳必有<lb/>
一誤必有一是<lb/>
後定姒哀公之母定公之妾妾諡同于夫相次薨同月<lb/>
葬<lb/>
　大鹵<lb/>
<pb n="63a"/>昭元年晉荀吳帥師敗狄于太原原左氏經作鹵傳作<lb/>
原二傳經作原傳作鹵與左氏正相反未知誰是據是<lb/>
舉以崇卒而勝將戰魏舒曰彼徒我車所遇又阨請皆<lb/>
卒自我始乃毁車以為行則大鹵必險陥不可以車之<lb/>
地恐非晉陽近地如詩薄伐獫狁至于太原説者亦指<lb/>
晉陽不知古之太原乃今固原爾晉之大鹵敗狄之處<lb/>
亦恐非今太原<lb/>
　吳入郢<lb/>
<pb n="63b"/>當云吳入楚左氏作郢誤也據入人之國都當稱國楚<lb/>
之郢猶晉之絳也當曰入晉不曰入絳也<lb/>
右舉大略不能盡也知者尚詳考焉<lb/>
　<lb/>
　<lb/>
　<lb/>
　<lb/>
　春秋凡例巻下<lb/>
</p>

  </div>
            <div>
<head>春秋輯傳卷一</head> <lb/>
    <p>
<pb n="1a"/>欽定四庫全書<lb/>
　春秋輯傳卷一<lb/>
　　　　　　　　　　　　　明　王樵　輯<lb/>
　杜氏曰春秋者魯史記之名也記事者以事繫日以<lb/>
　日繫月以月繫時以時繫年所以繫逺近别同異也<lb/>
　故史之所記必表年以首事年有四時故錯舉以為<lb/>
　所記之名也<hi>楊氏勛曰春秋者史官編年記事年有四時之序春先於夏秋先於冬故舉春</hi>
　<hi>秋二字以包之賈逵云取法隂陽之中知不然者以孝經云春秋祭祀以時思之豈是取法隂陽之中故</hi>
<pb n="1b"/>　<hi>知非也玉藻云動則左史書之言則右史書之左史所書春秋是也右史所書尚書是也則春秋立名必</hi>
　<hi>是仲尼以往三代以來不審誰立之耳</hi>韓宣子適魯見易象與魯春秋<lb/>
　曰周禮盡在魯矣韓子所見葢周之舊典禮經也周<lb/>
　衰官失其守仲尼因魯史䇿書成文考其真偽而志<lb/>
　其典禮上以遵周公之遺制下以明將來之法<lb/>
　隠公<lb/>
　左傳惠公元妃孟子孟子卒繼室以聲子生隠公<hi>聲諡</hi>
　<hi>也益孟子之姪娣也諸侯始娶則同姓之國以姪娣媵元妃死則次妃攝治内事猶不得稱夫人故謂之</hi>
<pb n="2a"/>　<hi>繼室</hi>宋武公生仲子仲子生而有文在其手曰為魯夫<lb/>
　人故仲子歸于我生桓公而惠公薨<hi>言歸魯而生男惠公不以桓生</hi>
　<hi>之年薨</hi>是以隠公立而奉之　程子曰夫子之道既不<lb/>
　行於天下於是因魯春秋立百王之大法平王東遷<lb/>
　在位五十一年卒不能興復先王之業王道絶矣孟<lb/>
　子曰王者之迹熄而詩亡詩亡然後春秋作適當隠<lb/>
　公之初故始於隠公　胡傳孟子曰王者之迹熄而<lb/>
　詩亡詩亡然後春秋作今按邶鄘而下多春秋時詩<lb/>
<pb n="2b"/>　也而謂詩亡然後春秋作何也自黍離降為國風天<lb/>
　下無復有雅而王者之詩亡矣春秋作於隠公適當<lb/>
　雅亡之後又按小雅正月刺幽王詩也而曰赫赫宗<lb/>
　周褒姒烕<hi>胡悅反</hi>之逮魯孝公之末幽王已為犬戎所<lb/>
　斃惠公初年周既東矣春秋不作於孝公惠公者東<lb/>
　遷之始流風遺俗猶有存者鄭武公入為司徒善於<lb/>
　其職則猶用賢也晉侯捍王于艱錫之秬鬯則猶有<lb/>
　誥命也王曰其歸視爾師則諸侯猶來朝也義和之<lb/>
<pb n="3a"/>　薨諡為文侯則列國猶有請也及平王在位日乆不<lb/>
　能自强於政治棄其九族葛藟有終逺兄弟之刺不<lb/>
　撫其民周人有束薪蒲楚之譏至其晩年失道滋甚<lb/>
　乃以天王之尊下賵諸侯之妾於是三綱淪九法斁<lb/>
　人望絶矣夫婦人倫之本朝廷風化之原平王子母<lb/>
　適冢正后親遭褒姒之難廢黜播遷而宗國顛覆亦<lb/>
　可省矣又不是懲而賵人寵妾是拔本塞原自滅之<lb/>
　也春秋於此葢有不得已焉耳托始乎隠不亦深切<lb/>
<pb n="3b"/>　著明也哉<lb/>
元年春王正月<lb/>
　公羊傳元年者何君之始年也何言乎王正月大一<lb/>
　統也　按何休謂惟王者然後改元若諸侯不當改<lb/>
　元則魯史當書四十九年正月恐無此理葢列國奉<lb/>
　王正朔至于紀事必自用其年耳　杜氏曰因魯史<lb/>
　作春秋故以魯紀年凡人君即位欲其體元以居正<lb/>
　故不言一年一月　左傳春王周正月<hi>言周以别夏殷</hi>　穀<lb/>
<pb n="4a"/>　梁傳雖無事必舉正月謹始也　胡傳按左氏曰王<lb/>
　周正月周人以建子為嵗首則冬十有一月是也前<lb/>
　乎周者以丑為正其書始即位曰惟元祀十有二月<lb/>
　朔則知月不易也後乎周者以亥為正其書始建國<lb/>
　曰元年冬十月則知時不易也建子非春亦明矣乃<lb/>
　以夏時冠周月何哉聖人語顔回以為邦則曰行夏<lb/>
　之時作春秋以經世則曰春王正月此見諸行事之<lb/>
　驗也或曰非天子不議禮仲尼有聖徳無其位而改<lb/>
<pb n="4b"/>　正朔可乎曰有是言也不曰春秋天子之事乎以夏<lb/>
　時冠周月垂法後世以周正紀事示無其位不敢自<lb/>
　專也其旨微矣　朱子曰春秋書正據伊川則只是<lb/>
　周正建子之月但非春而書春則夫子有行夏時之<lb/>
　意而假天時以立義耳文定引商書十有二月漢史<lb/>
　冬十月為證以明周不改月此固然矣然以孟子考<lb/>
　之則七八月乃建午建未之月暑月苗長之時而十<lb/>
　一月十二月乃建戌建亥之月將寒成梁之候又似<lb/>
<pb n="5a"/>　併改月數此又何耶或是當時二者並行惟人所用<lb/>
　但春秋既是國史則必用時王之正其比商書不同<lb/>
　者葢後世之深文而秦漢直稱十月者則其制度之<lb/>
　濶略耳又曰孟子所謂七八月乃今五六月所謂十<lb/>
　一月十二月乃今之九月十月是周人固已改月矣<lb/>
　但天時則不可改故書云秋大熟未穫此即止是今<lb/>
　時之秋葢非酉戌之月則未有以見夫嵗之大熟而<lb/>
　未穫也以此考之今春秋月數乃魯史之舊文而四<lb/>
<pb n="5b"/>　時之序則孔子之微意伊川所謂假天時以立義者<lb/>
　正謂此也若謂周人初不改月則未有明據故文定<lb/>
　只以商秦二事為證以彼之博洽精勤所取猶止於<lb/>
　此則無他可考必矣今乃欲以十月隕霜之異證之<lb/>
　恐未足以為不改月之驗也葢隕霜在今之十月則<lb/>
　不足怪在周之十月則為異矣又曰詩中月數又似<lb/>
　不曾改如四月惟夏六月徂暑之類故熹向者疑其<lb/>
　並行也　又曰某親見文定家說文定春秋說夫子<lb/>
<pb n="6a"/>　以夏時冠周月以周正紀事謂如公即位依舊是十<lb/>
　一月只是孔子改作春正月某便不敢信恁地時二<lb/>
　百四十二年夫子只證得箇行夏之時四箇字據今<lb/>
　周禮有正月有正歲則周實是元改作春正月夫子<lb/>
　所謂行夏之時只是為他不順欲改從建寅　詩七<lb/>
　月朱子傳曰七月斗建申之月夏之七月也一之日<lb/>
　謂斗建子一陽之月二之日謂斗建丑二陽之月也<lb/>
　葢周之先公已用此以紀候故周有天下遂以為一<lb/>
<pb n="6b"/>　代之正朔也　逸周書周月篇曰凡四時成嵗有春<lb/>
　夏秋冬各有孟仲季以十二月中氣著時應閏無中<lb/>
　氣斗指兩辰之間萬物春生夏長秋收冬藏天地之<lb/>
　正四時之極不易之道夏數得天百王所同其在商<lb/>
　湯用師于夏除民之災順天革命改正朔變服號一<lb/>
　文一質示不相沿以建丑為正易民之眡亦越我周<lb/>
　王致伐于商改正異械以垂三統至於敬授民時巡<lb/>
　狩烝享猶自夏焉　愚按史以傳信時必與月合月<lb/>
<pb n="7a"/>　必與所書之事合若以夏時冠周月則時與月下所<lb/>
　書之事常差兩月朱子謂以書考之凡書月皆不著<lb/>
　時疑古史記事例如此至孔子作春秋然後以天時<lb/>
　加王月以明上奉天時下正王朔之義而加春于建<lb/>
　子之月則行夏時之意亦在其中然魯史謂之春秋<lb/>
　似元有此字吾謂夫子所因者魯史魯史所用者周<lb/>
　正朔此處夫子無容有所增損也然則子月可為春<lb/>
　乎曰子月為一歲之始猶子時為一日之始烏在子<lb/>
<pb n="7b"/>　月不可為春乎　經傳所記有例差兩月者是經用<lb/>
　周正而傳取國史有自用夏正者失于更改也　漢<lb/>
　書陳寵傳曰冬至之節陽氣始萌天以為正周以為<lb/>
　春　左傳不書即位攝也　公羊傳公何以不言即<lb/>
　位公將平國而反之桓曷為反之桓桓幼隠長其為<lb/>
　尊卑也微<hi>謂母俱妾</hi>國人莫知<hi>言惠公不早分别</hi>隠長又賢諸大<lb/>
　夫扳隠而立之　榖梁傳公何以不言即位將以讓<lb/>
　桓也讓桓正乎曰不正春秋貴義而不貴惠信<hi>音申</hi>道<lb/>
<pb n="8a"/>　而不信邪孝子揚父之美不揚父之惡先君之欲與<lb/>
　桓非正也邪也雖然既勝其邪心以與隠矣已探先<lb/>
　君之邪志而遂以與桓則是成父之惡也兄弟大倫<lb/>
　也為子受之父為諸侯受之君已廢天倫而忘君父<lb/>
　以行小惠曰小道也若隠者可謂輕千乗之國蹈道<lb/>
　則未也　程子曰元年隠公之始年春天時正月王<lb/>
　正書春王正月示人君當上奉天時下承王正明此<lb/>
　義則知王與天同大人道立矣周正月非春也假天<lb/>
<pb n="8b"/>　時以立義耳平王之時王道絶矣春秋假周以正王<lb/>
　法隠不書即位明大法於始也諸侯之立必由王命<lb/>
　隠公自立故不書即位不與其為君也法既立矣諸<lb/>
　公或書或不書義各不同既不受命於天子以先君<lb/>
　之命而繼世者則正其始文成襄昭哀是也繼世者<lb/>
　既非王命又非先君之命不書即位不正其始也莊<lb/>
　閔僖是也桓宣定之書即位桓弑君而立宣受弑賊<lb/>
　之立定為逐君者所立皆無王無君何命之受故書<lb/>
<pb n="9a"/>　其自即位也定之比宣則又有間矣　胡傳國君逾<lb/>
　年改元必行告廟之禮國史主記時政必書即位之<lb/>
　事而隠公闕焉是仲尼削之也古者諸侯繼世襲封<lb/>
　則内必有所承爵位土田受之天子則上必有所禀<lb/>
　内不承國於先君上不禀命於天子諸大夫扳已以<lb/>
　立而遂立焉是與争亂造端而簒弑所由起也春秋<lb/>
　首絀隠公以明大法父子君臣之倫正矣　仁山金<lb/>
　氏曰惠公妻其妾嫡其庶王法所當正也平王不惟<lb/>
<pb n="9b"/>　不之正而反成之<hi>如歸賵等是也</hi>不足以懐魯而祗以壊王<lb/>
　法成魯禍王室其有不衰乎然則王之正之將如何<lb/>
　曰隠公上不敢違其父下不敢廢其弟而自以為攝<lb/>
　天子於是錫命焉則是受天子之命為諸侯也隠定<lb/>
　而桓之逆謀弭矣此所以正王法而懐諸侯也<lb/>
三月公及邾儀父盟于蔑<hi>父音甫凡人名地名放此邾公羊傳作邾婁與禮記檀弓</hi>
　<hi>同葢齊人語也蔑莫結反公榖作昧  此私盟之始</hi>
　三月斗建寅之月公隠公也魯侯爵而稱公者臣子<lb/>
<pb n="10a"/>　之辭禮五等之君國人稱之曰公<hi>見儀禮</hi>魯史所書聖<lb/>
　人因而不革也　左傳邾子克也未王命故不書爵<lb/>
　曰儀父貴之也公攝位而欲求好於邾故為蔑之盟<lb/>
　　程子曰盟誓以結信出於人情先王所不禁也後<lb/>
　世屢盟而不信則罪也諸侯交相盟誓亂世之事也<lb/>
　凡盟内為主稱及外為主稱㑹在魯地雖外為主亦<lb/>
　稱及彼來而我及之也兩國以上則稱㑹彼盟而往<lb/>
　㑹之也邾附庸國邾子克字儀父附庸之君稱字同<lb/>
<pb n="10b"/>　王臣也夷狄則稱名降中國也　杜氏曰邾今魯國<lb/>
　鄒縣也蔑姑蔑魯地魯國卞縣南有姑城　趙氏曰<lb/>
　盟者刑牲而徴嚴於神明者也王綱壞則諸侯恣而<lb/>
　仇黨行故干戈以敵仇盟誓以固黨天下行之遂為<lb/>
　常焉若王政舉則諸侯莫敢相害盟何為焉賢君立<lb/>
　則信著而義達盟可息焉觀春秋之盟有以見王政<lb/>
　不行而天下無賢侯也或曰周官司宼有司盟掌盟<lb/>
　載之法又禮記云殷人作誓而人始畔周人作㑹而<lb/>
<pb n="11a"/>　人始疑如此則何獨於衰世哉答曰周官之偽予已<lb/>
　論之矣<hi>趙子著五經辯惑說周官是後人附益也</hi>聖人建邦創義豈先立<lb/>
　此官禮記所言亦據二代之衰時耳　按趙氏又謂<lb/>
　三傳貴之褒之之說為非謂彼葢見莊十六年邾子<lb/>
　克卒以為即儀父以同盟而書卒不知儀父非克也<lb/>
　儀父亦邾君之名與季孫行父晉荀林父父字並同<lb/>
　縁其未得王命故其卒不見於經至莊十六年名克<lb/>
　者乃其嗣君自以王命為子而書卒耳附庸之君非<lb/>
<pb n="11b"/>　有勤王之善縱能自通於大國有何嘉而字以褒之<lb/>
　乎若儀父實賢桓十五年與牟人葛人來朝一例稱<lb/>
　人何哉理又可見也　今按此說有理宜並存之<lb/>
　八年榖梁傳曰盟詛不及三王交質子不及二伯趙<lb/>
　子善之謂起例宜於事首移附於此<lb/>
夏五月鄭伯克段于鄢<hi>鄢音偃</hi>
　左傳初鄭武公娶于申曰武姜<hi>申國今南陽定縣</hi>生莊公及<lb/>
　共叔段<hi>段出奔共故曰共叔</hi>莊公寤生驚姜氏遂惡之<hi>寤寐而莊公已</hi>
<pb n="12a"/>　<hi>生故驚而惡之</hi>愛共叔段欲立之亟請於武公公弗許及莊<lb/>
　公即位為之請制公曰制巖邑也虢叔死焉<hi>虢國今榮陽縣</hi>
　他邑唯命請京<hi>鄭邑今榮陽京縣</hi>使居之謂之京城大叔祭<lb/>
　仲<hi>鄭大夫</hi>曰都城過百雉國之害也<hi>方丈曰堵三堵曰雉一雉之牆長三</hi>
　<hi>大高一丈侯伯之城方五里徑三百雉故其大都不得過百雉</hi>先王之制大都不過<lb/>
　參國之一<hi>三分國城之一</hi>中五之一小九之一今京不度非<lb/>
　制也君將不堪公曰姜氏欲之焉辟害對曰姜氏何<lb/>
　厭之有不如早為之所無使滋蔓蔓難圖也蔓草猶<lb/>
<pb n="12b"/>　不可除況君之寵弟乎公曰多行不義必自斃子姑<lb/>
　待之既而大叔命西鄙北鄙<hi>鄭邊邑</hi>貳<hi>兩屬</hi>於已公子吕<lb/>
　<hi>鄭大夫</hi>曰國不堪貳君將若之何欲與大叔臣請事之<lb/>
　若弗與則請除之無生民心公曰無庸將自及大叔<lb/>
　又收貳以為已邑至于廩延<hi>言轉侵多也廪延鄭邑陳留酸棗縣北有延津</hi>
　子封<hi>公子吕也</hi>曰可矣厚<hi>謂土地廣大</hi>將得衆公曰不義<hi>不義於君</hi>
　不暱<hi>不親於兄</hi>厚將崩大叔完<hi>完城郭</hi>聚<hi>聚人民</hi>繕甲兵具卒<lb/>
　乗<hi>步曰卒車曰乗</hi>將襲鄭夫人將啓之公聞其期曰可矣命<lb/>
<pb n="13a"/>　子封帥車二百乗以伐京<hi>古者兵車一乗甲士三人步卒七十二人</hi>京叛<lb/>
　大叔段段入于鄢公伐諸鄢五月辛丑大叔出奔共<lb/>
　<hi>共國今汲郡共縣</hi>書曰鄭伯克段于鄢段不弟故不言弟如<lb/>
　二君故曰克稱鄭伯譏失教也謂之鄭志不言出奔<lb/>
　難之也<hi>段實出奔而以克為文明鄭伯志在於殺難言其奔</hi>　穀梁傳段弟也<lb/>
　而弗謂弟公子也而弗謂公子賤段而甚鄭伯也何<lb/>
　甚乎鄭伯甚鄭伯之處心積慮成于殺也于鄢逺也<lb/>
　猶曰取之其母之懐中而殺之云爾甚之也然則為<lb/>
<pb n="13b"/>　鄭伯者宜奈何緩追逸賊親親之道也　胡傳姜氏<lb/>
　當武公存之時常欲立段矣及公既没姜以國君嫡<lb/>
　母主乎内段以寵弟多才居乎外國人又悦而歸之<lb/>
　恐其終將軋已為後患也故授之大邑而不為之所<lb/>
　縱使失道以至於亂然後以叛逆討之則國人不敢<lb/>
　從姜氏不敢主而大叔屬籍當絶不可復居父母之<lb/>
　邦此鄭伯之志也王政以善養人推其所為使百姓<lb/>
　興於仁而不偷也況以惡養天倫使陷於罪因以翦<lb/>
<pb n="14a"/>　之乎春秋推見至隠首誅其意以正人心示天下為<lb/>
　公不可以私亂也垂訓之義大矣　趙氏曰鄢當作<lb/>
　鄔鄭地也在緱氏縣西南至十一年乃屬周左氏曰<lb/>
　王取鄔劉蒍邗之田于鄭是也傳寫誤為鄢字杜注<lb/>
　云今頴川鄢陵誤甚矣按從京至鄔非逺又是鄭地<lb/>
　段以有兵衆故曰克若逺走至鄢陵已出境即無復<lb/>
　兵衆何得云克又傳曰自鄢出奔共即自鄔過河向<lb/>
　共城為便路若已南行至鄢陵即不當奔共也<lb/>
<pb n="14b"/>秋七月天王使宰咺來歸惠公仲子之賵<hi>咺吁阮反賵芳鳳反  此</hi>
　<hi>王室下交諸侯之始</hi>
　左傳天王使宰咺來歸惠公仲子之賵緩且子氏未<lb/>
　薨故名<hi>惠公葬在春秋前故曰緩子氏仲子也薨不知在何年左氏以二年書薨者即仲子故此</hi>
　<hi>云未薨</hi>天子七月而葬同軌畢至諸侯五月同盟至大<lb/>
　夫三月同位至士踰月外姻至<hi>此言赴弔各以逺近為差因為葬節耳</hi>
　贈死不及尸<hi>尸未葬之通稱</hi>弔生不及哀<hi>諸侯以上既𦵏則縗麻除無哭位諒</hi>
　<hi>闇終䘮</hi>豫凶事<hi>仲子在而來賵</hi>非禮也<hi>啖氏曰諸侯母在天子寧有歸其賵乎不辨菽</hi>
<pb n="15a"/>　<hi>麥者猶不當耳</hi>　仁山金氏曰按左氏傳於隠公之篇多誤<lb/>
　於莊公之篇多缺此考春秋者所當知也隠傳之誤<lb/>
　如仲子之賵子氏之薨尹氏之卒是也左氏既誤以<lb/>
　隠妻子氏之薨為仲子故此以仲子為未薨而王賵<lb/>
　之其曰不及尸不及哀謂賵惠公之緩曰豫凶事謂<lb/>
　賵仲子之豫也文之四年十有一月成風薨五年天<lb/>
　王使榮叔歸含且賵九年秦人來歸僖公成風之賵<lb/>
　則歸賵當是惠公仲子俱沒之後其沒在春秋之前<lb/>
<pb n="15b"/>　左氏葢誤解矣　陳氏曰緩且子氏未薨以下疑後<lb/>
　人增益之雜記有大夫士訃于他國之君之禮則不<lb/>
　但同位外姻也且文九年秦人歸成風之禭傳曰禮<lb/>
　也諸侯相弔賀雖不當事苟有禮焉書也以無忘舊<lb/>
　好則此以贈不及尸弔不及哀為非禮者又却自相<lb/>
　悖矣　公羊傳宰者何官也咺者何名也惠公者何<lb/>
　隠之考也仲子者何桓之母也何以不稱夫人桓未<lb/>
　君也賵者何䘮事有贈贈者葢以馬以乗馬束帛車<lb/>
<pb n="16a"/>　馬曰賵貨財曰賻衣被曰襚桓未君則諸侯曷為來<lb/>
　賵之隠為桓立故以桓母之䘮告于諸侯其言來何<lb/>
　不及事也其言惠公仲子何兼之兼之非禮也<hi>當各遣一</hi>
　<hi>使異尊卑也二啖氏曰若言惠公仲子是二人則僖公成風亦是  人若是二人則成風是僖公之母而</hi>
　<hi>春秋之文以子先母乎故榖梁之說是士趙氏曰宰官咺名此止是名氏耳如宰予之類王  來魯例書</hi>
　<hi>名氏石尚是也  按此亦一說</hi>何以不言及仲子仲子微也<hi>不言及仲子以</hi>
　<hi>仲子微而不得比夫人也信若此言則何以言母以子貴乎公羊於是乎自相矛盾矣  朱子曰惠公仲</hi>
　<hi>子恐是惠公之妾僖公成風却是僖公之母不可一例看不必如孫明復之說</hi>　榖梁傳母<lb/>
<pb n="16b"/>　以子氏<hi>妾不得體君故以子為氏平王新有幽王之亂遷于成周欲崇禮諸侯仲子早卒無由追</hi>
　<hi>賵故因惠公之䘮而來賵之</hi>仲子者何惠公之母孝公之妾也<hi>啖趙</hi>
　<hi>主此說</hi>禮賵人之母則可賵人之妾則不可君子以其<lb/>
　可辭受之其志不及事也<hi>趙氏曰按春秋凡此例常事皆不書若王當賵諸侯</hi>
　<hi>妾母則是常事何須書之且以此為得禮又何以正陵替乎經文縁是惠公之母故賵之自然須言惠公</hi>
　<hi>仲子而遂云以其可辭受之乃是天子之非禮以為合禮可乎</hi>賵者何也乗焉曰賵<lb/>
　衣衾曰襚貝玉曰含錢財曰賻　程子曰王者奉若<lb/>
　天道故稱天王其命曰天命其討曰天討盡此道者<lb/>
<pb n="17a"/>　王道也春秋因王命以正王法稱天王以奉天命夫<lb/>
　婦人倫之本最當先正春秋之時嫡妾僣亂聖人尤<lb/>
　謹其名分男女之配終身不變者也故無再娶之禮<lb/>
　大夫而下内無主則家道不立故不得已有再娶之<lb/>
　禮天子諸侯内職具備后夫人已可以攝治無再娶<lb/>
　之禮春秋之始尚有疑焉故仲子羽數特異僖公而<lb/>
　後無復辨矣春秋因其竊號而書之以志僣亂仲子<lb/>
　繫惠公而言故正其名不曰夫人而曰惠公仲子謂<lb/>
<pb n="17b"/>　惠公之仲子妾稱也以夫人禮賵人之妾是亂人倫<lb/>
　之甚也然春秋之始天王之義未見故不可去天而<lb/>
　名咺以見其不王王臣雖微不名況於宰乎　胡傳<lb/>
　上古應時稱號故其名三變春秋創制立名繫王於<lb/>
　天為萬世法冢宰稱宰咺者名也王朝公卿書官大<lb/>
　夫書字上士中士書名下士書人咺位六卿之長而<lb/>
　名之何也仲子惠公之妾耳以天王之尊下賵諸侯<lb/>
　之妾是加冠於屨人道之大經拂矣天王紀法之宗<lb/>
<pb n="18a"/>　也六卿紀法之守也議紀法而修諸朝廷之上則與<lb/>
　聞其謀頒紀法而行諸邦國之間則專掌其事而承<lb/>
　命以賵諸侯之妾是壊法亂紀自王朝始也春秋重<lb/>
　嫡妾之分故特貶而書名以見宰之非宰也或曰僖<lb/>
　公之母成風亦莊公妾也其卒也王使榮叔歸含且<lb/>
　賵其葬也王使召伯來㑹葬下賵諸侯之妾而名其<lb/>
　宰榮召何以書字而不名也於前賵仲子則名冢宰<lb/>
　於後葬成風王不稱天其法嚴矣<hi>汪氏克寛曰說公羊者以宰為士或</hi>
<pb n="18b"/>　<hi>引小宰宰夫為證然周官三百六十他官未嘗見經何獨於小宰而書之乎或以宰為氏引宰予為證然</hi>
　<hi>宰周公宰梁伯糾豈可亦以為氏乎唯劉氏意林謂春秋於大夫莫書其官至冢宰則書之此見任之最</hi>
　<hi>重宰者尊稱非中士所當冒最得經意且左傳僖九年稱宰孔使經不書宰周公而書其名則論者亦疑</hi>
　<hi>為士與氏矣</hi>　愚按惠公元妃孟子既卒約昏於宋當是<lb/>
　時寵愛之私未形也而其名號已講矣實以夫人禮<lb/>
　娶也啖子謂仲子本以夫人禮娶又隠公以桓公為<lb/>
　先君之嗣故行夫人䘮禮書薨自成風之後妾母皆<lb/>
　僣用夫人禮故亦書薨著其非禮也凡夫人葬皆書<lb/>
<pb n="19a"/>　仲子不書葬者以諸侯不二嫡雖用夫人禮猶不列<lb/>
　於廟也<hi>别築宫五年考仲子之宫是也</hi>自文公葬成風之後乃有二<lb/>
　夫人祔廟非禮也斯言得之矣抑先正惡惠公有昧<lb/>
　禮再娶之失遂加以妾為妻之罪故於隠桓嫡庶之<lb/>
　分辯雖多而未明於夫人子氏之書論雖多而不定<lb/>
　也夫諸侯無再娶之禮而惠公再娶焉惠公之失禮<lb/>
　也仲子固為夫人也自周衰典禮不明當時上下葢<lb/>
　安之而莫察其非矣故隠公則終身自居於庶孽而<lb/>
<pb n="19b"/>　以桓公為當立使其知仲子聲子皆妾也則隠與桓<lb/>
　皆庶子也隠長而桓少安肯以其國讓桓哉其所以<lb/>
　舉而讓桓者必其安於嫡庶之分而不敢亂也安於<lb/>
　嫡庶之分者以當時諸侯不再娶之禮未之講也夫<lb/>
　禮一差名一不正而其禍至於篡弑所由興可不謹<lb/>
　哉春秋於前書天王歸惠公仲子之賵於後書考仲<lb/>
　子之宫存其實以見夫失之不可掩正其名以見夫<lb/>
　禮之不可亂豈不深切著明也哉　朱子曰春秋一<lb/>
<pb n="20a"/>　發首不書即位即君臣之事也書仲子嫡妾之分即<lb/>
　夫婦之事也書及制盟朋友之事也書鄭伯克段即<lb/>
　兄弟之事也一開卷人倫備矣<lb/>
九月及宋人盟于宿<lb/>
　左傳惠公之季年敗宋師于黄<hi>宋邑陳留外黄縣東有黄城</hi>公立<lb/>
　而求成焉九月及宋人盟于宿始通也　公羊傳孰<lb/>
　及之内之微者也　榖梁傳及者何内卑者也宋人<lb/>
　外卑者也　趙氏曰脩二國之好而為盟誓非君則<lb/>
<pb n="20b"/>　卿何得使微者先儒云微者不命之卿也按例外之<lb/>
　不命卿來魯皆書名但不言氏耳且前後盟而不言<lb/>
　内盟者凡七推尋事迹皆是公自盟<hi>義見篡例盟篇</hi>義例昭<lb/>
　然不可或稱是公或稱是微者<hi>宿盟云是微幽盟云是公皆舛駁者也</hi>
　　胡傳内稱及外稱人皆微者其地以國宿亦與焉<lb/>
　　今按此經三家說不同恐趙說是　杜氏曰宿小<lb/>
　國東平無鹽縣也凡盟以國地者國主亦與盟例在<lb/>
　僖十九年宋今梁國睢陽縣<lb/>
<pb n="21a"/>冬十有二月祭伯來<hi>祭側界反之此王臣私交  始</hi>
　左傳非王命也　杜氏曰祭國伯爵也　榖梁傳來<lb/>
　者來朝也其弗謂朝何也寰内諸侯非有天子之命<lb/>
　不得出㑹諸侯不正其外交故弗與朝也聘弓鏃矢<lb/>
　不出境埸束脩之肉不行境中有至尊者不貳之也<lb/>
　　程子曰祭伯畿内諸侯為王卿士來朝魯不言朝<lb/>
　不與其朝也當時諸侯不脩朝覲之禮失人臣之義<lb/>
　王所當治也祭伯為王臣不能輔王正典刑而反與<lb/>
<pb n="21b"/>　之交又來朝之故不與其朝以明其罪先儒有内臣<lb/>
　無外交之說甚非也若天下有道諸侯順軌豈有内<lb/>
　外之限其相交好乃常禮也然委官守而逺相朝無<lb/>
　是道也周禮所謂世相朝謂鄰國耳　啖氏曰榖梁<lb/>
　曰寰内諸侯也按寰内諸侯例稱子若以伯為爵則<lb/>
　毛伯召伯榮叔祭叔復是何爵乎是知天子大夫例<lb/>
　書字　按啖說是　禮記郊特牲為人臣者無外交<lb/>
　不敢貳君也檀弓古之大夫束脩之問不出境<lb/>
<pb n="22a"/>公子益師卒<lb/>
　榖梁傳大夫日卒正也不日卒惡也　程子曰諸侯<lb/>
　之卿必受命於天子當時不復請命故諸侯之卿皆<lb/>
　不書官不與其為卿也稱公子以公子故使為卿也<lb/>
　惟宋王者後得命官故獨宋卿書官卿者佐君以治<lb/>
　國其卒國之大事故書於此見君臣之義或日或不<lb/>
　日因舊史也古史記事簡略日月或不備春秋因舊<lb/>
　史有可損而不能益也　東萊吕氏曰益師之卒春<lb/>
<pb n="22b"/>　秋没其爵葢以命不出於天子雖有爵猶無爵也於<lb/>
　此可以見王命之重焉内大夫之卒益師首以公子<lb/>
　書所以譏魯之用人不以賢而以親視天職為私故<lb/>
　特書公子以著其罪於此可以見天職之公焉君之<lb/>
　卿佐是謂股肱股肱或虧何痛如之故小斂大斂君<lb/>
　皆親臨恩厚惻怛匪自外至故春秋於其卒必謹而<lb/>
　書之於此可以見春秋之義焉卒者人之終也君子<lb/>
　保其身以沒為終其事也卿大夫佐君以任一國之<lb/>
<pb n="23a"/>　重其事又何如也回省平生無一毫之可悔於心無<lb/>
　一念一事之不盡於君而後可無憾以沒君子於斯<lb/>
　寧無惕然而懼乎故於此可以見死生之際焉學者<lb/>
　不是之求方且尺較寸量於日月𤨏碎之例亦獨何<lb/>
　哉<lb/>
二年春公㑹戎于潛<hi>此書㑹之始始亦㑹戎狄之</hi>
　左傳脩惠公之好也戎請盟公辭　杜氏曰戎而書<lb/>
　㑹者順其俗以為禮皆為居中國若戎子駒支者陳<lb/>
<pb n="23b"/>　留濟陽縣東南有戎城潜魯地　穀梁傳㑹者外為<lb/>
　主焉爾智者慮義者行仁者守有此三者然後可以<lb/>
　出㑹㑹戎危公也　何氏曰王者不治夷狄録戎者<lb/>
　來者勿拒去者勿追　程子曰周室既衰蠻夷猾夏<lb/>
　有散居中國者方伯大國明大義而攘斥之義也其<lb/>
　餘列國慎固封守可也若與之和好以免侵暴非所<lb/>
　謂戎狄是膺所以容其亂華也故春秋華夷之辨尤<lb/>
　謹居其地而親中國與盟㑹者則與之公之㑹戎非<lb/>
<pb n="24a"/>　義也　胡傳戎狄舉號外之也<hi>啖氏曰凡戎狄不書爵號君臣同詞</hi>内<lb/>
　中國而外四夷使之各安其所也正朔不加奚㑹同<lb/>
　之有書㑹戎譏之也　王伯厚曰平王之遷戎為之<lb/>
　也襄王之出狄為之也春秋之筆戎為先狄次之其<lb/>
　末也淮夷列諸侯之㑹天下之變極矣<lb/>
夏五月莒人入向<hi>向舒亮反始此入國之</hi>
　公羊傳入者何得而不居也<lb/>
無駭帥師入極<hi>駭榖作侅後同帥朔律反後倣此  此大夫專兵之始</hi>
<pb n="24b"/>　胡傳左氏曰莒子娶于向向姜不安莒而歸莒人入<lb/>
　向以姜氏還此所謂案也春秋書曰莒人入向此所<lb/>
　謂斷也以事言之入者造其國都以義言之入者逆<lb/>
　而不順莒稱人小國也<hi>孫氏曰春秋小國卿大夫皆畧稱人  陳氏曰入君大夫</hi>
　<hi>皆稱人君將書君自楚莊入陳始大夫將書大夫自郤缺入蔡始惟内大夫則書之  按莒向皆小國宣</hi>
　<hi>四年公伐莒取向則向後為莒所并可知字陸氏曰經中一字徧施於諸例而義不同者唯人  耳國而</hi>
　<hi>稱人則衆詞也師稱人則寡詞也名爵不貴而稱人則微詞也黜其名爵而稱人則貶詞也</hi>無駭<lb/>
　不氏未賜族也<hi>張洽曰無駭挾皆内大夫之未賜族者左氏稱司空無駭經不書官夫子</hi>
<pb n="25a"/>　<hi>削之也</hi>其書帥師用大衆也非王命而入人國邑逞其<lb/>
　私意見諸侯之不臣也擅興而征討不加焉見天王<lb/>
　之不君也據事直書義自見矣　杜氏曰向小國也<lb/>
　譙國龍亢縣東南有向城莒國今城陽莒縣極附庸<lb/>
　小國也賜族例在八年<hi>按向有二莒人入向與伐莒取向乃近莒之邑按一統志</hi>
　<hi>今莒州南七十三里有向城是也譙國龍亢之向城在今鳳陽府懐逺縣西北八十五里去莒為逺襄十</hi>
　<hi>四年㑹吳于向是此向也</hi>　程子曰天下有道禮樂征伐自天子<lb/>
　出春秋之時諸侯擅相侵伐春秋直書其事而責常<lb/>
<pb n="25b"/>　在被侵伐者葢彼加兵于已則當引咎或自辯喻之<lb/>
　以禮義不得免焉則固其封疆告于天子方伯若忿<lb/>
　而與戰則以與戰者為主處已絶亂之道也<lb/>
秋八月庚辰公及戎盟于唐<hi>此盟外域之始</hi>
　左傳戎請盟秋盟于唐復脩戎好也　胡傳按費誓<lb/>
　稱淮夷徐戎此葢徐州之戎乆居中國在魯之東郊<lb/>
　者也韓愈氏言春秋謹嚴君子以為深得其旨所謂<lb/>
　謹嚴者何謹乎莫謹於中外之辨矣中國而無禮則<lb/>
<pb n="26a"/>　外之外域内侵則膺之此春秋之㫖也而與戎㰱血<lb/>
　以盟非義矣是故成於日者必以事繫日而前此蔑<lb/>
　不日宿不日後此密不日石門不日獨盟于唐書日<lb/>
　者謹之也　張氏曰盟必詳其月日以其相與約信<lb/>
　或尋或寒皆考于此前此蔑宿二盟不日者乆逺失<lb/>
　之耳　杜氏曰高平方與縣北有武唐亭八月無庚<lb/>
　辰庚辰七月九日也日月必有誤　孔氏曰杜勘檢<lb/>
　經傳上下月日制為長厯此年八月壬寅朔其月三<lb/>
<pb n="26b"/>　日甲辰十五日丙辰二十七日戊辰其月無庚辰也<lb/>
　七月壬申朔則九日有庚辰杜觀上下若月不容誤<lb/>
　則指言日誤若日不容誤則指言月誤此則上有秋<lb/>
　下有九月則日月俱有誤故云日月必有誤也<lb/>
九月紀履緰來逆女冬十月伯姬歸于紀<hi>緰音須履緰左氏作裂緰</hi>
　左傳卿為君逆也　公羊傳紀履緰者何紀大夫也<lb/>
　何以不稱使昏禮不稱主人<hi>主人謂壻也為有㢘恥之心不欲自言娶婦</hi>
　然則曷稱稱諸父兄師友宋公使公孫壽來納娶則<lb/>
<pb n="27a"/>　其稱主人何辭窮也辭窮者何無母也<hi>宋公無母莫使命之辭窮</hi>
　<hi>故自命之自命之則不得不稱使</hi>然則紀有母乎曰有有則何以不<lb/>
　稱母母不通也<hi>婦人無外事母命不得通于隣國</hi>外逆女不書此何<lb/>
　以書譏何譏爾譏始不親迎也始不親迎昉於此乎<lb/>
　前此矣前此則曷為始乎此春秋之始也女在其國<lb/>
　稱女在塗稱婦入國稱夫人伯姬者何内女也婦人<lb/>
　謂嫁曰歸　程子曰非命卿皆書名以君命來逆夫<lb/>
　人也在魯故稱女内女嫁為諸侯夫人則書逆書歸<lb/>
<pb n="27b"/>　明重事也來逆非卿則書歸而已見其禮之薄也先<lb/>
　儒皆謂諸侯當親迎親迎者迎于其所舘故有親御<lb/>
　授綏之禮豈有委宗廟社稷逺適他國以逆婦者乎<lb/>
　非惟諸侯卿大夫而下皆然詩稱文王親迎于渭未<lb/>
　嘗出疆也送之者雖公子公孫非卿則不書　愚按<lb/>
　内女歸于諸侯則尊同尊同則志此與其他昏禮以<lb/>
　常事不書書則以著禮之失者固不同也親迎之禮<lb/>
　程子盡之渭在周旁近地也而可以親迎韓因入覲<lb/>
<pb n="28a"/>　便道也而可以親迎故文王得迎于渭韓侯得迎于<lb/>
　蹶之里也况文王時為世子乎他如列國大昏皆使<lb/>
　上卿逆于其國而至則親逆于其舘耳無出疆之理<lb/>
　抑内女為夫人凡八見於經獨於紀詳焉夫亦以吾<lb/>
　女遭人倫之變者乎是故履緰之逆其始也齊侯葬<lb/>
　紀伯姬其終也吁春秋其亦有所慨也夫<lb/>
紀子伯莒子盟于密<hi>伯左作帛始此外相盟之</hi>
　程子曰闕文也當云紀子某伯莒子盟于密左氏附<lb/>
<pb n="28b"/>　㑹作帛杜預以為裂繻之字春秋無大夫在諸侯上<lb/>
　者公榖皆作伯　杜氏曰密莒邑城陽淳于縣東北<lb/>
　有密鄉　李亷曰紀本非子爵恐子上猶有闕字<lb/>
　或云子伯二字即侯字之誤<lb/>
十有二月乙卯夫人子氏薨<lb/>
　公羊傳夫人子氏者何隠公之母也何以不書葬子<lb/>
　將不終為君故母亦不終為夫人也　榖梁傳夫人<lb/>
　薨不地夫人者隠之妻也　范氏曰夫人無出境之<lb/>
<pb n="29a"/>　事薨有常處故不書地　程子曰隠公夫人也婦人<lb/>
　從夫者也公在故不書葬於此見夫婦之義矣　今<lb/>
　按夫人子氏左氏以為即仲子故以前歸賵為豫凶<lb/>
　事程子曰豈有此理夫人子氏自是隠公之妻不干<lb/>
　仲子事公羊以為即聲子但左氏明言惠公元妃孟<lb/>
　子卒後繼室以聲子而生隠公繼室若在恐無縁再<lb/>
　娶必是聲子卒後始又娶仲子而生桓公聲子仲子<lb/>
　皆妾也故春秋書仲子但曰仲子則書聲子必不曰<lb/>
<pb n="29b"/>　夫人葢子將不終為君母亦不終為夫人而夫子肯<lb/>
　書曰夫人以損其實乎聲子乃孟子之姪娣孟子<lb/>
　卒後聲子以次妃攝行内事謂之繼室不得稱夫人<lb/>
　者以於禮無二嫡也不再娶夫人者以諸侯無再娶<lb/>
　之禮也聲子卒後惠公以内事無主再娶仲子而正<lb/>
　其名曰夫人以其非姪娣比也而不知其皆非禮也<lb/>
　聲子仲子皆薨于春秋之前此年薨者自是隠公夫<lb/>
　人雖攝實行君事春秋書隠曰公則書其妻曰夫人<lb/>
<pb n="30a"/>　無可疑者左氏誤認為仲子故以天王歸賵為豫凶<lb/>
　事甚至以尹氏為君氏以君氏為聲子知君氏之無<lb/>
　理無據則知其前亦妄矣<lb/>
鄭人伐衛<hi>此諸侯專征伐之始</hi>
　胡傳按左氏鄭共叔之亂公孫滑<hi>段之子</hi>出奔衛衛人<lb/>
　為之伐鄭取廪延至是鄭人伐衛討滑之亂也凡兵<lb/>
　聲罪致討曰伐潜師掠境曰侵兩兵相接曰戰繯其<lb/>
　城邑曰圍造其國都曰入徙其朝市曰遷毁其宗廟<lb/>
<pb n="30b"/>　社稷曰滅詭道而勝之曰敗悉虜而俘之曰取輕行<lb/>
　而掩之曰襲已去而躡之曰追聚兵而守之曰戍以<lb/>
　弱假强而能左右之曰以皆誌其事實以明輕重内<lb/>
　兵書敗曰戰書滅曰取特婉其辭為君隠也<hi>啖氏曰公羊云</hi>
　<hi>戰不言伐圍不言戰入不言圍滅不言入皆舉重也此說是有與例不合者則隨義釋之</hi>征伐天<lb/>
　子之大權今鄭無王命雖有言可執亦王法所禁況<lb/>
　於修怨乎不書戰者程氏以為衛已服也衛服則可<lb/>
　免矣此義施於伐而不書戰皆可通矣<hi>陸氏曰成公已前侵伐書</hi>
<pb n="31a"/>　<hi>人者逺事難詳不必皆微者</hi>
三年春王二月<lb/>
　程子曰月王月也事在二月則書王二月在三月則<lb/>
　書王三月無事則書時書首月葢有事則道在事無<lb/>
　事則存天時正王朔天時備則嵗功成王道存則人<lb/>
　理立春秋之大義也<hi>汪氏曰春秋書王正月者九十三書王二月者三十三書王三</hi>
　<hi>月者十九皆於歲首繫王著周王之正朔以明大一統之義或歲首所書事舊史止書時或例當書時則</hi>
　<hi>二月三月皆不書王如隠八年書遇垂三月歸祊襄十五年書向戌聘二月盟文九年書毛伯求金二月</hi>
<pb n="31b"/>　<hi>得臣如京三月夫人至之類是也何體乃謂二月殷之正月三月夏之正月王者存二王之後使紇其正</hi>
　<hi>朔其説謬甚當周之世而存夏殷之正朔豈所謂大一統耶</hi>
己巳日有食之<lb/>
　公羊傳何以書記異也日食則曷為或日或不日或<lb/>
　言朔或不言朔曰某月某日朔日有食之者食正朔<lb/>
　也<hi>桓三年秋七月壬辰朔日有食之是也日月之行無遲疾食不失正朔也</hi>其或日或不<lb/>
　日或失之前或失之後失之前者朔在前也<hi>謂二日食己巳</hi>
　<hi>日有食之是也日行疾月行遲過朔乃食</hi>失之後者朔在後也<hi>謂晦日食莊十八年</hi>
<pb n="32a"/>　<hi>三月日有食之是也日行遲月行疾未至朔而食</hi>　榖梁傳言日不言朔食<lb/>
　晦日也其不言食之者何也<hi>謂經不書月食日</hi>知其不可知<lb/>
　知也<hi>謂聖人慎疑作不知之辭者智也</hi>　程子曰日有食之有食之<lb/>
　者也更不推求者何也太陽君也而被侵食君道所<lb/>
　忌然有常度災而非異也星辰陵歴亦然　胡傳經<lb/>
　書日食三十六去之千有餘歲而精厯筭者所能考<lb/>
　也其行有常度矣然每食必書示後世治度明時之<lb/>
　法也有常度則災而非異矣然每食必書示後世遇<lb/>
<pb n="32b"/>　災而懼之意也日者衆陽之宗人君之表而有食之<lb/>
　災咎象也克謹天戒則雖有其象而無其應弗克畏<lb/>
　天災咎之來必矣凡經所書者或妾婦乗其夫或臣<lb/>
　子背君父或政權在臣下或夷狄侵中國皆陽微隂<lb/>
　盛之徴也是故十月之交詩人以刺日有食之春秋<lb/>
　必書以戒人君不可忽天象也　愚按此日食公羊<lb/>
　以為失之前者朔在前榖梁謂言日不言朔食晦日<lb/>
　也杜氏以長厯推明此食是二月朔不書朔史失之<lb/>
<pb n="33a"/>　也　食必在朔日不在朔日厯差也<lb/>
三月庚戌天王崩<lb/>
　左傳三月壬戌平王崩赴以庚戌故書之<hi>杜註謂欲諸侯之速</hi>
　<hi>至故逺日以赴春秋不書實崩日而書逺日者即傳其偽以懲臣子之過按此説恐非</hi>　公羊<lb/>
　傳何以不書葬天子記崩不記葬必其時也諸侯記<lb/>
　卒記葬有天子存不得必其時也曷為或言崩或言<lb/>
　薨天子曰崩諸侯曰薨大夫曰卒士曰不禄　杜氏<lb/>
　曰不書葬魯不㑹　榖梁傳髙曰崩厚曰崩尊曰崩<lb/>
<pb n="33b"/>　天子之崩以尊也其崩之何也以其在民上故崩之<lb/>
　其不名何也太上故不名也　胡傳崩者上墜之形<lb/>
　春秋歴十有二王桓襄匡簡景志崩志葬者赴告及<lb/>
　魯往㑹之也平惠定靈志崩不志葬者赴告雖及魯<lb/>
　不㑹也莊僖頃崩葬皆不志者王室不告魯亦不往<lb/>
　也諸侯為天王服斬衰禮當以所聞先後而奔䘮今<lb/>
　平王崩周人來訃而隠公不往是無君也其罪應誅<lb/>
　不書而自見矣或曰萬國至衆也封疆至重也天王<lb/>
<pb n="34a"/>　之䘮不得越境以奔而脩服於國卿供弔送之禮訖<lb/>
　葬卒哭而除䘮禮乎按周書康王之誥太保率西方<lb/>
　諸侯入應門左畢公率東方諸侯入應門右再拜趨<lb/>
　出王反䘮服此奔成王之䘮者安得以為脩服於國<lb/>
　而可乎故周人有䘮魯人有䘮周人往弔謂使人可<lb/>
　也魯人不往謂當親之者而不可使人代也諸侯歲<lb/>
　時或朝覲於京師或㑹同於方嶽或從兵革征討之<lb/>
　事越境踰時不以為難何獨難於奔䘮而薄君臣始<lb/>
<pb n="34b"/>　終存沒之義哉大非先王之禮失春秋之義矣　趙<lb/>
　氏曰春秋王崩三不書<hi>莊王僖王頃王</hi>見王室不告魯之不<lb/>
　赴也<hi>王室使告國史當書之不然魯聞王崩使卿赴弔則知其日月亦當書也</hi>哀王室之<lb/>
　無人<hi>王室陵夷公卿非其人故禮缺耳</hi>著諸侯之不臣也<hi>王室雖不告諸侯聞</hi>
　<hi>之自當往</hi>嗣王即位皆不書<hi>逾年而即位天下更始即當書其即位以見天下新有大</hi>
　<hi>君也</hi>不能施令于天下也<hi>但自即位而已不能有號令新政使天下知也亦猶詩有</hi>
　<hi>王風不為雅也</hi>罪諸侯不臣而莫之承也<hi>諸侯視之與不即位同不復重承也</hi>
　哀王道積微而莫之興也又曰王后世子廢興卒葬<lb/>
<pb n="35a"/>　之不書何也王室不告諸侯不赴也<hi>不慶弔</hi>哀其微也<lb/>
夏四月辛夘尹氏卒<hi>尹左作君</hi>
　公羊傳尹氏者何天子之大夫也其稱尹氏何貶曷<lb/>
　為貶譏世卿世卿非禮也外大夫不卒此何以卒天<lb/>
　王崩諸侯之主也<hi>趙氏曰春秋一字之義為經邦大訓豈有縁其為諸侯作主人之恩</hi>
　<hi>而録之於經乎</hi>　胡傳尹氏天子大夫世執朝權為周階亂<lb/>
　家父所刺秉國之均不平謂何者是也因其告䘮與<lb/>
　立子朝以朝奔楚皆以氏書者志世卿非禮為後鑒<lb/>
<pb n="35b"/>　也或曰世卿非禮裳裳者華何以作乎<hi>詩裳裳者華小序古之仕</hi>
　<hi>者世禄小人在位則讒諂並進棄賢之類絶功臣之世焉</hi>曰功臣之世世其禄世<lb/>
　卿之官嗣其位禄以報功也故其世可延位以尊賢<lb/>
　也故其官當擇官不擇人世授之柄黨與既衆威福<lb/>
　下移大姦根據而莫除人主孤立而無助國不亡幸<lb/>
　耳春秋於周言尹氏武氏仍叔之子於魯書季友仲<lb/>
　遂皆志其非禮也公羊子此說必有所受矣<hi>薛氏曰先王之</hi>
　<hi>内諸侯祿也外諸侯嗣也有世祿而無世官尹氏則世官矣王臣不卒春秋因其交魯來赴而書之于䇿</hi>
<pb n="36a"/>　<hi>為萬世鑑也</hi>　金氏曰按尹氏卒左氏作君氏謂聲子也<lb/>
　為公故曰君氏非也古語氏猶今云家也國君之母<lb/>
　卒而云公家卒則不詞甚矣故當從二傳<lb/>
　附録左傳鄭武公莊公為平王卿士<hi>卿士王卿之執政者言父子秉</hi>
　<hi>周之政</hi>王貳于虢<hi>虢西虢公亦仕王朝王欲分政於虢則不復專任鄭伯</hi>鄭伯怨<lb/>
　王王曰無之故周鄭交質王子狐<hi>平王子</hi>為質於鄭<hi>平王</hi>
　<hi>之末路陵夷至於此</hi>鄭公子忽為質於周王崩周人將畀虢公<lb/>
　政<hi>周人遂成平王本意</hi>四月鄭祭足帥師取温之麥秋又取成<lb/>
<pb n="36b"/>　周之禾<hi>四月今二月也秋今之夏也麥禾皆未熟言取者葢足踐之温今河内温縣成周洛陽縣</hi>
　<hi>也</hi>
秋武氏子來求賻<hi>賻音附此來求之始</hi>
　左傳王未葬也　公羊傳武氏子者何天子之大夫<lb/>
　也其稱武氏子何譏何譏爾父卒子未命也何以不<lb/>
　稱使當䘮未君也<hi>謂天子也</hi>武氏子來求賻何以書譏何<lb/>
　譏爾䘮事無求求賻非禮也葢通于下　榖梁傳武<lb/>
　氏子者何也天子之大夫也天子之大夫其稱武氏<lb/>
<pb n="37a"/>　子何也未畢䘮孤未爵<hi>平王之䘮在殯</hi>未爵使之非正也其<lb/>
　不言使何也無君也<hi>桓王在䘮未即位故曰無君</hi>歸死者曰賵歸<lb/>
　生者曰賻歸之者正也求之者非正也周雖不求魯<lb/>
　不可以不歸魯雖不歸周不可以求之求之為言得<lb/>
　不得未可知之辭也交譏之　程子曰武氏王之卿<lb/>
　士稱武氏見其世官天王崩諸侯不供其䘮故武氏<lb/>
　遣其子徴求於四國書之以見天子之失道諸侯不<lb/>
　臣之甚也<hi>家氏曰武氏子仍叔子銜命而出必皆有位於朝今乃以某氏子書公榖於仍叔之</hi>
<pb n="37b"/>　<hi>子曰父老子代從政世其禄位者也於武氏子乃曰父卒子未命葢以仍叔尚存武氏已卒諦詳經旨皆</hi>
　<hi>父在而子世其官者耳子者父在之詞也</hi>　金氏曰平王于魯猶歸惠公<lb/>
　仲子之賵隠公于周不賻天王之䘮于報施之禮且<lb/>
　猶不可況君臣之際乎<lb/>
八月庚辰宋公和卒<lb/>
　榖梁傳諸侯日卒正也　啖氏曰天子卒曰崩諸侯<lb/>
　卒曰薨皆臣子之辭外諸侯則曰卒卒終也本國不<lb/>
　言卒故異其文　趙氏曰諸侯不曰薨異外内也名<lb/>
<pb n="38a"/>　之降于天子也　左傳宋穆公疾召大司馬孔父而<lb/>
　屬殤公焉曰先君舍與夷而立寡人<hi>先君穆公兄宣公也與夷宣公</hi>
　<hi>子即所屬殤公</hi>寡人弗敢忘若以大夫之靈得保首領以沒<lb/>
　先君若問與夷其將何辭以對請子奉之以主社稷<lb/>
　寡人雖死亦無悔焉對曰羣臣願奉馮<hi>皮氷反</hi>也<hi>馮穆公子</hi>
　<hi>莊公也</hi>公曰不可先君以寡人為賢使主社稷若棄德<lb/>
　不讓是廢先君之舉也豈曰能賢使公子馮出居於<lb/>
　鄭<hi>辟殤公也</hi>八月宋穆公卒殤公即位　按穆公之立殤<lb/>
<pb n="38b"/>　公葢知殤公若不立而立馮殤公必不靖後此吳公<lb/>
　子光即其事也然不當使馮居鄭鄭莊姦雄因而交<lb/>
　鬭其間故禍宋者鄭莊而致鄭之為宋禍者穆公也<lb/>
　　公羊傳君子大居正宋之禍宣公為之也　胡傳<lb/>
　外諸侯卒國史承告而後書聖人皆存而弗削曷為<lb/>
　弗削春秋天子之事也古者諸侯之交間問殷聘而<lb/>
　世相朝葢王事相從則有和好之情及告終易代則<lb/>
　有弔恤之禮是諸侯所以睦鄰國也周制王哭諸侯<lb/>
<pb n="39a"/>　則大宗伯為上相司服為王制緦麻宰夫掌邦之弔<lb/>
　事戒令與其幣器財用是王者所以懐諸侯也凡諸<lb/>
　侯卒皆存弗削而交隣國待諸侯之義見矣卒而或<lb/>
　名或不名者何㑹盟則名於載書聘問則名於簡牘<lb/>
　未嘗㑹盟聘問而無所徴者雖使至告䘮其名亦不<lb/>
　可得而知矣凡此類因舊史而不革者也諸侯曰薨<lb/>
　夫夫曰卒五等邦君何以書卒夫子作春秋則有革<lb/>
　而不因者周室東遷諸侯放恣專享其國而上不請<lb/>
<pb n="39b"/>　命聖人奉天討以正王法則有貶黜之刑矣因其告<lb/>
　䘮特書曰卒不與其為諸侯也故曰知我者其惟春<lb/>
　秋乎罪我者其惟春秋乎按薨卒之例啖趙是矣<lb/>
　胡氏謂夫子黜而書卒非也朱子曰劉秘丞説凡諸<lb/>
　侯王以下當從陸淳例書卒温公以為確論而恨周<lb/>
　秦漢紀不可請本追改則是已覺通鑑書薨之失而<lb/>
　悔之矣葢薨乃臣子之辭不當施之于國史也今從<lb/>
　其説<lb/>
<pb n="40a"/>冬十有二月齊侯鄭伯盟于石門<hi>此外諸侯特相盟之始</hi>
　杜氏曰來告故書石門齊地　程子曰天下無王諸<lb/>
　侯不守信義數相盟誓所以長亂也故外諸侯盟來<lb/>
　告則書之　范氏曰傳例曰外盟不日　李亷曰齊<lb/>
　鄭之交始此當是時鄭莊以小人之雄因是春交質<lb/>
　之故有志於叛王而合諸侯始欲挾公子馮以謀宋<lb/>
　而宋魯之好方固無間而入因齊僖有小伯之志於<lb/>
　是黨齊以仇宋此石門為東諸侯合黨之始而實齊<lb/>
<pb n="40b"/>　伯之權輿也左氏於是年首序周鄭交惡之事亦為<lb/>
　有見于此王伯消長之機不在兹乎　陳氏曰特相<lb/>
　盟不書必關于天下之故而後書齊鄭合天下始多<lb/>
　故矣天下之無王鄭為之也天下之無伯齊為之也<lb/>
　是故書齊鄭盟于石門以志諸侯之合書齊鄭盟于<lb/>
　鹹以志諸侯之散是春秋之始終也<lb/>
癸未葬宋穆公<hi>穆公榖作繆後同</hi>
　趙氏曰凡諸侯葬皆如我之辭何也<hi>怪不言某國葬某公</hi>志我<lb/>
<pb n="41a"/>　大夫之往㑹也往㑹禮也生嘗邀好<hi>謂朝聘㑹盟也</hi>死不弔<lb/>
　葬君子薄之記其是以著其非也　啖氏曰凡諸侯<lb/>
　葬魯往㑹則書之其有書葬不書往者往非卿也五<lb/>
　等諸侯本國臣子皆稱之曰公葬既不請王命因而<lb/>
　私諡為公<hi>正禮諸侯皆合請王諡</hi>從而書之以見非禮　胡傳<lb/>
　外諸侯葬其事則因魯㑹而書其義則聖人或存或<lb/>
　削曷為或存或削春秋天子之事也傳稱諸侯五月<lb/>
　而葬同盟至同盟謂同方嶽之盟者其生講㑹同之<lb/>
<pb n="41b"/>　好其沒有葬送之禮是諸侯所以睦隣國也按周制<lb/>
　有職䘮掌諸侯之䘮禮莅其禁令序其事凡諸侯及<lb/>
　諸臣葬於墓者則冢人授之兆為之蹕而均其禁是<lb/>
　王者所以懐諸侯也外諸侯葬或存或削而交隣國<lb/>
　待諸侯之義見矣葬而或日或不日者何備則書日<lb/>
　畧則書時其大致然也卒而或葬或不葬者何有怠<lb/>
　於禮而不葬者有弱其君而不葬者有討其賊而不<lb/>
　葬者有諱其辱而不葬者有治其罪而不葬者有避<lb/>
<pb n="42a"/>　其號而不葬者宋殤齊昭告亂書弑矣而經不書葬<lb/>
　是討其賊而不葬者也魯宋盟㑹未嘗不同而三世<lb/>
　不葬是治其罪而不葬者也吳楚之君書卒者十亦<lb/>
　有親送於西門之外者矣而經不書葬是避其號而<lb/>
　不葬者也怠於禮而不往弱其君而不㑹無其事闕<lb/>
　其文魯史之舊也討其賊而不葬諱其辱而不葬治<lb/>
　其罪而不葬避其號而不葬聖人所削春秋之法也<lb/>
　故曰知我者其惟春秋乎罪我者其惟春秋乎<lb/>
<pb n="42b"/>四年春王二月莒人伐把取牟婁<hi>此伐國取邑之始</hi>
　榖梁傳言伐言取所惡也諸侯相伐取地於是始故<lb/>
　謹而志之也　啖氏曰凡先言伐國下言取邑者明<lb/>
　其國之邑也伐把取牟婁之類是也　范氏曰明伐<lb/>
　不以罪而貪其利兩書取伐以彰其惡　於是始春<lb/>
　秋之始也諸云某事之始放此　按把當作紀隠桓<lb/>
　之篇多誤紀為把牟婁紀邑在漢北海郡平昌今青<lb/>
　州安邱縣把都雍邱距此甚逺　趙氏曰凡力得之<lb/>
<pb n="43a"/>　曰取不當取也不是其争奪雖復取本邑亦無異辭<lb/>
　<hi>其有本是我邑及我附庸為彼所奪之後却取得當異其文謂其不能申明直辭請於王以正疆理但專</hi>
　<hi>以兵争奪不得正道故悉同辭書之</hi>左氏云凡書取言易也榖梁亦曰<lb/>
　取易辭也按取者收奪之名何關難易假令取之難<lb/>
　而得之欲如何書之乎又云凡克邑不用師徒曰取<lb/>
　今經見云伐何得云不用師徒乎今謂凡係屬外而<lb/>
　我克有之不論難易一切稱取其言伐某取某者是<lb/>
　用師徒也<lb/>
<pb n="43b"/>戊申衛州吁弑其君完<hi>完音九州榖作祝後同此書弑之始</hi>
　左傳衛莊公娶于齊曰莊姜美而無子又娶于陳曰<lb/>
　厲媯其娣戴媯生桓公莊姜以為已子公子州吁嬖<lb/>
　人之子也有寵而好兵公弗禁莊姜惡之石碏諫曰<lb/>
　臣聞愛子教之以義方<hi>石碏七畧反衛大夫</hi>弗納于邪驕奢淫<lb/>
　泆所自邪也四者之來寵禄過也<hi>石碏之意葢謂驕奢淫泆乃邪之所</hi>
　<hi>自起而所以驕奢淫泆者由寵禄之過也邪者惡逆之謂</hi>將立州吁乃定之矣若<lb/>
　猶未也階之為禍弗聴其子厚與州吁游禁之不可<lb/>
<pb n="44a"/>　桓公立乃老四年春州吁弑桓公而立　程子曰自<lb/>
　古簒弑多公族葢自謂先君子孫可以為君國人亦<lb/>
　以為然而奉之春秋於此明大義以示萬世故春秋<lb/>
　之初弑君者皆不稱公子公孫葢身為大惡自絶於<lb/>
　先君矣豈復得為先君子孫也古者公族刑死則無<lb/>
　服況弑君乎大義既明於初矣其後弑立者則皆以<lb/>
　屬稱或見其以親而寵之太過任之太重以至於亂<lb/>
　或見其天屬之親而反為㓂讐立義各不同也春秋<lb/>
<pb n="44b"/>　大率所書事同則辭同後人因謂之例然有事同而<lb/>
　辭異者葢各有義非可以例拘也　胡傳此公子也<lb/>
　削而以國氏者罪莊公不待之以公子之道使豫聞<lb/>
　政事主兵而當國也以公子之道待州吁教以義方<lb/>
　弗納于邪不以賤妨貴少陵長則桓公之位定矣亂<lb/>
　何由作以衛詩緑衣諸篇考之所謂前有讒而不見<lb/>
　後有賊而不知者莊公是也其不稱公子而以國氏<lb/>
　著後世為人君父者之戒耳故傳有之曰為人君父<lb/>
<pb n="45a"/>　而不通春秋之義者必蒙首惡之名<lb/>
夏公及宋公遇于清<hi>此書遇之始</hi>
　左傳公與宋公為㑹將尋宿之盟未及期衛人來告<lb/>
　亂夏公及宋公遇于清　杜氏曰清衛邑濟北東阿<lb/>
　有清亭古者諸侯或因朝覲或從王命無期約而<lb/>
　適值於途必有兩君相見之禮近者為主逺者為賓<lb/>
　稱先君以相接所以崇禮讓絶慢易也故謂之遇以<lb/>
　别於朝㑹之正禮周衰諸侯放恣出入無度私為之<lb/>
<pb n="45b"/>　約亦自比於不期而遇者直欲簡其禮耳托於邂逅<lb/>
　簡約而行則莫適為主矣凡書皆譏之也　按以下<lb/>
　文推之此非無事而遇葢有所謀也宋魯合交將以<lb/>
　謀鄭托於無約而遇葢秘其迹也清衛地葢衛亦與<lb/>
　焉淇縣界清水合淇水入衛恐非阿之清亭<lb/>
宋公陳侯蔡人衛人伐鄭<hi>此諸侯㑹伐之始始亦東諸侯分黨之</hi>
　左傳宋殤公之即位也公子馮出奔鄭鄭人欲納之<lb/>
　及衛州吁立將脩先君之怨於鄭<hi>二年鄭討公孫滑之亂伐衛</hi>而<lb/>
<pb n="46a"/>　求寵於諸侯以和其民<hi>杜氏曰諸簒立者諸侯既與之㑹則不復討故欲求此寵</hi>
　<hi>弑孔氏曰春秋之世王政不行賞罰之柄不在天子  君取國為罪雖大若已列於諸侯㑹者則不復討</hi>
　<hi>其有臣子殺之即與弑君無異未必禮法當然要其時俗如是  按此乃黨助簒賊者自立之法人欲横</hi>
　<hi>流孔子所以懼而作春秋也</hi>使告于宋曰君若伐鄭以除君害<hi>害謂</hi>
　<hi>公子馮</hi>君為主敝邑以賦與陳蔡從則衛國之願也宋<lb/>
　人許之於是陳蔡方睦於衛故宋公陳侯蔡人衛人<lb/>
　伐鄭圍其東門五日而還公問於衆仲<hi>魯大夫</hi>曰衛州<lb/>
　吁其成乎對曰臣聞以德和民不聞以亂以亂猶治<lb/>
<pb n="46b"/>　絲而棼之也夫州吁阻兵而安忍阻兵無衆安忍無<lb/>
　親衆叛親離難以濟矣夫兵猶火也弗戢將自焚也<lb/>
　夫州吁弑其君而虐用其民<hi>盡於此一言</hi>於是乎不務令<lb/>
　德而欲以亂成必不免矣　胡傳是役首謀在衛而<lb/>
　以宋主兵何也宋殤不恤衛有弑君之難欲定州吁<lb/>
　而從其邪説是肆人欲滅天理非人之所為也故以<lb/>
　宋公為首諸國為從示誅亂臣討賊子必先治其黨<lb/>
　與之法也此義行為惡者孤矣故曰春秋成而亂臣<lb/>
<pb n="47a"/>　賊子懼　張氏曰陳在陳州宛丘縣蔡在蔡州上蔡<lb/>
　縣　愚按愚哉宋殤公也受國於穆公而虞其子有<lb/>
　争位之心正當脩德和民外固隣好苟吾無間誰能<lb/>
　害之況州吁弑君之賊内懐見討之懼外為脩怨之<lb/>
　圖而求寵於諸侯知宋殤有間之可入也為伐鄭除<lb/>
　害之言以誘之使殤公明於大義名其為賊告于王<lb/>
　而討之則一舉而君臣父子之倫定鄭之心服而馮<lb/>
　之望絶矣於是反馮於宗國而恩意有加焉豈不上<lb/>
<pb n="47b"/>　不負先君而下足以示四國哉乃怵於邪説合陳蔡<lb/>
　以助逆賊使宋國之人不復知君臣逆順之正理自<lb/>
　是日從事於兵而弑逆之禍卒亦不免於其身皆由<lb/>
　辨之不早之所致也可不戒哉<lb/>
秋翬帥師㑹宋公陳侯蔡人衛人伐鄭<hi>翬許歸反之此大夫㑹伐  始</hi>
　左傳秋諸侯復伐鄭宋公使來乞師公辭之<hi>從衆仲之言</hi>
　羽父<hi>公子翬</hi>請以師㑹之公弗許固請而行故書曰翬<lb/>
　帥師疾之也諸侯之師敗鄭徒兵取其禾而還　程<lb/>
<pb n="48a"/>　子曰再序四國重言其序左氏以為再伐妄也　胡<lb/>
　傳宋人來乞師而公辭之羽父請以師㑹而公弗許<lb/>
　其辭而弗許義也翬以不義强其君固請而行無君<lb/>
　之心兆矣隠公不能辨之于早是以及鍾巫之禍春<lb/>
　秋去其公子以謹履霜之戒春秋之義至精詞極簡<lb/>
　嚴而不贅也若曰翬帥師㑹伐鄭豈不白乎再序四<lb/>
　國言之重詞之複其中必有大美惡焉四國合黨翬<lb/>
　復㑹師同伐無罪之邦欲定弑君之賊惡之極也言<lb/>
<pb n="48b"/>　之不足而再言聖人之情見矣誅討亂賊之法嚴矣<lb/>
　　愚按州吁之惡與四國黨逆之罪不容言矣鄭莊<lb/>
　公於公孫滑之奔衛衛人嘗為之伐鄭則舉兵伐衛<lb/>
　以討滑之亂至宋公子馮之居鄭不猶鄭公孫滑之<lb/>
　在衛乎乃不能推是心以撫宋而欲納之搆其兄弟<lb/>
　之釁傷其先君之恩成宋國簒弑之禍傾危之習如<lb/>
　此此衛所以起脩怨之心而宋所以聴除害之誘樂<lb/>
　從而不疑也然則推原事始鄭安得無罪吾故著之<lb/>
<pb n="49a"/>　　趙汸謂四國實是再舉<lb/>
九月衛人殺州吁于濮<hi>濮音卜</hi>
　左傳州吁未能和其民厚問定君於石子石子曰王<lb/>
　覲為可曰何以得覲曰陳桓公方有寵於王陳衛方<lb/>
　睦若朝陳使請必可得也厚從州吁如陳石碏使告<lb/>
　于陳曰衛國𥚹小老夫耄矣無能為也此二人者實<lb/>
　弑寡君敢即圖之陳人執之而請涖于衛九月衛人<lb/>
　使右宰醜涖殺州吁于濮石碏使其宰獳<hi>奴侯反</hi>羊肩<lb/>
<pb n="49b"/>　涖殺石厚于陳<hi>汪氏曰宋萬之弑宋人求賊于陳慶父之弑魯人求賊于莒皆貴賂而後</hi>
　<hi>與今此陳人能執州吁而不匿賊取賂亦賢於後此陳莒之為矣然陳乃衛桓之母家而陳侯亦親率兵</hi>
　<hi>㑹伐鄭欲定州吁之位則今日之善不足以贖前日之過故經不書陳人執州吁而止著衛人之殺之也</hi>
　君子曰石碏純臣也惡州吁而厚與焉大義滅親其<lb/>
　是之謂乎<hi>愚按左傳君子曰如此類極正當視宋宣公可謂知人矣信不由中質無益也等語</hi>
　<hi>霄壤之分矣</hi>　公羊傳其稱人何討賊之辭也　趙氏曰<lb/>
　凡作亂自立為君而國人殺之者皆稱人以殺言衆<lb/>
　所共棄不君之也　榖梁傳于濮者譏失賊也　胡<lb/>
<pb n="50a"/>　傳于濮者憫衛人而著諸侯之罪也<hi>范氏曰譏其不能即討乃令至</hi>
　<hi>濮</hi>衛人失賊而曰著諸侯之罪何也夫州吁二月弑<lb/>
　君而不能即討者縁四國連兵欲定其位故久然後<lb/>
　能殺之于濮耳非諸侯之罪而何夫以討賊許衆人<lb/>
　而以失賊罪鄰國與賊者寡矣故曰春秋成而亂臣<lb/>
　賊子懼　按陳乃衛桓之母家衛莊公惑于嬖妾戴<lb/>
　媯至于大歸陳國既知之矣及嬖人之子弑立不舉<lb/>
　討賊之師而反從助賊之國人心顛倒不宜至此觀<lb/>
<pb n="50b"/>　石碏告于陳曰此二人者實弑寡君則前此陳或不<lb/>
　知州吁之為賊也姦黨欺蔽其術多矣惑宋誤陳理<lb/>
　所必有石碏老臣慮之熟矣賊方據國内外皆其黨<lb/>
　與旁視無足與圖者圖之必於陳故先與陳定計然<lb/>
　後風以朝陳使請王覲而即陳以圖之朱子語録有<lb/>
　門人疑引之去陳後倘陳人不殺却如何葢未知此<lb/>
　也　杜氏曰濮陳地水名張氏曰在曹衛之間受河<lb/>
　汳二水東北至灕𣲖分為二俱東北至鉅野入泲<lb/>
<pb n="51a"/>冬十有二月衛人立晉<lb/>
　左傳衛人逆公子晉於邢冬十二月宣公即位書曰<lb/>
　衛人立晉衆也　榖梁傳人衆辭立者不宜立也<lb/>
　程子曰諸侯之立必受命于天子當時雖不受命于<lb/>
　天子猶受命于先君衛人以晉公子也可以立故立<lb/>
　之春秋所不與也雖先君子孫不由天子先君之命<lb/>
　不可立也故去其公子　愚按為子受之父為諸侯<lb/>
　受之君此天下之大義安國家定社稷之大本也衛<lb/>
<pb n="51b"/>　桓公為州吁所弑州吁為衛人所殺晉於次當立而<lb/>
　無先君之命衛之臣子宜以衛亂及賊討之故告于<lb/>
　天王方伯而以王命立晉則名正而言順矣今也衛<lb/>
　有君衛人立之是衛可以擅置其君而君可以專有<lb/>
　其國也大義已不明大本已不正是以晉也繼亂而<lb/>
　立殊無哀痛懲艾之心憤悱圖治之志未久而興兵<lb/>
　脩怨侵尋至於斁敗彛倫基狄滅之禍葢觀其本之<lb/>
　不正有以卜其永之不終春秋於其始立而正之其<lb/>
<pb n="52a"/>　義豈不深切著明也哉　衛人殺州吁于濮衛人立<lb/>
　晉連書衛人而二事之是非曉然何也衛可以討賊<lb/>
　不可以置君州吁為戮而晉受之春秋以是為無君<lb/>
　父也<lb/>
五年春公觀魚于棠<hi>觀左作矢</hi>
　左傳公將如棠觀魚者<hi>説文云魚捕魚也天官獻人凡獻人掌其政令是謂補魚</hi>
　<hi>為魚魚者猶言獵者也</hi>臧僖伯諫曰凡物不足以講大事<hi>臧僖伯公</hi>
　<hi>子彄也僖諡也大事祀與戎</hi>其材不足以備器用則君不舉焉故<lb/>
<pb n="52b"/>　春蒐<hi>蒐所求反擇取不孕者</hi>夏苗<hi>為苗除害</hi>秋獮<hi>息淺反殺也以殺為名順秋氣也</hi>
　冬狩<hi>手又反圍守也冬物畢成獲則取之無所擇也</hi>皆於農隙<hi>各隨時事之間</hi>以講<lb/>
　事也三年而治兵入而振旅<hi>雖四時講武猶復三年而大習出曰治兵始治</hi>
　<hi>其事入曰振旅治兵禮畢整衆而還</hi>歸而飲至<hi>飲於廟</hi>以數<hi>上聲</hi>軍實<hi>車徒器械</hi>
　<hi>及所獲</hi>昭文章明貴賤辨等列<hi>行伍</hi>順少長<hi>出則少者在前還則在後</hi>
　習威儀也鳥獸之肉不登於俎<hi>俎祭器</hi>皮革齒牙骨角<lb/>
　毛羽不登於器<hi>謂以飾器</hi>則公不射<hi>此以鳥獸言故云不射若魚則不可言射</hi>
　<hi>朱子謂據傳曰則君不射則失魚是將弓矢去射之如漢武帝射蛟江中之類愚按朱子此説未安公榖</hi>
<pb n="53a"/>　<hi>皆作觀魚左氏傳文亦自作觀魚明是左經文矢字誤不可援射蛟之比及傳文則公不射之語遂以矢</hi>
　<hi>魚為射也或者見遂往陳魚而觀之又訓矢為陳皆非是</hi>古之制也若夫山林川<lb/>
　澤之實器用之資皁𨽻之事官司之守非君所及也<lb/>
　公曰吾將略地焉<hi>孫辭以畧地畧縂攝巡行之名傳曰束畧之不知西則否矣</hi>遂<lb/>
　往陳<hi>設張也</hi>魚<hi>捕魚之具</hi>而觀之僖伯稱疾不從書曰公矢<lb/>
　魚于棠非禮也且言逺地也　杜氏曰髙平方與縣<lb/>
　北有武唐亭魯侯觀魚臺　張氏曰在單州魚臺縣<lb/>
　　程子曰諸侯非王事民事不逺出逺出觀魚非道<lb/>
<pb n="53b"/>　也<lb/>
　附録左傳曲沃莊伯以鄭人邢人伐翼<hi>曲沃晉别封成師之邑在</hi>
　<hi>河東聞喜縣莊伯成師子也翼晉舊都在平陽絳邑縣東邢國在廣平襄國縣</hi>王使尹氏武<lb/>
　氏助之翼侯奔隨<hi>尹氏武氏皆周世族大夫也晉内相攻伐不告亂故不書傳具其事</hi>
　<hi>為後晉事張本曲沃及翼本未見桓二年弱按晉文侯於平王有修扞之功其後嗣為曲沃所  王室不</hi>
　<hi>能救已非矣桓王反使尹氏武氏助曲沃於君臣恩義邪正一切反之其末造趙魏韓三大夫分晉威烈</hi>
　<hi>王又爵命之王法往往王室自壊之謂之何哉</hi>
夏四月葬衛桓公<lb/>
<pb n="54a"/>　左傳衛亂是以緩　程子曰稱桓公見國人私諡也<lb/>
　魯往㑹故書送終大事也必就正寢不殁於婦人之<lb/>
　手曾子易簀而殁豈苟然乎死而加之不正之諡知<lb/>
　忠孝者肯為乎　胡傳春秋於邦君薨正以王法而<lb/>
　書卒至於葬則從其私諡而稱公或革或因詞顯而<lb/>
　義微也<lb/>
　附録左傳四月鄭人侵衛牧<hi>牧衛邑</hi>以報東門之役<hi>在四</hi>
　<hi>年</hi>衛人以燕師伐鄭<hi>南燕國今東郡燕縣</hi>鄭祭足原繁洩駕以<lb/>
<pb n="54b"/>　三軍軍其前使曼伯與子元潜軍軍其後燕人畏鄭<lb/>
　三軍而不虞制人<hi>北制鄭邑今河南城臯縣也一名虎牢</hi>六月鄭二公<lb/>
　子<hi>曼伯子元也</hi>以制人敗燕師于北制君子曰不備不虞<lb/>
　不可以師　曲沃叛王秋王命虢公伐曲沃而立哀<lb/>
　侯于翼<hi>春翼侯奔隨故立其子光</hi>
秋衛師入郕<hi>郕音成公作盛</hi>
　左傳衛之亂也郕人侵衛故衛師入郕　公羊傳曷<lb/>
　為或言率師或不言率師將尊師衆稱某帥師將尊<lb/>
<pb n="55a"/>　師少稱將將卑師衆稱師將卑師少稱人君將不言<lb/>
　率師書其重者也　趙氏曰公羊曰將尊師衆稱某<lb/>
　帥師將尊師少稱將此例施於内師則可於外則不<lb/>
　可何者凡外國來告侵伐但言其將何能悉以衆寡<lb/>
　來告乎且春秋意在褒貶其事之是非不必預知其<lb/>
　衆寡也又云將卑師少稱人按前後稱人以圍者凡<lb/>
　十五若將卑師少何能圍國益知外師不可以多少<lb/>
　為目也　程子曰衛晉乗亂得立不思安國保民之<lb/>
<pb n="55b"/>　道以尊王為先居䘮為重乃興戎脩怨入人之國書<lb/>
　其失道也　李亷曰郕之事書於經者四考其始末<lb/>
　一入于衛再入于齊鄭既而降於齊又七十一年而<lb/>
　奔魯春秋不復書矣夫以文昭之懿受甸伯之爵而<lb/>
　迫脅於諸侯如此春秋抑强扶弱之書安得不重感<lb/>
　乎齊鄭猶可也衛郕兄弟之國而若是甚矣　杜氏<lb/>
　曰東平亢父縣有郕鄉<lb/>
九月考仲子之宫初獻六羽<lb/>
<pb n="56a"/>　公羊傳考宫者何始祭仲子也桓未君則曷為祭仲<lb/>
　子隠為桓立故為桓祭其母也　榖梁傳禮庶子為<lb/>
　君為其母築宫使公子主其祭也<hi>君不親祭尊宗廟也</hi>於子祭<lb/>
　於孫止　左傳九月考仲子之宫將萬焉<hi>萬舞也</hi>公問<lb/>
　羽數於衆仲對曰天子用八諸侯用六夫夫四士二<lb/>
　夫舞所以節八音而行八風故自八以下公從之於<lb/>
　是初獻六羽始用六佾也　胡傳考者始成而祀也<lb/>
　<hi>杜氏曰成宫安其主而祭之服䖍曰宫廟初成祭之名為考  今按榖梁曰考者成之也成之為夫人也</hi>
<pb n="56b"/>　<hi>釋考字非</hi>其稱仲子者惠公欲以愛妾為夫人隠公欲以<lb/>
　庶弟為嫡子聖人以為諸侯不再娶於禮無二適孟<lb/>
　子入惠公之廟仲子無祭享之所為别立宫以祀之<lb/>
　非禮也故因其来賵而正名之曰仲子之賵因其考<lb/>
　宫而正名之曰仲子之宫而夫人衆妾之分定矣隠<lb/>
　公攝讓之實辨矣桓公簒弑之罪昭矣存則以氏繫<lb/>
　姓以姓繫號<hi>如曰夫人姜氏</hi>沒則以諡繫號以姓繫諡<hi>如曰小君</hi>
　<hi>文姜</hi>者夫人也存不稱號沒不稱諡單舉姓字者妾也<lb/>
<pb n="57a"/>　<hi>魯自成風而後妾母皆稱夫人稱小君稱諡惟定姒以哀未成君不稱夫人及小君然亦襲成風敬嬴齊</hi>
　<hi>歸之例而稱諡矣夫人且不當别有諡而況妾乎</hi>凡宫廟非志災失禮則不<lb/>
　書初獻六羽者始用六佾也不謂之佾而曰羽者佾<lb/>
　干羽之總稱也羽以象文德干以象武功婦人無武<lb/>
　事則獨奏文樂故謂之羽而不曰佾也初者事之始<lb/>
　魯僣天子之禮樂舊矣是成王過賜而伯禽受之非<lb/>
　也用於大廟以祀周公已為非禮其後羣公皆僣用<lb/>
　焉仲子以别宫故不敢同羣廟而降用六羽書初獻<lb/>
<pb n="57b"/>　者明前此用八之僭也<hi>汪氏曰魯僣天子禮樂春秋因事書之以著其罪諸侯六</hi>
　<hi>佾而魯僣八佾隠公以仲子别立宫當下於羣公之廟疑於羽數乃從衆仲而改用六羽葢隠公之心若</hi>
　<hi>曰先公之廟可循舊用天子所賜之禮仲子别宫止當用諸侯之禮而不知先君之妾不可與君同安可</hi>
　<hi>用諸侯之禮乎聖人書曰初獻六羽以嘉隠公復王制之舊一以著崇寵妾之過也孔子之時季氏舞八</hi>
　<hi>佾則知隠公惟用六羽於仲子之宫而羣公仍僣八佾厥後成風敬嬴定姒齊歸皆以妾母用小君之禮</hi>
　<hi>則隠公此舉啓之也</hi>
邾人鄭人伐宋<lb/>
　左傳宋人取邾田邾人告于鄭曰請君釋憾於宋敝<lb/>
<pb n="58a"/>　邑為道鄭人以王師㑹之<hi>王師不書不以告也抑鄭莊時為王卿士豈其擅興</hi>
　<hi>天子郷遂之兵非王室遣將故不書乎然鄭自周畀虢公政怨王而不朝至于今矣豈能以王師出乎恐</hi>
　<hi>左氏誤也鄭以王師伐宋則隠九年之事耳左氏隠篇之多誤此亦其一事也</hi>伐宋入其郛<lb/>
　以報東門之役宋人使來告命公聞其入郛也將救<lb/>
　之問於使者曰師何及對曰未及國公怒乃止辭使<lb/>
　者曰君命寡人同恤社稷之難今問諸使者曰師未<lb/>
　及國非寡人之所敢知也<hi>為七年伐邾傳</hi>　程子曰先邾人<lb/>
　為主也<lb/>
<pb n="58b"/>螟<hi>音𠖇此蟲災始</hi>
　公羊傳螟何以書記災也　杜氏曰蟲食苖心者為<lb/>
　災故書<lb/>
冬十有二月辛巳公子彄卒<hi>彄苦侯反</hi>
　左傳臧僖伯卒公曰叔父有憾於寡人<hi>諸侯稱同姓大夫長曰伯</hi>
　<hi>父少曰叔父有憾恨諫觀魚不聴</hi>寡人弗敢忘葬之加一等　杜氏<lb/>
　曰大夫書卒不書葬葬者臣子之事非公家所及<lb/>
宋人伐鄭圍長葛<hi>此書圍之始</hi>
<pb n="59a"/>　左傳以報入郛之役也　榖梁傳伐國不言圍邑此<lb/>
　其言圍何也乆之也伐不踰時戰不逐奔誅不填服<lb/>
　　程子曰伐國而圍邑肆其暴也　汪氏曰明年冬<lb/>
　書取長葛知圍至于經年而不解也非再舉之師<lb/>
　杜氏曰潁川長社縣北有長葛城<lb/>
六年春鄭人來輸平<hi>輸左作渝</hi>
　左傳鄭人來渝平更成也<hi>杜氏曰和而不盟曰平渝變也公之為公子戰於狐</hi>
　<hi>壤為鄭所執逃歸怨鄭鄭伐宋公欲救宋宋使者失辭公怒而止忿宋則欲懐鄭鄭因此而來故經書渝</hi>
<pb n="59b"/>　<hi>平傳曰更成來孔氏曰渝變也變更前惡而復為和好自狐壤以  與鄭不和今日復和故曰更成言更</hi>
　<hi>復狐壤以前之好也而狐壤之事見十一年傳以服䖍云公為鄭所獲釋  不結平於是更為約束  結</hi>
　<hi>之故曰渝平孔氏曰按傳公賂尹氏而與之逃歸非鄭所釋安得釋而結平也</hi>　公羊傳輸<lb/>
　平猶墮成也敗其成也<hi>何氏曰翬伐鄭後已相與平但外平不書故云爾劉氏曰</hi>
　<hi>公羊謂戰於狐壤隠公獲焉諱而言輸平非也戰而見獲而謂之輸平失其事實文與義乖非聖人本旨</hi>
　<hi>也何休言外平不書按魯之公子與鄭為平理無不通者</hi>　榖梁傳輸者墮也來<lb/>
　墮平者不果成也<hi>范氏曰春秋前魯與鄭平四年翬與宋伐鄭故來絶魯壊前平也</hi>
　<hi>按榖梁謂魯舊與鄭平至此而絶與後日歸祊㑹鄭之事不合  劉氏曰公羊謂敗成穀梁謂不果成皆</hi>
<pb n="60a"/>　<hi>非也平者兩國約不相背云耳四年翬㑹伐鄭平絶可知安有鄭人又來請絶前平乎</hi>　胡傳<lb/>
　輸者納也平者成也鄭人曷為納成於魯以利相結<lb/>
　解怨釋仇離宋魯之黨也<hi>高氏曰曰來輸必有挾也  陳氏曰春秋之初魯宋</hi>
　<hi>衛陳蔡為一黨齊鄭為一黨今鄭先來與魯平就合齊魯之交自此以後魯合于齊鄭而離宋魯之交矣</hi>
　<hi>平不書必關於天下之故而後書明年宋陳及鄭平宣七年鄭及晉平文十六年及齊平襄二十年及莒</hi>
　<hi>平哀八年及齊平皆不書書鄭輸平以志諸侯之合書及鄭平以志諸侯之散</hi>　愚按輸平<lb/>
　左氏作渝公穀皆作輸文不同而訓義則一公榖訓<lb/>
　輸為墮與左氏渝義一耳秦詛楚文云變輸盟刺輸<lb/>
<pb n="60b"/>　亦即渝也但左氏更成之意謂變更前惡而復為和<lb/>
　好公榖則直謂敗成絶平此其不同耳以經考之前<lb/>
　年公子翬伐鄭是嘗有憾而未嘗有平公榖墮成之<lb/>
　説既不通矣而左氏更成之義謂變更前惡而復為<lb/>
　和好則渝與平為二意經文簡嚴何不直云鄭人來<lb/>
　平之為明曉乎是以諸儒多從公榖作輸而不從其<lb/>
　訓曰輸納也納平於我也是時鄭與齊黨魯與宋黨<lb/>
　昨宋伐鄭圍長葛鄭宋之憾方深適前此宋使失辭<lb/>
<pb n="61a"/>　而致魯君之怒宋魯之交可判鄭乗此隙致平於魯<lb/>
　以離宋之黨故今年輸平之後夏公即與齊盟既而<lb/>
　又與齊鄭㑹于中丘以謀伐宋自是魯持宋而與齊<lb/>
　鄭合矣皆鄭輸平所致也言納平於我則變更前惡<lb/>
　之義在其中矣或曰輸平者致平之意而已葢許八<lb/>
　年所歸之祊田也輸之意若曰魯能不從宋而反兵<lb/>
　救我當以祊田饋魯也然鄭徒言之而祊未入魯故<lb/>
　魯雖不從宋亦未救鄭有所要也按此論精矣但輸<lb/>
<pb n="61b"/>　平在六年歸祊在八年謂輸平為豫許祊乃意之之<lb/>
　辭但鄭急於求魯而魯緩於許鄭至歸祊而後魯鄭<lb/>
　合則明甚<lb/>
　附録左傳翼九宗五正頃父之子嘉父逆晉侯于隨<lb/>
　<hi>翼晉舊都也唐叔始封受懐姓九宗職官五正遂世為晉强家五正五官之長九宗一姓為九族也頃父</hi>
　<hi>之子嘉父晉大夫</hi>納諸鄂<hi>晉别邑</hi>晉人謂之鄂侯<hi>前年桓王立此侯之子于</hi>
　<hi>翼故不得復入翼别居鄂</hi>
夏五月辛酉公㑹齊侯盟于艾<hi>艾五葢反之此齊魯交好  始</hi>
<pb n="62a"/>　左傳夏盟於艾始平于齊也　杜氏曰泰山牟縣東<lb/>
　南有艾山<lb/>
　附録左傳五月庚申鄭伯侵陳大獲往嵗鄭伯請成<lb/>
　于陳<hi>按鄭伯輸平於魯請成于陳不憚屈己下人以濟其私其心雖私然我以繼好息争往先于人</hi>
　<hi>而人不從則不從者為不祥矣此鄭伯所以為一時之桀黠也宋衛陳蔡真昏庸哉</hi>陳侯不許<lb/>
　五父<hi>陳公子佗</hi>諫曰親仁善鄰國之寶也君其許鄭陳侯<lb/>
　曰宋衛實難<hi>乃旦反</hi>鄭何能為遂不許<lb/>
秋七月<lb/>
<pb n="62b"/>　公羊傳此無事何以書春秋雖無事首時過則書首<lb/>
　時過則何以書春秋編年四時具然後為年　程子<lb/>
　曰無事書首月天時王月備而後成歲也<lb/>
冬宋人取長葛<lb/>
　程子曰宋人之圍長葛歲月周矣其虐民無道之甚<lb/>
　而天子弗治方伯弗征鄭視其民之危困而弗能保<lb/>
　有赴訴卒䘮其邑皆罪也宋之强取不可勝誅矣<lb/>
　宋人取長葛經以為冬傳以為秋劉原父謂左氏雜<lb/>
<pb n="63a"/>　取諸侯史䇿有用夏正者有用周正者<lb/>
　附録左傳冬京師來告饑公為之請糴于宋衛齊鄭<lb/>
　禮也　鄭伯如周始朝桓王也王不禮焉周桓公言<lb/>
　于王曰我周之東遷晉鄭為依善鄭以勸來者猶懼<lb/>
　不蔇<hi>至也</hi>況不禮焉鄭不來矣<lb/>
七年春王三月叔姬歸于紀<lb/>
　胡傳叔姬伯姬之娣非夫人也則何以書古者諸侯<lb/>
　一娶九女必格之同時者所以定名分窒亂源也今<lb/>
<pb n="63b"/>　叔姬待年於宗國不與嫡俱行則非禮之常所以書<lb/>
　也<hi>孫氏曰媵書者為莊十二年歸于酅起</hi>眉山蘇轍以為書叔姬賢之<lb/>
　也若賢不得書必貴而後書則是以位而蔑德也小<lb/>
　國無大夫至於接我則書是位不可以廢事也位不<lb/>
　可以廢事而獨可以廢賢乎如叔姬不歸宗國而歸<lb/>
　于酅以全婦道賢可知矣賢而得書亦春秋之法也<lb/>
滕侯卒<lb/>
　程子曰不名史闕文也　左傳滕侯卒不書名未同<lb/>
<pb n="64a"/>　盟也凡諸侯同盟於是稱名故薨則赴以名告終嗣<lb/>
　也以繼好息民謂之禮經<hi>趙氏劉氏破赴以名之説胡傳見八年宿男卒下</hi>
　　杜氏曰滕國在沛國公丘縣東南<lb/>
夏城中丘<hi>此書土功之始</hi>
　左傳書不時也　公羊傳中丘内之邑也　榖梁曰<lb/>
　民衆城小則益城益城無極　今按城完舊也未見<lb/>
　益城之意<hi>榖梁意謂建國立城高下大小有制如民衆而城小輒益城是無限極也</hi>　程<lb/>
　子曰春秋凡用民力必書其所興作不時害義固為<lb/>
<pb n="64b"/>　罪也雖時且義必書見勞民為重事也城中丘不以<lb/>
　時非人君之用心也　杜氏曰中丘在瑯邪臨沂縣<lb/>
　東北<lb/>
齊侯使其弟年來聘<hi>此列國来聘之始</hi>
　左傳齊侯使夷仲年來聘結艾之盟也　榖梁傳諸<lb/>
　侯之尊弟兄不得以屬通其弟云者以其來接于我<lb/>
　舉其貴者也　公羊傳其稱弟何母弟稱弟母兄稱<lb/>
　兄　胡傳兄弟先公之子不稱公子貶也書盟書帥<lb/>
<pb n="65a"/>　師而稱兄弟者罪其有寵愛之私<hi>罪其以弟之愛而寵任之過也任當</hi>
　<hi>擇賢親其親而不及以政可也</hi>書出奔書歸而稱兄弟者責其薄友<lb/>
　恭之義考於事而春秋之義可見矣年者齊僖公母<lb/>
　弟也程氏謂先儒母弟之説葢縁禮有立嫡子同母弟<lb/>
　之文其曰同母葢謂嫡耳非以為加親也此義不明<lb/>
　乆矣僖公私於同母寵愛異於他弟施及其子猶與<lb/>
　適等而襄公絀之遂成簒弑之禍故聖人於年來聘<lb/>
　特變文書弟以示貶焉鄭語來盟黒肩帥師皆罪其<lb/>
<pb n="65b"/>　私也陳光奔楚而稱弟盜殺衛縶而稱兄秦鍼宋辰<lb/>
　皆責其薄也仁人於兄弟絶偏繫之私篤友恭之義<lb/>
　斯得之矣　趙氏曰將國命大夫之事書弟譏之<lb/>
秋公伐邾<hi>此伐邾之始</hi>
　左傳秋宋及鄭平七月庚申盟于宿公伐邾為宋討<lb/>
　也　程子曰擅興甲兵為人而伐人非義之甚也<lb/>
　愚按鄭人輸平宋魯之交離矣結鄭之新歡棄鄭之<lb/>
　舊好魯在人術中而不復信義之顧宋之嗛魯不言<lb/>
<pb n="66a"/>　而可知也至是鄭又平宋魯慙於宋而忌鄭之合無<lb/>
　以為計乃為宋伐邾以悦宋迹其情態妾婦之不若<lb/>
　可恥之甚也春秋書曰伐見其執言以加罪于邾醜<lb/>
　之也渝蔑之盟猶其小者耳<lb/>
冬天王使凡伯来聘<hi>此王聘之始</hi>
　杜氏曰凡伯周卿士凡國伯爵汲郡共縣東南有凡<lb/>
　城<lb/>
戎伐凡伯于楚丘以歸<hi>此戎患之始</hi>
<pb n="66b"/>　左傳初戎朝于周𤼵幣于公卿凡伯弗賓冬王使凡<lb/>
　伯来聘還戎伐之于楚丘以歸　杜氏曰楚丘衛地<lb/>
　在濟隂城武縣西南　胡傳國而曰伐此一人而曰<lb/>
　伐見其以徒衆也楚丘衛地以歸易詞也于楚丘者<lb/>
　罪衛不救王臣之患以歸者罪凡伯失節不能死于<lb/>
　位也周之秩官敵國賓至關尹以告侯人為導司徒<lb/>
　具徒司㓂詰姦佃人積薪火師監燎其貴國之賓至<lb/>
　則以班加一等益䖍至於王吏則皆官正莅事今凡<lb/>
<pb n="67a"/>　伯承王命以為過賓於衛而戎得伐之以歸是蔑先<lb/>
　王之官而無君父也故旄丘録於國風見衛不能修<lb/>
　方伯之職也戎伐凡伯于楚丘以歸見衛不救王臣<lb/>
　之患也為狄所滅則有由矣　張氏曰戎見隠二年<lb/>
　或曰此戎州己氏之戎本昆吾氏之别種周衰入居<lb/>
　中國者也楚丘今拱州之楚丘縣漢為梁國己氏縣<lb/>
　此非衛之楚　杜注非　按聘魯始此而終于宣十<lb/>
　年凡伯南季仍子家父皆大夫也而宰周公以三公<lb/>
<pb n="67b"/>　之重王季子以介弟之尊而下聘以宰糾而聘桓以<lb/>
　季子而聘宣寵簒弑矣春秋書之傷之中有傷焉<lb/>
　附録左傳陳及鄭平<lb/>
八年春宋公衛侯遇于垂<lb/>
　左傳齊侯將平宋衛<hi>平宋衛于鄭</hi>有㑹期宋公以幣請于<lb/>
　衛請先相見衛侯許之故遇于犬丘<hi>犬丘垂也地有兩名</hi>　杜<lb/>
　氏曰垂衛地濟隂句陽縣東北有垂亭　愚按宋衛<lb/>
　素睦而鄭其深仇也齊侯將平宋衛於鄭既有㑹期<lb/>
<pb n="68a"/>　矣宋衛乃請先相見而為垂之遇何哉葢有所謀也<lb/>
　説者以為衛侯既不敢違齊侯之命又不能釋鄭國<lb/>
　之怨有異志焉故遇於垂此似得事之情而以為衛<lb/>
　侯則非也乃宋公耳傳固云宋公以幣請于衛夫有<lb/>
　㑹期矣而請先相見相見可矣而以幣請焉宋公之<lb/>
　情可睹已葢衛鄭之怨素淺自州吁為戮之後侵牧<lb/>
　之外無大交兵惟宋鄭之争至於圍取長葛其怨深<lb/>
　矣況公子馮之在鄭實宋殤之所不能一日忘情者<lb/>
<pb n="68b"/>　乎然則異志者乃宋公而非衛也其所謀于衛者不<lb/>
　可知豈必有所要於鄭者其在去馮乎以鄭莊之黠<lb/>
　必不從故宋不果平瓦屋之盟傳稱齊人卒平宋衛<lb/>
　于鄭然鄭不㑹其故可知也以殤之愚而欲遂其忍<lb/>
　以莊之黠而柔之以詐加以齊僖捭闔其間實陽連<lb/>
　宋衛而隂固鄭黨是以明年宋公不王之罪又𤼵於<lb/>
　鄭宋之兵端不息立十年十一戰弑于華督而後已<lb/>
　焉督已弑殤公卒召公子馮于鄭而立之以親鄭葢<lb/>
<pb n="69a"/>　殤公始於忌馮之一念浸滋衆慝而終于殺其身良<lb/>
　可以為貪忌無恩者之明鑒矣<lb/>
三月鄭伯使宛來歸祊<hi>祊必彭反公穀作邴</hi>
　左傳鄭伯請釋泰山之祀而祀周公以泰山之祊易<lb/>
　許田三月鄭伯使宛來歸祊不祀泰山也<hi>成杜氏曰  王營王</hi>
　<hi>城有遷都之志故賜周公許田以為魯朝宿之邑後世因而立周公别廟焉鄭桓公周宣王之母弟封鄭</hi>
　<hi>有助祭秦山湯沐之邑在祊鄭以天子不能復巡狩故欲以祊易許田各從本國所近之宜恐魯以周公</hi>
　<hi>别廟為疑故云已廢泰山之祀而欲為魯祀周公許田近許之田</hi>　公羊傳宛者何<lb/>
<pb n="69b"/>　鄭之微者也邴者何鄭湯沐之邑也天子有事于泰<lb/>
　山諸侯皆從泰山之下諸侯皆有湯沐之邑焉<hi>何氏曰有</hi>
　<hi>事者巡守祭天告至之禮也當沐浴潔齊以致其敬故謂之湯沐邑也所以尊待諸侯而共其費也</hi>
　榖梁傳名宛所以貶鄭伯惡與地也<hi>去其族惡擅易天子邑  啖氏</hi>
　<hi>曰不命之卿来魯例名之</hi>　杜氏曰宛鄭大夫不書氏未賜族祊<lb/>
　在琅邪費縣東南<lb/>
庚寅我入祊<lb/>
　榖梁傳入者内弗受也邴者鄭伯所受命於天子而<lb/>
<pb n="70a"/>　祭泰山之邑<hi>范氏曰王室微弱無復方岳之㑹諸侯驕慢亦廢朝覲之事故鄭以湯沐之邑</hi>
　<hi>易魯朝宿之田也諸侯有大功盛德於王室者京師有朝宿之邑秦山有湯沐之邑所以供祭祀也魯周</hi>
　<hi>公之後鄭宣王母弟若此有賜邑其餘則否許慎曰若令諸侯京師之地皆有朝宿之邑周有千八百國</hi>
　<hi>諸侯盡京師之地不足以容不合事理</hi>　趙氏曰入祊之義與歸入之<lb/>
　入同言不當入與用兵之入不同邑者先祖所受命<lb/>
　於天子而以與人其罪著矣　髙氏曰鄭始於平魯<lb/>
　以離宋故歸祊以市魯魯桓纂君以求援故賂田以<lb/>
　償鄭其地相易雖舊言而卒易則異故矣鄆讙龜隂<lb/>
<pb n="70b"/>　本我之邑歸則有之矣此特書入者以其非我之有<lb/>
　不當入也<lb/>
夏六月己亥蔡侯考父卒<lb/>
辛亥宿男卒<lb/>
　胡傳天王崩告于諸侯則不名諸侯薨以名赴而自<lb/>
　别於太上禮也古者死而不諡不以名為諱周人以<lb/>
　諡易名於是乎有諱禮故君薨赴於他國則曰寡君<lb/>
　不禄敢告執事春秋之時遵用此禮凡赴者皆不以<lb/>
<pb n="71a"/>　名矣經書其終雖五霸强國齊桓晉文之盛莫不以<lb/>
　名者是仲尼筆之也赴不以名而書其名者與魯通<lb/>
　也已通而不名者舊史失之爾未通而名者有所徴<lb/>
　矣故傳此義者記於禮篇曰諸侯不生名夫生則不<lb/>
　名死則名之别於太上示君臣尊卑之等葢禮之中<lb/>
　也諸侯薨赴不以名而仲尼革之必以名書變周制<lb/>
　矣春秋魯史聖人修之也而孟子謂之作以此類也<lb/>
秋七月庚午宋公齊侯衛侯盟于瓦屋<hi>此參盟之始</hi>
<pb n="71b"/>　左傳齊人卒平宋衛于鄭秋㑹于温盟于瓦屋以釋<lb/>
　東門之役　杜氏曰齊侯尊宋使主㑹故序齊上瓦<lb/>
　屋周地　榖梁傳外盟不日此何以日諸侯之參盟<lb/>
　於是始　陳氏曰有參盟而後有主盟者矣　按參<lb/>
　盟非始於是也隠元年及宋人盟于宿已為參盟之<lb/>
　端然宿小國而内稱及外稱人皆微者猶不足紀故<lb/>
　榖梁𤼵義於此<lb/>
八月葬蔡宣公<lb/>
<pb n="72a"/>　程子曰速也諸侯五月而葬不及期簡也<lb/>
九月辛夘公及莒人盟于浮來<hi>浮公榖作包</hi>
　胡傳莒小國人微者而公與之盟故特言及以譏失<lb/>
　禮　杜氏曰浮來紀邑東莞縣北有邳鄉邳鄉西有<lb/>
　公來山號曰邳來間　張氏曰浮來莒地今沂州沂<lb/>
　水縣有浮來山<lb/>
螟<lb/>
　程子曰為災也民以食為命故有災必書<lb/>
<pb n="72b"/>　附録左傳齊侯使來告成三國公使衆仲對曰君釋<lb/>
　三國之圖以鳩其民君之惠也寡君聞命矣敢不承<lb/>
　受君之明德<lb/>
冬十有二月無駭卒<hi>駭榖作侅</hi>
　左傳無駭卒羽父請諡與族公問族於衆仲衆仲對<lb/>
　曰天子建德<hi>立有德以為諸侯</hi>因生以賜姓<hi>因其所由生以賜姓謂若舜由</hi>
　<hi>媯汭故陳為媯姓</hi>胙之土而命之民<hi>報之以土而命氏曰陳</hi>諸侯以字<lb/>
　為諡因以為族<hi>朱子曰姓與氏之分姓是本源所生氏是子孫下各分如商姓子其後有</hi>
<pb n="73a"/>　<hi>宋宋又有華氏魚氏孔氏之類周自黄帝以來姓姬其後魯衛毛耼晉鄭之屬各自以國為氏而其國之</hi>
　<hi>子孫又皆以字為氏如魯國子展之後為展氏展禽展喜是也三家以孟仲季為氏或因所居為氏如東</hi>
　<hi>門氏之類左氏曰天子因生以賜姓諸侯以字為諡因以為族天子因生以賜姓謂推其所自出而賜之</hi>
　<hi>姓如舜居媯汭及武王即位封舜之後于陳因賜姓為媯此所謂因地以賜姓也諸侯以字為諡諡只是</hi>
　<hi>氏字傳寫之譌遂以氏為諡無義理只是以字為氏如上文展氏孟氏之類也杜預㸃以字四字為句斷</hi>
　<hi>而為諡因以為族為一句此亦是强解㸔來只是錯了諡字</hi>官有世功則有官族<lb/>
　邑亦如之<hi>官若晉之士氏中行氏邑若韓魏趙氏</hi>公命以字為展氏<hi>諸侯</hi>
　<hi>之子稱公子公子之子稱公孫公孫之子以王父字為氏無駭公子展之孫故為展氏</hi>　程子<lb/>
<pb n="73b"/>　曰未賜族書名而已<lb/>
九年春天王使南季來聘<lb/>
　榖梁傳南氏季字也聘問也聘諸侯非正也　胡傳<lb/>
　刑則不舉<hi>謂諸侯不朝王法所當治</hi>遣使聘焉其斯以為不正乎<lb/>
　　按隠十年間王使三至矣以魯為周公之後而欲<lb/>
　親之也而隠偃然受之曾無一介行李之上答春秋<lb/>
　詳王使之來而隠罪著矣<lb/>
三月癸酉大雨震電庚辰大雨雪<hi>雨雪之雨干付反</hi>
<pb n="74a"/>　榖梁傳八日之間再有大變隂陽錯行故謹而日之<lb/>
　也　胡傳周三月夏之正月也雷未可以出電未可<lb/>
　以見而大震電此陽失節也雷已出電已見則雪不<lb/>
　當復降而大雨雪此隂氣縱也春秋災異必書雖不<lb/>
　言其事應而事應具存惟明於天人相感之際響應<lb/>
　之理則見聖人所書之意矣　程子曰隂陽運動有<lb/>
　常而無忒凡失其度皆人為感之也故春秋災異必<lb/>
　書漢儒傳其說而不達其理故所言多妄<lb/>
<pb n="74b"/>挾卒<hi>挾公榖作俠</hi>
　公羊傳俠者何吾大夫之未命者也<lb/>
夏城郎<lb/>
　左傳書不時也　李亷曰郎魯近邑在高平方與縣<lb/>
　東南隠再城之而桓之世三國來戰于此莊之世陳<lb/>
　蔡之師亦次于此齊宋以兵窺魯又宿師于此則郎<lb/>
　豈非魯之要地乎厥後築臺築囿又皆在此始城猶<lb/>
　有警懼之心終遂為遊觀之地矣<lb/>
<pb n="75a"/>秋七月<lb/>
冬公㑹齊侯于防<hi>防公榖作邴</hi>
　左傳宋公不王鄭伯為王左卿士以王命討之伐宋<lb/>
　宋以入郛之役怨公不告命公怒絶宋使秋鄭人以<lb/>
　王命來告伐宋冬公㑹齊侯于防謀伐宋也　榖梁<lb/>
　傳㑹者外為主焉爾　杜氏曰防魯地在琅邪縣東<lb/>
　南　髙氏曰防宋地明年魯遂取之　胡傳周官行<lb/>
　人曰時㑹以𤼵四方之禁<hi>月禮秋官大行人注時㑹即時見也無常期諸侯有</hi>
<pb n="75b"/>　<hi>不順服者王將有征討之事則既朝而王命為壇於國外合諸侯而𤼵禁命事焉</hi>此謂非時<lb/>
　而合諸侯以禁止天下之不義也列國何為有此名<lb/>
　凡書㑹皆譏也　愚按此背瓦屋之盟將連兵以伐<lb/>
　宋不欲兵出無名故假王命以行之左氏見其名而<lb/>
　不察其實故如其言而録之曰宋公不王曰以王命<lb/>
　討之曰以王命來告夫齊桓召陵之師仗義討楚責<lb/>
　以王祭不共而楚人屈服雖無王命正而不譎君子<lb/>
　以為彼善於此觀繻葛之戰則宋殤之不王豈至如<lb/>
<pb n="76a"/>　鄭莊之甚懷惡而討矯誣而行春秋所以深惡之也<lb/>
　隠公得位之初慨然視千乗如鴻毛將舉而遜其弟<lb/>
　自鄭莊以利誘之歸祊納成遂忘狐壤見止之讐而<lb/>
　罷民玩兵以為人役夫視祊為利則視千乗之魯果<lb/>
　能脱然歸其弟乎宜菟裘之老不見信於允而公子<lb/>
　翬得以行其譖也抑是時未有霸也而已為霸之漸<lb/>
　前此惟兩君相㑹至此而諸侯參㑹矣前此惟敵國<lb/>
　相攻至此而連諸侯伐宋矣自參盟而有主盟自連<lb/>
<pb n="76b"/>　諸侯而摟諸侯以伐諸侯故其事則齊桓晉文其義<lb/>
　則正王道明大法五伯三王之罪人也而放恣之諸<lb/>
　侯又五伯之罪人也此春秋之大指也　通一經言<lb/>
　之則㑹戎于潛為春秋之始㑹吳黃池為春秋之終<lb/>
　自中國諸侯之㑹而言則此㑹防為春秋之始哀十<lb/>
　二年㑹衛侯宋皇瑗于鄖為春秋之終魯以望國從<lb/>
　齊為春秋之始從吳為春秋之終觀其始終而惡有<lb/>
　輕重各存乎其事然律以王朝時㑹𤼵禁之典則皆<lb/>
<pb n="77a"/>　罪也故曰凡書㑹皆譏也惟襄十一年㑹于蕭魚晉<lb/>
　悼公以不戰而屈楚推至誠以待鄭禮囚禁暴偃兵<lb/>
　息民故書㑹伐而又書㑹為一經之特筆可謂彼善<lb/>
　於此者矣<lb/>
十年春王二月公㑹齊鄭伯于中丘<lb/>
　左傳春王正月<hi>杜氏曰傳言正月㑹癸丑盟釋例推經傳日月癸丑是正月二十六日知</hi>
　<hi>經二月誤</hi>公㑹齊侯鄭伯于中丘癸丑盟于鄧為師期<hi>盟不</hi>
　<hi>書葢公還告㑹而不告盟鄧魯地</hi>　中丘地臨沂水順流而下可至<lb/>
<pb n="77b"/>　宋之東鄙<lb/>
夏翬帥師㑹齊人鄭人伐宋<lb/>
　左傳夏五月羽父先㑹齊侯鄭伯伐宋<hi>言先㑹明非公本期</hi>
　家氏曰翬去族不稱公子誅也終隠之篇皆去其族<lb/>
　隠之賊也至桓而書族以明其與桓同惡也書法明<lb/>
　甚或者乃以為與無駭挾同例其可得而例觀乎<lb/>
　陳氏曰㑹稱君伐稱人略之也　王氏曰人齊鄭則<lb/>
　公之惡亦可見矣<lb/>
<pb n="78a"/>六月壬戌公敗宋師于菅辛未取郜辛巳取防<hi>菅古頑反郜古</hi>
　<hi>服反又工竺反</hi>
　左傳六月戊申公㑹齊侯鄭伯于老桃<hi>㑹不書不告于廟也老桃</hi>
　<hi>宋地六月無戊申戊申五月二十三日日誤</hi>壬戌<hi>六月七日</hi>公敗宋師于菅庚<lb/>
　午<hi>十五日</hi>鄭師入郜辛未歸于我庚辰<hi>二十五日</hi>鄭師入防<lb/>
　辛巳歸于我<hi>劉氏曰左氏云鄭伯入郜入防以歸于我經但言公敗宋師取郜防春秋豈縱</hi>
　<hi>漏鄭伯取邑之罪反移之其君耶</hi>　公羊傳取邑不日此何以日一<lb/>
　月而再取也何言乎一月而再取甚之也春秋録内<lb/>
<pb n="78b"/>　而略外於外大惡書小惡不書於内大惡諱小惡書<lb/>
　　杜氏曰菅宋地濟隂城武縣東南有郜城髙平昌<lb/>
　邑縣西南有西防城<lb/>
秋宋人衛人入鄭<lb/>
　左傳鄭師入郊猶在郊宋人衛人入鄭　程子曰鄭<lb/>
　勞民以務外而不知守其國故二國入之　髙氏曰<lb/>
　鄭幸菅之敗而不備故師還及郊宋衛已乗其虛而<lb/>
　入之矣<lb/>
<pb n="79a"/>宋人蔡人衛人伐戴鄭伯伐取之<hi>戴公榖作載</hi>
　左傳宋衛既入鄭而以伐戴召蔡人故不和而敗<lb/>
　程子曰戴鄭所與也故三國伐之鄭戴合攻盡取三<lb/>
　國之衆其殘民也甚矣　家氏曰鄭自克段以來汰<lb/>
　於用武伐衛伐宋入許敗王師皆極其兵力所至今<lb/>
　也用竒一舉而取三國之師其不曰善戰可乎書鄭<lb/>
　伯者目其人也善戰者服上刑奚爵之有哉　杜氏<lb/>
　曰戴國今陳留外黄縣東南有戴城<lb/>
<pb n="79b"/>冬十月壬午齊人鄭人入郕<hi>郕公作盛</hi>
　左傳蔡人衛人郕人不㑹王命冬齊人鄭人入郕討<lb/>
　違王命也<lb/>
十有一年<hi>于寳曰十盈則更始以竒從盈數故曰有</hi>春滕侯薛侯來朝<hi>此諸侯朝</hi>
　<hi>魯之始亦旅見之始</hi>
　榖梁傳天子無事諸侯相朝正也考禮修德所以尊<lb/>
　天子也諸侯來朝時正也犆言同時也<hi>若榖伯綏來朝鄧侯吾離</hi>
　<hi>來朝同時來不俱至</hi>累數皆至也<hi>若滕侯薛侯來朝同時俱至</hi>　杜氏曰薛<lb/>
<pb n="80a"/>　奚仲之後夏所封國在魯國薛縣　胡傳周禮行人<lb/>
　凡諸侯之邦交殷相聘世相朝也然謂之殷則得中<lb/>
　而不過謂之世則終諸侯之世而一相朝其為禮亦<lb/>
　節矣周衰典禮大壞諸侯放恣無禮義之交惟强弱<lb/>
　之視以魯事觀焉或來朝而不報其禮或屢往而不<lb/>
　納以歸無合於中聘世朝之制矣且列國於天子述<lb/>
　所職者葢闕如也而自相朝聘可乎滕薛二君不特<lb/>
　言者又譏旅見也<lb/>
<pb n="80b"/>夏公㑹鄭伯于時來<hi>公榖夏字下有五月字時來公作祁黎左又作郲</hi>
　左傳夏公㑹鄭伯于郲謀伐許也　杜氏曰時來郲<lb/>
　也滎陽縣東有釐城鄭地<lb/>
秋七月壬午公及齊侯鄭伯入許<lb/>
　左傳秋七月公㑹齊侯鄭伯伐許庚辰傅于許瑕叔<lb/>
　盈<hi>鄭大夫</hi>以蝥弧<hi>鄭伯之旗名</hi>登<hi>先登</hi>周麾而呼曰君登矣鄭<lb/>
　師畢登壬午遂入許許莊公奔衛<hi>奔不書兵亂遁逃未知所在</hi>齊<lb/>
　侯以許讓公公曰君謂許不共故從君討之許既伏<lb/>
<pb n="81a"/>　其罪矣雖君有命寡人弗敢與聞乃與鄭人鄭伯使<lb/>
　許大夫百里奉許叔<hi>許莊公弟</hi>以居許東偏<hi>東鄙也</hi>使公孫<lb/>
　獲處許西偏<hi>公孫獲鄭大夫</hi>　杜氏曰許頴川許昌縣　按<lb/>
　欲得許者鄭志也遂破許者鄭力也特以協兵齊魯<lb/>
　故陽不有其功鄭則外假存許之名遂剖分其地魯<lb/>
　隠餌於祊之小利既與之伐宋為鄭復怨又與之伐<lb/>
　許為鄭益地春秋前書㑹以見伐許為鄭之本志後<lb/>
　書及以見公之汲汲焉以趨鄭之事亦不待貶而其<lb/>
<pb n="81b"/>　失自見矣<hi>㑹者外為主我所欲曰及</hi>　胡傳隠公即位十有一年<lb/>
　天王遣使來聘者再而未嘗朝于京師罪一也平王<lb/>
　崩不奔䘮㑹葬至使武氏子來求賻罪二也禮樂征<lb/>
　伐自天子出而擅興兵甲為宋而伐邾為鄭而伐宋<lb/>
　罪三也山川土田各有封守上受之天王下傳之先<lb/>
　祖而取郜及防入祊易許罪四也今又入人之國而<lb/>
　逐其君罪五也凡此五不韙者人臣之大惡而隠公<lb/>
　兼有之然則不善之殃豈特始於惠成於桓而隠之<lb/>
<pb n="82a"/>　積惡亦不可得而揜矣使隠公者為國以禮而自强<lb/>
　於善豈有鍾巫之難乎是故春秋所載以人事言則<lb/>
　是非善惡之迹設施於前而成敗吉凶之效見於後<lb/>
　以天道言則感應之理明矣不可不察也　孔氏曰<lb/>
　許姓姜四岳伯夷之後頴川許縣故許國漢世名許<lb/>
　縣耳魏武改曰許昌<lb/>
冬十有一月壬辰公薨<lb/>
　左傳羽父請殺桓公將以求太宰公曰為其少故也<lb/>
<pb n="82b"/>　吾將授之矣使營菟裘<hi>魯邑在泰山梁父縣南</hi>吾將老焉羽父<lb/>
　懼反譖公于桓公而請弑之公之為公子也與鄭人<lb/>
　戰于狐壤<hi>狐壤鄭地</hi>止焉<hi>内諱獲故言止</hi>鄭人囚諸尹氏<hi>鄭大夫</hi>賂<lb/>
　尹氏而禱于其主鍾巫<hi>主尹氏所主</hi>遂與尹氏歸而丘其<lb/>
　主<hi>立鍾巫于魯</hi>十一月公祭鍾巫齊于社圃<hi>圍名</hi>館于寪氏<lb/>
　<hi>于委反魯大夫</hi>壬辰羽父使賊殺公于寪氏立桓公而討寪<lb/>
　氏有死者<hi>欲以弑君之罪加寪氏陽討其家有死者無正名謬及之詞也</hi>不書葬不<lb/>
　成䘮也　公羊傳何以不書葬隠之也何隠爾弑也<lb/>
<pb n="83a"/>　弑則何以不書葬春秋君弑賊不討不書葬以為無<lb/>
　臣子也子沈子曰君弑臣不討賊非臣也子不復讎<lb/>
　非子也葬生者之事也春秋君弑賊不討不書葬以<lb/>
　為不繫乎臣子也公薨何以不地不忍言也　榖梁<lb/>
　傳公薨不地<hi>不書路寢之比</hi>故也隠<hi>痛也</hi>之不忍地也其不言<lb/>
　葬何也君弑賊不討不書葬以罪下也　程子曰人<lb/>
　君終于路寢見卿大夫而終乃正終也薨于燕寢不<lb/>
　正其終也薨不書地弑也賊不討則不書葬無臣子<lb/>
<pb n="83b"/>　也　朱子曰凡魯君被弑則書薨而以不地著之葢<lb/>
　臣子隠諱之義聖人之微意也<lb/>
　<lb/>
　<lb/>
　<lb/>
　<lb/>
　<lb/>
　春秋輯傳卷一<lb/>
</p>

  </div>
            <div>
<head>春秋輯傳巻二</head> <lb/>
    <p>
<pb n="1a"/>欽定四庫全書<lb/>
　春秋輯傳巻二<lb/>
　　　　　　　　　　　　　明　王樵　輯<lb/>
　桓公<lb/>
元年春王正月公即位<lb/>
　公羊傳繼弑君不言即位此其言即位何如其意也<lb/>
　<hi>弑君欲即位故如其意以著其惡</hi>　榖梁傳桓無王其曰王何也謹<lb/>
　始也其曰無王何也桓弟弑兄臣弑君天子不能定<lb/>
<pb n="1b"/>　諸侯不能救百姓不能去以為無王之道遂可以至<lb/>
　焉爾元年有王所以治桓也繼故不言即位正也<hi>故謂</hi>
　<hi>弑也</hi>繼故不言即位之為正何也曰先君不以其道終<lb/>
　則子弟不忍即位也繼故而言即位是為與聞乎弑<lb/>
　也繼故而言即位是為與聞乎弑何也曰先君不以<lb/>
　其道終已正即位之道而即位是無恩於先君也<hi>此明</hi>
　<hi>統例耳與弑尚然况親弑者</hi>　啖氏曰凡天子崩諸侯薨既殯而<lb/>
　嗣子為君康王之誥是也未就阼階之位来年正月<lb/>
<pb n="2a"/>　朔日乃就位南靣而改元<hi>縁始終之義一年不二君故不改于柩前定位之初</hi>
　<hi>縁臣民之心不可曠年無君故不待于三年喪畢之後</hi>春秋所書是也凡先君<lb/>
　正終則嗣子踰年行即位禮榖梁云繼正即位正也<lb/>
　此說是也<hi>文成昭襄哀等五公是此例也</hi>凡先君遇弑則嗣子廢即<lb/>
　位之禮<hi>不忍行也</hi>榖梁云繼弑君不書即位正也此說是<lb/>
　也<hi>莊閔僖三公是</hi>凡繼弑君而行即位禮非也榖梁云桓公<lb/>
　繼弑君而行即位則是與聞乎弑也公羊云宣公繼<lb/>
　弑君而行即位其意也是也　問春秋朱子曰此是<lb/>
<pb n="2b"/>　聖人據魯史以書其事使人自觀之以為鑒戒耳其<lb/>
　事則齊桓晉文有足稱其義則誅亂臣賊子若欲推<lb/>
　求一事之間以為聖人褒善貶惡專在于是竊恐不<lb/>
　是聖人之意如書即位者是魯君行即位之禮繼故<lb/>
　不書即位者是不行即位之禮若桓公之書即位則<lb/>
　是桓公自正其即位之禮耳其他崩薨卒葬亦無意<lb/>
　義　胡傳桓與聞乎故而書即位著其弑立之罪深<lb/>
　絶之也<hi>髙氏曰隠公被弑經但書薨而賊不見主名嗣君實與其故而無以為别則後之觀者安</hi>
<pb n="3a"/>　<hi>知賊之為誰乎故著其簒立之罪特書其自即位者以不弑自弑也</hi>美惡不嫌同辭或<lb/>
　問桓非惠公之適子乎適子當立而未能自立是故<lb/>
　隠公攝焉以俟其長而授之位乆攝而不歸疑其遂<lb/>
　有之也是以至於見弑而惡亦有所分矣春秋曷為<lb/>
　深絶桓也曰古者諸侯不再娶於禮無二適惠公元<lb/>
　妃既卒繼室以聲子則是攝行内主之事矣仲子安<lb/>
　得為夫人母非夫人則桓乃隠之庶弟安得為適子<lb/>
　謂當立乎桓不當立則國乃隠公之國其欲授桓乃<lb/>
<pb n="3b"/>　實讓之非攝也攝讓異乎曰非其有而居之者攝也<lb/>
　故周公即政而謂之攝推己所有以與人者讓也故<lb/>
　堯舜禪授而謂之讓惠無適嗣隠公繼室之子於次<lb/>
　居長禮當嗣世其欲授桓所謂推己所有以與人者<lb/>
　也豈曰攝之云乎以其實讓而桓乃弑之春秋所以<lb/>
　惡桓深絶之也　按惠公違禮再娶既以仲子為夫<lb/>
　人則必以桓公為適嗣此等在惠公生時其論已定<lb/>
　故隠公不敢違特以桓少而攝實攝也非讓也迹隠<lb/>
<pb n="4a"/>　公之平生亦非能輕千乗之國者故謂其讓桓謂其<lb/>
　探惠公之邪志而成之皆非其實其及鍾巫之禍者<lb/>
　以桓既長矣而隠猶據乎其位眷戀遲回羽父疑其<lb/>
　有不反之心故請殺桓公以求太宰使隠公因是決<lb/>
　以授桓猶不為晚乃曰吾將授之矣使營菟裘吾將<lb/>
　老焉其眷戀不決如此故羽父反譖公于桓公而請<lb/>
　弑之反譖公者謂公欲殺桓也其事情本未實如此<lb/>
　乃若桓公大惡又何攝讓異評哉<lb/>
<pb n="4b"/>三月公㑹鄭伯于垂鄭伯以璧假許田<lb/>
　杜氏曰公以簒立而修好于鄭鄭因而迎之成禮于<lb/>
　垂終易二田然後結盟<hi>盟在下</hi>垂犬丘衛地也　左傳<lb/>
　公即位修好于鄭鄭人請復祀周公卒易祊田公許<lb/>
　之三月鄭伯以璧假許田為周公祊故也　公羊傳<lb/>
　其言以璧假之何易之也易之則其言假之何為恭<lb/>
　也曷為為恭有天子存則諸侯不得專地也許田者<lb/>
　何魯朝宿之邑也諸侯時朝乎天子天子之郊有<hi>有上</hi>
<pb n="5a"/>　<hi>舊有皆字今去之</hi>朝宿之邑焉此邑也其稱田何田多邑少<lb/>
　稱田邑多田少稱邑　程子曰隠公八年鄭伯使宛<lb/>
　來歸祊葢欲易許田魯受祊而未與許及桓弑立故<lb/>
　為㑹以求之復加以璧<hi>祊薄于許故又加之以璧</hi>朝宿之邑先祖<lb/>
　受之於先王豈可相易也故諱之曰假　按假鄭伯<lb/>
　之詞也春秋因而書之不没其實而足以見其失公<lb/>
　羊曰為恭也春秋之時冒為非禮非義者皆必有詞<lb/>
　以自文易田而曰假襲紀而曰朝夫子傷周之敝曰<lb/>
<pb n="5b"/>　利而巧文而不慙於春秋著其事以見王化衰而人<lb/>
　心之壞也甚矣鄭伯之欺也欲甚段之惡則其詞若<lb/>
　不敢違姜氏之欲伐許而據之則其詞若己德之不<lb/>
　足以有許而煦然於許叔者期以復奉其社稷而鄭<lb/>
　國有請謁焉射王中肩而使勞王問左右皆為恭之<lb/>
　類也<lb/>
夏四月丁未公及鄭伯盟于越<lb/>
　左傳結祊成也　胡傳垂之㑹鄭為主故稱㑹越之<lb/>
<pb n="6a"/>　盟魯志也故稱及夫弑逆之人鄭與之盟以定其位<lb/>
　其罪大矣　杜氏曰越近垂地名　按鄭莊挾桓之<lb/>
　惡而有所要既得許田而後與之盟盟曰渝盟無享<lb/>
　國葢定弑逆之賊而結以同好誓以不渝猶前者宋<lb/>
　魯諸國黨州吁之意也左傳以為結祊成不知此與<lb/>
　祊事迹若相承而情不復相涉矣<lb/>
秋大水<hi>書水災之始</hi>
　程子曰君德脩則和氣應而雨𤾉若桓行逆德而致<lb/>
<pb n="6b"/>　隂沴宜也　榖梁傳髙下有水災曰大水<lb/>
冬十月<lb/>
　榖梁傳無事焉何以書不遺時也春秋編年四時具<lb/>
　而後為年<lb/>
二年春王正月戊申宋督弑其君與夷及其大夫孔父<lb/>
　初宋穆公舍其子馮而立宣公之子與夷使馮出居<lb/>
　鄭與夷既立而鄭莊公欲納馮於宋於是自隠四年<lb/>
　以後鄭宋交兵大抵以馮故也殤公不能以恩處親<lb/>
<pb n="7a"/>　以義決疑而輕聽讒人之交鬭立十年十一戰民不<lb/>
　堪命則信有之孔父職為司馬而不能諫律以大臣<lb/>
　之道固不能無罪矣華督葢馮之黨也伺間乆矣至<lb/>
　是因民心内離鄭援外固殺孔父而奪其兵權因弑<lb/>
　殤公而人莫敢動召公子馮于鄭而立之以親鄭魯<lb/>
　齊陳鄭皆有賂遂相宋公凡督之本末如此左氏殺<lb/>
　孔父取其妻之説葢謬聞也而公羊義形於色之云<lb/>
　亦縁文生義耳人臣死君難例書曰及孔父荀息仇<lb/>
<pb n="7b"/>　牧皆是也而其人之賢否與其死之善不善則各存<lb/>
　乎其事矣孔父先死而曰及書尊及卑也書大夫死<lb/>
　其官也此臣子之分書法之常亦非所謂賢乎孔父<lb/>
　之意也以為足以儆乎偷生苟免者則可耳　啖氏<lb/>
　曰孔字父美稱也孔氏之先皆以字連父後來以孔<lb/>
　為氏亦以王父字耳　左氏稱孔父嘉杜氏以為孔<lb/>
　父名嘉字　按父有時配名林父行父是也有時配<lb/>
　字儀父孔父是也<lb/>
<pb n="8a"/>滕子來朝<lb/>
　滕於隠十一年稱侯今稱子者杜氏以為時王所黜<lb/>
　使時王能黜諸侯春秋豈復作乎趙氏以為在䘮前<lb/>
　不見滕侯卒何以知在䘮况終春秋之世不復稱侯<lb/>
　無説矣胡氏謂桓公弟弑兄臣弑君天下之大惡已<lb/>
　不能討又先隣國而朝之故降而稱子以正其罪然<lb/>
　以論今之朝桓者可也後之不復稱侯豈以祖世有<lb/>
　罪而并貶其子孫乎惟沙隨程可乆以為春秋時小<lb/>
<pb n="8b"/>　國事大國其朝聘貢賦之多寡隨其爵之崇卑滕國<lb/>
　隘小不堪大國之徴求甘自降爵以從殺禮其後子<lb/>
　孫不復自振故終春秋之世常稱子聖人因其實而<lb/>
　書之故鄭子産嘗争承曰昔天子班貢輕重以列鄭<lb/>
　伯男也而使從公侯之貢懼弗給也敢以為請即其<lb/>
　事也斯言也得事之情矣然考之於經諸侯降爵惟<lb/>
　滕薛把滕初稱侯桓二年稱子薛初稱侯莊三十一<lb/>
　年書伯以為自降可也把初稱侯莊二十七年稱伯<lb/>
<pb n="9a"/>　僖二十三年稱子文十二年稱伯而襄二十九年來<lb/>
　盟又稱子其升降不一又何耶豈因時王不能以周<lb/>
　班序其常而伯者因得以己意進退之歟觀魯欲視<lb/>
　邾滕邾滕既嘗為列國而又為人私屬二邾皆自附<lb/>
　庸升而為子傳者以為數從齊桓請于天子命為諸<lb/>
　侯由是觀之當時諸小國爵秩或自貶或為時所升<lb/>
　降所以稱號無常春秋從其實而書之以志王章之<lb/>
　亂耳不可以一義求也<lb/>
<pb n="9b"/>三月公㑹齊侯陳侯鄭伯于稷以成宋亂<lb/>
　左傳㑹于稷以成宋亂賂故立華氏也以宋殤公立<lb/>
　十年十一戰民不堪命孔父嘉為司馬督為太宰故<lb/>
　因民之不堪命先宣言曰司馬則然已殺孔父而弑<lb/>
　殤公召莊公于鄭而立之以親鄭以郜大鼎賂公<hi>郜國</hi>
　<hi>所造器也故繫名於郜濟隂城武縣東南有北郜城</hi>齊陳鄭皆有賂故遂相宋<lb/>
　公　杜氏曰成平也宋有弑君之亂故為㑹欲以平<lb/>
　之稷宋地<hi>徐邈曰宋雖已亂若諸侯討之則有撥亂之功不討則受成亂之責  趙氏曰言宋</hi>
<pb n="10a"/>　<hi>之惡逆自此成以病内也曰安定胡氏曰成就也讀如三年有成之成  程子  宋弑其君而四國共成</hi>
　<hi>定之天下之大惡也字謝氏曰去其亂之謂平遂其事之謂成  愚按成  之義諸家之説恐杜氏為優</hi>
　<hi>葢春秋不過直書事實而美惡自見魯桓欲為宋馮華督定其國事而曰吾以平乎宋亂葢猶托於誷息</hi>
　<hi>之名也春秋因而書之若作成遂之成恐非直書事實而美惡形于言外之意以宋災故書法例之固亦</hi>
　<hi>不合也宋災故亦是書事實若成遂宋亂則是聖人加以此字矣</hi>　胡傳邾定公時<lb/>
　有弑父者公瞿然失席曰是寡人之罪也嘗舉斷斯<lb/>
　獄矣臣弑君凡在官者殺無赦子弑父凡在官者殺<lb/>
　無赦殺其人壞其室洿其宫而瀦焉葢君踰月而後<lb/>
<pb n="10b"/>　舉爵華督弑君之賊也而桓與諸侯㑹而受賂立華<lb/>
　氏使相宋公甚矣故特書其所為<hi>去聲</hi>而曰成宋亂夫<lb/>
　臣為君隠禮也此其目言之何曰成宋亂而不言立<lb/>
　華氏猶為有隠乎爾春秋列㑹未有言其所為者獨<lb/>
　此與襄公末年㑹于澶淵各書其事者桓弑隠督弑<lb/>
　殤般弑景皆天下大惡聖人所為懼春秋所以作也<lb/>
　一則受宋賂而立華氏一則謀宋災而不能討故特<lb/>
　書其事以示貶　趙氏曰公羊云内大惡諱其目言<lb/>
<pb n="11a"/>　之何逺也按逆祀僖公昭公出孫皆書之若以年逺<lb/>
　不諱則桓公為齊所殺何不明書乎可諱則諱可譏<lb/>
　則譏不以逺近為異也<lb/>
夏四月取郜大鼎于宋戊申納于大廟<hi>郜古報反大音泰</hi>
　左傳非禮也臧哀伯<hi>魯大夫僖伯之子</hi>諫曰君人者將昭德<lb/>
　塞違以臨照百官百官於是乎戒懼而不敢易紀律<lb/>
　今滅徳立違<hi>立華督逆亂之臣</hi>而寘其賂器於太廟以明示<lb/>
　百官百官象之其又何誅焉國家之敗由官邪也官<lb/>
<pb n="11b"/>　之失徳寵賂章也郜鼎在廟章孰甚焉武王克商遷<lb/>
　九鼎于雒邑義士猶或非之而况將昭違亂之賂器<lb/>
　於太廟其若之何公不聴　公羊傳此取之宋其謂<lb/>
　之郜鼎何宋始以不義取之故謂之郜鼎納于太廟<lb/>
　何以書譏何譏爾遂亂受賂納于太廟非禮也　榖<lb/>
　梁傳桓内弑其君外成人之亂受賂而納以事其祖<lb/>
　非禮也其道以周公為弗受也郜鼎者郜之所為也<lb/>
　以是為討之鼎也曰宋取之宋也<lb/>
<pb n="12a"/>秋七月紀侯來朝<hi>紀左作把下入紀同今從公榖</hi>
　左傳把侯來朝不敬把侯歸乃謀伐之　程子曰凡<lb/>
　把稱侯者皆當為紀把爵非侯文誤也及紀侯大去<lb/>
　其國之後紀不復稱侯矣<lb/>
祭侯鄭伯㑹于鄧<hi>此楚患之始</hi>
　左傳始懼楚也　公羊傳鄧與㑹爾　胡傳按左氏<lb/>
　曰始懼楚也其地以國鄧亦與焉楚自西周已為中<lb/>
　國之患宣王葢嘗命將南征矣及周東遷僭號稱王<lb/>
<pb n="12b"/>　慿陵江漢此三國者地與之鄰是以懼也其後卒滅<lb/>
　鄧虜蔡侯而鄭以王室懿親為之服役終春秋之世<lb/>
　聖人葢傷之也夫天下莫大于理莫强于信義循天<lb/>
　理惇信義以自守其國家荆楚雖大何懼焉不知本<lb/>
　此事醜德齊莫能相尚則以地之大小力之强弱分<lb/>
　勝負矣觀春秋㑹盟離合之迹而夷夏盛衰之由可<lb/>
　考也觀春秋進退予奪抑揚之旨則知安中夏待四<lb/>
　夷之道矣　孔氏曰楚芊姓顓頊之後也其後有鬻<lb/>
<pb n="13a"/>　熊事周文王早卒成王封其曾孫熊繹于楚以子男<lb/>
　之田居丹陽今南郡枝江是也熊達始稱武王武王<lb/>
　居郢今江陵是也楚世家稱武王使隨人請王室尊<lb/>
　吾號王弗聴楚王怒乃自立為楚武王是楚武王始<lb/>
　僭號稱王也劉炫云號為武武非諡也　武王十九<lb/>
　年隠公元年也　杜氏曰潁川召陵西南有鄧城孔<lb/>
　氏曰釋例以此潁川鄧城為蔡地其鄧國則義陽鄧<lb/>
　縣是也以鄧是小國去蔡路逺蔡鄭不宜逺㑹其都<lb/>
<pb n="13b"/>　且蔡鄭懼楚始為此㑹何當反求近楚小國而與之<lb/>
　結援故知非鄧國也　按此説是<lb/>
九月入紀<lb/>
　左傳討不敬也　榖梁傳我入之也　杜氏曰不稱<lb/>
　主帥微者也弗地曰入　程子曰將卑師少外則稱<lb/>
　人内則止言入某伐某<lb/>
公及戎盟于唐<lb/>
　左傳修舊好也<hi>惠隠之好</hi>
<pb n="14a"/>冬公至自唐<hi>此書至之始</hi>
　左傳告于廟也凡公行告于宗廟反行飲至舍爵䇿<lb/>
　勲焉禮也<hi>爵飲酒器也既飲置爵則書勲勞于䇿言速紀有功也  按此當移于十六年至自</hi>
　<hi>伐鄭之下</hi>特相㑹往來稱地讓事也<hi>特相㑹公與一國㑹也㑹必有主二人獨</hi>
　<hi>㑹則奠肯為主兩讓㑹事不成故但書地</hi>自參以上則往稱地来稱㑹成<lb/>
　事也<hi>成㑹事稱諸書至自㑹者所㑹悉非魯地故知四處至  地者皆魯地故耳左氏不達内外異</hi>
　<hi>詞之例故云云</hi>　啖氏曰凡公行總一百七十有六書至者<lb/>
　八十有二不書至者九十有四此因時君告廟不告<lb/>
<pb n="14b"/>　廟也左氏傳桓二年公至自唐曰告于廟也此説是<lb/>
　告廟則書之于䇿故夫子隨其所致而書以示功過<lb/>
　且志其去國逺邇遲速也其有一出而涉兩事者則<lb/>
　或致前事<hi>若僖六年伐鄭救許書至自伐鄭之類</hi>或致後事<hi>若僖四年侵蔡伐楚</hi>
　<hi>書至自伐楚之類</hi>葢夫子擇其重者志之也　程子曰君出<lb/>
　而書至者有三告廟也過時也危之也桓公弑立嘗<lb/>
　與鄭齊陳㑹矣皆同為不義及逺與戎盟故危之而<lb/>
　書至戎若不如三國之黨惡則討之矣居夷浮海之<lb/>
<pb n="15a"/>　之意也中國既不知義夷狄或能知也<lb/>
　附録左傳初晉穆侯之夫人姜氏以條<hi>晉地</hi>之役生太<lb/>
　子<hi>文侯也</hi>命之曰仇<hi>意取於戰相仇怨</hi>其弟以千畆之戰生命<lb/>
　之曰成師<hi>桓叔也西河介休縣西南有地名千畆意取能成其衆</hi>師服曰異哉<lb/>
　君之名子也<hi>師服晉大夫</hi>嘉耦曰妃怨耦曰仇今君命太<lb/>
　子曰仇弟曰成師始兆亂矣兄其替乎<hi>穆公愛少子桓叔俱取於</hi>
　<hi>戰以為名所附意異故師服知桓叔之黨必盛於晉以傾宗國故因名以諷諫</hi>惠<hi>魯惠公</hi>之二<lb/>
　十四年晉始亂<hi>文侯卒子昭侯元年危不自安</hi>故封桓叔于曲沃師<lb/>
<pb n="15b"/>　服曰吾聞國家之立也本大而末小是以能固故天<lb/>
　子建國諸侯立家卿置側室<hi>側室衆子也得立此一官</hi>大夫有貳<lb/>
　宗<hi>適子為小宗次子為貳宗以相輔貳</hi>士有隷子弟庶人工商各有分<lb/>
　親皆有等衰<hi>初危反</hi>是以民服事其上而下無覬覦今<lb/>
　晉甸侯也而建國本既弱矣其能久乎惠之三十年<lb/>
　晉潘父<hi>晉大夫</hi>弑昭侯而納桓叔不克晉人立孝侯<hi>昭侯</hi>
　<hi>子也</hi>惠之四十五年曲沃莊伯<hi>桓叔子</hi>伐翼<hi>晉國所都</hi>弑孝侯<lb/>
　翼人立其弟鄂侯鄂侯生哀侯哀侯侵陘庭之田<hi>翼南</hi>
<pb n="16a"/>　<hi>鄙邑</hi>陘庭啓曲沃伐翼<lb/>
三年春正月<lb/>
　胡傳桓公三年而後經不書王有以為周不班厯者<lb/>
　昭公末年王室有子朝之亂豈暇班厯而經皆書王<lb/>
　非不班厯明矣又有以為此闕文也安得一公之内<lb/>
　凡十四年皆不書王其非闕文亦明矣然則云何桓<lb/>
　公弑君而立至于今三年而諸侯之䘮事畢矣是入<lb/>
　見受命於天子之時也而王朝之司馬不施殘執之<lb/>
<pb n="16b"/>　刑鄰國之大夫不聞有沐浴之請魯之臣子義不戴<lb/>
　天反面事讐曾莫之恥使亂臣賊子肆其凶逆無所<lb/>
　忌憚人之大倫滅矣故自是而後不書王者見桓公<lb/>
　無王與天王之失政而不王也　按不班厯是杜氏<lb/>
　之説周雖不班厯月仍是王正月豈得不書且書王<lb/>
　本以見奉周之正朔耳豈關班厯與不班也要之闕<lb/>
　文之説是也魯史非一手桓公之篇有數年舊史偶<lb/>
　皆不書王夫子以非大義所關因之而未嘗益耳<lb/>
<pb n="17a"/>　附録左傳春曲沃武公伐翼次于陘庭韓萬御戎梁<lb/>
　宏為右<hi>武公曲沃莊伯子也韓萬莊伯弟也御戎僕也右戎車之右</hi>逐翼侯于汾<lb/>
　隰<hi>汾水邊</hi>獲之　史記曰陘庭與曲沃武公伐晉于汾<lb/>
　旁虜哀侯晉人乃立哀侯子小子為君是為小子侯<lb/>
公㑹齊侯于嬴<hi>音盈</hi>
　左傳㑹于嬴成昏于齊也　杜氏曰公不由媒介自<lb/>
　與齊侯㑹而成昏非禮也嬴齊邑今泰山嬴縣　按<lb/>
　桓以簒弑得國懼天下之討而結强隣以自固夫婚<lb/>
<pb n="17b"/>　姻之有媒妁所以别嫌明微重大昏之始也今桓親<lb/>
　為㑹以成約于齊匪媒而昏合不以正也以昏事越<lb/>
　境㑹不以正也使私人往逆逆不以正也為齊侯親<lb/>
　送至讙而親迎迎不以正也焉有始之不正而能以<lb/>
　正終者乎求逭弑君之討而終殞于齊天也其後莊<lb/>
　公躬納幣于齊盛飾禰宫以夸女成其婦之驕恣造<lb/>
　端實始於此父之行子之效以致敗倫亂國歴數傳<lb/>
　而未已可不謹哉<lb/>
<pb n="18a"/>夏齊侯衛侯胥命于蒲<lb/>
　左傳不盟也　公羊傳胥命者何相命也何言乎相<lb/>
　命近正也此其為近正奈何古者不盟結言而退<lb/>
　榖梁傳胥之為言猶相也相命而信諭謹言而退以<lb/>
　是為近古也是必一人先其以相言之何也不以齊<lb/>
　侯命衛侯也　荀子大略篇春秋善胥命而詩非屢<lb/>
　盟其心一也　朱子曰盟詛畢竟非君子之所為故<lb/>
　曰君子屢盟亂是用長將欲變之非去盟崇信俗不<lb/>
<pb n="18b"/>　得而善也故伊川有言凡委靡隨俗者不能隨時惟<lb/>
　剛毅特立乃所以隨時斯言可見矣問張洽尋常如<lb/>
　何理㑹胥命曰嘗考之矣當從劉侍讀之説自王命<lb/>
　不行則諸侯上僭之事由階而升然必與勢力之不<lb/>
　相上下者共為之所以布於衆而成其僭也齊衛當<lb/>
　時勢敵故齊僖自以為小伯而黎人責衛以方伯之<lb/>
　事當時王不敢命伯而欲自為伯故於此彼此相命<lb/>
　以成其私也及其乆也則力之能為者專之矣故桓<lb/>
<pb n="19a"/>　公遂自稱伯以至戰國諸侯各有稱王之意不敢獨<lb/>
　稱於國必與勢力之相侔者共約而為之齊魏㑹于<lb/>
　苴澤以相王是也其後七國皆王秦人思有以勝之<lb/>
　於是使人致帝于齊約共稱帝豈非相帝乎自相命<lb/>
　而至于相王自相王而至于相帝僭竊之漸至於此<lb/>
　豈非其明證乎曰然則左傳所謂胥命于弭何也曰<lb/>
　此以納王之事相遜相先也曰說亦有理　汪氏曰<lb/>
　竊考莊二十一年鄭虢胥命于弭同謀納王不可云<lb/>
<pb n="19b"/>　相命以伯况齊衛胥命之後不聞有㑹盟侵伐之事<lb/>
　僅能一戰于郎一盟惡曹皆以鄭忽之故則非相推<lb/>
　為伯矣　杜氏曰蒲衛地在陳留長垣縣西南<lb/>
六月公㑹紀侯于盛<hi>紀左傳作把盛左作郕</hi>
　左傳把求成也　汪氏曰程子云把稱侯皆當為紀<lb/>
　左傳云把求成也因入把而附㑹與紀魯自是交<lb/>
　好左傳把亦合作紀因討求成事自如此但字誤<lb/>
　耳<lb/>
<pb n="20a"/>秋七月壬辰朔日有食之既<lb/>
　榖梁傳言日言朔食正朔也既盡也　胡傳榖梁曰<lb/>
　既盡也言日言朔食正朔也<hi>凡二十六此年莊二十五二十六三十僖五文</hi>
　<hi>十五成十六十七襄十四二十二十一再二十三二十四再二十七昭七十五十七二十一二十二二十</hi>
　<hi>四三十一定五十二十五</hi>言朔不言日食既朔也<hi>桓十七朔之明日也</hi>言日<lb/>
　不言朔食晦日也<hi>凡七隠三僖十二文元宣八十十七襄十五</hi>不言日不<lb/>
　言朔夜食也<hi>凡二莊十八僖十五</hi>何以知其夜食曰王者朝日<lb/>
　王者朝日則何以知其夜食乎日始出而有虧傷之<lb/>
<pb n="20b"/>　處未之復也則知其食於夜矣日者衆陽之宗人君<lb/>
　之象而有食之既則其為變大矣先儒以為荆楚僭<lb/>
　號鄭拒王師之應　杜氏曰厯家之說謂日光以望<lb/>
　時遙奪月光故月食日月同㑹月掩日故日食食有<lb/>
　上下者行有髙下日光輪存而中食者相揜密故日<lb/>
　光溢出皆既者正相當而相揜間疏也然聖人不言<lb/>
　月食日而以自食為文闕於所不見<lb/>
公子翬如齊逆女<lb/>
<pb n="21a"/>　程子曰翬於隠世不稱公子隠之賊也於桓世稱公<lb/>
　子桓之黨也　卿逆夫人於禮為稱翬雖尊屬當官<lb/>
　而行亦無嫌也　按桓為嬴之㑹乞婚於齊逆女豈<lb/>
　無他卿而使翬往使之重自結也桓之翬宣之遂一<lb/>
　也胡文定謂紀侯於魯以小大言則親之者也而使<lb/>
　履緰來魯侯於齊以逺邇言則親之者也而使公子<lb/>
　翬往失其節矣愚謂先王制禮以定分縁宜以制禮<lb/>
　五等邦君一也以小而親迎大則否以邇而親迎逺<lb/>
<pb n="21b"/>　則否是大小以勢論逺邇以情遷縁宜定分之意安<lb/>
　在哉親迎義見隠公二年榖梁謂逆女親者也使大<lb/>
　夫非正也杜氏謂禮君有故則使卿逆葢皆執禮有<lb/>
　親迎之文而云非定論也<lb/>
九月齊侯送姜氏于讙<hi>讙呼官反</hi>
　左傳齊侯送姜氏非禮也凡公女嫁于敵國姊妹則<lb/>
　上卿送之以禮於先君公子則下卿送之於大國雖<lb/>
　公子亦上卿送之於天子則諸卿皆行公不自送於<lb/>
<pb n="22a"/>　小國則上大夫送之　公羊傳何以書譏何譏爾諸<lb/>
　侯越境送女非禮也此入國矣何以不稱夫人<hi>據讙魯地</hi>
　自我言齊父母之於子雖為隣國夫人猶曰吾姜氏<lb/>
　　榖梁傳禮送女父不下堂母不出祭門<hi>廟門也</hi>諸母<lb/>
　兄弟不出闕門<hi>闕兩觀也在祭門之外</hi>父戒之曰謹慎從爾舅<lb/>
　之言母戒之曰謹慎從爾姑之言諸母般<hi>步干反本作鞶</hi>申<lb/>
　之曰謹慎從爾父母之言送女越境非禮也　杜氏<lb/>
　曰讙魯地濟北蛇丘縣西有下讙亭已去齊國故不<lb/>
<pb n="22b"/>　言女未至于魯故不稱夫人<lb/>
公㑹齊侯于讙<lb/>
　榖梁傳無譏乎曰為禮也齊侯來也公之逆而㑹之<lb/>
　可也　程子曰齊侯出疆送女公逺㑹之皆非義也<lb/>
夫人姜氏至自齊<lb/>
　公羊傳翬何以不致得見乎公矣　榖梁傳其不言<lb/>
　翬之以来何也公親受之于齊侯也　杜氏曰告于<lb/>
　廟也　胡傳不能防閑兆于是矣　按翬逆女齊侯<lb/>
<pb n="23a"/>　送姜氏于讙公㑹齊侯于讙此文姜之始也公與夫<lb/>
　人姜氏遂如齊公薨于齊此文姜之終也公如齊納<lb/>
　幣公如齊逆女夫人姜氏入大夫宗婦覿用幣此哀<lb/>
　姜之始也夫人姜氏孫于邾公子慶父出奔莒此哀<lb/>
　姜之終也春秋據事而書讀者比事而觀而幾微著<lb/>
　監戒昭矣<lb/>
冬齊侯使其弟年來聘<lb/>
　左傳冬齊仲年來聘致夫人也　趙氏曰按成九年<lb/>
<pb n="23b"/>　季孫行父如宋致女仲尼書之以示譏此若致女亦<lb/>
　當書之不容於隠左氏見彼有致女之文此又新婚<lb/>
　之後而至遂附㑹耳　程子曰稱弟義見隠七年<lb/>
有年<lb/>
　公羊傳有年何以書以喜書也大有年何以書亦以<lb/>
　喜書也此僅曰有年何僅有年也彼其曰大有年何<lb/>
　<hi>宣十六年</hi>大豐年也僅有年亦足以當喜乎恃有年也<lb/>
　榖梁傳五榖皆熟為有年也<hi>楊士勛曰凡書有年於冬下五榖畢入計用豐</hi>
<pb n="24a"/>　<hi>足然後書之</hi>　愚按諸公之不書有年不勝其書也獨桓<lb/>
　有年宣大有年書於經者或以為祥曰凡豐年皆告<lb/>
　于宗廟勤民而敬先也是未達春秋不書祥瑞之意<lb/>
　况以豐年為祥則適見其年不常豐矣年若常豐則<lb/>
　常事不書又何書祥之有或以為紀異曰桓宣獲罪<lb/>
　於天宜得水旱凶災之譴今乃有年則是反常也故<lb/>
　以為異而存耳夫桓宣行惡而宜得天譴固矣民則<lb/>
　何辜天降之有年正見人不恤民而天勤之也春秋<lb/>
<pb n="24b"/>　乃不以為喜而以為異乎考於經元年大水五年旱<lb/>
　螽八年建酉之月未霜而雪十三年又大水十四年<lb/>
　無冰御廪災咎徴疊見惟此年以有年書見年為民<lb/>
　之命國之所以存亡而深為人君不德召災之戒也<lb/>
　昔紂之亡也不有康食葢上無善政而民得豐年猶<lb/>
　或可以自存也歲復比不登則民始不堪而天之欲<lb/>
　亡其國也決矣朱子言為政者當順五行脩五事以<lb/>
　安百姓若曰賑濟於凶荒之餘處之縱善所惠淺矣<lb/>
<pb n="25a"/>　知此則知春秋書有年之義矣<lb/>
四年春正月公狩于郎<hi>此蒐狩之始</hi>
　榖梁傳四時之田皆為宗廟之事也春曰田夏曰苖<lb/>
　秋曰蒐冬曰狩四時之田用三焉唯其所先得一為<lb/>
　乾豆<hi>上弑中心死速乾之以為豆實可供祭祀</hi>二為賓客<hi>次殺射髀骼死差遲</hi>三為<lb/>
　充君之庖<hi>下殺中腸汚死最遲先宗廟次賓客後庖厨尊神敬客之義</hi>　啖氏曰<lb/>
　蒐狩合禮者常事不書非時及越禮則書　趙氏曰<lb/>
　四時之田其事各殊其名亦異春以閲武擇材故以<lb/>
<pb n="25b"/>　蒐為稱夏以為苗除害故以苗為名秋則順天時以<lb/>
　殺物故以獮為義冬則因守禽獸以習戰故以狩為<lb/>
　目左氏曰春蒐夏苗秋猶冬狩是也<hi>周禮爾雅並同此說公羊則曰</hi>
　<hi>春曰苗秋曰蒐冬曰狩榖梁之説已見上</hi>公羊榖梁冬狩秋蒐並同而苖<lb/>
　則公羊在春榖梁在夏公羊則夏時無名榖梁則春<lb/>
　曰田田者四時獵之總名不當專在於春故非也公<lb/>
　羊之義夏時務農不苗然則自非警急及有獸害苗<lb/>
　則不苗也　程子曰公出動衆皆當書于郎逺也<lb/>
<pb n="26a"/>　何氏曰禮諸侯田狩不過郊已有三牲必田狩者先<lb/>
　王之意以為己之所養不如天地自然之牲逸豫肥<lb/>
　美禽獸多則傷五榖因習兵事又不空設故因以捕<lb/>
　禽獸所以供承宗廟示不忘武備又因以為田除害<lb/>
　　杜氏曰冬獵曰狩行三驅之禮得田狩之時故傳<lb/>
　曰書時禮也周之春夏之冬也田狩從夏時郎非國<lb/>
　内之狩地故書地　孔氏曰田狩之地須有常者古<lb/>
　者民多地狹唯在山澤之間乃有不殖之地故天子<lb/>
<pb n="26b"/>　諸侯必於其封内擇隙地而為之僖三十三年傳曰<lb/>
　鄭之有原圃猶秦之具囿也<hi>魯則大野是也</hi>是其諸國各有<lb/>
　常狩之處違其常處則犯害民物故書地以譏之<hi>狩于</hi>
　<hi>禚蒐于紅及比蒲昌間皆非常地故書地</hi>
夏天王使宰渠伯糾來聘<lb/>
　左傳父在故名　杜氏曰宰官渠氏伯糾名也王官<lb/>
　之宰當以才授位而伯糾攝父之職出聘列國故書<lb/>
　名以譏之國史之記必書年以集此公之事書首時<lb/>
<pb n="27a"/>　以成此年之歲故春秋有空時而無事者今不書秋<lb/>
　冬首月史闕文他皆放此　今按此年與七年不書<lb/>
　秋冬二時胡文定謂古者賞以春夏刑以秋冬象天<lb/>
　道也桓弟弑兄臣弑君而天討不加是陽而無隂歲<lb/>
　功不能成矣故特去秋冬二時以志當世之失刑也<lb/>
　獨於四年七年闕者前此猶有望焉至於宰糾下聘<lb/>
　天王無復可望矣穀鄧自逺來朝諸侯無復可望矣<lb/>
　此説近鑿謂聖人有意筆某字去某字以寄褒貶朱<lb/>
<pb n="27b"/>　子猶謂非本音心况去天時乎不如杜氏言闕文之為<lb/>
　長也　宰渠伯糾左氏謂父在故名若果代父攝行<lb/>
　卿事當依仍叔之子為文今但名之何自見其攝父<lb/>
　之職乎此與宰咺同例皆貶也　朱子曰桓公有兩<lb/>
　年不書秋冬説者謂以喻時王不能賞罰若如是孔<lb/>
　子亦可謂大迂闊矣又曰桓公不書秋冬史闕文也<lb/>
　或謂貶天王之失刑不成議論可謂亂道矣<lb/>
五年春正月甲戌己丑陳侯鮑卒<lb/>
<pb n="28a"/>　左傳再赴也於是陳亂文公子佗殺太子免而代之<lb/>
　公疾病而亂作國人分散故再赴<hi>趙氏曰豈有正當禍亂之時暇競使</hi>
　<hi>人赴告哉假令實再赴夫子亦當詳定取其實日何乃總載之乎經文甲戌下當記陳佗作亂之事今簡</hi>
　<hi>脱之耳</hi>　公羊傳曷為以二日卒之㤜也<hi>㤜呼迹反狂也齊人語</hi>
　甲戌之日亡己丑之日死而得君子疑焉故以二日<lb/>
　卒之也<hi>啖氏曰人君雖狂而去亦當有臣子從之豈有人君走出臣下不追逐昧其死日乎</hi>
　榖梁傳春秋之義信以傳信疑以傳疑<hi>明實録也</hi>陳侯以<lb/>
　甲戌之日出己丑之日得不知死之日故舉二日以<lb/>
<pb n="28b"/>　包也<hi>范氏曰國君獨出必辟病潛行不按范說亦鑿今匹夫辟病潛行亦不至使人  知其處况國</hi>
　<hi>君乎</hi>　啖氏曰三傳皆不知有闕文之義故妄云耳<lb/>
夏齊侯鄭伯如紀<lb/>
　左傳齊侯鄭伯朝于紀欲以襲之紀人知之　程子<lb/>
　曰齊侯欲為賊於鄰國不道之甚鄭伯助之其罪均<lb/>
　矣　胡傳此外相如耳何以書紀人主魯故來告其<lb/>
　事魯史承告故書于䇿夫子存而弗削以著齊人滅<lb/>
　紀之罪明紀侯去國之由劉敞意林所謂聖人誅意<lb/>
<pb n="29a"/>　之效是也<lb/>
天王使仍叔之子來聘<hi>仍榖作任</hi>
　公羊傳仍叔之子者何天子之大夫也其稱仍叔之<lb/>
　子何譏何譏爾譏父老子代從政也　程子曰古之<lb/>
　授任稱其才徳故仕無世官周衰官人以世故卿大<lb/>
　夫之子代其父任事仍叔受命來聘而使其子代行<lb/>
　也<lb/>
葬陳桓公<lb/>
<pb n="29b"/>　不書月史失之<lb/>
城祝丘<lb/>
　譏不時也據文姜享齊侯于祝丘則祝丘齊魯兩境<lb/>
　上邑齊將襲紀故魯非時城此以備之<lb/>
秋蔡人衛人陳人從王伐鄭<lb/>
　左傳王奪鄭伯政鄭伯不朝秋王以諸侯伐鄭鄭伯<lb/>
　禦之王為中軍虢公林父<hi>王卿士</hi>將右軍蔡人衛人屬<lb/>
　焉周公黑肩將左軍陳人屬焉<hi>黑肩周桓公也</hi>鄭子元請為<lb/>
<pb n="30a"/>　左拒以當蔡人衛人<hi>子元鄭公子拒方陳</hi>為右拒以當陳人曰<lb/>
　陳亂民莫有鬬心若先犯之必奔<hi>攻瑕之術</hi>王卒顧之必<lb/>
　亂蔡衛不支固將先奔既而萃於王卒可以集事從<lb/>
　之曼伯<hi>檀伯</hi>為右拒祭仲足為左拒原繁髙渠彌以中<lb/>
　軍奉公為魚麗之陳先偏後伍伍承彌縫<hi>司馬法車戰二十五</hi>
　<hi>乗為偏以車居前以伍次之承偏之隙而彌縫闕漏也五人為伍此葢魚麗陳法</hi>戰于繻葛<lb/>
　<hi>鄭地</hi>命二拒曰旝動而鼓<hi>旝古外反旃也通帛為之葢今大將之麾也執以為號令</hi>
　<hi>一云建大木置石其上發機以磓敝</hi>蔡衛陳皆奔王卒亂鄭師合以攻<lb/>
<pb n="30b"/>　之王卒大敗祝𥅆射王中肩王亦能軍祝𥅆請從之<lb/>
　公曰君子不欲多上人况敢陵天子乎苟自救也社<lb/>
　稷無隕多矣夜鄭伯使祭足勞王且問左右<hi>祭足即祭仲之</hi>
　<hi>字葢名仲字仲足也</hi>　按鄭自王貳于虢敢與天王交質子又<lb/>
　稱兵以犯王略取其麥禾使鄭有臣如此能忍之乎<lb/>
　入朝而不禮王之待鄭亦已恕矣土地天子所與非<lb/>
　己所有鄔劉蒍䢴之田天子視鄭為内臣故易之而<lb/>
　不嫌而鄭自是遂與周絶積其不臣之罪王討加之<lb/>
<pb n="31a"/>　豈曰為過而鄭無一介之辭以自解謝遂抗王旅祝<lb/>
　𥅆逆節加于王身天理滅矣人道絶矣此春秋之所<lb/>
　以作也或者乃謂王視宋魯弑君而莫之討鄭伯不<lb/>
　朝猶薄乎云爾而自將以攻之以此咎王謂不稱天<lb/>
　者譏王失天討也嗚呼周室之衰典禮政刑顛倒錯<lb/>
　紊春秋於歸賵來聘來求車求賻之類一書再書以<lb/>
　見王之失道不啻明甚矣今鄭抗敗王師射王中肩<lb/>
　為人理之大變人之所不忍言是猶有人焉為其僕<lb/>
<pb n="31b"/>　隸所賊扶傷僅免為士師者未遑正其僕隷之罪而<lb/>
　問其主之失馭不亦舛乎　發禁命事方國畢㑹此<lb/>
　天王征討之體也今書曰蔡人衛人陳人從王伐鄭<lb/>
　則王能以其朋從而已夷於列國非能聲罪致討號<lb/>
　召諸侯也蔡衛陳與鄭素怨耦也豈真有從王之義<lb/>
　哉濟其私耳且陳佗新殺太子而自立王如不知而<lb/>
　以其師從既昧於大義矣陳亂民莫有鬭心鄭子元<lb/>
　知之而王不知卒以此敗是又懵於見事也用罔之<lb/>
<pb n="32a"/>　凶應如影響可不戒哉程子曰王師於諸侯不書<lb/>
　敗諸侯不可敵王也於外域不書戰外域不能抗王<lb/>
　也<lb/>
大雩<hi>此書雩之始</hi>
　左傳書不時也凡把啓蟄而郊<hi>啓蟄夏正建寅之月祀天南郊</hi>龍見<lb/>
　而雩<hi>龍見建巳之月蒼龍宿之體昏見東方萬物始盛待雨而大故祭天逺為百穀祈膏雨</hi>始<lb/>
　殺而嘗<hi>建酉之月隂氣始殺嘉穀始熟故薦嘗於宗廟</hi>聞蟄而烝<hi>建亥之月昆蟲閉户</hi>
　<hi>萬物皆成可薦者衆故烝祭宗廟</hi>過則書　公羊傳大雩者何旱祭<lb/>
<pb n="32b"/>　也然則何以不言旱言雩則旱見言旱則雩不見何<lb/>
　以書記災也　趙氏曰凡祈澤曰雩<hi>陸氏曰凡祈雨祭畢星及山林</hi>
　<hi>川澤</hi>稱大國徧雩也<hi>今按大雩當從程子說</hi>左氏云龍見而雩過<lb/>
　則書又曰書不時也葢並謂建巳之月為不時耳若<lb/>
　然則何用書大哉雩者為旱書也以明旱而雩有益<lb/>
　也憂民故書之與書不雨義同榖梁云雩得雨曰雩<lb/>
　不得曰旱此說是也　程子曰成王尊周公故賜魯<lb/>
　重祭得郊禘大雩大雩雩于上帝用盛樂也諸侯雩<lb/>
<pb n="33a"/>　于境内之山川耳成王之賜魯公之受皆失也故夫<lb/>
　子曰魯之郊禘非禮也周公其衰矣大雩歲之常祀<lb/>
　不能皆書故因其非時則書之遇旱災則非時而雩<lb/>
　書之所以見其非禮且志旱也郊禘亦因事而書<lb/>
螽<hi>公作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
　公羊傳<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>何以書記災也　程子曰螽蝗也既旱又<lb/>
　蝗饑不在書也<lb/>
冬州公如曹<lb/>
<pb n="33b"/>　左傳淳于公如曹度其國危遂不復<hi>淳于州國所都城陽淳于縣也</hi>
　　公羊傳外相如不書此何以書過我也　榖梁同<lb/>
　　程子曰州公嘗為王三公故稱公　張氏曰州稱<lb/>
　公與祭公同則州必畿内之地河内州縣也　杜氏<lb/>
　曰曹國今濟隂定陶縣<lb/>
六年春正月寔來<lb/>
　左傳自曹來朝書曰寔來不復其國也　杜氏曰言<lb/>
　奔則來行朝禮言朝則不復其國故變文言寔來<lb/>
<pb n="34a"/>　程子曰五年冬如曹尚為君也故以諸侯書之今不<lb/>
　能反國則匹夫也故名之來來魯也忽稱鄭忽明其<lb/>
　正也寔不稱州亡其國矣　按寔州公名也程胡皆<lb/>
　以為名公羊云寔來者猶曰是人來也榖梁云寔來<lb/>
　是來也杜預云寔實也皆謬　州公之類大率國微<lb/>
　不能自存春秋書以閔之見時無明王賢伯肆大侵<lb/>
　小以至此耳<lb/>
夏四月公㑹紀侯于成<hi>成榖作郕</hi>
<pb n="34b"/>　左傳㑹于成紀來諮謀齊難也　杜氏曰成魯地在<lb/>
　泰山鉅平縣東南<lb/>
秋八月壬午大閱<lb/>
　公羊傳大閱簡車徒也　杜氏曰非時簡車馬　孔<lb/>
　氏曰大閲禮在仲冬今農時閱兵必有所為　程子<lb/>
　曰為國之道武備不可廢必于農隙講肄保民守國<lb/>
　之道也盛夏大閱妨農害人失政之甚無事而為之<lb/>
　妄動也有警而為之教之不素何以保其國乎<lb/>
<pb n="35a"/>蔡人殺陳佗<lb/>
　陸氏曰佗雖踰年本簒弑之賊故不成之為君與無<lb/>
　知同　李亷曰討賊例已見州吁下公穀之說皆傳<lb/>
　聞之謬耳獨程子曰蔡人雖以私殺之而春秋與以<lb/>
　討賊者廣為義之塗也此善發明聖經矣　愚按衞<lb/>
　州吁之誅雖執于陳人而𤼵之者石碏涖殺之者又<lb/>
　衞人也故與以國討而曰衞人殺州吁于濮陳佗立<lb/>
　踰年矣陳國之臣子未聞有明其為賊者使非其淫<lb/>
<pb n="35b"/>　獵輕出自隕其首於蔡人則遂成為君矣故書蔡人<lb/>
　殺陳佗若曰陳之賊蔡人殺之耳胡文定乃謂名佗<lb/>
　以善陳國之不以為君恐未是<lb/>
九月丁卯子同生<lb/>
　左傳以太子生之禮舉之接以太牢卜士負之士妻<lb/>
　食<hi>音嗣</hi>之公與文姜宗婦命之公問名於申繻<hi>魯大夫</hi>對<lb/>
　曰名有五有信有義有象有假有類以名生為信<hi>若唐</hi>
　<hi>叔虞魯公子友</hi>以德命為義<hi>若文王名昌武王名發</hi>以類命為象<hi>若孔子首</hi>
<pb n="36a"/>　<hi>象尼邱</hi>取於物為假<hi>若伯魚生人有饋之魚因名之鯉</hi>取於父為類<hi>若子</hi>
　<hi>同生</hi>不以國不以山川不以隠疾不以畜牲不以器幣<lb/>
　周人以諱事神名終將諱之故以國則廢名以官則<lb/>
　廢職以山川則廢主以畜牲則廢祀以器幣則廢禮<lb/>
　晉以僖侯廢司徒宋以武公廢司空先君獻武廢二<lb/>
　山<hi>二山具敖也魯獻公名具武公名敖更以其鄉名山</hi>是以大物不可以命公<lb/>
　曰是其生也與吾同物<hi>物類也謂同日</hi>命之曰同　杜氏曰<lb/>
　十二公唯子同是嫡夫人之長子備用太子之禮故<lb/>
<pb n="36b"/>　史書之于䇿　胡傳適冢始生即書于䇿與子之法<lb/>
　也唐虞禪夏后殷周繼春秋兼帝王之道賢可禪則<lb/>
　以天下為公而不拘於世及之禮子可繼則以天下<lb/>
　為家而不必於讓國之義萬世之通道也與賢者貴<lb/>
　於得人與子者定於立嫡傳子以嫡天下之達禮也<lb/>
　故有君薨而世子未生之禮植遺腹朝委裘而天下<lb/>
　不亂者以名分素明而民志定也經書子同生所以<lb/>
　明與子之法正國家之本防後世匹嫡奪正之事垂<lb/>
<pb n="37a"/>　訓之義大矣此世子也其不曰世子何也天下無生<lb/>
　而貴者誓于天子然後為世子<lb/>
冬紀侯來朝<lb/>
　左傳請王命以求成于齊公告不能<hi>紀微弱不能自通于天子欲因</hi>
　<hi>公以請王命</hi>
七年春二月己亥焚咸丘<lb/>
　程子曰古者昆蟲蟄而後火田去莽翳以逐禽獸非<lb/>
　竭山林而焚之也咸丘地名焚其地見其廣也　杜<lb/>
<pb n="37b"/>　氏曰焚火田也咸丘魯地高平鉅野縣南有咸亭<hi>孔氏</hi>
　<hi>曰不言蒐狩者以火田非蒐狩之法直書焚以譏盡物也</hi>
夏穀伯綏來朝鄧侯吾離來朝<lb/>
　公羊傳皆何以名失地之君也其稱侯朝何貴者無<lb/>
　後待之以初也　穀梁傳其名何也失國也失國則<lb/>
　其以朝言之何也嘗以諸侯與之接矣雖失國弗損<lb/>
　吾異日也　杜氏曰不總稱朝者各自行朝禮也穀<lb/>
　國在南鄉筑陽縣此　愚按穀在襄陽府穀城縣鄧<lb/>
<pb n="38a"/>　在鄧州皆去魯絶逺古者隣國世相朝魯在泰山之<lb/>
　下穀鄧在方城之外兩君之好不相及也以事情論<lb/>
　之二國實密邇於楚二君來朝而不返有迫而播越<lb/>
　也公穀必有所受矣　州公穀鄧皆志遷寓也州公<lb/>
　止魯故曰來穀鄧朝魯之後復之他地不止魯故曰<lb/>
　來朝<lb/>
　附録左傳冬曲沃伯<hi>武公也</hi>誘晉小子侯<hi>哀侯子</hi>殺之<lb/>
八年春正月己卯烝<lb/>
<pb n="38b"/>　公羊傳烝者何冬祭也春曰祠夏曰礿<hi>予若反</hi>秋曰嘗<lb/>
　冬曰烝常事不書此何以書譏亟也　杜氏曰此夏<lb/>
　之仲冬非過也為五月再烝見凟書<hi>程胡同</hi>　啖氏曰<lb/>
　凡宗廟之禮有常四時之祭雖失其月亦非大故皆<lb/>
　不書其失時及失禮之大者乃書左氏云始殺而嘗<lb/>
　閉蟄而烝過則書公羊云春曰祠夏曰礿秋曰嘗冬<lb/>
　曰烝常事不書此說皆是　趙氏曰四時之祭皆用<lb/>
　夏時從物宜也周雖以建子為正至于祭祀則用夏<lb/>
<pb n="39a"/>　時本月以行四時之祭故桓八年正月烝則夏之仲<lb/>
　冬也凡四時之祭用孟月若有故及日不吉即用仲<lb/>
　月若又有故及日不吉即用季月<lb/>
天王使家父來聘<lb/>
　胡傳下聘弑逆之人而不加貶何也既名冢宰於前<lb/>
　其餘無責焉乃同則書重之義　家氏父字天子大<lb/>
　夫<lb/>
　附録左傳春滅翼<hi>曲沃滅之</hi>
<pb n="39b"/>夏五月丁丑烝<lb/>
　正月既烝矣非時復烝譏黷也<lb/>
秋伐邾<lb/>
　孫氏曰桓大惡諸侯宜討之而獲安其位反以兵伐<lb/>
　人之國故直稱伐邾<lb/>
冬十月雨雪<hi>而于付反</hi>
　程子曰建酉之月未霜而雪書異也<hi>隂陽方中而寒氣先至此積隂</hi>
　<hi>侵陽之象</hi>
<pb n="40a"/>　附録左傳王命虢仲<hi>王卿士虢公林父</hi>立晉哀侯之弟緡<hi>亡巾</hi>
　<hi>反</hi>于晉<lb/>
祭公來遂逆王后于紀<hi>書遂始此</hi>
　公羊傳祭公天子之三公也何以不稱使婚禮不稱<lb/>
　主人大夫無遂事此其言遂何成使乎我也其成使<lb/>
　乎我奈何使我為媒可則因用是往逆矣女在其國<lb/>
　稱女此其稱王后何王者無外其辭成矣　杜氏曰<lb/>
　天子娶于諸侯使同姓諸侯為之主祭公來受命而<lb/>
<pb n="40b"/>　迎也天子無外故因稱王后卿不書舉重略輕　孔<lb/>
　氏曰凡言遂者因上事生下事之辭既書其來又言<lb/>
　遂逆是先來見魯君然後向紀知王使魯主昏故祭<lb/>
　公來受魯命而往逆也凡昏姻皆賓主敵體以致辭<lb/>
　命相往覆天子嫁女於諸侯使諸侯為主令與夫家<lb/>
　為禮天子聘后於諸侯亦使諸侯為主令與后家為<lb/>
　禮嫁王女者王姬至魯而後至夫家其王后昏后不<lb/>
　來至魯者以王姬至魯待夫家之逆以為禮故須至<lb/>
<pb n="41a"/>　魯后則王命已成於魯無事故即歸京師於逆稱王<lb/>
　后舉其得王之命后禮已成於歸稱季姜申父母之<lb/>
　尊言子尊不加於父母從父母之家而將歸于王據<lb/>
　父母之家為文也公不獨行必有卿副卿不書舉重<lb/>
　略輕也　何氏曰昏禮成於五先納采問名納吉納<lb/>
　徴請期然後親迎時王遣祭公來使魯為媒可則因<lb/>
　用魯往迎之不後成禮疾王者不重妃匹逆天下之<lb/>
　母若逆婢妾故譏之不言如紀者辟有外文　范氏<lb/>
<pb n="41b"/>　曰四海之濱莫非王臣王命紀女為后則已成王后<lb/>
　不如諸侯入國乃稱夫人　程子曰祭公受命逆后<lb/>
　而至魯先行私禮故書來而以逆后為遂事責其不<lb/>
　䖍王命而輕天下之母也問或說逆王后使魯為主<lb/>
　如何曰只是王姬下嫁則同姓諸侯為主逆王后無<lb/>
　使諸侯為主之理<lb/>
九年春紀季姜歸于京師<lb/>
　公羊傳紀季姜歸于京師其辭成矣則其稱紀季姜<lb/>
<pb n="42a"/>　何自我言紀父母之於子雖為天王后猶曰吾季姜<lb/>
　京師者何天子之居也京者何大也師者何衆也天<lb/>
　子之居必以衆大之辭言之　穀梁傳為之中者歸<lb/>
　之也<hi>中如字范氏調中謂關與婚事則謂導達兩間為中不宜作去聲</hi>
夏四月<lb/>
秋七月<lb/>
冬曹伯使其世子射姑來朝<hi>射音亦</hi>
　左傳冬曹太子來朝賓之以上卿禮也<hi>諸侯之適于未誓於天子</hi>
<pb n="42b"/>　<hi>而攝其君則以皮帛繼子男故賓之以上卿各當其國之上卿</hi>享曹太子初獻樂奏<lb/>
　而歎施父<hi>魯大夫</hi>曰曹太子其有憂乎非歎所也　穀<lb/>
　梁傳朝不言使言使非正也使世子伉諸侯之禮而<lb/>
　来朝曹伯失正矣諸侯相見曰朝以待人父之道待<lb/>
　人之子以内為失正矣世子可以已矣尸子曰夫已<lb/>
　多乎道　程子曰君有疾而使世子出取危亂之道<lb/>
　也　胡傳周官典命凡諸侯之嫡子誓于天子而攝<lb/>
　其君則下其君之禮一等未誓則以皮帛繼子男世<lb/>
<pb n="43a"/>　子固有出㑹朝聘之儀矣然攝其君繼子男者謂諸<lb/>
　侯朝于天子有時而不敢後故老疾者使世子攝己<lb/>
　事以見天子急述職也諸侯間於王事則相朝其禮<lb/>
　本無時曹伯既有疾何急於朝桓而使世子攝哉<lb/>
十年春王正月<lb/>
庚申曹伯終生卒<lb/>
夏五月葬曹桓公<lb/>
秋公㑹衞侯于桃丘弗遇<lb/>
<pb n="43b"/>　杜氏曰衞侯與公為㑹期中背公更與齊鄭故公獨<lb/>
　往而不相遇也桃丘衞地濟北東阿縣東南有桃城<lb/>
　　按桓初簒立即結鄭齊以自固至是不知何以相<lb/>
　失衞與公為㑹期亦不知為何事即其中變而更與<lb/>
　齊鄭觀之則其事端在齊鄭可知此為戰郎張本也<lb/>
冬十有二月丙午齊侯衞侯鄭伯來戰于郎<lb/>
　左傳齊衞鄭來戰于郎我有辭也初北戎病齊諸侯<lb/>
　救之鄭公子忽有功焉齊人餼諸侯使魯次之魯以<lb/>
<pb n="44a"/>　周班後鄭鄭人怒請師于齊齊人以衞師助之故不<lb/>
　書侵伐先書齊衞王爵也　穀梁傳來戰者前定之<lb/>
　戰也言戰則敗也　胡傳加兵于魯未有書來戰者<lb/>
　桓弑立天下大惡人人之所得討也鄭則首與之盟<lb/>
　齊則繼與之㑹尋及昏姻今特以私忿親帥其師戰<lb/>
　于魯境故以三國為主而書來戰于郎<hi>趙氏曰不書及罪專于外</hi>
　<hi>也</hi>鄭人主兵而首齊猶謂州吁主兵而先宋也<hi>趙氏曰魯</hi>
　<hi>以周班後鄭既是正禮鄭雖小恨豈至興師即合當年搆禍豈有經五年之後方合諸侯報此小怨乎</hi>
<pb n="44b"/>　　按魯鄭自易許田結祊成之後其交深矣至是而<lb/>
　離必有其故以周班後鄭事雖乆逺要之釁由是生<lb/>
　而中間必更有事與　齊僖鄭莊皆喜亂之人也又<lb/>
　濟之以衞宣是時齊方圖紀其嗛魯必以紀故與<lb/>
十有一年春正月齊人衞人鄭人盟于惡曹<lb/>
　胡傳盟㑹皆君臣之禮故微者之盟㑹不志於春秋<lb/>
　凡春秋所志必有君與貴大夫居其間者也惡曹之<lb/>
　盟即三國之君矣既不以道興師為郎之戰又結怨<lb/>
<pb n="45a"/>　固黨為惡曹之盟故前書其爵而以來戰著罪後書<lb/>
　此盟而以奪爵示貶<hi>陳氏曰自有參盟莫甚于惡曹故畧之而不爵也</hi>　鄭<lb/>
　敗王師齊滅后之母家衞亦無王乆矣三國同惡相<lb/>
　濟惡曹之盟即戰郎之諸侯其惡不待貶而見書人<lb/>
　恐非其君<lb/>
夏五月癸未鄭伯寤生卒<lb/>
　左傳夏鄭莊公卒初祭封人仲足有寵於莊公<hi>祭鄭地陳</hi>
　<hi>留長垣縣東北有祭城封人守封疆者因以所守為氏</hi>莊公使為卿為公娶鄧<lb/>
<pb n="45b"/>　曼<hi>曼鄧姓</hi>生昭公故祭仲立之　髙氏曰昭公不終于<lb/>
　位五世兵革不息自入春秋考莊公之處心行事知<lb/>
　其積不善必有餘殃矣　陳氏曰春秋之初罪莫甚<lb/>
　於鄭莊宋魯齊衞次之而父子兄弟之禍亦莫甚於<lb/>
　此五國者是可為不善者之戒矣<lb/>
秋七月葬鄭莊公<lb/>
九月宋人執鄭祭仲<hi>此書執之始</hi>
　左傳宋雍氏女於鄭莊公曰雍姞生厲公<hi>雍氏姞姓宋大夫也</hi>
<pb n="46a"/>　<hi>以女妻人曰女</hi>雍氏宗有寵於宋莊公故誘祭仲而執之曰<lb/>
　不立突將死亦執厲公而求賂焉祭仲與宋人盟以<lb/>
　厲公歸而立之　杜氏曰祭氏仲名不稱行人罪之<lb/>
　　穀梁傳宋人者宋公也曰人貶之也<lb/>
突歸于鄭<hi>杜氏曰文連祭仲故不言鄭</hi>
　榖梁傳突賤之也歸易辭也祭仲易其事權在祭仲<lb/>
　也死君難臣道也今立惡而黜正惡祭仲也　胡傳<lb/>
　突不稱公子絶之也小白入于齊則曰齊小白明宜<lb/>
<pb n="46b"/>　有齊也突不以繫之鄭明不當立也不當立則何以<lb/>
　書歸春秋書歸有二義一易辭一順辭也其書入亦<lb/>
　有二義一難詞一逆詞也　汪氏曰公羊謂歸者出<lb/>
　入無惡入者出入惡復歸者出惡歸無惡復入者出<lb/>
　無惡入有惡然突歸鄭赤歸曹不可謂無惡許叔入<lb/>
　許天王入成周不可謂出入惡鄭忽曹襄出無惡魚<lb/>
　石欒盈出入有惡則其説不可通矣難易逆順之說<lb/>
　為是<lb/>
<pb n="47a"/>鄭忽出奔衞<hi>此書奔之始</hi>
　程子曰忽以國氏正也不能有其位故不爵　胡傳<lb/>
　出奔而名不能君也　按詩小序有女同車刺忽也<lb/>
　太子忽嘗有功于齊齊侯請妻之齊女賢而不取卒<lb/>
　以無大國之助至於見逐故國人刺之今按忽之辭<lb/>
　昏正也其言曰自求多福在我而已大國何為充是<lb/>
　言也脩德行仁以興鄭國可也忽之終不能君也無<lb/>
　濟亂之才憫之可也罪之不可也語曰出乎爾者反<lb/>
<pb n="47b"/>　乎爾者也鄭莊之惡極矣姑以其施於隣國者言之<lb/>
　如搆人父子兄弟之隙而成其亂州吁弑桓簒位則<lb/>
　欲定之宋公子馮奔鄭則欲納之曲沃莊公伐翼則<lb/>
　助之魯桓弑隠則易許田結祊成宋督弑殤公而立<lb/>
　莊公則成宋亂分宋賂是時諸侯同惡相求如市賈<lb/>
　焉宋之脅祭仲出忽立突即莊公之為也夫寵庶抑<lb/>
　適亂之本也莊公以多内寵故祭仲語忽以子無大<lb/>
　援將不得立謂鄭國之禍非莊公為之忽之不立非<lb/>
<pb n="48a"/>　莊公致之也可乎刺忽之云鄙夫之言也胡氏復取<lb/>
　之誤矣<lb/>
柔㑹宋公陳侯蔡叔盟于折<hi>折之説反又市列反</hi>
　公羊傳柔者吾大夫之未命者也　杜氏曰蔡叔蔡<lb/>
　大夫叔名折地闕　按郎之戰主兵者鄭魯於是結<lb/>
　三國以圖鄭而其重尤在宋也葢鄭莊已没宋脅祭<lb/>
　仲立突而魯與忽有怨而助突故為此盟要言歃血<lb/>
　初無忠信誠慤相與之心又以大夫盟公侯而不知<lb/>
<pb n="48b"/>　其僭宋之合未堅則又屢為㑹以要之而不知其凟<lb/>
　書之皆譏也<lb/>
公㑹宋公于夫鐘<hi>夫音扶鐘公作童</hi>
　杜氏曰夫鐘郕地<lb/>
冬十有二月公㑹宋公于闞<hi>闞口暫反</hi>
　杜氏曰闞魯地在東平須昌縣東南<lb/>
十有二年春正月<lb/>
夏六月壬寅公㑹紀侯莒子盟于曲池<hi>紀左作杞曲池公作歐蛇</hi>
<pb n="49a"/>　左傳平把莒也　杜氏曰曲池魯地魯國汶陽縣北<lb/>
　有曲水亭　程子曰把侯皆當作紀隠二年紀莒盟<lb/>
　于蔑是時紀謀齊難故魯桓與之盟莒以援之耳<lb/>
秋七月丁亥公㑹宋公燕人盟于穀丘<lb/>
　杜氏曰燕人南燕大夫穀丘宋地　張氏曰南燕姞<lb/>
　姓國　魯宋數㑹有故燕人偶與焉非與謀<lb/>
八月壬辰陳侯躍卒<lb/>
　杜氏曰不書葬魯不㑹壬辰七月二十三日書于八<lb/>
<pb n="49b"/>　月從赴<lb/>
公㑹宋公于虛<hi>去魚反公作郯</hi>
冬十有一月公㑹宋公于龜<lb/>
丙戌公㑹鄭伯盟于武父<lb/>
　左傳宋多責賂于鄭鄭不堪命<hi>此二句舊在十三年戰紀下今移之此</hi>
　公欲平宋鄭秋公及宋公盟于句<hi>古侯反</hi>凟<hi>音豆</hi>之丘<hi>句凟</hi>
　<hi>之丘即穀丘也</hi>宋成未可知也故又㑹于虛冬又㑹于龜宋<lb/>
　公辭平<hi>宋公貪故與公三㑹而卒不與鄭平</hi>故與鄭伯盟于武父遂帥<lb/>
<pb n="50a"/>　師而伐宋戰焉宋無信也　杜氏曰虛與龜皆宋地<lb/>
　武父鄭地陳留濟陽縣東北有武父地　按盟折之<lb/>
　後夫鐘與闞兩㑹猶或有他故至穀丘虛龜三㑹則<lb/>
　全以助突之故矣左氏盡其本末<lb/>
丙戌衞侯晉卒<lb/>
　穀梁傳再稱日決日義也范氏曰明二事皆當日也<lb/>
十有二月及鄭師伐宋丁未戰于宋<lb/>
　胡傳既書伐宋又書戰于宋者責賂無厭屢盟無信<lb/>
<pb n="50b"/>　者宋也二國聲罪致討故書曰伐夫宋人之罪固可<lb/>
　伐矣然取其賂以立督者魯桓也資其力以簒國者<lb/>
　鄭突也無諸己然後可以非諸人春秋之義用賢治<lb/>
　不肖不以亂易亂也故又書曰戰于宋來戰者罪在<lb/>
　彼戰于郎是也往戰者罪在内戰于宋是也　按宋<lb/>
　莊之得國鄭力也鄭突之得國又宋力焉其類同則<lb/>
　其交宜固矣然宋莊之立華督之相于稷之成以齊<lb/>
　魯陳鄭之皆有賂故也今宋以己之前日望鄭而不<lb/>
<pb n="51a"/>　副以至于伐戰春秋書郜鼎之取以見宋魯鄭之交<lb/>
　以賂合書武父之戰以見宋魯鄭之黨以賂離吁嚴<lb/>
　矣哉<lb/>
十有三年春二月公㑹紀侯鄭伯已已及齊侯宋公衞<lb/>
侯燕人戰齊師宋師衞師燕師敗績<lb/>
　胡傳左氏以為鄭與宋戰公羊以為宋與魯戰穀梁<lb/>
　以為紀與齊戰趙匡考據經文内兵則以紀為主而<lb/>
　先於鄭外兵則以齊為主而先於宋獨取穀梁之説<lb/>
<pb n="51b"/>　葢齊紀者世讐也齊人合三國以攻紀魯鄭援紀而<lb/>
　與戰戰而不地於紀也不然紀懼滅亡不暇何敢恃<lb/>
　兵越國助魯鄭以増怨乎齊為無道恃强淩弱此以<lb/>
　紀為主何也彼為無道加兵于己必有引咎責躬之<lb/>
　事禮義辨喻之文猶不得免焉則亦固其封疆效死<lb/>
　以守上訴諸天子下告諸方伯其必有伸之者矣不<lb/>
　如是而憒然與戰豈已亂之道乎　徐邈曰禮柩在<lb/>
　堂上孤無外事今衞宣未葬而嗣子稱侯以出其失<lb/>
<pb n="52a"/>　禮明矣宋陳稱子而衞稱侯隨其所以自稱者而書<lb/>
　之得失自見矣　杜氏曰大崩曰敗績例在莊十一<lb/>
　年或稱人或稱師史異辭也衞宣公未葬惠公稱侯<lb/>
　以接隣國非禮也　胡傳衞不稱子吉服從戎也其<lb/>
　惡大矣　按紀逼于齊鄭突以責賂而怨宋魯主紀<lb/>
　因怨忽而助突此一兵也齊謀紀忽嘗有功于齊故<lb/>
　齊主之宋以賂怨突而忽奔衞故衛主之此一兵也<lb/>
　志各有在相糾合為此戰非一紀能主兵也　紀侯<lb/>
<pb n="52b"/>　爵故序鄭上非以紀主兵也胡傳罪紀恐未是抑是<lb/>
　時紀弱不能自存齊志必在滅紀疑若無可為者然<lb/>
　魯鄭一糾合為此戰而三國敗績則知列國若同心<lb/>
　以助義小國能立己以自强則强暴豈能肆哉<lb/>
三月葬衞宣公<lb/>
　胡傳葬自内錄也既與衞人戰曷為葬宣公怨不棄<lb/>
　義怒不廢禮是知古人以葬為重也<lb/>
夏大水<lb/>
<pb n="53a"/>　春秋書大水惟桓莊之世為多桓元年及是年五行<lb/>
　志曰夫人驕淫將弑君隂氣盛桓不寤卒弑死莊七<lb/>
　年大水亡麥苗董仲舒劉向以為莊公釋父讎復娶<lb/>
　齊女未入先與之淫一年再出㑹于道逆亂之應也<lb/>
　十一年宋大水董仲舒以為魯宋比年為乗丘鄑之<lb/>
　戰百姓愁怨隂氣盛故二國俱水二十四年二十五<lb/>
　年又俱大水亦以為哀姜不婦隂盛之應<lb/>
秋七月<lb/>
<pb n="53b"/>冬十月<lb/>
十有四年春正月公㑹鄭伯于曹<lb/>
　杜氏曰脩十二年武父之好以曹地曹與㑹<lb/>
無冰<lb/>
　何氏曰周之正月夏之十一月法當堅冰無冰者温<lb/>
　也<lb/>
夏五<lb/>
　不書月闕文<lb/>
<pb n="54a"/>鄭伯使其弟語來盟<hi>語穀作禦</hi>
　左傳鄭子人來尋盟且脩曹之㑹<hi>子人即弟語也其後為子人氏</hi>
　穀梁傳來盟前定也前定之盟不日<lb/>
秋八月壬申御廪災<lb/>
　杜氏曰御廪公所親耕以奉粢盛之倉<lb/>
乙亥嘗<lb/>
　左傳書不害也<hi>陸氏曰八月嘗非時也又以災之餘而祭譏不敬非為不害而書</hi>
　公羊傳常事不書此何以書譏何譏爾譏嘗也曰猶<lb/>
<pb n="54b"/>　嘗乎御廪災不如勿嘗而已矣<hi>趙氏曰有災當警懼修飭而改卜何得便</hi>
　<hi>闕先君之祀乎</hi>　穀梁傳御廪之災不志<hi>趙氏曰此乃大故何得不志</hi>此<lb/>
　其志何也以為唯未易災之餘而嘗可也<hi>唯以未易災之餘而</hi>
　<hi>嘗然後可志也</hi>志不敬也<hi>用大焚之餘以祭宗廟非人子所以盡其心力</hi>天子親耕<lb/>
　以供粢盛王后親蠶以供祭服國非無良農工女也<lb/>
　以為人之所盡事其祖禰不若以己所自親者也何<lb/>
　用見其未易災之餘而嘗也曰甸<hi>甸師</hi>粟而内之三宫<lb/>
　<hi>三夫人</hi>三宫米而藏之御廪夫嘗必有兼甸之事焉<hi>趙氏</hi>
<pb n="55a"/>　<hi>曰注云夫人兼甸人之事恐謬此旬字耳言祭事當久辨非一旬所了</hi>壬申御廪災乙<lb/>
　亥嘗以為未易災之餘而嘗也　按嘗秋祭也以物<lb/>
　成而薦新為義周之八月夏之六月非嘗之時而又<lb/>
　以災餘不可也周官時享前期十日帥執事而卜日<lb/>
　誓戒今壬申乙亥相距四日不卜不戒其不警天變<lb/>
　不嚴宗廟不止未易災之餘而已　趙氏曰祭統云<lb/>
　成王追念周公賜之重祭郊社禘嘗是也按郊禘天<lb/>
　子之禮社嘗諸侯常祭撰禮者見春秋書嘗社以為<lb/>
<pb n="55b"/>　與郊禘同遂妄言耳　汪氏曰郊禘天子之禮故孔<lb/>
　子云魯之郊禘非禮也嘗社諸侯所有故春秋一書<lb/>
　嘗譏以災餘祭宗廟四書社皆以日食大水鼓用牲<lb/>
　之非禮而志餘不書以為常事也漢儒見春秋書郊<lb/>
　社禘嘗遂謂皆成王所賜之重祭謬矣<lb/>
冬十有二月丁巳齊侯祿父卒<lb/>
宋人以齊人蔡人衞人陳人伐鄭<hi>公蔡人在衞人下</hi>
　左傳冬宋人以諸侯伐鄭報宋之戰也　公羊傳以<lb/>
<pb n="56a"/>　者何行其意也　榖梁傳以者不以者也民者君之<lb/>
　本也使人以其死非正也　胡傳列國之兵有制皆<lb/>
　統乎天子而敢私用之與私為之用以伐人國大亂<lb/>
　之道也　陳氏曰東遷之後諸侯㑹伐非一國之志<lb/>
　也有小國主兵而序大國之上亦非一國之志也上<lb/>
　無天子下無方伯以一國而用諸侯之師於是始<lb/>
十有五年春二月天王使家父來求車<lb/>
　左傳非禮也諸侯不貢車服天子不私求財　公羊<lb/>
<pb n="56b"/>　傳何以書譏何譏爾王者無求求車非禮也　穀梁<lb/>
　傳古者諸侯時獻于天子以其國之所有故有辭讓<lb/>
　而無徴求求車非禮也求金甚矣<lb/>
三月乙未天王崩<lb/>
夏四月己巳葬齊僖公<lb/>
　王氏曰桓負大惡王非唯不討而八年之間三遣使<lb/>
　來聘恩禮厚矣今王崩來赴魯無奔䘮㑹葬之事齊<lb/>
　僖之存干戈歲尋卒則㑹葬如禮比事以觀不貶而<lb/>
<pb n="57a"/>　惡自見<lb/>
五月鄭伯突出奔蔡<lb/>
　公羊傳突何以名奪正也　左傳祭仲專鄭伯患之<lb/>
　使其壻雍糾殺之將享諸郊雍姬知之謂其母曰父<lb/>
　與夫孰親其母曰人盡夫也父一而已胡可比也遂<lb/>
　告祭仲曰雍氏舍其室而將享子于郊吾惑之以告<lb/>
　祭仲殺雍糾尸諸周氏<hi>鄭大夫</hi>之汪<hi>池也</hi>公載以出曰謀<lb/>
　及婦人宜其死也　啖氏曰凡人君奔例書名者罪<lb/>
<pb n="57b"/>　其失地言非復諸侯也或曰臣出其君其罪不彰無<lb/>
　乃揜姦乎答曰出君之罪史氏知之也春秋舉王綱<lb/>
　正君則而已　按啖説朱瑩詳見襄十四年衛侯衎<lb/>
　出奔齊下　張氏曰凡國君而失位出奔皆以自出<lb/>
　書之所以罪其自失也書爵不名者罪輕惡淺其位<lb/>
　為未絶突以庶簒嫡藉權臣之力得不以正政由祭<lb/>
　氏勢則自然不能明大義請諸天王方伯以誅其不<lb/>
　道之臣而謀於私昵為盜賊揜殺之計事不克反為<lb/>
<pb n="58a"/>　所逐又誰咎哉乃以謀及婦人為雍糾恨亦可嗤也<lb/>
　已<lb/>
鄭世子忽復歸于鄭<lb/>
　公羊傳其稱世子何復正也曷為或言歸或言復歸<lb/>
　復歸者出惡歸無惡復入者出無惡入有惡入者出<lb/>
　入惡歸者出入無惡<hi>此例未通説見突歸于鄭下</hi>　程子曰稱世<lb/>
　子本當立者不能保其位故不爵　朱子曰既書鄭<lb/>
　伯突又書鄭世子忽據史文而書耳又曰才書忽又<lb/>
<pb n="58b"/>　書鄭忽又書鄭伯突胡文定便要説突有君國之德<lb/>
　須要因鄭伯兩字上求他是處似此皆是杜撰大槩<lb/>
　自成襄已前舊史不全有舛逸故所記各有不同若<lb/>
　昭哀已後皆聖人親見其事故記得其實不至於有<lb/>
　遺處如何却説聖人予其爵削其爵賞其功罰其罪<lb/>
　是甚説話<lb/>
許叔入于許<lb/>
　穀梁傳許叔許之貴者也莫宜乎許叔其曰入何也<lb/>
<pb n="59a"/>　其歸之道非所以歸也　范氏曰進無王命退非父<lb/>
　授故不書曰歸　胡傳許太岳之裔先王建國迫於<lb/>
　齊鄭不得奉其社稷未聞可滅之罪也今乃因亂竊<lb/>
　入則非復國之義故書入　杜氏曰許叔莊公弟也<lb/>
　隠十一年鄭使許大夫奉許叔居許東偏鄭莊公既<lb/>
　卒乃入居位叔本不去國雖稱入非國逆例　孔氏<lb/>
　曰杜以傳例云凡去其國國逆而立之曰入故言許<lb/>
　叔本不去國非國逆之正例其實許叔得還有國逆<lb/>
<pb n="59b"/>　之理矣<lb/>
公㑹齊侯于艾<hi>艾公作鄗穀作蒿</hi>
　左傳謀定許也　李亷曰許之失國本鄭莊欲滅而<lb/>
　并之故糾合齊魯以為入許之役然又以三國共利<lb/>
　難獨專滅國之罪齊魯既遜而不受則鄭不得不假<lb/>
　許叔奉祀以倡存許之説其實許地已入于鄭矣今<lb/>
　許叔乗鄭亂以入而齊魯㑹艾以定之葢鄭莊方强<lb/>
　則二國挾鄭以為利鄭莊既卒則二國定許以為名<lb/>
<pb n="60a"/>　㑹艾之謀欲以自解前日之失耳<lb/>
邾人牟人葛人來朝<lb/>
　朱子曰書人恐只是微者然朝非微者之禮而有書<lb/>
　人者此類亦不可曉　胡傳人狄之也天王崩不奔<lb/>
　䘮而相率朝弑君之賊也<hi>此本董于之説</hi>　陳氏曰旅見非<lb/>
　邦交之禮自參以上甚矣　蜀杜氏曰聖人不與諸<lb/>
　侯之朝桓獨來則損其爵<hi>滕子</hi>二國則貶而名<hi>穀鄧</hi>三國<lb/>
　則人而賤之杜元凱以為附庸世子安得三國同時<lb/>
<pb n="60b"/>　遣世子耶　杜氏曰牟國在泰山牟縣葛國在梁國<lb/>
　寧陵縣東北<lb/>
秋九月鄭伯突入于櫟<hi>音歴</hi>
　左傳鄭伯因櫟人殺檀伯<hi>鄭守櫟大夫</hi>而遂居櫟　胡傳<lb/>
　厲公復國書入于櫟何也若曰既入于櫟則其國已<lb/>
　復矣夫制邑之死虢君共城之叛太叔皆莊公所親<lb/>
　戒也今又城櫟而寘子元焉使昭公不立何謀國之<lb/>
　誤也衞有蒲戚而出獻公楚有陳蔡不羮而叛棄疾<lb/>
<pb n="61a"/>　末大必折國之害也　木訥趙氏曰諸侯再入不至<lb/>
　於國惟鄭突入櫟衞侯入夷儀而已鄭突名而衞衎<lb/>
　不名衎書復歸于衞而突不書歸于鄭此正與不正<lb/>
　之辨也衞衎之出國固其國也林父逐之而立剽不<lb/>
　正也突之出位固非其位乃簒也突入櫟將迫兄而<lb/>
　出之謀再簒也衎自夷儀入春秋書之以明衎之當<lb/>
　有衞也突入鄭不書明突不當有鄭也　家氏曰鄭<lb/>
　有君而突自外竊入亦書鄭伯此因舊史之已書而<lb/>
<pb n="61b"/>　存之以示戒魯桓與突同惡相濟出師輔簒至於再<lb/>
　三故魯史崇突而卑忽以鄭伯書春秋因之以示戒<lb/>
　程子所謂以戒居正之不能保也　按諸家説春秋<lb/>
　泥爵名人為予奪之義所存故説多而至于鑿惟朱<lb/>
　子謂春秋大旨其可見者誅亂臣賊子内中國外夷<lb/>
　狄貴王賤伯而已未必如先儒所言字字有義也如<lb/>
　鄭忽突之事可見已突稱鄭伯家氏之説似得之但<lb/>
　謂夫子因于魯史崇突而卑忽故書突曰鄭伯似未<lb/>
<pb n="62a"/>　盡突據國數與諸侯盟㑹稱鄭伯矣故書曰鄭伯非<lb/>
　予其為諸侯也忽雖正嫡而未踰年而出奔及突為<lb/>
　祭仲所逐雖乗亂竊入而不與諸侯盟㑹無事可見<lb/>
　不乆即為人所弑當時依其故稱曰鄭世子忽而已<lb/>
　故春秋亦因其實而書之葢知鄭伯世子非予奪之<lb/>
　義所存則知亦非魯史故崇突而卑忽而春秋因之<lb/>
　矣諸家泥於爵號褒貶之例故未免文致忽之罪而<lb/>
　以為力不足以君國故不成乎為君嗚呼君與不君<lb/>
<pb n="62b"/>　果視其力與援也而成不成因之則曹馬諸雄孰非<lb/>
　國人君之諸侯助之者也其亦害於義而傷於教矣<lb/>
　豈春秋之㫖乎　杜氏曰櫟鄭别都在河南陽翟縣<lb/>
冬十有一月公㑹宋公衞侯陳侯于袲伐鄭<hi>宋公之上公羊有齊</hi>
　<hi>侯袲昌氏反公作侈</hi>
　左傳㑹于袲謀伐鄭將納厲公也弗克而還　穀梁<lb/>
　傳地而後伐疑詞也非其疑也　胡傳忽弱突强諸<lb/>
　侯不顧是非而計其强弱始疑於輔正終變而與邪<lb/>
<pb n="63a"/>　穀梁所謂非其疑者非其疑於為義而果於為不義<lb/>
　相與連兵動衆納簒國之公子也　張子曰魯桓宋<lb/>
　莊衞朔皆以不正得國其為突謀乃水流濕火就燥<lb/>
　獨陳侯疑之耳然寡不勝衆所以疑而遂合也　王<lb/>
　氏曰突之未出也宋欲有所責故嘗伐之突而既出<lb/>
　也宋懼無所得故求納之始宋不和而公以鄭伐宋<lb/>
　及突已奔而公與宋伐鄭向者相戾之深今也相同<lb/>
　之固豈無自而然哉葢以正繼正禮之常諸侯無所<lb/>
<pb n="63b"/>　求以亂易亂國之釁諸侯有所責故利其亂幸其危<lb/>
　貪其賄黨其邪自突入櫟公與宋公三㑹諸侯而再<lb/>
　伐鄭無他賄故也　陳氏曰㑹伐㑹盟㑹救㑹侵皆<lb/>
　前定之詞也未前定則書㑹于某而後伐㑹于某而<lb/>
　後盟㑹于某而後救㑹于某而後侵前定同欲也未<lb/>
　前定繼事也　杜氏曰袲宋地在沛國相縣西南<lb/>
十有六年春正月公㑹宋公蔡侯衞侯于曹<lb/>
　左傳謀伐鄭也<hi>納突</hi>
<pb n="64a"/>夏四月公㑹宋公衞侯陳侯蔡侯伐鄭<lb/>
　胡傳蔡嘗先衞今序陳下者先儒以為後至也以至<lb/>
　之先後易其序是以利率人而不要諸禮也<lb/>
秋七月公至自伐鄭<hi>此致伐之始</hi>
冬城向<hi>失亮反</hi>
　啖氏曰按左氏曰書時也下有十一月則此乃十月<lb/>
　夏之八月農功未畢未可興役<lb/>
十有一月衞侯朔出奔齊<lb/>
<pb n="64b"/>　左傳初衞宣公烝<hi>上淫曰烝</hi>於夷姜<hi>宣公庶母</hi>生急子屬諸右<lb/>
　公子為之娶于齊而美公取之生壽及朔屬壽於左<lb/>
　公子<hi>左右媵之子因以為號</hi>夷姜縊宣姜<hi>宣公所取急子之妻</hi>與公子朔<lb/>
　搆急子公使諸齊使盜待諸莘<hi>衞地</hi>將殺之壽子告之<lb/>
　使行不可曰棄父之命惡用子矣有無父之國則可<lb/>
　及行飲以酒壽子載其旌以先盜殺之急子至曰我<lb/>
　之求也此何罪請殺我乎又殺之二公子故怨惠公<lb/>
　十一月左公子洩右公子職立公子黔牟<hi>羣公子</hi>惠公<lb/>
<pb n="65a"/>　奔齊　公羊傳衞侯朔何以名絶曷為絶之得罪於<lb/>
　天子也其得罪于天子奈何見使守衞朔<hi>朔十二朔政事也朝</hi>
　<hi>廟告廟是也謂衞侯見使守宗廟告朔行政起下不能奉天子之命</hi>而不能使衞小衆<lb/>
　<hi>時天子使發小衆不能使行</hi>越在岱隂齊<hi>越走也泰山之隂齊地</hi>屬負兹舍<lb/>
　不即罪爾<hi>屬託也諸侯有疾稱負兹舍止也托疾而止不就罪也</hi>　穀梁傳朔<lb/>
　之名惡也天子召而不往也　按公穀皆謂朔獲罪<lb/>
　于天子<hi>公羊文意迂晦不明有類傳聞之詞未審然否</hi>是時王靈不振不發<lb/>
　小衆與召而不往天王豈能遽行討慴朔而至於出<lb/>
<pb n="65b"/>　奔哉葢謀出左右公子而王與聞焉爾觀莊六年王<lb/>
　人子突救衞朔之復入放黔牟于周則朔之出黔牟<lb/>
　之立謀出二公子而王與知明矣然惜乎其為此舉<lb/>
　之未盡也夫宣公之淫亂不容誅矣先儒以為此衞<lb/>
　為狄所滅之因也惠公搆殺其兄竊位不道觀紀之<lb/>
　戰父死未幾吉服從戎其視彛倫人紀不知為何物<lb/>
　世類非人理所容以是聲其罪而廢之孰曰不可乃<lb/>
　舍其大而問其小遲遲於五年之後二公子固無足<lb/>
<pb n="66a"/>　道天王無亦未之思乎後之說春秋者亦復不能明<lb/>
　此義惜哉<hi>陸氏曰失地諸侯皆名之公榖强生義非也</hi>
十有七年春正月丙辰公㑹齊侯紀侯盟于黄<lb/>
　左傳平齊紀且謀衞故也　杜氏曰黄齊地<hi>黄紀地後屬齊</hi>
　<hi>今登州黄縣</hi>　張氏曰公十三年㑹紀敗齊以益其怨今<lb/>
　乃盟之豈足以釋憾又欲納朔一動而二失也　按<lb/>
　朔在齊納朔齊志也以是㑹魯而魯因欲以平紀其<lb/>
　後齊卒納朔而紀不果平葢齊志在滅紀特以虛言<lb/>
<pb n="66b"/>　役魯而魯為所愚耳大抵魯於時事不能先倡而常<lb/>
　從人夫以周公之胄千乗之國為之以道豈不能自<lb/>
　强而我所欲者常制於人而不能自必人所欲者常<lb/>
　為所使而不能獨違惟其不强為善耳孔子一行乎<lb/>
　定公齊人歸田豈非為之以道足以自强之明驗乎<lb/>
二月丙午公㑹邾儀父盟于趡<hi>㑹公穀作及趡翠軌反</hi>
　左傳尋蔑之盟也　杜氏曰趡魯地　汪氏曰下書<lb/>
　伐邾則趡盟不待貶而惡自見矣隠桓皆盟邾而背<lb/>
<pb n="67a"/>　盟皆以宋故以國君之重而其心無所適主尚足貴<lb/>
　乎<lb/>
夏五月丙午及齊師戰于奚<hi>公闕夏字奚穀作郎  齊魯交兵之始</hi>
　左傳疆事也於是齊人侵魯疆疆吏来告公曰疆埸<lb/>
　之事慎守其一而備其不虞<hi>虞度也不度猶不意也</hi>姑盡所備<lb/>
　焉事至而戰又何謁焉　愚按自入春秋隠六年公<lb/>
　㑹齊侯盟于艾此齊魯交好之始至今年及齊師戰<lb/>
　于奚此齊魯交兵之始夫齊大國也變詐無常佚蕩<lb/>
<pb n="67b"/>　而不好禮其習俗也魯與之隣敬而勿暱介而勿絶<lb/>
　固其封疆守其禮信斯得待之之道矣奈何秉禮不<lb/>
　堅自失其故一誘于鄭而結怨興戎再誘于齊而驕<lb/>
　奢淫佚昏姻之後魯之氣類日變而齊矣善乎鄭忽<lb/>
　之言曰人各有耦齊大非吾耦也夫耦大則聲氣强<lb/>
　相應隨不惟易以自失而因好生隙其流獘有不可<lb/>
　勝言者鄭不耦齊鄭無齊援亦無齊禍魯一耦之得<lb/>
　齊禍無如魯之甚者般卒閔弑魯再罹婦禍也殺惡<lb/>
<pb n="68a"/>　立接齊三成魯亂也豈非不善自守輕與人比之明<lb/>
　戒哉　杜氏曰奚魯地　不言及者主名葢疆吏得<lb/>
　公命而與戰也以微者故不書不書敗葢魯敗也或<lb/>
　謂此公戰而諱不言公考明年公㑹齊侯于濼則齊<lb/>
　魯之怨未深其非公與戰明矣<lb/>
六月丁丑蔡侯封人卒<lb/>
秋八月蔡季自陳歸于蔡<lb/>
　左傳蔡桓侯卒蔡人召蔡季于陳秋蔡季自陳歸于<lb/>
<pb n="68b"/>　蔡蔡人嘉之也　杜氏曰桓侯無子故召季而立之<lb/>
　季内得國人之望外有諸侯之助故書字以善得衆<lb/>
　稱歸以明外納　何氏曰蔡侯封人無子季次當立<lb/>
　封人欲立獻舞而疾害季季辟之陳封人死歸反奔<lb/>
　䘮思慕三年卒無怨心故賢而字之　今按杜氏謂<lb/>
　桓侯無子召季而立之與何氏異諸家多從何氏<lb/>
　胡傳季字也歸順詞公子不去國季何以去權也既<lb/>
　歸何以不有國獻舞立矣<lb/>
<pb n="69a"/>癸巳葬蔡桓侯<lb/>
　啖氏曰五等諸侯本國臣子皆稱之曰公葬既不請<lb/>
　王命因而私諡為公<hi>正禮諸侯皆合請王諡</hi>從而書之以見非<lb/>
　禮　按史記世本左氏傳蔡之諸君皆諡為侯經則皆<lb/>
　稱公者以其私諡與僭同也唯蔡桓稱侯葢告王請<lb/>
　諡<hi>葢蔡季請王諡</hi>故特書之明得禮也　問書蔡桓侯胡文<lb/>
　定以為蔡季之賢知請諡如何朱子曰此只是文誤<lb/>
及宋人衞人伐邾<lb/>
<pb n="69b"/>　左傳宋志也<hi>邾宋争彊魯從宋志背趡之盟</hi>　正月與齊為黄之盟<lb/>
　五月戰焉二月與邾為趡之盟八月伐之反顧前日<lb/>
　刑牲詔神棄如敝屣屢盟之無益而適以長亂豈不<lb/>
　信哉<lb/>
冬十月朔日有食之<lb/>
　左傳不書曰官失之也天子有日官諸侯有日御日<lb/>
　官<hi>天子掌厯者</hi>居卿<hi>不在六卿之數而位從卿</hi>以底<hi>平也</hi>日禮也日御不<lb/>
　失日以授百官于朝<hi>趙氏曰此說非也凡不書日史官闕之或年深寫誤何關日官</hi>
<pb n="70a"/>　<hi>日御乎史官豈不知朔及每日甲子乎</hi>　穀梁傳言朔不朔日食既朔<lb/>
　也　杜氏曰甲乙者厯之紀也晦朔者日月之㑹也<lb/>
　日食不可以不存晦朔晦朔須甲乙而可推故日食<lb/>
　必以書朔日為例<lb/>
　附錄左傳初鄭伯將以髙渠彌為卿昭公惡之固諫<lb/>
　不聴昭公立懼其殺已也辛卯弑昭公而立公子亹<lb/>
　<hi>昭公弟</hi>
十有八年春正月公㑹齊侯于濼<hi>盧篤反一音洛</hi>
<pb n="70b"/>　杜氏曰濼水在濟南歴城縣西北入濟<lb/>
公與夫人姜氏遂如齊<hi>公羊無與字</hi>
　左傳公將有行遂與姜氏如齊申繻曰女有家男有<lb/>
　室無相黷也謂之有禮易此必敗公㑹齊侯于濼遂<lb/>
　及文姜如齊　范氏曰公本與夫人俱行至濼公與<lb/>
　齊侯行㑹禮故先書㑹濼既㑹而相隨至齊故曰遂<lb/>
夏四月丙子公薨于齊丁酉公之䘮至自齊<lb/>
　左傳公及文姜如齊齊侯通焉公謫之以告夏四月<lb/>
<pb n="71a"/>　丙子享公使公子彭生乗公公薨于車<hi>莊元年公羊傳曰夫人譖</hi>
　<hi>公于齊侯齊侯恐與之飲酒於其出焉使公子彭生送之於其乗焉搚幹而殺之</hi>魯人告于<lb/>
　齊曰寡君畏君之威不敢寧居来脩舊好禮成而不<lb/>
　反無所歸咎惡於諸侯請以彭生除之<hi>按魯之告詞如此魯國之</hi>
　<hi>無人可見</hi>齊人殺彭生　按春秋書魯公見殺之例有二<lb/>
　在内則以不地見其弑<hi>凡公薨必書其所如小寢路寢高寢之類詳内事重凶變</hi>
　<hi>也若遇弑則不地穀梁云公薨不地故也</hi>在外則不容不書其地<hi>趙氏曰在外薨</hi>
　<hi>不以有故無故皆當書其地</hi>而以上下文之特異者見之此書公<lb/>
<pb n="71b"/>　㑹齊侯于濼公與夫人姜氏遂如齊公薨于齊公之<lb/>
　䘮至自齊夫人孫于齊讀此經雖無傳亦知公之不<lb/>
　得其死賊在齊侯而釁由夫人矣<hi>濼之㑹書與夫人如齊而不言其反</hi>
　<hi>以下文孫于齊見之知夫人曾從公䘮而反矣</hi>
秋七月<lb/>
　附録左傳秋齊侯師于首止<hi>陳師首止討鄭弑君也首止衞地陳留襄邑縣</hi>
　<hi>東南有首鄉</hi>子亹㑹之髙渠彌相<hi>不知齊欲討己齊人陳師欲討己乃不知而往</hi>
　<hi>㑹之事亦可疑葢齊師誘之</hi>七月戊戌齊人殺子亹而轅<hi>車裂</hi>髙渠<lb/>
<pb n="72a"/>　彌<hi>齊以詐誘而殺之故不成為討</hi>祭仲逆鄭子<hi>昭公弟子儀</hi>于陳而立之<lb/>
　是行也祭仲知之故稱疾不往人曰祭仲以知<hi>去聲</hi>免<lb/>
　仲曰信也<hi>初祭仲出忽立突既而突患其專欲除之而為仲所逐而忽入忽不能君而突入于</hi>
　<hi>櫟祭仲中立無所助髙渠彌弑忽而立子亹仲亦若無聞焉者觀其釁也高渠彌與子亹為齊所殺仲先</hi>
　<hi>知之仲真姦臣也</hi>　周公欲弑莊主而立王子克<hi>莊王桓王太子王子</hi>
　<hi>克莊王弟子儀</hi>辛伯<hi>周大夫</hi>告王遂與王殺周公黑肩王子克<lb/>
　奔燕初子儀有寵于桓王桓王屬諸周公辛伯諫曰<lb/>
　並后<hi>妾如后</hi>匹嫡<hi>庶如嫡</hi>兩政<hi>臣擅命</hi>耦國<hi>都如國</hi>亂之本也<lb/>
<pb n="72b"/>　周公弗從故及<lb/>
冬十有二月己丑葬我君桓公<lb/>
　公羊傳賊未討何以書葬讎在外也<hi>穀梁意同</hi>　趙氏曰<lb/>
　葬稱我君舉其諡也<hi>將葬方作諡若只言桓公則恐涉他國君故明言我君以舉其</hi>
　<hi>新加之諡也</hi>臣子之敬辭也　陸氏曰賊在異國故可葬<lb/>
　　朱子曰春秋之法君弑賊不討則不書葬者正以<lb/>
　復讐之大義為重而揜葬之常禮為輕以示萬世臣<lb/>
　子遭此非常之變則必能討賊復讐然後為有以葬<lb/>
<pb n="73a"/>　其君親者否則雖棺槨衣衾極於隆厚實與委之於<lb/>
　壑為狐狸所食蠅蚋所嘬無異其義可謂深切著明<lb/>
　矣　今按朱子發明君弑賊不討不書葬之義諸家<lb/>
　所不及然則在内不書葬者示臣子急於討賊之意<lb/>
　讐在外書葬者讐在外勢或未可以遂討難於乆暴<lb/>
　露其親必俟賊討而後葬耳葬者權也必討者義也<lb/>
　不討則義猶不葬也非許其可緩也<lb/>
　<lb/>
<pb n="73b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋輯傳巻二<lb/>
</p>

  </div>
            <div>
<head>春秋輯傳卷三</head> <lb/>
    <p>
<pb n="1a"/>欽定四庫全書<lb/>
　春秋輯傳卷三<lb/>
　　　　　　　　　　　　　明　王樵　輯<lb/>
　莊公<lb/>
元年春王正月<lb/>
　榖梁傳繼弑君不言即位正也<hi>啖氏曰榖梁是也左氏不逹曲為説曰莊</hi>
　<hi>公不言即位文姜岀故也母以得罪去國猶曰不忍父為他國所殺其情若何不舉其大而舉其細非通</hi>
　<hi>論也且三月文姜方孫何妨正月即位乎</hi>　按同雖嫡長未誓於天子猶<lb/>
<pb n="1b"/>　不得稱世子况不請命可以為諸侯乎父以弑逆得<lb/>
　位又不以道終於他國無所受之可知先儒謂不書<lb/>
　即位不正其始也然朱子則以不書即位者非聖人<lb/>
　絀其即位自是魯君元不行即位之禮其書即位者<lb/>
　是魯君行即位之禮也如此則莊公不行即位之禮<lb/>
　公榖以為繼故而有所不忍焉得之矣然以此示訓<lb/>
　可也其實莊公主王姬閔公盟落姑僖公㑹檉<hi>三公不書</hi>
　<hi>即位</hi>皆以㷀然在疚之人而與於嘉事未見其創鉅痛<lb/>
<pb n="2a"/>　深之意其不行即位之禮者或自縁國亂倥偬而廢<lb/>
　耳<lb/>
三月夫人孫于齊<lb/>
　左傳不稱姜氏絶不為親禮也　公羊傳内諱奔謂<lb/>
　之孫夫人何以不稱姜氏與弑公也　杜氏曰魯人<lb/>
　責之故出奔　胡傳夫人文姜也桓公之弑姜氏與<lb/>
　焉為魯臣子者義不共戴天矣嗣君夫人所出也徇<lb/>
　私情則害天下之大義舉王法則傷母子之至恩此<lb/>
<pb n="2b"/>　國論之難斷者也經書夫人孫于齊而恩義之輕重<lb/>
　審矣梁人有繼母殺其父者而其子殺之有司欲當<lb/>
　以大逆孔季彦曰文姜與弑魯桓春秋去其姜氏傳<lb/>
　謂絶不為親禮也夫絶不為親即凡人耳方諸古義<lb/>
　宜以非司寇而擅殺當之不得以逆論也人以為允<lb/>
　故通於春秋然後能權天下之事矣孫者順讓之辭<lb/>
　使若不為人子所逐以全恩也　汪氏曰文姜與弑<lb/>
　桓公哀姜與弑二君皆罪大惡極不可復居魯國故<lb/>
<pb n="3a"/>　皆書孫雖不曰奔使若自知愧恥而去然亦可見其<lb/>
　無所容則其絶之也至矣哀姜去而不返齊人討而<lb/>
　殺之得討賊之義矣文姜復歸于魯而或㑹或享如<lb/>
　齊如莒一書再書而又再書春秋非與其歸魯也所<lb/>
　以深惡魯之臣子無憤疾之心而不能仗大義以誅<lb/>
　之也先儒謂唐武后廢中宗而移其宗廟張柬之等<lb/>
　當廢為庶人而賜之死引春秋絶文姜之義以為斷<lb/>
　可謂得聖人之意矣春秋于文姜不曰姜氏而曰夫<lb/>
<pb n="3b"/>　人綱目于武后不曰太后而稱武氏蓋稱姜氏則疑<lb/>
　于妾媵而其罪不彰稱太后則猶為天下之母而非<lb/>
　庶人矣况聖人筆削父母國之史而朱子筆削前代<lb/>
　之史師其義而不襲其文豈非得傳心之要乎　啖<lb/>
　氏曰公羊云夫人固在齊矣其言孫于齊念母也豈<lb/>
　有先在齊而今書孫乎蓋見無夫人至文故云耳不<lb/>
　知夫人隨喪而歸矣榖梁亦言夫人先在齊至練祭<lb/>
　時感母不預故録之亦非也<lb/>
<pb n="4a"/>夏單伯逆王姬<hi>單音善後同逆左作送</hi>
　公羊傳單伯者吾大夫之命乎天子者也<hi>陸氏曰諸國大夫王</hi>
　<hi>賜之圻内邑為號令歸國如單伯祭仲是也</hi>逆之者何使我主之也天子<lb/>
　嫁女乎諸侯必使諸侯同姓者主之諸侯嫁女乎大<lb/>
　夫必使大夫同姓者主之　榖梁傳命大夫故不名<lb/>
　其不言如何也其義不可受於京師也其義不可受<lb/>
　於京師何也曰躬君弑於齊使之主婚姻與齊為禮<lb/>
　其義固不可受也范氏曰單姓也伯字也　孫氏曰<lb/>
<pb n="4b"/>　天子命莊公主讐婚而公不辭故交譏之<hi>單伯左氏以為王卿</hi>
　<hi>士逆作送下王姬歸杜云不書逆公不與接</hi>
秋築王姬之館于外<lb/>
　主王姬者必為之改築於路寢則不可小寢則嫌<hi>穀梁</hi>
　　<hi>曰於廟則已尊於寢則已卑趙氏曰廟者非所當居何論尊乎王姬不可居公寢何論卑乎公羊是也</hi>
　羣公子之舍則以卑矣其道必為之改築者也改築<lb/>
　禮也其書譏也仇讐之人非所以接婚姻也衰麻非<lb/>
　所以接弁冕也魯忘仇讐安與之接婚姻而不辭春<lb/>
<pb n="5a"/>　秋以為是無人心而天理滅矣一書再書不曰築王<lb/>
　姬之館而曰築王姬之館于外所以深著之也其築<lb/>
　之於外何也懼齊也楚公子圍聘于鄭且娶于公孫<lb/>
　段氏將入館鄭人惡之使行人子羽辭焉乃館于外<lb/>
　將以衆逆子羽曰小國恃大國之安靖已而無乃包<lb/>
　藏禍心以圖之不然敝邑館人之屬也其敢愛豐氏<lb/>
　之祧齊强魯弱桓公如齊不返魯不能讐而猶虞其<lb/>
　包藏禍心如楚以衆逆之事故築于外耳胡氏謂魯<lb/>
<pb n="5b"/>　人知仇讐接婚姻之不可故異其禮而築于外曾不<lb/>
　若辭而弗主之為正斯意則善矣然考其實則自主<lb/>
　王姬之後今年㑹伐衛明年同狩又明年復㑹伐衛<lb/>
　讐齊之意無幾㣲見於舉動烏在知接嘉禮之不安<lb/>
　而築之外乎<lb/>
冬十月乙亥陳侯林卒<lb/>
王使榮叔來錫桓公命<hi>此書錫命之始</hi>
　禮諸侯嗣位三年喪卑以士服見天子天子錫之黼<lb/>
<pb n="6a"/>　冕圭璧然後歸以臨其民謂之受命桓簒弑未嘗入<lb/>
　朝受命今以王命寵簒弑又死而追錫之不正甚矣<lb/>
　或書天王或書王范甯以為非義所存是矣　榖梁<lb/>
　傳禮有受命無來錫命錫命非正也生服之死行之<lb/>
　禮也生不服死追錫之不正甚矣<lb/>
王姬歸于齊<lb/>
　趙氏曰凡外女歸者皆以非常乃書<hi>合禮則不書</hi>兩書王<lb/>
　姬歸<hi>此年及十一年</hi>皆非常譏與讐為婚主也　書外女未<lb/>
<pb n="6b"/>　有詳於此者書逆書築館書歸書卒皆以病莊公也<lb/>
齊師遷紀郱鄑郚<hi>郱蒲丁反鄑子斯反郚音吾  此書遷之始</hi>
　啖氏曰齊欲滅紀故遷其三邑公羊云遷者何取之<lb/>
　也曷為不言取為襄公諱也按取人邑非善事若為<lb/>
　之諱是掩惡也榖梁云紀國也郱鄑郚國也或曰遷<lb/>
　紀于郱鄑郚按下有紀侯大去其國明此時未遷故<lb/>
　知郱鄑郚是紀之三邑爾　趙氏曰凡非所遷而遷<lb/>
　之其惡著矣能以國遷曰某遷<hi>邢遷于夷儀之類言存為列國</hi>徙而<lb/>
<pb n="7a"/>　臣之曰遷某<hi>移入封内以為附庸也宋人遷宿之類</hi>　今按趙氏曰徙<lb/>
　而臣之曰遷某如宋人遷宿之類然則遷邑義亦同<lb/>
　此杜預謂徙其三邑之民而取其地自古遷滅人國<lb/>
　邑未有棄其人但取空地者盟向之民不肯從鄭主<lb/>
　遷其人于郟此王自遷也若齊取紀邑肯如是乎<lb/>
　杜氏曰郱在東莞臨朐縣南鄑在朱虚縣東而北海<lb/>
　都昌縣西有訾城<lb/>
春王二月塟陳莊公<lb/>
<pb n="7b"/>夏公子慶父帥師伐於餘丘<lb/>
　杜氏曰於餘丘國名也莊公時年十五則慶父莊公<lb/>
　庶兄<hi>王氏曰於餘丘小國蓋其後屬邾</hi>　胡傳按二傳<hi>公穀</hi>於餘丘邾<lb/>
　邑也<hi>於發語詞猶曰於越</hi>國而曰伐此邑爾其曰伐何也誌慶<lb/>
　父之得兵權也　愚按是時莊公幼在喪慶父専兵<lb/>
　假詞侵小直書而罪惡見矣<lb/>
秋七月齊王姬卒<lb/>
　榖梁傳主之者卒之也范氏曰主其嫁則有兄弟之<lb/>
<pb n="8a"/>　恩死則服之服之故書卒禮記曰齊告王姬之喪魯<lb/>
　莊公為之大功　孔氏曰他國夫人之卒例皆不書<lb/>
　唯魯女為諸侯之妻書其卒耳王姬非是内女亦書<lb/>
　其卒為比之内女故也檀弓曰齊告王姬云云或曰<lb/>
　由魯嫁故為之服姊妹之服是其比内女也　汪氏<lb/>
　曰周禮為王后齊衰解之者曰諸侯為之不杖期固<lb/>
　未聞主婚王女而為之服也春秋二百四十二年王<lb/>
　后崩不見于經則當時諸侯于王后之喪禮略矣而<lb/>
<pb n="8b"/>　顧為王姬服其重在齊而不在周也或者以為尊王<lb/>
　命過矣　按後此齊桓王姬亦魯主之而其卒不書<lb/>
　蓋莊公之舉為齊而非為周至桓而勢自廢可見主<lb/>
　婚修服之非禮矣<lb/>
冬十有二月夫人姜氏㑹齊侯于禚<hi>禚諸若反公作郜</hi>
　左傳書姦也　詩序猗嗟刺魯莊公也莊公不能以<lb/>
　禮防閑其母失子之道　趙氏曰姜氏齊侯之惡著<lb/>
　矣亦以病公也曰子可以制母乎夫死從子通乎其<lb/>
<pb n="9a"/>　下况於國君君者人神之主風教之本也不能正家<lb/>
　如正國何若莊公者哀痛以思父誠敬以事母威刑<lb/>
　以督下車馬僕從莫不俟命夫人徒往乎夫人之往<lb/>
　也則公威命之不行哀戚之不至爾　杜氏曰夫人<lb/>
　行不以禮故還皆不書禚齊地<lb/>
乙酉宋公馮卒<hi>馮皮氷反</hi>
　高氏曰觀宋莊忮求敗類穆公之不以國與子有以<lb/>
　知之矣<lb/>
<pb n="9b"/>三年春王正月溺㑹齊師伐衛<lb/>
　公羊傳溺者何吾大夫之未命者也<hi>趙氏曰左氏穀梁皆以不稱氏</hi>
　<hi>為貶按例不命之卿不書氏不可别為義</hi>　榖梁傳惡其㑹仇讐而伐同<lb/>
　姓　高氏曰衛朔奔齊齊欲納之然天王已絶朔而<lb/>
　立公子黔牟為衛侯魯輒興師㑹仇讐之人抗天子<lb/>
　　之命納不義之君其罪大矣<lb/>
夏四月𦵏宋莊公<lb/>
五月𦵏桓王<lb/>
<pb n="10a"/>　按左氏曰緩也葢王崩至是七年矣觀子儀黑肩之<lb/>
　亂則王室或多故矣故七年而葬魯往㑹之而書夫<lb/>
　以天下葬一人何故之能淹至于七年之乆見周臣<lb/>
　子之慢也㑹葬不書其人見魯之慢也莊王以後無<lb/>
　有以緩𦵏書而有速𦵏者王室益弱禮滋略矣榖梁<lb/>
　言天子志崩不志𦵏<hi>曰必其時也</hi>事孰有大於𦵏天子者<lb/>
　而可以不志乎劉敞言公親㑹之不書𦵏常事也<hi>曰不</hi>
　<hi>親㑹之則書𦵏非常也</hi>死生終𦵏之際人道之大變豈以是為<lb/>
<pb n="10b"/>　常事而不書也公榖皆以為改𦵏誠改𦵏則聖人明<lb/>
　書之矣世之末也何事不有豈能必桓王前已𦵏哉<lb/>
　况是時諸侯無王同軌畢至之禮尚不能行于初喪<lb/>
　七月之期况改𦵏乎𦵏未嘗㑹而改𦵏㑹乎<lb/>
秋紀季以酅入于齊<hi>酅户圭反</hi>
　左傳紀于是乎始判　公羊傳請後五廟以存姑姊<lb/>
　妹　杜氏曰季紀侯弟<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>紀邑在齊國東安平縣齊<lb/>
　欲滅紀故季以邑入齊為附庸先祀不廢社稷有奉<lb/>
<pb n="11a"/>　故書貴之　趙氏曰此乃紀侯之命<lb/>
冬公次于滑<hi>滑公榖作郎</hi>
　左傳公次于滑將㑹鄭伯謀紀故也鄭伯辭以難<hi>乃旦</hi>
　<hi>反櫟厲公在  故</hi>凡師一宿為舍再宿為信過信為次<hi>為經書次</hi>
　<hi>例也舍宿不書輕也言凡師通君臣</hi>　杜氏曰滑鄭地在陳留襄邑縣<lb/>
　西北　榖梁傳次止也有畏也欲救紀而不能也<lb/>
　胡傳春秋紀兵伐而書次以次為善救而書次以次<lb/>
　為譏次于滑譏之也魯紀有婚姻之好于齊不共戴<lb/>
<pb n="11b"/>　天苟能救紀抑齊兩善并矣見義不為而有畏也春<lb/>
　秋之所惡也　紀在魯東北滑在魯西南果欲救紀<lb/>
　道不出于滑况莊公方幼唯齊是從豈暇謀紀左氏<lb/>
　將㑹鄭伯之説殆意之耳是年正月溺㑹齊師伐衛<lb/>
　謀納朔蓋仍以此事出耳<lb/>
四年春王二月夫人姜氏享齊侯于祝丘<hi>享公穀作饗</hi>
　榖梁傳饗甚矣　杜氏曰祝丘魯地<lb/>
三月紀伯姬卒<lb/>
<pb n="12a"/>　榖梁傳外夫人不卒此其言卒何也吾女也適諸侯<lb/>
　則尊同以吾為之變卒之也　范氏曰禮諸侯絶旁<lb/>
　期姑姊妹女子子嫁於國君者尊與己同則變不服<lb/>
　之例為之服大功　孫氏曰伯姬𨼆二年紀裂繻所<lb/>
　逆者内女嫁國君則服大功常事也此卒者為下紀<lb/>
　侯去國齊𦵏伯姬起<lb/>
夏齊侯陳侯鄭伯遇于垂<lb/>
　蘇子由謂鄭伯子儀也胡康侯謂鄭伯實厲公非子<lb/>
<pb n="12b"/>　儀也按前年次于滑鄭伯辭以難杜預為厲公在櫟<lb/>
　故則蘇説是矣　春秋有一國而二君鄭突儀衛衎<lb/>
　剽是也須在國者得主事<lb/>
紀侯大去其國<lb/>
　大者紀侯之名齊滅不書而以紀去為文宗祀尚存<lb/>
　也　以大去為義皆鑿説也公羊復讐之説無稽害<lb/>
　教致漢武窮兵匈奴援以為説公羊之得罪于聖經<lb/>
　也大矣　榖梁云大去者不遺一人之詞民之從之<lb/>
<pb n="13a"/>　者四年而後畢也果若其言太王之遷岐未之過也<lb/>
　紀區區者之有是也有是紀不亡矣　程子云責在<lb/>
　紀也非齊之罪也齊師未加而己去夫滅國者無罪<lb/>
　而不爭而先去者有責則太王之去邠亦非矣葢程<lb/>
　子執死社稷之義然以<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>入齊委曲存祀然後委而<lb/>
　去之春秋詳書蓋亦原其情矣未見責其不死也<lb/>
　胡氏謂聖人與其不爭而去而不與其去而不存是<lb/>
　以太王望人人乎<lb/>
<pb n="13b"/>六月乙丑齊侯𦵏紀伯姬<lb/>
　胡傳𦵏紀伯姬不稱齊人而目其君者見齊襄迫逐<lb/>
　紀侯使之去國雖其夫人在殯而不及𦵏然後襄公<lb/>
　之罪著矣或曰𦵏之禮也而以為著其罪何也戕魯<lb/>
　君滅其婚姻之國而𦵏其女是猶加刃于人以手撫<lb/>
　之也而可以為禮乎斥言齊侯惡其詐也存季似義<lb/>
　𦵏伯姬似仁惡似而非者此也<lb/>
秋七月<lb/>
<pb n="14a"/>冬公及齊人狩于禚<hi>禚公穀作郜</hi>
　公羊傳公曷為與㣲者狩齊侯也讐者無時焉可通<lb/>
　與讐狩甚矣　按隣國市援立之恩强公子伺圖嫡<lb/>
　之釁當時之習為而不怪者也　季友之祥慶父之<lb/>
　材皆非人下同無齊援將不得立故康節經世書云<lb/>
　齊殺桓公立其子同得其事之實矣如是而望其能<lb/>
　讐齊得乎人蓋㣲者若是齊侯無縁不書也　此即<lb/>
　猗嗟之詩所為刺者莊公射則貫舞則選見夸於齊<lb/>
<pb n="14b"/>　人而不能以禮防閑其母人以為齊侯之子焉不惟<lb/>
　不之讐出國與齊人狩直書而義自見也<lb/>
五年春王正月夏夫人姜氏如齊師<lb/>
秋郳黎來來朝<hi>郳公作倪黎左作犂</hi>
　左傳名未王命也　杜氏曰附庸國也東海昌慮縣<lb/>
　東北有郳城黎來名未受爵命為諸侯傳𤼵附庸稱<lb/>
　名例也其後數從齊桓以尊周室王命以為小邾子<lb/>
　今能修朝禮故特書曰朝<lb/>
<pb n="15a"/>冬公㑹齊人宋人陳人蔡人伐衛<lb/>
　左傳納恵公也　桓十六年朔出奔齊書名已以王<lb/>
　命絶之矣今魯與四國又黨有罪以納之榖梁謂是<lb/>
　齊侯宋公也其曰人何也人諸侯所以人公也啖子<lb/>
　謂若貶之而反書曰人則後人安知其齊侯宋公乎<lb/>
　乃隠其惡而非貶矣此四國人與上狩禚齊人啖趙<lb/>
　皆謂非其君也<lb/>
六年春王正月<hi>正月公榖作三月</hi>
<pb n="15b"/>王人子突救衛<hi>書救始此</hi>
　榖梁傳善救衛也　按王人㣲者而稱字尊王命<lb/>
　也尊王命所以甚諸侯之惡也終春秋王旅之出而<lb/>
　合司馬九伐之法者惟此耳救雖無功大義己正何<lb/>
　休乃謂王遣貴子突卒不能救為天下笑故為王諱<lb/>
　誤矣<lb/>
夏六月衛侯朔入于衛<lb/>
　左傳夏衛侯入放公子黔牟于周放甯跪<hi>衛大夫</hi>于秦<lb/>
<pb n="16a"/>　殺左公子洩右公子職乃即位　胡傳入有二義一<lb/>
　難詞一逆詞也朔藉諸侯之力連五國之師距王官<lb/>
　之㣲者以復歸于衛其勢宜無難矣而書入者逆王<lb/>
　命也<lb/>
秋公至自伐衛<lb/>
　書至猶公至自唐之意<lb/>
螟<lb/>
冬齊人來歸衛俘<hi>俘公榖作寶</hi>
<pb n="16b"/>　俘軍所獲也公榖作寶所獲重器也朔之奔也齊侯<lb/>
　容之其入也連諸侯納之故以寶賂齊而齊以分於<lb/>
　三國焉故主齊言之左傳謂文姜請之也數出淫齊<lb/>
　侯愧于其子若曰由姜之請多得衛寶以悦莊也以<lb/>
　愚莊也<lb/>
七年春夫人姜氏㑹齊侯于防<lb/>
　左傳齊志也　杜氏曰防魯地文姜數㑹齊侯至齊<lb/>
　地則姦𤼵夫人至魯地則齊侯之志故傳略舉二端<lb/>
<pb n="17a"/>　以言之<lb/>
夏四月辛卯夜恒星不見夜中星隕如雨<hi>辛卯夜穀夜作昔見音現</hi>
　<hi>隕于閔反公作霣凡隕字後同</hi>
　左傳恒星不見夜明也星隕如雨與雨偕也　榖梁<lb/>
　傳恒星者經星也日入至於星出謂之昔不見者可<lb/>
　以見也　公羊傳如雨者非雨也非雨則曷為謂之<lb/>
　如雨不修春秋曰雨星不及地尺而復君子修之曰<lb/>
　星隕如雨　杜氏曰恒常也謂常見之星辛卯四月<lb/>
<pb n="17b"/>　五日月光尚㣲蓋時無雲日光不以昏沒如而也夜<lb/>
　半乃有雲星落而且雨其數多皆記異也　啖氏曰<lb/>
　星隕如雨為奔流者衆如雨之多自漢以來史籍頻<lb/>
　有詩曰有女如雲李陵曰謀臣如雨皆言多爾左氏<lb/>
　不達此理故説之鑿　<hi>按星隕如雨語本易曉止緣左氏讀如為而故有與雨偕</hi>
　<hi>之説其誤可不必辯惟恒星不見終屬難明左氏以為夜明杜氏以為日光不以昏沒何得春秋以來歴</hi>
　<hi>代更不見有此異耶</hi>
秋大水無麥苗<lb/>
<pb n="18a"/>　杜氏曰周之秋今五月平地出水漂熟麥及五稼之<lb/>
　苗　劉氏曰左氏云不害嘉榖也無麥苗矣猶謂不<lb/>
　害嘉榖妄也　公羊傳曷為先言麥而後言苗一災<lb/>
　不書待無麥然後書無苗　何氏曰苗者何也生曰<lb/>
　苗秀曰禾據是時苗㣲麥彊俱遇水災苗當先亡<lb/>
　按榖梁云麥苗同時也謂麥與五稼之苗同為大水<lb/>
　所漂而無收故書曰無麥苗據今之五月乃麥成之<lb/>
　時而禾則始苗耳麥先苗後安得言待無麥然後書<lb/>
<pb n="18b"/>　無苗哉<lb/>
冬夫人姜氏㑹齊侯于榖<lb/>
　杜氏曰榖齊地濟北榖城縣今山東兖州府東阿縣<lb/>
　治　穀梁傳婦人不㑹㑹非正也　葉氏曰夫人<lb/>
　與齊侯八年而五相求自始孫于齊見一貶其<lb/>
　後不復貶惡惡不再貶也　汪氏曰齊詩南山載驅<lb/>
　刺襄公而皆曰魯道有蕩不一言之聖人於春秋一<lb/>
　則曰夫人姜氏㑹齊侯再則曰夫人姜氏㑹齊侯而<lb/>
<pb n="19a"/>　於國惡無少諱焉其垂戒豈不逺哉　張氏曰二年<lb/>
　于禚書冬十有二月四年于祝丘書春王二月此猶<lb/>
　書月也五年夏如齊師則書時矣七年于防書春<lb/>
　于穀書冬則時而數矣<lb/>
八年春王正月師次于郎以俟陳人蔡人<lb/>
　穀梁傳次止也俟待也　公羊傳次不言俟此其<lb/>
　言俟何託不得已也　胡傳用大衆曰師次止也<lb/>
　　伐而次者有整兵慎戰之意其次善之也遂伐楚<lb/>
<pb n="19b"/>　次于陘是也救而次者有緩師畏敵之意其次譏之<lb/>
　也次于匡于聶北于雍榆是也俟而次者有無名妄<lb/>
　動之意次于郎以俟陳人蔡人是也何俟乎陳蔡或曰<lb/>
　陳蔡将過我俟而邀之也或曰魯将與陳蔡有事於<lb/>
　鄰國而陳蔡不至故次于郎以待之也若是皆非義矣<lb/>
　其曰次曰以俟者深貶之也　杜氏預曰期共伐郕陳<lb/>
　蔡不至故駐師于郎以待之<lb/>
甲午治兵<lb/>
<pb n="20a"/>　左傳治兵于廟禮也　公羊傳祠兵者何出曰祠兵<lb/>
　入曰振旅其禮一也皆習戰也何言乎祠兵為久也<lb/>
　曷為為久吾将以甲午之日然後祠兵于是　榖梁<lb/>
　傳出曰治兵習戰也入曰振旅習戰也治兵而陳蔡<lb/>
　不至矣兵事以嚴終故曰善陳者不戰此之謂也善<lb/>
　為國者不師善師者不陳善陳者不戰善戰者不<lb/>
　死善死者不亡　胡傳此治兵于郎也非善之也<lb/>
　譏黷武也<lb/>
<pb n="20b"/>夏師及齊師圍郕郕降于齊師<lb/>
　左傳仲慶父請伐齊師公曰不可我實不徳齊師何<lb/>
　罪罪我之由夏書曰臯陶邁種徳徳乃降姑務修<lb/>
　徳以待時乎　范氏曰郕同姓之國而與齊伐之是<lb/>
　用師之過也　湛氏曰荘公舎復仇之義而反同以<lb/>
　伐郕宜郕人之不服也<lb/>
秋師還<lb/>
　左傳君子是以善魯荘公　榖梁傳還者事未畢<lb/>
<pb n="21a"/>　也遯也　崔氏曰厯三時而師還所以始終其事而<lb/>
　見其惡<lb/>
冬十有一月齊無知弑其君諸兒<lb/>
　左傳齊侯使連稱管至父<hi>皆齊大夫</hi>戍<hi>守也</hi>葵丘<hi>齊地臨淄縣有地名</hi>
　<hi>葵丘</hi>瓜時而往曰及瓜而代期<hi>音基</hi>戍公問<hi>命也</hi>不至請代<lb/>
　弗許故謀作亂僖公之母弟曰夷仲年生公孫無知<lb/>
　有寵於僖公衣服禮秩如適<hi>適太子</hi>襄公絀之二人<hi>連稱</hi>
　<hi>管至父</hi>因之以作亂連稱有從妹在公宫無寵使間公<lb/>
<pb n="21b"/>　曰㨗吾以女為夫人<hi>宣無知之言</hi>冬十二月齊侯游于姑<lb/>
　棼遂田于貝丘<hi>姑棼貝丘皆齊地</hi>見大豕從者曰公子彭生<lb/>
　也<hi>此與漢吕后見趙王如意為樂事同</hi>公怒曰彭生敢見射之豕人立<lb/>
　而啼公懼隊<hi>直類反</hi>于車傷足喪屨反誅屨于徒人費<lb/>
　弗得鞭之見血走出遇賊于門刦而束之費曰我奚<lb/>
　御哉袒而示之背信之費請先入<hi>詐欲助賊</hi>伏公而出鬬<lb/>
　死于門中石之紛如<hi>齊小臣</hi>死于階下<hi>亦鬬死</hi>遂入殺孟<lb/>
　陽于牀<hi>孟陽亦小臣代公居牀怨今按三人可謂賢矣徒人費不懷誅屨之  以死扞君尤賢也</hi>
<pb n="22a"/>　<hi>齊襄雖無道然為子死孝為臣死忠此出于天性民彛不容自已故以小臣徒人而著其節彼居崇據厚</hi>
　<hi>號卿大夫者平日從君于昏臨難又偷生苟免視此何如哉胡氏謂費等不以死節書乃皆便嬖私暱之</hi>
　<hi>臣逢君之惡田獵畢弋使百姓苦之者也夫不書自以㣲故爾胡自見三人逢君之惡乎</hi>曰非君<lb/>
　也不類見公之足于户下遂弑之而立無知襄公<lb/>
　立無常鮑叔牙曰君使民慢亂將作矣奉公子小白<lb/>
　出奔莒<hi>鮑叔牙小白傅</hi>亂作管夷吾召忽<hi>皆子糾傅</hi>奉公子糾來<lb/>
　奔<hi>來不書皆非卿也</hi>　趙氏曰榖梁云大夫弑其君以國氏<lb/>
　者嫌也弑而代之也按例不命之卿例不書氏既不<lb/>
<pb n="22b"/>　書氏自然以名連國　又曰莒近齊之小國而齊襄<lb/>
　强而無道大夫如何輒敢將公子奔之而獲安乎榖<lb/>
　梁以襄被弑二公子乃出奔此説為正<lb/>
九年春齊人弑無知<lb/>
　左傳初公孫無知虐于雍廪<hi>齊大夫</hi>九年春雍廪殺無<lb/>
　知<lb/>
公及齊大夫盟于蔇<hi>蔇其器反公穀作暨</hi>
　左傳齊無君也　杜氏曰齊亂無君故大夫得敵于<lb/>
<pb n="23a"/>　公蓋欲迎子糾也來者非一人故不稱名蔇魯地瑯<lb/>
　邪繒縣北有蔇亭趙氏曰納讐人之子屈禮而盟<lb/>
　大夫故書公及大夫盟<lb/>
夏公伐齊納糾<hi>左作納子糾</hi>
齊小白入于齊<lb/>
　左傳公伐齊納子糾桓公自莒先入　程子曰桓公<lb/>
　子糾襄公之二子也桓兄而子糾弟襄公死則桓公<lb/>
　當立春秋書桓公則曰齊小白言當有齊國也于子<lb/>
<pb n="23b"/>　糾則止曰糾不言齊以不當有齊也不言子非君之<lb/>
　嗣子也公榖并注四家皆書納糾左傳獨言子糾誤<lb/>
　也然書齊人取子糾殺之者齊大夫嘗與魯盟于蔇<lb/>
　既納糾以為君又殺之故書子是二罪也　胡傳納<lb/>
　者不受而强致之稱入者難詞襄公見殺糾與小白<lb/>
　皆以庶子出奔而糾弟也又未嘗為世子按史稱周<lb/>
　公誅管蔡以安周齊桓殺其弟以反國是糾㓜而小<lb/>
　白長其有齊宜矣宜則何以不稱公子内無所承上<lb/>
<pb n="24a"/>　不禀命故以王法絶之也　今按不稱公子説又見<lb/>
　昭元年莒去疾下　朱子曰程子以薄昭之言證桓<lb/>
　公之為兄而荀卿嘗謂桓公殺兄以爭國其言固出<lb/>
　于薄昭之前未可以此證其必然但以公榖春秋所<lb/>
　書之文為據參以夫子答子路子貢之言斷之蓋聖<lb/>
　人之于人功罪不相掩今但稱管仲之功而不言其<lb/>
　罪則可見不死子糾之難無害于義而桓公子糾之<lb/>
　長少亦從以明矣<lb/>
<pb n="24b"/>秋七月丁酉𦵏齊襄公<lb/>
八月庚申及齊師戰于乾時我師敗績<hi>乾音干</hi>
　左傳師及齊師戰于乾時我師敗績公喪戎路<hi>兵車</hi>傳<lb/>
　乗<hi>乘他車</hi>而歸秦子梁子<hi>二子公御及戎右也</hi>以公旗辟<hi>音璧</hi>于下<lb/>
　道<hi>以誤齊師</hi>是以皆止　杜氏曰小白既定而公猶不退<lb/>
　師歴時而戰戰遂大敗不稱公戰公敗諱之乾時齊<lb/>
　地時水在樂安界岐流旱則竭涸故曰乾時　趙氏<lb/>
　曰内敗不書此書者納讐喪師以惡内也　按莊公<lb/>
<pb n="25a"/>　以千乘之國周公之𦙍不能及讎人之在一帥義旅<lb/>
　問禮成不返之由以洩不共戴天之憤今讐幸惡盈<lb/>
　貫其身殱賊手乃又以徳報怨欲為之圖其後嗣毒<lb/>
　衆勞民為讐人納其所不當立之子以致喪師身幾<lb/>
　不免春秋諱之不足故明書以示譏也吳與楚戰吳<lb/>
　子之所乗舟餘皇為楚所得其臣恥而欲死之今魯<lb/>
　與齊戰一敗僅以身免今年之戰喪戎路僖公升陘<lb/>
　之戰邾獲公胄縣諸魚門不聞魯人有恥而欲死之<lb/>
<pb n="25b"/>　者甚矣魯之無人也胡氏謂内不言敗此其言敗者<lb/>
　為與讎戰雖敗亦榮也夫敵怨不及其身而謂與讎<lb/>
　戰無名喪師而謂敗亦榮其義迂矣又言按左氏公<lb/>
　親在行不言公敗不為復讎舉事也使是時莊公不<lb/>
　為納糾而以復讎舉事將問罪于何人乎<lb/>
九月齊人取子糾殺之<lb/>
　左傳鮑叔帥師來言曰子糾親也請君討之<hi>鮑叔乘勝而進</hi>
　<hi>軍志在生得管仲故託不忍之辭</hi>管召讎也請受而甘心焉<hi>管仲射桓公故</hi>
<pb n="26a"/>　<hi>曰讐甘心言欲快意戮殺之</hi>乃殺子糾于生竇<hi>魯地</hi>召忽死之管仲<lb/>
　請囚鮑叔受之及堂阜<hi>齊地</hi>而税<hi>土活反</hi>之歸而以告曰<lb/>
　管夷吾治于高徯<hi>齊卿高敬仲也言管仲治才過之</hi>使相可也公從<lb/>
　之　胡傳取者不義之辭前書納糾不稱子者明不<lb/>
　當立也此書殺糾復稱子者明不當殺也或奪或予<lb/>
　於義各安春秋精意也糾雖爭立越在他國置而勿<lb/>
　問可也必請于魯殺之然後快于心其不仁亦甚矣<lb/>
　　趙氏曰左氏謂魯殺子糾按論語云桓公殺公子<lb/>
<pb n="26b"/>　糾則知齊自殺之非魯也<lb/>
冬浚洙<hi>洙音殊</hi>
　杜氏曰洙水在魯城北下合泗浚深之為齊備　胡<lb/>
　傳見勞民于守國之末務而不知本也<lb/>
十年春王正月公敗齊師于長勺<hi>勺上酌反</hi>
　左傳齊師伐我公將鼔之曹劌<hi>古衛反魯人</hi>曰未可齊師<lb/>
　三鼔劌曰可矣齊師敗績公將馳之劌曰未可下視<lb/>
　其轍登軾而望之曰可矣遂逐齊師既克公問其故<lb/>
<pb n="27a"/>　對曰夫戰勇氣也一鼓作氣再而衰三而竭彼竭我<lb/>
　盈故克之夫大國難測也懼有伏焉吾視其轍亂望<lb/>
　其旗靡故逐之　杜氏曰長勺魯地　胡傳齊師伐<lb/>
　魯不書責魯也詐戰曰敗敗之者為主　按此齊報<lb/>
　九年納糾之役也乾時之戰我師敗績齊人取子糾<lb/>
　殺之魯為齊弱而又負曲齊以直責而又乘勝是以<lb/>
　師至于長勺深入魯地魯不能有辯諭之辭以服敵<lb/>
　心又無制敵之長筭以正取勝乃以詭道掩獲雖勝<lb/>
<pb n="27b"/>　不貴矣故書公敗齊師于長勺而貶自見曹劌事<lb/>
　恐非實<lb/>
二月公侵宋<lb/>
　公羊傳曷為或言侵或言伐觕者曰侵精者曰伐戰<lb/>
　不言伐圍不言戰入不言國滅不言入書其重者也<lb/>
　　汪氏曰趙氏駁三傳侵伐之説而謂稱罪致討曰<lb/>
　伐無名行師曰侵然齊桓侵蔡劉文公侵楚豈可謂<lb/>
　無名行師乎文定改之曰潛師掠境曰侵其義當矣<lb/>
<pb n="28a"/>　<hi>詳見隠二年</hi>
三月宋人遷宿<hi>此遷國之始</hi>
　穀梁傳遷亡詞也其不地宿不復見也遷者猶未失<lb/>
　其國家以往者也　杜氏曰宋强遷之而取其地故<lb/>
　文異于邢遷<lb/>
夏六月齊師宋師次于郎公敗宋師于乘丘<hi>乗繩正反</hi>
　左傳齊師宋師次于郎公子偃<hi>魯大夫</hi>曰宋師不整可<lb/>
　敗也宋敗齊必還請擊之公弗許自雩門竊出<hi>雩門魯南</hi>
<pb n="28b"/>　<hi>城門</hi>蒙臯比<hi>虎皮</hi>而先犯之公從之大敗宋師于乘丘齊<lb/>
　師乃還　杜氏曰乘丘魯地　陳氏曰書齊師宋師<lb/>
　次于郎以志齊伯之難書楚子蔡侯次于厥貉以<lb/>
　志楚伯之難於此可以知人心矣不苟於從齊是人<lb/>
　心猶有周也不苟於從楚是人心猶有晉也有王者<lb/>
　作天下往歸之矣<lb/>
秋九月荆敗蔡師于莘以蔡侯獻舞歸<hi>莘所巾反舞穀作武</hi>
　左傳蔡哀侯娶于陳息侯亦娶焉息媯將歸過蔡蔡<lb/>
<pb n="29a"/>　侯曰吾姨也止而見之弗賔息侯聞之怒使謂楚文<lb/>
　王曰伐我吾求救于蔡而伐之楚子從之秋九月楚<lb/>
　敗蔡師于莘以蔡侯獻舞歸　　榖梁傳荆者楚也何<lb/>
　為謂之荆狄之也何為狄之聖人立必後至天子弱<lb/>
　必先叛故曰荆狄之也蔡侯何以名獲也<hi>啖氏曰晉侯之獲何</hi>
　<hi>以不名乎故知其以失地故名耳</hi>　按息媯事恐未實　此年荆敗<lb/>
　蔡師與十四年荆入蔡自是以夷夏消長之大勢而<lb/>
　書蔡最近楚楚圖北方蔡必首受禍是時齊桓方圖<lb/>
<pb n="29b"/>　伯未集而荆人之勢己如此矣左氏𤨏𤨏記一息媯<lb/>
　之事假令其有亦豈足書哉　杜氏曰荆楚本號後<lb/>
　改楚莘蔡地<lb/>
冬十月齊師滅譚譚子奔莒<hi>此滅國之始</hi>
　左傳齊侯之出也過譚譚不禮焉及其入也諸侯皆<lb/>
　賀譚又不至冬齊師滅譚譚子奔莒　啖氏曰凡滅<lb/>
　國直書滅者罪來滅者也凡書滅又書其君奔者<hi>譚子</hi>
　<hi>奔莒弦子奔黄之類</hi>則兩罪之且責其不死社稷也諸侯失地<lb/>
<pb n="30a"/>　則名國滅而奔者何以不名既書其滅罪己昭矣縁<lb/>
　隨敵人歸者書名以重其罪故奔者不名以示等差<lb/>
　也凡書滅又書以歸及書名者罪重於奔者也既責<lb/>
　其不死位又責其無興復之志也<hi>楚滅頓以頓子牂歸滅胡以胡子豹</hi>
　<hi>歸之類</hi>奔所以不名者位或未絶也以歸者則位必絶<lb/>
　矣　今按滅國之義啖氏詳盡桓文皆有反國而討<lb/>
　不見禮之事葢其既霸之後人為之傳㑹入而諸侯<lb/>
　皆賀亦未應有此　齊桓圖伯之初滅譚滅遂降鄣<lb/>
<pb n="30b"/>　遷陽專以威力虐小侮弱其後雖能存三亡國而功<lb/>
　不足以掩罪矣春秋書荆敗蔡師于莘以蔡侯獻舞<lb/>
　歸齊師滅譚譚子奔莒荆子所為齊亦為之不待貶<lb/>
　絶而惡自見矣　陳氏曰書滅始于此然則滅國自<lb/>
　齊桓乎前乎此矣曷為以首亂罪齊春秋滅國三十<lb/>
　六五伯為之也　按五伯為之謂其自為則無以禁<lb/>
　人自是接迹無忌耳　杜氏曰譚國在濟南平陵縣<lb/>
　西南<lb/>
<pb n="31a"/>十有一年春王正月<lb/>
夏五月戊寅公敗宋師于鄑<hi>鄑子斯反</hi>
　左傳夏宋為乘丘之役故侵我公禦之宋師未陳而<lb/>
　薄之敗諸鄑凡師敵未陳曰敗某師皆陳曰戰大崩<lb/>
　曰敗績得雋曰克覆而敗之曰取某師京師敗曰王<lb/>
　師敗績于某　啖氏曰凡魯勝則曰敗某師榖梁云<lb/>
　内不言戰舉其大者<hi>舉敗彼足知戰</hi>此説是也　又曰左氏<lb/>
　云未陳而薄之曰敗某師此説為外戰例則可通如<lb/>
<pb n="31b"/>　内戰若是未陳則曰敗某師據魯敗外師凡八皆言<lb/>
　敗某師豈是盡未陳乎　　杜氏曰鄑魯地<lb/>
秋宋大水<lb/>
　左傳秋宋大水公使弔焉曰天作淫雨害于粢盛若<lb/>
　之何不弔<hi>不為天所愍弔</hi>對曰孤實不敬天降之災又以為<lb/>
　君憂拜命之辱臧文仲曰宋其興乎禹湯罪己其興<lb/>
　也勃焉桀紂罪人其亡也忽焉且列國有凶稱孤禮<lb/>
　也言懼而名禮<hi>言懼罪己名禮稱孤</hi>其庶乎　李廉曰外災告<lb/>
<pb n="32a"/>　則書弔則書左氏注是<hi>杜曰公使弔之故書</hi>公榖非<hi>公羊曰記災也外災</hi>
　<hi>不書此何以書及我也穀梁曰外災何以書王者之後也</hi>
冬王姬歸于齊<lb/>
　左傳冬齊侯來逆共姬<hi>杜氏曰魯主昏不書齊侯逆不見公  按親迎常事得禮</hi>
　<hi>不書則不書齊侯逆實非以不見公矣前築王姬之館于外不見齊侯為在喪也今使實齊侯來迎無容</hi>
　　<hi>不見</hi>　陸氏曰公榖皆云志其過我也按書其歸為魯<lb/>
　主婚耳榖梁他處即云為之中者歸之與此自相反<lb/>
　矣　胡傳按周制王姬嫁于諸侯車服不繫其夫下<lb/>
<pb n="32b"/>　王后一等禮亦隆矣春秋書王姬下嫁曷為與列國<lb/>
　之女同辭而不異乎曰陽唱而隂和夫先而婦從天<lb/>
　理也雖以王姬之貴其當執婦道與公侯大夫士庶<lb/>
　人之女何以異哉謂列侯尚公主使男事女夫屈于<lb/>
　婦逆隂陽之位故王陽條奏世務以此為失而長樂<lb/>
　王回亦以其弊至父母不敢畜其子舅姑不敢畜其<lb/>
　婦使人倫悖于上風俗壞于下其流至于此然後知<lb/>
　春秋書王姬侯女同詞而不異垂訓之義大矣<lb/>
<pb n="33a"/>十有二年春王三月紀叔姬歸于酅<lb/>
　胡傳莊公四年紀侯去國至是紀侯方卒故叔姬歸<lb/>
　于酅歸者順詞酅者宗廟所在歸奉其祀也魯為宗<lb/>
　國婦人有來歸之義不歸于魯者所謂全節守義不<lb/>
　以亡故虧婦道也<lb/>
夏四月<lb/>
秋八月甲午宋萬弑其君㨗及其大夫仇牧<hi>㨗公作接</hi>
冬十月宋萬出奔陳<lb/>
<pb n="33b"/>　左傳乘丘之役公以金僕姑<hi>矢名</hi>射南宫長萬<hi>宋大夫</hi>公<lb/>
　右歂<hi>市専反</hi>孫生搏之<hi>不書獲萬時未為卿</hi>宋人請之宋公靳之<lb/>
　<hi>戯而相愧曰靳魯聼其得還</hi>曰始吾敬子今子魯囚也吾弗敬子<lb/>
　矣病之十二年秋萬弑閔公于蒙澤<hi>宋地梁國有蒙縣</hi>遇仇<lb/>
　牧于門批而殺之遇太宰督于東宫之西又殺之<hi>殺督</hi>
　　<hi>不書宋不以告</hi>立子游<hi>宋公子</hi>羣公子奔蕭<hi>宋邑今沛國蕭縣</hi>公子御<lb/>
　説奔亳<hi>宋邑蒙縣西北有亳城</hi>南宫牛<hi>萬之子</hi>猛獲<hi>其黨</hi>帥師圍亳<lb/>
　冬十月蕭叔大心<hi>蕭大夫名</hi>及戴武宣穆莊之族以曹師<lb/>
<pb n="34a"/>　伐之殺南宫牛于師殺子游于宋立桓公<hi>御説</hi>猛獲奔<lb/>
　衛南宫萬奔陳宋人請猛獲于衛衛人欲勿與石祁<lb/>
　子<hi>衛大夫</hi>曰不可天下之惡一也惡于宋而保于我保<lb/>
　之何補得一夫而失一國與惡而棄好非謀也衛人<lb/>
　歸之亦請南宫萬于陳以賂陳人使婦人飲之酒而<lb/>
　以犀革裹之比及宋手足皆見宋人皆醢之　按賊<lb/>
　己討矣不書何也春秋書逆賊出奔一以責國人之<lb/>
　失賊一以責鄰國之不當受也陳人始不以為賊而<lb/>
<pb n="34b"/>　納之後又因以為利而始殺之故書萬出奔陳而不<lb/>
　書陳人殺萬以見其不得為正討也<lb/>
十有三年春齊侯宋人陳人蔡人邾人㑹于北杏<hi>齊侯穀作</hi>
　<hi>齊人</hi>
夏六月齊人滅遂<lb/>
秋七月<lb/>
冬公㑹齊侯盟于柯<lb/>
　左傳㑹于北杏以平宋亂遂人不至齊人滅遂而戍<lb/>
<pb n="35a"/>　之盟于柯始及齊平也　胡傳春秋之世以諸侯而<lb/>
　主天下㑹盟之政自北杏始其後宋襄晉文楚莊秦<lb/>
　穆跡此而為之者也桓非受命之伯諸侯自相戴以<lb/>
　為盟主故四國稱人以誅始亂正王法也齊侯稱爵<lb/>
　其與之乎上無天子下無方伯有能㑹諸侯安中國<lb/>
　則雖與之可也　按此與晉文公初伯書曰晉侯齊<lb/>
　師宋師秦師文意正同齊晉之稱爵皆始伯之辭非<lb/>
　與之也桓之始事左氏不詳而詳具國語管子如作<lb/>
<pb n="35b"/>　内政而寄軍令皆權謀也自是無特相㑹者矣　仁<lb/>
　山金氏曰按左氏於莊公之篇多缺無傳雖有不詳<lb/>
　獨晉楚之事雖未見于經而傳獨詳焉然終春秋之<lb/>
　傳晉楚事獨詳于諸國葢其時晉之乘楚之檮杌與<lb/>
　魯春秋並行故晉楚之事左氏得以參考備書之齊<lb/>
　桓始霸左氏于其事獨略豈齊之史策有未備耶如<lb/>
　北杏之㑹左氏以為平宋邵氏以為伐魯<hi>經世書曰齊㑹宋陳</hi>
　<hi>蔡邾之師伐魯三敗之取遂又㑹魯于柯遂復其侵地</hi>遂之滅左氏以為北杏<lb/>
<pb n="36a"/>　之不至史記以為魯之獻邑<hi>世家曰齊桓公伐魯魯莊公請獻遂邑以平桓</hi>
　<hi>公許與魯柯而盟</hi>邵氏以為取魯之邑<hi>見上</hi>柯之盟史記公羊<lb/>
　以為曹沫之刦也<hi>皆載曹沫刦盟反侵地事</hi>以愚論之遂在濟北<lb/>
　必魯之附庸也齊未得魯必有來伐之師伐遂而卒<lb/>
　滅之<hi>邑不言伐故知附庸也</hi>以威魯也是以魯忍而與齊平為<lb/>
　柯之盟此其事實也故當從邵氏之説　按外傳載<lb/>
　桓公之言曰吾欲南伐何主管子對曰以魯為主反<lb/>
　其侵地堂潛然則反諸侯之侵地乃桓公之素志定<lb/>
<pb n="36b"/>　霸之本謀蓋欲以是結與國之心耳知此則知無曹<lb/>
　沫刦盟之事矣王伯厚謂曹沫即曹劌觀其問戰諫<lb/>
　觀社藹然儒者之言公羊乃有盟柯之事太史公遂<lb/>
　以沫列刺客之首此乃戰國之風春秋初所未有也<lb/>
　盟柯之事蓋游士之虚語而燕丹又欲襲而用之其<lb/>
　遣荆軻是以齊桓待秦政又愚之甚者也　杜氏曰<lb/>
　北杏齊地遂國在濟北蛇<hi>音移</hi>丘縣東北柯今濟北東<lb/>
　阿齊之阿邑猶祝柯今為祝阿　趙氏曰按桓公未<lb/>
<pb n="37a"/>　嘗侵魯地及盟後未嘗歸魯田且莊公與齊大讎襄<lb/>
　公之時猶歡好不絶不應至桓公却生讎怨公羊之<lb/>
　説非也<lb/>
　附録左傳宋人背北杏之㑹<lb/>
十有四年春齊人陳人曹人伐宋<lb/>
　左傳諸侯伐宋齊請師于周單伯㑹之取成于宋而<lb/>
　還　程子曰春秋之法將尊師衆曰某帥師將卑師<lb/>
　衆曰某師將卑師少曰某人將尊師少曰某伐某齊<lb/>
<pb n="37b"/>　自管仲為政莊十一年而後未嘗興大衆也其賦<lb/>
　于諸侯亦寡矣終管仲之身四十年息養天下厚矣<lb/>
　惟救邢稱師譏其次也至于秦晉使之不競而已不<lb/>
　强致也是以其功卑而易成<lb/>
夏單伯㑹伐宋<lb/>
　伐宋之役齊止用陳曹不煩逺兵然魯方從霸故齊<lb/>
　雖不徴而魯自往㑹非既約而後期也公榖以為後<lb/>
　㑹非　㑹王臣之例成十六年秋書公㑹尹子十七<lb/>
<pb n="38a"/>　年夏書公㑹尹子單子冬書公㑹單子定四年三月<lb/>
　書公㑹劉子皆特見其為王臣今書單伯㑹伐宋而<lb/>
　已則單伯為魯大夫明矣<lb/>
　附録左傳鄭厲公自櫟侵鄭獲傅瑕<hi>鄭大夫</hi>與之盟傅<lb/>
　瑕殺鄭子而納厲公<hi>鄭子莊四年稱伯㑹諸侯今見殺不稱君無諡者㣲弱臣子不</hi>
　　<hi>以君禮成喪告諸侯</hi>厲公入遂殺傅瑕使謂原繁曰寡人出伯<lb/>
　　父無裏言<hi>納我之言</hi>寡人憾焉對曰臣無二心天之制也<lb/>
　子儀在位而謀召君庸非貳乎莊公之子猶有八人若<lb/>
<pb n="38b"/>　皆以官爵行賂勸貳而可以濟事君其若之何臣聞命<lb/>
　矣乃縊而死<lb/>
秋七月荆入蔡<lb/>
　左傳蔡哀侯為莘故繩<hi>譽也</hi>息媯以語楚子楚子滅息<lb/>
　以息媯歸生堵敖及成王焉未言楚子問之對曰吾<lb/>
　一婦人而事二夫縱弗能死其又奚言楚子以蔡侯<lb/>
　滅息遂伐蔡秋七月楚入蔡　李廉曰蔡為周室宗<lb/>
　盟之長近于楚而常受楚禍中國之力有不及焉故<lb/>
<pb n="39a"/>　自北杏之後齊之盟㑹蔡不復與矣蔡之始録于經<lb/>
　則㑹鄧以懼楚終録於經則遷州來以避楚楚之始<lb/>
　見于經曰敗蔡終録於經曰圍蔡齊晉之伯其極盛<lb/>
　則侵蔡以伐楚其極衰則㑹召陵以救蔡而不能終<lb/>
　于栢舉之戰吳操中國之權又以蔡故焉原一蔡之<lb/>
　始終而中國消長之形荆楚强弱之變皆可見矣<lb/>
　經世書曰自是江漢之國皆服于楚<lb/>
冬單伯㑹齊侯宋公衛侯鄭伯于鄄<hi>單音善鄄音絹</hi>
<pb n="39b"/>　左傳宋服也　杜氏曰鄄衛地東郡鄄城<lb/>
十有五年春齊侯宋公陳侯衛侯鄭伯㑹于鄄<lb/>
　左傳齊始霸也<lb/>
夏夫人姜氏如齊<lb/>
　文姜不如齊八年矣至此復如齊桓公欲求魯好以<lb/>
　定伯業而不之拒也自是不復如齊而再如莒葢齊<lb/>
　惡而絶之<lb/>
秋宋人齊人邾人伐郳<hi>郳五兮反公作兒</hi>
<pb n="40a"/>　郳即小邾齊為宋伐故宋序齊上<lb/>
鄭人侵宋<lb/>
　左傳諸侯為宋伐郳鄭人間之而侵宋　杜氏曰郳<lb/>
　附庸屬宋而叛故為之伐宋主兵故序齊上　按鄭<lb/>
　不誠服齊背二鄄之㑹而侵宋桓公若能聲突簒奪<lb/>
　之罪而廢之擇立莊公之子<hi>原繁曰莊公之子猶有八人</hi>豈不為<lb/>
　伯業之光哉不此之顧二鄄之㑹既列諸同好及其<lb/>
　反覆三國伐之又以宋故為詞其義淺矣<lb/>
<pb n="40b"/>冬十月<lb/>
十有六年春王正月<lb/>
夏宋人齊人衛人伐鄭<lb/>
　左傳宋故也　杜氏曰宋主兵也<lb/>
秋荆伐鄭<hi>南北爭鄭于是始</hi>
　左傳鄭伯自櫟入緩告于楚秋楚伐鄭及櫟　按齊<lb/>
　方圖伯楚亦浸强北侵不已陳蔡鄭許適當其衝而<lb/>
　鄭尤要領之國中國得鄭則可以拒楚楚得鄭則可<lb/>
<pb n="41a"/>　以窺中國故鄭者伯與楚之所必爭也自是鄭被兵<lb/>
　于中國者三十有九于楚者二十春秋備書以見夷<lb/>
　夏之盛衰焉<lb/>
冬十有二月㑹齊侯宋公陳侯衛侯鄭伯許男<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>伯滕<lb/>
子同盟于幽<hi>公作公㑹許男下公穀有曹伯</hi>
　左傳冬同盟于幽鄭成也　公羊傳同盟者何同欲<lb/>
　也　程子曰上無明王下無方伯列國交爭桓公始<lb/>
　伯天下與之故書同盟志同欲也　按杜氏云書㑹<lb/>
<pb n="41b"/>　魯㑹之不書其人㣲者也此説非也諸侯皆序非㣲<lb/>
　者明矣他時猶不敢以㣲者㑹公侯况斯舉乎　又<lb/>
　按趙氏曰不言公諱與讎同盟也此説無理敵恵敵<lb/>
　怨不在後嗣况人方以尊天王安中國為名以合諸<lb/>
　侯而吾欲拒之是逃義也非能讎也　胡文定云不<lb/>
　書公諱也惡失信也據十七年受鄭詹此只縁經文<lb/>
　脱公字而轉生説耳公羊本有公字從公羊為是<lb/>
　杜氏曰陳國小每盟㑹皆在衛下齊桓始伯楚亦始<lb/>
<pb n="42a"/>　强陳侯介于二大國之間而為三恪之客故齊桓因<lb/>
　而進之遂班在衛上終於春秋滑國都費河南緱<lb/>
　氏縣幽宋地<lb/>
邾子克卒<lb/>
　榖梁傳其曰子進之也　范氏曰附齊而尊王室王<lb/>
　命進其爵　杜氏曰克儀父名稱子者蓋齊桓請<lb/>
　王命以為諸侯　<hi>趙氏以儀父與克為二人見隠六年</hi>
　附録左傳王使虢公命曲沃伯以一軍為晉侯　按<lb/>
<pb n="42b"/>　此左氏之特筆也而不見于春秋是時晉未與諸侯<lb/>
　之㑹盟魯史所無則春秋不得而書也然夫子删詩<lb/>
　于唐風無衣見之　王命大夫為諸侯自此始<lb/>
十有七年春齊人執鄭詹<hi>詹公作瞻下同</hi>
　左傳鄭不朝也　胡傳書齊人執惡齊也鄭既侵宋<lb/>
　又不朝齊詹為執政見執宜矣惡齊何也以責人之<lb/>
　心責己則盡道以愛己之心愛人則盡仁此春秋之<lb/>
　意也　趙氏曰左氏云鄭不朝也若以國事見執據<lb/>
<pb n="43a"/>　例當稱行人　李廉曰鄭詹左氏説是公榖皆以詹<lb/>
　為佞人此無據之言<lb/>
夏齊人殱于遂<hi>殱子廉反公作瀐</hi>
　左傳遂因氏頜<hi>烏納反又苦答反</hi>氏工婁氏須遂氏<hi>四族遂之强宗</hi>
　饗齊戍醉而殺之齊人殱焉<lb/>
秋鄭詹自齊逃來<lb/>
　杜氏曰詹不能仗節守死以解國患而遁逃苟免書<lb/>
　逃以賤之<lb/>
<pb n="43b"/>冬多麋<hi>亡悲反</hi>
　杜氏曰麋多則害五稼故以災書<lb/>
十有八年春王三月日有食之<lb/>
　榖梁傳不言日不言朔夜食也何以知其夜食曰王<lb/>
　者朝日　范氏曰天子𤣥冕而朝日于東門之外故<lb/>
　始出而有虧傷之處是以知其夜食也　家氏曰夜<lb/>
　食者必在丑寅之間故晨興而猶見<lb/>
夏公追戎于濟西<lb/>
<pb n="44a"/>　杜氏曰戎來侵魯魯人不知去乃追之<lb/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
                    <hi>
                        <graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>又作蜮音或</hi>
　榖梁傳一有一亡曰有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>射人者也<hi>一有一亡言不常也故書曰有</hi>
　<hi>含沙射人此物生揚粤乃魯之所無而今有之故曰有上十七年麋魯之常獸是嵗偏多若螟螽之類則</hi>
　<hi>在所生之又㣲細之物不可以數言故不言有不言多</hi>　沙隨春秋例目云有<lb/>
　蜮或考𨽻古春秋作有蜮爾雅食葉蜮音特<lb/>
冬十月<lb/>
　書以備四時之終<lb/>
<pb n="44b"/>十有九年春王正月<lb/>
夏四月<lb/>
秋公子結媵陳人之婦于鄄遂及齊侯宋公盟<lb/>
　公羊傳媵者何諸侯娶一國則二國往媵之以姪娣<lb/>
　從姪者何兄之子也娣者何弟也諸侯一聘九女諸<lb/>
　侯不再娶<hi>必以姪娣從之者欲使一人有子二人喜也所以防嫉妬令重繼嗣也</hi>媵不<lb/>
　書此何以書為其有遂事書大夫無遂事此其言遂<lb/>
　何聘禮大夫受命不受辭出竟有可以安社稷利國<lb/>
<pb n="45a"/>　家者則専之可也　杜氏曰公子結魯大夫公羊榖<lb/>
　梁皆以為魯女媵陳侯之婦其稱陳人之婦未入國<lb/>
　略言也大夫出竟有可以安社稷利國家者則専之<lb/>
　可也結在鄄聞齊宋有㑹權事之宜去其本職遂與<lb/>
　二君為盟故備書之　程子曰鄄之巨室嫁女于陳<lb/>
　人結以其庶女媵之因與齊宋盟罪其為媵而往盟<lb/>
　為遂事<lb/>
夫人姜氏如莒<lb/>
<pb n="45b"/>冬齊人宋人陳人伐我西鄙<lb/>
　襄陵許氏曰公之事齊後于諸侯又受鄭詹未討齊<lb/>
　宋在鄄將以陳人伐我而結知之故權國重而與之<lb/>
　盟示先下之以禮齊宋以公子之盟未足以結成也<lb/>
　故卒來伐而取服焉　愚按此説近諸家多謂齊宋<lb/>
　怒結因媵事遂盟伯主而來伐若止怒結之不恭不<lb/>
　受其盟足矣伐我者必其素謀耳<lb/>
二十年春王二月夫人姜氏如莒<lb/>
<pb n="46a"/>　附録左傳初王姚<hi>莊王之妾</hi>嬖于莊王生子頽有寵蒍國<lb/>
　<hi>周大夫</hi>為之師及恵王<hi>莊王孫</hi>即位取蒍國之圃以為囿<lb/>
　邊伯<hi>周大夫</hi>之宫近於王宫王取之王奪子禽祝跪與<lb/>
　詹父田<hi>三子周大夫</hi>而收膳夫之秩<hi>膳夫石速也秩禄也</hi>故蒍國邊<lb/>
　伯石速詹父子禽祝跪作亂因蘇氏<hi>蘇氏周大夫桓王奪其十二邑</hi>
　<hi>以與鄭</hi>十九年秋五大夫奉子頹以伐王<hi>石速士也故不在五大夫</hi>
　<hi>之數</hi>不克出奔温<hi>蘇氏邑</hi>蘇子奉子頽以奔衛衛師燕師<lb/>
　伐周<hi>燕南燕</hi>冬立子頽二十年春鄭伯和王室不克執<lb/>
<pb n="46b"/>　燕仲父<hi>燕仲父南燕伯為伐周故</hi>夏鄭伯遂以王歸王處于櫟秋<lb/>
　王及鄭伯入于鄔<hi>鄔王所取鄭邑</hi>遂入成周取其寶器而還<lb/>
　冬鄭伯見虢叔曰子頽奸王之位盍納王乎虢公曰<lb/>
　寡人之願也<hi>為明年胥命起</hi>
夏齊大災<lb/>
　杜氏曰來告以大故書天火曰災　啖氏曰公羊云<lb/>
　大災何大瘠也按災天火也大之者其災大也若以<lb/>
　大災為大瘠新宫災亦是新宫瘠乎<lb/>
<pb n="47a"/>秋七月<lb/>
冬齊人伐戎<hi>戎穀作我</hi>
　張洽曰戎在徐州之域最近齊魯故先治之　家氏<lb/>
　曰周有子頽之亂齊桓為伯主若罔聞知鄭伯虢公<lb/>
　胥命于弭以兵討亂殺子頽王入於王城齊亦不能<lb/>
　預也齊桓之失于為義也多矣<lb/>
二十有一年春王正月<lb/>
夏五月辛酉鄭伯突卒<lb/>
<pb n="47b"/>　左傳二十一年春胥命于弭<hi>鄭國以納王相命弭鄭地</hi>夏同伐王<lb/>
　城鄭伯將王自圉門入虢叔自北門入殺王子頹及<lb/>
　五大夫五月鄭厲公卒<lb/>
秋七月戊戌夫人姜氏薨<lb/>
冬十有二月𦵏鄭厲公<lb/>
　金氏曰突與忽爭國忽正而突不正然突得稱鄭伯<lb/>
　卒𦵏皆書于春秋葢終有王室之功也功罪自不相<lb/>
　掩春秋其為諸侯之無王假鄭以示訓乎<lb/>
<pb n="48a"/>二十有二年春王正月肆大眚<hi>眚所景反公作省</hi>
　杜氏曰赦有罪也　啖氏曰肆者放也眚者過也如<lb/>
　今之赦爾公羊云忌省有何義乎<hi>何休謂子夘日為省日時魯有夫人</hi>
　<hi>喪忌省日不哭省日本以忌吉事不以忌凶事</hi>按赦古有之原小過耳大眚<lb/>
　亦肆則有罪皆赦矣書譏惠奸也<lb/>
癸丑𦵏我小君文姜<lb/>
　按周人以諱事神名終將諱之故易之以諡末世滋<lb/>
　濫諡不應實爰及婦人婦人無外行於禮當繫夫之<lb/>
<pb n="48b"/>　諡取其夫諡冠于姓之上詩稱莊姜宣姜共姜春秋<lb/>
　宋共姬即其義也婦人法無諡也生以夫國冠之韓<lb/>
　姞秦姬是也死以夫諡冠之莊姜定姒是也<hi>定姒哀公妾母</hi>
　　<hi>繫夫諡者也若襄公妾母定姒則别諡也</hi>末世别為作諡如景王未崩妻<lb/>
　稱穆后皆非禮也魯文姜弑逆淫亂之人得罪宗廟<lb/>
　國人之所不容今不誅而死縱以子母之故不忍棄<lb/>
　絶𦵏之足矣又别為之諡曰文而不復繫於桓公可<lb/>
　乎自是魯國從而效尤哀姜成風聲姜敬嬴齊姜穆<lb/>
<pb n="49a"/>　姜齊歸皆别立諡不復繫於夫且妾母當之不正<lb/>
　益甚矣<lb/>
陳人殺其公子御寇<hi>御音遇公穀作禦</hi>
　左傳春陳人殺其太子御寇陳公子完奔齊齊侯使<lb/>
　敬仲<hi>即公子完</hi>為卿辭使為工正　按據左氏御寇太子<lb/>
　也而經書公子杜云陳人惡殺太子之名故以國討<lb/>
　公子告非也苟殺太子而赴以公子聖人安得不改<lb/>
　而正之邪　胡傳公子之重視大夫殺而或稱君或<lb/>
<pb n="49b"/>　稱國或稱人何也稱君者獨出于其君之意而大夫<lb/>
　國人有不與焉如晉侯殺其世子申生之類是也稱<lb/>
　國者出於君大夫而不請於天子如鄭殺其大夫申<lb/>
　侯之類是也稱人者有二義其一國亂無政衆人擅<lb/>
　殺而不出于其君則稱人如陳人殺其公子御寇之<lb/>
　類是也其一弑君之賊人人所得討背叛之臣國人<lb/>
　所同惡則稱人如衛人殺州吁鄭人殺良霄之類是<lb/>
　也考於傳之所載以觀經之所斷則罪之輕重見矣<lb/>
<pb n="50a"/>夏五月<lb/>
　按春秋未有以五月首時者葢下有脱事不然則四<lb/>
　譌為五也<lb/>
秋七月丙申及齊高傒盟于防<hi>傒音奚</hi>
　公羊傳齊高傒者何貴大夫也曷為就吾㣲者而盟<lb/>
　公也公則曷為不言公諱與大夫盟也　趙氏曰盟<lb/>
　不自内皆指公也明書高傒見其伉敵之罪也<lb/>
冬公如齊納幣<lb/>
<pb n="50b"/>　公羊傳納幣不書此何以書譏何譏爾親納幣非禮<lb/>
　也　榖梁傳納幣大夫之事也　何氏曰納幣即納<lb/>
　徴納徴禮曰主人受幣士受儷皮是也禮言納徴春<lb/>
　秋言納幣者春秋質也凢婚禮皆用鴈取其知時候<lb/>
　唯納徴用𤣥纁束帛儷皮𤣥纁取其順天地也儷皮<lb/>
　鹿皮重古也<hi>儷兩也</hi>　范氏曰公母喪未再朞而圖婚<lb/>
　傳無譏文但譏親納幣者䘮婚不待貶絶而罪惡見<lb/>
　　趙氏曰婚禮有六春秋獨書其二<hi>逆女即親迎也納幣即納徵也</hi>
<pb n="51a"/>　以納幣方契成逆女為事終舉重之義也　程子曰<lb/>
　齊疑婚議故公自行納幣後一年逆齊難之也<lb/>
二十有三年春公至自齊<lb/>
　公羊傳桓之盟不日其㑹不致信之也此何以致危<lb/>
　之也何危爾公一陳佗也　趙氏曰凡公行及告廟<lb/>
　則書公羊云桓㑹不致有何義乎<lb/>
祭叔來聘<lb/>
　榖梁傳其不言使何也天子之内臣也不正其外交<lb/>
<pb n="51b"/>　故不與使也　陸氏曰不言使者原其來意非天子<lb/>
　之命爾非謂責其外交則去使字也　胡傳祭仲來<lb/>
　朝而不言朝祭叔來聘而不言使尹氏王子虎劉卷<lb/>
　來訃而不書其爵秩皆所以正人臣私交之非也<lb/>
　祭采地叔字　啖氏曰私行假言聘故不言王使以<lb/>
　譏之　按聘非自行之禮今曰祭叔來聘則知私行<lb/>
　假言王聘矣<lb/>
夏公如齊觀社<lb/>
<pb n="52a"/>　左傳非禮也曹劌諫曰不可君舉必書書而不法後<lb/>
　嗣何觀　按社者諸侯祭其土示之常事未聞鄰國<lb/>
　之君往觀之者如齊觀社此何禮哉按襄二十四年<lb/>
　齊社蒐軍實使客觀之蓋齊俗每因祭社則蒐軍實<lb/>
　因以聚人而為觀游也如後世里社賽祭陳百戯之<lb/>
　意故外傳載曹劌之言曰齊棄太公之法而觀民於<lb/>
　社君為是舉而往觀之非故業也天子祀上帝諸侯<lb/>
　為之受命焉諸侯祀先公卿大夫佐之受事焉不聞<lb/>
<pb n="52b"/>　諸侯之相㑹祀也君舉必書書而不法後嗣何觀内<lb/>
　外傳之言有足相𤼵者　程子曰婚議尚疑故公以<lb/>
　觀社為名再往請<lb/>
　附録左傳晉桓莊之族偪<hi>桓叔莊伯之子孫</hi>獻公患之士蒍<lb/>
　<hi>晉大夫</hi>曰去富子<hi>富子二族之富强者</hi>則羣公子可謀也己公曰<lb/>
　爾試其事士蒍與羣公子謀譖富子而去之<hi>以罪狀誣之同</hi>
　<hi>族惡其富强故士蒍得因而間之用其所親為譖則似信離其骨肉則黨弱</hi>
公至自齊<lb/>
<pb n="53a"/>荆人來聘<hi>楚交中國始此</hi>
　胡傳荆自莊公十年始見于經十四年入蔡十六年<lb/>
　伐鄭皆以州舉者惡其猾夏不恭故狄之也至是來<lb/>
　聘遂稱人者嘉其慕義自通故進之也　杜氏曰不<lb/>
　書荆子使某來聘君臣同詞者葢楚之始通未成其<lb/>
　禮　啖氏曰若言荆來聘則似舉州皆來故加人字<lb/>
　以成文耳無他義也　按僖十八年邢人狄人伐衛<lb/>
　狄稱人亦豈進之而書人邪蠻荆之情每假禮以行<lb/>
<pb n="53b"/>　其詐故今年聘魯二十八年伐鄭矣蠻荆之日近中<lb/>
　國之憂也果有慕義之心固當不拒若其懷詐窺覘<lb/>
　豈可不備書荆人來聘謹之也繼書楚子使椒楚子<lb/>
　使薳罷彼浸浸乎中國之物章矣則亦實録之矣非<lb/>
　漸進之也使彼漸染于中國之禮義聖人從而漸進<lb/>
　之可也其文則華夏矣其俗則故也春秋所謹而憂<lb/>
　也烏在其進之以漸邪荆楚本號後改曰楚非州名<lb/>
公及齊侯遇于榖<lb/>
<pb n="54a"/>蕭叔朝公<lb/>
　杜氏曰蕭附庸國叔名就榖朝公故不言來凡在外<lb/>
　朝則禮不得具嘉禮不野合　劉氏曰為禮非其時<lb/>
　猶非其禮也為禮非其處猶非其禮也為禮非其義<lb/>
　猶非其禮也九月郊五月烝此之謂非其時蕭叔朝<lb/>
　此之謂非其處祭叔來聘齊侯來獻㨗此之謂非其<lb/>
　義雖有肅敬之心繁飾之容而君子不受也故禮非<lb/>
　其禮而猶不受必歸之正而止又况乎未始有正者<lb/>
<pb n="54b"/>　乎<lb/>
秋丹桓宫楹<lb/>
　榖梁傳禮天子諸侯黝堊<hi>黒色</hi>大夫倉士黈<hi>他苟反黄色也又張</hi>
　<hi>斗反</hi>丹楹非禮也<hi>楹柱也</hi>　何氏曰為將娶齊女欲以夸<lb/>
　大示之<lb/>
冬十有一月曹伯射姑卒<hi>射音亦</hi>
十有二月甲寅公㑹齊侯盟于扈<hi>音戸</hi>
　杜氏曰扈鄭地在滎陽卷<hi>音權</hi>縣西北　孫氏曰扈齊<lb/>
<pb n="55a"/>　地　胡傳莊公生於桓公之六年至是生三十有六<lb/>
　年矣以世嫡之正諸侯之貴尚無内主同任社稷之<lb/>
　事葢制於文姜使必娶於母家<hi>此於傳無明文孫明復陳君舉有此説或</hi>
　　<hi>又舉漢吕后使恵帝娶魯元公主女為證</hi>而齊女待年未及故莊公越禮<lb/>
　不顧如此其急齊人有疑如此其緩而遇于榖盟于<lb/>
　扈要結之也<lb/>
二十有四年春王三月刻桓宫桷<lb/>
　左傳春刻其桷皆非禮也<hi>并非丹楹故言皆</hi>御孫<hi>魯大夫</hi>諫曰<lb/>
<pb n="55b"/>　臣聞之儉徳之共也侈惡之大也先君有共徳而君<lb/>
　納諸大惡無乃不可乎　榖梁傳禮天子之桷<hi>音角榱也</hi>
　<hi>方曰桷圖曰椽</hi>斵之礱之加宻石焉<hi>以細石磨之</hi>諸侯之桷斵之<lb/>
　礱之大夫斵之士斵本刻桷非正也夫人所以崇宗<lb/>
　廟也取非禮與非正而加之於宗廟以飾夫人非正<lb/>
　也刻桓宫桷丹桓宫楹斥言桓宫以惡莊也　范氏<lb/>
　曰以桓見殺于齊而飾其宗廟以榮讎國之女惡莊<lb/>
　不子<lb/>
<pb n="56a"/>𦵏曹莊公<lb/>
夏公如齊逆女<lb/>
　榖梁傳親迎恒事也不志此其志何也不正其親迎<lb/>
　于齊也<lb/>
秋公至自齊<lb/>
　榖梁傳迎者行見諸舍見諸<hi>諸之也言瞻望夫人乗車</hi>先至非正<lb/>
　也<lb/>
八月丁丑夫人姜氏入<lb/>
<pb n="56b"/>　公羊傳其言入何難也其言日何難也其難奈何夫<lb/>
　人不僂不可使入與公有所約然後入<hi>僂疾也夫人稽留不肯疾</hi>
　<hi>順公不可使即入約約逺媵妾也</hi>　杜氏曰公羊傳以為姜氏要公<lb/>
　不與公俱至蓋以孟任故丁丑入而明日乃朝廟<lb/>
　榖梁傳入者内弗受也日入惡入者也何用不受也<lb/>
　以宗廟弗受也其以宗廟弗受何也娶仇人子弟以<lb/>
　薦<hi>進也</hi>舍<hi>置也</hi>於前其義不可受也　按榖梁宗廟弗受<lb/>
　之義甚精<lb/>
<pb n="57a"/>戊寅大夫宗婦覿用幣<lb/>
　左傳公使宗婦覿用幣非禮也<hi>杜氏曰宗婦同姓大夫之婦禮小君至大</hi>
　<hi>夫執贄以見明臣子之道莊公欲奢夸夫人故使大夫宗婦同贄俱見傳不言大夫唯舉非常</hi>御孫<lb/>
　曰男贄大者玉帛小者禽鳥以章物也女贄不過榛<lb/>
　<hi>小栗</hi>栗棗脩<hi>脯</hi>以告䖍<hi>敬也</hi>也今男女同贄是無别也男<lb/>
　女之别國之大節也而由夫人亂之無乃不可乎<lb/>
　公羊傳宗婦如何大夫之妻也用者何用者不宜用<lb/>
　也見用幣非禮也然則曷用棗栗云乎腶脩云乎<lb/>
<pb n="57b"/>　榖梁傳覿見也禮大夫不見夫人<hi>劉氏曰不見謂其常耳夫人始至而</hi>
　<hi>大夫見于廟禮也何得非乎</hi>不言及不正其行婦道故列數之也<lb/>
　男子之贄羔鴈雉腒<hi>腒其居反鳥腊曰腒</hi>婦人之贄棗栗腵脩<lb/>
　<hi>腵丁亂反脯也腵而加薑桂曰脩</hi>用幣非禮也用者不宜用者也大<lb/>
　夫國體也<hi>謂為君股肱</hi>而行婦道惡之故謹而日之也<lb/>
　附録左傳晉士蒍又與羣公子謀使殺游氏之二子<lb/>
　<hi>亦桓莊之族</hi>士蒍告晉侯曰可矣不過二年君必無患<lb/>
大水<lb/>
<pb n="58a"/>冬戎侵曹曹羈出奔陳赤歸于曹<lb/>
　胡傳杜預謂羈葢曹世子也曹伯己𦵏猶不稱爵者<lb/>
　以㣲弱不能君故為戎所逐耳赤者曹之庶公子歸<lb/>
　易詞也　陳氏曰君在喪稱子其曰曹羈不能為子<lb/>
　也侵淺事也以千乘之國不能守不可以言子矣然<lb/>
　奔君未有言故者言故猶愈於自奔也　按戎而専<lb/>
　制諸夏廢置人君亦以病齊桓也　陸氏曰曹羈者<lb/>
　義同鄭忽公羊云是曹大夫非也<lb/>
<pb n="58b"/>郭公<lb/>
　闕文<lb/>
二十有五年春陳侯使女叔來聘<hi>女音汝之此諸侯交聘  始</hi>
　左傳始結陳好也　榖梁傳其不名何也天子之命<lb/>
　大夫也　杜氏曰女氏叔字季友相魯原仲相陳二<lb/>
　人有舊故女叔來聘季友冬亦報聘<lb/>
夏五月癸丑衛侯朔卒<lb/>
六月辛未朔日有食之鼓用牲于社<lb/>
<pb n="59a"/>　胡傳按禮諸侯旅見天子入門不得終禮者四而日<lb/>
　食與焉古者固以是為大變人君所當恐懼修省以<lb/>
　答天意而不敢忽也然則鼓用牲于社何以書譏不<lb/>
　鼔于朝而鼓于社又用牲則非禮矣<lb/>
伯姬歸于杞<lb/>
　榖梁傳其不言逆何也逆之道㣲無足道言爾　胡<lb/>
　傳不言逆逆者非卿書歸者以别於大夫之自逆者<lb/>
　也自逆者若莒慶齊高固是也<lb/>
<pb n="59b"/>秋大水鼓用牲于社于門<lb/>
　左傳秋大水鼓用牲于社于門亦非常也<hi>失常禮</hi>凡天<lb/>
　災有幣無牲非日月之眚不鼓　杜氏曰門國門<lb/>
　附録左傳晉士蒍使羣公子盡殺游氏之族乃城聚<lb/>
　<hi>晉邑</hi>而處之冬晉侯圍聚盡殺羣公子<lb/>
二十有六年春公伐戎<hi>公無春字</hi>
　附録左傳春晉士蒍為大司空夏士蒍城絳以深其<lb/>
　宫<lb/>
<pb n="60a"/>夏公至自伐戎<lb/>
　張氏曰莊公治國家之政多闕而勞師于戎雖能復<lb/>
　怨何益于内治乎踰時書至危之也<lb/>
曹殺其大夫<hi>此専殺大夫之始</hi>
　胡傳稱國以殺者國君大夫與謀其事不請于天子<lb/>
　而擅殺之也義繫于殺則止書其官曹殺其大夫宋<lb/>
　人殺其大夫是也義繫于人則兼書其名氏楚殺其<lb/>
　大夫得臣陳殺其大夫洩冶之類是也　羈出赤歸<lb/>
<pb n="60b"/>　之際必有不附于赤者故殺之耳<lb/>
秋公㑹宋人齊人伐徐<lb/>
　杜氏曰徐國在下邳<graphic n="KR2407" url="https://raw.githubusercontent.com/kanripo/KR-Gaiji/master/images/KR2407.png" mimeType="image/png"/>縣　張氏曰嬴姓國近齊魯<lb/>
　　胡傳不致者役不淹時而齊人同㑹則無危殆之<lb/>
　憂矣<lb/>
冬十有二月癸亥朔日有食之<lb/>
二十有七年春公㑹把伯姬于洮<lb/>
　左傳非事也天子非展義不巡狩<hi>天子巡狩所以宣布徳義</hi>諸侯<lb/>
<pb n="61a"/>　非民事不舉卿非君命不越竟　杜氏曰洮魯地<lb/>
　胡傳伯姬莊公之女非事而特㑹愛其女之過而不<lb/>
　能節之以禮　戴氏曰夫人㑹諸侯古無是事也文<lb/>
　姜數㑹齊侯不以為異把伯姬踵而行之<lb/>
夏六月公㑹齊侯宋公陳侯鄭伯同盟于幽<lb/>
　左傳陳鄭服也　榖梁傳同者有同也同尊周也於<lb/>
　是而後授之諸侯也<hi>天子討而不伐諸侯伐而不討五伯者摟諸侯以伐諸侯者也</hi>
　<hi>則謂授之諸侯者非也諸侯豈桓公所得有哉</hi>其授之諸侯何也齊侯得衆<lb/>
<pb n="61b"/>　也桓㑹不致安之也桓盟不日信之也信其信仁其<lb/>
　仁衣裳之㑹十有一未嘗有㰱血之盟也信厚也兵<lb/>
　車之㑹四未嘗有大戰也愛民也<hi>李廉曰衣裳兵車本只穀梁一家之</hi>
　<hi>説陸氏深所不取</hi>　啖氏曰凡同盟者謂其盟辭同也若言<lb/>
　大而侵小爾無我詐齊人出師魯以兵革從如此之<lb/>
　類彼此之辭非同盟也若言同奬王室之類載書之<lb/>
　内衆國共其信誓無彼此之異乃同盟也　趙氏曰<lb/>
　公羊云同盟者同欲也予謂小國被制而至豈皆同<lb/>
<pb n="62a"/>　欲榖梁云同尊周也同外楚也且盟㑹之辭固當云<lb/>
　同救災恤患及勸善正惡等辭豈止尊周外楚一辭<lb/>
　而已故知啖氏説同盟之理當矣<lb/>
秋公子友如陳𦵏原仲<lb/>
　左傳非禮也原仲季友之舊也　啖氏曰陳原仲之<lb/>
　𦵏書者見季友私事出竟也　按直書公子友如陳<lb/>
　𦵏原仲不待貶而義自見者也胡氏謂通季子之私<lb/>
　行而無貶者乃春秋端本之意謂王臣私交乃始亂<lb/>
<pb n="62b"/>　而末流至于大夫交政於中國恐非經本㫖　劉氏<lb/>
　曰公羊云何通乎季子之私行避内難也非也是時<lb/>
　内難未作何避之有若季子見幾逺舉是忘宗國之<lb/>
　亂也况去莊公沒尚數年而遂云避内難乎<lb/>
冬把伯姬來<lb/>
　左傳歸寧也<hi>問父母寧否</hi>凡諸侯之女歸寧曰來出曰來<lb/>
　歸<hi>歸不反之詞</hi>夫人歸寧曰如某出曰歸于某　胡傳禮<lb/>
　父母在嵗一歸寧若歸而合禮則常事不書其曰杞<lb/>
<pb n="63a"/>　伯姬來者不當來也春㑹于洮冬又來魯故知其不<lb/>
　當來也來而必書春秋於男女往來之際嚴矣　按<lb/>
　夫人歸寧説見總例左氏説未是<lb/>
莒慶來逆叔姬<lb/>
　胡傅莒慶莒大夫也叔姬莊公女也何以稱字大夫<lb/>
　自逆則稱字為其君逆則稱女尊卑之别也何以書<lb/>
　諸侯嫁女於大夫而公自主之非禮也<lb/>
杞伯來朝<lb/>
<pb n="63b"/>　把姒姓夏禹之裔或稱伯或稱子義見滕子諸家謂<lb/>
　王者之後本稱公因貶絀而稱伯稱子此恐未然又<lb/>
　見僖公二十三年　李廉曰切嘗考之周封三恪㣲<lb/>
　子以三仁之賢得統承先王修其禮物故其命之曰<lb/>
　庸建爾于上公尹兹東夏杞雖王者之後然東樓公<lb/>
　本無大功徳豈遽錫以公侯之上爵乎<lb/>
　附録左傳王使召伯廖<hi>力彫反王卿士</hi>賜齊侯命<hi>賜命為侯伯</hi>且<lb/>
　請伐衛以其立子頹也<hi>在十九年</hi>
<pb n="64a"/>公㑹齊侯于城濮<lb/>
　杜氏曰城濮衛地將討衛也　汪氏曰魯兵不與伐<lb/>
　衛者亦猶魯濟謀伐戎而魯不與伐戎也<lb/>
二十有八年春王三月甲寅齊人伐衛衛人及齊人戰<lb/>
衛人敗績<lb/>
　左傳齊侯伐衛戰敗衛師數之以王命取賂而還<lb/>
　胡傳春秋紀兵及者為主齊人伐衛則其以衛及之<lb/>
　何也齊人奉王命討衛立子頹之罪衛不徴詞請罪<lb/>
<pb n="64b"/>　而上逆王命下拒方伯之師直與交戰則是衛人為<lb/>
　志乎此戰故以衛主之也戰不言伐伐不言日而書<lb/>
　日者戰之日也見齊人奉辭伐罪方以是日至而衛<lb/>
　人不謀其故直以是日與之戰所以深疾之也齊稱<lb/>
　人將卑師少也　按衛立子頽其罪固不容誅然己<lb/>
　越十年而衛君己易世矣當其時桓公方圖伯事不<lb/>
　能聲罪致討及鄭伯納王王來錫命使討而後行雖<lb/>
　曰己晚然奉王命以從事必使衛服其罪請歸司寇<lb/>
<pb n="65a"/>　斯得為伯討矣乃姑取應文數以王命取賂而還是<lb/>
　何異于春秋之季趙盾諸人之為乎考之去年同盟<lb/>
　於幽衛己不至桓公無亦本有怒衛之心因假王命<lb/>
　以伐之夫非誠以從王非正乎伯討則衛之不服敢<lb/>
　抗伯主而與之戰其罪亦當有分其亦不待貶絶而<lb/>
　惡自見矣<lb/>
　附録左傳晉獻公娶於賈<hi>姬姓國</hi>無子烝於齊姜<hi>武公妾</hi>
　生秦穆夫人及太子申生又娶二女于戎大戎狐姬<lb/>
<pb n="65b"/>　生重耳<hi>大戎唐叔子孫别在戎狄者晉語云狐氏出自唐叔狐伯行之子實生重耳</hi>小戎<lb/>
　子生夷吾<hi>小戎允姓之戎子女也</hi>晉伐驪戎驪戎男女以驪姬<lb/>
　<hi>驪戎在京兆新豐縣其君姬姓其爵男也納女于人曰女</hi>歸生奚齊其娣生卓子<lb/>
　驪姬嬖欲立其子賂外嬖梁五與東闗嬖五<hi>姓梁名五在閨</hi>
　<hi>闥之外者東闗嬖五别在闗塞者亦名五皆大夫為獻公所嬖幸視聽外事</hi>使言于公曰<lb/>
　曲沃君之宗也<hi>曲沃桓叔所封先君宗廟所在</hi>蒲<hi>今平陽蒲子縣</hi>與二屈<hi>今平</hi>
　<hi>陽北屈縣</hi>君之疆也不可以無主宗邑無主則民不威疆<lb/>
　埸無主則啟戎心若使大子主曲沃而重耳夷吾主<lb/>
<pb n="66a"/>　蒲與屈則可以威民而懼戎且旌<hi>章也</hi>君伐<hi>功也</hi>晉侯説<lb/>
　之夏使大子居曲沃重耳居蒲城夷吾居屈羣公子<lb/>
　皆鄙<hi>邊邑</hi>唯二姬之子在絳二五卒與驪姬譖羣公子<lb/>
　而立奚齊晉人謂之二五耦<hi>二耜相耦廣一尺共起一伐言二人俱共墾傷</hi>
　<hi>晉室若此</hi>
夏四月丁未邾子𤨏卒<hi>𤨏素果反</hi>
　瑣在位十二年子籧篨嗣是為文公<lb/>
秋荆伐鄭公㑹齊人宋人救鄭<lb/>
<pb n="66b"/>　榖梁傳荆者楚也其曰荆州舉之也<hi>州舉之者狄之也</hi>　程<lb/>
　子曰齊桓伯主魯望國宋王者之後此救鄭制楚之<lb/>
　始葢天下大勢所在　胡傳書救鄭善之也齊宋稱<lb/>
　人將卑師少桓公主兵攘夷狄安中國之事見矣<lb/>
　朱子曰齊桓晉文所以有功於王室者當時楚最强<lb/>
　大時復加兵於鄭鄭則在王畿之内楚在春秋時他<lb/>
　國皆不及其强向非桓文有以遏之則周室為其所<lb/>
　并矣<hi>按左傳所載楚令尹子元欲蠱文夫人之事不可信夷夏大故經文自有本末左氏多采雜説</hi>
<pb n="67a"/>　　<hi>以附其間殊汨亂經意</hi>
冬築郿<hi>忘悲反公穀作㣲</hi>
　杜氏曰郿魯下邑　郿公榖作㣲王氏曰帝乙子封<lb/>
　於㣲東平夀張縣西北有㣲子鄉　按左氏云邑曰<lb/>
　築都曰城非也邑都相較無幾而城築殊名可乎<lb/>
　凡土功大曰城小曰築完舊曰城新創曰築築郿所<lb/>
　以志者不視嵗之豐凶而輕用民力冬雖用民力之<lb/>
　時而下書大無麥禾則時屈可知矣<lb/>
<pb n="67b"/>大無麥禾<lb/>
　杜氏曰書于冬者五穀畢入計食不足而後書也<lb/>
　孔氏曰麥熟在夏禾成在秋而書於冬者計食不足<lb/>
　而後總書之此年不言水旱而得無麥禾者服䖍曰<lb/>
　隂陽不和土氣不養故禾麥不成也　啖氏曰公羊<lb/>
　云曷為先言築㣲而後言無麥禾諱以凶年造邑也<lb/>
　按築㣲冬之初也無麥禾嵗終諸榖皆入無此二榖<lb/>
　乃書依先後記事耳何闗諱乎　董仲舒曰春秋於<lb/>
<pb n="68a"/>　它榖不書至無麥禾則書之以此見聖人於五榖最<lb/>
　重麥與禾也<lb/>
臧孫辰告糴于齊<lb/>
　公羊傳何以不稱使以為臧孫辰之私行也君子之<lb/>
　為國也必有三年之委一年不熟告糴譏也　榖梁<lb/>
　傳國無九年之畜曰不足無六年之畜曰急無三年<lb/>
　之畜曰國非其國也古者税什一豐年補敗<hi>敗謂凶年</hi>不<lb/>
　外求而上下皆足也雖累凶年民弗病也一年不艾<lb/>
<pb n="68b"/>　<hi>麇信云艾穫也</hi>而百姓飢君子非之　按外傳魯饑臧文仲<lb/>
　言于公曰國病矣請糴于齊公曰誰使對曰國有饑<lb/>
　饉卿出告糴古之制也辰也備卿請如齊公使往則<lb/>
　臧孫實以公命行謂諱之以為臧孫之私行者非也<lb/>
　其書之意則公榖之所言者是矣左氏云禮也則不<lb/>
　知春秋非以為得禮而書也榖梁云諸侯無粟諸侯<lb/>
　相歸粟正也臧孫辰告糴于齊告然後與之言内之<lb/>
　無外交也不知此若不告彼何由知乎<lb/>
<pb n="69a"/>二十有九年春新延廐<lb/>
　左傳書不時也凡馬日中而出日中而入<hi>日中春秋分也治廐</hi>
　<hi>當以秋分因馬向入而修之今以春作故曰不時</hi>　啖氏曰馬雖出入有時廐<lb/>
　何妨農隙修之　公羊傳新延廐者何修舊也<hi>繕故曰新</hi>
　　<hi>有所増益曰作始造曰築</hi>修舊不書此何以書譏何譏爾凶年不<lb/>
　修　榖梁傳延廐者何法廐也其言新有故也<hi>言改故而</hi>
　<hi>新之</hi>有故則何為書也古之君人者必時視民之所勤<lb/>
　民勤于力則功築罕民勤于財則貢賦少民勤于食<lb/>
<pb n="69b"/>　則百事廢矣冬築㣲春新延廐以其用民力為己悉<lb/>
　矣<lb/>
夏鄭人侵許<lb/>
　凡侵例見隠二年　張氏曰許鄭世讎也然許自盟<lb/>
　幽之後不與齊桓之㑹鄭人侵之或齊之命與自後<lb/>
　許始從中國<lb/>
秋有蜚<hi>蜚扶味反</hi>
　左傳為災也凡物不為災不書　公羊傳何以書記<lb/>
<pb n="70a"/>　異也　劉歆曰負蠜性不食榖食穀為災介蟲之孽<lb/>
　　劉向曰蜚色青非中國所有南越盛暑男女同川<lb/>
　澤淫風所生為蟲臭惡是時莊公取齊淫女為夫人<lb/>
　既入淫于兩叔故蜚至天戒以為將生臭惡聞於四<lb/>
　方也　新安羅氏曰負蠜今謂之蜚盤蟲好以清旦<lb/>
　集稲上食稲花田家率以蚤作掇去之日出則散去<lb/>
　既食稲花又其氣臭惡能熯稲使不蕃春秋書之當<lb/>
　由此耳　啖氏曰左氏云凡物不為災不書春秋記<lb/>
<pb n="70b"/>　異多矣何必為災乃書　爾雅蜚蠦蜰郭璞注蜰即<lb/>
　負盤臭蟲劉歆以為負蠜誤矣江休復雜志唐彦猷<lb/>
　有舊本山海經説蜚處淵則涸行木則枯疑春秋所<lb/>
　書即此物若是負礬不當云有謂之多可也<lb/>
冬十有二月紀叔姬卒<lb/>
　杜氏曰紀國雖滅叔姬執節守義故繫之紀賢而録<lb/>
　之<lb/>
城諸及防<lb/>
<pb n="71a"/>　左傳書時也凡土功龍見而畢務戒事也火見而致<lb/>
　用水昏正而栽日至而畢　杜氏曰諸防皆皆邑傳<lb/>
　例曰書時也諸非備難而興作傳皆重云時以釋之<lb/>
　他皆放此諸今城陽縣　釋例曰都邑者人之聚<lb/>
　也國家之藩衛百姓之保障不固則敗不修則壞故<lb/>
　雖不臨寇必于農隙備其守禦無妨民務傳曰龍見<lb/>
　而畢務戒事也謂夏之九月周之十一月龍星角亢<lb/>
　晨見東方於是納其禾稼三務始畢而戒民于土功<lb/>
<pb n="71b"/>　事也火見而致用大火星次角亢而晨見於是致其<lb/>
　用也<hi>致築作之物</hi>水昏正而栽謂夏之十月定星昏而中<lb/>
　于是樹板幹而興作焉<hi>五行北方水為北方之宿為水星言水昏正者夜之初昏</hi>
　<hi>水星有正中者耳非北方宿皆中也</hi>日至而畢謂日既南至㣲陽始動<lb/>
　故土功息　榖梁傳可城也以大及小也<hi>啖氏曰此但以先後</hi>
　<hi>次第何必大小乎</hi>　范氏曰傳列凡城之志皆譏此之可城<lb/>
　者得土功之節則譏之淺失土功之時則責之深不<lb/>
　謂作城無譏也　春秋重民力亟興土功不繫乎時<lb/>
<pb n="72a"/>　與不時皆貶也築郿告糴新延廐城諸及防不已亟<lb/>
　乎<lb/>
三十年春王正月<lb/>
夏師次于成<hi>左無師字張氏曰當從公穀書師</hi>
　榖梁傳次止也有畏也欲救鄣而不能也不言公恥<lb/>
　不能救鄣也　趙氏曰據齊霸己成魯為之弱何敢<lb/>
　議救葢欲㑹齊圍鄣至成待命聞鄣己降故不行耳<lb/>
　然疑事勿質闕之可也　成魯地<lb/>
<pb n="72b"/>　附録左傳楚公子元歸自伐鄭而處王宫　秋申公<lb/>
　鬬班殺子元<hi>申楚縣楚僭號縣尹皆稱公</hi>鬭榖<hi>奴走反</hi>於<hi>音烏</hi>莵<hi>音徒</hi>為<lb/>
　令尹自毁其家以紓楚國之難<lb/>
秋七月齊人降鄣<hi>降户江反鄣音章</hi>
　杜氏曰鄣紀附庸國東平無鹽縣東北有鄣城小國<lb/>
　孤危不能自固葢齊遙以兵威脅使降附　　公羊曰<lb/>
　鄣者何紀之遺邑也　啖氏曰紀之全國猶不敢敵齊<lb/>
　豈有一邑之民而能二十餘年獨拒齊乎故鄣自是<lb/>
<pb n="73a"/>　小國耳<lb/>
八月癸亥𦵏紀叔姬<lb/>
　杜氏曰以賢録也無臣子故不諡<lb/>
九月庚午朔日有食之鼓用牲于社<lb/>
冬公及齊侯遇于魯濟<hi>子禮反</hi>
　左傳冬遇于魯濟謀山戎也以其病燕故也　杜氏<lb/>
　曰濟水歴齊魯界在齊界為齊濟在魯界為魯濟葢<lb/>
　魯地　汪氏曰齊侯入魯境則齊侯之意也<lb/>
<pb n="73b"/>齊人伐山戎<lb/>
　陸氏曰公榖皆云此齊侯也貶而稱人按例無有諸<lb/>
　侯自伐改為人者趙子曰二傳不知謬文之義妄穿<lb/>
　鑿耳啖子曰葢齊侯謬文耳説見明年　榖梁傳桓<lb/>
　内無因國外無從諸侯越千里之險北伐山戎善之<lb/>
　也何善乎爾燕周之分子也貢職不至山戎為之伐<lb/>
　矣　按言由山戎病燕使不能通職貢于周故伐之<lb/>
　桓公此舉多以勤逺略為譏然此時桓事新集楚勢<lb/>
<pb n="74a"/>　方張豈興得己之師據史記山戎伐燕燕告急于齊<lb/>
　則不得不救然春秋不以救書而下書獻戎㨗則齊<lb/>
　侯之志實在逺略宰孔己知之矣　杜氏曰燕國今<lb/>
　薊縣<lb/>
三十有一年春築臺于郎<lb/>
　杜氏曰刺奢且非土功之時　徐氏曰郎泉臺也未<lb/>
　成為郎臺既成為泉臺　何氏曰禮天子有靈臺以<lb/>
　候天地諸侯有時臺以候四時動而無益于民者雖<lb/>
<pb n="74b"/>　樂不為也　孫氏曰莊比年興作又一嵗而三築臺<lb/>
　妨農害民甚矣<lb/>
夏四月薛伯卒<lb/>
築臺于薜<lb/>
　公羊傳譏逺也　杜氏曰薛魯地　何氏曰禮諸侯<lb/>
　之觀不過郊<lb/>
六月齊侯來獻戎㨗<lb/>
　左傳非禮也凡諸侯有四夷之功則獻于王王以警<lb/>
<pb n="75a"/>　於夷中國則否諸侯不相遺俘<hi>雖夷狄俘猶不以相遺</hi>　趙氏<lb/>
　曰據齊未霸之時尚不曾朝魯今既為霸主豈肯自<lb/>
　獻戎㨗乎必無此理但文誤爾二傳皆言齊侯親伐<lb/>
　山戎又僖九年葵丘之㑹宰孔曰齊侯不務徳而勤<lb/>
　逺略故北伐山戎南伐楚西為此㑹皆論齊侯親行<lb/>
　之事則知去年伐山戎當書齊侯今獻戎㨗當書齊<lb/>
　人交互致誤爾榖梁云軍得曰㨗戎菽也齊桓分戎<lb/>
　菽與諸侯不近人情又㨗者軍得而安知是菽乎<lb/>
<pb n="75b"/>　公羊傳齊大國也曷為親來獻戎㨗威我也旂獲而<lb/>
　過我也<hi>旂獲建旂縣所獲</hi>　今按齊魯方睦何威我之有旂<lb/>
　獲過我又妄説也<lb/>
秋築臺于秦<lb/>
　范氏曰秦魯地　杜氏曰東平范縣西北有秦亭<lb/>
冬不雨<lb/>
　程子曰一嵗三築臺明年城小榖故冬書不雨閔之<lb/>
　也<lb/>
<pb n="76a"/>三十有二年春城小榖<lb/>
　范氏曰小榖魯邑泰山孫氏曰曲阜西北有小榖城<lb/>
　五峯胡氏曰孫魯人也考此詳矣惟左傳曰為管仲<lb/>
　也杜氏謂公感齊桓之徳故為管仲城私邑小榖者<lb/>
　濟北榖城縣也中有管仲井不繫之齊者大都以名<lb/>
　通則不繫國也按昭十一年楚申無宇言齊桓公城<lb/>
　榖而寘管仲焉杜預葢附此而為説然經文自云城<lb/>
　小榖未嘗云城榖何以知小榖之為榖城邪齊自有<lb/>
<pb n="76b"/>　榖如文十七年公及齊侯盟榖宣十四年歸父㑹榖<lb/>
　皆濟北之榖也此城小榖自是魯之小榖耳何與于<lb/>
　齊邪孫氏曰去年三築臺冬不雨今春又城小榖荐<lb/>
　饑而輕用民力此其所以書也<lb/>
夏宋公齊侯遇于梁丘<lb/>
　左傳齊侯為楚伐鄭之故請㑹于諸侯宋公請先見<lb/>
　于齊侯夏遇于梁丘<hi>趙氏曰按荆伐鄭經今五年豈有許時方報之乎  杜氏曰齊</hi>
　<hi>善宋之請見故進其班趙氏曰假令鄭先見亦得在上乎</hi>　杜氏曰梁丘在高平<lb/>
<pb n="77a"/>　昌邑縣西南<hi>今按穀梁謂梁丘在曹邾之間去齊百里恐未是又曰非不能從諸侯而往也</hi>
　<hi>辭所遇遇所不遇大齊桓也並無稽之説</hi>　汪氏曰盟㑹之序主㑹者居<lb/>
　上若遇則以簡禮相見比于不期而遇者莫適為主<lb/>
　故以爵之尊卑為序爵同則以國之大小為序耳<lb/>
秋七月癸巳公子牙卒<lb/>
　左傳初公築臺臨黨氏<hi>魯大夫</hi>見孟任<hi>黨氏女</hi>從之<hi>言欲與通</hi>
　<hi>也</hi>閟<hi>不從公</hi>而以夫人言許之<hi>許以為夫人而曰以夫人言許之者後不果如</hi>
　<hi>盟姑為是言</hi>割臂盟公生子般<hi>音班</hi>焉雩<hi>祭天也</hi>講<hi>肄也</hi>于梁氏<lb/>
<pb n="77b"/>　<hi>魯大夫</hi>女公子<hi>子般妹</hi>觀之圉人犖<hi>力角反掌養馬者</hi>自牆外與<lb/>
　之戯子般怒使鞭之公曰不如殺之是不可鞭犖有<lb/>
　力焉能投葢于稷門<hi>稷門魯城門投葢于稷門未詳</hi>公疾問後于叔<lb/>
　牙對曰慶父材<hi>慶父牙同母兄</hi>問於季友<hi>傳曰季友文姜之愛子與公同生</hi>
　對曰臣以死奉般公曰鄉者牙曰慶父材成季<hi>季友</hi>使<lb/>
　以君命命僖叔待于鍼巫氏<hi>魯大夫</hi>使鍼季酖之曰飲<lb/>
　此則有後于魯國不然死且無後飲之歸及逵泉而<lb/>
　卒立叔孫氏<hi>逵泉魯地不以罪誅故得立後世其禄</hi>　公羊傳何以不<lb/>
<pb n="78a"/>　稱弟殺也殺則曷為不言刺為季子諱殺也曷為為<lb/>
　季子諱殺季子之遏惡也不以為國獄縁季子之心<lb/>
　而為之諱季子之遏惡奈何莊公病將死以病召季<lb/>
　子季子至而授之國政曰寡人即不起此病吾將焉致<lb/>
　乎魯國季子曰般也存君何憂焉公曰庸得若是乎<lb/>
　牙謂我曰魯一生一及君己知之矣<hi>父死子繼曰生兄死弟繼曰及</hi>
　<hi>言隠公生桓公及今君生慶父亦當及是魯之常也</hi>慶父也存<hi>莊公辭之此承班也存  語而</hi>
　<hi>應之</hi>季子曰夫何敢是將為亂乎夫何敢俄而牙弑械<lb/>
<pb n="78b"/>　成<hi>時牙實自欲弑君兵械巳成</hi>季子和藥而飲之曰公子從吾言<lb/>
　而飲此則必可以無為天下戮笑必有後乎魯國<hi>時世</hi>
　<hi>大夫誅不暴揚子當繼體如故</hi>不從吾言而不飲此則必為天下戮<lb/>
　笑必無後乎魯國於是從其言而飲之飲之無傫氏<lb/>
　<hi>或是大夫家或是地名</hi>至乎王堤<hi>地名</hi>而死公子牙今將爾<hi>將欲弑君</hi>
　<hi>事未行也</hi>辭曷為與親弑者同君親無將將而誅焉然則<lb/>
　善之與曰然殺世子母弟直稱君者甚之也季子殺<lb/>
　母兄何善爾誅不得避兄君臣之義也然則曷為不<lb/>
<pb n="79a"/>　直誅而酖之行誅乎兄隠而逃之使託若以疾終然<lb/>
　親親之道也　陸氏曰公羊云何以不稱弟殺也按<lb/>
　書公子常例也叔肹書弟自特書耳不得引以為義<lb/>
　　按叔牙之事公羊得之若如左氏則只以慶父材<lb/>
　一語而遂殺之亦無此理牙以卒書者雖酖之以立<lb/>
　叔孫氏喪以大夫之禮也周禮小司寇同族有罪不<lb/>
　即市文王世子曰刑于隠者不與國人慮兄弟也魯<lb/>
　之處牙自是遵用此故事耳諸家皆有褒美成季之<lb/>
<pb n="79b"/>　説恐經無此意<lb/>
八月癸亥公薨于路寢<lb/>
　左傳子般即位次于黨氏　公羊傳路寢者何正寢<lb/>
　也　榖梁傳路寢正寢也寢疾居正寢正也男子不<lb/>
　絶于婦人之手以齊終也　啖氏曰凡公薨必書其<lb/>
　所<hi>小寢路寢髙寢之類</hi>詳内事重凶變也　趙氏曰公必薨于<lb/>
　正寢以就公卿也大位奸之窺也危病邪之伺也若<lb/>
　蔽于隠是使小人女子得行其志也莊公正終而嗣<lb/>
<pb n="80a"/>　禍分位不明而閨闈不修也故宗嗣素定之兵權散<lb/>
　主之閨闈嚴飭之小人女子不尸重任賢良受託鼎<lb/>
　足交輔則簒弑之禍曷由而至哉<lb/>
冬十月己未子般卒<hi>巳未公榖作乙未般音班</hi>
　左傳冬十月己未共仲<hi>慶父</hi>使圉人犖賊子般于黨氏<lb/>
　成季奔陳<hi>出奔不書國亂史失之</hi>立閔公<hi>莊公庶子時年八嵗</hi>　又曰閔<lb/>
　公哀姜之娣叔姜之子也故齊人立之　公羊傳子<lb/>
　卒云子卒此其稱子般卒何<hi>据子赤不言子赤卒</hi>君存稱世子<lb/>
<pb n="80b"/>　<hi>明當世父位為君</hi>君薨稱子某<hi>明繼父也名者以尸柩尚存君前臣名也</hi>既𦵏稱<lb/>
　子<hi>不名者無所屈也</hi>踰年稱公子般卒何以不書𦵏未踰年<lb/>
　之君也有子則廟<hi>立廟</hi>廟則書𦵏無子不廟不廟則不<lb/>
　書𦵏　啖氏曰凡踰年君卒皆稱曰卒言嗣先君未<lb/>
　成君也故不書薨而曰卒先君未𦵏則名之<hi>父前子名義也</hi>
　既𦵏則不名<hi>子赤是也</hi>　何氏曰稱卒不地降成　趙氏<lb/>
　曰子般子赤以被殺故不書地義與隠同子野非被<lb/>
　殺而亦不書地闕文也<lb/>
<pb n="81a"/>公子慶父如齊<lb/>
　杜氏曰慶父既殺子般季友出奔國人不與故懼而<lb/>
　適齊欲以求援時無君假赴告之禮而行　啖氏曰<lb/>
　榖梁云此奔也其曰如諱之也若實奔而曰如乃是<lb/>
　掩其惡豈然乎　按慶父竊國之謀乆矣叔牙弑械<lb/>
　己成使非季子應時誅之則莊公且不得以道終而<lb/>
　子般之賊不待今年矣既弑子般猶不能遂有之見<lb/>
　魯俗秉禮人心未盡從也故因閔公之立告于霸主<lb/>
<pb n="81b"/>　以為自托之計齊桓大則方伯親則比隣甥舅之國<lb/>
　也豈不知慶父之為賊而容其來使縱其復歸以貽<lb/>
　魯國累世之禍謂之何哉春秋書之一以見其得兵<lb/>
　權出入自如而莫之制亦以見時無明王賢伯故使<lb/>
　亂賊縱横而其端未已也桓文之事聖門所以不道<lb/>
　也有以哉<lb/>
狄伐邢<hi>此狄入伐之始</hi>
　杜氏曰邢姬姓周公之𦙍國在廣平襄國縣<lb/>
<pb n="82a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="82b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋輯傳卷三<lb/>
</p>

  </div>
            <div>
<head>春秋輯傳卷四</head> <lb/>
    <p>
<pb n="1a"/>欽定四庫全書<lb/>
　春秋輯傳卷四<lb/>
　　　　　　　　　　　　　明　王樵　輯<lb/>
　閔公<lb/>
元年春王正月<lb/>
　左傳不書即位亂故也<hi>國亂不得成禮</hi>　公羊傳公何以不<lb/>
　言即位繼弑君不言即位<hi>復發傳者嫌繼未踰年君義異故也</hi>孰繼<hi>据子</hi>
　<hi>般弑不見</hi>繼子般也孰弑子般慶父也殺公子牙今將爾<lb/>
<pb n="1b"/>　季子不免慶父弑君何以不誅將而不免遏惡也既<lb/>
　而不可及因獄有所歸不探其情而誅焉親親之道<lb/>
　也<hi>獄有所歸謂罪歸鄧扈樂也此與左傳所載事異今從左傳</hi>　榖梁傳繼弑君<lb/>
　不言即位正也親之非父也<hi>兄也</hi>尊之非君也<hi>未踰年也</hi>繼<lb/>
　之如君父也者受國焉爾　趙氏曰公羊云慶父不<lb/>
　誅因獄有所歸不探其情非也臣弑其君凡在官者<lb/>
　殺無赦季子初至威令未著力不能爾非不討也<lb/>
齊人救邢<lb/>
<pb n="2a"/>　左傳狄人伐邢<hi>在徃年冬</hi>管敬仲言于齊侯曰戎狄豺狼<lb/>
　不可厭也諸侯親暱<hi>女一反</hi>不可棄也宴安酖毒不可<lb/>
　懷也詩云豈不懷歸畏此簡書<hi>詩小雅美文王為西伯勞來諸侯之詩</hi>
　簡書同惡相恤之謂也請救邢以從簡書齊人救邢<lb/>
　　榖梁傳善救邢也　朱子曰齊桓公較正當只得<lb/>
　一畨出伐<hi>謂召陵之師</hi>管仲亦不見出有事時只是遣人<lb/>
　出整頓春秋毎稱齊人<lb/>
夏六月辛酉𦵏我君莊公<lb/>
<pb n="2b"/>　左傳亂故是以緩　汪氏曰魯君之𦵏皆不過五月<lb/>
　之期惟桓公見戕丁齊九月而後𦵏昭公客死于外<lb/>
　八月而後𦵏莊公之薨至是十有一月而始克𦵏蓋<lb/>
　以國亂子弑嗣君幼弱危不得𦵏也<lb/>
秋八月公及齊侯盟于落姑<hi>落公穀作洛</hi>
　左傳請復季友也齊侯許之使召諸陳公次于郎以<lb/>
　待之　穀梁傳盟納季友也　杜氏曰落姑齊地<lb/>
季子來歸<lb/>
<pb n="3a"/>　左傳嘉之也　穀梁傳其曰季子貴之也其曰來歸喜之也<lb/>
　　陸氏曰季子之出不書者慶父之難季子力不能正違而<lb/>
　去之權也君立見召而來義也故聖人善其歸不譏其去以<lb/>
　明變而得中進退不違道也　問季友之為人朱子曰此人<lb/>
　亦多可疑諸家多言季友來歸為聖人美之之辭據某看<lb/>
　此一句正是聖人著季氏所以専國為禍之基又成風聞<lb/>
　季氏之繇乃事之左氏記此數句亦有説話成風没巴鼻<lb/>
　事他則甚　按是時慶父最强莊公屬疾慶父遂有代立<lb/>
<pb n="3b"/>　之勢叔牙則顯謂莊公曰魯一生一及君己知之矣<lb/>
　以慶父之强而叔牙附之莊公拱手聽命于其手而<lb/>
　已俄而叔牙弑械己成或欲寄惡名於慶父而自取<lb/>
　之也季友得先事誅之而慶父不敢阻乃立子般慶<lb/>
　父弑子般而季友奔陳然慶父不能遂有魯國者國<lb/>
　人未之與也故如齊自托不擇立莊公諸子之長者<lb/>
　而立閔公一利其幼二亦以其齊之甥也哀姜通乎<lb/>
　慶父成風私事季友其事一也哀姜無子而欲立慶<lb/>
<pb n="4a"/>　父其名不順又弑閔公國人所不容故季友乗其後<lb/>
　而定立僖之䇿所謂後出者勝也自是季氏得魯政<lb/>
　而常為三桓先矣朱子謂春秋書季子來歸著季氏<lb/>
　得政禄去公室之漸可謂深得聖人之㣲㫖矣<lb/>
冬齊仲孫來<lb/>
　左傳齊仲孫湫<hi>湫子小反仲孫名</hi>來省難書曰仲孫亦嘉之<lb/>
　也仲孫歸曰不去慶父魯難未已<hi>時慶父亦還魯</hi>公曰若之<lb/>
　何而去之對曰難不己將自斃君其待之公曰魯可<lb/>
<pb n="4b"/>　取乎對曰不可猶秉周禮周禮所以本也臣聞之國<lb/>
　將亡本必先顛而後枝葉從之魯不棄周禮未可動<lb/>
　也君其務寧魯難而親之親有禮因重固<hi>有禮則國重有禮則</hi>
　<hi>基固若是者不可動也故曰因重固</hi>間攜貳覆昏亂霸王之器也　愚<lb/>
　按書來譏也仲孫之來覘魯也莊公薨子班弑閔公<lb/>
　幼落姑之盟嘗請于齊借能復季子而已而慶父夫<lb/>
　人之志未可知也桓公不能正<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然使人以覘魯曰<lb/>
　是可取乎夫職為方伯義在以救災恤難討逆定亂<lb/>
<pb n="5a"/>　率諸侯而將因人之難以為利書來不書事所以病<lb/>
　桓也然則仲孫不名其無貶乎或言湫知魯秉周禮<lb/>
　未可動勸桓公務寧魯難而親之是以春秋嘉之而<lb/>
　書字其然乎曰非也仲孫者孫氏以為天子之命大<lb/>
　夫也<hi>書仲孫與文十五年宋華孫同昭四年傳云齊有仲孫之難而獲桓公葢仲孫乃無知之後也</hi>
　<hi>與</hi>臣弑其君凡在官者殺無赦而况受命専政之方<lb/>
　伯近在隣國者乎不去慶父魯難未已時事之情仲<lb/>
　孫知之悉矣當勸桓公速出師以誅之則一舉而魯<lb/>
<pb n="5b"/>　國定矣救邢封衛之功當不能復偉於是舉矣計不<lb/>
　出此而乃曰難不己將自斃君其待之使慶父稔惡<lb/>
　閔公再弑則斯言為之也故直書曰齊仲孫來交譏<lb/>
　之也<hi>崔銑曰齊桓之伯佚宋萬慶父之誅若討二賊則不待諭而人紀明良心奮功近于伐楚矣夫</hi>
　<hi>知攘夷而忽于正中國知存亡而忽于存人心失本末矣</hi>
　附録左傳晉侯作二軍公將上軍太子申生將下軍<lb/>
　趙夙<hi>趙衰兄</hi>御戎畢萬<hi>魏犨祖父</hi>為右以滅耿滅霍滅魏<hi>平陽</hi>
　<hi>皮氏縣東南有耿鄉宋安縣東北有霍太山三國皆姬姓</hi>還為太子城曲沃賜趙<lb/>
<pb n="6a"/>　夙耿賜畢萬魏以為大夫士蒍曰太子不得立矣分<lb/>
　之都城而位以卿<hi>位以卿謂將下軍</hi>不如逃之無使罪至為<lb/>
　吳太伯不亦可乎猶有令名<hi>有讓位之名</hi>與其及也<hi>勝於留而</hi>
　<hi>及禍</hi>且諺曰心苟無暇何恤乎無家天若祚太子其無<lb/>
　晉乎<lb/>
二年春王正月齊人遷陽<lb/>
　杜氏曰陽國名齊人逼徙之<lb/>
夏五月乙酉吉禘于莊公<lb/>
<pb n="6b"/>　胡傳程氏曰天子曰禘諸侯曰祫其禮皆合祭也禘<lb/>
　者禘其所自出之帝為東向之尊其餘皆合食于前<lb/>
　此之謂禘諸侯無所出之帝則止於太祖之廟合祧<lb/>
　廟之主以食此之謂祫天子禘諸侯祫大夫享庶人<lb/>
　薦上下之殺也魯諸侯何以有禘成王追念周公有<lb/>
　大勲勞于天下賜魯公以天子禮樂使用諸太廟以<lb/>
　祀周公魯于是乎有禘祭春秋之中所以言禘不言<lb/>
　祫也然則可乎孔子曰魯之郊禘非禮也周公其衰<lb/>
<pb n="7a"/>　矣禘言吉者喪未三年行之太早也<hi>何氏曰莊公薨至是適二十二</hi>
　<hi>月當杜氏曰三年喪畢致新死者之主于廟廟之逺主  遷入祧因是大祭以審昭穆謂之禘莊公喪制</hi>
　<hi>未闋而吉祭又不于太廟故詳書以示譏</hi>于莊公者方祀于寢非宫廟也<lb/>
　一舉而三失禮焉春秋之所謹也四時之祭有禘之<lb/>
　名葢禮文交錯之失　　趙氏曰禘者帝王立始祖之<lb/>
　廟猶謂未盡其追逺尊先之義故又推尊始祖所出<lb/>
　之帝而追祀之以其祖配之者謂于始祖廟祭之而<lb/>
　便以始祖配祭也此祭不兼羣廟之主為其踈逺不<lb/>
<pb n="7b"/>　敢凟也其年數或毎年或數年未可知也然則春秋<lb/>
　書魯之禘何也曰成王追寵周公故也魯之用禘葢<lb/>
　於周公廟而上及文王文王即周公之所出也故此<lb/>
　祭惟得於周公廟為之閔公時遂僭於莊公廟行之<lb/>
　以其不追配故直言莊公而不言莊宫明用其禮物<lb/>
　耳不追配文王也<hi>若言吉禘于莊宫即似于莊廟祭及文王今既不爾故指言莊公以</hi>
　<hi>明之也</hi>　李㢘曰春秋書禘二此年及僖八年禘于太<lb/>
　廟皆失禮之中又失禮而書也吉禘之説三傳皆知<lb/>
<pb n="8a"/>　喪禘之失禮而不知魯本不當禘程氏胡氏能𤼵明<lb/>
　魯禘之非禮而不知禘本無合食唯趙子得之　魏<lb/>
　子才曰大祫乃羣昭羣穆已毁未毁之廟皆升合食<lb/>
　於太祖禮盛而繁禘則上尊太祖之自出故配不及<lb/>
　羣廟禮大而簡特縁太祖起此義若又旁及羣廟則<lb/>
　凟矣　趙氏曰問者曰左傳云烝嘗禘于廟何也答<lb/>
　曰此為見春秋經前後祭祀惟有此三種以為祭名<lb/>
　盡于此但據經文不識經意所以云爾又見經中禘<lb/>
<pb n="8b"/>　於莊公以為諸廟合行之故妄云禘于武宫僖宫襄<lb/>
　宫皆妄引禘文而説祭耳問者曰若禘非時祭之名<lb/>
　則禮記諸篇所説其故何也<hi>郊特牲曰春禘而秋嘗祭統曰春礿夏禘王制</hi>
　<hi>曰礿則不禘禘則不嘗嘗則不烝烝則不礿鄭𤣥云虞夏諸侯嵗朝廢一時祭也略舉一二</hi>曰禮<lb/>
　記諸篇或孔門之後末流弟子所撰或是漢初諸儒<lb/>
　私撰之以求購金皆約春秋為之見春秋禘于莊公<lb/>
　遂以為時祭之言見春秋惟兩度書禘一春一夏<hi>閔二</hi>
　<hi>年五月吉禘于莊公今之三月僖八年七月禘于太廟今之五月也</hi>所以或謂之春祭<lb/>
<pb n="9a"/>　或謂之夏祭各自著書不相符㑹理可見也<hi>按此胡氏所謂</hi>
　<hi>四時之祭有禘之名乃禮文交錯之失者也</hi>
秋八月辛丑公薨<lb/>
　左傳初公傅奪卜齮<hi>魯大夫</hi>田公不禁秋八月辛丑共<lb/>
　仲使卜齮賊公于武闈<hi>宮中小門謂之闈</hi>　公羊傳公薨何<lb/>
　以不地隠之也何隠爾弑也孰殺之慶父也殺公子<lb/>
　牙今將爾季子不免慶父弑二君何以不誅將而不<lb/>
　免遏惡也既而不可及緩追逸賊親親之道也　今<lb/>
<pb n="9b"/>　按衛州吁弑君而石碏大義滅親文姜與弑桓公而<lb/>
　國人絶不為親禮也孰為慶父弑二君而猶可以親<lb/>
　親待之乎緩追逸賊親親之道也以論鄭莊公之於<lb/>
　叔段可也季子之於慶父乃怠緩縱賊大亂之道也<lb/>
　　榖梁傳不地故也其不書𦵏不以討母𦵏子也<hi>謂凡</hi>
　<hi>君弑賊討則書𦵏哀姜實被討而不書𦵏者不以討母𦵏子</hi>　啖氏曰凡公𦵏皆<lb/>
　書惟隠公閔公不書者言賊不討如不𦵏然也公羊<lb/>
　云君弑賊不討不書𦵏以為無臣子也榖梁傳君弑<lb/>
<pb n="10a"/>　賊不討不書𦵏以罪下也此説皆是也　今按閔公<lb/>
　再弑哀姜雖見討于齊魯之臣子竟何以自伸于大<lb/>
　義哉公羊所謂無臣子榖梁所謂以罪下者觀是亦<lb/>
　深切著明矣既云絶不為親又云不以討母𦵏子曲<lb/>
　説也啖子謂三傳所記本皆有所受為經生未學轉<lb/>
　以濫説附益其中非純是本説豈非此類之謂乎<lb/>
　觀慶父諡共而公孫傲為卿則慶父之誅亦不以賊<lb/>
　討矣夫哀姜誅于齊則請其喪以歸而𦵏以小君之<lb/>
<pb n="10b"/>　禮慶父縊于汶水之上則不以賊討而為之立後且<lb/>
　知必又納其喪矣魯人自如此其如彼何哉聖人不<lb/>
　書閔公之𦵏以見其賊之實未討于慶父書奔而不<lb/>
　志其死以見魯之不能以賊討<hi>使魯能討則當書刺慶父以正討賊之法</hi>
　<hi>矣</hi>喪歸削而不書不與穆伯同以見弑逆之賊生不<lb/>
　可立于天地之間死不可容于宗國之壤其絶之也<lb/>
　甚矣<lb/>
九月夫人姜氏孫于邾<lb/>
<pb n="11a"/>　按文姜淫乎齊侯與弑桓公復孫于齊不去其姜氏<lb/>
　不足以見其罪哀姜通乎慶父與弑閔公乃孫于邾<lb/>
　雖不去其姜氏而絶之之義己著矣胡氏乃謂不去<lb/>
　姓氏降文姜也范氏謂文姜有殺夫之罪重哀姜有<lb/>
　殺子之罪輕此輕重之差其説皆非也哀姜之不奔<lb/>
　齊畏齊桓也君子誦其文則曰邾非姜之宗國也此<lb/>
　姜氏也胡邾之適乎<lb/>
公子慶父出奔莒<lb/>
<pb n="11b"/>　左傳成季以僖公適邾<hi>僖公閔公庶兄成風之子</hi>共仲奔莒乃入<lb/>
　立之以賂求共仲于莒莒人歸之及宻<hi>魯地瑯邪費縣北有宻如</hi>
　<hi>亭</hi>使公子魚<hi>奚斯也</hi>請不許哭而往共仲曰奚斯之聲<lb/>
　也乃縊閔公哀姜之娣叔姜之子也故齊人立之共<lb/>
　仲通于哀姜哀姜欲立之閔公之死也哀姜與知之<lb/>
　故孫于邾齊人取而殺之于夷<hi>魯地</hi>以其尸歸僖公請<lb/>
　而𦵏之　愚按書慶父出奔譏失賊也或言慶父巨<lb/>
　姦魯大夫而三十年執其兵柄其植根深矣其耳目<lb/>
<pb n="12a"/>　廣矣勢未易除而乃可以緩不討賊責魯人乎是殆<lb/>
　不然慶父之强孰與衛之州吁州吁未能和其民石<lb/>
　厚問定君於石碏石碏曰王覲為可莫若朝陳使請<lb/>
　厚從州吁如陳石碏使告于陳而執之卒殺州吁君<lb/>
　子曰石碏純臣也大義滅親使季友有石碏之志純<lb/>
　以至公大義為心不分於市恩逺怨樹私家以立黨<lb/>
　之念内因國人之忿外結伯主之盟明君父之讐以<lb/>
　誅簒弑之賊宜若拉朽之易也而季友不然乃以賂<lb/>
<pb n="12b"/>　求于莒不許其入而已討賊之義黯闇委靡如此欲<lb/>
　逃失賊之責豈可得乎不惟是而已又立孟氏與叔<lb/>
　牙同使魯人謂弑君者不失為有後故異時東門遂<lb/>
　復踵其為亂臣賊子接迹而莫之創則誰為之哉胡<lb/>
　康侯舍見在之黨姦者不誅而追咎于莊公之忘親<lb/>
　釋怨使臣子則而象之以為常事則可謂迂矣<lb/>
冬齊高子來盟<lb/>
　公羊傳高子者何齊大夫也何以不稱使我無君也<lb/>
<pb n="13a"/>　然則何以不名喜之也何喜爾正我也其正我奈何<lb/>
　莊公死子般弑閔公弑比三君死曠年無君設以齊<lb/>
　取魯曽不興師徒以言而已矣桓公使高子將南陽<lb/>
　之甲立僖公而城魯或曰自鹿門至于爭門者是也<lb/>
　或曰自爭門至于吏門者是也魯人至今以為美談<lb/>
　曰猶望高子也<hi>久濶思相見者引此為喻美談至今不絶也</hi>　愚按齊桓<lb/>
　因仲孫省難歸從其言専意於寧魯之難故繼使高<lb/>
　子來圖之立僖公而城魯如公羊所載蓋有所傳矣<lb/>
<pb n="13b"/>　或者泥魯可取乎及榖梁不以齊侯使高子之説乃<lb/>
　曲為之説美不歸於齊侯而歸於高子謂高子之來<lb/>
　也桓公之命必曰魯可取則兼其國以廣地魯可存<lb/>
　則平其亂以善鄰非有扶危繼絶一定不可易之計<lb/>
　也高子至則平魯難定僖公魯人頼焉故特稱高子<lb/>
　以著其善不曰齊侯使之者權在高子也斯論亦近<lb/>
　於舞文矣<lb/>
十有二月狄入衛<lb/>
<pb n="14a"/>　左傳狄人伐衛懿公及狄人戰于熒澤衛師敗績遂<lb/>
　滅衛初恵公之即位也少齊人使昭伯<hi>恵公庶兄公子頑也</hi>烝<lb/>
　於宣姜不可<hi>昭伯不可</hi>强之生齊子戴公文公宋桓夫人<lb/>
　許穆夫人文公為衛之多患也先適齊及敗宋桓公<lb/>
　逆諸河<hi>迎衛敗衆</hi>宵濟衛之遺民男女七百有三十人益<lb/>
　之以共滕之民為五千人<hi>共及滕衛别邑</hi>立戴公以廬于曹<lb/>
　<hi>廬舍也曹衛下邑戴公名申其年卒而立文公</hi>許穆夫人賦載馳<hi>詩載馳</hi>齊侯<lb/>
　使公子無虧帥車三百乗甲士三千人以戍曹　胡<lb/>
<pb n="14b"/>　傳衛康叔之後葢北州大國狄何以能入乎臣昔嘗<lb/>
　謂河南劉奕曰史氏記繁而志寡如班固書載諸王<lb/>
　淫亂等事盡削之可也奕曰必若此言仲尼删詩如<lb/>
　牆有茨鶉之奔奔桑中諸篇何以録于國風而不削<lb/>
　乎臣不能答後以問延平楊時時曰此載衛為狄所<lb/>
　滅之因也故在定之方中之前因以是説考於歴代<lb/>
　凡淫亂者未有不致于殺身敗家而亡其國者也然<lb/>
　後知古詩垂戒之大而近世有獻議乞於經筵不以<lb/>
<pb n="15a"/>　國風進讀者殊失聖經之㫖矣<lb/>
鄭棄其師<lb/>
　左傳鄭人惡高克使帥師次于河上<hi>高克鄭大夫</hi>乆而弗<lb/>
　召師潰而歸高克奔陳鄭人為之賦清人　胡傳人<lb/>
　君擅一國之名寵生殺予奪惟我所制使高克不臣<lb/>
　之罪己著按而誅之可也情狀未明黜而退之可也<lb/>
　愛惜其才以禮馭之亦可也烏可假以兵權委諸竟<lb/>
　上坐視其離散而莫之恤乎春秋書曰鄭棄其師其<lb/>
<pb n="15b"/>　責之深矣　高克奔陳不書不足書也<lb/>
　附録左傳晉侯使太子申生伐東山臯落氏<hi>赤狄别種也臯</hi>
　<hi>落其氏族</hi>里克<hi>晉大夫</hi>諫曰太子奉冢<hi>大也</hi>祀社稷之粢盛以<lb/>
　朝夕視君膳者也故曰冢子君行則守有守則從從<lb/>
　曰撫軍守曰監國古之制也夫帥師専行謀<hi>帥師者必専謀</hi>
　<hi>其軍事</hi>誓軍旅<hi>宣號令也</hi>君與國政<hi>正卿</hi>之所圖也非太子之<lb/>
　事也師在制命而己<hi>命將軍所制</hi>禀命則不威專命則不<lb/>
　孝故君之嗣適不可以帥師且臣聞臯落氏將戰君<lb/>
<pb n="16a"/>　其舍之公曰寡人有子未知其誰立焉不對而退見<lb/>
　太子太子曰吾其廢乎對曰告之以臨民<hi>謂居曲沃</hi>教之<lb/>
　以軍旅<hi>謂將下軍</hi>不共是懼何故廢乎且子懼不孝無懼<lb/>
　弗得立修已而不責人則免於難<hi>此下有太子帥師公衣之偏衣佩之</hi>
　<hi>金玦一段今删</hi>　<hi>今按此舉也狐突梁餘子養先丹木皆勸申生逃難羊舌大夫勸其死之要之里克</hi>
　<hi>之論正</hi>太子將戰狐突諫曰不可昔辛伯諗<hi>音審告也</hi>周桓<lb/>
　公曰内寵並后外寵二政嬖子配適大都耦國亂之<lb/>
　本也周公弗從故及於難今亂本成矣<hi>指驪姬等</hi>立可必<lb/>
<pb n="16b"/>　乎孝而安民子其國之<hi>奉身為孝不戰為安民</hi>與其危身以速<lb/>
　罪也<hi>有功益見害也去則孝而安民留則危身召罪與其危身而召罪也豈若孝而安民乎勸使逃</hi>
　<hi>也</hi>　成風聞成季之繇<hi>繇直救反卜兆之占辭也</hi>乃事之<hi>成季之將生也</hi>
　<hi>桓公使卜之曰男也其名曰友在公之右間于兩社為公室輔季氏亡則魯不昌又筮之遇大有之乾曰</hi>
　<hi>同復于父敬如君所</hi>而屬僖公焉故成季立之　僖之元年齊<lb/>
　桓公遷邢于夷儀二年封衛于楚丘邢遷如歸衛國<lb/>
　忘亡衛文公大布<hi>粗布</hi>之衣大帛<hi>厚繒</hi>之冠<hi>蓋用諸侯諒閽之服</hi>務<lb/>
　材訓農通商恵工敬教勸學授方任能<hi>方百事之宜也</hi>元年<lb/>
<pb n="17a"/>　革車三十乘季年乃三百乘<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋輯傳卷四<lb/>
</p>

  </div>
            <div>
<head>春秋輯傳卷五</head> <lb/>
    <p>
<pb n="1a"/>欽定四庫全書<lb/>
　春秋輯傳卷五<lb/>
　　　　　　　　　　　　　明　王樵　輯<lb/>
　僖公<lb/>
元年春王正月<lb/>
　左傳不稱即位公岀故也公岀復入不書諱之也<lb/>
　公羊傳公何以不言即位繼弑君子不言即位此非<lb/>
　子也其稱子何臣子一例也　榖梁傳繼弑君不言<lb/>
<pb n="1b"/>　即位正也　按左氏以為閔公弑後成季以僖公適<lb/>
　邾共仲奔莒乃入立之經無僖公出入之文者諱之<lb/>
　也然去年八月閔公遭弑僖公自邾入為君至此乆<lb/>
　矣國内已粗定不應猶以出奔之故不行即位之禮<lb/>
　也身出復入恥不在公何嫌而諱若君出諱而不書<lb/>
　昭公何以書乎<lb/>
齊師宋師曺師次于聶北救邢<hi>曺師左作曺伯聶女輒反</hi>
　公羊傳救不言次此其言次何不及事也邢已亡矣<lb/>
<pb n="2a"/>　孰亡之盖狄滅之曷為先言次而後言救君也君則<lb/>
　其稱師何不與諸侯專封也　趙氏曰公羊云邢已<lb/>
　亡矣盖狄滅之按邢實未亡何得云亡又云君則其<lb/>
　稱師何不與諸侯專封也按齊宋曺三國君實不在<lb/>
　但使師救耳邢實未亡又何封乎　啖氏曰救者救<lb/>
　其患難凡救皆美也救而次失救道也救邢之師譏<lb/>
　不速赴故先書次于聶北邢竟得其援故又言救邢<lb/>
　言有成事也　杜氏曰次于聶北者按兵觀釁以待<lb/>
<pb n="2b"/>　事也聶北邢地<lb/>
夏六月邢遷于夷儀<hi>夷儀公作陳儀後同</hi>
　左傳諸侯救邢<hi>實大夫而言諸侯總衆國之詞也</hi>邢人潰出奔師<hi>奔聶</hi>
　<hi>北之師也邢潰不書不告也</hi>師遂逐狄人具邢器用而遷之師無<lb/>
　私焉夏邢遷于夷儀諸侯城之救患也凡侯伯<hi>州長</hi>救<lb/>
　患分灾<hi>分甫問反又如字謂分之穀帛</hi>討罪禮也　公羊傳遷者何<lb/>
　其意也遷之者何非其意也　榖梁傳遷者猶得其<lb/>
　國家以往者也其地邢復見也<hi>非若宋人遷宿滅不復見</hi>　杜氏<lb/>
<pb n="3a"/>　曰邢遷如歸故以自遷為文夷儀邢地<lb/>
齊師宋師曺師城邢<lb/>
　公羊傳此一事也曷為復言齊師宋師曺師不復言<lb/>
　師則無以知其為一事也　糓梁傳是向之師也使<lb/>
　之知改事然美齊侯之功也　陸氏曰三國先救邢<lb/>
　邢遷後乃城之各一事據實書耳<lb/>
秋七月戊辰夫人姜氏薨于夷齊人以歸<lb/>
　杜氏曰傳在閔二年不言齊人殺諱之書地者明在<lb/>
<pb n="3b"/>　外薨<hi>閔二年傳曰共仲通于哀姜哀姜欲立之閔公之死也哀姜與知之故孫于邾齊人取而殺之</hi>
　<hi>于夷以其尸歸</hi>　公羊傳夷者齊地齊地則其言齊人以歸<lb/>
　何桓公召而縊殺之　趙氏曰穀梁云夫人薨不地<lb/>
　地故也此説非也假如夫人歸寧在路遇疾而薨豈<lb/>
　得不書地乎且君薨者皆記其寢被殺即不言地隠<lb/>
　公是也桓公在齊被殺而亦書地故知在外薨不論<lb/>
　有故無故皆當書地理甚昭然　愚按此春秋正哀<lb/>
　姜之誅予齊桓以討賊之義也本國之辭理不得直<lb/>
<pb n="4a"/>　言故書薨于夷而曰齊人以歸所以著齊人殺之也<lb/>
　左氏乃謂君子以齊人殺哀姜為已甚矣女子從人<lb/>
　者也何物君子而為是言女子從人在夫家有他罪<lb/>
　謂非父母國所討可也與弑二君大義滅親使哀姜<lb/>
　在魯魯不能討桓公猶不可但已况其逸而在于邾<lb/>
　乎取而殺之于夷以其尸歸桓公之意盖以其義已<lb/>
　絶于魯不可反𦵏于魯故也以歸之義胡文定程沙<lb/>
　隨皆謂齊以喪歸魯竊詳若果歸其喪齊魯隣境豈<lb/>
<pb n="4b"/>　得七月死至十有二月喪始至乎經凡言以歸者以<lb/>
　歸其國也左氏是矣　崔銑曰齊桓戮哀姜晉文納<lb/>
　王晉悼討魚石乃定伯之柄乎人倫稍明紀綱粗立<lb/>
　所謂假之也與是故儒學王道修彛倫而已矣<lb/>
楚人伐鄭<hi>荆始書楚</hi>
　左傳鄭即齊故也<lb/>
八月公㑹齊侯宋公鄭伯曺伯邾人于檉<hi>檉勅呈反公作朾</hi>
　左傳盟于犖謀救鄭也<hi>犖力角反即檉也地有二名</hi>　杜氏曰檉<lb/>
<pb n="5a"/>　宋地陳國陳縣西北有檉城公及其㑹而不書盟還<lb/>
　不以盟告　汪氏曰經書㑹而左氏言盟傳誤耳<lb/>
　按楚兵已退鄭已在㑹則此舉非為謀救鄭也謀却<lb/>
　楚也<lb/>
九月公敗邾師于偃<hi>敗必邁反偃公作纓</hi>
　左傳公敗邾師于偃虚丘之戍將歸者也杜氏曰偃<lb/>
　邾地又曰虛丘邾地邾人既送哀姜還齊人殺之因<lb/>
　戍虛丘欲以侵魯公以義救齊齊歸姜氏之喪邾人<lb/>
<pb n="5b"/>　懼乃歸故要而敗之　按檉之盟邾人在焉越月而<lb/>
　敗其師傳亦不能詳其故不知虚丘誰地何故戌之<lb/>
　杜氏亦不過以意言之耳盖以哀姜嘗遜于邾邾人<lb/>
　或有所要于魯魯自求于齊齊人許歸其喪邾欲侵<lb/>
　魯魯敗其師敗之者為主譏在魯也<lb/>
冬十月壬午公子友帥師敗莒師于酈獲莒挐<hi>酈力知反公作</hi>
　<hi>犁穀作麗挐女居反又女加反</hi>
　左傳冬莒人來求賂公子友敗諸酈獲莒子之弟挐<lb/>
<pb n="6a"/>　非卿也嘉獲之也公賜季友汶陽之田及費<hi>汶陽田汶水北</hi>
　<hi>地汶水出泰山萊蕪縣西入濟</hi>　公羊傳莒挐者何莒大夫也莒無<lb/>
　大夫此何以書大季子之獲也何大乎季子之獲季<lb/>
　子治内難以正<hi>謂拒慶父</hi>禦外難以正其禦外難以正奈<lb/>
　何公子慶父弑閔公走而之莒莒人逐之將由乎齊<lb/>
　齊人不納反却舍子汶水之上使公子奚斯入請季<lb/>
　子曰公子不可以入入則殺矣奚斯不忍反命于慶<lb/>
　父自南涘<hi>音俟水涯也</hi>北面而哭<hi>時慶父在汶水之北</hi>慶父聞之曰<lb/>
<pb n="6b"/>　嘻此奚斯之聲也諾已<hi>諾已自畢竟之詞</hi>曰吾不得入矣於<lb/>
　是抗舟<hi>竹由反小車轅</hi>經而死莒人聞之曰吾已得子之賊<lb/>
　矣以求賂于魯魯人不與為是興師而伐魯季子待<lb/>
　之以偏師　按左氏公羊皆謂予季友之獲今考經<lb/>
　書鄭獲蔡公子燮宋華元呉獲陳夏齧齊國書未有<lb/>
　以書獲為善者此于友書敗書獲自責在友耳若夫<lb/>
　莒逐慶父死于汶水之上而不書莒人殺慶父與宋<lb/>
　萬奔陳而不書陳人殺萬同義其納姦要賂之罪盖<lb/>
<pb n="7a"/>　在其中矣何必謂嘉季子之獲哉凡詐戰曰敗觀經<lb/>
　書敗某師則知其非以正勝榖梁乃有屏左右而相<lb/>
　搏之説大謬可笑者也　陸氏曰三傳皆謂挐非卿<lb/>
　以魯獲故書之按例凡不命卿事執于魯以及執殺<lb/>
　奔放皆書莒慶鄭宛之類是也何乃于獲别生義乎<lb/>
十有二月丁巳夫人氏之喪至自齊<lb/>
　公羊曰貶必與其重者莫重乎以喪至也　趙氏曰<lb/>
　文姜何不於死及塟貶之乎　榖梁曰不言姜為齊<lb/>
<pb n="7b"/>　侯諱殺同姓也　趙氏曰文姜不言姜亦是為齊諱<lb/>
　乎　杜氏曰僖公請而塟之故告于廟而書喪至也<lb/>
　齊侯既殺哀姜以其尸歸絶之于魯僖公請其喪而<lb/>
　還不稱姜闕文　今按杜説是也齊桓治哀姜之罪<lb/>
　取而殺之于夷以其喪義不可歸于魯故遂以歸焉<lb/>
　齊桓之為義也盡矣使魯有知義者因使告于齊曰<lb/>
　夫人氏實與弑寡君幸君討之若君以先君之故不<lb/>
　忍肆諸市朝敢請其喪齊人許之則即其死所而𦵏<lb/>
<pb n="8a"/>　之可也今乃請而還之于魯𦵏以小君之禮大義滅<lb/>
　矣春秋詳書之所以深著魯君臣之罪也胡氏乃謂<lb/>
　書齊人以歸夫人氏之喪至自齊者譏桓公也夫不<lb/>
　譏僖公而譏桓公何倒見乎　上文敗邾師于偃三<lb/>
　傳俱無明説惟何休云公怨邾人以夫人與齊恐得<lb/>
　事之情<lb/>
二年春王正月城楚丘<lb/>
　公羊傳孰城城衛也曷為不言城衛滅也孰滅之盖<lb/>
<pb n="8b"/>　狄滅之<hi>趙氏曰按經文但言入無滅文</hi>然則孰城之桓公城之曷為<lb/>
　不言桓公城之不與諸侯專封也　趙氏曰按經文<lb/>
　自為衛築城耳如何謂之封乎　榖梁傳楚丘者何<lb/>
　衛邑也其城何封衛也則其不言城衛何也衛未遷<lb/>
　也　愚按桓公之于衛實有存亡繼絶之功故木瓜<lb/>
　之詩夫子錄之然以小惠評之則齊桓為有徳以大<lb/>
　法論之則諸侯無專封故城楚丘城者非獨魯也而<lb/>
　獨書魯者以彼之為未足以為功故反循吾之常義<lb/>
<pb n="9a"/>　而稱城焉耳猶晉文使諸侯朝王朝者亦非獨魯也<lb/>
　而獨書魯者以彼之為未足以為義故反循吾之常<lb/>
　道為朝焉耳貴義而不貴惠貴正而不貴功亦略小<lb/>
　善而優大節抑霸權而尊王室斯春秋之㫖也宋子<lb/>
　魚曰齊桓存三亡國義士猶或薄之夫薄之者非小<lb/>
　其功也記曰私惠不歸徳君子不自留<hi>處也</hi>焉詩曰王<lb/>
　命仲山甫城彼東方又曰經營四方告成于王斯春<lb/>
　秋責桓之意也<lb/>
<pb n="9b"/>夏五月𦵏我小君哀姜<lb/>
虞師晉師滅下陽<hi>公穀作夏陽  晉始見經</hi>
　左傳晉荀息將以屈産之乗與垂棘之璧假道于虞<lb/>
　以伐虢<hi>荀息荀叔也屈地生良馬垂棘出美玉故以為名四馬曰乗自晉適虢途出于虞故假道</hi>
　公曰是吾寶也對曰若得道于虞猶外府也公曰宫<lb/>
　之竒<hi>虞忠臣</hi>存焉對曰宫之竒之為人也懦而不能強<lb/>
　諫且少長于君君暱之雖諌將不聴乃使荀息假道<lb/>
　於虞曰冀為不道入自顛軨<hi>音零</hi>伐鄍<hi>亡丁反</hi>三門<hi>前是冀伐</hi>
<pb n="10a"/>　<hi>虞至鄍鄍虞邑河東大陽縣東北有顛軨坂</hi>冀之既病則亦惟君故<hi>言虞報伐</hi>
　<hi>冀使病將欲假道故稱虞強以悦其心冀國名平陽皮氏縣東北有兾亭是也</hi>今虢為不道<lb/>
　保于逆旅<hi>逆旅客舍也虢稍遣人分依客舍以聚衆抄晉邉也</hi>以侵敝邑之南<lb/>
　鄙敢請假道以請罪于虢<hi>問虢伐已以何罪</hi>虞公許之且請<lb/>
　先伐虢宫之竒諌不聴遂起師夏晉里克荀息帥師<lb/>
　㑹虞師伐虢滅下陽先書虞賄故也<hi>下陽虢邑在河東大陽縣</hi>
　公羊傳虞㣲國也曷為序乎大國之上使虞首惡也<lb/>
　曷為使虞首惡虞受賂假滅國者道以取亡焉其受<lb/>
<pb n="10b"/>　賂柰何獻公朝諸大夫而問焉曰寡人夜者寢而不<lb/>
　寐其意也何諸大夫有進對者曰寢不安與其諸侍<lb/>
　者有不在側者與獻公不應荀息進曰虞虢見與獻<lb/>
　公攝而進之<hi>以手通指曰攝</hi>遂與之入而謀曰吾欲攻虢則<lb/>
　虞救之攻虞則虢救之如之何願與子慮之荀息對<lb/>
　曰君若用臣之謀則今日取虢而明日取虞耳君何<lb/>
　憂焉獻公曰然則柰何荀息曰請以屈産之乗與垂<lb/>
　棘之璧往必可得也則寳出之内府藏之外府馬出<lb/>
<pb n="11a"/>　之内廐繫之外廐耳君何喪焉獻公曰諾雖然宫之<lb/>
　竒存焉如之何荀息曰宫之竒知則知矣雖然虞公<lb/>
　貪而好寳見寶必不從其言請終于往於是終以往<lb/>
　虞公見寶許諾宫之竒果諌諌曰唇亡則齒寒虞虢<lb/>
　之相救非相為賜則晉今日取虢而明日虞從而亡<lb/>
　耳君請勿許也虞公不從　榖梁傳夏陽者虞虢之<lb/>
　塞邑也滅夏陽則虞虢舉矣　其載荀息之言曰玩<lb/>
　好在耳目之前而患在一國之後此中知以上乃能<lb/>
<pb n="11b"/>　慮之臣料虞君中知以下也公遂借道而伐虢　愚<lb/>
　按左氏云先書虞賄故也公羊云先書虞使虞首惡<lb/>
　也二家皆未盡設謀在晉春秋乃以虞公餌賄而使<lb/>
　虞首惡非公論矣據左傳虞先起師晉侯㑹之春秋<lb/>
　從其先後書之耳無他意也　程子曰虞假道而助<lb/>
　晉伐虢虢之亡虞實致之故以虞為主下陽邑也虢<lb/>
　之亡由此故即書滅　按以虞首兵猶邾之導鄭又<lb/>
　如以宋首州吁徐彦曰虢之滅由于下陽之亡郢之<lb/>
<pb n="12a"/>　入由于州來之亡故皆書滅　張氏曰下陽與上陽<lb/>
　為對虢之塞邑在今陜州平陸縣上陽在陜縣虢所<lb/>
　都也虞仲雍之後虢文王弟虢叔之後<lb/>
秋九月齊侯宋公江人黃人盟于貫<hi>公貫下有澤宇</hi>
　榖梁傳貫之盟管仲曰江黃逺齊而近楚楚為利之<lb/>
　國也若伐而不能救則無以宗諸侯矣桓公不聴遂<lb/>
　與之盟　按管仲逺慮卓見　張氏曰江在汝南安<lb/>
　陽縣今蔡州新息縣今蔡黄嬴姓國在汝南<hi>缺</hi>陽縣<lb/>
<pb n="12b"/>　今光州定城縣也貫今興仁府濟隂縣有貫城齊桓<lb/>
　謀楚先服此二國皆近楚之國也所以逺交而孤楚<lb/>
　之勢此桓公服楚之規模也惟宋預盟不煩諸侯也<lb/>
　　今按張氏此説最是杜氏亦謂江黃楚與國也始<lb/>
　來服齊故為合諸侯此得事之情但諸侯唯齊宋盖<lb/>
　宋王者之後中州之大國自齊桓初霸即與宋同力<lb/>
　常推先焉今諸侯無異志者逺盟江黃獨與宋俱張<lb/>
　氏所謂不煩諸侯也陽榖之㑹亦同公榖皆以為大<lb/>
<pb n="13a"/>　國言齊宋逺國言江黃則以其餘為莫敢不至也此<lb/>
　盖推言其勢之若是非諸侯之果皆與盟也春秋序<lb/>
　盟㑹皆從其實無包舉之例　此舉不出于管仲而<lb/>
　諸家盛稱為制楚之竒䇿恐未然<lb/>
　附左傳齊寺人貂始漏師于多魚<hi>寺人内豎貂名多魚地名闕為齊亂</hi>
　<hi>張本</hi>　虢公敗戎于桑田<hi>桑地虢地在宏農陕縣東北</hi>晉卜偃曰虢<lb/>
　必亡矣亡下陽不懼而又有功是天奪之鑒<hi>鍳所以自照</hi>
　而益其疾也必易晉而不撫其民矣不可以五稔<hi>熟也</hi>
<pb n="13b"/>冬十月不雨<lb/>
　榖梁傳不雨者勤雨也<hi>欲得雨之心勤也</hi>
楚人侵鄭<lb/>
　左傳楚人伐鄭鬭章囚鄭聃伯<hi>經書侵傳言伐本以伐興權行侵掠</hi>
三年春王正月不雨<lb/>
　榖梁傳不雨者勤雨也<lb/>
夏四月不雨<lb/>
　榖梁傳一時言不雨者閔雨也<hi>經一時輒言不雨憂民之至</hi>閔雨<lb/>
<pb n="14a"/>　者有志乎民者也　按雨𤾉繫乎人時闗乎民命故<lb/>
　災則書旱<hi>僖二十一年夏大旱宣七年秋大旱</hi>勤雨則書不雨閔雨則<lb/>
　每時而一書不雨喜雨則書雨<hi>今年</hi>示人君恤民也文<lb/>
　公之篇自十有二月不雨至于秋七月而書<hi>文二年</hi>自<lb/>
　正月不雨至于秋七月而書<hi>文十年十三年</hi>皆著其慢也或<lb/>
　者乃縁榖梁閔雨之言欲飾成僖公恤民之實則亦<lb/>
　過矣<hi>何休有省百官放佞臣理冤獄四百餘人之説</hi>　杜氏曰一時不雨則<lb/>
　書首月傳例曰不曰旱不為災　五行志庶徴之恒<lb/>
<pb n="14b"/>　𤾉劉向以為春秋之大旱也不傷二榖謂之不雨<lb/>
徐人取舒<lb/>
　杜氏曰徐國在下邳僮縣東南舒國今廬江舒縣勝<lb/>
　國而不用大師亦曰取　孔氏曰諸侯相滅亡者多<lb/>
　是王壤鄰接思啟封疆徐在下邳舒在廬江相去甚<lb/>
　遥而越境滅國不知所以　李亷曰外滅國書取者<lb/>
　惟此左氏公羊皆以為易趙氏以為不絶其祀也夫<lb/>
　用兵雖有難易而滅人之罪無重輕何得以易而減<lb/>
<pb n="15a"/>　其滅罪乎以為不絶其祀則書降書遷足矣以為舒<lb/>
　自取滅亡則書潰書亡足矣何得稱取稱取者與魯<lb/>
　兵書滅曰取同文先儒林氏以為舒者楚之黨徐人<lb/>
　取舒為齊桓通伐楚之徑也春秋以其效順于中國<lb/>
　也故書人書取此説疑得之<lb/>
六月雨<lb/>
　左傳春不雨夏六月雨自十月不雨至於五月不曰<lb/>
　旱不為災也　杜氏曰亦旱不竟夏周六月夏四月<lb/>
<pb n="15b"/>　於播種五稼無損　榖梁傳雨云者喜雨也喜雨者<lb/>
　有志乎民者也　髙氏曰建巳之月萬物始盛待雨<lb/>
　而大古者以是月雩而祈雨則六月之雨尤為可喜<lb/>
秋齊侯宋公江人黃人㑹于陽榖<lb/>
　左傳謀伐楚也　杜氏曰陽榖齊地在東平須昌縣<lb/>
　北　趙氏曰據明年伐楚江黄不與則知此説非也<lb/>
　　按胡傳諸侯之帥同次于陘所謂聚而為正也江<lb/>
　人黄人各守其地所謂分而為竒也此類舉業鋪張<lb/>
<pb n="16a"/>　之辭江黄小國實不能為中國掎角桓公不用管仲<lb/>
　之言乃其失䇿無濟于事適促二國之亡耳　公羊<lb/>
　云此大㑹也曷為末言爾按此義同盟貫諸侯無包<lb/>
　舉之例其載桓公之言曰無障谷無貯粟無易樹子<lb/>
　無以妾為妻者此盖聞葵丘五命之畧而𠞰𫝊之焉<lb/>
　耳兼此文亦不完上下意不屬也　榖梁云陽穀之<lb/>
　㑹桓公端委搢笏而朝諸侯諸侯皆諭乎桓公之志<lb/>
　並附㑹之浮辭　兩與盟㑹一從伐陳滅亡繼之况<lb/>
<pb n="16b"/>　敢犯楚乎胡氏謂次陘之役江黄守境按兵以為八<lb/>
　國之援以此為克敵制勝之謀並非其實<lb/>
冬公子友如齊涖盟<hi>榖作公子季友涖公穀作蒞後同</hi>
　公羊傳涖盟者何徑盟乎彼也來盟者盟于我也<lb/>
　公盖有故不㑹陽榖是以季友往涖盟或曰聴伐楚<lb/>
　之期也　涖盟對來盟為義公羊得之<lb/>
楚人伐鄭<lb/>
　左傳鄭伯欲成孔叔<hi>鄭大夫</hi>不可曰齊方勤我棄徳不<lb/>
<pb n="17a"/>　祥<lb/>
四年春王正月公㑹齊侯宋公陳侯衛侯鄭伯許男曺<lb/>
伯侵蔡蔡潰遂伐楚次于陘<lb/>
　左傳春齊侯以諸侯之師侵蔡蔡潰遂伐楚楚子使<lb/>
　問師故管仲對曰昔召康公<hi>周太保召公奭</hi>命我先君太公<lb/>
　曰五侯九伯<hi>五等諸侯九州之伯</hi>女實征之以夾輔周室爾貢<lb/>
　包<hi>裹來</hi>茅<hi>菁茅</hi>不入王祭不共無以縮<hi>所六反</hi>酒<hi>束茅而灌之以酒為</hi>
　<hi>縮</hi>寡人是徴昭王南征而不復寡人是問<hi>昭王南巡守涉漢船</hi>
<pb n="17b"/>　<hi>壞而溺周人諱而不赴</hi>對曰貢之不入寡君之罪也敢不共給<lb/>
　昭王之不復君其問諸水濱師進次于陘　杜氏曰<lb/>
　民逃其上曰潰遂兩事之辭陘楚地頴川召陵縣南<lb/>
　有陘亭　按齊桓圖伯二十餘年至是始有事于楚<lb/>
　猶未敢聲言伐之也以侵蔡召諸侯借侵蔡以出楚<lb/>
　不意蔡自莊十四年荆入蔡蔡哀侯折而事楚已易<lb/>
　世不通中國今二十有四年矣蔡已入楚則次及于<lb/>
　鄭蔡鄭當楚之衝華夷之門户也故齊不得蔡無以<lb/>
<pb n="18a"/>　及楚侵蔡伐楚勢當然矣公怒蔡姬歸之未絶而蔡<lb/>
　嫁之説者遂為齊侯以私憾加兵者謬也因諸侯之<lb/>
　師震而潰之遂事伐楚不與角力示之以形勢以全<lb/>
　取勝故一問而楚詞屈兵不血刃孔子稱其一匡天<lb/>
　下遂以仁許之春秋舉重凡師再有事不悉書茍悉<lb/>
　書則以遂言之兵事言遂必關于天下之大故也楚<lb/>
　入春秋浸強而諸夏之交兵非以定簒弑則修怨而<lb/>
　已問不及楚也桓公始有志于制楚合九國之衆兵<lb/>
<pb n="18b"/>　莫盛焉楚雖强足以一戰乃次陘不戰以待其來折<lb/>
　以話言而楚即服雖然荆楚僭王罪之大者也包茅<lb/>
　不入罪之小者也昭王之不復則非其罪矣管仲乃<lb/>
　舍其大而問其小且及于事之乆逺不明而非其罪<lb/>
　者仗義執言固當如是而已乎吁此其所以為霸者<lb/>
　之師也禹之征苗湯之伐桀皆明徴其辭盖有諸已<lb/>
　而後可求諸人無諸已而後可非諸人齊桓之霸所<lb/>
　謂以力服人而已内嬖如嫡同産不嫁内之失徳多<lb/>
<pb n="19a"/>　矣滅譚滅遂遷陽降鄣外之失義多矣楚大國也僣<lb/>
　王其大惡也我以大惡責之彼肯弭然受責者哉攻<lb/>
　之弗克圍之弗下將何辭以退師乎故舍其所當責<lb/>
　者而及其不必責者庶幾楚人之為辭也易不盡力<lb/>
　以抗我我之服楚也亦易不勞師而有功鳴呼此其<lb/>
　所以為霸者之心也孔子曰管仲之器小哉孟子曰<lb/>
　管仲功烈如彼其卑也泛而觀之則聖賢之貶伯功<lb/>
　若以存教而絶人之趨于功利也唯以是而深考之<lb/>
<pb n="19b"/>　則其實卑而小也猶斗筲之不可強以譽為鐘鼎春<lb/>
　秋尊王賤霸猶首冠足履之不可以易置也豈唯存<lb/>
　教云乎哉　胡氏謂齊師雖强桓公能以律用之而<lb/>
　不暴楚人已服桓公能以禮下之而不驕庶幾乎王<lb/>
　者之事此等並過論也<lb/>
夏許男新臣卒<lb/>
　劉氏曰諸侯卒于外者在師則稱師在㑹則稱㑹今<lb/>
　許男一無稱者此去師與㑹而復歸其國之騐也召<lb/>
<pb n="20a"/>　陵地在頴川<hi>去許宻邇</hi>是以許男復焉古者國君即位而<lb/>
　為椑<hi>音闢棺襯尸也</hi>嵗一漆之出疆必載椑卒于師曰師卒<lb/>
　于㑹曰㑹正也許男新臣卒非正也　按許男春在<lb/>
　陘而夏卒師未退不言卒于師故先儒以為歸國而<lb/>
　卒未見非正之意劉氏之説過矣榖梁則謂死于師<lb/>
　而不地内桓師也<lb/>
楚屈完來盟于師盟于召陵<hi>屈居忽反完音完召上照反</hi>
　左傳夏楚子使屈完<hi>楚大夫</hi>如師<hi>觀齊因屈完覩齊之盛  而求盟</hi>師<lb/>
<pb n="20b"/>　退次于召陵<hi>因楚已服退舍以禮之</hi>齊侯陳諸侯之師與屈完<lb/>
　乗<hi>共載</hi>而觀之齊侯曰豈不榖是為先君之好是繼與<lb/>
　不榖同好何如對曰君惠徼福于敝邑之社稷辱收<lb/>
　寡君寡君之願也<hi>齊侯之辭禮故屈完之對亦謙雖非情而不得不順</hi>齊侯曰<lb/>
　以此衆戰誰能禦之以此攻城何城不克<hi>齊侯于是乎失言矣</hi>
　<hi>使管仲侍行其為斯言乎</hi>對曰君若以徳綏諸侯誰敢不服君若<lb/>
　以力楚國方城以為城漢水以為池雖衆無所用之<lb/>
　<hi>齊侯亦屈而不能對矣退是時齊為虚禮善詞以柔楚故楚亦虚禮善詞以  齊取完師却敵而已意不</hi>
<pb n="21a"/>　<hi>欲生事盖令尹子文之謀也而屈完亦俊士也折桓數言楚之雄壯抗衡中夏不為人下之氣具見于此</hi>
　<hi>矣桓公之不能終定楚亦坐判于此都方城山在南陽葉縣南以言竟上之逺漢水出武  至江夏南入</hi>
　<hi>江言其險固以當城池</hi>屈完及諸侯盟　召陵頴川縣　公羊<lb/>
　傳其言盟于師盟于召陵何師在召陵也曷為再言<lb/>
　盟喜服楚也楚有王者則後服無王者則先叛夷狄<lb/>
　而亟病中國南夷與此夷交中國不絶若綫桓公起<lb/>
　中國而攘夷狄卒帖荆以此為王者之事也　趙氏<lb/>
　曰若不重言盟于召陵則無以知退軍乃似盟于陘<lb/>
<pb n="21b"/>　也若惟言盟于召陵則莫知與誰盟又無以示退軍<lb/>
　之禮　榖梁曰以桓公得志為僅矣　按是時北有<lb/>
　狄人之患南伐至于邢衛矣南有荆楚之難北伐<lb/>
　至于鄭矣所謂南夷與北夷交而中國不絶若綫桓<lb/>
　公此却狄而南帖荆其有功于諸夏大矣然其却狄<lb/>
　也緩而帖荆也僅狄已蹙邢而始次于聶此以救邢<lb/>
　狄已入衛而二年之後楚丘始城衛北州之大國也<lb/>
　及其廬于曺也止遺民男女七百有三十人益之以<lb/>
<pb n="22a"/>　共滕之民為五千人亡而後存之齊將以為非是不<lb/>
　足以見徳也乎若夫楚之為患又有百于狄者始而<lb/>
　吞噬羣蠻繼而憑陵中夏已盡漢陽之諸姬睥睨宗<lb/>
　周之九鼎入蔡滅息比年伐鄭始專意北方矣鄭之<lb/>
　為國也前嵩後河右洛左濟虎牢之險天下所聳中<lb/>
　國有鄭則足以據北面南而為政于天下周召之所<lb/>
　以分陜而治徳化大成于内而南方之國莫不從教<lb/>
　者也及其衰也荆楚抗衡中夏則必爭鄭桓文攘却<lb/>
<pb n="22b"/>　荆楚則必服鄭不然不克天下大勢之所在亦可見<lb/>
　矣惜乎桓文無周召之心楚人伐鄭鄭伯欲成孔叔<lb/>
　不可曰齊方勤我棄徳不祥鄭之受兵亟矣齊未嘗<lb/>
　救而孔叔猶有勤我之言盖知于檉于貫陽榖之㑹<lb/>
　皆為謀鄭故也桓公之于却楚謀中夏也僅僅焉耳<lb/>
　不于斯見之矣乎召陵之後僅得屈完之盟故保不<lb/>
　戰之勝榖梁氏曰以桓公得志為僅矣可謂辭約而<lb/>
　義深矣然則曾西所謂功烈之卑也豈無見哉<lb/>
<pb n="23a"/>齊人執陳轅濤塗<hi>轅公穀作袁</hi>
　左傳陳轅濤塗謂鄭申侯曰師出于陳鄭之間國必<lb/>
　甚病<hi>當有供給之費故</hi>若出東方觀兵于東夷而循海而歸<lb/>
　其可也<hi>東夷郯莒徐夷也觀兵示威</hi>申侯曰善濤塗以告齊侯許<lb/>
　之申侯見曰師老矣若出于東方而遇敵懼不可用<lb/>
　也若出于陳鄭之間供其資糧屝<hi>符費反革屨也</hi>屨其可也<lb/>
　齊侯說與之虎牢執轅濤塗　公羊傳稱侯而執者<lb/>
　伯討也稱人而執者非伯討也此執有罪何以不得<lb/>
<pb n="23b"/>　為伯討古者周公東征則西國怨西征則東國怨桓<lb/>
　公假途于陳而伐楚陳人不欲其反由已者師不正<lb/>
　故也不修其師而執濤塗古人之討則不然也　啖<lb/>
　氏曰公羊云濤塗説桓公令師濱海而歸師陷沛澤<lb/>
　之中顧而執濤塗若然則是軍失路致陷非濤塗之<lb/>
　罪故左氏説是　李亷曰濤塗誤軍之罪疑公羊得<lb/>
　之如左氏之説則仍從陳鄭而歸足矣執其卿而又<lb/>
　侵伐其國者至是甚乎　按齊實未嘗濱海而歸安<lb/>
<pb n="24a"/>　從有陷師沛澤之事秋及江黃伐陳江黃皆汝旁國<lb/>
　而近陳自伐楚歸就令伐陳則路由陳鄭明矣濤塗<lb/>
　之言雖私其國然不聴則已何至勤師以討盖陳蔡<lb/>
　二國終以近楚常有二心今不欲齊師反而由已有<lb/>
　厭苦之之心齊人以為此叛齊即楚之漸故因歸師<lb/>
　以威之堅其意耳觀再侵而陳乃成則陳初未肯服<lb/>
　也陳不心服桓再興師得其成而後已盖定陳之從<lb/>
　齊非專以濤塗故也<lb/>
<pb n="24b"/>秋及江人黄人伐陳<lb/>
　左傳秋伐陳討不忠也　榖梁傳不言其人及之者<lb/>
　何内師也　汪氏曰或謂書及者蒙上文齊人執轅<lb/>
　濤塗之文乃齊及之非魯及之也然求之一經書法<lb/>
　他國再有事必書遂如遂滅偪陽遂滅賴之類此不<lb/>
　言遂實魯及之耳　愚按江黄雖從齊然不敢明出<lb/>
　師以助伐楚故陘之師江黄不與順小國之情且使<lb/>
　整旅保境以待事也至有討陳之舉而用之然齊桓<lb/>
<pb n="25a"/>　之計失于是矣小國使之侵伐結怨深讐而我救或<lb/>
　不能及則反以快敵而負小國效順之初心矣<lb/>
八月公至自伐楚<lb/>
　榖梁傳有二事偶則以後事致後事小則以先事致<lb/>
　其以伐楚致大伐楚也　范氏曰楚強莫能伐故以<lb/>
　伐楚為大事　啖氏曰或致前事或致後事盖夫子<lb/>
　擇其重者志之也　李亷曰致先事致後事之説榖<lb/>
　梁傳得之啖氏之説亦榖梁意也然則以伐楚盟召<lb/>
<pb n="25b"/>　陵致伐而不致㑹對侵楚盟臯鼬致㑹而不致侵論<lb/>
　之則伐楚之義大而侵楚之事淺矣又以侵蔡遂伐<lb/>
　楚致伐而不致侵對伐鄭遂救許致伐而不致救論<lb/>
　之則伐楚之功美而討鄭之事亦重矣其公羊以為<lb/>
　得意致㑹不得意致伐者獨于伐鄭㑹蕭魚致㑹則<lb/>
　可通于此不通則以為楚復叛盟故不以㑹致皆強<lb/>
　生論也　劉氏曰諸致例有可通者有不可通者不<lb/>
　足泥也<lb/>
<pb n="26a"/>𦵏許穆公<hi>穆公作繆</hi>
　左傳許穆公卒于師𦵏之以侯禮也凡諸侯薨于朝<lb/>
　㑹加一等死王事加二等于是有以衮斂　按許男<lb/>
　實不卒于師已見前卒下同盟重其從伐楚也過以<lb/>
　加等之禮褒之耳<lb/>
冬十有二月公孫兹帥師㑹齊人宋人衛人鄭人許人<lb/>
曹人侵陳<hi>兹公作慈後同</hi>
　杜氏曰兹叔牙子叔孫戴伯　左傳叔孫戴<hi>諡</hi>伯帥<lb/>
<pb n="26b"/>　師㑹諸侯之師侵陳陳成歸轅濤塗　胡傳桓公識<lb/>
　明而量淺管仲器不足而才有餘楚方受盟志已驕<lb/>
　溢陳大夫一謀不恊其身見執其國再見侵伐桓徳<lb/>
　于是乎衰矣　張氏曰是時大兵之後復以師出重<lb/>
　困諸侯况兵以憤興則後有當討者應之必怠人亦<lb/>
　侮之故楚終不服鄭伯逃盟以至弦滅而不能救皆<lb/>
　怒陳之過致之也故詳書伐侵以著其罪<lb/>
　附左傳初晉獻公欲以驪姬為夫人卜之不吉筮之<lb/>
<pb n="27a"/>　吉公曰從筮卜人曰筮短龜長不如從長<hi>物生而有象象而後</hi>
　<hi>有滋滋而後有數龜象筮數故象長而數短也</hi>弗聴立之生奚齊其娣生卓<lb/>
　子及將立奚齊既與中大夫成謀姬謂太子曰君夢<lb/>
　齊姜必速祭之太子祭于曲沃歸胙于公公田姬置<lb/>
　諸宫六日公至毒而獻之<hi>毒酒經宿輒敗而經六日明公之惑  穀梁云君將</hi>
　<hi>食驪姬跪曰食自外不可不試也</hi>公祭之地地墳與犬犬斃與小臣<lb/>
　小臣亦斃姬泣曰賊由太子<hi>穀梁云驪姬下堂而啼呼曰天乎天乎國子之</hi>
　<hi>國也子何遲于為君</hi>太子奔新城<hi>曲沃</hi>公殺其傅杜原欵或謂太<lb/>
<pb n="27b"/>　子子辭君必辨焉<hi>以六日之狀自理</hi>太子曰君非姬氏居不<lb/>
　安食不飽我辭姬必有罪君老矣吾又不樂<hi>自理則姬死姬</hi>
　<hi>死則君不樂是不樂由吾也</hi>曰子其行乎太子曰君實不察其罪<lb/>
　被此名也以出人誰納我十二月戊申縊于新城姬<lb/>
　遂譛二公子曰皆知之重耳奔蒲夷吾奔屈<lb/>
五年春<lb/>
晉侯殺其世子申生<lb/>
　左傳晉侯使以殺太子申生之故來告初晉侯使士<lb/>
<pb n="28a"/>　蒍為二公子築蒲與屈不慎夷吾訴之公使讓之對<lb/>
　曰詩云<hi>大雅</hi>懐徳唯寧宗子唯城<hi>以徳安國則宗子之固若城</hi>君其<lb/>
　脩徳而固宗子何城如之三年將尋師焉焉用慎及<lb/>
　難公使寺人披伐蒲重耳曰君父之命不挍踰垣而<lb/>
　走披斬其袪<hi>袂也</hi>遂出奔翟　公羊傳曷為直稱晉侯<lb/>
　以殺殺世子母弟直稱君者甚之也<hi>此傳之極簡明得經㫖者</hi>
　穀梁傳日晉侯斥<hi>指斥</hi>殺惡晉使也　按太子縊于新<lb/>
　城則其斥殺何春秋之法前有讒而不見則其君之<lb/>
<pb n="28b"/>　罪也　按外傳公之優曰施通于驪姬驪姬問曰吾<lb/>
　欲為難安始而可優施曰必于申生其為人小心精<lb/>
　潔精潔易辱甚精必愚是故先施讒于申生又優施<lb/>
　教驪姬夜半而泣謂公曰吾聞申生甚仁而彊今謂<lb/>
　君惑于我必亂國無乃以國故而行彊于君盍殺我<lb/>
　無以一妾亂百姓公曰夫豈惠于民而不惠于父乎<lb/>
　驪姬曰為仁與為國不同為仁者愛親之謂仁為國<lb/>
　者利國之謂仁故長民者無親衆以為親茍衆利而<lb/>
<pb n="29a"/>　百姓和豈能憚君公懼曰若何而可驪姬曰君盍老<lb/>
　而授之政彼得政而行其欲乃釋君公曰不可我以<lb/>
　威與武是以臨諸侯未沒而亡政不可謂武有子而<lb/>
　不勝不可謂威爾弗憂我將圖之驪姬曰以臯落翟<lb/>
　之苛我邉鄙君盍使之伐翟以觀其果于衆也若不<lb/>
　勝翟雖濟<hi>益也</hi>其罪可也若勝翟則善用衆矣求必益<lb/>
　廣乃可厚圗也公説故使申生伐東山申生敗翟而<lb/>
　返讒言益起驪姬告優施曰君既許我殺太子而立<lb/>
<pb n="29b"/>　奚齊矣吾難里克柰何優施飲里克酒中飲起舞乃<lb/>
　歌曰暇豫之吾吾不如烏烏人皆集于菀<hi>木茂貌</hi>已獨<lb/>
　集于枯<hi>譏里克不能擇所依如烏鳥能擇茂木而捿之吾吾自得也</hi>里克曰而言<lb/>
　戲乎抑有所聞之乎優施告之故里克曰阿君以殺<lb/>
　太子吾不忍拒命吾不敢中立其免乎優施曰免<lb/>
　西山真氏曰驪姬之殺申生也其機變亦甚巧矣夫<lb/>
　父子之情日相親近則間言不得而入惟以術離之<lb/>
　然後可故驪姬首賂二五説獻公出三子于外此離<lb/>
<pb n="30a"/>　人之術也獻公者喜功貪得之人以闢地啟土中其<lb/>
　情安得不悦而從之三子既出則圖之易矣既又與<lb/>
　優施謀作難之先後優施知申生之可陷也則請先<lb/>
　之其言曰精潔易辱又曰甚精必愚盖精潔之人惜<lb/>
　名矜行惟恐㸃汚故曰易辱以節自勵不以術自全<lb/>
　故曰必愚若是者可以術激之而使死石顯之陷蕭<lb/>
　望之亦猶是也申生輕死重名故優施欲先陷焉然<lb/>
　恐獻公猶未忍果于殺也則又夜半而泣以危言動<lb/>
<pb n="30b"/>　之謂申生有將為逆之意自請先死公懼而謀之則<lb/>
　又勸授之政而避禍焉夫獻公剛猛人也肯為其子<lb/>
　屈乎懐怒必殺之心自此啟矣然猶患無隙以加之<lb/>
　罪也則使將兵而伐翟勝則加以得衆之名而敗則<lb/>
　繩以覆師之罪申生至是無逃死之所矣然又慮大<lb/>
　臣或守正力爭則公之意未可知也則又使優施以<lb/>
　杯酒從容歌舞㣲詞諷其為附麗之計里克大臣也<lb/>
　許以中立則無復事矣獻公之意其成也已乆故歸<lb/>
<pb n="31a"/>　胙之詐至易辨而不復辨申生之仁恐傷公意又不<lb/>
　忍自辨則有死而已申生死而二子奔無不如優施<lb/>
　之所料者然奚齊立里克弑之卓子立又弑之夷吾<lb/>
　不終迨重耳立而後定晉國之亂垂二十年由驪姬<lb/>
　之讒而三嬖<hi>二五優施</hi>助之也故女子小人表裡交締者<lb/>
　危國亡家之本也　東萊吕氏曰晉殺其世子申生<lb/>
　孰殺之士蒍殺之也殺申生者實驪姬之譛士蒍何<lb/>
　與焉士蒍開其隙驪姬乗其隙也羣公子之出于桓<lb/>
<pb n="31b"/>　莊者豈他人哉非獻公之諸父則王父昆弟也士蒍<lb/>
　逢獻公之惡使屠其宗族昆弟如艾草菅畧無㦧怛<lb/>
　不忍之意其于宗族昆弟既如此何獨難于其子乎<lb/>
　驪姬之譛即襲吾前日譛富子之術也城蒲與屈即<lb/>
　前日城聚之意也吾嘗考晉國之本末又知開禍端<lb/>
　者非獨士蒍其所從來逺矣晉穆侯之二子長則文<lb/>
　侯而桓叔其季也自桓叔以來視文侯之子孫不啻<lb/>
　冦讐必鋤其根奪其據而後已者良欲啟子孫之業<lb/>
<pb n="32a"/>　耳殊不知吾私其子而殺其昆弟則吾之子亦私其<lb/>
　子而殺其昆弟矣當桓莊翦害文侯子孫之時其心<lb/>
　必謂是本既除則吾子孫無復有患矣豈知害其子<lb/>
　孫者乃吾子孫即當獻公翦害桓莊子孫之時其心<lb/>
　亦謂是偪既除則吾嗣子無復有患矣而豈知害其<lb/>
　嗣子者又吾也即嗚呼私生于愛而害愛者莫如私<lb/>
　天下未有私而能愛者也將立奚齊乃定之矣必死<lb/>
　申生奪夷吾重耳而後安者為奚齊慮也而奚齊以<lb/>
<pb n="32b"/>　弑卓子又弑使二子不保又非獻公為之也邪徒設<lb/>
　此心兩俱棄之致晉亂二十餘年所謂為人君父而<lb/>
　不知春秋之義必蒙首惡之名者豈不信哉豈不信<lb/>
　哉　朱子謂驪姬之亂詛無畜羣公子自是晉無公<lb/>
　族而以卿之子為公族大夫這箇便是六卿分晉之<lb/>
　漸　晉無公族語在宣二年<lb/>
把伯姬來朝其子<hi>來字句絶</hi>
　相朝諸侯之禮也把伯在無使其子行之禮魯無以<lb/>
<pb n="33a"/>　待人父之道待人子之禮又俱無使婦人參之之禮<lb/>
　書把伯姬來朝其子參譏之也伯姬歸把方十三年<lb/>
　有子必尚㓜是年把惠公卒昔曺伯有疾遣其世子<lb/>
　射姑來是時惠公疑亦有疾朝其子而伯姬俱來盖<lb/>
　托之于魯也　杜氏曰伯姬來寧寧成風也時子在<lb/>
　十嵗左右不成朝禮故繫于母而曰朝其子<lb/>
夏公孫兹如牟<lb/>
　私交也左氏以為如牟娶焉<lb/>
<pb n="33b"/>公及齊侯宋公陳侯衛侯鄭伯許男曹伯㑹王世子于<lb/>
首止<hi>公穀作首胾後同</hi>
　按史記周惠王太子鄭母早死後母曰惠后<hi>陳媯</hi>惠后<lb/>
　生叔帶<hi>封于甘故左傳稱甘昭公</hi>有寵于惠后惠王以惠后故將<lb/>
　廢太子而立之故齊桓帥諸侯㑹王世子以定其位<lb/>
　　左傳㑹于首止㑹王太子鄭謀寧周也　公羊傳<lb/>
　曷為殊㑹王世子世子貴也世子猶世世子也　穀<lb/>
　梁傳及以㑹尊之也何尊焉王世子王之貳也　杜<lb/>
<pb n="34a"/>　氏曰世子不名而殊㑹尊之也王之世子尊與王同<lb/>
　首止衛地陳留襄邑縣東南有首鄉　按據史記則<lb/>
　叔帶與襄王異母僖二十四年傳曰天王出居于鄭<lb/>
　辟母弟之難也注云叔帶襄王同母弟此盖因母弟<lb/>
　字而誤説依史記為是左傳此處載事只云謀寧周<lb/>
　也而不明言惠后欲立帶事至鄭忽辭昬魯為其班<lb/>
　後鄭此等小事却兩處見之　汪氏曰齊桓㑹王世<lb/>
　子于首止以定其位而王室寧使惠王無易樹子之<lb/>
<pb n="34b"/>　過若景王不能早正國本而王室亂使諸侯有戍周<lb/>
　城成周之勤晉頃寧王室于已亂之後不若齊桓能<lb/>
　弭難于未亂之先也或言世子無王命而出㑹諸侯<lb/>
　是世子外交霸國以脅制其君齊桓不請于王而率<lb/>
　諸侯以㑹王世子是為世子私植黨以拒父也是不<lb/>
　然漢髙欲易太子張良招四皓與逰卒定惠帝程子<lb/>
　與之以為得納約自牖之義彼四皓非以髙帝之命<lb/>
　而至惠帝亦非以父命而招四人也春秋許㑹首止<lb/>
<pb n="35a"/>　之意亦猶是也　陸氏曰齊侯非㑹主故言及齊侯<lb/>
秋八月諸侯盟于首止<lb/>
　公羊傳諸侯何以不序一事而再見者前目而後凡<lb/>
　也　榖梁傳無中事而復舉諸侯何也尊王世子而<lb/>
　不敢與盟也尊則其不敢與盟何也盟者不相信也<lb/>
　不敢以所不信而加之尊者天子㣲諸侯不享覲桓<lb/>
　控大國扶小國統諸侯不能以朝天子亦不敢致天<lb/>
　子尊王世子于首胾乃所以尊天王之命也世子受<lb/>
<pb n="35b"/>　之可乎是亦變之正也天子㣲諸侯不享覲世子受<lb/>
　諸侯之尊已而天王尊矣世子受之可也<lb/>
鄭伯逃歸不盟<lb/>
　左傳王使周公<hi>宰孔也</hi>召鄭伯曰吾撫汝以從楚輔之<lb/>
　以晉可以少安<hi>王恨齊桓定太子之位故召鄭伯使叛齊</hi>鄭伯喜于王命<lb/>
　而懼其不朝于齊也故逃歸不盟孔叔止之曰國君<lb/>
　不可以輕輕則失親<hi>孔叔鄭大夫親黨援也</hi>失親患必至病而<lb/>
　乞盟所喪多矣君必悔之弗聴逃其師而歸　趙氏<lb/>
<pb n="36a"/>　曰凡言逃者皆謂義當留而竊去也故榖梁云逃義<lb/>
　曰逃君臣同辭逃者匹夫之事也　按是時齊桓攘<lb/>
　楚諸侯服從㑹于首止匡戴王室大義明于天下周<lb/>
　室積衰之勢自此可振而惠王以嬖孽之私棄義理<lb/>
　之正撫鄭從楚惎間中國自是楚復張矣故知中國<lb/>
　之卒不競于楚非獨楚之强與諸侯之罪亦王室有<lb/>
　以啟之也可勝嘆哉春秋逃鄭伯則王之畔義棄忠<lb/>
　不待貶而惡亦見矣　孔氏曰逃在盟前避盟而逃<lb/>
<pb n="36b"/>　故曰逃歸不盟<lb/>
楚人滅弦弦子奔黄<hi>楚始滅中國</hi>
　左傳楚鬬榖於菟滅弦弦子奔黄于是江黄道柏方<lb/>
　睦于齊皆弦姻也<hi>姻外親也道國在汝南安陽縣南柏國名汝南西平縣有伯亭</hi>弦<lb/>
　子恃之而不事楚又不設備故亡　按召陵之盟楚<lb/>
　非誠服也侵陳之役諸侯有叛心矣觀鄭伯以不朝<lb/>
　于齊而懼夫其不朝也端有故乎又疑于見討而懼<lb/>
　則其生心乆矣故一聞惠王撫汝以從楚之言遂喜<lb/>
<pb n="37a"/>　于王命而逃歸不盟自是竊與楚通也楚窺此間遂<lb/>
　滅弦以嘗齊夫召陵之盟與不穀同好此言皎如白<lb/>
　日而楚敢畔之盖有以知齊間之可乗耳使齊之為<lb/>
　義出于誠飭躬正已上事王室内撫其民外綏諸侯<lb/>
　莫不盡其道上下内外皆中心悦而誠服之也則以<lb/>
　背盟滅弦問楚之罪可也楊雄有言為政有幾曰思<lb/>
　斁周公東征四國是皇其思矣夫齊欲徑陳陳不果<lb/>
　納執轅濤塗其斁矣夫夫桓徳既斁于人義不信于<lb/>
<pb n="37b"/>　天王氣不聨于與國此所以不能再興問楚之師也<lb/>
　江黄道柏齊之睦而弦之姻也滅弦者圖四國之漸<lb/>
　也齊將僕僕然救之乎彼處南海而吾處北海彼威<lb/>
　之旦夕耳而吾救在千里之外豈所能及不救則盟<lb/>
　楚之功墮矣齊桓之失在于積義不以平素而假其<lb/>
　一二以為名故無以充其類而不在于滅弦不救之<lb/>
　日也　杜氏曰弦國在弋陽䭾縣東南<lb/>
九月戊申朔日有食之<lb/>
<pb n="38a"/>冬晉人執虞公<lb/>
　左傳晉人復假道于虞以伐虢宫之竒諌曰虢虞之<lb/>
　表也虢亡虞必從之晉不可啟冦不可翫一之為甚<lb/>
　其可再乎謗所謂輔<hi>頰輔</hi>車<hi>牙車</hi>相依唇亡齒寒者其虞<lb/>
　虢之謂也公曰晉吾宗也豈害我哉對曰太伯虞仲<lb/>
　太王之昭也太伯不從是以不嗣虢仲虢叔王季之<lb/>
　穆也為文王卿士勲在王室藏于盟府<hi>司盟之官</hi>將虢是<lb/>
　滅何愛于虞且虞能親于桓莊乎其愛之也桓莊之<lb/>
<pb n="38b"/>　族何罪而以為戮不唯偪乎親以寵偪猶尚害之况<lb/>
　以國乎弗聴許晉使宫之竒以其族行八月甲午晉<lb/>
　侯圍上陽<hi>上陽虢國都在宏農陜縣東南</hi>冬十二月丙子朔滅虢虢<lb/>
　公醜奔京師<hi>不書不告也</hi>師還館于虞遂襲虞滅之執虞<lb/>
　公及其大夫井伯以媵秦穆姬而脩虞祀且歸其職<lb/>
　貢于王故書曰晉人執虞公罪虞且言易也　公羊<lb/>
　傳虞公抱寳牽馬而至荀息見曰臣之謀何如獻公<lb/>
　曰子之謀則已行矣寶則吾寶也雖然吾馬之齒亦<lb/>
<pb n="39a"/>　已長矣盖戲之也虞已滅矣其言執之何不與滅也<lb/>
　<hi>不與虞公以見滅</hi>滅者亡國之善辭上下之同力者也　杜<lb/>
　氏曰稱人以執同于無道于其民之例所以罪虞公<lb/>
　且言易也晉侯修虞之祀而歸其職貢于王故不以<lb/>
　滅同姓為譏　啖氏曰春秋時以强暴弱故執諸侯<lb/>
　皆稱人亂辭也　按公羊謂虞不言滅不與虞以亡<lb/>
　國之善辭可也杜氏謂晉侯脩虞祀歸職貢于王故<lb/>
　不以滅同姓為譏非也啖説得之<lb/>
<pb n="39b"/>六年春王正月<lb/>
　附左傳晉侯使賈華<hi>晉大夫</hi>伐屈夷吾不能守盟而行<lb/>
　將奔狄郤芮曰後出同走罪也<hi>嫌與重耳同謀而相隨</hi>不如之<lb/>
　梁梁近秦而幸<hi>親幸</hi>焉乃之梁<hi>秦既大國且穆姬在焉故欲因以求入</hi>
夏公㑹齊侯宋公陳侯衛侯曺伯伐鄭圍新城<lb/>
　左傳諸侯伐鄭以其逃首止之盟故也圍新宻鄭所<lb/>
　以不時城也<hi>實新宻而經言新城者鄭以非時興土功齊并以為討</hi>　杜氏曰<lb/>
　新城鄭新宻今滎陽宻縣<lb/>
<pb n="40a"/>秋楚人圍許諸侯遂救許冬公至自伐鄭<lb/>
　按伐而不服故圍新城合六國之師圍新造之邑宜<lb/>
　若振槁然圍而不舉見桓公以徳綏鄭心不在于為<lb/>
　暴也楚人圍許以救鄭也諸侯遂救許皆伐鄭之諸<lb/>
　侯故不復更叙也凡言救未有不善之也書遂救許<lb/>
　善之尤者也其致以乆也左傳蔡穆侯將許僖公以<lb/>
　見楚子面縛御璧夫楚本圍許以救鄭諸侯救許則<lb/>
　鄭已解圍楚師亦退許有何懼乃隨蔡侯為滅國之<lb/>
<pb n="40b"/>　禮乎若爾許已從楚齊容得不爭乎八年許男即㑹<lb/>
　盟于洮豈得嘗降楚而又即齊如是之速乎左史楚<lb/>
　人辭多右楚失之誣明矣况面縛者圍息而出降之<lb/>
　事也秋救許楚子已還至冬迄圍解在數月之後乃<lb/>
　無故而行此乎且引㣲子面縛尤妄也紂之末年㣲<lb/>
　子行遯商書有明文矣謂之出迪謂之行遯則去於<lb/>
　商未亡之前其踪跡必不可物色矣周師至而靣縛<lb/>
　衘璧非㣲子之事也武庚也左氏于此下誣許男上<lb/>
<pb n="41a"/>　誣㣲子信乎文勝之史記多而志寡之有害也<lb/>
七年春齊人伐鄭<lb/>
　左傳齊人伐鄭孔叔言于鄭伯曰諺有之曰心則不<lb/>
　競何憚于病<hi>心則弱于齊矣何外憚屈服之病而不肯下乎</hi>既不能强又不<lb/>
　能弱所以斃也國危矣請下齊以救國公曰吾知其<lb/>
　所由來矣姑少待我<hi>欲以申侯説</hi>對曰朝不及夕何以待<lb/>
　君<lb/>
夏小邾子朝<hi>公作小邾婁子後同</hi>
<pb n="41b"/>　杜氏曰郳黎來始得王命而來朝邾子别封故曰小<lb/>
　邾<lb/>
鄭殺其大夫申侯<lb/>
　按左氏申侯申出也<hi>姊妹之子為出</hi>有寵于楚文王文王將<lb/>
　死與之璧使行曰唯我知女女專利而不厭我死女<lb/>
　必速行無適小國將不女容焉<hi>政狹法峻</hi>既𦵏出奔鄭又<lb/>
　有寵于厲公信斯傳也則申侯故楚臣而乆用事于<lb/>
　鄭鄭伯近欲從楚盖申侯有謀焉不然則所謂欲以<lb/>
<pb n="42a"/>　申侯説于齊者何事乎左氏好旁采小事謂陳濤塗<lb/>
　怨申侯之反已于召陵故勸之城其賜邑而美遂譛<lb/>
　諸鄭伯曰美城其賜邑將以叛也申侯由是得罪至<lb/>
　是殺之以説于齊夫齊以申侯為忠賜之虎牢以濤<lb/>
　塗誤軍道至于見討今鄭以濤塗之譛殺申侯正忤<lb/>
　齊侯之意矣何得謂説于齊乎説之云者盖以逃盟<lb/>
　從楚歸罪于申侯以自解于齊也春秋前書鄭伯逃<lb/>
　歸不盟鄭伯之罪已不可文矣此書鄭殺其大夫申<lb/>
<pb n="42b"/>　侯稱國以殺罪累上也<hi>上下皆失</hi>不知自返移過于下茍<lb/>
　以自免于大國而擅殺其大夫不待貶而見矣如申<lb/>
　侯者專利反覆為佞不忠是足以殺其身而已<lb/>
秋七月公㑹齊侯宋公陳世子欵鄭世子華盟于甯母<lb/>
　<hi>母音某又音無穀作寕毋音同</hi>
　左傳秋盟于甯母謀鄭故也管仲言于齊侯曰臣聞<lb/>
　之招攜以禮懷逺以徳徳禮不易無人不懷齊侯修<lb/>
　禮于諸侯諸侯官受方物<hi>諸侯官司各于齊受其方所當貢天下之物</hi>鄭<lb/>
<pb n="43a"/>　伯使太子華聴命于㑹言于齊侯曰洩氏孔氏子人<lb/>
　氏三族實違君命若君去之以為成我以鄭為内臣<lb/>
　齊侯將許之管仲曰君以禮信屬諸侯而以姦終之<lb/>
　無乃不可乎君其勿許鄭必受盟齊侯辭焉冬鄭伯<lb/>
　使請盟于齊　榖梁傳衣裳之㑹也　杜氏曰甯母<lb/>
　魯地髙平方與縣有泥母亭音如甯<lb/>
曺伯班卒<hi>班公作般</hi>
公子友如齊<lb/>
<pb n="43b"/>　杜氏曰罷盟而聘謝不敏也<lb/>
冬𦵏曺昭公<lb/>
　附左傳惠王崩襄王惡太叔帶之難懼不立不𤼵喪<lb/>
　而告難于齊<lb/>
八年春王正月公㑹王人齊侯宋公衛侯許男曺伯陳<lb/>
世子欵盟于洮鄭伯乞盟<hi>陳世子欵下公有鄭世子華</hi>
　左傳盟于洮謀王室也鄭伯乞盟請服也襄王定位<lb/>
　而後𤼵喪　公羊傳王人者何㣲者也曷為序乎諸<lb/>
<pb n="44a"/>　侯之上先王命也　榖梁傳兵車之㑹也　按左氏<lb/>
　謂去年冬閏月惠王崩襄王惡<hi>去聲</hi>太叔帶之難懼不<lb/>
　立不𤼵喪而告難于齊今年盟于洮謀王室也襄王<lb/>
　定位而後𤼵喪據經今年十二月丁未方書天王崩<lb/>
　恐秘不𤼵喪難于經年而叔帶乃襄王親弟非外國<lb/>
　逺人亦難以秘喪為欺也且既云定位而後𤼵䘮則<lb/>
　正月二月位已定何得至十二月乎秘不𤼵喪盖後<lb/>
　世之事取權一時信史書之亦必從其實歴考後史<lb/>
<pb n="44b"/>　可見豈春秋乃有此事因其權秘一時遂從其虚日<lb/>
　而不改乎襄王有子帶之難此盟為謀王室即不可<lb/>
　知惟秘䘮則決不可信或曰甯母及洮兩合諸侯皆<lb/>
　為鄭也　杜氏曰王人與諸侯盟不譏者王室有難<lb/>
　故洮曺地<lb/>
夏狄伐晉<lb/>
秋七月禘于太廟用致夫人<lb/>
　左傳禘而致哀姜非禮也凡夫人不薨于寢不殯于<lb/>
<pb n="45a"/>　廟不赴于同不祔于姑則弗致也　杜氏曰禘三年<lb/>
　大祭之名太廟周公廟致者致新死者之主于廟而<lb/>
　列之昭穆夫人淫而預弑不薨于寢于禮不應致故<lb/>
　僖公疑其禮歴三禘今果行之寢小寢同同盟　公<lb/>
　羊傳夫人何以不氏譏以妾為妻也盖聘于楚而脅<lb/>
　于齊媵女之先至者也　榖梁傳成風也言夫人而<lb/>
　不言氏姓非夫人也立妾之辭　范氏曰夫人者正<lb/>
　嫡之稱非崇妾之嘉號以妾體君則上下無别雖尊<lb/>
<pb n="45b"/>　其母是卑其父　劉氏曰春秋雖亂世未有妾母稱<lb/>
　夫人者也自成風始矣　孫氏曰禘天子大祭夫人<lb/>
　成風也不言風氏者成風僖公妾母嫁非廟見不得<lb/>
　與祭僖公既為君欲專其母故因此秋禘祭用夫人<lb/>
　之禮致于太廟使之與祭也妾母稱夫人僣之大者<lb/>
　故不言風氏以貶之　蘓氏曰公羊之説非人情以<lb/>
　齊楚之强齊能脅魯使以其媵女為夫人而楚乃肯<lb/>
　安然使其女降為妾哉成風之為夫人非正也春秋<lb/>
<pb n="46a"/>　以為非正而不可以廢焉故與之不足之文而已矣<lb/>
　方其存也不可以不稱夫人而去其氏及其沒也不<lb/>
　可以不稱諡而去其夫人皆所以示不足于成風也<lb/>
　况乎禘于周公而用致焉則其罪已不容于貶矣<lb/>
　今按夫人之説左氏以為哀姜哀姜以元年見討于<lb/>
　齊僖公為之請其喪而葬以小君之禮乆矣烏見疑<lb/>
　其禮至今方致于廟乎或言十一年公及夫人姜氏<lb/>
　㑹齊侯于陽穀則夫人為姜氏而僖娶于齊審矣此<lb/>
<pb n="46b"/>　禘而致之者夫人廟見也按納幣逆女不見于經無<lb/>
　上事而遽書廟見又沒其姜氏亦無此理公羊盖因<lb/>
　疑此而遂有脅于媵女先至者之説蘓氏闢之當矣<lb/>
　孫明復從榖梁以夫人為成風其説明盡至于禮不<lb/>
　王不禘而行之于周公之廟舉大事于祖廟而用之<lb/>
　以崇妾母以妾體君是卑其父致于太廟是誣其祖<lb/>
　其罪皆不待貶絶而見矣初成風聞季友之繇遂事<lb/>
　之而屬僖公焉故僖公立而季友受費以為上卿自<lb/>
<pb n="47a"/>　是季氏世專魯政惠公仲子猶别立宫至成風乃有<lb/>
　二夫人祔廟是私門之强嫡妾之亂皆自僖公始也<lb/>
　故春秋謹而志之<lb/>
冬十有二月天王崩<lb/>
　據傳實以前年冬崩今始來告<lb/>
九年春王正月宋公御説卒<hi>正月公作三月御魚吕反公穀作禦説音悦</hi>
　左傳宋公疾太子兹父固請曰目夷<hi>子魚</hi>長且仁君其<lb/>
　立之公命子魚辭曰能以國讓仁孰大焉臣不及也<lb/>
<pb n="47b"/>　且又不順遂走而退九年春宋桓公卒襄公即位以<lb/>
　目夷為仁使為左師以聴政于是宋治故魚氏世為<lb/>
　左師　仁山金氏曰宋故國也得一子魚為政遂足<lb/>
　以霸惜其不能盡用子魚所以不能遂霸耳　不書<lb/>
　𦵏魯不㑹<hi>公羊云為襄公諱盖見未𦵏而㑹諸侯故强生説</hi>
夏公㑹宰周公齊侯宋子衛侯鄭伯許男曺伯于葵丘<lb/>
　左傳宋桓公卒未𦵏而㐮公㑹諸侯故曰子凡在䘮<lb/>
　公侯曰子㑹于葵丘尋盟且修好禮也王使宰孔賜<lb/>
<pb n="48a"/>　齊侯胙<hi>胙祭肉尊之比二王後</hi>曰天子有事于文武使孔賜伯<lb/>
　舅胙<hi>天子謂異姓諸侯曰伯舅</hi>齊侯將下拜孔曰且有後命天子<lb/>
　使孔曰伯舅耋老加勞賜一級無下拜對曰天威不<lb/>
　違顔咫尺小白余敢貪天子之命無下拜恐隕越于<lb/>
　下以遺天子羞敢不下拜下拜登受　榖梁傳宋稱<lb/>
　子未𦵏之辭也禮柩在堂上孤無外事今背殯而出<lb/>
　㑹以宋子為無哀矣　程子曰天子之宰與世子禮<lb/>
　異故不殊㑹　杜氏曰陳留外黄縣東有葵丘<lb/>
<pb n="48b"/>秋七月乙酉伯姬卒<lb/>
　穀梁傳内女也未適人何以卒許嫁而死則以成人<lb/>
　之喪治之　蜀杜氏曰嫁為夫人則繫國　啖氏曰<lb/>
　内女為諸侯夫人書卒許嫁為夫人者亦然<lb/>
九月戊辰諸侯同盟于葵丘<lb/>
　孟子曰五霸桓公為盛葵丘之㑹諸侯束牲載書而<lb/>
　不㰱血初命曰誅不孝無易樹子無以妾為妻再命<lb/>
　曰尊賢育材以彰有徳三命曰敬老慈幼無㤀賓旅<lb/>
<pb n="49a"/>　四命曰士無世官官事無攝取士必得無專殺大夫<lb/>
　五命曰無曲防無遏糴無有封而不告曰凡我同盟<lb/>
　之人既盟之後言歸于好　按左傳止載凡我同盟<lb/>
　之人三句豈前有佚邪　穀梁傳陳牲而不殺讀書<lb/>
　加于牲上壹明天子之禁　㑹盟同地而再言葵丘<lb/>
　盟稱諸侯前目後凡且見不敢上盟周公也　杜氏<lb/>
　曰宰孔先歸不與盟　趙氏曰公羊云貫澤之㑹桓<lb/>
　公有憂中國之心不召而至者江人黄人也葵丘之<lb/>
<pb n="49b"/>　㑹桓公震而矜之叛者九國按此㑹唯六國㑹鹹牡<lb/>
　丘皆七國㑹淮八國並舊盟之國寧有九國叛乎<lb/>
　按九國叛之説固無據但桓公之心至是滿甚宰孔<lb/>
　料其將亂矣　左傳宰孔先歸遇晉侯曰可無㑹也<lb/>
　齊侯不務徳而勤逺畧<hi>此一語斷盡</hi>故北伐山戎南伐楚<lb/>
　西為此㑹也東略之不知西則否矣其在亂乎君務<lb/>
　靖亂無勤于行晉侯乃還　按宰孔之料齊桓可謂<lb/>
　智矣然齊桓素以尊周攘楚為心晉于周莫親于國<lb/>
<pb n="50a"/>　莫大以齊之才輔之以晉帖楚有餘矣而晉藐然于<lb/>
　王室唯知狡焉啟其封疆為心而已今風動于齊桓<lb/>
　之義而來宰孔正宜因其善心勸以同奬王室是時<lb/>
　齊之六嬖五公子晉之驪姬奚齊卓子齊晉之家政<lb/>
　盖兄弟也其曰其在亂乎君務靖亂無勤于行盖知<lb/>
　齊亂已成因以諷晉然晉自有亂豈能靖齊之亂惜<lb/>
　乎宰孔為言之不盡使晉侯泛然聴之徒敗其從伯<lb/>
　之志而已其後楚卒横于中國正縁齊晉之常不同<lb/>
<pb n="50b"/>　志也然則晉侯斯行宰孔斯言其闗于盛衰進退之<lb/>
　故豈細也哉<lb/>
甲戌晉侯佹諸卒<hi>甲戌左作甲子以前戊辰推當從公穀作甲戌為是</hi>
　左傳九月晉獻公卒里克㔻鄭欲納文公<hi>丕鄭晉大夫丕普悲</hi>
　<hi>反</hi>故以三公子<hi>申生重耳夷吾</hi>之徒作亂初獻公使荀息傅<lb/>
　奚齊公疾召之曰以是藐<hi>藐妙小反又亡角反</hi>諸孤辱在大夫<lb/>
　其若之何稽首而對曰臣竭其股肱之力加之以忠<lb/>
　貞其濟君之靈也不濟則以死繼之公曰何謂忠貞<lb/>
<pb n="51a"/>　對曰公家之利知無不為忠也送往事居耦俱無猜<lb/>
　貞也<hi>往死者居生者耦兩也送死事生兩無猜恨所謂貞也</hi>及里克將殺奚齊<lb/>
　先告荀息曰三怨將作秦晉輔之子將何如荀息曰<lb/>
　將死之里克曰無益也荀叔曰吾與先君言矣不可<lb/>
　以貳能欲復<hi>踐也</hi>言而愛身乎<lb/>
冬晉里克殺其君之子奚齊<hi>殺公作弑</hi>
　左傳冬十月里克殺奚齊于次書曰殺其君之子未<lb/>
　𦵏也<hi>公羊曰未踰年君之號也</hi>荀息將死之人曰不如立卓子而<lb/>
<pb n="51b"/>　輔之荀息立公子卓以𦵏十一月里克殺公子卓于<lb/>
　朝荀息死之　穀梁傳其君之子云者國人不子也<lb/>
　國人不子何也不正其殺世子申生而立之也　按<lb/>
　奚齊齊舍皆未踰年書奚齊曰其君之子書齊舍曰<lb/>
　君舍正而奚齊不正也不正者國人實不之君非春<lb/>
　秋故奪之也<lb/>
　附左傳齊侯以諸侯之師伐晉及髙梁<hi>晉地在平陽縣西南</hi>而<lb/>
　還令不及魯故不書　按晉之亂使齊桓公所藏乎<lb/>
<pb n="52a"/>　身者恕奉辭以正其亂而定立其君可也此實一大<lb/>
　有為之幾而桓公不能也已徳如晉何以能正晉之<lb/>
　亂乎師及髙梁而還其不克强于為義也由無其本<lb/>
　也　晉郤芮<hi>郤克祖父</hi>使夷吾重賂秦以求入曰人實有<lb/>
　國我何愛焉<hi>言國非已之有何惜不以賂秦</hi>入而能民<hi>得民</hi>土于何有<lb/>
　<hi>不患無土</hi>從之齊隰朋<hi>齊大夫</hi>帥師㑹秦師納晉惠公<lb/>
十年春王正月公如齊<lb/>
　左傳始朝齊也<lb/>
<pb n="52b"/>狄滅温温子奔衛<lb/>
　左傳謂蘇子叛王即狄又不能于狄狄人伐之王不<lb/>
　救故滅　蘇子司冦蘇公之後國于温故曰温子國<lb/>
　名為蘇所都之邑名為温<lb/>
晉里克弑其君卓及其大夫荀息<lb/>
　杜氏曰弑卓在前年而以今春書者從赴<hi>按當從經是今春弑</hi>
　<hi>也</hi>獻公既𦵏卓以免䘮故稱君<hi>按稱君説見下</hi>　按外傳里<lb/>
　克見㔻鄭曰優施告我君謀成矣將立奚齊㔻鄭曰<lb/>
<pb n="53a"/>　子何謂曰吾對以中立丕鄭曰惜也不如曰不信以<lb/>
　䟽之亦固太子以攜之多為之故以變其志志少疏<lb/>
　乃可間也今子曰中立是固其謀也彼有成矣難以<lb/>
　得間里克曰往言不可及也明日稱疾不朝三旬難<lb/>
　乃成觀㔻鄭所謂乃可間也難以間矣豈里克欲中<lb/>
　立之意猶欲有所圖乎漢髙帝欲易太子叔孫通周<lb/>
　昌等則强諌留侯則從容招四皓使髙帝之意自回<lb/>
　此二者皆是也大臣之義力能為張良則為張良不<lb/>
<pb n="53b"/>　能則秉義力争執節無貳以固太子濟則國之福不<lb/>
　濟死之亦于分畢矣于心無憾矣唐髙宗欲立武后<lb/>
　待李勣之一言晉獻公驪姬之計深矣亦待里克之<lb/>
　一言今曰中立則㔻鄭知之矣曰固其謀也彼有成<lb/>
　矣胡間之俟甚矣里克之愚也以智自免而終亦不<lb/>
　免等死耳不死于世子而死于弑君所謂為人臣而<lb/>
　不知春秋之義必陷于簒弑誅死之罪里克是也夫<lb/>
　奚齊卓子一耳國人不子奚齊則不子卓子矣而書<lb/>
<pb n="54a"/>　曰弑其君卓何也二子雖不正而有先君之命則固<lb/>
　里克之君也不正既于奚齊見義則于卓子成其君<lb/>
　臣之名以正里克之罪非聖人不能修此類是也<lb/>
　仇牧荀息書法説見孔父經下　荀息召忽同　公<lb/>
　羊傳獻公謂荀息曰士何如則可謂之信矣對曰使<lb/>
　死者反生生者不愧乎其言則可謂信矣里克弑奚<lb/>
　齊卓子荀息死之荀息可謂不食其言矣　司馬公<lb/>
　曰左氏書荀息死之引詩斯言之玷不可為也杜元<lb/>
<pb n="54b"/>　凱以為荀息有此詩人重言之義元凱失左氏之意<lb/>
　矣彼生言而死背之是小人穿窬之行君子所不譏<lb/>
　也晉獻公溺于嬖寵廢長立少荀息不能諌正遽以<lb/>
　死許之是其言玷于獻公未沒之先而不可救于已<lb/>
　沒之後也左氏之言貶也非褒也　按荀息嘗為獻<lb/>
　公為取虞虢之計此其人可知矣胡康侯取其節不<lb/>
　如栁子厚曰春秋進荀息非聖人之情也進荀息以<lb/>
　甚茍免之惡也<lb/>
<pb n="55a"/>夏齊侯許男伐北戎<lb/>
　當是時患有大于戎者狄及晉楚是也晉滅虢滅虞<lb/>
　近又國亂狄入衛逼邢前年伐晉近滅温召陵之後<lb/>
　楚滅弦圍許所當問者多矣曽不之及而北戎之為<lb/>
　事君子以桓公為失所事矣况許方患楚而驅以伐<lb/>
　戎非用人之道也杜氏以北戎為山戎然春秋書戎<lb/>
　有茅戎雒戎之屬書狄有白狄赤狄皆以别其種部<lb/>
　前書山戎而此言北戎則北戎非山戎明矣<lb/>
<pb n="55b"/>晉殺其大夫里克<lb/>
　左傳夏四月周公忌父<hi>周卿士</hi>王子黨<hi>周大夫</hi>㑹齊隰朋<lb/>
　立晉侯晉侯殺里克以説<hi>自觧説不篡</hi>將殺里克公使謂<lb/>
　之曰㣲子則不及此雖然子弑二君與一大夫為子<lb/>
　君者不亦難乎對曰不有廢也君何以興欲加之罪<lb/>
　其無辭乎臣聞命矣伏劍而死于是㔻鄭聘于秦且<lb/>
　謝緩賂故不及　榖梁傳稱國以殺罪累上也里克<lb/>
　弑二君與一大夫其以累上之辭言之何也其殺之<lb/>
<pb n="56a"/>　不以其罪也其殺之不以其罪柰何里克所為弑者<lb/>
　為重耳也夷吾曰是又將殺我乎故殺之不以其罪<lb/>
　也　按里克弑二君其罪顯矣惠公申生之介弟于<lb/>
　次當立齊秦納之周公忌父王子黨臨之不可謂不<lb/>
　正使能覲于天王而後受命然後治晉之亂以告先<lb/>
　君求世子之所以死則驪姬二五優施之交搆猶當<lb/>
　窮治其黨里克之罪人之所知者弑二君惠公之所<lb/>
　疾者懷二心而不知其在獻公時志在中立此尤其<lb/>
<pb n="56b"/>　罪之本而不可不問者也如是則一舉而君臣父子<lb/>
　兄弟之義明晉國百世之基定矣而惠公曽無家難<lb/>
　之恤方且因亂以為利納賂以求入外因秦伯内因<lb/>
　里㔻則奚齊卓子之見殺實夷吾心所利耳觀其告<lb/>
　里克曰㣲子不及此則初未嘗有討里克之心特以<lb/>
　其志在重耳而不在已故榖梁載其言曰是又將殺<lb/>
　我乎此之謂懷私而討雖死不服故春秋不以討賊<lb/>
　之辭書　惠公之入不書者晉不告也<lb/>
<pb n="57a"/>秋七月<lb/>
冬大雨雪<hi>雨于付反雪公作雹</hi>
　附左傳晉侯改𦵏共太子　㔻鄭之如秦也言于秦<lb/>
　伯曰吕甥郤稱兾芮<hi>三子晉大夫</hi>實為不從<hi>不與秦賂</hi>若重問<lb/>
　以召之<hi>問聘問之幣</hi>臣出晉君君納重耳蔑不濟矣冬秦<lb/>
　伯使泠至<hi>秦大夫</hi>報問且召三子郤芮曰幣重而言甘<lb/>
　誘我也遂殺㔻鄭祁舉<hi>晉大夫</hi>及七輿大夫左行<hi>户剛反下</hi>
　<hi>同</hi>共華右行賈華叔堅騅<hi>音佳</hi>歂<hi>市專反</hi>纍虎特宫山祁<lb/>
<pb n="57b"/>　<hi>侯伯七命副車七乗七子七輿大夫也</hi>皆里㔻之黨也㔻豹奔秦<hi>豹㔻鄭之</hi>
　<hi>子</hi>言于秦伯曰晉侯背大主<hi>秦也</hi>而忌小怨<hi>里㔻</hi>民弗與<lb/>
　也伐之必出<lb/>
十有一年春晉殺其大夫㔻鄭父<hi>㔻普悲反</hi>
　杜氏曰書春從告　按稱國以殺罪累上也㔻鄭里<lb/>
　克之黨也言于秦伯請出晉君納重耳則鄭有罪矣<lb/>
　其累上何也使夷吾有君人之徳將舉晉國願以為<lb/>
　君里㔻雖桀其何敢貳重耳雖才其何能使人貳哉<lb/>
<pb n="58a"/>　不此自反既殺里克不以其罪㔻鄭之徒又以一言<lb/>
　罪狀未明而皆死濫刑甚矣郤芮背惠不與秦賂詿<lb/>
　誤晉君懷復私怨賛其濫殺其罪亦安可辭胡氏謂<lb/>
　稱國者兼罪用事大夫得之矣<lb/>
夏公及夫人姜氏㑹齊侯于陽榖<lb/>
　杜氏曰婦人送迎不出門見兄弟不踰閾與公俱㑹<lb/>
　齊侯非禮　髙氏曰公之娶夫人之歸皆不書者合<lb/>
　禮故也此㑹于陽榖則非禮矣公稔聞桓莊之失而<lb/>
<pb n="58b"/>　不改其轍齊侯親見兩國之事亦躬蹈其非以兩君<lb/>
　相㑹而使夫人參于其間何以示侍御僕從之臣乎<lb/>
　　家氏曰桓公之始霸憤齊女之無度以哀姜為首<lb/>
　戮諸夏肅然知中國所以嚴于禮義實在于是齊㐮<lb/>
　衛宣汙染之習為之一掃庶乎古方伯之遺烈矣及<lb/>
　其暮年志得而驕乃復與僖姜為陽榖與卞之㑹霸<lb/>
　業已衰矣乎<lb/>
　附左傳夏揚拒泉臯伊雒之戎同伐京師入王城焚<lb/>
<pb n="59a"/>　東門<hi>揚拒泉臯皆戎邑及諸雜戎居伊水雒水之間者今伊闕北有泉亭</hi>王子帶召之<lb/>
　也秦晉伐戎以救周秋晉侯平戎于王<lb/>
秋八月大雩<lb/>
　榖梁傳雩月正也雩得雨曰雩不得雩曰旱　諸侯<lb/>
　旱而雩禮也大雩僣也<lb/>
冬楚人伐黄<lb/>
　左傳黄人不歸楚貢冬楚人伐黄<hi>楚之强暴凡近楚之國皆責之以納</hi>
　<hi>職貢如事天子之禮黄既從齊故不歸楚貢而楚伐之滅不書伐今年冬伐明年夏滅經歴三時告命已</hi>
<pb n="59b"/>　<hi>至而援師不出故特書伐以責齊</hi>　胡傳按穀梁子曰貫之盟管仲<lb/>
　曰江黄逺齊而近楚楚為利之國也若伐而不能救<lb/>
　則無以宗諸侯矣桓公不聴遂與之盟管仲死楚伐<lb/>
　江滅黄桓公不能救故君子閔之也逺國慕賢春秋<lb/>
　之所取也被兵城守更厯三時告命已至而援師不<lb/>
　出故滅弦滅温皆不書伐滅黄而書伐者罪桓公不<lb/>
　救也<hi>以貫之盟陽穀之㑹徒足以亡其國耳</hi>
十有二年春王三月庚午日有食之<lb/>
<pb n="60a"/>夏楚人滅黄<lb/>
　胡傳春秋滅人之國其罪則一而見滅之君其例有<lb/>
　三以歸者既無死難之節又無克復之志貪生畏死<lb/>
　甘就執辱其罪為重許斯頓牂<hi>作郎反</hi>之屬是也出奔<lb/>
　者雖不死于社稷有興復之望焉託于諸侯猶得寓<lb/>
　禮其罪為輕弦子温子之類是也若夫國滅死于其<lb/>
　位是為得正而斃焉者矣于禮為合于時為不幸江<lb/>
　黄二國是也其書滅者責方伯連帥之不修其職使<lb/>
<pb n="60b"/>　小國寡民困于强暴不得其所公羊子所謂亡國之<lb/>
　善詞上下之同力者也<lb/>
秋七月<lb/>
　附左傳王以戎難故討王子帶秋王子帶奔齊　愚<lb/>
　按王子帶召戎伐京師入王城圖危王室在王室則<lb/>
　管蔡之比也屬籍當絶在天下則王室之賊天下之<lb/>
　所當共討也今王以戎難之故聲其罪而討之齊侯<lb/>
　不聞其助王而反受其賊之奔又不執以歸京師執<lb/>
<pb n="61a"/>　以歸于京師有文武之典刑在焉當使司冦議其辟<lb/>
　縱王以懿親之故不忍行誅人臣猶當執法以請齊<lb/>
　侯推首止之心為王室永除禍本豈至其亂迄十餘<lb/>
　年而不定致襄王播遷出居于鄭哉况是時戎患尤<lb/>
　亟前年秦晉伐戎以救周齊師不出今年王討戎難<lb/>
　而齊受其賊謂之何哉戎伐王室天下古今之大變<lb/>
　自幽王以來遂狃以為常事諸侯脩方伯之職謂宜<lb/>
　以是為勤王之首不在射肩問鼎之次而齊桓之徒<lb/>
<pb n="61b"/>　曽莫之恤其昧于義而缺于職也甚矣方且使管仲<lb/>
　平戎于王夫隣好和合之謂平戎犯王室而平焉惡<lb/>
　用方伯連率為矣戎狄豺狼不可厭也獨不憶是言<lb/>
　乎諸夏親暱猶不可棄而况王室天下之元首腹心<lb/>
　乎　左傳齊侯使管夷吾平戎于王使隰朋平戎于<lb/>
　晉王以上卿之禮饗管仲管仲辭曰臣賤有司也有<lb/>
　天子之二守國髙在若節春秋來承王命何以禮焉<lb/>
　<hi>節時也</hi>陪臣敢辭王曰舅氏<hi>伯舅之使故曰舅氏</hi>余嘉乃勲應乃<lb/>
<pb n="62a"/>　懿徳謂督不㤀徃踐乃職<hi>不言位而言職者管仲位卑而執齊政故欲以職尊</hi>
　<hi>之</hi>無逆朕命管仲受下卿之禮而還<hi>不敢以職自髙卒受本位之禮</hi>
　<hi>不明年春齊侯使仲孫秋聘于周且言王子帶事畢  與王言歸復命曰王怒未息其十年乎不十年王</hi>
　<hi>弗召也則按以平戎及言子帶二事觀之  齊侯之志盖亦荒矣</hi>
冬十有二月丁丑陳侯杵臼卒<hi>杵公作處</hi>
十有三年春狄侵衛<lb/>
　楚滅弦黄戎伐王室狄今年侵衛明年侵鄭淮夷亦<lb/>
　來病杞而不忌交有所侮而動也文武以至誠無息<lb/>
<pb n="62b"/>　仁義禮樂化成天下而其效猶足以維持于數百年<lb/>
　之後五霸以假借仁義收威取勝驩虞一時而其缺<lb/>
　露敗壊已見于其身未死之時其事則直書于䇿其<lb/>
　義則講于聖人之道者自知之矣<lb/>
夏四月𦵏陳宣公<lb/>
公㑹齊侯宋公陳侯衛侯鄭伯許男曺伯于鹹<lb/>
　左傳夏㑹于鹹淮夷病把故且謀王室也秋為戎難<lb/>
　故諸侯戌周齊仲孫湫致之　榖梁傳兵車之㑹也<lb/>
<pb n="63a"/>　　杜氏曰鹹衛地東郡漢陽縣東南有鹹城<lb/>
秋九月大雩<lb/>
冬公子友如齊<lb/>
　陽榖甯母及鹹之㑹其後公子友皆如齊僖公委國<lb/>
　以聴季氏而季友能善事齊桓數年之間魯國幾治<lb/>
　而僖公稱為賢君季友之力也<lb/>
　附左傳冬晉荐饑<hi>麥禾皆不熟</hi>使乞糴于秦秦伯謂子桑<lb/>
　與諸乎對曰重施而報君將何求重施而不報其民<lb/>
<pb n="63b"/>　必攜攜而討焉無衆必敗謂百里與諸乎<hi>百里秦大夫其即百</hi>
　<hi>百奚乎自虞適秦者乎對語正大</hi>對曰天災流行國家代有救災恤<lb/>
　隣道也<hi>去其行道有福一句</hi>㔻鄭之子豹在秦請伐晉秦伯曰<lb/>
　其君是惡其民何罪秦于是乎輸粟于晉自雍及絳<lb/>
　相繼命之曰汎舟之役<lb/>
十有四年春諸侯城縁陵<lb/>
　此㑹鹹之諸侯也再言諸侯者間有事也不再叙者<lb/>
　前目後凡也<hi>左氏云不書其人有闕也穀梁云其曰諸侯散辭也並妄</hi>緣陵把邑<lb/>
<pb n="64a"/>　左氏謂辟淮夷遷都淮去杞逺恐無病杞之事公羊<lb/>
　謂徐莒脅之徐方屬中國明年楚見伐則必不脅把<lb/>
　而敢勞霸主為之城邑而遷矣况莒又素在齊之宇<lb/>
　下而敢乎然則把自懼楚而遷耳　齊桓城三國而<lb/>
　書詞不同胡氏謂城楚丘則歿諸侯而不書城縁陵<lb/>
　則書諸侯而不序城邢則再序三國之師何也邢以<lb/>
　自遷為文故再列三師而書城邢者美其得救患分<lb/>
　災之義無封國之嫌也淮夷病杞諸侯㑹于鹹城緣<lb/>
<pb n="64b"/>　陵而遷把焉則其事專矣故前目後凡直書諸侯而<lb/>
　不序也衛為狄滅東徙渡河野處曺邑桓公使公子<lb/>
　無虧戍以甲士歸之祭服乗馬其力尤勤其功尤大<lb/>
　其事尤専而春秋責之尤重曰城楚丘而不書諸侯<lb/>
　正王法也今按上無天子下無方伯天下諸侯有相<lb/>
　滅亡者能救而存之治亂持危使不失祀此齊桓之<lb/>
　美也然此王事也王命仲山甫城彼東方經營四方<lb/>
　告成于王凡相救相援皆以奉王職非以相為徳而<lb/>
<pb n="65a"/>　以私惠自留也五霸者假之以為功者也故衛廬漕<lb/>
　而楚丘城邢奔播而夷儀遷亡而後存之非是不足<lb/>
　以見徳桓公有是心焉城把之及事與不及事雖不<lb/>
　可考然此城一杞而彼之滅黄圍許與侵衛侵鄭者<lb/>
　紛然與吾交騁而莫吾忌也則有以窺吾之不誠而<lb/>
　謂吾之為義有所不給故耳<hi>至是力亦不贍矣孰謂伯者終能以力服人哉</hi>
　此則桓公之罪也桓公之功罪三處同㫖初無差别<lb/>
　春秋亦非以詳畧見義也胡氏論之過矣專封之説<lb/>
<pb n="65b"/>　起于公羊以今論之昔未有國今始有國者封也周<lb/>
　公之封魯大公之封齊宣王封其母弟于鄭是也若<lb/>
　邢若衛若把建國舊矣不幸以王室衰㣲為外域所<lb/>
　侵陵雖都邑殘破而人心未散桓公因而修捍為之<lb/>
　改營而植社稷焉此乃救患之常事安得謂之封而<lb/>
　以專封為罪哉盖伯者欲自侈其事自尊其名以為<lb/>
　㤙比于再造故自謂之封而齊魯諸儒亦眩于其名<lb/>
　實陽貶而隂張之曰不與諸侯專封也曰實與而文<lb/>
<pb n="66a"/>　不與也文不與而實與何異朝四而暮三乎是以聖<lb/>
　人之筆為蘇張之口矣<lb/>
夏六月季姬及鄫子遇于防使鄫子來朝<hi>鄫似陵反穀作繒後同</hi>
　左傳鄫季姬來寧公怒止之以鄫子之不朝也<hi>來寕不書</hi>
　<hi>而後年書歸鄫更嫁之文也明公絶鄫昏既來朝而還</hi>夏遇于防而使來朝<lb/>
　公穀皆謂季姬魯未嫁女使鄫子來請已范氏以為<lb/>
　非以左傳為是<lb/>
秋八月卒夘沙鹿崩<lb/>
<pb n="66b"/>　公羊傳為天下記異也　左傳晉卜偃曰期年將有<lb/>
　大咎幾亡國<hi>胡氏曰書沙鹿崩于前書獲晉侯于後雖不指其事應而事應俱存</hi>　杜<lb/>
　氏曰沙鹿山名在平陽元城縣　趙氏曰凡山崩不<lb/>
　繫國者以其自有常處不比隕星退鷁也　按沙鹿<lb/>
　崩與梁山崩一例沙鹿是山名不是疑故不言山從<lb/>
　省文也公羊以為河上之邑言崩者襲邑也何注云<lb/>
　襲者黙陷入地中榖梁謂林屬于山為鹿無崩道而<lb/>
　崩故志然則當云陷不得言崩此並妄也<lb/>
<pb n="67a"/>狄侵鄭<lb/>
冬蔡侯盻卒<hi>盻許乙反</hi>
　臣子慢則赴不具日月春秋因舊文耳先儒謂盻父<lb/>
　哀侯為楚所執盻不附中國而常事父讐故惡之而<lb/>
　不書日非也<lb/>
　附左傳冬秦飢使乞糴于晉晉人弗與慶鄭曰背施<lb/>
　無親幸灾不仁貪愛不祥怒隣不義四徳皆失何以<lb/>
　守國<lb/>
<pb n="67b"/>十有五年春王正月公如齊<lb/>
楚人伐徐<lb/>
　左傳徐即中夏故也<lb/>
三月公㑹齊侯宋公陳侯衛侯鄭伯許男曺伯盟于牡<lb/>
丘遂次于匡公孫敖帥師及諸侯之大夫救徐<hi>帥公作率後同</hi>
　左傳盟于牡丘尋葵丘之盟且救徐也孟穆伯帥師<lb/>
　及諸侯之師救徐諸侯次于匡以待之　榖梁傳兵<lb/>
　車之㑹也遂繼事也次止也有畏也　鄭氏曰牡丘<lb/>
<pb n="68a"/>　齊地與匡近　杜氏曰匡衛地在陳留長垣縣西南<lb/>
　公孫敖慶父之子諸侯既盟次匡皆遣大夫將兵救<lb/>
　徐故不復具列國　按徐素不柔之國宣王常南征<lb/>
　焉今慕義而即諸夏尤難得而可嘉也郢在江南徐<lb/>
　在淮北越國而伐之楚之憑陵著矣楚志非徐而已<lb/>
　也徐齊之南土也伐徐所以震齊之隣耳齊桓于此<lb/>
　謂當朝告而夕救尤以為遲今書盟于牡丘則見諸<lb/>
　侯有不協者矣書次于匡則見其宿留無急難之心<lb/>
<pb n="68b"/>　矣卒之君皆不親而使大夫行惟桓公之志自不足<lb/>
　以帥其氣故不能一諸侯之志而作其氣假之者之<lb/>
　功烈所以卑而不足道也<lb/>
夏五月日有食之<lb/>
　左傳不書朔與日官失之也　范氏曰夜食<hi>此據傳云不言</hi>
　<hi>日不言朔夜食也故云</hi>
秋七月齊師曺師伐厲<lb/>
　左傳謂以救齊也　杜氏曰厲楚與國義陽隨縣北<lb/>
<pb n="69a"/>　有厲鄉　按繼此楚敗徐于婁林則伐厲不足以解<lb/>
　徐左氏盖意之也九日齊曺偏師伐厲冬宋人伐曺<lb/>
　不請不待終齊桓之世而諸侯散矣<lb/>
八月螽<hi>公作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
九月公至自㑹<lb/>
季姬歸于鄫<lb/>
已夘晦震夷伯之廟<lb/>
　晦者晦朔之晦據十六年戊申朔隕石于宋五成十<lb/>
<pb n="69b"/>　六年甲午晦晉楚戰于鄢陵並書晦朔則知古史之<lb/>
　體應合書曰而遇晦朔必書之以為厯數之證公榖<lb/>
　皆云晦𠖇也非也夷伯魯大夫展氏之祖父夷諡伯<lb/>
　字也震者雷擊之公羊曰記異也左氏曰震伯夷之<lb/>
　廟罪之也于是展氏有隠慝焉杜氏謂隠惡非法所<lb/>
　得尊貴罪所不加聖人因天地之變以設教使人自<lb/>
　懲肅此意甚佳然震不出于它處而于夷伯廟故榖<lb/>
　梁又以夷伯之廟過制故震之未有以知其然否至<lb/>
<pb n="70a"/>　公羊以夷伯為季氏之子又曰㣲者以天戒之故大<lb/>
　之而稱夷伯則誕矣大夫既死加諡之後不更稱名<lb/>
　如原仲夷伯是也<lb/>
冬宋人伐曺<lb/>
　左傳討舊怨也　按莊十四年曺與諸侯伐宋迨今<lb/>
　幾年矣而討舊怨乎宋自畔伯違盟以私畧耳盖至<lb/>
　是而齊伯衰諸侯散矣<lb/>
楚人敗徐于婁林<lb/>
<pb n="70b"/>　左傳徐恃救也　杜氏曰婁林徐地下邳僮縣東南<lb/>
　有婁亭　按齊桓大合諸侯以救徐而三出三時無<lb/>
　功而返故書楚人敗徐以病之<lb/>
十有一月壬戌晉侯及秦伯戰于韓獲晉侯<hi>秦始見經</hi>
　左傳晉侯之入也<hi>在九年</hi>秦穆姬<hi>申生姊秦穆夫人</hi>屬賈君<hi>獻公</hi>
　<hi>次妃賈女也</hi>焉且曰盡納羣公子<hi>羣公子晉武獻之族宣三年傳曰驪姬之亂詛</hi>
　<hi>無畜羣公子</hi>晉侯烝于賈君人不納羣公子是以穆姬怨<lb/>
　之晉侯許賂中大夫<hi>國内執政里㔻等</hi>既而皆背之賂秦伯<lb/>
<pb n="71a"/>　以河外列城五<hi>按賂上合有許字</hi>東盡虢畧<hi>從河南而東盡虢界</hi>南及<lb/>
　華山内及解梁城<hi>今河東解縣</hi>既而不與晉飢秦輸之粟<lb/>
　秦飢晉閉之糴故秦伯伐晉晉侯謂慶鄭曰冦深矣<lb/>
　若之何對曰君實深之可若何公曰不孫卜右慶鄭<lb/>
　吉弗使步揚<hi>郤犨之父</hi>御戎家僕徒為右乗小駟鄭入也<lb/>
　慶鄭曰古者大事必乗其産生其水土而知其人心<lb/>
　安其教訓而服習其道唯所納之無不如志今乗異<lb/>
　産以從戎事君必悔之弗聴九月晉侯逐秦師使韓<lb/>
<pb n="71b"/>　簡<hi>晉大夫韓萬之孫</hi>視師復曰師少于我鬬士倍我公曰何<lb/>
　故對曰出因其資入用其寵飢食其粟三施而無報<lb/>
　是以來也今又擊之我怠秦奮倍猶未也公曰一夫<lb/>
　不可狃况國乎<hi>狃忕也言辟秦則使忕來</hi>遂使請戰曰寡人不佞<lb/>
　能合其衆而不能離也君若不還無所逃命秦伯使<lb/>
　公孫枝對曰君之未入寡人懼之入而未定列猶吾<lb/>
　憂也茍列定矣敢不承命韓簡退曰吾幸而得囚壬<lb/>
　戌戰于韓原晉戎馬還濘而止公號慶鄭慶鄭曰愎<lb/>
<pb n="72a"/>　諌違卜固敗是求又何逃焉遂去之梁由靡御韓簡<lb/>
　虢射為右輅<hi>五嫁反迎也</hi>秦伯將止之<hi>止獲也</hi>鄭以救公誤<lb/>
　之遂失秦伯獲晉侯以歸<hi>經書十一月壬戌十四日經從赴</hi>晉大夫<lb/>
　反首<hi>髪下垂</hi>拔<hi>草</hi>舍<hi>止</hi>從之秦伯使辭焉曰二三子何<lb/>
　其慼也寡人之從君而西也亦晉之妖夢是踐豈敢<lb/>
　以至<hi>狐突適下國遇太子太子使登車僕而告之曰夷吾無禮余得請于帝矣將以晉界秦  按夷</hi>
　<hi>吾改𦵏加諡于申生不薄矣申生有靈不加于肆讒交搆之徒而夷吾是怨誤矣盖晉人妄托也以至至</hi>
　<hi>秦</hi>晉大夫三拜稽首曰君履后土而戴皇天皇天后<lb/>
<pb n="72b"/>　土實聞君之言羣臣敢在下風穆姬聞晉侯將至以<lb/>
　太子瑩<hi>廉公名</hi>𢎞<hi>其母弟</hi>與女簡璧<hi>瑩𢎞姊妹</hi>登臺而履薪焉<lb/>
　使以免服衰絰逆且告曰上天降災使我兩君匪以<lb/>
　玉帛相見而以興戎若晉君朝以入則婢子夕以死<lb/>
　夕以入則朝以死唯君裁之乃舍諸靈臺<hi>在京兆鄠縣周之故</hi>
　<hi>臺</hi>大夫請以入公曰獲晉侯以厚歸也既而䘮歸焉<lb/>
　用之<hi>若得晉侯入則夫人或自殺</hi>大夫其何有焉且晉人慼憂以<lb/>
　重我天地以要我不圖晉憂重其怒也我食吾言背<lb/>
<pb n="73a"/>　天地也重怒難任背天不祥必歸晉君公子縶<hi>秦大夫</hi>
　曰不如殺之無聚慝焉子桑曰歸之而質其太子必<lb/>
　得大成晉未可滅而殺其君祗以成惡乃許晉平十<lb/>
　月晉隂飴<hi>音怕</hi>甥㑹秦伯于王城<hi>隂飴甥即吕甥也食采于隂故曰隂飴甥</hi>
　<hi>王城秦地馮翊臨晉縣東有王城今名為武鄉</hi>秦伯曰晉國和乎對曰不和<lb/>
　小人恥失其君而悼䘮其親<hi>親謂父兄為秦所殺</hi>不憚征繕以<lb/>
　立圉也曰必報讎寧事戎狄君子愛其君而知其罪<lb/>
　不憚征繕以待秦命曰必報徳有死無二以此不和<lb/>
<pb n="73b"/>　秦伯曰國謂君何對曰小人慼謂之不免君子恕以<lb/>
　為必歸小人曰我毒秦秦豈歸君君子曰我知罪矣<lb/>
　秦必歸君貳而執之服而舍之徳莫厚焉刑莫威焉<lb/>
　服者懐徳貳者畏刑此一役也秦可以霸納而不定<lb/>
　廢而不立以徳為怨秦不其然秦伯曰是吾心也改<lb/>
　館晉侯饋七牢焉<hi>牛羊豕各一為一牢</hi>十一月晉侯歸丁丑殺<lb/>
　慶鄭而後入是嵗晉又飢秦伯又餼之粟曰吾怨其<lb/>
　君而矜其民且吾聞唐叔之封也箕子曰其後必大<lb/>
<pb n="74a"/>　晉其庸可冀乎姑樹徳焉以待能者于是秦始征晉<lb/>
　河東置官司焉　按君子喻于義躬自厚而薄責于<lb/>
　人則逺怨矣以徳報徳若是者無入而不自得也晉<lb/>
　惠公以賂求入背秦三施秦伯以責報而興戎皆失<lb/>
　也以君子聴其輕重則晉之失許食言在先而其應<lb/>
　于人也又甚夫名位公器而欲因亂取土地世守而<lb/>
　許以賂人本既不正矣出因其資入用其寵飢食其<lb/>
　粟而一旦倍之非唯秦之觖望雖晉人固不直惠公<lb/>
<pb n="74b"/>　矣然則召秦師者惠公也兩國非有父兄之怨疆埸<lb/>
　之争也彼涉吾境我固不得不應然獨不可先之以<lb/>
　一介之使以禮義再三辨喻安知秦伯之不悔而還<lb/>
　乎下之不獲而後戰則我之士氣亦倍矣而惠公輒<lb/>
　使請戰曰寡人不佞能合其衆而不能離也躁而用<lb/>
　㒺如此烏得不敗而見獲乎程子曰春秋之時諸侯<lb/>
　不禀命天王擅相侵伐聖人直書其事而常責夫被<lb/>
　侵伐者盖兵加于已則引咎自責或辨喻之以禮又<lb/>
<pb n="75a"/>　不得免焉則固其封疆上告之天王下訴之方伯近<lb/>
　赴于隣國必有所直矣茍不勝其憤而與戰則以與<lb/>
　之戰者為主責已絶亂之道也斯言可以斷惠公之<lb/>
　事矣　凡戰之道以主及客主人服則客不戰故戰<lb/>
　由主人而成如韓之戰以晉及秦是也凡戰不言及<lb/>
　交為主也如秦初伐晉而退晉復追之至河曲交戰<lb/>
　之類是也　秦伯伐晉而不書伐戰不言伐也<hi>胡傳謂専</hi>
　<hi>罪晉非是</hi>獲晉侯舍諸靈臺而不書以歸異乎以歸也<hi>實未</hi>
<pb n="75b"/>　<hi>嘗以入國又未乆即改館而歸之故異乎以歸胡傳謂以歸而不書歸免秦伯也非是</hi>君獲不<lb/>
　言師敗績君重于師也<hi>大夫戰而見獲敗必書師敗績師與大夫敵也如戰于大</hi>
　<hi>棘書宋師敗績獲宋華元之類</hi>　公羊曰君獲不言師敗績<hi>此説是惜不竟</hi>
　　陸氏曰按左氏晉侯以戎馬還濘而止師實不敗<lb/>
　也　今按陸説非是安有兩國未嘗交鋒而可以言<lb/>
　戰乎戎馬還濘自紀晉侯之所以見獲耳無以見師<lb/>
　實不敗也隂飴甥曰小人恥失其君而悼䘮其親失<lb/>
　其君為君獲䘮其親非師敗乎榖梁亦有民未敗而<lb/>
<pb n="76a"/>　君獲之説俱妄也<lb/>
十有六年春王正月戊申朔隕石于宋五<hi>隕公作霣于敏反</hi>
　左傳隕星也　公羊傳曷為先言霣而後言石<hi>據星霣後</hi>
　<hi>言霣</hi>霣石記聞聞其磌然視之則石察之則五　杜氏<lb/>
　曰隕落也聞其隕視之石數之五各隨其聞見先後<lb/>
　而記之莊七年星隕如雨見星之隕而墜于四逺不<lb/>
　見其在地之騐此則見在地而不見始隕之星史各<lb/>
　據事而言<lb/>
<pb n="76b"/>是月六鷁退飛過宋都<hi>鷁五歴反穀作鶂過五禾反</hi>
　左傳風也　杜氏曰是月隕星之月重言是月嫌同<lb/>
　曰鷁水鳥髙飛遇風而退宋人以為灾告于諸侯故<lb/>
　書　公羊傳曷為先言六而後言鷁<hi>據隕石後言五</hi>六鷁退<lb/>
　飛記見也視之則六察之則鷁徐而察之則退飛<lb/>
　程子曰隕石于來自空凝結而隕六鷁退飛必有氣<lb/>
　驅之也春秋所書灾異皆天人響應有致之之道人<lb/>
　以淺狹之見便以為無應然漢儒拘于事應又皆牽<lb/>
<pb n="77a"/>　合不足信<lb/>
三月壬申公子季友卒<lb/>
　凡諸侯之子稱公子公子之子稱公孫公孫之子不<lb/>
　復言公孫則以王父字為氏如鄭穆公之子曰公子<lb/>
　騑字子駟其子曰公孫夏其孫則曰駟帶駟乞宋桓<lb/>
　公之子曰公子目夷字子魚其子曰公孫友其孫則<lb/>
　曰魚莒魚石是也亦有以王父名為氏者魯孝公之<lb/>
　子曰公子展其子曰公孫夷伯其孫則曰展無駭展<lb/>
<pb n="77b"/>　禽鄭穆公之子曰公子豐其子曰公孫段其孫則曰<lb/>
　豐卷豐施是也亦有不以王父字為氏而以父字為<lb/>
　氏者如公子遂之子曰公孫歸父字子家其後為子<lb/>
　家氏是也又如公孫枝字子桑其後為子桑氏亦是<lb/>
　也亦有以父名為氏者如公孫牙之子曰公孫兹字<lb/>
　戴伯其後為兹氏是也又如季孫鉏字子彌其後為<lb/>
　公鉏氏亦是也以名字為氏者甚多左氏但記王父<lb/>
　字而已其二曰以次為氏次者長幼之次伯仲叔季<lb/>
<pb n="78a"/>　之類是也次亦為氏人生其始也皆以長幼呼及乎<lb/>
　往來既多交親稍衆則長幼有不勝呼然後命氏焉<lb/>
　長幼之次可行于家里而已此次與字之别也所以<lb/>
　魯國三家皆以次命氏而亦謂之字焉良由三家同<lb/>
　出其始也一家之人爾<hi>亦不止如魯三家他如丁氏癸氏以先後别也祖氏禰氏</hi>
　<hi>以上下别也第五氏第八氏同居之别也南宫氏南伯氏同稱之别也</hi>禮諸侯之卿命<lb/>
　于天子平王東徙諸侯無復請命故隠桓及莊之初<lb/>
　如無駭俠之類不書族者未賜也未賜族而身為大<lb/>
<pb n="78b"/>　夫則稱名而已卒而後賜氏故無駭卒不書氏自宋<lb/>
　立華氏於是有未死而賜族者矣賜族者皆命之世<lb/>
　為卿也季友立僖襄仲立宣二君者不勝私情欲以<lb/>
　異賞報之故皆生而賜氏俾世其官經于其卒各以<lb/>
　氏書者志變法亂紀之端遺權臣竊命之禍其垂成<lb/>
　逺矣<lb/>
夏四月丙申鄫季姬卒<lb/>
　内女為諸侯之夫人則書卒以公為之服故也内女<lb/>
<pb n="79a"/>　之塟不書書者皆非常也莊四年三月紀伯姬卒六<lb/>
　月乙丑齊侯𦵏紀伯姬二十九年冬十二月紀叔姬<lb/>
　卒三十年八月癸亥𦵏紀叔姬襄三十年五月甲午<lb/>
　宋災伯姬卒秋七月叔弓如宋𦵏宋共姬皆以非常<lb/>
　而書也胡氏謂紀其卒則必紀其𦵏有不紀者此筆<lb/>
　削之㫖非可以例求也恐未是<lb/>
秋七月甲子公孫兹卒<lb/>
　附左傳王以戎難告于齊齊徴諸侯而戍周　冬十<lb/>
<pb n="79b"/>　一月乙夘鄭殺子華<lb/>
冬十有二月公㑹齊侯宋公陳侯衞侯鄭伯許男邢侯<lb/>
曺伯于淮<lb/>
　左傳謀鄫且東畧也城鄫役人病有夜登丘而呼曰<lb/>
　齊有亂不果城而還　杜氏曰淮臨淮郡左右　怠<lb/>
　于勤王而勤逺畧<lb/>
十有七年春齊人徐人伐英氏<lb/>
　左傳春齊人為徐伐英氏<hi>楚與國</hi>以報婁林之役也<lb/>
<pb n="80a"/>　附左傳夏晉太子圉為質于秦秦歸河東而妻之<lb/>
夏滅項<lb/>
　左傳師滅項淮之㑹公有諸侯之事未歸而取項齊<lb/>
　人以為討而止公<hi>内諱執皆言止</hi>　按公猶在齊滅項非公<lb/>
　命也向也費伯帥師城郎非公命不書此何以書城<lb/>
　郎常事滅項非常事也僖公徳季氏擁佑之私假之<lb/>
　以權待之不疑其後遂至不可制襄在楚而宿取卞<lb/>
　昭在晉而意如納邾莒叛人皆此年滅項啟之故書<lb/>
<pb n="80b"/>　此志魯君失權之漸也　公穀以滅項者齊也曰君<lb/>
　子惡惡疾其始善善樂其終桓公嘗有存亡繼絶之<lb/>
　功故君子為之諱也事雖非是以其語而存之　杜<lb/>
　氏曰項國今汝隂項縣<lb/>
秋夫人姜氏㑹齊侯于卞<hi>卞皮彦反</hi>
　左傳秋聲姜以公故㑹齊侯于卞　杜氏曰卞魯國<lb/>
　卞縣<lb/>
九月公至自㑹<lb/>
<pb n="81a"/>　左傳九月公至書曰至自㑹猶有諸侯之事焉且諱<lb/>
　之也<hi>恥見執故託㑹以告廟</hi>　按臣滅項而止其君非討也㑹<lb/>
　夫人而歸公非禮也由臣得罪霸主而反國不討無<lb/>
　政也<lb/>
冬十有二月乙亥齊侯小白卒<lb/>
　左傳齊侯之夫人三王姬徐嬴蔡姬皆無子齊侯好<lb/>
　内多内寵内嬖如夫人者六人長衛姬生武孟<hi>公子無虧</hi>
　少衛姬生惠公<hi>公子元</hi>鄭姬生孝公<hi>公子昭</hi>葛嬴生昭公<lb/>
<pb n="81b"/>　<hi>公子潘</hi>宻姬生懿公<hi>公子商人</hi>宋華子<hi>華氏之女子姓</hi>生公子雍公<lb/>
　與管仲屬孝公于宋襄公以為太子雍巫<hi>雍人名巫即易牙</hi>
　有寵于衞共姬因寺人貂以薦羞于公亦有寵公許<lb/>
　之立武孟管仲卒五公子皆求立冬十月乙亥齊桓<lb/>
　公卒易牙入與寺人貂因内寵以殺羣吏而立公子<lb/>
　無虧孝公奔宋十二月乙亥赴辛已夜殯<hi>六十七日乃殯</hi>
　史記曰五公子各樹黨争立桓公卒遂相攻以故宫<lb/>
　中空莫敢棺桓公尸在牀六十七日尸蟲出于户無<lb/>
<pb n="82a"/>　虧立乃棺赴　東萊吕氏曰管仲始進説于桓公盤<lb/>
　逰縱佚之屬皆曰不害伯其深戒痛絶以為害伯者<lb/>
　獨參用小人而已仲之意謂有抑必有揚有操必有<lb/>
　縱故其得政之始首與君約舉一國之樂皆歸君舉<lb/>
　一國之權皆歸已其所以得有為者固以此抑不知<lb/>
　資人君之樂者君子乎小人乎名曰佚樂未有不資<lb/>
　小人者名曰小人未有不貪權勢者已許其縱佚樂<lb/>
　而禁其近小人容其近小人而禁其勿侵權勢必不<lb/>
<pb n="82b"/>　之能也仲急於功利亟欲得齊之柄不暇長慮而為<lb/>
　是約至寺人貂漏師多魚恃寵干政正犯仲之約而<lb/>
　不能誅則固已隂悔初約之謬矣迨仲將死始言豎<lb/>
　刁開方易牙之姦欲併逐之平時則不敢排擊以為<lb/>
　保自之計將死則盡言不諱以取知人之名其自為<lb/>
　謀亦巧矣嗚呼管仲輔桓之初心其自期何如邪卒<lb/>
　使桓公不能自定其子區區與仲屬所欲立于宋襄<lb/>
　公者乃内嬖鄭姬之子于次未當立者也致五公子<lb/>
<pb n="83a"/>　交争國統殆絶自死不殯蟲流户外其亦可哀也夫<lb/>
　其亦可鑒也夫<lb/>
十有八年春王正月宋公曺伯衞人邾人伐齊<hi>宋公下公羊有</hi>
　<hi>㑹字</hi>
　左傳宋襄公以諸侯伐齊三月齊人殺無虧　榖梁<lb/>
　傳非伐䘮也<lb/>
　附左傳鄭伯始朝于楚　按此特筆也<lb/>
夏師救齊<lb/>
<pb n="83b"/>五月戊寅宋師及齊師戰于甗齊師敗績<hi>甗魚免反又魚偃反又音</hi>
　<hi>言一音彦</hi>
　左傳齊人將立孝公不勝四公子之徒<hi>無虧已死故曰四公子</hi>
　遂與宋人戰夏五月宋敗齊師于甗立孝公而還<lb/>
　榖梁傳戰不言伐客不言及言及惡宋也　程子曰<lb/>
　書宋及曲在宋也奉少以奪長其罪大矣齊師敗績<lb/>
　書敗責齊臣也　杜氏曰無虧既死曺衞邾先去魯<lb/>
　亦罷歸故宋師獨與齊師戰甗齊地　何氏曰戰言<lb/>
<pb n="84a"/>　及所以别主客直不直也　鄭君曰及者别異客主<lb/>
　耳不施于直與不直也直不直自在事而已　李亷<lb/>
　曰鄭説固足以辨何氏之失然兵凶戰危不得已而<lb/>
　用之何得汲汲欲戰故凡志乎是戰者春秋皆貶之<lb/>
秋救齊<lb/>
秋八月丁亥𦵏齊桓公<lb/>
　趙氏曰十一月而𦵏亂故八月無丁亥日誤　西山<lb/>
　真氏曰嫡庶不分繼嗣不定此有國之大患以桓公<lb/>
<pb n="84b"/>　管仲之君臣而昧于此及諸子爭立無虧為國人所<lb/>
　殺孝公立十年而其子為公子潘所殺潘立是為昭<lb/>
　公十九年春卒子舍立又為公子商人所殺商人立<lb/>
　是為懿公四年而遇弑國人迎公子元立之是為惠<lb/>
　公盖變亂相尋三十餘年而後已夫子頹子帶之禍<lb/>
　桓公管仲所親見也而不之戒卒使禍流後嗣甚于<lb/>
　王室豈非來世之永鑒哉　家語子貢問于孔子曰<lb/>
　今之人臣孰為賢子曰吾未識往者齊有鮑叔鄭有<lb/>
<pb n="85a"/>　子皮則賢者矣子貢曰齊無管仲鄭無子産乎子曰<lb/>
　賜汝徒知其一未知其二也汝聞用力為賢乎進賢<lb/>
　為賢乎子貢曰進賢賢哉子曰然吾聞鮑叔達管仲<lb/>
　子皮達子産未聞二子之達賢已之才者也<hi>按蘓胡允嘗有</hi>
　<hi>論責管仲不因桓公之問舉天下之賢者以自代盖祖之家語</hi>
冬邢人狄人伐衞<lb/>
　左傳邢人狄人伐衞圍菟圃　陸氏曰凡夷狄用兵<lb/>
　唯舉國號如與諸侯列叙侵伐盟㑹則稱人以便文<lb/>
<pb n="85b"/>　而君臣同辭他皆放此　按陸説甚是榖梁謂狄稱<lb/>
　人善累而後進之伐衛所以救齊也此説非也狄懐<lb/>
　禍心于中國乆矣桓公在已嘗侵衞今乗齊亂又以<lb/>
　救齊為名而興師伐衛宋襄之徒奉少奪長伐齊之<lb/>
　喪而反使狄得以為辭邢衛皆嘗亡于狄頼齊而存<lb/>
　今邢㤀讎棄親而聴其驅以伐兄弟同難之國春秋<lb/>
　書之所以傷列國之無人見狄人之益横以為諸矦<lb/>
　不能自强于禮義之明戒也或者反謂善其救齊失<lb/>
<pb n="86a"/>　夫春秋之㫖矣<lb/>
十有九年春王三月宋人執滕子嬰齊<lb/>
　啖氏曰春秋時以强暴弱故執諸侯皆稱人亂辭也<lb/>
　<hi>以私相執不歸京師</hi>　趙氏曰被執失地則名不然則否<hi>滕嬰齊戎</hi>
　<hi>蠻赤失也</hi>凡執不言釋唯言釋宋公　杜氏曰傳例不以<lb/>
　名為義書名及不書名皆從赴　今按稱人啖氏説<lb/>
　是書名杜氏説是<lb/>
夏六月宋公曺人邾人盟于曺南<hi>公作宋人蜀杜氏曰公羊宋稱人誤</hi>
<pb n="86b"/>　按春秋諸㑹在國者即以國地而地主不列見㑹其<lb/>
　國即地主與焉不言可知也此㑹地于曺南而曺人<lb/>
　在列杜預因謂曺雖與盟而不心服不肯致餼無地<lb/>
　主之禮此盖因下文宋人圍曺傳云討不服而生此<lb/>
　説耳<lb/>
鄫子㑹盟于邾<lb/>
　杜氏曰不及曺南之盟諸侯既罷鄫子乃㑹之于邾<lb/>
　故不言如㑹<hi>盖鄫子如㑹適遇宋公歸國及邾之境故言㑹盟于邾</hi>
<pb n="87a"/>已酉邾人執鄫子用之<lb/>
　左傳宋公使邾文公用鄫子于次睢之社欲以屬東<lb/>
　夷<hi>汴從河出睢從汴出此水次有妖神東夷皆社祀之次水旁也</hi>司馬子魚<hi>公子目夷</hi>曰<lb/>
　古者六畜不相為用<hi>謂若祭馬先不用馬</hi>小事不用大牲而况<lb/>
　敢用人乎祭祀以為人也民神之主也用人其誰享<lb/>
　之齊桓公存三亡國<hi>魯衛邢</hi>以屬諸侯義士猶曰薄徳<lb/>
　<hi>謂欲因亂取魯緩救邢衛</hi>今一㑹而虐二國之君又用諸淫昏之<lb/>
　鬼將以求伯不亦難乎得死為幸　陸氏曰執鄫子<lb/>
<pb n="87b"/>　用之取其血與之盟　趙氏曰縁盟用之同于牲也<lb/>
　　杜氏曰不書宋使邾而以邾自用為文南面之君<lb/>
　善惡自専不得托之于他命　按用之據左氏是殺<lb/>
　人以致祭二傳皆謂叩其鼻以衈<hi>釁也音二</hi>社陸氏謂取<lb/>
　其血與之盟陸説頗合情理鄫子後㑹非大罪逆殺<lb/>
　而用之如牲以祭社宋公邾人雖無道恐不至如是<lb/>
　之殘忍也　趙氏曰曺南之盟自是大夫盟耳若宋<lb/>
　公自曺還宋何得路出于邾哉左氏云用之次睢之<lb/>
<pb n="88a"/>　社以睢水在宋附㑹為此説㨿鄫子㑹于邾何得至<lb/>
　宋哉　按曺南之盟宋公當從公羊作宋人為是若<lb/>
　霸主在曺邾無使大夫與盟之理<lb/>
秋宋人圍曹<lb/>
　左傳宋人圍曺討不服也子魚言于宋公曰文王聞<lb/>
　崇徳亂而伐之<hi>崇崇侯虎</hi>軍三旬而不降退修教而伐之<lb/>
　因壘而降今君徳無乃猶有所闕而以伐人若之何<lb/>
　盍姑内省徳乎無闕而後動<lb/>
<pb n="88b"/>衛人伐邢<lb/>
　左傳衛人伐邢以報菟圃之役于是衞大旱卜有事<lb/>
　于山川不吉甯莊子曰昔周飢克殷而年豐今邢方<lb/>
　無道諸侯無霸天其或者欲使衛討邢乎從之師興<lb/>
　而雨　按雨乃偶然天豈助虐甚矣甯莊子之逢君<lb/>
　而左氏之好誣也　按邢舍狄怨而從狄伐衛衛舍<lb/>
　狄怨而専伐邢邢或被脅衛則肆忿也其惡大矣<lb/>
冬㑹陳人蔡人楚人鄭人盟于齊<hi>公作公㑹盟楚始與夏</hi>
<pb n="89a"/>　左傳陳穆公請修好于諸侯以無㤀齊桓之徳冬盟<lb/>
　于齊修桓公之好也<hi>宋襄暴虐故思齊桓</hi>　杜氏曰地以齊齊<lb/>
　亦與盟　按此盟以不㤀齊桓之徳為辭齊桓仗義<lb/>
　以伐楚屈完來盟于師得尊中國攘夷狄之義未嘗<lb/>
　引楚而内之也内楚而列于齊盟自此㑹始或者皆<lb/>
　知合南北之成自向戌始而不知此㑹已為之權輿<lb/>
　矣陳合齊楚之成而楚執宋公宋合晉楚之成而楚<lb/>
　争為長楚人衷甲冦不可啟漸不可長此之謂也<lb/>
<pb n="89b"/>梁亡<lb/>
　左傳梁亡不書其主<hi>不書取梁者主名</hi>自取之也初梁伯好<lb/>
　土功亟成而弗處民罷而弗堪則曰某冦將至乃溝<lb/>
　公宫曰秦將襲我民懼而潰秦遂取梁<lb/>
二十年春新作南門<lb/>
　左傳書不時也<hi>失土功之時</hi>凡啟塞從時<hi>門戸道橋謂之啟城郭墻塹謂</hi>
　<hi>之塞</hi>　榖梁曰作為也有加其度也言新有故也　啖<lb/>
　氏曰作門戸為啟當用春分以後城郭為塞當用秋<lb/>
<pb n="90a"/>　分以後順天時以開閉也　杜氏曰魯城南門也本<lb/>
　名稷門僖公更髙大之今猶不與諸門同　胡氏曰<lb/>
　南門者南非一門也庫門天子臯門雉門天子應門<lb/>
　<hi>天子五門臯庫應雉路魯有庫雉路魯之庫門制似天子臯門雉門制似天子應門</hi>
夏郜子來朝<hi>郜古報反</hi>
　陸氏曰公羊云失地之君也按經無異文無所據也<lb/>
　　杜氏曰郜姬姓國　後漢志濟隂城武北有郜城<lb/>
五月乙已西宫灾<lb/>
<pb n="90b"/>　公羊傳西宫者何小寢也小寢則曷為謂之西宫有<lb/>
　西宫則有東宫矣魯子曰以有西宫亦知諸侯之有<lb/>
　三宫也　杜氏曰公别宫天火曰灾　何氏曰禮夫<lb/>
　人居中宫少在前右媵居西宫左媵居東宫少在後<lb/>
鄭人入滑<lb/>
　左傳滑人叛鄭而服于衛夏鄭公子士<hi>鄭文公子</hi>洩堵冦<lb/>
　<hi>鄭大夫</hi>帥師入滑<lb/>
秋齊人狄人盟于邢<lb/>
<pb n="91a"/>　左傳秋盟于邢為邢謀衛難也于是衛方病邢　榖<lb/>
　梁傳邢為主焉爾邢小其為主何也其為主乎救齊<lb/>
　　按齊已定何救齊之有左氏是<lb/>
冬楚人伐隨<lb/>
　左傳隨以漢東諸侯叛楚冬楚鬬榖於莵帥師伐隨<lb/>
　取成而還<lb/>
　附左傳宋襄公欲合諸侯臧文仲聞之曰以欲從人<lb/>
　則可以人從欲鮮濟　按臧文仲之言天下之名言<lb/>
<pb n="91b"/>　也<lb/>
二十有一年春狄侵衛<lb/>
　杜氏曰為邢故　按有他國則狄同稱人無他國則<lb/>
　狄還本號而止稱狄益見進之之説非是<lb/>
宋人齊人楚人盟于鹿上<lb/>
　左傳春宋人為鹿上之盟以求諸侯於楚楚人許之<lb/>
　公子目夷曰小國争盟禍也宋其亾乎幸而後敗<lb/>
　杜氏曰鹿上宋地汝隂有原鹿縣宋為盟主故在齊<lb/>
<pb n="92a"/>　上　按齊楚力敵齊義方著楚少懦焉故楚服而齊<lb/>
　霸晉楚力敵楚勢方張晉少懦焉故南北合成而晉<lb/>
　楚兩霸宋不强于魯衞而常有先諸侯之志前之襄<lb/>
　公後之王偃其轍一也襄公徒慕齊桓假借仁義之<lb/>
　迹而欲效之故不鼓不成列不禽二毛以為仁立孝<lb/>
　公以為義徒慕齊桓以不戰屈楚之迹而欲效之故<lb/>
　為鹿之盟以求諸侯而楚陽許之致而執之直以兒<lb/>
　戯視之耳偃之王政襄之王道也偃之射天襄之用<lb/>
<pb n="92b"/>　鄫子也<lb/>
夏大旱<lb/>
　經書大旱二此年及宣七年秋孔氏曰春秋之例旱<lb/>
　則修雩雩而得雨喜雩有應則書雩不書旱雩不得<lb/>
　雨則書旱明灾成也　按郎覬謂魯僖遭旱脩政自<lb/>
　勅時雨自降然攷于春秋初書不雨書雨已而書大<lb/>
　旱公之晚政荒矣<lb/>
秋宋公楚子陳侯蔡侯鄭伯許男曺伯㑹于盂執宋公<lb/>
<pb n="93a"/>以伐宋<hi>盂公作霍穀作雩或作宇楚始書子</hi>
　左傳秋諸侯㑹宋公于盂子魚曰禍其在此乎君欲<lb/>
　已甚其何以堪之于是楚執宋公以伐宋　榖梁傳<lb/>
　孰執之楚子執之曷為不言楚子執之不與夷狄之<lb/>
　執中國也　按鹿上之盟楚嘗許宋以諸侯故為今<lb/>
　㑹以定之執宋公以同執為文榖梁謂不與夷狄之<lb/>
　執中國胡氏謂諸侯皆在㑹而蠻夷執其㑹主拱手<lb/>
　以聴而莫之違故以分惡于諸侯也此皆得之抑宋<lb/>
<pb n="93b"/>　襄一㑹而虐二國之君先為中國諸侯之所共嫉故<lb/>
　楚得以乗間而諸侯莫違亦以見徳義尊則人聴制<lb/>
　命于已徳可賤則已聴制命于人求諸侯志將以為<lb/>
　雄也而其道一失非唯强楚得而加之陳蔡鄭曺許<lb/>
　皆得而加之矣此春秋書法之意也　鹿上之盟固<lb/>
　楚人將誘而致之未容有他亦恃有齊在焉今之㑹<lb/>
　齊不至事可疑矣陳蔡鄭許皆楚之黨而曺又宋之<lb/>
　讐也見執烏乎疑　春秋書呉楚之事初舉號繼而<lb/>
<pb n="94a"/>　書爵皆曰子盖因事異文有不得不然者非漸進之<lb/>
　也蠻夷之君雖大曰子此周之舊典故呉楚僣王而<lb/>
　春秋書之曰子以從舊典正大分也<lb/>
冬伐邾<lb/>
　左傳任<hi>今任城縣</hi>宿須句<hi>在東平須昌縣西北</hi>顓臾<hi>在太山南武陽縣東北</hi>風<lb/>
　姓也實司太皥<hi>伏羲也四國太皥之後</hi>與有濟之祀<hi>四國封近于濟</hi>以<lb/>
　服事諸夏邾人滅須句須句子來奔因成風也成風<lb/>
　為之言于公曰崇明祀保小寡周禮也蠻夷滑夏周<lb/>
<pb n="94b"/>　禍也若封須句是崇皥濟而修祀紓禍也　按此伐<lb/>
　邾杜氏曰為邾滅須句故至二十二年復伐邾取須<lb/>
　句<lb/>
楚人使宜申來獻㨗<lb/>
　公羊傳此楚子也其稱人何為執宋公貶之也宋公<lb/>
　與楚子期以乗車之㑹公子目夷諌曰楚夷國也彊<lb/>
　而無義請君以兵車之㑹往宋公曰不可吾與之約<lb/>
　以乗車之㑹自我為之自我墮之不可終以乗車之<lb/>
<pb n="95a"/>　㑹往楚人果伏兵車執宋公以伐宋宋公謂公子目<lb/>
　夷曰子歸守國矣吾不從子之言以至此公子目夷<lb/>
　歸設守械而守國楚人謂宋人曰子不與我國吾將<lb/>
　殺子君矣宋人應之曰吾賴社稷之神靈吾國已有<lb/>
　君矣楚人知雖殺宋公猶不得宋國于是釋宋公公<lb/>
　子目夷逆襄公歸　榖梁傳㨗軍得也其不曰宋㨗<lb/>
　何也不與楚㨗于宋也　按楚執宋公以伐宋將求<lb/>
　諸侯也魯初不與故獻㨗以威之晉景公使鞏朔獻<lb/>
<pb n="95b"/>　齊㨗于周天子猶責其姦先王之禮况于蠻夷陵暴<lb/>
　中國而可受其㨗乎魯義不能自强而遏楚之横禮<lb/>
　不能正亂以拒楚之使直書不待貶而義自見者也<lb/>
　不言宋捷者杜預謂秋伐宋冬來獻㨗事不異年從<lb/>
　可知此説是也公羊謂為襄公諱胡康侯謂為魯諱<lb/>
　此皆過矣不稱楚子使來不稱君命行禮或謂楚子<lb/>
　貶而稱人亦誤<lb/>
十有二月癸丑公㑹諸侯盟于薄釋宋公<lb/>
<pb n="96a"/>　左傳冬㑹于薄以釋之子魚曰禍猶未也未足以懲<lb/>
　君　榖梁傳不言楚不與楚專釋也　按義同執<lb/>
　杜氏曰薄史記作亳<hi>漢山陽薄縣即湯都</hi>　張氏曰拱州考城<lb/>
　漢薄縣　按宋公先伐之後方修衣裳之㑹欲赴楚<lb/>
　而納之而楚人包藏禍心潜伏兵車執之壇坫之上<lb/>
　義甚不直而懸車深入淹歴秋冬師亦已老矣使中<lb/>
　國有人焉以大義責其曲以重兵乗其老則走蠻荆<lb/>
　釋宋公在我掌握耳豈至反與㰱血要言求而釋之<lb/>
<pb n="96b"/>　哉凡書諸侯見執而不失國例曰某侯某歸于某今<lb/>
　不書宋公歸于宋而曰釋宋公見諸侯之失也<lb/>
二十有二年春公伐邾取須句<hi>句其俱反公作昫</hi>
　左傳伐邾取須句反其君焉禮也　張氏曰須句今<lb/>
　東平府須城縣　按左氏謂須句國也邾滅之公伐<lb/>
　邾而取之反其君焉禮也若是則魯之美事春秋當<lb/>
　書邾滅須句須句子來奔公伐邾歸須句子于須句<lb/>
　如歸邾子益之文然後明白今直書公伐邾取須句<lb/>
<pb n="97a"/>　如莒人伐把取牟婁之類則須句為邾所滅而國為<lb/>
　邑乆矣魯伐邾而取邑耳未見反其君而修皥濟之<lb/>
　祀也直書于䇿以見其無崇明祀保寡小之實至文<lb/>
　公七年又書伐邾取須句是須句嘗反之邾而文公<lb/>
　又伐取也<lb/>
夏宋公衛侯許男滕子伐鄭<lb/>
　左傳三月鄭伯如楚夏公伐鄭子魚曰所謂禍在此<lb/>
　矣　杜氏曰怒鄭如楚故伐之為下泓戰起<lb/>
<pb n="97b"/>　附左傳初平王之東遷也辛有適伊川<hi>辛有周大夫伊川周地伊</hi>
　<hi>水名</hi>見被髪而祭于野者曰不及百年此其戎乎其禮<lb/>
　先亡矣秋秦晉遷陸渾之戎于伊川<hi>允姓之戎居陸渾在秦晉西北</hi>
　<hi>二國誘而徙之伊川遂從戎號至今為陸渾縣也</hi>　晉太子圉為質于秦謂<lb/>
　嬴氏曰與子歸乎對曰子晉太子而辱于秦子之欲<lb/>
　歸不亦宜乎寡君之使婢子侍執巾櫛以固子也從<lb/>
　子而歸棄君命也不敢從亦不敢言遂逃歸　富辰<lb/>
　<hi>周大夫</hi>言于王曰請召太叔<hi>王子帶十二年奔齊</hi>詩曰<hi>小雅</hi>協比其<lb/>
<pb n="98a"/>　鄰<hi>和合近親</hi>昏姻孔云<hi>昏姻甚相歸附也云旋也</hi>吾兄弟之不協焉能<lb/>
　怨諸侯之不睦王説王子帶自齊復歸于京師王召<lb/>
　之也<lb/>
秋八月丁未及邾人戰于升陘<hi>陘音刑</hi>
　左傳邾人以須句故出師公卑邾不設偹而禦之臧<lb/>
　文仲曰國無小不可易也無偹雖衆不可恃也君其<lb/>
　無謂邾小蠭蠆有毒而况國乎弗聴八月丁未公及<lb/>
　邾師戰于升陘我師敗績邾人獲公胄<hi>兠鍪</hi>縣諸魚門<lb/>
<pb n="98b"/>　<hi>邾城門</hi>　杜氏曰升陘魯地　啖氏曰凡魯勝則曰敗<lb/>
　某師榖梁云内不言戰舉其大者<hi>舉敗彼足知戰</hi>此説是也<lb/>
　敗則但書戰而已不可斥言也公羊云内不言戰言<lb/>
　戰乃敗績也榖梁云内諱敗舉其可道者二説並通<lb/>
冬十有一月己巳朔宋公及楚人戰于泓宋師敗績<lb/>
　榖梁傳日事遇朔曰朔　左傳楚人伐宋以救鄭宋<lb/>
　公將戰大司馬固諌曰<hi>大司馬固莊公之孫公孫固也</hi>天之棄商乆<lb/>
　矣君將興之弗可赦也已<hi>言違天必取禍</hi>弗聴冬十一月己<lb/>
<pb n="99a"/>　巳朔宋公及楚人戰于泓宋人既成列楚人未既濟<lb/>
　司馬曰<hi>子魚</hi>彼衆我寡及其未及濟也請擊之<hi>司馬此言非也</hi>
　<hi>或者以咎襄公不從司馬之言而致敗殊非理襄公自有以致敗耳</hi>公曰不可既濟而<lb/>
　未成列又以告公曰未可既陳而後擊之宋師敗績<lb/>
　公傷股門官<hi>守門者師行則在君左右</hi>殱焉國人皆咎公公曰君<lb/>
　子不重傷不禽二毛<hi>頭白有二色</hi>古之為軍也不以阻隘<lb/>
　也寡人雖亡國之餘不鼓不成列<hi>恥以詐勝軍法鳴鼓以戰因謂交戰</hi>
　<hi>為鼓彼未成列則此不鼓也  公之所言並是正道</hi>　杜氏曰泓水名　按襄<lb/>
<pb n="99b"/>　公甫脱釁鼓之餘以歸不能引咎責躬脩徳勤政内<lb/>
　輯其國外和四鄰蓄威養重待時而動而伐鄭以挑<lb/>
　楚不度徳不量力不徴詞欲無敗得乎司馬子魚于<lb/>
　其用鄫子也曰齊桓公存三亾國義士猶曰薄徳今<lb/>
　一㑹而虐二國之君將以求伯不亦難乎于其圍曺<lb/>
　也曰文王聞崇徳亂而伐之軍三旬而不降退修教<lb/>
　而復伐之因壘而降今君徳無乃猶有所闕而以伐<lb/>
　人若之何盍姑内省徳乎于其盟鹿上也曰小國争<lb/>
<pb n="100a"/>　盟禍也宋其亡乎幸而後敗于其㑹盂也曰禍其在<lb/>
　此乎君欲已甚于其釋于薄也曰禍猶未也未足以<lb/>
　懲君于其伐鄭也曰所謂禍在此矣凡襄公之舉皆<lb/>
　其所以敗也而子魚必有言其言也不違于道義而<lb/>
　盡利害之情使襄公能聴其一猶及有所救柰之何<lb/>
　其皆弗聴也則不待于泓之戰而知其必敗矣以子<lb/>
　魚平日之言則知迨其未畢濟而擊之未畢陳而擊<lb/>
　之者非子魚之言也襄公猶恥以詐勝仁且知如子<lb/>
<pb n="100b"/>　魚而肯反以此勸之乎子魚籌所以勝楚者豈他無<lb/>
　其道乎襄公自用而不委之以師臨戰而子魚無言<lb/>
　盖知不可言矣若掩擊之言則決非子魚之言也<hi>左傳</hi>
　<hi>子魚曰君未知戰以下今並削之司馬恐是公孫固子魚字誤也</hi>楚稱人戰以宋主<lb/>
　見城濮經下　榖梁曰過而不改是謂之過襄公之<lb/>
　謂也倍則攻敵則戰少則守<lb/>
二十有三年春齊侯伐宋圍緡<hi>緡亡巾反穀梁作閔後同</hi>
　左傳以討其不盟于齊也　榖梁傳伐國不言圍邑<lb/>
<pb n="101a"/>　此其言圍不正其以惡報惡也　杜氏謂十九年盟<lb/>
　于齊以無忘桓公之徳而宋獨不㑹復召齊人共盟<lb/>
　鹿上故今討之按此盖受指于楚也宋襄公爭霸陵<lb/>
　弱雖不義奉少奪長雖不順然于齊孝公不可謂無<lb/>
　私徳矣况鹿上之盟昭如也今乗其敗于楚而背之<lb/>
　且㑹盂不來盟薄不與執宋公而齊坐視釋宋公而<lb/>
　齊無力則齊之負宋也多矣于時荆楚之勢方張既<lb/>
　無尊中國攘夷狄以纉父遺烈之志又無恤災患畏<lb/>
<pb n="101b"/>　簡書以申固鄰好之心乃受指于人伐國圍邑春秋<lb/>
　所惡也故書以著其罪凡書伐國圍邑討得其罪桓<lb/>
　公伐鄭圍新城是也討得其罪則諸侯遂圍許圍宋<lb/>
　彭城同圍齊皆非譏也徒恃兵力則雖攻其内邑之<lb/>
　背叛如圍棘圍費圍鄆圍郈春秋未嘗與之也　杜<lb/>
　氏曰緡宋也髙平昌邑縣東南有宋緡城<lb/>
夏五月庚寅宋公兹父卒<hi>兹公作慈</hi>
　左傳夏五月宋襄公卒傷于泓故也　魯不㑹故不<lb/>
<pb n="102a"/>　書葬<lb/>
秋楚人伐陳<lb/>
　左傳秋成得臣帥師伐陳討其貳于宋也<hi>成得臣子王也</hi>遂<lb/>
　取焦<hi>今焦縣</hi>夷<hi>一名城父今譙郡城父縣二地皆陳也</hi>城頓而還<hi>頓國今汝隂南</hi>
　<hi>頓縣</hi>子文以為之功使為令尹叔伯<hi>楚大夫薳吕臣</hi>曰子若國<lb/>
　何對曰吾以靖國也夫有大功而無貴仕其人能靖<lb/>
　者與<hi>音餘句絶</hi>有幾　西山真氏曰此言有得有失有功<lb/>
　當賞固也然令尹相職也豈賞功之官乎其後子玉<lb/>
<pb n="102b"/>　訖不勝任䘮師而死若多與之邑則可矣薳吕臣知<lb/>
　子玉之不可為令尹及其自為也乃奉已而不在民<lb/>
　何責人之易而盡已之難也近世武臣有以勞而求<lb/>
　節鉞者當國者抑而不與卒以召禍正如子文之言<lb/>
　是亦不可不戒也　按楚伐陳左氏以為討其貳于<lb/>
　宋恐未是曺南之盟伐鄭之役陳皆不與㑹盂執宋<lb/>
　公盟薄釋宋公陳皆從楚考之經唯見陳之服于楚<lb/>
　未見其貳于宋也盖陳蔡與鄭皆楚之所欲服屬而<lb/>
<pb n="103a"/>　不欲其貳于中國者也伐宋之後鄭既朝楚則威陳<lb/>
　蔡以及曺許里所必至故以討貳為名而伐取其二<lb/>
　邑陳頓之争始此<lb/>
　附左傳九月晉惠公卒<hi>經在明年從赴</hi>懐公<hi>子圉</hi>命無從亡人<lb/>
　<hi>重耳</hi>期<hi>如字</hi>期<hi>音基</hi>而不至無赦狐突之子毛及偃<hi>子犯</hi>從重<lb/>
　耳在秦弗召冬懐公執狐突曰子來則免對曰子之<lb/>
　能仕父教之忠古之制也䇿名<hi>名書于所臣之䇿</hi>委質<hi>屈膝而君</hi>
　<hi>事之</hi>貳乃辟也今臣之子名在重耳有年數矣若又召<lb/>
<pb n="103b"/>　之教之貳也父教子貳何以事君刑之不濫君之明<lb/>
　也臣之願也淫刑以逞誰則無罪臣聞命矣乃殺之<lb/>
　卜偃稱疾不出曰周書有之曰乃大明服已則不明<lb/>
　而殺人以逞不亦難乎民不見徳而唯戮是聞其何<lb/>
　後之有<lb/>
冬十有一月把子卒<lb/>
　左傳把成公卒書曰子杞夷也不書名未同盟也凡<lb/>
　諸侯同盟死則赴以名禮也赴以名則亦書之<hi>謂未同盟</hi>
<pb n="104a"/>　不然則否<hi>謂同盟而不以名告</hi>辟不敏也　趙氏曰左氏云把<lb/>
　成公卒書曰子把夷也按蠻夷之君雖大曰子降而<lb/>
　稱子似亦有理薛乃稱伯把亦多稱伯有何理哉左<lb/>
　氏不達國小降名之意誤為此説舊説皆云赴告廢<lb/>
　先王之禮故貶之且升降名位當由王者若魯史專<lb/>
　自貶降爵位乃春秋自為亂也且春秋若實以削黜<lb/>
　為義則諸侯惡事非一何不黜其名位哉又以後把<lb/>
　或稱伯即云捨夷禮或稱子即云復用夷禮彼二王<lb/>
<pb n="104b"/>　之後常預大國盟㑹豈是兒童屢舍屢行哉盖知是<lb/>
　伯主升降之耳<lb/>
　附左傳昔公子重耳之及于難也晉人伐諸蒲城蒲<lb/>
　城人欲戰重耳不可遂奔狄從者狐偃趙衰<hi>趙夙弟</hi>顛<lb/>
　頡魏武子<hi>魏犨</hi>司空季子<hi>胥臣臼季也時狐毛賈佗皆從而獨舉此五人賢而有大</hi>
　<hi>功</hi>處狄十二年而行將適齊<hi>三字在前今有刪節移置之此</hi>過衛衛<lb/>
　文公不禮焉及齊齊桓公妻之有馬二十乗公子安<lb/>
　之從者以為不可將行謀于桑下蠶妾在其上以告<lb/>
<pb n="105a"/>　姜氏姜氏殺之而謂公子曰子有四方之志其聞之<lb/>
　者吾殺之矣公子曰無之姜曰行也懐與安實敗名<lb/>
　公子不可姜與子犯謀醉而遣之及曺曺共公聞其<lb/>
　駢脅<hi>合幹</hi>欲觀其祼浴薄<hi>迫也</hi>而觀之僖負羈之妻曰吾<lb/>
　觀晉公子之從者皆足以相國若以為相夫子必反<lb/>
　其國反其國必得志于諸侯得志于諸侯而誅無禮<lb/>
　曺其首也子盍蚤自貳焉乃饋盤飱置璧焉公子受<lb/>
　飱反璧及宋襄公贈之以馬二十乗及鄭鄭文公不<lb/>
<pb n="105b"/>　禮焉及楚楚子享之曰公子若反晉國則何以報不<lb/>
　榖對曰子女玉帛則君有之羽毛齒革則君地生焉<lb/>
　其波及晉國者君之餘也其何以報君<hi>此問此對良非偶然夷吾</hi>
　<hi>之人曰人實有國我何愛焉多以土地許秦而後倍之所以起釁者矣</hi>曰雖然何以報<lb/>
　我對曰若以君之靈得反晉國晉楚治兵遇于中原<lb/>
　其辟君三舍若不獲命其左執鞭弭<hi>弭弓末無縁者</hi>右屬櫜<lb/>
　<hi>古刀反以受箭</hi>鞬<hi>九言及以受弓</hi>以與君周旋子玉請殺之楚子曰<lb/>
　吾聞姬姓唐叔之後其後衰者也其將由晉公子乎<lb/>
<pb n="106a"/>　天將興之誰能廢之乃送諸秦秦伯納女五人懐嬴<lb/>
　與焉<hi>子圉妻</hi>他日公享之公子賦河水<hi>逸詩</hi>公賦六月趙<lb/>
　衰曰重耳拜賜公子降拜稽首公降一級而辭焉衰<lb/>
　曰君稱所以佐天子者命重耳<hi>六月詩小雅道尹吉甫佐宣王征伐</hi>重<lb/>
　耳敢不拜<lb/>
二十有四年春王正月<lb/>
　附左傳春王正月秦伯納之不書不告入也及河子<lb/>
　犯以璧授公子曰臣負羈絏<hi>羈馬絡首絏馬繮</hi>從君巡于天<lb/>
<pb n="106b"/>　下臣之罪多矣臣猶知之而况君乎請由此亡公子<lb/>
　曰所不與舅氏<hi>子犯重耳舅</hi>同心者有如白水投其璧于<lb/>
　河濟河圍令狐入桑泉<hi>在河東解縣西  令力丁反</hi>取臼衰<hi>衰初危反</hi>
　<hi>解縣東南有臼城</hi>二月甲午晉師軍于廬栁<hi>懐公追軍距重耳</hi>秦伯<lb/>
　使公子縶如晉師師退軍于郇<hi>解縣西北有郇城</hi>辛丑狐偃<lb/>
　及秦晉之大夫盟于郇壬寅公子入于晉師丙午入<lb/>
　于曲沃丁未朝于武宫戊申使殺懐公于髙梁<hi>懐公奔髙</hi>
　<hi>梁髙梁在平陽縣西南</hi>不書亦不告也吕卻<hi>吕甥郤芮惠公舊臣</hi>畏偪<hi>害也</hi>
<pb n="107a"/>　將焚公宫而弑晉侯寺人披請見公使讓之且辭焉<lb/>
　曰蒲城之役君命一宿女即至其後余從狄君以田<lb/>
　渭濱女為惠公來求殺余命女三宿女中宿至雖有<lb/>
　君命何其速也夫袪猶在女其行乎對曰臣謂君之<lb/>
　入也其知之矣若猶未也又將及難君命無二古之<lb/>
　制也除君之惡唯力是視蒲人狄人余何有焉今君<lb/>
　即位其無蒲狄乎齊桓公置射鈎而使管仲相<hi>乾時之役</hi>
　<hi>管仲射桓公中帶鈎</hi>君若易之<hi>反齊桓</hi>何辱命焉行者甚衆豈唯<lb/>
<pb n="107b"/>　刑臣公見之以難告三月晉侯潛㑹秦伯于王城己<lb/>
　丑晦公宫火瑕甥郤芮不獲公乃如河上秦伯誘而<lb/>
　殺之晉侯逆夫人嬴氏<hi>秦穆公女文嬴也</hi>以歸秦伯送衛于<lb/>
　晉三千人實紀綱之僕　晉侯賞從亡者介之推<hi>文公</hi>
　<hi>臣之語助</hi>不言禄禄亦弗及推曰獻公之子九人唯君在<lb/>
　矣惠懐無親外内棄之天未絶晉必將有主主晉祀<lb/>
　者非君而誰天實置之而二三子以為己力不亦誣<lb/>
　乎竊人之財猶謂之盜况貪天之功以為己力乎下<lb/>
<pb n="108a"/>　義其罪上賞其姦上下相蒙難與處矣遂隠而死晉<lb/>
　侯求之不獲以緜上為之田曰以志吾過且旌善人<lb/>
　<hi>西河界休縣南有地名緜上</hi>
夏狄伐鄭<lb/>
　左傳鄭之入滑也<hi>在二十一年</hi>滑人聴命師還又即衛鄭<lb/>
　公子士洩堵俞彌<hi>堵俞彌鄭大夫</hi>帥師伐滑王使伯服㳺孫<lb/>
　伯如鄭請滑<hi>二子周大夫</hi>鄭伯怨惠王之入而不與厲公<lb/>
　爵也<hi>事在莊二十一年</hi>又怨襄王之與衛滑也<hi>怨王助衛為滑請</hi>故<lb/>
<pb n="108b"/>　不聴王命而執二子王怒將以狄伐鄭富辰諫曰不<lb/>
　可臣聞之太止以徳撫民<hi>無親疎也</hi>其次親親以相及也<lb/>
　<hi>先親以及疎推恩以明義</hi>昔周公弔<hi>傷也</hi>二叔<hi>管叔蔡叔或云夏殷之叔世</hi>之不<lb/>
　咸<hi>同也</hi>故封建親戚以蕃屏周管蔡郕霍魯衛毛聃郜<lb/>
　雍曺滕畢原鄷郇<hi>十六國皆文王子</hi>文之昭也䢴晉應韓武<lb/>
　之穆也<hi>四國皆武王子</hi>凡蔣邢茅胙祭周公之𦙍也召穆公<lb/>
　<hi>周卿士名虎召采地扶風雍縣東南有召亭</hi>思周徳之不類故糾合宗族<lb/>
　于成周而作詩曰棠棣之華鄂不<graphic n="KR1661" url="https://raw.githubusercontent.com/kanripo/KR-Gaiji/master/images/KR1661.png" mimeType="image/png"/>
                    <graphic n="KR1661" url="https://raw.githubusercontent.com/kanripo/KR-Gaiji/master/images/KR1661.png" mimeType="image/png"/>
                    <hi>以喻兄弟和睦則強盛而</hi>
<pb n="109a"/>　<hi>有光輝</hi>凡今之人莫如兄弟其四章曰兄弟鬩于墻外<lb/>
　禦其侮如是則兄弟雖有小忿不廢懿親今天子不<lb/>
　忍小忿以棄鄭親其若之何庸勲親親暱近尊賢徳<lb/>
　之大者也即聾從昧與頑用嚚姦之大者也棄徳崇<lb/>
　姦禍之大者也鄭有平惠之勲<hi>平王東遷晉鄭是依惠王出奔虢鄭納之</hi>
　又有厲宣之親<hi>鄭始封之祖桓公友厲王之子宣王母弟</hi>棄嬖寵<hi>申侯子華</hi>而<lb/>
　用三良<hi>叔詹堵叔師叔</hi>于諸姬為近四徳具矣耳不聴五聲<lb/>
　之和為聾目不别五色之章為昧心不則徳義之經<lb/>
<pb n="109b"/>　為頑口不道忠信之言為嚚狄皆則之四姦具矣周<lb/>
　之有懿徳也猶曰莫如兄弟故封建之<hi>當周公時故言有懿徳</hi>
　其懐柔天下也猶懼有外侮捍禦侮者莫如親親故<lb/>
　以親屏周召穆公亦云<hi>周公作詩召公歌之故言亦云</hi>今周徳既衰<lb/>
　于是乎又渝周召以從諸姦民未㤀禍王又興之其<lb/>
　若文武何王弗聴使頽完桃子出狄師<hi>二子周大夫</hi>夏狄<lb/>
　伐鄭取櫟王徳狄人將以其女為后富辰諌曰不可<lb/>
　臣聞之曰報者倦矣施者未厭<hi>施功勞也有勞則望報過甚</hi>狄固<lb/>
<pb n="110a"/>　貪惏王又啟之女徳無極婦怨無終狄必為患王又<lb/>
　弗聴初甘昭公<hi>王子帶也食邑于甘河南縣西南有甘水</hi>有寵于惠后惠<lb/>
　后將立之未及而卒昭公奔齊王復之又通于隗氏<lb/>
　<hi>王所立狄后</hi>王替隗氏頽叔桃子曰我實使狄狄其怨我<lb/>
　遂奉大叔以狄師攻王王御士將禦之王曰先后其<lb/>
　謂我何寧使諸侯圗之王遂出及坎欿<hi>坎若感反欿大感反坎欿</hi>
　<hi>周地</hi>國人納之秋頹叔桃子奉大叔以狄師伐周大敗<lb/>
　周師獲周公忌父原伯毛伯富辰<hi>原毛皆采邑</hi>王出適鄭<lb/>
<pb n="110b"/>　處于汜<hi>鄭南汜也在襄城縣南</hi>大叔以隗氏居于温<lb/>
秋七月宋及楚平宋公如楚<lb/>
　諸侯朝楚者有矣宋故霸國霸國朝楚未之有也<lb/>
冬天王出居于鄭<lb/>
　左傳冬王使來告難曰不榖不徳得罪于母氏之寵<lb/>
　子帶鄙在鄭地汜<hi>鄙野也</hi>敢告叔父臧文仲對曰天子<lb/>
　蒙塵于外敢不奔問官守王使簡師父告于晉使左<lb/>
　鄢父告于秦<hi>二子周大夫</hi>天子無出書曰天王出居于鄭<lb/>
<pb n="111a"/>　辟母弟之難也天子凶服<hi>素服</hi>降名<hi>稱不穀</hi>禮也　鄭伯<lb/>
　與孔將鉏石甲父侯宣多省視官具于汜<hi>三子鄭大夫省官司</hi>
　<hi>具器用</hi>而後聴其私政禮也<lb/>
晉侯夷吾卒<lb/>
　杜氏曰晉文定位而後告惠公之喪故書于今年<lb/>
　永嘉吕氏曰左氏記惠公卒在去年九月盖春秋所<lb/>
　據者魯史也左氏所據者他國之史也年月不同不<lb/>
　可得而考矣<lb/>
<pb n="111b"/>二十有五年春王正月丙午衛侯燬滅邢<lb/>
　左傳衛侯燬滅邢同姓也故名　按諸家皆謂衛滅<lb/>
　同姓故罪而生名之朱子謂經文只隔夏四月癸酉<lb/>
　一句便書衛侯燬卒恐是因而傳冩之誤此不易之<lb/>
　見也記曲禮曰諸侯失地名滅同姓名小戴禮多漢<lb/>
　儒雜説援春秋三傳以立文耳<lb/>
夏四月癸酉衛侯燬卒<lb/>
宋蕩伯姬來逆婦<lb/>
<pb n="112a"/>　杜氏曰伯姬魯女為宋大夫蕩氏妻自為其子來逆<lb/>
　稱婦姑存之辭婦人越境逆婦非禮故書　胡傳伯<lb/>
　姬公女也而配蕩氏其往嫁不見于經者國君不與<lb/>
　大夫敵也今來逆婦而史䇿書之見公失禮下主大<lb/>
　夫之昏是慢宗廟卑朝廷姑自逆婦其失明矣<lb/>
宋殺其大夫<lb/>
　附左傳秦伯師于河上將納王狐偃言于晉侯曰求<lb/>
　諸侯莫如勤王諸侯信之且大義也繼文<hi>文侯</hi>之業而<lb/>
<pb n="112b"/>　信宣于諸侯今為可矣晉侯辭秦師而下三月甲辰<lb/>
　次于陽樊右師圍温左師逆王　夏四月丁巳王入<lb/>
　于王城取太叔于温殺之于隰城戊午晉侯朝王王<lb/>
　饗醴命之宥<hi>既行饗而設醴酒又加之以幣帛以助勸也宥助也</hi>請隧<hi>闕地通路曰隧</hi>
　<hi>王之𦵏禮也諸侯皆縣柩而下</hi>弗許曰王章也未有代徳而有二王<lb/>
　亦叔父之所惡也與之陽樊温原攅茅之田晉于是<lb/>
　始啟南陽<hi>在晉山南河北故曰南陽</hi>陽樊不服圍之蒼葛<hi>陽樊人</hi>呼<lb/>
　曰徳以柔中國刑以威四夷宜吾不敢服也此誰非<lb/>
<pb n="113a"/>　王之親姻其俘之也乃出其民<hi>取其土而已</hi>
秋楚人圍陳納頓子于頓<lb/>
　左傳秋秦晉伐鄀<hi>音若國名秦楚界上小國  其後遷于南郡鄀縣</hi>楚鬭克<lb/>
　<hi>申公子儀</hi>屈禦冦<hi>息公子邉</hi>以申息之師戍<hi>守也</hi>商宻<hi>鄀别邑今南鄉丹水</hi>
　<hi>縣二子屯兵于析以為商宻援</hi>秦人過析隈<hi>析楚邑一名曰科今南陽析縣隈隐蔽之處</hi>
　入而係輿人以圍商宻昏而傅焉<hi>係輿人詐為克析得其囚俘者昏而</hi>
　<hi>傅城不欲令商宻知囚非析人</hi>宵坎血加書偽與子儀子邉盟者<hi>掘地</hi>
　<hi>為坎以埋盟之餘血加盟書其上</hi>商宻人懼曰秦取析矣戍人反矣<lb/>
<pb n="113b"/>　乃降秦師囚申公子儀息公子邉以歸楚令尹子玉<lb/>
　追秦師弗及遂圍秦納頓子于頓　杜氏曰頓迫于<lb/>
　陳而出奔楚故楚為頓圍陳以納頓子不言遂一事<lb/>
　也頓國汝隂南頓縣　按楚圍陳納頓子于頓書法<lb/>
　如楚伐吳執齊慶封殺之盖一事耳夫頓小弱而介<lb/>
　于陳楚陳欲迫而并兼之故前年楚伐陳城頓而還<lb/>
　此年納頓子以保恤小寡示恩以大義責陳而攝服<lb/>
　之皆争主夏盟之意納者不與納也<lb/>
<pb n="114a"/>葬衛文公<lb/>
　附左傳冬晉侯圍原命三日之粮原不降命去之諜<lb/>
　出曰原將降矣軍吏曰請待之公曰信國之寳也民<lb/>
　之所庇也得原失信何以庇之所亾滋多退一舍而<lb/>
　原降遷原伯貫于兾趙衰為原大夫狐溱<hi>狐毛之子</hi>為温<lb/>
　大夫<lb/>
冬十有二月癸亥公㑹衛子莒慶盟于洮<lb/>
　左傳衛人平莒于我十二月盟于洮脩衛文公之好<lb/>
<pb n="114b"/>　且及莒平也　按莒以元年獲挐之故怨魯未嘗通<lb/>
　衛文公將平之未及而卒成公斬然衰絰中為洮之<lb/>
　㑹平莒于我成父志也然莒子不至以慶如㑹<hi>慶魯壻故</hi>
　盖平之意出于衛莒疑魯之未肯平故以大夫聴命<lb/>
　至明年向之盟而始成焉衛成公稱子未踰年也是<lb/>
　時諸侯䘮柩在堂而孤有外事者習以為常至如此<lb/>
　區區者非甚不得已而亦越禮以為之甚矣事接于<lb/>
　我雖非命卿皆書名榖梁云莒無大夫其曰莒慶以<lb/>
<pb n="115a"/>　公之㑹目之也鑿説也君盟大夫自浮來而已然矣<lb/>
　此不貶者從同　杜氏曰洮魯地<lb/>
二十有六年春王正月己未公㑹莒子衛甯速盟于向<lb/>
　<hi>速公作遫後同</hi>
　左傳公㑹莒兹㔻公<hi>兹㔻時君之號莒夷無諡以號為稱</hi>甯莊子盟于<lb/>
　向尋洮之盟也　莒今知魯肯平故莒子親來衛知<lb/>
　魯莒已可平故在䘮不再行而使大夫左氏言尋洮<lb/>
　之盟洮之盟纔一月何尋之有僖公以前盟莒子不<lb/>
<pb n="115b"/>　親至故復為此㑹向者盟其大夫今衛又使大夫盟<lb/>
　公皆失也　杜氏曰向莒地<lb/>
齊人侵我西鄙公追齊師至<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>弗及<hi>
                        <graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>户圭反公作巂穀作嶲弗左作不</hi>
　左傳齊人伐我西鄙討是二盟也　按是時晉文初<lb/>
　起諸侯無伯齊侯是桓公之子以盟主自居故以洮<lb/>
　向二盟來討無名興師可見故書侵以<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>之于例將<lb/>
　卑師少稱人將卑師衆稱師此來去一也而師人異<lb/>
　文者據人本㣲者之稱侵曰人追曰師自不容不變<lb/>
<pb n="116a"/>　文耳無他義也榖梁言美公能逐其師故大之而曰<lb/>
　師非也　胡氏謂前見弱以誘魯後伏衆以邀魯並<lb/>
　非本義公逐齊師逺至齊地<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>不言而可見　趙氏<lb/>
　曰冦至不知追而不及言内之無戎備也　按此夏<lb/>
　齊再來伐展禽有辭齊侯乃還比事而觀得失見矣<lb/>
　　杜氏曰濟此榖城縣西有地名<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>下　非紀季所<lb/>
　入之<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
夏齊人伐我北鄙<lb/>
<pb n="116b"/>衛人伐齊<lb/>
　左傳夏齊孝公伐我北鄙衛人伐齊洮之盟故也公<lb/>
　使展喜犒師使受命于展禽齊侯未入境展喜從之<lb/>
　曰寡君聞君親舉玉趾將辱于敝邑使下臣犒執事<lb/>
　齊侯曰魯人恐乎對曰小人恐矣君子則否齊侯曰<lb/>
　室如懸罄野無青草何恃而不恐對曰恃先王之命<lb/>
　昔周公太公股肱周室夾輔成王成王勞之而賜之<lb/>
　盟曰世世子孫無相害也載在盟府大師職<hi>主也</hi>之<hi>太公</hi>
<pb n="117a"/>　<hi>為太師兼主盟載之事</hi>桓公是以糾合諸侯而謀其不協彌縫<lb/>
　其闕而匡救其災昭舊職也及君即位諸侯之望曰<lb/>
　其率桓之功我敝邑用不敢保聚曰豈其嗣世九年<lb/>
　而棄命廢職其若先君何君必不然恃此以不恐齊<lb/>
　侯乃還<lb/>
公子遂如楚乞師<hi>書乞師始此</hi>
　左傳東門襄仲<hi>襄仲居東門故以為氏</hi>臧文仲<hi>為襄仲副故不書</hi>如楚<lb/>
　乞師臧孫見子玉而道之伐齊宋以其不臣也<hi>不臣事王</hi>
<pb n="117b"/>　<hi>室</hi>　按師出不正反戰不正勝古人重師重人之罪<lb/>
　也非所乞也征伐自天子出國之大小師之衆寡皆<lb/>
　有王制不可乞也故凡乞師與以某之師皆罪也而<lb/>
　况乞師于南蠻導南蠻以伐中國乎夫子嘗罪臧文<lb/>
　仲竊位觀其從襄仲借兵彊夷為國之無謀可見矣<lb/>
　展禽一言足以却齊則所以折衝禦侮必有道矣乃<lb/>
　知其賢而不與立也一僖公也其先任公子友而從<lb/>
　齊桓公則智其晩任公子遂而天下無伯則愚其始<lb/>
<pb n="118a"/>　也頌于詩曰公車千乗公徒三萬戎狄是膺荆舒是<lb/>
　懲以其從桓伐楚也其終也春秋書曰公子遂如楚<lb/>
　乞師公以楚師伐齊取榖下喬木而入幽谷其斯舉<lb/>
　之謂乎<lb/>
秋楚人滅夔以夔子歸<hi>夔求龜反公作隗</hi>
　杜氏曰夔楚同姓國今建平秭歸縣　左傳夔不祀<lb/>
　祝融<hi>髙辛氏之火正楚之逺祖</hi>與鬻熊<hi>祝融之十二世孫</hi>楚人讓之對曰<lb/>
　我先王熊摰<hi>楚嫡子</hi>有疾<hi>不得嗣位</hi>鬼神弗赦而自竄于夔<lb/>
<pb n="118b"/>　<hi>别封為夔子</hi>吾是以失楚又何祀焉秋楚成得臣<hi>令尹子玉</hi>鬬<lb/>
　宜申<hi>司馬子西</hi>帥師滅夔以夔子歸　按楚祖鬻熊夔祖<lb/>
　熊摯諸侯祀不過其祖夔子之對楚問正也其激楚<lb/>
　怒而見滅者以激之忿而奪言之正耳乃若楚本志<lb/>
　在貪其土地而假不祀以為名滅同姓而以歸書以<lb/>
　甚楚之惡不待貶而義見矣<lb/>
冬楚人伐宋圍緡<hi>緡亾巾反穀作閔</hi>
　左傳宋以其善于晉侯也叛楚即晉楚令尹子玉司<lb/>
<pb n="119a"/>　馬子西帥師伐宋圍緡　按宋襄公傷于泓而死為<lb/>
　之子者有越勾踐之志則楚者必報之讐也前年乃<lb/>
　與之平而往朝之晉文初興宋所依以雪讐恥者莫<lb/>
　如晉從晉得矣曷若遂以楚陵中國有無王室之心<lb/>
　告之天王協諸夏以討之乎大義既明不待晉重耳<lb/>
　區區譎勝以為功矣　左傳謂叛楚即晉何其乖又<lb/>
　謂宋以其善于晉侯何其陋也<lb/>
公以楚師伐齊取榖<lb/>
<pb n="119b"/>　左傳公以楚師伐齊取榖凡師能左右之曰以寘桓<lb/>
　公子雍于榖易牙奉之以為魯援楚申公叔侯戍之<lb/>
　桓公之子七人為七大夫于楚　按世世子孫無相<lb/>
　害也魯以先王之命退齊師而又自犯先王之命謂<lb/>
　之何哉楚方西滅夔北討宋貳東討齊强㣲晉文則<lb/>
　楚遂伯矣楚志欲逞魯又導之書以楚師書伐取不<lb/>
　待貶絶而惡自見矣<lb/>
公至自伐齊<lb/>
<pb n="120a"/>　穀梁傳惡事不致此其致之何也危之也<lb/>
二十有七年春把子來朝<lb/>
　左傳春把桓公來朝用夷禮故曰子公卑杞把不共<lb/>
　也　杜氏曰把迫于東夷風俗雜壊言語衣服有時<lb/>
　而夷然異于介葛盧故有爵<lb/>
夏六月庚寅齊侯昭卒<lb/>
　左傳齊孝公卒有齊怨不廢喪紀禮也　弟潘弑其<lb/>
　子而自立是為昭公<lb/>
<pb n="120b"/>秋八月乙未葬齊孝公<lb/>
乙巳公子遂帥師入把<lb/>
　左傳責無禮也<lb/>
冬楚人陳侯蔡侯鄭伯許男圍宋<lb/>
十有二月甲戌公㑹諸侯盟于宋<lb/>
　左傳冬楚子及諸侯盟宋宋公孫固如晉告急先軫<lb/>
　曰報施救患取威定伯于是乎在矣狐偃曰楚始得<lb/>
　曺而新昏于衛若伐曺衛楚必救之則齊宋免矣<hi>前年</hi>
<pb n="121a"/>　<hi>楚使申叔侯戍穀以偪齊</hi>于是乎蒐于被廬<hi>晉常以春蒐禮改政令敬其始也被廬晉</hi>
　<hi>地</hi>作三軍<hi>閔元年晉獻公作二軍今復大國之禮</hi>謀元帥<hi>中軍帥</hi>趙衰曰<lb/>
　郤縠可臣亟聞其言矣説禮樂而敦詩書詩書義之<lb/>
　府也禮樂徳之則也徳義利之本也<hi>上二句是此一語便錯</hi>夏<lb/>
　書曰賦納以言明試以功車服以庸君其試之乃使<lb/>
　郤縠將中軍郤溱佐之使狐偃將上軍讓于狐毛<hi>偃之</hi>
　<hi>兄也</hi>而佐之命趙衰為卿讓于欒枝<hi>貞子也欒賔之孫</hi>先軫使<lb/>
　欒枝將下軍先軫佐之荀林父御戎魏犫為右<hi>荀林父中</hi>
<pb n="121b"/>　<hi>行桓子</hi>晉侯始入而教其民二年欲用之子犯曰民未<lb/>
　知義未安其居于是乎出定襄王入務利民民懐生<lb/>
　矣將用之子犯曰民未知信未宣其用于是乎伐原<lb/>
　以示之信民易資者不求豐焉<hi>不詐以求多</hi>明徴其辭公<lb/>
　曰可矣乎子犯曰民未知禮未生其共于是乎大蒐<lb/>
　以示之禮作執秩<hi>主爵秩</hi>以正其官民聴不惑而後用<lb/>
　之出穀戍釋宋圍一戰而伯文之教也<hi>桓文圗伯之始亦皆務農</hi>
　<hi>訓武足食足兵素教之士節制之兵故一用則足以取威定伯傳不無侈辭</hi>　家氏曰春<lb/>
<pb n="122a"/>　秋之法盟主爵而諸侯人者有矣未有盟主人而諸<lb/>
　侯爵者也人楚子而爵諸侯不與楚子以主諸夏之<lb/>
　盟也亦以正諸侯從夷之罪也　陸氏曰凡稱人為<lb/>
　惡者唯楚子稱人以圍宋既在諸侯之上明貶之同<lb/>
　于荆蠻也所以然者罪諸國從荆蠻也榖梁云楚人<lb/>
　者楚子也其曰人何也人楚子所以人諸侯也其人<lb/>
　諸侯何也不正其信<hi>音申</hi>夷狄而伐諸國也榖梁義是<lb/>
　　杜氏曰諸侯伐宋公與楚有好而往㑹之宋方見<lb/>
<pb n="122b"/>　圍無嫌于與盟故直以宋地<lb/>
二十有八年春晉侯侵曺晉侯伐衛<lb/>
　左傳春晉侯將伐曺假道于衛<hi>曺在衛東故</hi>衛人弗許還<lb/>
　自南河濟<hi>從汲郡南渡出衛南而東</hi>侵曺伐衛正月戊申取五鹿<lb/>
　<hi>衛地</hi>二月晉郤縠卒原軫將中軍<hi>以丅軍佐超將中軍</hi>胥臣<hi>司空季子</hi>
　佐下軍上徳也晉侯與齊侯盟于斂盂<hi>衛地</hi>衛侯請盟<lb/>
　晉人弗許衛侯欲與楚國人不欲故出其君以説于<lb/>
　晉衛侯出居于襄牛<hi>衛地</hi>　杜氏曰再舉晉侯者曺衛<lb/>
<pb n="123a"/>　兩來告　按再舉晉侯自是文勢當然侵曺一事也<lb/>
　伐衛一事也一出兵為兩事故不可云晉侯侵曺遂<lb/>
　伐衛<hi>楚子鄭人侵陳遂侵宋可以言遂遂侵蔡遂伐楚可以言遂遂繼事也</hi>　據楚人<lb/>
　圍陳納頓子于頓兩事也再出楚人則贅此侵曺伐<lb/>
　衛兩事也不再出晉侯則缺故知自是文勢宜爾不<lb/>
　必字字有義也然晉文之伯功與齊桓同而勢與齊<lb/>
　桓異齊桓之興天下習衰周之弊莫適為主故齊桓<lb/>
　之求諸侯為難故屢㑹屢盟訓諭招懐而後諸侯服<lb/>
<pb n="123b"/>　從晉文之興則諸侯盖習于從伯晉文起而號召之<lb/>
　一麾而至然楚之强則非齊桓之時也齊桓之時楚<lb/>
　不出蔡鄭今則直蹈齊魯之郊自南以東皆楚矣晉<lb/>
　文起而收之不其艱哉故齊桓伐楚至于召陵楚地<lb/>
　也晉文敗楚止于城濮衛地也自楚及衛盖千里而<lb/>
　遙却楚千里而外以收魯宋曺衛陳鄭許蔡半天下<lb/>
　之諸侯其用力為如何論者不察而妄訾晉文以為<lb/>
　不及齊桓此不識天下之勢書生語也子曰晉文公<lb/>
<pb n="124a"/>　譎而不正齊桓公正而不譎此二語指桓文之用兵<lb/>
　而言乃春秋書法之斷也桓公曰伐楚則伐楚仗義<lb/>
　執言不由詭道文公則匿其機于伐楚而試其端于<lb/>
　救宋匿其機以救宋而出其不意于侵曺揚其聲于<lb/>
　伐衛而隂以致楚觀春秋所書而其譎宛然在目也<lb/>
　夫子盖即其用兵而論之非為伯功之優劣言也其<lb/>
　罪則孟子知之矣曰春秋無義戰五伯三王之罪人<lb/>
　也明于五伯之功罪始可以言春秋區區起褒貶之<lb/>
<pb n="124b"/>　義于一字之間者皆不知春秋者也　公羊曰不言<lb/>
　遂未侵曺也未侵曺言侵曺致其意也聖人不逆詐<lb/>
　豈未行其事而先致其意乎穀梁曰再稱晉侯惡也<lb/>
　棄其攘楚之大功而窮其報怨之小惡豈聖人與一<lb/>
　匡天下之意乎如是則桓公侵蔡亦以蔡姬之怨亦<lb/>
　當惡桓公乎或言衞已請盟而晉人弗之許則已甚<lb/>
　矣夫衞已服而不許其自新誠若過甚然晉之志在<lb/>
　于致楚則安肯遽許衞盟乎或又言楚之圍宋也陳<lb/>
<pb n="125a"/>　蔡鄭許舉兵而從而曺衛則君不在㑹師不與圍方<lb/>
　于諸國不猶愈乎此不知陳蔡鄭許被楚近驅勢不<lb/>
　得不從此可後圖魯齊曺衞則吾與也得曺昏衞斷<lb/>
　吾右臂矣故晉文之䇿莫急于收齊魯而治曺衞是<lb/>
　時楚深入千里頓兵于宋堅城之下而吾不即近以<lb/>
　乗其弊攻其所必救以致其來以逸待勞以主待客<lb/>
　以收萬全必勝之績而欲親帥三軍逺造陳蔡之國<lb/>
　都討其從夷之罪且以扼楚人之歸路豈不愚哉<lb/>
<pb n="125b"/>公子買戍衛不卒戍刺之<hi>刺勅賜反</hi>
　左傳公子買戌衞<hi>晉伐衛衛楚之昏姻魯欲與楚故戍衛</hi>楚人救衛不<lb/>
　克公懼于晉殺子叢<hi>買字</hi>以説焉謂楚人曰不卒戍也<lb/>
　<hi>此欺楚之詞穀子叢在楚救衛下經在上者救衛赴晚至</hi>　啖氏曰内殺大夫謂<lb/>
　之刺唯有二人<hi>此年買成十六年偃</hi>皆非卿而特書明其是公<lb/>
　子也偃則直書刺者有罪當殺也買則上言晉人伐<lb/>
　衛下言買不卒戌明不勝而還非其罪也<lb/>
楚人救衞<lb/>
<pb n="126a"/>　楚為晉所致也凡書救皆善之也為中國救患分灾<lb/>
　而言也中國攘夷夷自救其與國不在此例　晉文<lb/>
　不許衞之請盟所以必致楚也盖若許衛之盟楚或<lb/>
　知難而退解宋之圍全師而去則無以大創之而絶<lb/>
　其再來故不許衛之盟而攻之益急衛楚之昏也衞<lb/>
　急矣楚近宋而亦不能救則楚弱矣楚豈能但已乎<lb/>
　此狐偃所以坐䇿其必來也抑文公是舉專為救宋<lb/>
　也向使直趨宋郊楚鋒方鋭而我迎而與之角非萬<lb/>
<pb n="126b"/>　全之道也孫臏曰夫解雜亂紛糾者不控拳救鬬者<lb/>
　不摶橶批亢擣虚形格勢禁則自為解耳今梁之輕<lb/>
　兵鋭卒竭于外而老弱疲于内若引兵疾走其都彼<lb/>
　必釋趙而自救是我一舉解趙之圍而收弊于魏也<lb/>
　此即晉文之術也<lb/>
三月丙午晉侯入曺執曺伯畀宋人<lb/>
　左傳晉侯圍曺門焉多死曺人尸諸城上晉侯患之<lb/>
　聴輿人<hi>輿衆人</hi>之謀曰稱舍于墓師遷焉曺人兇懼因<lb/>
<pb n="127a"/>　其兇也而攻之三月丙午入曺數之以其不用僖負<lb/>
　羈而乗軒者三百人也宋人使門尹般如晉師告急<lb/>
　公曰宋人告急舍之則絶告楚不許我欲戰矣齊秦<lb/>
　未可若之何先軫曰使宋舍我而賂齊秦<hi>晉欲戰而齊秦未可</hi>
　<hi>漢追項羽而信越不至此正事機不可忽也漢有張良計出捐梁楚地許信越兩人使各自為戰正晉使</hi>
　<hi>宋舍我而賂齊秦之意也于此見晉不唯能致楚而又能使齊秦齊秦自欲戰則吾事濟矣當時使不顧</hi>
　<hi>而遂戰而齊秦前却其事必敗</hi>藉之告楚我執曺君而分曺衛之田<lb/>
　以賜宋人楚愛曺衞必不許也<hi>必不許齊秦齊秦自怒矣</hi>喜賂怒<lb/>
<pb n="127b"/>　頑能無戰乎<hi>言齊秦喜得宋賂而怒楚之不可告請必自戰也</hi>公説執曺伯<lb/>
　分曺衞之田以畀宋人　按楚方救衞晉遽舍衞又<lb/>
　出曺之不意入其國執其君分其田畀其讐所以怒<lb/>
　楚藉齊秦陽告楚楚必不許又所以怒齊秦也　自<lb/>
　晉侯侵曺至此皆春秋著文公致楚與戰之由也胡<lb/>
　氏節節為之論今不取<lb/>
夏四月乙巳晉侯齊師宋師秦師及楚人戰于城濮楚<lb/>
師敗績<lb/>
<pb n="128a"/>　左傳楚子入居于申<hi>申在方城内故曰入</hi>使申叔去榖使子玉<lb/>
　去宋<hi>前救衛盖分兵也居據左傳自初圍宋楚子即親來至是入  于申以制師之進退</hi>曰無<lb/>
　從晉師晉侯在外十九年矣而果得晉國險阻艱難<lb/>
　備嘗之矣民之情偽盡知之矣天假之年<hi>獻公之子九人唯文</hi>
　<hi>公在</hi>而除其害<hi>惠懐吕郤</hi>天之所置其可廢乎軍志曰允當<lb/>
　則歸<hi>不求過分</hi>又曰知難而退又曰有徳不可敵此三志<lb/>
　者晉之謂矣子玉使伯棼<hi>子越椒也鬬伯比之孫</hi>請戰曰非敢<lb/>
　必有功也願以間執<hi>猶塞也</hi>讒慝之口王怒少與之師<lb/>
<pb n="128b"/>　唯西廣東宫與若敖之六卒實從之<hi>楚子還申遣此兵以就前圍宋</hi>
　<hi>之衆楚有左右廣又太子有宫甲分取以給之若敖楚武王之祖父𦵏若敖者子玉之祖也六卒子玉宗</hi>
　<hi>人之兵六百人</hi>子玉使宛春告于晉師曰請復衞侯而封曺<lb/>
　<hi>衛侯出居于襄牛未踰竟故曰復曺伯見執在宋已失位故言封</hi>臣亦釋宋之圍子<lb/>
　犯曰子玉無禮哉君取一<hi>釋宋圍事歸晉</hi>臣取二<hi>復衛封曺事歸子玉</hi>
　不可失矣先軫曰子與之定人之謂禮楚一言而定<lb/>
　三國我一言而亡之我則無禮何以戰乎不許楚言<lb/>
　是棄宋也救而棄之謂諸侯何楚有三施我有三怨<lb/>
<pb n="129a"/>　怨讐已多將何以戰不如私許復曺衛<hi>不因楚請</hi>以攜之<lb/>
　<hi>離曺衛心于楚</hi>執宛春以怒楚既戰而後圖之公説乃拘宛<lb/>
　春于衛且私許復曺衛曺衛告絶于楚子玉怒從晉<lb/>
　師晉師退<hi>所謂既戰而後圗之</hi>軍吏曰以君辟臣辱也且楚師<lb/>
　老矣何故退子犯曰師直為壯曲為老豈在乆乎㣲<lb/>
　楚之惠不及此退三舍辟之所以報也背惠食言以<lb/>
　亢其讐我曲楚直其衆素飽<hi>正義有曰忿怒之深空腹不食直氣盈飽也</hi>
　<hi>今按素飽者言楚素資粮有餘耳</hi>不可謂老我退而楚還我將何求<lb/>
<pb n="129b"/>　若其不還君退臣犯曲在彼矣退三舍楚衆欲止子<lb/>
　玉不可夏四月戊辰晉侯宋公齊國歸父崔天<hi>皆齊大夫</hi>
　秦小子憖<hi>秦穆公子</hi>次于城濮楚師背<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
                    <hi>邱陵險阻名</hi>而舍晉<lb/>
　侯患之子犯曰戰也戰而㨗必得諸侯若其不㨗表<lb/>
　裏山河必無害也公曰若楚惠何欒貞子<hi>枝</hi>曰漢陽<lb/>
　<hi>水北</hi>諸姬楚實盡之思小惠而㤀大恥不如戰也子玉<lb/>
　使鬬勃<hi>楚大夫</hi>請戰晉侯使欒枝對曰寡君聞命矣詰<lb/>
　朝將見已已晉師陳于莘北<hi>莘故國名</hi>胥臣以下軍之佐<lb/>
<pb n="130a"/>　當陳蔡子玉以若敖之六卒將中軍子西<hi>闘宜申</hi>將左<lb/>
　子上<hi>闘勃</hi>將右胥臣蒙馬以虎皮先犯陳蔡陳蔡奔<hi>晉侯</hi>
　<hi>使齊秦貪賂怒頑而齊秦因胥臣先犯陳蔡而陳蔡奔堅瑕之分</hi>楚右師潰<hi>陳蔡屬楚右師</hi>
　狐毛設二斾<hi>大旂</hi>而退之<hi>使若大將稍却</hi>欒枝使輿曵柴而偽<lb/>
　遁楚師馳之原軫郤溱以中軍公族横擊之<hi>竒兵</hi>狐毛<lb/>
　狐偃以上軍夾攻子西楚左師潰楚師敗績子玉收<lb/>
　其卒而止故不敗<hi>三軍唯中軍完</hi>晉師三日館榖及癸酉而<lb/>
　還　汪氏曰唯此戰與柏舉皆書楚師敗績則楚非<lb/>
<pb n="130b"/>　將卑而稱人矣此下書楚殺得臣則知楚人為得臣<lb/>
　矣柏舉之戰下書囊瓦奔鄭則知楚人為囊瓦矣中<lb/>
　國及楚君大夫戰皆稱人故宋襄及楚子戰于泓晉<lb/>
　文及楚得臣戰城濮蔡侯以吳子及楚囊瓦戰柏舉<lb/>
　皆稱楚人中國大夫及楚子戰稱名氏故邲之戰稱<lb/>
　荀林父帥師此華夷尊卑之辨也唯鄢陵稱楚子以<lb/>
　敗績在君不得不稱楚子也　按何休曰戰言及所<lb/>
　以别客主直不直也鄭君曰及者别異主客耳不施<lb/>
<pb n="131a"/>　于直與不直也直不直自在事而已説者以鄭言為<lb/>
　是此經書及在晉亦當以鄭君此意觀之　杜氏曰<lb/>
　城濮衛地　唐應徳曰春秋書荆入蔡此伯之未興<lb/>
　而楚猾中國之始春秋書次于厥貉此霸之既衰而<lb/>
　楚窺中國之始盖桓公之所以扼楚者其力有難易<lb/>
　而楚與中國之所以盛衰其機有倚伏桓起于海濱<lb/>
　而從者宋衛陳蔡皆弱國故謀之十餘年結江結黄<lb/>
　連十二國之師而後能服楚于召陵文據表裡河山<lb/>
<pb n="131b"/>　之固而所從者齊秦皆勁國故反國一年僅連三國<lb/>
　之師而遂能克楚于城濮一戰而殺其專兵之將然<lb/>
　晉之克楚也得䇿于結秦而晉之不競于楚也失䇿<lb/>
　于讐秦自殽之役而秦晉相讐殺者歴四五世戰彭<lb/>
　衙戰令狐戰河曲積十餘戰而不解是晉人自失一<lb/>
　强援自生一强敵失一强援則其氣力不完强敵伺<lb/>
　近則其勢不暇于略逺故晉伯之衰而楚益横者殽<lb/>
　之役實然説春秋者乃曰殽之役許晉襄繼伯吾不<lb/>
<pb n="132a"/>　知也　宋公齊國歸父秦小子憖既次城濮以師屬<lb/>
　晉不與戰也　陳蔡屬右師失位故賤而不書<lb/>
楚殺其大夫得臣<hi>楚始書大夫</hi>
　左傳楚子玉既敗王使謂之曰大夫若入其若申息<lb/>
　之老何<hi>申息二邑子弟皆從子玉而死言何以見其父老</hi>子西孫伯曰得臣<lb/>
　將死二臣止之曰君其將以為戮<hi>孫伯即大心子玉子也</hi>及連<lb/>
　榖而死<hi>至連穀王無赦命故自殺連穀楚地</hi>晉侯聞之而後喜可知也<lb/>
　曰莫余毒也已蒍吕臣實為令尹奉已而已不在民<lb/>
<pb n="132b"/>　矣<lb/>
衞侯出奔楚<lb/>
　陸氏淳曰令叔武攝位而去故不名也　按叔武攝<lb/>
　君事以受齊盟而自出奔其位未絶若曺伯負芻之<lb/>
　類故陸氏云云盖晉文雖絶衞侯之位而春秋不絶<lb/>
　其位罪文公不當廢衛侯也　按敗楚之後曺衛可<lb/>
　復矣而猶不復曺衞之所以疑也曺衛同見侵伐討<lb/>
　已行矣曺伯又執而畀宋衞侯見曺伯之未釋也故<lb/>
<pb n="133a"/>　懼而出奔至是晉侯之惡著矣衛侯不名位實未絶<lb/>
　書以甚晉也<lb/>
五月癸丑公㑹晉侯齊侯宋公蔡侯鄭伯衞子莒子盟<lb/>
于踐土<hi>踐在演反</hi>
　左傳甲午至于衡雍<hi>鄭地今滎陽卷縣</hi>作王宫于踐土<hi>襄王聞晉</hi>
　<hi>戰勝自往勞之故為作宫</hi>鄉<hi>去聲屬也</hi>役之三月<hi>城濮役前之三月</hi>鄭伯如楚<lb/>
　致其師為楚師既敗而懼使子人九<hi>子人氏九名</hi>行成於<lb/>
　晉晉欒枝入盟鄭伯五月丙午晉侯及鄭伯盟于衡<lb/>
<pb n="133b"/>　雍丁未獻楚俘于王駟介<hi>四馬被介</hi>百乗徒兵<hi>歩卒</hi>千鄭伯<lb/>
　傅<hi>相也</hi>王用平禮也<hi>周平王享晉文侯仇之禮</hi>已酉王享醴命晉侯<lb/>
　宥王命尹氏及王子虎<hi>皆王卿士</hi>内史叔興父<hi>大夫</hi>䇿命晉<lb/>
　侯為侯伯賜之大輅<hi>金輅</hi>之服戎輅<hi>戎車</hi>之服<hi>二輅各有服</hi>彤<lb/>
　弓一<hi>赤弓</hi>彤矢百玈弓矢千<hi>玈音盧黑弓也弓一矢百則弓十矢千矣諸侯賜弓</hi>
　<hi>矢然後專征伐</hi>秬<hi>黑黍</hi>鬯<hi>香酒所以降神</hi>一卣<hi>器名</hi>虎賁三百人曰王謂<lb/>
　叔父敬服王命以綏四國糾逖王慝<hi>逖逺地有惡于王者糾而逺之</hi>
　晉侯三辭從命曰重耳敢再拜稽首奉揚天子之丕<lb/>
<pb n="134a"/>　顯休命受䇿以出出入三覲癸亥王子虎盟諸侯于<lb/>
　王庭要言曰皆奬王室無相害也　榖梁傳諱㑹天<lb/>
　王也　杜氏曰踐土鄭地王子虎臨盟不同歃故不<lb/>
　書衛叔武攝位受盟從未成君之禮故稱子而序鄭<lb/>
　伯之下　胡𫝊踐土之㑹天王下勞晉侯削而不書<lb/>
　何也周室東遷所存者號與祭耳其實不及一小國<lb/>
　之諸侯晉文之爵雖曰侯伯而號令天下幾于改物<lb/>
　實行天子之事此春秋之名實也與其名存實亡猶<lb/>
<pb n="134b"/>　愈于名實俱亡故天王下勞晉侯于踐土則削而不<lb/>
　書去其實以全名所謂君道也父道也晉侯以臣名<lb/>
　君則書天王狩于河陽正其名以統實所謂臣道也<lb/>
　子道也　或曰踐土之盟于温之㑹天王皆在踐土<lb/>
　之盟聖人唯書公朝于王所不書王所在及所以出<lb/>
　之故　按經于僖二十四年書天王出居于鄭自後<lb/>
　未嘗書歸踐土鄭土則天王盖居于是乆矣何下勞<lb/>
　之有左氏有晉侯納王之事夫春秋以周室為重安<lb/>
<pb n="135a"/>　有晉侯納王而不書者哉天王之歸盖因今踐土之<lb/>
　盟也冬書河陽之狩則天王既歸而出狩也文公非<lb/>
　緩于納王也盖先勝楚而後納王也<hi>此亦一説</hi>
陳侯如㑹<lb/>
　公羊傳其言如㑹何後㑹也　榖梁傳如㑹外乎㑹<lb/>
　也<hi>不及序也</hi>于㑹受命也　杜氏曰來不及盟故曰如㑹<lb/>
公朝于王所<lb/>
　公羊傳曷為不言公如京師天子在是也天子在是<lb/>
<pb n="135b"/>　則曷為不言天子在是不與致天子也　榖梁傳朝<lb/>
　不言所言所者非其所也　按受摰于朝受享于廟<lb/>
　朝者位于内朝而序進覲者位于廟門外而序入此<lb/>
　朝于京師之禮也京師之外則天子巡狩于四方有<lb/>
　常時諸侯朝于方岳有常所未有非時出王畿見諸<lb/>
　侯諸侯亦即其所而朝焉者有之自襄王始其名則<lb/>
　勞晉侯也其跡則若從諸侯之㑹也故穀梁曰諱㑹<lb/>
　天王也則名為朝也其實致天子也故公羊傳曰天<lb/>
<pb n="136a"/>　子在是而不言天子在是不與致天子也榖梁曰朝<lb/>
　不言所言所者非其所也　諸侯見天子于京師于<lb/>
　方岳皆言朝春秋書公朝于王所者二書朝而不至<lb/>
　京師則非其所書公如京師者一雖至京師而不書<lb/>
　朝則非其禮<lb/>
六月衞侯鄭自楚復歸于衞<lb/>
衞元咺出奔晉<lb/>
　左傳或訴元咺于衛侯曰立叔武矣其子角<hi>元咺子</hi>從<lb/>
<pb n="136b"/>　公公使殺之咺不廢命奉夷叔以入守<hi>夷諡</hi>六月晉人<lb/>
　復衛侯<hi>以叔武受盟于践土故</hi>甯武子<hi>甯俞</hi>與國人盟于宛濮<hi>陳留</hi>
　<hi>長垣縣西南有宛亭近濮水</hi>曰天禍衛國君臣不協以及此憂也<lb/>
　今天誘其衷使皆降心以相從也不有居者誰守社<lb/>
　稷不有行者誰扞牧圉<hi>牛曰牧馬曰圉</hi>不協之故用昭乞盟<lb/>
　于爾大神以誘天衷自今日以往既盟之後行者無<lb/>
　保其力居者無懼其罪有渝此盟以相及也明神先<lb/>
　君是糾是殛國人聞此盟也而後不貳衞侯先期入<lb/>
<pb n="137a"/>　<hi>不信叔武</hi>甯子先長牂<hi>衛大夫</hi>守門以為使也與之乗而入<lb/>
　<hi>甯子患公之欲速故先入欲安喻國人</hi>公子歂<hi>市耑及</hi>犬華仲前驅<hi>衛侯遂驅</hi>
　<hi>掩甯子未備二子衛大夫</hi>叔武將沐聞公至喜捉髮走出前驅射<lb/>
　而殺之公知其無罪也枕之股而哭之<hi>公以叔武尸枕其股</hi>歂<lb/>
　犬走出公使殺之元咺出奔晉　公羊傳文公逐衛<lb/>
　侯而立叔武叔武辭立而他人立則恐衛侯之不得<lb/>
　反也故于是已立然後為踐土之位治反衛侯衛侯<lb/>
　得反曰叔武簒我元咺争之曰叔武無罪終殺叔武<lb/>
<pb n="137b"/>　元咺走而出　按如左氏之言則殺叔武者歂犬也<lb/>
　而非衛侯之意知其無罪而哭之即誅<graphic n="KR1968" url="https://raw.githubusercontent.com/kanripo/KR-Gaiji/master/images/KR1968.png" mimeType="image/png"/>犬亦足以<lb/>
　自白矣元咺復何訴乎吾觀衛侯在外則殺元咺之<lb/>
　子返國則已盟而先入是皆有忌叔武之心<graphic n="KR1968" url="https://raw.githubusercontent.com/kanripo/KR-Gaiji/master/images/KR1968.png" mimeType="image/png"/>犬之<lb/>
　徒盖探㫖承意者耳其使二人為前驅前驅云者即<lb/>
　漢人清宫誅少帝之意也歸罪歂犬猶以彭生除之<lb/>
　之謂也枕之股而哭之遂殺歂犬盖欲以此欺晉而<lb/>
　免其討次必殺元咺以滅口而不料元咺之覺而先<lb/>
<pb n="138a"/>　奔也晉侯所以疾衛侯之深盖以叔武也而後儒皆<lb/>
　以為偏信元咺之訴否則又謂以不禮之舊怨妄矣<lb/>
　　胡傳衛侯失國出奔則不名復歸得國則何以名<lb/>
　殺叔武也<lb/>
陳侯欵卒<lb/>
秋杞伯姬來<lb/>
公子遂如齊<lb/>
冬公㑹晉侯齊侯宋公蔡侯鄭伯陳子莒子邾子秦人<lb/>
<pb n="138b"/>于温<hi>晉侯下穀無齊侯秦與中國㑹始此</hi>
　左傳冬㑹于温討不服也　杜氏曰討衛許<hi>中國諸侯伐楚</hi>
　<hi>而同圍宋者陳蔡鄭許也楚敗之後蔡鄭即從晉陳亦如㑹唯許不至故討許衛侯既赦之復國矣猶欲</hi>
　<hi>討衛者元咺有訟也</hi>陳共公稱子先君未葬例在九年宋襄公<lb/>
　稱子自在本班陳共公稱子降在鄭下陳懐公稱子<lb/>
　而在鄭上傳無義例盖主㑹所次非褒貶也<lb/>
天王狩于河陽<hi>狩穀作守</hi>
　左傳是㑹也晉侯召王以諸侯見仲尼曰以臣召君<lb/>
<pb n="139a"/>　不可以訓故書曰天王狩于河陽　公羊傳不與再<lb/>
　致天子也　榖梁傳全天王之行也為若將守而遇<lb/>
　諸侯之朝也水北為陽山南為陽温河陽也　杜氏<lb/>
　曰河陽晉地今河内有河陽縣晉實召王為其辭逆<lb/>
　而意順故經以王狩為辭　程子曰晉文公欲率諸<lb/>
　侯以朝王正也懼其不能故譎以行之召王以就焉<lb/>
　人獨見其召王之非而不見其欲朝之本心是以譎<lb/>
　而掩其正也　按孟子曰天子之地方千里不千里<lb/>
<pb n="139b"/>　不足以待諸侯周之衰其地不及一小國之諸侯朝<lb/>
　覲㑹同之禮乆廢不講非但諸侯驕惰怠于臣禮而<lb/>
　王室之力亦自以不足以待諸侯而安于廢弛矣晉<lb/>
　文公欲率諸侯朝王不至王城乃致王以就焉盖為<lb/>
　此故也杜預謂若令朝于京師恐諸侯不從夫諸侯<lb/>
　從于伯令無敢後至豈有已㑹于温而憚至王城者<lb/>
　乎又謂晉已强大率諸侯而入王城亦有自嫌之意<lb/>
　夫晉雖强大唯其無忠順之實心則已矣果有是心<lb/>
<pb n="140a"/>　何嫌何疑况前此納王亦嘗朝京師矣而後此齊威<lb/>
　王亦嘗朝周矣而何獨今時則不可朝乎其非為是<lb/>
　也明矣齊桓公葵丘之㑹天王使宰孔勞之賜胙命<lb/>
　無下拜其隆之亦至矣而不親出奚獨踐土乃親下<lb/>
　勞哉盖自晉侯納王親奉王入于王城王享醴命之<lb/>
　宥賜之田其待之之隆更有加故為之而不自以為<lb/>
　異而豈知稍踰于禮則下堂而見諸侯已遂為上替<lb/>
　之端而况至于踐土乎天王既為是過越之禮晉侯<lb/>
<pb n="140b"/>　與諸侯之心盖不安也故又為温之㑹將相率朝王<lb/>
　以上答天王之寵且假王靈以討不服焉王聞晉侯<lb/>
　之來而重其入也故狩于河陽而就見之諸侯因順<lb/>
　天王之意朝于王所此事之實也踐土之下勞不書<lb/>
　而河陽書者諸儒所謂踐土王自來故没而不書存<lb/>
　君體也河陽晉召王故書天王自狩存臣禮也其説<lb/>
　是也夫王重晉侯之來而狩以就見之又謂晉侯召<lb/>
　王何也曰晉侯不務尊王以誠招攜以徳而數數于<lb/>
<pb n="141a"/>　㑹屑屑于彌文以勤君父非召王而何哉温者河陽<lb/>
　之邑也于諸侯之㑹以其邑言于天王之狩以其方<lb/>
　言夫天子之狩故言其方而不定其地也<lb/>
壬申公朝于王所<lb/>
　榖梁傳獨公朝與諸侯盡朝也　杜氏曰壬申十月<lb/>
　十日有日而無月史闕文　陳氏曰朝繫日見先狩<lb/>
　而後朝也<lb/>
晉人執衞侯歸之于京師<lb/>
<pb n="141b"/>　左傳衞侯與元咺訟<hi>争殺叔武事</hi>甯武子為輔鍼莊子為<lb/>
　坐士榮為大士<hi>大士治獄訟也周禮命夫命婦不躬坐獄元咺又不宜與其君對坐故使</hi>
　<hi>叔鍼莊子為主又使衛之忠臣及其獄官質正元咺輔輔莊子也</hi>衛侯不勝<hi>觀此則所謂歂</hi>
　<hi>犬殺之者承衛侯之意明矣</hi>殺士榮<hi>獄官不能以法直君故罪重</hi>刖鍼莊子謂<lb/>
　甯俞忠而免之執衛侯歸之于京師寘諸深室甯子<lb/>
　職納槖饘焉<hi>槖衣囊饘麋也</hi>　趙氏曰公羊云歸之于者罪<lb/>
　已定矣歸于者罪未定也按歸于與歸之于其義一<lb/>
　也或傳寫衍縮耳<hi>按之于皆語助文勢有舒約耳非關傳寫也</hi>不煩妄釋<lb/>
<pb n="142a"/>　又云衞侯之罪殺叔武也何以不書為叔武諱也春<lb/>
　秋為賢者諱何賢乎叔武讓國也據理反是為衛侯<lb/>
　諱是掩惡也何名為叔武諱且凡褒賢之義不聞諱<lb/>
　殺也又云此晉侯也其稱人何貶曷為貶衛之禍文<lb/>
　公為之也按例執諸侯皆稱人不必别生義　按是<lb/>
　時諸侯其心一沒于寵利至有視兄弟如仇讐剪骨<lb/>
　肉如草菅雖以桓文之賢而殺糾于魯殺懐公于髙<lb/>
　梁不能無遺憾焉而亦未聞有以意忌信讒戕害骨<lb/>
<pb n="142b"/>　肉為當世人倫之大不美而欲問其罪者至文公始<lb/>
　治衛侯殺叔武之罪雖非盡出于公然亦足以警憒<lb/>
　憒之耳矣且執以歸于京師亦得討罪之禮乃春秋<lb/>
　之意則若不與之何哉豈非啟君臣之訟其所傷反<lb/>
　多邪且雖歸之京師而實專聴其獄囚諸深室使醫<lb/>
　酖之皆晉侯之意未嘗取舍決于天王而輕重付之<lb/>
　公論也則安得而與之哉故稱晉人以其受臣之訴<lb/>
　以執其君同之以强暴弱執諸侯皆稱人之亂辭而<lb/>
<pb n="143a"/>　不殊也<hi>啖子曰春秋時以强暴弱故執諸侯皆稱人亂辭又注云以私相執不歸京師  今按晉</hi>
　<hi>雖歸京師討不盡義故同而不殊</hi>曰歸之于京師者强致之之詞也<lb/>
　且其君既坐其臣亦安得無罪而縱釋元咺君囚臣<lb/>
　歸復擅立君無禮如此而晉懵如也是可忍也其孰<lb/>
　不可忍也哉<lb/>
衛元咺自晉復歸于衛<lb/>
　左傳元咺歸于衛立公子瑕　公羊傳自者有力焉<lb/>
　者也　陸氏曰按例凡大夫還悉書所自無他義<lb/>
<pb n="143b"/>　按逆臣藉强伯為主故曰歸則歸甚易而無難視易<lb/>
　置其君如奕棋然書自以罪晉公羊之義亦不可廢<lb/>
　　國語晉侯執衛成公歸之于周請殺之王曰不可<lb/>
　夫君臣無獄今元咺雖直不可聴也君臣皆獄父子<lb/>
　將獄是無上下也而叔父聴之一逆矣又為臣殺其<lb/>
　君其安庸刑布刑而不庸再逆矣一合諸侯而有再<lb/>
　逆政余懼其無後也不然余何私于諸侯　按王之<lb/>
　言至言也據外傳晉之歸衛侯以王之言也<lb/>
<pb n="144a"/>諸侯遂圍許<lb/>
　㑹温本為討衛許也故于是遂圍許許之淪于楚深<lb/>
　矣欲其自拔也難矣故以蕞爾之國合十一國之衆<lb/>
　逾時閲嵗而不能成功雖曰難變其亦有懲于江黃<lb/>
　也歟抑晉侯是時伯業成矣是後當休兵息民増修<lb/>
　其徳以服諸侯之心而禮繁威黷外騖不已踐土之<lb/>
　盟血未乾又徴㑹城濮之大勞甫息又圍許諸侯亦<lb/>
　罷于應命矣諸侯强從而非心樂晉伯之所以遂衰<lb/>
<pb n="144b"/>　也與　胡氏謂討其不朝于王所盖誤<lb/>
曺伯襄復歸于曺遂㑹諸侯圍許<lb/>
　左傳丁丑諸侯圍許晉侯有疾曺伯之豎侯獳貨筮<lb/>
　史使曰以曺為解齊桓公為㑹而封異姓今君為㑹<lb/>
　而滅同姓曺叔振鐸文之昭也先君唐叔武之穆也<lb/>
　且合諸侯而滅兄弟非禮也與衛偕命<hi>城濮許復二國</hi>而不<lb/>
　與偕復非信也同罪異罰非刑也公説復曺伯遂㑹<lb/>
　諸侯圍許　按專執而罪之專釋而歸之晉罪見矣<lb/>
<pb n="145a"/>　叔孫豹叔孫婼見執于晉或求貨而為之言豹婼不<lb/>
　與而拒之大夫且恥以貨求免况諸侯乎名賤之也<lb/>
　附左傳晉侯作三行<hi>尹即反</hi>以禦狄荀林父將中行屠<lb/>
　擊將右行先蔑將左行<hi>晉置上中下三軍今復增置三行以避天子六軍之名三</hi>
　<hi>行無佐</hi>
二十有九年春介葛盧來<lb/>
　左傳介葛盧來朝舍于昌衍之上<hi>魯國東南有昌平城</hi>公在㑹<lb/>
　饋之芻米禮也　杜氏曰介東夷國也在城陽黔陬<lb/>
<pb n="145b"/>　縣葛盧介吾名也不稱朝不見公且不能行朝禮雖<lb/>
　不見公國賔禮之故書<lb/>
公至自圍許<lb/>
　前年書公朝于王所諸侯遂圍許不以王所致而致<lb/>
　圍許亦猶成十三年如京師㑹伐秦不以京師致而<lb/>
　致伐秦皆所以著其本心不在于尊王也<lb/>
夏六月㑹王人晉人宋人齊人陳人蔡人秦人盟于翟<lb/>
泉<hi>㑹上公有公字翟亭歴反公作狄</hi>
<pb n="146a"/>　左傳夏公㑹王子虎晉狐偃宋公孫固齊國歸父陳<lb/>
　轅濤塗秦小子憖盟于翟泉尋踐土之盟也且謀伐<lb/>
　鄭也<hi>經書蔡人而傳無名氏即㣲者秦小子憖在蔡之下者若宋向戌之後㑹也</hi>卿不書<lb/>
　罪之也在禮卿不㑹公侯㑹伯子男可也　杜氏曰<lb/>
　晉侯始霸翼戴天子諸侯輯睦王室無虞而王子虎<lb/>
　下盟列國以瀆大典諸侯大夫上敵公侯虧禮傷教<lb/>
　故貶諸大夫諱公與盟大國之卿當小國之君故可<lb/>
　以㑹伯子男諸卿之見貶亦兼有此闕故傳重𤼵之<lb/>
<pb n="146b"/>　翟泉今洛陽城内太倉西南池水也　程子曰晉文<lb/>
　連年㑹盟皆在王畿之側而此盟復迫王城又與王<lb/>
　人盟强逼甚矣故諱公諸侯貶稱人惡之大也<hi>胡傳兼用</hi>
　<hi>杜氏及程子之意諸侯當作大夫</hi>　李亷曰晉文公三大盟㑹本皆<lb/>
　非禮踐土于温致天王翟泉盟王子其視齊桓之尊<lb/>
　王人不敢盟世子周公者大不侔矣然春秋原情之<lb/>
　法則踐土王實自勞非晉之罪于温召王事雖逆而<lb/>
　情順故皆諱之以存其尊王之名若翟泉則羣然㑹<lb/>
<pb n="147a"/>　于王都之側上與王子虎歃血以約言既非踐土子<lb/>
　虎涖盟之比又無于温懐自嫌之心春秋不得不重<lb/>
　貶之以顯其慢王之實矣盖至此方結正晉文之罪<lb/>
　是亦望其始而不足其終也　或曰此經缺公字如<lb/>
　莊十九年之説為是　盟不寒則不必尋也踐土之<lb/>
　盟有齊宋蔡鄭及後至之陳今齊宋陳蔡皆在而鄭<lb/>
　獨不至鄭已怠于從晉矣文公于此盍亦姑自反乎<lb/>
　衛既歸而復執曺納賂而後歸諸侯之不心服宜矣<lb/>
<pb n="147b"/>　卒之圍許而竟不能服許圍鄭而竟不能得鄭故曰<lb/>
　以力服人者未有能服人者也五伯假之也功烈之<lb/>
　所以卑而不足道者也　大夫之交政于是始文公<lb/>
　為之也<lb/>
秋大雨雹<hi>雹弼角反</hi>
　胡傳正蒙曰凡隂氣凝聚陽在内者不得出則奮擊<lb/>
　而為雷霆陽在外者不得入則周旋不舍而為風和<lb/>
　而散則為霜雪雨露不和而散則為戾氣曀霾隂常<lb/>
<pb n="148a"/>　散緩受交于陽則風雨調寒暑正雹者戾氣也隂脅<lb/>
　陽臣侵君之象當是時僖公即位日乆季氏世卿公<lb/>
　子遂專權政在大夫萌于此矣　按雹雨氷也劉向<lb/>
　曰盛陽雨水温暖而湯熱隂氣脅之不相入則轉而<lb/>
　為雹盛隂雨雪凝滯而氷寒陽氣薄之不相入則散<lb/>
　而為霰故沸湯之在閉氣而湛于寒泉則為之氷則<lb/>
　雪之消亦氷解而散此其騐也故雹者隂脅陽也<lb/>
冬介葛盧來<lb/>
<pb n="148b"/>　左傳以其未見公故復來朝禮之加燕好<lb/>
三十年春王正月<lb/>
夏狄侵齊<lb/>
　胡傳左氏曰晉人伐鄭以觀其可攻與否狄間晉之<lb/>
　有鄭虞也遂侵齊詩不云乎戎狄是膺荆舒是懲四<lb/>
　夷交侵所當攘斥晉文公若移圍鄭之師以伐之則<lb/>
　方伯連帥之職修矣上書狄侵齊下書圍鄭此直書<lb/>
　其事而義自見者也<lb/>
<pb n="149a"/>秋衛殺其大夫元咺及公子瑕衛侯鄭歸于衛<lb/>
　左傳晉侯使醫衍酖衛侯甯俞貨醫使薄其酖不死<lb/>
　公為之請納玉于王與晉侯皆十㲄<hi>双玉曰瑴</hi>王許之秋<lb/>
　乃釋衛侯衛侯使賂周歂冶厪曰苟能納我吾使爾<lb/>
　為卿周冶殺元咺及子適<hi>公子瑕</hi>子儀<hi>瑕母弟</hi>公入祀先<lb/>
　君周冶既服將命<hi>服卿服將入廟受命</hi>周歂先入及門遇疾而<lb/>
　死冶厪辭卿<hi>見周歂死而懼</hi>　公羊傳衛侯未至其稱國以<lb/>
　殺何道殺也<hi>時已得天子命還國于道路遇而殺之  此非</hi>此殺其大夫其<lb/>
<pb n="149b"/>　言歸何歸惡乎元咺也曷為歸惡乎元咺元咺之事<lb/>
　君也君出則已入君入則已出以為不臣也　榖梁<lb/>
　傳稱國以殺罪累上也以是為訟君也衛侯在外其<lb/>
　以累上之辭言之何也待其殺而後入也<hi>此是</hi>　范氏<lb/>
　曰元咺訟君之罪于伯者君忌之使人殺之而後入<lb/>
　案宣九年陳殺其大夫泄冶傳曰稱國以殺其大夫<lb/>
　殺無罪也此傳曰稱國以殺罪累上也凡稱國以殺<lb/>
　大夫或殺無罪或罪累上參互不同略當近半然則<lb/>
<pb n="150a"/>　稱國以殺有二義泄冶忠賢而君殺之是君無道也<lb/>
　衛侯雖有不徳臣無訟君之道元咺之罪亦已重矣<lb/>
　然君子之道譬之于射失諸正鵠反求諸其身衛侯<lb/>
　不思致訟之愆躬自厚之義過而不改而又怨忌上<lb/>
　下皆失故曰罪累上　趙氏曰公子瑕即元咺所立<lb/>
　瑕立而自秉國權瑕亦未如君也故以君殺大夫之<lb/>
　辭言之而反在元咺之下以咺罪重于瑕也<hi>胡氏謂瑕不與</hi>
　<hi>衛剽同者是瑕能拒咺辭其位而不立也不與陳佗同者是瑕能守節不為國人之所惡也  今未見得</hi>
<pb n="150b"/>　<hi>此義</hi>　按今法子孫告祖父母父母者杖一百徒三年<lb/>
　但誣者絞此可以定元咺之獄矣周禮大司馬以九<lb/>
　伐之法正邦國賊殺其親則正之衛侯宜正此罪而<lb/>
　當時王法不明伯討不正使大義反為私曲此則文<lb/>
　公不能無罪也君臣無獄君臣皆獄父子將獄是無<lb/>
　上下也而叔父聴之周王此數言者義理分明聖人<lb/>
　復起不能易也然則秉彛之在人心何間于衰時末<lb/>
　運而時之所以衰而不復能振者不自達其所明耳<lb/>
<pb n="151a"/>　使王遂以是決正衛侯之獄而歸之豈不休哉故曰<lb/>
　不為也非不能也吾身不能居仁行義謂之自棄也<lb/>
　以外傳晉侯請殺衛侯而王不可推之則知必無使<lb/>
　醫衍酖之之事晋侯雖鷙忍既不專殺之又豈隂行<lb/>
　酖之哉納玉于王與晉侯皆十㲄此亦誣也當因侯<lb/>
　獳貨筮史而聨飾之耳曺事容有之晉侯必不親受<lb/>
　賂而釋衛侯也叔武君命奉之以受盟故稱衛子公<lb/>
　子瑕乃元咺偽立之而咺實自秉國權瑕固未如君<lb/>
<pb n="151b"/>　春秋亦不與咺君之也瑕因咺而得誅故言及趙子<lb/>
　謂以君殺大夫之辭言之而反在元咺下以咺罪重<lb/>
　于瑕也此言是也<lb/>
晉人秦人圍鄭<lb/>
　左傳晉侯秦伯圍鄭以其無禮于晉<hi>按踐土于温之㑹鄭伯皆在越</hi>
　<hi>五年兩同盟豈至是而始責舊怨哉乃討翟泉之不㑹耳以左氏此處之不足信則他處言以不見禮之</hi>
　<hi>故者不足全信可知矣</hi>且貳于楚也晉軍函陵秦軍氾南<hi>此東汜也</hi>
　<hi>在滎陽中牟縣</hi>佚之狐言于鄭伯曰若使燭之武見秦君師<lb/>
<pb n="152a"/>　必退<hi>佚之狐燭之武皆鄭大夫</hi>公從之辭曰臣之壯也猶不如人<lb/>
　今老矣無能為也已公曰吾不能早用子今急而求<lb/>
　子是寡人之過也然鄭亡子亦有不利焉許之夜縋<lb/>
　<hi>懸城而下</hi>而出見秦伯曰秦晉圍鄭鄭既知亡矣若亡鄭<lb/>
　而有益于君敢以煩執事越國以鄙逺君知其難也<lb/>
　<hi>設得鄭以為秦邉邑則越晉而難保</hi>焉用亡鄭以倍<hi>益也</hi>隣隣之厚君之<lb/>
　薄也若舍鄭以為東道主行李<hi>使人</hi>之往來共其乏困<lb/>
　君亦無所害且君嘗為晉君賜矣許君焦瑕朝濟而<lb/>
<pb n="152b"/>　夕設版焉君之所知也<hi>晉君謂惠公也焦瑕晉河外五城之二邑朝濟河而夕設</hi>
　<hi>版築以距秦言背秦之速</hi>夫晉何厭之有既東封鄭又欲肆其西<lb/>
　封若不闕秦將焉取之闕秦以利晉唯君圗之秦伯<lb/>
　説與鄭人盟使把子逢孫楊孫戍之乃還<hi>三子秦大夫</hi>子<lb/>
　犯請擊之公曰不可㣲夫人力不及此因人之力而<lb/>
　敝之不仁失其所與不知以亂易整不武<hi>秦晉各整其旅而出</hi>
　<hi>今反相攻是以亂易整也</hi>吾其還也亦去之初鄭公子蘭<hi>穆公子</hi>出<lb/>
　奔晉從于晉侯伐鄭請無與圍鄭許之使待命于東<lb/>
<pb n="153a"/>　<hi>晉東界</hi>鄭石甲父侯宣多<hi>二子鄭大夫</hi>逆以為太子以求成<lb/>
　于晉晉人許之　秦晉之爭始此　今按昔管仲言<lb/>
　于桓公曰招攜以禮懐逺以徳徳禮不易無人不懐<lb/>
　今鄭貳于楚無乃晉之徳猶有所闕懐之以徳招之<lb/>
　以禮未有不格者也乃黷武不已既失之于鄭矣秦<lb/>
　西州之競國也齊桓之所不能致而晉以甥舅之好<lb/>
　土壤之接得以同力以挫强楚此計之最得者也况<lb/>
　穆公之賢可以義動晉不能以信義固其親而常以<lb/>
<pb n="153b"/>　詐諼啟其貳城濮之役齊秦之未肯戰無亦晉義之<lb/>
　有未孚乃使宋隂賂之而激之使戰今與秦圍鄭而<lb/>
　秦伯私與鄭盟盖亡鄭以倍隣闕秦以利晉晉之心<lb/>
　人皆窺見之矣我信之不足而彼亦背我不難固其<lb/>
　所也齊桓公不從鄭子華之請而鄭伯受盟今晉文<lb/>
　公乃以鄭公子蘭從于伐鄭何以訓乎以禮信屬諸<lb/>
　侯而以姦終之猶曰不可况終始以無禮不信乎無<lb/>
　怪秦伯之先畔而又何以責鄭焉<lb/>
<pb n="154a"/>介人侵蕭<lb/>
　杜氏曰蕭宋附庸國<lb/>
冬天王使宰周公來聘<lb/>
　左傳王使周公閱來聘饗有昌歜<hi>昌蒲菹</hi>白<hi>熬稻</hi>黒<hi>熬黍</hi>形<lb/>
　鹽<hi>鹽形象虎</hi>辭曰國君文足昭也武足威也則有備物之<lb/>
　饗以象其徳薦五味羞嘉榖塩虎形以獻其功吾何<lb/>
　以堪之<lb/>
公子遂如京師<hi>此聘周之始</hi>遂如晉<hi>此聘晉之始</hi>
<pb n="154b"/>　左傳東門襄仲將聘于周遂初聘于晉　杜氏曰如<lb/>
　京師報宰周公既命聘周未行故曰將又命自周聘<lb/>
　晉故曰遂自入春秋魯始聘晉故曰初　胡傳大夫<lb/>
　出疆有以二事出者<hi>謂本受二事之命也穀梁云遂繼事之辭</hi>有以一事<lb/>
　出而專繼事者<hi>謂但受一事之命而復專再行一事公羊云遂者何生事也  注專事也</hi>
　其書皆曰遂公子遂如周及晉與祭公自魯逆王后<lb/>
　皆所謂以二事出者也公子結往媵而及齊宋盟則<lb/>
　專繼事者也<hi>季孫宿救台遂入鄆亦是</hi>是非得失則存乎其事矣<lb/>
<pb n="155a"/>　宰周公聘魯魯既不朝京師而使公子遂往又以二<lb/>
　事出夷周室于列國此大不恭之罪春秋之所誅也<lb/>
　　按晉未聘魯魯昉往聘故左傳曰遂初聘于晉周<lb/>
　先聘魯魯本欲往報故左傳曰將聘于周以將字起<lb/>
　下遂字因來而報不專于王室而以二事遣使直書<lb/>
　而義自見矣<lb/>
三十有一年春取濟西田<lb/>
　左傳春取濟西田分曺地也　公羊傳取之曺也晉<lb/>
<pb n="155b"/>　侯執曺伯班其所取侵地于諸侯也　杜氏曰濟水<lb/>
　自滎陽東過魯之西至樂安入海　按濟西田不繋<lb/>
　曺魯故田也汶陽田不繋齊亦魯故田也非吾田則<lb/>
　繋國邾田是也漷東沂西田不繋國者承上伐邾文<lb/>
　也凡力得之田取無王命以正疆界雖取吾故田邑<lb/>
　亦無異辭不當取也况晉奪之曺以與魯非以義討<lb/>
　乎鄆讙龜隂讙闡言歸言歸者其所欲也<lb/>
公子遂如晉<lb/>
<pb n="156a"/>　左傳襄仲如晉拜曺田也<lb/>
夏四月四卜郊不從乃免牲猶三望<lb/>
　公羊傳三卜禮也四卜非禮也求吉之道三魯郊非<lb/>
　禮也天子祭天諸侯祭土天子有方望之事無所不<lb/>
　通諸侯山川有不在其封内者則不祭也曷為或言<lb/>
　免牲或言免牛免牲禮也免牛非禮也免牛何以非<lb/>
　禮傷者曰牛三望者何望祭也然則曷祭祭泰山河<lb/>
　海曷為祭泰山河海山川有能潤于百里者天子秩<lb/>
<pb n="156b"/>　而祭之觸石而出膚寸而合<hi>側手為膚按指為寸</hi>不崇朝而徧<lb/>
　雨乎天下者唯泰山河海潤于千里猶者何也可以<lb/>
　已也譏不郊而望祭也　穀梁傳夏四月不時也四<lb/>
　卜非禮也免牲者為之緇衣熏裳有司𤣥端奉送至<lb/>
　于南郊免牛亦然猶者可以已之辭也　左傳望郊<lb/>
　之細也不郊亦無望可也　啖氏曰天子以冬至祭<lb/>
　上帝又以夏之孟春祈榖于上帝禮行于郊故謂之<lb/>
　郊魯以周公之故特得以孟春<hi>周之三月</hi>祈榖于上帝亦<lb/>
<pb n="157a"/>　謂之郊郊皆用辛日故以周之二月卜三月上辛不<lb/>
　吉則卜中辛又不吉則卜下辛所謂吉事先近日也<lb/>
　　孟獻子曰郊祀后稷以祈農事也是故啟蟄而郊<lb/>
　郊而後耕今既耕而卜郊宜其不從也<hi>古啟蟄在正月</hi>　禮<lb/>
　曰養牲必在滌三月<hi>滌者養牲之宮名</hi>故自周之十一月下<lb/>
　旬而養至二月中旬而牲成故得以二月下旬卜三<lb/>
　月上辛也　凡養牲必養二牲一以祀上帝一以祀<lb/>
　后稷帝牛有變<hi>變謂傷食之類</hi>則改卜稷牛以代之而别以<lb/>
<pb n="157b"/>　他牛為稷牛禮曰帝牛必在滌三月稷牛唯具　凡<lb/>
　卜三旬皆不吉則不郊牛死及牛有灾害則卜稷牛<lb/>
　而代之若卜稷牛不吉及既養稷牛又死亦皆不郊<lb/>
　　凡不郊皆卜免牲<hi>免猶縱也穀梁所謂為之緇衣熏裳者云云是也</hi>榖梁<lb/>
　曰卜免牲吉則免之不吉則繫而待庀牲<hi>庀具也待明年具牲</hi>
　<hi>時卜也</hi>然後左右之<hi>隨所用也</hi>凡未成牲曰牛穀梁曰牲傷<lb/>
　者亦曰牛已牛矣而又免之何也嘗置之上帝矣<hi>置之</hi>
　<hi>滌宫故也</hi>卜而免之不敢專也　趙氏曰郊者天子所以<lb/>
<pb n="158a"/>　事上帝也魯曷為之周公故也成王尊周公之徳故<lb/>
　賜天子之禮焉不于日之至避王室也卜周夏正于<lb/>
　農耕之始也比旬而卜之逺怠慢也必更二旬禮盡<lb/>
　于三也且郊之月殫矣　李亷曰三望説左氏者以<lb/>
　為分野星及國内山川然望乃祭山川之名何得及<lb/>
　分野之星三望既魯之封内魯所得祭則常事又何<lb/>
　書乎盖因郊而望皆僭禮故河海雖不在其封内而<lb/>
　亦祭耳　按楚昭王曰三代命祀祭不越望江漢睢<lb/>
<pb n="158b"/>　漳楚之望也韓宣子謂子産曰寡君寢疾並走羣望<lb/>
　記曰晉人將有事于河必先有事于惡池齊人將有<lb/>
　事於泰山必有事于配林又曰周公祀泰山召公為<lb/>
　尸此並諸侯望祭之事魯三望之名不知所始疑祀<lb/>
　泰山者周公之舊越望而祭及河海者僣禮之後也<lb/>
　　三正記曰郊後必有望有虞氏受終而望因于類<lb/>
　巡狩而望因于柴此天子之禮若諸侯則有望而已<lb/>
　望不越境非所主者非所祭也魯僭天子之郊故亦<lb/>
<pb n="159a"/>　于郊後而望又越望而祭及河海凡魯之郊禘望皆<lb/>
　非禮也春秋欲削而不書則無以見其失盡書之乎<lb/>
　則不可勝書故因其失禮之中又有失焉者因事書<lb/>
　之以垂鑒戒<lb/>
秋七月<lb/>
　附左傳秋晉蒐于清原<hi>河東聞喜縣北有清原</hi>作五軍以禦狄<lb/>
　趙衰為卿<hi>二十八年晉作三行今罷之更為上下新軍二十七年命趙衰為卿讓于欒枝今始</hi>
　<hi>從原大夫為新軍帥</hi>
<pb n="159b"/>秋把伯姬來求婦<lb/>
　胡傳蕩伯姬來逆婦而書者以公自為之主失其班<lb/>
　列書也杞伯姬敵矣其來求婦曷為亦書見婦人之<lb/>
　不可預國事也王后之詔命不書于天下夫人之教<lb/>
　令不施于國中昬姻大事也把獨無君乎而夫人主<lb/>
　之也<lb/>
狄圍衞<lb/>
十有二月衞遷于帝丘<lb/>
<pb n="160a"/>　胡傳帝丘東郡濮陽顓頊之虚亦衛地也狄嘗迫逐<lb/>
　黎侯黎侯寓于衛而衛不能修方伯連率之職戎嘗<lb/>
　伐凡伯于楚丘而衛不救王臣之患其後遂為狄人<lb/>
　所滅東徙渡河齊桓公攘夷狄封之而衛國忘亡今<lb/>
　又為狄所偪遷于帝丘避狄難也而列國衰㣲外域<lb/>
　强盛衛侯不能自强于政治晉文無却四夷安諸夏<lb/>
　之功皆見之矣<lb/>
　附左傳鄭洩駕惡公子瑕鄭伯亦惡之故公子瑕出<lb/>
<pb n="160b"/>　奔楚<hi>瑕文公子傳為納瑕張本洩駕非隠五年洩駕</hi>
三十有二年春王正月<lb/>
　附左傳春楚鬭章請平于晉晉陽處父<hi>晉大夫</hi>報之晉<lb/>
　楚始通　杜氏曰晉楚自春秋以來始交使命為和<lb/>
　同　按楚昔聞齊伯之漸衰而滅黃伐徐今聞晉伯<lb/>
　之漸衰而請平于晉其不忘逞于中國一也楚非衰<lb/>
　弱不振畏我而請平也我與之平非能使之受齊盟<lb/>
　而遵約禁也攘討之義怠故和同之説入焉晉文之<lb/>
<pb n="161a"/>　志荒矣<lb/>
夏四月己丑鄭伯㨗卒<hi>㨗公作接</hi>
衞人侵狄<lb/>
秋衛人及狄盟<lb/>
　左傳夏狄有亂衛人侵狄狄請平焉秋衛人及狄盟<lb/>
　　杜氏曰不地者就狄廬帳盟<lb/>
冬十有二月已夘晉侯重耳卒<lb/>
　左傳冬晉文公卒庚辰將殯于曲沃<hi>曲沃有舊宫焉</hi>出絳柩<lb/>
<pb n="161b"/>　有聲如牛卜偃使大夫拜曰君命大事將有西師過<lb/>
　軼我擊之必大㨗焉<hi>聲自柩出故曰君命大事戎事也卜偃聞秦宻謀故因柩聲以</hi>
　<hi>正衆心</hi>把子自鄭使告于秦<hi>三十年秦使大夫把子戍鄭</hi>曰鄭人使<lb/>
　我掌其北門之管<hi>鑰也</hi>若潛師以來國可得也穆公訪<lb/>
　諸蹇叔蹇叔曰勞師以襲逺非所聞也<hi>蹇叔秦大夫</hi>師知<lb/>
　所為鄭必知之公辭焉召孟明<hi>百明孟明視</hi>西乞<hi>西乞術</hi>白<lb/>
　乙<hi>白乙丙里世族譜以百里孟明視為百里奚之子則姓百  名視字孟明也古人之言名字者皆先</hi>
　<hi>字後名而連言之其術丙必是名西乞白乙或字或氏不可明也</hi>使出師于東門之<lb/>
<pb n="162a"/>　外蹇叔哭之曰孟子吾見師之出而不見其入也公<lb/>
　使謂之曰爾何知中夀爾墓之木拱<hi>合子曰拱</hi>矣蹇叔之<lb/>
　子與師哭而送之曰晉人禦師必于殽<hi>殽在宏農渑池縣西</hi>殽<lb/>
　有二陵焉其南陵夏后臯之墓也<hi>夏桀之祖父</hi>其北陵文<lb/>
　王之所辟風雨也<hi>此道在二陵之間南谷中谷深委曲兩山相嶔故可以辟風雨古道</hi>
　<hi>由此魏武帝西討巴陵惡其險而更開北山髙道</hi>必死是間<hi>以其深險故</hi>余收爾<lb/>
　骨焉秦師遂東<lb/>
三十有三年春王二月秦人入滑<lb/>
<pb n="162b"/>　左傳秦師過周北門左右免胄而下<hi>兵車非大將御者居中故左右</hi>
　<hi>下御不下</hi>超乗者三百乗王孫滿尚幼觀之言于王曰秦<lb/>
　師輕而無禮必敗<hi>謂過天子門不卷甲束兵超乗示勇</hi>輕則寡謀無禮<lb/>
　則脱入險而脱又不能謀能無敗乎及滑鄭商人弦<lb/>
　髙將市于周遇之以乗韋<hi>四韋</hi>先牛十二犒師<hi>先韋乃入牛古</hi>
　<hi>者將獻遺于人必有以先之</hi>曰寡君聞吾子將步師出于敝邑敢<lb/>
　犒從者不腆敝邑為從者之淹居則具一日之積行<lb/>
　則備一夕之衛且使遽<hi>傳車</hi>告于鄭則束載厲兵秣馬<lb/>
<pb n="163a"/>　矣<hi>告于鄭下有脱句盖把子本約潜師以來已為内應故束載厲兵秣馬以待者謂杞子之徒待秦師</hi>
　<hi>也弦髙使遽告于鄭鄭始知其事使視客館則束載厲兵秣馬以待矣乃使皇武子辭焉曰云云三子知</hi>
　<hi>事露故把子奔齊逢孫楊孫奔宋也杜氏此等處殊憒憒</hi>使皇武子辭焉曰吾子<lb/>
　淹乆于敝邑唯是脯資<hi>粮也</hi>餼<hi>生曰餼</hi>牽<hi>牛羊豕可牽行</hi>竭矣為<lb/>
　吾子之將行也鄭之有原圃猶秦之有具囿也<hi>原圃具囿</hi>
　<hi>皆囿名</hi>吾子取其麋鹿以間<hi>音閒</hi>敝邑若何<hi>使秦戍自取麋鹿以為行</hi>
　<hi>資敝邑得閒暇滎陽中牟縣西有圃田澤</hi>把子奔齊逢孫楊孫奔宋孟明<lb/>
　曰鄭有備矣不可冀也攻之不克圍之不繼吾其還<lb/>
<pb n="163b"/>　也滅滑而還　按滑國伯爵近于鄭經書入未滅也<lb/>
　傳言滅杜預曰滅而書入不能有其地此正如狄入<lb/>
　衞而傳亦言滅衞<lb/>
齊侯使國歸父來聘<lb/>
　左傳齊國莊子來聘自郊勞至于贈賄禮成而加之<lb/>
　以敏<hi>迎來曰郊勞送去曰贈賄敏審當于事</hi>臧文仲言于公曰國子為<lb/>
　政齊猶有禮君其朝焉臣聞之服于有禮社稷之衛<lb/>
　也<lb/>
<pb n="164a"/>夏四月辛巳晉人及姜戎敗秦師于殽<hi>秦下公羊無師字</hi>
　左傳晉原軫曰秦違蹇叔而以貪勤民天奉我也奉<lb/>
　不可失敵不可縱縱敵患生違天不祥必伐秦師欒<lb/>
　枝曰未報秦施而伐其師其為死君乎先軫曰秦不<lb/>
　哀吾䘮而伐吾同姓秦則無禮何施之為吾聞之一<lb/>
　日縱敵數世之患也謀及子孫可謂死君乎遂𤼵命<lb/>
　遽<hi>傳車</hi>興姜戎<hi>調𤼵</hi>子<hi>文公未𦵏故稱子</hi>墨衰絰<hi>以凶服從戎故墨之</hi>梁泓<lb/>
　御戎萊駒為右夏四月辛巳敗秦師于殽獲百里孟<lb/>
<pb n="164b"/>　明視西乞術白乙丙以歸遂墨以𦵏文公晉于是始<lb/>
　墨文嬴<hi>晉文公夫人秦女襄公嫡母</hi>請三帥曰彼實搆吾二君寡<lb/>
　君若得而食之不厭君何辱討焉使歸就戮于秦以<lb/>
　逞寡君之志若何公許之先軫朝問秦囚公曰夫人<lb/>
　請之吾舍之矣先軫怒曰武夫力而拘諸原婦人暫<lb/>
　而免諸國墮軍實而長冦讐亡無日矣不顧而唾公<lb/>
　使陽處父追之及諸河則在舟中矣釋左驂以公命<lb/>
　贈孟明<hi>欲使孟明還拜謝因而執之</hi>孟明稽首曰君之惠不以纍<lb/>
<pb n="165a"/>　臣釁鼔使歸就戮于秦寡君之以為戮死且不朽若<lb/>
　從君惠而免之三年將拜君賜秦伯素服郊次鄉師<lb/>
　而哭曰孤違蹇叔以辱二三子孤之罪也不替孟明<lb/>
　孤之過也大夫何罪且吾不以一眚掩大徳<hi>眚過也</hi>
　杜氏曰姜戎姜姓之戎居晉南鄙戎子駒支之先也<lb/>
　殽在𢎞農渑池縣西　按秦固不義晉子在䘮要擊<lb/>
　敗其師亦非禮棄親為讎晉卒不競于楚以失秦也<lb/>
　殽之役為之也　圍鄭之役秦與鄭盟子犯請擊之<lb/>
<pb n="165b"/>　文公不可盖知大計也　公羊經脱一師字諸家遂<lb/>
　有狄秦之説蹇叔諸人諌秦伯但曰千里而襲人未<lb/>
　有不亡者也不知縱使幸而㨗秦豈能越晉而邑鄭<lb/>
　乎故燭之武曰越國以鄙逺君知其難也秦伯非不<lb/>
　知此然而為之竟不可曉　晉人角之諸戎掎之不<lb/>
　同陳故言及　按書及姜戎貶也晉子稱人<lb/>
癸巳葬晉文公<lb/>
狄侵齊<lb/>
<pb n="166a"/>　左傳因晉䘮<lb/>
公伐邾取訾婁<hi>訾子斯反訾婁公作叢穀作訾樓</hi>秋公子遂帥師伐邾<lb/>
　左傳公伐邾取訾婁以報升陘之役邾人不設備秋<lb/>
　襄仲復伐邾<lb/>
晉人敗狄于箕<lb/>
　左傳狄伐晉及箕八月戊子晉侯敗狄于箕郤缺獲<lb/>
　白狄子<hi>狄别種也故西河郡有白部胡</hi>先軫曰匹夫逞志于君<hi>謂不頋而</hi>
　<hi>唾</hi>而無討敢不自討乎免胄入狄師死焉狄人歸其<lb/>
<pb n="166b"/>　元面如生初臼季<hi>胥臣</hi>使過冀<hi>晉邑</hi>見冀缺耨<hi>鋤也</hi>其妻饁<lb/>
　<hi>野饋</hi>之敬相待如賓與之歸言諸文公曰敬徳之聚也<lb/>
　能敬必有徳徳以治民君請用之臣聞之出門如賔<lb/>
　承事如祭仁之則也公曰其父有罪可乎<hi>缺父冀芮欲弑文公</hi>
　對曰舜之罪也殛鯀其舉也興禹管敬仲桓之賊也<lb/>
　實相以濟康誥曰父不慈子不祗兄不友弟不共不<lb/>
　相及也詩曰采葑采菲無以下體君取節焉可也<hi>詩國</hi>
　<hi>風也葑菲之菜上善下惡食之者不以其惡而棄其善</hi>文公以為下軍大夫反<lb/>
<pb n="167a"/>　自箕襄公以三命命先且居<hi>先軫之子其父死敵故進之</hi>將中軍<lb/>
　以再命命先茅之縣賞胥臣曰舉郤缺子之功也<hi>先茅</hi>
　<hi>絶後故取其縣以賞胥臣</hi>以一命命郤缺為卿復與之冀<hi>還其父故邑</hi>
　亦未有軍行　按狄為列國患甚矣移邀秦之師為<lb/>
　撻伐之武使匹馬隻輪無反者可也乃十人而九得<lb/>
　志僅此一敗其師獲白狄子在晉為儁功而春秋不<lb/>
　貴也故書晉人敗狄于箕　杜氏曰太原陽邑縣南<lb/>
　有箕城郤缺稱人者未為卿<lb/>
<pb n="167b"/>冬十月公如齊十有二月公至自齊<lb/>
乙巳公薨于小寢<lb/>
　左傳冬公如齊朝且弔有狄師也反薨于小寢即安<lb/>
　也　榖梁傳小寢非正也　胡傳左氏曰即安也周<lb/>
　制王宫六寢路寢一小寢五君日出而眡朝退適路<lb/>
　寢聴政使人眡大夫退然後適小寢釋服是路寢治<lb/>
　事之所也而小寢燕息之地也公羊以西宫為小寢<lb/>
　魯子以諸侯有三宫則列國之制盖降于王其以路<lb/>
<pb n="168a"/>　寢為正則一爾君終不於路寢則非正矣<lb/>
隕霜不殺草李梅實<hi>隕公作霣</hi>
　周之十二月夏之十月也隕霜不殺物李梅冬實隂<lb/>
　假陽威之應　隕霜二此年不殺草定元年殺菽榖<lb/>
　梁云未可殺而殺舉重可殺而不殺舉輕重謂菽輕<lb/>
　謂草輕者不死則重者可知　程子曰雨木氷上濕<lb/>
　而下冷隕霜不殺草上冷而下濕<lb/>
晉人陳人鄭人伐許<lb/>
<pb n="168b"/>　左傳討其貳于楚也<lb/>
　附左傳晉陽處父侵蔡楚子上救之與晉侯夾泜而<lb/>
　軍<hi>泜水出魯陽縣東經襄城定陵入汝</hi>陽子患之使謂子上曰吾聞之<lb/>
　文不犯順武不違敵子若欲戰則吾退舍子濟而陳<lb/>
　遲速唯命不然紓我老師費財亦無益也乃駕以待<lb/>
　子上欲涉大孫伯曰不可晉人無信半涉而薄我悔<lb/>
　敗何及不如紓之乃退舍陽子宣言曰楚師遁矣遂<lb/>
　歸楚師亦歸太子商臣譖子上曰受晉賂而辟之楚<lb/>
<pb n="169a"/>　之恥也罪莫大焉王殺子上<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="169b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋輯傳卷五<lb/>
</p>

  </div>
            <div>
<head>春秋輯傳卷六</head> <lb/>
    <p>
<pb n="1a"/>欽定四庫全書<lb/>
　春秋輯傳卷六<lb/>
　　　　　　　　　　　　明　王樵　　輯<lb/>
　文公<lb/>
元年春王正月公即位<lb/>
　穀梁傳繼正即位正也　胡傳即位者告廟臨羣臣<lb/>
　也國君嗣世定於初喪必逾年然後改元書即位者<lb/>
　縁始終之義一年不二君縁臣民之心不可曠年無<lb/>
<pb n="1b"/>　君按書載舜禹受終傳位之事在舜則曰月正元日<lb/>
　格于文祖在禹則曰正月朔旦受命于神宗率百官<lb/>
　若帝之初夫格于文祖神宗則告廟也率百官若帝<lb/>
　之初則臨羣臣也自古通喪三年其以凶服則不可<lb/>
　入宗廟其以吉服則斬焉在衰絰之中不可既成而<lb/>
　又易之也如之何而可子張問於孔子曰髙宗諒隂<lb/>
　三年不言何謂也子曰何必髙宗古之人皆然君薨<lb/>
　百官總已以聽于冢宰三年則告廟臨羣臣固有攝<lb/>
<pb n="2a"/>　行之禮矣按商書稱太甲元年伊尹祠于先王則攝<lb/>
　而告廟之證也百官總已以聽冢宰則攝而臨羣臣<lb/>
　之證也其曰祗見厥祖者言伊尹以奉嗣王之事祗<lb/>
　見太甲之祖也至三祀十有二月伊尹以冕服事嗣<lb/>
　王則免䘮從吉之證也然顧命康王之誥記成王之<lb/>
　崩其君臣皆冕服何也當是時成王方崩就殯猶未<lb/>
　成服故用麻冕黼裳入受顧命已受命誥諸侯而後<lb/>
　釋冕反䘮服者于是成服而宅憂也或以為康王釋<lb/>
<pb n="2b"/>　服離次而即吉則誤矣<lb/>
二月癸亥日有食之<hi>公日上有朔字</hi>
天王使叔服來㑹葬<lb/>
　公羊傳其言來㑹葬何㑹葬禮也　杜氏曰叔氏服<lb/>
　字諸侯䘮天子使大夫㑹葬禮也　胡傳凡崩薨卒<lb/>
　葬人道始終之大變也不以得禮為常事而不書其<lb/>
　或失禮而害於王法之甚者聖人則有削而不存以<lb/>
　示義者矣<hi>失禮如成公親葬晋景公害于王法如見弑賊不討呉楚僣王之類</hi>　或曰<lb/>
<pb n="3a"/>　弔賻可也㑹葬非禮也<lb/>
　附左傳于是閏三月非禮也<hi>于厯法閏當在僖公末年</hi>先王之正<lb/>
　時也履端于始舉正于中歸餘于終<hi>歩厯之始以為術之端首期之</hi>
　<hi>日三百六十有六日日月之行又有遲速而必分為十二月舉中氣以正月有餘日則歸之於終積而為</hi>
　<hi>閏故言歸餘于終</hi>履端于始序則不愆<hi>四時無愆過</hi>舉正于中民<lb/>
　則不惑<hi>斗建不失其次寒暑不失其常故無惑</hi>歸餘于終事則不悖<hi>四時</hi>
　<hi>得所則事不悖亂</hi>
夏四月丁巳葬我君僖公<lb/>
<pb n="3b"/>　左傳葬僖公緩<hi>前年十一月薨并閏七月乃葬</hi>
天王使毛伯來錫公命<lb/>
　穀梁傳禮有受命無來錫命錫命非正也　杜氏曰<lb/>
　毛國伯爵諸侯為王卿士者　胡傳諸侯終䘮入見<lb/>
　則有錫嵗時來朝則有錫能敵王所愾則有錫黼冕<lb/>
　圭璧因其終䘮入見而錫之者也禮所謂䘮畢以士<lb/>
　服見天子已見賜之黼冕圭璧然後歸是已車馬衮<lb/>
　黼因其嵗時來朝而錫之者也詩所謂君子來朝何<lb/>
<pb n="4a"/>　錫予之雖無予之路車乘馬又何予之𤣥衮及黼是<lb/>
　已彤弓玈矢因其敵愾獻功而錫之者也詩所謂彤<lb/>
　弓弨兮受言藏之我有嘉賔中心貺之鐘鼓既設一<lb/>
　朝享之是已今文公繼世䘮制未畢非初見繼朝與<lb/>
　獻功也何為來錫命乎故穀梁子曰禮有受命無來<lb/>
　錫命來錫命非正也<lb/>
晋侯伐衛<lb/>
　左傳晋文公之季年諸侯朝晋衛成公不朝使孔達<lb/>
<pb n="4b"/>　<hi>衛大夫</hi>侵鄭伐緜訾及匡<hi>匡在頴川新汲縣東北</hi>晋襄公既祥使<lb/>
　告於諸侯而伐衛及南陽<hi>今河内地</hi>先且居曰效尤禍也<lb/>
　<hi>尤衛不朝故伐今不朝王亦衛也</hi>請君朝王臣從師晋侯朝王於温<lb/>
　先且居胥臣伐衛五月辛酉朔晋師圍戚六月戊戌<lb/>
　取之獲孫昭子<hi>衛大夫食戚邑</hi>　杜氏曰晋襄公先告諸侯<lb/>
　而伐衛雖大夫親伐而稱晋侯從告辭也<lb/>
叔孫得臣如京師<lb/>
　左傳叔孫得臣如周拜<hi>得臣叔牙之孫</hi>謝錫命<lb/>
<pb n="5a"/>衛人伐晋<lb/>
　左傳衛人使告於陳陳共公曰更伐之我辭之<hi>見伐求和</hi>
　<hi>不競太甚故使報伐示已力足以距晋</hi>衛孔達帥師伐晋<lb/>
秋公孫敖㑹晋侯于戚<hi>此大夫専㑹諸侯之始</hi>
　左傳秋晋侯疆戚田故公孫敖㑹之<hi>晋取衛田正其疆界</hi>　杜<lb/>
　氏曰戚衛地在頓丘衛縣西禮卿不㑹公侯<lb/>
冬十月丁未楚世子商臣弑其君頵<hi>頵俱倫反公穀作髠</hi>
　左傳初楚子将以商臣為太子訪諸令尹子上子上<lb/>
<pb n="5b"/>　曰君之齒未也而又多愛黜乃亂也楚國之舉恒在<lb/>
　少者且是人也蠭目而豺聲忍人也不可立也弗聽<lb/>
　既又欲立王子職而黜太子商臣商臣聞之而未察<lb/>
　告其師潘崇曰若之何而察之潘崇曰享江芊而勿<lb/>
　敬也<hi>江芊成王妹嫁于江王芊亡氏反史記以為成  妾</hi>從之江芊怒曰呼役<lb/>
　夫<hi>呼發聲也役失賤者稱</hi>宜君王之欲殺女而立職也告潘崇<lb/>
　曰信矣潘崇曰能事諸乎<hi>問能事職不</hi>曰不能能行乎曰<lb/>
　不能能行大事乎曰能冬十月以宫甲圍成王王請<lb/>
<pb n="6a"/>　食熊蹯而死<hi>蹯音煩熊掌難熟冀乆將有外救</hi>弗聽丁未王縊諡之<lb/>
　曰靈不瞑曰成乃瞑<hi>言其忍甚未斂而加惡諡</hi>穆王立以其為太<lb/>
　子之室與潘崇使為大師且掌環列之尹<hi>宫衛之官</hi>　胡<lb/>
　傳書世子弑君者為人君父而不通於春秋之義者<lb/>
　必蒙首惡之名為人臣子而不通於春秋之義者必<lb/>
　陷簒殺誅死之罪聖人書此者使天下後世察於人<lb/>
　倫知所以為君臣父子之道而免於首惡之名誅死<lb/>
　之罪也傳者案也經者斷也考於傳之所載可以見<lb/>
<pb n="6b"/>　其所由致之漸矣嫡妾必正而楚子多愛立子必長<lb/>
　而楚國之舉常在少者養世子不可不慎而以潘崇<lb/>
　為之師侍膳問安世子之事而多置宫甲降而不憾<lb/>
　憾而能眕者鮮矣乃欲黜兄而立弟謀及婦人使江<lb/>
　芊知其情是以不仁處其身而以不孝處其子也其<lb/>
　及宜矣楚頵僭王馮陵中國戰勝諸侯毒被天下禍<lb/>
　𤼵蕭墻不善之積豈可揜哉君不君則臣不臣父不<lb/>
　父則子不子春秋書世子弑其君者推本所由而著<lb/>
<pb n="7a"/>　萬世之大戒也然則商臣無貶矣曰弑父與君之賊<lb/>
　其惡猶待於貶而後著乎<lb/>
公孫敖如齊<lb/>
　通嗣君也廢䘮而聘非禮也左氏謂穆伯如齊始聘<lb/>
　焉禮也凡君即位卿出並聘踐修舊好要結外援<hi>此語</hi>
　<hi>尤陋</hi>好事隣國以衛社稷忠信卑讓之道也左氏於此<lb/>
　等不察其不能謹天下之通䘮又不考其尊周交隣<lb/>
　之䟽數而槩以為禮杜預又從而實之云諸侯諒闇<lb/>
<pb n="7b"/>　國事皆用吉禮何違經誣禮之甚也<lb/>
　附左傳殽之役晋人既歸秦帥秦大夫及左右皆言<lb/>
　於秦伯曰是敗也孟明之罪也必殺之秦伯曰是孤<lb/>
　之罪也周芮良夫之詩曰大風有隧貪人敗類孤實<lb/>
　貪以禍夫子夫子何罪復使為政<lb/>
二年春王二月甲子晋侯及秦師戰于彭衙秦師敗績<lb/>
　左傳春秦孟明視帥師伐晋以報殽之役二月晋侯<lb/>
　禦之先且居將中軍趙衰佐之<hi>代郤溱</hi>王官無地御戎<lb/>
<pb n="8a"/>　<hi>代梁𢎞</hi>狐鞫居為右<hi>鞫居續簡伯</hi>甲子及秦師戰於彭衙秦<lb/>
　師敗績晋人謂秦拜賜之師　秦伯猶用孟明趙成<lb/>
　子<hi>趙衰</hi>言於諸大夫曰秦師又至將必辟之　初狼瞫<lb/>
　為右箕之役先軫黜之而立續簡伯狼瞫怒其友曰<lb/>
　盍死之瞫曰吾未獲死所子姑待之及彭衙既陳以<lb/>
　其属馳秦師死焉晋師從之大敗秦師　按狼瞫前<lb/>
　日為右死敵可也既不為右固可以止今乃無職而<lb/>
　侵在職者之憂輕進而死於敵則是心不止於事而<lb/>
<pb n="8b"/>　思出其位矣　程子曰秦越國襲人雖忿為晋所敗<lb/>
　而無以為辭故來不稱伐晋不諭秦而與戰故書晋<lb/>
　及秦縁忿以再取敗故書敗績孟明名氏不見非命<lb/>
　卿也　杜氏曰彭衙秦地馮翊郃陽縣西北有彭衙<lb/>
　城<lb/>
丁丑作僖公主<lb/>
　左傳凡君薨卒哭而祔祔而作主特祀於主烝嘗禘<lb/>
　於廟丁丑作僖公主書不時也　公羊傳作僖公主<lb/>
<pb n="9a"/>　者為僖公作主也主者曷用虞主用桑練主用栗<hi>禮平</hi>
　<hi>旦而葬日中反而祭曰虞其主用桑期而小祥練祭埋虞主於兩階之間易用栗主</hi>用栗者藏<lb/>
　主也<hi>藏於廟室中堂所當奉事也</hi>作僖公主何以書譏不時也<hi>記云</hi>
　<hi>十三月而練僖公薨至是十有五月</hi>　穀梁傳立主䘮主於虞吉主於<lb/>
　練作僖公主譏其後也作主壊廟有時日於練焉壊<lb/>
　廟壊廟之道易檐<hi>以占反</hi>可也改塗可也　高氏曰周<lb/>
　人卒哭而祔祔而易主是謂虞主既期而練練而易<lb/>
　主是謂練主僖公薨十有五月過虞練之時而方作<lb/>
<pb n="9b"/>　主猶未祔廟也猶未祔廟者欲躋之故也　張氏曰<lb/>
　事亡如事存故作主以象神而祭之禮既葬作主於<lb/>
　墓不終日而虞祭不忍一日忘親也僖公元年四月<lb/>
　葬今始作主慢而違禮甚矣　杜氏曰主者殷人以<lb/>
　柏周人以栗三年䘮終遷入於廟　按䘮禮葬日而<lb/>
　虞虞後明日為卒哭之祭卒哭之明日作祔祭以新<lb/>
　死者之神祔於祖父於此祔祭而作木主以依神其<lb/>
　主在寝特用䘮禮祭祀於在寝之主其四時常祭礿<lb/>
<pb n="10a"/>　祠烝嘗及三年䘮畢之禘祭並行之於廟凡國君薨<lb/>
　之正禮當如是也今僖公葬後十月始作木主是作<lb/>
　主太緩故為非禮也　朱子曰先王制禮本縁人情<lb/>
　吉凶之際其變有漸故始死全用事生之禮既卒哭<lb/>
　祔廟然後神之然猶未忍盡變故主復於寝而以事<lb/>
　生之禮事之至三年而遷於廟然後全以神事之也<lb/>
　　又曰穀梁謂練而壊廟乃在三年之内似恐太速<lb/>
　左氏謂祔而作主則與禮經虞主用桑者不合謂烝<lb/>
<pb n="10b"/>　嘗禘於廟則與王制䘮三年不祭者不合<lb/>
三月乙巳及晋處父盟<hi>因朝而盟始此</hi>
　左傳晋人以公不朝來討公如晋夏四月己巳<hi>經書三月</hi>
　<hi>乙巳恐傳誤</hi>晋人使陽處父盟公以恥之書曰及晋處父<lb/>
　盟以厭<hi>損也</hi>之也適晋不書諱之也　公羊傳此晋陽<lb/>
　處父也何以不氏諱與大夫盟也　穀梁傳不言公<lb/>
　處父伉也為公諱也不言公之如晋恥也出不書反<lb/>
　不致也　按文當是脱一陽字　陸氏曰義同高徯<lb/>
<pb n="11a"/>　凡大夫與公盟若非彼強逼我而盟例但書人言非<lb/>
　大夫之罪也今晋逼公令與大夫盟故特書其名以<lb/>
　見其罪　杜氏曰不地者盟晋都　趙氏曰此乃深<lb/>
　責晋之無禮非為公諱也<lb/>
夏六月公孫敖㑹宋公陳侯鄭伯晋士穀盟于垂隴<hi>穀户</hi>
　<hi>木反穀作糓垂隴公穀作垂歛</hi>
　左傳公未至六月穆伯㑹諸侯及晋司空士縠<hi>士為子</hi>
　盟於垂隴晋討衛故也<hi>討元年衛伐晋</hi>書士縠堪其事也<hi>晋司</hi>
<pb n="11b"/>　<hi>空非卿也以士穀能堪卿事故書</hi>陳侯為衛請成於晋執孔達以説<lb/>
　　杜氏曰垂隴鄭地滎陽縣東有隴城陳始與衛謀<lb/>
　謂可以強得免令晋不聽故更執孔達以茍免也<lb/>
　陳氏曰大夫而敵諸侯於是始然士縠主盟曷為序<lb/>
　諸侯之下春秋不以大夫主盟也翟泉貶此何以不<lb/>
　貶貶不於其甚則於其事端餘實録而已<lb/>
自十有二月不雨至于秋七月<lb/>
　公羊傳何以書記異也<hi>以不言旱</hi>大旱以災故此亦旱也<lb/>
<pb n="12a"/>　曷為以異書大旱之日短而云災故以災書此不雨<lb/>
　之日長而無災故以異書也　穀梁傳歴時而言不<lb/>
　雨不憂雨也　杜氏曰周七月今五月也不雨足為<lb/>
　災不書旱五穀猶有収　胡傳書不雨至於秋七月<lb/>
　即八月嘗雨矣不書者見文公無意於民不以民事<lb/>
　繫憂樂也　按凡書旱著災也書不雨有二有以閔<lb/>
　雨而書者僖二年冬十月不雨三年夏四月不雨六<lb/>
　月雨是也有以慢而書者此年十年十三年三書自<lb/>
<pb n="12b"/>　某月不雨至於某月是也公羊云記異不雨何異乎<lb/>
八月丁卯大事于太廟躋僖公<lb/>
　左傳逆祀也禮無不順子雖齊聖不先父食　公羊<lb/>
　傳大事者何大祫也大祫者合祭也毁廟之主陳於<lb/>
　太祖未毁廟之主皆升合食於太祖五年而再殷祭<lb/>
　<hi>殷盛也三年祫五年禘</hi>躋僖公譏逆祀也其逆祀奈何先禰而<lb/>
　後祖也　何氏曰僖公以臣繼閔猶子繼父故閔公<lb/>
　於文公亦猶祖也　穀梁傳大事者祫祭躋升也先<lb/>
<pb n="13a"/>　親而後祖也逆祀也逆祀則是無昭穆也無昭穆則<lb/>
　是無祖也君子不以親親害尊尊　范氏曰僖公雖<lb/>
　長嘗臣閔矣臣不先君猶子不先父故以昭穆父祖<lb/>
　而喻　按䘮未終而吉祭又逆祀一書而再譏也<lb/>
　高氏曰父子相繼禮之常也至於傳之兄弟則亦不<lb/>
　得已焉耳既授以國則所傳雖非子亦猶子道也傳<lb/>
　之者雖非其父亦猶父道也漢之惠文亦兄弟相繼<lb/>
　而當時議者推文帝上繼高祖而惠帝親受高祖天<lb/>
<pb n="13b"/>　下者反不得與昭穆之正至於光武當繼平帝又自<lb/>
　以世次當為元帝後皆背經違禮而不足示法者也<lb/>
　凡人君以兄弟為後者必非有子者也引而為嗣臣<lb/>
　子一體矣而當嗣者反以兄弟之故不繼所受國者<lb/>
　而繼先君則是所受國者竟莫之嗣生則以臣子事<lb/>
　之死則以兄弟治之人民土地則歸之已父子之禮<lb/>
　則恥而不為皆不可之大者也　按躋僖公以僖兄<lb/>
　而閔弟也而僖嘗臣閔矣君子不以親親害尊尊兄<lb/>
<pb n="14a"/>　弟之不先於君臣禮也故以為逆祀謂臣不可以先<lb/>
　君也公羊穀梁以臣不先君猶子不先父故以昭穆<lb/>
　父祖為喻非實以閔僖即當以傳位為父子也春秋<lb/>
　之義止於如此至於宗廟世及昭穆之序又當别論<lb/>
　　孔子曰禮父子異昭穆兄弟昭穆同故僖閔不得<lb/>
　為父子同為穆耳今升僖先閔此二公位次之逆非<lb/>
　昭穆亂也魯語云將躋僖公宗有司曰非昭穆也弗<lb/>
　忌曰我為宗伯明者為昭其次為穆何常之有如彼<lb/>
<pb n="14b"/>　所言位次之逆如昭穆之亂假昭穆以言之非謂異<lb/>
　昭穆也若兄弟相代即異昭穆設令兄弟四人皆立<lb/>
　為君則祖父之廟即已從毁知其理必不然也<hi>如齊之孝</hi>
　<hi>昭懿惠兄弟四人相繼衛之懿戴文兄弟三人相繼茍各為一世而異昭穆則齊頃不得祭其祖衛成不</hi>
　<hi>得祭曽祖矣</hi>　李亷曰古者戎祀皆國之大事季氏将有<lb/>
　事於顓臾此以兵事為有事也天子有事於文武此<lb/>
　以祭祀為有事也故春秋書大祫為大事書禴祠烝<lb/>
　嘗為有事此年大事祫也宣八年有事禴也昭十五<lb/>
<pb n="15a"/>　年有事烝也此皆於祭無譏故不書祭名其郊禘大<lb/>
　雩皆書祭名者祭之僣也烝嘗有書祭名者祭之失<lb/>
　也此年大事之為祫公穀皆同杜氏以為禘者非也<lb/>
冬晋人宋人陳人鄭人伐秦<lb/>
　左傳晋先且居宋公子成陳轅選鄭公子歸生伐秦<lb/>
　取汪及彭衙而還以報彭衙之役　程子曰秦以忿<lb/>
　取敗晋可以已矣而復伐秦報復無已殘民結怨故<lb/>
　貶　自入春秋以來至此除大夫帥師外外兵非君<lb/>
<pb n="15b"/>　將者皆稱人　左氏云卿不書為穆公故尊秦也杜<lb/>
　氏云四人皆卿秦穆悔過終用孟明故貶四國大夫<lb/>
　尊以秦伯按尊秦伯非經㫖<lb/>
公子遂如齊納幣<lb/>
　公羊傳納幣不書此何以書譏䘮娶也娶在三年之<lb/>
　外則何譏乎䘮娶<hi>據逆在四年</hi>三年之内不圖婚三年之<lb/>
　恩疾矣非虚加之也以人心為皆有之娶者大吉也<lb/>
　其為吉者主於已以為有人心焉者宜於此焉變矣<lb/>
<pb n="16a"/>　　胡傳婚姻常事不書其書納幣者譏在䘮而圖婚<lb/>
　也<hi>僖以十二月薨至此未滿二十五月婚禮先納采問名納吉乃納幣四者皆行於禫前</hi>夫娶<lb/>
　在三年之外矣則何譏乎春秋論事莫重乎志志敬<lb/>
　而節具與之知禮志和而音雅與之知樂志哀而居<lb/>
　約與之知䘮非虚加之也重志之謂也此皆使人私<lb/>
　欲不行閑邪復禮之意<lb/>
三年春王正月叔孫得臣㑹晋人宋人陳人衛人鄭人<lb/>
伐沈沈潰<hi>大夫㑹諸國大夫伐國始此</hi>
<pb n="16b"/>　左傳荘叔㑹諸侯之師伐沈以其服於楚也沈潰凡<lb/>
　民迯其上曰潰在上<hi>國君輕走</hi>曰迯　杜氏曰沈國名<hi>張氏</hi>
　<hi>曰姫姓</hi>汝南平輿縣北有沈亭　按楚商臣負覆載不<lb/>
　容之罪於今二年使晋襄仗義而前師壮辭直天下<lb/>
　諸侯孰不鼓勇而從誅其人汙瀦其宫使楚更立君<lb/>
　而聽命於中國則晋之伯業有光於前人矣乃舎其<lb/>
　大而事其細結怨於秦討不朝於魯報侮於衛中夏<lb/>
　未定又為此舉夫沈越在南服未嘗接文告之辭通<lb/>
<pb n="17a"/>　㑹盟之禮素知中國之約束也一旦以服楚為罪而<lb/>
　伐之潰散其民播越其君沈亦何辜乎避豺虎而獵<lb/>
　狐兎雖潰百沈何益於事多見襄公之不知類也<lb/>
夏五月王子虎卒<lb/>
　左傳夏四月乙亥<hi>杜氏曰經書五月又不書日從赴</hi>王叔文公卒來<lb/>
　赴弔如同盟<hi>王子虎與僖公同盟於翟泉</hi>王臣無外交以其嘗與<lb/>
　魯同盟故來赴然非禮也　趙氏曰左氏云弔如同<lb/>
　盟禮也按天子大夫無與諸侯盟之禮而曰禮也豈<lb/>
<pb n="17b"/>　春秋之意乎　啖氏曰穀梁云叔服也叔服若是王<lb/>
　子則來㑹葬之時<hi>在元年</hi>何不書王子乎　汪氏曰左<lb/>
　氏於王子虎稱王叔文公於叔服稱内史叔服則非<lb/>
　一人明矣　後十四年星孛之變又載叔服之言則<lb/>
　與王子虎分明兩人矣<lb/>
秦人伐晋<lb/>
　左傳秦伯伐晋濟河焚舟<hi>示必死也</hi>取王官及郊<hi>皆晋地</hi>晋<lb/>
　人不出遂自茅津濟<hi>在河東大陽縣西</hi>封殽尸而還　程子<lb/>
<pb n="18a"/>　曰搆怨連禍殘民以逞晋人畏之而不敢出秦人極<lb/>
　其忿而後悔過聖人取其終能悔耳　史記秦紀曰<lb/>
　穆公自茅津渡河封殽中尸為發䘮哭之三日乃誓<lb/>
　於軍以申不用蹇叔百里奚之謀令後世以記余過<lb/>
　　仁山金氏曰按秦誓秦穆公晩年悔過之書也左<lb/>
　氏記秦晋之故甚詳而不記作誓之事書序誤以為<lb/>
　敗殽還歸之作惟史記繫於取王官封殽尸之後盖<lb/>
　穆公自是不復東征矣<hi>見伐不報</hi>
<pb n="18b"/>秋楚人圍江<lb/>
雨螽于宋<lb/>
　左傳隊而死也<hi>來告故書</hi>　穀梁傳災甚也茅茨盡矣<lb/>
　按螽非上隊之物來多如隊故書雨見災甚耳既為<lb/>
　災則非隊而死也左氏因雨字而生説耳徐邈云禾<lb/>
　稼既盡又食屋之茅茨騐嘗有之<lb/>
冬公如晋十有二月己巳公及晋侯盟<hi>此書公如晋之始</hi>
　左傳晋人懼其無禮於公也請改盟公如晋及晋侯<lb/>
<pb n="19a"/>　盟　按向者晋侯使陽處父盟公已而自知其非禮<lb/>
　復請改盟然召而盟之晋之不能以禮謝過魯之不<lb/>
　能以禮進退皆見之矣<lb/>
晋陽處父帥師伐楚以救江<hi>公穀無以字</hi>
　左傳晋以江故告於周王叔桓公晋陽處父伐楚以<lb/>
　救江門於方城遇息公子朱而還<hi>桓公周卿士王叔文公之子不書者</hi>
　<hi>示威名不親伐也子朱楚大夫伐江之帥也江兵解故晋還</hi>　愚按春秋無義戰<lb/>
　以皆為利為怨而擅興也伐楚以救江而又知請於<lb/>
<pb n="19b"/>　周可謂義舉矣然以其名則是以其實則非為其實<lb/>
　者以王法正諸夏以諸夏攘夷狄荆楚雖大以當中<lb/>
　國之全力所謂以一服八無異於鄒之敵楚也齊桓<lb/>
　公建一匡之烈為五伯首未嘗有資於秦晋之力况<lb/>
　晋國天下莫強焉奉王命帥齊魯宋衛陳鄭之師討<lb/>
　楚弑君僣王猾夏之罪復楚所滅之諸國宜皆若有<lb/>
　餘者而况區區救一江而不贍乎襄公藉文公之餘<lb/>
　挾大國之力有虚志驕氣而無其術失所先後不能<lb/>
<pb n="20a"/>　自養以圖其實屢戰勝秦不勝滿溢又欲勤遠略以<lb/>
　為名耳本畏楚兵之強不敢徑趨江之城下乃揚聲<lb/>
　伐楚救江偏師渉其境而不敢入門於方城遇息公<lb/>
　子朱而還無異於秦兵出關而五國之師皆遁走也<lb/>
　既不能救江又不能伐楚亦可笑矣杜預謂子朱者<lb/>
　伐江之帥也聞晋師起而解江圍夫四年楚滅江江<lb/>
　圍何嘗解也楚勢方張豈為晋師一闖其境而即解<lb/>
　去乎蓋陽處父之徒藉口以退師猶夾泜誑子上之<lb/>
<pb n="20b"/>　故智耳㐮公實無制楚憂諸夏之誠心故僅遣偏師<lb/>
　以塞責胡氏乃議其宜合諸侯以秦甲出武關以齊<lb/>
　兵略陳蔡而南是時秦方為怨耦豈所能合然使㐮<lb/>
　公有真志而務其實則亦無頼於秦也　公羊云為<lb/>
　諼也謂救江而反伐楚張虚聲示虚惠耳無救之之<lb/>
　實也<lb/>
四年春公至自晋<lb/>
　附左傳晋人歸孔達於衛　夏衛侯如晋拜曹伯如<lb/>
<pb n="21a"/>　晋㑹正<hi>㑹受貢賦之政</hi>
夏逆婦姜于齊<lb/>
　左傳卿不行非禮也君子是以知出姜之不允於魯<lb/>
　也<hi>允信也始來不見尊貴故終不為國人所敬信也文公薨而見出故曰出姜</hi>　穀梁傳<lb/>
　其曰婦姜為其禮成乎齊也其逆者誰也親逆而稱<lb/>
　婦或者公與何其速婦之也曰婦有姑之辭也<hi>趙氏曰此</hi>
　<hi>義自施於書至</hi>其不言氏何也貶之也<hi>啖氏曰凡夫人加氏字便於言耳今既曰</hi>
　<hi>婦姜故不須言氏無他義也</hi>何為貶之也夫人與有貶也　按不<lb/>
<pb n="21b"/>　書逆者左氏蓋以為㣲者<hi>云卿不行非禮也又云貴聘而賤逆之君而卑之</hi>
　穀梁以為公自行而貶其成禮於齊左氏義淺穀梁<lb/>
　義迂據荘公如齊逆女皆書穀梁曰親逆恒事不志<lb/>
　此其志何不正其親迎於齊也文公在䘮而圖婚與<lb/>
　䘮娶同使其實有成禮於齊之事則春秋尤當明書<lb/>
　公逆以見其重失禮之罪矣以不書則恐無其事而<lb/>
　左氏似得之也公羊謂娶乎大夫故畧之亦非　程<lb/>
　子曰凡事分明可見者聖人更不㣲文以見義只直<lb/>
<pb n="22a"/>　書而已如桓三年及宣元年逆女皆分明在䘮服中<lb/>
　成昏故只書逆女文公則但在䘮服納幣至逆女却<lb/>
　在四年聖人欲顯其居䘮納幣之罪故變文書婦姜<lb/>
　便成之為婦也　張氏曰聖人嚴吉凶之辨蓋人之<lb/>
　所以異於禽獸者正以有父子之親而三年之䘮哀<lb/>
　戚之至國君為風教之首而納幣於䘮中春秋變逆<lb/>
　女為逆婦姜不成其夫人之禮以見人倫之本已失<lb/>
　何以正是國人為後嗣之基乎　唐陳氏曰吉凶之<lb/>
<pb n="22b"/>　禮茍公不自行大夫不涖事則第書其事不書其人<lb/>
　文公使卿納幣而使㣲者逆之是公以禮聘之而不<lb/>
　以禮逆之宜其不終也　汪氏曰春秋一經書逆夫<lb/>
　人惟此年最略不書逆者名氏不稱夫人不言氏不<lb/>
　書至豈非責文公自紊通䘮之禮而然與宣公之娶<lb/>
　尤亟而書法加詳事同已貶則從同同也<lb/>
狄侵齊<lb/>
秋楚人㓕江<lb/>
<pb n="23a"/>　左傳楚人㓕江秦伯為之降服<hi>素服</hi>出次<hi>辟正寝</hi>不舉<hi>去盛</hi>
　<hi>饌</hi>過數<hi>鄰國之禮有數今秦伯過之</hi>大夫諌公曰同盟㓕<hi>秦江同盟不告</hi>
　<hi>故不書澤按江黄近楚知楚之無厭也有欵中國之心自貫  之盟從霸甚堅觀江嘗與秦盟則其為慮</hi>
　<hi>深矣其後亡也蓋其自守猶有道與以逺國知自拔於蠻服而竟不免於虎口乃中國負之多矣其亦可</hi>
　<hi>傷也哉</hi>雖不能救敢不矜乎吾自懼也　按使秦伯推<lb/>
　此心以救江豈不賢於人遠甚哉晋有救江之舉而<lb/>
　不誠秦有矜江之心而不救故楚有以窺中國之無<lb/>
　人也是時諸侯秦穆公最賢有為善之資無賢臣師<lb/>
<pb n="23b"/>　友之助故功烈止此豈不可惜哉　三年之秋楚人<lb/>
　圍江今閲一期矣其國竟㓕而晋褎如充耳為之出<lb/>
　次降服不舉而深自責者乃在秦伯晉亦可恥也夫<lb/>
　世事亦可歎也夫公羊云入不言圍書其重者江黄<lb/>
　二國從中國而致㓕黄書伐江書圍皆著中國之不<lb/>
　能救也㓕者亡國之善辭上下之同力江黄之君不<lb/>
　書奔不書以歸則能固守待援而死於其位又可知<lb/>
　矣<lb/>
<pb n="24a"/>晉侯伐秦<lb/>
　左傳圍邧新城<hi>秦邑</hi>以報王官之役<hi>在前年</hi>　程子曰秦<lb/>
　至此能悔過矣故不復報晉聖人取其能遷善也<lb/>
　朱子曰胡氏謂書晉侯為以常情待晉襄書秦人為<lb/>
　以王事責秦穆恐未必如此程子所謂㣲辭隠義未<lb/>
　易言也　按春秋有只據經文不待觀傳而其本末<lb/>
　自可見者如楚人圍江晉陽處父帥師伐楚以救江<lb/>
　狄侵齊楚人㓕江晉侯伐秦晉坐視蠻服之横而不<lb/>
<pb n="24b"/>　校江之遂㓕而不恥乃興師親將而以伐秦此其義<lb/>
　至分明者也如晉侯重耳卒晉人及姜戎敗秦於殽<lb/>
　葬晉文公晉侯及秦師戰於彭衙秦師敗績晉人宋<lb/>
　人陳人鄭人伐秦秦人伐晉晉人伐秦凡此六七條<lb/>
　首尾若干年秦晉交兵報復曲直先後亦自瞭然可<lb/>
　見蓋秦納文公城濮之戰攘楚又同力焉秦之徳於<lb/>
　晉也大矣私與鄭盟秦伯之小過晉文公既隠諱之<lb/>
　而不欲言矣迨秦潜師以襲鄭機洩不果而還晉乃<lb/>
<pb n="25a"/>　邀而敗之於殽此秦人莫大之恨也蓋秦晉之人皆<lb/>
　彊毅果敢不可屈辱讐恥所在以死必報韓原之敗<lb/>
　晉人之辱也甚矣特以惠懐無親相繼不終文公為<lb/>
　秦所納以仇為徳晉人無所紓其憤耳迨釁生於鄭<lb/>
　晉人之氣遂不可遏殽師之邀匹馬隻輪無反者所<lb/>
　以快韓原乆藴不紓之憤懣而報之於此也晋人之<lb/>
　報復也過當而意猶未巳秦自取王官封殽尸之後<lb/>
　見伐不復報此秦晉曲直之辨也秦之負晉也小晉<lb/>
<pb n="25b"/>　之負秦也大秦悔過而晉不悔過使有明王聼之必<lb/>
　不易斯言矣春秋不以常情恕晉亦未始以王道責<lb/>
　秦誅怙終許改過固聖人待衰世之意也<hi>其文則史人與侯亦</hi>
　<hi>不必字字有義</hi>　秦自殽之敗怨晉而即楚故穀梁曰秦之<lb/>
　為狄自殽之戰始陳君舉曰楚之伯秦之力也自㓕<lb/>
　庸以後秦為楚役<lb/>
衛侯使甯俞來聘<lb/>
　左傳衛甯武子來聘公與之宴為賦湛露及彤弓<hi>詩小</hi>
<pb n="26a"/>　<hi>雅</hi>不辭又不答賦使行人私焉對曰臣以為肄習業<lb/>
　及之也昔諸侯朝正於王<hi>朝而受政教</hi>王宴樂之於是乎<lb/>
　賦湛露則天子當陽諸侯用命也<hi>湛露曰湛湛露斯匪陽不晞言露見</hi>
　<hi>日而乾猶諸侯稟王命而行</hi>諸侯敵<hi>當</hi>王所愾<hi>恨怒</hi>而獻其功王於<lb/>
　是賜之彤弓一彤矢百玈弓矢千以覺<hi>明也</hi>報宴今陪<lb/>
　臣來繼舊好君辱貺之其敢干大禮以自取戾　衛<lb/>
　前此嘗多事矣至是事大睦鄰以安社稷皆甯俞之<lb/>
　謀也<lb/>
<pb n="26b"/>冬十有一月壬寅夫人風氏薨<lb/>
　程子曰自成風以後妾母稱夫人嫡妾亂矣仲子始<lb/>
　僣尚未敢同嫡也　胡傳夫人嫡體之稱也以妾媵<lb/>
　為夫人徒欲尊寵其所愛而不虞卑其身以妾母為<lb/>
　夫人徒欲崇貴其所生而不虞賤其父夫禮庶子為<lb/>
　君為其母無服<hi>䘮服傳及服問</hi>不敢貳尊者也春秋於成風<lb/>
　記其卒葬各以實書不為異辭者謹禮之所由變也<lb/>
五年春王正月王使榮叔歸含且賵<hi>含户暗反</hi>
<pb n="27a"/>　范氏曰榮叔天子之上大夫也榮采地叔字　汪氏<lb/>
　曰禮天子諸侯於妾無服而周官職䘮掌諸侯之䘮<lb/>
　及卿大夫士凡有爵者之䘮亦不及邦國夫人之䘮<lb/>
　也今王臣含賵則是魯以成風之䘮赴於京師矣夫<lb/>
　人之䘮猶不當赴於王况妾母乎王之賜以含賵其<lb/>
　失已大而魯之往赴其罪亦不可揜矣春秋王禮之<lb/>
　施於魯者惟桓文二公為數且盛而紊瀆三綱有如<lb/>
　此者亦可悲夫　趙氏曰公穀皆云兼之非禮也據<lb/>
<pb n="27b"/>　禮含賵襚止一人兼行耳若每事須一人則罄王朝<lb/>
　之臣不足以充䘮禮之使也<lb/>
三月辛亥葬我小君成風<lb/>
　胡傳仲子雖聘非惠公之嫡也春秋之初尚以為疑<lb/>
　故别為立宫而羽數特異此雖非禮之正然不祔於<lb/>
　姑猶有辨焉至是成風書葬乃有二夫人祔廟而亂<lb/>
　倫易紀無復辨矣故禮之失自成風始也<lb/>
王使召伯來㑹葬<hi>召穀作毛</hi>
<pb n="28a"/>　義與歸賵同　杜氏曰召伯天子卿也召采地伯爵<lb/>
　也<lb/>
夏公孫敖如晉<lb/>
秦人入鄀<hi>音若</hi>
　左傳初鄀叛楚即秦又貳於楚夏秦人入鄀　杜氏<lb/>
　曰鄀本在商宻秦楚界上小國遷於南郡鄀縣　高<lb/>
　氏曰鄀蓋㣲國秦以其叛而入之其後遂為楚所并<lb/>
　楚昭王復國之後畏呉之強去郢而都鄀<lb/>
<pb n="28b"/>秋楚人㓕六<lb/>
　左傳六人叛楚即東夷秋楚成大心仲歸<hi>子家</hi>帥師㓕<lb/>
　六冬楚子燮㓕蓼<hi>燮息列反蓼音了字或作鄝音同蓼國今安豐蓼縣</hi>臧文仲<lb/>
　聞六與蓼㓕曰臯陶庭堅不祀忽諸<hi>二國皆臯陶後</hi>徳之不<lb/>
　建<hi>其君不自修</hi>民之無援<hi>其民無辜無鄰國之救援</hi>哀哉　杜氏曰六<lb/>
　國今廬江六縣<lb/>
冬十月甲申許男業卒<lb/>
　附左傳晉陽處父聘於衛反過甯<hi>晉邑汲郡修武縣也</hi>甯嬴<hi>逆旅</hi>
<pb n="29a"/>　<hi>大夫</hi>從之及温而還其妻問之嬴曰以剛商書曰沈漸<lb/>
　<hi>似廉反猶滯溺</hi>剛克高明<hi>猶亢爽</hi>柔克夫子壹之其不没乎天<lb/>
　為剛徳猶不干時<hi>寒暑相順</hi>况在人乎且華而不實怨之<lb/>
　所聚也犯而聚怨不可以定身余懼不獲其利而離<lb/>
　其難是以去之　晉趙成子<hi>趙衰新上軍帥中軍佐</hi>欒貞子<hi>欒枝</hi>
　<hi>下軍帥</hi>霍伯<hi>先且居中軍帥</hi>臼季<hi>胥臣下軍佐</hi>皆卒<hi>為六年蒐於夷起</hi>
六年春葬許僖公<lb/>
　左傳晉蒐於夷舍二軍<hi>僖三十一年晉蒐清原作五軍今舍二軍復三軍之制夷</hi>
<pb n="29b"/>　<hi>晉地前年四卿卒故蒐以謀軍帥</hi>使狐射姑<hi>狐偃子</hi>將中軍<hi>代先且居</hi>趙盾<lb/>
　佐之<hi>代趙衰也盾趙衰子</hi>陽處父至自温<hi>往年聘往過温今始至</hi>改蒐於<lb/>
　董<hi>河東汾隂縣有董亭</hi>易中軍<hi>易以趙盾為帥射姑佐之</hi>陽子成季之屬也<lb/>
　<hi>處父嘗為趙盾属大夫</hi>故黨於趙氏且謂趙盾能曰使能國之<lb/>
　利也是以上之宣子於是乎始為政<hi>宣趙盾諡</hi>
夏季孫行父如陳<lb/>
　附左傳臧文仲以陳衞之睦也欲求好於陳夏季文子<lb/>
　聘於陳且娶焉　趙氏曰若實如此則非禮經文當<lb/>
<pb n="30a"/>　書之經既不書此説謬也　杜氏曰臣非君命不越<lb/>
　竟故因聘而自為娶　按左氏曰臧孫以陳衞之睦<lb/>
　也欲求好於陳此因行父之私行而當時為之飾詞<lb/>
　陳衞非魯之所畏陳又未先聘於魯魯何故遽遠求<lb/>
　好乎季友嘗再如陳行父蓋結先世之私好耳<lb/>
　附左傳秦伯任好<hi>穆公名</hi>卒以子車<hi>秦大夫氏</hi>氏之三子奄<lb/>
　息仲行<hi>户郎反</hi>鍼<hi>其㢘反</hi>虎為殉<hi>以俊反</hi>皆秦之良也國人<lb/>
　哀之為之賦黄鳥君子曰秦穆之不為盟主也宜哉<lb/>
<pb n="30b"/>　死而棄民先王違世猶詒之法而况奪之善人乎今<lb/>
　縱無法以遺後嗣而又収其良以死難以在上矣君<lb/>
　子是以知秦之不復東征也<lb/>
秋季孫行父如晉<lb/>
　左傳秋季文子將聘於晉使求遭喪之禮以行<hi>聞晉侯疾</hi>
　<hi>故</hi>其人曰将焉用之文子曰備豫不虞古之善教也<lb/>
　求而無之實難過求何害　敖與行父競交於晉三<lb/>
　家之張自文公始<lb/>
<pb n="31a"/>八月乙亥晉侯驩卒<hi>驩喚官反  公作讙</hi>
　左傳晉㐮公卒靈公少晉人以難故欲立長君趙孟<lb/>
　<hi>盾</hi>曰立公子雍好善而長先君愛之且近於秦秦舊<lb/>
　好也置善則固事長則順立愛則孝結舊則安為難<lb/>
　故故欲立長君有此四徳者難必抒矣賈季<hi>狐射姑</hi>曰<lb/>
　不如立公子樂辰嬴<hi>懐嬴也</hi>嬖於二君<hi>懐公文公</hi>立其子民<lb/>
　必安之趙孟曰辰嬴賤班在九人其子何震之有且<lb/>
　為二嬖淫也為先君子不能求大而出在小國辟也<lb/>
<pb n="31b"/>　母淫子辟無威陳小而遠無援将何安焉杜祁<hi>杜伯之後</hi>
　<hi>祁姓</hi>以君故譲偪姞而上之<hi>偪姞姞姓之女生㐮公為世子故杜祁譲使在已上</hi>
　以狄故譲季隗<hi>文公託狄時妻</hi>而已次之故班在四先君是<lb/>
　以愛其子而仕諸秦為亞卿焉秦大而近足以為援<lb/>
　母義子愛足以威民立之不亦可乎使先蔑<hi>士伯</hi>士㑹<lb/>
　<hi>隨季</hi>如秦逆公子雍賈季亦使召公子樂於陳趙孟使<lb/>
　殺諸郫<hi>晉地</hi>
冬十月公子遂如晉<lb/>
<pb n="32a"/>　杜氏曰卿共葬事文㐮之制　前此雖齊桓之伯止<lb/>
　㣲者㑹葬凡諸侯葬魯往㑹則書之其有書葬不書<lb/>
　往者往非卿也<lb/>
葬晉襄公<lb/>
　左傳襄仲如晉葬晉襄公<lb/>
晉殺其大夫陽處父晉狐射姑出奔狄<hi>射音亦一音夜穀作夜</hi>
　左傳賈季怨陽子之易其班也<hi>本中軍帥易以為佐</hi>而知其無<lb/>
　援於晉也<hi>少族多怨</hi>九月賈季使續鞫居<hi>狐氏之族</hi>殺陽處父<lb/>
<pb n="32b"/>　書曰晉殺其大夫侵官也十一月丙寅晉殺續簡伯<lb/>
　<hi>鞫居</hi>賈季奔狄宣子使臾駢<hi>蒲賢反</hi>送其帑<hi>妻子</hi>夷之蒐賈<lb/>
　季戮臾駢臾駢之人欲盡殺賈氏以報焉臾駢曰不<lb/>
　可吾聞前志有之曰敵惠敵怨不在後嗣忠之道也<lb/>
　<hi>敵猶當也當猶報也敵惠及其身欲速報之也敵怨止其身不遷怒也</hi>夫子<hi>指宣子</hi>禮於<lb/>
　賈季<hi>謂送其帑</hi>我以其寵<hi>臾駢為宣子所任</hi>報私怨無乃不可乎<lb/>
　介人之寵非勇也損怨益仇非智也<hi>殺季家欲以除怨也而生宣子</hi>
　<hi>之忿是益仇</hi>以私害公非忠也盡具其帑與其器用財賄<lb/>
<pb n="33a"/>　親帥扞之送致諸竟　公羊傳晉殺其大夫陽處父<lb/>
　則狐射姑曷為出奔射姑殺也射姑殺則其稱國以<lb/>
　殺何君漏言也其漏言奈何君将使射姑將<hi>謂作中軍大夫</hi>
　<hi>狐穀梁曰晉将與狄戰使  射姑為将軍趙盾佐之</hi>陽處父諌曰射姑民衆不<lb/>
　説不可使将於是廢将<hi>穀梁曰陽處父曰不可古者君之使臣也使仁者佐賢者</hi>
　<hi>不使賢者佐仁者今趙盾賢射姑仁其不可乎㐮公曰諾</hi>陽處父出射姑入君謂<lb/>
　射姑曰陽處父言曰射姑民衆不説不可使将<hi>穀梁曰謂</hi>
　<hi>夜姑曰吾始使盾佐女今女佐盾矣射姑曰敬諾</hi>射姑怒出刺陽處父於朝<lb/>
<pb n="33b"/>　而走<hi>穀梁曰㐮公死處父主竟上事射姑使人殺之</hi>　穀梁傳稱國以殺罪<lb/>
　累上也㐮公已葬其以累上之辭言之何也君漏言<lb/>
　也<hi>餘巳見上</hi>　胡傳凡書殺者在上則稱君<hi>晉侯殺其世子申生之類</hi>
　在下則稱氏<hi>陳侯之弟招殺陳世子偃師楚公子棄殺疾公子比之類</hi>在衆則稱<lb/>
　人<hi>陳人殺其公子禦冦晉人殺其大夫先都之類</hi>在㣲則稱盗<hi>盗殺鄭公子騑公子發公</hi>
　<hi>孫輒盗殺陳夏區夫之類</hi>君與臣同殺則稱國<hi>鄭殺其大夫申侯楚殺其大夫得臣</hi>
　<hi>之類</hi>今殺處父者射姑耳君獨以漏言故亦預殺焉所<lb/>
　以為後世戒也或以處父為侵官非與曰人君用人<lb/>
<pb n="34a"/>　失當則其國必危凡立於朝者舉當諫况身為晉國<lb/>
　之太傅耶若以為侵官将相大臣非其人百官有司<lb/>
　失其職在位者當拱黙自全隂聽人主之所為至於<lb/>
　顛危而不救則將焉用彼相乎率天下臣子為持禄<lb/>
　容身不忠之行以誤朝迷國者必此侵官之説矣<hi>據左</hi>
　<hi>氏則易中軍者陽子還自衛而擅為之恐無此理據二傳乃處父宻言於襄公公不能謹而漏言以致狐</hi>
　<hi>射姑敢動於惡故兩下相殺而書以國殺</hi>　今按凡云稱國以殺罪累上<lb/>
　也謂見殺者本有罪而君與執政者殺之不以其罪<lb/>
<pb n="34b"/>　如晉里克楚得臣之役是也陽處父言狐射姑之不<lb/>
　可使為将此為國忠計非有罪也㐮公漏言而狐射<lb/>
　姑殺陽處父於朝狐射姑之罪不容誅矣今書陽處<lb/>
　父以國殺反使處父蒙罪累之名書狐射姑之出奔<lb/>
　反不正其賤殺之罪而可乎或者處父有它罪而射<lb/>
　姑之奔亦别有故邪是不可知矣或言處父黨於趙<lb/>
　氏烏得無罪處父上趙盾意雖私而言則公未可逆<lb/>
　詐而遂以為罪也<lb/>
<pb n="35a"/>閏月不告月猶朝于廟<hi>告音牿</hi>
　左傳閏月不告朔非禮也<hi>經稱告月傳稱告朔明告月必以朔</hi>閏以正<lb/>
　時<hi>置閏便四時不差</hi>時以作事事以厚生<hi>事不失時則民食足民用給</hi>生<lb/>
　民之道於是乎在矣不告閏朔棄時政也何以為民<lb/>
　　趙氏曰天子常以今年冬班明年正朔於諸侯諸<lb/>
　侯受之每月奉月朔甲子以告於廟所謂稟正朔也<lb/>
　故曰王正月言王之所以班也因以特牲薦謂之告<lb/>
　月亦曰告朔故論語云子貢欲去告朔之餼羊也文<lb/>
<pb n="35b"/>　公以閏非正不行告朔之禮而以其朔日但身至廟<lb/>
　拜謁而巳故曰猶朝於廟　告於廟則謂之告朔因<lb/>
　以聽此月之政則謂之視朔　啖氏曰公穀言不告<lb/>
　月為是非也按經文言不告月明當告也　劉氏曰<lb/>
　公羊以為不告朔禮也猶朝於廟非禮也穀梁曰閏<lb/>
　月者附月之餘日也天子不以告朔而喪事不數也<lb/>
　皆非也閏雖無常而政有常可得勿告乎　汪氏曰<lb/>
　考之經傳凡言閏月多在嵗終盖是時厯法差謬每<lb/>
<pb n="36a"/>　置閏於嵗終故左傳以閏三月為非禮則無中氣者<lb/>
　不謂之閏而名曰閏者非閏月矣秦之後九月實昉<lb/>
　於此宜當時之卿大夫以天無是月而導其君以廢<lb/>
　告朔之禮也　按猶三望猶者可巳之辭也望郊之<lb/>
　細也不郊矣以為無望可也猶朝於廟欲已而不盡<lb/>
　巳之辭也朝廟為告月也朝廟視朔皆不可巳也猶<lb/>
　朝於廟而朔可不告乎此經文之意也公穀㮣曰猶<lb/>
　者可以巳非也<lb/>
<pb n="36b"/>七年春公伐邾<lb/>
　左傳間晉難也<lb/>
三月甲戌取須句<hi>句公作胊</hi>
　左傳寘文公子焉<hi>邾文公子叛在魯使為須句大夫</hi>非禮也　杜氏<lb/>
　曰須句魯之封内屬國也僖公反其君之後邾復㓕<lb/>
　之書取易也邾文公子叛在魯故公使為守須句大<lb/>
　夫絶太皥之祀以與鄰國叛臣故曰非禮　僖公雖<lb/>
　無崇明祀保小寡之實心然以母家之故猶依違其<lb/>
<pb n="37a"/>　迹文公乘伯國之衰貪土地而舍逋逃其罪益甚矣<lb/>
遂城郚<hi>郚音吾</hi>
　杜氏曰因伐邾師以城郚郚魯邑卞縣南有郚城備<lb/>
　邾難<lb/>
夏宋公王臣卒<hi>穀作壬臣</hi>
　其弟禦殺世子而自立國人殺禦而立公之少子杵<lb/>
　臼是為昭公<lb/>
宋人殺其大夫<lb/>
<pb n="37b"/>　左傳夏宋成公卒於是公子成為右師<hi>荘公子</hi>公孫友<lb/>
　為左師<hi>目夷子</hi>樂豫為司馬<hi>戴公𤣥孫</hi>鱗矔<hi>古亂反</hi>為司徒<hi>桓公</hi>
　<hi>孫</hi>公子蕩為司城<hi>桓公子也以武公名廢司空為司城</hi>華御事為司寇<lb/>
　<hi>華元父也傳言六卿皆公族昭公不親其親所以致亂</hi>昭公将去羣公子樂豫<lb/>
　曰不可公族公室之枝葉也若去之則本根無所庇<lb/>
　隂矣葛藟猶能庇其本根故君子以為此<hi>詩人取以喻九族兄</hi>
　<hi>弟</hi>况國君乎此諺所謂庇焉而縱尋斧焉者也必不<lb/>
　可君其圖之親之以徳皆股肱也誰敢攜貳若之何<lb/>
<pb n="38a"/>　去之不聽穆㐮之族<hi>昭公所欲去者</hi>率國人以攻公殺公孫<lb/>
　固公孫鄭於公宫六卿和公室樂豫舍司馬以譲公<lb/>
　子卬<hi>昭公弟</hi>昭公即位而葬<hi>葬宋成公</hi>書曰宋人殺其大夫<lb/>
　不稱名衆也且言非其罪也<hi>趙氏曰若以殺大夫衆而不書名則晉殺三郤</hi>
　<hi>鄭盜殺大夫何乃悉書乎左氏妄也</hi>　胡傳書宋人者國亂無政非君<lb/>
　命而衆人擅殺之也<hi>杜氏曰二子在公宫為亂兵所殺</hi>大夫不名義<lb/>
　繋於殺大夫而其名不足紀也<lb/>
戊子晉人及秦人戰于令狐晉先蔑奔秦<hi>令力呈反蔑公作昧奔上</hi>
<pb n="38b"/>　<hi>有以師字</hi>
　左傳秦康公送公子雍於晉曰文公之入也無衛故<lb/>
　有吕郤之難乃多與之徒衛穆嬴日抱太子以啼於<lb/>
　朝曰先君何罪其嗣亦何罪舍適嗣不立而外求君<lb/>
　将焉寘此<hi>穆嬴㐮公夫人靈公母也</hi>出朝則抱以適趙氏頓首於<lb/>
　宣子曰先君奉此子也而屬諸子曰此子也才吾受<lb/>
　子之賜不才吾唯子之怨今君雖終言猶在耳而棄<lb/>
　之若何宣子與諸大夫皆患穆嬴且畏偪<hi>畏國人以大義來偪</hi>
<pb n="39a"/>　<hi>巳</hi>乃背先蔑而立靈公以禦秦師箕鄭居守趙盾将<lb/>
　中軍先克佐之<hi>克先且居子代狐射姑</hi>荀林父佐上軍<hi>箕鄭将上軍居</hi>
　<hi>守故佐獨行</hi>先蔑将下軍先都佐之步招御戎戎津為右<lb/>
　及堇隂<hi>晉邑</hi>宣子曰我若受秦秦則賓也不受寇也既<lb/>
　不受矣而復緩師秦将生心先人有奪人之心軍之<lb/>
　善謀也逐寇如追逃軍之善政也訓卒利兵秣馬蓐<lb/>
　食潛師夜起<hi>蓐音辱早食於寢蓐也</hi>戊子敗秦師於令狐至於<lb/>
　刳首巳丑先蔑奔秦士㑹從之先蔑之使也荀林父<lb/>
<pb n="39b"/>　止之曰夫人太子猶在而外求君此必不行子以疾<lb/>
　辭若何不然将及攝卿以往可也何必子同官為寮<lb/>
　吾嘗同寮敢不盡心乎弗聽及亡荀伯<hi>林父</hi>盡送其帑<lb/>
　及其器用財賄於秦曰為同寮故也士㑹在秦三年<lb/>
　不見士伯<hi>失蔑</hi>其人曰能亡人於國不能見於此焉用<lb/>
　之士季曰吾與之同罪<hi>俱有逆公子雍之罪</hi>非義之也将何見<lb/>
　焉及歸遂不見　張氏曰河中府猗氏縣有令狐城<lb/>
　　高氏曰先蔑以自令狐復如秦故不言出也<hi>左氏前年</hi>
<pb n="40a"/>　<hi>稱使先蔑士㑹如秦逆公子雍今年拒秦師又稱先蔑將下軍則知往逆后嘗還矣</hi>　按晉國<lb/>
　自奚齊之亂晉大夫習於廢置君以収權寵故㐮公<lb/>
　卒於是期年謀立君尚未定也有是理乎所謂以難<lb/>
　故欲立長君果國人之同心乎抑二三執政之私也<lb/>
　以穆嬴直言而宣子與諸大夫皆患之觀之則為執<lb/>
　政之私也明矣夫㐮公有適嗣舍之不立而外求君<lb/>
　其義甚不直趙盾強臣也欲弑君則弑君何難於孤<lb/>
　児寡婦寧變前計禦秦師者義實不爾克也奕者舉<lb/>
<pb n="40b"/>　棋不定不勝其耦况置君乎或者猶謂趙盾能曰使<lb/>
　能國之利也夫不明理不勝私而惟能之自用其有<lb/>
　不為邪者鮮矣春秋以晉為志乎是戰也故書及其<lb/>
　罪盾也深矣乃若秦晉五年四戰穆公晚而悔過康<lb/>
　公亦可以知創矣我送舅氏曰至渭陽何不能充是<lb/>
　心乎身死未㡬扶庶孽而欲奪其子則亦不待貶絶<lb/>
　而可併見矣　啖氏曰傳云敗秦師非也按經書戰<lb/>
　明二師相抗敵矣傳云潛師夜起與經乖矣又上言<lb/>
<pb n="41a"/>　背先蔑立靈公明蔑在秦也次言先蔑将下軍則是<lb/>
　在晉也何其自相背經言先蔑奔秦不言出明在外<lb/>
　矣言背可也言将下軍非也蓋先蔑時為下軍将而<lb/>
　身在秦故致誤也　按啖子之辯是矣但先蔑若在<lb/>
　秦未嘗歸則經安得書奔秦則先蔑是逆雍之後還<lb/>
　至令狐乃復奔秦也惟先蔑将下軍一句明是傳誤<lb/>
　也<lb/>
狄侵我西鄙<lb/>
<pb n="41b"/>　左傳狄侵我西鄙公使告於晉趙宣子使因賈季問<lb/>
　鄷舒<hi>狄相</hi>且譲之鄷舒問於賈季曰趙衰趙盾孰賢對<lb/>
　曰趙衰冬日之日也趙盾夏日之日也<lb/>
秋八月公㑹諸侯晉大夫盟于扈<lb/>
　左傳齊侯宋公衞侯鄭伯許男曹伯㑹晉趙盾盟於<lb/>
　扈晉侯立故也公後至故不書所㑹<hi>謂不具列公侯及卿大夫爵氏</hi>
　凡㑹諸侯不書所㑹後也　杜氏曰扈鄭地滎陽卷<lb/>
　縣西北有扈亭　劉氏曰左氏云公後至不書所㑹<lb/>
<pb n="42a"/>　非也按經公與盟矣何謂後㑹乎杜云公後㑹而及<lb/>
　其盟此飾非之言㑹盟同地㑹所以為盟也今及其<lb/>
　盟不得云後㑹盟重㑹輕不當誚責其輕又巳稱公<lb/>
　㑹諸侯矣豈不及其㑹者乎　按經凡書諸侯者皆<lb/>
　前目後凡惟此獨前無諸侯之目若無左氏則不知<lb/>
　其為齊宋衛陳鄭許曹七國之君諸家皆祖左氏公<lb/>
　後至之説然夫子明書公㑹安得自以為公後至耶<lb/>
　劉氏辯之當矣惟許氏謂大夫而主諸侯之盟自扈<lb/>
<pb n="42b"/>　之盟始君子惡之崔氏謂是時晉侯新立諸侯相與<lb/>
　㑹於晉地而聽事事焉晉侯不能降禮乃使大夫抗<lb/>
　禮以盟諸侯此諸侯之恥而晉之罪也故不序諸侯<lb/>
　不名晉大夫以畧之此二説似亦可通但是時靈公<lb/>
　幼冲趙盾專國謂晉侯不能降禮乃使大夫盟諸侯<lb/>
　則誤也直責趙盾之無禮則可耳<lb/>
冬徐伐莒<lb/>
公孫敖如莒涖盟<hi>公穀作莅</hi>
<pb n="43a"/>　左傳穆伯娶於莒曰戴巳生文伯其娣聲巳生惠叔<lb/>
　<hi>穆伯公孫敖也文伯穀也惠叔難也</hi>戴巳卒又聘於莒莒人以聲巳辭<lb/>
　則為襄仲聘焉<hi>㐮仲公孫敖從父昆弟</hi>冬徐伐莒莒人來請盟<lb/>
　穆伯如莒涖盟且為仲逆及鄢陵<hi>莒邑</hi>登城見之美自<lb/>
　為娶之仲請攻之公将許之叔仲惠伯<hi>叔牙孫</hi>諌曰臣<lb/>
　聞之兵作於内為亂於外為寇寇猶及人亂自及也<lb/>
　今臣作亂而君不禁以啟寇讐若之何公止之惠伯<lb/>
　成之<hi>平二子</hi>使仲舍之<hi>舍不娶</hi>公孫敖反之<hi>還莒女</hi>復為兄<lb/>
<pb n="43b"/>　弟如初從之<lb/>
八年春王正月<lb/>
夏四月<lb/>
　附左傳秦人伐晉取武城以報令狐之役<lb/>
秋八月戊申天王崩<lb/>
冬十月壬午公子遂㑹晉趙盾盟于衡雍<hi>盾徒本反雍於用反</hi>
　左傳晉人以扈之盟來討冬襄仲㑹晉趙盾於衡雍<lb/>
　報扈之盟也　按天王崩諸侯不奔喪而兩國之大<lb/>
<pb n="44a"/>　夫自相㑹盟於王畿之内惡莫大焉又大夫之專盟<lb/>
　自是始也前此盟翟泉猶有僖公在㑹也繼此而有<lb/>
　袁婁之盟雞澤溴梁諸侯皆在而大夫自盟矣於宋<lb/>
　於虢則晉楚之大夫狎主齊盟而諸侯不復在矣<lb/>
　張氏曰後漢河南卷縣有恒顒城古衡雍也　高氏<lb/>
　曰衡雍晉文公㑹諸侯朝王之處　按左氏以前年<lb/>
　扈之盟為公後至故以今盟為晋人以扈之盟來討<lb/>
　故公子遂再往㑹晉盟也後至之説前已辨矣則今<lb/>
<pb n="44b"/>　盟非為討扈之盟而報也後至不當時見責乃踰一<lb/>
　年而後討乎<lb/>
乙酉公子遂㑹雒戎盟于暴<hi>雒洛同雒戎公作伊雒戎</hi>
　左傳遂㑹伊雒之戎　杜氏曰諸戎雜居伊水雒水<lb/>
　之間暴鄭地　何氏曰四日不能再出不卒名者<hi>卒竟</hi>
　<hi>也竟但舉名</hi>非一事再見也　按宣元年公子遂如齊三<lb/>
　月遂以夫人婦姜至自齊傳云遂何以不稱公子一<lb/>
　事而再見者卒名也一事而再見謂如齊為逆夫人<lb/>
<pb n="45a"/>　也故於其至也卒名而巳此盟晉盟戎非一事再見<lb/>
　故兩稱公子遂以見晉戎同使又各舉其地以謹華<lb/>
　夷之辨也胡氏謂再稱公子各日其㑹正其名與地<lb/>
　以深别之是也自壬午至乙酉四日之間不能再出<lb/>
　知再書公子遂者謹戎之盟也左氏云珍之也大夫<lb/>
　無遂事權臣專行而莫之忌雒邑王都所在戎醜居<lb/>
　之無制甚矣不能攘却又盟好是修乃以專命竟外<lb/>
　為得事之宜而珍之可乎自秦晉遷陸渾之戎於伊<lb/>
<pb n="45b"/>　川不惟亂華而其逼周亦甚自是伊雒之戎世為周<lb/>
　患他日王謂晉人曰先王居檮杌於四裔以禦魑魅<lb/>
　故允姓之姦居於瓜州伯父惠公歸自秦而誘以來<lb/>
　使逼我郊甸戎有中國誰之咎也由此觀之則秦晉<lb/>
　之罪不可勝誅矣魯以千乗之國戎在千里之外保<lb/>
　境却敵無他䇿而以望塵納好為得宜不亦悖哉<lb/>
公孫敖如京師不至而復<hi>公無二字</hi>丙戌奔莒<lb/>
　左傳穆伯如周弔喪不至以幣奔莒從巳氏焉　孫<lb/>
<pb n="46a"/>　氏曰公子遂如齊至黄乃復以疾而還義猶不可况<lb/>
　敖如京師不至而反乎　朱子曰只不至而復便是<lb/>
　大不恭魯亦不再使人往皆罪也文定只貶他從已<lb/>
　氏之過經文元不及此事　汪氏曰敖以乙酉如京<lb/>
　師而以丙戌奔則受命而不行可知矣天王之喪赴<lb/>
　告及魯已三越月仲遂盟戎近在王畿之側若罔聞<lb/>
　知徐遣敖方共弔事具文而往不至而復逃使而奔<lb/>
　敖則不容誅矣魯侯亦思先君成風之喪王使再臨<lb/>
<pb n="46b"/>　含賵㑹葬致禮於吾者如是之盡乎謂當亟遣大夫<lb/>
　繼之而親送葬可也遷延不行而毛伯求金得臣㑹<lb/>
　葬不待貶絶而其罪見矣<lb/>
螽<lb/>
宋人殺其大夫司馬宋司城來奔<lb/>
　左傳宋㐮夫人㐮王之姊也<hi>昭公適祖母</hi>昭公不禮焉夫<lb/>
　人因戴氏之族<hi>華樂皇</hi>以殺㐮公之孫孔叔公孫鐘離<lb/>
　及大司馬公子印皆昭公之黨也司馬握節<hi>符信</hi>以死<lb/>
<pb n="47a"/>　<hi>示不廢命</hi>故書以官司城蕩意諸來奔<hi>意諸公子蕩之孫</hi>效節於<lb/>
　府人而出公以其官逆之皆復之<hi>請宋而復之司城官属悉來奔故言</hi>
　<hi>皆復</hi>亦書以官皆貴之也　按宋昭公下忌其公族上<lb/>
　不能其祖母以致再亂為亂者戴氏之族而書宋人<lb/>
　非一人也見昭公無政而臣庶得以擅殺大夫也大<lb/>
　夫者孔叔公孫鐘離也而不名義繫於殺大夫而其<lb/>
　名不足紀也司馬者公子印司城者蕩意諸也又特<lb/>
　以官舉者昭公踈忌其族而欲寵其私昵故樂豫舍<lb/>
<pb n="47b"/>　司馬以譲公子印夫司馬掌兵之官必選衆舉賢使<lb/>
　素有威望為國人所畏服者居其任故華督欲為難<lb/>
　而憚孔父子魚在而㐮公㡬伯樂豫之言曰公族公<lb/>
　室之枝葉也若去之則本根無所庇廕矣又曰親之<lb/>
　以徳皆股肱也誰敢攜貳使昭公用樂豫之言而不<lb/>
　替其任則豈但無亂而已言既不用公又未有悛志<lb/>
　樂豫知亂未已也故舍司馬以譲公子卬卬之為司<lb/>
　馬昭公之欲也主兵而為人所殺若易易然夫已殺<lb/>
<pb n="48a"/>　三子而奔意諸其奚難於君乎故書宋人殺大夫二<lb/>
　子又以官舉以示君失其道官非其官其效至於一<lb/>
　國作亂之明戒也　左傳司馬握節以死司城效節<lb/>
　於府人而出傅㑹之枝辭　公羊宋三世無大夫三<lb/>
　世内娶之説無理之甚可置於不足辨彼乃言之至<lb/>
　再何也<lb/>
　附左傳夷之蒐晉侯将登箕鄭父先都<hi>登之於上軍</hi>而使<lb/>
　士縠梁益耳将中軍<hi>士縠本司空</hi>先克曰狐趙之勲不可<lb/>
<pb n="48b"/>　廢也從之先克奪蒯得田於堇隂<hi>先克中軍佐盖以軍事奪其田七年</hi>
　<hi>禦秦師於堇隂</hi>故箕鄭父先都士縠梁益耳蒯得作亂<lb/>
九年春毛伯來求金<lb/>
　左傳九年春王正月己酉使賊殺先克乙丑晉人殺<lb/>
　先都梁益耳　殺先克不赴故不書殺先都經書二<lb/>
　月從告　左傳毛伯衛來求金非禮也不書王命未<lb/>
　葬也　公羊傳毛伯者何天子之大夫也何以不稱<lb/>
　使當喪未君也踰年矣何以謂之未君即位矣而未<lb/>
<pb n="49a"/>　稱王也未稱王何以知其即位以諸侯之踰年即位<lb/>
　亦知天子之踰年即位也以天子三年然後稱王亦<lb/>
　知諸侯於其封内三年稱子也踰年稱公矣則曷為<lb/>
　於其封内三年稱子縁臣民之心不可一日無君縁<lb/>
　始終之義一年不二君不可曠年無君縁孝子之心<lb/>
　則三年不忍當也毛伯來求金何以書譏何譏爾王<lb/>
　者無求求金非禮也　穀梁傳求車猶可求金甚矣<lb/>
　　程子曰家父致命以徴車故書使來求毛伯風魯<lb/>
<pb n="49b"/>　以求金故不云王使<lb/>
夫人姜氏如齊<lb/>
　趙氏曰凡夫人行皆書比於公也　趙氏曰諸侯之<lb/>
　女既嫁父母存則歸寧不然則否今則不爾故書曰<lb/>
　如如者朝聘之名非婦人之事若合禮者之歸寧則<lb/>
　當云寧於某左氏例云夫人歸寧曰如某此説非也<lb/>
　據經文所書者皆以非禮故也　按此出姜也齊昭<lb/>
　公之女或言其有所不安而歸寧以愬於父母趙氏<lb/>
<pb n="50a"/>　以父母在歸寧即合禮不書此書者以非常故也要<lb/>
　之書如書至有故存焉為十八年歸齊張本則曉然<lb/>
　者<lb/>
二月叔孫得臣如京師<lb/>
辛丑葬㐮王<lb/>
　左傳荘叔如周葬襄王　公羊傳王者不書葬此何<lb/>
　以書不及時書過時書我有往者則書　穀梁傳天<lb/>
　子志崩不志葬舉天下而葬一人其道不疑也志葬<lb/>
<pb n="50b"/>　危不得葬也<hi>不得備禮葬</hi>
晉人殺其大夫先都<lb/>
三月夫人姜氏至自齊<lb/>
　胡傳夫人與君敵體同主宗廟之事出必告行反必<lb/>
　告至則書於䇿然它有行者或曰享或曰㑹或曰如<lb/>
　未有致之者則其行非禮以不致見其罪也出姜如<lb/>
　齊以寧父母於禮得行矣其致者出姜至是蓋不安<lb/>
　於魯故至而特書　家氏曰因歸寧而見義非為歸<lb/>
<pb n="51a"/>　寧而得書也文公無正家之法強臣僣妾比而為姦<lb/>
　庶子奪嫡有萌而不悟春秋特書以正之<lb/>
晉人殺其大夫士縠及箕鄭父<lb/>
　左傳三月甲戌晉人殺箕鄭父士縠蒯得　杜氏曰<lb/>
　梁益耳蒯得不書皆非卿　胡傳稱人以殺者國亂<lb/>
　無政衆人擅殺之稱也何以知其非討賊之辭書殺<lb/>
　其大夫則知之矣三大夫皆強家也求專晉不得挾<lb/>
　私怨以作亂而使賊殺其中軍佐則固有罪矣曷為<lb/>
<pb n="51b"/>　不去其官當是時晉靈初立主幼不君政在趙盾而<lb/>
　中軍佐者趙盾之黨也若獄有所歸則此三人者獨<lb/>
　無可議從末减乎而皆殺之是大夫專生殺而政不<lb/>
　自人主出也故不稱國討不去其官而箕鄭父書及<lb/>
　示後世司賞罰者必本忠恕無有黨偏之意其義精<lb/>
　矣　按左氏言夷之蒐本使狐射姑将中軍趙盾佐<lb/>
　之以陽處父之言而易其班故狐射姑殺陽處父又<lb/>
　稱是蒐也将登箕鄭父先都使士穀梁益耳将中軍<lb/>
<pb n="52a"/>　以先克之言而止故箕鄭父作亂使賊殺先克此一<lb/>
　事也而兩言之蓋㐮公先欲用狐射姑将中軍趙盾<lb/>
　佐之又欲用士穀梁益耳而先克曰狐趙之勲不可<lb/>
　廢也㐮公因是而止而陽處父又薦趙盾之能曰不<lb/>
　如使仁者佐賢者趙盾賢射姑仁於是㐮公又易其<lb/>
　班使射姑佐盾是時諸大夫皆有不平之心矣狐射<lb/>
　姑首起而殺處父射姑出奔而先克代之諸大夫滋<lb/>
　不平矣故先都等以失職怨望而作亂左傳首箕鄭<lb/>
<pb n="52b"/>　父而經重士縠蓋士縠有元帥之望㐮公所先擬而<lb/>
　趙盾所尤忌箕鄭父先都等則倡謀擁和者耳前後<lb/>
　陽處父先克之見殺狐射姑之奔士縠箕鄭父先都<lb/>
　梁益耳之死皆以盾之越次而為中軍帥故也彼亂<lb/>
　者固有罪矣盾為政不平以其私而皆殺之其可免<lb/>
　於誅乎故春秋殺稱人而死者不去其官殺稱人以<lb/>
　見非君意不得以累上之辭書之死者不去其官以<lb/>
　見非國討其權衡精矣<lb/>
<pb n="53a"/>楚人伐鄭公子遂㑹晉人宋人衞人許人救鄭<lb/>
　左傳范山言於楚子曰晉君少不在諸侯北方可圖<lb/>
　也<hi>范山楚大夫</hi>楚子師於狼淵以伐鄭<hi>陳師狼淵為伐鄭援也潁川潁隂縣</hi>
　<hi>西有狼陂</hi>囚公子堅公子尨及樂耳<hi>三子鄭大夫</hi>鄭及楚平公<lb/>
　子遂㑹晉趙盾宋華耦衛孔達許大夫救鄭不及楚<lb/>
　師卿不書緩也以懲不恪<hi>華耦華父督曽孫</hi>　按楚自城濮<lb/>
　之役不得志於中國兵不加於鄭者十五年矣其君<lb/>
　臣之心曷嘗一日忘哉故靈公立趙盾為政范山言<lb/>
<pb n="53b"/>　於楚子曰晉君少不在諸侯北方可圖也夫以晉君<lb/>
　臣之志不在諸侯其迹未有形於外也猶主夏盟諸<lb/>
　侯未叛范山奚自而窺知之哉盖於其他行事而得<lb/>
　之也以經之所書而觀之公㑹諸侯晉大夫盟於扈<lb/>
　晉侯立故也趙盾強諸侯為此盟也自是之外則二<lb/>
　三大夫争於寵利報怨市權自相專殺而巳千載之<lb/>
　下猶足以知之而况當時乎楚商臣弑君之賊身負<lb/>
　討而不忌見可侮而動師於狼淵以伐鄭嘗中國也<lb/>
<pb n="54a"/>　宋殺申無畏也楚荘投袂而起履及於窒皇劍及於<lb/>
　寝門之外車及於蒲胥之市彼蠻荆猶如此而趙盾<lb/>
　以全盛未少挫衂之晉合四國之師名曰救鄭乃遷<lb/>
　延猶豫不及楚師而還楚得氣去明年而有厥貉之<lb/>
　次矣晉遂不競而楚荘伯也趙盾為之也故晉趙盾<lb/>
　宋華耦衞孔達皆國卿畧而書人賤之也公子遂不<lb/>
　在貶者諸魯事自非指為其國褒貶則皆從國史然<lb/>
　賤諸卿則遂可知矣<lb/>
<pb n="54b"/>夏狄侵齊<lb/>
　附左傳夏楚侵陳克壺丘<hi>陳邑</hi>以其服於晉也　秋楚<lb/>
　公子朱<hi>息公</hi>自東夷伐陳陳人敗之獲公子茷<hi>扶廢反</hi>陳<lb/>
　懼乃及楚平<lb/>
秋八月曹伯㐮卒<lb/>
九月癸酉地震<lb/>
　公羊傳地震者何動地也何以書記異也　穀梁傳<lb/>
　震動也地不震者也震故謹而日之也　杜氏曰地<lb/>
<pb n="55a"/>　道安静以動為異　按周伯陽甫曰天地之氣不過<lb/>
　其序若過其序民亂之也陽伏而不能出隂迫而不<lb/>
　能升<hi>應劭曰隂迫陽使不能升也</hi>於是有地震劉向説此年地震<lb/>
　曰臣下強盛者将動為害後宋魯晉莒鄭陳齊皆殺<lb/>
　君京房曰臣事雖正專必震大要地道以静為體以<lb/>
　順為正安而承天者也逆其常理而不得節焉則震<lb/>
　而不安其所承矣諸侯變而不承天子大夫變而不<lb/>
　承諸侯外域變而不承中國之象也是時諸侯無王<lb/>
<pb n="55b"/>　天下無伯弑君簒國者比肩接迹至連宋魯晉莒鄭<lb/>
　陳齊七國皆弑而楚子討徴舒之亂遂以夷狄而正<lb/>
　諸夏矣夷猾夏猶可言也夷正諸夏不可言也入春<lb/>
　秋百餘年書地震始此世遠史文畧也自此至哀公<lb/>
　五書<lb/>
冬楚子使椒來聘<hi>椒穀作萩見楚君臣始並  經</hi>
　左傳楚子越椒來聘<hi>子越椒令尹子文從子</hi>　陸氏曰公羊云<lb/>
　椒者何楚大夫也楚無大夫此何以書始有大夫也<lb/>
<pb n="56a"/>　始有大夫則何以不氏許夷狄者不壹而足也<hi>不驟繩以</hi>
　<hi>中國之禮貴之也</hi>按例凡未命之卿來魯皆書名無他義又<lb/>
　文公以前不書楚大夫者好命未通耳有何許之乎<lb/>
　　趙氏曰穀梁云楚無大夫其曰椒何也以其來我<lb/>
　褒之也聖人設教豈以來我則褒之蓋不知内外異<lb/>
　辭之理故妄説也　按楚始以號舉狄之也既而書<lb/>
　人至是其君書爵其臣書名而稱使非漸進之也見<lb/>
　其浸強耳范山曰晉不在諸侯北方可圖也加兵於<lb/>
<pb n="56b"/>　鄭通使於魯何為者哉假曰進之則楚子執宋公以<lb/>
　伐宋亦從而楚子之矣豈進其虐中國耶　楚椒秦<lb/>
　術秦楚未有族也<lb/>
秦人來歸僖公成風之襚<hi>音遂</hi>
　僖公成風妾母繫子之辭也左氏以雖不當事無忘<lb/>
　舊好為禮公羊氏以兼之為非禮據王使榮叔歸含<lb/>
　且賵趙子曰譏天王厚禮妾母也此歸禭穀梁曰秦<lb/>
　人弗夫人也即外之弗夫人而見正焉弗夫人言不<lb/>
<pb n="57a"/>　稱為夫人也僖公夫人其妾母而稱諸異邦不能使<lb/>
　人無異辭春秋因秦人之辭而實書之以見正其義<lb/>
　嚴矣秦逺國因有翟泉之盟追贈僖公并及成風事<lb/>
　理自是如此何得以兼之為非哉亦非以子而先母<lb/>
　也　婦人夫死從子况妾母之於國君自當繫子為<lb/>
　稱若曰不可以子先母則須曰成風僖公豈可乎<lb/>
葬曹共公<lb/>
十年春王三月辛卯臧孫辰卒<lb/>
<pb n="57b"/>　哀伯之孫文仲也其子許嗣為大夫是為宣叔<lb/>
夏秦伐晉<lb/>
　左傳春晉人伐秦取少梁<hi>馮翊夏陽縣</hi>夏秦伯伐晉取北<lb/>
　徴<hi>徵如字三蒼云縣屬馮翊音懲又一音張里反</hi>　按秦下當有闕文或云<lb/>
　晉舍適嗣而外求君既而悔之正矣秦不顧是非惟<lb/>
　以報復為事故狄之恐非<lb/>
楚殺其大夫宜申<lb/>
　左傳初范巫矞似<hi>矞似范邑之巫</hi>謂成王與子玉子西曰三<lb/>
<pb n="58a"/>　君皆将強死城濮之役王思之故使止子玉曰母死<lb/>
　不及止子西子西縊而縣絶<hi>在僖二十八年</hi>王使適至遂止<lb/>
　之使為商公<hi>楚邑今上雒商縣</hi>沿漢泝江将入郢王在渚宫<lb/>
　<hi>水中小洲曰渚</hi>下見之懼而辭曰臣免於死又有讒言謂臣<lb/>
　将逃臣歸死於司敗也<hi>陳楚名司冦為司敗</hi>王使為工尹又與<lb/>
　子家謀弑穆王穆王聞之五月殺鬭宜申及仲歸<hi>仲歸</hi>
　<hi>子家不書非卿</hi>　宜申謀弑穆王而楚殺之討罪也稱國以<lb/>
　殺而不去其官何也曰穆王者即世子商臣也而春<lb/>
<pb n="58b"/>　秋之義㣲矣<lb/>
自正月不雨至于秋七月<lb/>
　穀梁傳歴時而言不雨文不閔雨也不閔雨者無志<lb/>
　乎民也<lb/>
及蘇子盟于女栗<lb/>
　左傳頃王立故也　杜氏曰女栗地名闕蘇子周卿<lb/>
　士僖十年狄㓕温蘇子奔衞今復見蓋王復之　趙<lb/>
　氏曰公及之也不書公諱獨與天子大夫盟　王氏<lb/>
<pb n="59a"/>　曰襄王喪葬公未嘗往頃王既立公又不朝乃及王<lb/>
　臣私相要言臣子之義安在哉　陸氏曰畿内諸侯<lb/>
　皆曰子殷制已然箕子㣲子是也周因之王臣稱子<lb/>
　皆畿内諸侯也蘇子劉子單子尹子是也<lb/>
冬狄侵宋<lb/>
楚子蔡侯次于厥貉<hi>厥公作屈音同貉音麥</hi>
　左傳陳侯鄭伯㑹楚子於息冬遂及蔡侯次於厥貉<lb/>
　将以伐宋宋華御事<hi>華元父</hi>曰楚欲弱我也先為之弱<lb/>
<pb n="59b"/>　乎何必使誘我我實不能民何罪乃逆楚子勞且聽<lb/>
　命遂道以田孟諸<hi>宋大藪也在梁國睢陽東北</hi>宋公為右盂鄭伯<lb/>
　為左盂<hi>盂田獵陳名</hi>期思公復遂為右司馬<hi>復遂期思邑公今弋陽期</hi>
　<hi>思縣</hi>子朱及文之無畏為左司馬<hi>将獵張兩甄故置二左司馬然則右司馬</hi>
　<hi>一人當中央</hi>命夙駕載燧<hi>燧取火者</hi>宋公違命無畏抶其僕以<lb/>
　徇或謂子舟<hi>無畏字</hi>曰國君不可戮也子舟曰當官而<lb/>
　行何彊之有敢愛死以亂官乎　厥貉之㑹麇子逃<lb/>
　歸<hi>麇九倫反</hi>　杜氏曰厥貉地名闕将伐宋而未行故書<lb/>
<pb n="60a"/>　次陳鄭及宋麇子不書者宋鄭執卑苟免為楚僕任<lb/>
　受役於司馬麇子恥之遂逃而歸三君失位降爵故<lb/>
　不列於諸侯宋鄭猶然則陳侯必同也　按楚猾中<lb/>
　國蔡未嘗不從桓文之伯而終不能得蔡桓一侵蔡<lb/>
　而蔡終不與桓之㑹晉文僅能致蔡於踐土與温翟<lb/>
　泉而尋復即楚蔡之與楚堅矣厥貉之㑹書楚子蔡<lb/>
　侯而陳鄭宋麇不書杜預謂麇子恥為僕役而逃歸<lb/>
　三君失位降爵故不列於諸侯是也盖前年楚伐鄭<lb/>
<pb n="60b"/>　鄭與楚平陳敗楚偏師而懼不待其討而又輸平於<lb/>
　是合三服國挾其威而徐以臨宋宋人曰楚欲弱我<lb/>
　也我實不能民何罪盍先為之弱乎乃逆楚子勞且<lb/>
　聽命此其異於降者特不肉袒牽牲靣縛御璧耳使<lb/>
　為左盂右盂以辱之司馬令之又以違命刑之自入<lb/>
　春秋以來有甚於斯者乎故三國以失位從其實而<lb/>
　不書而書楚子蔡侯其義㣲而實顯矣胡氏謂三國<lb/>
　之從有不得巳者蔡無四境之患而志在從狄故專<lb/>
<pb n="61a"/>　罪之夫蔡之為楚也乆矣豈至今日而始責之乎<lb/>
十有一年春楚子伐麇<hi>俱倫反公作圈  楚始書君将</hi>
　左傳楚子伐麇成大心<hi>子玉之子大孫伯也</hi>敗麇師於防渚<hi>麇地</hi>
　潘崇復伐麇至於錫穴<hi>麇地</hi>　杜氏曰麇水國近楚<lb/>
　鄭氏曰在均州鄖鄉縣<lb/>
夏叔仲彭生㑹晉郤缺于承筐<hi>公穀無仲字郤去逆反筐公穀作匡  此大夫</hi>
　<hi>特相㑹之始</hi>
　左傳夏叔仲恵伯㑹晉郤缺於承筐謀諸侯之從楚<lb/>
<pb n="61b"/>　者　杜氏曰承筐宋地在陳留㐮邑縣西　胡傳禮<lb/>
　之始失也諸侯非王事而自相㑹也無以正之不自<lb/>
　天子出矣然後諸侯與大夫㑹又無以正之然後大<lb/>
　大與大夫㑹禮亦不自諸侯出矣田氏簒齊六卿分<lb/>
　晉三家專魯理固然也不能辨於早雖欲正之其将<lb/>
　能乎<hi>此傳原在宣十五年無婁之㑹下</hi>　内大夫特㑹外大夫五郤<lb/>
　缺承筐高固無婁荀首於穀士匄於柯荀躒適歴<lb/>
秋曹伯來朝<lb/>
<pb n="62a"/>　左傳秋曹文公來朝即位而來見也<lb/>
公子遂如宋<lb/>
　左傳㐮仲聘於宋且言司城蕩意諸而復之因賀楚<lb/>
　師之不害也<lb/>
狄侵齊<lb/>
冬十月甲午叔孫得臣敗狄于鹹<hi>音咸</hi>
　三傳長狄之説無闗經義<lb/>
十有二年春王正月郕伯來奔<hi>郕公作盛</hi>
<pb n="62b"/>　左氏謂郕太子朱儒自安於夫鍾<hi>郕邑</hi>國人弗徇<hi>順也</hi>郕<lb/>
　伯卒郕人立君太子以夫鍾與郕邽<hi>音圭二邑名</hi>來奔公<lb/>
　以諸侯逆之故書曰郕伯來奔不書地尊諸侯也<lb/>
　趙氏曰按諸侯嗣位未踰年猶稱子豈有君父病而<lb/>
　不視死而不喪身未即位以邑出奔而稱郕伯且鄭<lb/>
　忽曹羈莒展皆巳即位及其出奔猶但稱名况未嗣<lb/>
　位乎且春秋正王綱之大節乃云為魯以諸侯逆之<lb/>
　故書曰郕伯是乃春秋之紊王綱也一何厚誣哉失<lb/>
<pb n="63a"/>　地之君例書名若以兄弟之國不名<hi>公羊曰失地之君也何以不名</hi>
　<hi>兄弟辭也</hi>曹伯陽衞侯衎何以名乎　孫氏曰荘八年郕<lb/>
　降於齊師入齊為附庸此又來奔為齊所偪耳<lb/>
把伯來朝<lb/>
二月庚子子叔姫卒<hi>叔上左無子字</hi>
　趙氏曰時君之女故曰子以别於先君之女也<hi>季氏曰公</hi>
　<hi>穀以為姊妹者非</hi>　啖氏曰左氏云把桓公來朝始朝公也<lb/>
　且請絶叔姫而無絶婚<hi>立其娣以為夫人也</hi>公許之二月叔姫<lb/>
<pb n="63b"/>　卒不言把絶也書叔姫言非女也此傳大誤當在成<lb/>
　八年誤置此爾義見成九年把伯來逆叔姫之喪注<lb/>
　　穀梁傳此未適人何以卒許嫁矣婦人許嫁字而筓<lb/>
　之死則以成人之喪治之<lb/>
夏楚人圍巢<lb/>
　左傳楚令尹大孫伯卒成嘉為令尹<hi>若敖曽孫子孔</hi>羣舒叛<lb/>
　楚<hi>羣舒偃姓舒庸舒鳩之属今廬江南有舒城舒城西南有龍舒</hi>夏子孔執舒子平<lb/>
　<hi>平舒君名</hi>及宗子遂圍巢<hi>宗巢二國羣舒之属</hi>　杜氏曰巢呉楚間<lb/>
<pb n="64a"/>　小國廬江六縣東有居巢城<lb/>
秋滕子來朝<lb/>
秦伯使術來聘<hi>術公作遂</hi>
　左傳秦伯使西乞術來聘且言将伐晉㐮仲辭玉曰<lb/>
　君不忘先君之好照臨魯國鎮撫其社稷重之以大<lb/>
　器<hi>圭璋也</hi>寡君敢辭玉對曰不腆敝器不足辭也主人<lb/>
　三辭賓客曰寡君願徼福於周公魯公以事君不腆<lb/>
　先君之敝器使下臣致諸執事以為瑞節<hi>節信也出聘必告廟</hi>
<pb n="64b"/>　<hi>故稱先君之器</hi>要結好命所以藉寡君之命結二國之好是<lb/>
　以敢致之㐮仲曰不有君子其能國乎國無陋矣厚<lb/>
　賄之　按中國有伯楚常為敵而秦不同盟今而使<lb/>
　命交聘於魯豈嘉其有禮而書之哉志事之漸也此<lb/>
　衰彼進謹之也秦言将伐晉魯主晉故為之禮外大<lb/>
　夫來魯未命者例書名公羊云秦無大夫此何以書<lb/>
　賢繆公也非也<lb/>
冬十有二月戊午晉人秦人戰于河曲<lb/>
<pb n="65a"/>　左傳秦為令狐之役故冬秦伯伐晉取覊馬<hi>晉邑</hi>晉人<lb/>
　禦之趙盾将中軍荀林父佐之<hi>林父代先克</hi>郤缺将上軍<lb/>
　<hi>代箕鄭</hi>㬰駢佐之<hi>代林父</hi>欒盾将下軍<hi>枝之子代先蔑</hi>胥甲佐之<lb/>
　<hi>臣之子代先都</hi>范無恤御戎<hi>代步昭</hi>以從秦師於河曲臾駢曰<lb/>
　秦不能乆請深壘固軍以待之從之秦人欲戰秦伯<lb/>
　謂士㑹曰<hi>七年奔秦</hi>若何而戰對曰趙氏新出其屬曰臾<lb/>
　駢必實為此謀将以老我師也<hi>㬰駢趙盾屬大夫新出佐上軍</hi>趙有<lb/>
　側室<hi>支子</hi>曰穿晉君之壻也有寵而弱不在軍事好勇<lb/>
<pb n="65b"/>　而狂且惡臾駢之佐上軍也若使輕者肆焉其可<hi>肆暫</hi>
　<hi>往而退也</hi>秦伯以璧祈戰於河十二月戊午秦軍揜晉上<lb/>
　軍趙穿追之不及<hi>上軍不動趙穿獨追之</hi>反怒曰裹粮坐甲固<lb/>
　敵是求敵至不擊将何俟焉軍吏曰将有待也穿曰<lb/>
　我不知謀将獨出乃以其屬出宣子曰秦獲穿也獲<lb/>
　一卿矣<hi>僖三十二年晉侯以一命命郤缺為卿不在軍帥之數然則晉自有散位從卿者</hi>秦<lb/>
　以勝歸我何以報乃皆出戰交綏<hi>古名退兵為綏秦晉志未能堅戰短</hi>
　<hi>兵未至争而両退故曰交綏</hi>秦行人夜戒晉師曰兩君之士皆未<lb/>
<pb n="66a"/>　憖也<hi>憖缺也</hi>明日請相見也臾駢曰使者目動而言肆<lb/>
　<hi>聲放失常節</hi>懼我也将遁矣薄<hi>迫也</hi>諸河必敗之胥甲趙穿<lb/>
　當軍門呼曰死傷未収而棄之不惠也不待期而薄<lb/>
　人於險無勇也乃止秦師夜遁復侵晉入瑕　趙氏<lb/>
　曰凡戰不言及交為主也如秦初伐晉而退晉復追<lb/>
　之至河曲<hi>傳云從秦師於河曲</hi>交戰之類是也穀梁云秦晉之<lb/>
　戰巳亟故畧之蓋不曉交為主之意遂妄為此説<lb/>
　自殽至此凡六交兵秦晉亟戰而楚伯矣晉主夏盟<lb/>
<pb n="66b"/>　而君幼國偷軍謀不一其始見於河曲之戰其甚見<lb/>
　於邲之敗蓋一轍也<lb/>
季孫行父帥師城諸及鄆<hi>鄆公作運後同</hi>
　杜氏曰鄆莒魯所争者城陽姑幕縣南有員亭員即<lb/>
　鄆也以其遠偪外國故帥師城之　孫氏曰帥師曰<lb/>
　城畏莒故也　李氏曰成九年楚公子嬰齊伐莒入<lb/>
　鄆㐮十二年季孫宿救台遂入鄆至昭元年取鄆其<lb/>
　秋叔弓疆鄆田即此至昭二十五年齊侯取鄆以居<lb/>
<pb n="67a"/>　公二十九年鄆潰此一鄆之始終也其成四年城鄆<lb/>
　乃西鄆也<lb/>
十有三年春王正月<lb/>
　附左傳晉侯使詹嘉處瑕以守桃林之塞<hi>詹嘉晉大夫賜其瑕</hi>
　<hi>邑命帥衆守桃林以備秦桃林在𢎞農華隂東潼闗</hi>
夏五月壬午陳侯朔卒<lb/>
　附左傳晉人患秦之用士㑹也夏六卿相見於諸浮<lb/>
　<hi>将欲密謀慮其漏泄故出就外野諸浮盖近郊地</hi>趙宣子曰随㑹在秦賈季<lb/>
<pb n="67b"/>　在狄難日至矣若之何中行桓子曰<hi>荀林父也僖二十八年始将中</hi>
　<hi>行故以為氏</hi>請復賈季能外事<hi>本是狄人習竟外之事謂知狄之情</hi>且由舊<lb/>
　勲<hi>狐突之孫狐偃之子</hi>郤成子曰賈季亂<hi>性行不順</hi>且罪大<hi>殺陽處父</hi>不<lb/>
　如随㑹能<hi>才能愈於賈季</hi>賤而有恥柔而不犯<hi>又言性行淳良</hi>其知<lb/>
　足使也且無罪乃使魏夀餘<hi>畢萬之後</hi>偽以魏叛者以誘<lb/>
　士㑹執其帑於晉使夜逸請自歸於秦秦伯許之履<lb/>
　士㑹之足於朝秦伯師於河西<hi>将取魏</hi>魏人在東夀餘<lb/>
　曰請東人之能與夫二三有司言者吾與之先使士<lb/>
<pb n="68a"/>　㑹士㑹辭曰晉人虎狼也若背其言臣死妻子為戮<lb/>
　無益於君不可悔也<hi>辭行示無去志</hi>秦伯曰若背其言所不<lb/>
　歸爾帑者有如河乃行繞朝<hi>秦大夫</hi>贈之以䇿<hi>服䖍云䇿書杜</hi>
　<hi>預云馬</hi>曰子無謂秦無人吾謀適不用也既濟魏人譟<lb/>
　而還秦人歸其帑其處者為劉氏<hi>士㑹堯後劉累之裔别族復累之姓</hi>
邾子<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>蒢卒<hi>
                        <graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>其居反蒢文居反</hi>
　左傳邾文公卜遷於繹<hi>邾邑魯國鄒縣北有繹山</hi>史曰利於民而<lb/>
　不利於君邾子曰苟利於民孤之利也天生民而樹<lb/>
<pb n="68b"/>　之君以利之也民既利矣孤必與焉左右曰命可長<lb/>
　也君何弗為邾子曰命在養民死之短長時也民苟<lb/>
　利矣遷也吉莫如之遂遷於繹五月邾文公卒君子<lb/>
　曰知命<lb/>
自正月不雨至于秋七月<lb/>
世室屋壊<hi>世左穀作大音泰</hi>
　左傳秋七月大室之屋壊書不共也　公羊傳世室<lb/>
　者何魯公之廟也周公稱太廟魯公稱世室羣公稱<lb/>
<pb n="69a"/>　宫曷為謂之世室世世不毁也周公何以稱太廟於<lb/>
　魯封魯公以為周公也周公拜乎前魯公拜乎後<hi>始受</hi>
　<hi>封時拜於文王廟也</hi>曰生以養周公<hi>生以魯國供養周公</hi>死以為周公主<lb/>
　<hi>魯公為周公祭祀主也言曰者成王始授其茅土之詞</hi>然則周公之魯乎曰不<lb/>
　之魯也封魯公以為周公主然則周公曷為不之魯<lb/>
　欲天下之一乎周也世室屋壊何以書譏何譏爾乆<lb/>
　不修也　穀梁傳太室屋壊譏不修也禮宗廟之事<lb/>
　君親割夫人親舂敬之至也為社稷之主而先君之<lb/>
<pb n="69b"/>　廟壊極稱之<hi>不復依違其文</hi>志不敬也　何氏曰不月者蒙<lb/>
　上月<lb/>
冬如晉<lb/>
衛侯㑹公于沓<hi>徒答反公㑹下公無  字</hi>
狄侵衛<lb/>
十有二月己丑公及晉侯盟<lb/>
公還自晉<hi>還上公穀無公字</hi>
鄭伯㑹公于棐<hi>芳尾反穀作斐</hi>
<pb n="70a"/>　左傳冬公如晉朝且尋盟衞侯㑹公於沓請平於晉<lb/>
　公還鄭伯㑹公於棐亦請平於晉公皆成之　杜氏<lb/>
　曰沓地闕棐鄭地　高氏曰凡言公及諸侯㑹者皆<lb/>
　公往與之㑹也沓之㑹公巳出魯而衞侯因公之将<lb/>
　如晉而來㑹棐之㑹鄭伯因公還未至於魯而就㑹<lb/>
　之故皆曰㑹公　愚按此因承筐之㑹郤缺來謀諸<lb/>
　侯之從楚者故公親如晉而二國因之以求成也下<lb/>
　泉小國困於大國之陵暴而思周之詩也曰芃芃黍<lb/>
<pb n="70b"/>　苗隂雨膏之四國有王郇伯勞之傷今之不然也觀<lb/>
　衞鄭二國之情亦可見矣觀衞鄭二國之汲汲於晉<lb/>
　則陳蔡諸國之不得巳於楚又可見矣惟無明王賢<lb/>
　伯以収之耳晉之不在諸侯也乆矣救鄭而不及宋<lb/>
　伐而不救使三國折而從楚誰之咎也乃始以謀貳<lb/>
　為辭求諸人者厚而在我無可恃之實徒勤諸侯盟<lb/>
　亦何益矣故特書公如晉衞侯鄭伯㑹公以明諸侯<lb/>
　之情志晉政之偷也<lb/>
<pb n="71a"/>十有四年春王正月公至自晉<lb/>
　附左傳春頃王崩周公閲與王孫蘇争政故不赴凡<lb/>
　崩薨不赴則不書禍福不告亦不書懲不敬也<lb/>
邾人伐我南鄙叔彭生帥師伐邾<lb/>
　家氏曰魯以七年伐邾取須句邾人不能報至是興<lb/>
　南鄙之師左氏乃謂邾人討魯之不敬<hi>謂邾文公之卒也魯使弔</hi>
　<hi>焉不敬故來討</hi>彼小國安敢責禮於大國亦修怨耳春秋聨<lb/>
　書所以交責之也<lb/>
<pb n="71b"/>夏五月乙亥齊侯潘卒<lb/>
　左傳子叔姬妃齊昭公生舍叔姬無寵舍無威公子<lb/>
　商人驟施於國<hi>商人桓公子</hi>而多聚士盡其家貸於公有<lb/>
　司以繼之夏五月昭公卒舍即位<lb/>
　附左傳邾文公元妃齊姜生定公二妃晉姬生捷菑<lb/>
　文公卒邾人立定公捷菑奔晉<lb/>
六月公㑹宋公陳侯衞侯鄭伯許男曹伯晉趙盾癸酉<lb/>
同盟于新城<lb/>
<pb n="72a"/>　左傳從於楚者服且謀邾也<hi>謀納捷菑</hi>　穀梁傳同者有<lb/>
　同也同外楚也　杜氏曰新城宋地在梁國穀熟縣<lb/>
　西　蜀杜氏曰趙盾專政<hi>主諸侯㑹盟</hi>書日以謹其惡也<lb/>
　　按向也扈之盟不序諸侯此其復序何諸夏之志<lb/>
　也曰同盟衆辭也且不與晉以主是盟也<lb/>
　附左傳秋七月乙卯夜齊商人弑舍而讓元<hi>元商人兄惠公</hi>
　<hi>也書九月從告</hi>元曰爾求之乆矣我能事爾爾不可使多蓄<lb/>
　憾<hi>不為君則恨多</hi>将免我乎爾為之<lb/>
<pb n="72b"/>秋七月有星孛入于北斗<hi>孛音佩</hi>
　左傳有星孛入于北斗周内史叔服曰不出七年宋<lb/>
　齊晉之君皆将死亂　公羊傳孛者何彗星也其言<lb/>
　入於北斗何北斗有中也何以書記異也　穀梁傳<lb/>
　孛之為言猶弗也其曰入北斗斗有環域也　杜氏<lb/>
　曰既見而移入北斗　孫氏曰偏指曰彗光芒四出<lb/>
　曰孛　孔氏曰彗星長有尾入于北斗杓口<lb/>
公至自㑹<lb/>
<pb n="73a"/>晉人納捷菑于邾弗克納<hi>捷公作接菑側其反</hi>
　左傳晉趙盾以諸侯之師八百乗<hi>六萬人</hi>納捷菑於邾<lb/>
　邾人曰齊出貜且長宣子曰辭順而弗從不祥乃還<lb/>
　　公羊傳納者何入辭也其言弗克納何大其弗克<lb/>
　納也<hi>趙氏曰此乃譏其不量事而勞師爾聞義能止差足補過何足大之哉</hi>何大乎其<lb/>
　弗克納晉郤缺帥師革車八百乗以納接菑於邾婁<lb/>
　力沛若有餘而納之邾婁人言曰接菑晉出也貜且<lb/>
　齊出也<hi>出外孫也</hi>子以其指<hi>指手指</hi>則接菑也四貜且也六<lb/>
<pb n="73b"/>　<hi>言俱不得天之正性正今按指手指接菑也四貜且也六言俱不得天之  性此何氏本注也文意自明</hi>
　<hi>疏乃妄説指麾邾婁又以四六為子之譬殊可笑也貜且盖枝指也</hi>庶子以大國壓之<lb/>
　則未知齊晉孰有之也貴則皆貴矣雖然貜且也長<lb/>
　<hi>按此一叚辭氣從容而理自難奪可為辭命之法程子所謂理勝則事明氣忿則招拂豈不信哉不煩干</hi>
　<hi>戈強敵自屈而退辭亦貴哉</hi>郤缺曰非吾力不能納也義實不爾<lb/>
　克也引師而去之此晉郤缺也其稱人何貶曷為貶<lb/>
　不與大夫專廢置君也　趙氏曰按例宣公以後侵<lb/>
　伐多書卿名文公以前皆稱人不應此獨以人為貶<lb/>
<pb n="74a"/>　也縱令諸侯豈得專廢置君何但大夫此直譏之耳<lb/>
　非實與而文不與也又曰若實用諸侯師經不合不<lb/>
　書故知左氏妄也　按納捷菑者左氏以為趙盾公<lb/>
　羊以為郤缺穀梁以為郤克左氏是　楚方圖中國<lb/>
　而晉區區納一亡公子於邾又以少奪長見辭於邾<lb/>
　　穀梁曰長轂五百乘緜地千里過宋鄭滕薛敻入<lb/>
　千乘之國欲變人之主至城下然後知何知之晚也<lb/>
　按捷菑之不當納晉人非至城下而後知也直欲以<lb/>
<pb n="74b"/>　大國之勢強納之耳無名興師氣先不壮又聞邾人<lb/>
　之言直故陽為為義而却其實慮納之而終不能定<lb/>
　齊人來争後必多事故不得不已耳大凡趙盾之舉<lb/>
　措每如是也邾小國而云夐入千乗之國則知革車<lb/>
　八百乘亦此類耳<lb/>
　附左傳周公将與王孫蘓訟於晉王叛王孫蘇<hi>王匡王叛</hi>
　<hi>不與</hi>而使尹氏<hi>周卿士</hi>與聃啟<hi>周大夫</hi>訟周公於晉趙宣子<lb/>
　平王室而復之　楚荘王立子孔潘崇将襲羣舒使<lb/>
<pb n="75a"/>　公子燮與子儀守而伐舒蓼二子作亂城郢而使賊<lb/>
　殺子孔不克而還八月二子以楚子出将如商密廬<lb/>
　戢黎及叔麇誘之<hi>廬今㐮陽中廬縣戢黎廬大夫叔麇其佐</hi>遂殺鬭克<hi>子儀</hi>
　及公子燮初鬭克囚於秦<hi>在僖二十五年</hi>秦伯有殽之敗而<lb/>
　使歸求成成而不得志<hi>無賞報也</hi>公子燮求令尹而不得<lb/>
　故二子作亂<lb/>
九月甲申公孫敖卒于齊<lb/>
　左傳穆伯之從已氏也魯人立文伯<hi>穆伯之子穀也</hi>穆伯生<lb/>
<pb n="75b"/>　二子於莒而求復文伯以為請㐮仲使無朝<hi>不得與政事</hi>
　聽命復而不出<hi>終寢於家故出入不書</hi>二年而盡室以復適莒<lb/>
　文伯疾而請曰穀之子弱<hi>孟獻子年尚少</hi>請立難也<hi>穀弟</hi>許之<lb/>
　文伯卒立惠叔穆伯請重賂以求復惠叔以為請許<lb/>
　之将來九月卒於齊告喪請葬<hi>請以卿禮葬</hi>弗許　陸氏<lb/>
　曰奔大夫不書卒非我臣也既許其歸即我臣也故<lb/>
　書之且明君臣之義死生一也　高氏曰敖廢命奔<lb/>
　莒此誠敖之罪也已而奔齊主齊而請復公於是乎<lb/>
<pb n="76a"/>　許之則其卒也是亦大夫而已所以特書其卒以著<lb/>
　典刑之壊且為齊人歸喪起也<lb/>
齊公子商人弑其君舎<lb/>
　左傳齊人定懿公使來告難<hi>齊人不服故三月而後定</hi>故書以九<lb/>
　月齊公子元不順懿公之為政也終不曰公曰夫巳<lb/>
　氏<hi>猶言某甲</hi>　穀梁傳舍未踰年其曰君何也成舎之為<lb/>
　君所以重商人之弑也　胡傳州吁弑君以國氏商<lb/>
　人稱公子何也以國氏者累及乎上<hi>謂荘公養成其惡</hi>稱公<lb/>
<pb n="76b"/>　子者誅止其身　陸氏曰春秋之作本以懲惡若未<lb/>
　踰年之君被弑而不曰君則逆亂之臣皆以未踰年<lb/>
　而肆其凶惡故原情立義而以弑君書晉奚齊本不<lb/>
　正故異於此　張氏曰嫌未踰年與成君異故誅商<lb/>
　人為萬世戒　高郵孫氏曰人子之心則未逾年而<lb/>
　稱子國人弑君則未逾年而稱君此春秋所以辨君<lb/>
　臣之分而防簒弑之禍<lb/>
宋子哀來奔<lb/>
<pb n="77a"/>　左傳宋高哀為蕭封人<hi>宋附庸</hi>以為卿<hi>蕭本宋邑荘十二年蕭叔大心</hi>
　<hi>者宋蕭邑之大夫也平宋亂立桓公宋人賞其勞以蕭邑封叔為附庸荘二十三年蕭叔朝公是也高哀</hi>
　<hi>仕於蕭還升為宋卿</hi>不義宋公而出遂來奔書曰宋子哀來奔<lb/>
　貴之也<lb/>
冬單伯如齊齊人執單伯齊人執子叔姬<lb/>
　左傳㐮仲使告於王請以王寵求昭姬於齊曰殺其<lb/>
　子焉用其母請受而罪之冬單伯如齊請子叔姬齊<lb/>
　人執之又執子叔姬　公羊傳執者曷為或稱行人<lb/>
<pb n="77b"/>　或不稱行人稱行人而執者以其事執也不稱行人<lb/>
　而執者以已執也　今按稱行人而執者如楚人執<lb/>
　鄭行人良霄鄭人使告服於晉故也晉人執衛行人<lb/>
　石買責其伐曹也此並為使事而見執故稱行人公<lb/>
　羊所謂以其事執也不稱行人而執者如宋人執鄭<lb/>
　祭仲脅令立厲公也齊人執陳轅濤塗以誤軍道也<lb/>
　晉人執季孫行父舎之於苕丘僑如譛之也有罪無<lb/>
　罪並各以事不可槩之於行人之例故並不稱行人<lb/>
<pb n="78a"/>　公羊所謂以巳執也公羊此傳止可通於此二例若<lb/>
　單伯子叔姬之事則其事異而經之書之也亦異不<lb/>
　可以前説㮣也縁上既云單伯如齊則下不得復云<lb/>
　行人左氏自以單伯為周大夫則又不得云我行人<lb/>
　矣况下有叔姬則又不可云齊人執我行人單伯及<lb/>
　子叔姬矣兩書齊人正不欲以姬繋於單伯也不言<lb/>
　及者不可及也别而言之若二事焉所以重齊人之<lb/>
　罪也明年書單伯至自齊又書齊人來歸子叔姬則<lb/>
<pb n="78b"/>　知淫乎叔姬者其言誣矣齊人誣而執之又無辭可<lb/>
　竟而歸之公羊穀梁乃從而實之何其乖謬也商人<lb/>
　弑其君執其君之母我以好請又執我使臣則其不<lb/>
　書商人而以為齊人執之何也商人驟施於國而多<lb/>
　聚士是以克弑盖從之者多矣商人弑舎而譲元元<lb/>
　曰爾求之乆矣爾為之曲沃桓叔将以傾晉而民為<lb/>
　之隱曰我聞有命不敢以告人蓋欲其成矣亂臣賊<lb/>
　子欲行其志必先施小恵以収衆情然後民翕然歸<lb/>
<pb n="79a"/>　之前之商人後之田氏其轍一也使有人焉正色而<lb/>
　立於朝誰敢致難其君乎親弑其君而莫討執乎君<lb/>
　母而莫救則齊人同乎惡矣舉齊人則商人之罪在<lb/>
　其中舉商人則黨乎亂賊者揜其姦矣　單伯明年<lb/>
　書至自齊則是魯大夫左氏以為周大夫非也豈有<lb/>
　周大夫於魯書至哉荘元年巳有單伯至今巳八十<lb/>
　餘年未必一人或其子若孫歟晉欒書欒黶父子同<lb/>
　稱欒伯士渥濁士彌牟祖孫同稱士伯　趙氏曰内<lb/>
<pb n="79b"/>　女見執依内大夫例書之左氏言是齊君舍之母春<lb/>
　秋例無他國自囚國内之人書執者<hi>舎母自是齊家人</hi>故知<lb/>
　左氏誤此乃魯女嫁齊齊以非禮不肯受而執之耳<lb/>
　　按叔姬稱子則公女也非舍母昭姬也齊昭公以<lb/>
　僖二十八年即位我女歸齊當在僖公末年及文公<lb/>
　立而逆婦姜於齊乃昭公女則昭姬非其女明甚而<lb/>
　子叔姬又非昭姬也趙説良是<lb/>
十有五年春季孫行父如晉<lb/>
<pb n="80a"/>　左氏謂為單伯子叔姬故　商人之惡謀於晉而討<lb/>
　之可也<lb/>
三月宋司馬華孫來盟<hi>華户化反</hi>
　來盟彼欲之也稱華孫者自督弑殤公諸侯以賂故<lb/>
　立華氏使秉宋政猶季孫叔孫仲孫臧孫之類義不<lb/>
　繋於名故曰華孫而不名也不稱使者凡來聘來盟<lb/>
　有不稱使者言聘言盟則知君使矣從簡之辭也有<lb/>
　稱使者以别乎不當稱使者也不當稱使者如祭伯<lb/>
<pb n="80b"/>　來非王命也武氏子來求賻王未葬故不言使也祭<lb/>
　叔來聘私行假言聘也齊仲孫來非致成命也齊高<lb/>
　子來盟義同仲孫也楚屈完來盟於師權在屈完也<lb/>
　此華孫來盟趙氏以為義同齊仲孫楚屈完胡氏以<lb/>
　為專行是時昭公無道㐮夫人公子鮑之徒内變将<lb/>
　作華耦職為司馬使有謀國之心必不泯泯焉坐視<lb/>
　亂起而莫之能正矣春秋書其官而來不言使所以<lb/>
　深罪之也<lb/>
<pb n="81a"/>夏曹伯來朝<lb/>
　趙氏曰左氏云諸侯五年再相朝古之制也按周禮<lb/>
　諸侯猶各以服數朝於天子若諸侯五年再相朝即<lb/>
　須四面而往無停時也左氏妄也<lb/>
齊人歸公孫敖之喪<lb/>
　左傳齊人或為孟氏謀<hi>孟氏公孫敖家慶父為長庶故或稱孟氏</hi>曰魯爾<lb/>
　親也飾棺寘諸堂阜<hi>堂阜齊魯境上飾棺不殯示無所歸</hi>魯必取之卞<lb/>
　人<hi>魯卞邑大夫</hi>以告惠叔猶毁以為請<hi>自敖卒則惠叔請之至今以未得命</hi>
<pb n="81b"/>　<hi>哀毁如初喪</hi>立於朝以待命許之取而殯之<hi>殯於孟氏之寝</hi>齊人<lb/>
　送之書曰齊人歸公孫敖之喪為孟氏且國故也葬視<lb/>
　共仲聲巳不視帷堂而哭㐮仲欲勿哭惠伯曰喪親<lb/>
　之終也<hi>惠伯叔彭生</hi>雖不能始善終可也史佚有言曰兄<lb/>
　弟致美<hi>各盡其美</hi>救乏賀善弔災祭敬喪哀情雖不同母<lb/>
　絶其愛親之道也子無失道何怨於人㐮仲説帥兄<lb/>
　弟以哭之他年其二子來<hi>敖在莒所生</hi>孟獻子愛之聞於<lb/>
　國<hi>獻子穀之子仲孫蔑</hi>或譛之曰将殺子獻子以告季文子二<lb/>
<pb n="82a"/>　子曰夫子以愛我聞我以将殺子聞不亦遠於禮乎<lb/>
　遠禮不如死一人門於句<hi>古侯反</hi>鼆<hi>莫幸反</hi>一人門於戾<lb/>
　丘皆死<hi>句鼆戾丘魯邑有冦攻門二子禦之而死</hi>　按慶父與敖父子之<lb/>
　醜行同其死於莒同慶父削其喪歸以絶之<hi>左氏曰葬視共</hi>
　<hi>仲則知慶父歸葬矣葬禮葬也</hi>今書齊人歸公孫敖之喪者非以末<lb/>
　减於弑二君之賊而許其歸也見魯之失耳敖之死<lb/>
　也告喪請葬魯嘗弗許矣正也齊人或為孟氏謀曰<lb/>
　飾棺寘諸堂阜魯必取之從之而惠叔猶毁以請之<lb/>
<pb n="82b"/>　魯之君大夫不得巳於其子之哀誠而容之則許難<lb/>
　也収之可也葬視共仲則非也齊人以死於道路辱<lb/>
　之魯果取之而禮葬之矣敖之罪輕於共仲而以葬<lb/>
　視共仲為非何也以前為逆賊立後納其喪既失之<lb/>
　矣而又復失之於其濟惡不才之敖也典刑安在哉<lb/>
　人無忠孝國無典刑雖有罪而獲赦反加寵焉此三<lb/>
　桓漸強之由亂臣賊子所以接迹於當世而莫之戒<lb/>
　也或曰敖有子而賢故魯人從其請國史書其事仲<lb/>
<pb n="83a"/>　尼因而不革以敖著教也周公命蔡仲不曰爾尚蓋<lb/>
　前人之愆乎曰聞周公廢蔡叔而庸蔡仲矣不聞以<lb/>
　蔡仲而褒蔡叔也子之蓋父之愆亦懋於徳而已未<lb/>
　聞以非禮足以揜父之惡也華耦來盟公與之宴辭<lb/>
　曰君之先臣督得罪於宋殤公名在諸侯之䇿臣承<lb/>
　其祀其敢辱君耦知以罪人子孫不敢辱魯君之禮<lb/>
　而惠叔以非分之請干國之典常求以寵其父而揜<lb/>
　其惡不知適所以彰之耳曽是以為孝乎　公羊云<lb/>
<pb n="83b"/>　何以不言來内辭也脅我而歸之筍将而來也<hi>筍者竹箯</hi>
　<hi>一名編輿将送也</hi>　劉氏曰敖死殆十月豈可置之編輿以<lb/>
　行哉公羊之説非也<lb/>
六月辛丑朔日有食之鼓用牲于社<lb/>
　左傳非禮也<hi>杜氏曰得常鼔之月而於社用牲為非禮孔氏曰此與荘二十五年經文正同</hi>
　<hi>彼傳云非常此傳云非禮者彼失常鼓之月言鼓之為非常此得常鼓之月而用牲為非禮</hi>日有<lb/>
　食之天子不舉<hi>去盛饌</hi>伐鼓於社<hi>責羣隂</hi>諸侯用幣於社<lb/>
　<hi>社尊於諸侯故請救而不敢責之</hi>伐鼓於朝<hi>退自責</hi>以昭事神訓民事<lb/>
<pb n="84a"/>　君<hi>天子不舉諸侯用幣謂以事神尊卑異制所以訓民</hi>示有等威<hi>等級威儀</hi>古之道<lb/>
　也<lb/>
單伯至自齊<lb/>
　左傳謂齊人許單伯請而赦之使來致命　張氏曰<lb/>
　若如左氏之説以單伯為周大夫則是齊執王使而<lb/>
　春秋所書並不見此意直同之魯之臣子是可疑也<lb/>
晉郤缺帥師伐蔡戊申入蔡<lb/>
　左傳新城之盟蔡人不與晉郤缺以上軍下單伐蔡<lb/>
<pb n="84b"/>　<hi>兼帥二軍</hi>曰君弱不可以怠戊申入蔡以城下之盟而還<lb/>
　凡勝國曰滅之<hi>絶其社稷有其土地</hi>獲大城焉曰入之<hi>得大都而不有</hi>
　<hi>左按入蔡是入其國都  氏得大城之義似疎</hi>　趙氏曰入而言伐言伐之<lb/>
　不服而後入也所以兼惡蔡　高氏曰蔡侯既與楚<lb/>
　故不與新城之盟晉伐之斯有名矣凡伐不言入伐<lb/>
　之不服然後入焉見晉不修徳而暴小國以争諸侯<lb/>
　欲使區區之蔡捍楚之強而不貳則亦難矣故言伐<lb/>
　言入甚之也　按君弱不可以怠修徳以來蔡蓄威<lb/>
<pb n="85a"/>　以制楚可也不能制楚而事蔡以為名則徳不足以<lb/>
　綏懐威不足以定服交失之矣楚固當謀然弑君之<lb/>
　商人目睫之近若罔聞知又安能圖逺乎<lb/>
秋齊人侵我西鄙<lb/>
冬十有一月諸侯盟于扈<lb/>
　左傳冬十一月晉侯宋公衛侯蔡侯鄭伯許男曹伯<lb/>
　盟於扈尋新城之盟且謀伐齊也齊人賂晉侯故不<lb/>
　克而還於是有齊難是以公不㑹書曰諸侯盟於扈<lb/>
<pb n="85b"/>　無能為故也　按非一役再有事而不序諸侯散辭<lb/>
　也晉盟主也不目晉侯不成乎伯之辭也大者天地<lb/>
　其次君臣道莫先焉齊弑其君環視而莫能討是曰<lb/>
　縱賊興諸侯而以賂還是曰與賊晉與賊而諸侯縱<lb/>
　賊故同其文者同其罪也夫諸侯不專征者也田恒<lb/>
　弑其君而孔子請討邾定公時有弑父者公瞿然失<lb/>
　席曰是寡人之罪也蓋君踰月而後舉爵孰謂環八<lb/>
　國之師君臣靦然有面目相視乃瞀然而來瞢然而<lb/>
<pb n="86a"/>　罷乎魯受子叔姬之辱復見肆侮侵我西鄙設有丈<lb/>
　夫之心者内雪讐恥外伸大義身先諸國可也而顧<lb/>
　以齊難不㑹尤可恠也是時主納齊賂者趙盾也右<lb/>
　賊之心今将之兆顯於此矣　趙氏曰左氏云凡諸<lb/>
　侯㑹公不與即不書按諸侯㑹公不與而列㑹者非<lb/>
　一左氏誤矣<lb/>
十有二月齊人來歸子叔姬<lb/>
　左傳王故也　按子叔姬之歸晉故也行父如晉晉<lb/>
<pb n="86b"/>　詰齊而齊歸之單伯亦然<lb/>
齊侯侵我西鄙遂伐曹入其郛<hi>音孚</hi>
　左傳齊侯侵我西鄙謂諸侯不能也<hi>此語最要以於扈之事觀之諸</hi>
　<hi>侯實不能矣</hi>遂伐曹入其郛討其來朝也　按以八國之<lb/>
　師造齊之城下取賂而還宜商人謂諸侯之不能也<lb/>
　有輕諸侯之心故再侵我西鄙遂伐曹入其郛盖魯<lb/>
　嘗再訴於晉故再侵以報之<hi>十五年季孫行父如晉訴子叔姬之事也秋齊</hi>
　<hi>人侵我西鄙怒我之訴也是秋季孫行父復如晉訴齊之侵也盟扈将以討齊而不果齊人歸子叔姫又</hi>
<pb n="87a"/>　<hi>侵我西鄙怒我之再訴致興於扈之役也</hi>扈之役曹伯與焉國小而近故<lb/>
　乗侵魯之勢以伐曹名曰討其朝魯實以懲其從晉<lb/>
　也公羊云入郛不書此何以書動我也動我猶可乃<lb/>
　動晉耳寧有伯主討於前師甫退而復肆出侵伐於<lb/>
　後者乎此猶官吏治人之罪雖不出於公然猶面服<lb/>
　一受贓即反侮之矣<lb/>
十有六年春季孫行父㑹齊侯于陽穀齊侯弗及盟<lb/>
　左傳春王正月及齊平<hi>魯受弱</hi>公有疾使季文子㑹齊<lb/>
<pb n="87b"/>　侯於陽穀請盟齊侯不肯曰請俟君間<hi>間疾瘳</hi>　書病<lb/>
　魯也按程子曰被侵伐者兵加於巳則引咎自責或<lb/>
　辨喻之以禮又不得免焉則固其封疆上告之天王<lb/>
　下訴之方伯必有所直矣齊兩侵魯魯固訴之晉矣<lb/>
　晉興諸侯将討之受賂不克而還魯不得巳受弱而<lb/>
　與齊平以公疾故使季文子㑹齊侯於陽穀齊将有<lb/>
　所要也故託以公不在而辭之曰請俟君間如是則<lb/>
　齊惡矣而以病魯何也示立巳自強之道也扈之役<lb/>
<pb n="88a"/>　魯先不㑹魯之偷巳甚何以責晉乎諸侯無成猶有<lb/>
　周公之魯在也齊有侵伐之師我有備禦之固亦何<lb/>
　歉焉而遽受弱以求平乎故曰病魯也乃若齊之惡<lb/>
　則不足責矣然既曰㑹齊侯則是齊許之㑹而下曰<lb/>
　齊侯弗及盟弗者遷詞惡齊侯也此不及盟六月㐮<lb/>
　仲納賂及齊侯盟不復責公之不至矣比事而觀春<lb/>
　秋深惡齊之意不亦可見乎<lb/>
夏五月公四不視朔<lb/>
<pb n="88b"/>　左傳疾也　公羊傳公曷為四不視朔公有疾也何<lb/>
　言乎公有疾不視朔自是公無疾不視朔也然則曷<lb/>
　為不言公無疾不視朔有疾猶可言也無疾不可言也<lb/>
　　穀梁傳天子告朔於諸侯諸侯受乎禰廟禮也公<lb/>
　四不視朔公不臣也以為公厭政以甚矣　范氏曰<lb/>
　公自二月不視朔至於五月是後視朔之禮遂廢<lb/>
　趙氏曰若誠有疾則夫子不當譏之據文公於諸侯<lb/>
　盟㑹三度不及又不視朔<hi>世室屋壞作僖公主緩皆是</hi>以此推之<lb/>
<pb n="89a"/>　知公性寛賖而怠於國務非疾也<lb/>
六月戊辰公子遂及齊侯盟于郪丘<hi>郪音西公作犀穀作師公羊疏作菑</hi>
　左傳公使㐮仲納賂於齊侯故盟於郪丘　杜氏曰<lb/>
　郪丘齊地<lb/>
秋八月辛未夫人姜氏薨<hi>僖公夫人文公母也</hi>
毁泉臺<lb/>
　泉臺公羊以為即郎臺也未成為郎臺既成為泉臺<lb/>
　郎之有臺也不縁占候而以逰觀築者非則毁者得<lb/>
<pb n="89b"/>　矣而何以書乎惡勞民也築之勞毁之勞既築又毁<lb/>
　可謂勞矣孟獻子曰毁之重勞是也公羊曰先祖為<lb/>
　之巳毁之不如勿居而巳矣此未盡也先祖所為如<lb/>
　奪民田以為苑囿壊民居以廣宫室則毁之是也何<lb/>
　得勿居而巳乎若泉臺則可巳耳左氏謂有蛇自泉<lb/>
　宫出入於國<hi>臺在宫内臺依左氏則國自有泉  非郎臺也</hi>如先君之數秋<lb/>
　八月辛未聲姜薨毁泉臺此豈左氏因毁臺之文次<lb/>
　姜薨之下而附㑹與抑當時因夫人薨謂臺不利於<lb/>
<pb n="90a"/>　國而毁之也其亦皆不足憑矣穀梁云喪不貳事貳<lb/>
　事緩喪也毁臺公應不自行安得為貳事但毁一臺<lb/>
　何能令喪緩乎傳蓋以聲姜九月而葬之故此目公<lb/>
　之慢耳作僖公主緩豈因毁臺乎<lb/>
楚人秦人巴人滅庸<lb/>
　左傳楚大饑戎伐其西南又伐其東南庸人帥羣蠻<lb/>
　以叛楚<hi>庸今上庸縣属楚之小國</hi>麇人率百濮<hi>夷也</hi>聚於選<hi>楚地</hi>将伐<lb/>
　楚<hi>此叚太辭費</hi>於是申息之北門不啟<hi>備中國</hi>楚人謀徙於<lb/>
<pb n="90b"/>　阪高<hi>楚險地</hi>蒍賈曰不可我能往冦亦能往<hi>遷都避冦之利害决</hi>
　<hi>於此二言</hi>不如伐庸夫麇與百濮謂我饑不能師故伐我<lb/>
　也若我出師必懼而歸百濮離居将各走其邑誰暇<lb/>
　謀人乃出師旬有五日百濮乃罷自廬<hi>楚邑</hi>以往<hi>往伐庸</hi>
　振<hi>發也</hi>廩<hi>倉也</hi>同食<hi>上下無異饌也</hi>次於句<hi>古侯反</hi>澨<hi>市世反地楚西界</hi>使<lb/>
　廬戢黎侵庸<hi>戢黎廬大夫  分兵與之</hi>及庸方城<hi>方城庸地上庸縣東有方城亭</hi>
　庸人逐之囚子揚窻<hi>戢黎官属</hi>三宿而逸曰庸師衆羣蠻<lb/>
　聚焉不如復大師<hi>還復句澨師言以上子揚窻之  也</hi>且起王卒合而<lb/>
<pb n="91a"/>　後進師叔<hi>楚大夫潘尫也</hi>曰不可姑又與之遇以驕之彼驕<lb/>
　我怒而後可克先君蚡冒<hi>楚武王父</hi>所以服陘隰<hi>地名</hi>也又<lb/>
　與之遇七遇皆北唯禆鯈魚<hi>庸之三邑</hi>人實逐之<hi>輕楚故但使三</hi>
　<hi>邑人逐之魚魚復縣今巴東永安縣</hi>庸人曰楚不足與戰矣遂不設備<lb/>
　楚子乗驛<hi>傳車</hi>㑹師於臨品<hi>地名</hi>分為二隊<hi>部也両道攻之</hi>子越<lb/>
　<hi>鬬椒也</hi>自石溪子貝<hi>浦盖反</hi>自仞以伐庸<hi>石溪仞入庸道</hi>秦人巴<lb/>
　人從楚師羣蠻從楚子盟遂滅庸　按楚恃其強御<lb/>
　屬國屬夷素無道故一旦饑困則羣起而攻之蠻夷<lb/>
<pb n="91b"/>　之雄因多難之來乃能用謀臣之言轉敗為福離百<lb/>
　濮走羣蠻叱咤如志庸者先王之建國而滅之雖庸<lb/>
　不自靖以挑之而楚之張益甚矣且使秦人為之用<lb/>
　尤前所未有者城濮之役秦有功於攘楚今也秦與<lb/>
　楚滅庸此春秋所以志也　秦為晉隔不通東諸侯<lb/>
　楚北向而窺中國則晉當其胸齊格其脇秦嘗窺鄭<lb/>
　即為晉所挫人咎㐮公啟怨不知亦事機也秦東窺<lb/>
　不遂又南通楚鬱其鋭以厚其力故至於戰國而秦<lb/>
<pb n="92a"/>　不可制晉分為三又適所以資秦也秦攻韓魏猶春<lb/>
　秋楚之於鄭也晉楚争鄭而六國不知争韓魏故秦<lb/>
　遂并天下楚乍起即張未嘗鬱其鋭至七國時楚為<lb/>
　秦弱七國之秦乃春秋之楚也<lb/>
冬十有一月宋人弑其君杵臼<hi>公作處臼</hi>
　左傳宋公子鮑<hi>昭公庶弟文公</hi>禮於國人宋饑竭其粟而貸<lb/>
　之㐮夫人欲通之<hi>鮑適祖母</hi>而不可夫人助之施昭公無<lb/>
　道國人奉公子鮑以因夫人於是華元<hi>督曽孫代公子成</hi>為<lb/>
<pb n="92b"/>　右師公孫友為左師華耦為司馬<hi>代公子卬</hi>鱗矔為司徒<lb/>
　蕩意諸為司城公子朝為司冦<hi>代華御事</hi>初司城蕩卒公<lb/>
　孫夀辭司城<hi>夀蕩之子</hi>請使意諸<hi>夀之子</hi>為之既而告人曰<lb/>
　君無道吾官近懼及焉棄官則族無所庇子身之貳<lb/>
　也姑紓死焉雖亡子猶不亡族既夫人将使公田孟<lb/>
　諸而殺之公知之盡以寳行蕩意諸曰盍適諸侯公<lb/>
　曰不能其大夫至於君祖母以及國人<hi>君祖母諸侯祖母之稱哀</hi>
　<hi>十六年傳蒯瞶告于周云蒯瞶得罪於君父君母謂母為君母則祖母為君祖母矣</hi>諸侯誰納<lb/>
<pb n="93a"/>　我且既為人君而又為人臣不如死盡以其寳賜左<lb/>
　右使行夫人使謂司城去公對曰臣之而逃其難若<lb/>
　後君何冬十一月甲寅宋昭公将田孟諸未至夫人<lb/>
　王姬<hi>㐮夫人周㐮王姊故稱王姬</hi>使帥甸<hi>郊甸之帥</hi>攻而殺之蕩意諸<lb/>
　死之<hi>不書不告</hi>書曰宋人弑其君杵臼君無道也文公即<lb/>
　位使母弟須為司城<hi>代意諸</hi>華耦卒而使蕩虺<hi>意諸弟</hi>為<lb/>
　司馬　公羊傳弑君者曷為或稱名氏或不稱名氏<lb/>
　大夫弑君稱名氏賤者窮諸人大夫相殺稱人賤者<lb/>
<pb n="93b"/>　窮諸盗　趙氏曰左氏説被殺之由云夫人使公田<lb/>
　孟諸而殺之公知之盡以寳行按傳例自云君無道<lb/>
　也凡無道之人例皆強暴為人所畏祖母有何威權<lb/>
　而能坐殺之乎若潜謀搆禍猶或可疑今乃云公知<lb/>
　之載寳以行盡賜左右而端然待死推之人情未之<lb/>
　有也　按左氏所載誠可疑使其情如是則春秋不<lb/>
　當蔽其罪於衆人而使簒賊之主名不彰以許世子<lb/>
　止與趙盾之事觀之天下之事莫大於弑君聖人安<lb/>
<pb n="94a"/>　肯疑其文以啟後世之惑乎亦直書而巳矣許世子<lb/>
　之事歐陽公之説是也惟趙盾則以左氏之記事考<lb/>
　經文之所書其當書趙盾無可疑者宋昭公無道國<lb/>
　人殺之義不繫於主名則書曰宋人弑其君杵臼而<lb/>
　巳然則君無道而衆弑之可乎曰天下之所棄若桀<lb/>
　紂然桀之虐民欲與之偕亡成湯放之猶有慙徳以<lb/>
　紂罪浮於桀億兆離心而文王事之猶不敢違君非<lb/>
　桀紂臣非湯武則其義無将将而必誅而况巳成乎<lb/>
<pb n="94b"/>　春秋正其弑君則立教之意可知書曰萬姓仇予予<lb/>
　将疇依正其弑名而猶書宋人見失衆也以此為訓<lb/>
　君不敢以一人肆於民上為下者知父雖不慈子不<lb/>
　可以不孝君雖不仁臣不可以不義聖人一言而萬<lb/>
　世之為君臣父子者定矣　蕩意諸據左傳則當以<lb/>
　死節書經不書則傳未足據胡氏謂意諸知昭公之<lb/>
　将見殺而不能正故削恐非也<lb/>
十有七年春晉人衛人陳人鄭人伐宋<lb/>
<pb n="95a"/>　左傳晉荀林父衞孔達陳公孫寧<hi>自閔僖以來終於春秋陳侯常在衛</hi>
　<hi>侯上今大夫㑹在衛下傳不言陳公孫寧後至則寧位非上卿故也</hi>鄭石楚伐宋討曰<lb/>
　何故弑君猶立文公而還<hi>猶字有意</hi>卿不書失其所也<hi>卿不</hi>
　<hi>書謂稱人</hi>　程子曰行天討而成其亂失天職也故不卿<lb/>
　之　宣元年傳謂是舉亦受賂而還　啖氏謂書人<lb/>
　者不命之卿也<lb/>
夏四月癸亥葬我小君聲姜<hi>公作聖</hi>
　左傳有齊難是以緩<hi>既葬乃有齊師傳誤也</hi>　高氏曰九月乃<lb/>
<pb n="95b"/>　葬慢也不稱僖姜而别為之諡非禮也<lb/>
齊侯伐我西鄙六月癸未公及齊侯盟於穀<lb/>
　左傳齊侯伐我北鄙㐮仲請盟六月盟於榖　按商<lb/>
　人之無道亦極矣魯之不自振亦甚矣皆将死之兆<lb/>
　也明年商人戒師期使無申池之禍則兵又至魯矣<lb/>
　　杜氏曰西當為北蓋經誤<hi>孔氏曰知非傳誤者魯求與平即盟於榖榖是</hi>
　<hi>濟北穀城縣在魯北知為北鄙是也</hi>
諸侯㑹於扈<lb/>
<pb n="96a"/>　左傳晉侯蒐於黄父<hi>一名黒壤晉地</hi>遂復合諸侯於扈平宋<lb/>
　也<hi>傳不列諸國而言復合則如上十五年㑹扈之諸侯可知也</hi>公不與㑹齊難故<lb/>
　也書曰諸侯無功也於是晉侯不見鄭伯以為貳於<lb/>
　楚也鄭子家使執訊而與之書以告趙宣子<hi>執訊通訊問之</hi>
　<hi>官</hi>曰寡君即位三年召蔡侯而與之事君九月蔡侯<lb/>
　入於敝邑以行<hi>行朝晉也</hi>敝邑以侯宣多之難寡君是以<lb/>
　不得與蔡侯偕<hi>宣多既立穆公恃寵專權</hi>十一月克減侯宣多而<lb/>
　随蔡侯以朝於執事<hi>减損也難未盡而行言汲汲於朝晉</hi>十二年六月<lb/>
<pb n="96b"/>　歸生<hi>子家名</hi>佐寡君之嫡夷<hi>夷太子名</hi>以請陳侯於楚而朝<lb/>
　諸君十四年七月寡君又朝以藏<hi>敕展反</hi>陳事<hi>藏敕也敕成前</hi>
　<hi>好</hi>十五年五月陳侯自蔽邑往朝於君往年正月燭<lb/>
　之武往朝夷也八月寡君又往朝以陳蔡之宻邇於<lb/>
　楚而不敢貳焉則敝邑之故也雖敝邑之事君何以<lb/>
　不免在位之中一朝於㐮而再見於君夷與孤之二<lb/>
　三臣相及於絳雖我小國則蔑以過之矣今大國曰<lb/>
　爾未逞吾志敝邑有亡無以加焉古人有言曰畏首<lb/>
<pb n="97a"/>　畏尾身其餘㡬又曰鹿死不擇音<hi>音所庇䕃之處古字聲同皆相假借</hi>
　小國之事大國徳則其人也不徳則其鹿也鋌<hi>疾走貌</hi>
　而走險急何能擇<hi>言急則欲䕃庇於楚如鹿之赴險</hi>命之罔極<hi>言晉命無</hi>
　<hi>極</hi>亦知亡矣将悉敝賦以待於鯈<hi>直留反晉鄭之竟言欲以兵拒晉</hi>
　唯執事命之文公二年六月壬申朝於齊四年二月<lb/>
　為齊侵蔡亦獲成於楚居大國之間而從於彊令豈<lb/>
　其罪也大國若弗圖無所逃命晉鞏朔行成於鄭趙<lb/>
　穿公壻池為質焉　杜氏曰昭公雖以無道見弑而<lb/>
<pb n="97b"/>　文公猶宜以弑君受討故林父伐宋以失所稱人晉<lb/>
　侯平宋以無功不序明君雖不君臣不可以不臣所<lb/>
　以督大教<lb/>
秋公至自榖<lb/>
　附左傳周甘歜<hi>昌欲反周大夫</hi>敗戎於邥<hi>於審反</hi>垂<hi>邥垂周地河南新城</hi>
　<hi>縣北有垂亭</hi>乘其飲酒也　冬十月鄭太子夷<hi>靈公</hi>石楚<hi>鄭大</hi>
　<hi>夫</hi>為質於晉<lb/>
冬公子遂如齊<lb/>
<pb n="98a"/>　左傳㐮仲如齊拜榖之盟復曰臣聞齊人将食魯之<lb/>
　麥以臣觀之将不能齊君之語偷臧文仲有言曰民<lb/>
　主偷必死<lb/>
十有八年春王二月丁丑公薨于臺下<lb/>
　左傳春齊侯戒師期而有疾醫曰不及秋将死公聞<lb/>
　之卜曰尚無及期惠伯令龜<hi>以卜事告龜</hi>卜楚丘占之曰<lb/>
　齊侯不及期非疾也君亦不聞<hi>言君先齊侯終不及聞齊侯之死</hi>令<lb/>
　龜有咎<hi>令龜者惠伯亦有凶咎三者俱見於卜兆</hi>二月丁丑公薨　榖梁<lb/>
<pb n="98b"/>　傳臺下非正也<lb/>
秦伯罃卒<hi>罃乙耕反</hi>
夏五月戊戌齊人弑其君商人<lb/>
　左傳齊懿公之為公子也與邴<hi>音丙</hi>歜<hi>昌欲反</hi>之父争田<lb/>
　弗勝及即位乃掘而刖之而使歜僕<hi>御也</hi>納閻職之妻<lb/>
　而使職驂乘<hi>陪乘</hi>夏五月公㳺於申池<hi>齊南城西門名申門齊城無池</hi>
　<hi>唯此門左右有池疑此即是</hi>二人浴於池歜以扑<hi>箠也</hi>抶<hi>撃也</hi>職<hi>欲以相感</hi>
　<hi>激</hi>職怒歜曰人奪女妻而不怒一抶女庸何傷職曰<lb/>
<pb n="99a"/>　與刖其父而弗能病者何如乃謀弑懿公納諸竹中<lb/>
　歸舎爵而行<hi>飲酒訖乃去言齊人惡懿公二人無所畏</hi>齊人立公子元<hi>桓公</hi>
　<hi>子惠公</hi>　楊隋之史曰太子廣弑帝於其終也書宇文<lb/>
　化及弑其君廣與商人之事同據左氏弑者邴歜閻<lb/>
　職合書盗而稱國人以弑者與宋杵臼之例同<lb/>
六月癸酉葬我君文公<lb/>
秋公子遂叔孫得臣如齊<lb/>
　左傳六月葬文公秋㐮仲荘叔如齊惠公立故<hi>㐮仲賀惠</hi>
<pb n="99b"/>　<hi>公立</hi>且拜葬也<hi>荘叔謝齊來㑹葬</hi>文公二妃敬嬴生宣公敬嬴嬖<lb/>
　而私事㐮仲宣公長而屬㐮仲㐮仲欲立之叔仲<hi>惠伯</hi>
　不可仲見於齊侯而請之齊侯新立而欲親魯許之<lb/>
　　按使舉上客而不稱介禮大夫為卿介遂與得臣<lb/>
　俱卿不當相介春秋列數而不殊者欲以起問者見<lb/>
　事情也按左氏㐮仲欲立宣公見於齊侯而請之齊<lb/>
　侯許之仲殺惡及視而立宣公書曰子卒諱之也諱<lb/>
　之何以傳信乎曰遂及得臣如齊而子卒子卒而夫<lb/>
<pb n="100a"/>　人姜氏歸於齊姜氏歸於齊而季孫行父如齊其義<lb/>
　隠而彰矣遂得臣行父三人定謀而齊與聞乎故欲<lb/>
　以定魯為功而外為三人之主以其前後如齊而知<lb/>
　之故春秋亦於其前後如齊而詳録之也　杜氏云<lb/>
　書二卿以兩事行非相為介盖㐮仲專為謀立宣公<lb/>
　託以一卿賀立君一卿拜葬而巳以大事隂謀欲靣<lb/>
　見齊侯而决盖身在使外而託以使行耳<lb/>
冬十月子卒<lb/>
<pb n="100b"/>　左傳冬十月仲殺惡及視而立宣公<hi>惡太子視其母弟視不書以賤</hi>
　<hi>故</hi>書曰子卒諱之也仲以君命召惠伯<hi>詐以子惡命</hi>其宰<lb/>
　公冉務人止之曰入必死叔仲曰死君命可也公冉<lb/>
　務人曰若君命可死非君命何聽弗聽乃入殺而埋<lb/>
　之馬矢之中公冉務人奉其帑以奔蔡既而復叔仲<lb/>
　氏　公羊傳子卒者孰謂謂子赤也何以不日<hi>據子般卒</hi>
　<hi>日</hi>隠之也何隠爾弑也弑則何以不日<hi>據子般卒日</hi>不忍<lb/>
　言也<hi>所聞之世臣子恩痛王父深厚故不忍言其日與子般異</hi>　榖梁傳子卒不<lb/>
<pb n="101a"/>　日故也<hi>故殺也</hi>　按子般子赤皆未踰年之君皆書曰<lb/>
　卒言嗣先君未成君也先君未葬則名之子般是也<lb/>
　既葬則不名子赤是也子般子赤皆以不地見其弑<lb/>
　與隠公閔公同君薨不地故也無成君未成君之異<lb/>
　也公榖起不日之義胡氏因謂既葬而不名不名而<lb/>
　遇弑者不日以見其弑踰年而稱君稱君而遇弑者<lb/>
　不地以見其弑此恐不必然夫稱子與名不名所以<lb/>
　施於君見人子嗣親之禮也君薨不地以見其弑雖<lb/>
<pb n="101b"/>　未成君亦同所以施於臣見大惡一也若謂成君弑<lb/>
　不地子赤未踰年故不日以别之則子般何以日乎<lb/>
　　叔仲惠伯叔牙之孫叔彭生也㐮仲之邪謀行父<lb/>
　得臣皆帖耳順命獨惠伯嘗争之可謂無愧於大臣<lb/>
　之義矣不克則死之大節皎然無可議者獨經不書<lb/>
　為可疑或謂不發㐮仲之謀令君及禍故不書者謬<lb/>
　也是時君薨子幼逆臣當國叔仲言一出口即殺之<lb/>
　奚自而發其謀乎荘十二年胡傳謂惠伯死非君命<lb/>
<pb n="102a"/>　故不得以死節書此亦責之過矣仲以君命召之公<lb/>
　冉務人止之曰入必死叔仲曰死君命可也公冉務<lb/>
　人曰若君命可也非君命何聽焉叔仲弗聽而入弗<lb/>
　聽非叔仲之愚也非君命而不入猶不免也若君命<lb/>
　而弗聽則吾拒命矣君見弑而死之正也安得以為<lb/>
　死於亂賊之詐命而苛議之乎董卓召皇甫嵩嵩在<lb/>
　外故可以不入乃往見執而亡漢叔仲非是此也或<lb/>
　謂㐮仲以詐殺惠伯而埋之盖隠其迹魯史畏仲之<lb/>
<pb n="102b"/>　威不敢書曰公子遂殺叔仲彭生夫子作春秋時宣<lb/>
　公乃時君之祖考故亦仍舊史為國諱惡而不敢増<lb/>
　也此尤以小人之腹而妄度聖人者若然則公孫於<lb/>
　陽州何以不避三桓之怨而直書乎　成十五年公<lb/>
　羊傳文公死子幼公子遂謂仲叔惠伯曰君幼如之<lb/>
　何願與子慮之叔仲惠伯曰吾子相之老夫抱之何<lb/>
　幼君之有公子遂知其不可與謀退而殺叔仲惠伯<lb/>
　弑子赤而立宣公　按左氏但言㐮仲欲立宣公叔<lb/>
<pb n="103a"/>　仲不可而不詳其不可之説幸公羊載之於此姦臣<lb/>
　以君幼為名而謀廢立叔仲一言足以折之令口塞<lb/>
　姦臣不但忌其言叔仲正色而立於朝必不肯與奸<lb/>
　臣同惡也故姦臣殺之<lb/>
夫人姜氏歸于齊<lb/>
　左傳夫人姜氏歸於齊大歸也将行哭而過市曰天<lb/>
　乎仲為不道殺嫡立庶市人皆哭魯人謂之哀姜<lb/>
　榖梁傳惡宣公也有不待貶絶而罪惡見者有待貶<lb/>
<pb n="103b"/>　絶而惡從之者姪娣者不孤子之意也一人有子三<lb/>
　人緩帶<hi>有子則喜樂之情均</hi>一曰就賢也<hi>若並有子則就其賢謂年同也傳意謂宣</hi>
　<hi>公媵妾之子猶當尊養夫人今以非所生而致令大歸違就賢之意孤緩帶之心</hi>　趙氏曰<lb/>
　言歸不反之辭也左氏云夫人出曰歸於某據文公<lb/>
　夫人歸於齊乃是㐮仲殺子赤後自歸耳不可以此<lb/>
　為例若夫人實有罪見出必當云出歸於某以示貶<lb/>
　不應但云歸耳　問弑君而立古有之乎有矣天下<lb/>
　之大變也弑其君出其母者古有之乎曰無也齊商<lb/>
<pb n="104a"/>　人也魯接也又天下之大變也　穀梁之義施之此<lb/>
　則迂矣當於來媵之下耳諸侯娶一國則二國往媵<lb/>
　之以姪娣從廣嗣續也一人有子三人緩帶喜樂之<lb/>
　情均姪娣之所以為親而妬媢之釁不生焉凡諸侯<lb/>
　嫁女同姓媵之異姓則否同姓則皆有兄弟之親正<lb/>
　夫人之於衆妾義亦猶一人也子無問於所生故母<lb/>
　無無子之戚故曰不孤子之意也榖梁謂宣公以出<lb/>
　姜非其所生致令歸齊然宣公與聞殺惡及視欲代<lb/>
<pb n="104b"/>　其位故翦正嫡何論其不能事嫡母乎借使宣公能<lb/>
　容出姜而事之則可以免於惡乎<lb/>
季孫行父如齊<lb/>
　義見前<lb/>
莒弑其君庶其<lb/>
　左傳莒紀公生太子僕又生季佗愛季佗而黜僕且<lb/>
　多行無禮於國<hi>紀號也莒夷無諡故有别號</hi>僕因國人以弑紀公<lb/>
　以其寳玉來奔納諸宣公公命與之邑曰今日必授<lb/>
<pb n="105a"/>　季文子使司冦出諸竟曰今日必達公問其故季文<lb/>
　子使太史克對曰先大夫臧文仲教行父事君之禮<lb/>
　行父奉以周旋弗敢失隊曰見有禮於其君者事之如<lb/>
　孝子之養父母也見無禮於其君者誅之如鷹鸇之<lb/>
　逐鳥雀也<hi>目前之㐮仲何不見也</hi>先君周公制周禮曰則以觀<lb/>
　徳<hi>則法也合法則為吉徳</hi>徳以處事<hi>處猶制也</hi>事以度功<hi>度量也</hi>功以<lb/>
　食<hi>音嗣養也</hi>民作誓命曰毁則為賊掩賊為藏竊賄為盜<lb/>
　盜器<hi>國用也</hi>為姦主藏之名<hi>以掩賊為名暗指納莒僕</hi>頼姦之用<hi>指納</hi>
<pb n="105b"/>　<hi>僕之寳玉</hi>為大凶徳有常無赦行父還<hi>周旋</hi>觀莒僕莫可則<lb/>
　也孝敬忠信為吉徳盜賊藏姦為凶徳夫莒僕則其<lb/>
　孝敬則弑君父矣則其忠信則竊寳玉矣其人則盜<lb/>
　賊也其器則姦兆也<hi>兆域也</hi>保而利之則主藏也以訓<lb/>
　則昬民無則焉不度於善而皆在於凶徳是以去之<lb/>
　　按行父之言皆譏切宣公而把握之借莒僕以發<lb/>
　之耳所謂有禮於君無禮於君與則其孝敬則弑君<lb/>
　父則其忠信則竊寳玉此皆宣公襄仲所諱聞而直<lb/>
<pb n="106a"/>　觸之而不忌且公欲與之邑曰今日必授行父則使<lb/>
　司冦出諸竟曰今日必達畧無委曲何也㐮仲得行<lb/>
　父之同以成事宣公頼二人之力以定位且為之兩<lb/>
　如齊請昬以自固納賂以請㑹者又行父也行父之<lb/>
　於宣公㐮仲其交深矣納莒僕乃宣公之意四鄰正<lb/>
　欲生釁况又有此此必㐮仲諸大臣所共不願故行<lb/>
　父敢激直如此正權臣操縱之術也㐮仲雖專政然<lb/>
　其人必粗暴而無深謀行父以術持之及其死也以<lb/>
<pb n="106b"/>　殺適立庶追討東門氏而逐之行父之奸可見矣<lb/>
　按如左氏之言則是莒僕以太子弑其父也春秋何<lb/>
　以書國弑乎且僕既與國人殺君則當自立矣又何<lb/>
　以奔魯乎㐮三十一年莒人弑其君宻州左氏亦謂<lb/>
　莒公生棄疾及展輿展輿既立又廢之莒公虐國人<lb/>
　患之展輿因國人以攻莒子弑之乃立事正與此同<lb/>
　趙伯循謂其文當曰展輿因國人之攻莒子弑之乃<lb/>
　立而後來傳冩誤為以字爾趙氏之説是也然當辨<lb/>
<pb n="107a"/>　於此條不當闕於此而論於後也　公羊傳稱國以<lb/>
　弑何稱國以弑者衆弑君之辭<lb/>
　附左傳宋武氏之族道昭公子将奉司城須以作亂<lb/>
　十二月宋公殺母弟須及昭公子使戴<hi>華樂</hi>荘<hi>公孫師</hi>桓<lb/>
　<hi>向魚鱗蕩</hi>之族攻武氏於司馬子伯<hi>華耦</hi>之館遂出武穆之<lb/>
　族使公孫師為司城公子朝卒使樂吕為司冦以靖<lb/>
　國人<hi>公孫師荘公之孫樂吕戴公之曽孫</hi>
　<lb/>
<pb n="107b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋輯傳卷六<lb/>
</p>

  </div>
            <div>
<head>春秋輯傳卷七</head> <lb/>
    <p>
<pb n="1a"/>欽定四庫全書<lb/>
　春秋輯傳卷七<lb/>
　　　　　　　　　　　　　明　王樵　輯<lb/>
　宣公<lb/>
元年春王正月公即位<lb/>
　公羊傳繼弑君不言即位此言即位何其意也　榖<lb/>
　梁傳繼故而言即位與聞乎故也<lb/>
公子遂如齊逆女<lb/>
<pb n="1b"/>　胡傳䘮未朞年遣卿逆女何亟乎太子赤齊出也仲<lb/>
　遂殺赤而立宣公懼於見討故結昏于齊不待貶絶<lb/>
　而罪惡見者也　按自此至行父如齊公㑹齊侯於<lb/>
　平州公子遂如齊齊人取濟西田六條只為一事皆<lb/>
　因簒弑懼於見討之故也<lb/>
三月遂以夫人婦姜至自齊<lb/>
　公羊傳遂何以不稱公子一事而再見者卒名也<hi>卒竟</hi>
　<hi>也竟但舉名者省文</hi>夫人何以不稱姜氏貶曷為貶譏䘮娶也<lb/>
<pb n="2a"/>　喪娶者公也則曷為貶夫人内無貶於公之道也内<lb/>
　無貶於公之道則曷為貶夫人夫人與公一體也其<lb/>
　稱婦何有姑之辭　榖梁傳其不氏喪未畢故畧之<lb/>
　也其曰婦縁姑言之之辭也　程子曰脱氏字　趙<lb/>
　氏曰書以言不當以也　左氏曰尊夫人也釋不稱<lb/>
　公子啖氏曰左氏不知有一事再見者卒名之義故<lb/>
　妄為此説　劉氏曰左氏云稱族尊君命舎族尊夫<lb/>
　人非也一事而再見卒名耳必若云然公子結遂及<lb/>
<pb n="2b"/>　齊宋盟非受命亦稱族歸父豹意如其往也氏其至<lb/>
　也不氏無有夫人居間也何以舎族耶　按此與文<lb/>
　四年皆稱婦姜皆有姑之辭氏字本配姓為辭<hi>陸氏曰古</hi>
　<hi>者一字不成文辭皆以氏字配之姜氏子氏以氏配姓也季氏臧氏以氏配族也哭于賜氏以氏配名也</hi>
　<hi>仲氏吹箎及不念伯氏之言以氏配氏也</hi>既稱婦姜則氏字可省非特去<lb/>
　氏以示貶也公羊之説皆穿鑿也丈夫制義婦人不<lb/>
　專行安有舎公而貶夫人乎既曰内無貶于公之道<lb/>
　不知貶夫人適所以彰公之惡矣此與文四年皆喪<lb/>
<pb n="3a"/>　娶也皆不待貶絶而罪惡見者也而以文較宣則宣<lb/>
　之惡尤甚文公納幣在喪内娶在三年之外宣公簒<lb/>
　立懼於見討是以喪未一年汲汲於結齊援敢於越<lb/>
　典禮忍於薄天親春秋誅絶之意在于言外傳者不<lb/>
　知大義必曰不言氏者貶夫人也去一字以貶夫人<lb/>
　何損於宣公之惡乎婦者有姑之辭此説是矣而榖<lb/>
　梁于文四年曰何其速婦之也曰公也其不言公何<lb/>
　也非其成禮於齊也盖以經不言逆者姓名疑為公<lb/>
<pb n="3b"/>　自行故以為成禮于齊而稱婦姜此不可云成禮于<lb/>
　齊則曰以喪娶不可貶公而貶夫人前後不一不過<lb/>
　縁文生義初無定論其不足信明矣　胡氏亦有責<lb/>
　夫人之説襲陋也惟於稱婦曰責敬嬴也敬嬴私事<lb/>
　襄仲殺適出正遂援成風故事當國用事斬焉在衰<lb/>
　服之中請昏納婦皆其志也故因夫人至特稱婦姜<lb/>
　以顯之㮣指為有姑之詞而不察其㫖則精義隠矣<lb/>
　胡氏求加于三傳而出新意其説亦善<lb/>
<pb n="4a"/>夏季孫行父如齊<lb/>
　左傳季文子如齊納賂以請㑹　胡傳經書行父如<lb/>
　齊而不言其故謂納賂以請㑹者傳也經有不待傳<lb/>
　而著者比事以觀斯得矣下書公㑹齊侯于平州則<lb/>
　知此㑹行父請之也又書齊人取濟西田則知其請<lb/>
　葢以賂也雖微傳其事著矣<lb/>
晉放其大夫胥甲父于衛<lb/>
　左傳晉人討不用命者放胥甲父于衛而立胥克<hi>甲之</hi>
<pb n="4b"/>　<hi>子</hi>先辛奔齊<hi>辛甲之属大夫</hi>　公羊傳放之者何猶曰無去<lb/>
　是云爾然則何言爾近正也<hi>胡氏曰比于専殺者其罪薄乎云爾以為近正</hi>
　<hi>非矣大夫當官既不請于天子而自命以為有罪又不告于司冦而擅刑猶不逺于正乎</hi>此其為<lb/>
　近正奈何古者大夫巳去三年待放<hi>啖氏曰三年待放之義乃三諫</hi>
　<hi>不從以禮而去今放名雖同而實殊傳葢不見事迹而云耳</hi>君放之非也三年待<lb/>
　放正也古者臣有大喪則君三年不呼其門<hi>重奪孝子之㤙</hi>
　<hi>也</hi>已練可以弁冕服金革之事君使之非也臣行之<lb/>
　禮也閔子要絰而服事<hi>禮巳練男子除乎首婦人除乎帶</hi>既而曰若<lb/>
<pb n="5a"/>　此乎古之道不即人心<hi>既事畢言古者不敢斥君即近也</hi>退而致仕<lb/>
　孔子葢善之也　穀梁傳放猶屏也稱國以放放無<lb/>
　罪也　啖氏曰放者宥之以逺依殺例言之則稱國<lb/>
　者罪累上也<hi>此年及昭八年楚師滅陳執陳公子招放之于越</hi>稱人者宜放<lb/>
　也<hi>哀二年蔡人放其大夫公孫獵于呉</hi>　胡傳秦晉戰於河曲撓臾駢<lb/>
　之謀者趙穿也若討其不用命則當以穿為首止治<lb/>
　軍門之呼偕貶可也而獨放胥甲父則以趙盾當國<lb/>
　穿其族子而盾庇之也　按河曲之役趙穿違命今<lb/>
<pb n="5b"/>　八年矣當時趙盾既不能以軍法治穿慮失穿而與<lb/>
　之同出必諱其事豈至今始以為非而自表其為帥<lb/>
　不能戢下之過師之進止在元帥不肯薄諸河亦趙<lb/>
　盾自欲止耳雖無軍門之呼吾知臾駢之謀必不用<lb/>
　矣此葢以河曲無功歸罪于胥甲父因以自解而欺<lb/>
　靈公耳<lb/>
公㑹齊侯于平州<lb/>
　左傳㑹于平州以定公位　杜氏曰平州齊地在泰<lb/>
<pb n="6a"/>　山牟縣西　胡傳簒弑之賊無所容於天地之間以<lb/>
　列於㑹而不復討是等倫紀于弁髦棄人類為禽獸<lb/>
　此仲尼所為懼春秋所以作也㑹者外為志魯宣欲<lb/>
　求寵以定位宜稱公及齊侯<hi>我所欲曰及</hi>而曰㑹者討賊<lb/>
　之法也凡討亂臣賊子必深絶其黨而後為惡者孤<lb/>
　也<lb/>
公子遂如齊<lb/>
　左傳東門襄仲如齊拜成　杜氏曰謝得㑹也<lb/>
<pb n="6b"/>六月齊人取濟西田<lb/>
　左傳取濟西田為立公故以賂齊也　公羊傳外取<lb/>
　邑不書此何以書所以賂齊也曷為賂齊為弑子赤<lb/>
　之賂也　按史克曰其人則盜賊也其器則姦兆也<lb/>
　保而利之則主藏也齊惠公之謂也疆邑社稷之本<lb/>
　割之鄰國以為弑君之賂於盜賊乎何誅齊商人之<lb/>
　弑立也惠公惡之終不曰公曰夫巳氏羞惡之心亦可<lb/>
　明矣及商人見弑而已代之為君也謂當推此心以<lb/>
<pb n="7a"/>　自强於為善矣夫惡與視吾出也出姜先君之愛子<lb/>
　也赤之死猶舎之死也接之立猶商人之立也出姜<lb/>
　之歸猶昭姬之歸也出姜過市呼天之言雖魯之市<lb/>
　人猶為之哭而惠公曾無惻隠之動於商人則惡之<lb/>
　於魯之效啇人者則不之惡何初心之反耶不過入<lb/>
　於襄仲之姦貪於濟西之賂遂至忍心犯義安於為<lb/>
　盜賊之主藏而助其成也故胡氏以為春秋討賊尤<lb/>
　嚴于其黨舉法如此然後人知保義棄利亂臣賊子<lb/>
<pb n="7b"/>　孤立無徒而亂少彌矣　濟西田僖三十一年以晉<lb/>
　令而取之曹者<lb/>
秋邾子來朝<lb/>
　邾舊雖附庸於魯自升為子常屬於齊每視齊為向<lb/>
　背今魯與齊好所以來朝義與桓公二年滕子來朝<lb/>
　同文無貶者従同同此傳家之説大率周末列國邦<lb/>
　交惟知有小事大弱事强而已無合於中聘世朝之<lb/>
　禮者且或不知逆順之所在致禮于簒國之人桓宣<lb/>
<pb n="8a"/>　之初之滕邾是也<lb/>
楚子鄭人侵陳遂侵宋<lb/>
　左傳宋人之弑昭公也晉荀林父以諸侯之師伐宋<lb/>
　宋及晉平宋文公受盟于晉又㑹諸侯于扈將為魯<lb/>
　討齊皆取賂而還<hi>文十五年十七年二扈之盟皆受賂</hi>鄭穆公曰晉不<lb/>
　足與也遂受盟于楚陳共公之卒楚人不禮焉陳靈<lb/>
　公受盟于晉秋楚子侵陳遂侵宋　按晉人二扈之<lb/>
　盟皆取賂而還鄭穆公曰晉不足與也此左氏之特<lb/>
<pb n="8b"/>　筆足以振發經意春秋之初郜鼎祊田賂以公行同<lb/>
　惡相求如市賈焉譬之盜賊知賄而已寧知禮義之<lb/>
　所不可法禁之所不許耶此所謂亂法法在也有齊<lb/>
　桓晉文者起而此類皆革面矣桓公之亡諸侯力有<lb/>
　不贍安為楚弱猶可説也文襄之後晉徳雖衰以大<lb/>
　國之力再世盟主之威諸侯未敢以為不足與也郤<lb/>
　缺一出于承筐而衛侯鄭伯奔走求平以義服之於<lb/>
　霸業有易於文公無不及焉夫何有趙盾者敗之齊<lb/>
<pb n="9a"/>　宋弑君合諸侯以討之是義舉也是霸令也皆以賂<lb/>
　而還此猶士師將治人之罪而求請潜入鉤考不竟<lb/>
　兩解俱散此所謂侮法法亡其慝害深于盜賊有王<lb/>
　者起則不待教而誅之者也楚人曰北方可圖也鄭<lb/>
　伯曰晉不足與也其應如響豈可誣哉然而為鄭伯<lb/>
　者則不善于擇所從矣夫諸侯有能師文王者小國<lb/>
　七年足以自强吾國豈綴旒豈必與人而後足以立<lb/>
　耶修徳之至同徳者皆將與之何患乎無與知晉之<lb/>
<pb n="9b"/>　不足與棄諸夏而與楚從之侵陳遂侵宋無名而肆<lb/>
　暴不義不亦甚乎且陳恥楚之不禮而受盟于晉是<lb/>
　悟而從正我輕晉之不足與而受盟于楚是迷而從<lb/>
　夷以迷攻悟可乎宋鮑竊國吾不能與諸夏之可與<lb/>
　者聲其罪而討之而與楚為侵暴無名之師前有賊<lb/>
　而不知滋為中國患害而已非能為義舉也故書楚<lb/>
　子鄭人侵陳遂侵宋以罪之也　陳氏曰後十五年<lb/>
　而宋楚平又十五年而晉趙武楚屈建同盟于宋諸<lb/>
<pb n="10a"/>　夏分為晉楚之從於是始故謹而書之也<lb/>
晉趙盾帥師救陳<lb/>
　左傳晉趙盾帥師救陳宋　榖梁傳善救陳也　胡<lb/>
　傳傳稱師救陳宋經不書宋此非闕文乃聖人削之<lb/>
　也前方以不能討宋上卿貶而稱人諸侯㑹而不序<lb/>
　今若書救宋則典刑紊矣　按諸家泥以書救為善<lb/>
　辭甚至狄救齊亦以為善狄過矣楚侵陳宋趙盾自<lb/>
　不得不救春秋據事而書亦何必一一為美惡乎使<lb/>
<pb n="10b"/>　楚討宋之弑君則義不可救楚若猾夏而已宋君雖<lb/>
　有罪民則何辜攘夷以救民可也何遂紊典刑乎據<lb/>
　經則實未嘗救宋也左氏意之耳上書楚子侵陳遂<lb/>
　侵宋則楚師已在宋矣盾始帥師救陳明不與楚師<lb/>
　相及也盾師至陳楚已掠竟而過趙盾不過揚兵而<lb/>
　還耳葢自陳而即次于棐林㑹四國以伐鄭矣盾必<lb/>
　不又尾楚師而至於宋也遥以為名而左氏誤信之<lb/>
　經安得而書之<lb/>
<pb n="11a"/>宋公陳侯衛侯曹伯㑹晉師于棐林伐鄭<hi>公作斐林</hi>
　左傳楚蒍賈救鄭遇于北林<hi>滎陽中牟縣西南有林亭在鄭北</hi>囚晉<lb/>
　解揚<hi>晉大夫</hi>晉人乃還　杜氏曰棐林鄭地滎陽宛陵<lb/>
　縣東南有林鄉　公羊傳此晉趙盾之師也曷為不<lb/>
　言趙盾之師君不㑹大夫之辭也　按上書晉趙盾<lb/>
　帥師救陳此書四國之君㑹晉師則為趙盾之師明<lb/>
　矣無他説也不曰㑹趙盾者公羊以為君不㑹大夫<lb/>
　似為近之然春秋諸侯㑹大夫者非一亦不必於此<lb/>
<pb n="11b"/>　獨生義也榖梁云列數諸侯而㑹晉趙盾大趙盾之<lb/>
　事也夫大夫用諸侯于盾始曷為大之耶又云于棐<lb/>
　林地而後伐疑辭也<hi>救患宜速而㑹于棐林然後伐鄭狀似伐鄭有疑須㑹乃定</hi>
　此其地何則著其美也<hi>美盾救患故詳録其㑹地</hi>此並過于生義<lb/>
　不足從也　胡氏用公羊君不㑹大夫之意至以地<lb/>
　為美亦用穀梁之説<lb/>
冬晉趙穿帥師侵崇<hi>崇公作栁役侵書趙穿以後凡  書大夫</hi>
　左傳晉欲求成於秦趙穿曰我侵崇秦急崇必救之<lb/>
<pb n="12a"/>　<hi>崇秦之與國</hi>吾以求成焉冬趙穿侵崇秦弗與成　公羊<lb/>
　傳栁者何天子之邑也曷為不繫乎周不與伐天子<lb/>
　也　啖氏曰崇小國也公羊誤為栁故妄說也　任<lb/>
　公輔曰地譜商有崇國在京兆鄠縣甘亭　按是時<lb/>
　晉已不競于楚故傳者生欲求成于秦之說夫秦强<lb/>
　國而與晉又深仇也以好結之猶未易成乃伐崇以<lb/>
　怒之而曰以求成不亦逺於為謀乎趙穿雖狂趙盾<lb/>
　雖惽或不為也胡氏謂趙穿已有逆心欲得兵權托<lb/>
<pb n="12b"/>　于伐國以用其衆夫趙盾以驟諫激靈公之怒公潜<lb/>
　使人賊之不克又伏甲將襲殺之于庭陛之間盾倉<lb/>
　皇脫免趙穿遂有桃園之逆起于一時非素謀也趙<lb/>
　盾自以無罪而不直在君故未出山而復所謂不知<lb/>
　春秋之義而陷簒弑之罪蒙首惡之名者也非有齊<lb/>
　商人宋公子鮑隂取國之心豈得靈公未有殺盾之<lb/>
　意而盾穿先有逆心乎然桃園之事因穿握兵也盾<lb/>
　寄腹心于穿又假之權故曰臣弑其君子弑其父非<lb/>
<pb n="13a"/>　一朝一夕之故其所由來者漸矣<lb/>
晉人宋人伐鄭<lb/>
　左傳晉人伐鄭以報北林之役於是晉侯侈趙宣子<lb/>
　為政驟諫而不入故不競于楚　榖梁傳伐鄭所以<lb/>
　救宋也　按是時楚師去宋久矣故伐鄭而宋與焉<lb/>
　使楚尚在宋宋何暇伐鄭乎自古未有國方受兵乃<lb/>
　伐他國以自救之理穀梁亦可笑矣　棐林之伐無<lb/>
　功不思修其未至而又興不戢之師挾有瑕之宋欲<lb/>
<pb n="13b"/>　以伐人不亦難乎書人書伐交罪之也<lb/>
二年春王二月壬子宋華元帥師及鄭公子歸生帥師<lb/>
戰于大棘宋師敗績獲宋華元<hi>戰皆書大夫帥師自此始</hi>
　孔氏曰此華元歸生及哀二年趙鞅罕達客主各言<lb/>
　帥師者皆是將尊師衆故並具其文或于歸生之下<lb/>
　無帥師之字脱耳　左傳鄭公子歸生受命于楚伐<lb/>
　宋宋華元樂吕<hi>樂吕司㓂獲不書非元帥也</hi>禦之二月壬子戰于<lb/>
　大棘宋師敗績囚華元獲樂吕宋人以兵車百乘文<lb/>
<pb n="14a"/>　馬百駟贖華元于鄭半入華元逃歸　左氏記羊斟<lb/>
　及華元巡功城者謳譏之事啖氏曰皆近誣又非釋<lb/>
　經之體<hi>義實瑣屑類于小説</hi>　榖梁云盡其衆以救其將以三<lb/>
　軍敵華元雖獲不病矣趙氏曰按軍敗身獲而云不<lb/>
　病此説非也但縁師先敗績身乃見獲依次第書之<lb/>
　有何褒貶乎　杜氏曰得大夫生死皆曰獲大棘在<lb/>
　陳晉襄邑縣南　胡傳將尊師少稱將不稱師師衆<lb/>
　將卑稱師不稱將將尊師衆並書于策者示人君不<lb/>
<pb n="14b"/>　可輕役大衆又重將帥之選其義深矣　書法之意<lb/>
　見下夏侵鄭條下<lb/>
秦師伐晉<lb/>
　左傳秦師伐晉以報崇也遂圍焦<hi>晉河外邑崇上恐合有侵字</hi>
夏晉人宋人衛人陳人侵鄭<lb/>
　左傳夏晉趙盾救焦遂自隂地及諸侯之師侵鄭<hi>隂地</hi>
　<hi>晉河南山北自上洛以東至陸渾</hi>以報大棘之役楚鬬椒<hi>若敖之族自子文以</hi>
　<hi>來世為令尹</hi>救鄭曰能欲諸侯而惡其難乎遂次于鄭以<lb/>
<pb n="15a"/>　待晉師趙盾曰彼宗競于楚殆將斃矣姑益其疾乃<lb/>
　去之　杜氏曰鄭為楚伐宋獲其大夫晉趙盾興諸<lb/>
　侯之師將為宋報耻畏楚而還失霸者之義故貶稱<lb/>
　人　按諸侯之從晉也謂晉之可恃也興諸侯以伐<lb/>
　宋問弑君之故與宋之不當立者宋人懼而納賂晉<lb/>
　遽失其所討猶立文公而還諸侯笑之鄭穆公於是<lb/>
　曰晉不足與矣受盟于楚而侵宋侵宋者有所侮也<lb/>
　晉乃芘宋以發鄭是時趙盾姦于攬權而偷于為政<lb/>
<pb n="15b"/>　實無鬭心故棐林之役楚囚解揚晉師即還楚鄭又<lb/>
　益謂晉易與矣於是歸生受命于楚以伐宋聲其罪<lb/>
　曰伐彼得晉宋之情矣直言以責其曲耳宋負瑕而<lb/>
　敵為戰之主遂至師崩將獲為效如是亦可創矣乃<lb/>
　趙盾復因救焦而侵鄭潜師掠境稍欲洗大棘之耻<lb/>
　塞宋意而還耳而不虞楚師之遽出也彼曰能欲諸<lb/>
　侯而惡其難乎遂次于鄭以待晉師先我師之未至<lb/>
　也先人有奪人之心於是趙盾者氣滑意沮謬曰彼<lb/>
<pb n="16a"/>　宗競于楚殆將斃矣復引而去之夫以全晉之强合<lb/>
　諸侯之師遇一鬬椒不暇交綏事之不収一至于此<lb/>
　起于受賂釋宋不討而已春秋行事必正其本為末<lb/>
　流之若此也其垂戒明矣<lb/>
秋八月乙丑晉趙盾弑其君夷臯<hi>臯公作獋户刀反又古刀反</hi>
　左傳晉靈公不君厚斂以雕<hi>畫也</hi>墻從臺上彈人而觀<lb/>
　其辟丸也宰夫胹<hi>音而煑也</hi>熊蹯<hi>扶元反</hi>不熟殺之置諸畚<lb/>
　<hi>以草索為之筥屬</hi>使婦人載以過朝趙盾士季見其手問其<lb/>
<pb n="16b"/>　故而患之將諫士季曰諫而不入則莫之繼也㑹請<lb/>
　先不入則子繼之三進及溜<hi>力救反屋霤也</hi>而後視之<hi>士季隨㑹</hi>
　<hi>也三進三伏公不省而又前也公知欲諫故佯不視</hi>曰吾知所過矣將改之稽<lb/>
　首而對曰人誰無過過而能改善莫大焉詩曰靡不<lb/>
　有初鮮克有終夫如是則能補過者鮮矣君能有終<lb/>
　則社稷之固也豈惟羣臣賴之又曰衮職有闕惟仲<lb/>
　山甫補之能補過也<hi>衮君之上服闕過也言服衮者有過則仲山甫能補之</hi>君<lb/>
　能補過衮不廢矣<hi>常服衮也</hi>猶不改宣子驟諫公患之使<lb/>
<pb n="17a"/>　鉏麑<hi>晉力士</hi>賊之晨往寢門闢矣盛服將朝尚早坐而<lb/>
　假寐<hi>不解衣冠而睡</hi>麑退歎而言曰不忘恭敬民之主也賊<lb/>
　民之主不忠棄君之命不信有一於此不如死也觸<lb/>
　槐而死<hi>槐趙盾庭槐</hi>秋九月晉侯飲趙盾酒伏甲將攻之<lb/>
　其右<hi>軍右</hi>提彌明知之趨登曰臣侍君宴過三爵非禮<lb/>
　也遂扶以下公嗾夫獒<hi>猛犬</hi>焉明搏而殺之盾曰棄人<lb/>
　用犬雖猛何為鬬且出提彌明死之初宣子田<hi>獵也</hi>於<lb/>
　首山<hi>在河東蒲坂縣東南</hi>舎於翳桑見靈輒<hi>晉人</hi>餓問其病曰不<lb/>
<pb n="17b"/>　食三日矣食<hi>音嗣</hi>之舎其半問之曰宦三年矣<hi>宦學也  孔氏</hi>
　<hi>曰曲禮云宦學事師則二者俱是學也但宦者學仕宦學者學經藝以此為異</hi>未知母之存<lb/>
　否今近焉請以遺之使盡之而為之簞食與肉置諸<lb/>
　槖以與之既而與為公介<hi>為公甲士</hi>倒㦸以禦公徒而免<lb/>
　之問何故對曰翳桑之餓人也問其名居不告而退<lb/>
　遂自亡也<hi>此乃趙盾出亡耳杜注為靈輙非是</hi>乙丑趙穿攻靈公於桃<lb/>
　園<hi>盾授之㫖也曰攻則有兵甲矣穿握兵也</hi>宣子未出山<hi>晉竟之山也</hi>而復大<lb/>
　史書曰趙盾弑其君以視于朝宣子曰不然對曰子<lb/>
<pb n="18a"/>　為正卿亡不越竟反不討賊非子而誰宣子曰嗚呼<lb/>
　我之懐矣自詒伊慼其我之謂矣<hi>逸詩</hi>孔子曰董狐古<lb/>
　之良史也書法不隠趙宣子古之良大夫也為法受<lb/>
　惡惜也越竟乃免宣子使趙穿逆公子黑臀<hi>文公子</hi>于<lb/>
　周而立之壬申朝于武宫　穀梁傳穿弑也盾不弑<lb/>
　而曰盾弑何也以罪盾也其以罪盾何也曰靈公朝<lb/>
　諸大夫而暴<hi>殘暴</hi>彈<hi>徒丹反又徒旦反</hi>之觀其辟丸也趙盾入<lb/>
　諫不聽出亡至于郊趙穿弑公而後反趙盾<hi>招使還</hi>史<lb/>
<pb n="18b"/>　狐書賊曰趙盾弑公盾曰天乎天乎予無罪孰為盾<lb/>
　<hi>句</hi>而忍弑其君者乎<hi>迴已易他誰作盾而當忍弑其君乎</hi>史狐曰子為<lb/>
　正卿入諫不聽出亡不逺君弑反不討賊則志同<hi>志同</hi>
　<hi>穿也</hi>志同則書重非子而誰故書曰晉趙盾弑其君夷<lb/>
　臯者過在下也曰於盾也見忠臣之至於許子止見<lb/>
　孝子之至<hi>傳意言盾非不忠以不討賊見責以弑君止非不孝以不甞藥見責以弑父</hi>
　按聖人所書因董狐也　程子曰聖人不言趙穿何<lb/>
　也曰趙穿手弑其君人誰不知若盾之罪非春秋書<lb/>
<pb n="19a"/>　之更無人知也　胡傳盾偽出而實聞乎故以髙貴<lb/>
　鄉公之事觀焉則盾為首惡明矣　劉侍讀敞曰左<lb/>
　氏叙孔子之言曰惜也越竟乃免非也安在越竟則<lb/>
　君臣之義絶乎吾以為此非聖人之言　胡侍即銓<lb/>
　曰盾弑逆之迹見于不討賊所以正其罪不得言為<lb/>
　法受惡　葉氏曰弑君天下之大惡使其與聞乎故<lb/>
　雖在四海之外無所逃安取於越竟使不與聞雖在<lb/>
　朝如晏子誰敢責之　趙氏曰弑君者趙穿而春秋<lb/>
<pb n="19b"/>　書曰趙盾者穿之手而盾之心耳　按三國志髙貴<lb/>
　鄉公紀帝見威權日去不勝自忿曰司馬昭之心路<lb/>
　人所知也吾不能坐受廢辱遂率殿中宿衛官童數<lb/>
　百鼓譟而出中䕶軍賈充逆戰南闕下太子舎人成<lb/>
　濟問充曰當何如充曰司馬公畜養汝等正為今日<lb/>
　濟抽戈刺帝刃出于背昭聞之大驚自投于地入殿<lb/>
　中召羣臣㑹議尚書左僕射陳泰曰獨有斬賈充可<lb/>
　以少謝天下耳<hi>賈充逆戰而嗾成濟下手充不自下手者知昭必歸獄下手者以自解也</hi>
<pb n="20a"/>　<hi>逆戰南闕下者魏主已至昭門則昭難于為禦故充迎擊以緩之使昭得為備陳泰欲斬充者以其逆戰</hi>
　<hi>也充非不知當先逆戰廷議必不赦而敢為者知權在昭也</hi>昭久之曰更思其次<lb/>
　<hi>意在濟也</hi>曰泰言惟有進於此不知其次至哉泰之言其<lb/>
　即董狐之意也司馬昭已無辭於泰而後世乃欲為<lb/>
　趙盾辭乎歐陽永叔以傳不足信謂經書趙盾弑君<lb/>
　則弑者實盾耳非穿也此亦過於立論矣抑晉襄公<lb/>
　托其子於趙盾曰此子也才吾受子之賜不才吾惟<lb/>
　子之怨君言猶在耳而盾遽欲背之舎之不立而外<lb/>
<pb n="20b"/>　求君不忠已見於此矣及患穆嬴之言不得已而立<lb/>
　靈公使盾知大臣輔幼主之道早諭教而慎其防使<lb/>
　非正之人不近于側非正之言不聞于耳非正之事<lb/>
　不接于前則靈公雖㝠頑不亦可以免于過乎盾既<lb/>
　逸其苙而欲以强諫収之於後難矣及君臣相拂積<lb/>
　其忿戾以至於相賊乃猶曰吾非弑君將誰欺乎<lb/>
　附左傳初驪姬之亂詛無畜羣公子自是晉無公族<lb/>
　<hi>無公子故廢公族之官</hi>及成公即位乃宦卿之適子而為之田<lb/>
<pb n="21a"/>　<hi>以為公族宦仕也為置田邑以為公族大夫</hi>又宦其餘子<hi>嫡子之母弟</hi>亦為餘子<hi>亦治</hi>
　<hi>餘子之政</hi>其庶子為公行<hi>掌率公戎行</hi>晉於是有公族餘子公<lb/>
　行<hi>皆官名</hi>　按晉自是公室孤而私門强三家分晉其<lb/>
　來有漸矣東萊吕氏語見僖五年<lb/>
冬十月乙亥天王崩<lb/>
三年春王正月郊牛之口傷改卜牛牛死乃不郊猶三<lb/>
望<lb/>
　公羊傳其言之何緩也<hi>之助語耳</hi>曷為不復卜<hi>據定十五年牛死改</hi>
<pb n="21b"/>　<hi>卜牛</hi>養牲養二卜帝牲不吉則扳稷牲而卜之帝牲在<lb/>
　于滌三月於稷者唯具是視<hi>滌者養牲之宫名取蕩滌潔清之意於稷者唯</hi>
　<hi>視其身體具無災害而已不特養于滌宫所以降稷尊帝</hi>郊則曷為必祭稷王者<lb/>
　必以其祖配王者則曷為必以其祖配自内出者無<lb/>
　匹不行自外至者無主不止　左傳不郊而望皆非<lb/>
　禮也望郊之屬也不郊亦無望可也　胡傳乃不郊<lb/>
　為牛之口傷改卜牛而牛又死也<hi>趙氏曰養牲只養二牛既並死自然</hi>
　<hi>合廢郊</hi>不然郊矣禮為天王服斬衰周人告喪於魯史<lb/>
<pb n="22a"/>　策已書而未葬也祀帝于郊夫豈其時而或謂不以<lb/>
　王事廢天事豈禮乎　張氏曰此因事之變以明魯<lb/>
　郊之非禮葢僣禮之中復有忘哀従吉之罪三年之<lb/>
　喪乃臣子斬衰奔赴之時豈可僣天子越紼行事之<lb/>
　禮春秋所以特書之　胡傳三望者公羊曰祭泰山<lb/>
　河海夫天子有天下凡宇内名山大川皆其所主也<lb/>
　故得祭天而有方望無所不通諸侯有一國則境外<lb/>
　之山川他人所主者而可以望乎季氏旅于泰山冉<lb/>
<pb n="22b"/>　求不能救而夫子責之為泰山魯侯所主也季氏不<lb/>
　得旅泰山則河海非魯之封内其不得祭亦明矣<lb/>
葬匡王<lb/>
　四月而葬簡也㑹者不書微也或曰公親往也以常<lb/>
　事不書耳崩葬始終之大變豈以是為常事而不書<lb/>
　也<lb/>
　附左傳晉侯伐鄭及郔鄭及晉平士㑹入盟<hi>郔鄭地</hi>
楚子伐陸渾之戎<hi>渾户門反榖無之字公作賁渾戎後同賁音奔或音六</hi>
<pb n="23a"/>　左傳楚子伐陸渾之戎遂至于雒<hi>雒水出上雒冢領山至河南鞏縣入</hi>
　<hi>河</hi>觀兵于周疆定王使王孫滿勞楚子<hi>王孫滿周大夫</hi>楚子<lb/>
　問鼎之大小輕重焉對曰在徳不在鼎昔夏之方有<lb/>
　徳也逺方圖物貢金九牧鑄鼎象物<hi>按逺方圖物者圖上山川地里</hi>
　<hi>耳鑄鼎象物者象所圖物鑄之于鼎耳蕭何入闗先収秦圖籍得具知九州道里户口地形阨塞古人鑄</hi>
　<hi>之于鼎取不朽也左氏因謂圖鬼神百物之形使民知備入山林川澤魑魅㒺兩莫能逢之此不足信葢</hi>
　<hi>見後世鐘鼎圖鬼神物象而附㑹耳</hi>桀有昬徳鼎遷于商載祀六百商<lb/>
　紂暴虐鼎遷于周徳之休明雖小重也其姦回昏亂<lb/>
<pb n="23b"/>　雖大輕也天祚明徳有所底止成王定鼎于郟鄏<hi>今河</hi>
　<hi>南也</hi>卜世三十卜年七百天所命也周徳雖衰天命未<lb/>
　改鼎之輕重未可問也<lb/>
夏楚人侵鄭<lb/>
　左傳鄭即晉故也<lb/>
秋赤狄侵齊<hi>赤狄始見經</hi>
宋師圍曹<lb/>
　宋文公逐武穆之族<hi>事在文十八年</hi>二族以曹師伐宋不書<lb/>
<pb n="24a"/>　非討罪也宋師圍曹報武氏之亂書者宋有不赦之<lb/>
　罪人莫能討而興戎以報人也直書而其義見矣<lb/>
冬十月丙戌鄭伯蘭卒葬鄭穆公<hi>穆公作繆</hi>
　葬不月闕文也或曰葬速禮不備也<lb/>
四年春王正月公及齊侯平莒及郯莒人不肯公伐莒<lb/>
取向<lb/>
　杜氏曰莒郯二國相怨故公與齊侯共平之向莒邑<lb/>
　東海承縣東南有向城　按小邾射以邑歸魯魯使<lb/>
<pb n="24b"/>　大夫盟之辭曰使子路約我無所用盟推子路之心<lb/>
　居郯莒之間安有不聽者哉魯於郯有婚姻之嫌於<lb/>
　莒有積不相下之釁徒挾齊之力而要以必從其不<lb/>
　肯也宜矣宣公遽以兵加莒而取其一邑以已之不<lb/>
　平求人之平又因以為利乎春秋首書公及而終以<lb/>
　取向深責之也<hi>及所欲也取者盜也</hi>
秦伯稻卒<lb/>
夏六月乙酉鄭公子歸生弑其君夷<lb/>
<pb n="25a"/>　事不可考止據經文可也左氏所載猥陋不足信子<lb/>
　公之黿不類羊斟之羊乎公食大夫君臣禮㑹豈得<lb/>
　遽有染指于鼎之事靈公初立豈應即以小故欲殺<lb/>
　大夫借曰一時之怒言非不可解之罪子公何至遽<lb/>
　與子家<hi>歸生</hi>謀先乎怒者子公也子家無罪何事而與<lb/>
　之謀子家聞此狂謀寧不駭異而顧曰畜老猶憚殺<lb/>
　之而况君乎此與殺老牛莫之敢尸悖語同必其君<lb/>
　素無道之甚積憾不堪而有之靈公初立子家無怨<lb/>
<pb n="25b"/>　聞謀不詰而驟出此言尤非情也又謂子公反譖子<lb/>
　家子家懼而從之譛者托何事以見信懼者因何危<lb/>
　疑自度必不免而遂見從乎歸生貴戚之卿當國秉<lb/>
　權君臣無釁謂其自有妄圖猶不可知而謂其以嘗<lb/>
　黿之故從人弑逆雖病狂者亂不至此雖至愚者信<lb/>
　不至此矣胡氏惑左氏而曲為之説嗚呼説經者先<lb/>
　入於所聞而㳺移前却以擬人之誅赦宜乎地下之<lb/>
　趙盾得借口於歸生而欲移其獄矣使人不信于此<lb/>
<pb n="26a"/>　則并其可信者而疑之矣歐陽公不信趙穿之事由<lb/>
　此類啟之也<lb/>
赤狄侵齊<lb/>
秋公如齊公至自齊<lb/>
　胡傳君行告至常事不書宣公比年如齊而皆致危<lb/>
　之也<lb/>
　附左傳初楚司馬子良生子越椒<hi>子良子文弟</hi>子文曰必<lb/>
　殺之是子也熊虎之狀而豺狼之聲弗殺必滅若敖<lb/>
<pb n="26b"/>　氏矣諺曰狼子野心是乃狼也其可畜乎子良不可<lb/>
　子文以為大慼及將死聚其族曰椒也知政乃速行<lb/>
　矣無及于難且泣曰鬼猶求食若敖氏之鬼不其餒<lb/>
　而<hi>而語助</hi>及令尹子文卒鬭般為令尹<hi>子文之子子揚</hi>子越為<lb/>
　司馬<hi>椒也</hi>蔿賈為工正譛子揚而殺之子越為令尹已<lb/>
　為司馬<hi>賈為椒譛子揚而已得椒處</hi>子越又惡之<hi>惡賈</hi>乃以若敖氏<lb/>
　之族圄<hi>囚也</hi>伯嬴<hi>蔿賈</hi>於轑<hi>音遼</hi>陽<hi>楚邑</hi>而殺之遂處烝野<hi>楚邑</hi>
　將攻王王以三王之子<hi>三王文成穆</hi>為質<hi>音致</hi>焉弗受師于<lb/>
<pb n="27a"/>　漳澨<hi>市制反漳水邊</hi>秋七月戊戌楚子與若敖氏戰于臯滸<lb/>
　<hi>楚地</hi>伯棼<hi>越椒也</hi>射王汰<hi>過也</hi>輈<hi>車轅</hi>及鼓跗<hi>車上不得置簨/<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>以縣鼔故為</hi>
　<hi>之跗若殷之楹鼔</hi>著於丁寧<hi>鉦也</hi>又射汰輈以貫笠轂<hi>兵車無蓋尊者</hi>
　<hi>則籩人執笠依轂而立以禦寒暑名曰笠轂此言箭過車轅及王之蓋</hi>師懼退王使巡<lb/>
　師曰吾先君文王克息獲三矢焉伯棼竊其二盡于<lb/>
　是矣<hi>射中王車由射之工不由矢善若其由矢王所有其一何不發以取越椒乎盖軍人神伯棼之</hi>
　<hi>射故王托矢以强衆心</hi>鼓而進之遂滅若敖氏初若敖娶於䢵<lb/>
　<hi>國名</hi>生鬭伯比若敖卒従其母畜于䢵淫於䢵子之女<lb/>
<pb n="27b"/>　生子文焉䢵夫人使棄諸夢<hi>澤名</hi>中虎乳之䢵子田見<lb/>
　之懼而歸夫人以告<hi>告女私通所生</hi>遂使収之楚人謂乳穀<lb/>
　<hi>如口反</hi>謂虎於<hi>音烏</hi>菟<hi>音徒</hi>故命之曰鬭榖於菟以其女妻<lb/>
　伯比實為令尹子文<hi>鬬氏為令尹始于子文</hi>其孫箴尹<hi>官名</hi>克黄<lb/>
　<hi>子揚之子</hi>使於齊還及宋聞亂其人曰不可以入矣箴尹<lb/>
　曰棄君之命獨誰受之君天也天可逃乎遂歸復命<lb/>
　而自拘于司敗王思子文之治楚國也曰子文無後<lb/>
　何以勸善使復其所改命曰生<hi>易其名也</hi>
<pb n="28a"/>冬楚子伐鄭<lb/>
　左傳鄭未服也　胡氏謂三年書人書侵為罪之此<lb/>
　年鄭公子歸生弑其君諸侯未能討而楚師至故特<lb/>
　書爵以予之非也楚師之來為鄭未服非為討賊也<lb/>
　何得予之<lb/>
五年春公如齊<lb/>
　左傳公如齊髙固使齊侯止公請叔姬焉<lb/>
夏公至自齊<lb/>
<pb n="28b"/>　左傳書過也　杜氏曰往朝見止要昏於鄰國之臣<lb/>
　厭尊毁列辱其先君而於廟行飲至之禮故書以示<lb/>
　過<lb/>
秋九月齊髙固來逆子叔姬<hi>左無子字</hi>
　左傳齊髙固來逆女自為也故書曰逆叔姬卿自逆<lb/>
　也　榖梁傳諸侯之嫁子於大夫主大夫以與之來<lb/>
　者接内也不正其接内故不與夫婦之稱也<hi>謂不言逆女</hi>
　<hi>劉氏曰榖梁非也不曰逆女别於逆君夫人耳</hi>　杜氏曰適諸侯稱女適大<lb/>
<pb n="29a"/>　夫稱字所以别尊卑也不書女歸降於諸侯　胡傳<lb/>
　其曰來者以公自為之主稱子者或謂别於先公之<lb/>
　女也宣公逼於髙固降與之婚惟不知以禮為守身<lb/>
　之幹是以得此辱也<lb/>
叔孫得臣卒<lb/>
　何氏曰不日者知公子遂欲弑君為人臣知賊而不<lb/>
　言明當誅　按不日闕文也<lb/>
冬齊髙固及子叔姬來<lb/>
<pb n="29b"/>　左傳反馬也　杜氏曰叔姬寧固反馬　按禮嫁女<lb/>
　留其送馬謙不敢自安三月廟見遣使反馬髙固親<lb/>
　來非禮也叔姬初嫁未合歸寧亟來亦非禮也大夫<lb/>
　適他國必有君命與公事舎君事而従婦歸寧皆非<lb/>
　也<lb/>
楚人伐鄭<lb/>
　左傳楚子伐鄭陳及楚平晉荀林父救鄭伐陳　按<lb/>
　晉救不書晉若討鄭之賊楚師不禦而自去矣若楚<lb/>
<pb n="30a"/>　能仗義亦孰能與之爭惟志不在於討賊而在于争<lb/>
　强交罪之也<lb/>
六年春晉趙盾衛孫免侵陳<lb/>
　左傳春晉衛侵陳陳即楚故也　公羊傳趙盾弑君<lb/>
　此其復見何<hi>據宋督鄭歸生齊崔杼後不復見也按弑君復見者多矣公羊立此義非</hi>
　親弑君者趙穿也親弑君者趙穿則曷為加之趙盾<lb/>
　不討賊也何以謂之不討賊晉史書賊曰晉趙盾弑<lb/>
　其君夷獋趙盾曰天乎無辜吾不弑君誰謂吾弑君<lb/>
<pb n="30b"/>　者乎史曰爾為仁為義人弑爾君而復國不討賊此<lb/>
　非弑君而何趙盾之復國奈何靈公為無道使諸大<lb/>
　夫皆内朝然後處乎臺上引彈而彈之已趨而辟九<lb/>
　<hi>己巳諸大夫也</hi>是樂而已矣<hi>以是為樂笑</hi>趙盾已朝而出與諸大<lb/>
　夫立于朝有人荷畚<hi>荷負也畚草器若今市所用量榖者</hi>自閨而出<hi>宫中</hi>
　<hi>小門</hi>趙盾曰彼何也<hi>始怪何等物之辭</hi>夫畚曷為出乎閨<hi>熟視知其</hi>
　<hi>為畚乃言夫畚者賤器何故乃出君之閨乎</hi>呼之不至曰子大夫也欲視<lb/>
　之則就而視之<hi>恐靈公謂荷畚者泄死人事於大夫欲以見就為解也</hi>趙盾就<lb/>
<pb n="31a"/>　而視之則赫然死人也<hi>赫然乍見可駭之貌</hi>趙盾曰是何也曰<lb/>
　膳宰也熊蹯<hi>掌</hi>不熟公怒以斗摮而殺之<hi>摮五羔反猶摮也</hi>
　支解將使我棄之趙盾曰嘻趨而入靈公望見趙盾<lb/>
　愬而再拜<hi>愬者驚貌先拜者知其欲諫欲以敬拒之</hi>趙盾逡巡北面再拜<lb/>
　稽首趨而出靈公心怍焉欲殺之於是使勇士某者<lb/>
　往殺之勇士入其大門則無人門焉者入其閨則無<lb/>
　人閨焉者上其堂則無人焉<hi>堂不設守視人故不言堂焉者</hi>俯而闚<lb/>
　其户方食魚飱勇士曰嘻子誠仁人也吾入子之大<lb/>
<pb n="31b"/>　門則無人焉入子之閨則無人焉上子之堂則無人<lb/>
　焉是子之易也子為晉國重卿而食魚飱是子之儉<lb/>
　也君將使我殺子吾不忍殺子也雖然吾亦不可復<lb/>
　見吾君矣遂刎頸而死靈公聞之怒滋欲殺之甚衆<lb/>
　莫可使往者於是伏甲于宫中召趙盾而食之趙盾<lb/>
　之車右祁彌明者國之力士也仡然従乎趙盾而入<lb/>
　放<hi>依也</hi>乎堂下而立趙盾已食靈公謂盾曰吾聞子之<lb/>
　劒蓋利劒也子以示我吾將觀焉趙盾起將進劒祁<lb/>
<pb n="32a"/>　彌明自下呼之曰盾<hi>君前臣名</hi>食飽則出何故拔劒于君<lb/>
　所趙盾知之<hi>由人曰知之自已知曰覺焉</hi>躇<hi>丑略反</hi>階而走<hi>躇猶超遽不暇</hi>
　<hi>以次</hi>靈公有周狗<hi>周地所産者</hi>謂之獒<hi>犬四尺</hi>呼獒而屬之獒<lb/>
　亦躇階而從之祁彌明逆而踆之<hi>音存以足逆<graphic n="KR2025" url="https://raw.githubusercontent.com/kanripo/KR-Gaiji/master/images/KR2025.png" mimeType="image/png"/>曰踆</hi>絶其頷<lb/>
　趙盾顧曰君之獒不若臣之獒也然而宫中甲鼓而<lb/>
　起有起於甲中者抱趙盾而乘之趙盾顧曰吾何以<lb/>
　得此于子曰子某時所食活我于暴桑下者也趙盾<lb/>
　曰子名為誰曰吾君孰為介<hi>介甲也晉君誰為興此甲兵豈不為盾乎</hi>子<lb/>
<pb n="32b"/>　之乘矣何問吾名趙盾驅而出衆無留之者趙穿縁<lb/>
　民衆不説起弑靈公然後迎趙盾而入與之立于朝<lb/>
　而立成公黑臀　胡傳愛人不親反其仁治人不治<lb/>
　反其智晉嘗命上將帥師救陳又再與之連兵伐鄭<lb/>
　今而即楚無乃於已有闕而遽以兵加之故林父不<lb/>
　書伐而盾免書侵以正晉人所以主盟非其道也<lb/>
夏四月<lb/>
　附左傳夏定王使子服<hi>周大夫</hi>求后于齊　秋赤狄伐<lb/>
<pb n="33a"/>　晉圍懐及邢丘<hi>今河内平臯縣</hi>晉侯欲伐之中行桓子曰使<lb/>
　疾其民<hi>驕則數戰為民所疾</hi>以盈其貫將可殪也<hi>以緡穿物曰貫書曰商罪</hi>
　<hi>貫盈言紂之為惡如物在緡索之貫累而至于滿也杜訓為習非</hi>
秋八月螽<lb/>
冬十月<lb/>
　附左傳冬召桓公<hi>王卿士</hi>逆王后于齊　楚人伐鄭取<lb/>
　成而還<hi>杜氏曰九年十一月傳所稱厲之役葢在此  按厲恐是地名此處傳文似有脱畧</hi>
七年春衛侯使孫良夫來盟<lb/>
<pb n="33b"/>　左傳春衛孫桓子來盟始通且謀㑹晉也　胡傳來<lb/>
　盟為前定者嘗有約言矣未足効信而釋疑又相歃<lb/>
　血固結之耳是盟衛欲為晉致魯而魯專事齊初未<lb/>
　與晉通也必有疑焉而衛侯任其無咎故遣良夫來<lb/>
　盟而公卒見辱盟非春秋之所貴義自見矣<lb/>
夏公㑹齊侯伐萊<lb/>
秋公至自伐萊<lb/>
　左傳不與謀也凡師出與謀曰及不與謀曰㑹　萊<lb/>
<pb n="34a"/>　國今東萊黄縣<lb/>
大旱<lb/>
　杜氏曰書旱不書雩雩無功或不雩<lb/>
冬公㑹晉侯宋公衛侯鄭伯曹伯于黑壤<lb/>
　左傳鄭及晉平公子宋之謀也故相鄭伯以㑹冬盟<lb/>
　于黑壤王叔桓公<hi>周卿士</hi>臨之以謀不睦晉侯之立也<lb/>
　公不朝焉又不使大夫聘晉人止公于㑹盟于黄父<lb/>
　<hi>即黑壤</hi>公不與盟以賂免故黑壤之盟不書諱之也<lb/>
<pb n="34b"/>　按自文公以來晉以不朝討魯者再矣文公二年見<lb/>
　辱以處父之盟直書其事者以諸侯之立當朝王耳<lb/>
　非晉之所當責也今年黄父之㑹止公于㑹而不與<lb/>
　于盟書㑹不書盟何也恭近於禮逺恥辱也每歳適<lb/>
　齊而簡于晉恥辱由宣公自掇之也春秋為尊者諱<lb/>
　冬㑹而春書至考其故而義自見矣抑宣公簒立逭<lb/>
　於天討七年矣使晉成能一問之執而歸諸京師正<lb/>
　宣公襄仲之罪則霸義舉而諸侯服矣乃直以其簡<lb/>
<pb n="35a"/>　已之故舎大而問小得賂而罷是其責又不在禮也<lb/>
　夫儀不及物猶曰不享謂可貨取侮孰甚焉以此連<lb/>
　諸侯是盜賊之威而已矣奚霸之有　宣公因齊而<lb/>
　得簒故事齊甚至由其專于齊也故忘其替于晉使<lb/>
　晉討其賊則殺惡及視之怨既正其典而比齊慢晉<lb/>
　之故亦誅其心亂賊不復敢恃人以為惡矣<lb/>
八年春公至自㑹<lb/>
　宣公簒立不朝未聘非實敢慢晉也懐疑而不敢自<lb/>
<pb n="35b"/>　通耳晉成之立而不敢正趙盾趙穿之罪則亦安能<lb/>
　討魯乎宜乎責朝取賂為諸侯笑而已然而因㑹見<lb/>
　止改歳而始反使晉國有人天牖其衷事未可知矣<lb/>
　獨不思曰彼數數于齊繄何徳而親乎使晉有疑者<lb/>
　則事未可知矣故至者危其不得反也<lb/>
夏六月公子遂如齊至黄乃復<lb/>
　公羊傳其言至黄乃復何有疾也何言乎有疾乃復<lb/>
　譏何譏爾大夫以君命出聞喪徐行而不反<hi>聞喪者聞父母</hi>
<pb n="36a"/>　<hi>之喪徐行者不忍疾行又為君當使人追代之以喪喻疾者喪尚不當反况疾乎</hi>　范氏曰<lb/>
　黄齊地　杜氏曰大夫受命而出雖死以尸將事遂<lb/>
　以疾還非禮也　儀禮聘禮篇若有私喪則哭于館<lb/>
　哀而居不饔食歸使衆介先衰而從之又曰若賓死<lb/>
　未將命則既斂于棺造于朝介將命　陸氏曰榖梁<lb/>
　云還者事未畢復者事畢文正倒也當為還者事畢<lb/>
　復者事未畢師還公還自晉歸父還自晉士匄聞齊<lb/>
　侯卒乃還皆不復更往故曰還事畢也公如晉至河<lb/>
<pb n="36b"/>　乃復公孫敖如京師不至而復仲遂至黄乃復皆事<lb/>
　未畢而復也<lb/>
辛巳有事于大廟仲遂卒于垂壬午猶繹萬入去籥<hi>大音泰去起吕反籥羊畧反</hi>
　左傳有事于大廟襄仲卒而繹非禮也　杜氏曰有<lb/>
　事祭也<hi>禮有一犆一祫之説或分享于五廟或合享于大廟合享則書有事于大廟分享則書四</hi>
　<hi>時祭名為凡祭而失禮則書祭名祭非失禮  下事張本則不書祭名</hi>仲遂卒與祭日<lb/>
　同略書有事為繹張本不言公子因上行還間無異<lb/>
<pb n="37a"/>　事省文從可知也垂齊地非魯竟故書地<hi>大夫卒竟内不地竟</hi>
　<hi>外地</hi>繹又祭陳昨日之禮所以賓尸萬舞名籥管也<hi>孫炎</hi>
　<hi>曰尋繹復祭也爾雅繹陳也是陳昨日之禮朱子曰賓尸以賓客之禮燕為尸者籥如笛而六孔所吹以</hi>
　<hi>節舞也</hi>猶者可止之辭魯人知卿佐之喪不宜作樂而<lb/>
　不知廢繹故内舞去籥惡其聲聞　公羊傳繹者何<lb/>
　祭之明日也萬者何干舞也籥者何籥舞也其言萬<lb/>
　入去籥何去其有聲者廢其無聲者<hi>廢置也置不去也齊人語</hi>存<lb/>
　其心焉爾存其心焉爾者何知其不可而為之也<hi>明其</hi>
<pb n="37b"/>　<hi>心猶存于樂知其不可故去其有聲者而為之</hi>猶者通可以己也　何氏曰<lb/>
　禮大夫死為廢一時之祭有事于廟而聞之者去樂<lb/>
　卒事而聞之者廢繹日者起明日也言入者據未奏<lb/>
　去籥時書凡祭自三年喪以下各以日月廢時祭唯<lb/>
　郊社越紼而行事可　按曽子問諸侯祭社稷俎豆<lb/>
　既陳聞天子崩后之喪君薨夫人之喪如之何孔子<lb/>
　曰廢由廢則知雖當祭必告所以然者天子后至尊<lb/>
　無二君夫人於一國尊親無二薨終大故豈容不告<lb/>
<pb n="38a"/>　聞告則致哀無二所以廢也大夫則不當告公羊謂<lb/>
　君有事于廟聞大夫之喪去樂卒事禮也非也榖梁<lb/>
　謂君在祭樂之中大夫有變以聞大夫國體也古之<lb/>
　人重死<hi>見昭十五年叔弓卒</hi>亦非也按檀弓衛太史栁莊寢疾<lb/>
　公曰疾革雖當祭必告則知舊不告也公再拜稽首<lb/>
　請於尸曰有臣栁莊也者非寡人之臣社稷之臣也<lb/>
　聞之死請往不釋服而往此記其失禮非善之也夫<lb/>
　禮莫重于當祭大夫有變而不以聞則内得盡其誠<lb/>
<pb n="38b"/>　敬之心於宗廟外全隠恤之意於大臣是兩得之也<lb/>
　衛當祭而告神明已接而禮不終乃以請于尸而往<lb/>
　示全于祖魯卒事而聞而不知廢繹乃以萬入去籥<lb/>
　示全于臣是兩失之也　辛巳有事于大廟仲遂卒<lb/>
　于垂壬午猶繹萬入去籥以為去籥之示變不如不<lb/>
　繹之為愈也癸酉有事于武宫籥入叔弓卒去樂卒<lb/>
　事蓋叔弓在祭所籥入而卒縁先祖之心見大臣之<lb/>
　卒必聞樂不樂縁孝子之心神明已接不可以卑廢<lb/>
<pb n="39a"/>　尊故去樂卒事而可也書仲遂猶繹志禮之失也書<lb/>
　叔弓去樂志禮之變也二者不同　檀弓仲遂卒于<lb/>
　垂壬午猶繹萬入去籥仲尼曰非禮也卿卒不繹<lb/>
　告喪去籥非盡敬于宗廟存其心焉非致哀于大臣<lb/>
　　仲者遂之字卒而以字加于名之上者賜之族而<lb/>
　以其字為氏豫命其子孫世世為卿如季友之例也<lb/>
　　干舞武舞籥舞文舞萬者干舞也令尹子元欲蠱<lb/>
　文夫人為館于其宫側而振萬焉夫人聞之泣曰先<lb/>
<pb n="39b"/>　君以是舞也習戎備也則萬為武舞明矣吕氏詩記<lb/>
　謂萬乃文武二舞之總名春秋萬入去籥言二舞皆<lb/>
　入去其有聲者耳公羊乃以萬為武舞與籥舞對言<lb/>
　失經意矣按萬入去籥謂武舞入文舞不入耳非二<lb/>
　舞並行乃留萬而去籥也公羊不誤吕氏引公庭萬<lb/>
　舞考仲子之宫將萬焉為二舞總名之證俟再考<lb/>
戊子夫人嬴氏薨<hi>公榖作熊氏</hi>
　按敬嬴文公妾也稱夫人踵乎成風也哀姜淫乎慶<lb/>
<pb n="40a"/>　父與弑二君齊桓討而殺之僖公之心必以哀姜不<lb/>
　可入宗廟配其父而不敢明言故於成風生則禘于<lb/>
　太廟用致夫人既尊之以齊其父矣於其殁也豈肯<lb/>
　别立宫如仲子乎有二夫人祔廟自成風始也雖由<lb/>
　僖公欲尊其母而實因哀姜義絶于廟故當時得生<lb/>
　此義也此猶漢吕后負劉氏稱制王諸吕而文帝之<lb/>
　後諸臣因尊薄姬以配髙帝事正同也敬嬴見成風<lb/>
　之事欲自附以為尊襄仲縁季友之迹欲自文以非<lb/>
<pb n="40b"/>　賊而豈知出姜無罪為賊臣悖妾所逐歸死母家非<lb/>
　以義絶而不得奉宗廟配先君既不與哀姜同而敬<lb/>
　嬴私事襄仲與之殺嫡立庶逐嫡母僣夫人亦不與<lb/>
　成風同惟王室不競中國無霸故得肆行而無忌然<lb/>
　哀姜慶父先後誅<hi>慶父知不容而自縊亦誅也</hi>而敬嬴襄仲亦後<lb/>
　先殞何其相類也孰謂天道逺哉　汪氏曰春秋既<lb/>
　書夫人姜氏薨于夷又書夫人風氏薨則知哀姜為<lb/>
　莊公夫人而成風乃妾也既書夫人姜氏歸于齊又<lb/>
<pb n="41a"/>　書夫人嬴氏薨則知出姜為文公夫人而敬嬴乃妾<lb/>
　也直書于策讀者比事而觀微傳而見矣<lb/>
晉師白狄伐晉<hi>白狄始見經</hi>
　左傳春白狄及晉平夏㑹晉伐秦　杜氏曰白狄狄<lb/>
　别種故西河郡有白部胡　髙氏曰殽之役書及姜<lb/>
　戎此不言及者以傳考之白狄為主也經先晉者不<lb/>
　與夷狄之㑹中國也　家氏曰不書及晉偶晉於狄<lb/>
　亦狄晉耳　按成十三年晉絶秦書曰白狄與君同<lb/>
<pb n="41b"/>　州君之仇讐而我之婚姻也君來賜命曰吾與汝伐<lb/>
　狄寡君不敢顧婚姻畏君之威而受命于吏君有二<lb/>
　心於狄曰晉將伐女狄應且憎是用告我左氏謂秦<lb/>
　桓公既與晉厲公為令狐之盟而又召狄與楚欲道<lb/>
　以伐晉由此言之曲固在秦然安知非是役啓之耶<lb/>
　秦伐白狄晉不顧婚姻而従之秦有二心於狄狄又<lb/>
　以其情告晉秦也晉也狄也同一不羞反覆難保信<lb/>
　者也春秋每狄秦狄晉無怪也然晉秦自河曲戰後<lb/>
<pb n="42a"/>　久已厭兵趙穿生事侵崇秦嘗報晉至是秦共晉靈<lb/>
　皆殁怨已易世而晉復伐秦知白狄昏姻之可與抑<lb/>
　獨不念秦之昏姻之尤親中夏累世盟好之尤重耶<lb/>
　傎悖亦甚矣<lb/>
楚人滅舒蓼<hi>公作舒鄝</hi>
　左傳楚為衆舒叛故伐舒蓼滅之楚子疆之<hi>正其界也</hi>及<lb/>
　滑<hi>于八反水名</hi>汭盟呉越而還<hi>呉國今吳郡越國今㑹稽山隂縣傳言楚强吳越服</hi>
　<hi>從後吳越  大</hi>　杜氏曰舒蓼二國名　按春秋未有二國<lb/>
<pb n="42b"/>　連書者雖狄别種尚書甲氏及留吁舒蓼不言及實<lb/>
　一國耳舒同宗而異國曰舒蓼曰舒庸曰舒鳩皆舒<lb/>
　也所謂羣舒也蓼國文五年已滅故知云二國者非<lb/>
　也　象山陸氏曰聖人貴禮義賤僣亂中國禮義之<lb/>
　所在貴中國者貴禮義也蠻荆僣亂禮義將無所施<lb/>
　矣此聖人之大憂也楚人滅弦滅黄滅江滅庸至是<lb/>
　又滅舒蓼聖人是以悉書之<lb/>
秋七月甲子日有食之既<lb/>
<pb n="43a"/>　象山陸氏曰日者陽也陽為君為父為夫為中國苟<lb/>
　有食之斯為變矣食至于既變又大矣言日不言朔<lb/>
　食不在朔也日之食必在朔食不在朔厯差也　杜<lb/>
　氏曰月三十日食<lb/>
　附左傳晉胥克有蠱疾郤缺為政<hi>代趙盾</hi>秋廢胥克使<lb/>
　趙朔<hi>盾之子</hi>佐下軍<hi>代胥克</hi>
冬十月己丑葬我小君敬嬴雨不克葬庚寅日中而克<lb/>
葬<hi>敬嬴公穀作頃熊</hi>
<pb n="43b"/>　左傳冬葬敬嬴雨不克葬禮也禮卜葬先逺日辟不<lb/>
　懐也<hi>卜葬先卜逺日辟不思念其親似欲汲汲而早葬之也先逺日謂先下旬不吉卜次旬又不吉</hi>
　<hi>卜上旬旬之外曰逺日旬之内曰近日喪事先逺日吉事先近日</hi>　穀梁傳葬既有<lb/>
　日不為雨止禮也雨不克葬喪不以制也　按左氏<lb/>
　以雨不克葬為禮穀梁以葬既有日不為雨止為禮<lb/>
　孝子慈孫當送終之大事備貴於豫而變難於期雨<lb/>
　而無害如穀梁之説可也如雨甚而不可以即土汲<lb/>
　汲焉葬反為不可追之悔則左氏之説亦未為失<lb/>
<pb n="44a"/>城平陽<lb/>
　大喪之後亟用民力所以書　杜氏曰今泰山有平<lb/>
　陽縣<lb/>
楚師伐陳<lb/>
　左傳陳及晉平楚師伐陳取成而還<lb/>
九年春王正月公如齊<lb/>
　有母之喪弁冕而朝于鄰國乎<lb/>
公至自齊<lb/>
<pb n="44b"/>夏仲孫蔑如京師<lb/>
　左傳春王使來徴聘夏孟獻子聘于周王以為有禮<lb/>
　厚賄之　勤齊至矣又冒哀而往而於京師缺如也<lb/>
　因徴聘而大夫黽勉於一行象山陸子曰直書于策<lb/>
　比而讀之而無懼心者吾不知矣<lb/>
齊侯伐萊<lb/>
　東萊有萊山萊東於齊之小國也<lb/>
秋取根牟<lb/>
<pb n="45a"/>　杜氏曰根牟東夷國也今瑯琊陽都縣東有牟鄉<lb/>
八月滕子卒<lb/>
九月晉侯宋公衛侯鄭伯曹伯㑹于扈晉荀林父帥師<lb/>
伐陳<lb/>
辛酉晉侯黑臀卒于扈<lb/>
　左傳㑹于扈討不睦也陳侯不㑹晉荀林父以諸侯<lb/>
　之師伐陳晉侯卒于扈乃還　扈鄭地公羊曰晉邑<lb/>
　非也諸侯不卒于其國都例書地公羊曰卒其封内<lb/>
<pb n="45b"/>　不地非也諸侯卒于師曰師卒于㑹曰㑹不言卒干<lb/>
　㑹者㑹禮已畢故不言耳公羊云未出其地故不言<lb/>
　㑹亦非也<lb/>
冬十月癸酉衛侯鄭卒<lb/>
　晉成公何以不葬衛成公何以不葬魯不㑹也<lb/>
宋人圍滕<lb/>
　左傳因其喪也　伐滕之喪不仁間晉之喪以侵小<lb/>
　不義曰圍則師非少<lb/>
<pb n="46a"/>楚子伐鄭晉郤缺帥師救鄭<lb/>
　左傳楚子為厲之役故伐鄭<hi>六年傳止云楚人伐鄭取成而還而不詳厲役</hi>
　<hi>之事此云楚子為厲之役故伐鄭則知前有闕失矣厲葢地名杜預謂取成於厲既成而鄭伯逃歸楚子</hi>
　<hi>恨之</hi>晉郤缺救鄭鄭伯敗楚師於栁棼<hi>鄭地</hi>國人皆喜唯<lb/>
　子良憂曰是國之災也吾死無日矣　按自厲之役<lb/>
　鄭南北無属楚未得志七年鄭又及晉平㑹于黑壤<lb/>
　故楚今年伐鄭不以黒壤興戎逺稱厲之役者志恨<lb/>
　在厲役也是時晉景方立郤缺救而不能定是以十<lb/>
<pb n="46b"/>　一年辰陵之盟鄭子良曰晉楚不務徳而兵爭與其<lb/>
　來者可也乃從楚然楚莊之立加兵于鄭者凡四而<lb/>
　兩書楚子説凡例者紛然愚意書楚子者君為將也<lb/>
　書人者大夫也僣亂内侵何可褒而以書楚子曲生<lb/>
　意義耶　不務徳而兵爭此一言斷盡晉楚爭鄭之<lb/>
　是非説經者乃方以一字為褒貶曰某事與之某事<lb/>
　貶之屑屑較量吾知必為子良之所笑矣<lb/>
陳殺其大夫泄冶<hi>泄息列反作洩非唐人諱世字雖偏傍亦然改泄為洩冶音也</hi>
<pb n="47a"/>　左傳陳靈公與孔寧儀行父<hi>二人陳卿</hi>通于夏姬<hi>鄭穆公女陳大</hi>
　<hi>夫御叔妻</hi>皆衷其衵<hi>女乙反</hi>服<hi>近身衣</hi>以戲于朝泄冶諫曰公<lb/>
　卿宣淫民無效焉且聞不令君其納之<hi>納藏衵服</hi>公曰吾<lb/>
　能改矣公告二子二子請殺之公弗禁遂殺泄冶<lb/>
　穀梁傳稱國以殺其大夫殺無罪也　按稱陳殺其<lb/>
　大夫殺無罪也或譏泄冶薦圭璧於泥塗固已疎矣<lb/>
　觸虎狼以取死庸得為智乎夫臣之于君猶子之于<lb/>
　父雖知不可諫而心不可已也比干諫而死比干豈<lb/>
<pb n="47b"/>　欲徒死而沽名哉庶㡬吾言得行而紂改焉耳詳泄<lb/>
　冶之諫直而不激非鬻拳先軫國武子之比故靈公<lb/>
　亦愧乎其言愧者良心之發也安知其終不能改改<lb/>
　而君不死於徴舒陳不夷于九縣泄冶之力也泄冶<lb/>
　之諫胡可少哉或又曰仕於昏亂之朝異姓者如宋<lb/>
　子哀潔身而去可也其貴戚而不食其禄如魯叔肸<lb/>
　善矣冶雖効忠其猶在子哀叔肸之後乎是又不然<lb/>
　夫君子之道或出或處或黙或語惟其時而已必于<lb/>
<pb n="48a"/>　潔身逺患非也必于出身犯難亦非也觀泄冶之能<lb/>
　諫知其非貪乎寵禄見㡬而不去者如皆欲為子哀<lb/>
　叔肸則亂世何賴于有君子乎<lb/>
十年春公如齊<lb/>
公至自齊<lb/>
齊人歸我濟西田<lb/>
　左傳齊侯以我服故歸濟西之田　趙氏曰公羊云<lb/>
　齊已取之矣其言我何言我者未絶于我也按已取<lb/>
<pb n="48b"/>　之又言未絶何迂誕之甚言我者為濟水長不必是<lb/>
　魯田以别他田爾榖梁云公娶齊齊由以為兄弟反<lb/>
　之不言來公如齊受之也按但言歸我則足知其來<lb/>
　也省文耳<lb/>
夏四月丙辰日有食之<lb/>
己巳齊侯元卒<lb/>
齊崔氏出奔衛<lb/>
　左傳夏齊恵公卒崔杼有寵于恵公髙國<hi>二家齊正卿</hi>畏<lb/>
<pb n="49a"/>　其偪也公卒而逐之奔衛書曰崔氏非其罪也且告<lb/>
　以族不以名<hi>典策之法告者皆當書以名今齊特以族告夫子因而存之以示無罪</hi>凡<lb/>
　諸侯之大夫違<hi>奔放也</hi>告于諸侯曰某氏<hi>姓</hi>之守臣某<lb/>
　<hi>名</hi>失守宗廟敢告所有玉帛之使者<hi>謂聘</hi>則告不然則<lb/>
　否<hi>恩好不接故亦不告</hi>　公羊傳稱崔氏何譏世卿也<hi>胡氏曰此非公</hi>
　<hi>羊本㫖蓋門人因尹氏武氏稱世卿而附益之于此</hi>　穀梁傳氏者舉族而出<lb/>
　之之辭也　胡傳書曰崔氏以族奔也許翰謂崔杼<lb/>
　出而能反反而能弑者以其宗彊於此舉氏辨之早<lb/>
<pb n="49b"/>　也其説得矣　按自此至崔杼弑莊公凡五十一年<lb/>
　古者四十而仕五十而爵使為一人則崔杼蓋百歳<lb/>
　矣以棠姜亂國以崔明滅家必非耋耄之人所為然<lb/>
　則非一人也<lb/>
公如齊<lb/>
五月公至自齊<lb/>
　左傳公如齊奔喪<lb/>
癸巳陳夏徴舒弑其君平國<lb/>
<pb n="50a"/>　左傳陳靈公與孔寧儀行父飲酒于夏氏公謂行父<lb/>
　曰徴舒似女對曰亦似君徴舒病之公出自其廏射<lb/>
　而殺之二子奔楚　胡傳陳靈公之無道也而稱大<lb/>
　夫之名氏以弑何也禍莫大於拒諫而殺直臣忠莫<lb/>
　顯於身殺而其言驗泄冶直諫靈公不能納又殺之<lb/>
　卒以見弑亡其國此萬世之大戒也以為罪不及民<lb/>
　故稱大夫以弑者非經意矣<lb/>
六月宋師伐滕<lb/>
<pb n="50b"/>　左傳滕人恃晉而不事宋六月宋師伐滕　滕小國<lb/>
　也居大國之間而從於彊令不能兩給非其心也大<lb/>
　當字小恤其不及去年因其喪而圍之今年動衆而<lb/>
　伐之故特稱師以著其陵弱暴寡之罪<lb/>
公孫歸父如齊葬齊惠公<lb/>
晉人宋人衛人曹人伐鄭<lb/>
　左傳鄭及楚平諸侯之師伐鄭取成而還　按晉楚<lb/>
　交伐鄭亦乍晉乍楚以應之子良所謂不務徳而兵<lb/>
<pb n="51a"/>　爭與其來者可也子家曰居大國之間而從於强令<lb/>
　豈其罪也子駟曰民急矣姑從楚以紓吾民晉師至<lb/>
　又從之敬共幣帛以待來者小國之道也犧牲玉帛<lb/>
　待于二境以待强者而庇民焉君子曰子家子駟之<lb/>
　言鄭國之情也晉可以察矣子展曰小所以事大信<lb/>
　也晉君方明四軍無闕八卿和睦必不棄鄭楚師遼<lb/>
　逺粮食將盡必將速歸杖莫如信完守以老楚杖信<lb/>
　以待晉不亦可乎君子曰子展之言君子之道鄭國<lb/>
<pb n="51b"/>　不易之長策也晉可以省矣<lb/>
秋天王使王季子來聘<lb/>
　左傳劉康公來報聘<hi>報孟獻子之聘王季子後食采于劉</hi>　胡傳公羊<lb/>
　氏曰王季子者王之母弟也宣公享國至是十年不<lb/>
　朝于周而比年朝齊不奔王喪而奔齊侯喪不遣貴<lb/>
　卿㑹匡王葬而使歸父㑹齊侯之葬縦未舉法而使<lb/>
　王季子來王靈益不震矣自是王聘春秋不書矣<lb/>
公孫歸父帥師伐邾取繹<hi>繹公作蘱</hi>
<pb n="52a"/>　杜氏曰繹邾邑魯國鄒縣北有繹山　孔氏曰文十<lb/>
　三年傳稱邾遷于繹則繹為邾之都矣更别有繹邑<lb/>
　今魯伐取之非取邾之都也亦因繹山為名葢近在<lb/>
　邾都旁耳<lb/>
大水<lb/>
季孫行父如齊冬公孫歸父如齊<lb/>
　左傳季文子初聘于齊<hi>齊侯初即位</hi>冬子家如齊伐邾故<lb/>
　也<hi>魯侵小恐為齊所討故往謝</hi>
<pb n="52b"/>齊侯使國佐來聘<lb/>
　左傳國武子來報聘<hi>報行父之往</hi>
饑<lb/>
楚子伐鄭<lb/>
　左傳楚子伐鄭晉士㑹救鄭逐楚師于潁北<hi>潁水出河南陽</hi>
　<hi>城至下蔡入淮</hi>諸侯之師戍鄭鄭子家卒鄭人討幽公之亂<lb/>
　斵子家之棺而逐其族改葬幽公諡之曰靈　象山<lb/>
　陸氏曰當是時晉伯既不復可望齊魯之間熟爛如<lb/>
<pb n="53a"/>　此楚子之肆行其誰遏之伐鄭之書聖人所傷深矣<lb/>
　左氏所載士㑹逐楚師于潁北不見於經縱或有之<lb/>
　亦不足為輕重也<lb/>
十有一年春王正月<lb/>
夏楚子陳侯鄭伯盟于辰陵<hi>穀作夷陵盟楚與晉狎主</hi>
　左傳春楚子伐鄭及櫟子良曰晉楚不務徳而兵爭<lb/>
　與其來者可也晉楚無信我焉得有信乃從楚夏楚<lb/>
　盟于辰陵陳鄭服也　杜氏曰辰陵陳地頴川長平<lb/>
<pb n="53b"/>　縣東南有辰亭　胡氏有與楚之説吾於入陳鄭論<lb/>
　之<lb/>
公孫歸父㑹齊人伐莒<lb/>
秋晉侯㑹狄于櫕亟<hi>櫕才端反</hi>
　左傳晉郤成子求成于衆狄衆狄疾赤狄之役遂服<lb/>
　于晉<hi>赤狄潞氏最强故服役衆狄</hi>秋㑹于櫕亟<hi>狄地</hi>衆狄服也　按<lb/>
　比事而觀上則楚子陳侯鄭伯盟于辰陵成乎霸主<lb/>
　矣下則楚人殺陳夏徴舒行乎霸討矣而魯方㑹齊<lb/>
<pb n="54a"/>　伐莒晉方㑹狄于櫕亟其言外之意可謂深切著明<lb/>
　矣<lb/>
冬十月楚人殺陳夏徴舒<lb/>
　公羊以楚子稱人為貶其專討但檢前後弑君見討<lb/>
　者皆稱人以殺殺有罪也直書而義自見然殺徴舒<lb/>
　之後即入陳而納其亂臣比事而觀則春秋非予楚<lb/>
　明矣據傳入陳而後殺徴舒經以討賊之義為重故<lb/>
　先書殺後書入耳<lb/>
<pb n="54b"/>丁亥楚子入陳<lb/>
納公孫寧儀行父于陳<hi>寧公作甯</hi>
　左傳冬楚子為陳夏氏亂故伐陳謂陳人無動將討<lb/>
　于少西氏<hi>少西徴舒之祖子夏之名</hi>遂入陳殺夏徴舒轘<hi>音患車裂也</hi>
　諸栗門<hi>陳城門</hi>因縣陳陳侯在晉<hi>靈公子成公午</hi>申叔時使於<lb/>
　齊<hi>齊楚通</hi>反復命而退王使讓之曰夏徴舒為不道弑<lb/>
　其君寡人以諸侯討而戮之諸侯縣公皆慶寡人<hi>楚縣</hi>
　<hi>大夫皆僣稱公</hi>女獨不慶寡人何故對曰猶可辭乎王曰可<lb/>
<pb n="55a"/>　哉曰夏徴舒弑其君其罪大矣討而戮之君之義也<lb/>
　抑人亦有言曰牽牛以蹊<hi>音兮</hi>人之田而奪之牛牽牛<lb/>
　以蹊者信有罪矣而奪之牛罰已重矣諸侯之從也<lb/>
　曰討有罪也今縣陳貪其富也以討召諸侯而以貪<lb/>
　歸之無乃不可乎王曰善哉吾未之聞也反之可乎<lb/>
　曰吾儕小人所謂取諸其懐而與之也<hi>取人物于其懷而還之為</hi>
　<hi>愈于不還</hi>乃復封陳鄉取一人焉以歸謂之夏州<hi>州鄉屬示討夏</hi>
　<hi>氏所獲</hi>　程子曰人衆辭大惡人所欲誅也誅其罪義<lb/>
<pb n="55b"/>　也取其國惡也　胡傳先書殺後書入者與討賊故<lb/>
　先之也　陸氏曰楚子之討正也故書人入人之國<lb/>
　又納淫亂之臣邪也故明書其爵以示不正春秋之<lb/>
　義彰善癉惡纎芥無遺稱事原情瑕瑜不掩斯之謂<lb/>
　也　入人之國制人之上下使不得其君臣之道不<lb/>
　可　賈逵曰二子不繫之陳絶于陳也　按使楚莊<lb/>
　真有討賊之心則辰陵之盟執徴舒而誅之一夫之<lb/>
　力耳奚假動大師臨其城紿入其國<hi>謂陳人無動將討于少西氏陳</hi>
<pb n="56a"/>　<hi>人信之故不禦</hi>而後為快哉夏徴舒不勝忿耻以弑其君其<lb/>
　賊易知也而孔寧儀行父之為賊難見也何則公告<lb/>
　泄冶之故寧行父請殺之公弗禁遂殺之然則躬殺<lb/>
　泄冶者二賊也徴舒之耻發于似女亦似君之言然<lb/>
　則激自廏之射者又二賊也平國既弑不他奔而奔<lb/>
　楚葢志在以陳餌楚而殺徴舒矣楚莊動於利而興<lb/>
　師非申叔時之言則陳遂縣矣然則致胡公大姬㡬<lb/>
　不祀者又二賊也使盡乎天討則二賊之誅不當在<lb/>
<pb n="56b"/>　徴舒之後而反納之楚莊之志可知矣抑申叔時之<lb/>
　言固善然楚子之所以不遂取陳者實以陳侯之在<lb/>
　晉耳晉率諸侯納陳之故君而不冺其社稷陳人應<lb/>
　之反楚如反掌矣此楚所以不敢取而復封之以為<lb/>
　名知不能有也<lb/>
　附左傳厲之役鄭伯逃歸<hi>事在六年</hi>自是楚未得志焉<hi>自厲</hi>
　<hi>之役鄭南北無屬故未得志楚于九年伐鄭十年又伐而鄭及楚平鄭平不書</hi>鄭既受盟于<lb/>
　辰陵又徼事晉<hi>辰陵盟後又徼事晉經亦不書傳特發此以為明年楚圍鄭起</hi>
<pb n="57a"/>十有二年春葬陳靈公<lb/>
　公羊傳討此賊者非臣子也何以書葬君子辭也楚<lb/>
　巳討之矣臣子雖欲討之而無所討也<lb/>
楚子圍鄭<lb/>
　左傳春楚子圍鄭旬有七日鄭人卜行成不吉卜臨<lb/>
　<hi>哭也</hi>于大宫<hi>鄭祖廟</hi>且巷出車吉<hi>出車于巷示將見遷不得安居</hi>國人大<lb/>
　臨守陴者皆哭<hi>陴婢支反城上僻倪</hi>楚子退師鄭人修城進復<lb/>
　圍之三月克之入自皇門至于逵路<hi>塗方九軌</hi>鄭伯肉袒<lb/>
<pb n="57b"/>　牽羊以逆<hi>示服為臣僕</hi>曰孤不天不能事君使君懐怒以<lb/>
　及敝邑孤之罪也敢不唯命是聽其俘諸江南以實<lb/>
　海濱亦唯命其翦以賜諸侯使臣妾之亦唯命若惠<lb/>
　顧前好徼福于厲宣桓武不泯其社稷使改事君夷<lb/>
　於九縣<hi>楚滅九國以為縣願得比之</hi>君之惠也孤之願也非所敢<lb/>
　望也敢布腹心君實圖之左右曰不可許也得國無<lb/>
　赦王曰其君能下人必能信用其民矣庸可㡬<hi>音冀</hi>乎<lb/>
　<hi>言鄭未可得</hi>退三十里而許之平潘尫<hi>楚大夫</hi>入盟子良<hi>鄭伯</hi>
<pb n="58a"/>　<hi>弟</hi>出質　按鄭與陳皆服楚盟于辰陵矣口血未乾<lb/>
　楚先叛盟入陳而欲縣之若以為討於少西氏則徴<lb/>
　舒之弑在宣十年之夏辰陵之盟在宣十一年之夏<lb/>
　閱一朞矣既盟其君借曰為君討其先君之賊宜不<lb/>
　待師旅直煩一介召之耳而躬帥師以入其國不曰<lb/>
　利之其誰信之陳鄭一體也入陳之國制人之上下<lb/>
　使不得其君臣之道陳之賢于縣鄙無㡬耳鄭安得<lb/>
　不因而生貳心又徼事晉乎楚不自反而又肆而虐<lb/>
<pb n="58b"/>　師旅所加有史所不忍記者宋易子而食析骸而爨<lb/>
　鄭國人大臨守陴者皆哭無辜肝腦塗地者不知其<lb/>
　㡬矣其君非有大惡於民而折伏困辱同于俘虜楚<lb/>
　之無道亦極矣滅不言入陳嘗縣之矣而不書曰滅<lb/>
　入不言圍鄭入自皇門至于逵路矣而但書曰圍此<lb/>
　聖人之深意非人所易識也夫二國楚葢㡬于有之<lb/>
　矣然而人心未去故家巨室猶存先聖神明之胄數<lb/>
　百年有奉之社稷未易變而除之也故釋之以示服<lb/>
<pb n="59a"/>　此楚莊之諼也實不能有故録其卒而畧其始其文<lb/>
　則實録其義則存中國不使蠻荆盡其虐滿其辭之<lb/>
　㣲意也若曰與其能有討于中夏故未減其慿陵之<lb/>
　罪而曰入而圍則大乖聖人之意矣<lb/>
夏六月乙卯晉荀林父帥師及楚子戰于邲晉師敗績<lb/>
<hi>邲扶必反一音弼</hi>
　左傳夏六月晉師救鄭荀林父將中軍<hi>代郤缺</hi>先縠在<lb/>
　之<hi>彘季代林父</hi>士㑹將上軍<hi>河曲之役郤缺將上軍宣八年代趙盾為政將中軍士㑹</hi>
<pb n="59b"/>　<hi>代將上軍</hi>郤克佐之<hi>郤缺之子代臾駢</hi>趙朔將下軍<hi>代欒盾</hi>欒書佐<lb/>
　之<hi>欒盾之子代趙朔</hi>趙括趙嬰齊<hi>皆趙盾異母弟</hi>為中軍大夫鞏朔<lb/>
　趙穿為上軍大夫荀首<hi>林父弟</hi>趙同<hi>嬰兄</hi>為下軍大夫韓<lb/>
　厥<hi>萬𤣥孫</hi>為司馬及河聞鄭既及楚平桓子欲還曰無<lb/>
　及于鄭而勦民焉用之<hi>桓子林父勦勞也</hi>楚歸而動<hi>伐鄭</hi>不後<lb/>
　隨武子<hi>士㑹</hi>曰善㑹聞用師觀釁而動見可而進知難<lb/>
　而退軍之善政也彘子<hi>先榖</hi>曰不可晉所以霸師武臣<lb/>
　力也今失諸侯不可謂力有敵而不從不可謂武由<lb/>
<pb n="60a"/>　我失霸不如死以中軍佐濟<hi>佐彘子所帥也濟渡河</hi>韓獻子<hi>厥</hi>
　謂桓子曰彘子以偏師陷子罪大矣子為元帥師不<lb/>
　用命誰之罪也失屬亡師為罪已重不如進也<hi>今鄭屬楚</hi>
　<hi>是失屬彘子以偏師陷是亡師</hi>事之不捷惡有所分與其專罪六人<lb/>
　同之不猶愈乎<hi>朱子語錄先生問人傑記左傳分謗事否人傑以韓獻子將殺人郤獻子</hi>
　<hi>馳救不及使速以徇對先生曰近世士大夫多是如此只要徇人情如荀林父邲之役先縠違命而濟乃</hi>
　<hi>謂與其專罪六人同之是何等見識當時為林父者只合按兵不動召先縠而誅之人傑曰若如此豈止</hi>
　<hi>全軍雖進而救鄭可也先生又云當時孫叔敖不欲戰伍參争之事有合爭處須當力爭不可苟徇人情也</hi>
<pb n="60b"/>　師遂濟楚子北師次于郔<hi>鄭北地</hi>沈尹將中軍子重<lb/>
　將左子反<hi>公子側</hi>將右將飲馬于河而歸聞晉師既濟<lb/>
　王欲還嬖人伍參欲戰<hi>伍奢之祖父</hi>令尹孫叔敖弗欲曰<lb/>
　昔歳入陳今茲入鄭不無事矣戰而不捷參之肉其<lb/>
　足食乎參曰若事之捷孫叔為無謀矣不捷參之肉<lb/>
　將在晉軍可得食乎令尹南轅反斾王告令尹改乘<lb/>
　轅而北之次于管以待之晉師在敖鄗<hi>苦交反</hi>之間<hi>滎陽</hi>
　<hi>京縣東北有管城敖鄗二山名在滎陽縣西北</hi>鄭皇戌使如晉師曰鄭之從<lb/>
<pb n="61a"/>　楚社稷之故也未有貳心楚師驟勝而驕其師老矣<lb/>
　子擊之鄭師為承楚師必敗彘子曰敗楚服鄭於此<lb/>
　在矣欒武子<hi>書</hi>曰師叔入盟子良在楚楚鄭親矣來<lb/>
　勸我戰我克則來不克遂往以我卜也鄭不可從楚<lb/>
　少宰<hi>官名</hi>如晉師曰寡君少遭閔凶不能文聞二先君<lb/>
　<hi>成王穆王</hi>之出入此行也將鄭是訓定豈敢求罪于晉二<lb/>
　三子無淹久隨季對曰昔平王命我先君文侯曰與<lb/>
　鄭夾輔周室毋廢王命<hi>先王封唐叔于晉王子友于鄭皆以王室懿親使之夾輔</hi>
<pb n="61b"/>　<hi>周室當中國之樞盖有深意晉必恤鄭</hi>今鄭不率寡君使羣臣問諸鄭<lb/>
　<hi>以先王之命也鄭豈楚之所當訓定哉無鄭是無王命也晉容得不問哉此破鄭是訓定非求罪于晉之</hi>
　<hi>語</hi>豈敢辱候人敢拜君命之辱彘子以為諂使趙括<lb/>
　從而更之曰行人失辭寡君使羣臣遷大國之迹於<lb/>
　鄭<hi>攘逐之異名也</hi>曰無辟敵羣臣無所逃命楚子又使求成<lb/>
　于晉晉人許之盟有日矣楚許伯御樂伯攝叔為右<lb/>
　以致晉師<hi>單車挑戰又示不欲崇和以疑晉之羣帥</hi>晉人逐之左右角之<lb/>
　<hi>張兩角從旁夾攻之</hi>樂伯左射馬而右射人角不能進晉魏錡<lb/>
<pb n="62a"/>　求公族未得而怒<hi>錡犨之子求為公族大夫</hi>欲敗晉師請致師弗<lb/>
　許請使許之遂往請戰而還<hi>人知先縠之違命而不知魏錡之志之尤㦧也</hi>
　楚潘黨<hi>尫之子</hi>逐之趙旃<hi>穿子</hi>求卿未得且怒於失楚之<lb/>
　致師者請挑戰弗許請召盟許之<hi>此等皆見荀林父為帥不能制命</hi>
　與魏錡皆命而往郤獻子<hi>克</hi>曰二憾往矣弗備必敗<lb/>
　士季曰備之善若二子怒楚楚人乘我喪師無日矣<lb/>
　不如備之楚之無惡除備而盟何損于好<hi>諸侯相見軍衛不撤</hi>
　<hi>警豈以兩軍相對和戰未定而遽不為備乎果然則晉之偷甚矣</hi>彘子不可<hi>何㝠至是</hi>士<lb/>
<pb n="62b"/>　季使鞏朔韓穿帥七覆<hi>為伏兵七處</hi>故上軍不敗趙嬰齊<lb/>
　使其徒先具舟于河故敗而先濟潘黨既逐魏錡<hi>錡退</hi>
　趙旃夜至于楚軍<hi>二人雖俱受命而不同行故旃後至</hi>席於軍門之外<lb/>
　<hi>布席坐示無畏</hi>使其徒入之楚子為乗廣分為左右右廣鷄<lb/>
　鳴而駕日中而說<hi>舒銳反舍也</hi>左則受之日入而說許偃<lb/>
　御右廣飬由基為右彭名御左廣屈蕩為右<hi>王更迭載之故</hi>
　<hi>各有御右二廣王之親兵</hi>乙卯王乗左廣以逐趙旃趙旃棄車而<lb/>
　走林屈蕩搏之得其甲裳<hi>下曰裳</hi>晉人懼二子之怒楚<lb/>
<pb n="63a"/>　師也使軘車<hi>軘徒温反兵車名</hi>逆之潘黨望其塵使騁而告<lb/>
　曰晉師至矣楚人亦懼王之入晉軍也遂出陳孫叔<lb/>
　曰進之寧我薄人無人薄我軍志曰先人有奪人之<lb/>
　心薄之也遂疾進師車馳卒奔乘晉軍桓子不知所<lb/>
　為鼓於軍中曰先濟者有賞中軍下軍争舟舟中之<lb/>
　指可掬也晉師右移上軍未動<hi>言餘軍皆移去唯上軍在經所以書戰言</hi>
　<hi>猶有陳</hi>工尹齊<hi>楚大夫</hi>將右拒<hi>陳名</hi>卒以逐下軍楚子使潘<lb/>
　黨率游闕<hi>游車補闕者</hi>四十乘從唐侯以為左拒以從上<lb/>
<pb n="63b"/>　軍<hi>唐屬楚小國</hi>駒伯<hi>郤克也上軍佐</hi>曰待諸乎隨季曰楚師方壯<lb/>
　若萃於我吾師必盡不如収而去之分謗<hi>同奔為分謗</hi>生<lb/>
　民<hi>不戰為生民</hi>不亦可乎殿其卒而退不敗及昏楚師軍<lb/>
　于邲晉之餘師不能軍<hi>不能成營也</hi>宵濟亦終夜有聲<hi>兵非</hi>
　<hi>不衆將不能用</hi>丙辰楚重<hi>輜重</hi>至于邲遂次于衡雍潘黨曰君<lb/>
　盍築武軍<hi>築軍營以章武功</hi>而収晉尸以為京觀<hi>去聲積尸封土其上</hi>
　<hi>也</hi>臣聞克敵必示子孫以無忘武功楚子曰非爾所<lb/>
　知也夫文止戈為武<hi>文字</hi>夫武禁暴戢兵保大定功安<lb/>
<pb n="64a"/>　民和衆豐財者也今我使二國暴骨暴矣觀兵以威<lb/>
　諸侯兵不戢矣暴而不戢安能保大猶有晉在焉得<lb/>
　定功所違民欲猶多民何安焉無徳而强爭諸侯何<lb/>
　以和衆利人之㡬<hi>危也</hi>而安人之亂以為已榮何以豐<lb/>
　財<hi>兵動則年荒</hi>武有七徳我無一焉何以示子孫其為先<lb/>
　王宫告成事而已武非吾功也古者明王伐不敬取<lb/>
　其鯨鯢<hi>大魚之名以喻不義之人吞食小國</hi>而封之以為大戮於是乎<lb/>
　有京觀今罪無所<hi>晉國無所犯也</hi>而民皆盡忠以死君命又<lb/>
<pb n="64b"/>　何以為京觀乎祀於河作先君宫告成事而還　杜<lb/>
　氏曰邲鄭地　胡傳欒書救鄭軍帥之欲戰者八人<lb/>
　武子遂還衆不敢遏偪陽之舉匄偃二將皆請班師<lb/>
　荀罃令曰七日不克必爾乎取之遂下偪陽林父既<lb/>
　知無及於鄭焉用之矣先縠若獨以中軍佐濟者下<lb/>
　令三軍無得妄動按軍法而行辟夫豈不可既不能<lb/>
　令乃畏失屬亡師之罪而從韓厥分惡之言知難而<lb/>
　冒進是棄晉師於誰責乎故敗績特以林父主之也<lb/>
<pb n="65a"/>　　李廉曰春秋中國與楚戰不以勝負皆以中國為<lb/>
　主徐邈曰内晉而外楚是也公羊以為大夫不敵君<lb/>
　荀林父稱名氏以敵楚子者為惡林父非也此因得<lb/>
　臣與晉侯戰稱人<hi>得臣未命之卿例不書名氏無他義也</hi>而穿鑿耳<lb/>
秋七月<lb/>
　附左傳鄭伯許男如楚　秋晉師歸桓子請死晉侯<lb/>
　欲許之士貞子<hi>士渥濁</hi>諫曰不可城濮之役晉師三日<lb/>
　榖文公猶有憂色左右曰有喜而憂如有憂而喜乎<lb/>
<pb n="65b"/>　公曰得臣猶在憂未歇也困獸猶鬭况國相乎及楚<lb/>
　殺子玉公喜而後可知也曰莫余毒也已是晉再克<lb/>
　而楚再敗也楚是以再世不競今天或者大警晉也<lb/>
　而又殺林父以重楚勝其無乃久不競乎林父之事<lb/>
　君也進思盡忠退思補過社稷之衛也若之何殺之<lb/>
　夫其敗也如日月之食焉何損于明晉侯使復其位<lb/>
冬十有二月戊寅楚子滅蕭<lb/>
　左傳冬楚子伐蕭宋華椒以蔡人救蕭蕭人囚熊相<lb/>
<pb n="66a"/>　宜僚及公子丙王曰勿殺吾退蕭人殺之王怒遂圍<lb/>
　蕭蕭潰　蕭宋附庸國滅蕭蓋以偪宋也<lb/>
晉人宋人衛人曹人同盟于清丘<hi>此大夫同盟之始</hi>
　左傳晉原縠宋華椒衛孔達曹人同盟于清丘曰恤<lb/>
　病討貳於是卿不書不實其言也　程子曰晉為楚<lb/>
　敗諸侯懼而同盟既而皆渝故書人以貶之　杜氏<lb/>
　曰清丘衛地今在濮陽縣東南　按諸侯懼楚而區<lb/>
　區于盟約已末矣况旋踵而皆渝乎原縠敗邲師罪<lb/>
<pb n="66b"/>　人主盟所從皆可知矣<hi>原縠先軫之後先軫或稱原軫原其食邑也縠食采於彘</hi>
　<hi>故稱彘子今又稱原縠襲其先世之稱也</hi>
宋師伐陳衛人救陳<lb/>
　左傳宋為盟故伐陳衛人救之孔達曰先君有約言<lb/>
　焉若大國討我則死之　胡傳陳有弑君之亂宋不<lb/>
　能討而楚討之雖曰縣陳尋復封之其徳於楚而不<lb/>
　貳未足責也宋人不能内自省徳遽以大衆伐之非<lb/>
　義舉矣衛人書救意在責宋也若衛叛盟則不待貶<lb/>
<pb n="67a"/>　而自見矣<lb/>
十有三年春齊師伐莒<hi>公作伐衛</hi>
　左傳莒恃晉而不事齊故也<lb/>
夏楚子伐宋<lb/>
　左傳以其救蕭也　楚有事于中國常自鄭及宋宋<lb/>
　不為固本之圖輕為兵先而與之爭於外今年之伐<lb/>
　明年之圍又明年之平而南北之勢成矣<lb/>
秋螽<hi>公作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
<pb n="67b"/>冬晉殺其大夫先縠<hi>縠作榖音同</hi>
　按左傳赤狄伐晉及清先縠召之也冬晉人討邲之<lb/>
　敗與清之師而殺之盡滅其族邲之戰三帥不欲也<lb/>
　先縠愎戾專行以及於敗至是以為討然君不擇將<lb/>
　是以其國予敵也晉之從政者新未能行令其佐先<lb/>
　縠剛愎不仁敵國知之矣而晉侯懵焉又釋趙旃魏<lb/>
　錡不討而獨誅縠同罪異討殺者不受治矣越椒將<lb/>
　攻王楚莊尚思子文之治楚而復克黄之所今不念<lb/>
<pb n="68a"/>　先軫之舊勲而盡滅其族不又過乎故稱國以殺不<lb/>
　去其大夫罪累上也<lb/>
十有四年春衛殺其大夫孔達<lb/>
　左傳清丘之盟晉以衛之救陳也討焉使人弗去曰<lb/>
　罪無所歸將加而師孔達曰苟利社稷請以我説春<lb/>
　孔達縊而死衛人以說于晉而免復室其子使復其<lb/>
　位　胡傳罪累上也<lb/>
夏五月壬申曹伯夀卒<lb/>
<pb n="68b"/>晉侯伐鄭<lb/>
　左傳夏晉侯伐鄭為邲故也<hi>晉敗于邲鄭遂屬楚</hi>告於諸侯蒐<lb/>
　<hi>簡閱車馬</hi>焉而還中行桓子之謀也曰示之以整使謀而<lb/>
　來鄭人懼使子張<hi>穆公孫</hi>代子良于楚鄭伯如楚謀晉<lb/>
　故也鄭以子良為有禮故召之　按十二年晉救鄭<lb/>
　不及鄭已從楚而晉徒敗于邲故又責服于鄭諸葛<lb/>
　武侯之敗於街亭也考微勞甄壯烈引咎責躬布所<lb/>
　失於竟内厲兵講武以為後圗戎士簡練民忘其敗<lb/>
<pb n="69a"/>　使晉能然何難於制楚而服鄭乎桓文之師猶以廟<lb/>
　謀節制為本故能取威定霸晉成之師弟子輿尸出<lb/>
　不以律敗不知創而用㒺無已春秋直書其事而義<lb/>
　自見矣<lb/>
秋九月楚子圍宋<lb/>
　左傳楚子使申舟<hi>無畏</hi>聘于齊曰無假道于宋亦使公<lb/>
　子馮聘于晉不假道于鄭申舟以孟諸之役惡宋<hi>文十</hi>
　<hi>年楚子田孟諸無畏抶宋公僕</hi>曰鄭昭宋聾晉使不害我則必死王<lb/>
<pb n="69b"/>　曰殺女我伐之見犀<hi>申舟子</hi>而行及宋宋人止之華元<lb/>
　曰過我而不假道鄙我也鄙我亡也<hi>同我于縣鄙與亡國同</hi>殺<lb/>
　其使者必伐我伐我亦亡也亡一也乃殺之楚子聞<lb/>
　之投袂而起屢及于窒皇<hi>寢門闕</hi>劒及于寢門之外車<lb/>
　及于蒲胥之市秋九月楚子圍宋　按是時楚已得<lb/>
　陳鄭許蔡非得宋不已故滅蕭以偪之不假道以挑<lb/>
　之歴三時而圍不解卒得宋平而後已宋服則齊魯<lb/>
　可搖矣此楚圍中國之序也鄭在楚之彀中未易旦<lb/>
<pb n="70a"/>　夕争也是時急莫先于救宋宋救捷則鄭亦可招矣<lb/>
　而晉不知所先後勞師于鄭而緩于救宋乃比之雖<lb/>
　鞭之長不及馬腹不知宋既去則楚威震及齊魯而<lb/>
　南北之勢成矣豈但失鄭而已甚矣晉人之顚冥也<lb/>
　胡氏以端本為説專一責宋夫宋伐陳固有啓釁之<lb/>
　道然清丘之盟晉宋衛曹咸在以同懼楚為志而相<lb/>
　要以恤病討貳其策未為不善但諸侯不同心而遂<lb/>
　敗之耳春秋之義志内外消長之大機均責諸侯而<lb/>
<pb n="70b"/>　首罪晉其所關者天下之勢周公懲荆舒驅猛獸以<lb/>
　寧百姓之道非為一國謀也<lb/>
葬曹文公<lb/>
冬公孫歸父㑹齊侯于穀<lb/>
　大夫㑹諸侯始於單伯㑹齊侯于鄄繼見於公孫敖<lb/>
　㑹晉侯于戚至此非霸事而私相㑹矣莊僖以下大<lb/>
　夫未專政也文宣以下大夫始專政矣<hi>或曰謀楚也</hi>
十有五年春公孫歸父㑹楚子于宋<hi>魯大夫始特㑹楚</hi>
<pb n="71a"/>　左傳孟獻子言于公曰臣聞小國之免於大國也聘<lb/>
　而獻物<hi>物玉帛皮幣也</hi>於是有庭實旅百<hi>主人亦設籩豆百品實于庭以答賓</hi>
　朝而獻功<hi>獻其治國若征伐之功於牧伯</hi>於是有容貌<hi>威儀容顔</hi>采章<hi>車服</hi>
　<hi>文章</hi>嘉淑<hi>令辭稱讃</hi>而有加貨<hi>命宥幣帛</hi>謀其不免也誅而薦賄<lb/>
　則無及也今楚在宋君其圖之公說春公孫歸父㑹<lb/>
　楚子于宋　按以千乘之魯為之以道猶可自强齊<lb/>
　晉諸與國猶可責以信義互為聲援也謀其不免至<lb/>
　於薦賄何其卑乎昔楚執宋公以伐宋以獻捷威魯<lb/>
<pb n="71b"/>　而魯懼先諸侯而趨之今楚子圍宋威未至魯而魯<lb/>
　震先宋之未平而求媚焉何其益卑乎孟獻子號賢<lb/>
　大夫而謀國若此亦可鄙也已　以賄欵夷晉魏綘<lb/>
　施之于戎則其屬也以此制御使仰我鼻息不敢叛<lb/>
　者也趙宋施之於契丹則其敵也已非畫矣猶曰休<lb/>
　兵息戰使餌于我而我不失中國之盛强也南宋施<lb/>
　之於金人則其仇也我挾不報之憾勢不並存彼有<lb/>
　兼我之力豈以賂饜得我之宇其利豈不大于賂乎<lb/>
<pb n="72a"/>　謀其不免而計出于此者亦可謂愚矣秦檜主和士<lb/>
　子說春秋凡此類皆諱之如公孫歸父㑹楚子于宋<lb/>
　皆以罪其貳霸為說朱子曰春秋豈率天下以從三<lb/>
　王之罪人哉特罪其叛中國耳<lb/>
夏五月宋人及楚人平<lb/>
　左傳宋人使樂嬰齊告急于晉晉侯欲救之伯宗<hi>晉大夫</hi>曰<lb/>
　不可古人有言曰雖鞭之長不及馬腹天方授楚未<lb/>
　可與爭雖晉之强能違天乎諺曰髙下在心川澤納<lb/>
<pb n="72b"/>　汙山藪藏疾<hi>山之有林藪毒害者居之</hi>瑾瑜<hi>美玉</hi>匿瑕<hi>玉之病</hi>國君含<lb/>
　垢天之道也君其待之乃止使解揚如宋使無降楚<lb/>
　曰晉師悉起將至矣鄭人囚而獻諸楚楚子厚賂之<lb/>
　使反其言不許三而許之登諸樓車使呼宋人而告<lb/>
　之遂致其君命楚子將殺之使與之言曰爾既許不<lb/>
　榖而反之何故非我無信女則棄之速即爾刑對曰<lb/>
　臣聞之君能制命為義臣能承命為信信載義而行<lb/>
　之為利謀不失利以衛社稷民之主也義無二信<hi>欲為</hi>
<pb n="73a"/>　<hi>義者不行兩信</hi>信無二命<hi>欲行信者不受二命</hi>君之賂臣不知命也受<lb/>
　命以出有死無霣又可賂乎臣之許君以成命也死<lb/>
　而成命臣之禄也寡君有信臣下臣獲考死又何求<lb/>
　楚子舎之以歸夏五月楚師將去宋申犀稽首于王<lb/>
　之馬前曰無畏知死而不敢廢王命王棄言焉王不<lb/>
　能答申叔時僕<hi>御也</hi>曰築室反耕者<hi>築室于宋分兵歸田示無去志</hi>宋<lb/>
　必聽命從之宋人懼使華元夜入楚師登子反之牀<lb/>
　起之曰寡君使元以病告曰敝邑易子而食析骸以<lb/>
<pb n="73b"/>　爨雖然城下之盟有以國斃不能從也去我三十里<lb/>
　唯命是聽子反懼與之盟而告王退三十里宋及楚<lb/>
　平華元為質盟曰我無爾詐爾無我虞　公羊傳外<lb/>
　平不書<hi>書平五宣四年平莒及郯昭七年暨齊平定十年及齊平十一年及鄭平皆内平</hi>此<lb/>
　何以書大其平乎已也<hi>已謂二大夫</hi>何大其平乎已<hi>據大夫無</hi>
　<hi>遂事</hi>莊王圍宋軍有七日之粮爾盡此不勝將去而歸<lb/>
　爾於是使司馬子反乗堙而闚宋城宋華元亦乘堙<lb/>
　而出見之司馬子反曰子之國何如華元曰憊矣曰<lb/>
<pb n="74a"/>　何如曰易子而食之析骸而炊之司馬子反曰嘻甚<lb/>
　矣憊雖然吾聞之也圍者柑馬而秣之<hi>柑者以木銜其口不欲令</hi>
　<hi>食粟示有畜積</hi>使肥者應客是何子之情也華元曰吾聞之<lb/>
　君子見人之厄則矜之小人見人之厄則幸之吾見<lb/>
　子之君子也是以告情于子也司馬子反曰諾勉之<lb/>
　矣吾軍亦有七日之粮爾盡此不勝將去而歸爾揖<lb/>
　而去之反于莊王莊王曰何如司馬子反曰憊矣曰<lb/>
　何如曰易子而食之析骸而炊之莊王曰嘻甚矣憊<lb/>
<pb n="74b"/>　雖然吾今取此然後歸爾司馬子反曰不可臣已告<lb/>
　之矣軍有七日之粮爾莊王怒曰吾使子往視之子<lb/>
　曷為告之司馬子反曰以區區之宋猶有不欺人之<lb/>
　臣可以楚而無乎是以告之也莊王曰諾<hi>先以諾受絶子反語</hi>
　舎而止雖然吾猶取此然後歸爾<hi>欲徴粮待勝也</hi>司馬子反<lb/>
　曰然則君請處于此臣請歸爾莊王曰子去我而歸<lb/>
　吾孰與處于此吾亦從子而歸爾引師而去之故君<lb/>
　子大其平乎已也<hi>大其有仁恩</hi>此皆大夫也其稱人何貶<lb/>
<pb n="75a"/>　曷為貶<hi>據大其平</hi>平者在下也　穀梁傳人者衆辭也平<lb/>
　稱衆上下欲之也　按楚之圍宋九月於此不惟宋<lb/>
　之憊也甚楚亦兵罷食盡而將去矣凡外平不書者<lb/>
　彼既事解不來告也此書者宋幸得平以告諸侯故<lb/>
　魯史有其事耳暨齊平不稱人此稱人者圍者與被<lb/>
　圍者兩力俱竭華元子反因上下之意權事宜以生<lb/>
　兩國之民榖梁所謂上下欲之是也臣無專美而亦<lb/>
　有従權應變以成君濟國之義公羊謂大其平乎已<lb/>
<pb n="75b"/>　則不知無專美之義謂貶其平者在下則不知有從<lb/>
　權應變之道也夫宋之急至于易子而食析骸而炊<lb/>
　其望援如在水火而四鄰環視莫之動心楚軍亦止<lb/>
　有七日之粮爾而晉不能出一師以撼之待其威單<lb/>
　力盡徐自解罷書曰宋人及楚人平傷中國之失道<lb/>
　也明王不興賢霸不出强者恣其力貪者滿其意人<lb/>
　之類不將胥而盡乎此孔子所以懼而作春秋也<lb/>
六月癸夘晉師滅赤狄潞氏以潞子嬰兒歸<lb/>
<pb n="76a"/>　左傳潞子嬰兒之夫人晉景公之姊也酆舒為政而<lb/>
　殺之又傷潞子之目<hi>酆舒潞相</hi>晉侯將伐之諸大夫皆曰<lb/>
　不可酆舒有三雋才不如待後之人伯宗曰不可必<lb/>
　伐之狄有五罪雋才雖多何補焉不祀一也耆酒二<lb/>
　也棄仲章<hi>潞賢人</hi>而奪黎氏<hi>黎侯國上黨壺關縣有黎亭</hi>地三也虐<lb/>
　我伯姬四也傷其君目五也怙其雋才而不以茂徳<lb/>
　茲益罪也後之人或者將敬奉徳義以事神人而申<lb/>
　固其命若之何待之不討有罪曰將待後母乃不可<lb/>
<pb n="76b"/>　乎晉侯従之六月癸卯晉荀林父敗赤狄于曲梁辛<lb/>
　亥滅潞酆舒奔衛衛人歸諸晉晉人殺之　按狄人<lb/>
　與諸夏各有分域彼不自量而來犯則彼之不祥膺<lb/>
　之可也彼不吾犯而我貪其土地滅而取之則我亦<lb/>
　不祥也據左氏潞子與晉婚姻也其相酆舒傷君目<lb/>
　弑君夫人而君不能討晉人討之則執酆舒而誅之<lb/>
　可也其君無罪其民無罪乃滅其國而以其君歸謂<lb/>
　之何哉楚為封豕長蛇以蠶食上國天下岌岌乎有<lb/>
<pb n="77a"/>　胥而為楚之勢不此之懼而以廣地於狄為得計悖<lb/>
　亦甚矣荀林父敗軍之將不克報於楚而徒逞志於<lb/>
　狄方以為功而受狄臣千室之賞春秋畧而不書而<lb/>
　書晉師以見其勞民動衆縦大敵棄諸夏而施侮奪<lb/>
　於裔夷之為可耻也　滅國以其君歸皆稱爵　言<lb/>
　奔者不名以歸者名　夷狄之君稱子公羊云潞子<lb/>
　之為善也躬足以亡耳穀梁云其曰潞子賢也皆謬<lb/>
　説也<lb/>
<pb n="77b"/>秦人伐晉<lb/>
　左傳秋七月秦桓公伐晉次于輔氏<hi>晉地</hi>壬午晉侯治<lb/>
　兵于稷以畧<hi>取也</hi>狄土<hi>稷晉地河東聞喜縣西有稷山時新破狄土地未定度秦師之</hi>
　<hi>緩故别遣魏顆距秦而晉侯尚自東行定狄</hi>立黎侯而還<hi>狄奪其地故晉復立之</hi>及<lb/>
　雒<hi>晉侯還及雒地雒晉地</hi>魏顆敗秦師于輔氏獲杜囘秦之力<lb/>
　人也<lb/>
王札子殺召伯毛伯<lb/>
　左傳王孫蘇與召氏毛氏争政<hi>三人皆王卿士</hi>使王子捷<hi>即王</hi>
<pb n="78a"/>　<hi>札子</hi>殺召戴公及毛伯衛卒立召襄<hi>襄召戴公之子</hi>　穀梁傳<lb/>
　王札子者當上之辭也<hi>王臣有書字而言子者王季子是也有書子而繫名者王</hi>
　<hi>子虎是也此變文先名而曰王札子惡天子不以禮閑之而任以權也札葢天子之庶兄</hi>殺召伯<lb/>
　毛伯不言其何也<hi>按此謬説也凡殺大夫稱其者皆君也此豈可云王札子殺其大夫</hi>
　<hi>召伯毛伯乎</hi>兩下相殺也兩下相殺不志乎春秋此其志<lb/>
　何也矯王命以殺之非忿怒相殺也故曰以王命殺<lb/>
　也<hi>以王命殺謂言王札子殺召伯毛伯是知以王命而殺之</hi>以王命殺則何志焉<lb/>
　為天下主者天也繼天者君也君之所存者命也為<lb/>
<pb n="78b"/>　人臣而侵其君之命而用之是不臣也為人君而失<lb/>
　其命是不君也君不君臣不臣此天下所以傾也<lb/>
　胡傳邢侯專殺雍子於朝叔向以殺人不忌為賊請<lb/>
　施邢侯君子以為義<hi>事見昭十四年</hi>王札子之罪當服此刑<lb/>
　而天王不能施之無政刑矣　杜氏曰王札子王子<lb/>
　札也葢經文倒札字<lb/>
　附左傳晉侯賞桓子狄臣千室<hi>千家</hi>亦賞士伯以𤓰衍<lb/>
　之縣<hi>士伯士貞子</hi>曰吾獲狄土子之功也㣲子吾喪伯氏<lb/>
<pb n="79a"/>　矣<hi>伯桓子宇邲之敗晉侯將殺林父士伯諫而止</hi>
秋螽<lb/>
仲孫蔑㑹齊髙固于無婁<hi>公作牟婁</hi>
　同承筐　杜氏曰無婁杞邑<lb/>
初稅畝<lb/>
　左傳初稅畝非禮也穀出不過藉<hi>周法民耕百畝公田十畝借民力而</hi>
　<hi>治之稅不過此</hi>以豐財也　公羊傳稅畝者何履畝而稅也<lb/>
　<hi>時宣公無恩信于民民不肯盡力于公田故履踐按行擇其善畝榖好者取之</hi>初稅畝何以<lb/>
<pb n="79b"/>　書譏始履畝而稅也古者什一而藉什一者天下之<lb/>
　中正也多乎什一大桀小桀寡乎什一大貉小貉什<lb/>
　一行而頌聲作矣　　榖梁傳古者什一藉而不稅初<lb/>
　稅畝非正也古者三百步為里名曰井田井田者九<lb/>
　百畝公田居一私田稼不善則非吏<hi>非責也吏田畯也私田稼不善</hi>
　<hi>是吏勸相無方使人不盡力故責吏</hi>公田稼不善則非民<hi>民當先公後私</hi>初稅<lb/>
　畝者非公之去公田而履畝十取一也以公之與民<lb/>
　為已悉矣<hi>悉謂盡其力</hi>古者公田為居井竈葱韮盡取焉<lb/>
<pb n="80a"/>　<hi>損其廬舎家作一園以種五菜外種楸桑</hi>　杜氏曰公田之法十取其一<lb/>
　今又履其餘畝復十収其一故哀公曰二吾猶不足<lb/>
　遂以為常故曰初　趙氏曰穀梁云非公之去公田<lb/>
　而履畝十取一也按稅畝蓋公田租外又履步其畝<lb/>
　十稅其一論語云二吾猶不足是也若云公田而於<lb/>
　一井中均行十一之稅所得與藉何殊是又不得謂<lb/>
　之二矣<lb/>
冬蝝生<hi>蝝帨全反</hi>
<pb n="80b"/>　胡傳始生曰蝝既大曰螽秋螽未息冬又生子災重<lb/>
　及民也詳志之者急民事謹天災仁人之心王者之<lb/>
　務也　趙氏曰左氏注云未為災而書之者幸其冬<lb/>
　生不為物害喜而書之按此類生訖便為災如蠶生<lb/>
　而食葉也但為秋螽未息冬又生子重為民災故書<lb/>
　穀梁云非災亦非也<lb/>
饑<lb/>
十有六年春王正月晉人滅赤狄甲氏及留吁<lb/>
<pb n="81a"/>　左傳春晉士㑹帥師滅赤狄甲氏及留吁鐸辰<hi>鐸辰不書</hi>
　<hi>留吁之属</hi>三月獻狄俘晉侯請于王戊申以黻冕命士㑹<lb/>
　將中軍且為大傅<hi>代林父將中軍且加以大傅之官黻冕命卿之服大傅孤卿  天子</hi>
　<hi>大傅三公之官也諸侯大傅三孤之官也周禮典命云公之孤四命鄭衆云九命上公得置孤卿一人春</hi>
　<hi>秋時晉為伯主侯亦置孤卿有大傅陽子大師賈佗</hi>於是晉國之盜逃奔于秦<lb/>
　羊舌職曰吾聞之禹稱善人不善人逺此之謂也善<lb/>
　人在上則國無幸民諺曰民之多幸國之不幸也是<lb/>
　無善人之謂也　胡傳按左氏董是役者士㑹也上<lb/>
<pb n="81b"/>　將主兵其稱人貶辭也甲氏潞之餘種留吁其殘邑<lb/>
　也春秋于外裔攘斥之不使亂區夏則止矣必欲盡<lb/>
　殄滅之無遺類豈仁人之心王者之事乎<lb/>
夏成周宣榭火<hi>榭公作謝火公穀作災</hi>
　左傳人火之也凡火人火曰火天火曰災　杜氏曰<lb/>
　成周洛陽宣榭講武屋别在洛陽者　爾雅室有東<lb/>
　西廂曰廟無東西廂有室曰寢無室曰榭謂屋歇前<lb/>
　　劉氏曰公羊云外災不書此何以書新周也非也<lb/>
<pb n="82a"/>　穀梁云周災不志亦非也宋災猶志况周災乎來告<lb/>
　則書爾　啖氏曰公羊云宣榭者宣宫之榭也按宣<lb/>
　王之廟毁已久矣縱不毁止當在王城不當在成周<lb/>
　也　髙郵孫氏曰公榖皆云樂器之所藏榭藏樂器<lb/>
　則何獨名宣乎　汪氏曰榭既無室何以藏樂器乎<lb/>
　　李氏堯俞曰廟不應有榭榭不應藏樂榭者講武<lb/>
　之所宣者其宣王之所為乎　楚語云榭不過講軍<lb/>
　實故知榭是講武屋也竊疑宣王南征北伐講武于<lb/>
<pb n="82b"/>　此遂以為名<lb/>
秋郯伯姬來歸<lb/>
　左傳出也　胡傳春秋内女出夫人歸凡男女之際<lb/>
　詳書于策所以正人倫之本也<lb/>
冬大有年<lb/>
　七年大旱十年大水六年螽十五年螽又蝝生十年<lb/>
　十五年皆饑而此年以有年書志民慶也<lb/>
十有七年春王正月庚子許男錫我卒<lb/>
<pb n="83a"/>丁未蔡侯申卒<lb/>
夏葬許昭公<lb/>
葬蔡文公<lb/>
　胡傳日卒書名赴而得禮記之詳也葬而不月其略<lb/>
　在内<lb/>
六月癸卯日有食之<lb/>
　杜氏曰不書朔官失之<lb/>
已未公㑹晉侯衛侯曹伯邾子同盟于斷道<hi>斷音短</hi>
<pb n="83b"/>　左傳春晉侯使郤克徴<hi>召也</hi>㑹于齊齊頃公帷婦人使<lb/>
　觀之郤子登婦人笑于房<hi>跛而登階故笑之</hi>獻子怒出而誓<lb/>
　曰所不此報無能涉河獻子先歸使欒京廬<hi>郤克之介使</hi>
　待命于齊曰不得齊事無復命矣郤子至請伐齊晉<lb/>
　侯弗許請以其私屬又弗許齊侯使髙固晏弱蔡朝<lb/>
　南郭偃㑹<hi>晏弱桓子</hi>及歛盂髙固逃歸夏㑹于斷道討貳<lb/>
　也盟于卷楚<hi>即斷道</hi>辭齊人晉人執晏弱于野王執蔡<lb/>
　朝于原執南郭偃于温<hi>執三子不書非卿野王縣今属河内</hi>　穀梁傳<lb/>
<pb n="84a"/>　同者有同也同外楚也　按郤克徴㑹本為謀楚榖<lb/>
　梁之説是也胡氏以為謀伐齊此大誤矣徴㑹在未<lb/>
　見笑之先左氏載婦人笑于房自為鞌之戰張本耳<lb/>
　斷道之盟同志於外楚此天下之大計也因小忿而<lb/>
　忘大計舎攘夷匡世之功而雪一笑之耻晉之所以<lb/>
　可罪也<lb/>
　附左傳秋八月晉師還　范武子請老<hi>初受隨曰隨武子後更受</hi>
　<hi>范</hi>郤獻子為政<lb/>
<pb n="84b"/>秋公至自㑹<lb/>
冬十有一月壬午公弟叔肸卒<hi>肸許乙反</hi>
　穀梁傳其曰公弟叔肸賢之也其賢之何也宣弑而<lb/>
　非之也非之則胡為不去也曰兄弟也何去而之與<lb/>
　之財則曰我足矣織屨而食終身不食宣公之食君<lb/>
　子以是為通恩也以取貴于春秋　胡傳稱弟得弟<lb/>
　道也稱字賢也論情可以明親親言義可以厲不軌<lb/>
　　公孫嬰齊與叔老皆肸之子叔老生叔弓叔弓生<lb/>
<pb n="85a"/>　輒與叔鞅輒生叔詣<lb/>
十有八年春晉侯衛世子臧伐齊<lb/>
　左傳晉侯衛太子臧伐齊至于陽穀齊侯㑹晉侯盟<lb/>
　于繒以公子彊為質于晉晉師還蔡朝南郭偃逃歸<lb/>
公伐把<lb/>
夏四月<lb/>
　附左傳夏公使如楚乞師欲以伐齊<lb/>
秋七月邾人戕鄫子于鄫<hi>戕音墻鄫榖作繒</hi>
<pb n="85b"/>　左傳凡自虐其君曰弑自外曰戕　胡傳戕者殘賊<lb/>
　而殺之也<hi>公羊語</hi>于鄫者刺臣子不能救君難也<lb/>
甲戌楚子旅卒<hi>旅榖作吕楚始書卒</hi>
　左傳楚莊王卒楚師不出既而用晉師<hi>成二年戰于鞌是</hi>楚<lb/>
　於是乎有蜀<hi>魯地</hi>之役　公羊傳何以不書葬呉楚之<lb/>
　君不書葬辟其號也<lb/>
公孫歸父如晉<lb/>
冬十月壬戌公薨于路寢<lb/>
<pb n="86a"/>歸父還自晉至笙遂奔齊<hi>笙公榖作檉</hi>
　左傳公孫歸父以襄仲之立公也有寵欲去三桓以<lb/>
　張公室與公謀而聘于晉欲以晉人去之冬公薨季<lb/>
　文子言于朝曰使我殺適立庶以失大援者仲也夫<lb/>
　臧宣叔<hi>文仲子武仲</hi>怒曰當其時不能治也後之人何罪<lb/>
　子欲去之許<hi>武仲名</hi>請去之<hi>武仲時為司㓂主行刑</hi>遂逐東門氏<lb/>
　<hi>襄仲居東門故曰東門氏</hi>子家還及笙<hi>子家歸父字</hi>壇幃復命于介<hi>除地</hi>
　<hi>為壇而張帷將去使介反命于君</hi>既復命袒括髮即位哭三踊而出<lb/>
<pb n="86b"/>　<hi>依在國喪禮設哭位公薨故</hi>遂奔齊書曰歸父還自晉善之也<lb/>
　公羊傳還者何善辭也何善爾歸父使于晉還自晉<lb/>
　至檉聞君薨家遣墠帷哭君成踊反命于介自是走<lb/>
　之齊　杜氏曰笙魯竟也故不言出　歸父以君命<lb/>
　出使未反而君薨在聘禮有執圭復命于殯之文升<lb/>
　自西階子臣皆哭成公君臣死君而忘父逐之亟也<lb/>
　榖梁子曰捐殯而奔其父之使者是亦奔父也得經<lb/>
　意矣　按行父因歸父謀去三桓假殺適立庶之説<lb/>
<pb n="87a"/>　以逐東門氏不臣之跡著矣始而與襄仲同謀以成<lb/>
　宣公之簒使齊納賂身為之役無所不至及君死未<lb/>
　殯讐其預歸父之謀乃發其惡而逐其臣視嗣君無<lb/>
　如也季氏無君世濟其惡豈不行父為之首哉然宣<lb/>
　公出爾之報亦可謂昭然者矣臧孫許陽怒而不力<lb/>
　争又代為去之姦臣之黨也司冦掌國之平乃受權<lb/>
　臣頥指氣使始逐莒僕今逐東門氏不啻鷹犬臧文<lb/>
　仲教行父事君之禮見無禮于其君者如鷹鸇之逐<lb/>
<pb n="87b"/>　鳥雀也為之子者為私門鷹犬可以愧死矣歸父之<lb/>
　去諸家皆善其有禮然不聞楚箴尹克黄之事乎使<lb/>
　于齊還及宋聞若敖氏既滅其人曰不可以入矣箴<lb/>
　尹曰棄君之命獨誰受之君天也天可逃乎遂歸復<lb/>
　命而自拘于司敗使歸父能如是斯盡人臣之道矣<lb/>
　或曰歸父謀去三桓歸必見殺矣曰去三桓以張公<lb/>
　室其心雖未可知其事未見非正君死未殯季氏以<lb/>
　私恨逐其家歸父不忍死其君歸復命而又殺之彼<lb/>
<pb n="88a"/>　獨不畏公義之討乎死生命也心明義直進退皎然<lb/>
　一以盡人臣之道二亦足以懾姦臣之心而惜乎歸<lb/>
　父之未足以及此也　或曰歸父欲去三桓不謀于<lb/>
　素厚之齊而謀于初交之晉及不克又不奔晉而奔<lb/>
　齊左氏所載恐未必實葢三桓以向不事晉之罪歸<lb/>
　之　傳云歸父以襄仲之立公也有寵此句可思行<lb/>
　父專政宣公所忌歸父用事又三家所忌故宣公薨<lb/>
　而反<lb/>
<pb n="88b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋輯傳卷七<lb/>
</p>

  </div>
            <div>
<head>春秋輯傳卷八</head> <lb/>
    <p>
<pb n="1a"/>欽定四庫全書<lb/>
　春秋輯傳卷八<lb/>
　　　　　　　　　　　　　明　王樵　輯<lb/>
　成公<lb/>
元年春王正月公即位<lb/>
二月辛酉葬我君宣公<lb/>
無氷<lb/>
　杜氏曰周二月今之十二月而無冰書冬温　胡傳<lb/>
<pb n="1b"/>　無氷者常燠也按洪範曰豫恒燠若此政事舒緩紀<lb/>
　綱縱弛之象成公幼弱政在三家其象已見策書所<lb/>
　載皆經邦大訓人有微而不登其姓名事有小而不<lb/>
　記其本末雨雹冰雪何以悉書天人一理也萬物一<lb/>
　氣也觀於隂陽寒暑之變以察其消息盈虚此制治<lb/>
　於未亂慎於微之意也每慎於微然後王事備矣<lb/>
三月作丘甲<lb/>
　左傳為齊難故作丘甲　杜氏曰周禮九夫為井四<lb/>
<pb n="2a"/>　井為邑四邑為丘丘十六井出戎馬一匹牛三頭四<lb/>
　丘為甸甸六十四井出長轂一乘戎馬四匹牛十二<lb/>
　頭甲士三人步卒七十二人此甸所賦今魯使丘出<lb/>
　之譏重斂故書　胡傳為齊難作丘甲作者不宜作<lb/>
　也唐太宗問李靖楚廣與周制如何靖曰周制一乘<lb/>
　步卒七十二人甲士三人以二十五人為一甲凡三<lb/>
　甲共七十五人然則一丘所出十有八人積四丘而<lb/>
　具一乘耳今作丘甲即丘出一甲是一甸之中共百<lb/>
<pb n="2b"/>　人為兵矣則未知其所作者三甸而増一乘乎每乘<lb/>
　而増一甲乎魯至昭公時嘗蒐于紅革車千乘則計<lb/>
　甸而増乘未可知也楚人二廣之法一乘至用百有<lb/>
　五十人則魯每乘而増一甲亦未可知也賦雖不同<lb/>
　其實皆為益兵其數皆増三之一耳　按成公以前<lb/>
　甸賦車一乘每乘步卒七十二人甲士三人每甲士<lb/>
　統二十四人即五伍為兩也甲士為之長故亦名兩<lb/>
　為甲毎甸四丘共出三甲是為兵車一乘之數作丘<lb/>
<pb n="3a"/>　甲則一丘出一甲其於賦増三之一也杜征南最號<lb/>
　知兵及釋此亦誤　公羊云譏始丘使也何休云譏<lb/>
　使丘民作鎧也穀梁云古者農工皆有職以事上甲<lb/>
　非人人之所能為也丘作甲非正也范甯云甲鎧也<lb/>
　按以甲為鎧以作丘甲為使丘作鎧不待深於文義<lb/>
　者始知其妄也杜氏云長轂一乘甲士步卒七十五<lb/>
　人此甸所賦使丘出之按丘者十六井耳甸乃六十<lb/>
　四井使丘供甸賦是加四倍恐無此理且經自云丘<lb/>
<pb n="3b"/>　甲不云丘乘也此條惟胡氏得之葢司馬法舊制四<lb/>
　丘出三甲三甲七十五人今欲益兵或三甸而増乘<lb/>
　或每乘而増甲大要是一丘出一甲四丘為百人矣<lb/>
　四丘六十四井五百一十二家也出百人視舊為増<lb/>
　三之一故民猶可供若如杜氏之説豈有一丘十六<lb/>
　井一百二十八家而使之出一乘之賦哉<lb/>
夏臧孫許及晉侯盟于赤棘<lb/>
　左傳聞齊將出楚師夏盟于赤棘　按前年魯乞師<lb/>
<pb n="4a"/>　于楚欲以伐齊楚師不出今齊又將出楚師欲以伐<lb/>
　魯故懼而與晉盟赤棘晉地也稱及魯所欲也宣公<lb/>
　之有國也襄仲謀于齊而立之自是疎晉而親齊及<lb/>
　其患三桓之專也歸父謀於晉而欲去之不克見逐<lb/>
　而奔齊自是三桓仇齊而媚晉矣歸父本與晉謀去<lb/>
　三桓及其不克乃不奔晉而奔齊者晉亦强家用事<lb/>
　寧肯為魯去强家哉此其議必有所不諧也幸而宣<lb/>
　公遽薨使其尚在則昭公陽州之孫不待季平之世<lb/>
<pb n="4b"/>　矣是時齊少懦矣三家本欲叛齊而事晉加以上怨<lb/>
　宣公於是追治襄仲之事而逐歸父此其所以叛齊<lb/>
　之決而從晉之堅也成公即位之初方經大故未聞<lb/>
　拊循其民而作丘甲將以修怨於鄰國且以反好為<lb/>
　仇則昨齊今晉而無恧色乞師報怨則乍晉乍楚而<lb/>
　無愧辭為操如此盟亦何賴而汲汲以干於大國又<lb/>
　出於三桓忿戾之私罪可見矣<lb/>
秋王師敗績于茅戎<hi>公穀作貿戎</hi>
<pb n="5a"/>　左傳晉侯使瑕嘉平戎于王劉康公邀戎將伐之叔<lb/>
　服曰背盟而欺大國必敗不聽遂伐茅戎三月癸未<lb/>
　敗績于徐吾氏<hi>徐吾氏茅戎之别也</hi>　杜氏曰茅戎戎别種也不<lb/>
　言戰王者至尊天下莫之得挍故以自敗為文不書<lb/>
　敗地而書茅戎明為茅戎所敗　啖氏曰王師不書<lb/>
　戰無敵也敵則但書敗而巳人臣無敵君之義也<lb/>
　常山劉氏曰王者不能以義征四夷迺徼戎以取敗<lb/>
　聖人立法垂教一書王師敗績于茅戎而尊王之義<lb/>
<pb n="5b"/>　與王自取敗及諸侯不勤王之義咸見之矣<lb/>
冬十月<lb/>
　穀梁傳季孫行父秃晉郤克眇衛孫良夫跛曹公子<lb/>
　手僂同時而聘于齊齊使秃者御秃者使眇者御眇<lb/>
　者使跛者御跛者使僂者御僂者蕭同姪子處臺上<lb/>
　而笑之聞于客客不説而去　郤克眇范氏從杜氏<lb/>
　作跛　按恐無四國聘使秃眇跛僂適在同時之理<lb/>
　此事當從左氏　范氏曰經冬十月下疑脱季孫行<lb/>
<pb n="6a"/>　父如齊六字<lb/>
　附左傳冬臧宣叔令修賦繕完具守備曰齊楚結好<lb/>
　我新與晉盟晉楚爭盟齊師必至<hi>間晉之爭</hi>雖晉人伐齊<lb/>
　楚必救之是齊楚同<hi>共也</hi>我也知難而有備乃可以逞<lb/>
二年春齊侯伐我北鄙<lb/>
　左傳春齊侯伐我北鄙圍龍<hi>魯邑在泰山博縣西南</hi>頃公之嬖<lb/>
　人盧蒲就魁門焉龍人囚之齊侯曰勿殺吾與而盟<lb/>
　無入而封弗聽殺而膊<hi>磔也</hi>諸城上齊侯親鼓士陵城<lb/>
<pb n="6b"/>　三日取龍遂南侵及巢丘<hi>取龍及侵巢丘不書其義未聞</hi>
夏四月丙戌衛孫良夫帥師及齊師戰于新築衛師敗<lb/>
績<lb/>
　左傳衛侯使孫良夫<hi>林父之父</hi>石稷<hi>碏四世孫</hi>甯相<hi>甯俞子</hi>向禽<lb/>
　將侵齊與齊師遇<hi>齊伐魯還而衛師與之遇也</hi>石子欲還<hi>衛本聞齊伐魯</hi>
　<hi>而潛師侵之故遇其師而欲還</hi>孫子曰不可以師伐人遇其師而還<lb/>
　將謂君何若知不能則如<hi>如不如也</hi>無出今既遇矣不如<lb/>
　戰也夏有<hi>闕文失新築戰事</hi>石成子曰師敗矣子不少須衆<lb/>
<pb n="7a"/>　懼盡<hi>成子石稷也衛師已敗而孫良夫復欲戰故成子欲使須救</hi>子喪師徒何以<lb/>
　復命皆不對又曰子國卿也隕子辱矣子以衆退我<lb/>
　此乃止且告車來甚衆齊師乃止次于鞫居<hi>衛地</hi>新築<lb/>
　人仲叔于奚救孫桓子<hi>大夫守邑以邑冠之呼為某人</hi>桓子是以免<lb/>
　既衛人賞之以邑辭請曲縣<hi>音懸軒縣也周禮天子樂宫縣四面諸侯軒縣</hi>
　<hi>闕南方</hi>繁<hi>步于反</hi>纓<hi>馬飾</hi>以朝許之仲尼聞之曰惜也不如<lb/>
　多與之邑唯器與名不可以假人　杜氏曰新築衛<lb/>
　地皆陳曰戰　良夫不從石稷之言必進而戰喪師<lb/>
<pb n="7b"/>　辱國春秋所以罪良夫而以之主是戰也<lb/>
六月癸酉季孫行父臧孫許叔孫僑如公孫嬰齊帥師<lb/>
㑹晉郤克衛孫良夫曹公子首及齊侯戰于鞌齊師敗<lb/>
績<hi>郤去逆反首公穀作手鞌音安</hi>
　左傳孫桓子還于新築不入遂如晉乞師臧宣叔亦<lb/>
　如晉乞師皆主郤獻子晉侯許之七百乘郤子曰此<lb/>
　城濮之賦也有先君之明與先大夫之肅故捷克於<lb/>
　先大夫無能為役<hi>無能為之役使</hi>請八百乘許之郤克將中<lb/>
<pb n="8a"/>　軍士燮<hi>范文子</hi>將上軍<hi>代荀庚</hi>欒書將下軍<hi>代趙朔</hi>韓厥為<lb/>
　司馬以救魯衞臧宣叔逆晉師且道之季文子帥師<lb/>
　㑹之師從齊師于莘<hi>齊地</hi>六月壬申師至于靡笄<hi>山名</hi>之<lb/>
　下齊侯使請戰曰子以君師辱于敝邑不腆敝賦詰<lb/>
　朝請見對曰晉與魯衛兄弟也來告曰大國朝夕釋<lb/>
　憾于敝邑之地寡君不忍使羣臣請于大國無令輿<lb/>
　師淹于君地能進不能退君無所辱命齊侯曰大夫<lb/>
　之許寡人之願也若其不許亦將見也癸酉師陳于<lb/>
<pb n="8b"/>　鞌邴夏御齊侯逢丑父為右晉解張御郤克鄭丘緩<lb/>
　為右齊侯曰余姑翦滅此而後朝食不介馬而馳之<lb/>
　郤克傷于矢流血及屨未絶鼓音曰余病矣張侯<hi>解張</hi>
　<hi>也</hi>曰師之耳目在吾旗鼔進退從之此車一人殿<hi>鎮也</hi>
　之可以集事若之何其以病敗君之大事也擐<hi>音患貫也</hi>
　甲執兵固即<hi>就也</hi>死也病未及死吾子勉之左并<hi>去聲</hi>轡<lb/>
　右援枹<hi>音浮鼓槌也</hi>而鼔馬逸不能止師從之齊師敗績<lb/>
　逐之三周華不注<hi>華不注山名</hi>逢丑父與公易位將及華<lb/>
<pb n="9a"/>　泉驂絓于木而止韓厥執縶<hi>張立反馬絆也</hi>馬前<hi>示修臣僕之職</hi>再<lb/>
　拜稽首奉觴加璧以進<hi>亦以示敬</hi>曰寡君使羣臣為魯衛<lb/>
　請曰無令輿師陷入君地下臣不幸屬當戎行無所<lb/>
　逃隠且懼奔辟而忝兩君臣辱戎士敢告不敏攝官<lb/>
　承乏<hi>言欲以已不敏攝承空乏從君俱還</hi>丑父使公下如華泉取飲鄭<lb/>
　周父御佐車<hi>副車</hi>宛茷<hi>扶廢反</hi>為右載齊侯以免韓厥獻<lb/>
　丑父郤獻子將戮之呼曰自今無有代其君任患者<lb/>
　郤子曰人不難以死免其君赦之以勸事君乃免之<lb/>
<pb n="9b"/>　晉師從齊師入自丘輿<hi>齊邑下同</hi>擊馬陘齊侯使賓媚人<lb/>
　<hi>國佐也</hi>賂以紀甗玉磬與地<hi>甗玉甑皆滅紀所得</hi>不可則聽客之<lb/>
　所為賓媚人致賂晉人不可曰必以蕭同叔子為質<lb/>
　<hi>同叔蕭君之字齊侯外祖父子女也難斥言其母故逺言之</hi>而使齊之封内盡東<lb/>
　其畆對曰蕭同叔子非他寡君之母也若以匹敵則<lb/>
　亦晉君之母也吾子布大命于諸侯而曰必質其母<lb/>
　以為信其若王命何且是以不孝令也詩<hi>大雅</hi>曰孝子<lb/>
　不匱永錫爾類若以不孝令于諸侯其無乃非德類<lb/>
<pb n="10a"/>　也乎先王疆理天下物土之宜而布其利故詩曰我<lb/>
　疆我理南東其畝<hi>小雅</hi>今吾子疆理諸侯而曰盡東其<lb/>
　畝而已<hi>晉之伐齊循壟東行徑易無回曲</hi>無顧土宜無乃非先王之<lb/>
　命也乎四王之王也<hi>禹湯文武</hi>樹德而濟同欲焉五伯之<lb/>
　霸也<hi>夏昆吾商大彭豕韋周齊桓晉文</hi>勤而撫之以役王命今吾子<lb/>
　求合諸侯以逞無疆之欲詩<hi>商頌</hi>曰布政優優<hi>和也</hi>百禄<lb/>
　是遒<hi>在由反聚也</hi>子實不優而棄百禄諸侯無害焉不然<lb/>
　寡君之命使臣則有辭矣曰子以君師辱于敝邑畏<lb/>
<pb n="10b"/>　君之震師徒橈敗吾子惠徼齊國之福不泯其社稷<lb/>
　使繼舊好唯是先君之敝器土地不敢愛子又不許<lb/>
　請收合餘燼背城借一<hi>欲於城下復借一戰</hi>魯衛諫曰齊疾我<lb/>
　矣其死亡者皆親暱也子若不許仇我必甚唯子則<lb/>
　又何求子得其國寳我亦得地而紓于難其榮多矣<lb/>
　晉人許之對曰羣臣率賦輿以為魯衛請若苟有以<lb/>
　藉口而復于寡君君之惠也敢不唯命是聽禽鄭自<lb/>
　師逆公<hi>禽鄭魯大夫歸逆公㑹晉師</hi>　張氏曰晉為盟主興師討<lb/>
<pb n="11a"/>　齊非有救亂誅暴之名而起于郤克恥一笑之憤<hi>齊桓</hi>
　<hi>伐衛與衛人戰先書伐而後書戰此不書伐</hi>故春秋不以齊為主見晉魯<lb/>
　衛曹之大夫志乎是戰雖得一朝之勝不足道也<lb/>
　陳氏曰凡帥非卿不書雖卿非元帥亦不書書魯四<lb/>
　卿是各自帥也自文季年而無使介<hi>使舉上客而不及其介將稱元</hi>
　<hi>帥而不列其副春秋之例</hi>至是而無將佐魯三家之勢成矣<lb/>
秋七月齊侯使國佐如師己酉及國佐盟于袁婁<hi>穀作援婁</hi>
　左傳秋七月晉師及齊國佐盟于袁婁使齊人歸我<lb/>
<pb n="11b"/>　汶陽之田　公羊傳曷為不盟于師而盟于袁婁鞌<lb/>
　之戰齊師大敗師還<hi>音環環繞也</hi>齊侯晉郤克投戟逡巡<lb/>
　再拜稽首馬前逢丑父者頃公之車右也面目衣服<lb/>
　與頃公相似代頃公當左使頃公取飲頃公操飲而<lb/>
　至<hi>不知頃公將欲堅敵意抑勢未得去邪</hi>曰革取清者<hi>革更也</hi>頃公用是<lb/>
　佚而不反逢丑父曰吾賴社稷之神靈吾君已免矣<lb/>
　郤克曰欺三軍者其法奈何<hi>顧問執法者</hi>曰法斮<hi>在畧反</hi>於<lb/>
　是斮逢丑父齊侯使國佐如師郤克曰與我紀侯之<lb/>
<pb n="12a"/>　甗<hi>音言</hi>反魯衞之侵地使耕者東畝且以蕭同姪子為<lb/>
　質則吾舍子矣國佐曰紀侯之甗魯衛之侵地請諾<lb/>
　使耕者東畝則是土齊也蕭同姪子者齊君之母也<lb/>
　齊君之母猶晉君之母也不可請戰一戰不勝請再<lb/>
　再戰不勝請三三戰不勝則齊國盡子之有也何必<lb/>
　以蕭同姪子為質揖而去之郤克眣魯衛之使使以<lb/>
　其辭而為之請<hi>以目通指曰眣</hi>然後許之逮于袁婁而與之<lb/>
　盟　穀梁傳鞌去國五百里袁婁去國五十里一戰<lb/>
<pb n="12b"/>　緜地五百里焚雍門之茨<hi>國齊國也雍門齊城門茨葢也</hi>侵車東至<lb/>
　海　今按鞌之戰當用左氏説盟于爰婁當用公羊<lb/>
　氏説鞌與袁婁相去逺近不可知穀梁之言恐未可<lb/>
　信齊之四竟不應過遙鞌已是齊地未必竟上之邑<lb/>
　豈得去齊有五百里乎穀梁云一戰緜地五百里又<lb/>
　云侵車東至海皆侈辭也然國佐如師不盟于師而<lb/>
　盟于袁婁則明是郤克恃戰勝强力以非義要齊至<lb/>
　欲質其君之母故國佐得以正義直辭折之郤克語<lb/>
<pb n="13a"/>　塞國佐揖而去之郤克使魯衛為國佐之辭以為之<lb/>
　請追及乎袁婁而與之盟此則公羊之説為可信也<lb/>
　蕭同叔子公穀作蕭同姪子公羊注謂蕭同為國名<lb/>
　姪子者姪娣之子嫁于齊而生頃公榖梁注謂蕭為<lb/>
　國同為姓姪子為字其母更嫁齊惠公而生頃公二<lb/>
　家皆傳聞有誤因而衍説耳左氏是也鞌戰之由亦<lb/>
　惟左氏得之宣公十七年郤克徵㑹于齊跛而登階<lb/>
　婦人笑于房郤克怒出而誓曰所不此報無能涉河<lb/>
<pb n="13b"/>　歸而請伐齊晉侯弗許葢知興師之無名矣斷道之<lb/>
　盟執齊三子為見侮故也宣公薨季文子欲叛齊事<lb/>
　晉作丘甲盟赤棘皆為齊也齊伐我北鄙釁于是乎<lb/>
　遂搆而衛孫良夫以新築之敗亦誓欲必報于齊故<lb/>
　與季文子皆因郤獻子以請師于晉以郤克憾齊而<lb/>
　未有名以興師故也郤克之答齊師一則曰大國朝<lb/>
　夕釋憾于魯衛二則曰寡君使羣臣為魯衛請足知<lb/>
　是役也以魯衛之請而魯衛之請自各以見侵之故<lb/>
<pb n="14a"/>　耳二傳増魯衛亦見笑之事者妄説也豈有三國因<lb/>
　一笑之恥謀之三年始空國以伐人乎書齊侯使國<lb/>
　佐如師而不曰來盟于師見盟非前定尚欲徐觀可<lb/>
　否齊非有誠服之心也書及國佐盟于袁婁見晉義<lb/>
　曲師老而汲汲欲盟者反在晉也若此類見曲直之<lb/>
　繩墨矣<lb/>
八月壬午宋公鮑卒<lb/>
　左傳八月宋文公卒始厚葬用殉君子謂華元樂舉<lb/>
<pb n="14b"/>　于是乎不臣君生則縱其惑死又益其侈是棄君于<lb/>
　惡也何臣之為<lb/>
庚寅衛侯速卒<hi>速公作遫</hi>
　左傳衛穆公卒晉二子自役弔焉<lb/>
取汶陽田<hi>汶音問</hi>
　公羊傳汶陽田者何鞌之賂也　杜氏曰晉使齊還<lb/>
　魯故書取不以好得故不言歸汶陽田汶水北地汶<lb/>
　水出泰山萊蕪縣西入濟<lb/>
<pb n="15a"/>冬楚師鄭師侵衛<lb/>
十有一月公㑹楚公子嬰齊于蜀<hi>楚書公子自嬰齊始</hi>
　左傳楚令尹子重救齊王卒盡行彭名御戎蔡景公<lb/>
　為左許靈公為右<hi>王卒盡行故王戎車亦行雖無楚王令二君當左右之位</hi>二君<lb/>
　弱皆强冠之冬楚師侵衛遂侵我師于蜀侵及陽橋<lb/>
　<hi>魯地</hi>孟孫請往賂之以執斵<hi>匠人</hi>執鍼<hi>女工</hi>織紝<hi>織繒布者</hi>皆百<lb/>
　人公衡<hi>成公子</hi>為質以請盟楚人許平　杜氏曰蜀魯<lb/>
　地　胡傳侵衛則書侵我致賂納質沒而不書非諱<lb/>
<pb n="15b"/>　也<hi>杜氏云公賂之而退故不書侵</hi>書其重者則莫重乎其以中國諸<lb/>
　侯降班失列下與夷狄之大夫㑹也<lb/>
丙申公及楚人秦人宋人陳人衞人鄭人齊人曹人邾<lb/>
人薛人鄫人盟于蜀<lb/>
　左傳十一月公及楚公子嬰齊蔡侯許男秦右大夫<lb/>
　説宋華元陳公孫寧衛孫良夫鄭公子去疾及齊國<lb/>
　之大夫<hi>不書其名非卿</hi>盟于蜀卿不書匱<hi>乏也</hi>盟也於是畏晉<lb/>
　而竊與楚盟故曰匱盟蔡侯許男不書乘楚車也謂<lb/>
<pb n="16a"/>　之失位<lb/>
　附左傳楚師及宋公衡逃歸　晉侯使鞏朔獻齊捷<lb/>
　于周王弗見使單襄公辭焉曰蠻夷戎狄不式王命<lb/>
　淫湎毁常王命伐之則有獻捷王親受而勞之所以<lb/>
　懲不敬勸有功也兄弟甥舅侵敗王畧王命伐之告<lb/>
　事而已不獻其功所以敬親暱禁淫慝也今叔父克<lb/>
　遂有功于齊而不使命卿鎮撫王室所使來撫余一<lb/>
　人而鞏伯實來未有職司于王室<hi>鞏朔上軍大夫非命卿</hi>又奸<lb/>
<pb n="16b"/>　先王之禮余雖欲於鞏伯其敢廢舊典以忝叔父夫<lb/>
　齊甥舅之國也而大師之後也寧不亦淫從其欲以<lb/>
　怒叔父抑豈不可諫誨士莊伯<hi>鞏朔</hi>不能對<lb/>
三年春王正月公㑹晉侯宋公衛侯曹伯伐鄭<lb/>
　左傳諸侯伐鄭次于伯牛<hi>鄭地</hi>討邲之役也遂東侵鄭<lb/>
　鄭公子偃<hi>穆公子</hi>帥師禦之使東鄙覆<hi>伏兵也</hi>諸鄤<hi>亡袁反</hi>
　敗諸丘輿<hi>鄤丘輿皆鄭地晉偏軍為鄭所大敗故不書</hi>皇戌如楚獻捷<lb/>
　胡傳宋衛未葬曷為稱爵背殯越竟以吉禮從金革<lb/>
<pb n="17a"/>　之事也　按前年冬楚師鄭師侵衛故晉今討之左<lb/>
　氏以為討邲之役非也邲之役晉救鄭而自敗于楚<lb/>
　非鄭之罪也奚討乎若曰討貳我克則來不克遂往<lb/>
　我固知之矣不能爭于當時而討于今鄭豈受治乎<lb/>
　使晉有志於抗楚而服鄭曷若移鞌之役于今日乎<lb/>
　移八百乘之兵以距楚楚必却移七大夫之同心以<lb/>
　爭鄭鄭必服今兵力既盡于齊而區區摟諸侯于從<lb/>
　楚之餘宜其不能得也乃若鄭恃夷而抗中國蔑親<lb/>
<pb n="17b"/>　暱覆敗晉師夫晉獻齊捷于周天子猶以為奸先王<lb/>
　之禮況敗盟主兄弟甥舅而以為功乃獻之于夷狄<lb/>
　冦仇以取媚乎鄭之罪不可勝誅矣<lb/>
辛亥葬衛穆公<hi>穆公作繆</hi>
二月公至自伐鄭<lb/>
甲子新宫災三日哭<lb/>
　新宫者宣宫也不曰宣宫神主未遷也宫成而主未<lb/>
　入遇災而哭禮乎禮稱焚其先人之室則三日哭今<lb/>
<pb n="18a"/>　新宫神主未遷以上則不成乎廟以下則非先人之<lb/>
　室也災而哭于人情何居然則何以書宣公薨至是<lb/>
　二十有八月緩于遷主可知矣又不戒于火而災以<lb/>
　為無慎重宗廟之心憯怛念親致生神明所依之意<lb/>
　是以書也<lb/>
乙亥葬宋文公<lb/>
夏公如晉<lb/>
　左傳拜汶陽之田<lb/>
<pb n="18b"/>鄭公子去疾帥師伐許<lb/>
　左傳許恃楚而不事鄭鄭子良伐許<lb/>
公至自晉<lb/>
　附左傳晉人歸楚公子穀臣與連尹襄老之尸于楚<lb/>
　以求知罃<hi>邲之戰楚獲知罃而知季則射連尹襄老獲之而載其尸射公子穀臣囚之以二者</hi>
　<hi>還</hi>於是荀首<hi>知罃父即知季</hi>佐中軍矣故楚人許之王送知<lb/>
　罃曰子其怨我乎對曰二國治戎臣不才不勝其任<lb/>
　以為俘馘執事不以釁鼓使歸即戮君之惠也臣實<lb/>
<pb n="19a"/>　不才又誰敢怨王曰然則德我乎對曰二國圖其社<lb/>
　稷而求紓其民各懲其忿以相宥也兩釋纍囚以成<lb/>
　其好二國有好臣不與及其誰敢德王曰子歸何以<lb/>
　報我對曰臣不任受怨君亦不任受德無怨無德不<lb/>
　知所報王曰雖然必告不穀對曰以君之靈纍臣得<lb/>
　歸骨于晉寡君之以為戮死且不朽<hi>身死而朽腐此恩不朽腐也</hi>
　若從君之惠而免之以賜君之外臣首首其請于寡<lb/>
　君而以戮于宗亦死且不朽若不獲命而使嗣宗職<lb/>
<pb n="19b"/>　次及于事而帥偏師以修封疆雖遇執事其弗敢違<lb/>
　其竭力致死無有二心以盡臣禮所以報也王曰晉<lb/>
　未可與爭重為之禮而歸之<lb/>
秋叔孫僑如帥師圍棘<lb/>
　左傳叔孫僑如圍棘取汶陽之田棘不服故圍之<hi>僑如</hi>
　<hi>得臣子</hi>　公羊傳棘者何汶陽之不服邑也　杜氏曰<lb/>
　棘汶陽之邑在濟北蛇丘<lb/>
大雩<lb/>
<pb n="20a"/>晉郤克衛孫良夫伐廧咎如<hi>廧在良反公作將穀作牆咎音羔</hi>
　左傳討赤狄之餘焉廧咎如潰<hi>杜氏曰經闕此四字</hi>上失民也<lb/>
　　晉嘗滅赤狄潞氏甲氏及留吁矣其餘黨散入廧<lb/>
　咎如又欲盡殄滅之非仁人之心也段紀明請滅羌<lb/>
　種羌雖滅漢亦亡後世豈嘗絶羌患哉廧咎如潰削<lb/>
　而不書聖人之情見矣惟不使之侵擾華夏斯止矣<lb/>
冬十有一月晉侯使荀庚來聘<hi>晉來聘之始</hi>衛侯使孫良夫<lb/>
來聘丙午及荀庚盟丁未及孫良夫盟<hi>聘而遂盟之于是始</hi>
<pb n="20b"/>　左傳冬十一月晉侯使荀庚來聘且尋盟<hi>尋元年赤棘盟庚林</hi>
　<hi>父之子</hi>衛侯使孫良夫來聘且尋盟<hi>尋宣七年盟</hi>公問諸臧<lb/>
　宣叔曰中行伯之于晉也其位在三<hi>下卿</hi>孫子之于衛<lb/>
　也位為上卿將誰先對曰次國之上卿當大國之中<lb/>
　中當其下下當其上大夫小國之上卿當大國之下<lb/>
　卿中當其上大夫下當其下大夫上下如是古之制<lb/>
　也<hi>古制公為大國侯伯為次國子男為小國</hi>衛在晉不得為次國<hi>春秋時以强弱</hi>
　<hi>為大小故衛雖侯爵猶為小國</hi>晉為盟主其將先之<hi>計等則二人位敵以盟主故先</hi>
<pb n="21a"/>　<hi>晉</hi>丙午盟晉丁未盟衛禮也　劉氏曰諸侯有聘無<lb/>
　盟聘禮也盟非禮也庚與良夫生事專命為非禮不<lb/>
　信以干先王之典故不繫於國以見其遂事之非也<lb/>
　　胡傳其言及者公與之盟而不言公見二卿之抗<lb/>
　也盟者春秋所惡于惡之中又有惡焉者此類是也<lb/>
　　今按公羊云聘而言盟者尋舊盟也左氏亦云聘<lb/>
　且尋盟是皆以為二子聘盟兩受命惟劉氏以為生<lb/>
　事專命　李氏曰聘而遂盟例五此年荀庚良夫十<lb/>
<pb n="21b"/>　一年郤犨襄七年林父十五年向戌其皆書日一則<lb/>
　以别于微者一則以别于前定也穀梁疏曰前定之<lb/>
　盟不日則此非前定可知矣又曰卑者之盟不日則<lb/>
　此非卑者可知矣以非前定則知其生事以非卑者<lb/>
　則知其抗公<lb/>
鄭伐許<lb/>
　程子曰鄭附于楚一年而再伐許故夷之<lb/>
　附左傳十二月甲戌晉作六軍韓厥<hi>新中軍</hi>趙括<hi>佐韓厥</hi>
<pb n="22a"/>　鞏朔<hi>新上軍</hi>韓穿<hi>佐朔</hi>荀騅<hi>新下軍</hi>趙㫋<hi>佐騅</hi>皆為卿賞鞌之<lb/>
　功也<lb/>
四年春宋公使華元來聘<lb/>
　左傳通嗣君也　為共公謀昬張本<lb/>
三月壬申鄭伯堅卒<lb/>
杞伯來朝<lb/>
　左傳歸叔姬故也　將出叔姬先修朝禮言其故<lb/>
夏四月甲寅臧孫許卒<lb/>
<pb n="22b"/>公如晉<lb/>
　左傳公如晉晉侯見公不敬季文子曰晉侯必不免<lb/>
葬鄭襄公<lb/>
　未五月<lb/>
秋公至如晉<lb/>
　左傳秋公至自晉欲求成于楚而叛晉季文子曰不<lb/>
　可晉雖無道未可叛也國大臣睦而邇于我諸侯聽<lb/>
　焉未可以貳史佚之志有之曰非我族類其心必異<lb/>
<pb n="23a"/>　楚雖大非吾族也其肯字我乎公乃止<lb/>
冬城鄆<hi>公作運</hi>
　杜氏曰公欲叛晉故城而為備　按鞌之役晉方有<lb/>
　德于魯曾未幾日率先諸侯受盟于楚晉人無討幸<lb/>
　矣兩如晉未足以救匱盟之過一不為所禮又將叛<lb/>
　晉而即夷甚矣魯之無義也夫國保于義杖莫如信<lb/>
　魯無信義城鄆何益哉　家氏曰鄆有三莒之别邑<lb/>
　亦曰鄆九年楚人入鄆是也魯自有二鄆文十二年<lb/>
<pb n="23b"/>　城諸及鄆此東鄆莒魯所爭者也成十六年公待于<lb/>
　鄆此西鄆今此所城也<lb/>
鄭伯伐許<lb/>
　左傳冬十一月鄭公孫申帥師疆許田許人敗諸展<lb/>
　陂<hi>亦許地</hi>鄭伯伐許取鉏任泠<hi>力丁反</hi>敦之田晉欒書將<lb/>
　中軍<hi>代郤克</hi>荀首佐之士燮佐上軍以救許伐鄭取汜<lb/>
　<hi>音凡</hi>祭<hi>側界反東汜祭鄭地成臯縣  有汜水</hi>楚子反救鄭鄭伯與許男<lb/>
　訟焉皇戍攝鄭伯之辭子反不能決　胡傳悼公稱<lb/>
<pb n="24a"/>　爵喪未踰年以吉禮從金革之事所以著其惡也<lb/>
五年春王正月把叔姬來歸<lb/>
　穀梁傳婦人之義嫁曰歸反曰來歸　杜氏曰出也<lb/>
仲孫蔑如宋<lb/>
　左傳孟獻子如宋報華元也<lb/>
夏叔孫僑如㑹晉荀首于穀<hi>首公作秀</hi>
　左傳荀首如齊逆女故宣伯餫<hi>野饋</hi>諸穀<lb/>
梁山崩<lb/>
<pb n="24b"/>　公羊傳梁山者河上之山也梁山崩壅河三日不㳅<lb/>
　<hi>音流</hi>何以書為天下記異也　杜氏曰梁山在馮翊夏<lb/>
　陽縣北　張氏曰同州韓城縣有禹貢梁山<hi>所謂治梁及岐</hi>
　　胡傳左氏載絳人之語<hi>絳人曰山有朽壤而崩可若何國主山川故山崩川</hi>
　<hi>竭君為之不舉降服乘縵徹樂出次祝幣史辭以禮焉時晉侯將召伯宗謀之伯宗以告而從之</hi>於<lb/>
　禮文備矣而未盡其實也夫不舉<hi>去盛饌</hi>降服<hi>損盛服</hi>乘<lb/>
　縵<hi>車無文</hi>徹樂<hi>息八音</hi>出次<hi>舍于郊</hi>祝幣<hi>祝官主陳玉帛</hi>史辭<hi>史主為辭</hi>
　<hi>自罪貴</hi>七者禮之文也必有恐懼修省之心主于内若<lb/>
<pb n="25a"/>　成湯以六事檢身高宗克正厥事宣王側身修行欲<lb/>
　銷去之是也徒舉其文而無實以先之何足以弭災<lb/>
　變乎夫國主山川<hi>主謂所主祭</hi>至于崩竭當時諸侯未聞<lb/>
　有戒心而修德也故自是而後六十年間弑君十有<lb/>
　四亡國三十二其應亦憯矣春秋不明著事應而事<lb/>
　應具存其可忽諸<lb/>
　附左傳許靈公愬鄭伯于楚六月鄭悼公如楚訟不<lb/>
　勝楚人執皇戍及子國<hi>穆公子</hi>故鄭伯歸使公子偃請<lb/>
<pb n="25b"/>　成于晉秋八月鄭伯及晉趙同盟于垂棘<hi>晉地</hi>
秋大水<lb/>
冬十有一月己酉天王崩<lb/>
十有二月己丑公㑹晉侯齊侯宋公衛侯鄭伯曹伯邾<lb/>
子杞伯同盟于蟲牢<lb/>
　左傳冬同盟于蟲牢鄭服也　程子曰天王崩而㑹<lb/>
　盟不廢書同見其皆不臣　杜氏曰蟲牢鄭地陳留<lb/>
　封丘縣北有桐牢　汪氏曰天子之喪人道始終之<lb/>
<pb n="26a"/>　大變諸侯相見揖讓入門而聞訃則不得終禮況已<lb/>
　聞而猶相與㑹盟可乎　李氏曰鄭自邲之役後皆<lb/>
　從楚至此始從晉而晉人不能明尊王之義以示之<lb/>
　汲汲于要之以盟誓此所以終不能訓定鄭雖再救<lb/>
　而卒無功也<lb/>
六年春王正月公至自㑹<lb/>
二月辛巳立武宫<lb/>
　左傳二月季文子以鞌之功立武宫非禮也聽于人<lb/>
<pb n="26b"/>　以救其難不可以立武立武由已非由人也　公羊<lb/>
　傳武宫者武公之宫也立者不宜立也立武宫非禮<lb/>
　也　按宣十二年潘黨勸楚子立武軍楚子答以武<lb/>
　有七德非巳所堪其為先君宫告成事而巳為先君<lb/>
　宫其亦立武宫之類也乎武宫者武公之宫武公伯<lb/>
　禽元孫成公十一世祖禮過高祖不得復立廟今立<lb/>
　之服䖍以為鞌之戰禱武公以求勝故立其宫豈或<lb/>
　然歟抑武公嘗有伐齊之功故歟明堂位曰魯公之<lb/>
<pb n="27a"/>　廟文世室也武公之廟武世室也俗儒習魯之故遂<lb/>
　夸而大之以僭為典然是時魯有武宫煬宫晉悼公<lb/>
　朝于武宫晉頃公時中行穆子獻俘于文宫皆逺世<lb/>
　應毁之廟則知當時諸侯之廟親盡不毁者固多矣<lb/>
取鄟<hi>音專</hi>
　胡傳鄟微國書取者滅之也内諱滅曰取項亦國也<lb/>
　而書滅者以僖公在㑹季孫所為故直書而不𨼆<lb/>
　根牟鄟邿皆微國也公羊皆曰邾邑然春秋未有取<lb/>
<pb n="27b"/>　他國之地而不繫國者苟曰諱亟<hi>公羊云不繫于邾婁諱亟也謂甫盟</hi>
　<hi>蟲牢而背信之亟也</hi>則僖取須句訾婁可謂亟矣何以繫邾邪<lb/>
衛孫良夫帥師侵宋<lb/>
　左傳三月晉伯宗夏陽説<hi>亦晉大夫</hi>衛孫良夫甯相鄭人<lb/>
　伊雒之戎陸渾蠻氏<hi>河南新城縣東有蠻城</hi>侵宋以其辭㑹也<lb/>
　<hi>前年蟲牢之盟諸侯謀再㑹宋以公子圍龜之難辭</hi>　杜氏曰經唯書衛孫良<lb/>
　夫獨衛告也　按楚莊逞志于宋國幾斃而晉不能<lb/>
　救今宋盟于蟲牢未有貳志諸侯未歸又謀再㑹晉<lb/>
<pb n="28a"/>　令實繁而尤宋之以國難辭遂使魯衛兩國興師迭<lb/>
　伐繼書于策晉之惡見矣左氏載衛人不保夏陽説<lb/>
　欲襲之伯宗不可曰衛唯信晉故師在其郊而不設<lb/>
　備若襲之是棄信也無信何以求諸侯乃止及師還<lb/>
　衛人登陴此與經絶不相類且晉方與衛侵宋而反<lb/>
　欲襲衞亦首尾自相戾然亦晉之素無信有以招是<lb/>
　言也<lb/>
　附左傳晉人謀去故絳<hi>晉復命新田為絳故謂此為故絳</hi>諸大夫皆<lb/>
<pb n="28b"/>　曰必居郇瑕氏<hi>古國名河東解縣西北有郇城</hi>之地沃饒而近盬<hi>盬河</hi>
　<hi>東鹽池袤五十一里廣七里周總百一十六里字從鹽省古聲</hi>國利君樂不可失也<lb/>
　韓獻子曰不可郇瑕氏土薄水淺其惡易覯民于是<lb/>
　乎有沈溺<hi>濕疾</hi>重膇<hi>治偽反足腫</hi>之疾不如新田土厚水深<lb/>
　居之不疾有汾澮以流其惡<hi>汾水出太原經絳北西南入河澮水出平陽絳</hi>
　<hi>縣南西入汾惡垢穢</hi>且民從教十世之利也公説從之夏四月<lb/>
　丁丑晉遷于新田<lb/>
夏六月邾子來朝<lb/>
<pb n="29a"/>公孫嬰齊如晉<lb/>
　左傳子叔聲伯如晉命伐宋<hi>晉命也</hi>
壬申鄭伯費卒<lb/>
秋仲孫蔑叔孫僑如帥師侵宋<lb/>
　左傳孟獻子叔孫宣伯侵宋晉命也　按魯宋交好<lb/>
　去年仲孫蔑方報華元之聘今遽為人役出二卿動<lb/>
　大衆不直無名民無信不立以千乘之國而背信棄<lb/>
　好視如鴻毛將何以立乎<lb/>
<pb n="29b"/>楚公子嬰齊帥師伐鄭<hi>楚始書大夫將</hi>
　左傳楚子重伐鄭鄭從晉故也<lb/>
冬季孫行父如晉<lb/>
　左傳季文子如晉賀遷也<lb/>
晉欒書帥師救鄭<lb/>
　左傳晉欒書救鄭與楚師遇于繞角<hi>鄭地</hi>楚師還晉師<lb/>
　遂侵蔡楚公子申公子成以申息之師<hi>楚二縣</hi>救蔡禦<lb/>
　諸桑隧<hi>汝南朗陵縣東有桑里在上蔡西南</hi>趙同趙括欲戰請于武子<lb/>
<pb n="30a"/>　<hi>欒書</hi>武子將許之知莊子<hi>荀首中軍佐</hi>范文子<hi>士燮上軍佐</hi>韓獻<lb/>
　子<hi>韓厥新中軍將</hi>諫曰不可吾來救鄭楚師去我吾遂至於<lb/>
　此是遷戮也戮而不已又怒楚師戰必不克雖克不<lb/>
　令成師以出而敗楚之二縣<hi>申息</hi>何榮之有焉若不能<lb/>
　敗為辱已甚不如還也乃遂還於是軍帥之欲戰者<lb/>
　衆或謂欒武子曰聖人與衆同欲是以濟事子盍從<lb/>
　衆子為大政<hi>中軍元帥</hi>將酌于民者也子之佐十一人其<lb/>
　不欲戰者三人而已欲戰者可謂衆矣商書曰三人<lb/>
<pb n="30b"/>　占從二人衆故也武子曰善鈞從衆夫善衆之主也<lb/>
　三卿為主可謂衆矣從之不亦可乎　按晉師救鄭<lb/>
　與楚師遇于繞角則非不及事也楚師去我是晉無<lb/>
　亡矢遺鏃之費而救鄭之義亦申矣于是全師而退<lb/>
　三卿之善謀欒書之知擇而有斷均之乎不可揜也<lb/>
　故春秋書以與之易曰師或輿尸凶言軍旅之任不<lb/>
　專一而衆人主之覆敗必矣河曲之師趙盾為將而<lb/>
　令出趙穿邲之師荀林父為將而令出先縠輿尸之<lb/>
<pb n="31a"/>　效豈不昭然也哉欒書葢有懲于邲之敗而不狃于<lb/>
　鞌之勝者夫有懲于敗而戒不狃于勝而驕君子之<lb/>
　心王者之道也聖人于欒書取節焉以立教也雖然<lb/>
　晉不班師于繞角楚師既還之後乃遷戮而侵蔡則<lb/>
　無名矣再致楚師不亦危乎使無知莊子范文子韓<lb/>
　獻子三人力主之則邲之覆轍未必不蹈之矣然則<lb/>
　師固忌于衆主而衆謀亦不可以不盡也欒子曰善<lb/>
　衆之主也三卿為主可謂衆矣斯言可為聽謀用衆<lb/>
<pb n="31b"/>　之法<lb/>
七年春王正月鼷鼠食郊牛角改卜牛鼷鼠又食其角<lb/>
乃免牛<hi>鼷音奚</hi>
　胡傳穀梁子曰郊牛日展<hi>視也</hi>觓<hi>音求角貌</hi>角而知傷展道<lb/>
　盡矣其所以備災之道不盡也<hi>不能防災禦患致使牛傷</hi>改卜牛<lb/>
　鼷鼠又食其角非人之所能也<hi>改卜後宜知慎而又食知非有司之過</hi>
　非有司之過則變異也其應云何許翰曰小害大下<lb/>
　賊上食而又食三桓子孫相繼之象也宣公有虞三<lb/>
<pb n="32a"/>　桓之志至成始弗戒矣理或然也　劉向曰鼠小蟲<lb/>
　性盜竊鼷又其小者也牛大畜祭天尊物也角兵象<lb/>
　在上君威也小小鼷鼠食至尊之牛角象季氏乃盜<lb/>
　竊之人將執國命以傷君威而害周公之祀也改卜<lb/>
　又食天重譴之也　按改卜牛卜稷牛而代之也稷<lb/>
　牛不吉及有變<hi>傷食之類</hi>則皆不郊凡未成牲者曰牛牲<lb/>
　傷者亦曰牛已牛矣而又免之何也嘗置之上帝矣<lb/>
　<hi>謂置之滌宮</hi>故卜而免之不敢專也免放也為之緇衣纁<lb/>
<pb n="32b"/>　裳有司𤣥端送至于南郊也言免牛則不郊明矣下<lb/>
　經復書不郊者為三望起<lb/>
吳伐郯<hi>音談經吳始見</hi>
　吳今平江府郯今淮陽軍下邳縣越江淮而伐郯吳<lb/>
　始大也曰吳狄之也吳太伯之後以屬則周之伯父<lb/>
　也何以狄之僭王也<lb/>
夏五月曹伯來朝<lb/>
不郊猶三望<lb/>
<pb n="33a"/>秋楚公子嬰齊帥師伐鄭公㑹晉侯齊侯宋公衛侯曹<lb/>
伯莒子邾子杞伯救鄭八月戊辰同盟于馬陵<lb/>
　左傳秋楚子重伐鄭師于汜<hi>音凡鄭地在襄城縣南</hi>諸侯救鄭<lb/>
　鄭共仲侯羽<hi>二子鄭大夫</hi>軍楚師<hi>軍字疑</hi>囚鄖公鍾儀獻諸<lb/>
　晉八月同盟于馬陵尋蟲牢之盟且莒服故也<hi>莒本屬齊</hi>
　<hi>齊服故莒從之</hi>晉人以鍾儀歸囚諸軍府<hi>軍藏府也</hi>　杜氏曰馬<lb/>
　陵衛地陽平元城縣東南有地名馬陵　程子曰同<lb/>
　盟于馬陵諸侯同心病楚也<lb/>
<pb n="33b"/>公至自㑹<lb/>
　高氏曰諸侯㑹而楚師退故不以救鄭至<lb/>
吳入州來<lb/>
　左傳楚圍宋之役師還子重請取于申吕以為賞田<lb/>
　王許之申公巫臣曰不可此申吕所以邑也是以為<lb/>
　賦以御北方若取之是無申吕也晉鄭必至于漢王<lb/>
　乃止子重是以怨巫臣子反欲取夏姬巫臣止之遂<lb/>
　取以行<hi>適晉</hi>子反亦怨之及共王即位子重子反殺巫<lb/>
<pb n="34a"/>　臣之族而分其室巫臣自晉遺二子書曰爾以讒慝<lb/>
　貪惏事君而多殺不辜余必使爾罷于奔命以死巫<lb/>
　臣請使于吳晉侯許之吳子壽夢説之乃通吳于晉<lb/>
　以兩之一卒適吳舍偏兩之一焉<hi>司馬法百人為卒二十五人為兩車</hi>
　<hi>九乘為小偏十五乘為大偏葢留九乘車及一兩二十五人令吳習之</hi>與其射御教吳<lb/>
　乘車教之戰陣教之叛楚置其子狐庸焉使為行人<lb/>
　於吳吳始伐楚伐巢伐徐子重奔命馬陵之㑹吳入<lb/>
　州來子重自鄭奔命子重子反於是乎一歲七奔命<lb/>
<pb n="34b"/>　蠻夷屬于楚者吳盡取之是以始大通吳于上國<lb/>
　陳氏曰吳楚之交兵不書至是始書之　王氏曰州<lb/>
　來楚與國　杜氏曰州來楚邑淮南下蔡縣是也<lb/>
　高氏曰吳楚爭强始見于此州來屬楚吳以兵入之<lb/>
　楚方强而敵已生其肘下矣　至昭十三年吳滅州<lb/>
　來　劉氏曰州來小國世服于楚未通中夏謂真楚<lb/>
　邑則背于經矣<lb/>
冬大雩<lb/>
<pb n="35a"/>　穀梁傳雩不月而時非之也冬無為雩也　劉氏曰<lb/>
　穀梁云冬無雩非也周之十月今之八月若久不雨<lb/>
　可不雩乎<lb/>
衛孫林父出奔晉<lb/>
　左傳衛定公惡孫林父<hi>良夫之子</hi>冬孫林父出奔晉衛侯<lb/>
　如晉晉反戚<hi>林父邑</hi>焉<hi>林父出奔戚隨屬晉衛侯如晉故晉還其邑</hi>　杜氏<lb/>
　曰春秋中年諸侯之大夫外交强國以仇其君衛之<lb/>
　孫氏魯之季氏其尤也林父自結于晉之權臣為衛<lb/>
<pb n="35b"/>　國患幾四十年晉黨叛臣為之羽翼衛獻魯昭所以<lb/>
　失國晉實為之也<lb/>
八年春晉侯使韓穿來言汶陽之田歸之于齊<lb/>
　左傳晉侯使韓穿來言汶陽之田歸之于齊季文子<lb/>
　餞之私焉曰大國制義以為盟主是以諸侯懷德畏<lb/>
　討無有貳心謂汶陽之田敝邑之舊也而用師于齊<lb/>
　使歸諸敝邑今有二命曰歸諸齊詩<hi>衛風</hi>曰女也不爽<lb/>
　士貳其行士也罔極二三其德七年之中一與一奪<lb/>
<pb n="36a"/>　二三孰甚焉霸主將德是以而二三之其何以長有<lb/>
　諸侯乎詩曰猶<hi>圖也</hi>之未逺是用大簡<hi>諫也雅詩大</hi>行父懼<lb/>
　晉之不逺猶而失諸侯也是以敢私言之　公羊傳<lb/>
　曷為使我歸之鞌之戰齊師大敗齊侯歸弔死視疾<lb/>
　七年不飲酒不食肉晉侯聞之曰嘻奈何使人之君<lb/>
　七年不飲酒不食肉請皆反其所取侵地<hi>恐無此事公羊葢意</hi>
　<hi>之耳</hi>　杜氏曰齊服事晉故晉來語魯使還之<hi>杜説是</hi>
　按蟲牢馬陵之盟齊既服晉俾魯歸田所以堅齊也<lb/>
<pb n="36b"/>　韓宣子有環其一在鄭商宣子謁諸鄭伯子產弗與<lb/>
　宣子買諸賈人請諸子產子產曰吾子得玉而失諸<lb/>
　侯必不為也韓宣子辭玉子產能使韓宣子辭玉唯<lb/>
　信義有素晉人重之故言出而服也魯德二三素見<lb/>
　輕于晉故不敢公言以却之而季文子私于韓穿亦<lb/>
　何益乎來言緩辭葢晉知言之不順歸之于者易辭<lb/>
　魯之義不足以自直而不敢逆也已不能以王法正<lb/>
　疆理保有周公之宇而由大國取之由大國歸之亦<lb/>
<pb n="37a"/>　不得不唯命是聽而已矣<lb/>
晉欒書帥師侵蔡<lb/>
　左傳晉欒書侵蔡遂侵楚獲申驪<hi>楚大夫</hi>楚師之還也<lb/>
　<hi>謂六年遇于繞角時</hi>晉侵沈<hi>今汝南平輿縣</hi>獲沈子揖初從知韓范也<lb/>
　<hi>自繞角之役常從三子之謀</hi>
公孫嬰齊如莒<lb/>
　左傳聲伯如莒逆也<hi>自為逆婦而書者因聘而逆</hi>
宋公使華元來聘<lb/>
<pb n="37b"/>　左傳聘共姬也<lb/>
夏宋公使公孫壽來納幣<lb/>
　公羊傳納幣不書此何以書録伯姬也<hi>伯姬賢所以殊于衆女</hi>
　　何氏曰隠二年傳婚禮不稱主人此稱使者宋公<lb/>
　無母自命之也　胡傳納幣不書此何以書公孫壽<lb/>
　卿也納幣使卿非禮也<lb/>
晉殺其大夫趙同趙括<lb/>
　左傳晉趙莊姬<hi>晉成公之女趙朔妻朔盾之子</hi>為趙嬰<hi>趙盾弟</hi>之亡故<lb/>
<pb n="38a"/>　譖之于晉侯曰原屏將為亂欒郤為徵<hi>趙嬰通于趙莊姬原屏放</hi>
　<hi>諸齊原趙同食邑屏趙括食邑皆嬰之兄</hi>六月晉討趙同趙括武<hi>莊姬子</hi>從<lb/>
　姬氏畜于公宫以其田與祁奚韓厥言于晉侯曰成<lb/>
　季<hi>趙衰</hi>之勲宣孟<hi>趙盾</hi>之忠而無後為善者懼矣三代之<lb/>
　令王皆數百年保天之禄夫豈無辟王賴前哲以免<lb/>
　也乃立武而反其田焉<hi>韓厥言必在他年傳終言之</hi>　按趙同趙<lb/>
　括好勇而輕觀邲之役與欒書之救鄭二人皆不度<lb/>
　其可而鋭于戰非欒書有主則晉又敗矣趙嬰淫亂<lb/>
<pb n="38b"/>　罪所當討不請于君而擅放之專而無上不為無罪<lb/>
　然晉侯聽姬氏之譖一朝而尸二大夫以趙衰之勲<lb/>
　不復念而奪其田禄則失政刑矣故稱國以殺而不<lb/>
　去其官　按史記屠岸賈者始有寵于靈公至景公<lb/>
　之三年賈為司冦乃治靈公之賊徧告諸將曰盾雖<lb/>
　不知猶為賊首以臣弑君子孫在朝何以懲罪請誅<lb/>
　之韓厥曰靈公遇賊趙盾在外吾先君以為無罪故<lb/>
　不誅今誅其後非先君之意賈不聽攻趙氏于下宫<lb/>
<pb n="39a"/>　殺趙朔朔妻有遺腹走匿公宫朔客公孫杵臼謂朔<lb/>
　友程嬰曰立孤與死孰難程嬰曰死易立孤難耳杵<lb/>
　臼曰趙氏先君遇子厚子强為其難者吾為其易者<lb/>
　請先死乃二人謀取他嬰兒匿山中程嬰出謬謂諸<lb/>
　將曰誰能與我千金吾告趙氏孤處諸將許之隨攻<lb/>
　公孫杵臼遂殺杵臼與孤兒然趙氏真孤乃在程嬰<lb/>
　卒與俱匿山中居十五年韓厥具以告于是景公召<lb/>
　趙氏孤兒匿之宫中名曰武史記之説人多不信以<lb/>
<pb n="39b"/>　左氏所不載也然左氏採雜記成書又歴二千餘年<lb/>
　豈容無所遺脱司馬遷去春秋戰國不逺必有所傳<lb/>
　不可廢也人所以疑者以據左氏則趙氏之禍由莊<lb/>
　姬據史記則趙氏之禍由屠岸賈其説牴牾不可强<lb/>
　合然嘗深考之則屠岸賈殺趙朔自一事也趙莊姬<lb/>
　譖殺同括又一事也觀鄭人追討歸生弑君之罪斲<lb/>
　其棺而滅其族則屠岸賈之事豈可謂無乎崔杼弑<lb/>
　君慶封黨之滅崔慶之族者盧蒲嫳及莊公之嬖人<lb/>
<pb n="40a"/>　盧蒲癸王何也屠岸賈亦猶是矣但史記謂同括嬰<lb/>
　齊同見殺于下宫之難則傳聞之誤耳至于趙武畜<lb/>
　于公宫則左氏史記又無不脗合夫晉殺同括因莊<lb/>
　姬之言同括雖死趙盾之室自在使無他外患莊姬<lb/>
　何至無依乃將武而畜于公宫乎景公何不念莊姬<lb/>
　趙武之存忍即以其田與祁奚乎葢朔死于下宫之<lb/>
　難趙盾之系幾絶而盾之異母弟同括嬰專趙氏之<lb/>
　政趙嬰通于莊姬同括因而逐之雖曰以罪然中心<lb/>
<pb n="40b"/>　未必不出于爭權故内則莊姬怨之而行其譖外則<lb/>
　欒郤疾之而為之徴趙武之匿始則虞屠岸賈之害<lb/>
　終則武之尚存必亦非原屏所利也故從姬氏畜于<lb/>
　公宫及原屏既死韓厥始言于公而立之此事之實<lb/>
　也　邲之役趙朔將下軍<hi>宣十二年晉景三年屠岸賈之難左此年</hi>鞌之<lb/>
　役欒書將下軍代趙朔<hi>成二年晉景十一年</hi>朔死矣<lb/>
秋七月天子使召伯來賜公命<hi>賜公穀作錫  錫命止此</hi>
　賜錫義同天王天子通稱耳　陸氏曰書天子或依<lb/>
<pb n="41a"/>　策命之文或傳寫誤也<lb/>
冬十月癸卯把叔姬卒<lb/>
　左傳來歸自把故書　杜氏曰愍其見出來歸故書<lb/>
　若更適則不復書　出而書卒者為明年逆喪起<lb/>
晉侯使士燮來聘叔孫僑如㑹晉士燮齊人邾人伐郯<lb/>
　左傳晉士燮來聘言伐郯也以其事吳故公賂之請<lb/>
　緩師文子<hi>士燮</hi>不可曰君命無貳失信不立禮無加貨<lb/>
　事無二成君後諸侯是寡君不得事君也燮將復之<lb/>
<pb n="41b"/>　季孫懼使宣伯帥師㑹伐郯　按爭鄭于楚而不得<lb/>
　又不能于吳而伐郯徒能虐小弱耳且聘而後言伐<lb/>
　晉之為盟主可見矣<hi>不能以大義令諸侯</hi>吳初伐郯季孫曰中<lb/>
　國不振旅蠻夷入伐而莫之或恤亡無日矣季孫能<lb/>
　有後言而不能以正義匡贊盟主及晉來言伐郯而<lb/>
　以賂請緩師何其卑乎<lb/>
衛人來媵<lb/>
　媵賤事不書公子結為遂事起本也三國來媵非禮<lb/>
<pb n="42a"/>　也故書諸侯娶一國<hi>嫡夫人也</hi>則二國往媵之<hi>是為左媵右媵所謂</hi>
　<hi>次妃</hi>以姪娣從<hi>所娶嫡夫人之國與往媵之二國俱以姪娣從</hi>諸侯一聘九女<lb/>
　<hi>以上並公羊氏語</hi>禮也以禮制欲則治以欲敗禮則亂三國<lb/>
　來媵則十二女矣後世掖庭萬人起于無禮以為之<lb/>
　節也故備書三國以明逾制為後戒也左氏云凡諸<lb/>
　侯嫁女同姓媵之異姓則否若然則莒姓已邾姓曹<lb/>
　同姓至少孰為媵乎天子之内職百二十女于天子<lb/>
　者曰備百姓也又可一姓乎若直為譏異姓不合來<lb/>
<pb n="42b"/>　媵則止于明年書齊人來媵則知非禮何假先書衛<lb/>
　晉乎公羊云録伯姬也穀梁云以伯姬之不得其所<lb/>
　故盡其事也春秋欲顯伯姬之賢而哀其遇變豈假<lb/>
　于辭之繁費于所不必書而書乎<lb/>
九年春王正月杞伯來逆叔姬之喪以歸<lb/>
　左傳春把桓公來逆叔姬之喪請之也<hi>魯强請之</hi>杞叔姬<lb/>
　卒為杞故也<hi>示恩于杞未許其絶故卒之而為之服繫之杞</hi>逆叔姬為我也<lb/>
　<hi>已出而又逆其喪明為魯故</hi>　按男女居室人之大倫王法所重<lb/>
<pb n="43a"/>　宋襄公母出歸于衛襄公即位其母思之義不可往<lb/>
　賦河廣之詩而聖人取之則出妻固與廟絶無復反<lb/>
　之理也把叔姬之歸傳初不言其故然其來歸也杞<lb/>
　伯先來朝而言其故其卒也杞伯因魯之請而逆其<lb/>
　喪觀其事推其情其與他人之大歸者不同明矣疑<lb/>
　叔姬無子心不自安而願歸故把伯來魯言其故魯<lb/>
　人許之而後歸之迨其卒也魯人請之而復逆之魯<lb/>
　人許之者以順叔姬之情後復請之者以明不絶之<lb/>
<pb n="43b"/>　義故左氏曰把叔姬卒為杞也逆叔姬為我也以見<lb/>
　魯杞不知出母廟絶之義苟順私情相為姑息之禮<lb/>
　既逆喪歸葬又知祔廟矣春秋書之著其非禮也<lb/>
公㑹晉侯齊侯宋公衛侯鄭伯曹伯莒子杞伯同盟于<lb/>
蒲<lb/>
　左傳為歸汶陽之田故諸侯貳于晉晉人懼㑹于蒲<lb/>
　以尋馬陵之盟是行也將始㑹吳吳人不至　按晉<lb/>
　德不足以宗諸侯而又常二三其命懼諸侯之貳己<lb/>
<pb n="44a"/>　而即楚也故又為是舉威强以御之明神以要之不<lb/>
　知信不由中雖交質子猶無益而況盟乎于是鄭魯<lb/>
　皆有叛意執鄭伐鄭止公盟公徒為是紛紛也晉以<lb/>
　已之不信而要人之必信故特書同盟以罪晉也卒<lb/>
　至㑹瑣澤而與楚成㑹鍾離而借吳援晉文襄霸主<lb/>
　之餘勢於是盡矣然豈止晉一國之故哉　杜氏曰<lb/>
　蒲衛地在長垣縣西南<lb/>
公至自衛<lb/>
<pb n="44b"/>二月伯姬歸于宋<lb/>
　杜氏曰宋不使卿逆非禮<lb/>
　附左傳楚人以重賂求鄭鄭伯㑹楚公子成于鄧<lb/>
夏季孫行父如宋致女<lb/>
　杜氏曰女嫁三月又使大夫隨加聘問謂之致女所<lb/>
　以致成婦禮篤昏姻之好　趙氏曰公羊云録伯姬<lb/>
　也按春秋之義以辨正是非但云録伯姬是何褒貶<lb/>
晉人來媵<lb/>
<pb n="45a"/>　何氏曰朝廷侈于妒上婦人侈于妒下伯姬以至賢<lb/>
　為三國所爭媵　張氏曰納幣致女皆過乎厚觀左<lb/>
　傳載穆姜之辭<hi>出房再拜曰大夫勤辱不忘先君以及嗣君施及未亡人</hi>則前後<lb/>
　越禮皆穆姜之意與<lb/>
秋七月丙子齊侯無野卒<lb/>
晉人執鄭伯晉欒書帥師伐鄭<lb/>
　左傳秋鄭伯如晉晉人討其貳于楚也執諸銅鞮<hi>丁兮</hi>
　<hi>反晉别縣在上黨</hi>欒書伐鄭鄭人使伯蠲行成晉人殺之非<lb/>
<pb n="45b"/>　禮也兵交使在其間可也楚子重侵陳以救鄭　按<lb/>
　霸國失道蠻荆抗衡自文宣以來晉楚爭鄭鄭從楚<lb/>
　則晉師至從晉則楚師至邲之戰鄭之從楚者十年<lb/>
　自蟲牢馬陵之㑹楚方備吳未暇爭鄭鄭在晉者亦<lb/>
　五年今年蒲之㑹鄭方從晉楚以重賂求鄭鄭復㑹<lb/>
　楚于鄧夫惟利之從而不要諸義鄭信有罪矣然旋<lb/>
　即悔過而躬朝于晉即當原其不獲已之情待之以<lb/>
　禮斯得服貳之道矣豈有以禮來朝而反蒙執辱者<lb/>
<pb n="46a"/>　哉況伐其國又殺其行人邪明年又使衛侵鄭又㑹<lb/>
　諸侯伐鄭間楚之不爭而肆暴無已故楚一求成鄭<lb/>
　即甘心于楚自是比楚以撓中國凡二十年間諸侯<lb/>
　之役無寧歲鰓鰓然以失鄭為憂尚誰咎哉故稱人<lb/>
　而執與執其君而伐其國皆直書而義自見矣殺伯<lb/>
　蠲不書既執其君舉重也楚侵陳以救鄭不書不與<lb/>
　其救也所以存中國而抑外裔也<lb/>
冬十有一月葬齊頃公<lb/>
<pb n="46b"/>楚公子嬰齊帥師伐莒庚申莒潰楚人入鄆<lb/>
　左傳楚子重自陳伐莒圍渠丘城惡衆潰楚師圍莒<lb/>
　城亦惡庚申莒潰楚遂入鄆莒無備故也　杜氏曰<lb/>
　鄆莒别邑　任公輔曰東鄆也　按莒今密州在齊<lb/>
　魯之宇下楚師至于潰莒入鄆中國之事可知矣抑<lb/>
　楚之為是舉非與莒有惡葢報晉之伐鄭也莒同盟<lb/>
　又非逺國坐視而不救何哉鄭㑹楚則執其君而伐<lb/>
　之莒困極于楚則視而莫恤盟主之道固如是乎<lb/>
<pb n="47a"/>秦人白狄伐晉<lb/>
　左傳諸侯貳故也　按秦晉之不交兵久矣今以晉<lb/>
　政衰諸侯貳秦人白狄因而交伐土宇甲兵猶故也<lb/>
　而氣焰威靈已為人所窺小國叛之大國侮之矣白<lb/>
　狄介秦晉之間秦晉迭挾之以互相伐<hi>宣八年晉師白狄伐秦</hi>
　不言及夷之也<lb/>
鄭人圍許<lb/>
　左傳示晉不急君也是則公孫申謀之曰我出師以<lb/>
<pb n="47b"/>　圍許<hi>示不畏晉</hi>為將改立君者而紓晉使<hi>勿亟遣使詣晉示欲更立君</hi>
　晉必歸君<lb/>
城中城<lb/>
　穀梁傳城中城者非外民也<hi>譏公恃城自固不能衛其人民</hi>　按中<lb/>
　城杜氏以為魯邑在東海廪丘縣西南或曰魯之内<lb/>
　城定六年城中城穀梁云三家張也以是觀之非廪<lb/>
　丘矣城中城葢懲莒而備楚與　趙氏曰若中城實<lb/>
　摧壞豈得不修之<hi>穀梁以為凡城之志皆譏也唐陳氏曰凡書土功重民力</hi>
<pb n="48a"/>　附左傳十二月楚子使公子辰如晉報鍾儀之使<hi>前年</hi>
　<hi>晉釋鍾儀而歸之使合晉楚之成</hi>請修好結成<lb/>
十年春<lb/>
　附左傳晉侯使糴<hi>徒弔反</hi>茷<hi>扶廢反晉大夫</hi>如楚報大宰子商<lb/>
　<hi>楚公子辰</hi>之使也<lb/>
衛侯之弟黑背帥師侵鄭<lb/>
　左傳衛子叔黑背侵鄭晉命也　稱衛侯之弟與齊<lb/>
　夷仲年同夷仲年之子無知黑背之子剽<lb/>
<pb n="48b"/>夏四月五卜郊不從乃不郊<lb/>
　穀梁傳夏四月不時也五卜强也　師氏曰卜至于<lb/>
　五其瀆甚矣皇天饗道果可以僭而徼其吉邪　李<lb/>
　氏曰卜郊不從四條惟此年五卜詳見僖三十一年<lb/>
　左正義曰五卜者當是三月三卜四月又二卜皆不<lb/>
　吉乃止也<lb/>
五月公㑹晉侯齊侯宋公衛侯曹伯伐鄭<lb/>
　左傳鄭公子班聞叔申之謀<hi>謀改立君</hi>三月子如<hi>公子班</hi>立<lb/>
<pb n="49a"/>　公子繻夏四月鄭人殺繻立髠頑<hi>鄭成公太子</hi>子如奔許<lb/>
　欒武子曰鄭人立君我執一人焉何益不如伐鄭而<lb/>
　歸其君以求成焉晉侯有疾五月晉立大子州蒲以<lb/>
　為君而㑹諸侯伐鄭<hi>生立子為君有是理乎春秋亦從而書曰晉侯有是法乎此傳</hi>
　<hi>妄也</hi>鄭子罕<hi>穆公子</hi>賂以襄鐘<hi>鄭襄公之廟鐘</hi>子然盟于修澤<hi>滎陽</hi>
　<hi>卷縣東有修武亭</hi>子駟為質<hi>子然子駟皆穆公子</hi>辛巳鄭伯歸<lb/>
齊人來媵<lb/>
　九女已足而又來媵魯亦不辭交失也<lb/>
<pb n="49b"/>丙午晉侯獳卒<hi>獳乃侯反</hi>
　附左傳鄭伯討立君者戊申殺叔申叔禽<hi>叔禽叔申弟</hi>
秋七月公如晉<lb/>
　左傳秋公如晉<hi>親弔非禮</hi>晉人止公使送葬于是糴茷未<lb/>
　反<hi>是春晉使糴茷至楚結成晉謂魯貳于楚故留公須糴茷還驗其虚實</hi>冬葬晉景公<lb/>
　公送葬諸侯莫在魯人辱之故不書諱之也　按公<lb/>
　親奔喪因見止送葬不書葬晉景公此所謂諱其辱<lb/>
　而不葬者也夫奔喪送葬諸侯事天子之禮也行之<lb/>
<pb n="50a"/>　于晉是降等失列同于縣鄙也縱使諸侯皆在猶辱<lb/>
　也禮之所不得者聖人之所不與也故不書<lb/>
冬十月<hi>公無此三字</hi>
十有一年春王三月公至自晉<lb/>
　左傳晉人以公為貳于楚故止公公請受盟而後使<lb/>
　歸<lb/>
晉侯使郤犨來聘己丑及郤犨盟<hi>犨尺由反公作州後同</hi>
　左傳郤犨來聘且蒞盟　義與荀庚同<lb/>
<pb n="50b"/>夏季孫行父如晉<lb/>
　左傳季文子如晉報聘且蒞盟也　按杜氏謂郤犨<lb/>
　文子交盟魯晉之君其意一也意既同矣可書一以<lb/>
　包二宜舉重而畧輕遣使為輕君親為重故郤犨書<lb/>
　聘書盟文子書如晉而盟畧焉此恐未然郤犨之來<lb/>
　以聘為名實要公降列而與之盟耳行父之往乃畏<lb/>
　晉而報其虚禮豈敢亦言蒞盟縱有亦使大夫耳豈<lb/>
　能得晉君而盟之乎諱而不書皆魯之恥也<lb/>
<pb n="51a"/>秋叔孫僑如如齊<lb/>
　左傳宣伯聘于齊以修前好<hi>鞌以前之好</hi>　按鞌之役齊<lb/>
　疾魯矣歸汶陽之田則怨少損矣至是魯激于晉之<lb/>
　辱而往修好也齊亦知鞌之師由郤克以忿興而外<lb/>
　托魯衛以為名也師敗君幾見獲齊之怨晉深矣故<lb/>
　至是因晉魯有間亦樂于結魯也<lb/>
冬十月<lb/>
　左傳宋華元善于令尹子重又善于欒武子聞楚人<lb/>
<pb n="51b"/>　既許糴茷成而使歸復命矣冬華元如楚遂如晉合<lb/>
　晉楚之成<lb/>
十有二年春周公出奔晉<lb/>
　左傳周公楚<hi>楚名</hi>惡惠襄之偪也<hi>惠王襄王之族</hi>且與伯輿<hi>周卿</hi>
　<hi>士</hi>爭政不勝怒而出及陽樊<hi>晉地</hi>王使劉子復之盟于<lb/>
　鄄而入<hi>鄄周邑</hi>三日復出奔晉書曰周公出奔晉凡自<lb/>
　周無出周公自出故也　高氏曰周無出也天下皆<lb/>
　周也周公天子三公乃與伯輿爭政不勝而出王既<lb/>
<pb n="52a"/>　復之又違命而奔于諸侯故書出以為萬世之戒是<lb/>
　時王室衰微號令不行于天下故逋逃之臣諸侯敢<lb/>
　受之書此而晉罪昭矣　李氏曰王室書居三居皇<lb/>
　居狄泉不書出惟襄王居鄭書出王臣書奔三子瑕<lb/>
　子朝不書出惟周公奔晉書出　陸氏曰公羊云王<lb/>
　者無外此其言出自其私土而出也按周是畿内之<lb/>
　國不當以私土為義穀梁云周有入無出上下一見<lb/>
　之也按二百四十二年適有此二事耳非故見上下<lb/>
<pb n="52b"/>　也<lb/>
夏公㑹晉侯衛侯于瑣澤<hi>公作沙澤</hi>
　左傳宋華元克合晉楚之成夏五月晉士燮㑹楚公<lb/>
　子罷許偃<hi>二子楚大夫</hi>癸亥盟于宋西門之外曰凡晉楚<lb/>
　無相加戎好惡同之同恤菑危備救凶患若有害楚<lb/>
　則晉伐之在晉楚亦如之<hi>此語甚鄙俚恐後人雜撰者</hi>交贄往來<lb/>
　道路無壅謀其不協而討不庭有渝此盟明神殛之<lb/>
　俾隊其師無克胙國鄭伯如晉聽成㑹于瑣澤成故<lb/>
<pb n="53a"/>　也　家氏曰晉楚為成關係不細春秋畧而不書豈<lb/>
　無意乎晉自靈成君昏闇而臣惰偷以避楚為得計<lb/>
　至是因俘纍以通意遂交聘而為成晉固苟安而楚<lb/>
　益桀驁畧無息肩之意後三年淪盟伐鄭無所恤也<lb/>
　又其後宋向戌復持弭兵之説為盟而長楚遂使中<lb/>
　國諸侯北面于夷楚之庭申之㑹冠屨倒置其禍端<lb/>
　實兆于此故瑣澤之㑹書法如此不與晉為此㑹也<lb/>
　　汪氏曰僖三十一年楚鬭章求成于晉晉陽處父<lb/>
<pb n="53b"/>　報之晉楚始通然則南北之交晉文公開其端也<lb/>
　今按左氏傳全然與經不合經之所書㑹于瑣澤者<lb/>
　晉魯衛也傳之所載則宋合晉楚之成盟于宋西門<lb/>
　之外者是晉人宋人楚人也而如晉聽成㑹于瑣澤<lb/>
　者又鄭伯也非衛侯也魯又初不與也不知何年之<lb/>
　事而左氏誤附趙氏謂此若實事則無不告諸侯之<lb/>
　理經不應不書也葢舊説有晉令鍾儀歸求成事竟<lb/>
　不集左氏遂誤附㑹為此傳耳　葢晉厲公初立而<lb/>
<pb n="54a"/>　求諸侯故為此㑹魯因見止之辱有貳心焉至是復<lb/>
　與晉為好㑹而衛侯與焉疑晉欲撫納魯而衛侯居<lb/>
　間以成之也以宣七年衛孫桓子來盟欲為晉致魯<lb/>
　而知其然　又按傳稱華元克合晉楚之成謂之克<lb/>
　合則必如向戌之事晉楚之上卿實來而諸侯皆㑹<lb/>
　始足以證其成今乃三國各遣大夫而已猶秦晉為<lb/>
　成將㑹于令狐晉侯先至而秦伯不肯涉河次于王<lb/>
　城使史顆<hi>秦大夫</hi>盟晉侯于河東晉郤犨盟秦伯于河<lb/>
<pb n="54b"/>　西秦伯歸而背晉成是二事適在一時葢皆無意于<lb/>
　果成也趙氏謂事竟不集是也然則宜春秋之不書<lb/>
　也晉㑹魯衛于瑣澤自又是一事左氏乃曰㑹于瑣<lb/>
　澤成故也此妄也又以鄭伯如晉聽成而為㑹使㑹<lb/>
　有鄭伯經何以不書邪成者晉楚宋鄭㑹者晉魯衛<lb/>
　無異于風馬牛之不相及也<lb/>
秋晉人敗狄于交剛<hi>敗必邁反</hi>
　左傳狄人間宋之盟以侵晉而不設備秋晉人敗狄<lb/>
<pb n="55a"/>　于交剛　鄭氏曰交剛狄地　今按宋之盟止三國<lb/>
　之大夫君不行師不從何虚之乘且狄盜晉之邊自<lb/>
　其出沒之常未必皆窺晉之有事而動也狄入晉地<lb/>
　豈容不設備左氏葢因敗而生文耳凡中國與夷狄<lb/>
　不言戰皆曰敗之<hi>穀梁説</hi>不欲以相敵與彼也左氏不<lb/>
　達此義遂謬説<lb/>
冬十月<lb/>
　附左傳晉郤至如楚聘且蒞盟楚子享之子反相為<lb/>
<pb n="55b"/>　地室而縣焉<hi>縣鐘鼓也</hi>郤至將登金奏作于下<hi>擊鐘而奏樂</hi>驚<lb/>
　而走出子反曰日云莫矣寡君須矣吾子其入也賓<lb/>
　曰君不忘先君之好施及下臣貺之以大禮重之以<lb/>
　備樂如天之福兩君相見何以代此下臣不敢<hi>言此兩君</hi>
　<hi>相見之禮</hi>子反曰如天之福兩君相見無亦唯是一矢以<lb/>
　相加遺<hi>遺去聲</hi>焉用樂<hi>言晉楚必不肯相期唯戰乃相見</hi>寡君須矣吾<lb/>
　子其入也賓曰若讓之以一矢禍之大者其何福之<lb/>
　為世之治也諸侯間<hi>音閑</hi>于天子之事則相朝也<hi>王事缺暇</hi>
<pb n="56a"/>　<hi>則修私好</hi>于是乎有享宴之禮享以訓共儉<hi>享有體薦設几而不倚爵</hi>
　<hi>盈而不飲肴乾而不食所以訓恭儉  共與恭同</hi>宴以示慈惠<hi>宴則折俎相與共食</hi>共<lb/>
　儉以行禮而慈惠以布政政以禮成民是以息百官<lb/>
　承事朝而不夕<hi>不夕言無事</hi>此公侯之所以扞城其民也<lb/>
　<hi>扞蔽也言諸侯交好兵革不興人得安息所以蔽扞其民如城然干盾所以扞蔽故借言扞</hi>故詩<lb/>
　曰<hi>國風周南</hi>赳赳<hi>武貌</hi>武夫公侯干城<hi>干盾也干與城皆所以為蔽扞言武夫禦</hi>
　<hi>侮扞患足為公侯之干城也</hi>及其亂也諸侯貪冒<hi>莫報反又亡北反</hi>侵欲<lb/>
　不忌爭尋常以盡其民<hi>八尺曰尋倍尋曰常喻所爭之微少便相攻伐貪冒無厭</hi>
<pb n="56b"/>　<hi>也</hi>畧其武夫以為已腹心股肱爪牙<hi>畧取也言世亂則公侯取武夫</hi>
　<hi>為一已搏噬之用侵害鄰國與干城相反</hi>故詩曰赳赳武夫公侯腹心<hi>此借</hi>
　<hi>用也詩義本為同心同德之臣此借以為亂世諸侯用武夫為私腹心也</hi>天下有道則公<lb/>
　侯能為民干城而制其腹心<hi>言為人扞患不私一已</hi>亂世則反<lb/>
　之<hi>不能扞患而反為民患厭縦其心腹之欲</hi>今吾子之言亂之道也<hi>言以一矢</hi>
　<hi>相加遺是志于兵爭而無意于扞患安人也</hi>不可以為法然吾子主也至<lb/>
　敢不從遂入卒事歸以語范文子文子曰無禮必食<lb/>
　言吾死無日矣夫冬楚公子罷如晉聘且蒞盟十二<lb/>
<pb n="57a"/>　月晉侯及楚公子罷盟于赤棘<hi>晉地</hi>
十有三年春晉侯使郤錡來乞師<hi>錡魚綺反</hi>
　左傳晉侯使郤錡來乞師將事不敬孟獻子曰郤氏<lb/>
　其亡乎禮身之幹也敬身之基也<hi>禮以檢于外耳目手足由于規矩故</hi>
　<hi>謂身之幹敬以主于心邪妄不萌志氣不亂故謂身之基</hi>郤子無基且先君之嗣<lb/>
　卿也將社稷是衛而惰棄君命也不亡何為　杜氏<lb/>
　曰將伐秦也侯伯當召兵而乞師謙辭　按晉主夏<lb/>
　盟徵㑹討貳用諸侯之師者多矣未嘗書乞而此來<lb/>
<pb n="57b"/>　乞師葢為卑辭以感魯也然因是可見諸侯土地甲<lb/>
　兵受之天子無王而擅興有時而不直于辭矣<lb/>
三月公如京師<lb/>
夏五月公自京師遂㑹晉侯齊侯宋公衛侯鄭伯曹伯<lb/>
邾人滕人伐秦<lb/>
　左傳三月公如京師宣伯欲賜<hi>欲王賜</hi>請先使王以行<lb/>
　人之禮禮焉<hi>不加厚見周語載僑如至京師王孫説  其人而賤之言于王</hi>孟獻子<lb/>
　從王以為介而重賄之<hi>介輔相威儀者獻子之相公以禮故王重賄</hi>公及諸<lb/>
<pb n="58a"/>　侯朝王遂從劉康公<hi>王季子</hi>成肅公㑹晉侯伐秦<hi>劉成二公</hi>
　<hi>不書兵不加秦</hi>成子受脤于社不敬<hi>服䖍曰脤祭社之肉盛于蜃器故謂之脤</hi>劉<lb/>
　子曰吾聞之民受天地之中以生所謂命也是以有<lb/>
　動作禮義威儀之則以定命也<hi>隂陽合徳是曰天地之中民受此以生乃</hi>
　<hi>所謂命也故凡動作禮義威儀皆有自然之凖則過之非中也不及非中也所以然者以其有定命也命</hi>
　<hi>出于天一定而不可易雖欲違之可得乎動作之則如出入起居禮義之則如辭受取予威儀之則如拜</hi>
　<hi>跪興俯升降周旋</hi>能者養之以福<hi>雖有定命能不能在養不養養之者順而致福敗之</hi>
　<hi>者逆而取禍曲禮曰毋不敬儼若思安定辭此養之之道也成王曰思夫人自亂于威儀</hi>不能者<lb/>
<pb n="58b"/>　敗<hi>敗其則</hi>以取禍是故君子勤禮小人盡力<hi>君子以道帥人所勤</hi>
　<hi>者禮以自養也小人嚴事于下所盡者力以自養也</hi>勤禮莫如致敬盡力莫如<lb/>
　敦篤敬在養神<hi>敬之所施莫先事神</hi>篤在守業國之大事在祀<lb/>
　與戎祀有執膰<hi>音煩祭肉</hi>戎有受脤神之大節也今成子<lb/>
　惰棄其命矣其不反乎<hi>按能者養之以福當作養以之福故孔氏云養其威儀禮</hi>
　<hi>法以往適于福</hi>夏四月戊午晉侯使吕相絶秦<hi>其亂兩誣今不取</hi>秦<lb/>
　桓公既與晉厲公為令狐之盟<hi>事在十一年秦伯不肯涉河一盟于河東</hi>
　<hi>一盟于河西范文子曰是盟也何益秦伯歸而背晉成詳瑣澤下</hi>而又召狄與楚欲<lb/>
<pb n="59a"/>　道以伐晉諸侯是以睦于晉<hi>晉詞多誣秦故傳據此二事以正秦罪</hi>晉<lb/>
　欒書將中軍荀庚佐之<hi>庚代荀首</hi>士燮將上軍<hi>代荀庚</hi>郤錡<lb/>
　佐之<hi>代士燮</hi>韓厥將下軍<hi>代郤錡</hi>荀罃佐之<hi>代趙同</hi>趙旃將<lb/>
　新軍<hi>代韓厥</hi>郤至佐之<hi>代趙括</hi>郤毅御戎<hi>郤至弟</hi>欒鍼<hi>其廉反</hi>
　為右<hi>欒書子</hi>孟獻子曰晉帥<hi>軍帥</hi>乘<hi>車士</hi>和師必有大功五<lb/>
　月丁亥晉師以諸侯之師及秦師戰于麻隧秦師敗<lb/>
　績獲秦成差<hi>初佳反</hi>及不更<hi>秦爵</hi>女父曹宣公卒于師師<lb/>
　遂濟涇<hi>涇水出安定東南徑扶風京兆高陵縣入渭</hi>及侯麗而還迓晉侯<lb/>
<pb n="59b"/>　于新楚<hi>既戰晉侯止于新楚故師還過迎之麻隧侯麗新楚皆秦地</hi>成肅公卒于<lb/>
　瑕<hi>晉地</hi>　公羊傳其言自京師何公鑿<hi>造意也</hi>行也公鑿<lb/>
　行奈何不敢過天子也<hi>不敢過天子而不朝故復生事造意修朝禮而後行</hi>
　程子曰不書朝王因㑹伐而行也故不成其朝以伐<lb/>
　秦為遂事明朝為重　胡傳諸侯每歲侵伐四出未<lb/>
　有能修朝覲之禮者今公欲㑹伐秦道自王都不可<lb/>
　越天子而往也故皆朝王而不能成朝禮書曰如京<lb/>
　師見諸侯之慢也因㑹伐而行又書公自京師以伐<lb/>
<pb n="60a"/>　秦為遂事者明朝王為重存人臣之禮也　按晉文<lb/>
　公為踐土河陽之㑹不敢入王都而㑹於其近地諸<lb/>
　侯因而朝于王所意不失為尊王故猶書其朝此直<lb/>
　九國連兵大㑹于京師朝王而行有若假道故不與<lb/>
　其朝縁其本意非為朝王春秋安得而書朝哉秦師<lb/>
　或不大敗故不書杜預反謂經文闕漏者妄也或曰<lb/>
　略之師者聖人所重豈容以秦晉之爭不足詳而畧<lb/>
　三軍之命乎<lb/>
<pb n="60b"/>曹伯廬卒于師<hi>廬左作盧</hi>
　左傳曹人使公子負芻守使公子欣時逆曹伯之喪<lb/>
　<hi>二子皆宣公庶子</hi>秋負芻殺大子而自立諸侯請討之晉人<lb/>
　以役之勞請俟他年　穀梁傳閔之也公大夫在師<lb/>
　曰師在㑹曰㑹<hi>劉氏曰諸侯死于行則紀其所例自如此耳非閔之而書也</hi>
秋七月公至自伐秦<lb/>
　孫氏曰不以京師至者明本非京師<lb/>
冬葬曹宣公<lb/>
<pb n="61a"/>　左傳冬葬曹宣公既葬子臧將亡<hi>子臧公子欣時</hi>國人皆將<lb/>
　從之<hi>不義負芻故</hi>成公<hi>負芻</hi>懼告罪且請焉<hi>請留子臧</hi>乃反而致<lb/>
　其邑<hi>還邑于成公</hi>
十有四年春王正月莒子朱卒<lb/>
　渠丘公即季佗也在位三十二年子密州嗣是為黎<lb/>
　比公莒大于邾至此始書卒　徐邈曰莒行夷禮君<lb/>
　終無諡故不書葬<lb/>
夏衛孫林父自晉歸于衛<lb/>
<pb n="61b"/>　左傳春衛侯如晉晉侯强見孫林父焉<hi>欲歸之</hi>定公不<lb/>
　可夏衛侯既歸晉侯使郤犨送孫林父而見之衛侯<lb/>
　欲辭定姜<hi>定公夫人</hi>曰不可是先君宗卿<hi>同姓之卿</hi>之嗣也<hi>孫氏</hi>
　<hi>出于衛武公</hi>大國又以為請不許將亡雖惡之不猶愈于<lb/>
　亡乎君其忍之安民而宥宗卿不亦可乎衛侯見而<lb/>
　復之衛侯饗苦成叔<hi>郤犨</hi>甯惠子<hi>甯殖</hi>相苦成叔傲甯子<lb/>
　曰苦成家其亡乎古之為饗食也以觀威儀省禍福<lb/>
　也故詩曰<hi>小雅</hi>兕觥<hi>以兕角為觥所以罰不敬</hi>其觩<hi>陳設之貌</hi>㫖酒思柔<lb/>
<pb n="62a"/>　<hi>言君子好禮飲酒皆思柔德雖設兕觥觩然不用</hi>彼交匪傲<hi>彼之交于神而不惰傲</hi>萬<lb/>
　福來求<hi>乃萬福之所求</hi>今夫子傲取禍之道也　高氏曰晉<lb/>
　受衛國罪戾之臣又强歸之故書自晉歸　按林父<lb/>
　此年歸國襄十四年逐衛獻公立公孫剽其冬晉㑹<lb/>
　于戚而不能討二十五年獻公入于夷儀二十六年<lb/>
　林父入于戚以叛晉㑹澶淵反為林父討衛疆戚田<lb/>
　取衛西鄙懿氏六十以與孫氏此晉黨孫氏之本末<lb/>
　也歸易詞也自晉奉之故也<lb/>
<pb n="62b"/>秋叔孫僑如如齊逆女<lb/>
　左傳秋宣伯如齊逆女稱族尊君命也<hi>宣元年已發尊君命尊夫</hi>
　<hi>人之例今復發者彼以喪娶嫌非正禮且公子非族故重明之</hi>　劉氏曰左氏云稱<lb/>
　族尊君命舍族尊夫人非也一事而再見卒名耳<lb/>
　高氏曰公即位十有四年國家無事迄今始娶又不<lb/>
　親迎而使同姓之卿逆之援公子遂之例也故書以<lb/>
　為戒<lb/>
鄭公子喜帥師伐許<lb/>
<pb n="63a"/>　左傳八月鄭子罕伐許敗焉戊戌鄭伯復伐許庚子<lb/>
　入其郛許人平以叔申之封<hi>四年鄭公孫申疆許田許人敗之不得定其封</hi>
　<hi>今許以是所封田求和</hi>　按鄭偪許楚困鄭以國大小兵力彊<lb/>
　弱更相吞噬人理盡矣楚爭盟于中國欲諸侯之事<lb/>
　已而已非能制其相侵也晉亦視而不問明年許遷<lb/>
　于葉無依而依楚襄三年晉荀罃伐許猶討其與楚<lb/>
　也悲夫<lb/>
九月僑如以夫人婦姜氏至自齊<lb/>
<pb n="63b"/>　左傳舍族尊夫人也<hi>舍族謂不稱叔孫</hi>　穀梁傳大夫不以<lb/>
　夫人以夫人非正也刺不親迎也　稱婦穆姜尚存<lb/>
　　趙氏曰書氏傳寫誤増<lb/>
冬十月庚寅衛侯臧卒<lb/>
　左傳衛侯有疾使孔成子甯惠子<hi>孔成子達之孫</hi>立敬姒<hi>定公</hi>
　<hi>妾</hi>之子衎<hi>獻公</hi>以為太子冬十月衛定公卒夫人姜氏<lb/>
　既哭而息見太子之不哀也不内酌飲歎曰是夫也<lb/>
　將不唯衛國之敗其必始于未亡人嗚呼天禍衛國<lb/>
<pb n="64a"/>　也夫吾不獲鱄<hi>衎之母弟</hi>也使主社稷大夫聞之無不聳<lb/>
　懼孫文子自是不敢舍其重器于衛盡置諸戚<hi>孫氏邑</hi>
　而甚善晉大夫<lb/>
秦伯卒<lb/>
十有五年春王二月葬衛定公<lb/>
三月乙巳仲嬰齊卒<lb/>
　公羊傳仲嬰齊者何公孫嬰齊也公孫嬰齊則曷為<lb/>
　謂之仲嬰齊為兄後也為兄後則曷為謂之仲嬰齊<lb/>
<pb n="64b"/>　為人後者為之子也為人後者為其子則其稱仲何<lb/>
　孫以王父字為氏也然則嬰齊孰後後歸父也歸父<lb/>
　使于晉而未反何以後之叔仲惠伯傅子赤者也文<lb/>
　公死子幼公子遂謂叔仲惠伯曰君幼如之何願與<lb/>
　子慮之叔仲惠伯曰吾子相之老夫抱之何幼君之<lb/>
　有公子遂知其不可與謀退而殺叔仲惠伯弑子赤<lb/>
　而立宣公宣公死成公幼臧宣叔者相也君死不哭<lb/>
　聚諸大夫而問焉曰昔者叔仲惠伯之事孰為之諸<lb/>
<pb n="65a"/>　大夫皆雜然曰仲氏也其然乎于是遣歸父之家然<lb/>
　後哭君歸父使乎晉還自晉至檉聞君薨家遣墠帷<lb/>
　哭君成踊反命于介自是走之齊魯人徐傷歸父之<lb/>
　無後也于是使嬰齊後之也　穀梁傳此公孫也其<lb/>
　曰仲何也子由父疏之也　李氏曰以仲遂生而賜<lb/>
　氏俾世其卿之説考之則仲固為族無可疑矣故劉<lb/>
　炫曰仲遂受賜為仲氏故子孫稱仲氏是也穀梁説<lb/>
　尤失之　啖氏曰時有叔肹子公孫嬰齊此故稱仲<lb/>
<pb n="65b"/>　以别之二傳不知此而妄説<lb/>
癸丑公㑹晉侯衛侯鄭伯曹伯宋世子成齊國佐邾人<lb/>
同盟于戚晉侯執曹伯歸于京師<hi>歸于公作歸之于</hi>
　左傳春㑹于戚討曹成公也執而歸諸京師書曰晉侯<lb/>
　執曹伯不及其民也<hi>惡不及民</hi>凡君不道于其民諸侯討<lb/>
　而執之則曰某人執某侯<hi>稱人示衆所欲執</hi>不然則否<hi>謂身犯不</hi>
　<hi>義者</hi>諸侯將見子臧于王而立之子臧辭曰前志有之<lb/>
　曰聖達節次守節下失節為君非吾節也雖不能聖<lb/>
<pb n="66a"/>　敢失守乎遂逃奔宋　胡傳春秋執諸侯者衆矣未<lb/>
　有執得其罪如此者　張氏曰春秋爵厲公而執曹<lb/>
　伯與其討也然猶不掩曹伯之與盟者以為先執曹<lb/>
　伯以令諸侯然後盟之乃盡善也觀曹人請君于晉<lb/>
　曰若有罪則君列諸㑹矣由一舉措之不當遂開釋<lb/>
　姦之門豈小失哉<lb/>
公至自㑹<lb/>
夏六月宋公固卒<lb/>
<pb n="66b"/>楚子伐鄭<lb/>
　左傳楚將北師子囊曰新與晉盟而背之無乃不可<lb/>
　乎子反曰敵利則進何盟之有楚子侵鄭及暴隧遂<lb/>
　侵衛及首止鄭子罕侵楚取新石<hi>楚邑</hi>欒武子欲報楚<lb/>
　韓獻子曰無庸使重其罪民將叛之無民孰戰<lb/>
秋八月庚辰葬宋共公<hi>共音恭</hi>
宋華元出奔晉宋華元自晉歸于宋宋殺其大夫山宋<lb/>
魚石出奔楚<lb/>
<pb n="67a"/>　左傳秋八月葬宋共公于是華元為右師魚石為左<lb/>
　師蕩澤為司馬華喜<hi>督𤣥孫</hi>為司徒公孫師<hi>莊公孫</hi>為司<lb/>
　城向為人為大司冦鱗朱為少司冦<hi>鱗矔孫</hi>向帶為大<lb/>
　宰魚府為少宰蕩澤弱公室<hi>輕公室以為弱</hi>殺公子肥<hi>文公子</hi>
　華元曰我為右師君臣之訓師所司也今公室卑而<lb/>
　不能正吾罪大矣不能治官敢賴寵乎乃出奔晉二<lb/>
　華戴族也<hi>華元華喜</hi>司城莊族也六官者皆桓族也<hi>魚石蕩澤</hi>
　<hi>向為人鱗朱向帶魚府皆出桓公</hi>魚石將止華元魚府曰右師反必<lb/>
<pb n="67b"/>　討是無桓氏也<hi>恐并及六族</hi>魚石曰右師苟獲反雖許之<lb/>
　討必不敢<hi>言畏桓族强</hi>且多大功國人與之不反懼桓氏<lb/>
　之無祀于宋也右師討猶有戍在<hi>向戍桓公曽孫言其賢華元必不討</hi>
　桓氏雖亡必偏<hi>偏不盡也</hi>魚石自止華元于河上請討許<lb/>
　之乃反使華喜公孫師帥國人攻蕩氏殺子山書曰<lb/>
　宋殺大夫山言背其族也<hi>蕩氏宋公族還害公室故去族以示其罪</hi>魚石<lb/>
　向為人鱗朱向帶魚府出舍于睢上<hi>水名</hi>華元使止之<lb/>
　不可冬十月華元自止之不可乃反<hi>五子不止華元還</hi>魚府<lb/>
<pb n="68a"/>　曰今不從不得入矣右師視速而言疾有異志焉若<lb/>
　不我納今將馳矣登丘而望之則馳騁而從之<hi>五子亦騁</hi>
　<hi>而從華元</hi>則決睢澨<hi>水涯</hi>閉門登陴矣左師二司冦二宰遂<lb/>
　出奔楚<hi>四大夫不書獨魚石告</hi>華元使向戍為左師老佐<hi>戴公五世</hi>
　<hi>孫</hi>為司馬樂裔為司冦以靖國人　趙氏曰按經文<lb/>
　云奔晉又云自晉歸于宋傳云魚石自止華元于河<lb/>
　上請討許之乃反且魚石自請討蕩澤則是處無過<lb/>
　之地既討之後何事魚石又奔假如魚石為與蕩氏<lb/>
<pb n="68b"/>　同族慙而自去則是知恥之人後不應却入彭城為<lb/>
　亂考之事理無非乖繆魚石直與蕩澤同惡耳又左<lb/>
　氏云華元自止之不可乃反按國亂用兵相攻是仇<lb/>
　敵也如何自止之乎　何氏曰不復省文再出宋華<lb/>
　元者宋公卒子幼華元以憂國為大夫山所譖出奔<lb/>
　晉晉人理其罪宋人反華元誅山言歸者明出入無<lb/>
　惡大夫山不氏者貶之明以譖華元故魚石與山有<lb/>
　親恐見及故奔楚　李氏曰何氏此説近事情如左<lb/>
<pb n="69a"/>　氏説則魚石亦自知其罪又知華元之有大功寧自<lb/>
　奔而反華元華元又立向戍以存桓氏矣何至後來<lb/>
　魚石親為亂首直入彭城以披宋乎誅有罪而稱國<lb/>
　以殺者陳氏云不氏所以别其非無罪也以不氏見<lb/>
　其罪則稱國者有司法守之詞也<lb/>
　附左傳晉三郤害伯宗譖而殺之及欒弗忌<hi>晉賢大夫</hi>伯<lb/>
　州犂奔楚<hi>伯宗子</hi>韓獻子曰郤氏其不免乎善人天地<lb/>
　之紀也而驟絶之不亡何待<hi>既殺伯宗又及弗忌故曰驟也</hi>初伯宗<lb/>
<pb n="69b"/>　每朝其妻必戒之曰盜憎主人民惡其上子好直言<lb/>
　必及于難<lb/>
冬十有一月叔孫僑如㑹晉士燮齊高無咎宋華元衛<lb/>
孫林父鄭公子鰌邾人㑹吳于鍾離<hi>咎其九反鰌音秋  此㑹吳之始亦</hi>
　<hi>晉大夫與諸侯之大夫為㑹之始</hi>
　左傳十一月㑹吳鍾離始通吳也　公羊傳曷為殊<lb/>
　㑹吳外吳也春秋内其國而外諸夏内諸夏而外夷<lb/>
　狄王者欲一乎天下曷為以外内之辭言之言自近<lb/>
<pb n="70a"/>　者始也　杜氏曰鍾離楚邑淮南縣　胡傳吳以號<lb/>
　舉夷之也㑹而殊㑹外之也殊㑹有二義㑹王世子<lb/>
　于首止尊王室也㑹吳于鍾離于柤于向賤夷狄也<lb/>
　　陳氏曰於是大夫自為㑹矣　孫氏曰諸侯大夫<lb/>
　不敢致吳子也吳子在鍾離故相與㑹吳子于鍾離<lb/>
　爾　趙氏曰公穀皆曰再言㑹外吳按實再㑹依實<lb/>
　書之何外吳之有徒為煩迂耳　按先儒因再書㑹<lb/>
　而生外吳之説其實諸國之大夫先相約集而後㑹<lb/>
<pb n="70b"/>　吳于鍾離春秋據事直書耳若曰外吳獨不外楚乎<lb/>
　㑹楚何以不殊也趙氏謂再㑹亦非只一㑹也<lb/>
許遷于葉<hi>舒涉反</hi>
　左傳許靈公畏偪于鄭請遷于楚辛丑楚公子申遷<lb/>
　許于葉　穀梁傳遷者猶得其國家以往者也其地<lb/>
　許復見也　按許此年遷葉昭九年遷夷十八年遷<lb/>
　白羽定四年遷容城皆避鄭也又二年卒滅于鄭<lb/>
　杜氏曰許畏鄭南依楚故以自遷為文葉今南陽葉<lb/>
<pb n="71a"/>　縣<lb/>
十有六年春王正月雨木氷<lb/>
　公羊傳雨木氷者何雨而木氷也何以書記異也<lb/>
　穀梁傳雨而木氷也志異也傳曰根枝折　杜氏曰<lb/>
　記寒過節氷封著樹　何氏曰木者少陽幼君大臣<lb/>
　之象氷者凝隂兵之類也氷脅木者君臣將執于兵<lb/>
　之徵也　朱子曰上温故雨而不雪下冷故著木而<lb/>
　氷<lb/>
<pb n="71b"/>　附左傳楚子自武城使公子成以汝隂之田<hi>汝水之南近鄭</hi>
　<hi>地</hi>求成于鄭鄭叛晉子駟從楚子盟于武城<lb/>
夏四月辛未滕子卒<lb/>
鄭公子喜帥師侵宋<lb/>
　左傳鄭子罕伐宋宋將鉏樂懼敗諸汋<hi>音酌</hi>陂<hi>敗鄭師也樂懼</hi>
　<hi>戴公六世孫將鉏樂氏族</hi>退舍于夫渠不儆鄭人覆之敗諸汋陵<lb/>
　獲將鉏樂懼宋恃勝也<hi>汋陂夫渠汋陵皆宋地</hi>
　附左傳衛侯伐鄭至于鳴鴈為晉故也<hi>鳴鴈在陳留雍丘縣西北</hi>
<pb n="72a"/>六月丙寅朔日有食之<lb/>
晉侯使欒黶來乞師<hi>黶於斬反一於玷反</hi>
　左傳晉侯將伐鄭范文子曰若逞吾願諸侯皆叛晉<lb/>
　可以逞若唯鄭叛晉國之憂可立俟也欒武子曰不<lb/>
　可以當吾世而失諸侯必伐鄭乃興師欒書將中軍<lb/>
　士燮佐之<hi>代荀庚</hi>郤錡將上軍<hi>代士燮</hi>荀偃佐之<hi>代郤錡偃荀庚</hi>
　<hi>子</hi>韓厥將下軍郤至佐新軍荀罃居守<hi>荀罃下軍佐于是郤犨代</hi>
　<hi>趙旃將新軍新上下軍罷矣</hi>郤犨如衛遂如齊皆乞師焉欒黶來<lb/>
<pb n="72b"/>　乞師<lb/>
甲午晦晉侯及楚子鄭伯戰于鄢陵楚子鄭師敗績<hi>鄢音偃</hi>
　左傳戊寅晉師起鄭人聞有晉師使告于楚楚子救<lb/>
　鄭司馬將中軍<hi>子反</hi>令尹將左<hi>子重</hi>右尹子辛將右<hi>公子壬夫</hi>
　五月晉師濟河聞楚師將至范文子欲反曰我偽逃<lb/>
　楚可以紓憂夫合諸侯非吾所能也以遺能者我若<lb/>
　羣臣輯睦以事君多矣武子曰不可六月晉楚遇于<lb/>
<pb n="73a"/>　鄢陵范文子不欲戰郤至曰韓之戰惠公不振旅<hi>衆散</hi>
　<hi>敗也</hi>箕之役先軫不反命<hi>死于狄也</hi>邲之師荀伯<hi>林父</hi>不復從<lb/>
　皆晉之恥也子亦見先君之事矣今我辟楚又益恥<lb/>
　也文子曰吾先君之亟戰也有故秦狄齊楚皆彊不<lb/>
　盡力子孫將弱今三彊服矣敵楚而已唯聖人能外<lb/>
　内無患自非聖人外寧必有内憂盍釋楚以為外懼<lb/>
　乎甲午晦楚晨壓晉軍而陳欒書曰楚師輕窕固壘<lb/>
　而待之三日必退退而擊之必獲勝焉郤至曰楚有<lb/>
<pb n="73b"/>　六間不可失也其二卿相惡<hi>子重子反</hi>王卒以舊<hi>罷老不代</hi>鄭<lb/>
　陳而不整蠻軍而不陳陳不違晦<hi>晦月終隂之盡故兵家以為忌</hi>左<lb/>
　陳而囂<hi>喧譁也</hi>合而加囂各顧其後莫有鬭心舊不必<lb/>
　良以犯天忌我必克之楚子登巢車以望晉軍<hi>巢車車上</hi>
　<hi>為櫓</hi>子重使大宰伯州犂<hi>晉伯宗子前年奔楚</hi>侍于王後王曰騁<lb/>
　而左右何也曰召軍吏也皆聚于中軍矣曰合謀也<lb/>
　張幕矣曰䖍卜于先君也徹幕矣曰將發命也甚囂<lb/>
　且塵上矣曰將塞井夷竈而為行也皆乘矣左右執<lb/>
<pb n="74a"/>　兵而下矣曰聽誓也<hi>左將帥右車右</hi>戰乎曰未可知也乘而<lb/>
　左右皆下矣曰戰禱也伯州犂以公卒告王苗賁皇<lb/>
　<hi>楚鬬椒子宣四年奔晉</hi>在晉侯之側亦以王卒告苗賁皇言于<lb/>
　晉侯曰楚之良在于中軍王族而已請分良以擊其<lb/>
　左右而三軍萃于王卒必大敗之吕錡<hi>魏錡</hi>夢射月中<lb/>
　之退入于泥占之曰姬姓日也異姓月也必楚王也<lb/>
　射而中之退入于泥亦必死矣及戰射共王中目王<lb/>
　召養由基<hi>楚之善射者</hi>與之兩矢使射吕錡中項伏弢<hi>他刀</hi>
<pb n="74b"/>　<hi>反弓衣</hi>以一矢復命旦而戰見星未已子反命軍吏察<lb/>
　夷傷補卒乘繕甲兵展車馬雞鳴而食唯命是聽晉<lb/>
　人患之苗賁皇徇曰蒐乘補卒秣馬利兵修陳固列<lb/>
　蓐食申禱明日復戰乃逸楚囚王聞之召子反謀穀<lb/>
　陽豎<hi>子反内豎</hi>獻飲于子反子反醉而不能見王曰天敗<lb/>
　楚也夫余不可以待乃宵遁晉入楚軍三日穀范文<lb/>
　子立于戎馬之前曰君幼諸臣不佞何以及此君其<lb/>
　戒之　公羊傳敗者稱師楚何以不稱師王痍也王<lb/>
<pb n="75a"/>　痍者何傷乎矢也　穀梁傳日事遇晦曰晦楚不言<lb/>
　師君重于師也　杜氏曰楚師未大崩楚子傷目而<lb/>
　退故曰楚子敗績鄢陵鄭地今屬潁州郡　何氏曰<lb/>
　凡舉師敗績為重衆今親傷人君當舉傷君為重<lb/>
　今按楚子敗績不言師君重于師也泓之戰宋公傷<lb/>
　股不書宋公敗者泓之師亦大崩而鄢陵楚師未大<lb/>
　崩也凡君將不言帥師以君重于師也戰陳以師相<lb/>
　敵死亡既多舉師為重矣若君將被殺獲則既書師<lb/>
<pb n="75b"/>　敗又書殺獲韓之戰獲晉侯大棘之戰獲華元雞父<lb/>
　之敗胡沈之君滅是也　按中國勝楚者城濮鄢陵<lb/>
　二戰而已城濮之勝文公之治國訓武經營有年一<lb/>
　戰而霸猶且不喜而憂知一勝之未可恃也厲公鄢<lb/>
　陵之捷豈其成謀不愆于素哉亦幸而已一勝之後<lb/>
　無以居之反不為晉國之福也范文子葢知之矣<lb/>
楚殺其大夫公子側<lb/>
　左傳楚師還及瑕<hi>楚地</hi>王使謂子反曰先大夫之覆師<lb/>
<pb n="76a"/>　徒者君不在子無以為過不穀之罪也子反再拜稽<lb/>
　首曰君賜臣死死且不朽<hi>王引過亦所以責子反也</hi>臣之卒實奔<lb/>
　臣之罪也子重使謂子反曰初隕師徒者而亦聞之<lb/>
　矣盍圖之對曰雖微先大夫有之大夫命側側敢不<lb/>
　義<hi>言以義命已不敢不受</hi>側亡君師敢忘其死王使止之弗及<lb/>
　而卒<lb/>
秋公㑹晉侯齊侯衛侯宋華元邾人于沙隨不見公<lb/>
　左傳戰之日齊國佐高無咎<hi>高固子</hi>至于師衛侯出于<lb/>
<pb n="76b"/>　衛公出于壞隤<hi>魯邑隤徒回反</hi>宣伯通于穆姜<hi>成公母</hi>欲去季<lb/>
　孟而取其室將行穆姜送公而使逐二子公以晉難<lb/>
　告曰請反而聽命姜怒公子偃公子鉏趨過<hi>二子公庶弟</hi>
　指之曰女不可是皆君也公待于壞隤申宫儆備設<lb/>
　守而後行是以後使孟獻子守于公宫秋㑹于沙隨<lb/>
　謀伐鄭也宣伯使告郤犨曰魯衛待于壞隤以待勝<lb/>
　者郤犨將新軍且為公族大夫以主東諸侯取貨于<lb/>
　宣伯而訴公于晉侯晉侯不見公　杜氏曰沙隨宋<lb/>
<pb n="77a"/>　地梁國寧陵縣北有沙隨亭　唐陳氏曰公不及鄢<lb/>
　陵之戰宣伯誣于晉晉侯不察是罪不在公故直書<lb/>
　不諱<lb/>
公至自㑹<lb/>
　附左傳曹人請于晉曰自我先君宣公即世國人曰<lb/>
　若之何憂猶未弭而又討我寡君以亡曹國社稷之<lb/>
　鎮公子<hi>謂子臧奔宋</hi>是大泯曹也先君無乃有罪乎若有<lb/>
　罪則君列諸㑹矣君唯不遺德刑以伯諸侯豈獨遺<lb/>
<pb n="77b"/>　諸敝邑敢私布之<lb/>
公㑹尹子晉侯齊國佐邾人伐鄭<hi>王臣始㑹伐</hi>
　左傳公㑹尹武公及諸侯伐鄭將行姜又命公如初<lb/>
　公又申守而行諸侯之師次于鄭西我師次于督揚<lb/>
　<hi>鄭東地</hi>不敢過鄭子叔聲伯使叔孫豹<hi>僑如弟</hi>請逆于晉<lb/>
　師<hi>僑如於是遂作亂豹因奔齊</hi>為食于鄭郊師逆以至<hi>聲伯戒叔孫以必須</hi>
　<hi>所逆晉師至乃食</hi>聲伯四日不食以待之食使者而後食<hi>使者</hi>
　<hi>豹之介</hi>諸侯遷于制田<hi>滎陽宛陵縣東有制澤</hi>知武子<hi>荀罃</hi>佐下軍<lb/>
<pb n="78a"/>　以諸侯之師侵陳至于鳴鹿<hi>陳國武平縣西南有鹿邑</hi>遂侵蔡<hi>侵陳</hi>
　<hi>蔡不書公不與</hi>未反諸侯遷于潁上戊午鄭子罕宵軍之宋<lb/>
　齊衛皆失軍<hi>將主與軍相失</hi>　杜氏曰尹子王卿士子爵宋<lb/>
　衛不書後也　高氏曰晉為曹伯請于天子因假王<lb/>
　命以再伐鄭　家氏曰春秋于尹氏之卒與立子朝<lb/>
　以朝奔走皆書氏以著世卿之譏于盟㑹侵伐稱尹<lb/>
　子則指其人而正其爵　陳氏曰春秋不以諸侯用<lb/>
　王師陽處父之救江王叔桓公不書前年伐秦之役<lb/>
<pb n="78b"/>　劉子成子猶不書也於是初以尹子與齊國佐邾人<lb/>
　序<lb/>
曹伯歸自京師<lb/>
　左傳曹人復請于晉晉侯謂子臧反吾歸而君子臧<lb/>
　反<hi>自宋反</hi>曹伯歸子臧盡致其邑與卿而不出　胡傳<lb/>
　曹伯不名其位未嘗絶也　啖氏曰諸侯在他國則<lb/>
　是失地之君故反國則名之今曹伯在京師而王不<lb/>
　黜之是不失國故不名也<lb/>
<pb n="79a"/>九月晉人執季孫行父舍之于苕丘<hi>舍如字苕音條公作招章遥上饒二反</hi>
　左傳宣伯使告郤犨曰魯之有季孟猶晉之有欒范<lb/>
　也政令于是乎成今其謀曰晉政多門不可從也寧<lb/>
　事齊楚有亡而已蔑從晉矣若欲得志于魯請止行<lb/>
　父而殺之我斃蔑也<hi>獻子時守公宫</hi>而事晉蔑有貳矣魯不<lb/>
　貳小國必睦不然歸必叛矣九月晉人執季文子于<lb/>
　苕丘公還待于鄆<hi>魯西邑</hi>使子叔聲伯請季孫于晉郤<lb/>
<pb n="79b"/>　犨曰苟去仲孫蔑而止季孫行父吾與子國親于公<lb/>
　室對曰僑如之情子必聞之矣<hi>僑如欲去季孟而取其室</hi>若去蔑<lb/>
　與行父是大棄魯國而罪寡君也若猶不棄而惠徼<lb/>
　周公之福使寡君得事晉君則夫二人者魯國社稷<lb/>
　之臣也若朝亡之魯必夕亡以魯之密邇仇讎<hi>謂齊楚</hi>
　亡而為讎治之何及郤犨曰吾為子請邑對曰嬰齊<lb/>
　魯之常𨽻也敢介大國以求厚焉承寡君之命以請<lb/>
　若得所請吾子之賜多矣又何求范文子謂欒武子<lb/>
<pb n="80a"/>　曰季孫于魯相二君矣<hi>宣成</hi>妾不衣帛馬不食粟可不<lb/>
　謂忠乎信讒慝而棄忠良若諸侯何子叔嬰齊奉君<lb/>
　命無私謀國家不貳圖其身不忘其君若虚其請是<lb/>
　棄善人也子其圖之乃許魯平赦季孫　杜氏曰苕<lb/>
　丘晉地舍之于苕丘明不以歸不稱行人非使人<lb/>
　程子曰置之于苕丘也<lb/>
冬十月乙亥叔孫僑如出奔齊<lb/>
　左傳冬十月出叔孫僑如而盟之<hi>諸大夫共盟以僑如為戒</hi>僑如奔齊<lb/>
<pb n="80b"/>十有二月乙丑季孫行父及晉郤犨盟于扈<lb/>
　左傳十二月季孫及郤犨盟于扈歸刺公子偃召叔<lb/>
　孫豹于齊而立之<lb/>
公至自㑹<lb/>
　鄭康成曰伐而致㑹于伐事不成　啖氏曰有不致<lb/>
　本事者葢本事非功也<lb/>
　附左傳齊聲孟子<hi>靈公母</hi>通僑如使立于高國之間<hi>位比</hi>
　<hi>二卿</hi>僑如曰不可以再罪奔衛亦間于卿<lb/>
<pb n="81a"/>乙酉刺公子偃<lb/>
　穀梁云先刺後名殺無罪也啖氏曰偃直書刺者有<lb/>
　罪當殺也　按穆姜怒成公指偃與鉏而謂之曰女<lb/>
　不可是皆君也事止如是則偃無罪據經則上書僑<lb/>
　如奔齊下書刺公子偃則偃葢為僑如所累不止于<lb/>
　穆姜之一言矣然使偃有罪必不能大于僑如介弟<lb/>
　之親縱有大故而情有可原者猶有議親之辟況罪<lb/>
　狀未明者乎今也出僑如而刺偃難言乎誅當其罪<lb/>
<pb n="81b"/>　矣<lb/>
十有七年春衛北宫括帥師侵鄭<hi>括公作結</hi>
　左傳春王正月鄭子駟侵晉虚滑<hi>晉二邑滑故滑國為秦所滅時屬晉</hi>
　<hi>後屬周無按鄭侵晉恐  此事</hi>衛北宫括救晉侵鄭至于高氏<hi>在陽翟縣</hi>
　<hi>西南</hi>
夏公㑹尹子單子晉侯齊侯宋公衛侯曹伯邾人伐鄭<lb/>
　左傳夏五月鄭太子髠頑侯獳<hi>鄭大夫</hi>為質于楚楚公<lb/>
　子成公子寅戌鄭公㑹尹武公單襄公及諸侯伐鄭<lb/>
<pb n="82a"/>　自戲童至于曲洧<hi>今新汲縣治曲洧城臨洧水</hi>　杜氏曰晉為兵<lb/>
　主而先尹單尊王命也<lb/>
六月乙酉同盟于柯陵<lb/>
　左傳尋戚之盟也　穀梁傳柯陵之盟謀復伐鄭也<lb/>
　　陸氏曰不重言諸侯譏尹單與盟　趙氏曰齊晉<lb/>
　之盛天子之大夫㑹而不盟尊周也柯陵之㑹尹單<lb/>
　始與諸侯之盟自是習以為常非禮也　薛氏曰前<lb/>
　此征伐未嘗出王官也未嘗盟卿士也去年王官出<lb/>
<pb n="82b"/>　今年卿士盟三伐鄭而鄭不服無益于事徒以為亂<lb/>
　而巳<lb/>
秋公至自㑹<lb/>
　左傳楚子重救鄭師于首止諸侯還　不以伐致而<lb/>
　以㑹致穀梁所謂二事偶則以後事致是也于此乃<lb/>
　又曰不至自伐鄭者公不周<hi>信也</hi>乎伐鄭也自違前例<lb/>
齊高無咎出奔莒<lb/>
　左傳齊慶克<hi>慶封父</hi>通于聲孟子與婦人蒙衣乘輦而<lb/>
<pb n="83a"/>　入于閎<hi>蒙衣亦為婦人服與婦人相冒閎巷門</hi>鮑牽見之<hi>叔牙曽孫</hi>以告國<lb/>
　武子武子召慶克而謂之慶克久不出<hi>慚臥于家</hi>而告夫<lb/>
　人曰國子謫我國子相靈公以㑹高鮑處守<hi>高無咎鮑牽</hi>
　及還將至閉門而索客<hi>蒐索備姦人</hi>孟子訴之曰高鮑將<lb/>
　不納君而立公子角<hi>頃公子</hi>國人知之秋七月壬寅刖<lb/>
　鮑牽而逐高無咎無咎奔莒高弱<hi>無咎子</hi>以盧<hi>高氏邑</hi>叛<lb/>
　齊人來召鮑國<hi>牽之弟文子</hi>而立之初鮑國去鮑氏而來<lb/>
　為施孝叔臣鮑國相施氏忠故齊人取以為鮑氏後<lb/>
<pb n="83b"/>九月辛丑用郊<lb/>
　公羊傳用者何用者不宜用也九月非所用郊也<hi>周之</hi>
　<hi>九月夏之七月天氣上升地氣下降又非郊時</hi>然則郊曷用郊用正月上辛<lb/>
　<hi>三王之郊一用夏正</hi>　穀梁傳夏之始可以承春以秋之末承<lb/>
　春之始葢不可矣九月用郊用者不宜用也宫室不<lb/>
　設不可以祭衣服不修不可以祭車馬器械不備不<lb/>
　可以祭有司一人不備其職不可以祭祭者薦其時<lb/>
　也薦其敬也薦其美也非享味也　吳氏曰九月乃<lb/>
<pb n="84a"/>　夏時建申之月不卜日不卜牲而强用其禮故曰用<lb/>
　非時之甚不敬之大也　或曰懼卜而不從始不卜<lb/>
　而直用之故書曰用郊<lb/>
晉侯使荀罃來乞師<lb/>
冬公㑹單子晉侯宋公衛侯曹伯齊人邾人伐鄭<lb/>
　左傳冬諸侯伐鄭十月庚午圍鄭<lb/>
十有一月公至自伐鄭<lb/>
　左傳楚公子申救鄭師于汝上十一月諸侯還　杜<lb/>
<pb n="84b"/>　氏曰不書圍畏楚救不成圍而還　按夏伐鄭楚師<lb/>
　至而諸侯還冬伐鄭楚師至而諸侯還晉自鄢陵之<lb/>
　役兵威非不振而若此者君臣驕泰已甚無真憂諸<lb/>
　夏之意直以兵為戲耳動以示威退以保勝<lb/>
壬申公孫嬰齊卒于貍脤<hi>貍力之反胗市軫反公作軫穀作蜃</hi>
　公羊傳非此月日也曷為以此月日卒之<hi>據下丁巳朔知壬申</hi>
　<hi>在十月</hi>待君命然後卒大夫前此者嬰齊走之晉公㑹<lb/>
　晉侯將執公嬰齊為公請公許之反為大夫歸至于<lb/>
<pb n="85a"/>　貍軫而卒公至曰吾固許之反為大夫然後卒之<lb/>
　穀梁傳十一月無壬申壬申乃十月也致公而後録<lb/>
　臣子之義也<hi>言嬰齊實以十月壬申日卒而公以十一月還先致公而後録其卒故壬申在</hi>
　<hi>十一月下</hi>其地未踰竟也　杜氏曰十一月無壬申日誤<lb/>
　也貍脤闕　陸氏曰春秋編年月之書一例以先後<lb/>
　書之言卿卒後言公至皆據實事何傷教意二傳不<lb/>
　達文有謬誤之理遂妄説耳<lb/>
　附左傳齊侯使崔杼為大夫使慶克佐之帥師圍盧<lb/>
<pb n="85b"/>　<hi>討高弱</hi>國佐從諸侯圍鄭以難請而歸遂如盧師殺慶<lb/>
　克以穀叛齊侯與之盟于徐關而復之十二月盧降<lb/>
　使國勝<hi>國佐子</hi>告難于晉<hi>以高氏難告</hi>待命于清<hi>清陽平樂縣是齊欲</hi>
　<hi>討國佐故留其子于外</hi>
十有二月丁巳朔日有食之<lb/>
邾子貜且卒<hi>貜俱縛反且子餘反</hi>
　定公也在位四十年子牼嗣是為宣公<lb/>
晉殺其大夫郤錡郤犨郤至<lb/>
<pb n="86a"/>　左傳晉厲公侈多外嬖<hi>外嬖愛幸大夫</hi>反自鄢陵欲盡去羣<lb/>
　大夫而立其左右胥童<hi>克之子</hi>以胥克之廢也怨郤氏<lb/>
　<hi>宣八年郤缺廢胥克</hi>而嬖于厲公郤錡奪夷陽五田五亦嬖于<lb/>
　厲公郤犨與長魚矯爭田執而牿之與其父母妻子<lb/>
　同一轅<hi>繫之車轅</hi>既矯亦嬖于厲公欒書怨郤至以其不<lb/>
　從已而敗楚師也欲廢之<hi>鄢陵戰欒書欲固壘郤至言楚有六間以取勝也</hi>
　使楚公子茷告公曰此戰也郤至實召寡君<hi>鄢陵戰晉囚公</hi>
　<hi>子茷以歸</hi>以東師之未至也<hi>齊魯衛之師</hi>與軍帥之不具也曰<lb/>
<pb n="86b"/>　此必敗<hi>荀罃佐下軍居守郤犨將新軍乞師故言不具</hi>吾因奉孫周以事君<lb/>
　<hi>孫周晉襄公曽孫悼公君楚王也</hi>公告欒書書曰其有焉不然豈其<lb/>
　死之不恤而受敵使乎<hi>鄢陵戰時楚子問郤至以弓</hi>君盍嘗<hi>試也</hi>使<lb/>
　諸周而察之郤至聘于周欒書使孫周見之公使覘<lb/>
　之信遂怨郤至厲公田與婦人先殺而飲酒後使大<lb/>
　夫殺郤至奉豕<hi>進之于公</hi>寺人孟張奪之郤至射而殺之<lb/>
　公曰季子欺余厲公將作難胥童曰必先三郤族大<lb/>
　多怨去大族不偪敵多怨有庸公曰然郤氏聞之郤<lb/>
<pb n="87a"/>　錡欲攻公曰雖死君必危郤至曰人所以立信知勇<lb/>
　也信不叛君知不害民勇不作亂失兹三者其誰與<lb/>
　我死而多怨將安用之君實有臣而殺之其謂君何<lb/>
　我之有罪吾死後矣若殺不辜將失其民欲安得乎<lb/>
　待命而已受君之禄是以聚黨有黨而爭命<hi>爭死命</hi>罪<lb/>
　孰大焉壬午胥童夷陽五帥甲八百<hi>八百人</hi>將攻郤氏<lb/>
　長魚矯請無用衆公使清沸魋<hi>徒回反</hi>助之<hi>亦嬖人</hi>抽戈<lb/>
　結衽<hi>衽裳際</hi>而偽訟者<hi>偽與清沸魋訟</hi>三郤將謀于榭<hi>榭講武堂</hi>矯<lb/>
<pb n="87b"/>　以戈殺駒伯<hi>郤錡</hi>苦成叔<hi>郤犨</hi>于其位温季<hi>郤至</hi>曰逃威也<lb/>
　矯及諸其車以戈殺之皆尸諸朝胥童以甲劫欒書<lb/>
　中行偃于朝矯曰不殺二子憂必及君公曰一朝而<lb/>
　尸三卿余不忍益也對曰人將忍君臣聞亂在外為<lb/>
　姦在内為軌御姦以德御軌以刑不施而殺不可謂<lb/>
　德臣偪而不討不可謂刑德刑不立姦軌並至臣請<lb/>
　行遂出奔狄公使辭于二子曰寡人有討于郤氏郤<lb/>
　氏既伏其辜矣大夫無辱<hi>胥童劫而執之故云辱</hi>其復職位皆<lb/>
<pb n="88a"/>　再拜稽首曰君討有罪而免臣于死君之惠也二臣<lb/>
　雖死敢忘君德乃皆歸公使胥童為卿公遊于匠麗<lb/>
　氏<hi>嬖大夫家</hi>欒書中行偃遂執公焉召士匄士匄辭召韓<lb/>
　厥韓厥辭曰昔吾畜于趙氏<hi>少為趙盾所養</hi>孟姬之讒<hi>在八年</hi>
　吾能違兵<hi>晉將討趙氏而厥去其兵示不與黨言此者明已無所偏助</hi>古人有言<lb/>
　曰殺老牛莫之敢尸而況君乎二三子不能事君焉<lb/>
　用厥也　張氏曰郤氏雖多怨既為大夫則君之股<lb/>
　肱也厲公不正其有罪無罪而用嬖幸胥童長魚矯<lb/>
<pb n="88b"/>　之計一朝殺三卿又劫欒書中行偃能無及乎此春<lb/>
　秋所以列書而深罪之也<lb/>
楚人滅舒庸<lb/>
　左傳舒庸人以楚師之敗也道吳人圍巢伐駕圍釐<lb/>
　虺<hi>巢駕釐虺楚四邑</hi>遂恃吳而不設備楚公子橐師襲舒庸<lb/>
　滅之　任公輔曰舒庸東夷偃姓之國地譜廬州城<lb/>
　下舒成　薛氏曰舒庸舒之别種也詩曰荆舒是懲<lb/>
　則荆舒之國皆非一種也春秋之始荆舒皆以名見<lb/>
<pb n="89a"/>　舒庸舒蓼舒鳩之滅荆舒一于楚矣<lb/>
十有八年春王正月晉殺其大夫胥童<lb/>
　左傳欒書中行偃殺胥童<hi>杜氏曰以其劫已故</hi>民不與郤氏胥<lb/>
　童道君為亂故皆書曰晉殺其大夫　杜氏曰厲公<lb/>
　以私欲殺三郤而三郤死不以無罪書書偃以家怨<lb/>
　害胥童而胥童受國討文明郤氏失民胥童道亂宜<lb/>
　其為國戮<lb/>
庚申晉弑其君州蒲<lb/>
<pb n="89b"/>　左傳春王正月晉欒書中行偃使程滑弑厲公<hi>程滑晉大</hi>
　<hi>夫穿此與趙  何異</hi>葬之于翼東門之外以車一乘使荀罃士<lb/>
　魴逆周子于京師而立之生十四年矣大夫逆于清<lb/>
　原周子曰孤始願不及此雖及此豈非天乎抑人之<lb/>
　求君使出命也立而不從將安用君二三子用我今<lb/>
　日否亦今日共而從君神之所福也對曰羣臣之願<lb/>
　也敢不唯命是聽庚午盟而入館于伯子同氏辛巳<lb/>
　朝于武宫<hi>武公曲沃始命君</hi>逐不臣者七人周子有兄而無<lb/>
<pb n="90a"/>　慧不能辨菽麥故不可立　問胡氏傳欒書弑晉厲<lb/>
　公事其意若許欒書之弑何也朱子曰舊亦嘗疑之<lb/>
　後見文定之甥范伯達而問焉伯達曰文定之意葢<lb/>
　以為欒書執國之政而厲公無道如此亦不得坐視<lb/>
　為書之計厲公可廢而不可弑也張洽言傳中全不<lb/>
　見此意曰然文定既以為當如此作傳雖不可明言<lb/>
　豈不可㣲示其意乎今異數百言而其意絶不可曉<lb/>
　是亦拙于傳經者也　張洽曰聞之師曰稱國以弑<lb/>
<pb n="90b"/>　者衆弑其君之辭也孟子論貴戚之卿曰君有大過<lb/>
　則諫反覆之而不聽則易位厲公之過大矣昵用小<lb/>
　人殺戮無辜舉朝諸卿不保首領書偃晉之世臣以<lb/>
　社稷為心可以行易位之權而程滑遽弑之故稱國<lb/>
　以弑而不言二臣分其惡于衆也悼公逐不臣者七<lb/>
　人而不誅書偃正以非里克甯喜之比故也　啖氏<lb/>
　曰凡他國公子簒大夫弑必書名<hi>若州吁宋督之類</hi>志罪也<lb/>
　稱國以弑自大臣也<hi>州蒲之類凡四</hi>君有道則大臣稱名卑<lb/>
<pb n="91a"/>　者稱盜君無道則大臣稱國卑者稱人　今按弑君<lb/>
　未有不書其賊之主名者其不書者非史闕文則當<lb/>
　闕疑未易率然立説也書人者三宋人弑其君杵臼<lb/>
　齊人弑其君商人莒人弑其君密州也書盜者一盜<lb/>
　殺蔡侯申是也書閽者一閽弑吳子餘蔡是也稱國<lb/>
　者四莒弑其君庶其晉弑其君州蒲吳弑其君僚薛<lb/>
　弑其君比也閽不稱名姓閽不得齊于人不稱其君<lb/>
　閽不得君其君也殺蔡侯申者公孫翩也非微者而<lb/>
<pb n="91b"/>　書盜此則費于説矣宋昭公無道國人殺之正其弑<lb/>
　名而書宋人見失衆也弑齊商人者邴歜閻職也微<lb/>
　而書人且商人無道不足録其主名也莒子密州虐<lb/>
　國人弑之與宋昭公同莒弑其君庶其事亦與此同<lb/>
　但省人字耳吳僚據左氏則公子光使專諸弑之也<lb/>
　而稱國此則又費乎説矣薛弑其君比胡氏曰稱國<lb/>
　以弑者當國大臣之罪也孫復以為舉國之衆皆可<lb/>
　誅非矣三晉有國半天下若皆可誅刀鋸不亦濫乎<lb/>
<pb n="92a"/>　潁川常秩曰孫復之於春秋動輒有罪葢商鞅之法<lb/>
　耳按此論薛比之弑者亦即所以論晉州蒲之弑者<lb/>
　也啖子之説固已如此矣理之長者也可無議矣若<lb/>
　張洽氏之説恐未得聖經之意也自謂聞之師恐亦<lb/>
　未必朱子之意也朱子固又嘗謂晉之文下漏欒書<lb/>
　二字矣拘于守文而敢于立説者不若闕文闕疑之<lb/>
　為尊經也　陳氏曰弑不言故比事而見晉殺其大<lb/>
　夫郤錡郤犨郤至晉殺其大夫胥童晉弑其君州蒲<lb/>
<pb n="92b"/>　蔡殺其大夫公子駟蔡放其大夫公孫獵盜殺蔡侯<lb/>
　申春秋書弑未有詳于此者也　或曰厲公無道貴<lb/>
　戚之卿不可坐視然可廢而不可弑也信斯言也使<lb/>
　書偃廢之則無罪矣乎曰不然孟子曰有伊尹之志<lb/>
　則可書偃何人哉　殺趙同趙括謂其將為亂也欒<lb/>
　郤為徵殺三郤謂其召楚師而欲奉孫周以事楚也<lb/>
　欒書徵其有焉　或曰欒書中行偃執厲公殺胥童<lb/>
　使程滑弑厲公使其果有之也悼公逐不臣者七人<lb/>
<pb n="93a"/>　而不誅書偃何也曰事難質言矣然悼公清原告大<lb/>
　夫之言曰人之求君使出命也立而不從將安用君<lb/>
　二三子用我今日否亦今日共而從君神之所福也<lb/>
　斯固已指諸臣之無君矣使書偃心迹素順而悼公<lb/>
　有是言乎且盟而後入無疑又焉用盟乎逐不臣者<lb/>
　如夷陽五之屬致厲公之亂者耳若厲公之賊則未<lb/>
　易討也故不得不且置之然其事難質言矣<lb/>
齊殺其大夫國佐<lb/>
<pb n="93b"/>　左傳齊為慶氏之難故<hi>前年國佐殺慶克</hi>甲申晦齊侯使士<lb/>
　華免<hi>齊大夫</hi>以戈殺國佐于内宫之朝<hi>内宫夫人宫</hi>師逃于<lb/>
　夫人之宫<hi>伏兵内宫恐不勝</hi>書曰齊殺其大夫國佐棄命專<lb/>
　殺以穀叛故也使清人殺國勝國弱來奔<hi>弱勝弟</hi>王湫<lb/>
　<hi>國佐黨</hi>奔萊慶封為大夫慶佐為司冦<hi>皆慶克子</hi>既齊侯反<lb/>
　國弱使嗣國氏禮也　按是時魯有僑如齊有慶克<lb/>
　然魯君猶能知僑如之情不聽穆姜去季孟之命齊<lb/>
　靈直為婁豬艾豭之所不快刖鮑牽逐高無咎既盟<lb/>
<pb n="94a"/>　國佐而復之而又殺之故棄命專殺以穀叛國佐雖<lb/>
　不為無罪而稱國以殺罪累上也國勝何罪又殺諸<lb/>
　清慶克死未正其討又秩其子刑賞如是宜乎慶封<lb/>
　稔禍政歸陳氏其效豈不明哉<lb/>
　附左傳二月乙酉朔晉悼公即位于朝<hi>朝廟五日而即位也厲公</hi>
　<hi>弑絶故悼公不以嗣子居喪</hi>始命百官施舍己責<hi>施恩惠舍勞役止逋貴</hi>逮<lb/>
　鰥寡<hi>恩及微</hi>振廢滯<hi>起舊德</hi>匡乏困救災患<hi>匡亦救也</hi>禁淫慝<lb/>
　薄賦斂宥罪戾節器用時用民<hi>使民以時</hi>欲無犯時<hi>不縱私欲</hi>
<pb n="94b"/>　使魏相<hi>錡子</hi>士魴<hi>㑹子</hi>魏頡<hi>顆子</hi>趙武為卿荀家荀㑹欒黶<lb/>
　韓無忌<hi>厥子</hi>為公族大夫使士渥濁<hi>士貞子</hi>為太傅右行<lb/>
　辛為司空<hi>辛將右行因以為氏</hi>弁糾御戎<hi>弁糾欒糾也</hi>荀賓為右卿<lb/>
　無共御立軍尉以攝之<hi>省卿戎御令軍尉攝御而已</hi>祁奚為中軍<lb/>
　尉羊舌職佐之魏絳<hi>犨子</hi>為司馬張老為候奄鐸遏冦<lb/>
　為上軍尉籍偃<hi>談父</hi>為之司馬程鄭<hi>荀氏别族</hi>為乘馬御<hi>乘車</hi>
　<hi>之僕</hi>凡六官之長皆民譽也<lb/>
公如晉<lb/>
<pb n="95a"/>　左傳朝嗣君也<lb/>
夏楚子鄭伯伐宋宋魚石復入于彭城<lb/>
　左傳夏六月鄭伯㑹楚子伐宋同伐彭城納宋魚石<lb/>
　向為人鱗朱向帶魚府焉以三百乘戍之而還書曰<lb/>
　復入凡去其國國逆而立之曰入<hi>謂本無位紹繼而立</hi>復其位<lb/>
　曰復歸<hi>亦國逆</hi>諸侯納之曰歸以惡曰復入　胡傳此<lb/>
　伐宋以納魚石其不曰納宋魚石于彭城何也劉敞<lb/>
　曰不與納也諸侯失國諸侯納之正也諸侯世也大<lb/>
<pb n="95b"/>　夫失位諸侯納之非正也大夫不世也諸侯托于諸<lb/>
　侯禮也大夫托于諸侯非禮也其言復入者已絶而<lb/>
　復入惡之甚者宋魚石晉欒盈是矣　汪氏曰諸侯<lb/>
　失國而諸侯納之春秋皆不書惟書納頓子納北燕<lb/>
　伯譏納者之非正也況納大夫乎楚莊納寧行父于<lb/>
　陳使之復為大夫春秋猶非之況納叛臣而據地以<lb/>
　逼其君乎書伐書復入而不言納見魚石之復入由<lb/>
　楚鄭之伐也　蘇氏曰魚石之書復入而先言楚鄭<lb/>
<pb n="96a"/>　之伐以著其納亂臣也故不言自楚而言復入不言<lb/>
　叛者將以亂國非直叛君而已故魚石欒盈之罪重<lb/>
　于趙鞅宋辰也　陳氏曰奔大夫復不書莊閔以上<lb/>
　有書歸若入者矣則皆不書奔者也奔而言歸自衛<lb/>
　元咺始咺訟其君者也雖然歸猶言自也若宋魚石<lb/>
　晉欒盈是賊而已矣故魚石不言自楚欒盈不言自<lb/>
　齊　劉氏曰左氏歸入之例事與例合者少與例違<lb/>
　者多　左傳宋人患之西鉏吾<hi>宋大夫</hi>曰若楚人與吾<lb/>
<pb n="96b"/>　同惡以德于我<hi>惡謂魚石</hi>吾固事之今將崇諸侯之姦而<lb/>
　披其地<hi>崇長也披分也</hi>以塞夷庚<hi>夷庚吳晉往來之要道</hi>逞姦<hi>封魚石為快姦</hi>
　而攜服<hi>諸侯見楚助賊服者皆攜矣</hi>毒諸侯而懼吳晉<hi>隔吳晉之道故懼</hi>
　吾庸多矣非吾憂也且事晉何為<hi>言平日事晉何為正欲其患難相恤</hi>
　晉必恤之　按楚之為是舉非直納宋之叛臣其意<lb/>
　尤在隔吳晉之道也晉之通吳葢懼吳楚之合為患<lb/>
　于中國也葢是時楚方張而吳亦始大楚莊之世嘗<lb/>
　盟吳越非直欲服屬之亦以已爭衡于中國而虞其<lb/>
<pb n="97a"/>　為患于後也而吳人之氣不為楚下故晉用申公巫<lb/>
　臣之計因而離之教之乘車教之叛楚<hi>楚欲合吳巫臣素知其情</hi>
　<hi>故因而行策于晉</hi>吳楚爭强中國之利也吳既通晉明年遂<lb/>
　興鄢陵之師大敗楚鄭吳興楚之肘也楚氣奪矣晉<lb/>
　得吳不附楚晉得氣矣夫晉齊諸國不但中夏禮義<lb/>
　聲名文物之所在亦自古形勢之區武勇强力之地<lb/>
　也而顧患吳楚者諸夏處極盛之後文繁物夥漸生<lb/>
　驕惰豢養之積雖强勇變為脆弱而蠻夷戎狄崛起<lb/>
<pb n="97b"/>　僻陋鼓其全鋭以乘中國之衰所以能為吾敵也荆<lb/>
　楚地大人悍與中國襟帶相接故窺便乘利為患最<lb/>
　劇若吳則阻隔江海非中國引之吳豈能長驅于中<lb/>
　原哉中國利其一時牽楚之助而忘其他日不制之<lb/>
　害是為失耳然用吳牽制楚後實為得筭惜不善用<lb/>
　之而晉悼之後中國道消遂至以所以長楚者而長<lb/>
　吳此非吳之能霸中國而中國諸侯實自為之也吳<lb/>
　敝楚越敝吳此天使裔夷自相弱以保中國禮義之<lb/>
<pb n="98a"/>　區而不使盡為荐食也令晉齊有人焉收諸侯如反<lb/>
　掌矣陵夷不收遂為戰國於是晉分為三此天下之<lb/>
　大機也秦人曰韓魏中國之處而天下之樞也於是<lb/>
　急攻韓魏既得其樞則以漸舉此秦人之計也中國<lb/>
　形勢分裂敵則相持莫敢先動少懦則自救不暇天<lb/>
　下大勢於是歸秦矣楚併吳越地益大而戰國之楚<lb/>
　反不如春秋之楚者沈酣豢養散越其精鋭猶夫昔<lb/>
　日之諸夏也而秦起西戎據有周興之地形勢之强<lb/>
<pb n="98b"/>　力完氣厚未嘗漸染于諸夏繁曲淫靡之習又常為<lb/>
　諸國所擯排而不與通以發其憤忘其驕而鬱養其<lb/>
　鋭是時惟齊亦强國號東西帝然齊豈秦敵哉此天<lb/>
　下大勢所以歸秦也　杜氏曰彭城宋邑今彭城縣<lb/>
公至自晉<lb/>
晉侯使士匄來聘<lb/>
　左傳范宣子來聘且拜朝也<lb/>
秋把伯來朝<lb/>
<pb n="99a"/>　左傳杞桓公來朝勞公且問晉故公以晉君語之杞<lb/>
　伯于是驟朝于晉而請為昏<lb/>
　附左傳七月宋老佐華喜圍彭城老佐卒<lb/>
八月邾子來朝<lb/>
　左傳即位而來見也<lb/>
築鹿囿<lb/>
　左傳書不時也　杜氏曰築牆為鹿苑　公羊傳何<lb/>
　以書譏何譏爾有囿矣又為也　穀梁傳築不志此<lb/>
<pb n="99b"/>　其志何也山林藪澤之利所以與民共也虞之非正<lb/>
　也<lb/>
己丑公薨于路寢<lb/>
　左傳言道也<hi>在路寢得君薨之道</hi>　穀梁傳路寢正也男子不<lb/>
　絶于婦人之手以齊終也<lb/>
冬楚人鄭人侵宋<lb/>
　左傳冬十一月楚子重救彭城伐宋<hi>先遣輕軍與鄭人侵宋子重為</hi>
　<hi>後鎮故稱人而不言伐</hi>宋華元如晉告急韓獻子為政<hi>於是欒書卒韓</hi>
<pb n="100a"/>　<hi>厥代將中軍</hi>曰欲求得人必先勤之成霸安疆自宋始矣<lb/>
　晉侯師于台谷<hi>地闕</hi>以救宋遇楚師于靡角<hi>宋地</hi>之谷楚<lb/>
　師還<lb/>
晉侯使士魴來乞師<hi>魴音房</hi>
十有二月仲孫蔑㑹晉侯宋公衛侯邾子齊崔杼同盟<lb/>
于虚朾<hi>杼直吕反虚起居反朾他丁反</hi>
　左傳孟獻子㑹于虚朾謀救宋也宋人辭諸侯而請<lb/>
　師以圍彭城<hi>不敢煩諸侯但請其師</hi>孟獻子請于諸侯而先歸<lb/>
<pb n="100b"/>　㑹葬　杜氏曰虚朾地闕　或曰宋地　高氏曰諸<lb/>
　侯師至而楚鄭之師已退故宋人辭諸侯而請其師<lb/>
　以圍彭城而先為此盟也<lb/>
丁未葬我君成公<lb/>
　左傳書順也<hi>薨于路寢五月而葬國家安靖世適承嗣故曰書順</hi>
　<lb/>
　<lb/>
　春秋輯傳卷八<lb/>
</p>

  </div>
            <div>
<head>春秋輯傳卷九</head> <lb/>
    <p>
<pb n="1a"/>欽定四庫全書<lb/>
　春秋輯傳卷九<lb/>
　　　　　　　　　　　　明　王樵　輯<lb/>
　襄公<lb/>
元年春王正月公即位<lb/>
　榖梁傳繼正即位正也　杜氏曰於是公年四歳<lb/>
仲孫蔑㑹晉欒黶宋華元衛甯殖曹人莒人邾人滕人<lb/>
薛人圍宋彭城<hi>莒邾滕薛始皆列於㑹</hi>
<pb n="1b"/>　左傳春圍宋彭城於是為宋討魚石故稱宋且不登<lb/>
　叛人也<hi>登成也不與其專邑叛君故使彭城還繫宋</hi>彭城降晉<hi>不書賤畧之</hi>晉<lb/>
　人以宋五大夫歸置諸瓠丘<hi>晉地河東東垣縣東南有壺丘</hi>齊人不<lb/>
　㑹彭城晉人以為討二月齊大子光為質於晉　胡<lb/>
　傳楚已取彭城封魚石戍之三百乗矣則曷為繫之<lb/>
　宋楚不得取之宋魚石不得受之楚雖専其地君子<lb/>
　不登叛人所以正疆域固封守謹王度也　杜氏曰<lb/>
　魯與謀於虗朾而書㑹者禀命霸主非匹敵故<lb/>
<pb n="2a"/>夏晉韓厥帥師伐鄭仲孫蔑㑹齊崔杼曹人邾人杞人<lb/>
次于鄫<hi>厥公作屈鄫公作合</hi>
　按晉悼公既禽五大夫於是伐鄭以討其從楚納魚<lb/>
　石之罪然不重勤諸侯使韓厥將偏師而東諸侯次<lb/>
　于鄫以為之援楚兵不出則韓厥足以當鄭楚兵出<lb/>
　則五國之師足以撓楚此皆放於義合於節制而不<lb/>
　輕用也悼公獻子之賢著矣左氏謂韓厥荀偃帥諸<lb/>
　侯之師伐鄭入其郛又謂自鄭以鄫之師侵楚並與<lb/>
<pb n="2b"/>　經不合　杜氏曰鄫鄭地在陳留襄邑縣東南書次<lb/>
　兵不加鄭次鄫以待晉師<lb/>
秋楚公子壬夫帥師侵宋<lb/>
　救鄭而侵宋攻其所必救也左氏謂楚子辛救鄭侵<lb/>
　宋吕留<hi>二邑屬彭城</hi>盖即此也胡氏謂傳書子辛救鄭而<lb/>
　經削之似以壬夫子辛為二人<hi>子辛壬夫字也</hi>救鄭侵宋為<lb/>
　二事誤矣<lb/>
九月辛酉天王崩<lb/>
<pb n="3a"/>邾子來朝<lb/>
冬衛侯使公孫剽來聘晉侯使荀罃來聘<lb/>
　天王崩赴告己及而小國朝大國聘左氏皆曰禮也<lb/>
　此何禮乎杜預范甯謂赴未至然下無日未有以辨<lb/>
　其久近也<lb/>
二年春王正月𦵏簡王<lb/>
鄭師伐宋<lb/>
　左傳楚令也<lb/>
<pb n="3b"/>夏五月庚寅夫人姜氏薨<lb/>
六月庚辰鄭伯睔卒<hi>睔古困反</hi>
　左傳鄭成公疾子駟請息肩於晉<hi>兵役無休以負擔喻兾從晉而得息</hi>
　公曰楚君以鄭故親集矢於其目非異人任<hi>楚子任此患不</hi>
　<hi>為他人</hi>寡人也若背之是棄力與言其誰暱我<hi>言盟誓之言</hi>
　免寡人唯二三子秋七月鄭伯睔卒<lb/>
晉師宋師衛甯殖侵鄭<lb/>
　杜氏曰晉伐䘮非禮宋雖非卿師重故叙衛上<lb/>
<pb n="4a"/>秋七月仲孫蔑㑹晉荀罃宋華元衛孫林父曹人邾人<lb/>
于戚<lb/>
　左傳㑹于戚謀鄭故也孟獻子曰請城虎牢<hi>舊鄭邑今屬晉</hi>
　以偪鄭知武子曰善鄫之㑹吾子聞崔子之言今不<lb/>
　來矣<hi>次于鄫時崔杼有不服晉之言獻子曽以告武子左氏有缺文</hi>滕薛小邾之不<lb/>
　至皆齊故也寡君之憂不唯鄭罃将復於寡君而請<lb/>
　於齊<hi>以城事請齊以觀其志</hi>得請<hi>齊人如命</hi>而告<hi>告諸侯㑹築虎牢</hi>吾子之<lb/>
　功也若不得請事将在齊吾子之請諸侯之福也豈<lb/>
<pb n="4b"/>　唯寡君頼之　大夫専㑹<lb/>
己丑𦵏我小君齊姜<lb/>
　齊諡也左氏謂齊侯使諸姜宗婦來送𦵏婦人越疆<lb/>
　送𦵏異哉<lb/>
叔孫豹如宋<lb/>
　左傳通嗣君也<lb/>
冬仲孫蔑㑹晉荀罃齊崔杼宋華元衛孫林父曹人邾<lb/>
人滕人薛人小邾人于戚遂城虎牢<lb/>
<pb n="5a"/>　左傳冬復㑹于戚齊崔武子及滕薛小邾之大夫皆<lb/>
　㑹知武子之言故也遂城虎牢鄭人乃成　按虎牢<lb/>
　故東虢之邑鄭滅虢為制邑巖險聞于天下楚鄭倚<lb/>
　之以抗中國故晉帥諸侯取而城之以扼其要害虎<lb/>
　牢城而鄭服鄭服而楚失其所以争强於上國而諸<lb/>
　夏息肩故城虎牢天下之大計也為天下之計而城<lb/>
　之故不繫之鄭文自當然非聖人有意削之也彭城<lb/>
　為宋之叛臣所據諸侯圍彭城為宋也故可曰宋彭<lb/>
<pb n="5b"/>　城若虎牢方為伐鄭不服而城其巖邑以制之又豈<lb/>
　可曰城鄭虎牢耶况晉必以師取之而後城之則板<lb/>
　築興之日虎牢固非復鄭虎牢矣諸儒不知此義故<lb/>
　或謂以霸主討不服之國地非鄭之所得私或謂鄭<lb/>
　叛華即夷辱天子之封守罪當削奪故不曰鄭虎牢<lb/>
　者削之於鄭也此皆非也<lb/>
楚殺其大夫公子申<lb/>
　左傳楚公子申為右司馬多受小國之賂以偪子重<lb/>
<pb n="6a"/>　子辛楚人殺之故書曰楚殺其大夫公子申<lb/>
三年春楚公子嬰齊帥師伐呉<hi>呉楚交兵始見經</hi>
　左傳楚子重伐呉克鳩兹<hi>呉邑在丹陽蕪湖縣東</hi>至於衡山<hi>在吴</hi>
　<hi>興烏程縣南</hi>使鄧廖侵呉呉人要而擊之獲鄧廖子重歸<lb/>
　呉人伐楚取駕<lb/>
公如晉<lb/>
　左傳始朝也<lb/>
夏四月壬戌公及晉侯盟于長樗<hi>樗勑居反</hi>
<pb n="6b"/>公至自晉<lb/>
六月公㑹單子晉侯宋公衛侯鄭伯莒子邾子齊世子<lb/>
光己未同盟于雞澤<lb/>
　左傳晉為鄭服故且欲修呉好将合諸侯使士匄告<lb/>
　于齊曰寡君使匄以歲之不易不虞之不戒寡君願<lb/>
　與一二兄弟相見以謀不協請君臨之使匄乞盟齊<lb/>
　侯欲勿許而難為不協<hi>晉言願相見以謀不協而齊不許是齊為不協也</hi>乃<lb/>
　盟于耏外<hi>與士匄盟耏水名音而</hi>六月公㑹單頃公及諸侯己<lb/>
<pb n="7a"/>　未同盟于雞澤<hi>單頃公王卿士</hi>晉侯使荀㑹逆呉子于淮上<lb/>
　呉子不至　榖梁傳同者有同也同外楚也　杜氏<lb/>
　曰雞澤在廣平曲梁縣西南　按前年城虎牢鄭人<lb/>
　請成故今年合諸侯鄭列於㑹而同盟以堅服鄭也<lb/>
　堅服鄭以同外楚也單子與盟盖自齊桓假王人為<lb/>
　重然首止葵丘㑹王人而不敢援與同盟世變日降<lb/>
　王人之同盟屢矣習俗既成雖以悼公之賢而不知<lb/>
　革也而其失亦難掩矣然是役也左氏謂非惟為鄭<lb/>
<pb n="7b"/>　服之故固将以㑹呉也夫中國之於外裔制御有常<lb/>
　道非有藉於外裔之有釁而自相制也使呉有慕義<lb/>
　親諸夏之心因其來而禮接之可也今乃因患楚而<lb/>
　通呉呉未始先於上國而上國屈冠裳禮義之尊決<lb/>
　内外藩籬之限勤諸侯而逺㑹之宿師停旅延望其<lb/>
　來又使卿逆諸淮而呉竟不至則其為失又已甚焉<lb/>
　嗟乎悼之誠與其才君子之所與也而未免乎前人<lb/>
　之獘者以其求諸外者多而正其本事諸内者或淺<lb/>
<pb n="8a"/>　也本正不在威强而在徳義事内則當先朝廷次華<lb/>
　夏而後外裔也此春秋書雞澤同盟之義也<lb/>
陳侯使袁僑如㑹<hi>僑其驕反</hi>
　左傳楚子辛為令尹侵欲於小國陳成公使袁僑如<lb/>
　㑹求成晉侯使和組父告於諸侯　杜氏曰陳侯疾<lb/>
　楚政而來屬晉本非召㑹而自來故言如㑹　榖梁<lb/>
　傳如㑹外乎㑹也於㑹受命也<lb/>
戊寅叔孫豹及諸侯之大夫及陳袁僑盟<hi>諸侯在而大夫自為盟始</hi>
<pb n="8b"/>　<hi>于此</hi>
　杜氏曰諸侯既盟袁僑乃至故使大夫别與之盟言<lb/>
　諸侯之大夫則在雞澤之諸侯也殊袁僑者明諸侯<lb/>
　之大夫所以盟盟袁僑也　按榖梁氏曰諸侯盟又<lb/>
　大夫相與私盟是大夫張也故雞澤之㑹諸侯始失<lb/>
　政矣啖子曰諸侯盟已畢而袁僑至故大夫與之盟<lb/>
　耳無他義也愚謂大夫奉君命而盟袁僑非大夫相<lb/>
　與私盟也非大夫張也晉君方明六卿皆民譽諸侯<lb/>
<pb n="9a"/>　和恊何得因一盟而失政自是始乎但踐土之盟陳<lb/>
　穆公如㑹文公未嘗再要以盟而陳服於晉歴三世<lb/>
　而不叛袁僑受陳侯之指而來苟有誠服之心又何<lb/>
　必汲汲以盟誓結之哉此則悼公不知本之過也<lb/>
秋公至自㑹<lb/>
冬晉荀罃帥師伐許<lb/>
　左傳許靈公事楚不㑹于雞澤冬晉知武子帥師伐<lb/>
　許　張氏曰荀罃悼公之賢大夫也見陳人之服不<lb/>
<pb n="9b"/>　能輔悼益修徳以保陳陳固則許何患其不來今遽<lb/>
　帥師以問罪於許規模欲速宜其并陳不能保也<lb/>
四年春王三月己酉陳侯午卒<lb/>
　左傳春楚師為陳叛故<hi>前年何忌侵陳之師</hi>猶在繁陽<hi>楚地在汝南鮦</hi>
　<hi>陽縣南</hi>韓獻子患之言於朝曰文王帥殷之叛國以事<lb/>
　紂唯知時也<hi>杜云知時未可争此陋説也一日之間天命未絶則為君臣已絶則為獨夫知</hi>
　<hi>此時也</hi>今我易之難哉<hi>晉力未能服楚受陳為非時</hi>三月陳成公卒<lb/>
　楚人将伐陳聞䘮乃止陳人不聽命<lb/>
<pb n="10a"/>夏叔孫豹如晉<lb/>
　左傳穆叔如晉報知武子之聘也<lb/>
秋七月戊子夫人姒氏薨<hi>姒公作弋下定姒同</hi>
　左傳秋定姒薨不殯於廟無櫬<hi>親身棺</hi>不虞匠慶謂季<lb/>
　文子曰子為正卿而小君之䘮不成不終君也君長<lb/>
　誰受其咎　杜氏曰成公妾襄公母姒杞姓　啖氏<lb/>
　曰若如左氏所言則當不書薨𦵏此傳文當在定十<lb/>
　五年姒氏卒下誤在此耳<lb/>
<pb n="10b"/>𦵏陳成公<lb/>
　陳即中國魯㑹其𦵏<lb/>
八月辛亥𦵏我小君定姒<lb/>
　公羊傳定戈者何襄公之母也定諡　死纔三十三<lb/>
　日　此定姒襄公之母也定十五年𦵏定姒哀公之<lb/>
　母也襄哀越世未久不應皆諡曰定其必有悞或云<lb/>
　此年定姒當從公羊作弋<lb/>
冬公如晉<lb/>
<pb n="11a"/>　襄公之立至是纔七歲爾且有母之䘮　孟獻子請<lb/>
　鄫為屬而晉許之<lb/>
陳人圍頓<lb/>
　按左氏楚人使頓間陳而侵伐之故陳人圍頓非處<lb/>
　己寡怨之道也激楚怒耳　山戎無終子嘉父因魏<lb/>
　絳以請和諸戎晉侯曰戎狄無親而貪不如伐之魏<lb/>
　絳曰諸侯新服陳新來和将觀於我我徳則睦否則<lb/>
　攜貳勞師於戎而楚伐陳必弗能救是棄陳也諸華<lb/>
<pb n="11b"/>　必叛因言和戎有五利公説從之<lb/>
五年春公至自晉<lb/>
夏鄭伯使公子發來聘<lb/>
　左傳鄭子國來聘通嗣君也<hi>子國子産父</hi>
叔孫豹鄫世子巫如晉<lb/>
　左傳穆叔覿鄫太子於晉以成屬鄫書曰叔孫豹鄫<lb/>
　太子巫如晉比諸魯大夫也<hi>巫若自受鄫命則豹當言及今巫來至魯魯侯</hi>
　<hi>命之令與豹同行故不言及比之魯大夫也魯大夫兩人同行皆不言及</hi>　劉氏曰鄫屬<lb/>
<pb n="12a"/>　於魯為附庸故相與往見於晉也諸侯死社稷正也<lb/>
　不能守其國以卑其宗廟鄫失正矣天子建附庸非<lb/>
　天子命而私有之魯失正矣　汪氏曰諸侯之世子<lb/>
　未誓以皮帛繼子男而亞於大夫之列非禮也然春<lb/>
　秋時較强弱之勢無君臣之分以大國之卿當小國<lb/>
　之君故鄫國㣲弱而其世子次於魯大夫也　杜氏<lb/>
　曰鄫小國今琅邪鄫縣<lb/>
仲孫蔑衛孫林父㑹于善道<hi>道公穀作稻</hi>
<pb n="12b"/>　左傳呉子使壽越<hi>呉大夫</hi>如晉辭不㑹於雞澤之故且<lb/>
　請聽諸侯之好<hi>更請㑹</hi>晉人将為之合諸侯使魯衛先<lb/>
　㑹呉且告㑹期故孟獻子孫文子㑹呉於善道　杜<lb/>
　氏曰魯衛俱受命於晉故不言及呉先在善道二大<lb/>
　夫往㑹之故曰㑹呉善道地闕　按此懲前日呉子<lb/>
　之不至故重勤二大夫入呉地就呉子之所在而面<lb/>
　㑹之<lb/>
秋大雩<lb/>
<pb n="13a"/>　左傳旱也　杜氏曰雩夏祭所以祈甘雨若旱則又<lb/>
　修其禮故雖秋雩非書過也雩而獲雨故書雩而不<lb/>
　書旱<lb/>
楚殺其大夫公子壬夫<lb/>
　左傳楚人討陳叛故殺公子壬夫貪也　杜氏曰陳<lb/>
　之叛楚罪在子辛共王既不能素明法教陳叛之日<lb/>
　又不能嚴斷威刑以謝小國而擁其罪人興兵致討<lb/>
　加禮於陳<hi>四年楚将伐陳聞䘮而止</hi>而陳恨彌篤乃怨而歸罪子<lb/>
<pb n="13b"/>　辛子辛之貪雖足以取死然共王用刑為失其節矣<lb/>
公㑹晉侯宋公陳侯衛侯鄭伯曹伯莒子邾子滕子薛<lb/>
伯齊世子光呉人鄫人于戚<lb/>
　左傳九月丙午盟於戚㑹呉且命戍陳也<hi>杜云公及其㑹而不</hi>
　<hi>書盟非公後㑹盖不以盟告廟</hi>穆叔以屬鄫為不利使鄫大夫聽命<lb/>
　於㑹　公羊傳呉何以稱人呉鄫人云則不辭　胡<lb/>
　傳謂呉來㑹諸侯而不為主則進而稱人諸侯往與<lb/>
　之㑹而主呉則貶而稱國恐經無此意要之公羊之<lb/>
<pb n="14a"/>　説是矣<lb/>
公至自㑹<lb/>
冬戍陳<lb/>
　杜氏曰諸侯在戚皆受命各還國遣戍不復有告命<lb/>
　故獨書魯戍　程子曰非王命而勤民逺戍罪也而<lb/>
　善於戍陳何哉盖陳附中國而楚争之則戌之者在<lb/>
　於助陳而距楚與之可也<lb/>
楚公子貞帥師伐陳公㑹晉侯宋公衛侯鄭伯曹伯齊<lb/>
<pb n="14b"/>世子光救陳<hi>曹伯下公糓有莒子邾子滕子薛伯</hi>
　左傳楚子囊為令尹<hi>公子貞</hi>范宣子曰我喪陳矣楚人<lb/>
　討貳而立子囊必改行而疾討陳陳近於楚民朝夕<lb/>
　急能無往乎有陳非吾事也無之而後可冬諸侯戍<lb/>
　陳子囊代陳十一月甲午㑹于城棣以救之<hi>公及救陳而不</hi>
　<hi>及㑹故不書城棣城棣鄭地陳留酸棗西南有棣城</hi>　李氏曰范宣子憂晉之<lb/>
　不能保陳與管仲憂齊之不能保江黄正相類甚矣<lb/>
　逺人之來固不可不恤而中國之力亦不可不量也<lb/>
<pb n="15a"/>　然晉之竭力以救陳與齊之坐視不救又有間矣<lb/>
十有二月公至自救陳<lb/>
　榖梁傳善救陳也<lb/>
辛未季孫行父卒<lb/>
　左傳季文子卒大夫入斂公在位<hi>在阼階西鄉</hi>宰庀家器<lb/>
　為𦵏備<hi>庀具也</hi>無衣帛之妾無食粟之馬無藏金玉無<lb/>
　重器備<hi>器備謂珍寳甲兵之物</hi>君子是以知季文子之忠於公<lb/>
　室也相三君矣而無私積可不謂忠乎<lb/>
<pb n="15b"/>六年春王三月壬午把伯姑容卒<lb/>
　左傳杞桓公卒始赴以名同盟故也<lb/>
夏宋華弱來奔<lb/>
　左傳宋華弱與樂轡少相狎長相優又相謗也子蕩<lb/>
　<hi>樂轡</hi>怒以弓梏華弱於朝<hi>張弓以貫其頸</hi>平公見之曰司武而<lb/>
　梏於朝難以勝矣遂逐之夏宋華弱來奔<lb/>
秋𦵏杞桓公<lb/>
滕子来朝<lb/>
<pb n="16a"/>莒人滅鄫<lb/>
　左傳鄫恃賂也　　杜氏曰鄫有貢賦之賂在魯恃之而慢莒　劉<lb/>
　氏曰五年秋穆叔以屬鄫為不利使鄫人聽命於㑹故經書吴人<lb/>
　鄫人是魯已絶鄫鄫無賦於魯矣尚何恃賂取滅之有乎左氏之<lb/>
　說非也　公羊此年無傳五年傳云莒女有為鄫夫人者盖欲立<lb/>
　其出<hi>出謂鄫之甥莒之子也</hi>　榖梁曰莒人滅鄫非滅也立異<lb/>
　姓以<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>祭祀滅亡之道也　趙氏曰此盖因昭四年<lb/>
　復有魯取鄫之文以為若實滅之不合如此所以云<lb/>
<pb n="16b"/>　立異姓也按莒今滅鄫以為附庸後魯取得之何妨<lb/>
　書取鄫乎且定六年鄭滅許哀元年許復見經則鄫<lb/>
　之滅而再見亦何足怪若鄫人實取外孫為國嗣罪<lb/>
　自在鄫非莒之過則經文又當如梁亡之類而言鄫<lb/>
　亡不得書滅且以人情物理言之鄫雖小國亦有君<lb/>
　臣社稷豈肯居然取於異姓為後乎案其事情莒人<lb/>
　以兵破鄫而立其子使守之其子鄫之外孫因令為<lb/>
　附庸以奉鄫祀神不歆非類是使鄫絶祀事須書滅<lb/>
<pb n="17a"/>　公榖但傳得立鄫甥守祀之説而不知事實耳<lb/>
冬叔孫豹如邾<lb/>
　左傳冬穆叔如邾聘且修平<hi>四年邾人莒人伐鄫臧紇侵邾敗于狐駘</hi>
季孫宿如晉<lb/>
　左傳晉人以鄫故來討曰何故亡鄫季武子如晉見<lb/>
　且聽命　趙氏曰據前年㑹於戚已令鄫聽命於㑹<lb/>
　即明不私屬魯今鄫亡自不闗魯事何得來討　按<lb/>
　滅鄫者莒也晉不問莒而問魯何耶盖滅鄫之説三<lb/>
<pb n="17b"/>　傳互異皆無的據妄説耳襄公幼弱政在季孫宿嗣<lb/>
　父任䘮未朞而執使命植私交也　魯既世卿而大<lb/>
　夫無復三年之䘮<lb/>
十有二月齊侯滅萊<lb/>
　齊圖萊久矣自宣七年伐萊至是遂滅之萊姜姓例<lb/>
　稱滅同姓書名今齊滅萊不名則例之説不通矣<lb/>
　公羊傳曷為不言萊君出奔國滅君死之正也<lb/>
七年春郯子來朝<lb/>
<pb n="18a"/>夏四月三卜郊不從乃免牲<lb/>
　左傳孟獻子曰吾乃今而後知有卜筮夫郊祀后稷<lb/>
　以祈農事也是故啓蟄而郊<hi>夏正建寅之月</hi>郊而後耕今既<lb/>
　耕而卜郊宜其不從也　榖梁傳夏四月不時也三<lb/>
　卜禮也　汪氏曰三卜雖禮而卜郊止於三月今書<lb/>
　四月而三卜不從則過時不敬故書以譏非時而非<lb/>
　譏其凟卜也　杜氏曰牛已稱牲既卜日也卜郊又<lb/>
　非禮也<lb/>
<pb n="18b"/>小邾子來朝<lb/>
城費<hi>音秘</hi>
　左傳南遺為費宰<hi>費季氏私邑</hi>叔仲昭伯為隧正<hi>主役徒</hi>欲<lb/>
　善季氏而求媚於南遺謂遺請城費吾多與而役故<lb/>
　季氏城費　　李氏曰自南遺既城之後費邑强南蒯<lb/>
　繼為費宰非特季氏世卿而陪臣亦世其邑矣<lb/>
秋季孫宿如衛<lb/>
　左傳報子叔之聘<hi>聘在元年</hi>　趙氏曰豈有鄰國之聘經<lb/>
<pb n="19a"/>　七年始報乎但其間非卿故不書耳左氏不達此説<lb/>
　諸稱尋某之盟報某之聘多此類也<lb/>
八月螽<lb/>
冬十月衛侯使孫林父來聘壬戌及孫林父盟<lb/>
　左傳衛孫文子來聘且拜武子之言<hi>辭緩報非貳</hi>而尋孫<lb/>
　桓子之盟<hi>盟在成三年</hi>
楚公子貞帥師圍陳<lb/>
十有二月公㑹晉侯宋公陳侯衛侯曹伯莒子邾子于<lb/>
<pb n="19b"/>鄬<hi>于軌反</hi>
　左傳楚子囊圍陳㑹于鄬以救之　杜氏曰謀救陳<lb/>
　陳侯逃歸不成救故不書救也鄬鄭地　汪氏曰書<lb/>
　楚圍陳書㑹于鄬書陳侯逃歸而不言救陳所以著<lb/>
　荆楚滑夏之强晉悼安攘之怠而陳侯棄夷即華之<lb/>
　心不固也自是凡㑹同無陳矣<lb/>
鄭伯髠頑如㑹未見諸侯丙戌卒于鄵<hi>髠苦門反公榖作髠原鄵七報</hi>
　<hi>反又采南反字林干消反</hi>
<pb n="20a"/>　左氏謂鄭僖公将㑹于鄬子駟相不禮焉及鄵子駟<lb/>
　使賊夜弑僖公而以瘧疾赴于諸侯然諸侯方㑹其<lb/>
　郊子駟其敢然乎胡氏曰弑而可以偽赴又順其欲<lb/>
　而不彰則亂臣賊子免于見討而春秋非傳信之書<lb/>
　矣黎氏曰若君實被弑以疾赴遂徒而書之則弑君<lb/>
　豈有以實告者乎趙氏曰若實弑而書卒是春秋庇<lb/>
　逆賊也　公羊云曷為不言其大夫弑之為中國諱<lb/>
　也鄭伯将㑹諸侯于鄬其大夫諌曰中國不足歸也<lb/>
<pb n="20b"/>　以中國為義則伐我䘮以中國為强則不若楚于是<lb/>
　弑之榖梁云其不言弑何也不使夷狄之民<hi>指諸大夫欲與</hi>
　<hi>楚者</hi>加乎中國之君也按大夫欲與楚君不從而弑之<lb/>
　此亦不近情理是時晉君方明豈不討乎　趙氏曰<lb/>
　按經文未見諸侯則是已出境臨欲相見耳公羊乃<lb/>
　云未出境益見其非也　公羊云未見諸侯其言如<lb/>
　㑹何致其意也榖梁云禮諸侯不生名此其生名何<lb/>
　也卒之名也卒之名則何為加之如㑹之上見以如<lb/>
<pb n="21a"/>　㑹卒也此並是　杜氏曰鄵鄭地<hi>據趙氏説則昨鄭地</hi>不欲再<lb/>
　稱鄭伯故約文書其名于㑹上<lb/>
陳侯逃歸<lb/>
　左傳陳人患楚慶虎慶寅<hi>二人陳執政大夫</hi>謂楚人曰吾使<lb/>
　公子黄<hi>哀公弟</hi>往而執之楚人從之二慶使告陳侯于<lb/>
　㑹曰楚人執公子黄矣君若不來羣臣不忍社稷宗<lb/>
　廟懼有二圖陳侯逃歸　胡傳為陳侯計者下令國<lb/>
　中大申儆備立太子以固守親聽命于諸侯當是時<lb/>
<pb n="21b"/>　晉君方明八卿和睦必能致力于陳矣奈何不顧而<lb/>
　為匹夫之事乎故書逃歸以罪之<lb/>
八年春王正月公如晉<lb/>
　左傳春公如晉朝且聽朝聘之數　趙氏曰㑹邢丘<lb/>
　亦言聽朝聘之數若朝時已受命何須更㑹左氏朝<lb/>
　聘之下一切須言事由多非其實<lb/>
夏𦵏鄭僖公<lb/>
鄭人侵蔡獲蔡公子燮<hi>榖作濕後同</hi>
<pb n="22a"/>　左傳鄭子國子耳<hi>子耳之良之子</hi>侵蔡獲蔡司馬公子燮鄭<lb/>
　人皆喜唯子産不順<hi>子産子國子</hi>曰小國無文徳而有武<lb/>
　功禍莫大焉楚人來討能勿從乎從之晉師必至晉<lb/>
　楚伐鄭自今鄭國不四五年弗能寜矣　公羊傳此<lb/>
　侵也其言獲何侵而言獲者適得之也　榖梁傳人<lb/>
　㣲者也侵淺事也而獲公子公子病矣<hi>言公子病不任為将帥故</hi>
　<hi>獲</hi>　鄭人曰蔡人不從以討於蔡春秋書曰侵則無<lb/>
　名也言獲甚之也晉楚狎至鄭自啟戎也<lb/>
<pb n="22b"/>季孫宿㑹晉侯鄭伯齊人宋人衛人邾人于邢丘<lb/>
　左傳五月甲辰㑹于邢丘以命朝聘之數使諸侯之<lb/>
　大夫聽命季孫宿齊高厚宋向戌衛寗殖邾大夫㑹<lb/>
　之鄭伯獻㨗于㑹故親聽命大夫不書尊晉侯也<lb/>
　榖梁傳見魯之失正也公在而大夫㑹也　杜氏曰<lb/>
　時公在晉晉悼難勞諸侯唯使大夫聽命故季孫在<lb/>
　㑹而公先歸　邢丘故邢國河内平臯縣也　胡傳<lb/>
　朝聘事之大者重煩諸侯而使大夫聽命無乃以姑<lb/>
<pb n="23a"/>　息愛人而不由徳乎使政在大夫又豈所以愛之也<lb/>
　後此八年溴梁之㑹悼公初沒諸侯皆在而大夫獨<lb/>
　盟君若贅旒夫豈一朝一夕之故哉故邢丘之事魯<lb/>
　公在晉而季孫宿㑹見魯之失政也諸侯之大夫貶<lb/>
　而稱人謹其始也　啖氏曰左氏云大夫不書尊晉<lb/>
　侯也按尊晉侯則季孫亦當不書且魯君與他國大<lb/>
　夫㑹例書名何獨尊晉侯乎　李氏曰此條左氏得<lb/>
　其事胡氏得其義論其事則不欲煩諸侯者晉侯之<lb/>
<pb n="23b"/>　美意也論其義則不可委大夫者春秋之深意也左<lb/>
　氏所謂尊晉侯者亦不過不以大夫敵諸侯之意耳<lb/>
公至自晉<lb/>
莒人伐我東鄙<lb/>
　左傳以疆鄫田　按莒滅鄫伐魯以疆鄫田其為奸<lb/>
　齊盟大矣而伯討不及晉方慮楚故也據此則莒以<lb/>
　兵滅鄫明矣孰謂以其子後鄫為滅鄫也<lb/>
秋九月大雩<lb/>
<pb n="24a"/>　左傳旱也<lb/>
冬楚公子貞帥師伐鄭<lb/>
　左傳冬楚子囊伐鄭討其侵蔡也子駟子國子耳欲<lb/>
　從楚子孔<hi>穆公子</hi>子蟜<hi>子㳺子</hi>子展<hi>子罕子</hi>欲待晉子駟曰<lb/>
　周詩有之曰俟河之清人壽幾何<hi>逸詩</hi>兆<hi>卜</hi>云詢<hi>謀</hi>多<lb/>
　職<hi>主</hi>競作羅<hi>羅㒺</hi>謀之多族民之多違事滋無成民急<lb/>
　矣姑從楚以紓吾民晉師至吾又從之敬共幣帛以<lb/>
　待來者小國之道也犧牲玉帛待於二境以待强者<lb/>
<pb n="24b"/>　而庇民焉㓂不為害民不罷病不亦可乎子展曰小<lb/>
　所以事大信也小國無信兵亂日至亡無日矣五㑹<lb/>
　之信<hi>謂三年㑹雞澤五年㑹戚又㑹城棣七年㑹鄬八年㑹邢丘</hi>今将背之雖楚<lb/>
　救我将安用之親我無成<hi>晉親鄭</hi>鄙我是欲<hi>楚欲以鄭為鄙邑</hi>
　不可從也不如待晉晉君方明四軍無闕<hi>上中下新軍</hi>八<lb/>
　卿和睦必不棄鄭楚師遼逺糧食将盡必将速歸何<lb/>
　患焉舍之<hi>子展名</hi>聞之杖莫如信完守以老楚杖信以<lb/>
　待晉不亦可乎子駟曰詩云<hi>小雅</hi>謀夫孔多是用不集<lb/>
<pb n="25a"/>　發言盈庭誰敢執其咎如匪<hi>彼也</hi>行邁謀<hi>謀于路人也</hi>是用<lb/>
　不得于道<hi>衆無適從</hi>請從楚騑<hi>子駟名</hi>也受其咎乃及楚平<lb/>
　使王子伯駢告于晉曰君命敝邑修而車賦儆而師<lb/>
　徒以討亂畧蔡人不從敝邑之人不敢寧處悉索<hi>盡也</hi>
　敝賦以討于蔡獲司馬燮獻于邢丘今楚來討曰女<lb/>
　何故稱兵于蔡焚我郊保馮陵我城郭<hi>馮迫也</hi>敝邑之<lb/>
　衆夫婦男女不遑啓<hi>小跪也</hi>處以相救也翦焉傾覆無<lb/>
　所控告民死亡者非其父兄即其子弟夫人愁痛不<lb/>
<pb n="25b"/>　知所庇民知窮困而受盟于楚孤也與其二三臣不<lb/>
　能禁止不敢不告知武子使行人子員對之曰君有<lb/>
　楚命亦不使一介<hi>獨使也</hi>行李<hi>行人也</hi>告于寡君而即安<lb/>
　于楚君之所欲也誰敢違君寡君将帥諸侯以見于<lb/>
　城下唯君圖之　于是及楚平不書鄭無信也<lb/>
晉侯使士匄來聘<lb/>
　左傳范宣子來聘且拜公之辱告将用師于鄭<lb/>
九年春宋災<hi>災公作火</hi>
<pb n="26a"/>　左傳春宋災樂喜<hi>子罕</hi>為司城以為政<hi>素戒為備火之政</hi>使伯<lb/>
　氏<hi>宋大夫</hi>司里<hi>里宰</hi>火所未至徹小屋塗大屋陳畚<hi>簣籠</hi>挶<lb/>
　<hi>土轝</hi>具綆<hi>汲索</hi>缶<hi>汲器</hi>備水器<hi>盆<graphic n="KR2546" url="https://raw.githubusercontent.com/kanripo/KR-Gaiji/master/images/KR2546.png" mimeType="image/png"/>/之屬</hi>量輕重<hi>計人力所任</hi>蓄水潦<lb/>
　積土塗巡丈城<hi>十尺為丈巡行其城以丈度之故云丈城</hi>繕守備<hi>行度守備之處</hi>
　<hi>恐因災作亂</hi>表火道使華臣<hi>華元子為司徒</hi>具正徒<hi>後徒</hi>令隧正<hi>官名</hi>
　納郊保奔火所使華閲討右官官庀其司<hi>閱亦華元子代元為</hi>
　<hi>右師討治庀具也</hi>向戍<hi>左師</hi>討左亦如之使樂遄<hi>司冦</hi>庀刑器<hi>刑書</hi>
　亦如之使皇鄖命挍正出馬工正出車備甲兵庀武<lb/>
<pb n="26b"/>　守<hi>皇鄖皇父充石之後挍正主馬工正主車使各備其官</hi>使西鉏吾<hi>太宰也</hi>庀府<lb/>
　守<hi>六官之典</hi>令司宫<hi>奄臣</hi>巷伯<hi>寺人</hi>儆宫二師<hi>左右師</hi>令四鄉正<lb/>
　<hi>鄉大夫</hi>敬享祝宗用馬于四墉祀盤庚于西門之外<hi>祝大</hi>
　<hi>祝宗宗人墉城也用馬祭于四城以禳火盤庚殷王宋之逺祖凡天災有幣無牲用馬祀盤庚皆非禮</hi>
　晉侯問於士弱<hi>士渥濁之子莊子</hi>曰吾聞之宋災於是知有<lb/>
　天道何故對曰古之火正或食於心或食於咮<hi>竹又反</hi>
　以出内火是故咮為鶉火心為大火<hi>謂火正之官配食于火星建辰</hi>
　<hi>之月鶉火星昏在南方則令民出火建戌之月大火星伏在日下夜不得見則令民内火禁放火</hi>陶<lb/>
<pb n="27a"/>　唐氏之火正閼伯<hi>髙辛氏之子閼於葛反</hi>居商丘祀大火而火<lb/>
　紀時焉<hi>謂出内火時</hi>相土因之<hi>契孫商之祖也</hi>故商主大火<hi>相土始代</hi>
　<hi>閼伯之後居商丘祀大火</hi>商人閱其禍敗之釁必始於火是以日<lb/>
　知其有天道也公曰可必乎對曰在道國亂無象不<lb/>
　可知也　杜氏曰天火曰災來告故書<lb/>
夏季孫宿如晉<lb/>
　左傳報宣子之聘也<lb/>
五月辛酉夫人姜氏薨<lb/>
<pb n="27b"/>秋八月癸未𦵏我小君穆姜<hi>公作繆姜</hi>
　附左傳秦人侵晉晉饑弗能報也<lb/>
冬公㑹晉侯宋公衛侯曹伯莒子邾子滕子薛伯杞伯<lb/>
小邾子齊世子光伐鄭十有二月己亥同盟于戲<hi>許冝反</hi>
　左傳冬十月諸侯伐鄭庚午季武子齊崔杼宋皇鄖<lb/>
　從荀罃士匄門於鄟門<hi>鄭城門</hi>衛北宫括曹人邾人從<lb/>
　荀偃韓起門於師之梁<hi>亦鄭城門</hi>滕人薛人從欒黶士魴<lb/>
　門於北門杞人郳人從趙武斬行栗<hi>行栗表道樹</hi>甲戌師<lb/>
<pb n="28a"/>　於汜<hi>東汜</hi>令於諸侯曰修器備盛餱糧歸老幼<hi>示捋久師</hi>居<lb/>
　疾於虎牢<hi>諸侯已取鄭虎牢故使諸軍疾病息其中</hi>肆<hi>緩也</hi>𤯝<hi>過也</hi>圍鄭<hi>不書圍鄭</hi>
　<hi>逆服不成圍</hi>鄭人恐乃行成中行獻子<hi>荀偃</hi>曰遂圍之以待<lb/>
　楚人之救也而與之戰不然無成知武子曰許之盟<lb/>
　而還師以敝楚人吾三分四軍<hi>分四軍為三部</hi>與諸侯之鋭<lb/>
　<hi>諸侯之鋭士亦分為三部</hi>以逆來者<hi>逆楚</hi>於我未病楚不能矣<hi>晉各一動</hi>
　<hi>而楚三來故曰不能</hi>猶愈於戰暴骨以逞不可以争<hi>言争當以謀不可以</hi>
　<hi>暴骨</hi>大勞未艾<hi>息也</hi>君子勞心小人勞力先生之制也<hi>尚謀</hi>
<pb n="28b"/>　<hi>為勞心之勞</hi>諸侯皆不欲戰乃許鄭成十一月己亥同盟<lb/>
　于戲鄭服也将盟鄭六卿公子騑<hi>子駟</hi>公子發<hi>子國</hi>公子嘉<lb/>
　<hi>子孔</hi>公孫輒<hi>子耳</hi>公孫蠆<hi>子蟜</hi>公孫舍之<hi>子展</hi>及其大夫門子<lb/>
　<hi>卿之適子</hi>皆從鄭伯晉士荘子<hi>士弱</hi>為載書曰自今日既盟<lb/>
　之後鄭國而不唯晉命是聽而或有異志者有如此<lb/>
　盟公子騑趨進曰天祸鄭國使介居二大國之間大<lb/>
　國不加徳音而亂以要之使其鬼神不獲歆其禋祀<lb/>
　其民人不獲享其土利夫婦辛苦墊隘無所底告自<lb/>
<pb n="29a"/>　今日既盟之後鄭國而不唯有禮與彊可以庇民者<lb/>
　是從而敢有異志者亦如之荀偃曰改載書<hi>子駟亦以所言</hi>
　<hi>載于䇿故欲改之</hi>公孫舍之曰昭大神要言焉若可改也大<lb/>
　國亦可叛也知武子謂獻子曰我實不徳而要人以<lb/>
　盟豈禮也哉非禮何以主盟姑盟而退修徳息師而<lb/>
　來終必獲鄭何必今日我之不徳民将棄我豈唯鄭<lb/>
　若能休和逺人将至何恃於鄭乃盟而還　按荀罃<lb/>
　欲分兵以敝楚後來三駕即用此䇿也左氏於乃盟<lb/>
<pb n="29b"/>　而還之下又記晉人不得志於鄭十二月癸亥復伐<lb/>
　之門其三門杜氏不悟其誤因云晉果三分其軍各<lb/>
　攻一門與前注自相戾　杜氏曰伐鄭而書同盟則<lb/>
　鄭受盟可知戲鄭地　啖氏曰左氏云冬十月諸侯<lb/>
　伐鄭<hi>云云</hi>門于鄟門<hi>云云</hi>門于師之梁<hi>云云</hi>門于北門<hi>云云</hi>下<lb/>
　又云諸侯復伐之十二月癸亥門其三門盖誤重説<lb/>
　也古史或有用周正者或有用夏正者故有兩月不<lb/>
　同盖作傳者承兩國之舊史月數不同遂兩載之又<lb/>
<pb n="30a"/>　十有一月己亥同盟于戱左氏云鄭服也因載晉鄭<lb/>
　盟辭<hi>云云</hi>按此誤也若是鄭與盟何不書及鄭同盟乎<lb/>
　又左氏所載之辭乃是晉鄭二國相要何闗諸國之<lb/>
　事故知傳所載者自是晉鄭盟也經書同盟自是晉<lb/>
　與諸國同盟鄭不與也　永嘉吕氏曰按左氏同盟<lb/>
　于戯鄭與焉然柯陵之盟亦書于伐鄭之後則鄭服<lb/>
　未可知今以經考之盟柯陵之後諸侯再伐鄭則其<lb/>
　未得志于鄭可知盟戲之後楚子伐鄭則為鄭服可<lb/>
<pb n="30b"/>　知十一年同盟亳城北亦鄭受盟也㑹于蕭魚亦鄭<lb/>
　與㑹也皆書于伐鄭之後比事而觀可見矣　胡傳<lb/>
　晉悼公屢與諸侯伐鄭楚輒救之而不與之戰楚師<lb/>
　遂屈得善勝之道矣故下書蕭魚之㑹以美之<lb/>
楚子伐鄭<lb/>
　左傳楚子伐鄭子駟将及楚平子孔子蟜曰與大國<lb/>
　盟口血未乾而背之可乎子駟子展曰吾盟固云唯<lb/>
　强是從今楚師至晉不我救則楚强矣盟誓之言豈<lb/>
<pb n="31a"/>　敢背之且要盟無質<hi>主也</hi>神弗臨也所臨唯信信者言<lb/>
　之瑞也善之主也是故臨之明神不蠲<hi>潔也</hi>要盟背之<lb/>
　可也乃及楚平公子罷戎入盟同盟于中分<hi>中分鄭城中里</hi>
　<hi>名罷戎楚大夫</hi>楚荘夫人卒<hi>共王母</hi>王未能定鄭而歸<lb/>
　附左傳晉侯歸謀所以息民魏絳請施舍輸積聚以<lb/>
　貸自公以下苟有積者盡出之國無滯積<hi>㪚在民</hi>亦無<lb/>
　困人<hi>不匱乏</hi>公無禁利<hi>與民共</hi>亦無貪民<hi>禮讓行</hi>祈以幣更<lb/>
　<hi>不用牲</hi>賔以特牲<hi>務崇省</hi>器用不作車服從給行之期年<lb/>
<pb n="31b"/>　國乃有節三駕而楚不能與争<lb/>
十年春公㑹晉侯宋公衛侯曹伯莒子邾子滕子薛伯<lb/>
杞伯小邾子齊世子光㑹吴于柤<hi>柤莊加反</hi>
　左傳㑹于柤㑹呉子壽夢也三月癸丑齊髙厚相太<lb/>
　子光以先㑹諸侯于鍾離夏四月戊午㑹于柤　杜<lb/>
　氏曰吴子在柤晉以諸侯往㑹之故曰㑹呉柤楚地<lb/>
夏五月甲午遂滅偪陽<hi>偪音福又彼力反穀作傳</hi>
　左氏謂晉荀偃士匄請伐偪陽而封向戍焉五月甲<lb/>
<pb n="32a"/>　午滅之書曰遂滅偪陽言自㑹也以與向戍向戍辭<lb/>
　乃予宋公　杜氏曰偪陽妘姓國今彭城偪陽縣也<lb/>
　　按偪陽及柤皆在今沛縣乃吳入中國之要路㑹<lb/>
　吳于柤遂滅偪陽盖為呉開道也左氏封向戍之説<lb/>
　無據<lb/>
公至自㑹<lb/>
楚公子貞鄭公孫輒帥師伐宋<lb/>
　陳氏曰凡専将言帥師苟二國㑹則先序主兵者而<lb/>
<pb n="32b"/>　不言帥師言帥師是國自為帥也<lb/>
晉師伐秦<lb/>
　左傳報其侵也　杜氏曰荀罃不書不親兵也　按<lb/>
　方勞師于㑹呉滅偪陽而又西伐秦可謂虐用其民<lb/>
　矣諸侯惟宋事晉最謹今宋受兵不速救而且以報<lb/>
　怨又不知務也據左氏實荀偃帥師而不書畧之也<lb/>
　文公帖楚資秦之力吾以為悼公通呉之不若好秦<lb/>
　也<lb/>
<pb n="33a"/>秋莒人伐我東鄙<lb/>
　左傳莒人間諸侯之有事也故伐我東鄙<lb/>
公㑹晉侯宋公衛侯曺伯莒子邾子齊世子光滕子薛<lb/>
伯杞伯小邾子伐鄭<hi>此三駕之一</hi>
　左傳諸侯伐鄭齊崔杼使太子光先至于師故長于<lb/>
　滕己酉師于牛首<lb/>
冬盗殺鄭公子騑公子發公孫輒<hi>騑公榖作斐</hi>
　按左氏鄭公子騑當國發為司馬輒為司空騑與尉<lb/>
<pb n="33b"/>　止有争及為田洫司氏堵氏侯氏子師氏皆䘮田故<lb/>
　五族聚不逞之徒以作亂入西宫殺三卿于朝不稱<lb/>
　大夫程子以為失卿職也　杜氏曰以盗為文故不<lb/>
　得言其大夫<lb/>
戍鄭虎牢楚公子貞帥師救鄭<lb/>
　左氏載諸侯之師城虎牢而戍之鄭及晉平楚子囊<lb/>
　救鄭晉荀罃曰我實不能禦楚鄭何罪不如還也楚<lb/>
　人亦還前城虎牢不言鄭此戍虎牢則繋之鄭者黎<lb/>
<pb n="34a"/>　氏云城則取而城之故經有城楚丘城縁陵皆不繋<lb/>
　之國戍者以兵守衛之故經有戍衛戍陳皆繋之國<lb/>
　王氏云城虎牢不繋之鄭者時鄭從楚中國取其虎<lb/>
　牢而城之為中國守險以制鄭非為鄭而城之也戍<lb/>
　虎牢而繋之鄭者時鄭已從晋中國恐楚伐鄭故置<lb/>
　兵守衛以拒楚是為鄭而戍之也按鄭及晋平于戍<lb/>
　虎牢之後則謂鄭已從晋恐楚伐鄭為鄭而戍者亦<lb/>
　未合左氏曰非鄭地也言将歸焉恐實有此意盖既<lb/>
<pb n="34b"/>　欲駐師阨險以偪之亦兼欲斷荆楚之路為鄭屏蔽<lb/>
　鄭服則将歸焉徳威並行以示懐納于鄭故春秋原<lb/>
　其志而書之也城而不戍猶不城也楚來争鄭徐合<lb/>
　諸侯以救之無及于楚而勦民猶不救也此戍虎牢<lb/>
　之意也戍則常宿兵峙糧據險退可守進可戰鄭服<lb/>
　則保鄭以拒楚鄭貳則我扼其要而制其肩膂南向<lb/>
　足以禦楚而反向足以臨鄭　胡氏謂不繋鄭者責<lb/>
　在鄭繋鄭者罪諸侯不以義服書救者許楚皆非經<lb/>
<pb n="35a"/>　意<lb/>
公至自伐鄭<lb/>
十有一年春王正月作三軍<lb/>
　左傳春季武子将作三軍<hi>魯本無中軍唯上下二軍皆屬于公有事三子更帥</hi>
　<hi>以征伐季氏欲専其民人故假立中軍因以改作</hi>告叔孫穆子曰請為三軍<lb/>
　各征其軍<hi>征賦税也</hi>穆叔曰政将及子子必不能<hi>政者伯國之政</hi>
　<hi>令禮大國三軍魯次國而為大國之制貢賦必重故憂不能堪耳</hi>武子固請之穆子<lb/>
　曰然則盟諸<hi>穆子知季氏将復變易故盟之</hi>乃盟諸僖閎<hi>僖宫之門</hi>詛諸<lb/>
<pb n="35b"/>　五父之衢<hi>五父衢道名在魯國東南</hi>正月作三軍三分公室而各<lb/>
　有其一三子各毁其乗<hi>説見下</hi>季氏使其乗之人以其<lb/>
　役邑入者無征不入者倍征孟氏使半為臣若子若<lb/>
　弟叔孫氏使盡為臣不然不舍<hi>説並見下</hi>　孔氏曰昭五<lb/>
　年云舍中軍明此年作而彼年舍故知舊有二軍今<lb/>
　増立中軍也然則止是作中軍耳而云作三軍者傳<lb/>
　言三子各毁其乗則舊時屬己之乗毁之以足成三<lb/>
　軍是舊軍盡廢而全改作之故云作三軍也往前民<lb/>
<pb n="36a"/>　皆屬公國家自有二軍若非征伐不屬三子故三子<lb/>
　自以采邑之民為己之私乗如子産出兵車十七乗<lb/>
　之類是其私家車乗也今既三分公室所分得者即<lb/>
　是己有不須更立私乗故三子各自毁壊舊時車乗<lb/>
　部伍分以足成三軍也其乗之人即所分得者國内<lb/>
　三分有一之人也役謂共官力役則今之丁也邑謂<lb/>
　賦稅若今之租調也以其役與邑皆來入季氏者則<lb/>
　無公征不入季氏者則使公家倍征之設利病以懼<lb/>
<pb n="36b"/>　民驅之使入已耳孟氏取其子弟之半四分其乗之<lb/>
　人以三歸公而取其一叔孫氏盡取子弟以其父兄<lb/>
　歸公昭五年傳追説此事云季孫盡征之叔孫氏臣<lb/>
　其子弟孟氏取其半焉臣其子弟謂以父兄歸公取<lb/>
　其半又如叔孫所取中更以半歸公也彼傳順序此<lb/>
　文顛倒　杜氏曰制軍分民不如是則三家不舍其<lb/>
　故而改作也此盖三家盟詛之本言　胡傳古者大<lb/>
　國三軍次國二軍小國一軍僖公之詩曰公車千乘<lb/>
<pb n="37a"/>　車而謂之公車則臣下無私乗也徒而謂之公徒則<lb/>
　臣下無私民也若有侵伐諸卿更帥以出事畢則将<lb/>
　歸於朝車復於甸甲㪚於丘卒還於邑不相繫也文<lb/>
　宣以來政在私門襄公㓜弱季氏益張廢公室之三<lb/>
　軍而三家各有其一季氏盡征焉而舊法亡矣是以<lb/>
　謂之作　按杜氏謂魯舊二軍今増立中軍縁三子<lb/>
　各毁其乗舊軍盡廢而全改作之故曰作三軍胡氏<lb/>
　謂魯本有三軍今廢公室之三軍而三家各有其一<lb/>
<pb n="37b"/>　故謂之作三軍胡氏發臣無私乗無私民之義甚中<lb/>
　肯綮而説作三軍處未瑩盖依周制則魯侯國止有<lb/>
　二軍耳僖公之車千乗徒三萬亦僣也自周衰軍制<lb/>
　僣亂而言晉已六軍矣觀魯成公作丘甲之後魯之<lb/>
　軍亦踰制矣季孫行父臧孫許叔孫僑如公孫嬰齊<lb/>
　以四卿並将于鞌之役則不止于三軍可知已然制<lb/>
　度既壊則増減分合亦無定雖晉軍亦然而况魯乎<lb/>
　伯主之令軍多則貢賦多魯之軍有時而為三有時<lb/>
<pb n="38a"/>　而自減為二皆不可知也此作三軍盖承乎自減為<lb/>
　二之後杜氏謂增立中軍其説是也増立中軍止可<lb/>
　謂之作中軍而曰作三軍者三家欲専其民人各毁<lb/>
　其乗而改作之孔氏之説是矣　前書城費此書作<lb/>
　三軍明年書季孫宿救台遂入鄆著季氏之强也其<lb/>
　後享范獻子而公臣不能具三耦民不屬公矣<lb/>
夏四月四卜郊不從乃不郊<lb/>
　榖梁傳夏四月不時也四卜非禮也　因四卜之凟<lb/>
<pb n="38b"/>　以著魯郊之僣　汪氏曰僖三十一年亦四卜郊不<lb/>
　從但書免牲不書不郊盖免牲則不郊可知此云不<lb/>
　郊則卜免牲不吉而不敢免也<lb/>
鄭公孫舍之帥師侵宋<lb/>
　左傳鄭人患晉楚之故諸大夫曰不從晉國幾亡楚<lb/>
　弱于晉晉不吾疾<hi>急也</hi>也晉疾楚将辟之何為而使晉<lb/>
　師致死于我楚弗敢敵而後晉可固與也子展曰與<lb/>
　宋為惡諸侯必至吾從之盟楚師至吾又從之則晉<lb/>
<pb n="39a"/>　怒甚矣晉能驟來楚将不能吾乃固與晉大夫説之<lb/>
　使疆埸之司惡于宋宋向戌侵鄭大獲子展曰師而<lb/>
　伐宋可矣若我伐宋諸侯之伐我必疾吾乃聽命焉<lb/>
　且告於楚楚師至吾又與之盟而重賂晉師乃免矣<lb/>
　夏鄭子展侵宋　按鄭之謀國有二犧牲玉帛待於<lb/>
　二竟欲唯强是從者子駟也晉君方明八卿和睦知<lb/>
　必不棄鄭欲仗信以待晉者子展也至是子駟既亡<lb/>
　子展遂堅於從晉然猶必侵宋以致諸侯之師使晉<lb/>
<pb n="39b"/>　師驟來而後固與晉者盖前此從晉則楚師至從楚<lb/>
　則晉師至今故欲激使晉師致死於鄭楚弗敵而後<lb/>
　可固與也卒之晉師三駕而楚弗能與争可謂如子<lb/>
　展之言矣然而子展未知本也子展所見者晉楚之<lb/>
　力耳兩强則争争則難於兩與也一弱則吾與固矣<lb/>
　此子展之見也然使鄭一於信義以從晉致死不貳<lb/>
　則以北方與國之多信好之重保鄭却楚有餘矣何<lb/>
　至為是凟武勞人以兾小定而僅給耶故為國在修<lb/>
<pb n="40a"/>　徳政以自强敦信義以睦隣而待人之强有禮以為<lb/>
　庇幸敵之少懦以苟安者愚而已矣<lb/>
公㑹晉侯宋公衛侯曹伯齊世子光莒子邾子滕子薛<lb/>
伯杞伯小邾子伐鄭<hi>此三駕之二</hi>
秋七月己未同盟于亳城北<hi>亳蒲洛反公穀作京</hi>
　左傳四月諸侯伐鄭鄭人行成秋七月同盟于亳范<lb/>
　宣子曰不慎必失諸侯諸侯道敝而無成能無貳乎<lb/>
　<hi>數伐鄭皆罷于道路</hi>　程子曰鄭服而同盟也旋復從楚伐宋<lb/>
<pb n="40b"/>　云同見其反覆　杜氏曰亳城鄭地　任氏曰偃師<lb/>
　也故湯都　啖氏謂鄭不與盟<lb/>
公至自伐鄭<lb/>
楚子鄭伯伐宋<lb/>
　楚未知鄭隂附晉率鄭伐宋而鄭從之<hi>左氏謂楚乞旅于秦将以</hi>
　<hi>伐鄭討其從晉鄭伯逆之因與伐宋</hi>
公㑹晉侯宋公衛侯曹伯齊世子光莒子邾子滕子薛<lb/>
伯把伯小邾子伐鄭㑹于蕭魚<hi>此三駕之三</hi>
<pb n="41a"/>　左傳九月諸侯悉師<hi>此夏諸侯皆復來</hi>以復伐鄭觀兵于鄭<lb/>
　東門鄭人行成甲戌晉趙武入盟鄭伯冬十月丁亥<lb/>
　鄭子展出盟晉候<hi>二盟不書不告</hi>十二月戊寅㑹于蕭魚庚<lb/>
　辰赦鄭囚皆禮而歸之納斥侯<hi>不相備也</hi>禁侵掠晉使叔<lb/>
　肸<hi>叔向</hi>告于諸侯公使臧孫紇對曰凡我同盟小國有<lb/>
　罪大國致討苟有以藉手鮮不赦宥寡君聞命矣<lb/>
　杜氏曰蕭魚鄭地　何氏曰中國以鄭故三年之中<lb/>
　五起兵至是乃服其後無干戈之患二十餘年故喜<lb/>
<pb n="41b"/>　而詳録其㑹　孫氏曰言伐言㑹者得鄭之辭也鄭<lb/>
　自桓文後晉楚争之久矣晉悼比歳大合諸侯今始<lb/>
　得之亦能有鄭踰二十年此晋悼之績也　陳氏曰<lb/>
　有地㑹而後伐者矣未有伐而後地㑹者也地㑹而<lb/>
　後伐未集事之辭也伐而後地㑹集事之辭也<lb/>
公至自㑹<lb/>
　程子曰兵不加鄭<hi>謂觀兵于東門</hi>故書至自㑹　李氏曰厲<lb/>
　公三伐終以伐致悼公三伐終以㑹致春秋之立文<lb/>
<pb n="42a"/>　精矣<lb/>
楚人執鄭行人良霄<hi>穀作良宵</hi>
　左傳鄭人使良霄大宰石㚟如楚告将服于晋曰孤<lb/>
　以社稷之故不能懐君君若能以玉帛綏晋不然則<lb/>
　武震以攝威之孤之願也楚人執之書曰行人言使<lb/>
　人也　杜氏曰書行人言非使人之罪古者兵交使<lb/>
　在其間所以通命示整或執殺之皆以為譏石㚟為<lb/>
　介故不書　釋例曰使以行言言以接事信令之要<lb/>
<pb n="42b"/>　於是乎在舉不以怒則刑不濫刑不濫則兩國之情<lb/>
　得通兵有不交而解者皆行人之勲也是以雖飛矢<lb/>
　在上走驛在下及其末節不統大理遷怒肆忿快意<lb/>
　於行人譬諸豺狼求食而已傳曰鄭人使伯蠲行成<lb/>
　晉人殺之非禮也兵交使在其間可也故夫子特顯<lb/>
　行人之文<lb/>
冬秦人伐晉<lb/>
　報去年之役且秦景公之妹為楚共王夫人故為楚<lb/>
<pb n="43a"/>　伐晉然楚既無以争鄭秦亦安能黨楚左氏記晉為<lb/>
　秦所敗而經不書者無傷晉之大體也<lb/>
十有二年春王二月莒人伐我東鄙圍台季孫宿帥師<lb/>
救台遂入鄆<hi>台穀作邰鄆公作運</hi>
　莒五年之間三伐魯魯未暇治之今又圍魯邑故季<lb/>
　氏既救吾邑遂入莒邑以報之也自榖梁稱受命而<lb/>
　救台不受命而入鄆諸家自此争攻季孫之生事夫<lb/>
　季孫固可責也然魯政出乎季孫入鄆固不受命救<lb/>
<pb n="43b"/>　台亦果受命者乎　杜氏曰琅邪費縣南有台亭鄆<lb/>
　莒邑　宿始繼父為政即城費以固其私邑繼而作<lb/>
　三軍分公室今而救台遂入鄆又取邑以自廣昭公<lb/>
　逐定無正夫豈一朝夕之故哉　劉氏曰公羊云伐<lb/>
　而言圍者取邑之辭也非也伐一事也圍一事也取<lb/>
　一事也三者不相亂榖梁云取邑不書圍安足書也<lb/>
　亦非也取邑不書有所避耳<lb/>
夏晉侯使士魴來聘<lb/>
<pb n="44a"/>　左傳來聘且拜師<lb/>
秋九月吴子乗卒<hi>吴始書卒</hi>
　左傳秋呉子壽夢卒<hi>壽夢吴子之號</hi>臨於周廟禮也<hi>周廟文王廟也</hi>
　<hi>周公出文王故魯立其廟以鄭祖厲王立所出王廟知其然也哀二年蒯聵禱云敢昭告皇祖文王是衛</hi>
　<hi>亦立文王廟也郊特牲曰諸侯不敢祖天子大夫不敢祖諸侯公廟之設于私家非禮也而諸侯得立王</hi>
　<hi>廟者彼謂無功徳非王命而輙自立之則為非禮魯衛有大功徳王命立之鄭祖厲王亦然</hi>凡諸<lb/>
　侯之䘮異姓臨於外<hi>于城外向其國</hi>同姓於宗廟<hi>所出王之廟</hi>同<lb/>
　宗於祖廟<hi>始封君之廟</hi>同族於禰廟<hi>父廟也同族謂髙祖以下</hi>是故魯<lb/>
<pb n="44b"/>　為諸姬臨於周廟為邢凡蔣茅胙祭<hi>六國皆周公之支子别封為國</hi>
　<hi>共祖周公</hi>臨於周公之廟<lb/>
冬楚公子貞帥師侵宋<lb/>
　附左傳靈王求后於齊齊侯問對於晏桓子桓子對<lb/>
　曰先王之禮辭有之天子求后於諸侯諸侯對曰夫<lb/>
　婦所生若而人<hi>不敢譽亦不敢毁故曰若而人此謂適者</hi>妾婦之子若而<lb/>
　人<hi>此謂非適者</hi>無女而有姊妹及姑姊妹<hi>古人謂姑為姑姊妹若父之姊</hi>
　<hi>為姑姊父之妹為姑妹列女傳梁有節姑妹入大而救兄子是謂父妹為姑妹也後始单稱姑</hi>則曰<lb/>
<pb n="45a"/>　先守某公之遺女若而人齊侯許昬王使隂里<hi>周大夫</hi>
　結之<lb/>
公如晉<lb/>
　左傳公如晉朝且拜士魴之辱禮也　趙氏曰大國<lb/>
　使聘即須自往拜之是公無寧歳也而左氏言禮也<lb/>
　一何謬乎此自别事故須往耳<lb/>
十有三年春公至自晉<lb/>
　左傳孟獻子書勞于廟禮也　趙氏曰從朝還非有<lb/>
<pb n="45b"/>　軍戎險難之事何書勞之有　杜氏曰還告廟及飲<lb/>
　至及書勞三事偏行一禮則亦書至悉闕乃不書<lb/>
夏取邿<hi>音詩公作詩</hi>
　左傳夏邿亂分為三師救邿遂取之凡書取言易也<lb/>
　<hi>不用師徒及用師徒而不勞雖國亦曰取</hi>用大師焉曰滅<hi>敵人距戰斬獲俘馘用力重雖</hi>
　<hi>雖邑亦曰滅</hi>弗地曰入<hi>謂勝其國邑不有其地</hi>　杜氏曰邿小國任<lb/>
　城亢父縣有邿亭　劉氏曰左氏曰凡書取言易也<lb/>
　非也春秋褒善貶惡難易何足記乎　晉始息民是<lb/>
<pb n="46a"/>　以楚侵宋而不報魯取邿而不討取無大亂而已<lb/>
　附左傳荀罃士魴卒晉侯蒐于綿上以治兵<hi>為将命軍帥也</hi>
　<hi>必蒐而命之所以與衆共</hi>使士匄将中軍辭曰伯㳺<hi>荀偃</hi>長昔臣習<lb/>
　於知伯是以佐之非能賢也<hi>七年韓厥老知罃代将中軍士匄佐之習謂久</hi>
　<hi>熟故相佐</hi>請從伯㳺荀偃将中軍<hi>代罃</hi>士匄佐之<hi>位如故</hi>使韓<lb/>
　起将上軍辭以趙武又使欒黶<hi>以武位卑故不聽更命黶</hi>辭曰臣<lb/>
　不如韓起韓起願上趙武君其聽之使趙武将上軍<lb/>
　<hi>自新軍超四等代偃</hi>韓起佐之欒黶将下軍魏絳佐之<hi>黶亦如故絳自</hi>
<pb n="46b"/>　<hi>新軍佐超一等代士魴</hi>新軍無帥<hi>将佐皆遷</hi>晉侯難其人使其什吏<lb/>
　率其卒乗官屬以從於下軍<lb/>
秋九月庚辰楚子審卒<lb/>
冬城防<lb/>
　左傳書事時也<lb/>
十有四年春王正月季孫宿叔老㑹晉士匄齊人宋人<lb/>
衛人鄭公孫蠆曺人莒人邾人滕人薛人杞人小邾人<lb/>
㑹呉于向<hi>蠆丑邁反公作蠆後同</hi>
<pb n="47a"/>　左傳呉侵楚楚敗呉師呉告敗于晉㑹于向為呉謀<lb/>
　楚也　呉氏曰左氏以此㑹為為呉謀楚然呉在向<lb/>
　而晉率諸侯之大夫往㑹之是晉有求于呉非呉有<lb/>
　求于晉也疑左氏所載事迹非其實　杜氏曰叔老<lb/>
　聲伯子也魯使二卿㑹晉敬事覇國晉人自是輕魯<lb/>
　幣而益敬其使故叔老雖介亦列于㑹向鄭地齊子<lb/>
　叔老字言晉敬魯使經所以並書二卿　胡傳使舉<lb/>
　上客而叔老並書季孫宿以卿為介叔老介于宿盖<lb/>
<pb n="47b"/>　兩失之<lb/>
　附左傳呉子諸樊既除䘮<hi>諸樊呉子乗之長子</hi>将立季札<hi>札諸樊少</hi>
　<hi>弟</hi>季札辭曰曺宣公之卒也諸侯與曺人不義曺君<lb/>
　<hi>負芻也殺太子而自立</hi>将立子臧子臧去之遂弗為也以成曺<lb/>
　君君子曰能守節君義嗣也誰敢奸君有國非吾節<lb/>
　也札雖不才願附於子臧以無失節固立之棄其室<lb/>
　而耕乃舍之<hi>史記曰壽夢有子四人長曰諸樊次曰餘祭次曰夷昧次曰季札季札賢而壽</hi>
　<hi>夢欲立之季札讓不可于是立長子諸樊</hi>
<pb n="48a"/>二月乙未曰有食之<lb/>
夏四月叔孫豹㑹晉荀偃齊人宋人衛北宫括鄭公孫<lb/>
蠆曺人莒人邾人滕人薛人杞人小邾人伐秦<hi>晉秦兵争止此</hi>
　左傳夏諸侯之大夫從晉侯伐秦以報櫟之役也晉<lb/>
　侯待于竟使六卿帥諸侯之師以進至于棫<hi>位逼反</hi>林<lb/>
　<hi>秦地</hi>不獲成<hi>秦不服</hi>荀偃令曰雞鳴而駕塞井夷竈唯余<lb/>
　馬首是瞻欒黶曰晉國之命未有是也余馬首欲東<lb/>
　乃歸下軍從之伯㳺曰吾今實過悔之何及多遺秦<lb/>
<pb n="48b"/>　禽乃命大還晉人謂之遷延之役　髙氏曰春夏興<lb/>
　師煩擾列國将帥不和威徳兩弛晉悼之政衰矣<lb/>
己未衛侯出奔齊<hi>公作衛侯衎</hi>
　左傳衛獻公戒孫文子甯惠子食皆服而朝日旰不<lb/>
　召而射鴻于囿二子從之不釋皮冠而與之言二子<lb/>
　怒孫文子如戚<hi>文子邑</hi>孫蒯<hi>文子之子</hi>入使公飲之酒使大<lb/>
　師歌巧言<hi>詩小雅</hi>之卒章<hi>其詞曰彼何人斯居河之麋無拳無勇職為亂階</hi>蒯<lb/>
　懼告文子文子曰君忌我矣弗先必死并帑於戚而<lb/>
<pb n="49a"/>　入見蘧伯玉曰君之暴虐子所知也大懼社稷之傾<lb/>
　覆将若之何<hi>伯玉蘧瑗</hi>對曰君制其國臣敢奸之雖奸之<lb/>
　庸知愈乎<hi>言逐君更立未知當差否</hi>遂行從近闗出公使子蟜子<lb/>
　伯子皮<hi>三子衛羣公子</hi>與孫子盟于丘宫孫子皆殺之公出<lb/>
　奔齊<hi>丘宫近戚地</hi>衛人立公孫剽孫林父甯殖相之以聽<lb/>
　命于諸侯<hi>剽穆公孫</hi>　胡傳按左氏衛甯殖将死語其子<lb/>
　曰吾得罪於君名在諸侯之䇿曰孫林父甯殖出其<lb/>
　君今春秋書衛侯出奔齊而不曰孫林父甯殖出其<lb/>
<pb n="49b"/>　君者盖仲尼筆削不因舊史之文也或曰孫甯出君<lb/>
　衆所同疾史䇿書之是也聖人曷為不暴其罪而反<lb/>
　以歸咎人主哉曰臣而逐君其罪已明矣人君擅一<lb/>
　國之名寵神之主民之望也所為見逐無乃肆於民<lb/>
　上縱其淫虐以棄天地之性乎故衛衎出奔不書所<lb/>
　逐之臣而以自奔為名所以警乎人君為後世鑒也<lb/>
　　啖氏張氏説見桓十五年鄭伯突出奔蔡下　按<lb/>
　春秋唯弑君書某弑其君至於君為其下所出止書<lb/>
<pb n="50a"/>　出奔而已如臣見逐亦止書某奔某<hi>上名下國</hi>也胡氏謂<lb/>
　舊史書孫林父甯殖出其君而仲尼筆削稱衛侯出<lb/>
　奔恐無此理出之為言不容而見逐之謂也臣子施<lb/>
　於君父而史臣直書於䇿則非辭也故但言出奔而<lb/>
　已言出奔則或君無道或臣强皆可推上下比事而<lb/>
　見之矣専以為歸罪其君者害教之言也　師曠之<lb/>
　言足以警其君而不足以訓其臣信如其言是君可<lb/>
　出矣曰君神之主也民之望也若困民之主匱神乏<lb/>
<pb n="50b"/>　祀百姓絶望社稷無主将安用之弗去何為是何言<lb/>
　哉殆亂臣賊子之口實也<lb/>
莒人侵我東鄙<lb/>
秋楚公子貞帥師伐呉<lb/>
冬季孫宿㑹晉士匄宋華閲衛孫林父鄭公孫蠆莒人<lb/>
邾人于戚<lb/>
　左傳晉侯問衛故於中行獻子<hi>荀偃</hi>對曰不如因而定<lb/>
　之衛有君矣伐之未可以得志而勤諸侯史佚有言<lb/>
<pb n="51a"/>　曰因重而撫之<hi>重不可移就撫安之</hi>仲虺有言曰亡者侮之亂<lb/>
　者取之推亡固存國之道也君其定衛以待時乎冬<lb/>
　㑹于戚謀定衛也　薛氏曰衛亂不討㑹其賊以定<lb/>
　之非義也　按荀偃本亦弑賊<hi>與欒書弑厲公</hi>故為逆賊林<lb/>
　父謀而成其亂㑹地又賊之私邑也凡今年春列國<lb/>
　之㑹于向者大半不至亦可見人心之公而晉悼坐<lb/>
　荀偃之誤不少矣自是至剽弑衎歸衛有二君者十<lb/>
　年晉實為之也是時魯有三家齊有崔慶衛有孫甯<lb/>
<pb n="51b"/>　晉有荀范强家以類相庇以悼公之賢而無能為于<lb/>
　此也惜哉盖公怠矣明年遂薨亦其不學而懵於人<lb/>
　倫大義之所致也　張氏曰前書衛侯之奔此列孫<lb/>
　林父于㑹晉為霸主抑君而臣是助具書于䇿則晉<lb/>
　大夫之黨林父其惡具見左氏所載師曠中行偃之<lb/>
　言専罪其君情可見矣　高氏曰諸國書卿明皆林<lb/>
　父之儔也<lb/>
十有五年春宋公使向戍來聘二月己亥及向戍盟于<lb/>
<pb n="52a"/>劉<lb/>
　杜氏曰報二年豹之聘尋十一年亳之盟　鄭氏曰<lb/>
　劉魯地<lb/>
劉夏逆王后于齊<lb/>
　左傳官師<hi>劉夏也</hi>從單靖公逆王后于齊卿不行非禮<lb/>
　也　杜氏曰劉采地夏名也天子卿書字劉夏非卿<lb/>
　故書名天子無外所命則成故不言逆女又曰劉夏<lb/>
　獨過魯告昬故不書單靖公天子不親昬使上卿逆<lb/>
<pb n="52b"/>　而公監之故曰卿不行非禮　趙氏曰若有單公經<lb/>
　不應不書故知妄<lb/>
夏齊侯伐我北鄙圍成公救成至遇<lb/>
　公羊傳其言至遇何不敢進也　杜氏曰遇魯地書<lb/>
　至遇公畏齊不敢至成<lb/>
季孫宿叔孫豹帥師城成郛<lb/>
　左傳齊侯圍成貳於晉故也於是乎城成郛<lb/>
秋八月丁巳日有食之<lb/>
<pb n="53a"/>邾人伐我南鄙<lb/>
　左傳秋邾人伐我南鄙使告于晉晉将為㑹以討邾<lb/>
　莒晉侯有疾乃止冬晉悼公卒遂不克㑹<lb/>
冬十一月癸亥晉侯周卒<lb/>
　李氏曰悼公立於成公十八年凡十六年起四公之<lb/>
　衰復文襄之盛入國之明日逐不臣者七人即位之<lb/>
　一月取六官於民譽八年九合則勤於安夏也三分<lb/>
　四軍則謹於用民也騶御知訓則教士有法也此其<lb/>
<pb n="53b"/>　所以能得諸侯服鄭而駕楚也然能服諸侯而不能<lb/>
　杜大夫用事之漸能得鄭而不能掩失陳之責能駕<lb/>
　楚而不能盖誘呉之非蕭魚以後凡三大㑹荀偃士<lb/>
　匄儼然臨之何謹於諸侯而縱於大夫乎陳不可棄<lb/>
　猶鄭不可舍也戍陳之役以為有陳非吾事無之而<lb/>
　後可鄭雖向晋陳竟歸楚何工於撫鄭而拙於懐陳<lb/>
　乎吳不可啟猶楚不可張也㑹向之役欲數吳不徳<lb/>
　以退吳人亦已晩矣楚患少息吳憂復甚何明於治<lb/>
<pb n="54a"/>　楚而暗於治吳乎不然悼公之霸過桓文矣　按不<lb/>
　討衛孫林父甯殖逐君之惡尤失之大者有闗中國<lb/>
　之世教焉魯之三家晉之六卿齊之崔慶陳氏視此<lb/>
　而縱矣<lb/>
十有六年春王正月𦵏晉悼公<lb/>
三月公㑹晉侯宋公衛侯鄭伯曺伯莒子邾子薛伯杞<lb/>
伯小邾子于溴梁<hi>溴古閴反</hi>
　左傳春𦵏晉悼公平公即位<hi>平公悼公子彪</hi>羊舌肸為傅<hi>叔向</hi>
<pb n="54b"/>　<hi>也代士渥濁</hi>張君臣為中軍司馬<hi>張老子代其父</hi>祁奚韓襄<hi>無忌子</hi>
　欒盈士鞅為公族大夫虞丘書為乗馬御<hi>代程鄭</hi>改服<lb/>
　修官烝于曲沃<hi>既𦵏改䘮服修官選賢能曲沃晋祖廟烝冬祭也</hi>警守而下<lb/>
　<hi>順河東行</hi>㑹于溴梁命歸侵田以我故執邾宣公莒犂比<lb/>
　公且曰通齊楚之使　杜氏曰不書高厚逃歸故也<lb/>
　溴水名出河内軹縣東南至溫入河又曰邾莒在齊<lb/>
　楚往來道中故并以此責之　蘇氏曰衛侯剽也二<lb/>
　十五年衛侯入夷儀衎也二君皆稱衛侯　按晉悼<lb/>
<pb n="55a"/>　公将為魯討邾莒未果而卒平公初立以父之志兼<lb/>
　虞諸侯有異志故為是㑹以嗣覇而攬諸侯也然踰<lb/>
　月而𦵏改服而烝其不懐親也甚矣方在䘮稱子之<lb/>
　日而合諸侯接㑹享使諸大夫歌詩必類其越於禮<lb/>
　也大矣國君風化之本人倫政事之基而所為若是<lb/>
　不待大夫専盟而後可罪也　趙氏曰高厚若已在<lb/>
　㑹棄盟而逃經不合不書僖五年㑹首止鄭伯逃歸<lb/>
　不盟襄七年㑹于鄬陳侯逃歸並書以明其罪何得<lb/>
<pb n="55b"/>　此不書乎<lb/>
戊寅大夫盟<lb/>
　左傳晉侯與諸侯宴于温使諸大夫舞曰歌詩必類<lb/>
　齊高厚之詩不類荀偃怒且曰諸侯有異志矣使諸<lb/>
　大夫盟高厚高厚逃歸於是叔孫豹晉荀偃宋向戌<lb/>
　衛甯殖鄭公孫蠆小邾之大夫盟曰同討不庭　公<lb/>
　羊傳諸侯皆在是其言大夫盟何信在大夫也何言<lb/>
　乎信在大夫徧刺天下之大夫也曷為徧刺天下之<lb/>
<pb n="56a"/>　大夫君若贅旒然　榖梁傳溴梁之㑹諸侯失正矣<lb/>
　諸侯㑹而曰大夫盟正在大夫也諸侯在而不曰諸<lb/>
　侯之大夫大夫不臣也　張氏曰春秋荘十三年以<lb/>
　前禮樂征伐自諸侯出而權未一也自桓文繼霸中<lb/>
　國之政齊晉専之然猶在諸侯也至今年以後則皆<lb/>
　自大夫出矣故於此書大夫盟著世變之益降也<lb/>
　陳氏曰文十五年盟扈十七年㑹扈霸主在而但曰<lb/>
　諸侯者無霸也此盟君在而但曰大夫者無君也<lb/>
<pb n="56b"/>　汪氏曰經書大夫不序者四救徐之役諸侯次匡不<lb/>
　行而遣大夫往救則大夫之帥師實受諸侯之命也<lb/>
　雞澤之盟諸侯已盟而大夫又盟然猶受命而盟袁<lb/>
　僑也溴梁之盟則諸侯皆在而大夫自相與盟非諸<lb/>
　侯之命矣于宋之盟則諸侯不在而大夫自為㑹盟<lb/>
　矣然經於此年不以大夫繫之諸侯著大夫之無諸<lb/>
　侯也于宋之盟復以大夫繫之諸侯不使大夫之終<lb/>
　無諸侯也<lb/>
<pb n="57a"/>晉人執莒子邾子以歸<hi>執以歸始此</hi>
　左傳見溴梁條下杜氏曰既盟而後告故經書執在<lb/>
　大夫盟下又云邾莒二國數侵魯又無道於其民故<lb/>
　稱人以執不以歸京師非禮也<lb/>
齊人伐我北鄙<lb/>
　杜氏曰齊貳晉故<lb/>
夏公至自㑹<lb/>
五月甲子地震<lb/>
<pb n="57b"/>叔老㑹鄭伯晉荀偃衛甯殖宋人伐許<lb/>
　左傳許男請遷于晉<hi>欲叛楚</hi>諸侯遂遷許許大夫不可<lb/>
　晉人歸諸侯<hi>唯以其師討許之不肯遷</hi>鄭子蟜聞将伐許遂相鄭<lb/>
　伯以從諸侯之師<hi>鄭與許有宿怨故其君親行</hi>穆叔從公<hi>從公歸</hi>齊<lb/>
　子帥師㑹晉荀偃書曰㑹鄭伯為夷故也<hi>夷平也</hi>夏六<lb/>
　月次于棫林庚寅伐許次于函氏<hi>棫林函氏皆許地</hi>　按許<lb/>
　小國也嘗請遷于楚矣楚子徴求之重鄭之陵偪之<lb/>
　頻聞晉悼之風義所以又請遷於晉也然以悼不能<lb/>
<pb n="58a"/>　有陳而平又豈能保許乎亦不量力矣然小國來而<lb/>
　撫之義也其君臣之謀未協許大夫不可盍諭之以<lb/>
　徳而遽加之兵乎書伐許見不務徳而勤兵也不先<lb/>
　書主兵之荀偃而書後至之鄭伯臣不可過君也宋<lb/>
　稱人盖㣲者　按春秋之例用兵則主兵者為首大<lb/>
　夫雖主兵不得在諸侯上此經所書正其明例左氏<lb/>
　乃别生義曰為夷故也説者謂禮卿不㑹公侯而可<lb/>
　以㑹伯子男此處欲示叔老可以㑹鄭伯故荀偃在<lb/>
<pb n="58b"/>　下殊為曲説無理<lb/>
秋齊侯伐我北鄙圍成<hi>左作圍郕</hi>
大雩<lb/>
冬叔孫豹如晉<lb/>
　左傳冬穆叔如晉聘且言齊故晉人曰以寡君之未<lb/>
　禘祀與民之未息不然不敢忘穆叔曰以齊人之朝<lb/>
　夕釋憾於敝邑之地是以大請敝邑之急朝不及夕<lb/>
　引領西望曰庶幾乎比執事之間恐無及也<lb/>
<pb n="59a"/>十有七年春王二月庚午邾子牼卒<hi>牼苦耕反公穀作瞷音閑</hi>
宋人伐陳<lb/>
夏衛石賈帥師伐曺<lb/>
　左傳衛孫蒯田于曺隧飲馬于重丘<hi>曺邑</hi>毁其瓶重丘<lb/>
　人閉門而訽<hi>罵也</hi>之曰親逐而君<hi>蒯與父共逐其君</hi>爾父為厲<lb/>
　<hi>父為惡首故以惡鬼罵之</hi>是之不憂而何以田為夏衛石賈孫蒯<lb/>
　伐曺取重丘曺人愬于晉<lb/>
秋齊侯伐我北鄙圍桃齊高厚帥師伐我北鄙圍防<hi>桃公</hi>
<pb n="59b"/>　<hi>作洮高厚左無齊字</hi>
　杜氏曰弁縣東南有桃虛<lb/>
九月大雩<lb/>
宋華臣出奔陳<lb/>
冬邾人伐我南鄙<lb/>
　左傳為齊故也<lb/>
十有八年春白狄來<lb/>
　白狄始來不言朝狄不能朝亦不與其朝也夷狄於<lb/>
<pb n="60a"/>　天子世一見諸侯不得通也君子徳不及焉不享其<lb/>
　贄天子而讓也况守藩之臣乎<lb/>
夏晉人執衛行人石賈<lb/>
　左傳為曺故也　按石賈即前年伐曺者使晉治之<lb/>
　以其罪則不當書行人傳與經不合<lb/>
秋齊師伐我北鄙<hi>穀作齊侯</hi>
冬十月公㑹晉侯宋公衛侯鄭伯曺伯莒子邾子滕子<lb/>
薛伯杞伯小邾子同圍齊<lb/>
<pb n="60b"/>　左傳晉侯伐齊将濟河中行獻子以朱絲繫玉二㲄<lb/>
　<hi>古學反雙玉曰瑴</hi>而禱曰齊環怙恃其險負其衆庶棄好背<lb/>
　盟陵虐神主<hi>民神之主也</hi>曾臣彪将率諸侯以討焉其官<lb/>
　臣偃實先後之苟㨗有功無作神羞官臣偃無敢復<lb/>
　濟唯爾有神裁之沈玉而濟冬十月㑹于魯濟尋溴<lb/>
　梁之言同伐齊齊侯禦諸平隂塹防門而守之廣里<lb/>
　<hi>平隂城在濟北盧縣東北其城南有防防有門于門外作塹横行廣一里故經書圍</hi>齊侯登巫<lb/>
　山以望晉師<hi>巫山在盧縣東北</hi>晉人使司馬斥<hi>侯也</hi>山澤之險<lb/>
<pb n="61a"/>　雖所不至必斾而䟽陳之使乗車者左實右偽以斾先<lb/>
　輿曵柴<hi>以揚塵</hi>而從之齊侯見之畏其衆也乃脫歸<hi>脫不</hi>
　<hi>張旗幟</hi>丙寅晦齊侯夜遁　程子曰書同圍見諸侯之<lb/>
　惡齊　按鞌之戰晉為魯衛伐齊春秋不與也今年<lb/>
　之役為魯伐齊而與之者何鞌之役名為魯衛出師<lb/>
　其實大夫逞其私憾况頃公以不謹於禮婦人笑辱<lb/>
　之小故而致兵非若齊環恃其桀暴虐隣殘民四年<lb/>
　之中至於六伐鄙而四圍邑不道之甚為諸侯所共<lb/>
<pb n="61b"/>　疾也晉討得其罪與衆同欲而非為其私也故書同<lb/>
　圍以與之<lb/>
曺伯負芻卒于師<lb/>
楚公子午帥師伐鄭<lb/>
　左傳鄭子孔欲去諸大夫将叛晉而起楚師以去之<lb/>
　使告子庚<hi>楚令尹公子午</hi>子庚弗許楚子聞之使楊豚尹宜<lb/>
　告子庚曰國人謂不榖主社稷而不出師死不從禮<lb/>
　不榖即位於今五年師徒不出人其以不榖為自逸<lb/>
<pb n="62a"/>　而忘先君之業矣大夫圖之其若之何子庚歎曰君<lb/>
　王其謂午懐安乎吾以利社稷也見使者稽首而對<lb/>
　曰諸侯方睦於晉臣請嘗之若可君而繼之不可收<lb/>
　師而退可以無害君亦無辱楚師伐鄭門于純門信<lb/>
　于城下而還晉人聞有楚師師曠曰不害吾驟歌北<lb/>
　風又歌南風南風不競多死聲楚必無功<lb/>
十有九年春王正月諸侯盟于祝柯<hi>柯公作阿</hi>
　左傳諸侯還自沂上盟于督揚<hi>即祝柯</hi>曰大母侵小<lb/>
<pb n="62b"/>　杜氏曰前年同圍齊之諸侯也　張氏曰後漢志平<lb/>
　原郡祝阿春秋時曰祝柯地譜齊州禹城縣齊邑<lb/>
　孫氏曰諸侯不序前目後凡也<lb/>
晉人執邾子<lb/>
　左傳執邾悼公以其伐我故　杜氏曰稱人以執惡<lb/>
　及民也<lb/>
公至自伐齊<lb/>
　㑹書圍而致書伐書勞勩則圍為重辨曲直則伐為<lb/>
<pb n="63a"/>　善<lb/>
取邾田自漷水<hi>漷好虢反又音郭</hi>
　左傳遂次于泗上疆我田<hi>正邾魯之界也泗水名</hi>取邾田自漷<lb/>
　水歸之于我　孔氏曰邾在魯南田在漷水北今更<lb/>
　以漷水為界取邾漷北之田歸于魯也十六年命歸<lb/>
　侵田此年正邾魯之界則此田舊是魯界邾人取以<lb/>
　為己有今日使之歸魯故曰取邾田也公羊傳曰其<lb/>
　言自漷水何以漷為竟也何言乎以漷為竟漷移也<lb/>
<pb n="63b"/>　其意言邾魯以漷水為竟漷水移入邾界魯随而有<lb/>
　之其説不可通也　杜氏曰漷水出東海合鄉縣西<lb/>
　南經魯國至高平湖陸縣入泗<lb/>
季孫宿如晉<lb/>
　謝討齊并疆邾田也<lb/>
葬曺成公<lb/>
夏衛孫林父帥師伐齊<lb/>
　前討齊未得志<hi>齊師自遁獲其殿者二人而竟未得其成</hi>故荀偃卒而視<lb/>
<pb n="64a"/>　不可含欒盈有所不嗣事于齊有如河之語則此衛<lb/>
　之師其晉命與于强弗友無剛克之徳而以興戎于<lb/>
　服人之道末矣况衛侯播越在齊已不能正而又使<lb/>
　其賊臣主兵以臨之不亦甚乎<lb/>
秋七月辛卯齊侯環卒<hi>環公作瑗</hi>
　左傳齊侯娶于魯曰顔懿姬無子其姪鬷<hi>子公反</hi>聲姬<lb/>
　生光以為太子<hi>兄子曰姪顔鬷皆二姬母姓因以為號懿聲皆諡</hi>諸子<hi>諸妾姓子</hi>
　<hi>者</hi>仲子戎子<hi>皆宋女</hi>戎子嬖仲子生牙屬諸戎子戎子<lb/>
<pb n="64b"/>　請以為太子許之仲子曰不可廢常不祥<hi>廢立嫡之常</hi>間<lb/>
　諸侯難光之立也列於諸侯矣<hi>列諸侯之㑹</hi>今無故而廢<lb/>
　之是専黜諸侯而以難犯不祥也君必悔之公曰在<lb/>
　我而已遂東太子光<hi>廢而徙之東鄙</hi>使高厚傅牙以為太子<lb/>
　夙沙衛為少傅齊侯疾崔杼㣲逆光疾病而立之光<lb/>
　殺戎子尸諸朝非禮也婦人無刑雖有刑不在朝市<lb/>
　夏五月壬辰晦齊靈公卒<hi>經書七月辛夘光定位而後赴</hi>荘公即位<lb/>
　<hi>大子光也</hi>執公子牙於句瀆之丘<hi>句古侯反瀆音豆</hi>以夙沙衛易<lb/>
<pb n="65a"/>　已衛奔高唐以叛<hi>光謂衛教公易已髙唐在祝柯縣西北</hi>
晉士匄帥師侵齊至榖聞齊侯卒乃還<lb/>
　公羊傳還者何善辭也何善爾大其不伐䘮也此受<lb/>
　命于君而伐齊何大乎其不伐䘮大夫以君命出進<lb/>
　退在大夫也　榖梁傳還者事未畢之辭也受命而<lb/>
　誅生死無所加其怒不伐䘮善之也善之則何為未<lb/>
　畢也君不尸小事臣不専大名善則稱君過則稱已<lb/>
　則民作讓矣士匄外専君命故非之也然則為士匄<lb/>
<pb n="65b"/>　者宜柰何宜墠帷而歸命乎介<hi>除地為墠于墠張帷反命于介介歸告君</hi>
　<hi>君命乃還不敢専也</hi>　胡傳使士匄未出晉境墠帷而歸命乎<lb/>
　介可也已至齊地則進退在士匄矣况䘮必不可伐<lb/>
　非進退可疑而待請者故至榖聞齊侯卒乃還善之<lb/>
　也<lb/>
八月丙辰仲孫蔑卒<lb/>
齊殺其大夫高厚<lb/>
　左傳秋八月齊崔杼殺高厚於灑藍<hi>齊地</hi>而兼其室<lb/>
<pb n="66a"/>　高氏曰齊高厚嘗帥師伐我矣晉新行義於齊齊侯<lb/>
　始立而欲親晉故歸罪於高厚而殺之以説于晉此<lb/>
　明年所以與澶淵之盟也　張氏曰殺高厚者崔杼<lb/>
　亦荘公之志也故以累上之辭言之　汪氏曰㣲崔<lb/>
　杼之力荘公固不得立然崔杼殺高厚慶封討夙沙<lb/>
　衛明年復使慶佐為大夫誅牙餘黨崔慶自是専權<lb/>
　而射股之祸兆於此矣<lb/>
鄭殺其大夫公子嘉<lb/>
<pb n="66b"/>　左傳鄭子孔之為政也専國人患之乃討西宫之難<lb/>
　與純門之師甲辰子展子西率國人伐之殺子孔而<lb/>
　分其室　胡傳不稱鄭人者嘉則有罪矣而子展子<lb/>
　西不能正以王法乃利其室而分之有私意焉故稱<lb/>
　國以殺而不去其官　尉止入西宫殺三卿子孔知<lb/>
　而不言前年楚伐鄭門于純門子孔召之<lb/>
冬葬齊靈公<lb/>
城西郛<lb/>
<pb n="67a"/>　左傳懼齊也<lb/>
叔孫豹㑹晉士匄于柯<lb/>
　左傳齊及晉平盟于大隧<hi>地闕</hi>故穆叔㑹范宣子于柯<lb/>
　<hi>齊晉平魯懼齊故為柯㑹以自固</hi>穆叔見叔向賦載馳之四章<hi>四章曰控</hi>
　<hi>于大邦誰因誰極</hi>叔向曰肸敢不承命　杜氏曰魏郡内黄<lb/>
　縣東北有柯城<lb/>
城武城<lb/>
　左傳穆叔歸曰齊猶未也不可以不懼乃城武城<lb/>
<pb n="67b"/>　按隨侯懼而修徳而楚不敢伐齊魯皆千乗之國孔<lb/>
　子行乎定公而齊人懼使是時魯之君臣自立有道<lb/>
　何至以百里畏人也乃君弱臣惰安於不競内則疲<lb/>
　民於亟城之勞外則徼惠於霸國之援亦何益哉<lb/>
　杜氏曰泰山南武城縣<lb/>
二十年春王正月辛亥仲孫速㑹莒人盟于向<hi>速公作遬後同</hi>
　左傳及莒平孟荘子㑹莒人盟于向督揚之盟故也<lb/>
　　杜氏曰向莒邑莒數伐魯前年諸侯盟督揚以和<lb/>
<pb n="68a"/>　解之故二國自復共盟結其好　速代父為卿未練<lb/>
　而從政無復三年之䘮也　孟獻子禫縣而不樂則<lb/>
　始不三年其昉於速與<lb/>
夏六月庚申公㑹晉侯齊侯宋公衛侯鄭伯曺伯莒子<lb/>
邾子滕子薛伯杞伯小邾子盟于澶淵<hi>澶市然反</hi>
　左傳夏盟于澶淵齊成故也　按齊靈之不道諸侯<lb/>
　圍之而不服士匄帥師伐之聞䘮而還晉有禮矣加<lb/>
　以荘公初立亦欲求成以自定是以為此盟也然感<lb/>
<pb n="68b"/>　不伐䘮之義居䘮而出盟不已亟乎于經服異則書<lb/>
　同盟此齊成而盟不言同者六月盟于澶淵方至自<lb/>
　㑹而仲孫速已帥師伐邾諸侯之志不同可知矣<lb/>
　杜氏曰澶淵在頓丘縣南一名繁汙衛地近戚田<lb/>
秋公至自㑹<lb/>
仲孫速帥師伐邾<lb/>
　左傳邾人驟至以諸侯之事弗能報也秋孟荘子伐<lb/>
　邾以報之　襄陵許氏曰祝柯之㑹既執邾子又取<lb/>
<pb n="69a"/>　其田報亦足矣而復伐之不已甚乎且澶淵在彼何<lb/>
　以盟為<lb/>
蔡殺其大夫公子燮蔡公子履出奔楚<hi>燮穀作濕</hi>
　左傳蔡公子燮欲以蔡之晉蔡人殺之公子履其母<lb/>
　弟也故出奔楚初蔡文侯欲事晉曰先君與於踐土<lb/>
　之盟晉不可棄且兄弟也畏楚不能行而卒楚人使<lb/>
　蔡無常<hi>徴發無凖</hi>公子燮求從先君以利蔡不能而死<lb/>
　按燮盖嘗為鄭所獲者欲舍乎楚而從乎晉正也追<lb/>
<pb n="69b"/>　先君之志而成之順也楚政無常求寛其民忠也用<lb/>
　事者安楚弗欲而殺之故稱國而不去其官言殺無<lb/>
　罪也履其母弟不奔中國而獨奔楚不與其兄同志<lb/>
　書者罪之也<lb/>
陳侯之弟黄出奔楚<hi>黄公榖作先後同</hi>
　左傳陳慶虎慶寅<hi>陳卿</hi>畏公子黄之偪<hi>恐奪其政</hi>愬諸楚曰<lb/>
　與蔡司馬同謀<hi>同欲之晉</hi>楚人以為討公子黄出奔楚<hi>欲自</hi>
　<hi>理也</hi>書曰陳侯之弟黄出奔楚言非其罪也公子黄将<lb/>
<pb n="70a"/>　出奔呼于國曰慶氏無道求専陳國暴蔑其君而去<lb/>
　其親五年不滅是無天也　髙氏曰陳黄蔡履所以<lb/>
　奔楚自理也黄以寵任太過權逼其卿慶氏譛之而<lb/>
　陳侯不能為之辨明是以一國之大不能容一弟也<lb/>
　　襄陵許氏曰二慶執陳之權外介大國以奔其君<lb/>
　之弟而哀公不能正則國何恃而不亡<lb/>
叔老如齊<lb/>
　左傳齊子初聘于齊禮也　杜氏曰齊魯有怨朝聘<lb/>
<pb n="70b"/>　禮絶今始復通故曰初繼好息民故曰禮<lb/>
冬十月丙辰朔日有食之<lb/>
季孫宿如宋<lb/>
　左傳報向戌之聘<lb/>
　附左傳衛甯惠子疾召悼子曰吾得罪於君悔而無<lb/>
　及也名藏在諸侯之䇿曰孫林父甯殖出其君君入<lb/>
　則掩之若能掩之則吾子也若不能猶有鬼神吾有<lb/>
　餒而已不来食矣悼子許諾惠子遂卒<hi>悼子甯喜</hi>
<pb n="71a"/>二十有一年春王正月公如晉<lb/>
　左傳拜師及取邾田也<lb/>
邾庶其以漆閭丘來奔<lb/>
　左傳邾庶其以漆閭丘來奔<hi>庶其邾大夫</hi>季武子以公姑<lb/>
　姊妻之<hi>計公年不得有未嫁姑姊盖寡者二人</hi>皆有賜於其從者於是<lb/>
　魯多盗季孫謂臧武仲曰子盍詰盗武仲曰不可詰<lb/>
　也紇又不能季孫曰我有四封而詰其盗何故不可<lb/>
　子為司㓂将盗是務去若之何不能武仲曰子召外<lb/>
<pb n="71b"/>　盗而大禮焉何以止吾盗子為正卿而來外盗使紇<lb/>
　去之将何以能庶其竊邑於邾以來子以姬氏妻之<lb/>
　而與之邑其從者皆有賜焉夫上之所為民之歸也<lb/>
　上所不為而民或為之是以加刑罰焉而莫敢不懲<lb/>
　若上之所為而民亦為之乃其所也又可禁乎庶其<lb/>
　非卿也以地來雖賤必書重地也　榖梁傳漆閭丘<lb/>
　不言及小大敵也　杜氏曰二邑在高平南平陽縣<lb/>
　東北有漆鄉西北有顯閭亭以邑出為叛適魯而言<lb/>
<pb n="72a"/>　來奔内外之辭　汪氏曰定十五年城漆即庶其邑<lb/>
　　胡傳小國之大夫不書其以事接我則書<hi>如莒慶秦術之</hi>
　<hi>類以事接我皆書名非専以重地</hi>漆一邑閭丘一邑而不言及者庶<lb/>
　其之私邑所受于君而食之者也書名書地而竊邑<lb/>
　叛君之罪見矣書來奔而魯受叛臣納其地之罪亦<lb/>
　見矣　按昔莒僕以寳玉來奔季文子使出諸竟今<lb/>
　宿乃自受庶其之奔盖納莒僕者宣公也故行父假<lb/>
　公義以匡君而實隂以攬權焉今已作三軍分公室<lb/>
<pb n="72b"/>　則納叛人與其邑皆季氏之有爾故不復顧前日之<lb/>
　言矣自受庶其其後莒牟夷邾黒肱接踵而至曲阜<lb/>
　之地遂為盜藪然皆非公意也襄公如晉而庶其以<lb/>
　漆閭丘來昭公如晉而牟夷以牟婁防兹來昭公在<lb/>
　乾侯而黒肱以濫來為盗薮者實季氏也季康子患<lb/>
　盗子曰苟子之不欲雖賞之不竊盗與季氏其所取<lb/>
　不同而其欲同也季氏以百乗之家而猶患貧患寡<lb/>
　至富於周公而不自知其足彼小人貧而不勝其欲<lb/>
<pb n="73a"/>　以至於竊又何怪焉孔子告康子之言則春秋書三<lb/>
　叛人以戒為國者不可見利忘義之意也　附左傳<lb/>
　齊侯使慶佐為大夫復討公子牙之黨執公子買於<lb/>
　句瀆之丘公子鉏來奔叔孫還奔燕<hi>三子齊公族言荘公斥逐親戚</hi>
　<hi>以成崔慶之勢終有簒弑之祸</hi>
夏公至自晉<lb/>
秋晉欒盈出奔楚<lb/>
　左傳欒桓子<hi>黶</hi>娶於范宣子生懐子<hi>盈</hi>范鞅以其亡<lb/>
<pb n="73b"/>　也怨欒氏<hi>十四年晋伐秦欒鍼曰此役也報櫟之敗也役又無功晉之耻也吾有二位于戎路</hi>
　<hi>敢不耻乎與士鞅馳秦師死焉士鞅反欒黶謂士匄曰余弟不欲往而子召之余弟死而子來是而子殺</hi>
　<hi>余之弟也士鞅奔秦</hi>故與欒盈為公族大夫而不相能桓子卒<lb/>
　欒祁<hi>桓子妻范宣子女盈之母也</hi>與其老州賔通幾亡室矣懐子<lb/>
　患之祁懼其討也愬諸宣子曰盈将為亂以范氏為<lb/>
　死桓主<hi>謂欒黶</hi>而専政矣曰吾父逐鞅也不怒而以寵<lb/>
　報之<hi>士鞅奔秦後秦伯言于晉而復之言士匄不為黶責怒鞅而反與寵位也</hi>又與吾同<lb/>
　官而専之吾父死而益富死吾父而専於國有死而<lb/>
<pb n="74a"/>　已吾蔑從之矣其謀如是懼害於主吾不敢不言范<lb/>
　鞅為之徴懐子好施士多歸之宣子畏其多士也信<lb/>
　之懐子為下卿<hi>下軍佐</hi>宣子使城著<hi>晉邑</hi>而遂逐之<hi>在外易逐</hi>
　欒盈出奔楚宣子殺箕遺黄淵嘉父司空靖邴豫董<lb/>
　叔邴師申書羊舌虎叔羆<hi>十子皆晉大夫欒盈之黨也</hi>囚伯華叔<lb/>
　向籍偃樂王鲋<hi>晉大夫</hi>見叔向曰吾為子請叔向弗應<lb/>
　出不拜其人皆咎叔向叔向曰必祁大夫<hi>祁奚食来于祁因以</hi>
　<hi>為氏祁縣今屬太原</hi>樂王鮒從君者也何能行<hi>何能言皆得行</hi>祁大夫<lb/>
<pb n="74b"/>　外舉不棄讐内舉不失親其獨遺我乎晉侯問叔向<lb/>
　之罪於樂王鮒對曰不棄其親其有焉於是祁奚老<lb/>
　矣聞之乗馹而見宣子曰謀而鮮過惠訓不倦者叔<lb/>
　向有焉社稷之固也猶将十世宥之以勸能者今一<lb/>
　不免其身以棄社稷不亦惑乎宣子説與之乗以言<lb/>
　諸公而免之不見叔向而歸叔向亦不告免焉而朝<lb/>
　　按欒書弑君而免於討欒黶汰而以内亂亡其家<lb/>
　盈奔雖非其罪而積惡有自來矣<lb/>
<pb n="75a"/>九月庚戌朔日有食之冬十月庚辰朔日有食之<lb/>
　石氏曰日食之變起於交也有雖交而不食者春秋<lb/>
　二百四十二年而食纔三十六有頻交而食者此年<lb/>
　及二十四年三年之内連月而食者再也諸儒以為<lb/>
　厯無此法或傳寫之誤然漢之時亦有頻食者髙帝<lb/>
　三年及文帝前三年十月晦十一月晦是也天道至<lb/>
　逺後世執推歩之術按交㑹之度而求之亦已難矣<lb/>
曹伯來朝<lb/>
<pb n="75b"/>公㑹晉侯齊侯宋公衛侯鄭伯曺伯莒子邾子于商任<lb/>
　<hi>任音壬</hi>
　左傳錮欒氏也　杜氏曰商任地闕　按欒盈實奔<lb/>
　楚楚非晉令所行也然則合諸侯而錮之何益哉盖<lb/>
　盈入楚必歴諸國還而求入亦必歴諸國晉知盈必<lb/>
　求入故預約諸國使皆勿容其蹤跡所向以杜其還<lb/>
　爾　附公羊傳十有一月庚子孔子生<lb/>
二十有二年春王正月公至自㑹<lb/>
<pb n="76a"/>夏四月<lb/>
　附左傳夏晉人徴朝于鄭鄭人使少正<hi>鄭卿官</hi>公孫僑<lb/>
　<hi>子産</hi>對曰在晉先君悼公九年我寡君於是即位即位<lb/>
　八月而我先大夫子駟從寡君以朝于執事執事不<lb/>
　禮於寡君寡君懼因是行也我二年六月朝于楚晉<lb/>
　是以有戱之役楚人猶競而申禮於敝邑敝邑欲從<lb/>
　執事而懼為大尤曰晉其謂我不共有禮是以不敢<lb/>
　攜貳於楚我四年三月先大夫子蟜又從寡君以觀<lb/>
<pb n="76b"/>　釁於楚晉於是乎有蕭魚之役謂我敝邑邇在晉國<lb/>
　譬諸草木吾臭味也而何敢差池楚亦不競寡君盡<lb/>
　其土實<hi>土地所有</hi>重之以宗器<hi>宗廟禮樂之器鐘磬之屬</hi>以受齊盟遂<lb/>
　帥羣臣隨於執事以㑹歳終<hi>朝正</hi>貳於楚者子侯石盂<lb/>
　<hi>石㚟</hi>歸而討之溴梁之明年子蟜老矣公孫夏從寡君<lb/>
　以朝於君見於嘗酎<hi>酒之新熟重者為酎嘗新飲酒為嘗酎直又反</hi>與執燔<lb/>
　焉<hi>助祭</hi>間二年聞君将靖東夏<hi>謂二十年澶淵盟間間厠之間</hi>四月又<lb/>
　朝以聽事期<hi>先澶淵二月徃朝以聽㑹期</hi>不朝之間無歳不聘無<lb/>
<pb n="77a"/>　役不從以大國政令之無常國家罷病不虞薦至<hi>薦仍</hi>
　<hi>也</hi>無日不惕豈敢忘職大國若安定之其朝夕在庭<lb/>
　何辱命焉若不恤其患而以為口實<hi>口實但有其言而已</hi>其無<lb/>
　乃不堪任命而翦為仇讐敝邑是懼其敢忘君命委<lb/>
　諸執事執事實重圖之<lb/>
秋七月辛酉叔老卒<lb/>
　附左傳秋欒盈自楚適齊晏平仲言於齊侯曰商任<lb/>
　之㑹受命於晉今納欒氏将安用之小所以事大信<lb/>
<pb n="77b"/>　也失信不立君其圖之弗聽退告陳文子曰君人執<lb/>
　信臣人執共忠信篤敬上下同之天之道也君自棄<lb/>
　也弗能久矣　九月鄭公孫黒肱有疾<hi>黑肱子張</hi>歸邑於<lb/>
　公召室老宗人立段<hi>叚子石黒肱子</hi>而使黜官<hi>無多受職</hi>薄祭祭<lb/>
　以特羊殷以少牢<hi>四時祀以一羊三年盛祭以羊豕殷盛也</hi>足以供祀盡<lb/>
　歸其餘邑曰吾聞之生於亂世貴而能貧民無求焉<lb/>
　可以後亡敬共事君與二三子生在敬戒不在富也<lb/>
　己巳伯張卒君子曰善戒<lb/>
<pb n="78a"/>冬公㑹晉侯齊侯宋公衛侯鄭伯曺伯莒子邾子薛伯<lb/>
杞伯小邾子于沙隨<hi>邾子下公穀有滕子</hi>
　左傳復錮欒氏也欒盈猶在齊晏子曰禍将作矣齊<lb/>
　将伐晉不可以不懼　按晉以欒氏之故期年之間<lb/>
　再合諸侯見大夫之强也齊人終保盈是令不行也<lb/>
　令不行者以欒氏世勲出不以罪士匄之義有不直<lb/>
　也觀春秋書二㑹見其以霸主之勢而强諸侯以不<lb/>
　順之令後書伐衛遂伐晉見晉國自亂而盟主至於<lb/>
<pb n="78b"/>　受伐其戒深切著明矣　　自欒賔以靖侯之孫傳桓<lb/>
　叔至貞子枝佐文公霸業枝之子盾事靈公書盾之<lb/>
　子盈書之孫也<lb/>
公至自㑹<lb/>
楚殺其大夫公子追舒<lb/>
　左傳楚觀起有寵於令尹子南未益禄而有馬數十<lb/>
　乗楚人患之王将討焉子南之子棄疾為王御士<hi>御王</hi>
　<hi>車者</hi>王每見之必泣棄疾曰君三泣臣矣敢問誰之罪<lb/>
<pb n="79a"/>　也王曰令尹之不能爾所知也國将討焉爾其居乎<lb/>
　對曰父戮子居君焉用之泄命重刑臣亦不為王遂<lb/>
　殺子南於朝轘觀起於四竟子南之臣謂棄疾請徙<lb/>
　子尸於朝<hi>欲犯命取殯</hi>曰君臣有禮唯二三子三日棄疾<lb/>
　請尸王許之既葬其徒曰行乎曰吾與殺吾父行将<lb/>
　焉入曰然則臣王乎曰棄父事讐吾弗忍也遂縊而<lb/>
　死　杜氏曰傳譏康王與人子謀其父失君臣之義<lb/>
　　棄疾之事與唐李懐光之子李璀甚相類璀嘗諫<lb/>
<pb n="79b"/>　其父力竭而不能回則勸徳宗為之備父敗則與之<lb/>
　俱死棄疾之事據傳之所載豈亦嘗諫其父而不從<lb/>
　乎<lb/>
二十有三年春王二月癸酉朔日有食之<lb/>
三月己巳把伯匄卒<lb/>
　左傳杞孝公卒晉悼夫人<hi>晉平公母杞孝公姊妹</hi>喪之平公不<lb/>
　徹<hi>去也</hi>樂非禮也禮為隣國闕　杜氏曰禮諸侯絶期<lb/>
　故以隣國責之　孔氏曰杞孝公晉平公之舅也尊<lb/>
<pb n="80a"/>　同不降於禮當服緦麻三月但緦服既輕其㤙不過<lb/>
　鄰國故傳言禮為鄰國闕也<lb/>
夏邾畀我來奔<hi>公作鼻我</hi>
　杜氏曰畀我是庶其之黨同有竊邑叛君之罪來奔<lb/>
　故書<lb/>
葬把孝公<lb/>
陳殺其大夫慶虎及慶寅<lb/>
　左傳陳侯如楚公子黄愬二慶於楚楚人召之使慶<lb/>
<pb n="80b"/>　樂<hi>二慶之族</hi>往殺之慶氏以陳叛夏屈建從陳侯圍陳<hi>屈建</hi>
　<hi>楚莫敖</hi>陳人城<hi>治城以距君</hi>板隊而殺人<hi>隊直類反板城築之板也慶氏督役</hi>
　<hi>怒其板墜遂殺築人言其虐</hi>役人相命各殺其長遂殺慶虎慶寅<lb/>
　楚人納公子黄　按慶虎慶寅據國叛君其罪大矣<lb/>
　不正其誅而稱國以殺何也見陳侯之不能以罪討<lb/>
　也小人欲専其權寵而不能逺至欲去其介弟以除<lb/>
　偪而不能保使肆誣於大國而不能辨幸而公子黄<lb/>
　之理得申陳侯始得因楚之力以討叛而二賊以城<lb/>
<pb n="81a"/>　築之虐自見殺于役人之手故不以討賊之辭言之<lb/>
　使陳能討賊則必如欒盈良霄之例矣使楚能為陳<lb/>
　討賊則必如夏徴舒慶封之例矣　杜氏曰二十年<lb/>
　二慶譛黄黄奔楚今陳侯往楚乃信黄言及史異辭<lb/>
　無義例<lb/>
陳侯之弟黄自楚歸于陳<lb/>
　杜氏曰諸侯納之曰歸黄至楚自理得直故為楚所<lb/>
　納<lb/>
<pb n="81b"/>晉欒盈復入于晉入于曲沃<lb/>
　左傳晉将嫁女于呉齊侯使析歸父媵之以藩載欒<lb/>
　盈及其士<hi>藩車之有障蔽者若使媵妾在其中</hi>納諸曲沃欒盈夜見胥<lb/>
　午而告之<hi>胥午守曲沃大夫</hi>對曰不可天之所廢誰能興之<lb/>
　子必不免吾非愛死也知不集也盈曰雖然因子而<lb/>
　死吾無悔矣我實不天子無咎焉許諾伏之而觴曲<lb/>
　沃人樂作午言曰今也得欒孺子何如對曰得主而<lb/>
　為之死猶不死也皆歎有泣者爵行又言皆曰得主<lb/>
<pb n="82a"/>　何貳之有盈出徧拜之<hi>謝衆之思已</hi>四月欒盈帥曲沃之<lb/>
　甲因魏獻子<hi>魏舒</hi>以晝入絳<hi>晉國都</hi>或告曰欒氏至矣范<lb/>
　宣子懼奉公以如固宫<hi>固宫宫之有臺觀備守者</hi>范鞅逆魏舒則<lb/>
　成列既乗将逆欒氏矣趨進曰欒氏帥賊以入鞅之<lb/>
　父與二三子在君所矣使鞅逆吾子鞅請驂乗持帶<lb/>
　<hi>驂乗必持帶防隊隋</hi>遂超乗<hi>跳上獻子車</hi>右撫劍左援帶<hi>刼之</hi>命驅之<lb/>
　出僕請<hi>請所之</hi>鞅曰之公宣子逆諸階執其手賂之以<lb/>
　曲沃范氏之徒在臺後欒氏乗公門宣子謂鞅曰矢<lb/>
<pb n="82b"/>　及君屋死之鞅用劍以帥卒欒氏退攝車從之<hi>鞅攝宣子</hi>
　<hi>戎車</hi>欒盈奔曲沃晉人圍之　按納欒盈者齊也不稱<lb/>
　所自譬如盗賊潜入之爾盈将不利於宗國非晉臣<lb/>
　矣猶繫於晉彼晉之世臣逐非國討而出於柄臣之<lb/>
　私意也入於曲沃則入於晉矣故自齊入曲沃自曲<lb/>
　沃入絳而惟書復入於晉也自晉奔曲沃而特書入<lb/>
　於曲沃也曲沃人願為之死則其入於絳也曲沃有<lb/>
　奉焉其退而奔也曲沃有受焉而書曰入深惡之也<lb/>
<pb n="83a"/>　曲沃即桓叔所封嘗以傾晉而其民為之隠曰我聞<lb/>
　有命不敢以告人今為欒氏私邑復感其私㤙莫知<lb/>
　有君臣之分逆順之理聞語欒孺子則泣以為得主<lb/>
　而為之死猶不死也當是時强家得衆皆以厚施於<lb/>
　民使知有私家而不知有公室春秋所以書為後世<lb/>
　戒也其亦深切著明矣　杜氏曰以惡入曰復入兵<lb/>
　敗奔曲沃據曲沃衆還與君争非欲出附他國故不<lb/>
　言叛<lb/>
<pb n="83b"/>秋齊侯伐衛遂伐晉<lb/>
　左傳秋齊侯伐衛自衛将遂伐晉晏平仲曰君恃勇<lb/>
　力以伐盟主憂必及君崔杼諫曰不可臣聞之小國<lb/>
　間大國之敗而毁焉必受其咎弗聽陳文子<hi>完之孫須無</hi>
　見崔武子曰将如君何武子曰吾言於君君弗聽也<lb/>
　以為盟主而利其難羣臣若急君於何有<hi>言有急不能顧君欲</hi>
　<hi>弑之以説晉</hi>子姑止之文子退告其人曰崔子将死乎謂<lb/>
　君甚而又過之過君以義猶自抑也况以惡乎齊侯<lb/>
<pb n="84a"/>　遂伐晉取朝歌<hi>今屬汲郡</hi>為二隊<hi>分兵為二部</hi>入孟門<hi>晉隘道</hi>登<lb/>
　太行<hi>山在河内郡北</hi>張武軍<hi>謂築壘壁</hi>於熒庭<hi>晉地</hi>戍郫邵<hi>取晉邑而守之</hi>
　封少水<hi>封晉尸于少水以為京觀</hi>以報平隂之役乃還趙勝帥東<lb/>
　陽之師以追之獲晏氂<hi>趙勝趙旃之子東陽晉之山東魏郡廣平以北晏氂齊大</hi>
　<hi>夫</hi>　杜氏曰兩事故言遂<lb/>
八月叔孫豹帥師救晉次于雍榆<hi>雍於用反榆公榖作渝</hi>
　公羊傳曷為先言救而後言次先通君命也　榖梁<lb/>
　傳言救後次非救也　杜氏曰豹救晉待命於雍榆<lb/>
<pb n="84b"/>　雍榆晉地汲郡朝歌縣東有雍城　蘇氏曰聶北之<lb/>
　役先言次而後言救按兵待時卒能救邢故以救終<lb/>
　之也雍榆之役先言救而後言次以救晉出兵而盤<lb/>
　桓於雍榆不及於事故以次終之也　陳氏曰次而<lb/>
　救匿其救之之形也救而次宣其救之之聲也書救<lb/>
　晉何晉遂失霸也以區區之魯何救於晉書救晉則<lb/>
　天下益多故矣盟於宋而南北分㑹於申而淮夷列<lb/>
　戰於雞父而敗於呉者六國於越入呉春秋終焉<lb/>
<pb n="85a"/>　汪氏曰外傳記子服恵伯之言曰欒氏之亂齊人間<lb/>
　晉之祸伐取朝歌我先君襄公不敢寧處使叔孫豹<lb/>
　悉帥敝賦踦跂畢行無有處人以從軍吏次于雍榆<lb/>
　與邯鄲勝擊齊之左掎止晏萊焉齊師退而後敢還<lb/>
　則穆叔非無功於晉也然春秋不著其救患之功但<lb/>
　曰次于雍榆盖穆叔與趙勝皆畏齊而不敢進待其<lb/>
　已去而躡其後耳<lb/>
己卯仲孫速卒<lb/>
<pb n="85b"/>　杜氏曰孟荘子也　左傳季武子無適子公彌<hi>公鉏</hi>長<lb/>
　而愛悼子<hi>紇</hi>欲立之訪於申豐<hi>季氏屬大夫</hi>曰彌與紇吾<lb/>
　皆愛之欲擇才焉而立之申豐趨退歸盡室将行他<lb/>
　日又訪焉對曰其然<hi>猶必爾</hi>将具敝車而行乃止訪於<lb/>
　臧紇臧紇曰飲我酒吾為子立之季氏飲大夫酒臧<lb/>
　紇為客既獻臧紇命北面重席新樽絜之<hi>酒樽既新復絜澡之</hi>
　召悼子降逆之大夫皆起及旅<hi>獻酬禮畢通行</hi>而召公鉏使<lb/>
　與之齒<hi>使從庶子之禮</hi>季孫失色<hi>恐公鉏不從</hi>季孫以公鉏為馬<lb/>
<pb n="86a"/>　正<hi>家司馬</hi>愠而不出閔子馬<hi>閔馬父</hi>見之曰子無然禍福<lb/>
　無門唯人所召為人子者患不孝不患無所<hi>位處</hi>敬共<lb/>
　父命何常之有<hi>言廢置在父無常位也</hi>若能孝敬富倍季氏可<lb/>
　也<hi>父寵之則可富</hi>姦囘不軌禍倍下民可也<hi>禍甚于貧賤</hi>公鉏然<lb/>
　之敬共朝夕恪居官次季孫喜使飲已酒而以具徃<lb/>
　<hi>饗燕之具</hi>盡舍旃故公鉏氏富又出為公左宰<hi>出季氏家臣仕于公</hi>
　孟孫惡臧孫季孫愛之孟氏之御騶豐㸃好羯也<hi>騶掌</hi>
　<hi>馬之官兼掌御事謂之御騶羯孟荘子之庻子孺子秩之弟孝伯也</hi>曰從余言必為孟<lb/>
<pb n="86b"/>　孫再三云羯從之孟荘子疾豐㸃謂公鉏苟立羯請<lb/>
　讐臧氏公鉏謂季孫曰孺子秩固其所也<hi>固自當立</hi>若羯<lb/>
　立則季氏信有力於臧氏矣<hi>臧氏因季孫之欲而為定之今若專立孟氏之</hi>
　<hi>少則季氏有力過臧氏</hi>弗應己夘孟孫卒公鉏奉羯立於户側<lb/>
　<hi>戸側䘮主</hi>季孫至入哭而出曰秩焉在公鉏曰羯在此矣<lb/>
　季孫曰孺子長公鉏曰何長之有唯其才也<hi>欲擇才焉而立</hi>
　<hi>之季孫之言也還以答之</hi>且夫子之命也<hi>遂誣孟孫</hi>遂立羯秩奔邾臧<lb/>
　孫入哭甚哀多涕出其御曰孟孫之惡子也而哀如<lb/>
<pb n="87a"/>　是季孫若死其若之何臧孫曰季孫之愛我疾疢也<lb/>
　孟孫之惡我藥石也美疢不如惡石夫石猶生我疢<lb/>
　之美其毒滋多孟孫死吾亡無日矣　汪氏曰魯自<lb/>
　仲遂殺適立庻公室於是乎失政魯卿自季孫宿以<lb/>
　私意廢長立幼於是家臣效尤孟氏之豐㸃廢秩立<lb/>
　羯叔孫氏之豎牛殺孟丙而立舍皆託廢立以擅其<lb/>
　權而三桓微矣作俑之禍其流弊可勝言哉<lb/>
冬十月乙亥臧孫紇出奔邾<lb/>
<pb n="87b"/>　左傳孟氏閉門告於季孫曰臧氏將為亂不使我葬<lb/>
　<hi>欲為公鉏讐臧氏故</hi>季孫不信臧孫聞之戒<hi>為備</hi>冬十月孟氏將<lb/>
　辟<hi>穿藏也</hi>藉除於臧氏<hi>於臧氏藉人除葬道</hi>臧孫使正夫助之<hi>正夫</hi>
　<hi>隧正隧正當屬司徒臧氏為司冦而借之臧氏者葢兼掌之</hi>除於東門甲從已而<lb/>
　視之<hi>臧孫畏孟氏故以甲士自從而視作者</hi>孟氏又告季孫季孫怒命<lb/>
　攻臧氏<hi>見其有甲故</hi>乙亥臧紇斬鹿門<hi>魯南城東門</hi>之闗以出<lb/>
　奔邾初臧宣叔娶於鑄<hi>國也濟北蛇丘縣所治</hi>生賈及為而死<lb/>
　繼室以其姪穆姜之姨子也<hi>姪穆姜姨母之子與穆姜為姨昆弟</hi>生紇<lb/>
<pb n="88a"/>　長於公宫姜氏愛之故立之臧賈臧為出在鑄臧武<lb/>
　仲自邾使告臧賈且致大蔡<hi>大龜</hi>焉曰紇不佞失守宗<lb/>
　祧敢告不弔紇之罪不及不祀子以大蔡納請其可<lb/>
　賈曰是家之禍也非子之過也賈聞命矣再拜受龜<lb/>
　使為<hi>臧為</hi>以納請遂自為也<hi>臧為自為請</hi>臧孫如防<hi>臧氏邑</hi>使<lb/>
　來告曰紇非能害也知不足也<hi>言使甲從已但慮事淺耳</hi>非敢私<lb/>
　請<hi>為其先人請也</hi>苟守先祀無廢二勲<hi>文仲宣叔</hi>敢不辟邑乃立<lb/>
　臧為臧紇致防而奔齊　孔子曰臧武仲以防求為<lb/>
<pb n="88b"/>　後於魯雖曰不要君吾不信也　榖梁傳其日正臧<lb/>
　孫紇之出也蘧伯玉曰不以道事其君者其出乎<lb/>
　杜氏曰阿附季氏為之廢長立少以取奔亾書奔罪<lb/>
　之<lb/>
晉人殺欒盈<lb/>
　左傳晉人克欒盈于曲沃盡殺欒氏之族黨欒魴出<lb/>
　奔宋　公羊傳曷為不言殺其大夫非其大夫也<lb/>
　榖梁傳惡之弗有也　何氏曰稱人討賊辭<lb/>
<pb n="89a"/>齊侯襲莒<lb/>
　左傳齊侯還自晉不入遂襲莒門于且于<hi>莒邑</hi>傷股而<lb/>
　退莒人行成齊侯將為臧紇田臧孫聞之見齊侯與<lb/>
　之言伐晉對曰多則多矣抑君似䑕夫鼠晝伏夜動<lb/>
　不穴於寢廟畏人故也今君聞晉之亂而後作焉寧<lb/>
　將事之非鼠何如乃弗與田　按臧紇之言其喻齊<lb/>
　也中傳言武仲以智自免也　杜氏曰因伐晉還襲<lb/>
　莒不言遂者間有事臧孫知齊侯將敗不欲受其邑<lb/>
<pb n="89b"/>　故以比鼠欲使怒而止<lb/>
二十有四年春叔孫豹如晉<lb/>
　左傳春穆叔如晉范宣子逆之問焉曰古人有言曰<lb/>
　死而不朽何謂也穆叔未對宣子曰昔匄之祖自虞<lb/>
　以上為陶唐氏<hi>陶唐堯所治地大原晉陽縣也終虞之世以為號故曰自虞以上</hi>在<lb/>
　夏為御龍氏<hi>謂劉累也事見昭二十九年</hi>在商為豕韋氏<hi>豕韋國召東郡</hi>
　<hi>白馬縣東南有韋城</hi>在周為唐杜氏<hi>唐杜二國名殷末豕韋國于唐周成王滅唐遷之于</hi>
　<hi>杜為杜伯杜伯之子隰叔奔晉四世及士㑹食邑于范復為范氏杜今京兆杜縣</hi>晉主夏盟<lb/>
<pb n="90a"/>　為范氏其是之謂乎穆叔曰以豹所聞此之謂世禄<lb/>
　非不朽也魯有先大夫曰臧文仲既沒其言立<hi>立謂垂世</hi>
　其是之謂乎豹聞之太上有立徳<hi>黄帝堯舜</hi>其次有立功<lb/>
　<hi>禹稷</hi>其次有立言<hi>史佚周任</hi>雖久不廢此之謂不朽若夫保<lb/>
　姓受氏以守宗祊<hi>祊廟門</hi>世不絶祀無國無之禄之大<lb/>
　者不可謂不朽于杜氏曰賀克欒氏也<lb/>
仲孫羯帥師侵齊<lb/>
　左傳孟孝伯侵齊晉故也　豹如晉以雍榆之次為<lb/>
<pb n="90b"/>　功晉照其偽而有言焉故羯侵齊以悦之魯若移其<lb/>
　侵齊之役於雍榆之次則豹不必往羯不必侵也<lb/>
　豹之如晉賀克欒氏羯之侵齊為晉報伐夫當事而<lb/>
　救不能致力既退而侵何益於晉何名於齊事大睦<lb/>
　鄰交失之矣<lb/>
夏楚子伐吳<lb/>
　左傳夏楚子為舟師以伐吳不為軍政無功而還<lb/>
秋七月甲子朔日有食之既<lb/>
<pb n="91a"/>齊崔杼帥師伐莒<lb/>
　左傳齊侯既伐晉而懼將欲見楚子楚子使薳啟疆<lb/>
　如齊聘且請期齊社蒐軍實使客觀之<hi>祭社因閲數軍器以示薳</hi>
　<hi>啟疆</hi>陳文子曰齊將有冦吾聞之兵不戢必取其族<hi>還自</hi>
　<hi>害也</hi>秋齊侯聞將有晉師<hi>夷儀之師</hi>使陳無宇從薳啟疆如<lb/>
　楚辭且乞師崔杼帥師送之遂伐莒侵介根<hi>莒邑</hi>
大水<lb/>
八月癸巳朔日有食之<lb/>
<pb n="91b"/>公㑹晉侯宋公衛侯鄭伯曹伯莒子邾子滕子薛伯把<lb/>
伯小邾子于夷儀<hi>夷儀公作陳儀</hi>
　左傳㑹于夷儀將以伐齊水不克　杜氏曰夷儀本<lb/>
　邢地衛滅邢而為衛邑<lb/>
冬楚子蔡侯陳侯許男伐鄭<lb/>
　左傳冬楚子伐鄭以救齊門于東門次于棘澤諸侯<lb/>
　還救鄭<hi>夷儀諸侯</hi>　汪氏曰晉陽處父伐楚以救江則書<lb/>
　伐書救此書伐鄭不書以救齊不予楚人之救也晉<lb/>
<pb n="92a"/>　合十二國之君不能伐齊楚乃能合四國之君以伐<lb/>
　鄭此可以觀夷夏之得失矣師克在和不在衆豈不<lb/>
　信然　又曰伐而不果救不及事晉霸之衰可知矣<lb/>
　春秋所以不書諸侯之救鄭也　按夷儀之役不能<lb/>
　正齊之罰而徒致棘澤之師以為鄭患其救不足録<lb/>
　矣<lb/>
公至自㑹<lb/>
　髙氏曰諸侯救鄭不書故以㑹致<lb/>
<pb n="92b"/>陳鍼宜咎出奔楚<hi>鍼其㢘反</hi>
　左傳陳人復討慶氏之黨鍼宜咎出奔楚　宜咎陳<lb/>
　大夫鍼子八世孫在楚為箴尹宜咎<lb/>
叔孫豹如京師<lb/>
　左傳齊人城郟穆叔如周聘且賀城王賜之大路<lb/>
　按郟王城也於是榖洛鬭毁王宫晉不能為王城之<lb/>
　而齊為義舉也<lb/>
大饑<lb/>
<pb n="93a"/>　榖梁傳五榖不升為大饑一榖不升謂之嗛二榖不<lb/>
　升謂之饑三榖不升謂之饉四榖不升謂之康<hi>虚也</hi>五<lb/>
　榖不升謂之大侵<hi>傷也</hi>大侵之禮君食不兼味臺榭不<lb/>
　塗弛侯<hi>廢侯不燕射</hi>廷道不除百官布而不制<hi>布修列也不制不更</hi>
　<hi>有造作</hi>鬼神禱而不祀此大侵之禮也　薛氏曰民有<lb/>
　殍為大饑國無凶荒之備一大水而民有殍無政也<lb/>
二十有五年春齊崔杼帥師伐我北鄙<lb/>
　左傳以報孝伯之師也公患之使告於晉孟公綽曰<lb/>
<pb n="93b"/>　崔子將有大志不在病我必速歸何患焉其來也不<lb/>
　㓂<hi>不為冦害</hi>使民不嚴<hi>欲得民心</hi>異於他日齊師徒<hi>空也</hi>歸<lb/>
夏五月乙亥齊崔杼弑其君光<lb/>
　左傳齊棠公<hi>棠邑大夫</hi>之妻東郭偃之姊也東郭偃臣崔<lb/>
　武子棠公死偃御武子以弔焉見棠姜而美之使偃<lb/>
　取之<hi>為已取也</hi>偃曰男女辨姓今君出自丁<hi>丁公</hi>臣出自桓<lb/>
　<hi>桓公</hi>不可武子筮之遇困之大過史皆曰吉<hi>阿崔子</hi>示陳<lb/>
　文子文子曰夫從風<hi>坎下兑上困巽下兑上大過困六三變為大過坎為中男故曰</hi>
<pb n="94a"/>　<hi>夫變而為巽故曰從風</hi>風隕妻不可娶也<hi>風能隕落物者變而隕落故曰妻不可娶</hi>
　且其繇<hi>直又反</hi>曰困于石據于蒺藜入于其宫不見其<lb/>
　妻凶<hi>困六三爻辭</hi>困于石往不濟也據于蒺藜所恃傷也<lb/>
　入于其宫不見其妻凶無所歸也崔子曰嫠也何害<lb/>
　先夫當之矣遂取之莊公通焉驟如崔氏以崔子之<lb/>
　冠賜人侍者曰不可公曰不為崔子其無冠乎<hi>言冠易得</hi>
　<hi>不足惜縱使餘人不為崔子者其無冠乎况崔子富貴自有冠也</hi>崔子因是又以其<lb/>
　間伐晉也曰晉必將報欲弑公以説于晉而不獲間<lb/>
<pb n="94b"/>　公鞭侍人賈舉而又近之乃為崔子間公夏五月莒<lb/>
　為且于之役故莒子朝于齊甲戌饗諸北郭崔子稱<lb/>
　疾不視事<hi>欲使公來</hi>乙亥公問崔子<hi>問疾</hi>遂從姜氏姜入于<lb/>
　室與崔子自側戸出公拊楹而歌<hi>歌以命姜</hi>侍人賈舉止<lb/>
　衆從者而入閉門<hi>為崔子閉公也重言侍人别下賈舉</hi>甲興公登臺而<lb/>
　請弗許請盟弗許請自刅於廟弗許皆曰君之臣杼<lb/>
　疾病不能聽命<hi>不能親聽公命</hi>近於公宫<hi>言崔子家近公宫或淫者詐稱公</hi>
　陪臣干掫<hi>行夜</hi>有淫者不知二命<hi>言行夜得淫人受崔子命討之不知他命</hi>
<pb n="95a"/>　公踰墻又射之中股反隊遂弑之賈舉州綽邴師公<lb/>
　孫敖封具鐸父襄伊僂堙皆死<hi>八子皆齊臣</hi>祝佗父祭于<lb/>
　髙唐<hi>髙唐有齊别廟也</hi>至復命不説弁而死于崔氏申蒯侍<lb/>
　漁者<hi>監取魚之官</hi>退謂其宰曰爾以帑免我將死其宰曰<lb/>
　免是反子之義也與之皆死崔氏殺鬷蔑<hi>平隂大夫</hi>于平<lb/>
　隂晏子立於崔氏之門外其人曰死乎曰獨吾君也<lb/>
　乎哉吾死也曰行乎曰吾罪也乎哉吾亡也曰歸乎<lb/>
　曰君死安歸君民者豈以陵民社稷是主臣君者豈<lb/>
<pb n="95b"/>　為其口實社稷是飬故君為社稷死則死之為社稷<lb/>
　亡則亡之若為己死而為己亡非其私暱誰敢任之<lb/>
　且人有君而弑之吾焉得死之而焉得亡之將庸何<lb/>
　歸門啟而入枕尸股而哭興三踊而出人謂崔子必<lb/>
　殺之崔子曰民之望也舍之得民盧蒲癸奔晉王何<lb/>
　奔莒<hi>二子莊公黨</hi>叔孫宣伯<hi>僑知</hi>之在齊也叔孫還<hi>齊羣公子</hi>納<lb/>
　其女於靈公嬖生景公丁丑崔杼立而相之慶封為<lb/>
　左相盟國人於太宫<hi>太公廟</hi>曰所不與崔慶者晏子仰<lb/>
<pb n="96a"/>　天嘆曰嬰所不唯忠於君利社稷者是與有如上帝<lb/>
　乃歃辛巳公與大夫及莒子盟<hi>莒子朝齊遇亂未去</hi>大史書曰<lb/>
　崔杼弑其君崔子殺之其弟嗣書而死者二人其弟<lb/>
　又書乃舍之南史氏聞大史盡死執簡以往聞既書<lb/>
　矣乃還崔氏側莊公于北郭<hi>側瘞埋之不殯于廟</hi>丁亥葬諸士<lb/>
　孫之里<hi>士孫人姓因名里</hi>四翣不蹕下車七乗不以兵甲<lb/>
　按齊莊勢陵大邦衆暴小國而又躬亂巨室淫肆不<lb/>
　君故使崔杼因民不忍以與敵市此足以為世鑒矣<lb/>
<pb n="96b"/>　左氏所載晏子之言多非其實夫臣死君難無容議<lb/>
　者間有不必死而無害于義則以所居之時與位而<lb/>
　權之耳若晏子者位非正卿既無當國之責又無討<lb/>
　賊之權莊公雖殞宗社猶存以分實無可死之理然<lb/>
　而聞難不辟入哭君尸其凛然之義猶足以寒亂賊<lb/>
　之心故崔杼雖忌而不敢殺而時之鄙夫因晏子之<lb/>
　不死遂從而附益其説人君遇簒弑者豈皆為社稷<lb/>
　而為之臣者孰肯甘以私暱自處耶若是則弑君而<lb/>
<pb n="97a"/>　及其大夫者非一人矣宋之殤公閔公晉之奚齊卓<lb/>
　子非皆為社稷死而孔父仇牧荀息非三君之私暱<lb/>
　春秋何以大書而深予之耶且死必有私暱則肯死<lb/>
　君難者少矣君不為社稷死則曰誰敢任之則背死<lb/>
　忘義者孰不藉口以求自免乎吾故曰此非晏子之<lb/>
　言鄙夫附益言之也<lb/>
公㑹晉侯宋公衛侯鄭伯曹伯莒子邾子滕子薛伯祀<lb/>
伯小邾子于夷儀<lb/>
<pb n="97b"/>　左傳晉侯濟自泮<hi>泮闕</hi>㑹于夷儀伐齊以報朝歌之役<lb/>
　齊人以莊公説使隰鉏<hi>隰朋之曽孫</hi>請成慶封如師男女<lb/>
　以班賂晉侯以宗器樂器<hi>宗器祭祀之器樂器鐘磬之屬</hi>自六正<hi>三軍</hi>
　<hi>之六卿</hi>五吏<hi>文職</hi>三十帥<hi>武職</hi>三軍之大夫<hi>自五吏之下皆軍卿之屬官</hi>
　百官之正長師旅及處守<hi>守國</hi>者皆有賂<hi>皆有貨賂杜言皆以男女</hi>
　<hi>為賂恐非</hi>晉侯許之使叔向告於諸侯公使子服惠伯對<lb/>
　曰君舍有罪以靖小國君之惠也寡君聞命矣　按<lb/>
　齊罪當討而莊公既弑則罪不在其民晋之所當問<lb/>
<pb n="98a"/>　者不在朝歌之役而在莊公不以其道終之故矣告<lb/>
　於諸侯而改治焉誅其賊立其君則大義明而天下<lb/>
　服矣苟大國見討臣子殺其君以説而可聽是滅天<lb/>
　理而奬亂賊也况其説者又非其實乎不知其欺而<lb/>
　受其説是許臣子可殺其君以與大國為市也知其<lb/>
　欺受其説而又納其賂是心乎成惡而與亂賊同情<lb/>
　也故上書崔杼弑君下書夷儀之㑹而不書伐以深<lb/>
　著晉與諸侯之罪也<lb/>
<pb n="98b"/>　附左傳晉侯使魏舒宛沒逆衛侯將使魏與之夷儀<lb/>
　崔子止其帑以求五鹿<lb/>
六月壬子鄭公孫舍之帥師入陳<hi>舍如字</hi>
　左傳初陳侯㑹楚子伐鄭當陳隧<hi>徑也</hi>者井堙<hi>塞也</hi>木刋<lb/>
　<hi>除也</hi>鄭人怨之六月鄭子展子産帥車七百乗伐陳宵<lb/>
　突<hi>穿也</hi>陳城遂入之陳侯扶其大子偃師奔墓遇司馬<lb/>
　桓子曰載余<hi>陳之司馬</hi>曰將巡城<hi>不欲載公以巡城辭</hi>遇賈獲<hi>陳大夫</hi>
　載其母妻下之而授公車公曰舍而母辭曰不祥<hi>雖急</hi>
<pb n="99a"/>　<hi>猶不欲男女無别</hi>與其妻扶其母以奔墓亦免子展命師無<lb/>
　入公宫與子産親御諸門陳侯使司馬桓子賂以宗<lb/>
　器陳侯免<hi>䘮服</hi>擁社<hi>抱社主示服</hi>使其衆男女别而纍以待<lb/>
　於朝子展執縶而見再拜稽首承飲而進獻子美<hi>子産</hi>
　入數俘而出<hi>計獲而已不將以歸</hi>祝祓社司徒致民司馬致節<lb/>
　<hi>兵符</hi>司空致地乃還<hi>陳亂故正其衆官修其所職以安定之乃還</hi>　按陳以<lb/>
　神明之胄元女大姬之貴備為三恪未甞有淫湎毁<lb/>
　常侵敗王略之罪特迫於强楚之令從於伐鄭而過<lb/>
<pb n="99b"/>　暴於疆隧者有司不戢武之罪也鄭欲修怨不請於<lb/>
　天王而興大師焉至于車七百乗<hi>此晉文公城濮之賦也郤克伐齊至</hi>
　<hi>以八百乗當時已謂為傾國恐鄭未合有此</hi>既聲其罪豈不可待其服乃<lb/>
　宵突其城而入之是志於殘之使其君與太子匍匐<lb/>
　奔墓寄乗以免其民亦何罪而男女别而纍以待數<lb/>
　俘而出承飲進獻則曷如勿迫而辱之祝祓社司徒<lb/>
　致民司馬致節正其官而還則曷如毋亂焉甚矣鄭<lb/>
　之為欺也其不免乎王法之討而或者猶謂其入陳<lb/>
<pb n="100a"/>　有禮而春秋無貶辭失之逺矣<lb/>
秋八月己巳諸侯同盟于重丘<hi>重直龍反</hi>
　左傳齊成故也　杜氏曰稱同盟齊亦與盟　書同<lb/>
　者見崔杼弑君之賊與焉春秋之微辭也　張氏曰<lb/>
　曹州乗氏縣有重丘故城<lb/>
　附左傳趙文子為政<hi>代范匄</hi>令薄諸侯之幣而重其禮<lb/>
　穆叔見之謂穆叔曰自今以往兵其少弭矣齊崔慶<lb/>
　新得政將求善於諸侯武也知楚令尹<hi>屈建</hi>若敬行其<lb/>
<pb n="100b"/>　禮道之以文辭以靖諸侯兵可以弭<lb/>
公至自㑹<lb/>
衛侯入于夷儀<lb/>
　杜氏曰晉愍衛衎失國使衛分之一邑　説見桓十<lb/>
　五年鄭伯突入于櫟下<lb/>
楚屈建帥師滅舒鳩<lb/>
　左傳楚薳子馮卒屈建為令尹<hi>子木</hi>屈蕩為莫敖<hi>代屈建宣</hi>
　<hi>十二年邲之役楚有屈蕩為左廣之右世本屈蕩屈建之祖父今此屈蕩與之同姓名</hi>舒鳩人<lb/>
<pb n="101a"/>　卒叛<hi>前年辭不叛</hi>楚令尹子木伐之及離城<hi>舒鳩城</hi>吳人救<lb/>
　之子木遽以右師先<hi>先至舒鳩</hi>子疆息桓子㨗子駢子盂<lb/>
　帥左師以退<hi>五人不及子木與吳相遇而退</hi>吳人居其間七日<hi>居楚兩軍</hi>
　<hi>之間</hi>子疆曰久將墊隘隘乃禽也<hi>慮水雨</hi>不如速戰請以<lb/>
　其私卒誘之簡師<hi>簡閲精兵</hi>陳<hi>駐後為陳</hi>以待我我克則進奔<lb/>
　則亦視之乃可以克不然必為吳禽從之五人以其<lb/>
　私卒先擊吳師吳師奔登山以望見楚師不繼復逐<lb/>
　之傅諸其軍簡師㑹之吳師大敗遂圍舒鳩舒鳩潰<lb/>
<pb n="101b"/>　八月楚滅舒鳩　按羣舒近楚為楚所蠶食至是盡<lb/>
　矣先本與楚俱張曰荆舒<lb/>
冬鄭公孫夏帥師伐陳<hi>夏公作囆</hi>
　左傳鄭子産獻㨗于晉戎服將事晉人問陳之罪對<lb/>
　曰昔虞閼父<hi>舜之後</hi>為周陶正以服事我先王我先王<lb/>
　賴其利器用也與其神明之後也庸以元女大姬<hi>武王</hi>
　<hi>之長女</hi>配胡公<hi>閼父之子滿</hi>而封諸陳以備三恪<hi>周得天下封夏殷二</hi>
　<hi>王後得各自行其正朔用其禮樂既又封舜後謂之三恪</hi>則我周之自出<hi>言陳周之甥</hi>
<pb n="102a"/>　至于今是賴桓公之亂蔡人欲立其出<hi>事在桓五年</hi>我先<lb/>
　君莊公奉五父而立之蔡人殺之我又與蔡人奉戴<lb/>
　厲公至於莊宣皆我之自立<hi>陳莊公宣公皆厲公子</hi>夏氏之亂<lb/>
　成公播蕩<hi>奔晉</hi>又我之自入君所知也<hi>葢自晉因鄭而入</hi>今陳<lb/>
　忘周之大徳蔑我大惠棄我姻親介恃楚衆以憑陵<lb/>
　我敝邑不可億<hi>度也</hi>逞<hi>盡也</hi>我是以有往年之告未獲成<lb/>
　命則有我東門之役當陳隧者井堙木刋敝邑大懼<lb/>
　不競而恥大姬天誘其衷啟敝邑心陳知其罪授手<lb/>
<pb n="102b"/>　於我用敢獻功晉人曰何故侵小對曰先王之命唯<lb/>
　罪所在各致其辟且昔天子之地一圻<hi>方千里</hi>列國一<lb/>
　同<hi>方百里</hi>自是以衰<hi>初危反差降也</hi>今大國多數圻矣若無侵<lb/>
　小何以至焉晉人曰何故戎服對曰我先君武莊為<lb/>
　平桓卿士城濮之役文公布命曰各復舊職命我文<lb/>
　公戎服輔王以授楚㨗不敢廢王命故也士莊伯<hi>士弱</hi>
　不能詰復于趙文子文子曰其辭順犯順不祥乃受<lb/>
　之冬十月子展相鄭伯如晉拜陳之功<hi>謝晉受其功</hi>子西<lb/>
<pb n="103a"/>　復伐陳陳及鄭平　杜氏曰前雖入陳服之而已故<lb/>
　更伐以結成　按晉為盟主得陳而不能保復棄之<lb/>
　於楚而使鄭修其私怨伯主之義安在乎子産對晉<lb/>
　之辭皆曲而强為文飾不類其平日之言恐傳者傅<lb/>
　㑹之過也陳侯鮑卒而陳亂公子佗殺太子免而代<lb/>
　之乃簒賊也鄭莊公奉而立之乃可以為功乎征伐<lb/>
　之權出於天子敵國無相征之義而以唯罪所在各<lb/>
　致其辟為先王之命何其誣也大國之地多數圻信<lb/>
<pb n="103b"/>　非侵小不至然則皆欲效之可乎又以戎服受㨗為<lb/>
　城濮之命然定王於鞏朔之獻齊㨗也則曰蠻夷戎<lb/>
　狄不式王命淫湎毁常王命伐之則有獻㨗王親受<lb/>
　而勞之所以懲不敬勸有功也兄弟甥舅侵敗王畧<lb/>
　王命伐之告事而已不獻其功所以敬親暱禁淫慝<lb/>
　也今鄭無王命擅興以侵小而以其㨗私相獻其為<lb/>
　奸先王之禮尤大矣且鄭文公戎服輔王以授楚㨗<lb/>
　而子産今以將事于晋是以王事晋也乃自謂不敢<lb/>
<pb n="104a"/>　廢王命不亦重誣乎左氏乃謂士莊伯不能詰非不<lb/>
　能詰也是時晋政偷矣趙文子謂武也知楚令尹若<lb/>
　敬行其禮道之以文辭兵可以少弭葢志于合和南<lb/>
　北以苟無事非復昔者同外楚禁暴討貳之心矣觀<lb/>
　春秋一嵗再書鄭伐陳而諸侯之散也見于此矣<lb/>
十有二月吳子遏伐楚門于巢卒<hi>遏於葛反公作謁</hi>
　左傳吳子諸樊伐楚以報舟師之役門于巢巢牛臣<lb/>
　曰吳王勇而輕若啟之將親門我獲射之必殪是君<lb/>
<pb n="104b"/>　也死疆其少安從之吳子門焉牛臣隠于短墻以射<lb/>
　之卒　公羊傳入巢之門而卒也　榖梁傳取卒之<lb/>
　名加之伐楚之上者見以伐楚卒也古者大國過小<lb/>
　邑小邑必飾城<hi>修守備</hi>而請罪<hi>恐已有闕而致師</hi>禮也吳子謁<lb/>
　伐楚至巢入其門門人射吳子有矢創反舍而卒古<lb/>
　者雖有文事必有武備非巢之不飾城而請罪非吳<lb/>
　子之自輕也　何氏曰吳子欲伐楚過巢不假塗卒<lb/>
　暴入巢門門者以為欲犯巢而射殺之　今按巢吳楚<lb/>
<pb n="105a"/>　間小國廬江六縣東有居巢城文十二年楚圍巢至<lb/>
　是巢屬於楚矣吳伐楚至巢而攻之巢人誘之吳子<lb/>
　果親門焉見射而卒左氏所載是也取卒之名加之<lb/>
　伐楚之上正與七年鄭伯髠頑如㑹卒于鄵書法同<lb/>
　皆以便文爾左氏凡云門焉皆謂攻其城門此經門<lb/>
　于巢亦是而公榖乃謂入巢之門而謂之門于巢何<lb/>
　氏又謂過巢不假塗皆無稽之妄説也榖梁謂大國<lb/>
　過小邑小邑必飾城而請罪此自過國之禮今吳來<lb/>
<pb n="105b"/>　攻巢而巢以一矢相加當責吳子之自輕安得又非<lb/>
　巢也又謂雖有文事必有武備吳子之殪在於自輕<lb/>
　非無備也<lb/>
　附左傳衛獻公自夷儀使與甯喜言<hi>求復國</hi>甯喜許之<lb/>
　大叔文子<hi>大叔儀</hi>聞之曰君子之行思其終也<hi>終可成</hi>思<lb/>
　其復也<hi>可復行</hi>書曰慎始而敬終終以不困詩曰夙夜匪<lb/>
　懈以事一人今甯子視君不如奕棋奕者舉棋不定<lb/>
　不勝其耦而况置君而弗定乎必不免矣<lb/>
<pb n="106a"/>二十有六年春王二月辛夘衛甯喜弑其君剽<hi>匹妙反</hi>
　左傳衛獻公使子鮮為復<hi>使為己求反國</hi>辭<hi>辭不能</hi>敬似强命<lb/>
　之<hi>敬似獻公及子鮮之母</hi>對曰君無信臣懼不免敬似曰雖然<lb/>
　以吾故也許諾初獻公使與甯喜言甯喜曰必子鮮<lb/>
　在<hi>使在其間</hi>不然必敗<hi>子鮮賢國人信之</hi>故公使子鮮子鮮不獲<lb/>
　命於敬姒以公命與甯喜言曰苟反政由甯氏祭則<lb/>
　寡人甯喜告蘧伯玉伯玉曰瑗不得聞君之出敢聞<lb/>
　其入遂行從近闗出告右宰榖<hi>鄭大夫</hi>右宰榖曰不可<lb/>
<pb n="106b"/>　獲罪於兩君天下誰畜之悼子曰吾受命於先人不<lb/>
　可以貳榖曰我請使焉而觀之遂見公於夷儀反曰<lb/>
　君淹恤在外十二年矣而無憂色亦無寛言猶夫人<lb/>
　也若不已死無日矣悼子曰子鮮在右宰榖曰子鮮<lb/>
　在何益多而能亡於我何為<hi>言子鮮為義多不過出亡</hi>悼子曰雖<lb/>
　然弗可以已孫文子在戚孫嘉聘于齊孫襄居守<hi>二人</hi>
　<hi>文子之子</hi>二月庚寅甯喜右宰榖伐孫氏不克伯國傷<hi>伯國</hi>
　<hi>孫襄也父兄皆不在故乗弱攻之</hi>甯子出舍於郊<hi>欲奔</hi>伯國死孫氏夜<lb/>
<pb n="107a"/>　哭國人召甯子甯子復攻孫氏克之辛夘殺子叔<hi>剽也</hi>
　及太子角書曰甯喜弑其君剽言罪之在甯氏也<lb/>
　按孫甯均之當國秉權使黜君果非殖意<hi>二十七年傳曰黜君</hi>
　<hi>非吾意孫氏為之</hi>則當其時以死勿聽孫氏其敢哉既與之<lb/>
　同惡又與之同立剽而事以為君乃將死而屬其子<lb/>
　以復舊君此不過以立剽之後政在孫氏夫逐君之<lb/>
　惡則同受之立君之寵則孫氏專之此甯殖之所為<lb/>
　不平也喜之納獻公豈真以欲免父逐君之惡哉觀<lb/>
<pb n="107b"/>　政由甯氏祭則寡人之約則喜父子之情可覩矣獻<lb/>
　公葢知之而後與之言也剽雖非正而春秋正其弑<lb/>
　君之罪正為其意在己私故視置君曽奕者舉棋之<lb/>
　不若非但不思其終而已其為亂臣賊子之戒嚴矣<lb/>
　豈曰使天下後世知慎於廢立之際而不敢忽哉<hi>胡氏</hi>
　<hi>語</hi>　此與晉里克弑其君卓事同殖也出之喜也納<lb/>
　之欲掩前人之惡也殖也立之喜也殺之乃再陷弑<lb/>
　君之大罪矣右宰榖曰獲罪於兩君天下誰畜之甯<lb/>
<pb n="108a"/>　喜曰吾受命於先人不可以貳喜不君其君而後敢<lb/>
　動於惡以為由己家所立視如奕之置子春秋以義<lb/>
　正其事而人心囘亂臣賊子懼矣<lb/>
衛孫林父入于戚以叛<hi>書叛始此</hi>
　左傳孫林父以戚如晉<hi>以邑屬晉</hi>書曰入于戚以叛罪孫<lb/>
　氏也臣之禄君實有之義則進否則奉身而退專禄<lb/>
　以周旋戮也　按林父逐君立君本為惡首今也衎<lb/>
　入已出又披君之邑以市於大國罪不在弑剽者之<lb/>
<pb n="108b"/>　下春秋書入于戚以叛以誅之也左氏乃止以其專<lb/>
　禄周旋為罪杜氏又謂林父事剽而衎入義可以退<lb/>
　皆昧于大義之言使林父不專邑自隨則無罪乎<lb/>
甲午衛侯衎復歸于衛<lb/>
　左傳甲午衛侯入書曰復歸國納之也<hi>本晉納之夷儀今從夷儀</hi>
　<hi>入國嫌若晉所納故發國納之例</hi>大夫逆于竟者執其手而與之言<lb/>
　道逆者自車揖之逆于門者頷之而已公至使讓太<lb/>
　叔文子曰寡人淹恤在外二三子皆使寡人朝夕聞<lb/>
<pb n="109a"/>　衛國之言吾子獨不在寡人<hi>在存問之公聞文子答甯喜之言故忿之</hi>古<lb/>
　人有言曰非所怨勿怨寡人怨矣對曰臣知罪矣臣<lb/>
　不佞不能負羈絏以從扞牧圉臣之罪一也有出者<lb/>
　有居者臣不能貳通外内之言以事君臣之罪二也<lb/>
　有二罪敢忘其死乃從近闗出公使止之　按春秋<lb/>
　之義常以上下比事而見始也書衛侯衎出奔齊繼<lb/>
　書㑹于戚而衛孫林父在焉則知為强臣所逐矣終<lb/>
　也書甯喜弑其君剽孫林父入于戚以叛繼書衛侯<lb/>
<pb n="109b"/>　衎復歸于衛則知復歸之故由甯喜矣夫君人者將<lb/>
　葢之如天容之如地尊如神明愛如父母而逐于林<lb/>
　父歸以甯喜直書而義自見矣名與不名不必有義<lb/>
　復歸者復國之恒詞而美惡形乎其中<lb/>
　附左傳衛人侵戚東鄙孫氏愬于晉晋戍茅氏<hi>茅氏戚東</hi>
　<hi>鄙</hi>殖綽伐茅氏<hi>齊人今來在衛</hi>殺晉戍三百人孫蒯追之弗<lb/>
　敢擊文子曰厲<hi>惡鬼</hi>之不如遂從衛師敗之圉<hi>衛邑</hi>雍鉏<lb/>
　<hi>孫氏臣</hi>獲殖綽復愬于晉　按言衛人侵戚則戚于衛<lb/>
<pb n="110a"/>　如二國矣言孫氏愬于晉則孫氏于衎如二君矣<lb/>
夏晉侯使荀吳來聘<lb/>
　左傳晉人為孫氏故召諸侯將以討衛也夏中行穆<lb/>
　子來聘召公也<lb/>
公㑹晉人鄭良霄宋人曹人于澶淵<lb/>
　左傳六月公㑹晉趙武宋向戌鄭良霄曹人于澶淵<lb/>
　以討衛疆戚田取衛西鄙懿氏六十以與孫氏<hi>戚城西北</hi>
　<hi>五十里有懿城因姓以名城取田六十井也</hi>趙武不書尊公也<hi>罪武㑹公侯</hi>向<lb/>
<pb n="110b"/>　戌不書後也<hi>後㑹期</hi>鄭先宋不失所也<hi>如期至</hi>於是衛侯<lb/>
　㑹之<hi>晉將執之不得與㑹故不書</hi>晉人執甯喜北宫遺使女齊以<lb/>
　先歸<hi>討其弑君伐孫氏也遺北宫括之子女齊司馬侯歸晋而後告諸侯故經書在秋</hi>衛侯<lb/>
　如晉晉人執而囚之於士弱民<hi>士弱晉主獄大夫</hi>秋七月齊<lb/>
　侯鄭伯為衛侯故如晉國景子<hi>國弱</hi>相齊侯子展相鄭<lb/>
　伯國子使晏平仲私於叔向曰晉君宣其明徳於諸<lb/>
　侯恤其患而補其闕正其違而治其煩所以為盟主<lb/>
　也今為臣執君若之何叔向告趙文子文子以告晉<lb/>
<pb n="111a"/>　侯晉侯乃許歸衛侯　杜氏曰澶淵衛地近戚　胡<lb/>
　氏曰春秋疑義先儒所傳誠有未盡趙武稱人為助<lb/>
　孫氏貶也鄭良霄不貶者子産新得政而鄭伯為衛<lb/>
　侯故如晉即知鄭獨不釋君而臣是助矣　家氏曰<lb/>
　天子方伯者無他主張名分而已晉自悼公奬大夫<lb/>
　以伉其君而下陵上替有自來矣今林父據邑叛君<lb/>
　晉不能討而納其叛又披公邑以益賊臣謂之疆戚<lb/>
　田使衛戚如二國然甚又為之執其君平固甚愚亦<lb/>
<pb n="111b"/>　何利而為此由晉之諸臣各為其私羽翼私門弱公<lb/>
　室以為已地而其君不悟良可喟已<lb/>
秋宋公殺其世子痤<hi>才何反榖作座音同</hi>
　左傳初宋芮司徒生女子赤而毛棄諸堤下共姬之<lb/>
　妾取以入<hi>共姬宋伯姬也</hi>名之曰棄長而美平公入夕<hi>平公共姬</hi>
　<hi>子</hi>共姬與之食公見棄也而視之尤<hi>甚也</hi>姬納諸御嬖<lb/>
　生佐<hi>元公</hi>惡而婉大子痤美而狠合左師<hi>向戌</hi>畏而惡之<lb/>
　寺人惠牆<hi>氏</hi>伊戾<hi>名</hi>為太子内師而無寵秋楚客聘<lb/>
<pb n="112a"/>　于晋過宋太子知之請野享之公使往伊戾請從之<lb/>
　公曰夫不惡女乎<hi>夫謂太子</hi>對曰小人之事君子也惡之<lb/>
　不敢逺好之不敢近敬以待命敢有貳心乎縱有共<lb/>
　其外莫共其内臣請往也遣之至則欿用牲加書徴<lb/>
　之<hi>詐作盟處為大子反</hi>而騁告公曰太子將為亂既與楚客盟<lb/>
　矣公曰為我子又何求對曰欲速公使視之則信有<lb/>
　焉問諸夫人與左師<hi>夫人佐母棄也</hi>則皆曰固聞之公囚太<lb/>
　子太子曰唯佐也能免我召而使請曰日中不來吾<lb/>
<pb n="112b"/>　知死矣左師聞之聒<hi>讙也</hi>而與之語<hi>欲使失期</hi>過期乃縊而<lb/>
　死佐為太子公徐聞其無罪也乃烹伊戾左師見夫<lb/>
　人之歩馬<hi>習馬</hi>者問之對曰君夫人氏也左師曰誰為<lb/>
　君夫人余胡弗知圉人歸以告夫人夫人使饋之錦<lb/>
　與馬先之以玉曰君之妾棄使某獻左師改命曰君<lb/>
　夫人而後再拜稽首受之<hi>傳言宋公闇左師諛太子所以無罪而死</hi>　胡<lb/>
　傳殺世子母弟直書君者甚之也讒世子痤而殺之<lb/>
　者寺人伊戾也然讒言之得行也必有嬖妾匹嫡之<lb/>
<pb n="113a"/>　惑其心又有大臣内結宫圍者以為之助然後愛惡<lb/>
　一移父子夫婦之間不能相保者衆矣晋獻之殺申<lb/>
　生宋公之殺痤春秋所以目君以著其惡也　家氏<lb/>
　曰傳言佐惡而婉痤美而狠婉者巧於自結狠者踈<lb/>
　於内交佐日以親痤日以踈以至於此也隋楊廣傾<lb/>
　勇之事似之勇則痤也楊素則左師也<lb/>
晉人執衛甯喜<lb/>
　公羊傳此執有罪何以不得為伯討不以其罪執之<lb/>
<pb n="113b"/>　也　按晉非討其弑君也為伐孫氏殺晉戍之故爾<lb/>
　趙武為政叔向為謀臣晉無一事可稱二子者崇虗<lb/>
　譽而無其實也<lb/>
　附左傳初楚伍參與蔡太師子朝友其子伍舉與聲<lb/>
　子<hi>子朝之子</hi>相善也伍舉娶于王子牟王子牟為申公而<lb/>
　亡楚人曰伍舉實送之伍舉奔鄭將遂奔晉聲子將<lb/>
　如晉遇之於鄭郊班荆相與食<hi>布荆坐地</hi>而言復故<hi>共議歸楚</hi>
　<hi>事</hi>聲子曰子行也吾必復子及宋向戌將平晉楚<hi>在明</hi>
<pb n="114a"/>　<hi>年</hi>聲子通使於晉還如楚令尹子木與之語問晉故<lb/>
　焉且曰晉大夫與楚孰賢對曰晉卿不如楚其大夫<lb/>
　則賢皆卿材也如把梓皮革自楚往也雖楚有材晉<lb/>
　實用之<hi>言楚亡臣多在晉</hi>子木曰夫獨無族姻乎對曰雖有<lb/>
　而用楚材實多歸生聞之善為國者賞不僣而刑不<lb/>
　濫賞僣則懼及淫人刑濫則懼及善人若不幸而過<lb/>
　寧僣無濫與其失善寧其利淫無善人則國從之古<lb/>
　之治民者勸賞而畏刑恤民不倦賞以春夏刑以秋<lb/>
<pb n="114b"/>　冬是以將賞為之加膳加膳則飫賜此以知其勸賞<lb/>
　也將刑為之不舉不舉則徹樂此以知其畏刑也夙<lb/>
　興夜寐朝夕臨政此以知其恤民也三者禮之大節<lb/>
　也有禮無敗今楚多淫刑其大夫逃死於四方而為<lb/>
　之謀主以害楚國不可救療所謂不能也子儀之亂<lb/>
　析公奔晉<hi>在文十四年</hi>晉人置諸戎車之殿<hi>後軍</hi>以為謀主<lb/>
　繞角之役晉將遁矣析公曰楚師輕窕易震蕩也若<lb/>
　多鼓鈞<hi>同</hi>聲以夜軍之楚師必遁晉人從之楚師宵<lb/>
<pb n="115a"/>　潰晉遂侵蔡襲沈獲其君敗申息之師於桑隧獲申<lb/>
　麗而還鄭於是不敢南面楚失華夏則析公之為也<lb/>
　雍子之父兄譛雍子君與夫人不善是也雍子奔晉<lb/>
　晉人與之鄐<hi>晋邑</hi>以為謀主彭城之役晉遇楚於靡角<lb/>
　之谷<hi>在成十八年</hi>晉將遁矣雍子發命於軍曰歸老幼反<lb/>
　孤疾二人役歸一人簡兵蒐乗秣馬蓐食師陳焚次<lb/>
　明日將戰行歸者而逸楚囚楚師宵潰晉降彭城而<lb/>
　歸諸宋以魚石歸楚失東夷子辛死之則雍子之為<lb/>
<pb n="115b"/>　也子反與子靈爭夏姬<hi>子靈巫臣</hi>而雍<hi>上聲</hi>害其事子靈奔<lb/>
　晉晉人與之邢<hi>晉邑</hi>以為謀主扞禦北狄通吳於晉教<lb/>
　吳叛楚教之乗車射御驅侵使其子狐庸為吳行人<lb/>
　焉吳於是伐巢取駕<hi>皆楚邑</hi>克棘<hi>譙國鄼縣東北有棘亭</hi>入州來<lb/>
　楚罷於奔命至今為患則子靈之為也若敖之亂<hi>在宣</hi>
　<hi>四年</hi>伯賁之子賁皇奔晉晉人與之苖<hi>晉邑</hi>以為謀主鄢<lb/>
　陵之役楚晨壓晉軍而陳晉將遁矣苖賁皇曰楚師<lb/>
　之良在其中軍王族而已若塞井夷竈成陳以當之<lb/>
<pb n="116a"/>　欒范易行<hi>户郎反易行或曰變易卒伍或曰簡易行陳少其兵備</hi>以誘之中行<lb/>
　二郤必克二穆<hi>子重子反皆出穆王</hi>吾乃四萃於其王族必大<lb/>
　敗之晉人從之楚師大敗王夷<hi>傷也</hi>師熸<hi>子潜反吴楚之間謂火滅</hi>
　<hi>為熸</hi>子反死之鄭叛吳興楚失諸侯則苖賁皇之為也<lb/>
　子木曰是皆然矣聲子曰今又有甚於此椒舉娶於<lb/>
　申公子牟子牟得戾而亡君大夫謂椒舉女實遣之<lb/>
　懼而奔鄭引領南望曰庻幾赦余亦弗圖也今在晉<lb/>
　矣晉人將與之縣以比叔向彼若謀害楚國豈不為<lb/>
<pb n="116b"/>　患子木懼言諸王益其禄爵而復之聲子使椒鳴<hi>伍舉</hi>
　<hi>子</hi>逆之<lb/>
八月壬午許男甯卒于楚<lb/>
　左傳許靈公如楚請伐鄭曰師不興孤不歸矣入月<lb/>
　卒于楚<lb/>
冬楚子蔡侯陳侯伐鄭<lb/>
　左傳楚子曰不伐鄭何以求諸侯冬十月楚子伐鄭<lb/>
　鄭人將禦之子産曰晉産將平諸侯將和楚王是故<lb/>
<pb n="117a"/>　昧於一來不如使逞<hi>快也</hi>而歸乃易成也夫小人之性<lb/>
　釁<hi>動也</hi>於勇嗇<hi>貪也</hi>於禍以足其性乃求名焉者<hi>指欲與楚戰者</hi>
　非國家之利也若何從之子展説不禦㓂十二月乙<lb/>
　酉入南里<hi>鄭邑</hi>墮其城渉于樂氏<hi>津門</hi>門于師之梁<hi>鄭城門</hi>
　縣門發獲九人焉渉于汜而歸而後葬許靈公<lb/>
葬許靈公<lb/>
　附左傳衛人歸衛姬于晉乃釋衛侯君子是以知平<lb/>
　公之失政也　晉韓宣子聘于周王使請事<hi>時諸侯不能修</hi>
<pb n="117b"/>　<hi>朝聘之常禮有事多托聘以行故王使請事</hi>對曰晉士起<hi>起宣子名禮諸侯大夫入天子</hi>
　<hi>國稱士</hi>將歸時事於宰旅無他事矣　齊人城郟之嵗<lb/>
　<hi>在二十四年</hi>其夏齊烏餘<hi>齊大夫</hi>以廪丘<hi>今東郡廩丘故城是</hi>奔晉襲<lb/>
　衛羊角<hi>今廪丘所治羊角城是</hi>取之遂襲我髙魚<hi>在廪丘東</hi>取之<lb/>
　又取邑於宋於是范宣子卒諸侯弗能治也及趙文<lb/>
　子為政乃卒治之文子言於晉侯曰晉為盟主諸侯<lb/>
　或相侵也則討而使歸其地今烏餘之邑皆討類也<lb/>
　而貪之是無以為盟主也請歸之公曰諾孰可使也<lb/>
<pb n="118a"/>　對曰胥梁帶能無用師晉侯使往<lb/>
二十有七年春<lb/>
　附左傳春胥梁帶使諸䘮邑者具車徒以受地必周<lb/>
　<hi>周密也必密來勿以受地為名</hi>使烏餘具車徒以受封烏餘以衆出<lb/>
　<hi>出受封也</hi>使諸侯偽效<hi>致也</hi>烏餘之封者而遂執之盡獲之<lb/>
　<hi>皆獲其徒衆</hi>皆取其邑而歸諸侯諸侯是以睦於晉<lb/>
齊侯使慶封來聘<lb/>
　左傳齊慶封來聘其車美孟孫謂叔孫曰慶季之車<lb/>
<pb n="118b"/>　不亦美乎叔孫曰豹聞之服美不稱必以惡終美車<lb/>
　何為叔孫與慶封食不敬為賦相鼠亦不知也　杜<lb/>
　氏曰景公即位通嗣君也<lb/>
夏叔孫豹㑹晉趙武楚屈建蔡公孫歸生衛石惡陳孔<lb/>
奐鄭良霄許人曹人于宋<hi>屈居勿反奐呼亂反公作瑗後同  晉楚使同主盟</hi>
　左傳宋向戌善於趙文子又善於令尹子木欲弭諸<lb/>
　侯之兵以為名如晉告趙孟趙孟謀於諸大夫韓宣<lb/>
　子曰兵民之殘也財用之蠧小國之大菑也將或弭<lb/>
<pb n="119a"/>　之雖曰不可必將許之弗許楚將許之以召諸侯則<lb/>
　我失為盟主矣晉人許之如楚楚亦許之如齊齊人<lb/>
　難之陳文子曰晉楚許之我焉得已且人曰弭兵而<lb/>
　我弗許則固攜吾民矣將焉用之齊人許之告于秦<lb/>
　秦亦許之皆告於小國為㑹於宋五月甲辰晉趙武<lb/>
　至於宋丙午鄭良霄至六月戊申叔孫豹齊慶封陳<lb/>
　須無衛石惡至甲寅晉荀盈從趙武至<hi>趙武命盈追已故言從趙</hi>
　<hi>武</hi>丙辰邾悼公至<hi>小國故君自來</hi>壬戌楚公子黒肱先至成<lb/>
<pb n="119b"/>　言於晉<hi>時令尹子木止陳遣黒肱就晉大夫成盟載之言</hi>丁夘宋向戍如陳<lb/>
　從子木成言於楚<hi>就於陳成楚之要言</hi>戊辰滕成公至子木謂<lb/>
　向戍請晉楚之從<hi>諸侯從晉楚者</hi>交相見也<hi>更相朝</hi>庚午向戌<lb/>
　復于趙孟趙孟曰晉楚齊秦匹也晉之不能於齊猶<lb/>
　楚之不能於秦也楚君若能使秦君辱於敝邑寡君<lb/>
　敢不固請於齊壬申左師復言於子木子木使驛謁<lb/>
　諸王王曰釋齊秦他國請相見也秋七月戊寅左師<lb/>
　至<hi>從陳還</hi>是夜也趙孟及子晳盟以齊言<hi>子晳公子黒肱素要齊其</hi>
<pb n="120a"/>　<hi>辭至盟時不得復訟爭</hi>庚辰子木至自陳陳孔奐蔡公孫歸生<lb/>
　至<hi>二國大夫與子木俱至</hi>曹許之大夫皆至以藩為軍<hi>不築壘塹示不</hi>
　<hi>相忌</hi>晉楚各處其偏<hi>晋處北楚處南</hi>伯夙<hi>荀盈</hi>曰楚氛甚惡懼難<lb/>
　趙孟曰吾左還入於宋若我何<hi>營在宋北東頭為上故晉營在東有急可</hi>
　<hi>左㢠廻入宋東門</hi>　杜氏曰㑹者十四國齊秦不交相見邾滕<lb/>
　為私屬皆不與盟宋為主人地於宋則與盟可知故<lb/>
　經唯序九國大夫楚先晉歃而書先晉貴信也陳于<lb/>
　晉㑹常在衛上孔奐非上卿故在石惡下　按是時<lb/>
<pb n="120b"/>　晉楚皆厭兵故向戌得迎兩國之意㫖而和合為此<lb/>
　舉也告於小國而喜躍勇赴告於齊秦而齊秦許之<lb/>
　曰人曰弭兵而我弗許則固攜吾民矣將焉用之是<lb/>
　可以見人情之所在矣戰國之世衡人專搆諸侯使<lb/>
　相攻伐而從人則合東方六國為從以擯秦從人之<lb/>
　意向戌之意也然而勢如連雞不能俱棲從之不可<lb/>
　久也策士知之矣視此則向戌之説差愈而易成是<lb/>
　以有因其罷兵息民之意而取之者則曰宋之盟中<lb/>
<pb n="121a"/>　國不出外裔不入玉帛之使交乎天下百姓免兵革<lb/>
　之患者十餘年趙武屈建之力可以當齊桓也其執<lb/>
　乎内夏外夷之常而議之者則曰於溴梁而無君臣<lb/>
　之分於宋而無夷夏之防南北二伯諸侯兩事贄玉<lb/>
　帛死生于蠻夷之庭以至于申之㑹蠻夷之君簒弑<lb/>
　之賊大合十有一國之衆而用齊桓召陵之禮是舉<lb/>
　啟之也盟鹿上楚始進也盂之㑹楚子與宋公並序<lb/>
　于諸侯之上而二伯兆宋之㑹使晉楚之從交相見<lb/>
<pb n="121b"/>　而二伯成皆宋為之也是二説者固皆一道而未可<lb/>
　膠也楚誠南蠻然有弭兵之心則固善心矣聖人於<lb/>
　此豈無用夏變夷之道而必絶之乎變之之道則孟<lb/>
　子所謂仁義而已矣昔秦楚搆兵宋牼將言其不利<lb/>
　而孟子以為不可及孟子自言則曰殺一無罪非仁<lb/>
　也非其有而取之非義也人皆有所不忍達之于其<lb/>
　所忍仁也人皆有所不為達之于其所為義也齊王<lb/>
　不忍殺觳觫之牛則曰是心足以王矣王之不王不<lb/>
<pb n="122a"/>　為也非不能也今恩足以及禽獸而功不至於百姓<lb/>
　者獨何與宋牼欲救世之戰反以口舌為事利害為<lb/>
　説强聒不舍而不知非本諸不忍不為之萌動以轉<lb/>
　其機則無益也向戌弭兵何異于宋牼使中國諸侯<lb/>
　君臣父子兄弟懷仁義以相接則外裔自服兵革自<lb/>
　息不知其本而弭兵何異于伏燼宿火幸其燄燄之<lb/>
　暫息而以為安乎此既失之抑為㑹以弭兵而晉楚<lb/>
　之從不交相見則中國之大勢猶未盡失也故楚人<lb/>
<pb n="122b"/>　此請其闗係甚大而趙武泛然應之無以拒之則以<lb/>
　晉楚齊秦為説曰四國匹也晉之不能于齊猶楚之<lb/>
　不能于秦也趙武之答常不合機而楚人之應常得<lb/>
　機于是楚王曰釋齊秦他國請相見也吁斯言一墮<lb/>
　而中國事去矣甚矣趙武之愚也齊桓晉文數十年<lb/>
　攘夷匡夏之業壞之者此役也而方且侈然自以為<lb/>
　功向戌至于請免死之邑推趙武之心亦未必不以<lb/>
　為從容于衣裳告命之間而偃兵息民為過于前人<lb/>
<pb n="123a"/>　之用兵也然則武欲塞子木交相見之請則何辭而<lb/>
　可亦告之曰諸侯間于王事則相朝也謂同方岳之<lb/>
　邦也越千里而相朝非天子誰敢當之雖先君文公<lb/>
　及齊桓公皆未有也二三友邦咸有封疆之守社稷<lb/>
　之事使廢其常守闕其時事敝于道路或啓他虞以<lb/>
　為君憂亦君之所恤也君憫諸侯之道敝而苦于兵<lb/>
　也欲安靖之甚大惠也終君之惠則莫如使晋楚之<lb/>
　從各即其守敝邑獲繼先君之好以事君二三大夫<lb/>
<pb n="123b"/>　固將朝夕于君者也其又奚必于諸侯以是應之楚<lb/>
　必無辭而退矣<lb/>
衛殺其大夫甯喜<lb/>
　左傳衛甯喜專公患之公孫免餘<hi>衛大大</hi>請殺之公曰<lb/>
　微甯子不及此吾與之言矣<hi>言政由甯氏</hi>事未可知祗成<lb/>
　惡名止也對曰臣殺之君勿與知乃與公孫無地公<lb/>
　孫臣謀<hi>二公孫衛大夫</hi>使攻甯氏弗克皆死公曰臣也無罪<lb/>
　父子死余矣<hi>獻公出時公孫臣之父為孫氏所殺</hi>夏免餘復攻甯氏殺<lb/>
<pb n="124a"/>　甯喜及右宰穀尸諸朝<hi>穀不書非卿也</hi>石惡將㑹宋之盟受<lb/>
　命而出衣其尸枕之股而哭之欲斂以亡懼不免且<lb/>
　曰受命矣乃行　杜氏曰書在宋㑹下從赴　榖梁<lb/>
　傳稱國以殺罪累上也甯喜弑君其以累上之辭言<lb/>
　之何也甞為大夫與之渉公事矣甯喜由君<hi>謂衎</hi>弑君<lb/>
　<hi>謂剽</hi>而不以弑君之罪罪之者惡獻公也　鄭嗣曰若<lb/>
　獻公以喜有弑君之罪而殺之則不宜既入以為大<lb/>
　夫書甯喜弑其君則喜之罪不嫌不明今若不言喜<lb/>
<pb n="124b"/>　之無罪而死則獻公之惡不彰<hi>今按無罪當作不以其罪</hi>　髙郵<lb/>
　孫氏曰喜弑剽而納衎衎反國而復用之既而以其<lb/>
　私殺之喜雖有罪而衛侯殺之不以其罪矣昔里克<lb/>
　殺奚齊而立夷吾夷吾殺之二君之殺其大夫皆以<lb/>
　其私里克甯喜之見殺皆不以其罪故春秋皆曰殺<lb/>
　其大夫　按使衎出非得罪於民歸為國人所納則<lb/>
　正大光明舉無不順首誅孫氏次問甯喜可也今乃<lb/>
　舍孫氏之在戚而患喜之專昧輕重之所在矣畔政<lb/>
<pb n="125a"/>　由之信棄納我之惠其所不足道也或曰孫氏挾晋<lb/>
　以抗君獻公固無如之何非不欲討也曰使衎出非<lb/>
　得罪于民國人思之國人納之出入不制于强臣則<lb/>
　命討亦不制于大國矣私惠不歸徳君子不自留焉<lb/>
　使甯喜因國人之欲納公也為公弑剽公討之可也<lb/>
　今也政由甯氏祭則寡人由是以得歸也甯喜專公<lb/>
　患之由是以行殺也微甯子不及此吾與之言矣公<lb/>
　亦自知其不直也故春秋之書法如此<lb/>
<pb n="125b"/>衛侯之弟鱄出奔晉<hi>鱄市轉反又音專榖作專</hi>
　左傳子鮮曰逐我者出納我者死賞罰無章何以沮<lb/>
　勸君失其信而國無刑不亦難乎且鱄實使之遂出<lb/>
　奔晉公使止之不可及河又使止之止使者而盟于<lb/>
　河<hi>誓不還</hi>託于木門<hi>晋邑</hi>不鄉衛國而坐木門大夫勸之<lb/>
　仕不可曰仕而廢其事罪也從之<hi>謂治其事</hi>昭吾所以出<lb/>
　也<hi>事治則明已出欲仕</hi>吾不可以立于人之朝矣終身不仕公<lb/>
　䘮之如稅服終身<hi>税即繐也音嵗䘮服繐衰裳縷細而希非五服之常本無月數痛愍</hi>
<pb n="126a"/>　<hi>子鮮故特為此服此服無月數而獻公尋薨故言終身</hi>公與免餘邑六十辭曰<lb/>
　唯卿備百邑臣六十矣下有上禄亂也<hi>司馬法成方十里出革車</hi>
　<hi>一乗此一乗之邑每邑方十里也傳曰百乗之家大夫之家邑有百乗是百乗為采邑之極此云唯卿備</hi>
　<hi>百邑知所言邑者一乗之邑非四井之邑也論語稱千室又云十室明大小通稱邑也</hi>臣弗敢<lb/>
　聞且甯子唯多邑故死臣懼死之速及也公固與之<lb/>
　受其半以為少師公使為卿辭曰大叔儀不貳能賛<lb/>
　大事君其命之乃使文子為卿<hi>按免餘辭邑辭卿亦何足録傳見公之賞</hi>
　<hi>刑不知大計耳</hi>　公羊傳衛殺其大夫甯喜則衛侯之弟鱄<lb/>
<pb n="126b"/>　曷為出奔晉為殺甯喜出奔也曷為為殺甯喜出奔<lb/>
　衛甯殖與孫林父逐衛侯而立公孫剽甯殖病將死<lb/>
　謂喜曰黜公者非吾意也孫氏為之我即死女能固<lb/>
　納公乎喜曰諾甯殖死喜立為大夫使人謂獻公曰<lb/>
　黜公者非甯氏也孫氏為之吾欲納公何如獻公曰<lb/>
　子苟納我吾請與子盟喜曰無所用盟請使公子鱄<lb/>
　約之獻公謂公子鱄曰甯氏將納我吾欲與之盟其<lb/>
　言曰無所用盟請使公子鱄約之子固為我與之約<lb/>
<pb n="127a"/>　矣公子鱄辭曰夫負羈縶<hi>馬絆</hi>執鈇鑕從君東西南北<lb/>
　則是臣僕庻孽之事也若夫約言為信則非臣僕庻<lb/>
　孽之所敢與也獻公怒曰黜我者非甯氏與孫氏凡<lb/>
　在爾公子鱄不得已而與之約已約歸至殺甯喜公<lb/>
　子鱄挈其妻子而去之　榖梁傳專喜之徒也專之<lb/>
　為喜之徒何也已雖急納其兄與人之臣謀弑其君<lb/>
　是亦弑君者也專其曰弟何也<hi>據稱弟則無罪</hi>專有是信者<lb/>
　<hi>獻公無信而專不肯失信</hi>君賂不入乎喜而殺喜是君不直乎喜<lb/>
<pb n="127b"/>　也故出奔晉織絇邯鄲終身不言衛專之去合乎春<lb/>
　秋　今按書弟罪衛侯也書鱄出奔于殺大夫甯喜<lb/>
　之後見鱄為甯喜出奔亦以罪鱄也衛侯無君兄之<lb/>
　道殺喜不以其罪使鱄至于出奔其罪昭矣其罪鱄<lb/>
　奈何曰信近於義言可復也已雖急納其兄不思剽<lb/>
　既立矣為復之道欲兩得而無害則何地以置剽甯<lb/>
　喜不願盟而願得子鮮之一言重其義也欲堅其意<lb/>
　豈無君臣之大義可指陳以感動而乃從獻公政由<lb/>
<pb n="128a"/>　甯氏祭則寡人之云乎此信之不義言之必不可復<lb/>
　者也而子鮮為之殺甯喜者固政由甯氏之一言也<lb/>
　夫言必信行必果而不唯義之所在未有不至于賊<lb/>
　者也重于失信而不知兄弟之恩之尤重也不忍負<lb/>
　甯氏而不知君之尤不忍離也為子鮮者初决于出<lb/>
　以感悟獻公可也公再三止之則可止矣夫亦念國<lb/>
　之無人公之無恒也而與大叔儀竭力以輔之勸公<lb/>
　以立甯氏之後則亦無負於喜矣乃决于自絶止使<lb/>
<pb n="128b"/>　者而盟于河終身不向衛國而坐不已甚乎魯宣公<lb/>
　弑立公弟叔肸非之而不忍去也曰兄弟也何去而<lb/>
　之與之財則曰我足矣織屨而食終身不食宣公之<lb/>
　食君子以是為通恩也以取貴于春秋知肸之所以<lb/>
　取貴于春秋則知鱄之去未合于春秋矣然榖梁以<lb/>
　為與人之臣謀弑其君是亦弑君者則亦過矣<lb/>
秋七月辛夘豹及諸侯之大夫盟于宋<lb/>
　左傳辛巳將盟于宋西門之外楚人衷甲<hi>甲在衣中欲因㑹擊</hi>
<pb n="129a"/>　<hi>晋</hi>伯州犂曰合諸侯之師以為不信無乃不可乎夫<lb/>
　諸侯望信于楚是以來服若不信是棄其所以服諸<lb/>
　侯也固請釋甲子木曰晋楚無信久矣事利而已苟<lb/>
　得志焉焉用有信趙孟患衷甲以告叔向叔向曰何<lb/>
　害也匹夫一為不信單<hi>盡也</hi>斃<hi>踣也</hi>其死若合諸侯之卿<lb/>
　以為不信必不㨗食言者不病<hi>言必死</hi>非子之患也夫<lb/>
　以信召人而以僣濟之必莫之與也安能害我且吾<lb/>
　因宋以守病則夫能致死與宋致死雖倍楚可也子<lb/>
<pb n="129b"/>　何懼焉又不及是曰弭兵以召諸侯而稱兵以害我<lb/>
　吾庸多矣非所患也季武子使謂叔孫以公命曰視<lb/>
　邾滕<hi>兩事晉楚則貢賦重故欲比小國云以公命者季氏託之</hi>既而齊人請邾宋<lb/>
　人請滕皆不與盟叔孫曰邾滕人之私也我列國也<lb/>
　何故視之宋衛吾匹也乃盟晉楚争先<hi>争先歃血</hi>晉人曰<lb/>
　晉固為諸侯盟主未有先晉者也楚人曰子言晉楚<lb/>
　匹也若晉常先是楚弱也且晉楚狎<hi>更也</hi>主諸侯之盟<lb/>
　也久矣豈專在晉叔向謂趙孟曰諸侯歸晉之徳只<lb/>
<pb n="130a"/>　非歸其尸盟也子務徳無争先且諸侯盟小國固必<lb/>
　有尸盟者<hi>小國主辨具</hi>楚為晋細不亦可乎乃先楚人書<lb/>
　先晋晉有信也宋左師請免死之邑<hi>若使計謀不當則罪合死向戌</hi>
　<hi>自以為已謀可免死也請賞而曰免死謙言耳</hi>公與之邑六十以示子罕子<lb/>
　罕曰凡諸侯小國晋楚所以兵威之畏而後上下慈<lb/>
　和慈和而後能安靖其國家以事大國所以存也無<lb/>
　威則驕驕則亂生亂生必滅所以亡也天生五材<hi>金木</hi>
　<hi>水火土</hi>民並用之廢一不可誰能去兵兵之設久矣所<lb/>
<pb n="130b"/>　以威不軌而昭文徳也聖人以興<hi>謂湯武</hi>亂人以廢<hi>謂桀</hi>
　<hi>紂</hi>廢興存亡昏明之術皆兵之由也而子求去之不<lb/>
　亦誣乎以誣道蔽諸侯罪莫大焉縱無大討而又求<lb/>
　賞無厭之甚也削而投之<hi>削賞左師之書</hi>左師辭邑　書先<lb/>
　晋杜氏曰葢孔子追正之陳氏曰不以荆蠻先中國<lb/>
　也　孫氏曰溴梁之㑹諸侯㑹而曰大夫盟者大夫<lb/>
　無諸侯也此盟諸侯不在而曰豹及諸侯之大夫盟<lb/>
　于宋者不與大夫無諸侯也豹不氏前見也　胡傳<lb/>
<pb n="131a"/>　㑹盟同地而再言宋者貶之也　汪氏曰是時晋楚<lb/>
　皆怠于出師是以偶有六七年之安靖然楚人衷甲<lb/>
　苟非伯州犂之言則趙孟為所執矣况魯帥師取鄆<lb/>
　晋帥師敗狄兵亦未甞戢也楚圍既讀舊書未幾簒<lb/>
　國大合諸侯伐吳滅頼安在其能弭兵也哉　按趙<lb/>
　武知楚屈建二子各執其國政鄢陵之敗鄭叛吳興<lb/>
　楚少懦矣而悼公之亡晋亦不在諸侯故二十五年<lb/>
　趙武告穆叔有自今以往兵其少弭之語然則合和<lb/>
<pb n="131b"/>　南北以苟數年之無事晋楚之同心也吳乗其後奔<lb/>
　命不暇楚非昔日之楚矣使誠欲刼盟豈先使晋知<lb/>
　之葢形我而使我懼則可以獲所求耳是以欲晉楚<lb/>
　之從交相見則許之争長則讓之一一不較趙武叔<lb/>
　向如嬰兒寄玩于人之股掌乃曰弭兵以召諸侯而<lb/>
　稱兵以害我吾庸多矣非所患也諸侯歸晋之徳只<lb/>
　非歸其尸盟也虚為大語耳孔子相夾谷之㑹以為<lb/>
　有文事必有武備具左右司馬而行及㑹犂彌言于<lb/>
<pb n="132a"/>　齊侯曰孔丘知禮而無勇若使萊人以兵刼魯侯必<lb/>
　得志焉齊侯從之孔子以公退曰士兵之兩君合好<lb/>
　而裔夷之俘以兵亂之非齊君所以命諸侯也齊侯<lb/>
　遽辟之聖人之制事待人葢如此趙武信楚而以藩<lb/>
　為軍使楚乗其無備雖左還入于宋不亦晩乎唐渾<lb/>
　瑊與吐番盟于平凉吐番刼盟即其事也彼不在堅<lb/>
　城之下乎李晟深戒以盟所為備不可不嚴栁渾則<lb/>
　謂戎狄豺狼非盟誓可結斯亦可以喻趙武矣公羊<lb/>
<pb n="132b"/>　殆諸侯之説似有所受而上下語為講師所亂曰曷<lb/>
　為再言豹殆諸侯也曷為殆諸侯為衛石惡在是也<lb/>
　此殆似人夢寐中讝語雖兒童笑之矣豹及諸侯之<lb/>
　大夫盟此乃一事再見前目而後凡耳何多説也<hi>榖梁</hi>
　<hi>大夫不臣也大夫臣也其臣恭也皆謬説也</hi>大夫盟文略爾亦非有意如<lb/>
　此書之　豹不氏前見也左氏乃曰不書其族言違<lb/>
　命也大可笑也視邾滕季氏之令也而豹以違命去<lb/>
　族是春秋成季氏之君魯矣<lb/>
<pb n="133a"/>　附左傳齊崔杼生成及彊而寡<hi>偏䘮曰寡寡特也</hi>娶東郭姜<lb/>
　生明東郭姜以孤入曰棠無咎與東郭偃相崔氏崔<lb/>
　成有疾而廢之<hi>有惡疾</hi>而立明成請老于崔<hi>濟南東朝陽縣西北</hi>
　<hi>有崔氏城成欲居崔邑以終老</hi>崔子許之偃與無咎弗予曰崔宗邑<lb/>
　也<hi>宗廟所在</hi>必在宗主<hi>謂崔明</hi>成與彊怒將殺之告慶封曰<lb/>
　夫子之身亦子所知也唯無咎與偃是從父兄莫得<lb/>
　進矣大恐害夫子<hi>謂崔杼</hi>敢以告慶封曰子姑退吾圖<lb/>
　之告盧蒲嫳<hi>普結反慶封屬大夫</hi>盧蒲嫳曰彼君<hi>謂莊公</hi>之讐也<lb/>
<pb n="133b"/>　天或者將棄彼矣彼實家亂子何病焉<hi>按賊杼以棠姜之故刅其</hi>
　<hi>君尋以崔明滅家誠天道也</hi>崔之薄慶之厚也他日又告<hi>成彊又告</hi>慶<lb/>
　封曰苟利夫子必去之難吾助女九月庚辰崔成崔<lb/>
　彊殺東郭偃棠無咎於崔氏之朝崔子怒而出其衆<lb/>
　皆逃求人使駕不得使圉人駕寺人御而出且曰崔<lb/>
　氏有福止余猶可<hi>恐滅家禍不止其身</hi>遂見慶封慶封曰崔慶<lb/>
　一也<hi>言如一家</hi>是何敢然請為子討之使盧蒲嫳帥甲以<lb/>
　攻崔氏崔氏堞其宫而守之<hi>謂新築女墻而守之</hi>弗克使國人<lb/>
<pb n="134a"/>　助之遂滅崔氏殺成與彊而盡俘其家其妻縊<hi>東郭姜</hi>
　嫳復命于崔子且御<hi>為崔子御</hi>而歸之至則無歸矣乃縊<lb/>
　<hi>殺君之賊得禍未有如此之快人者也卜筮之言騐未有如此之明者也吉凶豈外求哉兆于此心之動</hi>
　<hi>而已矣</hi>崔明夜辟諸大墓<hi>開先人之冢以藏之</hi>辛巳崔明來奔慶<lb/>
　封當國　崔氏之亂<hi>杼弑君</hi>申鮮虞來奔僕賃于野以<lb/>
　䘮莊公<hi>為君服䘮</hi>令楚人召之遂如楚為右尹<lb/>
冬十有二月乙亥朔日有食之<lb/>
　左傳十一月乙亥朔日有食之辰在申司厯過也<lb/>
<pb n="134b"/>　杜氏曰謂斗建指申周十一月今之九月斗當建戌<lb/>
　而在申故知再失閏也文十一年三月甲子至今年<lb/>
　七十一嵗應有二十六閏今長厯推得二十四閏通<lb/>
　計少再閏　啖氏曰按經言十二月傳言十一月又<lb/>
　言再失閏依經當為三失閏進退不同不可得而考<lb/>
　　劉氏曰厯家之術求閏進餘易求交朔難今司厯<lb/>
　能正交朔反不能正閏乎<lb/>
二十有八年春無氷<lb/>
<pb n="135a"/>　左傳春無冰梓慎曰<hi>魯大夫</hi>今兹宋鄭其饑乎嵗在星<lb/>
　紀而淫於𤣥枵<hi>嵗嵗星也星紀在丑斗牛之次𤣥枵在子虚危之次十八年晋董叔曰天</hi>
　<hi>道多在西北是嵗嵗星在亥至此年十一嵗故在星紀明年乃當在𤣥枵今已在𤣥枵淫行失次</hi>以<lb/>
　有時菑<hi>無冰</hi>隂不堪陽<hi>盛隂用事而温無氷是隂不勝陽地氣發洩</hi>蛇乗龍<lb/>
　<hi>蛇𤣥武之宿虚危之星龍嵗星嵗星木也木為青龍失次出虚危下為蛇所乗</hi>龍宋鄭之星<lb/>
　也<hi>嵗星本位在東方東方房心為宋角亢為鄭</hi>宋鄭必饑𤣥枵虚中也<hi>𤣥枵</hi>
　<hi>三宿虚在其中</hi>枵耗名也土虚而民耗不饑何為<hi>嵗為宋鄭之星今失</hi>
　<hi>常淫入虚耗之次時復無氷地氣發洩故云</hi>
<pb n="135b"/>夏衛石惡出奔晉<lb/>
　左傳衛人討甯氏之黨故石惡出奔晉衛人立其從<lb/>
　子圃以守石氏之祀<hi>石蜡有大功于衛</hi>
邾子來朝<lb/>
　左傳時事也<hi>言非宋盟宋盟唯施于朝晋楚</hi>
　附左傳夏齊侯陳侯蔡侯北燕伯把伯胡子沈子白<lb/>
　狄朝于晉宋之盟故也<lb/>
秋八月大雩<lb/>
<pb n="136a"/>　左傳旱也<lb/>
仲孫羯如晉<lb/>
　左傳孟孝伯如晉告將為宋之盟故如楚也<lb/>
　附左傳鄭伯使游吉如楚及漢楚人還之曰宋之盟<lb/>
　君實親辱今吾子來寡君謂吾子姑還吾將使驛奔<lb/>
　問諸晉而以告子大叔曰宋之盟君命將利小國而<lb/>
　亦使安定其社稷鎮撫其民人以禮承天之休此君<lb/>
　之憲令而小國之望也寡君是故使吉奉其皮幣以<lb/>
<pb n="136b"/>　嵗之不易<hi>言有饑饉</hi>聘于下執事<hi>言鄭伯所以不得自朝楚</hi>今執事有<lb/>
　命曰女何與政令之有必使而君棄而封守䟦渉山<lb/>
　川蒙犯霜露以逞君心小國將君是望敢不唯命是<lb/>
　聽無乃非盟載之言以闕君徳而執事有不利焉小<lb/>
　國是懼不然其何勞之敢憚<hi>按使趙武能止之于初則無是矣</hi>九月<lb/>
　鄭游吉如晉告將朝于楚以從宋之盟子産相鄭伯<lb/>
　以如楚<lb/>
冬齊慶封來奔<lb/>
<pb n="137a"/>　左傳齊慶封好田而嗜酒與慶舍<hi>封之子</hi>政則以其内<lb/>
　實遷于<hi>寳物妻妾</hi>盧蒲嫳氏易内而飲酒數日國遷朝焉<lb/>
　<hi>卿大夫皆就嫳家見封</hi>使諸亡人得賊者<hi>諸以崔氏之難出奔崔氏名之為賊者</hi>
　以告<hi>以情告</hi>而反之故反盧蒲癸癸臣子之<hi>慶舍</hi>有寵妻<lb/>
　之<hi>子之以其女妻癸</hi>慶舍之士謂盧蒲癸曰男女辨姓子不<lb/>
　辟宗何也<hi>慶氏盧蒲氏皆姜姓</hi>曰宗不余辟<hi>言舍欲妻已</hi>余獨焉辟<lb/>
　之賦詩㫁章余取所求焉惡識宗癸言王何而反之<lb/>
　二人皆嬖使執寢戈<hi>親近兵伏</hi>而先後之公膳日雙雞<hi>卿大</hi>
<pb n="137b"/>　<hi>夫之膳食</hi>饔人竊更之以騖<hi>音木鴨也</hi>御者<hi>進食者</hi>知之則去其<lb/>
　肉而以其洎<hi>其器反肉汁也説文云灌釜也</hi>饋<hi>饔人御者欲使諸大夫怨慶氏減其膳葢</hi>
　<hi>盧蒲癸王何之謀</hi>子雅子尾<hi>皆惠公孫</hi>怒慶封告盧蒲嫳盧蒲嫳<lb/>
　曰譬之如禽獸吾寢處之矣<hi>言能殺而席其皮</hi>使析歸父告<lb/>
　晏平仲<hi>欲與共謀子雅子尾</hi>平仲曰嬰之衆不足用也知無能<lb/>
　謀也言弗敢出<hi>出謂泄之</hi>有盟可也子家曰子之言云<hi>子家</hi>
　<hi>析歸父</hi>又焉用盟告北郭子車<hi>齊大夫</hi>子車曰人各有以<lb/>
　事君非佐<hi>子車名</hi>之所能也盧蒲癸王何卜攻慶氏示<lb/>
<pb n="138a"/>　子之兆曰或卜攻讐敢獻其兆子之曰克見血冬十<lb/>
　月慶封田于萊陳無宇從丙辰文子使召之請曰無<lb/>
　宇之母疾病請歸慶季<hi>封卜</hi>之示之兆曰死奉歸而<lb/>
　泣<hi>無宇泣</hi>乃使歸慶嗣<hi>封之族</hi>聞之曰禍將作矣謂子家<lb/>
　<hi>慶封字</hi>速歸禍作必于甞<hi>秋祭</hi>歸猶可及也子家弗聴亦<lb/>
　無悛志子息<hi>慶嗣</hi>曰亡矣<hi>言慶氏必出</hi>幸而獲在吳越<hi>吴越納齊</hi>
　<hi>之亡人齊不能讓</hi>陳無宇濟水而戕舟發梁<hi>不欲慶封得救難</hi>盧蒲<lb/>
　姜<hi>癸妻慶舍女</hi>謂癸曰有事而不告我必不㨗矣癸告之<lb/>
<pb n="138b"/>　姜曰夫子愎莫之止將不出我請止之癸曰諾十一<lb/>
　月乙亥甞于太公之廟慶舍涖事盧蒲姜告之且止<lb/>
　之弗聽曰誰敢者遂如公<hi>公所</hi>麻嬰為尸<hi>祭尸</hi>慶奊<hi>戸結反</hi>
　為上獻<hi>先獻</hi>盧蒲癸王何執寢戈慶氏以其甲環公宫<lb/>
　<hi>廟在宫内</hi>陳氏鮑氏之圉人為優慶氏之馬善驚士皆釋<lb/>
　甲束馬而飲酒且觀優至于魚里<hi>里名引行至于魚里</hi>欒髙陳<lb/>
　鮑之徒介慶氏之甲<hi>欒子雅髙子尾陳須無鮑鮑國四家之徒衣慶氏之甲因慶氏</hi>
　<hi>之士釋甲觀優不在也</hi>子尾抽桷<hi>椽也</hi>擊扉三<hi>以此為期</hi>盧蒲癸自後<lb/>
<pb n="139a"/>　刺之王何以戈擊之解其左肩猶援廟桷動于甍<hi>屋棟</hi>
　以爼壺投殺人而後死<hi>言其多力</hi>遂殺慶䋲<hi>即慶奊</hi>麻嬰公<lb/>
　懼鮑國曰羣臣為君故也陳須無以公歸稅<hi>吐活反</hi>服<lb/>
　而如内宫慶封歸遇告亂者丁亥伐西門弗克還伐<lb/>
　北門克之入伐内宫<hi>陳鮑在公所故</hi>弗克反陳<hi>去聲</hi>于嶽<hi>里名</hi>請<lb/>
　戰弗許遂來奔齊人來讓奔吳吳句餘<hi>吴子夷昧也</hi>予之<lb/>
　朱方<hi>吴也</hi>聚其族焉而居之富于其舊子服惠伯謂叔<lb/>
　孫曰天殆富淫人慶封又富矣穆子曰善人富謂之<lb/>
<pb n="139b"/>　賞淫人富謂之殃天其殃之也其將聚而殱旃崔氏<lb/>
　之亂䘮羣公子故鉏在魯叔孫還在燕賈在句瀆之<lb/>
　丘<hi>在襄二十一年</hi>及慶氏亾皆召之具其器用而反其邑焉<lb/>
　與晏子邶殿<hi>齊别都</hi>其鄙六十弗受子尾曰富人之所<lb/>
　欲也何獨弗欲對曰慶氏之邑足欲故亾吾邑不足<lb/>
　欲也益之以邶殿乃足欲足欲亾無日矣在外<hi>謂亾而在</hi>
　<hi>外</hi>不得宰吾一邑不受邶殿非惡富也惡失富也且<lb/>
　夫富如布帛之有幅焉<hi>幅邊幅</hi>為之制度使無遷也夫<lb/>
<pb n="140a"/>　民生厚而用利于是乎正徳以幅之<hi>書禹謨正徳利用厚生謂之三</hi>
　<hi>事井田以厚其生工商以利其用五教以正其徳夫民生厚而利用而徳不正猶布帛之無幅故教以幅</hi>
　<hi>之</hi>使無黜嫚謂之幅利<hi>利不可過幅使有度</hi>利過則為敗吾不<lb/>
　敢貪多所謂幅也與北郭佐邑六十受之與子雅邑<lb/>
　辭多受少與子尾邑受而稍致<hi>還公</hi>之公以為忠故有<lb/>
　寵釋盧蒲嫳于北竟<hi>釋放也</hi>求崔杼之尸將戮之不得<lb/>
　崔氏之臣曰與我其拱璧吾獻其柩<hi>拱合兩手大璧也崔明夜辟諸</hi>
　<hi>大墓故不知其處</hi>於是得之十二月乙亥朔<hi>十二月戊戌朔乙亥誤</hi>齊<lb/>
<pb n="140b"/>　人還莊公殯于大寢<hi>路寢</hi>以其棺尸崔杼於市國人猶<lb/>
　知之皆曰崔子也<hi>始求崔杼尸不得嫌以他尸代之故言國人猶識其狀見是真杼也</hi>
　<hi>此亦殆天顯其戮也</hi>　按盟于宋以弭兵為辭兵之弭必各守<lb/>
　其度無為不順則争端絶矣魯為望國首納齊之亡<lb/>
　人何以示諸侯乎崔杼弑君慶封黨之盟于國曰所<lb/>
　不與崔慶者有如上帝既而崔氏家亂慶封乗之以<lb/>
　為利慶封當國嗜酒好田以政與子盧蒲癸王何者<lb/>
　莊公之嬖人也殺慶舍逐慶封戮崔杼之尸于是莊<lb/>
<pb n="141a"/>　公之賊亦少申其討矣莊之弑也幸臣與之俱死者<lb/>
　十人今為之討賊者亦幸臣也身為國君所親禮而<lb/>
　為之效死者非國士而在私暱莊公固可羞矣而卿<lb/>
　大夫不討使枕戈伺讐出于君之私人亦卿大夫之<lb/>
　恥也其後楚執慶封狥于諸侯使言曰無使如齊慶<lb/>
　封弑其君中國弑君之賊得戴其首領淹歴諸侯入<lb/>
　于蠻夷而蠻夷討之又中國之恥也春秋書齊崔杼<lb/>
　弑其君光諸侯同盟于重丘齊慶封來奔楚子伐吳<lb/>
<pb n="141b"/>　執齊慶封殺之所謂其義昭如日星者乎<lb/>
十有一月公如楚<hi>諸侯始旅見于楚</hi>
　左傳為宋之盟故公及宋公陳侯鄭伯許男如楚<lb/>
十有二月甲寅天王崩<lb/>
乙未楚子昭卒<lb/>
　左傳及漢楚康王卒公欲反叔仲昭伯<hi>叔仲帶</hi>曰我楚<lb/>
　國之為豈為一人行也公遂行宋公反　胡傳甲寅<lb/>
　天王崩乙未楚子昭卒相距四十二日則閏月之騐<lb/>
<pb n="142a"/>　也然不以閏書見䘮服之不數閏也齊景公葬書閏<lb/>
　月明殺恩之非禮也<hi>閏月不書閏承前月而受其餘日書其日繫前月之下史策常</hi>
　<hi>體此范甯之説也杜預以十二月無乙未日誤孔潁達以為甲寅乙未不得同月是皆不知閏之日繫前</hi>
　<hi>月之下耳</hi>
二十有九年春王正月公在楚<lb/>
　左傳釋不朝正于廟也<hi>孔氏曰公在本國每月之朔常以朝享之禮親自祭廟今</hi>
　<hi>以在外之故闕于此禮國之守臣于此朔日告廟云公在楚史官因書于䇿</hi>　公羊傳何<lb/>
　言乎公在楚<hi>據成十一年公在晉不書</hi>正月以存君也<hi>何氏曰正月嵗終而</hi>
<pb n="142b"/>　<hi>復始臣子喜其君父與嵗終而復始執贄存之襄公久在夷狄危而録之</hi>　榖梁傳閔公<lb/>
　也<hi>范氏曰閔公為楚所制故存録</hi>　孔氏曰成十年秋如晉襄十二<lb/>
　年冬如晉皆以次年至此等正月公皆不在其類多<lb/>
　矣唯此一年書者釋例曰凡公之行國之守臣毎月<lb/>
　亦以公不朝之故告于廟每月必告而特於正月釋<lb/>
　之者葢嵗之正也月之正也日之正也三始之正嘉<lb/>
　禮所重人理所以自新故特顯以通他月也惟書此<lb/>
　年者如楚既非常在楚又踰年故發此一例以示法<lb/>
<pb n="143a"/>　也　唐陳氏曰如晉不朝正者常也故不書楚外夷<lb/>
　也如楚不朝正者非常也故書　孫氏曰公在中國<lb/>
　猶可在義狄則甚矣公留于楚者七月故詳而録之<lb/>
　　劉氏曰昭公去國寄于乾侯季氏居君之位攝君<lb/>
　之祭聖人嫌于國無公公無國也故因正月書公在<lb/>
　以正之今襄公逺適楚而遲留季孫專擅政而不忌<lb/>
　有公則無所復存存公則嫌於無君可知矣　董子<lb/>
　繁露曰公在楚臣子思君無一日無君之意　髙氏<lb/>
<pb n="143b"/>　曰二十八年十一月公如楚十二月甲寅天王崩乙<lb/>
　未楚子昭卒公不篤君臣之義以奔天王之䘮而狥<lb/>
　夷狄之强以俟楚子之葬久留于楚迨夏乃歸故聖<lb/>
　人特書之　按先是公行及漢聞楚䘮欲還誤之者<lb/>
　叔仲昭伯也子服惠伯向戌之流饑寒之恤甘為小<lb/>
　人之從邇固可鄙矣叔仲昭伯若知大義當賛公以<lb/>
　奔王䘮夫臣子之情不盡於所當盡而非禮之禮施<lb/>
　於所不當施是以或承之羞而不可悔未有居禮義<lb/>
<pb n="144a"/>　而得恥辱者也葬靈王鄭上卿有事使印段往伯有<lb/>
　曰弱不可子展曰與其莫往弱不猶愈乎魯則所謂<lb/>
　莫往者矣　家氏曰公在乾侯以内外言也公在楚<lb/>
　以中國外服言也向戌售其邪説屈中國而伸外夷<lb/>
　兵未及弭京師楚而泥塗魯宋祓殯送葬春秋閔焉<lb/>
　故於嵗首書公在楚外楚也夫外服朝中國禮之常<lb/>
　也中國旅朝于楚反常也春秋於事之反常者每變<lb/>
　例而特書此類是也　啖氏曰左氏言楚使公親襚<lb/>
<pb n="144b"/>　公使巫以桃茢先祓殯言以君臨臣䘮之禮行之且<lb/>
　以楚之强僣豈肯使魯辱之又言楚人悔之則楚非<lb/>
　不知禮而魯罔之必當見討何得全無事乎葢魯以<lb/>
　親襚為辱故妄為此説以救其恥史因妄而記之耳<lb/>
　<hi>按檀弓亦載此事但此言親襚彼言親襲此言祓殯彼言祓柩禮死而浴浴即襲襲後始小斂大斂乃殯</hi>
　<hi>康王之卒公尚在途及漢聞䘮欲反可證也迨公至楚則殯已久矣安得親襲及柩仍在地而祓之乎襚</hi>
　<hi>所以衣尸既殯而使公親襚恐亦無此理</hi>　按胡氏兼取三傳及孫陳劉<lb/>
　之義家氏又足以補其所未及董子繁露二語亦佳<lb/>
<pb n="145a"/>　勝公榖矣<lb/>
　附左傳二月癸夘齊人葬莊公于北郭<hi>兵死不入兆域</hi>　夏<lb/>
　四月葬楚康王公及陳侯鄭伯許男送葬至于西門<lb/>
　之外諸侯之大夫皆至于墓楚郟敖即位<hi>郟敖康王子熊麋也</hi>
　王子圍<hi>康王弟</hi>為令尹鄭行人子羽曰是謂不宜必代<lb/>
　之昌松栢之下其草不殖<lb/>
夏五月公至自楚<lb/>
　左傳公還及方城<hi>方城山在南陽華縣南</hi>季武子取卞使公冶<lb/>
<pb n="145b"/>　<hi>季氏屬大夫</hi>問<hi>問公起居</hi>璽書追而與之<hi>璽印也古者尊卑共之秦以來唯天子之</hi>
　<hi>印稱璽</hi>曰<hi>書中之言</hi>聞守卞者將叛臣帥師徒以討之既得<lb/>
　之矣敢告<hi>此皆璽書之詞公冶初不與知</hi>公冶致使而退及舍而後<lb/>
　聞取卞公曰欲之而言叛祗見䟽也公謂公冶曰吾<lb/>
　可以入乎對曰君實有國誰敢違君公與公冶冕服<lb/>
　<hi>以卿服𤣥冕賞之</hi>固辭强之而後受公欲無入榮成伯賦式<lb/>
　微<hi>詩邶風</hi>乃歸五月公至自楚公冶致其邑于季氏而<lb/>
　終不入焉<hi>不入季孫家</hi>曰欺其君何必使余　榖梁傳喜<lb/>
<pb n="146a"/>　之也致君者殆其往而喜其歸此致君之意義也<lb/>
庚午衛侯衎卒<lb/>
　附左傳葬靈王<hi>不書魯不㑹</hi>鄭上卿有事子展使印段往<lb/>
　伯有曰弱不可子展曰與其莫往弱不猶愈乎堅事<lb/>
　晉楚以蕃王室也王事無曠何常之有遂使印段如<lb/>
　周<lb/>
閽弑吳子餘祭<hi>閽音昏祭側界反</hi>
　左傳吳人伐越獲俘焉以為閽使守舟吳子餘祭觀<lb/>
<pb n="146b"/>　舟閽以刀弑之<hi>言以刀明其近</hi>　公羊傳閽者何門人也<hi>守門</hi>
　刑人也刑人則曷為謂之閽刑人非其人也<hi>非其人言非合</hi>
　<hi>為閽之人曲禮曰刑人不在君側祭統曰古者不使刑人守門刑人不自頼而用作閽由之出入卒為所</hi>
　<hi>殺輕死之道也故不書盗而書閽見其近刑人也賤之賤者稱盗</hi>君子不近刑人近<lb/>
　刑人則輕死之道也　榖梁傳閽門者也寺人也不<lb/>
　稱名姓閽不得齊於人不稱其君閽不得君其君也<lb/>
　禮君不使無恥不近刑人不狎敵不邇怨賤人非所<lb/>
　貴也貴人非所刑也刑人非所近也舉至賤而加之<lb/>
<pb n="147a"/>　吳子吳子近刑人也閽殺吳子餘祭仇之也<lb/>
　附左傳鄭子展卒子皮即位<hi>代父為上卿</hi>於是鄭饑而未<lb/>
　及麥民病子皮以子展之命<hi>在䘮故以父命</hi>餼國人粟戸一<lb/>
　鍾<hi>六斛四斗</hi>宋司城子罕聞之曰鄰於善民之望也<hi>民亦望君</hi>
　<hi>為善</hi>宋亦饑請於平公出公粟以貸<hi>他代反</hi>使大夫皆貸<lb/>
　司城貸而不書<hi>施而不徳</hi>為大夫之無者貸宋無饑人<lb/>
仲孫羯㑹晉荀盈齊髙止宋華定衛世叔儀鄭公孫段<lb/>
曹人莒人滕人薛人小邾人城把<hi>儀公作齊莒人下公穀有邾人</hi>
<pb n="147b"/>　左傳晉平公把出也<hi>姊妹之子為出</hi>故治把<hi>理其地修其城</hi>六月知<lb/>
　悼子合諸侯之大夫以城把孟孝伯㑹之鄭子大叔<lb/>
　<hi>不書不親事</hi>與伯石<hi>公孫段</hi>往子大叔見大叔文子<hi>世叔儀</hi>與<lb/>
　之語文子曰甚乎其城把也子大叔曰若之何哉晋<lb/>
　國不恤周宗<hi>諸姬</hi>之闕而夏肄<hi>把也方言曰肄枿餘也秦晉之間曰肄</hi>是<lb/>
　屏<hi>城也</hi>其棄諸姬亦可知也已諸姬是棄其誰歸之<lb/>
　榖梁傳古者天子封諸侯其地足以容其民其民足<lb/>
　以滿城以自守也把危而不能自守故諸侯之大夫<lb/>
<pb n="148a"/>　相帥以城之變之正也　杜氏曰公孫段伯石也三<lb/>
　十年伯有死始命為卿今葢以攝卿行　按齊桓城<lb/>
　縁陵封把也事雖專而心則公故春秋不曰城把而<lb/>
　曰城縁陵明其志也周平王以申國近楚數被侵伐<lb/>
　遣畿内之民戍之戍者怨思揚之水之詩所以作焉<lb/>
　申者平王母家也父幽王死於犬戎申侯與焉説者<lb/>
　謂平王知有母而不知有父彼天王也以不知大義<lb/>
　而得罪於綱常况晉平公以一諸侯至勤天下之衆<lb/>
<pb n="148b"/>　為治其母家而於王事則曠於恤周宗則偷乎其亦<lb/>
　不待誅絶而見矣　李氏曰僖公為成風伐邾而春<lb/>
　秋不予以救患之義平公為悼夫人城把而春秋不<lb/>
　予以保小之仁則於公私之際審矣<lb/>
晉侯使士鞅來聘<lb/>
　左傳范獻子來聘拜城把也公享之展莊叔執幣<hi>公將</hi>
　<hi>以酬賔</hi>射者三耦<hi>二人為耦按燕禮云若射則大射正為司射如鄉射之禮是燕有為射之</hi>
　<hi>時也此云公享之則享法亦有射也</hi>公臣不足取於家臣家臣展瑕展<lb/>
<pb n="149a"/>　玉父為一耦公臣公巫召伯仲顔莊叔為一耦鄫鼓<lb/>
　父黨叔為一耦<lb/>
把子來盟<lb/>
　左傳晉侯使司馬女叔侯來治把田<hi>使魯歸前侵把田所歸少故不</hi>
　<hi>書</hi>弗盡歸也晉悼夫人<hi>平公母把女</hi>愠曰齊也取貨<hi>謂叔侯受</hi>
　<hi>魯賂</hi>先君若有知也不尚取之<hi>不尚尚也先君有知尚須取女叔侯誅之</hi>公<lb/>
　告叔侯叔侯曰虞虢焦滑霍揚韓魏皆姬姓也<hi>八國皆晉</hi>
　<hi>所滅焦在陜縣揚屬平陽</hi>晉是以大若非侵小將何所取武獻以<lb/>
<pb n="149b"/>　下兼國多矣誰得治之把夏餘也而即東夷<hi>行夷禮</hi>魯<lb/>
　周公之後也而睦于晉職貢不乏何必瘠魯以肥把<lb/>
　把文公來盟<hi>魯歸其田故</hi>書曰子賤之也　按把或子或<lb/>
　伯義見桓二年<lb/>
吳子使札來聘<hi>吳始聘吳始君臣並見</hi>
　左傳吳公子札來聘通嗣君也<hi>傳言札見叔孫穆子説之規其好善而不</hi>
　<hi>能擇人請觀周樂語多不録又言聘于齊説晏平仲勸之速納邑與政以免難聘于鄭見子産如舊識曰</hi>
　<hi>政必及子子為政慎之以禮適衛説蘧瑗史鰌公子荆公叔文子曰衛多君子自衛如晋將宿于戚聞鐘</hi>
<pb n="150a"/>　<hi>聲曰夫子獲罪於君以在此懼猶不足而又何樂君又在殯而可以樂乎遂去之適晋説趙文子韓宣子</hi>
　<hi>魏獻子及叔向朱子門人問季札觀樂如何知得如此之審朱子曰此是左氏糚㸃出來亦自難信如聞</hi>
　<hi>齊樂而曰國未可量然再傳而為田氏烏在其為未可量也此皆難信處</hi>　杜氏曰吳子<lb/>
　餘祭既遣札聘上國而後死札以六月到魯未聞䘮<lb/>
　也不稱公子其禮未同於上國　孔氏曰上云閽弑<lb/>
　吳子此云吳子使聘傳言通嗣君未知通誰嗣也賈<lb/>
　逵服䖍皆以為夷昧案先君未葬嗣君不得命臣此<lb/>
　與閽弑吳子文不隔月豈以君死之月即命臣乎且<lb/>
<pb n="150b"/>　傳稱季札至魯徧觀周樂至戚聞鐘聲譏孫文子君<lb/>
　在殯而樂自請觀樂譏人聽樂豈當若是故通嗣君<lb/>
　通餘祭嗣也經傳皆無札至之月知以六月到者以<lb/>
　城把在五月之下城訖乃有鞅聘把盟若共在月中<lb/>
　則不容札聘下文有秋知札以六月至也札去後吳<lb/>
　始告䘮告以五月被弑故追書在聘上耳　公羊傳<lb/>
　吳無君無大夫此何以有君有大夫賢季子也何賢<lb/>
　乎季子讓國也其讓國奈何謁也餘祭也夷昧也與<lb/>
<pb n="151a"/>　季子同母者四季子弱而才兄弟皆愛之同欲立之<lb/>
　以為君謁曰今若是迮<hi>子各反起也倉卒意</hi>而與季子國季子<lb/>
　猶不受也請無與子而與弟弟兄迭為君而致國乎<lb/>
　季子皆曰諾故諸為君者皆輕死為勇飲食必祝<hi>因祭</hi>
　<hi>祝</hi>曰天苟有吳國尚速有悔於余身故謁也死餘祭<lb/>
　也立餘祭也死夷昧也立夷昧也死則國宜之季子<lb/>
　者也<hi>先君之意</hi>季子使而亾焉<hi>季子自以義有不安辟之而不受</hi>僚者長<lb/>
　庶也即之<hi>夷昧死季子亾國無嫡立僚夷昧長庶因而就立也</hi>季子使而反<hi>聘上</hi>
<pb n="151b"/>　<hi>國而反</hi>至而君之爾<hi>在途聞難至而君之</hi>闔廬<hi>謁之長子光</hi>曰先君之<lb/>
　所以不與子國而與弟者凡為季子故也將從先君<lb/>
　之命與則國宜之季子者也如不從先君之命與則<lb/>
　我宜立者也僚焉得為君子於是使專諸刺僚而致<lb/>
　國乎季子季子不受曰爾殺吾君吾受爾國是吾與<lb/>
　爾為簒也爾殺爾兄吾又殺爾是父子兄弟相殺終<lb/>
　身無已也<hi>爾殺爾兄舊作爾殺吾兄傳冩之誤也僚夷昧之子光謁之子僚與光從父兄弟而</hi>
　<hi>季子其諸父也故云然</hi>去之延陵<hi>吳下邑</hi>終身不入吳國故君子<lb/>
<pb n="152a"/>　以其不受為義以其不殺為仁　劉氏<hi>絢</hi>曰札何以<lb/>
　不稱公子辭國以生亂也夷昧之卒札宜受命以安<lb/>
　社稷而狥匹夫之節辭位以逃於是僚代立光弑僚<lb/>
　故因來聘去其公子以示貶　胡氏曰泰伯時中季<lb/>
　子過中自衆人觀之過者為賢自道觀之過猶不及<lb/>
　故褒貶如此　今按有太王之父季歴之弟文王之<lb/>
　子則泰伯當讓季歴當受此所謂聖達節也若季札<lb/>
　則亦當守節也夀夢之欲立季札與諸樊之舍子而<lb/>
<pb n="152b"/>　立弟約以次傳必及季子葢聞其先太王泰伯之事<lb/>
　慕而欲效之者而不知其時義之非宜而徒啟後日<lb/>
　之争也不見宋宣公之事也假令夷昧也死季子不<lb/>
　度而即之吳國其靖乎彼僚與光何人哉僚固不憚<lb/>
　於襲光固不憚於弑徒以季子之素所不屑者足以<lb/>
　取信於二子故二子佯讓之以為名而内不失其有<lb/>
　國之實豈誠心死於先君之命而季子立則無辭者<lb/>
　耶以後日之利害既如此以今日之事理則立長正<lb/>
<pb n="153a"/>　也立少非正也夀夢過中而反謂季子之不成父之<lb/>
　非正為過中古今有幾太王乎立子正也傳弟非正<lb/>
　也諸君之輕死為勇飲食必祝為過中而反謂季子<lb/>
　之不成兄之非正為過中古今有幾季歴乎穆公問<lb/>
　於子思曰立太子有常乎答曰有之在周公之典公<lb/>
　曰昔文王舍嫡而立其次是何法也子思曰文王舍<lb/>
　嫡立次權也聖人不以權教故立制垂法順之為貴<lb/>
　知聖人不以權教則知春秋不貶季札矣且春秋褒<lb/>
<pb n="153b"/>　貶各當其事札辭國乃後日事而逆於來聘貶之史<lb/>
　家有是法乎以字為美則祭仲非美以子為賢則髙<lb/>
　子何賢　光弑僚在昭二十七年<lb/>
秋七月葬衛獻公<lb/>
齊髙止出奔北燕<hi>北燕始見經</hi>
　左傳秋九月齊公孫蠆<hi>子尾</hi>公孫竈<hi>子雅</hi>放其大夫髙止<lb/>
　於北燕髙止好以事自為功且專故難及之　榖梁<lb/>
　傳其曰北燕從史文也<hi>范氏曰南燕姞姓在鄭衛之間北燕姬姓在晋之北</hi>
<pb n="154a"/>　杜氏曰止髙厚之子北燕燕國薊縣　按大夫有罪<lb/>
　君放之正也臣放大夫是無君也<lb/>
冬仲孫羯如晉<lb/>
　左傳報范叔也<lb/>
　附左傳髙豎<hi>髙止之子</hi>以盧叛十月齊人立敬仲<hi>髙傒</hi>之曽<lb/>
　孫酀十一月髙豎致盧而出奔晉　鄭伯有使公孫<lb/>
　黒<hi>子晳</hi>如楚辭曰楚鄭方惡而使余往是殺余也伯有<lb/>
　曰世行也子晳曰可則往難則已何世之有伯有將<lb/>
<pb n="154b"/>　强使之子晳怒將伐伯有氏大夫和之十二月己巳<lb/>
　鄭大夫盟于伯有氏<lb/>
三十年春王正月楚子使薳罷來聘<hi>薳于委反罷音皮公作頗後同</hi>
　左傳通嗣君也　余氏曰且報朝也<lb/>
夏四月蔡世子般弑其君固<hi>般音班</hi>
　左傳蔡景侯為太子般娶于楚通焉太子弑景侯<lb/>
五月甲午宋災宋伯姬卒<hi>公穀伯姬上無宋字</hi>
　左傳或呌于宋太廟曰譆譆<hi>許其及熱也</hi>出出<hi>戒伯姬</hi>鳥鳴<lb/>
<pb n="155a"/>　于毫社如曰譆譆甲午宋大災宋伯姬卒待姆<hi>女師</hi>也<lb/>
　君子謂宋共姬女而不婦女待人婦義事也<hi>義從宜也</hi>
　公羊傳宋災有司復曰火至矣請出伯姬曰不可婦<lb/>
　人夜出不見傅母不下堂　何氏曰夜出謂有事宗<lb/>
　廟　榖梁傳取卒之日加之災上者見以災卒也其<lb/>
　見以災卒奈何伯姬之舍失火左右曰夫人少辟火<lb/>
　乎伯姬曰婦人之義傅母不在宵不下堂左右又曰<lb/>
　夫人少辟火乎伯姬曰婦人之義保母不在宵不下<lb/>
<pb n="155b"/>　堂遂逮乎火而死婦人以貞為行者也伯姬之婦道<lb/>
　盡矣詳其事賢伯姬也　安定胡氏曰伯姬乃婦人<lb/>
　中之伯夷也　劉氏曰使共姬避火而全生未足以<lb/>
　害其貞也然而不以已之可以全生而違天下之常<lb/>
　義此安乎性命者乃能之左氏曰共姬女而不婦非<lb/>
　也易曰恒其徳貞婦人吉共姬恒矣所謂婦也　按<lb/>
　列女傳宋伯姬者魯宣公之女成公之妹也既嫁于<lb/>
　共公十年共公卒伯姬寡三十五年至景公時伯姬<lb/>
<pb n="156a"/>　之宫夜失火左右曰夫人少避火伯姬曰婦人之義<lb/>
　保傅不俱夜不下堂待保傅來也保母至矣傅母未<lb/>
　至也左右又曰夫人少避火伯姬曰婦人之義傅母<lb/>
　不至夜不可下堂越義求生不如守義而死遂逮於<lb/>
　火而死此視三傳尤備夫保傅不俱宵不下堂此伯<lb/>
　姬所守之禮也豈無所見而徒守哉越義求生不如<lb/>
　守義而死此伯姬素定於心之見也天理人欲之間<lb/>
　在乎此而已矣死生命也禮義之閑所欲有甚於生<lb/>
<pb n="156b"/>　所惡有甚於死一下堂而此足之失不可悔也故傅<lb/>
　母可待也臣子之救可待也不可待逮乎火而死則<lb/>
　命也可待而不之待越禮以貪生而苟免於死在丈<lb/>
　夫猶足羞也而况婦人乎故寧守義而死此伯姬之<lb/>
　心也春秋書之所以風厲千古使夫不當避而避以<lb/>
　失節於造次顛沛之際者知所警也豈曰小補之哉<lb/>
　然是變也宋之臣子安在乃使君母逮乎火而死哉<lb/>
　亦罪其臣子也　謂伯姬女而不婦猶謂季札辭國<lb/>
<pb n="157a"/>　生亂使自私者借從權以自便必自斯言矣孔子於<lb/>
　伯夷未嘗論其過曰求仁得仁曰民到于今稱之誠<lb/>
　不以富亦祗以異其著教深矣至孟子始言其偏然<lb/>
　對孔子言之也至其通論二子則曰百世之師也聞<lb/>
　其風者頑夫亷懦夫有立志鄙夫寛薄夫敦其意猶<lb/>
　孔子也<lb/>
天王殺其弟佞夫<hi>公作年夫</hi>
　左傳初王儋<hi>丁甘反</hi>季卒<hi>周靈王弟</hi>其子括將見王而歎<hi>除服</hi>
<pb n="157b"/>　<hi>見靈王</hi>單公子愆期為靈王御士過諸廷聞其歎以告<lb/>
　王且曰必殺之不慼而願大視躁而足高心在他矣<lb/>
　王曰童子何知及靈王崩儋括欲立王子佞夫<hi>靈王子景</hi>
　<hi>王弟</hi>佞夫弗知戊子儋括圍蒍逐成愆<hi>成愆蒍邑大夫</hi>成愆奔<lb/>
　平畤<hi>周邑</hi>五月癸巳尹言多劉毅單蔑甘過鞏成殺佞<lb/>
　夫括瑕廖奔晉<hi>括廖不書賤也</hi>　榖梁傳傳曰諸侯且不首<lb/>
　惡况於天子乎君無忍親之義天王殺其弟佞夫甚<lb/>
　之也　按王者之道親親而及天下則治有序稱罪<lb/>
<pb n="158a"/>　以明罸則政有經靈王崩儋括欲立佞夫佞夫不知<lb/>
　景王立儋括圍逐成愆佞夫不預則佞夫無罪也王<lb/>
　之恩素篤罸有章而尹劉諸人敢以無罪而殺其介<lb/>
　弟乎且括亂首而免則是所忌在佞夫耳故書王殺<lb/>
　以見忍親失刑雖天子不免於首惡而况其下乎<lb/>
王子瑕奔晉<lb/>
　王子王臣書奔者三瑕也朝也周公也瑕與王子朝<lb/>
　不言出天下皆周土也唯周公自絶於王故書出罪<lb/>
<pb n="158b"/>　之也<lb/>
秋七月叔弓如宋𦵏宋共姬<hi>共姬上榖無宋字</hi>
　杜氏曰共姬從夫諡也叔弓叔老之子卿共𦵏事禮<lb/>
　過厚　孔氏曰昭三年傳曰君薨大夫弔卿共葬事<lb/>
　夫人士弔大夫送葬　陸氏曰為災而死高其志行<lb/>
　使卿往㑹所以書之　薛氏曰古者夫人無諡從夫<lb/>
　之諡東遷之後其制隳矣<hi>如文姜衰姜穆姜聲姜皆不繫夫諡而自有諡</hi>共<lb/>
　姬執禮而死宋人不敢加非禮之諡一人守正天下<lb/>
<pb n="159a"/>　莫之違也<lb/>
鄭良霄出奔許自許入于鄭鄭人殺良霄<lb/>
　左傳鄭伯有耆酒為窟室而夜飲酒擊鐘焉朝至未<lb/>
　巳朝者曰公焉在其人曰吾公在壑谷皆自朝布路<lb/>
　<hi>分散</hi>而罷既而朝則又將使子晳如楚歸而飲酒子晳<lb/>
　以駟氏之甲伐而焚之伯有奔雍梁<hi>鄭地</hi>醒而後知之<lb/>
　遂奔許鄭伯及其大夫盟于大宫<hi>祖廟</hi>盟國人於師之<lb/>
　梁之外<hi>鄭城門</hi>伯有聞鄭人之盟已也怒聞子皮之甲<lb/>
<pb n="159b"/>　不與攻已也喜曰子皮與我矣癸丑晨自墓門<hi>鄭城門</hi>
　之瀆入因馬師頡<hi>子羽孫</hi>介于襄庫以伐舊北門駟帶<lb/>
　率國人以伐之<hi>駟帶子西之子子晳之宗主</hi>伯有死于羊肆子産<lb/>
　斂而殯諸伯有之臣在市側者既而葬諸斗城<hi>鄭地名</hi>
　羽頡<hi>馬師頡</hi>出奔晉子皮以公孫鉏<hi>子罕之子</hi>為馬師<hi>代羽頡</hi>
　　榖梁傳不言大夫惡之也　胡傳不言復入者其<lb/>
　位未絶也　杜氏曰不言復入獨還無兵<lb/>
冬十月葬蔡景公<lb/>
<pb n="160a"/>晉人齊人宋人衛人鄭人曹人莒人邾人滕人薛人杞<lb/>
人小邾人㑹于澶淵宋災故<lb/>
　左傳為宋災故諸侯之大夫㑹以謀歸宋財冬十月<lb/>
　叔孫豹㑹晉趙武齊公孫蠆宋向戌衛北宫佗<hi>結之子</hi>
　鄭罕虎<hi>子皮</hi>及小邾之大夫㑹于澶淵既而無歸於宋<lb/>
　故不書其人書曰某人某人㑹于澶淵宋災故尤之<lb/>
　也不書魯大夫諱之也　公羊傳㑹未有言其所為<lb/>
　者此言所為何録伯姬也諸侯相聚而更宋之所䘮<lb/>
<pb n="160b"/>　　張氏曰父子君臣之變自文元年楚以商臣書此<lb/>
　猶夷狄之事也及是年蔡以中國之臣子為之而魯<lb/>
　㑹其𦵏晉合諸侯而所恤者宋之火災而已故於此<lb/>
　章三致意焉既變例書蔡景之𦵏又人諸侯之大夫<lb/>
　而諱魯卿又特書曰宋災故此比事屬辭之所以為<lb/>
　春秋也盟㑹之書其故者有二以稷考之則澶淵之<lb/>
　所貶非為宋財之無歸明矣　按二十五年齊崔杼<lb/>
　弑其君光下亦書十二國之諸侯㑹于夷儀不言其<lb/>
<pb n="161a"/>　所為而其所為可求而知也前此齊嘗伐晉兩加兵<lb/>
　于莒又伐魯今又弑君則其為討齊可知後書諸侯<lb/>
　同盟于重丘則其為受賂而止而齊亦與盟可知悼<lb/>
　公初死平公新立晉之故望未失人猶有望焉盟宋<lb/>
　之後列國北面楚庭胥於淪䘮故𦵏蔡景公㑹澶淵<lb/>
　宋災故春秋直著誅貶遏人欲於横流也　李氏曰<lb/>
　此條榖梁以為善之書人者衆詞固失之矣而左氏<lb/>
　止非其不信公羊又以為卿不得憂諸侯夫春秋盟<lb/>
<pb n="161b"/>　㑹之不信者多矣城杞亦卿之憂諸侯也何此獨貶<lb/>
　乎　仁山金氏曰城杞為悼夫人也㑹澶淵為宋災<lb/>
　也二者謂非恤小救患之舉則不可然蔡般之事亂<lb/>
　臣賊子天下之大故而晉不之問以有弭兵之盟也<lb/>
　蔡即楚久晉人以為討則懼有争蔡之嫌再唘兵端<lb/>
　若夫蔡則圍為令尹亦将般矣此般之所以不討也<lb/>
　有弭兵之小信而忘撥亂之大義詩云君子屢盟亂<lb/>
　是用長其斯之謂與<lb/>
<pb n="162a"/>　附左傳鄭子皮授子産政<hi>伯有死子皮知政以子産賢故讓之</hi>辭曰國<lb/>
　小而偪族大寵多不可為也子皮曰虎帥以聽誰敢<lb/>
　犯子子善相之國無小小能事大國乃寛子産為政<lb/>
　使都鄙有章上下有服田有封洫廬井有伍大人之<lb/>
　忠儉者從而與之泰侈者因而斃之從政一年輿人<lb/>
　誦之曰取我衣冠而褚之<hi>侈者畏法所不敢服者畜之囊中</hi>取我田<lb/>
　疇而伍之<hi>並畔為疇</hi>孰殺子産吾其與之及三年又誦之<lb/>
　曰我有子弟子産誨之我有田疇子産殖之子産而<lb/>
<pb n="162b"/>　死誰其嗣之<lb/>
三十有一年春王正月<lb/>
夏六月辛巳公薨于楚宫<lb/>
　何休曰公朝楚好其宫歸而作之故名之云爾<hi>按左氏言</hi>
　<hi>公作楚宫穆叔曰君欲楚也夫故作其宫若不復適楚必死是宫也此非人臣之言且公淹恤於楚豈得</hi>
　<hi>已哉何欲楚之有作其宫不過慕其制而效之耳然楚宫必詭異非所當作也</hi>　按公淹恤<lb/>
　於楚受親襚送𦵏之辱歸而不發憤自强修其徳政<lb/>
　乃效蠻夷之居又章其號處而終焉其志可知矣小<lb/>
<pb n="163a"/>　寢猶非正也况楚宫乎然此非止以即安不正書也<lb/>
　公在楚公薨于楚宫皆襄之特筆也<lb/>
秋九月癸巳子野卒<lb/>
　左傳立胡女敬歸之子子野<hi>胡歸姓之國敬歸襄公妾也</hi>次于季<lb/>
　氏秋九月癸巳卒毁也立敬歸之娣齊歸之子稠穆<lb/>
　叔不欲曰大子死有母弟則立之無則立長年均擇<lb/>
　賢義均則卜古之道也<hi>先人事後卜筮也義均謂賢等</hi>非嫡嗣何必<lb/>
　娣之子且是人也居䘮而不哀在慼而有嘉容<hi>子野以毁</hi>
<pb n="163b"/>　<hi>卒昭公在慼而有嘉容天不幸魯國也夫</hi>是謂不度不度之人鮮不為患<lb/>
　若果立之必為季氏憂<hi>此見乾侯之事後撰餙之言與衛定姜見衎之不哀而憂</hi>
　<hi>孫文子聞而懼其事正同魯宿即衛林父也</hi>武子不聽卒立之比及𦵏三<lb/>
　易衰衰衽如故衰<hi>言其嬉戲無度</hi>於是昭公十九年矣猶有<lb/>
　童心君子是以知其不能終也　榖梁傳子卒曰正<lb/>
　也　孫氏曰子野襄公大子未踰年之君也名未𦵏<lb/>
　也不薨不地降成君也　按居䘮毁瘠不形者先王<lb/>
　之禮也毁不滅性者先王之教也子野䘮致乎哀根<lb/>
<pb n="164a"/>　乎至性豈不賢哉而不能輔之以教開之以禮以保<lb/>
　其躬使至滅性大臣之罪也<lb/>
己亥仲孫羯卒<hi>羯居竭反</hi>
冬十月滕子來㑹𦵏<lb/>
癸酉𦵏我君襄公<lb/>
　附左傳公薨之月子産相鄭伯以如晉晉侯以我䘮<lb/>
　故未之見也子産使盡壊其館之垣而納車馬焉士<lb/>
　文伯讓之對曰以敝邑褊小介於大國誅求無時是<lb/>
<pb n="164b"/>　以不敢寧居悉索敝賦以來㑹時事逢執事之不閒<lb/>
　而未得見又不獲聞命未知見時不敢輸幣亦不敢<lb/>
　暴露其輸之則君之府實也非薦陳之不敢輸也其<lb/>
　暴露之則恐燥濕之不時而朽蠧以重敝邑之罪今<lb/>
　銅鞮之宫數里而諸侯舍於𨽻人門不容車不可踰<lb/>
　越若又勿壊是無所藏幣以重罪也雖君之有魯䘮<lb/>
　亦敝邑之憂也若獲薦幣修垣而行君之恵也敢憚<lb/>
　勤勞文伯復命趙文子謝焉晉侯見鄭伯有加禮厚<lb/>
<pb n="165a"/>　其宴好而歸之乃築諸侯之館　鄭子皮使印段如<lb/>
　楚以適晉告<lb/>
十有一月莒人弑其君宻州<lb/>
　左傳莒犂比公<hi>莒子密州之號</hi>生去疾及展輿既立展輿又<lb/>
　廢之犂比公虐國人患之十一月展輿因國人以攻<lb/>
　莒子弑之乃立去疾奔齊齊出也展輿呉出也書曰<lb/>
　莒人弑其君買朱鉏<hi>密州之字</hi>言罪之在也　胡傳經以<lb/>
　傳為案傳有乖繆則信經而棄傳可也若密州之事<lb/>
<pb n="165b"/>　是已左傳稱莒子生去疾及展輿既立展輿又廢之<lb/>
　莒子虐國人患之展輿因國人以攻莒子弑之乃立<lb/>
　信斯言則子弑其父也而春秋有不書乎故趙匡謂<lb/>
　其文當曰展輿因國人之攻莒子弑之乃立而後來<lb/>
　傳寫誤為以字爾<lb/>
　附左傳吴子使屈狐庸<hi>巫臣之子</hi>聘于晉通路也趙文子<lb/>
　問焉曰延州來季子其果立乎<hi>延陵州來季札食二邑故連言之</hi>巢<lb/>
　隕諸樊<hi>在二十五年</hi>閽戕戴吴<hi>在二十五年戴吴餘祭</hi>天似啓之何<lb/>
<pb n="166a"/>　如對曰不立是二王之命也非啟季子也若天所啟<lb/>
　其在今嗣君乎<hi>謂夷昧</hi>甚徳而度徳不失民度不失事<lb/>
　民親而事有序其天所啟也有吳國者必此君之子<lb/>
　孫實終之季子守節者也雖有國不立　十二月北<lb/>
　宫文子<hi>佗</hi>相衛襄公<hi>獻公子</hi>以如楚過鄭文子入聘出<lb/>
　言於衛侯曰鄭有禮其數世之福也其無大國之討<lb/>
　乎子産之從政也擇能而使之馮簡子能斷大事子<lb/>
　大叔美秀而文公孫揮能知四國之為<hi>所欲為</hi>而辨於<lb/>
<pb n="166b"/>　其大夫之族姓班列貴賤能否而又善為辭令禆諶<lb/>
　能謀謀於野則獲謀於邑則否鄭國將有諸侯之事<lb/>
　子産乃問四國之為於子羽且使多為辭令與禆諶<lb/>
　乗以適野使謀可否而告馮簡子使斷之事成乃授<lb/>
　子大叔使行之以應對賔客是以鮮有敗事北宫文<lb/>
　子所謂有禮也　鄭人游于鄉校以論執政然明謂<lb/>
　子産曰毁鄉校如何子産曰何為夫人朝夕退而㳺<lb/>
　焉以議執政之善否其所善者吾則行之其所惡者<lb/>
<pb n="167a"/>　吾則改之是吾師也若之何毁之我聞忠善以損怨<lb/>
　不聞作威以防怨豈不遽止然猶防川大决所犯傷<lb/>
　人必多<hi>使人不敢言怨怒之積有潰時若川也厲王監謗是也</hi>吾不克救也不<lb/>
　如小决使道<hi>通也</hi>吾聞而藥之也<hi>以為已之藥石</hi>　子皮欲使<lb/>
　尹何為邑子産曰少未可子皮曰使夫往而學焉子<lb/>
　産曰人之愛人求利之也今吾子愛人則以政猶未<lb/>
　能操刀而使割也其傷實多子有美錦不使人學製<lb/>
　焉大官大邑身之所庇也而使學者製焉其為美錦<lb/>
<pb n="167b"/>　不亦多乎僑聞學而後入政未聞以政學也子皮曰<lb/>
　善哉㣲子之言吾不知也　衛侯在楚北宫文子見<lb/>
　令尹圍之威儀言於衛侯曰令尹似君矣将有他志<lb/>
　<hi>言語瞻視行歩不常</hi>雖獲其志不能終也公曰子何以知之對<lb/>
　曰詩云敬慎威儀惟民之則令尹無威儀民無則焉<lb/>
　民所不則以在民上不可以終公曰善哉何謂威儀<lb/>
　對曰有威而可畏謂之威有儀而可象謂之儀君有<lb/>
　君之威儀其臣畏而愛之則而象之故能有其國家<lb/>
<pb n="168a"/>　令聞長世臣有臣之威儀其下畏而愛之故能守其<lb/>
　官職保族宜家順是以下皆如是是以上下能相固<lb/>
　也衛詩曰<hi>邶風</hi>威儀棣棣<hi>富而閑也</hi>不可選也言君臣上下<lb/>
　父子兄弟内外大小皆有威儀也周詩<hi>大雅</hi>曰朋友攸<lb/>
　攝<hi>佐也</hi>攝以威儀言朋友之道必相教訓以威儀也故<lb/>
　君子在位可畏施舍可愛進退可度周旋可則容止<lb/>
　可觀作事可法徳行可象聲氣可樂動作有文言語<lb/>
　有章以臨其下謂之有威儀也<lb/>
<pb n="168b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋輯傳卷九<lb/>
</p>

  </div>
            <div>
<head>春秋輯傳卷十</head> <lb/>
    <p>
<pb n="1a"/>欽定四庫全書<lb/>
　春秋輯傳卷十<lb/>
　　　　　　　　　　　　　明　王樵　輯<lb/>
　昭公<lb/>
元年春王正月公即位<lb/>
　榖梁傳繼正即位正也　胡氏曰子野毁而卒穆叔<lb/>
　不欲立昭公然則昭公受誰之命乎其書即位有子<lb/>
　野之命矣<lb/>
<pb n="1b"/>叔孫豹㑹晉趙武楚公子圍齊國弱宋向戌衛齊惡陳<lb/>
公子招蔡公孫歸生鄭罕虎許人曺人于虢<hi>國弱公作國酌齊惡公作石惡罕虎公作軒虎虢公作漷穀作郭</hi>
　左傳春楚公子圍聘于鄭且娶于公孫段氏伍舉為<lb/>
　介將入舘鄭人惡之使行人子羽與之言乃舘于外<lb/>
　既聘將以衆逆子産患之使子羽辭曰以敝邑褊小<lb/>
　不足以容從者請墠聴命小國無罪恃實其罪將恃<lb/>
　大國之安靖已而無乃包藏禍心以圖之小國失恃<lb/>
<pb n="2a"/>　而懲諸侯使距違君命是懼不然敝邑舘人之屬也<lb/>
　其敢愛豐氏之祧伍舉知其有備也請垂櫜<hi>示無弓</hi>而<lb/>
　入許之正月乙未入逆而出遂㑹于虢<hi>鄭地</hi>尋宋之盟<lb/>
　也祁午謂趙文子曰宋之盟楚人得志于晉<hi>謂先歃</hi>今<lb/>
　令尹之不信諸侯之所聞也子弗戒懼又如宋楚重<lb/>
　得志于晉晉之恥也楚令尹圍請用牲讀舊書<hi>宋之盟書</hi>
　加于牲上<hi>不歃血</hi>而已晉人許之三月甲辰盟　杜氏<lb/>
　　曰楚恐晉先歃故欲從舊書經所以不書盟　按宋<lb/>
<pb n="2b"/>　之盟楚人曰子言晉楚匹也若晉常先是楚弱也是<lb/>
　欲互為先也今以尋宋之盟則恐晉之先也故讀舊<lb/>
　書讀舊書則楚仍先晉但不歃血耳楚意不在于盟<lb/>
　取得志于晉而已趙武無辭以却而又從之夫盟不<lb/>
　寒何事於尋却之可也况圍初不為尋盟而出聘鄭<lb/>
　娶於豐氏而以尋盟為遂事也合諸侯大事也以大<lb/>
　夫専之於境外圍之無君其何足言唯聴於楚已為<lb/>
　中國之恥而一呼而至羣然以奉楚大夫之令趙武<lb/>
<pb n="3a"/>　子産皆諸侯之良而不能出一辭是可怪也　胡傳<lb/>
　此陳侯之弟招也諸侯之尊弟兄不得以屬通曰公<lb/>
　子者其常稱曰弟者因事而特稱之也<lb/>
三月取鄆<hi>公作運</hi>
　左傳季武子伐莒取鄆莒人告於㑹楚告於晉曰尋<lb/>
　盟未退而魯伐莒凟齊盟請戮其使樂桓子<hi>樂王鮒</hi>相<lb/>
　趙文子欲求貨於叔孫而為之請使請帶焉<hi>難指求貨故以</hi>
　<hi>帶為辭</hi>弗與梁其踁<hi>叔孫家臣</hi>曰貨以藩身子何愛焉叔孫<lb/>
<pb n="3b"/>　曰諸侯之㑹衛社稷也我以貨免魯必受師是禍之<lb/>
　也何衛之為人之有墻以蔽惡也墻之隙壊誰之咎<lb/>
　也雖怨季孫魯國何罪趙孟聞之乃請諸楚曰魯雖<lb/>
　有罪其執事不辟難畏威而敬命矣子若免之以勸<lb/>
　左右可也自無令王諸侯逐進狎主齊盟其又可壹<lb/>
　乎<hi>言強弱無常</hi>恤大舍小足以為盟主<hi>大謂纂弑滅亡之禍</hi>莒魯爭<lb/>
　鄆為日久矣苟無大害於其社稷可無亢也固請諸<lb/>
　楚楚人許之乃免叔孫趙孟謂叔向曰令尹自以為<lb/>
<pb n="4a"/>　王矣何如對曰王弱令尹強其可哉<hi>言可成</hi>雖可不終<lb/>
　令尹為王必求諸侯晉少懦矣諸侯將往若獲諸侯<lb/>
　其虐滋甚民弗堪也將何以終　胡傳不曰伐莒取<lb/>
　鄆者乗莒亂而取邑故不悉書為内諱也　李亷曰<lb/>
　季孫伐邾取鄆與歸父伐邾取繹何異而書法不同<lb/>
　程氏胡氏以為乗亂取邑故隠諱其詞然則不乗亂<lb/>
　而取之者不貶乎陳氏曰歸父伐邾猶公命也此則<lb/>
　専取邑而已此亦未當然則云何曰書伐莒是以討<lb/>
<pb n="4b"/>　賊子魯也不書伐而書取則收奪而已矣<lb/>
　附左傳叔孫歸季孫勞之旦及日中不出曽天<hi>季氏臣</hi>
　謂曽阜曰<hi>叔孫氏臣</hi>魯以相忍為國也忍其外<hi>欲受楚戮</hi>不忍<lb/>
　其内<hi>日中不出</hi>焉用之阜謂叔孫曰可以出矣乃出見之<lb/>
夏秦伯之弟鍼出奔晉<hi>鍼其亷反</hi>
　左傳秦后子<hi>鍼也桓公子景公弟</hi>有寵於桓如二君於景其母<lb/>
　曰弗去懼選<hi>選數也謂録其罪</hi>癸夘鍼適晉其車千乗司馬<lb/>
　侯問焉曰子之車盡於此而已乎對曰此之謂多矣<lb/>
<pb n="5a"/>　若能少此吾何以得見女叔齊以告公且曰秦公子<lb/>
　必歸能知其過必有令圖令圖天所贊也　公羊傳<lb/>
　有千乗之國而不能容其母弟故君子謂之出奔也<lb/>
　　榖梁傳諸侯之尊弟兄不得以屬通其弟云者親<lb/>
　之也親而奔之惡也<lb/>
六月丁巳邾子華卒<lb/>
晉荀呉帥師敗狄于大鹵<hi>鹵音魯公穀作太原</hi>
　左傳晉中行穆子敗無終<hi>山戎</hi>及羣狄於太原崇卒也<lb/>
<pb n="5b"/>　將戰魏舒曰彼徒我車所遇又阨以什共車必克<hi>更増</hi>
　<hi>十人以當一車之用</hi>困諸阨又克請皆卒<hi>去車為步卒</hi>自我始乃毁<lb/>
　車以為行五乗為三伍<hi>乗車者車三人五乗十五人今改去車更以五人為伍分</hi>
　<hi>為三伍</hi>為五陳以相離兩於前伍於後専為右角參為<lb/>
　左角偏為前拒<hi>皆臨時處置之名</hi>以誘之狄人笑之未陳而<lb/>
　薄之大敗之　杜氏曰大鹵太原晉陽縣　胡傳太<lb/>
　原近地而狄人來侵攘斥宜矣其過在毁車崇卒以<lb/>
　詐誘而敗之耳使後世車戰法亡爭以變詐相髙皆<lb/>
<pb n="6a"/>　此啓之書敗狄譏之也　按魏絳嘗言於悼公曰勞<lb/>
　師於戎而楚伐陳必弗能救是棄陳也諸華必叛戎<lb/>
　禽獸也獲戎失華毋乃不可乎故悼公之亡狄師不<lb/>
　出戎狄犯疆埸而驅逐之邊吏之事不足書亡者皆<lb/>
　有義也箕與交剛皆稱人至是卿帥師矣<lb/>
秋莒去疾自齊入于莒<hi>去起吕反</hi>
　左傳莒展輿立而奪羣公子秩公子召去疾於齊秋<lb/>
　齊公子鉏納去疾展輿奔呉　杜氏曰齊雖納去疾<lb/>
<pb n="6b"/>　莒人先召之故從國舊例書入　胡傳其以國氏與<lb/>
　去疾之討有罪也此莒之公子曷為不稱公子自謂<lb/>
　先公之子可以有國不疑遂立乎其位而無所禀也<lb/>
　其書入者難詞也　按於次去疾為長本當立者也<lb/>
　密州舍之而立展輿既立展輿而又廢之國人患其<lb/>
　虐而弑之展輿因而即之國本去疾之國也故春秋<lb/>
　正之曰莒去疾入於莒不與密州之舍去疾也不與<lb/>
　國人之君展輿也與去疾之討則正弑者之誅矣君<lb/>
<pb n="7a"/>　臣父子兄弟之亂於人者皆撥而反之正矣程子曰<lb/>
　齊小白言當有齊也莒去疾亦其例也凡義當承國<lb/>
　者名繫國而不稱公子以殊於大夫胡氏以為因不<lb/>
　禀命而削其公子恐非也<lb/>
莒展輿出奔呉<hi>展下公穀無輿字</hi>
　程子曰為弑君者所立而以國氏者罪諸侯也　趙<lb/>
　氏曰鄭忽曺羈未踰年出奔不稱爵言不能嗣先君<lb/>
　也莒展雖踰年不稱爵其罪大也　李氏曰罪諸侯<lb/>
<pb n="7b"/>　之意似晦竊意衛衎與剽莒去疾展輿皆以二君書<lb/>
　變例也彼既立踰年成君矣不書爵已見絶之不書<lb/>
　莒何以見其已立乎陳佗見討亦繫國則展輿之繫<lb/>
　國不必求他義也若殺州吁無知之不國則上文已<lb/>
　見矣<lb/>
叔弓帥師疆鄆田<lb/>
　左傳因莒亂也　髙氏曰文十二年季孫行父嘗帥<lb/>
　師而城之復為莒所取今乗莒亂而取之又帥師以<lb/>
<pb n="8a"/>　疆其田必帥師者懼不服也疆之者溝封之以别乎<lb/>
　莒也<lb/>
葬邾悼公<hi>邾始書葬</hi>
　附左傳晉侯有疾鄭伯使公孫僑如晉聘且問疾叔<lb/>
　向問焉曰寡君之疾病卜人曰實沈臺<hi>音胡</hi>駘<hi>音台</hi>為祟<lb/>
　史莫之知敢問此何神也子産曰昔髙辛氏<hi>帝嚳</hi>有二<lb/>
　子伯曰閼<hi>於葛反</hi>伯季曰實沈居於曠林<hi>地闕</hi>不相能也<lb/>
　日尋干戈以相征討后帝<hi>堯也</hi>不臧遷閼伯於商丘<hi>宋地</hi>
<pb n="8b"/>　主辰<hi>主祀辰星辰大大也</hi>商人<hi>湯先相士封商丘</hi>是因故辰為商星遷<lb/>
　實沈於大夏<hi>今晉陽縣</hi>主參唐人<hi>若劉累之等累遷魯縣此在大夏</hi>是因<lb/>
　以服事夏商其季世曰唐叔虞<hi>唐人之季世其君曰叔虞也服䖍以為即</hi>
　<hi>下句邑姜所生者彼乃晉之始祖豈得以後世始封之君謂之前代之末世也</hi>當武王邑姜<lb/>
　<hi>武王后齊太公女</hi>方震<hi>之慎反懐胎也</hi>太叔夢帝謂已余命爾子曰<lb/>
　虞將與之唐屬諸參而蕃育其子孫及生有文在其<lb/>
　手曰虞遂以命之及成王滅唐而封太叔焉故參為<lb/>
　晉星<hi>叔虞封唐侯叔虞之子爕父改為晉</hi>由是觀之則實沈參神也昔<lb/>
<pb n="9a"/>　金天氏<hi>帝少皥</hi>有裔子曰昧為𤣥冥<hi>水官</hi>師<hi>長也</hi>生允格臺<lb/>
　駘臺駘能業其官宣<hi>通</hi>汾洮<hi>二水</hi>障大澤以處大原<hi>晉陽</hi>
　<hi>臺駘之所居</hi>帝<hi>顓頊</hi>用嘉之封諸汾川沈姒蓐黄實守其祀<lb/>
　<hi>四國臺駘之後</hi>今晉主汾而滅之矣由是觀之則臺駘汾神<lb/>
　也抑此二者不及君身山川之神則水旱癘疫之災<lb/>
　於是乎禜<hi>音詠</hi>之日月星辰之神則雪霜風雨之不時<lb/>
　於是乎禜之<hi>臺駘汾神是山川之神實沈參神是星辰之神</hi>若君身則亦出<lb/>
　入飲食哀樂之事也山川星辰之神又何為焉僑聞<lb/>
<pb n="9b"/>　之君子有四時朝以聴政晝以訪問夕以修令<hi>念所施</hi>
　夜以安身於是乎節宣其氣<hi>凡人形神有限不可久用神久用則竭形太勞</hi>
　<hi>則敝不可以久勞也神不用則鈍形不用則痿不可以久逸也固當節其勞以宣疏其氣朝以聴政久則</hi>
　<hi>疲疲則易之以訪問訪問久則倦倦則易之以修令修令久則怠怠則易之以安身安身久則滯滯則易</hi>
　<hi>之以聴政則氣順體暢</hi>勿使有所壅<hi>不行</hi>閉<hi>不通</hi>湫<hi>氣聚</hi>底<hi>氣止</hi>以露其<lb/>
　體<hi>氣不散則食不消食不消則食少食少則肌膚瘦骸骨露也</hi>兹<hi>此也</hi>心不爽<hi>明也</hi>而<lb/>
　昏亂百度<hi>形之與神相隨而有形以神為主神以形為宅形強則神強形弱則神弱神常隨形</hi>
　<hi>而盛衰也既露其體則神識亦弱致使此心不明照察失宜而亂百事之節也</hi>今無乃壹之<lb/>
<pb n="10a"/>　<hi>同四時也馳騁田獵甘酒嗜音恒舞酣歌勞非所勞也深居簡出日晏視朝逸非所逸也</hi>則生疾<lb/>
　矣叔向曰善哉肸未之聞也晉侯聞子産之言曰博<lb/>
　物君子也晉侯求醫於秦秦伯使醫和視之曰疾不<lb/>
　可為也是謂近女室疾如蠱<hi>女在房室故以室言之</hi>非鬼非食<lb/>
　惑以喪志<hi>言公病之狀</hi>良臣將死天命不祐公曰女不可<lb/>
　近乎對曰節之先王之樂所以節百事也故有五節<lb/>
　遲速本末以相及也中聲以降五降之後不容彈矣<lb/>
　<hi>醫和言女當有節然難言也故喻以樂先王制外樂以禁内情所以為百事之凖節也故為樂有五聲之</hi>
<pb n="10b"/>　<hi>節為聲有遲有速從本至末緩急相及使得中和之聲降者聲下而息也五聲一周聲下而息前聲罷退</hi>
　<hi>以待後聲非作樂息也樂曲成乃息非五聲一周得息也五降之後聲一成而曲未成當從上始不容更</hi>
　<hi>復彈作</hi>於是有煩手淫聲慆堙心耳乃忘平和君子弗<lb/>
　聴也物亦如之至於煩乃舍已無以生疾<hi>説降後不彈之意言</hi>
　<hi>不以後聲接前聲而容手妄彈擊是為煩手此所擊非復正聲是為淫聲淫聲之慢塞人心耳乃使人忘</hi>
　<hi>失平和之性故君子不聴也物亦如之指女也煩乃舍已無以生疾則節女矣</hi>君子之近琴<lb/>
　瑟以儀節也非以慆心也<hi>儀法也為心之法使動不過度班固曰樂而有節則</hi>
　<hi>和平夀考及迷者勿顧以生疾而隕性命</hi>天有六氣<hi>説見下文</hi>降生五味<hi>謂金味辛</hi>
<pb n="11a"/>　<hi>木味酸水味鹹火味苦土味甘五行在天為六氣在物生五味謂之降者對天有而言也</hi>發為五<lb/>
　色<hi>辛色白酸色青鹹色黑苦色赤甘色黄發見也味嘗而知色視而見</hi>徵為五聲<hi>白聲商青</hi>
　<hi>聲角黒聲羽赤聲徵黄聲宫徵驗也色既不同其聲亦異也</hi>淫生六疾<hi>淫過也滋味聲色所</hi>
　<hi>以養人然過則生害</hi>六氣曰隂陽風雨晦明也分為四時序為<lb/>
　五節<hi>六氣並行無時止息但氣有温暑凉寒分為四時春夏秋冬也序此四時以為五行之節計一</hi>
　<hi>嵗每行得七十二日有餘土無定方分王四季故每季之末有八十日也</hi>過則為菑隂淫<lb/>
　寒疾陽淫熱疾風淫末疾<hi>末四肢也風為緩急</hi>雨淫腹疾<hi>雨濕之氣</hi>
　<hi>為泄注</hi>晦淫惑疾<hi>晦夜也夜當安身女以宣氣近女過度則心惑亂也</hi>明淫心疾<lb/>
<pb n="11b"/>　<hi>明晝也晝以營務營務當用心思慮煩多則心勞敝也隂陽風雨四者雖各以其氣與人為病若能自防</hi>
　<hi>䕶受之不多則不為病晦明天有常度不以病人但人用晦明過度則為病也</hi>女陽物而晦<lb/>
　時<hi>女常隨男故曰陽物家道常在夜故曰晦時</hi>淫則生内熱惑蠱之疾今<lb/>
　君不節不時能無及此乎出告趙孟趙孟曰誰當良<lb/>
　臣對曰主是謂矣趙孟曰何謂蠱對曰淫溺惑亂之<lb/>
　所生也於文皿蠱為蠱<hi>文字也</hi>榖之飛亦為蠱左周易<lb/>
　女惑男風落山謂之蠱<hi>巽下艮上蠱巽為長女為風艮為少男為山少男而説長</hi>
　<hi>女非匹故惑山木得風而落</hi>皆同物也<hi>物猶類也</hi>趙孟曰良醫也厚其<lb/>
<pb n="12a"/>　禮而歸之<lb/>
冬十有一月己酉楚子麇卒<hi>麇九倫反公穀作卷音權</hi>
　左傳楚公子圍使公子黑肱<hi>圍之弟子晳</hi>伯州犂城犨<hi>縣屬</hi>
　<hi>南陽</hi>櫟<hi>今河南陽翟縣</hi>郟<hi>縣屬襄城</hi>鄭人懼子産曰令尹將行大事<lb/>
　而先除二子也<hi>黑肱伯州犂</hi>禍不及鄭何患焉冬楚公子<lb/>
　圍將聘于鄭伍舉為介未出竟聞王有疾而還伍舉<lb/>
　遂聘十一月己酉公子圍至入問王疾縊而弑之<hi>孫卿</hi>
　<hi>曰以冠纓絞之</hi>遂殺其二子幕及平夏<hi>皆郟敖子</hi>右尹子干<hi>王子比</hi>
<pb n="12b"/>　出奔晉宫廐尹子晳出奔鄭<hi>因築城而去</hi>殺太宰伯州犂<lb/>
　於郟葬王于郟謂之郟敖<hi>楚人謂未成君為敖</hi>使赴於鄭伍舉<lb/>
　問應為後之辭焉<hi>問赴者</hi>對曰寡大夫圍伍舉更之曰<lb/>
　共王之子圍為長<hi>此告終稱嗣不以纂弑赴諸侯</hi>楚靈王即位薳罷<lb/>
　<hi>音皮</hi>為令尹薳啓疆為太宰<hi>靈王圍也即位易名熊䖍</hi>　按程子之<lb/>
　論學春秋也曰以傳考經之事迹以經别傳之真偽<lb/>
　至於傳可據而經不同則曷從乎亦當闕疑而已矣<lb/>
　楚子麇卒是也必欲為之說則反傷於義理矣公子<lb/>
<pb n="13a"/>　圍之弑君以前則蒲宫自異執戈者前諸侯之大夫<lb/>
　皆知之而明譏之於㑹所矣以後則將戮慶封椒舉<lb/>
　曰臣聞無瑕者可以戮人慶封唯逆命是以在此其<lb/>
　肯從於戮乎播於諸侯焉用之楚國之臣子公言之<lb/>
　矣王弗聴負之斧鉞以狥於諸侯使言曰無或如齊<lb/>
　慶封弑其君弱其孤以盟其大夫慶封曰無或如楚<lb/>
　共王之庶子圍弑其君兄之子麇而代之七國淮夷<lb/>
　三軍之衆耳目所屬明為慶封所訐軍人粲然皆笑<lb/>
<pb n="13b"/>　天下傳以為口實不但趙盾董狐之筆崔杼齊太史<lb/>
　之簡矣近則左氏公榖逺則戰國策載不修春秋之<lb/>
　言皆曰圍弑其君則傳可信不誣也决矣經何以書<lb/>
　卒而不正其弑也哉杜預以為楚以瘧疾赴故不書<lb/>
　弑商臣弑父其不以實赴也决矣春秋胡從而大書<lb/>
　之乎胡康侯以為圍弑君而自立中國力所不加不<lb/>
　能致討則亦已矣至大合諸侯于申與㑹者凡十有<lb/>
　三國其臣舉六王二公之事其君用齊桓召陵之禮<lb/>
<pb n="14a"/>　聖人憫之甚愳之甚是故察微顯權輕重而畧其篡<lb/>
　弑以扶中國夫中國之所以為中國不因亂賊而存<lb/>
　亡也何扶之有隠公弑而書薨春秋魯史故也若曰<lb/>
　為中國諱申之辱書廩曰卒是君楚矣薨曰薨卒曰<lb/>
　卒弑曰弑事各有實其文則史各紀其實聖人不能<lb/>
　易亦不可易也有史從偽赴而聖人正之者矣未有<lb/>
　史皆曰弑而聖人書卒者也今以書薨書弑為凡史<lb/>
　皆可及唯或薨或不薨或弑或不弑裁自聖心為仲<lb/>
<pb n="14b"/>　尼之所獨此何異於走文弄法以為非獄吏守典者<lb/>
　之所知乎闕疑闕文聖有明訓強説無益於經而有<lb/>
　害吾故曰傳可據而經不同闕之可也<lb/>
楚公子比出奔晉<lb/>
二年春晉侯使韓起來聘<lb/>
　左傳春晉侯使韓宣子來聘且告為政而來見禮也<lb/>
　<hi>趙氏曰霸國正卿無適諸國告為政之理止是聘耳</hi>觀書於太史氏見易象與魯<lb/>
　春秋曰周禮盡在魯矣吾乃今知周公之徳與周之<lb/>
<pb n="15a"/>　所以王也<lb/>
夏叔弓如晉<lb/>
秋鄭殺其大夫公孫黒<lb/>
　左傳鄭公孫黑將作亂欲去游氏而代其位<hi>游氏太叔之族</hi>
　<hi>黑與游楚爭室為游楚所擊傷故欲害其族</hi>傷疾作而不果<hi>游擊所擊傷創</hi>子産<lb/>
　使吏數之曰伯有之亂以大國之事而未爾討也爾<lb/>
　有亂心無厭國不女堪専伐伯有而罪一也昆弟爭<lb/>
　室而罪二也<hi>爭徐吾犯之妹</hi>薰隧之盟女矯君位而罪三也<lb/>
<pb n="15b"/>　<hi>鄭為游楚亂故盟諸大夫公孫黑強與於盟使大史書其名且曰七子</hi>不速死大刑將<lb/>
　至七月壬寅縊尸諸周氏之衢加木焉<hi>書其罪于木加于尸上</hi>
　　劉氏曰稱國以殺罪累上也黑伐良霄而逐之君<lb/>
　弗誅也以為大夫又與公孫楚爭娶徐吾氏<hi>黑乃楚之從兄</hi>
　徐吾氏歸於楚君放楚也而盟諸大夫<hi>黑欲殺楚而娶其妻楚擊</hi>
　<hi>傷黑子産以為直鈞則幼賤當罪放楚於呉</hi>黑於是自以為卿又將為亂<lb/>
　疾作而臥子産使吏數諸其家則幸而勝之耳夫君<lb/>
　専殺大夫非王法所得為者也然而春秋或予之所<lb/>
<pb n="16a"/>　以見君臣之禮扶上而抑下也聖王之罰不誅不教<lb/>
　不誣無罪及其惡成而罪見誅之猶鷹鸇之發也無<lb/>
　留獄矣豈幸而勝之哉<lb/>
冬公如晉至河乃復季孫宿如晉<lb/>
　左傳晉少姜卒<hi>齊女平公妾</hi>公如晉及河晉侯使士文伯<lb/>
　來辭曰非伉儷也請君無辱公還季孫遂致服焉<hi>襚服</hi>
　　胡傳舉動人君之大節賢哲量之以行藏其道姦<lb/>
　邪窺之以作止其惡四隣視之以厚薄其情故有國<lb/>
<pb n="16b"/>　者必謹於禮而後動此守身之本保國之基也禮雖<lb/>
　自卑而尊人亦不妄悦人以自辱昭公不能據經守<lb/>
　正失禮妄動躬弔隣國之寵妾見辭而還後之失國<lb/>
　出奔旅死乾侯兆於此行矣<lb/>
三年春王正月<lb/>
丁未滕子原卒<hi>原公作泉</hi>
夏叔弓如滕五月葬滕成公<hi>滕始書葬</hi>
　杜氏曰卿共小國之葬禮過厚葬襄公滕子來㑹故<lb/>
<pb n="17a"/>　魯厚報之<lb/>
秋小邾子來朝<lb/>
八月大雩<lb/>
冬大雨雹<lb/>
北燕伯欵出奔齊<lb/>
　左傳燕簡公多嬖寵欲去諸大夫而立其寵人冬燕<lb/>
　大夫比而殺公之外嬖公懼奔齊書罪之也<lb/>
四年春王正月大雨雹<hi>雹公穀作雪</hi>
<pb n="17b"/>　杜氏曰當雪而雹故以為災而書之　左傳大雨雹<lb/>
　季武子問於申豐曰雹可禦乎對曰聖人左上無雹<lb/>
　雖有不為災古者日在北陸而藏氷西陸朝覿<hi>春分之中</hi>
　<hi>奎星朝見東方</hi>而出之朝之禄位賓食喪祭於是用之祭寒<lb/>
　<hi>司寒</hi>而藏之獻羔而啓之公始用之火出而畢賦<hi>火星昏見</hi>
　<hi>東方謂三四月中</hi>自命夫命婦至於老疾無不受氷其藏之<lb/>
　也周其用之也徧則冬無愆陽夏無伏隂春無凄風<lb/>
　秋無苦雨七月之卒章藏氷之道也　胡傳隂陽之<lb/>
<pb n="18a"/>　氣和而散則為霜雪雨露不和而散則為戾氣曀霾<lb/>
　雹戾氣也隂脅陽臣侵君之象申豐者季氏之孚<hi>所信</hi>
　<hi>任</hi>也不肯端言其事歸咎藏氷之失夫山谷之氷藏<lb/>
　周用徧亦古者本末具舉燮調之一事耳謂能使四<lb/>
　時無愆伏凄苦之變則亦誣矣<lb/>
　附左傳春王正月許男如楚楚子止之遂止鄭伯<hi>前年</hi>
　<hi>十月鄭伯如楚</hi>復田江南許男與焉使椒舉如晉求諸侯二<lb/>
　君待之椒舉致命曰寡君使舉曰日君有恵賜盟於<lb/>
<pb n="18b"/>　宋曰晉楚之從交相見也以嵗之不易寡人願結驩<lb/>
　於二三君使舉請間君若苟無四方之虞則願假寵<lb/>
　以請於諸侯晉侯欲勿許司馬侯曰不可楚王方侈<lb/>
　天或者欲逞其心以厚其毒而降之罰未可知也其<lb/>
　使能終亦未可知也晉楚唯天所相不可與爭君其<lb/>
　許之而修徳以待其歸若歸於徳吾猶將事之况諸<lb/>
　侯乎若適淫虐楚<hi>楚人</hi>將棄之吾又誰與爭公曰晉有三<lb/>
　不殆其何敵之有國險而多馬齊楚多難有是三者<lb/>
<pb n="19a"/>　何鄉而不濟對曰恃險與馬而虞隣國之難是三殆<lb/>
　也四嶽<hi>岱華衡恒</hi>三塗<hi>山名太行轘轅崤澠也</hi>陽城<hi>山名河南陽城縣東北</hi>大<lb/>
　室<hi>即嵩髙也為中嶽在陽城縣西北</hi>荆山<hi>在新城沶鄉縣南</hi>九州之險也是<lb/>
　不一姓冀之北土馬之所生無興國焉恃險與馬不<lb/>
　可以為固也從古以然是以先王務修徳音以亨神<lb/>
　人<hi>亨通也</hi>不聞其務險與馬也鄰國之難不可虞也或<lb/>
　多難以固其國啓其疆土或無難以喪其國失其守<lb/>
　宇<hi>於國則四垂為宇宇屋簷</hi>若何虞難齊有仲孫之難而獲桓公<lb/>
<pb n="19b"/>　至今賴之晉有里㔻之難而獲文公是以為盟主衛<lb/>
　邢無難狄亦喪之故人之難不可虞也恃此三者而<lb/>
　不修政徳亡於不暇又何能濟君其許之乃許楚使<lb/>
　使叔向對曰寡君有社稷之事是以不獲春秋時見<lb/>
　諸侯君實有之何辱命焉椒舉遂請昏晉侯許之<lb/>
夏楚子蔡侯陳侯鄭伯許男徐子滕子頓子胡子沈子<lb/>
小邾子宋世子佐淮夷㑹于申<hi>楚子専㑹諸侯始此</hi>
　左傳夏諸侯如楚魯衛曺邾不㑹鄭伯先待于申六<lb/>
<pb n="20a"/>　月丙午楚子合諸侯於申椒舉言於楚子曰臣聞諸<lb/>
　侯無歸禮以為歸今君始得諸侯其慎禮矣霸之濟<lb/>
　否在此㑹也夏啓有鈞臺之享<hi>河南陽翟縣南有鈞臺陂盖啓享諸侯于</hi>
　<hi>此</hi>商湯有景亳之命<hi>亳即偃師</hi>周武有孟津之誓<hi>時伐紂也</hi>成<lb/>
　有岐陽之蒐<hi>周成王歸自奄大蒐於岐山之陽岐山在扶風美陽縣西北</hi>康有酆<lb/>
　宫之朝<hi>酆在始平鄠縣東有靈臺康王於是朝諸侯</hi>穆有塗山之㑹<hi>塗山在夀</hi>
　<hi>春東北</hi>齊桓有召陵之師晉文有踐土之盟君其何用<lb/>
　宋向戌鄭公孫僑在諸侯之良也君其選焉王曰吾<lb/>
<pb n="20b"/>　用齊桓王使問禮於左師與子産左師曰小國習之<lb/>
　大國用之敢不薦聞獻公合諸侯之禮六子産曰小<lb/>
　國共職敢不薦守獻伯子男㑹公之禮六　何氏曰<lb/>
　不殊淮夷者楚子主㑹故君子不殊其類所以病中<lb/>
　國<lb/>
楚人執徐子<lb/>
　左傳徐子呉出也以為貳焉故執諸申<lb/>
秋七月楚子蔡侯陳侯許男頓子胡子沈子淮夷伐呉<lb/>
<pb n="21a"/>　左傳秋七月楚子以諸侯伐呉宋大子鄭伯先歸<hi>時晉</hi>
　<hi>之屬國皆歸獨言宋鄭者鄭伯久於楚宋太子以後至不得時見故慰遣之</hi>宋華費遂鄭<lb/>
　大夫從<hi>從伐呉以答見慰</hi>　杜氏曰胡國汝隂縣西北有胡<lb/>
　城<lb/>
執齊慶封殺之<lb/>
　左傳使屈申<hi>蕩之子</hi>圍朱方<hi>呉邑慶封所封</hi>八月甲申克之執<lb/>
　齊慶封而盡滅其族將戮慶封椒舉曰臣聞無瑕者<lb/>
　可以戮人慶封唯逆命是以在此其肯從於戮乎播<lb/>
<pb n="21b"/>　於諸侯焉用之王弗聴負之斧鉞以狥於諸侯使言<lb/>
　曰無或如齊慶封弑其君弱其孤以盟其大夫慶封<lb/>
　曰無或如楚共王之庶子圍弑其君兄之子麇而代<lb/>
　之以盟諸侯王使速殺之　榖梁傳此入而殺其不<lb/>
　言入何也慶封封乎呉鍾離<hi>言時殺慶封自於鍾離實不入呉</hi>慶封<lb/>
　其以齊氏何也<hi>據已絶于齊</hi>為齊討也靈王使人以慶封<lb/>
　令於軍中曰有若齊慶封弑其君者乎慶封曰子一<lb/>
　息我亦且一言曰有若楚公子圍弑其兄之子而代<lb/>
<pb n="22a"/>　之為君者乎軍人粲然皆笑慶封弑其君而不以弑<lb/>
　君之罪罪之者慶封不為靈王服也<hi>衛人殺州吁蔡人殺陳佗楚人</hi>
　<hi>殺夏徵舒皆討賊之詞此云執齊慶封殺之不與以討賊也</hi>不與楚討也春秋之<lb/>
　義用貴治賤用賢治不肖不以亂治亂也孔子曰懷<lb/>
　惡而討雖死不服其斯之謂與<hi>穀梁之義精</hi>
遂滅賴<hi>賴公穀作厲</hi>
　左傳遂以諸侯滅賴遷賴於鄢<hi>楚邑</hi>楚子欲遷許於賴<lb/>
　使鬭韋龜<hi>子文𤣥孫</hi>與公子棄疾城之而還<hi>為許城也</hi>申無宇<lb/>
<pb n="22b"/>　曰楚禍之首將在此矣召諸侯而來伐國而克城竟<lb/>
　莫校<hi>築城外竟諸侯莫與爭</hi>王心不違民其居乎<hi>言將有事</hi>民之不<lb/>
　處其誰堪之　啖氏曰左氏云賴子面縳銜璧楚子<lb/>
　焚櫬按經但言滅是死位也他年賴降而舍之故誤<lb/>
　耳<lb/>
九月取鄫<lb/>
　左傳言易也莒亂著丘公立而不撫鄫鄫叛而來故<lb/>
　曰取<hi>著丘公去疾也</hi>
<pb n="23a"/>　附左傳鄭子産作丘賦<hi>杜氏曰丘十六井當出馬一匹牛三頭今子産别賦其田</hi>
　<hi>如魯之田賦出田賦在哀十一年彼注云丘賦之法因其田財通  馬一匹牛三頭今欲别其田及家財</hi>
　<hi>各為一賦</hi>渾罕<hi>子寛</hi>曰君子作法於凉<hi>薄也</hi>其敝猶貪作法於<lb/>
　貪敝將若之何<lb/>
冬十有二月乙夘叔孫豹卒<lb/>
　左傳初穆子去叔孫氏<hi>成十六年辟僑如之難奔齊</hi>及庚宗<hi>魯地</hi>遇<lb/>
　婦人使私為食而宿焉問其行告之故哭而送之適<lb/>
　齊娶於國氏生孟丙仲壬夢天壓已勿勝<hi>穆子夢</hi>顧而<lb/>
<pb n="23b"/>　見人黑而上僂<hi>肩傴</hi>深目而豭喙號之曰牛助余乃勝<lb/>
　之旦而皆召其徒無之且曰志之及宣伯<hi>穆子之兄僑如</hi>奔<lb/>
　齊饋之<hi>饋宣伯</hi>宣伯曰魯以先子之故將存吾宗必召<lb/>
　女召女何如對曰願之久矣<hi>言凡始為亂已則有今日之願盖忿言</hi>魯<lb/>
　人召之不告而歸所宿庚宗之婦人獻以雉問其姓<lb/>
　<hi>女生曰姓謂子也</hi>對曰余子長矣能奉雉而從我矣召而見<lb/>
　之則所夢也未問其名號之曰牛曰唯皆召其徒使<lb/>
　視之遂使為䜿<hi>小臣</hi>有寵長使為政公孫明<hi>齊大夫</hi>知叔<lb/>
<pb n="24a"/>　孫於齊歸未逆國姜<hi>孟仲母</hi>子明取之故怒<hi>怒其妻</hi>其子<lb/>
　長而後使逆之<hi>逆二子怒其母故不即逆</hi>田於丘蕕<hi>音由地名</hi>遂遇疾<lb/>
　焉䜿牛欲亂其室而有之強與孟盟不可叔孫為孟<lb/>
　鐘曰爾未際<hi>際接也言孟未與諸大夫相接見</hi>饗大夫以落之<hi>以豭猪血</hi>
　<hi>釁鐘曰落</hi>既具使䜿牛請日入弗謁出命之日及賓至聞<lb/>
　鐘聲牛曰孟有北婦人<hi>國姜</hi>之客<hi>謂公孫明</hi>怒<hi>穆子信之</hi>將往牛<lb/>
　止之賓出使拘而殺諸外<hi>殺孟丙</hi>牛又強與仲盟不可<lb/>
　仲與公御萊書觀於公<hi>萊書公御之名觀私游觀公公所</hi>公與之環<lb/>
<pb n="24b"/>　使牛入示之<hi>示叔孫</hi>入不示出命佩之牛謂叔孫見仲<lb/>
　而何<hi>而何如何</hi>叔孫曰何為曰不見既自見矣公與之環<lb/>
　而佩之矣遂逐之奔齊疾急命召仲牛許而不召杜<lb/>
　洩<hi>叔孫氏宰</hi>見告之饑渴<hi>牛不食叔孫</hi>授之戈<hi>使討牛</hi>對曰求之<lb/>
　而至又何去焉<hi>言求食可得無為去䜿牛</hi>䜿牛曰夫子疾病不欲<lb/>
　見人使寘饋於个<hi>東西箱</hi>而退牛弗進則置虚命徹<hi>㵼器</hi>
　<hi>令空示若叔孫已食</hi>十二月癸丑叔孫不食乙夘卒<hi>三日絶糧</hi>牛立<lb/>
　昭子<hi>豹之庶子婼</hi>而相之季孫謀去中軍䜿牛曰夫子固<lb/>
<pb n="25a"/>　欲去之<lb/>
五年春王正月舎中軍<lb/>
　左傳舍中軍卑公室也<hi>杜氏曰罷中軍季孫稱左師孟氏稱右師叔孫氏則自以</hi>
　<hi>叔孫為軍名五孔氏曰初作三軍十二分其國民三家得七公得  國民不盡屬公公室已卑矣今舍中</hi>
　<hi>軍四分公室三家自取其稅减已稅以貢于公民全不屬公公室益卑也</hi>初作三軍三分<lb/>
　公室而各有其一季氏盡征之<hi>無所入於公</hi>叔孫氏臣其<lb/>
　子弟<hi>以父兄歸公</hi>孟氏取其半焉<hi>復以子弟之牛歸公</hi>及其舍之也<lb/>
　四分公室季氏擇二二子各一皆盡征之而貢於公<lb/>
<pb n="25b"/>　仲至自齊季孫欲立之南遺曰<hi>季氏家臣</hi>叔孫氏厚則季<lb/>
　氏薄彼實家亂子勿與知不亦可乎<hi>此與盧蒲嫳告慶封之語同䜿</hi>
　<hi>牛即叔孫之東郭偃棠無咎也孟丙仲壬則崔成崔疆也叔孫之季孫則崔舒之慶封也</hi>南遺使<lb/>
　國人助䜿牛攻諸大庫之庭<hi>攻仲壬也魯城内有大庭氏之虚于其上作庫</hi>
　司宫射之中目而死䜿牛取東鄙三十邑以與南遺<lb/>
　昭子即位朝其家衆曰䜿牛禍叔孫氏使亂大從殺<lb/>
　適立庶又披其邑<hi>昭子不知牛餓殺其父故但言其見罪</hi>將以赦罪罪<lb/>
　莫大焉必速殺之䜿牛懼奔齊<hi>昭子無意决殺之故猶使得奔當時就執</hi>
<pb n="26a"/>　<hi>之以請於君大夫而誅之可也</hi>孟仲之子殺諸塞關之外<hi>齊魯界上關</hi>投<lb/>
　其首於寧風之棘上<hi>寧風齊地</hi>　按舍中軍非獨欲弱公<lb/>
　室亦欲乗叔孫婼位之未定薄仲叔二家之厚以厚<lb/>
　已也公穀以為復古復正非也苟曰後此二卿二軍<lb/>
　則十年季孫意如叔弓仲孫貜帥師伐莒及哀二年<lb/>
　季孫斯叔孫州仇仲孫何忌帥師伐邾何以三卿並<lb/>
　將三軍並出邪荀恱云春秋之義舍中軍則善之皆<lb/>
　惑於公榖之説而未之考也<lb/>
<pb n="26b"/>楚殺其大夫屈申<lb/>
　左傳楚子以屈申為貳於呉殺之<lb/>
公如晉<lb/>
　左傳公如晉自郊勞<hi>至時</hi>至於贈賄<hi>去時</hi>無失禮晉侯謂<lb/>
　女叔齊曰魯侯不亦善於禮乎對曰魯侯焉知禮公<lb/>
　曰何為自郊勞至於贈賄禮無違者何故不知對曰<lb/>
　是儀也不可謂禮禮所以守其國行其政令無失其<lb/>
　民者也今政令在家不能取也有子家羈<hi>莊公𤣥孫</hi>弗能<lb/>
<pb n="27a"/>　用也奸大國之盟陵虐小國<hi>謂伐莒取鄆</hi>利人之難<hi>因莒亂而</hi>
　<hi>取鄆</hi>不知其私<hi>不知已國亦有釁</hi>公室四分民食於他<hi>他謂三家言公</hi>
　<hi>知民然仰給食于三家</hi>思莫左公不圖其終<hi>羣臣無為公慮而圖其終者</hi>為<lb/>
　國君難將及身不恤其所禮之本末將於此乎在<hi>修政</hi>
　<hi>用賢守信睦隣威福在已國家安定禮之大節也</hi>而屑屑焉習儀以亟言善<lb/>
　於禮不亦逺乎<hi>時晉侯亦失政叔齊以此諷諌</hi>
夏莒牟夷以牟婁及防兹來奔<lb/>
　左傳牟夷非卿而書尊地也　公羊傳莒牟夷者莒<lb/>
<pb n="27b"/>　大夫也莒無大夫此何以書重地也其言及防兹來<lb/>
　奔何不以私邑累公邑也　穀梁傳以者不以者也<lb/>
　來奔者不言出及防兹以大及小也莒無大夫其曰<lb/>
　牟夷何也以其地來也以地來則何以書重地也<lb/>
　杜氏曰城陽平昌縣西南有防亭姑幕縣東北有兹<lb/>
　亭　按取卞而襄公幾欲適諸侯伐莒取鄆而叔孫<lb/>
　豹幾戮於㑹今公在晉而所為復爾盖欲陷公使晉<lb/>
　人執之也<lb/>
<pb n="28a"/>秋七月公至自晉<lb/>
　左傳莒人愬於晉晉侯欲止公范獻子曰不可人朝<lb/>
　而執之誘也乃歸公<lb/>
戊辰叔弓帥師敗莒師于蚡泉<hi>蚡扶粉反公作濆穀作賁</hi>
　左傳莒人來討不設備叔弓敗諸蚡泉莒未陳也<lb/>
　杜氏曰蚡泉魯地<lb/>
秦伯卒<lb/>
冬楚子蔡侯陳侯許男頓子沈子徐人越人伐吳<hi>越始見經</hi>
<pb n="28b"/>　左傳冬楚子以諸侯及東夷伐呉以報棘櫟麻<hi>楚東鄙三</hi>
　<hi>邑名四年冬呉伐楚入此</hi>之役薳射以繁陽之師㑹於夏汭越大<lb/>
　夫常夀過帥師㑹楚子于瑣<hi>楚地</hi>聞呉師出薳啓疆帥<lb/>
　師從之遽不設備呉人敗諸鵲岸<hi>廬江舒縣有鵲尾渚</hi>楚子以<lb/>
　馹至於羅汭<hi>羅水名</hi>楚師濟於羅汭沈尹赤㑹楚子次<lb/>
　於萊山薳射帥繁陽之師先入南懷楚師從之及汝<lb/>
　清<hi>南懐汝清皆楚界</hi>呉不可入楚子遂觀兵于坻箕之山是<lb/>
　行也呉蚤設備楚無功而還　此為楚通越制呉之<lb/>
<pb n="29a"/>　始自合晉楚之成中國兵未及弭而荆楚摟吾諸侯<lb/>
　以伐呉徒為不義役矣<lb/>
六年春王正月把伯益姑卒<lb/>
葬秦景公<hi>秦始書葬</hi>
　附左傳鄭人鑄刑書<hi>鑄於鼎</hi>叔向使詒子産書曰先王<lb/>
　議事以制不為刑辟民知有辟則不忌於上並有爭<lb/>
　心以徴於書而徼幸以成之弗可為矣<lb/>
夏季孫宿如晉<lb/>
<pb n="29b"/>　左傳拜莒田也<hi>謝前年受叛邑不見討</hi>　宿之營私無禮甚矣<lb/>
　左傳反以其辭加籩為知禮<lb/>
葬把文公<lb/>
宋華合比出奔衛<lb/>
　左傳宋寺人栁有寵太子佐惡之華合比曰我殺之<lb/>
　栁聞之乃坎用牲埋書而告公曰合比將納亡人之<lb/>
　族<hi>亡人華臣也襄十七年奔衛</hi>既盟於北郭矣公使視之有焉遂<lb/>
　逐華合比合比奔衛於是華亥<hi>合比弟</hi>欲代右師乃與<lb/>
<pb n="30a"/>　寺人栁比從為之徵公使代之　按殺太子痤也以<lb/>
　寺人伊戾之讒逐華合比也以寺人栁之讒刑人之<lb/>
　能敗人國家也如此然附伊戾者向戌比栁者華亥<lb/>
　得外臣之合而其譛乃售刑人與小人隂類相合間<lb/>
　人之父子兄弟以至於墜宗隕祀者多矣可不戒哉<lb/>
秋九月大雩<lb/>
楚薳罷帥師伐呉<hi>罷音皮</hi>
　左傳徐儀楚聘於楚<hi>儀楚徐大夫</hi>楚子執之逃歸懼其叛<lb/>
<pb n="30b"/>　也使薳洩<hi>楚大夫</hi>伐徐呉人救之令尹子蕩帥師伐呉<lb/>
　師於豫章而次於乾谿<hi>在譙國城父縣南楚東竟</hi>呉人敗其師于<lb/>
　房鍾<hi>呉地</hi>子蕩歸罪於薳洩而殺之　按帥師非薳洩<lb/>
　也而洩伏其誅故書薳罷伐呉以正之楚再不競於<lb/>
　呉乃移兵有事陳蔡至復伐徐而國亂矣<lb/>
冬叔弓如楚<lb/>
　左傳聘且弔敗也　按四年公不㑹申將朝楚而使<lb/>
　叔弓先聘耳楚恃其強必不告敗於諸侯彼不來告<lb/>
<pb n="31a"/>　吾何由弔之左氏之說非也<lb/>
　附左傳十一月齊侯如晉請伐北燕晉侯許之<lb/>
齊侯伐伐燕<lb/>
　左傳十二月齊侯遂伐北燕將納簡公<hi>北燕伯三年出奔齊</hi>
　按晉人納㨗菑於邾則書弗克納此納北燕伯亦不<lb/>
　克而還不書者諸侯失國諸侯納之正也非奉少奪<lb/>
　長之比但齊景受賂而退故止書伐耳<lb/>
七年春王正月暨齊平<lb/>
<pb n="31b"/>　左傳齊求之也　賈逵何休以為魯與齊平許恵卿<lb/>
　以為燕與齊平杜云間無異事故不重言燕　左傳<lb/>
　癸巳齊侯次于虢<hi>燕竟</hi>燕人行成二月戊午盟於濡<lb/>
　上<hi>濡水出髙陽縣東北</hi>燕人歸燕姬賂以瑶<hi>玉也</hi>罋玉櫝<hi>匱也</hi>斚耳<lb/>
　<hi>玉爵</hi>不克而還<hi>受賂不克果納簡公</hi>　李氏曰推之經例暨齊平<lb/>
　正與及齊平及鄭平句法相似而下文又有叔孫涖<lb/>
　盟正與叔還涖盟之事相類且左氏下文明說燕人<lb/>
　行成而上文又以為齊求之文法自相背今若截齊<lb/>
<pb n="32a"/>　求之也四字正解齊魯之平而以癸巳以下方終齊<lb/>
　燕之事則兩得之矣盖左氏本無誤而許恵卿之誤<lb/>
　也五年傳有齊燕平之月則謂濡上之盟耳疏強増<lb/>
　暨字以實之非　胡傳我所欲曰及不得已曰暨<lb/>
三月公如楚<lb/>
　左氏謂楚子成章華之臺願與諸侯落之召公而公<lb/>
　往也<lb/>
叔孫舍如齊涖盟<hi>舍左穀作婼丑畧反後同涖音利人音類</hi>
<pb n="32b"/>　榖梁傳内之前定之辭謂之涖外之前定之辭謂之<lb/>
　來<lb/>
夏四月甲辰朔日有食之<lb/>
　附左傳鄭子産聘於晉　鄭人相驚以伯有曰伯有<lb/>
　至矣則皆走不知所往鑄刑書之嵗二月或夢伯有<lb/>
　介而行曰壬子余將殺帶也<hi>駟帶助攻伯有</hi>明年壬寅余又<lb/>
　將殺段也<hi>公孫段豐氏黨</hi>及壬子駟帶卒國人益懼齊燕平<lb/>
　之月壬寅公孫段卒國人愈懼其明月子産立公孫<lb/>
<pb n="33a"/>　洩<hi>子孔之子</hi>及良止<hi>伯有之子</hi>以撫之乃止<hi>立以為大夫使有宗廟殺子孔在襄</hi>
　<hi>十九年</hi>子太叔問其故子産曰鬼有所歸乃不為厲吾<lb/>
　為之歸也太叔曰公孫洩何為<hi>子孔不為厲問何為併立洩</hi>子産<lb/>
　曰說也為身無義而圖說<hi>伯有無義以妖鬼故立之恐惑民并立洩使若自以</hi>
　<hi>大義存誅絶之後者以解於民</hi>從政有所反之以取媚也及子産適<lb/>
　晉趙景子問焉<hi>中軍佐趙成</hi>曰伯有猶能為鬼乎子産曰<lb/>
　能人生始化曰魄既生魄陽曰魂<hi>孔氏曰此將說淫厲故逺本其初人</hi>
　<hi>之生也始變化為形形之靈者名之曰魄也既生魄矣魄内自有陽氣氣之神者名之曰魂也魂魄神靈</hi>
<pb n="33b"/>　<hi>之名附形之靈為魄附氣之神為魂附形之靈者謂初生之時耳目心識手足運動啼呼為聲此則魄之</hi>
　<hi>靈也附氣之神者謂精神性識漸有所知此則附氣之神也鄭𤣥祭義注云氣謂虚吸出入者也耳目之</hi>
　<hi>聰明為魄是言魄附形而魂附氣也人之生也魄盛魂強及其死也形消氣盡聖王縁生事死制其祭祀</hi>
　<hi>别為之名改生之魂曰神改生之魄曰鬼劉炫云人之生也形必有氣氣形相合義無先後而此云始生</hi>
　<hi>曰魄魄陽曰魂有先後者以形有質而氣無質尋形以知氣故先魄而後魂其實無先後者也  朱子曰</hi>
　<hi>子産此論窮理甚精</hi>用物精多則魂魄強是以有精爽至於神<lb/>
　明匹夫匹婦強死<hi>不病也</hi>其魂魄猶能馮依於人以為<lb/>
　淫厲况良霄我先君穆公之胄子良之孫子耳之子<lb/>
<pb n="34a"/>　敝邑之卿從政三世矣鄭雖無腆抑諺曰蕞爾國而<lb/>
　三世執其政柄其用物也宏矣其取精也多矣其族<lb/>
　又大所馮厚矣而強死能為鬼不亦宜乎<lb/>
秋八月戊辰衛侯惡卒<lb/>
　左傳衛襄公卒晉大夫言於范獻子曰衛事晉為睦<lb/>
　晉不禮焉庇其賊人<hi>孫林父</hi>而取其地<hi>戚地</hi>故諸侯貳今<lb/>
　又不禮於衛之嗣衛必叛我是絶諸侯也獻子以告<lb/>
　韓宣子宣子説使獻子如衛弔且反戚田衛齊惡告<lb/>
<pb n="34b"/>　喪於周且請命王使成簡公如衛弔且追命襄公<lb/>
九月公至自楚<lb/>
冬十有一月癸未季孫宿卒<lb/>
十二月癸亥葬衛襄公<lb/>
　左傳衛襄公夫人姜氏無子嬖人婤姶生孟縶及元<lb/>
　孟縶之足不良故孔成子<hi>孔達之孫</hi>立靈公<lb/>
八年春<lb/>
陳侯之弟招殺陳世子偃師<lb/>
<pb n="35a"/>　左傳陳哀公元妃鄭姬生悼太子偃師二妃生公子<lb/>
　留下妃生公子勝二妃嬖留有寵屬諸司徒招與公<lb/>
　子過<hi>皆哀公弟</hi>哀公有廢疾三月甲申公子招公子過殺<lb/>
　偃師而立公子留書曰陳侯之弟招殺陳世子偃師<lb/>
　罪左招也　榖梁傳鄉曰陳公子招<hi>在元年</hi>今曰陳侯<lb/>
　之弟招何也曰盡其親所以惡招也　孔氏曰招與<lb/>
　公子過共殺偃師而立公子留及楚殺徴師留出奔<lb/>
　鄭招乃歸罪於過而使陳人殺之及楚師來討又推<lb/>
<pb n="35b"/>　過為首得免重責不死而放之於越是以招為從罪<lb/>
　也若其從招之詐如楚之意則宜書過殺偃師今書<lb/>
　曰陳侯之弟招殺陳世子偃師是仲尼知其實狀以<lb/>
　招為首也　今按稱弟以殺世子者叔父之親加戕<lb/>
　於國儲君貳之重以立庶孽致楚滅陳盡其親所以<lb/>
　甚其惡也哀有庶嫡矣又屬其嬖孽於二公子戕其<lb/>
　國本哀自為之也書曰陳侯斥君之辭也餘如孔氏説<lb/>
夏四月辛丑陳侯溺卒<lb/>
<pb n="36a"/>　左傳夏四月辛亥哀公縊<hi>憂恚自殺經書辛丑從赴</hi>
叔弓如晉<lb/>
　左氏謂晉築虒祁之宫成而諸侯賀之未知信否然<lb/>
　前年楚成章華之臺召諸侯落之則晉成虒祁之宫<lb/>
　而諸侯賀之固也及是時般樂怠敖可弔也而賀之<lb/>
　史趙知之矣<hi>虒音斯虒祁地名在絳西四十里臨汾水</hi>
楚人執陳行人干徵師殺之<lb/>
　左傳干徴師<hi>陳大夫</hi>赴於楚且告有立君公子勝愬之<lb/>
<pb n="36b"/>　於楚楚人執而殺之書曰楚人執陳行人干徴師殺<lb/>
　之罪不在行人也<lb/>
陳公子留出奔鄭<lb/>
秋蒐於紅<hi>蒐所求反書蒐始此</hi>
　左傳秋大蒐於紅自根牟至於商衛革車千乗<hi>大蒐數軍</hi>
　<hi>實簡車馬也根牟魯東界瑯琊陽都縣有牟鄉商宋地魯西竟接宋衛也言千乗明大蒐且見魯衆之大</hi>
　<hi>數也</hi>　榖梁傳因蒐狩以習武事禮之大者也艾蘭以<lb/>
　為防<hi>蘭香草也防為田之大限</hi>置旃以為轅門<hi>旃旌旗之名通帛曰旃轅門仰車以</hi>
<pb n="37a"/>　<hi>其轅表門</hi>以葛覆質以為𣙗<hi>質椹也𣙗門中臬</hi>流旁握<hi>謂車兩轄頭各去門</hi>
　<hi>邊空握握四寸也</hi>御轚者不得入<hi>轚挂則不得入門</hi>車軌塵<hi>塵不出轍</hi>馬<lb/>
　候蹄<hi>發足相應遲疾相投</hi>揜禽旅<hi>揜取衆禽</hi>御者不失其馳<hi>不失馳騁之節</hi>
　然後射者能中過防弗逐不從奔之道也<hi>戰不逐奔</hi>面傷<lb/>
　不獻<hi>嫌誅降</hi>不成禽不獻<hi>惡虐幼小</hi>禽雖多天子取三十焉<lb/>
　其餘與士衆以習射於射宫射而中田不得禽則得<lb/>
　禽田得禽而射不中則不得禽是以知古之貴仁義<lb/>
　而賤勇力也　杜氏曰紅魯地沛國蕭縣西有紅亭<lb/>
<pb n="37b"/>　　劉氏曰蒐春事也秋興之非正也蒐有常地於紅<lb/>
　亦非正也曷為不言公公不與蒐也　昭定之蒐不<lb/>
　言公　按公羊云以罕書榖梁云正也皆非此三家<lb/>
　既分公室假蒐禮以數軍實隂擇其才勇之士以強<lb/>
　私黨耳春蒐者獵之淺秋獮者獵之深比秋而行蒐<lb/>
　禮姑淺獵而寡獲示不貪於從禽其實則數軍實而<lb/>
　已諸家非時之論未盡其情也<lb/>
陳人殺其大夫公子過<hi>古未反</hi>
<pb n="38a"/>　左傳陳公子招歸罪於公子過而殺之<lb/>
大雩<lb/>
冬十月壬午楚師滅陳執陳公子招放之于越殺陳孔<lb/>
奐<hi>奐公作瑗</hi>
　左傳九月楚公子棄疾帥師奉孫呉<hi>偃師之子</hi>圍陳宋戴<lb/>
　惡㑹之冬十一月壬午滅陳<hi>壬午十月十八日傳言十一月悞</hi>使穿<lb/>
　封戍<hi>楚大夫</hi>為陳公晉侯問於史趙曰陳其遂亡乎對<lb/>
　曰未也臣聞盛徳必百世祀虞之世數未也繼守將<lb/>
<pb n="38b"/>　左齊其兆既存矣<hi>謂陳氏</hi>　杜氏曰孔奐招之黨<lb/>
葬陳哀公<lb/>
九年春叔弓㑹楚子于陳<lb/>
　杜氏曰以事往非行㑹禮　此與宣十五年公孫歸<lb/>
　父㑹楚子於宋事同<lb/>
許遷于夷<lb/>
　左傳二月庚申楚公子棄疾遷許于夷實城父<hi>此時改城</hi>
　<hi>父為夷故傳實之城父屬譙郡</hi>取州來淮北之田以益之　杜氏曰<lb/>
<pb n="39a"/>　許畏鄭欲遷故以自遷為文<lb/>
　附左傳周甘人與晉閻嘉爭閻田晉梁丙張趯<hi>他歴反</hi>
　率隂戎<hi>陸渾之戎</hi>伐潁<hi>周邑</hi>王使桓伯<hi>周大夫</hi>辭於晉<hi>責讓之</hi>曰<lb/>
　我自夏以后稷魏駘芮岐畢吾西土也<hi>在夏世以后稷功受此五</hi>
　<hi>國為西土之長</hi>及武王克商蒲姑商奄吾東土也巴濮楚鄧<lb/>
　吾南土也肅慎燕亳吾北土也吾何邇封之有文武<lb/>
　成康之建母弟以蕃屏周亦其廢隊是為豈如弁髦<lb/>
　而因以敝之<hi>童子垂髦始冠必三加冠成禮而棄其始冠故云</hi>先王居檮杌<lb/>
<pb n="39b"/>　於四裔以禦螭魅故允姓之姦<hi>隂戎之祖與三苗俱放三危者</hi>居於<lb/>
　瓜州<hi>今敦煌</hi>伯父恵公歸自秦<hi>僖十五年</hi>而誘以來<hi>僖二十二年</hi>
　使偪我諸姬入我郊甸則戎焉取之戎有中國誰之<lb/>
　咎也后稷封殖天下<hi>修封疆殖五穀</hi>今戎制之<hi>毁封疆踐五稼唯以畜牧</hi>
　不亦難乎伯父圖之我在伯父猶衣服之有冠冕木<lb/>
　水之有本原民人之有謀主也伯父若裂冠毁冕拔<lb/>
　本墓原専棄謀主雖戎狄其何有余一人<hi>伯父猶然戎狄何責</hi>
　叔向謂宣子曰文之伯也豈能改物翼戴天子而加<lb/>
<pb n="40a"/>　之以共自文以來世有衰徳而暴滅宗周以宣示其<lb/>
　侈諸侯之貳不亦宜乎且王辭直子其圖之宣子説<lb/>
　王有姻喪使趙武如周弔且致閻田與襚反潁俘王<lb/>
　亦使賓滑<hi>周大夫</hi>執甘大夫襄以説於晉晉人禮而歸<lb/>
　之<lb/>
夏四月陳災<hi>公穀作火</hi>
　公羊傳陳已滅矣其言陳火何存陳也曰存陳悕<hi>悲也</hi>
　矣曷為存陳滅人之國執人之罪人<hi>指公子招</hi>殺人之賊<lb/>
<pb n="40b"/>　<hi>指孔瑗即孔奐此傳以孔奐為招手殺偃師</hi>葬人之君<hi>此傳以陳哀公為楚葬之</hi>若是<lb/>
　則陳存悕矣　穀梁傳國曰災邑曰火火不志此何<lb/>
　以志閔陳而存之也<hi>范氏曰陳已滅矣猶書火者不與楚滅也不可以方全國故不</hi>
　<hi>云災</hi>　杜氏曰天火曰災陳既已滅降為楚縣而書陳<lb/>
　災者猶晉之梁山沙鹿崩不書晉災害繫於所災所<lb/>
　害故以所在為名<hi>孔氏曰以彼不繫晉知法自不當繫楚非是存陳</hi>　趙氏<lb/>
　曰災公榖皆為火按前後未有書外火者唯宣榭火<lb/>
　以樂器所在見周之所司無人示譏耳此則不同其<lb/>
<pb n="41a"/>　例也當依左氏為災　按春秋地名繫其本國者是<lb/>
　其原封所有也滅國未有還繫之者况陳以千乗侯<lb/>
　封三恪之尊雖一時為強夷所乗後五年復封有其<lb/>
　社稷者五十二年葬陳哀公列國猶㑹史猶書於䇿<lb/>
　陳實未亡也春秋安得遽曰楚之陳乎陳災與宋災<lb/>
　同亦直書災異爾存陳之說固非本㫖以梁山沙鹿<lb/>
　為比而謂其已降為縣而不書楚者繫災所在為名<lb/>
　此亦非也存陳之説雖非本㫖不傷教意漢建安二<lb/>
<pb n="41b"/>　十五年通鑑已紀黄初之元朱子以為奪漢太速予<lb/>
　魏太亟非春秋存陳之意以不與楚之滅而存陳此<lb/>
　本可通但公羊家又以存陳為天意左氏亦有火出<lb/>
　而火陳逐楚而建陳之説皆諸儒以意衍説不足信<lb/>
　也國曰災邑曰火亦非<lb/>
秋仲孫貜如齊<hi>貜俱縛反</hi>
冬築郎囿<lb/>
　左傳季平子欲其速成叔孫昭子曰詩曰經始勿亟<lb/>
<pb n="42a"/>　庶民子來焉用速成以𠞰民無囿猶可無民其可乎<lb/>
　　按桓四年狩于郎莊三十一年築臺于郎今又築<lb/>
　為囿禄去公室政在大夫而淫於游觀昭公之志可<lb/>
　知矣或曰意如虞君於耳目之玩而有其權也<lb/>
十年春王正月<lb/>
夏齊欒施來奔<hi>齊公作晉</hi>
　左傳齊恵欒髙氏皆者酒<hi>欒髙二族皆出恵公</hi>信内<hi>信婦人言</hi>多怨<lb/>
　強於陳鮑氏而惡之夏有告陳桓子曰子旗子良將<lb/>
<pb n="42b"/>　攻陳鮑亦告鮑氏桓子受甲而如鮑氏見文子<hi>鮑國</hi>則<lb/>
　亦授甲矣遂伐欒髙氏五月庚辰戰于稷欒髙敗欒<lb/>
　施髙強來奔陳鮑分其室　按此陳氏専國之漸也<lb/>
秋七月季孫意如叔弓仲孫貜帥師伐莒<hi>意公作隠後同</hi>
　左傳平子伐莒取郠　按舍中軍是借二軍復古之<lb/>
　名以掩中分魯國之實爾其平居也四分其民季氏<lb/>
　擇二二子各一至其出軍則季氏専將一軍身為元<lb/>
　帥而孟仲各將一軍之半以為之副此所以雖曰舍<lb/>
<pb n="43a"/>　中軍而三卿帥師盖舊額固存也八年蒐於紅自根<lb/>
　牟至於商衛革車千乗邾人告呉曰魯賦八百乗則<lb/>
　魯軍制非能復古可見矣叔孫婼居守故叔弓所將<lb/>
　者叔孫氏之兵也取郠不書公見討於平丘故諱之<lb/>
戊子晉侯彪卒<lb/>
　左傳晉平公卒鄭伯如晉及河晉人辭之<hi>禮諸侯不相弔</hi>游<lb/>
　吉遂如晉<lb/>
九月叔孫舍如晉葬晉平公<lb/>
<pb n="43b"/>　左傳九月叔孫婼齊國弱宋華定衛北宫喜鄭罕虎<lb/>
　許人曺人莒人邾人薛人把人小邾人如晉葬平公<lb/>
　也鄭子皮將以幣行子産曰喪焉用幣子皮固請以<lb/>
　行既葬諸侯之大夫欲因見新君叔向辭之曰大夫<lb/>
　之事畢矣而又命孤孤斬焉在衰絰之中<hi>既葬未卒哭故猶服</hi>
　<hi>斬衰</hi>其以嘉服見則喪禮未畢其以喪服見是重受弔<lb/>
　也大夫將若之何皆無辭以見<lb/>
十有二月甲子宋公成卒<hi>成公作戍</hi>
<pb n="44a"/>十有一年春王二月叔弓如宋葬宋平公<lb/>
夏四月丁巳楚子䖍誘蔡侯般殺之于申楚公子棄疾<lb/>
帥師圍蔡<lb/>
　左傳楚子在申召蔡靈侯靈侯將往蔡大夫曰王貪<lb/>
　而無信唯蔡於憾今幣重而言甘誘我也不如無往<lb/>
　蔡侯不可三月丙申楚子伏甲饗蔡侯於申而執之<lb/>
　夏四月丁巳殺之刑其士七十人公子棄疾帥師圍<lb/>
　蔡韓宣子問於叔向曰楚其克乎對曰克哉蔡侯獲<lb/>
<pb n="44b"/>　罪於其君而不能其民天將假手於楚以斃之何故<lb/>
　不克然肸聞之不信以幸不可再也楚王奉孫呉以<lb/>
　討於陳曰將定而國陳人聴命而遂縣之今又誘蔡<lb/>
　而殺其君以圍其國雖幸而克必受其咎桀克有緡<lb/>
　以喪其國紂克東夷而隕其身楚小位下而亟暴於<lb/>
　二王能無咎乎　胡傳世子般弑其君十三年矣楚<lb/>
　子不以大義致討乃誘殺之聖人深惡而名之也其<lb/>
　慮逺矣後世討亂者或畏其强或幸其弱不以大義<lb/>
<pb n="45a"/>　興師用詐勝之若事之㨗反側皆懼苟其不㨗適足<lb/>
　長亂如代宗之圖思明憲宗之紿王弁昧於春秋垂<lb/>
　戒之㫖矣　按楚奉孫呉以討陳而遂縣之今誘殺<lb/>
　般其辭於人必又曰吾討其弑君也春秋深惡之故<lb/>
　名䖍於誘殺般之上言䖍與般等耳夫般弑其君諸<lb/>
　侯與通㑹盟者十三年於兹以楚子為之㑹主也以<lb/>
　弑君之賊㑹弑君之賊同惡相求諸侯非唯力不能<lb/>
　討亦勢不敢討矣今楚以得陳又欲舉蔡故為此詐<lb/>
<pb n="45b"/>　諼之舉烏可於十三年之後以倡義致討責之懷惡<lb/>
　之人哉楚子未暇治也而責其討般胡氏之義疎矣<lb/>
　　公羊傳楚子䖍何以名絶曷為絶之為其誘討也<lb/>
　此討賊也雖誘之則曷為絶之懷惡而討不義君子<lb/>
　不予也<lb/>
五月甲申夫人歸氏薨大蒐于比蒲<hi>比音毗</hi>
　左傳齊歸薨大蒐於比蒲非禮也<hi>襄三十一年傳言敬歸之娣齊歸則</hi>
　<hi>襄公之妾也妾母稱夫人義見成風薨葬</hi>　按九月葬齊歸晉士之送葬<lb/>
<pb n="46a"/>　者歸語魯故叔向曰君有大喪國不廢蒐不忌君也<lb/>
　蒐於紅不言公公不與蒐也此又在君夫人之喪公<lb/>
　不與可知而大蒐不廢是三家以馳騁田獵間君喪<lb/>
　也叔向所謂不忌君也三家之罪不待貶絶而見矣<lb/>
　其書大蒐又見僭禮也抑人亦有言為政不難其身<lb/>
　正則巨室畏之巨室服則一國服矣昭公始即位在<lb/>
　慼而有嘉容今齊歸之喪又無慼容叔向以為有三<lb/>
　年之喪而無一日之慼不顧親也臣不忌君君不顧<lb/>
<pb n="46b"/>　親能無卑乎然則書大蒐亦罪昭公薄於人倫其身<lb/>
　不正故不為強臣之所忌而專國擅兵間國哀而耀<lb/>
　武也<lb/>
仲孫貜㑹邾子盟于祲祥<hi>祲子鳩反又七林反公作侵羊</hi>
秋季孫意如㑹晉韓起齊國弱宋華亥衛北宫佗鄭罕<lb/>
虎曺人杞人于厥憖<hi>魚靳反公作屈銀</hi>
　左傳楚師在蔡晉荀呉謂韓宣子曰不能救陳又不<lb/>
　能救蔡物以無親晉之不能亦可知也已為盟主而<lb/>
<pb n="47a"/>　不恤亡國將焉用之秋㑹於厥憖謀救蔡也　按蔡<lb/>
　世子有與楚義不同天堅守不下其志亦可憫矣厥<lb/>
　憖合天下之兵畏而不敢救遣使乞請於楚卑辱己<lb/>
　甚夫宋之盟以弭兵召諸侯故諸侯麇至今楚背盟<lb/>
　肆暴欲逞無厭於陳蔡晉不能以義責之而反以姑<lb/>
　息舍忍冀保前好豈不悖哉春秋備書諸國之大夫<lb/>
　罪之也胡氏謂心欲救蔡而力弗加春秋恕其不能<lb/>
　而不求備失聖人之意矣　祲祥厥憖地皆闕<lb/>
<pb n="47b"/>　左傳晉人使狐父請蔡于楚弗許<lb/>
九月己亥葬我小君齊歸<lb/>
冬十有一月丁酉楚師滅蔡執蔡世子有以歸用之<lb/>
　左傳楚子滅蔡用隠太子於岡山　按楚誘蔡侯般<lb/>
　而殺之其世子有先是居守至是痛父飲血誓不與<lb/>
　讐賊俱生被圍八月抗敵不下力盡勢竭終不肯屈<lb/>
　服故為賊䖍所執而虐用之怒其拒師之久也有之<lb/>
　於世子之道得矣故書之以閔而賢之也有受命居<lb/>
<pb n="48a"/>　守父殺國圍窮迫之中捍敵不暇固未暇立乎其位<lb/>
　則世子者其本稱也公羊以為未踰年之君非也又<lb/>
　謂不君靈公不成其子故稱世子聖人善善惡惡各<lb/>
　以其身安得不君靈公不成其子耶<lb/>
　附左傳楚子城陳蔡不羮<hi>襄城縣東南有不羮城定陵西北有不羮城</hi>使<lb/>
　棄疾為蔡公<lb/>
十有二年春齊髙偃帥師納北燕伯于陽<lb/>
　杜氏曰三年燕伯出奔髙偃髙傒𤣥孫齊大夫陽即<lb/>
<pb n="48b"/>　唐燕别邑中山有唐縣不言于燕未得國都<lb/>
三月壬中鄭伯嘉卒<lb/>
夏宋公使華定來聘<lb/>
　左傳通嗣君也<lb/>
公如晉至河乃復<lb/>
　左傳取郠之役莒人愬于晉晉有平公之喪未之治<lb/>
　也故辭公公子憖遂如晉　穀梁傳季孫氏不使遂<lb/>
　乎晉也<lb/>
<pb n="49a"/>五月葬鄭簡公<lb/>
楚殺其大夫成熊<hi>熊公作然穀作虎</hi>
秋七月冬十月公子憖出奔齊<hi>憖公作整</hi>
　左傳季平子立而不禮于南蒯<hi>南遺之子季氏費宰</hi>南蒯謂子<lb/>
　仲<hi>憖</hi>吾出季氏而歸其室於公子更<hi>代也</hi>其位我以費<lb/>
　為公臣子仲許之以告公而遂從公如晉南蒯懼不<lb/>
　克以費叛如齊子仲還及衛聞亂逃介而先及郊聞<lb/>
　費叛遂奔齊<hi>言及郊解經所以書出</hi>
<pb n="49b"/>楚子伐徐<lb/>
　左傳楚子狩于州來次于潁尾<hi>潁水之尾在下蔡</hi>使蕩侯潘<lb/>
　子司馬督囂尹午陵尹喜<hi>五子楚大夫</hi>帥師圍徐<hi>呉之與國</hi>以<lb/>
　懼呉楚子次于乾谿<hi>在譙國城父縣南</hi>以為之援雨雪王皮<lb/>
　冠秦復陶<hi>秦所遺羽衣</hi>翠被豹舄執鞭以出僕析父從<hi>楚大</hi>
　<hi>夫</hi>右尹子革<hi>鄭丹</hi>夕<hi>莫見</hi>王見之去冠被舍鞭<hi>敬大臣</hi>與之<lb/>
　語曰昔我先王熊繹<hi>楚始封君</hi>與吕伋<hi>齊太公之子丁公</hi>王孫牟<lb/>
　<hi>衛康叔子康伯</hi>燮父<hi>晉唐叔子</hi>禽父<hi>周公子伯禽</hi>並事康王<hi>成王子</hi>四國<lb/>
<pb n="50a"/>　皆有分<hi>分以寶玉</hi>我獨無有今我使人於周求鼎以為分<lb/>
　王其與我乎對曰與君王哉昔我先王熊繹辟在荆<lb/>
　山篳路籃縷以處草莽跋涉山林以事天子唯是桃<lb/>
　弧棘矢以共禦王事<hi>言楚在山林少所出有</hi>齊王舅也<hi>成王母太公女</hi>
　晉及魯衛王母弟也楚是以無分而彼皆有今周與<lb/>
　四國服事君王將唯命是從豈其愛鼎王曰昔我皇<lb/>
　祖伯父昆吾舊許是宅<hi>陸終氏生大子長曰昆吾嘗居許地少曰季連即楚之祖</hi>
　今鄭人貪賴其田而不我與我若求之其與我乎對<lb/>
<pb n="50b"/>　曰與君王哉周不愛鼎鄭敢愛田王曰昔諸侯逺我<lb/>
　而畏晉今我大城陳蔡不羮賦皆千乗子與有勞焉<lb/>
　諸侯其畏我乎對曰畏君王哉是四國者專足畏也<lb/>
　又加之以楚<hi>四國陳蔡二不羮</hi>敢不畏君王哉工尹路請曰<lb/>
　君王命剥圭以為鏚<hi>斧也</hi>柲<hi>柄也破圭玉以飾斧柄</hi>敢請命<hi>請制度之</hi>
　<hi>命</hi>王入視之析父謂子革吾子楚國之望也今與王<lb/>
　言如響國其若之何<hi>譏其順王心如響應聲</hi>子革曰摩厲以須<lb/>
　王出吾刃將斬矣<hi>以已喻刃言摩厲以待斬王之淫慝</hi>王出復語左史<lb/>
<pb n="51a"/>　倚相趨過<hi>倚相楚史名</hi>王曰是良史也子善視之是能讀<lb/>
　三墳五典八索九丘<hi>皆古書名</hi>對曰臣嘗問焉昔穆王欲<lb/>
　肆其心周行天下將皆必有車轍馬跡焉<hi>此楚靈王心事也既</hi>
　<hi>得諸侯又滅陳蔡必將觀兵周郊以求九鼎以許田為名移兵臨鄭為改物之圖矣左氏詳記有意</hi>祭<lb/>
　公謀父<hi>周鄉</hi>作祈招之詩以止王心<hi>祈父周司馬世掌甲兵之職招其名</hi>
　<hi>祭公方諫游行故指司馬官而言此詩逸</hi>王是以獲没於祗宫<hi>言不見簒弑</hi>臣<lb/>
　問其詩而不知也若問逺焉其焉能知之王曰子能<lb/>
　乎對曰能其詩曰祈招之愔愔<hi>安知貌</hi>式昭徳音思我<lb/>
<pb n="51b"/>　王度式如玉式如金形民之力而無醉飽之心<hi>孔氏曰穆王之時有祈父</hi>
　<hi>司馬官名招職掌兵甲常從王行祭公諫王游行設言以戒司馬言祈招之愔愔美其志性安和愔愔然也女當用此職</hi>
　<hi>掌以明我王之徳音也思使我王之徳度用如玉然用如金然使之堅而且重可實愛也若用民力當隨其力任不可使</hi>
　<hi>勞役過其所堪鑄冶之家將作器而制其模謂之為形用民之力亦依模用之故言形民之力也醉飽是酒食饜足過度</hi>
　<hi>之名穆王用民之力不知饜足故令去其醉飽過盈之心力朱子曰形字今家語作刑注云傷也極分曉盖言傷民之</hi>
　<hi>而無饜足之心也刑愚按作刑雖分曉但於上式如玉式如金意不接家語作  亦與形同型鑄器之法孔氏説已明盡</hi>
　<hi>不可破也</hi>王揖而入饋不食寢不寐數日<hi>深感子革之言</hi>不能自克<lb/>
　以及於難　愚按楚子伐徐此已滅陳蔡欲肆其心<lb/>
<pb n="52a"/>　將有事於北方而患呉之撓其後故伐徐以威呉也<lb/>
　然則曷不遂伐呉乎盖懲鵲岸房鍾之兩敗且慮兵<lb/>
　連釁結未易得解為北方諸侯之所窺故乗滅陳蔡<lb/>
　之威加兵於徐欲以先聲脅呉使不敢動爾何以知<lb/>
　其將有事於北方曰使人於周求鼎以為分求伯父<lb/>
　昆吾舊宅之許田於鄭此非啟其端乎且申之㑹所<lb/>
　聞六王二公之事其心薰然歆美極其願之所止固<lb/>
　必如穆王周行天下皆有車轍馬跡而後已也子革<lb/>
<pb n="52b"/>　之言固其志矣動之以後禍其心暫而怵焉隋楊廣<lb/>
　之江都金完顔亮之江上與楚子䖍之乾谿前後一<lb/>
　也春秋書滅陳蔡伐徐弑於乾谿比而觀之亂賊可<lb/>
　以知所戒矣然非自天罰之亦安知報復之不爽如<lb/>
　是乎春秋畏天命責人事制治於未亂故謹嚴於亂<lb/>
　賊之變以見意也<lb/>
晉伐鮮虞<lb/>
　左傳晉荀呉偽㑹齊師者假道鮮虞遂入昔陽秋八<lb/>
<pb n="53a"/>　月壬午滅肥以肥子緜皋歸晉伐鮮虞因肥之役也<lb/>
　<hi>鮮虞白狄别種在中山新市縣昔陽肥國都樂平沽縣東有昔陽城肥白狄也緜皋其君名鉅鹿下曲陽</hi>
　<hi>縣西有肥累城</hi>　胡傳書晉伐鮮虞狄之也楚奉孫呉討陳<lb/>
　因以滅陳誘蔡般殺之因以滅蔡晉莫能救則亦已<lb/>
　矣而效其所為以伐人國是中國居而夷狄行也<lb/>
　按當楚有事於中夏則晉常有事於狄不競於楚無<lb/>
　志於中夏也夫戎狄豺狼不可啟也諸夏親暱不可<lb/>
　棄也今親暱翦於豺狼而無畏簡書之志乃區區焉<lb/>
<pb n="53b"/>　狄之為事又以狄道克之是狄而已矣<lb/>
十有三年春叔弓帥師圍費<lb/>
　左傳春叔弓圍費弗克敗焉平子怒令見費人執之<lb/>
　以為囚俘冶區夫<hi>魯大夫</hi>曰若見費人寒者衣之饑者<lb/>
　食之為之令主而供其乏困費來如歸南氏亡矣民<lb/>
　將叛之誰與居邑若憚之以威懼之以怒民疾而叛<lb/>
　為之聚也若諸侯皆然費人無歸不親南氏將焉入<lb/>
　矣平子從之費人叛南氏　胡傳費内邑也卿為主<lb/>
<pb n="54a"/>　將舉大衆圍其城若敵國然家臣強也語不云乎有<lb/>
　一言而可以終身行之者其恕乎季氏以所惡於下<lb/>
　者事上攘奪其君至於四分公室有其二以所惡於<lb/>
　上者使下不禮其臣使怨而謀逐之何辭可執而以<lb/>
　討於南蒯乎春秋之法不書内叛書圍費罪意如也<lb/>
　　按南蒯之叛雖以不見禮之故然其謀一則曰歸<lb/>
　其室于公一則曰我以費為公臣盖亦不平季氏之<lb/>
　所為而不忘乎公室云爾未始欲以邑附他國也故<lb/>
<pb n="54b"/>　後雖以費入齊而君子不名其叛唯於此書圍費則<lb/>
　其罪之在季氏可見矣公山弗擾以費叛召子欲往<lb/>
　告子路曰夫召我者而豈徒哉夫子若往豈但使弗<lb/>
　擾效順於季氏而已君實有國大夫不得有其家反<lb/>
　之正必使公室與季氏各安其所然後紀綱立而治<lb/>
　化可與是春秋書圍費墮費之意也家臣而欲張公<lb/>
　室罪莫大焉當時大夫黨乎其類之私言爾若家臣<lb/>
　心乎公室即為貳心於大夫是與大夫之専邑無君<lb/>
<pb n="55a"/>　也<lb/>
夏四月楚公子比自晉歸於楚弑其君䖍于乾谿<hi>谿穀作溪</hi>
　左傳楚子之為令尹也殺大司馬薳掩而取其室<hi>在襄</hi>
　<hi>三十年</hi>及即位奪薳居<hi>掩之族</hi>田遷許而質許圍<hi>許大夫</hi>蔡<lb/>
　洧有寵於王<hi>洧仕楚</hi>王之滅蔡也<hi>在十一年</hi>其父死焉<hi>其父在國</hi>
　<hi>故死</hi>王使與於守<hi>使洧與居守楚</hi>而行<hi>王行至乾谿</hi>申之㑹<hi>在四年</hi>越<lb/>
　大夫戮焉<hi>王肅云越大夫常夀過也申之㑹經書淮夷而不書越以常夀過被罪不得列㑹故</hi>
　<hi>也戮者以令衆不必殺也故下文常夀過作亂</hi>王奪鬭韋龜<hi>令尹子文𤣥孫</hi>中犨<hi>邑名</hi>
<pb n="55b"/>　又奪蔓成然<hi>韋龜子</hi>邑而使為郊尹<hi>治郊竟大夫</hi>蔓成然故<lb/>
　事蔡公<hi>棄疾有當璧之命故成然事之</hi>故薳氏之族及薳居許圍蔡<lb/>
　洧蔓成然因羣喪職之族啟越大夫常夀過作亂圍<lb/>
　固城克息舟<hi>楚邑</hi>城而居之觀起之死也<hi>在襄二十二年</hi>其子<lb/>
　從在蔡事朝呉曰今不封蔡蔡不封矣我請試之以<lb/>
　蔡公之命召子干子晳<hi>二子皆靈王弟元年子干奔晉子晳奔鄭</hi>及郊而<lb/>
　告之情<hi>告以蔡公不知謀</hi>強與之盟入襲蔡蔡公將食見之<lb/>
　而逃觀從使子干食坎用牲加書而速行<hi>使子干居蔡公之牀</hi>
<pb n="56a"/>　<hi>食蔡公之食並偽與蔡公盟之徵驗以示衆</hi>已<hi>觀從</hi>狥於蔡曰蔡公召二子<lb/>
　將納之與之盟而遣之矣將師而從之<hi>詐言蔡公將以師助二子</hi>
　蔡人聚將執之辭曰失賊<hi>子干子晳已行</hi>成軍<hi>蔡公助之</hi>而殺余<lb/>
　何益乃釋之朝呉曰二三子<hi>指蔡人</hi>若能死亡則如違<lb/>
　之以待所濟<hi>言若能為靈王死亡則可違蔡公之命以待成敗如何靈王蔡讐也蔡人豈能</hi>
　<hi>為之死亡哉朝呉特以激之</hi>若求安定則如與之以濟所欲<hi>蔡人决不</hi>
　<hi>為靈王死亡則莫如與蔡公可得安定蔡也</hi>且違上何適而可<hi>上謂蔡公言蔡公制</hi>
　<hi>命勿論所適當從</hi>衆曰與之<hi>蔡人悟</hi>乃奉蔡公召二子而盟於<lb/>
<pb n="56b"/>　鄧<hi>潁川召陵縣西南有鄧城蔡公初不與謀至是同謀矣</hi>依陳蔡人以國<hi>國陳蔡而</hi>
　<hi>依之</hi>楚公子比<hi>子干</hi>公子黑肱<hi>子晳</hi>公子棄疾<hi>蔡公</hi>蔓成然蔡<lb/>
　朝呉帥陳蔡不羮許葉之師因四族之徒<hi>四族薳氏許圍蔡洧</hi>
　<hi>蔓成然</hi>以入楚及郊蔡公使須務牟與史猈先入<hi>二人皆楚</hi>
　<hi>大夫蔡公之黨也</hi>因正僕人殺大子禄及公子罷敵<hi>蔡公志乎為君</hi>
　<hi>故殺靈王之二子特以長幼推比使立而因歸惡名焉正僕大子之近官</hi>公子比為王公<lb/>
　子黑肱為令尹次於魚陂<hi>竟陵縣城西北有甘魚陂</hi>公子棄疾為<lb/>
　司馬先除王宫使觀從從師于乾谿而遂告之<hi>從乾谿之</hi>
<pb n="57a"/>　<hi>師告使叛靈王</hi>且曰先歸復所後者劓師及訾梁而潰<hi>金完顔亮</hi>
　<hi>之事類此</hi>王聞羣公子之死也自投於車下曰人之愛其<lb/>
　子也亦如余乎右尹子革曰請待於郊以聴國人<hi>聴國</hi>
　<hi>人之所與</hi>王曰衆怒不可犯也曰若入於大都而乞師於<lb/>
　諸侯王曰皆叛矣曰若亡於諸侯以聴大國之圖君<lb/>
　也王曰大福不再祗取辱焉然丹<hi>子革</hi>乃歸於楚王沿<lb/>
　夏<hi>漢水别名</hi>將欲入鄢芋尹無宇之子申亥求王遇諸棘<lb/>
　<hi>里名</hi>闈<hi>門也</hi>以歸夏五月癸亥王縊於芋尹申亥氏　蘇<lb/>
<pb n="57b"/>　氏曰亂始於觀從成於棄疾以比為名而已然比動<lb/>
　於利而隨之則比雖不弑而弑君之名比尸之矣<lb/>
　汪氏曰隋司馬徳戡裴䖍通等與宇文智及弑煬帝<lb/>
　推智及之兄化及而立之後史皆書化及弑君是亦<lb/>
　春秋書楚比之義　按比之弑君以春秋誅心而言<lb/>
　召之而來盟之而從帥陳蔡不羮之師因四族之徒<lb/>
　以入楚則躬為戎首畧不辭避是比有爭國之心明<lb/>
　矣以春秋書法而言凡為弑君者所立而與聞乎故<lb/>
<pb n="58a"/>　則以首惡書之討賊而不能明正其罪則不以討賊<lb/>
　之辭書之䖍弑君而立比為是出奔及䖍罪貫盈國<lb/>
　人内叛比歸而正名討賊夫誰曰不可乃志在於乗<lb/>
　亂竊入因人成事初無討賊之意則是以一亡公子<lb/>
　爭國而已䖍有覆載不容之罪而人莫之疾戴以為<lb/>
　君者有年於兹起於二三失職怨望之徒因其在外<lb/>
　反之於内則臣弑其君而已比無親於楚無援於晉<lb/>
　進不能正討賊之義退不能為曺子臧呉季子力辭<lb/>
<pb n="58b"/>　不受為人所用援之立則立書法得以加弑君之名<lb/>
　怖之死則死棄疾得以歸弑君之獄其又奚怪哉然<lb/>
　罪比是矣而使棄疾逃誅則姦人之計推人使先而<lb/>
　徐圖其後人受其惡名而身享其利者是將為得乎<lb/>
　曰春秋之文一事而兼衆義其㫖甚深而人多不察<lb/>
　今熟玩於經則得之矣曰楚公子比自晉歸于楚弑<lb/>
　其君䖍於乾谿楚公子棄疾殺公子比比方自晉歸<lb/>
　於楚身未至于乾谿則弑䖍於乾谿者誰哉下書楚<lb/>
<pb n="59a"/>　公子棄疾殺公子比則棄疾實當國而弑䖍殺比皆<lb/>
　在其手也明矣當以棄疾為主則前而比之歸中而<lb/>
　䖍之弑後而比之殺皆棄疾所為爾春秋實未嘗專<lb/>
　歸獄於比而漏棄疾之誅但讀者不察耳　䖍之弑<lb/>
　君以縊而䖍亦自縊䖍殺麇之二子幕與平夏而禄<lb/>
　與罷敵亦先死焉自投車下曰人之愛其子亦如余<lb/>
　乎噫天道好還乃如是哉　或曰弑其君䖍上脱一<lb/>
　楚字<lb/>
<pb n="59b"/>楚公子棄疾殺公子比<hi>殺公作弑</hi>
　左傳觀從謂子干曰不殺棄疾雖得國猶受禍也子<lb/>
　干曰余不忍也子玉<hi>觀從</hi>曰人將忍子吾不忍俟也乃<lb/>
　行國每夜駭曰王入矣<hi>相恐以靈王也</hi>乙夘夜棄疾使周走<lb/>
　而呼曰王至矣國人大驚蔓成然走告子干子晳<lb/>
　曰王至矣國人殺司馬將來矣<hi>司馬棄疾也言司馬見殺以恐子干</hi>君<lb/>
　若蚤自圖也可以無辱衆怒如水火焉不可為謀又<lb/>
　有呼而走至者曰衆至矣二子皆自殺丙辰棄疾即<lb/>
<pb n="60a"/>　位名曰熊居葬子干於訾實訾敖<hi>不成君無號諡者楚皆謂之敖郟敖</hi>
　<hi>訾敖並以地名冠敖又楚之先君有若敖在位多年亦稱為敖不知敖是何義</hi>殺囚衣之王<lb/>
　服而流諸漢乃取而葬之以靖國人使子旗為令尹<lb/>
　<hi>蔓成然</hi>平王封陳蔡復遷邑<hi>復九年所遷邑</hi>施舍寛民宥罪舉<lb/>
　職召觀從使為卜尹他年芋尹申亥以王柩告乃改<lb/>
　葬之初靈王卜曰余尚得天下不吉投龜詬天而呼<lb/>
　曰是區區者而不余畀余必自取之民患王之無厭<lb/>
　也故從亂如歸初共王無冢適有寵子五人無適立<lb/>
<pb n="60b"/>　焉乃大有事於羣望<hi>星辰山川</hi>而祈曰請神擇於五人者<lb/>
　使主社稷乃徧以璧見於羣望曰當璧而拜者神所<lb/>
　立也誰敢違之既乃與巴姬密埋璧於大室<hi>祖廟</hi>之庭<lb/>
　使五人齊<hi>側皆反</hi>而長<hi>以長幼</hi>入拜康王跨之靈王肘加<lb/>
　焉子干子晳皆逺之平王弱抱而入再拜皆厭紐<hi>微見</hi>
　<hi>璧紐以為審識</hi>子干歸韓宣子問於叔向曰子干其濟乎對<lb/>
　曰難宣子曰同惡相求如市賈<hi>音古</hi>焉何難對曰無與<lb/>
　同好誰與同惡取國有五難有寵而無人一也<hi>寵須賢人</hi>
<pb n="61a"/>　<hi>而固</hi>有人而無主二也<hi>内主</hi>有主而無謀三也<hi>䇿謀</hi>有謀而<lb/>
　無民四也<hi>民衆</hi>有民而無徳五也<hi>四者既備當以徳成</hi>子干在晉<lb/>
　十三年矣晉楚之從<hi>從子干游者</hi>不聞達者可謂無人族<lb/>
　盡親叛可謂無主<hi>族屬已盡親者異心</hi>無釁而動可謂無謀<hi>靈王</hi>
　<hi>無道民心内離可謂有釁但子干無主於内無助於外輕信妄動故曰無釁</hi>為羈終世<hi>客於</hi>
　<hi>晉</hi>可謂無民亡無愛徴可謂無徳<hi>楚人無愛念之者</hi>涉五難<lb/>
　以弑舊君誰能濟之有楚國者其棄疾乎君陳蔡城<lb/>
　外屬焉<hi>時穿封戌死棄疾并領陳事城方城</hi>苛慝不作盗賊伏隠民無<lb/>
<pb n="61b"/>　怨心芉姓有亂必季實立楚之常也獲神一也<hi>當璧拜</hi>
　有民二也<hi>君陳蔡民無怨</hi>令徳三也<hi>無苛慝</hi>寵貴四也<hi>貴妃子</hi>居<lb/>
　常五也<hi>棄疾季</hi>有五利以去五難誰能害之子干之官<lb/>
　則右尹也數其貴寵則庶子也以神所命則又逺之<lb/>
　其貴亡矣<hi>位不尊</hi>其寵棄矣<hi>父既没故</hi>民無懷焉國無與焉<lb/>
　將何以立　義已見上<lb/>
秋公㑹劉子晉侯齊侯宋公衛侯鄭伯曺伯莒子邾子<lb/>
滕子薛伯杞伯小邾子于平丘<lb/>
<pb n="62a"/>　左傳晉成虒祈諸侯朝而歸者皆有貳心為取郠故<lb/>
　晉將以諸侯來討叔向曰諸侯不可以不示威乃並<lb/>
　徴㑹告於呉秋晉侯㑹呉子於良<hi>下邳有良城縣</hi>水道不可<lb/>
　<hi>呉地水行故言水道不可言水行值難</hi>呉子辭乃還七月丙寅治兵於<lb/>
　邾南甲車四千乗<hi>三十萬人</hi>羊舌鮒<hi>叔向弟</hi>攝司馬遂合諸<lb/>
　侯於平丘　杜氏曰平丘在陳留長垣縣西南<lb/>
八月甲戌同盟于平丘<lb/>
　左傳晉人將尋盟齊人不可曰諸侯討貳則有尋盟<lb/>
<pb n="62b"/>　若皆用命何盟之尋叔向曰國家之敗有事而無業<lb/>
　事則不經<hi>業貢賦之業</hi>有業而無禮經則不序<hi>須禮而有次序</hi>有<lb/>
　禮而無威序則不共<hi>禮須威嚴而後共</hi>有威而不昭共則不<lb/>
　明<hi>威須昭告神明而後信義著</hi>是故明王之制使諸侯嵗聘以志<lb/>
　業<hi>志識也嵗聘問以互修其職業</hi>間朝以講禮<hi>三年而一朝正班爵之義率長幼之序</hi>
　再朝而㑹以示威<hi>六年而一㑹以訓上下之則制財用之節</hi>再㑹而盟以<lb/>
　顯昭明<hi>十二年而一盟所以昭信義也凡八聘四朝再㑹王一巡狩盟於方嶽之下</hi>自古<lb/>
　以來未之或失也存亡之道恒由是興晉禮主盟<hi>依先</hi>
<pb n="63a"/>　<hi>王先公舊禮主諸侯盟</hi>懼有不治奉承齊犧<hi>齊盟之犧牲</hi>而布諸君<lb/>
　求終事也君曰余必廢之何齊之有唯君圖之寡君<lb/>
　聞命矣齊人懼曰小國言之大國制之敢不聴從叔<lb/>
　向曰諸侯有間<hi>隙</hi>矣不可以不示衆<hi>鄙哉叔向</hi>八月辛未<lb/>
　治兵<hi>習戰</hi>建而不斾<hi>斾斿也</hi>壬申復斾之諸侯畏之<hi>軍將戰則</hi>
　<hi>斾故曳斾以恐之</hi>邾人莒人愬於晉曰魯朝夕伐我幾亡矣<lb/>
　我之不共魯故之以<hi>不共晉貢</hi>晉侯不見公使叔向來辭<lb/>
　曰諸侯將以甲戌盟寡君知不得事君矣請君無勤<lb/>
<pb n="63b"/>　子服恵伯對曰君信蠻夷之訴以絶兄弟之國棄周<lb/>
　公之後亦唯君寡君聞命矣叔向曰寡君有甲車四<lb/>
　千乗在雖以無道行之必可畏也况其率道其何敵<lb/>
　之有牛雖瘠僨於豚上其畏不死<hi>言牛倒豚上豚必死也謂魯以晉無</hi>
　<hi>能故以瘠牛自喻</hi>南蒯子仲之憂其庸可棄乎若奉晉之衆<lb/>
　閒其二憂何求而弗克魯人懼聴命<hi>不敢與盟</hi>甲戌同盟<lb/>
　於平丘齊服也子産爭承<hi>承貢賦之次</hi>曰昔天子班貢輕<lb/>
　重以列<hi>位也</hi>列尊貢重周之制也卑而貢重者甸服也<lb/>
<pb n="64a"/>　鄭伯男也而使從公侯之貢懼弗給也敢以為請自<lb/>
　日中以爭至於昏晉人許之　按自晉楚為成晉之<lb/>
　君臣自謂天下無事媮惰苟安無復四方之志楚由<lb/>
　是虎視中夏肆其無厭熊䖍罪盈惡稔自底覆亡晉<lb/>
　昭公誠欲於是而號召諸侯修復悼公之業無亦求<lb/>
　之有本行之有序今揣己度徳未有以服人心改觀<lb/>
　聴而汲汲於㑹之是徴盟之是重未聞主夏盟奉齊<lb/>
　犧求終事而矜其威力恐脅諸侯自喻牛雖瘠僨於<lb/>
<pb n="64b"/>　豚上如此盟之卑者也詞之不殺惡之也　晉自城<lb/>
　把之役於今十六年不得齊不能以徳結其心而徒<lb/>
　示甲兵之威自雞澤之盟於今四十二年不勤王不<lb/>
　能以義示諸侯而上盟天子之老書同盟兼譏之也<lb/>
　　晉合諸侯止此鄟陵之後參盟復作矣　晉自重<lb/>
　丘之後㑹盟皆大夫至此而再合諸侯晉昭初立楚<lb/>
　國有亂有志於收諸侯也而叔向諸臣徳卑材下故<lb/>
　卒於無成自是亦不復合諸侯穀梁以為善其因楚<lb/>
<pb n="65a"/>　有難而反陳蔡之君公羊注又以為諸侯欲討棄疾<lb/>
　是皆不得其傳而臆度之言也<lb/>
公不與盟<hi>與音預</hi>
　胡傳臣子之於君父隠諱其恥禮也㑹於沙隨不見<lb/>
　公盟於平丘公不與曲不在我故直書而不諱也<lb/>
　李氏曰胡氏全無貶魯之文恐亦小偏黑壤之曲全<lb/>
　在魯故諱而不書沙隨平丘之曲雖在晉然沙隨以<lb/>
　僑如之譖魯實無罪平丘以邾莒之訴魯亦不能無<lb/>
<pb n="65b"/>　責焉於曲之中又分曲直則書法兩通矣<lb/>
晉人執季孫意如以歸<lb/>
　左傳公不與盟晉人執季孫意如以幕蒙之使狄人<lb/>
　守之晉人以平子歸子服湫<hi>恵伯</hi>從　胡傳稱人以執<lb/>
　非伯討也季氏不臣何以非伯討乎晉人若按其罪<lb/>
　以大義廢之選於魯卿更意如之位收斂私邑為公<lb/>
　室之民則方伯之職修矣今魯與邾通好亦不朝夕<lb/>
　伐莒而鄆郠之故又非昭公意也徒以邾莒之言曰<lb/>
<pb n="66a"/>　我之不共魯故之以遂辭魯君而執意如則是意在<lb/>
　貨而不在義也何得為伯討乎　按邾莒之怨大率<lb/>
　皆季氏為之也昭之世邾雖通好非得已也前此受<lb/>
　其叛人庶其以漆閭丘來奔亦季氏也其愬於晉豈<lb/>
　一無事而誣之哉若莒曰朝夕伐我盖甚之之詞雖<lb/>
　不朝夕伐之然魯之削莒亦甚矣不止鄆郠一事也<lb/>
　前此救台遂入鄆元年取鄆帥師疆鄆田五年受其<lb/>
　叛人牟夷以牟婁及防兹來奔敗其師於蚡泉十年<lb/>
<pb n="66b"/>　伐莒取郠皆季氏主之也即邾莒所愬季氏之罪多<lb/>
　矣而况攘奪其君又魯之所未能愬者乎使舉伯討<lb/>
　誅之可也沙隨不見公則執行父平丘公不與盟則<lb/>
　執意如晉人固知季氏之専魯政矣而終不能討晉<lb/>
　君昏庸強家以氣類相庇其執其舎但欲示威無心<lb/>
　於行義也<lb/>
公至自㑹<lb/>
蔡侯廬歸於蔡陳侯呉歸於陳<lb/>
<pb n="67a"/>　左傳楚之滅蔡也靈王遷許胡沈道房申<hi>六小國</hi>於荆<lb/>
　<hi>荆山</hi>焉平王即位既封陳蔡而皆復之隠大子<hi>大子有</hi>之<lb/>
　子廬歸於蔡悼大子<hi>偃師</hi>之子呉歸於陳　公羊傳此<lb/>
　皆滅國也其言歸何不與諸侯専封也　榖梁傳此<lb/>
　未嘗有國也使如失國辭然者不與楚滅也　胡傳<lb/>
　歸者順辭不與楚滅也不言自楚不與楚封也<lb/>
冬十月葬蔡靈公<lb/>
　穀梁傳變之不葬有三失徳不葬<hi>啖氏曰按時君失徳而書葬不失徳</hi>
<pb n="67b"/>　<hi>而不書葬者多矣不可通也廢今按喪葬人之常禮鄰國往㑹則書豈以失徳而  常禮蔑喪紀何以為</hi>
　<hi>訓哉</hi>弑君不葬<hi>啖氏曰賊未討不書葬本施於魯不及他國他國則從㑹不㑹之例但賊當國</hi>
　<hi>者多不得依常禮葬終不可為例也</hi>滅國不葬<hi>言無人葬之然楚滅陳葬陳哀公是葬禮猶行</hi>
　<hi>列國猶㑹或言楚葬之非</hi>然且葬之不與楚滅且成諸侯之事也<lb/>
　<hi>范氏曰蔡靈公弑逆無道以至身死國滅不宜書葬書葬者不令夷狄加乎中國且成諸侯興滅繼絶之</hi>
　<hi>善也</hi>　趙氏曰據蔡既興復以禮改葬魯往㑹故書耳<lb/>
　無多説也<lb/>
公如晉至河乃復<lb/>
<pb n="68a"/>　左傳公如晉荀呉謂韓宣子曰諸侯相朝講舊好也<lb/>
　執其卿而朝其君有不好焉不如辭之乃使士景伯<lb/>
　<hi>文伯子彌牟</hi>辭公於河　按先是公子憖欲去季氏以告<lb/>
　公而從公如晉事雖不遂公之欲除季氏明矣季氏<lb/>
　見執而公復如晉人皆以為請季氏而譏其失進退<lb/>
　以吾觀之公之意殆不其然公之意謂此除季氏之<lb/>
　機也邾莒之事託於請之隂以明之然晉之執意如<lb/>
　本以我之不共魯故之以之一言而已未暇深問相<lb/>
<pb n="68b"/>　犯之曲直也晉之大夫亦魯之季氏豈有為魯討不<lb/>
　臣之事哉<lb/>
呉滅州來<lb/>
　左傳呉滅州來令尹子旗請伐呉王弗許曰吾未撫<lb/>
　民人未事鬼神未修守備未定國家而用民力敗不<lb/>
　可悔州來在呉猶在楚也子姑待之<hi>令尹上當有楚字</hi>　州<lb/>
　來屬楚之小國成六年呉入之至是滅之<lb/>
　附左傳季孫猶在晉子服恵伯私於中行穆子曰魯<lb/>
<pb n="69a"/>　事晉何以不如夷之小國魯兄弟也土地猶大所命<lb/>
　能具若為夷棄之使事齊楚其何瘳于晉親親與大<lb/>
　賞共罰否所以為盟主也子其圖之穆子告韓宣子<lb/>
　且曰楚滅陳蔡不能救而為夷執親將焉用之乃歸<lb/>
　季孫恵伯曰寡君未知其罪合諸侯而執其老若猶<lb/>
　有罪死命<hi>晉命</hi>可也若曰無罪而恵免之諸侯不聞是<lb/>
　逃命也何免之為請從君恵於㑹宣子患之謂叔向<lb/>
　曰子能歸季孫乎對曰不能鮒也能乃使叔魚叔魚<lb/>
<pb n="69b"/>　見季孫曰昔鮒也得罪於晉君自歸於魯君<hi>襄二十一年坐</hi>
　<hi>叔虎與欒氏黨</hi>微武子之賜不至於今<hi>季武子</hi>雖獲歸骨於晉<lb/>
　猶子則肉之敢不盡情歸子而不歸鮒也聞諸吏將<lb/>
　為子除舘於西河其若之何且泣平子懼先歸恵伯<lb/>
　待禮<hi>待見遣之禮</hi>
十有四年春意如至自晉<lb/>
　左傳尊晉罪已也<hi>劉氏曰左氏之舍族為尊晉罪已非也一事再見卒名耳  孫氏曰</hi>
　<hi>不氏前見也</hi>　穀梁傳大夫執則致<hi>大夫不致見執而後致</hi>致則名<lb/>
<pb n="70a"/>　意如惡然而致見君臣之禮也<lb/>
　附左傳南蒯之將叛也盟費人司徒老祁<hi>為一人</hi>慮癸<lb/>
　<hi>為一人</hi>因民之欲叛也請朝衆而盟遂刧南蒯曰羣臣<lb/>
　不忘其君<hi>君謂季氏</hi>欲請送子遂奔齊侍飲於景公公曰<lb/>
　叛夫對曰臣欲張公室也子韓晳<hi>齊大夫</hi>曰家臣而欲<lb/>
　張公室罪莫大焉司徒老祁慮癸來歸費齊侯使鮑<lb/>
　文子致之<lb/>
三月曺伯滕卒夏四月<lb/>
<pb n="70b"/>秋葬曺武公八月莒子去疾卒<lb/>
　左傳莒著丘公卒郊公<hi>著丘公子</hi>不慼國人弗順欲立著<lb/>
　丘公之弟庚輿蒲餘侯<hi>莒大夫兹夫也</hi>惡公子意心恢而善於<lb/>
　庚輿郊公惡公子鐸而善於意恢公子鐸因蒲餘侯<lb/>
　而與之謀曰爾殺意恢我出君而納庚輿許之　胡<lb/>
　傳卒自外録者也莒人來赴故魯史書其卒葬自内<lb/>
　録者也魯人不往是以闕其葬自昭公以來把薛微<lb/>
　國無不㑹其葬矣何獨闕於莒乎意如專國莒嘗愬<lb/>
<pb n="71a"/>　其疆鄆取郠之罪故怒而不往也以此見意如之専<lb/>
　恣矣若意如者其很然不顧敢施於鄰國則廢其喪<lb/>
　紀不能少忍於其君則偪之出奔及在晉一聞除舘<lb/>
　西河之言則恐懼逃歸一匹夫不若何也小人無禮<lb/>
　喜怒勇怯不中節皆若是耳苟不逺之其能國乎<lb/>
冬莒殺其公子意恢<lb/>
　左傳冬十二月蒲餘侯兹夫殺公子意恢郊公奔齊<lb/>
　公子鐸逆庚輿於齊齊隰黨公子鉏送之有賂田<lb/>
<pb n="71b"/>　髙郵孫氏曰公榖皆以為曺莒無大夫盖曺莒小國<lb/>
　其大夫之位纔當大國之士春秋諸侯之士皆不書<lb/>
　名故曺莒大夫之名不見于經其有事繫懲勸法當<lb/>
　書者則雖賤而名之邾庶其黑肱莒牟夷意恢是也<lb/>
　　襄陵許氏曰公子鐸首亂而無見焉者韓愈曰春<lb/>
　秋書王法不誅其人身此類皆所以表見王道若鐸<lb/>
　不書者多矣<lb/>
　附左傳晉邢侯<hi>楚申公巫臣之子</hi>與雍子<hi>亦故楚人</hi>爭鄐田久而<lb/>
<pb n="72a"/>　無成士景伯如楚<hi>士景伯晉理官</hi>叔魚攝理韓宣子命斷舊<lb/>
　獄罪在雍子雍子納其女於叔魚叔魚蔽罪邢侯邢<lb/>
　侯怒殺叔魚與雍子於朝宣子問其罪於叔向叔向<lb/>
　曰三人同罪施生戮死可也<hi>施行罪也</hi>雍子自知其罪而<lb/>
　賂以買直鮒也鬻獄邢侯専殺其罪一也已惡而掠<lb/>
　美為昏貪以敗官為墨殺人不忌為賊夏書曰昏墨<lb/>
　賊殺<hi>逸書三者皆死刑</hi>皋陶之刑也請從之乃施邢侯而尸<lb/>
　雍子與叔魚于市仲尼曰叔向古之遺直也治國制<lb/>
<pb n="72b"/>　刑不隠于親<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋輯傳卷十<lb/>
</p>

  </div>
            <div>
<head>春秋輯傳卷十一</head> <lb/>
    <p>
<pb n="1a"/>欽定四庫全書<lb/>
　春秋輯傳卷十一<lb/>
　　　　　　　　　　　　　明　王樵　輯<lb/>
　昭公二<lb/>
十有五年春王正月吳子夷末卒<hi>公作夷昧</hi>
二月癸酉有事于武宫籥入叔弓卒去樂卒事<lb/>
　左傳春將禘于武宫戒百官梓慎曰禘之日其有咎<lb/>
　乎吾見赤黒之祲非祭祥也喪氛也<hi>祲妖氛也盖見于宗廟故以為</hi>
<pb n="1b"/>　<hi>非祭祥也氛惡氣也</hi>其在涖事乎二月癸酉禘叔弓涖事籥入<lb/>
　而卒去樂卒事禮也　公羊傳其言去樂卒事何禮<lb/>
　也君有事於廟聞大夫之喪去樂卒事大夫聞君之<lb/>
　喪攝主而往<hi>臣聞君喪義不可以不即行故使兄弟若宗人攝行主事而往不廢祭者古有</hi>
　<hi>分土無分民大夫不世已父未必為今君臣</hi>大夫聞大夫之喪尸事畢而<lb/>
　往<hi>賔尸事畢而往大夫祭謂之賔尸</hi>　穀梁傳君在祭樂之中聞大<lb/>
　夫之喪則去樂卒事禮也君在祭樂之中大夫有變<lb/>
　以聞可乎大夫國體也古之人重死君命無所不通<lb/>
<pb n="2a"/>　　杜氏曰畧書有事為叔弓卒起也武宫魯武公廟<lb/>
　成六年復立之　孔氏曰祭必有樂樂有文舞武舞<lb/>
　文執羽籥武執干戚其入廟也必先文而後武當籥<lb/>
　始入叔弓暴卒故去樂不用而卒祭事也叔弓之卒<lb/>
　當籥入之時故舉籥入也及其去之則諸樂皆去故<lb/>
　云去樂非獨去籥舞也祭禮鼎俎既陳籩豆既設然<lb/>
　後樂舞始入縁先祖之心以大臣之卒必聞樂不樂<lb/>
　又孝子之心不忍徹已設之饌故去樂卒事　按曽<lb/>
<pb n="2b"/>　子問當祭而聞天子崩后之喪君薨夫人之喪皆廢<lb/>
　而未及大臣檀弓記衛大史栁莊寝疾君曰疾革雖<lb/>
　當祭必告是知舊不告也不告禮也衛當祭而告神<lb/>
　明已接而禮不終乃以請于尸而往示全于祖魯㐮<lb/>
　仲之喪卒事而聞而不知廢繹乃以萬入去籥示全<lb/>
　於臣是皆失之今年有事於宗廟叔弓涖事籥入而<lb/>
　卒去樂卒事得禮之變矣縁先祖之心以大臣之卒<lb/>
　必聞樂不樂縁孝子之心禮儀既行神明已交不可<lb/>
<pb n="3a"/>　以卑廢尊故去樂卒事而可也<hi>若叔弓殁於家則不可告公榖之說非也</hi>
　宗廟合禮者常事不書此記禮之變而書之者也<hi>左氏</hi>
　<hi>妄以禘為四時之祭故云禘於武宫說見吉禘于莊公</hi>
夏蔡朝吳出奔鄭<hi>朝公作昭無出字</hi>
　左傳楚費無極害朝吳之在蔡也欲去之乃謂之曰<lb/>
　王唯信子故處子於蔡子亦長矣而在下位辱必求<lb/>
　之吾助子請又謂其上之人曰王唯信吳故處諸蔡<lb/>
　二三子莫之如也而在其上不亦難乎弗圗必及於<lb/>
<pb n="3b"/>　難夏蔡人逐朝吳朝吳出奔鄭王怒曰余唯信吳故<lb/>
　寘諸蔡且微吳吾不及此女何故去之無極對曰臣<lb/>
　豈不欲吳<hi>非不欲善吳</hi>然而前知其為人之異也<hi>言其多權謀</hi>
　吳在蔡蔡必速飛<hi>以鳥喻</hi>去吳所以翦其翼也　杜氏<lb/>
　曰朝吳故蔡大夫公孫聲子歸生之子言吳在蔡必<lb/>
　能使蔡速强而背楚　胡傳朝吳蔡之忠臣雖不能<lb/>
　存蔡而能復蔡其從於棄疾者謂蔡滅而棄疾必能<lb/>
　封之也棄疾以其忠於舊君而信之使居舊國可謂知<lb/>
<pb n="4a"/>　所信矣則曷為出奔費無極害其寵也無極楚之<lb/>
　讒人去朝吳出蔡侯朱喪太子建殺連尹奢屏王耳<lb/>
　目使不聰明卒使吳師入郢辱及宗廟讒人為亂可<lb/>
　不畏乎為國有九經而尊賢為上勸賢有四事而去<lb/>
　讒為首志朝吳出奔而入郢之亂機兆矣然朝吳身<lb/>
　居舊國處危疑之地若能以忠信自達有功不居深<lb/>
　避寵利而早杜讒嫉之謀則善矣費無極乃語之曰<lb/>
　子亦長矣而在下位辱也吾助子請是以寵利窺之<lb/>
<pb n="4b"/>　而莫能先覺故特書其出奔示人居危疑之地立讒<lb/>
　妬之所道不可不前定為後戒也　按朝吳忠於蔡<lb/>
　亦有功於平王費無極害之者害其寵也朝吳安於<lb/>
　下位似非貪于寵利者惜乎復蔡之後不早自謀焉<lb/>
　推朝吳之心内不忍逺於舊君外不敢自踈於楚王<lb/>
　此兩難也則勿居其位可也張子房韓讐已報不頼<lb/>
　漢寵翩然物外得其道矣朝吳有功兩國見信兩主<lb/>
　而身兩事焉此費無極所以來位下之言在其上者<lb/>
<pb n="5a"/>　所以生及難之慮楚王所以信速飛之謗而不復詰<lb/>
　也費無極固巧於讒然在君子不可不精於自處也<lb/>
六月丁巳朔日有食之<lb/>
晉荀吳帥師伐鮮虞<lb/>
　左傳晉荀吳帥師伐鮮虞圍鼓<hi>鼔白狄之别鉅鹿下曲陽縣有鼓聚</hi>鼓<lb/>
　人請以城叛穆子弗許左右曰師徒不勤而可以獲<lb/>
　城何故不為穆子曰或以吾城叛吾所深惡也吾不<lb/>
　可以欲城而邇姦使鼓人殺叛人而繕守備圍鼓三<lb/>
<pb n="5b"/>　月鼓人請降使其民見曰猶有食色姑脩而城鼓人<lb/>
　告食竭力盡而後取之以鼓子䳒鞮歸　陳氏曰嘗<lb/>
　狄晉矣則荀吳何以無貶於其重焉貶餘實録而已<lb/>
冬公如晉<lb/>
　左傳平丘之㑹故也<lb/>
十有六年春<lb/>
　左傳春王正月公在晉晉人止公不書諱之也<hi>猶以取郠</hi>
　<hi>故</hi>
<pb n="6a"/>齊侯伐徐<lb/>
　左傳齊侯伐徐二月丙申齊師至於蒲隧<hi>徐地</hi>徐人行<lb/>
　成徐子及郯人莒人㑹齊侯盟於蒲隧賂以甲父之<lb/>
　鼎<hi>甲父古國名</hi>
楚子誘戎蠻子殺之<hi>公作戎曼</hi>
　公羊傳楚子何以不名夷狄相誘若不疾乃疾之也<lb/>
　　楚大蠻小皆以子稱杜言河南新城縣有蠻城則<lb/>
　是内地之戎在楚北也戎是種號蠻是國名子爵也<lb/>
<pb n="6b"/>夏公至自晉<lb/>
秋八月己亥晉侯夷卒<lb/>
九月大雩<lb/>
季孫意如如晉冬十月塟晉昭公<lb/>
十有七年春小邾子來朝<lb/>
夏六月甲戌朔日有食之<lb/>
　左傳祝史請所用幣昭子曰日有食之天子不舉<hi>不舉</hi>
　<hi>盛饌</hi>伐鼓於社<hi>責羣隂</hi>諸侯用幣於社<hi>請上公</hi>伐鼔於朝<hi>退自</hi>
<pb n="7a"/>　<hi>責</hi>禮也平子禦之曰止也唯正月朔慝未作日有食<lb/>
　之於是乎有伐鼔用幣禮也其餘則否太史曰在此<lb/>
　月也<hi>平子不識正月正月謂建巳正陽之月也於周為六月于夏為四月慝隂氣也四月純陽用事</hi>
　<hi>隂氣未動而侵陽災重故有伐鼔用幣之禮也平子以為六月非正月故太史荅言在此月也  正陽之</hi>
　<hi>月者十一月建子為陽始此後每月一陽息一隂消至四月建巳六隂消盡六陽並盛是為純乾之卦正</hi>
　<hi>陽之月也五月建午為隂始此後每月一隂息一陽消至十月建亥六陽消盡六隂並盛是為純坤之卦</hi>
　<hi>正隂之月也</hi>日過分而未至<hi>過春分而未夏至</hi>三辰<hi>日月星</hi>有災<hi>日月</hi>
　<hi>相侵又犯是宿故三辰皆為災</hi>於是乎百官降物<hi>素服</hi>君不舉辟移時<lb/>
<pb n="7b"/>　<hi>辟正寢過日食時</hi>樂奏鼓祝用幣<hi>於社</hi>史用辭<hi>自責</hi>故夏書曰辰<lb/>
　不集於房<hi>日月不安其舍</hi>瞽奏鼓嗇夫馳庶人走此月朔之<lb/>
　謂也當夏四月是謂孟夏平子弗從昭子退曰夫子<lb/>
　將有異志不君君矣<hi>日食隂侵陽臣侵君之象故平子不肯救日食昭子知其無君</hi>
　<hi>也</hi>
秋郯子來朝<lb/>
　左傳郯子來朝公與之宴昭子問焉曰少皥氏鳥名<lb/>
　官何故也<hi>少皥金天氏黄帝之子己姓之祖</hi>郯子曰吾祖也我知之<lb/>
<pb n="8a"/>　昔者黄帝氏以雲紀故為雲師而雲名<hi>黄帝軒轅氏姬姓之祖也</hi>
　<hi>受命有雲瑞故以雲紀事百官師長皆以雲為名號縉雲氏盖其一官也</hi>炎帝氏以火紀<lb/>
　故為火師而火名<hi>炎帝神農氏姜姓之祖也亦有火瑞以火紀事名百官</hi>共工<lb/>
　氏以水紀故為水師而水名<hi>共工以諸侯霸有九州者在神農前太皥後</hi>
　太皥氏以龍紀故為龍師而龍名<hi>太皥伏羲氏風姓之祖也</hi>我髙<lb/>
　祖少皥摯之立也鳯鳥適至故為鳥師而鳥名鳯鳥<lb/>
　氏厯正也<hi>鳯鳥知天時故以名厯正之官</hi>𤣥鳥氏司分者也<hi>𤣥鳥燕也春分</hi>
　<hi>來秋分去</hi>伯趙氏司至者也<hi>伯趙伯勞也以夏至鳴冬至止</hi>青鳥氏司啟<lb/>
<pb n="8b"/>　者也<hi>青鳥倉庚也以立春鳴立夏至</hi>丹鳥氏司閉者也<hi>丹鳥鷩雉也以立秋來立</hi>
　<hi>冬去入大水為蜃上四鳥皆厯正之屬官</hi>祝鳩氏司徒也<hi>祝鳩鷦鳩也鷦鳩孝故為司徒</hi>
　<hi>主教民</hi>鴡鳩氏司馬也<hi>鴡鳩王鳩也鷙而有别故為司馬主法制</hi>鳲鳩氏司<lb/>
　空也<hi>鳲鳩鴶鶵也鳲鳩平均故為司空平水土</hi>爽鳩氏司冦也<hi>爽鳩鷹也鷙故為司</hi>
　<hi>冦主盜賊</hi>鶻鳩氏司事也<hi>鶻鳩鶻鵰也春來冬去故為司事</hi>五鳩鳩民者<lb/>
　也<hi>鳩聚也治民上聚故以鳩為名</hi>五雉為五工正<hi>五雉雉有五種西方曰鷷雉東方曰</hi>
　<hi>鶅雉南方曰翟雉北方曰鵗雉伊洛之南曰翬雉</hi>利器用正度量夷民者也<lb/>
　九扈為九農正<hi>扈有九種也春扈鳻鶞夏扈竊𤣥秋扈竊藍冬扈竊黄棘扈竊丹行扈唶</hi>
<pb n="9a"/>　<hi>昔宵扈嘖嘖桑扈竊脂老扈鷃鷃以九扈為九農之號各隨其宜以教民事竊即古之淺字竊𤣥淺黒也</hi>
　<hi>竊藍淺青也竊黄淺黄也竊丹淺赤也竊脂淺白也</hi>扈民無淫者也<hi>扈止也</hi>自顓<lb/>
　頊以來不能紀逺乃紀於近為民師而命以民事則<lb/>
　不能故也<hi>按上古朴略故因瑞紀事名官取大意而已中古文明漸開故因事正名命以民事</hi>
　<hi>如唐虞之四岳九官十二牧成周之六官乃萬世不易之道非不能紀逺而紀近也</hi>仲尼聞之<lb/>
　見於郯子而學之既而告人曰吾聞之天子失官學<lb/>
　在四夷猶信<hi>失官官不脩其職也</hi>
八月晉荀吳帥師滅陸渾之戎<hi>公作賁渾戎穀無之字</hi>
<pb n="9b"/>　左傳晉侯使屠蒯如周請有事於雒<hi>雒水</hi>與三塗<hi>山名在陸</hi>
　<hi>渾南</hi>萇𢎞謂劉子曰客容猛非祭也其伐戎乎陸渾氏<lb/>
　甚睦於楚必是故也君其備之乃警戎備九月丁卯<lb/>
　晉荀吳帥師渉自棘津使祭史先用牲於雒陸渾人<lb/>
　弗知師從之庚午遂滅陸渾數之以其貳於楚也陸<lb/>
　渾子奔楚其衆奔甘鹿<hi>周也</hi>周大獲　按先王居允姓<lb/>
　之姦於𤓰州自晉恵公誘以來偪諸姬入郊甸世為<lb/>
　周患后稷封殖天下而戎制之晉之咎也使因王命<lb/>
<pb n="10a"/>　驅而逐之庶乎可贖前咎矣今非為王室除患乃因<lb/>
　其貳楚而隂襲之使非萇𢎞先見戎備素警則為王<lb/>
　室之震驚也大矣書晉荀吳帥師滅陸渾之戎罪之<lb/>
　也無王命動大衆掩戎狄之不備不顧郊甸之震驚<lb/>
　言滅則是利而取之非攘之也凡此數者皆不待貶<lb/>
　絶而見矣或者猶謂此役異於闢土服逺而得無貶<lb/>
　者失之矣<lb/>
冬有星孛于大辰<lb/>
<pb n="10b"/>　左傳有星孛於大辰西及漢<hi>夏之八月辰星見在天漢西今孛星出辰西光</hi>
　<hi>芒東及天漢</hi>申須<hi>魯大夫</hi>曰彗所以除舊布新也天事恒象<lb/>
　<hi>天道恒以象類告人</hi>今除於火火出必布焉諸侯其有火災乎<lb/>
　<hi>今火向伏故知當須火出乃布散為災</hi>梓慎曰往年吾見之是其徵也<lb/>
　<hi>徵始有形象而㣲也</hi>火出而見<hi>前年火出時</hi>今茲火出而章必火入<lb/>
　而伏<hi>隨火行也</hi>其居火也乆矣<hi>歴二年</hi>其與不然乎<hi>言必然也</hi>火<lb/>
　出於夏為三月<hi>謂昏見</hi>於商為四月於周為五月夏數<lb/>
　得天<hi>得天正</hi>若火作其四國當之在宋衛陳鄭乎宋大<lb/>
<pb n="11a"/>　辰之虚也<hi>大辰大火宋分野</hi>陳太皥之虚也<hi>太皥居陳大火所自出</hi>鄭<lb/>
　祝融之虚也<hi>祝融髙辛氏之火正居鄭</hi>皆火房<hi>舍也</hi>也星孛天漢漢<lb/>
　水祥也衛顓頊之虚也故為帝丘<hi>衛今濮陽縣昔帝顓頊居之</hi>其<lb/>
　星為大水<hi>衛居營室營室水也</hi>水火之牡也其以丙子若壬午<lb/>
　作乎水火所以合也<hi>丙午火壬子水水火合而相薄水少而火多故水不勝火</hi>若<lb/>
　火入而伏必以壬午<hi>尚未知今孛星當復隨火星俱伏不故言若</hi>不過其<lb/>
　見之月<hi>火見周之五月</hi>鄭禆竈言於子産曰宋衛陳鄭將同<lb/>
　日火若我用瓘<hi>珪也</hi>斚<hi>玉爵</hi>玉瓉<hi>勺也</hi>鄭必不火子産弗與<lb/>
<pb n="11b"/>　　杜氏曰大辰房心尾也　孔氏曰大火蒼龍宿心<lb/>
　在中最明故時候主焉　以候四時故曰辰　胡傳<lb/>
　大辰心也心為明堂天子之象其前星太子後星庶<lb/>
　子孛星加心象天子適庶將分爭也後景王崩王室<lb/>
　亂劉子单子立王猛尹氏召伯立子朝歴數載而後<lb/>
　定至哀十三年有星孛於東方不言宿名者不加宿<lb/>
　也當是時吳人僣亂憑陵上國日敝於兵暴骨如莽<lb/>
　其戾氣所感固将壅吳而降之罰也故氛祲所指在<lb/>
<pb n="12a"/>　於東方假手越人吳國遂滅天之示人顯矣史之有<lb/>
　占明矣<lb/>
楚人及吳戰于長岸<lb/>
　左傳吳伐楚陽匄<hi>穆王曽孫令尹子瑕</hi>為令尹卜戰不吉司馬<lb/>
　子魚<hi>公子魴</hi>曰我得上流何故不吉且楚故司馬令龜<lb/>
　我請改卜令曰魴也以其屬死之楚師繼之尚大克<lb/>
　之吉<hi>得吉兆</hi>戰於長岸子魚先死楚師繼之大敗吳師<lb/>
　獲其乗舟餘皇<hi>舟名</hi>吳公子光曰喪先王之乗舟請取<lb/>
<pb n="12b"/>　之以救死衆許之使三人潜伏於舟側曰我呼餘皇<lb/>
　則對師<hi>吳師</hi>夜從之三呼皆迭對楚師亂吳人大敗之<lb/>
　取餘皇以歸　杜氏曰吳楚兩敗莫肯告負故但書<lb/>
　戰長岸楚地　胡傳言戰不言敗勝負敵也<lb/>
十有八年春王三月曹伯須卒<lb/>
夏五月壬午宋衛陳鄭災<lb/>
　左傳夏五月火始昏見<hi>火心星</hi>丙子風梓慎曰是謂融<lb/>
　風火之始也<hi>東北曰融風融風木也木火之母故曰火之始</hi>七日其火作乎<lb/>
<pb n="13a"/>　<hi>從丙子至壬午七日壬午水火合之日</hi>戊寅風甚壬午大甚宋衛陳鄭<lb/>
　皆火禆竈曰不用吾言鄭又將火鄭人請用之子産不<lb/>
　可曰天道逺人道邇非所及也遂不與亦不復火<lb/>
　火作子産辭晉公子公孫於東門<hi>新來未入</hi>使司冦出新<lb/>
　客<hi>新來聘者</hi>禁舊客勿出於宫<hi>為其知國情</hi>使子寛子上<hi>二子鄭大</hi>
　<hi>夫</hi>巡羣屏攝<hi>屏攝祭祀之位</hi>至於大宫<hi>鄭祖廟巡行不使火及之</hi>使公孫<lb/>
　登徙大龜<hi>登開卜大夫</hi>使祝史徙主祏於周廟告於先君<lb/>
　<hi>祏廟主石函周廟厲王廟也有火災故合羣主于祖廟易救䕶</hi>使府人庫人各儆其<lb/>
<pb n="13b"/>　事商成公<hi>鄭大夫</hi>儆司宫<hi>司宫巷伯寺人之官</hi>出舊宫人<hi>先公宫女</hi>寘<lb/>
　諸火所不及司馬司㓂列居火道<hi>備非常也</hi>行火所焮城<lb/>
　下之人伍列登城明日使野司㓂<hi>縣士</hi>各保其徵<hi>謂所役之</hi>
　<hi>人</hi>郊人助祝史除於國北<hi>為祭處于國北者就太隂禳火</hi>禳火於𤣥<lb/>
　冥<hi>水神</hi>囘禄<hi>火神</hi>祈於四鄘<hi>鄘城也城積土隂氣所聚故祈祭之以禳火之餘災</hi>書<lb/>
　焚室而寛其征與之材三日哭國不市使行人告於<lb/>
　諸侯宋衛皆如是陳不救火許不弔災君子是以知<lb/>
　陳許之先亡也　胡傳禆竈所言葢以象推非妄也<lb/>
<pb n="14a"/>　而鄭不復火者子産當國方有令政此以徳消變之<lb/>
　騐矣是知吉凶禍福固有可移之理古人所以必先<lb/>
　人事而後言命也<lb/>
六月邾人入鄅<hi>音禹</hi>
　左傳鄅人藉稻<hi>周之六月夏之四月種稻之時其君自出履行之藉履也</hi>邾人襲<lb/>
　鄅遂入之盡俘以歸鄅子曰余無歸矣從帑於邾邾<lb/>
　莊公反鄅夫人而舍其女　杜氏曰鄅今瑯邪開陽<lb/>
　縣妘姓國<lb/>
<pb n="14b"/>秋塟曹平公<lb/>
冬許遷于白羽<lb/>
　左傳楚左尹王子勝言於楚子曰許於鄭仇敵也而<lb/>
　居楚地以不禮於鄭晉鄭方睦鄭若伐許而晉助之<lb/>
　楚喪地矣冬楚子使王子勝遷許於析實白羽　杜<lb/>
　氏曰自葉遷也畏鄭而樂遷故以自遷為文十五年<lb/>
　平王復遷邑許自夷還居葉　孔氏曰十三年楚師<lb/>
　滅蔡靈王遷許胡沈道房申於荆則許從夷向荆也<lb/>
<pb n="15a"/>　平王復之當從荆向夷自夷又請遷近楚楚以葉與<lb/>
　之葉在楚界故為居楚地<lb/>
十有九年春<lb/>
　附左傳楚子之在蔡也郹陽封人之女奔之生太子<lb/>
　建及即位使伍奢<hi>舉之子</hi>為之師費無極為少師無寵<lb/>
　欲譛諸王曰建可室矣王為之聘於秦無極與逆勸<lb/>
　王取之正月楚夫人嬴氏至自秦<hi>王自取之故稱夫人</hi>
宋公伐邾<lb/>
<pb n="15b"/>　左傳鄅夫人宋向戌之女也故向寧請師<hi>寧向戌子</hi>二月<lb/>
　宋公伐邾圍蟲三月取之乃盡歸鄅俘<lb/>
夏五月戊辰許世子止弑其君買<lb/>
　左傳夏許悼公瘧五月戊辰飲太子止之藥卒太子<lb/>
　奔晉書曰弑其君君子曰盡心力以事君舍藥物可<lb/>
　也　杜曰止獨進藥不由醫　公羊傳止進藥而藥<lb/>
　殺也　榖梁傳不弑而曰弑責止也止曰我與夫弑<lb/>
　者不立乎其位以與其弟虺哭泣歠飦粥嗌不容粒<lb/>
<pb n="16a"/>　未踰年而死故君子即止自責而責之也　胡傳自<lb/>
　小人之情度之世子弑君欲速得其位而止無此心<lb/>
　故曰我與夫弑者不立乎其位哭泣歠飦粥嗌不容<lb/>
　粒未踰年而死無此心故被以大惡而不受自君子<lb/>
　聽之止不嘗藥是忽君父之尊而不慎也而止有此<lb/>
　心忽君父之尊而不慎此簒弑之萌堅氷之漸而春<lb/>
　秋之所謹也有此心故加以大惡而不得辭書許世<lb/>
　子止弑君乃除惡於㣲之意也　張洽問於朱子曰<lb/>
<pb n="16b"/>　嘗讀歐陽公論許世子止之事未免疑之及讀胡文<lb/>
　定公傳未足以破其疑洽既而考之左氏公羊之傳<lb/>
　自明但後人因榖梁不嘗藥之說遂執此一句以為<lb/>
　止之罪如此而已殊不考左氏曰許悼公瘧飲世子<lb/>
　止之藥卒公羊曰止進藥而藥殺也此可以見悼公<lb/>
　之死於藥矣當是之時雖未有明文而洽嘗觀近世<lb/>
　治瘧者以砒霜煅而餌之多愈然不得法不愈而反<lb/>
　殺人者亦多矣悼公之死必此類也不然當時所進<lb/>
<pb n="17a"/>　非必死之藥止偶不嘗而已則公羊何以謂之藥殺<lb/>
　世子亦何為遽棄國而出奔孟子曰殺人以梃與刃<lb/>
　有以異乎以刃與政有以異乎進藥而藥殺可不謂<lb/>
　之弑哉其所以異於商臣蔡般者過與故之不同耳<lb/>
　心雖不同而春秋之文一施之者以臣子之於君父<lb/>
　不可過也如此觀之似足以正近世傳經之失而破<lb/>
　歐公之疑不識先生以為何如朱子曰胡文定通㫖<lb/>
　中引曽吉父說如律中合御藥誤不如本方造御舟<lb/>
<pb n="17b"/>　誤不堅固之類已有此意矣但考之於經不見許止<lb/>
　棄國出奔之事不知果何謂也　仁山金氏曰履祥<lb/>
　按古今亂臣賊子弑其君者葢亦多故有以藥物弑<lb/>
　者霍顯王莽梁兾之徒是也又有雖無弑逆之意而<lb/>
　以奇藥誤其君者山人柳泌之徒是也故律謂藥不<lb/>
　依本方致殺人者與故殺同而天子升遐侍醫視疾<lb/>
　無状者死葢謹亂賊之防也止雖無弑君之心然不<lb/>
　幸而進藥而卒故夫子因其所自咎者又立此法其<lb/>
<pb n="18a"/>　諸以示萬世之防也與<lb/>
己卯地震<lb/>
　附左傳楚子為舟師以伐濮<hi>南夷</hi>費無極言於楚子曰<lb/>
　晉之霸也邇於諸夏而楚僻陋故弗能與爭若大城<lb/>
　城父<hi>今㐮城城父縣</hi>而寘太子焉以通北方王收南方是得<lb/>
　天下也王說從之故太子建居於城父　令尹子瑕<lb/>
　聘於秦拜夫人也<lb/>
秋齊髙發帥師伐莒<lb/>
<pb n="18b"/>　左傳齊髙發帥師伐莒莒子奔紀鄣<hi>莒邑東海贛榆縣東北有紀城</hi>
冬塟許悼公<lb/>
　公羊傳賊未討何以書塟不成於弑也樂正子春<hi>曽子</hi>
　<hi>弟子</hi>之視疾也復加一飯則脱然愈復損一飯則脱然<lb/>
　愈復加一衣則脱然愈復損一衣則脱然愈<hi>脱然疾除貎也</hi>
　<hi>言消息得其節</hi>止進藥而藥殺是以君子加弑焉爾曰許世<lb/>
　子止弑其君買是君子之聽止也塟許悼公是君子<lb/>
　之赦止也赦止者免止之罪辭也<hi>明止但得免罪不得繼父後許男斯</hi>
<pb n="19a"/>　<hi>代立無惡文是也</hi>　榖梁傳日卒時𦵏不使止為弑父也曰<lb/>
　子既生不免乎水火母之罪也羈貫<hi>謂交午剪髪以為餙</hi>成童<lb/>
　<hi>八嵗以上</hi>不就師傳父之罪也就師學問無方心志不通<lb/>
　身之罪也心志既通而名譽不聞友之罪也名譽既<lb/>
　聞有司不舉有司之罪也有司舉之王者不用王者<lb/>
　之過也許世子不知嘗藥累及許君也　按君弑賊<lb/>
　不討不書𦵏者非史䇿故不書也亦非孔子削之以<lb/>
　為義例也大凡君弑賊不討必是賊自當國不肯禮<lb/>
<pb n="19b"/>　𦵏其君<hi>崔杼側莊公于北郭之類</hi>不赴於列國列國無由往㑹其<lb/>
　𦵏史䇿何由而書𦵏某公也哉間有書者或其人隠<lb/>
　其罪逆自同繼位之常禮𦵏其君如蔡般是也或賊<lb/>
　已就討或出奔而他人繼𦵏之如禮列國往㑹如許<lb/>
　止既奔而斯繼之是也公榖不知此義乃以君弑賊<lb/>
　不討不書𦵏為春秋定例至于悼公書𦵏謂之赦止<lb/>
　恐非經㫖<lb/>
二十年春王正月<lb/>
<pb n="20a"/>　附左傳費無極言於楚子曰建與伍奢将以方城之<lb/>
　外叛自以為猶宋鄭也齊晉又交輔之將以害楚其<lb/>
　事集矣王信之問伍奢伍奢對曰君一過多矣<hi>謂納建妻</hi>
　何信於讒王執伍奢<hi>忿奢切言方按費無極言建與伍奢將以  城之外叛王問伍</hi>
　<hi>奢則奢猶可言也盡言明建之無他不入而見執則無如之何今乃直云王一過多矣何信于讒王方信</hi>
　<hi>讒又切言以激之奢亦未盡也</hi>使城父司馬奮揚殺太子未至而使<lb/>
　遣之<hi>知太子寃故遣令去</hi>三月太子建奔宋王召奮揚奮揚使<lb/>
　城父人執已以至王曰言出於余口入於爾耳誰告<lb/>
<pb n="20b"/>　建也對曰臣告之君王命臣曰事建如事余臣不佞<lb/>
　不能苟貳奉初以還<hi>奉初命以周旋</hi>不忍後命故遣之既而<lb/>
　悔之亦無及己王曰而敢來何也對曰使而失命召<lb/>
　而不來是再奸也逃無所入王曰歸從政如他日無<lb/>
　極曰奢之子材若在吳必憂楚國盍以免其父召之<lb/>
　彼仁必來不然將為患王使召之曰來吾免而父棠<lb/>
　君尚<hi>奢之長子為棠大夫</hi>謂其弟員<hi>音云</hi>曰爾適吳我將歸死吾<lb/>
　知不逮我能死爾能報聞免父之命不可以莫之奔<lb/>
<pb n="21a"/>　也親戚為戮不可以莫之報也奔死免父孝也度功<lb/>
　而行仁也<hi>仁者貴成功</hi>擇任而往知也<hi>員任報讐</hi>知死不避勇<lb/>
　也<hi>尚為勇</hi>父不可棄<hi>俱去為棄父</hi>名不可廢<hi>俱死為廢名</hi>爾其勉<lb/>
　之相從為愈伍尚歸奢聞員不來曰楚君大夫其旰<lb/>
　食乎楚人皆殺之員如吳言伐楚之利于州于<hi>州于吳子</hi>
　<hi>僚</hi>公子光曰是宗為戮而欲反其讐不可從也<hi>光吳公子</hi>
　<hi>闔廬也</hi>員曰彼將有他志<hi>光欲弑僚不利員用事故破其議</hi>余姑為之<lb/>
　求士而鄙以待之<hi>計未得用故進勇士以求入于光退居邉鄙</hi>乃見鱄設<lb/>
<pb n="21b"/>　諸<hi>勇士</hi>焉而耕于鄙<lb/>
夏曹公孫㑹自鄸出奔宋<hi>鄸莫公反穀作夢</hi>
　公羊傳奔未有言自者此其言自何畔也畔則曷為<lb/>
　不言其畔為公子喜時之後諱也<hi>喜時子臧也子臧讓國事見成十三</hi>
　<hi>年</hi>君子之善善也長惡惡也短惡惡止其身善善及<lb/>
　子孫　榖梁傳自夢者専乎夢也曹無大夫其曰公<lb/>
　孫何也言其以貴取之而不以叛也　劉氏曰公羊<lb/>
　云不言其畔為公子喜時之後諱也非也所以諱賢<lb/>
<pb n="22a"/>　者之過者謂小不足以妨大短不足以毁長而可以<lb/>
　成人之美者也若乃大惡至叛君専地而猶為之諱<lb/>
　乎　汪氏曰春秋書大夫自叛邑出奔者皆先書叛<lb/>
　故宋華亥向寧華定自南里出奔楚先書入南里以<lb/>
　叛宋公弟辰自蕭來奔先書入蕭以叛此書自鄸出<lb/>
　奔而先不書叛則非叛也葢鄸乃公孫㑹繼其父之<lb/>
　食邑而得専制之如榖梁之說爾得罪待放君無赦<lb/>
　命是以自其所食之邑而奔他國也　李氏亷曰此<lb/>
<pb n="22b"/>　條書法與宋華向自南里出奔楚同左氏無傳已不<lb/>
　可考賈逵及公羊皆以為叛然經不書叛故公羊有<lb/>
　為喜時之後諱之說夫叛逆而以其祖父故諱之是<lb/>
　管蔡不當誅於周也大傷教矣惟劉氏意林曰春秋<lb/>
　之時臣能専其邑無不叛其國者能使其衆無不要<lb/>
　其君者深察公孫歸父之至檉奔齊公孫㑹之自鄸<lb/>
　奔宋其賢於臧武仲逺矣此說葢本榖梁而胡氏亦<lb/>
　取之然公孫㑹之書例之公孫手可矣胡氏亦謂為<lb/>
<pb n="23a"/>　賢者之後諱之似鑿　按公羊猶曰諱胡氏直謂其<lb/>
　待放而後出奔得去國之禮而賢之矣又曰待放而<lb/>
　後出奔臣子常禮免於貶足矣而何以賢之為公子<lb/>
　喜時之後賢之也視公羊猶迂曲矣<lb/>
　附左傳宋元公無信多私而惡華向華定華亥與向<lb/>
　寧謀曰亡愈于死先諸華亥偽有疾以誘羣公子公<lb/>
　子問之則執之夏六月丙申殺公子寅公子御戎公<lb/>
　子朱公子固公孫援公孫丁拘向勝向行於其廩<hi>八子</hi>
<pb n="23b"/>　<hi>皆公黨</hi>公如華氏請焉弗許遂刼之癸卯取太子欒與<lb/>
　母弟辰公子地以為質<hi>辰及地皆元公弟</hi>公亦取華亥之子<lb/>
　無慼向寧之子羅華定之子啓與華氏盟以為質<lb/>
秋盜殺衛侯之兄縶<hi>公穀作輒</hi>
　左傳衛公孟縶狎<hi>輕也</hi>齊豹<hi>齊惡之子為衛司冦</hi>奪之司㓂與鄄<lb/>
　<hi>豹邑</hi>有役則反之無則取之<hi>縶足不良故有役則以官邑還豹使行</hi>公孟<lb/>
　惡北宫喜褚師圃欲去之公子朝通于㐮夫人宣姜<lb/>
　<hi>靈公嫡母</hi>懼而欲以作亂故齊豹北宫喜褚師圃公子朝<lb/>
<pb n="24a"/>　作亂初齊豹見宗魯于公孟為驂乗焉將作亂而謂<lb/>
　之曰公孟之不善子所知也勿與乗吾將殺之對曰<lb/>
　吾由子事公孟聞難而逃是僣子也子行事乎吾將<lb/>
　死之丙辰衛侯在平壽<hi>衛下邑</hi>公孟有事於葢獲<hi>衛郭名</hi>
　之門外齊氏伏甲焉華齊御公孟宗魯驂乗及閎中<lb/>
　<hi>曲門中</hi>齊氏用戈擊公孟宗魯以背蔽之斷肱以中公<lb/>
　孟之肩皆殺之公聞亂乗驅自閲門入<hi>乗驅乗車而疾驅也閱門</hi>
　<hi>衛城門葢偏側之門</hi>載寳以出如死鳥<hi>衛地</hi>齊氏之宰渠子召北<lb/>
<pb n="24b"/>　宫子<hi>喜也</hi>北宫氏之宰不與聞謀殺渠子遂伐齊氏滅<lb/>
　之丁巳晦公入與北宫喜盟於彭水之上秋七月戊<lb/>
　午朔遂盟國人八月辛亥公子朝褚師圃子玉霄子<lb/>
　髙魴出奔晉閏月戊辰殺宣姜　三十一年傳曰邾<lb/>
　黒肱以濫來奔賤而書名重地也君子曰名之不可<lb/>
　不慎也如是或求名而不得或欲葢而名彰懲不義<lb/>
　也齊豹為衛司㓂守嗣大夫作而不義其書為盜邾<lb/>
　庶其莒牟夷邾黑肱以土地出求食而已不求其名<lb/>
<pb n="25a"/>　賤而必書此二物者所以懲肆而去貪也　劉氏曰<lb/>
　左氏以齊豹書盜為求名而不得非也豹挾怨憤為<lb/>
　亂耳本無不畏强禦之名不畏强禦之名亦非豹所<lb/>
　求也　榖梁傳盜賤也其曰兄母兄也目衛侯衛侯<lb/>
　累也然則何為不為君也曰有天疾者不得入乎宗<lb/>
　廟輒者何也曰兩足不能相過齊謂之綦楚謂之踙<lb/>
　<hi>女輙反</hi>衛謂之輒　李氏亷曰春秋書盜者四尉止也<lb/>
　齊豹也公孫翩也陽虎也皆大夫也任公輔以為豹<lb/>
<pb n="25b"/>　非卿故曰盜而陳氏亦曰既奪之司㓂則非卿矣恐<lb/>
　其説亦是其罪衛侯之說穀梁得之<lb/>
冬十月宋華亥向寧華定出奔陳<hi>寧公作寗</hi>
　左傳宋公請於華費遂<hi>大司馬</hi>將攻華氏對曰臣不敢<lb/>
　愛死無乃求去憂而滋長乎<hi>恐殺太子</hi>臣是以懼敢不聽<lb/>
　命公曰子死亾有命余不忍其訽<hi>恥也</hi>冬十月公殺華<lb/>
　向之質而攻之戊辰華向奔陳華登<hi>費遂之子</hi>奔吳<lb/>
十有一月辛卯蔡侯廬卒<hi>廬左作盧</hi>
<pb n="26a"/>　附左傳齊侯疥遂痁<hi>痁瘧疾</hi>期而不瘳諸侯之賔問疾<lb/>
　者多在梁丘據與裔欵<hi>二子齊嬖大夫</hi>言于公曰吾事鬼神<lb/>
　豐於先君有加矣今君疾病為諸侯憂是祝史之罪<lb/>
　也諸侯不知謂我不敬君盍誅於祝固史囂以辭賔<lb/>
　公說告晏子晏子曰不可為也<hi>言非誅祝史所能治</hi>山林之木<lb/>
　衡鹿守之澤之萑蒲舟鮫守之藪之薪蒸虞候守之<lb/>
　海之鹽蜃祈望守之<hi>衡鹿舟鮫虞侯祈望皆官名言公専山澤之利不與民共</hi>縣<lb/>
　鄙之人入從其政偪介之闗<hi>近闗</hi>暴征其私<hi>鄭𤣥云古者竟上乃</hi>
<pb n="26b"/>　<hi>為闗自竟至國更無闗也齊於竟内更復置闗縣鄙之人入從國役而又征其私也</hi>承嗣大夫<lb/>
　<hi>世位者</hi>强易其賄布常無藝徵斂無度宫室日更淫樂<lb/>
　不違内寵之妾肆奪於市外寵之臣僣令於鄙民人<lb/>
　苦病夫婦皆詛祝有益也詛亦有損聊攝以東<hi>齊西界也</hi>
　<hi>平原聊城縣東北有攝城</hi>姑尤以西<hi>齊東界也姑水尤水皆在城陽郡東南入海</hi>其為人也多<lb/>
　矣雖其善祝豈能勝億兆人之詛君若欲誅於祝史修徳而<lb/>
　後可公説使有司寛政毁闗去禁薄斂已責　十二月齊侯<lb/>
　田於沛至自田晏子侍于遄臺子猶<hi>梁丘據</hi>馳而造焉公曰惟<lb/>
<pb n="27a"/>　據與我和夫晏子對曰據亦同也焉得為和公曰和與同異<lb/>
　乎對曰異和如羮焉水火醯醢鹽梅以烹魚肉燀之以薪<hi>燀炊</hi>
　<hi>也</hi>宰夫和之齊之以味濟其不及以洩其過君子食之以<lb/>
　平其心君臣亦然君所謂可而有否焉臣獻其否以<lb/>
　成其可君所謂否而有可焉臣獻其可以去其否是<lb/>
　以政平而不干民無爭心今據不然君所謂可據亦<lb/>
　曰可君所謂否據亦曰否若以水濟水誰能食之<lb/>
二十有一年春王三月𦵏蔡平公<lb/>
<pb n="27b"/>夏晉侯使士鞅來聘<hi>書聘止此</hi>
宋華亥向寧華定自陳入于宋南里以叛<hi>叛公作畔</hi>
　左傳宋華費遂<hi>時為大司馬</hi>生華貙<hi>勅俱反</hi>華多僚華登貙<lb/>
　為少司馬多僚為御士<hi>公御士</hi>與貙相惡乃譛諸公曰<lb/>
　貙將納亡人亟言之公曰司馬以吾故亡其良子<hi>謂華</hi>
　<hi>登</hi>死亡有命吾不可以再亡之對曰君若愛司馬則<lb/>
　如亡<hi>言愛司馬則當亡走失國</hi>死如可逃何逺之有<hi>言亾可以逃死勿慮其逺</hi>
　<hi>以恐動公</hi>公懼使侍人召司馬之侍人宜僚飲之酒而使<lb/>
<pb n="28a"/>　告司馬<hi>告司馬使逐貙</hi>司馬嘆曰必多僚也吾有讒子而弗<lb/>
　能殺吾又不死抑君有命可若何乃與公謀逐華貙<lb/>
　將使田孟諸而遣之公飲之酒厚酬之賜及從者司<lb/>
　馬亦如之張匄<hi>華貙臣</hi>尤之<hi>怪賜之厚</hi>曰必有故使子皮<hi>華貙</hi>
　承宜僚以劒而訊之宜僚盡以告張匄欲殺多僚子<lb/>
　皮曰司馬老矣登之謂甚吾又重之不如亡也五月<lb/>
　丙申子皮將見司馬而行則遇多僚御司馬而朝張<lb/>
　匄不勝其怒遂與子皮臼任鄭翩<hi>任翩亦華貙家臣</hi>殺多僚<lb/>
<pb n="28b"/>　刼司馬以叛而召亡人壬寅華向入樂大心豐愆華<lb/>
　牼禦諸横<hi>梁國睢陽縣南有横亭</hi>華氏居盧門<hi>宋東南城門</hi>以南里<lb/>
　叛六月庚午宋城舊鄘<hi>故城</hi>及桑林之門<hi>城門名</hi>而守之<lb/>
　　胡傳南里宋城内之里名也傳稱華氏居盧門以<lb/>
　南里叛而宋城舊鄘及桑林之門以守是華氏與宋<lb/>
　分國而居矣故其入其出皆以南里繫之宋　汪氏<lb/>
　曰榖梁云南里宋之南鄙非也不言邑而繫之宋為<lb/>
　宋城内之里名無疑矣又曰叛直叛也謂直叛而不<lb/>
<pb n="29a"/>　作亂夫外挾吳楚之援將以覆其宗國其君幾不免<lb/>
　猶曰不作亂邪其書自陳陳亦有罪矣以奔亡之臣<lb/>
　而能入國為亂非陳助之不能也晉荀吳㑹齊衛曹<lb/>
　之師以救宋而不書圍宋南里者悼公圍彭城則以<lb/>
　五大夫歸荀吳救宋而逸賊使華向逭於誅故不以<lb/>
　討叛予之也<lb/>
秋七月壬午朔日有食之<lb/>
　左傳公問于梓慎曰是何物也禍福何為對曰二至<lb/>
<pb n="29b"/>　二分日有食之不為灾日月之行分同道也至相過<lb/>
　也其他月則為灾陽不克也故常為水　二分日夜<lb/>
　等故言同道二至長短極故相過理必相侵故言不<lb/>
　為灾　按詩十月之交朔日辛卯日有食之亦孔之<lb/>
　醜周之十月夏之八月秋分之月也而甚可醜惡七<lb/>
　年四月甲辰朔日食春分之月也而云魯衛惡之安<lb/>
　在其不為灾邪梓慎不能因公之問告以省徳消變<lb/>
　之實而為是說以滋其怠玩卒使出逐應陽㣲之象<lb/>
<pb n="30a"/>　非忠臣也<lb/>
八月乙亥叔輒卒<hi>輒公作痤</hi>
　附左傳冬十月華登以吳師救華氏齊烏枝鳴<hi>齊大夫</hi>
　戍宋厨人濮<hi>宋厨邑大夫</hi>曰軍志有之先人有奪人之心<lb/>
　後人有待其衰盍及其勞且未定也伐諸若入而固<lb/>
　則華氏衆矣悔無及也從之丙寅齊師宋師敗吳師<lb/>
　于鴻口<hi>梁國睢陽縣東有鴻口亭</hi>獲其二帥華登帥其餘以敗宋<lb/>
　師公欲出<hi>出奔</hi>厨人濮曰吾小人可藉死<hi>可借使死難</hi>而不<lb/>
<pb n="30b"/>　能送亾<hi>句</hi>君請待之<hi>待復戰決勝負</hi>乃徇曰揚徽<hi>幟也</hi>者公徒<lb/>
　也衆從之<hi>國人皆揚徽</hi>齊烏枝鳴曰用少莫如齊致死齊<lb/>
　致死莫如去備<hi>備長兵也</hi>彼多兵矣請皆用劔從之華氏<lb/>
　北復即之厨人濮以裳裹首而荷以走曰得華登矣<lb/>
　遂敗華氏於新里<hi>華氏所取邑</hi>十一月癸未公子城<hi>以前年奔</hi>
　<hi>晉今還救宋</hi>以晉師至曹翰胡<hi>曹大夫</hi>㑹晉荀吳<hi>中行穆子</hi>齊苑<lb/>
　何忌<hi>齊大夫</hi>衛公子朝<hi>前年出奔晉今還衛</hi>救宋丙戌與華氏戰<lb/>
　於赭丘<hi>宋地</hi>大敗華氏圍諸南里華亥搏膺而呼見華<lb/>
<pb n="31a"/>　貙曰吾為欒氏矣貙曰子無我迋<hi>恐也</hi>不幸而後亡使<lb/>
　華登如楚乞師華貙以車十五乗徒七十人犯師而<lb/>
　出食于睢上哭而送之乃復入<hi>入南里</hi>楚薳越帥師將<lb/>
　逆華氏太宰犯諫曰諸侯惟宋事其君今又爭國釋<lb/>
　君而臣是助無乃不可乎王曰而告我也後既許之<lb/>
　矣<lb/>
冬蔡侯朱出奔楚<hi>朱榖作東</hi>
　左傳費無極取貨于東國<hi>東國隠太子之子平侯廬之弟朱叔父也</hi>而謂<lb/>
<pb n="31b"/>　蔡人曰朱不用命于楚君王將立東國若不先從王<lb/>
　欲楚必圍蔡蔡人懼出朱而立東國朱愬於楚楚子<lb/>
　將討蔡無極曰平侯與楚有盟故封<hi>盟于鄧依陳蔡人以國</hi>其<lb/>
　子有二心故廢之<hi>子謂朱也</hi>靈王殺隠太子其子與君同<lb/>
　惡徳君必甚又使立之不亦可乎且廢置在君蔡無<lb/>
　他矣　榖梁傳東者東國也何為謂之東也王父誘<lb/>
　而殺焉父執而用焉奔而又奔之曰東惡之而貶之<lb/>
　也<hi>奔既罪矣又奔讐國惡莫大焉</hi>　汪氏曰或疑此書朱出奔楚後<lb/>
<pb n="32a"/>　書東國卒於楚朱無歸入𦵏之文東國無出奔之事<lb/>
　疑只是一事東即東國而誤為朱也然左傳昭二十<lb/>
　七年記沈尹戍之言亦曰出蔡侯朱而史記蔡世家<lb/>
　亦曰隠太子子東國攻平侯子而代立則朱東國固<lb/>
　兩人也豈榖梁經文因後書東國而誤也與<lb/>
公如晉至河乃復<lb/>
　左傳公如晉及河鼓叛晉晉將伐鮮虞故辭公<lb/>
二十有二年春齊侯伐莒<lb/>
<pb n="32b"/>　左傳春王二月甲子齊北郭啟<hi>齊大夫</hi>帥師伐莒莒子<lb/>
　將戰苑羊牧之<hi>莒大夫</hi>諫曰齊帥賤其求不多不如下<lb/>
　之大國不可怒也弗聽敗齊師於壽餘<hi>莒地</hi>齊侯伐莒<lb/>
　莒子行成司馬竈<hi>齊大夫</hi>如莒涖盟莒子如齊涖盟盟<lb/>
　於稷門<hi>齊城門</hi>之外莒于是大惡其君<lb/>
宋華亥向寧華定自宋南里出奔楚<lb/>
　左傳楚薳越使告於宋曰寡君聞君有不令之臣為<lb/>
　君憂無寧以為宗羞寡君請受而戮之對曰孤不佞<lb/>
<pb n="33a"/>　不能媚於父兄<hi>華向公族故稱父兄</hi>以為君憂拜命之辱抑君<lb/>
　臣日戰君曰余必臣是助亦唯命人有言曰唯亂門<lb/>
　之無過若恵保敝邑無亢不衷以奬亂人孤之望也<lb/>
　唯君圗之楚人患之<hi>知義不直故</hi>諸侯之戍謀曰若華氏<lb/>
　知困而致死楚恥無功而疾戰非吾利也不如出之<lb/>
　以為楚功其亦無能為也已救宋而除其害又何求<lb/>
　乃固請出之宋人從之己巳宋華亥向寧華定華貙<lb/>
　華登皇奄傷省臧士平出奔楚宋公使公孫忌為大<lb/>
<pb n="33b"/>　司馬<hi>代費遂</hi>邊卬為大司徒<hi>代華定</hi>樂祁為司城仲幾為<lb/>
　左師<hi>代向寧</hi>樂大心為右師<hi>代華亥</hi>樂輓為大司㓂以靖<lb/>
　國人　按入春秋亂臣賊子有之矣未有刼其君殺<lb/>
　其羣公子質其太子母弟亡而再入圗危宗社與君<lb/>
　分國而居君臣日戰借敵國之援如宋華向之甚者<lb/>
　也黨乎亂賊為之羽翼者亦有之矣未有借之師以<lb/>
　抗諸侯之討如楚之甚者也楚荘王入陳納公孫寧<lb/>
　儀行父于陳君子猶惡之以為内弗受而强納之制<lb/>
<pb n="34a"/>　人之上下使不得其道況遣將帥師以逆隣國不令<lb/>
　之臣曰寡君請受而戮之明為亂臣之地制其君使<lb/>
　無討是豈止于亢不衷奬亂人而已乎欒盈奔楚再<lb/>
　入於曲沃而晉得誅之華向奔陳再入於南里而楚<lb/>
　特脱之楚之右賊而蔑中國也至是極矣夫人之所<lb/>
　以為人中國之所以為中國以有君臣父子也若楚<lb/>
　人者淫名荐食多為不義九鼎可問則無君宫甲可<lb/>
　圍則無父無父無君禽獸而已矣而恃兩廣荆尸之<lb/>
<pb n="34b"/>　衆以主中國之盟㑹則可以制中國之君臣使不得<lb/>
　其所於是宋華亥向寜華定自宋南里出奔楚矣豈<lb/>
　非禽獸偪人人將相食之明騐乎卒之呉師入郢故<lb/>
　臣鞭尸而楚遂以不振身為亂首又奬亂臣天之報<lb/>
　施不爽也然薳越之使來告也宋之辭直楚人患之<lb/>
　使中國有人秉吾理直之壮宋竭力必討之于内諸<lb/>
　侯協心必討之于外區區南里之賊已搏膺而呼旦<lb/>
　夕為欒氏之不暇楚知千里勞師以逆亂人得一二<lb/>
<pb n="35a"/>　亂人何利于楚而徒失諸侯必亦遁矣而諸侯之戍<lb/>
　遽曰若華氏知困而致死楚恥無功而疾戰非吾利<lb/>
　也不如出之以為楚功固請於宋而宋從之是怠於<lb/>
　救患亦諸侯之罪而佚賊亦宋之罪也故晉荀吳齊<lb/>
　苑何忌衛公子朝曹大夫皆略而不書而書自宋南<lb/>
　里出奔楚交見之矣<lb/>
大蒐于昌間<hi>間公作姦</hi>
　八年秋蒐于紅十一年夏大蒐于比蒲此年春大蒐<lb/>
<pb n="35b"/>　于昌間皆三家假蒐禮以數軍實擇材勇强私黨耳<lb/>
　或于秋或于夏或于春不過以蒐事耳意非在應時<lb/>
　禮也文王之時人倫既正爰整于旅朝廷既治無淫<lb/>
　于田是以詩歌庶類蕃殖蒐田以時魯昭之世大夫<lb/>
　不有其君陪臣不有其大夫人綱人紀紊於朝廷軍<lb/>
　政之本亡矣而亟蒐之為務出於强家而公不與焉<lb/>
　故屡書以為後戒也昌間魯地<lb/>
夏四月乙丑天王崩<lb/>
<pb n="36a"/>　左傳王子朝<hi>景王之庶長子</hi>賔起<hi>子朝之傅</hi>有寵于景王王與賔<lb/>
　孟<hi>即起也</hi>說<hi>如字</hi>之欲立之劉獻公<hi>劉摯</hi>之庶子伯蚠<hi>劉狄</hi>事<lb/>
　單穆公<hi>單旗</hi>惡賔孟之為人也願殺之又惡王子朝之<lb/>
　言<hi>子朝有非分之言</hi>以為亂願去之夏四月王田北山<hi>洛北邙也</hi>
　使公卿皆從將殺單子劉子王有心疾乙丑崩于榮<lb/>
　錡氏<hi>河南鞏縣有榮錡澗</hi>戊辰劉子摯卒無子單子立劉蚠五<lb/>
　月庚辰見王<hi>見王猛</hi>遂攻賔起殺之盟羣王子於單氏<lb/>
六月叔鞅如京師<hi>如京師止此</hi>𦵏景王<lb/>
<pb n="36b"/>王室亂<lb/>
　左傳丁巳𦵏景王王子朝因舊官百工<hi>百官</hi>之喪職秩<lb/>
　者與靈景之族以作亂帥郊要餞之甲<hi>三邑周地</hi>以逐劉<lb/>
　子壬戌劉子奔揚<hi>周邑</hi>單子逆悼王<hi>子猛也</hi>于莊宫以歸<lb/>
　王子還<hi>子朝黨</hi>夜取王以如莊宫癸亥單子出王子還<lb/>
　與召莊公<hi>召伯奐子朝黨</hi>謀曰不殺單旗不㨗與之重盟必<lb/>
　來遂奉王以追單子及領<hi>周地</hi>大盟而復劉子如劉單<lb/>
　子亾乙丑奔于平畤<hi>周地之知王子還  謀故</hi>羣王子追之單子<lb/>
<pb n="37a"/>　殺還姑發弱鬷延定稠<hi>八子靈景之族</hi>子朝奔京丙寅伐之<lb/>
　<hi>單子伐京</hi>京人奔山劉子入於王城辛未鞏簡公敗績于<lb/>
　京乙亥甘平公亦敗焉<hi>甘鞏二公周卿士皆為子朝所敗</hi>　胡傳何<lb/>
　言乎王室亂王者以天下為家則以京師為室京師<lb/>
　者本也以京師為室王畿為堂諸夏為庭户四夷為<lb/>
　藩籬治外者先自内治逺者先自近本亂而末治者<lb/>
　否矣景王寵愛子朝欲以孽奪嫡使至爭亂故言王<lb/>
　室亂言其父子兄弟自亂之也<lb/>
<pb n="37b"/>劉子單子以王猛居于皇<lb/>
　左傳單子欲告急于晉秋七月戊寅以王如平畤遂<lb/>
　如圃車次于皇<hi>出次以示急</hi>　胡傳凡稱以者不以者也<lb/>
　尊不以乎卑貴不以乎賤劉蚠<hi>扶粉反</hi>單旗臣也曷為<lb/>
　能以王猛乎猛無寵于景王不能自定其位制在劉<lb/>
　單也按左氏景王太子壽以昭十五年卒至是八年<lb/>
　矣猛與匄皆其母弟禮無疑于當立然乆而未立者<lb/>
　王愛庶子朝欲立以為嗣未果而王崩故諸大臣競<lb/>
<pb n="38a"/>　立君諸王子爭欲立以正則有猛以寵則有朝猛雖<lb/>
　正而無寵朝雖寵而不正二子廢立皆恃大臣强弱<lb/>
　而後定者也故特稱曰以而景王弱後嗣輕宗社之<lb/>
　罪亦著矣易曰王居旡咎稱居于皇者明其有土當<lb/>
　得位之稱也　杜氏曰河南鞏縣西南有黄亭<lb/>
秋劉子單子以王猛入于王城<lb/>
　左傳劉子如劉單子使王子處守于王城<hi>距子朝</hi>盟百<lb/>
　工于平宫<hi>平王廟</hi>辛邜鄩肸<hi>子朝黨</hi>伐皇大敗獲鄩肸壬<lb/>
<pb n="38b"/>　辰焚諸王城之市八月辛酉司徒醜以王師敗績于<lb/>
　前城<hi>子朝所取邑</hi>百工叛己巳伐單氏之宫敗焉<hi>百工伐單氏為</hi>
　<hi>單氏所敗</hi>庚午反伐之<hi>單氏反伐百工</hi>辛未伐東圉<hi>百工所在</hi>冬十月<lb/>
　丁巳晉籍談荀躒帥九州之戎<hi>州鄉屬也五州為鄉九州戎陸渾戎十七</hi>
　<hi>年滅屬晉</hi>及焦瑕温原<hi>晉四邑</hi>之師以納王于王城庚申單<lb/>
　子劉蚠以王師敗績于郊前城人<hi>子朝衆</hi>敗陸渾于社<lb/>
　<hi>周地</hi>　胡傳猛未踰年何以稱王示當立也既當立矣<lb/>
　何以稱名明嗣君也曰王猛者見居尊得正又以别<lb/>
<pb n="39a"/>　乎諸王子也君前臣名劉單不名而王名不嫌于例<lb/>
　置乎曰君前臣名常禮也禮當其變臣有不名名其<lb/>
　君而不嫌者矣王不當稱未踰年而稱王名不當稱<lb/>
　立為君而稱猛皆禮之變也惟可與權者能知其變<lb/>
　而不越乎道之中再書劉子單子之以王何也春秋<lb/>
　詞繁而不殺者必有美惡焉劉子單子葢挾天子以<lb/>
　令諸侯而専國柄者也　王猛在喪不稱子而稱王<lb/>
　明正也書名者别子朝也居于皇入于王城而書猛<lb/>
<pb n="39b"/>　别嫌也　王猛未踰年是以不可稱天王又不可以<lb/>
　諸侯例稱子也獨言子則似魯之子冠王于子又與<lb/>
　他王子相亂故稱王繫猛　王城天子都而子朝之<lb/>
　黨在焉故言入入者難詞也公羊言簒辭榖梁云内<lb/>
　弗受皆妄也<lb/>
冬十月王子猛卒<lb/>
　左傳王子猛卒不成喪也<hi>釋所以不稱王崩</hi>敬王即位<hi>猛母弟匄</hi>
　舘于子旅氏<hi>周大夫</hi>十二月庚戌晉籍談荀躒賈辛司<lb/>
<pb n="40a"/>　馬督帥師軍于隂<hi>籍談所軍</hi>于侯氏<hi>荀躒所軍</hi>于谿泉<hi>賈辛所軍</hi>次<lb/>
　于社<hi>司馬督所次</hi>王師軍于汜于解次于任人<hi>王師分在三邑</hi>閏<lb/>
　月晉箕遺樂徴右行詭<hi>三子晉大夫</hi>濟師<hi>渡伊洛</hi>取前城軍<lb/>
　其東南王師軍于京楚<hi>子朝所在</hi>辛丑伐京毁其西南<lb/>
　孫氏曰言王所以明當嗣之人也言子所以見未踰<lb/>
　年之君也言猛所以别羣王子也不崩不𦵏降成君<lb/>
　也　安定胡氏曰生則書王明實為嗣死乃稱子正<lb/>
　未踰年未成天子之至尊　李氏亷曰公榖皆以子<lb/>
<pb n="40b"/>　猛為簒故卒義不可從<lb/>
十有二月癸酉朔日有食之<lb/>
二十有三年春王正月叔孫婼如晉<hi>婼勑畧反公作舍下同</hi>
癸丑叔鞅卒<lb/>
晉人執我行人叔孫婼<lb/>
　左傳邾人城翼<hi>邾邑</hi>還將自離姑<hi>邾邑從離姑則道經魯之武城</hi>公孫<lb/>
　鉏<hi>邾大夫</hi>曰魯將御我欲自武城還循山而南<hi>至武城而還依</hi>
　<hi>山南行不欲過武城</hi>徐鉏丘弱茅地<hi>三子邾大夫</hi>曰道下遇雨將不<lb/>
<pb n="41a"/>　出是不歸也遂自離姑武城人塞其前斷其後之木<lb/>
　而弗殊邾師過之乃推而蹶之遂取邾師獲鉏弱地<lb/>
　邾人愬于晉晉人來討叔孫婼如晉晉人執之書曰<lb/>
　晉人執我行人叔孫婼言使人也晉人使與邾大夫<lb/>
　坐<hi>訟曲直</hi>叔孫曰列國之卿當小國之君固周制也邾<lb/>
　又夷也寡君之命介子服囘在請使當之不敢廢周<lb/>
　制故也乃不果坐韓宣子使邾聚其衆將以叔孫與<lb/>
　之叔孫聞之去衆與兵而朝<hi>示欲以身死</hi>士彌牟謂韓宣<lb/>
<pb n="41b"/>　子曰子弗良圗而以叔孫與其讐叔孫必死之魯亾<lb/>
　叔孫必亾邾邾君亾國將焉歸子雖悔之何及所謂<lb/>
　盟主討違命也若皆相執焉用盟主乃弗與使各居<lb/>
　一舘<hi>分别叔孫子服囘</hi>士伯聽其辭而愬諸宣子乃皆執之<lb/>
　士伯御叔孫從者四人過邾舘以如吏<hi>欲使邾人見叔孫之屈辱</hi>
　先歸邾子士伯曰以芻蕘之難從者之病將舘子于<lb/>
　都<hi>别都謂箕也</hi>叔孫旦而立期焉<hi>立待命也從旦至暮為期</hi>乃舘諸箕<lb/>
　舍子服昭伯于他邑范獻子求貨於叔孫使請冠焉<lb/>
<pb n="42a"/>　取其冠法而與之兩冠曰盡矣為叔孫故申豐以貨<lb/>
　如晉叔孫曰見我吾告女所行貨見而不出<hi>留申豐不使得</hi>
　<hi>出不欲以貨免</hi>吏人之與叔孫居于箕者請其吠狗弗與及<lb/>
　將歸殺而與之食之叔孫所舘者雖一日必葺其墻<lb/>
　屋去之如始至<lb/>
晉人圍郊<lb/>
　左傳春王正月壬寅朔二師<hi>王師晉師</hi>圍郊癸卯郊鄩潰<lb/>
　<hi>二邑皆子朝所得</hi>丁未晉師在平隂<hi>今河隂縣</hi>王師在澤邑王使<lb/>
<pb n="42b"/>　告間<hi>音閑</hi>庚戌還<hi>晉師還</hi>　按郊子朝邑也不書大夫之<lb/>
　名氏又不稱師而曰晉人㣲之也所謂以其事而㣲<lb/>
　之者也天子蒙塵晉為方伯不躬率諸侯以赴其急<lb/>
　直取子朝以定王位乃徐遣大夫帥偏師薄為之援<lb/>
　勤王之義若是乎書晉人圍郊而罪自見矣<lb/>
夏六月蔡侯東國卒于楚<lb/>
　因朝于楚而卒也榖梁有失徳不𦵏之說東國其是<lb/>
　矣王父殺父見用奔而又奔之也<lb/>
<pb n="43a"/>秋七月莒子庚輿來奔<lb/>
　左傳莒子庚輿虐而好劔苟鑄劍必試諸人國人患<lb/>
　之又將叛齊烏存<hi>莒大夫</hi>帥國人以逐之庚輿將出聞<lb/>
　烏存執殳而立于道左懼將止死苑羊牧之曰君過<lb/>
　之烏存以力聞可矣何必以弑君成名遂來奔齊人<lb/>
　納郊公<hi>著丘公之子</hi>
戊辰吳敗頓胡沈蔡陳許之師于雞父胡子髠沈子逞<lb/>
滅獲陳夏齧<hi>父公穀作甫髠苦門反逞公作楹齧五結反</hi>
<pb n="43b"/>　左傳吳人伐州來楚薳越帥師<hi>令尹以疾從戎故薳越攝其事</hi>及諸<lb/>
　侯之師奔命救州來吳人禦諸鍾離子瑕卒<hi>即令尹不起所</hi>
　<hi>疾也</hi>楚師熸<hi>熸子潜反吳楚之間謂火滅為熸軍之重主喪亾故其軍人無復氣勢</hi>吳公<lb/>
　子光曰諸侯從于楚者衆而皆小國也畏楚而不獲<lb/>
　已是以來吾聞之曰作事威克其愛雖小必濟胡沈<lb/>
　之君幼而狂陳大夫夏齧壯而頑頓與許蔡疾楚政<lb/>
　楚令尹死其師熸帥賤多寵政令不一<hi>帥賤薳越非正卿也軍多</hi>
　<hi>王之寵人政令不一于越</hi>七國同役而不同心帥賤而不能整無<lb/>
<pb n="44a"/>　大威命楚可敗也若分師先以犯胡沈與陳必先奔<lb/>
　三國敗諸侯之師乃揺心矣諸侯乖亂楚必大奔請<lb/>
　先者去備薄威<hi>示之不整以誘之</hi>後者敦陳整旅吳子從之<lb/>
　戊辰晦戰于雞父吳子以罪人三千先犯胡沈與陳<lb/>
　三國爭之吳為三軍以繫于後中軍從王光帥右掩<lb/>
　餘帥左<hi>掩餘吳王夀夢子</hi>吳之罪人或奔或止三國亂吳師<lb/>
　擊之三國敗獲胡沈之君及陳大夫舍胡沈之囚使<lb/>
　奔許與蔡頓曰吾君死矣師譟而從之三國奔楚師<lb/>
<pb n="44b"/>　大奔書曰胡子髠沈子逞滅獲陳夏齧君臣之辭也<lb/>
　不言戰楚未陳也　公羊傳君死於位曰滅生得曰<lb/>
　獲大夫生死皆曰獲　穀梁傳中國不言敗此其言<lb/>
　敗何也中國不敗胡子髠沈子盈其滅乎其言敗<lb/>
　釋其滅也獲陳夏齧獲者非與之辭也　杜氏曰<lb/>
　不書楚楚不戰也雞父楚地安豐縣南有雞備亭<lb/>
　胡傳吳伐州來楚令尹帥師及諸侯之師與吳戰曷<lb/>
　為不書楚令尹既喪楚師已熸六國先敗楚師遂奔<lb/>
<pb n="45a"/>　是以不書楚也諸侯之師曷為畧而不序頓胡沈則<lb/>
　其君自將蔡陳許則大夫帥師言戰則未陳也言敗<lb/>
　績則或滅或獲其事亦不同也或曰滅或曰獲别君<lb/>
　臣也君死曰滅胡子髠沈子逞是也生得曰獲秦晉<lb/>
　戰於韓原獲晉侯是也大夫生死皆曰獲鄭獲宋華<lb/>
　元生也吳獲陳夏齧死也書其敗不以國分而以君<lb/>
　大夫為序書其死不以事同而以君臣為别皆所以<lb/>
　辨上下定民志雖顛沛必於是也其義行而亂自熄<lb/>
<pb n="45b"/>　矣　劉氏曰疑楚本與諸侯同救州來既而令尹卒<lb/>
　楚軍留而諸侯之師先至吳以詭計勝之楚師實未<lb/>
　與吳相接故經不書楚也<lb/>
天王居于狄泉尹氏立王子朝<hi>朝如字</hi>
　杜氏曰敬王辟子朝也狄泉今洛陽城内大倉西南<lb/>
　池水也時在城外尹氏周世卿也書尹氏立子朝明<lb/>
　非周人所欲立　敬王始立而遽稱天王者景王崩<lb/>
　已踰年不可曠年無君故稱之且明正也立者不宜<lb/>
<pb n="46a"/>　立也稱立而目尹氏見世卿之擅權亂國為後戒也<lb/>
八月乙未地震<lb/>
　左傳八月丁酉南宫極震萇𢎞謂劉文公曰周之亾<lb/>
　也三川震今西王之大臣亦震天棄之矣<hi>西王謂子朝南宫極</hi>
　<hi>其黨</hi>　杜氏曰經書乙未地震魯地也丁酉南宫極震<lb/>
　周地亦震也為屋所壓而死三川涇渭洛也地動川<lb/>
　岸崩謂幽王時　楚太子建之母在郹召吳人而啟<lb/>
　之冬十月甲申吳太子子樊入郹<hi>孔氏曰吳子遏號諸樊王僚是遏之</hi>
<pb n="46b"/>　<hi>弟子何容僚子乃取遏號為名恐傳冩誤</hi>取楚夫人與寳器以歸楚司馬<lb/>
　薳越追之不及將死衆曰請遂伐吳以徼之薳越曰<lb/>
　再敗君師死且有罪亾君夫人不可以莫之死也乃<lb/>
　縊于薳澨<hi>楚地</hi>　杜氏曰郹郹陽也平王娶秦女廢太<lb/>
　子建故母歸其家<hi>郹古閴反</hi>
冬公如晉至河有疾乃復<hi>至河下公穀又有公字</hi>
　左傳公為叔孫故如晉及河有疾而復<lb/>
　附楚嚢瓦<hi>子嚢乏孫子常也代陽匄</hi>為令尹城郢沈尹戍曰子常<lb/>
<pb n="47a"/>　必亡郢苟不能衛城無益也古者天子守在四夷天<lb/>
　子卑守在諸侯諸侯守在四隣諸侯卑守在四竟慎<lb/>
　其四竟結其四援民狎其野三務成功民無内憂而<lb/>
　又無外懼國焉用城今吳是懼而城于郢守已小矣<lb/>
　卑之不獲能無亡乎若敖蚡冒至于武文土不過同<lb/>
　慎其四竟猶不城郢今土數圻而郢是城不亦難乎<lb/>
二十有四年春王二月丙戌仲孫貜卒<lb/>
婼至自晉<hi>公有叔孫字婼作舎</hi>
<pb n="47b"/>　按左氏榖梁無叔孫字左氏曰婼至自晉尊晉也杜<lb/>
　預曰貶婼族所以尊晉婼行人故不言罪已葢以意<lb/>
　如至自晉傳言尊晉罪已意如以罪見執宜在罪已<lb/>
　婼本使人不應見執故尊晉而已内大夫行還皆不<lb/>
　書至異于公也今此二人執而見釋更以書至見義<lb/>
　也今按生事疆埸侵奪寡小罪在季氏而晉不能討<lb/>
　徒能加怒于使人君子葢賤晉之偷也何尊晉之有<lb/>
　若以為推魯之心魯之于晉畏威而强服亦未必知<lb/>
<pb n="48a"/>　罪而悔則尊晉罪已亦非魯人之心也意如之不氏<lb/>
　一事而再見卒名耳婼公羊作舍而有叔孫字胡氏<lb/>
　因以為春秋特書氏以賢之恐亦未必經意也婼父<lb/>
　子皆因季氏見執季武子伐莒取鄆叔孫豹見執子<lb/>
　㑹趙文子求貨于叔孫而弗與至是邾人城翼未嘗<lb/>
　我犯而襲取其師葢亦季氏之謀也叔孫婼又見執<lb/>
　于晉范獻子求貨而又弗與昔晉歸意如子服恵伯<lb/>
　曰合諸侯而執其老若曰無罪而恵免之請從君恵<lb/>
<pb n="48b"/>　于㑹晉人患之使叔魚見季孫曰歸子而不歸鮒也<lb/>
　聞諸吏將為子除舘于西河季孫懼而逃歸叔孫婼<lb/>
　聞將舘于箕則立而待命從旦至暮從容不屈晉人<lb/>
　卒禮而歸之由是觀之婼與意如之賢不肖逺矣<lb/>
　附左傳三月庚戌晉侯使士景伯涖問周故<hi>就問子朝敬王</hi>
　<hi>知誰曲直</hi>士伯立于乾祭<hi>王城北門</hi>而問于介<hi>大也</hi>衆晉人乃辭<lb/>
　王子朝不納其使<lb/>
夏五月乙未朔日有食之<lb/>
<pb n="49a"/>　左傳梓慎曰將水<hi>隂勝陽故</hi>昭子曰旱也日過分而陽猶<lb/>
　不克克必甚能無旱乎　按梓慎叔孫皆妄測天道<lb/>
　或傳者因時之旱而附㑹也日食之示戒逺矣非為<lb/>
　水旱也日過分而陽猶不克克必甚此流行之氣也<lb/>
　日月隂陽之精也以精之盛衰相為虧蝕水旱之故<lb/>
　不相及也<lb/>
　附左傳六月壬申王子朝之師攻瑕及杏<hi>敬王邑</hi>皆潰<lb/>
　鄭伯如晉子太叔相見范獻子獻子曰若王室何對<lb/>
<pb n="49b"/>　曰老夫其國家不能恤敢及王室抑人亦有言曰嫠<lb/>
　不恤其緯而憂宗周之隕為將及焉<hi>嫠寡婦也寡婦織不憂其緯之</hi>
　<hi>不繼而憂周之隕為將及已</hi>今王室實蠢蠢<hi>動擾貌</hi>焉吾小國懼矣<lb/>
　然大國之恥也吾儕何知焉獻子懼而與宣子<hi>韓起</hi>圖<lb/>
　之乃徴㑹于諸侯期以明年<lb/>
秋八月大雩　丁酉杞伯郁釐卒<hi>郁公作鬱</hi>
冬吳滅巢<lb/>
　左傳楚子為舟師以略吳疆<hi>畧行也行吳界將侵之</hi>沈尹戍曰<lb/>
<pb n="50a"/>　此行也楚必亡邑不撫民而勞之吳不動而速之吳<lb/>
　踵楚而疆埸無備邑能無亾乎越大夫胥犴勞王于<lb/>
　豫章之汭<hi>水曲</hi>越公子倉歸王乗舟倉及壽夢帥師從<lb/>
　王<hi>壽夢大夫</hi>王及圉陽<hi>楚地</hi>而還吳人踵楚而邊人不備遂<lb/>
　滅巢及鍾離而還沈尹戍曰亡郢之始于此在矣王<lb/>
　壹動而亡二姓之帥<hi>謂守巢與鍾離大夫</hi>幾如是而不及郢<lb/>
　胡傳巢楚之附庸實邑之也書吳入州來著陵楚之<lb/>
　漸書吳滅巢著入郢之漸<lb/>
<pb n="50b"/>𦵏把平公<lb/>
二十有五年春叔孫婼如宋<lb/>
　左傳叔孫婼聘于宋宋公享昭子明日宴飲酒樂宋<lb/>
　公使昭子右坐<hi>以相近言改禮坐</hi>語相泣也樂祁佐退而告<lb/>
　人曰吾聞之哀樂而樂哀皆喪心也心之精爽是謂<lb/>
　魂魄魂魄去之何以能乆季公若<hi>平子庶叔父</hi>之姊<hi>平子庶姑</hi>
　<hi>與公若同母</hi>為小邾夫人生宋元夫人<hi>平子之外姊</hi>生子以妻<lb/>
　季平子昭子如宋聘且逆之公若從<hi>從昭子</hi>謂曹氏<hi>宋元</hi>
<pb n="51a"/>　<hi>夫人</hi>勿與魯將逐之曹氏告公公告樂祁樂祁曰與之<lb/>
　如是魯君必出政在季氏三世矣<hi>文子武子平子</hi>魯君喪政<lb/>
　四公矣<hi>宣成㐮昭</hi>無民而能逞其志者未之有也靖以待<lb/>
　命猶可動必憂　杜氏曰平子人臣而因卿逆季氏<lb/>
　强横<lb/>
夏叔詣㑹晉趙鞅宋樂大心衛北宫喜鄭游吉曹人邾<lb/>
人滕人薛人小邾人于黄父<hi>詣五計反公穀作倪音詣後同大心公作世心後同</hi>
　<hi>父音甫</hi>
<pb n="51b"/>　左傳夏㑹于黄父謀王室也趙簡子<hi>鞅</hi>令諸侯之大<lb/>
　夫輸王粟具戍人曰明年將納王子太叔見趙簡子<lb/>
　簡子問揖譲周旋之禮焉對曰是儀也非禮也簡子<lb/>
　曰敢問何謂禮對曰吉也聞諸先大夫子産曰夫禮<lb/>
　者天之經也<hi>道之常</hi>地之義也<hi>利之宜</hi>民之行也<hi>人所履行</hi>天<lb/>
　地之經而民實則之則天之明<hi>日月星辰天之明也</hi>因地之性<lb/>
　<hi>髙下剛柔地之性也</hi>生其六氣<hi>隂陽風雨晦明</hi>用其五行<hi>金木水火土</hi>氣為<lb/>
　五味發為五色章為五聲淫則昏亂民失其性<hi>滋味聲色</hi>
<pb n="52a"/>　<hi>過則傷性</hi>是故為禮以奉之<hi>使不失性</hi>為六畜<hi>馬牛羊犬豕雞</hi>五牲<hi>麋鹿</hi>
　<hi>麏狼兎</hi>三犧<hi>祭天地宗廟三者之牲曰犧</hi>以奉五味為九文<hi>山龍華蟲以下</hi>
　<hi>九章</hi>六采<hi>畫績之事雜用天地四方之色青與白赤與黒𤣥與黄皆相次</hi>五章<hi>青與赤謂之文</hi>
　<hi>赤與白謂之章白與黒謂之黼黒與青謂之黻五色備謂之繡</hi>以奉五色為九歌八<lb/>
　風七音六律以奉五聲<hi>九歌九功之徳皆可歌也六府三事謂之九功八風八方</hi>
　<hi>之風七音宫商角徵羽變宫徵也六律隂律六陽律六</hi>為君臣上下以則地義<lb/>
　<hi>君上治臣下承以法地之髙下</hi>為夫婦内外以經二物<hi>夫治外婦治内各治其物</hi>
　<hi>以法地之剛柔地事少故先言之</hi>為父子兄弟姑姊甥舅昬<hi>妻父</hi>媾<hi>重昏</hi>
<pb n="52b"/>　姻<hi>壻父</hi>亞<hi>兩壻相謂</hi>以象天明<hi>日月星辰猶親屬之相繫其明有大小之象其躔離逺近</hi>
　<hi>有親踈之象</hi>為政事庸力行務以從四時<hi>在君為政在臣為事民功曰庸</hi>
　<hi>治功曰力行其徳教務其時要禮之本也</hi>為刑罰威獄使民畏忌以類其<lb/>
　震曜殺戮<hi>雷電震曜秋冬殺戮天之威也刑象之</hi>為温慈恵和以效天<lb/>
　之生植長育<hi>春生夏長雨露滋培天之恵也徳象之</hi>民有好惡喜怒哀<lb/>
　樂生于六氣<hi>情志之感稟六氣而生</hi>是故審則<hi>可否之宜</hi>宜類<hi>輕重之等</hi>
　以制六志<hi>使不過節</hi>哀有哭泣樂有歌舞喜有施舍怒有<lb/>
　戰鬭喜生于好怒生于惡是故審行信令禍福賞罰<lb/>
<pb n="53a"/>　以制死生生好物也死惡物也好物樂也惡物哀也<lb/>
　哀樂不失乃能協于天地之性是以長乆簡子曰甚<lb/>
　哉禮之大也對曰禮上下之紀天地之經緯也民之<lb/>
　所以生也是以先王尚之故人之能自曲直以赴禮<lb/>
　者<hi>猶言能自矯揉以合禮之節不徑情也</hi>謂之成人大不亦宜乎　張<lb/>
　氏曰黄父即黑壌晉地　按敬王初立子朝多黨然<lb/>
　晉一徵㑹而諸侯響答是知邪不勝正乆矣然此王<lb/>
　事也而無美辭何也王室不靖于今四年矣晉葢徐<lb/>
<pb n="53b"/>　徐焉其君不親又待來年迨王室之將定而竊其功<lb/>
　故書辭如此<lb/>
有鸜鵒來巢<hi>鸜其俱反稽康音權本又作鴝音劬公作鸛音權鵒音欲</hi>
　左傳書所無也<hi>傳載童謡明言昭公出辱之事不足信</hi>　公羊傳何以<lb/>
　書記異也何異爾非中國之禽也宜穴又巢也　考<lb/>
　工記鸜鵒不踰濟注云不踰濟無妨中國有也　何<lb/>
　休曰自下居上之徵<lb/>
秋七月上辛大雩季辛又雩<lb/>
<pb n="54a"/>　左傳秋書再雩旱甚也　杜氏曰季辛下旬之辛也<lb/>
九月己亥公孫于齊次于陽州<hi>己亥榖作乙亥孫音遜陽公作楊</hi>
　左傳初季公鳥<hi>平子庶叔父公若之兄</hi>娶于齊鮑文子生申公<lb/>
　鳥死季公亥<hi>即公若</hi>與公思展<hi>季氏族</hi>與公鳥之臣申夜<lb/>
　姑相其室及季姒<hi>公鳥妻鮑文子女</hi>與饔人檀通而懼乃使<lb/>
　其妾抶已以示秦遄<hi>魯大夫</hi>之妻<hi>公鳥妺秦姬也</hi>曰公若欲使<lb/>
　余余不可而抶余又訴于公甫<hi>平子弟</hi>曰展與夜姑將<lb/>
　要余秦姬以告公之<hi>亦平子弟也</hi>公之與公甫告平子平<lb/>
<pb n="54b"/>　子拘展于卞而執夜姑將殺之公若泣而哀之曰殺<lb/>
　是是殺余也將為之請平子使䜿勿内日中不得請<lb/>
　有司逆命<hi>迎受殺生之命</hi>公之使速殺之故公若怨平子季<lb/>
　郈之雞鬭季氏介其雞<hi>為雞著甲髙誘注呂氏春秋云鎧著雞頭</hi>郈氏為<lb/>
　之金距平子怒<hi>以其不下已</hi>益宫于郈氏<hi>侵彼以自廣</hi>且讓<hi>責也</hi>
　之故郈伯亦怨平子臧昭伯<hi>臧為子</hi>之從弟㑹為讒于<lb/>
　臧氏而逃于季氏臧氏執旃平子怒拘臧氏老將禘<lb/>
　于襄公萬者二人其衆萬于季氏臧孫曰此之謂不<lb/>
<pb n="55a"/>　能庸先君之廟大夫遂怨平子公若獻弓于公為<hi>公為</hi>
　<hi>昭公子務人</hi>且與之出射于外而謀去季氏公為告公果<lb/>
　公賁<hi>果賁皆公為弟</hi>公果公賁使侍人僚柤告公公寢將以<lb/>
　戈擊之乃走公曰執之亦無命也懼而不出數月不<lb/>
　見公不怒又使言公執戈以懼之乃走又使言公曰<lb/>
　非小人之所及也公果自言公以告臧孫臧孫以難<lb/>
　<hi>知字難下恐合有辭字</hi>告郈孫郈孫以可勸告子家懿伯<hi>子家羈荘</hi>
　<hi>公𤣥孫</hi>懿伯曰讒人以君徼幸事若不克君受其名不<lb/>
<pb n="55b"/>　可為也舍民數世以求克事不可必也且政在焉其<lb/>
　難圗也公退之辭曰臣與聞命矣言若洩臣不獲死<lb/>
　乃舘于公叔孫昭子如闞<hi>魯邑</hi>公居于長府九月戊戌<lb/>
　伐季氏殺公之于門遂入之平子登臺而請曰君不<lb/>
　察臣之罪使有司討臣以干戈臣請待於沂上以察<lb/>
　罪弗許<hi>魯城南自有沂水</hi>請囚于費弗許請以五乗亡弗許<lb/>
　子家子曰君其許之政自之出乆矣隱民多取食焉<lb/>
　為之徒者衆矣日入慝<hi>姦惡</hi>作弗可知也衆怒不可蓄<lb/>
<pb n="56a"/>　也<hi>季氏衆</hi>蓄而弗治將蕰蕰蓄民將生心生心同求將<lb/>
　合君必悔之弗聽郈孫曰必殺之公使郈孫逆孟懿<lb/>
　子<hi>仲孫何忌</hi>叔孫氏之司馬鬷戾言于其衆曰若之何莫<lb/>
　對<hi>衆疑所助</hi>又曰我家臣也不敢知國凡有季氏與無於<lb/>
　我孰利皆曰無季氏是無叔孫氏也鬷戾曰然則救<lb/>
　諸帥徒以往陷西北隅以入<hi>陷公圍也</hi>公徒釋甲執氷而<lb/>
　踞<hi>氷櫝丸葢櫝丸箭筩也其葢可以取飲</hi>遂逐之<hi>逐公徒</hi>孟氏使登西北<lb/>
　隅以望季氏見叔孫氏之旌以告孟氏執郈昭伯殺<lb/>
<pb n="56b"/>　之于南門之西遂伐公徒子家子曰諸臣偽刼君者<lb/>
　而負罪以出君止<hi>使若非君本意者君自可止不出</hi>意如之事君也<lb/>
　不敢不改公曰余不忍也與臧孫如墓謀<hi>辭先君且謀所奔</hi>
　遂行己亥公孫于齊次于陽州　杜氏曰陽州齊魯<lb/>
　竟上邑未敢直前故次于竟　程子曰人君之尊雖<lb/>
　屯難之世于其名位非有損也唯其施為有所不行<lb/>
　徳澤有所不下是屯其膏既膏澤有所不下是威權<lb/>
　不在已也威權去已而欲驟正之求凶之道魯昭公<lb/>
<pb n="57a"/>　髙貴鄉公之事是也故小貞則吉小貞則漸正之也<lb/>
　若盤庚周宣修徳用賢以道馴致為之不暴也　按<lb/>
　史記是年孔子適齊答景公問政有君君臣臣父父<lb/>
　子子之語斯言人但知其為景公而發不知其微意<lb/>
　所在殆亦為魯事而發也使齊能用孔子豈但齊國<lb/>
　之君臣父子定魯之君臣父子亦定矣聖人以此正<lb/>
　天下王道可興焉又豈但齊無陳氏之禍昭公可以<lb/>
　速正反本不至于乾侯再辱而已哉<lb/>
<pb n="57b"/>齊侯唁公于野井<hi>唁音彦</hi>
　左傳齊侯將唁公于平隂公先至于野井齊侯曰寡<lb/>
　人之罪也使有司待于平隂為近故也齊侯曰自莒<lb/>
　疆以西請致千社<hi>二十五家為社千社二萬五千家欲以給公</hi>以待君命<lb/>
　<hi>待君伐季氏之命</hi>寡人將帥敝賦以從執事唯命是聽君之<lb/>
　憂寡人之憂也子家子曰天禄不再天若祚君不過<lb/>
　周公以魯足矣失魯而以千社為臣誰與之立且齊<lb/>
　君無信不如早之晉弗從　杜氏曰濟南祝阿縣東<lb/>
<pb n="58a"/>　有野井亭齊侯來唁公公不敢逺勞故逆之往至野<lb/>
　井　公羊傳昭公將弑季氏告子家駒子家駒曰牛<lb/>
　馬維婁<hi>繫馬曰維繫牛曰婁</hi>委己者也<hi>委食己者</hi>而柔焉<hi>言牛馬之維婁乃呞</hi>
　<hi>已者實為之而服聽焉物固受制于鼻息我者也魯國之人維婁于季氏也乆矣</hi>季氏得民<lb/>
　衆乆矣君無多辱焉昭公不從其言而敗焉走之齊<lb/>
　齊侯唁公于野井昭公噭然而哭諸大夫皆哭以人<lb/>
　為菑<hi>菑周埒垣也</hi>以幦為席<hi>幦車覆笭</hi>以鞍為几以遇禮相見<lb/>
　　榖梁傳弔失國曰唁　趙氏曰弔生曰唁詩歸唁<lb/>
<pb n="58b"/>　衛侯<lb/>
冬十月戊辰叔孫婼卒<lb/>
　左傳昭子自闞歸見平子平子稽顙曰子若我何昭<lb/>
　子曰人誰不死子以逐君成名子孫不忘不亦傷乎<lb/>
　將若子何平子曰苟使意如得改事君所謂生死而<lb/>
　肉骨也昭子從公于齊與公言子家子命適公舘者<lb/>
　執之<hi>恐從者知叔孫謀</hi>公與昭子言于幄内曰將安衆而納<lb/>
　公公徒將殺昭子<hi>昭子謀歸安衆而後納公則獨公得入從公伐季氏者不得入故欲</hi>
<pb n="59a"/>　<hi>殺昭子</hi>伏諸道左師展告公公使昭子自鑄歸<hi>辟伏兵也</hi>平<lb/>
　子有異志<hi>不欲復納公</hi>冬十月辛酉昭子齊于其寢使祝<lb/>
　宗祈死戊辰卒<hi>恥為平子所欺因祈而自殺</hi>左師展將以公乗馬<lb/>
　而歸公徒執之<hi>展魯大夫欲與公俱輕歸古者服牛乗馬馬以駕車不單騎也至六國時</hi>
　<hi>始有單騎蘇秦所云車千乗騎萬匹是也曲禮云前有車騎禮記漢世書耳</hi>　李亷曰昭<lb/>
　公之禍原于叔孫氏之司馬昭子既歸倘正鬷戾之<lb/>
　罪而誅之亦庶足以翦季氏之羽翼而徐為之圗今<lb/>
　乃付之無可奈何不及甯俞逺矣祈死之說不可信<lb/>
<pb n="59b"/>　　按平子雖有異志改立君其所未敢也昭子而在<lb/>
　則納公之事昭子以身任之通内外安衆心必克有<lb/>
　成而後已此固昭子之心也何至遂祈死而自裁乎<lb/>
　此年春昭子在宋樂祁已知其將死則昭子實夀終<lb/>
　耳季氏逐君為之徒者衆矣昭子謀歸安衆而後納<lb/>
　公葢欲安助季氏伐公徒之衆也無季氏是無叔孫<lb/>
　氏也三家同情使叔孫不如闞必不能助公以伐季<lb/>
　氏矣而可望以誅鬷戾乎<lb/>
<pb n="60a"/>十有一月己亥宋公佐卒于曲棘<lb/>
　左傳宋元公為公故如晉卒于曲棘　公羊傳曲棘<lb/>
　者何宋之邑也諸侯卒其封内不地此何以地憂内<lb/>
　也　杜氏曰曲棘宋地陳留外黄縣城中有曲棘里<lb/>
　　胡傳宋元意如之外舅而求納公是以正倫恤患<lb/>
　為心而不匿其私親之惡者也故雖卒于封内而特<lb/>
　書其地以别之也<lb/>
十有二月齊侯取鄆<lb/>
<pb n="60b"/>　公羊傳外取邑不書此何以書為公取之也　榖梁<lb/>
　傳取易辭也内不言取以其為公取之故易言之也<lb/>
　　家氏曰是時晉政已衰霸權未有所屬齊景有志<lb/>
　修桓公之業當請命天王號召與國納昭公于魯戮<lb/>
　意如以示天下而霸政舉矣乃以取鄆為首務姑塞已<lb/>
　責勇于義者不爾　按取魯邑以處公盖無意扵<lb/>
　納公也使移圍鄆之師直指魯郊問昭公出故執意<lb/>
　如歸之京師復昭公于魯則齊之義聲振于天下矣<lb/>
<pb n="61a"/>二十有六年春王正月𦵏宋元公<lb/>
三月公至自齊居于鄆<lb/>
　左傳言魯地也　杜氏曰入魯竟故書至猶在外故<lb/>
　書地　自是每嵗公行必書至書居凡五見及鄆潰<lb/>
　乃書公在乾侯曰居雖非其所猶吾土也曰在者非<lb/>
　吾土矣<lb/>
夏公圍成<lb/>
　左傳夏齊侯將納公命無受魯貨申豐從女賈<hi>二人皆季</hi>
<pb n="61b"/>　<hi>氏家臣</hi>以幣錦二兩<hi>二犬為一端二端為一兩所謂匹也二兩二匹</hi>縳一如瑱<lb/>
　<hi>瑱充耳縳卷也急卷使如充耳易懷藏</hi>適齊師謂子猶<hi>梁丘據</hi>之人髙齮<lb/>
　<hi>子猶家臣</hi>能貨子猶為髙氏後粟五千庾<hi>言若能為我行貨于子猶當為</hi>
　<hi>請使得為髙氏後又當致粟五千庾庾十六斗凡八千斛</hi>髙齮以錦示子猶子猶<lb/>
　欲之齮曰魯人買之百兩一布以道之不通先入幣<lb/>
　財<hi>言魯人買此甚多布陳之以百兩為數</hi>子猶受之言于齊侯曰羣臣<lb/>
　不盡力于魯君者非不能事君也然㨿有異焉宋元<lb/>
　公為魯君如晉卒于曲棘叔孫昭子求納其君無疾<lb/>
<pb n="62a"/>　而死不知天之棄魯耶抑魯君有罪于鬼神故及此<lb/>
　也君若待于棘<hi>十年傳云栢子召子山而反棘焉杜云齊國西安縣東有㦸里亭此即彼</hi>
　<hi>棘也本無曲字今世本誤</hi>使羣臣從魯君以卜焉<hi>卜知可伐否</hi>若可師<lb/>
　有濟也君而繼之茲無敵矣若其無成君無辱焉齊<lb/>
　侯從之使公子鉏帥師從公<hi>鉏齊大夫</hi>成大夫公孫朝謂<lb/>
　平子曰有都以衛國也請我受師<hi>以成邑受齊師</hi>許之請納<lb/>
　質<hi>恐見疑</hi>弗許曰信女足矣告于齊師曰孟氏魯之敝<lb/>
　室也用成已甚弗能忍也請息肩於齊<hi>詐降以致齊師圍成使魯</hi>
<pb n="62b"/>　<hi>得為備</hi>齊師圍成成人伐齊師之飲馬于淄<hi>水出泰山梁父縣西</hi>
　<hi>北入汶</hi>者曰將以厭衆<hi>以厭衆心不欲使知已降也</hi>魯成備而後告<lb/>
　曰不勝衆<hi>言衆不欲降</hi>師及齊師戰于炊鼻<hi>魯地</hi>　按齊侯<lb/>
　謀納公幸臣梁丘據餌季氏之貨獻謀于齊侯而齊<lb/>
　侯聽之使公子鉏帥師從公則當書公以齊師圍成<lb/>
　否則曰公及齊師圍成可也而曰公圍成者惡齊之<lb/>
　為利囘為義疚以為雖得其師不足以也為齊侯者<lb/>
　當昭公次于陽州之時悉賦以從直造魯都詰其罪<lb/>
<pb n="63a"/>　人而戮之則一舉而事定大義申矣而乃唁之野井<lb/>
　是拒其適已也取鄆以居之是示不急納之也遷延<lb/>
　而為是師身不自臨將非正卿使公子鉏帥師從公<lb/>
　以卜可伐而已齊之無能為季氏知之矣故使成大<lb/>
　夫偽降以牽留齊師成備而後薄與之戰齊人皆無<lb/>
　鬬心所謂若其無成君無辱焉持是以復于齊侯齊<lb/>
　侯亦姑有所藉口以塞魯君之意而已夫以討罪之<lb/>
　舉而區區圍一邑昭公將其偏師不恥與大夫同事<lb/>
<pb n="63b"/>　而亦區區自圍其一邑季氏貨餌幸臣遥制齊侯之<lb/>
　心腹按兵國都以遥竟之一邑受其師吾君在焉而<lb/>
　以有司常𨽻敵而與之亢齊之罪季氏之惡與昭公<lb/>
　之無復反之兆也具見之矣　杜氏曰成孟氏邑不<lb/>
　書齊師帥賤衆少重在公<lb/>
秋公㑹齊侯莒子邾子把伯盟于鄟陵<hi>鄟音專又市轉反</hi>
　左傳謀納公也　杜氏曰鄟陵地闕<lb/>
公至自㑹居于鄆<lb/>
<pb n="64a"/>九月庚申楚子居卒<lb/>
　左傳楚平王卒令尹子常欲立子西<hi>平王之長庶</hi>曰太子<lb/>
　壬<hi>昭王</hi>弱其母非適也王子建實聘之子西長而好善<lb/>
　立長則順建善則治王順國治可不務乎子西怒曰<lb/>
　是亂國而惡君王也<hi>言王子建聘之是章君王之惡</hi>國有外援<hi>秦也</hi>不<lb/>
　可瀆<hi>慢也</hi>也王有適嗣不可亂也敗親速讎<hi>不立壬秦將來討</hi>
　亂嗣不祥我受其名賂吾以天下吾滋不從也楚國<lb/>
　何為必殺令尹令尹懼乃立昭王<lb/>
<pb n="64b"/>冬十月天王入于成周<lb/>
　左傳晉荀躒<hi>音歴</hi>趙鞅帥師納王使女寛<hi>晉大夫</hi>守闕塞<lb/>
　<hi>洛陽西南伊闕也守之偹子朝</hi>王入于成周晉師使成公般<hi>晉大夫</hi>戍<lb/>
　周而還　安定胡氏曰因狄泉故稱入　孫氏曰子<lb/>
　朝之亂甚矣悼王既死敬王即位于外四年始反正<lb/>
　于宗廟不言歸而言入者言歸嫌與即位于内者同<lb/>
　故變文言入以著即位于外也　陳氏曰惠王出入<lb/>
　皆不書㐮王雖書出猶不書入也於是悼王自皇敬<lb/>
<pb n="65a"/>　王自狄泉則曷為皆書入幸之也王室亂矣入無足<lb/>
　諱焉爾　按漢河南縣即郟鄏武王遷九鼎周公營<lb/>
　以為都是為王城漢洛陽縣周公營下都以遷殷民<lb/>
　是為成周王城曰東都葢以鎬京為周之西都相對<lb/>
　而言也成周為下都葢以王城為洛之上都相對而<lb/>
　言也平王東遷定都于王城子朝之亂王城為所據<lb/>
　故敬王入于成周而居焉<hi>後竟定都成周</hi>左氏叙王入成周<lb/>
　在子朝奔楚之後今依經正之成周既天子之都則<lb/>
<pb n="65b"/>　不曰入于京師何也京師衆大之稱自諸侯言則曰<lb/>
　如京師歸之于京師必以衆大言之以示所尊也自<lb/>
　天王自言則曰入于王城入于成周直以地名書之<lb/>
　足矣或謂著其衰弱齊于列國故不稱京師非也<lb/>
尹氏召伯毛伯以王子朝奔楚<lb/>
　左傳晉師克鞏<hi>知躒趙鞅之師</hi>王子朝及召氏之族毛伯得<lb/>
　尹氏固南宫嚚奉周之典籍以奔楚<hi>按經書召伯傳言召氏之族杜</hi>
　<hi>預以召伯當云召氏</hi>王子朝使告于諸侯曰單旗劉狄剥亂天<lb/>
<pb n="66a"/>　下晉為不道是攝是賛兹不榖震蕩播越竄在荆蠻<lb/>
　未有攸㡳昔先王之命曰王后無適則擇立長年鈞<lb/>
　以徳徳鈞以卜王不立愛公卿無私古之制也穆后<lb/>
　及太子壽早夭即世單劉賛私立少以間先王唯伯<lb/>
　仲叔季圗之　何氏曰立子朝獨舉尹氏出奔并舉<lb/>
　召毛者明本在尹氏當誅首惡然後治其黨<lb/>
　附左傳齊有彗星<hi>出齊之分野</hi>齊侯使禳之晏子曰無益<lb/>
　也祗取誣焉天道不謟不貳其命若之何禳之且天<lb/>
<pb n="66b"/>　之有彗也以除穢也君無穢徳又何禳焉若徳之穢<lb/>
　禳之何損齊侯與晏子坐于路寝公嘆曰美哉室其<lb/>
　誰有此乎晏子曰敢問何謂也公曰吾以為在徳對<lb/>
　曰如君之言其陳氏乎陳氏雖無大徳而有施于民<lb/>
　豆區釡鍾之數其取之公也薄其施之民也厚公厚<lb/>
　斂焉陳氏厚施焉民歸之矣公曰是可若何對曰惟<lb/>
　禮可以已之在禮家施不及國大夫不收公利公曰<lb/>
　善哉吾不能矣吾今而後知禮之可以為國也對曰<lb/>
<pb n="67a"/>　禮之可以為國也乆矣與天地並君令臣共父慈子<lb/>
　孝兄愛弟敬夫和妻柔姑慈婦聽禮也君令而不違<lb/>
　臣共而不貳父慈而教子孝而箴<hi>諫也</hi>兄愛而友弟敬<lb/>
　而順夫和而義妻柔而正姑慈而從<hi>從不自専</hi>婦聽而婉<lb/>
　禮之善物也<lb/>
二十有七年春公如齊公至自齊居于鄆<lb/>
憂四月吳弑其君僚<lb/>
　左傳吳子欲因楚喪而伐之<hi>前年楚平王卒</hi>使公子掩餘公<lb/>
<pb n="67b"/>　子燭庸<hi>二子皆王僚母弟</hi>帥師圍潜<hi>楚邑在廬江六縣西南</hi>使延州來<lb/>
　季子聘于上國<hi>季子本封延陵後復封州來故曰延州來</hi>遂聘于晉以觀<lb/>
　諸侯楚莠尹然王<hi>一作工</hi>尹麋帥師救潜<hi>二尹楚官然麋其名</hi>左<lb/>
　司馬沈尹戍帥都君子與王馬之屬以濟師<hi>都君子在都邑</hi>
　<hi>之士有復除者王馬之屬王之養馬官屬校人也濟益也</hi>與吳師遇于窮令尹子<lb/>
　常以舟師及沙<hi>水名</hi>汭而還左尹郤宛工尹夀帥師至<lb/>
　于潜吳師不能退<hi>楚師彊故吳不得退去</hi>吳公子光曰此時也<lb/>
　不可失也<hi>欲因其師徒在外國不堪役以弑王</hi>告鱄設諸曰上國有言<lb/>
<pb n="68a"/>　曰不索何獲我王嗣也<hi>光吳王諸樊子也</hi>吾欲求之事若克<lb/>
　季子雖至不吾廢也鱄設諸曰王可弑也母老子弱<lb/>
　是無若我何<hi>猶言我無若是何欲以老弱托光</hi>光曰我爾身也夏四<lb/>
　月光伏甲于堀室<hi>堀地為室</hi>而享王王使甲坐于道及其<lb/>
　門<hi>坐道邊至光門</hi>門堦户席皆王親也夾之以鈹<hi>普皮反劍也</hi>羞<lb/>
　者獻體改服于門外<hi>羞進食也獻體解衣</hi>執羞者坐行<hi>膝行</hi>而入<lb/>
　執鈹者夾承之及體以相授也<hi>鈹及進羞者體以傳授食</hi>光偽足<lb/>
　疾入于堀室<hi>恐難作王黨殺已素辟之</hi>鱄設諸寘劒于魚中以進<lb/>
<pb n="68b"/>　<hi>全魚炙</hi>抽劍刺王鈹交于胸遂弑王闔廬以其子為卿<lb/>
　季子至曰苟先君無廢祀民人無廢主社稷有奉國<lb/>
　家無傾乃吾君也吾誰敢怨哀死事生以待天命非<lb/>
　我生亂立者從之先人之道也復命哭墓<hi>復使命于僚墓</hi>復<lb/>
　位而待<hi>復本位待光命</hi>吳公子掩餘奔徐公子燭庸奔鍾吾<lb/>
　<hi>小國</hi>楚師聞吳亂而還<hi>言聞吳亂明郤宛不取賂而還</hi>　杜氏曰僚亟<lb/>
　戰民罷又伐楚喪故光乗間而動稱國以弑罪在僚<lb/>
楚殺其大夫郤宛<hi>郤穀作郄宛於苑反又於元反</hi>
<pb n="69a"/>　左傳郤宛直而和國人說之鄢將師為右領<hi>官名</hi>與費<lb/>
　無極比而惡之令尹子常賄而信讒無極譛郤宛焉<lb/>
　謂子常曰子惡欲飲子酒<hi>子惡郤宛</hi>又謂子惡令尹欲飲<lb/>
　酒于子氏子惡曰我賤人也不足以辱令尹令尹將<lb/>
　必來辱為恵已甚吾無以酬之若何<hi>酬獻</hi>報無極曰令<lb/>
　尹好甲兵子出之吾擇焉取五甲五兵曰寘諸門令<lb/>
　尹至必觀之而從以酬之及饗曰帷諸門左無極謂<lb/>
　令尹曰吾幾禍子子惡將為子不利甲在門矣子必<lb/>
<pb n="69b"/>　無往且此役也<hi>此春救潜之役</hi>吳可以得志子惡取賂焉而<lb/>
　還又誤羣帥使退其師曰乗亂不祥吳乗我喪我乗<lb/>
　其亂不亦可乎令尹使視郤氏則有甲焉不往召鄢<lb/>
　將師而告之將師退遂令攻郤氏且爇之子惡聞之<lb/>
　遂自殺也國人弗爇令曰不爇郤氏與之同罪或取<lb/>
　一編菅焉<hi>編菅苫也</hi>或取一秉<hi>把也</hi>秆<hi>槀也</hi>焉國人投之遂弗<lb/>
　爇也令尹炮之盡滅郤氏之族黨殺陽令終與其弟<lb/>
　定及佗<hi>令終陽匄子</hi>與晉陳<hi>楚大夫</hi>及其子弟晉陳之族呼<lb/>
<pb n="70a"/>　于國曰鄢氏費氏自以為王専禍楚國弱寡王室蒙<lb/>
　王與令尹以自利也令尹盡信之矣國將如何令尹<lb/>
　病之<lb/>
秋晉士鞅宋樂祁犂衛北宫喜曹人邾人滕人㑹于扈<lb/>
　左傳秋㑹于扈令戍周且謀納公也宋衛皆利納公<lb/>
　固請之范獻子取貨于季孫謂司城子梁<hi>宋樂祁也</hi>與北<lb/>
　宫貞子<hi>衛北宫喜</hi>曰季孫未知其罪而君伐之請囚請亡<lb/>
　于是乎不獲君又弗克而自出也夫豈無備而能出<lb/>
<pb n="70b"/>　君乎季氏之復天救之也休公徒之怒而啟叔孫氏<lb/>
　之心不然豈其伐人而說甲執氷以游叔孫氏懼禍<lb/>
　之濫而自同於季氏天之道也魯君守齊三年而無<lb/>
　成季氏甚得其民淮夷與之有十年之備有齊楚之<lb/>
　援<hi>公雖在齊言齊不致力</hi>有天之賛有民之助有堅守之心有<lb/>
　列國之權而弗敢宣也事君如在國故鞅以為難二<lb/>
　子皆圗國者也而欲納魯君鞅之願也請從二子以<lb/>
　圖魯無成死之二子懼皆辭乃辭小國而以難復<lb/>
<pb n="71a"/>　胡傳文十五年諸侯盟于扈將為魯討齊齊侯賂之<lb/>
　而不克討故在㑹諸侯略而不序今此謀納公亦以<lb/>
　賂故不克納而諸國之大夫皆序何也曰利于納公<lb/>
　者宋衛之大夫也受賂而不欲納公者獨范鞅主之<lb/>
　耳又況戍周之令行乎所以列序而不畧也以此見<lb/>
　聖人取舍之大情而輕重審矣　按淮夷與之有十<lb/>
　年之備欲何為哉有列國之權而弗敢宣也事君如<lb/>
　在國意如之姦深矣<lb/>
<pb n="71b"/>冬十月曹伯午卒<lb/>
邾快來奔<lb/>
　徐邈曰自此以前邾畀我庶其並來奔今邾快又至<lb/>
　三叛人俱以魯為主邾魯隣國而聚其逋逃為過之<lb/>
　甚故悉書之以示譏也小國無大夫故但舉名而畧<lb/>
　其氏　家氏曰庶其畀我來奔季孫宿始納之今邾<lb/>
　快又來奔意如復納之宿意如世濟其凶不君其君<lb/>
　又誘人之臣使之叛其君而已為之逋逃主罪可勝<lb/>
<pb n="72a"/>　誅乎快邾之賤者不足録也而春秋録之誅季氏之<lb/>
　無君也三十一年黑肱以濫來復受之而不疑推其<lb/>
　無忌憚之心亦何所不至春秋詳之非誅叛人實誅<lb/>
　季氏也<lb/>
　附左傳孟懿子陽虎伐鄆<hi>陽虎季氏家臣伐鄆欲奪公鄆使公不得居也</hi>鄆<lb/>
　人將戰子家子曰天命不慆久矣<hi>慆疑也言棄居不疑</hi>使君亡<lb/>
　者必此衆也天既禍之而自福也不亦難乎猶有鬼<lb/>
　神此必敗也嗚呼為無望也夫其死於此乎公使子<lb/>
<pb n="72b"/>　家子如晉公徒敗于且知<hi>近鄆地</hi>　楚郤宛之難國<lb/>
　言未已進胙者<hi>國中祭祀也</hi>莫不謗<hi>詛也</hi>令尹沈尹戌言于子<lb/>
　常曰夫左尹與中廏尹莫知其罪而子殺之以興謗<lb/>
　讟至于今不已<hi>左尹郤宛也中廏尹陽令終</hi>戍也惑之仁者殺人<lb/>
　以掩謗猶弗為也今吾子殺人以興謗而弗圗不亦<lb/>
　異乎夫無極楚之讒人也民莫不知去朝吳出蔡侯<lb/>
　朱喪太子建殺連尹奢屏王之耳目使不聰明不然<lb/>
　平王之温惠共儉有過成莊無不及焉所以不獲諸<lb/>
<pb n="73a"/>　侯邇無極也今又殺三不辜以興大謗<hi>三不辜郤氏陽氏晉陳氏</hi>
　幾及子矣子而不圗將焉用之夫鄢將師矯子之命<lb/>
　以滅三族國之良也而不愆位吳新有君<hi>光新立</hi>疆埸<lb/>
　日駭楚國若有大事子其危哉知者除讒以自安也<lb/>
　今子愛讒以自危也甚矣其惑也子常曰是瓦之罪<lb/>
　敢不良圖九月己未子常殺費無極與鄢將師盡滅<lb/>
　其族以說于國謗言乃止<lb/>
公如齊<lb/>
<pb n="73b"/>　左傳齊侯請饗之子家子曰朝夕立於其朝又何饗<lb/>
　焉其飲酒也乃飲酒使宰獻而請安<hi>比公于大夫也禮君不敵臣晏</hi>
　<hi>大夫使宰為主獻獻爵也請安齊侯請自安不在坐也</hi>子仲<hi>魯公子憖十二年奔齊</hi>之子<lb/>
　曰重為齊侯夫人曰請使重見子家子乃以君出<lb/>
公至自齊居于鄆<lb/>
　附左傳十二月晉籍秦<hi>籍談子</hi>致諸侯之戍于周魯人<lb/>
　辭以難<lb/>
二十有八年春王三月𦵏曹悼公<lb/>
<pb n="74a"/>公如晉次于乾侯<lb/>
　左傳春公如晉將如乾侯子家子曰有求于人而即<lb/>
　其安人孰矜之其造于竟弗聽使請逆于晉晉人曰<lb/>
　天禍魯國君淹恤在外君亦不使一个辱在寡人而<lb/>
　即安於甥舅其亦使逆君<hi>言自使齊逆君</hi>使公復于竟而後<lb/>
　逆之　杜氏曰乾侯在魏郡斥丘縣晉竟内邑<lb/>
夏四月丙戌鄭伯寧卒<hi>寧公作甯</hi>
六月𦵏鄭定公<lb/>
<pb n="74b"/>秋七月癸巳滕子寧卒<hi>寧公作甯</hi>
冬𦵏滕悼公<lb/>
二十有九年春公至自乾侯居于鄆齊侯使髙張來唁<lb/>
公<lb/>
　左傳春公至自乾侯處于鄆齊侯使髙張來唁公稱<lb/>
　主君<hi>比公于大夫</hi>子家子曰齊卑君矣君祗辱焉公如乾<lb/>
　侯　杜氏曰唁公至晉不見受<lb/>
公如晉次于乾侯<lb/>
<pb n="75a"/>　左傳平子每嵗賈<hi>買也</hi>馬具從者之衣履而歸之于乾<lb/>
　侯公執歸馬者賣之乃不歸馬衛侯來獻其乗馬曰<lb/>
　啟服<hi>馬名</hi>塹而死公將為之櫝子家子曰從者病矣請<lb/>
　以食之乃以幃裹之公賜公衍羔裘使獻龍輔<hi>玉名</hi>于<lb/>
　齊侯遂入羔裘齊侯喜與之陽榖<hi>齊邑</hi>公衍公為之生<lb/>
　也其母偕出<hi>之産舍</hi>公衍先生公為之母曰相與偕出<lb/>
　請相與偕告三日公為生其母先以告公為為兄公<lb/>
　私喜于陽榖而思於魯曰務人<hi>公為</hi>為此禍也<hi>始與公若謀逐</hi>
<pb n="75b"/>　<hi>季氏</hi>且後生而為兄其誣也久矣乃黜之而以公衍為<lb/>
　太子<lb/>
夏四月庚子叔詣卒<lb/>
　榖梁傳季孫意如曰叔倪無病而死此皆無公也是<lb/>
　天命也非我罪也<lb/>
秋七月<lb/>
冬十月鄆潰<lb/>
　孔氏曰公自二十六年以來常居于鄆此時公既如<lb/>
<pb n="76a"/>　晉必留人守鄆鄆人潰散而叛公使公不得更來當<lb/>
　是季氏道之使然<lb/>
三十年春王正月公在乾侯<lb/>
　范太史淳夫論唐事而及此曰季氏出其君魯無君<lb/>
　者八年春秋每嵗必書公之所在不與季氏之専國<lb/>
　也唐史列武后于本紀不没其實以著其惡竊以為<lb/>
　不然中宗之有天下受之于髙宗天下者唐之天下<lb/>
　也武氏安得而間之復繫嗣聖之年黜武氏之號竊<lb/>
<pb n="76b"/>　取春秋之義雖獲罪于君子而不辭也　劉氏曰左<lb/>
　氏云不先書鄆與乾侯非公且徵過也非也向者公<lb/>
　雖去國然猶居鄆古人所謂若在竟内則猶君也是<lb/>
　以不嵗首書鄆耳去年公如晉次于乾侯但是暫時<lb/>
　次止之名猶以鄆為居自然不得書公在乾侯也今<lb/>
　鄆人潰散公無所入羈旅他國國非其有故書公在<lb/>
　以繫一國之事是聖人至意深淺各有所出豈但徵<lb/>
　過哉公雖有過不若季氏之悖也其寧縱釋季氏専<lb/>
<pb n="77a"/>　攻公身而已<lb/>
夏六月庚辰晉侯去疾卒秋八月𦵏晉頃公<hi>頃音傾</hi>
　左傳夏六月晉頃公卒秋八月𦵏鄭游吉弔且送𦵏<lb/>
　魏獻子使士景伯詰之曰悼公之喪子西弔子蟜送<lb/>
　𦵏今吾子無貳何故<hi>弔𦵏共使</hi>對曰諸侯所以歸晉君禮<lb/>
　也禮也者小事大大字小之謂事大在共其時命字<lb/>
　小在恤其所無以敝邑居大國之間共其職貢與其<lb/>
　備禦不虞之患豈㤀共命<hi>言不敢㤀共命以所備禦者多不及辦之</hi>先王<lb/>
<pb n="77b"/>　之制諸侯之喪士弔大夫送𦵏唯嘉好聘享三軍之<lb/>
　事于是乎使卿晉之喪事敝邑之間先君有所助執<lb/>
　紼<hi>輓索</hi>矣若其不間雖士大夫有所不獲數矣大國之<lb/>
　恵亦慶其加而不討其乏明底其情取備而已以為<lb/>
　禮也靈王之喪我先君簡公在楚我先大夫印段實<lb/>
　往敝邑之少卿也王吏不討恤所無也今大夫曰女<lb/>
　盍從舊舊有豐有省不知所從從其豐則寡君幼弱<lb/>
　是以不共從其省則吉在此矣唯大夫圗之晉人不<lb/>
<pb n="78a"/>　能詰<lb/>
冬十有二月吳滅徐徐子章羽奔楚<hi>羽公作禹</hi>
　左傳吳子使徐人執掩餘使鍾吾人執燭庸<hi>二十七年奔故</hi>
　二公子奔楚楚子大封而定其徙<hi>大封與土田定其所徙之居</hi>使<lb/>
　監馬尹大心逆吳公子使居養<hi>二子奔楚楚逆之于竟也養即所封之邑</hi>
　莠尹然左司馬沈尹戌城之<hi>城養</hi>取于城父與胡田<hi>胡子</hi>
　<hi>之地</hi>以與之將以害吳也子西諫曰吳光新得國而親<lb/>
　其民視民如子辛苦同之將用之也若好吳邊疆使<lb/>
<pb n="78b"/>　柔服焉猶懼其至吾又疆其讎以重怒之無乃不可<lb/>
　乎吳周之胄裔也而棄在海濵不與姬通今而始大<lb/>
　比于諸華光又甚文將自同于先王<hi>先王謂太王王季亦自西戎始</hi>
　不知天將以為虐乎使翦喪吳國而封大異姓乎其<lb/>
　抑亦將卒以祚吳乎其終不逺矣我盍姑億吾鬼神<lb/>
　而寧吾族姓以待其歸將焉用自播揚焉王弗聽吳<lb/>
　子怒冬十二月吳子執鍾吾子遂伐徐防山以水之<lb/>
　<hi>防壅山水以灌徐</hi>己卯滅徐徐子章羽斷其髮<hi>自刑示懼</hi>攜其夫<lb/>
<pb n="79a"/>　人以逆吳子吳子唁而送之使其邇臣從之遂奔楚楚<lb/>
　沈尹戌帥師救徐弗及遂城夷使徐子處之<hi>夷城父也</hi>吳<lb/>
　子問于伍員曰初而言伐楚余知其可也而恐其使<lb/>
　余往也又惡人之有余之功也今余將自有之矣伐<lb/>
　楚何如對曰楚執政衆而乖莫適任患若為三師<lb/>
　以肄<hi>勞也</hi>焉一師至彼必皆出彼出則歸彼歸則出楚必<lb/>
　道敝亟肄以罷之多方以誤之既罷而後以三軍繼<lb/>
　之必大克之闔廬從之楚于是乎始病　啖氏曰徐<lb/>
<pb n="79b"/>　子名者初已服吳子唁而送之非能自奔也　常山<lb/>
　劉氏曰齊滅譚楚滅弦狄滅温君奔皆不名者强暴<lb/>
　加于小弱力不能勝而奔義未絶也訴于天子方伯<lb/>
　則理可申而國可復豈可遽絶之哉章羽既已服吳<lb/>
　而後奔楚則既降矣安有興復之志哉故名之以著<lb/>
　其絶也<lb/>
三十有一年春王正月公在乾侯<lb/>
　左傳言不䏻内外也　杜氏曰公内不容於臣子外不<lb/>
<pb n="80a"/>　容於齊晋所以乆在乾侯<lb/>
季孫意如㑹晋荀躒於適歴<lb/>
　杜氏曰季氏出其君而納邾快黒肱卒大夫㑹𦵏<lb/>
　晉宋滕薛晏然如二君矣君在外雖卿有事不書<lb/>
　必有諸侯之事而後書故文公在晋敖㑹垂隴襄<lb/>
　公在晋宿㑹邢丘皆伯令也昭公在乾侯意如㑹<lb/>
　適歴非諸侯之事也則何以書以晋之釋君而助<lb/>
　臣也士鞅㑹諸侯之大夫于扈將以納公取貨于<lb/>
<pb n="80b"/>　季而遂不果荀躒復為此㑹昭公所以死於外也㐮<lb/>
　昭之際大夫無君之禍晋人為之也<lb/>
夏四月丁巳薛伯榖卒<lb/>
晋侯使荀躒唁公于乾侯<lb/>
　左傳夏四月季孫從知伯<hi>荀躒</hi>如乾侯子家子曰君與<lb/>
　之歸一慙之不忍而終身慚乎公曰諾衆曰在一言<lb/>
　矣君必逐之荀躒以晉侯之命唁公且曰寡君使躒<lb/>
　以君命討於意如意如不敢逃死君其入也公曰君<lb/>
<pb n="81a"/>　惠顧先君之好施及亾人將使歸糞除宗祧以事君<lb/>
　則不能見夫人<hi>謂季孫也</hi>己所能見夫人者有如河荀躒<lb/>
　掩耳而走曰寡君其罪之恐敢與知魯國之難<hi>言恐獲不</hi>
　<hi>納君之罪今納而不入何敢復知耶</hi>臣請復于寡君退而謂季孫君怒<lb/>
　未怠子姑歸祭子家子曰君以一乗入于魯師季孫<lb/>
　必與君歸公欲從之衆從者脅公不得歸<lb/>
　附左傳秋吳人侵楚伐夷侵潜六<hi>皆楚邑</hi>楚沈尹戌帥<lb/>
　師救潜吳師還楚師遷潜于南岡而還吳師圍弦左<lb/>
<pb n="81b"/>　司馬戍右司馬稽帥師救弦及豫章吳師還始用子<lb/>
　胥之謀也<lb/>
冬黒肱以濫來奔<hi>肱公作弓</hi>
　左傳冬邾黒肱以濫來奔賤而書名重地故也君子<lb/>
　曰名之不可不慎也如是夫有所<hi>有地也</hi>有名而不如<lb/>
　其已以地叛雖賤必書地以名其人終為不義弗可<lb/>
　滅已是故君子動則思禮行則思義不為利囘不為<lb/>
　義疚<hi>見義即為之</hi>或求名而不得或欲葢而名章懲不義<lb/>
<pb n="82a"/>　也齊豹為衛司冦守嗣大夫作而不義其書為盜邾<lb/>
　庶其莒牟夷邾黒肱以土地出求食而已不求其名<lb/>
　賤而必書<hi>春秋叛者多唯取三人來適魯者三人皆小國大夫故曰賤</hi>此二物者<lb/>
　所以懲肆而去貪也<hi>物事也齊豹書盜懲肆也三叛人名去貪也</hi>若艱難<lb/>
　其身以險危大人而有名章徹攻難之士將奔走之<lb/>
　若竊邑叛君以徼大利而無名貪冒之民將寘力焉<lb/>
　是以春秋書齊豹曰盜三叛人名以懲不義也　社<lb/>
　氏曰黒肱邾大夫濫東海昌慮縣不書邾史闕文<lb/>
<pb n="82b"/>　唐陳氏曰不曰邾史闕文二傳不言其闕互相穿鑿<lb/>
　　汪氏曰習于公榖而不得其義者或以為通濫為<lb/>
　國或以為别乎邾皆妄說也齊楚大國且未嘗分其<lb/>
　地以封子弟況蕞爾之邾乎苟别于邾而自為國又<lb/>
　何為挾地以歸他國乎<lb/>
十有二月辛亥朔日有食之<lb/>
三十有二年春王正月公在乾侯<lb/>
取闞<lb/>
<pb n="83a"/>　杜氏曰闞魯地在東平須昌縣東南公居乾侯遣人<lb/>
　誘闞而取之　張氏曰昭公之難叔孫如闞定公元<lb/>
　年將𦵏昭公季孫使役如闞公氏將溝焉此魯地而<lb/>
　公取之也　蜀杜氏曰志公在外而得邑於季氏雖<lb/>
　復得之如取諸外也　杜氏曰公羊云不繫邾婁諱<lb/>
　亟也凡春秋書取地而不繫國公羊皆以為邾邑而<lb/>
　諱亟抑何謬耶<lb/>
夏吳伐越<lb/>
<pb n="83b"/>　左傳始用師于越也史墨曰不及四十年越其有吳<lb/>
　乎<hi>存亾之數不過三紀嵗星三周三十六嵗故曰不及四十年</hi>越得嵗而吳伐之<lb/>
　必受其凶<hi>此年嵗在星紀星紀吳越之分也嵗星所在其國有福吳先用兵故受其凶</hi>
秋七月　冬仲孫何忌㑹晉韓不信齊髙張宋仲幾衛<lb/>
世叔申鄭國參曹人莒人薛人把人小邾人城成周<hi>世叔穀作太叔莒人下公有邾婁人穀有邾人</hi>
　左傳秋八月王使富辛與石張如晉請城成周<hi>子朝之亂</hi>
　<hi>其餘黨多在王城敬王畏之徙都成周成周狹小故請城之</hi>天子曰天降禍于周<lb/>
<pb n="84a"/>　俾我兄弟並有亂心以為伯父憂我一二親昵甥舅<lb/>
　不遑啟處於今十年勤戍五年余一人無日㤀之閔<lb/>
　閔焉如農夫之望嵗懼以待時伯父若肆大惠復二<lb/>
　文之業弛周室之憂徼文武之福以固盟主宣昭令<lb/>
　名則余一人有大願矣昔成王合諸侯城成周以為<lb/>
　東都崇文徳焉今我欲徼福假靈於成王修成周之<lb/>
　城俾戍人無勤諸侯用寧蝥賊逺屏晉之力也其委<lb/>
　諸伯父使伯父實重圗之俾我一人無徴怨于百姓<lb/>
<pb n="84b"/>　而伯父有榮施先王庸之范獻子謂魏獻子曰與其<lb/>
　戍周不如城之天子實云雖有後事晉勿與知可也<lb/>
　從王命以紓諸侯晉國無憂是之不務而又焉從事<lb/>
　魏獻子曰善使伯音<hi>韓不信</hi>對曰天子有命敢不奉承<lb/>
　以奔告于諸侯遲速衰序於是焉在冬十一月晉魏<lb/>
　舒韓不信如京師合諸侯之大夫于狄泉尋盟<hi>尋平丘盟</hi>
　且令城成周己丑士彌牟營成周計丈數揣髙卑度<lb/>
　厚薄仞溝洫<hi>度髙曰揣度深曰仞</hi>物土方議逺邇<hi>物相宜也相土之方面逺</hi>
<pb n="85a"/>　<hi>近之宜</hi>量事期<hi>知事幾時畢</hi>計徒庸<hi>知用幾人功</hi>慮財用<hi>知費幾財用</hi>
　書餱糧<hi>知用幾糧食</hi>以令役于諸侯屬役賦丈<hi>付所當城丈尺</hi>書<lb/>
　以授帥<hi>帥諸侯之大夫</hi>而效諸劉子韓簡子臨之以為成命<lb/>
　　榖梁傳天子㣲諸侯不享覲天子之在者惟祭與<lb/>
　號故諸侯之大夫相帥以城之此變之正也<lb/>
十有二月己未公薨于乾侯<lb/>
　左傳十二月公疾徧賜大夫<hi>從公者</hi>大夫不受賜子家<lb/>
　子雙琥<hi>玉器</hi>一環一璧輕服<hi>細好之服</hi>受之大夫皆受其賜<lb/>
<pb n="85b"/>　己未公薨子家子反賜于府人曰吾不敢逆君命也<lb/>
　大夫皆反其賜書曰公薨于乾侯言失其所也趙簡<lb/>
　子問于史墨曰季氏出其君而民服焉諸侯與之君<lb/>
　死于外而莫之或罪也對曰物生有兩有三有五有<lb/>
　陪貳故天有三辰<hi>有三</hi>地有五行<hi>有五</hi>體有左右<hi>有兩</hi>各有<lb/>
　妃耦<hi>陪貳</hi>王有公諸侯有卿皆有貳也天生季氏以貳<lb/>
　魯侯為日久矣民之服焉不亦宜乎魯君世從其失<lb/>
　季氏世修其勤民忘君矣雖死于外其誰矜之社稷<lb/>
<pb n="86a"/>　無常奉君臣無常位自古以然故詩曰髙岸為谷深<lb/>
　谷為陵<hi>小雅</hi>三后之姓于今為庶主所知也昔成季友<lb/>
　桓之季也文姜之愛子也始震而卜卜人謁之曰生<lb/>
　有嘉聞其名曰友為公室輔及生如卜人之言有文<lb/>
　在其手曰友遂以名之既而有大功于魯受費以為<lb/>
　上卿至于文子武子世増其業不廢舊績魯文公薨<lb/>
　而東門遂殺嫡立庶魯君于是乎失國政在季氏于<lb/>
　此君也四公矣民不知君何以得國是以為君慎器<lb/>
<pb n="86b"/>　<hi>車服</hi>與名<hi>爵號</hi>不可以假人　胡氏一桂曰昭公乾侯之<lb/>
　事人道非常之大變也史墨乃妄引陪貳之說而謂<lb/>
　夫生季氏以貳魯侯夫天使季氏貳君何嘗使季氏<lb/>
　逐君哉如墨言一歸之天道則亂臣賊子接跡于世<lb/>
　矣其與春秋書公薨乾侯如青天白日昭昭乎不可<lb/>
　欺蔽以誅季氏不臣之罪者豈不大戾哉<lb/>
　<lb/>
　春秋輯傳卷十一<lb/>
</p>

  </div>
            <div>
<head>春秋輯傳卷十二</head> <lb/>
    <p>
<pb n="1a"/>欽定四庫全書<lb/>
　春秋輯傳卷十二<lb/>
　　　　　　　　　　　　　明　王樵　輯<lb/>
　定公<lb/>
元年春王三月<lb/>
　公羊傳定何以無正月正月者正即位也無正月者<lb/>
　即位後也即位何以後昭公在外得入不得入未可<lb/>
　知也曷為未可知在季氏也定哀多微辭主人習其<lb/>
<pb n="1b"/>　讀而問其傳則未知己之有罪焉爾　榖梁傳不言<lb/>
　正月定無正也定之無正何也昭公之終非正終也<lb/>
　定之始非正始也昭無正終故定無正始不言即位<lb/>
　䘮在外也　孔氏曰凡新君初立必於歳首元日朝<lb/>
　正於朝因即改元正位國史因書於䇿其或國有事<lb/>
　故不得行即位之禮國史亦書元年春王正月見此<lb/>
　月公應即位而有故不得隠莊閔僖四公元年無事<lb/>
　而空書春王正月其義也此年不書正月者公即位<lb/>
<pb n="2a"/>　在六月故也傳稱昭公喪及壞隤公子宋先入則正<lb/>
　月定公猶從䘮在乾侯不是即位缺禮故不須書正<lb/>
　月也<lb/>
晉人執宋仲幾于京師<hi>大夫專執於是始</hi>
　左傳春正月孟懿子㑹城成周<hi>不書公未即位</hi>庚寅栽<hi>設版築</hi>
　宋仲幾不受功曰滕薛郳吾役也<hi>欲使三國代受功役</hi>薛宰曰<lb/>
　宋為無道絶我小國於周以我適楚故我常從宋晉<lb/>
　文公為踐土之盟曰凡我同盟各復舊職若從踐土<lb/>
<pb n="2b"/>　若從宋亦唯命仲幾曰踐土固然<hi>固曰從舊薛舊為宋役</hi>薛宰<lb/>
　曰薛之皇祖奚仲居薛以為夏車正奚仲遷于邳<hi>下邳</hi>
　<hi>縣</hi>仲虺<hi>奚仲之後</hi>居薛以為湯左相若復舊職將承王官<lb/>
　何故以役諸侯仲幾曰三代各異物薛焉得有舊<hi>言居</hi>
　<hi>周世不得以夏殷為舊</hi>為宋役亦其職也士彌牟曰晉之從政<lb/>
　者新子姑受功歸吾視諸故府仲幾曰縱子忘之山<lb/>
　川鬼神其忘諸乎<hi>山川鬼神盟所告</hi>士伯怒謂韓簡子曰薛<lb/>
　徴於人宋徴於鬼宋罪大矣且已無辭而抑我以神<lb/>
<pb n="3a"/>　誣我也必以仲幾為戮乃執仲幾以歸三月歸諸京<lb/>
　師城三旬而畢乃歸諸侯之戍齊髙張後不從諸侯<lb/>
　　公羊傳仲幾之罪何不蓑城也<hi>若今以草衣城是也</hi>其言于<lb/>
　京師何伯討也伯討則其稱人何大夫之義不得專<lb/>
　執也　榖梁傳曰人何微之也不正其執人於尊者<lb/>
　之所也不與大夫之伯討也　李亷曰此條以事言<lb/>
　之則以王事討有罪以義言之則大夫專執人於王<lb/>
　側而不歸之王吏故春秋亦不與也公羊以為大夫<lb/>
<pb n="3b"/>　不得專執則是以京師為伯討則非左氏序仲幾不<lb/>
　受功之事則實以為執以歸晉復歸諸京師則恐非<lb/>
　事實矣楊士勛曰不書所歸唯舉其地者此晉自治<lb/>
　之效是也　按周衰諸侯不享覲天子之在者唯號<lb/>
　與祭僅城成周諸侯之大夫猶相帥以從王事得變<lb/>
　之正也晉人執宋仲幾于京師猶以王事討有罪亦<lb/>
　得變之正也其歸諸王吏與自治皆不可知但既執<lb/>
　于京師則不可復云歸之京師以大義而論則以王<lb/>
<pb n="4a"/>　事執有罪固視其他之擅命者不同矣春秋不應舍<lb/>
　仲幾而專苛議晉人也然則稱人葢全之也稱君則<lb/>
　不在㑹稱臣則嫌與大夫之專執也<lb/>
夏六月癸亥公之喪至自乾侯戊辰公即位<lb/>
　左傳夏叔孫成子<hi>婼之子不敢</hi>逆公之喪於乾侯季孫曰<lb/>
　子家子亟言于我未嘗不中吾志也吾欲與之從政<lb/>
　子必止之且聽命焉<hi>衆事皆諮問子家子</hi>子家子不見叔孫易<lb/>
　幾而哭<hi>幾哭㑹也不欲見叔孫故朝夕哭不同㑹</hi>叔孫請見子家子子家<lb/>
<pb n="4b"/>　子辭曰羈未得見而從君以出<hi>出時成子未為卿</hi>君不命而<lb/>
　薨羈不敢見叔孫使告之曰公衍公為實使羣臣不<lb/>
　得事君<hi>逐季氏本公為之謀季氏以公衍見為大子欲併誣而廢之故云</hi>若公子宋<lb/>
　主社稷則羣臣之願也凡從公出而可以入者將唯<lb/>
　子是聽子家子未有後季孫願與子從政此皆季孫<lb/>
　之願也使不敢以告對曰若立君則有卿士大夫與<lb/>
　守龜在羈弗敢知若從君者則貎而出者入可也<hi>貎出</hi>
　<hi>謂以義從公與季氏無實怨</hi>冦而出者行可也<hi>與季氏為冦讐者自可去</hi>若羈<lb/>
<pb n="5a"/>　也則君<hi>昭公</hi>知其出也而未知其入也羈將逃也喪及<lb/>
　壞隤<hi>徒回反</hi>公子宋先入從公者皆自壞隤反六月癸<lb/>
　亥公之喪至自乾侯戊辰公即位<hi>諸侯薨五日而殯殯則嗣子即位癸</hi>
　<hi>亥昭公喪至五日殯於宫定公乃即位</hi>　公羊傳癸亥公之喪至自乾<lb/>
　侯則曷為以戊辰之日然後即位正棺於兩楹之間<lb/>
　然後即位子沈子曰定君乎國<hi>定昭公之喪禮</hi>然後即位<lb/>
　榖梁傳殯然後即位也定無正見無以正也踰年不<lb/>
　言即位是有故公也<hi>謂昭公在外故</hi>言即位是無故公也即<lb/>
<pb n="5b"/>　位授受之道也<hi>先君見授後君乃受故須棺在殯乃言在位</hi>先君無正終<lb/>
　則後君無正始也戊辰公即位謹之也定之即位不<lb/>
　可不察也公即位何以日也戊辰之日然後即位也<lb/>
　癸亥公之喪至自乾侯何為戊辰之日然後即位也<lb/>
　正君乎國然後即位也<hi>諸侯五日而殯今以君始死之禮治之故須殯而後言即</hi>
　<hi>位</hi>沈子曰正棺乎兩楹之間然後即位也内之大事<lb/>
　日即位君之大事也其不日何也以年决者不以日<lb/>
　决也此則其日何也著之也<hi>欲有所見</hi>何著焉踰年即位<lb/>
<pb n="6a"/>　厲<hi>危也</hi>也於厲之中又有義焉<hi>先君未殯則後君不得即位</hi>未殯則<lb/>
　雖有天子之命猶不敢况臨諸臣乎<hi>以輕喻重也雖為天子所召不</hi>
　<hi>敢背殯而往况君䘮未殯而行即位之禮以臨諸臣乎</hi>周人有喪魯人有喪周<lb/>
　人弔魯人不弔周人曰固吾臣也使人可也魯人曰<lb/>
　吾君也親之者也使大夫則不可也故周人弔魯人<lb/>
　不弔以其下成康為未久也君至尊也去父之殯而<lb/>
　往弔猶不敢况未殯而臨諸臣乎　按昭公有太子<lb/>
　季氏以其與謀逐已廢之而立定公定公受位于賊<lb/>
<pb n="6b"/>　曾不曰有先君之適在故亦如其意而書即位比于<lb/>
　桓宣夫豈與之亦以誅之也昭公薨至是閱七月矣<lb/>
　已越葬期而喪始至喪至五日而定公始立葢意如<lb/>
　無君不以禮正先君後君之終始逆之緩立之緩皆<lb/>
　不以時其惡著矣凡公即位皆于遭喪明年之正月<lb/>
　而定公以六月凡即位皆于朔日故不待書日而定<lb/>
　公書日凡歳首必書正月而此年無正月所以著定<lb/>
　公之制於强臣先君無正終已無正始也其義深切<lb/>
<pb n="7a"/>　著明矣<lb/>
秋七月癸巳葬我君昭公<lb/>
　左傳季孫使役如闞<hi>口暫反</hi>公氏將溝焉<hi>闞魯羣公墓所在公氏春</hi>
　<hi>秋言氏猶如言家故謂公之墓地為公氏季孫惡昭公欲溝絶其兆域不使與先君同</hi>榮駕鵞<lb/>
　曰<hi>魯大夫榮成伯</hi>生不能事死又離之以自旌也縱子忍之<lb/>
　後必或耻之乃止季氏問於榮駕鵞曰吾欲為君諡<lb/>
　使子孫知之<hi>為惡諡</hi>對曰生弗能事死又惡之以自信<lb/>
　也將焉用之乃止秋七月癸巳葬昭公于墓道南孔<lb/>
<pb n="7b"/>　子之為司冦也溝而合諸墓<lb/>
九月大雩<lb/>
　榖梁傳雩月雩之正也秋大雩非正也冬大雩非正<lb/>
　也秋大雩雩之為非正何也<hi>冬禾稼既成猶雩則非禮可知秋禾稼始苗嫌</hi>
　<hi>當須雨故問也</hi>毛<hi>地之所生謂之毛</hi>澤<hi>百穀之潤澤</hi>未盡人力未竭未可<lb/>
　以雩也雩月雩之正也月之為雩之正何也其時窮<lb/>
　人力盡然後雩雩之正也何謂其時窮人力盡是月<lb/>
　不雨則無及矣是年不艾則無食矣　啖氏曰雩者<lb/>
<pb n="8a"/>　以祈雨也若待毛澤盡人力竭雖雨何救哉蓋傳以<lb/>
　日月為例故有此分别<lb/>
立煬宫<hi>煬羊譲反</hi>
　左傳昭公出故季平子禱于煬公九月立煬宫<hi>昭公死于</hi>
　<hi>外季氏自以為獲福</hi>　胡傳煬公伯禽之子曰立者不宜立也<lb/>
　喪事即逺有進而無退宫廟即逺有毁而無立<lb/>
冬十月隕霜殺菽<lb/>
　公羊傳何以書記異也此災菽也曷為以異書異大<lb/>
<pb n="8b"/>　乎災也<hi>何氏日異者所以為人戒也重異不重災君子所以貴教化而賤刑罰也周十月夏八月</hi>
　<hi>微霜用事未可殺菽</hi>　榖梁傳未可以殺而殺舉重<hi>菽强稼難殺舉殺菽</hi>
　<hi>則殺草可知</hi>可殺而不殺舉輕<hi>僖三十三年冬十二月隕霜不殺草是也</hi>其曰<lb/>
　菽舉重也<hi>傳嫌獨殺菽不害餘物故以輕重别之</hi>　五行志曰災故言<lb/>
　菽重殺榖一曰菽草之難殺者也言殺菽知草皆死<lb/>
　也<lb/>
二月春王正月<lb/>
夏五月壬辰雉門及兩觀災<hi>觀工煥反</hi>
<pb n="9a"/>　杜氏曰雉門公宫之南門兩觀闕也天火曰災　何<lb/>
　氏曰天子諸侯臺門天子外闕兩觀諸侯外闕一觀<lb/>
　　孔氏曰雉門公宫南門之中門也釋宫云觀謂之<lb/>
　闕周禮象魏鄭衆云象魏闕也劉熈釋名云闕在門<lb/>
　兩旁中央闕然為道也<hi>崔豹云葢為二臺于門外作樓觀于上</hi>然則其<lb/>
　上懸法象其狀魏魏然髙大謂之象魏使人觀之又<lb/>
　謂之觀也是觀與象魏闕一物而三名也觀與雉門<lb/>
　俱災則兩觀在雉門之兩旁矣<hi>何氏曰門為主觀為餙</hi>　蜀杜<lb/>
<pb n="9b"/>　氏曰魯立雉門兩觀僭天子也魯之僭禮聖人譏之<lb/>
　必因其事而托義焉　李亷曰公榖惑於桓宫僖宫<lb/>
　災不言及遂謂災起兩觀春秋不以微及大故後言<lb/>
　之此說非也桓僖二廟分明故不必言及此若不言<lb/>
　及則嫌於雉門之兩觀獨災耳文法合如此何疑<lb/>
秋楚人伐呉<lb/>
　左傳桐叛楚<hi>桐小國廬江舒縣西南有桐鄉</hi>呉子使舒鳩氏<hi>楚屬國</hi>誘<lb/>
　楚人曰以師臨我<hi>教舒鳩誘楚使以師臨吳</hi>我伐桐為我使之無<lb/>
<pb n="10a"/>　忌<hi>呉伐桐偽若畏楚師之臨已而為伐其叛國以取媚使楚不忌吳所謂多方以誤之</hi>秋楚囊<lb/>
　瓦伐吳師于豫章<hi>從舒鳩言</hi>呉人見舟于豫章<hi>偽將為楚伐桐</hi>而<lb/>
　潛師于巢<hi>寔欲以擊楚</hi>冬十月呉軍楚師于豫章敗之<hi>楚不</hi>
　<hi>忌故</hi>遂圍巢克之獲楚公子繁<hi>守巢大夫</hi>
冬十月新作雉門及兩觀<lb/>
　書新作侈而大之也雉門象魏之門其外為庫門而<lb/>
　臯門在庫門之外其内為應門而路門在應門之内<lb/>
　是天子之五門也魯有庫雉路其庫門似天子臯門<lb/>
<pb n="10b"/>　其雉門似天子應門而設兩觀僭也災而不知以為<lb/>
　戒又作而新之故脩舊不書<hi>據西宫災復修不書</hi>書新作雉門<lb/>
　及兩觀以為不警天變不正厥事之明鑒也災自雉<lb/>
　門延及兩觀及魯人脩之理合先門門者出入處也<lb/>
　乃及兩觀門餙各據寔而書耳公榖强生義皆非也<lb/>
三年春王正月公如晉至河乃復<lb/>
二月辛夘邾子穿卒<lb/>
　左氏載邾子卞急事殊𤨏屑不足録也<lb/>
<pb n="11a"/>夏四月<lb/>
秋葬邾莊公<lb/>
冬仲孫何忌及邾子盟于拔<hi>拔公作枝</hi>
　薛氏曰魯大夫盟諸侯邾喪未期而為㑹盟交失之<lb/>
　附左傳蔡昭侯為兩佩與兩裘以如楚獻一佩一裘<lb/>
　於昭王昭王服之以享蔡侯蔡侯亦服其一子常欲<lb/>
　之弗與三年止之唐成公<hi>恵侯之後</hi>有兩肅<hi>所六反</hi>爽<hi>音霜駿馬</hi>
　<hi>名也</hi>馬子常欲之弗與亦三年止之唐人或相與謀請<lb/>
<pb n="11b"/>　代先從者許之飲先從者酒醉之竊馬而獻之子常<lb/>
　子常歸唐侯蔡人聞之固請而獻佩于子常子常朝<lb/>
　見蔡侯之徒命有司曰蔡君之乆也官不共也明日<lb/>
　禮不畢將死<hi>遣蔡侯之禮</hi>蔡侯歸及漢執玉而沈曰余所<lb/>
　有濟漢而南者有若大川蔡侯如晉以其子元與其<lb/>
　大夫之子為質焉而請伐楚<lb/>
四年春王二月癸巳陳侯吳卒<lb/>
三月公㑹劉子晉侯宋公蔡侯衛侯陳子鄭伯許男曹<lb/>
<pb n="12a"/>伯莒子邾子頓子胡子滕子薛伯杞伯小邾子齊國夏<lb/>
于召陵侵楚<hi>晉楚兵交止此</hi>
　左傳三月劉文公合諸侯于召陵謀伐楚也<hi>文公王官伯也</hi>
　<hi>晉人假王命以討楚之乆留蔡侯故云</hi>晉荀寅求貨于蔡侯弗得言於<lb/>
　范獻子曰國家方危諸侯方貳將以襲敵不亦難乎<lb/>
　水潦方降疾瘧方起中山<hi>鮮虞</hi>不服棄盟取怨無損於<lb/>
　楚而失中山不如辭蔡侯吾自方城以來楚未可以<lb/>
　得志祗取勤焉乃辭蔡侯晉人假羽旄於鄭鄭人與<lb/>
<pb n="12b"/>　之<hi>析羽為旌王者遊車之所建鄭私有之因謂之羽旄借觀之</hi>明日或斾以㑹<hi>或賤</hi>
　<hi>者也繼旐曰斾令賤人施其斾執以從㑹示卑鄭</hi>晉於是乎失諸侯　按是<lb/>
　時晉楚之德相似也其大夫用事而貪於賄又相似<lb/>
　也諸侯兩貳而夷侈無厭縣視與國至以一裘一馬<lb/>
　拘唐蔡之君三年而後遣蔡昭侯乃隠太子之子也<lb/>
　於是赫然奮其讎恥之志指漢而誓沈玉而濟如晉<lb/>
　請師以伐楚晉為之請命于天子天子為之特使其<lb/>
　老以臨之大合十有八國之君蔡陳鄭許頓胡素屬<lb/>
<pb n="13a"/>　於楚齊桓晉文之所不能一時悉致而今皆在於㑹<lb/>
　可謂盛矣若能奉辭伐罪仗義必往于以服楚而諸<lb/>
　侯之散者復合豈不多於齊桓召陵之功哉而奈之<lb/>
　何晉大夫皆𨽻材也求貨弗得遂辭蔡人潛掠楚境<lb/>
　而還是以伐號召而以侵終之故春秋從其實而書<lb/>
　之其亦不待貶絶而罪惡見矣繼此而蔡以呉師入<lb/>
　郢夫蠻夷自相攻其常事也惟中國失救患之義而<lb/>
　外裔借之于是始争衡于上國若楚討徴舒而縣陳<lb/>
<pb n="13b"/>　呉救蔡而入郢是已　或曰是役劉子為之也劉子<lb/>
　定内難復辟于周而楚納子朝故合諸侯以侵楚也<lb/>
　明年王人殺子朝于楚不可謂之無功而書侵者侵<lb/>
　淺事也不敢深犯紀實耳　齊桓以八國伐楚而楚<lb/>
　來盟晉文以四國戰楚而楚大敗今三倍于桓五倍<lb/>
　于文纔一侵而退卒之救蔡敗楚之功乃出于吳終<lb/>
　春秋之世諸夏不振吳越争長其機實失于此<lb/>
夏四月庚辰蔡公孫姓帥師滅沈以沈子嘉歸殺之<hi>姓音</hi>
<pb n="14a"/>　<hi>生後同公作歸</hi>
　左傳沈人不㑹于召陵晉人使蔡伐之夏蔡滅沈<lb/>
　按沈不㑹于召陵者與楚故也晉求貨于蔡而蔡攜<lb/>
　假羽旄於鄭而鄭貳大合諸侯以伐楚不能損楚之<lb/>
　毫毛而潛蹤略竟又肆虐于逺弱之小國蔡屢為楚<lb/>
　所滅不思己之視楚猶沈視蔡也而藉晉威以棄不<lb/>
　道又如此故書滅書殺以著其罪也<lb/>
五月公及諸侯盟于臯鼬<hi>鼬由又反臯鼬公作浩油</hi>
<pb n="14b"/>　左傳衛子行敬子<hi>衛大夫</hi>言於靈公曰㑹同難其使祝<lb/>
　鮀<hi>大祝子魚</hi>從及臯鼬將長蔡於衛<hi>欲令蔡先衛㰱</hi>衛侯使祝鮀<lb/>
　私於萇𢎞曰聞諸道路不知信否若聞蔡將先衛信<lb/>
　乎萇𢎞曰信蔡叔康叔之兄也先衛不亦可乎子魚<lb/>
　曰以先王觀之則尚德也昔武王克商成王定之選<lb/>
　建明德以藩屏周故周公相王室以尹天下於周為<lb/>
　睦武王之母弟八人周公為太宰康叔為司冦聃季<lb/>
　為司空五叔無官豈尚年哉<hi>五叔管叔鮮蔡叔度成叔武霍叔處毛叔聃也</hi>
<pb n="15a"/>　萇𢎞説告劉子與范獻子謀之乃長衛侯於盟　王<lb/>
　伯厚曰是年三月㑹于召陵蔡侯已在衛侯之上五<lb/>
　月盟不序諸侯經無長衛之文傳不足信也　陸氏<lb/>
　曰重言諸侯劉子不與盟也　程子曰公以不獲見<lb/>
　于晉故因㑹而求盟焉<hi>受國於季氏故因不獲見於晉而懼</hi>則此盟公<lb/>
　意也故書公及　按齊桓召陵之師伐楚不戰而楚<lb/>
　服故書伐書屈完來盟于師盟于召陵以美之今召<lb/>
　陵之師名曰伐楚實不能伐而空還楚人亦不遣一<lb/>
<pb n="15b"/>　介行李問師來之故故書侵書諸侯自盟于臯鼬以<lb/>
　陋之　杜氏曰繁昌縣東南有城臯亭復稱公者㑹<lb/>
　盟異處故<lb/>
把伯成卒于㑹<hi>成公作戊</hi>
　不言卒于師者不成乎伐楚也<lb/>
六月葬陳惠公<lb/>
許遷于容城<lb/>
秋七月公至自㑹<lb/>
<pb n="16a"/>　不敢侵楚譏無功也<lb/>
劉卷卒<hi>卷音權</hi>
　杜氏曰即劉蚠奉命出盟召陵死則天王為告同盟<lb/>
　故不具爵　趙氏曰畿内諸侯不同列國故不言劉<lb/>
　子卷卒亦譏來赴故書之　劉氏曰王者之制内諸<lb/>
　侯禄也外諸侯嗣也故生稱爵其禄也卒稱名從正<lb/>
　也葬稱公主人之事也　髙氏曰召陵㑹罷而卒則<lb/>
　知臯鼬之盟以疾不與也<lb/>
<pb n="16b"/>葬杞悼公<lb/>
楚人圍蔡<lb/>
　左傳楚為沈故圍蔡　何氏曰囊瓦稱人者罪重異<lb/>
　於凡圍也<lb/>
晉士鞅衛孔圉帥師伐鮮虞<hi>圉公作圄</hi>
　召陵之役荀寅謂無損於楚而失中山故茲蔡圍不<lb/>
　救而伐鮮虞也<lb/>
葬劉文公<lb/>
<pb n="17a"/>　李亷曰天子三公稱公曽為三公而有土為畿内諸<lb/>
　侯者亦曰公皆以其地配公字言之若祭公周公州<lb/>
　公之類是也天子卿大夫為畿内諸侯者皆曰子温<lb/>
　子劉子單子尹子之類是也然周末畿内諸侯卒皆<lb/>
　諡公如成肅公單平公春秋因劉文公之葬特書以<lb/>
　志其僭耳生稱劉子卒稱劉卷葬稱劉文公皆聖人<lb/>
　謹嚴之筆也而何氏注公羊乃以其稱公之故而謂<lb/>
　劉子本外諸侯入為天子大夫故上係采邑下係本<lb/>
<pb n="17b"/>　爵其説無據不可從<lb/>
冬十有一月庚午蔡侯以吳子及楚人戰于栢舉楚師<lb/>
敗績楚嚢瓦出奔鄭<hi>栢舉公作伯莒穀作伯舉</hi>
　左傳伍員為呉行人以謀楚楚之殺郤宛也伯氏之<lb/>
　族出伯州犁之孫嚭<hi>普鄙反</hi>為呉太宰以謀楚楚自昭<lb/>
　王即位無歲不有呉師蔡侯因之以其子乾與其大<lb/>
　夫之子為質于呉冬蔡侯呉子唐侯伐楚<hi>唐侯不書兵屬于吳</hi>
　<hi>蔡</hi>舍舟於淮汭<hi>吳乘舟從淮來過蔡而舍之</hi>自豫章與楚夾漢<hi>豫章</hi>
<pb n="18a"/>　<hi>漢東江北地名後徙江南</hi>左司馬戍謂子常曰子㳂漢而與之上<lb/>
　下<hi>欲遮使勿渡</hi>我悉方城外以毁其舟<hi>毁吳所舍舟</hi>還塞大隧<lb/>
　直轅冥阨<hi>三者漢東之隘道</hi>子濟漢而伐之我自後擊之必<lb/>
　大敗之既謀而行武城黒謂子常曰<hi>黒楚武城大夫</hi>呉用木<lb/>
　也我用革也<hi>用軍器</hi>不可乆也不如速戰史皇<hi>楚大夫</hi>謂<lb/>
　子常楚人惡子而好司馬<hi>沈尹戍</hi>若司馬毁呉舟于淮<lb/>
　塞城口而入<hi>城口三隘道之總名</hi>是獨克呉也子必速戰不然<lb/>
　不免乃濟漢而陳自小别至于大别<hi>二别在江夏界</hi>三戰子<lb/>
<pb n="18b"/>　常知不可<hi>知吳不可勝</hi>欲奔史皇曰安求其事<hi>求知政事</hi>難而<lb/>
　逃之將何所入子必死之初罪必盡説<hi>言致死以克吳可以免貪</hi>
　<hi>賄致冦之罪</hi>十一月庚午二師<hi>呉楚師</hi>陳于栢舉闔廬之弟<lb/>
　夫槩王晨請於闔廬曰楚瓦<hi>子常名</hi>不仁其臣莫有死<lb/>
　志先伐之其卒必奔而後大師繼之必克弗許夫槩<lb/>
　王曰所謂臣義而行不待命者其此之謂也今日我<lb/>
　死楚可入也以其屬五千先擊子常之卒子常之卒<lb/>
　奔楚師亂吳師大敗之子常奔鄭史皇以其乗廣死<lb/>
<pb n="19a"/>　　公羊傳呉何以稱子夷狄也而憂中國其憂中國<lb/>
　奈何伍子胥父誅乎楚挾弓而去楚以干闔廬闔廬<lb/>
　曰士之甚<hi>言其為賢士</hi>勇之甚將為之興師而復讐于楚<lb/>
　伍子胥復曰諸侯不為匹夫興師且臣聞之事君猶<lb/>
　事父也虧君之義復父之讐臣不為也於是止蔡昭<lb/>
　公朝乎楚有美裘焉嚢瓦求之昭公不與為是拘昭<lb/>
　公於南郢數年然後歸之於其歸焉用事乎河<hi>河非楚蔡</hi>
　<hi>之間時蓋北如晉請伐楚因祭河也</hi>曰天下諸侯苟有能伐楚者寡人<lb/>
<pb n="19b"/>　請為之前列楚人聞之怒為是興師使嚢瓦將而伐<lb/>
　蔡蔡請救于呉伍子胥復曰蔡非有罪也楚人為無<lb/>
　道君如有憂中國之心則若時可矣於是興師而救<lb/>
　蔡曰事君猶事父也此其為可以復讐奈何曰父不<lb/>
　受誅子復讐可也父受誅子復讐推刃之道也<hi>一往一來</hi>
　<hi>曰推刃</hi>　杜氏曰師能左右之曰以皆陳曰戰大崩曰<lb/>
　敗績吳為蔡討楚從蔡計謀故書蔡侯以呉子言能<lb/>
　左右之栢舉楚地　按楚馮陵諸夏陳蔡尤被其毒<lb/>
<pb n="20a"/>　葢嘗滅而夷之為縣其於蔡也誘般而殺之用隠太<lb/>
　子於岡山逐朝呉出侯朱東國客死至呉又以囊瓦<lb/>
　求美裘弗與拘於南郢數年而後歸之讐耻極矣故<lb/>
　蔡侯呉發憤請師于晉晉不足與請師于呉呉子為<lb/>
　之興師大敗楚兵于柏舉囊瓦奔鄭於是蔡人累世<lb/>
　之讐憾少伸矣春秋書蔡侯以呉子所以伸蔡也呉<lb/>
　子親行君重於師故不得不書以呉子也楚陵中國<lb/>
　二百年中國不能制天厭之假手於呉國幾亡然敝<lb/>
<pb n="20b"/>　楚而呉繼之此聖人之所傷也春秋書蔡侯以呉子<lb/>
　所以伸蔡侯之義正中國之討其曰以呉又以傷中<lb/>
　國耳胡氏乃謂呉進而稱子為善其伐楚解蔡圍成<lb/>
　伯討之功失經意矣<lb/>
庚辰呉入郢<hi>郢公穀作楚</hi>
　左傳呉從楚師及清發<hi>水名</hi>將擊之夫槩王曰困獸猶<lb/>
　鬬况人乎若知不免而致死必敗我若使先濟者知<lb/>
　免後者慕之蔑有鬬心矣半濟而後可擊也從之又<lb/>
<pb n="21a"/>　敗之楚人為食呉人及之奔食而從之敗諸雍澨五<lb/>
　戰及郢<hi>奔食食者走不陳故不在戰數</hi>己卯楚子取其妹季芊畀我<lb/>
　以出渉睢<hi>睢水出新城昌魏縣東南至枝江縣入江是楚王西走</hi>鍼尹固與王<lb/>
　同舟王使執燧象以奔呉師<hi>燒火燧繫象尾以驚却吳師</hi>庚辰吳<lb/>
　入郢以班處宫左司馬戍及息而還<hi>息汝南新息也聞楚敗故還</hi>
　敗呉師於雍澨傷初司馬臣闔廬<hi>嘗在呉為闔廬臣</hi>故耻為<lb/>
　禽焉謂其臣曰誰能免吾首呉句卑曰臣賤可乎司<lb/>
　馬曰我實失子可哉三戰皆傷曰吾不可用也已句<lb/>
<pb n="21b"/>　卑布裳剄而裹之<hi>司馬己死剄取其首</hi>藏其身而以其首免楚<lb/>
　子渉睢濟江入于雲中王寢盗攻之以戈擊王王孫<lb/>
　由于以背受之中肩王奔鄖鍾建負季芊以從<hi>鍾建楚大</hi>
　<hi>夫</hi>由于徐蘇而從鄖公辛之弟懷將弑王曰平王殺<lb/>
　吾父我殺其子不亦可乎<hi>辛蔓成然之子昭十四年平王殺成然</hi>辛曰<lb/>
　君討臣誰敢讐之君命天也若死天命將誰讐鬬辛<lb/>
　與其弟巢以王奔隨呉人從之謂隨人曰周之子孫<lb/>
　在漢川者楚實盡之天誘其衷致罰於楚而君又竄<lb/>
<pb n="22a"/>　之周室何罪君若顧報周室施及寡人以奬天衷君<lb/>
　之恵也漢陽之田君實有之楚子在公宫之北<hi>隨公宫也</hi>
　呉人在其南子期<hi>昭王之兄公子結</hi>似王逃王而已為王曰<lb/>
　以我與之王必免隨人卜與之不吉乃辭呉曰以隨<lb/>
　之辟小而宻邇於楚楚實存之世有盟誓至於今未<lb/>
　改若難而棄之何以事君執事之患不惟一人<hi>一人楚王</hi>
　若鳩<hi>安集也</hi>楚竟敢不聴命呉人乃退初伍員與申包<lb/>
　胥<hi>楚大夫</hi>友其亡也謂申包胥曰我必復<hi>報也</hi>楚國申包<lb/>
<pb n="22b"/>　胥曰勉之子能復之我必能興之及昭王在隨申包<lb/>
　胥如秦乞師曰呉為封豕長蛇以薦食上國虐始于<lb/>
　楚寡君失守社稷越在草莽使下臣告急曰夷德無<lb/>
　厭若鄰于君疆埸之患也逮呉之未定君其取分焉<lb/>
　若楚之遂亡君之土也若以君靈撫之世以事君秦<lb/>
　伯使辭焉曰寡人聞命矣子姑就舘將圖而告對曰<lb/>
　寡君越在草莽未獲所伏下臣何敢即安立依於庭<lb/>
　牆而哭日夜不絶聲勺飲不入口七日秦哀公為之<lb/>
<pb n="23a"/>　賦無衣<hi>秦風</hi>九頓首而坐<hi>無衣三章章三頓首</hi>秦師乃出<lb/>
五年春王三月辛亥朔日有食之<hi>三月公作正月</hi>
　附左傳王人殺子朝于楚<lb/>
夏歸粟于蔡<lb/>
　左傳以周亟矜無資　公羊傳孰歸之諸侯歸之曷<lb/>
　為不言諸侯歸之離至不可得而序故言我也　榖<lb/>
　梁傳諸侯無粟諸侯相歸粟正也　杜氏曰蔡為楚<lb/>
　所圍饑乏故魯歸之粟　按二傳皆稱諸侯歸蔡粟<lb/>
<pb n="23b"/>　然其畧言之何也侵楚無功圍蔡不救及呉既破楚<lb/>
　入郢解蔡圍然後相率而歸之粟救災恤鄰從簡書<lb/>
　之道固如是乎故畧而不序見其事之末矣<lb/>
於越入呉<lb/>
　左傳越入呉呉在楚也　杜氏曰於發聲也　孔氏<lb/>
　曰公羊傳言越與於越立文不同事有褒貶左氏無<lb/>
　此義越是南夷夷言有此發聲史官或正其名或從<lb/>
　其俗越與於越史異辭無義例　按於越猶云邾婁<lb/>
<pb n="24a"/>　孔氏之説是也哀元年傳言呉之入楚也使召陳懐<lb/>
　公懐公召國人而問焉逢滑對曰臣聞國之興也視民<lb/>
　如傷是其福也其亡也以民為土芥是其禍也楚雖無<lb/>
　徳亦不艾殺其民呉日敝于兵暴骨如莽而未見徳焉<lb/>
　天其或者正訓楚也禍之適呉其何日之有逢滑之<lb/>
　言視史墨之言可謂徴於近而當於理要言不煩矣<lb/>
六月丙申季孫意如卒<lb/>
　左傳六月季平子行東野<hi>季氏邑</hi>還未至丙申卒于房<lb/>
<pb n="24b"/>　陽虎將以璵<hi>音餘</hi>璠<hi>音煩</hi>斂<hi>璵璠美玉君所佩</hi>仲梁懐弗與<hi>懐亦季氏</hi>
　<hi>家臣</hi>曰改歩改玉<hi>昭公之出季孫行君事佩璵璠祭宗廟今定公立復臣位改君歩則亦當</hi>
　<hi>去璵璠</hi>陽虎欲逐之告公山不狃<hi>季氏臣費宰子洩也</hi>不狃曰彼<lb/>
　為君也子何怨焉<hi>為君不欲使僣</hi>既葬桓子<hi>意如子季孫斯</hi>行東野<lb/>
　及費子洩為費宰逆勞于郊桓子敬之勞仲梁懐<hi>時從</hi>
　<hi>桓子</hi>仲梁懐弗敬<hi>慢子洩</hi>子洩怒謂陽虎子行之乎<hi>行逐懷也</hi>
　　胡傳内大夫有罪見討則不書卒公子翬是也仲<lb/>
　遂殺惡及視罪與翬同而書卒者以事之變卒之也<lb/>
<pb n="25a"/>　意如何以書卒見定公不討賊復以為大夫全始終<lb/>
　之禮也<lb/>
秋七月壬子叔孫不敢卒<lb/>
　附左傳申包胥以秦師至秦子蒲子虎帥車五百乗<lb/>
　<hi>三萬七千五百人</hi>以救楚子蒲曰吾未知呉道<hi>道猶法術</hi>使楚人<lb/>
　先與呉人戰而自稷㑹之大敗夫槩王于沂<hi>稷沂皆楚地</hi>
　呉人獲薳射<hi>楚大夫</hi>於柏舉其子帥奔徒<hi>散卒</hi>以從子西<lb/>
　敗呉師于軍祥<hi>楚地</hi>秋七月子期子蒲滅唐九月夫槩<lb/>
<pb n="25b"/>　王歸自立也以與王戰而敗<hi>自為呉王號夫槩</hi>奔楚為堂谿<lb/>
　氏呉師敗楚師于雍澨秦師又敗呉師呉師居麇<hi>地名</hi>
　子期將焚之子西曰父兄親暴骨焉不能収又焚之<lb/>
　不可<hi>前年楚人與呉人戰多死麇中言不可併焚</hi>子期曰國亡矣死者若<lb/>
　有知也可以歆舊祀<hi>言焚呉復楚則祭祀不廢</hi>豈憚焚之焚之而<lb/>
　又戰呉師敗又戰于公壻之谿<hi>楚地名</hi>呉師大敗呉子<lb/>
　乃歸囚闉輿罷<hi>楚大夫</hi>闉輿罷請先<hi>請先至呉</hi>遂逃歸<hi>遂逃歸楚</hi>
　<hi>言呉惟得楚一大夫復失之</hi>　乙亥陽虎囚季桓子及公父文伯<lb/>
<pb n="26a"/>　<hi>文伯桓子從父昆弟也陽虎欲為亂恐二子不從故囚之</hi>而逐仲梁懷冬十月丁<lb/>
　亥殺公何藐<hi>季氏族</hi>己丑盟桓子于稷門之内<hi>魯南城門</hi>庚<lb/>
　寅大詛逐公父歜<hi>昌欲反即文伯</hi>及秦遄<hi>市專反平子姑壻</hi>皆奔齊<lb/>
　　楚子入于郢賞鬬辛王孫由于王孫圉鍾建鬭巢<lb/>
　申包胥王孫賈宋木鬭懷<hi>九子皆從王有大功者</hi>子西曰請舍<lb/>
　懷也<hi>以初謀欲弑王</hi>王曰大德滅小怨道也申包胥曰吾為<lb/>
　君也非為身也君既定矣又何求遂逃賞王將嫁季<lb/>
　芊季芊辭曰所以為女子逺丈夫也鍾建負我矣以<lb/>
<pb n="26b"/>　妻鍾建以為樂尹<lb/>
冬晉士鞅帥師圍鮮虞<lb/>
　左傳報觀虎之役也<hi>三年鮮虞獲晉觀虎</hi>
六年春王正月癸亥鄭游速帥師滅許以許男斯歸<hi>速公</hi>
　<hi>作遫後同</hi>
　左傳春鄭滅許因楚敗也<lb/>
二月公侵鄭<lb/>
　左傳周儋翩<hi>子朝餘黨</hi>率王子朝之徒因鄭人將以作亂<lb/>
<pb n="27a"/>　于周鄭於是伐馮滑胥靡負黍狐人闕外<hi>周六邑</hi>二月<lb/>
　公侵鄭取匡<hi>鄭邑取匡不書歸之晉也</hi>為晉討鄭之伐胥靡也往<lb/>
　不假道於衛及還陽虎使季孟自南門入出自東門<lb/>
　<hi>陽虎將逐三桓欲使得罪于衛</hi>舍于豚澤衛侯怒使彌子瑕<hi>衛嬖大夫</hi>追<lb/>
　之公叔文子老矣<hi>公孫發</hi>輦而如公曰尤人而效之非<lb/>
　禮也昭公之難君將以文之舒鼎<hi>衛文公之鼎</hi>成之昭兆<lb/>
　<hi>寶龜</hi>定之鞶鑑<hi>鞶帶而以鏡為餙也今西方羌胡猶然古之遺服</hi>苟可以納之<lb/>
　擇用一焉公子與二三臣之子諸侯苟憂之將以為<lb/>
<pb n="27b"/>　之質此羣臣之所聞也今將以小忿蒙舊德無乃不<lb/>
　可乎太姒之子唯周公康叔為相睦也而效小人以<lb/>
　棄之不亦誣乎天將多陽虎之罪以斃之君姑待之<lb/>
　若何乃止　按自宣公十八年書公伐把之後魯無<lb/>
　君者將八十年至是而侵鄭再侵齊一圍成皆書公<lb/>
　豈公室能張而兵權在公哉三桓既微陪臣執國命<lb/>
　而挾公以行耳召陵之盟口血未乾而鄭受囊瓦之<lb/>
　奔弱晉間楚之敗而滅許又黨王室之亂人加兵天<lb/>
<pb n="28a"/>　子之六邑其罪大矣魯於是奉辭以伐之夫誰曰不<lb/>
　可而陽虎之徒釁於勇嗇於禍以逞其私觀季孫獻<lb/>
　俘於晉則魯安有奨王室之實哉故書侵以志其卑<lb/>
　也<lb/>
公至自侵鄭<lb/>
　是行也陽虎居中有異志焉往不假道還自南門入<lb/>
　東門出以激怒於衛使微公叔文子之言公其危矣<lb/>
　故致之<lb/>
<pb n="28b"/>夏季孫斯仲孫何忌如晉<lb/>
　左傳夏季桓子如晉獻鄭俘也陽虎强使孟懿子往<lb/>
　報夫人之幣<hi>聘禮執圭以致君命執璧以致享幣其於夫人則聘用璋享用琮聘君與夫人</hi>
　<hi>一使兼致之夫人不别使也陽虎欲困辱三桓并求媚于晉既使桓子報聘晉君又别遣正卿報夫人聘</hi>
　晉人兼享之<hi>賤魯故不復兩設禮明經所以不備書</hi>孟孫立于房外謂<lb/>
　范獻子曰陽虎若不能居魯而息肩於晉所不以為<lb/>
　中軍司馬者有如先君獻子曰寡君有官將使其人<lb/>
　鞅何知焉獻子謂簡子曰魯人患陽虎矣孟孫知其<lb/>
<pb n="29a"/>　釁以為必適晉故强為之請以取入焉　按春秋於<lb/>
　魯卿使鄰國變文書介副者二文十八年公子遂叔<lb/>
　孫得臣如齊大夫擅廢立而君始失政也此年季孫<lb/>
　斯仲孫何忌如晉陪臣執國命而大夫受制也二子<lb/>
　專國而聽于陽虎行云則行止云則止立於房外致<lb/>
　請于范鞅佯為陽虎道地而實以取入求哀于霸國<lb/>
　吁何其衰也春秋之書皆欲以起問者見事情也<lb/>
　附左傳四月己丑呉太子終纍<hi>闔廬子夫差兄</hi>敗楚舟師子<lb/>
<pb n="29b"/>　期又以陵師<hi>陸軍</hi>敗于繁揚令尹子西喜曰乃今可為<lb/>
　矣<hi>知懼故也</hi>於是乎遷郢於鄀<hi>音若</hi>而改紀其政以定楚國<lb/>
　　六月晉閻没戍周且城胥靡<lb/>
秋晉人執宋行人樂祁犂<lb/>
　左傳秋八月宋樂祁言於景公曰諸侯唯我事晉今<lb/>
　使不往晉其憾矣樂祁告其宰陳寅陳寅曰必使子<lb/>
　往他日公謂樂祁曰唯寡人説子之言子必往陳寅<lb/>
　曰子立後而行吾室亦不亡<hi>知晉政多門往必有難</hi>唯君亦以<lb/>
<pb n="30a"/>　我為知難而行也見溷<hi>樂祁子</hi>而行趙簡子逆而飲之<lb/>
　酒於緜上獻楊楯六十於簡子陳寅曰昔吾主范氏<lb/>
　今子主趙氏又有納焉以楊楯賈禍弗可為也己然<lb/>
　子死晉國子孫必得志于宋范獻子言於晉侯曰以<lb/>
　君命越疆而使未致使而私飲酒不敬二君不可不<lb/>
　討也乃執樂祁<lb/>
冬城中城<lb/>
　榖梁傳城中城者三家張也或曰非外民也陸氏曰<lb/>
<pb n="30b"/>　三家張為日乆矣此時陽虎用事三家始衰何言張<lb/>
　也入春秋過二百年矣城壞須築何譏外民哉　杜<lb/>
　氏曰公為晉侵鄭故懼而城<lb/>
季孫斯仲孫忌帥師圍鄆<lb/>
　杜氏曰鄆貳于齊故圍之何忌不言何闕文<lb/>
　附左傳陽虎又盟公及三桓於周社盟國人于亳社<lb/>
　詛于五父之衢　冬十二月天王處于姑蕕<hi>周地</hi>辟儋<lb/>
　翩之亂也<lb/>
<pb n="31a"/>七年春王正月<lb/>
　附左傳春二月周儋翩入于儀栗<hi>周地</hi>以叛　齊人歸<lb/>
　鄆陽關陽虎居之以為政<hi>鄆陽關皆魯邑中貳于齊齊今歸之不書虎專之</hi>
夏四月<lb/>
　附左傳夏四月單武公<hi>穆公子</hi>劉桓公<hi>文公子</hi>敗尹氏于<lb/>
　窮谷<hi>尹氏復黨儋翩共為亂也</hi>
秋齊侯鄭伯盟于鹹<hi>諸侯始復特相盟</hi>
　左傳齊侯鄭伯盟于鹹徵㑹于衛　杜氏曰鹹衛地<lb/>
<pb n="31b"/>　　陳氏曰特相盟自齊桓以來未之有也於是再見<lb/>
　諸侯無主盟矣是故石門志諸侯之合也于鹹志諸<lb/>
　侯之散也　自是而後盟沙盟曲濮㑹安甫盟黄㑹<lb/>
　牽㑹洮皆齊鄭糾合之事與隠公初年事相似<lb/>
齊人執衛行人北宫結以侵衛齊侯衛侯盟于沙<hi>公作沙澤</hi>
　左傳衛侯欲叛晉諸大夫不可使北宫結如齊而私<lb/>
　於齊侯曰執結以侵我齊侯從之乃盟于瑣<hi>瑣即沙也</hi>
　杜氏曰陽平元城縣東南有沙亭　此齊衛合黨之<lb/>
<pb n="32a"/>　始自此以後次五氏次垂葭次渠蒢無非包藏禍心<lb/>
　以圖晉為事夫齊固伯國之餘業而衛亦中州之大<lb/>
　國也使能脩其德政豈不足以自强乃間晉楚之衰<lb/>
　逞為不義未幾而屈于强呉曰既不能令又不受命<lb/>
　是絶物也涕泣而女于呉兹非不義之明效哉<lb/>
大雩<lb/>
齊國夏帥師伐我西鄙<lb/>
　左傳齊國夏伐我<hi>齊叛晉故</hi>陽虎御季桓子公斂處父<hi>孟氏</hi>
<pb n="32b"/>　<hi>家臣成宰公斂陽</hi>御孟懿子將宵軍齊師齊師聞之墮伏而<lb/>
　待之<hi>堕毁其軍以示弱而設伏兵</hi>處父曰虎不圖禍而必死<hi>言虎欲夜</hi>
　<hi>掩齊師入其伏内則己必殺虎</hi>苫夷曰<hi>季氏家臣</hi>虎陷二子<hi>季孟</hi>於難不待<lb/>
　有司余必殺女虎懼乃還不敗　按昭公逐於季氏<lb/>
　羈棲鄆邑惟齊是依而齊不能為之出偏師向魯鄙<lb/>
　問季氏之罪今間晉之衰結盟鄭衛加兵于魯覬覦<lb/>
　代興是知時之或可而不知己之不可也見義不為<lb/>
　非分妄動無名棄好豈不愚哉<lb/>
<pb n="33a"/>九月大雩<lb/>
冬十月<lb/>
　附左傳冬十一月戊午單子劉子逆王于慶氏<hi>慶氏守姑</hi>
　<hi>蕕大夫</hi>晉籍秦送王己巳王入于王城館于公族黨氏<lb/>
　<hi>周大夫</hi>而後朝于莊宫<hi>莊王廟</hi>
八年春王正月公侵齊公至自侵齊<lb/>
　左傳公侵齊門于陽州士皆坐列<hi>言無鬭志</hi>曰顔髙<hi>魯人</hi>之<lb/>
　弓六鈞<hi>百八十斤</hi>皆取而傳觀之<hi>言魯無軍政</hi>
<pb n="33b"/>　附左傳二月己丑單子伐榖城劉子伐儀栗<hi>討儋翩之黨榖</hi>
　<hi>城在河南縣西</hi>辛邜單子伐簡城劉子伐盂以定王室　趙<lb/>
　鞅言于晉侯曰諸侯唯宋事晉好逆其使猶懼不至<lb/>
　今又執之是絶諸侯也將歸樂祁樂祁歸卒于大行<lb/>
　<hi>晉東南山</hi>士鞅曰宋必叛不如止其尸以求成焉乃止諸<lb/>
　州<hi>晉地</hi>
二月公侵齊<lb/>
　左傳公侵齊攻廪丘之郛主人焚衝<hi>戰車</hi>或濡馬褐<hi>馬衣</hi>
<pb n="34a"/>　以救之遂毁之<hi>毁郛</hi>主人出師奔<lb/>
三月公至自侵齊<lb/>
曹伯露卒<lb/>
夏齊國夏帥師伐我西鄙<lb/>
公㑹晉師于瓦公至自瓦<lb/>
　左傳晉士鞅趙鞅荀寅救我公㑹晉師于瓦　杜氏<lb/>
　曰將來救魯公逆㑹之救不書齊師已去瓦衛地東<lb/>
　郡燕縣東北有瓦亭　按不曰㑹士鞅而曰㑹晉師<lb/>
<pb n="34b"/>　君不㑹大夫且重師也棐林之㑹不言趙盾而言晉<lb/>
　師瓦之㑹言晉師而不書士鞅<lb/>
秋七月戊辰陳侯桞卒<lb/>
晉士鞅帥師侵鄭遂侵衛<hi>士公作趙</hi>
　左傳晉師將盟衛侯于鄟澤<hi>自瓦還就衛地盟</hi>趙簡子曰羣<lb/>
　臣誰敢盟衛君者<hi>前年衛叛晉與齊簡子意欲摧辱之</hi>渉佗成何曰我<lb/>
　能盟之<hi>二子晉大夫</hi>衛人請執牛耳<hi>盟用牛耳卑者執之尊者涖之衛侯自以</hi>
　<hi>當涖牛耳請晉大夫執之</hi>成何曰衛吾温原也焉得視諸侯將㰱<lb/>
<pb n="35a"/>　渉佗捘<hi>子對反擠也</hi>衛侯之手及捥<hi>血至捥</hi>衛侯怒王孫賈<lb/>
　趨進曰盟以信禮也有如衛君其敢不唯禮是事而<lb/>
　受此盟也衛侯欲叛晉而患諸大夫王孫賈使次于<lb/>
　郊大夫問故<hi>問不入故</hi>公以晉詬語之<hi>詬耻也</hi>且曰寡人辱<lb/>
　社稷其改卜嗣寡人從焉大夫曰是衛之禍豈君之<lb/>
　過也公曰又有患焉謂寡人必以而子與大夫之子<lb/>
　為質大夫曰苟有益也公子則往羣臣之子敢不皆<lb/>
　負羈絏以從將行王孫賈曰苟衛國有難工商未嘗<lb/>
<pb n="35b"/>　不為患使皆行而後可<hi>欲以激怒國人</hi>公以告大夫乃皆將<lb/>
　行之行有日公朝國人使賈問焉曰若衛叛晉晉五<lb/>
　伐我病何如矣皆曰五伐我猶可以能戰賈曰然則<lb/>
　如叛之病而後質焉何遲之有乃叛晉晉人請改盟<lb/>
　弗許秋晉士鞅㑹成桓公<hi>周卿士不書監帥不親侵也</hi>侵鄭圍蟲<lb/>
　牢報伊闕也<hi>六年鄭伐周闕外</hi>遂侵衛<lb/>
葬曹靖公<lb/>
九月葬陳懷公<lb/>
<pb n="36a"/>季孫斯仲孫何忌帥師侵衛<lb/>
　左傳晉故也<lb/>
冬衛侯鄭伯盟于曲濮<lb/>
　杜氏曰結叛晉曲濮衛地<lb/>
從祀先公<lb/>
盗竊寳玉大弓<lb/>
　左傳季寤<hi>季桓子之弟</hi>公鉏極<hi>公彌曽孫桓子族子</hi>公山不狃<hi>費宰</hi>皆<lb/>
　不得志於季氏叔孫輒<hi>叔孫氏之庶子</hi>無寵於叔孫氏叔仲<lb/>
<pb n="36b"/>　志<hi>叔孫帶之孫</hi>不得志於魯故五人因陽虎陽虎欲去三<lb/>
　桓以季寤更季氏以叔孫輒更叔孫氏己更孟氏冬<lb/>
　十月順祀先公而祈焉辛卯禘于僖公<hi>不于太廟者順祀之義當</hi>
　<hi>退僖公懼于僖神故于僖廟行順祀禮祭尊可以及卑後代之主宜上徙太廟而食今徙上世之主下祀</hi>
　<hi>僖廟凟也</hi>壬辰將享季氏于蒲圃而殺之戒都車<hi>都邑之兵車</hi>
　曰癸巳至<hi>將以壬辰夜殺季孫明日癸巳以都車攻二家</hi>成宰公斂處父告<lb/>
　孟孫曰季氏戒都車何故孟孫曰吾弗聞處父曰然<lb/>
　則亂也必及於子先備諸與孟孫以壬辰為期陽虎<lb/>
<pb n="37a"/>　前驅林楚御桓子虞人以鈹盾夾之陽越<hi>虎從弟</hi>殿將<lb/>
　如蒲圃桓子咋謂林楚曰<hi>咋詐同慙語也仕駕反杜云暫也</hi>而先皆<lb/>
　季氏之良也爾以是繼之<hi>欲使林楚免已于難以繼其先人之良</hi>對曰<lb/>
　臣聞命後<hi>猶晚也</hi>陽虎為政魯國服焉違之徴<hi>猶速也</hi>死<lb/>
　死無益於主桓子曰何後之有而能以我適孟氏乎<lb/>
　對曰不敢愛死懼不免主桓子曰往也孟氏選圉人<lb/>
　之壯者三百人以為公期<hi>孟氏支子</hi>築室於門外<hi>托築室以聚衆</hi>
　<hi>實欲以備難</hi>林楚怒馬及衢而騁陽越射之不中築者闔<lb/>
<pb n="37b"/>　門有自門間射陽越殺之陽虎刼公與武叔<hi>叔孫不敢之子</hi>
　<hi>州仇</hi>以伐孟氏公斂處父帥成人自上東門入<hi>魯東城之北門</hi>
　與陽氏戰于南門之内弗勝又戰于棘下<hi>城内地名</hi>陽氏<lb/>
　敗陽虎説甲如公宫取寳玉大弓以出舍于五父之<lb/>
　衢寢而為食其徒曰追其將至虎曰魯人聞余出喜<lb/>
　於徴死何暇追余<hi>喜於徵死言喜於得脱上文林楚言違之徴死懼適孟氏不成而徒</hi>
　<hi>速死也今適孟氏成則徵死之懼轉而為喜矣故云然</hi>從者曰嘻<hi>歎聲</hi>速駕公斂<lb/>
　陽在公斂陽請追之孟孫弗許陽欲殺桓子<hi>欲因亂討季氏</hi>
<pb n="38a"/>　<hi>以强孟氏</hi>孟孫懼而歸之<hi>不敢殺</hi>子言<hi>季寤</hi>辨<hi>猶周徧也</hi>舍爵於季<lb/>
　氏之廟而出<hi>示無懼</hi>陽虎入于讙陽關以叛<hi>叛不書畧家臣</hi>
　公羊傳從祀者何順祀也文公逆祀去者三人<hi>諫不從而</hi>
　<hi>去之</hi>定公順祀叛者五人<hi>諫不以禮去曰叛</hi>　榖梁傳貴復正<lb/>
　也　杜氏曰先公閔僖也將正二公之位次所順非<lb/>
　一故通言先公　胡傳蜀人馮山曰昭公至是始得<lb/>
　從祀於太廟其説是也<hi>三傳皆以為順祀閔僖二公惟馮氏以為從祀昭公於太</hi>
　<hi>廟</hi>季氏逐君薨不得以時歸葬葬又絶其兆域在墓<lb/>
<pb n="38b"/>　道之南則其主乆未得從昭穆而祔祭矣陽虎將殺<lb/>
　季孫始以其主從祀太廟葢欲著季氏之罪以取媚<lb/>
　於國人也　薛氏曰從祀者何順祀也魯之祭也躋<lb/>
　僖公外昭公從祀之始正其禮也<hi>此兼用二説似優</hi>　劉氏<lb/>
　曰陽虎將作亂而惡不得民心故於是為小正以售<lb/>
　其大不正立小義以遂其大不義也　按既正閔僖<lb/>
　之逆祀使昭公果未從祀亦在所正可知矣凡祭而<lb/>
　失禮則書祭名祭非失禮為所舉革之事而書者則<lb/>
<pb n="39a"/>　書事此義重從祀故直云從祀先公而略其祭事也<lb/>
　諸儒以為不書禘事與日者為事出陽虎而不正言<lb/>
　之恐亦過矣　公羊傳盗者孰謂謂陽虎也陽虎者<lb/>
　曷為者也季氏之宰也季氏之宰則微者也惡乎得<lb/>
　國寳而竊之陽虎專季氏季氏專魯國陽虎拘季孫<lb/>
　<hi>何氏曰季孫逐昭公之後取其寳玉藏于其家陽虎拘季孫奪其寳玉季孫取玉不書者舉逐君為重</hi>
　<hi>今按經書盗竊則明是取之公宫何説無據</hi>孟氏與叔孫迭而食之睋<hi>五多</hi>
　<hi>反</hi>而鋟<hi>且審反</hi>其板<hi>以爪刻其饋器之上葢板</hi>曰某月某日將殺我<lb/>
<pb n="39b"/>　于蒲圃力能救我則於是至乎日若時而出臨南者<lb/>
　陽虎之出也<hi>姊妹之子為出或云從其家出而仕于公</hi>御之<hi>御季孫</hi>於其乗<lb/>
　焉<hi>初上車時</hi>季孫謂臨南曰<hi>初上車時陽越未在故得私語</hi>以季氏之世<lb/>
　世有子子可以不免我死乎臨南曰有力不足臣何<lb/>
　敢不勉陽越者陽虎之從弟也為右<hi>為季孫車右</hi>諸陽之<lb/>
　從者車數十乗至於孟衢臨南投䇿而墜之<hi>䇿馬捶也</hi>陽<lb/>
　越下取䇿臨南駷<hi>素勤反</hi>馬<hi>振馬銜令馬走也</hi>而由乎孟氏陽<lb/>
　虎從而射之矢著于莊門<hi>孟氏所入門名</hi>然而甲起于琴如<lb/>
<pb n="40a"/>　<hi>地名</hi>弑不成却反舍于郊皆説<hi>他㑹反</hi>然息或曰弑千乗<lb/>
　之主<hi>季氏專魯國故云千乗之主</hi>而不克舍此可乎陽虎曰夫孺<lb/>
　子得國而已<hi>夫指季孫也言季孫孺子耳得免而已不能圗已</hi>如丈夫何睋<lb/>
　而曰彼哉彼哉<hi>望見公斂處父之師而曰彼哉彼哉再言之者切遽意</hi>既駕公<lb/>
　斂處父帥師而至慬<hi>其靳反</hi>然後得免自是走之晉寳<lb/>
　者何璋判白<hi>判半也半圭曰璋白藏天子青藏諸侯魯得郊天故錫以白</hi>弓繡質<lb/>
　<hi>質拊也</hi>龜青純<hi>純縁也謂縁甲<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>/也千嵗之龜青<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>
                    </hi>　榖梁傳寳玉者何<lb/>
　封圭<hi>始封之圭</hi>也大弓者武王之戎弓也周公受賜藏之<lb/>
<pb n="40b"/>　魯　蘓氏曰陽虎將殺季孫斯不勝而出取寳玉大<lb/>
　弓於公宫以行其稱盗陪臣也寳玉大弓魯之分器<lb/>
　也是時陽虎以鄆讙龜隂叛奔齊十年侯犯以郈叛<lb/>
　及昭十二年南蒯以費叛皆以賤不書其書竊寳玉<lb/>
　大弓何也分器重於地也分器重於地者賤貨而貴<lb/>
　命也　杜氏曰寳玉夏后氏之璜大弓封父之繁弱<lb/>
　　孔氏曰公羊傳曰寳者何璋判白弓繡質龜青純<lb/>
　彼不知魯有先王分器謬為言耳且所盗無龜知其<lb/>
<pb n="41a"/>　並是妄也<lb/>
九年春王正月<lb/>
　附左傳宋公使樂大心盟于晉且逆樂祁之尸辭偽<lb/>
　有疾乃使向巢<lb/>
夏四月戊申鄭伯蠆卒<hi>蠆赦邁反公作囆</hi>
得寳玉大弓<lb/>
　公羊傳何以書國寳也喪之書得之書　榖梁傳惡<lb/>
　得之得之堤下或曰陽虎以解衆也<lb/>
<pb n="41b"/>六月葬鄭獻公<lb/>
　附左傳六月伐陽關<hi>討陽虎也</hi>陽虎使焚萊門<hi>陽關邑門</hi>師驚<lb/>
　犯之而出奔齊請師以伐魯曰三家必取之<hi>三加兵于魯</hi>
　齊侯將欲許之鮑文子諫曰臣嘗為𨽻於施氏矣<hi>施氏</hi>
　<hi>魯大夫文子鮑國也成十七年齊人召而立之至今七十四年文子葢九十餘矣</hi>魯未可取<lb/>
　也上下猶和衆庶猶睦能事大國而無天菑若之何<lb/>
　取之陽虎欲勤齊師也齊師罷大臣必多死亡已於<lb/>
　是乎奮其詐謀夫陽虎有寵于季氏而將殺季孫以<lb/>
<pb n="42a"/>　不利魯國而求容焉親富不親仁君焉用之君冨於<lb/>
　季氏而大於魯國茲陽虎所欲傾覆也魯免其疾而<lb/>
　君又収之無乃害乎齊侯執陽虎將東之陽虎願東<lb/>
　<hi>陽虎將西奔晉知齊必反已故詐願東</hi>乃囚諸西鄙盡借邑人之車鍥<lb/>
　<hi>若刻反刻也</hi>其軸麻約而歸之<hi>刻其軸使易毁折麻約刻處而歸之令人不覺欲追</hi>
　<hi>者不能及</hi>載葱<hi>初江反</hi>靈寢於其中而逃<hi>葱靈輜車名賈逹云衣車也有葱有</hi>
　<hi>靈然則此車前後有蔽兩旁開葱可以觀望葱中竪木謂之靈其内容人卧</hi>追而得之囚<lb/>
　於齊又以葱靈逃奔晉適趙氏<lb/>
<pb n="42b"/>秋齊侯衛侯次于五氏<lb/>
　趙氏曰凡師駐曰次惡興師也<hi>言非奉王命以討罪救亂而擅興</hi>次<lb/>
　猶不可<hi>次者無所用但次止耳經猶譏之</hi>况侵伐乎唯莊八年次于<lb/>
　郎以俟陳人蔡人俟冦為免譏耳即明無冦而次是<lb/>
　欲自為冦也皆譏也　今按齊侯衛侯次于五氏未<lb/>
　見所用正趙氏所謂無冦而次是欲自為冦也左氏<lb/>
　言齊侯伐晉夷儀杜預謂不書伐者諱伐盟主以次<lb/>
　告然襄二十三年書齊侯遂伐晉何不諱乎陳君舉<lb/>
<pb n="43a"/>　又謂中國無霸春秋重絶晉故不言伐然文元年書<lb/>
　衛人伐晉何以不重絶晉乎　五氏晉地<lb/>
秦伯卒<lb/>
冬葬秦哀公<lb/>
十年春王三月及齊平<lb/>
夏公㑹齊侯于夾谷公至自夾谷<hi>夾公穀作頰</hi>
　左傳夏公㑹齊侯于祝其實夾谷<hi>夾谷即祝其也</hi>孔丘相<hi>相㑹</hi>
　<hi>儀也</hi>犂彌言於齊侯曰孔丘知禮而無勇若使萊人<hi>齊所</hi>
<pb n="43b"/>　<hi>滅萊夷</hi>以兵刼魯侯必得志焉齊侯從之孔丘以公退<lb/>
　曰士兵之<hi>以兵擊萊人</hi>兩君合好而裔夷之俘以兵亂之<lb/>
　非齊君所以命諸侯也裔不謀夏夷不亂華俘不干<lb/>
　盟兵不偪好於神為不祥<hi>盟將告神犯之為不善</hi>於德為愆義<lb/>
　於人為失禮君必不然齊侯聞之遽辟<hi>婢亦反去也</hi>之將<lb/>
　盟<hi>趙氏曰按經不書盟傳何得云盟葢左氏欲以歸汶陽之田歸功于夫子故謬為此説殊不知要而</hi>
　<hi>得之非聖人之正也故自遽辟之以下至齊侯將享公悉不取</hi>齊人加於載書曰齊<lb/>
　師出竟而不以甲車三百乗從我者有如此盟孔丘<lb/>
<pb n="44a"/>　使茲無還揖對曰<hi>無還魯大夫</hi>而不反我汶陽之田吾以<lb/>
　共命者亦如之　張氏曰夾谷魯地漢東海祝其縣<lb/>
　有夾山　按陽虎奔齊請師以伐魯齊侯將許之以<lb/>
　鮑文子之諌而止至是魯之君臣能用孔子魯國大<lb/>
　治齊人慕義故今年三月及齊平而為夾谷之㑹焉<lb/>
　安得有使萊人以兵刼魯侯之事乎是㑹也聖人相<lb/>
　禮將使兩國繼好謀闕敦于信義以從先王之典何<lb/>
　以盟為經言㑹而傳言盟足知其誣也其盟辭曰齊<lb/>
<pb n="44b"/>　師出竟而魯以三百乗從是欲以邾滕視魯也及魯<lb/>
　使茲無還答之則要其反我汶陽之田而已何其不<lb/>
　倫乎使齊反汶陽之田則魯將為齊役乎他書載景<lb/>
　公之言曰魯以君子之道輔其君而子獨以夷狄之<lb/>
　道教寡人晏嬰之言曰小人之謝過也以文君子之<lb/>
　謝過也以質君已知過則謝之以質爾於是齊人歸<lb/>
　田以謝過此為是則左氏之説為非矣<lb/>
晉趙鞅帥師圍衛<lb/>
<pb n="45a"/>齊人來歸鄆讙龜隂田<hi>鄆公作運田上穀有之字</hi>
　公羊傳齊人曷為來歸運讙龜隂田孔子行乎季孫<lb/>
　三月不違齊人為是來歸之　杜氏曰三邑皆汶陽<lb/>
　田也泰山博縣北有龜山隂田在其北也㑹夾谷孔<lb/>
　子相齊人服義而歸魯田　任公輔曰桓三年讙杜<lb/>
　氏以為魯地濟北蛇丘縣有讙亭而汶水經濟北至<lb/>
　東平須昌入濟鄆即昭公時齊取以居公者至是并<lb/>
　以還魯二邑與龜隂俱在汶水北　孔氏曰八年陽<lb/>
<pb n="45b"/>　虎入於讙陽關以叛九年伐陽關陽虎奔齊其時虎<lb/>
　以讙去鄆與龜隂亦從之　家氏曰取濟西取汶陽<lb/>
　書取不言歸以其仗大國而得之故書曰取歸濟西<lb/>
　歸讙及闡歸疆也言歸不言來歸以其請之而後得<lb/>
　非彼自歸也惟鄆讙龜隂書齊人來歸言齊人自以<lb/>
　故疆來歸也聖人道化所感强暴為之革心有莫知<lb/>
　其然而然者讀春秋至此可以信聖人之道不為空<lb/>
　言儒者之學果非無實也左氏所載兹無還之對陋<lb/>
<pb n="46a"/>　矣<lb/>
叔孫州仇仲孫何忌帥師圍郈<hi>郈音后</hi>
　左傳初叔孫成子欲立武叔公若藐<hi>叔孫氏之族</hi>固諌曰<lb/>
　不可成子立之而卒武叔既定使郈馬正侯犯殺公<lb/>
　若弗能其圉人<hi>叔孫氏之圉人</hi>殺公若侯犯以郈叛<hi>犯以不能副武</hi>
　<hi>叔之命自懷疑懼而叛</hi>武叔懿子圍郈弗克　杜氏曰郈叔孫<lb/>
　氏邑　任公輔曰東平無塩縣東南有郈鄉<lb/>
秋叔孫州仇仲孫何忌帥師圍郈<hi>郈公作費</hi>
<pb n="46b"/>　左傳秋二子及齊師復圍郈弗克郈工師<hi>掌工之官</hi>駟赤<lb/>
　謂侯犯曰居齊魯之間而無事<hi>無所服事</hi>必不可矣子盍<lb/>
　求事於齊以臨民不然將叛侯犯從之齊使至駟赤<lb/>
　為之宣言於郈中<hi>詐為齊使言</hi>曰侯犯將以郈易于齊齊<lb/>
　人將遷郈民衆兇懼駟赤謂侯犯曰子不如易於齊<lb/>
　齊人欲以此偪魯必倍與子地且盍多舍甲於子之<lb/>
　門以備不虞侯犯曰諾乃多舍甲焉侯犯請易於齊<lb/>
　齊有司觀郈將至駟赤使周走呼曰齊師至矣郈人<lb/>
<pb n="47a"/>　大駭介侯犯之門甲以圍侯犯侯犯奔齊齊人乃致<lb/>
　郈　胡傳侯犯以郈叛不書書圍郈則叛可知矣再<lb/>
　書二卿帥師圍郈則彊可知矣<lb/>
宋樂大心出奔曹<lb/>
　左傳宋樂溷<hi>樂祁之子</hi>謂桐門右師<hi>右師樂大心溷族父也</hi>曰吾猶<lb/>
　衰絰而子擊鐘何也<hi>忿其不逆父䘮因責其無同族之恩</hi>右師曰喪不<lb/>
　在此故也既而告人曰已衰絰而生子余何故舍鐘<lb/>
　子明<hi>溷</hi>聞之怒言於公曰右師將不利戴氏<hi>樂氏載公族</hi>
<pb n="47b"/>　不肯適晉將作亂也乃逐桐門右師<lb/>
宋公子地出奔陳<hi>地公作池後同</hi>
　左傳宋公子地有白馬四公嬖向魋魋欲之公取而<lb/>
　朱其尾鬛以與之地怒使其徒扶魋而奪之母弟辰<lb/>
　曰子為君禮<hi>辟君也</hi>不過出竟君必止子公子地出奔<lb/>
　陳公弗止<lb/>
冬齊侯衛侯鄭游速㑹于安甫<hi>安甫公作鞌</hi>
　杜氏曰安甫地闕<lb/>
<pb n="48a"/>叔孫州仇如齊<lb/>
　左傳武叔聘于齊<hi>謝致郈也</hi>齊侯享之曰子叔孫若使郈<lb/>
　在君之他竟寡人何知焉屬與敝邑際故敢助君憂<lb/>
　之<hi>以致郈德叔孫</hi>對曰非寡君之望也所以事君封疆社稷<lb/>
　是以<hi>以猶為也</hi>敢以家𨽻勤君之執事夫不令之臣天下<lb/>
　之所惡也君豈以為寡君賜<hi>言義在討惡非所以賜寡君</hi>
宋公之弟辰暨仲佗石彄出奔陳<hi>暨下公穀有宋字彄苦侯反</hi>
　左傳辰為地請弗聽辰曰是我迋<hi>古况反欺也</hi>吾兄也吾<lb/>
<pb n="48b"/>　以國人出君誰與處冬母弟辰暨仲佗石彄出奔陳<lb/>
　<hi>佗仲幾子彄褚師段子</hi>　胡傳其弟云者罪宋公以嬖魋故奔<lb/>
　其二弟無親親之恩暨云者罪辰以地故自絶於君<lb/>
　又牽帥其大夫以出無尊君之義夫暨者不得已之<lb/>
　詞又以見仲佗石彄身為卿佐不能匡君靖難而為<lb/>
　辰所率與之俱奔無大臣之節也<lb/>
十有一年春宋公之弟辰及仲佗石彄公子地自陳入<lb/>
于蕭以叛<lb/>
<pb n="49a"/>夏四月<lb/>
秋宋樂大心自曹入于蕭<lb/>
　左傳宋公母弟辰暨仲佗石彄公子地入于蕭以叛<lb/>
　秋樂大心從之大為宋患寵向魋故也　杜氏曰蕭<lb/>
　宋邑　胡傳出奔陳則稱暨入于蕭以叛則稱及及<lb/>
　非不得已之詞也非不得已而果於叛君則無首從<lb/>
　之别其罪一施之故不稱暨而稱及四卿在蕭而大<lb/>
　心自曹從之其叛可知矣故不書叛而曰入于蕭入<lb/>
<pb n="49b"/>　逆詞也　初宋蕭邑大夫蕭叔大心有功于宋封為<lb/>
　附庸楚滅之復為宋邑<lb/>
冬及鄭平叔還如鄭涖盟<hi>還音族涖公穀作莅</hi>
　左傳始叛晉也　杜氏曰魯自僖公以來世服于晉<lb/>
　至今而叛故曰始<lb/>
十有二年春薛伯定卒<lb/>
夏葬薛襄公<lb/>
叔孫州仇帥師墮郈<hi>墮許規反後同</hi>
<pb n="50a"/>衛公孟彄帥師伐曹<lb/>
季孫斯仲孫何忌帥師墮費<hi>費音秘後同</hi>
　左傳仲由為季氏宰將墮三都<hi>費郈成</hi>於是叔孫氏墮<lb/>
　郈季氏將堕費公山不狃<hi>費宰</hi>叔孫輒帥費人以襲魯<lb/>
　公與三子入于季氏之宫登武子之臺費人攻之弗<lb/>
　克入及公側<hi>至臺側</hi>仲尼<hi>時為司冦</hi>命申句須樂頎下伐之<lb/>
　費人北國人追之敗諸姑蔑二子奔齊遂墮費　公<lb/>
　羊傳曷為帥師堕郈帥師堕費孔子行乎季孫三月<lb/>
<pb n="50b"/>　不違曰家不藏甲邑無百雉之城於是帥師堕郈帥<lb/>
　師堕費雉者何五板而堵<hi>八尺曰板</hi>五堵而雉百雉而城<lb/>
　<hi>二萬尺凡周十一里三十三歩二尺公侯之制也禮天子千雉伯七十雉子男五十雉天子周城諸侯軒</hi>
　<hi>城</hi>　何氏曰郈叔孫氏所食邑費季氏所食邑二大<lb/>
　夫宰吏數叛患之以問孔子孔子曰陪臣執國命采<lb/>
　長數叛者坐邑有城池之固家有甲兵之藏故也季<lb/>
　氏説其言而堕之書者善定公任大聖復古制弱臣<lb/>
　勢也不書去甲者舉堕城為重　蘓氏曰此孔子之<lb/>
<pb n="51a"/>　所以聖也孔子以羈旅之臣得政數月而能以治世<lb/>
　之禮律衰世之臣堕名都出藏甲而三桓不疑其害<lb/>
　己此有不言而信不怒而威者矣夫孔子之聖見於<lb/>
　行事至此為無疑也<lb/>
秋大雩<lb/>
冬十月癸亥公㑹齊侯盟于黄<hi>齊公作晉</hi>
十有一月丙寅朔日有食之<lb/>
公至自黄<lb/>
<pb n="51b"/>十有二月公圍成公至自圍成<lb/>
　左傳將堕成公斂處父謂孟孫堕成齊人必至於北<lb/>
　門<hi>城在魯北竟故</hi>且成孟氏之保障也無成是無孟氏也子<lb/>
　偽不知我將不墮冬十二月公圍成弗克　杜氏曰<lb/>
　國内而書至者成彊若列國興動大衆故出入皆告<lb/>
　于廟也　朱子曰三家孟氏最弱季氏最强强者堕<lb/>
　之而弱者反不可堕者强者不覺而弱者覺之故也<lb/>
　又曰費郈之叛荐為叔季之害故叔季自欲堕之公<lb/>
<pb n="52a"/>　斂在成方有功于孟氏則孟氏之不肯堕冝矣　胡<lb/>
　傳仲由為季氏宰孔子為魯司冦而不能堕成何也<lb/>
　按是冬公圍成不克越明年孔子由大司冦攝相事<lb/>
　然後誅少正卯與聞國政三月而商賈信於市男女<lb/>
　别於途及齊人歸女樂孔子遂行然則圍成之時仲<lb/>
　尼雖用事不能專魯國之政也使聖人得志行乎魯<lb/>
　國以及朞月則不待兵革而自堕矣<hi>李氏亷曰胡氏引史記謂明年</hi>
　<hi>孔子由大司㓂攝相事至十四年然後行恐未然成不堕三家變矣聖人色斯舉矣安有明年攝相之事</hi>
<pb n="52b"/>　<hi>所以知其必無者考按經文明年無更敗起廢之事而築囿大蒐必非聖人在位</hi>　仁山金<lb/>
　氏曰按孔子生長於魯至是五十餘年天下之士多<lb/>
　從之者魯之君臣豈有不知其賢者而未嘗能用孔<lb/>
　子也定公之十年一旦起而用之莫有知其由者論<lb/>
　語左氏皆不言其故獨孟子稱孔子于季桓子見行<lb/>
　可之仕也而論語謂季桓子受女樂不朝孔子行是<lb/>
　孔子此時之行藏係季桓子之用舍也何哉魯自三<lb/>
　家四分公室而季氏取其二季氏專魯而魯公無民<lb/>
<pb n="53a"/>　乆矣使魯之君而欲用孔子豈能遽奪季氏之權以<lb/>
　畀孔子季氏亦豈肯遜已之權以與孔子哉自定公<lb/>
　初年季平子卒其家臣陽虎始用事五年執桓子囚<lb/>
　之而專魯政辱之於屏䧟之於齊師且盟且詛九年<lb/>
　又將享桓子而殺之僅而獲免當是時非惟魯國不<lb/>
　可為而季氏亦自不可支矣霜降水涸涯涘自見桓<lb/>
　子于此亦謀所以為靖亂興衰之計故舉孔子於公<lb/>
　而試用之已而政聲四達齊歸侵地於是攝行相事<lb/>
<pb n="53b"/>　堕三都夫三都者三家强邑也當是時公山弗擾在<lb/>
　費而郈侯犯之亂未乆也三家之有三都已非公室<lb/>
　之便而三都之為三都至是亦非三家之便也故叔<lb/>
　孫氏始堕郈繼而季桓子堕費已而孟孫氏不肯堕<lb/>
　成圍之弗克其不肯堕成也公斂處父之言曰無成<lb/>
　是無孟氏也然則無費是亦無季氏也而堕之當是<lb/>
　時桓子之心未敢自計其私也夫三都已堕其二則<lb/>
　成之不堕固亦未害然亦豈終不克堕哉夫子乆之<lb/>
<pb n="54a"/>　必有處矣既而魯國方治而齊人歸女樂以沮之夫<lb/>
　使孔子上下之交方固桓子之志未移則一女樂豈<lb/>
　足以間之齊人素善謀功利者歸女樂而謂足以間<lb/>
　魯之用孔子乎是殆必得其間矣季氏權臣也桓子<lb/>
　舍己權以聽孔子而堕其名都以彊公室其中豈無<lb/>
　介介者顧以衰敗之餘藉之振起為是降心以相從<lb/>
　也今紀綱既定外侮既却魯既治矣桓子豈甘於終<lb/>
　絀者縱桓子甘之季氏私人必有以為不利者故其<lb/>
<pb n="54b"/>　信任之意必已漸衰特未敢漸舍孔子而孔子顧亦<lb/>
　無隙可行爾故齊人歸女樂以促之夫齊何懼於我<lb/>
　而歸女樂於事可疑於禮不正有國者固不可㗖此<lb/>
　為隣國所覘也使桓子而猶為孔子之聽豈其受此<lb/>
　受之已非矣而又君臣荒淫其中三日不朝此其心<lb/>
　術蠧壞不復可與有為而其心固亦已無孔子矣故<lb/>
　孔子去之此夫子出處之本末事情也<lb/>
十有三年春齊侯衛侯次于垂葭<hi>穀無衛侯字葭公作瑕</hi>
<pb n="55a"/>　左傳春齊侯衛侯次于垂葭實郥氏<hi>垂葭改名郥氏髙平鉅野西南</hi>
　<hi>有郥亭郥古閴反</hi>使師伐晉將濟河諸大夫皆曰不可邴意<lb/>
　茲<hi>齊大夫</hi>曰可鋭師伐河内<hi>今河内汲縣</hi>傳<hi>張戀反</hi>必數日而<lb/>
　後及絳絳不三月不能出河則我既濟水矣乃伐河<lb/>
　内齊侯皆斂諸大夫之軒唯邴意兹乗軒<hi>以其言當</hi>
夏築蛇淵囿<lb/>
大蒐于比蒲<hi>比音毗</hi>
衛公孟彄帥師伐曹<lb/>
<pb n="55b"/>秋晉趙鞅入于晉陽以叛<lb/>
　左傳晉趙鞅謂邯鄲午曰歸我衛貢五百家吾舍諸<lb/>
　晉陽午許諾<hi>邯鄲廣平縣也午晉邯鄲大夫十年趙鞅圍衛衛人懼貢五百家鞅置之邯鄲</hi>
　<hi>今欲徙置晉陽晉陽趙氏邑</hi>歸告其父兄父兄皆曰不可衛是以<lb/>
　為邯鄲<hi>言衛以五百家在邯鄲常為是故與邯鄲親</hi>而置之晉陽絶衛之<lb/>
　道也不如侵齊而謀之<hi>侵齊則齊當來報欲因懼齊而徙則衛與邯鄲好不絶</hi>
　乃如之而歸之于晉陽趙孟怒<hi>不察其謀謂午不用命</hi>召午而<lb/>
　囚諸晉陽使告邯鄲人曰吾私有討於午也二三子<lb/>
<pb n="56a"/>　唯所欲立遂殺午趙稷<hi>午子</hi>渉賔<hi>午家臣</hi>以邯鄲叛夏六<lb/>
　月上軍司馬籍秦圍邯鄲邯鄲午荀寅之甥也荀寅<lb/>
　范吉射之姻也<hi>壻父曰姻荀寅子娶吉射女</hi>而相與睦故不與圍<lb/>
　邯鄲將作亂<hi>攻趙鞅</hi>董安于<hi>趙氏臣</hi>聞之告趙孟曰先偹<lb/>
　諸趙孟曰晉國有命始禍者死為後可也安于曰與<lb/>
　其害於民寧我獨死<hi>懼見攻必傷害民</hi>請以我說<hi>晋國若討可殺我以</hi>
　<hi>觧説</hi>趙孟不可秋七月范氏中行氏伐趙氏之宫趙鞅<lb/>
　奔晉陽晉人圍之　按邯鄲午無罪而趙鞅專殺不<lb/>
<pb n="56b"/>　忌其心已無君矣荀寅范吉射不請于君而擅伐之<lb/>
　信有罪也鞅不愬于君而遽興晋陽之甲抗晉人之<lb/>
　圍非叛而何是時强臣皆强其私邑以耦國無事則<lb/>
　專土以自豐有事則據邑以背叛鞅之欲歸衛貢五<lb/>
　百家于晉陽也封殖私邑之計也而邯郸午慮絶衛<lb/>
　親奉命不速鞅以午荀寅之甥荀寅范吉射之姻也<lb/>
　疑午有貳心焉因是而遂殺之二家始禍葢亦有執<lb/>
　言矣鞅苟有人臣之禮聽君大夫平其曲直可也而<lb/>
<pb n="57a"/>　遽入私邑以叛罪豈容誅哉榖梁子曰以者不以者<lb/>
　也叛直叛也此説是也左氏謂荀范不與圍邯郸將<lb/>
　作亂又言董安于請先備諸而趙孟不肯始禍此皆<lb/>
　趙氏之辭趙氏後有國而史家踵其緣餙之私言也<lb/>
　不足信也　吉射士鞅子<lb/>
冬晋荀寅士吉射入于朝歌以叛<hi>荀寅下公有吉字射食亦反又食夜反朝如字</hi>
　左傳范臯夷<hi>范氏側室子</hi>無寵於范吉射而欲為亂于范<lb/>
<pb n="57b"/>　氏梁嬰父嬖於知文子<hi>荀躒</hi>文子欲以為卿韓簡子<hi>韓起</hi>
　<hi>孫不信</hi>與中行文子相惡<hi>文子荀寅</hi>魏襄子<hi>魏舒孫曼多</hi>亦與范<lb/>
　昭子<hi>士吉射</hi>相惡故五子謀<hi>范臯夷梁嬰父知文子韓簡子魏㐮子</hi>將逐<lb/>
　荀寅而以梁嬰父代之逐范吉射而以范臯夷代之<lb/>
　荀躒言於晋侯曰君命大臣始禍者死載書在河<hi>為盟</hi>
　<hi>書沈之河</hi>今三臣始禍而獨逐鞅刑已不鈞矣請皆逐之<lb/>
　冬十一月荀躒韓不信魏曼多奉公以伐范氏中行<lb/>
　氏弗克二子將伐公齊髙彊<hi>子尾之子昭十年奔魯遂適晋也</hi>曰三<lb/>
<pb n="58a"/>　折肱知為良醫唯伐君為不可民弗與也我以伐君<lb/>
　在此矣三家未睦<hi>知韓魏</hi>可盡克也克之君將誰與若<lb/>
　先伐君是使睦也弗聽遂伐公國人助公二子敗從<lb/>
　而伐之丁未荀寅士吉射奔朝歌　杜氏曰朝歌屬<lb/>
　汲郡　汪氏曰朝歌衛之舊都衛徙楚丘朝歌後屬<lb/>
　晋<lb/>
晋趙鞅歸于晋<lb/>
　左傳韓魏以趙氏為請十二月辛未趙鞅入于絳盟<lb/>
<pb n="58b"/>　于公宫　公羊傳此叛也其言歸何以地正國也其<lb/>
　以地正國奈何晋趙鞅取晋陽之甲以逐荀寅與士<lb/>
　吉射荀寅與士吉射曷為者也君側之惡人也此逐<lb/>
　君側之惡人曷為以叛言之無君命也　胡傳書歸<lb/>
　者易詞也韓魏為之請晉侯許之復而寅與士吉射<lb/>
　去國出奔則無有難之者故其歸為易矣三子之叛<lb/>
　其罪一也鞅以有援故得復寅吉射以無助故終叛<lb/>
　春秋書鞅歸于晉非與之也以罪晋侯縱失有罪無<lb/>
<pb n="59a"/>　政刑耳　趙氏曰公羊云以地正國也據禮無專土<lb/>
　藏兵之義今乃欲以私邑之强而正國則是末大而<lb/>
　本小黜君而進臣也豈其然乎榖梁云貴其以地反<lb/>
　也豈有身歸而地不歸乎　按晋六卿二荀氏荀寅<lb/>
　中行氏也荀躒知氏也士氏即范氏也荀士二家自<lb/>
　此亡知氏春秋後亡故止韓趙魏三家分晉　按趙<lb/>
　鞅以地正國夫子正其叛臧武仲以防請後夫子正<lb/>
　其要君誅不臣也公羊之言大失春秋之㫖矣叛臣<lb/>
<pb n="59b"/>　專其私邑以地反亦非公家之有也何貴之有乎<lb/>
　三家之簒自此始也桓四年天王使宰渠伯糾來聘<lb/>
　桓殺君而立天討不加而反下聘也莊四年王使榮<lb/>
　叔來錫桓公命終其世不誅又追命以寵之也晋曲<lb/>
　沃以支子封是亦大夫也武公弑君簒晋而有之莊<lb/>
　十六年王使虢公命曲沃伯以一軍為晋侯有魯桓<lb/>
　之命而後有曲沃之命有曲沃之命而後有魏趙韓<lb/>
　之命其所由來者漸矣周之東遷惟晉焉依王不恤<lb/>
<pb n="60a"/>　同姓爵其賊臣始于命曲沃而文侯之晉亡終于命<lb/>
　三大夫而文公之晉亦亡左氏終于智伯通鑑始于<lb/>
　三晉朱子詩有馬公託始先幾之感其以是夫<lb/>
薛弑其君比<hi>比如字</hi>
　胡傳稱國以弑者當國大臣之罪也孫復以為舉國<lb/>
　之衆皆可誅非矣三晋有國半天下若皆可誅刀鋸<lb/>
　不亦濫乎頴川常秩曰孫復之於春秋動輒有罪葢<lb/>
　商鞅之法耳棄灰於道者有誅歩過六尺者有罰其<lb/>
<pb n="60b"/>　不即人心逺矣王回以是尚秩此善譏復者<lb/>
十有四年春魏公叔戍來奔<lb/>
衛趙陽出奔宋<hi>衛公穀作晋</hi>
　初衛公叔文子朝而請享靈公<hi>欲令公臨其家</hi>退見史鰌<hi>史魚</hi>
　而告之史鰌曰子必禍矣子富而君貪罪其及子乎<lb/>
　文子曰然吾不先告子是吾罪也君既許我矣其若<lb/>
　之何史鰌曰無害子臣<hi>能執臣禮</hi>可以免富而能臣必免<lb/>
　於難上下同之<hi>言尊卑皆然</hi>戍也驕<hi>文子之子</hi>其亡乎富而不<lb/>
<pb n="61a"/>　驕者鮮吾唯子之見驕而不亡者未之有也戍必與<lb/>
　焉及文子卒衛侯始惡於公叔戍以其富也公叔戍<lb/>
　又將去夫人之黨<hi>靈公夫人南子黨宋朝之徒</hi>夫人愬之曰戍將<lb/>
　為亂春衛侯逐公叔戍與其黨故趙陽奔宋戍來奔<lb/>
　附左傳梁嬰父惡董安于謂知文子曰不殺安于使<lb/>
　終為政於趙氏趙氏必得晉國盍以其先發難也討<lb/>
　於趙氏文子使告於趙孟曰范中行氏雖信為亂安<lb/>
　于則發之是安于與謀亂也晋國有命始禍者死二<lb/>
<pb n="61b"/>　子既伏其罪矣敢以告趙孟患之安于曰我死而晉<lb/>
　國寧趙氏定將焉用生人誰不死吾死莫矣乃縊而<lb/>
　死趙孟尸諸市而告于知氏曰主命戮罪人安于既<lb/>
　伏其罪矣敢以告知伯從趙孟盟而後趙氏定祀安<lb/>
　于於廟<lb/>
二月辛巳楚公子結陳公孫佗人帥師滅頓以頓子牂<lb/>
歸<hi>二月公作三月孫公作子佗徒何反牂子郎反公作牄七良反</hi>
　左傳頓子牂欲事晉背楚而絶陳好二月楚滅頓<lb/>
<pb n="62a"/>　何氏曰不别以歸何國者明楚陳以滅人為重頓子<lb/>
　以不死位為重<lb/>
夏衛北宫結來奔<lb/>
　左傳公叔戍之故也　按衛靈沈耳于閨戍陽岐途<lb/>
　而出結又來奔婦之口可以出走婦之哲可以傾城<lb/>
　可無戒夫<lb/>
五月於越敗呉于檇李吳子光卒<hi>敗必邁反下並同檇音醉公作醉</hi>
　左傳吳伐越<hi>報五年越入吳</hi>越子句踐<hi>句踐越王允常子也初少康之庻子封于</hi>
<pb n="62b"/>　<hi>㑹稽後二十餘世至允常</hi>禦之陳于檇李句踐患吳之整也使死<lb/>
　士再禽焉不動使罪人三行<hi>户郎反</hi>屬劒於頸而辭曰<lb/>
　二君有治臣奸旗鼓不敏於君之行前不敢逃刑敢<lb/>
　歸死遂自剄也師屬之目越子因而伐之大敗之靈<lb/>
　姑浮<hi>越大夫</hi>以戈擊闔廬傷將指<hi>足大指</hi>取其一屨還卒<lb/>
　於陘去檇李七里<hi>釋經所以不書滅</hi>夫差使人立於庭<hi>夫差闔廬</hi>
　<hi>嗣子</hi>苟出入必謂己曰夫差而忘越王之殺而父乎則<lb/>
　對曰唯不敢忘三年乃報越　胡傳書敗者詐戰也<lb/>
<pb n="63a"/>　　杜氏曰檇李吳郡嘉興縣南醉李城　通典蘇州<lb/>
　春秋吳國之都也其南百四十里與越分界昔吳伐<lb/>
　越越子禦之於檇李則今嘉興縣之地史記世家闔<lb/>
　廬十九年伐越句踐迎擊之檇李賈逵注云檇李越<lb/>
　地<lb/>
公㑹齊侯衛侯于牽<hi>牽公作堅又作掔齊魯為㑹止此</hi>
　左傳晋人圍朝歌公㑹齊侯衛侯於脾上梁之間<hi>即牽</hi>
　謀救范中行氏析成鮒小王桃甲<hi>二子晋大夫中行氏之黨</hi>率狄<lb/>
<pb n="63b"/>　師以襲晋戰于絳中不克而還士鮒奔周小王桃甲<lb/>
　入于朝歌　杜氏曰魏郡黎陽縣東北有牽城<lb/>
公至自㑹<lb/>
秋齊侯宋公㑹于洮<lb/>
　左傳范氏故也　杜氏曰洮曹地<lb/>
天王使石尚來歸脤<lb/>
　公羊傳石尚者何天子之士也<hi>天子上士以名氏通</hi>脤者何俎<lb/>
　實也腥曰脤熟曰燔　杜氏曰石氏尚名脤祭社之<lb/>
<pb n="64a"/>　肉盛以蜃器以賜同姓諸侯親兄弟之國與之共福<lb/>
　　何氏曰禮諸侯朝天子助祭於宗廟然後受俎實<lb/>
　時魯不助祭而歸之故書以譏之　按周魯之交止<lb/>
　此書天王止此天子之在者唯祭與號歸脤之後無<lb/>
　書焉王室益微矣<lb/>
衛世子蒯聵出奔宋<hi>蒯苦怪反聵五怪反</hi>
　左傳衛侯為夫人南子召宋朝<hi>南子宋女也朝宋公子舊通于南子靈公</hi>
　<hi>召之非在此年傳為宋人歌而發端耳</hi>㑹于洮太子蒯聵獻盂<hi>邑名</hi>于齊<lb/>
<pb n="64b"/>　過宋野<hi>就㑹獻之故自衛行而過宋野</hi>野人歌之曰既定爾婁豬盍<lb/>
　歸吾艾豭<hi>婁豬求子豬以喻南子艾豭喻宋朝艾老也</hi>太子羞之謂戲陽<lb/>
　速<hi>太子家臣</hi>曰從我而朝少君少君見我我顧乃殺之速<lb/>
　曰諾乃朝夫人夫人見太子太子三顧速不進夫人<lb/>
　見其色啼而走曰蒯聵將殺余公執其手以登臺太<lb/>
　子奔宋　按是時南子行不正而疑人之將圖已也<lb/>
　則恒先事而去之公叔戍惡宋朝之徒則誣之曰戍<lb/>
　將為亂太子還自宋而朝少君見其顔色則誣之曰<lb/>
<pb n="65a"/>　蒯聵將殺予皆無事狀而太子尤寃戲陽速之事葢<lb/>
　以疑為實而增加之而傳者又信之也<lb/>
衛公孟彄出奔鄭<lb/>
　左傳盡逐其黨故公孟彄出奔鄭自鄭奔齊太子告<lb/>
　人曰戲陽速禍余戲陽速告人曰太子則禍余太子<lb/>
　無道使余殺其母余不許將戕於余若殺夫人將以<lb/>
　余説余是故許而弗為以紓余死諺曰民保于信吾<lb/>
　以信義也<hi>使義可信不必信言</hi>　按傳曰男女有别夫婦有義<lb/>
<pb n="65b"/>　而後父子親父子親而後君臣正豈不信哉衛靈公<lb/>
　以寵南子恣其所欲為之召宋朝而蒯聵至于欲殺<lb/>
　夫人弗克而出奔身死而以孫為嗣致據國拒父沿<lb/>
　及再世皆父不父而子不子則以南子故也漢武帝<lb/>
　溺於聲色游燕後庭太子希得進見而巫蠱事起京<lb/>
　師流血子父皆敗唐明皇以幸武恵妃而太子瑛鄂<lb/>
　王瑶光王琚皆以母失職怨望而同日見殺然則男<lb/>
　女無别夫婦無義而父子不親之為徴也豈不明哉<lb/>
<pb n="66a"/>　豈不明哉公叔戍太子蒯聵皆以欲正南子之亂而<lb/>
　不知其道是以及難易曰幹母之蠱不可貞以剛承<lb/>
　柔而治其壞當巽以入之使之身正事治而已若伸<lb/>
　已剛陽之道遽然矯拂則傷恩所害大矣是時靈公<lb/>
　陽位而隂才南子隂尊而不正以易言之固幹母之<lb/>
　蠱之時也公叔戍欲去夫人之黨疾惡之正也而不<lb/>
　免為犯上世子蒯聵之命戲陽速羞惡之心也而不<lb/>
　免為作亂故曰為人君父而不通春秋之義者必蒙<lb/>
<pb n="66b"/>　首惡之名為人臣子而不通春秋之義者必陷簒弑<lb/>
　之罪君人者治教所出治莫先于刑家教莫先于太<lb/>
　子許世子止不知嘗藥累及許君父子無相去之義<lb/>
　况世子乎書曰衛世子蒯聵出奔宋其以首惡罪靈<lb/>
　公而以亂易亂為蒯聵之不子而不可以復世其國<lb/>
　也豈不深切著明矣夫　使戲陽速之事果行太子<lb/>
　其得全乎將以速説其可免乎蒯聵雖不善謀不至<lb/>
　是也太子既無事狀而見逐又盡逐其黨其名曰將<lb/>
<pb n="67a"/>　圖已也則不在一戲陽速明矣三顧不進疑之而遂<lb/>
　實之益可見矣葢夫人之忌太子而欲去之乆矣此<lb/>
　等特以加之罪為之辭耳<lb/>
宋公之弟辰自蕭來奔<lb/>
大蒐于比蒲<hi>比音毗書蒐止此</hi>
　何氏曰書大蒐譏亟也大蒐之禮五年一為若數於<lb/>
　此則書而譏亟若緩於此則書而譏罕　張氏曰蒐<lb/>
　而邾子來㑹則公親蒐矣而不書公以軍政不屬公<lb/>
<pb n="67b"/>　也　王伯厚曰三書蒐于昭公之時兵權在大夫再<lb/>
　書蒐于定公之時兵權在陪臣<lb/>
邾子來㑹公<lb/>
　杜氏曰㑹公于比蒲而不用朝禮故曰㑹　何氏曰<lb/>
　書者非邾子㑹人于都如入人都當修朝禮言公者<lb/>
　不受于廟　曲禮云諸侯相見于隙地曰㑹今乃㑹<lb/>
　人于都故書而非之諸侯相過至竟必假途入都必<lb/>
　朝隠十一年春滕侯薛侯來朝不言朝公者禮朝受<lb/>
<pb n="68a"/>　之於大廟孝子謙不敢以己當之歸美于先君且重<lb/>
　賔也莊二十三年夏蕭叔朝公譏受朝於外也<lb/>
城莒父及霄<hi>父音甫</hi>
　杜氏曰公叛晉助范氏故懼而城二邑此年無冬史<lb/>
　闕文<lb/>
　附左傳冬十二月晉人敗范中行氏之師于潞獲籍<lb/>
　秦髙彊又敗鄭師及范氏之師于百泉<lb/>
十有五年春王正月邾子來朝<lb/>
<pb n="68b"/>　左傳春邾隠公來朝子貢觀焉邾子執玉髙其容仰<lb/>
　公受玉卑其容俯<hi>玉朝者之䞇</hi>子貢曰以禮觀之二君者<lb/>
　皆有死亡焉夫禮死生存亡之體也將左右周旋進<lb/>
　退俯仰於是乎取之朝祀喪戎於是乎觀之今正月<lb/>
　相朝而皆不度心已亡矣嘉事不體何以能乆髙仰<lb/>
　驕也卑俯替也驕近亂替近疾君為主其先亡乎<lb/>
鼷䑕食郊牛牛死改卜牛<lb/>
　杜氏曰不言所食處舉死重也<hi>公羊云曷為不言其所食漫也謂食非一</hi>
<pb n="69a"/>　<hi>處以致死今杜不用</hi>改卜禮也　趙氏曰常怪鼷䑕食郊牛致<lb/>
　死上元二年因避地㑹稽時牛災小䑕噬牛纔傷皮<lb/>
　膚無不死者<lb/>
二月辛丑楚子滅胡以胡子豹歸<lb/>
　左傳吳之入楚也胡子盡俘楚邑之近胡者楚既定<lb/>
　胡子豹又不事楚曰存亡有命事楚何為多取費焉<lb/>
　二月楚滅胡　按召陵之㑹頓胡與焉去年滅頓今<lb/>
　年滅胡討從晉也左氏之言未必實<lb/>
<pb n="69b"/>夏五月辛亥郊<lb/>
　汪氏曰不書卜郊徐彦䟽云言郊則知卜吉可知夫<lb/>
　正月改卜牛若在滌三月則當以四月郊今郊於五<lb/>
　月蓋卜以四月郊而不吉又卜五月必龜從而後郊<lb/>
　也故但書改卜牛不書卜郊經於卜郊不從則書之<lb/>
　以譏凟卜卜而從則但書郊之過時以譏其慢耳<lb/>
壬申公薨于髙寢<lb/>
　左傳夏五月壬申公薨仲尼曰賜不幸言而中是使<lb/>
<pb n="70a"/>　賜多言者也　榖梁傳髙寢非正也<lb/>
鄭罕達帥師伐宋<hi>罕公作軒</hi>
　左傳鄭罕達敗宋師于老丘<hi>宋地</hi>　杜氏曰宋公子地<lb/>
　奔鄭鄭為之伐宋欲取地以處之<lb/>
齊侯衛侯次于渠蒢<hi>渠蒢公作蘧蒢蒢直居反</hi>
　左傳謀救宋也　欲救宋則失乆好之鄭欲弗救則<lb/>
　失新附之宋故為是觀望之役　按五氏垂葭之次<lb/>
　皆為伐晋此次疑亦為謀晋而出故明年伐晋<lb/>
<pb n="70b"/>邾子來奔喪<lb/>
　公羊傳奔喪非禮也<lb/>
秋七月壬申姒氏卒<hi>姒穀作弋下同</hi>
　左傳不稱夫人不赴且不祔也　公羊𫝊姒氏者何哀<lb/>
　公之母也不稱夫人哀未君也　榖梁傳弋氏卒妾<lb/>
　辭也　孔氏曰夫人初薨赴於同盟之國其辭當云<lb/>
　夫人某氏薨是赴則成夫人也禮適妻祔於適祖姑<lb/>
　妾祔於妾祖姑若得祔祖姑則亦成夫人矣此赴同<lb/>
<pb n="71a"/>　祔姑皆是夫人之禮二者皆闕故不曰夫人薨　劉<lb/>
　氏曰左氏不稱夫人之説非也凡夫人始卒則史書<lb/>
　之書之固云夫人矣不待赴祔而正其夫人也姒氏<lb/>
　要為妾母哀未成君故未備夫人之禮耳<hi>僖宣昭即位乆故成</hi>
　<hi>風敬嬴齊歸皆以妾母尊為夫人哀初立定公喪在殯故定姒卒不稱夫人葬不稱小君未備尊崇之禮</hi>
　<hi>也</hi>
八月庚辰朔日有食之<lb/>
九月滕子來㑹葬<lb/>
<pb n="71b"/>　杜氏曰諸侯㑹葬非禮也<lb/>
丁巳葬我君定公雨不克葬戊午日下昃乃克葬<hi>昃穀作稷</hi>
　左傳葬定公雨不克襄<hi>成也</hi>事禮也<hi>雨而㐮事若汲汲於欲葬</hi>　榖<lb/>
　梁傳葬既有日不為雨止禮也雨不克葬喪不以制<lb/>
　也乃急辭也不足乎日之辭也<hi>趙氏曰按凡稱乃緩詞不得云急詳經意</hi>
　<hi>譏臣子緩慢耳</hi>　宣八年雨不克葬日中葬今日下昃乃葬<lb/>
　則僅能葬而失虞之時也禮以葬日虞<lb/>
辛巳葬定姒<lb/>
<pb n="72a"/>　左傳葬定姒不稱小君不成喪也　杜氏曰公未葬<lb/>
　而夫人薨煩於喪禮不赴不祔故不稱小君臣子怠<lb/>
　慢也反哭於寢故書葬　孔氏曰哀十二年孟子卒<lb/>
　傳曰不反哭故不言葬小君是由反哭於寢故書葬<lb/>
　也　公羊傳定姒何以書葬未踰年之君也有子則<lb/>
　廟廟則書葬　胡傳公羊子曰有子則廟廟則書葬<lb/>
　曾子問並有喪則如之何子曰葬先輕而後重其奠<lb/>
　也其虞也先重而後輕<hi>同時有父母之喪或祖父母之喪葬則先母而後父奠則</hi>
<pb n="72b"/>　<hi>先父而後母葬是奪情之事故先輕奠是奉養之事故先重虞亦奠之類也據此則葬當先定姒而乃後</hi>
　<hi>之當時之失</hi>　按左氏云不稱小君不成喪也非也若姒<lb/>
　氏實夫人固當書夫人姒氏薨而後葬不稱小君明<lb/>
　不成喪以責臣子可也今曰姒氏卒則非夫人也非<lb/>
　夫人何足以見不成喪乎諸家皆以哀未踰年之君<lb/>
　故定姒止書卒葬而不書夫人以薨小君以葬此皆<lb/>
　因諸侯僣禮而為之辭其實子雖踰年成君亦不得<lb/>
　夫人其妾母也自成風以來妾母皆僣用夫人之禮<lb/>
<pb n="73a"/>　故春秋亦從而書夫人薨書葬小君以著其非禮姒<lb/>
　氏哀公之母定公之妾已君未君皆不得稱夫人卒<lb/>
　曰姒氏卒葬曰葬定姒皆正名也非以未踰年不稱<lb/>
　夫人小君而已踰年則可稱也<lb/>
冬城漆<lb/>
　左傳書不時告也<hi>杜氏曰實以秋城冬乃告廟魯知其不時故緩告書以示譏</hi>
　汪氏曰他國有事或過時而告於魯豈有魯國城邑<lb/>
　過時而告于廟可以揜其實乎此非人情也　按漆<lb/>
<pb n="73b"/>　本邾邑庶其以來奔者也城之葢疑其貳於邾也昭<lb/>
　公之世政在季氏待邾無道亟受其叛人與邑自定<lb/>
　公為拔之盟邾好復修終其世無犯焉邾人德之故<lb/>
　來㑹來朝又奔其喪禮雖過而情則真也大之比小<lb/>
　末世所難定公行之而邾子奔喪滕侯㑹葬推此以<lb/>
　往為善而人不悦附者未之有也定公既薨三桓復<lb/>
　啓釁此年兩大喪之後亟城漆元年伐邾二年取其<lb/>
　田七年俘其君卒致吳人來伐齊取讙闡利未得而<lb/>
<pb n="74a"/>　害隨之謀國如此三桓之罪哀公之惛也魯欲不削<lb/>
　得乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="74b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋輯傳卷十二<lb/>
</p>

  </div>
            <div>
<head>春秋輯傳卷十三</head> <lb/>
    <p>
<pb n="1a"/>欽定四庫全書<lb/>
　春秋輯傳卷十三<lb/>
　　　　　　　　　　　　　明　王樵　輯<lb/>
　哀公<lb/>
元年春王正月公即位<lb/>
楚子陳侯隨侯許男圍蔡<lb/>
　左傳春楚子圍蔡報柏舉也里而栽<hi>築牆立版謂之栽栽者竪木以</hi>
　<hi>約版也楚慮外人救蔡則己表裏受敵故築壘周匝去蔡城一里以圍之内置兵以攻蔡外慿壘以禦救</hi>
<pb n="1b"/>　<hi>者</hi>廣丈高倍<hi>壘厚一丈高二丈</hi>夫屯晝夜九日<hi>丁夫屯聚築壘晝夜九日</hi>
　<hi>而成</hi>如子西之素<hi>子西本計為壘用九日成</hi>蔡人男女以辨<hi>男女各别係纍</hi>
　<hi>而出降</hi>使疆于江汝之間而還蔡於是乎請遷于吳<lb/>
　杜氏曰隨世服于楚不通中國吳之入楚昭王奔隨<lb/>
　隨侯免之卒復楚國楚人德之使列于諸侯故得見<lb/>
　經定六年鄭滅許此復見者葢楚封之　今按蔡人<lb/>
　男女以辨則是降也使疆于江汝之間則遷其國也<lb/>
　而獨書圍蔡何也滅不言入陳嘗縣之矣而不書曰<lb/>
<pb n="2a"/>　滅入不言圍鄭入自皇門至于逵路矣而但書曰圍<lb/>
　凡以存中國不使楚人盡其虐而滿其辭也聖人之<lb/>
　微意也胡康侯謂蔡嘗以吳師入郢昭王奔隨壞宗<lb/>
　廟徙陳器撻平王之墓楚至是而報之而春秋書之<lb/>
　畧者見蔡宜得報而楚子復讐之事可恕也噫此亦<lb/>
　大失春秋之㫖矣入郢者吳也壞宗廟徙陳器撻其<lb/>
　父之墓處其宫而欲妻其母者又吳也不能報吳而<lb/>
　釋憾于蔡楚既可笑矣乃春秋亦從而成之謂蔡宜<lb/>
<pb n="2b"/>　得報而楚之復讐為可恕不亦悖乎且誘殺蔡侯般<lb/>
　而滅其國用隠太子于岡山以一裘之故拘昭侯於<lb/>
　南郢數年而後歸蔡之讐楚豈下于入郢使若所為<lb/>
　者蔡人親為之始可謂楚宜得報而蔡之復讐為可<lb/>
　恕今事出于吳而蔡無與蔡不能報而天假手于吳<lb/>
　出乎爾者反乎爾正可以為强而無道之戒乃以復<lb/>
　讐恕之孰謂春秋有是法哉康侯之言為高宗不復<lb/>
　金讎而發也然宋則蔡也金則楚也欲勸其君以復<lb/>
<pb n="3a"/>　讐而反恕敵人之遷虐于中國義則疎矣<lb/>
　附左傳吳王夫差敗越于夫椒<hi>吳郡吳縣西南太湖中椒山</hi>報檇<lb/>
　李也遂入越越子以甲楯五千保于㑹稽<hi>上㑹稽山也在㑹稽</hi>
　<hi>山隂縣南</hi>使大夫種因吳太宰嚭以行成吳子將許之伍<lb/>
　員曰不可臣聞之樹德莫如滋去疾莫如盡昔有過<lb/>
　澆<hi>寒促子封于過</hi>殺斟灌以伐斟鄩<hi>二斟夏同姓諸侯</hi>滅夏后相<hi>相啓</hi>
　<hi>孫失國依于二斟復為澆所滅</hi>后緡<hi>相妻</hi>方娠逃出自竇歸于有仍<hi>后緡</hi>
　<hi>有仍氏女也</hi>生少康焉為仍牧正惎<hi>毒也</hi>澆能戒<hi>備也</hi>之澆使<lb/>
<pb n="3b"/>　椒<hi>澆臣</hi>求之逃奔有虞<hi>舜後</hi>為之庖正虞思<hi>有虞君</hi>於是妻<lb/>
　之以二姚<hi>姚虞姓</hi>邑諸綸<hi>虞邑</hi>有田一成<hi>方十里</hi>有衆一旅<lb/>
　<hi>五百人</hi>能布其德而兆<hi>始也</hi>其謀以收夏衆撫其官職<hi>襄四</hi>
　<hi>年傳曰靡自有鬲氏收二國之燼以滅浞而立少康</hi>使女艾<hi>少康臣</hi>諜<hi>候也</hi>澆使季<lb/>
　杼<hi>少康子后杼也</hi>誘豷<hi>澆弟</hi>遂滅過<hi>澆國</hi>戈<hi>豷國</hi>復禹之績祀夏配<lb/>
　天不失舊物今吳不如過而越大于少康或將豐之<lb/>
　不亦難乎<hi>言與越成是使越豐大</hi>句踐能親而務施施不失人<lb/>
　親不棄勞與我同壤而世為仇讐於是乎克而弗取<lb/>
<pb n="4a"/>　將又存之違天而長冦讐後雖悔之不可食已姬之<lb/>
　衰也日可俟也介在蠻夷而長冦讎以是求伯必不<lb/>
　行矣弗聽退而告人曰越十年生聚而十年教訓二<lb/>
　十年之外吳其為沼乎三月越及吳平吳入越不書<lb/>
　吳不告慶越不告敗也<lb/>
鼷䑕食郊牛改卜牛夏四月辛巳郊<hi>郊牛下穀有角字</hi>
　穀梁傳此該郊之變而道之也<hi>該備也春秋書郊終于此故于此備説郊</hi>
　<hi>之變變謂郊非其時或牲被災害</hi>于變之中又有言焉鼷鼠食郊牛<lb/>
<pb n="4b"/>　角改卜牛志不敬也郊牛日展觓<hi>音求</hi>角而知傷展道<lb/>
　盡矣<hi>展道雖盡所以備災之道不盡譏哀公不敬故致大變</hi>郊自正月至于三<lb/>
　月郊之時也夏四月郊不時也五月郊不時也夏之<lb/>
　始可以承春以秋之末承春之始葢不可矣九月用<lb/>
　郊用者不宜用者也<hi>在成十七年</hi>郊三卜禮也四卜非禮<lb/>
　也<hi>僖三十一年襄十一年</hi>五卜强也<hi>成十年</hi>卜免牲者吉則免之<lb/>
　不吉則否牛傷不言傷之者傷自牛作也故其辭緩<lb/>
　<hi>宣三年郊牛之口傷是也</hi>全曰牲傷曰牛未牲曰牛有變而不郊<lb/>
<pb n="5a"/>　故免卜牛也已牛矣其尚卜免之何也嘗置之上帝<lb/>
　矣<hi>在滌宫名為帝牲</hi>故卜而後免之不敢專也卜之不吉則<lb/>
　如之何不免安置之繫而待六月上甲始庀<hi>匹爾反</hi>牲<lb/>
　<hi>具新牲</hi>然後左右之<hi>隨所用也</hi>又曰六月上甲始庀牲十月<lb/>
　上甲始繫牲十一月十二月雖有變不道也<hi>以不妨郊故</hi>
　待正月然後言牲之變<hi>重其妨郊也</hi>郊享道也貴其時大<lb/>
　其禮其養牲雖小不備可也郊自正月至于三月郊<lb/>
　之時也<hi>有變乃志常事不書</hi>我以十二月下辛卜正月上辛如<lb/>
<pb n="5b"/>　不從則以正月下辛卜二月上辛如不從則以二月<lb/>
　下辛卜三月上辛如不從則不郊矣<hi>啖氏曰天子以冬至祭上帝又</hi>
　<hi>以夏之孟春祈穀于上帝禮行于郊故謂之郊魯以周公之故特得以孟春祈穀于上帝亦謂之郊郊皆</hi>
　<hi>用辛日故以二月卜三月上辛不吉則卜中辛又不吉則卜下辛所謂吉事先近日也穀梁曰云云非也</hi>
　<hi>若以冬至則不當卜若以夏之孟春則不當起周正而卜也</hi>　高氏曰魯不當郊<lb/>
　故天示變以警之而改卜牛是違天也雖改卜牛猶<lb/>
　非郊時況公斬然在衰絰之中輒行天子之禮以見<lb/>
　上帝可乎　汪氏曰定公之薨未及小祥而僭行天<lb/>
<pb n="6a"/>　子之郊禮釋凶服而從吉則為不孝于親矧郊之祭<lb/>
　也喪者不敢哭凶服不敢入國門今在喪而蕆事則<lb/>
　為不敬于天一舉而犯二不韙焉春秋書郊之失禮<lb/>
　未有甚於此者也<lb/>
　附左傳夏四月齊侯衛侯救邯鄲圍五鹿　吳之入<lb/>
　楚也使召陳懷公懷公朝國人而問焉逢滑曰楚未<lb/>
　可棄吳未可從陳侯從之及夫差克越乃修先君之<lb/>
　怨秋八月吳侵陳<lb/>
<pb n="6b"/>秋齊侯衛侯伐晉<lb/>
　左傳齊侯衛侯㑹于乾侯救范氏也伐晉取棘蒲吳<lb/>
　師在陳楚大夫皆懼曰闔廬唯能用其民以敗我于<lb/>
　柏舉今聞其嗣又甚焉將若之何子西曰二三子恤<lb/>
　不相睦無患吳矣昔闔廬食不二味居不重席室不<lb/>
　崇壇器不彤<hi>丹也</hi>鏤<hi>刻也</hi>宫室不觀<hi>觀臺榭</hi>舟車不飾衣服<lb/>
　財用擇不取費<hi>選取堅厚不尚細靡</hi>在國天有菑癘親巡其孤<lb/>
　寡而共其乏困在軍熟食者分而後敢食其所嘗者<lb/>
<pb n="7a"/>　卒乘與焉勤恤其民而與之勞逸是以民不罷勞死<lb/>
　知不曠<hi>知身死不見曠棄</hi>吾先大夫子常易之所以敗我也<lb/>
　今聞夫差次有臺榭陂池焉宿有妃嬙嬪御焉一日<lb/>
　之行所欲必成玩好必從珍異是聚觀樂是務視民<lb/>
　如讐而用之日新夫先自敗也已安能敗我<lb/>
冬仲孫何忌帥師伐邾<lb/>
　附左傳冬十一月晉趙鞅伐朝歌<hi>討范中行氏</hi>
二年春王二月季孫斯叔孫州仇仲孫何忌帥師伐邾<lb/>
<pb n="7b"/>取漷東田及沂西田癸巳叔孫州仇仲孫何忌及邾子<lb/>
盟于句繹<hi>漷火虢反又音郭沂魚依反句古侯反繹音亦  書盟止此</hi>
　左傳春伐邾將伐絞<hi>邾邑</hi>邾人愛其土故賂以漷沂之<lb/>
　田而受盟　杜氏曰邾人以賂取之易也句繹邾地<lb/>
　取邑盟以要之　孔氏曰既取其田慮後悔競故共<lb/>
　盟以要之伐則三卿盟唯二卿者服䖍云季孫尊卿<lb/>
　敵服先歸使二子與之盟　穀梁傳取漷東田郭東<lb/>
　未盡也及沂西田沂西未盡也<hi>漷沂皆水名以其言東西則知其未盡也</hi>
<pb n="8a"/>　三人伐而二人盟何也各盟其得也　胡傳三人伐<lb/>
　則曷為二人盟盟者各盟其所得也莫强乎季孫何<lb/>
　獨無得季氏四分公室有其二昭公伐意如叔孫氏<lb/>
　救意如而昭公孫陽虎囚桓子孟孫氏救桓子而陽<lb/>
　虎奔今得邾田葢季氏以歸二家而不取也<lb/>
夏四月丙子衛侯元卒<lb/>
　左傳初衛侯遊于郊子南<hi>靈公子郢</hi>僕公曰余無子將立<lb/>
　女不對他日又謂之對曰郢不足以辱社稷君其改<lb/>
<pb n="8b"/>　圖君夫人在堂三揖<hi>卿大夫士</hi>在下君命祗辱<hi>言立適當以禮與内</hi>
　<hi>外同之今君私命事必不從適為辱</hi>夏衛靈公卒夫人曰命公子郢為<lb/>
　太子君命也對曰郢異于他子<hi>言用意不同</hi>且君沒于吾<lb/>
　手若有之郢必聞之且亡人之子輒在乃立輒　按<lb/>
　甚矣衛靈公之惛也彼不恥召宋朝固不難逐蒯聵<lb/>
　也蒯聵之奔於今四年惟罪狀未明故太子之位猶<lb/>
　未絶而所欲立者猶未定也死而乃以遺命立郢宜<lb/>
　郢之不肯居而後日蒯聵與輒之爭有所藉口也非<lb/>
<pb n="9a"/>　靈公之罪而何哉<lb/>
滕子來朝<lb/>
晉趙鞅帥師納衛世子蒯聵于戚<lb/>
　左傳六月乙酉晉趙鞅納衛太子于戚宵迷陽虎曰<lb/>
　右河而南必至焉<hi>是時河北流過元城界戚在河外晉軍已渡河故欲出河右而南</hi>
　使太子絻<hi>絻始發喪之服</hi>八人衰絰偽自衛逆者<hi>欲為衛人逆故衰絰</hi>
　<hi>成服</hi>告于門哭而入遂居之　公羊傳戚者何衛之邑<lb/>
　也曷為不言入于衛父有子子不得有父也<hi>何氏曰明父得</hi>
<pb n="9b"/>　<hi>有子而廢之子不得有父之所有故奪其國文耳孫氏曰言于戚者見為輒所拒而不得入于衛</hi>
　穀梁傳納者内弗受也帥師而後納者有伐也何用<lb/>
　弗受也以輒不受也以輒不受父之命受之王父也<lb/>
　信父而辭王父則是不尊王父也其弗受以尊王父<lb/>
　也<hi>江熈曰若靈公廢蒯聵立輒則蒯聵不得復稱世子稱蒯聵為世子則靈公不命輒審矣從王父之</hi>
　<hi>言傳似失之</hi>　朱子曰靈公逐其世子蒯聵公薨而國人<lb/>
　立蒯聵之子輒<hi>輒實未嘗受靈公之命穀梁王父命之説非是</hi>於是晉納蒯<lb/>
　聵而輒拒之衛人以蒯聵得罪於父而輒嫡孫當立<lb/>
<pb n="10a"/>　　胡氏曰蒯聵欲殺母得罪于父而輒又據國以拒<lb/>
　父皆無父之人也其不可有國也明矣　按鄭世子<lb/>
　忽復歸于鄭明復正也齊小白入于齊明當有齊也<lb/>
　今書晉趙鞅帥師納衛世子蒯聵于戚與公伐齊納<lb/>
　糾晉人納捷菑于邾義同皆義弗受而强致之納之<lb/>
　者與見納者皆惡也義弗受以蒯聵欲殺母得罪于<lb/>
　父也大臣與國人請于天王方伯斷以大義擇其所<lb/>
　立則可輒與國人據國拒父則胥於亂矣故書帥師<lb/>
<pb n="10b"/>　書納于戚見其見敵于衛亦以著輒與國人之罪也<lb/>
秋八月甲戌晉趙鞅帥師及鄭罕達帥師戰于鐵鄭師<lb/>
敗績<hi>鐵公作栗又作秩</hi>
　左傳秋八月齊人輸范氏粟鄭子姚<hi>罕達</hi>子般<hi>駟𢎞</hi>送之<lb/>
　士吉射逆之趙鞅禦之遇于戚簡子誓曰范氏中行<lb/>
　氏反易天明<hi>不事君也</hi>斬艾百姓欲擅晉國而滅其君寡<lb/>
　君恃鄭而保焉今鄭為不道棄君助臣二三子順天<lb/>
　明從君命經德義除詬恥在此行也甲戌將戰郵無<lb/>
<pb n="11a"/>　恤<hi>王良也</hi>御簡子衛太子為右登鐵<hi>丘名</hi>上簡子巡列曰<lb/>
　畢萬匹夫也七戰皆獲有馬百乘死于牖下羣子勉<lb/>
　之死不在冦<hi>言有命</hi>鄭人擊簡子中肩太子救之以戈<lb/>
　鄭師北太子復伐之鄭師大敗獲齊粟千車　杜氏<lb/>
　曰鐵衛地在戚城南　按皆言帥師其衆敵也戰而<lb/>
　書及以主及客也鄭黨叛人趙鞅以亂禦亂故春秋<lb/>
　以趙鞅主乎是戰也<lb/>
冬十月葬衛靈公<lb/>
<pb n="11b"/>十有一月蔡遷于州來蔡殺其大夫公子駟<lb/>
　左傳吳洩庸如蔡納聘而稍納師師畢入衆知之<hi>杜氏</hi>
　<hi>曰元年蔡請遷于吳中悔故因聘襲之</hi>蔡侯告大夫殺公子駟以説哭<lb/>
　而遷墓冬蔡遷于州來　初武王封叔度于汝南上<lb/>
　蔡蔡叔以叛誅成王復以封其子及平侯卒徙于新<lb/>
　蔡至昭侯乃徙九江下蔡即州來是也　公子駟書<lb/>
　大夫而稱國罪累上也放公孫獵書大夫而稱人言<lb/>
　國亂無政而衆尸之也駟與獵其以請遷于吳為非<lb/>
<pb n="12a"/>　者乎<lb/>
三年春齊國夏衛石曼姑帥師圍戚<lb/>
　公羊傳齊國夏曷為與衛石曼姑帥師圍戚伯討也<lb/>
　此其為伯討奈何曼姑受命乎靈公而立輒以曼姑<lb/>
　之義為固可以拒之也輒者曷為者也蒯聵之子也<lb/>
　然則曷為不立蒯聵而立輒蒯聵為無道靈公逐蒯<lb/>
　聵而立輒然則輒之義可以立乎曰可其可奈何不<lb/>
　以父命辭王父命以王父命辭父命是父之行乎子<lb/>
<pb n="12b"/>　也不以家事辭王事以王事辭家事是上之行乎下<lb/>
　也　穀梁傳此衛事也其先國夏何也子不圍父也<lb/>
　不繫戚于衛者子不有父也　胡傳主兵者衛也何<lb/>
　以序齊為首罪齊人與衛之為惡也輒雖由嫡孫得<lb/>
　立然非有靈公之命安得云受之王父哉然則為輒<lb/>
　者奈何宜辭于國曰若以父為有罪將從王父之命<lb/>
　則有社稷之鎮公子在我焉得為君以為無罪則國<lb/>
　乃世子之所有也天下豈有無父之國哉而使我立<lb/>
<pb n="13a"/>　乎其位如此則言順而事成矣　朱子答范伯崇書<lb/>
　曰蒯聵父子之事其進退可否只看輒之心如何耳<lb/>
　若有避父之心則衛之臣子以君臣之義當拒蒯聵<lb/>
　而輔之來諭又云輒避位而聽于天子則恐有假手<lb/>
　大夫以拒父而隂幸天子與己之心此似是于輒之<lb/>
　處心緊要處看得未甚灑落所以如此故愚竊謂輒<lb/>
　之心但當只見父子之親為大而不可一日立乎其<lb/>
　位自始至終只是一箇逃而去之便無一事　高氏<lb/>
<pb n="13b"/>　曰齊與晉為仇若蒯聵入則衛從晉矣此齊所以助<lb/>
　輒也　李氏曰衛石曼姑圍戚與宋華元圍宋彭城<lb/>
　事同彼宋事以晉首兵此衛事以齊首兵者不以子<lb/>
　圍父也彭城書宋者正其為宋也戚不書衛者不以<lb/>
　子制父也謝氏得之　劉氏曰杜氏言曼姑為子圍<lb/>
　父知其不義故推齊為兵首非也春秋豈苟從告而<lb/>
　為不義者飾非乎　襄陵許氏曰晉以君臣稱兵而<lb/>
　齊為臣伐君衛以父子爭國而齊助子圍父君子是<lb/>
<pb n="14a"/>　以知齊之將亂也<lb/>
夏四月甲午地震<lb/>
五月辛卯桓宫僖宫災<lb/>
　左傳夏五月辛卯司鐸<hi>宫名</hi>火火踰公宫桓僖災孔子<lb/>
　在陳聞火曰其桓僖乎<hi>杜氏曰言桓僖親盡而廟不毁宜為天所災</hi>　公<lb/>
　羊傳此皆毁廟也其言災何復立也何以不言及<hi>據雉</hi>
　<hi>門及兩觀</hi>敵也<hi>親過高祖親疎適等</hi>　穀梁傳言及則祖有尊卑由<lb/>
　我言之則一也<hi>逺祖恩無差降如一故不言及</hi>　胡傳桓僖親盡其<lb/>
<pb n="14b"/>　宫何以存季氏者出于桓立于僖世專魯政其諸以<lb/>
　是而不毁與　汪氏曰家語記孔子對陳侯之言曰<lb/>
　禮祖有功而宗有德故不毁其廟今桓僖親盡又無<lb/>
　功德季氏存之故天災及之然晉悼公初立朝于武<lb/>
　宫頃公時獻俘于文宫則親盡不毁之廟無國無之<lb/>
　故春秋特書桓僖災以示戒與<lb/>
季孫斯叔孫州仇帥師城啓陽<hi>啓公作開陸氏曰開者為漢景帝諱也</hi>
　杜氏曰魯黨范氏故懼晉比年四城啓陽今瑯邪開<lb/>
<pb n="15a"/>　陽縣　汪氏曰益都路沂州臨沂縣有故開陽城<lb/>
　高氏曰地在今沂州地近邾元年伐邾取邾田此備<lb/>
　邾也非備晉也<lb/>
宋樂髠帥師伐曹<lb/>
　薛氏曰討樂大心之亂也　高氏曰曹本屬宋既而<lb/>
　叛之<lb/>
　附左傳劉氏范氏世為婚姻萇𢎞事劉文公故周與<lb/>
　范氏趙鞅以為討六月癸卯周人殺萇𢎞<lb/>
<pb n="15b"/>秋七月丙子季孫斯卒<lb/>
　左傳秋季孫有疾命正常<hi>桓子之寵臣</hi>曰無死南孺子<hi>桓子</hi>
　<hi>之妻</hi>之子男也則以告而立之女也則肥也可季孫卒<lb/>
　康子即位既葬康子在朝南氏生男正常載以如朝<lb/>
　告曰夫子有遺言命其圉臣曰南氏生男則以告于<lb/>
　君與大夫而立之今生矣男也敢告遂奔衛康子請<lb/>
　退公使共劉<hi>魯大夫</hi>視之則或殺之矣乃討之召正常<lb/>
　正常不反<lb/>
<pb n="16a"/>蔡人放其大夫公孫獵于吳<lb/>
冬十月癸卯秦伯卒<lb/>
叔孫州仇仲孫何忌帥師圍邾<lb/>
　附左傳冬十月晉趙鞅圍朝歌師于其南荀寅伐其<lb/>
　郛<hi>伐其北郭圍</hi>使其徒自北門入己犯師而出<hi>使在外救己之徒擊</hi>
　<hi>趙氏圍之北門因外内攻得出</hi>癸丑奔邯鄲十一月趙鞅殺士臯夷<lb/>
　<hi>范氏之族</hi>惡范氏也<hi>言遷怒</hi>
四年春王二月<hi>公作三月</hi>庚戌盜殺蔡侯申<hi>殺陸申志反公穀作弑</hi>
<pb n="16b"/>　左傳蔡昭侯將如吳諸大夫恐其又遷也承<hi>承音懲葢楚言</hi>
　公孫翩逐而射之入于家人而卒　公羊傳弑君賤<lb/>
　者窮諸人此其稱盜以弑何賤乎賤者也<hi>賤於稱人者</hi>賤<lb/>
　乎賤者孰謂謂罪人也　穀梁傳稱盜以弑君不以<lb/>
　上下道道也<hi>以上下道道者若衛州吁弑其君完之類</hi>内其君而外弑者<lb/>
　不以弑道道也<hi>襄七年鄭伯將㑹中國其臣欲從楚不勝其臣弑而死不使夷狄之民加</hi>
　<hi>乎中國之君故曰鄭伯髠頑如㑹未見諸侯丙戌卒于鄵是不以弑道道也</hi>春秋有三盜<lb/>
　微殺大夫謂之盜非所取而取之謂之盜<hi>如盜殺陳夏區夫盜</hi>
<pb n="17a"/>　<hi>竊寳玉大弓</hi>辟中國之正道以襲利謂之盜<hi>所謂夷狄之民</hi>　杜<lb/>
　氏曰賤者故稱盜不言弑其君賤盜也　按蔡昭侯<lb/>
　以吳入楚為楚所報請遷于吳而又中悔為吳所脅<lb/>
　乃殺大夫以説而卒遷于州來又放其大夫于吳諸<lb/>
　大夫葢已怨之至是又將如吳吳方逞其志諸大夫<lb/>
　恐其復生事也潛使盜逐于塗而殺之經直書盜葢<lb/>
　以殺者則盜以主殺者則諸大夫不可得其主名也<lb/>
　以事則在塗遇于倉猝入于家人而卒而不可詳詰<lb/>
<pb n="17b"/>　也左氏何自而知其為公孫翩哉葢難信矣穀梁所<lb/>
　謂不以上下道道者如閽不得君其君之比則可也<lb/>
　稱盜者直言其人盜賊耳非不以上下道道而然也<lb/>
　稱盜殺者以千乘之君為盜所殺欲以見義故不言<lb/>
　弑亦非内其君而外弑者不以弑道道也張洽謂弑<lb/>
　者積漸之名蔡昭不道上得罪于大國下無道於其<lb/>
　民忠謀不用無罪見殺故翩之事成于一旦春秋以<lb/>
　盜殺書之所以見其幾于獨夫也此説尤穿鑿昭侯<lb/>
<pb n="18a"/>　葢亦足哀耳何詆之深乎盜賊之名一也穀梁有三<lb/>
　盜之説亦非也公羊以賤乎賤者為罪人亦無據<lb/>
　按通鑑綱目書李輔國殺皇后張氏同此義　陸氏<lb/>
　曰蔡侯申今本皆如此按宣十七年蔡侯申卒是文<lb/>
　侯也今昭侯是其元孫不容與高祖同名未詳何者<lb/>
　誤也<lb/>
蔡公孫辰出奔吳<lb/>
　左傳文之鍇<hi>蔡大夫</hi>討翩殺之故逐公係辰而殺公係<lb/>
<pb n="18b"/>　姓公孫旴<hi>即霍也</hi>
葬秦惠公<lb/>
宋人執小邾子<lb/>
夏蔡殺其大夫公孫姓公孫霍<lb/>
　經無討賊之辭左傳與經不合<lb/>
晉人執戎蠻子赤歸于楚<hi>蠻公作曼音蠻</hi>
　左傳夏楚人既克夷虎<hi>夷虎蠻夷叛楚者</hi>乃謀北方左司馬<lb/>
　昄<hi>普版反</hi>申公壽餘葉公諸梁<hi>三子楚大夫</hi>致蔡于負函<hi>音咸</hi>
<pb n="19a"/>　<hi>以此蔡之故地人民楚因  為邑致之者㑹其衆也</hi>致方城之外于繒<hi>才陵反</hi>闗<lb/>
　<hi>負函繒關皆楚地</hi>曰吳將泝<hi>音素逆流而上也</hi>江入郢將奔命焉為<lb/>
　一昔之期襲梁及霍<hi>梁霍蠻子之二邑三子㑹衆以備吳為名而隂襲梁霍夜結期</hi>
　<hi>明日便發使不及知也</hi>單浮餘<hi>楚大夫</hi>圍蠻氏蠻氏潰蠻子赤奔<lb/>
　晉隂地<hi>隂地者河南山北自上雒以東至陸渾東西横長其間非一邑</hi>司馬起豐析<lb/>
　與狄戎以臨上雒<hi>楚司馬昄也析縣屬南鄉郡析南有豐鄉皆楚邑發此二邑人及戎</hi>
　<hi>狄以臨上雒</hi>左師軍于菟<hi>音徒</hi>和<hi>山在上雒東</hi>右師軍于倉野<hi>在上</hi>
　<hi>雒縣</hi>使謂隂地之命大夫士蔑曰<hi>特命大夫使總監隂地者</hi>晉楚有<lb/>
<pb n="19b"/>　盟好惡同之若將不廢寡君之願也不然將通于少<lb/>
　習以聽命<hi>少習商縣武關也將大開武關道以伐晉</hi>士蔑請諸趙孟趙孟<lb/>
　曰晉國未寧安能惡於楚必速與之士蔑乃致九州<lb/>
　之戎<hi>九州戎在晉隂地陸渾者</hi>將裂田以與蠻子而城之<hi>以詐蠻子</hi>且<lb/>
　將為之卜<hi>卜城</hi>蠻子聽卜遂執之與其五大夫以畀楚<lb/>
　師于三户<hi>今丹水縣北三户亭</hi>司馬致邑立宗焉以誘其遺民<lb/>
　而盡俘以歸　公羊傳赤者何戎曼子之名也其言<lb/>
　歸于楚何<hi>據執曹伯畀宋人不言歸于宋</hi>子北宫子曰辟伯晉而京<lb/>
<pb n="20a"/>　師楚也<hi>嫌與伯執歸京師同文故辟其文而名之使若晉非伯執而赤微者</hi>　胡傳晉<lb/>
　人云者罪之也蠻子赤何以名夷狄也無罪見執亦<lb/>
　書名外之也文公執曹伯則曰畀宋人今此曷云歸<lb/>
　于楚歸于楚者猶曰京師楚也晉主夏盟為日久矣<lb/>
　不競至此春秋所惡<hi>胡傳用公羊語而意不同胡傳優</hi>
城西郛<lb/>
　杜氏曰備晉也<lb/>
六月辛丑亳社災<hi>亳步各反公作蒲</hi>
<pb n="20b"/>　公羊傳蒲社者何亡國之社也<hi>何氏曰公羊以為蒲者古國之名天子滅</hi>
　<hi>之以封伯禽取其社以戒諸侯使事上</hi>社者封也<hi>封土為社</hi>其言災何<hi>據封土非</hi>
　<hi>火所能燒</hi>亡國之社葢揜之揜其上而柴其下<hi>故火得燒之揜其上</hi>
　<hi>不受天氣也柴其下不達地氣也</hi>蒲社災何以書記災也　穀梁傳<lb/>
　亳社者亳之社也亳亡國也<hi>范氏曰殷都于亳武王克紂而班列其社于諸</hi>
　<hi>侯以為亡國之戒</hi>亡國之社以為廟屏<hi>立亳之社于廟之外以為屏蔽左氏云間</hi>
　<hi>于兩社</hi>戒也<hi>人君瞻之而知戒</hi>其屋亡國之社不得達上也<hi>必為</hi>
　<hi>之作屋不使上通天也縁有屋故言災</hi>　程子曰書曰湯既勝夏欲遷<lb/>
<pb n="21a"/>　其社不可作夏社國既亡則社自當遷湯存之以為<lb/>
　後戒故但屋之自王都以至國都皆有之記曰喪國<lb/>
　之社屋之不受天陽也又曰亳社北牖使隂明也魯<lb/>
　有亳社災屋之故有災此制計之必始于湯也<lb/>
秋八月甲寅滕子結卒<lb/>
冬十有二月葬蔡昭公<lb/>
葬滕頃公<lb/>
　附左傳秋七月齊陳乞<hi>僖子</hi>弦施<hi>弦多</hi>衛甯跪救范氏庚<lb/>
<pb n="21b"/>　午圍五鹿<hi>晉邑</hi>九月趙鞅圍邯鄲冬十一月邯鄲降荀<lb/>
　寅奔鮮虞趙稷奔臨<hi>晉邑</hi>十二月弦施逆之遂墮臨國<lb/>
　夏伐晉取邢任欒鄗逆畤隂人盂壺口<hi>八邑晉地</hi>㑹鮮虞<lb/>
　納荀寅于柏人<hi>今趙國柏人縣</hi>
五年春城毗<hi>頻夷反公作比又作芘</hi>
　杜氏曰備晉也<lb/>
夏齊侯伐宋<lb/>
晉趙鞅帥師伐衛<lb/>
<pb n="22a"/>　左傳春晉圍柏人荀寅士吉射奔齊夏趙鞅伐衛范<lb/>
　氏之故也遂圍中牟<lb/>
秋九月癸酉齊侯杵臼卒<hi>杵公作處</hi>
　左傳齊燕姬<hi>景公夫人</hi>生子不成<hi>未冠</hi>而死諸子<hi>庶公子</hi>鬻姒<lb/>
　<hi>景公妾</hi>之子荼嬖諸大夫恐其為太子也言于公曰君<lb/>
　之齒長矣未有太子若之何公曰二三子閒于憂虞<lb/>
　則有疾疢亦姑謀樂何憂于無君<hi>言羣臣若閒暇于國家憂虞之事則</hi>
　<hi>恐有疾疢不得為樂今既無憂虞又無疾疢亦且謀樂何憂乎無君</hi>公疾使國惠子<hi>國夏</hi>
<pb n="22b"/>　高昭子<hi>高張</hi>立荼寘羣公子於萊秋齊景公卒冬十月<lb/>
　公子嘉公子駒公子黔奔衛公子鉏公子陽生來奔<lb/>
　<hi>皆景公子在萊者</hi>
冬叔還如齊<hi>還音旋後同</hi>
閏月葬齊景公<lb/>
　公羊傳閏不書此何以書喪以閏數也喪曷為以閏<lb/>
　數喪數畧也　穀梁傳不正其閏也　何氏曰喪服<lb/>
　大功以下以閏數恩殺故并閏數　劉氏曰喪以年<lb/>
<pb n="23a"/>　斷者不以閏數以月斷者則以閏數　按成六年穀<lb/>
　梁傳云閏月者附月之餘日也天子不以告朔而喪<lb/>
　事不數也穀梁之意以為大功以下及葬皆不數閏<lb/>
　與公羊不同公羊謂九月五月三月之喪既以月斷<lb/>
　則得數閏是以葬亦數閏以天子七月諸侯五月大<lb/>
　夫三月士踰月葬亦數月故也如穀梁之説是此葬<lb/>
　齊景公自九月併理閏月為五月而葬夫喪事不數<lb/>
　之義春秋譏之故曰不正其閏也<lb/>
<pb n="23b"/>六年春城邾瑕<hi>公作葭</hi>
　杜氏曰備晉也任城亢父縣北有邾婁城　高氏曰<lb/>
　瑕邾邑魯以不義强城之聖人因其城而繫之邾不<lb/>
　與魯之擅并人土也　汪氏曰邾瑕如魯濟之類魯<lb/>
　有負瑕故稱邾以别之魯取不書恐如把成之不見<lb/>
　于經耳<lb/>
晉趙鞅帥師伐鮮虞<lb/>
　左傳春晉伐鮮虞治范氏之亂也<hi>四年鮮虞納荀寅于柏人</hi>
<pb n="24a"/>吳伐陳<lb/>
　左傳復修舊怨也楚子曰吾先君與陳有盟不可以<lb/>
　不救乃救陳師于城父<lb/>
夏齊國夏及高張來奔<lb/>
　左傳齊陳乞偽事高國者每朝必驂乘焉所從必言<lb/>
　諸大夫<hi>所適必言諸大夫之罪過欲以交鬬之</hi>曰彼皆偃蹇將棄子之<lb/>
　命皆曰高國得君必偪我盍去諸固將謀子子早圖<lb/>
　之圖之莫如盡滅之需事之下也及朝則曰彼虎狼<lb/>
<pb n="24b"/>　也見我在子之側殺我無日矣請就之位又謂諸大<lb/>
　夫曰二子者禍矣恃得君而欲謀二三子曰國之多<lb/>
　難貴寵之由盡去之而後君定既成謀矣盍及其未<lb/>
　作也先諸作而後悔亦無及也大夫從之夏六月戊<lb/>
　辰陳乞鮑牧及諸大夫以甲入于公宫昭子聞之與<lb/>
　惠子乘如公戰于莊敗<hi>高國敗也莊六軌之道</hi>國人追之國夏<lb/>
　奔莒遂及高張晏圉<hi>嬰之子</hi>弦施來奔<hi>圉施不書非卿</hi>　按世<lb/>
　子國之本也大臣國之榦也齊景公廢長立少輕其<lb/>
<pb n="25a"/>　國本屬諸高國既愚且懦故陳乞逐之如振槁葉而<lb/>
　弑君立君皆在其手莫或敢難使景公早定樹子擇<lb/>
　任忠賢則君君臣臣父父子子雖百陳氏豈能盜其<lb/>
　國哉春秋書齊國夏高張來奔于前陳乞弑其君荼<lb/>
　于後其以為輕其國本託國非人之戒者至明切矣<lb/>
叔還㑹吳于柤<hi>柤莊加反</hi>
秋七月庚寅楚子軫卒<lb/>
　左傳秋七月楚子在城父將救陳卜戰不吉卜退不<lb/>
<pb n="25b"/>　吉王曰然則死也再敗楚師不如死<hi>此以卜戰而言前已敗于柏舉</hi>
　<hi>今卜戰不吉謂當敗是再敗</hi>棄盟逃讎亦不如死<hi>此以卜退而言</hi>死一也<lb/>
　其死讐乎<hi>死于戰也</hi>命公子申<hi>子西</hi>為王不可則命公子結<lb/>
　<hi>子期</hi>亦不可則命公子啓<hi>子閭王三子皆昭  兄</hi>五辭而後許將<lb/>
　戰王有疾庚寅昭王攻大㝠<hi>陳地吳師所在</hi>卒于城父子閭<lb/>
　退曰君王舍其子而讓羣臣敢忘君乎從君之命順<lb/>
　也立君之子亦順也二順不可失也<hi>始而許立以從君終立君之子</hi>
　<hi>以不忘君故曰二順不可失</hi>與子西子期謀潛師閉塗<hi>不通外使</hi>逆越<lb/>
<pb n="26a"/>　女之子章<hi>惠王</hi>立之而後還是歲也有雲如衆赤鳥夾<lb/>
　日以飛三日楚子使問諸周太史周太史曰其當王<lb/>
　身乎若禜之可移于令尹司馬<hi>禜音詠禳祭</hi>王曰除腹心<lb/>
　之疾而寘諸股肱何益不穀不有大過天其夭諸有<lb/>
　罪受罰又焉移之遂弗禜初昭王有疾卜曰河為祟<lb/>
　王弗祭大夫請祭諸郊王曰三代命祀祭不越望江<lb/>
　漢睢漳楚之望也禍福之至不是過也不穀雖不德<lb/>
　河非所獲罪也遂弗祭<lb/>
<pb n="26b"/>齊陽生入于齊齊陳乞弑其君荼<hi>音徒又丈加反之如反公作舍</hi>
　左傳陳僖子使召公子陽生陽生駕而見南郭且于<lb/>
　<hi>且于齊公子鉏在魯南郭</hi>曰嘗獻馬于季孫不入于上乘故又獻<lb/>
　此請與子乘之<hi>畏在家人聞其言故欲二人共載以試馬為辭</hi>出萊門而告<lb/>
　之故<hi>魯郭門也</hi>闞止知之<hi>陽生家臣子我</hi>先待諸外公子曰事未<lb/>
　可知反與壬<hi>陽生子簡公</hi>也處戒之<hi>使無洩言</hi>遂行逮夜至於<lb/>
　齊<hi>故以昏至不欲令人知也</hi>國人知之僖子使子士之母養之<hi>隠于</hi>
　<hi>僖子家内子士母僖子妾</hi>與饋者皆入冬十月丁卯立之將盟鮑<lb/>
<pb n="27a"/>　子醉而往其臣差車<hi>主車之官</hi>鮑㸃曰此誰之命也陳子<lb/>
　曰受命于鮑子遂誣鮑子曰子之命也鮑子曰女忘<lb/>
　君之為孺子牛而折其齒乎而背之也<hi>景公嘗衘䋲為牛使荼牽</hi>
　<hi>之頓地而折其齒</hi>悼公<hi>陽生</hi>稽首曰吾子奉義而行者也若我<lb/>
　可不必亡一大夫<hi>言己可為君必不怨鮑子</hi>若我不可不必亡一<lb/>
　公子<hi>公子自謂也恐鮑子圖已</hi>義則進否則退敢不唯子是從廢<lb/>
　興無以亂則所願也鮑子曰誰非君之子乃受盟使<lb/>
　胡姬<hi>景公妾</hi>以安孺子<hi>安號也</hi>如賴<hi>齊邑</hi>去鬻姒<hi>荼之母</hi>殺王<lb/>
<pb n="27b"/>　甲拘江説囚王豹于句竇之丘<hi>三子景公嬖臣荼之黨也</hi>公使朱<lb/>
　毛<hi>齊大夫</hi>告于陳子曰微子則不及此然君異于器不<lb/>
　可以二器二不匱君二多難敢布諸大夫僖子不對<lb/>
　而泣曰君舉不信羣臣乎以齊國之困<hi>内有飢荒</hi>困又有<lb/>
　憂<hi>外有兵革</hi>少君不可以訪是以求長君庶亦能容羣臣<lb/>
　乎不然夫孺子何罪毛復命公悔之<hi>悔失言</hi>毛曰君大<lb/>
　訪于陳子而圖其小可也<hi>大謂國政小謂殺荼</hi>使毛遷孺子于<lb/>
　駘<hi>齊邑</hi>不至殺諸野幕之下<hi>野次幕下</hi>葬諸殳冒淳<hi>地名</hi>　杜<lb/>
<pb n="28a"/>　氏曰弑荼者朱毛與陽生也而書陳乞所以明乞立<lb/>
　陽生而荼見弑則禍由乞始也楚比劫立陳乞流涕<lb/>
　<hi>即不對而泣以答君異於器不可以二之言</hi>子家憚老皆疑于免罪故春<lb/>
　秋明而書之以為弑主　公羊傳弑而立者不以當<lb/>
　國之辭言之此其以當國之辭言之何<hi>據齊公子商人弑其君舍</hi>
　<hi>而立氏公子</hi>為諼也此其為諼奈何景公謂陳乞曰吾欲<lb/>
　立舍何如陳乞曰所樂乎為君者欲立之則立之不<lb/>
　欲立則不立君如欲立之則臣請立之陽生謂陳乞<lb/>
<pb n="28b"/>　曰吾聞子葢將不欲立我也陳乞曰夫千乘之主將<lb/>
　廢正而立不正必殺正者吾不立子者所以生子者<lb/>
　也走矣與之玉節而走之<hi>節信也析玉與陽生留其半為後當迎之防稱矯也</hi>
　<hi>奔不書未命</hi>景公死而舍立陳乞使人迎陽生于諸<hi>于諸寘也</hi>
　其家除景公之喪<hi>期而小祥服期者除</hi>諸大夫皆在朝陳乞曰<lb/>
　常之母有魚菽之祭<hi>常陳乞子難言其妻故云常之母齊俗婦人首祭祀言魚豆示</hi>
　<hi>薄陋</hi>願諸大夫之化我也<hi>齊人語簡禮相過謂之化言欲以薄陋餘福共宴飲</hi>諸<lb/>
　大夫皆曰諾于是皆之陳乞之家坐陳乞曰吾有所<lb/>
<pb n="29a"/>　為甲<hi>鎧</hi>請以示焉諸大夫皆曰諾于是使力士舉巨<lb/>
　囊而至于中霤諸大夫見之皆色然而駭開之則闖<lb/>
　然<hi>出頭貌</hi>公子陽生也陳乞曰此君也已諸大夫不得<lb/>
　已皆逡巡北面再拜稽首而君之耳自是往弑舍<hi>李廉</hi>
　<hi>曰公羊當國之説非是至其載陳乞本末獨詳于左氏有以知春秋罪陳乞之大意</hi>　穀梁傳<lb/>
　陽生入而弑其君以陳乞主之何也不以陽生君荼<lb/>
　也其不以陽生君荼何也陽生正荼不正不正則其<lb/>
　曰君何也荼雖不正已受命矣入者内弗受也荼不<lb/>
<pb n="29b"/>　正何用弗受以其受命可以言弗受也<hi>先君已命立之于義可以</hi>
　<hi>拒之</hi>　按以長少言則陽生正荼不正以受命言則荼<lb/>
　受命陽生不受命直諸天王則國陽生之國也不直<lb/>
　諸天王而自為簒奪則是不有其先君之命也不有<lb/>
　其先君之命是自絶于先君豈復得為先君之子而<lb/>
　稱公子也故齊小白以國無君而于次居長當立則<lb/>
　不氏公子而氏國明當有國也陽生之入也荼雖不<lb/>
　正已受命矣安得以為于次居長而當立乎是不得<lb/>
<pb n="30a"/>　以小白比矣不稱公子誅不子也突歸于鄭不繫之<lb/>
　鄭陽生入于齊猶繫之齊者以突視忽忽正也受命<lb/>
　也突不正不受命而事之也以陽生視荼陽生正也<lb/>
　荼受命不正也陽生以正而爭之也春秋别嫌明微<lb/>
　固不得而同之矣突之曰歸易辭也非順辭也陽生<lb/>
　之曰入逆辭也非難辭也陳乞生之何難焉其不同<lb/>
　乎小白之入者國有君而求為君不受其先君之命<lb/>
　則君子以為亦不受于國人也衛侯入于夷儀衛甯<lb/>
<pb n="30b"/>　喜弑其君剽則喜為衛侯弑也齊陽生入于齊齊陳<lb/>
　乞弑其君荼則乞為陽生弑也衛侯衎齊陽生皆與<lb/>
　聞乎弑而立者也歸獄于立者則弑者之罪不彰書<lb/>
　立者之入而繼之以弑則與聞乎故之罪亦著矣按<lb/>
　左氏陽生謂君異于器不可以二則欲除荼者陽生<lb/>
　之意陳乞不對而泣謂少君不可以訪是以求長君<lb/>
　不然孺子何罪則殺荼似非陳乞之意于是朱毛曰<lb/>
　君大訪于陳子而圖其小者可也遷孺子于駘者朱<lb/>
<pb n="31a"/>　毛受陽生之命不至而殺諸野幕之下者朱毛也而<lb/>
　春秋必以歸陳乞何哉噫左氏所載者據其為諼之<lb/>
　形也公羊得其情矣其始面諛景公欲其事之成而<lb/>
　圖之也既而謂陽生曰千乘之主將廢正而立不正<lb/>
　必殺正者吾不立子者所以生子也走矣與之玉節<lb/>
　而走之及景公死陳乞使人迎陽生而立之而弑荼<lb/>
　由是觀之其謀久矣里克中立所以成亂而非始謀<lb/>
　觀從召比雖能始禍而非當國陳乞兼之況身弑荼<lb/>
<pb n="31b"/>　而其子田常再弑簡公終盜齊國豈其常弑比乎<lb/>
冬仲孫何忌帥師伐邾<lb/>
宋向巢帥師伐曹<hi>向舒亮反</hi>
七年春宋皇瑗帥師侵鄭<hi>瑗于眷反後同</hi>
　左傳春宋師侵鄭鄭叛晉故也　李廉曰宋之叛晉<lb/>
　久矣豈復為晉討鄭乎左氏非<lb/>
晉魏曼多帥師侵衛<hi>曼音萬</hi>
　左傳晉師侵衛衛不服也　按衛父不父子不子晉<lb/>
<pb n="32a"/>　不能正名致討而以范中行之故修怨書侵陋之也<lb/>
夏公㑹吳于鄫<hi>鄫穀作繒</hi>
　左傳夏公㑹吳于鄫吳來徵百牢子服景伯對曰先<lb/>
　王未之有也吳人曰宋百牢我魯不可以後宋且魯<lb/>
　牢晉大夫過十<hi>昭二十一年晉士鞅來聘叔孫昭子為政季孫欲惡諸晉使有司以齊鮑</hi>
　<hi>國歸費之禮為士鞅士鞅怒曰鮑國位下國小而使鞅從其牢禮是卑敝邑也魯人恐加四牢焉為十一</hi>
　<hi>牢初為鮑國七牢</hi>吳王百牢不亦可乎景伯曰晉范鞅貪而<lb/>
　棄禮以大國懼敝邑故敝邑十一牢之君若以禮命<lb/>
<pb n="32b"/>　於諸侯則有數矣若亦棄禮則有淫者矣周之王也<lb/>
　制禮上物不過十二<hi>上物天子之牢</hi>以為天之大數也<hi>天有十二</hi>
　<hi>次故制禮象之</hi>今棄周禮而曰必百牢亦唯執事吳人弗聽<lb/>
　乃與之太宰嚭召季康子康子使子貢辭太宰嚭曰<lb/>
　國君道長<hi>言長大于道路</hi>而大夫不出門此何禮也對曰豈<lb/>
　以為禮畏大國也<hi>畏大國不敢虚國盡行</hi>大國不以禮命于諸<lb/>
　侯苟不以禮豈可量也寡君既共命焉其老豈敢棄<lb/>
　其國大伯端委<hi>禮衣</hi>以治周禮仲雍嗣之斷髮文身<hi>辟蛟</hi>
<pb n="33a"/>　<hi>龍之害</hi>臝以為飾<hi>臝其身體以文身為飾</hi>豈禮也哉有由然也<hi>按此</hi>
　<hi>非子貢之言國君道長而大夫不出門季氏之驕也懼大國之不測則其君已親行大夫豈重于君而云</hi>
　<hi>敢棄其國乎居守社稷豈無他卿乎又斥吳之先君斷髮文身臝以為飾之事亦非所當言傳者附㑹之</hi>
　<hi>耳</hi>　杜氏曰鄫瑯邪鄫縣<lb/>
秋公伐邾八月己酉入邾以邾子益來<lb/>
　左傳季康子欲伐邾乃饗大夫以謀之子服景伯曰<lb/>
　小所以事大信也大所以保小仁也背大國不信伐<lb/>
　小國不仁民保于城城保于德失二德者危將焉保<lb/>
<pb n="33b"/>　孟孫曰二三子以為何如惡賢而逆之<hi>賢指景伯也惡猶安也安</hi>
　<hi>于所賢而可逆其言乎言不可也</hi>對曰禹合諸侯于塗山執玉帛者<lb/>
　萬國<hi>諸大夫對也諸侯執玉附庸執帛塗山在壽春東北</hi>今其存者無數十焉<lb/>
　唯大不字小小不事大也知必危何故不言<hi>知伐邾必危自</hi>
　<hi>當言今不言者不危故也附季孫破孟孫之怪已</hi>魯德如邾而以衆加之可<lb/>
　乎<hi>此孟孫之言也上有闕文矣</hi>不樂而出<hi>季孟意異諸大夫佞直不同故罷饗</hi>秋伐<lb/>
　邾及范門<hi>邾郭門也</hi>猶聞鐘聲大夫諫不聽茅成子請告<lb/>
　于吳<hi>成子邾大夫茅夷鴻</hi>不許曰魯擊柝聞于邾吳二千里不<lb/>
<pb n="34a"/>　三月不至何及于我且國内豈不足成子以茅叛<hi>高平</hi>
　<hi>西南有茅鄉亭</hi>師遂入邾處其公宫衆師晝掠邾衆保于繹<lb/>
　<hi>繹邾山也在鄒縣北</hi>師宵掠以邾子益來獻于亳社囚諸負瑕<lb/>
　<hi>魯邑高平南平陽縣西北有瑕丘城</hi>負瑕故有繹<hi>前者魯得邾之繹民使在負瑕故使相就</hi>
　<hi>以辱之</hi>邾茅夷鴻以束帛乘韋自請救于吳曰魯弱晉<lb/>
　而逺吳馮恃其衆而背君之盟辟<hi>匹亦反陋也</hi>君之執事<lb/>
　以陵我小國邾非敢自愛也懼君威之不立君威之<lb/>
　不立小國之憂也若夏盟于鄫衍<hi>即鄫也鄫盟不書吳行夷禮</hi>秋<lb/>
<pb n="34b"/>　而背之成求而不違<hi>言魯成其所求無違逆也</hi>四方諸侯其何以<lb/>
　事君且魯賦八百乘君之貳也邾賦六百乘君之私<lb/>
　也以私奉貳唯君圖之吳子從之　按伐邾者三家<lb/>
　也公雖在行而無與于其事獲則三家享其利討則<lb/>
　公受其惡春秋以諱不在公是以直書而不諱也舊<lb/>
　説諱為隠其惡若隠其惡何名為直筆乎葢諱避之<lb/>
　也避其名而遜其辭以示尊敬也今言他人之遇屯<lb/>
　否罪戾死喪恥辱則正言之至于所尊所敬則婉順<lb/>
<pb n="35a"/>　言之此人之情春秋之義也魯自作三軍分公室而<lb/>
　季孫宿帥師救台遂入鄆權不在公也蒐于紅不書<lb/>
　公兵不在公也襄公還自楚聞季氏取卞至于欲適<lb/>
　諸侯地不在公也故納叛人叛邑凡内惡悉書而不<lb/>
　諱矣以諱不在公也至于入邾則先言公伐邾下但<lb/>
　言入邾猶為遜其辭耳遜其辭而不隠其實聖人待<lb/>
　父母國之道也胡氏謂書以邾子來而不諱者欲見<lb/>
　後書歸邾子之為能去其惡而與之也其義迂矣<lb/>
<pb n="35b"/>　公羊云入不言伐其言伐内辭也若使他人然<hi>使若魯伐</hi>
　<hi>而去他人入之</hi>夫初秋伐之八月入之理當並書何取于内<lb/>
　辭乎遜其辭而不隠其實故但言入邾使若他人豈<lb/>
　所謂不隠乎入邾使若他人以邾子益來又可云他<lb/>
　人乎又曰益何以名絶曷為絶之獲也夫以歸例書<lb/>
　名益位未絶春秋豈絶之乎又云曷為不言其獲内<lb/>
　大惡諱也夫立教之體事無鉅細皆論其可否豈計<lb/>
　其大小乎此自入而以歸何得以獲解乎穀梁云其<lb/>
<pb n="36a"/>　言來者有外魯之辭焉夫外曰以歸内曰以來丙外<lb/>
　之别耳春秋豈以一𤯝遂外其父母之邦哉<lb/>
宋人圍曹冬鄭駟𢎞帥師救曹<lb/>
　左傳宋人圍曹鄭桓子思曰<hi>桓諡</hi>宋人有曹鄭之患也<lb/>
　不可以不救冬鄭師救曹侵宋初曹人或夢衆君子<lb/>
　立于社宫而謀亡曹曹叔振鐸<hi>曹始祖</hi>請待公孫彊許<lb/>
　之旦而求之曹無之戒其子曰我死爾聞公孫彊為<lb/>
　政必去之及曹伯陽即位好田弋曹鄙人公孫彊好<lb/>
<pb n="36b"/>　弋獲白鴈獻之且言田弋之説説之因訪政事大説<lb/>
　之有寵使為司城以聽政夢者之子乃行彊言霸説<lb/>
　于曹伯曹伯從之乃背晉而奸宋宋人伐之晉人不<lb/>
　救築五邑于其郊曰黍丘揖丘大城鍾邘<lb/>
八年春王正月宋公入曹以曹伯陽歸<lb/>
　左傳春宋公伐曹將還褚師子肥<hi>宋大夫</hi>殿曹人詬之<lb/>
　不行師待之公聞之怒命反之遂滅曹執曹伯及司<lb/>
　城彊以歸殺之<lb/>
<pb n="37a"/>吳伐我<lb/>
　左傳吳為邾故將伐魯問于叔孫輒<hi>定十二年叔孫輒與公山不狃</hi>
　<hi>帥費人以襲魯兵敗奔齊自齊奔吳</hi>叔孫輒對曰魯有名而無情伐之<lb/>
　必得志焉退而告公山不狃公山不狃曰非禮也君<lb/>
　子違<hi>奔亡也</hi>不適讐國未臣而有伐之奔命焉死之可<lb/>
　也<hi>未臣所適之國若有伐本國者則可還奔命死其難</hi>所託也則隠<hi>曽所因託則為之隠</hi>
　<hi>惡</hi>且夫人之行也不以所惡廢鄉<hi>不以其私怨惡廢棄其鄉黨之好</hi>
　今子以小惡而欲覆宗國不亦難乎<hi>輒魯公族故謂之宗國</hi>若<lb/>
<pb n="37b"/>　使子率<hi>軍前引導</hi>子必辭王將使我子張<hi>輒也</hi>病之王問於<lb/>
　子洩<hi>不狃</hi>對曰魯雖無與立<hi>緩時若渙散</hi>必有與斃<hi>急則人人懼而</hi>
　<hi>同死戰</hi>諸侯將救之未可以得志焉晉與齊楚輔之是<lb/>
　四讐也夫魯齊晉之脣脣亡齒寒君所知也不救何<lb/>
　為三月吳伐我子洩率故道險從武城<hi>故由險道欲使魯成備</hi>
　懿子謂景伯若之何對曰呉師來斯與之戰何患焉<lb/>
　且召之而至又何求焉吳師克東陽而進舍于五梧<lb/>
　明日舍于蠶室<hi>三邑魯地</hi>明日舍于庚宗遂次于泗上微<lb/>
<pb n="38a"/>　虎<hi>魯大夫</hi>欲宵攻王舍吳子聞之一夕三遷吳人行成<lb/>
　將盟景伯曰楚人圍宋易子而食析骸而爨猶無城<lb/>
　下之盟我未及虧而有城下之盟是棄國也吳輕而<lb/>
　逺不能久將歸矣請少待之弗從吳人盟而還　不<lb/>
　言四鄙而直言伐我兵加于國都也　趙氏曰若實<lb/>
　為城下盟則魯懼至甚何得不便歸邾子而待齊重<lb/>
　請師共伐乃歸之乎自矛盾矣經不書盟信經可也<lb/>
夏齊人取讙及闡<hi>闡尺善反公作僤後同</hi>
<pb n="38b"/>　左傳齊悼公之來也季康子以其妹妻之即位而逆<lb/>
　之季魴侯<hi>康子叔父</hi>通焉女言其情弗敢與也齊侯怒夏<lb/>
　五月齊鮑牧伐我取讙及闡　公羊傳外取邑不書<lb/>
　此何以書所以賂齊也曷為賂齊為以邾婁子益來<lb/>
　也<hi>邾子齊出也</hi>　杜氏曰不書伐兵未加而魯與之邑闡<lb/>
　在東平劉縣北<lb/>
歸邾子益于邾<lb/>
　左傳齊侯使如吳請師將以伐我乃歸邾子邾子又<lb/>
<pb n="39a"/>　無道吳子使太宰子餘<hi>嚭也</hi>討之囚諸樓臺栫<hi>在薦反擁也</hi>
　之以棘使諸大夫奉太子革以為政<lb/>
秋七月<lb/>
　附左傳秋及齊平九月臧賓如如齊涖盟<hi>賓如臧㑹子</hi>齊<lb/>
　閭丘明<hi>嬰之子</hi>來涖盟且逆季姬以歸嬖<lb/>
冬十有二月癸亥杞伯過卒<hi>過音戈</hi>
齊人歸讙及闡<lb/>
　左傳季姬嬖故也<lb/>
<pb n="39b"/>九年春<lb/>
　附左傳齊侯使公孟綽辭師于吳吳子曰昔歲寡人<lb/>
　聞命今又革之不知所從將進受命于君<lb/>
王二月葬杞僖公<lb/>
宋皇瑗帥師取鄭師于雍丘<hi>雍於勇反又於用反</hi>
　左傳鄭武子賸<hi>以證反賸罕逹也</hi>之嬖許瑕求邑無以與之<lb/>
　請外取許之故圍宋雍丘宋皇瑗圍鄭師每日遷舍<lb/>
　壘合鄭師哭子姚<hi>武子賸</hi>救之大敗二月甲戌宋取鄭<lb/>
<pb n="40a"/>　師于雍丘使有能者無死以郟張與鄭羅歸　按書<lb/>
　取覆而敗之也雍丘縣屬陳留左氏言使有能者無<lb/>
　死以郟張與鄭羅歸則殺人多矣春秋之末特書取<lb/>
　師者二<lb/>
夏楚人伐陳<lb/>
　左傳陳即吳故也<lb/>
秋宋公伐鄭<lb/>
　附左傳吳城邗<hi>音寒</hi>溝通江淮<hi>于邗江築城穿溝東北通射陽湖西北至宋口</hi>
<pb n="40b"/>　<hi>入淮通糧道也今廣陵邗江是</hi>
冬十月<lb/>
　附左傳吳子使來儆師伐齊<lb/>
十年春王二月邾子益來奔<lb/>
　左傳春邾隠公來奔齊甥也故遂奔齊<lb/>
公㑹吳伐齊三月戊戌齊侯陽生卒<lb/>
　左傳公㑹吳子伐齊師于鄎齊人弑悼公赴于師徐<lb/>
　承<hi>吳大夫</hi>帥舟師將自海入齊齊人敗之吳師乃還<lb/>
<pb n="41a"/>　按經書齊侯陽生卒而傳以為弑此殊可疑夫吳伐<lb/>
　我以邾故也齊取二邑左氏以為為季姬之故公羊<lb/>
　則以為為以邾子益來而賂齊將從左氏則下文又<lb/>
　云齊使如吳請師將以伐我乃歸邾子則又似不以<lb/>
　季姬之故也既及齊平而魯歸季姬齊歸二邑齊使<lb/>
　辭師于吳吳乃使來儆師以伐齊雖吳人之無常然<lb/>
　事理不應如是也葢邾子無道吳嘗討之使諸大夫<lb/>
　奉太子以為政而邾隠公叛命奔齊將恃齊以為求<lb/>
<pb n="41b"/>　納是所以見怒于吳也吳㑹魯伐齊乃討納邾之故<lb/>
　而傳以為止師之故前後自相戾矣齊大國也止師<lb/>
　小嫌也齊人何至遽弑其君以説乎以吳伐我且曰<lb/>
　魯雖無與立必有與斃諸侯將救之未可以得志而<lb/>
　況齊乎故悼公之弑傳未可信信經可也<lb/>
夏宋人伐鄭<lb/>
晉趙鞅帥師侵齊<lb/>
五月公至自伐齊<lb/>
<pb n="42a"/>葬齊悼公<lb/>
衛公孟彄自齊歸于衛<lb/>
　杜氏曰書歸齊納之<lb/>
薛伯夷卒<hi>夷公作寅</hi>
秋葬薛惠公<lb/>
　附左傳吳子使來復儆師　杜氏曰伐齊未得志故<lb/>
冬楚公子結帥師伐陳吳救陳<lb/>
　左傳冬楚子期伐陳<hi>陳即吳故</hi>吳延州來季子救陳謂子<lb/>
<pb n="42b"/>　期曰二君不務德而力爭諸侯民何罪焉我請退以<lb/>
　為子名務德而安民乃還<hi>杜氏曰季子吳王壽夢少子也壽夢以襄十二年卒</hi>
　<hi>至今七十七歲壽夢卒李子已能讓國年當十五六至今葢九十餘</hi>
十有一年春齊國書帥師伐我<lb/>
　左傳春齊為鄎故<hi>前年公㑹吳子伐齊南鄙師于鄎鄎齊地</hi>國書高無㔻<lb/>
　帥師伐我及清<hi>齊地濟北盧縣東有清亭</hi>季孫謂其宰冉求曰齊<lb/>
　師在清必魯故也若之何求曰一子守二子從公禦<lb/>
　諸竟季孫曰不能<hi>自度不能使二子禦諸竟</hi>求曰居封疆之間季<lb/>
<pb n="43a"/>　孫告二子二子不可求曰若不可則君無出一子帥<lb/>
　師背城而戰不屬者非魯人也魯之羣室衆于齊之<lb/>
　兵車一室敵車優矣子何患焉二子之不欲戰也宜<lb/>
　政在季氏當子之身齊人伐魯而不能戰子之恥也<lb/>
　大不列於諸侯矣孟孺子洩<hi>懿子之子武伯彘</hi>帥右師顔羽<lb/>
　御邴洩為右冉求帥左師管周父御樊遲為右季氏<lb/>
　之甲七千冉有以武城人三百為己徒卒師及齊師<lb/>
　戰于郊右師奔孟之側後入以為殿抽矢策其馬曰<lb/>
<pb n="43b"/>　馬不進也師獲甲首八十<hi>冉求所得</hi>齊人不能師宵諜曰<lb/>
　齊人遁冉有請從之三季孫弗許冉有用矛于齊師<lb/>
　故能入其軍　汪氏曰高郵孫氏謂春秋之始内魯<lb/>
　而外諸夏故魯為他國所侵伐必曰某鄙哀公之經<lb/>
　再書伐我同魯于諸侯竊以為春秋詳内而略外故<lb/>
　外之侵伐止書國而魯書四鄙非尊魯而卑諸侯也<lb/>
　此書侵我不言地比于兵加國都之例所以貶之也<lb/>
　　按師及齊師戰于郊右師奔齊人從之至于涉泗<lb/>
<pb n="44a"/>　則兵實加國都矣故直言伐我無他説也然公斂處<lb/>
　父謂墮成齊人必至于北門是前此無兵及近郊者<lb/>
　吳師克東陽而進次于泗上子服景伯曰楚人圍宋<lb/>
　易子而食析骸而爨猶無城下之盟我未及虧而有<lb/>
　城下之盟是棄國也請少待之弗從負載造于萊門<lb/>
　吳人盟而還齊師在清冉有請一子守二子從公禦<lb/>
　諸竟不可居封疆之間不可一子帥師背城而戰孟<lb/>
　氏始黽勉以右師從從而又後戰而先奔微冉有在<lb/>
<pb n="44b"/>　左師則魯事敗矣是時政在季氏生事啓釁故二家<lb/>
　不肯同力前之吳師後之齊師召之而來傅國都而<lb/>
　止故春秋兩書伐我所以見魯之益衰其亦傷之而<lb/>
　已　世家季桓子卒遺言謂康子必召孔子其臣止<lb/>
　之康子乃召冉求是年冉求與齊戰有功康子曰子<lb/>
　之于軍旅學之乎性之乎冉有曰學之于孔子康子<lb/>
　乃召孔子而孔子歸魯年六十八矣然魯終不能用<lb/>
　孔子孔子亦不求仕乃叙書傳禮記删詩正樂序易<lb/>
<pb n="45a"/>　弟子葢三千焉　吳伐我有若與于戎行齊伐我冉<lb/>
　求帥左師樊遲為右與齊戰有功　是役也昭公之<lb/>
　子公孫務人與其嬖僮汪錡乘皆死孔子曰能執干<lb/>
　戈以衛社稷可無殤也務人即公為與謀逐季氏者<lb/>
夏陳轅頗出奔鄭<hi>轅公作袁頗破多反</hi>
　左傳初轅頗為司徒賦封田以嫁公女<hi>封内之田悉賦税之</hi>有<lb/>
　餘以為己大器<hi>鐘鼎之屬</hi>國人逐之故出<lb/>
五月公㑹吳伐齊甲戌齊國書帥師及吳戰于艾陵齊<lb/>
<pb n="45b"/>師敗績獲齊國書<lb/>
　左傳為郊戰故公㑹吳子伐齊五月克博壬申至于<lb/>
　嬴<hi>博嬴齊二邑皆屬泰山</hi>中軍從王<hi>吳中軍</hi>胥門巢將上軍王子<lb/>
　姑曹將下軍展如將右軍<hi>三將吳大夫</hi>齊國書將中軍高<lb/>
　無㔻將上軍宗樓將下軍甲戌戰于艾陵展如敗高<lb/>
　子<hi>齊上軍敗</hi>國子敗胥門巢<hi>吳上軍亦敗</hi>王卒助之大敗齊師<lb/>
　獲國書革車八百乘甲首三千以獻于公公使太史<lb/>
　固歸國子之元　杜氏曰公與伐而不與戰艾陵齊<lb/>
<pb n="46a"/>　地<lb/>
　附左傳吳將伐齊越子率其衆以朝焉王及列士皆<lb/>
　有饋賂吳人皆喜唯子胥懼曰是豢吳也夫<hi>豢養也若人養</hi>
　<hi>犧牲非愛之將殺之</hi>諫曰越在我心腹之疾也壤地同而有欲<lb/>
　於我夫其柔服求濟其欲也不如早從事焉得志於<lb/>
　齊猶獲石田也無所用之越不為沼吳其泯矣使醫<lb/>
　除疾而曰必遺類焉者未之有也弗聽使于齊屬其<lb/>
　子于鮑氏為王孫氏反役<hi>艾陵之役</hi>王聞之使賜之屬鏤<lb/>
<pb n="46b"/>　<hi>劍名</hi>以死將死曰樹吾墓檟檟可材也吳其亡乎三年<lb/>
　其始弱矣盈必毁天之道也<hi>國語貟將死曰懸吾目于東門以見越之入吳</hi>
　<hi>也王取申胥之尸盛以鴟夷而投之于江哀十六年越滅吳</hi>
秋七月辛酉滕子虞母卒<lb/>
冬十有一月葬滕隠公<lb/>
衛世叔齊出奔宋<lb/>
　左傳衛大叔疾<hi>即齊</hi>出奔宋初疾娶于宋子朝其娣嬖<lb/>
　子朝出孔文子使疾出其妻而妻之疾使侍人誘其<lb/>
<pb n="47a"/>　初妻之娣寘于犂<hi>衛邑</hi>而為之一宫如二妻文子怒欲<lb/>
　攻之仲尼止之遂奪其妻或淫于外州<hi>衛邑</hi>外州人奪<lb/>
　之軒以獻恥是二者故出衛人立遺使室孔姞<hi>遺疾之弟</hi>
　<hi>孔姞孔文子之女疾之妻</hi>
　附左傳季孫欲以田賦<hi>杜氏曰丘賦之法因其田財通出馬一匹牛三頭今欲别</hi>
　<hi>其田及家財各為一賦故言田賦所孔氏曰計一丘民之家資出一馬三牛又計田之  收更出一馬三</hi>
　<hi>牛</hi>使冉有訪諸仲尼仲尼曰丘不識也三發<hi>三發問</hi>卒<lb/>
　曰子為國老待子而行若之何子之不言也仲尼不<lb/>
<pb n="47b"/>　對而私于冉有曰君子之行也度於禮施取其厚事<lb/>
　舉其中歛從其薄如是則以丘亦足矣<hi>丘十六井出戎馬一匹牛</hi>
　<hi>三頭是賦之常法</hi>若不度于禮而貪冒無厭則雖以田賦將<lb/>
　又不足且子季孫若欲行而法則周公之典在若欲<lb/>
　苟而行又何訪焉弗聽<lb/>
十有二年春用田賦<lb/>
　左傳春王正月用田賦　公羊傳何以書譏始用田<lb/>
　賦也　何氏曰田謂一井之田不言井者城郭里巷<lb/>
<pb n="48a"/>　亦有井嫌悉賦之禮税民公田不過十一軍賦十井<lb/>
　不過一乘哀公外慕强吳空盡國儲故復用田賦<lb/>
　陳氏曰田賦者家一人也諸侯之益兵自齊始晉次<lb/>
　之春秋之季魯亦行之矣是故作丘甲用田賦不書<lb/>
　初　胡傳魯自宣公初税畝至是二猶不足故又以<lb/>
　田賦也田以出粟為主而足食賦以出軍為主而足<lb/>
　兵用田賦軍旅之征非矣用者不宜用也　汪氏曰<lb/>
　丘甲之法已増三之一今别田及家財各為一賦則<lb/>
<pb n="48b"/>　是比先王之制加倍不啻矣亦未可信要之計田而<lb/>
　斂取民財以充軍賦之用而其數之多寡則不可考<lb/>
　耳孔子云丘亦足矣葢以計丘而出兵車乃賦之常<lb/>
　法安可計田又斂其財哉　李廉曰田賦之説杜氏<lb/>
　以為丘賦之法因其田財通出馬一匹牛三頭今欲<lb/>
　别其田及家財各為一賦則是一丘出馬二匹牛六<lb/>
　頭也范氏注穀梁同之然杜氏于作丘甲條内已曰<lb/>
　今魯使丘出甸賦是一丘十六井已出馬四匹牛十<lb/>
<pb n="49a"/>　二頭矣安得復以為出馬一匹牛三頭乎此其前後<lb/>
　自相戾也況家財有無難均何得别之大率古者田<lb/>
　出租里出賦葢收區域之征以備馬牛車乘觀左傳<lb/>
　所載多臨事始授甲出車則馬牛車乘蓋以賦里之<lb/>
　入素具以共軍用可知司馬法所謂甸出一乘者出<lb/>
　一乘之人耳胡氏説近之陳氏非是　今按賦之本<lb/>
　義專為出車計丘而出兵車賦之常法今計田而出<lb/>
　故曰田賦漢計口而出則曰口賦葢春秋諸侯盟㑹<lb/>
<pb n="49b"/>　禮繁兵戈事廣不能復守先王之籍故魯用不足則<lb/>
　初税畝益兵則作丘甲至哀公逺事强吳事充<hi>繇役煩</hi>
　政重<hi>賦税多</hi>二猶不足復用田賦葢託以軍用加斂于<lb/>
　田計田而出貨財也其數之多寡則不可考大約税<lb/>
　畝多乎什一田賦又多乎税畝矣税畝私田始有征<lb/>
　也田賦私田又加征也<lb/>
夏五月甲辰孟子卒<lb/>
　左傳夏五月昭夫人孟子卒昭公娶于吳故不書姓<lb/>
<pb n="50a"/>　死不赴故不稱夫人<hi>不稱夫人故不言薨</hi>不反哭故不言葬小<lb/>
　君<hi>反哭者夫人禮也以同姓故不成其夫人之喪</hi>孔子與弔<hi>始老故與弔</hi>季氏不<lb/>
　絻<hi>喪冠</hi>放絰而拜<hi>孔子以小君禮往弔季氏不服喪故去絰</hi>　公羊傳孟子<lb/>
　者何昭公之夫人也其稱孟子何諱娶同姓葢吳女<lb/>
　也<hi>穀梁同</hi>　范氏曰葬當書姓諱故亦不書葬<lb/>
公㑹呉于槖臯<hi>槖章夜反一音託</hi>
　左傳公㑹吳于槖臯吳子使太宰嚭請尋盟公不欲<lb/>
　使子貢對曰盟所以周<hi>固也</hi>信也故心以制之<hi>制其義</hi>玉<lb/>
<pb n="50b"/>　帛以奉之<hi>贄于神</hi>言以結之<hi>結其信</hi>明神以要之<hi>要以禍福</hi>寡<lb/>
　君以為苟有盟焉弗可改也已若猶可改日盟何益<lb/>
　今吾子曰必尋盟若可尋也亦可寒也<hi>尋温也諸言辱盟者皆以</hi>
　<hi>前盟已寒更温之使熱</hi>乃不尋盟　杜氏曰槖皋在淮南逡遒<lb/>
　縣東南　張氏曰槖皋吳地逡遒故城在廬州慎縣<lb/>
　東南<lb/>
秋公㑹衛侯宋皇瑗于鄖<hi>音云公作運</hi>
　左傳吳徵㑹于衛初衛人殺吳行人且<hi>子餘反</hi>姚而懼<lb/>
<pb n="51a"/>　謀于行人子羽<hi>衛大夫</hi>子羽曰吳方無道無乃辱吾君<lb/>
　不如止也子木<hi>衛大夫</hi>曰國無道必棄疾于人吳雖無<lb/>
　道猶足以患衛往也長木之斃無不摽<hi>擊也</hi>也國狗之<lb/>
　瘈<hi>吉世反狂也</hi>無不噬也而況大國乎秋衛侯㑹吳于鄖<lb/>
　公及衛侯宋皇瑗盟而卒辭吳盟　按左氏載衛㑹<lb/>
　吳之事與經不合又言公及衛宋盟而卒辭吳盟吳<lb/>
　人藩衛侯之舍因子貢之言而解皆不可信　杜氏<lb/>
　曰鄖發陽也廣陵海陵縣東南有發繇亭<lb/>
<pb n="51b"/>宋向巢帥師伐鄭<lb/>
　左傳宋鄭之間有隙地焉曰彌作頃丘玉暢嵒戈鍚<lb/>
　<hi>凡六邑</hi>子產與宋人為成曰勿有是<hi>俱棄之</hi>及宋平元之<lb/>
　族自蕭奔鄭<hi>在定十五年</hi>鄭人為之城嵒戈鍚<hi>以處平元之族</hi>九<lb/>
　月宋向巢伐鄭取鍚殺元公之孫遂圍嵒十二月鄭<lb/>
　罕達救嵒丙申圍宋師　按自皇瑗取鄭師之後宋<lb/>
　再伐鄭釋憾亦已足矣向巢又伐焉取鍚圍嵒殺元<lb/>
　公之孫全師復沒亦蹈鄭人之覆轍佳兵不祥其事<lb/>
<pb n="52a"/>　好還豈不信哉<lb/>
冬十有二月螽<lb/>
　左傳冬十有二月螽季孫問諸仲尼仲尼曰丘聞之<lb/>
　火伏而後蟄者畢今火猶西流司厯過也　杜氏曰<lb/>
　火心星也火伏在今十月猶西流言未盡沒知是九<lb/>
　月厯官失一閏　按明年九月螽又十二月螽蟲災<lb/>
　亟作而不時直以政失耳非關閏也十二月螽氣燠<lb/>
　也宣十五年冬蝝生與此同<lb/>
<pb n="52b"/>十有三年春鄭罕達帥師取宋師于嵒<lb/>
　左傳春宋向魋救其師鄭子賸使徇曰得桓魋者有<lb/>
　賞魋逃歸遂取宋師于嵒以六邑為虚<lb/>
夏許男成卒<hi>成公作戌</hi>
公㑹晉侯及吳子于黄池<lb/>
　公羊傳吳何以稱子吳主㑹也吳主㑹則曷為先言<lb/>
　晉侯不與夷狄之主中國也其言及吳子何㑹兩伯<lb/>
　之辭也　杜氏曰陳留封丘縣南有黄亭近濟水<lb/>
<pb n="53a"/>　按内外傳吳王夫差既勝齊殺申胥乃起師北征闕<lb/>
　為深溝於商魯之間<hi>闕穿也商宋也</hi>北屬之沂西屬之濟以<lb/>
　㑹晉于黄池吳晉爭先吳人曰于周室我為長晉人<lb/>
　曰于姬姓我為伯未成邊遽至以越亂告吳王懼乃<lb/>
　合大夫而謀曰無㑹而歸與㑹而先晉孰利王孫雄<lb/>
　<hi>吳大夫</hi>曰二者莫利必㑹而先之今夕必挑戰彼將不<lb/>
　戰而先我吳王從之吳公先歃晉侯亞之<hi>稱吳公者董褐謂吳</hi>
　<hi>王曰君奄王東海以淫名聞于天下君若無卑天子而去其不祥孤敢不順從君命吳王許諾去王號故</hi>
<pb n="53b"/>　<hi>稱公</hi>　按楚人衷甲以脅趙武而楚先歃吳人挑戰以<lb/>
　脅趙鞅而吳先歃其事一也以齊桓之盛未有能責<lb/>
　楚僭王之罪豈以晉之衰弱而能使吳黜其淫名乎<lb/>
　借曰吳有越憂急于成長而歸然勢未應肯遽自貶<lb/>
　也葢吳楚稱王于國中而於盟㑹則亦唯以伯主自<lb/>
　居耳楚圍用召陵之禮可見也經意公羊得之言及<lb/>
　吳子固㑹兩伯之辭亦殊吳于晉也<lb/>
楚公子申帥師伐陳<lb/>
<pb n="54a"/>於越入吳<lb/>
　按内外傳吳既㑹晉於黄池於是越王句踐乃命范<lb/>
　蠡舌庸帥師沿海泝淮以絶吳道越王率中軍泝江<lb/>
　以襲呉入其郛焚其姑蘇吳人告敗于王王惡其聞<lb/>
　也自剄七人于幕下　胡傳吳嘗破越遂有輕楚之<lb/>
　心及其破楚又有驕齊之志既勝齊師復與晉人爭<lb/>
　長自謂莫之敵也而越已入其國都矣吳侵列國而<lb/>
　越滅之越又不監而楚滅之楚又不監而秦滅之秦<lb/>
<pb n="54b"/>　又不監而漢滅之春秋初書於越入吳在柏舉之後<lb/>
　再書於越入吳在黄池之後皆因事屬詞垂戒後世<lb/>
　不待貶絶而見也<lb/>
秋公至自㑹<lb/>
晉魏曼多帥師侵衛<hi>魏下公無曼字</hi>
葬許元公<lb/>
九月螽<lb/>
冬十有一月有星孛于東方<hi>孛音佩又音勃</hi>
<pb n="55a"/>　公羊傳孛者何彗星也其言于東方何見于旦也何<lb/>
　以書記異也　杜氏曰平旦衆星皆沒而孛乃見故<lb/>
　不言所在之次　何氏曰周十一月夏九月日在房<lb/>
　心房心天子明堂布政之庭于此旦見與日爭明者<lb/>
　諸侯代主典法滅絶之象　王伯厚曰星孛東方在<lb/>
　於越入吳之後彗見西方在衛鞅入秦之前天之示<lb/>
　人著矣<lb/>
盜殺陳夏區夫<hi>區烏侯反公作彄苦侯反</hi>
<pb n="55b"/>十有二月螽<lb/>
　附左傳冬吳及越平<hi>史記曰國亡太子内空王居外久士皆罷敝于是乃使厚幣以</hi>
　<hi>與越平</hi>　王伯厚曰列國之變極于吳越通吳以疲楚<lb/>
　者晉也通越以撓吳者楚也春秋以是終焉<lb/>
十有四年春西狩獲麟<lb/>
　左傳春西狩于大野<hi>在高平鉅野縣東北大澤是也</hi>叔孫氏之車子<lb/>
　<hi>微者</hi>鉏商<hi>車子名</hi>獲麟以為不祥以賜虞人仲尼觀之曰<lb/>
　麟也然後取之　杜氏曰麟者仁獸聖王之嘉瑞也<lb/>
<pb n="56a"/>　時無明王出而遇獲仲尼傷周道之不興感嘉瑞之<lb/>
　無應故因魯春秋而修中興之教絶筆于獲麟之一<lb/>
　句所感而作固所以為終也冬獵曰狩葢虞人修常<lb/>
　職故不書狩者大野在魯西故言西狩　程子曰始<lb/>
　隠周之衰也終麟感之始也世衰道不行有述作之<lb/>
　意舊矣但因麟而發耳麟不出春秋亦必作也春秋<lb/>
　之作不過因魯國之史而天地四時之無窮所以察<lb/>
　其遷變而紀其差忒者無一畧也中外疆索之廣莫<lb/>
<pb n="56b"/>　所以録其交際而别其典禮者無一遺也故曰言天<lb/>
　下之至動而不可亂也言天下之至賾而不可惡也<lb/>
　以區區一魯國之史而兼紀周齊晉宋諸國之事其<lb/>
　尊卑小大統屬之序秩然無毫髮之不順盡書治亂<lb/>
　失得陵僭亂賊之變森然一循乎條理而無一之非<lb/>
　法故曰非聖人誰能修之　或問春秋何為始于隠<lb/>
　公而終于獲麟歐陽公曰吾不知也問者曰此學者<lb/>
　之所盡心焉不知何也曰春秋起止吾所知也子所<lb/>
<pb n="57a"/>　問者始終之義吾不知也吾無所用心乎此者也昔<lb/>
　子仕于魯不用去之諸侯又不用困而歸且老始著<lb/>
　書得詩自關雎至于魯頌得書自堯典至于費誓得<lb/>
　魯史記自隠公至于獲麟遂删修之其前逺矣聖人<lb/>
　著書足以法世而已不窮逺之難明也故據其所得<lb/>
　而修之孔子非史官也不常職乎史故盡其所得修<lb/>
　之而止耳魯之史記則未嘗止也今左氏經可以見<lb/>
　矣曰然則始終無義乎曰義在春秋不在起止春秋<lb/>
<pb n="57b"/>　謹一言而信萬世者也予厭衆説之亂春秋者也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋輯傳卷十三<lb/>
</p>

  </div>
        </body>
    </text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
讀論語叢說卷下<lb/>
　　　　　　　　　　　　　東陽許謙<lb/>
　　先進第十一<lb/>
孝哉章<lb/>
　此章夲称閔子騫之孝首以孝哉字冠之下句即指上孝字而言<lb/>
　　盖父母昆弟主於愛言其孝或有私意至於衆人皆言之而無<lb/>
　　間則信能盡孝矣集註添友字恐於本意爲多<lb/>
顔淵死章<lb/>
　顔渊死四章以次第言之當是天䘮予第一哭之慟第二請車第<lb/>
　　三厚葬第四盖門人雜記夫子之言故不計前後也<lb/>
鬼神章<lb/>
集注死生人鬼一二二一一主理言二主氣言<lb/>
<pb n="1b"/>
<pb n="1b"/>
　　而已固不顧其國事子路食孔悝之食故爲孔悝死尓其死固<lb/>
　　義也其過却在不當仕衛蓋太子居戚前後十四年矣子路欠<lb/>
　　知之明今旣仕于其家遇難而死自是正道夫子之早料之正<lb/>
　　以子路勇於有爲而欠見理精尓<lb/>
長府章<lb/>
　䟽金玉曰貨布帛曰財<lb/>
由之瑟章<lb/>
　人心善惡邪正皆於樂聲可見善聽聲者聞樂即知人心如荷蕢<lb/>
　　聞夫子磬聲而知聖人有心於天下鍾子期聽伯牙鼓琴而知<lb/>
　　志在髙山流水蔡邕聞隣人鼓琴知有殺心之類子路剛勇其<lb/>
　　瑟声亦有剛強氣象故孔子言奚爲我之門謂與己不同也以<lb/>
　　人而不仁如樂何章叅看見意思<lb/>
師與商章<lb/>
　集注言二子處指斈而言子張才髙意廣是欠收歛子夏篤信謹<lb/>
　　守是欠充擴好爲苟難規模狹隘是其效也<lb/>
　賢智之過勝愚不肖之不及循上道以中庸爲至說下因中庸本<lb/>
<pb n="2a"/>
　　文而及之專說過猶不及一句非指二子而言也<lb/>
　此章集注以道以中庸爲至一句爲主方說得上靣過不及意明<lb/>
　　不然則是子張之才德過子夏而子夏不及子張矣故過中失<lb/>
　　中歸於中屡提起中字說<lb/>
柴也愚章<lb/>
　金先生謂曽子在孔門年最少而與三子並言此曽子𥘉登門時<lb/>
　　也揚氏謂四者性之偏語之使自勵此聖人之本意盖唯曽子<lb/>
　　聞聖言即就魯上用功誠篤淬厲期於必得故後終有聞一貫<lb/>
　　之唯則魯鈍化爲明睿矣彼三子未能力変其質或者爲終身<lb/>
　　之偏歟<lb/>
　集注知不足而厚有餘以意釋愚字引家語以證之耳非柴平生<lb/>
　　之行止此也家語記五事皆是厚有餘其足不履影不徑不竇<lb/>
　　二事之間則有知不足之意<lb/>
呉氏謂通下章爲一章然前四人以質言後二人以斈言也庶乎<lb/>
　　對億中屡空對貨殖顔子惟庶乎所以樂天至於屡空而不顧<lb/>
　　子貢唯不受命故但能億事而已<lb/>
<pb n="2b"/>
不踐迹章<lb/>
　人雖有好資質志於斈方可入聖人之室然其質旣善雖不循前<lb/>
　　人軌轍自然不爲惡但未至聖人之地此是就兩頭說中間影<lb/>
　　出善人形狀<lb/>
孟子曰可欲之謂善有諸己之謂信張子之言本此言有諸己則<lb/>
　　善之著者意脉自亦不蹈於惡生來不蹈惡自善字上生來<lb/>
聞斯行諸章<lb/>
　夫子非教冉有不必禀父兄之命禀命自是常礼正恐冉有遇義<lb/>
　當行者不能勇爲尓盖行事須是有决断志在必行然後禀命<lb/>
　　而即行若見義前卻自無主見不勇爲則非父兄使之也禀命<lb/>
　　之意即在聞斯行諸之中<lb/>
集注約之於義理之中中字重讀<lb/>
畏匡章<lb/>
國語欒共子曰民生於三事之如一父生之師敎之君食之生之<lb/>
　族也唯其所在則致死焉檀弓亦曰事親服勤至死致䘮三年<lb/>
　事君服勤至死方䘮三年事師服勤至死心䘮三年亦事之如<lb/>
<pb n="3a"/>
　　一之意古人皆是如此但師有不同服勤至死亦謂授道以成<lb/>
　其德者孔子之於顔子豈與他師弟子可同日語不唯顔子以<lb/>
　　此自處而孔子亦以此信之孔子正恐顔子不知夫子安否而<lb/>
　　誤死故有吾以女爲死矣之言盖夫子周流天下從車必多觀<lb/>
　孟子後車数十乗可見前後必不能相續連行匡人之圍顔子<lb/>
　必相失在後不在圍中故夫子解後恐顔子不知而猶致死故也<lb/>
使子羔章<lb/>
前章集注謂子羔知不足而厚有餘此章又言質美而未斈盖質<lb/>
　美則厚有餘未斈則知不足其意一耳<lb/>
侍坐章<lb/>
　夫子之於弟子於其平日言行問荅之間固知其斈力之所至然<lb/>
　其將有所待而欲爲之志則不能知也問之者欲知其自知之<lb/>
　如何使之知有未至而自厲盖此章非獨觀人亦所以敎也<lb/>
千乗之國以地實出車數而言當方三百十六里有竒况有山林<lb/>
　　川澤城郭道塗又當三分加一若以封建常法言可謂大國矣<lb/>
　　而子路謂攝乎大國之間則此猶小國也盖自黄帝時天下萬<lb/>
<pb n="3b"/>
　　國後漸漸吞併至湯時三千餘國至武王時㑹孟津尚八百諸<lb/>
　　侯而武王又封建親戚功臣爲國多矣東迁之後併吞猶甚小<lb/>
　　者漸大當時斉秦晋楚其地或至千里故千乗之國誠小國也<lb/>
　千乗之國地大事殷固自難治而攝乎大國則此弱彼強爲其所<lb/>
　　檢制而事有不在於己者爲尤難也興師旅則傷人殺人妨農<lb/>
　　費財飢饉則窮困流離轉死溝壑二者乃將危之勢難而又難<lb/>
　　者也子路僅爲政三年便有好勇知方之效可見大材巳豈管<lb/>
　　仲之比哉<lb/>
　有勇知方是衣食足教化行盖務農積榖使民有以仰事俯育然<lb/>
　　後教之以軍旅教之以道藝有勇則可以禦侮安人知方則能<lb/>
　　親上死長三年之間其效之速而大如此<lb/>
　二子才斈固不及子路然見夫子哂子路故其言愈下冉有猶欲<lb/>
　　治國公西華止言爲相耳尤不敢以重事自任<lb/>
　端衣名古者布幅二尺有二寸此衣身長二尺二寸𬒮亦二尺二<lb/>
　　寸而属幅謂䄂接一幅也整斉端正故謂之端玄則其色也<lb/>
　志者有所期而可必至之意固非己行之事也聖人之問正欲知<lb/>
<pb n="4a"/>
　　四子之自期者三子之對正與聖人之意相當亦各自言其所<lb/>
　　必可至者尓曽點乃無所志於事未然而不可必得者但於只<lb/>
　　今便得爲者言之於春時而服已成之春服童冠之人或七或<lb/>
　　五無拘於長㓜多寡之数沂水雩壇地近即可至景勝可以遊<lb/>
　　浴者莫春事也風者遊息之意也至於詠而歸則以其胸中所<lb/>
　　藴發於歌聲以優游涵泳其自得之意則其安分樂天與物爲<lb/>
　　春人我無間氣象藹然可見三子所言雖其所能之實事只是<lb/>
　　事爲之末尓與曽點髙下自不同故曽點所對雖非聖人所問<lb/>
　　本意而聖人自深許之也<lb/>
　雩祭名春秋傳曰龍見而雩龍者東方七宿其形如龍謂建巳之<lb/>
　　月龍星見時天子雩五精帝配以五人帝諸侯則雩祀百辟卿<lb/>
　　士有益於民者以祈榖實五精帝謂靈威仰赤熛<hi>必逍反</hi>怒含樞<lb/>
　　紐白招拒汁<hi>音叶</hi>光紀五人帝謂大皥炎帝黄帝少皥顓頊百辟<lb/>
　　卿士古勾龍后稷之類又周礼司巫若國大旱則帥巫而舞雩<lb/>
　集註時見曰㑹衆覜曰同周礼殷見曰同殷即衆也改殷爲衆避<lb/>
　　諱也但周礼有殷覜曰視又一礼也此則易見爲覜不知如何<lb/>
<pb n="4b"/>
　　然覜亦見義諸侯四時見天子之名曰朝宗覲遇時見則無常<lb/>
　期諸侯有不順者王將征之則於朝覲之時别爲壇於國外合<lb/>
　諸侯而命事焉此時見曰㑹之礼也如王十二歳不廵狩則六<lb/>
　　服盡朝礼畢王亦爲壇合諸侯以命政此殷見曰同之礼也<lb/>
　浴盥濯也後漢書三月上巳祓除官民㓗於東流水上除去宿垢<lb/>
　疢盖於水上祭而盥手畧湔濯其衣以寓㓗清之意自古風俗<lb/>
　　如此非祼而浴也<lb/>
　三子之言是盡其才用曽點之言涵容則廣盖點止就目前日用<lb/>
　　行事上說便有如此氣象若居别地位則便有别事爲所至處<lb/>
　　皆是天理故點該得三子之言而三子不能及點之趣集注自<lb/>
　　有以見夫以下至隱然自見於言外雖是就其巳言者形容而<lb/>
　　其未言者固可想見其氣象也<lb/>
　曽點見趣甚髙而行不掩夲註朱子以見字冠之<lb/>
　程子謂曽點便是尭舜氣象亦以其物各得所意上描盡然但謂<lb/>
　　之氣象而不可謂之事業<lb/>
　子路若逹爲國以礼便是堯舜氣<hi>象盖</hi>礼是天理自然之節文逹礼<lb/>
<pb n="5a"/>
　則見物物有則而應物處莫不循其道而行之不可措一毫私<lb/>
　意於其間則氣象非尭舜乎<lb/>
圏外第一條是揚三子第二條當作三節㸔一節言曽點三子者<lb/>
　之撰以上揚之特行以下是抑之二節言子路等所見者小是<lb/>
　抑三子三節子路以下又是揚子路第三條第四條皆是揚曽點<lb/>
　　顔淵第十二<lb/>
顔淵章<lb/>
非聖人性之者則皆有物欲之蔽但有淺深之不同尓故斈者必<lb/>
　須消磨物欲然後可以復其性盖天地生物理爲之主人之一<lb/>
　身心爲之主人心本全具天理者也天下事物萬变不能皆善<lb/>
　　心爲事物所感則欲生私勝夭理漸昏理與欲二者在人心常<lb/>
　　相消長理明一分則人欲消一分欲長一分則天理消一分斈<lb/>
　者但要究明天理屏去私欲若欲盡理明應事接物件件適中<lb/>
　　即是全体之仁<lb/>
克己是非礼處勿視聽言動復礼是合礼處則視聽言動非勿兩<lb/>
<pb n="5b"/>
　　字賢愚之樞機然須先下格物工夫知何者爲礼何者爲非礼<lb/>
　　方可到此地歩顔子平日格物工夫巳至故聞夫子之言便一<lb/>
　　力承當<lb/>
　克己復礼是開說四勿是合說<lb/>
　　日克已復礼天下歸仁言一日之間接事應物能盡克去己私<lb/>
　皆復還天理則天下之人聞者見者皆許之爲仁盖應事合乎<lb/>
　　天理之公則同有是心者誰得而間之極言其効之速而甚大<lb/>
　　尓非謂一日爲仁天下之勢便盡歸之<lb/>
　此章全以礼字代仁字盖仁以理言恐難捉摸躰認故以天理節<lb/>
　　文之礼爲言仁即天理之公礼即天理之節文本非二物也身<lb/>
　　之接於物者事事合乎節文而無一毫私僞即是人欲净盡天<lb/>
　　理流行即爲全体之仁<lb/>
　視聽自外入言動自内出但視不是見得聽不是聞得聲色雖自<lb/>
　　外來而視之聽之却在我所以制於外則養其中四者皆同<lb/>
　四箴序制於外養其中盖仁主於存心應事兼動静而言四勿是<lb/>
　　就動處用功主於一事中則謂心之全体於動處事事是當則<lb/>
<pb n="6a"/>
　是養於中者熟及其成功則私欲净盡天理流行於視聽言動<lb/>
　　之間自然皆礼而不待勿矣四勿仍是斈者事故顔子就此用<lb/>
　　功而至於三月不違養之熟則化矣<lb/>
　四箴序四者身之用也由中而應外制外以養中謂視聽言動四<lb/>
　者是身之接物處皆是心爲之主心之動而外應之當外動處<lb/>
　制之以礼乃所以養其心而全乎仁也盖仁是心之德故主於<lb/>
　　心而言意專在制外上由中一語特明其當制外尓如此看夲<lb/>
　　自無病金先生乃曰由中應外聖人之事制外養中斈聖人之<lb/>
　事此是兼非礼勿三字看盖程子本引四全句說來則四者身<lb/>
　　之用也一語亦緫繳四全句如此讀下則由中應外一語爲說<lb/>
　　聖人事又自是一般理趣即如云由仁義行儘自好由是觀之<lb/>
　　讀書者不可不具眼<lb/>
　視箴毎兩句内外自對說首四句雖兩節内外却是一串說下重<lb/>
　在操之有要一語蔽交兩句言其所以當制制之兩句正是工<lb/>
　　夫後兩句是效驗<lb/>
　四箴平觀之若視切而聽緩細玩其文意則聽重而視輕盖視箴<lb/>
<pb n="6b"/>
　　止言其中迁聽箴乃曰遂亡視言心聽言性心以知斍言性以<lb/>
　　理言知斍有迁猶可挽囬天理若亡則不足以爲人矣盖目之<lb/>
　所及者有限耳之所接者無窮聽雖主於聲而凡係乎言皆属<lb/>
　聽讀書爲斈得之於簡冊傳聞者皆聽類也若於事物之來應<lb/>
　　之或差猶可改也至於斈問之差爲心術之害遂至於亡其性<lb/>
　　則不可救藥矣聽言之邪正其可畏也如此<lb/>
　視聽言各指一事動則㪯一身而言故動箴兼心說謂内而心之<lb/>
　動外而身之動皆出於正表裏如一則天理流行若但強制於<lb/>
　　外而動於中者或未盡善則病根不除未爲得也此即愼獨工夫<lb/>
仲弓章<lb/>
　上兩句敬以持已中兩句恕以及物下兩句敬恕之效驗孟子謂<lb/>
　強恕而行求仁莫近焉行恕熟即是仁行仁須自恕起<lb/>
集注謹獨二字是此章之骨子盖有謹獨工夫然後能如見賔承<lb/>
　祭能敬然後能恕則敬是恕之本下一條即此意而言之詳<lb/>
司馬牛問仁章<lb/>
首篇三章問仁而所答不同三人之才有髙下故也顔子見理已<lb/>
<pb n="7a"/>
　明故告以全体其言直捷簡要冉子未及顔子故教之行恕若<lb/>
　熟亦便是仁司馬牛多言故只就他病處說言認是行仁之一<lb/>
　端緊要在爲之難上言爲行表人若易其言則所行必不能盡<lb/>
　　理然只是教顔子非礼勿言一節<lb/>
司馬牛問君子章<lb/>
不憂仁也不懼勇也仁者樂天故不憂勇者果決故不懼必其平<lb/>
　　日言行忠信所以内省不疚而自然無憂懼<lb/>
司馬牛憂章<lb/>
司馬牛桓魋之弟桓氏盖宋桓公之後别爲向氏丗爲宋司馬故<lb/>
　爲司馬氏桓魋兄弟五人左師向巢次魋次子頎子車及牛不<lb/>
　　知牛與子頎等兄弟之次𥘉宋景公嬖向魋後魋之寵害於公<lb/>
　公將討之魋先謀公請享公以日中爲期家俻盡往<hi>私家甲兵之偹尽往享所</hi>公知之命皇野召左師巢與之誓而共伐之遂<lb/>
　攻桓氏子頎告魋欲入攻公子車止令勿入魋遂入曹以叛曹<lb/>
　　人叛魋魋奔衛巢奔魯司馬牛致其邑與珪而適齊後魋再奔<lb/>
　斉牛又致其邑適吴吴人惡之而反卒於魯郭門之外阮氏牛<lb/>
<pb n="7b"/>
　　無兄弟之言盖魋未叛之前逆料兄弟之必叛也<lb/>
　内敬外恭固是善德敬又須是無間断敬者主一無適之謂才間<lb/>
　断便不是主一恭須是近礼恭而不近礼則勞而徒招辱能盡<lb/>
　二者則天下之人皆愛敬之<lb/>
皆字太泛故先儒以爲病<lb/>
子貢問政章<lb/>
　夫子所荅民信本言其效所以集註以然後敎化行五字襯在中<lb/>
　　間子貢析而爲三正欲知信與食兵何者爲重盖兵食有國者<lb/>
　　必不可無而民不信又不可以立國三者相權孰重孰輕故以<lb/>
　　爲問夫子亦隨其問而荅之而信者人心所得天理之固有非<lb/>
　　如兵食自外來故至死不可去<lb/>
　夫子𥘉答民信固以效言制田里薄賦歛使以時則食足比什伍<lb/>
　飭車甲時簡教則兵足只此二者之間信已在其中况食之飽<lb/>
　　居之安然後教化可行而事得施信於民則民無不信於上矣<lb/>
　　民之信本於上之先信也故集注以然後教化行五字𥙷於上<lb/>
　　曰不離叛則又信後之效也子貢以二本一效列而爲三非強<lb/>
<pb n="8a"/>
　析之也固在聖人語意中夫子最後之答則又推信字之本而<lb/>
　　極言之謂此實理人之固有失之則不若無生此亦兼上下言<lb/>
　　之前民信之信則後信字之一義也<lb/>
棘子成章<lb/>
　此章質文正是說辭氣威儀之間然又自有兩層意發於辭氣威<lb/>
　儀有尚質尚文之不同此一意也如語録使一箇君子與屠販<lb/>
　　之人相對坐並不以文見畢竟兩人好惡自别大率固不可無<lb/>
　　文亦當以質爲夲如此則又是以德爲夲而發爲辭氣威儀之<lb/>
　　文華者爲文此又一意也<lb/>
　子貢之言亦夫子彬<hi>彬</hi>之意而集註謂其有失者盖二章雖皆以<lb/>
　　文質對㪯而夫子有野字史字所以集註上言鄙畧下言誠不<lb/>
　　足鄙畧但少脩飾尓誠不足則亦虚浮之弊語中自有輕重子<lb/>
　貢則兩言無輕重之分而又力反子成之說故有失<lb/>
㸔來子貢雖言文質相等又只是主文意思多虎豹之鞟猶犬羊<lb/>
　之鞟以爲無文故無辨雖曰無文故無辨然虎豹之鞟豈果與<lb/>
　犬羊之鞟無辨哉<lb/>
<pb n="8b"/>
盍徹章<lb/>
　年饑用不足金先生謂兩下問者是也盖哀公固以用不足將加<lb/>
　　賦爲問然年饑則不可加賦用不足又不可不加賦將何以處<lb/>
　　之乎故曰如之何如之何者使於二者處之當也有若對曰盍<lb/>
　　徹則極本窮源之論也盖當時三家擅國而魯君無民雖賦什<lb/>
　　二而不入於公室私家富而公室貧徹法果行則民之田賦旣<lb/>
　　有定制等而上之士大夫卿君各有定分而公室所入者多矣<lb/>
　　制旣定則量入爲出一舉先生之制行之安有用不足之理救<lb/>
　　民之困濟國之貧無過於此哀公不悟其意反以賦少爲言故<lb/>
　　再對專告之不可加賦而已<lb/>
　周代賦田之法一夫百畒郷遂用貢法十夫同溝而無公田都鄙<lb/>
　　用助法方里而井井九百畒其中爲公田八家皆私百畒於公<lb/>
　　田百畒内各賦與八家二畒半使之爲庐播種時居之公田共<lb/>
　　分二十畒與八家所存止八十畒八家共治公私田八百八十<lb/>
　　畒郷遂同溝之人都鄙同井之人皆通力合作計畒勻収凡耕<lb/>
　　種耘刈皆共治之欲其用力均也収成之時溝中將千畒所得<lb/>
<pb n="9a"/>
　　之榖井中將八百八十畒所得之榖皆於十分中取一分納於<lb/>
　　公家餘九分則溝井之人各均分之徹通也謂通計溝井之所<lb/>
　収而分之也此所謂周家什一之法魯自宣公以來旣収什一<lb/>
　又於私田之中収其什一是謂什二<lb/>
崇德章<lb/>
鈞是人也以我愛惡之故甚至欲其生死生死有命豈能欲之是<lb/>
　　固惑矣鈞是人也有欲其生者有欲其死者何胸中紛紛如是<lb/>
　而有何損益於彼哉豈不惑之甚者<lb/>
齊景公章<lb/>
陳完者陳厲公之子也陳宣公殺其大子禦宼禦宼與完相愛完<lb/>
　奔齊齊桓公使爲工正完生穉穉生湣湣生須無是爲陳文子<lb/>
　文子生無宇是爲桓子皆事斉莊公無字生乞是爲僖子乞事<lb/>
　景公行施於民景公卒而立㓜子荼田乞爲乱荼出奔魯乞立<lb/>
　景公庶子陽生是爲悼公而使人殺荼陳乞專政卒子恒代立<lb/>
　是爲成子其後悼公遇弒立其子壬爲簡公陳恒復爲乱弒簡<lb/>
　公而立平公恒之後三丗至太公和篡斉國釐即僖字<lb/>
<pb n="9b"/>
居之無倦章<lb/>
　居之行之此說似虚若不見所指而上句尤虚盖子張問爲大夫<lb/>
　　而爲政之事爲政則隨其所居之位有當爲之職身任其事則<lb/>
　　當常存諸心詳思宻慮周徧謹審無一事之忽無一時之怠然<lb/>
　　後職㪯而政行此居字當重看則章意自明<lb/>
成人章<lb/>
　集注誘掖奬勸誘謂引之於前掖謂扶之於側奬者譽之也勸者<lb/>
　　勉之也<lb/>
問逹章<lb/>
　語録逹是行無窒礙事君則得乎君事親則得乎親之類<lb/>
　又曰逹是退一歩做卑遜篤實不求人知一旦工夫至到却自然<lb/>
　　㑹逹聞是近前一歩做惟恐人不知故矜張夸大一時若可喜<lb/>
　　其實無足取<lb/>
　質直自是忠實貞信向前行去若不合宜則又不可故須用好義<lb/>
　　方能進德好字當重㸔<lb/>
　取仁反質直行違反好義居之不疑反察言觀色慮以下人<lb/>
<pb n="10a"/>
集注逹者德孚於人而行無不得之謂逹是行無不得德孚於人<lb/>
　　推其本而言之忠信二字貼質直二字忠質也信直也<lb/>
逹者徳孚於人而行無不得是就接人上說所以於人之言則當<lb/>
　　察之而審其信我之言否於人之色則當觀之而審其信我之<lb/>
　　行否是用人之言行以自觀我之言行非有卑謟之意亦非有<lb/>
　　以詭道遇人之意<lb/>
從遊章<lb/>
　攻人之惡心只散在外况所攻非一人則此心煩擾馳逐無時得<lb/>
　　巳於己無益而有損且終流於薄攻其惡則收歛務内搜擿隱<lb/>
　　㣲而不善不能根著留滯此心日以開明而終歸於厚<lb/>
辨惑聖人只就樊遟切身之病告之以發凡耳人之惑不一斈者<lb/>
　　各自辨察己之惑者而務去之<lb/>
　上两節皆教之以崇之脩之之方下一節止語其所惑而不言辨<lb/>
　　之之說盖以其所病者語之知此爲惑則推此以自察其餘即<lb/>
　辨之之方也<lb/>
集註麄鄙近利麄就忿忘身上言鄙就攻人惡上言近利就得上說<lb/>
<pb n="10b"/>
問仁知章<lb/>
　虞廷聖賢之臣固多而獨言㪯臯陶者盖大禹終受帝禪此下惟<lb/>
　　臯之德㝡優舜命禹緫師而禹之所譲惟臯及帝賛之則曰臣<lb/>
　　庶罔或干予正民恊于中時乃功又曰四方風動惟乃之休於<lb/>
　　此正見得不仁者逺意思<lb/>
　盡心以告之固美矣又必所告者盡善可也雖誠心以告而所言<lb/>
　　未逹於理則反有害於仁乃欲朋友之從是賊夫人而已<lb/>
文㑹友章<lb/>
　爲仁而不取友以爲輔則有孤陋寡聞之固㑹友而不以文則有<lb/>
　　羣居終日言不及義之失<lb/>
　　　子路第十三<lb/>
子路章<lb/>
　集注分行與事是開說下句則緫兩事俱要無倦語録曰横渠云<lb/>
　　必身爲之倡且不愛其勞而又益之以不倦此說好此是合三<lb/>
　　句作一串說下各有意味<lb/>
<pb n="11a"/>
季氏宰章<lb/>
先有司赦小過㪯賢才集註意作三節說或問有一家只就有司<lb/>
　　上說大意謂旣先有司則有小過當赦有賢才當㪯通釋推此<lb/>
　　意謂赦小過故常人可以自勉㪯賢才故非常之人可以自見<lb/>
　　此說尤委曲詳盡<lb/>
誦詩章<lb/>
交與國令下民莫難於辭令有命出於國中則可集衆長較是非<lb/>
　　脩飾而成如鄭國爲命草創潤色之類至於出使則一人一時<lb/>
　　應對而國家之榮辱係焉故曰專對必斈詩而能之也<lb/>
魯衛之政章<lb/>
　魯國周礼所在而素尚礼義者也衛詩淫乱之風豈魯之比今而<lb/>
　　魯國之政乃與衛同此夫子所以歎也<lb/>
苟有用我章<lb/>
　朞月而可謂興衰撥乱綱紀粗立三年有成謂治定功成治道大偹<lb/>
一言興邦章<lb/>
　金先生從通釋是字絶句而幾訓近<lb/>
<pb n="11b"/>
攘羊章<lb/>
　理勝爲直父子相證則背天理絶人倫得爲直乎<lb/>
子貢問士章<lb/>
　第一節兩事似不能盡爲士之道然行己有恥一句自可以包君<lb/>
　　子之凡集註志有所不爲其包亦廣宗族郷黨称孝弟是有恥<lb/>
　　中兩事尓故曰本立而材不足者謂夲之立則未能盡行己之<lb/>
　　全也<lb/>
狂狷章<lb/>
集注狂者志極髙而行不掩狷者知未及而守有餘志極髙守有<lb/>
　　餘皆過也行不掩知未及皆不及也因各人之才激厲其不及<lb/>
　　而裁抑其大過則合於中道<lb/>
　　　憲問第十四<lb/>
問耻章<lb/>
　邦有道居位而無道可行尸位素餐爲可恥邦無道貪禄苟位不<lb/>
　　能明哲保身亦可恥<lb/>
<pb n="12a"/>
克伐章<lb/>
　克伐怨欲皆是仁之病能知其病而禁其不行固亦難矣仁之体<lb/>
　　則未見也原思所言病在行字上不行則病根尚在於心未除<lb/>
　　乆則病根未免發見故孔子但許其難而不許其仁仁則心全<lb/>
　　天理而無私四者皆私也<lb/>
懷居章<lb/>
　君子見義則迁懷其所居之安則不能迁義<lb/>
南宫括章<lb/>
夏禹崩子啓立啓崩子太康立夏都河北安邑太康十九歳渡河<lb/>
　　而畋至十旬弗反有窮后羿距太康于河南而自王夏故都河<lb/>
　　北之地<hi>窮囯名后君也羿窮囯之君也羿在堯時善射其子孫亦善射皆名羿</hi>称帝夷羿<hi>夷羿之姓氏也</hi>太康不得歸河北居<lb/>
　　於河南太康二十九歳崩弟仲康立十三歳崩子相立八年羿<lb/>
　恃其射不脩民事其臣寒浞使逄蒙射殺羿<hi>寒囯名浞其囯君之名</hi>浞因羿室而生澆及殪<hi>澆即奡</hi>因羿之故地而爲政后相<lb/>
　　二十八歳浞使澆弒王<hi>王即后相</hi>遂滅夏相之后妃名緍逃歸<lb/>
<pb n="12b"/>
　　有仍<hi>仍后父母之國也</hi>明年生子少康少康四十歳舊臣共立<lb/>
　　之而滅寒浞及澆殪浞仕角反澆五弔反豷音翳<lb/>
君子不仁章<lb/>
　君子固志於仁然仁以全体言存於心無一毫之私應於事無不<lb/>
　　當於理方得其全君子之心有一毫不在則非全体之仁所謂<lb/>
　　不仁者指一事而言也<lb/>
愛之章<lb/>
　愛之能勿勞大意上之親下忠焉能勿誨大意下之親上如愛子<lb/>
　　弟則使之供洒掃應對之聀以勞之方可謂之愛如忠於君有<lb/>
　　過則諌方可謂之忠若篤愛而不勞反害之也盡忠而不諌反<lb/>
　　䧟之也<lb/>
公叔文子章<lb/>
　不言笑取當時過称文子也然謂之不猶是一偏之行公明賈對<lb/>
　　以時然後言笑取却是時中之行但所言太過不得其眞孔子<lb/>
　　與人爲善不明言其非但曰其然豈其然而疑之<lb/>
防求章<lb/>
<pb n="13a"/>
魯㐮公二十三年季武子無嫡子庶子公鉏居長而武子愛㓜子<lb/>
　紇欲立爲後訪於臧孫紇<hi>此紇即臧武仲</hi>武仲爲之立紇爲後<lb/>
　是爲季悼子孟氏惡武仲而季氏愛之孟莊子有長子名秩㓜<lb/>
　子名羯其御豊點好羯及孟莊子有疾豊點謂公鉏曰苟立羯<lb/>
　請讎臧氏<hi>以公鉏因臧氏而不得立故豊點許之报讎而成其</hi>
　事孟孫卒公鉏立羯爲孟孫後孟氏因閉門告於季孫曰臧氏<lb/>
　將爲乱臧孫聞之孟氏將葬借人除道臧孫使人助之而使甲<lb/>
　士從已而觀孟孫又告季孫季孫怒攻臧氏武仲出奔邾旣而<lb/>
　歸防使來告於魯曰紇非能爲害也知不足也苟守先祀敢不<lb/>
　辟邑乃立其兄臧爲爲臧氏後武仲遂奔斉<hi>此事按左氏或代以它語冩直意</hi>
武仲旣出奔當去魯國今尚留防邑請立後而辟邑若朝廷不爲<lb/>
　立後則必據邑以叛是要君也<lb/>
晋文公章<lb/>
晋献公太子名申生庶子名重耳夷吾献公嬖<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>姬<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>姬之子名<lb/>
　奚齊其娣生卓子<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>姬譛申生重耳夷吾申生自殺重耳夷吾<lb/>
<pb n="13b"/>
　　出奔献公薨大夫荀息立奚齊大夫里克殺之荀息立卓子里<lb/>
　克又殺之及荀息秦人納夷吾是爲惠公後惠公卒秦人納重<lb/>
　　耳是爲文公<lb/>
　文公之爲公子而出奔也過衛曹二國皆不礼焉過宋斉楚三國<lb/>
　皆厚礼之當時宋曹衛皆附楚及文公立宋背楚親晋楚伐斉<lb/>
　　圍宋斉宋求救於晋晋伐曹衛欲以解宋圍衛侯出晋執曹伯<lb/>
　　分曹衛之田卑宋人楚將子玉使宛春告晋師曰請復衛侯而<lb/>
　封曹臣亦釋宋之圍晋侯拘宛春以怒楚私許復曹衛之田曹<lb/>
　衛告絶於楚子玉怒與晋戦楚師敗績如不正救斉宋而伐曹<lb/>
　　衛私許曹衛田而執宛春以怒楚此等處皆文公之譎博議言<lb/>
　　之甚詳<lb/>
　齊桓公伐楚責之曰尓貢包茅不入寡人是徴眧王南征而不復<lb/>
　　寡人是問其辭意皆正<lb/>
　桓文平日行事不止此就各事皆可推<lb/>
　此章夫子就桓文以校其正譎桓公行事亦有未全正處但正處<lb/>
　　多而比文公不同爾<lb/>
<pb n="14a"/>
桓公殺公子紏章<lb/>
桓公子紏皆㐮公之子時㐮公無道鮑叔牙奉小白奔莒及無知<lb/>
　弑㐮公管仲召忽奉子紏奔魯至雍廪殺無知小白自莒先入<lb/>
　　是爲桓公魯亦以兵納子紏是時小白巳立遂與戦魯兵大敗<lb/>
　桓公使魯人殺子紏召忽死之管仲請囚鮑叔牙與管仲爲友<lb/>
　遂脫其囚薦於桓公而爲相子路疑召忽管仲皆子紏臣召忽<lb/>
　死而管仲不死恐是未能全心德之人故有是問然管仲之爲<lb/>
　　人雖未得爲仁其相桓公恩澤及人乃有仁人之功故夫子重<lb/>
　言如其仁以深美之<lb/>
管仲非仁章<lb/>
子路之問重在不死子貢之問重在相桓公盖桓公爲兄而出於<lb/>
　齊難未作之先子紏爲弟而出於無知弑君之後無知弒君子<lb/>
　紏在内當討賊報讎而畏死出奔已爲齊之罪人及雍廪巳殺<lb/>
　無知桓公已正君位子紏方入以爭國則子紏猶齊之賊也管<lb/>
　仲雖子紏舊臣今輔之爭國亦爲兆義齊君赦管仲而用之亦<lb/>
　無不可而管仲不當以桓公爲讎故夫子但称其功而美之<lb/>
<pb n="14b"/>
　或以匹夫匹婦之爲諒指召忽者非也此言管仲自信其才足以<lb/>
　有爲而其事可以不死故全其生以圗後功旣而果有霸功之<lb/>
　　效則是其相桓也不害其仁矣豈如小人之無才而守小信死<lb/>
　　不得其所哉子貢之問元不及召忽而匹婦又豈可指召忽而<lb/>
　　言則聖人之意可見矣<lb/>
衛靈公無道章<lb/>
　仲叔圉即孔文子祝鮀佞而免於丗王孫賈專衛權即問奥竈者<lb/>
　　三人本非賢者而其才各有所長靈公用之各當其才所以不<lb/>
　䘮國夫子平日語此三人皆所不許而此意之言乃若此可見<lb/>
　聖人不以其所短棄其所長至公之心也用人當以此爲法但<lb/>
　　欲當其才耳<lb/>
子路問章<lb/>
朱子曰唐人諌敬宗遊<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>山謂若行必有大禍<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>山固是不可行<lb/>
　　以爲有大禍則近於欺其實雖不失爲愛君其言則欺矣南軒<lb/>
　　曰若忠信有所不足如内交要譽惡其聲之類一毫之萌皆爲<lb/>
　　欺也饒雙峯曰自家好色却諌君勿好色自家好貨却諌君勿<lb/>
<pb n="15a"/>
　好貨皆是欺君朱子之意謂諌君不能敷暢詳明而欲君必行<lb/>
　己說則言失之大過是爲欺君南軒之意謂有所爲而諌是爲<lb/>
　欺君此皆就當諌之際用功雙峯之說則工夫在平日至諌君<lb/>
　而見斈者於三說皆當存心<lb/>
蘧伯玉章<lb/>
集沽行年六十而六十化即知四十九年之非之意謂年自五十<lb/>
　九至六十更一年則德又進而化於理心旣能化於理則自然<lb/>
　斍五十九年之非但化之爲言則又與上五十而知去年之非<lb/>
　者愈進矣<lb/>
思不出位章<lb/>
范氏物各止其所之說所包甚廣下文君臣上下大小特㪯其大<lb/>
　者爾究其極當如通釋當食則思食當寢則思寢此亦位也之<lb/>
　說方備<lb/>
君子道者三章<lb/>
通釋有是三者則非本心之正而易失其守故君子以無之爲貴<lb/>
　其意盖曰仁智勇三逹德固君子之道而聖人常自以爲無能<lb/>
<pb n="15b"/>
　　焉而不有其德故子貢曰夫子自道之故如此他人則唯是聖<lb/>
　　人之智仁勇而不知聖人之操心若此也如此恐於夫子自道<lb/>
　也一句意順<lb/>
不患不己知章<lb/>
集注此章凡四見斈而不患人之不已知患不知人也欲其自反<lb/>
　　而知人之賢否里仁不患莫已知求爲可知也欲其自反而求<lb/>
　可知之實此章曰不患人之不己知患其不能也衛靈公君子<lb/>
　病無能焉不病人之不已知也此兩章意同語異皆欲反而自<lb/>
　脩之意聖人屢言之丁寕斈者不可務外<lb/>
驥章<lb/>
集註德調良也調謂習熟而易<hi>敦</hi>良謂順服而不蹏齧<lb/>
報怨章<lb/>
　怨有大小如君父之讎怨也兄弟交遊之讎亦怨也有以不善及<lb/>
　　於我身者怨也意氣之加言語之失亦怨也於讎之當報不當<lb/>
　　報則據理以直待之或問言之詳矣若小怨非有殺身之讎或<lb/>
　　與其人相遇而共事則隨今之事怨之不可提起前日之怨而<lb/>
<pb n="16a"/>
　　置輕重於其間集註愛憎取舎四字包括大小皆盡且如我當<lb/>
　　進退人才之任而所怨者在下位則當視其功罪而升黜之至<lb/>
　如當議論人才評品德藝雖不係重䡖一言之發亦以其實言<lb/>
　　之凡愛憎取舎不以怨故著一毫私意於其間所謂直报之也<lb/>
聖人言報而以德怨對㪯者盖君子之心正欲不存私意私意不<lb/>
　存然後應事各當若應事有髙下則或公或私是兩心矣前日<lb/>
　　報怨此心也今日報德亦此心也以徳報怨心固厚矣而報德<lb/>
　　乃與報怨同是反薄也得於彼則失於此得於此則失於彼心<lb/>
　　而有二得爲君子乎故夫子不許<lb/>
表記子曰以德報德則民有所勸又曰以德報怨則寛身之仁也<lb/>
　　注仁當作民謂是寛愛已身欲苟息禍患之人也<lb/>
莫我知章<lb/>
莫我知也夫意之之詞也知我者其天乎雖意之而實决辝也當<lb/>
　　於不怨天不尤人下斈上逹三語見承上莫知接下知我之意<lb/>
　　須將不怨不尤在莫知之前非謂人旣不知而不怨不尤不怨<lb/>
　　不尤與下斈皆莫知之由而上逹則天知之實此意當細㑹<lb/>
<pb n="16b"/>
擊磬章<lb/>
　集注以衣渉水曰厲衣裏衣也攝衣渉水曰掲攝提起也古人不<lb/>
　　祼体渉水若水淺但提起衣而過若水深不可提旣不可脫衣<lb/>
　　則和裏衣而過可厲則厲可掲則掲各隨事宜意謂天下可以<lb/>
　　行道則行不可行道則隱今天下旣無道孔子不隱而猶周流<lb/>
　　天下爲不識時宜夫子謂荷蕢可謂果决於忘丗哉又言人若<lb/>
　　但欲决然去丗亦無難矣<lb/>
諒隂章<lb/>
集注諒隂天子居䘮之名礼又作梁闇凡居父母之䘮次在中門<lb/>
　　外東墻之下大夫士居倚庐謂以兩木一頭著地一頭斜倚在<lb/>
　　墻上外𬒳以茅茨寢苫抌塊常處此中諸侯亦爲倚廬而如以<lb/>
　　圍幛天子旣立拄前有梁形稍如屋楣故曰梁闇闇讀如䳺<lb/>
脩已以敬章<lb/>
　敬字是徹上徹下工夫斈而至於聖人始終皆在此君子惟以敬<lb/>
　　自脩已而已至於臨事亦發於敬安百姓之事雖大皆以敬行<lb/>
　　之若無敬則中無所主事皆不成尭舜聖徳巍<hi>巍</hi>亦心敬而已<lb/>
<pb n="17a"/>
　　尭舜猶病諸者謂尭舜雖聖德而天下之廣豈能使無一物不<lb/>
　　得其所意謂堯舜聖之極矣而尚或未能全敬之用况斈者而<lb/>
　　可不務於敬乎子路言如斯而已有不足之意故夫子極言敬<lb/>
　　之大者<lb/>
　脩已以敬一句敬字重下脩己兩句敬字亦在其中<lb/>
　聖人言脩已以安百姓而程子乃言上下一於恭敬盖治道非一<lb/>
　　人所能獨成必君臣上下皆能恭敬然後有天地位以下之應<lb/>
　　然下人能敬亦在乎上之人有以感之漸漬而成恭敬以至於<lb/>
　　天下平程子此叚是推極而言以見敬之功用無窮<lb/>
夷俟章<lb/>
　原壤之母死夫子助之沐㨃原壤登木而歌夫子爲弗聞也者而<lb/>
　　過之從者曰子未可以巳乎夫子曰親者母失其爲親也故者<lb/>
　　母失其爲故也或問謂夫子何舎其重而責其輕盖數其母死<lb/>
　　而歌則壤當絶叩其箕踞之脛則壤猶爲故人耳盛德中礼見<lb/>
　　乎周旋此亦可見<lb/>
<pb n="17b"/>
　　　衛靈公第十五<lb/>
一貫章<lb/>
集註第四篇以行言此以知言四篇言吾道字道是行意故曰以<lb/>
　行言此章就多斈而識之上說來故曰以知言曽子篤實力行<lb/>
　子貢明敏博斈故夫子與之言不同如此然斈者須知得然後<lb/>
　行得<lb/>
無爲而治章<lb/>
聖之盛德而在民上下民感而化之天下自然平治不必有作爲<lb/>
　夫子獨称舜者盖舜即天子位承尭治平之後如平水土誅四<lb/>
　凶之類皆在尭朝故舜即位之後無所事爲但恭己正南面而<lb/>
　巳所以比他聖人尤不見有爲然恭巳之容惟聖人爲能盡爾<lb/>
子張問行章<lb/>
　子張問何以得行於外夫子惟教之脩其在己者則自然可行言<lb/>
　　行君子之樞機謹此二者脩身之事備矣聖賢千言萬語皆是<lb/>
　　二者節目<lb/>
<pb n="18a"/>
　子張恐有時或違夫子之言故以所教之言書於大帶以体參前<lb/>
　　倚衡之意<lb/>
　子張請問者三斈干禄問逹問行皆務外之意夫子皆教之以自<lb/>
　　脩以此觀之斈者但有一毫求人知之心便全不是了斈亦必<lb/>
　　不能成若但一向以爲善爲已分内事只管低頭去做斈自能<lb/>
　　進德自能成人自㑹知道自能行<lb/>
古人之帶有二革帶以皮爲之用以懸佩在裳上衣内衣上加以<lb/>
　　大帶用繒爲之圍於腰結於前其两頭垂在下者曰紳即今深<lb/>
　　衣之帶是也<lb/>
　集注鞭辟辟音闢開也鞭開如前驅攔約人向外自兩傍視之則<lb/>
　　爲近裏此盖當時洛中方言<lb/>
史魚章<lb/>
雜記曰内亂不與焉外患弗辟也釋者謂同僚將爲亂已力不能<lb/>
　　討不與而已則孫林父寗殖謀放弑伯玉行從近関出其合於<lb/>
　　礼乎<lb/>
子貢問爲仁章<lb/>
<pb n="18b"/>
集註賢以事言是大夫有才德而見於行事者仁以德言是士蹈<lb/>
　道積德而自脩者<lb/>
爲邦章<lb/>
顔渊才大故夫子敎之治天下之事以虞夏商周四代礼樂以授<lb/>
　之治天下亦非此四句而已提其大綱則他事皆可推度隨時<lb/>
　合宜<lb/>
夏正之說大意見子張問十丗章所謂建者盖地之四方亦以十<lb/>
　　二辰分之寅卯辰居東已午未居南申酉戌居西亥子丑居北<lb/>
　專以北斗之两爲驗毎於黄昏星𥘉出時看北斗柄指在何方<lb/>
　上便是此月建即指之意也指子爲子月是十一月指丑爲丑<lb/>
　月是十二月指寅爲寅月是正月<lb/>
周冕之說其冕旒之数見於前麻冕章其章服之数則自黄帝制<lb/>
　衣服而天子衮冕之服十二章日一月二星辰三山四龍五華<lb/>
　蟲六畫於上衣宗彛一藻二火三粉米四黼五黻六綉於下裳<lb/>
　　至周時升日月星辰於旗上天子之衮冕則十二旒十二玉服<lb/>
　則惟九章龍一山二華蟲三火四宗彛五畫於衣藻一粉米二<lb/>
<pb n="19a"/>
　黼三黻四綉於裳鷩冕則九旒旒亦十二玉服七章以華虫爲<lb/>
　　首而繪四於衣綉三於裳毳冕七旒旒亦十二玉服五章以宗<lb/>
　　彛爲首而繪三於衣綉二於裳希冕<hi>希九反</hi>五旒旒十二玉<lb/>
　　服三章以粉米爲首繪一於衣綉二於裳玄冕三旒旒亦十二<lb/>
　　玉服一章惟綉黻於裳尓凡衣皆玄裳皆纁<hi>玄黒色纁淡黄色</hi>
　其諸侯之五冕大略在麻冕章<lb/>
　龍畫爲二龍一青一白白升上青降下衮即龍也山畫二山形華<lb/>
　蟲雉也亦名鷩爲雉形火畫火光之形宗彛祭宗廟之彛器凡<lb/>
　　宗廟之彛六其一畫虎其一畫蜼今於衣上畫虎彛蜼彛各一<lb/>
　虎蜼<hi>皆毛</hi>物毳即毛也藻爲水藻形粉米如粟米堆積之狀粉白<lb/>
　　色也黼白與黒色也以白與黒二色同成斧形黻青與黒二色<lb/>
　爲兩已相背亞其義則龍取其变化又升降隂陽交泰之象山<lb/>
　　取其鎮重華蟲取其文章火取其明宗彛取其孝宗彛所以畫<lb/>
　　虎蜼者虎取其義蜼之形如猴兩鼻孔向上尾長而兩岐天雨<lb/>
　時恐兩入鼻中則以尾兩岐塞鼻孔取其知今畫彛於衣只是<lb/>
　　取其事宗廟之孝藻取其㓗米取其養人斧取其剛断黻取其<lb/>
<pb n="19b"/>
　向善背惡<lb/>
名衮冕爲起於龍也鷩冕始於雉也毳冕始於毳物之虎蜼<hi>也希</hi>冕<lb/>
　希刺也<hi>刺音七</hi>惟一畫兩綉綉多故曰希玄冕爲止有一章與<lb/>
　玄同也<lb/>
鄭衛二國之樂皆淫邪亡國之音也而夫子獨言放鄭聲者絶其<lb/>
　尤甚者也文公詩傳言衛詩三十有九而淫奔之詩才四之一<lb/>
　鄭詩二十有一而淫奔之詩七之五則鄭之淫有甚於衛故夫<lb/>
　子獨絶之<lb/>
　集註周人飾路以金玉周礼五路一曰玉路二曰金路註以金玉<lb/>
　　飾諸末謂凡車上之材於末頭皆以金玉飾之<lb/>
逺慮章<lb/>
　人無逺慮以地言之人若無千里之思慮則憂在几案前以時言<lb/>
　　之人若無百年之思慮則憂即在頃刻間<lb/>
義以爲質章<lb/>
　遇事先裁度合理决定行了行時却把節文行去又欲以遜順之<lb/>
　　道行出成之必在誠實盡此四者方成君子先以理處度合義<lb/>
<pb n="20a"/>
　　了方可行故曰義以爲質然要知義須先窮理此章只截定自<lb/>
　　行上說知又在此先<lb/>
巧言亂德章<lb/>
集註小不忍如婦人之仁匹夫之勇皆是婦人之仁不能忍愛匹<lb/>
　　夫之勇不能忍暴言君子行事當爲即爲不可優游不断然又<lb/>
　　須沈潜縝宻不可輕於果决不能審此二者則敗大事<lb/>
終日不食章<lb/>
　思以理言斈以事言不於事上斈以求合於理而懸空思索必無<lb/>
　益於已所謂思而不斈則殆者也<lb/>
謀道不謀食章<lb/>
　君子所謀者唯欲明道耳不謀食也况貧冨貴賤莫不由命謀食<lb/>
　未必得食也故曰耕也餒在其中斈本所以謀道而深造乎道<lb/>
　者自有得禄之理存其間故曰斈也禄在其中是以君子憂道<lb/>
　　不憂貧也<lb/>
知及之章<lb/>
　知及之是知此理仁守是心存此理能行之而不爲私欲所蔽莊<lb/>
<pb n="20b"/>
　涖動礼是接物處上两句明明徳之事下兩句新民之事<lb/>
知以知言仁以行言雖得之必失之兩句却就知上說謂雖知此<lb/>
　理而行處不能守之則併其所得者亦失之矣<lb/>
所重在於知仁能知而能行之莊涖動礼皆守之事<lb/>
　　季氏第十六<lb/>
顓臾章<lb/>
註四分魯國礼大國三軍上公之國也次國二軍侯伯之國也魯<lb/>
　實侯國本止二軍㐮公十一年季武子宿爲政作三軍與叔孫<lb/>
　穆子豹孟献子蔑三分公室季氏盡征之叔孫氏臣其子弟孟<lb/>
　氏取子弟之半昭公五年季武子舎中軍四分公室季氏擇二<lb/>
　　二子各一皆盡征之而貢于公<lb/>
禄之去公室章<lb/>
集註魯自文公薨公子遂殺子赤立宣公而君失其政歴成㐮昭<lb/>
　定凡五公自季武子始專國政歴悼平威子凡四丗而爲家臣<lb/>
　陽虎所執盖至孔子時不但公室衰大夫之家亦衰而陪臣彊矣<lb/>
<pb n="21a"/>
　　　　　禄去公室五丗圗<lb/>
　　魯隱公<hi>春秋之時諸侯尚知有王</hi>桓公<hi>諸侯漸不知有王</hi>
　　　莊公<hi>斉桓公始覇礼楽征伐自諸矦出矣</hi>閔公<hi>斉桓公覇</hi>
　　　僖公<hi>斉桓公後有宋㐮公欲覇不成晋文公覇</hi>文公<hi>晋㐮公継覇</hi>
　　　宣公<hi>魯文公卒公子遂殺子惡及視立宣公禄始却公室</hi>成公<hi>晋楚爭覇</hi>
　　　襄公<hi>季武子始專魯政晋悼公復覇屈强楚諸矦之大夫漸主盟㑹三家分晋</hi>昭公<hi>礼楽征伐自大夫出斉有陳氏晋有六卿魯有三家</hi>
　　　定公<hi>晋楚皆衰中囯無覇大夫之家臣執囯命</hi>哀公<lb/>
　　　　　政逮大夫四丗圗<lb/>
　　　季友　季文子<hi>行父季友孫</hi>
　　　季武子<hi>宿三分公室三家各有其一旣而四分公室季氏擇二</hi>季悼子<hi>紇</hi>
　　　季平子<hi>意如魯昭公伐之不克出奔死於外平子專魯</hi>季桓子<hi>斯爲陽虎所囚</hi>
<pb n="21b"/>
三戒章<lb/>
醫書以血爲隂而行乎脉之中爲榮謂榮養乎身也氣爲陽而行<lb/>
　乎脉之外爲衛謂衛輔乎血也二者周流上下於一身無有暫<lb/>
　息然心則主乎血而志爲氣之帥故知養其心則能制血氣而<lb/>
　　不至於乱聖人三者之戒亦惟操其心而已<lb/>
九思章<lb/>
語録視不爲惡色所蔽爲明聽不爲姦人所欺爲聦饒双峯云上<lb/>
　　三者是就自身說下三者是事上說視聽是一對色貌是一對<lb/>
　　言事是一對下三者疑思問属知餘二者属行<lb/>
　　　陽貨第十七<lb/>
性相近章<lb/>
有天地之性有氣質之性天地之性天以此理賦於人者氣質之<lb/>
　性人禀天地之氣以成人則有淳有駁有清有濁禀得清純者<lb/>
　　而生爲聖賢禀得濁駁者而生爲愚不肖若言天地之性即是<lb/>
　　理理皆是<hi>善而</hi>無惡此章兼氣質而言人之𥘉生之時性不甚相<lb/>
<pb n="22a"/>
　　逺至於所習不同而後逺尓若得清者必好斈必至於聖賢得<lb/>
　　濁者好斈不已亦可至於聖賢濁者又不好斈則爲小人即下<lb/>
　　所謂下愚是也清者若不好斈亦爲小人之歸<lb/>
武城章<lb/>
在上人好礼樂則知愛人之道故能愛人在下人好礼樂則心和<lb/>
　順知下事上之道故易使子游之絃歌意在於此夫子言割雞<lb/>
　焉用牛刀喜之故以此言反以爲戯<lb/>
歌詩而以樂和之則爲歌徒歌曰謡絃歌以琴瑟和歌也<lb/>
先王之敎礼樂雖各有其時而二者未甞偏廢武城絃歌之聲聞<lb/>
　　於外則其斈礼可知矣故集注添入礼字說<lb/>
公山弗擾章<lb/>
孔子必不助畔人弗擾是畔人來召孔子弗優之意欲迁善亦未<lb/>
　可知或能化之爲善亦有可往之理聖人道大德弘雖入亂邦<lb/>
　　必不爲惡人所染見南子陽貨欲往弗擾佛肸之召此皆是待<lb/>
　惡人處亂丗之道子路不能曉故曉之然當弗優之召時必有<lb/>
　　可以轉旋之機故夫子欲往而欲興周道於東方<lb/>
<pb n="22b"/>
子張問仁章<lb/>
恭者不侮於人故人亦不侮之寛廣則能容衆故衆亦向之信實<lb/>
　　則不爲人所疑故人皆倚仗之敏速則不滯而䟽通故行事有<lb/>
　　功有恩惠及之於民而民感之故可以使人聖人亦不過此五<lb/>
　者但所至有大小淺深之不同耳故若能盡此五者則爲仁<lb/>
佛肸召章<lb/>
　聖人處丗無可無不可無不可同謀之人亦無不可迁善之人故<lb/>
　　欲往子路但能有可有不可未能如聖人無可無不可故有此<lb/>
　　言孔子以堅白匏瓜曉之磨不磷方可謂之堅涅不緇方可謂<lb/>
　　之白若不能如此豈足爲聖人<lb/>
周南召南章<lb/>
　周自后稷始封数十丗至文王辟國寖廣使周公爲政於國中召<lb/>
　　公宣布於諸矦於是南方之國從化至成王立周公相之制作<lb/>
　　礼樂乃采文王之丗風化所及民俗之詩𬒳之管絃其得之國<lb/>
　　中者雜以南國之詩謂之周南其餘得之南國者直謂之召南<lb/>
　　詩序謂南言化自北而南也周國在豊爲雍州之地於地爲西<lb/>
<pb n="23a"/>
　　北而徳化流及於梁荆等州皆在雍之南故曰自北而南二南<lb/>
　　之詩皆脩身斉家之事故爲詩之首篇而斈者必當斈之也<lb/>
色厲内荏章<lb/>
　厲是僞也荏是眞也内欺諸心外欺諸人非穿窬而何<lb/>
道聽章<lb/>
　本注聞善言不爲已有是自棄其德王文憲謂此德得於天者謂<lb/>
　　聞善不以去我之惡而但塗說於人則是迷其本有之德不知<lb/>
　　自修乃自棄其德爾圈外王氏引大畜象辝而曰塗說則棄之<lb/>
　　矣王文憲謂此德得於人者謂聞善則當積以成我之德今但<lb/>
　　入耳出口則不注於心矣是隨得隨失乃棄之也<lb/>
民有三疾章<lb/>
　狂矜愚氣質之偏而爲疾也肆廉直疾之未大害於義者也蕩忿<lb/>
　　戾詐則爲惡矣<lb/>
宰我問䘮章<lb/>
　孝子之於親其情無有窮巳聖人恐以死傷生故立三年之中制<lb/>
　　使賢者俛而就之則不肖者亦當企而及宰我亦非故欲薄其<lb/>
<pb n="23b"/>
　　親直是自以心度之謂期年其哀巳盡故欲短䘮此問與井有<lb/>
　　人章同皆是實有所疑而問<lb/>
古人居䘮𥘉死水漿不入口三日杖而後能起三日而殯然後食<lb/>
　　粥不食菜果居倚廬寢苫枕塊不脫絰帶朝夕哭泣無時三月<lb/>
　　而葬䟽食水飲不食菜果方卒無時之哭而朝夕哭期而小祥<lb/>
　　始食菜果再期而大祥中月而禫禫祭後方飲醴酒食乾肉復<lb/>
　　寢<hi>醴酒薄酒也乾肉滋味薄者也復寢入室中卧</hi>惟其礼如此<lb/>
　其至故宰我疑以爲如此一年哀戚已盡非謂如今日丗俗居<lb/>
　䘮今丗居䘮與平常無異未滿三年也不見哀戚若服䘮十年<lb/>
　　亦於事無相妨<lb/>
君子尚勇章<lb/>
　此章君子子路問及孔子荅以上義皆以徳言下與小人對者乃<lb/>
　　以位言義理之勇君子之勇血氣之勇小人之勇子路平日好<lb/>
　　勇恐勇全是不好故有此問<lb/>
年四十見惡章<lb/>
斈者須是於少年氣血充精神全之時勇於爲斈乃能有成至於<lb/>
<pb n="24a"/>
　　四十當立功業古人四十曰強而仕孔子四十而不或孟子四<lb/>
　十不動心此時正當從政治人之時若身不脩如何治得人於<lb/>
　　四十德不成無可取者而又且見惡於人則不復成人矣人才<lb/>
　　年髙則神氣漸昏記性亦退精力不及故不能成德若壯年斈<lb/>
　　有所得了則雖老亦當温習舊聞而求新得不可恃此說年髙<lb/>
　　便不可斈或壯年皆未及斈於四十餘乃發憤好斈亦不妨亦<lb/>
　　能有所見所謂朝聞道夕死可矣聖人此言只是教人及早斈耳<lb/>
　　微子第十八<lb/>
微子章<lb/>
　殷紂無道有敗亡之徴微子帝乙之元子知殷必至於滅亡恐遂<lb/>
　　絶其宗祀且始者箕子有勸帝乙立微子之事必爲紂所疑紂<lb/>
　　惡之極必殺微子故箕子曰我舊云刻子於是遜于荒野意謂<lb/>
　　旣不致其君有殺兄之惡若不幸而殷亡身在或可承其祭祀<lb/>
　　比干爲少師以謂君有過臣當盡死以諌於是極諌紂怒之剖<lb/>
　　其心箕子爲父師其諌固與比干同而紂偶未殺而囚之見比<lb/>
<pb n="24b"/>
　　千諌而死欲極諌之恐復𬒳殺而稔君之惡於是佯狂而爲奴<lb/>
　微子欲免君殺兄之惡爲愛其君以存宗祀爲愛其親仁也比<lb/>
　　干殺身以盡其職爲愛其君亦仁也箕子恐䧟君於多殺諌臣<lb/>
　　之罪亦仁也三人用心處事雖不同皆是欲全乎心之德盡乎<lb/>
　愛之理<lb/>
長沮章<lb/>
　而誰以之以猶與也丘不與之與作用字意以亦用也是與以二<lb/>
　字可通互說<lb/>
滔滔者天下皆是也而誰以易之譏孔子且而與<hi>至</hi>士哉譏子路<lb/>
荷蓧章<lb/>
　人之大倫有五而君臣主於義今不仕則爲無君臣義荷蓧使二<lb/>
　　子以礼見子路則是旣知長㓜之節不可廢也君臣之義何可<lb/>
　　廢之此兩句最下也字之字相應盖人倫君臣爲大長㓜在下<lb/>
　　旣知其次豈可棄其大者今欲自㓗其身而亂君臣之大倫君<lb/>
　　子之所以仕者正欲行君臣之義尓當今天下道不可行我巳<lb/>
　　知之然不肯終隱者恐絶君臣大倫之義也二義字一般重<lb/>
<pb n="25a"/>
道緫五常而言義其一也道指天下衆人言義言自已也今日道<lb/>
　　不能使天下由之我固知之我之所欲行者在我之義尓我不<lb/>
　　仕則失我之義矣<lb/>
此章舊點似細章旨若䀲今但以長㓜之節不可廢也<hi>作一讀</hi>君<lb/>
　　臣之義如之何其廢之<hi>作一句</hi>欲㓗其身而亂大倫<hi>作一句</hi>便<lb/>
　斍意明<lb/>
集注性命之情孟子所謂四端出於性命之正者也決裂此情則<lb/>
　　所用者皆發<hi>於人</hi>欲之私情也<lb/>
逸民章<lb/>
伯夷之父欲立叔齊即堅譲而逃其志在於尊父命果得遂其心<lb/>
　　是伯夷不降其志處叔齊守嫡庶之常法其志在欲明尊卑之<lb/>
　　分果逃而不立是叔齊不降其志處以武王伐紂爲非諌之不<lb/>
　從遂不食周粟而死是夷齊不辱其身處<lb/>
　此六人之德伯夷叔齊爲最虞仲夷逸次之柳下惠少連又次之<lb/>
　　前言七人後止六人不見言朱張者或是朱張之徳無可称或<lb/>
　　是失簡皆不可曉<lb/>
<pb n="25b"/>
大師摯章<lb/>
　亞次也飯食之也古者天子一日四飯魯用天子礼樂其君必一<lb/>
　　日亦四飯所謂亞三四飯乃於此飯時主作樂侑食之官也不<lb/>
　　言𥘉飯者或主𥘉飯之官不他適也<lb/>
　　　子張第十九<lb/>
士見危章<lb/>
　此爲士之大節然論士之全体如孔子言行己有恥之類不止於<lb/>
　　此而子張言可已矣似乎大快故集註云一有不至則餘無足<lb/>
　　觀又言庶乎其可皆有未足意<lb/>
問交章<lb/>
　子夏之言太峻似不能容物然下斈者可以爲法子張之言太寛<lb/>
　　謂於人何所不容必成徳方可德未成而不擇友恐有友不如<lb/>
　　己者之失徳已成而不容人則有沮向善之心但拒字大峻何<lb/>
　　所不容大寛斈者之始終皆所當戒<lb/>
博學章<lb/>
<pb n="26a"/>
博斈篤志切問近思自是四事然博斈而又須篤志於道志不篤<lb/>
　　則博斈爲泛濫問巳切又須就近而思不就近而思則所問者<lb/>
　　不能以三隅反又一意博斈又須切問篤志又須近思<lb/>
百工居肆章<lb/>
　此章有兩意百工居肆方能成其事君子斈方能致其道　又百<lb/>
　　工居肆須是成其事君子斈須是致其道<lb/>
大德小德章<lb/>
　大小精粗無一不合於理方可謂之君子小德出入可也是子夏<lb/>
　　不求備於人然一向以小德爲輕事則不矜細行終累大徳矣<lb/>
　　故呉氏云有弊<lb/>
子夏門人章<lb/>
古人教人只就事上教不但似今日懸空說就事上教故着實而<lb/>
　徳易成若懸空說得千言萬語至臨事時竟做不去小斈洒掃<lb/>
　　應對事也大斈正心脩身之類亦事也大小事皆有至理存焉<lb/>
　　只隨事窮理然事有大小斈問有深淺教者須循序漸進不可<lb/>
　　躐等子游謂子夏門人之小子但教之下斈之事而不教大斈<lb/>
<pb n="26b"/>
　　之事子夏氣質篤實其教人亦皆務實故其言曰君子教人之<lb/>
　　道以何者爲先而傳之何者爲後而不傳事之大小亦如草木<lb/>
　　以類而分别其大小瞭然在目前斈之淺者但可教他行下斈<lb/>
　　事斈之深者則可敎以向上事若斈而未有見識驟把大斈事<lb/>
　　教它曉不得行不得乃是誣罔他而已君子教人之道豈可誣<lb/>
　　罔若曰小大事徹頭徹尾無不曲盡惟聖人能之<lb/>
　理於天下之事無所不在故斈者皆當循序而斈之不可貪慕髙<lb/>
　　逺而忽淺近如於近者淺者不先務則雖有得於髙逺而有虚<lb/>
　　空断絶之處於理之全体有虧矣故君子必循序而不可躐等也<lb/>
　讀此章者頗易失㫖但見言游過矣四字便謂子游之言全非盖<lb/>
　　子游但言門人雖知洒掃之末不即㪯大斈之本以教之子夏<lb/>
　　則言教之當有序子游未甞譏子夏教洒掃之非而子夏亦未<lb/>
　　嘗言不教以大斈也集註以威儀容節與正心誠意對言則末<lb/>
　　專就事說本主就心說盖大斈行之之目有八而誠意正心爲<lb/>
　　本誠意正心固非小子所可進此即是先就事上令知其所當<lb/>
　　然而爲之未能使之知其所以然也此古人之斈所以實而先<lb/>
<pb n="27a"/>
　後次序自不可踰集註如此襯貼說可謂極精而二子之意皆<lb/>
　粲然可見<lb/>
前叚本註分經文本末字謂本大斈之事末小斈之事本注第二<lb/>
　　叚兩本末字及圈外愚按下四本末字皆是以大斈小斈言但<lb/>
　　程子第四條兩本末却是以理爲本事爲末是其然末也所以<lb/>
　然本也讀者試思之<lb/>
　始終本末一以貫之始終是釋始卒本末是関前本末字謂聖人<lb/>
　應事本末兼該前後如一非斈者可到也<lb/>
程子後四條大率明事理二字洒掃應對是事形而上者是理慎<lb/>
　獨則將應事之際存此理也精義入神只是明理之極此固是<lb/>
　聖賢之能然洒掃應對之中其理之極處則亦至精之義也故<lb/>
　曰雖洒掃應對只看所以然如何自洒掃應對上便可到聖人<lb/>
　事言從此事做將上去直可到聖人事此條全以事言正是本<lb/>
　文本末兩字洒掃應對末也聖人事本也<lb/>
非謂末至在此也十六字作一貫讀<lb/>
陽膚章<lb/>
<pb n="27b"/>
帝王長民之道不過養之教之治之而已養之如分井受田使之<lb/>
　　帛食肉者有制教之如古者大斈小斈教人之道及郷黨州閭<lb/>
　讀法之類治之則有禁令刑罰且上之人以徳導之以礼斉之<lb/>
　　則民皆知趍善避惡尊君親上之道而其父子夫婦長㓜朋友<lb/>
　　之間亦皆有親比恊和之意故曰民聚上之人反此則民散矣<lb/>
　　周德旣衰皆失前三者之道民䧟於罪而不知此皆上人之過<lb/>
　　無養則飢寒迫身不敎則不知礼義不知礼義之人而有飢寒<lb/>
　　之迫則無所不爲矣故君子爲政惟當哀矜不可以聽訟爲能<lb/>
　　而自喜<lb/>
子禽章<lb/>
集注大可爲化不可爲此是說聖人不可及處非謂夫子自大至<lb/>
　　於化也所以下面着故曰字<lb/>
　　　堯曰第二十<lb/>
尭曰章<lb/>
堯伊祁氏帝摯之弟年十五封爲唐侯年十六踐天子之位居位<lb/>
<pb n="28a"/>
　　七十載欲遜位于有德於是四岳㪯舜命之爲百揆此時洪水<lb/>
　　九年舜即㪯禹平水土尭七十三載巳八十九歳薦舜于天使<lb/>
　　攝天子之事而命之曰允執其中一百載尭乃殂落尭在位共<lb/>
　　一百年夀一百十六歳<lb/>
　舜姓姚氏虞國名瞽瞍之子年三十歳四岳薦之於尭爲百揆三<lb/>
　　十三歳攝天子事年六十而尭崩服三年之丧至六十三即天<lb/>
　　子位命禹爲百揆三十二歳舜年巳九十四歳薦禹于天攝天<lb/>
　　子事命之曰人心惟危道心惟微惟精惟一允執厥中人心者<lb/>
　　耳目口鼻四肢之於聲色臭味安逸是也爲流於欲故危道心<lb/>
　　者惻隱羞惡辭譲是非之端是也爲欲所昏故微精則欲察其<lb/>
　　人心道心之異一則惟守道心而不移此乃允執其中之法也<lb/>
　　故曰舜亦以命禹舜在天子位四十八載而崩與居攝共七十<lb/>
　　八年一百十歳<lb/>
　禹姓姒氏崇國君鯀之子舜㪯之於尭平水土爲司空三十二年<lb/>
　　而爲百揆又三十二年而攝天子之事又十七年而舜崩服三<lb/>
　　年之䘮而即天子位在位八年前後八十九年<lb/>
<pb n="28b"/>
興滅國謂國巳滅而再立其國継絶丗謂國維存而君亡爲之立君<lb/>
五美章<lb/>
　因民之所利如鑿井而飲耕田而食不違耕種之時使之衣食足<lb/>
　恩惠自然及之不至廢其財擇可勞而勞如四時蒐狩捕逐盗<lb/>
　賊皆是因民之事以道使之何怨之有凡人欲必至於貪財貪<lb/>
　利若欲行仁便可以得仁非是貪無衆寡小大不敢慢但循理<lb/>
　而行出於自然則是泰而非驕正衣冠尊瞻視不色莊人自然<lb/>
　畏之但不可使人不可近如此不至於猛上人能教之不至於<lb/>
　犯法則可不教之而至於犯法却刑之則是殃民凡斂賦稅起<lb/>
　役之類當先出號令限定幾時期民自然去辦集號令不豫及<lb/>
　期却便逼迫則害其民三者皆是急迫之惡出納吝是悠緩之<lb/>
　惡上三惡重下一惡輕<lb/>
不知命章<lb/>
　有天理之命有氣数之命天理之命人得之以為性者也氣数之<lb/>
　命人得之以為生死夀夭貧富貴賤者也此章命字葢兼二者<lb/>
　　而言知氣数之命則利不必趨害不必避知天理之命則利不<lb/>
<pb n="29a"/>
　可趨害不可避<lb/>
讀論語叢説卷下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
讀孟子叢說卷下　東陽許謙<lb/>
　　　滕文公上<lb/>
問爲國章<lb/>
　文公問爲國孟子告以敎養其民有養然後可敎故先言分田制<lb/>
　　禄而後及斈校也自民事不可緩至雖周亦助也養之事設爲<lb/>
　　庠序至小民親於下敎之事下至新子之國緫言之答文公者<lb/>
　　止此下答畢戦却只是言分田盖畢戦惟掌井田之事也<lb/>
許行章<lb/>
　許行言仁政是孟子所言井地之法陳相言聖人之政是許行言<lb/>
　　神農之法盖文公始聞孟子之言旣使畢戰爲之矣然後許行<lb/>
　　來及許行來文公不斥絶之而與之處故陳相謂巳行其法而<lb/>
　　其言如此<lb/>
　聖人治民不過教養兩事尭治天下遇灾変先命舜禹平水土次<lb/>
　　命后稷敎稼穡然後使契爲司徒次叙必如此<lb/>
<pb n="1b"/>
　江漢以下三語謂夫子之道德光輝如江漢濯之㓗秋陽暴之乾<lb/>
　皜<hi>二</hi>㓗白人不可加尚巳又一說欲以有若擬孔子則雖江漢<lb/>
　　以濯秋陽以暴而孔子之皜皜者終不可尚已以爲孟子賛美<lb/>
　曽子則曰曽子不可之辭識明義精有如江漢之濯秋陽之暴<lb/>
　若是皜皜乎而不可尚已<lb/>
許行謂不論屦材精麄但大小同者同賈是實說孟子謂大屦與<lb/>
　小屦若同賈則賣者必不肯爲大者是比說將大小比精粗两<lb/>
　屦字意不同<lb/>
此章孟子曰以下三大節自許子必種粟而後食乎至不用於耕<lb/>
　　耳闢其假託神農之言吾聞用夏變夷至不善變矣責其倍師<lb/>
　從許子之道以下陳相之遁辭故又闢其市賈不貳之說<lb/>
夷之章<lb/>
　語録命之矣之字是事子名<lb/>
　　　滕文公下<lb/>
<pb n="2a"/>
周霄問章<lb/>
注籍字音義見攷證前篇藉者借也下〇諸矦上公衮冕侯伯鷩<lb/>
　冕子男毳冕上可兼下○紘以組爲之屈之而属两端於武所<lb/>
　　以固冠於首也○副者王后之首服猶王之冕禕者王后之衣<lb/>
　　猶王之衮衣二者皆王后之服而此言諸矦之夫人者礼記注<lb/>
　謂記者容二王之後與禕音暉○礼註三盆手者三淹也凡繅<lb/>
　　毎淹大緫而手振之以出諸也淹於驗反又於歛反〇白黒曰<lb/>
　　黼青黒曰黻青赤曰文赤白曰章用此以爲祭服謂染絲成此<lb/>
　　色而綉裳或畫於衣者亦如此<lb/>
彭更章<lb/>
彭更以孟子傳食諸矦爲㤗孟子答之以舜受尭之天下且不以<lb/>
　爲泰而子以我傳食爲泰乎彭更謂非以傳食爲泰但無事而<lb/>
　　食則不可尓盖謂有職業而食則可也後孟子之意則謂雖無<lb/>
　　職業而君子爲仁義有功於國者多何嫌於無事<lb/>
好辯章<lb/>
集註氣化盛衰人事得失反覆相尋竊謂氣化盛人事得則天下<lb/>
<pb n="2b"/>
　　治氣化衰人事失則天下亂是固然矣然孟子此章答好辯之<lb/>
　問而孟子之辯專爲闢楊墨而發則易亂爲治全頼人事以𥙷<lb/>
　　天道之不足反氣化之衰而至於盛也觀堯禹之治水則以人<lb/>
　事而囬氣化武王周公誅紂伐奄孔子作春秋則以人事而捄<lb/>
　衰失所以孟子亦於衰失之時闢楊墨以回氣化正人事也此<lb/>
　　正聖賢作用參天地賛化育之功讀此章當如此㑹集註之意<lb/>
陳仲子章<lb/>
匡章以仲子爲廉孟子謂齊之巨擘者許之也雖然以下貶之也<lb/>
　伯夷盗跖之築樹反問也此非君子之心謂仲子之廉當如是<lb/>
　尓匡章對以織屦辟纑易之此則合君子之道然旣以功易食<lb/>
　爲無害而以母兄之室與食爲不義何哉縱母兄之得此物爲<lb/>
　不義而我受之母兄則爲義矣况旣是齊之丗家則兄之得禄<lb/>
　未爲不義也仲子旣於母兄之物所從來椎一層上看而於所<lb/>
　易者不能椎一層上看是不能充其廉之類矣凡此皆是反說<lb/>
　而愛親敬兄及君臣之義皆在其中使之就其所明充其所暗<lb/>
　則仲子之罪大匡章之惑解矣<lb/>
<pb n="3a"/>
此章經注諸廉字當辨廉有分辨不苟取也此廉之正義豈不誠<lb/>
　廉士哉此廉字陳仲子不中礼之廉也仲子惡能廉及注仲子<lb/>
　未得爲廉豈有無人倫而可以爲廉哉此三廉字是廉之正然<lb/>
　　後可得爲廉耳未能如蚓之廉满其志而得爲廉耳此三廉字<lb/>
　　是仲子之廉也<lb/>
　　　離婁上<lb/>
離婁章<lb/>
　兩言規矩六律前比說用法後正言立法前謂至聦明者亦須法<lb/>
　度以比不一句必須仁政後則謂聖人立法雖盡智慮亦須法<lb/>
　　度雖主於不忍人之政一句然上兩語亦聖人所立之法也<lb/>
不仁可與言章<lb/>
孺子之歌主於人孟子之言主於水聖人之言雖非孺子之本意<lb/>
　　然主人而言者意反淺主水而言者意反深所謂聲入心通無<lb/>
　　非至理<lb/>
道在迩章<lb/>
<pb n="3b"/>
仁義根於人心人所同有行之則甚近而易其要在乎親親長長<lb/>
　　但人人各自親親長長則仁義流行天下其有不平者乎<lb/>
教子章<lb/>
　夫子敎我以正夫子未出於正也非謂爲子者必有是言也孟子<lb/>
　　所以責爲父者身之必出於正也<lb/>
事孰爲大章<lb/>
事親守身雖對說而守身又爲事親之本下文曽子只是事親之<lb/>
　凖則意謂事親固當如此然有曽子之守身則可尓<lb/>
　　　離婁下<lb/>
子産章<lb/>
　子産非不知爲政者徒杠輿梁偶有闕耳孟子此言責備賢者盖<lb/>
　　恐斈者因敬子産而以其所爲皆是故明斥其非以曉人也<lb/>
中養不中章<lb/>
　中以德言才以能言有德以其能成物也有能以其能成事也今<lb/>
　　以子弟之無德無能而棄之是物之近者事之急者皆不能成<lb/>
<pb n="4a"/>
　尚可謂之有德有能乎彼此相較相去豈逺哉<lb/>
涵育寛以容之之意薰陶善以道之之意<lb/>
深造章<lb/>
　此章主於行而知在其中故集註謂道則其進爲之方也進爲字<lb/>
　有力當看盖斈者欲其循序漸進優游涵泳力行積乆自然融<lb/>
　㑹於心所謂自得也理旣融於心則所處者自然安固而不搖<lb/>
　旣居之安則所以資藉之者愈深逺而無窮資之旣深則日用<lb/>
　之間無所往而非道矣工夫只在深造以道四字上至於自得<lb/>
　　則自然有以下效驗以知行二者各体認之可見孟子之意主<lb/>
　　於行者爲尤重也程子則專主於知故在圈外<lb/>
博學章<lb/>
博斈詳說以知言約則㑹其極而於行上見<lb/>
以善服人章<lb/>
　以善飬人謂有善於身而教化撫字使民同歸於善也<lb/>
亟稱水章<lb/>
　不舎見諭語川上章<lb/>
<pb n="4b"/>
異禽獸章<lb/>
　此以舜爲標凖而使人企慕以力行也舜亦異於禽獸幾希者尓<lb/>
　　以其能存故爲舜則衆人能存之豈不亦可以至於此乎<lb/>
春秋章<lb/>
　以三國之史同言而曰一也盖謂魯之春秋其所紀載非周之典<lb/>
　　礼善惡不明不過記五霸之事與晋楚之史同尓至於孔子之<lb/>
　　春秋則假其事以明義而非盡舊史之文故曰其義則某竊取<lb/>
　　之矣如此看方見得中間一節不閑<lb/>
可以取章<lb/>
　可以無三字爲重不可將可以可以無作兩下看𥘉見其可而詳<lb/>
　察爲不可故行之惟從其不可者尓或問謂孟子㪯傷廉以例<lb/>
　　二者盖傷廉是順辭易看傷惠傷勇是反辭難看故也須先体<lb/>
　　認惠勇之本義然後見過之者爲傷集註略見而自許是全釋<lb/>
　　可以意深察而自疑深察半語是釋可以無意自疑字乃是指<lb/>
　　上去疑其可以者如此看方見得可以可以無不是兩下說下<lb/>
　　文過猶不及只是結傷惠傷勇兩語<lb/>
<pb n="5a"/>
逄蒙章<lb/>
此章專爲交友發羿不能取友而殺身孺子能擇交而免禍<lb/>
言性章<lb/>
性是人物所得以生之理本自難明求其發見之故則亦不難明<lb/>
　也然故則以利順者爲本故之發於逆者則又非性之本矣求<lb/>
　　已之故則惻隱之發見性之仁羞惡之發見性之義求人之故<lb/>
　　則父慈子孝君仁臣忠求物之故則鳶飛魚躍山峙渊流皆是<lb/>
　也是皆所謂利也如下文天與星辰之故亦只是利而已能知<lb/>
　　此性而利以行之則爲智之大禹之行水不是比喻言禹順水<lb/>
　　之性爲智之大以例人循性皆當以利也智者應物若行其所<lb/>
　　無事則智亦如禹之大矣智亦之亦是亦大禹也下文又以髙<lb/>
　　逺者證故之易見却不是功用<lb/>
章内三智者不同上者字是問辭下两者字是用智之人<lb/>
　　　萬章上<lb/>
萬章問章<lb/>
<pb n="5b"/>
恝古黠反音與戞同集註苦八反誤<lb/>
娶妻章<lb/>
懟父母言人之常情也爲廢大倫則雖子亦不免有讐怨父母之<lb/>
　　心舜固非懟父母者然告則必廢大倫故不告也此聖人善處<lb/>
　變事消弭於未然此等處正好觀聖人<lb/>
書四岳㪯舜曰瞽子父頑母嚚象傲克諧以孝烝烝乂不格姦則<lb/>
　尭妻舜時頑嚚傲德巳化而改萬章傳聞盖亦野人之語孟子<lb/>
　不辨惟欲發聖人處変之心<lb/>
魚入水有悠然而逝之道弟有思兄欎陶之道故子産與舜皆信<lb/>
　之舜之愛弟自天性况象又以愛兄之道來感之乎<lb/>
堯以天下與舜章<lb/>
　凡祭有祈有報風雨以時年榖順成氣不苛疹民無夭札則是神<lb/>
　享其祭而其應如此<lb/>
百里奚章<lb/>
　後語六反四智二賢皆反覆明奚之事然各有序第一緫言去虞<lb/>
　　入秦之智第二第三詳言去虞之智第四詳言入秦之智第五<lb/>
<pb n="6a"/>
　　以事實言其賢爲下節張本第六專以上文之賢證自鬻之言<lb/>
　　之妄前後皆是彷像言之爲第五節爲要然不智則不能明去<lb/>
　就之幾不賢則不足見其智之正故反覆言之讀之但見其文<lb/>
　　之妙而不知其意之精宻如此<lb/>
　　　萬章下<lb/>
目不視惡色章<lb/>
去父母國之道也此句亦孟子言孔子只有遲遲吾行一句<lb/>
　此章聖字言夷惠伊尹處是以地言與大而化之之聖不同只是<lb/>
　　清任和到極處故謂之聖孔子則是大而化之之聖其行之時<lb/>
　　中則清任和時而出之亦無不到極處<lb/>
　集大成一節以樂比孔子知之至行之極條理即八音以金而聲<lb/>
　　之所以始其衆樂以玉而振之所以終其衆樂聲振始終皆是<lb/>
　　動用字惟其知之至故能始萬事惟其行之極故能終萬事是<lb/>
　　爲聖智兩全<lb/>
　次一節以射比四聖人能挽彊弓射逺地此力也能中其的乃巧<lb/>
<pb n="6b"/>
　　也必先知的之所在又知中之之法然後因力之所至而中之<lb/>
　　謂知之明然後行之從容中道三子力量雖到而知有未至故<lb/>
　　不及孔子<lb/>
萬章兩篇皆論聖賢之行大率皆以孔子折衷之上篇前五章言<lb/>
　舜六章言大禹固無間矣七章則言伊尹故八章以夫子之出<lb/>
　處継其後九章論百里奚次篇之首又言三聖人而以孔子集<lb/>
　　大成断之三章問友而上及尭舜四章言交際又継以孔子五<lb/>
　章爲貧而仕又言孔子下二章論君餽與見諸矦而又及孔子<lb/>
　　盖孟子所願斈者孔子故論古聖人則以孔子継之論賢者必<lb/>
　　以孔子折衷之前篇言一治一乱及舜禹湯文武周公處與末<lb/>
　篇之末皆然論語中庸之体大率亦如此所以示君子心斈孔<lb/>
　　子而後可<lb/>
　　　告子上<lb/>
性猶杞柳章<lb/>
　人受天之理以生夲具仁義礼智之性人之有惡是失其本性之<lb/>
<pb n="7a"/>
　善非其眞也告子不知乃謂人性本不善因矯揉以爲仁義猶<lb/>
　　矯揉𣏌柳以爲桮棬孟子謂人之於仁義乃其本有而所當行<lb/>
　者豈矯揉而成若告子謂矯揉而成乃是戕賊人之常性而爲<lb/>
　　之尓揉𣏌柳爲桮棬是戕賊之也非可以喻仁義也若此言之<lb/>
　　行人不知者將眞以爲戕賊人爲仁義誰肯從之是仁義之禍也<lb/>
性猶湍水章<lb/>
告子謂性本無善惡但可以爲善可以爲惡在所引者如何尓故<lb/>
　　以水無分東西爲喻孟子亦就其水以喻之謂性之必善譬猶<lb/>
　　水之必下告子所謂决之者人爲之也非其自然之性也若人<lb/>
　欲拂水之性甚至可使逆行况東西乎人之爲善順其本性也<lb/>
　　水之就下順其本性也<lb/>
生之謂性章<lb/>
告子以活動知斍爲性孟子意謂以此爲性則人與物同而何足<lb/>
　　謂之人哉故先以白之說兩轉審告子之意待其應定了然後<lb/>
　　以犬牛人之性同異而問之告子知其說之非其言方塞所以<lb/>
　　言犬又言牛者謂非獨人物之性異就物之中其性又各不同<lb/>
<pb n="7b"/>
　　所以深曉告子以人之性善也<lb/>
食色性也章<lb/>
　告子言仁是好愛只說得人心不知孟子所言仁義是道心告子<lb/>
　　以好食愛色皆發於心故曰仁内其言巳定故孟子反問之告<lb/>
　　子只荅義外之說孟子就其白字長字明其白不可譬長而長<lb/>
　　人長馬不可同則所謂義内者可不言而喻告子猶不悟重以<lb/>
　　内外爲言不知愛之所施有宜即義在其中而長之之心豈發<lb/>
　　於外是則理之不明故也孟子因其以好食色者爲性於是借<lb/>
　耆炙以爲喻謂美味雖在炙而耆之者乃自内出對上長楚人<lb/>
　　之長說物則指炙而言謂豈獨於人爲然物亦有如此者以耆<lb/>
　　之之心比長之之心則可見義之在内無疑矣<lb/>
富歳子弟章<lb/>
先以歳之豊凶致人之善暴以明人性本善有以䧟溺則爲惡盖<lb/>
　欲得食以飬其生者人之常情故冨歳得順其心則爲善凶年<lb/>
　　不足以養其生而逆其心則爲惡次以麰麥爲喻謂人之性本<lb/>
　　同當皆極於善所以不善者飬之異以勉人當盡養之之道也<lb/>
<pb n="8a"/>
　其下又以形之所好必同以明心之所好無不同而聖人之所<lb/>
　爲即衆人之所本同而當然者衆人當法於聖人以全其善則<lb/>
　當力好如口之恱味可也<lb/>
同然之然集註訓可與耆聽美對而皆以同字冠之非語助也即<lb/>
　是字之意謂理義乃人之所同以爲是者<lb/>
牛山章<lb/>
浩然章論養氣而以心爲主此章論飬心而以氣爲驗曰志者氣<lb/>
　　之帥故謂以心爲主曰平旦好惡與人相近故謂以氣爲驗集<lb/>
　義固爲飬氣之方所以知夫義而集之者乃心也飬心固戒其<lb/>
　梏亡驗其所息而可致力者則氣也彼欲飬而無暴以充吾仁<lb/>
　義之氣此欲因氣之息以飬吾仁義之心兩章之持志操心之<lb/>
　意未甞不同而氣則有在身在天之異然未始不相爲用也<lb/>
魚我所欲章<lb/>
弗受嘑蹴之食出於倉卒之時受萬鐘在於間暇之際倉卒之時<lb/>
　私意未動義之所發者直間暇之際有計較之心則私不可遏<lb/>
　矣倉卒而義明如乍見孺子入井惻隱即生意正同間暇而有<lb/>
<pb n="8b"/>
　宫室等三者之累則如内交要譽惡其聲矣夫行道乞人皆能<lb/>
　行之則義乃人之本有明甚君子其可不知之而由之乎孟子<lb/>
　之戒深切著明矣<lb/>
三郷爲身北山先生作一讀言郷爲辱身失義之故尚不受嘑蹴<lb/>
　之食以救身之死今乃爲身外之物施惠於人而受失義之禄<lb/>
　乎可謂無良心矣<lb/>
此章專以生對義說第一節是主意第二三五又以欲惡分說生<lb/>
　字意因第一節暗與義對說盖欲生即是惡死出此必入彼二<lb/>
　節言欲生惡死固人之常情而欲惡有甚之者乃義不義尓此<lb/>
　是本然所有義理之良心也三節反言失其良心而不能取義<lb/>
　者四節兩是字金先生作兩讀盖正指義而言五節上三句當<lb/>
　急讀作一串此是繳第二節兩句說賢者能保此好義之良心<lb/>
上五節言生死大分下三節言辭受小節然下三節亦是蒙前第<lb/>
　　一節生義言之<lb/>
天爵章<lb/>
天爵人所皆有人爵各有命分有德則足以長民故人脩其天爵<lb/>
<pb n="9a"/>
　　則人爵自然至不可求也若有心求人爵便巳務外而失其本<lb/>
　　心之爵矣<lb/>
欲貴章<lb/>
　丗人但知公卿大夫之爵爲貴而不知在我之身皆有貴者乃天<lb/>
　　所賦之善所謂天爵也天爵人所同有故思則得之人爵各有<lb/>
　　命分雖求之無益<hi>天爵亦是天命此則義理之命人爵乃氣数之命</hi>孟子前章尚有脩天爵而人爵自至之說此章則於人爵<lb/>
　　下兩不願字是不將這个爲念<lb/>
　　　告子下<lb/>
禮食孰重章<lb/>
　敬兄礼也雖無食而將死必不可奪兄之食而違敬兄之礼婚娶<lb/>
　　礼也雖至於絶嗣必不可搂人處子而違婚娶之礼任人盖異<lb/>
　　端之徒棄蔑礼法而譏侮之者故孟子止就其所言食色二者<lb/>
　　使之自權其重輕而自思之盖不屑之敎誨也<lb/>
曹交章<lb/>
<pb n="9b"/>
　第三節爲字重<hi>獨不勝爲患爲字輕</hi>湯文亦在人爲之如有力無<lb/>
　　力皆人所自爲雖㪯百鈞之重亦是自去發奮爲烏獲之徒此<lb/>
　　言用力爲之皆可至况礼義人皆有之夲無虧欠不須如㪯重<lb/>
　　之用力豈以力不勝爲患但能爲之即至不至者乃不爲尓所<lb/>
　　以後節教他斈堯則爲尭斈桀則爲桀是皆爲之而已<lb/>
　　　盡心上<lb/>
盡心章<lb/>
　朱子釋明德則曰人之所得乎天而虚靈不昧以具衆理而應萬<lb/>
　事者也釋心則曰人之神明所以具衆理而應萬事者也二者<lb/>
　無大異豈心即明德之謂乎盖德者得也所得乎天是釋德字<lb/>
　　本義而指其得之之原虚靈不昧以狀明之体具衆理應萬事<lb/>
　　指所得之實然而虚靈不昧則心也具衆理則性也應萬事則<lb/>
<pb n="10a"/>
　情也是合心性情三者言之而以得乎天冠于其上其釋明德<lb/>
　　爲切至於言心而曰神明是指人身之神妙靈明充之可以參<lb/>
　　天地賛化育之本而言其所統則性情也故亦曰具衆理應萬<lb/>
　事此釋心字亦切况德者謂得之於心不以心而言則德何所<lb/>
　　倚乎然彼言以順辤也此言所以有主宰之意此又微有輕重<lb/>
　　之不同<lb/>
萬物章<lb/>
廣土衆民章<lb/>
　此章緊要在君子所性仁義礼智根於心一句上常人固皆有四<lb/>
　　者爲氣禀昏迷故物欲蔽隔四者不能根於心惟君子則得於<lb/>
　　天者全而不曽失常與心相著故其發施有下文如此效驗窮<lb/>
　　逹不能加損而憂樂也分定是分得天之全体分子正指四者<lb/>
伯夷辟紂章<lb/>
<pb n="10b"/>
　此章主意在文王之政有國者所當法不主言二老之去就<lb/>
登東山章<lb/>
第一節兩言登山謂所處地位髙則視下愈小觀海難爲水謂所<lb/>
　　見大則小者不足觀游聖門難爲言謂旣聽聖人之言則餘人<lb/>
　　之言皆不足聽此句與觀海相連一般說第二節言聖人之道<lb/>
　有本故用不窮第三節言斈者當斈聖人然當以漸而進不可<lb/>
　　躐等也觀海觀水流水雖三節皆言水自是三樣意思比喻<lb/>
揚子取爲我章<lb/>
權称錘也物䡖重不齊權與物相凖方得其平君子應事當隨事<lb/>
　　取中而應之譬之秤銖两斤鈞石物之輕重各有當其平處今<lb/>
　　以銖两爲輕鈞石爲重例以斤称之其可乎是子莫之執中也<lb/>
柳下惠章<lb/>
柳下惠不羞汙君不卑小官袒禓祼䄇焉能凂我和也至於不怨<lb/>
　　不憫三黜而不改其道介也人惟知其和而不知其介故孟子<lb/>
　表而出之所謂三公當時必有命惠爲此任者不可知矣<lb/>
堯舜性之章<lb/>
<pb n="11a"/>
　性之者謂得於天者氣質清明義理純粹而終身行之不思而得<lb/>
　　不勉而中不假脩治者也身之者謂氣禀微有不同而自脩其<lb/>
　身体道而行自思勉以至於不思不勉者也至於五霸則假尊<lb/>
　　天子安同盟爲名而實欲自行其威富其國乆於此道亦不自<lb/>
　　知其實非仁義<lb/>
予不狎于不順章<lb/>
　不狎不順有二義伊尹謂我見桀不順今又習見太甲不順乃就<lb/>
　　桀與太甲二人言之此一義也或言伊尹見太甲行事日日不<lb/>
　　合於理我不欲習慣見此不順理之事乃就太甲一人言之又<lb/>
　　一義也王文憲謂伊尹放太甲善用權者也孟子明其事而言<lb/>
　　曰有伊尹之志則可無伊尹之志則篡善語權者也倘使孟子<lb/>
　　居於彼時則必行伊尹之事業<lb/>
士何事章<lb/>
　尚志者髙尚其心之所之士無位未得行其道故且只髙尚其志<lb/>
　　向非仁非義一節謂有此志而待他日得位而行之者也兩惡<lb/>
　　在却是目今居者由者則雖未得大人之位而大人之事巳預<lb/>
<pb n="11b"/>
　　全備矣當如此作两節看<lb/>
仲子不義章<lb/>
　金先生曰仲子不義當句乃先断其爲不義之人下則曰若有與<lb/>
　　之齊國必不肯受人皆信其廉殊不知此乃舎簞食豆羹之小<lb/>
　　義尓何足道哉彼有辟兄離母之大不義豈可以其小義許其<lb/>
　　大不義而名之曰賢哉<lb/>
食而勿愛章<lb/>
恭敬者之恭敬以發於心者言恭敬而無實之恭敬以幣帛言<lb/>
君子之於物章<lb/>
<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>之而弗仁之愛愛惜之義不輕用物不暴殄天物之意仁民之<lb/>
　　仁乃愛之本義親又重於仁<lb/>
程子嘗言以己及物仁也推己及物恕也而此却言仁推己及人<lb/>
　　似有不同盖此章四仁字皆言仁之用不言仁之体程子所謂<lb/>
　推已及人正訓此章之仁字推字亦要輕看以己所有推出行<lb/>
　　去尓<lb/>
<pb n="12a"/>
　　　盡心下<lb/>
盡信書章<lb/>
書中二典三謨之類皆聖哲之言一定而不可易者若其餘載事<lb/>
　　之辭或有過称者孟子此言非謂書中之言皆不可盡信但謂<lb/>
　其辭時或有害於義者尓讀書之人不可以辭害義可也<lb/>
集註杵舂杵也或作鹵楯也作鹵者是然亦非楯若以爲舂杵與<lb/>
　楯苟非血深一二尺豈能漂之雖非武王殺之而商人自相殺<lb/>
　然亦不至如是之多也盖鹵乃塩鹵之鹵謂地發蒸濕言血漬<lb/>
　於地如鹵濕然此金先生之意<lb/>
我善爲陳章<lb/>
孟子之時皆尚攻戦能者爲賢臣而孟子乃以爲大罪盖國君苟<lb/>
　　能行仁政以愛其民使之飽暖安佚則下民親戴其上矣其他<lb/>
　　國之民受虐於君者心必歸於此人旣樂歸於我我以親上之<lb/>
　　民而征虐民之君則其民豈肯與我爲敵故引湯武之事以證之<lb/>
梓匠輪輿章<lb/>
<pb n="12b"/>
此言師之敎者不過㪯其大綱尓至於理之精微事之曲折與夫<lb/>
　　不可容言之妙而當黙識者皆斈者所當勉力推明潜心究察<lb/>
　非師可以口傳也<lb/>
民爲貴章<lb/>
集注八蜡不通礼曰天子大蜡八歳十二月合聚萬物而索饗之<lb/>
　其神則先嗇一若神農者司嗇二后稷也農三田畯也田畯是<lb/>
　古之官司督促田事有功於民者郵表畷田郵若郵亭表田畔<lb/>
　　畷井田之畔相連畷於此田畔造郵舎而田畯在其中督約百<lb/>
　姓也猫虎五助田除蟲䑕之害者坊六坊畜水之隄水庸七水<lb/>
　庸通水之道　此皆有益於嗇事者昆蟲八螟<lb/>
　螽之属此則爲害者也故皆迎其神而祭之畷知劣反又知衛反<lb/>
貉嵇章<lb/>
此章言文王孔子雖有聖人之德亦不免爲衆口所謗訕而其所<lb/>
　　以處之者如此然人雖謗之終不能損其令名孟子意謂稽雖<lb/>
　　爲衆口所訕但當自脩其徳而已<lb/>
山徑之蹊間章<lb/>
<pb n="13a"/>
　山間之小徑悠然有人行而不断即成大路少頃無人行則茅長<lb/>
　　而遂塞之斈同之道才有間断私欲便生而塞天礼之路矣<lb/>
口之於味章<lb/>
　性也之性氣質之性也有性焉之性天地之性也有命焉之命本<lb/>
　　以氣言而亦有礼在中爲之品節限制命也之命本以理言而<lb/>
　　所禀之氣有清濁厚薄之不同上五者人性皆欲之而有命分<lb/>
　　不同不可必得然亦有礼在中品節其命分下五者本皆天礼<lb/>
　　而却有命分一定不得其至君子則但循天礼而行以求至其<lb/>
　　極故不爲命分所拘<lb/>
尭舜性之章<lb/>
　性者謂所得於天者不假脩爲終始如一聖之至者也反之謂得<lb/>
　　於天者不能無少失缺脩而至之亦聖人也第二節言性之第<lb/>
　　三節言反之<lb/>
說大人章<lb/>
　爲君子者固當貴貴然於言語之際有畏之之心則言語不能盡<lb/>
　　况大人所爲之事皆不合法度而君子之所不爲何必畏之哉<lb/>
<pb n="13b"/>
由尭舜至於湯章<lb/>
　尓如是也指見知聞知者而言此章大意謂古五百年必有聖人<lb/>
　　興在當時必有見而知之者在後丗必有聞而知之者今去孔<lb/>
　　子之丗僅百年而顔曽軰巳亡巳無有如是見而知之者恐此<lb/>
　　後遂無有如是聞而知之者盖孟子惜前聖憂後丗之心眞切<lb/>
　　感人而孟子自任道統之意亦不容謙謙矣<lb/>
然而無有乎尓非謂在孔子時無見而知之者正謂孟子時去聖<lb/>
　　人之丗雖未逺而當時見知者今亡矣須將此一節作一串之<lb/>
　　下乃見意<lb/>
孟子叢說卷下<lb/>
<pb n="14a"/>
此元刻殘本東陽許謙讀四書叢說中大學一卷中庸上<lb/>
下二卷孟子上下二卷也余扵宋元經學不甚喜購然<lb/>
遇舊刻亦間收焉惟此則甚樂之爲其中庸多一下卷<lb/>
故也　國朝四庫書目止収四卷故嘉定錢竹汀撰𥙷<lb/>
元史藝文志卷亦如此今兹夏余爲竹汀先生刋𥙷志<lb/>
一書竹汀因余扵元代蓻文頗多蒐羅属爲參校適書<lb/>
友擕此書至知多一卷強索重直余許以緍錢二千易之而未<lb/>
果吿諸竹汀汀己采入志中改作五卷矣越月有三書賈持<lb/>
書易錢而去爰記此縁𧺫以徴信于後余檢篆竹堂書目<lb/>
載四書叢說四冊而卷数不詳又璜川吴氏書目收藏較<lb/>
近則云七卷然係抄白未之敢信余惟就所見之五卷<lb/>
<pb n="14b"/>
　為信可尔倘異日　齋書目之二十卷盡出不更快乎<lb/>
　　庚申九月小晦日挑燈記　蕘圃黄丕烈<lb/>
</p>
<p>
</p>
  </div>
</body>
</text>
</TEI>
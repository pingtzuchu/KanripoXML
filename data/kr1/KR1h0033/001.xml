<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
傳首章<lb/>
　康誥者周武王封弟康叔於衛而告之之書克明德言文王之能<lb/>
　　明其德也曽子引之解明德克字有力明字即上明字德字包<lb/>
　　明德字<lb/>
　太甲湯孫之名湯崩太甲立不明伊尹作書以吿之史官題曰太<lb/>
　　甲顧諟天之明命言湯之德也亦引之釋明明德顧諟上明字<lb/>
　　明命即明德就天付予處說謂之明命就人得之而言謂之明<lb/>
　　德<lb/>
　顧諟動静皆顧一息之頃一事之毫末放過便不是顧天之明命<lb/>
　　雖是就付與我處言然此明命即是萬物之理在裏面故於應<lb/>
　　事處才有照管不到便暗損了此明命<lb/>
帝典即堯典克明俊德史官賛堯之德亦引釋明明德俊德即明<lb/>
　　德<lb/>
第一節平說明明德第二節是明之之功斈者全當法此而用功<lb/>
　　第三節言明其德以至於大此明明德之極功皆自明也雖結<lb/>
　　上文自字有力明德須是自去明之方可<lb/>
<pb n="1b"/>
傳二章<lb/>
　古人沐浴用盤盛水以杓取水澆身以杅承之苟訓誠猶今文言<lb/>
　　果能眞能此一節自新即明明德之意<lb/>
　日日新是接續意又日新是無間断不巳意<lb/>
　第二節文公以新民爲自新之民盖民心皆有此善才善心發見<lb/>
　　便是自新之機因其欲新而鼓舞之作字是前新字意新民工<lb/>
　　夫只是推充感化兩事明明德於上則感而自新又因其自新<lb/>
　　之機推其有餘而引導勸誘之則民德日新矣<lb/>
第三節周雖舊邦文王明明德而及於民政教日新𥘉受天命<lb/>
　日新一節言自新接上明明德作新民是新民工夫其命維新言<lb/>
　　新民功效第四節無所不是指言明明德新民两事用其極言<lb/>
　　兩事皆止於至善下接至善傳<lb/>
　此章釋新民而章内五新字皆非新民之新盤銘以自新言康誥<lb/>
　　以民之自新言詩以天命之新言然新民之意却只於中可見<lb/>
傳三章<lb/>
　王者所居地方千里謂之王畿王者所自治王畿居天下之中四<lb/>
<pb n="2a"/>
　　方之人環視内向皆欲歸止於其地猶事中各有至善之理人<lb/>
　　當止之也<lb/>
　緝熈與敬止是文王作聖功用緝熈是接續光明謂明德常明無<lb/>
　　時止息而又敬而行之則事事得其當而止於至善也緝熈体<lb/>
　　上言敬止用上言爲人君以下是曽子之意言文王止於至善<lb/>
　　者如此君臣父子交是事仁敬孝慈信是五者之則即至善也<lb/>
　　此五者人倫之大故曽子提出言之天下事無大小皆有至善<lb/>
　　所以貴於窮理而力行<lb/>
　五止是曽子就文王之德之實而言使斈者效之亦無不敬而止<lb/>
　　於至善也如文王之視民如傷發政施仁必先矜寡孤獨無凍<lb/>
　　餒之老罪人不拏之類止於仁也崇侯譛文王欲叛紂怒囚之<lb/>
　　羑里文王歎曰父有不慈子不可以不孝君有不明臣不可以<lb/>
　　不忠豈有君而可叛乎及旣釋之乃率殷之叛國以事紂所謂<lb/>
　　三分天下有其二以服事殷止於敬也禮記言文王爲丗子事<lb/>
　　王季之節及言文王之祭事死如事生思死者如不欲生忌日<lb/>
　　必哀稱諱如見親如欲色然止於孝也君子慈其子莫大於教<lb/>
<pb n="2b"/>
　　之使成聖賢之德文王之子武王周公爲聖人康叔封聃季載<lb/>
　　爲賢者畢公召公亦以爲文王子則止於慈可見矣文王治岐<lb/>
　　耕者九一仕者丗禄平虞芮之田而歸者四十餘國又如文王<lb/>
　　伐崇三旬不降退脩教而復伐之因壘而降又如汝墳詩言魴<lb/>
　　魚赬尾王室如燬雖則如燬父母孔邇則止於信可見矣<lb/>
　淇澳之詩美衛武公之德也此節工夫全在切磋琢磨四字上章<lb/>
　　句謂治之有緒而益致其精治之有緒謂先切琢而後可磋磨<lb/>
　　循序而進功夫不亂益致其精謂旣切琢而又須磋磨求其極<lb/>
　　至工夫不輟切磋曽子以喻斈是就知上說止至善講習討論<lb/>
　　窮究事物之理自淺以至深自表以至裏直究至其極處琢磨<lb/>
　　曽子是就行上說止至善謂脩行者省察克治至於私欲净盡<lb/>
　　天理流行直行至是處瑟兮以下皆以效言瑟兮僴兮曽子謂<lb/>
　恂慄是德存於中者完赫兮喧兮曽子謂威儀是德見於外者<lb/>
　著<lb/>
　賢親樂利金先生曰賢其賢者髙山仰止景行行止崇其德也親<lb/>
　　其親者敬其所尊爱其所親象其賢也樂其樂者風清俗美上<lb/>
<pb n="3a"/>
　　安下順樂其遺化也利其利者分井受<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>安居樂業沐其餘澤<lb/>
　　也<lb/>
　邦畿一節言物各有當止之地只平說止字綿蛮一節言知止穆<lb/>
　　穆一節言止於至善淇澳一節言明明德止至善於戯一節言<lb/>
　　新民止至善<lb/>
　章句丘隅岑蔚之處是山岑鋭蓊蔚之地岑銳則網羅弓矢不可<lb/>
　　到蓊蔚則鷹隼不可及可謂知其地之善而止之<lb/>
　朱子注文王之詩曰緝續熈明亦不巳之意言穆穆然文王之德<lb/>
　　不巳其敬如此注載見俾緝熈于純嘏曰使我得継而明之以<lb/>
　　至於純嘏也注敬之斈有緝熈于光明曰續而明之以至于光<lb/>
　　明而注此則曰緝継續也熈光明也或問曰連續光明自無不<lb/>
　　敬而所止者莫非善也以三詩之注例之則此熈字非指光明<lb/>
　　之實乃緝之熈之是継續之光明之也其重在敬字謂緝熈其<lb/>
　　敬而自然止至善也二詩言緝熈純嘏緝熈光明而此詩則緝<lb/>
　　熈其敬也<lb/>
　精是明白之至理指五事而言微是五事中纎悉之事及毎事之<lb/>
<pb n="3b"/>
　間曲折隱微處<lb/>
　推類盡其餘推君臣父子國人之類而知其餘有夫婦兄弟之倫<lb/>
　　推仁敬之類知其餘有夫義婦順兄友弟恭之則又推凡天下<lb/>
　　之萬物衆事亦莫不有至善之所在<lb/>
嚴密是嚴厲縝密武毅是剛武彊毅曽子以恂慄釋瑟僴而朱子<lb/>
　謂恂慄者嚴敬存乎中金先生謂所守者嚴密所養者剛毅嚴<lb/>
　密是不麤踈武毅是不頽惰以此展轉体認則瑟僴之義可見<lb/>
　宣著盛大是四字兩意緫解赫喧二字<lb/>
講習討論是一串說省察克治是兩節意旣講之又重習之復討<lb/>
　論之言之轉宻省是内自警省察是宻察精詳此求已有未善<lb/>
　也克者勝去治者平之此去其不善以從善也<lb/>
饒雙峯曰咏嘆言其詞淫泆言其義淫泆者意味溢乎言詞之外<lb/>
　　也<lb/>
傳四章<lb/>
聽訟是新民之末節治國平天下豈專在聽訟乎况齊家一條聽<lb/>
　　訟更用不著古人言語不急迫雖是解經亦偶取聖人兩句來<lb/>
<pb n="4a"/>
<pb n="5a"/>
　德旣明則人自不敢欺人旣不可欺其上則不敢爲惡不敢飾<lb/>
　非而民德亦新自然無訟可聽如虞芮爭田不敢履文王之庭<lb/>
　是文王之德大畏民志自然無訟<lb/>
傳五章<lb/>
此謂知本饒雙峯云知本只是物格二字之誤知字仿佛與物字<lb/>
　相類本字從木亦是格字偏傍此說亦有意思若如此則兩句<lb/>
　緫是格物致知章結句爾不必作衍文<lb/>
　大斈在礼記中其次第錯亂不斉程子曽正之而未盡朱子重正<lb/>
　　之分爲經傳其餘傳與經相合皆有條理惟格物致知無傳而<lb/>
　　大斈工夫始於格物若無傳則格物無用功之方朱子取程子<lb/>
　　之意爲格物致知傳致知在格物是推極我之心知在窮究事<lb/>
　物之理只是一意但在我在物不同耳所以只作一傳不分爲二<lb/>
言欲致吾之知在即物而窮其理是先解致知即是格物一事見<lb/>
　在字意明人心之靈莫不有知天下之物莫不有理是推知與<lb/>
　　理之原惟於理有未窮故其知有不盡是言氣禀拘物欲蔽者<lb/>
　　不可不致格大斈始教是言大斈教人以格物致知爲始謂是<lb/>
<pb n="5b"/>
　　大斈用功起頭即凡天下之物莫不因其已知之理而益窮之<lb/>
　　以求至乎其極此正是格物用功處但只把致格兩事統說在<lb/>
　　裏惟極我之心知在窮究事物之理格物之理所以推致我之<lb/>
　　心知用力之乆一旦豁然貫通是言格物夲是逐一件窮究格<lb/>
　　來格去忽然貫通如知事人之理便知事鬼之理知生之道便<lb/>
　　知死之道又如曽子聞一貫之說便說出忠恕來盖事雖萬殊<lb/>
　　理只是一曉理之在此事如此便可曉理之在彼事亦如此到<lb/>
　　此須有融㑹貫通脫然無碍如冰消雪釋怡然渙然處格物工<lb/>
　　夫至此方極物之表裏精粗無不到是言格物於一事之中須<lb/>
　　推明得到底透徹全無疑碍方是然後又去格一物不可於一<lb/>
　　事之中做半節工夫了便且住譬如看文字且於一章中窮究<lb/>
　　其訓詁辭語㫖意隱微處無不洞暁了然後看第二章此是一<lb/>
　　物中表裏精粗無不到事事如此詳細是衆物表裏精粗無不<lb/>
　　到天下事物至多固不可件件窮格但格得物多後不㨂見甚<lb/>
　　麽物來只把這道理格將去自然貫通文公曽把破竹譬喻大<lb/>
　　意謂𥘉破時逐節破数節之後一直破開去更無凝滯此喻最<lb/>
<pb n="6a"/>
　切吾心之全体大用無不明全体即前具衆理大用即前應萬<lb/>
　事程先生教人格物有三事或讀書講明義理或論古今人物<lb/>
　而别其是非或應接事物而處其當否文公取在格物致知或<lb/>
　問中然三事又當以讀書爲先<lb/>
表裏精粗事事皆有且如子之事親其道當孝此是表如孝經一<lb/>
　書之中有許多節目又諸書言孝節目不一此是裏粗是節目<lb/>
　中之所當然謂其間事爲禮節也精是節目中之所以然謂事<lb/>
　爲禮節中之至理也<lb/>
此章須兼看或問<lb/>
傳六章<lb/>
誠意只是着實爲善着實去惡自欺是誠意之反母自欺是誠意<lb/>
　　工夫二如是誠意之實自慊是自欺之反而誠意之效慎獨是<lb/>
　　誠意地頭<lb/>
欺慊皆言自是意之誠不誠皆自爲之自欺者適害已不自慊者<lb/>
　徒爲人曽子以母字禁之使人凛然知所戒又以二如字表之<lb/>
　　使人知所趨<lb/>
<pb n="6b"/>
　惡惡臭好好色人人皆實有此心非僞也二如字曉斈者當實爲<lb/>
　　善去惡若惡惡臭好好色之爲也此二句作兩層看<lb/>
　前慎獨以心言後慎獨兼所處言<lb/>
　潤身体胖已含脩身意<lb/>
　此章第一節誠意正義二節誠意之反三節惡誠中形外四節善<lb/>
　　誠中形外<lb/>
　誠意是致知以後事故章句曰知爲善以去惡而心之所發有未<lb/>
　　實也<lb/>
　苟且是去惡不决徇外是爲善非爲已也<lb/>
　章句於經云意者心之所發發如言𥘉動處又於愼獨云審其幾<lb/>
　　幾亦是𥘉動處此固言心纔動便要實然心以体統言意即是<lb/>
　　心發而應事處𥘉動固要誠應事至於終亦要誠若只是𥘉發<lb/>
　　人未知時要誠及至事形之後却不必誠可乎愼獨而謂之審<lb/>
　　其幾者是一動便須誠其實直至事之終首尾皆誠不然則發<lb/>
　　已形見了此時於工夫却何所屬又不可入正心之目也下文<lb/>
　　言小人間居爲不善無所不至則是著於事爲明矣而亦曰愼<lb/>
<pb n="7a"/>
　　獨又十目手所視指及潤身体胖皆歸之誠意則意字相関前<lb/>
　　後始終可謂分暁<lb/>
　銷沮閉藏銷沮出於無心閉藏却是用意大凡爲惡亦是有此氣<lb/>
　　充此惡念行出此小人平時可謂張王爲是他已曉得惡不可<lb/>
　　爲故見君子之專爲善者一時慚愧前張王之氣銷沮自不可<lb/>
　　留於是暫爲善以閉藏不善厭鄭氏讀爲黶注閉藏貌朱子加<lb/>
　　銷沮字是閉藏之原若不銷沮則不肯閉藏也陸氏有烏斬烏<lb/>
　　簟两音說文歐减反釋曰中黒也正是暗晦意思今宜讀從烏<lb/>
　　斬<lb/>
　用力之始言致知用力之終言誠意序不可亂謂致知然後誠意<lb/>
　　功不可闕謂致知又不可不誠意<lb/>
傳七章<lb/>
有字當重讀忿懥恐懼好樂憂患四者是人不可免者但不可有<lb/>
　　之於心若一事有之於心則應他事皆不合理即是心不得其<lb/>
　　正<lb/>
集義心不可有一物外面酬酢萬変都只是隨分限應去都不關<lb/>
<pb n="7b"/>
　自家心事纔繫於物心便爲其所動所以繫於物者有三或是<lb/>
　　事未來而自家先有這箇期待底心或事已應過去了又却長<lb/>
　　留在胸中不能忘或正應事時意有偏重這都是爲物繫縛愚<lb/>
　　按朱子說此三箇有所可謂推明詳盡子莫執中事未來之有<lb/>
　　所也莊周縁督應事際之有所也顔子不遷怒事過後不有所<lb/>
　　也<lb/>
　事未來不可有意事已往不可留心<lb/>
　忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>四者情也中庸言喜怒哀樂禮運言喜怒哀懼愛惡欲皆是<lb/>
　　情之名聖賢隨事提出告人所以不同<lb/>
　前言心不正是心雖在所應事上而情之用不當或以怒應當喜<lb/>
　　者或以樂應當哀者後言心不在是心不在所應事上謂身心<lb/>
　　全不相關所以前節便要察後節便當敬<lb/>
　雙峯謂心不正以義理言心不在以知覺言<lb/>
　大率忿恐好憂四字稍輕下四字尤重此章兩節前節說正心後<lb/>
　　節說脩身<lb/>
　四者心之用固人所不能無傳是有所二字爲重事來感此心隨<lb/>
<pb n="8a"/>
　其輕重大小以理應之而適於中事旣往則此心便消釋如此<lb/>
　則不是有所事來動此心𬒳他著得重則應之亦重如忿至於<lb/>
　懥恐至於懼好至於樂憂至於患此是有所或固滯於心而以<lb/>
　忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>應當喜者以好樂應當憂者亦是有所蓋四者便是喜怒<lb/>
　　哀樂但喜怒哀樂是平說此稍不同忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>怒也但忿是怒之暴<lb/>
　<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>而怒而有恚結意好樂則喜與樂也但好樂字有力而近於<lb/>
　　欲恐懼憂患皆哀之類也但恐而至懼憂而至患皆有過當意<lb/>
　　金先生謂此四者重累其辭即是情之勝而滯之深也朱子用<lb/>
　　欲動情勝字蓋欲動是事來之𥘉情勝是應事之際若此事巳<lb/>
　　往情猶留滯移以應他事而不當亦情勝也<lb/>
　盖意誠以下言誠意然後能正心然或以下言旣誠意又須正心<lb/>
傳八章<lb/>
　親爱賤惡畏敬哀矜敖惰夲十事以其意思相似作五句親爱畏<lb/>
　　敬哀矜是好上事敖惰賤惡是惡上事此十事亦日用常行必<lb/>
　　不可去者但不可偏一偏則非好惡之正<lb/>
　金先生曰敖惰只是常情之所忽如卑㓜婢妾之類若一向偏於<lb/>
<pb n="8b"/>
　忽之則亦有不知其善之弊又曰前四事是心上失故在正心<lb/>
　　章此五事在事上失故在脩身章<lb/>
　誠意章正言工夫又反復言其弊正心脩身兩章皆是反說其病<lb/>
　　緊要工夫只在誠意意旣誠則所行都是善一邊事但恐遇事<lb/>
　　時又有未盡善又要逐節関防<lb/>
傳九章<lb/>
孝弟慈三字是自脩身上說來以求齊家之原人自能盡孝弟慈<lb/>
　　之道推之治國便是事君事長使衆之道<lb/>
　保赤子是父母愛子之心如保者是言君養民亦當如父母之保<lb/>
　　赤子赤子不能言父母保之雖不中不逺况民之能言而意易<lb/>
　　曉者所欲與之聚所惡勿施雖不中民之心亦不逺矣前言孝<lb/>
　　弟慈而此獨就慈上言者盖治國是上之撫下故專就爱民處言<lb/>
　仁譲必一家方能一國化貪戾只一人便能一國亂至於僨事又<lb/>
　　只在人之一言以此見爲善難爲惡易不可忽如此<lb/>
　其所令反其所好而民不從一句只就桀紂上說桀紂雖惡其出<lb/>
　　令亦未甞不善只是民不從而從其好<lb/>
<pb n="9a"/>
　藏乎身不恕是存乎身者無可推之道<lb/>
　孝弟慈而爲事君事長使衆之道是善底不出家而成教於國仁<lb/>
　　讓貪戾而國皆從是善惡兩端不出家而成教於國堯舜帥天<lb/>
　　下以仁而民從繼一家仁讓一國仁譲而言桀紂帥天下以暴<lb/>
　　而民從継一人貪戾一國作亂而言<lb/>
　宜其家人詩中本言女子能冝家曽子引此以明斈者德化行於<lb/>
　　閨門之内而使女子能冝家進一進說苐三引詩而言父子兄<lb/>
　　弟足法亦是我之威儀全無差忒誠心德化感格上下而父子<lb/>
　　兄弟之慈孝友恭皆可爲天下法然後民法之也<lb/>
　三引詩自内以至外婦人女子最難於化而夫婦之間常人之情<lb/>
　　最易失於動不以正化能行於閨門則德盛矣故引詩言夫婦<lb/>
　　爲首而兄弟次之緫一家言者又次之<lb/>
　治國平天下一曰感化二曰推充己有德人感而化於善者上也<lb/>
　　推此道而充廣者次之然人不能盡化而所觀感者亦未必盡<lb/>
　　天下之事故須有禮樂政教使人有可效之法是以大斈中皆<lb/>
　　具此二意此章章首至成教於國是化三所以是推保赤子是<lb/>
<pb n="9b"/>
　就慈所以使衆一條上說是推仁譲一節是化帥天下一節是<lb/>
　化有諸己無諸己是推三引詩是化<lb/>
傳十章<lb/>
　此章分作四節看自章首至失衆則失國爲一節自是故君子先<lb/>
　慎乎德至不善則失之爲一節自楚書至驕泰以失之爲一節<lb/>
　自生財有大道至萹終爲一節四節中又分爲小叚看<lb/>
第一節專反覆言絜矩分五叚<lb/>
　第一叚老老長長恤孤是直從齊家上說來即前章孝弟慈也<lb/>
　　老老長長恤孤是上之人能盡此則足以感於下興孝弟不倍<lb/>
　　是下民觀其上而化之好善惡惡人心所同故上之人盡孝弟<lb/>
　　慈而民便興起可見人同有此明德而易化矣則上之人凡所<lb/>
　　好惡民無不同者然天下之大兆民之衆須有規矩制度使各<lb/>
　　守其分以遂其孝弟不倍之心而不拂其好惡之情然後可不<lb/>
　　然則上下無節不能均平齊一也是以以己之心度人之心品<lb/>
　　量位置以爲之限則天下無不平矣故有絜矩之道上三句是<lb/>
　　化絜矩是推<lb/>
<pb n="10a"/>
　　九章言孝弟慈十章亦言孝弟慈九章是推充是正說孝弟慈<lb/>
　　者脩身也所以齊其家推而治國者也十章是感化是發凡說<lb/>
　　上之人孝弟慈下之人便能如此則是凡上之人所欲得者下<lb/>
　　之人皆所同欲旣爲人上則境内匹夫匹婦不獲自盡則無以<lb/>
　　成治平之功然而地大民衆必有規撫法制然後可以周徧而<lb/>
　　公平故須度義以處之故曰是以君子有絜矩之道平天下之<lb/>
　　道在絜矩絜矩之原在識其端而推己耳所推者只是好惡兩<lb/>
　　面在上者己之好惡無不得則使人人各得其好惡至於大小<lb/>
　　髙下厚薄則随人所當得之分<lb/>
　　矩以器言即木匠之曲尺也以義言則方也緫言則用曲尺以<lb/>
　　度方絜矩只是度義兩字<lb/>
　　第二叚專釋絜矩之義上下四方均齊方正自守所當得之分<lb/>
　　不侵越出外上之人如此則下民化之亦循其矩而不敢侵其<lb/>
　　外也<lb/>
　　且如君十卿禄爲君者但於十分之外多有所取若不損百官<lb/>
　　便是損於民我所得旣多它所得必少此即是不能絜矩凡事<lb/>
<pb n="10b"/>
　　皆是如此<lb/>
　　第三叚言上之人能如爱子之道爱其民則下民爱其上如爱<lb/>
　　父母然爱民之道不過順其好惡之心而已大約言之民所好<lb/>
　　者飽暖安樂所惡者飢寒勞苦使民常得其所好而不以所惡<lb/>
　　之事加之則爱民之道也<lb/>
　　　此叚言能絜矩之效<lb/>
　　第四叚節南山詩家父所作其首章曰節彼南山維石岩岩赫<lb/>
　　赫師尹民具尓瞻憂心如惔不敢戯談國旣卒斬何用不監赫<lb/>
　　赫顕盛也師太師三公惔燔也談言也卒盡也斬絶也監視也<lb/>
　　上兩句興兼比体下六句賦体言截然髙大之南山維見其石<lb/>
　　之岩岩然此赫赫然尹氏居太師之位乃下民之所瞻望者今<lb/>
　　乃暴虐無道下民憂之其心如火焚惔憂之極而不安處也甚<lb/>
　　而至於不敢相戯言語可謂極矣如此則國家旣已終至斬絕<lb/>
　　汝何不監視之乎此家父知下民困於尹氏之虐而爲此詩也<lb/>
　　大斈只引上四句則下四句意亦在其中<hi>凡引詩書皆是断章取義此處却當兼下文看尤見分曉</hi>言爲人上者赫然如此則<lb/>
<pb n="11a"/>
　　當謹絜矩之道不可稍有所偏偏則爲天下僇<lb/>
　　　此叚言不能絜矩之害<lb/>
　　第五叚引文王詩言殷家未失衆之時則能配上帝旣失衆之<lb/>
　　後則不能配上帝矣當監視之而知天之大命不易得也命不<lb/>
　　易即䘮師而不配帝也下得衆言未䘮師失衆言䘮師也<lb/>
　　此叚結上文兩叚得衆得國結能絜矩之效失衆失國結不能<lb/>
　　絜矩之害<lb/>
　第二節言爲人上者明德爲本而財用爲末財固是國家所必用<lb/>
　　而不可無者但當脩德爲本絜矩而取於民有制中分五叚<lb/>
　第一叚君子先慎乎德至此有用言德明而人服有土而有財<lb/>
　第二叚德者本也至施奪言當脩德而絜矩取民財有制<lb/>
　第三叚財聚財散兩句財聚民散言不能絜矩取於民無制之<lb/>
　　害財散民聚言能絜矩取於民有制之利散財不是要上之人<lb/>
　把財與人只是取其當得者而不過盖土地所生年年只有許<lb/>
　多數目上取之多則在下少<lb/>
　第四叚言悖貨悖四句又以言之出入比貨出入不能絜矩取<lb/>
<pb n="11b"/>
　　於民無制之害<lb/>
　　第五叚引書以結之與前文王詩相應<lb/>
　第三節言用人盖治天下之要專在於用善人故也中分七叚<lb/>
　　第一叚引楚書楚王孫圉聘於晋趙簡子問曰楚之白珩猶在<lb/>
　　乎對曰然簡子曰其爲寳也幾何曰未甞爲寳楚之所寳者曰<lb/>
　　觀射父能作訓辭以行事於諸矦使無以寡君爲口實又有左<lb/>
　　史倚相能道訓典以叙百物以朝夕獻善敗于寡君使寡君無<lb/>
　　忘先王之業又能上下說于鬼神順道其欲惡使神無有怨痛<lb/>
　　于楚國曽子取其意而言金玉不當寳惟當寳善人<lb/>
　　第二叚語見檀弓盖重耳出亡在外而有父䘮秦穆公使人弔<lb/>
　　之意欲使之爭國而舅犯之言如此大斈引之其意若曰豈惟<lb/>
　　不寳金玉至於國家之利亦非所寳而惟寳人也<lb/>
　　　此兩叚承上内德外財之意而起下用善人之說<lb/>
　　第三叚引秦誓專言爲政者好惡之公私此叚又當分作兩截<lb/>
　　看尚亦有利哉以上是一截以下是一截毎節當假作三人<lb/>
　　休休中心樂易之意有一个臣其心誠一樂易而能容物者此<lb/>
<pb n="12a"/>
　　以在上爲政者言有技以才言彦聖以德言上面断断休休之<lb/>
　　人見下有才有德者則能舉用而容之便可興國家而利及子<lb/>
　　孫衆民此一截言能絜矩而以公心好人<lb/>
　　下截人之有技上自然含断断休休之反之意謂有一个臣其<lb/>
　　心僞雜傾躁而不能容物者見有才者妬之有德者阻之使不<lb/>
　　得進旣不能容引善人則惡人進以敗其國家而不能保子孫<lb/>
　　衆民此一截言不能絜矩而以私心惡人<lb/>
　　第四叚言能絜矩而惡惡得其正所謂放流則放流上文媢疾<lb/>
　　蔽賢之人朝廷之上惡人旣去則善人方得通下又以仁人緫<lb/>
　　結之言能絜矩者也<lb/>
　　第五叚言絜矩而薦賢當速退不肖當逺<lb/>
　　第六叚言不能絜矩而好惡之反<lb/>
　　第七叚以得失結之忠信善人也驕泰惡人也忠信則能絜矩<lb/>
　　者也驕泰則不能絜矩者也此節雖主用人言然爲君者自忠<lb/>
　　信則能用忠信之人其原又在上<lb/>
　　章句謂三言得失而語益加切盖第一得失以人言之第二得<lb/>
<pb n="12b"/>
　失以事言之第三得失就心上言至上之人心不善則事皆不<lb/>
　善而失之故曰語益切<lb/>
　　一能絜矩不能絜矩之得失二尚德尚財之得失三用善人用<lb/>
　　惡人之得失大率絜矩則得之絜矩則失<lb/>
　第四節言生財之道前節但言内德而外財此節直言生財之方<lb/>
　　而生財當用君子不可用小人緫上兩節之意中分五叚<lb/>
　　第一叚正言生財之方吕氏解極明白切當而朱子謂務本節<lb/>
　　用尤爲精宻生衆爲疾務本也食寡用舒節用也<lb/>
　　第二叚言仁者外末不仁者内末即前節内德外財之意<lb/>
　　第三叚言内本外末之效絜矩章本多是推意此叚却是化<lb/>
　　第四叚言上之人當絜矩不可侵下之利雖養雞豚之小利尚<lb/>
　　不可與民争而况爲君者專事聚歛以虐民乎<lb/>
　　以利爲利快目前之意而爲禍深以義爲利不過儉目前之用<lb/>
　　而福自逺<lb/>
　　伐冰之家章句謂卿大夫以上䘮祭用冰者也周礼天官凌人<lb/>
　　祭祀共冰鑑大䘮共夷盤冰共<hi>音恭</hi>鑑<hi>胡監反</hi>甕大口者春夏<lb/>
<pb n="13a"/>
　祭時用鑑盛冰而致祭物於其中以禦温熱之氣防其味之変<lb/>
　　也夷尸也夷盤廣八尺長一丈二尺深三尺實冰其中而以尸<lb/>
　床置其上所以寒人死之尸也<lb/>
　此叚言君子能絜矩而生財之利<lb/>
　第五叚又言有天下者當用善人若用惡人至於天灾見於上<lb/>
　　人害生於下國勢將崩此時雖有聖賢欲來扶持亦不可爲再<lb/>
　　三戒用人之詳也<lb/>
　　天灾如日食星変水旱蝗疫皆是人害如民心怨叛㓂賊姦宄<lb/>
　　兵戈変亂皆是<lb/>
　　此叚言小人不能絜矩而生財之害<lb/>
　此章大意治天下在乎絜矩而絜矩於用人取財處爲要然得失<lb/>
　　之幾全在忠信驕泰上發於心者忠接於物者信則事皆務實<lb/>
　　好善惡惡皆得其正而能盡絜矩之道存於心者矜驕行之以<lb/>
　　侈肆必不能絜矩則逺正人而讒謟聚歛之人進矣故忠信驕<lb/>
　　㤗治亂之原也<lb/>
<pb n="13b"/>
</p>
<p>
讀大學叢說<lb/>
</p>
<p>
</p>
  </div>
</body>
</text>
</TEI>
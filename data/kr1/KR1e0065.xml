<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>春秋闕疑</head>
    <p>
<pb n="1a"/>欽定四庫全書　　　　　經部五<lb/>
　春秋闕疑　　　　　　　春秋類<lb/>
　　提要<lb/>
　　　　<hi>臣</hi>等謹案春秋闕疑四十五卷元鄭玉撰其<lb/>
　　　　書采左氏𫝊列於前公榖二家以下合於理<lb/>
　　　　者則取之其或經有脱誤無從質證則闕之<lb/>
　　　　間附己論如開卷夏正周正其事易明存而<lb/>
　　　　不論慎之至也其序謂春秋有魯史之舊文<pb n="1b"/>　　　　聖人之特筆不可字求其義亦不可謂全無<lb/>
　　　　其義持論至為平允至於朱子綱目體例本<lb/>
　　　　仿春秋經傳而作序乃謂以經為綱以傳為<lb/>
　　　　目仿朱子之體例則所言不免倒置耳玉字<lb/>
　　　　子美歙縣人元末除翰林待制以疾辭明兵<lb/>
　　　　入徽州守將要致之玉不屈死學者稱師山<lb/>
　　　　先生所著有師山集今亦别著於錄云乾隆<lb/>
　　　　四十二年九月恭校上<pb n="2a"/>　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<pb n="3a"/>春秋闕疑原序<lb/>
嗚呼夫子集羣聖之大成春秋見夫子之大用蓋體天<lb/>
地之道而無遺具帝王之法而有徵其於事也可以因<lb/>
則因可以革則革其於人也可以褒則褒可以貶則貶<lb/>
其為綱也則尊王而賤霸尊内而攘外其為目也則因<lb/>
講信修睦救災恤患之事而為朝覲聘問㑹盟侵伐之<lb/>
文其主意也則在於誅亂臣討賊子其成功也則遏人<lb/>
欲於横流存天理於既滅撥亂世反之正損益四代之<pb n="3b"/>制著為不刋之典也故曰知我者其惟春秋乎罪我者<lb/>
其惟春秋乎知之者知其與天為一罪之者罪其以匹<lb/>
夫而行天子之事又曰我欲托之空言不如見之行事<lb/>
之深切著明也故易詩書言其理春秋載其事有易詩<lb/>
書而無春秋則皆空言而已矣是以明之者堯舜湯武<lb/>
之治可復昧之者桀紂幽厲之禍立至有天下國家而<lb/>
不知春秋之道其亦何以為天下國家也哉然在當時<lb/>
游夏已不能贊一辭至于三家之傳左氏雖若詳於事<pb n="4a"/>其失也誇公穀雖或明於理其失也鄙及觀其著作之<lb/>
意則若故為異同之辭而非有一定不可易之説兩漢<lb/>
專門名家之學則又泥于災祥徵應而不知經之大用<lb/>
唐宋諸儒人自為説家自為書紛如聚訟互有得失程<lb/>
子雖得經之本㫖惜無全書朱子間論事之是非又無<lb/>
著述為今之計宜博採諸儒之論發明聖人之㫖經有<lb/>
殘闕則考諸傳以補其遺傳有譌舛則稽諸經以證其<lb/>
謬使經之大㫖粲然復明於世昭百王之大法開萬世<pb n="4b"/>之太平然後足以盡斯經之用而玉也非其人也間不<lb/>
自揆嘗因朱子通鑑綱目之例以經為綱大字掲之於<lb/>
上復以傳為目而小字疏之於下叙事則專於左氏而<lb/>
附以公穀合於經者則取之立論則先於公穀而叅以<lb/>
歴代諸儒之説合於理者則取之其或經有脱誤無從<lb/>
質證則寧闕之以俟知者而不敢强為訓解傳有不同<lb/>
無所考據則寧兩存之而不敢妄為去取至於誅討之<lb/>
事尤不敢輕信傳文曲相附㑹必欲獄得其情事盡其<pb n="5a"/>實則以經之所作由於斯也其他常事則直書而義自<lb/>
見大事須變文而義始明蓋春秋有魯史之舊文有聖<lb/>
人之特筆固不可字求其義如酷吏之刑書亦不可謂<lb/>
全無其義如史官之實錄也聖人之經辭簡義奥固非<lb/>
淺見臆説所能窺測重以歲月滋久殘闕維多又豈懸<lb/>
空想像所能補綴與其强通其所不可通以取譏於當<lb/>
世孰若闕其所當闕以俟知於後人程子謂春秋大義<lb/>
數十炳如日星豈無可明之義朱子謂起頭一句春王<pb n="5b"/>正月便不可解固有當闕之疑玉之為是書也折衷二<lb/>
説而為之義例所以辭語重複不避繁蕪者蓋以常人<lb/>
之心窺測聖人之意雖費辭説猶不能達其意也況敢<lb/>
畧於言乎然將以備遺忘便檢閲而已非敢謂明經㫖<lb/>
傳後世也觀者幸恕其僭至正十五年秋九月朔新安<lb/>
鄭玉序<lb/>
</p>

  </div>
            <div>
                <head>春秋闕疑卷一</head>
    <p>
<pb n="1a"/>欽定四庫全書<lb/>
　春秋闕疑卷一　　　　　　元　鄭玉　撰<lb/>
　　春秋<lb/>
　孟子曰晉之乘楚之檮杌魯之春秋一也其事則齊<lb/>
　桓晉文其文則史孔子謂其義則丘竊取之矣杜氏<lb/>
　曰春秋者魯史記之名也記事者以事繫日以日繫<lb/>
　月以月繫時以時繫年所以記遠近别同異也故史<lb/>
　之所記必表年以首事年有四時故錯舉以為所記<pb n="1b"/>　之名也　愚謂孔子之脩春秋假一國之史書寓百<lb/>
　王之大法至於其名則因其舊而不易所謂述而不<lb/>
　作者也然不觀諸天地不足以知春秋之原不觀諸<lb/>
　春秋不足以見聖人之用蓋一生一殺而歲功成者<lb/>
　天地之至神一賞一罰而治功成者聖人之能事錯<lb/>
　舉四時以為名者聖人未脩之春秋魯史之舊文也<lb/>
　法諸天地以立義者聖人已脩之春秋帝王之大法<lb/>
　也但聖人之經詞簡義㴱本非後世儒者所能測識<pb n="2a"/>　然聖人之意本欲使與魯史並行學者求事之本末<lb/>
　於史而觀理之曲直於經也史則如今世吏人之文<lb/>
　案經則如前代主者之朱書惜乎魯史不存猶頼左<lb/>
　傳可以考其大槩然意左氏當時所見魯史已無全<lb/>
　文故於其殘闕則妄為之説以補之是以間有本末<lb/>
　顚倒是非錯繆之失而經之微㫖不復可見此春秋<lb/>
　之大恨也<lb/>
　　隱公<pb n="2b"/>　公名息姑惠公之子姬姓侯爵自周公之子伯禽始<lb/>
　受封於魯至公十三世平王四十九年即位諡法不<lb/>
　尸其位曰隱孟子曰王者之迹熄而詩亡詩亡然後<lb/>
　春秋作楊龜山曰春秋之時詩未盡亡也黍離降為<lb/>
　國風則雅亡矣雅亡則無政春秋所為作也　愚按<lb/>
　詩自黍離降為國風而雅亡平王東遷正在雅亡之<lb/>
　後播蕩陵遲至於老死不能中興所謂王者之迹熄<lb/>
　矣聖人於是託始於隱公而作春秋焉<pb n="3a"/>元年<lb/>
　公羊氏曰元年者何君之始年也高氏曰歲在己未<lb/>
　是隱公之始年周平王之四十九年也人君嗣位必<lb/>
　逾年稱元者自古天子諸侯皆然非仲尼作春秋始<lb/>
　為此法也然諸侯嗣君得有其年不得有其正正朔<lb/>
　必稟於天子故仲尼因魯史脩春秋以正月繫之王<lb/>
　而元年繫之魯也董仲舒曰謂一為元者示大始欲<lb/>
　正本也一元既建累而數之為國之久新歴年之多<pb n="3b"/>　少顯然可見矣前古人君皆然自漢文帝改後元年<lb/>
　孝武又因事别建年號後世帝王遂因襲之數年一<lb/>
　改以為美事乃以改元之多寡為享國之久長或於<lb/>
　一歲之内有改元再三者又一國之中有前後重複<lb/>
　者甚至於不待逾年而自改元又復有改年為載者<lb/>
　斯皆率意妄作又豈知春秋書元之義乃萬世不易<lb/>
　之法乎　愚按孔子之作春秋所以記天下諸侯之<lb/>
　事而非一國之史雖用周以紀元可也蓋周有一代<pb n="4a"/>　之定制所謂時王之法孔子安敢置可否於其間惟<lb/>
　託之於魯然後可以損益三代之禮因四王之事而<lb/>
　為萬世之法也然則春秋實夫子所以為治於天下<lb/>
　後世者特託魯史以成文爾<lb/>
春王正月<lb/>
　公羊氏曰曷為先言王而後言正月王正月也何言<lb/>
　乎王正月大一統也穀梁氏曰雖無事必舉正月謹<lb/>
　始也程子曰春天時正月王正書春王正月示人君<pb n="4b"/>　當上奉天時下承王正明此義則知王與天同大而<lb/>
　人道立矣高氏曰夫春者天時也正月者王正也知<lb/>
　王正月之為春則知王道即天道矣春秋因王命以<lb/>
　正王道稱天王以奉天命故先書春王正月而二百<lb/>
　四十二年之事皆天理王道也謝氏曰人君以政率<lb/>
　天下正天下始於是月故年之一月謂之正月有德<lb/>
　然後有政有年然後有月故聖人以元起年以正起<lb/>
　月張氏曰示一統於此而禮樂征伐之專者以次而<pb n="5a"/>　正焉此元年春王正月所以為謹始之書也胡氏曰<lb/>
　正次王王次春乃立法創制裁自聖心無所述于人<lb/>
　者非史册之舊文矣　愚按春王正月或曰夏正或<lb/>
　曰周正或曰以夏時冠周正考之于經終無定説姑<lb/>
　闕之以竢知者<lb/>
三月公及邾儀父盟于蔑<lb/>
　公攝位而欲求好於邾故為蔑之盟　張氏曰魯侯<lb/>
　爵而稱公者臣子之辭夫子魯人也書他國諸侯侵<pb n="5b"/>　伐盟會則從其本爵而魯獨書公蓋父母之邦從臣<lb/>
　子所稱所以崇敬也穀梁氏曰及者何内為志焉爾<lb/>
　公羊氏曰及猶汲汲也程子曰盟誓以結信出于人<lb/>
　情先王所不禁也盟而不信則罪也諸侯交相盟誓<lb/>
　亂世之事也凡盟内為主稱及外為主稱會在魯地<lb/>
　雖外為主亦稱及彼來而此及之也兩國以上皆稱<lb/>
　會彼盟而往㑹之也邾附庸國邾子克字儀父附庸<lb/>
　之君例稱字同王臣也在外則稱名降于内也謝氏<pb n="6a"/>　曰諸侯敎命皆受之王而達之民也禮樂不敢擅出<lb/>
　禁令不敢擅行制度不敢擅革臣子之道也春秋之<lb/>
　亂列國講好脩令不復請命天子而擅相為盟上命<lb/>
　由此不行而王綱由此壞矣凡書盟以罪諸侯之專<lb/>
　也脩德禮明信義正法令大國得小國之道也德禮<lb/>
　脩而小國懐信義明而小國服法令適宜而小國畏<lb/>
　又奚待盟約相要而後協哉春秋之亂諸侯好修令<lb/>
　不正其本而劫之以盟誠意由此不明而邦國由此<pb n="6b"/>　不親矣凡書盟以示諸侯之失道也高郵孫氏曰盟<lb/>
　會則以主會為首侵伐則以主兵為首所以輕重之<lb/>
　也臨江劉氏曰公侯百里伯七十里子男國五十里<lb/>
　不及五十里附於諸侯曰附庸　愚按元年為蔑之<lb/>
　盟七年為伐邾之舉比事而觀善惡著矣<lb/>
夏五月鄭伯克段于鄢<lb/>
　初鄭武公娶于申曰武姜生莊公及共叔段莊公寤<lb/>
　生驚姜氏故名曰寤生遂惡之愛共叔段欲立之亟<pb n="7a"/>　請于武公公弗許及莊公即位為之請制公曰制巖<lb/>
　邑也虢叔死焉他邑惟命請京使居之謂之京城大<lb/>
　叔祭仲曰都城過百雉國之害也先王之制大都不<lb/>
　過參國之一中五之一小九之一今京不度非制也<lb/>
　君將不堪公曰姜氏欲之焉辟害對曰姜氏何厭之<lb/>
　有不如早為之所無使滋蔓蔓難圖也蔓草猶不可<lb/>
　除况君之寵弟乎公曰多行不義必自斃子姑待之<lb/>
　既而大叔命西鄙北鄙貳於已公子呂曰國不堪貳<pb n="7b"/>　君將若之何欲與大叔臣請事之若弗與則請除之<lb/>
　無生民心公曰無庸將自及大叔又收貳以為已邑<lb/>
　至於廪延子封曰可矣厚將得衆公曰不義不暱厚<lb/>
　將崩大叔完聚繕甲兵具卒乘將襲鄭夫人將啓之<lb/>
　公聞其期曰可矣命子封帥車二百乘以伐京京叛<lb/>
　大叔段段入于鄢公伐諸鄢五月辛丑大叔出奔共<lb/>
　遂寘姜氏于城潁而誓之曰不及黄泉無相見也既<lb/>
　而悔之　穀梁氏曰段弟也而弗謂弟公子也而弗<pb n="8a"/>　謂公子貶之也段失子弟之道矣賤段而甚鄭伯也<lb/>
　程子曰鄭伯失為君之道無兄弟之義故稱鄭伯而<lb/>
　不言弟克勝也言勝見段之强使之强所以致其惡<lb/>
　也不書奔義不繫於奔也楊龜山曰其始畏父母諸<lb/>
　兄之言所謂小不忍也而卒害之其為言曰多行不<lb/>
　義必自斃又曰不義不暱厚將崩其弗制也姑稔其<lb/>
　惡也書曰鄭伯克段于鄢則克段者鄭伯而已非國<lb/>
　人所欲也胡安定先生曰鄭伯兄也不能敎弟以養<pb n="8b"/>　成其惡是兄不兄弟不弟故聖人書以交譏之家氏<lb/>
　曰鄭莊始也從母之命封段于京以是為孝卒之以<lb/>
　段之故誓母於潁曰不及黄泉無相見也孝安在焉<lb/>
　使鄭莊于請制請京之時裁之以義諭之以禮感之<lb/>
　以誠與其所當與勿與其所不可與則段不至於逆<lb/>
　公不煩于討而鄭無事矣吁惟知孝弟之道者而後<lb/>
　可以語此吾于鄭莊何責　愚謂姜氏欲之焉避害<lb/>
　之言莊公固不能勝其母也然不能勝母者情也制<pb n="9a"/>　之以禮者義也聖賢于此安肯舍禮法縱情欲而陷<lb/>
　其親于不義乎亦必有道也孟子曰仁人之于弟也<lb/>
　不藏怒焉不宿怨焉親愛之而已矣使鄭伯之于段<lb/>
　如舜之于象封之有庳使吏治之而段不得有為則<lb/>
　段長有京城而鄭無患矣豈有置姜氏于城潁之禍<lb/>
　哉此所謂從父之令為非孝也<lb/>
秋七月天王使宰咺來歸惠公仲子之賵<lb/>
　公羊氏曰賵者蓋以馬以乘馬束帛穀梁氏曰乘馬<pb n="9b"/>　曰賵衣衾曰襚貝玉曰含錢財曰賻髙郵孫氏曰仲<lb/>
　子者惠公再娶之夫人不曰夫人而繫之惠公者不<lb/>
　正其為夫人故從夫以别之見失禮者夫也仲子卒<lb/>
　於春秋之前天王至是而來賵之耳程子曰王者奉<lb/>
　若天道故稱天王其命曰天命其討曰天討盡此道<lb/>
　者王道也後世以智力把持天下者霸道也春秋因<lb/>
　王命以正王法稱天王以奉天命夫婦人倫之本最<lb/>
　當先正春秋之時嫡妾僭亂聖人尤謹其名分男女<pb n="10a"/>　之配終身不變者也大夫而下内無主則家道不立<lb/>
　故不得已有再娶之禮天子諸侯内職具備后夫人<lb/>
　亡可以攝治無再娶之禮以夫人禮賵人之妾不天<lb/>
　亂倫之甚也然春秋之始天王之義未見故不可去<lb/>
　天而名咺以見其不王胡氏曰王朝公卿書官大夫<lb/>
　書字上士中士書名下士書人仲子惠公之妾爾以<lb/>
　天王之尊下賵諸侯之妾是加冠于屨人道之大經<lb/>
　拂矣夫天王紀法之宗也六卿紀法之守也議紀法<pb n="10b"/>　而修諸朝廷之上則與聞其謀頒紀法而行諸邦國<lb/>
　之間則專掌其事而承命以賵諸侯之妾是壞法亂<lb/>
　紀自王朝始也春秋重嫡妾之分故特貶而書名以<lb/>
　見宰之非宰矣程氏學曰成風之喪亦妾母也王使<lb/>
　榮叔歸含且賵王使召伯來會葬俱不稱天者以明<lb/>
　無天道也前之所以書天者不如是無以見王者當<lb/>
　奉若天道後之所以去天者不如是無以見弗克若<lb/>
　天也春秋謹嚴大法可見　愚按春秋之前王未有<pb n="11a"/>　稱天者王稱天王春秋立法創制聖人之特筆也天<lb/>
　子而知此則必以天自處而不敢自輕諸侯而知此<lb/>
　則必以天事王而不敢自肆此則春秋以天書王之<lb/>
　意也<lb/>
九月及宋人盟于宿<lb/>
　惠公之季年敗宋師于黄公立而求成焉九月及宋<lb/>
　人盟于宿始通也　胡氏曰内稱及外稱人皆微者<lb/>
　其地以國宿亦與焉微者盟會不志于春秋此其志<pb n="11b"/>　者有宿國之君也凡書盟者惡之或曰周官有司盟<lb/>
　掌盟載之法詛祝作其詞玉府共其器戎右役其事<lb/>
　太史藏其約蘇公亦曰出此三物以詛爾斯夫盟以<lb/>
　結信出于人情先王猶不禁也而謂凡書盟者惡之<lb/>
　可乎曰盟以結信非先王所欲而不禁逮德下衰欲<lb/>
　禁之而不克也春秋之時會而歃血其載果掌於司<lb/>
　盟猶不以為善也又况私相要誓慢鬼神犯刑政以<lb/>
　成傾危之習哉謝氏曰元年及宋人盟十年伐宋敗<pb n="12a"/>　宋師盟不足以結鄰可知也故人君務修刑政以服<lb/>
　四鄰<lb/>
冬十有二月祭伯來<lb/>
　左氏曰非王命也穀梁氏曰來者來朝也其弗謂朝<lb/>
　何也寰内諸侯非有天子之命不得出會諸侯不正<lb/>
　其外交故弗與朝也䀻弓鍭矢不出境場束修之肉<lb/>
　不行境中有至尊者不貳之也胡氏曰人臣義無私<lb/>
　交大夫非君命不越境所以然者杜朋黨之原為後<pb n="12b"/>　世事君而有貳心者之明戒也謝氏曰春秋首奪祭<lb/>
　伯之朝而王臣擅命私交之罪著矣<lb/>
公子益師卒<lb/>
　程子曰諸侯之卿必受命于天子當時不復請命故<lb/>
　諸侯之卿皆不書官不與其為卿也惟宋王者後得<lb/>
　自命官故獨宋卿書官卿者佐君以治其國其卒國<lb/>
　之大事故書于此見君臣之義矣或日或不日因舊<lb/>
　史也<pb n="13a"/>二年春公㑹戎于潛<lb/>
　修惠公之好也戎請盟公辭　程子曰周室旣衰絶<lb/>
　域之民有散居中國者方伯大國眀大義以攘斥之<lb/>
　義也其餘列國慎固封守可也若與之和好以免侵<lb/>
　暴非所謂以固吾圉所以啟其亂源也故春秋中外<lb/>
　之辨尤謹張氏曰惠公與之有好旣失之矣隱公眀<lb/>
　内外之辨修戎政而絶其好會可也不能絶之而與<lb/>
　盟于後故于此書曰會戎所以譏隱公降國君之尊<pb n="13b"/>　失中國之重不修攘斥以啓其冦亂之階也高氏曰<lb/>
　隱公居喪未會諸侯于王朝而先與戎會是誠何心<lb/>
　哉及天王使凡伯來聘戎伐凡伯于楚丘以歸則魯<lb/>
　會戎盟適所以貽王室之患耳此春秋之所誅也謝<lb/>
　氏曰禮時見曰會則無非時者會以訓上下以正班<lb/>
　爵以敘長幼則㑹無非事者春秋之世强凌弱小役<lb/>
　大講好無節出師無義構事者旁午交興畏命者奔<lb/>
　走不息故列國欲相親則為會欲求盟則為會欲合<pb n="14a"/>　衆則為會以致勞民蠧財棄國弛政紛然會于郊境<lb/>
　之間凡書會以罪諸侯之非法也結之以恩懐之以<lb/>
　德綏戎之道也人君曷嘗屈辱于戎哉隱公欲修好<lb/>
　而與戎會于郊弱邦國之勢啓外冦之心適以招患<lb/>
　而已春秋書會戎于潛以示諸侯御戎之失道也治<lb/>
　政中國為善人材中國為强甲兵中國為利修此以<lb/>
　待彼而四方莫敢不服况于一戎之小乎故有國家<lb/>
　者患内不修不患外不順患内不强不患外不畏<pb n="14b"/>夏五月莒人入向<lb/>
　莒子取于向向姜不安莒而歸夏莒人入向以姜氏<lb/>
　還　胡氏曰莒子娶于向向姜不安莒而歸莒人入<lb/>
　向以姜氏還此所謂按也春秋書曰莒人入向此所<lb/>
　謂斷也以事言之入者造其國都以義言之入者逆<lb/>
　而不順莒稱人小國也張氏曰莒以一婦人之故擅<lb/>
　興兵入人之國都王法所當誅也家氏曰夫婦人倫<lb/>
　之始國君所與共承祭祀刑家以治其國者也向姜<pb n="15a"/>　不安莒是必有故莒子當知所以自反今也遽以兵<lb/>
　入人之國都而奪其去妻以還此非還妻之道也<lb/>
無駭帥師入極<lb/>
　司空無駭入極費庈父勝之　程子曰古者卿皆受<lb/>
　命于天子春秋之時諸侯自命已賜族者則書族不<lb/>
　書者未賜也謝氏曰師大衆極小國以大衆入小國<lb/>
　殘虐之大者也方是時天王無討罪之威方伯連帥<lb/>
　無致伐之義故莒人無駭肆虐而弗能正向極小國<pb n="15b"/>　被害而弗能救也觀莒人入向無駭入極而上下不<lb/>
　知治罪可見矣樸鄉呂氏曰自僖以前書大夫帥師<lb/>
　者九自文而後書大夫帥師者百有八焉世之相去<lb/>
　畧同而帥師之多寡不侔若是蓋其始也大夫之專<lb/>
　權猶寡其終也則視以為常矣然則無駭其始歟據<lb/>
　事直書義自見矣<lb/>
秋八月庚辰公及戎盟于唐<lb/>
　戎請盟秋盟于唐復修戎好也　程子曰戎荐居而<pb n="16a"/>　與之盟非義也程氏學曰諸侯與諸侯盟誓已曰不<lb/>
　可况與戎人㰱血要言哉胡氏曰前此盟不日盟于<lb/>
　唐書日謹之也高氏曰唐我地彼來而我及之也謝<lb/>
　氏曰戎人嗜好無厭其有求也不正以義不結以威<lb/>
　彼將肆其所欲則吾將有所不堪隱公旣與戎會于<lb/>
　潛又與戎出盟于唐其不能制戎可知也會與之相<lb/>
　見而已盟則以事相要非特相見也與戎㰱血要言<lb/>
　非特不能制戎也又將受制于戎矣故戎不難治也<pb n="16b"/>　中國自輕然後戎見陵中國自强然後戎不為寇<lb/>
　愚按春書會戎于潛秋書盟戎于唐所以責魯者至<lb/>
　矣比事而觀使魯能辭潛之會則無盟戎之辱旣無<lb/>
　盟戎之辱又安有戎伐凡伯于楚邱之禍哉然則隱<lb/>
　公能守周公魯公之舊法以禮自立豈惟魯無侵辱<lb/>
　之患王室亦且尊安矣此春秋于盟戎之事所以㴱<lb/>
　罪魯侯而不責戎人也<lb/>
九月紀履緰來逆女冬十月伯姬歸于紀<pb n="17a"/>　杜氏曰裂繻紀大夫公羊氏曰女在其國稱女在塗<lb/>
　稱婦入國稱夫人婦人謂嫁曰歸何以不稱使婚禮<lb/>
　不稱主人何以書譏不親迎也穀梁氏曰逆女親者<lb/>
　也使大夫非正也胡氏曰魯哀公問冕而親迎不已<lb/>
　重乎孔子對曰合二姓之好以為宗廟社稷主君何<lb/>
　謂已重乎文定厥祥親迎于渭造舟為梁不顯其光<lb/>
　則世子而親迎也韓侯娶妻蹶父之子韓侯迎止于<lb/>
　蹶之里則諸侯而親迎也有夫婦然後有父子有父<pb n="17b"/>　子然後有君臣夫婦人倫之本也逆女必親使大夫<lb/>
　非正也入春秋之始名宰咺歸賵以譏亂法書履緰<lb/>
　逆女以志變常衆妾之分定矣大昏之禮嚴矣<lb/>
紀子伯莒子盟于宻<lb/>
　程子曰闕文也胡氏曰甲戌己丑夏五紀子伯莒子<lb/>
　盟于宻之類或曰本據舊史因之而不能益者也或<lb/>
　曰先儒傳受承誤而不敢增者也闕疑而慎言其餘<lb/>
　可矣必曲為之説則鑿矣<pb n="18a"/>十有二月乙卯夫人子氏薨<lb/>
　程子曰薨者上墜之聲穀梁氏曰夫人者隱之妻也<lb/>
　卒而不書葬夫人之義從君者也胡氏曰邦君之妻<lb/>
　國人稱之曰小君卒則書薨以明齊也先卒則不書<lb/>
　葬以明順也有夫婦然後有父子有父子然後有君<lb/>
　臣入春秋之始於子氏書薨不書葬明示大倫茍知<lb/>
　其義則夫夫婦婦而家道正矣<lb/>
鄭人伐衞<pb n="18b"/>　元年鄭共叔之亂公孫滑出奔衞衞人為之伐鄭取<lb/>
　廩延鄭人以王師虢師伐衞南鄙至是鄭人伐衞討<lb/>
　公孫滑之亂也　程氏曰天下有道禮樂征伐自天<lb/>
　子出春秋之時諸侯擅相侵伐舉兵以侵伐人其罪<lb/>
　著矣春秋直書其事而責常在被侵伐者蓋彼加兵<lb/>
　于己則當引咎自辨喻之以禮義不得免焉則固其<lb/>
　封疆告于天子方伯若忿而與戰則以與戰者為主<lb/>
　處已絶亂之道也衞服故不戰衞服可免矣鄭之擅<pb n="19a"/>　興戎王法所不容也謝氏曰伐討罪之詞也侵則以<lb/>
　彼犯此此犯彼也故春秋之兵執言討罪為伐無名<lb/>
　攻掠為侵雖然以義伐不義者治國之伐也以不義<lb/>
　伐不義者亂國之伐也春秋以義行伐者寡矣若夫<lb/>
　彼善於此惡有重輕則觀乎其事而得失見矣胡氏<lb/>
　曰聲罪致討曰伐潛師掠境曰侵　愚按春秋所書<lb/>
　侵伐皆因當事出師之名而錄之耳非有所予奪于<lb/>
　其間也若曰因侵伐以寓褒貶之意則征伐自天子<pb n="19b"/>　出非諸侯之所得專也然則春秋凡書侵伐皆罪也<lb/>
　至于齊晉伯業之盛衰則或間有微意焉夫衞人黨<lb/>
　惡伐鄭以取廪延固不為無罪元年鄭人以王師虢<lb/>
　師伐衞南鄙亦足以聲其罪矣故春秋不書以責衞<lb/>
　也至是不由王命而又興師以伐衞則已甚矣故春<lb/>
　秋書之以罪鄭也<lb/>
三年春王二月己巳日有食之<lb/>
　程子曰月王月也事在二月則書王二月在三月則<pb n="20a"/>　書王三月無事則書時書首月蓋有事則道在事無<lb/>
　事則存天時王朔天時備則歲功成王道存則人理<lb/>
　立春秋之大義也日有食之有食之者也更不推求<lb/>
　何者也太陽君也而被侵食君道所忌然有常度災<lb/>
　而非異也臨江劉氏曰或日或不日或言朔或不言<lb/>
　朔史之記失也謝氏曰日食天變之大者也天人一<lb/>
　氣故人事與天變相應猶影響相隨日變見于上則<lb/>
　人事沴于下人君不知恐懼脩省則禍敗至矣周之<pb n="20b"/>　盛時日非無食也所以上下順治而無患者盛德之<lb/>
　君能使人事不隨日食更變而已故日食一也德足<lb/>
　以弭變則災害消德不足以弭變則災害起故春秋<lb/>
　日食必書以為人君警懼之戒胡氏曰日者衆陽之<lb/>
　宗人君之表而有食之災咎象也克謹天戒則雖有<lb/>
　其象而無其應弗克畏天災咎之來必矣　愚謂不<lb/>
　曰日食而曰日有食之者有者自外至之詞蓋陽弱<lb/>
　而陰來食之也然則陽氣弱則陰得以食之君德衰<pb n="21a"/>　則臣得以干之矣此有食之之謂也<lb/>
三月庚戌天王崩<lb/>
　穀梁氏曰高曰崩厚曰崩尊曰崩天子之崩以尊也<lb/>
　以其在民上故崩之程子曰崩上墜之形四海之内<lb/>
　皆當奔赴魯君不往惡極罪大不可勝誅不書而自<lb/>
　見也胡氏曰諸侯為天王服斬縗禮當以所聞先後<lb/>
　而奔䘮今平王崩周人來訃而隱不往是無君也謝<lb/>
　氏曰天王升遐王室變故之大者也諸侯以臣事君<pb n="21b"/>　猶以子事父其聞赴也近者當奔喪逺者當會葬臣<lb/>
　子哀痛之情也周衰列國朝聘不修征伐自擅告戒<lb/>
　不以王命而專盟出入不以王事而專會臣子之禮<lb/>
　掃地盡矣故天王之崩也喪不奔葬不會或以卿往<lb/>
　而身不行或以微臣往而卿不出春秋或書卿會葬<lb/>
　或書葬不書卿或書崩不書葬或奔葬皆不書著諸<lb/>
　侯不臣之罪也襄王之葬叔孫得臣如京師景王之<lb/>
　葬叔鞅如京師魯以卿會葬也桓王匡王簡王之葬<pb n="22a"/>　不書卿者魯以微臣會葬也平王惠王定王靈王不<lb/>
　書葬者魯不會葬也莊王釐王頃王崩葬皆不書者<lb/>
　王室微弱不能赴諸侯驕亢不往會也<lb/>
夏四月辛卯君氏卒<lb/>
　左氏曰君氏卒聲子也不赴於諸侯不反哭于寢不<lb/>
　祔于姑故不曰薨不稱夫人故不言葬不書姓為公<lb/>
　故曰君氏穀梁氏曰夏四月辛卯尹氏卒尹氏者何<lb/>
　也天子之大夫也外大夫不卒此何以卒之也於天<pb n="22b"/>　子之崩為魯主故隱而卒之公羊氏曰其稱尹氏何<lb/>
　譏世卿非禮也　愚按三説不同未知孰是姑闕之<lb/>
　以竢知者<lb/>
秋武氏子來求賻<lb/>
　王未葬也　公羊氏曰武氏子何天子之大夫也其<lb/>
　稱武氏子者何譏父卒子未命也何以不稱使當喪<lb/>
　未君也穀梁氏曰歸死者曰賵歸生者曰賻歸之者<lb/>
　正也求之者非正也周雖不求魯不可以不歸魯雖<pb n="23a"/>　不歸周不可以求之求之為言得不得未可知之辭<lb/>
　也交譏之程子曰武氏王之卿士稱武氏見世官天<lb/>
　王崩諸侯不供其喪故武氏子徵求于四國書之以<lb/>
　見天子失道諸侯不臣也胡氏曰古者君薨諒陰百<lb/>
　官總己以聽于冡宰三年夫百官總己以聽則是攝<lb/>
　行軍國之事也以非王命而不稱使所以謹天下之<lb/>
　通喪而嚴君臣之名分也張氏曰仲子之喪宰咺歸<lb/>
　賵而平王之喪隱公不奔喪不勝誅為政於王室者<pb n="23b"/>　不能輔王以舉政刑而遣使下求于列國春秋書之<lb/>
　以見其隳體失政取輕天下文武之澤斬然矣<lb/>
八月庚辰宋公和卒<lb/>
　宋穆公疾召大司馬孔父而屬殤公焉曰先君舍與<lb/>
　夷而立寡人寡人弗敢忘若以大夫之靈得保首領<lb/>
　以没先君若問與夷其將何辭以對請子奉之以主<lb/>
　社稷寡人雖死亦無悔焉對曰羣臣願奉馮也公曰<lb/>
　不可先君以寡人為賢使主社稷若棄德不讓是廢<pb n="24a"/>　先君之舉也豈曰能賢光昭先君之令德可不務乎<lb/>
　吾子其無廢先君之功使公子馮出居於鄭八月庚<lb/>
　辰宋穆公卒殤公即位　高氏曰凡外諸侯卒書名<lb/>
　降于天子也不曰薨異内外也先儒謂天子曰崩諸<lb/>
　侯曰薨大夫曰卒士曰不祿是不然天子至尊天下<lb/>
　共稱曰崩可也諸侯曰薨則本國臣子之詞至于赴<lb/>
　告雖大夫以至士皆曰不祿史官書之亦皆曰卒爾<lb/>
　豈得定配以為品例耶後世遷固曄壽之作史凡有<pb n="24b"/>　爵位之臣皆書曰薨失春秋之法矣程子曰吉凶慶<lb/>
　弔講好修睦隣國之常禮人情所當然諸侯之卒與<lb/>
　國之大故來告則書胡氏曰外諸侯卒國史承告而<lb/>
　後書聖人皆存而弗削而交隣國待諸侯之義見矣<lb/>
　高郵孫氏曰春秋記外諸侯之卒百三十有三無名<lb/>
　者十或即位之初不以名赴或史失之未可知也必<lb/>
　若以盟會求之則未嘗與者五十有二而不名者九<lb/>
　耳此未可通也<pb n="25a"/>冬十有二月齊侯鄭伯盟于石門<lb/>
　尋盧之盟也　程子曰天下無王諸侯不守信義數<lb/>
　相盟誓所以長亂也故外諸侯盟來告者則書之胡<lb/>
　氏曰外盟會常事也何以書在春秋之亂世常事也<lb/>
　于聖人之王法則非常也有虞氏未施信于民而民<lb/>
　信夏后氏未施敬于民而民敬殷人作誓而民始畔<lb/>
　周人作會而民始疑子曰大道之行與三代之英丘<lb/>
　未之逮也而有志焉諸侯會盟來告則書而弗削者<pb n="25b"/>　其諸以是為非常之典而有志于天下為公之世乎<lb/>
　陳氏曰此特相盟也書石門以志諸侯之合書醎以<lb/>
　志諸侯之散吳氏曰諸侯之黨合而伯者之事興<lb/>
癸未葬宋穆公<lb/>
　程子曰諸侯告喪魯往會則書高氏曰不稱宋葬穆<lb/>
　公而稱葬宋穆公者據我而言葬彼也謝氏曰書葬<lb/>
　書卿者六魯以卿往會葬也書葬不書卿者七十有<lb/>
　四魯會而非卿也書卒不書葬者三十四彼告而魯<pb n="26a"/>　不會也諸侯壤地相接邦事相交其相見有朝聘之<lb/>
　歡其相親有婚姻之好其情可謂睦矣其卒而告終<lb/>
　也以賵賻相恤以國卿會葬隣國之禮也春秋之時<lb/>
　弱附强大輕小其弔問哀恤非以誠意也一視國勢<lb/>
　强弱為之而已矣其勢盛者其情親而禮隆其勢微<lb/>
　者其情踈而禮畧方是時小國之葬非特不以卿會<lb/>
　也棄而不視者有之矣故卒而葬葬而遣卿者皆大<lb/>
　國也卒而不葬葬而非卿者皆小國也春秋或書卿<pb n="26b"/>　或不書卿或書葬或不書葬而諸侯恃大忽小虧闕<lb/>
　隣好其惡見矣葬稱諡志善惡也稱公臣子辭也葬<lb/>
　者藏也既葬則亡者不可得見也所不可没者善惡<lb/>
　而已矣故諸侯葬則稱諡禮諸侯請諡于天子公一<lb/>
　國之善惡而為之懲勸也周衰列國諡號皆本國臣<lb/>
　子以私意為之其爵皆以公尊之故諸侯諡皆稱公<lb/>
　春秋之法其卒也書公書侯書伯書子書男以正王<lb/>
　爵書名書卒以正臣職其葬也書諡書公以明侯國<pb n="27a"/>　僭禮君臣上下其分不可不辨也正其體於始死之<lb/>
　時誅其僭于已葬之後而君臣上下之分明于卒葬<lb/>
　之間矣　愚謂卒以外赴書葬以魯會書不卒則是<lb/>
　外不赴不葬則是魯不會也初無其義弑君不葬多<lb/>
　因國亂不往會耳傳者見禮有讐不報則服不除不<lb/>
　葬之文遂云賊不討故不書葬殊不知讐不報不葬<lb/>
　者臣子之私情誓必報也㑹則必書葬者隣國之常<lb/>
　禮史之實文也謂吳楚之君避其號而不書葬理或<pb n="27b"/>　然也<lb/>
四年春王二月莒人伐杞取牟婁<lb/>
　穀梁氏曰言伐言取所惡也啖氏曰凡先書伐國下<lb/>
　書取邑者明取本國之邑也趙氏曰凡力得之曰取<lb/>
　不當取也髙氏曰杞二王之後武王克商求夏之後<lb/>
　得東婁公封之於杞待以賓禮雖天子猶不敢臣之<lb/>
　而莒人敢以兵伐其國奪其先公所守天子所封之<lb/>
　分地王法所當誅也程子曰諸侯土地有所受之伐<pb n="28a"/>　其罪而奪取其土惡又甚焉謝氏曰春秋取邑取田<lb/>
　皆謹而書之所以著其亂也春秋無仁義之師其侵<lb/>
　伐以爭田土以復讐怨以逞威虐而已牟婁杞邑也<lb/>
　伐杞而取牟婁則莒人非以討罪為心也利其土田<lb/>
　而已惡之大者也胡氏曰上二年莒人擅興兵入向<lb/>
　而天討不加焉至是伐國取邑其暴益肆矣<lb/>
戊申衞州吁弑其君完<lb/>
　衞莊公娶于齊東宮得臣之妹曰莊姜美而無子衞<pb n="28b"/>　人所為賦碩人也又娶于陳曰厲媯生孝伯早死其<lb/>
　娣戴媯生桓公莊姜以為己子公子州吁嬖人之子<lb/>
　也有寵而好兵公弗禁莊姜惡之石碏諫曰臣聞愛<lb/>
　子敎之以義方弗納於邪驕奢淫泆所自邪也四者<lb/>
　之來寵祿過也將立州吁乃定之矣若猶未也階之<lb/>
　為禍夫寵而不驕驕而能降降而不憾憾而能眕者<lb/>
　鮮矣且夫賤妨貴少陵長遠間親新間舊小加大淫<lb/>
　破義所謂六逆也君義臣行父慈子孝兄愛弟敬所<pb n="29a"/>　謂六順也去順效逆所以速禍也君人者將禍是務<lb/>
　去而速之無乃不可乎弗聽其子厚與州吁游禁之<lb/>
　不可桓公立乃老至是衞州吁弑桓公而立　程子<lb/>
　曰自古篡弑多公族蓋自謂先君子孫可以為國君<lb/>
　人亦以為然而奉之春秋于此明大義以示萬世故<lb/>
　春秋之初弑君者多不稱公子公孫蓋身為大惡自<lb/>
　絶于先君矣豈復得為先公子孫也古者公族刑死<lb/>
　則無服况弑君乎大義既明于初矣其後弑立者則<pb n="29b"/>　皆以屬稱或見其以親而寵之太過任之太重以至<lb/>
　于亂或見其天屬之親而反為宼讐立義各不同也<lb/>
　春秋大率所書事同則辭同後人因謂之例然亦有<lb/>
　事同而辭異者蓋各有義非可例拘也謝氏曰公子<lb/>
　州吁嬖人之子也縁君之寵干紀亂法而桓公不得<lb/>
　正東宮以繫國人之心州吁弑逆之萌兆于此矣夫<lb/>
　嫡庶貴賤天下之定分也庶陵嫡賤易貴上不可以<lb/>
　承宗廟下不可以聯族屬亂之大者也州吁以體則<pb n="30a"/>　非嫡以位則非貴其出而爭國縁公子之寵而為之<lb/>
　也恃子孫有繼承之道而為之也故其肆逆也春秋<lb/>
　奪其公子所以黜其不正也所以絶其親而誅之也<lb/>
　所以杜後世爭奪之心也觀州吁削奪公子而聖人<lb/>
　討亂誅逆之意明矣世子國之根本位不正禮不隆<lb/>
　則亂生莊公寵嬖孽以陵嫡貴致世子之位不定而<lb/>
　州吁起爭國之心觀州吁稱衞而莊公産逆召禍其<lb/>
　惡亦見矣高氏曰弑者殺之有漸也在易坤之初六<pb n="30b"/>　曰履霜堅氷至象曰履霜陰始凝也馴致其道至堅<lb/>
　氷也斯聖人防微杜漸之㴱戒然其言微其㫖遠孔<lb/>
　子懼後世之弗辨也復贊之曰臣弑其君子弑其父<lb/>
　非一朝一夕之故其所由來者漸矣由辨之不早辨<lb/>
　也蓋坤者臣道也子道也臣子之弑君父其包藏禍<lb/>
　心如坤之初一陰始生萌芽有漸其理至微積久不<lb/>
　已浸成弑逆如履霜而至于堅氷也此由君父不能<lb/>
　防微杜漸辨之于早積至于此耳故為人君者崇學<pb n="31a"/>　校以養人材興廉耻以勵人行其義修其節立雖未<lb/>
　試以事而治民之端已見雖未授以位而愛民之意<lb/>
　已彰如是而積之凡在位者皆忠臣也為人父者義<lb/>
　方以訓其幼少師友以範其成人不示之以詐以起<lb/>
　其姦偽之端不臨之以慢以開其干犯之漸未孝而<lb/>
　已慈未恭而已慤如是而積之凡在家者皆孝子也<lb/>
　不辨之于早者反此忠賢則不親而小人之與徒忠<lb/>
　義則不教而邪僻之使習積久不已殃及其身于是<pb n="31b"/>　乎君而見弑于臣父而見弑于子聖人傷君父辨之<lb/>
　不早而臣子之惡不容誅也故詳著其事于春秋使<lb/>
　元凶大惡雖假息于一時而常見誅于千載故曰春<lb/>
　秋成而亂臣賊子懼<lb/>
夏公及宋公遇于清<lb/>
　公與宋公為會將尋宿之盟未及期衞人來告亂夏<lb/>
　公及宋公遇于清　程子曰諸侯相見而不行朝會<lb/>
　之禮如道路之相遇故書曰遇非周禮冬見曰遇之<pb n="32a"/>　遇也程氏學曰古者諸侯因朝覲或從王命則必有<lb/>
　會聚之事無非禮者也王室微弱典制廢壞諸侯各<lb/>
　逞其欲盟會紛然舍此又簡易其事若道路相逢遇<lb/>
　無國君之禮春秋所以致譏也胡氏曰春秋書遇私<lb/>
　為之約自比于不期而遇者直欲簡其禮爾簡畧慢<lb/>
　易無國君之禮則莫適主矣故志内之遇者三而皆<lb/>
　書及若曰以此及彼然也志外之遇者四而皆以爵<lb/>
　若曰以尊及卑然也其意以為莫適主者異于古之<pb n="32b"/>　不期而會矣故凡書遇者皆惡其無人君相見之禮<lb/>
　也<lb/>
宋公陳侯蔡人衞人伐鄭<lb/>
　宋殤公之即位也公子馮出奔鄭鄭人欲納之及衞<lb/>
　州吁立將脩先君之怨於鄭而求寵于諸侯以和其<lb/>
　民使告于宋曰君若伐鄭以除君害君為主敝邑以<lb/>
　賦與陳蔡從則衞國之願也宋人許之于是陳蔡方<lb/>
　睦于衞故宋公陳侯蔡人衞人伐鄭圍其東門五日<pb n="33a"/>　而還公問于衆仲曰衞州吁其成乎對曰臣聞以德<lb/>
　和民不聞以亂以亂猶治絲而棼之也夫州吁阻兵<lb/>
　而安忍阻兵無衆安忍無親衆叛親離難以濟矣夫<lb/>
　兵猶火也弗戢將自焚也夫州吁弑其君而虐用其<lb/>
　民于是乎不務令德而欲以亂成必不免矣　高郵<lb/>
　孫氏曰書宋公陳侯之伐而不言帥師者君行師從<lb/>
　舉君之重則帥師可知也曰蔡人衞人者將卑師少<lb/>
　也程子曰宋以公子馮在鄭故與諸侯伐之也摟諸<pb n="33b"/>　侯以伐鄭固為罪矣而衞弑其君天下所當誅也乃<lb/>
　與修好而同伐人其惡甚矣胡氏曰春秋之法誅首<lb/>
　惡興是役者首謀在位而以宋主兵何也前書州吁<lb/>
　弑其君其罪已極至是阻兵修怨勿論可也而隣境<lb/>
　諸侯聞衞之有大變也可但已乎陳恒弑簡公孔子<lb/>
　沐浴而朝告于哀公曰請討之公曰告夫三子者子<lb/>
　曰以吾從大夫之後不敢不告也之三子告不可子<lb/>
　曰以吾從大夫之後不敢不告也然則隣有弑逆聲<pb n="34a"/>　罪赴討雖先發而後聞可也宋殤不恤衞有弑君之<lb/>
　難欲定州吁而從其邪説是肆人欲滅天理非人之<lb/>
　所為也故以宋公為首諸國為從示誅亂臣討賤子<lb/>
　必先治其黨與之法也此義行為惡者孤矣張氏曰<lb/>
　殤公茍知名州吁為賊拒其邪説告于王而討之則<lb/>
　一舉而父子君臣之倫定中國之禍未至如後日之<lb/>
　慘也今乃怵其邪説合陳蔡以助逆賊之黨而首修<lb/>
　怨于隣國于是馮得以自固于鄭而宋國之人不復<pb n="34b"/>　知君臣逆順之正理自是日從事于兵而弑逆之事<lb/>
　卒及其身皆殤公不能早辨于此役徒自及也<lb/>
秋翬帥師會宋公陳侯蔡人衞人伐鄭<lb/>
　諸侯復伐鄭宋公使來乞師公辭之羽父請以師會<lb/>
　之公弗許固請而行諸侯之師敗鄭徒兵取其禾而<lb/>
　還　程子曰宋虐用其民衞當誅之賊而與之同伐<lb/>
　人其罪大矣二國構怨而他國與之同伐其罪均也<lb/>
　再序四國重言其罪左氏以為再伐妄也髙氏曰鄭<pb n="35a"/>　本與宋結怨而他國與之同伐鄭方困于四國之役<lb/>
　而翬復帥師往會之故再序四國以為重罪也然春<lb/>
　秋之辭至簡至嚴若曰翬帥師會伐鄭豈不白乎再<lb/>
　序四國何其辭費而不憚煩也言之重詞之複其中<lb/>
　必有大美惡焉四國合黨翬復會師加兵無罪之邦<lb/>
　欲定弑君之賊此惡之極也言之不足而再言之聖<lb/>
　人之情見矣誅討亂臣之法嚴矣翬不稱公子者隱<lb/>
　未命大夫至桓而受命乃得稱為公子也胡氏曰公<pb n="35b"/>　辭而弗許義也而翬以不義强其君固請而行無君<lb/>
　之心兆矣夫公子公孫升為貴戚之卿者其植根膠<lb/>
　固難御于異姓之卿况翬已使主兵而方命乎隱公<lb/>
　不能辨之于早罷其兵權猶使之帥師也是以及鍾<lb/>
　巫之禍<lb/>
九月衞人殺州吁于濮<lb/>
　州吁未能和其民厚問定君于石子石子曰王覲為<lb/>
　可曰何以得覲曰陳桓公方有寵于王陳衞方睦若<pb n="36a"/>　朝陳使請必可得也厚從州吁如陳石碏使告于陳<lb/>
　曰衞國褊小老夫耄矣無能為也此二人者實弑寡<lb/>
　君敢即圖之陳人執之而請涖于衞九月衞人使右<lb/>
　宰醜涖殺州吁于濮石碏使其宰獳羊肩涖殺石厚<lb/>
　于陳　公羊氏曰其稱人何討賊之辭也程子曰稱<lb/>
　衞人衆辭也舉國殺之也謝氏曰弑逆天下之大惡<lb/>
　天地所不容臣民所共棄是不待告命而誅者也故<lb/>
　春秋殺弑君之賊稱人以眀人皆得而殺之也春秋<pb n="36b"/>　弑逆之主稱君以其名位定矣州吁則衞人討其逆<lb/>
　而殺之故不書爵　愚謂濮陳地書衞人善衞也書<lb/>
　于濮善陳也衞人能以州吁為賊而請討于陳陳人<lb/>
　能為衞執州吁而請涖于衞使臣子之心皆如石碏<lb/>
　隣國之義皆如陳人則亂臣賊子将無所容於天地<lb/>
　之間而篡弑之禍亦庶幾乎息矣宜聖人之善之也<lb/>
冬十有二月衞人立晉<lb/>
　衞人逆公子晉于邢十二月宣公即位　穀梁氏曰<pb n="37a"/>　衞人者衆辭也立者不宜立者也程子曰衞人立晉<lb/>
　衞人立之也諸侯之立必受命于天子當時雖不受<lb/>
　命于天子猶受命于先君衞人以晉公子也可以立<lb/>
　故立之春秋所不與也雖先君子孫不由天子先君<lb/>
　之命不可立也故去其公子胡氏曰春秋于衞人特<lb/>
　書曰立所以著擅置其君之罪于晉去其公子所以<lb/>
　明專有其國之非以此垂法而父子君臣之義明矣<lb/>
　陳氏曰繼故未有書立者賊不討君不葬譏不在立<pb n="37b"/>　也必若衞人賊討君葬而後可以書立矣家氏曰春<lb/>
　秋書法有襃而寓貶責備賢者之道也有貶而未絶<lb/>
　開小人以自新之途也春秋于四國伐鄭之後繼書<lb/>
　衞人殺州吁于濮又繼書衞人立晉再書衞人者襃<lb/>
　衞人能不以篡賊為君相與仗大義而誅之所以不<lb/>
　書入不書歸而變文書立以表異之亦以見其討之<lb/>
　難其立之尤難惜其不能禀于王命而立之是所謂<lb/>
　襃之中而見責備之意者也當是時四國連兵為篡<pb n="38a"/>　賊植黨州吁之勢成矣而石碏以告老大夫非有權<lb/>
　位之可倚毅然以討賊自任不動聲氣元惡即誅乃<lb/>
　迎晉于邢而立之可謂居人臣之甚難是故春秋變<lb/>
　文特書以示别異而中見責備之意非石碏之賢聖<lb/>
　人不以是望之謂之責備則可謂之直貶則斷乎非<lb/>
　春秋意也曰若子所言春秋何以不書石碏之名氏<lb/>
　而惟曰衞人立晉乎曰立君從衆望也若書石碏立<lb/>
　晉是一人之私也其可哉故尹氏立子朝言王位已<pb n="38b"/>　定而尹氏以一人之私而立朝所以誅也觀尹氏立<lb/>
　子朝之為誅則衞人立晉之意可識矣　愚謂人欲<lb/>
　之感人也雖深天理之感人也實易甚矣人恒蔽于<lb/>
　人欲之私而不能啓其天理之公遂至失其本心而<lb/>
　亦不能明乎人之本心也方陳人與州吁連兵伐鄭<lb/>
　但知植黨之為得計豈知黨賊之為可耻及聞石碏<lb/>
　之請幡然而悟遂變黨賊之心而為討賊之舉實以<lb/>
　石碏之言有以祛其惡念而動其良心也今觀其言<pb n="39a"/>　曰老夫耄矣無能為也此二人者實弑寡君敢即圖<lb/>
　之忠義之氣貫于日月懇惻之意形于言表宜陳人<lb/>
　為之動心而州吁之見執也惜其習于當時聞見之<lb/>
　陋不知國君非人臣所可置公子晉之立不能請命<lb/>
　天王故聖人既美其討賊于前復著其擅立于後使<lb/>
　天下後世知臣子為君父討賊之為所當為而擅置<lb/>
　其君為所不當為也然則使晉之立能請命天王則<lb/>
　石碏此舉視夫子之沐浴請討亦可無愧矣<pb n="39b"/>五年春公矢魚于棠<lb/>
　公将如棠觀魚者臧僖伯諌曰凡物不足以講大事<lb/>
　其材不足以備器用則君不舉焉君将納民于軌物<lb/>
　者也故春蒐夏苗秋獮冬狩皆於農隙以講事也三<lb/>
　年而治兵入而振旅歸而飲至以數軍實昭文章明<lb/>
　貴賤辨等列順少長習威儀也鳥獸之肉不登於爼<lb/>
　皮革齒牙骨角毛羽不登於器則公不射古之制也<lb/>
　若夫山林川澤之寔器用之資皂𨽻之事官司之守<pb n="40a"/>　非君所及也公曰吾將畧地焉遂往陳魚而觀之僖<lb/>
　伯稱疾不從　矢公穀作觀左氏曰矢魚于棠非禮<lb/>
　也且言遠地也薛氏曰矢魚何射魚也朱子曰矢魚<lb/>
　當是將弓矢射之如漢武帝親射江中蛟之類程子<lb/>
　曰諸侯非王事不遠出出觀魚非道也謝氏曰古者<lb/>
　蒐苖獮狩非獨以禽獸為事也軍旅之法寓焉征伐<lb/>
　之事行焉故先王舉動無非事者田獵以閲車徒廵<lb/>
　狩以察邦國春秋遊豫以省耕歛若夫觀魚特遊觀<pb n="40b"/>　而已在事為非事在禮為非禮在法為非法春秋直<lb/>
　書觀魚而諸侯出不以事舉動不以禮法其失見矣<lb/>
　胡氏曰隱公慢棄國政遠事逸游僖伯之忠言不見<lb/>
　納則亦已矣又從而為之辭是縱欲而不能自克之<lb/>
　以禮也能無鍾巫之及乎家氏曰臧僖伯之諫其憂<lb/>
　深思遠有周公告成王無淫于觀于逸于游于田之<lb/>
　意賢人之言哉<lb/>
夏四月葬衞桓公<pb n="41a"/>　衞亂是以緩　胡氏曰名之曰幽厲雖孝子慈孫百<lb/>
　世不能改失位而見弑何以為桓程子曰稱桓見國<lb/>
　人死諡送終大事也必就正寢不殁于婦人之手曾<lb/>
　子易簀而殁豈茍然哉死而加之不正之諡知忠孝<lb/>
　者肯為乎<lb/>
秋衞師入郕<lb/>
　衞之亂也郕人侵衞故衞師入郕　穀梁氏曰將卑<lb/>
　師衆曰師程子曰晉乘亂得立不思安國保民之道<pb n="41b"/>　以尊王為先居䘮為重乃興戎修怨入人之國書其<lb/>
　失道也胡氏曰稱師者紀其用衆而立義不同書衞<lb/>
　師入郕著其暴也<lb/>
九月考仲子之宮初獻六羽<lb/>
　考仲子之宮將萬焉公問羽數于衆仲對曰天子用<lb/>
　八諸侯用六大夫四士二夫舞所以節八音而行八<lb/>
　風故自八以下公從之于是初獻六羽始用六佾也<lb/>
　　程子曰諸侯無再娶仲子不得為夫人春秋之初<pb n="42a"/>　尚以為疑故别宮以祀之考始成而祀也書以見無<lb/>
　禮成王賜魯以天子禮樂祀周公後世遂羣廟皆用<lb/>
　仲子别宮故不敢同羣廟而用六羽也書初獻見前<lb/>
　此用八之僭也仲尼以魯之郊禘為周公之道衰用<lb/>
　天子之禮祀周公成王之過也胡氏曰惠公欲以愛<lb/>
　妾為夫人隱公欲以庻弟為嫡子孟子入惠公之廟<lb/>
　仲子無祭享之所為别立宮以祀之非禮也故因其<lb/>
　來賵而正名之曰仲子之賵因其考宮而正名之曰<pb n="42b"/>　仲子之宮而夫人衆妾之分定矣隱公攝讓之實辨<lb/>
　矣桓公篡弑之罪昭矣生則以氏繫姓以姓繫號殁<lb/>
　則以諡繫號以姓繫氏者夫人也存不稱號殁不稱<lb/>
　諡單舉姓氏者妾也凡宮廟非志災失禮則不書<lb/>
　愚謂使隱公聞衆仲之言知八佾之僭羣公之廟皆<lb/>
　降從侯國之常制則上下各守其分他日豈有季氏<lb/>
　用八佾三家以雍徹之事乎自諸侯僭天子而後大<lb/>
　夫僭諸侯以至陪臣執國命天下之禍無時而息矣<pb n="43a"/>　聖人于此安得不謹而書之<lb/>
邾人鄭人伐宋<lb/>
　宋人取邾田邾人告于鄭曰請君釋憾于宋敝邑為<lb/>
　道鄭人以王師會之伐宋入其郛以報東門之役宋<lb/>
　人使來告命公聞其入郛也將救之問于使者曰師<lb/>
　何及對曰未及國公怒乃止辭使者曰君命寡人同<lb/>
　恤社稷之難今問諸使者曰師未及國非寡人之所<lb/>
　敢知也　胡氏曰主兵者邾也故雖附庸小國而序<pb n="43b"/>　乎鄭之上凡班序上下以國之小大從禮之常也而<lb/>
　盟會征伐以主者先因事之變也然則衞州吁告于<lb/>
　宋以伐鄭事與此同而聖人以宋為主者何此春秋<lb/>
　撥亂之大法也凡誅亂臣討賊子必深絶其黨<lb/>
螟<lb/>
　公羊氏曰記災也張氏曰蟲食苖心曰螟國以民為<lb/>
　本民以食為天螟為災國之大事也故書<lb/>
冬十有二月辛巳公子彄卒<pb n="44a"/>　臧僖伯卒公曰叔父有憾于寡人寡人弗敢忘葬之<lb/>
　加一等　穀梁氏曰隱不爵命大夫其曰公子彄何<lb/>
　也先君之大夫也<lb/>
宋人伐鄭圍長葛<lb/>
　以報入郛之役也　程子曰伐國而圍邑肆其暴也<lb/>
　胡氏曰圍者環其城邑絶其往來之使禁其樵採之<lb/>
　途城守不下至于經年而不解誅亂臣討賊子可也<lb/>
　長葛鄭邑何罪乎書圍于此而書取于後宋人之惡<pb n="44b"/>　彰矣<lb/>
六年春鄭人來渝平<lb/>
　渝公穀作輸高氏曰先儒以輸為渝或訓墮或訓更<lb/>
　或訓變皆未得春秋之意按隱公自即位至此年若<lb/>
　已與鄭平則六年之間未嘗有會同朝聘之事也自<lb/>
　此年輸平之後宛來歸祊翬會伐宋時來之會伐許<lb/>
　之役皆與隱公同行豈有當和平之時不相往來渝<lb/>
　變之後反同侵伐哉胡氏曰輸者納也平者成也鄭<pb n="45a"/>　人曷為納成于魯以利相結解怨釋讐離宋魯之黨<lb/>
　也公之未立與鄭人戰于狐壤止焉元年及宋人盟<lb/>
　于宿四年遇于清其秋會伐鄭即魯宋為黨與鄭有<lb/>
　舊怨明矣五年鄭人伐宋入其郛魯欲救之使者失<lb/>
　辭公怒而止其冬宋人伐鄭圍長葛鄭伯知其適有<lb/>
　用間可乘之隙也是以來納成耳然則善之乎曰平<lb/>
　者解怨釋讐固所善也輸平者以利相結則貶矣曷<lb/>
　為知其相結之以利也後此鄭伯使宛來歸祊而魯<pb n="45b"/>　入其地會鄭人伐宋得郜及防而魯又取其二邑是<lb/>
　以知輸平者以利相結乃貶之也諸侯修睦以蕃王<lb/>
　室所主者義爾茍為以利使為人臣者懐利以事其<lb/>
　君諸侯必曰何以利吾國大夫必曰何以利吾家士<lb/>
　庻人必曰何以利吾身上下交征利不至於篡弑奪<lb/>
　攘則不厭矣故特稱輸平以明有國者必正其義不<lb/>
　謀其利杜亡國敗家之本也陳氏曰書鄭輸平志諸<lb/>
　侯之合書及鄭平志諸侯之散是春秋之始終也<pb n="46a"/>夏五月辛酉公會齊侯盟于艾<lb/>
　左氏曰始平于齊也薛氏曰公之會齊者何與鄭平<lb/>
　也與鄭平則曷為與齊盟齊鄭之與國也高氏曰鄭<lb/>
　人來輸平而不言及鄭平曁鄭平是猶未許之平也<lb/>
　齊以是來求盟于公公于是乎會于艾而與之盟<lb/>
秋七月<lb/>
　胡氏曰四德備而後為乾故易曰乾元亨利貞一德<lb/>
　不備則乾道熄矣四時具然後成歳故春秋雖無事<pb n="46b"/>　首時過則書一時不具則歲功虧矣旣書時又書月<lb/>
　者時天時月王月也書時又書月見天人之理合也<lb/>
冬宋人取長葛<lb/>
　杜氏曰上有伐鄭圍長葛長葛鄭邑可知故不言鄭<lb/>
　也程子曰宋人之圍長葛歲且周矣其虐民無道之<lb/>
　甚而天子弗治方伯弗征鄭視其民之危困而不能<lb/>
　保有赴訴卒䘮其邑亦可罪也宋之强取不可勝誅<lb/>
　矣<pb n="47a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="47b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷一<lb/>
</p>

  </div>
            <div>
                <head>春秋闕疑卷二</head>
    <p>
<pb n="1a"/>欽定四庫全書<lb/>
　春秋闕疑卷二　　　　　　元　鄭玉　撰<lb/>
七年春王三月叔姬歸于紀<lb/>
　程子曰伯姬為紀夫人叔姬其娣也待年於家今始<lb/>
　歸娣歸不書書憫其無終也髙郵孫氏曰法不當書<lb/>
　而書者春秋變例以見其賢叔姬為伯姬之娣紀侯<lb/>
　大去其國紀季以酅入齊復存紀之宗社叔姬又歸<lb/>
　于酅以承紀之宗祀叔姬不以國之盛衰繫其懐不<pb n="1b"/>　以夫人存亡易其慮而惟宗社之是依聖人安得不<lb/>
　賢之乎<lb/>
滕侯卒<lb/>
　程子曰卒不名史闕也<lb/>
夏城中丘<lb/>
　穀梁氏曰凡城之志皆譏也泰山孫氏曰城邑宮室<lb/>
　髙下大小皆有王制不可妄作是故城一邑新一廐<lb/>
　作一門築一囿時與不時皆詳而錄之然得其時者<pb n="2a"/>　其惡小非其時者其惡大此聖人愛民重興作懲僭<lb/>
　忒之深㫖也謝氏曰國以政治為本仁義不足以結<lb/>
　民心法制不足以齊民力則城雖固適足為寇盜之<lb/>
　資而已故明君以城保國闇君以城危國然則政之<lb/>
　不修而城之是務非保國之道也書城中丘而隱公<lb/>
　棄内務外其失見矣程子曰為民立君所以養民<lb/>
　也養民之道在愛其力民力足則生養遂教化行<lb/>
　而風俗美故為政以民力為重也春秋凡用民力<pb n="2b"/>　必書其所興作不時害義固為罪也雖時且義必<lb/>
　書見勞民為重事也後之人君知此義則謹重于<lb/>
　用民力矣然有用民力之大而不書者為敎之意深<lb/>
　矣僖公修泮宮復閟宮非不用民力也然而不書<lb/>
　二者興廢復古之大事為國之先務如是而用民<lb/>
　力乃所當用也人君知此義則知為政之先後輕<lb/>
　重矣<lb/>
齊侯使其弟年來聘<pb n="3a"/>　結艾之盟也　常山劉氏曰周禮大行人凡諸侯之<lb/>
　邦交歲相問也殷相聘也世相朝也先王制禮所以<lb/>
　盡人之情諸侯之于隣國壤地相接茍無禮以相與<lb/>
　則何以講信修睦哉王室不綱典制大壊無禮義之<lb/>
　交而唯强弱之視故小國則朝之聘之大國則聘而<lb/>
　不朝程子曰凡不稱公子而稱弟者或責其失兄弟<lb/>
　之義或罪其以弟之愛而寵任之過左氏公羊皆曰<lb/>
　年齊僖公母弟先儒母弟之説蓋緣禮文有立嫡子<pb n="3b"/>　同母弟之説其曰同母弟蓋謂嫡爾非以同母弟為<lb/>
　加親也若以同母為加親是不知人理近于禽道也<lb/>
　天下不明斯義也久矣僖公愛年至其子尚禮秩如<lb/>
　嫡卒致篡弑之禍書弟見其以弟之愛而寵任之過<lb/>
　也胡氏曰兄弟先公之子不稱公子貶也書盟書帥<lb/>
　師而稱兄弟者罪其有寵愛之私書出奔書歸而稱<lb/>
　兄弟者責其薄友恭之義仁人之于兄弟絶偏係之<lb/>
　私篤友恭之義人倫正而天理存其春秋以訓天下<pb n="4a"/>　與來世之意也　愚按無知自以篡弑得誅聖人安<lb/>
　得預貶其父蓋無知之能弑實起于年之寵愛過制<lb/>
　所謂其所由來者漸矣聖人察見至微故書弟以絶<lb/>
　人君寵愛之私杜天下篡弑之漸所謂㧞本塞源罪<lb/>
　在僖公而非預貶年也<lb/>
秋公伐邾<lb/>
　宋及鄭平七月庚申盟于宿公伐邾為宋討也　高<lb/>
　氏曰書公者專罪公也不言帥師者君行師從不待<pb n="4b"/>　言也程子曰擅興甲兵為人而伐之非義之甚也謝<lb/>
　氏曰元年公及邾盟不足取信隣國可知也胡氏曰<lb/>
　經之書伐非主兵者皆有言可執見伐者皆有罪可<lb/>
　討也傳曰欲加之罪何患無辭魯為宋討非義甚矣<lb/>
　而稱伐邾所謂欲加之罪者也<lb/>
冬天王使凡伯來聘戎伐凡伯于楚丘以歸<lb/>
　初戎朝于周發幣于公卿凡伯弗賓冬王使凡伯來<lb/>
　聘還戎伐之于楚丘以歸　程子曰周禮時聘以結<pb n="5a"/>　諸侯之好諸侯不修臣職而聘之非王體也謝氏曰<lb/>
　凡伯天子卿士之有爵者故書爵夫凡伯為天子之<lb/>
　使而戎舉大衆伐之王室之辱也王臣将命于外諸<lb/>
　侯所當敬也敬王臣所以尊王室也戎伐凡伯于楚<lb/>
　丘楚丘蓋衞地衞坐視王室危辱不救使王臣陷没<lb/>
　于戎春秋以楚丘謹其地而衞國之罪著矣以歸非<lb/>
　執也凡伯臣服於戎也稱以歸罪凡伯無死位之忠<lb/>
　也諸侯失國則名凡伯失位不名者不與戎人之屈<pb n="5b"/>　王臣也戎往來魯衛若踐無人之境豈戎之不可制<lb/>
　哉皆魯隠召之而已故潛之會唐之盟春秋罪之于<lb/>
　前矣程氏學曰春秋有一句而合數義者類如此高<lb/>
　郵孫氏曰天王之聘魯者八皆書于經此聖人之意<lb/>
　也春秋書公如京師者一而如諸侯者三十七臣如<lb/>
　京師者七而如諸侯之國者七十二朝事天子之禮<lb/>
　則數百年間其行者一而天王來聘者八所以見天<lb/>
　下無王而王室衰替也天子則不事而强大之國則<pb n="6a"/>　事之京師則不如而强大之國則如之聖人一志之<lb/>
　以明天子不君而大國是畏也<lb/>
八年春宋公衞侯遇于垂<lb/>
　齊侯将平宋衞有會期宋公以幣請于衞請先相見<lb/>
　衞侯許之故遇于犬丘　高氏曰齊侯将平宋衞于<lb/>
　鄭故宋公請衞先相見因遇于垂以謀鄭十年宋人<lb/>
　衞人入鄭垂之謀也程氏學曰宋忌鄭之深故與衞<lb/>
　卒成此好無諸侯相見之禮故書曰遇<pb n="6b"/>三月鄭伯使宛來歸祊庚寅我入祊<lb/>
　鄭伯請釋泰山之祀而祀周公以泰山之祊易許田<lb/>
　三月鄭伯使宛來歸祊不祀泰山也　髙氏曰六年<lb/>
　公怒宋使之失辭鄭人由是來輸平然魯之憾猶未<lb/>
　解今以宋公衞侯遇于垂鄭度其勢不可禦于是歸<lb/>
　祊以求援于魯然鄭與魯境素不相接何乃越他國<lb/>
　而歸之邑乎蓋鄭以厲宣之親世為周之卿士常從<lb/>
　天子巡狩賜以朝宿之邑在泰山之側其地近于魯<pb n="7a"/>　是時鄭伯以天子不復巡狩而祊為無用且欲急得<lb/>
　魯之援故使宛來歸焉先儒以為易許田非也按桓<lb/>
　元年有鄭伯以璧假許田之文則是隱公之世未嘗<lb/>
　易矣且我入祊而不以許田入鄭鄭豈但已乎自入<lb/>
　祊之後繼好尋盟史不絶書入郜入防悉歸于我終<lb/>
　隱之世無釁可觀則先儒之妄不辨自明而聖人特<lb/>
　書來歸之意斷可識也程子曰來言易也入者義不<lb/>
　可而强入之也謝氏曰鄭不得王命私以封邑與魯<pb n="7b"/>　魯不得王命私受封邑于鄭二國皆在所治也故鄭<lb/>
　以邑畀魯稱歸罪其與之專魯得邑于鄭稱入罪其<lb/>
　取之逆胡氏曰用是見鄭有無君之心而謂天王不<lb/>
　復巡狩矣用是見鄭有無親之心而敢與人以先祖<lb/>
　所受之邑矣陸氏微㫖曰參譏之也鄭不當歸魯不<lb/>
　當受宛當諫<lb/>
夏六月己亥蔡侯考父卒<lb/>
　胡氏曰禮曰諸侯不生名夫生則不名死而名之别<pb n="8a"/>　於太上示君臣尊卑之等蓋禮之中也諸侯薨赴不<lb/>
　以名而仲尼革之必以名書變周制矣春秋魯史聖<lb/>
　人修之而孟子謂之作以此類也<lb/>
辛亥宿男卒<lb/>
秋七月庚午宋公齊侯衛侯盟于瓦屋<lb/>
　齊人卒平宋衞于鄭秋會于温盟于瓦屋以釋東門<lb/>
　之役冬齊侯使來告成三國公使衆仲對曰君釋三<lb/>
　國之圖以鳩其民君之惠也寡君聞命矣敢不承受<pb n="8b"/>　君之明德　穀梁氏曰諸侯參盟於是始許氏曰春<lb/>
　秋之初宋公先齊序爵也其後乃以國之小大為次<lb/>
　唯主會者為之矣程子曰宋為主盟與鄭絶也胡氏<lb/>
　曰春秋謹參盟善胥命美蕭魚之會以信待人而不<lb/>
　疑蓋有志于天下為公之世凡此類亦變周制矣<lb/>
　愚按是春垂之會傳已云齊侯将平宋衞至是復云<lb/>
　齊人卒平宋衞于鄭以經考之瓦屋之盟鄭未嘗與<lb/>
　則傳之云云未可信也程子云與鄭絶斯為得之<pb n="9a"/>八月葬蔡宣公<lb/>
　程子曰速也諸侯五月而葬不及期簡也謝氏曰過<lb/>
　時而葬為不敬先時而葬為不懐非孝也<lb/>
九月辛卯公及莒人盟于浮來<lb/>
　公及莒人盟于浮來以成紀好也　程子曰隣國之<lb/>
　交講信修睦可也安用盟為公屈已與臣盟義弗安<lb/>
　也胡氏曰莒小國人微者而公與之盟故特言及以<lb/>
　譏失禮且明非大夫之罪也以千乘之君下與小國<pb n="9b"/>　之大夫盟豈稱物平施之謂太卑而可踰非謙德矣<lb/>
螟<lb/>
冬十有二月無駭卒<lb/>
　無駭卒羽父請諡與族公問族于衆仲衆仲對曰天<lb/>
　子建徳因生以賜姓胙之土而命之氏諸侯以字為<lb/>
　諡因以為族官有世功則有官族邑亦如之公命以<lb/>
　字為展氏　胡氏曰無駭書名未賜族也諸侯之子<lb/>
　為大夫則稱公子其孫也而為大夫則稱公孫公孫<pb n="10a"/>　之子與異姓之臣未賜族而身為大夫則稱名無駭<lb/>
　挾之類是也已賜族而使之世為大夫則稱氏如仲<lb/>
　孫叔孫季孫之類是也古者置卿必求賢德不以世<lb/>
　官春秋之初猶為近古故無駭與挾皆書名爾其後<lb/>
　官人以世無不賜之族或以字或以諡或以官或以<lb/>
　邑而先王之禮亡矣至于三家專魯六卿分晉諸侯<lb/>
　失國出奔者相繼職此由也觀春秋所書而是非之<lb/>
　迹著矣治亂之效明矣<pb n="10b"/>九年春天王使南季來聘<lb/>
　穀梁氏曰南姓也季字也謝氏曰南季天子大夫故<lb/>
　稱字胡氏曰古者諸侯于天子比年一小聘三年一<lb/>
　大聘五年一朝天子于諸侯不可以若是恝故亦有<lb/>
　聘問之禮焉隱公即位九年于此而史䇿不書遣使<lb/>
　如周則是未嘗聘也亦不書公如京師則是未嘗朝<lb/>
　也一不朝則貶其爵再不朝則削其地如隱公者貶<lb/>
　爵削地可也刑則不舉遣使聘焉其斯以為不正乎<pb n="11a"/>　經書公如京師者一朝于王所者二卿大夫如京師<lb/>
　者五舉魯一國則天下諸侯怠慢不臣可知矣書天<lb/>
　王來聘者七錫命者三賵葬者四則問于他邦及齊<lb/>
　晉秦楚之大國又可知矣王之不王如此征伐安得<lb/>
　不自諸侯出乎諸侯之不臣如此政事安得不自大<lb/>
　夫出乎君臣上下之分易矣故田和篡齊籍斯䖍分<lb/>
　晉其原皆自天王失威福之柄也春秋于此蓋有不<lb/>
　得已焉爾矣<pb n="11b"/>三月癸酉大雨震電庚辰大雨雪<lb/>
　公羊氏曰記異也穀梁氏曰八日之間再有大變陰<lb/>
　陽錯行故謹而日之也胡安定先生曰若不書日則<lb/>
　何以知八日之中大雨震電又大雨雪也高氏曰凡<lb/>
　稱大者皆非常之辭胡氏曰震電者陽精之發雨雪<lb/>
　者陰氣之凝周三月夏之正月雷未可以出電未可<lb/>
　以見而大震電此陽失節也雷已出電已見則雪不<lb/>
　當復降而大雨雪此陰氣縱也夫陰陽運動有常而<pb n="12a"/>　無忒凡失其度人為感之也今陽失節而陰氣縱公<lb/>
　子翬之讒兆矣鍾巫之禍萌矣春秋災異必書雖不<lb/>
　言事應而事應具存惟明于天人相感之際響應之<lb/>
　理則見聖人所書之意矣<lb/>
挾卒<lb/>
夏城郎<lb/>
　襄陵許氏曰七年書城中丘而後伐邾九年書城郎<lb/>
　而後伐宋皆譏公不務崇德修政以戒蕭牆而念外<pb n="12b"/>　人之有非干時勤衆恃城守國亦已末矣<lb/>
秋七月<lb/>
冬公會齊侯于防<lb/>
　宋公不王鄭伯為王左卿士以王命討之伐宋宋以<lb/>
　入郛之役怨公不告命公怒絶宋使秋鄭人以王命<lb/>
　來告伐宋冬公會齊侯于防謀伐宋也　胡氏曰周<lb/>
　官行人曰時會以發四方之禁此謂非時而合諸侯<lb/>
　以禁止天下之不義也列國何為有此名凡書會皆<pb n="13a"/>　譏也謂非王事相會聚爾宋公不王鄭伯以王命討<lb/>
　之亦謂之非王事可乎夫以王命討宋而聽征討之<lb/>
　禁于王都雖召陵之舉不是及矣始則私相會為謀<lb/>
　于防中則私相盟為師期于鄧終則乘敗人而深為<lb/>
　利以取二邑歸諸已奉王命討不庭者果如是乎經<lb/>
　之書會伐而不異其文以此<lb/>
十年春王二月公會齊侯鄭伯于中丘<lb/>
　公會齊侯鄭伯于中丘癸丑盟于鄧為師期<pb n="13b"/>夏翬帥師會齊人鄭人伐宋<lb/>
　五月羽父先會齊侯鄭伯伐宋　高氏曰此見公于<lb/>
　宋始相和好終為仇讐惟知貪利不復顧義也自公<lb/>
　元年及宋人盟于宿四年又遇于清是其和好非一<lb/>
　日矣今一旦變為仇讐反以兵加之者豈徒然哉始<lb/>
　為宋謀鄭既得鄭利今又為鄭謀宋又欲得宋利也<lb/>
　于是使翬先以師會二國伐之齊侯鄭伯皆貶稱人<lb/>
　者齊渝瓦屋之盟鄭乃造兵之首是以春秋惡之胡<pb n="14a"/>　氏曰翬始而會宋以伐鄭固請而行今而會鄭以伐<lb/>
　宋先期而往不待鍾巫之變知其有無君之心矣<lb/>
六月壬戌公敗宋師于菅辛未取郜辛巳取防<lb/>
　六月戊申公會齊侯鄭伯于老桃壬戌公敗宋師于<lb/>
　菅庚午鄭師入郜辛未歸于我庚辰鄭師入防辛巳<lb/>
　歸于我　高氏曰翬已帥師會二國伐宋矣此又書<lb/>
　公者所以著公棄好黨惡吞奪其利盡渝宋盟也程<lb/>
　子曰不言戰而言敗敗者為主彼與戰而此敗之也<pb n="14b"/>　胡氏曰内大惡其辭婉小惡直書而不隱夫諸侯分<lb/>
　邑非其有而取之者盜也曷不隱乎于取之中猶有<lb/>
　重焉者若成公取鄟襄公取邿昭公取鄫皆覆人之<lb/>
　邦而絶其祀亦書曰取所謂猶有重焉者此故取郜<lb/>
　取防直書而不隱也陳氏曰春秋嚴義利之辨茍以<lb/>
　利書吾取而已是故郜防書取譏不在鄭也<lb/>
秋宋人衞人入鄭宋人蔡人衞人伐戴鄭伯伐取之<lb/>
　七月庚寅鄭師入郊猶在郊宋人衞人入鄭蔡人從<pb n="15a"/>　之伐戴八月壬戌鄭伯圍戴癸亥克之取三師焉宋<lb/>
　衞既入鄭而以伐戴召蔡人蔡人怒故不和而敗九<lb/>
　月鄭伯入宋十一年冬十月鄭伯以虢師伐宋大敗<lb/>
　宋師以報其入鄭也　高氏曰此宋又連衞以報鄭<lb/>
　鄭幸菅之敗而不備故師還未及郊而宋衞已乘其<lb/>
　虛而入之矣程子曰宋人衞人入鄭蔡人從之伐戴<lb/>
　鄭伯圍戴克之取三師焉戴鄭所與也故三國伐之<lb/>
　鄭戴合攻盡取三國之衆其殘民也甚矣又曰鄭勞<pb n="15b"/>　民以務外而不知守其國故二國人之謝氏曰春秋<lb/>
　書鄭伯鄭人會伐于前書宋人衞人入鄭于後而莊<lb/>
　公不知安固國本其失久矣<lb/>
冬十月壬午齊人鄭人入郕<lb/>
　蔡人衞人郕人不會王命冬齊人鄭人入郕討違王<lb/>
　命也　程子曰春秋不見其為王討也王臣不行王<lb/>
　師不出矯假以逞私忿耳<lb/>
十有一年春滕侯薛侯來朝<pb n="16a"/>　滕侯薛侯來朝爭長薛侯曰我先封滕侯曰我周之<lb/>
　卜正也薛庻姓也我不可以後之公使羽父請於薛<lb/>
　侯曰君與滕君辱在寡人周諺有之曰山有木工則<lb/>
　度之賓有禮主則擇之周之宗盟異姓為後寡人若<lb/>
　朝于薛不敢與諸任齒君若辱貺寡人則願以滕君<lb/>
　為請薛侯許之乃長滕侯　胡氏曰諸侯朝於天子<lb/>
　禮乎孔子曰邦君為兩君之好有反坫周禮行人凡<lb/>
　諸侯之邦交殷相聘而世相朝也夫謂之殷則得中<pb n="16b"/>　而不過謂之世則終諸侯之世而一相朝其為禮亦<lb/>
　節矣周衰典制大壊諸侯放恣無禮義之交惟强弱<lb/>
　之視以魯事觀焉或來朝而不報其禮或屢往而不<lb/>
　納以歸無合于中聘世朝之制矣且列國如天子述<lb/>
　所職者蓋闕如也而自相朝聘可乎凡大國來聘小<lb/>
　國來朝一切書之而不削皆以示譏滕薛二君不特<lb/>
　言者又譏旅見也非天子不旅見諸侯偃然受之而<lb/>
　不辭亦以見隱公之志荒矣泰山孫氏曰凡書朝者<pb n="17a"/>　皆惡之也髙郵孫氏曰外之朝天子者不見於經内<lb/>
　之朝天子者二而已又在于王所而不在于京師其<lb/>
　如京師者一而已又因會伐秦而遂行由此觀之當<lb/>
　時朝事之禮一施乎强國天子名存而已聖人因其<lb/>
　實而書之以罪之也家氏曰周家盛時諸侯有歲相<lb/>
　問殷相聘世相朝之禮曰相云者亦往復之義非若<lb/>
　諸侯而朝天子相率而旅朝也至于衰世諸侯大國<lb/>
　未嘗朝王而小國以相率而朝大國大國倨受其朝<pb n="17b"/>　而不以為僭如滕薛之朝魯則僭用天子之朝禮而<lb/>
　非相朝之謂也<lb/>
夏公會鄭伯于時來<lb/>
　謀伐許也<lb/>
秋七月壬午公及齊侯鄭伯入許<lb/>
　公會齊侯鄭伯伐許遂入許許莊公奔衞齊侯以許<lb/>
　讓公公曰君謂許不共故從君討之許既伏其罪矣<lb/>
　雖君有命寡人弗敢與聞乃與鄭人鄭伯使許大夫<pb n="18a"/>　百里奉許叔以居許東偏曰天禍許國鬼神實不逞<lb/>
　于許君而假手于我寡人寡人惟是一二父兄不能<lb/>
　共億其敢以許自為功乎寡人有弟不能和恊而使<lb/>
　餬其口于四方其況能久有許乎吾子其奉許叔以<lb/>
　撫柔此民也吾将使獲也佐吾子若寡人得没于地<lb/>
　天其以禮悔禍于許無寧兹許公復奉其社稷惟我<lb/>
　鄭國之有請謁焉如舊婚媾其能降以相從也無滋<lb/>
　他族實偪處此以與我鄭國爭此土也吾子孫其覆<pb n="18b"/>　亡之不暇而況能禋祀許乎寡人之使吾子處此不<lb/>
　唯許國之為亦聊以固吾圉也乃使公孫獲處許西<lb/>
　偏曰凡而器用財賄無寘于許我死乃亟去之吾先<lb/>
　君新邑于此王室而既卑矣周之子孫日失其序夫<lb/>
　許大岳之𦙍也天而既厭周德矣吾其能與許爭乎<lb/>
　　程子曰書及内為主也非内為主則先書會伐後<lb/>
　書入也家氏曰是役也鄭為謀主則許復為鄭所有<lb/>
　春秋書公會公及責公深矣使時來之會公力拒其<pb n="19a"/>　請鄭必不敢獨行齊亦必不為鄭出師惟公勇往而<lb/>
　後齊鄭連兵以前許不能國矣胡氏曰隱公即位十<lb/>
　有一年天王遣使來聘者再而未嘗朝于京師罪一<lb/>
　也平王崩不奔䘮會葬至使武氏子來求賻罪二也<lb/>
　禮樂征伐自天子出而擅興兵甲為宋而伐邾為鄭<lb/>
　而伐宋罪三也山川土田各有封守上受之天王下<lb/>
　傳之先祖而取郜及防入祊罪四也今又入人之國<lb/>
　而逐其君罪五也凡此五不韙者人臣之大惡隱公<pb n="19b"/>　兼有之然則不善之殃豈特始于惠成於桓而隱之<lb/>
　積亦不可得而揜矣使隱公者為國以禮而自彊于<lb/>
　為善豈有鍾巫之難乎是故春秋所載以人事言則<lb/>
　是非善惡之迹設施于前而成敗吉凶之效見于後<lb/>
　以天道言則感應之理明矣不可不察也臨江劉氏<lb/>
　曰公之不得其終以德薄而多功慮淺而數得意也<lb/>
　備其四境禍反在内可不哀與<lb/>
冬十有一月壬辰公薨<pb n="20a"/>　羽父請殺桓公将以求太宰公曰為其少故也吾将<lb/>
　授之矣使營莵裘吾将老焉羽父懼反譖公于桓公<lb/>
　而請殺之公之為公子也與鄭人戰于狐壤止焉鄭<lb/>
　人囚諸尹氏賂尹氏而禱於其主鍾巫遂與尹氏歸而<lb/>
　立其主十一月公祭鍾巫齊于社圃館于寪氏壬辰<lb/>
　羽父使賊弑公于寪氏立桓公而討寪氏有死者<lb/>
　穀梁氏曰公薨不地故也隱之不忍地也公羊氏曰<lb/>
　君弑賊不討不書葬以為無臣子也程子曰人君終<pb n="20b"/>　于路寢見卿大夫而終乃正終也薨于燕寢不正終<lb/>
　也薨不書地弑也高郵孫氏曰弑君不地不忍言也<lb/>
　春秋之法外弑言弑内弑不地所以辨内外遠凶變<lb/>
　養忠孝也胡氏曰致隱讓國立不以正惠公之罪也<lb/>
　致桓弑君幾不早斷隱公之失也既有讒人交亂其<lb/>
　閒憂虞之象著矣而曰使營莵裘吾将老焉是猶豫<lb/>
　畱時辨之弗早辨也其及也宜隱公見弑魯史舊文<lb/>
　必以實書其曰公薨仲尼親筆也古者史官以直為<pb n="21a"/>　職而不諱國惡仲尼筆削舊史斷自聖心於魯君見<lb/>
　弑削而不書者蓋國史一官之守春秋萬世之法其<lb/>
　用固不同矣不書弑示臣子于君父有隱避其惡之<lb/>
　禮不書地示臣子于君父有不没其實之忠不書葬<lb/>
　示臣子于君父有討賊復讐之義非聖人莫能修之<lb/>
　謂此類也夫賊不討讐不復而不書葬則服不除寢<lb/>
　苫枕戈無時而終事也以此法討罪至嚴矣故曰春<lb/>
　秋成而亂臣賊子懼<pb n="21b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
春秋闕疑卷二<lb/>
</p>

  </div>
            <div>
                <head>春秋闕疑卷三</head>
    <p>
<pb n="1a"/>欽定四庫全書<lb/>
　春秋闕疑卷三　　　　　　元　鄭玉　撰<lb/>
　　桓公<lb/>
　公名軌惠公之子隱公之弟史記世家名允桓王九<lb/>
　年即位諡法辟土服遠曰桓<lb/>
元年春王正月<lb/>
　穀梁氏曰桓無王其曰王何也謹始也桓弟弑兄臣<lb/>
　弑君天子不能定諸侯不能救百姓不能去以為無<pb n="1b"/>　王之道遂可以至焉爾元年有王所以治桓也程子<lb/>
　曰桓弑君而立不天無王之極也而書春王正月以<lb/>
　天道王法正其罪也髙郵孫氏曰元年書王者以為<lb/>
　弑君之賊將而必誅已弑君矣其能免於誅乎元年<lb/>
　書王所以誅桓也二年書王必以為王室微弱弑君<lb/>
　之賊力不能即時誅之二年而後誅之亦已晚矣然<lb/>
　亦足以為王誅也十年書王者敎政之出不可以一<lb/>
　日無之十年無王則王道將絶于天下也十八年有<pb n="2a"/>　王者桓公之終也弑君之賊無可赦之理不見誅于<lb/>
　一時當見誅于歲月不見誅于其生當見誅于將死<lb/>
　不見誅于終身當見誅于萬世　愚按桓公不書王<lb/>
　而宣公書王者桓公弑君而自立宣公為弑君者所<lb/>
　立事固不同也胡氏曰古者諸侯不再娶于禮無二<lb/>
　嫡惠公元妃既卒繼室以聲子則是攝行内主之事<lb/>
　矢仲子安得為夫人母非夫人則桓乃隱之庶弟安<lb/>
　得為嫡子謂當立乎桓不當立國乃隱公之國其欲<pb n="2b"/>　授桓乃實讓之非攝也然則公羊所謂桓幼而貴隱<lb/>
　長而卑子以母貴之説非與此狥惠公失禮而為之<lb/>
　辭非春秋法也仲子有寵惠公欲以為夫人母愛者<lb/>
　子抱惠公欲以桓為嫡嗣禮之所不得為也惠公縱<lb/>
　其邪心而為之隱公探其邪志而成之公羊又肆為<lb/>
　邪説而傳之漢朝又引為邪議而用之夫婦之大倫<lb/>
　亂矣春秋明著桓罪以示王法正人倫存天理訓後<lb/>
　世不可以邪汨之也<pb n="3a"/>公即位<lb/>
　胡氏曰即位者告廟臨羣臣也國君嗣位定于初喪<lb/>
　必踰年而後改元書即位者縁始終之義一年不二<lb/>
　君縁民臣之心不可曠年無君按書載舜禹受終傳<lb/>
　位之事在舜則曰月正元日格于文祖在禹則曰正<lb/>
　月朔旦受命于神宗率百官若帝之初夫于文祖神<lb/>
　宗則告廟也率百官若帝之初則臨羣臣也自古通<lb/>
　喪三年其以凶服則不可入宗廟其以吉服則斬焉<pb n="3b"/>　在衰絰之中不可既成而又易之也君薨百官總已<lb/>
　以聽于冡宰三年則告廟臨羣臣固有攝行之事矣<lb/>
　按啇書稱太甲元祀伊尹祠于先王則攝而告廟之<lb/>
　證也百官總已以聽冡宰則攝而臨羣臣之證也至<lb/>
　三祀十有二月伊尹以冕服奉嗣主則免喪從吉之<lb/>
　證也朱子曰胡文定説春秋公即位終是不通且踰<lb/>
　年即位凶服如何入廟文定却説是冡宰攝行他事<lb/>
　可攝即位豈可攝想古時此等大事必有權宜如借<pb n="4a"/>　吉之例　愚按所謂即位者天子則就天子之位諸<lb/>
　侯則就諸侯之位豈可使人攝也且古者人子於父<lb/>
　人臣於君皆服斬衰三年若謂其君斬焉在衰絰之<lb/>
　中不可以去服從吉告廟臨羣臣其臣獨可以去服<lb/>
　從吉行之乎蓋此事本是凶禮嗣子定位於柩前未<lb/>
　正君臣之分故因踰年改元年以凶服臨羣臣臣以<lb/>
　凶服朝其君以正君臣之分豈有去服從吉之理至<lb/>
　於告廟亦只是凶服此是告而非祭也蓋祭是吉禮<pb n="4b"/>　此告自是凶禮且如儀禮奉柩朝于祖非以凶服入<lb/>
　朝乎施之于朝祖既可施之于告廟獨不可乎所謂<lb/>
　凶服不可入廟者國家祭祀臣有私喪則不可與祭<lb/>
　爾非謂此等也按書伊訓惟元祀十有二月乙丑伊<lb/>
　尹祠于先王奉嗣王祗見厥祖侯甸羣后咸在則太<lb/>
　甲親告廟臨羣臣矣非伊尹攝行之也百官總已以<lb/>
　聽冡宰謂庻政之聽于冡宰者爾傳者曲謂伊尹奉<lb/>
　太甲以即位改元之事祗見厥祖則攝而告廟也侯<pb n="5a"/>　甸羣后咸在百官總已之職以聽冡宰則攝而臨羣<lb/>
　臣也遂失經意然今禮文殘闕無從考證不敢妄以<lb/>
　臆説著為定論姑記所見以俟知者又按凡人君嗣<lb/>
　世改元行即位之禮則書即位不行即位之禮則不<lb/>
　書即位皆因其實而已然或行或不行又各有義隱<lb/>
　公稱攝讓國故不行即位之禮以明其心桓公弑君<lb/>
　自立故特行即位之禮以掩其惡莊公閔公僖公則<lb/>
　立于君弑國亂之時不暇行即位之禮也<pb n="5b"/>三月公會鄭伯于垂鄭伯以璧假許田<lb/>
　公即位脩好于鄭鄭人請復祀周公卒易祊田公許<lb/>
　之三月鄭伯以璧假許田為周公祊故也　髙氏曰<lb/>
　會者外為主甚矣鄭伯之無道也知公之篡逆不自<lb/>
　安特為好會將以求賂焉度魯亟于會諸侯必從所<lb/>
　欲故也夫弑君之賊人得而討之況鄭伯與隱公同<lb/>
　盟和好固非一日今見其罪不能討反有所邀求欲<lb/>
　以定其位是誠何心哉先言㑹于垂繼言假許田見<pb n="6a"/>　鄭伯貪利妄義之甚也夫璧者饑不可食寒不可衣<lb/>
　非若土地人民之重而魯亦何用璧為哉特以桓既<lb/>
　弑立懼諸侯之討也鄭伯得其情姑以璧藉口而實<lb/>
　欲得許田耳聖人若書魯以許田賂鄭則無以顯鄭<lb/>
　伯之罪故書鄭伯以璧假許田而魯之罪自見矣此<lb/>
　春秋微闡顯幽之道也先儒謂鄭伯以祊易許田若<lb/>
　果爾則祊初入魯許田即當入鄭又安得數年不報<lb/>
　必待鄭伯更以璧假之然後與邪先儒但見鄭先歸<pb n="6b"/>　魯祊今來假許田遂以為相易殊不知鄭始結魯以<lb/>
　拒敵故歸祊以市魯魯今篡君以求援故賂田以償<lb/>
　鄭其地雖若相易而其事不相渉也　謝氏曰君薨<lb/>
　百官總已以聽于冡宰三年孝子疾痛在心思慮未<lb/>
　能接事也隱即位三月而盟于蔑桓即位三月而會<lb/>
　于垂春秋諸侯無三年之喪可知也春秋于即位三<lb/>
　月書盟書會而惡自見矣楊龜山曰宋督弑其君而<lb/>
　公成亂取郜大鼎以歸公弑隱而鄭伯會于垂以璧<pb n="7a"/>　假許田則魯之亂鄭伯成之也不書為内諱也夫鄭<lb/>
　伯之假田與公之取鼎其求賂一也而書之異辭内<lb/>
　外之分然也<lb/>
夏四月丁未公及鄭伯盟于越<lb/>
　結祊成也盟曰渝盟無享國冬鄭伯拜盟　胡氏曰<lb/>
　垂之會鄭為主也故稱會越之盟魯志也故稱及鄭<lb/>
　人欲得許田以自廣是以為垂之會桓公欲結鄭好<lb/>
　以自安是以為越之盟程子曰桓公欲納鄭好以自<pb n="7b"/>　安故既與許田又為盟也弑君之人凡民罔不懟而<lb/>
　鄭與之盟以定之其罪大矣家氏曰三月會于垂可<lb/>
　以盟矣而未之盟歸未一月乃為此盟春秋繼假田<lb/>
　而書及盟譏賂之以田求為此盟也魯桓割地與人<lb/>
　以逭篡逆之討鄭莊受地與盟而庇其篡弑之罪春<lb/>
　秋比書其事不加貶斥而義自見矣<lb/>
秋大水<lb/>
　公羊氏曰災也家氏曰書大者變常之辭傷民害物<pb n="8a"/>　而後書程子曰君德修則和氣應而雨暘若桓行逆<lb/>
　德而致陰沴乃其宜也胡安定先生曰聖王在上五<lb/>
　事修而彛倫序則休徵應之聖王不作五事廢而彜<lb/>
　倫斁則咎徵應之大水者常雨也傷禾稼壞廬舎故<lb/>
　曰大水胡氏曰天非為堯有洪水之災至禹而後水<lb/>
　由地中行爾後世有人為不善感動天變召水溢之<lb/>
　災者必引堯為解誤矣<lb/>
冬十月<pb n="8b"/>二年春王正月戊申宋督弑其君與夷及其大夫孔父<lb/>
　元年宋華父督見孔父之妻于路目逆而送之曰美<lb/>
　而豔至是宋督攻孔氏殺孔父而取其妻公怒督懼<lb/>
　遂弑殤公　家氏曰傳謂督慕孔妻之美而殺其夫<lb/>
　公怒督懼因是弑君杜氏從而為之説曰孔父内不<lb/>
　能正其家外取怨于百姓禍及其君是以春秋名之<lb/>
　此以書名書字為拘而强求其説雖排䧟死節而不<lb/>
　顧失之遠矣公羊氏曰及者何累也弑君多矣舎此<pb n="9a"/>　無累者乎曰有仇牧荀息皆累也有則何以書賢也<lb/>
　何賢乎孔父孔父可謂義形于色矣其義形于色奈<lb/>
　何督將弑殤公孔父生而存則殤公不可得而弑也<lb/>
　孔父可謂義形于色矣程子曰人臣死君難書及以<lb/>
　著其節父名也穪大夫不失其官也臨江劉氏曰春<lb/>
　秋賢者不名孔父者所賢也則其名之何父前子名<lb/>
　君前臣名薛氏曰相國而不能弭亂至于君弑身死<lb/>
　雖賢乎孔父猶非輔相之道也髙郵孫氏曰易大過<pb n="9b"/>　上六曰過渉滅頂凶無咎象曰過渉之凶不可咎也<lb/>
　蓋死者人之所難一奮其身死而不避而好事者以<lb/>
　其事之不成而咎之多矣聖人于易特設其象而觧<lb/>
　之曰不可咎也所以勉進忠義之士有為于不可為<lb/>
　之時必救于無可救之際以冀幸于萬一也胡氏曰<lb/>
　華督欲弑君而憚孔父劉安欲叛漢而憚汲黯曹操<lb/>
　欲禪位而憚孔融此數君子者義形于色皆足以衞<lb/>
　宗社而忤邪心姦臣之所以憚也不有君子其能國<pb n="10a"/>　乎春秋賢孔父示後世人主崇奬節義之臣乃天下<lb/>
　之大閑有國之急務也<lb/>
滕子來朝<lb/>
　愚按滕本侯爵在隱公時書卒書朝皆穪侯矣今乃<lb/>
　降而書子終春秋之世不復穪侯杜氏范氏謂為時<lb/>
　王所黜是時王室微弱安能黜諸侯也趙氏謂居喪<lb/>
　穪子滕之嗣君豈終春秋之世皆居喪乎胡氏謂以<lb/>
　其首朝魯桓當時諸侯黨惡者多矣何獨于滕而貶<pb n="10b"/>　其爵乎程子謂以其服于楚當時諸侯服屬楚者多<lb/>
　矣未聞貶其爵也胡安定先生謂或以侯禮來朝沙<lb/>
　隨程氏謂以侯禮見則所供者多故自降以子禮見<lb/>
　夫五等之爵天子所封諸侯所受各有定分縱使當<lb/>
　時紊亂春秋于名分至嚴夫子安得不正乎大東萊<lb/>
　呂氏曰春秋以後杞或穪侯或穪伯或穪子滕或穪<lb/>
　侯或穪子薛或穪侯或穪伯皆不可得而詳考殆後<lb/>
　之錄春秋者文誤也大國顯也故不誤小國微也故<pb n="11a"/>　誤然亦不應誤者如是之多也今姑闕之<lb/>
三月公會齊侯陳侯鄭伯于稷以成宋亂<lb/>
　會于稷以成宋亂為賂故立華氏也宋殤公立十年<lb/>
　十一戰民不堪命孔父嘉為司馬督為太宰故因民<lb/>
　之不堪命先宣言曰司馬則然已殺孔父而弑殤公<lb/>
　召莊公于鄭而立之以親鄭以郜大鼎賂公齊陳鄭<lb/>
　皆有賂故遂相宋公　穀梁氏曰以者内為志焉爾<lb/>
　公為志乎成是亂也高氏曰桓弑君而立方懼諸侯<pb n="11b"/>　之討也乃因宋督弑君特會諸侯以成其亂春秋深<lb/>
　嫉之故以宋亂之成歸罪于公公若會諸侯以討宋<lb/>
　宋亂不成矣惟公以亂助亂是以成也家氏曰宋亂<lb/>
　已成而春秋書會于稷以成宋亂者何哉蓋督雖弑<lb/>
　君而馮之位未定也今三國為此會將以謀宋而徼<lb/>
　利而馮之位于是始定督之罪始得無討故成宋亂<lb/>
　者三國也所以使三國之成此亂者魯也陳氏曰會<lb/>
　未有言其所為者其曰成宋亂弑君之禍接迹于天<pb n="12a"/>　下于是焉始也向也合五國之君大夫以定州吁而<lb/>
　州吁訖于討今也合四國之君以立華督督遂相宋<lb/>
　莊弑君之禍接迹于天下四君為之也春秋之褒貶<lb/>
　至于變文嚴矣向也五國之君大夫書之復書之終<lb/>
　春秋僅再見焉以變文為猶未也而直書其所為舍<lb/>
　此無復見者矣胡氏曰邾定公時蓋有弑其父者而<lb/>
　定公瞿然失席曰是寡人之罪也嘗學斷斯獄矣臣<lb/>
　弑君凡在官者殺無赦子弑父凡在宮者殺無赦殺<pb n="12b"/>　其人壞其室洿其宮而瀦焉蓋君踰月而後舉爵華<lb/>
　督弑君之賊凡民罔不憝也而桓與諸侯會而受賂<lb/>
　以立華氏使相宋公甚矣故特書其所為夫臣為君<lb/>
　隱子為父隱禮也其目言之何桓惡極矣臣子欲盡<lb/>
　隱之而不可以欺後世其曰成宋亂而不書立華氏<lb/>
　為有隱乎爾此與澶淵各書其事者桓弑隱華督弑<lb/>
　殤般弑景皆天下大惡聖人所為懼春秋所以作也<lb/>
　一則受宋賂而立華氏一則謀宋災而不能討故特<pb n="13a"/>　書其事所以示貶也然澶淵之會欲謀宋災而不討<lb/>
　弑君之賊雖書曰宋災故而未能表其誅責之意也<lb/>
　必深諱魯卿而重貶諸國之大夫然後足以啓問者<lb/>
　見是非也稷之會前有宋督弑君後有取宋鼎之事<lb/>
　書曰成宋亂其責已明不必諱公與貶諸侯爵次然<lb/>
　後見其罪也華督有不赦之罪魯鄭齊陳同會于稷<lb/>
　以成其亂受賂而歸咸自以為利也不知百官象之<lb/>
　齊大不利焉未幾陳有五父之亂齊有無知之亂鄭<pb n="13b"/>　有祭仲子突亹儀之亂魯有叔牙慶父般閔之亂數<lb/>
　十年間四國舛逆幾至喪亡則以昧于履霜堅氷之<lb/>
　戒不能辨之于早也<lb/>
夏四月取郜大鼎于宋戊申納于太廟<lb/>
　取郜大鼎于宋納于太廟臧哀伯諫曰君人者將昭<lb/>
　德塞違以臨照百官猶懼或失之故昭令德以示子<lb/>
　孫是以清廟茅屋大路越席大羮不致粢食不鑿昭<lb/>
　其儉也衮冕黻珽帶裳幅舄衡紞紘綖昭其度也藻<pb n="14a"/>　率鞞鞛鞶厲游纓昭其數也火龍黼黻昭其文也五<lb/>
　色比象昭其物也鍚鸞和鈴昭其聲也三辰旂旗昭<lb/>
　其明也夫德儉而有度登降有數文物以紀之聲明<lb/>
　以發之以臨照百官百官于是乎戒懼而不敢易紀<lb/>
　律今滅德立違而寘其賂器于太廟以明示百官百<lb/>
　官象之其又何誅焉國家之敗由官邪也官之失德<lb/>
　寵賂章也郜鼎在廟章孰甚焉武王克商遷九鼎于<lb/>
　雒邑義士猶或非之而况将昭違亂之賂器于太廟<pb n="14b"/>　其若之何公不聽　穀梁氏曰桓内弑其君外成人<lb/>
　之亂受賂而退以事其祖非禮也郜鼎者郜之所為<lb/>
　也曰宋取之宋也家氏曰廟者祖宗神靈之所宅周<lb/>
　公魯公之典章法制于是乎在郜之鼎宋之賂胡為<lb/>
　乎至哉髙氏曰公不知納鼎之為惡又欲誇於神明<lb/>
　置其器於周公之廟夫宋督賂四國以免誅而以郜<lb/>
　鼎歸公不曰宋使來歸而曰取于宋以見公乃自以<lb/>
　為功而取之專罪公也胡氏曰取者得非其有之稱<pb n="15a"/>　納者不受而强致之謂弑逆之賊不能致討而受其<lb/>
　賂器置於太廟以明示百官是敎之習為滅徳亂紀<lb/>
　之行也公子牙慶父仲遂意如之惡又何誅焉聖人<lb/>
　為此懼而作春秋故直載其事垂訓後世使知寵賂<lb/>
　之行保邪廢正能敗人之國家也亦或知戒矣<lb/>
秋七月把侯來朝<lb/>
　把侯來朝不敬把侯歸乃謀伐之　胡氏曰公穀程<lb/>
　氏皆以把為紀桓弟弑兄臣弑君天下之大惡紀侯<pb n="15b"/>　來朝何獨無貶乎當是時齊欲滅紀紀侯求魯為之<lb/>
　援非為桓立而朝之也張氏曰左氏謂把侯來朝不<lb/>
　敬把侯歸乃謀伐之未知孰是<lb/>
蔡侯鄭伯會于鄧<lb/>
　始懼楚也　胡氏曰其地以國鄧亦與焉楚自西周<lb/>
　已為中國患宣王蓋甞命將南征矣及周東遷僭號<lb/>
　稱王憑陵江漢此三國者與之為隣是以懼也後卒<lb/>
　滅鄧虜蔡侯而鄭以王室懿親為之服役終春秋之<pb n="16a"/>　世聖人蓋傷之也夫天下莫大於禮莫强於信義循<lb/>
　天理惇信義以自守其國荆楚雖大何畏焉不知本<lb/>
　此地醜德齊莫能相尚則以地之大小力之强弱分<lb/>
　勝負矣觀諸侯會盟離合之迹而天下盛衰之由可<lb/>
　考也觀春秋進退予奪抑揚之㫖則知安中國禦外<lb/>
　患之道也<lb/>
九月入把<lb/>
　討不敬也　程氏曰將卑師少則稱人内則止曰入<pb n="16b"/>　某伐某大東萊呂氏曰入把微者何以書天子在上<lb/>
　諸侯擅相攻伐入人之國罪之大者聖人以為無王<lb/>
　春秋所由作也<lb/>
公及戎盟于唐<lb/>
　修舊好也<lb/>
冬公至自唐<lb/>
　胡氏曰凡為人子者出必告反必面事亡如事存故<lb/>
　君行必告廟反必奠而後入禮也謝氏曰春秋諸侯<pb n="17a"/>　出入無時會盟征伐繼踵不息至而不復告廟者衆<lb/>
　矣春秋因其告廟則書其不告則不書以示不敬也<lb/>
　諸侯宗廟社稷之主也政治不以時修祭祀不以時<lb/>
　舉臣民不以時省則國事隳矣故魯侯之出春秋謹<lb/>
　其至而書之所以為之戒也凡書至八十二觀其所<lb/>
　至時月而諸侯委社稷人民槃樂自縱久廢于外其<lb/>
　失見矣左氏曰特相會徃來稱地自參以上則徃稱<lb/>
　地來稱會　愚按或以前事至或以後事至或不以<pb n="17b"/>　本事至則各因其告辭若夫文公以前書至者少文<lb/>
　公以後書至者多其殆因世有遠近故史有詳畧也<lb/>
　歟<lb/>
三年春正月<lb/>
　胡氏曰桓公弑君而立至于今三年而諸侯之喪事<lb/>
　畢矣是入見受命天子之時也而王朝之司馬不施<lb/>
　殘執之刑隣國之大夫不聞有沐浴之請魯之臣子<lb/>
　義不戴天反面事讐曾莫之耻使亂臣賊子肆其凶<pb n="18a"/>　逆無所忌憚人之大倫滅矣故自是而後不書王者<lb/>
　見桓公之無王與天王之失政而不王也<lb/>
公會齊侯于嬴<lb/>
　成婚于齊也　髙郵孫氏曰婚禮有六惟逆女自行<lb/>
　餘皆父兄之命以遣使者所以養亷遠耻示萬世之<lb/>
　嗣不可輕也今桓公與齊謀婚而不由介紹之命媒<lb/>
　妁之言身至齊境以與齊謀已之婚醜惡見矣<lb/>
齊侯衞侯胥命于蒲<pb n="18b"/>　不盟也　穀梁氏曰胥之為言猶相也相命而信諭<lb/>
　謹言而退以是為近古也程子曰二國為會約言相<lb/>
　命而不為盟詛近於理也故善之高郵孫氏曰當是<lb/>
　之時齊衞二國期命於蒲約言而信諭不盟而好成<lb/>
　終二君之身未嘗渝言而侵伐是由胥命之言而二<lb/>
　國和好十數年之間也夫子安得不少進之以見屢<lb/>
　盟數會而侵伐隨之者之罪乎胡氏曰古者不盟結<lb/>
　言而退人愛其情私相疑貳以成傾危之俗其所由<pb n="19a"/>　來漸矣有能相命而信諭豈不獨為近正乎故特起<lb/>
　胥命之文於此有取焉謝氏曰命王之事也二國胥<lb/>
　命非正也雖然聖王不作諸侯小大猜疑盟約並起<lb/>
　公正之道衰而信義不復見矣方是時二國以書相<lb/>
　命而不以歃血為盟有貴信之心焉可謂近正矣春<lb/>
　秋書其胥命然命必有主之者謂之胥命不與諸侯<lb/>
　得專也<lb/>
六月公會把侯于郕<pb n="19b"/>　把求成也　髙郵孫氏曰去年之秋魯甞入把把於<lb/>
　此恐懼而求成于公故為郕之會也程子曰桓公簒<lb/>
　立無歳不與諸侯盟會結外援以自固也許氏曰姻<lb/>
　大國服小國著得意也天下無王而後人得意如此<lb/>
秋七月壬辰朔日有食之既<lb/>
　穀梁氏曰既者盡也有繼之辭也程子曰食盡為異<lb/>
　大也楊龜山曰日月之變有常數焉此巧歴所能窮<lb/>
　也而春秋書以為異者蓋先王克謹天戒因以正嚴<pb n="20a"/>　厥事則日月有變豈徒然哉必有以也故書曰有食<lb/>
　之而其辭若有食之者蓋所以歸咎於人事而不以<lb/>
　常數為不足畏也髙郵孫氏曰言盡則無復生之理<lb/>
　言既則見既而復生也方曰之食但見其食之盡安<lb/>
　知其既而復生然聖人以復生之意書之者此其深<lb/>
　意也聖人之為道惟陽之勝則君父常尊而臣子常<lb/>
　卑君子常强而小人常弱至于陰盛而勝陽聖人所<lb/>
　不與也陰雖盛必為之戒陽雖衰必為之助奈何天<pb n="20b"/>　下之為陽常至于衰而為陰所勝天下之為陰常至<lb/>
　于盛以淩陽凡為陰之類者亦何足道焉所為陽者<lb/>
　有罪爾高氏曰經書日食三十六而食之既者二此<lb/>
　年與宣八年是也天變之甚獨於二公見孰謂無天<lb/>
　道乎家氏曰常聞長老言日食既京師不之見以為<lb/>
　君德時政之所感至乙亥丁丑二歳親見食之既先<lb/>
　是太史定為食五六分已而食之晝晦星見及有自<lb/>
　四方遠外來者乃云食及五六分不旣不晦然後知<pb n="21a"/>　天文示異巧歴有不能知者<lb/>
公子翬如齊逆女<lb/>
　穀梁氏曰逆女親者也使大夫非正也高郵孫氏曰<lb/>
　公子翬在隱公時甞再見經而無氏蓋隱自稱攝不<lb/>
　命大夫桓公弑君自立而翬為謀主即位未幾遂加<lb/>
　爵命故曰公子翬也謝氏曰翬卒不書絶之也姦臣<lb/>
　以大惡行乎亂世而刑戮不及其身者春秋以法誅<lb/>
　之所以著其罪於天下也<pb n="21b"/>九月齊侯送姜氏于讙<lb/>
　穀梁氏曰禮送女父不下堂母不出祭門諸母兄弟<lb/>
　不出闕門送女踰境非禮也髙郵孫氏曰女以嫁為<lb/>
　歸義當適外者也以義割恩而已故男子生則主其<lb/>
　祭祀以傳於世女子則一適於外終身不反男子而<lb/>
　去父母則為不孝女子而大歸其家則為至惡故閨<lb/>
　門之内以義割恩男女之事正夫婦之道成齊侯以<lb/>
　諸侯之尊不能割愛以從義而眷眷於男女之情越<pb n="22a"/>　禮犯義送女出境至于魯地失禮甚矣高氏曰禮諸<lb/>
　侯之娶女入境則稱夫人讙我地也而姜氏不稱夫<lb/>
　人者以齊侯身送之有父之親未可繫而稱夫人也<lb/>
公會齊侯于讙<lb/>
　程子曰齊侯出疆送女公往會之皆非義也胡氏曰<lb/>
　古者婚禮必親迎則授受明後世親迎之禮廢於是<lb/>
　有父母兄弟越境而送其女者以公子翬往逆則既<lb/>
　輕矣為齊侯來乃逆而會之于讙是公之行其重在<pb n="22b"/>　齊侯而不在姜氏豈禮也哉高氏曰讙之會實受姜<lb/>
　氏于齊以歸而但以會讙為文者以為萬世之嗣已<lb/>
　則輕之而公子逆之齊侯之强已則畏之而親之會<lb/>
　是公之行其所重在齊侯而不在姜氏也若齊侯不<lb/>
　送則公亦不至于讙故書公會齊侯于讙以罪之也<lb/>
夫人姜氏至自齊<lb/>
　程子曰告于廟也穀梁氏曰不言翬之以來公親受<lb/>
　之于齊也泰山孫氏曰此齊侯送姜氏公受之于讙<pb n="23a"/>　也公受姜氏于讙不與公受姜氏于讙也故曰夫人<lb/>
　姜氏至自齊以正其義薛氏曰書至不與公俱至也<lb/>
　桓公夫婦之道終始乎不正矣胡氏曰不能防閑于<lb/>
　是乎在敝笱之刺兆矣禮者所以别嫌明微制治于<lb/>
　未亂不可不謹也高氏曰春秋之時婚姻失道鮮有<lb/>
　賢女輔佐君子故文姜亂魯驪姬惑晉南子傾衞夏<lb/>
　姬䘮陳上下化之滔滔皆是故自隱而下内女夫人<lb/>
　之迹聖人謹而書之以懲以戒為萬世法<pb n="23b"/>冬齊侯使其弟年來聘<lb/>
　致夫人也<lb/>
有年<lb/>
　穀梁氏曰五穀皆熟為有年程子曰書有年記異也<lb/>
　人事順於下則天氣和於上桓弑君而立逆天理亂<lb/>
　人倫天地之氣為之繆戾水旱凶災乃其宜也今乃<lb/>
　有年故書其異宣公為弑君者所立其惡有間故大<lb/>
　有年則書之謝氏曰桓之世書有年宣之世書大有<pb n="24a"/>　年志異也志幸也行之惡莫大於桓宣桓而有年宣<lb/>
　而大有年異之大者也國以民為本民以食為命桓<lb/>
　而有年宣而大有年幸之大者也高郵孫氏曰春秋<lb/>
　二百四十二年之久而書有年大有年者二處而已<lb/>
　其一桓公其一宣公桓宣大惡行何道而有年乎書<lb/>
　者不宜也胡氏曰舊史災異與慶祥並記故有年大<lb/>
　有年得見于經然十二公多歴年所亦有務農重穀<lb/>
　閔雨而書雨者豈無豐年而獨不見於經是仲尼於<pb n="24b"/>　他公皆削之矣獨桓宣存而不削者縁此二公獲罪<lb/>
　於天宜得水旱凶災之譴今乃有年則是反常也故<lb/>
　以為異特存爾然則天道亦僭乎桓宣享國十有八<lb/>
　年獨此年書有年他年之歉可知也而天理不差信<lb/>
　矣此一事也在不修春秋則為慶祥君子修之則為<lb/>
　變異是聖人因魯史舊文立興王之新法也故史文<lb/>
　如畫筆經文如化工甞以是觀非聖人莫能修之審<lb/>
　矣<pb n="25a"/>四年春正月公狩于郎<lb/>
　公羊氏曰常事不書此何以書譏遠也諸侯曷為必<lb/>
　田狩一曰乾豆二曰賔客三曰充君之庖程子曰公<lb/>
　出動衆皆當書于郎遠也何氏曰禽獸多則傷五穀<lb/>
　因習兵事又不空設故因以捕禽獸所以共承宗廟<lb/>
　示不忘武備又因以為田除害啖氏曰蒐狩合禮者<lb/>
　常事不書非時及越禮而為之則書以示譏也趙氏<lb/>
　曰四時之田其事各殊其名亦異春以閲武擇材故<pb n="25b"/>　以蒐為稱夏以為苗除害故以苗為名秋則順天時<lb/>
　以殺物故以獮為義冬則守禽獸以習戰故以狩為<lb/>
　目以謂微事不謹則大事不立故每慎於微而後王<lb/>
　德全矣胡氏曰戎祀國之大事狩所以講大事用民<lb/>
　以訓軍旅所以示之武而威天下取物以祭宗廟所<lb/>
　以示之孝而順天下故中春教振旅遂以蒐中夏敎<lb/>
　茇舍遂以苗中秋教治兵遂以獮中冬敎大閲遂以<lb/>
　狩然不時則傷農不地則害物可不謹乎<pb n="26a"/>夏天王使宰渠伯糾來聘<lb/>
　胡氏曰宰冡宰也渠氏伯爵糾其名也糾位六卿之<lb/>
　長降從中士之例而書名貶也於糾何貶乎在周制<lb/>
　大司馬九伐之法諸侯而有賊殺其親則正之放弑<lb/>
　其君則殘之桓公之行當此二者舍曰不討而又聘<lb/>
　焉失天職矣操刑賞之柄以馭下者王也論刑賞之<lb/>
　法以詔王者宰也乃為亂首承命以聘弑君之賊乎<lb/>
　故特貶而書名以見宰之非宰也程子曰桓公弑其<pb n="26b"/>　君而立天子不能治天下莫能討而使其宰以聘之<lb/>
　示加尊寵天理滅矣人道亡矣書天王言當奉天矣<lb/>
　而其所為如此名糾言尊卑貴賤之義亡矣人理既<lb/>
　滅天運乖矣陰陽失序歳功不能成矣故不具四時<lb/>
　尹氏曰天道不成不記於元年而記於此因天王使<lb/>
　宰渠伯糾來聘記之尤有深意<lb/>
五年春正月甲戌己丑陳侯鮑卒<lb/>
　陳侯鮑卒於是陳亂文公子佗殺太子免而代之<pb n="27a"/>　程子曰五年春正月甲戌下文缺高郵孫氏曰傳於<lb/>
　此經之下記陳亂文公子佗殺太子免而代之明年<lb/>
　之秋經書蔡人殺陳佗趙氏以為甲戌之下當記其<lb/>
　事而簡編脱之按春秋之經自相照驗未有始卒不<lb/>
　相會者若明年但書殺陳佗而今年不載陳亂之迹<lb/>
　則陳佗者何人殺之又以何罪本此而推故甲戌之<lb/>
　下載陳佗之事趙説是也<lb/>
夏齊侯鄭伯如紀<pb n="27b"/>　齊侯鄭伯朝于紀欲以襲之紀人知之　程子曰齊<lb/>
　為諸侯而欲為賊於隣國不道之甚鄭伯助之其罪<lb/>
　均矣高郵孫氏曰春秋之時齊鄭强大而紀最小宜<lb/>
　紀侯朝事之不暇而齊鄭反往朝焉則朝者非實朝<lb/>
　也有以窺之也故桓十三年至于戰而莊元年遷其<lb/>
　郱鄑郚二年以酅入齊而紀亡矣是朝之者安得心<lb/>
　服而朝乎將圖其地名朝而實襲之也事既不果遂<lb/>
　行朝禮而還孔子疾其懐詐以圖人之國故特書曰<pb n="28a"/>　如紀也胡氏曰如者朝辭此外相如爾何以書紀人<lb/>
　主魯故來告其事魯史承告故備書于䇿夫子修經<lb/>
　存而不削者以小國恃大國之安靖已乃包藏禍心<lb/>
　以圖之亦異於興滅國繼絶世之義矣<lb/>
天王使仍叔之子來聘<lb/>
　公羊氏曰譏父老子代從政也穀梁氏曰錄父以使<lb/>
　子也胡氏曰仍叔之子云者譏世官非公選也帝王<lb/>
　不以私愛害公選故仕者世祿而不世官任之不以<pb n="28b"/>　其賢使之不以其能也卿大夫子弟以父兄故而見<lb/>
　使則非公選而政由是敗矣上世有自耕野釣渭擢<lb/>
　居輔相人莫不以為宜伊陟象賢復相太戊丁公世<lb/>
　美入掌兵權不以世故疑之也崇伯殛死禹作司空<lb/>
　蔡叔既囚仲為卿士亦不以父故廢之也惟其公而<lb/>
　已矣及周之衰小人得政視朝廷官爵為己私援引<lb/>
　親黨分據要塗施及童稚賢人退處於蓽門老身而<lb/>
　不用公道不行然後冦盜侵凌國家傾覆雖有智者<pb n="29a"/>　不能善其後矣春秋書武氏仍叔之子云者戒後世<lb/>
　人主狥大臣私意而用子弟之弱者居夫公選之地<lb/>
　以敗亂其國家也高郵孫氏曰父在而使子非君道<lb/>
　也已在而使子代非臣道也己之父在而代父受命<lb/>
　非臣子也天王仍叔與仍叔之子皆有罪矣<lb/>
葬陳桓公<lb/>
城祝丘<lb/>
秋蔡人衞人陳人從王伐鄭<pb n="29b"/>　隱三年鄭武公莊公為平王卿士王貳于虢鄭伯怨<lb/>
　王故周鄭交質王崩周人將畀虢公政四月鄭祭足<lb/>
　帥師取温之麥秋取成周之禾周鄭交惡六年鄭伯<lb/>
　如周始朝桓王王不禮焉八年夏虢公忌父始作卿<lb/>
　士于周八月鄭伯以齊人朝王九年鄭伯為王左卿<lb/>
　士以王命伐宋十一年王取鄔劉蒍邘之田于鄭而<lb/>
　與鄭人蘇忿生之田温原絺樊隰郕欑茅向盟州陘<lb/>
　隤懐至是王奪鄭伯政鄭伯不朝秋王以諸侯伐鄭<pb n="30a"/>　鄭伯禦之王為中軍虢公林父將右軍蔡人衞人屬<lb/>
　焉周公黑肩將左軍陳人屬焉鄭子元請為左拒以<lb/>
　當蔡人為右拒以當陳人曰陳亂民莫有鬭心若先<lb/>
　犯之必奔王卒顧之必亂蔡衞不支固將先奔既而<lb/>
　萃於王卒可以集事從之曼伯為右拒祭仲足為左<lb/>
　拒原繁髙渠彌以中軍奉公為魚麗之陳先偏後伍<lb/>
　伍承彌縫戰于繻葛命二拒曰旝動而鼓蔡衞陳皆<lb/>
　奔王卒大敗祝𥅆射王中肩王亦能軍祝𥅆請從之<pb n="30b"/>　公曰君子不欲多上人况敢陵天子乎茍自救也社<lb/>
　稷無殞多矣夜鄭伯使祭足勞王且問左右　公羊<lb/>
　氏曰從王正也謝氏曰君行而臣從君臣之大義也<lb/>
　周衰諸侯不遵王命久矣桓王伐鄭三國乃能為王<lb/>
　出師以討不庭勤王之道至矣春秋書曰從王所以<lb/>
　明君臣之大義也以君臣大義書三國從王而大國<lb/>
　之不能從王其罪見矣三國出兵蓋卿行也鄭莊公<lb/>
　以手足之親出為王室仇敵諸侯所以致討也三國<pb n="31a"/>　雖以卿出而侯伯無躬親夾輔之勲三國從王書人<lb/>
　而諸侯事王不盡忠力其失見矣程子曰王師於諸<lb/>
　侯不言敗諸侯不可敵王也於夷狄不書戰夷狄不<lb/>
　能抗王也此理也其敵其抗王道之失也<lb/>
大雩<lb/>
　公羊氏曰大雩者何旱祭也何以不言旱言雩則旱<lb/>
　見言旱則雩不見劉氏意林曰雩常事爾遇旱則雩<lb/>
　非常也謝氏曰諸侯不得祭天祈穀行於社稷雩禮<pb n="31b"/>　行於境内之山川而已雩祈雨之祭也大雩祭天而<lb/>
　雩天子之禮也夏百穀需雨之時故雩以孟夏秋大<lb/>
　雩失天時也然則大雩書僭也秋大雩書怠也家氏<lb/>
　曰郊禘亦僭何以不書大郊禘一而已矣故不書大<lb/>
　若雩則諸侯之雩與天子之雩為禮各異是故書大<lb/>
　以譏其僭<lb/>
螽<lb/>
　公羊氏曰記災也程子曰蝗也既旱又蝗饑不待書<pb n="32a"/>　也<lb/>
冬州公如曹<lb/>
　淳于公如曹度其國危遂不復　程子曰州公甞為<lb/>
　王三公故穪公謝氏曰諸侯以王命主社稷撫人民<lb/>
　其有難矣明忠信嚴守備與民以死守之保國之義<lb/>
　也州公以小國閒於大國度其國危而不能守乃至<lb/>
　於不畏王命不恤社稷人民私以一身避難適曹然<lb/>
　則州公非朝曹也亦非奔曹也其行欲以免禍而已<pb n="32b"/>　春秋書曰如曹而州公不能保守其國其惡見矣穀<lb/>
　梁氏曰外相如不書此何以書過我也<lb/>
六年春正月實來<lb/>
　自曹來朝　愚按舊説或謂實是也猶曰是人來蓋<lb/>
　謂州公也此承上文去年冬州公如曹書之也若上<lb/>
　書州公如曹之下卽書實來則是州公也今州公如<lb/>
　曹在五年之冬實來在六年之春經隔一年安可謂<lb/>
　承上文書實來也春秋之文如化工生物春秋之義<pb n="33a"/>　如日星在天決不如是之晦昧也或又謂實州公名<lb/>
　去年如曹未失國故不名今來魯不復其國則是匹<lb/>
　夫也故名之使果州公也於去年如曹宜以失國之<lb/>
　例書曰州公實如曹則今年實來乃州公也去年不<lb/>
　書其名今年不書其國安知實之為州公乎蓋闕文<lb/>
　也<lb/>
夏四月公會紀侯于郕<lb/>
　紀來諮謀齊難也<pb n="33b"/>秋八月壬午大閲<lb/>
　簡車馬也　公羊氏曰大閲者簡車徒也程子曰為<lb/>
　國之道武備不可廢必於農隙講肄保民守國之道<lb/>
　也盛夏大閲妨農害人失政之甚無事而為之妄動<lb/>
　也有警而為之敎之不素何以保其國乎胡安定先<lb/>
　生曰書八月非時也書大閲非禮也按大閲天子之<lb/>
　禮魯諸侯而行之其僭可知<lb/>
蔡侯殺陳佗<pb n="34a"/>　莊二十二年陳厲公蔡出也故蔡人殺五父而立之<lb/>
　　髙郵孫氏曰陳佗弑君之賊然其迹不見於經惟<lb/>
　趙氏推而謂在五年甲戌之下己丑陳侯鮑卒之前<lb/>
　而左氏傳文亦載其事趙氏之説是也朱子曰陳佗<lb/>
　文公之子桓公之弟公疾病殺其太子免而代之公<lb/>
　卒而佗立明年為蔡人所殺此墓門之詩刺佗而追<lb/>
　咎先君不能為佗置良師傅以至此也胡氏曰佗殺<lb/>
　太子而代其位至是踰年不成之為君者以賊討也<pb n="34b"/>　書蔡人以善蔡書陳佗以善陳也善蔡者以蔡人知<lb/>
　佗之為賊善陳者以陳國不以佗為君知其為賊故<lb/>
　穪人穪人者討賊之辭也不以為君故穪名穪名者<lb/>
　當討之賊也魯桓弑君而鄭伯與之盟宋督弑君而<lb/>
　四國納其賂則不知其為賊矣齊商人弑君者及其<lb/>
　見殺則稱位蔡般弑父者及其見殺則稱爵是齊蔡<lb/>
　國人皆以為君矣聖人於此抑揚予奪遏人欲於横<lb/>
　流存天理於旣滅見諸行事可謂深切著明矣篡弑<pb n="35a"/>　之賊外則異國皆欲致討而不赦内則國人不以為<lb/>
　君而莫之與誰敢動於為惡故曰孔子成春秋而亂<lb/>
　臣賊子懼使隣國明討賊之義與國絶輔篡之姦則<lb/>
　亂賊何自而作雖作無以成其亂此春秋所以書也<lb/>
九月丁卯子同生<lb/>
　子同生以太子生之禮舉之接以大牢卜士負之士<lb/>
　妻食之公與文姜宗婦命之公問名於申繻對曰名<lb/>
　有五有信有義有象有假有類以名生為信以德命<pb n="35b"/>　為義以類命為象取於物為假取於父為類不以國<lb/>
　不以官不以山川不以隱疾不以畜牲不以器幣周<lb/>
　人以諱事神名終將諱之故以國則廢名以官則廢<lb/>
　職以山川則廢主以畜牲則廢祀以器幣則廢禮晉<lb/>
　以僖侯廢司徒宋以武公廢司空先君獻武廢二山<lb/>
　是以大物不可以命公曰是其生也與吾同物命之<lb/>
　曰同　程子曰冡嗣之生國之大事故書髙郵孫氏<lb/>
　曰王者之法立子以嫡所以杜爭奪之患而正嫡庻<pb n="36a"/>　之分也嫡長乏生必舉以禮而史書之册嫡庻有定<lb/>
　分少長有定日一著於史則少不得陵長庻不得加<lb/>
　嫡爭奪之患消而愛憎之心息也春秋十二公二百<lb/>
　四十二年未有書子生者而子同之生特書之所以<lb/>
　明史書之常法而示嫡庻之有分也餘公之生或非<lb/>
　嫡或舉不備禮或舊史不書春秋載一可以見二著<lb/>
　是可以明非者此之謂也胡氏曰適冡始生即書于<lb/>
　策與子之法也唐虞禪夏后殷周繼春秋兼帝王之<pb n="36b"/>　道賢可禪則以天下為公而不拘於世及之禮子可<lb/>
　繼則以天下為家而不必於讓國之義萬世之通道<lb/>
　也與賢者貴於得人與子者定於立嫡傳子以嫡天<lb/>
　下之達禮也故有君薨而世子未生之禮植遺腹朝<lb/>
　委裘而天下不亂者以名分素明而民志定也經書<lb/>
　子同生所以明與子之法正國家之本防後世配嫡<lb/>
　奪正之事垂訓之義大矣此世子也其不曰世子何<lb/>
　也天下無生而貴者誓於天子然後為世子　愚按<pb n="37a"/>　生即書之所以見名分之已定而明父子之親誓於<lb/>
　天子然後稱世子所以見爵秩之貴而明君臣之義<lb/>
　與賢與子雖帝王之達道然與子易與賢難與子而<lb/>
　專於立嫡決不至乎亂與賢而或非其人則必至乎<lb/>
　亂且以春秋言之曹之子臧吳之季札非不賢也父<lb/>
　兄知其賢也舉國以讓之二子之識不足以及此辭<lb/>
　而不受卒亂二國賢可輕與乎然則與賢之事不可<lb/>
　行於後世歟賢也必舜禹而後可舜禹不世出也茍<pb n="37b"/>　非舜禹也徒讓以生亂耳故春秋主於立嫡憂天下<lb/>
　之生亂也然以當時之事觀之非禁與賢之法而不<lb/>
　書也蓋亦無與賢之事可書也故但書與子之法以<lb/>
　為萬世之常經使世復生舜禹也在上者又有堯與<lb/>
　舜也則必舉天下以授受矣何待春秋之書乎書與<lb/>
　子之法以敎當時存與賢之法以待來世是則夫子<lb/>
　之微意而亦春秋之大權也<lb/>
冬紀侯來朝<pb n="38a"/>　請王命以求成于齊公告不能　程子曰紀侯不能<lb/>
　上訴天子近赴諸侵和輯其民人效死以守而欲求<lb/>
　援於魯桓不能保其國宜矣　愚按魯桓弑君之賊<lb/>
　一夫倡義即得誅之身且不保安能敵大國庇小國<lb/>
　而救人之急乎紀侯主之以求援其何能國春秋備<lb/>
　書之雖曰小事大弱事强亦必有道也<lb/>
　<lb/>
　<pb n="38b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷三<lb/>
</p>

  </div>
            <div>
                <head>春秋闕疑卷四</head>
    <p>
<pb n="1a"/>欽定四庫全書<lb/>
　春秋闕疑卷四　　　　　　元　鄭玉　撰<lb/>
七年春二月己亥焚咸丘<lb/>
　胡氏曰書焚咸丘所謂焚林而田也程子曰古者昆<lb/>
　蟲蟄而後火田去莽翳以逐禽獸非竭山林而焚之<lb/>
　也咸丘地名焚咸丘見其廣之甚也謝氏曰古者天<lb/>
　子不合圍諸侯不掩羣示愛也舉咸丘焚之失先王<lb/>
　田獵之道矣<pb n="1b"/>夏穀伯綏來朝鄧侯吾離來朝<lb/>
　程子曰臣之弑君天理滅矣宜天下所不容也而天<lb/>
　子反聘之諸侯相繼而朝之逆亂乎天道歲功不能<lb/>
　成矣故不書秋冬與四年同曰然則十五年邾人牟<lb/>
　人葛人來朝何以書秋冬四年與此明其義矣胡氏<lb/>
　曰立天之道曰陰陽陽居春夏以養育為事所以生<lb/>
　物也陰居秋冬以肅殺為事所以成物也王者繼天<lb/>
　而為之子則有刑賞賞以勸善非私與也故五服五<pb n="2a"/>　章謂之天命刑以懲惡非私怒也故五刑五用謂之<lb/>
　天討古者賞以春夏刑以秋冬象天道也桓弟弑兄<lb/>
　臣弑君而天討不加焉是陽而無陰歲功不能成矣<lb/>
　故特去秋冬二時以志當世之失刑也獨於四年七<lb/>
　年缺焉者按周制大司馬諸侯而有賊殺其親者則<lb/>
　正之放弑其君者則殘之桓弑隱公而立大司馬九<lb/>
　伐之法雖未之舉猶有望也及冡宰下聘恩禮加焉<lb/>
　則天下之望絶矣故四年宰糾書名而去秋冬二時<pb n="2b"/>　以見天王之不復能用刑也陳恒弑其君孔子請討<lb/>
　之以從大夫之後不敢不告也桓弑隱公而立雖方<lb/>
　伯連帥環視而未之恤猶有望也及穀鄧二國自遠<lb/>
　來朝則天下諸侯莫有可望者矣故七年穀伯鄧侯<lb/>
　各書其名而去秋冬二時以見諸侯之不復能修其<lb/>
　職也然則見之行事不亦深切著明已乎<lb/>
八年春正月己卯烝<lb/>
　公羊氏曰烝冬祭也春曰祠夏曰礿秋曰甞冬曰烝<pb n="3a"/>　常事不書此何以書譏亟也亟則黷黷則不敬君子<lb/>
　之祭也敬而不黷髙郵孫氏曰烝進也於冬時物皆<lb/>
　成熟凡可薦者皆進而祭之也程子曰冬烝非過也<lb/>
　書之以見五月又烝為非禮之甚也程氏學曰春秋<lb/>
　祭祀常事不書周正月夏十一月也烝冬祭合禮而<lb/>
　書者為五月復烝見黷也禮曰祭不欲數數則煩煩<lb/>
　則不敬宗廟重事祭祀有時乃慢棄彞典黷于先君<lb/>
　其罪著矣<pb n="3b"/>天王使家父來聘<lb/>
　杜氏曰家父天子大夫家氏父字程子曰魯桓弑立<lb/>
　未嘗朝聘而屢聘之失道之甚也胡氏曰下聘弑逆<lb/>
　之人而不加貶者既名冡宰於前其餘無責焉乃同<lb/>
　則書重之義以此見春秋任宰相之專而責之備也<lb/>
　髙郵孫氏曰桓公大惡之人而五年之間來聘者三<lb/>
　春秋一切書之所以見不能討惡而王道之衰遂使<lb/>
　篡人得志也<pb n="4a"/>夏五月丁丑烝<lb/>
　程子曰正月既烝矣而非時復烝者必以前烝為不<lb/>
　備也其黷亂甚矣胡氏曰春秋之文有一句而包數<lb/>
　義者有再書而一貶者戎伐凡伯于楚丘以歸之類<lb/>
　一句而包數義春正月己卯烝夏五月丁丑烝再書<lb/>
　而一貶<lb/>
秋伐邾<lb/>
　泰山孫氏曰不出主名微者<pb n="4b"/>冬十月雨雪<lb/>
　春秋十月夏時八月也陰未當盛陽未當衰八月雨<lb/>
　雪所以見陰盛而陽衰也程子曰建酉之月未霜而<lb/>
　雪書異也<lb/>
祭公來遂逆王后于紀<lb/>
　公羊氏曰祭公天子之三公何以不稱使昏禮不稱<lb/>
　主人遂者何生事也大夫無遂事此其言遂何成使<lb/>
　乎我也使我為媒可則因用是徃逆也女在其國稱<pb n="5a"/>　女其稱王后何王者無外其辭成矣髙郵孫氏曰祭<lb/>
　公逆王后而來至於魯者魯主天王之婚也祭公來<lb/>
　魯謀婚謀合而遂徃逆之不反白於天王也張氏曰<lb/>
　祭公謀於魯則當復命于王然後遣於宗廟以明逆<lb/>
　后之重今使魯為媒而用是往逆輕䙝王配如此何<lb/>
　以示正始之道哉故書若祭公之私行而以逆后為<lb/>
　遂事以深譏之陳氏曰書遂始於此凡遂譏也莫甚<lb/>
　於逆后罪祭公且罪魯也<pb n="5b"/>九年春紀季姜歸于京師<lb/>
　程子曰書王國之事不可用無王之月故書時而已<lb/>
　杜氏曰季姜桓王后季字姜姓公羊氏曰其辭成矣<lb/>
　則其稱紀季姜何自我言紀父母之於子雖為天王<lb/>
　后猶曰吾季姜京師者天子之居京大也師衆也天<lb/>
　子之居必以衆大之辭言之髙郵孫氏曰祭公之逆<lb/>
　則曰王后天子命為之后雖在於紀亦天子之天下<lb/>
　也自紀而歸則曰季姜有父母之尊不敢以尊名稱<pb n="6a"/>　也天王之居必以衆大之辭言之者猶曰至大矣小<lb/>
　者不能敵也至衆矣寡者不能當也欲天王自處於<lb/>
　至衆至大之地以臨天下之寡小也季姜之歸不曰<lb/>
　周天下無往而非周也胡氏曰自逆者而言則當尊<lb/>
　崇其匹内主六宫之政使妃妾不得以上僭故從天<lb/>
　王所命而稱王后示天下之母儀也自歸者而言則<lb/>
　當樛屈待下使夫人嬪婦皆得進御於君而無嫉妒<lb/>
　之心故從父母所子而稱季姜化天下以婦道也其<pb n="6b"/>　辭之抑揚上下進退先後各有所當而不相悖皆正<lb/>
　始之道王化之基春秋之所謹也樸鄉吕氏曰季姜<lb/>
　書歸于京師而劉夏之逆后不書歸者祭公之逆以<lb/>
　魯為之主故書之詳劉夏之逆以其過魯而已故書<lb/>
　之畧也<lb/>
夏四月<lb/>
秋七月<lb/>
冬曹伯使其世子射姑來朝<pb n="7a"/>　曹太子來朝賓之以上卿享曹太子初獻樂奏而歎<lb/>
　施父曰曹太子其有憂乎非歎所也　穀梁氏曰朝<lb/>
　不言使言使非正也使世子抗諸侯之禮而來朝曹<lb/>
　伯失政矣諸侯相見曰朝以待人父之道待人子以<lb/>
　内為失正矣内失正曹伯失正世子可以已矣則是<lb/>
　方命也尹子曰夫已多乎道胡氏曰周官典命凡諸<lb/>
　侯之適子誓於天子而攝其君則下其君之禮一等<lb/>
　未誓則以皮帛繼子男世子固有出會朝聘之儀矣<pb n="7b"/>　然攝其君繼子男者謂諸侯朝於天子急述職也諸<lb/>
　侯閒於王事則相朝其禮本無時曹伯既有疾何急<lb/>
　於朝桓而使世子攝哉大位姦之窺也危病邪之伺<lb/>
　也世子君之貳也君疾而儲副出啟窺伺之心當享<lb/>
　而射姑歎踰月而終生卒其有疾明矣而使世子來<lb/>
　終生之過也世子將欲已乎則方命矣曰孝子盡道<lb/>
　以事其親者也不盡道而茍焉以從命為孝又焉得<lb/>
　為孝<pb n="8a"/>十年春王正月庚申曹伯終生卒<lb/>
　胡氏曰十者盈數也天道十年則亦周矣人事十年<lb/>
　則亦變矣桓公至是其數已盈宜見誅於天人矣十<lb/>
　年書王紀常理也<lb/>
夏五月葬曹桓公<lb/>
秋公會衞侯于桃丘弗遇<lb/>
　公羊氏曰會者何期辭也穀梁氏曰弗遇者志不相<lb/>
　得也弗内辭也髙氏曰衞侯先與公為會期既而復<pb n="8b"/>　與齊鄭合謀將以伐我故公往會而弗遇此固衞侯<lb/>
　之失信然亦見公以弑逆為諸侯所棄聖人書之所<lb/>
　以深為萬世之戒也范氏曰魯至桃丘而衞不來故<lb/>
　書弗遇以殺耻家氏曰此魯桓有求於衞侯欲為此<lb/>
　會衞人拒而弗許春秋與之諸説皆以為譏衞侯失<lb/>
　信非也自入春秋弑君者衞州吁魯桓宋督三人爾<lb/>
　州吁迄正天討而宋督以賂免魯桓請婚以結齊割<lb/>
　許田以賂鄭故得逭討至今而諸侯實不盡與也衞<pb n="9a"/>　於魯親而非黨自弑君未甞受其要結之賂今魯人<lb/>
　請以為會衞侯獨不從春秋與其斥絶惡人不與為<lb/>
　會非貶其失信也<lb/>
冬十有二月丙午齊侯衞侯鄭伯來戰于郎<lb/>
　初北戎病齊諸侯救之鄭公子忽有功焉齊人餼諸<lb/>
　侯使魯次之魯以周班後鄭鄭人怒請師於齊齊人<lb/>
　以衞師助之　胡氏曰春秋加兵于魯衆矣未有書<lb/>
　來戰者此獨不稱侵伐而以來戰為文何也兵凶器<pb n="9b"/>　戰危事聖人之所重也誅暴禁亂敵加兵於己有不<lb/>
　得已而應之者矣未有悖道縱欲得已不已而先之<lb/>
　者也魯桓弑立天下大惡人人之所得討也鄭伯則<lb/>
　首盟于越以定其位齊侯則繼會于稷以濟其姦曾<lb/>
　不能修方伯之職駐師境上聲罪致討伸天下之大<lb/>
　義也今特以私忿小怨親帥其師戰于魯境尚為知<lb/>
　類也哉春秋之所必誅而不以聽也故以三國為主<lb/>
　而書來戰于郎鄭人主兵而首齊猶衞州吁主兵而<pb n="10a"/>　先宋<lb/>
十有一年春正月齊人衞人鄭人盟于惡曹<lb/>
　胡氏曰盟會皆君臣之禮故微者之盟會不志于春<lb/>
　秋凡春秋所志必有君與貴大夫居其間者也惡曹<lb/>
　之盟即三國之君矣既不以道興師為郎之戰又結<lb/>
　怨固黨為惡曹之盟故前書其爵而以來戰著罪後<lb/>
　書此盟而以奪爵示貶<lb/>
夏五月癸未鄭伯寤生卒秋七月葬鄭莊公九月宋人<pb n="10b"/>執鄭祭仲突歸于鄭鄭忽出奔衞<lb/>
　公之未昏於齊也齊侯欲以文姜妻鄭太子忽太子<lb/>
　忽辭人問其故太子曰人各有耦齊大非吾耦也詩<lb/>
　云自求多福在我而已大國何為及其敗戎師也齊<lb/>
　侯又請妻之固辭人問其故太子曰無事於齊吾猶<lb/>
　不敢今以君命奔齊之急而受室以歸是以師昏也<lb/>
　民其謂我何遂辭諸鄭伯祭仲曰必取之君多内寵<lb/>
　子無大援將不立三公子皆君也弗從初祭仲有寵<pb n="11a"/>　於莊公莊公使為卿為公娶鄧曼生昭公故祭仲立<lb/>
　之宋雍氏女於鄭莊公曰雍姞生厲公雍氏宗有寵<lb/>
　於宋莊公故誘祭仲而執之曰不立突將死亦執厲<lb/>
　公而求賂焉祭仲與宋人盟以厲公歸而立之秋九<lb/>
　月丁亥昭公奔衞己亥厲公立　胡安定先生曰宋<lb/>
　公執人權臣廢嫡立庻以亂鄭國故奪其爵胡氏曰<lb/>
　祭仲鄭相也見執于宋使出其君而立不正罪較然<lb/>
　矣何以不名命大夫也命大夫而稱字非賢之也乃<pb n="11b"/>　尊王命貴正卿大祭仲之罪以深責之也或曰孔父<lb/>
　賢而書名則曰禮之大節也今此則名其君於下而<lb/>
　字其臣于上何以異乎曰春秋者輕重之權衡也變<lb/>
　而不失其正之謂權常而不過于中之謂正宋殤孔<lb/>
　父道其常祭仲昭公語其變惟可與權者其知之矣<lb/>
　　愚謂孔父死于其君之難故得盡君前臣名之禮<lb/>
　祭仲擅廢其君故不得從孔父之道陳氏曰春秋之<lb/>
　褒貶名號不足以盡意則見於辭書曰宋人執鄭祭<pb n="12a"/>　仲突歸于鄭鄭忽出奔衞斯其為辭也詳矣謝氏曰<lb/>
　國有權臣則上下易分生殺廢置惟其所命故宋之<lb/>
　改立鄭君也執一鄭祭仲而鄭國之君位遷矣春秋<lb/>
　首書宋執祭仲而繼以突歸忽出以明鄭國進退之<lb/>
　權皆出祭仲也突公子也不以國氏者責其非正也<lb/>
　忽君也稱名不稱子以其絶于國人也鄭莊公之卒<lb/>
　也忽以世子嗣位巳五月矣政不足以結人心德不<lb/>
　足以保君位美狂狡以為忠良矜小廉以失大援賢<pb n="12b"/>　人棄外而國命擅于私門君道微弱而倡和行於叔<lb/>
　伯由此命令皆出于權臣而其𫝑與匹夫不異故宋<lb/>
　人誘祭仲而執之也突有臣民歸從而忽無左右之<lb/>
　助矣由此突歸國而忽出奔于衞也然則突非正也<lb/>
　非正而於入稱歸以咎忽之失人心也忽正也正而<lb/>
　於出稱名以咎忽之失君位也其于突也去國以明<lb/>
　非正穪歸以明得國其于忽也稱國以明正去爵以<lb/>
　示絶而突之進不由正忽之䘮失君道其惡顯矣歸<pb n="13a"/>　内辭入外辭於歸而稱入於入而稱歸皆春秋變文<lb/>
　以示義也臨江劉氏曰歸者順辭有易辭焉非所順<lb/>
　而書易也突之易見祭仲之専也<lb/>
柔會宋公陳侯蔡叔盟于折<lb/>
　公羊氏曰柔者何吾大夫之未命者也胡安定先生<lb/>
　曰蔡叔者字也蔡侯之弟也髙氏曰諸侯之弟國而<lb/>
　字之言與君同體也趙氏曰凡大夫特盟公侯非禮<lb/>
　也陳氏曰以大夫會諸侯盟於是始也家氏曰大夫<pb n="13b"/>　盟諸侯强國行之則為伉弱國行之則為僭末流之<lb/>
　弊諸侯大夫因是而外交强國以脅制其君如魯季<lb/>
　衞孫宋華之所為此其權輿春秋不與也<lb/>
公會宋公于夫鍾冬十有二月公會宋公于闞<lb/>
　胡氏曰臣與宋公盟于折君與宋公會于夫鍾于闞<lb/>
　于虛于龜皆存而不削何其辭費也曰盟者春秋所<lb/>
　惡而屢盟以長亂會者諸侯所不得而數會以厚疑<lb/>
　聖人皆存而不削於以見屢盟而卒叛數會而卒離<pb n="14a"/>　其事可謂著明矣是故春秋之志在於天下為公講<lb/>
　信修睦不以會盟為可恃也<lb/>
十有二年春正月<lb/>
夏六月壬寅公會把侯莒子盟于曲池<lb/>
　平把莒也<lb/>
秋七月丁亥公會宋公燕人盟于穀丘<lb/>
　張氏曰宋之納突于鄭求賂而後使之入及突入國<lb/>
　之後不能償其責言遂成釁隙故桓公欲平之髙氏<pb n="14b"/>　曰宋公連燕人將以討鄭故公復往會請平而與之<lb/>
　盟杜氏曰燕人南燕大夫家氏曰南燕姞姓在鄭衞<lb/>
　之閒姞女為后稷元妃周王業所基也北燕姬姓在<lb/>
　晉之北召公奭之後也昭三年北燕伯欵奔齊稱北<lb/>
　所以别于南二燕皆周建國而俱以燕為號豈受封<lb/>
　之始便有南北之異乎史記謂北燕為山戎所隔至<lb/>
　齊桓伐戎開道而後與中國通故其見於春秋獨後<lb/>
　此二燕之辨<pb n="15a"/>八月壬辰陳侯躍卒<lb/>
公會宋公于虛冬十有一月公會宋公于龜<lb/>
　髙氏曰公委宗社人民而六出與宋會蓋公憾鄭忽<lb/>
　而欲定突是以不憚屈辱力為鄭請然諸侯臨涖一<lb/>
　國之民民不可一日不治則國不可一日去之故先<lb/>
　王之法諸侯朝事天子則出境天子巡狩則出境方<lb/>
　伯率諸侯以征伐則出境親迎則出境若無事出境<lb/>
　則誅春秋之時侵伐盟會無時無之諸侯未嘗安居<pb n="15b"/>　國中以治其民也聖人悉書之以著其罪於罪之中<lb/>
　又為之輕重焉蓋當時王政不行天下無王諸侯不<lb/>
　從事於盟會則又無以安其國有相會以謀侵伐者<lb/>
　各從其會以見其事以王法論之凡諸侯去其國家<lb/>
　而擅相會者皆罪爾聖人又通以一時之權而較以<lb/>
　輕重也今公區區為鄭而數出會宋宋公亦為求賂<lb/>
　而數與公會皆非為國為民其罪均耳<lb/>
丙戌公會鄭伯盟于武父<pb n="16a"/>　髙氏曰宋公辭平故公自龜還遽會鄭伯而謀伐之<lb/>
　許氏曰王迹既熄伯統未興諸侯自擅無所禀命觀<lb/>
　隱十年見兵革之亂也桓十一年以來見盟會之亂<lb/>
　也是以君子不得已於斯民而以禮樂征伐實與桓<lb/>
　文故伯統興起則無復此亂諸侯有所一矣樸鄉呂<lb/>
　氏曰突篡君也武父之盟書曰鄭伯何也諸侯雖以<lb/>
　篡得國茍其大臣君之其國人君之諸侯亦與之會<lb/>
　盟以為彼國之君也聖人亦從而君之其實也<pb n="16b"/>丙戌衞侯晉卒<lb/>
　髙氏曰卒而日之蒙上文也重書丙戌必有一誤<lb/>
十有二月及鄭師伐宋丁未戰于宋<lb/>
　公欲平宋鄭秋公及宋公盟于句瀆之丘宋成未可<lb/>
　知也故又會于虛冬又會于龜宋公辭平故與鄭伯<lb/>
　盟于武父遂帥師而伐宋戰焉　胡氏曰既書伐宋<lb/>
　又書戰于宋者責賂于鄭而無厭屢盟于魯而無信<lb/>
　者宋也二國聲其罪以致討故書曰伐夫宋人之罪<pb n="17a"/>　固可伐矣取其賂以立督者魯桓也<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>其力以篡國<lb/>
　者鄭突也無諸己然後可以非諸人春秋之義用賢<lb/>
　治不肖不以亂易亂也故又書曰戰于宋來戰者罪<lb/>
　在彼戰于郎是也往戰者罪在内戰于宋是也謝氏<lb/>
　曰凡内戰公敗則書戰不書敗以敗為耻也戰不書<lb/>
　公諱之也敵敗則書敗不書戰以敗之為耻也敗則<lb/>
　書公不諱也伐宋者公也戰則知為敗矣故諱不書<lb/>
　公<pb n="17b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷四<lb/>
</p>

  </div>
            <div>
                <head>春秋闕疑卷五</head>
    <p>
<pb n="1a"/>欽定四庫全書<lb/>
　春秋闕疑卷五　　　　　　元　鄭玉　撰<lb/>
十有三年春二月公會紀侯鄭伯己巳及齊侯宋公衛<lb/>
侯燕人戰齊師宋師衞師燕師敗績<lb/>
　宋多責賂于鄭鄭不堪命故以紀魯及齊與宋衞燕<lb/>
　戰　髙郵孫氏曰齊宋衞三國穪爵君行舉重也燕<lb/>
　穪人微之也戰則舉重敗則穪師重衆也春秋之法<lb/>
　居䘮穪子緣人子之心創巨痛深之時不忍即先君<pb n="1b"/>　之爵而穪之衞侯晉卒於去年之冬於此纔三月耳<lb/>
　猶未葬也而衞之嗣君出會諸侯而伐人之國又自<lb/>
　穪其爵不以喪禮自持聖人據實而書之以見其罪<lb/>
　且深疾之也胡氏曰左氏以為鄭與宋戰公羊以為<lb/>
　宋與公戰穀梁以為紀與齊戰趙氏考據經文内兵<lb/>
　則以紀為主而先於鄭外兵則以齊為主而先於宋<lb/>
　獨取穀梁之説蓋齊紀者世仇也齊人合三國以攻<lb/>
　紀魯鄭援紀而與戰戰而不地於紀也不然紀懼滅<pb n="2a"/>　亡不暇何敢將兵越國助魯鄭以增怨乎齊為無道<lb/>
　恃强凌弱此以紀為主何也彼為無道加兵於己必<lb/>
　有引咎責躬之事禮義辨喻之文猶不得免焉則亦<lb/>
　固其封疆效死以守上訴諸天子下告諸方伯連率<lb/>
　與隣國之諸侯其必有伸之者矣不如是而憤然與<lb/>
　戰豈已亂之道乎力同度德動則相時小國仇大國<lb/>
　而幸勝焉禍之始也息伐鄭而亡鄭勝蔡而懼蔡敗<lb/>
　楚而滅今紀人不度德不量力不徵辭輕與齊戰而<pb n="2b"/>　為之援者弑君之賊篡國之人也不能保其國自此<lb/>
　戰始春秋以紀為主省德相時自治之意也<lb/>
三月葬衞宣公<lb/>
　胡氏曰葬自内錄旣與衞人戰曷為葬衞宣公怨不<lb/>
　棄義怒不廢禮是知古人以葬為重也<lb/>
夏大水<lb/>
秋七月<lb/>
冬十月<pb n="3a"/>十有四年春正月公會鄭伯于曹<lb/>
　十有三年來請修好至是會于曹曹人致餼<lb/>
　髙氏曰鄭伯欲結曹好故公往會之也公與鄭伯皆<lb/>
　篡逆之大惡天下所不容今會于曹曹之容惡可知<lb/>
　也<lb/>
無氷<lb/>
　公羊氏曰記異也胡氏曰按豳風七月周公陳王業<lb/>
　之詩也其詞曰二之日鑿氷冲冲三之日納于凌陰<pb n="3b"/>　四之日其蚤獻羔祭韭周官凌人之職頒氷於夏其<lb/>
　藏之也凅陰沍寒於是乎取其出之也賓食喪祭於<lb/>
　是乎用藏之周用之徧亦理隂陽天地之一事也髙<lb/>
　郵孫氏曰春秋之春夏時之冬也冬而氷者陰陽之<lb/>
　常物理之自然也冬而無氷則是陽氣不閉而陰氣<lb/>
　不凝也洪範五行是謂常燠聖人以為政敎之差上<lb/>
　干陰陽則陰陽乖戾故謹而書之曰無氷無不宜無<lb/>
　也春秋書災異之法有曰無者無氷是也有曰不者<pb n="4a"/>　不雨是也然而氷不曰不氷而謂之無雨不曰無雨<lb/>
　而謂之不皆曲盡其微而書之也孔子於春秋委曲<lb/>
　詳盡無一字茍然者所以傳信萬世以示人也<lb/>
夏五<lb/>
　穀梁氏曰夏五傳疑也杜氏曰不書月闕文泰山孫<lb/>
　氏曰孔子作春秋專其筆削損之益之以成大中之<lb/>
　法豈其日月舊史之有闕者不隨而刋正之哉此云<lb/>
　夏五無月者後人傳之脱漏耳<pb n="4b"/>鄭伯使其弟語來盟<lb/>
　鄭子人來尋盟且修曹之會髙郵孫氏曰春秋諸<lb/>
　侯使弟来者皆罪其不當使也弟而可使則命而使之<lb/>
　可也不命而使之徒曰弟焉罪之也胡氏曰諸侯之弟<lb/>
　兄例以字通而書名者罪其有寵愛之私非友于之義也<lb/>
秋八月壬申御廪災乙亥嘗<lb/>
　髙郵孫氏曰御廪者粢盛所藏也雖尊為天子必有<lb/>
　宗廟貴為諸侯必供粢盛故天子籍田諸侯躬耕皆<pb n="5a"/>　所以敎民務農而親事祖襧也然而災焉公之所事<lb/>
　者得無不敬而粢盛之用無乃闕乎四時之祭秋曰<lb/>
　嘗春秋之八月夏時之六月也而嘗不時也御廪災<lb/>
　終四日而嘗焉不時且不敬焉御廪之災公之不德<lb/>
　而事祖襧之道不至也不知遇災而懼責身修德以<lb/>
　答災異之戒遽然以災之所餘未及時而祭之蓋公<lb/>
　無恐懼之心而黷益甚也胡氏曰御廪粢盛之所藏<lb/>
　其新必矣何以不書營宮室以宗廟為先重本也御<pb n="5b"/>　廪災而新則不書常事也以為常事而不書垂敎之<lb/>
　意深矣知其説者然後知有國之急務為政之後先<lb/>
　雖勤於工築而民不勞怨與妄興土木困民力以自<lb/>
　奉者異矣<lb/>
冬十有二月丁卯齊侯祿父卒<lb/>
宋人以齊人蔡人衞人陳人伐鄭<lb/>
　宋人以諸侯伐鄭報宋之戰也焚渠門入及大逵伐<lb/>
　東郊取牛首以大宮之椽歸為盧門之椽　穀梁氏<pb n="6a"/>　曰以者不以者也謝氏曰以用也髙氏曰宋公不道<lb/>
　執人之卿易人之君既又求賂無厭深怨突之背已<lb/>
　而自量其力不足以加之於是復以齊蔡衞陳之兵<lb/>
　以伐之夫諸侯之國甲兵有制皆統乎天子乃敢私<lb/>
　用之與私為之用以伐人之國大亂之道也宋公之<lb/>
　罪斯為尤甚故加以焉<lb/>
十有五年春二月天王使家父來求車<lb/>
　左氏曰諸侯不貢車服天子不私求財公羊氏曰王<pb n="6b"/>　者無求求車非禮也穀梁氏曰求車非禮也求金甚<lb/>
　矣常山劉氏曰世之治也天子命貢賦于天下而無<lb/>
　敢不從無有求也諸侯奉貢賦于天子而無敢不恭<lb/>
　不至于來求也世亂反此書者交譏之所以見王室<lb/>
　之微而著諸侯之罪也胡氏曰遣使需索之謂求以<lb/>
　喪事而求貨財已為不可況車服乎經於求賻求車<lb/>
　求金皆書曰求垂後戒也夫上有好者下必有甚焉<lb/>
　者矣王曰有求下觀而化諸侯必將有求以利其國<pb n="7a"/>　大夫必將有求以利其家士庻人必將有求以利其<lb/>
　身皇皇焉惟恐不足未至於篡弑奪攘則不厭也古<lb/>
　之君子必昭儉德以臨照百官尊卑登降各有定數<lb/>
　示等威眀貴賤民志既定之後皆安其分而無求兵<lb/>
　形寢矣及侈心一動莫為防制必至於亢不衷官失<lb/>
　德亷耻道喪寵賂日章淪於危亡而後止也觀春秋<lb/>
　所書則見王室衰亂之由而知興廢撥亂之説矣<lb/>
三月乙未天王崩<pb n="7b"/>夏四月己巳葬齊僖公<lb/>
五月鄭伯突出奔蔡鄭世子忽復歸于鄭<lb/>
　祭仲專鄭伯患之使其婿雍糾殺之將享諸郊雍姬<lb/>
　知之謂其母曰父與夫孰親其母曰人盡夫也父一<lb/>
　而已胡可比也遂告祭仲曰雍氏舍其室而將享子<lb/>
　於郊吾惑之以告祭仲殺雍糾尸諸周氏之汪公載<lb/>
　以出曰謀及婦人宜其死也夏厲公出奔蔡六月乙<lb/>
　亥昭公入　謝氏曰突進不以正王法所不容也故<pb n="8a"/>　出奔稱爵而復名張氏曰忽之所以得歸者以其嘗<lb/>
　為世子也所以不稱鄭伯者以其不能君也故程子<lb/>
　曰忽稱世子本當立者不能保其位故不爵樸鄉呂<lb/>
　氏曰書復歸者復其位也髙氏曰突假宋之援以弟<lb/>
　篡兄居位數年患祭仲之專將殺之為仲所覺故避<lb/>
　仲而出聖人因其出奔故書名以絶之然突之出奔<lb/>
　非國人絶之止避祭仲耳不書祭仲逐君何也逐君<lb/>
　之臣其罪易知君而見逐其罪甚矣聖人之教在乎<pb n="8b"/>　端本清源故凡諸侯之奔皆不書所逐之臣而以自<lb/>
　奔為文所以警乎人君也君存稱世子君没稱子鄭<lb/>
　伯既没而忽猶稱世子者何也忽之出奔不能自固<lb/>
　其位耳人皆疑其不正故因其歸而正名曰世子以<lb/>
　明冡適當嗣也不曰復歸則無以知其嘗有國矣<lb/>
許叔入于許<lb/>
　髙郵孫氏曰隱十一年許嘗為鄭所有許之宗祀不<lb/>
　絶而許叔居許東偏故無滅許之文至此鄭有子忽<pb n="9a"/>　子突之亂許叔能乘其𫝑入許而復其國聖人美之<lb/>
　故特書許叔入于許叔當許之危亡國君出奔則茍<lb/>
　全宗祀居其東偏及鄭伯之亂兄弟爭立强臣制命<lb/>
　則以我之全力復其國而居之聖人善其屈伸得宜<lb/>
　進退無失也特書其字曰許叔不書其爵者未嘗有<lb/>
　爵也不曰歸者有鄭之難不可以安而歸也謝氏曰<lb/>
　稱入外之也莊公非以罪惡失國特以大國為之難<lb/>
　而已蓋未絶于國人也許叔上伸正義於王下求直<pb n="9b"/>　於大國復莊公於位而相之以治國人許叔之義也<lb/>
　今乃乘鄭之亂幸君之危而竊有其國與盜而得之<lb/>
　者亦奚以異哉故春秋書入而外之也　愚按入有<lb/>
　二義一曰逆辭一曰難辭使莊公而尚存則許叔當<lb/>
　迎莊公反國而相之今擅其國而有之惡也則入為<lb/>
　逆辭所以貶之也莊公而已卒則許叔復有其國使<lb/>
　先祀不絶善也則入為難辭所以褒之而又見其克<lb/>
　復之不易也今亦無所考矣然以經文觀之夫子所<pb n="10a"/>　書既繫之國復著其字則入非有所貶乃所以見其<lb/>
　難而褒之耳<lb/>
公會齊侯于艾<lb/>
　謀定許也　愚按隱十一年入許之役齊魯鄭也今<lb/>
　許叔乘鄭之亂以復其國齊魯不興師以問之則亦<lb/>
　已矣安得反為之會以定其位乎髙氏謂魯嘗與齊<lb/>
　絶矣至是僖公卒襄公立公復通好焉而齊襄居喪<lb/>
　出會越禮畔道與文姜為鳥獸之行桓公彭生之禍<pb n="10b"/>　兆於此矣故春秋志之以齊侯為主理或然也<lb/>
邾人牟人葛人來朝<lb/>
　正義曰曹使世子射姑來朝諸侯世子稱名則附庸<lb/>
　世子稱人稱謂之等節也陳氏曰旅見非邦交之<lb/>
　舊自參以上甚矣凡朝不勝譏莫甚於自參以上<lb/>
秋九月鄭伯突入于櫟<lb/>
　鄭伯因櫟人殺檀伯而遂居櫟　程子曰突非正也<lb/>
　忽既微弱故國人君之諸侯助之書爵所以戒居正<pb n="11a"/>　者已不能保則人取之矣書入以見義不容也謝氏<lb/>
　曰忽雖復歸衆所不保故突入于櫟人心所在則命<lb/>
　令隨之命令所在則君道隨之故忽雖正雖在内穪<lb/>
　世子突雖不正雖在外穪鄭伯人心在突不在忽故<lb/>
　也突雖爵以其非正故穪名以世子在内故書入春<lb/>
　秋之於突也出奔名之入櫟又名之惡其不正而始<lb/>
　終罪之固已至矣然以忽無君道人心歸突故出奔<lb/>
　穪鄭伯入櫟穪鄭伯然則突穪鄭伯乃以忽失君道<pb n="11b"/>　而國人從突也觀春秋前書忽歸後書突入而聖人<lb/>
　所以罪忽而誅突責君道而存世嫡其㫖盡於此矣<lb/>
　胡氏曰經於厲公復國削而不書獨書入於櫟何也<lb/>
　夫制邑之死虢君共城之叛太叔皆莊公所親戒也<lb/>
　今又城櫟而寘子元焉使昭公不立何謀國之誤也<lb/>
　衞有蒲戚而出獻公楚有陳蔡不羮而叛棄疾末大<lb/>
　必折有國之害也厲公復國削而不書者若曰既入<lb/>
　於櫟則其國已復矣於以明居重馭輕强幹弱枝以<pb n="12a"/>　身使臂之義為天下與來世之鑒也<lb/>
冬十有一月公會宋公衞侯陳侯於袲伐鄭<lb/>
　會于袲謀伐鄭將納厲公也弗克而還初鄭伯將以<lb/>
　髙渠彌為卿昭公惡之固諫不聽昭公立懼其殺已<lb/>
　也十七年十月辛卯弑昭公而立公子亹十八年秋<lb/>
　齊侯師於首止子亹會之髙渠彌相七月戊戌齊人<lb/>
　殺子亹而轘髙渠彌祭仲迎鄭子于陳而立之莊十<lb/>
　四年鄭厲公自櫟侵鄭及大陵獲傅瑕傅瑕曰茍舍<pb n="12b"/>　我吾請納君與之盟而赦之六月甲子傅瑕殺鄭子<lb/>
　及其二子而納厲公厲公入遂殺傅瑕使謂原繁曰<lb/>
　傅瑕貳周有常刑既伏其罪矣納我而無貳心者吾<lb/>
　皆許之上大夫之事吾願與伯父圖之且寡人出伯<lb/>
　父無裏言入又不念寡人寡人憾焉對曰先君桓公<lb/>
　命我先君典司宗祏社稷有主而外其心其何貳如<lb/>
　之茍主社稷國内之民其誰不為臣臣無貳心天之<lb/>
　制也子儀在位十四年矣而謀召君者庸非貳乎莊<pb n="13a"/>　公之子猶有八人若皆以官爵行賂勸貳而可以濟<lb/>
　事君其若之何臣聞命矣乃縊而死　髙氏曰伐鄭<lb/>
　者伐忽而納突也突無道篡國諸侯當伐突而恤忽<lb/>
　今反欲出忽納突廢嫡立庻其罪大矣宋公始納突<lb/>
　反為突所伐今又連諸侯為突伐忽無道之甚不可<lb/>
　勝誅胡氏曰穀梁氏曰地而後伐疑詞非其疑也夫<lb/>
　昭公雖正其才不足以君一國之人復歸於鄭日以<lb/>
　微弱厲公雖篡其智足以結四隣之援既入於櫟日<pb n="13b"/>　以盛强諸侯不顧是非而計其强弱始疑於輔正終<lb/>
　變而與邪相與連兵動衆納篡國之公子故詳書其<lb/>
　會地而後言伐以譏之也<lb/>
十有六年春正月公會宋公蔡侯衞侯于曹<lb/>
　謀伐鄭也　泰山孫氏曰未能納突故復會於此<lb/>
夏四月公會宋公衞侯陳侯蔡侯伐鄭<lb/>
　程子曰突善結諸侯故皆為之致力屢伐鄭也髙氏<lb/>
　曰春與曹謀而曹人不肯今又與陳侯同伐宋初伐<pb n="14a"/>　突期於服突而已不期忽之歸也突奔而忽歸則不<lb/>
　利於宋故宋公連年伐忽以納突以此言之鄭國之<lb/>
　亂宋公實為之故以宋為首惡家氏曰自去冬迄今<lb/>
　夏三書公會再出伐鄭不間以他事誅宋魯之輔篡<lb/>
　而干正也人孰無禮義之心忽之正突之不正皦如<lb/>
　黑白之易辨忽在外五年莫有仗義而復之者突甫<lb/>
　入櫟五國之君翕然來會如蟻慕羶蚋集醯其故何<lb/>
　哉蓋宋馮魯允以其所以篡者而輔人之篡不惟同<pb n="14b"/>　惡相恤抑亦惟利是趨鄭之土田鄭之重器有以蕩<lb/>
　揺其方寸故雖黨惡隳義彼亦有所不恤矣樸鄉呂<lb/>
　氏曰或疑宋既以齊蔡衞陳責賂於突而伐鄭不宜<lb/>
　今年又謀納突遂謂袲之會曹之會皆是伐突以救<lb/>
　忽然以魯桓方與突伐宋亦不宜會宋以伐突春秋<lb/>
　諸侯離合不常可勝辨哉今但據伐鄭二字言之則<lb/>
　是時突在櫟忽在鄭則為伐忽明矣　愚按春正月<lb/>
　會於曹蔡先於衞夏四月伐鄭衞先於蔡夫諸侯班<pb n="15a"/>　序自有定制猶天建地設不可亂也何俄頃之間而<lb/>
　變易若此哉或以為以至之先後為上下夫以至之<lb/>
　先後為上下是以利害率人而不要諸禮也當時諸<lb/>
　侯固有為之者夫子之修春秋其肯從乎又或以為<lb/>
　以兵之多寡為先後夫以兵之多寡為先後是以强<lb/>
　弱率人而不要諸義也當時諸侯固有行之者夫子<lb/>
　之修春秋安得不正之乎惟或者以為蔡自此服屬<lb/>
　於楚故春秋貶之而列於衞下為近是然蔡之從楚<pb n="15b"/>　亦無歲月之可考豈在是歲正月至四月之間乎姑<lb/>
　闕之以俟知者<lb/>
秋七月公至自伐鄭<lb/>
冬城向<lb/>
　程子曰春秋之文莫不一一意在示人如土工之事<lb/>
　無大小莫不書之其意止欲人君重民之力也<lb/>
十有一月衞侯朔出奔齊<lb/>
　初衞宣公烝於夷姜生急子屬諸右公子為之娶於<pb n="16a"/>　齊而美公取之生壽及朔屬壽於左公子夷姜縊宣<lb/>
　姜與公子朔構急子公使諸齊使盜待諸莘將殺之<lb/>
　壽子告之使行不可曰棄父命惡用子矣有無父之<lb/>
　國則可也及行飲以酒壽子載其旌以先盜殺之急<lb/>
　子至曰我之求也此何罪請殺我乎又殺之二公子<lb/>
　故怨惠公十一月左公子洩右公子職立公子黔牟<lb/>
　惠公奔齊　髙氏曰衞宣納伋之妻生壽及朔朔譖<lb/>
　其兄伋因併壽殺之既立之後驕而無禮二公子之<pb n="16b"/>　黨怨之朔懼而出奔遂立公子黔牟為衞侯聖人於<lb/>
　朔之出奔特名以絶之蓋春秋之法凡諸侯不能嗣<lb/>
　守先業上下乖離播越失地自取奔亡之禍者皆生<lb/>
　名之朔齊甥也故奔齊樸鄉呂氏曰奔而名國非其<lb/>
　國矣奔而不名國猶其國也鄭伯突出而世子忽入<lb/>
　國固忽之國也衞侯朔出而公子黔牟立國非朔之<lb/>
　國也陳氏曰此衞人立公子黔牟而後奔則其但書<lb/>
　奔何以為自失國也春秋之法茍其道足以失國雖<pb n="17a"/>　有篡公子亦以自致之文出之<lb/>
十有七年春正月丙辰公會齊侯紀侯盟于黄<lb/>
　平齊紀且謀衞故也　髙氏曰紀懼齊之見圖每為<lb/>
　之備而齊人多詐故為此盟示之以不疑俾之弛怠<lb/>
　而不我慮是以尋盟既退魯遂與齊戰於奚二年之<lb/>
　後齊遂遷紀之三邑足以知盟之無益而侵伐隨之<lb/>
　矣<lb/>
二月丙午公及邾儀父盟于趡<pb n="17b"/>　尋蔑之盟也　髙氏曰下有五月丙午則二月無丙<lb/>
　午必有一誤此盟豈非諸侯有謀邾者欲求魯之援<lb/>
　故邪觀下文可見　愚按盟之未幾魯即及宋衞伐<lb/>
　邾盟又足恃乎<lb/>
夏五月丙午及齊師戰于奚<lb/>
　疆事也於是齊人侵魯疆疆吏來告公曰疆埸之事<lb/>
　慎守其一而備其不虞姑盡所備焉事至而戰又何<lb/>
　謁焉　程子曰天下有道禮樂征伐自天子出春秋<pb n="18a"/>　之時擅相侵伐舉兵以侵伐人其罪著矣春秋直書<lb/>
　其事而責常在被侵伐者蓋彼加兵於己則當引咎<lb/>
　或自辨喻之以禮樂不得免焉則固其封疆告於天<lb/>
　子方伯若忿而與戰則以與戰者為主處已絶亂之<lb/>
　道也髙氏曰二國春方盟會而夏遽交戰彼以疆事<lb/>
　興師而來則魯宜有以諭之凡戰由主人主人服罪<lb/>
　則不戰矣孫氏曰戰穪及戰由我起也主戰者公也<lb/>
　不書公諱之也<pb n="18b"/>六月丁丑蔡侯封人卒秋八月蔡季自陳歸于蔡<lb/>
　蔡桓侯卒蔡人召蔡季於陳秋蔡季自陳歸於蔡<lb/>
　髙郵孫氏曰蔡季事迹公穀皆無文惟左氏以蔡侯<lb/>
　封人卒蔡人召蔡季於陳秋蔡季自陳歸於蔡蔡人<lb/>
　嘉之也何休曰蔡封人無子蔡季當立封人欲立獻<lb/>
　舞而疾季季避而之陳封人死歸反奔喪思慕三年<lb/>
　卒無怨心故賢而字之左氏何休之意皆謂季賢故<lb/>
　經特字之也而何休所載不出於傳記不知何從知<pb n="19a"/>　之然其事極美可賢則與經所字之義合杜預以為<lb/>
　桓侯無子故召季而立之季内得國人之望外有諸<lb/>
　侯之助故書字以善其得衆穪歸以明外納杜預之<lb/>
　意蓋謂蔡季當立為蔡君而啖趙陸氏皆以為蔡季<lb/>
　義而後取非如當時之歸者或謀殺或奪正或本非<lb/>
　當立國人不順惟蔡季入繼之善美而字之與杜預<lb/>
　之説相表裏矣今按蔡世家及諸侯年表無蔡季甞<lb/>
　立為蔡君之文又莊十年荆敗蔡師於莘以蔡侯獻<pb n="19b"/>　舞歸中間亦無蔡季為君之文由此觀之則蔡季之<lb/>
　歸但為蔡臣爾未甞為君也季之所以得字著於春<lb/>
　秋當如左氏何休之説蔡季去其國以避其位入其<lb/>
　國以終其喪一國之尊社稷之重則輕去以遜於人<lb/>
　吾君之喪吾兄之喪則必歸焉以服其服然則為蔡<lb/>
　季之行亦足以見取於孔子而書字於春秋也若杜<lb/>
　預陸氏之説考之傳記則無文求之春秋又無事雖<lb/>
　得立為君亦未足多賢不若生被其逐死服其喪之<pb n="20a"/>　為美也況獻舞之事相去纔十年間不容蔡季卒葬<lb/>
　與獻舞得立之迹不見於經也況世家年表皆無其<lb/>
　事杜預陸氏失之矣春秋入之例有加自文者此蓋<lb/>
　其國奉之以歸故書其所自以其有助焉爾其事之<lb/>
　善惡亦皆隨而見之不繫於輕重也胡氏曰蔡季之<lb/>
　去以道而去者也其歸以禮而歸者也公子不去國<lb/>
　季何以去權也既歸何以不有國獻舞立矣若季者<lb/>
　劉敞所謂智足以與權而不亂力足以得國而不居<pb n="20b"/>　遠而不攜邇而不迫者也是以見貴於春秋<lb/>
癸巳葬蔡桓侯<lb/>
　愚按五等諸侯春秋於其葬皆稱公惟蔡桓侯書本<lb/>
　爵啖氏曰蔡季之賢為之請於王故仍其爵先儒遂<lb/>
　以為書其一是則諸非自見書蔡桓侯則以見春秋<lb/>
　之臣子不請於王私諡其君而稱公者皆為有罪矣<lb/>
　啖氏之説不知何所本春秋二百四十二年列國之<lb/>
　君書者多矣豈無賢如蔡季者一二人為其君請諡<pb n="21a"/>　於王而獨一蔡季也朱子曰書蔡桓侯只是文誤此<lb/>
　説為近<lb/>
及宋人衞人伐邾<lb/>
　高郵孫氏曰宋衞穪人微者也髙氏曰春與儀父盟<lb/>
　于趡今乃自背其盟同宋衞伐之是誠何心哉夫宋<lb/>
　人者豈非弑君之黨乎自宋督弑君而賊猶未討也<lb/>
　夫衞人豈非逐君之賊乎自衞侯見逐而賊猶在國<lb/>
　也今公與他國弑君逐君之黨合心同黨以伐同盟<pb n="21b"/>　之隣國則公之惡不容於世矣聖人不書公而止書<lb/>
　及者以桓之罪顯然如此千載之下皆知其與宋衞<lb/>
　伐邾者魯桓也不必斥言之<lb/>
冬十月朔日有食之<lb/>
　髙郵孫氏曰書朔不書日孔子因舊史不能加之也<lb/>
十有八年春王正月<lb/>
　胡氏曰春秋於十八年復書王明弑君之賊雖身已<lb/>
　没而王法不得赦也又據桓十五年天王崩至是新<pb n="22a"/>　君嗣三年之喪畢矣明弑君之賊雖在前朝而古今<lb/>
　之惡一也然則篡弑者不容於天地之間身無存殁<lb/>
　時無古今皆得討而不赦聖人之法嚴矣<lb/>
公會齊侯于濼公與夫人姜氏遂如齊<lb/>
　春公將有行遂與姜氏如齊申繻曰女有家男有室<lb/>
　無相瀆也謂之有禮易此必敗公會齊侯於濼遂及<lb/>
　文姜如齊齊侯通焉公謫之以告　張氏曰濼之會<lb/>
　不言夫人者夫人不與行會禮也謝氏曰與者彼欲<pb n="22b"/>　行而我從之也遂者彼欲行而我弗能制也春秋書<lb/>
　與書遂罪其微弱也女子以幽靜為德正位於内而<lb/>
　已故女子與外事則專修外禮則放馴致其欲必為<lb/>
　大患文姜之弗率婦行也既與之出會於濼又與之<lb/>
　出適于齊人君正家之道掃地盡矣女子一失防閑<lb/>
　其亂有如此者然則閨門袵席之間可不慎哉胡氏<lb/>
　曰與者許可之辭罪在公也按齊詩惡魯桓微弱不<lb/>
　能防閑文姜使至淫亂為二國患而其辭曰敝笱在<pb n="23a"/>　梁其魚唯唯齊子歸止其從如水言公於齊姜委曲<lb/>
　順從若水從地無所不可故為亂者文姜而春秋罪<lb/>
　桓公治其本也易曰夫夫婦婦而家道正夫不夫則<lb/>
　婦不婦矣乾者夫道也以乘御為才坤者婦道也以<lb/>
　順從為事易著於乾坤述其理春秋施於桓公見其<lb/>
　用<lb/>
夏四月丙子公薨于齊<lb/>
　四月丙子享公使公子彭生乘公公薨於車魯人告<pb n="23b"/>　於齊曰寡君畏君之威不敢寜居來修舊好禮成而<lb/>
　不反無所歸咎惡於諸侯請以彭生除之齊人殺彭<lb/>
　生　胡氏曰魯君弑而薨者則以不地見弑今書桓<lb/>
　公薨於齊豈不没其實乎前書公與夫人姜氏如齊<lb/>
　後書夫人孫於齊去其姓氏則其實亦明矣髙氏曰<lb/>
　書薨于齊而不書所薨之故不忍言也所以養臣子<lb/>
　志而厲忠孝之心夫桓公弑君而篡其位其終亦不<lb/>
　免見殺於人而不以討賊之辭加之者齊侯但殺魯<pb n="24a"/>　君耳不討其弑隱之罪也聖人亦據實而書之所以<lb/>
　絶篡弑無已之亂也<lb/>
丁酉公之喪至自齊<lb/>
　髙郵孫氏曰桓公見弑於齊喪於此始自齊至告于<lb/>
　廟故經書之也髙氏曰喪在外必至於内然後能葬<lb/>
　故書公之喪至自齊而夫人之罪不言可知也<lb/>
秋七月<lb/>
冬十有二月己丑葬我君桓公<pb n="24b"/>　髙氏曰穪我君别外喪也　愚按春秋之法君弑賊<lb/>
　不討則不書葬所以責臣子以討賊之事而盡其不<lb/>
　共戴天之義也故隱公弑則不書葬今桓公亦弑而<lb/>
　書葬者有諸己而後求諸人無諸已而後非諸人桓<lb/>
　公弑隱公而自立不特不為君父討賊而已蓋弑君<lb/>
　之賊也及其弑也又安可責其臣子以復讐討賊之<lb/>
　義哉故於齊人殺公而書薨明齊人無討賊之義於<lb/>
　桓公既弑而書葬明桓公為當討之賊此皆聖人之<pb n="25a"/>　特筆而春秋之權衡也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="25b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
春秋闕疑卷五<lb/>
</p>

  </div>
            <div>
                <head>春秋闕疑卷六</head>
    <p>
<pb n="1a"/>欽定四庫全書<lb/>
　春秋闕疑卷六　　　　　　元　鄭玉　撰<lb/>
　　莊公<lb/>
　公名同桓公之子莊王四年即位諡法勝敵克亂曰<lb/>
　莊<lb/>
元年春王正月<lb/>
三月夫人孫于齊<lb/>
　公羊氏曰孫猶遜也内諱奔謂之孫夫人何以不稱<pb n="1b"/>　氏與弑公也左氏曰不稱姜氏絶不為親胡氏曰夫<lb/>
　人文姜也桓公之弑姜氏與焉為魯臣子者義不共<lb/>
　戴天矣嗣君夫人所出也恩如之何狥私情則害天<lb/>
　下之大義舉王法則傷母子之至恩此國論之難斷<lb/>
　者也經書夫人孫于齊而恩義之輕重審矣梁人有<lb/>
　繼母殺其父者而其子殺之有司欲當以大逆孔季<lb/>
　彥曰文姜與弑魯桓春秋去其姜氏𫝊謂絶不為親<lb/>
　夫絶不為親者即凡人爾宜以非司寇而擅殺當之<pb n="2a"/>　不得以逆論也人以為允故通于春秋然後能權天<lb/>
　下之大事矣孫者順讓之辭使若不為人子所逐以<lb/>
　全恩也髙郵孫氏曰文姜之孫則去其氏哀姜之孫<lb/>
　則不去氏文姜殺其夫桓公哀姜殺其子閔公姦惡<lb/>
　之迹同而殺君之罪等然其氏或去或不去者聖人<lb/>
　之意也文姜之惡可見矣其孫于齊是宜見絶于齊<lb/>
　也不稱姜氏所以許齊絶之也齊侯則是與夫人為<lb/>
　惡者矣然許齊絶之者非為齊襄設也以明骨肉之<pb n="2b"/>　親罪惡之大至其害義雖其親得絶之也哀姜之惡<lb/>
　可知矣其孫于邾邾非哀姜之國非所宜往也特曰<lb/>
　姜氏所以明邾得絶之也文姜齊女齊絶之則有疎<lb/>
　骨肉之嫌聖人辨其嫌使之得絶也故不稱姜氏而<lb/>
　書曰夫人孫于齊哀姜孫于邾邾非其族以明邾不<lb/>
　當受異姓之女他國之夫人來則絶之爾故書曰夫<lb/>
　人姜氏孫于邾　愚按胡氏謂絶不為親蓋謂魯非<lb/>
　謂齊也若云謂魯當去夫人之號而存姜氏之姓不<pb n="3a"/>　當去姓而存號也蓋文姜弑桓魯人當絶不待春秋<lb/>
　之文惟齊人當絶則非聖人察見至微斷以大義不<lb/>
　能識也故其書法若此以哀姜不去氏而互觀之則<lb/>
　可見矣<lb/>
夏單伯逆王姬<lb/>
　左作送公榖作逆榖梁氏曰單伯者何吾大夫之命<lb/>
　乎天子者也命大夫故不名也其不言如何也其義<lb/>
　不可受于京師也其義不可受于京師何也曰吾君<pb n="3b"/>　弑于齊使之主婚姻與齊為禮其義固不可受也公<lb/>
　羊氏曰何以不稱使天子召而使之也逆之者使我<lb/>
　主之也曷為使我主之天子嫁女于諸侯必使諸侯<lb/>
　同姓者主之諸侯嫁女于大夫必使大夫同姓者主<lb/>
　之髙郵孫氏曰單伯于此見經之後莊十四年書齊<lb/>
　人陳人曹人伐宋單伯㑹伐宋冬又㑹諸侯于鄄春<lb/>
　秋王臣而㑹諸侯俱序諸侯之上亦不若内臣而書<lb/>
　㑹也惟内臣㑹諸侯則曰㑹某由此觀之則單伯内<pb n="4a"/>　臣非王臣也王姬未至于魯不當稱送此當從二𫝊<lb/>
　作逆張氏曰單伯果以天子大夫送王姬必俟館成<lb/>
　之後方至魯豈得預書之　愚按文十五年經書單<lb/>
　伯至自齊單伯為魯請叔姬故書其至使為王臣則<lb/>
　安得告至于魯其為内臣明矣<lb/>
秋築王姬之館于外<lb/>
　胡氏曰魯于王室為懿親其主王姬亦舊矣館于國<lb/>
　中必有常處今特築之于外者榖梁子以為仇讐之<pb n="4b"/>　人非所以接婚姻也衰麻非所以接弁冕也知其不<lb/>
　可故特築之于外也築之于外得變之正乎曰不正<lb/>
　有三年之䘮天王于義不當使之主有不戴天之讐<lb/>
　莊公于義不可為之主築之于外之為宜不若辭而<lb/>
　不主之為正也是以君子貴端本焉春秋于此事一<lb/>
　書再書者其義以復讐為重示天下不可忘君親之<lb/>
　意故雖築館于外不以為得禮而書之也髙氏曰使<lb/>
　不知而為之猶可恕也知其非是而猶且為之又築<pb n="5a"/>　館于外以自誣此聖人所以深誅而詳著之也<lb/>
冬十月乙亥陳侯林卒<lb/>
王使榮叔來錫桓公命<lb/>
　家氏曰錫命之禮在春秋屢見而其事不同或即位<lb/>
　而見錫或歴年乃加錫或以死而追錫魯桓衛襄死<lb/>
　而錫者也襄之歿也王使成簡公追命之曰叔父陟<lb/>
　恪在我先王之左右以佐事上帝予敢忘髙圉亞圉<lb/>
　策書之辭也魯桓錫命亦當倣此謝氏曰悖逆之人<pb n="5b"/>　王法在所誅絶乃反生而來聘死而錫命逆天之大<lb/>
　也來聘稱天王以明王者當若天道也錫命稱王以<lb/>
　明周王弗克若天也憲天理物王之徳也臣不能相<lb/>
　之于始王不能若之于終由是所為背天而天理不<lb/>
　復見矣故王之聘錫桓公也始則名其宰以宰不能<lb/>
　相王于始也終則去其天以王不能若天于終也<lb/>
　愚按桓公既死王來錫命聖人猶去其天以示貶者<lb/>
　所以見古今之惡一也罪人雖死猶當追廢以示誅<pb n="6a"/>　絶使後之為惡者知懼而不敢為况可錫命而褒寵<lb/>
　之乎其誅討之法巖矣<lb/>
王姬歸于齊<lb/>
　胡氏曰魯主王姬舊矣在他公時常事不書此獨書<lb/>
　者以歸于齊故也逆于京師築館于外而不書歸于<lb/>
　齊則無以見其罪之在也書歸于齊而後忘親釋怨<lb/>
　之罪著矣春秋復讐之義明矣家氏曰堯之女舜也<lb/>
　書曰釐降二女于溈汭詩序言王姬適諸侯曰下嫁<pb n="6b"/>　于諸侯曰降曰下猶有自上而下之意至春秋垂法<lb/>
　則曰王姬歸于齊與列國女嫁諸侯者無異詞此出<lb/>
　於聖人之特筆所以見隂從陽夫倡婦乃天地之大<lb/>
　義不以天子女至貴而紊居室之大倫其慮後世逺<lb/>
　矣由秦漢以來務在尊君抑臣列侯尚主夫屈于婦<lb/>
　甚至降其父母下從弟昆不使以尊行而臨帝女失<lb/>
　春秋之教矣<lb/>
齊師遷紀郱鄑郚<pb n="7a"/>　謝氏曰齊將滅紀故遷其三邑而有之胡氏曰邑不<lb/>
　言遷遷不言師其以師遷之者見紀民猶足與守<lb/>
　而齊人强暴用大衆以迫之為已屬也凡書遷者自<lb/>
　是而滅矣春秋興滅國繼絶世則凡遷國邑者不再<lb/>
　貶而罪已見矣<lb/>
二年春王二月葬陳莊公<lb/>
夏公子慶父帥師伐于餘丘<lb/>
　榖梁氏曰于餘丘邾之邑也胡氏曰國而曰伐此邑<pb n="7b"/>　爾其曰伐何也誌慶父之得兵權也莊公幼年即位<lb/>
　首以慶父主兵卒致子般之禍于餘丘法不當書聖<lb/>
　人特書之以誌亂之所由為後戒也魯在春秋中見<lb/>
　弑者三君其賊未有不得魯之兵權者公子翬再為<lb/>
　主將専㑹諸侯不出隱公之命仲遂擅兵兩世入把<lb/>
　伐邾㑹師救鄭三軍服其威令之日久矣故翬弑隱<lb/>
　公而寪氏不能明其罪慶父弑子般而成季不能遏<lb/>
　其惡公子遂殺惡及視而叔仲惠伯不能免其死夫<pb n="8a"/>　豈一朝一夕之故哉春秋所書為戒逺矣<lb/>
秋七月齊王姬卒<lb/>
　謝氏曰齊告王姬之䘮魯莊公為之服大功故書卒<lb/>
　或曰由魯嫁故為之服禮者稱情而為之文也親非<lb/>
　姊妹而為之服其服非禮也齊吾之世讐也其始為<lb/>
　之主其婚其終為之服其䘮非孝也胡氏曰莊公于<lb/>
　齊王姬厚矣如不共戴天之念何此所謂不能三年<lb/>
　之䘮而緦小功之察特卒王姬以著其罪<pb n="8b"/>冬十有二月夫人姜氏㑹齊侯于禚<lb/>
　左氏曰書姦也榖梁氏曰婦人既嫁不踰竟踰竟非<lb/>
　正也婦人不言㑹言㑹非正也饗甚矣胡氏曰婦人<lb/>
　無外事送迎不出門見兄弟不踰域在家從父出嫁<lb/>
　從夫夫死從子今㑹齊侯于禚是莊公不能防閑其<lb/>
　母失子道也故趙氏曰姜氏齊侯之惡著矣亦所以<lb/>
　病公也曰子可以制母乎夫死從子通乎其下况于<lb/>
　國君君者人神之主風教之本也不能正家如正國<pb n="9a"/>　何若公者哀痛以思父誠敬以事母威刑以督下車<lb/>
　馬僕從莫不俟命夫人徒往乎夫人之往也則公威<lb/>
　命之不行哀戚之不至矣　愚按夫人之孫既去其<lb/>
　氏矣此復其氏者所以著其為齊侯之妹示之以别<lb/>
　而討其亂倫之罪也<lb/>
乙酉宋公馮卒<lb/>
三年春王正月溺㑹齊師伐衞<lb/>
　榖梁氏曰此公子溺也其不稱公子何也惡其㑹仇<pb n="9b"/>　讐伐同姓故貶而名之也公羊氏曰溺者何吾大夫<lb/>
　之未命者也胡氏曰有父之讐而釋怨罪大矣况與<lb/>
　合黨興師伐人國乎<lb/>
夏四月葬宋莊公<lb/>
五月葬桓王<lb/>
　左氏曰緩也胡氏曰天子七月而葬同軌畢至諸侯<lb/>
　五月同盟至大夫三月同位至士踰月外姻至王崩<lb/>
　至是蓋七月矣先儒或言天子不志葬又以為不言<pb n="10a"/>　葬者常也夫事孰有大于葬天子者而可以不志乎<lb/>
　死生終始之際人道之大變豈以是為常事而不書<lb/>
　也陳氏曰文公使公子遂葬晉侯叔孫得臣葬襄王<lb/>
　是均周晉也昭公使叔弓葬宋公滕侯叔鞅葬景王<lb/>
　是均周宋滕也均猶可也晉景公卒成公弔䘮而定<lb/>
　王不書葬楚康王卒襄公送䘮而靈王不書葬不臣<lb/>
　於周而詘于晉楚春秋詳之是故春秋不徒志葬也<lb/>
秋紀季以酅入于齊<pb n="10b"/>　紀于是乎始判　樸鄉吕氏曰春秋之法凡人臣竊<lb/>
　地以迯者必書奔今酅不書奔則非奔也凡人臣竊<lb/>
　地以自恣者必書叛今酅不書叛則非叛也不書奔<lb/>
　不書叛而直書以酅入于齊則是以酅入于齊求存<lb/>
　其宗祀而已胡氏曰不書名者天下無道强衆相陵<lb/>
　天子不能正方伯不能伐屈已事齊請後五廟其亦<lb/>
　不得已而為之者非其罪也髙氏曰析地而去國降<lb/>
　志而事讐此非紀季之心也以宗國為寄矣　愚按<pb n="11a"/>　紀季當紀之危能與其君效死勿去以守社稷者正<lb/>
　也至于力不能守奉兄之命以酅入齊求存宗祀蓋<lb/>
　亦其情之甚不得已者然視賣國忘君棄親事讐者<lb/>
　有間矣故聖人不曰以酅叛亦不曰以酅奔而曰紀<lb/>
　季以酅入于齊所以恕季而罪齊然非褒季也<lb/>
冬公次于滑<lb/>
　將㑹鄭伯謀紀故也鄭伯辭以難榖梁氏曰次止也<lb/>
　有畏也欲救紀而不能也胡氏曰春秋紀兵伐而書<pb n="11b"/>　次以次為善救而書次以次為譏次于滑譏之也魯<lb/>
　紀有婚姻之好當恤其患于齊有父之讐不共戴天<lb/>
　茍能救紀抑齊一舉而兩善并矣見義不為而有畏<lb/>
　也春秋之所惡故書公次于滑以譏之也<lb/>
四年春王二月夫人姜氏享齊侯于祝丘<lb/>
　謝氏曰享兩君相見之禮也享禮在廟尚敬也夫人<lb/>
　出享齊侯黷禮之大也人無耻畏則無所不為故文<lb/>
　姜初㑹齊侯于禚次享齊侯于祝丘張氏曰夾谷之<pb n="12a"/>　㑹齊侯欲享魯君夫子猶以犧象不出門嘉樂不野<lb/>
　合拒之豈齊侯文姜可以行之于祝丘乎假先王之<lb/>
　禮而為禽獸之行大亂之道也<lb/>
三月紀伯姬卒<lb/>
　泰山孫氏曰内女不卒此卒者為夏紀侯大去其國<lb/>
　齊侯葬紀伯姬起也程氏曰伯姬卒而紀國亡魯為<lb/>
　父母兄弟之國反使齊侯葬之書此所以罪魯是謂<lb/>
　文見于此義起在彼者也或曰齊侯迫逐紀侯取其<pb n="12b"/>　國而葬其妻義豈在此乎曰齊侯之惡不待貶絶而<lb/>
　可知若魯之罪則聖人之所以明微也家氏曰内女<lb/>
　嫁于諸侯而書卒者凡七人其間復有出而歸者焉<lb/>
　至于卒葬皆書則紀伯姬及叔姬與宋共姬三人爾<lb/>
　伯姬以國亡為齊所葬愍而書之叔姬伯姬之娣國<lb/>
　亡夫死守節于酅特録其葬非例也共姬則遇災而<lb/>
　終節行顯著是以卒葬皆書之<lb/>
夏齊侯陳侯鄭伯遇于垂<pb n="13a"/>　襄陵許氏曰齊與陳鄭遇垂蓋謀取紀是以紀侯見<lb/>
　難而去也<lb/>
紀侯大去其國<lb/>
　紀侯不能下齊以與紀季夏紀侯大去其國違齊難<lb/>
　也　程子曰紀侯大去其國大名責在紀也常山劉<lb/>
　氏曰大者紀侯之名生名之著失地也髙氏曰按齊<lb/>
　之圖紀固非一日先以兵遷其三邑志固在于滅矣<lb/>
　紀量力之不支無以為計遂使季以酅事之夫紀地<pb n="13b"/>　不過百里而去四邑則地㡬盡矣今齊方與陳鄭遇<lb/>
　垂兵未加于其國紀侯不暇葬其妻遽委之而去此<lb/>
　何理哉夫為國君死社稷不以難去今紀無内難但<lb/>
　為齊所逼而敵猶未至境也借使齊以兵臨我猶當<lb/>
　勵其臣民固其禦備而為之守上訴于天子近赴于<lb/>
　隣國求為之援不幸而力不足則亦死之可也惡有<lb/>
　先自委其國而去之者哉先儒以太王之事擬之過<lb/>
　矣胡安定先生曰紀侯自去國為齊有不言滅者非<pb n="14a"/>　滅也齊未嘗加兵于紀之都城不言奔者非奔也奔<lb/>
　者身雖奔而國家在焉陳氏曰紀侯大去其國未知<lb/>
　紀之自亡歟人之亡之歟曰齊侯葬紀伯姬則齊亡<lb/>
　之也<lb/>
六月乙丑齊侯葬紀伯姬<lb/>
　胡氏曰葬紀伯姬不稱齊人而目其君者見齊襄迫<lb/>
　逐紀侯使之去國雖其夫人在殯而不及葬然後襄<lb/>
　公之罪著矣　愚按凡葬者皆彼來告而此往㑹之<pb n="14b"/>　也紀既亡矣必不來告也齊侯葬之魯必不㑹也聖<lb/>
　人所以錄伯姬之葬罪魯且罪齊也罪魯者以其不<lb/>
　能救婚姻之國至于滅亡雖其姊妹之䘮亦不能葬<lb/>
　而使讐人得以葬之也罪齊者以其既滅人之國乃<lb/>
　葬人之妻大暴而小慈以欺世盗名也<lb/>
秋七月<lb/>
冬公及齊人狩于禚<lb/>
　公羊氏曰公及齊侯狩其稱人何諱與讐狩也前此<pb n="15a"/>　有事矣曷為獨于此焉譏莫重乎與讐狩也胡氏曰<lb/>
　夫狩者馳騁田獵其樂下主乎已一為乾豆其事上<lb/>
　主乎宗廟以為有人心者宜于此焉變矣故齊侯稱<lb/>
　人而魯公書及以著其罪<lb/>
五年春王正月<lb/>
夏夫人姜氏如齊師<lb/>
　薛氏曰齊帥者軍旅之間也髙郵孫氏曰不曰其地<lb/>
　師之次止無常也謝氏曰孫于齊猶有畏心焉㑹于<pb n="15b"/>　禚享于祝丘則無所畏矣曰㑹曰享猶有恥心焉如<lb/>
　齊師則無恥矣㑹非夫人事享又甚焉享非夫人事<lb/>
　如齊師又甚焉胡氏曰曰㑹曰享猶為之名也至是<lb/>
　如齊師羞惡之心亡矣夫人之行不可復制矣春秋<lb/>
　書此以戒後世謹禮于微慮患于早之意也<lb/>
秋郳黎來來朝<lb/>
　胡氏曰郳國黎來名諸侯之附庸未受爵命書名例<lb/>
　也程氏曰郳黎來來修朝禮故書曰朝且其後數從<pb n="16a"/>　中國諸侯之㑹王命以為小邾子蓋于此已能自進<lb/>
　于禮矣<lb/>
冬公㑹齊人宋人陳人蔡人伐衛<lb/>
　納惠公也榖梁氏曰是齊侯宋公也其曰人何人諸<lb/>
　侯所以人公也其人公何逆天王之命也髙氏曰衛<lb/>
　朔譖其兄使至于死而盗其位其罪至大天王治其<lb/>
　舊惡而廢之斯得宜矣諸侯舉兵强納之悖抗王命<lb/>
　不臣之甚也謝氏曰内無貶公之道故上書公以見<pb n="16b"/>　諸侯下書人以示貶<lb/>
六年春王正月王人子突救衛<lb/>
　胡氏曰王人微者子突其字也以下士之微超從大<lb/>
　夫之例而書字褒救衛也髙氏曰善子突則以尊王<lb/>
　命故尊王命所以重諸侯之罪也家氏曰救固善也<lb/>
　而王師不言救諸侯相攻而諸侯救之夷狄内侵而<lb/>
　方伯連帥救之可以言救今諸侯擅兵伐國王不能<lb/>
　令以兵救之救非所以施于王也蓋伐之為言天子<pb n="17a"/>　事也而諸侯以之救之為言諸侯事也而天子以之<lb/>
　用見當時諸侯之無王而名分㡬于掃地矣聖人作<lb/>
　經垂訓于諸侯之伐則削其爵而人之于子突之救<lb/>
　則正其名而字之所以明君臣之分而正五國無王<lb/>
　之戮其義精矣<lb/>
夏六月衛侯朔入于衛<lb/>
　衞侯入放公子黔牟于周放寗跪于秦殺左公子洩<lb/>
　右公子職乃即位　公羊氏曰衞侯朔何以名犯命<pb n="17b"/>　也其言入簒辭也榖梁氏曰入者内弗受也出入名<lb/>
　以王命絶之也程子曰朔搆其兄而使至于死其罪<lb/>
　大矣然父立之諸侯莫得而治也王治其舊惡而廢<lb/>
　之宜也胡氏曰朔藉諸侯之力連五國之師拒王官<lb/>
　之微者以復歸于衞其勢宜無難矣而書入者逆王<lb/>
　命也樸鄉吕氏曰春秋之初惟桓之五年書衞人陳<lb/>
　人蔡人從王伐鄭是天王猶能舉征伐之權也惟莊<lb/>
　之五年書魯齊宋陳蔡伐衞六年春王人子突救衞<pb n="18a"/>　是天王猶能執廢置諸侯之權也夫三國從王伐鄭<lb/>
　而鄭服則諸侯無有不臣者矣惟其伐鄭而鄭不服<lb/>
　然後王命不行于天下夫使王人子突救衞而黔牟<lb/>
　立則諸侯無敢不禀命而自立者矣惟其救衞而朔<lb/>
　得以自立然後王命益不行于天下春秋之初天王<lb/>
　之能舉政刑者惟此二事而僅止于此然則鄭寤生<lb/>
　之抗王五國之納朔擢髮不足數其罪矣<lb/>
秋公至自伐衞<pb n="18b"/>　髙郵孫氏曰人君一出或行數事不可並告擇一事<lb/>
　之重者而告之春秋因舊史書之爾<lb/>
螟<lb/>
冬齊人來歸衛俘<lb/>
　胡氏曰俘者二傳以為寶按商書稱遂伐三朡俘厥<lb/>
　寶玉則俘者正文也寶者釋辭也言齊歸衛寶則知<lb/>
　四國皆受朔之賂矣春秋特書此事結正諸侯之罪<lb/>
　也夫以弟弑兄臣弑君篡居其位上逆天王之命人<pb n="19a"/>　理所不容矣彼諸侯者豈其弗察而援之甚力則未<lb/>
　有以騐其䘮心失志迷惑之端也及至齊人歸寶然<lb/>
　後知其有欲貨之心而動于惡也世衰道微暴行交<lb/>
　作狥于貨寶賄賂公行使君臣父子兄弟終去仁義<lb/>
　懷利以相與不至于篡攘則不厭也春秋結正諸侯<lb/>
　之罪垂戒明矣髙郵孫氏曰齊為主兵又分賂焉不<lb/>
　著齊人之歸則無以見齊主其賂家氏曰聖人為魯<lb/>
　諱故于郜鼎則曰取之宋言宋人以歸于魯非魯取<pb n="19b"/>　之于衞寶則曰齊人來歸言齊人以歸于魯非魯取<lb/>
　之皆諱賂之辭所以存其羞惡之心而垂戒于後世<lb/>
　也<lb/>
　<lb/>
　<lb/>
　<lb/>
　<lb/>
　春秋闕疑卷六<lb/>
</p>

  </div>
            <div>
                <head>春秋闕疑卷七</head>
    <p>
<pb n="1a"/>欽定四庫全書<lb/>
　春秋闕疑卷七　　　　　　元　鄭玉　撰<lb/>
七年春夫人姜氏㑹齊侯于防<lb/>
　髙氏曰防魯地齊侯來而夫人出㑹之也<lb/>
夏四月辛卯夜恒星不見夜中星隕如雨<lb/>
　胡氏曰恒星者列星也如雨者言衆也人事感於下<lb/>
　則天變動於上前此者五國連衡旅拒王命後此者<lb/>
　齊桓晉文更伯中國政歸盟主王室遂虚其為法度<pb n="1b"/>　廢絶威信陵遲之象著矣<lb/>
秋大水無麥苗<lb/>
　張氏曰周之秋今五月也麥熟苗秀因水漂盡民食<lb/>
　乏絶有國之大事故書髙氏曰秋大水而無麥苗與<lb/>
　隕霜殺菽同義因水災而無也胡氏曰書大水畏天<lb/>
　災也無麥苗重民命也畏天災重民命見王者之心<lb/>
　矣忽天災而不懼輕民命而不圖國之亡無日矣春<lb/>
　秋所以謹之也<pb n="2a"/>冬夫人姜氏㑹齊侯于穀<lb/>
　胡氏曰防魯地榖齊地初㑹于禚次享于祝丘又次<lb/>
　如齊師又一嵗而再㑹焉其為惡益逺矣明年無知<lb/>
　弑諸兒其禍淫之明驗也<lb/>
八年春王正月師次于郎以俟陳人蔡人<lb/>
　榖梁氏曰次止也俟待也杜氏曰期共伐郕陳蔡不<lb/>
　至故駐師于郎以待之胡氏曰伐而次者有整兵慎<lb/>
　戰之意其次善之也遂伐楚次于陘是也救而次者<pb n="2b"/>　有緩師畏敵之意其次譏之也次于匡于聶北于雍<lb/>
　榆是也俟而次者有無名妄動之意次于郎以俟陳<lb/>
　人蔡人是也<lb/>
甲午治兵<lb/>
　謝氏曰以陳蔡不至故擇日治兵志于攻郕故也國<lb/>
　君治兵有時事起而後治兵兵不素習故也胡氏曰<lb/>
　此治兵于郎也俟而不至暴師露衆役久不用則有<lb/>
　失伍離次逃亡潰散之虞故復申明軍法以整齊之<pb n="3a"/>　其志非善之譏黷武也<lb/>
夏師及齊師圍郕郕降于齊師<lb/>
　仲慶父請伐齊師公曰不可我實不徳齊師何罪罪<lb/>
　我之由　胡氏曰書及齊師親仇讐也圍郕者伐同<lb/>
　姓也郕降于齊師者見伐國無義而不能服也于是<lb/>
　莊公之惡著矣<lb/>
秋師還<lb/>
　胡氏曰書師還譏久役也按左氏仲慶父請伐齊師<pb n="3b"/>　莊公不可是國君上將親與圍郕之役也然其次其<lb/>
　及其還皆不稱公者重衆也春秋正例君將不稱師<lb/>
　則以君為重今此不稱公又以為重衆何也輕舉大<lb/>
　衆妄動久役俟陳蔡而陳蔡不至圍郕而郕不服歴<lb/>
　三時而後還則無名黷武非義害人未有如此之甚<lb/>
　也至是師為重矣義繫于師故不書公以著勞民毒<lb/>
　衆之罪為後戒也春秋王道輕重之權衡此類是矣<lb/>
　常山劉氏曰春秋書魯用師未有如此之詳者蓋莊<pb n="4a"/>　公此年之師尤為非義上不禀命于天王無故次郎<lb/>
　可謂無名甲午治兵可謂黷武圍郕而郕降齊可謂<lb/>
　無功歴三時而師還可謂害民夫逆天道親仇讐圍<lb/>
　同姓𠞰民力與國不信伐國不服故聖人備書之以<lb/>
　見其罪<lb/>
冬十有一月癸未齊無知弑其君諸兒<lb/>
　齊侯使連稱管至父戍葵丘𤓰時而往曰及𤓰而代<lb/>
　朝戍公問不至請代弗許故謀作亂僖公之母弟曰<pb n="4b"/>　夷仲年生公孫無知有寵于僖公衣服禮秩如適襄<lb/>
　公絀之二人因之以作亂連稱有從妺在公宫無寵<lb/>
　使間公曰捷吾以女為夫人冬十二月齊侯㳺于姑<lb/>
　棼遂田于貝丘見大豕從者曰公子彭生也公怒曰<lb/>
　彭生敢見射之豕人立而啼公懼隊于車傷足䘮屨<lb/>
　反誅屨于徒人費弗得鞭之見血走出遇賊于門劫<lb/>
　而束之費曰我奚御哉袒而示之背信之費請先入<lb/>
　伏公而出鬬死于門中石之紛如死于階下遂入殺<pb n="5a"/>　孟陽于牀曰非君也不類見公之足于戸下遂弑之<lb/>
　而立無知初襄公立無常鮑叔牙曰君使民慢亂將<lb/>
　作矣奉公子小白出奔莒亂作管夷吾召忽奉公子<lb/>
　糾來奔　謝氏曰無知僖公母弟年之子也衣服禮<lb/>
　秩如適因以作亂然則公孫無知緣公孫之寵而敢<lb/>
　為大逆者也春秋奪其公孫所以絶其親而誅之也<lb/>
　公子公孫恃子孫有承繼之道而肆為逆惡者衆矣<lb/>
　故衛州吁黜其公子齊無知黜其公孫所以正大法<pb n="5b"/>　也所以杜後世子孫爭國之心也無知書齊與州吁<lb/>
　書衛同意胡氏曰僖公私其同母異于他弟施及其<lb/>
　子衣服禮秩如適此亂本也故于年之來聘特以弟<lb/>
　書于無知之弑不稱公孫著其有寵而當國垂戒之<lb/>
　義明矣古道親親與尊尊並行而不相悖故堯親九<lb/>
　族必克明俊徳而後九族睦周封同姓必庸康叔蔡<lb/>
　叔而後王室强徒知寵愛親屬而不急于尊賢使為<lb/>
　表儀以為親親之道必有篡弑之禍矣徒人費遇賊<pb n="6a"/>　于門先入伏公出而鬭死石之棼如死于階下是能<lb/>
　死節者也春秋重死節之臣而法有特書其不見于<lb/>
　經何也如費等則所謂便辟私暱之臣逢君之惡田<lb/>
　獵畢弋而不修民事使百姓苦之者也與大臣孔父<lb/>
　仇牧義形于色不畏强禦以身死職則異矣當是時<lb/>
　管仲隰朋鮑叔皆沉于下僚不見庸也而徒人費石<lb/>
　之棼如乃得居左右襄公之所疎逺親信如此故以<lb/>
　齊國之强大一也桓公用之則九合諸侯不以兵車<pb n="6b"/>　由親賢人逺小人所以興也襄公用之不能保其身<lb/>
　死于戸下由親小人逺賢人所以亡也此二人雖死<lb/>
　于難與自經于溝瀆而莫之知者猶不逮焉乃致亂<lb/>
　之臣死不償責又何取乎陳氏曰弑君者連稱管至<lb/>
　父則其専罪無知何君弑而無知受之則賊不在二<lb/>
　子春秋誅利心是故連稱管至父實弑齊襄無知與<lb/>
　聞故者也而無知受之則無知為逆首張氏曰襄公<lb/>
　即位以至于今春秋所書齊事無一非亡國戕身之<pb n="7a"/>　謀所謂積不善之餘殃者也<lb/>
九年春齊人殺無知<lb/>
　初公孫無知虐于雍廪至是雍廪殺無知　胡氏曰<lb/>
　殺無知者雍廪也而曰齊人者討賊之詞也弑君之<lb/>
　賊人人之所惡夫人之所得討故稱人人者衆辭也<lb/>
　無知不稱君已不能君齊人亦莫之君也<lb/>
公及齊大夫盟于蔇<lb/>
　髙氏曰按國語韋昭注云齊人殺無知逆子糾于魯<pb n="7b"/>　莊公不即遣而盟以要之齊大夫歸遂隂召小白于<lb/>
　莒則知此盟蓋公意也故書公及凡國亂而嗣君未<lb/>
　定則方伯請天子之命以正之可也今公既不能請<lb/>
　天子之命乃捐禮以求盟且齊人義欲納糾而自迎<lb/>
　之又何以盟為然齊來求君而公固欲盟茍辭不盟<lb/>
　恐生他變故以一時之權抗公而盟于蔇所以稱齊<lb/>
　大夫而不見名氏者聖人深察人情所難而曲盡一<lb/>
　時之變有異乎處父髙傒也公之所為如此宜乎齊<pb n="8a"/>　人之背盟也<lb/>
夏公伐齊納子糾齊小白入于齊<lb/>
　夏公伐齊納子糾桓公自莒先入　子糾公榖皆無<lb/>
　子字程子曰春秋書公伐齊納糾而不稱子不當立<lb/>
　者也書齊小白入于齊以國繫者明當立也桓公兄<lb/>
　也當立子糾弟也不當爭考之春秋可見桓公之入<lb/>
　也書曰齊小白入于齊魯之納子糾也書曰公伐齊<lb/>
　納糾左氏誤多子字公榖之言是也楊龜山曰嘗攷<pb n="8b"/>　子糾與小白未嘗為世子而俱出奔故春秋不書子<lb/>
　而書公伐齊納糾齊小白入于齊以齊繫小白宜有<lb/>
　齊者也糾不稱子又不繫之齊者外之不宜有齊者<lb/>
　不宜有齊而入之是為亂而已胡氏曰納者不受而<lb/>
　强致之稱入者難詞襄公見殺糾與小白皆以庶子<lb/>
　出奔而糾弟也按史周公誅管蔡以安周齊桓殺其<lb/>
　弟以反國是糾幼而小白長其有齊宜矣宜則何以<lb/>
　不稱公子内無所承上不禀命故以王法絶之也桓<pb n="9a"/>　公于王法雖當絶視子糾則當立故管仲相桓公為<lb/>
　徙義召忽死子糾為傷勇　愚按子糾小白之少長<lb/>
　𫝊記所載不同今亦無從考證但以論語所記子路<lb/>
　曰桓公殺公子糾召忽死之管仲不死曰未仁乎子<lb/>
　曰桓公九合諸侯不以兵車管仲之力也如其仁子<lb/>
　貢曰管仲非仁者與桓公殺公子糾不能死又相之<lb/>
　子曰管仲相桓公一匡天下民到于今受其賜微管<lb/>
　仲吾其被髮左袵矣豈若匹夫匹婦之為諒自經于<pb n="9b"/>　溝瀆而莫之知也觀之則桓公管仲之事決非簒弑<lb/>
　矣故程子釋之曰桓公兄也子糾弟也仲私于所事<lb/>
　輔之以爭國非義也桓公殺之雖過而糾之死實當<lb/>
　仲始與之同謀遂與之同死可也知輔之爭為不義<lb/>
　不死以圖後功亦可也故聖人不責其死而稱其功<lb/>
　若使桓弟而糾兄管仲所輔正桓奪其國而殺之則<lb/>
　管仲之與桓不可同世之讐也若計其後功而與其<lb/>
　事桓無乃害義之甚起萬世反覆不忠之亂乎程子<pb n="10a"/>　之為是說蓋以夫子之言可信也若使桓公之立非<lb/>
　義雖有及人之功夫子之言不以過掩其功而功過<lb/>
　並論可也許其功掩其過以成敗論人吾知夫子之<lb/>
　言必不如是也况肻以召忽死子糾之難為匹夫匹<lb/>
　婦自經于溝瀆而莫之知者乎程子之說千古不易<lb/>
　之論有天下國家者之所當取法豈特施于桓公管<lb/>
　仲而已哉<lb/>
秋七月丁酉葬齊襄公<pb n="10b"/>　髙郵孫氏曰齊亂不以時葬于是小白始入葬之<lb/>
八月庚申及齊師戰于乾時我師敗績<lb/>
　公喪戎路乗傳而歸　胡氏曰何以不書公莊公忘<lb/>
　親釋怨欲納讐人之子謀定其國家不為復讐與之<lb/>
　戰是故沒公以見貶若為復讐舉事則此戰為義戰<lb/>
　當書公冠于敗績之上與沙隨之不得見平丘之不<lb/>
　與盟為比以示榮矣惟其不以復讐戰也是故諱公<lb/>
　以重貶其忘親釋怨之罪其義深切著明矣髙郵孫<pb n="11a"/>　氏曰春秋之義内不言戰言戰則敗二百四十二年<lb/>
　之間未有内言敗績者乾時之戰書戰書敗此春秋<lb/>
　之變例也莊公父見弑于齊齊為仇讐之國無時而<lb/>
　可通莊公受公子糾之奔志欲納之已盟其大夫伐<lb/>
　齊而納糾矣而公子小白先之既忘其讐也又不量<lb/>
　力而與齊戰焉戰而不勝而至于敗師徒崩喪而子<lb/>
　糾不免于死為莊公者其罪如何也莊公有諸侯之<lb/>
　位國君之尊民人之所瞻望一國之所矜式也父之<pb n="11b"/>　仇讐則忽而忘之仇讐之弟則決而納之既不果納<lb/>
　又戰而敗其師焉不共戴天之讐已不報而與之交<lb/>
　矣無辜之民又驅之戰而至敗焉十二公之間師之<lb/>
　惡未有甚于此者内不言戰戰不言敗魯史所以待<lb/>
　魯公之法也若莊公之行蓋非魯公之所宜為書戰<lb/>
　書敗若曰吾君之所以至于是者由其不君也　愚<lb/>
　按不書公所以諱魯之辱而存臣子之禮特書敗所<lb/>
　以見公之惡以明君父之讐其詞微而彰其義微而<pb n="12a"/>　著非聖人孰能修之<lb/>
九月齊人取子糾殺之<lb/>
　鮑叔帥師來言曰子糾親也請君討之管召讐也請<lb/>
　受而甘心焉乃殺子糾于生竇召忽死之管仲請囚<lb/>
　鮑叔受之及堂阜而稅之歸而以告曰管夷吾治于<lb/>
　髙傒使相可也公從之　張氏曰殺兄弟當著君之<lb/>
　罪而罪齊人者廢立之際殺生予奪寄于當國之手<lb/>
　毫釐之差霄壤之繆今齊大夫始以糾為先君之子<pb n="12b"/>　而盟欲立之謀不審于初已為罪矣及桓公得國又<lb/>
　不體其君天倫之恩從議親之辟以赦其罪而必殺<lb/>
　之廢興生殺輕率甚矣故加子于糾又書齊人書取<lb/>
　書殺則舉國君臣同責其忘恩失義之罪也髙氏曰<lb/>
　書齊人殺則小白在其中書齊侯殺則國人之罪免<lb/>
　矣榖梁氏曰外不言取言取病内也取易辭也猶曰<lb/>
　取其子糾而殺之云爾十室之邑可以逃難百室之<lb/>
　邑可以隱死以千乗之魯而不能存子糾以公為病<pb n="13a"/>　矣常山劉氏曰公伐齊納不正故書納糾而不曰子<lb/>
　齊人殺糾而書子者齊大夫既自與魯盟而立之矣<lb/>
　又自殺之故書曰齊人取子糾殺之以罪齊也胡氏<lb/>
　曰取者不義之辭前書納糾不稱子者明不當立也<lb/>
　此書殺糾復稱子者明不當殺也或奪或予于義各<lb/>
　安春秋精意也仁人之于兄弟不藏怒焉不宿怨焉<lb/>
　親愛之而已糾雖爭立越在他國置而勿問可也必<lb/>
　請于魯殺之然後快于其心不仁亦甚矣後世以傳<pb n="13b"/>　讓為名而取國者必殺其主以為一人心防後患意<lb/>
　與此同流毒豈不逺哉故孟子曰五霸三王之罪人<lb/>
　也仲尼之徒無道桓文之事者　愚謂納糾不書子<lb/>
　以明糾不可以為齊君所以罪魯納之不正殺糾復<lb/>
　書子以明齊人殺其所立之君以罪齊殺之不當子<lb/>
　糾之死或曰魯殺或曰齊殺以經考之齊人取之于<lb/>
　魯而殺之齊人殺之固有罪矣魯人非特不能納之<lb/>
　又舉以與齊使齊得殺之則猶魯殺之也故書法如<pb n="14a"/>　此而齊魯之罪見矣<lb/>
冬浚洙<lb/>
　公羊氏曰浚者㴱之也曷為㴱之畏齊也胡氏曰固<lb/>
　國以保民為本輕用民力妄興大作邦本一揺雖有<lb/>
　長江巨川限帶封域洞庭彭蠡河漢之險猶不足憑<lb/>
　而况洙乎書浚洙見勞民于守國之末務而不知本<lb/>
　為後戒也<lb/>
十年春王正月公敗齊師于長勺<pb n="14b"/>　齊師伐我公將戰曹劌請見其鄉人曰肉食者謀之<lb/>
　又何間焉劌曰肉食者鄙未能逺謀乃入見問何以<lb/>
　戰公曰衣食所安弗敢專也必以分人對曰小惠未<lb/>
　徧民弗從也公曰犧牲玉帛弗敢加也必以信對曰<lb/>
　小信未孚神弗福也公曰小大之獄雖不能察必以<lb/>
　情對曰忠之屬也可以一戰戰則請從公與之乘戰<lb/>
　于長勺公將鼓之劌曰未可齊人三鼓劌曰可矣齊<lb/>
　師敗績公將馳之劌曰未可下視其轍登軾而望之<pb n="15a"/>　曰可矣遂逐齊師既克公問其故對曰夫戰勇氣也<lb/>
　一鼓作氣再而衰三而竭彼竭我盈故克之夫大國<lb/>
　難測也懼有伏焉吾視其轍亂望其旗靡故逐之<lb/>
　髙氏曰公曷為敗齊師能强也我因敗績而修備齊<lb/>
　師恃勝而益驕是以能敗之所以齊師之來不書侵<lb/>
　伐蓋因其兵入吾境而遂敗之不待交戰也家氏曰<lb/>
　乾時敗歸齊人得志取子糾而殺之魯復不敢校而<lb/>
　桓公挾其殺糾之餘怒以兵加魯魯之師直桓之師<pb n="15b"/>　曲春秋書法坦然易見也幸魯莊能與讐國為敵而<lb/>
　又勝故書曰公敗齊師于長勺喜之也　愚謂春秋<lb/>
　之法詐戰曰敗然魯之敗齊齊曲魯直故春秋喜魯<lb/>
　之勝非喜其勝也喜其勝于齊也<lb/>
二月公侵宋<lb/>
　胡氏曰聲罪致討曰伐濳師掠境曰侵聲罪者鳴鐘<lb/>
　擊鼓整衆而行兵法所謂正也濳師者銜枚卧鼓出<lb/>
　人不意兵法所謂竒也薛氏曰侵者掠其邊鄙也怙<pb n="16a"/>　于長勺之勝無故侵人之國書始怨也<lb/>
三月宋公遷宿<lb/>
　胡氏曰其曰遷宿者宿非欲遷為宋人之所遷也懐<lb/>
　土常物之情遷國重事也雖違害就利去危即安猶<lb/>
　或恐沈于衆不肯率從而况迫于横逆非其所欲棄<lb/>
　久宅之田里刈新徙之蓬藋道路之勤營築之勞起<lb/>
　怨諮傷和氣豈不惻然有隠乎肆行莫之顧也其不<lb/>
　仁甚矣凡書遷不待貶而惡已見矣髙郵孫氏曰諸<pb n="16b"/>　侯受地于天子𫝊國于先君不能以道守位以徳懷<lb/>
　民而見迫于强大受制于同列去南面之位而為之<lb/>
　臣屈諸侯之尊而為附庸之國為之遷者未免有罪<lb/>
　遷人之國蓋不可勝誅矣許氏曰遷之使未失其國<lb/>
　家以往其義猶有所難則是王未盡亡也至僖文以<lb/>
　後則皆滅國無遷國矣<lb/>
夏六月齊師宋師次于郎公敗宋師于乘丘<lb/>
　齊師宋師次于郎公子偃曰宋師不整可敗也宋敗<pb n="17a"/>　齊必還請擊之公弗許自雩門竊出蒙皋比而先犯<lb/>
　之公從之大敗宋師于乗丘齊師乃還　髙郵孫氏<lb/>
　曰公正月敗齊師于長勺而二月侵宋齊納糾之恨<lb/>
　不釋而宋見侵之怨方興故齊宋之師㑹次于郎將<lb/>
　伐我公乗二國之未至先敗宋師而齊師亦還也胡<lb/>
　氏曰齊人輕舉大衆深入他境肆其報復之心誠有<lb/>
　罪也魯人若不用詐謀奉其辭令二國去矣偷得一<lb/>
　時之捷而積四隣之忿此小人之道故次者不以其<pb n="17b"/>　事勝者不以其理交譏之　愚按禮記檀弓魯莊公<lb/>
　及宋人戰于乗丘馬驚公墜敗績與經不同當以經<lb/>
　為正彼蓋記禮者之誤爾<lb/>
秋九月荆敗蔡師于莘以蔡侯獻舞歸<lb/>
　蔡哀侯娶于陳息侯亦娶焉息媯將歸過蔡蔡侯曰<lb/>
　吾姨也止而見之弗賓息侯聞之怒使謂楚文王曰<lb/>
　伐我吾求救于蔡而伐之楚子從之秋九月楚敗蔡<lb/>
　師于莘以蔡侯獻舞歸　程子雜說曰莊十年荆敗<pb n="18a"/>　蔡師于莘荆始見于經十四年入蔡十六年伐鄭皆<lb/>
　止書荆荆本子爵僻在南蠻不能從中國政令居中<lb/>
　國爵號不共王祭故春秋外之莊二十三年書荆人<lb/>
　來聘于此始能修聘而未能備中國之禮故祗書人<lb/>
　二十八年荆伐鄭猶前志也僖二年楚人伐鄭至是<lb/>
　始改號楚蓋自此寖强矣故皆稱人然終齊桓之世<lb/>
　惟祗人而不得與中國之㑹盟者為齊桓能制其强<lb/>
　也至十有七年齊桓卒楚于是始横十九年則已盟<pb n="18b"/>　于齊矣二十一年又盟于鹿上用見周室衰微楚氛<lb/>
　方惡至秋之㑹則書宋公㑹于盂執宋公以伐宋楚<lb/>
　于是大張列位于陳蔡之上而書爵矣所以著其强<lb/>
　大難制中國不能抗也至冬告捷以威諸侯聖人復<lb/>
　書楚人使宜申來獻捷貶其爵又書獻以抑其强爾<lb/>
　從是以後有事于中國皆用其爵惟貶而人之者各<lb/>
　隨事以見焉劉氏意林曰呉楚徐越其上世皆有元<lb/>
　徳顯功通乎周室徐始稱王楚後稱王呉越因遂稱<pb n="19a"/>　王王非諸侯所名也是以外之然猶不欲絶其類是<lb/>
　以上不使與中國等下不使與外域均推之可逺引<lb/>
　之可來此聖人慎絶人也謝氏曰荆之敗蔡師也哀<lb/>
　侯無死社稷之義而臣服于荆則君位已絶于國故<lb/>
　書名凡書敗書滅書入以其君歸者春秋皆名以其<lb/>
　前無死義之忠後無復國之志故以匹夫名之陳氏<lb/>
　曰春秋為尊攘作也荆敗蔡師于莘是猾夏之始也<lb/>
　而言以歸則蔡侯服楚也是天下之大變也呉敢頓<pb n="19b"/>　胡沈蔡陳許之師于雞父則諸夏之不亡者寡矣是<lb/>
　故書荆自此始而春秋以呉終焉聖人之所甚懼也<lb/>
冬十月齊師滅譚譚子奔莒<lb/>
　齊侯之出也過譚譚子不禮焉及其入也諸侯皆賀<lb/>
　譚又不至齊師滅譚譚子奔莒　趙氏曰覆邦絶祀<lb/>
　曰滅公羊氏曰何以不書出國已滅矣無所出也啖<lb/>
　氏曰隨敵人歸者書名以重其罪故奔者不名以示<lb/>
　等差也凡書滅又書以歸及名者罪重于奔者也既<pb n="20a"/>　責其不死位又責其無興復之志也國滅君奔者四<lb/>
　其三不書名惟徐子章羽書名𫝊以服呉後乃奔楚<lb/>
　故書名以罪之胡氏曰國滅身奔而不能守其富貴<lb/>
　何以書爵乎已無取滅之罪為橫逆所加而力不能<lb/>
　勝至于出奔則亦不幸焉爾矣其義蓋未絶也謝氏<lb/>
　曰小國為大國所滅其君力屈而奔者非其不道失<lb/>
　國也非以屈節在所棄也以直詞訴王以王命求助<lb/>
　邦國則社稷可以復安矣豈可遽以匹夫絶之哉故<pb n="20b"/>　君以國滅而奔者春秋皆不名陳氏曰書滅始于此<lb/>
　春秋滅國三十六五伯為之也　愚謂此齊桓圖霸<lb/>
　之始謀也桓公入國既定其位方欲有以合天下之<lb/>
　諸侯而懼人心之不一首以譚之不禮于已而滅之<lb/>
　使天下諸侯懼而畏服此所謂以力服人者也夫三<lb/>
　王之興也行一不義殺一不辜而得天下皆不為也<lb/>
　齊桓殺糾以得國殺一不辜矣滅譚以立威行一不<lb/>
　義矣雖能九合諸侯一匡天下而仲尼之徒無道之<pb n="21a"/>　者五伯三王之罪人豈不信哉<lb/>
十有一年春王正月<lb/>
夏五月戊寅公敗宋師于鄑<lb/>
　宋為乗丘之役侵我公禦之宋師未陳而薄之敗諸<lb/>
　鄑　張氏曰宋師再至再敗禍旋及其君魯雖再勝<lb/>
　其國亦困于兵矣<lb/>
秋宋大水<lb/>
　宋大水公使弔焉曰天作淫雨害于粢盛若之何不<pb n="21b"/>　弔對曰孤實不敬天降之災又以為君憂拜命之辱<lb/>
　臧文仲曰宋其興乎禹湯罪已其興也勃焉桀紂罪<lb/>
　人其亡也忽焉且列國有凶稱孤禮也言懼而名禮<lb/>
　其庻乎既而聞之曰公子御說之詞也臧孫逹曰是<lb/>
　宜為君有恤民之心　張氏曰外災不書此特書者<lb/>
　宋來告魯弔之也此見怨不廢禮諸侯往弔主人罪<lb/>
　已蓋古意之猶存而未泯者然文豈足以應天哉閔<lb/>
　公不能踐敬之一言而以靳宋萬自禍董氏所謂出<pb n="22a"/>　災害以譴告之而不知變者春秋之存災異可不察哉<lb/>
　胡安定先生曰春秋惟内災悉書外災或舉一二以<lb/>
　見天下之大異東萊呂氏曰諸國災則書其顯然為<lb/>
　衆所知者亦不待告也<lb/>
冬王姬歸于齊<lb/>
　愚按此王姬歸齊公榖皆以為過我故書而先儒又<lb/>
　多以為再主齊昏以事考之襄公既弑則讐人已死<lb/>
　王姬歸齊前已責其甚者至此不應再貶當因適齊<pb n="22b"/>　道過于魯故魯書之公榖之說為得之也<lb/>
十有二年春王三月紀叔姬歸于酅<lb/>
　啖氏曰稱紀言紀之婦也書歸善叔姬之全婦道也<lb/>
　陳氏曰紀亡矣曷為謂之紀叔姬存紀也國滅而復<lb/>
　見者善詞也未始復也而再見春秋所以錄滅國也<lb/>
　胡氏曰莊公四年紀侯去國至此方卒故叔姬歸酅<lb/>
　歸者順辭以宗廟在酅歸奉其祀也魯為宗國婦人<lb/>
　有來歸之義紀既亡矣不歸于魯所謂全節守義不<pb n="23a"/>　以亡故而虧婦道者也魯人髙其節義恩禮有加是<lb/>
　故其歸于酅其卒其葬史册悉書之夫子修經存而<lb/>
　不削為後世勸家氏曰是時紀既亡矣而春秋猶書<lb/>
　紀叔姬者錄叔姬也録叔姬是存紀于既亡之後叔<lb/>
　姬不與紀俱亡也髙郵孫氏曰叔姬為伯姬媵法不<lb/>
　當書春秋賢之故備書之髙氏曰此見紀季以酅入<lb/>
　齊非叛也政以存國爾衆人疑其迹而春秋明其心<lb/>
　因叔姬之歸以見之<pb n="23b"/>夏四月<lb/>
秋八月甲午宋萬弑其君捷及其大夫仇牧<lb/>
　十一年乘丘之役公以金僕姑射南宫長萬公右歂<lb/>
　孫生搏之宋人請之宋公靳之曰始吾敬子今子魯<lb/>
　囚也吾弗敬子矣病之至是宋萬弑閔公于蒙澤遇<lb/>
　仇牧于門批而殺之遇太宰督于東宫之西又殺之<lb/>
　立子游羣公子奔蕭公子御說奔亳南宫牛猛獲帥<lb/>
　師圍亳　謝氏曰人君所與居處游燕不可一非其<pb n="24a"/>　人隂邪得居其間則雖千乗之君匹夫或得為之難<lb/>
　宋萬凶勇之士也凶則畜禍心勇則無忌憚閔公旦<lb/>
　夕與之相親而不知為之戒故一言拂意而不測之<lb/>
　變發于蕭墻然則左右近習可以使非其人耶胡氏<lb/>
　曰夫仇牧可謂不畏强禦矣然徒殺其身不能執賊<lb/>
　無益于事亦足取乎食焉不避其難義也徒殺其身<lb/>
　而不能執賊亦足以為求利焉而迯其難者之訓矣<lb/>
　何名為無益哉若仇牧荀息立乎人之本朝執君之<pb n="24b"/>　政而君見弑不以其私也雖欲勿死焉得而勿死聖<lb/>
　人書而弗削以為求利焉而迯其難者之勸也惟此<lb/>
　義不行然後有棄其君如土梗弁髦曽莫之省而三<lb/>
　綱絶矣家氏曰太宰督亦死于此難奚以不書督者<lb/>
　即前日弑殤公殺孔父之人身負弑君未討之罪今<lb/>
　復為盗所殞此亂臣逸天討不可以死節言者舊史<lb/>
　固與仇牧同書聖人削之爾<lb/>
冬十月宋萬出奔陳<pb n="25a"/>　蕭叔大心及戴武宣穆莊之族以曹師伐之殺南宫<lb/>
　牛于師殺子游于宋立桓公猛獲奔衛南宫萬奔陳<lb/>
　以乗車輦其母一日而至宋人請猛獲于衛衛人欲<lb/>
　勿與石祁子曰不可天下之惡一也惡于宋而保于<lb/>
　我保之何補得一夫而失一國與惡而棄好非謀也<lb/>
　衛人歸之亦請南宫萬于陳以賂陳人使婦人飲之<lb/>
　酒而以犀革裹之比及宋手足皆見宋人皆醢之<lb/>
　謝氏曰閔公遇難已三月矣賊三月未討而又出奔<pb n="25b"/>　宋無臣子可知也逆賊所不待告而誅也逆賊避難<lb/>
　隣國而陳容之陳無臣子可知也胡氏曰宋人醢萬<lb/>
　則賊已討矣曷為不書陳人殺萬乎夫天下之惡一<lb/>
　也陳人不以萬為賊而納之又受宋人之賂而使婦<lb/>
　人飲之酒是與賊為黨非政刑也特書萬出奔陳以<lb/>
　著陳人與賊為黨之罪而不正天討其法嚴矣故春<lb/>
　秋成而亂臣賊子懼張氏曰宋人殺萬而書宋萬出<lb/>
　奔陳者歸惡于陳也天下之惡當奉天討容受其奔<pb n="26a"/>　罪已大矣受賂而後歸之所謂肆人欲而滅天理當<lb/>
　服黨惡之罪也<lb/>
　<lb/>
　<lb/>
　<lb/>
　<lb/>
　<lb/>
　<pb n="26b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷七<lb/>
</p>

  </div>
            <div>
                <head>春秋闕疑卷八</head>
    <p>
<pb n="1a"/>欽定四庫全書<lb/>
　春秋闕疑卷八　　　　　元　鄭玉　撰<lb/>
十有三年春齊侯宋人陳人蔡人邾人㑹于北杏<lb/>
　㑹于北杏以平宋亂遂人不至　齊侯榖梁作齊人<lb/>
　陳氏曰春秋非主兵皆序爵于是序齊于宋之上予<lb/>
　齊以伯也自是無特相㑹者矣樸鄉吕氏曰方霸圖<lb/>
　之未興也列國諸侯更相吞噬間有若鄭莊齊僖之<lb/>
　流雖能雄長于一時而卒未能執霸主之柄天下紛<pb n="1b"/>　紛莫之統一亦可嘆矣雖然人心猶知有周也及霸<lb/>
　圖之既興也列國諸侯向之紛紛而無統者今則翕<lb/>
　然惟霸主之為聽下以號令諸侯上以致天王之狩<lb/>
　一時氣𫝑聲焰赫奕中國頼以少事然自是王命浸<lb/>
　微矣聖人之于春秋也固未嘗不予霸主之功亦未<lb/>
　嘗喜霸主之盛據事直書而善惡自見矣胡安定先<lb/>
　生曰桓公徒有尊周之名無尊周之實觀其貪土地<lb/>
　之廣恃甲兵之衆驅逐迫脅强制諸侯納之以㑹要<pb n="2a"/>　之以盟臨之以兵制之以力其有不狥者小則侵之<lb/>
　伐之甚則執之滅之其實假尊周之名以自封殖爾<lb/>
　胡氏曰春秋之世諸侯而主天下之㑹盟自北杏始<lb/>
　其後宋襄晉文楚莊秦穆交主㑹盟跡此而為之者<lb/>
　也桓非受命之伯諸侯自相推戴以為盟主是無君<lb/>
　矣故四國稱人以誅首亂正王法也齊侯稱爵其與<lb/>
　之乎上無天子下無方伯有能㑹諸侯安中國而免<lb/>
　民于左袵則雖與之可也誅諸侯者正也與桓公者<pb n="2b"/>　權也家氏曰若如胡氏之說是權與正判然為二其<lb/>
　首者予爵其從者有誅春秋畧其首而治其從必不<lb/>
　然也　愚謂此當從榖梁作齊人蓋皆貶也王降而<lb/>
　霸此古今之大變治亂之幾微也自是功利之習興<lb/>
　而詐力之謀勝二帝三王之澤不復及于天下仁義<lb/>
　道徳之說不復聞于後世矣况桓公五霸之首北杏<lb/>
　又圖伯之始聖人于此安得不致謹乎蓋霸者在春<lb/>
　秋衰世固為有功在商周盛時則為有罪何則九合<pb n="3a"/>　諸侯不以兵車誠足以暫息當時之亂然擅盟㑹侵<lb/>
　伐之權天下但知有霸主而不知有王室實啟後世<lb/>
　之亂聖人于霸圖之興方喜天下之有霸猶憂後世<lb/>
　之無王也然則聖人之予霸蓋亦甚不得已也故其<lb/>
　予之也必以漸其始也貶之其中也進之其末褒之<lb/>
　矣北杏之㑹聖人安得遽與之乎至于葵丘之盟首<lb/>
　止之㑹聖人雖欲不予有不可得也春秋進霸以漸<lb/>
　進楚以漸進呉以漸皆古今之大變也然其始也進<pb n="3b"/>　霸其中也進楚其末也進呉亦可以見聖人之不得<lb/>
　已也嗚呼讀春秋而至此可以見世道之降矣故曰<lb/>
　五霸三王之罪人也仲尼之門五尺之童羞稱五伯<lb/>
　豈不信然哉然使桓公因宋萬弑君之始即舉天王<lb/>
　之師修方伯之職討宋萬以正其罪立宋公以定其<lb/>
　國其功烈蓋不止此今宋萬以醢宋公以立乃托平<lb/>
　宋之亂以合諸侯而為霸圖之舉宜其功烈如是其<lb/>
　卑也嗚呼惜哉<pb n="4a"/>夏六月齊人滅遂<lb/>
　滅而戍之　髙氏曰北杏之㑹諸侯猶有未服者桓<lb/>
　公于是滅遂以示威夫藉小國以示威以脅大國此<lb/>
　齊侯之術也然齊侯未見其救中國之功而先恃强<lb/>
　以滅人之國使其宗社無所歆享人民無所依歸故<lb/>
　聖人深責之胡氏曰滅國之與見滅罪孰為重取國<lb/>
　而書滅奪人土地使不得有其民人毁其宗廟使不<lb/>
　得奉其祭祀非至不仁者莫之忍為見滅而書滅亡<pb n="4b"/>　國之善辭上下之同力也其亦不幸焉爾家氏曰霸<lb/>
　者假公義以濟私欲滅譚矣又滅遂此不過拓土開<lb/>
　疆之計先王之有天下以興滅繼絶為事而霸者滅<lb/>
　國不忌是之謂無王春秋于三年之間連書二滅以<lb/>
　著齊桓之功過不相掩也　愚謂天子之于諸侯一<lb/>
　不朝則貶其爵再不朝則削其地三不朝則六師移<lb/>
　之其爵之固有輕重而施之又有先後也今齊與遂<lb/>
　均為天子之諸侯㑹而不至告之以辭命懷之以徳<pb n="5a"/>　禮可也而遽然恃强大以滅之使有拒違王命悖慢<lb/>
　王室者則將何罪以加之乎桓公此舉豈惟不能盡<lb/>
　尊王之義蓋將有無王之心矣<lb/>
秋七月<lb/>
冬公㑹齊侯盟于柯<lb/>
　始及齊平也髙氏曰北杏之㑹遂人不至而齊滅之<lb/>
　魯雖不至而齊無以加之者齊自知有負于魯也齊<lb/>
　既滅遂乃為柯之㑹獨㑹魯而不㑹他國者度魯之<pb n="5b"/>　必從故也此亦齊善圖霸之術也胡氏曰始及齊平<lb/>
　也世讐而平可乎于𫝊有之敵惠敵怨不在後嗣魯<lb/>
　于襄公有不共戴天之讐當其身則釋怨不復而主<lb/>
　王姬狩于禚㑹伐衞同圍郕納子糾聖人備書以著<lb/>
　其忘親之罪今易世矣而桓公始合諸侯安中國攘<lb/>
　夷狄尊天子乃欲修怨怒隣而危其宗社可謂孝乎<lb/>
　家氏曰敵怨不在後嗣者謂疆塲小事以釋怨于易<lb/>
　世之後若不共戴天之讐無時而可釋　愚按所謂<pb n="6a"/>　不共戴天之讐者誓不與之共生于天地之間必欲<lb/>
　報而殺之也讐人已死則非不共戴天矣讐人子孫<lb/>
　豈復可謂之不共戴天乎自魯侯而論之忘其父之<lb/>
　殺吾父而與其子通婚姻盟㑹之好固為不可以其<lb/>
　父之殺吾父而欲報其子則過矣聖人于此必有等<lb/>
　降固不以為不共戴天之讐而必欲殺之亦不與之<lb/>
　通盟㑹婚姻之好如他隣國也但柯之盟齊桓霸業<lb/>
　方興魯雖欲不與之盟又懼有滅亡之患聖人以其<pb n="6b"/>　情為可恕也故以尋常盟㑹之辭書之而無所褒貶<lb/>
　焉至于忘父之讐結親其國則罪不容誅矣<lb/>
十有四年春齊人陳人曹人伐宋夏單伯㑹伐宋<lb/>
　十三年宋人背北杏之㑹諸侯伐宋其稱人將卑師<lb/>
　少也隱公四年諸侯伐鄭翬帥師㑹伐則再舉宋陳<lb/>
　蔡衛四國之名今諸侯伐宋而單伯㑹伐不復再舉<lb/>
　三國之名何也宋人背北杏之㑹合諸侯而伐之者<lb/>
　齊桓公也㑹伐者無貶焉故其辭平主謀伐鄭而欲<pb n="7a"/>　求寵于諸侯以定其位者州吁也㑹之者黨逆賊矣<lb/>
　故其辭繁而不殺左氏曰諸侯伐宋齊請師于周夏<lb/>
　單伯㑹之取成于宋而還按左氏于單伯逆王姬誤<lb/>
　為送至是欲附成其說故以為齊請師而單伯王臣<lb/>
　㑹之也程子曰齊自管仲為政莊十一年而後未嘗<lb/>
　興大衆也其賦于諸侯亦寡矣終管仲之身息養天<lb/>
　下厚矣至于秦晉使之不競而已不强致也是以其<lb/>
　功卑而易成<pb n="7b"/>秋七月荆入蔡<lb/>
　楚子以蔡侯滅息遂伐蔡秋七月楚入蔡　髙郵孫<lb/>
　氏曰荆自敗蔡師始通中國今又入蔡其𫝑將盛欲<lb/>
　令中國備之于始盛之時制之猶易至其漸盛將不<lb/>
　可制矣樸鄉吕氏曰觀荆楚方始而蔡首受其禍未<lb/>
　嘗不嘆中國之不振使楚人暴橫而莫之能制也入<lb/>
　春秋以來蔡嘗從王伐鄭則猶修勤王之職也㑹鄧<lb/>
　盟折則猶交諸侯之玉帛也伐鄭伐衞伐戴則猶同<pb n="8a"/>　諸侯兵車之㑹也自敗莘以來五年兩被荆師哀侯<lb/>
　蒙塵不反而蔡之臣子甘為楚屬齊桓稱霸蔡僅一<lb/>
　從北杏之㑹自是折而從楚召陵加師僅足以得楚<lb/>
　人之屈服而不能革蔡人從楚之心齊桓終不得置<lb/>
　蔡于盟㑹齊桓既沒晉文未興楚或抗行北方則蔡<lb/>
　必與至于城濮之戰楚既大創蔡亦改圖晉之三㑹<lb/>
　黽勉周旋文公既沒而中國之盟㑹蔡復不與厥貉<lb/>
　之次遂執干戈挾楚穆為窺宋之謀晉悼之興列國<pb n="8b"/>　悚然以聽命而蔡且安于楚之宇下終悼公之世不<lb/>
　能得蔡于盟㑹也晉悼卒而楚之役蔡嘗從之是中<lb/>
　國之諸侯折而從楚者莫如蔡之先其堅于事楚者<lb/>
　莫如蔡之甚也昭十一年楚子䖍誘蔡侯般殺之于<lb/>
　申矣楚子棄疾帥師圍蔡矣其冬楚師滅蔡執世子<lb/>
　有以歸用之矣楚䖍既沒而蔡廬復封則蔡之存亡<lb/>
　興廢皆寄于楚而中國安得有之乎蔡朱東國之廢<lb/>
　置以楚費無忌之一言而廢君立君楚之小臣得制<pb n="9a"/>　之矣蔡昭抱累世之憾以一裘一佩之微遭三年拘<lb/>
　止之辱沉玉璧以絶楚質愛子以請晉氣憤而情激<lb/>
　亦既轉而從夏矣而召陵之役晉人求貨而辭蔡諸<lb/>
　侯侵楚之師不出而楚人圍蔡之師反至栢舉之戰<lb/>
　遂使蔡人假手于呉以釋憾楚禍雖深蔡憂未已迄<lb/>
　于春秋以後而蔡終為楚所并是則中國諸侯之蒙<lb/>
　禍于楚亦未如蔡之甚也向使當荆敗蔡師荆入蔡<lb/>
　之時而齊桓即能從簡書以救蔡人則蔡不折而入<pb n="9b"/>　于楚矣向使踐土之後晉霸常如文公之盛則蔡必<lb/>
　不舍中國而從楚人矣向使當蔡昭絶楚從晉之際<lb/>
　晉之君能守其先緒而不奪于求貨之臣則蔡必不<lb/>
　至于假呉以釋憾而卒致州來之遷矣故其始背中<lb/>
　國也在于荆入蔡而齊桓不能救其再背中國也在<lb/>
　于晉文沒而晉霸不能競其終背中國而歸呉也在<lb/>
　于晉霸既衰而不能有蔡也讀春秋者寧不為是三<lb/>
　嘆哉<pb n="10a"/>冬單伯㑹齊侯宋公衛侯鄭伯于鄄<lb/>
　宋服故也　髙郵孫氏曰諸侯伐宋宋已服罪故齊<lb/>
　侯㑹諸侯于鄄以與宋平而魯之單伯嘗往㑹之故<lb/>
　同鄄之㑹也<lb/>
十有五年春齊侯宋公陳侯衞侯鄭伯㑹于鄄<lb/>
　復㑹焉齊始霸也　張氏曰齊始霸者蓋指諸侯始<lb/>
　定而言然魯未信服自是之後宋人猶或主兵衞鄭<lb/>
　未免復叛蓋齊之霸業駸駸向定而諸侯之心猶未<pb n="10b"/>　一也髙氏曰至是諸侯始㑹而霸體定矣齊侯未主<lb/>
　諸侯也明年同盟于幽自幽之㑹齊侯常在諸侯之<lb/>
　上矣許氏曰齊侯三合而不以盟以示重慎是以盟<lb/>
　而衆信莫敢渝也　愚按桓公管仲果有尊王之心<lb/>
　及此諸侯未合請于天王用周召分陜故事擇諸侯<lb/>
　之賢者與已分東西而治之是亦二伯而已矣何至<lb/>
　為三王之罪人哉不知出此而重㑹以結諸侯斯末<lb/>
　矣<pb n="11a"/>夏夫人姜氏如齊<lb/>
　髙郵孫氏曰聖人制禮惟父母存者得歸寧其父母<lb/>
　沒雖兄弟不往也所以預為之嫌而防逆亂之將萌<lb/>
　也齊桓雖無齊襄之惡然春秋書之與齊襄等蓋非<lb/>
　禮之迹同也張氏曰文姜不如齊者八年矣至是復<lb/>
　如齊者蓋鄄之㑹魯莊不與此行殆出于文姜之意<lb/>
　齊侯欲求魯好以定霸而莫之拒也許氏曰鄄之㑹<lb/>
　魯侯尚未從桓以其未能比近無以示逺務在求好<pb n="11b"/>　于魯是以于此受文姜而弗逆以昭親親而齊魯之<lb/>
　交卒合然而禮防一弛則夫人復啟越境之恣而遂<lb/>
　成如莒之姦使人倫失正而風俗相化此先王之興<lb/>
　所以貴道謹法而不言利也家氏曰姜氏曩以如齊<lb/>
　之故遺禍于魯齊桓當逺嫌弗即以示儀于諸侯乃<lb/>
　猶聽其來歸置往愆而弗問姜不足責齊桓可責甚<lb/>
　矣　愚謂齊桓能因姜氏之越禮來歸討其弑夫之<lb/>
　罪明正而誅之則家刑國治天下諸侯知所畏而亂<pb n="12a"/>　亦庻幾乎息矣何憂魯之不㑹哉今欲來魯之㑹而<lb/>
　容文姜之姦是謀其利不正其義也何以示天下哉<lb/>
　亦何以服天下諸侯之心哉此霸之所以為霸而不<lb/>
　可以入王道也<lb/>
秋宋人齊人邾人伐郳<lb/>
　胡氏曰霸者之先諸侯専征也非霸者而先諸侯主<lb/>
　兵也此齊桓之師何以序宋下猶未成乎霸也二十<lb/>
　七年同盟于幽天下與之然後成乎霸<pb n="12b"/>鄭人侵宋<lb/>
　諸侯為宋伐郳鄭人閒之而侵宋　張氏曰閒諸侯<lb/>
　伐郳而侵宋不誠于服齊而背二鄄之㑹鄭之反覆<lb/>
　于齊楚之間蓋始于此髙氏曰蓋自此舉之後鄭國<lb/>
　不寧矣<lb/>
冬十月<lb/>
十有六年春王正月<lb/>
夏宋人齊人衞人伐鄭<pb n="13a"/>　宋故也　許氏曰中國諸侯宋為大既為之服郳又<lb/>
　為之報鄭宋自是與齊為一宋親而中國諸侯定矣<lb/>
　家氏曰鄭昭以適子君國突與强臣合而簒之昭得<lb/>
　反國突又與强隣合而撓之據櫟之堅以號召凶黨<lb/>
　昭以弑死突之為也齊桓始霸謂當聲突前罪請于<lb/>
　王而正其戮今為宋伐之非名也<lb/>
秋荆伐鄭<lb/>
　髙氏曰齊既與宋衞伐鄭鄭服中國而荆又伐之此<pb n="13b"/>　鄭自取之也蓋楚與中國爭鄭自是干戈不已張氏<lb/>
　曰自桓二年鄭已懼楚而㑹鄧至此三十餘年而後<lb/>
　受兵楚之威不輕用蓋如此自是始為中國患矣髙<lb/>
　郵孫氏曰前年荆嘗入蔡于是又伐鄭焉所以見楚<lb/>
　人之强而中國之衰也不早備之將橫行于天下故<lb/>
　二十三年來聘遂稱荆人僖元年伐鄭遂稱楚人于<lb/>
　此書荆言其尚可禦也<lb/>
冬十有二月㑹齊侯宋公陳侯衞侯鄭伯許男滑伯滕<pb n="14a"/>子同盟于幽<lb/>
　鄭成也　公羊㑹上有公字家氏曰是㑹也既褒其<lb/>
　能同必不以公與為諱當從公羊作公㑹公羊氏曰<lb/>
　同盟者何同欲也程子曰上無明王下無方伯諸侯<lb/>
　交爭齊桓始霸天下與之故書同杜氏曰齊桓始霸<lb/>
　楚亦始强陳介于二國之間而為三恪之客故齊桓<lb/>
　因而進之遂班衞上髙氏曰許男先于滑伯滕子者<lb/>
　是時霸主用事輙以其意之向背以為升降或諸國<pb n="14b"/>　自以其强弱而相上下聖人因而書之以見先王之<lb/>
　制不復行于當時也陳氏曰諸侯之初合盟也齊桓<lb/>
　之初主盟也舉天下而聽于一邦王者不作舉天下<lb/>
　而聽于一邦古未之有也于其始書曰同盟同衆辭<lb/>
　也猶未予以専主是盟也再盟于幽之後天下知有<lb/>
　齊桓而已矣張氏曰夫子所謂桓公九合諸侯不以<lb/>
　兵車此蓋其衣裳大㑹之始也樸鄉呂氏曰盟而書<lb/>
　同蓋同于諸侯之同欲無可疑者以經考之惟再盟<pb n="15a"/>　于幽皆書同若葵丘牡丘之㑹則不書同晉文踐土<lb/>
　翟泉之盟則不書同至于趙盾新城之盟而後書同<lb/>
　自是而後不書同者寡矣蓋齊桓為幽之盟實在荆<lb/>
　入蔡伐鄭之後中國諸侯同于懼楚倚桓公以為重<lb/>
　故兩盟于幽皆書同焉若葵丘踐土之盟則桓文之<lb/>
　盛也主是盟者蓋出于桓文之意而諸侯從之故不<lb/>
　書同晉文卒而楚益强新城之盟同于懼楚自是而<lb/>
　後楚日以强中國之霸業日以不振故凡中國諸侯<pb n="15b"/>　之相與為盟㑹者皆倚晉以為重凡皆諸侯之同欲<lb/>
　也惟澶淵之盟不書同則平齊晉也臯鼬之盟不書<lb/>
　同則劉子不與盟也故有以主是盟則不書同是桓<lb/>
　文主霸之盛也二幽之盟而書同則桓公霸業未盛<lb/>
　之時新城以後皆書同則晉人霸業漸衰之際凡書<lb/>
　同者衆欲之也衆欲之則猶未純乎専主盟也家氏<lb/>
　曰又有天王崩不奔䘮而為盟與王人下與于列國<lb/>
　之盟及其他義不應盟而為盟者皆以同盟書則同<pb n="16a"/>　盟之變例也學者隨事而觀可以得聖人之意朱子<lb/>
　曰若桓公不為尊王室無事自召諸侯則魯莊不赴<lb/>
　可也今桓公名為尊王室若魯莊不赴非是叛齊乃<lb/>
　是叛周也若欲復讐則當襄公殺其父之時能以不<lb/>
　共戴天之故告之周天子方伯連帥必以復讐為事<lb/>
　殺得襄公方快人意况桓公入國自在襄公被殺之<lb/>
　後與魯桓之弑無相干渉或曰若莊公能殺襄公復<lb/>
　與桓公為㑹可乎曰既殺襄公則自家之責已了與<pb n="16b"/>　桓㑹亦何妨但莊公若能殺襄公則九合諸侯一匡<lb/>
　天下之功將在莊公而不在齊桓矣惟其不能所以<lb/>
　屈服于人也<lb/>
邾子克卒<lb/>
　張氏曰克儀父名稱子者蓋齊桓請王命以為諸侯<lb/>
　故曰子于是始列于諸侯也臨江劉氏曰未成國曰<lb/>
　邾儀父既成國曰邾子克成國而後書其卒記其葬<lb/>
　未成則否<pb n="17a"/>十有七年春齊人執鄭詹<lb/>
　鄭不朝也　謝氏曰拘而不殺曰執執之將以服之<lb/>
　也春秋之亂諸侯擅作刑威以强凌弱而執人之君<lb/>
　者有之以上虐下而執人之臣者有之凡執春秋皆<lb/>
　奪爵稱人以王法治之也惟晉執曹伯歸京師執得<lb/>
　其罪故書晉侯許氏曰宋大鄭小桓公懷宋以徳威<lb/>
　鄭以刑文王之興大邦畏其力小邦懷其徳而桓反<lb/>
　之是以為霸道也　愚按左氏以為鄭不朝公榖則<pb n="17b"/>　以詹為鄭佞人然以經考之齊鄭同盟于幽在去年<lb/>
　之十二月至是纔踰月爾安得便責其不朝也若以<lb/>
　為佞人文無所據况鄭之佞人齊何緣執之當是以<lb/>
　事來聘應對失辭或禮貌悖慢而見執爾<lb/>
夏齊人殱于遂<lb/>
　遂因氏領氏工婁氏須遂氏饗齊戍醉而殺之齊人<lb/>
　殱焉　謝氏曰齊人被殺無遺故曰殱春秋不以責<lb/>
　遂而歸咎于齊者以其禍由齊發也書曰齊人殱于<pb n="18a"/>　遂罪其自取也凡禍出于自為者春秋上不以委命<lb/>
　下不以責人胡氏曰殱盡也春秋書此者見齊人滅<lb/>
　遂恃强凌弱非伐罪弔民之師遂人書滅乃亡國之<lb/>
　善辭上下之同力也夫以亡國餘民能殱强齊之戍<lb/>
　則申胥一身可以存楚楚雖三户可以亡秦固有是<lb/>
　理足為强而不義之戒而弱者亦可省身而自立矣<lb/>
　陳氏曰桓公伯諸侯而䘮師于亡國之餘自取之也<lb/>
　許氏曰齊師滅譚譚子奔莒著其君之不詘也齊人<pb n="18b"/>　滅遂齊人殱于遂著其民之不歸也孟子以謂霸者<lb/>
　以力服人非心服也力不贍也觀桓之興如此則所<lb/>
　謂以力服人者非耶家氏曰魯莊以千乗之國甘于<lb/>
　事讐而不恥遂之遺民鼓其餘勇猶足以殱滅齊戍<lb/>
　春秋特為之書義之也亦可以為忘親事讐者之愧<lb/>
秋鄭詹自齊迯來<lb/>
　榖梁氏曰迯義曰迯謝氏曰詹以國卿見執不能辯<lb/>
　是非明曲直以觧國憂乃若匹夫迯難之為臣子事<pb n="19a"/>　君不可奪之節掃地盡矣春秋以逋竊待之而謂之<lb/>
　迯賤之也臨江劉氏曰譏也以為義死制云乎以為<lb/>
　不義死道云乎君子不曰幸而免蘇氏曰詹之義當<lb/>
　身受其責以紓國難而迯遁自免故不書來奔而書<lb/>
　迯來賤之也常山劉氏曰齊桓始霸同盟于幽魯首<lb/>
　叛盟受其逋迯虧信義矣張氏曰執列國大夫逾歴<lb/>
　三時不令其服而去致防閑懈弛國囚亡逸齊之罪<lb/>
　也奉命以使霸國有罪不能即刑奉身迯竄同于匹<pb n="19b"/>　夫失節辱國詹之罪也同幽之盟守信不篤為逋逃<lb/>
　主以取伐于霸主魯之罪也片言而三罪定春秋簡<lb/>
　嚴于此可見<lb/>
冬多麋<lb/>
　胡氏曰麋魯所有也多則為異以其又害稼也害稼<lb/>
　則及人矣故書<lb/>
　<lb/>
　春秋闕疑卷八<lb/>
</p>

  </div>
            <div>
                <head>春秋闕疑卷九</head>
    <p>
<pb n="1a"/>欽定四庫全書<lb/>
　春秋闕疑卷九　　　　　　元　鄭玉　撰<lb/>
十有八年春王三月日有食之<lb/>
　大東莱吕氏曰無日與朔史失之春秋亦無由追考<lb/>
　也災異之變褒貶之義蓋不在是焉<lb/>
夏公追戎于濟西<lb/>
　泰山孫氏曰不言侵伐者明不覺其来已去而追之<lb/>
　也程氏曰備預不虞武之善經也戎来侵魯不書者<pb n="1b"/>　不知戎来已去而公追于濟西其無武備甚矣是危<lb/>
　道也劉氏權衡曰戎来侵魯必有兵衆何緣不知<lb/>
　愚謂若今諸蕃出人不意抄掠邉境志在得財不爭<lb/>
　土地踪跡如盗賊故人不知其来也<lb/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
　杜氏曰<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>短狐也蓋以含沙射人為災胡氏曰<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>魯<lb/>
　所無也故以有書夫以含沙射人其為物至㣲矣魯<lb/>
　人察之以聞于朝魯史異之以書于䇿何也山隂陸<pb n="2a"/>　佃曰<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>隂物也麋亦隂物也是時莊公上不能防閑<lb/>
　其母下不能正其身陽淑消而隂慝長矣此惡氣之<lb/>
　應其説是也春秋書物象之應欲人主之慎所感也<lb/>
　世衰道㣲邪説作正論消小人長善類退天變動于<lb/>
　上地變動于下禽獸將食人而不知懼亦昧于仲尼<lb/>
　之意矣<lb/>
冬十月<lb/>
十有九年春王正月<pb n="2b"/>夏四月<lb/>
秋公子結媵陳人之婦于鄄遂及齊侯宋公盟<lb/>
　公羊氏曰媵者諸侯娶一國則二國徃媵之以姪娣<lb/>
　從媵不書此何以書為其有遂事程子曰鄄之巨室<lb/>
　嫁女于陳人結以其庶女媵之薛氏曰陳人之婦異<lb/>
　邦之女而陳大夫之婦也結之媵內女也不言內女<lb/>
　者陳人之婦而魯媵之不可也謝氏曰陳人之婦魯<lb/>
　女嫁為卿大夫妻者古者卿大夫亦相媵故也未知<pb n="3a"/>　孰是杜氏曰結在鄄聞齊宋有㑹權事之宜去其本<lb/>
　職遂與二君為盟非魯君意而又失媵陳之好故冬<lb/>
　各来伐胡氏曰媵淺事陳人微者公子往焉是以所<lb/>
　重臨乎禮之輕者也齊侯霸主宋公王者之後盟國<lb/>
　之大事也大夫輒與焉是以所輕當乎禮之重者也<lb/>
　禮不失已亦不失人失已與人宼之招也是故結書<lb/>
　公子而曰媵陳人之婦譏其重以失已也齊宋書爵<lb/>
　而曰遂譏其輕以失人也遂者專事之辭聘禮大夫<pb n="3b"/>　受命不受辭出境有可以安社稷利國家則專之可<lb/>
　也謂本有此命得以便宜從事特不受專對之辭耳<lb/>
　若違命行私雖有利國家安社稷之功使者當以矯<lb/>
　制請罪有司當以擅命論刑何者終不可以一時之<lb/>
　利亂萬世之法是春秋之㫖也<lb/>
夫人姜氏如莒<lb/>
　家氏曰魯莊公不能防閑其母猶有望于齊桓正之<lb/>
　前此姜氏如齊齊不能討遂使肆然無所忌憚蕩游<pb n="4a"/>　及莒非惟魯之辱亦齊之辱也<lb/>
冬齊人宋人陳人伐我西鄙<lb/>
　胡氏曰奉辭曰伐其稱人將卑師少也結方與二國<lb/>
　盟則其来伐我何也齊桓始霸責魯不恭所謂失已<lb/>
　與人以招宼也或以結能為魯設免難之䇿為齊宋<lb/>
　畫講好之計身在境外而權其國家為春秋予之故<lb/>
　稱公子非矣<lb/>
二十年春王二月夫人姜氏如莒<pb n="4b"/>　胡氏曰十五年夫人姜氏如齊至是再如莒而春秋<lb/>
　書者禮義天下之大防也衞女嫁于諸侯父母終思<lb/>
　歸寜而不得故泉水賦許穆夫人閔衞之亡思歸唁<lb/>
　其兄而阻于義故載馳作聖人錄于國風以訓後世<lb/>
　使知男女之别自逺于禽獸也今夫人如齊以寜其<lb/>
　父母而父母已終以寜其兄弟又義不得宗國猶爾<lb/>
　而況于莒乎婦人從人者也夫死從子而莊公失子<lb/>
　之道不能防閑其母禁亂之所由生此以舊防為無<pb n="5a"/>　所用而廢之者也是以至此極觀春秋所書之法則<lb/>
　知防閑之道矣<lb/>
夏齊大災<lb/>
　臨江劉氏曰災則其言大何大非一也宗廟廐庫盡<lb/>
　矣此齊大災也何以書弔焉爾<lb/>
秋七月<lb/>
冬齊人伐戎<lb/>
　樸鄉吕氏曰戎之為中國患乆矣齊桓之霸豈無意<pb n="5b"/>　于攘之哉蓋緩以圖之而未嘗絶也漸以處之而未<lb/>
　嘗遽也中國之諸侯有一焉之不安于我則固不可<lb/>
　以從事于外域故汲汲于㑹盟中國之諸侯者所以<lb/>
　治其内也十年之乆而後有伐戎之舉不用大兵而<lb/>
　聲罪致討之義嚴焉其規模素定故也故此伐戎書<lb/>
　人三十年伐山戎亦書人則其不用大兵亦可知矣<lb/>
　一㨗之後而戎始不能為中國患戎不能為中國患<lb/>
　而後齊得以專意于楚此管仲之規模也雖然齊桓<pb n="6a"/>　未霸之初滅譚滅遂猶肆力以逞自柯盟之㑹而春<lb/>
　秋書齊之事與滅譚滅遂者異矣意者管仲得志其<lb/>
　當在盟柯以後乎<lb/>
二十有一年春王正月<lb/>
夏五月辛酉鄭伯突卒<lb/>
　張氏曰突鄭莊公之孽子莊公既卒即奪忽之位而<lb/>
　篡之中間雖為祭仲所逐旋入于櫟卒取鄭國春秋<lb/>
　不復著忽亹儀之在位所以著其不能君也故論者<pb n="6b"/>　以為突始終能君夫篡弑竊國之人而春秋始終君<lb/>
　之且復記其卒于位豈真與之哉所以著小人肆志<lb/>
　亂臣賊子得以終于位王法不行而世之所由亂也<lb/>
秋七月戊戌夫人姜氏薨<lb/>
　薛氏曰文姜之薨甚天王方伯之無道也張氏曰文<lb/>
　姜以國君母寵榮終身一用小君之禮此魯之禍所<lb/>
　以至于莊公之終兩君弑哀姜慶父誅而後魯亂始<lb/>
　息也<pb n="7a"/>冬十有二月葬鄭厲公<lb/>
二十有二年春王正月肆大𤯝<lb/>
　泰山孫氏曰肆放也𤯝過也肆大𤯝者罪惡無不赦<lb/>
　之辭也程子曰舜典曰𤯝災肆赦臯陶曰宥過無大<lb/>
　易曰君子赦過宥罪吕刑曰五刑之疑有赦五罰之<lb/>
　疑有赦未聞肆大𤯝也肆大𤯝元惡大憝俱肆之之<lb/>
　辭也上廢天討下虧國典縱釋有罪賊虐無辜莫斯<lb/>
　為甚天子尚曰不可況魯國諸侯而敢專肆𤯝哉後<pb n="7b"/>　世庇姦宄賊良民其泥于此乎殊失春秋之㫖也胡<lb/>
　氏曰周官司刺掌赦宥之法一宥曰不識再宥曰過<lb/>
　失三宥曰遺忘一赦曰幼弱再赦曰老耄三赦曰蠢<lb/>
　愚未聞肆大𤯝也肆𤯝而曰大𤯝譏失刑也<lb/>
癸丑葬我小君文姜<lb/>
　穀梁氏曰小君非君也其曰君何也以其為公配可<lb/>
　以言小君也常山劉氏曰夫人之諡皆私諡也常疑<lb/>
　夫人之義皆從君者也無非無儀婦人不尸善名不<pb n="8a"/>　當别諡謂為宋姬者為得禮恐此不特為私諡著譏<lb/>
　也樸鄉吕氏曰文姜之行甚矣何以得書葬自桓薨<lb/>
　于齊之後文姜為國君母者二十年莊公以小君葬<lb/>
　之聖人安得不書書桓公薨于齊夫人孫于齊著其<lb/>
　罪書夫人如齊如莒以著其惡書薨書葬以著其實<lb/>
　並書于䇿而是非褒貶自見矣陸氏曰葬生者之事<lb/>
　也臣子之禮其可虧乎<lb/>
陳人殺其公子禦宼<pb n="8b"/>　陳人殺其太子禦宼陳公子完與顓孫奔齊顓孫自<lb/>
　齊来奔齊侯使敬仲為卿辭曰羇旅之臣幸若獲宥<lb/>
　及于寛政赦其不閑于教訓而免于罪戾弛于負擔<lb/>
　君之惠也所獲多矣敢辱髙位以速官謗請以死告<lb/>
　使為工正飲桓公酒樂公曰以火繼之辭曰臣卜其<lb/>
　晝未卜其夜不敢胡氏曰公子之重視大夫殺而或<lb/>
　稱君或稱國或稱人何也稱君者獨出其君之意而<lb/>
　大夫國人有不與焉如晉侯殺其世子申生之類是<pb n="9a"/>　也稱國者國君大夫與聞其事而不請於天子如鄭<lb/>
　殺其大夫申侯之類是也稱人者有二義其一國亂<lb/>
　無政衆人擅殺而不出于其君則稱人如陳人殺其<lb/>
　公子禦宼之類是也其一殺君之賊人人之所得討<lb/>
　背叛之臣國人之所同惡則稱人如衞人殺州吁鄭<lb/>
　人殺良霄之類是也考于傳之所載以觀經之所斷<lb/>
　則罪之輕重見矣<lb/>
夏五月<pb n="9b"/>　胡安定先生曰春秋未有書五月首時者此五月之<lb/>
　下有脱誤春秋用竹簡故也<lb/>
秋七月丙申及齊髙傒盟于防<lb/>
　公羊氏曰不書公諱與大夫盟也榖梁氏曰髙傒伉<lb/>
　也程子曰諱公盟始與讐國為婚惡之大也謝氏曰<lb/>
　親盟大夫以求婚耻之大也大䘮未畢而謀婚惡之<lb/>
　大也故防之盟諱不書公其始諱不書公而公之耻<lb/>
　惡由此見矣至納幣逆女則直書以其迹不可掩故<pb n="10a"/>　也胡氏曰娶者其為吉下主乎已上主乎宗廟以為<lb/>
　有人心者宜于此焉變矣家氏曰魯忘君父之大讐<lb/>
　請婚讐國齊既許之而使髙傒先要魯以盟其傲魯<lb/>
　也甚矣春秋書之責齊也亦以責魯也以下文公如<lb/>
　齊納幣觀之其責魯湥矣夫讐國以傲而加我不惟<lb/>
　不怒反詘千乘之尊與其臣盟又躬于齊納幣彼固<lb/>
　無所恤春秋為之諱之乃所以存其羞惡之心而垂<lb/>
　法于後世也<pb n="10b"/>冬公如齊納幣<lb/>
　穀梁氏曰納幣大夫之事親納非禮也程子曰齊疑<lb/>
　婚議故公自行納幣髙郵孫氏曰莊公忘父之讐而<lb/>
　娶讐人之女又在母三年䘮内而行大夫之職書曰<lb/>
　公如齊納幣所以見公無恩于母不孝于父無亷耻<lb/>
　而親納幣焉一舉事而大惡者三也家氏曰或曰魯<lb/>
　與齊既為㑹盟春秋無責今而通婚不亦可乎或曰<lb/>
　主夏盟者齊桓也今納幣而請婚者齊襄之女仇女<pb n="11a"/>　也盟讐人之弟猶曰為其霸也諸侯皆在不得不與<lb/>
　于盟豈無他族必讐女而後娶其何以奉粢盛入先<lb/>
　君之廟乎吁文姜親弑魯桓罪未討而死今桓之子<lb/>
　娶姜之姪蹈覆轍而不以為戒其愚不仁亦甚矣樸<lb/>
　鄉吕氏曰古者男二十而冠三十而娶過與不及非<lb/>
　禮也天子諸侯十五而冠者以娶必先冠亦欲圖嗣<lb/>
　之早定也今莊公生于桓之六年至是三十六歲矣<lb/>
　以世適之正諸侯之貴尚無内主蓋為文姜所制使<pb n="11b"/>　必娶于母家而齊女待年未及故自今年納幣越明<lb/>
　年而如齊觀社又遇于穀盟于扈皆為要結婚姻而<lb/>
　往夫娶夫人奉祭祀以為宗廟主不以大義裁之而<lb/>
　惟母言是聽則其踰時失禮一至于此聖人一一書<lb/>
　之所以垂戒後世也<lb/>
　<lb/>
　<lb/>
　春秋闕疑卷九<lb/>
</p>

  </div>
            <div>
                <head>春秋闕疑卷十</head>
    <p>
<pb n="1a"/>欽定四庫全書<lb/>
　春秋闕疑卷十　　　　　　元　鄭玉　撰<lb/>
二十有三年春公至自齊<lb/>
　張氏曰至者告于廟也莊公忘父讐而娶其女冒母<lb/>
　䘮而往納幣以此告廟以為有人心者宜于此焉變<lb/>
　矣此與他日書至不可同日語也<lb/>
祭叔来聘<lb/>
　穀梁氏曰祭叔天子之内臣不正其私交故不與使<pb n="1b"/>　也臨江劉氏曰祭者何邑也叔者何字也曷為邑而<lb/>
　字天子之大夫也謝氏曰祭叔天子内臣祭公也祭<lb/>
　公比外諸侯以聘禮至魯故奪爵書字張氏曰祭叔<lb/>
　祭公之臣為祭公而聘魯　愚按祭叔當是祭伯之<lb/>
　弟為祭伯来聘也胡氏曰祭伯来朝而不言朝祭叔<lb/>
　来聘而不言使尹氏王子虎劉卷来訃而不書其爵<lb/>
　秩皆所以正人臣之義也人君而明此不容下比之<lb/>
　臣人臣而明此不為私交之計黨錮之禍息矣<pb n="2a"/>夏公如齊觀社<lb/>
　曹劌諫曰不可夫禮所以整民也故㑹以訓上下之<lb/>
　則制財用之節朝以正班爵之義帥長幼之序征伐<lb/>
　以討其不然諸侯有王王有巡狩以大習之非是君<lb/>
　不舉矣君舉必書書而不法後嗣何觀　髙氏曰齊<lb/>
　社與魯社同爾又何足觀觀公之行事如此而春秋<lb/>
　所書之意蓋可見矣張氏曰襄公二十四年齊社蒐<lb/>
　軍實使客觀之其廢禮典而夸愚俗兆于此矣故左<pb n="2b"/>　氏外傳載曹劌之言曰齊棄太公之法觀民于社君<lb/>
　為是舉而往觀之非故業也天子祀上帝諸侯㑹之<lb/>
　受命焉諸侯祀先公卿大夫佐之受事焉不聞諸侯<lb/>
　之相㑹祀也君舉必書書而不法後嗣何觀程子曰<lb/>
　婚議尚疑故以觀社再往請議後一年方逆蓋齊難<lb/>
　之<lb/>
公至自齊<lb/>
荆人来聘<pb n="3a"/>　公羊氏曰荆何以稱人始能聘也謝氏曰聘問之禮<lb/>
　通于中國故荆進稱人陳氏曰聘未有書人者其稱<lb/>
　人荆未有大夫也聘未有不稱使者其不稱使荆未<lb/>
　有君也荆未有君大夫也而稱人于是始蓋進之也<lb/>
　進之也者憂之也髙郵孫氏曰畧之曰荆人猶言其<lb/>
　微尚可禦也至文九年使椒来聘其國已盛而交通<lb/>
　諸夏諸夏與之等矣春秋不復外之用見楚人之盛<lb/>
　中國不能外之也家氏曰書荆書楚子毎書輒異者<pb n="3b"/>　著其漸盛與中國爭衡非進之也<lb/>
公及齊侯遇于穀<lb/>
　髙氏曰及者公意也婚議猶未定故公往見齊侯于<lb/>
　穀無諸侯相見之禮故曰遇此見公不恤國家之事<lb/>
　惟婚姻是務家氏曰莊公之為此遇繼納幣觀社而<lb/>
　書著其急于得偶而求之惟恐其未至也説者謂穀<lb/>
　之遇齊人要魯以盟而後與魯為婚故是冬復為扈<lb/>
　之盟明年乃以姜氏歸孟子謂無羞惡之心非人也<pb n="4a"/>　其莊公之謂與或曰如强弱弗敵何曰齊桓之始入<lb/>
　柯之未盟未嘗一往㑹齊亦無責乎魯意者齊桓猶<lb/>
　知義之所在念其父讐未雪而不敢責之以常人之<lb/>
　禮及髙傒来盟以大夫伉君公反因是以納幣而請<lb/>
　婚焉齊人愈傲而公愈卑自是受欺于齊益甚蓋有<lb/>
　以自取之<lb/>
蕭叔朝公<lb/>
　薛氏曰蕭叔附庸之君也朝公何因公出而朝乎外<pb n="4b"/>　胡氏曰穀齊地為禮必當其物與其所而後可以言<lb/>
　禮大夫宗婦覿用幣則非其物也蕭叔朝公在齊之<lb/>
　穀則非其所也嘉禮不野合而朝公于外是委之于<lb/>
　野矣故禮非其所君子有所不受必反之于正此亦<lb/>
　春秋撥亂之意也<lb/>
秋丹桓宫楹<lb/>
　髙氏曰莊公不能為桓復讐而反娶其女以奉祭祀<lb/>
　其無父之心夫人皆知之而莊公惡人之譏已也故<pb n="5a"/>　丹楹刻桷以示孝心之不忘甚矣其無父甚矣其行<lb/>
　詐也夫宗廟之飾國有彝典而妄肆奢麗加于禰宫<lb/>
　亂王制瀆先君不恭莫大焉聖人直書其事具文見<lb/>
　意故凡加非禮于先君之廟者皆春秋之所誅也後<lb/>
　世人君崇侈廟宇踰禮越制自謂吾嚴奉之勤而臣<lb/>
　子一有敢議者則指以為不忠不孝而加罪焉是皆<lb/>
　不知春秋所書之㫖也<lb/>
冬十有一月曹伯射姑卒<pb n="5b"/>十有二月甲寅公㑹齊侯盟于扈<lb/>
　程子曰遇于穀盟于扈皆為要結姻好也髙氏曰此<lb/>
　離盟齊已霸矣復為離盟者婚議雖定齊猶疑之故<lb/>
　為盟此盟齊志也齊侯以公求婚之急甘心卑下恐<lb/>
　有心報齊不憚屈辱為可憂也于是致公于扈以盟<lb/>
　冀絶婚後悔吝云爾<lb/>
二十有四年春王三月刻桓宫桷<lb/>
　御孫諫曰臣聞之儉德之共也侈惡之大也先君有<pb n="6a"/>　共德而君納諸大惡無乃不可乎　胡氏曰公將逆<lb/>
　姜氏丹桓宫之楹刻其桷為盛飾以誇示之自常情<lb/>
　而觀丹楹刻桷宜若小失而春秋詳書于䇿御孫以<lb/>
　為大惡何也桓公見殺于齊則不能復而盛飾其宫<lb/>
　誇示仇人之女乃有亂心廢人倫悖天道而不知正<lb/>
　者也御孫知為大惡而不敢盡言春秋謹禮于微正<lb/>
　後世人主之心術者也故詳書于䇿為後世鑒家氏<lb/>
　曰禽獸知有母而不知有父人知有父而復沿其父<pb n="6b"/>　之所從出而知有其祖有曾有髙焉又沿其曾髙之<lb/>
　所從出而有始祖焉皆為之廟以祀之禮自天子至<lb/>
　諸侯公卿大夫士隆殺有等夫然後盡其禮不以踰<lb/>
　禮而為榮也不以僭禮而為孝也今莊公忘父之讐<lb/>
　狥母之欲娶讐女以為夫人知有母而不知有父既<lb/>
　又自知其非丹桓宫之楹而刻其桷是悖禮也以悖<lb/>
　禮施之親廟不足以榮其親適足以悖其祖知有母<lb/>
　而不知有父無父也隆于父而薄于祖無祖也無父<pb n="7a"/>　無祖禽獸之道也<lb/>
葬曹莊公<lb/>
夏公如齊逆女<lb/>
　穀梁氏曰親迎恒事不志此其志何也不正其親迎<lb/>
　于齊也<lb/>
秋公至自齊入月丁丑夫人姜氏入<lb/>
　穀梁氏曰入者內弗受也何用不受也以宗廟弗受<lb/>
　也其以宗廟弗受何也娶仇人子弟以薦舍于前其<pb n="7b"/>　義不可受也泰山孫氏曰公親迎于齊不俟夫人而<lb/>
　至失夫之道也婦人從夫者也不從公而入失婦之<lb/>
　道也髙郵孫氏曰夫人之至嘗告廟矣然聖人不與<lb/>
　莊公以讐人之女而見其父也特變文而書曰夫人<lb/>
　姜氏入以明仇讐之女無時而可與通況取其女以<lb/>
　事先君之廟乎髙氏曰夫婦正始之道王化之基也<lb/>
　夫人淫于二卿殺其二子幾䘮魯國而終見討于父<lb/>
　母之邦由其始之不正也是以春秋盡其辭焉胡氏<pb n="8a"/>　曰莊公不勝其母越禮踰時俟讐人之女薦舍于宗<lb/>
　廟以成好合卒使宗嗣不立弑逆相仍幾致亡國故<lb/>
　春秋詳書其事以著不孝之罪家氏曰自納幣為始<lb/>
　至用幣為卒春秋僃書以責之彼愚人何足責哉彼<lb/>
　魯莊公亦何足責哉實僃書以責齊桓也桓為盟主<lb/>
　方將秉法以示諸夏謂魯莊不當請婚襄女則明義<lb/>
　以斥絶之孰曰不然茍欲鎮撫魯國而許之則當謹<lb/>
　于用禮飭齊女以行婦道母使為二國羞今也不然<pb n="8b"/>　納幣未幾要以觀社觀社未幾而有穀之遇扈之盟<lb/>
　最後逆女姜乃不與公偕歸是孰使之然哉不責齊<lb/>
　桓而誰責哉及哀姜驕淫不婦以害其君然後取而<lb/>
　戮之亦已晩矣<lb/>
戊寅大夫宗婦覿用幣<lb/>
　御孫曰男贄大者玉帛小者禽獸以章物也女贄不<lb/>
　過榛栗棗脩以告䖍也今男女同贄是無别也男女<lb/>
　之别國之大節也而由夫人亂之無乃不可乎　公<pb n="9a"/>　羊氏曰宗婦者何大夫之妻也覿者何見也用者何<lb/>
　不宜用也　胡氏曰公事曰見私事曰覿見夫人禮<lb/>
　也曷為以私言之夫人不可見于宗廟則不可以臨<lb/>
　諸臣故以私言之也髙郵孫氏曰聖人罪莊公娶讐<lb/>
　人之女而又侈之至于失禮故書曰大夫宗婦覿用<lb/>
　幣所以見幣非婦人之贄也<lb/>
大水<lb/>
冬戎侵曹曹羈出奔陳赤歸于曹<pb n="9b"/>　杜氏曰羈蓋曹之世子即位踰年而不穪爵不能君<lb/>
　也赤不繫國不稱公子蓋庻孽也謝氏曰戎之侵曹<lb/>
　也羈微弱不能保其位故羈棄國出奔羈之出也赤<lb/>
　為所納而人心從之故赤歸曹春秋首書戎侵曹而<lb/>
　繼以羈出赤歸者以明曹國廢立之命皆制于戎也<lb/>
　莊公之卒也羈以世子嗣位已逾年矣稱名不稱國<lb/>
　以其絶于國人也赤以公子入國非正也非正而稱<lb/>
　歸以罪羈失人心而國人歸赤也其于羈也稱國以<pb n="10a"/>　明正去爵以示絶其于赤也去國以明非正稱歸以<lb/>
　明得國而羈之䘮失君道赤之進不由正于此見矣<lb/>
　胡氏曰宋人執鄭祭仲而忽出突歸權在宋也戎侵<lb/>
　曹而羈出赤歸制在戎也使鄭忽曹羈明而能斷雖<lb/>
　有宋戎之衆突赤之孽何緣而起以國儲君副不能<lb/>
　自定其位于誰責而可故雖以國氏皆不書爵為居<lb/>
　正者之戒張氏曰赤以庻逐適戎以逆間順而天子<lb/>
　方伯不能正比事屬辭簡明之㫖可見亦以累齊也<pb n="10b"/>　髙氏曰按史記世家自曹莊公之後僖公夷昭公班<lb/>
　各立九年今考經文自赤歸至班卒共十八年合之<lb/>
　于史則各據九年疑赤即僖公而世家誤作夷也<lb/>
郭公<lb/>
　上下必有闕文誤字或曰郭亡亦强通之也當傳疑<lb/>
二十有五年春陳侯使女叔来聘<lb/>
　始結陳好也　女叔三傳皆以為字獨劉朔以為陳<lb/>
　大夫名陳氏曰前乎此非王室若姻隣無聘者矣于<pb n="11a"/>　是交聘齊桓公為之也自女叔之後諸侯之㑹數而<lb/>
　朝聘皆之盟主矣春秋所以作也<lb/>
夏五月癸丑衞侯朔卒<lb/>
六月辛未朔日有食之鼓用牲于社<lb/>
　穀梁氏曰天子救日置五麾陳五兵五鼔諸侯置三<lb/>
　麾陳三鼓三兵大夫擊門士擊柝言充陽也樸鄉吕<lb/>
　氏曰聲陽類也鼓所以作陽而助聲也書曰乃季秋<lb/>
　月朔辰弗集于房鼓奏鼔嗇夫馳庻人走而周官救<pb n="11b"/>　日月則有鼓人以詔王鼓有太僕以贊王鼔詳于用<lb/>
　鼓者急于助陽也天子伐鼓于社者社隂之神也日<lb/>
　食則隂勝陽也天子尊諸侯卑天子責神諸侯自責<lb/>
　而已諸侯而鼓于社則失正矣復用牲非禮也凡天<lb/>
　災有幣無牲薛氏曰禮天子伐鼓于社諸侯用幣于<lb/>
　社伐鼔于朝胡氏曰譏不鼔于朝而鼔于社又用牲<lb/>
　也<lb/>
伯姬歸于杞<pb n="12a"/>　穀梁氏曰其不言逆何也逆之道微胡氏曰逆者非<lb/>
　卿其姓氏不登于史册則書歸以志禮之失也髙氏<lb/>
　曰若時君之女則加子字以别之此伯姬若桓公末<lb/>
　年所生之女則于今殆二十餘歳蓋已失時公既娶<lb/>
　而後嫁之也<lb/>
秋大水鼓用牲于社于門<lb/>
　左氏曰凡天災有幣無牲非日月之𤯝不鼓髙郵孫<lb/>
　氏曰日食必鼓者必隂侵陽其驗甚逺而為災未見<pb n="12b"/>　大水則災及于物其驗已明其災已著其災未見則<lb/>
　聖人為伐鼓之法以救陽且以警于人君也驗已著<lb/>
　者則無事于鼔也謝氏曰社主土門主出入大水之<lb/>
　為患也魯人欲以聲駭變故鼓欲以土勝水故用牲<lb/>
　于社欲以門禦水故用牲于門凡天地之變先王責<lb/>
　諸已求諸人而已猶以為未也又以隂陽象類致力<lb/>
　乎祈禳祭享之間所以盡救災之道也方是時莊公<lb/>
　君道不脩國事不治乆矣魯人不知所以消變而一<pb n="13a"/>　切求之祈禳之間其祈禳一切以意而不以禮夫救<lb/>
　災之道逺矣大水漂蕩而欲以鼓駭之不亦愚乎大<lb/>
　水出為國害而欲以社勝之以門禦之不亦惑乎<lb/>
冬公子友如陳<lb/>
　杜氏曰魯出朝聘皆書如謝氏曰友莊公弟以公子<lb/>
　為卿故書公子樸鄉吕氏曰公子母弟一也或稱弟<lb/>
　或稱公子者禮諸侯絶朞而臣諸父昆弟君臣者分<lb/>
　之别也昆弟者恩之屬也禮不可以無分異貴賤則<pb n="13b"/>　禮法嚴臣不可以敵君申私恩則公義廢然則春秋<lb/>
　之書公子乃其常也其書弟者變之正也友如陳報<lb/>
　女叔之聘也<lb/>
二十有六年春公伐戎夏公至自伐戎<lb/>
　樸鄉吕氏曰莊十八年公追戎于濟西必以乘閒而<lb/>
　侵我也二十年而齊人伐之必以姦紀而為暴也今<lb/>
　又侵曹以出羈因亂以納赤其𫝑浸盛矣許氏曰齊<lb/>
　魯伐戎而中國崇隱桓以来世有戎盟至于莊公戎<pb n="14a"/>　始變渝我是以有濟西之役于此伐戎義以勝矣<lb/>
曹殺其大夫<lb/>
　髙郵孫氏曰禮曰刑不上大夫者一國之選而人君<lb/>
　之所尊任者也選之得其人而任之當其才故君臣<lb/>
　相與而國家以治不幸其選之非人而任之不見其<lb/>
　功則放之而已蓋大夫有罪而放之為之君者已有<lb/>
　罪矣況刑之乎故曰刑不上大夫也張氏曰諸侯雖<lb/>
　專一國之權而卿大夫非大罪極惡不得擅加以刀<pb n="14b"/>　鋸必以聞于天子此王制之所甚謹蓋視為一體則<lb/>
　恩意之篤自足以感其忠敬之心于無窮視猶土芥<lb/>
　無罪而殺之則宼讐之視有所必至此春秋于殺大<lb/>
　夫所以詳書而謹之上下相殺之變至于定哀而極<lb/>
　也胡氏曰稱國以殺者國君大夫與謀事不請于天<lb/>
　子而擅殺之也義繫于殺則止書其官曹殺其大夫<lb/>
　宋人殺其大夫是也義繫于人則兼書其名氏楚殺<lb/>
　其大夫得臣陳殺其大夫洩冶之類是也所謂義繫<pb n="15a"/>　于殺者罪在于專殺而見殺者之是非有不足紀也<lb/>
　故止書其官而不復錄其名氏也古者諸侯之卿大<lb/>
　夫士命于天子而諸侯不敢專命也其有罪則請于<lb/>
　天子而諸侯不敢專殺也及春秋時國無大小卿大<lb/>
　夫士皆專命之而不以告于王朝有罪無罪皆專殺<lb/>
　之而不以歸于司宼無王甚矣五伯三王之罪人而<lb/>
　葵丘之㑹猶曰無專殺大夫故春秋明書于䇿僃天<lb/>
　子之禁也凡諸侯之大夫方其交政中華㑹盟征伐<pb n="15b"/>　雖齊晉上卿止錄其名氏至于見殺雖曹莒小國亦<lb/>
　書其官或抑或揚或奪或與聖人之大用也明此然<lb/>
　後可以司賞罰之權矣陳氏曰凡殺大夫恒名之此<lb/>
　其不名何惡君也莊公卒有戎難羈出奔陳赤于是<lb/>
　篡曹篡而殺其大夫則必不義其君者也宋杵臼之<lb/>
　弑也始不書賊而曰宋人以是為君無道也無道而<lb/>
　殺大夫則亦不義其君者也是故曹僖公之大夫不<lb/>
　名宋昭公之大夫不名<pb n="16a"/>秋公㑹宋人齊人伐徐<lb/>
　胡氏曰按書伯禽嘗征徐戎則戎在徐州之域為魯<lb/>
　患舊矣是年春伐戎秋又伐徐必戎與徐合兵表裏<lb/>
　為魯國之患也故雖齊宋將卑師少而公獨親行<lb/>
十有二月癸亥朔日有食之<lb/>
二十有七年春公㑹杞伯姬于洮<lb/>
　家氏曰杜氏以伯姬為莊公之女即二十五年歸于<lb/>
　杞者陸氏謂春秋時有子叔姬者三皆謂時君之女<pb n="16b"/>　穪子者以别先君之子公穀以為同母姊妹非也則<lb/>
　此伯姬未必是莊公之女藉是莊公女于洮亦非歸<lb/>
　寜之地春秋書公㑹杞伯姬于洮非歸寜之義也謝<lb/>
　氏曰伯姬魯女洮魯地女有歸寜于國無出㑹于境<lb/>
　洮之㑹在魯有敗禮之愆在杞失正家之道陸氏微<lb/>
　㫖曰參譏之也公及杞侯伯姬俱失正矣<lb/>
夏六月公㑹齊侯宋公陳侯鄭伯同盟于幽<lb/>
　陳鄭服也　愚按十六年㑹于幽始書同盟至是再<pb n="17a"/>　㑹于幽復書同盟然前盟㑹者九國今止五國特以<lb/>
　陳鄭反覆至是始服故齊侯㑹公及宋望國而盟之<lb/>
　不再盟他國也程子曰同志而盟非率之也謝氏曰<lb/>
　明年荆伐鄭公㑹二國救鄭然則鄭苦于楚欲與中<lb/>
　國同盟可知也髙氏曰齊侯九合諸侯此其二也十<lb/>
　三年北杏之㑹穪人十五年鄄之㑹不穪公而去年<lb/>
　伐徐之役猶以宋主兵故穀梁氏謂此盟授之諸侯<lb/>
　授之諸侯齊桓得衆也胡氏曰同盟之例有惡其反<pb n="17b"/>　覆而書同盟此盟鄭伯之所欲而書同盟者也凡盟<lb/>
　皆小國受命于大國不得已而從焉者也其有小國<lb/>
　願與之盟非出于勉强者則書同盟所以志同欲也<lb/>
　前此鄭伯嘗貳于齊矣至是齊桓强盛有伯中國攘<lb/>
　夷狄之勢諸侯皆歸之鄭伯于是焉有畏服之心其<lb/>
　得與于盟所欲也故特書同<lb/>
秋公子友如陳葬原仲<lb/>
　原仲季友之舊也　髙氏曰大夫不交諸侯諸侯不<pb n="18a"/>　行使乎大夫今公子友往㑹他國大夫之葬蓋私行<lb/>
　也魯人聽其出故同出使之文而繫之葬原仲以重<lb/>
　其罪謝氏曰諸侯相葬禮也人臣無境外之交卿非<lb/>
　君命不越境公子友以私事出境葬大夫其專命僭<lb/>
　制不待貶絶而自見矣　愚按春秋書人臣出境未<lb/>
　有著其事者此獨書葬原仲何也蓋不著其事則嫌<lb/>
　于出聘故特書其事以明其以私事出境而更不加<lb/>
　譏貶之詞所謂直書其事而義自見也<pb n="18b"/>冬杞伯姬来<lb/>
　歸寜也　趙氏曰合禮者常事不書豈有二百四十<lb/>
　二年內女惟兩度歸寜乎蓋知非禮而来故書髙郵<lb/>
　孫氏曰春秋內女適諸侯者多矣于其歸寜未嘗曰<lb/>
　子某歸寜常事無書也伯姬非莊公子義不當歸故<lb/>
　書曰杞伯姬来也薛氏曰非公之子不歸寜非公之<lb/>
　子而歸故曰来也陳氏曰内女為夫人凡八見于經<lb/>
　未有書公者而㑹自伯姬始由是来朝其子由是来<pb n="19a"/>　求婦伯姬之為皆未之前聞也是故終伯姬之世但<lb/>
　書来<lb/>
莒慶来逆叔姬<lb/>
　髙氏曰叔姬者伯姬之妹皆非莊公女也穀梁氏曰<lb/>
　諸侯之子嫁于大夫主大夫以與之程子曰人臣之<lb/>
　禮無外交故大夫非君命不越境以莒慶國卿而與<lb/>
　魯為婚是外交也不書逆女而云逆叔姬以别卿為<lb/>
　君逆也臨江劉氏曰莒慶非有君命叔姬非適諸侯<pb n="19b"/>　也何以得書以公之自為之主敵則書也胡氏曰諸<lb/>
　侯嫁女于大夫而自主之非禮也<lb/>
杞伯来朝<lb/>
　謝氏曰伯姬在魯故杞伯来朝　愚按杞二王之後<lb/>
　爵本上公在桓公時猶稱侯至是稱伯其後遂稱子<lb/>
　或曰為時王所黜或曰齊桓之伯以弱强為次或曰<lb/>
　以其用夷禮或曰自侯而伯自伯而子蓋浸以微弱<lb/>
　或曰滕薛杞爵號不同皆口授傳寫小國多誤衆論<pb n="20a"/>　紛紜闕之可也<lb/>
公㑹齊侯于城濮<lb/>
　<lb/>
　<lb/>
　<lb/>
　<lb/>
　<lb/>
　<pb n="20b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷十<lb/>
</p>

  </div>
            <div>
                <head>春秋闕疑卷十一</head>
    <p>
<pb n="1a"/>欽定四庫全書<lb/>
　春秋闕疑卷十一　　　　　元　鄭玉　撰<lb/>
二十有八年春王三月甲寅齊人伐衞衞人及齊人戰<lb/>
衞人敗績<lb/>
　初王姚嬖于莊王生子頺子頺有寵蒍國為之師及<lb/>
　惠王即位蒍國邊伯石速詹父子禽祝跪作亂因蘇<lb/>
　氏十九年秋五大夫奉子頺以伐王王不克出奔温<lb/>
　蘇子奉子頺以奔衞衞師燕師伐周冬立子頺二十<pb n="1b"/>　年夏鄭伯遂以王歸秋王及鄭伯入于鄔遂入成周<lb/>
　取其寳器而還二十一年春鄭伯虢叔殺王子頺及<lb/>
　五大夫二十七年王使召伯廖賜齊侯命且請伐衞<lb/>
　至是齊侯伐衞戰敗衞師數之以王命取賂而還<lb/>
　愚按子頺之事使誠有之乃王室之大變春秋何故<lb/>
　不書齊人奉王命以討衞不王之罪春秋亦當特書<lb/>
　以著其美而無一辭及之何也况子頺之事乃衞侯<lb/>
　朔之所為已厯十年之乆朔又死矣不應至是始命<pb n="2a"/>　齊侯討其子也况取賂而還亦非齊侯始霸之事皆<lb/>
　不可信泰山孫氏曰前年公及齊侯宋公陳侯鄭伯<lb/>
　同盟于幽衞侯不至故齊人伐衞謝氏曰齊人伐衞<lb/>
　以衞有可伐之罪也衞人有辭不服故與齊人戰焉<lb/>
　衞人力不勝齊故敗績桓公威力可謂盛矣然伐國<lb/>
　不以道則雖小國有至舉兵相敵終於卒伍敗衂而<lb/>
　後退焉者也故孟子曰以力假仁者霸以力服人者<lb/>
　非心服也桓公以仁義用兵特假之而已安能使人<pb n="2b"/>　心服哉故齊之伐衞也上書伐下書戰以著衞人無<lb/>
　服齊之志也春秋戰分主客戰而為主者其罪大戰<lb/>
　而為客者其罪輕以戰由主起故也齊人以兵来伐<lb/>
　我茍直焉以義辨吾之直而勿與之校可也謹邊陲<lb/>
　嚴備守需其變而勿與之爭可也上訴天王下告列<lb/>
　國求為之助以解其危可也若夫不恤民命而以戰<lb/>
　為心則曲反在我而不在人罪反在此而不在彼矣<lb/>
　然則春秋以齊人主伐而以衞人主戰者以明兩國<pb n="3a"/>　之戰由衞人欲戰所致也戰之為禍大矣原野厭人<lb/>
　之肉川谷流人之血皆戰之由也故仁者之兵有征<lb/>
　無戰邦國有罪以兵誅罪而已服則舍焉未嘗以戰<lb/>
　為事也邦國有亂以兵定亂而已順則止焉未嘗以<lb/>
　戰為事也用兵而至於戰者皆好功嗜殺而輕民命<lb/>
　也故春秋以大罪歸於首戰之人<lb/>
夏四月丁未邾子瑣卒<lb/>
秋荆伐鄭公㑹齊人宋人救鄭<pb n="3b"/>　楚令尹子元欲蠱文夫人為館於其宫側而振萬焉<lb/>
　夫人聞之泣曰先君以是舞也習戎僃也今令尹不<lb/>
　尋諸仇讐而於未亡人之側不亦異乎御人以告子<lb/>
　元子元曰婦人不忘襲讐我反忘之秋子元以車六<lb/>
　百乗伐鄭入于桔秩之門衆車入自純門及逵市縣<lb/>
　門不發楚言而出子元曰鄭有人焉諸侯救鄭楚師<lb/>
　夜遁秋申公鬬班殺子元鬬穀於莵為令尹自毁其<lb/>
　家以紓楚國之難　穀梁氏曰善救鄭也謝氏曰文<pb n="4a"/>　公與諸侯同盟故荆伐鄭聘稱人進之也伐復稱荆<lb/>
　外之也荆人陵犯中國乆矣天子不能制方伯不能<lb/>
　卻小國困于水火亦乆矣方是時荆以不仁伐鄭而<lb/>
　三國能出力救之三國與鄭同盟而復能與之同患<lb/>
　小國有息肩之地矣胡氏曰桓公主兵鋤強救弱之<lb/>
　事見矣<lb/>
冬築郿<lb/>
　胡氏曰郿邑也凡用工大曰城小曰築故館則書築<pb n="4b"/>　臺則書築囿則書築郿邑而書築者創作邑也其志<lb/>
　不視歳之豐凶而輕用民力於其所不必為也則非<lb/>
　人君之心矣<lb/>
大無麥禾臧孫辰告糴于齊<lb/>
　冬饑臧孫辰告糴于齊　胡氏曰麥熟于夏禾成于<lb/>
　秋而書於冬者莊公惟臺榭是崇是飾費用浸廣調<lb/>
　度不充有司㑹計歳入之多寡虛實然後知倉廩之<lb/>
　竭也故于歳杪而書曰大無麥禾劉敞謂不言如齊<pb n="5a"/>　告糴而曰告糴于齊者言如齊則其情緩告糴于齊<lb/>
　則其情急也古者三年耕餘一年之食九年耕餘三<lb/>
　年之食今莊公享國二十八年當有九年之積而虛<lb/>
　竭如此所謂寄生之君也蘇氏曰是歳未嘗有水旱<lb/>
　蟲螟之災而書大無麥禾者劉向春秋説曰土氣不<lb/>
　養稼穡不成也沈約宋志言孫皓時嘗有之苗稼豐<lb/>
　美而實不成百姓以饑合境皆然連歳不已則所謂<lb/>
　大無麥禾也愚謂春秋書此見莊公不用心于民事<pb n="5b"/>　歳之凶豐食之有無皆所不問及冬民饑始知大無<lb/>
　麥禾急遣臧孫辰告糴于齊也茍非齊桓有救災恤<lb/>
　隣之義則魯民之不為饑殍者幾希矣他日葵丘之<lb/>
　㑹申嚴遏糴之禁豈非自此而推之乎然則堯有九<lb/>
　年之水湯有七年之旱而其民無菜色者以其備之<lb/>
　有素也有國有家者其可不知所務而預為之僃乎<lb/>
二十有九年春新延厩<lb/>
　公羊氏曰新延廐修舊也修舊何以書凶年不修穀<pb n="6a"/>　梁氏曰冬築<graphic n="KR1307" url="https://raw.githubusercontent.com/kanripo/KR-Gaiji/master/images/KR1307.png" mimeType="image/png"/>春新延廐以其用民力為已悉矣臨<lb/>
　江劉氏曰延廐者天子之廐非諸侯之廐也髙氏曰<lb/>
　魯侯僭乘天子之車僃十二閑之馬聖人不敢斥言<lb/>
　之是以特因其修舊而書以譏之且去冬大無麥禾<lb/>
　今又新延廐所謂廐有肥馬民有饑色何以為民父<lb/>
　母乎謝氏曰廐以安馬而已亦惡舊而新之莊公好<lb/>
　治宫室可知也冬方告糴春又興工民困之不憂廐<lb/>
　陋之為恤與孔子問傷人不問馬異矣<pb n="6b"/>夏鄭人侵許<lb/>
　許氏曰許以近楚自齊之霸未㑹諸侯故鄭侵之自<lb/>
　是而後許從中國矣<lb/>
秋有蜚<lb/>
　公羊曰記異也何氏曰蜚者臭惡之蟲南越盛暑所<lb/>
　生非中國之所有書有言本無也家氏曰洪範五行<lb/>
　傳云蜚荒徼之物越之所生其為蟲臭惡能害人獨<lb/>
　劉原父云蜚狀若牛而白首一目蛇尾行水則竭行<pb n="7a"/>　草則死見則國大疫與傳註所言蓋兩物也髙氏曰<lb/>
　此亦逺人亂中國之象自此中國不以為怪故一書<lb/>
　而不復書如鸜鵒之類中原皆有之故始于春秋之<lb/>
　時自春秋以来鄋瞞陸渾雜居中原豈此數物為之<lb/>
　兆乎古者橘逾淮而化枳今淮宋之間橘大如柑乃<lb/>
　知物理之變殆不可測後世之事古人不能知者衆<lb/>
　矣<lb/>
冬十有二月紀叔姬卒<pb n="7b"/>　髙郵孫氏曰内女歸為諸侯夫人無他惡行即書卒<lb/>
　猶不書葬其賢行之著者則書卒書葬以旌之異于<lb/>
　他女也紀叔姬為紀侯之媵法不當書而春秋書歸<lb/>
　于紀歸于酅而卒葬皆詳書之者特賢之也胡氏曰<lb/>
　紀已滅矣其卒之何見紀侯去國終不能自立異于<lb/>
　古公亶父之去故特書叔姬卒而不卒紀侯以明其<lb/>
　不爭而去則可能使其民從而不釋則㣲矣家氏曰<lb/>
　以此防民猶有儷體宸居國亡不能死委身於仇讐<pb n="8a"/>　如晉之惠后者可為痛哭流涕矣<lb/>
城諸及防<lb/>
　謝氏曰諸防二邑諸役纔已防役又興書及著其不<lb/>
　恤民力也凡土工茍害于民雖時勿興可也<lb/>
三十年春王正月<lb/>
夏師次于成<lb/>
　穀梁氏曰次止也有畏也欲救鄣而不能不言公耻<lb/>
　不能救鄣也趙氏曰魯盖欲㑹齊圍鄣至成待命聞<pb n="8b"/>　鄣已降故不行耳然疑事無質但當存而勿解　愚<lb/>
　謂是時齊桓正霸齊魯方睦决無爭鄣之事當以趙<lb/>
　説為是然不可考矣<lb/>
秋七月齊人降鄣<lb/>
　公穀皆以鄣為紀之遺邑杜氏以為紀之附庸啖氏<lb/>
　曰鄣自是小國爾　愚按紀亡已乆遺邑將安所屬<lb/>
　以至于今啖氏之説近是齊人降鄣於以見桓公霸<lb/>
　業之成兵威之盛也降者有以得其心而使之屈服<pb n="9a"/>　詩云我心則降是也古之善為兵者不陳善陳者不<lb/>
　戰今齊人臨鄣兵刃未接而能使之屈服服則舍之<lb/>
　而不復加之以罪亦可謂善為兵矣五霸桓公為盛<lb/>
　豈不信哉先儒以為齊恃强凌弱使之降故書齊人<lb/>
　降鄣以罪齊者過矣<lb/>
入月癸亥葬紀叔姬<lb/>
九月庚午朔日有食之鼓用牲于社<lb/>
冬公及齊侯遇于魯濟<pb n="9b"/>　謀山戎也以其病燕故也　杜氏曰濟水厯齊國界<lb/>
　在齊界為齊濟在魯界為魯濟　愚按濟之遇左氏<lb/>
　以為謀伐山戎然伐戎之役魯實不與獨髙氏以為<lb/>
　齊將伐山戎道由魯濟公于是乎出迓之故書曰遇<lb/>
　若邂逅相值理或然也<lb/>
齊人伐山戎<lb/>
　胡氏曰齊人者齊侯也其稱人譏伐戎也自管仲得<lb/>
　政至是二十年未嘗命大夫為主將亦未嘗興大衆<pb n="10a"/>　出侵伐故魯莊十一年而後凡用兵皆稱人者將卑<lb/>
　師少爾今此安知其非將卑師少而獨以為齊侯也<lb/>
　以来獻戎㨗稱齊侯則知之矣夫北戎病燕職貢不<lb/>
　至桓公内無因國外無從諸侯越千里之險為燕闢<lb/>
　地可謂能修方伯連帥之職何以譏之乎桓不務德<lb/>
　勤兵逺伐不正王法以譏其罪則將開後世之君勞<lb/>
　中國以事邊陲捨近政而貴逺畧困吾民之力争不<lb/>
　毛之地其患有不可勝言者故特貶而稱人以為好<pb n="10b"/>　武功而不修文德者之戒髙氏曰以此為防而後世<lb/>
　猶有開邉拓境好大喜功如秦皇漢武甘心徼外者<lb/>
　實萬世之龜鑑也<lb/>
三十有一年春築臺于郎<lb/>
　胡氏曰天子有靈臺以候天地諸侯有時臺以候四<lb/>
　時去國築臺于逺而不緣占候是為游觀之所厲民<lb/>
　以自樂也厲民自樂而不與民同樂則民欲與之偕<lb/>
　亡雖有臺其能獨樂乎<pb n="11a"/>夏四月薛伯卒<lb/>
　髙郵孫氏曰薛伯卒經無其名舊史失之<lb/>
築臺于薛<lb/>
　杜氏曰薛魯地<lb/>
六月齊侯来獻戎㨗<lb/>
　穀梁氏曰軍得曰㨗公羊氏曰獻戎㨗威我也左氏<lb/>
　曰凡諸侯有四夷之功則獻于王王以警于夷中國<lb/>
　則否諸侯不相遺俘髙氏曰始伐稱人此其稱爵者<pb n="11b"/>　方其伐戎過我固已貶之此獻㨗而稱人則疑若微<lb/>
　者故特書爵以誅齊侯矜功威魯之罪謝氏曰軍以<lb/>
　㨗為功故勝敵為㨗詩曰一月三㨗是已以功告上<lb/>
　為獻獻臣子之禮也詩云在泮獻馘是已齊之克山<lb/>
　戎也齊侯躬以戎㨗耀魯將以震動小國而威之也<lb/>
　春秋退抑齊侯而書曰来獻黜其强也黜其强者不<lb/>
　與大國以威諸侯也齊大國也来獻戎㨗卑者之事<lb/>
　也以卑者屈辱齊侯而春秋抑强扶弱之心見矣夫<pb n="12a"/>　構禍邀功使生民陷于荼毒以好戰者為之患也沮<lb/>
　直害忠使柔良困于沉溺以恃强者為之患也故春<lb/>
　秋紀兵不美戰功其為道也不與强凌弱　愚謂春<lb/>
　秋之所謹王霸中外之辨也書齊侯来獻戎㨗所以<lb/>
　抑霸也書楚人使宜申来獻㨗所以抑戎也是舉也<lb/>
　自齊侯誇示則為榮自聖人書之則為辱妍醜見鑑<lb/>
　而後明輕重經衡而後定也舜之告禹曰女惟不矜<lb/>
　天下莫與女爭能女惟不伐天下莫與女爭功固聖<pb n="12b"/>　人之明訓及觀夫子稱孟之反不伐抑齊侯之獻㨗<lb/>
　則人之處軍旅之間勝敗之際亦有道矣<lb/>
秋築臺于秦<lb/>
　謝氏曰害民以興土功耗財以供不急放心以事盤<lb/>
　游作非法以遺後世乃一歳三築臺而不已莊公之<lb/>
　過也張氏曰一歳築三臺正所謂及時般樂怠傲者<lb/>
　則其治國治家之當務荒廢多矣髙氏曰當是時慶<lb/>
　父執國政而通乎夫人故數築臺于逺地以為公游<pb n="13a"/>　觀之娱公亦為其所惑而不自知也可為後世戒<lb/>
冬不雨<lb/>
　程子曰一歳三築臺明年春城小穀故冬書不雨閔<lb/>
　之湥也不雨亦旱也謂之不雨者逺近傒雨咨嗟之<lb/>
　辭也髙氏曰一時不雨未為災也書之以見公暮年<lb/>
　興役不已而災異數至也髙郵孫氏曰易之象隂陽<lb/>
　和者曰雨暌之上九曰往遇雨則吉其不和者則曰<lb/>
　不雨小過之六五曰宻雲不雨然則凡雨皆隂陽和<pb n="13b"/>　也不雨者皆隂陽不和也書不雨記隂陽不和之異<lb/>
　也人與物在天地間仰隂陽以生也隂陽不和則所<lb/>
　以仰之者不遂矣故春秋之法一時不雨亦書不以<lb/>
　其為災不災也<lb/>
三十有二年春城小穀<lb/>
　為管仲也　髙氏曰小穀魯邑今曲阜西北有小穀<lb/>
　城先儒以為齊邑魯為管仲城之若然聖人亦當異<lb/>
　其文而繫之齊矣且公雖感齊侯之私豈肻為管仲<pb n="14a"/>　城邑乎彼殆見昭十一年傳云齊桓城穀而寘管仲<lb/>
　焉故有此説殊不知齊自有穀如文十七年公及齊<lb/>
　侯盟于穀宣十四年公孫歸父㑹齊侯于穀此齊穀<lb/>
　也非魯之小穀薛氏曰莊公自六年之後無麥苗大<lb/>
　無麥禾螟麋<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>蜚相繼而有大水者三中君之性尚<lb/>
　當少警而公之侈心日起因娶而觀社丹楹刻桷告<lb/>
　糴之後有築<graphic n="KR1307" url="https://raw.githubusercontent.com/kanripo/KR-Gaiji/master/images/KR1307.png" mimeType="image/png"/>之役次年新延廐城諸防去年不雨<lb/>
　而三築臺今歲又城小穀平歳猶曰不可况薦饑而<pb n="14b"/>　輕用民力乎<lb/>
夏宋公齊侯遇于梁丘<lb/>
　齊侯為楚伐鄭之故請㑹于諸侯宋公請先見于齊<lb/>
　侯夏遇于梁丘　髙郵孫氏曰宋公序齊侯上者宋<lb/>
　為之志也髙氏曰梁丘宋地宋序齊上者地主也<lb/>
秋七月癸巳公子牙卒<lb/>
　初公築臺臨黨氏見孟任從之閟以夫人言許之割<lb/>
　臂盟公生子般焉公疾問後於叔牙對曰慶父材問<pb n="15a"/>　於季友對曰臣以死奉般公曰鄉者牙曰慶父材成<lb/>
　季使以君命命僖叔待於鍼巫氏使鍼季酖之曰飲<lb/>
　此則有後于魯國不然死且無後飲之歸及逵泉而<lb/>
　卒立叔孫氏　髙氏曰傳載季友殺叔牙之事攷之<lb/>
　於經全不寓微意且公既有子何必問後而叔牙輒<lb/>
　以慶父對若公以為不當立則自不立矣何至於殺<lb/>
　叔牙耶殺叔牙而反使慶父執國政此又何理耶况<lb/>
　此去公薨尚逺豈公臨終之事耶公羊氏以為將弑<pb n="15b"/>　莊公此又無謂之甚者以此言之公子牙蓋自卒耳<lb/>
　髙郵孫氏曰季友遏惡于未萌乃春秋之所重春秋<lb/>
　既不以骨肉相殘責之當變文以見意不當但書卒<lb/>
　也二傳但見公子牙魯之大惡者而卒于莊公之前<lb/>
　又季友方用事于魯疑其為季殺之爾且當據經為<lb/>
　正<lb/>
八月癸亥公薨于路寢<lb/>
　子般即位次于黨氏　穀梁氏曰路寢正寢也寢疾<pb n="16a"/>　居正寢正也謝氏曰公薨必書其所謹凶變也遇弑<lb/>
　則不地故也莊公宣公成公薨于路寢正也僖公薨<lb/>
　于小寢文公薨于臺下襄公薨于楚宫定公薨于髙<lb/>
　寢不正也隱公閔公不地以明不得其死也桓公薨<lb/>
　于齊以明遇禍于齊也昭公薨于乾侯以明客死于<lb/>
　晉也趙氏曰君必終于正寢以就公卿也大位姦之<lb/>
　窺也危病邪之伺也若蔽于隱是使小人女子得行<lb/>
　其志也故宗嗣素定之兵權散主之閨闈嚴飾之小<pb n="16b"/>　人女子不尸重任賢良受託鼎足交輔則簒弑之禍<lb/>
　曷由而至哉胡氏曰莊公以世嫡承國不為不貴周<lb/>
　公之後奄有龜蒙不為不强即位三十有二年不為<lb/>
　不乆薨于路寢不為不正而嗣子受禍幾至亡國何<lb/>
　也大倫不明而宗嗣不定兵權不分而主威不立得<lb/>
　免其身幸矣<lb/>
冬十月己未子般卒<lb/>
　共仲使圉人犖賊殺子般于黨氏成季奔陳立閔公<pb n="17a"/>　　公羊氏曰此其稱子般卒何君存稱世子君薨稱<lb/>
　子某既葬稱子踰年稱公子般卒何以不書葬未踰<lb/>
　年之君也髙氏曰子般卒三傳皆以為慶父所殺攷<lb/>
　之于經全不寓微意而所書正與襄三十一年子野<lb/>
　同若以子般為被弑則子野亦豈被弑乎惟文十入<lb/>
　年書子卒而不名者乃被弑也何則既書子卒即書<lb/>
　夫人姜氏歸于齊蓋文公既薨子赤為宣公襄仲所<lb/>
　殺而弑君之賊又自立矣姜氏不能容自歸于父母<pb n="17b"/>　之國聖人不名子赤者以其被弑不忍名之與成君<lb/>
　同也若書其名則與自卒者無别矣或以為先君未<lb/>
　葬則名文十八年書子卒而不名者以先君既葬故<lb/>
　爾是不然景王既葬矣王子猛之卒何為而名乎豈<lb/>
　有天子未踰年則名之而諸侯反不名乎以此騐之<lb/>
　子般子野皆非被殺而子般特以哀姜慶父之故疑<lb/>
　若為其所弑耳<lb/>
公子慶父如齊<pb n="18a"/>　髙氏曰若以慶父弑君而出奔則聖人豈不著其出<lb/>
　奔之罪乎乃知此非出奔也蓋莊公既薨子般又卒<lb/>
　繼嗣未定慶父雖有僥倖之心而身為國卿加以公<lb/>
　子之貴寜無嫌疑之避於是如齊告難蓋桓公始霸<lb/>
　謀定其君及自齊歸魯已立閔慶父始有簒弑之意<lb/>
　故明年齊侯使仲孫湫来省難而仲孫謂不去慶父<lb/>
　魯難未巳也　愚謂聖人書子般之卒子野之卒無<lb/>
　異文而不同于子赤諱名之例則般以正卒明矣書<pb n="18b"/>　慶父如齊異于慶父弑閔奔莒之文則般之死非慶<lb/>
　父所殺亦明矣况以事言之是時齊桓方霸專以誅<lb/>
　叛討逆為事慶父既弑其君安敢奔齊以自投于憲<lb/>
　網齊桓聞之必執以為已功矣故弑閔公之後則不<lb/>
　敢奔齊而奔莒也豈當時見莊公既薨子般又死故<lb/>
　以疑似而有是説耶抑因慶父弑閔之後遂傅㑹以<lb/>
　成其文耶子舊讀而疑之及觀髙氏之説湥有契于<lb/>
　予心最為得經之㫖故特取之以明棄經任傳之弊<pb n="19a"/>　學者于此等處所宜潛心詳玩參考互訂以明其是<lb/>
　非曲直而不為傳註所惑庻于經有得也<lb/>
狄伐邢<lb/>
　髙氏曰此為齊侯救邢而書亦見中國之衰張氏曰<lb/>
　狄北狄前此雖未見于經然自伐邢而滅衞三年之<lb/>
　間塗炭兩國首以伐書著其强也小東莱吕氏曰桓<lb/>
　公始霸之初狄滅衞又伐邢見得當時中國衰微至<lb/>
　于如此之甚向非桓公封衞遷邢則諸姬之盡豈獨<pb n="19b"/>　在漢陽矣此孔子作春秋所以於齊桓公之霸多與<lb/>
　辭也許氏曰春秋戎先見荆次之狄又次之而荆暴<lb/>
　于戎狄又暴于荆當惠王世戎狄荆楚交伐諸夏使<lb/>
　無齊桓攘服以定之豈復有周天子哉<lb/>
　<lb/>
　<lb/>
　<lb/>
　春秋闕疑卷十一<lb/>
</p>

  </div>
            <div>
                <head>春秋闕疑卷十二</head>
    <p>
<pb n="1a"/>欽定四庫全書<lb/>
　春秋闕疑卷十二　　　　　元　鄭玉　撰<lb/>
　　閔公<lb/>
　公名開一名啟方莊公之子般之庶弟惠王十六年<lb/>
　即位諡法在國逢難曰閔<lb/>
元年春王正月齊人救邢<lb/>
　狄人伐邢管敬仲言于齊侯曰戎狄豺狼不可厭也<lb/>
　諸夏親暱不可棄也宴安酖毒不可懐也詩云豈不<pb n="1b"/>　懐歸畏此簡書簡書同惡相恤之謂也請救邢以從<lb/>
　簡書齊人救邢　穀梁氏曰善救邢也胡氏曰凡書<lb/>
　救者未有不善之也救在京師則罪列國子突救衞<lb/>
　是也救在外域則罪諸侯狄救齊吴救陳是也救在<lb/>
　逺國則罪四鄰晉陽處父帥師伐楚以救江是也救<lb/>
　而不速救者則書所次以罪其慢叔孫豹救晉次于<lb/>
　雍榆是也救而不敢救者則書所至以罪其怯齊侯<lb/>
　伐我北鄙圍成公救成至遇是也兵者春秋之所至<pb n="2a"/>　重獨于救兵而書法若此聖人之情見矣其稱人將<lb/>
　卑師少也張氏曰論語以一匡九合之功歸于管仲<lb/>
　蓋奬王室從簡書皆管仲發其端也<lb/>
夏六月辛酉葬我君莊公<lb/>
　亂故是以緩<lb/>
秋八月公及齊侯盟于落姑季子来歸<lb/>
　公及齊侯盟于落姑請復季友也齊侯許之使召諸<lb/>
　陳公次于郎以待之季子来歸　公羊氏曰其稱季<pb n="2b"/>　子何賢也其言来歸何喜之也小東莱吕氏曰閔公<lb/>
　方九歳安能自㑹如此蓋國人上下皆惡慶父而賢<lb/>
　季友故欲復之公與齊盟亦國人左右扶持而去當<lb/>
　時國亂猶能惡慶父而復季友此亦見魯秉周禮處<lb/>
　髙氏曰凡人臣出奔而反國則書曰歸或曰復歸經<lb/>
　未有季子出奔之文而書来歸何也凡奔云者負罪<lb/>
　以出迫逐而不遑暇之辭也今魯國連䘮二君當凶<lb/>
　禍艱難之際季子以貴戚之重違而去之是之謂全<pb n="3a"/>　身逺害求援以庇國既而國人以慶父之故思得賢<lb/>
　公子以輔㓜主視公族之中唯季子託辭以出若愛<lb/>
　其生以有待者魯人唯恐其不歸故公與齊侯盟而<lb/>
　請之其書来歸者所以變乎歸之文又變乎復歸之<lb/>
　文也既歸而遂以國政付之是其委任亦不輕矣唯<lb/>
　其委任之重所以没其去國之因而責其後效聖人<lb/>
　特字之而不名又不稱公子者見季子自以賢徳為<lb/>
　國人所與不緣宗親之故則所以望于季子者重矣<pb n="3b"/>　然季子既歸乃反託親親之故卒不能平姜氏之亂<lb/>
　討慶父之惡故使二人卒弑吾君明年書公子慶父<lb/>
　出奔莒夫人姜氏孫于邾以著季子徒然来歸無補<lb/>
　于急難大失國人之望是以變文書来歸者亦所以<lb/>
　責之家氏曰慶父之奔也春秋書之其歸也不書惡<lb/>
　其歸也季友之奔也春秋不書其歸也書之喜其歸<lb/>
　也陳氏曰國人之欲歸季子以已亂也而季子雖歸<lb/>
　慶父夫人亂未巳俄而弑閔公於是以僖適邾則國<pb n="4a"/>　人何賢乎季子微季子則慶父之簒成而莊公之統<lb/>
　絶慶父之簒不成莊公之統不絶者季子在也薛氏<lb/>
　曰季子来歸雖定魯國竊國之政自此作也春秋詳<lb/>
　其出入見其事君之際善其善起其强也<lb/>
冬齊仲孫来<lb/>
　齊仲孫湫来省難仲孫歸曰不去慶父魯難未巳公<lb/>
　曰若之何而去之對曰難不已將自斃君其待之公<lb/>
　曰魯可取乎對曰不可猶秉周禮周禮所以本也臣<pb n="4b"/>　聞之國將亡本必先顛而後枝葉從之魯不棄周禮<lb/>
　未可動也君其務寜魯難而親之親有禮因重固間<lb/>
　攜貳覆昏亂伯王之器也　髙氏曰此齊侯既復季<lb/>
　子因使仲孫来窺我非使于我也故不書齊侯使而<lb/>
　止書齊仲孫来所以嘉仲孫而譏齊侯譏齊侯有窺<lb/>
　魯之心失霸者之義而嘉仲孫能俾齊侯務寜魯難<lb/>
　有全魯之功故特書字以褒之五峯胡氏曰二帝三<lb/>
　王施仁政定天下盡道而已非有利天下之心也五<pb n="5a"/>　伯仗義結信摟諸侯奬王室謀以自强大非有正天<lb/>
　下之心也五伯桓公為盛忿不懲而滅譚欲不窒而<lb/>
　窺魯其心源可考矣雖力行信義豈其如日之晝如<lb/>
　月之夜不可離乎使其無死安知其不志驕氣溢而<lb/>
　後有失信棄義之事哉惟其執之不敢中道廢是以<lb/>
　得成伯者之名爾此孟子所謂假也五伯假信義而<lb/>
　未歸則既有之矣其得罪于三王何也其以有為而<lb/>
　為之也此王伯所以分乎<pb n="5b"/>二年春王正月齊人遷陽<lb/>
　胡安定先生曰陽微國也齊桓逼逐而遷之以著齊<lb/>
　桓之惡故貶而人之啖氏曰移其國于國中為附庸<lb/>
　也大東莱吕氏曰聖人作春秋功過不相掩齊人遷<lb/>
　陽罪之甚也<lb/>
夏五月乙酉吉禘于莊公<lb/>
　趙氏曰禘王者之大祭也王者既立始祖之廟又推<lb/>
　始祖所自出之帝祀之于始祖之廟而以始祖配之<pb n="6a"/>　也程子曰天子曰禘諸侯曰祫朱子曰王者有禘有<lb/>
　祫諸侯有祫無禘劉氏意林曰禘者帝也帝者天子<lb/>
　之號也諸侯不得祖天子故禘不及諸侯也天子禘<lb/>
　諸侯祫大夫享庻人薦此上下之殺也公羊氏曰言<lb/>
　吉未可以吉也言莊公未可稱宫廟也穀梁氏曰䘮<lb/>
　事未畢舉吉祭故非之也謝氏曰魯禘之失者三諸<lb/>
　侯而行禘禮一也禘不于太祖而于莊公二也二十<lb/>
　二月而吉祭三也髙氏曰禘者天子之祭魯不當禘<pb n="6b"/>　也然成王賜天子之禮以享周公而先公因僭用之<lb/>
　過在前世聖人不一一追貶但因事書之蓋魯國常<lb/>
　事不可勝書故也雖然此特用其禮物耳非有追配<lb/>
　之事故直言禘于莊公也　愚按禮記謂成王以周<lb/>
　公有大勲勞于王室賜魯重祭孔子曰魯之郊禘非<lb/>
　禮也周公其衰矣成王之賜伯禽之受皆非也然其<lb/>
　始蓋賜于周公之廟許用王者禮樂如八佾之類耳<lb/>
　其後羣公之廟皆僭用之既皆僭用王者禮樂遂因<pb n="7a"/>　而有禘祭之名遂用郊天之禮嗚呼使武王在位之<lb/>
　日周公為政之時豈有過賜過受之失至于成王伯<lb/>
　禽則有是舉矣此其所以為聖賢之分也雖然是蓋<lb/>
　過厚而已非有大失也末流之弊至于季氏舞八佾<lb/>
　三家以雍徹上下交僭而君臣之分蕩然矣禮謹於<lb/>
　微君子不可不慎也子疾病子路使門人為臣病閒<lb/>
　曰乆矣哉由之行詐無臣而為有臣吾誰欺欺天乎<lb/>
　觀于此則知聖人之所處矣<pb n="7b"/>秋八月辛丑公薨<lb/>
　初公傅奪卜齮田公不禁秋八月辛丑共仲使卜齮<lb/>
　賊公于武闈成季以僖公適邾共仲奔莒乃入立之<lb/>
　成季之將生也桓公使卜楚丘之父卜之曰男也其<lb/>
　名曰友在公之右間于兩社為公室輔季氏亡則魯<lb/>
　不昌又筮之遇大有之乾曰同復于父敬如君所及<lb/>
　生有文在其手曰友遂以命之成風聞成季之繇乃<lb/>
　事之而屬僖公焉故成季立之　陳氏曰魯之春秋<pb n="8a"/>　固書曰公子慶父弑公于武闈聖人修之曰公薨諱<lb/>
　之也遇弑君父之大哀也則何忍言之是故書薨而<lb/>
　不地且不葬薨十二公所同也不地不葬隱閔所獨<lb/>
　也然則雖諱而亂臣賊子之獄具矣胡氏曰諱而不<lb/>
　言弑何以傳信于將来曰書薨以示臣子之情不地<lb/>
　以存見弑之實何為無以傳信也凡君終必書其所<lb/>
　獨至于見弑則没而無所其情厚矣其事亦白矣非<lb/>
　聖人能修之乎後世記言之士欲諱國惡則必失其<pb n="8b"/>　實直書母隱又非臣子所當施于君父也而春秋之<lb/>
　法不傳矣髙郵孫氏曰弑君之賊討則書葬閔公之<lb/>
　賊不討而使之出奔春秋不記其葬所以罪魯之臣<lb/>
　子也　愚謂慶父雖縊不以賊討猶不討也<lb/>
九月夫人姜氏孫于邾<lb/>
　閔公哀姜之娣叔姜之子也故齊人立之共仲通于<lb/>
　哀姜哀姜欲立之閔公之死也哀姜與知之故孫于<lb/>
　邾<pb n="9a"/>公子慶父出奔莒<lb/>
　以賂求共仲于莒莒人歸之及密使公子魚請不許<lb/>
　哭而往共仲曰奚斯之聲也乃縊　髙氏曰先書公<lb/>
　薨而繼書此則知夫人姜氏與公子慶父實弑公也<lb/>
　夫季子者閔公盟而歸之以為國卿正為姜氏慶父<lb/>
　季子專魯國之政足以有為今已踰年既不能防閑<lb/>
　其君母稍治慶父之罪而反召弑君之禍又不能率<lb/>
　魯國之衆以討弑君之賊乃縱之使逸故此書夫人<pb n="9b"/>　姜氏孫于邾公子慶父出奔莒者非特著姜氏慶父<lb/>
　之罪又以見季子孤國人之望也或謂緩誅逸賊親<lb/>
　親之道是尢不然人臣之義莫大乎為君討賊故曰<lb/>
　大義滅親今季子于慶父親也而于閔公則親而又<lb/>
　尊也慶父弑閔彼尊尊親親之義已絶矣茍能誅之<lb/>
　則尊尊親親之義兩得之捨慶父而忍乎閔公是尊<lb/>
　尊親親之義兩失之也棄兩得而從兩失賢者之所<lb/>
　為果如是乎髙郵孫氏曰文姜之孫也不稱姜氏所<pb n="10a"/>　以令齊絶之哀姜之孫也稱姜氏以明邾非姜氏父<lb/>
　母之國其得絶之無疑焉邾容而受之為有罪春秋<lb/>
　湥罪邾容他國之夫人特書曰夫人姜氏孫于邾以<lb/>
　見其不絶之罪陳氏曰宋萬奔陳雖殺之不書慶父<lb/>
　奔莒雖殺之不書春秋所以嚴逸賊之責也季子奔<lb/>
　陳不書適邾不書全之也則其嚴逸賊之責何若季<lb/>
　子可與言事存矣事亡則未也有季友在慶父將不<lb/>
　免于為戮則曷為謂之無討均之為逸賊也<pb n="10b"/>冬齊髙子来盟<lb/>
　公羊氏曰比三君死曠年無君設以齊取魯曾不興<lb/>
　師徒以言而已矣桓公使髙子將南陽之甲立僖公<lb/>
　而城魯或曰自鹿門至于争門者是也或曰自争門<lb/>
　至于吏門者是也魯人至今以為美談曰猶望髙子<lb/>
　也程子曰髙子来省難然後盟盟未前定也稱髙子<lb/>
　善其能恤魯胡氏曰桓公命髙子必曰魯可取則兼<lb/>
　其國以廣地魯可存則平其難以善隣非有安危繼<pb n="11a"/>　絶一定不可易之計也髙子至則平魯難定僖公魯<lb/>
　人賴焉聖人美其明人臣之義得奉使之宜特稱髙<lb/>
　子以著其善不曰齊侯使之者權在髙氏子也家氏<lb/>
　曰春秋書此亦以著桓公不吝改過而大夫之出疆<lb/>
　者皆能納君于善也始仲孫之来桓公因使之覘國<lb/>
　而仲孫之歸也以魯秉周禮為對不惟存魯于亡又<lb/>
　能納君于善而非使事之指也及髙子来盟率甲與<lb/>
　俱至人疑其將不利于魯而髙子立僖公而盟之又<pb n="11b"/>　以甲城魯魯于是始定而非使事之指也然齊桓不<lb/>
　以失指為怒反因是而伸哀姜之討有以見桓公善<lb/>
　用人樂從諫始而覘魯卒而存魯利欲不足以蝕其<lb/>
　本心伯之猶有德者也<lb/>
十有二月狄入衞<lb/>
　狄人伐衞衞懿公好鶴鶴有乗軒者將戰國人受甲<lb/>
　者皆曰使鶴鶴實有禄位余焉能戰公與石祈子玦<lb/>
　與甯莊子矢使守曰以此贊國擇利而為之與夫人<pb n="12a"/>　繡衣曰聽于二子渠孔禦戎子伯為右黄夷前驅孔<lb/>
　嬰齊殿及狄人戰于熒澤衞師敗績遂滅衞衞侯不<lb/>
　去其旗是以甚敗初惠公之即位也少齊人使昭伯<lb/>
　烝于宣姜不可强之生齊子戴公文公宋桓夫人許<lb/>
　穆夫人文公為衞之多患也先適齊及敗宋桓公逆<lb/>
　諸河宵濟衞之遺民男女七百有三十人益之以共<lb/>
　滕之民為五千人立戴公以廬于曹許穆夫人賦載<lb/>
　馳齊侯使公子無虧帥車三百乘甲士三千人以戍<pb n="12b"/>　曹歸公乘馬祭服牛羊豕雞狗與門材歸夫人魚軒<lb/>
　重錦衞文公大布之衣大帛之冠務材訓農通商惠<lb/>
　工敬教勸學授方任能元年革車三十乘季年乃三<lb/>
　百乘　謝氏曰狄人入衞也國人分散衞已滅矣自<lb/>
　文公徙居楚丘建城市營宫室而衞國復興則狄未<lb/>
　能滅衞而有之故入衞不書滅張氏曰衞之滅非特<lb/>
　懿公好鶴而失人心蓋自惠公即位以来宣姜淫恣<lb/>
　躭樂亡政習以為常故狄人一至而渙然國隨以亡<pb n="13a"/>　非齊桓救而封之則康叔之後至此無噍類矣衞在<lb/>
　春秋時初為大國與齊侯胥命才四十年而淪于亡<lb/>
　滅所以治國先齊家而淫亂之禍不簒必滅可不戒<lb/>
　哉<lb/>
鄭棄其師<lb/>
　鄭人惡髙克使帥師次于河上乆而弗召師潰而歸<lb/>
　髙克奔陳鄭人為之賦清人　胡氏曰人君擅一國<lb/>
　之名寵殺生與奪惟我所制爾使克不臣之罪已著<pb n="13b"/>　案而誅之可也情狀未明黜而逺之可也愛惜其才<lb/>
　以禮馭之可也烏用假以兵權委諸境上坐視其失<lb/>
　伍離散而莫之恤乎然則棄師者鄭伯乃以國稱何<lb/>
　也二三執政股肱心膂休戚之所同也不能進謀于<lb/>
　君協志同力黜逐小人而國事至此是謂危而不持<lb/>
　顛而不扶則將焉用彼相矣鄭棄其師君臣同責也<lb/>
　<lb/>
　春秋闕疑卷十二<lb/>
</p>

  </div>
            <div>
                <head>春秋闕疑卷十三</head>
    <p>
<pb n="1a"/>欽定四庫全書<lb/>
　春秋闕疑卷十三　　　　　元　鄭玉　撰<lb/>
　　僖公<lb/>
　公名申莊公之子閔公庻兄惠王十八年即位諡法<lb/>
　小心畏忌曰僖<lb/>
元年春王正月齊師宋師曹伯次于聶北救邢<lb/>
　諸侯救邢邢人潰岀奔師師遂逐狄人具邢器用而<lb/>
　遷之師無私焉　曹伯公穀作曹師以下文城邢書<pb n="1b"/>　曹師則此當從公穀公羊氏曰救不言次此其言次<lb/>
　何不及事也程子曰齊未嘗興大衆此稱師責其衆<lb/>
　可救而徒次以為聲援致邢之不保其國也胡氏曰<lb/>
　春秋大義伐而書次其次為善遂伐楚次于陘美之<lb/>
　也救之書次其次為貶救邢次于聶北譏之也聖人<lb/>
　之情見矣故救患分災於禮為急而好攻戰樂殺人<lb/>
　者于罪為大<lb/>
夏六月邢遷于夷儀齊師宋師曹師城邢<pb n="2a"/>　邢遷于夷儀諸侯城之救患也　公羊氏曰遷者何<lb/>
　其意也胡氏曰書邢遷于夷儀見齊師次止緩不及<lb/>
　事邢以自遷為文而再書齊師宋師曹師城邢者美<lb/>
　桓公志義卒有救患之功也謝氏曰與其次而後救<lb/>
　不若不次之為善也與其遷而後城不若不遷之為<lb/>
　善也力足以討暴折難而遷延後時故聶北之師書<lb/>
　救書城以著其善書次書遷以著其惡髙氏曰始不<lb/>
　能救邢過也卒能城邢功也聖人不以功掩過亦不<pb n="2b"/>　以過掩功功過不相掩是之謂王法<lb/>
秋七月戊辰夫人姜氏薨于夷齊人以歸<lb/>
　閔二年哀姜孫于邾齊人取而殺之于夷以其尸歸<lb/>
　僖公請而葬之　公羊氏曰桓公召而縊殺之穀梁<lb/>
　氏曰夫人薨不地地故也　愚謂哀姜與聞弑君罪<lb/>
　在不赦齊人明其罪而誅之義也召而縊之豈所謂<lb/>
　義乎古者刑人於市與衆棄之弑君之賊殺而歸之<lb/>
　豈所謂刑乎故經書夫人薨以明其不能討夫人之<pb n="3a"/>　為賊書齊人以歸以明其不能絶夫人之為親其曰<lb/>
　薨于夷則夫人之不以善終亦明矣所以使魯人卒<lb/>
　請哀姜之䘮葬以小君之禮者皆齊侯不明乎義而<lb/>
　用刑之失也然魯自桓公之弑文姜得以幸免濁亂<lb/>
　魯國三四十年遂成再弑之禍至此齊桓能舉方伯<lb/>
　之職慶父哀姜皆以死誅不赦然後三綱稍明人倫<lb/>
　粗正則於世道亦不為無功矣按以歸者歸于齊也<lb/>
　或謂歸魯非也觀後書夫人之䘮不曰至自夷而曰<pb n="3b"/>　至自齊則知此為歸齊明矣<lb/>
楚人伐鄭<lb/>
　鄭即齊故也　家氏曰荆革號為楚有自来矣及是<lb/>
　始聞于中國舊史書之聖人因而存之著楚人漸盛<lb/>
　為中國憂也常山劉氏曰楚自此浸强矣故稱人焉<lb/>
　然終齊桓之世只稱人而不得與中國之㑹盟者為<lb/>
　齊桓能制其强也至十七年齊桓卒楚于是乎始横<lb/>
　十九年則已盟于齊矣書曰冬㑹陳人蔡人楚人鄭<pb n="4a"/>　人盟于齊二十一年春宋人齊人楚人盟于鹿上用<lb/>
　此見中國衰㣲楚人方張耳至于秋之㑹則書宋公<lb/>
　楚子陳侯蔡侯鄭伯許男曹伯㑹于盂執宋公以伐<lb/>
　宋楚于是大張位列于陳蔡之上而書爵矣胡氏曰<lb/>
　来聘書人伐鄭復以號舉至是又伐鄭亦書人者豈<lb/>
　許其伐國而人之乎㑹中華執盟主朝諸侯長齊晉<lb/>
　其所由来者漸矣<lb/>
八月公㑹齊侯宋公鄭伯曹伯邾人于檉<pb n="4b"/>　盟于犖謀救鄭也　張氏曰楚人伐鄭桓公不遽救<lb/>
　而㑹諸侯謀之蓋楚方强而公謀制楚十全之策也<lb/>
　家氏曰經言其㑹傳言其盟蓋其㑹也謀所以救鄭<lb/>
　其盟也與諸侯定要束將伐楚以問憑陵之罪召陵<lb/>
　之師權輿于此矣<lb/>
九月公敗邾師于偃<lb/>
　虛丘之戍將歸者也　胡氏曰檉人之㑹謀救鄭而<lb/>
　公與邾人咸與焉則是志同而謀協也今既㑹邾于<pb n="5a"/>　檉又敗邾師于偃于此責公無攘冦難安中國之誠<lb/>
　矣凡此皆直書其事而義自見也詐戰曰敗敗之者<lb/>
　為主張氏曰書敗邾于㑹檉之後非特者魯僖無保<lb/>
　邦之道亦見桓公伯威之不立也<lb/>
冬十月壬午公子友帥師敗莒師于酈獲莒拏<lb/>
　莒人来求賂公子友敗諸酈獲莒子之弟拏公賜季<lb/>
　友汶陽之田及費　謝氏曰列國大夫皆王臣也以<lb/>
　戰為事而獲人之卿公子友之罪也度德量力用師<pb n="5b"/>　之道也不義不智而身獲于人莒拏之罪也酈之敗<lb/>
　曲在莒已明故不書伐胡氏曰罪在莒而以季友主<lb/>
　此戰何也抑鋒止鋭喻以詞命使知不縮而引去則<lb/>
　善矣今至于兵刃既接又用詐謀擒其主將此强國<lb/>
　之事非王者之師春秋之志故以季友為主而書敗<lb/>
　獲責僃之也<lb/>
十有二月丁巳夫人氏之䘮至自齊<lb/>
　髙氏曰秋七月齊人殺哀姜而以之歸今厯二時魯<pb n="6a"/>　不迎其䘮者以夫人與弑閔公義欲絶之故也僖公<lb/>
　新立外欲固齊以居厚内存母子不絶之義故請而<lb/>
　葬焉此所以䘮至自齊也劉氏意林曰哀姜安可復<lb/>
　配宗廟復臨羣臣齊以公義誅之魯以私意請之是<lb/>
　魯之不忍也而不可通於春秋　愚按夫人之䘮至<lb/>
　自齊去姜而書氏説者以文姜弑夫哀姜弑子罪固<lb/>
　有輕重也信如此言是天下有可弑之君而弑君有<lb/>
　輕重之刑也蓋哀姜之䘮至自齊去姜所以明齊既<pb n="6b"/>　殺之則義已絶存氏所以使若不知其為誰氏之女<lb/>
　起問者以發其疑而知其為弑君之賊也此春秋之<lb/>
　微意非聖人孰能修之<lb/>
二年春王正月城楚丘<lb/>
　諸侯城楚丘而封衞焉　胡安定先生曰按閔二年<lb/>
　狄入衞衞國君死民散齊侯視之不救至此年方始<lb/>
　城之怠于救患可知與其亡而存之不若未亡而救<lb/>
　之之善也張氏曰此書城楚丘蓋分板築之役于諸<pb n="7a"/>　侯而魯往城之也家氏曰公羊氏曰城衞也曷為不<lb/>
　言城衞滅也孰滅之狄滅之曷為不言狄滅之為桓<lb/>
　公諱也曷為為桓公諱上無天子下無方伯天下諸<lb/>
　侯有相滅亡者桓公不能救則桓公之耻也然則孰<lb/>
　城之桓公城之曷為不書桓公城之不與諸侯專封<lb/>
　也公羊于城邢城楚丘皆曰天下諸侯有相滅亡者<lb/>
　而桓不能救乃桓之耻其責望伯主之意甚大得春<lb/>
　秋之意但以城邢城衞為專封則愚之所未喻夫邢<pb n="7b"/>　衞皆周家之建國今為狄所滅而周之封爵則自若<lb/>
　夷儀楚丘乃邢衞故土齊桓城而遷之此乃方伯職<lb/>
　分之所當舉奚專封之有哉城楚丘不曰衞楚丘衞<lb/>
　未遷也邢遷而城衞城而遷故書法不同大東莱吕<lb/>
　氏曰先儒以為諸侯之義不得專封夫所謂專封者<lb/>
　以此地封此人則謂之專封固不可也如同時諸侯<lb/>
　有相滅亡天子不能令方伯不能救天下諸侯力能<lb/>
　救而復之則是蹈仁而踐義也而以是為專封是嫂<pb n="8a"/>　溺援之以手而以為罪也　愚按齊桓公城夷儀以<lb/>
　安邢城楚丘以遷衞皆全之于傾危奔潰之餘不失<lb/>
　興滅繼絶之義非有專封無王之事也以經考之既<lb/>
　無封衞之迹以詩木𤓰考之亦不過言其欲報之厚<lb/>
　而未嘗有封之之語先儒特因詩之小序有齊桓救<lb/>
　而封之之説遂起專封之論今只當以經為正論其<lb/>
　城築之是非不當經外立意言其專封之有罪也<lb/>
夏五月辛巳葬我小君哀姜<pb n="8b"/>　愚按魯人請之齊人歸之至是葬之聖人亦書曰葬<lb/>
　我小君哀姜而已蓋孫邾薨夷夫人之罪已著至是<lb/>
　典禮已定復何譏焉書其實而已矣<lb/>
虞師晉師滅下陽<lb/>
　晉荀息請以屈産之乘與垂棘之璧假道于虞以伐<lb/>
　虢公曰是吾寳也對曰若得道于虞猶外府也公曰<lb/>
　宫之竒存焉對曰宫之竒之為人也懦而不能强諫<lb/>
　且少長于君君暱之雖諫將不聽乃使荀息假道于<pb n="9a"/>　虞曰冀為不道入自顛軨伐鄍三門冀之既病則亦<lb/>
　唯君故今虢為不道保于逆旅以侵敝邑之南鄙敢<lb/>
　請假道以請罪于虢虞公許之且請先伐虢宫之竒<lb/>
　諫不聽遂起師夏晉里克荀息帥師㑹虞師伐虢滅<lb/>
　下陽虢公敗戎于桑田晉卜偃曰虢必亡矣亡下陽<lb/>
　不懼而又有功是天奪之鑒而益其疾也必易晉師<lb/>
　而不撫其民矣不可以五稔　公羊氏曰虞微國也<lb/>
　曷為序乎大國之上使虞首惡也穀梁氏曰非國而<pb n="9b"/>　曰滅重下陽也胡氏曰案孟子晉人以垂棘之璧屈<lb/>
　產之乘假道于虞以伐虢宫之竒諫百里奚不諫然<lb/>
　則晉人造意以虞首惡何也貪得重賂遂其强暴滅<lb/>
　兄弟之國以及其身而亡其社稷所以為首乎春秋<lb/>
　聖人律令也觀此義可以見法矣國而曰滅下陽邑<lb/>
　爾其書滅何也下陽虞虢之塞邑猶秦有潼關蜀有<lb/>
　劍嶺皆國之門户也潼劍不守則秦蜀破下陽既舉<lb/>
　而虞虢亡矣許氏曰書鄭伯突入于櫟不書入鄭書<pb n="10a"/>　虞師晉師滅下陽不書滅虢觀物有要矣<lb/>
秋九月齊侯宋公江人黄人盟于貫<lb/>
　服江黄也　穀梁氏曰江人黄人逺國之詞也張氏<lb/>
　曰惟宋與盟不煩諸侯也胡氏曰荆楚天下莫强焉<lb/>
　江黄者其東方之與國也二國来定盟則楚人失其<lb/>
　右臂桓公服荆楚之慮周矣其同惡相恤以從簡書<lb/>
　之義著矣師氏曰齊宋國之至大而近者江黄國之<lb/>
　至小而逺者皆能合而與之盟足以明天下之諸侯<pb n="10b"/>　無一不尊盟主矣<lb/>
冬十月不雨<lb/>
　穀梁氏曰不雨者勤雨也師氏曰十月不雨未甚為<lb/>
　災而書之者于以見人君謹天時以重其事髙郵孫<lb/>
　氏曰一時不雨則憂其災及于物春秋據舊史書之<lb/>
　以見其有志于民也<lb/>
楚人侵鄭<lb/>
　鬬章囚鄭聃伯　髙氏曰貫澤之㑹江黄皆至則齊<pb n="11a"/>　已强而楚人失援矣此書侵鄭楚之懼也懼而侵鄭<lb/>
　者何楚失江黄矣能争鄭猶可抗齊也唯不得鄭是<lb/>
　以服齊也家氏曰周自東遷至今歴四王外冦内侵<lb/>
　莫之能禦齊桓奉王命伸伯討孳孳以伐楚為務可<lb/>
　謂天下之所難謹之又謹必萬全而後動此伯業所<lb/>
　以為獨優也明年楚人伐鄭齊乃出師春秋不以緩<lb/>
　救為譏矜其難也<lb/>
三年春王正月不雨夏四月不雨<pb n="11b"/>　胡氏曰穀梁氏曰不雨者勤雨也毎時而一書閔雨<lb/>
　也閔雨者有志乎民者也厯時而總書不憂雨也不<lb/>
　憂雨者無志乎民者也按詩稱僖公儉以足用寛以<lb/>
　愛民務農重穀則誠賢君也其有志乎民審矣故冬<lb/>
　不雨而書春不雨而書夏不雨而書以著其勤也文<lb/>
　公以練祭則緩于作主以宗廟則太室屋壊以賦政<lb/>
　則四不視朔以邦交則三不㑹盟其無志乎民亦審<lb/>
　矣故自十二月不雨至于秋七月而書以著其慢也<pb n="12a"/>徐人取舒<lb/>
　趙氏曰得國不書滅者不絶其祀也髙郵孫氏曰舒<lb/>
　者楚附庸之國服屬于楚徐人取之使服屬于徐也<lb/>
　家氏曰荆與舒比而為中國患其来乆矣徐人伐舒<lb/>
　為中國撓楚也十五年楚伐徐齊桓帥諸侯之師救<lb/>
　之以是知徐人蓋受命于齊齊之制楚其用力難矣<lb/>
　其為謀審矣筭無遺策而後動髙氏曰徐人欲與中<lb/>
　國之盟故取舒以自効厥後齊桓為牡丘之㑹蓋為<pb n="12b"/>　是也<lb/>
六月雨<lb/>
　穀梁氏曰雨云者喜雨也喜雨者有志乎民者也胡<lb/>
　氏曰閔雨與民同其憂喜雨與民同其樂此君國子<lb/>
　民之道也觀此義則知春秋懼天災恤民隱之意矣<lb/>
　劉氏意林曰不獨書六月雨而已又先書四月不雨<lb/>
　所以見有志乎民汲汲之甚也有志乎民汲汲之甚<lb/>
　未足為聖人之法也然而春秋取之者凡南面而治<pb n="13a"/>　有國家天下者患不與民同憂茍不與民同憂則亦<lb/>
　不與民同樂矣唯有道者不然己未嘗有憂也民之<lb/>
　所憂不可不憂己未嘗有樂也民之所樂不可不樂<lb/>
　若是者所謂無常心而以百姓之心為心是故與民<lb/>
　同憂者王事之始也與民同樂者王事之成也此春<lb/>
　秋所為貴非得雨之謂其義則近矣<lb/>
秋齊侯宋公江人黄人㑹于陽穀<lb/>
　謀伐楚也　張氏曰去年盟以定其交矣今歲再㑹<pb n="13b"/>　申伐楚之約也胡氏曰或曰侵蔡次陘之師諸侯皆<lb/>
　在江黄獨不與焉則安知其為謀伐楚乎曰兵有聚<lb/>
　而為正亦有分而為竒諸侯之師同次于陘所謂聚<lb/>
　而為正也江人黄人各守其地所謂分而為竒也次<lb/>
　陘大衆厚集其陣聲罪致討以震中國之威江人黄<lb/>
　人各守其境按兵不動以為八國之援此克敵制勝<lb/>
　之謀也退于召陵而盟禮定循海以歸而濤塗執然<lb/>
　後及江人黄人伐陳則知侵蔡次陘而二國不㑹自<pb n="14a"/>　為掎角之𫝑明矣此大㑹而末言者善是謀也<lb/>
冬公子友如齊涖盟<lb/>
　齊侯為陽穀之㑹来尋盟冬公子友如齊涖盟　謝<lb/>
　氏曰齊將伐楚故季友適齊涖盟涖盟者我往受盟<lb/>
　于彼也来盟者彼来受盟于我也盟在彼而我往受<lb/>
　之故書涖<lb/>
楚人伐鄭<lb/>
　楚人伐鄭鄭伯欲成孔叔不可曰齊方勤我棄徳不<pb n="14b"/>　祥　髙氏曰楚恃其強連三歲加兵于鄭欲與中國<lb/>
　抗衡則中國之衰可知已齊桓豈可已乎于是明年<lb/>
　諸侯大舉伐楚也<lb/>
四年春王正月公㑹齊侯宋公陳侯衞侯鄭伯許男曹<lb/>
伯侵蔡蔡潰遂伐楚次于陘<lb/>
　三年齊侯與蔡姬乘舟于囿蕩公公懼變色禁之不<lb/>
　可公怒歸之未之絶也蔡人嫁之至是齊侯以諸侯<lb/>
　之師侵蔡蔡潰遂伐楚楚子使與師言曰君處北海<pb n="15a"/>　寡人處南海唯是風馬牛不相及也不虞君之渉吾<lb/>
　地也何故管仲對曰昔召康公命我先君太公曰五<lb/>
　侯九伯女實征之以夾輔周室賜我先君履東至于<lb/>
　海西至于河南至于穆陵北至于無棣爾貢包茅不<lb/>
　入王祭不共無以縮酒寡人是徵昭王南征而不復<lb/>
　寡人是問對曰貢之不入寡君之罪也敢不共給昭<lb/>
　王之不復君其問諸水濵師進次于陘　公羊氏曰<lb/>
　潰者下叛上也穀梁氏曰遂繼事也臨江劉氏曰次<pb n="15b"/>　于陘止師以修文告之命也泰山孫氏曰桓之病楚<lb/>
　也乆矣故元年㑹于檉二年盟于貫三年㑹于陽穀<lb/>
　以謀之是時楚方强盛勢陵中國不可易也蔡楚與<lb/>
　國故先侵蔡俟其兵震威行然後大舉蔡既潰遂進<lb/>
　師次于敵境按元年桓公救邢城邢皆書某師某師<lb/>
　此合魯衞陳鄭七國之君侵蔡遂伐楚書爵者以其<lb/>
　能服强楚尊王室救中國之功始著也陳氏曰桓公<lb/>
　始有志于夷夏之分于是伐楚而以侵蔡召諸侯書<pb n="16a"/>　曰遂伐楚言志不在蔡也胡氏曰潛師掠境曰侵侵<lb/>
　蔡者竒也聲罪致討曰伐伐楚者正也楚貢包茅不<lb/>
　入王祭不共無以縮酒桓公是徵而楚人服罪師則<lb/>
　有名矣孟子何以獨言春秋無義戰也譬諸殺人者<lb/>
　或曰人可殺與曰可孰可以殺之曰為士師則可以<lb/>
　殺之矣國可伐與曰可曰孰可以伐之曰為天吏則<lb/>
　可以伐之矣楚雖暴横慿陵上國齊不請命擅合諸<lb/>
　侯豈可謂為天吏以伐之乎楊龜山曰桓公責楚以<pb n="16b"/>　包茅不入固非有夾輔王室之誠心而其事則正矣<lb/>
　尹和靖曰責包茅不入昭王不反所謂假仁以行其<lb/>
　伯家氏曰齊桓公自北杏始㑹至是二十有六年所<lb/>
　以安中夏尊王室功之大事之偉者惟服楚而已矣<lb/>
　夫子發微管仲之嘆亦專為是而傳謂以蔡姬之故<lb/>
　㑹諸侯侵蔡蔡潰遂伐楚然則齊桓之侵蔡為私怒<lb/>
　而發其伐楚乃侵蔡之遂事殆不然也蓋齊距楚南<lb/>
　北相望數千里摟諸侯動大衆䟦履險阻乆而後涉<pb n="17a"/>　其境楚得以為僃勝負未可知也故桓公先侵蔡道<lb/>
　蔡以及楚所謂兵從天而下楚欲聚而保險已無及<lb/>
　矣欲出而求戰知弗敵矣乃使屈完如師乞盟未戰<lb/>
　而氣已索于是齊桓兵不血刃坐收攘楚之功此桓<lb/>
　公管仲所以熟謀豫圖萬全而後動非因蔡潰而僥<lb/>
　倖萬一以為此舉也張氏曰楚自桓二年蔡鄭㑹鄧<lb/>
　已懼其為中國患又積五十年富强吞幷之力今比<lb/>
　年伐鄭氣陵中國所幸齊自桓公入國舉管仲治民<pb n="17b"/>　訓兵至此方能率諸侯之師正其罪而討之使其君<lb/>
　臣震恐遣使如師可謂有功于中國矣然其與屈完<lb/>
　觀師恃力驕矜形于辭色遂来方城漢水之對屈完<lb/>
　之歸卒踐此言不純屈服時出干紀滅弦救鄭故曾<lb/>
　西得以鄙其功烈之甚卑也<lb/>
夏許男新臣卒<lb/>
　胡氏曰劉敞曰諸侯卒于外者在師則稱師在㑹則<lb/>
　稱㑹今許男一無稱者此去師與㑹而復歸其國之<pb n="18a"/>　驗也召陵地在頴川是以許男復焉古者國君即位<lb/>
　而為椑歳一漆之出疆必載椑卒于師曰師卒于㑹<lb/>
　曰㑹正也許男新臣卒非正也其為人君不知命者<lb/>
　也不知命則必畏死畏死則必貪生貪生則必亂于<lb/>
　禮矣而後有容身茍免之耻而後有淫祀非望之惑<lb/>
　此説是也夫知生死之説通晝夜之道者亦豈有異<lb/>
　于人哉茍得正而斃則無求矣<lb/>
楚屈完来盟于師盟于召陵<pb n="18b"/>　楚子使屈完如師師退次于召陵齊侯陳諸侯之師<lb/>
　與屈完乘而觀之齊侯曰豈不穀是為先君之好是<lb/>
　繼與不穀同好如何對曰君惠徼福於敝邑之社稷<lb/>
　辱收寡君寡君之願也齊侯曰以此衆戰誰能禦之<lb/>
　以此攻城何城不克對曰君若以德綏諸侯誰敢不<lb/>
　服君若以力楚國方城以為城漢水以為池雖衆無<lb/>
　所用之屈完及諸侯盟　穀梁氏曰楚無大夫其曰<lb/>
　屈完何也以其来㑹桓成之為大夫也髙郵孫氏曰<pb n="19a"/>　春秋大夫来盟者必書君使屈完之来不書使者屈<lb/>
　完受命不受辭得專使之宜故不曰使也先書来盟<lb/>
　以見楚人之服從又書盟于召陵以見諸侯之退師<lb/>
　春秋之盛莫盛于齊桓齊桓之功莫大于召陵之盟<lb/>
　也許氏曰楚之未服則侵蔡次陘以威之其既服也<lb/>
　則退師召陵以禮焉胡氏曰来盟于師嘉服義也盟<lb/>
　于召陵序桓績也于此見齊師雖强桓公能以律用<lb/>
　之而不暴楚人已服桓公能以禮下之而不驕張氏<pb n="19b"/>　曰于是見齊桓之討楚進退以禮雖不足以盡王者<lb/>
　之義而夫子所謂一匡天下民到于今受其賜實二<lb/>
　百四十二年甚盛之舉也陳氏曰春秋之褒貶詞不<lb/>
　足以盡意而後見于文書曰次于陘楚屈完来盟于<lb/>
　師盟于召陵斯其為文也美矣　愚謂孟子所謂春<lb/>
　秋無義戰彼善于此則有之矣正謂此也桓公之功<lb/>
　莫大于伐楚荆蠻之罪亦莫大于僭王召陵之役使<lb/>
　桓公能禀天子命號召諸侯申明大義以告當世然<pb n="20a"/>　後竭天下之力挫强楚之鋒豈惟周室是賴萬世綱<lb/>
　常實由以定惜乎桓公徒欲逞伯主之虛聲無尊王<lb/>
　室之實意始也既不禀命天王終也又不申明大義<lb/>
　諸侯次陘屈完来師乃責以包茅不入問以昭王不<lb/>
　反取盟而還蓋伯者之心急于功利之近習昧于道<lb/>
　義之逺圖方其糾合諸侯之時未嘗正明强楚之罪<lb/>
　如成湯亳都之誓武王孟津之㑹也及屈完之至有<lb/>
　不虞君之涉吾地也之言管仲倉卒乃以包茅不入<pb n="20b"/>　昭王不反為辭以對爾故其功僅足以暫安中夏于<lb/>
　一時不足以永尊周室于後曰也或者謂若問其僭<lb/>
　王之罪楚必不服召陵之役不能成功人心天理初<lb/>
　無夷夏之殊私情曲説乃起是非之辨但以當時應<lb/>
　對之辭觀之即可見矣管仲問以包茅不入屈完即<lb/>
　云寡君之罪及云昭王不反乃云問諸水濵蓋包茅<lb/>
　之罪實而難逃昭王之事昧而易辨故也桓公問以<lb/>
　繼好屈完即云寡君之願及云以此衆戰誰能禦之<pb n="21a"/>　乃云漢水方城雖衆無以用之蓋繼好以徳衆戰以<lb/>
　力故也以此觀之當時問其僭王之罪其將何辭以<lb/>
　自解而不服乎使桓公果知仁義道徳之説君臣上<lb/>
　下之分以王者之師討不臣之罪合九國之衆臨乎<lb/>
　方城漢水之上喻以天子之命責其僭王之罪則楚<lb/>
　之君臣無所逃于天討將見楚子肉袒牽羊求哀請<lb/>
　命然後貶爵削地終守臣節不敢僭踰則中國永安<lb/>
　而王室且復興矣豈止屈完来盟于師而尋有滅弦<pb n="21b"/>　之耻伐鄭之勞哉桓公無湯武帝王之學管仲非伊<lb/>
　尹周公輔相之才遂使其功烈如此其卑也嗟夫<lb/>
齊人執陳轅濤塗<lb/>
　陳轅濤塗謂鄭申侯曰師出于陳鄭之間國必甚病<lb/>
　若出于東方觀兵于東夷循海而歸其可也申侯曰<lb/>
　善濤塗以告齊侯許之申侯見曰師老矣若出于東<lb/>
　方而遇敵懼不可用也若出于陳鄭之間共其資糧<lb/>
　屝屨其可也齊侯説與之虎牢執轅濤塗　公羊氏<pb n="22a"/>　曰濤塗之罪何辟軍之道也濤塗謂桓公曰君既服<lb/>
　南夷矣何不還師濵海而東服東夷且歸桓公曰諾<lb/>
　于是還師濵海而東大陷于沛澤之中顧執濤塗執<lb/>
　者曷為或稱侯或稱人稱侯而執者伯討也稱人而<lb/>
　執者非伯討也此執有罪何以不得為伯討古者周<lb/>
　公東征則西國怨西征則東國怨桓公假塗于陳而<lb/>
　伐楚則陳人不欲其反由已者師不正故也不修其<lb/>
　師而執濤塗古人之討則不然也　愚按如左氏所<pb n="22b"/>　載則師終由陳鄭反如公羊所載則師從東海反誠<lb/>
　如公羊之説濤塗用計誣罔致陷諸侯之師其罪大<lb/>
　矣齊侯執當其罪不當貶而稱人今既貶而稱人當<lb/>
　從左氏之説然公羊所論書人之法則當矣<lb/>
秋及江人黄人伐陳<lb/>
　討不忠也　髙氏曰此書及者非魯及之也蒙上齊<lb/>
　人執轅濤塗之文乃齊及之耳齊所以及江黄伐陳<lb/>
　者討其誤軍道之罪也雖然伐陳非義也陳人亦未<pb n="23a"/>　肯服故十有二月再㑹諸侯伐之<lb/>
八月公至自伐楚<lb/>
葬許穆公<lb/>
冬十有二月公孫兹帥師㑹齊人宋人衞人鄭人許人<lb/>
曹人侵陳<lb/>
　叔孫戴伯帥師㑹諸侯之師侵陳陳成歸轅濤塗<lb/>
　髙氏曰書公孫兹帥師則知諸侯皆大夫帥師以㑹<lb/>
　之矣諸侯皆貶而人之則公孫兹之貶可知矣齊之<pb n="23b"/>　首惡罪不勝誅也師氏曰秋嘗以濤塗之故及江人<lb/>
　黄人伐陳是罪其臣以及其君罪其君以及其國逞<lb/>
　干戈以示威而不顧政刑之顛倒已為不仁矣况不<lb/>
　以前伐為非冬又㑹七國以侵陳耶春秋書伐蓋罪<lb/>
　齊猶以濤塗藉口曰我有辭非無故也及此書侵則<lb/>
　見齊侯辭窮無以藉口無故侵陳陳直而齊曲非所<lb/>
　以為盟主矣胡氏曰揚子法言或問為政有幾曰思<lb/>
　斁昔在周公征于東方四國是皇其思矣夫齊桓公<pb n="24a"/>　欲徑陳陳不果納執轅濤塗其斁矣夫桓公識明而<lb/>
　量淺管仲器不足而才有餘方楚人未帖而齊以為<lb/>
　憂也何其念之深禮之謹也存此心以進善則桓有<lb/>
　王德而管氏為王佐矣惜乎楚方受盟志已驕溢陳<lb/>
　大夫一謀不協其身見執其國見伐見侵而怒猶未<lb/>
　怠也桓德于是乎衰矣行有不得皆反求諸已其身<lb/>
　正而天下歸之曾可厚以責人而不自反乎原其失<lb/>
　在于量淺而器不宏也春秋稱人以執罪齊侯也稱<pb n="24b"/>　侵陳者湥責之也故孟子曰仲尼之徒無道桓文之<lb/>
　事者管仲曾西之所不為也而子為我願之乎張氏<lb/>
　曰桓公于此慙德多矣大兵之後復以師出重困諸<lb/>
　侯故楚終不服鄭伯逃盟以致弦不能救坐視其滅<lb/>
　皆怒陳之過致之也　愚謂春秋于伐楚序齊桓之<lb/>
　功于侵陳著齊桓之罪邵子曰春秋孔子之刑書功<lb/>
　過不相掩五伯者功之首罪之魁也其是之謂乎<lb/>
五年春晉侯殺其世子申生<pb n="25a"/>　莊二十八年晉獻公娶于賈無子烝于齊姜生秦穆<lb/>
　夫人及太子申生又娶二女于戎大戎狐姬生重耳<lb/>
　小戎子生夷吾晉伐驪戎驪戎男女以驪姬歸生奚<lb/>
　齊其娣生卓子驪姬嬖欲立其子賂外嬖梁五與東<lb/>
　關嬖五使言于公曰曲沃君之宗也蒲與二屈君之<lb/>
　疆也不可以無主若使太子主曲沃而重耳夷吾主<lb/>
　蒲與屈則可威民而懼戎且旌君伐晉侯説之夏使<lb/>
　太子居曲沃重耳居蒲城夷吾居屈羣公子皆鄙唯<pb n="25b"/>　二姬之子在絳二五卒與驪姬譖羣公子而立奚齊<lb/>
　晉人謂之二五耦晉侯使太子申生伐東山臯落氏<lb/>
　里克諫曰太子奉冢祀社稷之粢盛以朝夕視君膳<lb/>
　者也故曰冢子君行則守有守則從從曰撫軍守曰<lb/>
　監國古之制也夫帥師專行謀誓軍旅君與國政之<lb/>
　所圖也非太子之事也將焉用之且臣聞臯落氏將<lb/>
　戰君其舍之公曰寡人有子未知其誰立焉不對而<lb/>
　退見太子太子曰吾其廢乎對曰告之以臨民敎之<pb n="26a"/>　以軍旅不共是懼何故廢乎且子懼不孝無懼弗得<lb/>
　立修已而不責人則免于難及將立奚齊既與中大<lb/>
　夫成謀姬謂太子曰君夢齊姜必速祭之太子祭于<lb/>
　曲沃歸胙于公公田姬寘諸宫六日公至毒而獻之<lb/>
　公祭之地地墳與犬犬斃與小臣小臣亦斃姬泣曰<lb/>
　賊由太子太子奔新城公殺其傅杜原欵或謂太子<lb/>
　子辭君必辨焉太子曰君非姬氏居不安食不飽我<lb/>
　辭姬必有罪君老矣吾又不樂曰子其行乎太子曰<pb n="26b"/>　君實不察其罪被此名也以出人誰納我十二月戊<lb/>
　申縊于新城姬遂譖二公子曰皆知之重耳奔蒲夷<lb/>
　吾奔屈至是晉侯使以殺太子申生之故来告初晉<lb/>
　使士蔿為二公子築蒲與屈不慎寘薪焉夷吾訴之<lb/>
　公使讓之士蔿稽首而對曰臣聞之無䘮而慼憂必<lb/>
　讐焉無戎而城讐必保焉宼讐之保又何慎焉守官<lb/>
　廢命不敬固讐之保不忠失忠與敬何以事君詩云<lb/>
　懐徳惟寜宗子惟城君其修徳而固宗子何城如之<pb n="27a"/>　三年將尋師焉焉用慎退而賦曰狐裘尨茸一國三<lb/>
　公吾誰適從及難公使寺人披伐蒲重耳曰君父之<lb/>
　命不校乃狥曰校者吾讐也踰垣而走披斬其袪遂<lb/>
　出奔翟六年春晉侯使賈華伐屈夷吾不能守盟而<lb/>
　行將奔狄郄芮曰後出同走罪也不如之梁梁近秦<lb/>
　而幸焉乃之梁　公羊氏曰殺世子母弟稱君甚之<lb/>
　也穀梁氏曰晉侯斥殺惡晉侯也師氏曰于申生書<lb/>
　世子所以明非失子道也於晉侯書爵愧其為一國<pb n="27b"/>　之君乃聽讒不能容一子于其厚者如此則無所不<lb/>
　薄矣胡氏曰内寵並后嬖子配嫡亂之本也驪姬寵<lb/>
　奚齊卓子嬖亂本成矣尸此者其誰乎是故目晉侯<lb/>
　斥殺專罪獻公使後世有欲紊妃妾之名亂嫡庶之<lb/>
　位縱人欲滅天理以敗其國家者知所戒焉以此防<lb/>
　民猶有以堯母名門使姦臣逆探其意有危皇后太<lb/>
　子之心以成巫蠱之禍者樸鄉吕氏曰董仲舒曰有<lb/>
　國者不可以不知春秋前有讒而不見後有賊而不<pb n="28a"/>　知為人臣者不可以不知春秋守經事而不知其宜<lb/>
　遭變事而不知其權然則若獻公者其所謂前有讒<lb/>
　而不見者邪此所以蒙首惡之名若申生者其所謂<lb/>
　遭變事而不知其權者耶此所以陷父于不義謝氏<lb/>
　曰世子君之貳國之本也信讒邪而殺世子則是為<lb/>
　人君而滅國本也君道于此絶矣父子之道天性也<lb/>
　信讒邪而殺世子則是為父而滅天性也父道于此<lb/>
　絶矣故申生死書殺書世子以著獻公之惡也甚哉<pb n="28b"/>　嬖寵之為患也體莫重于世情莫親于子嬖寵得志<lb/>
　于内讒言得行于外則雖其重為吾世其親為吾子<lb/>
　人心之所繫屬而不可解者亦且視之為宼讐棄之<lb/>
　如糞土矣有國家者其于嬖寵可不為之防哉故春<lb/>
　秋明申生之死為天下戒也髙氏曰使申生能自直<lb/>
　獻公慨然知自反雖居不安食不飽君子以為孝也<lb/>
　直而不勝逃而免難俟其自悔父子之恩猶可全也<lb/>
　申生不知出此二者而為臧獲之計其不知甚矣家<pb n="29a"/>　氏曰申生處人道之變雖欲不死不可得也論者惑<lb/>
　于左氏傳語謂其愛父以姑息而陷之不義以為小<lb/>
　仁者大仁之賊過矣晉獻殘忍不君溺于内嬖所與<lb/>
　朝夕潛圖宻慮不過樹建庻孽以為身後之計天倫<lb/>
　之愛已泯没矣夫豈聞申生之訴幡然為之悔而致<lb/>
　姬于罪者乎髙郵孫氏曰舜之事瞽叟瞽叟亦允若<lb/>
　而免于禍申生之于獻公也獻公聽讒而申生死之<lb/>
　春秋舉重者言之斥言晉侯而申生未免有罪也<pb n="29b"/>　愚謂家氏之説是以衆人望申生故無可為之理孫<lb/>
　氏之説是以聖人責申生蓋無不可為之事然申生<lb/>
　能為衆人之事而不能為聖人之事立教之言必當<lb/>
　以聖人為法而不當以申生為法嗚呼申生往矣後<lb/>
　之學者又可不求其所以至于聖人而如舜顧乃以<lb/>
　自暴自棄安于小成而為申生乎張子曰無所逃而<lb/>
　待烹申生其恭也斯言論之當矣<lb/>
杞伯姬来朝其子<pb n="30a"/>　髙氏曰杞伯姬来者不宜来也朝其子者不當朝也<lb/>
　先王之制諸侯未冠而即位謂之童子侯童子侯不<lb/>
　朝蓋不可以成人之禮接之也伯姬歸杞方十三年<lb/>
　如其有子必尚幼稚又未嗣位如之何而勝朝乎若<lb/>
　伯姬歸寜而與其子皆来則亦常事不書矣今特書<lb/>
　杞伯姬来而係之以朝其子蓋無故而来以朝其子<lb/>
　為名也師氏曰杞伯姬一来朝其子而所失者四杞<lb/>
　伯不能禦其室家不夫也伯姬不能以順為正而妄<pb n="30b"/>　動于外不婦也子方幼而使僭行其父禮于所不當<lb/>
　行之國不母也魯僖坐視人子行人父之禮不君也<lb/>
　互書而僃責之<lb/>
夏公孫茲如牟<lb/>
　公孫茲如牟娶焉　髙氏曰按桓十五年牟人来朝<lb/>
　蓋小國也魯必不使大夫往聘此書公孫茲如牟直<lb/>
　著其託聘使以圖昏蓋大夫非君命不越境今以聘<lb/>
　行則其出有名矣公孫茲雖可逃責于一身適自取<pb n="31a"/>　卑辱耳<lb/>
公及齊侯宋公陳侯衞侯鄭伯許男曹伯㑹王世子于<lb/>
首止<lb/>
　㑹王太子鄭謀寜周也　杜氏曰惠王以惠后故將<lb/>
　廢太子鄭而立王子帶張氏曰齊桓公以其廢長立<lb/>
　幼將起亂階遂率諸侯㑹王世子于首止示天下戴<lb/>
　之以為天王之貳所以尊國本絶亂階也髙氏曰凡<lb/>
　魯與一二國盟伐則有稱㑹稱及之異以辨起意之<pb n="31b"/>　主若大㑹諸國盟伐皆盟主所召而往就之故悉不<lb/>
　書及此書及者非内為主也殊㑹王世子故不言㑹<lb/>
　齊侯而書及也天王將廢世子鄭而立王子帶齊侯<lb/>
　以謂議之于朝覲責之于諫詞從則王子安不從則<lb/>
　廢之是從違未可知也莫如為㑹以見世子使天下<lb/>
　諸侯曉然皆知世子之為鄭而共尊之吾從而與之<lb/>
　盟則雖有惠后之愛天王不能行其私則世子終不<lb/>
　可易矣此齊侯之志也胡氏曰以王世子而下㑹諸<pb n="32a"/>　侯則陵以諸侯而上與王世子㑹則抗春秋抑强臣<lb/>
　扶弱主撥亂世反之正特書及以㑹若曰王世子在<lb/>
　是諸侯咸往㑹焉示不可得而抗也後世論其班位<lb/>
　有次于三公宰臣之下亦有序乎其上者則將奚正<lb/>
　自天王而言欲屈逺其子使次乎其下示謙徳也自<lb/>
　臣下而言欲尊敬王世子則序乎其上正分義也天<lb/>
　尊地卑而其分定典敘禮秩而其義明使羣臣得伸<lb/>
　其敬則貴有常尊上下辨矣經書宰周公祗與王人<pb n="32b"/>　同序于諸侯之上而不得與殊㑹同書此聖人尊君<lb/>
　抑臣之㫖也而班位定矣<lb/>
秋八月諸侯盟于首止鄭伯迯歸不盟<lb/>
　諸侯盟王使周公召鄭伯曰吾撫女以從楚輔之以<lb/>
　晉可以少安鄭伯喜于王命而懼其不朝于齊也故<lb/>
　迯歸不盟孔叔止之曰國君不可以輕輕則失親失<lb/>
　親患必至病而乞盟所䘮多矣君必悔之弗聽迯其<lb/>
　師而歸　髙氏曰此復舉諸侯者尊王世子不敢與<pb n="33a"/>　之盟也㑹者辨上下之禮修和好之道而王世子與<lb/>
　焉猶之可也盟者以不相信故也若王世子亦與焉<lb/>
　則是以所不信者加之王世子與約束諸侯無異故<lb/>
　齊侯不敢盟世子而以㑹世子為名可謂知尊王矣<lb/>
　謝氏曰㑹王世子以尊周盟諸侯以崇大義春秋㑹<lb/>
　盟未有善于此者也鄭文公從夷棄夏以即楚之心<lb/>
　背盟竊歸是以匹夫之行迯中國之義也書迯歸賤<lb/>
　之也書不盟罪其違命也胡氏曰㑹盟同地再言首<pb n="33b"/>　止者書之重辭之複其中必有大美惡焉首止之盟<lb/>
　美之大者也王將以愛易世子桓公有憂之控大國<lb/>
　扶小國㑹于首止以定其位太子踐祚是為襄王一<lb/>
　舉而君臣父子之道皆得焉故夫子稱之曰管仲相<lb/>
　桓公一匡天下民到于今受其賜微管仲吾其被髮<lb/>
　左袵矣中國之為中國以有父子君臣之大倫也一<lb/>
　失則為夷狄矣事有惡者不與為幸其善者不與為<lb/>
　貶平丘之盟惡也請魯無勤是以為幸故直書曰公<pb n="34a"/>　不與盟首止之盟善也犯衆不盟是以為貶故直書<lb/>
　曰鄭伯迯歸迯者匹夫之事以諸侯之尊下行匹夫<lb/>
　之事雖悔于終病而乞盟如所䘮何其書迯歸不盟<lb/>
　湥貶之也或曰首止之㑹非王志也王惡齊侯定世<lb/>
　子而使周公召鄭伯鄭伯喜于王命而畏齊故迯歸<lb/>
　不盟然則何罪乎曰春秋道名分尊天王而以大義<lb/>
　為主夫義者權名分之中而當其可之謂也諸侯㑹<lb/>
　王世子雖衰世之事而春秋與之是變之中也鄭伯<pb n="34b"/>　雖承王命而制命非義春秋迯之是亦變之中也天<lb/>
　下之大倫有常有變舜之于父子湯武之于君臣周<lb/>
　公之于兄弟皆處其變者也賢者守其常聖人盡其<lb/>
　變㑹首止迯鄭伯處父子君臣之變而不失其中也<lb/>
　噫此春秋之所以為春秋而非聖人莫能修之者矣<lb/>
　樸鄉吕氏曰桓之㑹有天子之事三于洮則序王人<lb/>
　于諸侯之上而同盟焉王人微者也雖同盟而無嫌<lb/>
　于葵丘則序周公于諸侯之上而不敢同盟焉天子<pb n="35a"/>　之宰異于微者也于首止則不但不同盟也而殊㑹<lb/>
　世子不敢以世子夷諸侯以世子之尊非特天子之<lb/>
　宰比也桓公于是知所節矣陳氏曰厥貉之㑹麋子<lb/>
　迯歸不書厲之役鄭伯迯歸不書蓋迯楚也必若鄭<lb/>
　文公迯齊陳哀公迯晉而後書所以示夷夏之辨嚴<lb/>
　矣　愚謂殊㑹王世子聖人之大法也不盟王世子<lb/>
　桓公之大義也首止之事以分言之固于理為不順<lb/>
　以事言之則其功莫大焉春秋舍首止之盟而不美<pb n="35b"/>　之斯無可美之事矣然以王使周公召鄭伯之事觀<lb/>
　之惠王特廹于諸侯之𫝑衆人之情而不敢易太子<lb/>
　耳若諫之以禮必欲禀命王命未必可得而太子之<lb/>
　位易矣是蓋權其輕重不得已而為之處變事而不<lb/>
　失其常者也吁惠王之昏愚固未易以覺悟亦桓公<lb/>
　之誠心未至不足以感動之也此春秋之世所以不<lb/>
　及成周五伯之卑所以不可為三王也漢用張良計<lb/>
　召四皓奉太子八見髙祖指以語戚夫人曰此四人<pb n="36a"/>　者羽翼成矣太子不可易矣其權輿蓋出于此歟<lb/>
楚人滅弦弦子奔黄<lb/>
　楚鬬穀於莬滅弦弦子奔黄于是江黄道柏方睦于<lb/>
　齊皆弦姻也弦子恃之而不事楚又不設僃故亡<lb/>
　髙郵孫氏曰春秋國滅而其君之死者但書曰滅以<lb/>
　其君歸者書名其君出奔者書奔奔者非無罪也校<lb/>
　之隨軍歸者則輕國滅而身死者非可褒也校之不<lb/>
　死而奔者則善故滅人之國其罪則一而見滅之君<pb n="36b"/>　其例有三也奔而不名罪輕于以歸者也權氏學曰<lb/>
　凡諸侯為人滅其國或見伐出于已非其罪則于國<lb/>
　未宜絶于其奔也則皆不名彼其義未虧故可直于<lb/>
　天子而求復也焉可遂絶之哉泰山孫氏曰楚人滅<lb/>
　弦惡桓不能救也家氏曰使齊人是時能出偏師合<lb/>
　江黄以為之聲援弦必不亡而江與黄亦無後日之<lb/>
　患張氏曰桓公不能救弦以啓救鄭圍許之紛紛蓋<lb/>
　楚之滅弦已出于迅雷不及掩耳之計矣公于此時<pb n="37a"/>　因弦子之奔而率諸侯以討楚復弦豈不足以立中<lb/>
　國之威而制楚之横歟故詳書之以罪桓公之失此<lb/>
　機㑹也<lb/>
九月戊申朔日有食之<lb/>
冬晉人執虞公<lb/>
　晉侯復假道于虞以伐虢宫之竒諫曰虢虞之表也<lb/>
　虢亡虞必從之晉不可啟宼不可翫一之為甚其可<lb/>
　再乎諺所謂輔車相依脣亡齒寒者其虞虢之謂也<pb n="37b"/>　公曰晉吾宗也豈害我哉對曰大伯虞仲大王之昭<lb/>
　也大伯不從是以不嗣虢仲虢叔王季之穆也為文<lb/>
　王卿士勲在王室藏于盟府將虢是滅何愛于虞且<lb/>
　虞能親于桓莊乎其愛之也桓莊之族何罪而以為<lb/>
　戮不唯偪乎公曰吾享祀豐潔神必據我對曰臣聞<lb/>
　之鬼神非人實親惟徳是依故周書曰皇天無親惟<lb/>
　德是輔又曰黍稷非馨明徳惟馨又曰民不易物惟<lb/>
　德繄物神所馮依將在徳矣若晉取虞而明德以薦<pb n="38a"/>　馨香神其吐之乎弗聽許晉使宫之竒以其族行曰<lb/>
　虞不臘矣在此行也晉不更舉矣八月甲午晉侯圍<lb/>
　上陽十二月丙子朔晉滅虢虢公醜奔京師師還館于<lb/>
　虞遂襲虞滅之執虞公及其大夫井伯以媵秦穆姬<lb/>
　而修虞祀且歸其職貢于王　胡安定先生曰稱人<lb/>
　以執惡晉侯也公羊氏曰虞已滅矣其言執之何不<lb/>
　與滅也滅者國亡之善詞上下之同力也穀梁氏曰<lb/>
　執不言所于地緼于晉也髙郵孫氏曰春秋于虢之<pb n="38b"/>　滅也序虞于晉上而以下陽當之于虞之亡也不言<lb/>
　其遷滅但書執虞公蓋虞之所依者虢也貪賂首惡<lb/>
　虢亡則虞亡下陽之滅虞已見滅而晉已取虞虞之<lb/>
　亡也四年于兹矣于是但執虞公焉謝氏曰虞公以<lb/>
　一國之君主而見執于人者特以無後慮而已百里<lb/>
　奚宫之竒去而虞國空虛虢亡虞國單弱方是時外<lb/>
　無隣國之援内無忠臣之輔虞公措身于國勢若匹<lb/>
　夫故獻公還師館虞而虞公執矣有國家者其可以<pb n="39a"/>　無藩垣之蔽股肱之助哉書執虞公所以為後世戒<lb/>
　也劉氏意林曰虞之滅自下陽始下陽滅則虞亡矣<lb/>
　宫之竒舟之僑之徒皆知之獨其君不知故春秋因<lb/>
　大見釁于滅下陽而湥没其迹于執虞公使天下之<lb/>
　為人君者可以戒於此矣故曰家有既亡國有既滅<lb/>
　由别之不别也可不大哀乎人君莫不惡亡而好存<lb/>
　莫不能因亡而保存是何也嗜欲之習近而憂患之<lb/>
　来逺也胡氏曰書滅下陽于始記執虞公于後可以<pb n="39b"/>　見趨利棄義凟貨無厭之能亡國敗家審矣髙氏曰<lb/>
　虢保逆旅以侵晉之南鄙猶可以為罪賄虞而虞從<lb/>
　之何罪而滅之人晉而爵虞非聖人孰能别之此之<lb/>
　謂明㣲張氏曰書滅下陽于前書執虞公于後晉獻<lb/>
　無道絶滅虢叔虞仲之祀與夫虞公之自取滅亡片<lb/>
　言具見所以戒後世者可謂深切著明矣<lb/>
六年春王正月<lb/>
夏公㑹齊侯宋公陳侯衞侯曹伯伐鄭圍新城<pb n="40a"/>　以其逃首止之盟故也　髙氏曰去年齊侯㑹王世<lb/>
　子于首止而鄭伯迯歸不盟遂與楚通是啟諸侯之<lb/>
　伐七年齊又伐之八年甯母之㑹遂不敢與盟而令<lb/>
　世子聽命九年㑹于洮遂乞盟也新城實新宻鄭人<lb/>
　新造之邑也鄭伯迯歸蓋王之意也從王之意不可<lb/>
　伐也乃以其非時城邑為罪從而圍之許氏曰圍而<lb/>
　不舉則亦服之而已有餘力者矣<lb/>
秋楚人圍許諸侯遂救許<pb n="40b"/>　楚子圍許以救鄭諸侯救許乃還冬蔡穆侯將許僖<lb/>
　公以見楚子于武城許男面縛銜璧大夫衰絰士輿<lb/>
　櫬楚子問諸逢伯對曰昔武王克殷㣲子啟如是武<lb/>
　王親釋其縛受其璧而袚之焚其櫬禮而命之使復<lb/>
　其所楚子從之　謝氏曰諸侯伐鄭之諸侯也楚之<lb/>
　圍許也諸侯自鄭反兵救許得救之道也薛氏曰救<lb/>
　許之書遂善桓公急人之難不窮兵于鄭也胡氏曰<lb/>
　凡書救者未有不善之者也其曰遂救許善之尤者<pb n="41a"/>　也家氏曰伐鄭義也救許亦義也移伐鄭之師而救<lb/>
　許所謂權時之宜而合乎義者也故書諸侯遂救許<lb/>
　美其救之速而許賴以存也齊桓前日驕心一萌而<lb/>
　以私怒侵陳諸侯之合者幾散今而救許伐鄭伐其<lb/>
　所當伐救其所當救夫然後大服人心是以復有葵<lb/>
　丘之㑹樸鄉吕氏曰許男降楚楚子赦之無是事也<lb/>
　諸侯救許許圍已解何苦降于楚哉又自後許男嘗<lb/>
　與諸侯㑹知其初不降于楚也<pb n="41b"/>冬公至自伐鄭<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷十三<lb/>
</p>

  </div>
            <div>
                <head>春秋闕疑卷十四</head>
    <p>
<pb n="1a"/>欽定四庫全書<lb/>
　春秋闕疑卷十四　　　　　元　鄭玉　撰<lb/>
七年春齊人伐鄭<lb/>
　孔叔言于鄭伯曰諺有之曰心則不競何憚于病既<lb/>
　不能强又不能弱所以斃也國危矣請下齊以救國<lb/>
　公曰吾知其所由来矣姑少待我對曰朝不及夕何<lb/>
　以待君　胡氏曰將卑師少稱人聲罪致討曰伐鄭<lb/>
　伯棄順効逆南與楚合而未離也故桓公復治之家<pb n="1b"/>　氏曰所以固中國諸侯之心而逆折强楚慿陵之𦦨<lb/>
　義之所不容己也<lb/>
夏小邾子来朝<lb/>
　石氏曰此郳黎来也周武王封帝顓之後挟于邾挟<lb/>
　之後有功于周又封其子友于郳邾魯之附庸也郳<lb/>
　又邾之别封也莊四年郳黎来来朝書其名附庸之<lb/>
　君稱字而郳又附庸之邑爾今来朝稱小邾子何休<lb/>
　以為齊桓由天子進之遂以爵通義或然也<pb n="2a"/>鄭殺其大夫申侯<lb/>
　五年陳轅宣仲怨鄭申侯之反已於召陵故勸之城<lb/>
　其賜邑曰美城之大名也子孫不忘吾助子請乃為<lb/>
　之請于諸侯而城之美遂譖諸鄭伯曰美城其賜邑<lb/>
　將以叛也申侯由是得罪至是鄭殺申侯以説于齊<lb/>
　且用陳轅濤塗之譖也　謝氏曰凡殺其大夫不以<lb/>
　有罪無罪皆書罪其專殺也胡氏曰稱國以殺者罪<lb/>
　累上也不知自反内忌聽讒而擅殺大夫信失刑矣<pb n="2b"/>　如申侯者其見殺何也專利而不厭則足以殺其身<lb/>
　矣師氏曰意者鄭伯以逃之故被齊伐者一再度其<lb/>
　不能自支乃求大夫之微過者殺之以謝齊若曰始<lb/>
　誤鄭以背齊者由斯人也於是求成而有甯母之盟<lb/>
　焉嗚呼齊侯主盟于諸侯彼諸侯有專殺大夫者齊<lb/>
　宜正典刑今也鄭專殺大夫以説齊齊侯乃釋不問<lb/>
　則是齊侯使鄭專殺之矣主盟之職今果安在哉<lb/>
秋七月公㑹齊侯宋公陳世子欵鄭世子華盟于甯母<pb n="3a"/>　盟于甯母謀鄭故也管子言于齊侯曰臣聞之招攜<lb/>
　以禮懐遠以德德禮不易無人不懐齊侯脩禮于諸<lb/>
　侯諸侯官受方物鄭伯使太子華聽命于㑹言于齊<lb/>
　侯曰洩氏孔氏子人氏三族實違君命君若去之以<lb/>
　為成我以鄭為内臣君亦無所不利焉齊侯將許之<lb/>
　管仲曰君以禮與信屬諸侯而以姦終之無乃不可<lb/>
　乎子父不奸之謂禮守命共時之謂信違此二者姦<lb/>
　莫大焉公曰諸侯有討于鄭未㨗今茍有釁從之不<pb n="3b"/>　亦可乎對曰君若綏之以徳加之以訓辭而帥諸侯<lb/>
　以討鄭鄭將覆亡之不暇豈敢不懼若總其罪人以<lb/>
　臨之鄭有辭矣何懼且夫合諸侯以崇徳也㑹而列<lb/>
　姦何以示後嗣夫諸侯之㑹其徳刑禮義無國不記<lb/>
　記姦之位君盟替矣作而不記非盛徳也君其勿許<lb/>
　鄭必受盟夫子華既為太子而求介于大國以弱其<lb/>
　國亦必不免鄭有叔詹堵叔師叔三良為政未可間<lb/>
　也齊侯辭焉子華由是得罪于鄭冬鄭伯使請盟于<pb n="4a"/>　齊　胡安定先生曰鄭伯以逃首止之盟齊人連年<lb/>
　伐鄭未已鄭懼欲求成于齊故先使世子受盟于甯<lb/>
　母家氏曰管仲可謂知以禮服人者矣桓公亦可謂<lb/>
　樂從諫知自克者使桓公從子華之言以詐而服鄭<lb/>
　事未必濟且失諸侯今示之以禮綏之以徳鄭不旋<lb/>
　踵而請盟是以甯母之㑹爵之<lb/>
曹伯班卒<lb/>
公子友如齊<pb n="4b"/>　髙氏曰罷盟而聘謝不敏也能事大國如此其恭恨<lb/>
　不移此以事天王耳<lb/>
冬葬曹昭公<lb/>
八年春王正月公㑹王人齊侯宋公衞侯許男曹伯陳<lb/>
世子欵盟于洮鄭伯乞盟<lb/>
　七年冬閏月惠王崩襄王惡太叔帶之難懼不立不<lb/>
　發䘮而告難于齊至是盟于洮謀王室也襄王定位<lb/>
　而後發䘮鄭伯乞盟請服也　公羊氏曰王人者何<pb n="5a"/>　微者也曷為序乎諸侯之上先王命也謝氏曰洮之<lb/>
　盟齊侯欲以服鄭也甯母之㑹世子雖受盟鄭伯猶<lb/>
　懼見討故請盟于洮書曰乞盟賤之也首止之盟盟<lb/>
　之善者也攘外冦安中國尊王室諸侯之所同志也<lb/>
　文公獨以貳楚之心背盟以至啟諸侯之伐召新城<lb/>
　之圍及其禍連不解也以世子受盟于甯母以卑辭<lb/>
　屈體求盟于洮可謂失事大之道矣為宗廟社稷主<lb/>
　而其始也若賤者負罪而逃盟其終也若賤者哀告<pb n="5b"/>　而乞盟人君之徳侯伯之體替矣春秋前盟書逃後<lb/>
　盟書乞所以著其屈辱所以罪其不智也髙氏曰夫<lb/>
　楚為中國患乆矣而鄭先受其害也自莊十六年至<lb/>
　僖三年凡五伐鄭與中國争衡自齊桓召陵之役兵<lb/>
　不血刃楚自懾服然則鄭之為鄭非齊侯撫以徳禮<lb/>
　則鄭終不知反遂為強楚之屬矣攷之于經自此鄭<lb/>
　十七年齊侯小白卒楚人絶迹不復加兵于鄭則小<lb/>
　白之功亦盛矣鄭伯曷可背齊而附楚邪故聖人僃<pb n="6a"/>　書其逃盟乞盟之事既以罪鄭伯見義之不固亦以<lb/>
　惡惠王御世之無道也　愚按傳稱惠王以七年閏<lb/>
　月崩今年正月諸侯㑹洮謀王室之難襄王位定而<lb/>
　後發䘮若然則正月既盟二月位已定矣何至十二<lb/>
　月始發䘮乎匿䘮期月終嵗無君豈有是理哉况春<lb/>
　秋聖人之實録王崩天下之重事夫子安得舍崩朞<lb/>
　之實從赴告之虚乎是盟也以鄭伯来乞盟觀之則<lb/>
　其為謀服鄭明矣<pb n="6b"/>夏狄伐晉<lb/>
　晉里克帥師梁由靡御虢射為右以敗狄于采桑梁<lb/>
　由靡曰狄無耻從之必大克里克曰懼之而已無速<lb/>
　衆狄虢射曰朞年狄必至示之弱矣夏狄伐晉報采<lb/>
　桑之役也復朞月　髙氏曰齊桓率諸侯以伐楚師<lb/>
　而秦晉不至亦不强致狄知晉不與中國之㑹故敢<lb/>
　伐之許氏曰當齊桓之隆同盟者安介立者殆矣<lb/>
秋七月禘于太廟用致夫人<pb n="7a"/>　禘而致哀姜焉　愚按用致夫人為無姓氏遂至紛<lb/>
　紜左氏以為哀姜公羊以為齊媵穀梁以為立妾之<lb/>
　辭而劉向因以為成風又有以為文姜者則權子之<lb/>
　説也以今考之若以為齊媵則僖公賢君必不以齊<lb/>
　媵為夫人桓公伯主必不脇人以妾為妻也若以為<lb/>
　成風則僖公豈有為父立妻之理成風既非始嫁又<lb/>
　非祔主安可致于廟也若以為文姜則已隔莊公一<lb/>
　世何緣至此方祔唯以為哀姜則庶幾近之蓋哀姜<pb n="7b"/>　之死僖公既請于齊而葬之至此復致于廟而祔之<lb/>
　所以厯八年之乆者以哀姜與弑閔公義已絶于宗<lb/>
　廟禮不當祔至此始强行之且以媚齊也故哀姜始<lb/>
　而孫邾猶稱姜氏以明邾不當納至䘮歸自齊則去<lb/>
　姓存氏以明齊已絶之至此不舉姓氏獨稱夫人者<lb/>
　以明其得罪宗廟大義已絶不當祔也穀梁氏曰用<lb/>
　者不宜用也致者不宜致也陳氏曰向曰夫人氏而<lb/>
　不言姜見絶于其國之辭也今曰夫人而不言氏見<pb n="8a"/>　絶于宗廟之辭也絶哀姜所以惡僖公也是故魯禘<lb/>
　非禮也雖用之羣公之廟不書有用之羣公之廟而<lb/>
　書者矣但曰有事譏不在用禘也必禘于太廟致哀<lb/>
　姜也而後書譏在用禘也<lb/>
冬十有二月丁未天王崩<lb/>
　髙氏曰或者去歲惠王疾不蒞政世子懼難而圖諸<lb/>
　齊故為洮之㑹至是惠王始崩歟按厯七年閏十一<lb/>
　月八年又閏十一月此雖置閏之失豈此年閏十一<pb n="8b"/>　月王崩秘之至十二月乃發䘮歟然聖人作春秋必<lb/>
　據實而書之宜以經為正<lb/>
九年春王正月丁丑宋公御説卒<lb/>
　宋公疾太子兹父固請曰目夷長且仁君其立之公<lb/>
　命子魚子魚辭曰能以國讓仁孰大焉臣不及也且<lb/>
　又不順遂走而退<lb/>
夏公㑹宰周公齊侯宋子衞侯鄭伯許男曹伯于葵丘<lb/>
　尋盟且修好王使宰孔賜齊侯胙曰天子有事于文<pb n="9a"/>　武使孔賜伯舅胙齊侯將下拜孔曰且有後命天子<lb/>
　使孔曰以伯舅耋老加勞賜一級無下拜對曰天威<lb/>
　不違顔咫尺小白余敢貪天子之命無下拜恐隕越<lb/>
　于下以遺天子羞敢不下拜下拜登受　胡氏曰宰<lb/>
　周公者以冢宰兼三公也權子曰天子之宰與世子<lb/>
　禮異謝氏曰宰周公勢亦尊矣然非王世子比故宰<lb/>
　周公雖序諸侯上不若王世子之殊㑹也髙郵孫氏<lb/>
　曰春秋諸侯居䘮而盟㑹侵伐者多矣其稱子者四<pb n="9b"/>　孔子因而書之以見其居䘮而與乎國事之罪不稱<lb/>
　子而行者其罪又不可勝誅也髙氏曰齊侯圖霸内<lb/>
　帥諸侯外攘冦亂經營馳驟出入上下二十餘年勞<lb/>
　亦至矣然自服楚之後其心乃盈不能朝于京師翼<lb/>
　戴天子與衰振治以復文武之業前此致王世子于<lb/>
　首止今又致宰周公至葵丘且惠王方崩諸侯不㑹<lb/>
　其䘮襄王在諒闇之中百官總已方聽政于冢宰齊<lb/>
　侯既不帥諸侯而朝之反自相㑹以致天子之宰以<pb n="10a"/>　天子之宰反下㑹諸侯大義乖矣故聖人不予齊侯<lb/>
　坐致天子之宰而以宰周公主㑹為文也<lb/>
秋七月乙酉伯姬卒<lb/>
　穀梁氏曰内女也未適人不卒此何以卒也許嫁笄<lb/>
　而字之死則以成人之䘮治之髙郵孫氏曰未目其<lb/>
　國未適他國也必書其字許嫁者也許嫁而卒者春<lb/>
　秋書之以吾君為之服因録之也<lb/>
八月戊辰諸侯盟于葵丘<pb n="10b"/>　齊侯盟諸侯于葵丘曰凡我同盟之人既盟之後言<lb/>
　歸于好宰孔先歸遇晉侯曰可無㑹也齊侯不務德<lb/>
　而勤逺畧故北伐山戎南伐楚西為此㑹也東畧之<lb/>
　不知西則否矣其在亂乎君務靖亂無勤于行晉侯<lb/>
　乃還　孟子曰五霸桓公為盛葵丘之㑹諸侯束牲<lb/>
　載書而不歃血初命曰誅不孝無易樹子無以妾為<lb/>
　妻再命曰尊賢育才以彰有徳三命曰敬老慈幼無<lb/>
　忘賔旅四命曰士無世官官事無攝取士必得無專<pb n="11a"/>　殺大夫五命曰無曲防無遏糴無有封而不告曰凡我<lb/>
　同盟之人既盟之後言歸于好陸氏微㫖曰盟稱諸<lb/>
　侯者前目後凡之義且明周公之不與盟臨江劉氏<lb/>
　曰此一地也曷為再言葵丘善是盟也謝氏曰葵丘<lb/>
　之盟上明先王之禁令下修列國之訓戒諸侯載事<lb/>
　不歃血莫敢違法以歸于正邦國亦庻幾于治矣故<lb/>
　君子美之髙郵孫氏曰葵丘之盟孟子美之以為後<lb/>
　之諸侯皆犯其五禁蓋春秋之盛莫盛于齊桓齊桓<pb n="11b"/>　之盟莫著于葵丘之事齊桓最髙之業春秋甚盛之<lb/>
　際以孟子之時諸侯言之則齊桓在可褒之域校之<lb/>
　三王之盛則齊桓又其罪人此春秋所以無褒而孟<lb/>
　子言其有罪也<lb/>
甲子晉侯詭諸卒冬晉里克殺其君之子奚齊<lb/>
　九月晉獻公卒里克㔻鄭欲納文公故以三公子之<lb/>
　徒作亂初獻公使荀息傅奚齊公疾召之曰以是藐<lb/>
　諸孤辱在大夫其若之何稽首而對曰臣竭其股肱<pb n="12a"/>　之力加之以忠貞其濟君之靈也不濟則以死繼之<lb/>
　公曰何謂忠貞對曰公家之利知無不為忠也送往<lb/>
　事居耦俱無猜貞也及里克將殺奚齊先告荀息曰<lb/>
　三怨將作秦晉輔之子將何如荀息曰將死之里克<lb/>
　曰無益也荀叔曰吾與先君言矣不可以貳能欲復<lb/>
　言而愛身乎雖無益也將焉辟之且人之欲善誰不<lb/>
　如我我欲無貳而能謂人己乎冬十月里克殺奚齊<lb/>
　于次荀息將死之人曰不如立卓子而輔之荀息立<pb n="12b"/>　公子卓以葬十一月里克殺公子卓于朝荀息死之<lb/>
　　穀梁氏曰其君之子云者國人不子也國人不子<lb/>
　者不正其殺世子申生而立之也胡氏曰人君擅一<lb/>
　國之名寵為其所子則當子矣國人何為不子也民<lb/>
　至愚而神是非好惡靡不明且公也其所子而不子<lb/>
　者莫能使人弗之子也非所子而子之者莫能使人<lb/>
　之亦子也晉獻公殺世子申生立奚齊矣而大臣殺<lb/>
　奚齊詩不云乎天生烝民有物有則民之秉彝好是<pb n="13a"/>　懿徳此言天理根于人心雖以私欲滅之而有不可<lb/>
　滅也春秋書此以明獻公之罪抑人欲之私示天理<lb/>
　之公為後世戒以此防民猶有欲易太子而立趙王<lb/>
　如意致夫人之為人彘者謝氏曰奚齊雖書曰君之<lb/>
　子以明奚齊獨君意立之然立奚齊獻公之命也里<lb/>
　克志欲立正當與大臣諫之于初可也奚齊不可以<lb/>
　主社稷當與顧命大臣明大義以告宗廟而後更立<lb/>
　可也獻公既死君命定矣而又奚齊未有大惡克以<pb n="13b"/>　廢立自任擅殺奚齊是以臣子抗先君之命也里克<lb/>
　之亂書曰殺其君之子以罪克之逆也春秋于奚齊<lb/>
　稱君之子而獻公立庻之惡由此見矣于君之子稱<lb/>
　殺而里克犯君之惡由此見矣然則君命雖重行不<lb/>
　以正則咈人心臣志雖正行不以順則淪惡逆是故<lb/>
　以正行命者君之道也以順行正者臣之義也胡安<lb/>
　定先生曰按文十四年五月齊侯潘卒九月齊公子<lb/>
　商人殺其君舍舍亦未踰年之君何以不稱君之子<pb n="14a"/>　而謂殺其君蓋嫡嗣當立雖未踰年亦稱君也<lb/>
十年春王正月公如齊<lb/>
　髙氏曰公始朝齊也公朝他國皆書如著其出境也<lb/>
　若又有故則書故重其罪也納聘觀社之類是也春<lb/>
　秋書公如他國者三十五如京師者一而已此又罪<lb/>
　其朝王之簡也<lb/>
狄滅温温子奔衞<lb/>
　狄滅温蘇子無信也蘇子叛王即狄又不能於狄狄<pb n="14b"/>　人伐之王不救故滅蘇子奔衞　家氏曰狄滅衞邢<lb/>
　以来浸以强盛與荆楚交為中國患今又滅温温乃<lb/>
　近畿之地司宼蘇公世有之蘇子叛王即狄又不能<lb/>
　於狄是以為狄人所并蘇子信有罪矣而温近于王<lb/>
　狄伐而滅之豈非伯主之責乎桓公日以伐戎為事<lb/>
　置狄弗問豈非伯業之衰乎<lb/>
晉里克弑其君卓及其大夫荀息<lb/>
　公羊氏曰及者累也何以書賢也何賢乎荀息荀息<pb n="15a"/>　可謂不食其言矣家氏曰君臣之分未定以前殺之<lb/>
　曰殺簒立之公子爾君臣之分既定以後則其殺為<lb/>
　弑矣春秋于奚齊之死書曰殺其君之子奚齊至卓<lb/>
　子之死則曰晉里克弑其君卓嘗求其故奚齊之死<lb/>
　君臣之分猶未定也卓子之死君臣之分已定矣是<lb/>
　以書法不同或曰君薨子立君臣之分猶有未定乎<lb/>
　曰奚齊之立荀息一人立之爾非臣民之所共戴使<lb/>
　里克于奚齊之既死即率國人迎立公子在外長且<pb n="15b"/>　賢者以主社稷則事正理順國人無不服今乃坐視<lb/>
　荀息遂非從邪更立卓子于君父既葬之後而殺之<lb/>
　則為弑矣春秋錄大夫死節凡三孔父仇牧荀息是<lb/>
　也孔父仇牧之死與其君皆死死之正也荀息者從<lb/>
　獻公于昏為驪戎女任託孤之寄復不能其事以身<lb/>
　死之曾何足恤而與孔父仇牧俱見録于春秋諸儒<lb/>
　未得其説愚于公羊子之義有取焉公羊于孔父曰<lb/>
　可謂義形于色矣于仇牧曰可謂不畏强禦矣于荀<pb n="16a"/>　息則曰可謂不食其言矣蓋荀息之死以為合乎義<lb/>
　則未也然則既許獻公以死雖欲不死不可也使荀<lb/>
　息早知二子之立國人不與而力辭託孤之寄以悟<lb/>
　其君其君不能用則是時有不必死矣既不能正諫<lb/>
　于其始又為之任託孤之寄雖臨難茍免其可得乎<lb/>
　聖人所取特在于能不食言若以事君大節而觀不<lb/>
　免猶有所愧胡氏曰按外傳克者申生之傅也驪姬<lb/>
　將殺世子而難里克使優施飲之酒而告之以其故<pb n="16b"/>　里克聽其謀乃欲以中立自免稱疾不朝居三旬而<lb/>
　難作是謂持禄容身速獻公殺嫡立庻之禍故成其<lb/>
　君臣之名正其弑逆之罪雖欲辭而不受其可得乎<lb/>
　使克明于大臣之義據經廷諍以動其君執節不貳<lb/>
　固太子以攜其黨多為之故以變其志其濟則國之<lb/>
　福也其不濟而死于其職亦無歉矣人臣所明者義<lb/>
　于功不貴幸而成所立者節于死不貴幸而免克欲<lb/>
　以中立期免而亦終不能免等死耳不死于世子而<pb n="17a"/>　死于弑君其亦不知命之蔽哉為人臣而不知春秋<lb/>
　之義者必陷于篡弑誅死之罪克之謂矣髙氏曰栁<lb/>
　子厚曰春秋之進荀息非聖人之情也進荀息以甚<lb/>
　茍免之惡也此言是矣　愚按管仲荀息皆以所事<lb/>
　不正為人所殺然荀息死之管仲不死夫子于春秋<lb/>
　既書荀息之死以表其忠于論語復稱管仲之功而<lb/>
　許其仁何也權子曰始與之同謀遂與之同死可也<lb/>
　知輔之争為不義將自免以圖後功亦可也若管仲<pb n="17b"/>　者所謂不死以圖後功者也若荀息者所謂始與同<lb/>
　謀遂與之同死者也聖人之許與各當其可而已矣<lb/>
夏齊侯許男伐北戎<lb/>
　薛氏曰當時患有大于戎者狄及晉楚是也晉滅虢<lb/>
　滅虞狄嘗入衞迫邢前年伐晉近又滅温召陵之後<lb/>
　楚滅弦圍許豈可置而不圖捨强圖弱守衞果如是<lb/>
　乎所謂不務徳而勤逺畧况許方患楚而敺以伐戎<lb/>
　非用人之道也<pb n="18a"/>晉殺其大夫里克<lb/>
　九年晉郤芮使夷吾重賂秦以求入齊隰朋帥師㑹<lb/>
　秦師納晉惠公秦伯謂郤芮曰公子誰恃對曰臣聞<lb/>
　亡人無黨有黨必有讐夷吾弱不好弄能鬬不過長<lb/>
　亦不改不識其他公謂公孫枝曰夷吾其定乎對曰<lb/>
　臣聞之唯則定國詩曰不識不知順帝之則文王之<lb/>
　謂也又曰不僭不賊鮮不為則無好無惡不忌不克<lb/>
　之謂也今其言多忌克難哉公曰忌則多怨又焉能<pb n="18b"/>　克是吾利也至是周公忌父王子黨㑹齊隰朋立晉<lb/>
　侯晉侯殺里克以説將殺里克公使謂之曰㣲子則<lb/>
　不及此雖然子弑二君與一大夫為子君者不亦難<lb/>
　乎對曰不有廢也君何以興欲加之罪何患無辭臣<lb/>
　聞命矣伏劍而死于是㔻鄭聘于秦且謝緩賂故不<lb/>
　及　穀梁氏曰稱國以殺罪累上也其以累上之辭<lb/>
　言之者殺之不以其罪也胡氏曰殺之不以其罪柰<lb/>
　何里克所為弑為重耳也夷吾曰是又將殺我也故<pb n="19a"/>　殺之若惠公既立而謂克曰先君命大夫為世子傅<lb/>
　世子死非其罪大夫不知恤若奚齊者既有先君之<lb/>
　命矣而大夫又殺之以及卓大夫雖殺之獨不念先<lb/>
　君之命乎則克必再拜而死不復有言矣惠公乃曰<lb/>
　又將圖寡人是殺之不以其罪也故稱國以殺而不<lb/>
　去其官　愚按既書弑君于前既誅里克之為賊復<lb/>
　書殺大夫于後以明惠公之不能討其賊春秋推見<lb/>
　至隱曲盡其情故曰非聖人莫能修之也<pb n="19b"/>秋七月<lb/>
冬大雨雪<lb/>
十有一年春晉殺其大夫㔻鄭父<lb/>
　㔻鄭之如秦也言于秦伯曰吕甥郤稱冀芮實為不<lb/>
　從若重問以召之臣出晉君君納重耳蔑不濟矣冬<lb/>
　秦伯使泠至報問且召三子郤芮曰幣重而言甘誘<lb/>
　我也遂殺㔻鄭祁舉及里㔻之黨㔻豹奔秦言于秦<lb/>
　伯曰晉侯背大主而忌小怨民弗與也伐之必出至<pb n="20a"/>　是晉侯使以㔻鄭之亂来告　胡氏曰㔻鄭言于秦<lb/>
　伯曰出晉君則鄭有罪矣曷為稱國以殺而不去其<lb/>
　官惠公以私意殺里克故其黨皆懼鄭之有此謀由<lb/>
　殺里克致之也春秋以大義公天下為誅賞故書法<lb/>
　如此其稱國者兼罪用事大夫不能格君心之非至<lb/>
　于多忌濫刑危其國也　愚按使惠公能申明二君<lb/>
　之弑正其罪以誅里克則里克既甘心于死不復有<lb/>
　辭而臣下莫不震懾恐懼豈敢復有亂心㔻鄭之徒<pb n="20b"/>　既保首領而惠公長有晉國矣安得濫刑至此而煩<lb/>
　春秋之屢書乎<lb/>
夏公及夫人姜氏㑹齊侯于陽穀<lb/>
　髙氏曰公稔聞桓莊之失而不改其轍桓親見二國<lb/>
　之事而循其迹姜氏婦人何知焉以齊桓魯僖兩君<lb/>
　相㑹而使婦人厠于其間何以視兩國侍御僕從之<lb/>
　臣乎張氏曰諸侯㑹伯主而婦人與焉君臣之大義<lb/>
　夷夏之大計凡所當講者必有所不及而般樂凟亂<pb n="21a"/>　浸淫日長宜桓公自是伯業遂衰而魯僖之怠棄國<lb/>
　政亦自此始矣家氏曰桓公之始伯僨齊女之無度<lb/>
　以哀姜為首戮天下肅然知人類之所以異于禽獸<lb/>
　者實在于是齊襄衞宣污染之習為之一掃庶乎古<lb/>
　方伯之餘烈矣及其暮年志得而驕乃復與僖姜為<lb/>
　陽穀與卞之㑹伯業其衰矣乎或曰此齊侯之女禮<lb/>
　有歸寜今往㑹之不亦可乎曰歸寜當在國中此疾<lb/>
　驅于通道大都非所謂寜也伯者一舉動諸夏之所<pb n="21b"/>　式儀可不謹乎故春秋書法與禚㑹祝享同所以重<lb/>
　戒于後<lb/>
秋八月大雩<lb/>
冬楚人伐黄<lb/>
　黄人不歸楚貢楚人伐黄　胡氏曰按穀梁子曰貫<lb/>
　之盟管敬仲言於桓公江黄逺而近楚楚為利之國<lb/>
　也若伐而不能救則無以宗諸侯矣公不聽遂與之<lb/>
　盟管敬仲死楚伐江滅黄桓公不能救故君子閔之<pb n="22a"/>　也逺國慕義背逆即順所謂出自幽谷遷于喬木春<lb/>
　秋之所取也被兵城守更厯三時告命已至而援師<lb/>
　不出則失救患分災攘外冦安中國之義矣滅弦滅<lb/>
　温皆不書伐滅黄而必書者罪桓公既與盟㑹而又<lb/>
　不能救也家氏曰管仲之慮患可謂逺矣方江黄之<lb/>
　始来盟而已憂異時之不能救其深思逺慮豈與小<lb/>
　智淺識之士朝不及夕者同日語乎齊不得江黄無<lb/>
　以制楚故楚恨江黄為最深既滅弦以蕩其藩牆遂<pb n="22b"/>　縱兵以潰其心腹齊人卒不能遣偏師之援坐視其<lb/>
　亡然則滅黄者齊也非楚也陽穀之㑹于貫之盟本<lb/>
　以求中國之援反以是速其亡悲夫自是而後諸侯<lb/>
　日散伯業日衰無足稱者矣<lb/>
十有二年春王三月庚午日有食之<lb/>
夏楚人滅黄<lb/>
　黄人恃諸侯之睦于齊也不共楚職曰自郢及我九<lb/>
　百里焉能害我夏楚滅黄　謝氏曰黄人嘗受盟于<pb n="23a"/>　齊矣及楚之伐黄也齊不救故楚滅黄書貫之盟陽<lb/>
　穀之㑹于前書伐黄滅黄于後齊桓方伯之職不脩<lb/>
　見矣胡氏曰春秋滅人之國其罪則一而見滅之君<lb/>
　其例有三以歸者既無死難之節又無克復之志貪<lb/>
　生畏死甘就執辱其罪為重許斯頓䍧之類是也出<lb/>
　奔者雖不死于社稷有興復之望焉託于諸侯猶得<lb/>
　寓禮其罪為輕弦子温子之類是也若夫國滅死于<lb/>
　其位是得正而斃焉者矣于禮為合于時為不幸若<pb n="23b"/>　江黄二國是也其書滅者見楚人之强罪列國之弱<lb/>
　責方伯連帥之不脩其職使小國賢君不得其所公<lb/>
　羊子所謂亡國之善辭上下之同力也<lb/>
秋七月<lb/>
冬十有二月丁丑陳侯杵臼卒<lb/>
　<lb/>
　<lb/>
　春秋闕疑卷十四<lb/>
</p>

  </div>
            <div>
                <head>春秋闕疑卷十五</head>
    <p>
<pb n="1a"/>欽定四庫全書<lb/>
　春秋闕疑卷十五　　　　　元　鄭玉　撰<lb/>
十有三年春狄侵衞<lb/>
　胡氏曰齊桓公為陽穀之㑹是肆于寵樂其行荒矣<lb/>
　楚人伐黄而救兵不起是忽于簡書其業荒矣然後<lb/>
　狄人窺伺中國今年侵衞明年侵鄭近在王都之側<lb/>
　淮夷亦来病杞而不忌也伯益戒于舜曰無怠無荒<lb/>
　四夷来王此至誠無息帝王之道春秋之法也齊桓<pb n="1b"/>　晉文若此類者其事則直書于䇿其義則游聖門者<lb/>
　黙識于言意之表矣故曰仲尼之徒無道桓文之事<lb/>
　者<lb/>
夏四月葬陳宣公<lb/>
公㑹齊侯宋公陳侯衞侯鄭伯許男曹伯于鹹<lb/>
　十一年夏楊距泉臯伊雒之戎同伐京師入王城焚<lb/>
　東門王子帶召之也秦晉伐戎以救周秋晉侯平戎<lb/>
　于王十二年王以戎難故討王子帶秋王子帶奔齊<pb n="2a"/>　冬齊侯使管夷吾平戎于王王以上卿之禮享管仲<lb/>
　管仲辭曰臣賤有司也有天子之二守國髙在若節<lb/>
　春秋来承王命何以禮焉陪臣敢辭王曰舅氏余嘉<lb/>
　乃勲應乃懿徳謂督不忘往踐乃職無逆朕命管仲<lb/>
　受下卿之禮而還是年春齊侯使仲孫湫聘于周且<lb/>
　言王子帶事畢不與王言歸復命曰未可王怒未怠<lb/>
　其十年乎不十年王弗召也夏㑹于鹹淮夷病杞故<lb/>
　且謀王室也十六年王以戎難告于齊齊徴諸侯而<pb n="2b"/>　戍周二十二年富辰言于王曰請召太叔詩曰協比<lb/>
　其鄰婚姻孔云吾兄弟之不協焉能怨諸侯之不睦<lb/>
　王悦王子帶自齊復歸于京師王召之也　髙郵孫<lb/>
　氏曰鹹之㑹二傳皆無事迹惟左氏以為謀杞且謀<lb/>
　王室案王室之事不載于經而明年經書城緣陵前<lb/>
　目後凡則謀杞之説與經合矣<lb/>
秋九月大雩<lb/>
冬公子友如齊<pb n="3a"/>十有四年春諸侯城緣陵<lb/>
　諸侯城緣陵而遷杞焉　髙郵孫氏曰緣陵之地經<lb/>
　不言杞者杞未遷也不叙諸侯而凡言之者㑹鹹之<lb/>
　諸侯于是復合而城之前目後凡春秋之簡辭也去<lb/>
　年之冬經書公子友如齊則是公子友受命魯公而<lb/>
　聘諸侯也公子友受命而聘則齊魯之君皆當反其<lb/>
　國矣然經不再敘之者以去年定其謀今年終其役<lb/>
　事無殊異國無增損可以簡言之矣胡氏曰齊桓城<pb n="3b"/>　三國而書辭不同城楚丘則没諸侯而不書城緣陵<lb/>
　則書諸侯而不敘城邢則再序三國之師何也邢以<lb/>
　自遷為文再序三師而書城邢者美其得救患分災<lb/>
　之義也淮夷病杞諸侯㑹鹹城緣陵而遷杞焉其事<lb/>
　專矣故前目後凡直書諸侯而不序也衞為狄滅東<lb/>
　涉渡河野處漕邑桓公使公子無虧戍以甲士歸其<lb/>
　祭服乘馬凡為國之用其力尤勤其功尤大其事尤<lb/>
　專而春秋責之尤重曰城楚丘而不書諸侯正王法<pb n="4a"/>　也是故以功言之則楚丘為大以義言之則城邢為<lb/>
　美春秋之法明其道不計其功正其義不謀其利者<lb/>
　也詳著城邢之師深没楚丘之迹貴王賤伯羞稱桓<lb/>
　文以正待人之體也明此則知曾西不為管仲深畏<lb/>
　仲由之説矣<lb/>
夏六月季姬及鄫子遇于防使鄫子来朝<lb/>
　鄫季姬来寜公止之以鄫子之不朝也夏遇于防使<lb/>
　来朝也　胡氏曰春秋内女適人者明有所從則繫<pb n="4b"/>　諸國若杞伯姬是也其未適人者欲有所别則書其<lb/>
　字若子叔姬是也季姬書字而未繫諸國其女而非<lb/>
　婦亦明矣及者内為志内女而外與諸侯遇譏魯也<lb/>
　朝不言使言使非正鄫子國君而季姬使之朝病鄫<lb/>
　也魯秉周禮男女之際豈其若是之甚乎蓋魯公鍾<lb/>
　愛其女使自擇配故得與鄫子遇于防而遂以季姬<lb/>
　歸之非所以愛而厚其别也故稱及稱遇稱使罪魯<lb/>
　與鄫以正男女之禮為後世戒也髙郵孫氏曰傳以<pb n="5a"/>　季姬歸寜而公止之故遇于防而使之朝案春秋内<lb/>
　女適他國者必書歸季姬未嘗言歸于鄫而明年始<lb/>
　書之又經不曰鄫季姬明其未歸也左氏徒見醜惡<lb/>
　之甚以為必不至此故曲為之解文姜哀姜之行有<lb/>
　甚于此者矣季姬之事經書之甚明無足疑也樸鄉<lb/>
　吕氏曰豈其許嫁于鄫而未歸于鄫乎家氏曰僖公<lb/>
　號賢君畧無正家之法魯之不競實由乎此春秋書<lb/>
　此而季姬之惡狀見矣僖公何以辭其責<pb n="5b"/>秋八月辛卯沙鹿崩<lb/>
　晉卜偃曰期年將有大咎幾亡國　穀梁氏曰林屬<lb/>
　于山為鹿沙山名也無崩道而崩故志之公羊氏曰<lb/>
　外異不書此何以書為天下記異也髙郵孫氏曰春<lb/>
　秋災異之志必言其國沙鹿梁山崩皆非魯地而春<lb/>
　秋書之如内辭焉此聖人之意也夫水火之為災石<lb/>
　鷁之為異地不過百里時不過數日所以召之者止<lb/>
　于其君所以應之者盡于一國故國不可不著也至<pb n="6a"/>　于王道大壊彜倫一斁而天下之人皆反皇極則天<lb/>
　見其變而日食星孛地見其妖而川竭山崩所以召<lb/>
　之者在于天下所以應之者徧于四海則雖在于國<lb/>
　不得著其國也日有食之星孛于某其變之大其應<lb/>
　之廣不可以一國言也沙鹿崩梁山崩雖在于晉而<lb/>
　異及于天下不可以晉言也許氏曰恒星不見星隕<lb/>
　如雨齊桓之祥也沙鹿崩晉文之祥也齊桓將興而<lb/>
　天文隳晉文欲作而地理决王道之革也<pb n="6b"/>狄侵鄭<lb/>
　許氏曰前年狄侵衞今年狄侵鄭而莫或攘之桓志<lb/>
　之衰也王伯之政兢兢不可怠也齊桓之烈盛茂如<lb/>
　此一矜而易心生之則狄人伐其同盟是以先王屢<lb/>
　省成功而率作興事修誠慎憲務以戒終也<lb/>
冬蔡侯肸卒<lb/>
十有五年春王正月公如齊<lb/>
　髙氏曰公十年如齊朝矣今又朝之五年一朝者諸<pb n="7a"/>　侯事天子之禮也今移之于齊侯可乎<lb/>
楚人伐徐<lb/>
　徐即諸夏故也<lb/>
三月公㑹齊侯宋公陳侯衞侯鄭伯許男曹伯盟于牡<lb/>
丘遂次于匡公孫敖帥師及諸侯之大夫救徐<lb/>
　盟于牡丘尋葵丘之盟且救徐也孟穆伯帥師及諸<lb/>
　侯之師救徐諸侯次于匡以待之　謝氏曰救患之<lb/>
　師如解焚捄溺緩而不急則失救之道桓之救徐也<pb n="7b"/>　八國已受盟矣其終也諸侯止而不進大夫帥師以<lb/>
　出其救難不力可知也為隣國謀而不盡其心為不<lb/>
　忠視人危急而遷延不進為不仁大者止而小者行<lb/>
　為不義三者齊桓失救之道也然則遂救許遂之善<lb/>
　者也以其進也遂次于匡遂之不善者也以其止也<lb/>
　胡氏曰楚都于郢距徐亦逺而舉兵伐徐暴横慿陵<lb/>
　之罪著矣徐在山東與齊宻邇以封境言之不可以<lb/>
　不速救以形勢言之非有餽糧越險之難也今書盟<pb n="8a"/>　于牡丘見諸侯救患之不協矣書次于匡見桓德益<lb/>
　衰而禦冦亂安中國之志怠矣凡兵而書救未有不<lb/>
　善之救而書次則尤罪其當速而故緩失用師之義<lb/>
　矣中庸曰至誠無息不息則乆春秋謹始卒欲有國<lb/>
　者敦不息之誠也始勤而終怠則不能乆而固其國<lb/>
　矣陳氏曰諸侯在而大夫將于是始桓公為之也則<lb/>
　桓志荒矣<lb/>
夏五月日有食之<pb n="8b"/>秋七月齊師曹師伐厲<lb/>
　伐厲以救徐也　薛氏曰厲楚漢東之與國也楚師<lb/>
　東出而伐其與國固用兵之道也不役諸侯而專曹<lb/>
　師之用求救微矣無救于徐之敗理也<lb/>
八月螽<lb/>
九月公至自㑹<lb/>
季姬歸于鄫<lb/>
　胡安定先生曰歸者始嫁之辭髙郵孫氏曰季姬之<pb n="9a"/>　歸不言所逆逆者鄫子也内女之歸不書逆皆其君<lb/>
　自来逆之常事不書爾季姬惡行當絶而春秋書之<lb/>
　與内女之歸旡異蓋季姬之貶己見於遇鄫子于防<lb/>
　之時于是但以恩錄之爾<lb/>
己夘晦震夷伯之廟<lb/>
　於是展氏有隱慝焉　髙氏曰春秋遇朔書朔遇晦<lb/>
　書晦蓋聖人因事而書晦朔之法使後世得以考焉<lb/>
　杜氏曰夷伯魯大夫展氏之祖父左氏曰震夷伯之<pb n="9b"/>　廟罪之也穀梁氏曰因此見天子至于士皆有廟天<lb/>
　子七諸侯五大夫三士二故徳厚者流光徳薄者流<lb/>
　卑是以貴始徳之本也始封必為祖權子曰春秋所<lb/>
　書皆天人嚮應有致之道如石隕于宋而言隕石夷<lb/>
　伯之廟震而言震夷伯之廟此天應之也但以淺狹<lb/>
　之見以為無應其實皆應之然漢儒推災異皆牽合<lb/>
　不足信儒者有厭於此因盡廢之謝氏曰慝惡之人<lb/>
　使之居廟以享血食天之所惡也夷伯蓋有慝惡于<pb n="10a"/>　魯而子孫猶以宗廟事之然則雷震其廟乃天惡夷<lb/>
　伯而殛之也故春秋書之以示天戒焉師氏曰魯大<lb/>
　夫之廟而雷震之彼天之威豈妄加于宗廟鬼神邪<lb/>
　是必廟之踰制而子孫為魯用事之臣又不敢廢之<lb/>
　故天震之以示變盈之道也<lb/>
冬宋人伐曹<lb/>
　討舊怨也　師氏曰自莊十四年曹嘗助齊以伐宋<lb/>
　至此三十五年矣邇来未見其隙及齊侯伯中國二<pb n="10b"/>　國同與盟㑹者十數矣今宋無故而侵曹乃以舊怨<lb/>
　藉口而謂之伐宋公之可罪也明矣此其所以人之<lb/>
　與陳氏曰諸夏之交兵自莊之十九年未之有也于<lb/>
　是再見宋襄公為之也許氏曰同盟始相攻伐桓不<lb/>
　能一矣則何以禁外域之亂伯徳方衰諸侯浸以貳<lb/>
　也威靈之陵夷豈不惜哉家氏曰桓公志怠宋見閒<lb/>
　而起于此知宋襄之為人外静内躁于桓之方存已<lb/>
　有圖伯之心矣<pb n="11a"/>楚人敗徐于婁林<lb/>
　徐恃救也　家氏曰春秋初年猶未狄徐至此以後<lb/>
　徐方以號舉師氏曰前此三月諸侯之大夫嘗救徐<lb/>
　而今則楚人敗徐于婁林中國之威不足以震楚人<lb/>
　而當時所救無益也明矣齊桓之伯得不衰乎張氏<lb/>
　曰書以見楚兵之獨勝而救徐之功不立伐厲之謀<lb/>
　無補也陳氏曰不數年宋楚争盟以是為盟主病矣<lb/>
十有一月壬戌晉侯及秦伯戰于韓獲晉侯<pb n="11b"/>　晉侯之入也秦穆姬屬賈君焉且曰盡納羣公子晉<lb/>
　侯烝于賈君又不納羣公子是以穆姬怨之晉侯許<lb/>
　賂中大夫既而皆背之賂秦伯以河外列城五東盡<lb/>
　虢略南及華山内及解梁城既而不與十三年冬晉<lb/>
　荐饑使乞糴于秦秦伯謂子桑與諸乎對曰重施而<lb/>
　報君將何求重施而不報其民必攜攜而討焉無衆<lb/>
　必敗謂百里與諸乎對曰天災流行國家代有救災<lb/>
　恤隣道也行道有福㔻鄭之子豹在秦請伐晉秦伯<pb n="12a"/>　曰其君是惡其民何罪秦于是乎輸粟于晉自雍及<lb/>
　絳相繼命之曰汎舟之役十四年冬秦饑使乞糴于<lb/>
　晉晉人弗與慶鄭曰背施無親幸災不仁貪愛不祥<lb/>
　怒隣不義四徳皆失何以守國虢射曰皮之不存毛<lb/>
　將安傅慶鄭曰棄信背隣患孰恤之無信患作失援<lb/>
　必斃是則然矣虢射曰無損于怨而厚于宼不如勿<lb/>
　與慶鄭曰背施幸災民所棄也近猶讐之况怨敵乎<lb/>
　弗聽退曰君其悔是哉十五年秦伯伐晉卜徒父筮<pb n="12b"/>　之吉渉河侯車敗詰之對曰乃大吉也三敗必獲晉<lb/>
　君其卦遇蠱曰千乘三去三去之餘獲其雄狐夫狐<lb/>
　蠱必其君也蠱之貞風也其悔山也歳云秋矣我落<lb/>
　其實而取其材所以克也實落材亡不敗何待三敗<lb/>
　及韓晉侯謂慶鄭曰宼湥矣若之何對曰君實深之<lb/>
　可若何公曰不孫卜右慶鄭吉弗使歩揚御戎家僕<lb/>
　徒為右乘小駟鄭入也慶鄭曰古者大事必乘其産<lb/>
　生其水土而知其人心安其教訓而服習其道惟所<pb n="13a"/>　納之無不如志今乘異産以從戎事及懼而變將與<lb/>
　人易亂氣狡憤隂血周作張脉僨興外彊中乾進退<lb/>
　不可周旋不能君必悔之弗聽九月晉侯逆秦師使<lb/>
　韓簡視師復曰師少于我鬬士倍我公曰何故對曰<lb/>
　出因其資入用其寵饑食其粟三施而無報是以来<lb/>
　也今又擊之我怠秦奮倍猶未也公曰一夫不可狃<lb/>
　況國乎遂使請戰秦伯使公孫枝對曰君之未入寡<lb/>
　人懼之入而未定列猶吾憂也茍列定矣敢不承命<pb n="13b"/>　韓簡退曰吾幸而得囚壬戌戰于韓原晉戎馬還濘<lb/>
　而止公號慶鄭慶鄭曰愎諫違卜固敗是求又何逃<lb/>
　焉遂去之梁由靡御韓簡虢射為右輅秦伯將止之<lb/>
　鄭以救公誤之遂失秦伯秦獲晉侯以歸穆姬聞晉<lb/>
　侯將至以太子罃𢎞與女簡璧登臺而履薪焉使以<lb/>
　免服衰絰逆且告曰上天降災使我兩君匪以玉帛<lb/>
　相見而興戎若晉君朝以入則婢子夕以死夕以入<lb/>
　則朝以死惟君裁之乃舍諸靈臺大夫請以入公曰<pb n="14a"/>　獲晉侯以厚歸也既而䘮歸焉用之大夫其何有焉<lb/>
　公子縶曰不如殺之無聚慝焉子桑曰歸之而質其<lb/>
　太子必得大成晉未可滅而殺其君祗以成惡且史<lb/>
　佚有言曰無始禍無怙亂無重怒重怒難任陵人不<lb/>
　祥乃許晉平晉侯使郤乞告瑕吕飴甥且召之子金<lb/>
　教之言曰朝國人而以君命賞且告之曰孤雖歸辱<lb/>
　社稷矣其卜貳圉也衆皆哭晉于是乎作爰田吕甥<lb/>
　曰君亡之不恤而羣臣是憂惠之至也將若君何衆<pb n="14b"/>　曰何為而可對曰征繕以輔孺子諸侯聞之䘮君有<lb/>
　君羣臣輯睦甲兵益多好我者勸惡我者懼庶有益<lb/>
　乎衆説晉于是乎作州兵十月晉隂飴甥㑹秦伯盟<lb/>
　于王城秦伯曰晉國和乎對曰不和小人耻失其君<lb/>
　而悼䘮其親不憚征繕以立圉也曰必報讐寜事戎<lb/>
　狄君子愛其君而知其罪不憚征繕以待秦命曰必<lb/>
　報德有死無二以此不和秦伯曰國謂君何對曰小<lb/>
　人慼謂之不免君子恕以為必歸小人曰我毒秦秦<pb n="15a"/>　豈歸君君子曰我知罪矣秦必歸君貳而執之服而<lb/>
　舍之德莫厚焉刑莫威焉服者懐德貳者畏刑此一<lb/>
　役也秦可以伯納而不定廢而不立以徳為怨秦不<lb/>
　其然秦伯曰是吾心也改館晉侯饋七牢焉蛾析謂<lb/>
　慶鄭曰盍行乎對曰陷君于敗敗而不死又使失刑<lb/>
　非人臣也臣而不臣行將焉入十一月晉侯歸丁丑<lb/>
　殺慶鄭而後入是歲晉又饑秦伯又餼之粟曰吾怨<lb/>
　其君而矜其民且吾聞唐叔之封也箕子曰其後必<pb n="15b"/>　大晉其庸可冀乎姑樹德焉以待能者于是秦始征<lb/>
　晉河東置官司焉十七年夏晉太子圉為質于秦秦<lb/>
　歸河東而妻之二十二年太子圉將逃歸謂嬴氏曰<lb/>
　與子歸乎對曰子晉太子而辱于秦子之欲歸不亦<lb/>
　宜乎寡君之使婢子侍執巾櫛以固子也從子而歸<lb/>
　棄君命也不敢從亦不敢言遂逃歸　胡氏曰秦伯<lb/>
　伐晉而經不書伐專罪晉也獲晉侯以歸而經不書<lb/>
　歸免秦伯也書伐書及者兩俱有罪而以及為主書<pb n="16a"/>　獲書歸者兩俱有罪而以歸為甚今此專罪晉侯之<lb/>
　背施幸災貪愛怒隣而恕秦伯也然則秦戰義乎春<lb/>
　秋無義戰彼善于此則有之矣其不言師敗績何也<lb/>
　君獲不言師敗績君重于師也大夫戰而見獲必書<lb/>
　師敗績師與大夫敵也君為重師次之大夫敵春秋<lb/>
　之法也與孟子之言何以異孟子為時君牛羊用人<lb/>
　莫之恤也故以民為貴君為輕春秋正名定分為萬<lb/>
　世法故以君為重師次之堯以天下命舜舜亦以命<pb n="16b"/>　禹必稱元后為先此經世大常而仲尼祖述之也惟<lb/>
　此義不行然後叛逆之黨有託以為名輕棄君親而<lb/>
　不顧者矣<lb/>
十有六年春王正月戊申朔隕石于宋五是月六鷁退<lb/>
飛過宋都<lb/>
　隕石于宋五隕星也六鷁退飛過宋都風也周内史<lb/>
　叔興聘于宋宋襄公問焉曰是何祥也吉凶焉在對<lb/>
　曰今兹魯多大䘮明年齊有亂君將得諸侯而不終<pb n="17a"/>　退而告人曰君失問是隂陽之事非吉凶所生也吉<lb/>
　凶由人吾不敢逆君故也　髙郵孫氏曰是月者别<lb/>
　非戊申之日也不書日者所不知闕之也權子曰隕<lb/>
　石于宋自空凝結而隕六鷁退飛倒逆而飛必有氣<lb/>
　驅之也如此等皆是異事故書之胡氏曰石鷁隕飛<lb/>
　而得其數與名在春秋時凡有國者察于物象之變<lb/>
　亦審矣此宋異也何以書于魯史亦見當時諸國有<lb/>
　非所當告而告者矣何以不削乎聖人因災異以明<pb n="17b"/>　天人感應之理而著之于經垂戒後世如石隕于宋<lb/>
　而書曰隕石此天應之也和氣致祥乖氣致異人事<lb/>
　感于下則天變應于上茍知其故恐懼修省變可消<lb/>
　矣張氏曰星隕為石不祥也六鷁退飛不順也宋襄<lb/>
　欲圖伯而無其徳故天出怪異以警懼之卒之五年<lb/>
　被執六年兵敗天之示人顯矣髙氏曰聖人之于災<lb/>
　祥不敢必其有亦不敢必其無若必其無則有國者<lb/>
　不復畏天若必其有則後世將妄推象類以求天意<pb n="18a"/>　所在其弊有不可勝言若漢世圖䜟之學是也故聖<lb/>
　人于災祥存之而不辨使人知所戒而已昔髙宗祭<lb/>
　成湯有飛雉升鼎耳而雊祖已訓諸王曰唯先格王<lb/>
　正厥事不言其吉凶禍福唯使正厥事而已此先王<lb/>
　處災祥之法也春秋書災祥之㫖蓋不異祖已之意<lb/>
三月壬申公子季友卒<lb/>
　胡氏曰季者其字也友者其名也大夫卒而書名則<lb/>
　曷為稱字聞諸師曰春秋時魯卿有生而賜氏者季<pb n="18b"/>　友仲遂是也生而賜氏者何命之世為卿也季子忠<lb/>
　賢在僖公有翼戴之勤襄仲殺逆在宣公有援立之<lb/>
　力此二君者不勝私情欲以異賞報之也故皆生而<lb/>
　賜氏俾世其官經于其卒各以氏書者誌變法亂紀<lb/>
　之端權臣竊柄之禍其垂戒逺矣<lb/>
夏四月丙申鄫季姬卒<lb/>
　胡氏曰内女嫁于諸侯則尊同尊同則記其卒記其<lb/>
　卒則必記其葬然而有不記者此筆削之㫖非可以<pb n="19a"/>　例求者也宋伯姬在家為淑女既嫁為賢婦死于義<lb/>
　而不囘此行之超絶卓異者既書其葬又載其諡僖<lb/>
　公鍾愛季姬使自擇配季姬不能自克以禮恃愛而<lb/>
　行雖書其卒因奪其葬所以謹夫婦之道正人倫之<lb/>
　統明王教之始也<lb/>
秋七月甲子公孫茲卒<lb/>
冬十有二月公㑹齊侯宋公陳侯衞侯鄭伯許男邢侯<lb/>
曹伯于淮<pb n="19b"/>　謀鄫且東畧也城鄫役人病有登城而呼曰齊有亂<lb/>
　不果城而還　樸鄉吕氏曰北伐山戎南伐楚西為<lb/>
　葵丘之盟東㑹于淮桓公之威加于天下者畧徧矣<lb/>
　此伯者之極盛也<lb/>
十有七年春齊人徐人伐英氏<lb/>
　齊人為徐伐英氏以報婁林之役也　髙郵孫氏曰<lb/>
　英氏近于楚而附屬之齊桓以楚之强而暴中國也<lb/>
　于是㑹徐人伐之且為徐申其忿也髙氏曰為徐伐<pb n="20a"/>　楚而不加兵于楚乃移兵于英氏非所以禦強暴而<lb/>
　救中國也謝氏曰桓公無東畧之志可知也<lb/>
夏滅項<lb/>
　師滅項淮之㑹公有諸侯之事未歸而取項齊人以<lb/>
　為討而止公　權子曰滅人之國罪惡大矣在君則<lb/>
　當諱故魯滅國書取滅項君在㑹季孫為之也故不<lb/>
　諱胡氏曰執政之臣擅權為惡而不與之諱此春秋<lb/>
　尊君抑臣不為朋黨比周之意也陳氏曰書滅項失<pb n="20b"/>　兵權之漸也襄公在晉書邾庻其来奔昭公在晉書<lb/>
　莒牟夷来奔皆非常也春秋之季大夫不禀命于諸<lb/>
　侯非但魯也鄭伯㑹于夷儀鄭公孫舍之帥師入陳<lb/>
　蔡侯㑹于召陵蔡公孫姓帥師滅沈春秋必謹而志<lb/>
　之<lb/>
秋夫人姜氏㑹齊侯于卞<lb/>
　聲姜以公故㑹齊侯于卞　謝氏曰卞魯邑齊侯自<lb/>
　淮還師而夫人出㑹焉張氏曰大臣滅項而止僖公<pb n="21a"/>　刑已偏頗又㑹婦人于魯地此管仲既亡桓公志荒<lb/>
　之㑹也髙氏曰卞之㑹夫人以齊侯止公故其情則<lb/>
　可而禮則不可也<lb/>
九月公至自㑹<lb/>
冬十有二月乙亥齊侯小白卒<lb/>
　齊侯之夫人三王姬徐嬴蔡姬皆無子齊侯好内多<lb/>
　内寵内嬖如夫人者六人長衞姬生武孟少衞姬生<lb/>
　惠公鄭姬生孝公葛嬴生昭公密姬生懿公宋華子<pb n="21b"/>　生公子雍公與管仲屬孝公于宋襄公以為太子雍<lb/>
　巫有寵于衞共姬因寺人貂以薦羞于公亦有寵公<lb/>
　許之立武孟管仲卒五公子皆求立冬十月乙亥齊<lb/>
　桓公卒易牙入與寺人貂因内寵以殺羣吏而立公<lb/>
　子無虧孝公奔宋十二月乙亥赴辛巳夜殯　愚按<lb/>
　孔子曰管仲相桓公霸諸侯一匡天下民到于今受<lb/>
　其賜又曰桓公九合諸侯一匡天下管仲之力也如<lb/>
　其仁如其仁又曰齊桓公正而不譎孟軻氏五霸<pb n="22a"/>　三王之罪人也又曰仲尼之徒無道桓文之事者誦<lb/>
　此則齊桓之行事可知而功過不得相掩矣蓋王者<lb/>
　之學至誠無偽純亦不已故商周之盛傳世之逺至<lb/>
　七八百年澤猶未泯霸者之術假公濟私始勤終怠<lb/>
　故桓公身死未幾五子争立國内大亂誠偽之分禍<lb/>
　福如此可不畏哉權子曰得天理之正極人倫之至<lb/>
　者堯舜之道也用其私心依仁義之偏者霸者之事<lb/>
　也王道如砥本乎人情出乎禮義若履大路而行無<pb n="22b"/>　復囘曲霸者﨑嶇反側於曲徑之中而卒不可與入<lb/>
　堯舜之道故誠心而王則王矣假之以霸則霸矣二<lb/>
　者其道不同在審其初而已易所謂差若毫釐繆以<lb/>
　千里其初不可不審也故治天下必先立其志志立<lb/>
　則邪説不能移異端不能惑故力進于道而莫之禦<lb/>
　也茍以霸者之心而求王道之成是衒石以為玉也<lb/>
　故仲尼之徒無道桓文而曾西耻比管仲義所不由<lb/>
　也五峯胡氏曰齊亦公侯之地耳管仲得政遂能强<pb n="23a"/>　大霸諸侯何也守信不貳行法無移舉用賢才開闢<lb/>
　言路不藉樹蓄務富民財不大興兵務舒民力仗尊<lb/>
　王之義㑹于首止天子憚其正而王室之亂消寜魯<lb/>
　難誅哀姜公道伸而諸侯服盟于召陵制荆楚而中<lb/>
　國之義立城衞楚丘城邢夷儀遷杞緣陵而外寇不<lb/>
　得肆此其所以九合諸侯虎視中原之大畧也若夫<lb/>
　伐魯國以殺子糾而父子兄弟之恩薄五大夫立子<lb/>
　頺出天王不能奔命而君臣之義虧魯晉宋有弑君<pb n="23b"/>　之賊而不能討也陳有殺嫡立庻之罪而不能正也<lb/>
　鄭有兄弟争國之禍而不能平也以不從己則伐宋<lb/>
　伐鄭伐陳執濤塗厚自封殖滅譚滅遂處己若是何<lb/>
　以服人于是北則晉專冀方西則秦專雍土南則荆<lb/>
　楚強横滅弦滅黄圍許伐徐而終不退聽也原其失<lb/>
　皆由不知天理之本而馳心于功利之域故無以得<lb/>
　天下心而功烈如彼其卑也其去王也逺矣大東莱<lb/>
　吕氏曰桓公雖能用管仲尊王室霸諸侯有一匡天<pb n="24a"/>　下之功然仲本無正心誠意格君之學徒急于一時<lb/>
　之功利卒至五子之亂其所以有始無終者家法之<lb/>
　不正也管仲且有三歸之失豈能正其君哉樸鄉吕<lb/>
　氏曰霸圖之興小白為之首霸權之重小白為之盛<lb/>
　小白未興之前天下不知有王小白既興以後天下<lb/>
　始知有霸天下不知有王君子以為憂也天下始知<lb/>
　有霸君子又豈以為喜乎然是時也有相盟者矣而<lb/>
　未有合諸侯以同盟者合諸侯以同盟者自小白始<pb n="24b"/>　有相㑹者矣而未有合諸侯以大㑹者合諸侯以大<lb/>
　㑹者自小白始方其列國争衡侯度無統亦誠有望<lb/>
　于方伯連帥之功然而大合諸侯糾率列國同盟而<lb/>
　有主盟同㑹而有主㑹其事則前此所未有也而小<lb/>
　白創為之是以當時諸侯亦疑焉而未至北杏之㑹<lb/>
　小白圖霸之始也舉天下而聽命于一邦向未之有<lb/>
　也魯為是疑焉遲遲而不至至莊二十七年再盟于<lb/>
　幽則始授之諸侯矣自是而后㑹于檉盟于貫㑹于<pb n="25a"/>　陽穀盟于首止于甯母于洮于葵丘于鹹于牡丘于<lb/>
　淮諸侯無一役之不從焉召陵之役諸侯之大夫一<lb/>
　語不中則其身見執而其國見伐首止之盟鄭伯逃<lb/>
　歸則新城之圍伐鄭之師連年不捨不至于乞盟不<lb/>
　已葵丘之㑹幾于改物淮之㑹其霸既衰之時也魯<lb/>
　猶以滅項之故而見止焉是則合天下而聽命于一<lb/>
　邦者未有如桓公之盛也是故北杏之㑹諸侯遲焉<lb/>
　而未至葵丘之㑹諸侯奔走而畢從遲焉而未至者<pb n="25b"/>　是諸侯猶不敢以事周者事齊也奔走而畢從者是<lb/>
　諸侯不敢不以其事王者事霸也霸圖之盛王迹之<lb/>
　泯歟然則諸侯之所以從小白者其故何也曰春秋<lb/>
　之初王綱浸弛天下未有知尊周者小白起而倡為<lb/>
　尊周之義春秋之初列國分爭諸侯未有寜處者小<lb/>
　白起而執其安中國之權春秋之初外寇恣横莊閔<lb/>
　之際益以强盛當時莫有能攘却之者小白起而振<lb/>
　其攘夷狄之功故讀隱桓之春秋則見天下之無王<pb n="26a"/>　而紛紛者莫之一也讀莊閔僖之春秋則見天下之<lb/>
　有霸而擾擾者有所依也是則霸圖之興固天下之<lb/>
　至幸也然桓隱之間天下雖不知有王而王之實猶<lb/>
　存何者王之威令雖不行而其權猶未有所移也閔<lb/>
　僖之間天下既知有霸而王之實已泯何者移其所<lb/>
　以事王者而事霸也是則霸圖之盛又非天下之至<lb/>
　不幸歟故嘗謂小白未興之前是一時也小白既興<lb/>
　之後是一時也小白既卒之後是一時也王綱浸弛<pb n="26b"/>　莫提挈之侯度無統莫糾率之外冦恣横莫攘却之<lb/>
　此小白未興之時也五禁明而王臣不下聘者四十<lb/>
　二年盟㑹同而諸侯無所爭者三十年南盟召陵北<lb/>
　弭孤竹此小白既興之時也天王出居而官守不問<lb/>
　衞滅懿親而義師無討楚書子而主盟狄書人而參<lb/>
　盟此小白既卒之時也然小白一身亦三變焉伐郳<lb/>
　侵宋侯度不一入蔡侵鄭戎疾未殄滅譚滅遂履事<lb/>
　未乆施設多乖遇穀盟扈閱理未熟檢防是肆蓋小<pb n="27a"/>　白圖霸之初也貫澤而下葵丘以前衣裳不歃血兵<lb/>
　車無大戰夫子稱其一匡孟子與其為盛在此數年<lb/>
　此小白定霸之日也九國叛而震矜萌管仲死而繩<lb/>
　墨廢城把貶于城邢救徐怠于救許此小白成霸之<lb/>
　後也驗春秋大𫝑之三變則小白為有功觀桓公一<lb/>
　身之三變而其功亦為不逺徐攷顛末而小白之事<lb/>
　可得而知矣<lb/>
十有八年春王正月宋公曹伯衞人邾人伐齊夏師救<pb n="27b"/>齊五月戊寅宋師及齊師戰于甗齊師敗績狄救齊<lb/>
　宋襄公以諸侯伐齊三月齊人殺無虧齊人將立孝<lb/>
　公不勝四公子之徒遂與宋人戰夏五月宋敗齊師<lb/>
　于甗立孝公而還　穀梁氏曰非伐䘮也胡氏曰伐<lb/>
　齊之䘮奉少奪長其罪大故其責詳書救齊者善魯<lb/>
　也救者善則伐者惡矣凡書救未有不善之也書狄<lb/>
　救齊者許狄也許救者則罪伐者矣許之曷為不稱<lb/>
　人深著中國諸侯之罪也凡伐者為客受伐者為主<pb n="28a"/>　今齊人受伐以宋為主者曲在宋也凡師直為壯曲<lb/>
　為老書齊師敗績者責齊臣也或曰桓公管仲嘗屬<lb/>
　孝公于宋襄以為世子矣則何以不可立乎曰不能<lb/>
　制命雖天王欲撫鄭伯以從楚春秋猶以大義裁之<lb/>
　而不與也桓公君臣乃欲以私愛亂長㓜之節其可<lb/>
　哉春秋深罪宋公大義明矣　愚謂古之為學者物<lb/>
　格而後知至知至而後意誠意誠而後心正心正而<lb/>
　後身脩身脩而後家齊家齊而後國治國治而後天<pb n="28b"/>　下平其為功自内以及外其為效由近以及逺故脩<lb/>
　身以治其國而國無不治者矣桓公不知正心誠意<lb/>
　之學惟以趨事赴功為務故其攘夷狄安中國雖有<lb/>
　一時之功身死未幾五子爭立鄰國交伐由其身之<lb/>
　不脩家之不齊知治其外而不知治其内知治于人<lb/>
　而不知治于身也桓公之德如此固可見矣宋襄公<lb/>
　方欲圖伯諸侯以安中國而首亂人少長之序伐與<lb/>
　國之䘮則其伯業之不遂又何待執于盂而後見哉<pb n="29a"/>　則有天下國家者可不知所以為學乎<lb/>
秋八月丁亥葬齊桓公<lb/>
　樸鄉吕氏曰讀此編者自齊小白卒至葬齊桓公當<lb/>
　作一類㸔胡氏曰桓公九合諸侯不以兵車威令加<lb/>
　乎四海幾于改物雖名方伯實行天子之事然而不<lb/>
　能慎終如始付託非人柩方在殯四鄰謀動其國家<lb/>
　而莫之恤至于九月而後葬以此見功利之在人淺<lb/>
　矣春秋明道正義不急近功不規小利于齊桓晉文<pb n="29b"/>　有所貶而無過襃以此<lb/>
冬邢人狄人伐衞<lb/>
　圍莵圃衞侯以國讓父兄子弟及朝衆曰茍能治之<lb/>
　燬請從焉衆不可而後師于訾婁狄師退　愚按穀<lb/>
　梁氏曰狄伐衞救齊故進而稱人然以經考之狄救<lb/>
　齊齊亂定而後葬桓公今又踰時矣邢人始與狄人<lb/>
　伐衞安得為救齊也師氏曰聖人之心遂肯以一事<lb/>
　許其餘乎家氏曰果善之何不于救齊之際而善之<pb n="30a"/>　今乃于伐衞而進之蓋春秋書邢人狄人伐衞者責<lb/>
　邢不當與狄比而伐與國也謝氏曰邢人引狄以為<lb/>
　中國患先邢人罪以首患也薛氏曰狄之書人何齒<lb/>
　乎邢也狄邢衞之宼讐也邢衞嘗同患難者也幸乎<lb/>
　方伯之死交宼讐以伐同患取亡之道也<lb/>
　<lb/>
　<lb/>
　<pb n="30b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷十五<lb/>
</p>

  </div>
            <div>
                <head>春秋闕疑卷十六</head>
    <p>
<pb n="1a"/>欽定四庫全書<lb/>
　春秋闕疑卷十六　　　　　元　鄭玉　撰<lb/>
十有九年春王三月宋人執滕子嬰齊<lb/>
　髙氏曰此宋襄求霸也求霸而執滕子春秋之俗也<lb/>
　俗者何雖齊桓亦滅譚滅遂降鄣皆無名也特兼弱<lb/>
　以威而已滕子何以名執而名之者不反之辭也莊<lb/>
　十六年幽之㑹齊桓始霸滕子與焉既而背之自此<lb/>
　之後至齊侯卒凡三十七年衣裳兵車之㑹未嘗列<pb n="1b"/>　于其間故此年宋襄既有圖霸之心而首執滕子以<lb/>
　令諸侯也然宋襄圖霸當以徳懐来之今乃肆已之<lb/>
　强擅執國君以凌轢諸夏執而不反亦以甚矣此春<lb/>
　秋所以人宋也<lb/>
夏六月宋公曹人邾人盟于曹南<lb/>
　臨江劉氏曰曹南曹之南也謝氏曰宋襄内無逺畧<lb/>
　而欲隆霸業以紹齊桓于是首為曹南之盟從之者<lb/>
　曹人邾人而已諸侯不服可知也與北杏之㑹異矣<pb n="2a"/>　髙郵孫氏曰曹邾皆稱人者蓋宋襄威徳未著曹邾<lb/>
　但使其臣㑹之<lb/>
鄫子㑹盟于邾己酉邾人執鄫子用之<lb/>
　宋公使邾文公用鄫子于次雎之社欲以屬東夷司<lb/>
　馬子魚曰古者六畜不相為用小事不用大牲而况<lb/>
　敢用人乎祭祀以為人也民神之主也用人其誰饗<lb/>
　之齊桓公存三亡國以屬諸侯義士猶曰薄德今一<lb/>
　㑹而虐二國之君又用諸淫昏之鬼將以求霸不亦<pb n="2b"/>　難乎得死為幸　劉氏意林曰曹南之㑹雖有邾人<lb/>
　即非邾子今此㑹盟于邾者詳驗經文是邾國自為<lb/>
　盟㑹非復向者曹南之盟也若宋公使邾人執鄫子<lb/>
　而春秋越宋治邾是為首惡者不誅而脅從者見討<lb/>
　也春秋原心定罪豈其若是哉吾固曰宋不使邾用<lb/>
　鄫子也家氏曰槩觀宋襄公平日則好名而畏義者<lb/>
　也方其為太子以讓國聞其後與楚人戰欲以不禽<lb/>
　二毛不鼓不成列而取仗義之名豈有今日而用同<pb n="3a"/>　盟國君于淫昏之社無道若此者乎髙郵孫氏曰邾<lb/>
　之與鄫世讐之國故宣十八年又戕鄫子于其國都<lb/>
　但邾鄫小國其相讐之迹不能悉見經惟紀其無道<lb/>
　之甚者爾用之之説三傳不同左氏以為用之于次<lb/>
　雎之社公穀皆以為叩其鼻血至昭十一年楚人執<lb/>
　蔡世子友以歸用之杜預以為祭山公羊則以為築<lb/>
　防趙子之徒又以為用為盟歃之牲皆不同也然考<lb/>
　之于經但曰用之不云所用之迹蓋春秋之時有用<pb n="3b"/>　人為牲者大亂之極聖人所不忍言但曰用之則知<lb/>
　以人為用也不必以正其名所重者用之而已　愚<lb/>
　按劉氏之説與傳文雖異於經為合然無所據又㑹<lb/>
　盟于邾之文他無此例不敢以為决然姑著其疑以<lb/>
　俟知者<lb/>
秋宋人圍曹<lb/>
　討不服也子魚言于宋公曰文王聞崇徳亂而伐之<lb/>
　軍三旬而不降退修教而復伐之因壘而降詩曰刑<pb n="4a"/>　于寡妻至于兄弟以御于家邦今君德無乃猶有所<lb/>
　闕而以伐人若之何盍姑内省德乎無闕而後動<lb/>
　陳氏曰諸夏之書圍國自此始胡氏曰盟于曹南口<lb/>
　血未乾今復圍曹者討不服也愛人不親反其仁治<lb/>
　人不治反其智襄公不能内自省徳而急于合諸侯<lb/>
　執嬰齊非霸討不足以示威盟曹南非同志不足以<lb/>
　示信卒于兵敗身傷不知反求諸已欲速見小利之<lb/>
　過也張氏曰齊桓之霸屈意去忿盟魯平宋以致諸<pb n="4b"/>　侯先近故也今襄公欲圖諸侯近于宋者莫如曹滕<lb/>
　滕既執矣曹又被圍宜其不遂霸也家氏曰當是時<lb/>
　鄭入滑狄侵衞魯伐邾以中國無霸而動也宋襄苟<lb/>
　能治其所當治則義聲暢而霸業成矣此春秋所望<lb/>
　于宋襄者故比事以見義<lb/>
衞人伐邢<lb/>
　秋衞人伐邢以報莵圃之役于是衞大旱卜有事于<lb/>
　山川不吉甯莊子曰昔周饑克殷而年豐今邢方無<pb n="5a"/>　道諸侯無霸天其或者欲使衞討邢乎從之師興而<lb/>
　雨　髙氏曰衞不伐狄而伐邢是以人之左氏謂師<lb/>
　興而雨不亦誣哉薛氏曰非王命而擅征伐怨以報<lb/>
　怨而已<lb/>
冬㑹陳人蔡人楚人鄭人盟于齊<lb/>
　陳穆公請修好于諸侯以無忘齊桓之德冬盟于齊<lb/>
　修桓公之好也　杜氏曰地于齊齊亦與盟胡氏曰<lb/>
　盟㑹皆君之禮也微者盟㑹不志于春秋凡所志者<pb n="5b"/>　必有君與貴大夫居其間也然則為此盟者乃公與<lb/>
　陳蔡楚鄭之君或其大夫曷為内則没公外則人諸<lb/>
　侯與大夫諱是盟也楚人之得與中國㑹盟自此始<lb/>
　也莊十年荆敗蔡師始見于經其後入蔡伐鄭皆以<lb/>
　號舉夷狄之也僖公元年改而稱楚經亦書人于是<lb/>
　乎浸强矣然終桓公世皆止書人而不得與中國㑹<lb/>
　盟者以修霸業能制其强故也桓公既没中國無霸<lb/>
　鄭伯首朝于楚其後遂為此盟故春秋没公人陳蔡<pb n="6a"/>　諸侯而以鄭列其下者蓋深罪之也又二年復盟于<lb/>
　鹿上至㑹于盂遂執宋公以伐宋而楚于是乎大張<lb/>
　列位于陳蔡之上而書爵矣聖人書此豈與之乎所<lb/>
　以著夷狄之强傷中國之衰莫能抗也故深諱此盟<lb/>
　一以外夷狄二以惡諸侯之失道三以謹盟㑹之始<lb/>
　也<lb/>
梁亡<lb/>
　十八年梁伯益其國而不能實也命曰新里秦取之<pb n="6b"/>　至是春遂城而居之初梁伯好土功亟城而弗處民<lb/>
　罷而弗堪則曰某宼將至乃溝公宫曰秦將襲我民<lb/>
　懼而潰秦遂取梁　左氏曰梁亡不書其主自取之<lb/>
　也公羊氏曰此未有伐者其言梁亡何自亡也其自<lb/>
　亡奈何魚爛而亡也穀梁氏曰湎于酒淫于色心昏<lb/>
　耳目塞上無正長之治大臣背叛民為寇盗梁亡自<lb/>
　亡也陸氏微㫖曰梁伯亟用其民自取滅亡其罪當<lb/>
　矣秦人肆其强暴取人之國没而不書其義安在曰<pb n="7a"/>　乘人之危其惡易見也滅人之國其罪易知也自取<lb/>
　滅亡其意微矣春秋之作聖人所以明微也胡安定<lb/>
　先生曰大抵邦國用賢則存失賢則亡賢既不用上<lb/>
　下放恣百度頽圮何止于土工刑法淫威而已哉故<lb/>
　梁之自亡失賢而亡也胡氏曰天行健君子以自强<lb/>
　不息古之諸侯朝修其禁令晝攷其國職夕省其典<lb/>
　刑夜儆百工無使慆淫而後即安故克勤于邦荒度<lb/>
　土工者禹也慄慄危懼檢身若不及者湯也自朝至<pb n="7b"/>　于日中昃不遑暇食用咸和萬民者文王也凡有國<lb/>
　家者土地雖廣人民雖衆兵甲雖多城郭雖固而不<lb/>
　能自强于政治則日危月削如火銷膏以至滅亡而<lb/>
　莫覺也而况好土工輕民力湎于酒淫于色心昬而<lb/>
　出惡政者乎其亡可立而待也<lb/>
二十年春新作南門<lb/>
　髙郵孫氏曰春秋之法言新則有舊也言作則有加<lb/>
　也因其舊而制度有加焉所謂新作也胡氏曰書新<pb n="8a"/>　作南門譏用民力于所不當為也魯人為長府閔子<lb/>
　騫曰仍舊貫如之何何必改作孔子曰夫人不言言<lb/>
　必有中春秋凡用民力得其時制者猶書于䇿以見<lb/>
　勞民為重事而况輕用于所不當為者乎然僖公嘗<lb/>
　修泮宫復閟宫矣奚斯董其役史克頌其事而經不<lb/>
　書者宫廟以事其祖考學校以教國之子弟二者為<lb/>
　國之先務雖用民力不可廢也其垂戒之意湥矣髙<lb/>
　氏曰諸侯宫城之門皆有定制輒更舊制而増大之<pb n="8b"/>　罪不止于勞民而已<lb/>
夏郜子来朝<lb/>
五月乙巳西宫災<lb/>
　公羊氏曰西宫者小寢也有西宫則有東宫矣穀梁<lb/>
　氏曰以是為閔宫也胡安定先生曰若是閔宫則明<lb/>
　書新宫不得謂之西宫也此西宫蓋公之别宫也家<lb/>
　氏曰小寢人君燕私之地災見于是警戒湥矣人君<lb/>
　之過不在朝路臨蒞之時而常在于深宫燕處之際<pb n="9a"/>　天之示譴豈徒然哉<lb/>
鄭人入滑<lb/>
　滑人叛鄭而服于衞夏鄭公子士洩堵寇帥師入滑<lb/>
　　家氏曰自齊桓公没諸侯動兵相侵弱小漸被其<lb/>
　毒宋襄茍欲踵霸當禀王命㑹諸侯伸要束而懲之<lb/>
　如鄭人入滑皆當糾也舍是不為而執滕圍曹强人<lb/>
　從已烏能有成<lb/>
秋齊人狄人盟于邢<pb n="9b"/>　齊狄盟于邢謀衞難也于是衞方病邢　家氏曰甚<lb/>
　哉齊昭之愚無知也桓公征楚而服之己乃與之盟<lb/>
　于國桓公攘狄而却之己乃與之盟于邢反常逆理<lb/>
　抑至于是傳曰厥父菑厥子乃不肯播厥父基厥子<lb/>
　乃弗肯堂其齊昭之謂乎春秋俱書曰人亦所以外<lb/>
　齊也亷耻道䘮而以狄病衛齊不競矣<lb/>
冬楚人伐隨<lb/>
　隨以漢東諸侯叛楚冬楚鬬榖於莵帥師伐隨取成<pb n="10a"/>　而還　襄陵許氏曰楚既服隨則將爭衡上國矣而<lb/>
　宋欲盟之其能絀乎師氏曰楚在齊桓之世雖未至<lb/>
　于竄伏然亦未至于太甚今齊桓既死乃敢與諸侯<lb/>
　盟于齊以萌圖霸之心又肆征伐以示可畏之威諸<lb/>
　侯無能為者明年遂有鹿上之盟及秋又有盂之㑹<lb/>
　于是執宋公以伐宋先書齊之盟繼書隨之伐所以<lb/>
　明楚之幾微已動于此而宋不悟也<lb/>
二十有一年春狄侵衞<pb n="10b"/>　張氏曰因邢之盟也孝公不能嗣父之業楚狄皆因<lb/>
　之以為中國患此齊邢之盟所以兩書而邢衞並受<lb/>
　其禍也許氏曰中國無霸則諸侯力政四方衡决民<lb/>
　被其災此書伐衞伐邢入滑伐隨侵衞著無霸之患<lb/>
　也家氏曰為中國患者狄與楚也楚强大未易治狄<lb/>
　悍而㣲自桓公之没再侵衞彼謂衞人失霸國之援<lb/>
　而可欺也宋襄與其盟楚而求諸侯盍若伐狄以寜<lb/>
　諸夏能治狄而霸政舉矣顧乃舍其力之所可及義<pb n="11a"/>　之所當為而為其所不可為狂躁害之也<lb/>
宋人齊人楚人盟于鹿上<lb/>
　二十年宋襄公欲合諸侯臧文仲聞之曰以欲從人<lb/>
　則可以人從欲鮮濟至是宋人為鹿上之盟以求諸<lb/>
　侯于楚楚人許之公子目夷曰小國爭盟禍也宋其<lb/>
　亡乎幸而後敗　師氏曰齊侯圖伯惟以尊中國為<lb/>
　辭故能假仁義以為盟主凡與諸侯㑹盟或主王人<lb/>
　或主王世子或主宰周公不然則中國五等之諸侯<pb n="11b"/>　而止耳今宋欲圖霸乃與楚人為鹿上之盟以求諸<lb/>
　侯不知何以令諸侯而成霸業乎小東莱吕氏曰宋<lb/>
　襄欲霸乃求楚所㑹之諸侯蓋楚子有意執之故許<lb/>
　之也齊晉所以霸皆先弱楚楚與中國其勢不兩立<lb/>
　桓公有葵丘之㑹晉文有城濮之戰所以攘僣亂安<lb/>
　中國而成霸業也宋襄欲霸反求諸侯于楚是與亂<lb/>
　同事也安能與齊晉並霸乎宜其見辱于楚也張氏<lb/>
　曰霸中國者宋之欲也亂中國者楚之欲也欲霸中<pb n="12a"/>　國而求之于淫名亂常之楚與之同盟此春秋所以<lb/>
　列序而人之以著襄公之自取敗辱也陳氏曰齊桓<lb/>
　卒宋襄欲繼之而霸而求諸侯于楚楚于是爭長于<lb/>
　宋則是盟也莫適為主人自為盟而已矣<lb/>
夏大旱<lb/>
　公欲焚巫尫臧文仲曰非旱僃也修城郭貶食省用<lb/>
　務穡勸分此其務也巫尫何為天欲殺之則如勿生<lb/>
　若能為旱焚之滋甚公從之是嵗也饑而不害　髙<pb n="12b"/>　郵孫氏曰春秋之記災異有曰不雨者旱不為災隂<lb/>
　陽不和之異也有曰大雩者旱未為災非時而雩也<lb/>
　有曰大旱者旱而為災非常也旱而為災則不雨矣<lb/>
　不雨淺于旱也旱則雩矣言雩未見其災也春秋書<lb/>
　大旱者二非常為災之辭也師氏曰不月以見其經<lb/>
　時焉髙氏曰以二百四十二年而兩大旱何其少也<lb/>
　曰所謂大旱者非特吾國也舉天下言之也<lb/>
秋宋公楚子陳侯蔡侯鄭伯許男曹伯㑹于盂執宋公<pb n="13a"/>以伐宋<lb/>
　諸侯㑹宋公于盂子魚曰禍其在此乎君欲已甚其<lb/>
　何以堪之于是楚執宋公以伐宋　陳氏曰宋楚初<lb/>
　爭長也是故楚稱子而序陳蔡鄭許曹之上不知諸<lb/>
　侯之從楚與從宋與不予宋以霸也公羊氏曰易為<lb/>
　不言楚子執之不與楚子之執諸侯也髙氏曰執宋<lb/>
　公者楚也而繫于在㑹諸侯執之之辭何也所以深<lb/>
　罪在㑹之諸侯也南面之君兵非不多而力非不足<pb n="13b"/>　也而聽楚人執辱中國主盟之君而莫之敢違其不<lb/>
　勇于為義亦甚矣雖宋德不足懐慮不及逺力求諸<lb/>
　侯以及于難而諸侯甘心事楚人以致楚人侵凌中<lb/>
　國此罪不可貸故以諸侯共執為文不使楚人專執<lb/>
　中國諸侯也張氏曰按公羊傳曰宋公與楚子期以<lb/>
　乘車之㑹公子目夷諫曰楚夷國也强而無義請以<lb/>
　兵車往㑹宋公曰不可吾與之約為乘車之㑹自我<lb/>
　為之自我墮之不可楚人果伏兵車執宋公以伐宋<pb n="14a"/>　夫孔子相定公㑹齊侯乃甥舅之國猶以為文事不<lb/>
　可無武僃請司馬以行楚南蠻也而可信其詐偽之<lb/>
　約徒手出㑹之是輕以其身溷于虎狼之羣也不免<lb/>
　宜矣胡氏曰春秋為賢者諱宋公見執不少隱之何<lb/>
　也夫盟主者所以合天下之諸侯攘僣亂尊王室者<lb/>
　也宋公欲繼齊桓之烈而與楚盟㑹豈攘僣亂尊王<lb/>
　室之義乎故人宋公于鹿上之盟而盂之㑹直書而<lb/>
　不隠所以深貶之也家氏曰春秋正名之書也楚自<pb n="14b"/>　熊通以来妄自尊大遂僭王者之隆名春秋每以號<lb/>
　舉不使之得與中國諸侯齒今楚益强盛合諸侯詐<lb/>
　以執宋公中國一大變也春秋以楚子書夫豈進而<lb/>
　爵之乎蕃服雖大曰子彼革號僭王以兵猾夏春秋<lb/>
　序以子爵所以正其始封之名辨中外之分孰云其<lb/>
　漸進楚人乎自是而後楚始書子正名也或曰如子<lb/>
　所言始何以書荆人今何以書楚子乎曰始其来聘<lb/>
　僭號于國中耳春秋姑以號舉今㑹于齊盟于鹿上<pb n="15a"/>　諸侯畏其强大有以事王者而事之春秋于是正其<lb/>
　始封之名書之曰子示天王之尊乃天下共主非僣<lb/>
　竊所得干也自是而後楚之慿陵無不書子何爵之<lb/>
　有哉髙郵孫氏曰春秋因㑹而執諸侯惟二處盂之<lb/>
　㑹楚人執宋公而不言楚人溴梁之㑹晉侯執莒子<lb/>
　邾子而斥言晉人二事畧同而書之異辭者聖人之<lb/>
　意也盂之㑹中國之諸侯隨盟主而㑹楚子楚子執<lb/>
　宋公以伐宋又代楚子而伐之罪不責于楚子諸侯<pb n="15b"/>　實同之也溴梁之㑹晉侯以大義帥諸侯而㑹焉執<lb/>
　莒邾之君者晉侯也以信㑹而以詐執之可責者晉<lb/>
　侯也蓋春秋之輕重與奪惟義所在爾<lb/>
冬公伐邾<lb/>
　髙氏曰是舉也不為無義至明年伐邾取須句則魯<lb/>
　之情可見矣不書邾滅須句者罪公聽婦人之言而<lb/>
　興兵以伐婚姻之國因以為已利也<lb/>
楚人使宜申来獻㨗<pb n="16a"/>　穀梁氏曰㨗軍得也其不曰宋㨗何也不與楚捷於<lb/>
　宋也髙氏曰中國于外域則有㨗諸侯于天子則有<lb/>
　獻㨗今所獻者宋㨗也所使宜申者楚子也楚子所<lb/>
　以来獻㨗者致公也聖人不予外域反㨗乎中國故<lb/>
　書楚人来獻而不云宋㨗也楚與諸侯同伐宋而魯<lb/>
　不與焉及得宋㨗特使宜申来誇示以威魯蓋欲致<lb/>
　魯侯来聽盟也髙郵孫氏曰春秋書獻㨗者二齊稱<lb/>
　戎㨗㨗山戎也山戎則可㨗矣而獻有罪焉不得没<pb n="16b"/>　戎㨗而不言也宋襄求霸而不果至于見執而伐之<lb/>
　宋中國也而荆蠻㨗之荆蠻安得㨗吾中國乎不曰<lb/>
　宋㨗不以中國而㨗于荆蠻也中國無見㨗于荆蠻<lb/>
　之理也無其理則不言焉所以䕶中國而法後世也<lb/>
　陳氏曰盂㑹不稱子無以見楚宋之爭長獻㨗于魯<lb/>
　不人之則是遂予楚也胡氏曰諸侯從楚伐宋而魯<lb/>
　獨不與故楚来獻㨗以脅魯為魯計者拒其使而不<lb/>
　受可也請于天王而討之可也宋公先代之後作賓<pb n="17a"/>　王家方修盟㑹而伏兵車執之于壇坫之上又以軍<lb/>
　獲遺獻諸侯其横逆甚矣拒其使而不受聲其罪而<lb/>
　致討何患無辭家氏曰當是時舉中國之大無有能<lb/>
　辨斯事者晉文不興楚之禍中國亦何所不至乎<lb/>
十有二月癸丑公㑹諸侯盟于薄釋宋公<lb/>
　㑹于薄以釋之子魚曰禍猶未也未足以懲君　公<lb/>
　羊氏曰執未有言釋者此其言釋之何公與議爾也<lb/>
　穀梁氏曰不言楚不與楚專釋也髙氏曰公本不附<pb n="17b"/>　楚因宜申来獻宋㨗之故不敢不與楚㑹而書㑹諸<lb/>
　侯者以諸侯皆在是故前目後凡且見公之續至也<lb/>
　執宋公釋宋公皆楚子耳前之執宋公既以諸侯共<lb/>
　執為文此又蒙上諸侯共釋為文者聖人抑制僣竊<lb/>
　不使楚子得以專執釋中國之諸侯懲荆舒之意也<lb/>
　蘓氏曰凡諸侯見執而不失國者于歸名之書曰某<lb/>
　侯某歸于某此其不名而言釋何也以為執之釋之<lb/>
　皆在諸侯也若是而尚可求諸侯乎師氏曰盂之㑹<pb n="18a"/>　宋為主而楚次之諸侯皆居其中今執宋公伐宋之<lb/>
　後乃有薄之盟也是此盟也楚為主矣不序以惡之<lb/>
　且著㑹盟之濫不復有上下尊卑焉春秋扶持中國<lb/>
　而攘却僭竊之意不亦嚴乎胡氏曰㑹未有言其所<lb/>
　為獨㑹于稷書成宋亂者為受郜鼎立華督也㑹于<lb/>
　澶淵言宋災故者為葬蔡侯不討般也盟不書所為<lb/>
　而盟于薄言釋宋公者宋方主㑹楚人執而伐之以<lb/>
　其俘獲来遺是萋苴追琢之嘉賓㡬殄于僣竊亂賊<pb n="18b"/>　之手此正天下大變春秋之所謹也魯既不能申大<lb/>
　義以抑其强暴使宋公見釋出自天王與中國而顧<lb/>
　與歃血要言求楚子以釋之是操縱大權自楚人出<lb/>
　其事已傎甚矣故書㑹盟書釋皆不言楚子謝氏曰<lb/>
　襄公為宗廟社稷人民主始也諸侯㑹于盂若罪人<lb/>
　執之于㑹終也諸侯盟于薄若罪人釋之于盟其危<lb/>
　辱至此者皆以不量力不度德取之而已有國家其<lb/>
　動可不戒耶<pb n="19a"/>二十有二年春公伐邾取須句<lb/>
　任宿須句顓臾風姓也實司大皡與有濟之祀以服<lb/>
　事諸夏二十一年邾人滅須句須句子来奔因成風<lb/>
　也成風為之言于公曰崇明祀保小寡周禮也蠻夷<lb/>
　猾夏周禍也若封須句是崇皡濟而修祀紓禍也至<lb/>
　是伐邾取須句反其君焉　胡安定先生曰僖公伐<lb/>
　邾非伐其罪但利其土地而已陳氏曰春秋嚴義利<lb/>
　之辨苟以為利一以取書之是故雖邾人滅須句須<pb n="19b"/>　句子来奔伐邾取須句反其君焉書取須句<lb/>
夏宋公衞侯許男滕子伐鄭<lb/>
　三月鄭伯如楚夏宋公伐鄭子魚曰所謂禍在此矣<lb/>
　　髙氏曰齊桓既没楚又强大鄭伯比楚以圖自安<lb/>
　宋襄雖被執見釋而圖霸之心未已鄭伯度宋之不<lb/>
　霸首背中國而改事楚故宋率衞許滕四國共伐之<lb/>
　春秋皆與其爵以明討得其正也　愚謂宋襄有志<lb/>
　無才卒于自敗其伐鄭也亦異于齊桓矣惜哉<pb n="20a"/>秋八月丁未及邾人戰于升陘<lb/>
　邾人以須句故出師公卑邾不設僃而禦之臧文仲<lb/>
　曰國無小不可易也無僃雖衆不可恃也詩曰戰戰<lb/>
　兢兢如臨深淵如履薄冰又曰敬之敬之天惟顯思<lb/>
　先王之明德猶無不難也無不懼也况我小國乎君<lb/>
　其無謂邾小蠭蠆有毒而况國乎弗聽八月丁未公<lb/>
　及邾師戰于升陘我師敗績邾人獲公胄縣諸魚門<lb/>
　　謝氏曰不書公與敗諱之也升陘之戰由須句所<pb n="20b"/>　致曲皆在我故以内為戰主而惡之也胡氏曰魯既<lb/>
　敗績邾亦幾亡輕用師徒害及兩國亦異于誅暴禁<lb/>
　亂之兵矣張氏曰存心茍公臨事必懼觀此則知春<lb/>
　取須句非有存亡繼絶之公心審矣薛氏曰以魯而<lb/>
　為邾敗大不足恃兵不可窮也如此<lb/>
冬十有一月己巳朔宋公及楚人戰于泓宋師敗績<lb/>
　楚人伐宋以救鄭宋公將戰大司馬固諫曰天之棄<lb/>
　商乆矣君將興之弗可赦也已弗聽冬十一月己巳<pb n="21a"/>　朔宋公及楚人戰于泓宋人既成列楚人未既濟司<lb/>
　馬曰彼衆我寡及其未既濟也請擊之公曰不可既<lb/>
　濟而未成列又以告公曰未可既陳而後擊之宋師<lb/>
　敗績公傷股門官殱焉國人皆咎公公曰君子不重<lb/>
　傷不禽二毛古之為軍也不以阻隘也寡人雖亡國<lb/>
　之餘不鼓不成列子魚曰君未知戰勍敵之人隘而<lb/>
　不列天贊我也阻而鼓之不亦可乎猶有懼焉且今<lb/>
　之勍者皆吾敵也雖及胡耉獲則取之何有于二毛<pb n="21b"/>　明耻教戰求殺敵也傷未及死如何勿重若愛重傷<lb/>
　則如勿傷愛其二毛則如服焉三軍以利用也金鼓<lb/>
　以聲氣也利而用之阻隘可也聲盛致志鼓儳可也<lb/>
　　師氏曰前乎宋公齊桓嘗圖霸矣與諸侯㑹盟養<lb/>
　威近三十年而後伐楚後乎宋公晉文嘗圖霸矣與<lb/>
　賢臣謀議作三徳以示民然後伐楚此無他定而後<lb/>
　發發期必中自度不辱于楚人而後可動故齊桓晉<lb/>
　文既服楚而霸業遂定今宋公欲圖霸未見如何養<pb n="22a"/>　威如何作德既嘗失計而與楚㑹盟又無僃而為楚<lb/>
　所執如是而欲圖霸不亦難乎復不自悟懐忿不平<lb/>
　及楚人而與之戰則是忿兵也徒知楚自㑹盂叛信<lb/>
　以來我曲彼直獨不念動非其念誰與為援姑恃理<lb/>
　直而可以必成功耶自謂可成功而卒為楚所敗故<lb/>
　書曰宋師敗績謝氏曰不書楚人侵伐者楚来救鄭<lb/>
　而襄公與之戰也戰由宋起故以宋人主戰而罪之<lb/>
　選賢才緝政治親内睦外以振國綱服楚之道也襄<pb n="22b"/>　公乃於危難之中逞復讐之怨率破傷之衆以當强<lb/>
　楚之鋒襲古人陳迹以待楚之變詐是以衆敗身傷<lb/>
　終以取亡前書伐鄭後書戰敗罪其不知反也隕石<lb/>
　于宋六鷁退飛過宋異之大者也襄公不知恐懼修<lb/>
　省且又輕舉妄動以遂私欲而禍不旋踵及身然則<lb/>
　上天變異其可不畏耶胡氏曰宋襄公不扼人于險<lb/>
　不鼓不成列公羊以謂至仁大義雖文王之戰不能<lb/>
　過也而春秋不與何哉物有本末事有終始順事恕<pb n="23a"/>　施者王政之本也襄公伐齊之䘮奉少奪長使齊人<lb/>
　有殺無虧之惡有敗績之傷此晉獻公之所以亂其<lb/>
　國者罪一也桓公存三亡國以屬諸侯義士猶曰薄<lb/>
　德而一㑹虐二國之君罪二也曹人不服盍姑省德<lb/>
　無闕然後動而興師圍之罪三也凡此三者不仁非<lb/>
　義襄公敢行而愛重傷與二毛則亦何異盗跖之以<lb/>
　分均出後為仁義陳仲子以避兄離母居於陵為亷<lb/>
　乎夫計末遺本飭小名妨大德者春秋之所惡也故<pb n="23b"/>　辭繁不殺而宋公書及以湥貶之也髙郵孫氏曰孔<lb/>
　子曰我戰則勝非謂能戰而勝也勝之道素修而無<lb/>
　敵于天下也豈若宋襄之道不修而茍拘小信乎公<lb/>
　羊殆未知文王之戰爾胡安定先生曰襄公無桓公<lb/>
　之資欲紹桓公之烈以宗諸侯以致强楚故盂之㑹<lb/>
　被執受伐今復與楚爭鄭衆敗身傷䘮師泓水七月<lb/>
　而死為中國羞惜哉蓋有善志無其才取辱強楚而<lb/>
　羞及中國也<pb n="24a"/>二十有三年春齊侯伐宋圍緡<lb/>
　以討其不與盟于齊也　胡安定先生曰宋伐齊使<lb/>
　殺無虧而立孝公今齊侯反伐之是宋自召其伐之<lb/>
　之禍然齊伐人之國又圍其邑其惡甚矣故聖人僃<lb/>
　志之胡氏曰齊霸國之餘業也宋襄公既敗于泓荆<lb/>
　楚之𫝑益張矣齊侯既無尊中國攘夷狄恤患災畏<lb/>
　簡書之意又乘其弱而伐之此尤義之所不得為者<lb/>
　也故書伐國而言圍邑以著其罪然則桓公伐鄭圍<pb n="24b"/>　新城何以不為貶乎鄭與楚合慿陵中國桓公伐之<lb/>
　攘夷狄也宋與楚戰兵敗身傷齊侯伐之殘中夏也<lb/>
　其事異矣美惡不嫌同辭家氏曰齊昭非宋襄之力<lb/>
　則齊之一亡公子耳宋襄不忘齊桓臨終之託為昭<lb/>
　盡力昭所以有國甗一戰之功也今乘其敗而伐之<lb/>
　蓋以是諂于夷楚求為自全之計以怨報德刑戮之<lb/>
　民或曰何以猶爵曰春秋有書爵以褒者有目其人<lb/>
　之身而書某公某侯以著其罪者若齊昭之書侯謂<pb n="25a"/>　其身受宋公之大德而忍于為不義故目其人而誅<lb/>
　之<lb/>
夏五月庚寅宋公兹父卒<lb/>
　傷于泓故也　謝氏曰智小而謀大力少而任重未<lb/>
　有不終于敗者也襄公以庸暗之才貪逺大之業方<lb/>
　其盟于鹿上志欲合諸侯朝齊楚豈知後之勢敗身<lb/>
　亡為天下笑哉故君子動必度德進必量力　愚按<lb/>
　宋襄公自齊桓之末年即有圖霸之心雖桓公君臣<pb n="25b"/>　亦望之以繼霸之事故屬之以其子卒之師敗身傷<lb/>
　幾至亡國霸業無成抑鬰以死者由其徒慕仁義之<lb/>
　名而不識仁義之實以至于是也夫齊桓公知仁義<lb/>
　之為美假之而未能有者猶取仁義之功宋襄公聞<lb/>
　仁義之為美慕之而不能識者反為仁義之賊于是<lb/>
　㝠行妄作以殘暴為義以姑息為仁非特不能至乎<lb/>
　仁義而遂陷于不仁不義矣故其始也齊桓方卒而<lb/>
　伐其䘮滕人来㑹而執其君曹人不服而圍其國是<pb n="26a"/>　蓋以殘暴為義也其終也不以兵車雜乘車不鼔不<lb/>
　成列不重傷不禽二毛則以姑息為仁矣所為顛倒<lb/>
　繆亂若此得保首領以没幸矣尚何望其能霸乎是<lb/>
　以大學之道其始也必先之以格物致知則無宋襄<lb/>
　之失其後也必本之以誠意正心則無齊桓之弊斯<lb/>
　其所以為聖賢之學帝王之道也與<lb/>
秋楚人伐陳<lb/>
　楚成得臣帥師伐陳討其貳于宋也遂取焦夷城頓<pb n="26b"/>　而還子文以為之功使為令尹叔伯曰子若國何對<lb/>
　曰吾以靖國也夫有大功而無貴仕其人能靖者與<lb/>
　有幾　家氏曰陳穆公請修好于齊以無忘桓公之<lb/>
　徳而齊之㑹楚人亦得列于其間名為修齊桓舊好<lb/>
　其實自結于强楚今楚人乃以其貳于宋而伐之何<lb/>
　耶蓋楚人僣亂諸夏實恥從之而迫于凶威有不容<lb/>
　自己者陳也介于二者之間猶欲自附于宋不忍遽<lb/>
　從僣亂是以楚疑而伐之若蔡若鄭則甘于從楚而<pb n="27a"/>　不悔無復羞惡之心矣<lb/>
冬十有一月杞子卒<lb/>
　<lb/>
　<lb/>
　<lb/>
　<lb/>
　<lb/>
　<pb n="27b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷十六<lb/>
</p>

  </div>
            <div>
                <head>春秋闕疑卷十七</head>
    <p>
<pb n="1a"/>欽定四庫全書<lb/>
　春秋闕疑卷十七　　　　　元　鄭玉　撰<lb/>
二十有四年春王正月<lb/>
夏狄伐鄭<lb/>
　鄭之入滑也滑人聽命師還又即衞鄭公子士洩堵<lb/>
　俞彌帥師伐滑王使伯服游孫伯如鄭請滑鄭伯怨<lb/>
　惠王之入而不與厲公爵也又怨襄王之與衞滑也<lb/>
　故不聽王命而執二子王怒將以狄伐鄭富辰諫曰<pb n="1b"/>　不可臣聞之太上以德撫民其次親親以相及也昔<lb/>
　周公弔二叔之不咸故封建親戚以蕃屏周管蔡郕<lb/>
　霍魯衞毛聃郜雍曹滕畢原鄷郇文之昭也邘晉應<lb/>
　韓武之穆也凡蔣邢茅胙祭周公之𦙍也召穆公思<lb/>
　周德之不類故糾合宗族于成周而作詩曰棠棣之<lb/>
　華鄂不韡韡凡今之人莫如兄弟其四章曰兄弟鬩<lb/>
　于牆外禦其侮如是則兄弟雖有小忿不廢懿親今<lb/>
　天子不忍小忿以棄鄭親其若之何庸勲親親暱近<pb n="2a"/>　尊賢徳之大者也即聾從昧與頑用嚚姦之大者也<lb/>
　棄德崇姦禍之大者也鄭有平惠之勲又有厲宣之<lb/>
　親棄嬖寵而用三良于諸姬為近四徳具矣耳不聽<lb/>
　五聲之和為聾目不别五色之章為昧心不則德義<lb/>
　之經為頑口不道忠信之言為嚚狄皆則之四姦具<lb/>
　矣周之有懿德也猶曰莫如兄弟故封建之其懐柔<lb/>
　天下也猶懼有外侮扞禦侮者莫如親親故以親屛<lb/>
　周召穆公亦云今周德既衰于是乎又渝周召以從<pb n="2b"/>　諸姦無乃不可乎民未忘禍王又興之其若文武何<lb/>
　王弗聽使頽叔桃子出狄師夏狄伐鄭取櫟　家氏<lb/>
　曰如傳所言鄭實叛也不聽王命而復執其使非叛<lb/>
　而何王怒而討之亦理所當然而春秋但書狄伐鄭<lb/>
　不書鄭之叛狄之所以伐何哉曰鄭當伐也王命方<lb/>
　伯連帥董師以問鄭人之罪齊魯宋衞豈無為王敵<lb/>
　愾者今乃命狄人出其師以伐同姓之國失所以表<lb/>
　正中國之道矣故春秋書狄伐鄭繼書天王出居于<pb n="3a"/>　鄭以見禍本亂源實在于此許氏曰鄭執王使是無<lb/>
　王也王啓狄師是無中國也天下何恃不亂近世如<lb/>
　唐人資回紇之力以定中國蓋不講于春秋戒襄王<lb/>
　之所以出也<lb/>
秋七月<lb/>
冬天王出居于鄭<lb/>
　王徳狄人將以其女為后富辰諫曰不可臣聞之曰<lb/>
　報者倦矣施者未厭狄固貪惏王又啟之女德無極<pb n="3b"/>　婦怨無終狄必為患王又弗聽初甘昭公有寵于惠<lb/>
　后將立之未及而卒昭公奔齊王復之又通于隗氏<lb/>
　王替隗氏頹叔桃子曰我實使狄狄其怨我遂奉太<lb/>
　叔以狄師攻王王御士將禦之王曰先后其謂我何<lb/>
　寜使諸侯圖之王遂出及坎欿國人納之秋頹叔桃<lb/>
　子奉大叔以狄師伐周大敗周師獲周公忌父原伯<lb/>
　毛伯富辰王出適鄭處于汜大叔以隗氏居于温冬<lb/>
　王使来告難曰不穀不德得罪于母弟之寵子帶鄙<pb n="4a"/>　在鄭地汜敢告叔父臧文仲對曰天子蒙塵于外敢<lb/>
　不奔問官守王使簡師父告于晉使左鄢父告于秦<lb/>
　鄭伯與孔將鉏石甲父侯宣多省視官具于汜而后<lb/>
　聽其私政二十五年秦伯師于河上將納王狐偃言<lb/>
　于晉侯曰求諸侯莫如勤王諸侯信之且大義也繼<lb/>
　文之業而信宣于諸侯今為可矣使卜之曰吉遇黄<lb/>
　帝戰于阪泉之兆公曰吾不堪也對曰周禮未改今<lb/>
　之王古之帝也公曰筮之筮之遇大有曰吉遇公用<pb n="4b"/>　享于天子之卦也戰克而王饗吉孰大焉晉侯辭秦<lb/>
　師而下三月甲辰次于陽樊右師圍温左師逆王四<lb/>
　月丁巳王入王城取大叔于温殺之于隰城戊午晉<lb/>
　侯朝王王饗醴命之宥請隧弗許曰王章也未有代<lb/>
　德而有二王亦叔父之所惡也與之陽樊温原欑茅<lb/>
　之田　髙氏曰此著天王啟狄師以召禍失其所居<lb/>
　且罪諸侯之不赴其難也夫周公位冡宰而羣弟流<lb/>
　言挟武庚以叛周公不以為吾弟而不討也今王子<pb n="5a"/>　帶以狄兵犯王其罪大矣襄王乃以先后之故不忍<lb/>
　討而往避之非所出而出非所居而居其衰弱甚矣<lb/>
　且鄭者楚與國也始既使狄伐鄭今又避狄居鄭此<lb/>
　又見其輕舉妄動春秋不敢斥言奔而特書出以為<lb/>
　萬世戒穀梁氏曰天子無出出失天下也居者居其<lb/>
　所也雖失天下莫敢有也髙郵孫氏曰天王而出居<lb/>
　于外則是天王自絶于位也自絶其位則天下非其<lb/>
　所有不能有天下矣猶曰出居于鄭天王雖不有天<pb n="5b"/>　下而鄭不可無天王也春秋之義自取之者以自取<lb/>
　為文君雖不君臣不可以不臣天王出居于鄭是也<lb/>
　樸鄉吕氏曰襄王所以待子帶者則失其道矣舜之<lb/>
　于象也封之有庳天子使吏治其政而象不得以有<lb/>
　為于其國富貴之爾親愛之爾此待之之道也觀仲<lb/>
　孫湫之言曰王怒未怠不十年王弗召也則既非不<lb/>
　宿怨不藏怒之心及既復之必當處之有道而又使<lb/>
　之得以通隗氏起狄師則又非不得以有為于其國<pb n="6a"/>　之義處之者既失其道矣鄭伯不王而以狄伐鄭富<lb/>
　辰諫不聽又德狄以其女為后諫又不聽子帶以狄<lb/>
　師攻王王御士將禦又弗聽于是適鄭由是言之是<lb/>
　亦王之自出而已矣書曰天王居于鄭言非叔帶所<lb/>
　能出之也<lb/>
晉侯夷吾卒<lb/>
　二十三年九月晉惠公卒懐公命無從亡人期期而<lb/>
　不至無赦狐突之子毛及偃從重耳在秦弗召執狐<pb n="6b"/>　突使召之對曰父教子貳何以事君乃殺之初晉公<lb/>
　子重耳之及于難也晉人伐諸蒲城遂奔狄狄人伐<lb/>
　廧咎如獲其二女叔隗季隗納諸公子公子取季隗<lb/>
　生伯儵叔劉以叔隗妻趙衰生盾處狄十二年而行<lb/>
　過衞衞文公不禮焉及齊齊桓公妻之有馬二十乘<lb/>
　公子安之從者以為不可乃行及曹曹共公聞其駢<lb/>
　脅欲觀其裸浴薄而觀之僖負羈之妻曰吾觀晉公<lb/>
　子之從者皆足以相國子盍蚤自貳焉乃饋盤飱寘<pb n="7a"/>　璧焉公子受飧返璧及宋宋襄公贈之以馬二十乘<lb/>
　及鄭鄭文公亦不禮焉及楚楚子享之子玉請殺之<lb/>
　楚子曰晉公子廣而儉文而有禮其從者肅而寛忠<lb/>
　而能力吾聞姬姓唐叔之後其後衰者也其將由晉<lb/>
　公子乎天將興之誰能廢之乃送諸秦秦伯納女五<lb/>
　人懐嬴與焉至是秦伯納之濟河圍令狐入桑泉取<lb/>
　臼衰二月甲午晉師軍于廬栁秦伯使公子縶如晉<lb/>
　師師退軍于郇辛丑狐偃及秦晉之大夫盟于郇壬<pb n="7b"/>　寅公子入于晉師丙午入于曲沃丁未朝于武宫戊<lb/>
　申使殺懐公于髙梁吕郤畏偪將焚公宫而弑晉侯<lb/>
　寺人披請見以難告三月晉侯潛㑹秦伯于王城己<lb/>
　丑宫中火瑕甥郤芮不獲公乃如河上秦伯誘而殺<lb/>
　之晉侯逆夫人嬴氏以歸秦伯送衞于晉三千人實<lb/>
　紀綱之僕狄人歸季隗于晉而請其二子　樸鄉吕<lb/>
　氏曰傳稱去年九月晉惠公卒懐公子圉立今年春<lb/>
　秦伯納重耳殺懐公于髙梁而經于今年冬始書晉<pb n="8a"/>　侯夷吾卒何也春秋之所據者魯史也左氏之所據<lb/>
　者他書也其年月固有不同若果有懐公立而後秦<lb/>
　納文公之事史所不書聖人亦不得而書之矣<lb/>
二十有五年春王正月丙午衞侯燬滅邢<lb/>
　衞人將伐邢禮至曰不得其守國不可得也我請昆<lb/>
　弟仕焉乃往得仕至是衞人伐邢二禮從國子巡城<lb/>
　掖以赴外殺之正月丙午衞侯燬滅邢禮至為銘曰<lb/>
　余掖殺國子莫余敢止　樸鄉吕氏曰衞侯燬何以<pb n="8b"/>　名曰黎氏言之矣黎曰燬書名者蓋燬卒于下因下<lb/>
　文書名故此誤爾如桓十二年連書丙戌者二皆冗<lb/>
　文爾説者見燬滅邢書名遂以為滅同姓故貶求之<lb/>
　于經虞滅虢晉滅虞楚滅夔皆同姓也三國之君皆<lb/>
　不名而衞侯何獨名耶且書滅邢則衞侯之惡已著<lb/>
　安用更書名耶朱子曰諸侯滅國未嘗書名衞侯燬<lb/>
　滅邢説者以為滅同姓之故今經文只隔夏四月癸<lb/>
　酉一句便書衞侯燬卒恐是傳寫之誤<pb n="9a"/>夏四月癸酉衞侯燬卒<lb/>
宋蕩伯姬来逆婦<lb/>
　髙氏曰此伯姬乃魯女而嫁于宋蕩氏者今自為其<lb/>
　子来逆婦是夫不親迎而姑来逆也魯不能以禮正<lb/>
　之是棄其親戚也劉氏意林曰伯姬之嫁也固不見<lb/>
　經今其来也且何為見經吾以此觀之内女雖親體<lb/>
　不敵則不書于策不書于策所以尊君也今君失其<lb/>
　禮以愛易典主大夫之昏是卑朝廷而慢宗廟非安<pb n="9b"/>　上治民之節也<lb/>
宋殺其大夫<lb/>
　許氏曰凡不稱名姓義在殺大夫也<lb/>
秋楚人圍陳納頓子于頓<lb/>
　秦晉伐鄀楚鬬克屈禦寇以申息之師戍商密秦人<lb/>
　偽與子儀子邊盟者商密人懼曰秦取析矣戍人反<lb/>
　矣乃降秦師秦師囚申公子儀息公子邊以歸楚令<lb/>
　尹子玉追秦師弗及遂圍陳納頓子于頓　髙郵孫<pb n="10a"/>　氏曰春秋書法繼事書遂楚人圍陳納頓子于頓而<lb/>
　不言遂者圍陳所以納頓子也常山劉氏曰王政不<lb/>
　綱天下大亂國君世子大夫歸復廢立不由天子之<lb/>
　命唯諸侯之强有力者專之非所謂天吏而擅命興<lb/>
　師槩有罪焉然其間善惡淺深則各存乎其文矣頓<lb/>
　子迫于陳而出奔故楚人圍陳以納之楚人之近義<lb/>
　可見也胡氏曰納之者不與納也諸侯失國諸侯納<lb/>
　之正也何以不與乎夫陳先代之後不能以禮安靖<pb n="10b"/>　鄰國保䘏寡小中國諸侯又不能修方伯連帥之職<lb/>
　而使楚人納之是楚人仗義正諸夏也故書曰楚人<lb/>
　圍陳納頓子于頓其責中國深矣此亦正本自治之<lb/>
　意也陳氏曰齊桓公卒楚始與諸夏盟于齊盟于鹿<lb/>
　上執宋公納頓子侈然欲廢置諸侯矣<lb/>
葬衞文公<lb/>
冬十有二月癸亥公㑹衞子莒慶盟于洮<lb/>
　衞人平莒于我盟于洮修衞文公之好且及莒平也<pb n="11a"/>　　髙氏曰平莒怨也孰平之自元年酈之役魯不與<lb/>
　莒通至是衞侯新立欲結援焉莒人請之故為此盟<lb/>
　以平之髙郵孫氏曰春秋之義不以我公敵大夫以<lb/>
　我公而㑹外大夫則皆降而稱人人㣲者逺尊則不<lb/>
　嫌其敵也莒慶小國之大夫而得與公盟者衞子在<lb/>
　不嫌也衞侯稱子者衞文公卒未逾年也<lb/>
二十有六年春王正月己未公㑹莒子衞甯速盟于向<lb/>
　尋洮之盟也　髙氏曰莒請衞以平于我遣大夫以<pb n="11b"/>　嘗之慶盟而誠故請為此盟謝氏曰三國兩月再盟<lb/>
　詩所謂屢盟是也<lb/>
齊人侵我西鄙公追齊師至酅弗及<lb/>
　齊師侵我西鄙討是二盟也　穀梁氏曰弗及者弗<lb/>
　與也可以及而不敢及也劉氏意林曰向曰齊人今<lb/>
　曰齊師因是而知所謂弗及非弗能及也弗敢及也<lb/>
　弗敢及者畏也故諸侯之恥莫甚乎以一國畏矣寇<lb/>
　至不能禦去又不敢及是舉百姓而棄之者也豈為<pb n="12a"/>　民父母之道哉趙氏曰寇至不知追而不及言内之<lb/>
　無戒警胡氏曰書人書侵書師罪齊也書追書至酅<lb/>
　弗及罪魯也潛師入境曰侵少則稱人衆則稱師前<lb/>
　書齊人是見其弱以誘魯也後書齊師是伏其衆以<lb/>
　邀魯也其為諼明矣凡書追者在境内則譏其不預<lb/>
　追戎于濟西是也在境外則譏其深入追齊師至酅<lb/>
　是也酅者齊地至者言逺也弗者遷辭也有畏而弗<lb/>
　敢及之也齊魯皆私憤之兵而非正也故交譏之<pb n="12b"/>夏齊人伐我北鄙<lb/>
　家氏曰春而侵我西鄙公追之而不敢及蓋為齊人<lb/>
　所侮故又興北鄙之師魯之君臣專事畏縮國之不<lb/>
　競良有以也<lb/>
衞人伐齊<lb/>
　洮之盟故也公使展喜犒師使受命于展禽齊侯未<lb/>
　入境展喜從之曰寡君聞君親舉玉趾將辱于敝邑<lb/>
　使下臣犒執事齊侯曰魯人恐乎對曰小人恐矣君<pb n="13a"/>　子則否齊侯曰室如懸罄野無青草何恃而不恐對<lb/>
　曰恃先王之命昔周公太公股肱周室夾輔成王成<lb/>
　王勞之而賜之盟曰世世子孫無相害也載在盟府<lb/>
　太師職之桓公是以糾合諸侯而謀其不協彌縫其<lb/>
　闕而匡救其災昭舊職也及君即位諸侯之望曰其<lb/>
　率桓之功我敝邑用不敢保聚曰豈其嗣世九年而<lb/>
　棄命廢職其若先君何君必不然恃此以不恐齊侯<lb/>
　乃還　髙氏曰衞人伐齊之䘮助少陵長遷怒于邢<pb n="13b"/>　而滅其國不義甚矣公既與其君盟于洮又與其臣<lb/>
　盟于向是黨衞也齊人以是加兵于魯至是衞以齊<lb/>
　嘗與邢狄謀已故乘其勞困而伐之亦所以救魯也<lb/>
公子遂如楚乞師<lb/>
　東門襄仲臧文仲如楚乞師臧孫見子玉而道之伐<lb/>
　齊宋以其不臣也　張氏曰僖公初年頗有意于治<lb/>
　國務農閔雨國以殷富中年以来漸肆荒怠初附齊<lb/>
　桓浸失政于大臣齊桓既没不及閒暇修明政刑民<pb n="14a"/>　事既荒國僃不立齊人再伐已不能支而逺乞師于<lb/>
　楚人春秋特書如楚乞師深罪為國之無謀也泰山<lb/>
　孫氏曰齊再伐我故公子遂如楚乞師夫國之大小<lb/>
　師之衆寡皆有王制不可乞也書之惡魯不能内修<lb/>
　戒僃而外乞師于楚人髙氏曰楚南蠻也齊中國也<lb/>
　中國而相侵伐不過以禮義相責亷耻相厲耳魯君<lb/>
　見侵于齊不治其禮義之所不至而使之不來乃使<lb/>
　其臣乞師于夷狄是不有天子而導楚人以伐中國<pb n="14b"/>　也以亂常僣號之楚人而伐中國此天下之大變春<lb/>
　秋之所謹也聖人不敢斥言公而以公子遂如楚乞<lb/>
　師者罪遂之乞師乃所以湥罪公也<lb/>
秋楚人滅夔以夔子歸<lb/>
　夔子不祀祝融與鬻熊楚人讓之對曰我先王熊摯<lb/>
　有疾鬼神弗赦而自竄于夔吾是以失楚又何祀焉<lb/>
　楚成得臣鬬宜申帥師滅夔以夔子歸　劉氏意林<lb/>
　曰國滅而虜無不名者國滅罪也虜服辱也而夔何<pb n="15a"/>　以獨不名夔之所以取滅者乃非其罪故假之也夔<lb/>
　曰我先君熊摯有疾鬼神弗赦而自竄于夔吾是以<lb/>
　失楚又何祀焉者楚祖鬻熊夔祖熊摯是不得祀者<lb/>
　也諸侯之祀無過其祖者夔子可謂若于義矣而楚<lb/>
　反以是滅之春秋以謂非其罪也故黜楚而伸夔夔<lb/>
　雖不幸而實無負于義有王者作興滅國繼絶世則<lb/>
　夔庶幾矣<lb/>
冬楚人伐宋圍緡<pb n="15b"/>　宋以其善于晉侯也叛楚即晉楚令尹子玉司馬子<lb/>
　西帥師伐宋圍緡　髙氏曰魯乞師于楚楚自謂可<lb/>
　以得志于中國欣然為之出師于是滅夔過宋境則<lb/>
　又伐宋而圍緡也楚于是輕用其師矣魯一乞師而<lb/>
　二國先受其害如此夫宋自泓之敗不復與楚争衡<lb/>
　今楚以其不附已而又討之故書伐書圍以見楚人<lb/>
　之恣横<lb/>
公以楚師伐齊取榖公至自伐齊<pb n="16a"/>　寘桓公子雍于穀易牙奉之以為魯援楚申公叔侯<lb/>
　戍之桓公之子七人為七大夫于楚　髙氏曰齊人<lb/>
　加兵于魯魯欲報之當請命于天子㑹諸侯以同討<lb/>
　其罪夫楚豺狼也安可逺召其師来入華夏以伐親<lb/>
　隣之國乎胡氏曰楚强魯弱而能用其師進退在已<lb/>
　故特書曰以以者不以者也夫背親即疎取人之邑<lb/>
　為已有失正甚矣患之起必自此始謝氏曰以楚師<lb/>
　伐齊以僣亂之衆伐甥舅也以楚師取穀以奪邑之<pb n="16b"/>　利示僣亂之衆也使中國宼攘日滋必始于此矣無<lb/>
　晉文復興于後則中國將胥為楚也<lb/>
二十有七年春把子来朝<lb/>
　公卑杞杞不共也　髙氏曰杞子魯甥也自莊二十<lb/>
　七年来朝後不復與我通自城緣陵之後亦莫與諸<lb/>
　侯㑹蓋習于淮夷甚矣家氏曰二十三年杞子卒書<lb/>
　曰杞子夷也杜氏謂成公始行夷禮故于其卒貶之<lb/>
　今而来朝則成之子也亦書子傳又曰用夷禮故曰<pb n="17a"/>　子秋而入之又曰責無禮也用夷禮而夷之固春秋<lb/>
　垂世之法杞二王後公也入春秋稱侯莊二十七年<lb/>
　稱伯至此又貶而稱子百年之間凡四貶爵獨于一<lb/>
　杞見之此經疑也姑存以俟攷<lb/>
夏六月庚寅齊侯昭卒<lb/>
秋八月乙未葬齊孝公乙巳公子遂帥師入把<lb/>
　責無禮也　髙氏曰責其朝禮之不共豈不愈于不<lb/>
　朝乎又豈可以其来朝而反用師以報之乎况把魯<pb n="17b"/>　乃舅甥之國而伯姬在焉魯人不義甚矣張氏曰人<lb/>
　方来朝而帥師入之以怨報徳所謂欲加之罪何患<lb/>
　無辭<lb/>
冬楚人陳侯蔡侯鄭伯許男圍宋十有二月甲戌公㑹<lb/>
諸侯盟于宋<lb/>
　楚子將圍宋使子文治兵于暌終朝而畢不戮一人<lb/>
　子玉復治兵于蒍終日而畢鞭七人貫三人耳國老<lb/>
　皆賀子文子文飲之酒蔿賈尚幼後至不賀子文問<pb n="18a"/>　之對曰不知所賀子之傳政于子玉曰以靖國也靖<lb/>
　諸内而敗諸外所獲幾何子玉之敗子之舉也舉以<lb/>
　敗國將何賀焉子玉剛而無禮不可以治民過三百<lb/>
　乘其不能以入矣茍入而賀何後之有楚子及諸侯<lb/>
　圍宋　穀梁氏曰楚人者楚子也其曰人何也人楚<lb/>
　子所以人諸侯不正其信楚人而伐中國也髙氏曰<lb/>
　夫楚以僣竊恣豺狼之强来犯中國而陳蔡鄭許皆<lb/>
　中國之諸侯反㑹楚人同伐之伸楚人之强屈中國<pb n="18b"/>　之義故書楚與四國之君圍宋以罪之若書楚子則<lb/>
　四國之惡不著故書楚人于四君之上則四國從楚<lb/>
　人圍中國之罪昭然可見矣胡氏曰公與楚結好故<lb/>
　往㑹盟其地以宋者宋方見圍無嫌于與盟而公之<lb/>
　罪亦著矣張氏曰猶曰㑹諸侯不曰㑹楚使公從楚<lb/>
　之罪必待考而後見聖人之忠厚春秋之㣲婉也家<lb/>
　氏曰此楚伐也而中國諸侯與之俱伐楚㑹也而中<lb/>
　國之諸侯皆與于㑹中國之耻也春秋之法盟主爵<pb n="19a"/>　而諸侯人者有矣未有盟主人而諸侯爵者也人楚<lb/>
　子而爵諸侯不與楚子以主中夏之盟也亦以正諸<lb/>
　侯從楚之罪也雖然楚始㑹諸侯伐國而晉文之霸<lb/>
　業興矣蓋泓敗之明年而文公入于晉楚圍陳之明<lb/>
　年而文公以兵勤王威聲氣焰已動于海内楚之君<lb/>
　臣頑㝠不靈猶謂霸功可以力致遂㑹諸侯圍宋以<lb/>
　為宋亡而海内無復可霸之國孰知宋圍方急晉救<lb/>
　旋至反以是開文公之霸業乎嗚呼周室不競天開<pb n="19b"/>　二霸以整齊中原脫斯民于左袵齊桓基之于前晉<lb/>
　文繼之于後天實為之豈人力所能致哉<lb/>
二十有八年春晉侯侵曹晉侯伐衞<lb/>
　二十七年宋公孫固如晉告急先軫曰報施救患取<lb/>
　威定霸于是乎在矣狐偃曰楚始得曹而新昬于衞<lb/>
　若伐曹衞楚必救之則齊宋免矣于是乎蒐于被盧<lb/>
　作三軍謀元帥乃使郤縠將中軍郤溱佐之使狐偃<lb/>
　將上軍讓于狐毛而佐之命趙衰為卿讓于欒枝先<pb n="20a"/>　軫使欒枝將下軍先軫佐之荀林父御戎魏犫為右<lb/>
　晉侯始入將用其民于是乎出定襄王以懐民生伐<lb/>
　原以示之信大蒐以示之禮作執秩以正其官民聽<lb/>
　不惑而後用之出穀戍釋宋圍一戰而霸文之教也<lb/>
　至是將伐曹假道于衞衞人弗許還自南河濟侵曹<lb/>
　伐衞正月戊申取五鹿二月晉郤縠卒原軫將中軍<lb/>
　胥臣佐下軍上徳也晉侯齊侯盟于歛盂衞侯請盟<lb/>
　晉人弗許衞侯欲與楚國人不欲故出其君以説于<pb n="20b"/>　晉衞侯出居于襄牛　胡氏曰初公子重耳之出亡<lb/>
　也曹衞皆不禮焉至是侵曹伐衞再稱晉侯譏復怨<lb/>
　也樸鄉吕氏曰晉文初見即書晉侯予霸之辭也先<lb/>
　是晉文公過曹衞曹衞不禮焉則侵曹伐衞者所以<lb/>
　討無禮也然觀春秋書此曰晉侯侵曹曰晉侯伐衞<lb/>
　特出晉爵而不厭其辭之繁則知其予霸之辭也若<lb/>
　是修怨之辭聖人必畧其事矣家氏曰侵曹伐衞以<lb/>
　救宋也不言救宋其事闗係乎中國甚大非特救宋<pb n="21a"/>　而存宋也　愚謂純乎天理之公而絶無人欲之私<lb/>
　者王者之道也假乎天理之公而雜以人欲之私者<lb/>
　霸者之事也况晉文又霸之譎而不正者乎今以傳<lb/>
　考之方宋人告急狐偃言于文公曰楚始得曹而新<lb/>
　昬于衞若伐曹衞楚必救之齊宋免矣則是舉也為<lb/>
　霸討明矣然以衞侯請盟晉人不許觀之則報怨之<lb/>
　心亦不能無焉蓋因侵曹伐衞以成救宋之功而曹<lb/>
　衞之不禮亦因以報焉所謂假乎天理之公而雜以<pb n="21b"/>　人欲之私者也雖然春秋所書蓋以事功言之而許<lb/>
　其為霸爾非原其事而貶其修怨也故予其爵而重<lb/>
　書之所謂其中有大美者也或曰齊桓公亦霸也春<lb/>
　秋書人乆之伐楚之後始進而書爵今晉一舉即予<lb/>
　其爵何也齊桓創霸故其事難成晉文繼霸故其功<lb/>
　易就春秋因其事功之成就而予之豈計其難易先<lb/>
　後哉<lb/>
公子買戍衞不卒戍刺之<pb n="22a"/>　公羊氏曰内諱殺大夫謂之刺也杜氏曰内殺大夫<lb/>
　皆書刺言用周禮三刺之法示不枉濫也劉氏權衡<lb/>
　曰傳謂公懼于晉殺子叢以説焉然則魯妄以罪惡<lb/>
　誣殺買耳非買之實不戍也則春秋曷為遂從其誣<lb/>
　辭直以不卒戍罪買哉疑買見機設權不卒戍事而<lb/>
　公貪與楚歡遂以不卒戍罪買不復計其權也　按<lb/>
　此經殺公子買畢楚人乃救衞而傳云楚人救衞不<lb/>
　克公乃殺子叢與經相背其言詎可信哉意林曰買<pb n="22b"/>　貴矣率師以戍諸侯何以不書耶然則買自不得書<lb/>
　者也買受命而出在疆外矣進退得專之欲權宜以<lb/>
　避晉難故不卒戍也可謂識變矣而魯反誅之魯之<lb/>
　脅於强楚不察忠臣之心甚矣故春秋憫而進之以<lb/>
　此不然買之往何以不書耶胡安定先生曰公叛晉<lb/>
　與楚故使公子買戍衞且晉之兵力非買之所抗也<lb/>
　故不卒戍而歸公聞楚人救衞懼其見討故殺買以<lb/>
　悦楚僖公内殘骨肉外悦强楚其惡可知胡氏曰刺<pb n="23a"/>　未有書其故者而以不卒戍刺之則知買為無罪矣<lb/>
　孟子曰無罪而殺士則大夫可以去無罪而戮民則<lb/>
　士可以徙今乃殺無罪之士將以茍悦于强國于是<lb/>
　乎不君矣故特書其故以貶也<lb/>
楚人救衞<lb/>
　陳氏曰楚嘗救鄭矣不書于是始書救為晉人之霸<lb/>
　楚欲救之而不能也家氏曰書救有二有善其能救<lb/>
　者有不與之以救者中國諸侯見侵于强暴盟主救<pb n="23b"/>　之春秋之所善也中國諸侯叛而黨外盟主伐之其<lb/>
　黨救之非春秋所善也楚自去年帥諸侯圍宋將為<lb/>
　必取之計晉文公起而圖之侵曹伐衞皆所以救宋<lb/>
　也春秋不以救宋書者為文公此舉闗乎中夏存亡<lb/>
　盛衰救宋不足以盡之耳晉不書救而楚之于衞乃<lb/>
　以救書夫豈善楚之能救衞乎　愚按春秋書救未<lb/>
　有不善之者也故議者謂救者在外則罪中國今楚<lb/>
　救衞所謂救者在外者也獨以為非善之何也蓋救<pb n="24a"/>　者善則伐者惡伐者善則殺者惡矣晉伐衞討其從<lb/>
　楚之罪也所謂伐之善也楚人救之黨其從楚之人<lb/>
　耳非有救災恤患之心也安得為救之善乎然則春<lb/>
　秋何以書其救所以見晉之伐其必救制之得其道<lb/>
　能致城濮之戰而成服楚之功也豈可與其他書救<lb/>
　例觀哉故曰屬辭比事春秋教也<lb/>
三月丙午晉侯入曹執曹伯畀宋人<lb/>
　晉侯圍曹門焉多死曹人尸諸城上晉人患之聽輿<pb n="24b"/>　人之謀曰稱舍于墓師遷焉曹人凶懼為其所得者<lb/>
　棺而出之因其凶也而攻之三月丙午入曹數之以<lb/>
　其不用僖負羈而乘軒者三百人也且曰獻狀令無<lb/>
　入僖負羈之宫而免其族報施也魏犨顛頡怒曰勞<lb/>
　之不圖報于何有爇僖負羈氏魏犨傷于胷公欲殺<lb/>
　之而愛其材使問且視之病將殺之魏犨束胷見使<lb/>
　者曰以君之靈不有寜也距躍三百曲踊三百乃舍<lb/>
　之殺顛頡以狥于師立舟之僑以為戎右宋人使門<pb n="25a"/>　尹般如晉師告急公曰宋人告急舍之則絶告楚不<lb/>
　許我欲戰矣齊秦未可若之何先軫曰使宋舍我而<lb/>
　賂齊秦藉之告楚我執曹君而分曹衞之田以賜宋<lb/>
　人楚愛曹衞必不許也喜賂怒頑能無戰乎公説執<lb/>
　曹伯分曹衞之田以畀宋人　髙氏曰十九年宋襄<lb/>
　公圖霸首㑹諸侯于曹南而曹先背之襄公自是不<lb/>
　得志于諸侯及盂之㑹楚人執宋公以伐宋而曹伯<lb/>
　實與焉故晉侯行霸而首先為宋加兵于曹既入其<pb n="25b"/>　國遂執曹伯以畀宋人畀宋人者亦所以致楚師且<lb/>
　以宋連年困于楚欲連宋兵使之同致力于楚也張<lb/>
　氏曰自晉侯侵曹至此皆春秋著文公致楚與戰之<lb/>
　由也謝氏曰凡執諸侯及大夫皆奪爵稱人晉侯因<lb/>
　入書執而不曰人者文繼上事不可復稱某人故也<lb/>
　晉文之侵曹也曹人不服故文公入曹執共公以畀<lb/>
　宋人楚嘗伐宋圍宋曹嘗與楚執宋公然則以共公<lb/>
　畀宋將以激楚也入其國執其君執不以罪而以激<pb n="26a"/>　楚執之不以歸王而以畀宋書執曹伯著其服人以<lb/>
　力也書畀宋人著其譎而不正也胡氏曰曹伯羸者<lb/>
　未狎晉政莫知所承晉文不修辭令遽入其國既執<lb/>
　其君又分其田暴矣欲致楚師與之戰而以曹伯畀<lb/>
　宋人譎矣雖一戰勝楚遂主夏盟舉動不中乎禮亦<lb/>
　多矣其功雖髙道不足尚也故曰五伯三王之罪人<lb/>
　仲尼之徒無道桓文之事者<lb/>
夏四月己巳晉侯齊師宋師秦師及楚人戰于城濮楚<pb n="26b"/>師敗績<lb/>
　楚子入居于申使申叔去穀使子玉去宋曰無從晉<lb/>
　師晉侯在外十九年矣而果得晉國險阻艱難僃嘗<lb/>
　之矣民之情偽盡知之矣天假之年而除其害天之<lb/>
　所置其可廢乎軍志曰允當則歸又曰知難而退又<lb/>
　曰有徳不可敵此三志者晉之謂矣子玉使伯棼請<lb/>
　戰曰非敢必有功也願以閒執讒慝之口王怒少與<lb/>
　之師唯西廣東宫與若敖之六卒實從之子玉使宛<pb n="27a"/>　春告于晉師曰請復衞侯而封曹臣亦釋宋之圍子<lb/>
　犯曰子玉無禮哉君取一臣取二不可失矣先軫曰<lb/>
　子與之定人之謂禮楚一言而定三國我一言而亡<lb/>
　之我則無禮何以戰乎不許楚言是棄宋也救而棄<lb/>
　之謂諸侯何楚有三施我有三怨怨讐已多將何以<lb/>
　戰不如私許復曹衞以攜之執宛春以怒楚既戰而<lb/>
　後圖之公説乃拘宛春于衞且私許復曹衞曹衞告<lb/>
　絶于楚子玉怒從晉師晉師退軍吏曰以君辟臣辱<pb n="27b"/>　也且楚師老矣何故退子犯曰師直為壯曲為老豈<lb/>
　在乆乎微楚之惠不及此退三舍辟之所以報也背<lb/>
　惠食言以亢其讐我曲楚直其衆素飽不可謂老我<lb/>
　退而楚還我將何求若其不還君退臣犯曲在彼矣<lb/>
　退三舍楚衆欲止子玉不可夏四月戊辰晉侯宋公<lb/>
　齊國歸父崔夭秦小子憗次于城濮楚師背酅而舍<lb/>
　晉侯患之聽輿人之誦曰原田毎毎舍其舊而新是<lb/>
　謀公疑焉子犯曰戰也戰而㨗必得諸侯若其不㨗<pb n="28a"/>　表裏山河必無害也公曰若楚惠何欒貞子曰漢陽<lb/>
　諸姬楚實盡之思小惠而忘大耻不如戰也晉侯夢<lb/>
　與楚子搏楚子伏已而盬其腦是以懼子犯曰吉我<lb/>
　得天楚伏其罪吾且柔之矣子玉使鬬勃請戰曰請<lb/>
　與君之士戲君慿軾而觀之得臣與寓目焉晉侯使<lb/>
　欒枝對曰寡君聞命矣楚君之惠未之敢忘是以在<lb/>
　此為大夫退其敢當君乎既不獲命矣敢煩大夫謂<lb/>
　二三子戒爾車乘敬爾君事詰朝相見晉車七百乘<pb n="28b"/>　韅靷鞅靽晉侯登有莘之墟以觀師曰少長有禮其<lb/>
　可用也遂伐其木以益其兵己巳晉侯陳于莘北胥<lb/>
　臣以下軍之佐當陳蔡子玉以若敖之六卒將中軍<lb/>
　曰今日必無晉矣子西將左子上將右胥臣蒙馬以<lb/>
　虎皮先犯陳蔡陳蔡奔楚右師潰狐毛設二斾而退<lb/>
　之欒枝使輿曳柴而偽遁楚師馳之原軫郤溱以中<lb/>
　軍公族横擊之狐毛狐偃以上軍夾攻子西楚左師<lb/>
　潰楚師敗績子玉收其卒而止故不敗晉師三日館<pb n="29a"/>　穀及癸酉而還壬午濟河舟之僑先歸士㑹攝右秋<lb/>
　七月丙申振旅愷以入于晉獻俘授馘飲至大賞徵<lb/>
　㑹討貳殺舟之僑以狥于國民于是大服　胡安定<lb/>
　先生曰往者齊桓既死楚人復張猖狂不道欲宗諸<lb/>
　侯與宋並爭欲取宋者數矣天下諸侯無敢與楚抗<lb/>
　者晉文一出討逆誅亂以三國之師敗得臣于城濮<lb/>
　自是楚人逺屏不犯中國十五年從簡書救中國之<lb/>
　功可謂不旋踵而見春秋最美文公以其有城濮之<pb n="29b"/>　戰也師氏曰晉書爵貴善圖霸也于齊宋秦書師明<lb/>
　晉侯之善得衆而来助者不一也胡氏曰楚稱人貶<lb/>
　也戰而言及主乎是戰者也當此時晉師避楚三舍<lb/>
　請戰者得臣也而經之書及何以在晉得臣雖從晉<lb/>
　師然初告于晉曰請復衞侯而封曹臣亦釋宋之圍<lb/>
　是未有必戰之意也及先軫獻謀許復曹衞以攜其<lb/>
　黨拘宛春以激其怒而得臣之意决矣故楚雖請戰<lb/>
　而及在晉侯誅其意也荆楚恃强慿陵諸夏滅黄而<pb n="30a"/>　霸主不能恤敗徐于婁林而諸侯大夫不能救執中<lb/>
　國盟主而在㑹諸侯不敢與之爭今又戍穀逼齊合<lb/>
　兵圍宋戰勝中國威動天下非有城濮之敗則周鼎<lb/>
　且遷于楚宜有美辭以揚其績而春秋所書如此其<lb/>
　畧何也仁人明其道不計其功正其義不謀其利文<lb/>
　公一戰勝楚遂主夏盟以功利言則髙矣語道義則<lb/>
　三王之罪人也仲尼雖老于行而不悔其有以夫髙<lb/>
　氏曰楚子知得臣不可使也而不能不使知晉侯不<pb n="30b"/>　可敵也而不能不敵是恃其强衆自取其敗績也董<lb/>
　仲舒曰戰不若不戰然而有所謂善戰盟不若不盟<lb/>
　然而有所謂善盟故城濮之戰召陵之盟皆春秋之<lb/>
　所許者以其俱有尊中國之功也樸鄉吕氏曰齊桓<lb/>
　之楚雖曰猾夏然未至偃然與中國並驅争先也故<lb/>
　齊桓猶可以徐為之謀晉文之楚則執中國盟主而<lb/>
　在㑹者不敢與之争故晉文不得不速與之戰召陵<lb/>
　之盟一得屈完之盟而退師城濮之役不致于楚師<pb n="31a"/>　敗績不已蓋桓公之所為將以服强楚之心而文公<lb/>
　之舉事所以挫强楚之氣也二公所遇之敵不同故<lb/>
　其用計亦異而立功之緩急亦如之其有功于中國<lb/>
　則一也然嘗思之則有以見齊桓之正而晉文之譎<lb/>
　何也召陵之師規模既定區處既當聲其罪而伐之<lb/>
　楚亦屈服而不敢校此正也晉文欲救宋而侵曹伐<lb/>
　衞此固兵計之所當然又懼楚之遽退師也于是為<lb/>
　之執曹伯以畀宋人楚方愛曹而惡宋其肯遽退師<pb n="31b"/>　乎迨子玉使宛春告晉以釋曹衞則又私許復曹衞<lb/>
　而執其使者楚怒于使者之見執也能不請戰乎及<lb/>
　其將戰則又避楚三舍名曰報施實則示怯以誘子<lb/>
　玉也子玉剛而無禮喜晉之怯能不進戰乎一致師<lb/>
　之間而其詭計如此孔子斷以一言而謂之譎豈不<lb/>
　信哉然則城濮之戰春秋固與其功而無取其道也<lb/>
　齊桓公三十年而後有召陵之盟葵丘之㑹晉文公<lb/>
　霸者之事為之畧盡皆在十一年之間故齊桓猶有<pb n="32a"/>　近正之意晉文則太譎矣齊桓猶有近厚之心晉文<lb/>
　則太迫矣朱子曰文公伐衞以致楚隂謀以取勝其<lb/>
　譎甚矣<lb/>
楚殺其大夫得臣<lb/>
　子玉既敗王使謂之曰大夫若入其若申息之老何<lb/>
　子西孫伯曰得臣將死二臣止之曰君其將以為戮<lb/>
　及連穀而死晉侯聞之而後喜可知也曰莫余毒也<lb/>
　已蒍吕臣實為令尹奉已而已不在民矣　臨江劉<pb n="32b"/>　氏曰稱國以殺大夫罪累上也此殺有罪其以累上<lb/>
　之辭言之何惡楚子也楚子知其不可使也而不能<lb/>
　勿使知其不可敵也而不能勿敵是亦棄其師之道<lb/>
　也師氏曰書師敗績繼書殺大夫得臣以著楚子不<lb/>
　能自責全歸過于得臣不勝其忿也髙氏曰晉文公<lb/>
　聞其死而後喜可知曰莫余毒也已蓋其為中國之<lb/>
　害如此今以敗績自殺則中國之害除其一矣然聖<lb/>
　人以公恕待天下豈若樂禍幸災者哉故以諸侯專<pb n="33a"/>　殺大夫之例書之以待吾中國諸侯者而待楚人是<lb/>
　乃所以正其狂僭之罪也胡氏曰夫得臣信有罪矣<lb/>
　而楚子知其不敵不能使之勿敵而少與之師又以<lb/>
　一敗殺之是以師為重而棄其將以與之也是晉再<lb/>
　克而楚再敗也故稱國以殺而不去其官以仲尼書<lb/>
　鄭棄其師與楚得臣之事觀之可為來世之永鑒矣<lb/>
衞侯出奔楚<lb/>
　衞侯聞楚師敗懼出奔楚遂適陳使元咺奉叔武以<pb n="33b"/>　受盟　胡氏曰諸侯失國出奔未有不名者衞侯何<lb/>
　以不名著文公之罪也衞侯失守社稷背華即夷于<lb/>
　文公何罪乎衞之禍文公為之也初齊晉盟于歛盂<lb/>
　衞侯請盟晉人不許是塞其向善之心雖欲自新其<lb/>
　道無由也向使文公釋怨許衞結盟南向諸侯棄楚<lb/>
　而歸晉矣忿不思難惟怨是圖必使衞侯竄身無所<lb/>
　奔于荆蠻歸于京師兄弟相殘君臣交訟誰之咎也<lb/>
　夫心不外者乃能統大衆智不鑿者乃能處大事文<pb n="34a"/>　公欲主夏盟取威定霸而舉動煩擾若不勝任惟鑿<lb/>
　智自私而心不廣也春秋于衞侯失國出奔不以其<lb/>
　罪名之重文公之咎蓋端本議刑責僃賢者之意也<lb/>
五月癸丑公㑹晉侯齊侯宋公蔡侯鄭伯衞子莒子盟<lb/>
于踐土<lb/>
　甲午至于衡雍作王宫于踐土鄉役之三月鄭伯如<lb/>
　楚致其師為楚師既敗而懼使子人九行成于晉晉<lb/>
　欒枝入盟鄭伯五月丙午晉侯及鄭伯盟于衡雍丁<pb n="34b"/>　未獻楚俘于王駟介百乘徒兵千鄭伯傅王用平禮<lb/>
　也己酉王享醴命晉侯宥王命尹氏及王子虎内史<lb/>
　叔興父策命晉侯為侯伯賜之大輅之服戎輅之服<lb/>
　彤弓一彤矢百玈弓矢千秬鬯一卣虎賁三百人曰<lb/>
　王謂叔父敬服王命以綏四國糾逖王慝晉侯三辭<lb/>
　從命曰重耳敢再拜稽首奉揚天子之丕顯休命受<lb/>
　策以出出入三覲癸亥王子虎盟諸侯于王庭要言<lb/>
　曰皆奬王室無相害也有渝此盟明神殛之俾隊其<pb n="35a"/>　師無克祚國及而𤣥孫無有老幼　謝氏曰衞子成<lb/>
　公弟叔武晉文既逐成公乃立叔武主衞叔武稱子<lb/>
　以未逾年君目之成公義不絶於國文公以私忿逐<lb/>
　之立衞子非正也書衞子罪其專廢立也胡氏曰踐<lb/>
　土之㑹天王下勞晉侯削而不書何也周室東遷所<lb/>
　存者號與祭耳其實不及一小國之諸侯晉侯之爵<lb/>
　雖曰侯伯而號令天下幾于改物實行天子之事此<lb/>
　春秋之名實也與其名存實亡猶愈于名實俱亡是<pb n="35b"/>　故天王下勞晉侯于踐土則削而不書去其實以全<lb/>
　名所謂君道也晉侯以臣召君則書天王狩于河陽<lb/>
　正其名以統實所謂臣道也而天下之大倫尚存不<lb/>
　滅矣張氏曰聖人于易坤五爻繫之辭曰黄裳元吉<lb/>
　謂必得中居下則大善之吉也文公于勝楚之後即<lb/>
　帥諸侯朝天子然後受侯伯錫命對揚之䇿大輅戎<lb/>
　輅彤弓虎賁之賜乃合于在師中吉而當三錫之命<lb/>
　以懐服萬邦即所謂黄裳元吉得坤徳之正矣文公<pb n="36a"/>　負震主之威不帥諸侯朝王而致天子屈尊下勞失<lb/>
　正位居體之道非所以正天下大分若書天王下勞<lb/>
　而列踐土之盟則尊卑倒置綱常易矣故即其可書<lb/>
　者記之而天王下勞没而不書以示天下之大訓也<lb/>
陳侯如㑹<lb/>
　公羊氏曰其言如㑹何後㑹也杜氏曰来不及盟故<lb/>
　曰如㑹師氏曰謂之如㑹言出于自然非晉强之也<lb/>
　謝氏曰晉文却强楚尊王室諸侯皆聽命于晉故八<pb n="36b"/>　國㑹踐土為盟陳雖與楚以王命之重諸侯畢至穆<lb/>
　公不待徵召亦如㑹從盟書陳侯如㑹以示人心樂<lb/>
　於從王也使文公有尊周之實則王室安有不興者<lb/>
　哉<lb/>
公朝于王所<lb/>
　穀梁氏曰朝不言所言所非其所也謝氏曰天王所<lb/>
　在曰王所踐土之㑹襄王往勞文公晉為王築宫踐<lb/>
　土因率諸侯朝焉故踐土稱王所踐土密邇王室朝<pb n="37a"/>　于王所而不于京師文公失事王之道也陳氏曰外<lb/>
　朝王不書書魯以見其餘也髙氏曰天子不下堂而<lb/>
　見諸侯今乃出王畿以從諸侯之㑹尊卑倒置不可<lb/>
　以訓故但書公朝于王所而知天子之在是矣程子<lb/>
　曰古者諸侯以時朝聘于天子天子以時聘問于諸<lb/>
　侯故上下交泰尊卑有禮而天下治春秋之世王室<lb/>
　㣲弱諸侯莫有事君以禮者矣以二百四十二年之<lb/>
　間書公如京師者一公朝于王所者二而已且所書<pb n="37b"/>　成公十有三年春晉侯使郤錡来乞師三月公如京<lb/>
　師五月公自京師遂㑹晉侯伐秦七月公至自伐秦<lb/>
　蓋成公之行實㑹晉伐秦因道京師而名曰朝王聖<lb/>
　人于魯事有君臣之義常遷就而為之辭然不書曰<lb/>
　朝且考其前後所書亦以見意也僖公二十八年天<lb/>
　王勞晉侯於踐土晉侯召王之河陽兩書公朝于王<lb/>
　所不書諸侯而獨書公又曰朝于王所則不成朝可<lb/>
　知矣魯既無朝王之禮而臣如京師者又止有五書<pb n="38a"/>　不曰聘則不成聘亦可知僖三十年公子遂之行復<lb/>
　遂如晉非專使也天王使宰周公来聘而使遂往又<lb/>
　遂如晉不敬莫大焉魯之于王皆不足以成朝聘之<lb/>
　禮而天王使来聘者反有七焉王者微弱諸侯不臣<lb/>
　舉魯一國則天下諸侯可見也胡氏曰古者天王巡<lb/>
　狩于四方有常時諸侯朝于方嶽有常所其宫室道<lb/>
　途可以預修故民不勞其供給調度可以預僃故國<lb/>
　不費今天王下勞晉侯公朝于王所則非其時與地<pb n="38b"/>　矣自秦而後巡逰無度至有長吏以倉卒不辦被誅<lb/>
　民庻以煩勞不給生厭蓋春秋之義不行故也然則<lb/>
　天子在是可以不朝乎天子在是而諸侯就朝禮之<lb/>
　變也春秋不以諸侯就朝為非而以王所非其所為<lb/>
　貶正其本之意也<lb/>
六月衞侯鄭自楚復歸于衞衞元咺出奔晉<lb/>
　或訴元咺于衞侯曰立叔武矣其子角從公公使殺<lb/>
　之咺不廢命奉夷叔以入守六月晉人復衞侯甯武<pb n="39a"/>　子與衞人盟于宛濮曰天禍衞國君臣不協以及此<lb/>
　憂也今天誘其衷使皆降心以相從也不有居者誰<lb/>
　守社稷不有行者誰扞牧圉不協之故用昭乞盟于<lb/>
　爾大神以誘天衷自今日以往既盟之後行者無保<lb/>
　其力居者無懼其罪有渝此盟以相及也明神先君<lb/>
　是糾是殛國人聞此盟也而後不貳衞侯先期入公<lb/>
　子歂犬華仲前驅叔武將沐聞君至喜捉髮走出前<lb/>
　驅射而殺之公知其無罪也枕之股而哭之歂犬走<pb n="39b"/>　出公使殺之元咺出奔晉　樸鄉吕氏曰書歸之義<lb/>
　有二書其所自者著之也不書其所自者畧之也衞<lb/>
　侯自楚歸于衞言歸自楚則棄順效逆之罪見矣胡<lb/>
　氏曰衞侯名以殺叔武也初歸稱復再歸不稱復此<lb/>
　春秋立法甚嚴而待人以恕鄭初歸殺叔武既名之<lb/>
　猶意其或出于誤而能革也及其再歸又殺元咺及<lb/>
　公子瑕則是終以争國竟不悛矣故不稱復諸侯嗣<lb/>
　故稱復者繼之也不稱復者絶之也而國非其國矣<pb n="40a"/>　師氏曰晉㑹諸侯盟于踐土元咺嘗奉衞子以與㑹<lb/>
　盟及衞侯復歸元咺慮以奉衞子之故得罪衞侯于<lb/>
　是出奔以避之然不奔他國必奔于晉者以前奉衞<lb/>
　子之事告于晉髙氏曰夫為臣而訴其君可乎晉人<lb/>
　執衞君歸之于京師為是故耳<lb/>
陳侯欵卒<lb/>
秋把伯姬来<lb/>
　胡安定先生曰無故而来書之以著其非禮<pb n="40b"/>公子遂如齊<lb/>
　髙氏曰晉侯既霸諸侯皆通好故復與齊平也許氏<lb/>
　曰志伐齊之讐解也齊自孝公之立與魯好絶比相<lb/>
　侵伐昭公元年復與公同踐土之盟故公遣大夫聘<lb/>
　之修舊好焉<lb/>
冬公㑹晉侯齊侯宋公蔡侯鄭伯陳子莒子邾子秦人<lb/>
于温<lb/>
　討不服也　髙氏曰温之㑹晉侯實以朝王為名而<pb n="41a"/>　合諸侯然不能朝于京師乃召王以就諸侯故先為<lb/>
　此㑹以待天王之至于是秦人始與中國之㑹故序<lb/>
　在諸侯之下陳共公未葬先公而出㑹故稱子獨衞<lb/>
　侯不與㑹者晉聽元咺之訟不使之與㑹也<lb/>
天王狩于河陽<lb/>
　是㑹也晉侯召王以諸侯見且使王狩　程子曰晉<lb/>
　文公欲率諸侯以朝也懼其不能而召王就見之人<lb/>
　見其召王之罪不明其欲朝之本心是以譎之掩其<pb n="41b"/>　正也聖人伐其心迹顯晉文覲王之志且使後世之<lb/>
　君知所行之不正則無以明其心當慎其所行也程<lb/>
　氏學曰河陽之行非巡狩也晉文召之也而聖人特<lb/>
　書天王狩于河陽所以伸天子之勢抑晉侯之不臣<lb/>
　也胡氏曰踐土之㑹王實自往非晉罪也故為王諱<lb/>
　而足矣温之㑹晉則有罪而其情順也故既為王諱<lb/>
　之又為晉觧之于以見春秋忠恕也　愚謂使王狩<lb/>
　者晉侯譎詐之舉所以為不臣之罪天王狩于河陽<pb n="42a"/>　者春秋正大之辭所以明尊君之義家氏曰齊桓㑹<lb/>
　王世子于首止猶曰吾以尊王室也孰知繼桓而霸<lb/>
　者遂至屈天王之尊就而朝焉蓋㑹世子不已必至<lb/>
　召王積習之漸使之然耳<lb/>
壬申公朝于王所<lb/>
　穀梁氏曰日繫于月月繫于時壬申公朝于王所其<lb/>
　不月失其所繫也以為晉文之行事已傎矣杜氏曰<lb/>
　壬申十月十日有日無月史闕文<pb n="42b"/>晉人執衞侯歸之于京師<lb/>
　髙氏曰衞侯背華即夷雖曰有罪然晉侯既勝楚則<lb/>
　宜招攜撫貳以崇大徳反聽元咺之訟執人之君于<lb/>
　天子側直其臣而曲其君此非所以宗諸侯也故貶<lb/>
　而人之程子曰歸于者順易之辭歸之于者强歸之<lb/>
　辭也古者君臣無獄而文公惡衞侯使與元咺辨曲<lb/>
　直衞侯不勝遂刑其大夫執其君其聽頗矣雖歸于<lb/>
　王而實强致之故曰歸之于京師也謝氏曰衞成復<pb n="43a"/>　歸殺衞子叔武大夫元咺以叔武訟于晉故晉文執<lb/>
　衞侯然成公非有虐民大罪也非有不可容之大惡<lb/>
　也晉文遽以兵威逼而絶之其出奔也即以衞子為<lb/>
　君其復歸也即以元咺之訟執之衞子主國非正也<lb/>
　元咺訟君非忠也逐人之君而立其臣黨人之臣而<lb/>
　執其君失方伯治罪之義矣雖曰執而歸王何以服<lb/>
　諸侯之心哉故成公雖失國出奔不名見執復不名<lb/>
　以示義不當絶也<pb n="43b"/>衞元咺自晉復歸于衞<lb/>
　衞侯與元咺訟衞侯不勝執衞侯歸之于京師寘諸<lb/>
　深室甯子職納槖饘焉元咺歸于衞立公子瑕　髙<lb/>
　氏曰為人臣而訟其君雖直亦曲矣晉侯聽其臣子<lb/>
　之訟而執其君非霸者所以靖亂之義也書曰自晉<lb/>
　晉侯之罪亦已明矣衞侯執而元咺歸故書復歸以<lb/>
　見其罪何則諸侯失國而復歸正也諸侯世也大夫<lb/>
　失位而復歸非正也大夫不世也故大夫復者位已<pb n="44a"/>　絶矣謝氏曰元咺以臣訟君衞之大逆也晉文不道<lb/>
　使咺復以臣子歸國書復歸明其罪大以絶于國為<lb/>
　天吏者在所誅絶也自晉侯伐衞君以逐臣見執臣<lb/>
　以訟君復歸使君臣相抗更主衞國誅釋廢置之柄<lb/>
　亂矣衞之禍晉為之也故元咺出書衞歸書衞以著<lb/>
　咺之專國也出奔書晉歸書自晉以著晉之病衞也<lb/>
　師氏曰先書晉人執衞侯繼書元咺自晉歸似言晉<lb/>
　之執衞侯止為元咺設耳豈有為人臣来奔而執其<pb n="44b"/>　君以歸其臣耶<lb/>
諸侯遂圍許<lb/>
　胡安定先生曰此㑹温之諸侯也公羊氏曰遂繼事<lb/>
　也謝氏曰晉文以尊周之命率諸侯朝王臣子之大<lb/>
　義也許獨違命不從罪矣為盟主而不以禮信結諸<lb/>
　侯許再不至奉辭伐之可也乃恃衆挟𫝑圍以迫之<lb/>
　諸侯之失于是乎在故書遂圍以譏其甚焉<lb/>
曹伯襄復歸于曹遂㑹諸侯圍許<pb n="45a"/>　晉侯有疾曹伯之豎侯獳貨筮史使曰以曹為解齊<lb/>
　桓公為㑹而封異姓今君為㑹而滅同姓曹叔振鐸<lb/>
　文之昭也先君唐叔武之穆也且合諸侯而滅兄弟<lb/>
　非禮也與衞偕命而不與偕復非信也同罪異罰非<lb/>
　刑也禮以行義信以守禮刑以正邪舍此三者君將<lb/>
　若之何公説復曹伯遂㑹諸侯圍許　師氏曰曹伯<lb/>
　方執不名而復歸書名原始要終或譏晉侯或罪曹<lb/>
　伯各有攸當也曹伯復歸之後欲革前此背中國之<pb n="45b"/>　非鋭意從諸侯以圍許書遂㑹諸侯圍許著曹伯畏<lb/>
　晉不敢後也陳氏曰執君不名歸然後名之執書曹<lb/>
　伯歸書曹伯襄名之者亦失國之辭也謝氏曰衞侯<lb/>
　出奔不名歸國稱名稱復歸曹伯見執不名歸國稱<lb/>
　名稱復歸其義一也胡氏曰曹伯以賂歸國春秋名<lb/>
　之比于失地滅同姓之罪以此知聖人嚴性命之理<lb/>
　其説行而天下定矣豈曰小補之哉<lb/>
　春秋闕疑卷十七<lb/>
</p>

  </div>
            <div>
                <head>秦秋闕疑卷十八</head>
    <p>
<pb n="1a"/>欽定四庫全書<lb/>
　秦秋闕疑卷十八　　　　　元　鄭玉　撰<lb/>
二十有九年春介葛盧来<lb/>
　舍于昌衍之上公在㑹饋之芻米　髙氏曰介東方<lb/>
　之國葛盧其名髙郵孫氏曰春秋之法自外至者書<lb/>
　来介葛盧白狄也蓋聖人之意凡曰来者皆以不来<lb/>
　為善也陳氏曰公猶在㑹不見何以書介入春秋未<lb/>
　通于上國一歳再至意將安在乎故亟書之介人侵<pb n="1b"/>　蕭譏有以来之也<lb/>
公至自圍許<lb/>
夏六月㑹王人晉人宋人齊人陳人蔡人秦人盟于翟<lb/>
泉<lb/>
　公㑹王子虎晉狐偃宋公孫固齊國歸父陳轅濤塗<lb/>
　秦小子憗盟于翟泉尋踐土之盟且謀伐鄭也　程<lb/>
　子曰晉文連年㑹盟皆在王畿之側而此盟復迫王<lb/>
　城又與王人盟强逼甚矣胡氏曰翟泉近在洛陽王<pb n="2a"/>　城之内而王子虎于此下與列國盟是謂上替諸侯<lb/>
　大夫入天子之境雖貴曰士而于此上盟王子虎是<lb/>
　謂下陵而無君之心著矣故以為大惡諱公而不書<lb/>
　諸國之卿貶稱人而王子亦與焉者此正本之義也<lb/>
　陳氏曰晉初以大夫盟王子也向也踐土之役王子<lb/>
　虎不書涖盟也今以大夫盟王子文公之志荒矣以<lb/>
　大夫交政于是始文公為之也劉氏意林曰揚子雲<lb/>
　曰節莫差于僭此之謂矣善為天下者于此乎防之<pb n="2b"/>　安有失哉<lb/>
秋大雨雹<lb/>
　胡氏曰正蒙曰凡隂氣凝聚陽在内者不得出則奮<lb/>
　激而為雷霆陽在外者不得入則周旋不舍而為風<lb/>
　和而散則為霜雪雨露不和而散則為戾氣隂霾隂<lb/>
　常散緩受交于陽則風雨調寒暑正雹者戾氣也隂<lb/>
　脅陽臣侵君之象當是時僖公在位日乆季氏世卿<lb/>
　公子專權政在大夫萌于此矣<pb n="3a"/>冬介葛盧来<lb/>
　以未見公故復来朝禮之加燕好<lb/>
三十年春王正月<lb/>
夏狄侵齊<lb/>
　春晉人侵鄭狄閒晉之有鄭虞也夏侵齊　胡氏曰<lb/>
　詩云用戒戎作用逷蠻方蠻方交侵所當攘斥晉文<lb/>
　公若移圍鄭之師以伐之則方伯連帥之職修矣上<lb/>
　書狄侵齊下書圍鄭此直書其事而義自見者也<pb n="3b"/>秋衞殺其大夫元咺及公子瑕衞侯鄭歸于衞<lb/>
　晉侯使醫衍酖衞侯甯俞貨醫使薄其酖不死公為<lb/>
　之請納玉於王與晉侯皆十瑴王許之秋乃釋衞侯<lb/>
　衞侯使賂周歂冶厪曰茍能納我吾使爾為卿周冶<lb/>
　殺元咺及子適子儀公入　穀梁氏曰稱國以殺罪<lb/>
　累上也衞侯在外其以累上之辭言之何也待其殺<lb/>
　而後入也常山劉氏曰殺二大夫以上不書及者其<lb/>
　事同殺之志均故也殺其大夫某及某者以某之故<pb n="4a"/>　而延及某也胡氏曰公子瑕未聞有罪而殺之何也<lb/>
　元咺立以為君故衞侯忌而殺之也然不與衞剽同<lb/>
　者是瑕能拒咺辭其位而不立也不與陳佗同者是<lb/>
　瑕能守節不為國人之所惡也故以公子冠瑕而稱<lb/>
　及見瑕無罪事起元咺以咺之故延及于瑕而衞侯<lb/>
　忌克專殺濫刑之惡著矣樸鄉吕氏曰衞侯之出奔<lb/>
　楚也其㑹盟書衞子則是叔武嘗在位也故其歸也<lb/>
　書曰衞侯鄭復歸于衞衞侯之被執也書公子瑕無<pb n="4b"/>　異辭則是公子瑕未嘗在位也故其歸也但書曰衞<lb/>
　侯鄭歸于衞書復則是失位也書歸則是未嘗失位<lb/>
　也謝氏曰觀春秋不名于前稱名于後而晉文迫逐<lb/>
　衞成衞成屈辱失國其罪由此見矣觀春秋稱復歸<lb/>
　于前稱歸于後而晉文已絶衞成衞成未絶于衞其<lb/>
　曲直由此見矣　愚謂衞侯曹伯于其執也而即名<lb/>
　之則無以著晉侯恃强凌弱廢置由已之暴于其歸<lb/>
　也終不名之則無以見二君失國甘心忍辱不能振<pb n="5a"/>　勵自新之罪况為國君而為人所執則無復諸侯之<lb/>
　尊而同于匹夫矣故聖人哀之不生名之使存其諸<lb/>
　侯之貴及其歸也則復為諸侯矣而委靡無恥猶為<lb/>
　匹夫之行故聖人責之特生名之使儕于匹夫之賤<lb/>
　此又輕重之權衡曲直之繩墨也<lb/>
晉人秦人圍鄭<lb/>
　春晉人侵鄭以觀其可攻與否九月甲午晉侯秦伯<lb/>
　圍鄭以其無禮于晉且貳于楚也晉軍函陵秦軍汜<pb n="5b"/>　南佚之狐言于鄭伯曰國危矣若使燭之武見秦君<lb/>
　師必退公從之辭公曰吾不能用子今急而求子是<lb/>
　寡人之過也然鄭亡子亦有不利焉許之夜縋而出<lb/>
　見秦伯曰秦晉圍鄭鄭既知亡矣若亡鄭而有益于<lb/>
　君敢以煩執事越國以鄙逺君知其難也焉用亡鄭<lb/>
　以陪隣隣之厚君之薄也若舍鄭以為東道主行李<lb/>
　之往来共其乏困君亦無所害且君嘗為晉君賜矣<lb/>
　許君焦瑕朝濟而夕設版焉君之所知也夫晉何厭<pb n="6a"/>　之有既東封鄭又欲肆其西封若不闕秦將焉取之<lb/>
　闕秦以利晉唯君圗之秦伯説與鄭人盟使把子逢<lb/>
　孫揚孫戍之乃還子犯請擊之公曰不可㣲夫人之<lb/>
　力不及此因人之力而敝之不仁失其所與不知以<lb/>
　亂易整不武吾其還也亦去之初鄭公子蘭出奔晉<lb/>
　從于晉侯伐鄭請無與圍鄭許之使待命于東鄭石<lb/>
　甲父侯宣多逆以為太子以求成于晉晉人許之<lb/>
　髙氏曰此晉侯秦伯也曷為人之非霸討也初晉侯<pb n="6b"/>　之亡也過鄭而鄭不禮焉及晉文之霸也既與同盟<lb/>
　㑹矣而于此復修怨焉名以貳楚而加之兵秦人中<lb/>
　變師卒無功故貶稱人也謝氏曰徳義馭國之大柄<lb/>
　也晉文侵曹伐衞皆不以徳執曹伯執衞侯皆不以<lb/>
　義是以令不行于許而圍許信不行于鄭而圍鄭故<lb/>
　王者先徳義後兵革垂衣拱手而天下歸之胡氏曰<lb/>
　孟子曰有人于此待我以横逆則君子必自反也我<lb/>
　必不仁無禮與不忠歟仁且有禮而忠矣其横逆猶<pb n="7a"/>　是也此亦妄人耳而君子蓋終不之校也故行有不<lb/>
　得者皆反求諸已而已矣今鄭伯之于晉公子特不<lb/>
　能厚將迎贈送之禮而未嘗以横逆加之也坐此見<lb/>
　圍為列國者不亦難乎晉人以私忿勤民動衆圍人<lb/>
　之國秦伯惟利為向背從燭之武之言不以義舉二<lb/>
　國結釁連兵暴骨原野自此始也<lb/>
介人侵蕭<lb/>
　謝氏曰介葛盧兩至魯乘蕭無僃侵蕭前書来後書<pb n="7b"/>　侵為邦國不虞者戒也髙氏曰介人數来而我不以<lb/>
　禮義正之致敢稱兵犯吾附庸之國而無忌憚吾國<lb/>
　之恥也<lb/>
冬天王使宰周公来聘<lb/>
　王使周公閱来聘饗有昌歜白黑形鹽辭曰國君文<lb/>
　足昭也武可畏也則有僃物之饗以象其徳薦五味<lb/>
　羞嘉穀鹽虎形以獻其功吾何以堪之　張氏曰天<lb/>
　子三公兼冡宰而使来聘魯用見周室陵夷大臣失<pb n="8a"/>　職也薛氏曰書周公之聘何非三公之事不有行人<lb/>
　乎以宰周公而躬行人之事則天子之使非所使也<lb/>
　師氏曰三公之職論道經邦燮理隂陽若外此而躬<lb/>
　細務已為非矣况下聘于列國乎樸鄉吕氏曰自莊<lb/>
　二十三年祭叔来聘之後不書王臣下聘者四十餘<lb/>
　年蓋齊桓之霸尊王人殊王世子不盟宰周公其尊<lb/>
　周之意明故王臣無下聘之文至僖公三十年而後<lb/>
　宰周公来聘者蓋晉文之霸兩致天王盟王子其伉<pb n="8b"/>　周之跡著故王臣行下聘之事于魯如此則于齊晉<lb/>
　也可知矣又至宣十年而後書王季子之聘者豈其<lb/>
　間悉無王臣下聘之事哉或恐如南季家父之類皆<lb/>
　不見于經爾必于王季子而後見于經也觀此則齊<lb/>
　桓晉文之優劣可見矣<lb/>
公子遂如京師遂如晉<lb/>
　東門襄仲將聘于周遂初聘于晉　穀梁氏曰以尊<lb/>
　遂乎卑此言不敢叛京師也髙郵孫氏曰聖人之法<pb n="9a"/>　不與其以卑及尊故先京師而後晉也胡氏曰冡宰<lb/>
　上兼三公其職任為至重而来聘于魯王之禮意莫<lb/>
　重焉魯侯既不朝京師而使公子遂往又以二事出<lb/>
　夷周于列國此大不恭之罪履霜堅氷之漸春秋之<lb/>
　所誅而不以聽者也有不待貶絶而罪惡見者<lb/>
三十有一年春取濟西田<lb/>
　取濟西田分曹地也使臧文仲往宿于重館重館人<lb/>
　告曰晉新得諸侯必親其共不速行將無及也從之<pb n="9b"/>　分曹地自洮以南東傅于濟盡曹地也　髙氏曰凡<lb/>
　取田必繫國許田邾田是也此不繫國本我田也公<lb/>
　羊氏曰晉侯執曹伯班其所侵地于諸侯也髙郵孫<lb/>
　氏曰左氏以為晉侯以曹地分諸侯而魯取濟西之<lb/>
　田然按經書之與取汶陽田無異文此蓋晉侯執曹<lb/>
　伯而反諸侯之侵地魯濟西之田嘗見侵入于曹魯<lb/>
　于是而取之取其所嘗有之田于曹非取曹田故不<lb/>
　繫之曹也常山劉氏曰凡力得之曰取不當取也不<pb n="10a"/>　是其專奪雖取本邑復無異辭案此取濟西田成二<lb/>
　年取汶陽田先本魯地而皆書取若此義例據經為<lb/>
　合蓋春秋之義以治易亂而不以亂易亂所正者本<lb/>
　而已凡取人之有其惡易見而取已之舊不以其道<lb/>
　者其罪難知聖人所書亦正名曰取以顯微也家氏<lb/>
　曰此本魯地不曰復不曰歸而謂之取者蓋魯自以<lb/>
　兵力復其故疆是之謂復曹以義而歸之于魯是之<lb/>
　謂歸魯不能復曹不能歸晉人自以兵力取之于曹<pb n="10b"/>　當禀命于王分正疆理示有所尊今取之曹歸之魯<lb/>
　惟所欲為春秋不與魯以歸疆不與晉以霸討是故<lb/>
　書取蓋貶也<lb/>
公子遂如晉<lb/>
　拜曹田也　愚謂魯知遣使如晉拜分田之賜而不<lb/>
　知請命于周正疆理之復但知有霸而不知有王但<lb/>
　知有利而不知有義此春秋所以于濟田之復而書<lb/>
　取也<pb n="11a"/>夏四月四卜郊不從乃免牲猶三望<lb/>
　何氏曰郊者天人相接之意也郊特牲云于郊故謂<lb/>
　之郊郊者所以祭天也天子所祭莫重于郊于南郊<lb/>
　就陽位也范氏曰全曰牲傷曰牛禮曰帝牛必在滌<lb/>
　三月穀梁氏曰猶者可以已之辭也公羊氏曰譏不<lb/>
　郊而望祭也左氏曰望郊之細也不郊亦無望可也<lb/>
　三望穀梁以為泰山河海杜氏以為分野之星國中<lb/>
　山川皆因郊祀望而祭之鄭氏以為海岱淮也未知<pb n="11b"/>　孰是胡氏曰成王以周公有大勲勞于天下命魯侯<lb/>
　世世祀周公以天子之禮樂是故魯君孟春乘大輅<lb/>
　載弧韣旂十有二旒日月之章祀帝于郊配以后稷<lb/>
　天子之禮也以人臣而用天子之禮可乎是成王過<lb/>
　賜而魯公伯禽受之非也揚子曰天子之制諸侯庸<lb/>
　節節莫差于僭僭莫重于祭祭莫重于地地莫重于<lb/>
　天諸侯祀天其僭極矣春秋欲削之則無以志其失<lb/>
　悉書之則歳事之常有不勝書者是故因禮之變而<pb n="12a"/>　書于䇿或以卜或以時或以望或以牲或以牛于變<lb/>
　之中又有變焉者悉書其事又曰天子有方望而無<lb/>
　所不通諸侯非名山大川在其封内者不祭魯得用<lb/>
　重禮視王室則殺故望止于三比諸侯則隆故河海<lb/>
　不在其封内亦祭然非諸侯之所得為也程子曰始<lb/>
　亂周公之法度者是賜也人臣安得用天子之禮樂<lb/>
　哉記曰魯郊非禮也周公其衰聖人常譏之矣説者<lb/>
　乃云周公有人臣不能為之功業因賜以人臣所不<pb n="12b"/>　得用之禮樂則妄也人臣豈有不能為之功業哉借<lb/>
　使功業有大于周公亦是所當為爾人臣而不當為<lb/>
　誰當為之豈不見孟子言事親若曾子可也曾子之<lb/>
　孝亦大矣孟子纔言可也臣之于君猶子之于父也<lb/>
　假如功業大如周公而謂人臣所不能為可乎使人<lb/>
　臣恃功而懐怏怏之心者必此言矣又曰魯用天子<lb/>
　禮樂成王之賜伯禽之受皆非也其因襲之弊遂使<lb/>
　季氏僭八佾三家僭雍徹仲尼于此著之<pb n="13a"/>秋七月<lb/>
冬把伯姬来求婦<lb/>
　師氏曰婚姻之禮以媒妁之言將父母之命則可矣<lb/>
　世豈有姑躬行求婦之禮耶以匹婦而為之亦不免<lb/>
　於失禮况國君之夫人乎胡氏曰蕩伯姬来逆婦而<lb/>
　書者以公自為主失其班列書也杞伯姬敵矣其来<lb/>
　求婦曷為亦書見婦人之不可預國事也王后之詔<lb/>
　令不施于天下夫人之教令不施于境中婚姻大事<pb n="13b"/>　也把獨無君乎而夫人主之也故特書于䇿以為婦<lb/>
　人亂政之戒此義行無吕武之禍矣<lb/>
狄圍衞十有二月衞遷于帝丘<lb/>
　狄圍衞衞遷于帝丘卜曰三百年衞成公夢康叔曰<lb/>
　相奪予享公命祀相甯武子不可曰鬼神非其族類<lb/>
　不歆其祀杞鄫何事相之不享于此乆矣非衞之罪<lb/>
　也不可以閒成王周公之命祀請改祀命　胡氏曰<lb/>
　帝丘東郡濮陽顓頊之墟亦衞地也狄嘗迫逐黎侯<pb n="14a"/>　寓于衞而衞不能修方伯連帥之職戎嘗伐凡伯于<lb/>
　楚丘而衞不能救王臣之患其後遂為狄人所滅東<lb/>
　徙渡河矣齊桓公攘狄人而封之而衞國忘亡今又<lb/>
　為狄所圍其遷于帝丘避狄難也而中國衰微狄人<lb/>
　强盛衞侯不能强于政治晉文無却外冦安諸夏之<lb/>
　功莫不見矣謝氏曰狄侵齊晉不能討故圍衞狄圍<lb/>
　衞晉不能救故衞避狄于帝丘邢衞之遷皆自遷也<lb/>
　二國之遷自弱之道也或曰太王何以去豳遷岐曰<pb n="14b"/>　豳之遷也其民樂衞之遷也其民憂豳之遷也其民<lb/>
　安衞之遷也其民危故豳之遷也周以興衞之遷也<lb/>
　衞以弱<lb/>
三十有二年春王正月<lb/>
夏四月己丑鄭伯㨗卒<lb/>
衞人侵狄秋衞人及狄盟<lb/>
　狄有亂衞人侵狄狄請平焉衞人及狄盟　胡氏曰<lb/>
　不地者盟于狄也再書衞人而稱及者所以罪衞也<pb n="15a"/>　盟㑹中國諸侯之禮衰世之事已非春秋所貴况于<lb/>
　圍困遷徙之餘從而刑牲㰱血以要之哉<lb/>
冬十有二月己卯晉侯重耳卒<lb/>
　晉文公卒庚辰將殯于曲沃出絳柩有聲如牛卜偃<lb/>
　使大夫拜曰君命大事將有西師過軼我擊之必大<lb/>
　㨗焉　樸鄉吕氏曰蓋嘗考論重耳之行事而質諸<lb/>
　齊小白之所為然後知聖人譎正之辨小白二十餘<lb/>
　年蓄威養晦始得召陵之盟重耳一駕而城濮之功<pb n="15b"/>　多于召陵小白屢盟屢㑹遲囘晩歳始得宰周公重<lb/>
　耳一年再致天王而温之事敏于葵丘小白終身與<lb/>
　諸侯周旋㑹鄄失魯盟幽失衞首止失蔡葵丘失陳<lb/>
　重耳三㑹則大侯小伯莫敢不至其得諸侯又盛乎<lb/>
　小白者也然重耳之功多于小白事速于小白而義<lb/>
　尤乖于小白者也小白殊㑹世子不敢盟宰周公所<lb/>
　以重王室而重耳兩致天王盟王子虎則悖矣小白<lb/>
　首止之㑹為定世子而首止衞地無逼尊之嫌重耳<pb n="16a"/>　盟于翟泉洛陽城内地也則逼矣小白凡大盟㑹未<lb/>
　嘗使大夫與盟而重耳翟泉之盟使大夫主之則大<lb/>
　夫交政自是始矣小白之霸也諸侯未服不過伐其<lb/>
　國執其臣未嘗執諸侯也重耳則執曹伯復曹伯執<lb/>
　衞侯復衞侯惟己所恣矣小白寜不得鄭不納子華<lb/>
　之請懼其奬臣抑君不可以訓也重耳為元咺執衞<lb/>
　侯使元咺得以自恣則三綱五常廢矣小白得江黄<lb/>
　不用以伐楚蓋但使之為吾聲援耳重耳謂非致秦<pb n="16b"/>　不可與楚争楚之抑而秦之興矣小白之霸王臣無<lb/>
　下聘諸侯者重耳之霸則宰周公下聘列國矣小白<lb/>
　之霸伐戎三救諸侯四城國三猶以中國諸侯為念<lb/>
　重耳之霸則狄侵齊而不救衞遷帝丘而不之恤矣<lb/>
　大抵小白緩于圗事重耳急于成功小白猶志于尊<lb/>
　王室重耳乃敢于致天王小白猶有救災恤隣之心<lb/>
　重耳獨以立威為己念城濮之役其所以折楚人之<lb/>
　氣者正欲以争諸侯耳豈真有從簡書尊周室之誠<pb n="17a"/>　心哉然則聖人譎正之辨可謂深切著明也家氏曰<lb/>
　齊桓優游不迫猶有周家盛時氣象晉文則淺狹迫<lb/>
　急漸有戰國秦漢之風蓋申商之萌蘖也小東莱吕<lb/>
　氏曰齊桓成霸業却無迹晉文成霸業便有迹桓公<lb/>
　霸業緩成文公霸業速就此晉文所以不如齊桓然<lb/>
　桓公霸業不繼而文公雖死霸業不絶者管仲一身<lb/>
　任事不為齊求人材而晉專務收人材狐趙之徒倡<lb/>
　推賢讓能之風于上一國所以皆有此風至臼季見<pb n="17b"/>　冀缺于田野之間其夫婦敬相待如賔臼季歸即薦<lb/>
　之文公文公以為下軍大夫以此見非特朝廷如此<lb/>
　相遜而田野亦莫不皆然直至景公時范宣子讓其<lb/>
　下皆讓波流之及至于如此故晉之霸業所以長乆<lb/>
　桓公之霸業所以不永也<lb/>
三十有三年春王二月秦人入滑<lb/>
　三十二年杞子自鄭使告于秦曰鄭人使我掌其北<lb/>
　門之管若潛師以来國可得也穆公訪諸蹇叔蹇叔<pb n="18a"/>　曰勞師以襲逺非所聞也師勞力竭逺主僃之無乃<lb/>
　不可乎師之所為鄭必知之勤而無所必有悖心且<lb/>
　行千里其誰不知公辭焉召孟明西乞白乙使出師<lb/>
　于東門之外蹇叔哭之曰孟子吾見師之出而不見<lb/>
　其入也公使謂之曰爾何知中壽爾墓之木拱矣蹇<lb/>
　叔之子與師哭而送之曰晉人禦師必于殽殽有二<lb/>
　陵焉其南陵夏后臯之墓也其北陵文王之所避風<lb/>
　雨也必死是間余收爾骨焉秦師遂東至是秦師過<pb n="18b"/>　周北門左右免胄而下超乘者三百乘王孫满尚幼<lb/>
　觀之言于王曰秦師輕而無禮必敗輕則寡謀無禮<lb/>
　則脫入險而脱又不能謀能無敗乎及滑鄭商人弦<lb/>
　髙將市于周遇之以乘韋先牛十二犒師曰寡君聞<lb/>
　吾子將步師出于敝邑敢犒從者不腆敝邑為從者<lb/>
　之淹居則具一日之積行則僃一夕之衞且使遽告<lb/>
　于鄭鄭穆公使視客館則束載厲兵秣馬矣使皇武<lb/>
　子辭焉曰吾子淹乆于敝邑唯是脯資餼牽竭矣為<pb n="19a"/>　吾子之將行也鄭之有原圃猶秦之有具圃也吾子<lb/>
　取其麋鹿以間敝邑若何杞子奔齊逢孫揚孫奔宋<lb/>
　孟明曰鄭有僃矣不可冀也攻之不克圍之不繼吾<lb/>
　其還也滅滑而還　髙氏曰三十年晉與秦之圍鄭<lb/>
　也鄭使燭之武見秦伯而説之秦伯反使三大夫戍<lb/>
　鄭而去今秦大夫之戍鄭者請于秦伯使潛師而来<lb/>
　可得鄭國于是秦人興師厯晉踰天子之都將以襲<lb/>
　鄭鄭有僃而遂入滑蓋秦伯之反覆如此髙郵孫氏<pb n="19b"/>　曰傳載秦出師之迹以為滅滑而還然經但書入而<lb/>
　不書滅蓋未嘗滅傳之説非<lb/>
齊侯使國歸父来聘<lb/>
　自郊勞至于贈賄禮成而加之以敏臧文仲言于公<lb/>
　曰國子為政齊猶有禮君其朝焉臣聞之服于有禮<lb/>
　社稷之衞也　家氏曰前日宰周公下聘公當朝于<lb/>
　京師以拜天子之寵命文仲曽不一言及之今國歸<lb/>
　父修交聘之常事遽勸其君以朝以是為諂可也乃<pb n="20a"/>　曰服于有禮社稷之衞豈非欺乎<lb/>
夏四月辛巳晉人及姜戎敗秦師于殽<lb/>
　晉原軫曰秦違蹇叔而以貪勤民天奉我也奉不可<lb/>
　失敵不可縱縱敵患生違天不祥必伐秦師欒枝曰<lb/>
　未報秦施而伐其師其為死君乎先軫曰秦不哀吾<lb/>
　喪而伐吾同姓秦則無禮何施之為吾聞之一日縱<lb/>
　敵數世之患也謀及子孫可謂死君乎遂發命遽興<lb/>
　姜戎子墨衰絰梁宏御戎莱駒為右夏四月辛巳敗<pb n="20b"/>　秦師于殽獲百里孟明視西乞術白乙丙以歸遂墨<lb/>
　以葬文公晉于是始墨文嬴請三帥曰彼實搆吾二<lb/>
　君寡君若得而食之不厭君何辱討焉使歸就戮于<lb/>
　秦以逞寡君之志若何公許之先軫朝問秦囚公曰<lb/>
　夫人請之吾舍之矣先軫怒曰武夫力而拘諸原婦<lb/>
　人暫而免諸國墮軍實而長寇讐亡無日矣不顧而<lb/>
　唾公使陽處父追之及諸河則在舟中矣釋左驂以<lb/>
　公命贈孟明孟明稽首曰君之惠不以纍臣釁鼔使<pb n="21a"/>　歸就戮于秦寡君之以為戮死且不朽若從君惠而<lb/>
　免之三年將拜君賜秦伯素服郊次鄉師而哭曰孤<lb/>
　違蹇叔以辱二三子孤之罪也不替孟明孤之過也<lb/>
　大夫何罪且吾不以一𤯝掩大徳　髙氏曰晉文公<lb/>
　以敗楚城濮霸中國今卒未逾年而秦輙興兵以加<lb/>
　中國既以入滑又伐鄭不蚤治之則秦亦張矣楚患<lb/>
　未已而加之秦中國則殆矣襄公墨縗行師而敗之<lb/>
　直書曰敗秦者所以惡秦而與晉之勝也然而背殯<pb n="21b"/>　興師外連姜戎忘親背惠結怨召寇兵連不解者數<lb/>
　十年使兩國之民疲于報復死于戰陳者因襄公此<lb/>
　舉之暴也故貶稱人凡諸國行師皆以主兵為首未<lb/>
　有言及者然外域不分君臣常在中國之下若不加<lb/>
　及則嫌晉人為未命之卿例序于姜戎之上故特加<lb/>
　及字明以尊及卑以晉人及姜戎則所為晉人者非<lb/>
　卑也晉侯也樸鄉吕氏曰晉父䘮在殯而結姜戎以<lb/>
　伐婚姻又且厄人于險晉之惡可知秦客人之館而<pb n="22a"/>　謀其主利人之危而襲其國越人之境而不虞其棄<lb/>
　師秦之惡可知書曰晉人及姜戎敗秦師于殽則晉<lb/>
　人結戎狄用詐戰厄人險之罪著矣先書秦人入滑<lb/>
　繼書敗秦師于殽則秦人勞師襲逺越境棄師之罪<lb/>
　著矣又書于晉侯卒之後則秦人間晉之䘮而越其<lb/>
　境晉人背殯出兵之罪又皆著矣<lb/>
癸巳葬晉文公<lb/>
狄侵齊<pb n="22b"/>　因晉䘮也　薛氏曰無霸也許氏曰晉文未暇攘服<lb/>
　要荒是以方其霸也則狄且侵齊圍衞使天假文公<lb/>
　以年則必將有討矣<lb/>
公伐邾取訾婁秋公子遂帥師伐邾<lb/>
　公伐邾取訾婁以報升陘之役邾人不設僃秋襄仲<lb/>
　復伐邾　髙郵孫氏曰夏公伐邾取其邑秋又使其<lb/>
　臣伐之春秋一切志之用見天下無王而諸侯暴横<lb/>
　侵伐無已也胡氏曰此皆不勝忿欲報怨貪得恃强<pb n="23a"/>　凌弱不義之兵也直書其事而罪自見矣家氏曰晉<lb/>
　霸國也魯望國也望國當以德義為重豈待霸國率<lb/>
　之而後正乎齊桓之末宋楚争霸魯于是乘之而伐<lb/>
　邾歲至于再今晉文方殁秦晉交兵魯復于是乘之<lb/>
　而伐邾歲至于再望國之不能望職此故也<lb/>
晉人敗狄于箕<lb/>
　狄伐晉及箕八月戊子晉侯敗狄于箕郤缺獲白狄<lb/>
　子先軫曰匹夫逞志于君而無討敢不自討乎免胄<pb n="23b"/>　入狄師死焉狄人歸其元靣如生初臼季使過冀見<lb/>
　冀缺耨其妻饁之敬相待如賓與之歸言諸文公曰<lb/>
　敬徳之聚也能敬必有徳徳以治民君請用之臣聞<lb/>
　之出門如賓承事如祭仁之則也公曰其父有罪可<lb/>
　乎對曰舜之罪也殛鯀其舉也興禹管敬仲桓之賊<lb/>
　也實相以濟康誥曰父不慈子不祗兄不友弟不共<lb/>
　不相及也詩曰采葑采菲無以下體君取節焉可也<lb/>
　文公以為下軍大夫反自箕襄公以三命命先且居<pb n="24a"/>　將中軍以再命命先茅之縣賞胥臣曰舉郤缺子之<lb/>
　功也以一命命郤缺為卿復與之冀亦未有軍行<lb/>
　襄陵許氏曰自三十年狄始侵齊晋未暇討自是中<lb/>
　國乃嵗有狄患至敗於此而後懲艾不復犯畧乃知<lb/>
　不震曡以威武未易以徳懐也陳氏曰中國敗外域<lb/>
　不書惟晉特書之病晉也故晉侯貶稱人晉率天下<lb/>
　諸侯以攘㓂亂存中國也前年狄侵齊去年狄侵衞<lb/>
　衞為之遷帝丘而晉不能救于是伐晉蓋僅而後勝<pb n="24b"/>　也髙氏曰兩書晉人之勝亦以見襄公在䘮一年之<lb/>
　間敗秦敗狄威聲四振不墜文公之業故諸侯畏之<lb/>
　而不敢叛異乎齊桓死而諸侯共起伐之者矣<lb/>
冬十月公如齊十有二月公至自齊<lb/>
　公如齊朝且弔有狄師也　家氏曰三十年天王使<lb/>
　宰周公来聘公不往朝而使公子遂如京師遂如晉<lb/>
　無王之罪大矣今年二月齊侯使國歸父来公乃躬<lb/>
　如齊報謝其施于天王者甚慢所以事大國者則過<pb n="25a"/>　乎恭積之漸使之然耳春秋僃書其事不加貶而義<lb/>
　自見矣<lb/>
乙巳公薨于小寢<lb/>
　反薨于小寢　穀梁氏曰小寢非正也左氏曰即安<lb/>
　也胡氏曰周制王宫六寢路寢一小寢五君日出而<lb/>
　眂朝退適路寢聽政使人眂大夫退然後適小寢釋<lb/>
　服是路寢治事之所也而小寢燕息之地也公羊以<lb/>
　西宫為小寢魯子以諸侯有三宫則列國之制蓋降<pb n="25b"/>　于王其以路寢為正則一爾君終不于路寢則非正<lb/>
　矣曽子曰吾得正而斃又何求哉古人貴于得正乃<lb/>
　如此凡此直書而義自見矣家氏曰當春秋之世先<lb/>
　王禮教漸壊而君殁不以其地史臣猶謹而志之此<lb/>
　古意之猶存者是故春秋因之<lb/>
隕霜不殺草李梅實<lb/>
　髙郵孫氏曰隂陽四時之氣天地所以生殺萬物者<lb/>
　也雨露生之霜雪殺之天地自然之氣而四時之常<pb n="26a"/>　也皇極之道行而和氣塞于天地之間則隂陽之氣<lb/>
　有常而生殺以時也彝倫攸斁而干遏于隂陽則當<lb/>
　生者不生當殺者不殺雖天地之大無窮而隂陽之<lb/>
　氣無形然以其小可以騐其大以其近可以推其逺<lb/>
　春秋之十二月夏時之十月也十月隕霜而草不死<lb/>
　李梅實皆異之大者也春秋之法為災而及于民物<lb/>
　者則書為異而反常者則書十月之霜草當殺而不<lb/>
　殺十月之李梅不當實而反實天地隂陽之異非常<pb n="26b"/>　可怪者也胡氏曰哀公問于仲尼曰春秋隕霜不殺<lb/>
　草何為記之也曰此言可殺也夫宜殺而不殺則李<lb/>
　梅冬實天失其道草木猶干犯之而况君乎是故以<lb/>
　天道言四時失其序則其施必悖無以統萬象矣以<lb/>
　君道言五刑失其用則權必䘮無以服萬民矣其論<lb/>
　隕霜不殺草則李梅冬實蓋除惡于微慮患于早之<lb/>
　意也<lb/>
晉人陳人鄭人伐許<pb n="27a"/>　討其貳于楚也　師氏曰許嘗不與晉文之盟㑹而<lb/>
　晉文圍許蓋以背盟主而有即夷狄之心為可罪矣<lb/>
　然春秋猶不取其圍以其恃勢也今晉襄茍有意于<lb/>
　不墜文公之業則修其所以為盟主之徳政㑹盟諸<lb/>
　侯以結其恩信俟霸有漸而許不至從而伐之猶不<lb/>
　為過豈有不紹晉文之徳而先紹晉文圍許以伐許<lb/>
　乎人之宜矣<lb/>
　<pb n="27b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷十八<lb/>
</p>

  </div>
            <div>
                <head>春秋闕疑卷十九</head>
    <p>
<pb n="1a"/>欽定四庫全書<lb/>
　春秋闕疑卷十九　　　　　元　鄭玉　撰<lb/>
　　文公<lb/>
　公名興僖公之子襄王二十六年即位諡法慈惠愛<lb/>
　民曰文<lb/>
元年春王正月公即位<lb/>
二月癸亥日有食之<lb/>
天王使叔服来㑹葬<pb n="1b"/>　髙氏曰葬者臣子之事㑹葬者諸侯相送終之辭也<lb/>
　天子唯有弔贈含禭之禮耳今使叔服来㑹葬是自<lb/>
　同于諸侯則天王之㣲弱可知矣髙郵孫氏曰春秋<lb/>
　卒葬之見于經者十一公天王使人㑹之者僖公而<lb/>
　已春秋十三王公㑹葬者三臣㑹葬者二不㑹其葬<lb/>
　者九春秋一切著之用見周之不君而魯之不臣也<lb/>
夏四月丁巳葬我君僖公<lb/>
天王使毛伯来錫公命<pb n="2a"/>　公羊氏曰錫者何賜也命者何加我服也穀梁氏曰<lb/>
　禮有受命無来錫命錫命非正也髙氏曰凡諸侯之<lb/>
　世子必請命于天子及諸侯之薨必告于天子天子<lb/>
　命立其世子為諸侯世子䘮畢乃見于京師以士服<lb/>
　見天子于廟而受命焉未受命不敢服其服已見天<lb/>
　子錫之韍冕圭璧然後服之歸設奠于祖廟然後臨<lb/>
　其臣民焉蓋諸侯不命于天子則不成為君故世子<lb/>
　雖有世繼之義必待天子爵命乃得為君也今文公<pb n="2b"/>　未畢䘮而天王先使人即命之非禮甚矣<lb/>
晉侯伐衞<lb/>
　晉文公之季年諸侯朝晉衞成公不朝使孔達侵鄭<lb/>
　伐綿訾及匡晉襄公及祥使告于諸侯而伐衞及南<lb/>
　陽先且居曰效尤禍也請君朝王臣從師晉侯朝王<lb/>
　于温先且居胥臣伐衞五月辛酉朔晉師圍戚六月<lb/>
　戊戌取之獲孫昭子　愚按晉侯伐衞及南陽朝王<lb/>
　于温使先且居從師則伐衞者晉侯也先且居特代<pb n="3a"/>　之行師耳故不書先且居帥師晉侯為伐衞而行故<lb/>
　書晉侯伐衞不為朝王而行故不書晉侯朝王皆探<lb/>
　其本之意也<lb/>
叔孫得臣如京師<lb/>
　王使毛伯衞来錫公命叔孫得臣如周拜　髙氏曰<lb/>
　公初即位在衰絰中未嘗朝王而王遽使卿来錫公<lb/>
　命公于是使陪臣如周拜焉天王之使毛伯来錫文<lb/>
　公之使得臣往拜皆非禮焉家氏曰是時諸侯在䘮<pb n="3b"/>　不能躬拜使其臣往猶之可也及除䘮之後當以士<lb/>
　服朝王受黻冕之賜然後于禮為盡而文公循習舊<lb/>
　事卒不能往是之謂不臣厥罪當削春秋僃書其事<lb/>
　不待貶而義見<lb/>
衞人伐晉<lb/>
　衞人使告于陳陳共公曰更伐之我辭之衞孔達帥<lb/>
　師伐晉　髙氏曰衞孔達為政不共盟主興兵隣國<lb/>
　受討䘮邑貶而人之不亦宜乎且晉師未退而孔達<pb n="4a"/>　遽報其伐雖曰有辭失事大之禮矣晉師于是入戚<lb/>
　而疆其田<lb/>
秋公孫敖㑹晉侯于戚<lb/>
　秋晉侯疆戚田故公孫敖㑹之　薛氏曰戚之㑹卿<lb/>
　始㑹諸侯也大夫而專㑹于諸侯政不在公室矣樸<lb/>
　鄉吕氏曰春秋之初蓋亦有以大夫而㑹諸侯者矣<lb/>
　然未有若公孫敖之専㑹也公孫敖㑹晉侯于戚禮<lb/>
　樂自大夫出也陵遲至于雞澤溴梁之盟天下之政<pb n="4b"/>　盡歸大夫不復有諸侯可勝嘆哉<lb/>
冬十月丁未楚世子商臣弑其君頵<lb/>
　初楚子將以商臣為太子訪諸令尹子上子上曰君<lb/>
　之齒未也而又多愛黜乃亂也楚國之舉恒在少者<lb/>
　且是人也蠭目而豺聲忍人也不可立也弗聽既又<lb/>
　欲立王子職而黜太子商臣商臣聞之而未察告其<lb/>
　師潘崇曰若之何而察之潘崇曰享江芉而勿敬也<lb/>
　從之江芉怒曰呼役夫宜君王之欲殺女而立職也<pb n="5a"/>　告潘崇曰信矣潘崇曰能事諸乎曰不能能行乎曰<lb/>
　不能能行大事乎曰能冬十月以宫甲圍成王王請<lb/>
　食熊蹯而死弗聽丁未王縊諡之曰靈不瞑曰成乃<lb/>
　瞑穆王立以其為太子之室與潘崇使為太師使掌<lb/>
　環列之尹　胡氏曰書世子弑君有父之親有君之<lb/>
　尊而至於弑逆此天理大變人情所深駭春秋詳書<lb/>
　其事欲以起問者察所由示懲戒也唐世子𢎞受左<lb/>
　氏春秋至此廢書嘆曰經籍聖人垂訓何書此耶郭<pb n="5b"/>　瑜對曰春秋義存褒貶以善惡為勸戒故商臣千載<lb/>
　而惡名不滅也𢎞曰非惟口不可道故亦耳不可聞<lb/>
　願受他書瑜請讀禮世子從之嗚呼聖人大訓不明<lb/>
　於後世皆腐儒學經不知其義者之罪耳夫亂臣賊<lb/>
　子雖陷穽在前斧鉞加于頸而不避顧謂身後惡名<lb/>
　足以係其邪志而懲于為惡豈不繆哉持此曉人可<lb/>
　謂茅塞其心意矣若語之曰為人君父而不通于春<lb/>
　秋之義者必蒙首惡之名為人臣子而不通于春秋<pb n="6a"/>　之義者必陷篡弑誅死之罪聖人書此者使天下後<lb/>
　世察于人倫知所以為君臣父子之道而免于首惡<lb/>
　之名誅死之罪也則世子𢎞而聞此必將<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然畏懼<lb/>
　知春秋之不可不學矣學于春秋必明臣子之義不<lb/>
　至于奏請怫㫖而見酖矣傳者案也經者斷也考于<lb/>
　傳之所載可以見其所由致之漸豈隱乎嫡妾必正<lb/>
　而楚子多愛立子必長而楚國之舉恒在少者養世<lb/>
　子不可不慎也而以潘崇為之師侍饍問安世子職<pb n="6b"/>　也而多置宫甲降而不憾憾而能聄者鮮矣乃欲黜<lb/>
　兄而立其弟謀及婦人宜其敗也而使江芈知其情<lb/>
　是以不仁處其身而以不孝處其子也其及宜矣楚<lb/>
　頵僭王慿陵中國戰勝諸侯毒被天下然昧于君臣<lb/>
　父子之道禍發蕭墻而不之覺也不善之積豈可掩<lb/>
　哉君不君則臣不臣父不父則子不子春秋書世子<lb/>
　弑其君者推本所由而著其首惡為萬世之大戒也<lb/>
　然則商臣無貶矣曰弑父與君之賊其惡猶待于貶<pb n="7a"/>　而後著乎謝氏曰商臣書世子著其絶尊親之道也<lb/>
　州吁不稱公子無知不稱公孫黜其親而誅其惡以<lb/>
　杜世子公孫世寵之心也商臣稱世子商人稱公子<lb/>
　顯其親而著其逆以示大禍發于骨肉之間春秋或<lb/>
　立例于初以示法或變例于終以起義州吁無知去<lb/>
　公子公孫所謂立例于初也商臣商人存世子公子<lb/>
　所謂變例于終也子之愛父臣之愛君天性也為世<lb/>
　子為公孫者耳不接善言目不接善行友順日消凶<pb n="7b"/>　忍日積由是良心化為逆惡而徳性沉于豺狼之域<lb/>
　矣禍害之發豈復顧君父之重哉商臣書世子以為<lb/>
　君父之戒也<lb/>
公孫敖如齊<lb/>
二年春王二月甲子晉侯及秦師戰于彭衙秦師敗績<lb/>
　殺之役晉人既歸秦帥秦大夫及左右皆言于秦伯<lb/>
　曰是敗也孟明之罪也必殺之秦伯曰是孤之罪也<lb/>
　周芮良夫之詩曰大風有隧貪人敗類聽言則對誦<pb n="8a"/>　言如醉匪用其良覆俾我悖是貪故也孤之謂矣孤<lb/>
　實貪以禍夫子夫子何罪復使為政至是秦孟明視<lb/>
　帥師伐晉以報殽之役二月晉侯禦之先且居將中<lb/>
　軍趙衰佐之王官無地御戎狐鞫居為右甲子及秦<lb/>
　師戰于彭衙秦師敗績晉人謂秦拜賜之師戰于殽<lb/>
　也梁宏御戎莱駒為右戰之明日晉襄公縛秦囚使<lb/>
　莱駒以戈斬之囚呼莱駒失戈狼瞫取戈以斬囚禽<lb/>
　之以從公乘遂以為右箕之役先軫黜之而立續簡<pb n="8b"/>　伯狼瞫怒其友曰盍死之瞫曰吾未獲死所其友曰<lb/>
　吾與女為難瞫曰周志有之勇則害上不登于明堂<lb/>
　死而不義非勇也共用之謂勇吾以勇求右無勇而<lb/>
　黜亦其所也謂上不我知黜而宜乃知我矣子姑待<lb/>
　之及彭衙既陳以其屬馳秦師死焉晉師從之大敗<lb/>
　秦師秦伯猶用孟明孟明増修國政重施于民趙成<lb/>
　子言于諸大夫曰秦師又至將必避之懼而増徳不<lb/>
　可當也　程子曰越國襲人秦罪也忘親背惠晉惡<pb n="9a"/>　也秦經人之國以襲人雖忿無以為辭矣故其来不<lb/>
　稱伐晉不諭秦而與戰故書晉及忿以取敗故書敗<lb/>
　績胡氏曰孟明帥師伐晉報殽之役此所謂忿兵疑<lb/>
　罪之在秦也而以晉主之何哉處已息争之道逺怨<lb/>
　之方也然則敵加于己縱其侵暴將不得應乎曰敵<lb/>
　加于己而已有罪焉引咎責躬服其罪則可矣己則<lb/>
　無罪而不義見加諭之以辭命猶不得免焉亦告于<lb/>
　天子方伯可也若遽然興師而與戰是謂以桀攻桀<pb n="9b"/>　何愈乎故以晉侯為主者處已息争之道寡怨之方<lb/>
　王者之事也<lb/>
丁丑作僖公主<lb/>
　公羊曰虞主用桑練主用栗用栗者藏主也作僖公<lb/>
　主何以書譏不時也謝氏曰親既葬孝子迎神而反<lb/>
　諸室乃立木主以依亡者之神而承事之是故既葬<lb/>
　之後有虞主既朞之後有練主上以附祖考之神而<lb/>
　下以繫子孫懐慕之心焉禮曰先王既葬設虞祭必<pb n="10a"/>　于是日也接不忍一日末有所歸也僖之葬十有一<lb/>
　月公始作主而安之失孝子寧親之道矣胡氏曰僖<lb/>
　公薨至是十有五月然後作主慢而不敬甚矣夫慢<lb/>
　而不敬積惡之原也以為無傷而不去至于惡積而<lb/>
　不可掩所以謹之也家氏曰是時逆祀有萌論議未<lb/>
　定故緩於作主及是羣下並從邪議乃始作主而依<lb/>
　神于是大事於太廟遂躋僖于閔之上而行祔廟之<lb/>
　禮故春秋先書作主次書逆祀言緩于作主乃逆祀<pb n="10b"/>　之端耳<lb/>
三月己巳及晉處父盟<lb/>
　晉人以公不朝来討公如晉晉人使陽處父盟公以<lb/>
　耻之　謝氏曰朝聘禮事之吉者也君在而使大夫<lb/>
　盟恥之大者也大䘮未畢而出朝惡之大者也盟為<lb/>
　公諱朝為公諱而公之恥惡由此見矣胡氏曰盟不<lb/>
　地於晉也諱不書公抑大夫之伉不使與公為敵正<lb/>
　君臣之分也適晉不書反國不至為公諱恥存臣子<pb n="11a"/>　之禮也凡此類筆削魯史舊文衆矣家氏曰是時魯<lb/>
　君未除䘮而晉責之以朝魯君當執禮以拒之嚴兵<lb/>
　以待之不當畏威而動冒䘮而朝所以愈受欺于强<lb/>
　國晉襄驟勝而驕用事者多麤暴小人所以僭上春<lb/>
　秋去處父之族非特為魯諱實責晉也<lb/>
夏六月公孫敖㑹宋公陳侯鄭伯晉士縠盟于垂隴<lb/>
　公未至六月穆伯㑹晉司空士縠盟于垂隴晉討衞<lb/>
　故也陳侯為衞請成于晉執孔達以説三年衞侯如<pb n="11b"/>　陳拜晉成也七年晉郤缺言于趙宣子曰日衞不睦<lb/>
　故取其地今已睦矣可以歸之叛而不討何以示威<lb/>
　服而不柔何以示懐非威非懐何以示德無德何以<lb/>
　主盟子為正卿以主諸侯而不務德將若之何宣子<lb/>
　説之八年春晉侯使解揚歸匡戚之田于衞且復致<lb/>
　公壻池之封自申至于虎牢之竟　許氏曰元年衞<lb/>
　人伐晉至是諸侯㑹盟而明年衞人㑹晉伐沈則知<lb/>
　衞服于垂隴之㑹矣陳氏曰晉遂以大夫盟諸侯也<pb n="12a"/>　大夫而與諸侯敵于是始故書大夫專盟自士縠始<lb/>
　也然則士縠主是盟也則曷為序士縠于諸侯之下<lb/>
　春秋不以大夫主盟也師氏曰晉襄不躬㑹而㑹諸<lb/>
　侯以大夫失在晉襄也諸侯不使大夫往㑹而自行<lb/>
　失在諸侯也失在晉襄故士縠不可序于㑹上仍正<lb/>
　名分以别之于下使若宋主㑹然失在諸侯故皆存<lb/>
　其爵以敵晉魯二大夫所以湥愧之也向使諸侯果<lb/>
　皆不親㑹而盡㑹大夫雖是一時之匹敵不失尊卑<pb n="12b"/>　之分要之盟㑹皆出于大夫亦不免於非禮較之主<lb/>
　盟在晉大夫而諸侯聽之為尤甚焉家氏曰晉襄挟<lb/>
　其屢勝之威倨坐國中使其臣出盟公侯自是遂為<lb/>
　例春秋書之以懲僭<lb/>
自十有二月不雨至于秋七月<lb/>
　穀梁氏曰厯時而言不雨文不憂雨也不憂雨者無<lb/>
　志乎民者也胡氏曰書不雨至于秋七月而不曰至<lb/>
　于秋七月不雨者蓋後言不雨則是冀雨之辭非文<pb n="13a"/>　公意也夫書不雨至于秋七月而止即八月嘗雨矣<lb/>
　然而不書八月雨者見文公之無意于雨不以民事<lb/>
　繫憂樂也其怠于政事可知而魯衰自此始矣<lb/>
八月丁卯大事于太廟躋僖公<lb/>
　於是夏父弗忌為宗伯尊僖公　公羊氏曰躋者升<lb/>
　也杜氏曰僖公閔公庶兄繼閔而立廟坐宜次閔下<lb/>
　今升在閔上師氏曰僖公繼閔之後是為人後也文<lb/>
　公乃任情謂僖實閔之兄而躋僖位于閔之上以兄<pb n="13b"/>　弟一家之私恩忘繼世天下之大統其踰制失禮孰<lb/>
　甚焉書曰躋僖公躋之義自下而上之謂也所以著<lb/>
　本在下而乃在上矣一言之中其意甚明此春秋之<lb/>
　㫖微而顯胡氏曰閔僖二公親則兄弟分則君臣以<lb/>
　為逆祀者兄弟之不先君臣禮也君子不以親親害<lb/>
　尊尊故左氏則曰祀國之大事逆之可乎子雖齊聖<lb/>
　不先父食乆矣公羊則曰其逆祀先禰而後祖也穀<lb/>
　梁則曰逆祀則是無昭穆也無昭穆即是無祖也閔<pb n="14a"/>　僖非祖禰而謂之祖禰者何臣子一例也夫有天下<lb/>
　者事七世諸侯事五世説禮者曰世指父子非兄弟<lb/>
　也然三傳同以閔公為祖而臣子一例是以僖公父<lb/>
　視閔公為禮而父死子繼兄亡弟及名號雖不同其<lb/>
　為世一矣髙氏曰僖公雖閔公之兄然閔實先立僖<lb/>
　公嘗北面而事之義已定矣及其傳繼則父子之義<lb/>
　又定矣臣不可以先君子不可以先父今文公欲自<lb/>
　尊其父而躋于閔公之上則紊亂宗廟顛倒禮經先<pb n="14b"/>　親後祖昭穆失序謂之逆祀不亦宜乎父子有相繼<lb/>
　此禮之常也至于傳之兄弟則亦不得已焉耳既授<lb/>
　之以天下國家則所傳者雖非其子亦猶子道也傳<lb/>
　之者雖非其父亦猶父道也以天下國家為重矣漢<lb/>
　儒例以兄弟不相為後不當以昭穆格之則天下受<lb/>
　之誰乎凡人君以兄弟為後必非有子者也引而為<lb/>
　嗣臣子一體矣而當嗣者反以為兄弟之故不繼所<lb/>
　受國而繼先君則是所受國者竟莫有嗣之者一不<pb n="15a"/>　可也生則以臣子事之死則以兄弟治之忘生倍死<lb/>
　二不可也已實受之後君不受之先君今乃自繼先<lb/>
　君則不唯棄後君命已之意又廢先君傳已之命三<lb/>
　不可也天下國家則歸之已父子之禮則恥不為四<lb/>
　不可也徐邈曰若兄弟六人為君自為昭穆則後世<lb/>
　當祀不及祖禰此又妄之甚者禮有所極義有所斷<lb/>
　為之後者為之子所以正授受重祖統也兄弟六人<lb/>
　相代為君亦六代祀祖禰矣假非兄弟相代而其祖<pb n="15b"/>　亦當遷耳豈得故存哉即如邈言使有兄弟六人各<lb/>
　自稱昭是有十三廟又其最後一君自上繼其父則<lb/>
　五君終無後也豈其所以傳重受國之意乎凡言禮<lb/>
　者惡其諂時君之意茍曰廣宗廟大孝之本而不詳<lb/>
　授受之道使當傳國者不忍以其國與其宗曰非吾<lb/>
　子也當受國者又不肯以臣子之禮事其君曰非吾<lb/>
　父也至令宗廟猥衆昭穆駢積而鬼有不祀者皆不<lb/>
　知春秋大義故也<pb n="16a"/>冬晉人宋人陳人鄭人伐秦<lb/>
　冬晉先且居宋公子成陳轅選鄭公子歸生伐秦取<lb/>
　汪及彭衙而還以報彭衙之役　程子曰秦以憤取<lb/>
　敗晉可以已矣而復伐秦報復無己殘民結怨故貶<lb/>
　稱人家氏曰晉襄敵父之惠與秦屢戰殽之役晉不<lb/>
　克避秦而勝之彭衙之役晉復不能避秦而再勝之<lb/>
　為晉襄者茍有禮義之心則引咎于秦以求息肩可<lb/>
　也乃更率三國之師以為此役忘父之徳逞巳之憾<pb n="16b"/>　春秋誅斥之矣<lb/>
公子遂如齊納幣<lb/>
　公羊氏曰納幣不書此何以書譏䘮娶也娶在三年<lb/>
　之外則何譏乎䘮娶三年之内不圖婚三年之恩疾<lb/>
　矣非虚加之也以人心為皆有之娶者大吉也非常<lb/>
　吉也其為吉者主乎已以為有人心者宜于此焉變<lb/>
　矣<lb/>
三年春王正月叔孫得臣㑹晉人宋人陳人衞人鄭人<pb n="17a"/>伐沈沈潰<lb/>
　莊叔㑹諸侯之師伐沈以其服于楚也沈潰　髙郵<lb/>
　孫氏曰暴中國者楚耳沈何罪乎春秋書之以諸侯<lb/>
　為失所伐矣家氏曰翦除兇逆以伸大義于天下霸<lb/>
　者所當身其責也楚商臣負弑逆滔天之罪于今二<lb/>
　年天人之望咸屬于晉使晉襄仗義而前師壯辭直<lb/>
　天下諸侯孰不鼔勇而從縱未能汙瀦其宫楚人必<lb/>
　以商臣為戮更立君而聽㑹于中國晉之霸業有光<pb n="17b"/>　于前人矣乃視非已事使楚之為逆者得以樹其羽<lb/>
　翼脅從諸小國以抗衡中夏懐貳者豈獨一沈哉而<lb/>
　襄公舍其大而議其細以諸侯伐沈而潰之置逆商<lb/>
　之大惡議弱沈之微罪避豺狼而獵狐兎雖潰百沈<lb/>
　何益于成敗之數乎故春秋自晉以下五國皆書人<lb/>
　以貶之髙氏曰文公三年之閒書公子遂公孫敖叔<lb/>
　孫得臣累見于盟㑹則知魯之政刑盡在諸臣矣魯<lb/>
　卒以是亡故春秋見微于濫觴書以為戒齊桓公九<pb n="18a"/>　合諸侯不以兵車管仲之力也而管仲之姓名不見<lb/>
　于春秋是乃湥明管仲知為臣之義有其功而名不<lb/>
　在已春秋不褒管仲之功其旨甚微非達誠者孰能<lb/>
　知之<lb/>
夏五月王子虎卒<lb/>
　髙郵孫氏曰春秋王臣不書卒書卒者譏之也人臣<lb/>
　無外交之禮王臣之卒而赴告諸侯則是外交也春<lb/>
　秋因其告卒而書之以見其外交之罪胡氏曰或曰<pb n="18b"/>　禮稱情而為之節文者也叔服新使乎我則宜有恩<lb/>
　禮矣夫以新使乎我致恩禮焉是以私情害公義失<lb/>
　輕重之權矣<lb/>
秦人伐晉<lb/>
　秦伯伐晉濟河焚舟取王官及郊晉人不出遂自茅<lb/>
　津濟封殽尸而還遂霸西戎用孟明也　胡氏曰聖<lb/>
　人作易以懲忿窒慾為損卦之象其辭曰損徳之修<lb/>
　也春秋諸侯之知徳者鮮矣穆公初聽把子之請違<pb n="19a"/>　蹇叔之言其名為貪兵是慾而不能窒也及敗于殽<lb/>
　歸作秦誓庶幾將窒其欲矣復起彭衙之師殽函之<lb/>
　役其名為憤兵是忿而不能懲也今又濟河取郊人<lb/>
　之稱斯師也何義哉晉人畏秦而不出穆公逞其忿<lb/>
　而後悔自是見伐不報始能踐自誓之言矣是故于<lb/>
　此貶而稱人僃責之也楊龜山曰或曰書之終秦誓<lb/>
　以見聖人之樂人悔過也故凡過而能悔者取其悔<lb/>
　而不追其過可也今有殺人而被刑者臨刑而曰吾<pb n="19b"/>　惟殺人以至此也仁者于此亦必哀而取之夫書之<lb/>
　有秦費二誓以誌帝王之誥命于是絶故也其大意<lb/>
　則言有國者不可廢誓于誓之中其事又有可取者<lb/>
　則秦之罪已而不責人是也若曰取其悔而已不咎<lb/>
　其過其既悔而有過也亦不當罪乎聖人以恕待人<lb/>
　于人之悔也嘉之可也如以悔為是而不問其改與<lb/>
　不改則改過者鮮矣故君子之取人也取其改不取<lb/>
　其悔且殺人至于被刑而自狀其過蓋傷其死之不<pb n="20a"/>　善也使殺人而不必死其肯悔乎殽之戰不敗則秦<lb/>
　自以為功矣何以知之抑以濟河之師知之也樸鄉<lb/>
　吕氏曰始書秦人入滑明秦人之犯中國也繼書晉<lb/>
　人及姜戎敗秦師于殽明晉之背䘮用戎以薄人于<lb/>
　險也二年書晉侯及秦師戰于彭衙用見秦之不悔<lb/>
　而伐晉晉之志戰而敵秦也冬書晉人宋人秦人鄭<lb/>
　人伐秦用見晉人再勝而猶用師也三年書秦人伐<lb/>
　晉用見秦人再敗而不知悔也四年書晉侯伐秦用<pb n="20b"/>　見彼此報復結怨連兵之無已也然自是而後秦穆<lb/>
　不復報晉蓋知悔也向也殽函之役秦伯向師而哭<lb/>
　作秦誓之書以自警蓋其一經喪師之後深懲力創<lb/>
　好惡向背從是一變方寸既改羣動皆移充此心也<lb/>
　帝王何逺之有惟其能懲創于師徒方䘮之初而不<lb/>
　能堅定于瘡痍僅瘳之日未及數年又興彭衙之師<lb/>
　蓋其積怨湥憤務欲得報而後已本其僻處西陲與<lb/>
　戎狄雜居好攻戰而事詐力其俗然也其臣如孟明<pb n="21a"/>　等又冒戰不已此所以頓忘前日自誓之言與彭衙<lb/>
　之役不得志而去未肯已也至三年濟河焚舟取王<lb/>
　官及郊封殽尸而還然後秦人之憾得逞矣四年晉<lb/>
　人圍邧新城以報王官之役而秦不復報此則秦穆<lb/>
　之雄也彼其蓄憾特在于殽函一敗之恥故自取王<lb/>
　官雪殽恥之後而不復求以報晉所以全其勝也程<lb/>
　子曰結怨連禍殘民以逞晉人畏之而不出秦人極<lb/>
　其忿而後悔過聖人取其能終改耳　愚謂夫子於<pb n="21b"/>　秦穆公錄其悔過之辭于書所以為後世法著其窮<lb/>
　兵之禍於春秋所以為後世戒猶化工之于物生殺<lb/>
　並行而不相悖斯其所以為聖人也與故小東莱吕<lb/>
　氏曰秦穆在春秋中朝譏暮貶左瑕右玷雖擢髮不<lb/>
　足以數其罪及入于書温然粹然不見微隙是典謨<lb/>
　誓誥之秦穆而非春秋之秦穆也然則學者當合而<lb/>
　觀之<lb/>
秋楚人圍江<pb n="22a"/>　晉先僕伐楚以救江　薛氏曰報沈之役也髙氏曰<lb/>
　江近楚自齊桓貫澤之盟已服從中國而楚自城濮<lb/>
　之役亦絶不敢侵伐今復圍之者蓋晉文既没襄公<lb/>
　不復討楚人弑逆之惡故楚人輕視中國復有窺諸<lb/>
　侯之意而先圍江以試之也<lb/>
雨螽于宋<lb/>
　髙郵孫氏曰雨自上而下者也螽不見其所從来自<lb/>
　上而下衆多如雨而適在宋之四境故曰雨螽于宋<pb n="22b"/>　也<lb/>
冬公如晉十有二月己巳公及晉侯盟<lb/>
　晉人懼其無禮于公也請改盟公如晉及晉侯盟晉<lb/>
　侯饗公賦菁菁者莪莊叔以公降拜曰小國受命于<lb/>
　大國敢不慎儀君貺之以大禮何樂如之抑小國之<lb/>
　樂大國之惠也晉侯降辭登成拜公賦嘉樂　謝氏<lb/>
　曰比年再朝再盟晉之不道文之不立可知也家氏<lb/>
　曰自桓文之霸威力雖足以控制諸侯而㑹盟不于<pb n="23a"/>　其地不欲諸侯旅至其國懼僭王也晉襄襲父餘威<lb/>
　志得而驕前日垂隴之盟以大夫㑹諸侯今焉自知<lb/>
　處父盟公為無禮則當㑹于魯晉之間以救前日之<lb/>
　失乃復邀公親至其國而為此盟長傲遂非罪莫大<lb/>
　焉小東莱吕氏曰晉國盛時天下畏其强不敢與之<lb/>
　較故襄公雖以大夫之卑盟國君之尊魯之君臣熟<lb/>
　視不敢較至于改盟魯亦唯命是聽在當時雖未見<lb/>
　其害馴至衰世平公襲其迹而為之欲改衞盟盟即<pb n="23b"/>　叛而不從遂至兵連禍結數年不解此所以後世蹈<lb/>
　之乃有其害也<lb/>
晉陽處父帥師伐楚以救江<lb/>
　冬晉以江故告于周王叔桓公晉陽處父伐楚以救<lb/>
　江門于方城遇息公子朱而還　胡氏曰以者不以<lb/>
　者也救江善矣其書以何楚嘗伐鄭矣齊桓公逺結<lb/>
　江黄合九國之師于召陵然後伐鄭之謀敗又嘗圍<lb/>
　宋矣晉文公許復曹衞㑹四國之師于城濮然後圍<pb n="24a"/>　宋之役解今江國小而弱非能與宋鄭比楚人圍之<lb/>
　必不待徹四境屯戍守禦之衆與宿衞盡行也當是<lb/>
　時楚有覆載不容之罪晉主夏盟宜合諸侯聲罪致<lb/>
　討命秦甲出武闗齊以東兵畧陳蔡而南處父等軍<lb/>
　方城之外楚必震恐而江圍自解矣計不出此乃獨<lb/>
　遣一軍逺攻强國豈能濟乎故書伐楚以救江言救<lb/>
　江雖善而所救之者非其道矣此春秋紀用兵之法<lb/>
　也張氏曰楚商臣無父無君乃欲致患于江是禽獸<pb n="24b"/>　逼人甚矣以中國諸侯為己任者豈得安居而以伐<lb/>
　楚之任付之大夫而已乎此春秋特書以正其不能<lb/>
　奉天討也師氏曰今年冬伐楚救江乃所以成明年<lb/>
　秋楚人滅江之禍也陽處父之帥師果何補于晉亦<lb/>
　何加於楚乎然則滅江非楚也實晉也髙氏曰伐不<lb/>
　目事聖人特繫之以救者譏其徒取救患之名非仗<lb/>
　大義之師此聖人湥惜晉襄之不能有為也嗚呼其<lb/>
　㫖逺哉且春秋之義莫大乎伐楚而正書伐楚者二<pb n="25a"/>　齊桓伐楚先之以侵蔡此年伐楚繫之以救江學春<lb/>
　秋者宜致思焉<lb/>
四年春公至自晉<lb/>
　大東莱吕氏曰自是公朝强國皆至者事近得詳事<lb/>
　逺則不得詳也<lb/>
夏逆婦姜于齊<lb/>
　穀梁氏曰其曰婦姜為其成禮乎齊也其逆者誰也<lb/>
　親迎而稱婦或者公與何其速婦之也其不言公非<pb n="25b"/>　成禮于齊也其不言氏貶也何為貶之夫人與有貶<lb/>
　也髙郵孫氏曰春秋夫人之至者必書于經婦姜書<lb/>
　逆而不書至不與先配而後祖也夫人之至告廟矣<lb/>
　春秋非之故不書爾髙氏曰公之圖婚䘮制尚未終<lb/>
　今之娶也又成禮于齊故没不言公而直曰婦姜者<lb/>
　見夫人之位不明也夫人之位不明是不可為小君<lb/>
　而奉祭祀也是以去其氏䆒觀夫人不終其位國亂<lb/>
　子弑强國擅命蓋由文公不能正其始也家氏曰魯<pb n="26a"/>　君前乎此嘗講親迎之禮逆于齊則書公如齊逆女<lb/>
　逆于境則書公㑹齊侯于某今而親往亦親迎耳而<lb/>
　春秋變文書逆婦姜于齊不書公逆為其配不以禮<lb/>
　變文而書以存其羞惡之心凡以垂法于後焉耳<lb/>
狄侵齊<lb/>
　許氏曰狄自箕之敗至是始復侵齊間晉有秦楚之<lb/>
　難也<lb/>
秋楚人滅江<pb n="26b"/>　楚人滅江秦伯為之降服出次不舉過數大夫諫公<lb/>
　曰同盟滅雖不能救敢不矜乎吾自懼也　薛氏曰<lb/>
　詳楚之滅江惡晉之不能救也家氏曰江黄楚之與<lb/>
　也而志在中國齊桓之霸慕義請盟楚人憾之黄坐<lb/>
　是滅齊不能救也及晉文繼興江人不以黄之既覆<lb/>
　楚之方盛猶事晉不倦視陳蔡衞鄭朝晉暮楚靡焉<lb/>
　而從于強令者有閒矣今為楚所攻自去年秋迄今<lb/>
　首尾一年晉僅遣偏師以赴之而江又滅矣春秋志<pb n="27a"/>　二國之初從中國與于㑹盟侵伐以致為楚所滅而<lb/>
　晉不能救書法詳而不厭所以褒二國去逆効順之<lb/>
　死不悔亦以愧陳蔡衞鄭之君而責齊晉為甚矣嗟<lb/>
　夫黄以齊故亡江以晉故亡江黄不負齊晉齊晉實<lb/>
　負江黄可為悲慨也夫<lb/>
晉侯伐秦<lb/>
　圍邧新城以報王官之役　程子曰秦逞忿以伐晉<lb/>
　晉畏而避之其見報乃常情也秦至此能悔過矣故<pb n="27b"/>　不復報晉聖人取其能遷善也稱晉侯不復加譏見<lb/>
　秦宜得報而自悔不復修怨乃其善也胡氏曰襄公<lb/>
　忘親背惠大破秦師敗狄伐許怒魯侯之不朝也而<lb/>
　以無禮施之是專尚威力先事加人莫知省德而後<lb/>
　動也今又報秦不足罪矣穆公初敗于殽悔過自誓<lb/>
　増修徳政宜若過而知悔悔而能改又有濟河之役<lb/>
　則非誓言之意所以僃責之也然晉襄見伐而報猶<lb/>
　無譏焉秦穆至是伐而不報善可知矣不譏晉侯所<pb n="28a"/>　以湥善秦伯春秋大改過嘉釋怨王者之事也故仲<lb/>
　尼定書列秦誓于百篇之末以見悔過能改而不責<lb/>
　人雖聖賢誥命不越此矣<lb/>
衞侯使甯俞来聘<lb/>
　衞甯武子来聘公與之宴為賦湛露及彤弓不辭又<lb/>
　不答賦使行人私焉對曰臣以為肄業及之也昔諸<lb/>
　侯朝正于王王宴樂之于是乎賦湛露則天子當陽<lb/>
　諸侯用命也諸侯敵王所愾而獻其功王于是乎賜<pb n="28b"/>　之彤弓一彤矢百玈弓矢千以覺報宴今陪臣来繼<lb/>
　舊好君辱貺之其敢干大禮以自取戾　髙氏曰文<lb/>
　公之時僖公之烈猶在故以同姓則使甯俞来聘異<lb/>
　姓則秦使術来聘逺狄則楚使椒来聘惜乎文公不<lb/>
　能繼其業此其可責也<lb/>
冬十有一月壬寅夫人風氏薨<lb/>
　髙氏曰再娶不得稱夫人而况妾乎故庻子為君則<lb/>
　為其母無服不敢貳尊者也自惠公仲子以再娶始<pb n="29a"/>　僭然尚未敢同嫡也今風氏乃莊公之妾雖于僖公<lb/>
　為母而直以夫人之禮薨之者魯禮之變自此始而<lb/>
　嫡妾之分亂矣聖人實書之以示僭亂之由且見其<lb/>
　無君父之惡何則彼乃吾君父之妾也今背死而强<lb/>
　使之配此非尊事君父之道後世不知此乃有母以<lb/>
　子貴之説凡妾母皆稱太后甚至于妾死而加以皇<lb/>
　后之諡此皆不知春秋之㫖者也胡氏曰語曰邦君<lb/>
　之妻邦人稱之曰君夫人稱諸異邦曰寡小君蓋敵<pb n="29b"/>　體之稱也若夫妾媵則非敵矣其生亦以夫人之名<lb/>
　稱號之其没亦以夫人之禮卒葬之非所以正其分<lb/>
　也以妾媵為夫人徒欲尊寵其所愛而不虞卑其身<lb/>
　以妾母為夫人徒欲崇貴其所生而不虞賤其父卑<lb/>
　其身則失位賤其父則無本越禮至是不亦悖乎<lb/>
五年春王正月王使榮叔歸含且賵<lb/>
　公羊氏曰含者何口實也穀梁氏曰含一事也賵一<lb/>
　事也其曰且志兼之也胡氏曰珠玉曰含車馬曰賵<pb n="30a"/>　歸含且賵者厚禮妾母也不稱天王者不克若天也<lb/>
　春秋繫王于天以定其名號也所履則天位也所治<lb/>
　則天職也所勑而登之者則天之所敘也所自而庸<lb/>
　之者則天之所秩也所賞所刑者則天之所命而天<lb/>
　之所討也夫婦人倫之本王法所尤謹者今成風以<lb/>
　妾僭嫡王不能正又使大夫歸含賵焉而成之為夫<lb/>
　人則王法廢人倫亂矣是謂弗克若天而悖其道非<lb/>
　小失耳故特不稱天以謹之也髙氏曰含不及殯故<pb n="30b"/>　言歸明知其不及事而特使歸之以示恩故不書来<lb/>
　陳氏曰賵常事不書唯賵仲子成風特書之則遂命<lb/>
　為夫人也春秋之初猶以是事為非常也宣之敬嬴<lb/>
　襄之定姒昭之齊歸雖命之為夫人不復書矣孟子<lb/>
　卒則不赴于京師孔子曰夫人之不命于天子自魯<lb/>
　昭公始也<lb/>
三月辛亥葬我小君成風<lb/>
　髙氏曰既以夫人之禮薨之復以小君之禮葬之又<pb n="31a"/>　别為之諡焉實書以示譏也胡氏曰仲子雖聘非惠<lb/>
　公之嫡也春秋之初尚以為疑故别為立宫而羽數<lb/>
　特異此雖非禮之正然不祔于姑猶有辨焉至是成<lb/>
　風書葬乃有二夫人祔廟而亂倫易紀無復辨矣故<lb/>
　禮之失自成風始也<lb/>
王使召伯来㑹葬<lb/>
　杜氏曰召伯天子卿也召采地伯爵胡氏曰王臣下<lb/>
　聘桓公冡宰書名示貶而大夫再聘則無譏焉或以<pb n="31b"/>　為從同同也或以為同則書重也成風薨王使榮叔<lb/>
　歸含且賵既不稱天矣及使召伯来㑹葬又與貶焉<lb/>
　何也歸含且賵施于妾母已稠疊矣又使卿来㑹葬<lb/>
　恩數有加焉是將祔之于廟也而致禮于成風盡矣<lb/>
　聘一也含且賵而又葬則其事益隆亂人倫廢王法<lb/>
　甚矣再不稱天者聖人于此尤謹其戒而不敢畧也<lb/>
　陳氏曰莊僖之際天下知有盟主而已而襄王之季<lb/>
　年更有事于諸侯于是叔服㑹葬毛伯錫命尤汲汲<pb n="32a"/>　于魯也尤汲汲于魯而何為乎成風一人賵含之一<lb/>
　人葬之以是懐諸侯吾見周之益陵夷也<lb/>
夏公孫敖如晉<lb/>
　髙氏曰捨天王而謹事晉不待貶而見也<lb/>
秦人入鄀<lb/>
　初鄀叛楚即秦又貳于楚夏秦人入鄀　髙氏曰鄀<lb/>
　楚屬國也初叛楚即秦既又叛秦歸楚故秦人入之<lb/>
　聖人書秦之入鄀所以湥罪晉襄之棄秦也<pb n="32b"/>秋楚人滅六<lb/>
　六人叛楚即東夷秋楚成大心仲歸帥師滅六冬楚<lb/>
　公子燮滅蓼臧文仲聞六與蓼滅曰臯陶庭堅不祀<lb/>
　忽諸德之不建民之無援哀哉　師氏曰六乃臯陶<lb/>
　之國有德之後楚輒滅之非强暴之甚何以至此良<lb/>
　由中國之盟主不能同惡相恤致然也晉襄其能無<lb/>
　愧乎<lb/>
冬十月甲申許男業卒<pb n="33a"/>六年春葬許僖公<lb/>
夏季孫行父如陳<lb/>
　臧文仲以陳衞之睦也欲求好于陳夏季文子聘于<lb/>
　陳且娶焉<lb/>
秋季孫行父如晉<lb/>
　季文子將聘于晉使求遭䘮之禮以行其人曰將焉<lb/>
　用之文子曰僃豫不虞古之善教也求而無之實難<lb/>
　過求何害　杜氏曰聞晉侯有疾故愚按凶事不預<pb n="33b"/>　聞疾而求遭䘮之禮以行既不仁且不知矣<lb/>
八月辛亥晉侯驩卒<lb/>
　晉襄公卒靈公少晉人以難故欲立長君趙孟曰立<lb/>
　公子雍好善而長先君愛之且近于秦秦舊好也置<lb/>
　善則固事長則順立愛則孝結舊則安為難故故欲<lb/>
　立長君有此四徳者難必抒矣賈季曰不如立公子<lb/>
　樂辰嬴嬖于二君立其子民必安之趙孟曰辰嬴賤<lb/>
　班在九人其子何震之有且為二嬖淫也為先君子<pb n="34a"/>　不能求大而出在小國辟也母淫子辟無威陳小而<lb/>
　逺無援將何安焉杜祁以君故讓偪姞而上之以狄<lb/>
　故讓季隗而已次之故班在四先君是以愛其子而<lb/>
　仕諸秦為亞卿焉秦大而近足以為援母義子愛足<lb/>
　以威民立之不亦可乎使先蔑士㑹如秦逆公子雍<lb/>
　賈季亦使召公子樂于陳趙孟使殺諸郫<lb/>
冬十月公子遂如晉葬晉襄公<lb/>
　髙郵孫氏曰春秋之法常事不書失禮非常則書之<pb n="34b"/>　葬諸侯不言某人往者得禮也公子遂如晉葬晉襄<lb/>
　公失禮非常也古者大國不過三卿而諸侯之葬輒<lb/>
　往一卿則國之事無闕乎故春秋譏之以為强者脅<lb/>
　弱而弱者畏强也<lb/>
晉殺其大夫陽處父晉狐射姑出奔狄<lb/>
　春晉蒐于夷舍二軍使狐射姑將中軍趙盾佐之陽<lb/>
　處父至自温改蒐于董易中軍陽子成季之屬也故<lb/>
　黨于趙氏且謂趙盾能曰使能國之利也是以上之<pb n="35a"/>　宣子于是乎始為國政制事典正法罪辟獄刑董逋<lb/>
　逃由質要治舊洿本秩禮續常職出滯淹既成以授<lb/>
　太傅陽子與太師賈佗使行諸晉國以為常法賈季<lb/>
　怨陽子之易其班也而知其無援于晉也九月賈季<lb/>
　使續鞫居殺陽處父十一月丙寅晉殺續簡伯賈季<lb/>
　奔狄宣子使臾駢送其帑夷之蒐賈季戮臾駢臾駢<lb/>
　之人欲盡殺賈氏以報焉臾駢曰不可吾聞前志有<lb/>
　之曰敵惠敵怨不在後嗣忠之道也夫子禮于賈季<pb n="35b"/>　我以其寵報私怨無乃不可乎介人之寵非勇也損<lb/>
　怨益讐非知也以私害公非忠也釋此三者何以事<lb/>
　夫子盡具其帑與其器用財賄親帥扞之送致諸竟<lb/>
　　愚按射姑怨處父之易其班也以私忿殺之晉之<lb/>
　君大夫坐視而不能討則處父之死乃晉國殺之而<lb/>
　已故殺書晉以罪其國不去其官以見死于其職繼<lb/>
　書射姑出奔狄則處父之死為射姑之殺明矣<lb/>
閏月不告月猶朝于廟<pb n="36a"/>　左氏曰閏以正時時以作事事以厚生生民之道于<lb/>
　是乎在矣不告閏朔棄時政也何以為民髙郵孫氏<lb/>
　曰古者天子頒朔諸侯而藏之祖廟毎月之首受朔<lb/>
　于廟而告之國中遂行朝廟之禮焉所以尊正朔重<lb/>
　天時也文公怠于政事以閏月為歳之餘月忽棄而<lb/>
　不告然不敢廢朝廟之禮猶往朝焉胡氏曰不告月<lb/>
　者不告朔也不告朔則曷為不言朔也因月之盈虧<lb/>
　而置閏是主乎月而有閏也故不言朔而言月占天<pb n="36b"/>　時則以星授民事則以節候寒暑之至則以氣百官<lb/>
　修其政于朝庶民服其事于野則主乎是焉耳矣閏<lb/>
　不可廢乎曰迎日推䇿則有其數轉璣觀衡則有其<lb/>
　象歸竒于扐以象閏數也斗指兩辰之間象也象數<lb/>
　者天理也非人之所能為也故以定時成歳者唐典<lb/>
　也以詔王居門終月者周制也班告朔于邦國不以<lb/>
　是為附月之餘而弗之數也猶朝于廟者幸其不已<lb/>
　之辭子貢欲去告朔之餼羊子曰賜也爾愛其羊我<pb n="37a"/>　愛其禮<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="37b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷十九<lb/>
</p>

  </div>
            <div>
                <head>春秋闕疑卷二十</head>
    <p>
<pb n="1a"/>欽定四庫全書<lb/>
　春秋闕疑卷二十　　　　　元　鄭玉　撰<lb/>
七年春公伐邾三月甲戌取須句遂城郚<lb/>
　公伐邾間晉難也三月甲戌取須句寘文公子焉<lb/>
　高氏曰僖二十二年公伐邾取之以歸須句子矣後<lb/>
　復爲邾所取今公又取之寘文公子焉先書公伐邾<lb/>
　而后書取須句者以見始則擅興兵以伐人之國既<lb/>
　又奪取其地寘人之叛臣重其罪也城郚所以備邾<pb n="1b"/>　自伐邾至取須句兵之在外非一日又因而城郚勞<lb/>
　民甚矣<lb/>
夏四月宋公王臣卒宋人殺其大夫<lb/>
　宋成公卒于是公子成爲右師公孫友爲左師樂豫<lb/>
　爲司馬鱗矔爲司徒公子蕩爲司城華御事爲司冦<lb/>
　昭公將去羣公子樂豫曰不可公族公室之枝葉也<lb/>
　若去之則根本無所庇廢矣葛藟猶能庇其本根故<lb/>
　君子以爲比况國君乎此諺所謂庇焉而縱尋斧焉<pb n="2a"/>　者也必不可君其圖之親之以德皆股肱也誰敢擕<lb/>
　貳若之何去之不聽穆襄之族率國人以攻公殺公<lb/>
　孫固公孫鄭于公宫六卿和公室樂豫舍司馬以讓<lb/>
　公子卬昭公即位而葬　謝氏曰殺書人或以衆棄<lb/>
　言之或以國亂言之施于惡逆則衆棄之辭也施于<lb/>
　公子大夫則國亂之辭也胡氏曰書宋人者國亂無<lb/>
　政非君命而衆人擅殺之也大夫不名義繫于殺大<lb/>
　夫而其名不足紀也<pb n="2b"/>戊子晉人及秦人戰于令狐晉先蔑奔秦<lb/>
　秦康公送公子雍于晉曰文公之入也無衛故有呂<lb/>
　郤之難乃多與之徒衛穆嬴日抱太子以啼于朝曰<lb/>
　先君何罪其嗣亦何罪舍適嗣不立而外求君將焉<lb/>
　寘此出朝則抱以適趙氏頓首于宣子曰先君奉此<lb/>
　子也而屬諸子曰此子也才吾受子之賜不才吾唯<lb/>
　子之怨今君雖終言猶在耳而棄之若何宣子與諸<lb/>
　大夫皆患穆嬴且畏偪乃背先蔑而立靈公以禦秦<pb n="3a"/>　師箕鄭居守趙盾將中軍先克佐之荀林父佐上軍<lb/>
　先蔑將下軍先都佐之歩招御戎戎津爲右及堇陰<lb/>
　宣子曰我若受秦秦則賓也不受冦也既不受矣而<lb/>
　復緩師秦將生心先人有奪人之心軍之善謀也逐<lb/>
　寇如追逃軍之善政也訓卒利兵秣馬蓐食潛師夜<lb/>
　起戊子敗秦師于令狐至于刳首已丑先蔑奔秦士<lb/>
　㑹從之先蔑之使也荀林父止之曰夫人太子猶在<lb/>
　而外求君此必不行子以疾辭若何不然將及攝卿<pb n="3b"/>　以往可也何必子同官爲寮吾嘗同寮敢不盡心乎<lb/>
　弗聽爲賦板之三章又弗聽及亡荀伯盡送其帑及<lb/>
　其器用財賄於秦曰爲同寮故也八年夏秦人伐晉<lb/>
　取武城以報令狐之役　程子曰晉始逆立公子雍<lb/>
　既而悔之故秦興兵以納之晉不謝秦秦納不正皆<lb/>
　罪也故稱人晉懼秦之不肻已而擊之故書晉及常<lb/>
　山劉氏曰秦敗不書者晉曲甚故也何者晉使先蔑<lb/>
　召公子雍于秦秦為之送晉乃背約禦秦師而敗之<pb n="4a"/>　故不書秦敗所以甚晉人之惡也胡氏曰晉秦稱人<lb/>
　晉書及其貶之如此者使後世臣子愼于廢立之際<lb/>
　不可忽也治亂存亡係國君之廢立事莫重于此矣<lb/>
　而可以有誤乎奕者舉棋不定不勝其偶况置君而<lb/>
　可以不定乎泰山孫氏曰先蔑不言出者明自軍而<lb/>
　去也樸鄉吕氏曰或疑左氏載先蔑逆公子雍之事<lb/>
　謂先蔑既是逆公子雍不應又為下軍將以禦送雍<lb/>
　之師然按杜預注左氏謂先蔑逆公子雍前還晉晉<pb n="4b"/>　人始以逆雍出軍卒然變計立靈公以拒秦如此則<lb/>
　亦無疑于先蔑既逆公子雍而又爲下軍將也<lb/>
狄侵我西鄙<lb/>
　公使告于晉趙宣子使因賈季問鄷舒且讓之舒問<lb/>
　于賈曰趙衰趙盾孰賢對曰趙衰冬日之日也趙盾<lb/>
　夏日之日也　許氏曰狄懲箕之敗四年間一侵齊<lb/>
　而未敢肆至是始復侵魯侵齊侵宋侵衛晉襄既没<lb/>
　莫之忌矣高氏曰魯間晉難而伐邾狄亦間晉難而<pb n="5a"/>　侵魯聖人書此罪魯之不自正也<lb/>
秋八月公㑹諸侯晉大夫盟于扈<lb/>
　齊侯宋公衛侯陳侯鄭伯許男曹伯㑹晉趙盾盟于<lb/>
　扈晉侯立故也　高氏曰凡盟㑹皆列序諸國惟文<lb/>
　公之世再盟一㑹但云諸侯者中國無盟主也何則<lb/>
　晉自文公以來世主諸夏之盟襄公既没趙盾既背<lb/>
　秦約而立靈公懼諸侯之討已故不以靈公㑹諸侯<lb/>
　而已臨之諸侯知靈公年少政在大夫而靡然甘心<pb n="5b"/>　俛首而與晉大夫盟故春秋内斥言公外統言諸侯<lb/>
　而不列序者示無盟主且見趙盾之專也何以不斥<lb/>
　趙盾盾而置君廢君居然晉大夫而已晉㑹諸侯而<lb/>
　大夫臨盟是大夫㑹之也盾之專施于靈公可也施<lb/>
　于諸侯而諸侯皆聽之亦所以慚諸侯爾許氏曰大<lb/>
　夫而主盟諸侯自扈之㑹始也君子惡之師氏曰此<lb/>
　晉趙盾始專政而出㑹諸侯將以修盟主之事也㑹<lb/>
　之意實自趙盾不名之者不與盾之專不可一趙盾<pb n="6a"/>　而敵衆諸侯止書大夫猶曰晉之大夫皆在此云耳<lb/>
　不序諸侯者此㑹實大夫主之若序諸侯則疑于首<lb/>
　序者主盟矣雖然此乃晉襄死後趙盾始㑹諸侯故<lb/>
　猶可存諸侯而不名大夫及其擅朝既久㑹盟不一<lb/>
　則雖欲存之末由也已至已甚則不得已而明書盾<lb/>
　以貶之焉樸鄉呂氏曰按此年公㑹諸侯晉大夫盟<lb/>
　于扈十五年諸侯盟于扈十七年諸侯㑹于扈皆畧<lb/>
　之而不序嘗摭其事實而考之然後知春秋之所以<pb n="6b"/>　不序諸侯者蓋莫有主是盟之辭也桓文之盛皆序<lb/>
　齊晉于諸侯之上霸主之辭也齊桓之未盛與晉霸<lb/>
　之不競也則雖序齊晉于諸侯之上而必書曰同盟<lb/>
　者未純乎主霸之辭也此年之盟與是後一盟一㑹<lb/>
　皆不序諸侯者莫有主是盟之辭<lb/>
冬徐伐莒公孫敖如莒涖盟<lb/>
　穆伯娶于莒曰戴已生文伯其娣聲已生惠叔戴已<lb/>
　卒又聘于莒莒人以聲已辭則爲襄仲聘焉冬徐伐<pb n="7a"/>　莒莒人來請盟穆伯如莒涖盟且爲仲逆及鄢陵登<lb/>
　城見之美自爲娶之仲請攻之公將許之叔仲惠伯<lb/>
　諫曰臣聞之兵作于内爲亂于外爲寇寇猶及人亂<lb/>
　自及也今臣作亂而君不禁以啓寇讐若之何公止<lb/>
　之惠伯成之使仲舍之公孫敖反之復爲兄弟如初<lb/>
　從之　高氏曰徐本戎也厥後自進于中國數與中<lb/>
　國諸侯㑹盟至是興兵伐莒蓋以中國無盟主是以<lb/>
　敢爾故聖人于是役不書人師氏曰莒魯之隣國有<pb n="7b"/>　輔車之勢唇齒之相依魯見徐伐莒㑹不一引手以<lb/>
　拯之及莒求援以請盟公孫敖然後往涖焉是莒素<lb/>
　不能結援于魯及被伐方且請盟魯坐視鄰國被伐<lb/>
　及請盟而後往書之者所以併莒魯而譏之也<lb/>
八年春王正月<lb/>
夏四月<lb/>
秋八月戊申天王崩<lb/>
冬十月壬午公子遂㑹晉趙盾盟于衡雍乙酉公子遂<pb n="8a"/>㑹雒戎盟于暴<lb/>
　晉人以扈之盟來討冬襄仲㑹晉趙孟盟于衡雍報<lb/>
　扈之盟也遂㑹伊雒之戎　胡氏曰春秋記約而志<lb/>
　詳其書公子遂盟趙盾及雒戎何辭之贅乎曰聖人<lb/>
　謹華夷之辨所以明族類别内外也雒邑天地之中<lb/>
　而戎醜居之亂華甚矣再稱公子各日其㑹正其名<lb/>
　與地以㴱别之者示中國夷狄終不可雜處也許氏<lb/>
　曰春秋之所謹如此而晉唐得戎與之雜居晉既大<pb n="8b"/>　亂不救唐亦幾危而侮此爲國謀者不學春秋之過<lb/>
　也　愚謂扈之盟春秋既書公㑹諸侯晉大夫盟矣<lb/>
　謂公不得與盟不可也今而公子遂復爲此盟此自<lb/>
　爲其私計耳魯大夫締交强國之卿以專魯國而抗<lb/>
　其君自公子遂始春秋不與也<lb/>
公孫敖如京師不至而復丙戌奔莒<lb/>
　穆伯如周弔喪不至以幣奔莒從己氏焉　胡安定<lb/>
　先生曰弔天王之喪廢命不行中道而止如公孫敖<pb n="9a"/>　之罪不容誅矣文公不能誅之致使自恣出奔文公<lb/>
　之失政又可誅矣不書至某地而復者以京師爲重<lb/>
　也家氏曰襄王于僖公母子之䘮拳拳用情王人將<lb/>
　命者絡繹于道而魯侯于天王之喪漫不加意國中<lb/>
　豈無一介臣可使而以淫大夫尸其事敖當誅文公<lb/>
　亦當誅春秋書法見矣<lb/>
螽<lb/>
宋人殺其大夫司馬宋司城來奔<pb n="9b"/>　宋襄夫人襄王之姊也昭公不禮焉夫人因戴氏之<lb/>
　族以殺襄公之孫孔叔公孫鍾離及大司馬公子卬<lb/>
　皆昭公之黨也司馬握節以死司城蕩意諸來奔效<lb/>
　節于府人而出公以其官逆之皆復之　程子曰宋<lb/>
　王者後得自命官故獨宋卿書官家氏曰大夫司馬<lb/>
　司城皆國之柄臣穆襄之族連歳怙亂固昭公有以<lb/>
　致之然嘗殺大夫而免于討爲大夫司馬司城者當<lb/>
　思所以爲防患之計乃置之弗戒彼負罪自疑乘釁<pb n="10a"/>　再作大司馬死司城來奔朝廷爲之一空由昭公信<lb/>
　任非人蕩意諸公子卬等軰以私暱寵臣布在列位<lb/>
　既不能慮患于平日復不能制變于臨時雖握節以<lb/>
　死委節以奔而不勝其任甚矣是故春秋不與之死<lb/>
　節死者奔者皆書官而不名其義明白而易見矣胡<lb/>
　氏曰以官舉者見主兵者不能其官至于見殺守土<lb/>
　者不能其官至于出奔而其君不免失身見弑之禍<lb/>
　宜矣　愚按公子卬之死蕩意諸之奔雖若無罪然<pb n="10b"/>　司馬之職在于主兵而人得以殺之司城之職在于<lb/>
　捍守而至出奔則不能其官甚矣使司馬足以遏亂<lb/>
　司城足以禦敵宋之禍何由興乎春秋書其官所以<lb/>
　著官非其人致國之亂不書其名氏所以見其人之<lb/>
　所爲皆不足紀也<lb/>
九年春毛伯来求金<lb/>
　公羊氏曰毛伯來求金何以書譏何譏爾王者無求<lb/>
　求金非禮也穀梁氏曰求車猶可求金甚矣胡氏曰<pb n="11a"/>　毛伯天子大夫何以不稱使當喪未君也踰年矣何<lb/>
　以言未君古者諒隂三年百官總己以聽于冢宰則<lb/>
　是冢宰獨專國政之時託于王命以號令天下夫豈<lb/>
　不可而不稱使春秋之㫖㣲矣非特謹天下之通喪<lb/>
　所以示後世大臣當國秉政不可擅權之法戒也䟦<lb/>
　扈之臣假仗主威脅制中外凡有所行動以詔書從<lb/>
　事蓋未有以春秋此義折之耳<lb/>
夫人姜氏如齊<pb n="11b"/>　高氏曰夫人出境唯歸寧及奔父母之喪耳皆常事<lb/>
　不書也非此二者則書之此憫出姜之失位而志之<lb/>
　也<lb/>
二月叔孫得臣如京師辛丑葬襄王<lb/>
　高氏曰天子所以七月而葬者欲使諸侯畢來㑹也<lb/>
　高郵孫氏曰春秋天土書葬者五君往者三臣往者<lb/>
　二君往不書公臣往者悉書其人以爲天王之喪君<lb/>
　不自往而使臣焉則是無君父之恩而廢臣子之禮<pb n="12a"/>　也胡安定先生曰按六年晉侯驩卒冬公子遂如晉<lb/>
　葬晉襄公前年天王崩今年叔孫得臣如京師葬襄<lb/>
　王晉諸侯也襄王天子也魯皆使臣㑹則是諸侯天<lb/>
　子可得而齊也故書以惡之<lb/>
晉人殺其大夫先都<lb/>
　夷之蒐晉侯將登箕鄭父先都而使士縠梁益耳將<lb/>
　中軍先克曰狐趙之勳不可廢也從之先克奪蒯得<lb/>
　田于堇陰故箕鄭父先都士縠梁益耳蒯得作亂至<pb n="12b"/>　是使賊殺先克乙丑晉人殺先都梁益耳　高氏曰<lb/>
　稱人以殺者國亂無政衆人擅殺之辭也先都以作<lb/>
　亂見殺而稱人者晉政不自其主出而趙盾專生殺<lb/>
　之權故也<lb/>
二月夫人姜氏至自齊<lb/>
　樸鄉呂氏曰夫人與君敵體者也出必告行反必告<lb/>
　至則書于䇿此魯史之辭也夫子之修春秋于君出<lb/>
　則書至于夫人出則不書至此降殺之等也獨于此<pb n="13a"/>　書至者爲歸于齊起也始書夫人姜氏如齊夫人姜<lb/>
　氏至自齊卒書曰子卒夫人姜氏歸于齊然則出姜<lb/>
　之不安于魯也舊矣文公私嬖敬嬴之罪著矣異時<lb/>
　襄仲殺惡及視之兆已萌于此時矣聖人詳錄其往<lb/>
　來豈特爲告至與不告哉家氏曰姜氏始歸于魯不<lb/>
　氏不以夫人至貶也今歸寧于齊書夫人姜氏如齊<lb/>
　又書夫人姜氏至自齊始正其夫人之體繫之以氏<lb/>
　既貶之于前復正之于後皆所以垂法也夫人與國<pb n="13b"/>　君儷體其出其至皆書者辨上下之分示衆妾不與<lb/>
　夫人等因歸寧而見義非爲歸寧而得書也胡氏曰<lb/>
　此書至者以見小君之重也夫承祭祀以為宗廟主<lb/>
　一國之母儀而可以動揺乎故至而特書以示防㣲<lb/>
　杜漸之意其爲後世慮㴱矣<lb/>
晉人殺其大夫士縠及箕鄭父<lb/>
　三月甲戌晉人殺箕鄭父士縠蒯得　程氏學曰殺<lb/>
　二大夫已上不書及者其事同殺之之志均故也書<pb n="14a"/>　曰殺其大夫某及某者以某之故而延及于某也胡<lb/>
　氏曰殺先都士縠國也其稱人以殺者國亂無政衆<lb/>
　人擅殺之稱也何以知其非討賊之辭書殺其大夫<lb/>
　則知之矣三大夫皆强家也求專晉政不得挾私怨<lb/>
　以作亂而使賊殺其中軍佐則固有罪矣曷爲不去<lb/>
　其官當是時晉靈公初立主㓜不君政在趙盾而中<lb/>
　軍佐者盾之黨也若獄有所歸則此三人者獨無可<lb/>
　議從末减乎而皆殺之是大夫專生殺而政不自人<pb n="14b"/>　主出也故不稱國討不去其官而箕鄭父書及示後<lb/>
　世司賞罰者必本忠恕無有偏黨之意其義精矣<lb/>
楚人伐鄭<lb/>
　范山言于楚子曰晉君少不在諸侯北方可圖也楚<lb/>
　子師于狼淵以伐鄭因公子堅公子尨及樂耳鄭及<lb/>
　楚平　泰山孫氏曰楚復强也楚自城濮之敗不敢<lb/>
　加兵于鄭今伐鄭者晉文既死中國不振故也胡氏<lb/>
　曰楚師貪得無故憑陵諸夏故楚子親將貶而稱人<pb n="15a"/>公子遂㑹晉人宋人衛人許人救鄭<lb/>
　公子遂㑹晉趙盾宋華耦衛孔達許大夫救鄭不及<lb/>
　楚師　左氏曰卿不書緩也以懲不恪家氏曰書救<lb/>
　未有不善此則書救而譏之也楚自莊公之中世入<lb/>
　侵蔡鄭漸有憑陵諸夏之心齊桓遏其方張之萌晉<lb/>
　文撲其燎原之焰中國以尊王室以安文公雖没楚<lb/>
　人猶不敢褻視及趙盾秉政自爲怙權之計不復以<lb/>
　救灾卹難爲己任范山覘知其無能有爲首勸楚商<pb n="15b"/>　臣興狼淵之師其志不在小而盾也徐合諸侯之大<lb/>
　夫具文往救無及于事威望頓挫不數年間諸侯皆<lb/>
　服從于楚而晉之霸業隳矣文公以救宋而興趙盾<lb/>
　以緩于救鄭而屈春秋人四國貶其救之緩也<lb/>
夏狄侵齊<lb/>
　師氏曰春楚伐鄭夏狄侵齊用見外域盛强中國衰<lb/>
　弱視天下若無主之者在周室固已無足觀而主盟<lb/>
　于諸侯以令天下者晉能無愧乎<pb n="16a"/>秋八月曹伯襄卒<lb/>
九月癸酉地震<lb/>
　任氏曰前此踰百年未有書地震也而自此至哀公<lb/>
　書地震者五地道以静爲體以順爲正安于承天者<lb/>
　也逆其常理而不得其節焉則震而不安其所承矣<lb/>
　師氏曰地屬乎陰至静莫之動者今此地震是失其<lb/>
　常爲已甚矣以分言之地位乎下凡在下者不安其<lb/>
　分也以道言之地道積陰凡屬陰者不常其道也在<pb n="16b"/>　人則爲臣者不安其分以犯君爲小人者不常其道<lb/>
　以陵君子爲蕃服者踰分非道以侵中國故有地之<lb/>
　震以應之經書地震不在春秋之始而在春秋之末<lb/>
　蓋是時不止諸侯僭天子而大夫僭諸侯亦已久矣<lb/>
　不止大夫僭諸侯而陪臣僭大夫亦已有日矣况自<lb/>
　齊桓死後楚人爭主中國㑹盟晉文死後呉楚伐于<lb/>
　列國亦已非一年矣地以之震無足怪者然則天地<lb/>
　之變未有不由人召之凡欲消天地之變請强其在<pb n="17a"/>　我者可也<lb/>
冬楚子使椒來聘<lb/>
　楚子越椒來聘執幣傲叔仲惠伯曰是必滅若敖氏<lb/>
　之宗傲其先君神弗福也　高郵孫氏曰莊二十三<lb/>
　年書荆人來聘不言君使又不言其臣之名荆時尚<lb/>
　㣲春秋欲中國早爲之禦不使之浸盛而侵漁中國<lb/>
　也于是來聘君稱爵臣稱名非楚能自同于中國也<lb/>
　所以見中國之㣲而荆蠻之盛聘問往來中外一爾<pb n="17b"/>　家氏曰春秋于楚使之三至每書輒異者著荆蠻之<lb/>
　漸盛將必爲中國患也先書荆人來聘疑其所以來<lb/>
　也繼書楚人使宜申來獻㨗憂其遂爲中國患也今<lb/>
　書楚子使椒來聘著荆蠻之禍已廹中國之人猶有<lb/>
　未悟者也椒去未幾孟諸之田繼之五國之君奔走<lb/>
　受命僅而獲免先儒以爲有悔過慕義之心春秋進<lb/>
　之悔過者固如是乎慕義者固如是乎或有重難予<lb/>
　者曰楚本明德之後介在南蠻與荒服異子爲是説<pb n="18a"/>　無廼絶之已甚乎曰春秋所以外楚爲其僭王大號<lb/>
　有窺伺中原之心耳楚有賢君削去僭號自同于中<lb/>
　國之諸侯共奬王室夫然後可進春秋豈絶之哉若<lb/>
　彼身行大不義而錄其來使之小謹以是進之必不<lb/>
　可也<lb/>
秦人來歸僖公成風之禭<lb/>
　程子曰過時始至故云來歸書秦人不云君使以失<lb/>
　禮夷之也胡氏曰秦人歸禭而曰僖公成風者非兼<pb n="18b"/>　襚也亦猶平王來賵仲子而謂之惠公仲子爾然則<lb/>
　寵愛仲子以妾爲妻者惠公也故書惠公仲子所以<lb/>
　正後世爲人夫者當明夫道不可亂嫡妾之分以卑<lb/>
　其身尊崇風氏立爲夫人者僖公也故書僖公成風<lb/>
　所以正後世爲人子者當明子道不可行僭亂之禮<lb/>
　以賤其父聖人垂戒之義明矣樸鄉呂氏曰成風薨<lb/>
　今六年矣而後秦人來歸禭則其非禮明矣殆秦人<lb/>
　之借此名以交魯國乎師氏曰成風死六年秦人方<pb n="19a"/>　來歸禭侮禮侮人甚矣在秦人雖不足責在魯何禮<lb/>
　以受之衣服曰禭贈喪葬以及死者之禮既已受之<lb/>
　何以致之中國禮義之邦所爲若此欲望夷狄之不<lb/>
　陵侮也難矣　愚按成風薨葬聖人以魯之臣子不<lb/>
　敢違其國制皆以夫人書之此因魯史之舊也及秦<lb/>
　人歸禭乃始變文書曰僖公成風所以正其嫡妾之<lb/>
　分而明其夫人之非此修春秋之文也學者合而觀<lb/>
　之則聖人筆削之意可見而春秋垂世之義明矣<pb n="19b"/>葬曹共公<lb/>
十年春王三月辛卯臧孫辰卒<lb/>
夏秦伐晉<lb/>
　十年春晉人伐秦取少梁夏秦伯伐晉取北徴　程<lb/>
　子曰晉舍嫡嗣而外求君罪也既而悔之正也秦不<lb/>
　顧義理之是非惟以報復爲事狙獪之道也張氏曰<lb/>
　康公不紹其父悔過之謀報復無已故外之　愚按<lb/>
　如傳所載晉先伐秦秦乃報之則經當並書而曲直<pb n="20a"/>　自見今舍晉不書而獨罪秦則傳之所云未可信也<lb/>
楚殺其大夫宜申<lb/>
　初楚范巫矞似謂成王與子玉子西曰三君皆將强<lb/>
　死城濮之役王思之故使止子玉曰毋死不及止子<lb/>
　西子西縊而縣絶王使適至遂止之使爲商公沿漢<lb/>
　泝江將入郢王在渚宫下見之懼而辭曰臣免于死<lb/>
　又有讒言謂臣將逃臣歸死于司敗也王使爲工尹<lb/>
　又與子家謀弑穆王穆王聞之五月殺鬭宜申及仲<pb n="20b"/>　歸　胡氏曰宜申與仲歸謀弑穆王而誅則是討弑<lb/>
　君之賊也曷爲稱國以殺又書其官而不曰楚人殺<lb/>
　宜申乎曰穆王者即楚世子商臣也而春秋之義㣲<lb/>
　矣陳氏曰宜申之罪爲欲弑商臣若此而同之他亂<lb/>
　臣之列則溢罰矣家氏曰商臣負覆載不容之罪凡<lb/>
　楚國之人皆得而誅之而未有能討之者宜申于楚<lb/>
　成爲弟其爲此謀安知不爲先君討賊事不獲成以<lb/>
　死史遂以爲弑君春秋原其有討賊之心不以無將<pb n="21a"/>　之罪罪之是故稱國以殺此聖人之特筆非因乎舊<lb/>
　史者也<lb/>
自正月不雨至于秋七月<lb/>
及蘓子盟于女栗<lb/>
　頃王立故也　師氏曰前王喪葬而公未嘗㑹後王<lb/>
　新立而公未嘗朝乃及天王之大夫而與之盟其蔑<lb/>
　視天王不知臣子之分甚矣家氏曰蘓子周卿士也<lb/>
　今來盟于魯王命也而不書王使公及之盟而不書<pb n="21b"/>　公及爲天王諱過亦爲魯諱惡也諸侯盟于王庭旅<lb/>
　盟也天子上公出盟諸侯涖之而不與之偕盟也此<lb/>
　乃名分之所係未聞王遣使出盟諸侯者也今頃王<lb/>
　即位諸侯莫有朝京師者王命蘇子來盟文公儻知<lb/>
　事君之道當躬拜王命之辱辭不敢盟朝于京師而<lb/>
　請職焉可也今及蘇子盟于女栗不共甚矣或疑蘇<lb/>
　子外交恐不然外交者如祭伯來是也何以盟爲<lb/>
冬狄侵宋　楚子蔡侯次于厥貉<pb n="22a"/>　九年夏楚侵陳克壺丘以其服于晉也秋楚公子朱<lb/>
　自東夷伐陳陳人敗之獲公子茷陳懼乃及楚平至<lb/>
　是陳侯鄭伯㑹楚子于息冬遂及蔡侯次于厥貉將<lb/>
　以伐宋宋華御事曰楚欲弱我也先爲之弱乎何必<lb/>
　使誘我我實不能民何罪乃逆楚子勞且聽命遂道<lb/>
　以田孟諸宋公爲右盂鄭伯爲左盂期思公復遂爲<lb/>
　右司馬子朱及文之無畏爲左司馬命夙駕載燧宋<lb/>
　公違命無畏扶其僕以徇或謂子舟曰國君不可戮<pb n="22b"/>　也子舟曰常官而行何彊之有詩曰剛亦不吐柔亦<lb/>
　不茹毋縱詭隨以謹罔極是亦非辟彊也敢愛死以<lb/>
　亂官乎　師氏曰狄侵宋諸侯不能救楚又與蔡次<lb/>
　于厥貉以伺之將觀宋之弊而乘之也胡氏曰當是<lb/>
　時陳鄭宋皆從楚矣獨書蔡侯何哉鄭失三大夫俟<lb/>
　救而不及陳獲公子茷而懼宋方有狄難蓋有不得<lb/>
　已者蔡無四境之虞則是得已不已志在從夷矣故<lb/>
　削三國書蔡侯見其棄諸夏之惡也高郵孫氏曰厥<pb n="23a"/>　貉之次遂稱楚子明年伐麇又以爵書蓋自是與中<lb/>
　國等矣楚僣亂之邦與中國等則王政不行而中國<lb/>
　之衰益甚矣家氏曰前日越椒之來諸儒謂春秋褒<lb/>
　其來聘魯進之而書爵今厥貉之㑹麇之伐皆以楚<lb/>
　子書亦謂進之而書爵可乎凡書楚子皆辨分也彼<lb/>
　僭號爲王憑陵中夏春秋懼其擬于王也故自盂以<lb/>
　後多書楚子所以削其僭名而辨中外之分奚其爲<lb/>
　進乎<pb n="23b"/>十有一年春楚子伐麇<lb/>
　厥貉之㑹麇子逃歸至是楚子伐麇成大心敗麇師<lb/>
　于防渚潘崇復伐麇至于錫宂　許氏曰楚侵伐書<lb/>
　爵始此中國日替矣陳氏曰自是楚師必圍滅也而<lb/>
　後貶人之家氏曰麇㣲國也猶恥從孟諸之田宋先<lb/>
　代之後廼與鄭伯分左右盂夙駕載燧而不以爲恥<lb/>
　由是言之楚人伐麇麇之榮也<lb/>
夏叔仲彭生㑹晉郤缺于承筐<pb n="24a"/>　謀諸侯之從於楚者　師氏曰主盟于中國者政刑<lb/>
　不修而霸業不振則僣竊窺伺欲有所肆焉今晉靈<lb/>
　紹文襄再世之業威令不行政刑不立大夫擅盟㑹<lb/>
　内不能令諸侯外不能服冦亂是以諸侯背中國而<lb/>
　從楚晉之大夫不自知其弊由已作復出㑹諸侯之<lb/>
　大夫以謀治從楚者此郤缺所以會彭生于承筐也<lb/>
　家氏曰楚伐麇叔彭生㑹晉比事而觀見聖人意矣<lb/>
　楚商臣次于厥貉宋陳鄭望風欵附麇獨逃之春秋<pb n="24b"/>　書楚子伐麇褒麇也晉郤缺爲㑹于承筐諸侯之大<lb/>
　夫莫有至者魯獨遣彭生如㑹不以楚人盛强而替<lb/>
　于從晉春秋書叔彭生㑹晉郤缺于承筐亦褒魯也<lb/>
　此不待褒貶而見者也其後諸侯再合卒藉魯之力<lb/>
　夫楚非驟强晉非卒弱也使趙盾能于此時禀王命<lb/>
　合諸侯討貳國楚豈不知所懼乎彼次厥貉而三國<lb/>
　奔走聽命盾坐視不顧廼徐遣郤缺爲此㑹具文應<lb/>
　敵而諸侯自是散矣<pb n="25a"/>秋曹伯來朝<lb/>
　即位而來見也<lb/>
公子遂如宋<lb/>
　襄仲聘于宋且言司馬蕩意諸而復之因賀楚師之<lb/>
　不害也<lb/>
狄侵齊冬十月甲午叔孫得臣敗狄于鹹<lb/>
　鄋瞞侵齊遂伐我公卜使叔孫得臣追之吉侯叔夏<lb/>
　御莊叔緜房甥爲右富父終甥駟乘冬十月甲午敗<pb n="25b"/>　狄于鹹獲長狄僑如富父終甥摏其喉以戈殺之埋<lb/>
　其首于子駒之門以命宣伯初宋武公之世鄋瞞伐<lb/>
　宋司馬皇父帥師禦之敗狄于長丘獲長狄緣斯晉<lb/>
　之滅潞也獲僑如之弟焚如齊襄公之二年鄋瞞伐<lb/>
　齊齊王子成父獲其弟榮如埋其首于周首之北門<lb/>
　衛人獲其季弟簡如鄋瞞由是遂亡　高郵孫氏曰<lb/>
　齊與魯相比之國也狄既侵齊而復加兵于魯叔孫<lb/>
　得臣追而敗之不言帥師將尊師少也高氏曰春秋<pb n="26a"/>　書敗狄者四皆不書戰不待戰而敗之喜中國之勝<lb/>
　也喜中國之勝者不與外域之抗中國也師氏曰外<lb/>
　域之犯中國非彼自能强盛也實由中國衰㣲有以<lb/>
　致之耳書叔孫得敗狄所以著僑如之勇猶不免埋<lb/>
　首于子駒之門乃知尊攘之業亦在人所自為而已<lb/>
十有二年春王正月郕伯來奔<lb/>
　十一年郕太子朱儒自安于夫鍾國人弗狥至是郕<lb/>
　伯卒郕人立君太子以夫鍾與郕邽來奔公以諸侯<pb n="26b"/>　逆之　髙郵孫氏曰春秋之法諸侯失地則名郕伯<lb/>
　來奔獨不書名若郕伯父死不葬以此來奔而春秋<lb/>
　爲魯以諸侯逆之而書爲郕伯則是寵其能叛也何<lb/>
　以示勸戒乎泰山孫氏曰諸侯播越失地皆名者皆<lb/>
　自失國也案莊八年師及齊師圍郕郕降于齊師自<lb/>
　是入齊爲附庸此又來奔齊所偪爾故不名<lb/>
杞伯來朝<lb/>
　始朝公也且請絶叔姬而無絶昏公許之此左氏之<pb n="27a"/>　誤蓋成八年脱簡<lb/>
二月庚子子叔姬卒<lb/>
　趙氏曰時君之女故曰子以别非先君之女也薛氏<lb/>
　曰其卒何公主其喪也國君喪未昏之女非禮也<lb/>
夏楚人圍巢<lb/>
　楚令尹太孫伯卒成嘉爲令尹羣舒叛楚夏子孔執<lb/>
　舒子平及宗子遂圍巢　師氏曰楚來聘而書子傷<lb/>
　中國㣲著楚人盛也今圍巢而又人之罪其爲日已<pb n="27b"/>　甚也<lb/>
秋滕子來朝<lb/>
　始朝公也<lb/>
秦伯使術來聘<lb/>
　秦伯使西乞術來聘且言將伐晉襄仲辭玉曰君不<lb/>
　忘先君之好照臨魯國鎮撫其社稷重之以大器寡<lb/>
　君敢辭玉對曰不腆敝器不足辭也三辭賓對曰寡<lb/>
　君願徼福于周公魯公以事君不腆先君之敝器以<pb n="28a"/>　爲瑞節要結好命所以藉寡君之命結二國之好是<lb/>
　以敢致之襄仲曰不有君子其能國乎國無陋矣厚<lb/>
　賄之　高郵孫氏曰術不言氏未氏者也謝氏曰秦<lb/>
　康公始遣使來修聘故與中國同辭<lb/>
冬十有二月戊午晉人秦人戰于河曲<lb/>
　秦爲令狐之役故冬秦伯伐晉取覊馬晉人禦之趙<lb/>
　盾將中軍荀林父佐之郤缺將上軍臾駢佐之欒盾<lb/>
　將下軍胥甲佐之范無恤御戎以從秦師于河曲臾<pb n="28b"/>　駢曰秦不能久請㴱壘固軍以待之從之秦人欲戰<lb/>
　秦伯謂士㑹曰若何而戰對曰趙氏新出其屬曰臾<lb/>
　駢必實爲此謀將以老我師也趙有側室曰穿晉君<lb/>
　之壻也有寵而弱不在軍事好勇而狂且惡臾駢之<lb/>
　佐上軍也若使輕者肆焉其可秦伯以璧祈戰于河<lb/>
　十二月戊午秦軍掩晉上軍趙穿追之不及反怒曰<lb/>
　裹糧坐甲固敵是求敵至不擊將何俟焉軍吏曰將<lb/>
　有待也穿曰我不知謀將獨出乃以其屬出宣子曰<pb n="29a"/>　秦獲穿也獲一卿矣秦以勝歸吾何以報乃皆出戰<lb/>
　交綏秦行人夜戒晉師曰兩軍之士皆未憗也明日<lb/>
　請相見也臾駢曰使者目動而言肆懼我也將遁矣<lb/>
　薄諸河必敗之胥甲趙穿當軍門呼曰死傷未收而<lb/>
　棄之不惠也不待期而薄人于險無勇也乃止秦師<lb/>
　夜遁復侵晉入瑕　胡氏曰秦伯親將晉上卿趙盾<lb/>
　禦之其稱人何爲令狐之役故也秦納不正遂非積<lb/>
　怨晉不謝秦潛師禦之是以暴兵連禍至此極也張<pb n="29b"/>　氏曰不書及蓋言二國曲直之無相尚而黷兵殘民<lb/>
　其罪均也不書敗績秦伯伐晉而趙盾帥師禦之欲<lb/>
　待秦敝而趙穿沮其謀秦師遂遁無勝敗也<lb/>
季孫行父帥師城諸及鄆<lb/>
　張氏曰所謂莒魯爭鄆蓋始于此前此莒未嘗與魯<lb/>
　有爭且未嘗有事于鄆今行父首帥師城二邑以啟<lb/>
　爭端魯自此與莒爲讐而爭由鄆始書帥師城罪行<lb/>
　父也家氏曰魯之患不在莒而魯人每詳于備莒者<pb n="30a"/>　睥睨弱小以爲侵漁之計耳城一邑已爲勞民今一<lb/>
　朝城二邑其勞甚矣高氏曰春秋書城二十九而帥<lb/>
　師城之者二此及哀三年城啟陽是也必帥師者畏<lb/>
　也畏非城之道也夫勞民而城且不可况帥師以出<lb/>
　乎<lb/>
　<lb/>
　<lb/>
　<pb n="30b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷二十<lb/>
</p>

  </div>
            <div>
                <head>春秋闕疑卷二十一</head>
    <p>
<pb n="1a"/>欽定四庫全書<lb/>
　春秋闕疑卷二十一　　　　元　鄭玉　撰<lb/>
十有三年春王正月<lb/>
夏五月壬午陳侯朔卒<lb/>
邾子蘧蒢卒<lb/>
　邾文公卜遷于繹史曰利于民而不利于君邾子曰<lb/>
　茍利于民孤之利也天生民而樹之君以利之也民<lb/>
　既利矣孤必與焉左右曰命可長也君何弗爲邾子<pb n="1b"/>　曰命在養民死之短長時也民茍利矣遷也吉莫如<lb/>
　之遂遷于繹五月邾文公卒<lb/>
自正月不雨至于秋七月<lb/>
大室屋壞<lb/>
　穀梁氏曰大室猶世室也周公曰大廟伯禽曰大室<lb/>
　羣公曰宮爲社稷之主而先君之廟壞極稱之志不<lb/>
　敬也左氏曰大室屋壞書不共也公羊氏曰譏久不<lb/>
　修也常山劉氏曰觀春秋之中文公事宗廟最爲不<pb n="2a"/>　謹遂有大室屋壞之變天人之際可不畏哉胡氏曰<lb/>
　不雨凡七月而先君之廟壞不恭甚矣師氏曰後世<lb/>
　有大廟室壞而大臣不以爲異且謂之適㑹不可妨<lb/>
　幸東都誠春秋之罪人也<lb/>
冬公如晉衛侯㑹公于沓<lb/>
　高郵孫氏曰沓之㑹公已去魯而未至乎晉也謝氏<lb/>
　曰衛侯來㑹故書㑹公<lb/>
狄侵衛<pb n="2b"/>十有二月己丑公及晉侯盟<lb/>
　高氏曰公朝晉而請盟故書公及<lb/>
公還自晉鄭伯㑹公于棐<lb/>
　冬公如晉朝且尋盟衛侯㑹公于沓請平于晉公還<lb/>
　鄭伯㑹公于棐亦請平于晉公皆成之鄭伯與公宴<lb/>
　于棐子家賦鴻鴈季文子曰寡君未免于此文子賦<lb/>
　四月子家賦載馳之四章文子賦采薇之四章鄭伯<lb/>
　拜公答拜　高郵孫氏曰棐之㑹公已去晉而未至<pb n="3a"/>　于魯經書還自晉者所以見公㑹鄭伯于道也家氏<lb/>
　曰魯望國也諸夏所視儀而聽倡者也方楚人爲厥<lb/>
　貉之次宋鄭陳皆背晉而即楚獨魯使叔彭生㑹郤<lb/>
　缺于承筐魯可謂知所從矣今文公復如晉及晉侯<lb/>
　盟于是衛侯于其往而㑹之于沓鄭伯及其還而㑹<lb/>
　之于棐俱以魯爲介而求成于晉彼非有懼于晉也<lb/>
　魯君介然不忍即夷而有以感其羞惡之心也是時<lb/>
　晉已失諸侯因叔仲之往㑹魯君之特盟而諸侯散<pb n="3b"/>　者復合明年遂㑹于新城魯爲倡也高氏曰鄭衛舍<lb/>
　晉而從楚豈得已哉强弱之勢不敵滅亡之徵可待<lb/>
　始爲一時之計爾而晉未之察季文子相魯侯爲之<lb/>
　請成以舒兩國之禍春秋善和難故詳志之且見公<lb/>
　一出而二國附如此惜乎其自怠也<lb/>
十有四年春王正月公至自晉<lb/>
邾人伐我南鄙叔彭生帥師伐邾<lb/>
　邾文公之卒也公使弔焉不敬邾人來討伐我南鄙<pb n="4a"/>　故惠伯伐邾　高氏曰邾人特以使人不敬遽興兵<lb/>
　以伐人之國則已甚焉邾人來也不敢近我止伐南<lb/>
　鄙而已魯之報也往伐其國則又甚焉家氏曰魯以<lb/>
　七年伐邾取須句邾人不能報至是忽興南鄙之師<lb/>
　傳謂魯人弔喪不敬邾以是來討彼小國安敢責禮<lb/>
　于大國亦修怨耳春秋聨書所以交致其責<lb/>
夏五月乙亥齊侯潘卒<lb/>
　子叔姬妃齊昭公生舍叔姬無寵舍無威公子商人<pb n="4b"/>　驟施于國而多聚士盡其家貸于公有司以繼之夏<lb/>
　五月昭公卒舍即位<lb/>
六月公㑹宋公陳侯衛侯鄭伯許男曹伯晉趙盾癸酉<lb/>
同盟于新城<lb/>
　從于楚者服且謀邾也　謝氏曰新城之盟晉爲盟<lb/>
　主大夫不可先諸侯故晉趙盾叙曹伯下穀梁氏曰<lb/>
　同者有同也同外楚也程子曰諸侯始㑹議合而後<lb/>
　盟盟者志同故書同同懼楚也胡氏曰志諸侯同欲<pb n="5a"/>　非强之也而宋公陳侯鄭伯在焉則知楚次厥貉三<lb/>
　國雖從誠有弗獲已者削而不書蓋恕之也蔡不與<lb/>
　盟果有背晉即楚之實矣夷攷晉楚行事未有以大<lb/>
　相遠而春秋予奪如此者荆楚僭王若與同好陵蔑<lb/>
　中華是將代宗周爲共主君臣之義滅矣可不謹乎<lb/>
　薛氏曰踐土之㑹十九年矣晉士穀再合諸侯而功<lb/>
　不就雖嘗潰沈而不救江之滅九年楚復伐鄭故諸<lb/>
　侯懼而同此盟晉侯怠而大夫主之宜其不能振也<pb n="5b"/>　陳氏曰向也扈之盟不序諸侯此其復序何諸夏之<lb/>
　志也晉救江無功救鄭無功與秦亟戰而楚浸强交<lb/>
　聘于中國得蔡次厥貉矣而晉遂不競于是公朝晉<lb/>
　衛侯來㑹公還自晉鄭伯來㑹諸夏之懼矣汲汲于<lb/>
　晉而爲此盟如之何勿序也以諸夏汲汲于晉也而<lb/>
　徒以趙盾主是盟書曰同盟同衆辭也自幽以來未<lb/>
　之有也則不與晉以主是盟之辭也<lb/>
秋七月有星孛入于北斗<pb n="6a"/>　周内史叔服曰不出七年宋齊晉之君皆將死亂<lb/>
　穀梁氏曰孛之爲言猶茀也高郵孫氏曰星孛之異<lb/>
　經書之者三而皆曰有者不宜有之辭且不知其孛<lb/>
　者何星闕所不知也胡氏曰孛者惡氣所生闇亂不<lb/>
　明之貌也入于北斗者斗有環域天之三辰綱紀星<lb/>
　也宋先代之後齊晉天子方伯中國紀綱禎祥妖孽<lb/>
　隨其所感先事而著後三年宋弑昭公又二年齊弑<lb/>
　懿公又二年晉弑靈公此三君者皆違道失德而死<pb n="6b"/>　于亂符叔服之言天之示人顯矣史之有占明矣<lb/>
公至自㑹<lb/>
　高氏曰晉人因新城之盟遂以諸侯之兵納捷菑而<lb/>
　此先致公者見諸侯皆使卿行也自是公出皆致矣<lb/>
晉人納捷菑于邾弗克納<lb/>
　邾文公元妃齊姜生定公二妃晉姬生捷菑文公卒<lb/>
　邾人立定公捷菑奔晉晉趙盾以諸侯之師八百乘<lb/>
　納捷菑于邾邾人辭曰齊出貜且長宣子曰辭順而<pb n="7a"/>　弗從不祥乃還　高氏曰捷菑爲人之子去君父而<lb/>
　奔他國又欲藉他國之兵以歸篡其兄罪不容誅故<lb/>
　不繫之邾也納者不當納之辭胡氏曰在易同人之<lb/>
　九四曰乘其墉弗克攻吉象曰乘其墉義弗克也其<lb/>
　吉則困而反則也其趙盾之謂矣聖人以改過爲大<lb/>
　過而不改將文過以遂非則有怙終之刑過而能悔<lb/>
　不貳以遠罪則有遷善之美其曰弗克納見私欲不<lb/>
　行可以爲難矣然則何以稱人大夫而置諸侯非也<pb n="7b"/>　聞義能徙故爲之諱内以諱爲貶外以諱爲善高郵<lb/>
　孫氏曰春秋之義可責者責之不可責者不責之春<lb/>
　秋納諸侯者蓋皆書其君與其臣之帥師也公伐齊<lb/>
　納子糾楚子圍陳納頓子于頓齊高偃帥師納北燕<lb/>
　伯于陽晉趙鞅帥師納衛世子蒯瞶于戚不書其君<lb/>
　即書其臣未有貶之曰人者晉人納捷菑于邾弗克<lb/>
　納非其君則臣也然而不書其名則曰人者豈以晉<lb/>
　人知捷菑之不可納畏義而反不敢以兵加邾焉爲<pb n="8a"/>　可責而責之歟用兵者多矣齊桓之師則貶之納君<lb/>
　者多矣晉弗克納則貶之可責者然後責之也<lb/>
九月甲申公孫敖卒于齊<lb/>
　穆伯之從已氏也魯人立文伯穆伯生二子于莒而<lb/>
　求復文伯以爲請襄仲使無朝聽命復而不出三年<lb/>
　而盡室以復適莒文伯疾而請曰穀之子弱請立難<lb/>
　也許之文伯卒立惠叔穆伯請重賂以求復惠叔以<lb/>
　爲請許之將來九月卒于齊告喪請葬弗許　穀梁<pb n="8b"/>　氏曰奔大夫不言卒而言卒何也爲受其喪不可不<lb/>
　卒也其地于外也<lb/>
齊公子商人弑其君舍<lb/>
　秋七月乙卯夜齊商人弑舍而讓元元曰爾求之久<lb/>
　矣我能事爾爾不可使多蓄憾將免我乎爾爲之齊<lb/>
　人定懿公使來告難齊公子元不順懿公之爲政也<lb/>
　終不曰公曰夫已氏穀梁氏曰舍立未踰年其曰君<lb/>
　何也成舍之爲君所以重商人之弑也　愚按州吁<pb n="9a"/>　商人皆弑君之賊州吁則削其屬籍不書公子商人<lb/>
　則存其屬籍書公子者聖人豈無意乎蓋削其屬籍<lb/>
　使人有所畏而不敢爲欲天下之絶是禍也存其屬<lb/>
　籍使人有所感而不忍欲天下之無是禍也不削之<lb/>
　于前則無以杜亂臣賊子篡弑之萌不存之于後則<lb/>
　無以啟天下後世悔悟之念春秋多變例非聖人孰<lb/>
　能修之<lb/>
宋子哀來奔<pb n="9b"/>　宋高哀爲蕭封人以爲卿不義宋公而出遂來奔<lb/>
　左氏曰書宋子哀來奔貴之也高郵孫氏曰春秋出<lb/>
　奔之大夫未有以字書者而子哀之奔特書其字考<lb/>
　之于經明年宋弑其君而左氏以爲不義宋公而出<lb/>
　然則子哀見其國之將亂不忍食其祿而無救其禍<lb/>
　于是違而去之春秋以爲得去就之分故賢而字之<lb/>
　也<lb/>
冬單伯如齊齊人執單伯齊人執子叔姬<pb n="10a"/>　單伯如齊請子叔姬齊人執之又執子叔姬　高氏<lb/>
　曰商人弑其君而囚其母又怒單伯之來請因誣單<lb/>
　伯以淫子叔姬而併執之春秋兩書齊人執者不可<lb/>
　及也不可及者所以明單伯子叔姬之無是事也别<lb/>
　而言之若二事焉所以重齊人之罪惡也明年書單<lb/>
　伯至自齊又書齊人來歸子叔姬則知齊人執之者<lb/>
　誣也然聖人不直書商人執而以齊人執之爲辭何<lb/>
　也商人罪惡已著矣齊人不能討弑君之賊俱北面<pb n="10b"/>　而事之又聽執其君母而加汚辱之名則黨惡之罪<lb/>
　均不可赦故兩書其人所以窮逆賊之黨與而治之<lb/>
　也<lb/>
十有五年春季孫行父如晉<lb/>
　爲單伯與子叔姬故也　張氏曰魯不能閒暇明政<lb/>
　刑以義討齊而反因晉以求于齊行父爲大夫不能<lb/>
　請討弑君之賊晉爲盟主不能奉天討于商人皆罪<lb/>
　也<pb n="11a"/>三月宋司馬華孫來盟<lb/>
　宋華耦來盟公與之宴辭曰君之先臣督得罪于宋<lb/>
　殤公名在諸侯之䇿臣承其祀其敢辱君請承命于<lb/>
　亞旅魯人以爲敏　穀梁氏曰司馬官也其以官稱<lb/>
　無君之辭也家氏曰春秋書宋司馬華孫來盟言不<lb/>
　以君命至也謝氏曰華孫安暴君之朝食汚君之祿<lb/>
　進無直諫之忠退無潔身之義姦邪同黨爲昭公以<lb/>
　國事來盟書華孫貶之也書司馬著其失職也華氏<pb n="11b"/>　孫名左氏以爲字誤矣<lb/>
夏曹伯來朝<lb/>
　劉氏權衡曰周禮大行人之職曰凡諸侯之邦交歲<lb/>
　相問也殷相聘也世相朝也　愚按春秋書此以起<lb/>
　齊人伐曹入郛之文且爲不能以禮自守而妄悦于<lb/>
　人以招禍亂者之戒<lb/>
齊人歸公孫敖之喪<lb/>
　齊人或爲孟氏謀曰魯爾親也飾棺置諸堂阜魯必<pb n="12a"/>　取之從之卞人以告惠叔猶毁以爲請立于朝以待<lb/>
　命許之取而殯之齊人送之葬視共仲聲已不視帷<lb/>
　堂而哭襄仲欲勿哭惠伯曰喪親之終也雖不能始<lb/>
　善終可也史佚有言曰兄弟致美救乏賀善弔災祭<lb/>
　敬喪哀情雖不同毋絶其愛親之道也子無失道何<lb/>
　怨于人襄仲説帥兄弟以哭之　許氏曰以敖之醜<lb/>
　奔而錄卒錄其喪歸春秋爲之屢見于經者以文伯<lb/>
　惠叔之哀誠無已也易曰有子考無咎書曰尚蓋前<pb n="12b"/>　人之愆惟忠惟孝故聖人以敖著教焉張氏曰趙鞅<lb/>
　之誓師曰桐棺三寸不設屬辟素車樸馬無入于兆<lb/>
　此公孫敖之葬禮孝子慈孫所不能改者與<lb/>
六月辛丑朔日有食之鼓用牲于社<lb/>
單伯至自齊<lb/>
　齊人許單伯請而赦之使來致命　高氏曰内大夫<lb/>
　爲他國所執而見釋者皆書其至以見執非其罪且<lb/>
　執之書則其歸不得不著也<pb n="13a"/>晉郤缺帥師伐蔡戊申入蔡<lb/>
　新城之盟蔡人不與晉郤缺以上軍下軍伐蔡曰君<lb/>
　弱不可以怠戊申入蔡以城下之盟而還　許氏曰<lb/>
　言伐言入甚之也師氏曰以蔡從楚背中國而即夷<lb/>
　狄固天下之罪人主盟者從而問罪是有辭以伐之<lb/>
　似矣然不㑹諸侯而獨以大夫往則是主盟之事不<lb/>
　惟晉自擅行又且專行于晉之大夫此皆晉靈不能<lb/>
　紹霸而政在大夫之過也陳氏曰自伐書陽處父入<pb n="13b"/>　書郤缺侵書趙穿由是凡役書大夫雖大夫自爲戰<lb/>
　書大夫甚者大夫與君戰亦書大夫是經之變文也<lb/>
秋齊人侵我西鄙季孫行父如晉冬十有一月諸侯盟<lb/>
于扈<lb/>
　秋齊人侵我西鄙故季文子告于晉冬十有一月晉<lb/>
　侯宋公衛侯蔡侯陳侯鄭伯許男曹伯盟于扈尋新<lb/>
　城之盟且謀伐齊也齊人賂晉侯故不克而還于是<lb/>
　有齊難是以公不㑹　陳氏曰此晉侯宋公衛侯蔡<pb n="14a"/>　侯陳侯鄭伯許男曹伯也曷爲不序散辭也新城之<lb/>
　盟不可以不序徒以諸夏之志焉耳而晉侯不出于<lb/>
　是楚霸成而頃王崩葬不見于春秋諸侯無統紀甚<lb/>
　矣故終靈公之篇凡合諸侯皆散辭家氏曰齊商人<lb/>
　弑其君執其君之母晉人討之師直辭壯何患不克<lb/>
　今以討召諸侯以賂釋篡賊由晉靈幼弱不君趙盾<lb/>
　怙權自私導其君以賄晉靈豈知爲此乎春秋于是<lb/>
　不書晉㑹諸侯于扈而書諸侯盟于扈削晉霸而同<pb n="14b"/>　之于諸侯其貶晉也大矣師氏曰不序諸侯以諸侯<lb/>
　之所爲不足序而主盟者不足以令諸侯也<lb/>
十有二月齊人來歸子叔姬<lb/>
　高氏曰晉㑹諸侯盟于扈受齊賂而不伐齊故齊人<lb/>
　自歸子叔姬以解諸侯之意凡内女見黜皆書來歸<lb/>
　罪在姬也此書齊人來歸者罪在齊人也家氏曰書<lb/>
　齊人執子叔姬齊人歸子叔姬閔姬而病魯也<lb/>
齊侯侵我西鄙遂伐曹入其郛<pb n="15a"/>　齊侯侵我西鄙謂諸侯不能也遂伐曹入其郛討其<lb/>
　來朝也季文子曰齊侯其不免乎已則無禮而討于<lb/>
　有禮者曰女何故行禮禮以順天天之道也已則反<lb/>
　天而又以討人難以免矣　高氏曰諸侯爲扈之㑹<lb/>
　不能討齊國弑君之賊反受其賂而還是成商人之<lb/>
　爲君也故自此遂書齊侯以罪諸國之㑹于扈者謝<lb/>
　氏曰書侵書入罪之也書遂著暴也陳氏曰一役而<lb/>
　再有事不悉書也茍悉書也則以遂言之兵事言遂<pb n="15b"/>　必天下之大故也此其言遂何齊始敗夏盟也許氏<lb/>
　曰魯盡禮于晉而見侵弗恤曹修禮于魯而被伐莫<lb/>
　救此仁義之所以日壞而兵革之所以方興也<lb/>
十有六年春季孫行父㑹齊侯于陽穀齊侯弗及盟<lb/>
　及齊平公有疾使季文子㑹齊侯于陽穀請盟齊侯<lb/>
　不肻曰請俟君間　高氏曰以行父當齊侯宜齊侯<lb/>
　弗肻與盟也而曰弗及者恥也内辭也謝氏曰陽穀<lb/>
　之㑹文公遣大夫出盟大國至使失歡于齊將以保<pb n="16a"/>　國而反以危國書弗及盟危之也危之著文公之倦<lb/>
　于政也家氏曰春秋備書行父襄仲如齊如晉請援<lb/>
　乞盟辭繁而不厭者哀魯國之無人坐視逆商慿陵<lb/>
　莫如之何也<lb/>
夏五月公四不視朔<lb/>
　疾也　程氏學曰古者頒告朔于邦國諸侯受而藏<lb/>
　之祖廟每月朔朝于廟告而行之然則朝廟者謂告<lb/>
　月也穀梁曰公四不視朔公不臣也以公爲厭政已<pb n="16b"/>　甚矣高氏曰前此未有書不視朔者若其有疾則亦<lb/>
　常事不書耳此特書者見公非有疾而然也張氏曰<lb/>
　文公自是因循不講告朔之禮以致餘公不復舉行<lb/>
　所以定哀之時聖人有我愛其禮之言羊存而禮廢<lb/>
　其必始于此矣<lb/>
六月戊辰公子遂及齊侯盟于郪丘<lb/>
　公使襄仲納賂于齊侯故盟于郪丘　高氏曰陽穀<lb/>
　之㑹齊侯弗及盟者晉爲魯故㑹諸侯于扈將以伐<pb n="17a"/>　齊齊侯賂之遂不果伐于是齊侯欲取償于魯至是<lb/>
　公使公子遂納賂于齊而復求盟所以得盟于郪丘<lb/>
　則有辭矣謝氏曰郪丘之盟齊爲盟主盟以魯大夫<lb/>
　及齊侯者抑齊之强也抑齊之强者責其以賂屈魯<lb/>
　而盟也家氏曰齊魯皆千乘之國齊能伐魯魯豈不<lb/>
　能捍齊况直而壯者在魯曲而老者在齊彼以其力<lb/>
　我以吾義吾何慊于彼而行父襄仲乞盟不得至納<lb/>
　賂以求盟視長勺乘丘之大夫真可以愧死矣<pb n="17b"/>秋八月辛未夫人姜氏薨<lb/>
　杜氏曰僖公夫人文公母也<lb/>
毁泉臺<lb/>
　有蛇自泉宫出入于國如先君之數秋八月辛未聲<lb/>
　姜薨毁泉臺　公羊曰毁泉臺何以書譏何譏爾築<lb/>
　之譏毁之譏先祖爲之已毁之不如勿居而已矣謝<lb/>
　氏曰上之所爲下之所效國君舉動不可以不慎也<lb/>
　物之不足疑情之不足信者明君弗惑也興之無利<pb n="18a"/>　于民廢之無益于民者明君弗爲也故災變妖孽之<lb/>
　來不以邪説亂其心不以無稽之言貳其聽反身修<lb/>
　德以應之而已魯人以蛇出泉宫夫人繼殁由是惡<lb/>
　泉臺而毁之惑之大者也書毁泉臺罪其不明也<lb/>
　愚謂魯因蛇妖毁泉臺以惑衆固有罪矣茍不因蛇<lb/>
　妖而毁之亦徒勞百姓之力彰先祖之過而已何益<lb/>
　于政治哉公羊之論蓋得之矣<lb/>
楚人秦人巴人滅庸<pb n="18b"/>　楚大饑戎伐其西南至于阜山師于大林又伐其東<lb/>
　南至于陽丘以侵訾枝庸人帥羣蠻以叛楚麇人帥<lb/>
　百濮聚于選將伐楚于是申息之北門不啟楚人謀<lb/>
　徙于阪高蔿賈曰不可我能往宼亦能往不如伐庸<lb/>
　乃出師旬有五日百濮乃罷自廬以往振廪同食次<lb/>
　于句澨使廬戢黎侵庸及庸方城庸人逐之囚子揚<lb/>
　窻三宿而逸曰庸師衆羣蠻聚焉不如復大師且起<lb/>
　王卒合而後進師叔曰不可姑又與之遇以驕之彼<pb n="19a"/>　驕我怒而後可克先君蚡冒所以服陘隰也又與之<lb/>
　遇七遇皆北唯禆儵魚人實逐之庸人曰楚不足與<lb/>
　戰矣遂不設備楚子乘馹㑹師于臨品分爲二隊子<lb/>
　越自石溪子貝自仭以伐庸秦人巴人從楚師羣蠻<lb/>
　從楚子盟遂滅庸　張氏曰庸乘饑饉率蠻危楚楚<lb/>
　一畏徙則無以保其國矣然禦變待敵亦制服之而<lb/>
　已夷人宗社豈王法之所容乎家氏曰秦人不以成<lb/>
　周建國自重儕于僭號之強楚與之連兵伐國異乎<pb n="19b"/>　小國之脅從于楚者矣自是春秋始外秦<lb/>
冬十有一月宋人弑其君杵臼<lb/>
　宋公子鮑禮于國人宋饑竭其粟而貸之年自七十<lb/>
　以上無不饋詒也時加羞珍異無日不數于六卿之<lb/>
　門國之材人無不事也親自桓以下無不恤也公子<lb/>
　鮑美而艶襄夫人欲通之而不可乃助之施昭公無<lb/>
　道國人奉公子鮑以因夫人于是華元爲右師公孫<lb/>
　友爲左師華耦爲司馬鱗矔爲司徒蕩意諸爲司城<pb n="20a"/>　公子朝爲司寇初司城蕩卒公孫壽辭司城請使意<lb/>
　諸爲之既而告人曰君無道吾官近懼及焉棄官則<lb/>
　族無所庇子身之貳也姑紓死焉雖亡子猶不亡族<lb/>
　既夫人將使公田孟諸而殺之公知之盡以寶行蕩<lb/>
　意諸曰盍適諸侯公曰不能其大夫至于君祖母以<lb/>
　及國人諸侯誰納我且既爲人君而又爲人臣不如<lb/>
　死盡以其寳賜左右而使行夫人使謂司城去公對<lb/>
　曰臣之而逃其難若後君何冬十有一月甲寅宋昭<pb n="20b"/>　公將田孟諸未至夫人王姬使帥甸攻而殺之蕩意<lb/>
　諸死之文公即位使毋弟須爲司城華耦卒而使蕩<lb/>
　虺爲司馬　胡氏曰此襄夫人使甸殺之也而書宋<lb/>
　人者昭公無道國人之所欲弑也君無道而弑之可<lb/>
　乎諸侯殺其大夫雖當于罪若不歸諸司寇猶有專<lb/>
　殺之嫌以爲不臣矣况于北面歸戴奉之以爲君也<lb/>
　昭公無道聖人以弑君之罪歸之宋人者以明三綱<lb/>
　人道之大倫君臣之義不可廢也然則有土之君可<pb n="21a"/>　以肆于民上而無誅乎諸侯無道天子方伯在焉臣<lb/>
　子國人其何居死于其職而明于去就從違之義斯<lb/>
　可矣蕩意諸亦死職春秋削之不得班于孔父仇牧<lb/>
　荀息何也二子閑其君而不能春秋之所取也意諸<lb/>
　知國人將弑其君而不能止知昭公之將見殺而不<lb/>
　能正坐待其及而死之所謂匹夫匹婦自經于溝瀆<lb/>
　而莫知之也奚得與死于其職者比乎聖人所以獨<lb/>
　取高哀之去而書字以褒之也<pb n="21b"/>十有七年春晉人衛人陳人鄭人伐宋<lb/>
　晉荀林父衛孔達陳公孫寧鄭石楚伐宋討曰何故<lb/>
　弑君猶立文公而還　程子曰行天討而成其亂失<lb/>
　天職也故不卿之謝氏曰伐宋討逆之師也逆亂未<lb/>
　治乃立公子鮑而還師莫大于行義義莫大于討逆<lb/>
　將以行義討逆而其終反成宋亂故大夫皆貶稱人<lb/>
夏四月癸亥葬我小君聲姜<lb/>
齊侯伐我西鄙六月癸未公及齊侯盟于穀<pb n="22a"/>　齊侯伐我北鄙襄仲請盟六月盟于穀　家氏曰魯<lb/>
　當討齊者也魯不能討齊反坐受逆商之侮盟其臣<lb/>
　以爲未厭復伐之而盟其君齊之無道亦極矣魯之<lb/>
　不振亦甚矣嗟夫齊商傲而日益淫魯文卑而日益<lb/>
　索淫與索皆將死之證而商又惡之稔歟宜其及于<lb/>
　難<lb/>
諸侯㑹于扈<lb/>
　晉侯蒐于黄父遂復合諸侯于扈平宋也公不與㑹<pb n="22b"/>　齊難故也于是晉侯不見鄭伯以爲貳于楚也鄭子<lb/>
　家使執訊而與之書以告趙宣子晉鞏朔行成于鄭<lb/>
　趙穿公壻池爲質焉冬十月鄭太子夷石楚爲質于<lb/>
　晉　家氏曰兩扈之盟諸侯不序春秋所以削晉霸<lb/>
　而著其黨逆之罪也齊商人弑其君盾爲㑹于扈曰<lb/>
　將以討之卒以取賂而止今宋弑君盾復合四國之<lb/>
　大夫曰將以討之既而立鮑而還鮑既立矣位既定<lb/>
　矣乃復爲㑹于扈扈之山川鬼神亦將爲之切齒况<pb n="23a"/>　于在㑹之諸侯乎故春秋特削其霸書曰諸侯㑹于<lb/>
　扈或曰桓二年宋督弑其君齊魯陳鄭爲㑹于稷春<lb/>
　秋書曰以成宋亂今晉人兩扈之㑹視稷無以相遠<lb/>
　春秋不書成齊亂成宋亂何哉曰督之弑霸事未興<lb/>
　齊魯陳鄭相率而往共奬篡賊也故春秋書成亂並<lb/>
　責在㑹之人也今晉主夏盟商與鮑後先弑君皆納<lb/>
　賂而無討更要討篡之諸侯共定篡賊之位罪浮于<lb/>
　稷故春秋削霸以示討此其事雖同而書法異也胡<pb n="23b"/>　氏曰大夫無沐浴之請則貶而稱人諸侯無討賊之<lb/>
　功則畧而不序不然是廢君臣之義人欲肆而天理<lb/>
　滅矣<lb/>
秋公至自穀冬公子遂如齊<lb/>
　襄仲如齊拜穀之盟復曰臣聞齊人將食魯之麥以<lb/>
　臣觀之將不能齊君之語偷臧文仲有言曰民主偷<lb/>
　必死　師氏曰既以躬行而及之盟其卑遜不爲不<lb/>
　至既盟之後方抵國稅駕不望齊侯遣使來謝乃使<pb n="24a"/>　公子遂如齊朝聘以謝之公之所爲甘于屈辱如此<lb/>
　何以君魯哉<lb/>
十有八年春王二月丁丑公薨于臺下<lb/>
　齊侯戒師期而有疾醫曰不及秋將死公聞之卜曰<lb/>
　尚無及期惠伯令龜卜楚丘占之曰齊侯不及期非<lb/>
　疾也君亦不聞令龜有咎二月丁丑公薨　高郵孫<lb/>
　氏曰人君之薨必于路寢非路寢者皆不正也其曰<lb/>
　臺下蓋又甚焉朱子曰一毫不正則有累于其生故<pb n="24b"/>　春秋書公薨必謹其地學者要當知古人所以嚴終<lb/>
　如此<lb/>
秦伯罃卒<lb/>
夏五月戊戌齊人弑其君商人<lb/>
　齊懿公之爲公子也與邴歜之父爭田弗勝及即位<lb/>
　乃掘而刖之而使歜僕納閻職之妻而使職驂乘夏<lb/>
　五月公遊于申池二人浴于池歜以扑抶職職怒歜<lb/>
　曰人奪女妻而不怒一抶女庸何傷職曰與刖其父<pb n="25a"/>　而弗能病者何如乃謀弑懿公納諸竹中歸舍爵而<lb/>
　行齊人立公子元　高氏曰春秋之法弑君之賊以<lb/>
　弑君討之則以賊書商人弑君自立至于五年宜加<lb/>
　討賊之辭而稱齊人弑其君者齊人恬不討賊皆北<lb/>
　面事之遂令商人專行無道而邴歜閻職乃自以私<lb/>
　怨殺之故以弑君之罪歸之齊人以誅亂賊之黨且<lb/>
　見齊無臣子而商人得遂爲君也既君之復弑之則<lb/>
　代篡代立相弑之禍何時而已故雖魯桓篡弑自立<pb n="25b"/>　聖人不没其罪然亦從而君之所以明君臣之大義<lb/>
　定萬世之法此但不出弑君之名以著商人有以致<lb/>
　之也胡氏曰刖邴歜之父而使歜僕納閻職之妻而<lb/>
　使職驂乘二人者實弑懿公于法宜書曰盜而特變<lb/>
　其辭以爲齊人何也亂臣賊子之動于惡必有利其<lb/>
　所爲而與之者人人不利其所爲而莫之與則孤危<lb/>
　獨立無以濟其惡篡弑之謀熄矣齊人貪公子一時<lb/>
　之私施不顧君臣萬世之大倫弑其國君則靦面以<pb n="26a"/>　爲之臣而不能討執其君母則拱手以聽其所爲而<lb/>
　不能救故于懿公見殺特不書盜反以弑君之罪歸<lb/>
　諸齊人所謂㧞本塞源懲禍亂之所由也<lb/>
六月癸酉葬我君文公<lb/>
秋公子遂叔孫得臣如齊<lb/>
　秋襄仲莊叔如齊惠公立故且拜葬也文公二妃敬<lb/>
　嬴生宣公敬嬴嬖而私事襄仲宣公長而屬諸襄仲<lb/>
　襄仲欲立之叔仲不可仲見于齊侯而請之齊侯新<pb n="26b"/>　立而欲親魯許之　胡氏曰使舉上客將稱元帥此<lb/>
　春秋立文之常體也其有變文書介副者欲以起問<lb/>
　者見事情也子赤夫人之子今卒于弑不著其實是<lb/>
　爲國諱惡無以傳信于將來而春秋之大義隱矣故<lb/>
　上書大夫並使下書夫人歸于齊中曰子卒則見禍<lb/>
　亂邪謀發于奉使之日而公子遂弑其君之罪著矣<lb/>
冬十月子卒<lb/>
　冬十月仲殺惡及視而立宣公仲以君命召惠伯其<pb n="27a"/>　宰公冉務人止之曰入必死叔仲曰死君命可也公<lb/>
　冉務人曰若君命可死非君命何聽弗聽乃入殺而<lb/>
　埋之馬矢之中公冉務人奉其帑以奔蔡既而復叔<lb/>
　仲氏　陳氏曰惡位未定則其稱子卒何成之爲在<lb/>
　喪之君也凡君在喪恒稱子猶未葬也則稱子某于<lb/>
　是公子遂殺惡而立宣公故成之爲在喪之君以弑<lb/>
　罪罪宣公也胡氏曰子卒何以不日遇弑不忍言也<lb/>
　既葬不名不名而遇弑者不日以見其弑子赤是也<pb n="27b"/>　張氏曰叔彭生身爲大臣既無以拯救文公又不能<lb/>
　知公子遂之邪謀有公冉務人之忠言而不能用甘<lb/>
　心就死無一毫扶持之實没而不書有以也哉<lb/>
夫人姜氏歸于齊<lb/>
　將行哭而過市曰天乎仲爲不道殺適立庶市人皆<lb/>
　哭魯人謂之哀姜　胡氏曰書夫人則知其正書姜<lb/>
　氏則知其非見絶于先君書歸于齊則知無罪異于<lb/>
　孫于邾者而魯國臣子殺嫡立庶敬嬴宣公不能事<pb n="28a"/>　主君存嫡母其罪不書而並見矣家氏曰是時風教<lb/>
　大壞亂臣披猖齊人弑其君舍而歸叔姬于魯魯人<lb/>
　弑其君赤而歸姜氏于齊弑君出母後先一轍王綱<lb/>
　隳頹霸政掃地莫有聲其罪而討之者吾意聖人把<lb/>
　筆至此重爲三嘆云<lb/>
季孫行父如齊<lb/>
　許氏曰文子之行告宣公立也前乎子卒書如齊後<lb/>
　乎子卒書如齊齊與聞故也所以惡齊也高氏曰按<pb n="28b"/>　左傳宣十八年公薨季孫行父言于朝曰使我殺嫡<lb/>
　立庶以失大援者仲也則知行父實與公子遂同弑<lb/>
　子惡而立宣公故夫人姜氏歸于齊而行父遽如齊<lb/>
　焉惡實齊之甥恐齊人聽夫人之訢而來討于是議<lb/>
　納賂以講平焉此見魯國臣子之罪皆不可勝誅也<lb/>
莒弑其君庶其<lb/>
　莒紀公生太子僕又生季佗愛季佗而黜僕且多行<lb/>
　無禮于國僕因國人以弑紀公以其寶玉來奔納諸<pb n="29a"/>　宣公公命與之邑曰今日必授季文子使司寇出諸<lb/>
　竟曰今日必達公問其故季文子使太史克對曰先<lb/>
　大夫臧文仲教行父事君之禮行父奉以周旋弗敢<lb/>
　失隊曰見有禮于其君者事之如孝子之養父母也<lb/>
　見無禮于其君者誅之如鷹鸇之逐鳥雀也先君周<lb/>
　公制周禮曰則以觀德德以處事事以度功功以食<lb/>
　民作誓命曰毁則爲賊掩賊爲藏竊賄爲盜盜器爲<lb/>
　姦主藏之名賴姦之用爲大凶德有常無赦在九刑<pb n="29b"/>　不忘行父還觀莒僕莫可則也孝悌忠信爲吉德盜<lb/>
　賊藏姦爲凶德夫莒僕則其孝敬則弑君父矣則其<lb/>
　忠信則竊寶玉矣其人則盜賊也其器則姦兆也保<lb/>
　而利之則主藏也以訓則昏民無則焉不度于善而<lb/>
　皆在于凶德是以去之　公羊氏曰稱國以弑者衆<lb/>
　弑君之辭家氏曰弑君者天下之大惡商臣之弑聖<lb/>
　人不以荆楚而遂畧之莒雖小使紀公之死世子預<lb/>
　聞春秋書法當視商臣必無稱國以弑之理當從公<pb n="30a"/>　羊之説<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="30b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷二十一<lb/>
</p>

  </div>
            <div>
                <head>春秋闕疑卷二十二</head>
    <p>
<pb n="1a"/>欽定四庫全書<lb/>
　春秋闕疑卷二十二　　　　元　鄭玉　撰<lb/>
　　宣公<lb/>
　公名倭一名接又作委文公之子匡王五年即位諡<lb/>
　法善問周達曰宣<lb/>
元年春王正月公即位<lb/>
　高氏曰宣公受弑賊之立而不復討賊是與聞乎弑<lb/>
　此不夭無王之甚者而書春王正月公即位者以天<pb n="1b"/>　道王法正其自即位之罪也<lb/>
公子遂如齊逆女<lb/>
　胡氏曰魯秉周禮喪未期年遣卿逆女何亟乎太子<lb/>
　赤齊出也仲遂殺子赤及其母弟而立宣公懼于見<lb/>
　討故結婚于齊爲自安計越典禮以逆之如是其亟<lb/>
　而不顧者必敬嬴仲遂請齊立接之始謀也高氏曰<lb/>
　逆女親者也使大夫非正也公子遂蓋公族之尊者<lb/>
　尤不可也家氏曰書即位書逆女書遂以夫人婦姜<pb n="2a"/>　至自齊書齊人取濟西田著魯人結齊之援以弑其<lb/>
　君著齊人輔魯之篡俾弑其君蓋明王法以治齊魯<lb/>
　之罪二國皆有討也嗟夫如齊禀命而歸弑其君者<lb/>
　公子遂也如齊逆女亦公子遂也如齊割地以賂者<lb/>
　亦公子遂也春秋備書以見請婚割地弑君篡國始<lb/>
　終其事者此一賊之所爲誅齊也治魯也誅襄仲也<lb/>
　治宣公也學者備觀前後書法而識春秋之㫖所謂<lb/>
　不加誅斥而義自見者也<pb n="2b"/>三月遂以夫人婦姜至自齊<lb/>
　公羊曰遂何以不稱公子一事而再見者卒名也陳<lb/>
　氏曰夫人婦姜氏有姑之恒稱也若妾姑也則不書<lb/>
　氏是故有成風則出姜不氏有敬嬴則穆姜不氏所<lb/>
　以别嫡姑也胡氏曰凡稱婦者其辭雖同立義則異<lb/>
　逆婦姜于齊病文公也以婦姜至自齊責敬嬴也敬<lb/>
　嬴嬖妾私事襄仲以其子屬之殺世適兄弟出主君<lb/>
　夫人援成風故事即以子貴爲國君母斬焉在衰服<pb n="3a"/>　之中請婚納婦而其罪隱而未見也故因夫人至特<lb/>
　稱婦姜以顯之此乃春秋推見至隱著妾毋當國用<lb/>
　事爲後世鑒也高氏曰不直書夫人婦姜至自齊而<lb/>
　稱遂以者明公子遂不當以夫人歸也婚禮莫重于<lb/>
　親迎豈容他人得以歸之哉家氏曰此一齊也受人<lb/>
　之出母而與之以妻此一魯也棄母于齊而娶齊女<lb/>
　以爲之婦絶滅天理敗亂倫教遂使周公太公之國<lb/>
　胥爲無禮無義之歸此春秋中年魯國一大變也是<pb n="3b"/>　以聖人于文宣之際特書屢書十見之經誅魯之君<lb/>
　臣而必及于齊也<lb/>
夏季孫行父如齊<lb/>
　季文子如齊納賂以請㑹　高氏曰公既婚矣然後<lb/>
　季文子如齊納賂請列于㑹蓋春秋時凡國君不以<lb/>
　其道立茍得一與于諸侯之㑹則他國不得復討其<lb/>
　罪所以季文子不憚自行者欲假大國之權以定宣<lb/>
　公之位也昔人稱季文子三思而後行今當魯國喪<pb n="4a"/>　禍之際而舉動乖錯如此安在其爲三思哉是必思<lb/>
　之過多而方寸亂矣故孔子曰再思可矣蓋譏之也<lb/>
　胡氏曰經有不待傳而著者比事以觀斯得矣下書<lb/>
　公㑹齊侯于平州則知此㑹行父請之也又書齊人<lb/>
　取濟西田則知其請以賂也雖㣲傳其事著矣<lb/>
晉放其大夫胥甲父于衛<lb/>
　晉人討不用命者放胥甲父于衛而立胥克先辛奔<lb/>
　齊　胡氏曰秦晉戰于河曲撓臾駢之謀者趙穿也<pb n="4b"/>　若討其不用命則當以穿爲首止治軍門之呼偕貶<lb/>
　可也而獨放胥甲父則以趙盾當國穿其族子而盾<lb/>
　庇之也桃園之罪其志固形于此矣謝氏曰放屏棄<lb/>
　之辭放驩兠于崇山是也誅罰王之事也諸侯擅命<lb/>
　其上專殺大夫其次專放大夫書放胥甲父罪之也<lb/>
　古者大臣有罪放之幽遠之地者擯之不使得爲民<lb/>
　病也衛晉之隣也以甲父不忠于晉而放之于衛是<lb/>
　以晉之禍移于隣國也書放胥甲父于衛著其失也<pb n="5a"/>　劉氏意林曰使晉之君臣因胥甲父之言推而廣之<lb/>
　修已而不責人隣國將來服奚患秦哉不耻政之不<lb/>
　修而疾戰之不勝不憂德之不仁而忿民之不爲用<lb/>
　不責已之不中義而疾人之爲謀不忠未有用此而<lb/>
　保其國者也<lb/>
公㑹齊侯于平州<lb/>
　㑹于平州以定公位　胡氏曰春秋以來弑君篡國<lb/>
　者已列于諸侯之㑹則不復致討夫篡弑之賊毁滅<pb n="5b"/>　天理無所容于天地之間身無存没時無古今其罪<lb/>
　不得赦也以列于㑹而不復討是等倫紀於弁髦棄<lb/>
　人類爲禽獸此仲尼所爲懼春秋所以作也然欲定<lb/>
　其位者魯宣也宜稱及齊而曰㑹者討賊之法也凡<lb/>
　討亂臣賊子必㴱絶其黨而後爲惡者孤矣<lb/>
公子遂如齊<lb/>
　東門襄仲如齊拜成　高氏曰齊惠公新遭弑逆之<lb/>
　變而助成殺嫡之謀不念出姜之戚而繼爲喪婚之<pb n="6a"/>　好貪取濟西之賂而遂定篡者之位廢君臣兄弟夫<lb/>
　婦之義是謂以亂濟亂者也胡氏曰遂及行父一再<lb/>
　見于經矣如齊拜成雖削之可也又再書于䇿者于<lb/>
　以著其始終成就篡立之謀以戒後世人臣或内交<lb/>
　宫禁以固其寵或外結藩鎭以爲之援至于殺生廢<lb/>
　置皆出其手而人主不悟者其慮㴱矣<lb/>
六月齊人取濟西田<lb/>
　爲立公故以賂齊也　程氏曰宣公不義得國賂齊<pb n="6b"/>　以求助齊受之以助不義故書取不義不能保其土<lb/>
　故不云我非爲彼强取故不諱胡氏曰魯人致賂以<lb/>
　免討而書齊人取田者所以著其罪春秋討賊尤嚴<lb/>
　于利其爲惡而助之者所以孤其黨夫齊魯隣國盟<lb/>
　主之餘業也子惡弑出姜歸而宣公立不能聲罪致<lb/>
　討務寧魯亂首與之㑹是利其爲利而助之也弑君<lb/>
　篡國人道所不容而貨賄公行免于諸侯之討則倫<lb/>
　紀等於弁髦人類化爲禽獸其禍乃自不知以義爲<pb n="7a"/>　利而以利之可以爲利而爲之也孟子爲梁王極言<lb/>
　利國者必至于弑奪而後饜蓋得經書取田之意<lb/>
秋邾子來朝<lb/>
楚子鄭人侵陳遂侵宋<lb/>
　宋人之弑昭公也晉荀林父以諸侯之師伐宋宋及<lb/>
　晉平宋文公受盟于晉又㑹諸侯于扈將爲魯討齊<lb/>
　皆取賂而還鄭穆公曰晉不足與也遂受盟于楚陳<lb/>
　共公之卒楚人不禮焉陳靈公受盟于晉秋楚子侵<pb n="7b"/>　陳遂侵宋　師氏曰于楚書子著其强盛于鄭書人<lb/>
　罪其從楚胡氏曰鄭伯本以宋人弑君晉不能討受<lb/>
　賂而還以此罪晉爲不足與也遂受盟于楚今乃附<lb/>
　楚以亟病中國何義乎書侵陳遂侵宋見潛師掠境<lb/>
　肆爲侵暴非能聲宋罪而討之也既正此師爲不義<lb/>
　然後中國之師可舉矣陳氏曰後十五年而宋楚平<lb/>
　後十五年而晉趙武楚屈建同盟于宋諸夏之君分<lb/>
　爲晉楚之從矣南北之勢于是始故謹書之也<pb n="8a"/>晉趙盾帥師救陳<lb/>
　晉趙盾帥師救陳宋　胡氏曰鄭在王畿之内而附<lb/>
　夷蠻陳先代帝王之後而見侵逼此門庭之寇利用<lb/>
　禦之者也晉能救陳則存諸夏攘冦亂之師故特褒<lb/>
　而書救傳稱師救陳宋經不書宋此非闕文乃聖人<lb/>
　削之也前方以不能討宋上卿貶而稱人諸侯㑹而<lb/>
　不序今若書救宋則典刑紊矣<lb/>
宋公陳侯衛侯曹伯㑹晉師于棐林伐鄭<pb n="8b"/>　㑹于棐林以伐鄭也楚蔿賈救鄭遇于北林囚晉解<lb/>
　揚晉人乃還　泰山孫氏曰此晉趙盾帥師救陳致<lb/>
　宋公陳侯衛侯曹伯于棐林伐鄭也經言宋公陳侯<lb/>
　衛侯曹伯㑹晉師于棐林伐鄭者不與趙盾致四國<lb/>
　之君也高氏曰夫征伐自天子出非諸侯可得而專<lb/>
　也諸侯專之猶不可况大夫乎自隱桓以來諸侯無<lb/>
　大小皆專而行之及宣成而下大夫無内外皆專而<lb/>
　行之棐林之㑹天下之事中國之政皆在趙盾矣<pb n="9a"/>冬晉趙穿帥師侵崇<lb/>
　晉欲求成于秦趙穿曰我侵崇秦急崇必救之吾以<lb/>
　求成焉冬趙穿侵崇秦弗與成　薛氏曰崇秦之與<lb/>
　國也河曲之戰七年干此秦未嘗出越險阻以攻其<lb/>
　與國致明年之伐耳胡氏曰晉欲求成于秦不以大<lb/>
　義動之而伐其與國則爲諼已甚比諸伐楚以救江<lb/>
　異矣而傳謂設此謀者趙穿也意者趙穿已有逆心<lb/>
　欲得兵權託于伐國以用其衆乎不然何謀之迂而<pb n="9b"/>　當國者亦不裁正而從之也<lb/>
晉人宋人伐鄭<lb/>
　晉人伐鄭以報北林之役于是晉侯侈趙宣子爲政<lb/>
　驟諫而不入故不競于楚　張氏曰晉受宋賂不行<lb/>
　天討鄭以是叛中國而晉人復與宋伐之不能服鄭<lb/>
　反致明年之敗家氏曰今年秋諸侯㑹伐鄭春秋爵<lb/>
　之今晉及宋復伐鄭春秋人之何哉宋負弑君之大<lb/>
　惡不能討而楚討之爲趙盾者當内知自愧乃更率<pb n="10a"/>　弑賊以伐鄭春秋是以有貶蓋鄭可伐也爲宋而伐<lb/>
　鄭則不可也故伐鄭則爵之爲宋而伐鄭則人之此<lb/>
　一事而有先後褒貶之異者也胡氏曰以貶書伐者<lb/>
　若曰聲罪致討而已有瑕則何以伐人<lb/>
二年春王二月壬子宋華元帥師及鄭公子歸生帥師<lb/>
戰于大棘宋師敗績獲宋華元<lb/>
　鄭公子歸生受命于楚伐宋宋華元樂呂御之二月<lb/>
　壬子戰于大棘宋師敗績囚華元獲樂呂及甲車四<pb n="10b"/>　百六十乘俘二百五十人馘百人狂狡輅鄭人鄭人<lb/>
　入于井倒㦸而出之獲狂狡將戰華元殺羊食士其<lb/>
　御羊斟不與及戰曰疇昔之羊子爲政今日之事我<lb/>
　爲政與入鄭師故敗宋人以兵車百乘文馬百駟以<lb/>
　贖華元于鄭半入華元逃歸立于門外告而入　張<lb/>
　氏曰宋以弑君致寇而不服罪故書宋及猶曰華元<lb/>
　爲志乎此戰也胡氏曰此明大夫雖貴與師等也故<lb/>
　將尊師少稱將不稱師師衆將卑稱師不稱將將尊<pb n="11a"/>　師衆並書于䇿者示人君不可輕役大衆又重將帥<lb/>
　之選其義㴱矣陳氏曰戰未有書大夫于是書宋華<lb/>
　元鄭公子歸生大夫初主戰也自是戰皆書大夫戰<lb/>
　不書大夫者吳也吳無大夫也<lb/>
秦師伐晉<lb/>
　以報崇也遂圍焦　胡氏曰晉用大師于崇乃趙穿<lb/>
　私意而無名也故書侵秦人爲是興師而報晉則問<lb/>
　其無名之罪也故書伐世豈有欲求成于强國而侵<pb n="11b"/>　其所與可得成者乎穿之情見矣宣子當國筭無遺<lb/>
　䇿獨懵于此哉其從之也而盾之情亦見矣春秋筆<lb/>
　削因革必有以也一侵一伐而不書圍焦所以誅晉<lb/>
　卿上侵之意其所由來者漸矣<lb/>
夏晉人宋人衛人陳人侵鄭<lb/>
　晉趙盾救焦遂自隂地及諸侯之師侵鄭以報大棘<lb/>
　之役楚鬭椒救鄭曰能欲諸侯而惡其難乎遂次于<lb/>
　鄭以待晉師趙盾曰彼宗競于楚殆將斃矣姑益其<pb n="12a"/>　疾乃去之　胡氏曰師之老壯在曲直晉主夏盟盾<lb/>
　既當國合諸侯之師何畏乎楚何避乎鬭椒然力非<lb/>
　不足而去之者以理曲也故卿不氏而稱人書侵而<lb/>
　不言伐<lb/>
秋九月乙丑晉趙盾弑其君夷臯<lb/>
　晉靈公不君厚歛以彫牆從臺上彈人而觀其辟丸<lb/>
　也宰夫胹熊蹯不熟殺之寘諸畚使婦人載以過朝<lb/>
　趙盾士季見其手問其故而患之將諫士季曰諫而<pb n="12b"/>　不入則莫之繼也㑹請先不入則子繼之三進及溜<lb/>
　而後視之曰吾知所過矣將改之稽首而對曰人誰<lb/>
　無過過而能改善莫大焉詩曰靡不有初鮮克有終<lb/>
　夫如是則能補過者鮮矣君能有終則社稷之固也<lb/>
　豈惟羣臣賴之又曰衮職有闕唯仲山甫補之能補<lb/>
　過也君能補過衮不廢矣猶不改宣子驟諫公患之<lb/>
　使鉏麑賊之晨往寢門闢矣盛服將朝尚早坐而假<lb/>
　寐麑退歎而言曰不忘恭敬民之主也賊民之主不<pb n="13a"/>　忠棄君之命不信有一于此不如死也觸槐而死秋<lb/>
　九月晉侯飲趙盾酒伏甲將攻之其右提彌明知之<lb/>
　趨登曰臣侍君宴過三爵非禮也遂扶以下公嗾夫<lb/>
　獒焉明搏而殺之盾曰棄人用犬雖猛何爲鬭且出<lb/>
　提彌明死之初宣子田于首山舍于翳桑見靈輙餓<lb/>
　問其病曰不食三日矣食之舍其半問之曰宦三年<lb/>
　矣未知母之存否今近焉請以遺之使盡之而爲之<lb/>
　簟食與肉寘諸槖以與之既而與爲公介倒㦸以禦<pb n="13b"/>　公徒而免之問何故對曰翳桑之餓人也問其名居<lb/>
　不告而退遂自亡也乙丑趙穿攻靈公于桃園宣子<lb/>
　未出山而復太史書曰趙盾弑其君以示于朝宣子<lb/>
　曰不然對曰子爲正卿亡不越竟反不討賊非子而<lb/>
　誰宣子曰烏乎我之懷矣自詒伊慼其我之謂矣孔<lb/>
　子曰董狐古之良史也書法不隱趙宣子古之良大<lb/>
　夫也爲法受惡惜也越竟乃免宣子使趙穿逆公子<lb/>
　黑臀于周而立之壬申朝于武宫　愚按經但書弑<pb n="14a"/>　初無不討賊之文自左氏託爲孔子之言二傳從而<lb/>
　和之趙盾弑君之情始晦而諸儒議論之辭起矣今<lb/>
　去之千載以其事實考之趙盾弑君之情尚可見也<lb/>
　晉靈公欲殺趙盾盾乃謀弑靈公遂使趙穿攻于桃<lb/>
　園者情也謀既定則出奔以待其舉事既遂則復國<lb/>
　以成其亂者蹟也盾蓋出謀穿特從之耳故太史書<lb/>
　曰趙盾弑其君誅首惡也盾以其非親弑可以自掩<lb/>
　欲爭以茍免于是史狐對曰子爲正卿亡不越境反<pb n="14b"/>　不討賊非子而誰所以爲之辭而證其主謀乎弑也<lb/>
　况趙盾反國非惟不能討賊既聞狐語之後又使趙<lb/>
　穿迎公子黒臀而立之情跡益彰露矣左氏但泥其<lb/>
　不越境不討賊之辭而不察其非子而誰之語故謂<lb/>
　狐直以盾不討賊而加以弑君之罪又從而託爲孔<lb/>
　子之説二傳從之姦臣賊子之情跡始晦而幸免矣<lb/>
冬十月乙亥天王崩<lb/>
三年春王正月郊牛之口傷改卜牛牛死乃不郊猶三<pb n="15a"/>望<lb/>
葬匡王<lb/>
　胡氏曰四月而葬王室不君其禮畧也㣲者往㑹魯<lb/>
　侯不臣其情慢也<lb/>
楚子伐陸渾之戎<lb/>
　遂至于雒觀兵于周疆定王使王孫滿勞楚子楚子<lb/>
　問鼎之大小輕重焉對曰在德不在鼎昔夏之方有<lb/>
　德也遠方圖物貢金九牧鑄鼎象物百物而爲之備<pb n="15b"/>　使民知神姦故民入川澤山林不逢不若魑魅魍魎<lb/>
　莫能逢之用能協于上下以承天休桀有昬德鼎遷<lb/>
　于商載祀六百商紂暴虐鼎遷于周德之休明雖小<lb/>
　重也其姦回昏亂雖大輕也天祚明德有所底止成<lb/>
　王定鼎于郟鄏卜世三十卜年七百天所命也周德<lb/>
　雖衰天命未改鼎之輕重未可問也　高氏曰僖三<lb/>
　十二年秋秦晉遷陸渾之戎于伊川使雜居中國而<lb/>
　天子置之不問至是楚子興兵來討故稱伐以見中<pb n="16a"/>　國之不自正也師氏曰楚居南而陸渾在北今以楚<lb/>
　望北長驅來自南土綿亘數千里以伐陸渾之戎其<lb/>
　蔑視中國横行天下也可見矣楚子書爵蓋著其强<lb/>
　盛齒于五等以辱中國之諸侯也薛氏曰楚伐陸渾<lb/>
　此何以書爲逼京師也戎居王畿之内天子諸侯不<lb/>
　能斥使相攻以震王室春秋之所懼也胡氏曰陸渾<lb/>
　在王都之側逼近京畿族類之不分也楚又至洛觀<lb/>
　兵于周疆問鼎之大小輕重焉故特書于策以謹中<pb n="16b"/>　外之辨禁冦亂之階<lb/>
夏楚人侵鄭<lb/>
　春晉侯伐鄭及郔鄭及晉平士㑹入盟夏楚人侵鄭<lb/>
　鄭即晉故也　胡氏曰晉侯伐鄭鄭及晉平而經不<lb/>
　書者仲尼削之也鄭本以晉靈不君取賂釋賊爲不<lb/>
　足與似也而往從楚非矣今晉成公初立背僭竊而<lb/>
　歸諸夏則是反之正也春秋書楚人侵鄭者與鄭伯<lb/>
　之能反正也故獨著楚人侵掠諸夏之罪耳鄭既見<pb n="17a"/>　侵于楚則及晉平可知矣<lb/>
秋赤狄侵齊<lb/>
　孔氏疏云謂之赤狄白狄者俗尚赤衣白衣也<lb/>
宋師圍曹<lb/>
　文十八年宋武氏之族道昭公子將奉司城須以作<lb/>
　亂十二月宋公殺母弟須及昭公子使戴莊桓之族<lb/>
　攻武氏于司馬子伯之館遂出武穆之族使公孫師<lb/>
　爲司城公子朝卒使樂吕爲司寇以靖國人武穆之<pb n="17b"/>　族以曹師伐宋至是宋師圍曹報武氏之亂也　胡<lb/>
　氏曰宋文公即位盡逐武穆之族二族以曹師伐宋<lb/>
　然不書于經者二族以見逐而舉兵非討罪也及宋<lb/>
　師圍曹報武氏之亂而經書之者端本清源之意也<lb/>
　武穆二族與曹之師奚爲至于宋哉不能反躬自治<lb/>
　恃衆强以報之兵革何時而息也宋惟有不赦之罪<lb/>
　莫之治也故書法如此<lb/>
冬十月丙戌鄭伯蘭卒葬鄭穆公<pb n="18a"/>四年春王正月公及齊侯平莒及郯莒人不肻公伐莒<lb/>
取向<lb/>
　師氏曰郯莒戰爭于經無見然公及齊侯以平之則<lb/>
　其戰爭可知矣高氏曰及齊侯者以公爲主及郯者<lb/>
　以莒爲主公既無以得莒後書郯伯姬來歸則郯亦<lb/>
　不能固其好也張氏曰以宣公而平二小國若出于<lb/>
　公不必假齊一言而彼已服今挾齊爲重而莒尚不<lb/>
　肻伐莒而齊不復與復取向以自益春秋㴱以著宣<pb n="18b"/>　公此心之不公而終之以爲利也劉氏傳曰君子之<lb/>
　道猶射射者正已而後發發而不中不怨勝已者反<lb/>
　求諸已而已矣左氏曰以亂平亂何治之有<lb/>
秦伯稻卒<lb/>
夏六月乙酉鄭公子歸生弑其君夷<lb/>
　楚人獻黿于鄭靈公公子宋與子家將見子公之食<lb/>
　指動以示子家曰他日我如此必嘗異味及入宰夫<lb/>
　將解黿相視而笑公問之子家以告及食大夫黿召<pb n="19a"/>　子公而弗與也子公怒染指于鼎嘗之而出公怒欲<lb/>
　殺子公子公與子家謀先子家曰畜老猶憚殺之而<lb/>
　况君乎反譖子家子家懼而從之夏弑靈公書曰鄭<lb/>
　公子歸生弑其君夷權不足也鄭人立子良辭曰以<lb/>
　賢則去疾不足以順則公子堅長乃立襄公襄公將<lb/>
　去穆氏而舍子良子良不可曰穆氏宜存則固願也<lb/>
　若將亡之則亦皆亡去疾何爲乃舍之皆爲大夫十<lb/>
　年鄭子家卒鄭人討幽公之亂斵子家之棺而逐其<pb n="19b"/>　族改葬幽公諡之曰靈　陸氏㣲㫖曰子公弑君之<lb/>
　賊也其惡易知子家縱其爲逆罪莫大焉書之以爲<lb/>
　首惡所以教天下之爲人臣者乎高氏曰春秋之作<lb/>
　常施于可疑而不施于所不疑宋之罪無疑也歸生<lb/>
　或疑于可免故治歸生則宋罪自見非重歸生而輕<lb/>
　宋也以此爲防後世猶有失身爲逆賊所制如司馬<lb/>
　亮沈慶之軰者樸鄉吕氏曰子公欲弑而不敢先發<lb/>
　以語子家則子家必有以制其可否之勢可否之勢<pb n="20a"/>　在子家而輕以狥人其爲首惡宜矣陳氏曰歸生爲<lb/>
　正卿而宋有無君之心非歸生孰禁之于歸生乎謀<lb/>
　先然而弗禁則賊由歸生而已矣　愚謂凡人同惡<lb/>
　相濟非同有是心則不敢同謀是事惟歸生已有無<lb/>
　君之心故宋以無君之事謀之畜老猶憚殺之之言<lb/>
　不過懼事不成而及于禍爾及宋譖之于公歸生知<lb/>
　已不免即與之同舉是事矣觀左傳懼而從之之語<lb/>
　則歸生蓋與宋同弑不但不阻之而已也蓋宋之初<pb n="20b"/>　心尚有所疑故謀之歸生歸生以爲不可則不成弑<lb/>
　矣歸生不但不阻之而又從之遂成此弑故春秋舍<lb/>
　宋之始謀而以歸生爲首惡及觀宣公十年左傳謂<lb/>
　子家卒鄭人討幽公之亂斵子家之棺而逐其族改<lb/>
　葬幽公諡之曰靈則當時通鄭國之人皆以歸生爲<lb/>
　首惡矣又何必孔子推見至隱而後歸獄歸生哉蓋<lb/>
　讀左氏傳者習熟見聞而不知察耳<lb/>
赤狄侵齊<pb n="21a"/>秋公如齊公至自齊<lb/>
　高氏曰狄在齊境而公往朝之公之無政又可知矣<lb/>
　胡氏曰宣公以篡弑謀于齊而取國以土地賂齊而<lb/>
　請㑹以卑屈事齊而求安上不知有天王下不知有<lb/>
　方伯惟利交是奉而可保乎家氏曰自是公五如齊<lb/>
　春秋皆備書之所以正齊侯黨篡受地脅婚之罪<lb/>
冬楚子伐鄭<lb/>
　鄭未服也　張氏曰楚自去年至十年侵伐鄭者凡<pb n="21b"/>　五至十一年盟鄭于辰陵而鄭又徼事晉于是十二<lb/>
　年圍鄭入之遂敗晉于邲而後鄭服楚晉人之不振<lb/>
　有自來矣<lb/>
五年春公如齊<lb/>
　高固使齊侯止公請叔姬焉<lb/>
夏公至自齊<lb/>
秋九月齊高固來逆子叔姬<lb/>
　齊高固來逆女自爲也　程子曰子者言是公女其<pb n="22a"/>　他則姊妹之類也穀梁曰諸侯之嫁子于大夫主大<lb/>
　夫以與之來者接内也不正其接内故不與夫婦之<lb/>
　稱也胡氏曰夫以鄭國褊小楚公子圍之貴驕强大<lb/>
　來娶于鄭子産辭而卻之使館于外欲野賜之幾不<lb/>
　得撫有其室而宣公以魯國周公之後逼于高固請<lb/>
　婚其女强委禽焉而不能止惟不知以禮爲守身之<lb/>
　幹是以得此辱也春秋詳書爲後世鑒欲人之必謹<lb/>
　于禮以定其位不然卑巽妄説不近于禮奚足遠耻<pb n="22b"/>　辱哉<lb/>
叔孫得臣卒<lb/>
　張氏曰不書日闕文也<lb/>
冬齊高固及子叔姬來<lb/>
　冬來反馬也　胡氏曰左氏曰反馬也禮嫁女留其<lb/>
　送馬不敢自安及廟見成婦遣使反馬則高固親來<lb/>
　非禮也又禮女子有行遠父母者歲一歸寧今見逆<lb/>
　逾時未易歲也而叔姬亟來亦非禮也故書及書來<pb n="23a"/>　以著齊罪也凡婚姻常事不書而書此者則以爲非<lb/>
　常爲後世戒也<lb/>
楚人伐鄭<lb/>
　楚子伐鄭陳及楚平晉荀林父救鄭伐陳　家氏曰<lb/>
　書楚伐不書晉救者鄭歸生弑君晉當爲鄭出師討<lb/>
　賊不當救也<lb/>
六年春晉趙盾衛孫免侵陳<lb/>
　陳即楚故也　胡氏曰按傳稱陳及楚平荀林父伐<pb n="23b"/>　陳經皆不書者以下書晉衛加兵于陳即陳及楚平<lb/>
　可知矣以趙盾孫免書侵即林父無辭可稱亦可知<lb/>
　矣晉嘗命上卿帥師救陳又再與之連兵伐鄭今而<lb/>
　即楚無乃于已有闕盍亦自反可也遽以兵加之則<lb/>
　非義矣故林父不書伐而盾免書侵以正晉人所以<lb/>
　主盟者非其道也<lb/>
夏四月<lb/>
秋八月螽<pb n="24a"/>　胡氏曰傳謂螽爲穀災虐取于民之效也先是公伐<lb/>
　莒取向後再如齊伐萊軍旅數起賦歛既繁戾氣應<lb/>
　之矣夫善惡之感萌于心而災祥之應見于事宣公<lb/>
　不知舍惡遷善以補前行之愆而用兵不息災異數<lb/>
　見年穀不豐國用空乏卒至于改助法而稅民蓋自<lb/>
　此始矣經于蟲螟一物之變必書于䇿示後世天人<lb/>
　感應之理不可誣當慎其所感也<lb/>
冬十月<pb n="24b"/>　楚人伐鄭取成而還杜氏曰九年十一年傳所稱厲<lb/>
　之役蓋在此<lb/>
　<lb/>
　<lb/>
　<lb/>
　<lb/>
　<lb/>
　春秋闕疑巻二十二<lb/>
</p>

  </div>
            <div>
                <head>春秋闕疑巻二十三</head>
    <p>
<pb n="1a"/>欽定四庫全書<lb/>
　春秋闕疑巻二十三　　　　元　鄭玉　撰<lb/>
七年春衛侯使孫良夫來盟<lb/>
　始通且謀㑹晉也　樸鄉呂氏曰凡書來盟自内錄<lb/>
　也其稱使則前定之盟也高氏曰此乃衛欲爲晉致<lb/>
　魯蓋專事齊未與晉通故也宣公以不義得國以是<lb/>
　自疑而衛侯任其無咎故遣良夫來爲此盟然而黑<lb/>
　壤之㑹公卒見辱則知是盟之無信也<pb n="1b"/>夏公㑹齊侯伐萊秋公至自伐萊<lb/>
　高氏曰公方與衛盟將復從晉而又應齊侯之命興<lb/>
　兵以臨弱小之國此取辱之道也<lb/>
大旱<lb/>
　胡氏曰軍旅之後必有凶年言民以征役怨咨之氣<lb/>
　感動天變而旱乾作矣其以大旱書者或不雩或雖<lb/>
　雩而不雨也不雩則無恤民憂國之心雩而不雨格<lb/>
　天之精意闕矣<pb n="2a"/>冬公㑹晉侯宋公衛侯鄭伯曹伯于黑壤<lb/>
　六年楚人伐鄭取成而還至是鄭及晉平公子宋之<lb/>
　謀也故相鄭伯以㑹冬盟于黑壤王叔桓公臨之以<lb/>
　謀不睦晉侯之立也公不朝焉又不使大夫聘晉人<lb/>
　止公于㑹盟于黄父公不與盟以賂免　左氏曰黑<lb/>
　壤之盟不書諱之也胡氏曰㑹而不得見不以不得<lb/>
　見爲諱盟而不與盟不以不與盟爲諱則曲不在公<lb/>
　而主盟㑹者之罪耳與于㑹不與于盟而公有歉然<pb n="2b"/>　非主㑹盟者之過也則書㑹不書盟若黑壤是也凡<lb/>
　不直者臣爲君隱子爲父隱于是養臣子愛敬之心<lb/>
　而不事盟主又必賂免則不直在已矣家氏曰據左<lb/>
　傳是㑹也王叔桓公臨之春秋不書者王人董㑹所<lb/>
　以光霸業也晉自新城以來君侈臣專政亂于内威<lb/>
　䙝于外成公新立政猶在趙氏乃强合四國之君以<lb/>
　爲此㑹屈王叔下臨欲以踵桓文之盛烈多見其不<lb/>
　知量也<pb n="3a"/>八年春公至自㑹<lb/>
夏六月公子遂如齊至黄乃復<lb/>
　胡氏曰至黄乃復壅君命也有疾亦不復可乎大夫<lb/>
　以君命出聞喪徐行而不反未致事而死以尸將事<lb/>
　乃者無其上之詞其曰復事未畢也<lb/>
辛巳有事于大廟仲遂卒于垂壬午猶繹萬入去籥<lb/>
　陳氏曰不言公子蒙上文也胡氏曰有事言時祭此<lb/>
　公子遂也曷爲書字生而賜氏俾世其官也曷爲書<pb n="3b"/>　卒以事之變卒之也古者諸侯立家大夫卒而賜氏<lb/>
　其後尊禮權臣寵遇貴戚而不由其道于是乎有生<lb/>
　賜氏其在魯則季友仲遂是也經于其卒書族以志<lb/>
　變法之端繹者祭之明日以賓尸也猶者可已之辭<lb/>
　萬舞也以其無聲也故入而遂用籥管也以其有聲<lb/>
　也故去而不作是謂故知不可存其邪心而不能格<lb/>
　也禮大夫卒當祭則不告終事而聞則不繹不告者<lb/>
　盡肅敬之誠于宗廟不繹者存始終之恩于臣子今<pb n="4a"/>　仲遂國卿也卒而猶繹則失寵遇大臣之禮矣東萊<lb/>
　呂氏曰萬舞二舞之總名也干舞者武舞之别名籥<lb/>
　舞者文舞之别名萬入去籥言文武二舞皆入以仲<lb/>
　遂之喪于二舞之中去其有聲者故去籥焉石氏曰<lb/>
　昭十五年有事于武宫叔弓卒去樂卒事以大夫之<lb/>
　卒而去祭樂是以所輕廢所重也有事于大廟仲遂<lb/>
　卒壬午猶繹以卿佐之喪而猶繹是忽所重而行所<lb/>
　輕也宣公之行所輕昭公之廢所重春秋譏之一也<pb n="4b"/>戊子夫人嬴氏薨<lb/>
　胡氏曰敬嬴文公妾也何以稱夫人自成風聞季友<lb/>
　之繇事友而屬其子及僖公得國立以爲夫人于是<lb/>
　乎嫡妾亂矣春秋于風氏始卒四貶之禘于大廟秦<lb/>
　人歸禭榮叔含賵召伯㑹葬去其姓氏不稱夫人王<lb/>
　再書而無天是也敬嬴又嬖私事襄仲而屬宣公不<lb/>
　待致于大廟援例以立則從同同而無貶矣<lb/>
晉師白狄伐秦<pb n="5a"/>　春白狄及晉平夏㑹晉伐秦　胡氏曰晉主夏盟糾<lb/>
　合諸侯尊王室安諸夏乃其職矣秦人之怨起自侵<lb/>
　崇其曲在晉責已可矣乃復興師動衆㑹白狄以伐<lb/>
　之獨不惡傷其類乎直書而貶自見家氏曰書晉師<lb/>
　白狄而不言及者偶晉于狄亦外晉耳<lb/>
楚人滅舒蓼<lb/>
　楚爲衆舒叛故伐舒蓼滅之楚子疆之及滑汭盟吳<lb/>
　越而還　胡氏曰詩稱用戒戎作用遏蠻方是先王<pb n="5b"/>　所遏者其自相攻滅中國何與焉然春秋書而不削<lb/>
　者是時楚人疆舒蓼及滑汭盟吳越勢益强大將爲<lb/>
　中國憂而天下大事不可復問矣經斯世者當以爲<lb/>
　懼而有攘却之謀則聖人意也<lb/>
秋七月甲子日有食之既<lb/>
冬十月己丑葬我小君敬嬴雨不克葬庚寅日中而克<lb/>
葬<lb/>
　冬葬敬嬴旱無麻始用葛茀　穀梁子曰雨不克葬<pb n="6a"/>　喪不以制也胡安定先生曰禮平旦而葬日中而虞<lb/>
　今言日中而葬是無備也胡氏曰喪事即遠有進無<lb/>
　退葬不爲雨止士喪禮潦車載簑笠有國家者乃不<lb/>
　能爲雨備何也不得不可以爲悦無財不可以爲悦<lb/>
　得之爲有財古之人皆用焉而不能爲之備是儉其<lb/>
　親也不亦薄乎<lb/>
城平陽<lb/>
　許氏曰國有大喪始葬而又動衆城邑非特不愛民<pb n="6b"/>　力以公爲忘親矣<lb/>
楚師伐陳<lb/>
　陳及晉平楚師伐陳取成而還<lb/>
九年春王正月公如齊公至自齊<lb/>
　泰山孫氏曰公有母喪而遠朝强齊公之無哀也甚<lb/>
　矣<lb/>
夏仲孫蔑如京師<lb/>
　春王使來徵聘夏孟獻子聘于周王以爲有禮厚賄<pb n="7a"/>　之　胡氏曰屬辭比事春秋教也當歲首月公朝于<lb/>
　齊夏使大夫聘于京師此皆比事可考不待貶絶而<lb/>
　惡自見者也宣公享國九年于周纔一往聘其在齊<lb/>
　則又再朝矣故聘覲之禮廢則君臣之位失諸侯之<lb/>
　行惡而倍畔侵陵之禍起此經書君如齊臣如周之<lb/>
　意也<lb/>
齊侯伐萊<lb/>
　許氏曰狄比侵齊齊不敢報萊不犯齊而齊亟伐之<pb n="7b"/>　畏衆强而虐微弱此可以觀惠公矣<lb/>
秋取根牟<lb/>
八月滕子卒<lb/>
九月晉侯宋公衛侯鄭伯曹伯㑹于扈晉荀林父帥師<lb/>
伐陳<lb/>
　謝氏曰不知制楚而區區伐陳晉之失道也家氏曰<lb/>
　晉成之立諸夏聳觀冀其一反前人之所爲討宋魯<lb/>
　之弑君以風厲天下修文襄之霸業以懷來諸侯義<pb n="8a"/>　聲所加齊楚自當畏服今不能然惟以爭陳鄭爲當<lb/>
　務之急夫陳鄭豈樂于去華即夷正以楚師日夜至<lb/>
　懼不克自保焉耳晉不能制楚惟欲服陳鄭夫不能<lb/>
　拯人之急惟欲人之從已此不義之至也晉楚之爭<lb/>
　陳鄭十有餘年春秋皆所不與楚夷也春秋每致其<lb/>
　問鼎之憂晉盟主也春秋每望之以尊王之事攘楚<lb/>
　所以尊王非爭諸侯也夫豈殘暴小國朝夕用師以<lb/>
　求其從我者乎<pb n="8b"/>辛酉晉侯黑臀卒于扈<lb/>
　㑹于扈討不睦也陳侯不㑹晉荀林父以諸侯之師<lb/>
　伐陳晉侯卒于扈乃還　樸鄉呂氏曰諸侯卒于國<lb/>
　都之外則地之袵金革而死則書卒于師如曹伯負<lb/>
　芻修玉帛之好而死則書卒于㑹如杞伯成卒于境<lb/>
　外則如許男甯之卒于楚吳子遏之卒于巢于封内<lb/>
　則如鄭伯髠頑卒于鄵宋公佐卒于曲棘<lb/>
冬十月癸酉衛侯鄭卒<pb n="9a"/>　高氏曰衛成事晉甚謹而魯宣獨㴱向齊衛欲爲晉<lb/>
　致魯故謀黑壤之㑹而特使孫良夫來盟以定之及<lb/>
　㑹于黑壤晉人止公賂然後免是以扈之㑹皆前日<lb/>
　諸侯而魯獨不往二國繼以喪赴亦皆不㑹此所謂<lb/>
　無其事而闕其文者也<lb/>
宋人圍滕<lb/>
　因其喪也　胡氏曰圍國非將卑師少所能辦也然<lb/>
　而稱人是貶之也滕既小國又方有喪用兵革以圍<pb n="9b"/>　之比事以觀知不仁矣<lb/>
楚子伐鄭晉郤缺帥師救鄭<lb/>
　楚子爲厲之役故伐鄭晉郤缺救鄭鄭伯敗楚師于<lb/>
　桺棼國人皆喜唯子良憂曰是國之災也吾死無日<lb/>
　矣　家氏曰五年楚伐鄭荀林父救之春秋不書救<lb/>
　今而書救者楚之初伐鄭也人謂其討鄭人之弑其<lb/>
　君者必將以歸生爲戮既而再以兵加鄭但欲鄭之<lb/>
　歸已于弑賊皆無所問則其伐鄭自爲其私耳今而<pb n="10a"/>　鄭人告急晉于義不得不救于是乎許之以救<lb/>
陳殺其大夫洩冶<lb/>
　陳靈公與孔寧儀行父通于夏姬皆衷其衵服以戲<lb/>
　于朝洩冶諫曰公卿宣淫民無效焉且聞不令君其<lb/>
　納之公曰吾能改矣公告二子二子請殺之公弗禁<lb/>
　遂殺洩冶　胡氏曰稱國以殺者君與用事大臣同<lb/>
　殺之也稱其大夫則不失官守而殺之者有專輒之<lb/>
　罪矣洩冶無罪而書名何也冶以諫殺身者也殺諫<pb n="10b"/>　臣者必有亡國弑君之禍故書其名爲徵舒弑君楚<lb/>
　子滅陳之端以垂後戒此所謂義係于名而書其名<lb/>
　者也家氏曰洩冶非世族大夫非名無以傳且名之<lb/>
　與字在當時已不容㴱辯况千載之後欲以此求春<lb/>
　秋褒貶之意豈非説經之大弊乎<lb/>
十年春公如齊公至自齊<lb/>
齊人歸我濟西田<lb/>
　公如齊齊侯以我服故歸濟西之田　張氏曰歸田<pb n="11a"/>　而言我者言此田魯之舊封而非齊之所得專也不<lb/>
　言來歸請而得之也讙及闡歸于取之年故不言我<lb/>
　今歸于十年之後故書我也特書曰我則取之不以<lb/>
　其道而歸之不以其正一出于相與之私爲可見矣<lb/>
夏四月丙辰日有食之<lb/>
己巳齊侯元卒齊崔氏出奔衛<lb/>
　夏齊惠公卒崔杼有寵于惠公高國畏其偪也公卒<lb/>
　而逐之奔衛　公羊子曰其稱崔氏譏世卿也高郵<pb n="11b"/>　孫氏曰春秋世卿多矣而尹氏書卒崔氏書奔聖人<lb/>
　于世卿之中擇其尤强而爲害之㴱者以爲後世戒<lb/>
　也張氏曰特書其氏見崔杼之宗强于齊故勢足以<lb/>
　偪高國雖今日逐之而尚能復歸于齊也家氏曰以<lb/>
　歲月考之是歲至杼弑君蓋五六十年使杼得年七<lb/>
　十此時方在弱冠不應權勢已盛爲人所畏疑非崔<lb/>
　杼之身或其父或其族皆未可知<lb/>
公如齊夏五月公至自齊<pb n="12a"/>　左氏曰奔喪也胡氏曰天王之喪不奔欲行郊禮而<lb/>
　汲汲于奔齊惠之喪天王之葬不㑹使微者往而公<lb/>
　孫歸父㑹齊惠之葬其不顧君臣上下尊卑之等所<lb/>
　謂肆人欲滅天理而無忌憚者也<lb/>
癸巳陳夏徵舒弑其君平國<lb/>
　陳靈公與孔寧儀行父飲酒于夏氏公謂行父曰徵<lb/>
　舒似女對曰亦似君徵舒病之公出自其廐射而殺<lb/>
　之二子奔楚　胡氏曰禍莫大于拒諫而殺直臣忠<pb n="12b"/>　莫顯于身見殺而其言驗洩冶所謂不憚斧鉞盡言<lb/>
　于其君者正謂靈公君臣淫于夏徵舒之家恐其及<lb/>
　禍不忍坐視故眛死言之靈公不能納又從而殺之<lb/>
　卒以見弑而亡其國此萬世之大戒也特書徵舒之<lb/>
　名以見洩冶忠言之驗靈公見弑之由使有國者必<lb/>
　以遠色修身包容狂直開納諫諍爲心也以爲罪不<lb/>
　及民故稱大夫以弑則非經意矣張氏曰古人以禮<lb/>
　爲防閑而人君之尊有妃偶嬪御之侍有居處出入<pb n="13a"/>　之奉有廉恥羞惡之限所以養其尊貴者至矣何至<lb/>
　驅馳于株林以爲樂哉洩冶之諫夏南之詩皆以其<lb/>
　舍人道而躬爲禽獸之行也考之國語前年單子如<lb/>
　楚過陳時洩冶未死也單子歸而告王以陳侯帥其<lb/>
　卿佐南冠以淫于夏氏陳侯不有大咎國必亡已見<lb/>
　于三年之前矣能無及乎觀春秋所書弑君如陳平<lb/>
　國齊光蔡固以千乘之主而自儕于閭巷小人之所<lb/>
　不爲者心術之惑可不戒哉<pb n="13b"/>六月宋師伐滕<lb/>
　滕人恃晉而不事宋六月宋師伐滕　胡氏曰稱師<lb/>
　用衆也隣有弑逆不能聲罪致討乃用大師以伐當<lb/>
　恤之小邦故特稱師以著其罪<lb/>
公孫歸父如齊葬齊惠公<lb/>
　胡氏曰宣公㴱德齊侯之能定其位又以濟西田歸<lb/>
　之也故生則傾身以事之而不辭于屈辱没則親往<lb/>
　奔喪而使貴卿㑹其葬亦不顧天王之禮闕然莫之<pb n="14a"/>　供也比事考辭義自見矣張氏曰春秋書此㴱著亂<lb/>
　臣賊子不復明送終之正禮故缺于天子而厚于强<lb/>
　國豈非九伐之威不行而專征之討不加以至于此<lb/>
晉人宋人衛人曹人伐鄭<lb/>
　鄭及楚平諸侯之師伐鄭取成而還　胡氏曰稱人<lb/>
　貶之也鄭居大國之間從于强令豈其罪乎不能以<lb/>
　德鎮撫而以力爭之庸何愈于楚<lb/>
秋天王使王季子來聘<pb n="14b"/>　劉康公來報聘　胡氏曰王季子者王之母弟也王<lb/>
　有時聘以結諸侯之好禮也宣公享國至是十年不<lb/>
　朝于周而比年朝齊不奔王喪而奔齊侯喪不遣貴<lb/>
　卿㑹匡王葬而使歸父㑹齊侯之葬縱未舉法勿聘<lb/>
　焉猶可也而使王季子來王靈益不振矣自是王聘<lb/>
　春秋亦不書<lb/>
公孫歸父帥師伐邾取繹<lb/>
　胡氏曰用貴卿爲主將舉大衆出征伐不施于亂臣<pb n="15a"/>　賊子奉天討罪而陵弱侵小近在邦域之中附庸之<lb/>
　國是爲盜也故特書取繹以罪之<lb/>
大水<lb/>
季孫行父如齊冬公孫歸父如齊<lb/>
　季文子初聘于齊冬子家如齊伐邾故也　胡氏曰<lb/>
　齊侯嗣立宣公親往奔其父喪又使貴卿㑹葬矣若<lb/>
　待逾年然後修聘未晩也而季孫亟行歸父繼往則<lb/>
　以宣公君臣不知爲國以禮而謂妄説取人可以免<pb n="15b"/>　于討也歸父貪于取繹畏齊而往蓋理曲則氣必餒<lb/>
　矣春秋備書而不削以著其罪也<lb/>
齊侯使國佐來聘<lb/>
　國武子來報聘　高氏曰嗣子踰年始稱君未踰年<lb/>
　稱子今當凶釁而行吉禮忘哀思而結歡好蓋自速<lb/>
　成君之意故如其意而書曰齊侯以著其惡也胡氏<lb/>
　曰葬之速也太不懷也又未踰年而以君命遣使聘<lb/>
　于隣國則哀戚之情忘矣齊頃公嗣位之初舉動如<pb n="16a"/>　此喪師失地幾見執獲夫豈婦人笑客之罪哉<lb/>
饑<lb/>
　宋氏曰宣公即位六年書螽七年書大旱今書大水<lb/>
　復書饑咎徵頻仍未有甚于此時者也宣公以臣弑<lb/>
　其君以子逐其母罪大惡極天討未加發而爲水旱<lb/>
　之災百姓重受其害春秋書之以垂戒于後張氏曰<lb/>
　前此百有餘年水旱螟螽之災多矣不以饑書今大<lb/>
　水之後特書饑者見宣公煩于事外國用無節上下<pb n="16b"/>　用竭故一遇水旱遂致乏食耳高氏曰國無三年之<lb/>
　畜曰國非其國也今以秋大水而冬即饑則其爲國<lb/>
　可知矣于是乎有稅畆之事焉<lb/>
楚子伐鄭<lb/>
　楚子伐鄭晉士㑹救鄭逐楚師于潁北諸侯之師戌<lb/>
　鄭高氏曰晉士㑹救鄭及諸侯戌鄭而春秋削之者<lb/>
　責晉雖得鄭而不能有之也<lb/>
十有一年春王正月<pb n="17a"/>夏楚子陳侯鄭伯盟于辰陵<lb/>
　春楚子伐鄭及櫟子良曰晉楚不務德而兵爭與其<lb/>
　來者可也晉楚無信我焉得有信乃從楚夏盟于辰<lb/>
　陵陳鄭服也　師氏曰陳鄭二君中國之諸侯也曰<lb/>
　侯曰伯其爵自天子受之向嘗背天子而以諸侯爲<lb/>
　盟主雖已爲非而猶可恕者不失于存中國也今也<lb/>
　又背中國而從楚猶曰我侯也曰我伯也不思其爵<lb/>
　之所從來忍以此而服屬于楚其無愧恥不亦甚乎<pb n="17b"/>　薛氏曰陳鄭以中國之不足恃而盟于楚由中國之<lb/>
　無霸諸侯之失其恃也家氏曰序楚子于陳侯鄭伯<lb/>
　之上著南夷之子國而僭居中國侯伯之上紊内外<lb/>
　之辨亦以卑從楚之二國也　愚謂春秋書法至此<lb/>
　聖人之不得已也雖非予楚以霸然亦不得奪楚之<lb/>
　霸矣故不加褒貶直書其事使讀者思之知楚人之<lb/>
　盛中國之衰而世道于是乎變矣<lb/>
公孫歸父㑹齊人伐莒<pb n="18a"/>　薛氏曰一不受命而伐取邑七年而猶不置陵弱之<lb/>
　甚也許氏曰辰陵之盟中國所宜震也而齊魯方且<lb/>
　務窮兵于小國何震之有<lb/>
秋晉侯㑹狄于欑圅<lb/>
　晉郤成子求成于衆狄衆狄疾赤狄之役遂服于晉<lb/>
　秋㑹于欑圅衆狄服也是行也諸大夫欲召狄郤成<lb/>
　子曰吾聞之非德莫如勤非勤何以求人能勤有繼<lb/>
　其從之也詩曰文王既勤止文王猶勤况寡德乎<pb n="18b"/>　高氏曰春秋内中國而外夷狄此與隱二年公㑹戎<lb/>
　于潛同文所以同晉于内而離狄于外也師氏曰晉<lb/>
　景紹盟主之業嘗憤楚伐鄭則救鄭而惟恐其從楚<lb/>
　又嘗憤鄭從楚則伐鄭必欲其棄楚或救或伐雖未<lb/>
　盡善亦似矣今乃㑹狄欑圅此何禮也不能正一身<lb/>
　而欲主盟以令諸侯俾不敢他屬難矣哉張氏曰晉<lb/>
　侯爲盟主而往與狄㑹捨夏徵舒之罪以遺楚討使<lb/>
　楚舉大義以加于中國又欲與楚爭鄭所以敗于邲<pb n="19a"/>　也　愚按春秋以來中國猶知君臣人類不爲禽獸<lb/>
　者齊桓晉文之功也今楚盟陳鄭于辰陵而楚爲之<lb/>
　主此中國不知君臣人類入于禽獸之漸也而齊方<lb/>
　伐莒晉方㑹狄畧無以爲憂者于是聖人之望絶矣<lb/>
　乃書伐莒㑹狄之事于辰陵之盟之下比事以觀春<lb/>
　秋事勢之升降可考而聖人不得已之情亦見矣<lb/>
冬十月楚人殺陳夏徵舒<lb/>
　高氏曰元惡大憝衆所欲誅稱人以殺蓋衆辭爾非<pb n="19b"/>　與楚也師氏曰盟主之職爲陳討賊以定陳君而懷<lb/>
　陳斯爲能事徒坐視陳從楚楚爲陳討賊以殺徵舒<lb/>
　則楚于陳爲有德雖欲使陳不從楚而從晉可乎泰<lb/>
　山孫氏曰孔子與楚討者傷中國無人喪亂陵遲之<lb/>
　甚也　愚按聖人于楚人之事書之必加貶斥之辭<lb/>
　者懼其亂常荐食而絶之也今中國弑逆之賊天子<lb/>
　不能討方伯不能誅隣國無聲罪之師大夫無沐浴<lb/>
　之請而夷狄能正之夫子雖欲貶而不與亦不可得<pb n="20a"/>　矣楚固明徳之後而介在南蠻使其克自祓濯<lb/>
　一改淫名窺鼎之舊聖人豈終絶楚哉<lb/>
丁亥楚子入陳<lb/>
　冬楚子爲陳夏氏亂故伐陳謂陳人無動將討于少<lb/>
　西氏遂入陳殺夏徵舒轘諸栗門因縣陳陳侯在晉<lb/>
　申叔時使于齊反復命而還王使讓之曰夏徵舒爲<lb/>
　不道弑其君寡人以諸侯討而戮之諸侯縣公皆慶<lb/>
　寡人女獨不慶寡人何故對曰猶可辭乎王曰可哉<pb n="20b"/>　曰夏徵舒弑其君其罪大矣討而戮之君之義也抑<lb/>
　人亦有言曰牽牛以蹊人之田而奪之牛牽牛以蹊<lb/>
　者信有罪矣而奪之牛罸已重矣諸侯之從也曰討<lb/>
　有罪也今縣陳貪其富也以討召諸侯而以貪歸之<lb/>
　無乃不可乎王曰善哉吾未之聞也反之可乎對曰<lb/>
　可哉吾儕小人所謂取諸其懷而與之也乃復封陳<lb/>
　鄉取一人焉以歸謂之夏州　程子曰誅其罪義也<lb/>
　取其國惡也入者不受而强之也謝氏曰書入罪其<pb n="21a"/>　因人之亂而利之也呂氏曰稱楚人殺夏徵舒討賊<lb/>
　之辭且衆同欲也故曰楚人入陳非衆志也故曰楚<lb/>
　子陸氏㣲㫖曰入人之國又納淫亂之臣邪也故明<lb/>
　書其爵以示不正春秋之義彰善癉惡纖芥無遺稱<lb/>
　事原情瑕瑜不掩斯之謂也高氏曰書殺徵舒于前<lb/>
　而掩縣陳之惡書入陳于後不使全討罪之美此斷<lb/>
　大小之獄必以情惡惡疾其始善善樂其終之義也<lb/>
　胡氏曰按左氏傳楚子爲夏氏亂遂入陳殺徵舒轘<pb n="21b"/>　諸栗門而經先書殺後書入者與楚子之能討賊故<lb/>
　先之也討其賊爲美取其國爲貪爲善爲惡特在一<lb/>
　念須臾之間而書法如此春秋傳心之要典不可以<lb/>
　不察也　愚按討賊則分其美于衆人入國則歸其<lb/>
　罪于楚子聖人豈固欲與楚哉其不得已之情又可<lb/>
　見矣<lb/>
納公孫寧儀行父于陳<lb/>
　穀梁曰納者内弗受也輔人之不能民而討猶可入<pb n="22a"/>　人之國制人之上下使不得其君臣之道不可高氏<lb/>
　曰楚子殺徵舒若能誅賊而出于正者由納二臣觀<lb/>
　之楚子殺徵舒正爲二臣殺之非爲討賊殺也楚子<lb/>
　之情于是不能逃矣胡氏曰二臣者從君于昬宣淫<lb/>
　于朝誅殺諫臣使其君見弑蓋致亂之臣也肆諸市<lb/>
　朝與衆同棄然後快于人心今乃詭詞奔楚託于討<lb/>
　賊復讐以自脱其罪而楚莊又使陳人用之故聖人<lb/>
　外此二人于陳而特書曰納爲楚莊者瀦徵舒之宮<pb n="22b"/>　封洩冶之墓尸孔寧儀行父于朝謀于陳衆定其君<lb/>
　而去其庶幾乎家氏曰楚莊有意爲陳討賊即辰陵<lb/>
　之㑹召徵舒而戮之陳無事矣乃于既盟之後遽興<lb/>
　掩襲之師入陳而遂縣之仗義以濟利假信以行詐<lb/>
　此春秋之所甚惡也幸而從申叔時之言事弗獲逞<lb/>
　猶納其朋淫首禍之人俾復爲政于陳國則其區區<lb/>
　本心猶在于利特畏晉兵之來是以舍之而去非知<lb/>
　其不義悔之而不爲也薛氏曰中國無賢王賢伯而<pb n="23a"/>　使荆蠻盜政多見其卒于亂也張氏曰聖人予善之<lb/>
　𢎞待人之公先旌其討賊之義然後著其入陳且納<lb/>
　亂臣之罪使楚莊之善惡功罪顯然明白詳味此編<lb/>
　則知非聖人莫能修而游夏不能與者矣<lb/>
十有二年春葬陳靈公<lb/>
　師氏曰陳亂故二十有一月而後葬始也以公孫寧<lb/>
　儀行父與靈公昏淫使靈公被弑終也以公孫寧儀<lb/>
　行父使楚討賊楚以入陳又從而納二子爲是紛紛<pb n="23b"/>　不暇葬也<lb/>
楚子圍鄭<lb/>
　厲之役鄭伯逃歸自是楚未得志焉鄭既受盟于辰<lb/>
　陵又徼事于晉至是楚子圍鄭句有七日鄭人卜行<lb/>
　成不吉卜臨于大宫且巷出車吉國人大臨守陴者<lb/>
　皆哭楚子退師鄭人修城進復圍之三月克之入自<lb/>
　皇門至于逵路鄭伯肉袒牽羊以逆曰孤不天不能<lb/>
　事君使君懷怒以及敝邑孤之罪也敢不唯命是聽<pb n="24a"/>　其俘諸江南以實海濱亦唯命其翦以賜諸侯使臣<lb/>
　妾之亦唯命若惠顧前好徼福于厲宣桓武不泯其<lb/>
　社稷使改事君夷于九縣君之惠也孤之願也非所<lb/>
　敢望也敢布腹心君實圖之左右曰不可許也得國<lb/>
　無赦王曰其君能下人必能信用其民矣庸可幾乎<lb/>
　退三十里而許之平潘尫入盟子良出質　謝氏曰<lb/>
　圍鄭之役楚已入鄭矣不書入者以楚子叛而伐之<lb/>
　服而舍之退三十里而許之平也高氏曰楚入陳而<pb n="24b"/>　封之書曰入入鄭而赦之書曰圍何也楚之入陳也<lb/>
　欲縣之人言其不可乃封陳侯其入鄭也欲赦之人<lb/>
　言其不可卒與鄭平封陳侯者非其本謀也不善而<lb/>
　能改故書曰入與鄭平者蓋其本謀也不爲利害所<lb/>
　誘故書曰圍<lb/>
夏六月乙卯晉荀林父帥師及楚子戰于邲晉師敗績<lb/>
　六月晉師救鄭荀林父將中軍先縠佐之士㑹將上<lb/>
　軍郤克佐之趙朔將下軍欒書佐之趙括趙嬰齊爲<pb n="25a"/>　中軍大夫鞏朔韓穿爲上軍大夫荀首趙同爲下軍<lb/>
　大夫韓厥爲司馬及河聞鄭既及楚平桓子欲還曰<lb/>
　無及于鄭而𠞰民焉用之隨武子曰善彘子曰不可<lb/>
　晉所以霸師武臣力也今失諸侯不可謂力有敵不<lb/>
　從不可謂武由我失霸不如死以中軍佐濟韓獻子<lb/>
　謂桓子曰彘子以偏師陷子罪大矣子爲元帥師不<lb/>
　用命誰之罪也與其專罪六人同之不猶愈乎師遂<lb/>
　濟楚子北師次于郔沈尹將中軍子重將左子反將<pb n="25b"/>　右將飲馬于河而歸聞晉師既濟王欲還嬖人伍參<lb/>
　欲戰令尹孫叔敖不欲伍參言于王曰晉之從政者<lb/>
　新未能行令其佐先縠剛愎不仁未肻用命其三帥<lb/>
　者專行不獲聽而無上衆誰適從此行也晉師必敗<lb/>
　王告令尹改乘轅而北之楚少宰如晉師曰寡君少<lb/>
　遭閔凶不能文聞二先君之出入此行將鄭是訓定<lb/>
　豈敢求罪于晉二三子無淹久隨季對曰昔平王命<lb/>
　我先君文侯曰與鄭夾輔周室毋廢王命今鄭弗率<pb n="26a"/>　寡君使羣臣問諸鄭豈敢辱侯人敢拜君命之辱彘<lb/>
　子以爲諂使趙括更之曰行人失辭寡君使羣臣遷<lb/>
　大國之迹于鄭曰無避敵羣臣無所逃命楚子又使<lb/>
　求成于晉晉人許之盟有日矣楚許伯御樂伯攝叔<lb/>
　爲右以致晉師晉魏錡求公族未得而怒欲敗晉師<lb/>
　請致師弗許請使許之遂往請戰而還趙旃求卿未<lb/>
　得且怒失楚致師者請挑戰弗許請召盟許之夜至<lb/>
　于楚軍席于軍門之外使其徒入之乙卯王乘左廣<pb n="26b"/>　以逐趙旃趙旃棄車而走林屈蕩搏之晉懼二子之<lb/>
　怒楚師使軘車逆之楚望其塵懼晉師至且懼王之<lb/>
　入晉師也遂疾進師車馳卒奔乘晉軍桓子不知所<lb/>
　爲鼓于軍中曰先濟者有賞中軍下軍爭舟舟中之<lb/>
　指可掬也晉師右移上軍未動楚從上軍駒伯曰待<lb/>
　諸乎隨季曰楚師方壯若萃于我吾師必盡不如收<lb/>
　而去之分謗生民不亦可乎殿其卒而退不敗楚熊<lb/>
　負羈囚知罃知莊子以其族反之厨武子御射連尹<pb n="27a"/>　襄老獲之遂載其尸射公子穀臣囚之以二者還及<lb/>
　昏楚師軍于邲晉之餘師不能軍宵濟亦終夜有聲<lb/>
　丙辰楚重至于邲遂次于衡雍祀于河作先君宫告<lb/>
　成事而還秋晉師歸桓子請死晉侯欲許之士貞子<lb/>
　諫使復其位成三年晉人歸楚公子穀臣與連尹襄<lb/>
　老之尸于楚以求知罃楚人重爲之禮而歸之　胡<lb/>
　氏曰戰而言及主乎是戰者也陳人弑君晉不討賊<lb/>
　而楚能討之楚人圍鄭亦既退師與鄭平矣而又與<pb n="27b"/>　之戰則非觀釁之師也故釋楚不貶而使晉主之然<lb/>
　違命濟師者先縠也而獨罪林父何也尊無二上定<lb/>
　于一也古者仗鉞臨戎專制閫外雖君命有所不受<lb/>
　况其屬乎林父既知無及于鄭焉用之矣諸帥又皆<lb/>
　信然其策先縠若獨以中軍佐濟者下令三軍無得<lb/>
　妄動按軍法而行辟夫豈不可既不能令乃畏失屬<lb/>
　亡師之罪而從韓獻子分惡之言知難而冐進是棄<lb/>
　晉師于誰責乎故稱敗績特以林父主之也高氏曰<pb n="28a"/>　夫晉欲救陳鄭豈可由一大夫將不協心之屬以與<lb/>
　强暴新勝之楚師交戰乎徒取敗衂血肉生靈非救<lb/>
　難解紛之道也故不書救<lb/>
秋七月<lb/>
冬十有二月戊寅楚子滅蕭<lb/>
　楚子伐蕭宋華椒以蔡人救蕭蕭人囚熊相宜僚及<lb/>
　公子丙王曰勿殺吾退蕭人殺之王怒遂圍蕭蕭潰<lb/>
　申公巫臣曰師人多寒王廵三軍拊而勉之三軍之<pb n="28b"/>　士皆如挾纊遂傅于蕭明日蕭潰　胡氏曰假于討<lb/>
　賊以滅陳春秋以討賊之義重也故末減而書入惡<lb/>
　其貳已而入鄭春秋以退師之情恕也故末減而書<lb/>
　圍與人爲善之德宏矣至是肆其强暴滅無罪之國<lb/>
　其志已盈雖欲赦之不可得也故傳稱蕭潰經以滅<lb/>
　書斷其罪也蕭既滅亡必無赴者何以得書楚莊縣<lb/>
　陳入鄭大敗晉師莫與校者不知以禮制心克伐怨<lb/>
　欲皆得行焉遂以滅蕭赴告諸侯矜其威力以恐中<pb n="29a"/>　國也家氏曰蕭宋之附庸也楚莊志得而驕睥睨于<lb/>
　宋故滅蕭以動之自是易子析骸之禍權輿于此春<lb/>
　秋書之不惟罪楚亦以憂中國<lb/>
晉人宋人衛人曹人同盟于清丘<lb/>
　晉原縠宋華椒衛孔逹曹人同盟于清丘曰恤病討<lb/>
　貳　謝氏曰楚日强盛四國欲恤病討貳協力相維<lb/>
　同心爲盟故書同盟同盟之後四國反覆背盟故奪<lb/>
　爵稱人凡盟既盟而背之者猶以其盟出于不得已<pb n="29b"/>　也同盟而違之則其惡大矣<lb/>
宋師伐陳衛人救陳<lb/>
　宋爲盟故伐陳衛人救之孔達曰先君有約言焉若<lb/>
　大國討我則死之　胡氏曰陳有弑君之亂宋不能<lb/>
　討而楚能討之雖曰縣陳尋復封之其德于楚而不<lb/>
　貳未足責也宋人不能内自省德遽以大衆伐之非<lb/>
　義舉也衛人救陳背盟失信而以救書者意在責宋<lb/>
　也高氏曰衛方盟于清丘而反救陳救雖義事而有<pb n="30a"/>　背盟之患故貶稱人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="30b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷二十三<lb/>
</p>

  </div>
            <div>
                <head>春秋闕疑卷二十四</head>
    <p>
<pb n="1a"/>欽定四庫全書<lb/>
　春秋闕疑卷二十四　　　　元　鄭玉　撰<lb/>
十有三年春齊師伐莒<lb/>
　莒恃晉而不事齊故也<lb/>
夏楚子伐宋<lb/>
　以其救蕭也　謝氏曰楚子既滅蕭于是伐宋以宋<lb/>
　師伐陳故也<lb/>
秋螽<pb n="1b"/>冬晉殺其大夫先縠<lb/>
　赤狄伐晉及清先縠召之也冬晉人討邲之敗與清<lb/>
　之師歸罪于先縠而殺之盡滅其族　胡氏曰先縠<lb/>
　違命大敗晉師元帥不能用鉞已失刑矣今又重有<lb/>
　罪焉晉人治其罪而戮之義也曷爲稱國以殺而不<lb/>
　去其官夫兵者安危所係有國之大事也將非其人<lb/>
　則敗雖得其人使親信間之則敗以剛愎不仁者參<lb/>
　焉而莫肻用命則敗凡此三敗君之過也林父初將<pb n="2a"/>　中軍乃以先縠佐之使敵國謀臣知其從政者新未<lb/>
　能行令誰之過歟故稱國以殺不去其官罪累上也<lb/>
十有四年春衛殺其大夫孔達<lb/>
　十三年清丘之盟晉以衛之救陳也討焉使人弗去<lb/>
　曰罪無所歸將加而師孔達曰茍利社稷請以我説<lb/>
　罪我之由我則爲政而亢大國之討將以誰任我則<lb/>
　死之至是春孔達縊而死衛人以説于晉而免遂告<lb/>
　于諸侯曰寡君有不令之臣達構我敝邑于大國既<pb n="2b"/>　伏其罪矣敢告衛人以爲成勞復室其子使復其位<lb/>
　　愚按衛之于晉始則遣其臣背盟救陳以干大國<lb/>
　之討終則殺其臣致辭取説以免大國之討且使之<lb/>
　自縊而死又非正名其罪失刑政矣稱國以殺不去<lb/>
　其官罪累其上宜哉<lb/>
夏五月壬申曹伯壽卒<lb/>
晉侯伐鄭<lb/>
　爲邲故也告于諸侯蒐焉而還中行桓子之謀也曰<pb n="3a"/>　示之以整使謀而來鄭人懼使子張代子良于楚鄭<lb/>
　伯如楚謀晉故也鄭以子良爲有禮故召之　楚子<lb/>
　使申舟聘于齊曰無假道于宋亦使公子馮聘于晉<lb/>
　不假道于鄭申舟以孟諸之役惡宋曰鄭昭宋聾晉<lb/>
　使不害我則必死王曰殺女我伐之見犀而行及宋<lb/>
　宋人止之華元曰過我而不假道鄙我也鄙我亡也<lb/>
　殺其使者必伐我伐我亦亡也亡一也乃殺之楚子<lb/>
　聞之投𬒮而起屨及于窒皇劍及于寢門之外車及<pb n="3b"/>　于蒲胥之市　高氏曰晉救鄭而敗于邲鄭遂即楚<lb/>
　夫鄭背晉即楚討之正也故稱晉爵然文公之澤浸<lb/>
　微干戈日尋積而至于蜀之盟中國盡從楚矣豈特<lb/>
　失鄭而已乎至此而後知齊桓晉文之有功于中國<lb/>
　也<lb/>
秋九月楚子圍宋<lb/>
　胡氏曰宋人要結盟誓欲以禦楚已非持國之道輕<lb/>
　舉大衆𠞰民妄動又非恤患之兵特書救陳以著其<pb n="4a"/>　罪明見伐之由也國必自伐然後人伐之凡事其作<lb/>
　始也簡其將畢也必巨易于訟卦曰君子以作事謀<lb/>
　始始而不謀必至于訟訟而不竟必至于師若宋是<lb/>
　矣始謀不臧至于見伐見圍幾亡其國則自取之也<lb/>
　春秋端本責宋爲㴱若楚不當圍宋則亦明矣<lb/>
葬曹文公<lb/>
冬公孫歸父㑹齊侯于穀<lb/>
　張氏曰以歸父㑹齊侯蓋魯素事齊而宣公之立公<pb n="4b"/>　子遂主之故其父子常使于齊而齊亦不復計等列<lb/>
　之不班而與之㑹也非禮甚矣胡氏曰夫禮别嫌明<lb/>
　微制治于未亂自天子出者也列國之君非王事自<lb/>
　相㑹聚是禮自諸侯出矣以國君而降班失列下與<lb/>
　外臣㑹以外臣而抗尊出位上與諸侯㑹是禮自大<lb/>
　夫出矣君若贅旒陪臣執命豈一朝一夕之故其所<lb/>
　由來漸矣故易于坤之初六曰馴致其道至堅氷也<lb/>
　易言其理春秋見諸行事若合符節可謂㴱切著明<pb n="5a"/>　矣<lb/>
十有五年春公孫歸父㑹楚子于宋<lb/>
　十四年孟獻子言于公曰臣聞小國之免于大國也<lb/>
　聘而獻物于是有庭實旅百朝而獻功于是有容貌<lb/>
　采章嘉淑而有加貨謀其不免也誅而薦賄則無及<lb/>
　也今楚在宋君其圖之公説至是公孫歸父㑹楚子<lb/>
　于宋　家氏曰楚自伐宋于魯無與而魯人震懼若<lb/>
　禍之已至者正由宣公以篡弑得國未有能討之者<pb n="5b"/>　見楚人戮陳夏徵舒懼而往㑹將以逭弑君之討也<lb/>
　胡氏曰楚子不假道于宋以啟釁端而圍之陵蔑中<lb/>
　華甚矣諸侯縱不能畏簡書䘏患難存先代之後嚴<lb/>
　兵固圉以爲聲援猶云可也乃以周公之裔千乘之<lb/>
　國謀其不免至于薦賄不亦鄙乎若此類聖人不徒<lb/>
　筆之于經也比事以觀則知當日強弱盛衰之由春<lb/>
　秋經世之畧矣高氏曰直以宋地者罪魯見夷狄在<lb/>
　宋境而反與之交聘也<pb n="6a"/>夏五月宋人及楚人平<lb/>
　宋人使樂嬰齊告急于晉晉侯欲救之伯宗曰不可<lb/>
　古人有言曰雖鞭之長不及馬腹天方授楚未可與<lb/>
　爭雖晉之强能違天乎諺曰高下在心川澤納汙山<lb/>
　藪藏疾瑾瑜匿瑕國君含垢天之道也君其待之使<lb/>
　解揚如宋使無降楚曰晉師悉起將至矣鄭人囚而<lb/>
　獻諸楚楚子厚賂之使反其言不許三而許之登諸<lb/>
　樓車使呼宋人而告之遂致其君命楚子將殺之使<pb n="6b"/>　與之言曰爾既許不穀而反之何故非我無信女則<lb/>
　棄之速即爾刑對曰臣聞之君能制命爲義臣能承<lb/>
　命爲信信載義而行之爲利謀不失利以衛社稷民<lb/>
　之主也義無二信信無二命君之賂臣不知命也受<lb/>
　命以出有死無霣又可賂乎臣之許君以成命也死<lb/>
　而受命臣之禄也寡君有信臣下臣獲考死又何求<lb/>
　楚子舍之以歸夏五月楚師將去宋申犀稽首于王<lb/>
　之馬前曰毋畏知死而不敢廢王命王棄言焉王不<pb n="7a"/>　能答申叔時僕曰築室反耕者宋必聽命從之宋人<lb/>
　懼使華元夜入楚師登子反之牀起之曰寡君使元<lb/>
　以病告曰敝邑易子而食析骸以㸑雖然城下之盟<lb/>
　有以國斃不能從也去我三十里唯命是聽子反懼<lb/>
　與之盟而告王退三十里宋及楚平華元爲質盟曰<lb/>
　我無爾詐爾無我虞　穀梁氏曰平者成也人者衆<lb/>
　辭平稱衆上下欲之也程氏學曰宋人及楚人平宋<lb/>
　及之也謝氏曰宋人見圍凡九月其告急于晉也外<pb n="7b"/>　無隻輪匹馬之援内有析骸易子之變宋人知怨之<lb/>
　不可以結也故請和于楚以求平楚人知忿之不可<lb/>
　以恃也故受宋之和而與之平陳氏曰外平不書必<lb/>
　關于天下之故也而後書有與楚平者矣于陳不書<lb/>
　于鄭不書至宋始書之宋嘗及楚平矣至莊王始書<lb/>
　之必宋從楚必莊王得宋天下將有南北之勢春秋<lb/>
　特致意焉樸鄉呂氏曰向也晉與楚爭陳其後也陳<lb/>
　有少西氏之亂晉不能討而楚能討之縣陳封陳在<pb n="8a"/>　其掌握而陳在楚宇下矣向也晉與楚爭鄭其後也<lb/>
　鄭有皇門之入晉不能救已而爲邲之戰則晉師敗<lb/>
　績而鄭又在楚宇下矣向也晉宋衛猶爲一黨及宋<lb/>
　師伐陳而衛救之則衛又貳于晉向也晉楚之爭而<lb/>
　中國之望如魯國者猶未嘗即楚今則公孫歸父㑹<lb/>
　楚子于宋而魯又即于楚矣當是時中國霸主之後<lb/>
　則晉也先代之後則宋也鄭及楚平則伐鄭者晉與<lb/>
　宋也邲既敗則同爲清丘之盟者晉與宋也清丘之<pb n="8b"/>　盟陳人不至則爲之伐陳者又宋也今也楚子圍宋<lb/>
　者九月宋之國人至于易子而食析骸而㸑矣楚之<lb/>
　圍宋者亦軍敝食盡而將去矣而宋人告急之時晉<lb/>
　不能一出力以援之一懲于邲之戰而中國之氣索<lb/>
　然矣宋及楚平豈得已哉書曰宋人及楚人平以見<lb/>
　中國之無霸也以見楚人之恣横也以見諸侯之畏<lb/>
　于楚而莫有能救之者也然則宋楚之平豈小故哉<lb/>
六月癸卯晉師滅赤狄潞氏以潞子嬰兒歸<pb n="9a"/>　六年秋赤狄伐晉圍懷及邢丘晉侯欲伐之中行桓<lb/>
　子曰使疾其民以盈其貫將可殪也七年赤狄侵晉<lb/>
　取向陰之禾至是潞子嬰兒之夫人晉景公之姊也<lb/>
　酆舒爲政而殺之又傷潞子之目晉侯欲伐之諸大<lb/>
　夫皆曰不可酆舒有三雋才不如待後之人伯宗曰<lb/>
　必伐之狄有五罪雋才雖多何補焉不祀一也耆酒<lb/>
　二也棄仲章而奪黎氏地三也虐我伯姬四也傷其<lb/>
　君目五也怙其雋才而不以茂德兹益罪也後之人<pb n="9b"/>　或者將敬奉德義以事神人而申固其命若之何待<lb/>
　之夫恃才與衆亡之道也商紂由之故滅天反時爲<lb/>
　災地反物爲妖民反德爲亂亂則妖災生故文反正<lb/>
　爲乏盡在狄矣晉侯從之六月癸卯晉荀林父敗赤<lb/>
　狄于曲梁辛亥滅潞酆舒奔衛衛人歸諸晉晉人殺<lb/>
　之晉侯賞桓子狄臣千室亦賞士伯以𤓰衍之縣曰<lb/>
　吾獲狄土子之功也微子吾喪伯氏矣晉侯使趙同<lb/>
　獻狄俘于周　胡氏曰上卿爲主將畧而稱師者著<pb n="10a"/>　其暴也滅而舉號及氏者减見滅之罪著滅者之不<lb/>
　仁也潞嬰兒不死社稷比于中國而書爵者免嬰兒<lb/>
　之責辭也夫伐國之要討其罪人斯止矣按左氏潞<lb/>
　子夫人晉景公之姊也酆舒爲政而殺之又傷潞子<lb/>
　之目則酆舒者罪之在也爲晉計者執酆舒轘諸市<lb/>
　立黎侯安定潞子改紀其政而返則諸狄服疆域安<lb/>
　矣今乃利狄之土滅潞氏以其君歸何義乎春秋所<lb/>
　以責晉而畧狄也樸鄉呂氏曰白狄屢侵中國晉景<pb n="10b"/>　滅之似也然楚之圍宋厯三時而不解晉不能一引<lb/>
　手以救之而徒能加兵于狄今年書晉師滅赤狄潞<lb/>
　氏以嬰兒歸明年書晉人滅赤狄甲氏及留吁觀宋<lb/>
　之告急也晉侯欲救之而伯宗方以納汙藏疾匿瑕<lb/>
　含垢自諉及晉侯之欲伐狄諸大夫皆以爲不可而<lb/>
　伯宗乃曰後之人或者將敬奉德義以事神人而申<lb/>
　固其命若之何待之嗚呼是誠何心哉不得志于楚<lb/>
　乃求得志于狄晉侯以是賞桓子又以是賞士伯又<pb n="11a"/>　使趙同獻俘于周君臣之間矜然德色志得意滿矣<lb/>
　何暇謀及楚哉聖人備書于䇿義自見矣<lb/>
秦人伐晉<lb/>
　秋七月秦桓公伐晉次于輔氏壬午晉侯治兵于稷<lb/>
　以畧狄土立黎侯而還及雒魏顆敗秦師于輔氏獲<lb/>
　杜回秦之力人也　薛氏曰報八年之役也<lb/>
王札子殺召伯毛伯<lb/>
　王孫蘇與召氏毛氏爭政使王子㨗殺召戴公及毛<pb n="11b"/>　伯衛卒立召襄十六年爲毛召之難故王室復亂王<lb/>
　孫蘇奔晉晉人復之冬晉侯使士㑹平王室定王享<lb/>
　之原襄公相禮殽烝武子私問其故王聞之召武子<lb/>
　曰季氏而弗聞乎王享有體薦宴有折爼公當享卿<lb/>
　當宴王室之禮也武子歸而講求典禮以修晉國之<lb/>
　法　杜氏曰王札子王子札也泰山孫氏曰王札子<lb/>
　文誤倒爾穀梁氏曰此其志何也矯王命以殺之也<lb/>
　爲天下主者天也繼天者君也君之所存者命也爲<pb n="12a"/>　人臣而侵其君之命而用之是不臣也爲人君而失<lb/>
　其命是不君也君不君臣不臣天下所以傾也家氏<lb/>
　曰左傳謂王孫蘇與毛召爭政使札子殺毛召則首<lb/>
　亂者孫蘇然非札子則無以成其亂非王寵札子而<lb/>
　假之以權則札子亦無以爲亂故書王札子殺召伯<lb/>
　毛伯譏在王也胡氏曰邢侯專殺雍子于朝叔向以<lb/>
　殺人不忌爲賊請施邢侯君子以爲義王札子之罪<lb/>
　當服此刑而天王不能施之無政刑矣何以保其國<pb n="12b"/>　而不替也<lb/>
秋螽<lb/>
　胡氏曰人事感于此則物變應于彼宣公爲國虚内<lb/>
　以事外去實而務華故戾氣應之六年螽七年旱十<lb/>
　年大水十三年又螽十五年復螽府庫匱倉廪竭言<lb/>
　利尅民之事起矣<lb/>
仲孫蔑㑹齊高固于無婁<lb/>
　胡氏曰禮之始失也諸侯非王事而相㑹也無以正<pb n="13a"/>　之不自天子出矣然後諸侯與大夫㑹又無以正之<lb/>
　然後大夫與大夫㑹禮亦不自諸侯出矣田氏篡齊<lb/>
　六卿分晉三家專魯理固然也不能早辨後雖欲正<lb/>
　之其將能乎<lb/>
初税畆<lb/>
　左氏曰初税畆非禮也穀出不過藉以豐財也公羊<lb/>
　氏曰初者何始也税畆者何履畆而税也古者什一<lb/>
　而藉什一天下之中正也多乎什一大桀小桀寡乎<pb n="13b"/>　什一大貉小貉什一行而頌聲作矣穀梁氏曰古者<lb/>
　什一藉而不税初税畆非正也家氏曰八家同井其<lb/>
　中爲公田一夫授田百畆耕公田十畆餘公田二十<lb/>
　畆爲廬舍及場圃民出其力以耕公田是之謂藉杜<lb/>
　氏曰公田之法十取其一今又履其餘畆復十取其<lb/>
　一遂以爲常故曰初謝氏曰公田之外又取私田計<lb/>
　畆而税之故曰税畆朱子曰周制一夫受田百畆而<lb/>
　與同溝共井之人通力合作計畆均収大率民得其<pb n="14a"/>　九公取其一魯自宣公税畆又逐畆什取其一則爲<lb/>
　什而取二矣薛氏曰方里而井八家皆私百畆中爲<lb/>
　公田而同治之所謂什一也履畆而税税私田之什<lb/>
　一是什二之初税也<lb/>
冬蝝生<lb/>
　謝氏曰蝝螽子冬非蝝生育之時冬而蝝生異之大<lb/>
　也胡氏曰始生曰蝝既大曰螽秋螽未息冬又生子<lb/>
　災重及民也而詳志之如此者急民事謹天災仁人<pb n="14b"/>　之心王者之務也遇天災而不懼忽民事而不修又<lb/>
　爲繁政重賦以感之國危無日矣<lb/>
饑<lb/>
　師氏曰方秋螽時民憂乏食望其上之所取爲之蠲<lb/>
　薄可也宣公乃不顧而履畆以税之田畆所有盡歸<lb/>
　于公乏絶五穀不饑奚爲春秋書之所以譏上之人<lb/>
　有以致之而莫之恤也謝氏曰上則税畆而奪其食<lb/>
　下則螽蝝賊其稼故饑胡氏曰春秋饑歲多矣書于<pb n="15a"/>　經者三而宣公獨有其二何也古者三年耕餘一年<lb/>
　之蓄九年耕餘三年之食雖有凶旱民無菜色是歲<lb/>
　螽蝝而遽至于饑者宣公爲國務華去實虚内事外<lb/>
　煩于朝㑹聘問賂遺之末而不敦其本府庫竭倉廪<lb/>
　匱水旱螽蝝天降饑饉亦無以賑業貧之矣經所以<lb/>
　獨兩書饑以示後世爲國者不可不敦本也<lb/>
十有六年春王正月晉人滅赤狄甲氏及留吁<lb/>
　晉士㑹帥師滅赤狄甲氏及留吁鐸辰三月獻狄俘<pb n="15b"/>　晉侯請于王戊申以黻冕命士㑹將中軍且爲大傅<lb/>
　于是晉國之盜逃奔于秦羊舌職曰吾聞之禹稱善<lb/>
　人不善人遠此之謂也夫　胡氏曰董是役者士㑹<lb/>
　也上將主兵其稱人貶辭也甲氏潞之餘種留吁其<lb/>
　殘邑也春秋于外域攘斥之不使亂中夏則止矣伯<lb/>
　禽征徐夷東郊既開而止宣王伐玁狁至于太原而<lb/>
　止必欲盡殄滅之無遺種豈仁人之心王者之事乎<lb/>
夏成周宣榭火<pb n="16a"/>　公羊氏曰成周者何東周也高氏曰國語曰先王之<lb/>
　爲臺榭也臺不過望氛氣榭不過講軍實成周宣榭<lb/>
　宣王之榭也宣王中興講武于此書其災者蓋傷之<lb/>
　也厲王板蕩中國微矣宣王嗣之南征北伐除叛亂<lb/>
　以復文武之境土天下喜于王化復行今周復衰僣<lb/>
　竊横行平惠以降皆庸暗齷齪無能以王道興起者<lb/>
　聖人思周室中興仰止宣王故因其災以傷王者之<lb/>
　不作使功烈不得著見于天下而其跡又從而煨燼<pb n="16b"/>　之蓋痛乎王道陵遲之甚也<lb/>
秋郯伯姬來歸<lb/>
　出也　胡氏曰内女出書之䇿者男女居室人之大<lb/>
　倫也婚姻之禮廢則夫婦之道苦淫辟之罪多矣春<lb/>
　秋内女出夫人歸凡男女之際詳書于䇿所以正人<lb/>
　倫之本也高氏曰不寧乎舅姑之國而爲夫所出此<lb/>
　罪伯姬也罪伯姬者乃所以罪其父母失教也<lb/>
冬大有年<pb n="17a"/>　穀梁氏曰五穀大熟爲大有年胡氏曰程子曰大有<lb/>
　年記異也宣公弑立逆理亂倫水旱螽蝝饑饉之變<lb/>
　相繼而作史不絶書宜也獨于是冬乃大有年所以<lb/>
　爲異乎夫有年大有年一爾古史書之則爲祥仲尼<lb/>
　筆之則爲異此言外微㫖非聖人莫能修之也高郵<lb/>
　孫氏曰春秋書有年者二又皆在于桓宣之時聖人<lb/>
　之意可知矣<lb/>
十有七年春王正月庚子許男錫我卒<pb n="17b"/>丁未蔡侯申卒<lb/>
夏葬許昭公<lb/>
葬蔡文公<lb/>
六月癸卯日有食之<lb/>
己未公㑹晉侯衛侯曹伯邾子同盟于斷道<lb/>
　春晉侯使郤克徵㑹于齊齊頃公帷婦人使觀之郤<lb/>
　子至婦人笑于房獻子怒出而誓曰所不此報無能<lb/>
　渉河郤子先歸使欒京廬待命于齊曰不得齊事無<pb n="18a"/>　復命矣郤子至請伐齊晉侯弗許請以其私屬又弗<lb/>
　許齊侯使高固晏弱蔡朝南郭偃㑹及歛盂高固逃<lb/>
　歸夏㑹于斷道討貳也盟于卷楚辭齊人晉人執晏<lb/>
　弱于野王執蔡朝于原執南郭偃于温苖賁皇使見<lb/>
　晏桓子歸言于晉侯曰夫晏子何罪昔者諸侯事吾<lb/>
　先君皆如不逮舉言羣臣不信諸夏皆有貳志齊君<lb/>
　恐不得禮故不出而使四子來左右或沮之曰君不<lb/>
　出必執吾使故高子及歛盂而逃夫三子者曰若絶<pb n="18b"/>　君好寧歸死焉爲是犯難而來吾若善逆彼以懷來<lb/>
　者吾又執之以信齊沮吾不既過矣乎過而不改而<lb/>
　又久之以成其悔何利之有哉使反者得辭而害來<lb/>
　者以懼諸侯將焉用之晉人緩之逸秋八月晉師還范<lb/>
　武子將老召文子曰燮乎吾聞之喜怒以類者鮮易<lb/>
　者實多詩曰君子如怒亂庶遄沮君子如祉亂庶遄<lb/>
　已君子之喜怒以己亂也弗己者必益之郤子其或<lb/>
　者欲已亂于齊乎不然余懼其益之也余將老使郤<pb n="19a"/>　子逞其志庶有豸乎爾從二三子唯敬乃請老郤獻<lb/>
　子爲政　穀梁氏曰同者同外楚也樸鄉呂氏曰宣<lb/>
　公以來凡晉㑹諸侯齊未嘗與也衛嘗同晉矣清丘<lb/>
　之盟辭曰討貳而陳貳于楚宋人伐之衛乃救陳晉<lb/>
　以衛之救陳也討焉衛殺其大夫孔達以説于晉斷<lb/>
　道之盟衛人在焉故曰同外楚也家氏曰同盟春秋<lb/>
　之所貴也而晉景清丘斷道兩盟皆以同盟書何哉<lb/>
　聖人幸中國之猶能自振喜諸侯不忍遂從于楚特<pb n="19b"/>　書同盟以褒之既書同盟而五國之君並著其爵是<lb/>
　時楚莊氣焰大張晉景之孱弱日甚聖人于清丘斷<lb/>
　道兩盟㴱致其嘉奬拳拳于望晉幸其猶能同也陳<lb/>
　氏曰同盟至新城而再見斷道之後不曰同盟者寡<lb/>
　矣<lb/>
秋公至自㑹<lb/>
冬十有一月壬午公弟叔肸卒<lb/>
　穀梁氏曰其曰公弟叔肸賢之也其賢之何也宣弑<pb n="20a"/>　而非之也非之則胡爲不去也曰兄弟也何去而之<lb/>
　與之財則曰我足矣織屨而食終身不食宣公之食<lb/>
　君子以是爲通恩也以取貴乎春秋泰山孫氏曰不<lb/>
　曰公子而曰公弟叔肸者以見叔肸無祿而卒也陳<lb/>
　氏曰公弟者何非見大夫也非見大夫不卒而卒叔<lb/>
　肸賢之也賢之所以惡宣公也家氏曰大夫卒而書<lb/>
　者以其爲大夫而得書也叔肸不爲大夫其卒也特<lb/>
　見書以其人而書也自入春秋母弟名氏登于簡冊<pb n="20b"/>　率以驕盈致亂惟叔肸以節行見稱卓然榮利之外<lb/>
　而不廢親親之恩也胡氏曰稱弟得弟道也稱字賢<lb/>
　也或以爲叔肸寵弟在宣公有私親之愛故生而賜<lb/>
　氏俾世其卿與季友仲遂比則其説誤矣誠使叔肸<lb/>
　有寵生而賜氏則貴戚用事之卿勢必與聞政事執<lb/>
　國命矣豈有不見于經者况宣公之時煩于聘問㑹<lb/>
　朝之禮遂蔑季孫歸父交于隣國衆矣而獨叔肸不<lb/>
　與焉其非生而賜氏俾世其卿明矣<pb n="21a"/>十有八年春晉侯衛世子臧伐齊<lb/>
　至于陽穀齊侯㑹晉侯盟于繒以公子疆爲質于晉<lb/>
　晉師還蔡朝南郭偃逃歸　家氏曰楚方爲中國患<lb/>
　而晉率衛以伐齊春秋無貶何哉齊自昭懿以來比<lb/>
　世再篡怙其强大猖狂妄行漁獵小國其罪亞于夷<lb/>
　楚莫有能治之者晉景一旦發憤躬履戎行偕衛人<lb/>
　以爲此役伐其所當伐也春秋何貶焉<lb/>
公伐杞<pb n="21b"/>　高氏曰杞自文十六年來朝而不復至故伐之稱公<lb/>
　專罪公之陵小國也已不修德而欲人之朝不思之<lb/>
　甚也陳氏曰自伐邾取繹而下凡取不書其人自公<lb/>
　伐杞而下凡伐皆不書公<lb/>
夏四月<lb/>
秋七月邾人戕鄫子于鄫<lb/>
　穀梁曰戕猶殘也公羊曰戕賊而殺之也范氏曰于<lb/>
　鄫惡其臣子不能拒難高氏曰僖十九年邾人執鄫<pb n="22a"/>　子用之是時天子方伯不復討其罪故此肆然復戕<lb/>
　鄫子于鄫也夫邾人肆無道之强戕同等之君罪固<lb/>
　大矣鄫子爲國君而見戕于人必有以致之也國君<lb/>
　必有卿大夫侍衛之臣今鄫子之于邾乃不共戴天<lb/>
　之讐又使得造其國都戕弑其君而鄫國臣子恬然<lb/>
　坐視無動心者故聖人書曰戕鄫子于鄫以見鄫無<lb/>
　守備且惡鄫之臣子不能拒難與自弑其君無異也<lb/>
甲戌楚子旅卒<pb n="22b"/>　夏公使如楚乞師欲以伐齊楚莊王卒楚師不出既<lb/>
　而用晉師楚于是乎有蜀之役　高氏曰前此不書<lb/>
　楚子之卒者外楚人也此書之者以楚入爲中國之<lb/>
　害甚于前日故錄其卒以見中國不能自正乃與楚<lb/>
　人相通問好故春秋自此得以詳錄其卒也公羊氏<lb/>
　曰吳楚之君不書葬避其號也胡氏曰楚僭稱王降<lb/>
　而稱子仲尼筆之也不書葬者恐民之惑而避其號<lb/>
　仲尼削之也家氏曰楚入春秋以來迨今百年武文<pb n="23a"/>　成穆更起旋仆未有窺周室之心至楚莊觀兵中原<lb/>
　睥睨周鼎挾智任詐欲遂其僭王之夙心故春秋書<lb/>
　法至此爲之一變方其存也正其始封之爵㑹盟侵<lb/>
　伐一書之曰子抑之也迨其没也復正其始封之爵<lb/>
　卒之曰子而不與之以葬亦抑之也抑楚人之僭號<lb/>
　示天下共主在周夷雖盛强欲僭而莫得也<lb/>
公孫歸父如晉<lb/>
　公孫歸父以襄仲之立公也有寵欲去三桓以張公<pb n="23b"/>　室與公謀而聘于晉欲以晉人去之　胡氏曰宣公<lb/>
　因齊得國故刻意事之雖易世猶未怠也及頃公不<lb/>
　能謹禮怒晉魯上卿而郤克當國决意討之晉方强<lb/>
　盛齊少懦弱于是背齊而事晉其于邦交以利爲嚮<lb/>
　背無忠信誠一之心者也且歸父欲去三桓以張公<lb/>
　室與公謀而聘于晉欲以晉人去之夫輕于背與國<lb/>
　易于謀大家而不知其本未有能成而無悔也然則<lb/>
　公室不可張乎務引其君當道正心以正朝廷禮樂<pb n="24a"/>　刑政自己出也其庶幾乎必欲倚外援以去之是去<lb/>
　疥瘍而得腹心之疾也庸愈乎<lb/>
冬十月壬戌公薨于路寢<lb/>
　穀梁氏曰路寢正寢也<lb/>
歸父還自晉至笙遂奔齊<lb/>
　公薨季文子言于朝曰使我殺適立庶以失大援者<lb/>
　仲也夫臧宣叔怒曰當其時不能治也後之人何罪<lb/>
　子欲去之許請去之遂逐東門氏子家還及笙壇帷<pb n="24b"/>　復命于介既復命袒括髪即位哭三踊而出遂奔齊<lb/>
　　穀梁氏曰捐殯而奔其父之使者是亦奔父也公<lb/>
　羊氏曰還者何善辭也何善爾歸父使于晉還自晉<lb/>
　至檉聞君薨家遣墠帷哭君成踊反命乎介自是走<lb/>
　之齊高氏曰歸父以襄仲之立公欲去三桓以張公<lb/>
　室與公謀而聘于晉冬還至笙聞宣公薨而新君與<lb/>
　三桓謀逐之以是奔齊夫先君未殯而逐其臣是死<lb/>
　其君而忘其父也歸父既畢使事盡哀而奔是知死<pb n="25a"/>　亡之免而能不失度于顛沛造次之時異乎他大夫<lb/>
　之奔也故其辭繁而不殺則歸父之善自著矣雖然<lb/>
　人臣之正受命而出雖君薨猶當致命于殯前若其<lb/>
　有罪待命于新君可也今歸父未及魯境遽即奔齊<lb/>
　則有惡于新君矣故書遂書奔以著其逃刑之罪<lb/>
　<lb/>
　<lb/>
　<pb n="25b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑巻二十四<lb/>
</p>

  </div>
            <div>
                <head>春秋闕疑卷二十五</head>
    <p>
<pb n="1a"/>欽定四庫全書<lb/>
　春秋闕疑卷二十五　　　　元　鄭玉　撰<lb/>
　　成公<lb/>
　公名黒肱宣公之子定王十七年即位諡法安民立<lb/>
　政曰成<lb/>
元年春王正月公即位<lb/>
二月辛酉葬我君宣公<lb/>
無氷<pb n="1b"/>　泰山孫氏曰周之二月夏之十二月也謝氏曰月建<lb/>
　丑而無氷冬傷温也胡氏曰寒極而無氷者常燠也<lb/>
　按洪範𫝊曰豫恒燠若此政事舒緩紀綱廢弛之象<lb/>
　成公幼弱政在三家公室不張其象己見故當涸隂<lb/>
　沍寒而常燠應之<lb/>
二月作丘甲<lb/>
　為齊難故　謝氏曰作興建之名成公初易舊制使<lb/>
　丘出甲故書曰作財用不足初税畝軍旅不足作丘<pb n="2a"/>　甲書初書作皆以著其所起也杜氏曰周禮九夫為<lb/>
　井四井為邑四邑為丘丘十六井出戎馬一匹牛三<lb/>
　頭四丘為甸甸六十四井出長轂一乗戎馬四匹牛<lb/>
　十二頭甲士三人步卒七十二人此甸所賦今魯使<lb/>
　丘出之譏重斂故書胡氏曰唐太宗問李靖楚廣與<lb/>
　周制如何靖曰周制一乗步卒七十二人甲士三人<lb/>
　以二十五人為一甲凡三甲共七十五人然則一丘<lb/>
　所出十有八人積四丘而具一乗耳今作丘甲者即<pb n="2b"/>　丘出一甲是一甸之中共百人為兵矣則未知所作<lb/>
　者三甸而増一乗乎毎乗而增一甲乎魯至昭公時<lb/>
　嘗蒐于紅革車千乗則計甸而増乗未可知也楚人<lb/>
　二廣之法一乘至用百有五十人則魯毎乘而増一<lb/>
　甲亦未可知也賦雖不同其實皆為益兵其數皆増<lb/>
　三之一耳先儒或言甲非人人之所能為又以為丘<lb/>
　出甸賦加四倍者誤矣陳氏曰大司馬之制上地家<lb/>
　可三人中地二家五人下地家二人皆勝兵也必四<pb n="3a"/>　丘之甸也而後備一卒出長轂一乘則是從征少而<lb/>
　休多也作丘甲兵休少而從征多矣吕氏曰哀公問<lb/>
　於有若曰年饑用不足如之何有若對曰盍徹乎曰<lb/>
　二吾猶不足如之何其徹也對曰百姓足君孰與不<lb/>
　足百姓不足君孰與足君子為政民力屈則用竭則<lb/>
　亦反其本而已矣宣公初税畝成公作丘甲當是之<lb/>
　時事其君者皆不知反本之為務而以取救目前為<lb/>
　急下至戰國皆用之而以反本之説為迂濶不切之<pb n="3b"/>　論也而其國家亦從而顚覆矣有若之對哀公固世<lb/>
　之急務而初税畝作丘甲則聖人所甚戒也<lb/>
夏臧孫許及晉侯盟于赤棘<lb/>
　聞齊將出楚師盟于赤棘臧宣叔令脩賦繕完具守<lb/>
　備曰齊楚結好我新與晉盟晉楚爭盟齊師必至晉<lb/>
　人伐齊楚必救之是齊楚同我也知難而有備乃可<lb/>
　以逞　髙氏曰許曷為而及晉侯盟齊怨成矣晉援<lb/>
　不可緩也何者宣公使公孫歸父如晉欲因晉以去<pb n="4a"/>　三桓俄而公薨臧孫許於是為三桓逐歸父之族而<lb/>
　歸父遂奔齊是齊怨之所以成也故汲汲焉求為此<lb/>
　盟然而晉為霸主不治其罪乃遽自屈而與之盟故<lb/>
　書臧孫許及晉侯以譏之<lb/>
秋王師敗績于茅戎<lb/>
　文十七年秋周廿歜敗狄于邥垂乗其飲酒也至是<lb/>
　春晉侯使瑕嘉平戎于王單襄公如晉拜成劉康公<lb/>
　徼戎將遂伐之叔服曰背盟而欺大國此必敗背盟<pb n="4b"/>　不祥欺大國不義神人弗助將何以勝不聽遂伐茅<lb/>
　戎三月癸未敗績于徐吾氏秋王人来告敗　榖梁<lb/>
　氏曰不言戰莫之敢敵也胡氏曰程子曰王師於諸<lb/>
　侯不言敗諸侯不可敵王也於外域不言戰外域不<lb/>
　能抗王也不可敵不能抗者理也其敵其抗王之失<lb/>
　道也桓王伐鄭兵敗身傷而經不書敗存君臣之義<lb/>
　立天下之防也劉康公徼戎伐之敗績於徐吾氏而<lb/>
　經不書戰辨内外之分立中國之防也是皆聖人筆<pb n="5a"/>　削非魯史舊文然筆于經者雖以尊君父懲僣亂為<lb/>
　義而君父所以尊僣亂所以息則有道矣桓王不以<lb/>
　討賊興師而急于伐鄭康公不以惇信持國而輕于<lb/>
　徼戎是失其所以君天下禦四方之道也書敗績于<lb/>
　茅戎言自敗也其自反亦至矣劉氏意林曰不言戰<lb/>
　而言敗此王術也以謂天下莫之敢亢故不可言戰<lb/>
　而有天下者一失其道則人能奪之故不耻言敗是<lb/>
　以王者修已而不責於人髙氏曰一書王師敗績于<pb n="5b"/>　茅戎而尊王之義與王自取之義及諸侯不勤王之<lb/>
　義咸得而見矣<lb/>
冬十月<lb/>
二年春齊侯伐我北鄙<lb/>
　齊侯伐我北鄙圍龍頃公之嬖人盧蒲就魁門焉龍<lb/>
　人囚之齊侯曰勿殺吾與而盟無入而封弗聽殺而<lb/>
　膊諸城上齊侯親鼓士陵城三日取龍遂南侵及巢<lb/>
　丘　胡氏曰初魯事齊甚謹雖易世而聘㑹不絶也<pb n="6a"/>　及與晉侯盟于斷道而後怨隙成再盟于赤棘而後<lb/>
　伐吾北鄙齊侯之興是役非義矣魯人為鞌之戰豈<lb/>
　義乎同曰憤兵務相報復不待貶而罪自見矣<lb/>
夏四月丙戌衞孫良夫帥師及齊師戰于新築衞師敗<lb/>
績<lb/>
　衞侯使孫良夫石稷甯相向禽將侵齊與齊師遇石<lb/>
　子欲還孫子曰不可以師伐人遇其師而還將謂君<lb/>
　何若知不能則如無出今既遇矣不如戰也夏有石<pb n="6b"/>　成子曰師敗矣子不少湏衆懼盡子䘮師徒何以復<lb/>
　命皆不對又曰子國卿也隕子辱矣子以衆退我此<lb/>
　乃止且告車来甚衆齊師乃止次于鞫居新築人仲<lb/>
　孫于奚救孫桓子桓子是以免既衞人賞之以邑辭<lb/>
　請曲縣繁纓以朝許之　胡氏曰齊師侵虐而以衞<lb/>
　主此戰何也衞侯初與晉同盟于斷道矣又使世子<lb/>
　臧與晉同伐齊矣今又使孫良夫石稷將侵齊及與<lb/>
　師遇石稷欲還良夫不可曰以師伐人遇其師而還<pb n="7a"/>　將謂君何若知不能則如無出今既遇矣不如戰也<lb/>
　遂戰于新築故以衞主之也春秋善解紛貴逺怨而<lb/>
　惡以兵刃相接故書法如此<lb/>
六月癸酉季孫行父臧孫許叔孫僑如公孫嬰齊帥師<lb/>
㑹晉郤克衞孫良夫曹公子首及齊侯戰于鞌齊師敗<lb/>
績<lb/>
　孫桓子還于新築不入遂如晉乞師臧宣叔亦如晉<lb/>
　乞師皆主郤獻子晉侯許之七百乘獻子曰此城濮<pb n="7b"/>　之賦也有先君之明與先大夫之肅故㨗克于先大<lb/>
　夫無能為役請八百乗許之郤克將中軍士燮佐上<lb/>
　軍欒書將下軍韓厥為司馬以救魯衞臧宣叔逆晉<lb/>
　師且道之季文子帥師㑹之及衞地韓獻子將斬人<lb/>
　郤獻子馳將救之至則既斬之矣郤子使速以狥告<lb/>
　其僕曰吾以分謗也師從齊師于莘六月壬申師至<lb/>
　于靡笄之下齊侯使請戰曰子以君師辱于敝邑不<lb/>
　腆敝賦詰朝請見對曰晉與魯衞兄弟也来告曰大<pb n="8a"/>　國朝夕釋憾于敝邑之地寡君不忍使羣臣請于大<lb/>
　國無令輿師淹于君地能進不能退君無所辱命齊<lb/>
　侯曰大夫之許寡人之願也若其不許亦將見也齊<lb/>
　髙固入晉師桀石以投人禽之而乘其車繫桑本焉<lb/>
　以狥齊壘曰欲勇者賈余餘勇癸酉師陳于鞌邴夏<lb/>
　御齊侯逢丑父為右晉解張御郤克鄭丘緩為右齊<lb/>
　侯曰余姑翦滅此而後朝食不介馬而馳之郤克傷<lb/>
　于矢流血及屨未絶鼓音曰余病矣張侯曰自始合<pb n="8b"/>　而矢貫余手及肘余折以御左輪朱殷豈敢言病吾<lb/>
　子忍之緩曰自始合茍有險余必下推車子豈識之<lb/>
　然子病矣張侯曰師之耳目在吾旗鼔進退從之此<lb/>
　車一人殿之可以集事若之何其以病敗君之大事<lb/>
　也擐甲執兵固即死也病未及死吾子勉之左并轡<lb/>
　右援枹而鼓馬逸不能止師從之齊師敗績逐之三<lb/>
　周華不注韓厥夢子輿謂己曰且辟左右故中御而<lb/>
　從齊侯邴夏曰射其御者君子也公曰謂之君子而<pb n="9a"/>　射之非禮也射其左越于車下射其右斃于車中綦<lb/>
　毋張䘮車從韓厥曰請寓乗從左右皆肘之使立于<lb/>
　後韓厥俛定其右逢丑父與公易位將及華泉驂絓<lb/>
　于木而止丑父寢于轏中蛇出于其下以肱擊之傷<lb/>
　而匿之故不能推車而及韓厥執縶馬前再拜稽首<lb/>
　奉觴加璧以進曰寡君使羣臣為魯衞請曰無令輿<lb/>
　師陷入君地下臣不幸屬當戎行無所逃隠且懼奔<lb/>
　辟而忝兩君臣辱戎士敢告不敏攝官承乏丑父使<pb n="9b"/>　公下如華泉取飲鄭周父御佐車宛茷為右載齊侯<lb/>
　以免韓厥獻丑父郤獻子將戮之呼曰自今無有代<lb/>
　其君任患者有一于此將為戮乎郤子曰人不難以<lb/>
　死免其君我戮之不祥赦之以勸事君者乃免之<lb/>
　胡氏曰大國三軍次國二軍魯雖大國而四卿並將<lb/>
　是四軍也當此時舊制猶存尺地皆公室之土也一<lb/>
　民皆公室之兵也上卿行父與僑如嬰齊各帥一軍<lb/>
　㑹戰而臧孫許如晉乞師又逆晉師為之道本不將<pb n="10a"/>　兵特往来晉魯兩軍之間預謀議耳成公初立主幼<lb/>
　國危為季孫一怒掃境内興師而四卿並出肆其忿<lb/>
　慾雖無人乎成公之側有不恤也然後政自季氏出<lb/>
　矣將稱元帥略其副屬辭之體也四卿皆書豈特為<lb/>
　詳内錄哉堅氷之戒亦明矣經之大例受伐者為主<lb/>
　而以此四國及之者以一笑之微殘民毒衆幾獲其<lb/>
　君而怒猶未怠故以四國主之為忿兵之大戒見諸<lb/>
　行事深切著明矣<pb n="10b"/>秋七月齊侯使國佐如師己酉及國佐盟于袁婁<lb/>
　晉師從齊師入自丘輿擊馬陘齊侯使賔媚人賂以<lb/>
　紀甗玉磬與地不可則聽客之所為賔媚人致賂晉<lb/>
　人不可曰必以蕭同叔子為質而使齊之封内盡東<lb/>
　其畝對曰蕭同叔子非他寡君之母也若以匹敵則<lb/>
　亦晉君之母也吾子布大命于諸侯而曰必質其母<lb/>
　以為信其若王命何且是以不孝令也詩曰孝子不<lb/>
　匱永錫爾類若以不孝令于諸侯其無乃非徳類也<pb n="11a"/>　乎先王疆理天下物土之宜而布其利故詩曰我疆<lb/>
　我理南東其畝今吾子疆理諸侯而曰盡東其畝而<lb/>
　已唯吾子戎車是利無顧土宜其無乃非先王之命<lb/>
　也乎反先王則不義何以為盟主其晉實有闕四王<lb/>
　之王也樹徳而濟同欲焉五霸之霸也勤而撫之以<lb/>
　役王命今吾子求合諸侯以逞無疆之欲詩曰布政<lb/>
　優優百祿是遒子實不優而棄百祿諸侯何害焉不<lb/>
　然寡君之命使臣則有辭矣曰子以君師辱于敝邑<pb n="11b"/>　不腆敝賦以犒從者畏君之震師徒撓敗吾子恵徼<lb/>
　齊國之福不泯其社稷使繼舊好唯是先君之敝器<lb/>
　土地不敢愛子又不許請收合餘燼背城借一敝邑<lb/>
　之幸亦云從也况其不幸敢不唯命是聽魯衞諫曰<lb/>
　齊疾我矣其死亡者皆親暱也子若不許讐我必甚<lb/>
　唯子則又何求子得其國寳我亦得地而紓于難其<lb/>
　榮多矣齊晉亦唯天所授豈必晉晉人許之對曰羣<lb/>
　臣帥賦輿以為魯衞請茍有以藉口而復于寡君君<pb n="12a"/>　之恵也敢不唯命是聽禽鄭自師逆公秋七月晉師<lb/>
　及齊國佐盟于袁婁使齊人歸我汶陽之田公㑹晉<lb/>
　師于上鄍賜三帥先路三命之服司馬司空輿師侯<lb/>
　正亞旅皆受一命之服晉師歸范文子後入武子曰<lb/>
　無為吾望爾也乎對曰師有功國人喜以逆之先入<lb/>
　必屬耳目焉是代帥受名也故不敢武子曰吾知免<lb/>
　矣郤伯見公曰子之力也夫對曰君之訓也二三子<lb/>
　之力也臣何力之有焉范叔見勞之如郤伯對曰庚<pb n="12b"/>　所命也克之制也燮何力之有焉欒伯見公亦如之<lb/>
　對曰燮之詔也士用命也書何力之有焉晉侯使鞏<lb/>
　朔獻齊㨗于周王弗見使單襄公辭焉曰蠻夷戎狄<lb/>
　不式王命淫湎毁常王命伐之則有獻㨗王親受而<lb/>
　勞之所以懲不敬勸有功也兄弟甥舅侵敗王略王<lb/>
　命伐之告事而己不獻其功所以敬親暱禁淫慝也<lb/>
　今叔父克遂有功于齊而不使命卿鎮撫王室所使<lb/>
　来撫余一人而鞏伯實来未有職司于王室又奸先<pb n="13a"/>　王之禮余雖欲于鞏伯其敢廢舊典以忝叔父夫齊<lb/>
　甥舅之國也而大師之後也寧不亦淫從其欲以怒<lb/>
　叔父抑豈不可諫誨士莊伯不能對王使委于三吏<lb/>
　禮之如侯伯克敵使大夫告慶之禮降于卿禮一等<lb/>
　王以鞏伯宴而私賄之使相告之曰非禮也勿籍三<lb/>
　年十二月甲戌晉作六軍韓厥趙括鞏朔韓穿荀騅<lb/>
　趙旃皆為卿賞鞌之功也齊侯朝于晉將授玉郤克<lb/>
　趨進曰此行也君為婦人之笑辱也寡君未之敢任<pb n="13b"/>　晉侯享齊侯齊侯視韓厥韓厥曰君知厥也乎齊侯<lb/>
　曰服改矣韓厥登舉爵曰臣之不敢愛死為兩君之<lb/>
　在此堂也　胡氏曰齊國佐如師與楚屈完来一也<lb/>
　然陘之役則曰来盟于師盟于召陵鞌之戰則曰及<lb/>
　國佐盟于袁婁何也荆楚横暴憑陵諸夏齊桓公仗<lb/>
　義聲罪致討威行江漢之上不待加兵而楚人帖服<lb/>
　其書来盟于師者楚人自服而求盟也盟于召陵者<lb/>
　桓公退舍禮與之盟也在春秋時斯為善矣若夫袁<pb n="14a"/>　婁則異于是齊雖侵虐未若荆楚之暴也諸國大夫<lb/>
　含忿積怒至于殺人盈野非有擊强扶弱之心國佐<lb/>
　如師特以賂免非服之也晉大夫又不以徳命使齊<lb/>
　人盡東其畝而以齊君之母為質則亦悖矣由是國<lb/>
　子不可請合餘燼背城借一揖而去之郤克借魯衛<lb/>
　之使以其詞為之請逮乎袁婁而與之盟則汲汲欲<lb/>
　盟者晉也故反以晉人及之若此類見曲直之繩墨<lb/>
　矣是故制敵莫如仗義天下莫大于理而強有力不<pb n="14b"/>　與焉陳氏曰齊桓合九國之師以臨楚屈完来盟于<lb/>
　師桓不欲以臨楚盟屈完也退而盟召陵齊侯使國<lb/>
　佐如師進師于袁婁而後盟國佐且夫屈完不言使<lb/>
　而國佐言使屈完不言使而退盟之于召陵以禮于<lb/>
　楚子國佐言使而進盟之于袁婁以偪齊君桓公之<lb/>
　所不敢而四國之臣敢為之甚矣鞌戰之忿也　愚<lb/>
　按齊侯竭一國之衆而卒取鞌之敗國佐以一言之<lb/>
　善而退四國之師盖得受命不受辭之義故能以一<pb n="15a"/>　言而使四國之大夫汲汲與之盟也惜其如師為齊<lb/>
　行賂而非義服故不得如屈完之見羙于春秋然自<lb/>
　春秋中年以来吐情實以紓國難如宋華元仗大義<lb/>
　以懾強禦如齊國佐亦可謂臨事善變不失其幾能<lb/>
　利社稷者矣<lb/>
八月壬午宋公鮑卒<lb/>
庚寅衛侯速卒<lb/>
　晉三子自役弔焉哭于大門之外衞人逆之婦人哭<pb n="15b"/>　于門内送亦如之遂常以葬<lb/>
取汶陽田<lb/>
　公羊曰汶陽田者何鞌之賂也胡氏曰汶陽之田本<lb/>
　魯田也取者得非其有之稱不曰復而謂之取何也<lb/>
　恃大國兵力一戰勝齊得其故壤而不請于天王以<lb/>
　正疆理則取之不以其道與得非其有奚異乎髙氏<lb/>
　曰春秋之義以治易亂不以亂易亂所正者本而已<lb/>
　凡取人之有其惡易見而取已之舊不以其道者其<pb n="16a"/>　惡難知聖人所書亦正名曰取所以顯微也樸鄉吕<lb/>
　氏曰歸者其意也取者我也非其志也于後齊復事<lb/>
　晉故八年使韓穿来言歸之于齊然此年齊歸我田<lb/>
　書曰取八年齊取我田乃曰歸者取之自晉歸之自<lb/>
　晉以見魯國之命制于晉而已故雖我田也而不得<lb/>
　偃然有之其猶寄爾故齊歸我田書曰取猶若取之<lb/>
　于外也齊取我田書曰歸猶若齊之所有也<lb/>
冬楚師鄭師侵衛<pb n="16b"/>　胡氏曰魯衛受盟于晉從于伐齊故楚為陽橋之役<lb/>
　令尹子重曰師衆而後可于是王卒盡行二國稱師<lb/>
　著其衆也髙氏曰鄭伯背中國之盟反從楚人以入<lb/>
　中國而首伐衛䘮是授戈與冦而攻其親戚也罪不<lb/>
　勝誅矣春秋並楚稱師而列鄭于下所以深罪之也<lb/>
　董仲舒曰伐䘮無義叛盟無信無義無信故惡之<lb/>
十有一月公㑹楚公子嬰齊于蜀<lb/>
　胡氏曰侵衛則書侵我師于蜀致賂納質没而不書<pb n="17a"/>　非諱也書其重者則莫重乎其以中國諸侯降班失<lb/>
　列下與荆蠻之大夫㑹也季孫行父為國上卿當使<lb/>
　其君尊榮其民免于侵陵之患而危辱至此特起于<lb/>
　忿忮肆其褊心而不知制之以禮也髙郵孫氏曰春<lb/>
　秋之義公及大夫則没大夫而稱人不與大夫而敵<lb/>
　公也公之罪則書公書大夫之名言公之為彼敵者<lb/>
　有以取之也嬰齊荆楚之大夫而公親與之㑹盖公<lb/>
　將去中國而從荆蠻也書公㑹楚公子嬰齊罪公也<pb n="17b"/>　家氏曰晉以魯衛之故大舉伐齊以治其憑陵之罪<lb/>
　晉可謂有徳于魯轍未及息遽為此行成公幼無所<lb/>
　知凡皆季氏所為耳書公㑹楚公子嬰齊著其棄晉<lb/>
　即楚以望國之君而屈于楚之公子也衛猶以被兵<lb/>
　而服魯直為虚聲所脅是故春秋責之深不復為之<lb/>
　諱髙氏曰公子嬰齊荆蠻之種類僣稱王子者也至<lb/>
　是楚已強盛交政中國聖人從列國之例稱公子陳<lb/>
　氏曰自屈完以来楚大夫皆無氏族也而書公子自<pb n="18a"/>　嬰齊始<lb/>
丙申公及楚人秦人宋人陳人衛人鄭人齊人曹人邾<lb/>
人薛人鄫人盟于蜀<lb/>
　宣公使求好于楚莊王卒宣公薨不克作好公即位<lb/>
　受盟于晉㑹晉伐齊衛人不行使于楚而亦受盟于<lb/>
　晉從于伐齊故楚令尹子重為陽橋之役以救齊將<lb/>
　起師子重曰君弱羣臣不如先大夫師衆而後可詩<lb/>
　曰濟濟多士文王以寧夫文王猶用衆况吾儕乎且<pb n="18b"/>　先君莊王屬之曰無徳以及逺方莫如恵恤其民而<lb/>
　善用之乃大户已責逮鰥救乏赦罪悉師王卒盡行<lb/>
　彭名御戎蔡景公為左許靈公為右二君弱皆強冠<lb/>
　之冬楚師侵衛遂侵我師于蜀使臧孫往曰楚逺而<lb/>
　乆固將退矣無功而受名臣不敢楚侵及陽橋孟孫<lb/>
　請往賂之以執斵執鍼織絍皆百人公衡為質以請<lb/>
　盟楚人許平十一月公及楚公子嬰齊蔡侯許男秦<lb/>
　右大夫説宋華元陳公孫寧衛孫良夫鄭公子去疾<pb n="19a"/>　及齊國之大夫盟于蜀于是乎畏晉而竊與楚盟楚<lb/>
　師及宋公衡逃歸臧宣叔曰衡父不忍數年之不宴<lb/>
　以棄魯國國將如之何誰居後之人必有任是夫國<lb/>
　棄矣是行也晉辟楚畏其衆也　程子曰楚為强盛<lb/>
　陵轢中國諸侯茍能保固疆圉要結鄰好豈有不能<lb/>
　自存之理乃懼而服從與之盟約故皆稱人責諸侯<lb/>
　則魯可知也胡氏曰盟而魯與必先書公尊内也次<lb/>
　書主盟者衆所推也此書公及楚人則知主盟者楚<pb n="19b"/>　也經于魯君盟㑹不信則諱公而不書不臣則諱公<lb/>
　而不書棄中國從僣亂則諱公而不書蜀之盟棄晉<lb/>
　從楚書公不諱何也事同而既貶則從同同正始之<lb/>
　義也從荆楚而與盟既諱公于僖十九年齊之盟矣<lb/>
　是以于此不諱而人諸國之卿以見意謝氏曰蜀魯<lb/>
　地盟在魯地雖外為主亦書及賓主之辭也家氏曰<lb/>
　前此晉敗于邲楚莊猶不得以號召諸侯今晉勝于<lb/>
　鞌楚共乃能㑹十一國之君大夫而為蜀之盟何也<pb n="20a"/>　夷狄之憑陵中國未有無釁而動者也晉以郤克季<lb/>
　孫之怒大舉伐齊敗之鞌盟之袁婁少伸前日屈辱<lb/>
　之憾而齊頃遂與楚合導之以為此来晉欲禦楚懼<lb/>
　齊人之議其後欲更伐齊懼楚人之乗其間坐是莫<lb/>
　如之何楚既入中原侵衛脅魯大㑹諸侯莫敢不至<lb/>
　是以為此盟正由得齊故也春秋此㑹責魯罪齊徧<lb/>
　責中國之諸侯為其甘從僣亂而不以為悔也故魯<lb/>
　與于夷㑹而不為之諱責之深矣齊霸國也毎序亞<pb n="20b"/>　晉今降于衞鄭之下罪之深矣髙氏曰蔡許不列者<lb/>
　先己屬楚失位不君又不可人之于大夫之間故没<lb/>
　而不書也蘇氏曰楚自城濮之敗不競于晉莊王雖<lb/>
　入陳圍鄭及宋而未嘗合諸侯及蜀之盟諸侯從之<lb/>
　者十一國晉不敢爭然諸侯猶畏晉而竊與之盟耳<lb/>
　其後四十三年晉趙武楚屈建合諸侯于宋然後晉<lb/>
　楚之從得交相見又八年楚靈王求諸侯于晉晉人<lb/>
　許之然後諸侯始得從楚皆蜀之盟啔之也<pb n="21a"/>三年春王正月公㑹晉侯宋公衞侯曹伯伐鄭<lb/>
　諸侯伐鄭次于伯牛討邲之敗也遂東侵鄭鄭公子<lb/>
　偃帥師禦之使東鄙覆諸鄤敗諸丘輿皇戌如楚獻<lb/>
　㨗　髙氏曰宋魯曹衞雖盟于蜀猶不敢背晉故罷<lb/>
　盟而遂㑹晉伐鄭以鄭罪為當討故春秋正諸國之<lb/>
　爵以示義謝氏曰蜀盟之後晉侯伐鄭而四國復從<lb/>
　則晉力之猶足以合諸侯而用之也景公能明信義<lb/>
　以懐服邦國則楚安有今日之暴哉蜀盟之後繼書<pb n="21b"/>　晉侯伐鄭與之也先君未葬而宋共衞定以成君㑹<lb/>
　伐書爵著其惡也家氏曰三國之大夫方盟楚于蜀<lb/>
　而其君乃㑹晉伐鄭盟楚伐鄭事之不得兼者春秋<lb/>
　不以為貶何哉存晉霸也春秋為盟國主不為楚人<lb/>
　謀也楚横行中原脅從諸夏秦齊宋魯皆與盟盛矣<lb/>
　而非春秋之所與晉㑹諸侯三國僅從弱矣而春秋<lb/>
　嘉之為中國喜也伐鄭所以攘楚攘楚所以尊中國<lb/>
　魯宋衞去强盛之楚而從衰弱之晉以伐有罪之國<pb n="22a"/>　是春秋所以嘉也觀前之㑹十有一國之君大夫皆<lb/>
　與一以人書此四國僅從而書爵見春秋之權衡矣<lb/>
辛亥葬衞穆公<lb/>
二月公至自伐鄭<lb/>
甲子新宫災三日哭<lb/>
　常山劉氏曰春秋宗廟之事得禮不書凡書著其失<lb/>
　也廟災而哭于禮合矣此何以書廟災所以哭者為<lb/>
　神靈之所止而遭變焉斯人情之所宜哀也新宫者<pb n="22b"/>　宣公也不曰宣宫者神主未遷也知然者丹楹刻桷<lb/>
　皆稱桓宫此不舉諡故知其未遷也宫成而主未入<lb/>
　遇災而哭何禮哉宣公薨至是二十八月緩于遷主<lb/>
　可知矣言災而不恭之意亦自見矣謝氏曰書新宫<lb/>
　災著其不敬也書三日而哭著其非禮也成公之不<lb/>
　得于親宣公之不祐于天其義皆見于此矣<lb/>
乙亥葬宋文公<lb/>
　始厚葬用蜃炭益車馬始用殉重器備椁有四阿棺<pb n="23a"/>　有翰檜君子謂華元樂舉于是乎不臣臣治煩去惑<lb/>
　者也是以伏死而爭今二子者君生則縱其惑死又<lb/>
　益其侈是棄君于惡也何臣之為　胡氏曰考于經<lb/>
　未有以驗其厚也數其葬之月則信然矣天子七月<lb/>
　諸侯五月大夫三月士踰月以降殺遲速為禮之節<lb/>
　不可亂也文公之卒國家安靖外無危難曷為越禮<lb/>
　踰時逮乎七月而後克襄事哉故知華元樂舉之棄<lb/>
　君于惡而益其侈無疑矣夫禮之厚薄稱人情而為<pb n="23b"/>　之者也宋公在殯而離次出境從金革之事哀戚之<lb/>
　情忘矣顧欲厚葬其君親此非有所不忍于死者特<lb/>
　欲誇耀無知之人耳世衰道微禮法既壊無以制其<lb/>
　侈心至于秦漢之間窮竭民力以事丘壠其禍有不<lb/>
　可勝言者春秋據事直書其失自見豈不為永戒哉<lb/>
夏公如晉<lb/>
　拜汶陽之田　髙氏曰著魯受田之重如此而晉輕<lb/>
　奪之有以知晉之無以令天下亦見魯之土地不能<pb n="24a"/>　自保也<lb/>
鄭公子去疾帥師伐許<lb/>
　許恃楚而不事鄭鄭子良伐許　陳氏曰鄭初書大<lb/>
　夫將也髙氏曰鄭自荀林父敗績之後不復與諸夏<lb/>
　通然許亦事楚耳而鄭反伐之者以其恃楚而弗附<lb/>
　已也張氏曰晉方怒鄭之不服其為國未有底止也<lb/>
　乃怒許之不事已而使大夫動大衆以伐之特書大<lb/>
　夫専伐之罪所以見其興兵之不度徳量力也<pb n="24b"/>公至自晉<lb/>
　胡氏曰宣公薨至是三年之䘮畢矣宜入朝京師見<lb/>
　天子受王命然後歸而即政可也不朝于周以拜汶<lb/>
　陽田之故而往朝于晉其行事悖矣此春秋所為作<lb/>
　也<lb/>
秋叔孫僑如帥師圍棘<lb/>
　取汶陽之田棘不服故圍之　胡氏曰復故地而民<lb/>
　不聽至于命上將用大師環其邑而攻之何也魯于<pb n="25a"/>　是時初税畝作丘甲税役日益重矣棘雖復歸故國所<lb/>
　以不願為之民也歟成公不知薄税歛輕役力修徳<lb/>
　政以来之而肆其兵力雖得之亦必失之矣<lb/>
大雩<lb/>
晉郤克衞孫良夫伐廧咎如<lb/>
　討赤狄之餘焉廧咎如潰　家氏曰克與良夫得志<lb/>
　于鞌不知自戢更為此舉春秋書之誅善戰也楚方<lb/>
　躏藉中原晉人不務修明霸業圖其逺者大者既滅<pb n="25b"/>　赤狄又伐留吁以為未快復興此役春秋惡之屢書<lb/>
　皆所以貶<lb/>
冬十有一月晉侯使荀庚來聘　衞侯使孫良夫來聘<lb/>
丙午及荀庚盟丁未及孫良夫盟<lb/>
　十一月晉侯使荀庚來聘且尋盟衞侯使孫良夫來<lb/>
　聘且尋盟公問諸臧宣叔曰中行伯之于晉也其位<lb/>
　在三孫子之于衞也位為上卿將誰先對曰次國之<lb/>
　上卿當大國之中中當其下下當其上大夫小國之<pb n="26a"/>　上卿當大國之下卿中當其上大夫下當其下大夫<lb/>
　上下如是古之制也衞在晉不得為次國晉為盟主<lb/>
　其將先之丙午盟晉丁未盟衞　陳氏曰聘而遂盟<lb/>
　之于是始謝氏曰公如晉故荀庚来聘公為衞伐鄭<lb/>
　故孫良夫来聘聘而後盟我及之盟也故二盟皆書<lb/>
　及魯與二卿各為盟故盟不同日盟在國則公為主<lb/>
　可知故不書公家氏曰先書晉侯使荀庚来聘衞侯<lb/>
　使孫良夫来聘其聘皆君命也繼書丙午及荀庚盟<pb n="26b"/>　丁未及孫良夫盟其盟者魯人求與之為盟也高氏<lb/>
　曰二國既以禮来聘宜相親信乃反疑忌至于歃血<lb/>
　盟誓此非講信修睦之道劉氏意林曰荀庚良夫不<lb/>
　務引其君當道而生事専命為非禮不信以干先王<lb/>
　之典非人臣之操也樸鄉吕氏曰明魯不當要盟諸<lb/>
　大夫不當自盟也何以知之桓十四年鄭伯使弟語<lb/>
　来盟宣七年衞侯使孫良夫来盟則是来盟者其君<lb/>
　使之也今但曰使来聘則是其君之所使者来聘而<pb n="27a"/>　已非来盟也魯之為要盟可知矣<lb/>
鄭伐許<lb/>
　程子曰鄭附楚于一年而再伐許故夷之胡氏曰稱<lb/>
　國以伐外之也晉楚爭鄭鄭兩事焉及邲之役于是<lb/>
　乎専意事楚不通中華晉雖加兵終莫之聽至此一<lb/>
　嵗而再伐許甚矣利在中國則從中國利在荆蠻則<lb/>
　從荆蠻而不擇于義之可否以為去就其不同于異<lb/>
　類者幾希春秋之法知利而不知義者則外之所以<pb n="27b"/>　懲惡也以為告辭略而從告乃實録耳一字為褒貶<lb/>
　義安在也家氏曰鄭襄怙楚人為己之覆以兵加許<lb/>
　嵗至于再是必欲覆其宗社而後己許卒為鄭所併<lb/>
　襄實啟之春秋狄鄭良以是故陳氏曰外秦而後外<lb/>
　鄭微秦鄭中國無大亂矣<lb/>
四年春宋公使華元来聘<lb/>
　通嗣君也<lb/>
三月壬申鄭伯堅卒<pb n="28a"/>杞伯来朝<lb/>
　歸叔姬故也<lb/>
夏四月甲寅臧孫許卒<lb/>
公如晉<lb/>
　晉侯見公不敬季文子曰晉侯必不免　謝氏曰公<lb/>
　此年如晉以㑹楚嬰齊及楚人盟于蜀故也人君所<lb/>
　舉不可不謹<lb/>
葬鄭襄公<pb n="28b"/>秋公至自晉<lb/>
　公至自晉欲求成于楚而叛晉季文子曰不可晉雖<lb/>
　無道未可叛也國大臣睦而邇于我諸侯聽焉未可<lb/>
　以貳史佚之志有之曰非我族類其心必異楚雖大<lb/>
　非吾族也其肯字我乎公乃止　家氏曰魯成始與<lb/>
　晉人連兵伐齊以有鞌之勝謂當與晉為睦曽未幾<lb/>
　日率先諸侯受盟于楚猶幸晉人之無討也去年如<lb/>
　晉今年又如晉正所以救目前之過一不為所禮又<pb n="29a"/>　將叛而即楚不能自治其國使在我者隠然可恃故<lb/>
　楚之強足以動之晉之慢足以移之春秋于公從楚<lb/>
　適晉備書而無所諱貶也<lb/>
冬城鄆<lb/>
　家氏曰此為齊備春秋譏魯人不務安静而輕于用<lb/>
　民力鄆雖城何益哉<lb/>
鄭伯伐許<lb/>
　冬十一月鄭公孫申帥師疆許田許人敗諸展陂鄭<pb n="29b"/>　伯伐許取鉏任泠敦之田晉欒書將中軍荀首佐之<lb/>
　士燮佐上軍以救許伐鄭取汜祭楚子反救鄭鄭伯<lb/>
　與許男訟焉皇戌攝鄭伯之辭子反不能決也曰君<lb/>
　若辱在寡君寡君與其二三臣共聽兩君之所欲成<lb/>
　其可知也不然側不足以知二國之成　髙氏曰鄭<lb/>
　伯䘮未踰年而興師伐許春秋以其薄恩于父失其<lb/>
　子心有速成君之意故不復稱子如其意稱伯胡氏<lb/>
　曰前此鄭襄公伐許既外之矣今悼公又伐許乃復<pb n="30a"/>　稱爵何也䘮未踰年稱爵所以著其惡也薛氏曰去<lb/>
　嵗比鄭于楚今嵗新䘮稱爵為亂甚于楚也<lb/>
五年春王正月杞叔姬来歸<lb/>
　穀梁氏曰婦人之義嫁曰歸反曰来歸胡氏曰前書<lb/>
　杞伯来朝左氏以為歸叔姬也此書杞叔姬来歸則<lb/>
　出矣家氏曰春秋之世倫分廢缺夫婦之道乖矣然<lb/>
　亦有歸而未絶者見之經𫝊可考也聖人立教有以<lb/>
　出而允于義者有以出而悖于禮者未嘗不開其改<pb n="30b"/>　過遷善之門夫豈以遂非而不復者為是乎杞伯来<lb/>
　朝之明年而後叔姬乃歸此與他悖義之出不可同<lb/>
　日語矣必叔姬自不安于杞或以疾而求歸非杞絶<lb/>
　之也故其卒杞復逆䘮以葬見同穴之義有以知其<lb/>
　非悖義之絶故其歸也卒也猶繫之杞至其逆䘮又<lb/>
　許之以逆而無貶辭　愚按叔姬之歸非絶于杞家<lb/>
　氏説是矣然婦人既嫁非歸寧父母無歸道今叔姬<lb/>
　非歸寧而歸魯則歸不以道矣以杞夫人而死于魯<pb n="31a"/>　則死非其所矣此春秋所以以為非常事而書之也<lb/>
　歟<lb/>
仲孫蔑如宋<lb/>
　報華元也<lb/>
夏叔孫僑如㑹晉荀首于榖<lb/>
　晉荀首如齊逆女故宣伯餫諸穀　愚按穀齊地他<lb/>
　國之大夫非過吾境而使大夫野饋以㑹之非禮也<lb/>
　若僑如自以私情出境而㑹他國之大夫則尤専恣<pb n="31b"/>　之甚者也故春秋謹而書之<lb/>
梁山崩<lb/>
　梁山崩晉侯以𫝊召伯宗伯宗辟重曰辟𫝊重人曰<lb/>
　待我不如㨗之速也問其所曰綘人也問綘事焉曰<lb/>
　梁山崩將召伯宗謀之問將若之何曰山有朽壤而<lb/>
　崩可若何國主山川故山崩川竭君為之不舉降服<lb/>
　乗縵徹樂出次祝幣史辭以禮焉其如此而已雖伯<lb/>
　宗若之何伯宗請見之不可遂以告而從之　公羊<pb n="32a"/>　氏曰外異不書此何以書為天下記異也髙郵孫氏<lb/>
　曰春秋災異及于天下者不以國書許氏曰山崩之<lb/>
　歳定王崩周室日微又二年吴兵始犯中國卒與晉<lb/>
　爭盟于黄池王霸道盡家氏曰周自東遷頼二霸以<lb/>
　存齊既衰獨有晉在而比歳以来君庸臣貪坐隳霸<lb/>
　業晉之削中國之憂也意舊史必書晉梁山崩春秋<lb/>
　削之惟書梁山崩實為天下記異也胡氏曰絳人之<lb/>
　語于禮文備矣而未及其實也夫降服乗縵徹樂出<pb n="32b"/>　次祝幣史辭六者禮之文也古之遭變而外為此文<lb/>
　者必有恐懼修省之心主于内若成湯以六事檢身<lb/>
　髙宗克正厥事宣王側身修行欲銷去之是也徒舉<lb/>
　其文而無實以先之何足以弭災變乎夫國主山川<lb/>
　至于崩竭當時諸侯未聞有戒心而修徳也故自是<lb/>
　而後六十年間弑君十有四亡國三十有二其應亦<lb/>
　憯矣春秋不明著其事應而事應且存其可忽諸<lb/>
秋大水<pb n="33a"/>冬十有一月己酉天王崩<lb/>
十有二月己丑公㑹晉侯齊侯宋公衞侯鄭伯曹伯邾<lb/>
子杞伯同盟于蟲牢<lb/>
　許靈公愬鄭伯于楚六月鄭悼公如楚訟不勝楚子<lb/>
　執皇戌及子國故鄭伯歸使公子偃請成于晉秋八<lb/>
　月鄭伯及晉趙同盟于垂棘冬同盟于蟲牢鄭服也<lb/>
　宋公子圍龜為質于楚而歸華元享之請鼔譟以出<lb/>
　鼓譟以復入日習攻華氏宋公殺之諸侯謀復㑹宋<pb n="33b"/>　公使向為人辭以子靈之難　程子曰天王崩而㑹<lb/>
　盟不廢書同見其皆不臣家氏曰于幽之盟喜其同<lb/>
　也新城斷道而書同幸其猶同乎中國也至是書同<lb/>
　則例之變也天王崩告命已行于天下而諸侯不戚<lb/>
　不奔相與為此盟無王之罪大矣春秋于王崩之後<lb/>
　繼書同盟貶也<lb/>
六年春王正月公至自㑹<lb/>
　鄭伯如晉拜成<pb n="34a"/>二月辛巳立武宫<lb/>
　季文子以鞌之功立武宫　公羊氏曰武宫者武公<lb/>
　之宫也立者不宜立也髙氏曰武公伯禽之𤣥孫獻<lb/>
　公之子胡氏曰䘮事即逺有進而無退宫廟即逺有<lb/>
　毁而無立故二昭二穆與太祖之廟而五者諸侯之<lb/>
　廟制也武公至是歴十一世其毁已乆而輙立焉非<lb/>
　即逺有終之意劉氏意林曰魯諸侯也僭天子之禮<lb/>
　雖欲尊其祖鬼神不享也而學者習于魯之故明堂<pb n="34b"/>　位更侈大而稱之曰魯公之廟文世室武公之廟武<lb/>
　世室人之迷固乆矣夫其以僭為典此春秋所為作<lb/>
取鄟<lb/>
　胡氏曰鄟微國也書取者滅之也滅而書取為君隠<lb/>
　也項亦國也其書滅者以僖公在㑹季孫所為故直<lb/>
　書其事而不隠此春秋尊君抑臣以辨上下謹于微<lb/>
　之意也人倫之際差之毫釐謬以千里故仲尼特立<lb/>
　此義以示後世臣子使以道事君而無朋附權臣之<pb n="35a"/>　惡<lb/>
衞孫良夫帥師侵宋<lb/>
　三月晉伯宗夏陽說衞孫良夫甯相鄭人伊雒之戎<lb/>
　陸渾蠻氏侵宋以其辭㑹也師于鍼衞人不保説欲<lb/>
　襲衞曰雖不可入多俘而歸有罪不及死伯宗曰不<lb/>
　可衞唯信晉故師在其郊而不設備若襲之是棄信<lb/>
　也雖多衞俘而晉無信何以求諸侯乃止師還衞人<lb/>
　登陴　愚按𫝊稱晉衞鄭人與伊雒陸渾之戎侵宋<pb n="35b"/>　而經獨書衞孫良夫者豈此舉衞志也歟杜氏謂經<lb/>
　唯書衞獨衞告未知是否<lb/>
夏六月邾子来朝<lb/>
公孫嬰齊如晉<lb/>
　子叔聲伯如晉命伐宋<lb/>
壬申鄭伯費卒<lb/>
秋仲孫蔑叔孫僑如帥師侵宋<lb/>
　晉命也　胡氏曰魯遣二卿為主將動大衆有事于<pb n="36a"/>　宋而以侵書者潛師侵掠無名之意盖陋之也于衞<lb/>
　孫良夫亦然上三年嘗㑹宋衞同伐鄭矣次年宋使<lb/>
　華元来聘通嗣君矣又次年魯使仲孫蔑報華元矣<lb/>
　是年冬鄭伯背楚求成于晉而魯衞與宋又同盟于<lb/>
　蟲牢矣今而有事于宋上卿授鉞大衆就行而師出<lb/>
　無名可乎故特書侵以罪之後二年宋来納幣請伯<lb/>
　姬焉則此師為晉而舉非魯志明矣兵戎有國之重<lb/>
　事邦交人道之大倫聽命于人不得已焉將能立乎<pb n="36b"/>　春秋所以罪之也<lb/>
楚公子嬰齊帥師伐鄭<lb/>
　鄭從晉故也　陳氏曰楚初書大夫將也自是必圍<lb/>
　滅也而後貶人之胡氏曰荆楚僭號稱王聖人比諸<lb/>
　叛亂而不赦者大一統以存周使明著于君臣之義<lb/>
　也鄭能棄逆効順是遷善改過出幽谷而遷喬木也<lb/>
　嬰齊為是帥師因其䘮而伐之不義甚矣經所以深<lb/>
　惡之也書卿帥師伐鄭于文無貶辭何以知其深惡<pb n="37a"/>　楚也下書欒武子帥師救鄭則知之矣凡書救者未<lb/>
　有不善之也而伐者之罪著矣<lb/>
冬季孫行父如晉<lb/>
　晉人謀去故絳諸大夫皆曰必居郇瑕氏之地沃饒<lb/>
　而近盬國利君樂不可失也韓獻子將新中軍且為<lb/>
　僕大夫公揖而入獻子從公立于寢庭謂獻子曰何<lb/>
　如對曰不可郇瑕氏土薄水淺其惡易覯易覯則民<lb/>
　愁民愁則墊隘于是乎有沉溺重膇之疾不如新田<pb n="37b"/>　土厚水深居之不疾有汾澮以流其惡且民從教十<lb/>
　世之利也夫山澤林盬國之寳也國饒則民驕逸近<lb/>
　寳公室乃貧不可謂樂公説從之夏四月丁丑晉遷<lb/>
　于新田冬季文子如晉賀遷也　許氏曰仲孫蔑叔<lb/>
　孫僑如公孫嬰齊季孫行父有如必書相望于春秋<lb/>
　大夫張也<lb/>
晉欒書帥師救鄭<lb/>
　與楚師遇于繞角楚師還晉師遂侵蔡楚公子申公<pb n="38a"/>　子成以申息之師救蔡禦諸桑隧趙同趙括欲戰請<lb/>
　于武子武子將許之知莊子范文子韓獻子諌曰不<lb/>
　可吾来救鄭楚師去我吾遂至于此是遷戮也戮而<lb/>
　不已又怒楚師戰必不克雖克不令成師以出而敗<lb/>
　楚之二縣何榮之有焉若不能敗為辱已甚不如還<lb/>
　也乃遂還于是軍帥之欲戰者衆或謂欒武子曰聖<lb/>
　人與衆同欲是以濟事子盍從衆子為大政將酌于<lb/>
　民者也子之佐十一人其不欲戰者三人而已欲戰<pb n="38b"/>　者可謂衆矣商書曰三人占從二人衆故也武子曰<lb/>
　善鈞從衆夫善衆之主也三卿為主可謂衆矣從之<lb/>
　不亦可乎　胡氏曰晉楚遇于桑隧軍帥之欲戰者<lb/>
　八人武子遂還則無功也亦何善之有曰此欒書之<lb/>
　所為善也兩軍相加兵刃既接折馘執俘計功受賞<lb/>
　非仁人之心王者之事故次于陘而屈完服者齊桓<lb/>
　也㑹于蕭魚而鄭不叛者晉悼也武子之能不遷戮<lb/>
　而知還亦庶幾哉　愚按晉人救鄭與楚遇于繞角<pb n="39a"/>　楚師已還則鄭無事于救矣晉又從而侵蔡是遷怒<lb/>
　耳遇楚救而不戰善改過也故春秋書救鄭無貶辭<lb/>
　<lb/>
　<lb/>
　<lb/>
　<lb/>
　<lb/>
　<pb n="39b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷二十五<lb/>
</p>

  </div>
            <div>
                <head>春秋闕疑卷二十六</head>
    <p>
<pb n="1a"/>欽定四庫全書<lb/>
　春秋闕疑卷二十六　　　　元　鄭玉　撰<lb/>
七年春王正月鼷鼠食郊牛角改卜牛鼷鼠又食其角<lb/>
乃免牛<lb/>
　穀梁氏曰郊牛日展斛角而知傷展道盡矣所以備<lb/>
　災之道不盡也改卜牛鼷鼠又食其角則亡乎人矣<lb/>
　非人之所能也所以免有司之過也家氏曰春秋魯<lb/>
　郊或譏失禮或以紀異僖之始卜譏失禮也宣成定<pb n="1b"/>　哀之牛傷則以紀異也許氏曰小害大下賊上食而<lb/>
　又食三桓子孫相繼之象宣公有虞三桓之志至成<lb/>
　始弗戒矣<lb/>
吴伐郯<lb/>
　吴伐郯郯成季文子曰中國不振旅蠻夷入伐而莫<lb/>
　之或恤無弔者也夫　胡氏曰稱國以伐外之也吴<lb/>
　本太伯之後以族屬言則周之伯父何以外也為其<lb/>
　僭天子之大號也按國語云命圭有命固曰吴伯不<pb n="2a"/>　曰吴王然則吴本伯國後雖益熾浸與中國㑹盟進<lb/>
　而書爵不過曰子亦不以本爵與之故紀于禮書曰<lb/>
　四夷雖大皆曰子此春秋之法仲尼之制也而以為<lb/>
　不敢擅進退諸侯亂名實者誤矣許氏曰吴自夀夢<lb/>
　得申公巫臣而為楚患夷狄相攻不志也伐郯之役<lb/>
　兵連上國于是始見于春秋<lb/>
夏五月曹伯來朝<lb/>
不郊猶三望<pb n="2b"/>　髙氏曰免牛則不郊矣復書不郊者以吴曹事隔其<lb/>
　文故以三望起也<lb/>
秋楚公子嬰齊帥師伐鄭公㑹晉侯齊侯宋公衞侯曹<lb/>
伯莒子邾子杞伯救鄭八月戊辰同盟于馬陵<lb/>
　鄭子良相成公以如晉見且拜師秋楚子重伐鄭師<lb/>
　于汜諸侯救鄭鄭共仲侯羽軍楚師囚鄖公鍾儀獻<lb/>
　諸晉八月同盟于馬陵尋蟲牢之盟且莒服故也晉<lb/>
　人以鍾儀歸囚諸軍府　程子曰諸侯同心病楚胡<pb n="3a"/>　氏曰楚人軍旅數起頻年伐鄭以其背已而從諸夏<lb/>
　也與楚莊之討徴舒而入陳異矣書大夫之名氏書<lb/>
　帥師書伐而無貶辭者所謂不待貶絶而罪自見者<lb/>
　也晉合八國之君親往救鄭則攘冦亂安中國之師<lb/>
　也欲著其善故特書救鄭以羙之言救則楚罪益明<lb/>
　而鄭能去逆効順善亦著矣前此晉遣上将諸國不<lb/>
　與此則其君自行而㑹合諸國則楚人暴横憑陵諸<lb/>
　夏之勢益張亦可見矣故盟于馬陵而書同盟者同<pb n="3b"/>　病楚也家氏曰爵諸侯而書救鄭褒之也春秋為中<lb/>
　國慮晉人稍能自振則動色以褒之楚人盛兵憑陵<lb/>
　則屢書以斥之是役也不書戰而言盟楚避晉也重<lb/>
　以吴入州来故楚人奔命自救不暇亦中國自治之<lb/>
　機<lb/>
公至自㑹<lb/>
吴入州来<lb/>
　二年楚之討陳夏氏也莊王欲納夏姬申公巫臣曰<pb n="4a"/>　不可君召諸侯以討罪也今納夏姬貪其色也王乃<lb/>
　止子反欲取之申公巫臣不可而止巫臣自聘諸鄭<lb/>
　及共王即位將為陽橋之役使屈巫聘于齊且告師<lb/>
　期及鄭以夏姬行奔晉為邢大夫子重亦怨巫臣以<lb/>
　取申吕為賞田于是子重子反殺巫臣之族分其室<lb/>
　子重取子閻之室使沈尹與王子罷分子蕩之室子<lb/>
　反取黒要與清尹之室巫臣自晉遺二子書曰爾以<lb/>
　讒慝貪惏事君而多殺不辜余必使爾罷於奔命以<pb n="4b"/>　死巫臣請使吴晉侯許之吴子夀夢説之乃通吴于<lb/>
　晉以兩之一卒適吴舍偏兩之一焉與其射御教吴<lb/>
　乗車教之戰陳教之叛楚寘其子狐庸焉使為行人<lb/>
　于吴吴始伐楚伐巢伐徐子重奔命馬陵之㑹吴入<lb/>
　州来子重自鄭奔命子重子反于是乎一嵗七奔命<lb/>
　蠻夷屬于楚者吴盡取之是以始大通吴於上國<lb/>
　陳氏曰吴楚交兵不書至是始書之吴之為蠻乆矣<lb/>
　其不敢自列于諸夏而晉求之急將以罷楚也楚罷<pb n="5a"/>　晉亦不復伯矣入州来不可以不録其始也家氏曰<lb/>
　州来楚邑或以為楚之附庸直書州来以其要害之<lb/>
　地吴楚所必爭吴得之可以制楚亦猶諸侯城鄭虎<lb/>
　牢不書鄭以為中國要害之地城之而鄭服楚不敢<lb/>
　爭也<lb/>
冬大雩<lb/>
衞孫林父出奔晉<lb/>
　衞定公惡孫林父冬孫林父出奔晉衞侯如晉晉反<pb n="5b"/>　戚焉　家氏曰春秋中年諸侯之大夫外交强國以<lb/>
　抗其君衞之孫魯之季其尤也林父自結于晉之權<lb/>
　臣為日乆矣至是奔晉挾盟主以控其上未幾反國<lb/>
　值衞衎繼世不能君林父乗而作亂稱兵犯上逐其<lb/>
　君而立己之所善公子卒之入戚以叛為衞患者幾<lb/>
　四十年晉實主之衞事晉無違晉之昏君強大夫黨<lb/>
　其叛臣為之羽翼何以勸人臣之事君者衞獻魯昭<lb/>
　所以失國晉實為之也<pb n="6a"/>八年春晉侯使韓穿来言汶陽之田歸之于齊<lb/>
　季文子餞之私焉曰大國制義以為盟主是以諸侯<lb/>
　懐徳畏討無有貳心謂汶陽之田敝邑之舊也而用<lb/>
　師于齊使歸諸敝邑今有二命曰歸諸齊信以行義<lb/>
　義以成命小國所望而懐也信不可知義無所立四<lb/>
　方諸侯其誰不解體詩曰女也不爽士貳其行士也<lb/>
　㒺極二三其徳七年之中一與一奪二三孰甚焉士<lb/>
　之二三猶喪妃耦而况覇主覇主將徳是以而二三<pb n="6b"/>　之其何以長有諸侯乎詩曰猶之未逺是用大諫行<lb/>
　父懼晉之不逺猶而失諸侯也是以敢私言之　髙<lb/>
　氏曰汶陽之田魯國之舊嘗為齊所取矣鞌之戰齊<lb/>
　請盟晉命齊反魯衞侵地故我得復而取之今齊事<lb/>
　晉晉乃使韓穿来命魯復歸之齊夫魯國之分地先<lb/>
　君受之于天子晉不當為齊請于魯齊不當求之于<lb/>
　晉韓穿為晉卿不當為齊言于魯魯不當以晉侯之<lb/>
　命遂以先祖之分地與齊陸氏曰參譏齊魯晉也謝<pb n="7a"/>　氏曰齊之害我封境也晉命歸我侵田齊之聽命于<lb/>
　晉也晉復命我歸齊以汶陽與齊為不順故晉使韓<lb/>
　穿来言来言者諭魯之辭也以汶陽與齊非魯所欲<lb/>
　故云歸之于齊歸之于齊者不得已之辭也歸于直<lb/>
　辭以其歸以其道也歸之于曲辭以其不得已而歸<lb/>
　之也魯之分地天子所封也或取或歸一出于晉則<lb/>
　天子與奪之柄晉國専之矣書来言書歸之于齊著<lb/>
　景公之罪也汶陽田魯之舊也袁婁之盟齊歸我田<pb n="7b"/>　也書曰取罪魯得之非其道也得之非其道者以其<lb/>
　假兵力也馬陵之盟齊取我田也書曰歸者罪魯與<lb/>
　之非其道也與之非其道者以其不能拒也始以爭<lb/>
　奪取于齊終以其地歸之齊前書取後書歸著魯之<lb/>
　失也家氏曰汶陽之田先為齊所侵晉挾魯衞伐齊<lb/>
　取其侵地以歸之于魯魯之舊物本非齊有也晉既<lb/>
　已歸之于魯復命魯人反之於齊不知晉侯之使韓<lb/>
　穿何以為辭也春秋書晉侯使韓穿来言汶陽之田<pb n="8a"/>　歸之于齊見其名不正言不順難乎其為言也<lb/>
晉欒書帥師侵蔡<lb/>
　遂侵楚獲申驪楚師之還也晉侵沈獲沈子揖初從<lb/>
　知范韓也是行也鄭伯將㑹晉師門于許東門大獲<lb/>
　焉　髙氏曰晉得齊之後冀盡得夫諸侯也蔡乃畏<lb/>
　楚終不與晉自文十五年晉郤克入蔡之後蔡人不<lb/>
　與中國盟㑹者又幾三十年至是欒書復加兵以侵<lb/>
　之家氏曰晉人侵蔡攻楚之與國亦可以報其伐鄭<pb n="8b"/>　也師氏曰陳蔡鄭比嘗從楚而鄭已復歸晉獨陳蔡<lb/>
　迷而未復誠可罪也為晉侯之計糾合諸侯明其政<lb/>
　刑奉辭行伐何所不可而乃以大夫侵之見其畏蔡<lb/>
　者所以畏楚也<lb/>
公孫嬰齊如莒<lb/>
　聲伯如莒逆也　髙氏曰因馬陵之盟復與莒通嬰<lb/>
　齊因聘而自逆婦是以春秋志之<lb/>
宋公使華元来聘<pb n="9a"/>　聘共姬也<lb/>
夏宋公使公孫夀来納幣<lb/>
　胡氏曰納幣不書此何以書公孫夀卿也納幣使卿<lb/>
　非禮也禮不可畧亦不可過惟其稱而已矣畧則輕<lb/>
　大倫過則溺私愛宋公之請伯姬魯侯之嫁其女皆<lb/>
　致其厚者也而不知越禮踰制豈所以重大婚之禮<lb/>
　哉經悉書之為後法也<lb/>
晉殺其大夫趙同趙括<pb n="9b"/>　四年晉趙嬰通于趙莊姬五年原屏放諸齊嬰曰我<lb/>
　在故欒氏不作我亡吾二昆其憂哉且人各有能有<lb/>
　不能舍我何害弗聽至是趙莊姬為趙嬰之亡故譖<lb/>
　之于晉侯曰原屏將為亂欒郤為徴六月晉討趙同<lb/>
　趙括武從姬氏畜于公宫以其田與祁奚韓厥言于<lb/>
　晉侯曰成季之勲宣孟之忠而無後為善者懼矣三<lb/>
　代之令王皆數百年保天之禄夫豈無辟王頼前哲<lb/>
　以免也乃立武而反其田焉　胡氏曰同括無罪為<pb n="10a"/>　莊姬所譛而欒郤害之也故稱國以殺而不去其官<lb/>
　見晉之失政刑矣<lb/>
秋七月天子使召伯来賜公命<lb/>
　胡氏曰諸侯嗣立而入見則有賜已修聘禮而来朝<lb/>
　則有賜能敵王所愾而獻功則有賜成公即位服喪<lb/>
　已畢而不入見既更五服一朝之嵗矣而不朝京師<lb/>
　又未嘗敵王所愾而有功也何為而来賜命乎召伯<lb/>
　縣内諸侯為王卿士者也書来賜公命罪邦君之不<pb n="10b"/>　王譏天子之僣賞也臨諸侯曰天王君天下曰天子<lb/>
　盖一人之通稱啖氏曰稱天子盖誤矣<lb/>
冬十月癸卯杞叔姬卒<lb/>
　陳氏曰内女為夫人恒書卒其不言卒者出也杞叔<lb/>
　姬嘗出矣則曷為書卒以杞伯之来逆喪則不可以<lb/>
　不卒也<lb/>
晉侯使士燮来聘叔孫僑如㑹晉士燮齊人邾人伐郯<lb/>
　晉士燮来聘言伐郯也以其事吴故公賂之請緩師<pb n="11a"/>　文子不可曰君命無貳失信不立禮無加貨事無二<lb/>
　成君後諸侯是寡君不得事君也燮將復之季孫懼<lb/>
　使宣伯帥師㑹伐郯　師氏曰晉侯使士燮来聘禮<lb/>
　也就来聘之使而遂㑹伐乃因禮以用刑于聘于伐<lb/>
　且皆不専謂之懐魯亦既不足以為恩謂之威郯又<lb/>
　不足以為畏二者胥失之况聘以致物魯因受物而<lb/>
　出師則是師因貨出非諸侯助盟主之禮亦非盟主<lb/>
　令諸侯之事也胡氏曰前書来聘下書㑹伐晉侯之<pb n="11b"/>　為盟主可見矣魯既知其不可從大國之令而不敢<lb/>
　違其不能立亦可知矣河東薛氏曰吴伐郯而不能<lb/>
　救服吴則伐之諸侯無所措手足矣家氏曰先書吴<lb/>
　伐郯此書三國㑹伐郯不能救之又伐之著晉之罪<lb/>
　所以貶也<lb/>
衞人来媵<lb/>
　胡氏曰媵者何諸侯有三婦嫡夫人行則娣姪從二<lb/>
　國来媵亦以娣姪從凡一娶九女所以廣繼嗣也謝<pb n="12a"/>　氏曰媵惟一姓所以致親睦也同姓不足然後以義<lb/>
　起程子曰媵小事不書伯姬之嫁諸侯皆来媵之故<lb/>
　書以見其賢女子之賢尚聞于諸侯况君子乎或曰<lb/>
　魯女之賢豈能聞于逺曰古者庻女與非敵者則求<lb/>
　為媵固為擇賢小君則諸國之賢女當自聞也　愚<lb/>
　按媵常事不書而春秋于伯姬之媵書之之詳若是<lb/>
　者非特賢伯姬也書衞媵所以起晉齊之媵而明其<lb/>
　越禮踰制也<pb n="12b"/>九年春王正月杞伯来逆叔姬之喪以歸<lb/>
　左氏曰杞桓公来逆叔姬之䘮請之也穀梁曰夫無<lb/>
　逆出妻之䘮而為之也胡氏曰凡筆于經者皆經邦<lb/>
　大訓杞叔姬一女子爾而四書于策何也有男女然<lb/>
　後有夫婦有夫婦然後有父子故春秋謹男女之配<lb/>
　重大婚之禮以是為人倫之本也夷考杞叔姬之行<lb/>
　雖賢不若宋共姬亦不至如鄫季姬之越禮也杞伯<lb/>
　初来朝魯然後出之卒而復逆其䘮以歸者豈非叔<pb n="13a"/>　姬本不應出故魯人得以義責之使復葬乎　愚按<lb/>
　叔姬之歸葬于杞以人情言之或因叔姬之行本不<lb/>
　應出故魯人得以責杞使之歸葬以禮法言之叔姬<lb/>
　既出而歸于魯矣豈可死而復葬于杞春秋書之盖<lb/>
　明魯不當以叔姬之䘮歸杞杞不當迎叔姬之䘮歸<lb/>
　葬而叔姬之行因可見爾故書曰以歸以者不宜以<lb/>
　也穀梁之説盖得之矣<lb/>
公㑹晉侯齊侯宋公衞侯鄭伯曹伯莒子杞伯同盟于<pb n="13b"/>蒲<lb/>
　為歸汶陽之田故諸侯貳于晉晉人懼㑹于蒲以尋<lb/>
　馬陵之盟季文子謂范文子曰徳則不競尋盟何為<lb/>
　范文子曰勤以撫之寛以待之堅彊以御之明神以<lb/>
　要之柔服而伐貳徳之次也是行也將以㑹吴吴人<lb/>
　不至　胡氏曰夫盟非固結之本也衞獻言于甯喜<lb/>
　求復國喜曰必子鮮在不然必敗小邾射以句繹来<lb/>
　奔曰使季路要我吾無盟矣夫信在言前者不言而<pb n="14a"/>　自喻誠在令外者不令而自行晉初下令于齊反魯<lb/>
　衞之侵地而齊不敢違者以其順也齊既從之魯君<lb/>
　親徃拜其賜矣復有二命俾歸諸齊一與一奪信不<lb/>
　可知無惑乎諸侯之解體也晉人不知反求諸己惇<lb/>
　信明義以補前行之愆而又欲刑牲㰱血要質鬼神<lb/>
　以御之是從事於末而不知本也特書同盟所以罪<lb/>
　晉也髙氏曰晉不足以宗諸侯矣既為此盟而諸侯<lb/>
　皆貳于是鄭叛不服莒潰莫救故書同盟以著其惡<pb n="14b"/>公至自㑹<lb/>
三月伯姬歸于宋<lb/>
　髙氏曰内女歸不書此書者譏宋公不親迎也杜氏<lb/>
　曰為致女復命起也范氏曰逆者非卿故不書劉氏<lb/>
　權衡曰諸侯逆女而不書者君自迎也君自逆則常<lb/>
　事不書矣王姬歸于齊齊侯實来而不見于經是其<lb/>
　明驗也家氏曰伯姬歸宋自始至成禮七見之經貴<lb/>
　之也彼與鄫子遇使來請已者春秋不以其汚簡冊<pb n="15a"/>　而猶書之賤之也此貴之彼賤之所以垂法于後焉<lb/>
夏季孫行父如宋致女<lb/>
　季文子如宋致女復命公享之賦韓奕之五章穆姜<lb/>
　出於房再拜曰大夫勤辱不忘先君以及嗣君施及<lb/>
　未亡人先君猶有望也敢拜大夫之重勤又賦綠衣<lb/>
　之卒章而入　程子曰女既嫁父母使人安之謂之<lb/>
　致女古者三月而廟見始成婦也伯姬賢魯國重之<lb/>
　使卿致也胡氏曰致女常事爾何以書致女使卿非<pb n="15b"/>　禮也經有因褒以見貶者初獻六羽之類是也亦有<lb/>
　因貶以見褒者致女来媵之類是也伯姬賢行著于<lb/>
　家故致女使卿特厚其嫁遣之名賢名聞于逺故諸<lb/>
　侯爭媵信其無妒忌之行<lb/>
晉人来媵<lb/>
　髙氏曰伯姬已嫁而晉始来媵盖譏其不及事且為<lb/>
　齊媵起也<lb/>
秋七月丙子齊侯無野卒<pb n="16a"/>晉人執鄭伯晉欒書帥師伐鄭<lb/>
　楚人以重賂求鄭鄭伯㑹楚公子成于鄧秋鄭伯如<lb/>
　晉晉人討其貳于楚也執諸銅鞮欒書伐鄭鄭人使<lb/>
　伯蠲行成晉人殺之楚子重侵陳以救鄭　髙氏曰<lb/>
　鄭伯既受盟于蒲楚人以重賂誘之復㑹楚公子成<lb/>
　于鄧秋鄭伯如晉晉人執之然經不書鄭伯㑹鄧者<lb/>
　所以恕鄭而罪晉也鄭伯雖與楚㑹旋即悔過而躬<lb/>
　朝于晉以此言之是知前日之失而自服其罪矣晉<pb n="16b"/>　人捨其前日之失而答之以禮可也乃因其来朝而<lb/>
　執之豈有以禮来朝而反蒙執辱者哉且中國自文<lb/>
　宣以来晉楚爭盟而伐鄭自泌之戰鄭之從楚者十<lb/>
　年蟲牢馬陵之㑹然後鄭伯受盟于蒲之㑹所以尋<lb/>
　前日之盟也而晉人乃執辱鄭伯又使欒書伐之明<lb/>
　年使衛侵鄭又㑹諸侯伐鄭方是時楚適備吴未暇<lb/>
　爭鄭故鄭之在晉者亦五年及楚一求成于鄭鄭伯<lb/>
　甘心于楚者盖追怒晉之不徳弗恤小國之難而輕<pb n="17a"/>　辱其君故與楚伐許侵宋同撓中國凡二十年實晉<lb/>
　有以啟之也胡氏曰鄭稱人而執者既不以王命又<lb/>
　不歸諸京師則非霸討也殺伯蠲不書者既執其君<lb/>
　則行人為輕亦不足紀也楚子重侵陳與處父救江<lb/>
　何異削而不書鄭亦有罪焉夫背楚即晉正也今以<lb/>
　重賂故又與楚㑹則是為利之從而不要諸義也故<lb/>
　鄭無可救之善楚不得有能救之名許氏曰向使晉<lb/>
　能制楚使之不能危鄭討鄭可也今楚潰莒入鄆晉<pb n="17b"/>　不能救而禁鄭之貳於楚鄭獨能無懲於牽牛銜璧<lb/>
　之禍乎師氏曰執人之君伐人之國與楚執宋公以<lb/>
　伐宋無異則又一楚也何以為盟主哉<lb/>
冬十有一月葬齊頃公<lb/>
楚公子嬰齊帥師伐莒庚申莒潰楚人入鄆<lb/>
　八年晉侯使申公巫臣如吴假道于莒與渠丘公立<lb/>
　于池上曰城已惡莒子曰辟陋在夷其孰以我為虞<lb/>
　對曰夫狡焉思啟封疆以利社稷者何國蔑有唯然<pb n="18a"/>　故多大國矣唯或思或縱也勇夫重閉况國乎楚子<lb/>
　重自陳伐莒圍渠丘渠丘城惡衆潰奔莒戊申楚入<lb/>
　渠丘莒人囚楚公子平楚人曰勿殺吾歸而俘莒人<lb/>
　殺之楚師圍莒莒城亦惡庚申莒潰楚遂入鄆莒無<lb/>
　備故也　謝氏曰莒城惡而不脩國陋而不備一日<lb/>
　楚師加國民衆不守而奔書莒潰罪莒之取禍也莒<lb/>
　子既同盟于馬陵又同盟于蒲楚之伐莒也諸侯無<lb/>
　一出救以致莒人潰焉書莒潰罪晉之不能衛同盟<pb n="18b"/>　也胡氏曰莒恃其陋而不脩城郭浹辰之間楚克其<lb/>
　三都信無備矣然兵至而民逃其上不能使民效死<lb/>
　而不去則昧於為國之本也雖隆莒之城何益乎髙<lb/>
　氏曰楚人非有意伐鄆特以鄆莒連邑莒潰而遂以<lb/>
　兵入之直以為一事而已一事而先書楚公子帥師<lb/>
　者著其専且暴衆也再書楚人貶之也杜氏曰楚偏<lb/>
　師入鄆故書人<lb/>
秦人白狄伐晉<pb n="19a"/>　髙氏曰晉為盟主既執鄭伯又不救莒故諸侯攜貳<lb/>
　而秦人連白狄以伐之且見晉景公之不能霸矣胡<lb/>
　氏曰經所謹者内外之辨也晉嘗與白狄伐秦今秦<lb/>
　又與白狄伐晉族類不復分矣其稱人貶辭也武王<lb/>
　伐商誓師牧野庸蜀羗髳微盧彭濮皆與焉豈亦不<lb/>
　謹乎除天下之殘賊而出民于水火之中雖逺方之<lb/>
　國以義驅之可也亦慮其同惡相濟貽患于後也中<lb/>
　國友邦自相侵伐已為不義又與非我族類者共焉<pb n="19b"/>　不亦甚乎薛氏曰結援外冦未有不自戕也家氏曰<lb/>
　前人秦晋交兵自為其私曲直猶有所在今楚人爭<lb/>
　鄭正急出師潰莒以撓晉而秦乃帥白狄戰其東欲<lb/>
　使晉人不知所備置鄭以去其為楚謀善矣然捨中<lb/>
　國而甘為荆蠻之役秦之所以自處者卑陋甚矣<lb/>
鄭人圍許<lb/>
　示晉不急君也是則公孫申謀之曰我出師以圍許<lb/>
　為將改立君者而紓晉使晉必歸君　張氏曰君在<pb n="20a"/>　外而興師以復怨大臣之罪也家氏曰以是為君歸<lb/>
　之謀則可以是為事君之道則不可<lb/>
城中城<lb/>
　家氏曰定公六年又書城中城曰三家張也以是觀<lb/>
　之城中城者城國中之城耳魯人以楚潰莒之故不<lb/>
　無震隣之憂故城中城以自固胡氏曰經世安民視<lb/>
　道之得失不以城郭溝池以為固也穀梁氏謂凡城<lb/>
　之誌皆譏其説是矣城非春秋所貴而書城中城者<pb n="20b"/>　為儆守益微矣王公設險以守其國非歟曰百雉之<lb/>
　城七里之郭設險之大端也謹于禮以為國辨尊卑<lb/>
　分貴賤明等威異物采凡所以杜絶陵僣限隔上下<lb/>
　者乃體險之大用也獨城郭溝池之足恃哉<lb/>
十年春衞侯之弟黒背帥師侵鄭<lb/>
　晉命也　某氏曰黒背定公母弟以同母之愛得位<lb/>
　専政故稱弟公孫剽黒背之子也其後孫林父背君<lb/>
　立剽亦以君寵弟子致之也然則黒背稱弟著其兆<pb n="21a"/>　禍與公子年来聘稱弟同意家氏曰以弟帥師責衞<lb/>
　也以諸侯伐諸侯責晉也是之謂一書而兩貶<lb/>
夏四月五卜郊不從乃不郊<lb/>
　師氏曰卜至于五其凟甚矣<lb/>
五月公㑹晉侯齊侯宋公衞侯曹伯伐鄭<lb/>
　鄭公子班聞叔申之謀三月子如立公子繻夏四月<lb/>
　鄭人殺繻立髠頑子如奔許欒武子曰鄭人立君我<lb/>
　執一人焉何益不如伐鄭而歸其君以求成焉晉侯<pb n="21b"/>　有疾五月晉立太子州蒲以為君而㑹諸侯伐鄭鄭<lb/>
　子罕賂以襄鍾子然盟于修澤子駟為質辛巳鄭伯<lb/>
　歸討立君者戊申殺叔申叔禽　謝氏曰欒書伐鄭<lb/>
　不服于是衛黒背侵鄭黒背侵不服于是諸侯伐鄭<lb/>
　自鄭伯見執之後再書伐鄭一書侵鄭以明不信之<lb/>
　生禍也髙氏曰鄭伯復歸不書所以咎晉也晉既敗<lb/>
　人之國使其君臣變亂而後伐之而歸其君春秋惡<lb/>
　其首亂不以舍服與之也劉氏權衡曰左氏謂晉侯<pb n="22a"/>　方疾立太子州蒲以為君而㑹諸侯按經但言晉侯<lb/>
　無以明其為州蒲也家氏曰君在而立君者鄭也非<lb/>
　晉也左𫝊所記因魯史𫝊聞之誤耳父在而爵其子<lb/>
　春秋必不然<lb/>
齊人来媵<lb/>
　公羊氏曰三國来媵非禮也高氏曰伯姬嫁已乆諸<lb/>
　侯以其賢猶来媵之然諸侯夫人唯二媵今晉衞已<lb/>
　備其數豈可復加乎春秋所急者禮也所制者欲也<pb n="22b"/>　以禮制欲則治以欲敗禮則亂三國来媵是以欲敗<lb/>
　禮矣故備書之以為後世戒謝氏曰同姓不患不足<lb/>
　而以異姓来媵非禮也<lb/>
丙午晉侯獳卒<lb/>
　公疾病求醫于秦秦伯使醫緩為之未至公夢疾為<lb/>
　二豎子曰彼良醫也懼傷我焉逃之其一曰居肓之<lb/>
　上膏之下若我何醫至曰疾不可為也在肓之上膏<lb/>
　之下攻之不可達之不及藥不至焉不可為也公曰<pb n="23a"/>　良醫也厚為之禮而歸之<lb/>
秋七月公如晉<lb/>
　晉人止公使送葬于是糴茷未反冬葬晉景公公送<lb/>
　葬諸侯莫在魯人辱之　髙氏曰公昔不奔天王之<lb/>
　䘮今乃奔晉侯之䘮又為晉人所止使之送葬故聖<lb/>
　人于景公之葬没而不書臨江劉氏曰曷為不言葬<lb/>
　不與葬晉侯也天子之䘮動天下屬諸侯諸侯之䘮<lb/>
　動通國屬大夫大夫之䘮動一國屬脩士士之䘮動<pb n="23b"/>　一鄉屬朋友庶人之䘮動州里屬黨族公之葬晉侯<lb/>
　非禮也以為唯天子之事可也<lb/>
冬十月<lb/>
十有一年春王正月公至自晉<lb/>
　三月公至自晉晉人以公為貳于楚故止公公請受<lb/>
　盟而後使歸　薛氏曰公之在晉九月春秋不書在<lb/>
　者在夏也家氏曰在晉在楚均為强國所止而有夷<lb/>
　夏之異見止而在中國猶為内也見止而在外夷則<pb n="24a"/>　外矣書不書其以是歟<lb/>
晉侯使郤犨来聘己丑及郤犨盟<lb/>
　薛氏曰郤犨来聘而盟我盟之而託于晉也<lb/>
夏季孫行父如晉<lb/>
　報聘且涖盟也　張氏曰按公之至自晉也既受盟<lb/>
　矣及季文子之聘也又涖盟焉春秋皆不書而獨書<lb/>
　郤犨之盟何也盖成公自汶陽歸齊之後欲貳晉而<lb/>
　不果然嫌隙竟彰無以自明晉因公之朝而止之數<pb n="24b"/>　月公請受盟而後使歸又使郤犨来聘既聘而涖盟<lb/>
　魯使行父往則又從而盟之據强大之勢要君臣之<lb/>
　盟皆魯之恥也惟犨聘而盟春秋以荀庚孫良夫之<lb/>
　例書之若成公之受盟豈能得晉君而盟之乎亦大<lb/>
　夫盟之耳故諱之而不書也<lb/>
秋叔孫僑如如齊<lb/>
　以脩前好　薛氏曰由齊之媵始交好于齊也髙氏<lb/>
　曰自鞌之役而齊魯絶至是乃復通許氏曰魯盖激<pb n="25a"/>　晉之徳禮不施將貳于齊而未能者歟張氏曰僑如<lb/>
　之聘盖謝戰案之師捐歸田之忿廹于晉之欲而不<lb/>
　能已者也家氏曰魯昔者不堪齊之陵暴借力于晉<lb/>
　以紓一時之忿至是受侮于晉君臣日奔走于庭而<lb/>
　猶懼不免于是介然以悔惕然以思將尋舊好于齊<lb/>
　故行父如晉僑如適齊事同而情異者也春秋比而<lb/>
　書之俾後之有國家者務自强以立其國無若魯人<lb/>
　左右望于齊晉求所以自全而不可得也<pb n="25b"/>冬十月<lb/>
十有二年春周公出奔晉<lb/>
　周公楚惡恵襄之偪也且與伯輿爭政不勝怒而出<lb/>
　及陽樊王使劉子復之盟于鄄而入三日復出奔晉<lb/>
　　公羊氏曰周公者天子之三公也左氏曰凡自周<lb/>
　無出周公自出故也師氏曰春秋季世為諸侯者不<lb/>
　復知有周室自視列國若已固有而晉于是時主盟<lb/>
　中國天下惟知有盟主是以周公奔晉以謂盟主可<pb n="26a"/>　以庇其身而無敢誰何也書曰出奔不特罪周公自<lb/>
　絶于周抑亦罪諸侯之絶周也髙郵孫氏曰春秋之<lb/>
　義自周無出天下一周也天王居鄭周公奔晉特異<lb/>
　之者孔子之意也王之所以為王以有其位而天下<lb/>
　皆其有也王得言出則是自絶其位而不能有天下<lb/>
　也天下非其所有則雖居鄭不可不言出也周公之<lb/>
　所以為公以左右天王而與王共治也為三公而得<lb/>
　罪天王至于奔晉則是絶于王而不能有三公之<pb n="26b"/>　位也三公之位非其所有則雖止奔于晉猶若出于<lb/>
　四海之外也謝氏曰天王在鄭書出居以明王室下<lb/>
　同列國也周公奔晉書出奔晉明王臣下同列國大<lb/>
　夫也家氏曰周公王朝大臣與强族爭政王不能裁<lb/>
　則引而退可也今以爭不能勝怒而出王既復之與<lb/>
　之盟盟而入入而又奔是其心欲挾霸國以脅天子<lb/>
　春秋書出書奔絶之王朝其為誅斥也大矣<lb/>
夏公㑹晉侯衛侯于瑣澤<pb n="27a"/>　九年晉侯觀于軍府見鍾儀問之曰南冠而縶者誰<lb/>
　也有司對曰鄭人所獻楚囚也使税之召而弔之再<lb/>
　拜稽首問其族對曰伶人也公曰能樂乎對曰先父<lb/>
　之職官也敢有二事與之琴操南音公曰君王何如<lb/>
　對曰非小人之所得知也固問之對曰其為太子也<lb/>
　師保奉之以朝于嬰齊而夕于側也不知其他公語<lb/>
　范文子文子曰楚囚君子也言稱先職不背本也樂<lb/>
　操土風不忘舊也稱太子抑無私也名其二卿尊君<pb n="27b"/>　也不背本仁也不忘舊信也無私忠也尊君敏也仁<lb/>
　以接事信以守之忠以成之敏以行之事雖大必濟<lb/>
　君盍歸之使合晉楚之成公從之重為之禮使歸求<lb/>
　成十二月楚子使公子辰如晉報鍾儀之使請脩好<lb/>
　結成十年晉侯使糴茷如楚報太宰子商之使也十<lb/>
　一年宋華元善于令尹子重又善于欒武子聞楚人<lb/>
　既許晉糴茷成而使歸復命矣冬華元如楚遂如晉<lb/>
　合晉楚之成至是宋華元克合晉楚之成夏五月晉<pb n="28a"/>　士燮㑹楚公子罷許偃癸亥盟于宋西門之外曰凡<lb/>
　晉楚無相加戎好惡同之同恤菑危備救凶患若有<lb/>
　害楚則晉伐之在晉楚亦如之交贄往来道路無壅<lb/>
　謀其不協而討不庭有渝此盟明神殛之俾隊其師<lb/>
　無克胙國鄭伯如晉聽成㑹于瑣澤成故也晉郤至<lb/>
　如楚聘且涖盟楚子享之子反相為地室而縣焉郤<lb/>
　至將登金奏作于下驚而走出子反曰日云莫矣寡<lb/>
　君須矣吾子其入也賓曰君不忘先君之好施及下<pb n="28b"/>　臣貺之以大禮重之以備樂如天之福兩君相見何<lb/>
　以代此下臣不敢子反曰如天之福兩君相見無亦<lb/>
　唯是一矢以相加遺焉用樂寡君須矣吾子其入也<lb/>
　賓曰若讓之以一矢禍之大者其何福之為世之治<lb/>
　也諸侯間于天子之事則相朝也于是乎有享燕之<lb/>
　禮享以訓共儉宴以示慈恵共儉以行禮而慈恵以<lb/>
　布政政以禮成民是以息百官承事朝而不夕此公<lb/>
　侯之所以扞城其民也故詩曰赳赳武夫公侯干城<pb n="29a"/>　及其亂也諸侯貪冒侵欲不忌爭尋常以盡其民略<lb/>
　其武夫以為己腹心股肱爪牙故詩曰赳赳武夫公<lb/>
　侯腹心天下有道則公侯能為民干城而制其腹心<lb/>
　亂則反之今吾子之言亂之道也不可以為法然吾<lb/>
　子主也至敢不從遂入卒事歸以語范文子文子曰<lb/>
　無禮必食言吾死無日矣夫冬楚公子罷如晉聘且<lb/>
　涖盟十二月晉侯及楚公子罷盟于赤棘　劉氏權<lb/>
　衡曰瑣澤之㑹本以合楚鄭也今楚鄭不止魯衞是<pb n="29b"/>　盟何也合晉楚者宋也宋亦不與又何耶凡晉楚為<lb/>
　平則應大合諸侯以申成好今三國㑹而已又何耶<lb/>
　然則𫝊之未足信也樸鄉吕氏曰愚意瑣澤之㑹為<lb/>
　伐秦起文爾今年㑹于瑣澤明年春使郤錡来乞師<lb/>
　而後五月暨諸侯伐秦比事而觀可見矣<lb/>
秋晉人敗狄于交剛<lb/>
　狄人間宋之盟以侵晉而不設備秋晉人敗狄于交<lb/>
　剛　師氏曰書敗狄而不書戰不以狄人敵中國幸<pb n="30a"/>　中國振立則因以尊之也書人而不著名猶以微者<lb/>
　敗之大中國之勢雖微者亦足以敗冦亂諸侯何畏<lb/>
　而長冦亂之惡哉陳氏曰中國敗外域不書唯晉特<lb/>
　書之特書晉者病晉也楚方聘魯平宋合諸侯之大<lb/>
　夫于蜀討陳夏徴舒觀兵于雒矣而區區爭于羣狄<lb/>
　是故宣成之春秋晉有事于秦楚或略而不書而甚<lb/>
　詳于滅狄以是為晉衰也晉之衰諸夏之憂也<lb/>
冬十月<pb n="30b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷二十六<lb/>
</p>

  </div>
            <div>
                <head>春秋闕疑卷二十七</head>
    <p>
<pb n="1a"/>欽定四庫全書<lb/>
　春秋闕疑卷二十七　　　　元　鄭玉　撰<lb/>
十有三年春晉侯使郤錡來乞師<lb/>
　十一年秦晉為成將㑹于令狐晉侯先至焉秦伯不<lb/>
　肯渉河次于王城使史顆盟晉侯于河東郤犨盟秦<lb/>
　伯于河西范文子曰是盟也何益齊盟所以質信㑹<lb/>
　所信之始也始之不從其何質乎秦伯歸而背晉成<lb/>
　至是晉侯使郤錡来乞師將事不敬孟獻子曰郤氏<pb n="1b"/>　其亡乎禮身之幹也敬身之基也郤子無基且先君<lb/>
　之嗣卿也受命以求師將社稷是衞而惰棄君命也<lb/>
　不亡何為　穀梁氏曰乞重辭也髙氏曰自齊桓以<lb/>
　来覇者征伐召兵諸侯蓋以是為王者事故與天下<lb/>
　公之至於晉景始使士燮来聘以濟伐郯之役厲公<lb/>
　承之始乞師霸體貶矣胡氏曰聖人作春秋無不重<lb/>
　内而輕外至於乞師則内外同辭者蓋皆有報怨復<lb/>
　讐貪得之心是以如此若夫誅亂臣討賊子請於天<pb n="2a"/>　王以大義驅之誰不拱手以聽命何至於乞哉噫此<lb/>
　聖人所以垂戒後世見諸行事之深切著明者矣師<lb/>
　氏曰九年秦嘗與白狄伐晉今晉欲伐秦以報之將<lb/>
　糾合諸侯以同其力慮諸侯有厭心而未必遣師故<lb/>
　使郤錡卑辭盡禮以乞為言不惮自屈而未可必之<lb/>
　意也陳氏曰外乞師不書必盟主也而後書乞卑辭<lb/>
　也見晉之無以令與國矣<lb/>
三月公如京師夏五月公自京師遂㑹晉侯齊侯宋公<pb n="2b"/>衞侯鄭伯曹伯邾人滕人伐秦<lb/>
　三月公如京師公及諸侯朝王遂従劉康公成肅公<lb/>
　㑹晉侯伐秦成子受脤於社不敬劉子曰吾聞之民<lb/>
　受天地之中以生所謂命也是以有動作禮義威儀<lb/>
　之則以定命也能者養之以福不能者敗以取禍是<lb/>
　故君子勤禮小人盡力勤禮莫如致敬盡力莫如敦<lb/>
　篤敬在養神篤在守業國之大事在祀與戎祀有執<lb/>
　膰戎有受脤神之大節也今成子惰棄其命矣其不<pb n="3a"/>　反乎夏四月戊午晉侯使吕相絶秦曰昔逮我獻公<lb/>
　及穆公相好戮力同心申之以盟誓重之以婚姻天<lb/>
　禍晉國文公如齊恵公如秦無禄獻公即世穆公不<lb/>
　忘舊徳俾我恵公用能奉祀於晉又不能成大勲而<lb/>
　為韓之師亦悔於厥心用集我文公是穆之成也文<lb/>
　公躬擐甲胄䟦履山川踰越險阻征東之諸侯虞夏<lb/>
　商周之𦙍而朝諸秦則亦既報舊徳矣鄭人怒君之<lb/>
　疆埸我文公帥諸侯及秦圍鄭秦大夫不詢於我寡<pb n="3b"/>　君擅及鄭盟諸侯疾之將致命於秦文公恐懼綏靜<lb/>
　諸侯秦師克還無害則是我有大造於西也無禄文<lb/>
　公即世穆為不弔蔑死我君寡我襄公迭我殽地奸<lb/>
　絶我好伐我保城殄滅我費滑散離我兄弟撓亂我<lb/>
　同盟傾覆我國家我襄公未忘君之舊勲而懼社稷<lb/>
　之隕是以有殽之師猶願赦罪於穆公穆公弗聽而<lb/>
　即楚謀我天誘其衷成王隕命穆公是以不克逞志<lb/>
　于我穆㐮即世康靈即位康公我之自出又欲闕剪<pb n="4a"/>　我公室傾覆我社稷帥我蟊賊以来蕩揺我邉疆我<lb/>
　是以有令狐之役康猶不悛入我河曲伐我涑川俘<lb/>
　我王官剪我羈馬我是以有河曲之戰東道之不通<lb/>
　則是康公絶我好也及君之嗣也我君景公引領西<lb/>
　望曰庶撫我乎君亦不恵稱盟利我有狄難入我河<lb/>
　縣焚我箕郜芟夷我農功䖍劉我邉陲我是以有輔<lb/>
　氏之聚君亦悔禍之延而欲徼福于先君獻穆使伯<lb/>
　車来命我景公曰吾與女同好棄惡復修舊徳以追<pb n="4b"/>　念前勲言誓未絶景公即世我寡君是以有令狐之<lb/>
　㑹君又不祥背棄盟誓白狄及君同州君之仇讐而<lb/>
　我之婚姻也君来賜命曰吾與女伐狄寡君不敢顧<lb/>
　婚姻畏君之威而受命于吏君有二心于狄曰晉將<lb/>
　伐女狄應且憎是用告我楚人惡君之二三其徳也<lb/>
　亦来告我曰秦背令狐之盟而来求盟于我昭告昊<lb/>
　天上帝秦三公楚三王曰余雖與晉出入余唯利是<lb/>
　視不穀惡其無成徳是用宣之以懲不一諸侯備聞<pb n="5a"/>　此言斯是用痛心疾首䁥就寡人寡人帥以聽命唯<lb/>
　好是求君欲恵顧諸侯矜哀寡人而賜之盟則寡人<lb/>
　之願也其承寧諸侯以退豈敢徼亂君若不施大恵<lb/>
　寡人不佞其不能以諸侯退矣敢盡布之執事俾執<lb/>
　事實圖利之秦桓公既與晉厲公為令狐之盟而又<lb/>
　召狄與楚欲道以伐晉諸侯是以睦于晉晉欒書將<lb/>
　中軍荀庚佐之士燮將上軍郤錡佐之韓厥將下軍<lb/>
　荀罃佐之趙旃將新軍郤至佐之郤毅御戎欒鍼為<pb n="5b"/>　右孟獻子曰晉帥乗和師必有大功五月丁亥晉侯<lb/>
　以諸侯之師及秦師戰于麻隧秦師敗績獲秦成差<lb/>
　及不更女父　程子曰不書朝王因㑹伐而行也故<lb/>
　不成其朝又以伐秦為遂事明朝為重髙氏曰公如<lb/>
　京師専行之辭也然公之此行蓋㑹晉伐秦道出王<lb/>
　畿不得不朝也其以専行之辭書之何也舉其可道<lb/>
　焉者志敬也然上書晉来乞師下書公自京師遂㑹<lb/>
　諸侯伐秦則是挟他事以往而非専行者矣乃志其<pb n="6a"/>　不敬也蓋聖人于魯乃父母之國有君臣之義特遷<lb/>
　就而為之辭故直以如京師為文先明君臣之大義<lb/>
　若専以朝事言者而不言朝王以著實因㑹伐而行<lb/>
　不成乎朝也其辭若志敬實志不敬此春秋㣲辭也<lb/>
　主人習其讀而問其𫝊則以謂公如京師固美志也<lb/>
　而不知春秋以是譏之胡氏曰古者諸侯即位服䘮<lb/>
　畢則朝小聘大聘終則朝巡狩于方岳則朝觀春秋<lb/>
　所載天王遣使者屢矣十二公之述職蓋闕如也獨<pb n="6b"/>　此年書公如京師又不成朝禮不敬莫大焉君臣人<lb/>
　道之大倫而至于此極仲尼所為懼春秋所以作也<lb/>
　謝氏曰公子遂之聘也書如京師而不書聘以其遂<lb/>
　如晉非専于聘也成公之朝也書如京師而不書朝<lb/>
　以其遂㑹伐秦不専于朝也以朝聘王室為名而其<lb/>
　終繼以遂事則魯無朝聘之實于此見矣伐秦書遂<lb/>
　著其惡也師氏曰不謂之朝不以諸侯事天子之禮<lb/>
　行均謂之如蓋與列國之禮同京師列國視為等夷<pb n="7a"/>　失禮甚矣張氏曰春秋以諸侯事周之禮久闕而因<lb/>
　行于伐秦之役若沒而不書是以廢其僅存之禮若<lb/>
　書以為朝則是舉百年之墜典亦非其實故書如京<lb/>
　師而不言朝以見其行禮之不専書自京師㑹諸侯<lb/>
　伐秦以見諸侯之行止為伐秦而不為京師也髙郵<lb/>
　孫氏曰不言遂如京師而言遂㑹諸侯者蓋聖人之<lb/>
　意以謂成公之如京師非其誠心法當罪之春秋萬<lb/>
　世君臣之法不以成公非禮而遂亂之也必曰如京<pb n="7b"/>　師然後㑹諸侯則成公之罪無所逃而君臣之法愈<lb/>
　久愈正也陳氏曰自狄秦以来秦晉之相加兵皆畧<lb/>
　之是故戰于麻隧秦師敗績但書伐秦戰于櫟晉師<lb/>
　敗績不書伐晉以為不足詳焉爾<lb/>
曹伯盧卒于師<lb/>
　曹宣公卒于師師遂濟涇及侯麗而還迓晉侯于新<lb/>
　楚成肅公卒于瑕　穀梁氏曰公大夫在師曰師在<lb/>
　㑹曰㑹髙郵孫氏曰諸侯之卒不地有常地也其有<pb n="8a"/>　㑹盟侵伐而卒者必謹志之所以見卒非其常而國<lb/>
　家危殆也<lb/>
秋七月公至自伐秦<lb/>
　泰山孫氏曰不以京師至者明夲非朝京師　愚謂<lb/>
　上書公如京師明春秋以朝王為重使不違于禮而<lb/>
　世道有所防此書公至自伐秦明諸侯為伐秦而出<lb/>
　使不失其實而後人有所考蓋上句乃聖人之特筆<lb/>
　下句乃魯史之舊文也<pb n="8b"/>冬𦵏曹宣公<lb/>
　曹人使公子負芻守使公子欣時逆曹伯之䘮秋負<lb/>
　芻殺其大子而自立也諸侯乃請討之晉人以其役<lb/>
　之勞請俟他年冬𦵏曹宣公既葬子臧將亡國人皆<lb/>
　將從之成公乃懼告罪且請焉乃反而致其邑<lb/>
十有四年春王正月莒子朱卒<lb/>
　愚按莒不書𦵏其義未詳徐邈謂莒行夷禮其君無<lb/>
　謚故從吳楚例不書葬豈其然乎<pb n="9a"/>夏衞孫林父自晉歸于衞<lb/>
　衞侯如晉晉侯彊見孫林父焉定公不可夏衞侯既<lb/>
　歸晉侯使郤犨送孫林父而見之衞侯欲辭定姜不<lb/>
　可曰是先君宗卿之嗣也大國又以為請不許將亡<lb/>
　雖惡之不猶愈于亡乎君其忍之安民而宥宗卿不<lb/>
　亦可乎衞侯見而復之　許氏曰人臣不唯義之即<lb/>
　安而介恃大國使之反已此能為逐君之惡者也唯<lb/>
　其辨之不早是以衞獻至於出奔禍兆此矣歸易辭<pb n="9b"/>　自晉奉之故也泰山孫氏曰衞大夫由晉侯而得歸<lb/>
　則衞國之事可知也謝氏曰書自晉罪晉之容惡也<lb/>
　書歸衞罪衞之失刑也若蔡季書歸所以正法林父<lb/>
　書歸所以著亂家氏曰臣抰大國之援以干其君君<lb/>
　以大國之故而忌其臣下陵而上忌亂之道也張氏<lb/>
　曰此非特罪衞之不早辨晉之政在大夫亦自此矣<lb/>
秋叔孫僑如如齊逆女<lb/>
鄭公子喜帥師伐許<pb n="10a"/>　鄭子罕伐許敗焉鄭伯復伐許入其郛許人平以叔<lb/>
　申之封　髙氏曰此著許之所以遷亦見晉厲之不<lb/>
　霸也夫許鄭之怨久矣三年再伐四年伐九年圍之<lb/>
　而今又伐焉使厲公而霸鄭人怒隣兼弱敢如是乎<lb/>
　明年遷于葉避鄭以依楚明晉不足恃也<lb/>
九月僑如以夫人婦姜氏至自齊<lb/>
　穀梁氏曰大夫不以夫人以夫人非正也刺不親迎<lb/>
　也胡氏曰娶于他邦道里或逺必親迎乎以封壤則<pb n="10b"/>　有大小以爵次則有尊卑以道途則有逺近或迎之<lb/>
　于其國或迎之于境上或迎之于所館中禮之節可<lb/>
　也髙氏曰成公得以宣公元年公子遂之例藉口而<lb/>
　行之也然則人君所以貽子孫者可不慎乎<lb/>
冬十月庚寅衞侯臧卒<lb/>
　衞侯有疾使孔成子甯恵子立敬姒之子衎以為大<lb/>
　子冬十月衞定公卒夫人姜氏既哭而息見大子之<lb/>
　不哀也不内酌飲嘆曰是夫也將不唯衞國之敗其<pb n="11a"/>　必始于未亡人嗚呼天禍衞國也夫吾不獲鱄也使<lb/>
　主社稷大夫聞之無不聳懼孫文子自是不敢舎其<lb/>
　重器于衞盡寘于戚而甚善晉大夫<lb/>
秦伯卒<lb/>
十有五年春王二月葬衛定公<lb/>
三月乙巳仲嬰齊卒<lb/>
　胡氏曰嬰齊者公子遂之子公孫歸父之弟也歸父<lb/>
　出奔齊魯人徐傷其無後也于是使嬰齊後之故書<pb n="11b"/>　曰仲嬰齊此可謂亂昭穆之序失父子之親者以後<lb/>
　歸父則弟不可為兄嗣以後襄仲則以父字為氏亦<lb/>
　非禮矣<lb/>
癸丑公㑹晉侯衛侯鄭伯曹伯宋世子成齊國佐邾人<lb/>
同盟于戚晉侯執曹伯歸于京師<lb/>
　春㑹于戚討曹成公也執而歸諸京師諸侯將見子<lb/>
　臧于王而立之子臧辭曰前志有之曰聖逹節次守<lb/>
　節下失節為君非吾節也雖不能聖敢失守乎遂逃<pb n="12a"/>　奔宋　蘇氏曰稱侯以執執有罪也歸之于京師禮<lb/>
　也春秋之書執諸侯者多矣惟是為得禮謝氏曰去<lb/>
　逆治亂以正大義聽命王室以正天刑得侯伯討罪<lb/>
　之道矣凡諸侯無罪見執皆不名以其義不當絶也<lb/>
　成公執得其罪亦不名者明厲公以貶絶之罪聽命<lb/>
　于王所以善厲公也張氏曰先執曹伯以㑹諸侯然<lb/>
　後盟之乃盡善也觀曹人請君于晉曰若有罪則君<lb/>
　列諸㑹矣夫一舉措之不當遂開釋姦之門此豈小<pb n="12b"/>　失哉或者謂負芻殺大子而自立于經無所見疑晉<lb/>
　人之執不當其罪　愚按世子之死豈曹人以亂故<lb/>
　不暇赴告故魯史不書聖人懼其跡之冺也幸有戚<lb/>
　㑹之執故詳書之以著其罪使亂臣賊子不得幸免<lb/>
　然則殺大子而不書者魯史之闕文執曺伯而詳書<lb/>
　者聖人之㣲意讀春秋者可不致察于隠㣲之間而<lb/>
　求其旨意之所歸乎<lb/>
公至自㑹<pb n="13a"/>夏六月宋公固卒<lb/>
楚子伐鄭<lb/>
　楚將北師子囊曰新與晉盟而背之無乃不可乎子<lb/>
　反曰敵利則進何盟之有申叔時老矣在申聞之曰<lb/>
　子反必不免信以守禮禮以庇身信禮之亡欲免得<lb/>
　乎楚子侵鄭及暴隧遂侵衞及首止鄭子罕侵楚取<lb/>
　新石欒武子欲報楚韓獻子曰無庸使重其罪民將<lb/>
　叛之無民孰戰　薛氏曰楚伐鄭何鄭服于晉也東<pb n="13b"/>　莱吕氏曰鄭偪許困楚鄭以國大小兵力强弱更相<lb/>
　吞噬中外一道而人理盡矣<lb/>
秋八月庚辰葬宋共公宋華元出奔晉宋華元自晉歸<lb/>
于宋宋殺其大夫山宋魚石出奔楚<lb/>
　秋八月葬宋共公于是華元為右師魚石為左師蕩<lb/>
　澤為司馬華喜為司徒公孫師為司城向為人為大<lb/>
　司寇鱗朱為少司寇向帶為大宰魚府為少宰蕩澤<lb/>
　弱公室殺公子肥華元曰我為右師君臣之訓師所<pb n="14a"/>　司也今公室卑而不能正吾罪大矣官不能治敢賴<lb/>
　寵乎乃出奔晉二華戴族也司城莊族也六官者皆<lb/>
　桓族也魚石將止華元魚府曰右師反必討是無桓<lb/>
　氏也魚石曰右師茍獲反雖許之討必不敢且多大<lb/>
　功國人與之不反懼桓氏之無祀于宋也右師討猶<lb/>
　有戌在桓氏雖亡必偏魚石自止華元于河上請討<lb/>
　許之乃反使華喜公孫師帥國人攻蕩氏殺子山魚<lb/>
　石向為人鱗朱向帶魚府出舎于睢上華元使止之<pb n="14b"/>　不可冬十月華元自止之不可乃反魚府曰今不從<lb/>
　不得入矣右師視速而言疾有異志焉若不我納今<lb/>
　將馳矣登丘而望之則馳騁而從之則決睢澨閉門<lb/>
　登陴矣左師二司寇二宰遂出奔楚華元使向戌為<lb/>
　左師老佐為司馬樂裔為司寇以靖國人　髙氏曰<lb/>
　再書華元善華元也蓋元之志非奔也欲挟晉自重<lb/>
　以攻蕩氏之黨爾孔氏曰書之重辭之複其中必有<lb/>
　美惡焉不可不察陳氏曰殺稱國有司法守之辭也<pb n="15a"/>　左氏曰書宋殺其大夫山言背其族也程子曰山去<lb/>
　族害公族也蘇氏曰元將討山知力之不能故奔晉<lb/>
　而國人許之討故歸故其討山也雖其族人莫敢救<lb/>
　之者書曰宋華元出奔晉宋華元自晉歸于宋言其<lb/>
　出入之正是以能討山也使元懷禄固寵重于出奔<lb/>
　則不能討山矣常山劉氏曰蕩山宋公族也乗君之<lb/>
　䘮作亂以弱公室殺世子肥是背其族也背其族者<lb/>
　伐其夲也故去族以示法陳氏曰于是魚石向為人<pb n="15b"/>　鱗朱向帶魚府出奔楚則其但書魚石何凡奔必有<lb/>
　罪也衆不可以勝罪則罪其甚焉者爾以楚師伐宗<lb/>
　國入彭城為宋患之日久是以甚魚石也家氏曰左<lb/>
　氏謂華元行未及晉魚石追而復之討為亂者故桓<lb/>
　氏殺蕩山逐其黨國乃定何氏謂宋公卒子幼華元<lb/>
　以憂國之故為大夫山所譖出奔晉晉人理其罪宋<lb/>
　人反華元誅山觀經書華元奔晉自晉而復何氏之<lb/>
　説為正<pb n="16a"/>冬十有一月叔孫僑如㑹晉士燮齊高無咎宋華元衞<lb/>
孫林父鄭公子鰌邾人㑹吳于鍾離<lb/>
　始通吳也　公羊氏曰殊㑹吳外吳也春秋内諸夏<lb/>
　而外夷狄高氏曰吳未嘗與中國㑹今始来通是時<lb/>
　中國病楚而吳敢與之敵故諸侯亦欲與吳通晉于<lb/>
　是為合諸國之大夫以㑹之然諸國大夫不敢致吳<lb/>
　子也因吳子伐楚在鍾離故相與㑹之程子曰吳益<lb/>
　强大求㑹于諸侯諸侯之衆往而從之故諸國往與<pb n="16b"/>　之㑹以見南蠻盛而中國衰也胡氏曰殊㑹有二義<lb/>
　㑹王世子于首止意在尊王室不敢與世子抗也㑹<lb/>
　吳于鍾離于柤于向意在外呉人而罪諸侯不能與<lb/>
　之敵也夫以太伯至徳是始有吳以族言之則周之<lb/>
　伯父也至其後世遂以號舉者以其僭竊稱王不能<lb/>
　居中國之爵號而成㐮之間中國無霸齊晉大國亦<lb/>
　皆俛首東向而親吳聖人蓋傷之故特殊㑹可謂深<lb/>
　切著明矣樸鄉吕氏曰蘇氏謂勾呉未嘗與中國㑹<pb n="17a"/>　晉為之合諸侯而㑹之特書曰㑹吳于鍾離以吳為<lb/>
　㑹也蓋戚之㑹乃諸侯㑹而吳人来㑹故序吳于諸<lb/>
　侯之下鍾離之㑹乃吳求中國而晉欲㑹吳故特以<lb/>
　㑹吳為文然則曷為不與㑹首止之文同義首止之<lb/>
　文曰公及齊侯㑹王世子于首止若世子在此而諸<lb/>
　侯往㑹之然尊世子也㑹吳之文曰叔孫僑如㑹晉<lb/>
　士燮㑹吳于鍾離是其㑹晉士燮也為㑹呉爾　愚<lb/>
　按春秋雖美惡不嫌同辭然聖人亦必有㣲意寓於<pb n="17b"/>　其間首止之㑹書及書㑹見公及諸侯同徃㑹之如<lb/>
　臣朝君使諸侯不得以干世子鍾離之㑹書㑹又書<lb/>
　㑹若諸侯外吳不與同㑹故再書㑹使呉人不得以<lb/>
　亂中國此則聖人㣲意不可不察<lb/>
許遷于葉<lb/>
　許靈公畏偪于鄭請遷于楚辛丑楚公子申遷許于<lb/>
　葉　髙氏曰畏鄭而南依楚故以自遷為文而鄭人<lb/>
　之罪著矣陳氏曰楚公子申遷許于葉其曰許遷于<pb n="18a"/>　葉何以其從夷狄雖楚遷之猶自遷也家氏曰春秋<lb/>
　中年以後陳蔡與許専意從楚彼謂夷可恃以存而<lb/>
　不知非我之類其心實異卒之陳蔡為楚所滅許四<lb/>
　遷自葉而白羽寔楚人迫而遷之已而又遷容城遂<lb/>
　為鄭滅棄中國而從夷狄許陳蔡自有以取焉<lb/>
十有六年春王正月雨木氷<lb/>
　公羊氏曰雨著木而氷也何以書記異也髙氏曰雨<lb/>
　著木而成氷是上温而下寒也與隕霜不殺菽相反<pb n="18b"/>夏四月辛未滕子卒<lb/>
鄭公子喜帥師侵宋<lb/>
　春楚子自武城使公子成以汝隂之田求成于鄭鄭<lb/>
　叛晉子駟從楚子盟于武城鄭子罕伐宋宋將鉏樂<lb/>
　懼敗諸汋陂退舎于夫渠不儆鄭人覆之敗諸汋陵<lb/>
　獲將鉏樂懼宋恃勝也衞侯伐鄭至于鳴鴈為晉故<lb/>
　也　髙氏曰楚求成于鄭鄭服中國五年矣至是始<lb/>
　叛晉附楚加兵中國諸侯之兵無寧歳矣<pb n="19a"/>六月丙寅朔日有食之<lb/>
晉侯使欒黶来乞師甲午晦晉侯及楚子鄭伯戰于鄢<lb/>
陵楚子鄭師敗績楚殺其大夫公子側<lb/>
　晉侯將伐鄭范文子曰若逞吾願諸侯皆叛晉可以<lb/>
　逞若惟鄭叛晉國之憂可立俟也欒武子曰不可以<lb/>
　當吾世而失諸侯必伐鄭乃興師欒書將中軍士燮<lb/>
　佐之郤錡將上軍荀偃佐之韓厥將下軍郤至佐新<lb/>
　軍荀罃居守郤犨如衞遂如齊皆乞師焉欒黶來乞<pb n="19b"/>　師孟獻子曰有勝矣戊寅晉師起鄭人聞有晉師使<lb/>
　告于楚姚句耳與往楚子救鄭司馬將中軍令尹將<lb/>
　左右尹子辛將右過申子反入見申叔時曰師其何<lb/>
　如對曰徳刑詳義禮信戰之器也徳以施恵刑以正<lb/>
　邪詳以事神義以建利禮以順時信以守物民生厚<lb/>
　而徳正用利而事節時順而物成上下和睦周旋不<lb/>
　逆求無不具各知其極故詩曰立我烝民莫匪爾極<lb/>
　是以神降之福時無災害民生敦龎和同以聽莫不<pb n="20a"/>　盡力以從上命致死以補其闕此戰之所由克也今<lb/>
　楚内棄其民而外絶其好凟齊盟而食話言奸時以<lb/>
　動而疲民以逞民不知信進退罪也人恤所底其誰<lb/>
　致死子其勉之吾不復見子矣姚句耳先歸子駟問<lb/>
　焉對曰其行速過險而不整速則失志不整䘮列志<lb/>
　失列䘮將何以戰楚懼不可用也五月晉師濟河聞<lb/>
　楚師將去范文子欲反曰我偽逃楚可以紓憂夫合<lb/>
　諸侯非吾所能也以遺能者我若羣臣輯睦以事君<pb n="20b"/>　多矣武子曰不可六月晉楚遇于鄢陵范文子不欲<lb/>
　戰郤至曰韓之戰恵公不振旅箕之役先軫不反命<lb/>
　邲之師荀伯不復從皆晉之耻也子亦見先君之事<lb/>
　矣今吾辟楚又益耻也文子曰吾先君之亟戰也有<lb/>
　故秦狄齊楚皆彊不盡力子孫將弱今三彊則服矣<lb/>
　敵楚而已唯聖人能内外無患自非聖人外寧必有<lb/>
　内憂盍釋楚以為外懼乎甲午晦楚晨壓晉軍而陳<lb/>
　軍吏患之范匄趨進曰塞井夷竈陳于軍中而疏行<pb n="21a"/>　首晉楚唯天所授何患焉文子執戈逐之曰國之存<lb/>
　亡天也童子何知焉欒書曰楚師輕窕固壘而待之<lb/>
　三日必退退而撃之必獲勝焉郤至曰楚有六間不<lb/>
　可失也其二卿相惡王卒以舊鄭陳而不整蠻軍而<lb/>
　不陳陳不違晦在陳而囂合而加囂各顧其舊莫有<lb/>
　鬭心舊必不良以犯天忌我必克之楚子登巢車以<lb/>
　望晉軍子重使大宰伯州犂侍于王後王曰騁而左<lb/>
　右何也曰召軍吏也皆聚于中軍矣曰合謀也張幕<pb n="21b"/>　矣曰䖍卜于先君也徹幕矣曰將發命也甚囂且塵<lb/>
　上矣曰將塞井夷竈而為行也皆乗矣左右執兵而<lb/>
　下矣曰聽誓也戰乎曰未可知也乗而左右皆下矣<lb/>
　曰戰禱也伯州犂以公卒告王苖賁皇在晉侯之側<lb/>
　亦以王卒告皆曰國士在且厚不可當也苖賁皇言<lb/>
　于晉侯曰楚之良在其中軍王族而已請分良以撃<lb/>
　其左右而三軍萃于王卒必大敗之公筮之史曰吉<lb/>
　其卦遇復曰南國蹙射其元王中厥目國蹙王傷不<pb n="22a"/>　敗何待公從之有淖于前乃皆左右相違于淖歩毅<lb/>
　御晉厲公欒鍼為右彭名御楚共王潘黨為右石首<lb/>
　御鄭成公唐茍為右欒范以其族夾公行䧟于淖欒<lb/>
　書將載晉侯鍼曰書退國有大任焉得専之且侵官<lb/>
　冒也失官慢也離局姦也有三罪焉不可犯也乃掀<lb/>
　公以出于淖癸巳潘尫之黨與養由基蹲甲而射之<lb/>
　徹七札焉以示王曰君有二臣如此何憂于戰王怒<lb/>
　曰大辱國詰朝爾射死藝吕錡夢射月中之退入于<pb n="22b"/>　泥占之曰姬姓日也異姓月也必楚王也射而中之<lb/>
　退入于泥亦必死矣及戰射共王中目王召養由基<lb/>
　與之兩矢使射吕錡中項伏弢以一矢復命郤至三<lb/>
　遇楚子之卒見楚子必下免胄而趨風楚子使工尹<lb/>
　襄問之以弓曰方事之殷也有韎韋之跗注君子也<lb/>
　識見不穀而趨無乃傷乎郤至見客免胄承命曰君<lb/>
　之外臣至從寡君之戎事以君之靈間蒙甲胄不敢<lb/>
　拜命敢告不寧君命之辱為事之故敢肅使者三肅<pb n="23a"/>　使者而退晉韓厥從鄭伯其御杜溷羅曰速從之其<lb/>
　御屢顧不在馬可及也韓厥曰不可以再辱國君乃<lb/>
　止郤至從鄭伯其右茀翰胡曰諜輅之余從之乗而<lb/>
　俘以下郤至曰傷國君有刑亦止石首曰衞懿公唯<lb/>
　不去其旗是以敗于熒乃内旌于弢中唐茍謂石首<lb/>
　曰子在君側敗者壹大我不如子子當以君免我請<lb/>
　止乃死楚師薄于險叔山冉謂養由基曰雖君有命<lb/>
　為國故子必射乃射再發盡殪叔山冉搏人以投中<pb n="23b"/>　車折軾晉師乃止囚楚公子茷欒鍼見子重之旌請<lb/>
　曰楚人謂夫旌子重之麾也彼其子重也日臣之使<lb/>
　于楚也子重問晉國之勇臣對曰好以衆整曰又何<lb/>
　如臣對曰好以暇今兩國治戎行人不使不可謂整<lb/>
　臨事而食言不可謂暇請攝飲焉公許之使行人執<lb/>
　榼承飲造于子重曰寡君乏使使鍼御持矛是以不<lb/>
　得犒從者使某攝飲子重曰夫子嘗與吾言于楚必<lb/>
　是故也不亦識乎受而飲之免使者而復鼓旦而戰<pb n="24a"/>　見星未巳子反命軍吏察夷傷補卒乗繕甲兵展車<lb/>
　馬鷄鳴而食唯命是聽晉人患之苖賁皇狥曰蒐乗<lb/>
　補卒秣馬利兵脩陳固列蓐食申禱明日復戰乃逸<lb/>
　楚囚王聞之召子反謀穀陽竪獻飲于子反子反醉<lb/>
　而不能見王曰天敗楚也夫余不可以待乃宵遁晉<lb/>
　入楚軍三日穀范文子立于戎馬之前曰君幼諸臣<lb/>
　不佞何以及此君其戒之周書曰唯命不于常有徳<lb/>
　之謂晉侯使郤至獻楚㨗于周楚師還及瑕王使謂<pb n="24b"/>　子反曰先大夫之覆師徒者君不在子無以為過不<lb/>
　穀之罪也子反再拜稽首曰君賜臣死死且不朽臣<lb/>
　之卒實奔臣之罪也子重使謂子反曰初隕師徒者<lb/>
　而亦聞之矣盍圖之對曰雖㣲先大夫有之大夫命<lb/>
　側側敢不義側亡君師敢忘其死王使止之弗及而<lb/>
　卒范文子反自鄢陵使其祝宗祈死曰君驕侈而克<lb/>
　敵是天益其疾也難將作矣愛我者惟祝我使我速<lb/>
　死無及于難范氏之福也　謝氏曰鄢陵之戰楚師<pb n="25a"/>　輕窕而鄭成恃楚敵晉故楚子鄭師敗績楚子傷目<lb/>
　而退故敗不言師舉重也鄭伯反覆違盟叛晉即楚<lb/>
　其罪在所討矣厲公不能明大義以行伐務以攻戰<lb/>
　為心故以晉侯主戰胡氏曰當是時兩軍相抗未有<lb/>
　勝負之形晉之捷也亦幸焉爾楚師雖敗其勢益張<lb/>
　晉遂怠矣卒有欒氏之譛而誅三郤國内大亂聖人<lb/>
　備書以見行事之深切著明也小東莱吕氏曰鄢陵<lb/>
　之戰以兵家曲直論之楚新與晉盟而背之用師是<pb n="25b"/>　晉直楚曲勝敗之勢顯然可見晉元帥憤然興師却<lb/>
　欲討楚獨范文子不欲戰曰若逞吾願諸侯皆叛晉<lb/>
　可以逞及臨陣又曰惟聖人能内外無患自非聖人<lb/>
　外寧必有内憂欒書之徒徒能外觀晉楚之曲直不<lb/>
　能内察其君之昏明惟知背盟棄好討之必勝不知<lb/>
　厲公驕縱遂致滅亡大抵天下之事有當作而不作<lb/>
　惟知義之君子能隨時輕重權衡隆殺而不失其宜<lb/>
　今以一時之事觀之如射共王中目見楚之大敗晉<pb n="26a"/>　師三日館穀見晉之大勝然楚大敗之後君臣戒懼<lb/>
　兢兢守國終始保全厲公一勝之後殺郤錡郤犨郤<lb/>
　至又欲殺欒書中行偃君臣相賊文子雖見之明憂<lb/>
　之深立于戎馬之前而言之其拳拳之忠懇懇之意<lb/>
　可謂深切而終不救厲公之驕至使祝宗祈死但以<lb/>
　不及見禍為幸文子之志固亦可哀矣然亦有可責<lb/>
　者蓋文子雖有區區之意養未充于已信未孚于人<lb/>
　威望不足以壓羣臣是以終無所濟處于衆邪之間<pb n="26b"/>　事窮計迫徒欲避禍而死耳使其加之講學而無憤<lb/>
　爭之禍必將見幾而作或出或處不至于臨事徒欲<lb/>
　速死也有志之士規模狭小者可不戒哉家氏曰是<lb/>
　時楚共叛盟空國以出俾鄭人侵宋以致晉師晉若<lb/>
　不出宋將無以自存楚師長驅而来晉衞諸國皆從<lb/>
　風而靡中國之存亡安危未可知也故鄢陵一勝闗<lb/>
　係甚重而晉厲公者量褊不𢎞志得旋驕反以是速<lb/>
　其死良可惜夫嗚呼城濮之戰文公勝而益懼懼而<pb n="27a"/>　增修其徳故以是霸鄢陵之戰厲公勝而益驕驕而<lb/>
　務逞其志故以是亡觀乎百年二大戰或以之興或<lb/>
　以之亡有國家者知所警矣<lb/>
秋公㑹晉侯齊侯衞侯宋華元邾人于沙隨不見公<lb/>
　戰之日齊國佐髙無咎至于師衞侯出于衞公出于<lb/>
　壞隤宣伯通于穆姜欲去季孟而取其室將行穆姜<lb/>
　送公而使逐二子公以晉難告曰請反而聽命姜怒<lb/>
　公子偃公子鉏趨過指之曰女不可是皆君也公待<pb n="27b"/>　于壞隤申宫儆備設守而後行是以後使孟獻子守<lb/>
　于公宫秋㑹于沙隨謀伐鄭也宣伯使告郤犨曰魯<lb/>
　侯待于壊隤以待勝者郤犨將新軍且為公族大夫<lb/>
　以主東諸侯取貨于宣伯而訴公于晉侯晉侯不見<lb/>
　公　髙氏曰鄢陵之戰晉獨敗之諸侯之師皆未至<lb/>
　蓋非特魯而已胡氏曰臣子之于君父揚其羙不揚<lb/>
　其惡為尊者諱為親者諱禮也聖人假魯史以示王<lb/>
　法其于魯事有君臣之義故臣弑君則書薨易地則<pb n="28a"/>　書假滅國則書取出奔則書遜屈已以與強國之大<lb/>
　夫盟則書及叛盟失信而莫適守則沒公而書㑹凡<lb/>
　此類雖不沒其實示天下之公必隱避其辭以存臣<lb/>
　子之禮然則沙隨之㑹晉不見公是魯侯之大辱深<lb/>
　可耻焉者矣曷為直書其事而不諱乎曰春秋伸道<lb/>
　不伸邪榮義不榮勢正已而無恤乎人以仁禮存心<lb/>
　而不憂横逆之至者也沙隨之至魯有内難師出後<lb/>
　期所當恤者晉人聽叔孫僑如之譛怒公而不見曲<pb n="28b"/>　在晉矣魯侯自反非有背仁棄禮不忠之咎也于公<lb/>
　何歉乎<lb/>
公至自㑹<lb/>
公㑹尹子晉侯齊國佐邾人伐鄭<lb/>
　七月公㑹尹武公及諸侯伐鄭將行姜又命公如初<lb/>
　公又申守而行諸侯之師次于鄭西我師次于督揚<lb/>
　不敢過鄭子叔聲伯使叔孫豹請逆于晉師為食于<lb/>
　鄭郊師逆以至聲伯四日不食以待之食使者而後<pb n="29a"/>　食諸侯遷于制田知武子佐下軍諸侯之師侵陳至<lb/>
　于鳴鹿遂侵蔡未反諸侯遷于潁上戊午鄭子罕宵<lb/>
　軍之宋齊衞皆失軍　髙氏曰楚師既敗而鄭猶不<lb/>
　服見晉政之不懌于人矣陳氏曰㑹伐未有書王人<lb/>
　者此其書尹子初以王卿士與伐也陽處父之救江<lb/>
　也王叔桓公不書雖前年伐秦之役劉子成子猶不<lb/>
　書也于是厲公恣矣初以尹子與齊國佐邾人序甚<lb/>
　矣厲公之無道也家氏曰尹子單子三以伐鄭出皆<pb n="29b"/>　與諸侯序譏晉人數勤天子之老輕用王師亦譏王<lb/>
　朝公卿不當為覇討而數出也<lb/>
曹伯歸自京師<lb/>
　曹人請于晉曰自我先君宣公即世國人曰若之何<lb/>
　憂猶未弭而又討我寡君以亡曹國社稷之鎮公子<lb/>
　是大泯曹也先君無乃有罪乎若有罪則君列諸㑹<lb/>
　矣君唯不遺徳刑以霸諸侯豈獨遺諸敝邑敢私布<lb/>
　之曹人復請于晉晉侯謂子臧反吾歸而君子臧反<pb n="30a"/>　曹伯歸子臧盡致其邑與卿而不出　謝氏曰成公<lb/>
　身負不可容之大罪晉侯執歸京師方伯之義也天<lb/>
　王不加大刑使之復國失順天討逆之道矣故曹伯<lb/>
　之歸也爵而不書以明天王不絶其位也書自京師<lb/>
　以明天王釋亂容逆也蔡季頼陳以歸衞侯頼楚以<lb/>
　歸故蔡書自陳歸蔡衞書自楚歸衞曹伯非有所頼<lb/>
　也天王赦之而已故曹書歸自京師曹伯雖在京師<lb/>
　王不加絶非失國也故書伯歸不書國胡氏曰善不<pb n="30b"/>　蒙賞惡不即刑以堯為君舜為臣雖得天下不能一<lb/>
　朝居也負芻殺世子而自立不能因晉之執寘諸刑<lb/>
　典而使復國則無以為天下之共主矣　愚謂節者<lb/>
　制其事宜使之不失乎中者也故于禮曰莭文于財<lb/>
　曰莭用于行曰莭義于軍曰莭制而事之合宜者謂<lb/>
　之中莭聖人之賛易于莭之彖曰天地莭而四時成<lb/>
　于莭之象曰君子以制數度議德行聖逹莭則自然<lb/>
　而合乎此賢守莭則固執而不敢失乎此也夫豈拘<pb n="31a"/>　拘謭謭循常守故若子臧之為而後謂之莭哉子臧<lb/>
　之于莭猶尾生白公之于信也豈惟不能制亂適以<lb/>
　生亂耳蓋由其資質雖美而不知學故其見道未明<lb/>
　擇義未精以至于此按曹伯廬卒于師公子負芻殺<lb/>
　大子而自立子臧曹之鎮國賢公子所宜上告天王<lb/>
　下告方伯如孔子之沐浴而朝顧乃舎此不舉已為<lb/>
　失莭及諸侯執負芻歸之京師將見子臧于王而立<lb/>
　之使子臧從諸侯之請鎮撫其民以安社稷則罪人<pb n="31b"/>　斯得負芻自然無所逃于其誅猶未晩也而乃區區<lb/>
　守匹夫之末莭出而奔宋坐視宗國禍亂養之以至<lb/>
　于成然後復國以待負芻之歸然則使負芻幸免復<lb/>
　君曹國三綱五常為之掃地是果誰之罪哉聖人書<lb/>
　曹伯歸自京師固可以見天王之釋有罪亦可以見<lb/>
　曹國之無人矣<lb/>
九月晉人執季孫行父舎之于苕丘<lb/>
　宣伯使告郤犨曰魯之有季孟猶晉之有欒范也政<pb n="32a"/>　令于是乎成今其謀曰晉政多門不可從也寧事齊<lb/>
　楚有亡而已蔑從晉矣若欲得志于魯請止行父而<lb/>
　殺之我斃蔑矣而事晉蔑有貳矣魯不貳小國必睦<lb/>
　不然歸必叛矣九月晉人執季孫文子于苕丘　某<lb/>
　氏曰此晉之惡也故貶而人之謝氏曰行父吾國股<lb/>
　肱之臣也執而舎之苕丘幽之使不得通也公之㑹<lb/>
　沙隨也晉侯不見公公之㑹伐鄭也晉人執行父魯<lb/>
　以一出師後期君則黜而不得進卿則閉而不得通<pb n="32b"/>　晉之逼辱魯國甚矣書不見書執書舎累其惡而罪<lb/>
　之<lb/>
冬十月乙亥叔孫僑如出奔齊<lb/>
　公還待于鄆使子叔聲伯請季孫于晉郤犨曰茍去<lb/>
　仲孫蔑而止季孫行父吾與子國親于公室對曰僑<lb/>
　如之情子必聞之矣若去蔑與行父是大棄魯國而<lb/>
　罪寡君也若猶不棄而恵徼周公之福使寡君得事<lb/>
　晉君則夫二人者魯國社稷之臣也若朝亡之魯必<pb n="33a"/>　夕亡以魯之密邇仇讐亡而為讐治之何及郤犨曰<lb/>
　吾為子請邑對曰嬰齊魯之常𨽻也敢介大國以求<lb/>
　厚焉承寡君之命以請若得所請吾子之賜多矣又<lb/>
　何求范文子謂欒武子曰季孫于魯相二君矣妾不<lb/>
　衣帛馬不食粟可不謂忠乎信䜛慝而棄忠良若諸<lb/>
　侯何子叔嬰齊奉君命無私謀國家不二圖其身不<lb/>
　忘其君若虗所請是棄善人也子其圖之乃許魯平<lb/>
　赦季孫冬十月出叔孫僑如而盟之僑如奔齊　杜<pb n="33b"/>　氏曰公未歸國命國人逐之<lb/>
十有二月乙丑季孫行父及晉郤犨盟于扈<lb/>
　髙郵孫氏曰行父見執于苕丘于是始盟而釋之不<lb/>
　書釋而書晉大夫與之盟則釋之可知矣<lb/>
公至自㑹<lb/>
　髙氏曰沙隨之㑹既不見公伐鄭之㑹又不得與而<lb/>
　國之宗卿于是見執公彷徨于外以求自明于晉僅<lb/>
　能使僑如見逐季孫受盟而公免難焉方秋而出盡<pb n="34a"/>　冬而歸始以伐鄭出㑹而不得與乎其事君辱臣執<lb/>
　國之深耻也及公之歸不可以伐鄭至故託曰至自<lb/>
　㑹以見其不果與伐鄭也<lb/>
乙酉刺公子偃<lb/>
　十二月季孫及郤犨盟于扈歸刺公子偃召叔孫豹<lb/>
　于齊而立之　杜氏曰偃與鉏俱為姜所指而獨殺<lb/>
　偃偃與謀陸氏曰偃直書刺者有罪不當赦也陳氏<lb/>
　曰刺公子偃殺有罪之辭也公子買戍衞不卒戍刺<pb n="34b"/>　之殺無罪之辭也<lb/>
十有七年春衞北宫括帥師侵鄭<lb/>
　鄭子駟侵晉虚滑衞北宫括救晉侵鄭至于髙氏<lb/>
夏公㑹尹子單子晉侯齊侯宋公衞侯曹伯邾人伐鄭<lb/>
　夏五月鄭大子髠頑侯獳為質于楚楚公子成公子<lb/>
　寅戌鄭公㑹尹武公單㐮公及諸侯伐鄭自戲童至<lb/>
　于曲洧　師氏曰晉之伐鄭至于再三以天子一卿<lb/>
　為未足乃使單子同尹子以行而鄭終不服昔齊桓<pb n="35a"/>　之時鄭嘗不服齊伐之一再至洮之盟齊侯方盟諸<lb/>
　侯而鄭伯自来乞盟暨晉文主盟陳嘗不服乃敗楚<lb/>
　之後晉方㑹諸侯盟于踐土陳侯則自来如㑹此無<lb/>
　他齊桓晉文先有攘楚之威足以服陳鄭之心故二<lb/>
　國之君所以不敢從楚而來乞盟如㑹皆出于自然<lb/>
　不可後也與今晉侯之伐鄭豈不萬萬相逺乎書之<lb/>
　用見天王與盟主皆無足畏矣<lb/>
六月乙酉同盟于柯陵<pb n="35b"/>　尋戚之盟也楚子重救鄭師于首止諸侯還　陸氏<lb/>
　曰不重言諸侯譏尹子單子與盟尊周也柯盟之㑹<lb/>
　尹子單子始與諸侯之盟自是習以為常非禮也陳<lb/>
　氏曰書同盟其尹子之盟歟抑厲公之盟歟莫適為<lb/>
　主之辭也薛氏曰前此征伐未嘗出王官也未嘗盟<lb/>
　卿士也去年王官出今年卿士盟三伐鄭而鄭不至<lb/>
　無益于事徒以為亂而已尹單俱㑹于外王政之不<lb/>
　一也<pb n="36a"/>秋公至自㑹<lb/>
齊髙無咎出奔莒<lb/>
　齊慶克通于聲孟子與婦人蒙衣乗輦而入于閎鮑<lb/>
　牽見之以告國武子武子召慶克而謂之慶克久不<lb/>
　出而告夫人曰國子謫我夫人怒國子相靈公以㑹<lb/>
　髙鮑處守及還將至閉門而索客孟子訴之曰髙鮑<lb/>
　將不納君而立公子角國子知之秋七月壬寅刖鮑<lb/>
　牽而逐髙無咎無咎奔莒髙弱以盧叛齊人来召鮑<pb n="36b"/>　國而立之　許氏曰齊靈不公其聽自沈帷牆奔其<lb/>
　世臣以長禍亂<lb/>
九月辛丑用郊<lb/>
　公羊氏曰用者不宜用也九月非所用郊也髙氏曰<lb/>
　魯自毎歳僭郊之後聖人以為常事不書也其書之<lb/>
　者或因卜不從或因牛傷死有變則書耳今無他變<lb/>
　故而書之者以其自出己意非時之郊而不知卜遂<lb/>
　不疑而用之是無天也其不宜用未有甚于此者故<pb n="37a"/>　特書用　愚謂僭者亂之階也魯託以成王之賜僣<lb/>
　用郊禘之禮末流之弊至于作兩觀乗大輅車服器<lb/>
　用一與天子無異其僣竊之罪奚以賢于吳楚之君<lb/>
　哉然則天子之事魯僣其器吳楚僣其名其為僣王<lb/>
　則一也當時不知罪者以為成王之命故也及春秋<lb/>
　之作也夫子又魯人凡魯之惡必湏為尊者諱又不<lb/>
　得而加貶斥焉寧無㣲意寓于其間乎蓋讀者未之<lb/>
　察耳夫郊禘既以為常事而不勝書失禮之中又失<pb n="37b"/>　禮焉則書之自僖三十一年至成十年皆不成郊聖<lb/>
　人無以寓其意至十七年九月辛丑郊乃始書曰用<lb/>
　郊以見其譏焉用者不宜用也蓋以諸侯而用天子<lb/>
　之禮也用之一字所以誅其僣王之罪乎至定十五<lb/>
　年哀元年只書郊而不書用者從同同也嗚呼魯君<lb/>
　僣用天子禮樂季氏遂舞八佾三家以雍徹陪臣執<lb/>
　國命徒啟臣下僣竊以危其國以滅其身至于孫齊<lb/>
　入于陽州寓于乾侯死于境外雖有天子儀衞亦何<pb n="38a"/>　以震讋奸臣之心而保全魯君之身哉後世不安分<lb/>
　義而僣竊名器者亦可以為戒矣<lb/>
晉侯使荀罃来乞師<lb/>
　師氏曰晉請命于天子主單子而受其節制是宜糾<lb/>
　合諸侯之師同心協力以尊王命奉辭以往無敢或<lb/>
　後可也乃使大夫乞師于魯耶以盟主而乞師已為<lb/>
　屈辱况奉天子之辭以伐有罪以王卿主伐乃言乞<lb/>
　師其卑王室以寵諸侯也甚矣夫欲仗天子之威靈<pb n="38b"/>　以討叛伐貳而乃先為此卑辱欲望鄭畏威得乎<lb/>
冬公㑹單子晉侯宋公衞侯曹伯齊人邾人伐鄭<lb/>
　諸侯伐鄭十月庚午圍鄭楚公子申救鄭師于汝上<lb/>
　十一月諸侯還　謝氏曰以蕞爾之鄭晉以王命三<lb/>
　合諸侯出伐而不能服以強楚為之援也鄭大子為<lb/>
　質于楚楚公子成戍鄭夏之伐鄭楚子重師于首止<lb/>
　而諸侯還冬之伐鄭楚公子申師于汝上而諸侯還<lb/>
　然則諸侯伐鄭不若先楚之為利也能若齊桓修政<pb n="39a"/>　事輯人民和邦國以王命伐楚而攘之則鄭不待干<lb/>
　戈及境而求服矣諸侯比年伐鄭秋起兵冬而息夏<lb/>
　起兵秋而息冬起兵十有一月而息内外疲苦甚矣<lb/>
　孔子所謂吾恐季孫之憂不在顓臾而在蕭牆之内<lb/>
　也<lb/>
十有一月公至自伐鄭<lb/>
壬申公孫嬰齊卒于貍脤<lb/>
　臨江劉氏曰十一月無壬申其以壬申卒之何春秋<pb n="39b"/>　故史也有所不革子曰其事則齊桓晉文其文則史<lb/>
　其義則某竊取之矣蘇氏曰嬰齊從于伐鄭還而道<lb/>
　卒大夫卒不地其地在外也<lb/>
十有二月丁巳朔日有食之<lb/>
邾子貜且卒<lb/>
晉殺其大夫郤錡郤犨郤至<lb/>
　晉厲公侈多外嬖反自鄢陵欲盡去羣大夫而立其<lb/>
　左右胥童以胥克之廢也怨郤氏而嬖于厲公郤錡<pb n="40a"/>　奪夷陽五田五亦嬖于厲公郤犨與長魚矯爭田執<lb/>
　而梏之與其父母妻子同一轅既矯亦嬖于厲公欒<lb/>
　書怨郤至以其不從已而敗楚師也欲廢之使公子<lb/>
　蔑告公曰此戰也郤至實召寡君以東師之未至也<lb/>
　與軍帥之不具也曰此必敗吾因奉孫周以事君公<lb/>
　告欒書書曰其有焉不然豈其死之不恤而受敵使<lb/>
　乎君盍嘗使諸周而察之郤至聘于周欒書使孫周<lb/>
　見之公使覘之信遂怨郤至厲公田與婦人先殺而<pb n="40b"/>　飲酒後使大夫殺郤至奉豕寺人張孟奪之郤至射<lb/>
　而殺之公曰季子欺余厲公將作難胥童曰必先三<lb/>
　郤族大多怨去大族不偪敵多怨有庸公曰然郤氏<lb/>
　聞之郤錡欲攻公曰雖死君必危郤至曰人所以立<lb/>
　信知勇也信不叛君知不害民勇不作亂失茲三者<lb/>
　其誰與我死而多怨將安用之君實有臣而殺之其<lb/>
　謂君何我之有罪吾死後矣若殺不辜將失其民欲<lb/>
　安得乎待命而已受君之禄是以聚黨有黨而爭命<pb n="41a"/>　罪孰大焉壬申胥童夷羊五帥甲八百將攻郤氏長<lb/>
　魚矯請無用衆公使清沸魋助之抽戈結袵而偽訟<lb/>
　者三郤將謀于榭矯以戈殺駒伯苦成叔于其位温<lb/>
　季曰逃威也遂趨矯及諸其車以戈殺之皆尸諸朝<lb/>
　胥童以甲劫欒書中行偃于朝矯曰不殺二子憂必<lb/>
　及君公曰一朝而尸三卿余不忍益也對曰人將忍<lb/>
　君臣聞亂在外為奸在内為軌御姦以德御軌以刑<lb/>
　不施而殺不可謂徳臣偪而不討不可謂刑徳刑不<pb n="41b"/>　立姦軌並至臣請行遂出奔狄公使辭于二子曰寡<lb/>
　人有討于郤氏郤氏既伏其罪矣大夫無辱其復職<lb/>
　位皆再拜稽首曰君討有罪而免臣于死君之恵也<lb/>
　二臣雖死敢忘君徳乃皆歸公使胥童為卿公遊于<lb/>
　匠麗氏欒書中行偃遂執公焉召士匄士匄辭召韓<lb/>
　厥韓厥辭曰昔吾蓄于趙氏孟姬之讒吾能違兵古<lb/>
　人有言曰殺老牛莫之敢尸而况君乎二三子不能<lb/>
　事君焉用厥也　泰山孫氏曰君之卿佐是謂股肱<pb n="42a"/>　厲公不道一日而殺三卿此自禍之道也誰與處矣<lb/>
　故列數之以著其惡張氏曰春秋罪厲公之殺三卿<lb/>
　而卒于自及其示後世御臣之法至矣家氏曰三郤<lb/>
　晉之能臣嘗有功于其國其臨敵慮勝晉諸卿未有<lb/>
　能出其右者藉其有罪猶當在議功議能之科今以<lb/>
　左右之浸潤殺之并及其族厲之强暴抑亦甚矣欲<lb/>
　無亡得乎<lb/>
楚人滅舒庸<pb n="42b"/>　舒庸人以楚師之敗也道呉人圍巢伐駕圍釐虺遂<lb/>
　恃吳而不設備楚公子槖師襲舒庸滅之　薛氏曰<lb/>
　舒庸舒蓼舒鳩之滅荆舒一于楚矣<lb/>
十有八年春王正月晉殺其大夫胥童<lb/>
　髙氏曰胥童謀殺三郤而晉國遂亂于是欒書中行<lb/>
　偃先殺胥童然後弑厲公或曰宋督殺孔父而弑殤<lb/>
　公春秋書曰及其大夫孔父書偃殺胥童而弑厲公<lb/>
　而書晉殺其大夫胥童何哉孔父忠于殤公者也胥<pb n="43a"/>　童嬖于厲公者也嬖臣道君為不道亡其君以及其<lb/>
　身故春秋兩治之以為萬世戒<lb/>
庚申晉弑其君州蒲<lb/>
　正月庚申晉欒書中行偃使程滑弑厲公𦵏之于翼<lb/>
　東門之外以車一乗使荀罃士魴逆周子于京師而<lb/>
　立之生十四年矣大夫逆于清原周子曰孤始願不<lb/>
　及此雖及此豈非天乎抑人之求君使出命也立而<lb/>
　不從將安用君二三子用我今日否亦今日共而從<pb n="43b"/>　君神之所福也對曰羣臣之願也敢不唯命是聽庚<lb/>
　午盟而入館于伯子同氏辛巳朝于武宫逐不臣者<lb/>
　七人二月乙酉朔晉悼公即位于朝始命百官施舎<lb/>
　已責逮鰥寡振廢滯匡乏困救災患禁淫慝薄賦歛<lb/>
　宥罪戾莭器用時用民欲無犯時使魏相士魴趙武<lb/>
　為卿荀家荀㑹欒黶韓無忌為公族大夫使訓卿之<lb/>
　子弟共儉孝弟使士渥濁為太傅使脩范武子之法<lb/>
　右行辛為司空使脩士蒍之法弁糾御戎校正屬焉<pb n="44a"/>　使訓諸御知義荀賔為右司士屬焉使訓勇力之士<lb/>
　時使卿無共御立軍尉以攝之祁奚為中軍尉羊舌<lb/>
　職佐之魏絳為司馬張老為候奄鐸遏寇為上軍尉<lb/>
　籍偃為之司馬使訓卒乗親以聽命程鄭為乗馬御<lb/>
　六騶屬焉使訓羣騶知禮凡六官之長皆民譽也舉<lb/>
　不失職官不易方爵不踰德師不陵正族不偪師民<lb/>
　無謗言所以復霸也　穀梁氏曰稱國以弑其君君<lb/>
　惡甚矣謝氏曰厲公不道數誅大臣由此臣下離心<pb n="44b"/>　身罹不測故弑稱國以明禍發于國也陳氏曰楚商<lb/>
　臣殺鬭勃而後弑君晉欒書中行偃殺胥童而後弑<lb/>
　君春秋不列于孔父以是為不能與其君存亡者也<lb/>
　然則書晉殺胥童不書楚殺鬭勃何也書殺胥童以<lb/>
　累州蒲也不書殺鬭勃不以累頵也州蒲稱國以殺<lb/>
　而弑頵斥商臣二君所以異也　愚按稱國以弑其<lb/>
　義有二一則歸惡于遭弑之君一則歸罪于當國之<lb/>
　臣晉弑其君蒲州此歸惡其君者也孟子曰無罪而<pb n="45a"/>　殺士則大夫可以去又曰君之視臣如犬馬則臣視<lb/>
　君如寇讐晉厲公欲盡去羣大夫而立其左右至于<lb/>
　一朝而尸三卿又執欒書中行偃欲殺之宜其臣之<lb/>
　凛凛不自保茍非有比干之操守死而不易有伊尹<lb/>
　之德處變而不疑則必起而為亂以求自免矣厲公<lb/>
　雖欲不死其可得乎且弑逆之賊其罪顯而易見遭<lb/>
　弑之君其惡晦而難明故稱國以弑使人因書之法<lb/>
　異知其所以得弑之由至于弑逆之賊則國史具載<pb n="45b"/>　不待特書而罪惡著矣㧞本塞源之意也使後世人<lb/>
　君而知此所以御其臣下者不失其道則弑逆之禍<lb/>
　庶幾乎息矣<lb/>
齊殺其大夫國佐<lb/>
　十七年齊侯使崔杼為大夫慶克佐之帥師圍盧國<lb/>
　佐從諸侯圍鄭以難請而歸遂如盧師殺慶克以穀<lb/>
　叛齊侯與之盟于徐闗而復之十二月盧降使國勝<lb/>
　告難于晉待命于清至是齊為慶氏之難故甲申晦<pb n="46a"/>　齊侯使士華免以戈殺國佐于内宫之朝師逃于夫<lb/>
　人之宫使清人殺國勝國弱来奔王湫奔莱慶封為<lb/>
　大夫慶佐為司寇既齊侯反國弱使嗣國氏　許氏<lb/>
　曰慶克作慝濁亂中闈譛害大臣不誅不詰使國佐<lb/>
　無所發其忠憤起而殺之顧與俱靡而已于是因以<lb/>
　為國佐罪罪累上矣張氏曰國佐仕危亂之朝不能<lb/>
　見幾而去以邑叛君身死宫闈非不幸矣家氏曰齊<lb/>
　靈公不能防閑其母使之以淫亂著又受其母之譛<pb n="46b"/>　而致高鮑于戮靈之不君甚矣而國佐不忍一旦之<lb/>
　忿誅克據穀以抗其君専殺之罪猶可言據穀不得<lb/>
　謂之非叛矣然原其本心則在于為其君正家法而<lb/>
　施之無序以及于此是可憫也<lb/>
公如晉<lb/>
　朝嗣君也　愚按晉有弑君之賊而不之討隣國諸<lb/>
　侯不思聲罪致伐而魯君率先朝之烏在其為國也<lb/>
　𫝊稱晉悼復霸之由斯所云云末矣<pb n="47a"/>夏楚子鄭伯伐宋宋魚石復入于彭城<lb/>
　六月鄭伯侵宋及曹門外遂㑹楚子伐宋取朝郏楚<lb/>
　子辛鄭皇辰侵城郜取幽丘同伐彭城納宋魚石向<lb/>
　為人鱗朱向帶魚府焉以三百乗戍之而還宋人患<lb/>
　之西鉏吾曰何也若楚人與吾同惡以徳于我吾固<lb/>
　事之也不敢貳矣大國無厭鄙我猶憾不然而收吾<lb/>
　憎使賛其政以閒吾釁亦吾患也今將崇諸侯之姦<lb/>
　而披其地以塞夷庚逞姦而攜服毒諸侯而懼吳晉<pb n="47b"/>　吾庸多矣非吾憂也且事晉何為晉必恤之七月宋<lb/>
　老佐華喜圍彭城老佐卒焉　臨江劉氏曰伐宋以<lb/>
　納魚石則其不曰納宋魚石于彭城何不與納也諸<lb/>
　侯失國諸侯納之正也諸侯世也大夫失位諸侯納<lb/>
　之非正也大夫不世也蘇氏曰公孫寧儀行父言納<lb/>
　而魚石不言納蓋楚荘誅陳之罪人疑若無罪故書<lb/>
　納以正其罪魚石之書復入而先言鄭之伐已著其<lb/>
　納亂臣矣故不言自楚而特書復入髙郵孫氏曰魚<pb n="48a"/>　石奔楚為楚卿道誘楚鄭以伐宋楚于是取宋彭城<lb/>
　之邑復魚石于彭城明年華元與諸侯之大夫圍宋<lb/>
　彭城已魚石復入而叛也然則魚石之仕宋嘗食邑<lb/>
　于彭城十五年出奔楚于是藉楚取之而復入焉書<lb/>
　曰復入明魚石之嘗有彭城也魚石入彭城而宋圍<lb/>
　之則是入以叛也經不曰叛書楚鄭伐宋而魚石入<lb/>
　魚石入而宋圍彭城不待書而義可見也<lb/>
公至自晉晉侯使士匄来聘<pb n="48b"/>　公至自晉晉范宣子来聘且拜朝也　許氏曰公朝<lb/>
　始至而聘使紹至晉悼之下諸侯速矣此列國之所<lb/>
　以睦而叛國之所服也髙氏曰在䘮書晉侯與宣十<lb/>
　年書齊侯同義<lb/>
秋杞伯來朝<lb/>
　勞公且問晉故公以晉君語之杞伯于是驟朝于晉<lb/>
　而請為昏<lb/>
八月邾子來朝<pb n="49a"/>　即位而来見也<lb/>
築鹿囿<lb/>
　髙郵孫氏曰春秋興作皆書雖城池之固門廐之急<lb/>
　無遺焉重其徳不及民而徒勞民力也况耳目之玩<lb/>
　一身之娛哉<lb/>
己丑公薨于路寢<lb/>
冬楚人鄭人侵宋<lb/>
　十一月楚子重救彭城伐宋宋華元如晉告急韓獻<pb n="49b"/>　子為政曰欲求得人必先勤之成霸安疆自宋始矣<lb/>
　晉侯師于台谷以救宋遇楚師于靡角之谷楚師還<lb/>
　　髙氏曰晉侯救宋何為不書蓋未足為悼公烈也<lb/>
　春秋之法存著小善者不足之辭也簡棄小善者有<lb/>
　餘之辭也晉悼之烈在圍宋彭城絀楚而服鄭自楚<lb/>
　鄭徵之而晉崇矣<lb/>
晉侯使士魴來乞師<lb/>
　晉士魴來乞師季文子問師數于臧武仲對曰伐鄭<pb n="50a"/>　之役知伯實来下軍之佐也今彘季亦佐下軍如伐<lb/>
　鄭可也事大國無失班爵而加敬焉禮也從之　許<lb/>
　氏曰悼公之時霸業復興而乞師以救宋猶遵厲公<lb/>
　故事元年以後遂無乞師則召兵而已矣　愚謂成<lb/>
　公初薨嗣子幼弱斬然在衰絰之中霸主遣使乞師<lb/>
　豈無他國畧不吾恤非所以令諸侯也<lb/>
十有二月仲孫蔑㑹晉侯宋公衞侯邾子齊崔杼同盟<lb/>
于虗朾<pb n="50b"/>　謀救宋也宋人辭諸侯而請師以圍彭城孟獻子請<lb/>
　于諸侯而先歸㑹𦵏　髙氏曰諸侯師至而楚鄭之<lb/>
　師已退故宋人辭諸侯而請其師以圍彭城而先為<lb/>
　此盟也謝氏曰病惡恤患諸侯所同欲也虗朾之盟<lb/>
　諸侯恊謀救宋故書同盟<lb/>
𦵏我君成公<lb/>
　<lb/>
　春秋闕疑卷二十七<lb/>
</p>

  </div>
            <div>
                <head>春秋闕疑卷二十八</head>
    <p>
<pb n="1a"/>欽定四庫全書<lb/>
　春秋闕疑卷二十八　　　　元　鄭玉　撰<lb/>
　　襄公<lb/>
　公名午成公之子簡王十四年即位諡法因事有功<lb/>
　曰襄辟土有德曰襄<lb/>
元年春王正月公即位<lb/>
仲孫蔑㑹晉欒黶宋華元衞甯殖曹人莒人邾人滕人<lb/>
薛人圍宋彭城<pb n="1b"/>　於是為宋討魚石彭城彭城降晉晉人以宋五大夫<lb/>
　在彭城者歸寘諸瓠丘齊人不㑹晉人以為討二月<lb/>
　齊太子光為質于晉　謝氏曰楚以兵入魚石于彭<lb/>
　城魚石以彭城附楚然則彭城已入楚矣列國之師<lb/>
　為宋討魚石于彭城而圍之圍彭城書宋所以明彭<lb/>
　城宋之分地也春秋正彭城歸宋以著楚子之罪則<lb/>
　列國之圍彭城得討國之義矣胡氏曰書圍彭城魯<lb/>
　史之舊文也曰圍宋彭城者仲尼親筆也楚已取彭<pb n="2a"/>　城封魚石戍之三百乗矣則曷為繋之宋楚不得取<lb/>
　之宋魚石不得受之楚雖専其地君子不登叛人所<lb/>
　以正疆域固封守謹王度也髙氏曰魚石既奔荆蠻<lb/>
　復藉荆蠻之力自伐其國宋不能討而晉悼合諸侯<lb/>
　大夫共圍討之春秋以来諸侯自相侵伐推而言之<lb/>
　孟子所謂彼善于此也<lb/>
夏晉韓厥帥師伐鄭仲孫蔑㑹齊崔杼曹人邾人杞人<lb/>
次于鄫<pb n="2b"/>　夏五月晉韓厥荀偃帥諸侯之師伐鄭入其郛敗其<lb/>
　徒兵于洧上于是東諸侯之師次于鄫以待晉師晉<lb/>
　師自鄭以鄫之師侵楚焦夷及陳晉侯衞侯次于戚<lb/>
　以為之援　髙氏曰彭城之圍既解而晉遂以西諸<lb/>
　侯之師伐鄭故但書韓厥帥師而已韓厥已足以當<lb/>
　鄭故使東諸侯之師次于鄫以震鄭心且備楚師之<lb/>
　出謝氏曰韓厥伐鄭列國大夫出次于鄫備楚而為<lb/>
　晉援然則諸侯惡鄭可知矣<pb n="3a"/>秋楚公子壬夫帥師侵宋<lb/>
　楚子辛救鄭侵宋吕留鄭子然侵宋取犬丘　胡氏<lb/>
　曰楚子辛救鄭而經不書者鄭本為楚以其君之故<lb/>
　親集矢于目是以與楚而不二也棄中國而從楚不<lb/>
　能以大義裁之惟私欲之從則鄭無可救之善楚不<lb/>
　得有能救之名經所以削而不言救也<lb/>
九月辛酉天王崩<lb/>
邾子來朝<pb n="3b"/>　愚按襄公時方四歳且在衰絰之中邾子之来因其<lb/>
　父䘮而弔之可也朝之豈其時乎非惟不可以朝禮<lb/>
　相接蓋不能也况不奔天王之䘮而朝隣國之君亦<lb/>
　可謂不知務矣<lb/>
冬衞侯使公孫剽來聘晉侯使荀罃來聘<lb/>
　胡氏曰簡王崩赴告已及藏在諸侯之䇿矣則宜以<lb/>
　所聞先後而奔䘮今邾衞晉方来修朝聘之事于王<lb/>
　䘮若越人視秦人之肥瘠曽不與焉此何禮乎泰山<pb n="4a"/>　孫氏曰天王崩邾子来朝衞侯使公孫剽来聘晉侯<lb/>
　使荀罃来聘皆不臣也<lb/>
二年春王正月𦵏簡王<lb/>
鄭師伐宋<lb/>
　楚令也<lb/>
夏五月庚寅夫人姜氏薨<lb/>
　初穆姜使擇美檟以自為櫬與頌琴季文子取以𦵏<lb/>
六月庚辰鄭伯睔卒<pb n="4b"/>　鄭成公疾子駟請息肩于晉公曰楚君以鄭故親集<lb/>
　矢于其目非異人任寡人也若背之是棄力與言其<lb/>
　誰䁥我免寡人唯二三子鄭伯睔卒于是子罕當國<lb/>
　子駟為政子國為司馬<lb/>
晉師宋師衞甯殖侵鄭<lb/>
　諸大夫欲從晉子駟曰官命未改　髙郵孫氏曰晉<lb/>
　宋稱師將卑師衆也甯殖稱名將尊師少也家氏曰<lb/>
　伐䘮春秋之所甚惡也他人伐䘮猶欲盟主仗義以<pb n="5a"/>　正之而况為盟主而伐人之䘮乎或謂晉欲得鄭固<lb/>
　無問其伐䘮此以後世權謀智詐而律春秋矣　愚<lb/>
　謂三年無改于父之道如其非道何待三年鄭成公<lb/>
　背晉即楚天下之所共棄今而易世諸侯之師臨乎<lb/>
　境上正鄭去夷就華之機也諸大夫欲從晉子駟乃<lb/>
　以官命未改而遂其非子駟固為罪首諸大夫見善<lb/>
　不明守正不固卒從子駟之言以勤諸侯之師益重<lb/>
　鄭伯之過亦不為無罪也<pb n="5b"/>秋七月仲孫蔑㑹晉荀罃宋華元衞孫林父曹人邾人<lb/>
于戚<lb/>
　謀鄭故也孟獻子曰請城虎牢以偪鄭知武子曰善<lb/>
　鄫之㑹吾子聞崔子之言今不来矣滕薛小邾之不<lb/>
　至皆齊故也寡君之憂不唯鄭罃將復于寡君而請<lb/>
　于齊得請而告吾子之功也若不得請事將在齊吾<lb/>
　子之請諸侯之福也豈唯寡君賴之<lb/>
己丑葬我小君齊姜<pb n="6a"/>叔孫豹如宋<lb/>
　通嗣君也<lb/>
冬仲孫蔑㑹晉荀罃齊崔杼宋華元衞孫林父曹人邾<lb/>
人滕人薛人小邾人于戚遂城虎牢<lb/>
　冬復㑹于戚齊崔武子及滕薛小邾之大夫皆㑹知<lb/>
　武子之言故也遂城虎牢鄭人乃成　髙郵孫氏曰<lb/>
　虎牢鄭拒楚之邑而僻險之地諸侯患楚之侵陵其<lb/>
　國于是使其大夫㑹而城之虎牢鄭地經不繋之鄭<pb n="6b"/>　者蓋諸侯將以安中國推公心與天下共之非一己<lb/>
　之私故但曰城虎牢明非私有而取之也張氏洽曰<lb/>
　虎牢所以不繋鄭者鄭去順効逆黨楚為中國患悼<lb/>
　公動天下之諸侯以討之而負固自善故從孟獻子<lb/>
　之謀城其巖邑以制之以伯主討不服之國地非鄭<lb/>
　之所可私此春秋明王制以示予奪之正也趙氏曰<lb/>
　晉楚爭鄭五十年乍叛乍服今晉率十國之大夫取<lb/>
　其巖邑城之故鷄澤之盟不伐自至天下無兵車者<pb n="7a"/>　六年　愚按遂者繼事之辭㑹畢而城之也蓋前㑹<lb/>
　于戚孟獻子已有是謀知武子善之而未敢専也謂<lb/>
　孟獻子曰將復于寡君而請于齊得請而告吾子之<lb/>
　功也若不得請事將在齊于是歸而告于晉侯言之<lb/>
　于齊崔杼又帥諸小國而為此故再㑹于戚遂舉是<lb/>
　役非大夫之専事也<lb/>
楚殺其大夫公子申<lb/>
　楚公子申為右司馬多受小國之賂以偪子重子辛<pb n="7b"/>　楚人殺之　許氏曰嬰齊壬夫躬執楚政惡申之偪<lb/>
　以故殺之故稱國焉罪累上也<lb/>
三年春楚公子嬰齊帥師伐吳<lb/>
　楚子重伐吳為簡之師克鳩茲至于衡山使鄧廖帥<lb/>
　組甲三百被練三千以侵吳吳人要而撃之獲鄧廖<lb/>
　其能免者組甲八十被練三百而已子重歸既飲至<lb/>
　三日吳人伐楚取駕駕良邑也鄧廖亦楚之良也君<lb/>
　子謂子重曰是役也所獲不如所亡楚人以是咎子<pb n="8a"/>　重子重病之遂遇心疾而卒　家氏曰吳楚交兵久<lb/>
　矣春秋不書至是始書此著呉楚迭為盛衰中國安<lb/>
　危存亡俱係此楚自成穆始慿陵諸夏至于莊而焰<lb/>
　益煽晉之霸業至是乃衰幸而吳日以大為楚内梗<lb/>
　諸夏得以小康以吳故也晉悼公之興適當斯時以<lb/>
　服鄭而楚不敢爭者非畏晉也以吳人之議其後也<lb/>
　陳氏曰楚伐吳呉人伐楚取駕則其但書伐吳何春<lb/>
　秋于晉楚之際嚴矣于吳楚未嘗無差等也是故楚<pb n="8b"/>　伐吳悉書之吳伐楚必若遏也門于巢卒而後書師<lb/>
　氏曰楚見中國稍衰屢肆猖獗及吳師一入其州来<lb/>
　楚乃䘮氣于吳者十數年至此而復命公子嬰齊一<lb/>
　帥師以伐吳終亦無所成功用知中國為楚所陵誠<lb/>
　自取也<lb/>
公如晉夏四月壬戌公及晉侯盟于長樗公至自晉<lb/>
　公如晉始朝也盟于長樗孟獻子相公稽首知武子<lb/>
　曰天子在而君辱稽首寡君懼矣孟獻子曰以敝邑<pb n="9a"/>　介在東表密邇仇讐寡君將君是望敢不稽首　蘇<lb/>
　氏曰晉悼公修禮于諸侯故去其國而與公盟于長<lb/>
　樗張氏曰孟獻子魯之賢大夫尚不知君臣之義以<lb/>
　相其君所謂不知先立乎其大者<lb/>
六月公㑹單子晉侯宋公衞侯鄭伯莒子邾子齊世子<lb/>
光己未同盟於鷄澤陳侯使袁僑如㑹戊寅叔孫豹及<lb/>
諸侯之大夫及陳袁僑盟<lb/>
　晉為鄭服故且欲修吳好將合諸侯使士匄告于齊<pb n="9b"/>　曰寡君使匄以歳之不易不虞之不戒寡君願與一<lb/>
　二兄弟相見以謀不恊乃盟于耏外六月公㑹單頃<lb/>
　公及諸侯己未同盟于鷄澤晉侯使荀㑹逆吳子于<lb/>
　淮上吳子不至楚子辛為令尹侵欲于小國陳成公<lb/>
　使𡊮僑如㑹求成晉侯使和組父告于諸侯秋叔孫<lb/>
　豹及諸侯之大夫及陳𡊮僑盟陳請服也　程子曰<lb/>
　楚强諸侯皆畏之而修盟故書同謝氏曰自鄭背戚<lb/>
　盟列國凡四伐鄭再侵鄭不能制鄭而服之及城虎<pb n="10a"/>　牢然後鄭國恐懼而從鷄澤之㑹陳雖與楚成公不<lb/>
　待徵召亦遣大夫如㑹從盟書陳𡊮僑如㑹以明中<lb/>
　國威力之盛也諸侯能以義服鄭如城虎牢則疑貳<lb/>
　之國安有不服者哉張氏曰晉悼公始合諸侯尊王<lb/>
　室而盟單子與桓公首止葵丘異矣故書諸侯㑹而<lb/>
　己未同盟于鷄澤所以譏其儕王官于諸侯其事不<lb/>
　足揚故不再言鷄澤家氏曰是㑹鄭服而陳亦来㑹<lb/>
　之盛者也而其失有二盟王人也盟大夫也盟大夫<pb n="10b"/>　大夫張也盟王人諸侯僭也故雖盛㑹而有貶辭諸<lb/>
　侯盟于鷄澤既盟而陳侯使𡊮僑如㑹受而禮之需<lb/>
　其君至而及之盟雖後㑹可也乃以一𡊮僑之故命<lb/>
　諸侯之大夫别為之盟君盟于前臣盟于後不足以<lb/>
　結𡊮僑實開大夫伉君之漸穀梁謂鷄澤之盟大夫<lb/>
　張諸侯始失正得經意矣東莱吕氏曰諸侯已盟大<lb/>
　夫無所用盟今以袁僑故叔孫豹及諸侯之大夫盟<lb/>
　是政在大夫也至于溴梁之㑹則曰戊寅大夫盟又<pb n="11a"/>　無故而然也言大夫浸强也至宋之㑹則大夫自盟<lb/>
　而諸侯不往矣言君臣之失其所也<lb/>
秋公至自㑹<lb/>
冬晉荀罃帥師伐許<lb/>
　許靈公事楚不㑹于鷄澤冬晉知武子伐許<lb/>
　張氏曰荀罃偶見陳人之服不能輔悼公益修徳以<lb/>
　保陳陳固則許自至而遽興師以問罪于許宜其併<lb/>
　陳不能保也<pb n="11b"/>四年春王三月己酉陳侯午卒<lb/>
　三年楚司馬公子何忌侵陳陳叛故也至是楚師為<lb/>
　陳叛故猶在繁陽韓獻子患之言于朝曰文王帥殷<lb/>
　之叛國以事紂唯知時也今我易之難哉三月陳成<lb/>
　公卒楚人將伐陳聞䘮乃止陳人不聽命臧武仲聞<lb/>
　之曰陳不服于楚必亡大國行禮焉而不服在大猶<lb/>
　有咎而况小乎夏楚彭名侵陳陳無禮故也<lb/>
夏叔孫豹如晉<pb n="12a"/>　報知武子之聘也晉侯享之金奏肆夏之三不拜工<lb/>
　歌文王之三又不拜歌鹿鳴之三三拜韓獻子使行<lb/>
　人子員問之曰子以君命辱于敝邑先君之禮藉之<lb/>
　以樂以辱吾子吾子舎其大而重拜其細敢問何禮<lb/>
　也對曰三夏天子所以享元侯也使臣弗敢與聞文<lb/>
　王兩君相見之樂也臣不敢及鹿鳴君所以嘉寡君<lb/>
　也敢不拜嘉四牡君所以勞使臣也敢不重拜皇皇<lb/>
　者華君教使臣曰必諮于周臣聞之訪問于善為咨<pb n="12b"/>　咨親為詢咨禮為度咨事為諏咨難為謀臣獲五善<lb/>
　敢不重拜<lb/>
秋七月戊子夫人姒氏薨<lb/>
　定姒薨不殯于廟無櫬不虞匠慶謂季文子曰子為<lb/>
　正卿而小君之䘮不成不終君也君長誰受其咎初<lb/>
　季孫為己樹六檟于蒲圃東門之外匠慶請木季孫<lb/>
　曰畧匠慶用蒲圃之檟季孫不御　杜氏曰成公妾<lb/>
　襄公母家氏曰自齊姜卒而定姒始僣夫人之稱先<pb n="13a"/>　君夫人一而已矣春秋既于前年書夫人姜氏薨葬<lb/>
　我小君齊姜今復書夫人姒氏薨葬我小君定姒以<lb/>
　明成公廟有兩夫人著襄躋妾母配先君之罪不加<lb/>
　貶而義自見矣<lb/>
葬陳成公<lb/>
八月辛亥葬我小君定姒<lb/>
　許氏曰𫝊載季文子欲不以夫人禮𦵏定姒志復古<lb/>
　也而不得已于人言卒夫人之觀此踰月而𦵏蓋禮<pb n="13b"/>　畧也<lb/>
冬公如晉<lb/>
　公如晉聽政晉侯享公公請屬鄫晉侯不許孟獻子<lb/>
　曰以寡君之密邇于仇讐而願固事君無失官命鄫<lb/>
　無賦于司馬為執事朝夕之命敝邑敝邑褊小闕而<lb/>
　為罪寡君是以願借助焉晉侯許之冬十月邾人莒<lb/>
　人伐鄫臧紇救鄫侵邾敗于狐駘國人逆䘮者皆髽<lb/>
　魯于是乎始髽國人誦之曰臧之狐裘敗我于狐駘<pb n="14a"/>　我君小子侏儒是使侏儒侏儒使我敗于邾<lb/>
陳人圍頓<lb/>
　楚人使頓閒陳而侵伐之故陳人圍頓　髙氏曰自<lb/>
　僖二十五年楚人圍陳納頓子于頓陳侯畏楚而不<lb/>
　敢討頓子恃楚而不事陳今陳復從中國而頓為楚<lb/>
　閒故圍之自鷄澤之㑹而書伐許圍頓著晉興而楚<lb/>
　絀也<lb/>
五年春公至自晉<pb n="14b"/>夏鄭伯使公子發來聘<lb/>
　通嗣君也<lb/>
叔孫豹鄫世子巫如晉<lb/>
　穆叔覿鄫大子于晉以成屬鄫　臨江劉氏曰此鄫<lb/>
　世子巫也曷為與叔孫豹如晉鄫請于魯為之附庸<lb/>
　故相與往見于晉也鄫曷為附庸于魯鄫不勝莒魯<lb/>
　之患求為附庸以自定諸侯死社稷正也不能守其<lb/>
　國以卑其宗廟鄫失正矣天子建附庸非天子命而<pb n="15a"/>　魯私有之魯失正矣臣不能以矯其君子不能以正<lb/>
　其父故曰叔孫豹鄫世子巫如晉猶吾大夫然交譏<lb/>
　之<lb/>
仲孫蔑衞孫林父㑹吳于善道<lb/>
　吳子使壽越如晉辭不㑹于鷄澤之故且請聽諸侯<lb/>
　之好晉人將為之合諸侯使魯衞先㑹吳且告㑹期<lb/>
　故孟獻子孫文子㑹吳于善道　髙氏曰晉人將為<lb/>
　吳合諸侯故使魯衞先與吳㑹且告㑹期二國俱受<pb n="15b"/>　命于晉故不言及吳先在善道而二國大夫徃㑹之<lb/>
　故曰㑹吳方是時晉楚爭衡權之在吳故晉急吳如<lb/>
　此張氏曰悼公初立風聲所及逺人慕之故吳有志<lb/>
　于親中國辭謝鷄澤之不㑹而請聽後㑹之期悼公<lb/>
　告以㑹戚之期而聽其自来足矣至使魯衞特往㑹<lb/>
　之則是以中國大邦而為蠻夷屈此二大夫㑹吳之<lb/>
　所以特書也<lb/>
秋大雩<pb n="16a"/>楚殺其大夫公子壬夫<lb/>
　楚人討陳叛故曰由令尹子辛實侵欲焉乃殺之<lb/>
　臨江劉氏曰壬夫之累上奈何前此陳鄭去楚即晉<lb/>
　楚人伐之不服媾之不可楚子怒曰壬夫實侵欲焉<lb/>
　乃殺之是遷也然則壬夫之罪何壬夫之為人臣也<lb/>
　怙勢而懐利足以殺其身而已矣家氏曰前日殺公<lb/>
　子申曰多受小國之賂今日殺公子壬夫又以侵欲<lb/>
　于陳而使之叛楚猶有政二大夫不得為無罪但連<pb n="16b"/>　歳殺大夫用刑過慘春秋不與也故皆稱國以殺乃<lb/>
　若晉景之殺同括晉厲之殺三郤皆為讒邪所陷而<lb/>
　殺殺雖多而晉國日趨于削殺非其罪也楚之用刑<lb/>
　慘而國猶能强豈非權出于上猶有辭于殺歟<lb/>
公㑹晉侯宋公陳侯衞侯鄭伯曹伯莒子邾子滕子薛<lb/>
伯齊世子光吳人鄫人于戚<lb/>
　九月丙午盟于戚㑹吳且命戍陳也穆叔以屬鄫為<lb/>
　不利使鄫大夫聽命于㑹　胡氏曰吳何以稱人吳<pb n="17a"/>　子使夀越如晉請聽諸侯之好晉人將為之合諸侯<lb/>
　使魯衞大夫㑹吳于善道且告㑹期然則戚之事乃<lb/>
　吳人來㑹不為主也来㑹諸侯而不為主則進而稱<lb/>
　人諸侯徃與之㑹而主吳則貶而稱國聖人之情見<lb/>
　矣春秋之義明矣髙氏曰吳與楚類也而中國諸侯<lb/>
　與之㑹者為其能病楚也殊不知彼能病楚則亦能<lb/>
　病中國也觀吳自敗楚之後伐齊伐魯伐衞伐陳以<lb/>
　至與晉爭盟則其病中國可知矣按𫝊戚蓋盟而經<pb n="17b"/>　不書者殷㑹之盟春秋所重而僣亂參焉沒而不志<lb/>
　所以崇中國也<lb/>
公至自㑹<lb/>
冬戍陳<lb/>
　公羊曰孰戍之諸侯戍之曷為不言諸侯戍之離至<lb/>
　不可得而序故言我也陳氏曰戍不書晉悼公之戍<lb/>
　陳鄭也特書之君子以悼公之霸業桓文之所不屑<lb/>
　為也桓公不戰而屈楚文公戰而屈楚悼公通吳以<pb n="18a"/>　制楚矣㑹于戚于向于柤皆東境也而又戍陳鄭以<lb/>
　守之楚誠强而晉亦誠下䇿矣<lb/>
楚公子貞帥師伐陳公㑹晉侯宋公衞侯鄭伯曹伯齊<lb/>
世子光救陳<lb/>
　楚子囊為令尹范宣子曰我䘮陳矣楚人討貳而立<lb/>
　子囊必改行而疾討陳陳近于楚民朝夕急能無往<lb/>
　乎有陳非吾事也無之而後可冬諸侯戍陳子囊伐<lb/>
　陳十一月甲午㑹于城棣以救陳　謝氏曰戚之㑹<pb n="18b"/>　諸侯受盟于晉矣今也楚人犯陳而晉率諸侯救之<lb/>
　中國之義也書救陳善之也<lb/>
十有二月公至自救陳<lb/>
辛未季孫行父卒<lb/>
　季文子卒大夫入歛公在位宰庀家器為𦵏備無衣<lb/>
　帛之妾無食粟之馬無藏金玉無重器備君子是以<lb/>
　知季文子之忠于公室也相三君矣而無私積可不<lb/>
　謂忠乎　黄氏曰行父怨歸父謀去三家至掃四大<pb n="19a"/>　夫之兵以攻齊公子遂弑君立宣行父再為之如齊<lb/>
　納賂又帥師城莒之諸鄆自殖其為妾馬金玉也多<lb/>
　矣<lb/>
六年春王三月壬午杞伯姑容卒<lb/>
夏宋華弱來奔<lb/>
　宋華弱與樂轡少相狎長相優又相謗也子蕩怒以<lb/>
　弓梏華弱于朝平公見之曰司武而梏于朝難以勝<lb/>
　矣遂逐之夏宋華弱来奔司城子罕曰同罪異罸非<pb n="19b"/>　刑也專戮于朝罪孰大焉亦逐子蕩子蕩射子罕之<lb/>
　門曰幾日而不我從子罕善之如初　髙氏曰不言<lb/>
　逐而以自奔為文者朝廷尚敬而弱瀆如此所以罪<lb/>
　弱也家氏曰亦逐樂轡春秋不書轡奔著宋公用刑<lb/>
　之不能平也<lb/>
秋𦵏把桓公<lb/>
滕子來朝<lb/>
　始朝公也<pb n="20a"/>莒人滅鄫<lb/>
　鄫恃賂也　劉氏權衡曰五年夏叔孫豹鄫世子巫<lb/>
　如晉鄫始屬魯也其秋穆叔以屬為不利使鄫人聽<lb/>
　命于㑹則魯已辭鄫矣今鄫之滅非魯之責也晉人<lb/>
　何以来討魯已絶鄫鄫無賦于魯尚何恃賂而取滅<lb/>
　耶𫝊言不實胡氏曰榖梁子曰莒人滅鄫非滅也立<lb/>
　異姓以莅祭祀滅亡之道也公羊亦云莒女有為鄫<lb/>
　夫人者蓋欲立其出也或曰鄫取莒公子為後罪在<pb n="20b"/>　鄫子不在莒人春秋應以梁亡之例而書鄫亡不當<lb/>
　但責莒人也高郵孫氏曰立異姓為後而經遂書滅<lb/>
　不惟于義不足亦何以為後訓乎此蓋莒人因鄫不<lb/>
　順立異姓之君而滅之爾非謂異姓為君而遂書滅<lb/>
　也公羊皆得其一偏爾家氏曰周衰倫教不競有以<lb/>
　他姓為繼嗣者滅人之國而人自以為非滅聖人特<lb/>
　于此垂訓焉髙氏曰春秋書莒人滅鄫以為立異姓<lb/>
　之戒而後世猶有不知本宗立後之義疎忌同族輒<pb n="21a"/>　取異姓如五代郭太祖無後而以柴世宗為嗣者有<lb/>
　國有家者其可不知春秋書滅之義哉東莱吕氏曰<lb/>
　莒鄫小國自相滅亡晉悼公為時盟主亦莫之恤蓋<lb/>
　當時禮義衰絶滅國殺君世所謂大惡者皆日見之<lb/>
　熟不以為甚異故晉悼雖號賢君為諸侯宗亦莫能<lb/>
　正也<lb/>
冬叔孫豹如邾<lb/>
　聘且修平　髙氏曰初公即位邾子来朝四年乃有<pb n="21b"/>　狐駘之戰而經不書者魯人髽而弔自敗于狐駘始<lb/>
　于是國人誦之曰我君小子侏儒是使侏儒侏儒使<lb/>
　我敗于邾魯人之怨其上如此故聖人不敢斥言也<lb/>
　至是叔孫豹往聘且修平以無忘舊好<lb/>
季孫宿如晉<lb/>
　晉人以鄫故来討曰何故亡鄫季武子如晉見且聽<lb/>
　命　謝氏曰宿行父子父卒未期而自出聘許氏曰<lb/>
　魯既世卿而大夫無復三年之䘮哀典廢于下矣<pb n="22a"/>十有二月齊侯滅萊<lb/>
　二年春齊侯伐莱莱人使正輿子賂夙沙衞以索馬<lb/>
　牛皆百匹齊師乃還夏齊侯使諸姜宗婦来送𦵏召<lb/>
　莱子莱子不㑹故晏弱城東陽以偪之至是齊侯滅<lb/>
　莱莱恃謀也于鄭子國之来聘也四月晏弱城東陽<lb/>
　而遂圍莱甲寅堙之環城傅于堞及杞桓公卒之月<lb/>
　乙未王湫帥師及正輿子棠人軍齊師齊師大敗之<lb/>
　丁未入莱莱共公浮柔奔棠正輿子王湫奔莒莒人<pb n="22b"/>　殺之四月陳無宇獻莱宗器于襄宫晏弱圍棠十一<lb/>
　月丙辰而滅之遷莱于郳髙厚崔杼定其田　師氏<lb/>
　曰左氏謂滅莱莱恃謀也其意以滅之為宜又曰十<lb/>
　一月丙辰滅之遷莱于郳如此則經當書十一月遷<lb/>
　莱豈可誣齊侯以十二月滅莱學者宜以經為正髙<lb/>
　氏曰滅國目齊侯也齊圖莱乆矣自宣七年伐莱至<lb/>
　是而遂滅之不言莱君出奔國滅君死也夫莱與齊<lb/>
　同姓衞文公滅邢名齊靈公滅莱不名何也衞文公<pb n="23a"/>　可責齊靈公不足責故以文公一見法焉何氏曰不<lb/>
　書殺莱君舉滅國為重<lb/>
　<lb/>
　<lb/>
　<lb/>
　<lb/>
　<lb/>
　<pb n="23b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷二十八<lb/>
</p>

  </div>
            <div>
                <head>春秋闕疑卷二十九</head>
    <p>
<pb n="1a"/>欽定四庫全書<lb/>
　春秋闕疑卷二十九　　　　元　鄭玉　撰<lb/>
七年春郯子來朝<lb/>
　始朝公也<lb/>
夏四月三卜郊不從乃免牲<lb/>
　孟獻子曰吾乃今而後知有卜筮夫郊祀后稷以祈<lb/>
　農事也是故啟蟄而郊郊而後耕今既耕而卜郊宜<lb/>
　其不從也　榖梁氏曰夏四月不時也乃者亡乎人<pb n="1b"/>　之辭家氏曰魯人僭郊初無定時卜吉而後舉行是<lb/>
　以羣公之郊有先後早晩之不同春秋因其卜之不<lb/>
　吉書之以示戒云耳<lb/>
小邾子來朝<lb/>
　亦始朝公也<lb/>
城費<lb/>
　南遺為費宰叔仲昭伯為隧正欲善季氏而求媚于<lb/>
　南遺謂遺請城費吾多與而役故季氏城費　胡氏<pb n="2a"/>　曰文子相三君無衣帛之妾無食粟之馬無藏金玉<lb/>
　無重器備則固忠于公室而不顧其所食之私邑也<lb/>
　及行父卒宿之不忠遂専魯國之政羣小媚之無故<lb/>
　勞民妄興是役季氏益張其後孔子行乎季孫三月<lb/>
　不違至于帥師墮費其越禮不度可知矣然則書城<lb/>
　費乃履霜堅冰之戒强私家弱公室之萌據事直書<lb/>
　而義自見矣用人不惟其賢惟其世豈不殆哉<lb/>
秋季孫宿如衛<pb n="2b"/>　報子叔之聘且辭緩報非貳也<lb/>
八月螽<lb/>
冬十月衛侯使孫林父來聘壬戌及孫林父盟<lb/>
　衛孫文子來聘且拜武子之言而尋孫桓子之盟公<lb/>
　登亦登叔孫穆子相趨進曰諸侯之㑹寡君未嘗後<lb/>
　衛君今吾子不後寡君寡君未知所過吾子其少安<lb/>
　孫子無辭亦無悛容<lb/>
楚公子貞帥師圍陳<pb n="3a"/>十有二月公㑹晉侯宋公陳侯衛侯曹伯莒子邾子于<lb/>
鄬<lb/>
　楚子囊圍陳㑹于鄬以救之　謝氏曰楚師圍陳三<lb/>
　月矣而諸侯方㑹于鄬以諸侯畏楚出救之緩也不<lb/>
　書救陳著救陳之不力也<lb/>
鄭伯髠頑如㑹未見諸侯丙戌卒于鄵<lb/>
　鄭僖公之為太子也于成之十六年與子罕適晉不<lb/>
　禮焉又與子豐適楚亦不禮焉及其元年朝于晉子<pb n="3b"/>　豐欲愬諸晉而廢之子罕止之及將㑹于鄬子駟相<lb/>
　又不禮焉侍者諫不聴又諫殺之及鄵子駟使賊夜<lb/>
　弑僖公而以瘧疾赴于諸侯簡公生五年奉而立之<lb/>
　八年春鄭羣公子以僖公之死也謀子駟子駟先之<lb/>
　夏四月庚辰辟殺子狐子熙子侯子丁孫擊孫惡出<lb/>
　奔衛　公羊氏曰鄭伯㑹諸侯于鄬其大夫諫曰中<lb/>
　國不足歸也則不若與楚鄭伯曰不可其大夫曰以<lb/>
　中國為義則伐我喪以中國為强則不若楚于是弑<pb n="4a"/>　之不言大夫弑之為中國諱也穀梁氏曰鄭伯將㑹<lb/>
　中國其臣欲從楚不勝其臣弑而死不言弑不使夷<lb/>
　狄之民加乎中國之君也愚謂君臣人道之大倫弑<lb/>
　逆古今之大變討賊國家之大刑黨賊臣子之大惡<lb/>
　使鄭僖公而遭弑春秋乃以卒書不㡬于黨惡乎弑<lb/>
　而以瘧疾赴當時諸侯固可欺也仲尼亦可欺乎謂<lb/>
　弑為卒是欺天下後世也欺天下後世之事聖人為<lb/>
　之乎魯君之弑臣子之所當諱而不忍言者猶且不<pb n="4b"/>　地以存其實况他國之君乎設使如公穀之説鄭之<lb/>
　諸臣欲從楚是去順効逆惡莫加焉者也僖公而欲<lb/>
　從晉是去逆効順善莫加焉者也為善而不幸死于<lb/>
　為惡之手聖人正當表其善使後世為善者知勸誅<lb/>
　其惡使後世為惡者知懼豈可沒善者之跡使不彰<lb/>
　諱惡者之事使幸免乎况春秋為誅亂臣賊子作也<lb/>
　不曰春秋成而亂臣賊子懼今以左傳考之謂不禮<lb/>
　其臣而遭弑以公穀二傳考之謂欲從中國而遭弑<pb n="5a"/>　豈當時鄭伯欲從晉諸大夫欲從楚所見既已不同<lb/>
　鄭伯又不禮其臣如㑹未至倉卒而卒故或者疑其<lb/>
　遇弑聴者不察又從而傳之魯史遂書之至于聖人<lb/>
　則是非已定知其决非弑也故從實而書卒觀聖人<lb/>
　所書曰如㑹曰未見諸侯曰卒于鄵盖深惜其有向<lb/>
　善之心而卒不能遂其志也按諸侯卒其國都不地<lb/>
　在師曰師在㑹曰㑹未至于師于㑹則地而卒亦書<lb/>
　法之常耳<pb n="5b"/>陳侯逃歸<lb/>
　陳人患楚慶虎慶寅謂楚人曰吾使公子黄徃而執<lb/>
　之楚人從之二慶使告陳侯于㑹曰楚人執公子黄<lb/>
　矣君若不來羣臣不忍宗廟社稷懼有二圖陳侯逃<lb/>
　歸　謝氏曰救難之師如解焚溺以死力率諸侯赴<lb/>
　楚救陳之道也楚之圍陳也諸侯書㑹鄬鄭伯書如<lb/>
　㑹陳侯書逃歸晉失救陳之道由此見矣其不能保<lb/>
　陳可知也胡氏曰穀梁子曰逃義曰逃逃者匹夫之<pb n="6a"/>　事上二年諸侯戍陳今楚令尹來伐諸侯又救之亦<lb/>
　既勤矣為陳侯計者下令國中大申儆備立太子以<lb/>
　固守親聴命于諸侯謀禦敵之策當是時晉君方明<lb/>
　八卿和睦諸侯聴命必能致力于陳矣不此之顧棄<lb/>
　儀衛而逃歸此匹夫之事耳故書逃歸以罪之<lb/>
八年春王正月公如晋<lb/>
　且聽朝聘之數<lb/>
夏葬鄭僖公<pb n="6b"/>鄭人侵蔡獲蔡公子燮<lb/>
　鄭子國子耳侵蔡獲蔡司馬公子燮鄭人皆喜唯子<lb/>
　産不順曰小國無文徳而有武功禍莫大焉楚人來<lb/>
　討能勿從乎從之晉師必至晉楚伐鄭自今鄭國不<lb/>
　四五年弗得寕矣子國怒之曰爾何知國有大命而<lb/>
　有正卿童子言焉將為戮矣　謝氏曰蔡楚之屬也<lb/>
　鄭不恤楚難既以不道侵蔡又以不道獲其大夫取<lb/>
　禍之道也不書戰及敗者非敗掩不備而獲之也<pb n="7a"/>季孫宿㑹晉侯鄭伯齊人宋人衛人邾人于邢丘<lb/>
　五月甲辰㑹于邢丘以命朝聘之數使諸侯之大夫<lb/>
　聴命季孫宿齊髙厚宋向戍衛甯殖邾大夫㑹之鄭<lb/>
　伯獻㨗于㑹故親聴命　髙氏曰邢丘之㑹公在晉<lb/>
　也晉侯不與公㑹而與大夫㑹者以公幼弱政在季<lb/>
　氏故也陪臣専而公㣲弱此魯之失政也晉為盟主<lb/>
　棄其君而與臣㑹雖欲修文襄之業改命朝聘之數<lb/>
　俾從儉約亦何以宗諸侯胡氏曰大夫稱人貶之也<pb n="7b"/>　昔周公戒成王以繼自今我其立政立事夫不自為<lb/>
　政而委于臣下是以國之利器示人而不知寳也朝<lb/>
　聘事之大者重煩諸侯而使大夫聴命無乃以姑息<lb/>
　愛人而不由徳乎使政在大夫而諸侯失國又豈所<lb/>
　以愛之也後此八年溴梁之㑹悼公初没諸侯皆在<lb/>
　而大夫獨盟君若贅旒夫豈一朝一夕之故哉故邢<lb/>
　丘之事貶而稱人謹其始也髙郵孫氏曰所以見公<lb/>
　之不君宿之不臣而晉侯無霸主之義<pb n="8a"/>公至自晉<lb/>
莒人伐我東鄙<lb/>
　以疆鄫田　許氏曰莒人恃逺滅鄫伐魯以奸齊盟<lb/>
　而霸討弗及間晉方患秦楚故也<lb/>
秋九月大雩<lb/>
冬楚公子貞帥師伐鄭<lb/>
　楚子囊伐鄭討其侵蔡也子駟子國子耳欲從楚子<lb/>
　孔子蟜子展欲待晉子駟曰周詩有之曰俟河之清<pb n="8b"/>　人壽㡬何兆云詢多職競作羅謀之多族民之多違<lb/>
　事滋無成民急矣姑從楚以紓吾民晉師至吾又從<lb/>
　之敬共幣帛以待來者小國之道也犧牲玉帛待于<lb/>
　二竟以待彊者而庇民焉冦不為害民不罷病不亦<lb/>
　可乎子展曰小所以事大信也小國無信兵亂日至<lb/>
　亡無日矣五㑹之信今將背之雖楚救我將安用之<lb/>
　親我無成鄙我是欲不可從也不如待晉晉君方明<lb/>
　四軍無闕八卿和睦必不棄鄭楚師遼逺糧食將盡<pb n="9a"/>　必將速歸何患焉舎之聞之杖莫如信完守以老楚<lb/>
　杖信以待晉不亦可乎子駟曰詩云謀夫孔多是用<lb/>
　不集𤼵言盈庭誰敢執其咎如匪行邁謀是用不得<lb/>
　于道請從楚騑也受其咎乃及楚平使王子伯駢告<lb/>
　于晉曰君命敝邑修而車賦儆而師徒以討亂略蔡<lb/>
　人不從敝邑之人不敢寕處悉索敝賦以討于蔡獲<lb/>
　司馬燮獻于邢丘今楚來討曰女何故稱兵於蔡焚<lb/>
　我郊保馮陵我城郭敝邑之衆夫婦男女不遑啟處<pb n="9b"/>　以相救也翦焉傾覆無所控告民死亡者非其父兄<lb/>
　即其子弟夫人愁痛不知所庇民知窮困而受盟于<lb/>
　楚孤也與其二三臣不能禁止不敢不告知武子使<lb/>
　行人子員對之曰君有楚命亦不使一介行李告于<lb/>
　寡君而即安于楚君之所欲也誰敢違君寡君將帥<lb/>
　諸侯以見于城下唯君圖之　胡氏曰齊宣王問于<lb/>
　孟子交鄰國有道乎孟子曰唯智者為能以小事大<lb/>
　故太王事獯鬻勾踐事吳以小事大畏天者也畏天<pb n="10a"/>　者保其國鄭介大國之間困强楚之令而欲息肩于<lb/>
　晉若能信任仁賢明其刑政經畫財賦以禮法自守<lb/>
　而親比四隣必能保其封境荆楚之大何畏焉而子<lb/>
　耳子國加兵于蔡獲公子燮無故怒楚所謂不脩文<lb/>
　徳而有武功者也楚人來討不從則力不能敵從之<lb/>
　則晉師必至故國人皆喜而子産獨不順焉以晉楚<lb/>
　爭鄭自兹弗得寧矣是以獲公子燮特書侵蔡以罪<lb/>
　之而公子貞來伐鄭及楚平不復書矣平而不書以<pb n="10b"/>　見鄭之屈服于楚而不信也犧牲玉帛待於境上以<lb/>
　待强者而請盟其能國乎<lb/>
晉侯使士匄來聘<lb/>
　且拜公之辱告將用師于鄭公享之宣子賦摽有梅<lb/>
　季武子曰誰敢哉今譬于草木寡君在君君之臭味<lb/>
　也歡以承命何時之有武子賦彤弓<lb/>
九年春宋災<lb/>
　樂喜為司城以為政使伯氏司里火所未至徹小屋<pb n="11a"/>　塗大屋陳畚挶具綆缶備水器量輕重蓄水潦積土<lb/>
　塗巡丈城繕守備表火道使華臣具正徒令隧正納<lb/>
　郊保奔火所使華閲討右官官庀其司向戍討左亦<lb/>
　如之使樂遄庀刑器亦如之使皇鄖命校正出馬工<lb/>
　正出車備甲兵庀武守使西鉏吾庀府守令司宫巷<lb/>
　伯儆宫二師令四卿正敬享祝宗用馬于四墉祀盤<lb/>
　庚于西門之外　髙郵孫氏曰春秋于天下之事有<lb/>
　特書之者齊晉宋鄭數大國而已其來告者書之所<pb n="11b"/>　以戒君之深使之反身以思其變也髙氏曰宋自昭<lb/>
　文以來亂敗相屬三書宋災見人事之不修也<lb/>
夏季孫宿如晉<lb/>
　報宣子之聘也<lb/>
五月辛酉夫人姜氏薨<lb/>
　穆姜薨于東宫始徃而筮之遇艮之八史曰是謂艮<lb/>
　之隨隨其出也君必速出姜曰亡是于周易曰隨元<lb/>
　亨利貞元善之長也亨嘉之㑹也利義之和也貞事<pb n="12a"/>　之幹也體仁足以長人嘉㑹足以合禮利物足以和<lb/>
　義貞固足以幹事然故不可誣也是以雖隨无咎今<lb/>
　我婦人而與于亂固在下位而有不仁不可謂元不<lb/>
　靖國家不可謂亨作而害身不可謂利棄位而姣不<lb/>
　可謂貞有四徳者隨而无咎我皆無之豈隨也哉我<lb/>
　則取惡能無咎乎必死于此弗得出矣<lb/>
秋八月癸未葬我小君穆姜<lb/>
　家氏曰穆姜始與僑如謀去季氏事不克為行父所<pb n="12b"/>　幽在廢宫十餘年與鄭莊之母武姜居于城潁無異<lb/>
　鄭莊雖有黄泉之誓未㡬復為母子如初成襄父子<lb/>
　以闇庸相踵穆姜終不得出以逮于死魯國之大曾<lb/>
　無有如潁考叔之悟其君者畏季氏也𫝊謂行父取<lb/>
　穆姜之喪具以葬齊姜虧姑而成婦其用心為可誅<lb/>
　矣嗟夫行父幽穆姜宿取卞意如逐昭公自後世而<lb/>
　言懿師昭之類也有國家者以是為戒<lb/>
冬公㑹晉侯宋公衛侯曹伯莒子邾子滕子薛伯杞伯<pb n="13a"/>小邾子齊世子光伐鄭十有二月己亥同盟于戲<lb/>
　冬十月諸侯伐鄭庚午季武子齊崔杼宋皇鄖從荀<lb/>
　罃士匄門于鄟門衛北宫括曹人邾人從荀偃韓起<lb/>
　門于師之梁滕人薛人從欒黶士魴門于北門杞人<lb/>
　郳人從趙武魏絳斬行栗甲戌師于汜令于諸侯曰<lb/>
　修器備盛餱糧歸老幼居疾于虎牢肆眚圍鄭鄭人<lb/>
　恐乃行成中行獻子曰遂圍之以待楚人之救也而<lb/>
　與之戰不然無成知武子曰許之盟而還師以敝楚<pb n="13b"/>　人吾三分四軍與諸侯之銳以逆來者于我未病楚<lb/>
　不能矣猶愈于戰暴骨以逞不可以争大勞未艾君<lb/>
　子勞心小人勞力先王之制也諸侯皆不欲戰乃許<lb/>
　鄭成十一月己亥同盟于戲鄭服也將盟晉士莊子<lb/>
　為載書曰自今日既盟之後鄭國而不唯晉命是聴<lb/>
　而或有異志者有如此盟公子騑趍進曰天禍鄭國<lb/>
　使介居二大國之間大國不加徳音而亂以要之使<lb/>
　其鬼神不獲歆其禋祀其民人不獲享其土利夫婦<pb n="14a"/>　辛苦墊隘無所底告自今日既盟之後鄭國而不唯<lb/>
　有禮與彊可以庇民者是從而敢有異志者亦如之<lb/>
　荀偃曰改載書公孫舎之曰昭大神要言焉若可<lb/>
　改也大國亦可叛也知武子謂獻子曰我實不徳而<lb/>
　要人以盟豈禮也哉非禮何以主盟姑盟而退脩徳<lb/>
　息師而來終必獲鄭何必今日我之不徳民將棄我<lb/>
　豈唯鄭若能休和逺人將至何恃于鄭乃盟而還晉<lb/>
　人不得志于鄭以諸侯復伐之次于陰口而還子孔<pb n="14b"/>　曰晉師可擊也師老而勞且有歸志必大克之子展<lb/>
　曰不可晉侯歸謀所以息民魏絳請施舎輸積聚以<lb/>
　貸自公以下苟有積者盡出之國無滯積亦無困人<lb/>
　公無禁利亦無貪民祈以幣更賔以特牲器用不作<lb/>
　車服從給行之期年國乃有節三駕而楚不能與争<lb/>
　公送晉侯晉侯以公宴于河上問公年季武子對曰<lb/>
　㑹于沙隨之嵗寡君以生晉侯曰生十二矣是謂一<lb/>
　終一星終也國君十五而生子冠而生子禮也君可<pb n="15a"/>　以冠矣大夫盍為冠具武子對曰君冠必以祼享之<lb/>
　禮行之以金石之樂節之以先君之祧處之今寡君<lb/>
　在行未可具也請及兄弟之國而假備焉晉侯曰諾<lb/>
　公還及衛冠于成公之廟假鐘磬焉　家氏曰不能<lb/>
　救人之災恤人之患惟欲强其我從今日而㑹明日<lb/>
　而盟又明日而伐或一嵗而再㑹再伐諸侯疲于奔<lb/>
　命自文襄以來所未有也盟于戲鄭實未嘗服其載<lb/>
　書曰自今既盟之後鄭國而不惟有禮與强可以庇<pb n="15b"/>　民者是從亦如之鄭固侮其無能矣師未出境楚人<lb/>
　伐鄭鄭及楚平所幸吴子來㑹有以壯中國之威而<lb/>
　裭鄭人之魄不然晉楚交兵殆未有已也劉氏權衡<lb/>
　曰武子言君冠必具禮樂可矣言及兄弟之國假具<lb/>
　而冠無乃亟乎衛魯壤地相接能冠于衛不能冠于<lb/>
　魯乎衛君之廟非先君之祧也<lb/>
楚子伐鄭<lb/>
　楚子伐鄭子駟將及楚平子孔子蟜日與大國盟口<pb n="16a"/>　血未乾而背之可乎子駟子展曰吾盟固云唯强是<lb/>
　從今楚師至晉不我救則楚强矣盟誓之言豈敢背<lb/>
　之且要盟無質神弗臨也所臨唯信信者言之瑞也<lb/>
　善之主也是故臨之明神不蠲要盟背之可也乃及<lb/>
　楚平公子罷戎入盟同盟于中分楚莊夫人卒王未<lb/>
　能定鄭而歸　髙氏曰楚以爵稱非罪鄭也師氏曰<lb/>
　鄭以小國而介于晉楚之間晉不能振盟主之職楚<lb/>
　恃<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>尸二廣之強爭致鄭以服已者四十餘年鄭從<pb n="16b"/>　楚則晉問其罪鄭從晉則楚加以兵前年冬被楚公<lb/>
　子貞之伐不得已而從楚今年被晉侯十二國之伐<lb/>
　不得已而歸晉及是楚子又從而伐之所以為鄭者<lb/>
　不亦難乎要之盟主果能興聲罪致討之師如齊桓<lb/>
　召陵之盟晉文城濮之役則楚豈復陵中國而鄭豈<lb/>
　復從楚人耶<lb/>
十年春公㑹晉侯宋公衛侯曹伯莒子邾子滕子薛伯<lb/>
杞伯小邾子齊世子光㑹吳于柤<pb n="17a"/>　㑹于柤㑹吴子壽夢也三月癸丑齊髙厚相大子光<lb/>
　以先㑹諸侯于鍾離夏四月戊午㑹于柤　髙氏曰<lb/>
　諸侯將救鄭鄭已服楚而吳人在柤諸侯因徃與吳<lb/>
　㑹以謀楚焉師氏曰晉為盟主不能合諸侯以圖楚<lb/>
　乃㑹諸侯從吳以謀之是資僣亂以禦僣亂愈示弱<lb/>
　于四方何以自强而尊中國乎若得志于楚亦已失<lb/>
　勢于吳矣張大强吳難以保其無患也家氏曰序㑹<lb/>
　于戚吳以人進殊㑹于柤吳以號舉此春秋垂世之<pb n="17b"/>　法也<lb/>
夏五月甲午遂滅偪陽<lb/>
　晉荀偃士匄請伐偪陽而封宋向戌焉荀罃曰城小<lb/>
　而固勝之不武弗勝為笑固請丙寅圍之弗克諸侯<lb/>
　之師久于偪陽荀偃士匄請于荀罃曰水潦將降懼<lb/>
　不能歸請班師知伯怒投之以機出于其間曰女成<lb/>
　二事而後告余余恐亂命以不女違女既勤君而興<lb/>
　諸侯牽帥老夫以至于此既無武守而又欲易余罪<pb n="18a"/>　曰是實班師不然克矣余羸老也可重任乎七日不<lb/>
　克必爾乎取之五月庚寅荀偃士匄帥卒攻偪陽親<lb/>
　受矢石甲午滅之以與向戌向戍辭曰君若猶辱鎮<lb/>
　撫宋國而以偪陽光啟寡君羣臣安矣其何貺如之<lb/>
　若専賜臣是臣興諸侯以自封也其何罪大焉敢以<lb/>
　死請乃予宋公以偪陽子歸獻于武宫謂之夷俘偪<lb/>
　陽妘姓也使周内史選其族嗣納諸霍人　髙氏曰<lb/>
　因㑹于柤而滅他人之國聖人惡之故以諸侯共滅<pb n="18b"/>　為文則唱其謀而受其利者不待貶絶矣許氏曰中<lb/>
　國諸侯往與吳㑹宜示以禮義明以王制以同奬周<lb/>
　室遂滅偪陽不道甚矣謝氏曰强吳入為中國冦害<lb/>
　必始于此矣滅偪陽而書遂罪其因㑹而滅國也罪<lb/>
　其因㑹强吳而示之虐也陳氏曰以偪陽子歸不書<lb/>
　宥偪陽子也悼公合十三國之衆為衣裳之㑹而遂<lb/>
　滅偪陽于偪陽子何譏焉夫子之删詩也存邶鄘于<lb/>
　國風之首而繫檜曹于末錄小國也春秋尤錄小國<pb n="19a"/>　也是故滅君有奔而不言奔以歸而不言歸者以是<lb/>
　為非其罪也<lb/>
公至自㑹<lb/>
楚公子貞鄭公孫輒帥師伐宋<lb/>
　六月楚子囊鄭子耳伐宋師于訾母庚午圍宋門于<lb/>
　桐門衛侯救宋師于襄牛鄭子展曰必伐衛不然是<lb/>
　不與楚也得罪于晉又得罪于楚國將若之何子駟<lb/>
　曰國病矣子展曰得罪于二大國必亡病不猶愈于<pb n="19b"/>　亡乎諸大夫皆以為然故鄭皇耳帥師侵衛楚令也<lb/>
　衛人追之孫蒯獲鄭皇耳于犬丘秋七月楚子囊鄭<lb/>
　子耳伐我西鄙還圍蕭八月丙寅克之九月子耳侵<lb/>
　宋北鄙孟獻子曰鄭其有災乎師競己甚　髙氏曰<lb/>
　以宋公受偪陽故也師氏曰宋亦界于鄭楚之隣故<lb/>
　楚欲窺中國不伐鄭則伐宋在楚固不足怪彼鄭以<lb/>
　中國之諸侯既不知恥而從楚人又助之伐宋其辱<lb/>
　中國也不亦甚乎鄭宋相讐近二百年大抵盟主盛<pb n="20a"/>　則二國莫得而相侵盟主衰則鄭既從楚必共伐宋<lb/>
　方宋伐鄭是以諸侯伐諸侯固己不可然猶愈于鄭<lb/>
　之助楚人以伐諸侯也書之者實罪鄭謝氏曰鄭介<lb/>
　晉楚之間事晉則有楚難事楚則有晉難為鄭計者<lb/>
　一心協中國鑿池築城以備楚修政輯民以死守則<lb/>
　楚雖强暴亦不可以為吾患矣今乃反覆二心晉至<lb/>
　則受命從晉楚至則受命從楚子孔為晉計則子駟<lb/>
　為楚計子孔欲守盟則子駟欲背盟徒使禍連兵結<pb n="20b"/>　春秋前書盟戲後書伐宋著其反覆生禍也陳氏曰<lb/>
　國自為帥自楚公子貞衛公孫輒始自是雖圍滅亦<lb/>
　並稱帥師矣<lb/>
晉師伐秦<lb/>
　九年秦景公使士雃乞師于楚將以伐晉楚子許之<lb/>
　子囊曰不可當今吾不能與晉爭晉君類能而使之<lb/>
　舉不失選官不易方其卿讓于善其大夫不失守其<lb/>
　士競于教其庶人力于農穯商工皂𨽻不知遷業韓<pb n="21a"/>　厥老矣知罃禀焉以為政范匄少于中行偃而上之<lb/>
　使佐中軍韓𧺫少于欒黶而欒黶士魴上之使佐上<lb/>
　軍魏絳多功以趙武為賢而為之佐君明臣忠上讓<lb/>
　下競當是時也晉不可敵事之而後可君其圖之王<lb/>
　曰吾既許之矣雖不及晉必將出師秋楚子師于武<lb/>
　城以為秦援秦人侵晉晉饑弗能報也至是晉荀罃<lb/>
　伐秦報其侵也　髙氏曰晉方帥諸侯㑹吳滅偪陽<lb/>
　又越千里而伐秦可謂虐用其民矣為晉計者莫若<pb n="21b"/>　修文公之業與秦通和庶因秦之兵力共攘强楚可<lb/>
　以少安中國不此之圖反以秦資楚此晉之失也家<lb/>
　氏曰春秋于楚鄭伐宋之後繼書晉師伐秦責晉也<lb/>
　諸侯惟宋事晉最謹是以為楚所疾今宋人受兵晉<lb/>
　不能急救猶可諉曰力之不給乃更出師伐秦秦雖<lb/>
　與晉有憾孰若宋人受兵之為急乎置宋之急而治<lb/>
　已之私春秋所以責也不書大夫帥師㣲之也<lb/>
秋莒人伐我東鄙<pb n="22a"/>　莒人間諸侯之有事也故伐我東鄙　髙氏曰去年<lb/>
　同盟于戚今年又㑹于柤又方同伐鄭退受莒兵而<lb/>
　不能禦魯必有以取之也<lb/>
公㑹晉侯宋公衛侯曹伯莒子邾子齊世子光滕子薛<lb/>
伯把伯小邾子伐鄭<lb/>
　齊崔杼使大子光先至于師故長于滕己酉師于牛<lb/>
　首　東萊吕氏曰齊世子光序諸侯之上主㑹者為<lb/>
　之也春秋不改所以示譏言上下之無禮文専以强<pb n="22b"/>　弱事勢為先後也<lb/>
冬盜殺鄭公子騑公子𤼵公孫輒<lb/>
　初子駟與尉止有爭將禦諸侯之師而黜其車尉止<lb/>
　獲又與之爭子駟抑尉止曰爾車非禮也遂弗使獻<lb/>
　初子駟為田洫司氏堵氏侯氏子師氏皆喪田焉故<lb/>
　五族聚羣不逞之人因公子之徒以作亂于是子駟<lb/>
　當國子國為司馬子耳為司空子孔為司徒冬十月<lb/>
　戊辰尉止司臣侯晉堵女父子師僕帥賊以入晨攻<pb n="23a"/>　執政于西宫之朝殺子駟子國子耳劫鄭伯以如北<lb/>
　宫子孔知之故不死子西聞盜不儆而出尸而追盜<lb/>
　盜入于北宫乃歸授甲臣妾多逃器用多喪子産聞<lb/>
　盜為門者庀羣司閉府庫慎閉藏完守備成列而後<lb/>
　出兵車十七乗尸而攻盜于北宫子蟜帥國人助之<lb/>
　殺尉止子師僕盜衆盡死侯晉奔晉堵女父司臣尉<lb/>
　翩司齊奔宋子孔當國為載書以位序聴政辟大夫<lb/>
　諸司門子弗順將誅之子産止之請為之焚書子孔<pb n="23b"/>　不可曰為書以定國衆怒而焚之是衆為政也國不<lb/>
　亦難乎子産曰衆怒難犯専欲難成合二難以安國<lb/>
　危之道也不如焚書以安衆子得所欲衆亦得安不<lb/>
　亦可乎専欲無成犯衆興禍子必從之乃焚書于倉<lb/>
　門之外衆而後定十五年鄭尉氏司氏之亂其餘盜<lb/>
　在宋鄭人以子西伯有子産之故納賂于宋以馬四<lb/>
　十乗與師茷師慧三月公孫黒為質焉司城子罕以<lb/>
　堵女父尉翩司齊與之良司臣而逸之託諸季武子<pb n="24a"/>　武子寘諸卞鄭人醢之三人也師慧過宋朝將私焉<lb/>
　其相曰朝也慧曰無人焉相曰朝也何故無人慧曰<lb/>
　必無人焉若猶有人豈其以千乗之相而易淫樂之<lb/>
　矇必無人焉故也子罕聞之固請而歸之　程子曰<lb/>
　盜殺三卿不稱大夫失卿職也泰山孫氏曰盜者㣲<lb/>
　賤之稱盜一日而殺三卿故列數之惡鄭伯失刑政<lb/>
　胡氏曰卿大夫者國君之陪貳政之本也本强則精<lb/>
　神折衝聞有偃息談笑而郤敵國之兵勝千里之難<pb n="24b"/>　者矣乃至于身不能保盜得殺之于朝安在其為陪<lb/>
　貳乎張氏曰鄭之從楚以勞中國皆公子騑之罪也<lb/>
　鄭成公卒之初諸大夫欲從晉矣公子騑曰官命未<lb/>
　改止之及楚子囊伐鄭子展欲堅守以待晉而騑請<lb/>
　從楚以任其咎故公子騑者從夷之人也而公子𤼵<lb/>
　公孫輒惟騑是從惡積而不可掩鄭不能討而盜得<lb/>
　殺之所謂上慢下暴而致冦至孔子以為盜之招也<lb/>
　此所以不稱殺其大夫也歟<pb n="25a"/>戍鄭虎牢<lb/>
　諸侯之師城虎牢而戍之晉師城梧及制士魴魏絳<lb/>
　戍之書曰戍鄭虎牢非鄭地也言將歸焉鄭及晉平<lb/>
　　公羊氏曰戍鄭虎牢諸侯戍之曷為不言諸侯戍<lb/>
　之離至不可得而序故言我也愚謂書城虎牢聖人<lb/>
　與霸之辭也書戍鄭虎牢聖人責霸之辭也何以知<lb/>
　其然也春秋中年桓文既沒鄭常道荆楚為中國之<lb/>
　患幸而晉悼復興知武子能用孟獻子之言㑹諸侯<pb n="25b"/>　之大夫于戚城虎牢以偪鄭于是鄭人不敢南通夷<lb/>
　狄楚人不敢北犯中原諸侯得免于侵伐戰争之苦<lb/>
　者七年于此故虎牢不繫之鄭若曰虎牢之城所以<lb/>
　安中國豈特扼鄭而已哉既而鄭伯卒于鄵其君既<lb/>
　死于中國諸侯之役矣蔡不與于中國之㑹盟鄭人<lb/>
　侵之其臣又勤于中國諸侯之事矣楚人來伐討其<lb/>
　侵蔡也諸侯皆不能救而晉師入鄭楚人乃能救之<lb/>
　則是霸主之于諸侯不如荆蠻之于隣國中國何事<pb n="26a"/>　于虎牢之戍諸侯何賴于霸主之㑹之盟哉故戍虎<lb/>
　牢復繫之鄭若曰戍虎牢特以保鄭爾豈足以安中<lb/>
　國哉然則奈何知武子之言曰我之不徳民將棄我<lb/>
　豈唯鄭若能休和逺人將至何恃于鄭使晉侯能守<lb/>
　是言則天下諸侯皆將俯首聴命于衣裳之㑹鄭必<lb/>
　不俟告命如㑹請盟雖無虎牢之戍可也惜乎晉侯<lb/>
　不能終用其言既盟而還以不得志于鄭復以諸侯<lb/>
　之師伐之明年乃有虎牢之戍而中國諸侯復有侵<pb n="26b"/>　伐戰争之苦卒之蕭魚之㑹赦鄭囚納斥堠禁侵掠<lb/>
　遂成復霸之功鄭不敢叛晉者二十四年未聞有資<lb/>
　于虎牢之再城再戍聖人于此不特與之盖美之矣<lb/>
　然則春秋曲直之繩墨輕重之權衡非聖人孰能修<lb/>
　之<lb/>
楚公子貞帥師救鄭<lb/>
　楚子囊救鄭十一月諸侯之師還鄭而南至于陽陵<lb/>
　楚師不退知武子欲退曰今我逃楚楚必驕驕則可<pb n="27a"/>　與戰矣欒黶曰逃楚晉之恥也合諸侯以益恥不如<lb/>
　死我將獨進師遂進己亥與楚師夾潁而軍子蟜曰<lb/>
　諸侯既有成行必不戰矣從之將退不從亦退退楚<lb/>
　必圍我猶將退也不如從楚亦以退之宵涉潁與楚<lb/>
　人盟欒黶欲伐鄭師荀罃不可曰我實不能禦楚又<lb/>
　不能庇鄭鄭何罪不如致怨焉而還今伐其師楚必<lb/>
　救之戰而不克為諸侯笑克不可命不如還也丁未<lb/>
　諸侯之師還侵鄭北鄙而歸楚人亦還　師氏曰向<pb n="27b"/>　也鄭歸晉而楚伐鄭晉與諸侯不能救致使鄭無助<lb/>
　而復從楚今也鄭從楚而晉伐鄭楚則能救之致使<lb/>
　鄭歸晉之心猶豫而未决觀此則楚雖僣亂而所以<lb/>
　誘鄭人之術不為不善較之中國盟主反不若楚計<lb/>
　之為得矣愚按凡書救盖善之也書外國之救所以<lb/>
　愧中國書逺國之救所以愧隣國然又當觀其所救<lb/>
　之事如何伐者曲受伐者直則救為善伐者直受伐<lb/>
　者曲則救非善公子貞之救鄭盖長其背華之志而<pb n="28a"/>　堅其從楚之心以植已之黨爾非為天下之公也豈<lb/>
　可以他救例觀哉然則春秋書此非善楚也責晉也<lb/>
公至自伐鄭<lb/>
　許氏曰書楚救鄭致公知諸侯之避楚也<lb/>
十有一年春王正月作三軍<lb/>
　季武子將作三軍告叔孫穆子曰請為三軍各征其<lb/>
　軍穆子曰政將及子子必不能武子固請之穆子曰<lb/>
　然則盟諸乃盟諸僖閎詛諸五父之衢正月作三軍<pb n="28b"/>　三分公室而各有其一三子各毁其乗季氏使其乗<lb/>
　之人以其役邑入者無征不入者倍征孟氏使半為<lb/>
　臣若子若弟叔孫氏使盡為臣不然不舎　髙郵孫<lb/>
　氏曰周禮萬二千五百人為軍天子六軍大國三軍<lb/>
　次國二軍小國一軍魯侯次國也而作三軍盖三桓<lb/>
　之族欲弱公室而强私家不量其力之可否而頓作<lb/>
　一軍春秋以其亂王制竭民力罪之書曰作三軍家<lb/>
　氏曰魯頌所云公徒三萬公車千乗者出于詩人歌<pb n="29a"/>　頌之辭當時未必果備三軍之制至此季氏乗襄公<lb/>
　之幼弱盜竊兵權始作三軍盡改舊制以魯國丘甸<lb/>
　卒乗為孟叔孫之私有春秋書作三軍著季氏犯上<lb/>
　作亂之漸實始作也盖古者三軍每遇出征則大夫<lb/>
　帥之以行事已則歸之于甸大夫不得而私也今析<lb/>
　三軍以為三而三家者各有其一為國君者僅擁虛<lb/>
　器于上國非其國矣乾侯之禍權輿于此春秋書城<lb/>
　費于前作三軍于後所以垂人臣負固擁强之戒髙<pb n="29b"/>　氏曰所謂大國三軍次國二軍小國一軍乃兵數之<lb/>
　大率其實皆藏于農嵗役不過三日此先王之法也<lb/>
　魯次國也雖合二軍必天子以牙璋起之然後取之<lb/>
　于農耳亦何事于作哉三桓外取强富之名以諛其<lb/>
　君而實奪其民以弱公室于是三分公室各取其一<lb/>
　而作為三軍亂先王之制而以攻戰為心王法所不<lb/>
　容也故不書作中軍而云作三軍所以罪三桓也<lb/>
夏四月四卜郊不從乃不郊<pb n="30a"/>鄭公孫舎之帥師侵宋<lb/>
　鄭人患晉楚之故諸大夫曰不從晉國㡬亡楚弱于<lb/>
　晉晉不吾疾也晉疾楚將辟之何為而使晉師致死<lb/>
　于我楚弗敢敵而後可固與也子展曰與宋為惡諸<lb/>
　侯必至吾從之盟楚師至吾又從之則晉怒甚矣晉<lb/>
　能驟來楚將不能吾乃固與晉大夫説之使疆場之<lb/>
　司惡于宋宋向戍侵鄭大獲子展曰師而伐宋可矣<lb/>
　若我伐宋諸侯之伐我必疾吾乃聴命焉且告于楚<pb n="30b"/>　楚師至吾又與之盟而重賂晉師乃免矣夏鄭子展<lb/>
　侵宋　愚謂兵凶器戰危事不得已而後用之鄭諸<lb/>
　大夫既知楚弱于晉不從晉國㡬亡則當勇于從晉<lb/>
　堅于却楚鑿池築城以死守之晉人雖不吾疾吾何<lb/>
　懼焉而乃妄興大衆侵犯大國萬一事有不然輕則<lb/>
　喪失師徒重則覆亡邦國豈所以為計哉春秋書之<lb/>
　所以見鄭之無謀而罪其大夫之過舉也<lb/>
公㑹晉侯宋公衛侯曹伯齊世子光莒子邾子滕子薛<pb n="31a"/>伯把伯小邾子伐鄭秋七月己未同盟于亳城北<lb/>
　四月諸侯伐鄭己亥齊世子光宋向戍先至于鄭門<lb/>
　于東門其莫晉荀罃至于西郊東侵舊許衛孫林父<lb/>
　侵其北鄙六月諸侯㑹于北林師于向右還次于瑣<lb/>
　圍鄭觀兵于南門西濟于濟隧鄭人懼乃行成七月<lb/>
　同盟于亳范宣子曰不慎必失諸侯諸侯道敝而無<lb/>
　成能無貳乎乃盟載書曰凡我同盟毋蕰年毋壅利<lb/>
　毋保姦毋留慝救災患恤禍亂同好惡奬王室或間<pb n="31b"/>　兹命司慎司盟名山名川羣神羣祀先王先公七姓<lb/>
　十二國之祖明神殛之俾失其民墜命亡氏踣其國<lb/>
　家　程子曰鄭服而同盟也隨復同楚伐宋書同見<lb/>
　其反覆陳氏曰隱桓之諸侯皆序爵霸者作而後小<lb/>
　國或序大國之上有以子男長于伯者矣于是以世<lb/>
　子長于小國之君則悼公為之也髙氏曰凡世子代<lb/>
　父與盟㑹當在諸侯之下齊光代君出㑹十年在滕<lb/>
　薛上已為僭矣此㑹又在邾莒上于是為甚見世子<pb n="32a"/>　益驕而主㑹者亦莫能制<lb/>
公至自伐鄭<lb/>
楚子鄭伯伐宋<lb/>
　楚子囊乞旅于秦秦右大夫詹帥師從楚子將以伐<lb/>
　鄭鄭伯逆之丙子伐宋　髙氏曰晉師方還而楚子<lb/>
　伐鄭鄭伯逆之遂同伐宋盖用公孫舎之之謀以伐<lb/>
　宋自信于楚而數致晉使楚道敝而固與晉以託國<lb/>
　焉愚謂此亂世詭譎姦詐之所為小人行險僥倖之<pb n="32b"/>　事也幸而楚弱晉强吳人又擬楚人之後而晋人無<lb/>
　怒鄭人之心卒致晉師以成蕭魚之㑹不然則墜命<lb/>
　亡氏踣其國家如載書之所云矣若子展之所謀春<lb/>
　秋之所甚惡也故書同盟亳城北于前繼書楚子鄭<lb/>
　伯伐宋于後不待貶絶而罪惡見矣<lb/>
公㑹晉侯宋公衛侯曹伯齊世子光莒子邾子滕子薛<lb/>
伯把伯小邾子伐鄭㑹于蕭魚<lb/>
　九月諸侯悉師以復伐鄭觀兵于鄭東門鄭人使王<pb n="33a"/>　子伯駢行成甲戍晉趙武入盟鄭伯冬十月丁亥鄭<lb/>
　子展出盟晉侯十二月戊寅㑹于蕭魚庚辰赦鄭囚<lb/>
　皆禮而歸之納斥候禁侵掠晉侯使叔肸告于諸侯<lb/>
　公使臧孫紇對曰凡我同盟小國有罪大國致討苟<lb/>
　有以藉手鮮不赦宥寡君聞命矣鄭人賂晋侯以師<lb/>
　悝師觸師蠲廣車軘車淳十五乗甲兵備凡兵車百<lb/>
　乗歌鍾二肆及其鎛磬女樂二八先是四年無終子<lb/>
　嘉父使孟樂如晉因魏莊子納虎豹之皮以請和諸<pb n="33b"/>　戎晉侯曰戎狄無親而貪不如伐之魏絳曰諸侯新<lb/>
　服將觀于我我徳則睦否則攜貳勞師于戎而楚伐<lb/>
　陳必弗能救是棄陳也諸華必叛戎禽獸也獲戎失<lb/>
　華無乃不可乎夏訓有之曰有窮后羿公曰后羿何<lb/>
　如對曰昔有夏之方衰也后羿自鉏遷于窮石因夏<lb/>
　民以代夏政恃其射也不修民事而淫于原獸棄武<lb/>
　羅伯因熊髠尨圉而用寒浞寒浞伯明氏之讒子弟<lb/>
　也伯明后寒棄之夷羿收之信而使之以為己相浞<pb n="34a"/>　行媚于内而施賂于外愚弄其民而虞羿于田樹之<lb/>
　詐慝以取其國家内外咸服羿猶不悛將歸自田家<lb/>
　衆殺而烹之以食其子其子不忍食諸死于窮門靡<lb/>
　奔有鬲氏浞因羿室生澆及豷恃其讒慝詐偽而不<lb/>
　徳于民使澆用師滅斟灌及斟尋氏處澆于過處豷<lb/>
　于戈靡自有鬲氏收二國之燼以滅浞而立少康少<lb/>
　康滅澆于過后杼滅豷于戈有窮由是遂亡失人故<lb/>
　也昔周辛甲之為大史也命百官官箴王闕于虞人<pb n="34b"/>　之箴曰芒芒禹迹畫為九州經啟九道民有寢廟獸<lb/>
　有茂草各有攸處徳用不擾在帝夷羿冒于原獸忘<lb/>
　其國恤而思其麀牡武不可重用不恢于夏家獸臣<lb/>
　司原敢告僕夫虞箴如是可不懲乎于是晉侯好田<lb/>
　故魏絳及之公曰然則莫如和戎乎對曰和戎有五<lb/>
　利焉戎狄薦居貴貨易土土可賈焉一也邊鄙不聳<lb/>
　民狎其野穯人成功二也戎狄事晉四隣振動諸侯<lb/>
　威懐三也以徳綏戎師徒不勤甲兵不頓四也鑒于<pb n="35a"/>　后羿而用徳度逺至邇安五也君其圖之公說使魏<lb/>
　絳盟諸戎修民事田以時至是晉侯以樂之半賜魏<lb/>
　絳曰子教寡人和諸戎狄以正諸華八年之中九合<lb/>
　諸侯如樂之和無所不諧請與子樂之辭曰夫和戎<lb/>
　狄國之福也八年之中九合諸侯諸侯無慝君之靈<lb/>
　也二三子之勞也臣何力之有焉抑臣願君安其樂<lb/>
　而思其終也詩曰樂只君子殿天子之邦樂只君子<lb/>
　福祿攸同便蕃左右亦是帥從夫樂以安徳義以處<pb n="35b"/>　之禮以行之信以守之仁以厲之而後可以殿邦國<lb/>
　同福祿來逺人書曰居安思危思則有備有備無患<lb/>
　敢以此規公曰子之教敢不承命抑㣲子寡人無以<lb/>
　待戎不能濟河夫賞國之典也藏在盟府不可廢也<lb/>
　子其受之魏絳于是乎始有金石之樂　陳氏曰伐<lb/>
　鄭㑹于蕭魚序績也胡氏曰悼公能謀于魏絳以息<lb/>
　民聴于知武子而不與楚戰故三駕而楚不能與之<lb/>
　爭雖城濮之績不越是矣程子曰諸侯數月之間再<pb n="36a"/>　伐鄭鄭之反覆可知鄭又服而請㑹不書鄭㑹謂其<lb/>
　不可信也而晉悼推至誠以待人信之不疑自此鄭<lb/>
　不敢叛晉者二十四年至哉誠之能感人也愚觀鄭<lb/>
　非不欲從晉而畏楚之强晉本不欲伐鄭不過欲得<lb/>
　鄭之服故晉之伐鄭也不至于黷武鄭之背晉也不<lb/>
　至于負固然鄭欲以詭謀致晉晉乃以誠心待鄭此<lb/>
　鄭之所以終服于晉也方蕭魚之未㑹也晉固知鄭<lb/>
　之必服于此行矣方諸侯之臨鄭也鄭固知晉之不<pb n="36b"/>　我伐矣盖晉鄭相孚之心已見于言意之表故蕭魚<lb/>
　之㑹晉不復疑鄭而鄭亦甘心于從晉不待刑牲歃<lb/>
　血要質鬼神而無或有叛之者矣然則蕭魚之㑹推<lb/>
　誠心待人不疑于人而人亦不疑之其功烈已如此<lb/>
　况于聖賢之學帝王之道真能以至誠感人者乎<lb/>
公至自㑹<lb/>
楚人執鄭行人良霄<lb/>
　鄭人使良霄大宰石㚟如楚告將服于晋曰孤以社<pb n="37a"/>　稷之故不能懐君君若以玉帛綏晋不然則武震以<lb/>
　懾威之孤之願也楚人執之十三年鄭良霄大宰石<lb/>
　㚟猶在楚石㚟言于子囊曰先王卜征五年而嵗習<lb/>
　其祥祥習則行不習則增修徳而改卜今楚實不競<lb/>
　行人何罪止鄭一卿以除其偪使睦而疾楚以固于<lb/>
　晉焉用之使歸而廢其使怨其君以疾其大夫而相<lb/>
　牽引也不猶愈乎楚人歸之　髙氏曰此聖人著晉<lb/>
　之所以得鄭也鄭伯使良霄告絶于楚楚人怒而執<pb n="37b"/>　之雖執之不殺良霄亦不伐鄭勢分于吳而不能得<lb/>
　鄭矣故執良霄以舒其憤怒不平之氣而已自是不<lb/>
　復出師以與晉争斯見楚力之盡鄭于是堅從晉也<lb/>
　謝氏曰行人所通兩國之信事有不直罪在國不在<lb/>
　行人執非其罪也凡執行人皆稱人貶之也陸氏曰<lb/>
　稱行人而執以其事執也不稱行人而執以己執也<lb/>
冬秦人伐晉<lb/>
　秦庶長鮑庶長武帥師伐晉以救鄭鮑先入晉地士<pb n="38a"/>　魴禦之少秦師而弗設備壬午武濟自輔氏與鮑交<lb/>
　伐晉師己丑秦晉戰于櫟晉師敗績易秦故也　家<lb/>
　氏曰士魴禦之為秦所敗春秋略敗不書不與秦人<lb/>
　之為楚而救鄭也<lb/>
　<lb/>
　<lb/>
　<lb/>
　<pb n="38b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷二十九<lb/>
</p>

  </div>
            <div>
                <head>春秋闕疑卷三十</head>
    <p>
<pb n="1a"/>欽定四庫全書<lb/>
　春秋闕疑卷三十　　　　　元　鄭玉　撰<lb/>
十有二年春王二月莒人伐我東鄙圍台季孫宿帥師<lb/>
救台遂入鄆<lb/>
　髙氏曰善救台惡入鄆也入鄆以報圍台也夫衆人<lb/>
　所以為衆人者彼以不義加己巳以不義報之彼以<lb/>
　不仁遇己己以不仁復之釁于勇而嗇于禍雖死而<lb/>
　不避欲以為快惟君子則不然彼以不義來我以義<pb n="1b"/>　正之彼以不仁來我以仁正之因于禮固不遷怒止<lb/>
　于當故不貳過此君子所以服人也春秋豈以此望<lb/>
　于季孫宿哉因季孫宿之事而達此義耳况季孫宿<lb/>
　受命救台不受命入鄆因救台而入鄆是自専也是<lb/>
　無君也君不得為政矣故書遂以貶之<lb/>
夏晉侯使士魴來聘<lb/>
　且拜師<lb/>
秋九月吳子乗卒<pb n="2a"/>　吳子壽夢卒臨于周廟十四年吳子諸樊既除喪將<lb/>
　立季札季札辭曰曹宣公之卒也諸侯與曹人不義<lb/>
　曹君將立子臧子臧去之遂弗為也以成曹君君子<lb/>
　曰能守節君義嗣也誰敢奸君有國非吾節也札雖<lb/>
　不才願附于子臧以無失節固立之棄其室而耕乃<lb/>
　舎之<lb/>
冬楚公子貞帥師侵宋<lb/>
　楚子囊秦庶長無地伐宋師于楊梁以報晉之取鄭<pb n="2b"/>　也　髙氏曰秦人與焉而削之者楚人帥秦故専罪<lb/>
　楚也<lb/>
公如晉<lb/>
　且拜士魴之辱<lb/>
十有三年春公至自晉<lb/>
夏取邿<lb/>
　邿亂分為三師救邿遂取之　髙氏曰邿小國也魯<lb/>
　乗其亂而滅之以為附庸不言滅者内大惡故婉其<pb n="3a"/>　辭<lb/>
秋九月庚辰楚子審卒<lb/>
　楚子疾告大夫曰不穀不徳少主社稷生十年而喪<lb/>
　先君未及習師保之教訓而應受多福是以不徳而<lb/>
　亡師于鄢以辱社稷為大夫憂其𢎞多矣若以大夫<lb/>
　之靈獲保首領以歿于地唯是春秋窀穸之事所以<lb/>
　從先君于禰廟者請為靈若厲大夫擇焉莫對及五<lb/>
　命乃許秋楚共王卒子囊請諡大夫曰君有命矣子<pb n="3b"/>　囊曰君命以共若之何毁之赫赫楚國而君臨之撫<lb/>
　有蠻夷奄征南海以屬諸夏而知其過可不謂共乎<lb/>
　請諡之共大夫從之<lb/>
冬城防<lb/>
　于是將早城臧武仲請俟畢農事　髙氏曰城防以<lb/>
　備齊厥後髙厚困防趙曰防有二一近宋此近齊<lb/>
十有四年春王正月季孫宿叔老㑹晉士匄齊人宋人<lb/>
衛人鄭公孫蠆曹人莒人邾人滕人薛人把人小邾人<pb n="4a"/>㑹吳于向<lb/>
　十三年吳侵楚養由基奔命子庚以師繼之養叔曰<lb/>
　吳乗我喪謂我不能師也必易我而不戒子為三覆<lb/>
　以待我我請誘之子庚從之戰于庸浦大敗吳師獲<lb/>
　公子黨君子以吴為不弔至是告敗于晉㑹于向為<lb/>
　吴謀楚故也范宣子數吴之不徳也以退吳人執莒<lb/>
　公子務婁以其通楚使也將執戎子駒支范宣子親<lb/>
　數諸朝曰來姜戎氏昔秦人迫逐乃祖吾離于𤓰州<pb n="4b"/>　乃祖吾離被苫蓋蒙荆棘以來歸我先君我先君恵<lb/>
　公有不腆之田與女剖分而食之今諸侯之事我寡<lb/>
　君不如昔者蓋言語漏洩則職女之由詰朝之事爾<lb/>
　無與焉與將執女對曰昔秦人負恃其衆貪于土地<lb/>
　逐我諸戎恵公蠲其大徳謂我諸戎是四嶽之裔胄<lb/>
　也毋是翦棄賜我南鄙之田狐狸所居豺狼所嘷我<lb/>
　諸戎除翦其荆棘驅其狐狸豺狼以為先君不侵不<lb/>
　叛之臣至于今不貳昔文公與秦伐鄭秦人竊與鄭<pb n="5a"/>　盟而舎戍焉于是乎有殽之師晉禦其上戎亢其下<lb/>
　秦師不復我諸戎實然譬如捕鹿晉人角之諸戎掎<lb/>
　之與晉踣之戎何以不免自是以來晉之百役與我<lb/>
　諸戎相繼于時以從執政猶殽志也豈敢離逷今官<lb/>
　之師旅無乃實有所闕以攜諸侯而罪我諸戎我諸<lb/>
　戎飲食衣服不與華同贄幣不通言語不達何惡之<lb/>
　能為不與于㑹亦無瞢焉賦青蠅而退宣子辭焉使<lb/>
　即事于㑹成愷悌也于是子叔齊子為季武子介以<pb n="5b"/>　㑹自是晉人輕魯幣而益敬其使　許氏曰四卿帥<lb/>
　師自成公始二卿列㑹自襄公始大夫張也胡氏曰<lb/>
　季孫宿以卿為介而不使之免叔老介于宿而不敢<lb/>
　避蓋兩失之雖晉人輕其幣而敬其使于君命使人<lb/>
　之體豈為得哉家氏曰自是吳雖與晉疎然其于楚<lb/>
　也兵連已久勢不得為之下更勝迭負四十五年楚<lb/>
　無一日之寧居晉所以服鄭而楚不能與之爭者實<lb/>
　陰受吳之賜愚按晉數㑹吳實欲倚吳以弱楚鄭方<pb n="6a"/>　新服楚勢尚强晉亦豈敢數㑹于吳乎𫝊稱數吳而<lb/>
　經書㑹吳𫝊稱執莒公子務婁而經書莒㑹𫝊稱將<lb/>
　執戎子駒支范宣子辭焉使即事于㑹而經不書戎<lb/>
　㑹此皆當以經為正<lb/>
二月乙未朔日有食之<lb/>
夏四月叔孫豹㑹晉荀偃齊人宋人衛北宫括鄭公孫<lb/>
蠆曹人莒人邾人滕人薛人把人小邾人伐秦<lb/>
　諸侯之大夫從晉侯伐秦以報櫟之役也晉侯待于<pb n="6b"/>　竟使六卿帥諸侯之師以進及涇不濟叔向見叔孫<lb/>
　穆子穆子賦匏有苦葉叔向退而具舟魯人莒人先<lb/>
　濟鄭子蟜見北宫懿子曰與人而不固取惡莫甚焉<lb/>
　若社稷何懿子説二子見諸侯之師而勸之濟濟涇<lb/>
　而次秦人毒涇上流師人多死司馬子蟜帥鄭師以<lb/>
　進師皆從之至于棫林不獲成焉荀偃令曰雞鳴而<lb/>
　駕塞井夷竈唯余馬首是瞻欒黶曰晉國之命未有<lb/>
　是也余馬首欲東乃歸下軍從之左史謂魏莊子曰<pb n="7a"/>　不待中行伯乎莊子曰夫子命從帥欒伯吾帥也吾<lb/>
　將從之從帥所以待夫子也伯游曰吾今寔過悔之<lb/>
　何及多遺秦禽乃命大還晉人謂之遷延之役欒鍼<lb/>
　曰此役也報櫟之敗也役又無功晉之恥也吾有二<lb/>
　位于戎路敢不恥乎與士鞅馳秦師死焉士鞅反欒<lb/>
　黶謂士匄曰余弟不欲徃而子召之余弟死而子來<lb/>
　是而子殺余之弟也弗逐余亦將殺之士鞅奔秦秦<lb/>
　伯為之請于晉而復之師歸自伐秦晉侯舎新軍于<pb n="7b"/>　是知朔生盈而死盈生六年而武子卒彘裘亦幼皆<lb/>
　未可立也新軍無帥故舎之　陳氏曰諸侯之大夫<lb/>
　從晉伐秦而悼不自將諸侯之師及涇不濟荀偃欒<lb/>
　黶二帥争而大還晉人謂之遷延之役是故伐秦之<lb/>
　役不書晉侯志晉侯之怠也師氏曰以中國之盟主<lb/>
　命諸侯以伐有罪之師猶有疑貳不一必待同盟以<lb/>
　申誠信伐至再四方見其服况晉之㑹諸國以伐秦<lb/>
　初非為中國以禦外域寔由攄宿恨以報私怨使諸<pb n="8a"/>　侯㑹亦未可保其成功况委之于諸國之大夫乎謝<lb/>
　氏曰晉士匄春㑹列國大夫㑹吳晉荀偃夏㑹列國<lb/>
　大夫伐秦諸侯委任大夫益重而列國之權皆大夫<lb/>
　専之矣家氏曰秦晉交兵五六十年出師無紀未有<lb/>
　甚于此者晉悼待于境上而諸帥略無所稟姑息之<lb/>
　弊也晉自是始不能軍日趨于削奚其為霸<lb/>
己未衛侯出奔齊<lb/>
　衛獻公戒孫文子甯恵子食皆服而朝日旰不召而<pb n="8b"/>　射鴻于囿二子從之不釋皮冠而與之言二子怒孫<lb/>
　文子如戚孫蒯入使公飲之酒使太師歌巧言之卒<lb/>
　章太師辭師曹請為之初公有嬖妾使師曹誨之琴<lb/>
　師曹鞭之公怒鞭師曹三百故師曹欲歌之以怒孫<lb/>
　子以報公公使歌之遂誦之蒯懼告文子文子曰君<lb/>
　忌我矣弗先必死并帑于戚而入見蘧伯玉曰君之<lb/>
　暴虐子所知也大懼社稷之傾覆將如之何對曰君<lb/>
　制其國臣敢奸之雖奸之庸知愈乎遂行從近闗出<pb n="9a"/>　公使子蟜子伯子皮與孫子盟于丘宫孫子皆殺之<lb/>
　四月己未子展奔齊公如鄄使子行于孫子孫子又<lb/>
　殺之公出奔齊孫氏追之敗公徒于阿澤鄄人執之<lb/>
　初尹公佗學射于庾公差庾公差學射于公孫丁二<lb/>
　子追公公孫丁御公子魚曰射為背師不射為戮射<lb/>
　為禮乎射兩鉤而還尹公佗曰子為師我則逺矣乃<lb/>
　反之公孫丁授公轡而射之貫臂子鮮從公及境公<lb/>
　使祝宗告亡且告無罪定姜曰無神何告若有不可<pb n="9b"/>　誣也有罪若何告無舎大臣而與小臣謀一罪也先<lb/>
　君有冡卿以為師保而蔑之二罪也余以巾櫛事先<lb/>
　君而暴妾使余三罪也告亡而已無告無罪公使厚<lb/>
　成叔弔于衛曰寡君使瘠聞君不撫社稷而越在他<lb/>
　竟若之何不弔以同盟之故使瘠敢私于執事曰有<lb/>
　君不弔有臣不敏君不赦宥臣亦不帥職增淫𤼵洩<lb/>
　其若之何衛人使太叔儀對曰羣臣不佞得罪于寡<lb/>
　君寡君不以即刑而悼棄之以為君憂君不忘先君<pb n="10a"/>　之好辱弔羣臣又重恤之敢拜君命之辱重拜大貺<lb/>
　厚孫歸復命語臧武仲曰衛君其必歸乎有大叔儀<lb/>
　以守有母弟鱄以出或撫其内或營其外能無歸乎<lb/>
　齊人以郲寄衛侯及其復也以郲糧歸右宰榖從而<lb/>
　逃歸衛人將殺之辭曰余不説初矣余狐裘而羔袖<lb/>
　乃赦之衛人立公孫剽孫林父甯殖相之以聴命于<lb/>
　諸侯衛侯在郲臧紇如齊唁衛侯衛侯與之言虐退<lb/>
　而告其人曰衛侯其不得入矣其言糞土也亡而不<pb n="10b"/>　變何以復國子展子鮮聞之見藏紇與之言道臧孫<lb/>
　説謂其人曰衛君必入夫二子者或輓之或推之欲<lb/>
　無入得乎師曠侍于晉侯晉侯曰衛人出其君不亦<lb/>
　甚乎對曰或者其君實甚良君將賞善而刑淫養民<lb/>
　如子盖之如天容之如地民奉其君愛之如父母仰<lb/>
　之如日月敬之如神明畏之如雷霆其可出乎夫君<lb/>
　神之主而民之望也若困民之主匱神乏祀百姓絶<lb/>
　望社稷無主將安用之弗去何為天生民而立之君<pb n="11a"/>　使司牧之勿使失性有君而為之貳使師保之勿使<lb/>
　過度是故天子有公諸侯有卿卿置側室大夫有貳<lb/>
　宗士有朋友庶人工商皂𨽻牧圉皆有親暱以相輔<lb/>
　佐也善則賞之過則匡之患則救之失則革之自王<lb/>
　以下各有父兄子弟以補察其政史為書瞽為詩工<lb/>
　誦箴諫大夫規誨士𫝊言庶人謗商旅于市百工獻<lb/>
　藝故夏書曰遒人以木鐸徇于路官師相規工執藝<lb/>
　事以諫正月孟春于是乎有之諫失常也天之愛民<pb n="11b"/>　甚矣豈其使一人肆于民上以從其淫而棄天地之<lb/>
　性必不然矣　髙氏曰其不名者乃所以罪林父也<lb/>
　人臣逐君而専罪其君則是臣可逐其君矣不可以<lb/>
　訓故不名衛侯所以抑强臣存大義也鄭伯突衛侯<lb/>
　朔皆以不勝强臣而出奔而名者盖逐君之惡未有<lb/>
　若林父者鄭厲公衛恵公猶以禮去者也謝氏曰臣<lb/>
　無逐君之道故君雖見逐春秋亦以自出奔為文胡<lb/>
　氏曰衛甯殖將死語其子曰吾得罪于君名在諸侯<pb n="12a"/>　之策曰衛孫林父甯殖出其君夫所謂諸侯之䇿則<lb/>
　晉之乗魯之春秋是也今春秋書衛侯出奔齊而不<lb/>
　曰孫林父甯殖出其君者盖仲尼筆削不同舊史之<lb/>
　文也欲知經之大義深考舊文筆削之不同其得之<lb/>
　矣家氏曰春秋于弑君賊則明著其誅死之罪于逐<lb/>
　君賊則每垂人君失馭之戒故多以自奔為文只以<lb/>
　衛事而言林父者自衛定公時以罪奔晉挾盟主之<lb/>
　令而反其國跋扈之萌已兆于此衛獻繼世不深思<pb n="12b"/>　按御之道防患于未萌又從而激之方其命師曹歌<lb/>
　巧言卒章吾謂其必有為先事之備及林父稱兵犯<lb/>
　上一朝殺四公子衛獻請盟不從遂委宗社以出其<lb/>
　不能君甚矣春秋以自奔為文者著人君失御之戒<lb/>
　非以林父所為為是而歸過其君略賊氏名而不書<lb/>
　也春秋自林父歸衛至入戚以叛具書不遺皆所以<lb/>
　討也非謂林父有可原之情也<lb/>
莒人侵我東鄙<pb n="13a"/>　髙氏曰報入鄆也莒自滅鄫之後凡四伐我是無晉<lb/>
　也<lb/>
楚公子貞帥師伐吳<lb/>
　楚子為庸浦之役故子囊師于棠以伐吳吳不出而<lb/>
　還子囊殿以吳為不能而弗儆吳人自臯舟之隘要<lb/>
　而擊之楚人不能相救吳人敗之獲楚公子宜榖楚<lb/>
　子囊還自伐吳卒將死遺言謂子庚必城郢　髙氏<lb/>
　曰吳數㑹中國以議楚楚人病吳伐强以自存在兵<pb n="13b"/>　法所謂以攻為守者也夫惟吳楚正相攻此中國所<lb/>
　以小寧也<lb/>
冬季孫宿㑹晉士匄宋華閲衛孫林父鄭公孫蠆莒人<lb/>
邾人于戚<lb/>
　晉侯問衛故于中行獻子對曰不如因而定之衛有<lb/>
　君矣伐之未可以得志而勤諸侯君其定衛以待時<lb/>
　乎冬㑹于戚謀定衛也　家氏曰觀春秋經而知晉<lb/>
　悼心術之㣲矣邢丘之㑹國君在而奬其臣彼謂諸<pb n="14a"/>　國之權皆在大夫故以是諂其大夫而陵替之漸遂<lb/>
　徧于中國至戚之㑹而其心術之㣲者著于事矣孫<lb/>
　林父逐君賊也乃使之得與于㑹是奬其逐君而教<lb/>
　諸侯之大夫俾胥而為逆吁其險哉自悼用師于鄭<lb/>
　衛衎無㑹不在無戰不從今為其臣所逐晉當㑹諸<lb/>
　侯納衛君罪孫甯以伸霸討乃盟主職分之所宜為<lb/>
　既不能然反聴賊立君已為㑹以定其位隳壊名檢<lb/>
　苟以悦人世未有若晉悼君臣之所為也髙氏曰是<pb n="14b"/>　嵗諸國之大夫凡三出㑹或每㑹各一卿或一卿三<lb/>
　與㑹各隨其國而已<lb/>
十有五年春宋公使向戍來聘<lb/>
　且尋盟<lb/>
二月己亥及向戍盟于劉<lb/>
　泰山孫氏曰劉魯地許氏曰不盟于國而盟于劉以<lb/>
　崇向戌公弱甚矣髙氏曰凡因來聘而盟者必在國<lb/>
　内如成三年晉侯使荀庚來聘衛侯使孫良夫來聘<pb n="15a"/>　丙午及荀庚盟丁未及孫良夫盟十一年晉侯使郤<lb/>
　犨來聘己丑及郤犨盟襄七年衛侯使孫林父來聘<lb/>
　壬戌及孫林父盟是也劉蓋王畿采地豈有來聘魯<lb/>
　而逺盟于劉者乎蓋下文有劉夏因𫝊者以為春夏<lb/>
　之夏與文四年夏逆婦姜于齊同文故誤增于劉二<lb/>
　字耳二説未知孰是<lb/>
劉夏逆王后于齊<lb/>
　十二年靈王求后于齊齊侯問對于晏桓子桓子對<pb n="15b"/>　曰先王之禮辭有之天王求后于諸侯諸侯對曰夫<lb/>
　婦所生若而人妾婦之子若而人無女而有姊妹及<lb/>
　姑姊妹則曰先守某公之遺女若而人齊侯許昬王<lb/>
　使陰里結之十四年王使劉定公賜齊侯命曰昔伯<lb/>
　舅大公右我先王股肱周室師保萬民世胙大師以<lb/>
　表東海王室之不壊繄伯舅是賴今余命女環兹率<lb/>
　舅氏之典纂乃祖考無黍乃舊敬之哉無廢朕命至<lb/>
　是官師從單靖公逆王后于齊　穀梁氏曰過我故<pb n="16a"/>　志之也任氏曰天子之公書公宰周公是也卿書伯<lb/>
　召伯毛伯是也大夫書字宰渠伯糾是也劉夏書名<lb/>
　士也髙氏曰劉夏何以不稱使不與天王之使夏也<lb/>
　婚姻人倫之本王后天下之母天子不親迎必使三<lb/>
　公逆之劉夏士也士而迎后是不重人倫之本不尊<lb/>
　天下之本禮義何由而興風化何由而成乎夫合二<lb/>
　姓之好以繼先聖之後以為天地宗廟社稷之主其<lb/>
　可輕耶自漢而後皇后見天子則降階而朝自稱曰<pb n="16b"/>　妾敗壊禮義莫甚于此天子總陽教后總陰教以共<lb/>
　成天下之治而輕其人是輕宗廟社稷天地也胡氏<lb/>
　曰或曰天子必親迎信乎天子無敵于天下雖諸父<lb/>
　昆弟莫不臣適四方諸侯莫敢有其室若屈萬乗之<lb/>
　尊逺行親迎之禮則何無敵于天下之有或曰王后<lb/>
　所與共事天地宗廟繼萬世之重者其禮當何如使<lb/>
　同姓諸侯主其辭命卿徃逆公監之父母之國諸卿<lb/>
　皆送至于京師舎而止然後天子親迎以入其納王<pb n="17a"/>　后之禮乎官師從單靖公逆王后于齊書劉夏而不<lb/>
　書靖公是知卿徃逆公監之禮也春秋婚姻常事得<lb/>
　禮者不書髙郵孫氏曰春秋二百四十二年周王十<lb/>
　三其逆后者惟二足知非禮則書之也<lb/>
夏齊侯伐我北鄙圍成公救成至遇季孫宿叔孫豹帥<lb/>
師城成郛<lb/>
　夏齊侯圍成貳于晉故也于是乎城成郛　髙郵孫<lb/>
　氏曰齊圍成而公救之至遇而不進于經可以言次<pb n="17b"/>　也然而但曰至遇而不曰次蓋春秋不責人以所不<lb/>
　能原襄公之情失之于前故不加之于後也書救成<lb/>
　至遇以見其不敢抗强齊而自取危亡也家氏曰前<lb/>
　書齊侯圍成公救成至遇言救之之緩而成為齊所<lb/>
　毁也後書二大夫帥師城成郛于既毁之之後也冦<lb/>
　之未至也無先事之備及其見圍救之又緩逮其亡<lb/>
　去乃帥師而城之魯之所以自治其國者于此可見<lb/>
　矣<pb n="18a"/>秋八月丁巳日有食之<lb/>
邾人伐我南鄙<lb/>
　使告于晉晉將為㑹以討邾莒晉侯有疾乃止　髙<lb/>
　氏曰邾將貳于晉以與齊故來伐我許氏曰政在君<lb/>
　則民一民一則國强政在臣則民二民二則國弱魯<lb/>
　自成襄失政大夫並竊國靈齊邾莒交伐其國不競<lb/>
　甚矣無他民分于三桓故也<lb/>
冬十有一月晉侯周卒<pb n="18b"/>　朱子曰晉悼公幼年聰恵似周世宗厲公弑晉室大<lb/>
　段費力及悼公歸恰如久雨積陰忽遇大晴光景為<lb/>
　之一新東萊吕氏曰晉恵公未入之初許賂中大夫<lb/>
　惟恐不得入悼公先與羣臣要約而後入是知霸業<lb/>
　之所以興者一則明要約如悼公初入之言曰二三<lb/>
　子用我今日否亦今日等言是也二則立威令如逐<lb/>
　不臣者七人是也三則布恩恵施舎己責是也四則<lb/>
　定規模如命荀家等使訓卿之子弟恭儉孝弟是也<pb n="19a"/>　五則舉賢才如六官之長舉不失徳是也晉悼公之<lb/>
　所以霸其規模根本在此樸鄉吕氏曰甚矣悼公再<lb/>
　霸之難也晉楚所争者二其一陳也其一鄭也悼公<lb/>
　紹文襄之烈凡有盟㑹諸侯麇至向也鄭從楚城虎<lb/>
　牢而鄭始服向也陳從楚盟雞澤而陳來㑹自是陳<lb/>
　鄭即中國矣而楚人仇于陳鄭者亦如之是故再㑹<lb/>
　于戚為戍陳也而楚子貞為是伐陳諸侯于是有救<lb/>
　陳之師又明年公子貞圍陳諸侯于是有鄬之㑹凡<pb n="19b"/>　以爭陳也鄭侵蔡而獲公子燮則楚伐鄭鄭受盟于<lb/>
　楚則晉伐鄭鄭同盟于戲則楚伐鄭鄭為楚伐宋則<lb/>
　晉又伐鄭諸侯戍鄭虎牢則楚救之鄭公孫舎之侵<lb/>
　宋則晉伐之鄭同盟于亳城北則楚師至楚子鄭伯<lb/>
　伐宋則晉師來凡以争鄭也然而陳卒從楚而晉不<lb/>
　能争鄭則從晉而楚不能爭何也無他鄭近晉陳近<lb/>
　楚也觀范宣子之言曰楚人討貳而立子囊必改行<lb/>
　而疾討陳陳近于楚民朝夕急能無徃乎有陳非吾<pb n="20a"/>　事無之而後可吁此晉之所以不能爭陳歟觀子展<lb/>
　之謀曰吾與宋為惡諸侯必至吾從之盟楚師至吾<lb/>
　又從之則晉怒甚矣晋能驟來楚將不能吾乃固與<lb/>
　晉吁此楚之所以不能争鄭歟夫惟陳近于楚而民<lb/>
　朝夕急也故其望于晉也緩夫惟晉能驟來而楚將<lb/>
　不能也故其從于晉也急自鄬之㑹陳侯逃歸而中<lb/>
　國之㑹盟不復有陳自蕭魚之㑹鄭伯實與而楚之<lb/>
　威令不能行于鄭者二十年由此故也夫以悼公再<pb n="20b"/>　伯之烈其所可稱道者不過蕭魚之㑹而止以盟則<lb/>
　不能如屈完之來以服其心以戰則不能如城濮之<lb/>
　師以讋其氣然以荆楚方强子囊為政而凛然有憚<lb/>
　晉之心雖或時帥師徒以示不怯而卒不敢以陵駕<lb/>
　中國者豈無故哉觀子囊之言今吾不能與晉争晉<lb/>
　君類能而使之舉不失選官不易方其卿遜于善其<lb/>
　大夫不失守其士競于教其庶人力于農穯商工皂<lb/>
　𨽻不知遷業君明臣忠上遜下競當是時也晉不可<pb n="21a"/>　敵然則晉悼之所以服楚固有道矣然嘗評悼公之<lb/>
　伯而獨于㑹吳之事深不滿焉悼公之所以急于㑹<lb/>
　吳者固將以撓楚也然吳猶楚也急于撓楚之謀而<lb/>
　不知適以啟吳人之釁楚患雖㣲吳憂方大異時駸<lb/>
　駸强盛以致黃池之㑹儼然為两伯以臨諸侯而春<lb/>
　秋終矣是悼公之為也不亦可惜也哉抑悼公之所<lb/>
　以為大失者尤在于大夫之専也雞澤之㑹諸侯寔<lb/>
　在而使大夫盟甚至于邢丘之㑹大夫得以㑹諸侯<pb n="21b"/>　而向之㑹則直以大夫而已以悼公之賢而不能抑<lb/>
　大夫之専又從而張之是將誰咎哉至于鄫嘗預㑹<lb/>
　而聴莒人之滅鄫莒魯同盟而不恤莒人之仇魯進<lb/>
　齊世子光于諸侯之上而不知班序之亂者無他急<lb/>
　于得陳不暇恤鄫魯之怨喜齊世子之先朝則雖躋<lb/>
　之諸侯之上不顧也盖其設心措慮全在制楚而其<lb/>
　他皆未之及此所以不能如桓文之盛歟<lb/>
十有六年春王正月葬晉悼公<pb n="22a"/>　愚按諸侯五月而葬國有常典夫欲㑹諸侯而速葬<lb/>
　其親于所厚者薄矣背禮違道莫斯為甚世有王者<lb/>
　將致討焉又何以為盟主而令諸侯乎宜晉覇之不<lb/>
　競也<lb/>
三月公㑹晉侯宋公衛侯鄭伯曹伯莒子邾子薛伯把<lb/>
伯小邾子于湨梁戊寅大夫盟晉人執莒子邾子以歸<lb/>
　平公即位羊舌肸為𫝊張君臣為中軍司馬祁奚韓<lb/>
　襄欒盈士鞅為公族大夫虞丘書為乗馬御改服修<pb n="22b"/>　官烝于曲沃警守而下㑹于溴梁命歸侵田以我故<lb/>
　執邾宣公莒黎比公且曰通齊楚之使晉侯與諸侯<lb/>
　宴于温使諸大夫舞曰歌詩必類齊髙厚之詩不類<lb/>
　荀偃怒且曰諸侯有異志矣使諸大夫盟髙厚髙厚<lb/>
　逃歸于是叔孫豹晉荀偃宋向戌衛甯殖鄭公孫蠆<lb/>
　小邾人之大夫盟曰同討不庭　髙氏曰為討邾莒<lb/>
　也邾莒連伐魯魯使告于晉悼公將為㑹以討之遇<lb/>
　疾而止平公即位遂成父志夫居䘮而出㑹失盟主<pb n="23a"/>　之禮矣公羊氏曰諸侯皆在而言大夫盟徧刺天下<lb/>
　之大夫也君若贅旒然穀梁氏曰諸侯失正矣諸侯<lb/>
　㑹而曰大夫盟政在大夫也諸侯在而不曰諸侯之<lb/>
　大夫大夫不臣也胡氏曰上二年春正月㑹于向十<lb/>
　有四國之大夫也夏四月㑹伐秦十有三國之大夫<lb/>
　也冬㑹于戚七國之大夫也此三事皆國之大事也<lb/>
　而使大夫皆専之而諸侯不與焉是列國之君不自<lb/>
　為政禮樂征伐已自大夫出矣况悼公既沒平公初<pb n="23b"/>　立無先公之明也君若贅旒而大夫張夫豈一朝一<lb/>
　夕之故哉謝氏曰溴梁之㑹二國受盟非違命也平<lb/>
　公首令諸侯而不以其罪執之失政刑矣晉侯奪爵<lb/>
　書人貶之也二子罪非在所絶也執以歸則非屈辱<lb/>
　于晉也故雖失位不名家氏曰執諸侯不以歸京師<lb/>
　而執以自歸是無王也陳氏曰凡霸在焉而但書諸<lb/>
　侯者無霸也君在焉而但書大夫者無君也是故自<lb/>
　文而下則有斥言諸侯而不序自襄而下則有斥言<pb n="24a"/>　大夫而不序　愚按邾莒數為魯患故晉人為溴梁<lb/>
　之盟當申以文告之辭使之救災恤患以相親睦毋<lb/>
　背盟失信而相侵伐至于不悛然後興師問罪以大<lb/>
　義責之可也夫既列于㑹矣又使大夫盟矣而執二<lb/>
　君以歸至于髙厚逃歸齊人伐魯則置而不敢問豈<lb/>
　霸主所以令諸侯乎宜諸國之解體也<lb/>
齊侯伐我北鄙<lb/>
　廣陵髙氏曰齊既叛晉聞公在㑹將討邾莒故復來<pb n="24b"/>　伐北鄙是時齊侯益强自柯陵之㑹遂不復出但使<lb/>
　大夫聴命使世子抗禮出㑹盖有輕諸侯之心矣故<lb/>
　前年北鄙之役為莒伐我邾附齊故亦伐我南鄙晉<lb/>
　患齊之益驕于是為溴梁之㑹以討貳焉邾莒畏晉<lb/>
　不敢不㑹而齊獨不至故晉人乃執二君以歸齊知<lb/>
　二君之執為我之故乃益伐我二年之間齊師五至<lb/>
　魯城之下則其强暴可知<lb/>
夏公至自㑹<pb n="25a"/>五月甲子地震<lb/>
叔老㑹鄭伯晉荀偃衛甯殖宋人伐許<lb/>
　許男請遷于晉諸侯遂遷許許大夫不可晉人歸諸<lb/>
　侯鄭子蟜聞將伐許遂相鄭伯以從諸侯之師穆叔<lb/>
　從公齊子帥師㑹晉荀偃夏六月次于棫林庚寅伐<lb/>
　許次于圅氏晉荀偃欒黶帥師伐楚以報宋揚梁之<lb/>
　役楚公子格帥師及晉師戰于湛阪楚師敗績晉師<lb/>
　遂侵方城之外復伐許而還　髙氏曰許既棄楚請<pb n="25b"/>　遷于晉既而不果故晉㑹諸侯大夫同伐之鄭與許<lb/>
　有宿怨故其君親行鄭序晉上者卿不先諸侯尊國<lb/>
　君也宋之稱人蓋㣲者宋在諸國之上今列衛甯殖<lb/>
　之下故知其㣲者焉張氏曰許男有從中國之志而<lb/>
　大夫阻之足以見一時之俗矣家氏曰始晉人謀遷<lb/>
　許將以安全之也今而伐之又聴鄭人以其師從鄭<lb/>
　與許為讐晉以鄭師伐許將安全之乎抑覆亡之乎<lb/>
　越後十年許卒報鄭<pb n="26a"/>秋齊侯伐我北鄙圍成<lb/>
　孟孺子速徼之齊侯曰是好勇去之以為之名速遂<lb/>
　塞海陘而還<lb/>
大雩<lb/>
冬叔孫豹如晉<lb/>
　且言齊故晉人曰以寡君之未禘祀與民之未息不<lb/>
　然不敢忘穆叔曰以齊人之朝夕釋憾于敝邑之地<lb/>
　是以大請敝邑之急朝不及夕引領西望曰庶㡬乎<pb n="26b"/>　比執事之間恐無及也見中行獻子賦圻父獻子曰<lb/>
　偃知罪矣敢不從執事以同恤社稷而使魯及此見<lb/>
　范宣子賦鴻雁之卒章宣子曰匄在此敢使魯無鳩<lb/>
　乎　愚按邾莒伐魯魯人來告則速葬為㑹以執二<lb/>
　國之君齊人伐魯魯人來告則以未禘為辭而不敢<lb/>
　問晉之畏强欺弱無能抑至于此而望其為霸不亦<lb/>
　難乎家氏曰春秋于齊侯圍成之後書叔孫豹如晉<lb/>
　著魯人不為自治之計事急則求于晉以是而存亡<pb n="27a"/>　定傾亦甚可鄙矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="27b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷三十<lb/>
</p>

  </div>
            <div>
                <head>春秋闕疑卷三十一</head>
    <p>
<pb n="1a"/>欽定四庫全書<lb/>
　春秋闕疑卷三十一　　　　元　鄭玉　撰<lb/>
十有七年春王二月庚午邾子牼卒<lb/>
宋人伐陳<lb/>
　宋莊朝伐陳獲司徒卬卑宋也　家氏曰陳叛中國<lb/>
　久矣晉不能治而宋興師伐之為中國撓楚也十一<lb/>
　年楚鄭伐宋以撓晉今宋人伐陳亦以撓楚髙氏曰<lb/>
　書伐許伐陳亦著楚之絀<pb n="1b"/>夏衛石買帥師伐曹<lb/>
　衛孫蒯田于曹隧飲馬于重丘毁其瓶重丘人閉門<lb/>
　而訽之曰親逐而君爾父為厲是之不憂而何以田<lb/>
　為夏衛石買孫蒯伐曹取重丘曹人愬于晉<lb/>
秋齊侯伐我北鄙圍桃髙厚帥師伐我北鄙圍防<lb/>
　齊人以其未得志于我故秋齊侯伐我北鄙圍桃髙<lb/>
　厚圍臧紇于防師自陽闗逆臧孫至于旅松郰叔紇<lb/>
　臧疇臧賈帥甲三百宵犯齊師送之而復齊師去之<pb n="2a"/>　齊人獲臧堅齊侯使夙沙衛唁之且曰無死堅稽首<lb/>
　曰拜命之辱抑君賜不終姑又使其刑臣禮于士以<lb/>
　杙抉其傷而死　髙氏曰見齊之君臣同來伐我而<lb/>
　分兵以圍二邑盖甚之又甚也髙厚不稱齊者繫齊<lb/>
　侯也齊君仍世婚姻之國而侵伐不已見魯之衰有<lb/>
　以致伐矣泰山孫氏曰三年之中君臣加兵于魯者<lb/>
　四齊之不道亦可知也<lb/>
九月大雩<pb n="2b"/>宋華臣出奔陳<lb/>
　宋華閲卒華臣弱臯比之室使賊殺其宰華吳賊六<lb/>
　人以鈹殺諸廬門合左師之後左師懼曰老夫無罪<lb/>
　賊曰臯比私有討于吳遂幽其妻曰畀余而大璧宋<lb/>
　公聞之曰臣也不唯其宗室是暴大亂宋國之政必<lb/>
　逐之左師曰臣也亦卿也大臣不順國之恥也不如<lb/>
　蓋之乃舎之左師為已短策苟過華臣之門必騁十<lb/>
　一月甲午國人逐瘈狗瘈狗入于華臣氏國人從之<pb n="3a"/>　華臣懼遂奔陳　髙氏曰華臣暴其宗室而亂宋國<lb/>
　之政不有國討失政刑矣震駭而奔懐慝之禍也夫<lb/>
　陳乃宋讐而奔焉意尤可誅<lb/>
冬邾人伐我南鄙<lb/>
　為齊故也　髙氏曰邾之先君以伐魯而為晉所執<lb/>
　既歸而卒嗣子在喪而復興兵伐我者叛晉也與齊<lb/>
　也齊人使之脩先君之怨也師氏曰魯鄙有四而莒<lb/>
　每伐其東齊每伐其北邾每伐其南非惟魯不能睦<pb n="3b"/>　四隣亦足以見齊莒邾之非善隣矣<lb/>
十有八年春白狄來<lb/>
　白狄始來　髙郵孫氏曰春秋非列侯來朝者但書<lb/>
　曰來不曰朝也介葛盧白狄是也臨江劉氏曰蕃服<lb/>
　于中國無事焉其于天子世一見則諸侯雖有善其<lb/>
　交際不得通也是以春秋不與其朝不與其朝者懲<lb/>
　淫慝一内外也周公致太平越裳氏重九譯而獻其<lb/>
　白雉公曰君子徳不及焉不享其贄此乃天子之讓<pb n="4a"/>　也况列國之君乎守藩之臣乎家氏曰春秋之世如<lb/>
　允姦姜戎多錯居九服之内又自以為先代之後明<lb/>
　徳之裔莫不負恃强大有陵犯上國之心魯之盟戎<lb/>
　㑹戎苟求無事而已今白狄慕義順朝固非周制之<lb/>
　所許拒而絶之有不可得故春秋之義㑹戎盟戎則<lb/>
　有譏介葛盧來白狄來之類則直著其事不與其朝<lb/>
　辨分而無絶也<lb/>
夏晉人執衛行人石買<pb n="4b"/>　晉人執衛行人石買于長子執孫蒯于純畱為曹故<lb/>
　也　愚按經書晉人執衛行人石買而𫝊云晉人執<lb/>
　衛行人石買于長子執孫蒯于純畱夫晉之執石買<lb/>
　雖因其伐曹之故然所以執之則因其來聘而遂執<lb/>
　之耳非以其罪而執之于其國也故經以行人書之<lb/>
　石買既為行人至晉孫蒯何緣與之同行而亦被執<lb/>
　乎蓋𫝊因伐曹之事實孫蒯石買之所為故附㑹而<lb/>
　為此言耳謝氏曰以衛不直而執之則罪不在行人<pb n="5a"/>　以買伐曹而執之則不當執于行人臨江劉氏曰晉<lb/>
　稱人以執非霸討也此其為非霸討奈何衛孫蒯淫<lb/>
　獵于曹曹人閉門訽之孫蒯怒使石買帥師以伐曹<lb/>
　曹人訴諸晉石買以君命聘于晉晉人執之晉能知<lb/>
　石買之伐曹為惡矣而未能知孫蒯逐君之為惡也<lb/>
　蒯者曷為者也孫林父之子也張氏曰石買之執有<lb/>
　三失焉舎大而治小一也行人非所執二也不歸于<lb/>
　京師三也三者有一不得為霸討而况無之乎<pb n="5b"/>秋齊師伐我北鄙<lb/>
　許氏曰四年之中六伐鄙而四圍邑又從邾莒以助<lb/>
　其虐諸侯之陵暴未有若此者也是以動天下之兵<lb/>
　㡬亡其國<lb/>
冬十月公㑹晉侯宋公衛侯鄭伯曹伯莒子邾子滕子<lb/>
薛伯把伯小邾子同圍齊<lb/>
　晉侯伐齊將濟河獻子以朱絲係玉二瑴而禱曰齊<lb/>
　環怙恃其險負其衆庶棄好背盟陵虐神主曾臣彪<pb n="6a"/>　將率諸侯以討焉其官臣偃實先後之苟㨗有功無<lb/>
　作神羞官臣偃無敢復濟唯爾有神裁之沈玉而濟<lb/>
　冬十月㑹于魯濟尋湨梁之盟同伐齊齊侯禦諸平<lb/>
　陰塹防門而守之廣里夙沙衛曰不能戰莫如守險<lb/>
　弗聴諸侯之士門焉齊人多死范宣子告析文子曰<lb/>
　吾知子敢匿情乎魯人莒人皆請以車千乗自其鄉<lb/>
　入既許之矣若入君必失國子盍圖之子家以告公<lb/>
　公恐晏嬰聞之曰君固無勇而又聞是弗能久矣齊<pb n="6b"/>　侯登巫山以望晉師晉人使司馬斥山澤之險雖所<lb/>
　不至必斾而疏陳之使乗車者左實右偽以斾先輿<lb/>
　曵柴而從之齊侯見之畏其衆也乃脫歸丙寅晦齊<lb/>
　師夜遁師曠告晉侯曰鳥烏之聲樂齊師其遁邢伯<lb/>
　告中行伯曰有班馬之聲齊師其遁叔向告晉侯曰<lb/>
　城上有烏齊師其遁十一月丁夘朔入平陰遂從齊<lb/>
　師夙沙衛連大車以塞隧而殿殖綽郭最曰子殿國<lb/>
　師齊之辱也子姑先乎乃代之殿衛殺馬于隘以塞<pb n="7a"/>　道晉州綽及之射殖綽中肩兩失夾脰曰止將為三<lb/>
　軍獲不止將取其𠂻顧曰為私誓州綽曰有如日乃<lb/>
　弛弓而自後縛之其右具丙亦舎兵而縛郭最皆衿<lb/>
　甲面縛坐于中軍之鼓下晉人欲逐歸者魯衛請攻<lb/>
　險己夘荀偃士匄以中軍克京兹乙酉魏絳欒盈以<lb/>
　下軍克邿趙武韓起以上軍圍盧弗克十二月戊戌<lb/>
　及秦周伐雍門之荻范鞅門于雍門其御追喜以戈<lb/>
　殺犬于門中孟莊子斬其橁以為公琴己亥焚雍門<pb n="7b"/>　及西郭南郭劉難士弱率諸侯之師焚申池之竹木<lb/>
　壬寅焚東郭北郭范鞅門于揚門州綽門于東閭左<lb/>
　驂迫還于門中以枚數闔齊侯駕將走郵棠大子與<lb/>
　郭榮扣馬曰師速而疾略也將退矣君何懼焉且社<lb/>
　稷之主不可以輕輕則失衆君必待之將犯之大子<lb/>
　抽劍斷鞅乃止甲辰東侵及濰南及沂　啖氏曰諸<lb/>
　侯同心圍齊特書同圍程子曰書同圍見諸侯之惡<lb/>
　齊許氏曰環而攻之焚其四郭故謂之圍胡氏曰凡<pb n="8a"/>　侵伐圍入未有書同者而獨于此書同圍齊何也齊<lb/>
　環背盟棄好陵虐神主肆其暴横數伐鄰國觀加兵<lb/>
　于魯則可見矣諸侯所共惡疾故同心而圍之也<lb/>
　愚按邾莒嘗病魯矣滕薛小邾嘗屬齊矣今皆與于<lb/>
　圍齊之役而莫敢有不同者晉人以大義馳之也霸<lb/>
　主所舉皆如圍齊天下諸侯豈有異議哉亦可以見<lb/>
　人心天理好善惡惡無不同也<lb/>
曹伯負芻卒于師<pb n="8b"/>楚公子午帥師伐鄭<lb/>
　鄭子孔欲去諸大夫將叛晉而起楚師以去之使告<lb/>
　子庚子庚弗許楚子聞之使揚豚尹宜告子庚曰國人<lb/>
　謂不穀主社稷而不出師死不從禮不穀即位于今<lb/>
　五年師徒不出人其以不穀為自逸而忘先君之業<lb/>
　矣大夫圖之其若之何子庚歎曰君王其謂午懐安<lb/>
　乎吾以利社稷也見使者稽首而對曰諸侯方睦于<lb/>
　晉臣請嘗之若可君而繼之不可收師而退可以無<pb n="9a"/>　害君亦無辱子庚帥師治兵于汾于是子蟜伯有子<lb/>
　張從鄭伯伐齊子孔子展子西守二子知子孔之謀<lb/>
　完守入保子孔不敢㑹楚師楚師伐鄭次于魚陵右<lb/>
　師城上棘遂涉潁次于旃然蒍子馮公子格率鋭師<lb/>
　侵費滑胥靡獻于雍梁右回梅山侵鄭東北至于蟲<lb/>
　牢而反子庚門于純門信于城下而還涉于魚齒之<lb/>
　下甚雨及之楚師多凍役徒㡬盡晉人聞有楚師師<lb/>
　曠曰不害吾驟歌北風又歌南風南風不競多死聲<pb n="9b"/>　楚必無功董叔曰天道多在東北南師不時必無功<lb/>
　叔向曰在其君之徳也　愚按午之伐鄭雖子孔召<lb/>
　之然實晉楚安危之所係而中國治亂盛衰之㡬也<lb/>
　涉于魚齒甚雨及之楚師多凍役徒㡬盡豈非天未<lb/>
　欲啟夷狄以禍中國乎<lb/>
十有九年春王正月諸侯盟于祝柯晉人執邾子<lb/>
　諸侯還自沂上盟于督揚曰大毋侵小執邾悼公以<lb/>
　其伐我故　髙郵孫氏曰諸侯已圍齊而為祝柯之<pb n="10a"/>　盟不序諸侯前目後凡也陳氏曰申言諸侯間有事<lb/>
　也師氏曰諸侯圍齊鄭伯亦與楚乃伺隙伐鄭為諸<lb/>
　侯之計拒楚救鄭以尊中國可也祝柯之盟意其在<lb/>
　是而執邾子斯為下矣家氏曰諸侯同怒齊而伐邾<lb/>
　子身與戎馬驅馳之間又與于祝柯之盟縱有罪亦<lb/>
　當少損其罸况邾魯以疆事搆爭晉既討而執之矣<lb/>
　今自齊來反當敘勤閔勞之時乃執其君而取其地<lb/>
　晉之用事者狂恣甚矣髙氏曰不書以歸者旋即舎<pb n="10b"/>　之也蓋執其君以劫其地得其地即舎之下書取邾<lb/>
　田自漷水則知其脅人之君而奪其地此平公之霸<lb/>
　政也<lb/>
公至自伐齊<lb/>
　臨江劉氏曰此圍也其以伐至何也以伐告也<lb/>
取邾田自漷水<lb/>
　次于泗上疆我田取邾田自漷水歸之于我晉侯先<lb/>
　歸公享晉六卿于蒲圃賜之三命之服軍尉司馬司<pb n="11a"/>　空輿尉候奄皆受一命之服賄荀偃束錦加璧乗馬<lb/>
　先吳壽夢之鼎　杜氏曰取邾田以漷水為界也泰<lb/>
　山孫氏曰諸侯土地受之天子不可取也言取惡内<lb/>
　也蘇氏曰魯以晉命取田于邾故書曰取邾田自漷<lb/>
　水言非魯地也謝氏曰邾小國也其伐我南鄙正以<lb/>
　疆界不明故圍齊之後晉人執其君魯人取其田春<lb/>
　秋正其曲直而田稱邾邾田書取則疆界不明曲乃<lb/>
　在魯矣邾田自漷水著其取田之多也圍齊義也取<pb n="11b"/>　邾田不義也以義討齊之暴復以不義侵邾之疆以<lb/>
　亂繼亂而已故晉執邾子書人邾以田與魯書取所<lb/>
　以正其亂也　愚按經書取邾田而𫝊稱疆我田蓋<lb/>
　魯人以正疆為名而妄取邾田春秋誅其心故沒其<lb/>
　疆田之説而正其取田之罪直書曰取邾田<lb/>
季孫宿如晉<lb/>
　拜師晉侯享之范宣子為政賦黍苗季武子興再拜<lb/>
　稽首曰小國之仰大國也如百穀之仰膏雨焉若常<pb n="12a"/>　膏之其天下輯睦豈唯敝邑賦六月季武子以所得<lb/>
　於齊之兵作林鍾而銘魯功焉臧武仲謂季孫曰非<lb/>
　禮也夫銘天子令徳諸侯言時計功大夫稱伐今稱<lb/>
　伐則下等也計功則借人也言時則妨民多矣何以<lb/>
　為銘且夫大伐小取其所得以作彞器銘其功烈以<lb/>
　示子孫昭明徳而懲無禮也今將借人之力以救其<lb/>
　死若之何銘之小國幸于大國而昭所獲焉以怒之<lb/>
　亡之道也<pb n="12b"/>葬曹成公<lb/>
夏衛孫林父帥師伐齊<lb/>
　晉欒魴帥師從衛孫文子伐齊　髙氏曰晉人以未<lb/>
　卒事于齊復使欒魴帥師從衛孫林父伐齊此獨書<lb/>
　衛伐之者蓋十四年林父逐衛侯衎奔于齊林父欲<lb/>
　除之故耳然則林父逐君之罪與衛侯受逐者所立<lb/>
　霸主所當討而反與之㑹伐則晉平公之霸業可知<lb/>
　也已<pb n="13a"/>秋七月辛夘齊侯環卒<lb/>
　齊侯娶于魯曰顏懿姬無子其姪鬷聲姬生光以為<lb/>
　太子諸子仲子戎子戎子嬖仲子生牙屬諸戎子戎<lb/>
　子請以為大子許之仲子曰不可廢常不祥間諸侯<lb/>
　難光之立也列于諸侯矣今無故而廢之是専黜諸<lb/>
　侯而以難犯不詳也君必悔之公曰在我而已遂東<lb/>
　大子光使髙厚傅牙以為大子夙沙衛為少傅齊侯<lb/>
　疾崔杼㣲逆光疾病而立之光殺戎子尸諸朝夏五<pb n="13b"/>　月壬辰晦齊靈公卒莊公即位執公子牙于句瀆之<lb/>
　丘以夙沙衛易已衛奔髙唐以叛齊慶封圍髙唐弗<lb/>
　克冬十一月齊侯圍之見衛在城上號之乃下問守<lb/>
　備焉以無備告揖之乃登聞師將𫝊食髙唐人殖綽<lb/>
　工僂㑹夜縋納師醢衛于軍二十一年齊侯使慶佐<lb/>
　為大夫復討公子牙之黨執公子買于句瀆之丘公<lb/>
　子鉏來奔叔孫還奔燕　家氏曰齊靈廢嫡于兵敗<lb/>
　國危之時齊光簒父于病篤垂死之際靈之暴光之<pb n="14a"/>　逆所謂凶徳参㑹萃于一時者也然迹其事之所從<lb/>
　來正由髙厚崔杼貪于得權以成此禍耳厚贊其君<lb/>
　伐本幹樹疣蘖已為之傅思久于其位也孰知崔杼<lb/>
　陰拱其傍為謀更深一朝輔光以簒殺厚而兼其室<lb/>
　遂相齊而志猶未饜復殺光以自媚于晉亂臣賊子<lb/>
　苟以患失為心其禍至于殺身喪邦覆其家而後已<lb/>
晉士匄帥師侵齊至穀聞齊侯卒乃還<lb/>
　公羊氏曰還者何善辭也何善爾大其不伐喪也此<pb n="14b"/>　受命乎君而伐齊則何大其不伐喪大夫以君命出<lb/>
　進退在大夫也陸氏曰聞齊侯卒乃還不當更徃臨<lb/>
　江劉氏曰古之為師也不伐喪大夫以君命出境有<lb/>
　可以安社稷利國家者則専之可也穀者齊地也其<lb/>
　曰至穀而後還稱其義也非齊地則勿復乎曰止師<lb/>
　而請之君曰可而後止不可則復之期可而後止臣<lb/>
　之事君也凡在國無専焉子之事親也凡在家無専<lb/>
　焉蘇氏曰將在軍君命有所不受有善而専之君與<pb n="15a"/>　有焉常山劉氏曰天下無王諸侯擅命征伐各自已<lb/>
　出利人之難以成其私故伐人之喪者比比皆是而<lb/>
　士匄乃有惻隱之心還師不侵豈非善乎髙氏曰春<lb/>
　秋之義事畢書還未畢書復此以畢事之辭書之何<lb/>
　也士匄所以興師而徃者為齊靈公也靈公既卒于<lb/>
　是遂反春秋以為得事畢之義故書還朱子曰春秋<lb/>
　分明處如晉士匄侵齊至穀聞齊侯卒乃還分明是<lb/>
　與之也<pb n="15b"/>八月丙辰仲孫蔑卒<lb/>
齊殺其大夫髙厚<lb/>
　齊崔杼殺髙厚于灑藍而兼其室　左氏曰書齊殺<lb/>
　其大夫從君于昬也張氏曰殺髙厚者崔杼也杼雖<lb/>
　擅生殺之權亦莊公之所欲也以累上之辭言之可<lb/>
　謂著明矣<lb/>
鄭殺其大夫公子嘉<lb/>
　鄭子孔之為政也専國人患之乃討西宫之難與純<pb n="16a"/>　門之師子孔當罪以其甲及子革子良氏之甲守甲<lb/>
　辰子展子西帥國人伐之殺子孔而分其室鄭人使<lb/>
　子展當國子西聴政立子産為卿　胡氏曰不稱鄭<lb/>
　人者嘉則有罪矣而子展子西不能正以王法肆諸<lb/>
　市朝與衆同棄乃利其室而分之有私意焉故稱國<lb/>
　以殺而不去其官此春秋原情定罪之意<lb/>
冬葬齊靈公<lb/>
城西郛<pb n="16b"/>　懼齊也<lb/>
叔孫豹㑹晉士匄于柯<lb/>
　髙氏曰齊及晉平魯猶懼齊故為柯之㑹以自固許<lb/>
　氏曰書仲孫蔑㑹齊髙固于無婁書叔孫僑如㑹晉<lb/>
　荀首于穀書叔孫豹㑹晉士匄于柯以見政在大夫<lb/>
　動則列國事之如此<lb/>
城武城<lb/>
　齊及晉平盟于大隧故穆叔㑹范宣子于柯穆叔見<pb n="17a"/>　叔向賦載馳之四章叔向曰肸敢不承命穆叔歸曰<lb/>
　齊猶未也不可以不懼乃城武城　家氏曰城西郛<lb/>
　城武城皆所以備齊也晉為魯大舉伐齊齊雖困而<lb/>
　未服故魯所以為備者如此或曰春秋其與之乎曰<lb/>
　不與也國不能用賢紀綱陵遲百度廢弛寇有不至<lb/>
　至則危矣雖多城何益<lb/>
二十年春王正月辛亥仲孫速㑹莒人盟于向<lb/>
　及莒平孟莊子㑹莒人盟于向督揚之盟故也　髙<pb n="17b"/>　氏曰莒數伐魯前年諸侯盟于祝柯以和觧之故二<lb/>
　國復自為盟以結好自是十七年莒魯不交兵<lb/>
夏六月庚午公㑹晉侯齊侯宋公衛侯鄭伯曹伯莒子<lb/>
邾子滕子薛伯把伯小邾子盟于澶淵<lb/>
　齊成故也　薛氏曰齊之無道諸侯圍之而不服以<lb/>
　晉士匄之不伐喪也遂㑹于澶淵修文來逺不誣也<lb/>
　哉<lb/>
秋公至自㑹<pb n="18a"/>仲孫速帥師伐邾<lb/>
　邾人驟至以諸侯之事弗能報也秋孟莊子伐邾以<lb/>
　報之　許氏曰祝柯之㑹既執邾子又取其田報亦<lb/>
　足矣而復伐之譏已甚矣且澶淵在彼何以盟為家<lb/>
　氏曰此譏魯之叛盟伐國而晉不討也<lb/>
蔡殺其大夫公子燮蔡公子履出奔楚<lb/>
　蔡公子燮欲以蔡之晉蔡人殺之公子履其母弟也<lb/>
　故出奔楚初蔡文侯欲事晉曰先君與于踐土之盟<pb n="18b"/>　晉不可棄且兄弟也畏楚不能行而卒楚人使蔡無<lb/>
　常公子燮求從先君以利蔡不能而死　胡氏曰公<lb/>
　子燮謀國之合于義者也國人乃不順焉而殺燮此<lb/>
　何罪矣故稱國而不去其官履其母弟也進不能正<lb/>
　國退不能逺害懼禍而奔從于夷狄書者罪之也<lb/>
陳侯之弟黄出奔楚<lb/>
　陳慶虎慶寅畏公子黄之偪愬諸楚曰與蔡司馬同<lb/>
　謀楚人以為討公子黄出奔楚將出奔呼于國曰慶<pb n="19a"/>　氏無道求専陳國暴蔑其君而去其親五年不滅是<lb/>
　無天也　穀梁氏曰諸侯之尊兄弟不得以屬通其<lb/>
　弟云者親之也親而奔之惡也陸氏曰稱弟者罪其<lb/>
　兄也非兄之罪則曰公子謝氏曰罪哀公不能全其<lb/>
　弟也家氏曰黄不奔他國而奔楚甘于從楚者也書<lb/>
　奔楚亦以貶<lb/>
叔老如齊<lb/>
　齊子初聘于齊　杜氏曰齊魯有怨朝聘禮絶今始<pb n="19b"/>　復通<lb/>
冬十月丙辰朔日有食之<lb/>
季孫宿如宋<lb/>
　報向戍之聘也<lb/>
二十有一年春王正月公如晉<lb/>
　拜師及取邾田也<lb/>
邾庶其以漆閭丘來奔<lb/>
　季武子以公姑姊妻之皆有賜于其從者于是魯多<pb n="20a"/>　盜季孫謂臧武仲曰子盍詰盜武仲曰不可詰也紇<lb/>
　又不能季孫曰我有四封而詰其盜何故不可子為<lb/>
　司㓂將盜是務去若之何不能武仲曰子召外盜而<lb/>
　大禮焉何以止吾盜子為正卿而來外盜使紇去之<lb/>
　將何以能庶其竊邑于邾以來子以姬氏妻之而與<lb/>
　之邑其從者皆有賜焉若大盜禮焉以君之姑姊與<lb/>
　其大邑其次皂牧輿馬其小者衣裳劍帶是賞盜也<lb/>
　賞而去之其或難焉紇也聞之在上位者灑濯其心<pb n="20b"/>　壹以待人軌度其信可明徵也而後可以治人夫上<lb/>
　之所為民之歸也上所不為而民或為之是以加刑<lb/>
　罸焉而莫敢不懲若上之所為而民亦為之乃其所<lb/>
　也又可禁乎　胡氏曰庶其邾大夫也春秋小國之<lb/>
　大夫不書其姓氏㣲也其以事接我則書謹之也莒<lb/>
　慶以大夫即魯而圖昏接我不以禮者也邾庶其以<lb/>
　地叛其君而來奔接我不以義者也以欲敗禮則身<lb/>
　必危以利棄義則國必亂春秋禮義之大宗故小國<pb n="21a"/>　之大夫接我以利欲則特書其姓氏謹之也此叛臣<lb/>
　也經何以不書叛書名書地而竊邑叛君之罪見矣<lb/>
　臨江劉氏曰漆一邑閭丘一邑曷為不言及公邑言<lb/>
　及私邑不言及私邑者所受于君而食之者也公邑<lb/>
　者非食之者也薛氏曰納人之叛而疾人之叛己不<lb/>
　可與言理矣樸鄉吕氏曰人臣之奔必適讐國魯之<lb/>
　于邾既執其君取其田又伐其國而又納其叛人甚<lb/>
　矣陳氏曰公猶在晉季孫宿納之也向者莒太子僕<pb n="21b"/>　弑其君以其寳玉來奔納諸宣公矣季文子使司冦<lb/>
　出諸境則不書公猶在晉而季孫宿納庶其則何以<lb/>
　書春秋誅叛人君臣之責也是故苟不納之雖有公<lb/>
　命不書苟納之雖無君命必謹而書之謝氏曰納叛<lb/>
　非所以安吾國失信非所以服鄰國家氏曰善乎臧<lb/>
　孫之言知庶其之為盜知季氏為受盜之主其言有<lb/>
　合于夫子異日所以語季康子者是可併書也<lb/>
夏公至自晉<pb n="22a"/>秋晉欒盈出奔楚<lb/>
　初士鞅奔秦秦伯問于士鞅曰晉大夫其誰先亡對<lb/>
　曰其欒氏乎秦伯曰以其汰乎對曰然欒黶汰虐已<lb/>
　甚猶可以免其在盈乎秦伯曰何故對曰武子之徳<lb/>
　在民如周人之思召公焉愛其甘棠况其子乎欒黶<lb/>
　死盈之善未能及人武子所施沒矣而黶之怨實章<lb/>
　將于是乎在欒桓子娶于范宣子生懐子范鞅以其<lb/>
　亡也怨欒氏故與欒盈為公族大夫而不相能欒祁<pb n="22b"/>　與其老州賔通幾亡室矣懐子患之祁懼其討也愬<lb/>
　諸宣子曰盈將為亂以范氏為死桓主而専政矣曰<lb/>
　吾父逐鞅也不怒而以寵報之又與吾同官而専之<lb/>
　吾父死而益富死吾父而専于國有死而已吾蔑從<lb/>
　之矣其謀如是懼害于主吾不敢不言范鞅為之徵<lb/>
　懐子好施士多歸之宣子畏其多士也信之懐子為<lb/>
　下卿宣子使城著而遂逐之秋欒盈出奔楚宣子殺<lb/>
　箕遺黄淵嘉父司空靖邴豫董叔邴師申書羊舌虎<pb n="23a"/>　叔羆囚伯華叔向籍偃人謂叔向曰子離于罪其為<lb/>
　不知乎叔向曰與其死亡若何樂王鮒見叔向曰吾<lb/>
　為子請叔向弗應出不拜其人皆咎叔向叔向曰必<lb/>
　祁大夫室老聞之曰樂王鮒言于君無不行求赦吾<lb/>
　子吾子不許祁大夫所不能也而曰必由之何也叔<lb/>
　向曰樂王鮒從君者也何能行祁大夫外舉不棄讐<lb/>
　内舉不失親其獨遺我乎晉侯問叔向之罪于樂王<lb/>
　鮒對曰不失其親其有焉于是祁奚老矣聞之乗馹<pb n="23b"/>　而見宣子曰詩曰恵我無疆子孫保之書曰聖有謨<lb/>
　勳明徵定保夫謀而鮮過恵訓不倦者叔向有焉社<lb/>
　稷之固也猶將十世宥之以勸能者今壹不免其身<lb/>
　以棄社稷不亦惑乎鯀殛而禹興伊尹放大甲而相<lb/>
　之卒無怨色管蔡為戮周公右王若之何其以虎也<lb/>
　棄社稷子為善誰敢不勉多殺何為宣子説與之乗<lb/>
　以言諸公而免之不見叔向而歸叔向亦不告免焉<lb/>
　而朝初叔向之母妒叔虎之母美而不使其子皆諫<pb n="24a"/>　其母其母曰深山大澤實生龍蛇彼美余懼其生龍<lb/>
　蛇以禍女女敝族也國多大寵不仁人間之不亦難<lb/>
　乎余何愛焉使徃視寢生叔虎美而有勇力欒懐子<lb/>
　嬖之故羊舌氏之族及于難欒盈過于周周西鄙掠<lb/>
　之辭于行人曰天子陪臣盈得罪于王之守臣將逃<lb/>
　罪罪重于郊甸無所伏竄敢布其死昔陪臣書能輸<lb/>
　力于王室王施恵焉其子黶不能保任其父之勞大<lb/>
　君若不棄書之力亡臣猶有所逃若棄書之力而思<pb n="24b"/>　黶之罪臣戮餘也將歸死于尉氏不敢還矣敢布四<lb/>
　體唯大君命焉王曰尤而效之其又甚焉使司徒禁<lb/>
　掠欒氏者歸所取焉使候出諸轘轅　劉氏意林曰<lb/>
　不以范匄逐之為文而以盈之自出為説使盈無可<lb/>
　逐之釁則匄不得逐矣匄之罪易見盈之失難知此<lb/>
　春秋所以深探其情而大正其本也道莫難于治天<lb/>
　下而天下之治在國國之治在家家之治在身身之<lb/>
　不治國家不可得治也詩之首周召書之首堯舜皆<pb n="25a"/>　從此生矣春秋述堯舜者也是以謹于人道之始閨<lb/>
　門之内易曰閑有家悔亡家之不閑悔不亦宜乎髙<lb/>
　氏曰既取奔亡復有作亂之志故奔于楚以其强大<lb/>
　今日可恃以逃難他日可挾以復歸也家氏曰盈之<lb/>
　奔也雖無可坐之罪盈欲防閑其母豈無其道今使<lb/>
　其母以淫故而覆夫氏之宗盈所以事其親者必有<lb/>
　未至焉耳春秋去爵書奔㫖或如是<lb/>
九月庚戌朔日有食之冬十月庚辰朔日有食之<pb n="25b"/>　許氏曰比年食之又比月食盖自是八年之間而日<lb/>
　食七禍變重矣石氏曰春秋二百四十二年日食才<lb/>
　三十六也有頻交而食者此年及二十四年三年之<lb/>
　内連月而食者再也諸儒以為歴無此法或𫝊冩之<lb/>
　誤然漢髙之時亦有頻食者二年十月十一月天道<lb/>
　至逺不可得而知後世執推歩之術按交㑹之度而<lb/>
　求之亦已難矣<lb/>
曹伯來朝<pb n="26a"/>　始見也<lb/>
公㑹晉侯齊侯衛侯鄭伯莒子邾子于商任<lb/>
　錮欒氏也　師氏曰欒盈晉大夫出奔于楚將倚楚<lb/>
　以報晉晉侯㑹諸侯于商任將以備楚而拒欒盈耳<lb/>
　蘇氏曰錮欒氏非禮也古者大夫去國君使人導之<lb/>
　出疆又先于其所徃許氏曰欒氏之出非其罪也徒<lb/>
　以權門私相忌惡何有于國而平公受其敵怨勤動<lb/>
　諸侯以逞范鞅之積憾必欲使盈無所容于世故盈<pb n="26b"/>　𤼵憤卒興禍亂此皆以私敗公足為古今之至戒<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷三十一<lb/>
</p>

  </div>
            <div>
                <head>春秋闕疑卷三十二</head>
    <p>
<pb n="1a"/>欽定四庫全書<lb/>
　春秋闕疑卷三十二　　　　元　鄭玉　撰<lb/>
二十有二年春王正月公至自㑹夏四月秋七月辛酉<lb/>
叔老卒<lb/>
冬公㑹晉侯齊侯宋公衛侯鄭伯曹伯邾子莒子薛伯<lb/>
把伯小邾子于沙隨<lb/>
　秋欒盈自楚適齊晏平仲言于齊侯曰商任之㑹受<lb/>
　命于晉今納欒氏將安用之小所以事大信也失信<pb n="1b"/>　不立君其圖之弗聴冬㑹于沙隨復錮欒氏也欒盈<lb/>
　猶在齊晏子曰禍將作矣齊將伐晉不可以不懼<lb/>
　胡氏曰㑹于商任錮欒氏也㑹于沙隨復錮欒氏也<lb/>
　古者大夫去國君不掃其社稷不繫纍其子弟不收<lb/>
　其田邑使人導之出疆又先于其所徃勑五典厚人<lb/>
　倫也晉人不念欒氏世勲而逐盈又將摶執之而命<lb/>
　諸侯無得納焉則亦過矣楚逐申公巫臣子反請以<lb/>
　重幣錮之楚子曰止彼若能利國家雖重幣晉將可<pb n="2a"/>　乎若無益于晉晉將棄之何勞錮焉其賢于商任沙<lb/>
　隨之謀逺矣<lb/>
公至自㑹<lb/>
楚殺其大夫公子追舒<lb/>
　楚觀起有寵于令尹子南未益祿而有馬數十乗楚<lb/>
　人患之王將討焉子南之子棄疾為王御士王毎見<lb/>
　之必泣棄疾曰君三泣臣矣敢問誰之罪也王曰令<lb/>
　尹之不能爾所知也國將討焉爾其居乎對曰父戮<pb n="2b"/>　子居君焉用之洩命重刑臣亦不為王遂殺子南于<lb/>
　朝轘觀𧺫于四境子南之臣謂棄疾請徙子尸于朝<lb/>
　曰君臣有禮唯二三子三日棄疾請尸王許之既葬<lb/>
　其徒曰行乎曰吾與殺吾父行將焉入曰然則臣王<lb/>
　乎曰棄父事讐吾弗忍也遂縊而死復使薳子馮為<lb/>
　令尹公子齮為司馬屈建為莫敖有寵于薳子者八<lb/>
　人皆無祿而多馬他日朝與申叔豫言弗應而退從<lb/>
　之入于人中又從之遂歸退朝見之曰子三困我于<pb n="3a"/>　朝吾懼不敢不見吾過子姑告我何疾我也對曰吾<lb/>
　不免是懼何敢告子曰何故對曰昔觀𧺫有寵于子<lb/>
　南子南得罪觀起車裂何故不懼自御而歸不能當<lb/>
　道至謂八人者曰吾見申叔夫子所謂生死而骨肉<lb/>
　也知我者如夫子則可不然請止辭八人者而後王<lb/>
　安之　髙氏曰以楚國之力而除一嬖寵之大夫顧<lb/>
　豈難哉而康王始則泣之與人之子圖其父終則殺<lb/>
　之轘其黨于四境威柄失于上故刑不足以馭下也<pb n="3b"/>　夫威柄既立則責譙足以折姦臣之鋒及其失之則<lb/>
　刀鋸不足當姦臣之罪其怨毒所鍾遂𤼵于靈王之<lb/>
　世楚之不亡者幸而已矣五峯胡氏曰公子追舒非<lb/>
　有大逆之罪退之可也而王必欲殺之則非矣為棄<lb/>
　疾者進宜陳使臣之禮以諫王退宜陳事君之禮以<lb/>
　諫父諫于王而王不聴則竊父而去之可也諫于父<lb/>
　而父不聴則號泣而隨之可也諫于王與父皆不聴<lb/>
　焉則請後祖廟而以身代父死可也烏有閔默恬然<pb n="4a"/>　不動其心坐視王殺其父然後死之者以為子則不<lb/>
　孝以為臣則不忠噫大道不明是以人至此極而莫<lb/>
　覺莫悟也春秋書楚殺其大夫公子追舒不罪棄疾<lb/>
　者大夫者人君之股肱心膂也公子者宗室之枝葉<lb/>
　庇蔭也而輕殺之所以罪楚君也棄疾殺其父矣豈<lb/>
　必待貶絶而後見其惡哉<lb/>
二十有三年春王二月癸酉朔日有食之<lb/>
三月己巳把伯匄卒<pb n="4b"/>　把孝公卒晉悼夫人喪之平公不徹樂<lb/>
夏邾畀我來奔<lb/>
　杜氏曰畀我庶其之黨髙氏曰向愛邾之叛臣與其<lb/>
　邑今又受其叛臣是冬臧孫紇出奔邾邾亦受之所<lb/>
　謂出乎爾者反乎爾者也<lb/>
葬杞孝公<lb/>
陳殺其大夫慶虎及慶寅陳侯之弟黄自楚歸于陳<lb/>
　陳侯如楚公子黄愬二慶于楚楚人召之使慶樂徃<pb n="5a"/>　殺之慶氏以陳叛夏屈建從陳侯圍陳陳人城板隊<lb/>
　而殺人役人相命各殺其長遂殺慶虎慶寅楚人納<lb/>
　公子黄　東萊吕氏曰慶虎慶寅之罪不等故言及<lb/>
　也陳氏曰春秋不書叛而稱國以殺猶是殺大夫焉<lb/>
　爾叛必不能殺者也胡氏曰人君擅一國之利勢使<lb/>
　權臣暴蔑其身而不能逺欲去其親而不能保譖愬<lb/>
　之于大國而不能辨至因楚人之力然後能克則非<lb/>
　君人之道也故二慶之死稱國以殺公子黄之出特<pb n="5b"/>　以弟書歸譏陳侯也髙氏曰公子黄之反書自楚罪<lb/>
　其奔僣亂之國復藉僣亂之力以歸黄之進退皆不<lb/>
　正矣<lb/>
晉欒盈復入于晉入于曲沃<lb/>
　晉將嫁女于吳齊侯使析歸父媵之以藩載欒盈及<lb/>
　其士納諸曲沃欒盈夜見胥午而告之對曰不可天<lb/>
　之所廢誰能興之子必不免吾非愛死知不集也盈<lb/>
　曰雖然因子而死吾無悔矣我實不天子無咎焉許<pb n="6a"/>　諾伏之而觴曲沃人樂作午言曰今也得欒孺子何<lb/>
　如對曰得主而為之死猶不死也皆歎有泣者爵行<lb/>
　又言皆曰得主何貳之有盈出徧拜之四月欒盈帥<lb/>
　曲沃之甲因魏獻子以晝入絳初欒盈佐魏莊子于<lb/>
　下軍獻子私焉故因之趙氏以原屏之難怨欒氏韓<lb/>
　趙方睦中行氏以伐秦之役怨欒氏而固與范氏和<lb/>
　親知悼子少而聴于中行氏程鄭嬖于公唯魏氏及<lb/>
　七輿大夫與之樂王鮒侍坐于范宣子或告曰欒氏<pb n="6b"/>　至矣宣子懼桓子曰奉君以走固宫必無害也且欒<lb/>
　氏多怨子為政欒氏自外子在位其利多矣既有利<lb/>
　權又執民柄將何懼焉欒氏所得其唯魏氏乎而可<lb/>
　强取也夫克亂在權子無懈矣公有姻喪王鮒使宣<lb/>
　子墨縗冒絰二婦人輦以如公奉公以如固宫范鞅<lb/>
　逆魏舒則成列既乗將逆欒氏矣趨進曰欒氏帥賊<lb/>
　以入鞅之父與二三子在君所矣使鞅逆吾子鞅請<lb/>
　驂乗持帶遂超乗右撫劍左援帶命驅之出僕請鞅<pb n="7a"/>　曰之公宣子逆諸喈執其手賂之以曲沃初斐豹𨽻<lb/>
　也著于丹書欒氏之力臣曰督戎國人懼之斐豹謂<lb/>
　宣子曰苟焚丹書我殺督戎宣子喜曰而殺之所不<lb/>
　請于君焚丹書者有如日乃出豹而閉之督戎從之<lb/>
　踰隱而待之督戎踰入豹自後擊而殺之范氏之徒<lb/>
　在臺後欒氏乗公門宣子謂鞅曰矢及君室死之鞅<lb/>
　用劍以帥卒欒氏退攝車從之遇欒樂曰樂免之死<lb/>
　將訟女于天樂射之不中又注則乗槐本而覆或以<pb n="7b"/>　㦸鉤之斷肘而死欒魴傷欒盈奔曲沃晉人圍之<lb/>
　大東萊吕氏曰欒盈奔楚初無大罪范宣子直以其<lb/>
　勢位逼已兩不相容而逐之盈亡之後自楚適齊自<lb/>
　齊入郛㡬危晉室盈之罪固不可逃然考其所致之<lb/>
　由而宣子之罪尤大臨江劉氏曰不言叛者劫衆以<lb/>
　敵君則亂而已矣蘇氏曰齊之納盈非以兵明納之<lb/>
　也譬如盜賊私納之耳故不書自齊胡氏曰欒氏晉<lb/>
　室之世臣故盈雖出奔猶繫于晉復入者甚逆之辭<pb n="8a"/>　為其既絶而復入也曲沃者所食之地當是時權寵<lb/>
　之臣各以利誘其下使為之用至于殺身而不避莫<lb/>
　知有君臣之分也故聞語欒孺子者則或泣或歎以<lb/>
　為得主而為之死則死猶不死也盈從之遂入絳乗<lb/>
　公門若非天棄欒氏又有范鞅之謀晉亦殆矣原其<lb/>
　失在于錮之甚急使無所容于天地之間是以至此<lb/>
　極春秋備書之以見人而不仁疾之已甚亂也其為<lb/>
　後世鑒豈不深切著明也哉<pb n="8b"/>秋齊侯伐衛遂伐晉八月叔孫豹帥師救晉次于雍榆<lb/>
　齊侯伐衛自衛將遂伐晉晏平仲曰君恃勇力以伐<lb/>
　盟主若不濟國之福也不徳而有功憂必及君崔杼<lb/>
　諫曰不可臣聞之小國間大國之敗而毁焉必受其<lb/>
　咎君其圖之弗聴陳文子見崔武子曰將若君何武<lb/>
　子曰吾言于君君弗聴也以為盟主而利其難羣臣<lb/>
　若急君于何有子姑止之文子退告其人曰崔子將<lb/>
　死乎謂君甚而又過之不得其死過君以義猶自□<pb n="9a"/>　也况以惡乎齊侯遂伐晉取朝歌為二隊入孟門登<lb/>
　大行張武軍于熒庭戍郫邵封少水以報平陰之役<lb/>
　乃還趙勝帥東陽之師以追之獲晏氂八月叔孫豹<lb/>
　帥師救晉次于雍榆　許氏曰齊聞欒氏之難故能<lb/>
　得志于晉而莊公禍亂之成著于此矣書齊侯本其<lb/>
　惡也師氏曰先伐衛者意不在衛先以衛嘗師俾晉<lb/>
　不為之備出其不意則遂由衛以伐晉所以見齊之<lb/>
　處心積慮為難測故書伐衛遂伐晉以誅其意也常<pb n="9b"/>　山劉氏曰晉有欒盈之難重以齊侯之伐魯命豹帥<lb/>
　師救之斯義重也豹反怠棄君命不恤同姓之憂次<lb/>
　于雍榆卒不克救豹罪明矣陸氏曰僖元年次于聶<lb/>
　北救邢本次止而遥為邢援故先書次後言救譏其<lb/>
　失救急之義也今此君命徃救晉豹畏齊而次言君<lb/>
　本命徃救而豹自次止所以不譏君而罪豹也髙郵<lb/>
　孫氏曰聶北之次先次後救可救而不救則罪重也<lb/>
　雍榆之次先救後次欲救而不能有罪而猶輕耳春<pb n="10a"/>　秋之義次皆有罪于次之中有足矜者雍榆是也陳<lb/>
　氏曰書救晉則天下益多故矣盟于宋而南北之勢<lb/>
　成㑹于申而淮夷至戰于雞父而吳之敗者六國於<lb/>
　越入吳春秋終焉盖于是而始故謹而書之也<lb/>
己夘仲孫速卒<lb/>
冬十月乙亥臧孫紇出奔邾<lb/>
　季武子無適子公彌長而愛悼子欲立之訪于申豐<lb/>
　曰彌與紇吾皆愛之欲擇才焉而立之申豐趨退歸<pb n="10b"/>　盡室將行他日又訪焉對曰其然將具敝車而行乃<lb/>
　止訪于臧紇臧紇曰飲我酒吾為子立之季氏飲大<lb/>
　夫酒臧紇為客既獻臧孫命北面重席新樽絜之召<lb/>
　悼子降逆之大夫皆起及旅而召公鉏使與之齒季<lb/>
　孫失色季氏以公鉏為馬正愠而不出閔子馬見之<lb/>
　曰子無然禍福無門唯人所召為人子者患不孝不<lb/>
　患無所敬共父命何常之有若能孝敬富倍季氏可<lb/>
　也姦回不軌禍倍下民可也公鉏然之敬共朝夕恪<pb n="11a"/>　居官次季孫喜使飲已酒而以具徃盡舎旃故公鉏<lb/>
　氏富又出為公左宰孟孫惡臧孫季孫愛之孟氏之<lb/>
　御騶豐㸃好羯也曰從吾言必為孟孫再三云羯從<lb/>
　之孟莊子疾豐㸃謂公鉏苟立羯請讐臧氏公鉏謂<lb/>
　季孫曰孺子秩固其所也若立羯則季氏信有力于<lb/>
　臧氏矣弗應己夘孟孫卒公鉏奉羯立于戸側季孫<lb/>
　至入哭而出曰秩焉在公鉏曰羯在此矣季孫曰孺<lb/>
　子長公鉏曰何長之有唯其才也且夫子之命也遂<pb n="11b"/>　立羯秩奔邾臧孫入哭甚哀多涕出其御曰孟孫之<lb/>
　惡子也而哀如是季孫若死其若之何臧孫曰季孫<lb/>
　之愛我疾疢也孟孫之惡我藥石也美疢不如惡石<lb/>
　夫石猶生我疢之美其毒滋多孟孫死吾亡無日矣<lb/>
　孟氏閉門告于季孫曰臧氏將為亂不使我葬季孫<lb/>
　不信臧氏聞之戒冬十月孟氏將辟藉除于臧氏臧<lb/>
　孫使正夫助之除于東門甲從已而視之孟氏又告<lb/>
　季孫季孫怒命攻臧氏乙亥臧紇斬鹿門之闗以出<pb n="12a"/>　奔邾初臧宣叔娶于鑄生賈及為而死繼室以其姪<lb/>
　穆姜之姨子也生紇長于公宫姜氏愛之故立之臧<lb/>
　賈臧為出在鑄臧武仲自邾使告臧賈且致大蔡焉<lb/>
　曰紇不佞失守宗祧敢告不弔紇之罪不及不祀子<lb/>
　以大蔡納請其可賈曰是家之禍也非子之過也賈<lb/>
　聞命矣再拜受龜使為以納請遂自為也臧孫如防<lb/>
　使來告曰紇非能害也知不足也非敢私請苟守先<lb/>
　祀無廢二勲敢不避邑乃立臧為臧紇致防而奔齊<pb n="12b"/>　其人曰其盟我乎臧孫曰無辭將盟臧氏季孫召外<lb/>
　史掌惡臣而問盟首焉對曰盟東門氏也曰毋或如<lb/>
　東門遂不聴公命殺嫡立庶盟叔孫氏也曰毋或如<lb/>
　叔孫僑如欲廢國常蕩覆公室季孫曰臧孫之罪皆<lb/>
　不及此孟椒曰盍以其犯門斬闗季孫用之乃盟臧<lb/>
　氏曰無或如臧孫紇干國之紀犯門斬闗臧孫聞之<lb/>
　曰國有人焉誰居其孟椒乎　杜氏曰紇阿季氏為<lb/>
　之廢長立少以取奔亡書奔罪之家氏曰季孫宿自<pb n="13a"/>　亂已之嫡庶復亂人之嫡庶又以是為臧紇之罪而<lb/>
　逐之紇固有罪宿之恣睢不度亦甚矣<lb/>
晉人殺欒盈<lb/>
　晉人克欒盈于曲沃盡殺欒盈之族黨欒魴出奔宋<lb/>
　　泰山孫氏曰不言其大夫者欒盈出奔楚當絶也<lb/>
　稱人以殺從討賊辭家氏曰自欒盈之奔春秋閔其<lb/>
　無罪未遽絶之至是始書晉人殺欒盈則以其挾齊<lb/>
　光之援興曲沃之甲入絳都而與君為敵于是始明<pb n="13b"/>　正之罪不繫之于晉而誅之春秋豈輕加人以誅斥<lb/>
　之戮哉是時晉無賢君羣下互相吞噬以兼幷其爵<lb/>
　邑亡同括者欒郤也而欒郤之族未㡬皆覆敗欒氏<lb/>
　者士匄也而士匄之族不再世而亦亡晉君昏愚無<lb/>
　知縱臣下以覆人之族而晉之宗社亦不能長矣春<lb/>
　秋為此事六見之特書著晉國之亂從此始矣<lb/>
齊侯襲莒<lb/>
　齊侯還自晉不入遂襲莒門于且于傷股而退明日<pb n="14a"/>　將復戰期于壽舒把殖華還載甲夜入且于之隧宿<lb/>
　于莒郊明日先遇莒子于蒲侯氏莒子重賂之使無<lb/>
　死曰請有盟華周對曰貪貨棄命亦君所惡也昬而<lb/>
　受之日未中而棄之何以事君莒子親鼓之從而伐<lb/>
　之獲杞梁莒人行成齊侯歸遇把梁之妻于郊使弔<lb/>
　之辭曰殖之有罪何辱命焉若免于罪猶有先人之<lb/>
　敝廬在下妾不得與郊弔齊侯弔諸其室　陸氏曰<lb/>
　掩其不備曰襲髙氏曰凡用兵皆聲言彼罪執辭以<pb n="14b"/>　伐之若乗人之不備掩而取之則盜賊之為耳故春<lb/>
　秋獨此書襲莒者罪齊莊以諸侯之尊為盜賊之事<lb/>
　也謝氏曰晉有難而伐之莒無故而襲之黨叛臣伐<lb/>
　盟主襲隣國齊莊之君徳喪矣家氏曰著爵而書襲<lb/>
　罪其以大國之君而行盜竊之事也<lb/>
二十有四年春叔孫豹如晉<lb/>
　穆叔如晉范宣子逆之問焉曰古人有言曰死而不<lb/>
　朽何謂也穆叔未對宣子曰昔匄之祖自虞以上為<pb n="15a"/>　陶唐氏在夏為御龍氏在商為豕韋氏在周為唐杜<lb/>
　氏晉主夏盟為范氏其是之謂乎穆叔曰以豹所聞<lb/>
　此之謂世祿非不朽也魯有先大夫曰臧文仲既沒<lb/>
　其言立其是之謂乎豹聞之太上有立徳其次有立<lb/>
　功其次有立言雖久不廢此之謂不朽若夫保姓受<lb/>
　氏以守宗祊世不絶祀無國無之祿之大者不可謂<lb/>
　不朽<lb/>
仲孫羯帥師侵齊<pb n="15b"/>　晉故也　髙氏曰齊之伐晉也魯使叔孫豹救之乃<lb/>
　次于雍榆無功于晉故仲孫羯至此復帥師侵齊為<lb/>
　晉報焉謝氏曰救而次為不仁出師而侵為不義<lb/>
夏楚子伐吳<lb/>
　楚子為舟師以伐吳不為軍政無功而還　髙氏曰<lb/>
　自襄公言之楚十一年伐鄭十四年伐吳自是舎鄭<lb/>
　而不取置欒盈而不争又十年而一再伐吳以是知<lb/>
　楚弱而勢分于吳方急吳而緩中國也<pb n="16a"/>秋七月甲子朔日有食之既<lb/>
齊崔杼帥師伐莒<lb/>
　齊侯既伐晉而懼將欲見楚子楚子使薳啟疆如齊<lb/>
　聘且請期齊社蒐軍實使客觀之陳文子曰齊將有<lb/>
　冦吾聞之兵不戢必取其族秋齊侯聞將有晉師使<lb/>
　陳無宇從薳啟疆如楚辭且乞師崔杼帥師送之遂<lb/>
　伐莒侵介根<lb/>
大水<pb n="16b"/>八月癸巳朔日有食之<lb/>
公㑹晉侯宋公衛侯鄭伯曹伯莒子邾子滕子薛伯把<lb/>
伯小邾子于夷儀<lb/>
　將以伐齊水不克　髙氏曰自盟于柯陵之後齊有<lb/>
　輕晉之心㑹齊侯環卒而光新立乃受盟于澶淵及<lb/>
　商任沙隨之㑹晉失其令齊于是不賔明年乃伐衛<lb/>
　遂伐晉又再加兵于莒晉侯于是為夷儀之㑹帥十<lb/>
　二國諸侯之師將以討齊然㑹而不伐是有畏也國<pb n="17a"/>　勢不競衆志不一也曰水不克者特辭不能伐耳下<lb/>
　言崔杼伐我北鄙盖知晉之無能為故也<lb/>
冬楚子蔡侯陳侯許男伐鄭<lb/>
　楚子伐鄭以救齊門于東門次于棘澤諸侯還救鄭<lb/>
　　髙氏曰齊聞諸侯已㑹遂告急于楚楚畏吳而緩<lb/>
　晉故舎鄭者十有四年今以鄭伯在㑹故帥三國同<lb/>
　伐鄭以救之加楚子于三國之上雖曰主兵亦所以<lb/>
　惡三國也許氏曰夷狄之師不能正齊之亂而徒致<pb n="17b"/>　棘澤之役以為鄭難則諸侯之救不足錄矣家氏曰<lb/>
　書㑹不書伐不與晉以伐也書伐不書救不與楚以<lb/>
　救也晉侯楚子以下皆書爵非爵也見中國之君與<lb/>
　楚皆無大相逺也<lb/>
公至自㑹<lb/>
陳鍼宜咎出奔楚<lb/>
　陳人復討慶氏之黨鍼宜咎出奔楚　許氏曰鍼宜<lb/>
　咎之事無聞焉爾而以慶氏黨逐則其人亦可知矣<pb n="18a"/>　易曰比之匪人不亦傷乎<lb/>
叔孫豹如京師<lb/>
　齊人城郟穆叔如周聘且賀城王嘉其有禮也賜之<lb/>
　大路　許氏曰自宣九年仲孫蔑如京師其後五十<lb/>
　餘年乃始有叔孫豹以罕書也蓋自是不書聘王矣<lb/>
大饑<lb/>
　穀梁氏曰五穀不升為大饑一穀不升謂之嗛二穀<lb/>
　不升謂之饑三榖不升謂之饉四穀不升謂之康五<pb n="18b"/>　穀不升謂之大侵胡氏曰古有救災之政若國凶荒<lb/>
　或𤼵廩以賑之或移粟以通用或徙民以就食或為<lb/>
　粥溢以救餓莩或興工作以聚失業之人緩刑舎禁<lb/>
　弛力薄征索鬼神除盜賊弛射侯而不燕置廷道而<lb/>
　不修殺禮物而不備雖有旱乾水溢民無菜色所以<lb/>
　備之者如此其至是年秋有陰沴之災而冬大饑盖<lb/>
　所以賑業之者有不備矣<lb/>
二十有五年春齊崔杼帥師伐我北鄙<pb n="19a"/>　以報孝伯之師也公患之使告于晉孟公綽曰崔子<lb/>
　將有大志不在病我必速歸何患焉其來也不宼使<lb/>
　民不嚴異于他日齊師徒歸　髙氏曰崔子之志隣<lb/>
　國知之而齊侯不悟嗚呼人將伐其躬之不恤而務<lb/>
　貪伐國之功故利令智昏外競而内傾自然之符也<lb/>
　授人兵柄者宜鑒兹<lb/>
夏五月乙亥齊崔杼弑其君光<lb/>
　齊棠公之妻東郭偃之姊也東郭偃臣崔武子棠公<pb n="19b"/>　死偃御武子以弔焉見棠姜而美之使偃取之偃曰<lb/>
　男女辨姓今君出自丁臣出自桓不可武子筮之遇<lb/>
　困之大過史皆曰吉示陳文子文子曰夫從風風隕<lb/>
　妻不可娶也且其繇曰困于石據于蒺藜入于其宫<lb/>
　不見其妻凶困于石徃不濟也據于蒺藜所恃傷也<lb/>
　入于其宫不見其妻凶無所歸也崔子曰嫠也何害<lb/>
　先夫當之矣遂娶之莊公通焉驟如崔氏以崔子之<lb/>
　冠賜人侍者曰不可公曰不為崔子其無冠乎崔子<pb n="20a"/>　因是又以其間伐晉也曰晉必將報欲弑公以説于<lb/>
　晉而不獲間公鞭侍人賈舉而又近之乃為崔子間<lb/>
　公夏五月莒為且于之役故莒子朝于齊甲戌饗諸<lb/>
　北郭崔子稱疾不視事乙亥公問崔子遂從姜氏姜<lb/>
　入于室與崔子自側戶出公拊楹而歌侍人賈舉止<lb/>
　衆從者而入閉門甲興公登臺而請弗許請盟弗許<lb/>
　請自刃于廟弗許皆曰君之臣杼疾病不能聴命近<lb/>
　于公宫陪臣干棷有淫者不知二命公踰牆又射之<pb n="20b"/>　中股反隊遂弑之賈舉州綽邴師公孫敖封具鐸父<lb/>
　襄伊僂堙皆死祝鮀父祭于髙唐至復命不説弁而<lb/>
　死于崔氏申蒯侍漁者退謂其宰曰爾以帑免我將<lb/>
　死其宰曰免是反子之義也與之皆死崔氏殺鬷蔑<lb/>
　于平陰晏子立于崔氏之門外其人曰死乎曰獨吾<lb/>
　君也乎哉吾死也曰行乎曰吾罪也乎哉吾亡也曰<lb/>
　歸乎曰君死安歸君民者豈以陵民社稷是主臣君<lb/>
　者豈為口實社稷是養故君為社稷死則死之為社<pb n="21a"/>　稷亡則亡之若為己死而為己亡非其私暱誰敢任<lb/>
　之且人有君而弑之吾焉得死之而焉得亡之將庸<lb/>
　何歸門啟而入枕尸股而哭之興三踊而出人謂崔<lb/>
　子必殺之崔子曰民之望也舎之得民盧蒲癸奔晉<lb/>
　王何奔莒叔孫宣伯之在齊也叔孫還納其女于靈<lb/>
　公嬖生景公丁丑崔杼立而相之慶封為左相盟國<lb/>
　人於大宫曰所不與崔慶者晏子仰天嘆曰嬰所不<lb/>
　唯忠于君利社稷者是與有如上帝乃歃辛巳公與<pb n="21b"/>　大夫及莒子盟大史書曰崔杼弑其君崔子殺之其<lb/>
　弟嗣書而死者二人其弟又書乃舎之南史氏聞太<lb/>
　史盡死執簡以徃聞既書矣乃還崔氏側莊公于北<lb/>
　郭丁亥葬諸士孫之里四翣不蹕下車七乗不以兵<lb/>
　甲　許氏曰齊莊陵大國暴小國而又躬亂臣室淫<lb/>
　肆不君故使崔杼因民不忍以至此足以為世鑒矣<lb/>
　謝氏曰崔杼以世卿専國久矣是以難其君若難匹<lb/>
　夫羣臣惟知聴命于崔而不知有君也然則世卿之<pb n="22a"/>　禍可不戒哉家氏曰光之立也迫其父而奪之位蓋<lb/>
　簒也今其死迄正天討于例當稱國以弑乃猶著弑<lb/>
　賊之名何耶光固有當討之罪而非崔杼之所得討<lb/>
　也導光以簒者杼也今間其有怨于大國又從而弑<lb/>
　之盖光因杼以得立不假杼以權杼實憾焉辭曰為<lb/>
　晉弑君以自解于衆本非為晉也是故坐以首惡胡<lb/>
　氏曰齊莊公見弑賈舉州綽等十人皆死之而不得<lb/>
　以死節稱何也所謂死節者以義事君責難陳善有<pb n="22b"/>　所從違而不苟者也雖在屬車後乗必不肯同入崔<lb/>
　氏之宫矣若此十人者獨以勇力聞皆逢君之惡從<lb/>
　君于昏亂而莊公嬖之者死非其所比諸匹夫匹婦<lb/>
　自經于溝瀆而莫之知者猶不逮也晏平仲曰君民<lb/>
　者豈以陵民社稷是主臣君者豈為其口實社稷是<lb/>
　養故君為社稷死則死之為社稷亡則亡之若為己<lb/>
　死而為己亡非其私䁥誰敢任之此十人者真其私<lb/>
　䁥任此宜矣雖殺身不償責安得以死節許之者哉<pb n="23a"/>公㑹晉侯宋公衛侯鄭伯曹伯莒子邾子滕子薛伯把<lb/>
伯小邾子于夷儀<lb/>
　晉侯濟自泮㑹于夷儀伐齊以報朝歌之役齊人以<lb/>
　莊公説使隰鉏請成慶封如師男女以班賂晉侯以<lb/>
　宗器樂器自六正五吏三十帥三軍之大夫百官之<lb/>
　正長師旅及處守者皆有賂晉侯許之使叔向告于<lb/>
　諸侯公使子服恵伯對曰君舎有罪以靖小國君之<lb/>
　恵也寡君聞命矣　胡氏曰晉本為報朝歌之役來<pb n="23b"/>　討及㑹夷儀既聞崔杼之弑則宜下令三軍建而復<lb/>
　斾聲于齊人問莊公之故執崔杼以戮之謀于齊衆<lb/>
　而置君以定其國示天討之義則方伯連帥之職脩<lb/>
　矣今乃知賊不討而受其賂則是與之同情也故春<lb/>
　秋治之如下文所貶云　愚按劉氏權衡謂晉受齊<lb/>
　賂是成亂也春秋何以不書盖㑹于夷儀本以伐齊<lb/>
　未知莊公之弑齊人之賂特以免伐非為弑也<lb/>
六月壬子鄭公孫舎之帥師入陳<pb n="24a"/>　二十四年二十五年陳侯㑹楚子伐鄭當陳隧者井<lb/>
　堙木刋鄭人怨之至是六月鄭子展子産帥車七百<lb/>
　乗伐陳宵突陳城遂入之陳侯扶其大子偃師奔墓<lb/>
　遇司馬桓子曰載余曰將巡城遇賈獲載其母妻下<lb/>
　之而授公車公曰舎而母辭曰不祥與其妻扶其母<lb/>
　以奔墓亦免子展命師無入公宫與子産親御諸門<lb/>
　陳侯使司馬桓子賂以宗器陳侯免擁社使其衆男<lb/>
　女别而纍以待于朝子展執縶而見再拜稽首承飲<pb n="24b"/>　而進獻子美入數俘而出祝祓社司徒致民司馬致<lb/>
　節司空致地乃還鄭子産獻㨗于晉戎服將事晉人<lb/>
　問陳之罪對曰昔虞閼父為周陶正以服事我先王<lb/>
　我先王賴其利器用也與其神明之後也庸以元女<lb/>
　大姬配胡公而封諸陳以備三恪則我周之自出至<lb/>
　于今是賴桓公之亂蔡人欲立其出我先君莊公奉<lb/>
　五父而立之蔡入殺之我又與蔡人奉戴厲公至于<lb/>
　莊宣皆我之自立夏氏之亂成公播蕩又我之自入<pb n="25a"/>　君所知也今陳忘周之大徳蔑我大恵棄我姻親介<lb/>
　恃楚衆以馮陵我敝邑不可億逞我是以有往年之<lb/>
　告未獲成命則有我東門之役當陳隧者井堙木刋<lb/>
　敝邑大懼不競而恥大姬天誘其𠂻啟敝邑心陳知<lb/>
　其罪授手于我用敢獻功晉人曰何故侵小對曰先<lb/>
　王之命惟罪所在各致其辟且昔天子之地一圻列<lb/>
　國一同自是以衰今大國多數圻矣若無侵小何以<lb/>
　至焉晉人曰何故戎服對曰我先君武莊為平桓卿<pb n="25b"/>　士城濮之役文公布命曰各服舊職命我文公戎服<lb/>
　輔王以授楚㨗不敢廢王命故也士莊伯不能詰復<lb/>
　于趙文子文子曰其辭順犯順不祥乃受之<lb/>
秋八月己巳諸侯同盟于重丘<lb/>
　齊成故也　胡氏曰崔杼既弑其君矣晉侯受其賂<lb/>
　而許之成故盟于重丘特書曰同張氏曰或曰同盟<lb/>
　之書自幽以來皆假王命以約束諸侯何獨此盟罪<lb/>
　之之深如胡氏之言乎按二幽之盟合諸侯以共尊<pb n="26a"/>　周而諸侯聴命也重丘之盟合諸侯將以討齊乃受<lb/>
　賂而釋之且列弑君之齊于盟也天下之惡孰大于<lb/>
　是即其所同之實而觀之晉侯之罪亦一齊也故曰<lb/>
　一美一惡無嫌于同<lb/>
公至自㑹<lb/>
衛侯入于夷儀<lb/>
　晉侯使魏舒宛沒逆衛侯將使衛與之夷儀崔子止<lb/>
　其帑以求五鹿衛獻公入于夷儀　家氏曰春秋之<pb n="26b"/>　世内外二君者鄭忽與<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>也衛衎與剽也忽之君國<lb/>
　正也而祭仲以<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>簒之衎之君國亦正也而孫林父<lb/>
　以剽簒之其逆順之辨較然可見其後忽既復位而<lb/>
　突自外入乃賊也是故<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>之入櫟以名入内外不二<lb/>
　君也衎既入于衛地而剽猶居位剽乃賊也是故衎<lb/>
　入夷儀而不名内外不二君也及剽死而衎入夫然<lb/>
　後名衎所以結正其失國之罪剽既死則無嫌于二<lb/>
　君矣陳氏曰衎列于諸侯之㑹十有三而後出其入<pb n="27a"/>　也將焉名之剽列于諸侯之㑹七而後弑其弑也又<lb/>
　將焉名之削一而存一是有予奪矣春秋不沒其實<lb/>
　而正不正不與存焉<lb/>
楚屈建帥師滅舒鳩<lb/>
　二十四年吳人為楚舟師之役故召舒鳩人舒鳩人<lb/>
　叛楚楚子師于荒浦使沈尹壽與師祁犁讓之舒鳩<lb/>
　子敬逆二子而告無之且請受盟二子復命王欲伐<lb/>
　之薳子曰不可彼告不叛且請受盟而又伐之伐無<pb n="27b"/>　罪也姑歸息民以待其卒卒而不貳吾又何求若猶<lb/>
　叛我無辭有庸乃還至是舒鳩人卒叛楚令尹子木<lb/>
　伐之及離城呉人救之子木遽以右師先子彊息桓<lb/>
　子㨗子駢子孟帥左師以退吳人居其間七日子彊<lb/>
　曰久將墊隘隘乃禽也不如速戰請以其私卒誘之<lb/>
　簡師陳以待我我克則進奔則亦視之乃可以免不<lb/>
　然必為吳禽從之五人以其私卒先擊吳師吳師奔<lb/>
　登山以望見楚師不繼復逐之𫝊諸其軍簡師㑹之<pb n="28a"/>　吳師大敗遂圍舒鳩舒鳩潰八月楚滅舒鳩　陳氏<lb/>
　曰楚雖滅國嘗稱君將矣于是書大夫楚强也家氏<lb/>
　曰國雖小必著其亡以聲楚人滅國之罪<lb/>
冬鄭公孫夏帥師伐陳<lb/>
　十月子展相鄭伯如晉拜陳之功子西復伐陳陳及<lb/>
　鄭平二十六年鄭伯賞入陳之功三月甲寅朔享子<lb/>
　展賜之先路三命之服八邑賜子産次路再命之服<lb/>
　六邑子産辭邑曰自上以下降殺以兩禮也臣之位<pb n="28b"/>　在四且子展之功也臣不敢及賞禮請辭邑公固予<lb/>
　之乃受三邑公孫揮曰子産其將知政矣讓不失禮<lb/>
　　愚謂雖井堙木刋當陳之隧鄭人以是怨之然興<lb/>
　是師者楚也鄭不能從盟主以大義責楚徒出偏師<lb/>
　惟陳是務則亦報怨而已故入陳伐陳春秋備書之<lb/>
　所以明其為忿兵也<lb/>
十有二月吳子遏伐楚門于巢卒<lb/>
　吳子諸樊伐楚以報舟師之役門于巢巢牛臣曰吳<pb n="29a"/>　王勇而輕若啟之將親門我獲射之必殪是君也死<lb/>
　疆其少安從之吳子門焉牛臣隱于短牆以射之卒<lb/>
　　公羊氏曰傷而反未至乎舎而卒也榖梁氏曰諸<lb/>
　侯不生名取卒之名加之伐楚之上者見以伐楚卒<lb/>
　也胡氏曰巢南國也其言門于巢卒者吳子將伐楚<lb/>
　引師至巢入其門巢人射諸城上矢中吳丁而卒非<lb/>
　吳子之自輕而見殺也古者入境必假道過門必釋<lb/>
　甲入國則不馳或曰古者大國過小邑小邑必飾城<pb n="29b"/>　而請罪亦非巢之輕以一矢相加不飾城而請罪也<lb/>
二十有六年春王二月辛夘衛甯喜弑其君剽<lb/>
　二十年衛甯恵子疾召悼子曰吾得罪于君悔而無<lb/>
　及也名藏在諸侯之策曰孫林父甯殖出其君君入<lb/>
　則掩之若能掩之則吾子也若不能猶有鬼神吾有<lb/>
　餒而已不來食矣悼子許諾恵子遂卒二十五年衛<lb/>
　獻公自夷儀使與甯喜言甯喜許之大叔文子聞之<lb/>
　曰嗚呼詩所謂我躬不說遑恤我後者甯子可謂不<pb n="30a"/>　恤其後矣將可乎哉殆必不可君子之行思其終也<lb/>
　思其復也書曰慎始而敬終終以不困詩曰夙夜匪<lb/>
　懈以事一人今甯子視君不如奕棋其何以免乎奕<lb/>
　者舉棋不定不勝其耦而况置君而弗定乎必不免<lb/>
　矣九世之卿族一舉而滅之可哀也哉至是衛獻公<lb/>
　使子鮮為復辭敬姒强命之對曰君無信臣懼不免<lb/>
　敬姒曰雖然以吾故也許諾初獻公使與甯喜言甯<lb/>
　喜曰必子鮮在不然必敗故公使子鮮子鮮不獲命<pb n="30b"/>　于敬姒以公命與甯喜言曰苟反政由甯氏祭則寡<lb/>
　人甯喜告蘧伯玉伯玉曰瑗不得聞君之出敢聞其<lb/>
　入遂行從近闗出告右宰穀右宰榖曰不可獲罪于<lb/>
　兩君天下誰畜之悼子曰吾受命于先人不可以貳<lb/>
　穀曰我請使焉而觀之遂見公于夷儀反曰君淹恤<lb/>
　在外十二年矣而無憂色亦無寛言猶夫人也若不<lb/>
　已死無日矣悼子曰子鮮在右宰穀曰子鮮在何益<lb/>
　多而能亡于我何為悼子曰雖然弗可以已孫文子<pb n="31a"/>　在戚孫嘉聘于齊孫襄居守二月庚寅甯喜右宰穀<lb/>
　伐孫氏不克伯國傷甯子出舍于郊伯國死孫氏夜<lb/>
　哭國人召甯子甯子復攻孫氏克之辛夘殺子叔及<lb/>
　大子角　謝氏曰衎之奔也孫林父甯殖立剽以主<lb/>
　衛衛之政令出于剽者十有三年甯喜北面臣之久<lb/>
　矣然則剽甯喜之君也衎之入也甯喜又以子鮮之<lb/>
　命攻剽而殺之其殺剽非以社稷為心也特以固寵<lb/>
　而已剽之立雖非正春秋書君書弑者正剽為喜之<pb n="31b"/>　君以著喜之逆也受其命則為之君食其祿則為之<lb/>
　臣北面事之矣而復害之逆之大也孫林父甯殖逐<lb/>
　衎而立剽甯喜殺剽而立衎其罪一也　愚按衛衎<lb/>
　之入使晉侯衛衎甯喜三人者有一能盡其道則遂<lb/>
　成反正之功而不䧟于弑逆之名矣晉之欲入衎于<lb/>
　夷儀也諸侯在㑹剽亦與焉使晉能盡霸主之職明<lb/>
　剽簒立之罪執之于㑹歸于京師然後召衎與㑹以<lb/>
　正其位使復其國則可以令諸侯安衛國而無虞矣<pb n="32a"/>　顧乃使魏宛復逆衎以入于夷儀將使衛以夷儀與<lb/>
　之夫衎當立則衛國皆衎之有也衎不當立又安得<lb/>
　以夷儀與之乎此霸主之復衎失其道以致此也為<lb/>
　衛衎者已既當立為人所簒自當上告天王下告方<lb/>
　伯明剽之罪而廢之然後復國則可以奉宗廟臨臣<lb/>
　民而無愧矣顧乃假言子鮮通于甯氏與聞弑逆以<lb/>
　求復國其何以為君乎此衎之復國不以其道以致<lb/>
　此也為甯喜者一聞父命則當以事請于方伯告于<pb n="32b"/>　天子正剽之罪而廢之定衎之位而復之則可以成<lb/>
　其父之志而盖前人之愆矣縱以利害相持剽或至<lb/>
　死則殺有罪也亦不過坐以非司冦而擅殺之罪從<lb/>
　末減矣安得謂之弑哉顧乃遷延不舉北面事之五<lb/>
　六年矣及聞子鮮政由甯氏祭則寡人之語方為利<lb/>
　而動殺其所事迎復舊君于義悖矣况剽之在國十<lb/>
　有三年居于國曰衛侯與于㑹曰衛侯死于喜曰衛<lb/>
　侯終無有能明其罪而廢之者既死之後春秋安得<pb n="33a"/>　不謂之衛君而以弑書乎為人臣而不知春秋之義<lb/>
　者必陷弑逆之名豈不信哉<lb/>
衛孫林父入于戚以叛<lb/>
　孫林父以戚如晉　謝氏曰獻公將反林父専邑背<lb/>
　國有危社稷之心入戚書叛著其逆也髙氏曰前此<lb/>
　諸大夫有不利于己則奔而已未有若林父之叛者<lb/>
　書叛自林父始家氏曰宋魚石入于彭城不書入于<lb/>
　彭城以叛晉欒盈入于曲沃不書入于曲沃以叛而<pb n="33b"/>　孫林父乃以叛書何哉春秋用法未有不原其初者<lb/>
　也魚石本無罪華元陷之欒盈本無罪士匄陷之故<lb/>
　聖人原其初非有叛意特不書叛示華元士匄為禍<lb/>
　之首也若林父以一朝之忿稱兵犯上逐其君于外<lb/>
　十二年甯殖之子喜納君而逐林父喜麗于弑林父<lb/>
　麗于叛春秋比而誅之惟其公也<lb/>
甲午衛侯衎復歸于衛<lb/>
　甲午衛侯入大夫逆于竟者執其手而與之言道逆<pb n="34a"/>　者自車揖之逆于門者頷之而已公至使讓太叔文<lb/>
　子曰寡人淹恤在外二三子皆使寡人朝夕聞衛國<lb/>
　之言吾子獨不在寡人古人有言曰非所怨勿怨寡<lb/>
　人怨矣對曰臣知罪矣臣不佞不能負羈絏以從扞<lb/>
　牧圉臣之罪一也有出者有居者臣不能貳通内外<lb/>
　之言以事君臣之罪二也有二罪敢忘其死乃行從<lb/>
　近闗出公使止之　謝氏曰衎之出非有大罪剽既<lb/>
　弑則國乃其國故其反國書歸以其播越失國故書<pb n="34b"/>　名以其已絶而得歸故書復歸諸侯雖無大惡苟不<lb/>
　能保國而出則其位絶矣復歸名以正獻公之罪也<lb/>
夏晉侯使荀吳來聘<lb/>
　衛人侵戚東鄙孫氏愬于晉晉戍茅氏殖綽伐茅氏<lb/>
　殺晉戍三百人孫蒯追之弗敢擊文子曰厲之不如<lb/>
　遂從衛師敗之圉雍鉏獲殖綽復愬于晉晉人為孫<lb/>
　氏故召諸侯將以討衛也夏中行穆子來聘召公也<lb/>
　　家氏曰孫林父據戚以叛晉人以兵戍之黨叛臣<pb n="35a"/>　也衛人伐戚殺晉戍三百人晉不知自反乃㑹諸侯<lb/>
　將有討于衛荀吳來召公晉平之世强臣僭横倒行<lb/>
　逆施卒以此失諸侯<lb/>
公㑹晉人鄭良霄宋人曹人于澶淵<lb/>
　公㑹晉趙武宋向戍鄭良霄曹人于澶淵以討衛疆<lb/>
　戚田取衛西鄙懿氏六十以與孫氏于是衛侯㑹之<lb/>
　　家氏曰晉平之為此㑹率天下之人臣使之盡叛<lb/>
　其君者也霸者之職以主張名分為事晉悼公務奬<pb n="35b"/>　諸侯之大夫以抗其君而下陵上替晉亦坐受其弊<lb/>
　矣孫林父作亂逐君悼公反列于㑹以定簒君之位<lb/>
　衛獻流落在外十有二年今剽死獻復平公又受賊<lb/>
　臣之譖而摧辱其君止獻公囚甯喜取衛田以益林<lb/>
　父吁平固愚矣亦何利而為此由晉之諸臣各為其<lb/>
　私計羽翼諸侯之大夫使之交起為亂以為彼等剖<lb/>
　分晉國之地而其主不悟也魏斯趙籍韓䖍三分晉<lb/>
　國悼與平實有以啟之<pb n="36a"/>秋宋公殺其世子痤<lb/>
　初宋芮司徒生女子赤而毛棄諸堤下共姬之妾取<lb/>
　以入名之曰棄長而美平公入夕共姬與之食公見<lb/>
　棄也而視之尤姬納諸御嬖生佐惡而婉大子痤美<lb/>
　而狠合左師畏而惡之寺人恵牆伊戾為太子内師<lb/>
　無寵秋楚客聘于晉過宋大子知之請野享之使徃<lb/>
　伊戾請從之公曰夫不惡女乎對曰小人之事君子<lb/>
　也惡之不敢逺好之不敢近敬以待命敢有貳心乎<pb n="36b"/>　縱有共其外莫共其内臣請徃也遣之至則欿用牲<lb/>
　加書徵之而騁告公曰大子將為亂既與楚客盟矣<lb/>
　公曰為我子又何求對曰欲速公使視之則信有焉<lb/>
　問諸夫人與左師則皆曰固聞之公囚大子大子曰<lb/>
　唯佐也能免我召而使請曰日中不來吾知死矣左<lb/>
　師聞之聒而與之語過期乃縊而死佐為大子公徐<lb/>
　聞其無罪也乃烹伊戾左師見夫人之歩馬者問之<lb/>
　對曰君夫人氏也左師曰誰為君夫人余胡不知圉<pb n="37a"/>　人歸以告夫人夫人使饋之錦與馬先之以玉曰君<lb/>
　之妾棄使某獻左師改命曰君夫人而後再拜稽首<lb/>
　受之　胡氏曰殺世子母弟直書君者甚之也宋寺<lb/>
　人伊戾為大子内師無寵譖于宋公而殺之則賊世<lb/>
　子痤者寺人矣而獨甚宋公何哉譖言之得行也必<lb/>
　有嬖妾配適以惑其心又有小人欲結内援者以為<lb/>
　之助然後愛惡一移父子夫婦之間不能相保者衆<lb/>
　矣尸此者其誰乎晉獻之殺申生宋公之殺痤直稱<pb n="37b"/>　君者春秋正其本之意<lb/>
晉人執衛甯喜<lb/>
　晉人執甯喜北宫遺使女齊以先歸衛侯如晉晉人<lb/>
　執而囚之士弱氏秋七月齊侯鄭伯為衛侯故如晉<lb/>
　晉侯兼享之晉侯賦嘉樂國景子相齊侯賦蓼蕭子<lb/>
　展相鄭伯賦緇衣叔向命晉侯拜二君曰寡君敢拜<lb/>
　齊君之安我先君之宗祧也敢拜鄭君之不貳也國<lb/>
　子使晏平仲私於叔向曰晉君宣其明徳于諸侯恤<pb n="38a"/>
                </p>
<p>
<pb n="39a"/>　從之子展説不禦冦十二月乙酉入南里墮其城涉<lb/>
　于樂氏門于師之梁縣門𤼵獲九人焉涉于汜而歸<lb/>
　而後葬許靈公　許氏曰嗟乎許男之愎也以中國<lb/>
　諸侯而死于夷狄死非其所矣師氏曰陳蔡從夷狄<lb/>
　以伐中國罪孰大焉書其爵以與楚並姑齒之于楚<lb/>
　云耳髙氏曰子産之言所謂不争之徳怨之所以平<lb/>
　兵之所以弭也家氏曰伐鄭師還乃葬許靈公楚之<lb/>
　求諸侯亦勤矣春秋書許男卒楚伐鄭葬許靈公以<pb n="39b"/>　警晉也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷三十二<lb/>
</p>

  </div>
            <div>
                <head>春秋闕疑卷三十三</head>
    <p>
<pb n="1a"/>欽定四庫全書<lb/>
　春秋闕疑卷三十三　　　　元　鄭玉　撰<lb/>
二十有七年春齊侯使慶封來聘<lb/>
　齊慶封來聘其車美孟孫謂叔孫曰慶季之車不亦<lb/>
　美乎叔孫曰豹聞之服美不稱必以惡終美車何為<lb/>
　叔孫與慶封食不敬為賦相鼠亦不知也　杜氏曰<lb/>
　景公即位通嗣君也<lb/>
夏叔孫豹㑹晉趙武楚屈建蔡公孫歸生衛石惡陳孔<pb n="1b"/>奐鄭良霄許人曹人于宋<lb/>
　二十五年趙文子為政令薄諸侯之幣而重其禮穆<lb/>
　叔見之謂穆叔曰自今以徃兵其少弭矣齊崔慶新<lb/>
　得政将求善于諸侯武也知楚令尹若敬行其禮道<lb/>
　之以文辭以靖諸侯兵可以弭至是宋向戌善于趙<lb/>
　文子又善于令尹子木欲弭諸侯之兵以為名如晉<lb/>
　告趙孟趙孟謀于諸大夫韓宣子曰兵民之殘也財<lb/>
　用之蠧小國之大菑也將或弭之雖曰不可必将許<pb n="2a"/>　之弗許楚将許之以召諸侯則我失為盟主矣晉人<lb/>
　許之如楚楚亦許之如齊齊人難之陳文子曰晉楚<lb/>
　許之我焉得已且人曰弭兵而我弗許則固攜吾民<lb/>
　矣將焉用之齊人許之告于秦秦亦許之皆告于小<lb/>
　國為㑹于宋五月甲辰晉趙武至于宋丙午鄭良霄<lb/>
　至六月丁未朔宋人享趙文子叔向為介戊申叔孫<lb/>
　豹齊慶封陳須無衛石惡至甲寅晉荀盈從趙武至<lb/>
　丙辰邾悼公至壬戌楚公子黑肱先至成言于晉丁<pb n="2b"/>　卯宋向戌如陳從子木成言于楚戊辰滕成公至子<lb/>
　木謂向戌請晉楚之從交相見也庚午向戌復于趙<lb/>
　孟趙孟曰晉楚齊秦匹也晉之不能于齊猶楚之不<lb/>
　能于秦也楚君若能使秦君辱于敝邑寡君敢不固<lb/>
　請于齊壬申左師復言于子木子木使驛謁諸王王<lb/>
　曰釋齊秦他國請相見也秋七月戊寅左師至是夜<lb/>
　也趙孟及子晳盟以齊言庚辰子木至自陳陳孔奐<lb/>
　蔡公孫歸生至曹許之大夫皆至以藩為軍晉楚各<pb n="3a"/>　處其偏伯夙謂趙孟曰楚氛甚惡懼難趙孟曰吾左<lb/>
　還入于宋若我何　高氏曰此何以㑹楚意也楚人<lb/>
　患吳而結諸夏也于宋者宋向戌善于趙武又善于<lb/>
　楚屈建實為之㑹晉楚以求弭諸侯之兵且使晉楚<lb/>
　之從得交相見此事利害甚重不可輕與也而諸侯<lb/>
　大夫不詳其故始循其弭兵之名遂㑹于宋而與之<lb/>
　盟自是大啟戎心干盟偪好華夏蠻貊莫知其辨而<lb/>
　諸國亦俛首兩事晉楚此見當時天下之事中國之<pb n="3b"/>　政皆大夫專持之諸侯亦弗能制也泰山孫氏曰隱<lb/>
　桓之際天子失道諸侯擅權宣成之間諸侯僭命大<lb/>
　夫專國至宋之㑹則又甚矣何哉自宋之㑹諸侯日<lb/>
　微天下之政中國之事皆大夫專持之故二十九年<lb/>
　城把三十年㑹澶淵昭元年㑹虢諸侯莫有見者此<lb/>
　天下之政中國之事皆大夫專持之可知也陳氏曰<lb/>
　晉楚嘗盟矣㑹于瑣澤之歲宋華元克合晉楚之成<lb/>
　士燮㑹公子罷于宋西門之外不書猶曰特相盟也<pb n="4a"/>　兩君之好而非天下之大變也以諸侯分為晉楚之<lb/>
　從而交相見也于是始則是南北二霸也天下之大<lb/>
　變也于溴梁而無君臣之分于宋而無中外之辨昭<lb/>
　定哀之春秋將以終于吳越焉爾矣家氏曰宋牼以<lb/>
　秦楚構兵欲告之以不利使皆罷兵而孟子所以語<lb/>
　之者則有仁義而已矣今向戌弭兵與宋牼罷兵事<lb/>
　有相類者謂弭兵為非不可也而所以弭兵者則未<lb/>
　得其説荆蠻之勢自是而愈張夫豈中國之利哉葢<pb n="4b"/>　征伐天子事也晉楚及其與國雖有中外之辨而皆<lb/>
　天子之建國也向戌而欲弭兵當先禀命京師已而<lb/>
　馳告晉楚俾各率其與國朝王而受命焉盟于王庭<lb/>
　自今以徃有罪當討王命之討而後討四夷内侵王<lb/>
　使之伐而後伐一如周家盛時之制夫如是兵庻可<lb/>
　弭矣今徒以弭兵為説俾晉楚之從交相見而中國<lb/>
　諸侯一朝為外夷役而天下乃有二霸趙武向戌豈<lb/>
　非中國之罪人乎或曰如子之説晉人猶知有尊王<pb n="5a"/>　之義其如楚之弗率何曰楚自用兵以來令尹死者<lb/>
　三四人内困于吳外困于晉其力已憊徒以恥出晉<lb/>
　下是以日尋干戈而不得息今使之聽命于王而南<lb/>
　北罷兵亦楚之福彼胡為而不從不從則奉王命以<lb/>
　臨之我有辭矣<lb/>
衛殺其大夫<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>喜衛侯之弟鱄出奔晉<lb/>
　衛<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>喜專公患之公孫免餘請殺之公曰微<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>子不<lb/>
　及此吾與之言矣事未可知祗成惡名止也對曰臣<pb n="5b"/>　殺之君勿與知乃與公孫無地公孫臣謀使攻<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>氏<lb/>
　弗克皆死公曰臣也無罪父子死余矣夏免餘復攻<lb/>
　<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>氏殺<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>喜及右宰穀尸諸朝石惡將㑹宋之盟受<lb/>
　命而出衣其尸枕之股而哭之欲斂以亡懼不免且<lb/>
　曰受命矣乃行子鮮曰逐我者出納我者死賞罰無<lb/>
　章何以沮勸君失其信而國無刑不亦難乎且鱄實<lb/>
　使之遂出奔晉公使止之不可及河又使止之止使<lb/>
　者而盟于河託于木門不鄉衛國而坐木門大夫勸<pb n="6a"/>　之仕不可曰仕而廢其事罪也從之昭吾所以出也<lb/>
　將誰愬乎吾不可以立于人之朝矣終身不仕公喪<lb/>
　之如税服終身公與免餘邑六十辭曰唯卿備百邑<lb/>
　臣六十矣下有上禄亂也臣弗敢聞且<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>子唯多邑<lb/>
　故死臣懼死之速也公固與之受其半以為少師公<lb/>
　使為卿辭曰大叔儀不貳能贊大事君其命之乃使<lb/>
　文子為卿　穀梁氏曰<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>喜弑君其以累上之辭言<lb/>
　之何也嘗為大夫與之渉公事矣<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>喜出君弑君而<pb n="6b"/>　不以弑君之罪罪之者惡獻公也髙郵孫氏曰喜弑<lb/>
　剽而立衎衎反國而復用之既而以其私殺之喜雖<lb/>
　有罪而衛侯殺之不以其罪矣昔里克弑奚齊而立<lb/>
　夷吾夷吾殺之二君之殺其大夫皆以其私里克<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>
　喜之見殺皆不以其罪故春秋皆曰殺其大夫也家<lb/>
　氏曰剽篡君者也他人可殺而寗喜甞事之以為君<lb/>
　不得殺也故書弑以正其罪喜納君者也他人可殺<lb/>
　而衛獻因之以入不得殺也故稱國以殺不去其官<pb n="7a"/>　謝氏曰鱄出奔稱弟罪獻公之不能全其弟也　愚<lb/>
　按<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>喜之死實鱄有以致之則鱄之奔亦有不得已<lb/>
　者矣始鱄以獻公之言與<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>喜約政由<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>氏祭則寡<lb/>
　人已而喜專獻公患之至于殺喜則喜之死鱄不執<lb/>
　其咎將誰執其咎哉喜既被殺鱄不出奔豈唯有愧<lb/>
　于心且將不保其身矣夫政者人君之大柄故曰天<lb/>
　下有道則政不在大夫雖有君命豈可輕以是許人<lb/>
　哉方獻公之使鱄鱄之約喜宜皆以大義告之使剽<pb n="7b"/>　之死必以其罪衎之歸必以其道則喜免于弑逆之<lb/>
　名而鱄無奔逃之患觀其初君不信臣懼不免之言<lb/>
　及其終不向衛國而坐不為他國之臣則其識見之<lb/>
　明執守之固豈常人之所能及哉所以至此者由其<lb/>
　資質雖美而無學問之功故明于小節而昧于大體<lb/>
　知守經常不識權變故也然則若鱄者亦可謂之獨<lb/>
　行之士矣律以中庸之道則名教之罪人也此責備<lb/>
　賢者之意故因其出奔而論著焉<pb n="8a"/>秋七月辛巳豹及諸侯之大夫盟于宋<lb/>
　辛巳將盟于宋西門之外楚人衷甲伯州犂曰合諸<lb/>
　侯之師以為不信無乃不可乎夫諸侯望信于楚是<lb/>
　以來服若不信是棄其所以服諸侯也固請釋甲子<lb/>
　木曰晉楚無信久矣事利而已茍得志焉焉用有信<lb/>
　大宰退告人曰令尹將死矣不及三年求逞志而棄<lb/>
　信志將逞乎志以發言言以出信信以立志參以定<lb/>
　之信亡何以及三趙孟患楚衷甲以告叔向叔向曰<pb n="8b"/>　何害也匹夫一為不信猶不可單斃其死若合諸侯<lb/>
　之卿以為不信必不捷矣食言者不病非子之患也<lb/>
　夫以信召人而以僭濟之必莫之與也安能害我且<lb/>
　吾因宋以守病則夫能致死與宋致死雖倍楚可也<lb/>
　子何懼焉又不及是曰弭兵以召諸侯而稱兵以害<lb/>
　我吾庸多矣非所患也季武子使謂叔孫以公命曰<lb/>
　視邾滕既而齊人請邾宋人請滕皆不與盟叔孫曰<lb/>
　邾滕人之私也我列國也何故視之宋衛吾匹也乃<pb n="9a"/>　盟晉楚争先晉人曰晉固為諸侯盟主未有先晉者<lb/>
　也楚人曰子言晉楚匹也若晉常先是楚弱也且晉<lb/>
　楚狎主諸侯之盟久矣豈專在晉叔向謂趙孟曰諸<lb/>
　侯歸晉之徳只非歸其尸盟也子務徳無争先且諸<lb/>
　侯盟小國必有尸盟者楚為晉細不亦可乎乃先楚<lb/>
　人壬午宋公兼享晉楚之大夫趙孟為客子木與之<lb/>
　言弗能對使叔向侍言焉子木亦不能對也乙酉宋<lb/>
　公及諸侯之大夫盟于蒙門之外子木問于趙孟曰<pb n="9b"/>　范武子之徳何如對曰夫子之家事治言于晉國無<lb/>
　隱情其祝史陳信于鬼神無愧辭子木歸以語王王<lb/>
　曰尚矣哉能歆神人宜其光輔五君以為盟主也子<lb/>
　木又語王曰宜晉之伯也有叔向以佐其卿楚無以<lb/>
　當之不可與争晉荀盈遂如楚涖盟鄭伯享趙孟于<lb/>
　垂隴子展伯有子西子産子大叔二子石從趙孟曰<lb/>
　七子從君以寵武也請皆賦以卒君貺武亦以觀七<lb/>
　子之志子展賦草蟲趙孟曰善哉民之主也抑武也<pb n="10a"/>　不足以當之伯有賦鶉之賁賁趙孟曰牀笫之言不<lb/>
　踰閾况在野乎非使人之所得聞也子西賦黍苗之<lb/>
　四章趙孟曰寡君在武何能焉子産賦隰桑趙孟曰<lb/>
　武請受其卒章子大叔賦野有蔓草趙孟曰吾之子<lb/>
　惠也印段賦蟋蟀趙孟曰善哉保家之主也吾有望<lb/>
　矣公孫段賦桑扈趙孟曰匪交匪敖福將焉徃若保<lb/>
　是言也欲辭福祿得乎卒享文子告叔向曰伯有將<lb/>
　為戮矣詩以言志志誣其上而公怨之以為賓榮其<pb n="10b"/>　能久乎幸而後亡叔向曰然已侈所謂不及五稔者<lb/>
　夫子之謂矣文子曰其餘皆數世之主也子展其後<lb/>
　亡者也在上不忘降印氏其次也樂而不荒樂以安<lb/>
　民不淫以使之後亡不亦可乎宋左師請賞曰請免<lb/>
　死之邑公與之邑六十以示子罕子罕曰凡諸侯小<lb/>
　國晉楚所以兵威之畏而後上下慈和慈和而後能<lb/>
　安靖其國家以事大國所以存也無威則驕驕則亂<lb/>
　生亂生必滅所以亡也天生五材民並用之廢一不<pb n="11a"/>　可誰能去兵兵之設久矣所以威不軌而昭文徳也<lb/>
　聖人以興亂人以廢廢興存亡昬明之術皆兵之由<lb/>
　也而求去之不亦誣乎以誣道蔽諸侯罪莫大焉縱<lb/>
　無大討而又求賞無厭之甚也削而投之左師辭邑<lb/>
　向氏欲攻司城左師曰我將亡夫子存我徳莫大焉<lb/>
　又可攻乎　臨江劉氏曰豹何以名一事而再見者<lb/>
　卒名也地于宋以宋為主也高氏曰此謀出于宋向<lb/>
　戌而春秋不出向戌之名但書㑹于宋盟于宋者聖<pb n="11b"/>　人傷中國無人之甚也彼向戌者何足道哉陳氏曰<lb/>
　晉楚争先乃先楚人九月楚薳罷如晉涖盟此先晉<lb/>
　何春秋不以荆蠻先中國也自宋以來晉不專主盟<lb/>
　矣虢之盟讀舊書加于牲上而已至剸陵則齊主諸<lb/>
　侯至臯鼬則魯及諸侯晉之不足以主夏盟自宋始<lb/>
　胡氏曰此一地曷為再言宋書之重辭之複其中必<lb/>
　有大美惡焉宋之盟合左師欲弭諸侯之兵以為名<lb/>
　而楚屈建請晉楚之從交相見自是中國諸侯南面<pb n="12a"/>　而朝楚及申之㑹南蠻之君篡弑之賊大合十有一<lb/>
　國之衆而用齊桓召陵之禮宋左師鄭子産皆獻禮<lb/>
　焉宋世子佐以後至遂辭不見伐吳滅頼無敢違者<lb/>
　聖人至是哀人倫之滅傷中國之衰而其事自宋之<lb/>
　盟始也故㑹盟同地而再言宋者貶之也小東萊吕<lb/>
　氏曰宋向戌合晉楚之成以弭兵左氏書曰欲弭諸<lb/>
　侯之兵以為名觀以為名三字便見得向戌之弭兵<lb/>
　非是果欲息民欲求息民之名耳其後向戌挾弭兵<pb n="12b"/>　之事又書左師請賞公與之邑六十則向戌弭兵之<lb/>
　意非果欲息天下之民平諸侯之爭區區為一己之<lb/>
　利而已上而為名下而為利左氏于前書弭兵為名<lb/>
　既有以誅其心于後記其請邑之事又有以指其實<lb/>
　真有書法　愚謂湨梁之㑹諸侯皆在而大夫自盟<lb/>
　聖人書曰大夫盟不曰諸侯之大夫者責大夫之無<lb/>
　君也宋之㑹諸侯不在而大夫自盟聖人書曰諸侯<lb/>
　之大夫而不曰大夫者憂天下之無君也葢諸侯在<pb n="13a"/>　㑹而大夫自盟春秋雖不書諸侯之大夫人猶知其<lb/>
　為諸侯之大夫也故不書諸侯以罪其臣諸侯不在<lb/>
　㑹而大夫自盟不書諸侯之大夫人安知其為諸侯<lb/>
　之大夫故書諸侯以存其君<lb/>
冬十有二月乙亥朔日有食之<lb/>
　辰在申司厯過也再失閏矣　劉氏權衡曰厯家之<lb/>
　術求閏餘易求交朔難今司厯能正交朔反不能置<lb/>
　閏乎<pb n="13b"/>二十有八年春無氷<lb/>
　梓慎曰今兹宋鄭其饑乎歲在星紀而淫于𤣥枵以<lb/>
　有時菑隂不堪陽蛇乗龍龍宋鄭之星也宋鄭必饑<lb/>
　𤣥枵虛中也枵耗名也土虛而民耗不饑何為　師<lb/>
　氏曰周之春夏之冬也<lb/>
夏衛石惡出奔晉<lb/>
　衛人討<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>氏之黨故石惡出奔晉衛人立其從子圃<lb/>
　以守石氏之祀<pb n="14a"/>邾子來朝<lb/>
秋八月大雩<lb/>
仲孫羯如晉<lb/>
　孟孝伯如晉告將為宋之盟故如楚也夏齊侯陳侯<lb/>
　蔡侯北燕伯把伯胡子沈子白狄朝于晉宋之盟故<lb/>
　也齊侯將行慶封曰我不與盟何為于晉陳文子曰<lb/>
　先事後賄禮也小事大未獲事焉從之如志禮也雖<lb/>
　不與盟敢叛晉乎重丘之盟未可忘也子其勸行蔡<pb n="14b"/>　侯之如晉也鄭伯使游吉如楚及漢楚人還之曰宋<lb/>
　之盟君實親辱今吾子來寡君謂吾子姑還吾將使<lb/>
　馹奔問諸晉而以告子大叔曰宋之盟君命將利小<lb/>
　國而亦使安定其社稷鎮撫其民人以禮承天之休<lb/>
　此君之憲令而小國之望也寡君是故使吉奉其皮<lb/>
　幣以歲之不易聘于下執事今執事有命曰女何與<lb/>
　政令之有必使而君棄而封守䟦渉山川蒙犯霜露<lb/>
　以逞君心小國將君是望敢不唯命是聽無乃非盟<pb n="15a"/>　載之言以闕君徳而執事有不利焉小國是懼不然<lb/>
　其何勞之敢憚子大叔歸復命告子展曰楚子將死<lb/>
　矣不修其政徳而貪昧于諸侯以逞其願欲久得乎<lb/>
　君其徃也送葬而歸以快楚心不幾十年未能恤諸<lb/>
　侯也吾乃休吾民矣九月鄭游吉如晉告將朝于楚<lb/>
　以從宋之盟子産相鄭伯以如楚舍不為壇外僕曰<lb/>
　昔先大夫相先君適四國未嘗不為壇自是至今亦<lb/>
　皆循之今子草舍無乃不可乎子産曰大適小則為<pb n="15b"/>　壇小適大茍舍而已焉用壇僑聞之大適小有五美<lb/>
　宥其罪戾赦其過失救其菑患賞其徳刑教其不及<lb/>
　小國不困懷服如歸是故作壇以昭其功宣告後人<lb/>
　無怠于徳小適大有五惡説其罪戾請其不足行其<lb/>
　政事共其職貢從其時命不然則重其幣帛以賀其<lb/>
　福而弔其凶皆小國之禍也焉用作壇以昭其禍所<lb/>
　以告子孫無昭禍焉可也<lb/>
冬齊慶封來奔<pb n="16a"/>　二十七年齊崔杼生成及彊而寡娶東郭姜生明東<lb/>
　郭姜以孤入曰棠無咎與東郭偃相崔氏崔成有疾<lb/>
　而廢之而立明成請老于崔崔子許之偃與無咎弗<lb/>
　予曰崔宗邑也必在宗主成與彊怒將殺之告慶封<lb/>
　曰夫子之身亦子所知也唯無咎與偃是從父兄莫<lb/>
　得進矣大恐害夫子敢以告慶封曰子姑退吾圖之<lb/>
　告盧蒲嫳盧蒲嫳曰彼君之讐也天或者將棄彼矣<lb/>
　彼實家亂子何病焉崔之薄慶之厚也他日又告慶<pb n="16b"/>　封曰茍利夫子必去之難吾助女九月庚辰崔成崔<lb/>
　彊殺東郭偃棠無咎于崔氏之朝崔子怒而出其衆<lb/>
　皆逃求人使駕弗得使圉人駕寺人御而出且曰崔<lb/>
　氏有福止余猶可遂見慶封慶封曰崔慶一也是何<lb/>
　敢然請為子討之使盧蒲嫳帥甲以攻崔氏崔氏堞<lb/>
　其宫而守之弗克使國人助之遂滅崔氏殺成與彊<lb/>
　而盡俘其家其妻縊嫳復命于崔子且御而歸之至<lb/>
　則無歸矣乃縊崔明夜辟諸大墓辛巳崔胡來奔慶<pb n="17a"/>　封當國至是齊慶封好田而耆酒與慶舍政則以其<lb/>
　内實遷于盧蒲嫳氏易内而飲酒數日國遷朝焉使<lb/>
　諸亡人得賊者以告而反之故反盧蒲癸癸臣子之<lb/>
　有寵妻之慶舍之士謂盧蒲癸曰男女辨姓子不辟<lb/>
　宗何也曰宗不余辟余獨焉辟之賦詩斷章余取所<lb/>
　求焉惡識宗癸言王何而反之二人皆嬖使執寢戈<lb/>
　而先後之公膳日雙鷄饔人竊更之以鶩御者知之<lb/>
　則去其肉而以其洎饋子雅子尾怒慶封告盧蒲嫳<pb n="17b"/>　盧蒲嫳曰譬之如禽獸吾寢處之矣使析歸父告晏<lb/>
　平仲平仲曰嬰之衆不足用也知無能謀也言弗敢<lb/>
　出有盟可也子家曰子之言云又焉用盟告北郭子<lb/>
　車子車曰人各有以事君非佐之所能也陳文子謂<lb/>
　桓子曰禍將作矣吾其何得對曰得慶氏之木百車<lb/>
　于莊文子曰可慎守也已盧蒲癸王何卜攻慶氏示<lb/>
　子之兆曰或卜攻讐敢獻其兆子之曰克見血冬十<lb/>
　月慶封田于萊陳無宇從丙辰文子使召之請曰無<pb n="18a"/>　宇之母疾病請歸慶季卜之示之兆曰死奉龜而泣<lb/>
　乃使歸慶嗣聞之曰禍將作矣謂子家速歸禍作必<lb/>
　于嘗歸猶可及也子家弗聽亦無悛志子息曰亡矣<lb/>
　幸而獲在吳越陳無宇濟水而戕舟𤼵梁盧蒲姜謂<lb/>
　癸曰有事而不告我必不㨗矣癸告之姜曰夫子愎<lb/>
　莫之止將不出我請止之癸曰諾十一月乙亥嘗于<lb/>
　大公之廟慶舍涖事盧蒲姜告之且止之弗聽曰誰<lb/>
　敢者遂如公麻嬰為尸慶奊為上獻盧蒲癸王何執<pb n="18b"/>　寢戈慶氏以其甲環公宫陳氏鮑氏之圉人為優慶<lb/>
　氏之馬善驚士皆釋甲束馬而飲酒且觀優至于魚<lb/>
　里欒髙陳鮑之徒介慶氏之甲子尾抽桷擊扉三盧<lb/>
　蒲癸自後刺子之王何以戈擊之解其左肩猶援廟<lb/>
　桷動于甍以俎壺投殺人而後死遂殺慶繩麻嬰公<lb/>
　懼鮑國曰羣臣為君故也陳須無以公歸税服而如<lb/>
　内宫慶封歸遇告亂者丁亥伐西門不克還伐北門<lb/>
　克之入伐内宫弗克反陳于嶽請戰弗許遂來奔獻<pb n="19a"/>　車于季武子美澤可以鑑展莊叔見之曰車甚澤人<lb/>
　必瘁宜其亡也叔孫穆子食慶封慶封氾祭穆子不<lb/>
　説使工為之誦茅鴟亦不知既而齊人來讓奔吳吳<lb/>
　句餘予之朱方聚其族焉而居之富于其舊子服惠<lb/>
　伯謂叔孫曰天殆富淫人慶封又富矣穆子曰善人<lb/>
　富謂之賞淫人富謂之殃天其殃之也其將聚而殱<lb/>
　旃崔氏之亂喪羣公子故鉏在魯叔孫還在燕賈在<lb/>
　句瀆之丘及慶氏亡皆召之具其器用而反其邑焉<pb n="19b"/>　與晏子弼殿其鄙六十弗受子尾曰富人之所欲也<lb/>
　何獨弗欲對曰慶氏之邑足欲故亡吾邑不足欲也<lb/>
　益之以弼殿乃足欲足欲亡無日矣在外不得宰吾<lb/>
　一邑不受弼殿非惡富也恐失富也且夫富如布帛<lb/>
　之有幅焉為之制度使無遷也夫民生厚而用利于<lb/>
　是乎正徳以幅之使無黜嫚謂之幅利利過則為敗<lb/>
　吾不敢貪多所謂幅也與北郭佐邑六十受之與子<lb/>
　雅邑辭多受少與子尾邑受而稍致之公以為忠故<pb n="20a"/>　有寵釋盧蒲嫳于北竟求崔杼之尸將戮之不得崔<lb/>
　氏之臣曰與我其拱璧吾獻其柩于是得之十二月<lb/>
　乙亥朔齊人遷莊公殯于大寢以其棺尸崔杼于市<lb/>
　國人猶知之皆曰崔子也二十九年二月癸夘齊人<lb/>
　葬莊公于北郭　家氏曰慶封崔杼之黨也杼既弑<lb/>
　莊公而慶封共為政其必與于弑矣去年杼以家難<lb/>
　而死慶封當國其權任可謂專矣而莊公之倖臣曰<lb/>
　盧蒲癸王何者乃共謀討之殺其子慶舍慶封田而<pb n="20b"/>　歸戰弗克遂來奔齊人乃出崔杼之尸而戮之改葬<lb/>
　荘公莊之死也倖臣與之俱死者十人今為討賊亦<lb/>
　倖臣也身為國君以倖臣為羽翼莊固可鄙矣而卿<lb/>
　大夫無能為君討賊復讐者而倖臣乃能之亦卿大<lb/>
　夫之恥也欒髙陳鮑之徒因人成事耳<lb/>
十有一月公如楚<lb/>
　為宋之盟故公及宋公陳侯鄭伯許男如楚公過鄭<lb/>
　鄭伯不在伯有迋勞于黄崖不敬及漢楚康王卒公<pb n="21a"/>　欲反叔仲昭伯曰我楚國之為豈為一人行也子服<lb/>
　惠伯曰君子有遠慮小人從邇饑寒之不恤誰遑其<lb/>
　後不如姑歸也叔孫穆子曰仲子專之矣子服子始<lb/>
　學者也榮成伯曰遠圖者忠也公遂行宋向戌曰我<lb/>
　一人之為非為楚也饑寒之不恤誰能恤楚姑歸而<lb/>
　息民待其立君而為之備宋公遂反　薛氏曰前此<lb/>
　未嘗朝楚而今朝之由晉之失諸侯也陳氏曰諸夏<lb/>
　之君旅見于楚始于此舉魯以見其餘也外相如不<pb n="21b"/>　志有異焉則志之凡舉魯以見其餘者則天下之辭<lb/>
　也公朝于王所公如楚于以見王霸之盛衰故曰天<lb/>
　下之辭也<lb/>
十有二月甲寅天王崩<lb/>
乙未楚子昭卒<lb/>
　胡氏曰甲寅天王崩乙未楚子昭卒相距四十二日<lb/>
　則閏月之騐也然不以閏書見䘮服之不數閏也齊<lb/>
　景公葬書閏月明殺恩之非禮也范氏曰閏承前月<pb n="22a"/>　而受其餘日故書閏月之日繫前月之下乃史册之<lb/>
　常體<lb/>
二十有九年春王正月公在楚<lb/>
　楚人使公親襚公患之穆叔曰祓殯而襚則布幣也<lb/>
　乃使巫以桃茢先祓殯楚人弗禁既而悔之夏四月<lb/>
　葬楚康王公及陳侯鄭伯許男送葬至于西門之外<lb/>
　諸侯之大夫皆至于墓楚郟敖即位王子圉為令尹<lb/>
　鄭行人子羽曰是謂不宜必代之昌松栢之下其草<pb n="22b"/>　不殖　胡氏曰歲之首月公如他國有矣此獨書公<lb/>
　在楚外為荆蠻所制以俟其葬而不得歸内為强臣<lb/>
　所逼欲擅其國而不敢入故于歲首朝正之時特書<lb/>
　所在以存君使後世臣子戴天履地視君父之危且<lb/>
　困者必有天威不違顔咫尺食坐見于羮牆之意而<lb/>
　不以頃刻忘也此義一行豈敢有顧其身與妻子與<lb/>
　其家而不恤國朋附權臣以圖富貴而背其君者乎<lb/>
　薛氏曰在楚之書危其在中國之外也<pb n="23a"/>夏五月公至自楚<lb/>
　公還及方城季武子取卞使公冶問璽書追而與之<lb/>
　曰聞守卞者將叛臣帥徒以討之既得之矣敢告公<lb/>
　冶致使而退及舍而後聞取卞公曰欲之而言叛祗<lb/>
　見疏也公謂公冶曰吾可以入乎對曰君實有國誰<lb/>
　敢違君公與公冶冕服固辭强之而後受公欲無入<lb/>
　榮成伯賦式微乃歸五月公至自楚公冶致其邑于<lb/>
　季氏而終不入焉曰欺其君何必使余季孫見之則<pb n="23b"/>　言季氏如他日不見則終不言季氏及疾聚其臣曰<lb/>
　我死必無以冕服斂非徳賞也且無使季氏葬我<lb/>
庚午衛侯衎卒<lb/>
閽弑吳子餘祭<lb/>
　吳人伐越獲俘焉以為閽使守舟吳子餘祭觀舟閽<lb/>
　以刀弑之吳子使屈狐庸聘于晉通路也趙文子問<lb/>
　焉曰延州來季子其果立乎巢隕諸樊閽戕戴吳天<lb/>
　似啟之何如對曰不立是二王之命也非啟季子也<pb n="24a"/>　若天所啟其在今嗣君乎甚徳而度徳不失民度不<lb/>
　失事民親而事有序其天所啟也有吳國者必此君<lb/>
　之子孫實終之季子守節者也雖有國不立　穀梁<lb/>
　氏曰閽門者也寺人也不稱名姓閽不得齊于人也<lb/>
　不稱其君閽不得君其君也禮君不使無恥不近刑<lb/>
　人不狎敵不邇怨賤人非所貴也貴人非所刑也刑<lb/>
　人非所近也舉至賤而加之吳子吳子近刑人也閽<lb/>
　弑吳子餘祭仇之也家氏曰吳之諸君易而無禮徃<pb n="24b"/>　徃以此蹈禍遏卒于巢猶曰以戎事故餘祭死于閽<lb/>
　僚死于專諸直死于刑人刺客之手春秋書之良以<lb/>
　垂戒示後焉耳<lb/>
仲孫羯㑹晉荀盈齊髙止宋華定衛世叔儀鄭公孫段<lb/>
曹人莒人滕人薛人小邾人城把<lb/>
　晉平公把出也故治把六月知悼子合諸侯之大夫<lb/>
　以城把孟孝伯㑹之鄭子大叔與伯石徃子大叔見<lb/>
　大叔文子與之語文子曰甚乎其城把也子大叔曰<pb n="25a"/>　若之何哉晉國不恤周宗之闕而夏肄是屏其棄諸<lb/>
　姬亦可知也已諸姬是棄其誰歸之吉也聞之棄同<lb/>
　即異是謂離徳詩曰協比其鄰昏姻孔云晉不鄰矣<lb/>
　其誰云之　家氏曰事有關乎中國繫乎王室如城<lb/>
　虎牢城成周之類公也事有關乎救災恤患如城邢<lb/>
　城縁陵城楚丘之類亦公也若是者合諸侯而城之<lb/>
　其誰曰不然今晉平為其母家城把事之私者也乃<lb/>
　以煩諸侯是以已事而僭王事其在文武成康之世<pb n="25b"/>　則誅矣胡氏曰晉主夏盟令行中國平公不能修文<lb/>
　襄悼公之業尊奬王室恤宗周之闕而夏肄是屏輕<lb/>
　棄諸姬可謂知本乎平王惟不撫其民而遠屯戍于<lb/>
　母家周人怨思揚之水所以降于國風而不得列于<lb/>
　雅也城把之役不待貶絶而可見矣<lb/>
晉侯使士鞅來聘<lb/>
　拜城把也公享之展莊叔執幣射者三耦公臣不足<lb/>
　取于家臣家臣展瑕展玉父為一耦公臣公巫召伯<pb n="26a"/>　仲顔莊叔為一耦鄫鼓父黨叔為一耦<lb/>
杞子來盟<lb/>
　晉侯使司馬女叔侯來治杞田弗盡歸也晉悼夫人<lb/>
　愠曰齊也取貨先君若有知也不尚取之公告叔侯<lb/>
　叔侯曰虞虢焦滑霍揚韓魏皆姬姓也晉是以大若<lb/>
　非侵小將何所取武獻以下兼國多矣誰得治之杞<lb/>
　夏餘也而即東夷魯周公之後也而睦于晉以杞封<lb/>
　魯猶可而何有焉魯之于晉也職貢不乏玩好時至<pb n="26b"/>　公卿大夫相繼于朝史不絶書府無虛月如是可矣<lb/>
　何必瘠魯以肥杞且先君而有知也母寧夫人而焉<lb/>
　用老臣杞文公來盟　髙氏曰晉侯使魯歸前所侵<lb/>
　杞田故書杞子來盟于士鞅來聘之下黍離之同國<lb/>
　風則周道不復興矣把國之削公爵則夏禮不足徴<lb/>
　矣聖人于此稱子又稱來盟蓋志其削弱之甚有國<lb/>
　而不能自强又恃晉而求田所以深貶之也　愚按<lb/>
　杞爵稱子未詳<pb n="27a"/>吳子使札來聘<lb/>
　公子札來聘見叔孫穆子説之謂穆子曰子其不得<lb/>
　死乎好善而不能擇人吾聞君子務在擇人吾子為<lb/>
　魯宗卿而任其大政不慎舉何以堪之禍必及子請<lb/>
　觀于周樂使工為之歌周南召南曰美哉始基之矣<lb/>
　猶未也然勤而不怨矣為之歌弼鄘衛曰美哉淵乎<lb/>
　憂而不困者也吾聞衛康叔武公之徳如是是其衛<lb/>
　風乎為之歌王曰美哉思而不懼其周之東乎為之<pb n="27b"/>　歌鄭曰美哉其細已甚民弗堪也是其先亡乎為之<lb/>
　歌齊曰美哉泱泱乎大風也哉表東海者其大公乎<lb/>
　國未可量也為之歌豳曰美哉蕩乎樂而不淫其周<lb/>
　公之東乎為之歌秦曰此之謂夏聲夫能夏則大大<lb/>
　之至矣其周之舊乎為之歌魏曰美哉渢渢乎大而<lb/>
　婉險而易行以徳輔此則明主也為之歌唐曰思深<lb/>
　哉其有陶唐氏之遺民乎不然何憂之遠也非令徳<lb/>
　之後誰能若是為之歌陳曰國無主其能久乎自鄶<pb n="28a"/>　以下無譏焉為之歌小雅曰美哉思而不貳怨而不<lb/>
　言其周徳之衰乎猶有先王之遺民焉為之歌大雅<lb/>
　曰廣哉熙熙乎曲而有直體其文王之徳乎為之歌<lb/>
　頌曰至矣哉直而不倨曲而不屈邇而不偪遠而不<lb/>
　攜遷而不淫復而不厭哀而不愁樂而不荒用而不<lb/>
　匱廣而不宣施而不費取而不貪處而不底行而不<lb/>
　流五聲和八風平節有度守有序盛徳之所同也見<lb/>
　舞象箾南籥者曰美哉猶有憾見舞大武者曰美哉<pb n="28b"/>　周之盛也其若此乎見舞韶濩者曰聖人之𢎞也而<lb/>
　猶有慙徳聖人之難也見舞大夏者曰美哉勤而不<lb/>
　徳非禹其誰能修之見舞韶箾者曰徳至矣哉大矣<lb/>
　如天之無不幬也如地之無不載也雖甚盛徳其蔑<lb/>
　以加于此矣觀止矣若有他樂吾不敢請已其出聘<lb/>
　也通嗣君也故遂聘于齊説晏平仲謂之曰子速納<lb/>
　邑與政無邑乃免于難齊國之政將有所歸未獲所<lb/>
　歸難未歇也故晏子因陳桓子以納政與邑是以免<pb n="29a"/>　于欒髙之難聘于鄭見子産如舊相識與之縞𢃄子<lb/>
　産獻紵衣焉謂子産曰鄭之執政侈難將至矣政必<lb/>
　及子子為政慎之以禮不然鄭國將敗適衛説蘧瑗<lb/>
　史狗史鰌公子荆公叔發公子朝曰衛多君子未有<lb/>
　患也自衛如晉將宿于戚聞鐘聲焉曰異哉吾聞之<lb/>
　也辯而不徳必加于戮夫子獲罪于君以在此懼猶<lb/>
　不足而又何樂夫子之在此也猶燕之巢于幕上君<lb/>
　又在殯而可以樂乎遂去之文子聞之終身不聽琴<pb n="29b"/>　瑟適晉説趙文子韓宣子魏獻子曰晉國其萃于三<lb/>
　族乎説叔向將行謂叔向曰吾子勉之君侈而多良<lb/>
　大夫皆富政將在家吾子好直必思自免于難　陳<lb/>
　氏曰荆人來聘楚子使椒來聘秦人來歸僖公成風<lb/>
　之襚秦伯使術來聘春秋葢累而後進也吳始通于<lb/>
　上國則曷為書君大夫吳驟强也然則是賢札歟書<lb/>
　札猶楚椒秦術則皆非命大夫之辭也必若屈完而<lb/>
　後特書氏春秋公萬世之是非不以私一人也<pb n="30a"/>秋九月葬衛獻公<lb/>
齊高止出奔北燕<lb/>
　秋九月齊公孫蠆公孫竈放其大夫髙止于北燕高<lb/>
　止好以事自為功且專故難及之　左氏曰書出奔<lb/>
　罪高止也陳氏曰春秋之法茍不足以免于難雖放<lb/>
　逐也以自奔書之<lb/>
冬仲孫羯如晉<lb/>
　報范叔也<pb n="30b"/>三十年春王正月楚子使薳罷來聘<lb/>
　通嗣君也穆叔問王子之為政何如對曰吾儕小人<lb/>
　食而聽之猶懼不給命而不免于戾焉與知政固問<lb/>
　焉不告穆叔告大夫曰楚令尹將有大事子蕩將與<lb/>
　焉助之匿其情矣　張氏曰魯以君朝而楚以大夫<lb/>
　聘此齊桓晉文所以行乎列國者故自宋之盟夷夏<lb/>
　不辨楚人行霸主之禮于中國非晉平趙武之責而<lb/>
　誰責哉<pb n="31a"/>夏四月蔡世子般弑其君固<lb/>
　蔡景侯為太子般娶于楚通焉太子弑景侯　高氏<lb/>
　曰稱世子以見父子之親稱君以見君臣之義以臣<lb/>
　子之愛而弑君父之尊則般之于尊親盡矣家氏曰<lb/>
　般之惡景之禍其積習有自來矣人莫不有義理之<lb/>
　心貴華賤夷者所謂以義理之心夫人所同也蔡與<lb/>
　陳鄭本皆諸夏之與國中間為楚所迫叛晉即楚去<lb/>
　來無常惟蔡自厥貉之㑹甘于從楚去而不復者七<pb n="31b"/>　十有餘年其染于夷久矣般之逆殆為商臣所染其<lb/>
　積習有自來矣去盟主即附于僣竊附僣竊即胥于<lb/>
　禽獸此理之必然又何怪乎<lb/>
五月甲午宋災宋伯姬卒<lb/>
　或叫于宋太廟曰譆譆出出鳥鳴于亳社如曰譆譆<lb/>
　宋大災宋伯姬卒待姆也　穀梁氏曰取卒之日加<lb/>
　之災上者見以災卒也伯姬之舍失火左右曰夫人<lb/>
　少辟火乎伯姬曰婦人之義傅母不在宵不下堂左<pb n="32a"/>　右又曰夫人少辟火乎伯姬曰婦人之義保母不在<lb/>
　宵不下堂遂逮乎火而死婦人以貞為行者也伯姬<lb/>
　之婦道盡矣詳其事賢伯姬也高氏曰安定胡先生<lb/>
　嘗謂伯姬乃婦人中之伯夷也葢婦人以貞為行者<lb/>
　也當春秋時以魯一國言之如文姜哀姜穆姜皆夫<lb/>
　人也杞伯姬鄫季姬皆魯女也其行有不可言者唯<lb/>
　宋伯姬以貞潔之行矯其獘遇災不少避以死真有<lb/>
　伯夷之風哉劉氏意林曰使共姬避火而全生未足<pb n="32b"/>　以害其貞也然而不以已之所以全其生之故而違<lb/>
　天下之常義此安乎性命者乃能之故審乎死生之<lb/>
　度辨乎榮辱之境知禮之重重于生辱之甚甚于死<lb/>
　而不渝故也高郵孫氏曰伯夷之賢不見稱于孔子<lb/>
　則亦西山之餓夫共姬之行不見列于春秋則亦小<lb/>
　國之愚婦爾為伯夷共姬又何恨哉亦信其志而已<lb/>
　矣家氏曰宋平身為國君其母以逮火而死何以逭<lb/>
　不孝之罪<pb n="33a"/>天王殺其弟佞夫王子瑕奔晉<lb/>
　初王儋季卒其子括将見王而歎單公子愆期為靈<lb/>
　王御士過諸廷聞其歎而言曰嗚呼必有此夫入以<lb/>
　告王且曰必殺之不慼而願大視躁而足高心在他<lb/>
　矣不殺必害王曰童子何知及靈王崩儋括欲立王<lb/>
　子佞夫佞夫弗知戊子儋括圍蒍逐成愆成愆奔平<lb/>
　畤五月癸巳尹言多劉毅單蔑甘過鞏成殺佞夫括<lb/>
　瑕廖奔晉　左氏曰天王殺其弟佞夫罪在王也穀<pb n="33b"/>　梁氏曰諸侯且不首惡况于天子乎君無忍親之義<lb/>
　天子諸侯所親者長子母弟耳天王殺其弟佞夫甚<lb/>
　之也陳氏曰凡王殺不書雖王子不書甚者母弟亦<lb/>
　不書必殺無罪也而後書謝氏曰佞夫以非罪見殺<lb/>
　故王子瑕奔晉普天莫非王土故周公奔晉書出以<lb/>
　明王室之衰也王子瑕奔晉王子朝奔楚不書出以<lb/>
　正王室之尊也明其衰所以責王國正其尊所以責<lb/>
　諸侯始之以衰而責王國終之以尊而責諸侯春秋<pb n="34a"/>　之序也高氏曰後世人君不知春秋之㫖徃徃推刄<lb/>
　同氣至使天下有斗粟尺布之謡此萬世人君之大<lb/>
　戒也樸鄉呂氏曰孫明復謂春秋之義天子得專殺<lb/>
　故無天子殺大夫之文此言殺其弟佞夫以為不能<lb/>
　容一母弟不可不言也竊以為明復此言未為知春<lb/>
　秋者也夫所謂諸侯無專殺大夫者必禀命于天子<lb/>
　也天子無所禀命有罪則與衆殺之非謂生殺自恣<lb/>
　悉由已出而謂之專殺也春秋二百四十二年偶無<pb n="34b"/>　天子殺大夫之事爾或史官脱畧孔子無從取書也<lb/>
　如使實殺無罪見之簡册聖人豈有不書以為世戒<lb/>
　之理使後世暴君有作殺生自恣無所忌憚由明復<lb/>
　此言也<lb/>
秋七月叔弓如宋葬宋共姬<lb/>
　公羊氏曰外夫人不書葬此何以書隱之也何隱爾<lb/>
　宋災伯姬卒焉其稱謚何賢也何賢爾宋災伯姬存<lb/>
　焉有司復曰火至矣請出伯姬曰不可吾聞之也婦<pb n="35a"/>　人夜出不見𫝊母不下堂傅至矣母未至也逮乎火<lb/>
　而死謝氏曰宋共姬公室女婦之賢者也魯以叔弓<lb/>
　㑹葬嘉之也春秋以夫諡稱共姬褒之也共姬為女<lb/>
　為婦可謂賢矣其嫁也宋公孫壽納幣魯季孫行父<lb/>
　致女晉人衛人齊人來媵以其賢而昏禮之厚也其<lb/>
　終也以死守義而卒于災以卿送死而共其事以夫<lb/>
　配諡而彰其徳以其賢而䘮禮之厚也方是時闗睢<lb/>
　之化不修漢女之行不聞賢妃正女不回之節卓然<pb n="35b"/>　見于亂世者共姬一人而已此春秋所以賢其懿行<lb/>
　而褒之也　愚按共姬昏禮䘮禮之過厚春秋書之<lb/>
　皆因貶以見褒也<lb/>
鄭良霄出奔許自許入于鄭鄭人殺良霄<lb/>
　二十九年鄭伯有使公孫黑如楚辭曰楚鄭方惡而<lb/>
　使余徃是殺余也伯有曰世行也子晳曰可則徃難<lb/>
　則已何世之有伯有將强使之子晳怒將伐伯有氏<lb/>
　大夫和之十二月己巳鄭大夫盟于伯有氏禆諶曰<pb n="36a"/>　是盟也其與幾何詩曰君子屢盟亂是用長今是長<lb/>
　亂之道也禍未歇也必三年而後能紓然明曰政將<lb/>
　焉徃禆諶曰善之代不善天命也其焉辟子産舉不<lb/>
　踰等則位班也擇善而舉則世隆也天又除之奪伯<lb/>
　有<graphic n="KR3552" url="https://raw.githubusercontent.com/kanripo/KR-Gaiji/master/images/KR3552.png" mimeType="image/png"/>子西即世將焉辟之天禍鄭久矣其必使子産<lb/>
　息之乃猶可以戾不然將亡矣三十年子産相鄭伯<lb/>
　以如晉叔向問鄭國之政焉對曰吾得見與否在此<lb/>
　歲也駟良方爭未知所成若有所成吾得見乃可知<pb n="36b"/>　也叔向曰不既和矣乎對曰伯有侈而愎子晳好在<lb/>
　人上莫能相下也雖其和也猶相積惡也惡至無日<lb/>
　矣夏四月己亥鄭伯及其大夫盟君子是以知鄭難<lb/>
　之不已也伯有耆酒為窟室而夜飲酒擊鐘焉朝至<lb/>
　未巳朝者曰公焉在其人曰吾公在壑谷皆自朝布<lb/>
　路而罷既而朝則又將使子晳如楚歸而飲酒庚子<lb/>
　子晳以駟氏之甲伐而焚之伯有奔雍梁醒而後知<lb/>
　之遂奔許大夫聚謀子皮曰仲虺之志云亂者取之<pb n="37a"/>　亡者侮之推亡固存國之利也罕駟豐同生伯有汰<lb/>
　侈故不免人謂子産就直助彊子産曰豈為我徒國<lb/>
　之禍難誰知所敝或主彊直難乃不生姑成吾所辛<lb/>
　丑子産斂伯有氏之死者而殯之不及謀而遂行印<lb/>
　段從之子皮止之衆曰人不我順何止焉子皮曰夫<lb/>
　子禮于死者况生者乎遂自止之壬寅子産入癸卯<lb/>
　子石入皆受盟于子晳氏乙巳鄭伯及其大夫盟于<lb/>
　大宫盟國人于師之梁之外伯有聞鄭人之盟已也<pb n="37b"/>　怒聞子皮之甲不與攻己也喜曰子皮與我矣癸丑<lb/>
　晨自墓門之瀆入因馬師頡介于襄庫以伐舊北門<lb/>
　駟帶帥國人以伐之皆召子産子産曰兄弟而及此<lb/>
　吾從天所與伯有死于羊肆子産襚之枕之股而哭<lb/>
　之斂而殯諸伯有之臣在市側者既而葬諸斗城子<lb/>
　駟氏欲攻子産子皮怒之曰禮國之幹也殺有禮禍<lb/>
　莫大焉乃止鄭子皮授鄭子産政辭曰國小而偪族<lb/>
　大寵多不可為也子皮曰虎帥以聽誰敢犯子子善<pb n="38a"/>　相之國無小小能事大國乃寛子産為政有事伯石<lb/>
　賂與之邑子大叔曰國皆其國也奚獨賂焉子産曰<lb/>
　無欲實難皆得其欲以從其事而要其成非我有成<lb/>
　其在人乎何愛于邑邑將焉徃子大叔曰若四國何<lb/>
　子産曰非相違也而相從也四國何尤焉鄭書有之<lb/>
　曰安定國家必大焉先姑先安大以待其所歸既伯<lb/>
　石懼而歸邑卒與之伯有既死使大史命伯石為卿<lb/>
　辭大史退則請命焉復命之又辭如是三乃受䇿入<pb n="38b"/>　拜子産是以惡其為人也使次己位子産使都鄙有<lb/>
　章上下有服田有封洫廬井有伍大夫之忠儉者從<lb/>
　而與之泰侈者因而斃之豐卷將祭請田焉弗許曰<lb/>
　唯君用鮮衆給而已子張怒退而徴役子産奔晉子<lb/>
　皮止之而逐豐卷豐卷奔晉子産請其田里三年而<lb/>
　復之反其田里及其入焉從政一年輿人誦之曰取<lb/>
　我衣冠而褚之取我田疇而伍之孰殺子産吾其與<lb/>
　之及三年又誦之曰我有子弟子産誨之我有田疇<pb n="39a"/>　子産殖之子産而死誰其嗣之三十一年冬公薨之<lb/>
　月子産相鄭伯以如晉晉侯以我䘮故未之見也子<lb/>
　產使盡壞其館之垣而納車馬焉士文伯讓之曰敝<lb/>
　邑以政刑之不修㓂盗充斥無若諸侯之屬辱在寡<lb/>
　君者何是以令吏人完客所館髙其閈閎厚其牆垣<lb/>
　以無憂客使今吾子壞之雖從者能戒其若異客何<lb/>
　以敝邑之為盟主繕完葺牆以待賔客若皆毁之其<lb/>
　何以共命寡君使匄請命對曰以敝邑褊小介于大<pb n="39b"/>　國誅求無時是以不敢寧居悉索敝賦以來㑹時事<lb/>
　逄執事之不閒而未得見又不獲聞命未知見時不<lb/>
　敢輸幣亦不敢暴露其輸之則君之府實也非薦陳<lb/>
　之不敢輸也其暴露之則恐燥溼之不時而朽蠧以<lb/>
　重敝邑之罪僑聞文公之為盟主也宫室卑庳無觀<lb/>
　臺榭以崇大諸侯之館館如公寢庫廐繕修司空以<lb/>
　時平易道路圬人以時塓館宫室諸侯賔至甸設庭<lb/>
　燎僕人巡宫車馬有所賔從有代巾車脂轄𨽻人牧<pb n="40a"/>　圉各贍其事百官之屬各展其物公不留賔而亦無<lb/>
　廢事憂樂同之事則廵之教其不知而恤其不足賔<lb/>
　至如歸無寧菑患不畏㓂盗而亦不患燥濕今銅鞮<lb/>
　之宫數里而諸侯舍於𨽻人門不容車而不可踰越<lb/>
　盗賊公行而夭癘不戒賔見無時命不可知若又勿<lb/>
　壞是無所藏幣以重罪也敢請執事將何所命之雖<lb/>
　君之有魯䘮亦敝邑之憂也若獲薦幣修垣而行君<lb/>
　之惠也敢憚勤勞文伯復命趙文子曰信我實不徳<pb n="40b"/>　而以𨽻人之垣以贏諸侯是吾罪也使士文伯謝不<lb/>
　敏焉晉侯見鄭伯有加禮厚其宴好而歸之乃築諸<lb/>
　侯之館叔向曰辭之不可以已也如是夫子產有辭<lb/>
　諸侯頼之若之何其釋辭也鄭子皮使印段如楚以<lb/>
　適晉告十二月北宫文子相衛襄公以如楚宋之盟<lb/>
　故也過鄭印段迋勞于棐林如聘禮而以勞辭文子<lb/>
　入聘子羽為行人馮簡子與子大叔逆客事畢而出<lb/>
　言于衛侯曰鄭有禮其數世之福也其無大國之討<pb n="41a"/>　乎子產之從政也擇能而使之馮簡子能斷大事子<lb/>
　大叔美秀而文公孫揮能知四國之為而辨于其大<lb/>
　夫之族姓班位貴賤能否而又善為辭令禆諶能謀<lb/>
　謀于野則獲謀于邑則否鄭國將有諸侯之事子產<lb/>
　乃問四國之為于子羽且使多為辭令與禆諶乗以<lb/>
　適野使謀可否而告馮簡子使斷之事成乃授子大<lb/>
　叔使行之以應對賔客是以鮮有敗事北宫文子所<lb/>
　謂有禮也鄭人游于鄉校以論執政然明謂子産曰<pb n="41b"/>　毁鄉校如何子產曰何為夫人朝夕退而游焉以議<lb/>
　執政之善否其所善者吾則行之其所惡者吾則改<lb/>
　之是吾師也若之何毁之我聞忠善以損怨不聞作<lb/>
　威以防怨豈不遽止然猶防川大决所犯傷人必多<lb/>
　吾不克救也不如小决使道不如吾聞而藥之也然<lb/>
　明曰蔑也今而後知吾子之信可事也小人實不才<lb/>
　若果行此其鄭國實頼之豈唯二三臣仲尼聞是語<lb/>
　也曰以是觀之人謂子產不仁吾不信也子皮欲使<pb n="42a"/>　尹何為邑子產曰少未知可否子皮曰愿吾愛之不<lb/>
　吾叛也使夫徃而學焉夫亦愈知治矣子產曰不可<lb/>
　人之愛人求利之也今吾子愛人則以政猶未能操<lb/>
　刀而使割也其傷實多子之愛人傷之而已其誰敢<lb/>
　求愛于子子于鄭國棟也棟折榱崩僑將厭焉敢不<lb/>
　盡言子有美錦不使人學製焉大官大邑身之所庇<lb/>
　也而使學者製焉其為美錦不亦多乎僑聞學而後<lb/>
　入政未聞以政學者也行此必有所害譬如田獵射<pb n="42b"/>　御貫則能獲禽若未嘗登車射御敗績厭覆是懼何<lb/>
　暇思獲乎子皮曰善哉虎不敏自今請雖吾家聽子<lb/>
　而行子産曰人心不同如其面焉吾豈敢謂子靣如<lb/>
　吾靣乎抑心所謂危亦以告也子皮以為忠故委政<lb/>
　焉子產是以能為鄭國昭四年鄭子産作丘賦國人<lb/>
　謗之曰其父死于路已為蠆尾以令于國國將若之<lb/>
　何子寛以告子產曰何害茍利社稷死生以之且吾<lb/>
　聞為善者不改其度故能有濟也民不可逞度不可<pb n="43a"/>　改詩曰禮義不愆何恤于人言吾不遷矣渾罕曰國<lb/>
　氏其先亡乎君子作法于涼其敝猶貪作法于貪敝<lb/>
　將若之何姬在列者蔡及曹滕其先亡乎偪而無禮鄭<lb/>
　先衛亡偪而無法政不率法而制于心民各有心何上之<lb/>
　有　謝氏曰良霄以汰侈構禍出奔其還也結許之<lb/>
　力興兵入鄭其入也介于襄庫伐舊北門此構亂以<lb/>
　危社稷者也入稱自許以明罪在所討也殺稱人以<lb/>
　衆棄之之辭誅之也入逆辭也胡氏曰不言入者其<pb n="43b"/>　位未絶也若宋魚石晉欒盈去國三年其稱復入位<lb/>
　已絶矣不言叛者將以滅國非直叛也若華亥之入<lb/>
　南里宋辰之入蕭其書叛者皆據土背君以自保未<lb/>
　有滅國之謀也不言殺其大夫者非其大夫矣討賊<lb/>
　之辭也張氏曰良霄之出公孫黒葢有罪焉春秋舍<lb/>
　公孫黒專伐之罪而罪良霄者耆酒而不恤政汰侈<lb/>
　而好争伯有之所為有䘮家亡身之道焉春秋于䘮<lb/>
　國失家者不書所逐之人明其身之有罪使有國有<pb n="44a"/>　家者兢兢自謹而求所以保身也知所以反身自修<lb/>
　之道則奔亡之禍遠矣<lb/>
冬十月葬蔡景公<lb/>
晉人齊人宋人衛人鄭人曹人莒人邾人滕人薛人把<lb/>
人小邾人㑹于澶淵宋災故<lb/>
　為宋災故諸侯之大夫㑹以謀歸宋財冬十月叔孫<lb/>
　豹㑹晉趙武齊公孫蠆宋向戌衛北宫佗鄭罕虎及<lb/>
　小邾之大夫㑹于澶淵既而無歸于宋三十一年春<pb n="44b"/>　穆叔至自㑹見孟孝伯語之曰趙孟將死矣其語偷<lb/>
　不似民主且年未盈五十而諄諄焉如八九十者弗<lb/>
　能久矣若趙孟死為政者其韓子乎吾子盍與季孫<lb/>
　言之可以樹善君子也晉君將失政矣若不樹焉使<lb/>
　早僃魯既而政在大夫韓子懦弱大夫多貪求欲無<lb/>
　厭齊魯未足與也魯其懼哉孝伯曰人生幾何誰能<lb/>
　無偷朝不及夕將安用樹穆叔出而告人曰孟孫將<lb/>
　死矣吾語諸趙孟之偷也而反甚焉又與季孫語晉<pb n="45a"/>　故季孫不從趙文子卒晉公室卑政在侈家韓宣子<lb/>
　為政不能圖諸侯魯不堪晉求䜛慝𢎞多是以有平<lb/>
　丘之㑹　臨江劉氏曰㑹未有言其所為者此其言<lb/>
　所為何譏何譏爾晉人與諸侯十二國之大夫㑹于<lb/>
　澶淵凡為宋災故謀之也曰更宋之所䘮雖死者不<lb/>
　可復生其財復矣非務也何言乎非務㑹者講禮正<lb/>
　刑一徳以紀天下也蔡侯弑其君而不謀宋災而謀<lb/>
　之微矣陳恒弑其君孔子沐浴而朝告于哀公曰請<pb n="45b"/>　討之公曰告夫三子者之三子告不可孔子曰以吾<lb/>
　從大夫之後不敢不告也胡氏曰叔孫豹晉趙武而<lb/>
　下皆諸侯上卿執國之政者也三綱軍政之本至于<lb/>
　淪絶無父與君是禽獸也禽獸逼人雖得天下不能<lb/>
　一朝居矣昔者伯禹過門不入放龍蛇也周公坐以<lb/>
　待旦驅猛獸也今世子弑君與之同羣而不恤有國<lb/>
　者不戒于火自亡其財茍其來告弔之可也則合十<lb/>
　二國之大夫而謀更其所䘮尚為知類也乎蔡之亂<pb n="46a"/>　猶人有腹心之疾而宋之災譬諸桐梓雞犬之亡失<lb/>
　也以為未之察也可謂不智察之而不謀亦不仁矣<lb/>
　是故諸國之大夫貶而稱人魯卿諱而不書又特言<lb/>
　㑹之所為以垂戒後世其欲人之自别于禽獸之害<lb/>
　也可謂深切著明矣<lb/>
三十有一年春王正月<lb/>
夏六月辛巳公薨于楚宫<lb/>
　公作楚宫穆叔曰大誓云民之所欲天必從之君欲<pb n="46b"/>　楚也夫故作其宫若不復適楚必死是宫也六月辛<lb/>
　巳公薨于楚宫　穀梁氏曰非正也髙氏曰公適楚<lb/>
　而好其宫歸而擬之因名焉不居先君之正寢而安<lb/>
　于所樂是以不正其終也夫公作宫而以楚為式稱<lb/>
　名不經非禮也不于始作而譏之直言薨于楚宫者<lb/>
　乃所以深譏之也大東萊吕氏曰不薨于路寢已非<lb/>
　正也而又薨于楚宫若襄公者可謂安其危而利其<lb/>
　災樂其所以亡者<pb n="47a"/>秋九月癸巳子野卒<lb/>
　立胡女敬歸之子子野次于季氏秋九月癸巳卒毁<lb/>
　也立敬歸之娣齊歸之子公子裯穆叔不欲曰太子<lb/>
　死有母弟則立之無則立長年鈞擇賢義鈞則卜古<lb/>
　之道也非適嗣何必娣之子且是人也居䘮而不哀<lb/>
　在慼而有嘉容是謂不度不度之人鮮不為患若果<lb/>
　立之必為季氏憂武子不聽卒立之比及葬三易衰<lb/>
　衰衽如故衰于是昭公十九年矣猶有童心君子是<pb n="47b"/>　以知其不能終也　泰山孫氏曰襄公太子未踰年<lb/>
　之君也名者襄公未葬也不薨不地降成君也<lb/>
己亥仲孫羯卒<lb/>
冬十月滕子來㑹葬癸酉葬我君襄公<lb/>
　滕成公來㑹葬惰而多涕子服惠伯曰滕君將死矣<lb/>
　怠于其位而哀已甚兆于死所矣能無從乎　謝氏<lb/>
　曰奔䘮㑹葬臣子之禮也諸侯于王室無奔䘮㑹葬<lb/>
　之事而邾滕反行于强國書滕子邾子奔䘮㑹葬而<pb n="48a"/>　諸侯之惡見矣家氏曰魯君未嘗㑹天王之葬而滕<lb/>
　子來㑹魯葬滕子之來魯之受皆有貶也諸侯來㑹𦵏<lb/>
　于是始陳氏曰改葬惠公也衛侯來㑹葬隱公不見<lb/>
　春秋之初魯猶秉禮晉景公之䘮成公弔焉亦巳卑<lb/>
　矣晉于是止公使送葬諸侯莫在魯人辱之雖霸主<lb/>
　未有君㑹葬者也葬楚康王也公及陳侯鄭伯許男<lb/>
　送于西門之外則天下諸侯有㑹葬于楚者矣于是<lb/>
　滕子㑹葬于魯是春秋之季也㑹葬猶可奔䘮甚矣<pb n="48b"/>十有一月莒人弑其君密州<lb/>
　莒犂比公生去疾及展輿既立展輿又廢之犂比公<lb/>
　虐國人患之十一月展輿因國人以攻莒子弑之乃<lb/>
　立去疾奔齊齊出也展輿吳出也　程子曰莒子虐<lb/>
　國人弑之而立展輿展輿非親弑也故書國人胡氏<lb/>
　曰經以傳為按傳有乖繆則信經而棄傳可也若密<lb/>
　州之事是矣故趙匡謂其文當曰展輿因國人之攻<lb/>
　莒子弑之乃立而後來傳寫誤為以字爾家氏曰犂<pb n="49a"/>　比公虐國人作亂而弑之展輿既廢于父見立于國<lb/>
　人故有以弑之罪而加之者使展輿能討賊于既立<lb/>
　之後庻乎可以逃此名矣<lb/>
　<lb/>
　<lb/>
　<lb/>
　<lb/>
　<pb n="49b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷三十三<lb/>
</p>

  </div>
            <div>
                <head>春秋闕疑卷三十四</head>
    <p>
<pb n="1a"/>欽定四庫全書<lb/>
　春秋闕疑卷三十四　　　　元　鄭玉　撰<lb/>
　　昭公<lb/>
　公名裯襄公之子景王四年即位諡法威儀恭明曰<lb/>
　昭<lb/>
元年春王正月公即位<lb/>
叔孫豹㑹晉趙武楚公子圍齊國弱宋向戌衛齊惡陳<lb/>
公子招蔡公孫歸生鄭罕虎許人曹人于虢<pb n="1b"/>　楚公子圍聘于鄭且娶于公孫段氏伍舉為介將入<lb/>
　館鄭人惡之使行人子羽與之言乃館于外既聘將<lb/>
　以衆逆子産患之使子羽辭曰以敝邑褊小不足以<lb/>
　容從者請墠聽命令尹命大宰伯州犂對曰君辱貺<lb/>
　寡大夫圍將使豐氏撫有而室圍布几筵告于莊共<lb/>
　之廟而來若野賜之是委君貺于草莽也是寡大夫<lb/>
　不得列于諸卿也不寧唯是又使圍蒙其先君將不<lb/>
　得為寡君老其蔑以復矣唯大夫圖之子羽曰小國<pb n="2a"/>　無罪恃實其罪將恃大國之安靖已而無乃包藏禍<lb/>
　心以圖之小國失恃而懲諸侯使莫不憾者距違君<lb/>
　命而有所壅塞不行是懼不然敝邑館人之屬也其<lb/>
　敢愛豐氏之祧伍舉知其有備也請垂櫜而入許之<lb/>
　正月乙未入逆而出遂㑹于虢尋宋之盟也祁午謂<lb/>
　趙文子曰宋之盟楚人得志于晉今令尹之不信諸<lb/>
　侯之所聞也子弗戒懼又如宋子木之信稱于諸侯<lb/>
　猶詐晉而駕焉况不信之尤者乎楚重得志于晉晉<pb n="2b"/>　之恥也子相晉國以為盟主于今七年矣再合諸侯<lb/>
　三合大夫服齊狄寧東夏平秦亂城淳于師徒不頓<lb/>
　國家不罷民無謗讟諸侯無怨天無大災子之力也<lb/>
　有令名矣而終之以恥午也是懼吾子其不可以不<lb/>
　戒文子曰武受賜矣然宋之盟子木有禍人之心武<lb/>
　有仁人之心是楚所以駕于晉也今武猶是心也楚<lb/>
　又行僭非所害也武將信以為本循而行之譬如農<lb/>
　夫是穮是蓘雖有饑饉必有豐年且吾聞之能信不<pb n="3a"/>　為人下吾未能也詩曰不僭不賊鮮不為則信也能<lb/>
　為人則者不為人下矣吾不能是難楚不為患楚令<lb/>
　尹圍請用牲讀舊書加于牲上而已晉人許之三月<lb/>
　甲辰盟楚公子圍設服離衛叔孫穆子曰楚公子美<lb/>
　矣君哉鄭子皮曰二執戈者前矣蔡子家曰蒲宫有<lb/>
　前不亦可乎楚伯州犂曰此行也辭而假之寡君鄭<lb/>
　行人揮曰假不反矣伯州犂曰子姑憂子晳之欲背<lb/>
　誕也子羽曰當璧猶在假而不反子其無憂乎齊國<pb n="3b"/>　子曰吾代二子愍矣陳公子招曰不憂何成二子樂<lb/>
　矣衛齊子曰茍或知之雖憂何害宋合左師曰大國<lb/>
　令小國共吾知共而已晉樂王鮒曰小旻之卒章善<lb/>
　矣吾從之退㑹子羽謂子皮曰叔孫絞而婉宋左師<lb/>
　簡而禮樂王鮒字而敬子與子家持之皆保世之主<lb/>
　也齊衛陳大夫其不免乎國子代人憂子招樂憂齊<lb/>
　子雖憂弗害夫弗及而憂與可憂而樂與憂而弗害<lb/>
　皆取憂之道也憂必及之大誓曰民之所欲天必從<pb n="4a"/>　之三大夫兆憂憂能無至乎言以知物其是之謂矣<lb/>
　　髙氏曰宋之盟齊人不與今齊又從楚矣中國微<lb/>
　弱可知也莒人弑君諸侯不共討之者是時楚人方<lb/>
　聴莒人之訴而欲執魯大夫是不以莒人為可討也<lb/>
　春秋不書莒人葢斥之爾家氏曰春秋為中國惜不<lb/>
　使夷得以僭華是故長晉<lb/>
三月取鄆<lb/>
　季武子伐莒取鄆莒人告于會楚告于晉曰尋盟未<pb n="4b"/>　退而魯伐莒瀆齊盟請戮其使樂桓子相趙文子欲<lb/>
　求貨于叔孫而為之請使請𢃄焉弗與梁其踁曰貨<lb/>
　以藩身子何愛焉叔孫曰諸侯之㑹衞社稷也我以<lb/>
　貨免魯必受師是禍之也何衞之為人之有牆以蔽<lb/>
　惡也牆之隙壊誰之咎也衛而惡之吾又甚焉雖怨<lb/>
　季孫魯國何罪叔出季處有自來矣吾又誰怨然鮒<lb/>
　也賄弗與不已召使者裂裳帛而與之曰帶其褊矣趙<lb/>
　孟聞之曰臨患不忘國忠也思難不越官信也圖國忘<pb n="5a"/>　死貞也謀主三者義也有是四者又何戮乎乃請諸楚<lb/>
　曰魯雖有罪其執事不避難畏威而敬命矣子若免之<lb/>
　以勸左右可乎若子之羣吏處不辟汚出不逃難其何<lb/>
　患之有患之所生汚而不治難而不守所由來也能是二<lb/>
　者又何患焉不靖其能其誰從之魯叔孫豹可謂能矣<lb/>
　請免之以靖能者子㑹而赦有罪又賞其賢諸侯誰不<lb/>
　欣焉望楚而歸之視逺如邇疆場之邑一彼一此何常之<lb/>
　有王伯之令也引其封疆而樹之官舉之表旗而著之<pb n="5b"/>　制令過則有刑猶不可壹于是乎虞有三苗夏有觀<lb/>
　扈商有姺邳周有徐奄自無令王諸侯逐進狎主齊盟<lb/>
　其又可壹乎恤大舎小足以為盟主又焉用之封疆之削<lb/>
　何國蔑有主齊盟者誰能辨焉吳濮有釁楚之執事豈<lb/>
　其顧盟莒之疆事楚勿與知諸侯無煩不亦可乎莒魯<lb/>
　争鄆為日久矣茍無大害于其社稷可無亢也去煩宥<lb/>
　善莫不競勸子其圖之固請諸楚楚人許之乃免叔孫<lb/>
　叔孫歸曾天御季孫以勞之旦及日中不出曾夭謂曾<pb n="6a"/>　阜曰旦及日中吾知罪矣魯以相忍為國也忍其外<lb/>
　不忍其内焉用之阜曰數月于外一旦于是庸何傷<lb/>
　賈而欲贏而惡囂乎阜謂叔孫曰可以出矣叔孫指<lb/>
　楹曰雖惡是其可去乎乃出見之　家氏曰鄆有東<lb/>
　西之異文十二年城諸及鄆者魯鄆也成九年楚人<lb/>
　入鄆襄十二年季孫宿救台入鄆者莒鄆也葢救台<lb/>
　入鄆之時欲取之而未得至是遂取之程子曰乗莒<lb/>
　之亂而取之故隱避其辭胡氏曰不曰伐莒取鄆為<pb n="6b"/>　内諱也髙氏曰魯乗莒之亂而取鄆聖人直言之其<lb/>
　辭雖畧而惡有餘也<lb/>
夏秦伯之弟鍼出奔晉<lb/>
　秦后子有寵于桓如二君于景其母曰弗去懼選五<lb/>
　月癸卯鍼適晉其車千乗后子享晉侯造舟于河十<lb/>
　里舍車自雍及絳歸取酬幣終事八反司馬侯問曰<lb/>
　子之車盡于此而已乎對曰此之謂多矣若能少此<lb/>
　吾何以得見女叔齊以告公且曰秦公子必歸臣聞<pb n="7a"/>　君子能知其過必有令圖今圖天所贊也后子見趙<lb/>
　孟趙孟曰吾子其曷歸對曰鍼懼選于寡君是以在<lb/>
　此將待嗣君趙孟曰秦君何如對曰無道趙孟曰亡<lb/>
　乎對曰何為一世無道國未艾也國于天地有與立<lb/>
　焉不數世淫弗能斃也趙孟曰天乎對曰有焉趙孟<lb/>
　曰其幾何對曰鍼聞之國無道而年榖和熟天贊之<lb/>
　也鮮不五稔五年秦后子復歸于秦景公卒故也<lb/>
　榖梁氏曰諸侯之尊兄弟不得以屬通其弟云者親<pb n="7b"/>　之也親而奔之惡也公羊氏曰有千乗之國而不能<lb/>
　容其母弟故君子謂之出奔也胡氏曰后子出奔其<lb/>
　父禍之而罪秦伯何也春秋以均愛望人父以能友<lb/>
　責人兄父母有愛妾猶沒身敬之不衰况兄弟乎兄<lb/>
　弟翕而後父母順矣謝氏曰景公有千乗之國而不<lb/>
　能庇一弟者失親親之道也若舜焉親之使貴愛之<lb/>
　使富又使不得有為于其國則又安有母弟出奔之<lb/>
　患哉家氏曰夫以千乗之國而區區母弟以車多伉<pb n="8a"/>　其君鍼之汰亦甚矣書秦伯之弟出奔晉不惟譏秦<lb/>
　伯亦貶鍼也其母使之奔母亦智矣使如叔段之母<lb/>
　則亂作于内誅不旋踵其所以卒得反國由母賢故<lb/>
　爾<lb/>
六月丁巳邾子華卒<lb/>
晉荀呉帥師敗狄于大鹵<lb/>
　晉中行穆子敗無終及羣狄于大原崇卒也將戰魏<lb/>
　舒曰彼徒我車所遇又阨以什共車必克困諸阨又<pb n="8b"/>　克請皆卒自我始乃毁車以為行五乗為三伍荀呉<lb/>
　之嬖人不肯即卒斬以狥為五陳以相離兩于前伍<lb/>
　于後專為右角參為右角偏為前拒以誘之翟人笑<lb/>
　之未陳而薄之大敗之　胡氏曰大鹵太原也按六<lb/>
　月宣王北伐之詩其詞曰薄伐玁狁至于太原而詩<lb/>
　人美之者謂不窮追逺討及封境而止也然則太原<lb/>
　在禹服之内而狄人來侵攘斥宜矣其過在毁車崇<lb/>
　卒以詐誘狄人而敗之非王者之師耳使後世車戰<pb n="9a"/>　法亡崇尚歩卒争以變詐相髙日趨茍簡皆此等啟<lb/>
　之矣<lb/>
秋莒去疾自齊入莒莒展輿出奔呉<lb/>
　莒展輿立而奪羣公子秩公子召去疾于齊秋齊公<lb/>
　子鉏納去疾展輿奔呉　程子曰去疾假齊之力以<lb/>
　入莒討展輿之罪正也故稱莒遂自立無所禀命故<lb/>
　不稱公子展輿為弑君者所立而以國氏者罪諸侯<lb/>
　之與其立也謝氏曰展輿為弑人所立受弑人立展<pb n="9b"/>　輿之罪也故出奪爵稱名展輿雖有罪然非去疾可<lb/>
　逐去疾以王命討逆則可以争國逐展輿則不可為<lb/>
　去疾者非有臣子討逆之心也特以公子當立恃齊<lb/>
　威力起而争位故反國奪公子稱人入稱自齊責去<lb/>
　疾之亂也<lb/>
叔弓帥師疆鄆田<lb/>
　因莒亂也　趙氏曰凡疆田而有帥師者皆有難也<lb/>
　趙氏曰帥師疆鄆田則魯人以不道侵莒封疆亦可<pb n="10a"/>　知矣師氏曰取鄆不書帥師而疆田書之于以見取<lb/>
　出于莒人之不意故得之也易慮莒人既悟而有復<lb/>
　争之心故疆之也難夫以非分之田而已則出人之<lb/>
　不意以取之既得而又恃徒衆以疆之天下又安得<lb/>
　有一定之經界豈不紛紛大亂耶書之者為名分以<lb/>
　致其嚴也<lb/>
葬邾悼公<lb/>
冬十有一月己酉楚子麇卒楚公子比出奔晉<pb n="10b"/>　楚公子圍使公子黒肱伯州犂城犨櫟郟子産曰不<lb/>
　害令尹將行大事而先除二子也禍不及鄭何患焉<lb/>
　冬楚公子圍將聘于鄭伍舉為介未出竟聞王有疾<lb/>
　而還伍舉遂聘十一月己酉公子圍至入問王疾縊<lb/>
　而殺之遂殺其二子幕及平夏右尹子干出奔晉宫<lb/>
　廐尹子晳出奔鄭殺大宰伯州犂于郟葬王于郟謂<lb/>
　之郟敖使赴于鄭伍舉問應為後之辭焉對曰寡大<lb/>
　夫圍伍舉更之曰共王之子圍為長子干奔晉從車<pb n="11a"/>　五乗叔向使與秦公子同食皆百人之餼趙文子曰<lb/>
　秦公子富叔向曰底禄以徳徳鈞以年年同以尊公<lb/>
　子以國不聞以富且夫以千乗去其國彊禦已甚詩<lb/>
　曰不侮鰥寡不畏彊禦秦楚匹也使后子與子干齒<lb/>
　辭曰鍼懼選楚公子不獲是以皆來亦唯命且臣與<lb/>
　羇齒無乃不可乎　大東萊吕氏曰經書楚子麇卒<lb/>
　而左氏以為公子圍弑之至誅慶封則左氏榖梁又<lb/>
　載慶封稱圍弑君之語後世縁楚王汰侈遂以為實<pb n="11b"/>　甚矣三傳之為經害也家氏曰麇疾革圍聞其將死<lb/>
　自外急歸乗君之殯戕其子而篡其位是亦弑也而<lb/>
　非弑麇當時諸國傳聞之誤有以為弑麇者耳不然<lb/>
　圍之罪當顯著于春秋何以不正其弑君之戮而以<lb/>
　卒書乎<lb/>
二年春晉侯使韓起來聘<lb/>
　晉侯使韓宣子來聘且告為政而來見禮也觀書于太史<lb/>
　氏見易象與魯春秋曰周禮盡在魯矣吾乃今知周<pb n="12a"/>　公之徳與周之所以王也公享之季武子賦綿之卒<lb/>
　章韓子賦角弓季武子拜曰敢拜子之彌縫敝邑寡<lb/>
　君有望矣武子賦節之卒章既享宴于季氏有嘉樹<lb/>
　焉宣子譽之武子曰宿敢不封殖此樹以無忘角弓<lb/>
　遂賦甘棠宣子曰起不堪也無以及召公宣子遂如<lb/>
　齊納幣　小東萊吕氏曰此可見君弱臣强之漸春<lb/>
　秋時諸侯即位則告政于隣國且繼舊好也宣子晉<lb/>
　之大夫為政之初乃行諸侯朝聘之禮禮樂自諸侯<pb n="12b"/>　出故夫夫得以僭諸侯<lb/>
夏叔弓如晉<lb/>
　報宣子也晉侯使郊勞辭曰寡君使弓來繼舊好固<lb/>
　曰女無敢為賓徹命于執事敝邑𢎞矣敢辱郊使請<lb/>
　辭致館辭曰寡君命下臣來繼舊好好合使成臣之<lb/>
　禄也敢辱大館叔向曰子叔子知禮哉吾聞之曰忠<lb/>
　信禮之器也卑讓禮之宗也辭不忘國忠信也先國<lb/>
　後己卑讓也詩曰敬慎威儀以近有徳夫子近徳矣<pb n="13a"/>秋鄭殺其大夫公孫黑<lb/>
　元年鄭徐吾犯之妹姜公孫楚聘之公孫黑又使强<lb/>
　委禽焉犯懼告子産子産曰是國無政非子之患也<lb/>
　唯所欲與犯請于二子請使女擇焉皆許之子晳盛<lb/>
　飾入布幣而出子南戎服入左右射超乗而出女自<lb/>
　房觀之曰子晳信美矣抑子南夫也夫夫婦婦所謂<lb/>
　順也適子南氏子晳怒既而櫜甲以見子南欲殺之<lb/>
　而取其妻子南知之執戈逐之及衝擊之以戈子晳<pb n="13b"/>　傷而歸告大夫曰我好見之不知其有異志也故傷<lb/>
　大夫皆謀之子産曰直鈞㓜賤有罪罪在楚也乃執<lb/>
　子南而數之曰國之大節有五女皆奸之畏君之威<lb/>
　聽其政尊其貴事其長養其親五者所以為國也今<lb/>
　君在國女用兵焉不畏威也奸國之紀不聽政也子<lb/>
　晳上大夫女嬖大夫而弗下之不尊貴也㓜而不忌<lb/>
　不事長也兵其從兄不養親也君曰余不女忍殺宥<lb/>
　女以逺勉速行乎無重而罪五月庚辰鄭放游楚于<pb n="14a"/>　呉將行子南子産咨于大叔大叔曰吉不能亢身焉<lb/>
　能亢宗彼國政也非私難也子圖鄭國利則行之周<lb/>
　公殺管叔而蔡蔡叔夫豈不愛王室故也吉若獲戾<lb/>
　子將行之何有于諸游鄭為游楚亂故六月丁巳鄭<lb/>
　伯及其大夫盟于公孫段氏罕虎公孫僑公孫段印<lb/>
　段游吉駟帶私盟于閨門之外實薰隧公孫黑强與<lb/>
　于盟使大史書其名盟且曰七子子産弗討至是公<lb/>
　孫黑將作亂欲去游氏而代其位傷疾作而不果駟<pb n="14b"/>　氏與諸大夫欲殺之子産在鄙聞之懼弗及乗遽而<lb/>
　至使吏數之曰伯有之亂以大國之事而未爾討也<lb/>
　爾有亂心無厭國不女堪專伐伯有而罪一也昆弟<lb/>
　爭室而罪二也薰隧之盟女矯君位而罪三也有死<lb/>
　罪三何以堪之不速死大刑將至再拜稽首辭曰死<lb/>
　在朝夕無助天為虐子産曰人誰不死凶人不終命<lb/>
　也作凶事為凶人不助天其助凶人乎請以印為褚<lb/>
　師子産曰印也若才君將任之不才將朝夕從女女<pb n="15a"/>　罪之不恤而又何請焉不速死司冦將至七月壬寅<lb/>
　縊尸諸周氏之衢加木焉　臨江劉氏曰黑有罪其<lb/>
　以累上言何惡鄭伯不能討有罪以放乎亂也公孫<lb/>
　黑伐良霄而逐之君弗誅也以為大夫又與公孫楚<lb/>
　爭娶徐吾氏徐吾氏歸于楚君放楚也而盟諸大夫<lb/>
　黑于是自以為卿又將為亂疾作而卧子産使吏數<lb/>
　諸其家則幸而勝爾<lb/>
冬公如晉至河乃復季孫宿如晉<pb n="15b"/>　夏四月晉韓須如齊逆女齊陳無宇送女致少姜晉<lb/>
　侯謂無宇非卿執諸中都少姜為之請曰送從逆班<lb/>
　畏大國也猶有所易是以亂作晉少姜卒公如晉及<lb/>
　河晉侯使士文伯來辭曰非伉儷也請君無辱公還<lb/>
　季孫宿遂致服焉叔向言陳無宇于晉侯曰彼何罪<lb/>
　君使公族逆之齊使上大夫送之猶曰不共君求以<lb/>
　貪國則不共而執其使君刑已頗何以為盟主且少<lb/>
　姜有辭冬十月陳無宇歸十一月鄭印段如晉弔三<pb n="16a"/>　年春鄭游吉如晉送少姜之葬梁丙與張趯見之梁<lb/>
　丙曰甚矣哉子之為此來也子大叔曰將得已乎昔<lb/>
　文襄之霸也其務不煩諸侯令諸侯三歲而聘五歲<lb/>
　而朝有事而㑹不協而盟君薨大夫弔卿共葬事夫<lb/>
　人士弔大夫送葬足以昭禮命事謀闕而已無加命<lb/>
　矣今嬖寵之䘮不敢擇位而數于守適唯懼獲戾豈<lb/>
　敢憚煩少姜有寵而死齊必繼室今兹吾又將來賀<lb/>
　不唯此行也張趯曰善哉吾得聞此數也然自今子<pb n="16b"/>　其無事矣譬如火焉火中寒暑乃退此其極也能無<lb/>
　退乎晉將失諸侯諸侯求煩不獲二大夫退子大叔<lb/>
　告人曰張趯有知其猶在君子之後乎齊侯使晏嬰<lb/>
　請繼室于晉曰寡君使嬰曰寡人願事君朝夕不倦<lb/>
　將奉質幣以無失時則國家多難是以不獲不腆先<lb/>
　君之適以備内官焜燿寡人之望則又無禄早世隕<lb/>
　命寡人失望君若不忘先君之好惠顧齊國辱收寡<lb/>
　人徼福于大公丁公照臨敝邑鎮撫其社稷則猶有<pb n="17a"/>　先君之適及遺姑姊妹若而人君若不棄敝邑而辱<lb/>
　使董振擇之以備嬪嬙寡人之望也韓宣子使叔向<lb/>
　對曰寡君之願也寡君不能獨任其社稷之事未有<lb/>
　伉儷在縗絰之中是以未敢請君有辱命惠莫大焉<lb/>
　若惠顧敝邑撫有晉國賜之内主豈惟寡君舉羣臣<lb/>
　實受其貺其自唐叔以下實寵嘉之既成昏晏子受<lb/>
　禮叔向從之宴相與語叔向曰齊其何如晏子曰此<lb/>
　季世也吾弗知齊其為陳氏矣公棄其民而歸于陳<pb n="17b"/>　氏齊舊四量豆區釡鍾四升為豆各自其四以登於釡釡<lb/>
　十則鍾陳氏三量皆登一焉鍾乃大矣以家量貸而以公<lb/>
　量收之山木如市弗加于山魚鹽蜃蛤弗加于海民參<lb/>
　其力二入于公衣食其一公聚朽蠧而三老凍餒國之<lb/>
　諸市屨賤踊貴民人痛疾而或燠休之其愛之如父母<lb/>
　而歸之如流水欲無獲民將焉辟之箕伯直柄虞遂<lb/>
　伯戲其相胡公大姬已在齊矣叔向曰然雖吾公室今<lb/>
　亦季世也戎馬不駕卿無軍行公乗無人卒列無長<pb n="18a"/>　庶民罷敝而宫室滋侈道殣相望而女富溢尤民聞<lb/>
　公命如逃㓂讐欒郤胥原狐續慶伯降在皁𨽻政在<lb/>
　家門民無所依君曰不悛以樂慆憂公室之卑其何<lb/>
　日之有晏子曰子將若何叔向曰晉之公族盡矣肸<lb/>
　聞之公室將卑其宗族枝葉先落則公從之肸之宗<lb/>
　十一族唯羊舌氏在而已肸又無子公室無度幸而<lb/>
　得死豈其獲祀初景公欲更晏子之宅曰子之宅近<lb/>
　市湫隘囂塵不可以居請更諸爽塏者辭曰君之先<pb n="18b"/>　臣容焉臣不足以嗣之于臣侈矣且小人近市朝夕<lb/>
　得所求小人之利也敢煩里旅公笑曰子近市識貴<lb/>
　賤乎對曰既利之敢不識乎公曰何貴何賤于是景<lb/>
　公繁于刑有鬻踊者故對曰踊貴屨賤既已告于君<lb/>
　故與叔向語而稱之景公于是省于刑及晏子如晉<lb/>
　公更其宅反則成矣既拜乃毁之而為里室皆如其<lb/>
　舊則使宅人反之且諺曰非宅是卜唯鄰是卜二三<lb/>
　子先卜鄰矣違卜不祥君子不犯非禮小人不犯不<pb n="19a"/>　祥古之制也吾敢違諸乎卒復其舊宅公弗許因陳<lb/>
　桓子以請乃許之晉韓起如齊逆女公孫蠆為少姜<lb/>
　之有寵也以其子更公女而嫁公子人謂宣子子尾<lb/>
　欺晉晉胡受之宣子曰我欲得齊而逺其寵寵將來<lb/>
　乎秋七月鄭罕虎如晉賀夫人且告曰楚人日徴敝<lb/>
　邑以不朝立王之故敝邑之往則畏執事其謂寡君<lb/>
　而固有外心其不往則宋之盟云進退罪也寡君使<lb/>
　虎布之宣子使叔向對曰君若辱有寡君在楚何害<pb n="19b"/>　修宋盟也君茍思盟寡君乃知免于戾矣君若不有<lb/>
　寡君雖朝夕辱于敝邑寡君猜焉君實有心何辱命<lb/>
　焉君其往也茍有寡君在楚猶在晉也張趯使謂大<lb/>
　叔曰自子之歸也小人糞除先人之敝廬曰子其將<lb/>
　來今子皮實來小人失望大叔曰吉賤不獲來畏大<lb/>
　國尊夫人也且孟曰而將無事吉庶幾焉　泰山孫<lb/>
　氏曰公如晉至河乃復者六唯二十三年書有疾明<lb/>
　有疾而反餘皆譏公數如晉見拒不能以禮自重大<pb n="20a"/>　取困辱也胡氏曰舉動人君之大節賢哲量之以行<lb/>
　藏其道姦邪窺之以作止其惡四鄰視之以厚薄其<lb/>
　情故有國者必謹于禮而後動此守身之本保國之<lb/>
　基也禮雖自卑而尊人亦不妄悦人以自辱昭公既<lb/>
　不能據經守正失禮而妄動又不能從權適變無故<lb/>
　而輕復終于失國出奔客死他境葢始諸此行矣或<lb/>
　曰禮者明微正于未動之前可也已至于河而見郤<lb/>
　雖欲勿反將得已乎曰以周公之胄千乗之國輕身<pb n="20b"/>　以修鄰好乃郤而不納夫何敢若曰敝邑褊小敬事<lb/>
　大國唯恐獲戾聞陳無宇見執于中都謂少姜之數<lb/>
　于守適信也用是不遑寧處䟦渉山川來修弔事今<lb/>
　若不獲進見剪為仇讐他國誰敢朝夕在廷修事大<lb/>
　之禮乎夫小國之去就從違聽大國之令也若非伉<lb/>
　儷齊人請陳無宇之罪何以令之也茍有二命又何<lb/>
　以為盟主如此晉人其將謝過之不暇敢不納乎昭<lb/>
　公習儀以亟而不明乎禮其及也宜經書公如晉至<pb n="21a"/>　河乃復季孫宿如晉而昭公失國之因季氏逐君之<lb/>
　漸晉人下比之迹不待貶絶而皆見矣<lb/>
三年春王正月丁未滕子原卒夏叔弓如滕五月葬滕<lb/>
成公<lb/>
秋小邾子來朝<lb/>
　小邾穆公來朝季武子欲卑之穆叔曰不可曹滕二<lb/>
　邾實不忘我好敬以逆之猶懼其貳又卑一睦焉逆<lb/>
　羣好也其如舊而加敬焉志曰能敬無災又曰敬逆<pb n="21b"/>　來者天所福也季孫從之<lb/>
八月大雩<lb/>
冬大雨雹<lb/>
北燕伯欵出奔齊<lb/>
　燕簡公多嬖寵欲去諸大夫而立其寵人冬燕大夫<lb/>
　比以殺公之外嬖公懼奔齊　左氏曰書北燕伯欵<lb/>
　出奔齊罪之也胡氏曰大夫國君之陪貳以公心選<lb/>
　之而不可私也以誠意委之而不可疑也以隆禮待<pb n="22a"/>　之而不可輕也以直道馭之而不可辱也否則是忽<lb/>
　其陪貳以自危也故人主不尊陪貳而與賤臣圖柄<lb/>
　臣者事成則失身而見弑不成則失國而出奔此有<lb/>
　國之大戒也春秋凡見逐于臣者皆以自奔為文正<lb/>
　其本之意也而垂戒逺矣家氏曰嬖寵固不可任羣<lb/>
　卿有若齊田魯季衛孫氏者其必任之可乎曰是所<lb/>
　謂權臣非所謂公卿大夫也所貴乎國君者選賢㧞<lb/>
　能布在有位信之任之與之共圖國政近習不得間<pb n="22b"/>　也國有公卿大夫而以近習間之亂也若夫控御權<lb/>
　姦固自有道亦不可與近習謀<lb/>
四年春王正月大雨雹<lb/>
　大雨雹季武子問于申豐曰雹可禦乎對曰聖人在<lb/>
　上無雹雖有不為災古者日在北陸而藏氷西陸朝<lb/>
　覿而出之其藏氷也深山窮谷固隂沍寒于是乎取<lb/>
　之其出之也朝之禄位賓食䘮祭于是乎用之其藏<lb/>
　之也黑牡秬黍以享司寒其出之也桃弧棘矢以除<pb n="23a"/>　其災其出入也時食肉之禄氷皆與焉大夫命婦䘮<lb/>
　浴用氷祭寒而藏之獻羔而啟之公始用之火出而<lb/>
　畢賦自命夫命婦至于老疾無不受氷山人取之縣<lb/>
　人傳之輿人納之𨽻人藏之夫氷以風壯而以風出<lb/>
　其藏之也周其用之也徧則冬無愆陽夏無伏隂春<lb/>
　無凄風秋無苦雨雷出不震無菑霜雹厲疾不降民<lb/>
　不夭札今藏川池之氷棄而不用風不越而殺雷不<lb/>
　發而震雹之為菑誰能禦之七月之卒章藏氷之道<pb n="23b"/>　也　髙氏曰自去年冬至今春正月連大雨雹故前<lb/>
　以時紀此以月紀天道如此人事可知胡氏曰隂陽<lb/>
　之氣和而散則為霜雪雨露不和而散則為戾氣曀<lb/>
　霾雹戾氣也隂脅陽臣侵君之象當是時季孫宿襲<lb/>
　位世卿將毁中軍專執兵權以弱公室故數月之間<lb/>
　再有大變申豐者季氏之孚也不肯端言其事故暴<lb/>
　揚于朝歸咎藏氷之失夫山谷之氷藏之也周用之<lb/>
　也徧亦古者本末備舉燮調之一事耳謂能使四時<pb n="24a"/>　無愆伏凄苦之變雷出不震無災霜雹則亦誣矣意<lb/>
　者昭公遇災而懼以禮為國行其政令無失其民雹<lb/>
　之災也庶可禦也不然雖得藏氷之道合于豳風七<lb/>
　月之詩其將能乎<lb/>
夏楚子蔡侯陳侯鄭伯許男徐子滕子頓子胡子沈子<lb/>
小邾子宋世子佐淮夷㑹于申<lb/>
　三年十月鄭伯如楚子産相楚子享之賦吉日既享<lb/>
　子産乃具田備王以田江南之夢四年春許男如楚<pb n="24b"/>　楚子止之遂止鄭伯復田江南許男與焉使椒舉如<lb/>
　晉求諸侯二君待之椒舉致命曰寡君使舉曰日君<lb/>
　有惠賜盟于宋曰晉楚之從交相見也以歲之不易<lb/>
　寡人願結驩于二三君使舉請閒君若茍無四方之<lb/>
　虞則願假寵以請于諸侯晉侯欲勿許司馬侯曰不<lb/>
　可楚王方侈天或者欲逞其心以厚其毒而降之罰<lb/>
　未可知也其使能終亦未可知也晉楚唯天所相不<lb/>
　可與爭君其許之而修徳以待其歸若歸于徳吾猶<pb n="25a"/>　將事之况諸侯乎若適淫虐楚將棄之吾又誰與爭<lb/>
　公曰晉有三不殆其何敵之有國險而多馬齊楚多<lb/>
　難有是三者何郷而不濟對曰恃險與馬是三殆也<lb/>
　四嶽三塗陽城大室荆山中南九州之險也是不一<lb/>
　姓冀之北土馬之所生無興國焉恃險與馬不可以<lb/>
　為固也從古以然是以先王務修徳音以享神人不<lb/>
　聞其務險與馬也鄰國之難不可虞也或多難以固<lb/>
　其國啟其疆土或無難以䘮其國失其守宇若何虞<pb n="25b"/>　難齊有仲孫之難而獲桓公至今頼之晉有里㔻之<lb/>
　難而獲文公是以為盟主衛邢無難敵亦䘮之故人<lb/>
　之難不可虞也恃此三者而不修政徳亡于不暇又<lb/>
　何能濟君其許之紂作滛虐文王惠和殷是以隕周<lb/>
　是以興夫豈爭諸侯乃許楚使使叔向對曰寡君有<lb/>
　社稷之事是以不獲春秋時見諸侯君實有之何辱<lb/>
　命焉椒舉遂請昬晉侯許之楚子問于子産曰晉其<lb/>
　許我諸侯乎對曰許君晉君少安不在諸侯其大夫<pb n="26a"/>　多求莫匡其君在宋之盟又曰如一若不許君將焉<lb/>
　用之王曰諸侯其來乎對曰必來從宋之盟承君之<lb/>
　歡不畏大國何故不來不來者其魯衛曹邾乎曹畏<lb/>
　宋邾畏魯魯衛偪于齊而親于晉唯是不來其餘君<lb/>
　之所及也誰敢不至王曰然則吾所求者無不可乎<lb/>
　對曰求逞于人不可與人同欲盡濟夏諸侯如楚魯<lb/>
　衛曹邾不㑹鄭伯先待于申六月丙午楚子合諸侯<lb/>
　于申椒舉言于楚子曰臣聞諸侯無歸禮以為歸始<pb n="26b"/>　得諸侯其慎禮矣霸之濟否在此㑹也夏啟有鈞臺<lb/>
　之享商湯有景亳之命周武有孟津之誓成有岐陽<lb/>
　之蒐康有酆宫之朝穆有塗山之㑹齊桓有召陵之<lb/>
　師晉文有踐土之盟君其何用宋向戌鄭公孫僑在<lb/>
　諸侯之良也君其選焉王曰吾用齊桓王使問禮于<lb/>
　左師與子産左師曰小國習之大國用之敢不薦聞<lb/>
　獻公合諸侯之禮六子産曰小國共職敢不薦守獻<lb/>
　伯子男㑹公之禮六君子謂合左師善守先代子産<pb n="27a"/>　善相小國王使椒舉侍于後以規過卒事不規王問<lb/>
　其故對曰禮吾所未見者有六焉又何以規宋太子<lb/>
　佐後至王田于武城乆而弗見椒舉請辭焉王使往<lb/>
　曰屬有宗祧之事于武城寡君將墮幣焉敢謝後見<lb/>
　楚子示諸侯侈椒舉曰夫六王二公之事皆所以示<lb/>
　諸侯禮也諸侯所由用命也夏桀為仍之㑹有緍叛<lb/>
　之商紂為黎之蒐東夷叛之周幽為大室之盟戎狄<lb/>
　叛之皆所以示諸侯汰也諸侯所由棄命也今君以<pb n="27b"/>　汰無乃不濟乎王弗聽子産見左師曰吾不患楚矣汰<lb/>
　而愎諫不過十年左師曰然不十年侈其惡不逺逺惡<lb/>
　而後棄善亦如之徳逺而後興　程子曰晉平公不在<lb/>
　諸侯楚於是强為霸者之事髙氏曰是㑹上主楚子下<lb/>
　不殊淮夷是在㑹之諸侯皆狄也何者楚䖍殺其世<lb/>
　子自立而求諸侯於晉晉人許之諸侯從之未有以<lb/>
　為賊而討之者反推為盟主相與朝事之以順聽其<lb/>
　所為而不怪是在㑹之諸侯皆反中國以為外裔之<pb n="28a"/>　行也葢中國自晉平始衰齊靈莊背之平公屢合諸<lb/>
　侯以討焉襄二十五年莊公遇弑始與晉平晉侯自<lb/>
　是不復出與盟㑹其大夫趙武為政不在諸侯故諸<lb/>
　侯少安然而晉日益衰政在六卿自宋之㑹諸侯不<lb/>
　見者十年楚子始求合諸侯而未定問于子産曰晉<lb/>
　其許我乎又曰諸侯其來乎則楚靈固自以為不足<lb/>
　以服諸侯而期必從矣當時使晉稍强其誰敢爭晉<lb/>
　强而諸侯從之則楚亦不能肆其志也而晉方溺于<pb n="28b"/>　嬖寵而用司馬侯之言故楚偃然得專諸侯諸侯舍<lb/>
　晉無所附則亦不得已而從楚此書楚子諸侯淮夷<lb/>
　于申者外裔為主而合諸侯也外裔得以大合諸侯<lb/>
　而為盟主者以中國䘮亂日甚幅裂横潰故敢肆然<lb/>
　强為霸者之事也自是天下之事中國之政皆外裔<lb/>
　迭制之矣則堂家氏曰楚合夷夏之君十有三國而<lb/>
　為此㑹夷主夏盟㑹盟之一大變也趙武韓起叔向<lb/>
　無以辭其責矣魯以時祭辭衛以疾辭曹邾以難辭<pb n="29a"/>　皆不至惟鄭伯先至于申宋世子後至宋向戌鄭<lb/>
　子産又從而獻禮焉嗚呼曹邾魯衞猶有羞惡之<lb/>
　心子産鄭國之良伍于夷而不自以為恥豈非利<lb/>
　害所迫失其本心與師氏曰春秋之初天王始失<lb/>
　威權春秋之中操執天下之柄無非諸侯諸侯陵<lb/>
　夷亦一委政于大夫及兹春秋之末又失而歸之<lb/>
　夷雖毎流愈下遞皆倒持太阿而授人以柄則然<lb/>
　也探其本非諸侯先僭天子則大夫無由僭諸侯<pb n="29b"/>　外裔無由僭中國天子一失操柄末流之弊遂至此<lb/>
　不可支持也<lb/>
楚人執徐子<lb/>
　徐子呉出也以為貳焉故執諸申　謝氏曰徐子聴<lb/>
　命于㑹而楚子以猜疑執之外裔之不常其徳也髙<lb/>
　氏曰楚子亦欲效桓文之舉以示威于諸侯耳不書<lb/>
　以歸者申楚地且因以伐呉也陳氏曰以外裔執外<lb/>
　裔不書書執徐子危㑹申之諸侯也是故外裔相執<pb n="30a"/>　不志為中國危之故志<lb/>
秋七月楚子蔡侯陳侯許男頓子胡子沈子淮夷伐呉<lb/>
　七月楚子以諸侯伐呉宋太子鄭伯先歸宋華費遂<lb/>
　鄭大夫從使屈申圍朱方八月甲申克之　髙氏曰<lb/>
　中國之所以為中國謂有理也義也理義人心之所<lb/>
　同葢不待驅而後從也舍中國而從楚人豈人心之<lb/>
　所欲哉迫于不得已耳申之㑹楚靈不修徳而求諸<lb/>
　侯諸侯畏楚之强守宋之盟而從之然猶不能致魯<pb n="30b"/>　衛曹薛把邾至伐呉之役則中國諸侯皆去惟楚屬<lb/>
　從之耳人心之向背可知也夫中國不競然後楚人<lb/>
　得肆其志有天下國家者茍知自强于理義以固人<lb/>
　心其憂有不從耶<lb/>
執齊慶封殺之<lb/>
　執齊慶封而盡滅其族將戮慶封椒舉曰臣聞無瑕<lb/>
　者可以戮人慶封唯逆命是以在此其肯從于戮乎<lb/>
　播于諸侯焉用之王弗聴負之斧鉞以狥于諸侯使<pb n="31a"/>　言曰無或如齊慶封弑其君弱其孤以盟其大夫慶<lb/>
　封曰無或如楚共王之庻子圍弑其君兄之子麇而<lb/>
　代之以盟諸侯王使速殺之　榖梁氏曰慶封其以<lb/>
　齊氏何也為齊討也慶封弑其君而不以弑君之罪<lb/>
　罪之者慶封不為靈王服也不與楚討也春秋之義<lb/>
　用貴治賤用賢治不肖不以亂治亂也家氏曰楚䖍<lb/>
　弑嗣君而篡有其國賊之未討者也今伐呉執齊慶<lb/>
　封而聲其弑君之罪是以謂之賊討賊陳氏曰此執<pb n="31b"/>　有罪也則曷為不再言楚子不與楚以討齊慶封之<lb/>
　辭也猶曰諸侯執之然爾申之㑹中外之大變也宋<lb/>
　虢之事猶曰二霸至是而楚始專合諸侯訖于厥憖<lb/>
　諸夏無㑹同者十年而楚執齊慶封放陳招殺蔡般<lb/>
　假討賊之義以號于天下由是而滅頼滅陳滅蔡矣<lb/>
遂滅頼<lb/>
　遂以諸侯滅頼頼子面縛銜璧士袒輿櫬從之造于<lb/>
　中軍王問諸椒舉對曰成王克許許僖公如是王親<pb n="32a"/>　釋其縛受其璧焚其櫬王從之遷頼于鄢楚子欲遷<lb/>
　許于頼使鬭韋龜與公子棄疾城之而還申無宇曰<lb/>
　楚禍之首將在此矣召諸侯而來伐國而克城竟莫<lb/>
　校王心不違民其居乎民之不處其誰堪之不堪王<lb/>
　命乃禍亂也冬呉伐楚入棘櫟麻以報朱方之役楚<lb/>
　沈尹射奔命于夏汭箴尹宜咎城鍾離薳啟疆城巢<lb/>
　然丹城州來東國水不可以城彭生罷頼之師　榖<lb/>
　梁氏曰遂繼事也髙氏曰見楚人肆禍于中國假義<pb n="32b"/>　為利以惡終也家氏曰齊桓公侵蔡蔡潰遂伐楚為<lb/>
　中國攘僣亂遂事之正也今楚䖍怙其强大刧中國<lb/>
　之諸侯而滅無罪之國書遂所以誅之也遂之為義<lb/>
　要當隨事而觀以求經意執一例則拘矣<lb/>
九月取鄫<lb/>
　莒亂著丘公立而不撫鄫鄫叛而來　家氏曰魯人<lb/>
　嘗請屬鄫于晉鄫故魯附庸其後莒以子而後于鄫<lb/>
　視鄫為彼之私屬魯莒既有積憾乗晉霸之不綱而<pb n="33a"/>　遂取之前日莒人繼鄫鄫之廟社猶存今為魯所取<lb/>
　而鄫于是始滅春秋書取鄫責魯也<lb/>
冬十有二月乙夘叔孫豹卒<lb/>
　初穆子去叔孫氏及庚宗遇婦人使私為食而宿焉<lb/>
　問其行告之故哭而送之適齊娶于國氏生孟丙仲<lb/>
　壬夢天壓已弗勝顧而見人黑而上僂㴱目而猳喙<lb/>
　號之曰牛助余乃勝之旦而皆召其徒無之且曰志<lb/>
　之及宣伯奔齊饋之宣伯曰魯以先子之故將存吾<pb n="33b"/>　宗必召女召女何如對曰願之久矣魯人召之不告<lb/>
　而歸既立所宿庚宗之婦人獻以雉問其姓對曰余<lb/>
　子長矣能奉雉而從我矣召而見之則所夢也未問<lb/>
　其名號之曰牛曰唯皆召其徒使視之遂使為豎有<lb/>
　寵長使為政公孫明知叔孫于齊歸未逆國姜子明<lb/>
　取之故怒其子長而後使逆之田于丘蕕遂遇疾焉<lb/>
　豎牛欲亂其室而有之强與孟盟不可叔孫為孟鐘<lb/>
　曰爾未際享大夫以落之既具使豎牛請日入弗謁<pb n="34a"/>　出命之日及賔至聞鐘聲牛曰孟有北婦人之客怒<lb/>
　將往牛止之賔出使拘而殺諸外牛又强與仲盟不<lb/>
　可仲與公御萊書觀于公公與之環使牛入示之入<lb/>
　不示出命佩之牛謂叔孫見仲而何叔孫曰何為曰<lb/>
　不見既自見矣公與之環而佩之矣遂逐之奔齊疾<lb/>
　急命召仲牛許之而不召杜洩見告之饑渴授之戈<lb/>
　對曰求之而至又何去焉豎牛曰夫子疾病不欲見<lb/>
　人使寘饋于个而退牛弗進則置虛命徹十二月癸<pb n="34b"/>　丑叔孫不食乙夘卒牛立昭子而相之公使杜洩葬<lb/>
　叔孫豎牛賂叔仲昭子與南遺使惡杜洩于季孫而<lb/>
　去之杜洩將以路葬且盡卿禮南遺謂季孫曰叔孫<lb/>
　未乗路葬焉用之且冡卿無路介卿以葬不亦左乎<lb/>
　季孫曰然使杜洩舍路不可曰夫子受命于朝而聘<lb/>
　于王王思舊勲而賜之路復命而致之君君不敢逆<lb/>
　王命而復賜之使三官書之吾子為司徒實書名夫<lb/>
　子為司馬與工正書服孟孫為司空以書勲今死而<pb n="35a"/>　弗以是棄君命也書在公府而弗以是廢三官也若<lb/>
　命服生弗敢服死又不以將焉用之乃使以葬五年<lb/>
　叔仲子謂季孫曰帶受命于子叔孫曰葬鮮者自西<lb/>
　門季孫命杜洩杜洩曰卿䘮自朝魯禮也吾子為國<lb/>
　政未改禮而又遷之羣臣懼死不敢自也既葬而行<lb/>
　仲至自齊季孫欲立之南遺曰叔孫氏厚則季氏薄<lb/>
　彼實家亂子勿與知不亦可乎南遺使國人助豎牛<lb/>
　以攻諸大庫之庭司宮射之中目而死豎牛取東鄙<pb n="35b"/>　三十邑以與南遺昭子即位朝其家衆曰豎牛禍叔<lb/>
　孫氏使亂大從殺適立庶又披其邑將以赦罪罪莫<lb/>
　大焉必速殺之豎牛懼奔齊孟仲之子殺諸塞關之<lb/>
　外投其首于寧風之棘上仲尼曰叔孫昭子之不勞<lb/>
　不可能也周任有言曰為政者不賞私勞不罰私怨<lb/>
　詩云有覺徳行四國順之<lb/>
五年春王正月舍中軍<lb/>
　四年季孫謀去中軍豎牛曰夫子固欲去之至是舍<pb n="36a"/>　中軍卑公室也毁中軍于施氏成諸臧氏初作中軍<lb/>
　三分公室而各有其一季氏盡征之叔孫氏臣其子<lb/>
　弟孟氏取其半焉及其舍之也四分公室季氏擇二<lb/>
　二子各一皆盡征之而貢于公以書使杜洩告于殯<lb/>
　曰子固欲毁中軍既毁之矣故告杜洩曰夫子唯不<lb/>
　欲毁也故盟諸僖閎詛諸五父之衢受其書而投之<lb/>
　帥士而哭之　左氏曰舍中軍卑公室也髙氏曰季<lb/>
　氏因叔孫豹之死欲乗其弱而去之名曰復古實欲<pb n="36b"/>　自强耳自是公室有貢而已無復民矣胡氏曰初作<lb/>
　三軍三分公室而各有其一及其舍之也四分公室<lb/>
　季氏擇其二二子各一皆盡征之而貢于公然則三<lb/>
　軍作舍皆自三家公不與焉公室益卑而魯之兵權<lb/>
　悉歸于季氏矣兵權有國之司命三綱軍政之本原<lb/>
　書其作舍而公孫于齊薨于乾侯定公無正必至之<lb/>
　理也已則不臣三綱淪替南遺叛陽虎專季孫囚而<lb/>
　三桓之子孫微矣亦能免乎書曰舍中軍微辭以著<pb n="37a"/>　其罪家氏曰兵有常制今季氏專魯作之未幾旋復<lb/>
　舍之春秋書作于前書舍于後季氏變更軍制之罪<lb/>
　不待貶斥而見矣<lb/>
楚殺其大夫屈申<lb/>
　楚子以屈申為貳于呉乃殺之以屈生為莫敖　家<lb/>
　氏曰楚以屈申為貳于呉而殺之殺之不以其罪也<lb/>
　臨江劉氏曰屈申之累上奈何楚人讐呉而疑屈申<lb/>
　謂屈申貳于呉也而殺之然則屈申之罪何屈申之<pb n="37b"/>　為人臣也君弑而不能討國亂而不能去北面而事<lb/>
　冦讐足以殺其身而已矣許氏曰春秋惡以疑罪殺<lb/>
　人簡易之道也<lb/>
公如晉<lb/>
　公如晉自郊勞至于贈賄無失禮晉侯謂女叔齊曰<lb/>
　魯侯不亦善于禮乎對曰魯侯焉知禮公曰何為自<lb/>
　郊勞至于贈賄禮無違者何故不知對曰是儀也不<lb/>
　可謂禮禮所以守其國行其政令無失其民者也今<pb n="38a"/>　政令在家不能取也有子家羈弗能用也奸大國之<lb/>
　盟陵虐小國利人之難不知其私公室四分民食于<lb/>
　他思莫在公不圖其終為國君難將及身不恤其所<lb/>
　禮之本末將于此乎在而屑屑焉習儀以亟言善于<lb/>
　禮不亦逺乎<lb/>
夏莒牟夷以牟婁及防兹來奔<lb/>
　榖梁氏曰以者不以者也莒無大夫其曰牟夷何也<lb/>
　以其地來也公羊氏曰其言及防兹來奔何不以私<pb n="38b"/>　邑累公邑也胡氏曰書來奔是接我以利而我入其<lb/>
　利兩譏之也為國以義不以利如以利則上下交征<lb/>
　而國必危矣為已以義不以利如以利則患得患失<lb/>
　亦無所不至矣薛氏曰襄二十一年公如晉邾庻其<lb/>
　以漆閭丘來奔今公如晉莒牟夷以牟婁及防兹來<lb/>
　奔取邑大事也納叛大惡也公不在而大夫行之多<lb/>
　見其無忌憚也其書何君臣交惡也<lb/>
秋七月公至自晉<pb n="39a"/>　莒人愬于晉晉侯欲止公范獻子曰不可人朝而執<lb/>
　之誘也討不以師而誘以成之惰也為盟主而犯此<lb/>
　二者無乃不可乎請歸之間而以師討焉乃歸公秋<lb/>
　七月公至自晉<lb/>
戊辰叔弓帥師敗莒師于蚡泉<lb/>
　莒人來討不設備戊辰叔弓敗諸蚡泉莒未陳也<lb/>
　謝氏曰既取其邑又敗其師罪魯人無悔責之心也<lb/>
　師氏曰莒則無備魯不能謝過書之者譏莒而罪魯<pb n="39b"/>　也　愚按晉人方以納牟夷之故欲止公而叔弓又<lb/>
　敗莒師以逞其忿不顧霸討乃成君禍以遂其專比<lb/>
　事而觀罪可見矣<lb/>
秦伯卒<lb/>
　謝氏曰秦伯不名史失之<lb/>
冬楚子蔡侯許男頓子沈子徐人越人伐呉<lb/>
　十月楚子以諸侯及東夷伐呉以報棘櫟麻之役薳<lb/>
　射以繁揚之師㑹于夏汭越大夫常夀過帥師㑹楚<pb n="40a"/>　子于瑣聞呉師出薳啟疆師從之遽不設備呉人敗<lb/>
　諸鵲岸楚子以馹至于羅汭呉子使其弟蹶由犒師<lb/>
　楚人執之將以釁鼓王使問焉曰女卜來吉乎對曰<lb/>
　吉寡君聞君將治兵于敝邑卜之以守龜曰余亟使<lb/>
　人犒師請行以觀王怒之疾徐而為之備尚克知之<lb/>
　龜兆告吉曰克可知也君若驩焉好逆使臣滋敝邑<lb/>
　休怠而忘其死亡無日矣今君奮焉震電馮怒虐執<lb/>
　使臣將以釁鼔則呉知所備矣敝邑雖羸若早修完<pb n="40b"/>　其可以息師難易有備可謂吉矣且呉社稷是卜豈<lb/>
　為一人使臣獲釁軍鼔而敝邑知備以禦不虞其為<lb/>
　吉孰大焉國之守龜其何事不卜一臧一否其誰能<lb/>
　常之城濮之兆其報在邲今此行也其庸有報志乃<lb/>
　弗殺楚師濟于羅汭沈尹赤㑹楚子次于萊山薳射<lb/>
　帥繁揚之師先入南懐楚師從之及汝清呉不可入<lb/>
　楚子遂觀兵于坁箕之山是行也呉早設備楚無功<lb/>
　而還以蹶由歸楚子懼呉使沈尹射待命于巢薳啟<pb n="41a"/>　疆待命于雩婁十九年令尹子瑕言蹶由于楚子曰<lb/>
　彼何罪諺所謂室于怒市于色者楚之謂矣舍前之<lb/>
　忿可也乃歸蹶由　髙氏曰不㑹宋鄭滕邾者不從<lb/>
　令也見楚之不能霸矣家氏曰越始見而書人葢人<lb/>
　之于夷之㑹非進中國之㑹若中國之㑹盟則决無<lb/>
　可進之理薛氏曰楚之用越猶中國之用呉也<lb/>
六年春王正月把伯益姑卒<lb/>
葬秦景公<pb n="41b"/>夏季孫宿如晉<lb/>
　拜莒田也晉侯享之有加籩武子退使行人告曰小<lb/>
　國之事大國也茍免于討不敢求貺得貺不過三獻<lb/>
　今豆有加下臣弗堪無乃戾也韓宣子曰寡君以為<lb/>
　驩也對曰寡君猶未敢况下臣君之𨽻也敢聞加貺<lb/>
　固請徹加而後卒事晉人以為知禮重其好貨<lb/>
葬把文公<lb/>
宋華合比出奔衛<pb n="42a"/>　宋寺人栁有寵大子佐惡之華合比曰我殺之栁聞<lb/>
　之乃坎用牲埋書而告公曰合比將納亡人之族既<lb/>
　盟于北郭矣公使視之有焉遂逐華合比合比奔衛<lb/>
　于是華亥欲代右師乃與寺人栁比從為之徴曰聞<lb/>
　之久矣公使代之見于左師左師曰女夫也必亡女<lb/>
　䘮而宗室于人何有人亦于女何有　髙氏曰合比<lb/>
　使太子殺君之嬖臣非所以安太子也故以自奔為<lb/>
　文然宋公信閽寺殺太子痤而父子之恩絶逐華合<pb n="42b"/>　比而君臣之義廢刑人之能敗國亦可畏矣以此為<lb/>
　防後世猶有任趙髙以亡秦信恭顯以亡漢寵王守<lb/>
　澄田令孜以亡唐者<lb/>
秋九月大雩<lb/>
楚薳罷帥師伐呉<lb/>
　徐儀楚聘于楚楚子執之逃歸懼其叛也使薳洩伐<lb/>
　徐呉人救之令尹子蕩帥師伐呉師于豫章而次于<lb/>
　乾谿呉人敗其師于房鍾獲宫廐尹棄疾子蕩歸罪<pb n="43a"/>　于薳洩而殺之　髙氏曰三書伐呉者見楚終不得<lb/>
　志于呉也許氏曰敗楚師者非薳洩也而洩伏其誅<lb/>
　故書薳罷伐呉以正之楚再不競于呉乃弭兵鋒有<lb/>
　事陳蔡復伐徐而國亂呉葢自是休兵息民國始浸<lb/>
　彊<lb/>
冬叔弓如楚<lb/>
　且弔敗也　髙氏曰楚恃强暴雖敗猶諱之魯豈敢<lb/>
　弔乎葢四年公不㑹申巳而震楚兵威將朝楚而不<pb n="43b"/>　能故以叔弓先聘明年而躬繼之也<lb/>
齊侯伐北燕<lb/>
　十一月齊侯如晉請伐北燕也晉侯許之十二月齊<lb/>
　侯遂伐北燕將納簡公晏子曰不入燕有君矣民不<lb/>
　貳吾君賄左右諂諛作大事不以信未嘗可也七年<lb/>
　正月癸巳齊侯次于虢燕人行成曰敝邑知罪敢不<lb/>
　聴命先君之敝器請以謝罪公孫晳曰受服而退俟<lb/>
　釁而<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>可也二月戊午盟于濡上燕人歸燕姬賂以<pb n="44a"/>　瑶罋玉櫝斚耳不克而還　髙氏曰將納欵也故書<lb/>
　其爵然受賂而還君子弗予也<lb/>
　<lb/>
　<lb/>
　<lb/>
　<lb/>
　<lb/>
　<pb n="44b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷三十四<lb/>
</p>

  </div>
            <div>
                <head>春秋闕疑卷三十五</head>
    <p>
<pb n="1a"/>欽定四庫全書<lb/>
　春秋闕疑卷三十五　　　　元　鄭玉　撰<lb/>
七年春王正月暨齊平<lb/>
　齊求之也　榖梁氏曰平者成也暨猶暨暨也暨者<lb/>
　不得已也以外及内曰暨胡氏曰當時昭公結昏强<lb/>
　吳外附荆楚其與齊平無汲汲之意乃齊求于魯而<lb/>
　許平也故曰暨至定公八年魯再侵齊結大國之怨<lb/>
　見復必矣其與齊平非不得已乃魯求于齊而欲其<pb n="1b"/>　平也故曰及平者聖人之所貴然或以賄賂而結平<lb/>
　或以臣下而擅平或以附夷狄而得平或以侵犯大<lb/>
　國而急于平則皆罪也攷其事而輕重見矣<lb/>
三月公如楚<lb/>
　楚子成章華之臺願與諸侯落之太宰薳啟疆曰臣<lb/>
　能得魯侯薳啟疆來召公辭曰昔先君成公命我先<lb/>
　大夫嬰齊曰吾不忘先君之好將使衡父照臨楚國<lb/>
　鎮撫其社稷以輯寧爾民嬰齊受命于蜀奉承以來<pb n="2a"/>　弗敢失隕而致諸宗祧曰我先君共王引領北望日<lb/>
　月以冀傳序相授于今四王矣嘉恵未至唯襄公之<lb/>
　辱臨我喪孤與其二三臣悼心失圖社稷之不皇况<lb/>
　能懐思君徳今君若步玉趾辱見寡君寵靈楚國以<lb/>
　信蜀之役致君之嘉恵是寡君既受貺矣何蜀之敢<lb/>
　望其先君鬼神實嘉頼之豈唯寡君君若不來使臣<lb/>
　請問行期寡君將承質幣以見于蜀以請先君之貺<lb/>
　公將往夢襄公祖梓慎曰君不果行襄公之適楚也<pb n="2b"/>　夢周公祖而行今襄公實祖君其不行子服恵伯曰<lb/>
　行先君未嘗適楚故周公祖以道之襄公適楚矣而<lb/>
　祖以道君不行何之三月公如楚鄭伯勞于師之梁<lb/>
　孟僖子為介不能相儀及楚不能答郊勞楚子享公<lb/>
　于新臺使長鬛者相好以大屈既而悔之薳啟疆聞<lb/>
　之見公拜賀公曰何賀對曰齊與晉越欲此久矣寡<lb/>
　君無適與也而傳諸君君其備禦三鄰慎守寳矣敢<lb/>
　不賀乎公懼乃反之　愚按襄公適楚慕其宫室歸<pb n="3a"/>　作楚宫遂以薨焉今楚子作章華之臺昭公又往落<lb/>
　之豈非欲效其父之所為乎以朝聘而往楚猶曰中<lb/>
　國朝于夷狄辱也况以宫室臺榭之樂而往乎不待<lb/>
　貶絶而罪惡見矣<lb/>
叔孫婼如齊涖盟<lb/>
　榖梁氏曰涖位也内之前定之辭謂之涖外之前定<lb/>
　之辭謂之來高氏曰以暨齊平故婼往涖盟也昭公<lb/>
　自是遂以善齊故孫于陽州卒以齊為寄<pb n="3b"/>夏四月甲辰朔日有食之<lb/>
秋八月戊辰衛侯惡卒<lb/>
　八月衛襄公卒晉大夫言于范獻子曰衛事晉為睦<lb/>
　晉不禮焉庇其賊人而取其地故諸侯貳詩曰鶺鴒<lb/>
　在原兄弟急難又曰死喪之威兄弟孔懐兄弟之不<lb/>
　睦于是乎不弔况逺人誰敢歸之今又不禮于衛之<lb/>
　嗣衛必叛我是絶諸侯也獻子以告韓宣子宣子説<lb/>
　使獻子如衛弔且反戚田衛齊惡告喪于周且請命<pb n="4a"/>　王使成簡公如衛弔且追命襄公曰叔父陟恪在我<lb/>
　先王之左右以佐事上帝余敢忘高圉亞圉　家氏<lb/>
　曰榖梁曰鄉曰衛齊惡今曰衛侯惡何為君臣同名<lb/>
　也君子不奪人名不奪人親之所名重其所以來也<lb/>
　注謂親之所名臣雖欲改君不當聴也君不聴臣易<lb/>
　名者欲使人重父命也榖梁此義其必有所授矣盖<lb/>
　所謂諱者特諱之于廟耳未聞生者而為之諱衛之<lb/>
　君臣同名乃其眀證後之人以諂事君諱其所不當<pb n="4b"/>　諱是故春秋每因事而垂法<lb/>
九月公至自楚<lb/>
　公至自楚孟僖子病不能相禮乃講學之苟能禮者<lb/>
　從之及其將死也召其大夫曰禮人之幹也無禮無<lb/>
　以立吾聞將有逹者曰孔丘聖人之後也而滅于宋<lb/>
　其祖弗父何以有宋而授厲公及正考父佐戴武宣<lb/>
　三命滋益共故其鼎銘云一命而僂再命而傴三命<lb/>
　而俯循牆而走亦莫余敢侮饘于是粥于是以餬余<pb n="5a"/>　口其共也如是臧孫紇有言曰聖人有眀徳者若不<lb/>
　當世其後必有達人今其將在孔丘乎我若獲沒必<lb/>
　屬說與何忌于夫子使事之而學禮焉以定其位故<lb/>
　孟懿子與南宫敬叔師事仲尼<lb/>
冬十有一月癸未季孫宿卒<lb/>
　許氏曰季武子相魯作三軍改變公室唯己所利取<lb/>
　鄆瀆盟敗諸侯約幾陷名卿以國為憂則知昭公乾<lb/>
　侯之禍此其専欲不忌之習非一日也家氏曰自後<pb n="5b"/>　世而言司馬懿其人也至昭師遂移宗社意如逐君<lb/>
　宿所命也其魯國之大盜與<lb/>
十有二月癸亥葬衛襄公<lb/>
　衛襄公夫人姜氏無子嬖人婤姶生孟縶孔成子夢<lb/>
　康叔謂己立元余使羈之孫圉與史苟相之史朝亦<lb/>
　夢康叔謂己余將命而子苟與孔烝鉏之曽孫圉相<lb/>
　元史朝見成子告之夢夢協晉韓宣子為政聘于諸<lb/>
　侯之嵗婤姶生子名之曰元孟縶之足不良弱行孔<pb n="6a"/>　成子以周易筮之曰元尚享衛國主其社稷遇屯又<lb/>
　曰余尚立縶尚克嘉之遇屯之比以示史朝史朝曰<lb/>
　元亨又何疑焉成子曰非長之謂乎對曰康叔名之<lb/>
　可謂長矣孟非人也將不列于宗不可謂長且其繇<lb/>
　曰利建侯嗣吉何建建非嗣也二卦皆云子其建之<lb/>
　康叔命之二卦告之筮襲于夢武王所用也弗從何<lb/>
　為弱足者居侯主社稷臨祭祀奉民人事鬼神從㑹<lb/>
　朝又焉得居各以所利不亦可乎故孔成子立靈公<pb n="6b"/>　十二月癸亥葬衛襄公<lb/>
八年春陳侯之弟招殺陳世子偃師<lb/>
　陳哀公元妃鄭姬生悼太子偃師二妃生公子畱下<lb/>
　妃生公子勝二妃嬖留有寵屬諸司徒招與公子過<lb/>
　哀公有廢疾三月甲申公子招公子過殺悼大子偃<lb/>
　師而立公子留　高氏曰此陳公子招也其曰陳侯<lb/>
　之弟招殺陳世子偃師者正其天倫之次所以甚招<lb/>
　之罪且以見陳侯寵其弟假之以權致此禍也謝氏<pb n="7a"/>　曰自招作亂覆世子由是楚人乘之起而滅陳然則<lb/>
　世子繫國安危可知矣哀公内失尊隆世子之道外<lb/>
　失訓養宗族之道崇嬖妾寵孽子以致冢嗣孤弱骨<lb/>
　肉起為冦讐而世子不保其身也家氏曰如傳所言<lb/>
　廢太子本哀公意何為憂懼以致于縊以春秋書法<lb/>
　而觀招實為之耳意者招與二姬廢適立庶如敬嬴<lb/>
　襄仲之所為而哀公未之知是故書招殺不然將目<lb/>
　君如晉獻宋平之殺矣<pb n="7b"/>夏四月辛丑陳侯溺卒<lb/>
　夏四月辛亥哀公縊　許氏曰陳哀寵其庶子資以<lb/>
　强輔而濟之權以亂太子使之失職至于亂作躬受<lb/>
　其禍惟其暱愛法不勝私也悲夫<lb/>
叔弓如晉<lb/>
　賀虒祁也游吉相鄭伯以如晉亦賀虒祁也史趙見<lb/>
　子太叔曰甚哉其相䝉也可弔也而又賀之子太叔<lb/>
　曰若何弔也其非唯我賀將天下實賀　高氏曰前<pb n="8a"/>　年楚成章華之臺召諸侯落之至是晉成虒祁之宫<lb/>
　而諸侯遂皆往賀之晉之效尤如此霸業之不振宜<lb/>
　哉許氏曰當楚之隆勢専諸夏而晉弗慮圖唯宫室<lb/>
　之崇以為安榮平公其可謂志卑矣叔弓如晉之所<lb/>
　以志也<lb/>
楚人執陳行人干徴師殺之陳公子畱出奔鄭<lb/>
　干徴師赴于楚且告有立君公子勝愬之于楚楚人<lb/>
　執而殺之公子畱奔鄭　謝氏曰陳世子遇難哀公<pb n="8b"/>　繼卒陳人以國難告楚楚子以招之亂執陳行人殺<lb/>
　之行人以命通于邦國而已招之亂非行人之罪也<lb/>
　執非其執殺非其殺故楚子貶爵稱人蘇氏曰楚將<lb/>
　討陳故畱出奔畱既為君矣不曰陳君而曰公子畱<lb/>
　何也畱立于招耳未成為君也高氏曰偃師曰世子<lb/>
　畱曰公子辨適庶也春秋眀微大率如此家氏曰陳<lb/>
　人作亂殺其太子致其君死不以正命罪在一招楚<lb/>
　不能討而縱之于越干徵師何罪而為首戮乎盖楚<pb n="9a"/>　靈因陳亂以為利賊殺不辜欲以震怖陳國而墟其<lb/>
　宗社殺人以行其詐者也春秋先書招之罪繼書干<lb/>
　徵師之死繼書孔奐之死言當討者縱無罪者死傷<lb/>
　亂政之行乎中原莫得而正也<lb/>
秋蒐于紅<lb/>
　大蒐于紅自根牟至于商衛革車千乘　公羊氏曰<lb/>
　蒐者何簡車徒也臨江劉氏曰曷為不言公公不得<lb/>
　與于蒐爾陳氏曰蒐于紅也自根牟至商衛革車千<pb n="9b"/>　乘皆三家之師也自是而屢蒐三家所以耀武焉爾<lb/>
　是故桓莊之狩必言公昭定之蒐不言公矣胡氏曰<lb/>
　蒐春事也秋興之則違天時有常所矣其于紅則易<lb/>
　地利三家専行公不與焉而兵權在臣下則悖人理<lb/>
　此亦直書其事不待貶絶而自見者也凡亂臣之欲<lb/>
　竊國命必先為非禮以動民而後上及于君父昭公<lb/>
　至是民食于他不恤其所昧于履霜之戒甚矣<lb/>
陳人殺其大夫公子過<pb n="10a"/>　陳公子招歸罪于公子過而殺之　高氏曰招専歸<lb/>
　罪于過而殺之以説于楚其不書招殺而書陳人者<lb/>
　過亦可罪故稱人以殺招雖殺過不足以贖然楚人<lb/>
　竟受其欺放之而已家氏曰過與招同為亂招其首<lb/>
　也春秋既于今年春正招首惡之罪今招委罪于過<lb/>
　而殺之春秋復于此而正過同為亂之罪招與過皆<lb/>
　當有罪但首從之不同耳過以從而死招以首而放<lb/>
　著荆楚之失刑也　愚按過不去大夫公子春秋所<pb n="10b"/>　以眀招之為首使招不得以過説于楚以掩其罪也<lb/>
大雩<lb/>
冬十月壬午楚師滅陳執陳公子招放之于越殺陳孔<lb/>
奐葬陳哀公<lb/>
　九月楚公子棄疾帥師奉孫吳圍陳宋戴惡會之冬<lb/>
　十一月壬午滅陳輿嬖袁克殺馬毁玉以葬楚人將<lb/>
　殺之請寘之既又請私私于幄加絰于顙而逃使穿<lb/>
　封戌為陳公晉侯問于史趙曰陳其遂亡乎對曰未<pb n="11a"/>　也公曰何故對曰陳顓頊之族也嵗在鶉火是以卒<lb/>
　滅陳將如之今在析木之津猶將復由且陳氏得政<lb/>
　于齊而後陳卒亡自幕至于瞽瞍無違命舜重之以<lb/>
　眀徳寘徳于遂遂世守之及胡公不淫故周賜之姓<lb/>
　使祀虞帝臣聞盛徳必百世祀虞之世數未也繼守<lb/>
　將在齊其兆既存矣　高氏曰春秋之書滅者惡之<lb/>
　甚也稱師者見其恃衆也榖梁氏曰楚師滅陳執陳<lb/>
　公子招放之于越殺陳孔奐惡楚子也泰山孫氏曰<pb n="11b"/>　陳公子招殺世子之賊也楚子執而放之陳孔奐無<lb/>
　罪之人也楚子殺之吁楚靈暴虐無道滅人之國又<lb/>
　為淫刑也如此又曰楚師滅陳葬陳哀公如不滅之<lb/>
　辭者楚子葬之也不言楚子葬之者不與楚子滅陳<lb/>
　葬哀公故以陳人自葬為文所以存陳也　愚按孔<lb/>
　奐以為有罪則傳無其文以為無罪則經去其官然<lb/>
　以經所書文勢詳之恐只謂招以首惡而得放奐以<lb/>
　黨與而被殺譏荆楚用刑之頗耳然無所考證姑闕<pb n="12a"/>　之以俟知者<lb/>
九年春叔弓會楚子于陳<lb/>
　叔弓宋華亥鄭游吉衛趙黶會楚子于陳　高氏曰<lb/>
　楚既滅陳威震諸夏是以無所號召而諸侯之大夫<lb/>
　自往會之夫中國諸侯而為荆蠻所滅中國既不能<lb/>
　救亦宜同心疾之奈何反使大夫往聘問耶陳氏曰<lb/>
　諸夏之大夫旅見于楚于是始舉魯以見其餘也凡<lb/>
　舉魯以見其餘者則天下之辭也<pb n="12b"/>許遷于夷<lb/>
　二月庚申楚公子棄疾遷許于夷實城父取州來淮<lb/>
　北之田以益之伍舉授許男田然丹遷城父人于陳<lb/>
　以夷濮西田益之遷方城外人于許　高氏曰此楚<lb/>
　遷之也許以畏鄭復求遷于楚故以自遷為文陳滅<lb/>
　許遷皆中國無霸之禍也<lb/>
夏四月陳災<lb/>
　四月陳災鄭禆竈曰五年陳將復封封五十二年而<pb n="13a"/>　遂亡子產問其故對曰陳水屬也火水妃也而楚所<lb/>
　相也今火出而火陳逐楚而建陳也妃以五成故曰<lb/>
　五年嵗五及鶉火而後陳卒亡楚克有之天之道也<lb/>
　故曰五十二年　公羊氏曰陳已滅矣其言陳災何<lb/>
　存陳也胡氏曰凡外災告則書今楚已滅夷于屬縣<lb/>
　使穿封戍為公矣必不遣使告于諸侯言亡國之有<lb/>
　天災也何以書于魯國之策乎當是時叔弓與楚子<lb/>
　會于陳則目擊其事矣雖彼不來告此不往弔叔弓<pb n="13b"/>　使畢而歸語陳故也魯史遂書之耳或曰國史所書<lb/>
　必承赴告豈有憑使人之言而載之于史者曰周景<lb/>
　王崩有尹單猛朝之變固無赴告矣叔鞅至自京師<lb/>
　言王室之亂也春秋承其言遂書于策亦此類耳仲<lb/>
　尼作經存而弗革者盖興滅國繼絶世以堯舜三代<lb/>
　公天下之心為心異于孤秦罷侯置守欲私一人以<lb/>
　自奉者所以歸民心合天徳也家氏曰春秋于陳之<lb/>
　亡書法深致其嚴謹自去年春書陳招殺世子夏書<pb n="14a"/>　楚殺陳行人秋書畱奔過死冬遂書楚滅陳放招殺<lb/>
　奐葬陳哀公一年之間専書陳事夫陳已亡而猶葬<lb/>
　之者示陳之未亡也及是陳已為楚所縣而猶書陳<lb/>
　災者以盛徳之後見翦于楚特著義存之不與楚得<lb/>
　陳也<lb/>
秋仲孫貜如齊<lb/>
　孟僖子如齊殷聘<lb/>
冬築郎囿<pb n="14b"/>　季平子欲其速成也叔孫昭子曰詩曰經始勿亟庶<lb/>
　民子來焉用速成其以勦民也無囿猶可無民其可<lb/>
　乎　家氏曰桓四年公狩于郎莊三十一年築臺于<lb/>
　郎今復築郎以為囿其以為游觀之地乎其以為講<lb/>
　武之處乎謝氏曰于是時外有强楚可憂内有權臣<lb/>
　可慮上有雨雹日食之變下有兵民彫耗之弊捨此<lb/>
　不恤而築囿于郎迷之至也然則築郎囿非獨罪其<lb/>
　勞民而已<pb n="15a"/>十年春王正月<lb/>
夏齊欒施來奔<lb/>
　襄三十一年齊子尾害閭丘嬰欲殺之使帥師以伐<lb/>
　陽州我問師故夏五月子尾殺閭丘嬰以説于我師<lb/>
　工僂灑渻竈孔虺賈寅出奔莒出羣公子八年七月<lb/>
　甲戌齊子尾卒子旗欲治其室丁丑殺梁嬰八月庚<lb/>
　戌逐子成子工子車皆來奔而立子良氏之宰其臣<lb/>
　曰孺子長矣而相吾室欲兼我也授甲將攻之陳桓<pb n="15b"/>　子善于子尾亦授甲將助之或告子旗子旗不信則<lb/>
　數人告將往又數人告于道遂如陳氏桓子聞之而<lb/>
　還游服而逆之請命對曰聞彊氏授甲將攻子子聞<lb/>
　諸曰弗聞子盍亦授甲無宇請從子旗曰子胡然彼<lb/>
　孺子也吾誨之猶懼其不濟吾又寵秩之其若先人<lb/>
　何子盍謂之周書曰恵不恵茂不茂康叔所以服𢎞<lb/>
　大也桓子稽顙曰頃靈福子吾猶有望遂和之如初<lb/>
　至是齊恵欒高氏皆耆酒信内多怨彊于陳鮑氏而<pb n="16a"/>　惡之夏有告陳桓子曰子旗子良將攻陳鮑亦告鮑<lb/>
　氏桓子授甲而如鮑氏遭子良醉而騁遂見文子則<lb/>
　亦授甲矣使視二子則皆將飲酒桓子曰彼雖不信<lb/>
　聞我授甲則必逐我及其飲酒也先伐諸陳鮑方睦<lb/>
　遂伐欒高氏子良曰先得公陳鮑焉往遂伐虎門晏<lb/>
　平仲端委立于虎門之外四族召之無所往其徒曰<lb/>
　助陳鮑乎曰何善焉助欒高乎曰庸愈乎然則歸乎<lb/>
　曰君伐焉歸公召之而後入公卜使王黒以靈姑銔<pb n="16b"/>　率吉請斷三尺焉而用之五月庚辰戰于稷欒高敗<lb/>
　又敗諸莊國人追之又敗諸鹿門欒施高彊來奔陳<lb/>
　鮑分其室晏子謂桓子必致諸公讓徳之主也讓之<lb/>
　謂懿徳凡有血氣皆有爭心故利不可强思義為愈<lb/>
　義利之本也藴利生孽姑使無藴乎可以滋長桓子<lb/>
　盡致諸公而請老于莒桓子召子山私具其幄幕器<lb/>
　用從者之衣屨而反棘焉子商亦如之而反其邑子<lb/>
　周亦如之而與之夫于反子成子公公孫㨗而皆益<pb n="17a"/>　其禄凡公子公孫之無禄者私分之邑國之貧約孤<lb/>
　寡者私與之粟公與桓子莒之旁邑辭穆孟姬為之<lb/>
　請高唐陳氏始大　高氏曰欒施與高彊以兵攻君<lb/>
　宫欲挾君以伐陳鮑遂與君戰不勝而出奔此罪大<lb/>
　矣春秋不書高氏非卿故也魯方通聘而受其奔亡<lb/>
　之臣非義甚矣<lb/>
秋七月季孫意如叔弓仲孫貜帥師伐莒<lb/>
　平子伐莒取郠獻俘使用人于亳社臧武仲在齊聞<pb n="17b"/>　之曰周公其不饗魯祭乎周公饗義魯無義　家氏<lb/>
　曰鞌之戰四卿俱書譏季氏以其私怒出而諸卿奔<lb/>
　走後先惟命之承非但誅其伐國誅其無君也胡氏<lb/>
　曰前已舎中軍矣曷為猶以三卿並將乎季氏毁中<lb/>
　軍四分公室擇其二三家各有其一至是季孫身為<lb/>
　主將二子各率一軍為之副則三軍固在其曰舍之<lb/>
　者特欲中分魯國之衆為已私耳以為復古則誤矣<lb/>
　襄公以來既作三軍地皆三家之土民皆三家之兵<pb n="18a"/>　每一軍出各將其所屬而公室無與焉是知雖舍中<lb/>
　軍而三卿並將舊額固存矣高氏曰三卿並將大夫<lb/>
　始張自鞌之役而卒極于此是時間晉之衰故三卿<lb/>
　帥師同伐莒見疾莒之甚欲一舉滅之而三卿擅以<lb/>
　為己功也<lb/>
戊子晉侯彪卒九月叔孫婼如晉葬晉平公<lb/>
　戊子晉平公卒鄭伯如晉及河晉人辭之游吉遂如<lb/>
　晉九月叔孫婼齊國弱宋華定衛北宫喜鄭罕虎許<pb n="18b"/>　人曹人莒人邾人滕人薛人杞人小邾人如晉葬平<lb/>
　公也鄭子皮將以幣行子産曰喪焉用幣用幣必百<lb/>
　兩百兩必千人千人至將不行不行必盡用之幾千<lb/>
　人而國不亡子皮固請以行既葬諸侯之大夫欲因<lb/>
　見新君叔孫昭子曰非禮也弗聴叔向辭之曰大夫<lb/>
　之事畢矣而又命孤孤斬焉在衰絰之中其以嘉服<lb/>
　見則喪禮未畢其以喪服見是重受弔也大夫將若<lb/>
　之何皆無辭以見子皮盡用其幣歸謂子羽曰非知<pb n="19a"/>　之實難將在行之夫子知之矣我則不足書曰欲敗<lb/>
　度縱敗禮我之謂矣夫子知度與禮矣我實縱欲而<lb/>
　不能自克也<lb/>
十有二月甲子宋公成卒<lb/>
　杜氏曰無冬史闕文<lb/>
十有一年春王二月叔弓如宋葬宋平公<lb/>
夏四月丁巳楚子䖍誘蔡侯般殺之于申楚公子棄疾<lb/>
帥師圍蔡<pb n="19b"/>　楚子在申召蔡靈侯靈侯將往蔡大夫曰王貪而無<lb/>
　信今幣重而言甘誘我也不如無往蔡侯不可三月<lb/>
　丙申楚子伏甲而饗蔡侯于申醉而執之夏四月丁<lb/>
　巳殺之刑其士七十人公子棄疾帥師圍蔡韓宣子<lb/>
　問于叔向曰楚其克乎對曰克哉蔡侯獲罪于其君<lb/>
　而不能其民天將假手于楚以斃之何故不克然肸<lb/>
　聞之不信以幸不可再也楚王奉孫呉以討于陳曰<lb/>
　將定而國陳人聴命而遂縣之今又誘蔡而殺其君<pb n="20a"/>　以圍其國雖幸而克必受其咎弗能久矣桀克有緍<lb/>
　以喪其國紂克東夷以隕其身楚小位下而亟暴于<lb/>
　二王能無咎乎天之假助不善非祚之也厚其凶惡<lb/>
　而降之罰也且譬之如天其有五材而將用之力盡<lb/>
　而敝之是以無拯不可沒振　高郵孫氏曰蔡侯般<lb/>
　弑父之賊楚子以義討之則無不可乃詐誘而殺之<lb/>
　又滅其國而有之春秋以楚子之志不在于討賊徒<lb/>
　殺人之君而利人之國故書曰楚子䖍誘蔡侯般殺<pb n="20b"/>　之陸氏纂例曰兩罪之故兩書名也陳氏曰楚子假<lb/>
　大義以號于天下放陳公子殺蔡侯于是滅陳蔡是<lb/>
　之謂討賊歟殺中國之君大夫歟高氏曰不曰戕而<lb/>
　曰殺者又見般之罪宜死也胡氏曰此討賊也雖誘<lb/>
　殺之疑若無罪春秋深惡楚子貶而稱名何也世子<lb/>
　般弑其君諸侯與通會盟十有三年矣是人類變為<lb/>
　禽獸而莫之覺也楚子若以大義倡天下奉辭致討<lb/>
　執般于蔡討其弑父之罪而在官者無赦焉討其弑<pb n="21a"/>　君之罪而在官者無赦焉殘其身瀦其宫室謀于蔡<lb/>
　衆置君而去雖古之征暴亂也不越此矣又何惡乎<lb/>
　今䖍本心欲圖其國不為討賊舉也而又挾欺毁信<lb/>
　重幣甘言詐誘其君執而殺之肆行無道貪得一時<lb/>
　流毒于後棄疾以是殺戎蠻商鞅以是紿魏將秦人<lb/>
　以是劫懐王傾危成俗天下大亂劉項之際死者十<lb/>
　九聖人深惡楚䖍而名之其慮逺矣後世誅討亂臣<lb/>
　賊子者或畏其强或幸其弱不以大義興師至用詭<pb n="21b"/>　謀詐力徼倖勝之若事之㨗反側皆懼苟其不㨗適<lb/>
　足長亂如代宗之圖思眀憲宗之紿王弁昧于春秋<lb/>
　垂戒之㫖矣<lb/>
五月甲申夫人歸氏薨<lb/>
　謝氏曰歸氏襄公妾昭公母胡女歸姓家氏曰妾母<lb/>
　僣夫人自成風以來春秋皆有譏至是始無譏非無<lb/>
　譏也僣禮之罪在僖宣後之子孫率循弊典有不足<lb/>
　責焉耳然直書其事而無隠乃所以責之也<pb n="22a"/>大蒐于比蒲<lb/>
　胡氏曰大蒐越禮也君有重喪國不廢蒐不忌君也<lb/>
　三綱君政之本君執此以御其下臣執此以事其上<lb/>
　政之大本于是乎在君有三年之戚而國不廢一日<lb/>
　之蒐則無本矣然則君有重喪喪不貳事以簡車徒<lb/>
　為非禮也乃有身從金革而無避者獨何歟曰喪不<lb/>
　貳事大比而簡車徒則廢其常可也有門庭之冦而<lb/>
　宗廟社稷之存亡係焉必從權制而無避矣伯禽服<pb n="22b"/>　喪淮夷並興至于東郊出戰之師與築城之徒同日<lb/>
　並舉惟審于緩急輕重之宜斯可矣<lb/>
仲孫貜會邾子<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>于祲祥<lb/>
　修好　家氏曰喪不貳事前既蒐于比蒲此復為祲<lb/>
　祥之會春秋皆繫之五月之下所以貶也師氏曰為<lb/>
　君者舍母喪而用蒐禮為臣者舍國喪而從<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>誓子<lb/>
　母君臣之道如此以孝治其國者然乎高氏曰魯雖<lb/>
　與邾盟以修好然而魯人之志必欲滅邾而後已此<pb n="23a"/>　<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>豈可信耶<lb/>
秋季孫意如會晉韓起齊國弱宋華亥衛北宫佗鄭罕<lb/>
虎曹人把人于厥憖<lb/>
　楚師在蔡晉荀吳謂韓宣子曰不能救陳又不能救<lb/>
　蔡物以無親晉之不能亦可知也已為盟主而不恤<lb/>
　亡國將焉用之秋會于厥憖謀救蔡也鄭子皮將行<lb/>
　子產曰行不逺不能救蔡也蔡小而不順楚大而不<lb/>
　徳天將棄蔡以壅楚盈而罰之蔡必亡矣且喪君而<pb n="23b"/>　能守者鮮矣三年王其有咎乎美惡周必復王惡周<lb/>
　矣晉人使狐父請蔡于楚弗許　許氏曰蔡能嬰城<lb/>
　堅不下楚此易助也而厥憖合天下之兵畏不敢救<lb/>
　遣使請命示之不能使狄益驕有以量中國之力而<lb/>
　卒取之此韓起之罪也卿不足書而書者中國不競<lb/>
　苟有善意斯存之矣盖自是而後春秋之譏世益畧<lb/>
　謝氏曰方是時楚人益强中國益弱故大夫將欲救<lb/>
　蔡而卒無成功而會不書救罪之也家氏曰般可討<pb n="24a"/>　而蔡不可滅也今般已死而䖍之兵猶頓于蔡城下<lb/>
　必欲乘其危亂而取之此盜賊之兵中國諸侯共起<lb/>
　而擊逐之義之所得為也為晉君者當使人諭之楚<lb/>
　責以違載書擅興兵滅與國之罪彼䖍雖頑冥不靈<lb/>
　國中猶有人豈不畏義而止而晉之用事者庸猥無<lb/>
　能乃使人卑辭為蔡請益為夷所侮辱而蔡遂滅矣<lb/>
九月己亥葬我小君齊歸<lb/>
　公不慼晉士之送葬者歸以語史趙史趙曰必為魯<pb n="24b"/>　郊侍者曰何故曰歸姓也不思親祖不歸也叔向曰<lb/>
　魯公室其卑乎君有大喪國不廢蒐有三年之喪而<lb/>
　無一日之慼國不恤喪不忌君也君無慼容不顧親<lb/>
　也國不忌君君不顧親能無卑乎殆其失國<lb/>
冬十有一月丁酉楚師滅蔡執蔡世子有以歸用之<lb/>
　十一月楚子滅蔡用隠大子于岡山申無宇曰不祥<lb/>
　五牲不相為用况用諸侯乎王必悔之楚子城陳蔡<lb/>
　不羮使棄疾為蔡公王問于申無宇曰棄疾在蔡何<pb n="25a"/>　如對曰擇子莫如父擇臣莫如君鄭莊公城櫟而寘<lb/>
　子元焉使昭公不立齊桓公城榖而寘管仲焉至于<lb/>
　今頼之臣聞五大不在邊五細不在庭親不在外羈<lb/>
　不在内今棄疾在外鄭丹在内君其少戒王曰國有<lb/>
　大城何如對曰鄭京櫟實殺曼伯宋蕭亳實殺子游<lb/>
　齊渠丘實殺無知衛蒲戚實出獻公若由是觀之則<lb/>
　害于國末大必折尾大不掉君所知也　泰山孫氏<lb/>
　曰諸侯在喪稱子此言世子有者有未立按四月<pb n="25b"/>　丁巳楚子䖍誘蔡侯般殺之于申楚公子棄疾帥師<lb/>
　圍蔡十有一月丁酉楚師滅蔡執蔡世子有以歸用<lb/>
　之有窮迫危懼以至于死此未立可知也胡氏曰内<lb/>
　入國而以其君來外入國而以其君歸皆服而以之<lb/>
　易辭也既書滅蔡矣又書執蔡世子有者世子無降<lb/>
　服之狀强執以歸而虐用之也然世子者繼世有國<lb/>
　之稱必以此稱蔡有者父母之讐不與共天下與民<lb/>
　守國效死不降至于力屈就禽虐用其身而不顧也<pb n="26a"/>　則有之為世子之道得矣陳氏曰均之為滅國也嘗<lb/>
　臣之矣書曰以沈子嘉歸殺之未嘗臣之也書曰執<lb/>
　蔡世子有以歸用之高氏曰蔡本中國之諸侯乃背<lb/>
　中國而即楚人必以楚人為可恃也今蔡侯既為楚<lb/>
　人所誘而殺之又從而滅其國其世子有又為所執<lb/>
　而虐用之以絶其世然則楚人何補于蔡哉此萬世<lb/>
　人君之戒也徐氏曰君以此始亦以此終陳蔡首倡<lb/>
　列國甘心從楚可謂不義不旋踵間皆為楚滅亦以<pb n="26b"/>　此終者也<lb/>
十有二年春齊高偃帥師納北燕伯于陽<lb/>
　因其衆也　榖梁氏曰納者内不受也杜氏曰不言<lb/>
　于燕未得國都大東萊吕氏曰北燕不名劉質夫以<lb/>
　謂與襄二十五年衛侯入于夷儀同盖國其國非臣<lb/>
　下所當逐入于夷儀納于陽不名以正其君臣之分<lb/>
　也<lb/>
三月壬申鄭伯嘉卒<pb n="27a"/>　鄭簡公卒將為葬除及游氏之廟將毁焉子大叔使<lb/>
　其除徒執用以立而無庸毁曰子產過女而問何故<lb/>
　不毁乃曰不忍廟也諾將毁矣既如是子產乃使辟<lb/>
　之司墓之室有當道者毁之則朝而塴弗許則日中<lb/>
　而塴子大叔請毁之曰無若諸侯之賓何子產曰諸<lb/>
　侯之賓能來會吾喪豈憚日中無損于賓而民不害<lb/>
　何故不為遂弗許毁日中而葬君子謂子產于是乎<lb/>
　知禮禮無毁人以自成也<pb n="27b"/>夏宋公使華定來聘<lb/>
　通嗣君也<lb/>
公如晉至河乃復<lb/>
　齊侯衛侯鄭伯如晉朝嗣君也公如晉至河乃復取<lb/>
　鄭之役莒人愬于晉晉有平公之喪未之治也故辭<lb/>
　公晉侯享諸侯子産相鄭伯辭于享請免喪而後<lb/>
　聽命晉人許之晉侯以齊侯宴中行穆子相投壺晉<lb/>
　侯先穆子曰有酒如淮有肉如坁寡君中此為諸侯<pb n="28a"/>　師中之齊侯舉矢曰有酒如澠有肉如陵寡人中此<lb/>
　與君代興亦中之伯瑕謂穆子曰子失辭吾固師諸<lb/>
　侯矣壺何為焉其以中儁也齊君弱吾君歸弗來矣<lb/>
　穆子曰吾軍帥强禦卒乘競勸今猶古也齊將何事<lb/>
　公孫傁趨進曰日旰君勤可以出矣以齊侯出<lb/>
五月葬鄭簡公<lb/>
楚殺其大夫成熊<lb/>
　楚子謂成虎若敖之餘也遂殺之或譛成虎于楚子<pb n="28b"/>　成虎知之而不能行　左氏曰書楚殺其大夫成虎<lb/>
　懐寵也家氏曰䖍以猜忌殺無罪之大夫故以累上<lb/>
　書成熊懐寵耽禄見幾不作以及于難亦有責焉<lb/>
秋七月<lb/>
冬十月公子憖出奔齊<lb/>
　季平子立而不禮于南蒯南蒯謂子仲吾出季氏而<lb/>
　歸其室于公子更其位我以費為公臣子仲許之南<lb/>
　蒯語叔仲穆子且告之故季悼子之卒也叔孫昭子<pb n="29a"/>　以再命為卿及平子伐莒克之更受三命叔仲子欲<lb/>
　構二家謂平子曰三命踰父兄非禮也平子曰然故<lb/>
　使昭子昭子曰叔孫有家禍殺適立庶故婼也及此<lb/>
　若因禍以斃之則聞命矣若不廢君命則固有著矣<lb/>
　昭子朝而命吏曰婼將與季氏訟書辭無頗季孫懼<lb/>
　而歸罪于叔仲子故叔仲小南蒯公子憖謀季氏憖<lb/>
　告公而遂從公如晉南蒯懼不克以費叛如齊子仲<lb/>
　還及衛聞亂逃介而先及郊聞費叛遂奔齊南蒯之<pb n="29b"/>　將叛也其鄉人或知之過之而歎且言曰恤恤乎湫<lb/>
　乎攸乎深思而淺謀邇身而逺志家臣而君圖有人<lb/>
　矣哉南蒯枚筮之遇坤之比曰黄裳元吉以為大吉<lb/>
　也示子服恵伯曰即欲有事何如恵伯曰吾嘗學此<lb/>
　矣忠信之事則可不然必敗外强内温忠也和以率<lb/>
　貞信也故曰黄裳元吉黄中之色也裳下之飾也元<lb/>
　善之長也中不忠不得其色下不共不得其飾事不<lb/>
　善不得其極外内倡和為忠率事以信為共供養三<pb n="30a"/>　徳為善非此三者弗當且夫易不可以占險將何事<lb/>
　也且可飾乎中美能黄上美為元下美則裳參成可<lb/>
　筮猶有闕也筮雖吉未也將適費飲鄉人酒鄉人或<lb/>
　歌之曰我有圃生之杞乎從我者子乎去我者鄙乎<lb/>
　倍其鄰者恥乎已乎已乎非吾黨之士乎平子欲使<lb/>
　昭子逐叔仲小小聞之不敢朝昭子命吏謂小待政<lb/>
　于朝曰吾不為怨府　髙氏曰季氏之臣南蒯將去<lb/>
　季氏而立憖不克而以費叛遂奔齊是以君子譏其<pb n="30b"/>　妄而哀其志也陳氏曰季氏之出其君有以也則憖<lb/>
　有奔焉爾<lb/>
楚子伐徐<lb/>
　楚子狩于州來次于潁尾使蕩侯潘子司馬督囂尹<lb/>
　午陵尹喜帥師圍徐以懼吳楚子次于乾谿以為之<lb/>
　援雨雪王皮冠秦復陶翠被豹舄執鞭以出僕析父<lb/>
　從右尹子革夕王見之去冠被舍鞭與之語曰昔我<lb/>
　先王熊繹與吕伋王孫牟燮父禽父並事康王四國<pb n="31a"/>　皆有分我獨無有今吾使人于周求鼎以為分王其<lb/>
　與我乎對曰與君王哉昔我先王熊繹辟在荆山篳<lb/>
　路藍縷以處草莽䟦涉山林以事天子唯是桃弧棘<lb/>
　矢以共禦王事齊王舅也晉及魯衛王母弟也楚是<lb/>
　以無分而彼皆有今周與四國服事君王將唯命是<lb/>
　從豈其愛鼎王曰昔我皇祖伯父昆吾舊許是宅今<lb/>
　鄭人貪頼其田而不我與我若求之其與我乎對曰<lb/>
　與君王哉周不愛鼎鄭敢愛田王曰昔諸侯逺我而<pb n="31b"/>　畏晉今我大城陳蔡不羮賦皆千乘子與有勞焉諸<lb/>
　侯其畏我乎對曰畏君王哉是四國者専足畏也又<lb/>
　加之以楚敢不畏君王哉工尹路請曰君王命剥圭<lb/>
　以為鏚秘敢請命王入視之析父謂子革吾子楚國<lb/>
　之望也今與王言如響國其若之何子革曰摩厲以<lb/>
　須王出吾刃將斬矣王出復語左史倚相趨過王曰<lb/>
　是良史也子善視之是能讀三墳五典八索九丘對<lb/>
　曰臣嘗問焉昔穆王欲肆其志周行天下將皆必有<pb n="32a"/>　車轍馬跡焉祭公謀父作祁招之詩以止王心王是<lb/>
　以獲沒于祗宫臣問其詩而不知也若問逺焉其焉<lb/>
　能知之王曰子能乎對曰能其詩曰祈招之愔愔式<lb/>
　昭徳音思我王度式如玉式如金形民之力而無醉<lb/>
　飽之心王揖而入饋不食寢不寐數日不能自克以<lb/>
　及于難　髙氏曰徐呉姻國也楚人疾吳故遷怒于<lb/>
　徐既執其君又伐其國<lb/>
晉伐鮮虞<pb n="32b"/>　晉荀吳偽會齊師者假道于鮮虞遂入昔陽秋八月<lb/>
　壬午滅肥以肥子綿臯歸至是晉伐鮮虞因肥之役<lb/>
　也　陳氏曰内晉也晉主諸夏之盟春秋之外秦以<lb/>
　晉故也外鄭亦以晉故也則其内晉何晉之君卿無<lb/>
　中國之志也楚䖍弑君之賊也而執齊慶封放陳招<lb/>
　殺蔡侯般假討賦之名以盟諸夏而晉連年有事于<lb/>
　狄鮮虞吳之入郢於越入吳晉猶圍鮮虞也詳于狄<lb/>
　事而不詳于楚則晉無中國之志也于是狄晉蘇氏<pb n="33a"/>　曰楚滅陳蔡而晉不救力誠不能君子不罪也能伐<lb/>
　鮮虞而不救陳蔡非力不足也棄諸侯也故春秋貶<lb/>
　之胡氏曰楚奉孫吳討陳因以滅陳誘蔡般殺之因<lb/>
　以滅蔡晉人視其殘虐莫能救則亦已矣而效其所<lb/>
　為以伐人國是名盟主而實寇亂也人之所以為人<lb/>
　亦以信義而已矣一失則為禽獸而不齒於列邦禽<lb/>
　獸逼人人將相食自春秋末世至于六國亡秦變詐<lb/>
　並興傾危成俗河决魚爛皆失信棄義之眀驗也此<pb n="33b"/>　春秋制治未亂之意　愚按晉之不競久矣春秋至<lb/>
　此望晉亦淺矣不應責之如是深也疑有闕文<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷三十五<lb/>
</p>

  </div>
            <div>
                <head>春秋闕疑卷三十六</head>
    <p>
<pb n="1a"/>欽定四庫全書<lb/>
　春秋闕疑卷三十六　　　　元　鄭玉　撰<lb/>
十有三年春叔弓帥師圍費<lb/>
　叔弓圍費弗克敗焉平子怒令見費人執之以為囚<lb/>
　俘冶區夫曰非也若見費人寒者衣之饑者食之為<lb/>
　之令主而共其乏困費來如歸南氏亡矣民將叛之<lb/>
　誰與居邑若憚之以威懼之以怒民疾而叛為之聚<lb/>
　也若諸侯皆然費人無歸不親南氏將焉入矣平子<pb n="1b"/>　從之費人叛南氏十四年南蒯之將叛也盟費人司<lb/>
　徒老祁慮癸偽廢疾使請于南蒯曰臣願受盟而疾<lb/>
　興若以君靈不死請待間而盟許之二子因民之欲<lb/>
　叛也請朝衆而盟遂劫南蒯曰羣臣不忘其君畏子<lb/>
　以及今三年聽命矣子若弗圖費人不忍其君將不<lb/>
　能畏子矣子何所不逞欲請送子請期五日遂奔齊<lb/>
　蒯侍飲酒于景公公曰叛夫對曰臣欲張公室也子<lb/>
　韓晳曰家臣而欲張公室罪莫大焉司徒老祁慮癸<pb n="2a"/>　來歸費齊侯使鮑文子致之　陸氏微㫖曰凡家臣<lb/>
　以邑叛悉不書叛之人名何也曰家臣微賤名不合<lb/>
　登于史册也但書大夫圍之則邑叛可知矣且罪大<lb/>
　夫無政而使家臣得專邑而叛也克之不書本非它<lb/>
　國之邑也胡氏曰費内邑也命正卿為主將舉大衆<lb/>
　圍其城若敵國然者家臣强大夫弱也語不云乎有<lb/>
　一言而可以終身行之者乎己所不欲勿施于人所<lb/>
　惡于下者母以事上也所惡于上者母以使下也然<pb n="2b"/>　後家齊而國治矣季孫意如以所惡于下者事其上<lb/>
　而不忠于其君以所惡于上者使其下而不禮于其<lb/>
　臣出乎爾者反乎爾宜南蒯之及此也春秋之法不<lb/>
　書内叛反求諸已而已矣其書圍費欲著其實不沒<lb/>
　之也謝氏曰周之衰也其始諸侯制天子其次大夫<lb/>
　制諸侯又其次家臣制大夫劉氏意林曰使周之王<lb/>
　母廢文武之法母過失之道諸侯雖大國孰敢慢其<lb/>
　上諸侯必母僭天子其大夫孰陵大夫必母脅其君<pb n="3a"/>　其陪臣孰叛魯之不正相承非一日之積矣衆人之<lb/>
　治則以謂茍君君臣臣焉可矣王者之術必將曰君<lb/>
　不君則臣不臣父不父則子不子正已而物正此之<lb/>
　謂王者之術<lb/>
夏四月楚公子比自晉歸于楚弑其君䖍于乾谿<lb/>
　楚子之為令尹也殺大司馬薳掩而取其室及即位<lb/>
　奪薳居田遷許而質許圍蔡洧有寵于王王之滅蔡<lb/>
　也其父死焉王使與于守而行申之㑹越大夫戮焉<pb n="3b"/>　王奪鬭韋龜中犨又奪成然邑而使為郊尹蔓成然<lb/>
　故事蔡公故薳氏之族及薳居許圍蔡洧蔓成然皆<lb/>
　王所不禮也因羣喪職之族啟越大夫常壽過作亂<lb/>
　圍固城克息舟城而居之觀起之死也其子從在蔡<lb/>
　事朝吳曰今不封蔡蔡不封矣我請試之以蔡公之<lb/>
　命召子干子晳及郊而告之情强與之盟入襲蔡蔡<lb/>
　公將食見之而逃觀從使子干食坎用牲加書而速<lb/>
　行已徇于蔡曰蔡公召二子將納之與之盟而遣之<pb n="4a"/>　矣將師而從之蔡人聚將執之辭曰失賊成軍而殺<lb/>
　余何益乃釋之朝吳曰二三子若能死亡則如違之<lb/>
　以待所濟若求安定則如與之以濟所欲且違上何<lb/>
　適而可衆曰與之乃奉蔡公召二子而盟于鄧依陳<lb/>
　蔡人以國楚公子比公子黒肱公子棄疾蔓成然蔡<lb/>
　朝吳帥陳蔡不羮許葉之師因四族之徒以入楚及<lb/>
　郊陳蔡欲為名故請為武軍蔡公知之曰欲速且役<lb/>
　病矣請藩而已乃藩為軍蔡公使須務牟與史禆先<pb n="4b"/>　入因正僕人殺太子禄及公子罷敵公子比為王公<lb/>
　子黒肱為令尹次于魚陂公子棄疾為司馬先除王<lb/>
　宫使觀從從師于乾谿而遂告之且曰先歸復所後<lb/>
　者劓師及訾梁而潰王聞羣公子之死也自投于車<lb/>
　下曰人之愛子也亦如余乎侍者曰甚焉小人老而<lb/>
　無子知擠于溝壑矣王曰余殺人子多矣能無及此<lb/>
　乎右尹子革曰請待于郊以聽國人王曰衆怒不可<lb/>
　犯也曰若入于大都而乞師于諸侯以聽大國之圖<pb n="5a"/>　君也王曰大福不再祗取辱焉然丹乃歸于楚王沿<lb/>
　夏將欲入鄢芋尹無宇之子申亥曰吾父再奸王命<lb/>
　王弗誅惠孰大焉君不可忍惠不可棄吾其從王乃<lb/>
　求王遇諸棘闈以歸夏五月癸亥王縊于芋尹申亥<lb/>
　氏申亥以其二女殉而葬之初楚子之為令尹也為<lb/>
　王旌以田芋尹無宇斷之曰一國兩君其誰堪之及<lb/>
　即位為章華之宫納亡人以實之無宇之閽人入焉<lb/>
　無宇執之有司弗與曰執人于王宫其罪大矣執而<pb n="5b"/>　謁諸王王將飲酒無宇辭曰天子經畧諸侯正封古<lb/>
　之制也封畧之内何非王土食土之毛誰非君民故<lb/>
　詩曰普天之下莫非王土率土之濵莫非王臣天有<lb/>
　十日人有十等下所以事上上所以共神也故王臣<lb/>
　公公臣大夫大夫臣士士臣皁皁臣輿輿臣𨽻𨽻臣<lb/>
　僚僚臣僕僕臣䑓馬有圉牛有牧以待百事今有司<lb/>
　曰女胡執人于王宫將焉執之周文王之法曰有亡<lb/>
　荒閱所以得天下也吾先君文王作僕區之法曰盗<pb n="6a"/>　所隠器與盗同罪所以封汝也若從有司是無所執<lb/>
　逃臣也逃而舍之是無陪臺也王事無乃闕乎昔武<lb/>
　王數紂之罪以告諸侯曰紂為天下逋逃主萃淵藪<lb/>
　故夫致死焉君王始求諸侯而則紂無乃不可乎若<lb/>
　以二文之法取之盗有所在矣王曰取而臣以往盗<lb/>
　有寵未可得也遂赦之　穀梁氏曰自晉晉有奉焉<lb/>
　爾薛氏曰比以䖍出歸而弑䖍則其歸為篡也高氏<lb/>
　曰雖棄疾脅比而立靈王自縊而死若比不從棄疾<pb n="6b"/>　之脅則靈王未必死以此言之棄疾不得比之勢則<lb/>
　無以濟其亂比見利而動遽欲為君則成楚靈之弑<lb/>
　者乃比也盖是時比當效死不立而既立矣又烏得<lb/>
　避是名哉若使人受其名已享其利則後世姦人苟<lb/>
　有藉口以濟其私者莫不皆置其力焉故聖人正名<lb/>
　比之弑君所以絶後世姦人之禍也雖然比之歸也<lb/>
　䖍猶在楚其不言入何也觀從召之楚人與之楚人<lb/>
　不拒則比之歸無難也陳氏曰靈王之弑棄疾為之<pb n="7a"/>　也比立而弑君則比蒙首惡之名胡氏曰昭元年楚<lb/>
　䖍弑立比出奔晉十三年比歸而䖍縊于棘圍則比<lb/>
　未嘗一日北面事䖍為之臣䖍又弑立固非比之君<lb/>
　而書曰比弑其君䖍何也凡去國出奔而君不以為<lb/>
　臣則晉于欒盈是也臣不以為君則公子鱄于衛是<lb/>
　也若去國雖乆而爵禄有列于朝出入有詔于國不<lb/>
　掃其墳墓不收其田里不係纍其宗族即君臣之分<lb/>
　猶在也比雖奔晉而晉人以羇待比以國底禄固楚<pb n="7b"/>　之亡公子也楚又未嘗錮之如晉之于欒盈比又未<lb/>
　嘗不向楚而坐如子鮮之于衛安得以為比非楚臣<lb/>
　而䖍非比之君乎春秋書比弑其君䖍明于君臣之<lb/>
　義也家氏曰䖍非篡國之賊乎始䖍之篡有能仗大<lb/>
　義而殺之求郟敖之後立之則殺者為義篡者為賊<lb/>
　從州吁無知之討例可也及今而後殺之又代君其<lb/>
　處其得謂之討賊乎盖賊可討而不可代也代之則<lb/>
　與之俱為簒弑之人春秋之義必有所不容矣<pb n="8a"/>楚公子棄疾殺公子比<lb/>
　觀從謂子干曰不殺棄疾雖得國猶受禍也子干曰<lb/>
　余不忍也子玊曰人將忍子吾不忍俟也乃行國毎<lb/>
　夜駭曰王入矣乙卯夜棄疾使周走而呼曰王至矣<lb/>
　國人大驚使蔓成然走告子干子晳曰王至矣國人<lb/>
　殺君司馬將來矣君若早自圖也可以無辱衆怒如<lb/>
　水火焉不可為謀又有呼而走至者曰衆至矣二子<lb/>
　皆自殺丙辰棄疾即位名曰熊居葬子干于訾實訾<pb n="8b"/>　敖殺囚衣之王服而流諸漢乃取而葬之以靖國人<lb/>
　使子旗為令尹平王封陳蔡復遷邑致羣賂施舍寛<lb/>
　民宥罪舉職召觀從王曰唯爾所欲對曰臣之先佐<lb/>
　開卜乃使為卜尹他年芋尹申亥以王柩告乃改葬<lb/>
　之初靈王卜曰余尚得天下不吉投龜詬天而呼曰<lb/>
　是區區者而不余畀余必自取之民患王之無厭也<lb/>
　故從亂如歸初共王無冡適有寵子五人無適立焉<lb/>
　乃大有事于羣望而祈曰請神擇于五人者使主社<pb n="9a"/>　稷乃徧以璧見于羣望曰當璧而拜者神所立也誰<lb/>
　敢違之既乃與巴姬宻埋璧于大室之庭使五人齊<lb/>
　而長入拜康王跨之靈王肘加焉子干子晳皆逺之<lb/>
　平王弱抱而入再拜皆厭紐鬬韋龜屬成然焉且曰<lb/>
　棄禮違命楚其危哉子干歸韓宣子問于叔向曰子<lb/>
　干其濟乎對曰難宣子曰同惡相求如市賈焉何難<lb/>
　對曰無與同好誰與同惡取國有五難有寵而無人<lb/>
　一也有人而無主二也有主而無謀三也有謀而無<pb n="9b"/>　民四也有民而無徳五也子干在晉十三年矣晉楚<lb/>
　之從不聞達者可謂無人族盡親叛可謂無主無釁<lb/>
　而動可謂無謀為羇終世可謂無民亡無愛徴可謂<lb/>
　無徳王虐而不忌楚君子干渉五難以弑舊君誰能<lb/>
　濟之有楚國者其棄疾乎君陳蔡城外屬焉苛慝不<lb/>
　作盗賊伏隠私欲不違民無怨心先神命之國民信<lb/>
　之芉姓有亂必季實立楚之常也獲神一也有民二<lb/>
　也令徳三也寵貴四也居常五也有五利以去五難<pb n="10a"/>　誰能害之子干之官則右尹也數其貴寵則庶子也<lb/>
　以神所命則又逺之其貴亡矣其寵棄矣民無懷焉<lb/>
　國無與焉將何以立宣子曰齊桓晉文不亦是乎對<lb/>
　曰齊桓衛姬之子也而有寵于僖有鮑叔牙賔須無<lb/>
　隰朋以為輔佐有莒衛以為外主有國高以為内主<lb/>
　從善如流下善齊肅不蔵賄不從欲施舍不倦求善<lb/>
　不厭是以有國不亦宜乎我先君文公狐季姬之子<lb/>
　也有寵于獻好學而不貳生十七年有士五人有先<pb n="10b"/>　大夫子餘子犯以為腹心有魏犨賈佗以為股肱有<lb/>
　齊宋秦楚以為外主有欒郤狐先以為内主亡十九<lb/>
　年守志彌篤惠懷棄民民從而與之獻無異親民無<lb/>
　異望天方相晉將何以代文此二君者異于子干共<lb/>
　有寵子國有奥主無施于民無援于外去晉而不送<lb/>
　歸楚而不逆何以冀國　胡氏曰棄疾立比為王而<lb/>
　已為司馬固君比矣而又殺之則宜書曰棄疾弑其<lb/>
　君比而曰殺公子比何也初子干歸自晉觀從假棄<pb n="11a"/>　疾命而召之來則來坎牲加書而强之盟則盟帥四<lb/>
　族衆而使之入楚則入殺太子禄而立之為王則王<lb/>
　周走而呼于國中謂衆怒如水火而逼之自殺則自<lb/>
　殺其行止遲速去就死生皆觀從與國人所為而比<lb/>
　未嘗可否之也安得為棄疾之君乎謝氏曰比國之<lb/>
　逆臣也殺不以討賊之辭棄疾與比同惡相濟者也<lb/>
　比既據國害君棄疾復争位殺比二人者其逆同其<lb/>
　罪均故棄疾殺比不以討賊之辭與之也比䖍之弟<pb n="11b"/>　棄疾比之弟棄疾比皆稱公子以明楚靈之禍起于<lb/>
　宗族也<lb/>
秋公㑹劉子晉侯齊侯宋公衛侯鄭伯曹伯莒子邾子<lb/>
滕子薛伯杞伯小邾子于平丘<lb/>
　晉成虒祁諸侯朝而歸者皆有貳心為取郠故晉將<lb/>
　以諸侯來討叔向曰諸侯不可以不示威乃並徵㑹<lb/>
　告于吳秋晉侯㑹吳子于良水道不可吳子辭乃還<lb/>
　七月丙寅治兵于邾南甲車四千乘羊舌鮒攝司馬<pb n="12a"/>　遂合諸侯于平丘子産子太叔相鄭伯以㑹叔鮒求<lb/>
　貨于衛淫芻蕘者衛人使屠伯饋叔向羮與一篋錦<lb/>
　曰諸侯事晉未敢攜貳况衛在君之宇下而敢有異<lb/>
　志芻蕘者異于他日敢請之叔向受羮反錦曰晉有<lb/>
　羊舌鮒者瀆貨無厭亦將及矣為此役也子若以君<lb/>
　命賜之其已客從之未退而禁之　胡氏曰方是時<lb/>
　楚人横暴陵蔑中華在宋之盟争晉先歃及虢之㑹<lb/>
　仍讀舊書遂召諸侯為申之舉遷頼于鄢縣陳滅蔡<pb n="12b"/>　此乃敵國外患臨深履薄恐懼省戒之時其君當倚<lb/>
　于法家拂士以徳修國政其臣當急于責難陳善以<lb/>
　禮格君心内結夏盟外攘僣亂復悼公之業若弗暇<lb/>
　也今乃施施然安于不競無憤恥自强之志惟宫室<lb/>
　臺榭是崇是飾及諸侯皆貳顧欲示威徵㑹而以兵<lb/>
　甲耀之不亦末乎春秋之法制治于未亂保邦于未<lb/>
　危貴事之豫恥以茍成而不要諸道者也是以深惡<lb/>
　此㑹如下文所貶云陳氏曰晉之合諸侯由是止鄟<pb n="13a"/>　陵之㑹參盟復作晉非盟主矣<lb/>
八月甲戌同盟于平丘公不與盟<lb/>
　晉人將尋盟齊人不可晉侯使叔向告劉獻公曰抑<lb/>
　齊人不盟若之何對曰盟以底信君苟有信諸侯不<lb/>
　貳何患焉告之以文辭董之以武師雖齊不許君庸<lb/>
　多矣天子之老請帥王賦元戎十乘以先啟行遲速<lb/>
　唯君叔向告于齊曰諸侯求盟已在此矣今君弗利<lb/>
　寡君以為請對曰諸侯討貳則有尋盟若皆用命何<pb n="13b"/>　盟之尋叔向曰國家之敗有事而無業事則不經有<lb/>
　業而無禮經則不序有禮而無威序則不共有威而<lb/>
　不昭共則不明不明棄共百事不終所由傾覆也是<lb/>
　故明王之制使諸侯歳聘以志業間朝以講禮再朝<lb/>
　而㑹以示威再㑹而盟以顯昭明志業于好講禮于<lb/>
　等示威于衆昭明于神自古以來未之或失也存亡<lb/>
　之道恒由是興晉禮主盟懼有不治奉承齊犧而布<lb/>
　諸君求終事也君曰余必廢之何齊之有唯君圖之<pb n="14a"/>　寡君聞命矣齊人懼對曰小國言之大國制之敢不<lb/>
　聴從既聞命矣敬共以往遲速唯君叔向曰諸侯有<lb/>
　間矣不可以不示衆八月辛未治兵建而不斾壬申<lb/>
　復斾之諸侯畏之甲戌同盟于平丘齊服也令諸侯<lb/>
　日中造于除癸酉退朝子産命外僕速張于除子太<lb/>
　叔止之使待明日及夕子産聞其未張也使速往乃<lb/>
　無所張矣及盟子産争承曰昔天子班貢輕重以列<lb/>
　列尊貢重周之制也卑而貢重者甸服也鄭伯男也<pb n="14b"/>　而使從公侯之貢懼弗給也敢以為請諸侯靖兵好<lb/>
　以為事行理之命無月不至貢之無藝小國有闕所<lb/>
　以得罪也諸侯修盟存小國也貢獻無極亡可待也<lb/>
　存亡之制將在今矣自日中以争至于昏晉人許之<lb/>
　既盟子太叔咎之曰諸侯若討其可瀆乎子産曰晉<lb/>
　政多門貳偷之不暇何暇討國不競亦陵何國之為<lb/>
　邾人莒人愬于晉曰魯朝夕伐我幾亡矣我之不共<lb/>
　魯故之以晉侯不見公使叔向來辭曰諸侯將以甲<pb n="15a"/>　戌盟今寡君知不得事君矣請君無勤子服惠伯對<lb/>
　曰君信蠻夷之訢以絶兄弟之國棄周公之後亦唯<lb/>
　君寡君聞命矣叔向曰寡君有甲車四千乘在雖以<lb/>
　無道行之必可畏也况其率道其何敵之有牛雖瘠<lb/>
　僨于豚上其畏不死南蒯子仲之憂其庸可棄乎若<lb/>
　奉晉之衆用諸侯之師因邾莒杞鄫之怒以討魯罪<lb/>
　間其二憂何求而弗克魯人懼聽命甲戌同盟于平<lb/>
　丘齊服也公不與盟　胡氏曰書同盟者劉子與盟<pb n="15b"/>　也㑹與盟同地再書平丘者書之重辭之複其中必<lb/>
　有美惡焉見行事之深切著明故辭繁而不殺也主<lb/>
　盟中國奉承齊犠而矜其威力恐廹諸侯求逞私忿<lb/>
　間其憂疑如此盟者流及戰國強衆相誇恫疑恐喝<lb/>
　恣行陵暴死者十九積習所至有自來矣詞繁不殺<lb/>
　則惡其競力不道為後世鑒也臣子之于君父隠諱<lb/>
　其恥禮也十二國㑹于平丘公獨見辭不得與盟斯<lb/>
　亦可恥矣曷為直書其事而不隐也晉主此盟徳則<pb n="16a"/>　不競而矜兵甲之威肆挾持之術以諸侯上要天子<lb/>
　之老而㰱血無禮義忠信誠慤之心而以威詐涖之<lb/>
　得不與焉幸也　愚按平丘之盟晉政不競霸業遂<lb/>
　衰中國之恥也故魯以不得與盟為幸若夫邾莒之<lb/>
　愬則魯亦不能無罪焉故程子曰辭公不使與盟雖<lb/>
　欲辱公然得不與同盟之罪實為幸也<lb/>
晉人執季孫意如以歸<lb/>
　晉人執季孫意如以幕蒙之使狄人守之司鐸射懷<pb n="16b"/>　錦奉壺飲氷以蒲伏焉守者御之乃與之錦而入晉<lb/>
　人以平子歸子服湫從　胡氏曰稱人以執非霸討<lb/>
　也自文公以來公室微弱三家專魯而季氏罪之首<lb/>
　也宿及意如尤為强逼元年伐莒疆鄆十年伐莒取<lb/>
　郠中分魯國以自封殖而使其君民食于家其不臣<lb/>
　甚矣何以為非霸討乎晉人若按邾莒所愬有無之<lb/>
　状䆒南蒯子仲奔叛之因告于諸侯以其罪執之請<lb/>
　于天子以大義廢之選于魯卿更意如之位收歛私<pb n="17a"/>　邑為宫室之民使政令在君三家臣順則方伯之職<lb/>
　修矣徒以邾莒之言曰我之不共魯故之以遂辭魯<lb/>
　君而執意如則是意在貨財而不責其無君臣之義<lb/>
　也何得為霸討乎稱人以執罪晉之偷也<lb/>
公至自㑹<lb/>
蔡侯廬歸于蔡陳侯吳歸于陳<lb/>
　楚之滅蔡也靈王遷許胡沈道房申于荆焉平王即<lb/>
　位既封陳蔡而皆復之隠大子之子廬歸于蔡悼大<pb n="17b"/>　子之子吳歸于陳　謝氏曰二嗣前非諸侯至此始<lb/>
　立故書名胡氏曰歸者順辭也陳蔡昔皆滅矣不稱<lb/>
　復歸者不與楚䖍之得滅也其稱歸于者國其所宜<lb/>
　歸也廬與吳皆亡世子之子也而棄疾封之可謂有<lb/>
　奉矣不言自楚者不與楚子之得封也其稱侯者位<lb/>
　其所固有也陳列聖之後蔡王室之親見滅于楚䖍<lb/>
　而諸侯不能救復封于棄疾而諸侯不能與是以夷<lb/>
　狄制諸夏也聖人至是懼之甚盖有不得已焉制春<pb n="18a"/>　秋為後法大要皆天子之事也其義則以公天下為<lb/>
　心興滅國繼絶世異于自私其身欲擅而有之者也<lb/>
　故書法如此為天下國家而不封建欲望先王之治<lb/>
　難矣<lb/>
冬十月葬蔡靈公<lb/>
公如晉至河乃復<lb/>
　公如晉荀吳謂韓宣子曰諸侯相朝講舊好也執其<lb/>
　卿而朝其君有不好焉不如辭之乃使士景伯辭公<pb n="18b"/>　于河<lb/>
吳滅州來<lb/>
　楚師還自徐吳人敗諸豫章獲其五帥至是吳滅州<lb/>
　來令尹子旗請伐吳王弗許曰吾未撫民人未事鬼<lb/>
　神未修守備未定國家而用民力敗不可悔州來在<lb/>
　吳猶在楚也子姑待之　蘇氏曰州來楚之附庸高<lb/>
　氏曰成六年吳入州來蓋本楚屬也至是取之盡殺<lb/>
　其吏民無道之甚故稱滅焉春秋詳楚伐吳畧吳伐<pb n="19a"/>　楚而志其甚者滅州來是也<lb/>
十有四年春意如至自晉<lb/>
　季孫猶在晉子服惠伯私于中行穆子曰魯事晉何<lb/>
　以不如夷之小國魯兄弟也土地猶大所命能具若<lb/>
　為夷棄之使事齊楚其何瘳于晉親親與大賞共罰<lb/>
　否所以為盟主也子其圖之諺曰臣一主二吾豈無<lb/>
　大國穆子告韓宣子且曰楚滅陳蔡不能救而為夷<lb/>
　執親將焉用之乃歸季孫惠伯曰寡君未知其罪合<pb n="19b"/>　諸侯而執其老若猶有罪死命可也若曰無罪而惠<lb/>
　免之諸侯不聞是逃命也何免之為請從君惠于㑹<lb/>
　宣子患之謂叔向曰子能歸季孫乎對曰不能鮒也<lb/>
　能乃使叔魚見季孫曰昔鮒也得罪于晉君自歸于<lb/>
　魯君微武子之賜不至于今雖獲歸骨于晉猶子則<lb/>
　肉之敢不盡情歸子而不歸鮒也聞諸吏將為子除<lb/>
　館于西河其若之何且泣平子懼先歸惠伯待禮<lb/>
　高氏曰魯大夫執則致行父之不至從公也意如不<pb n="20a"/>　書族前見也夫晉之始執季孫為乏邾莒之供而非<lb/>
　有扶弱擊強之義也及其歸之又以土地猶大所命<lb/>
　能具而非有不能救蔡為夷執親之悔也然則晉人<lb/>
　喜怒皆以利𤼵其勸沮皆以利行違道甚矣故平丘<lb/>
　之㑹深加貶斥自是而後諸侯不合二十餘年至于<lb/>
　召陵又以賄敗以十有八國諸侯之衆而書侵楚以<lb/>
　陋之于是晉日益衰外攜内叛不復振矣夫利之能<lb/>
　敗人國家一至于此春秋之所深戒而季氏富于周<pb n="20b"/>　公遂能以利幸脫之禍尤聖人之所深疾也家氏曰<lb/>
　春秋書公如晉至河乃復繼書意如至自晉見魯君<lb/>
　與意如相出入于晉也傳謂意如譖其君使不得遂<lb/>
　于晉此其實也如晉昭辭公于㑹而執意如人猶冀<lb/>
　其明正強臣專兵之討俄而得釋季氏愈張魯君愈<lb/>
　削乾侯之禍作矣<lb/>
三月曹伯滕卒<lb/>
夏四月<pb n="21a"/>秋葬曹武公<lb/>
八月莒子去疾卒冬莒殺其公子意恢<lb/>
　秋八月莒著丘公卒郊公不慼國人弗順欲立著丘<lb/>
　公之弟庚輿蒲餘侯惡公子意恢而善于庚輿郊公<lb/>
　惡公子鐸而善于意恢公子鐸因蒲餘侯而與之謀<lb/>
　曰爾殺意恢我出君而納庚輿許之冬十二月蒲餘<lb/>
　侯兹夫殺莒公子意恢郊公奔齊公子鐸逆庚輿于<lb/>
　齊齊隰黨公子鉏送之有賂田　家氏曰郊公以子<pb n="21b"/>　代父正也庚輿以弟繼兄篡也蒲餘侯首亂者也公<lb/>
　子意恢君之黨必莒之舊臣也蒲餘侯與公子鐸比<lb/>
　而為亂殺意恢逐郊公逆庚輿于齊而立之意恢之<lb/>
　死為君故耳春秋不書郊公之奔庚輿之入郊公不<lb/>
　能君庚輿由是篡也繼莒子卒而書意恢死意恢受<lb/>
　託孤之寄而不能其事者也君在喪而已為政國之<lb/>
　安危休戚于是乎寄郊公居喪不慼而不能正之以<lb/>
　禮蒲餘與鐸謀為亂而不能豫為之防身雖為國而<pb n="22a"/>　死何益哉故不書死難而書見殺曹莒無大夫故不<lb/>
　書大夫　愚謂公子鐸鼓禍之尤也<lb/>
十有五年春王正月吳子夷末卒<lb/>
二月癸酉有事于武宫籥入叔弓卒去樂卒事<lb/>
　春將禘于武公戒百官梓慎曰禘之日其有咎乎吾<lb/>
　見赤黒之祲非祭祥也喪氛也其在涖事乎二月癸<lb/>
　酉禘叔弓涖事籥入而卒去樂卒事　胡氏曰案曾<lb/>
　子問君在祭不得成禮者夫子語之詳矣而無有及<pb n="22b"/>　大臣者是知祭而去樂不可也有事于宗廟遭大夫<lb/>
　之變則以聞可乎案禮衛有太史栁莊寢疾君曰若<lb/>
　疾革雖當祭必告是知祭而以聞不可也禮莫重于<lb/>
　當祭大夫有變而不以聞則内得盡其誠敬之心于<lb/>
　宗廟外得全其隠䘏之意于大臣是兩得之也然則<lb/>
　有事于宗廟大臣涖事籥入而卒于其所則如之何<lb/>
　禮雖未之有可以義起也有事于宗廟大臣涖事籥<lb/>
　入而卒于其所去樂卒事其可也緣先祖之心見大<pb n="23a"/>　臣之卒必聞樂不樂緣孝子之心視已設之饌必不<lb/>
　忍輕徹故去樂而卒事其可也宗廟合禮者常事不<lb/>
　書茍以為可則春秋何書乎此記禮之變而書之者<lb/>
　也<lb/>
夏蔡朝吳出奔鄭<lb/>
　楚費無極害朝吳之在蔡也欲去之乃謂之曰王唯<lb/>
　信子故處子于蔡子亦長矣而在下位辱必求之吾<lb/>
　助子請又謂其上之人曰王唯信吳故處諸蔡二三<pb n="23b"/>　子莫之如也而在其上不亦難乎弗圖必及于難夏<lb/>
　蔡人逐朝吳朝吳出奔鄭王怒曰余唯信吳故寘諸<lb/>
　蔡且微吳吾不及此女何故去之無極對曰臣豈不<lb/>
　欲吳然而前知其為人之異也吳在蔡蔡必速飛去<lb/>
　吳所以翦其翼也　胡氏曰朝吳蔡之忠臣雖不能<lb/>
　存蔡而能復蔡其從于棄疾者謂蔡滅而棄疾必能<lb/>
　封之也棄疾以其忠于舊君而信之使居舊國可謂<lb/>
　知所信矣則曷為出奔費無極害其寵也無極楚之<pb n="24a"/>　讒人去朝吳出蔡侯朱喪大子建殺連尹奢屛王耳<lb/>
　目使不聰明卒使呉師入郢辱及宗廟讒人為亂可<lb/>
　不畏乎然朝吳身居舊國處危疑之地苟有讒之者<lb/>
　則王不能無動也能以忠信自任而杜讒諂之謀則<lb/>
　善矣而費無極乃語之曰子亦長矣而在下位辱也<lb/>
　欲為之請以名利動其心而莫之覺不知亦甚矣故<lb/>
　特書其出奔以罪吳為後戒也<lb/>
六月丁巳朔日有食之<pb n="24b"/>秋晉荀吳帥師伐鮮虞<lb/>
　十三年鮮虞人聞晉師之悉起也而不警邊且不修<lb/>
　備晉荀吳自著雍以上軍侵鮮虞大獲而歸至是荀<lb/>
　吳帥師伐鮮虞圍鼔鼓人或請以城叛穆子弗許左<lb/>
　右曰師徒不勤而可以獲城何故不為穆子曰吾聞<lb/>
　諸叔向曰好惡不愆民知所適事無不濟或以吾城<lb/>
　叛吾所甚惡也人以城來吾獨何好焉賞所甚惡若<lb/>
　所好何若其弗賞是失信也何以庇民力能則進否<pb n="25a"/>　則退量力而行吾不可以欲城而邇姦所喪滋多使<lb/>
　鼓人殺叛人而繕守備圍鼓三月鼓人或請降使其<lb/>
　民見曰猶有食色姑修而城軍吏曰獲城而不取勤<lb/>
　民而頓兵何以事君穆子曰吾所以事君也獲一邑<lb/>
　而教民怠將焉用邑邑以賈怠不如完舊賈怠無卒<lb/>
　棄舊不祥鼓人能事其君我亦能事吾君率義不爽<lb/>
　好惡不愆城可獲而民知義所有死命而無二心不<lb/>
　亦可乎鼓人告食竭力盡而後取之克鼓而反不戮<pb n="25b"/>　一人以鼓子鳶鞮歸二十二年晉之取鼓也既獻而<lb/>
　反鼓子焉又叛于鮮虞六月荀吳畧東陽使師偽糴<lb/>
　者負甲以息于昔陽之門外遂襲鼓滅之以鼓子鳶<lb/>
　鞮歸使渉佗守之　胡氏曰晉滅潞氏甲氏及再伐<lb/>
　鮮虞皆用大夫為主將而或稱人或稱國或稱其名<lb/>
　氏何也以殄滅為期而無矜惻之意則稱人見利忘<lb/>
　義而以詭譎欺詐行之則稱國以正兵加敵而不納<lb/>
　其叛臣則稱名氏夫稱其名氏非褒之也纔免于貶<pb n="26a"/>　耳而春秋用兵禦亂之畧咸見矣<lb/>
冬公如晉<lb/>
　平丘之會故也<lb/>
十有六年春齊侯伐徐<lb/>
　二月丙申齊師至于蒲隧徐人行成徐子及郯人莒<lb/>
　人㑹齊侯盟于蒲隧賂以甲父之鼎叔孫昭子曰諸<lb/>
　侯之無伯害哉齊君之無道也興師而伐逺方㑹之<lb/>
　有成而還莫之亢也無伯也夫　高氏曰景公之時<pb n="26b"/>　吳楚方爭晉又不能逺畧以齊之强脩其政刑紏合<lb/>
　諸侯復霸可也而區區助楚伐徐以懼吳人師至蒲<lb/>
　隧徐人賂以甲父之鼎而還嗚呼志亦卑矣斥言齊<lb/>
　侯罪在齊侯也<lb/>
楚子誘戎蠻子殺之<lb/>
　楚子聞蠻氏之亂也與蠻子之無質也使然丹誘戎<lb/>
　蠻子嘉殺之遂取蠻氏既而復立其子焉　公羊氏<lb/>
　曰楚子何以不名夷狄相誘君子不疾也若不疾乃<pb n="27a"/>　疾之也蘇氏曰楚子誘蔡侯般殺之名而書地以南<lb/>
　蠻害中國疾之也誘殺戎蠻不名不地其類相殘畧<lb/>
　之也謝氏曰誘蔡侯般殺之楚靈之詐謀也誘戎蠻<lb/>
　子殺之楚平之詐謀也楚平殺蠻子不名者以詐相<lb/>
　誘相殺外域之常也外域以詐殺外域不名著其常<lb/>
　也以其為行彼此一也然則䖍名所以著其惡于前<lb/>
　棄疾不名所以著其常于後著其惡以明在所當絶<lb/>
　著其常以明在所當賤<pb n="27b"/>夏公至自晉<lb/>
　春王正月公在晉晉人止公夏公至自晉子服昭伯<lb/>
　語季平子曰晉之公室其將遂卑矣君幼弱六卿彊<lb/>
　而奢傲將因是以習習實為常能無卑乎平子曰爾<lb/>
　幼惡識國　左氏曰止公不書諱之也胡氏曰昭公<lb/>
　數朝于晉三至于河而不得入兩得見晉侯又欲討<lb/>
　其罪而止旃其困辱甚矣在易之困曰困亨者因困<lb/>
　窮而致亨也夫困于心衡于慮而後得徵于色發于<pb n="28a"/>　聲而後喻此正憤悱自强之時而夏少康衛文公越<lb/>
　勾踐燕昭王此四君子者由此其選也今昭公安于<lb/>
　危辱無激昂勉勵之志即所謂自暴自棄不可與有<lb/>
　為而人莫之告矣不亦悲乎<lb/>
秋八月己亥晉侯夷卒<lb/>
九月大雩<lb/>
季孫意如如晉冬十月葬晉昭公<lb/>
十有七年春小邾子來朝<pb n="28b"/>　小邾穆公來朝公與之燕季平子賦采菽穆公賦菁<lb/>
　菁者莪昭子曰不有以國其能乆乎<lb/>
夏六月甲戌朔日有食之<lb/>
　六月甲戌日有食之祝史請所用幣昭子曰日有食<lb/>
　之天子不舉伐鼓于社諸侯用幣于社伐鼓于朝禮<lb/>
　也平子禦之曰止也唯正月朔慝未作日有食之于<lb/>
　是乎有伐鼓用幣禮也其餘則否大史曰在此月也<lb/>
　日過分而未至三辰有災于是乎百官降物君不舉<pb n="29a"/>　辟移時樂奏鼓祝用幣史用辭故夏書曰辰弗集于<lb/>
　房瞽奏鼓嗇夫馳庶人走此月朔之謂也當夏四月<lb/>
　是謂孟夏平子弗從昭子退曰夫子將有異志不君<lb/>
　君矣<lb/>
秋郯子來朝<lb/>
　公與之宴昭子問焉曰少皥氏鳥名官何故也郯子<lb/>
　曰吾祖也我知之昔者黄帝氏以雲紀故為雲師而<lb/>
　雲名炎帝氏以火紀故為火師而火名共工氏以水<pb n="29b"/>　紀故為水師而水名大皥氏以龍紀故為龍師而龍<lb/>
　名我高祖少皥摯之立也鳯鳥適至故紀于鳥為鳥<lb/>
　師而鳥名鳯鳥氏歴正也𤣥鳥氏司分者也伯趙氏<lb/>
　司至者也青鳥氏司啟者也丹鳥氏司閉者也祝鳩<lb/>
　氏司徒也鴡鳩氏司馬也鳲鳩氏司空也爽鳩氏司<lb/>
　寇也鶻鳩氏司事也五鳩鳩民者也五雉為五工正<lb/>
　利器用正度量夷民者也九扈為九農正扈民無淫<lb/>
　者也自顓頊以來不能紀逺乃紀于近為民師而命<pb n="30a"/>　以民事則不能故也仲尼聞之見于郯子而學之既<lb/>
　而告人曰吾聞之天子失官學在四夷猶信　家氏<lb/>
　曰夫所謂夷非以斥其人言周魯俱衰典章闕壞而<lb/>
　逺方小國之君乃知前古官名之沿革盖録之也所<lb/>
　謂夷者如孟子所謂舜為東夷之人文王為西夷之<lb/>
　人夷之為言逺也或者遂以郯子為夷國失之矣<lb/>
八月晉荀吳帥師滅陸渾之戎<lb/>
　晉侯使屠蒯如周請有事于雒與三塗萇𢎞謂劉子<pb n="30b"/>　曰客容猛非祭也其伐戎乎陸渾氏甚睦于楚必是<lb/>
　故也君其備之乃警戎備九月丁卯晉荀吳帥師渉<lb/>
　自棘津使祭史先用牲于雒陸渾人弗知師從之庚<lb/>
　午遂滅陸渾數之以其貳于楚也陸渾子奔楚其衆<lb/>
　奔甘鹿周大獲宣子夢文公攜荀吳而授之陸渾故<lb/>
　使穆子帥師獻俘于文宫　胡氏曰林父之于潞氏<lb/>
　士㑹之于甲氏荀吳之于陸渾戎皆滅之也而林父<lb/>
　士㑹稱人荀吳舉其名氏何哉夷不亂華陸渾之戎<pb n="31a"/>　宻邇王室而縱之雜處則非膺戎狄别内外之義也<lb/>
　與闢土服逺以圖強霸則異矣然舉其名氏非褒辭<lb/>
　也纔得無貶耳則窮兵于逺虚内事外者可知矣家<lb/>
　氏曰僖二十五年秦晉遷陸渾之戎于伊川蓋以二<lb/>
　強國之力迫而遷之非戎人侵犯王畧自外而竊居<lb/>
　于内也然則將存之乎曰徙而逺之不使混于華斯<lb/>
　可矣無罪而滅之則過矣<lb/>
冬有星孛于大辰<pb n="31b"/>　有星孛于大辰西及漢申須曰彗所以除舊布新也<lb/>
　天事恒象今除于火火出必布焉諸侯其有火災乎<lb/>
　梓慎曰往年吾見之是其徵也火出而見今兹火出<lb/>
　而章必火入而伏其居火也乆矣其與不然乎火出<lb/>
　于夏為三月于商為四月于周為五月夏數得天若<lb/>
　火作其四國當之在宋衛陳鄭乎宋大辰之虚也陳<lb/>
　大皥之虚也鄭祝融之虚也皆火房也星孛及漢漢<lb/>
　水祥也衛顓頊之虚也故為帝丘其星為大水水火<pb n="32a"/>　之牡也其以丙子若壬午作乎水火所以合也若火<lb/>
　入而伏必以壬午不過其見之月鄭禆竈言于子産<lb/>
　曰宋衛陳鄭將同日火若我用瓘斝玊瓚鄭必不火<lb/>
　子産弗與　許氏曰星孛大辰大災應之天地之符<lb/>
　也大辰明堂宋之分故王室亂宋亦亂衛陳鄭災氣<lb/>
　所溢也衛亂君奔陳敗卿獲惟鄭有令政而無後災<lb/>
　是知禍福之可轉矣胡氏曰大辰心也心為明堂天<lb/>
　子之象其前星太子後星庶子孛星加心象天子適<pb n="32b"/>　庶將分争也後五年景王崩王室亂劉子單子立王<lb/>
　猛尹氏召伯立子朝歴數載而後定至哀十三年有<lb/>
　星孛于東方不言宿者不加宿也當是時吳人僭亂<lb/>
　憑陵上國日敝于兵暴骨如莽其厲氣所感固將壅<lb/>
　吳而降之罰也故氛浸所指在于東方假手越人吳<lb/>
　國遂亡天之示人顯矣史之有占明矣大東萊吕氏<lb/>
　曰日月星辰之謫見于天雪霜風雨之不時以為民<lb/>
　害皆政事之失常有以取之也故君觀其變以思戒<pb n="33a"/>　察其祥以改行則災害可息而無危亡之禍其漠然<lb/>
　不以為意則禍及之非不幸也聖人詳書以為世戒<lb/>
　焉人君觀春秋所書其可不致懼乎<lb/>
楚人及吳戰于長岸<lb/>
　吳伐楚陽匄為令尹卜戰不吉司馬子魚曰我得上<lb/>
　流何故不吉且楚故司馬令龜我請改卜令曰魴也<lb/>
　以其屬死之楚師繼之尚大克之吉戰于長岸子魚<lb/>
　先死楚師繼之大敗吳師獲其乘舟餘皇使徐人與<pb n="33b"/>　後至者守之環而塹之及泉盈其隧炭陳以待命吳<lb/>
　公子光請于衆曰䘮先王之乘舟豈惟光之罪衆亦<lb/>
　有焉請藉取之以救死衆許之使長鬛者三人潛伏<lb/>
　于舟側曰我呼餘皇則對師夜從之三呼皆迭對楚<lb/>
　人從而殺之楚師亂吳人大敗之取餘皇以歸　高<lb/>
　氏曰人楚而國吳吳之惡甚于楚也書楚之及又以<lb/>
　罪楚也勝負相敵故不書敗績家氏曰以其為兵首<lb/>
　故書吳胡氏曰楚地五千里帶甲數十萬戰勝諸侯<pb n="34a"/>　威服天下本非吳敵也惟不能去讒賤貨使費無極<lb/>
　以讒勝囊瓦以貨行而策士竒才為敵國用故日以<lb/>
　侵削至雞父之師七國皆敗柏舉之戰國破君奔幾<lb/>
　于亡滅吳日益強而楚削矣是故為國必以得賢為<lb/>
　本勸賢必以去讒賤貨為先不然雖廣土衆民不足<lb/>
　恃也考其所書本末強弱之由其為後世戒明矣<lb/>
　<lb/>
　<pb n="34b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷三十六<lb/>
</p>

  </div>
            <div>
                <head>春秋闕疑卷三十七</head>
    <p>
<pb n="1a"/>欽定四庫全書<lb/>
　春秋闕疑卷三十七　　　　元　鄭玊　撰<lb/>
十有八年春王三月曹伯須卒<lb/>
夏五月壬午宋衛陳鄭災<lb/>
　五月火始昏見丙子風梓慎曰是謂融風火之始也<lb/>
　七日其火作乎戊寅風甚壬午大甚宋衛陳鄭皆火<lb/>
　梓慎登大庭氏之庫以望之曰宋衛陳鄭也數日皆<lb/>
　來告火禆竈曰不用吾言鄭又將火鄭人請用之子<pb n="1b"/>　産不可太叔曰寳以保民也若有火國幾亡可以救<lb/>
　亡子何愛焉子産曰天道逺人道邇非所及也何以<lb/>
　知之竈焉知天道是亦多言矣豈不或信遂不與亦<lb/>
　不復火鄭之未災也里析告子産曰將有大祥民震<lb/>
　動國幾亡吾身泯馬弗良及也國遷其可乎子産曰<lb/>
　雖可吾不足以定遷矣及火里析死矣未葬子産使<lb/>
　輿三十人遷其柩火作子産辭晉公子公孫于東門<lb/>
　使司冦出新客禁舊客勿出于宫使子寛子上廵羣<pb n="2a"/>　屛攝至于大宫使公孫登徙大龜使祝史徙主祏于<lb/>
　周廟告于先君使府人庫人各儆其事商成公儆司<lb/>
　宫出舊宫人寘諸火所不及司馬司寇列居火道行<lb/>
　火所焮城下之人伍列登城明日使野司冦各保其<lb/>
　徵郊人助祝史除于國北禳火于𤣥㝠回禄祈于四<lb/>
　鄘書焚室而寛其征與之材三日哭國不市使行人<lb/>
　告于諸侯宋衛皆如是陳不救火許不弔災君子是<lb/>
　以知陳許之先亡也　公羊氏曰何以書記異也何<pb n="2b"/>　異爾異其同日而俱災外異不書此何以書為天下<lb/>
　記異也胡氏曰禆竈所言盖以象推非妄也而鄭不<lb/>
　復火者子産當國方有令政此以徳銷變之驗矣是<lb/>
　知吉凶禍福固有可移之理古人所以必先人事而<lb/>
　後言命也家氏曰星孛之應逺者十年近者數歲示<lb/>
　人以象使之知所驚懼安可指一事之偶應而遂謂<lb/>
　上天譴告止于是而已哉是時諸夏亂亡已兆世卿<lb/>
　強族脅制其上胥為不軌周室浸微大亂將作春秋<pb n="3a"/>　降為戰國此其兆也夫豈四國火災之謂歟如申須<lb/>
　梓慎禆竈之言將使人主以火災塞天變無復恐懼<lb/>
　修省之實矣<lb/>
六月邾人入鄅<lb/>
　六月鄅人藉稻邾人襲鄅鄅人將閉門邾人羊羅攝<lb/>
　其首焉遂入之盡俘以歸鄅子曰余無歸矣從帑于<lb/>
　邾邾莊公反鄅夫人而舍其女<lb/>
秋葬曹平公<pb n="3b"/>冬許遷于白羽<lb/>
　楚左尹王子勝言于楚子曰許于鄭讐敵也而居楚<lb/>
　地以不禮于鄭晉鄭方睦鄭若伐許而晉助之楚喪<lb/>
　地矣君盍遷許許不專于楚鄭方有令政許曰余舊<lb/>
　國也鄭曰余俘邑也葉在楚國方城外之蔽也土不<lb/>
　可易國不可小許不可俘讐不可啟君其圖之楚子<lb/>
　說冬楚子使王子勝遷許于析實白羽　家氏曰楚<lb/>
　人以晉鄭方睦恐以許召冦迫而遷之自是又遷容<pb n="4a"/>　城不二十年許為鄭所滅楚固大不義許棄中國而<lb/>
　從夷狄卒以是亡其亦有以自取矣<lb/>
十有九年春宋公伐邾<lb/>
　鄅失人宋向戌之女也故向寧請師二月宋公伐邾<lb/>
　圍蟲三月取之乃盡歸鄅俘邾人郳人徐人㑹宋公<lb/>
　乙亥同盟于蟲　胡氏曰宋公伐邾圍蟲取之而經<lb/>
　不書圍與取何也所謂聲罪執言之兵歸鄅之俘其<lb/>
　意善也故書伐邾而釋其取邑之罪此亦善善長惡<pb n="4b"/>　惡短之義家氏曰是時晉已失霸强陵弱大侵小莫<lb/>
　之或禁邾蕞爾小國間鄅人之不備襲入其國執其<lb/>
　君據有其土晉不能治而宋治之春秋是以與之<lb/>
夏五月戊辰許世子止弑其君買<lb/>
　許悼公瘧五月戊辰飲太子止之藥卒大子奔晉<lb/>
　左氏曰書曰弑其君君子曰盡心力以事君舍藥物<lb/>
　焉可也故先儒以為止不嘗藥加以大惡而不得辭<lb/>
　今愚以傳考之飲止藥而卒則是進毒以鴆其父矣<pb n="5a"/>　父死而奔則是弑君而避討矣茍非其弑父死之後<lb/>
　居䘮即位自有常禮豈有棄父之䘮而奔他國者乎<lb/>
　左氏因史無弑父之文而有飲藥之語又從而推之<lb/>
　曰盡心力以事君舍藥物可也于是公羊穀梁益得<lb/>
　以肆其支離之說而許止弑父之跡幾泯矣永嘉薛<lb/>
　氏曰止以藥弑盖得之矣<lb/>
乙卯地震<lb/>
秋齊高發帥師伐莒<pb n="5b"/>　莒子奔紀鄣使孫書伐之初莒有婦人莒子殺其夫<lb/>
　已為嫠婦及老託于紀鄣紡焉以度而去之及師至<lb/>
　則投諸外或獻諸子占子占使師夜縋而登登者六<lb/>
　十人縋絶師鼓譟城上之人亦譟莒共公懼啟西門<lb/>
　而出七月丙子齊師入紀<lb/>
冬葬許悼公<lb/>
　樸鄊吕氏曰𫝊例弑君而賊不討者不書葬通于經<lb/>
　則不可被弑之君多不書葬者或彼國方有事變雖<pb n="6a"/>　葬我畏其亂無使往㑹之豈有賊未討則不書葬耶<lb/>
　此二傳妄為之說也且蔡世子般弑其君固何般未<lb/>
　討而固亦書葬耶觀許悼公弑而書葬非他盖變生<lb/>
　于内而不及國又般止欲沒其弑逆之迹具禮葬其<lb/>
　父我有使往㑹故書葬焉<lb/>
二十年春王正月<lb/>
夏曹公孫㑹自鄸出奔宋<lb/>
　穀梁氏曰自鄸者專乎鄸也曹無大夫其曰公孫何<pb n="6b"/>　也言其以貴取之而不以叛也劉氏曰㑹者子臧之<lb/>
　子鄸其采邑也凡奔未有言自者此其言自鄸盖大<lb/>
　夫有罪自歸其邑以待放也凡大夫待罪于邑君賜<lb/>
　之環則還賜之玦則去然春秋之時臣能專其邑無<lb/>
　不叛其國能使其衆無不要其君以臧武仲之知猶<lb/>
　據防以求後于魯是以孔子譏之以為大亂之道也<lb/>
　故深察夫公孫㑹之自鄸奔宋以其賢于臧武仲逺<lb/>
　矣故春秋因其奔而書自鄸以别之<pb n="7a"/>秋盜殺衛侯之兄縶<lb/>
　衛公孟縶狎齊豹奪之司冦與鄄有役則反之無則<lb/>
　取之公孟惡北宫喜禇師圃欲去之公子朝通于襄<lb/>
　夫人宣姜懼而欲以作亂故齊豹北宫喜褚師圃公<lb/>
　子朝作亂初齊豹見宗魯于公孟為驂乘焉將作亂<lb/>
　而謂之曰公孟之不善子所知也勿與乘吾將殺之<lb/>
　對曰吾由子事公孟子假吾名焉故不吾逺也雖其<lb/>
　不善吾亦知之抑以利故不能去是吾過也今聞難<pb n="7b"/>　而逃是僭子也子行事乎吾將死之以周事子而歸<lb/>
　死于公孟其可也丙辰衛侯在平夀公孟有事于盖<lb/>
　獲之門外齊子氏帷于門外而伏甲焉使祝鼃寘戈<lb/>
　于車薪以當門使一乘從公孟以出使華齊御公孟<lb/>
　宗魯驂乘及閎中齊氏用戈擊公孟宗魯以背蔽之<lb/>
　斷肱以中公孟之肩皆殺之公聞亂乘驅自閱門入<lb/>
　慶比御公公南楚驂乘使華寅乘貳車及公宫鴻駵<lb/>
　魋駟乘于公公載寳以出褚師子申遇公于馬路之<pb n="8a"/>　衢遂從過齊氏使華寅肉袒執盖以當其缺齊氏射<lb/>
　公中南楚之背公遂出寅閉郭門踰而從公公如死<lb/>
　鳥析朱鉏宵從竇出徒行從公齊侯使公孫青聘于<lb/>
　衛既出聞衛亂使請所聘公曰猶在竟内則衛君也<lb/>
　乃將事焉遂從諸死鳥請將事辭曰亡人不佞失守<lb/>
　社稷越在草莽吾子無所辱君命賔曰寡君命下臣<lb/>
　于朝曰阿下執事臣不敢貳主人曰君若惠顧先君<lb/>
　之好照臨敝邑鎮撫其社稷則有宗祧在乃止衛侯<pb n="8b"/>　固請見之不獲命以其良馬見為未致使故也衛侯<lb/>
　以為乘馬賔將掫主人辭曰亡人之憂不可以及吾<lb/>
　子草莽之中不足以辱從者敢辭賔曰寡君之下臣<lb/>
　君之牧圉也若不獲扞外役是不有寡君也臣懼不<lb/>
　免于戾請以除死親執鐸終夕與于燎齊氏之宰渠<lb/>
　子召北宫子北宫氏之宰不與聞謀殺渠子遂伐齊<lb/>
　氏滅之丁巳晦公入與北宫喜盟于彭水之上秋七<lb/>
　月戊午朔遂盟國人八月辛亥公子朝褚師圃子玊<pb n="9a"/>　霄子高魴出奔晉閏月戊辰殺宣姜衛侯賜北宫喜<lb/>
　諡曰貞子賜析朱鉏諡曰成子而以齊氏之墓予之<lb/>
　衛侯告寧于齊且言子石齊侯將飲酒徧賜大夫曰<lb/>
　二三子之教也苑何忌辭曰與于青之賞必及于其<lb/>
　罰在康誥曰父子兄弟罸不相及况在羣臣臣敢貪<lb/>
　君賜以于先王琴張聞宗魯死將往弔之仲尼曰齊<lb/>
　豹之盜而孟縶之賊女何弔焉君子不食姦不受亂<lb/>
　不為利疚于回不以回待人不盖不義不犯非禮<pb n="9b"/>　胡氏曰左氏以為齊豹殺之其書為盗所謂求名而<lb/>
　不得者也切以為仲尼書斷此獄罪在宗魯宗魯孟<lb/>
　縶之驂乘也于法應書曰盗非求名而不得者也天<lb/>
　下豈有欲求險危大人之惡名而聖人又靳此名而<lb/>
　不與者哉然則齊豹首謀作亂宗魯雖預聞行事又<lb/>
　以身死之矣今乃釋豹不誅而歸獄于宗魯不亦頗<lb/>
　乎曰豹之不義夫人皆知之也若宗魯欲周事豹而<lb/>
　死于宗孟盖未有知其罪者故琴張聞其死將往弔<pb n="10a"/>　之仲尼曰齊豹之盗孟縶之賊汝何弔焉非聖人𤼵<lb/>
　其食姦受亂盖不義犯非禮之罪書于春秋則齊豹<lb/>
　所畜養之盗孟縶所見殺之賊其大惡隠矣師氏曰<lb/>
　鶺鴒羽族也詩人取以况兄弟之急難唐棣百卉也<lb/>
　詩人取以喻兄弟之依托今衛侯身享一國之權寵<lb/>
　而不能保一兄俾盗得以殺之能無愧于鶺鴒唐棣<lb/>
　乎雖然自政刑論之在衛侯可媿矣向使其兄不為<lb/>
　非禮而小人不能近則盗亦無從殺之經書衛侯之<pb n="10b"/>　兄縶兩譏之也<lb/>
冬十月宋華亥向寧華定出奔陳<lb/>
　宋元公無信多私而惡華向華定華亥與向寧謀曰<lb/>
　亡愈于死先諸華亥偽有疾以誘羣公子公子問之<lb/>
　則執之夏六月丙申殺公子寅公子御戎公子朱公<lb/>
　子固公孫援公孫丁拘向勝向行于其廪公如華氏<lb/>
　請焉弗許遂劫之癸卯取太子欒與母弟辰公子地<lb/>
　為質公亦取華亥之子無慼向寧之子羅華定之子<pb n="11a"/>　啟與華氏盟以為質公子城公孫忌樂舍司馬疆向<lb/>
　宜向鄭楚建郳申出奔鄭其徒與華氏戰于鬼閻敗<lb/>
　子城子城適晉華亥與其妻必盥而食所質公子者<lb/>
　而後食公與夫人每日必適華氏食公子而後歸華<lb/>
　亥患之欲歸公子向寧曰唯不信故質其子若又歸<lb/>
　之死無日矣公請于華費遂將攻華氏對曰臣不敢<lb/>
　愛死無乃求去憂而滋長乎臣是以懼敢不聽命公<lb/>
　曰子死亡有命余不忍其訽冬十月公殺華向之質<pb n="11b"/>　而攻之戊辰華向奔陳華登奔吳向寧欲殺大子華<lb/>
　亥曰干君而出又殺其子其誰納我且歸之有庸使<lb/>
　少司寇牼以歸曰子之齒長矣不能事人以三公子<lb/>
　為質必免公子既入華牼將自門行公遽見之執其<lb/>
　手曰余知而無罪也入復而所　陳氏曰于是公子<lb/>
　城公孫忌奔鄭華亥向寧華定奔陳則其但書三子<lb/>
　何凡奔罪也衆不可以勝罪則書其甚焉者爾入南<lb/>
　里以叛乞師于楚為宋患之日乆是以甚三子也城<pb n="12a"/>　忌公之黨也<lb/>
十有一月辛卯蔡公廬卒<lb/>
二十有一年春王三月葬蔡平公<lb/>
　蔡大子朱失位位在卑大夫送葬者歸見昭子昭子<lb/>
　問蔡故以告昭子嘆曰蔡其亡乎若不亡是君也必<lb/>
　不終詩曰不解于位民之攸塈今蔡侯始即位而適<lb/>
　卑身將從之<lb/>
夏晉侯使士鞅來聘<pb n="12b"/>　晉士鞅來聘叔孫為政季孫欲惡諸晉使有司以齊<lb/>
　鮑國歸費之禮為士鞅士鞅怒曰鮑國位下其國小<lb/>
　而使鞅從其牢禮是卑敝邑也將復諸寡君魯人恐<lb/>
　加四牢焉為十一牢　許氏曰禮好不結而財求無<lb/>
　度則聘義亡矣盖自是聘不復志<lb/>
宋華亥向寧華定自陳入于宋南里以叛<lb/>
　宋華費遂生華貙華多僚華登貙為少司馬多僚為<lb/>
　御士與貙相惡乃譖諸公曰貙將納亡人亟言之公<pb n="13a"/>　曰司馬以吾故亡其良子死亡有命吾不可以再亡<lb/>
　之對曰君若愛司馬則如亡死如可逃何逺之有公<lb/>
　懼使侍人召司馬之侍人宜僚飲之酒而使告司馬<lb/>
　司馬歎曰必多僚也吾有讒子而弗能殺吾又不死<lb/>
　抑君有命可若何乃與公謀逐華貙將使田孟諸而<lb/>
　遣之公飲之酒厚酬之賜及從者司馬亦如之張匄<lb/>
　尤之曰必有故使子皮承宜僚以劍而訊之宜僚盡<lb/>
　以告張匄欲殺多僚子皮曰司馬老矣登之謂甚吾<pb n="13b"/>　又重之不如亡也五月丙申子皮將見司馬而行則<lb/>
　遇多僚御司馬而朝張匄不勝其怒遂與子皮臼任<lb/>
　鄭翩殺多僚劫司馬以叛而召亡人壬寅華向入樂<lb/>
　大心豐愆華牼禦諸横華氏居盧門以南里叛六月<lb/>
　庚午宋城舊鄘及桑林之門而守之　穀梁氏曰自<lb/>
　陳陳有奉焉爾入者内弗受也以者不以者也胡氏<lb/>
　曰凡書叛有入于戚者而不言衛有入于朝歌者而<lb/>
　不言晉有入于蕭者而不言宋此獨稱宋南里何也<pb n="14a"/>　戚與朝歌及蕭皆其所食私邑也若南里則宋國城<lb/>
　内之里名也傳稱華氏居盧門南里以叛而宋城舊<lb/>
　鄘及桑林門以守是華氏與宋分國而居矣故其入<lb/>
　其出皆以南里繫之宋此深罪叛臣逼脅其君已甚<lb/>
　之辭也謝氏曰三卿雖以大罪出奔然華氏蟠踞要<lb/>
　職者皆在費遂為大司馬貙為少司馬多僚為御士<lb/>
　皆華氏之内應也華向之奔也上無討賊之師下有<lb/>
　援賊之黨欲使奔者不復為亂難矣此三卿所以鬬<pb n="14b"/>　于腹心之地也<lb/>
秋七月壬午朔日有食之<lb/>
八月己亥叔輒卒<lb/>
冬蔡侯朱出奔楚<lb/>
　費無極取貨于東國而謂蔡人曰朱不用命于楚君<lb/>
　王將立東國若不先從王欲楚必圍蔡蔡人懼出朱<lb/>
　而立東國朱愬于楚楚子將討蔡無極曰平侯與楚<lb/>
　有盟故封其子有二心故廢之靈王殺隠大子其子<pb n="15a"/>　與君同惡徳君必甚又使立之不亦可乎且廢置在<lb/>
　君蔡無他矣　師氏曰甚矣朱之無知也自楚犯中<lb/>
　國而蔡侯從之非一日既而蔡侯般為楚子所殺其<lb/>
　世子有又被其毒蔡由是中滅幸乘公子棄疾亂楚<lb/>
　蔡侯廬得歸而蔡國復立及蔡侯廬死而朱立朱幾<lb/>
　又不容于其國不得已而出奔奔之他國猶可也豈<lb/>
　有奔于不共戴天之國乎其無知甚矣<lb/>
公如晉至河乃復<pb n="15b"/>　公如晉及河鼓叛晉晉將伐鮮虞故辭公<lb/>
二十有二年春齊侯伐莒<lb/>
　春王二月甲子齊北郭啟帥師伐莒莒子將戰苑羊<lb/>
　牧之諫曰齊帥賤其求不多不如下之大國不可怒<lb/>
　也弗聽敗齊師于夀餘齊侯伐莒莒子行成司馬竈<lb/>
　如莒涖盟莒子如齊涖盟盟于稷門之外莒于是乎<lb/>
　大惡其君<lb/>
宋華亥向寧華定自宋南里出奔楚<pb n="16a"/>　二十一年冬十月華登以吳師救華氏齊烏枝鳴戍<lb/>
　宋厨人濮曰軍志有之先人有奪人之心後人有待<lb/>
　其衰盍及其勞且未定也伐諸若入而固則華氏衆<lb/>
　矣悔無及也從之丙寅齊師宋師敗吳師于鴻口獲<lb/>
　其二帥公子苦雂偃州員華登帥其餘以敗宋師公<lb/>
　欲出厨人濮曰吾小人可藉死而不能送亡君請待<lb/>
　之乃徇曰揚徽者公徒也衆從之公自揚門見之下<lb/>
　而廵之曰國亡君死二三子之恥也豈專孤之罪也<pb n="16b"/>　齊烏枝鳴曰用少莫如齊致死齊致死莫如去備彼<lb/>
　多兵矣請皆用劍華氏北復即之厨人濮以裳裹首<lb/>
　而荷以走曰得華登矣遂敗華氏于新里翟僂新居<lb/>
　于新里既戰說甲于公而歸華姓居于公里亦如之<lb/>
　十一月癸未公子城以晉師至曹翰胡㑹晉荀吳齊<lb/>
　苑何忌衛公子朝救宋丙戌與華氏戰于赭丘鄭翩<lb/>
　願為鸛其御願為鵝子禄御公子城莊菫為右于犨<lb/>
　御吕封人華豹張匄為右相遇城還華豹曰城也城<pb n="17a"/>　怒而反之將注豹則闗矣曰平公之靈尚輔相余豹<lb/>
　射出其間將注則又闗矣曰不狎鄙抽矢城射之殪<lb/>
　張匄抽殳而下射之折股扶伏而擊之折軫又射之<lb/>
　死于犨請一矢城曰余言女于君對曰不死伍乘軍<lb/>
　之大刑也干刑而從子君焉用之子速諸乃射之殪<lb/>
　大敗華氏圍諸南里華亥搏膺而呼見華貙曰吾為<lb/>
　欒氏矣貙曰子無我迋不幸而後亡使華登如楚乞<lb/>
　師華貙復入楚薳越帥師將逆華氏大宰犯諌曰諸<pb n="17b"/>　侯唯宋事其君今又争國釋君而臣是助無乃不可<lb/>
　乎王曰而告我也後既許之矣至是楚薳越使告于<lb/>
　宋曰寡君聞君有不令之臣為君憂無寧以為宗羞<lb/>
　寡君請受而戮之對曰孤不佞不能媚于父兄以為<lb/>
　君憂抑君臣日戰君曰余必臣是助亦唯命人有言<lb/>
　曰唯亂門之無過君若惠保敝邑無亢不𠂻以奨亂<lb/>
　人孤之望也唯君圖之楚人患之諸侯之戍謀曰若<lb/>
　華氏知困而致死楚恥無功而疾戰非吾利也不如<pb n="18a"/>　出之以為楚功其亦無能為也已救宋而除其害又<lb/>
　何求乃固請出之宋人從之己巳宋華亥向寧華定<lb/>
　華貙華登皇奄傷省臧士平出奔楚宋公使公孫忌<lb/>
　為大司馬邊卬為大司徒樂祁為司城仲幾為左師<lb/>
　樂大心為右師樂輓為大司寇以靖國人　胡氏曰<lb/>
　華向誘殺羣公子又劫其君取其太子母弟為質又<lb/>
　求助于吳楚使之入披其國都以叛此必誅不赦之<lb/>
　罪也宋宜竭力必討之于内諸侯冝竭心必救之于<pb n="18b"/>　外楚子冝執叛臣之使而戮之于境今楚人釋君而<lb/>
　臣是助諸侯之戍怠于救患固請逸賊而宋又從之<lb/>
　則皆罪也故晉荀吳齊苑何忌衛公子朝曹大夫皆<lb/>
　畧而不書其曰自宋南里者譏宋之縱釋有罪不能<lb/>
　致討出奔楚者不待貶絶而亢不𠂻奬亂人之惡自<lb/>
　見矣<lb/>
大蒐于昌間<lb/>
　胡氏曰昭公之時凡三書蒐或以非其時或以非其<pb n="19a"/>　地而大意在權臣專行公不與也三綱軍政之本古<lb/>
　者春蒐夏苗秋獮冬狩皆于農隙以講事而所主者<lb/>
　明貴賤辨等列順少長習威儀則皆納民于軌物而<lb/>
　非馳射擊刺之末矣今魯君則設兩觀乘大輅其臣<lb/>
　則八佾舞于庭旅泰山以雍徹其宰則據大都執國<lb/>
　命而軍政之本亡矣何以蒐為此春秋所書為後戒<lb/>
　之意也<lb/>
夏四月乙丑天王崩六月叔鞅如京師葬景王<pb n="19b"/>　泰山孫氏曰以天子之尊三月而葬此諸侯之不若<lb/>
　也<lb/>
王室亂<lb/>
　十五年六月王太子夀卒秋八月王穆后崩十二月<lb/>
　晉荀躒如周葬穆后籍談為介既葬除䘮以文伯宴<lb/>
　樽以魯壺王曰伯氏諸侯皆有以鎮撫王室晉獨無<lb/>
　有何也文伯揖籍談對曰諸侯之封也皆受明器于<lb/>
　王室以鎮撫其社稷故能薦彜器于王晉居深山戎<pb n="20a"/>　狄之與鄰而逺于王室王靈不及拜戎不暇其何以<lb/>
　獻器王曰叔氏而忘諸乎叔父唐叔成王之母弟也<lb/>
　其反無分乎宻須之鼓與其大路文所以大蒐也闕<lb/>
　鞏之甲武所以克商也唐叔受之以處參虚匡有戎<lb/>
　狄其後襄之二路鏚鉞秬鬯彤弓虎賁文公受之以<lb/>
　有南陽之田撫征東夏非分而何夫有勲而不廢有<lb/>
　績而載奉之以土田撫之以彜器旌之以車服明之<lb/>
　以文章子孫不忘所謂福也福祚之不登叔父焉在<pb n="20b"/>　且昔而高祖孫伯黶司晉之典籍以為大政故曰籍<lb/>
　氏及辛有之二子董之晉于是乎有董史女司典之<lb/>
　後也何故忘之籍談不能對賓出王曰籍父其無後<lb/>
　乎數典而忘其祖歸以告叔向叔向曰王其不終乎<lb/>
　吾聞之所樂必卒焉今王樂憂若卒以憂不可謂終<lb/>
　王一歲而有三年之䘮二焉于是乎以䘮賔宴又求<lb/>
　彜器樂憂甚矣且非禮也彜器之來嘉功之由非由<lb/>
　䘮也三年之䘮雖貴遂服禮也王雖弗遂宴樂以早<pb n="21a"/>　亦非禮也禮王之大經也一動而失二禮無大經矣<lb/>
　言以考典典以志經忘經而多言舉典將焉用之至<lb/>
　是王子朝賔起有寵于景王王與賔孟說之欲立之<lb/>
　劉獻公之庶子伯蚠事單穆公惡賔孟之為人也願<lb/>
　殺之又惡王子朝之言以為亂願去之賔孟適郊見<lb/>
　雄雞自斷其尾問之侍者曰自憚其犧也遽歸告王<lb/>
　且曰雞其憚為人用乎人異于是犧者實用人人犧<lb/>
　實難已犧何害王弗應夏四月王田北山使公卿皆<pb n="21b"/>　從將殺單子劉子王有心疾乙丑崩于榮錡氏戊辰<lb/>
　劉子摯卒無子單子立劉蚠五月庚辰見王遂攻賔<lb/>
　起殺之盟羣王子于單氏丁巳葬景王王子朝因舊<lb/>
　官百工之䘮職秩者與靈景之族以作亂帥郊要餞<lb/>
　之甲以逐劉子壬戌劉子奔揚單子逆悼王于莊宫<lb/>
　以歸王子還夜取王以如莊宫癸亥單子出王子還<lb/>
　與召莊公謀曰不殺單旗不㨗與之重盟必來背盟<lb/>
　而克者多矣從之樊頃子曰非言也必不克遂奉王<pb n="22a"/>　以追單子及領大盟而復殺摯荒以說劉子如劉單<lb/>
　子亡乙丑奔于平畤羣王子追之單子殺還姑發弱<lb/>
　鬷延定稠子朝奔京丙寅伐之京人奔山劉子入于<lb/>
　王城辛未鞏簡公敗績于京乙亥甘平公亦敗焉叔<lb/>
　鞅至自京師言王室之亂也閔馬父曰子朝必不克<lb/>
　其所與者天所廢也　臨江劉氏曰何言乎王室亂<lb/>
　亂自内作者也謝氏曰太子天下之本也建儲立嫡<lb/>
　所以正太子之位也太子之位正則嫡庶之分明而<pb n="22b"/>　爭亂之源塞矣古者朝委裘而天下不亂者此道素<lb/>
　明也王子猛王之嫡子也王子朝王之庶子也猛以<lb/>
　嫡當繼而王不正其位朝以庻怙寵而王不制其失<lb/>
　以致儲宫不定而姦臣異心故景王之葬方畢而王<lb/>
　室爭奪之亂作矣劉單以公義輔正而尊猛尹氏以<lb/>
　私心黨庶而尊朝内外出入戰鬭五年而後定春秋<lb/>
　書王室亂以明亂自景王為之也胡氏曰其言王室<lb/>
　亂譏國本之不正也春秋書子同生于前而記王室<pb n="23a"/>　亂于後其為來世法戒明矣高氏曰春秋記事必指<lb/>
　其實下書王猛子朝之事自足以見王室之亂而聖<lb/>
　人乃于此不隠其辭直云爾何哉前此王室衰微猶<lb/>
　未至于亂也故聖人每扶而尊之言王則曰天王不<lb/>
　混稱于吳楚也言周則曰京師不下同于列國也王<lb/>
　敗于鄭而書蔡人衛人陳人從王伐鄭以諸侯不可<lb/>
　敵王故明君臣之大義也王與戎戰而書王師敗績<lb/>
　于茅戎以夷狄不可敵王故以自敗為文也以至襄<pb n="23b"/>　王出奔而書天王出居于鄭晉侯召王而書天王狩<lb/>
　于河陽王臣雖微者亦序于諸侯之上則所以嚴其<lb/>
　名分者至矣故凡王室可譏可貶者皆遷就其辭而<lb/>
　為之隠避今景王不能正其家而致諸子之争立于<lb/>
　是尹氏召伯毛伯欲立子朝而劉子單子欲立王猛<lb/>
　二子相争遂以干戈相向迭勝迭負五年之間國無<lb/>
　定主王室之亂莫此為甚故特書之然荘二十年惠<lb/>
　王有子頺之亂僖二十四年襄王有子帶之亂春秋<pb n="24a"/>　不書王室亂何獨于此乎書惠襄二王亂不在已今<lb/>
　景王之亂乃自取之是王室自亂盖有甚于惠襄者<lb/>
　嗚呼王室者諸夏之本也聖人于此所以特書王室<lb/>
　亂者深悼周之不復興且罪諸侯之不一救也豈特<lb/>
　識叔鞅之言而已哉<lb/>
劉子單子以王猛居于皇<lb/>
　單子欲告急于晉秋七月戊寅以王如平畤遂如圃<lb/>
　車次于皇劉子如劉單子使王子處守于王城盟百<pb n="24b"/>　工于平宫辛卯鄩肸伐皇大敗獲鄩肸壬辰焚諸王<lb/>
　城之市八月辛酉司徒醜以王師敗績于前城百工<lb/>
　叛己巳伐單氏之宫敗焉庚午反伐之辛未伐東圉<lb/>
　　高氏曰皇畿内之邑不言出而言居者猛所得有<lb/>
　也未踰年而稱王示當立也其名之明雖有當立之<lb/>
　義未能自定也君前臣名劉單不名而王名不嫌于<lb/>
　倒置乎曰君前臣名常禮也禮當其變臣有不名而<lb/>
　名其君不嫌者矣惟可與權者能變而不越乎中許<pb n="25a"/>　氏曰其稱王猛未即位也顧命康王當䘮稱王而猛<lb/>
　以王繫之者書志事春秋書法也胡氏曰凡稱以者<lb/>
　不以者也師而曰以能左右之也地而曰以能取與<lb/>
　之也人而曰以能死生之也尊不以乎卑貴不以乎<lb/>
　賤大不以乎小劉蚠單旗臣也曷為能以王猛乎猛<lb/>
　無寵于景王不能自定其位制在劉單其曰以者能<lb/>
　廢立之也按景王大子壽以昭十五年卒至是八年<lb/>
　矣猛與丐皆其母弟無疑于當立然乆而未立者王<pb n="25b"/>　愛庶子朝欲立以為嗣未果而王崩故諸大臣競立<lb/>
　君諸王子争欲立以正則有猛以寵則有朝猛雖正<lb/>
　而無寵其威不足以懾羣下朝雖寵而不正其分不<lb/>
　足以服人心二子廢立皆恃大臣强弱而後定者也<lb/>
　故特書曰以而景王之弱其後嗣輕其宗社之罪亦<lb/>
　著矣<lb/>
秋劉子單子以王猛入于王城<lb/>
　冬十月丁巳晉籍談荀躒帥九州之戎及焦瑕温原<pb n="26a"/>　之師以納王于王城庚申單子劉蚠以王師敗績于<lb/>
　郊前城人敗陸渾于社　高氏曰入者難辭子朝之<lb/>
　黨在焉故言入愚按再書劉子單子以王猛入于王<lb/>
　城書之重辭之複所以責景王寵庶亂嫡致使其子<lb/>
　廢立之權在于臣下身死國亂幾亡社稷為後世戒<lb/>
　也夫王猛嫡也子朝庶也猛當立而朝不當立無可<lb/>
　議者猛既入于王城為劉單者所宜告之宗廟號召<lb/>
　諸侯數子朝篡立之故明尹氏為亂之由聲其罪而<pb n="26b"/>　誅之則王室定矣今徒能挾王猛而與之争不能明<lb/>
　大義以致其討斯則劉單之失計也不曰京師而曰<lb/>
　王城者言京師則徒見其為衆大之稱而已未見其<lb/>
　為王者之居也故曰王室曰王猛曰王城皆所以明<lb/>
　其當為王也然則言京師者婉辭也不敢斥言之也<lb/>
　言王城者直辭也所以尊言之也<lb/>
冬十月王子猛卒<lb/>
　敬王即位館于子旅氏十二月庚戌晉籍談荀躒賈<pb n="27a"/>　辛司馬督帥師軍于隂于侯氏于谿泉次于社王師<lb/>
　軍于汜于解次于任人閏月晉箕遺樂徵右行詭濟<lb/>
　師取前城軍其東南王師軍于京楚辛丑伐京毁其<lb/>
　西南　泰山孫氏曰其曰王子猛者言王所以明當<lb/>
　嗣之人也言子所以見未踰年之君也言猛所以别<lb/>
　羣王子也不崩不葬者降成君也蘇氏曰猛既稱王<lb/>
　猛矣于其卒也稱王子猛何也春秋書名嚴于卒葬<lb/>
　于其卒不得不正其本名也所謂非葬非薨名有所<pb n="27b"/>　不必盡也陳氏曰王猛矣則其曰王子猛何于其卒<lb/>
　從其恒稱爾春秋之義茍廢立也足以亂名實則不<lb/>
　可不辨茍非廢立也無亂于名實則弗辨也是故成<lb/>
　之為君稱王猛于其卒也從其恒稱為王子猛謝氏<lb/>
　曰劉子單子以立正為心可謂忠于王室矣然下不<lb/>
　能合師旅以除逆惡上不能伸社稷大義以正王位<lb/>
　乃以王子乘間入于王城終不得其志而辛可見二<lb/>
　子無定難之才也<pb n="28a"/>十有二月癸酉朔日有食之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="28b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷三十七<lb/>
</p>

  </div>
            <div>
                <head>春秋闕疑卷三十八</head>
    <p>
<pb n="1a"/>欽定四庫全書<lb/>
　春秋闕疑卷三十八　　　　元　鄭玊　撰<lb/>
二十有三年春叔孫婼如晉<lb/>
癸丑叔鞅卒<lb/>
晉人執我行人叔孫婼<lb/>
　邾人城翼還將自離姑公孫鉏曰魯將御我欲自武<lb/>
　城還循山而南徐鉏丘弱茅地曰道下遇雨將不出<lb/>
　是不歸也遂自離姑武城人塞其前斷其後之木而<pb n="1b"/>　弗殊邾師過之乃推而蹷之遂取邾師獲鉏弱地邾<lb/>
　人愬于晉晉人來討叔孫婼如晉晉人執之晉人使<lb/>
　與邾大夫坐叔孫曰列國之卿當小國之君固周制<lb/>
　也邾又夷也寡君之命介子服回在請使當之不敢<lb/>
　廢周制故也乃不果坐宣子使邾人聚其衆將以叔<lb/>
　孫與之叔孫聞之去衆與兵而朝士彌牟謂韓宣子<lb/>
　曰子弗良圖而以叔孫與其讐叔孫必死之魯亡叔<lb/>
　孫必亡邾邾君亡國將焉歸子雖悔之何及所謂盟<pb n="2a"/>　主討違命也若皆相執焉用盟主乃弗與使各居一<lb/>
　館士伯聽其辭而愬諸宣子乃皆執之士伯御叔孫<lb/>
　從者四人過邾館以如吏先歸邾子士伯曰以芻蕘<lb/>
　之難從者之病將館子于都叔孫旦而立期焉乃館<lb/>
　諸箕舍子服昭伯于他邑范獻子求貨于叔孫使請<lb/>
　冠焉取其冠法而與之兩冠曰盡矣為叔孫故申豐<lb/>
　以貨如晉叔孫曰見我吾告女所行貨見而不出吏<lb/>
　人之與叔孫居于箕者請其吠狗弗與及將歸殺而<pb n="2b"/>　與之食之叔孫所館者雖一日必葺其牆屋去之如<lb/>
　始至　蘇氏曰執之稱行人言非其罪也<lb/>
晉人圍郊<lb/>
　正月壬寅朔二師圍郊癸卯郊鄩潰丁未晉師在平<lb/>
　隂王師在澤邑王使告閒庚戌還　胡氏曰既不書<lb/>
　大夫之名氏又不稱師而曰晉人微之也所謂以其<lb/>
　事而微之者也當是時天子蒙塵晉為方伯不奔問<lb/>
　官守省視器具徐遣大夫往焉勤王尊主之義若是<pb n="3a"/>　乎書晉人圍郊而罪自見矣<lb/>
夏六月蔡侯東國卒于楚<lb/>
秋七月莒子庚輿來奔<lb/>
　莒子庚輿虐而好劍茍鑄劍必試諸人國人患之又<lb/>
　將叛齊烏存帥國人以逐之庚輿將出聞烏存執殳<lb/>
　而立于道左懼將止死苑羊牧之曰君過之烏存以<lb/>
　力聞可矣何必以弑君成名遂來奔齊人納郊公<lb/>
　胡氏曰三代之得失天下也仁與不仁而已矣苟無<pb n="3b"/>　仁心甚則身弑國亡不甚則身危國削庚輿免死道<lb/>
　左而出奔魯幸爾入國不書而書其出奔惡之也郊<lb/>
　公出入皆不書微之也所謂以其人而微之者何也<lb/>
　微之為義或以位或以人或以事春秋書法達王事<lb/>
　名氏不登于史策若此類亦衆矣家氏曰奔庚輿著<lb/>
　其虐畧郊公以其不能君而微之皆所以垂法也<lb/>
戊辰吳敗頓胡沈蔡陳許之師于雞父胡子髠沈子逞<lb/>
滅獲陳夏齧<pb n="4a"/>　吳人伐州來楚薳越帥師及諸侯之師奔命救州來<lb/>
　吳人禦諸鍾離子瑕卒楚師熸吳公子光曰諸侯從<lb/>
　于楚者衆而皆小國也畏楚不獲已是以來吾聞之<lb/>
　曰作事威克其愛雖小必濟胡沈之君幼而狂陳大<lb/>
　夫齧壯而頑頓與許蔡疾楚政楚令尹死其師熸帥<lb/>
　賤多寵政令不一七國同役而不同心帥賤而不能<lb/>
　整無大威命楚可敗也若分師先以犯胡沈與陳必<lb/>
　先奔三國敗諸侯之師乃揺心矣諸侯乖亂楚必大<pb n="4b"/>　奔請先者去備薄威後者敦陳整旅吳子從之戊辰<lb/>
　晦戰于雞父吳人以罪人三千先犯胡沈與陳三國<lb/>
　争之吳為三軍以繫于後中軍從王光帥右掩餘帥<lb/>
　左吳之罪人或奔或止三國亂吳師擊之三國敗獲<lb/>
　胡沈之君及陳大夫舍胡沈之囚使奔許與蔡頓曰<lb/>
　吾君死矣師譟而從之三國奔楚師大奔　公羊氏<lb/>
　曰其言滅獲何别君臣也君死于位曰滅生得曰獲<lb/>
　大夫生死皆曰獲泰山孫氏曰春秋之戰書敗者多<pb n="5a"/>　矣未有諸侯之師畧而不序此六國之師畧而不序<lb/>
　者皆深惡之也為其舍中國而楚是從故皆深惡之<lb/>
　家氏曰是役也楚為戎首春秋畧楚不書不與楚以<lb/>
　主中國之諸侯也或曰䖍既主之于前今不與棄疾<lb/>
　主之何也曰䖍求之于晉而晉許之責在晉也今棄<lb/>
　疾未嘗求之于晉而強驅諸侯以前是故春秋惡之<lb/>
　畧而不書若六國之君自與吳戰所以誅楚之專制<lb/>
　諸侯也或曰春秋前既進吳書吳人矣今而以號舉<pb n="5b"/>　何哉曰為中國患者楚也今未能翦楚之毫末而先<lb/>
　殺二小國之君亦春秋之所惡也胡氏曰諸侯之師<lb/>
　曷為畧而不序頓胡沈則其君自將蔡陳許則大夫<lb/>
　帥師言戰則未陳也言敗績則或滅或獲其事亦不<lb/>
　同也故總言吳人以詐取勝于前而以君與大夫序<lb/>
　六國于後胡沈書爵書名書滅者二國之君幼而狂<lb/>
　不能以禮自守役屬于楚悉師以出一敗而身與衆<lb/>
　俱亡也其曰胡子髠沈子逞滅者若曰非有能滅之<pb n="6a"/>　者咸其自取焉耳亦猶梁亡自亡也君死曰滅胡子<lb/>
　髠沈子逞是也生得曰獲秦晉戰于韓原獲晉侯是<lb/>
　也大夫生死皆曰獲鄭獲宋華元生也吳獲陳夏齧<lb/>
　死也書其敗不以國分而以君大夫為序書其死不<lb/>
　以事同而以君臣為别皆所以辨上下定民志雖顛<lb/>
　沛必于是也其義行而亂自息矣高氏曰六國之師<lb/>
　盡為吳敗二君見殺一大夫見獲皆中國而即僣亂<lb/>
　者其效如此此萬世人君之戒也<pb n="6b"/>天王居于狄泉尹氏立王子朝<lb/>
　夏四月乙酉單子取訾劉子取牆人直人六月壬午<lb/>
　王子朝入于尹癸未尹圉誘劉佗殺之丙戌單子從<lb/>
　阪道劉子從尹道伐尹單子先至而敗劉子還己丑<lb/>
　召伯奐南宫極以成周人戍尹庚寅單子劉子樊齊<lb/>
　以王如劉甲午王子朝入于王城次于左巷秋七月<lb/>
　戊申鄩羅納諸荘宫尹辛敗劉師于唐丙辰又敗諸<lb/>
　鄩甲子尹辛取西闈丙寅攻蒯蒯潰八月丁酉南宫<pb n="7a"/>　極震萇𢎞謂劉文公曰君其勉之先君之力可濟也<lb/>
　周之亡也其三川震今西王之大臣亦震天棄之矣<lb/>
　東王必大克　穀梁氏曰天王居狄泉始王也尹氏<lb/>
　立王子朝立者不冝立者也許氏曰春秋之法踰年<lb/>
　書王故敬王踰年即位而稱天王陸氏纂例曰大夫<lb/>
　稱氏者唯尹氏武氏崔氏皆譏世卿也泰山孫氏曰<lb/>
　立者篡辭嗣子有常位故不言立王猛敬王是也此<lb/>
　言尹氏立王子朝其惡可知也陳氏曰曷為但言尹<pb n="7b"/>　氏猶曰獨尹氏所欲立也將以王天下獨尹氏立之<lb/>
　則莫之與矣高氏曰衛人立公子晉祗稱晉而已此<lb/>
　稱王子朝何也不稱王子則嫌若尹氏之朝異乎衛<lb/>
　之晉也謝氏曰王子猛卒母弟王子匄立敬王是也<lb/>
　敬王即位踰年尹氏作亂未巳故敬王播越在外尹<lb/>
　氏擅立子朝書天王居狄泉以著天王之所存也書<lb/>
　尹氏立王子朝以著尹氏之大逆也大東萊吕氏曰<lb/>
　既曰天王居于狄泉尊無二上斷可知矣又曰尹氏<pb n="8a"/>　立王子朝則王子朝之不正而争立罪亦明矣屬辭<lb/>
　比事春秋教也胡氏曰王猛當立而未能立故稱大<lb/>
　臣以之而不言立敬王當立又能立矣故直稱居于<lb/>
　狄泉而不言立子朝庶孽奪正以賤妨貴惎亂周室<lb/>
　不當立者也故特稱立而目尹氏尹氏天子之卿王<lb/>
　朝公卿書爵而變文稱氏者見世卿之擅權亂國為<lb/>
　後戒也家氏曰不書劉單以王所以釋劉單之權也<lb/>
　以者獨任其事不假他人之力也前日王猛未立劉<pb n="8b"/>　單獨任天下之重外無諸侯之援則劉單之以王事<lb/>
　之不獲已而不得避者也今王立踰年晉師又興則<lb/>
　劉單外假大國之援以成其功不得言以春秋所以<lb/>
　釋劉單之權也後之為大臣者有挾定策功乆專國<lb/>
　柄以此致禍敗者由不明此義也敬王雖在狄泉春<lb/>
　秋正其名體曰天王子朝雖得入王城竊大號春秋<lb/>
　削其名體曰尹氏立王子朝母弟之立為正則孽子<lb/>
　之立為邪春秋于二者之居之入之立之奔書法詳<pb n="9a"/>　而不厭垂大功以示後云耳<lb/>
八月乙未地震<lb/>
冬公如晉至河有疾乃復<lb/>
　公為叔孫故如晉及河有疾而復　胡氏曰昭公兩<lb/>
　朝于晉而一見止五如晉而四不得入焉今此書有<lb/>
　疾乃復殺恥也以周公之胄千乘之君執玊帛修兩<lb/>
　君之好而不見納斯可恥矣有恥而後能知憤知憤<lb/>
　而後能自強自強而後能為善為善而後能立身身<pb n="9b"/>　立而後能行其政令保其國家矣昭公内則受制于<lb/>
　權臣外則見陵于方伯此正憂患疢疾有徳慧知術<lb/>
　保生免死之時也而安于屈辱甘處微弱無憤恥自<lb/>
　强之心其失國出奔死于境外自取之哉<lb/>
二十有四年春王二月丙戌仲孫貜卒<lb/>
婼至自晉<lb/>
　晉士彌牟逆叔孫于箕叔孫使梁其踁待于門内曰<lb/>
　余左顧而欬乃殺之右顧而笑乃止叔孫見士伯士<pb n="10a"/>　伯曰寡君以為盟主之故是以乆子不腆敝邑之禮<lb/>
　將致諸從者使彌牟逆吾子叔孫受禮而歸　家氏<lb/>
　曰意如見執于晉以莒故也叔孫見執于晉以邾故<lb/>
　也意如在晉譖其君以免其身叔孫在晉抗節不撓<lb/>
　晉之諸大夫敬而憚之旋亦歸之其執雖同所以得<lb/>
　釋則異是時魯國猶有一叔孫大節凛然足為社稷<lb/>
　之衛使昭公能舉國以聴之必不至有乾侯之禍<lb/>
夏五月乙未朔日有食之<pb n="10b"/>秋八月大雩<lb/>
丁酉杞伯郁釐卒<lb/>
冬吳滅巢<lb/>
　楚子為舟師以畧吳疆沈尹戌曰此行也楚必亡邑<lb/>
　不撫民而勞之吳不動而速之吳踵楚而疆塲無備<lb/>
　邑能無亡乎越大夫胥犴勞王于豫章之汭越公子<lb/>
　倉歸王乘舟倉及壽夢帥師從王及圉陽而還吳人<lb/>
　踵楚而邊人不備遂滅巢及鍾離而還沈尹戌曰亡<pb n="11a"/>　郢之始于此在矣王一動而亡二姓之帥幾如是而<lb/>
　不及郢　胡氏曰巢楚之附庸實邑之也書吳入州<lb/>
　來著陵楚之漸書吳滅巢著入郢之漸四隣封境之<lb/>
　守既不能制則封境震矣四境國都之守既不能保<lb/>
　則國都危矣故沈尹戌以此為亡郢之始也春秋内<lb/>
　失地不書明此為有國之大罪外取滅皆書見取滅<lb/>
　者之不能有其土地人民則不君矣故諸侯之寳三<lb/>
　土地為首<pb n="11b"/>葬杞平公<lb/>
二十有五年春叔孫婼如宋<lb/>
夏叔詣㑹晉趙鞅宋樂大心衛北宫喜鄭游吉曹人邾<lb/>
人滕人薛人小邾人于黄父<lb/>
　二十四年春王正月辛丑召簡公南宫嚚以甘桓公<lb/>
　見王子朝劉子謂萇𢎞曰甘氏又往矣對曰何害同<lb/>
　徳度義大誓曰紂有億兆夷人亦有離徳余有亂臣<lb/>
　十人同心同徳此周之所以興也君其務徳無患無<pb n="12a"/>　人戊午王子朝入于鄔三月庚戌晉侯使士景伯涖<lb/>
　問周故士伯立于乾祭而問于介衆晉人乃辭王子<lb/>
　朝不納其使六月壬申王子朝之師攻瑕及杏皆潰<lb/>
　鄭伯如晉子大叔相見范獻子獻子曰若王室何對<lb/>
　曰老夫其國家不能恤敢及王室抑人亦有言曰嫠<lb/>
　不恤其緯而憂宗周之隕為將及焉今王室實蠢蠢<lb/>
　焉吾小國懼矣然大國之憂也吾儕何知焉吾子其<lb/>
　早圖之詩曰缾之罄矣惟罍之恥王室之不寧晉之<pb n="12b"/>　恥也獻子懼與宣子圖之乃徵㑹于諸侯期以明年<lb/>
　至是㑹于黄父謀王室也趙簡子令諸侯之大夫輸<lb/>
　王粟具戍人曰明年將納王樂大心曰我不輸粟我<lb/>
　于周為客若之何使客晉士伯曰自踐土以來宋何<lb/>
　役之不㑹而何盟之不同曰同恤王室子焉得避之<lb/>
　子奉君命以㑹大事而宋背盟無乃不可乎右師不<lb/>
　敢對受牒而還士伯告簡子曰宋右師必亡奉君命<lb/>
　以使而欲背盟以干盟主無不祥大焉　胡氏曰夫<pb n="13a"/>　以王猛之無寵單旗劉蚠之屢敗敬王初立子朝之<lb/>
　衆召伯奐南宫嚚甘桓公之黨疑若多助之在朝也<lb/>
　然㑹于黄父凡十國而諸侯之大夫無異議焉是知<lb/>
　邪不勝正乆矣猶有寵愛庶孽配嫡奪正至于滅亡<lb/>
　而不寤者不知幽王晉獻之父子亦何足效哉高氏<lb/>
　曰自二十二年景王崩王室亂天王播越在外諸侯<lb/>
　皆莫奔救四年之後晉始為此㑹而諸侯不至但合<lb/>
　諸大夫以謀之令諸大夫具戍曰明年將納王夫王<pb n="13b"/>　室之急如此豈可坐待明年哉然則諸侯不臣無安<lb/>
　輔王室之心可知矣然而此㑹諸侯猶有善意也故<lb/>
　無貶辭唯書諸國大夫見諸侯之無霸也叔孫昭子<lb/>
　曰諸侯之無霸也害哉季世之事豈特諸侯以為害<lb/>
　王室實下頼霸者亦有害焉且王室之亂如此之急<lb/>
　有霸者作茍能舉法以定之如齊桓之盟首止定王<lb/>
　世子晉文之誅叔帶勤襄王豈不美哉家氏曰悼敬<lb/>
　之立皆在危疑之秋特以大子母弟之故揆禮宜立<pb n="14a"/>　劉單奉以為君主少國疑外無諸侯之援内有强族<lb/>
　之爭後先五年更勝迭負使劉單不能以宗社自任<lb/>
　中事歛却則子朝之羽翼成而敬王之位危矣論者<lb/>
　猶以挾天子令諸侯少之不亦過乎<lb/>
有鸜鵒來巢<lb/>
　有鸜鵒來巢師已曰異哉吾聞文武之世童謡有之<lb/>
　曰鸜之鵒之公出辱之鸜鵒之羽公在外野往饋之<lb/>
　馬鸜鵒跦跦公在乾侯徵褰與襦鸜鵒之巢逺哉遥<pb n="14b"/>　遥稠父喪勞宋父以驕鸜鵒鸜鵒往歌來哭童謡有<lb/>
　是今鸜鵒來巢其將及乎　謝氏曰鸜鵒野鳥其居<lb/>
　避人鸜鵒來巢國中異之大也方是時魯國綱紀廢<lb/>
　壞公室政治荒蕪乆矣然則鸜鵒自野來巢亦其有<lb/>
　以召之也昔無今有故以有為文張氏曰愚聞之邵<lb/>
　子曰天下將治天地之氣自北而南天下將亂則天<lb/>
　地之氣自南而北禽鳥飛類得氣之先者也春秋書<lb/>
　六鷁退飛鸜鵒來巢氣使之也當此之先楚雖為中<pb n="15a"/>　國患而齊晉猶足以抑之自此以後晉霸不競吳楚<lb/>
　越皆以南夷迭主夏盟諸侯歛衽事之馴致大亂則<lb/>
　知鸜鵒來巢之祥不特昭公出奔之兆也<lb/>
秋七月上辛大雩季辛又雩<lb/>
　謝氏曰祭祀尚敬烝而又烝雩而又雩皆黷祭也一<lb/>
　月而兩雩故于雩書又著其非禮也胡氏曰聖人書<lb/>
　此者以志禦災之非道而區區于禱祠之末也<lb/>
九月己亥公孫于齊次于陽州<pb n="15b"/>　季公若之姊為小邾夫人生宋元夫人生子以妻季<lb/>
　平子昭子如宋聘且逆之公若從謂曹氏勿與魯將<lb/>
　逐之曹氏告公公告樂祁樂祁曰與之如是魯君必<lb/>
　出政在季氏三世矣魯君䘮政四公矣無民而能逞<lb/>
　其志者未之有也國君是以鎮撫其民詩曰人之云<lb/>
　亡心之憂矣魯君失民矣焉得逞其志靖以待命猶<lb/>
　可動必憂初季公鳥娶妻于齊鮑文子生申公鳥死<lb/>
　季公亥與公思展與公鳥之臣申夜姑相其室及季<pb n="16a"/>　姒與饔人檀通而懼乃使其妾抶已以示秦遄之妻<lb/>
　曰公若欲使余余不可而抶余又訢于公甫曰展與<lb/>
　夜姑將要余秦姬以告公之公之與公甫告平子平<lb/>
　子拘展于卞而執夜姑將殺之公若泣而哀之曰殺<lb/>
　是是殺余也將為之請平子使豎勿納日中不得請<lb/>
　有司逆命公之使速殺之故公若怨平子季郈之雞<lb/>
　鬭季氏介其雞郈氏為之金距平子怒益宫于郈氏<lb/>
　且讓之故郈昭伯亦怨平子臧昭伯之從弟㑹為讒<pb n="16b"/>　于臧氏而逃于季氏臧氏執旃平子怒拘臧氏老將<lb/>
　禘于襄公萬者二人其衆萬于季氏臧孫曰此之謂<lb/>
　不能庸先君之廟大夫遂怨平子公若獻弓于公為<lb/>
　且與之出射于外而謀去季氏公為告公果公賁公<lb/>
　果公賁使寺人僚柤告公公寢將以戈擊之乃走公<lb/>
　曰執之亦無命也懼而不出數月不見公不怒又使<lb/>
　言公執戈以懼之乃走又使言公曰非小人之所及<lb/>
　也公果自言公以告臧孫臧孫以難告郈孫郈孫以<pb n="17a"/>　可勸告子家懿伯懿伯曰讒人以君徼倖事若不克<lb/>
　君受其名不可為也舍民數世以求克事不可必也<lb/>
　且政在焉其難圖也公退之辭曰臣與聞命矣言若<lb/>
　洩臣不獲死乃館于公叔孫昭子如闞公居于長府<lb/>
　九月戊戌伐季氏殺公之于門遂入之平子登臺而<lb/>
　請曰君不察臣之罪使有司討臣以干戈臣請待于<lb/>
　沂上以察罪弗許請囚于費弗許請以五乘亡弗許<lb/>
　子家子曰君其許之政自之出乆矣隱民多取食焉<pb n="17b"/>　為之徒者衆矣日入慝作弗可知也衆怒不可蓄也<lb/>
　蓄而弗治將蕰蕰蓄民將生心生心同求將合君必<lb/>
　悔之弗聽郈孫曰必殺之公使郈孫逆孟懿子叔孫<lb/>
　氏之司馬鬷戾言于其衆曰若之何莫對又曰我家<lb/>
　臣也不敢知國凡有季氏與無于我孰利皆曰無季<lb/>
　氏是無叔孫氏也鬷戾曰然則救諸帥徒以往䧟西<lb/>
　北隅以入公徒釋甲執氷而踞遂逐之孟氏使登西<lb/>
　北隅以望季氏見叔孫氏之旌以告孟氏執郈昭伯<pb n="18a"/>　殺之于南門之西遂伐公徒子家子曰諸臣偽劫君<lb/>
　者而負罪以出君止意如之事君也不敢不改公曰<lb/>
　余不忍也與臧孫如墓謀遂行己亥公孫于齊次于<lb/>
　陽州　穀梁氏曰孫之為言猶孫也諱奔也次止也<lb/>
　胡氏曰次于陽州待齊命也昭公以君伐臣曷為不<lb/>
　勝魯自東門遂殺嫡立庶魯君于是乎失政禄去公<lb/>
　室政在季氏于此君也四公矣作三軍盡征其一舍<lb/>
　中軍兼有其二民賦入于其家半矣受命救台也遂<pb n="18b"/>　入鄆帥師取卞也不以聞軍政在其手專矣行父片<lb/>
　言而東門氏逐南蒯一動而公子憖奔魯之羣臣亦<lb/>
　無敢忠于公室而獻謀者所謂屯難之時也在易屯<lb/>
　之六五曰屯其膏小貞吉大貞凶象曰屯其膏施未<lb/>
　光也昭公不明乎消息盈虛之理正身率徳擇任忠<lb/>
　賢待時馴致不忍一朝之忿求逞其私欲以羣小謀<lb/>
　之其及也宜矣家氏曰意如内專魯國之兵柄外交<lb/>
　晉之强大夫視篡弑猶反覆手耳昭公討之實有不<pb n="19a"/>　容己者徒以所任非人是以致敗若謂其無故啟釁<lb/>
　自取覆亡則不然也曰然則如何而可曰顧所任何<lb/>
　如耳意如雖恣睢不道而叔孫昭子剛毅挺特不與<lb/>
　季孟同魯國之望于是乎在使昭公推誠而任之舉<lb/>
　國而聴之則季氏之權可收也權可收則亦可討也<lb/>
　而公所與謀者皆在左右親暱與季氏素為仇者志<lb/>
　在報復其私慮不及逺何以能濟子家懿伯雖魯之<lb/>
　賢公子未嘗與聞國事公將討季氏驟以語之子家<pb n="19b"/>　以為不可冝也葢季氏當討而非郈孫公若公為侍<lb/>
　人僚柤所能討也由昭公所任非人所以取敗若曰<lb/>
　政在季氏乆遂付之無可奈何而聽國事之日趨于<lb/>
　下則非忠臣之言也<lb/>
齊侯唁公于野井<lb/>
　齊侯將唁公于平隂公先至于野井齊侯曰是寡人<lb/>
　之罪也使有司待于平隂為近故也齊侯曰自莒疆<lb/>
　以西請致千社以待君命寡人將帥敝賦以從執事<pb n="20a"/>　唯命是聽君之憂寡人之憂也公喜子家子曰天禄<lb/>
　不再天若祚君不過周公以魯足矣失魯而以千社<lb/>
　為臣誰與之立且齊君無信不如早之晉弗從　泰<lb/>
　山孫氏曰唁慰安之辭齊大國也不能討意如于魯<lb/>
　國徒能唁昭公于野井齊侯之惡亦見矣謝氏曰昭<lb/>
　公以微弱失位隣國所當救也意如以背逆出君隣<lb/>
　國所當討也救而討之隣國之義也景公黨逆棄順<lb/>
　黨臣棄君反使意如安處于内而昭公野次于外其<pb n="20b"/>　相恤也以惻隠之言慰之而已亦何補于吾君哉書<lb/>
　次于陽州唁于野井責景公無鄰國之義也<lb/>
冬十月戊辰叔孫婼卒<lb/>
　臧昭伯率從者將盟載書曰戮力壹心好惡同之信<lb/>
　罪之有無繾綣從公無通外内以公命示子家子子<lb/>
　家子曰如此吾不可以盟羇也不佞不能與二三子<lb/>
　同心而以為皆有罪或欲通外内且欲去君二二子<lb/>
　好亡而惡定焉可同也陷君于難罪孰大焉通外内<pb n="21a"/>　而去君君將速入弗通何為而何守焉乃不與盟昭<lb/>
　子自闞歸見平子平子稽顙曰子若我何昭子曰人<lb/>
　誰不死子以逐君成名子孫不忘不亦傷乎將若子<lb/>
　何平子曰茍使意如得改事君所謂生死而肉骨也<lb/>
　昭子從公于齊與公言子家子命適公館者執之公<lb/>
　與昭子言于幄内曰將安衆而納公公徒將殺昭子<lb/>
　左師展告公公使昭子自鑄歸平子有異志冬十月<lb/>
　辛酉昭子齊于其寝使祝宗祈死戊辰卒左師展將<pb n="21b"/>　以公乘馬而歸公徒執之　劉氏意林曰民生于三<lb/>
　事之如一報生以死報賜以力古之道也婼不忍自<lb/>
　同于季氏而謀納公正也不忍見欺于季氏而反自<lb/>
　殺忠也然而君子以為難不以為法者昭公在外婼<lb/>
　可以無死婼之死畏也曾晳使曽參過期而不反人<lb/>
　曰其畏乎曾晳曰彼雖可畏我在必不死也此曾子<lb/>
　之所以稱善事父也孔子畏于匡顔淵後子曰吾以<lb/>
　汝為死矣顔淵曰子在回何敢死此顔子之所以稱<pb n="22a"/>　善事師也使婼早聞曾氏顔子之風則必不以死易<lb/>
　生矣此春秋所以不以死褒婼也婼之死雖不可以<lb/>
　當褒而其忠也不可忘矣故因其可褒而褒之傳曰<lb/>
　苟志于仁無惡也此之謂也在外而特書日以卒之<lb/>
　所以表也家氏曰昭公之伐季氏也昭子如闞叔孫<lb/>
　氏之司馬鬷戾帥徒以助季氏而禦公孟氏繼之公<lb/>
　徒敗奔鬷戾所為昭子必不與聞其議而家教不行<lb/>
　于司馬致其所為如是昭子胡不戮司馬以明己志<pb n="22b"/>　更為公思所以反國之計而遽自祈死乎嗟夫使斯<lb/>
　人而不死與子家共謀納公必不至遂殞于行天實<lb/>
　為之謂之何哉春秋繼公孫而書婼卒言婼之為公<lb/>
　死也<lb/>
十有一月己亥宋公佐卒于曲棘<lb/>
　宋元公將為公故如晉夢大子欒即位于廟已與平<lb/>
　公服而相之旦召六卿公曰寡人不佞不能事父兄<lb/>
　以為二三子憂寡人之罪也若以羣子之靈獲保首<pb n="23a"/>　領以沒唯是楄柎所以藉幹者請無及先君仲幾對<lb/>
　曰君若以社稷之故私降昵宴羣臣弗敢知若夫宋<lb/>
　國之法死生之度先君有命矣羣臣以死守之弗敢<lb/>
　失隊臣之失職常刑不赦臣不忍其死君命祗辱宋<lb/>
　公遂行己亥卒于曲棘　高氏曰出其國都故書地<lb/>
　胡氏曰按左氏宋元之夫人曹氏生子妻意如則宋<lb/>
　元意如之外舅也不此之顧而求欲納公是以正倫<lb/>
　恤患為心而不匿其私親之惡者也其賢于當時諸<pb n="23b"/>　侯逺矣故雖卒于封内而特書其地以别之家氏曰<lb/>
　齊晉二大國坐視季氏逐君恬不加恤而元公乃能<lb/>
　為魯昭特為此行將以其前日誅逐華向者而誅魯<lb/>
　之强家非天資明毅視天下之惡猶已之惡豈能及<lb/>
　此晉頃齊景當有愧矣<lb/>
十有二月齊侯取鄆<lb/>
　十二月庚辰齊侯圍鄆二十六年春王正月庚申齊<lb/>
　侯取鄆　穀梁氏曰取易辭也内不言取以其為公<pb n="24a"/>　取之故易言之也胡氏曰昭公出奔經書次于陽州<lb/>
　見公于魯未絶而季氏逐君為不臣及書齊侯取鄆<lb/>
　則見公已絶于魯而逐于季氏為不君君者有其土<lb/>
　地人民以奉宗廟之典籍者也已不能有而他人是<lb/>
　保則不君矣春秋之義欲為君盡君道欲為臣盡臣<lb/>
　道各守其職而不渝也昭公失君道季氏為亂臣各<lb/>
　渝其職而不守其為後世戒深切著明矣家氏曰是<lb/>
　時晉政已衰霸權未有所屬齊景有意修桓公之業<pb n="24b"/>　當請命天王號召與國納公于魯戮意如以示天下<lb/>
　而霸政舉矣乃以取鄆為首務姑塞已責前以此而<lb/>
　誤燕今復以是而紿魯勇于義者不爾也故稱齊侯<lb/>
　目其人而貶之<lb/>
二十有六年春王正月葬宋元公<lb/>
三月公至自齊居于鄆<lb/>
　蘇氏曰凡公行反而告廟則書至在外雖不告而書<lb/>
　至所以存公也胡氏曰居者有其土地人民之稱也<pb n="25a"/>　昭公失國出奔而稱居于鄆者存一國之防也襄王<lb/>
　已出而稱居于鄭敬王未入而稱居于狄泉者存天<lb/>
　下之防也天子之于天下率土之濵莫非王臣非諸<lb/>
　侯所敢擅也諸侯之于封國四境之内莫非其土非<lb/>
　大夫所得專也故諸侯避舍以待廵狩而大夫專邑<lb/>
　是謂叛君曰居于鄆其為防也至矣謝氏曰唁之矣<lb/>
　而不能為之討賊居之矣而不能為之復國齊侯之<lb/>
　罪也<pb n="25b"/>夏公圍成<lb/>
　齊侯將納公命無受魯貨申豐從女賈以幣錦二兩<lb/>
　縛一如瑱適齊師謂子猶之人高齮能貨子猶為高<lb/>
　氏後粟五千庾高齮以錦示子猶子猶欲之齮曰魯<lb/>
　人買之百兩一布以道之不通先入幣財子猶受之<lb/>
　言于齊侯曰羣臣不盡力于魯君者非不能事君也<lb/>
　然據有異焉宋元公為魯君如晉卒于曲棘叔孫昭<lb/>
　子求納其君無疾而死不知天之棄魯耶抑魯君有<pb n="26a"/>　罪于鬼神故及此也君若待于曲棘使羣臣從魯君<lb/>
　以卜焉若可師有濟也君而繼之兹無敵矣若其無<lb/>
　成君無辱焉齊侯從之使公子鉏帥師從公成大夫<lb/>
　公孫朝謂平子曰有都以衛國也請我受師許之請<lb/>
　納質弗許曰信女足矣告于齊師曰孟氏魯之敝室<lb/>
　也用成已甚弗能忍也請息肩于齊齊師圍成成人<lb/>
　伐齊師之飲馬于淄者曰將以厭衆魯成備而後告<lb/>
　曰不勝衆師及齊師戰于炊鼻齊子淵㨗從洩聲子<pb n="26b"/>　射之聲子射其馬斬鞅殪改駕人以為鬷戾也而助<lb/>
　之子車曰齊人也將擊子車子車射之殪其御曰又<lb/>
　之子車曰衆可懼也而不可怒也子囊帶從野洩叱<lb/>
　之洩曰軍無私怒報乃私也將亢子又叱之亦叱之<lb/>
　冉豎射陳武子中手失弓而罵以告平子曰有君子<lb/>
　白晳鬒鬚眉甚口平子曰必子彊也無乃亢諸對曰<lb/>
　謂之君子何敢亢之林雍羞為顔鳴右下苑何忌取<lb/>
　其耳顔鳴去之苑子之御曰視下顧苑子刜林雍斷<pb n="27a"/>　其足鑋而乘于他車以歸顔鳴三入齊師呼曰林雍<lb/>
　乘　泰山孫氏曰公圍成書者見國内皆叛也高氏<lb/>
　曰春秋未有以兵自圍其國之邑者也成乃吾孟氏<lb/>
　之邑而公自圍若異國然公之失政可知也胡氏曰<lb/>
　不書齊師者景公怵于邪說為義不終故微之也書<lb/>
　公圍成則季氏之不臣昭公之不君齊侯之不能修<lb/>
　方伯連帥之職其罪咸具矣師氏曰彼成也得之亦<lb/>
　二鄆耳于魯為何如哉得成則凡屬于魯邑公一一<pb n="27b"/>　圍之俟盡得魯邑而後復將何時而可復也家氏曰<lb/>
　首禍者意如與于亂者孟氏為昭公之計當貸畔徒<lb/>
　以離季氏之黨今乃先以成為討所以堅二家附賊<lb/>
　之意而公無反國之日矣<lb/>
秋公㑹齊侯莒子邾子杞伯盟于鄟陵<lb/>
　謀納公也　師氏曰是㑹也愈見其不振矣何則齊<lb/>
　侯之無能為既有已試之效而莒子邾子杞伯皆衰<lb/>
　弱失勢之君謀身且不暇况欲望為魯乎書之者譏<pb n="28a"/>　其㑹非所㑹謀非所謀也家氏曰㑹辭曰以公故亦<lb/>
　藉是延引歳月魯賄朝入齊師夕旋用心不剛為善<lb/>
　不勇故嬖倖之臣得以入其邪說是行合三小國㑹<lb/>
　且有盟欲何為哉魯君所以棲遲于鄆困躓于乾侯<lb/>
　齊景之聲音笑貌有以誤之也春秋備書以譏之陳<lb/>
　氏曰此參盟也自齊桓以來未之有也于是再見其<lb/>
　再見何晉不復主盟而後齊專盟矣<lb/>
公至自㑹居于鄆<pb n="28b"/>九月庚申楚子居卒<lb/>
　十九年楚子之在蔡也郹陽封人之女奔之生大子<lb/>
　建及即位使伍奢為之師費無極為少師無寵焉欲<lb/>
　譖諸王曰建可室矣王為之聘于秦無極與逆勸王<lb/>
　取之正月楚夫人嬴氏至自秦夏楚子為舟師以伐<lb/>
　濮費無極言于楚子曰晉之霸也邇于諸夏而楚辟<lb/>
　陋故弗能與争若大城城父而寘大子焉以通北方<lb/>
　王收南方是得天下也王說從之故大子建居于城<pb n="29a"/>　父令尹子瑕聘于秦拜夫人也二十年春費無極言<lb/>
　于楚子曰建與伍奢將以方城之外叛自以為猶宋<lb/>
　鄭也齊晉又交輔之將以害楚其事集矣王信之問<lb/>
　伍奢伍奢對曰君一過多矣何信于讒王執伍奢使<lb/>
　城父司馬奮揚殺大子未至而使遣之大子建奔宋<lb/>
　王召奮揚奮揚使城父人執己以至王曰言出于余<lb/>
　口入于爾耳誰告建也對曰臣告之君王命臣曰事<lb/>
　建如事余臣不佞不敢茍貳奉初以還不忍後命故<pb n="29b"/>　遣之既而悔之亦無及已王曰而敢來何也對曰使<lb/>
　而失命召而不來是再奸也逃無所入王曰歸從政<lb/>
　如它日無極曰奢之子材若在吳必憂楚國盍以免<lb/>
　其父召之彼仁必來不然將為患王使召奢之子曰<lb/>
　來吾免而父棠君尚謂其弟員曰爾適吳我將歸死<lb/>
　吾知不逮我能死爾能報聞免父之命不可以莫之<lb/>
　奔也親戚為戮不可以莫之報也奔死免父孝也度<lb/>
　功而行仁也擇任而往知也知死不避勇也父不可<pb n="30a"/>　棄名不可廢爾其勉之相從為愈伍尚歸奢聞員不<lb/>
　來曰楚君大夫其旰食乎楚人皆殺之員如吳言伐<lb/>
　楚之利于州于吳公子光曰是宗為戮而欲反其讐<lb/>
　不可從也員曰彼將有他志姑為之求士而鄙以待<lb/>
　之乃見鱄設諸焉而耕于鄙至是楚平王卒令尹子<lb/>
　常欲立子西曰大子壬弱其母非適也王子建實聘<lb/>
　之子西長而好善立長則順建善則治王順國治可<lb/>
　不務乎子西怒曰是亂國而惡君王也國有外援不<pb n="30b"/>　可瀆也王有適嗣不可亂也敗親速讐亂嗣不祥我<lb/>
　受其名賂吾以天下吾滋不從也楚國何為必殺令<lb/>
　尹令尹懼乃立昭王<lb/>
冬十月天王入于成周<lb/>
　四月單子如晉告急五月戊午劉人敗王城之師于<lb/>
　尸氏戊辰王城人劉人戰于施谷劉師敗績七月己<lb/>
　巳劉子以王出庚午次于渠王城人焚劉丙子王宿<lb/>
　于褚氏丁丑王次于萑谷庚辰王入于胥靡辛巳王<pb n="31a"/>　次于滑晉知躒趙鞅帥師納王使女寛守闕塞冬十<lb/>
　月丙申王乃起師于滑辛丑在郊遂次于尸十一月<lb/>
　辛酉晉師克鞏召伯盈逐王子朝王子朝及召氏之<lb/>
　族毛伯得尹氏固南宫嚚奉周之典籍以奔楚隂忌<lb/>
　奔莒以叛召伯逆王于尸及劉子單子盟遂軍圉澤<lb/>
　次于隄上癸酉王入于成周甲戌盟于襄宫晉師使<lb/>
　成公般戍周而還十二月癸未王入于莊宫定五年<lb/>
　王人殺子朝于楚定六年夏周儋翩率王子朝之徒<pb n="31b"/>　因鄭人將以作亂鄭于是乎伐馮滑胥靡負黍狐人<lb/>
　闕外六月晉閻没戍周且城胥靡冬十二月天王處<lb/>
　于姑蕕辟儋翩之亂也七年春二月周儋翩入于儀<lb/>
　栗以叛夏四月單武公劉桓公敗尹氏于窮谷冬十<lb/>
　一月戊午單子劉子逆王于慶氏晉籍秦送王己巳<lb/>
　王入于王城館于公族黨氏而後朝于莊宫八年春<lb/>
　二月己丑單子伐穀城劉子伐儀栗辛邜單子伐簡<lb/>
　城劉子伐盂以定王室　謝氏曰子朝猶據國在内<pb n="32a"/>　故復國以入言陳氏曰于成周猶未得王都也大東<lb/>
　萊吕氏曰河南即郟鄏周武王遷九鼎周公營以為<lb/>
　都是為王城洛誥所謂我乃卜澗水東瀍水西惟洛<lb/>
　食者也洛陽周公營下都以遷殷頑民是為成周洛<lb/>
　誥所謂我又卜瀍水東亦惟洛食者也平王東遷定<lb/>
　都于王城王子朝之亂其餘黨多在王城敬王畏之<lb/>
　徙都成周高氏曰是時晉人實納王曾無一言及之<lb/>
　者罪晉不臣而哀周之微也晉為同姓大國爵為侯<pb n="32b"/>　伯嗣文之職主盟諸侯乃不能即逐子朝之黨弭王<lb/>
　室之亂而安定之以盡臣節二十三年一圍郊而亟<lb/>
　還坐視成敗凡踰五年然後興師納王原情責實盖<lb/>
　不忠不臣之甚者也若以其終納王而褒之則後世<lb/>
　懷姦覬望者得以藉口矣<lb/>
尹氏召伯毛伯以王子朝奔楚<lb/>
　陸氏纂例曰子朝書尹氏以者能制之也泰山孫氏<lb/>
　曰立子朝獨書尹氏奔楚并舉召伯毛伯者明罪本<pb n="33a"/>　在尹氏先誅逆首後治其從也高氏曰二十三年先<lb/>
　書天王居于狄泉而後書尹氏立王子朝此年先書<lb/>
　天王入于成周而後書子朝奔楚者由嗣君不能立<lb/>
　故亂臣得以乘之及能反正然後罪人竄逆今此書<lb/>
　奔楚見天王之令不行于天下故逋逃罪戾之人楚<lb/>
　敢受之而不歸也胡氏曰取國有五利寵居一焉子<lb/>
　朝有寵于景王為之黨者衆矣卒不能立至于奔楚<lb/>
　何也是非有出于人之本心者不可以私愛是亦不<pb n="33b"/>　可以私惡非卒歸于公而止矣景王寵愛子朝將蘄<lb/>
　于見是而天下卒不以為是踈薄子猛將蘄于見非<lb/>
　而天下卒不以為非徒設此心兩棄之也庶孽憑寵<lb/>
　為羣小之所宗而人心不附適子恃正為人心之所<lb/>
　向而羣小不從故伯服雖殺而平王亦不能復宗周<lb/>
　之盛申生已死而奚齊卓子亦不能勝里克之兵是<lb/>
　兩棄之也景王不鑒覆車王猛子朝之際危亦甚矣<lb/>
　家氏曰春秋二百四十二年天王三出莊二十年惠<pb n="34a"/>　王以子頺之難出居于鄭踰年而虢鄭納王其出其<lb/>
　歸春秋皆不書僖二十四年襄王以叔帶之難復出<lb/>
　春秋書天王出居于鄭明年晉侯納王春秋不書王<lb/>
　入昭二十二年王子朝作亂王猛出春秋書葬景王<lb/>
　王室亂劉子單子以王猛居皇以王猛入王城其冬<lb/>
　王猛卒母弟敬王立復以難出春秋書天王居于狄<lb/>
　泉尹氏立王子朝天王入成周尹氏召伯毛伯以王<lb/>
　子朝奔楚觀天王三出春秋書法詳畧各異知聖人<pb n="34b"/>　于成周之盛衰存亡深注意焉惠王之出之入皆不<lb/>
　書者猶為周諱也王者無外不可以出言也至襄王<lb/>
　復不能自植以召狄難春秋于是始書天王出居于<lb/>
　鄭不以狩書而以出書春秋不得為襄王諱矣然猶<lb/>
　書岀不書入至敬悼之出入春秋始變例而書曰葬<lb/>
　景王王室亂自是五六年間悼敬子朝更出迭入春<lb/>
　秋記之不遺閔周室之傾覆内難仍作將無以為國<lb/>
　不得已而遂書也定六年敬王再出春秋不復書知<pb n="35a"/>　其無可興復之望非若初年之諱而不書矣<lb/>
二十有七年春公如齊公至自齊居于鄆<lb/>
　高氏曰公至自齊居于鄆者二至自㑹居于鄆者一<lb/>
　至自乾侯居于鄆者一書至書歸不外公也我君故<lb/>
　也君播越于外不得其所而魯國臣子之義可絶乎<lb/>
　春秋之作明君臣也君臣之義明而天下安且治矣<lb/>
夏四月吳弑其君僚<lb/>
　吳子欲因楚䘮而伐之使公子掩餘公子燭庸帥師<pb n="35b"/>　圍潛使延州來季子聘于上國遂聘于晉以觀諸侯<lb/>
　楚莠尹然工尹麇帥師救潛左司馬沈尹戌帥都君<lb/>
　子與王馬之屬以濟師與吳師遇于窮令尹子常以<lb/>
　舟師及沙汭而還左尹郤宛工尹壽帥師至于潛吳<lb/>
　師不能退吳公子光曰此時也弗可失也告鱄設諸<lb/>
　曰上國有言曰不索何獲我王嗣也吾欲求之事若<lb/>
　克季子雖至不吾廢也鱄設諸曰王可弑也母老子<lb/>
　弱是無若我何光曰我爾身也夏四月光伏甲于堀<pb n="36a"/>　室而享王王使甲坐于道及其門門階户席皆王親<lb/>
　也夾之以鈹羞者獻體改服于門外執羞者坐行而<lb/>
　入執鈹者夾承之及體以相授也光偽足疾入于堀<lb/>
　室鱄設諸寘劍于魚中以進抽劍刺王鈹交于胷遂<lb/>
　弑王闔廬以其子為卿季子至曰苟先君無廢祀民<lb/>
　人無廢主社稷有奉國家無傾乃吾君也吾誰敢怨<lb/>
　哀死事生以待天命非我生亂立者從之先人之道<lb/>
　也復命哭墓復位而待吳公子掩餘奔徐公子燭庸<pb n="36b"/>　奔鍾吾楚師聞吳亂而還　愚按唐虞禪夏后殷周<lb/>
　繼春秋兼帝王之道可以子則子可以賢則賢然與<lb/>
　子者必先于立嫡與賢者則在于得人茍合其道雖<lb/>
　百世傳子春秋不以為私苟有其徳雖受人之天下<lb/>
　春秋不以為泰貴于得宜而已王僚之弑由季札之<lb/>
　讓也初吳子壽夢有子四長曰諸樊次曰餘祭次曰<lb/>
　夷末次曰季札壽夢賢季札欲立以為嗣札辭不可<lb/>
　然後立諸樊諸樊既除䘮則致國于季子季子又辭<pb n="37a"/>　而去之諸樊乃舍其子而立弟約以次傳必及季子<lb/>
　故諸樊卒而餘祭立餘祭卒而夷末立夷末卒季子<lb/>
　終不受命辭位以逃夷末之子僚僚既立諸樊之子<lb/>
　光曰先君所以不與子國而與弟者凡為季子爾將<lb/>
　從先君之命則季子冝有國也如不從先君之命則<lb/>
　我宜立僚烏得為君于是使鱄諸刺僚季子始而父<lb/>
　欲立之于次為㓜辭而不立是盖以天倫為重未為<lb/>
　過也及夷末卒而復欲立季子則父兄之情亦至矣<pb n="37b"/>　羣公子之賢不肖亦明矣以季子之賢嗣位君吳以<lb/>
　成父兄之志以靖國家之難乃為合于時中爾既不<lb/>
　能取法季歴之興周以安吳乃竊附子臧之末節以<lb/>
　亂國斯為過矣至于王僚見殺討賊之責季子尤所<lb/>
　當先乃曰茍先君無廢祀民人無廢主社稷有奉國<lb/>
　家無傾乃吾君也吾誰敢怨哀死事生以待天命非<lb/>
　我生亂立者從之此亂臣賊子無君無父之言也豈<lb/>
　可出于季子之口哉觀光將弑謂鱄諸曰事若克李<pb n="38a"/>　子雖歸不吾廢也則季子不足為國之輕重亦可見<lb/>
　矣季子然問冉求仲由可謂大臣歟子曰可謂具臣<lb/>
　矣弑父與君亦不從也今季子而曰立者從之曾由<lb/>
　求具臣之不若又何敢望其如孔子之沐浴請討以<lb/>
　正邦刑哉然則變父兄相讓之風為君臣相弑之禍<lb/>
　斯實季子之罪也雖不與聞乎弑實有以成其弑矣<lb/>
　原其初不過守匹夫之末節失君子之時中爾先儒<lb/>
　謂春秋書國以弑者當國大臣之罪也吳之大臣舍<pb n="38b"/>　季子將誰歸乎夫子之意盖歸罪季子也讀者不可<lb/>
　不察<lb/>
楚殺其大夫郤宛<lb/>
　郤宛直而和國人悅之鄢將師為右領與費無極比<lb/>
　而惡之令尹子常賄而信讒無極譖郤宛焉謂子常<lb/>
　曰子惡欲飲子酒又謂子惡令尹欲飲酒于子氏子<lb/>
　惡曰我賤人也不足以辱令尹令尹將必來辱為惠<lb/>
　已甚吾無以酬之若何無極曰令尹好甲兵子出之<pb n="39a"/>　吾擇焉取五甲五兵曰寘諸門令尹至必觀之而從<lb/>
　以酬之及饗日帷諸門左無極謂令尹曰吾幾禍子<lb/>
　子惡將為子不利甲在門矣子必無往且此役也吳<lb/>
　可以得志子惡取賂焉而還又誤羣帥使退其師曰<lb/>
　乘亂不祥吳乘我䘮我乘其亂不亦可乎令尹使視<lb/>
　郤氏則有甲焉不往召鄢將師而告之將師退遂令<lb/>
　攻郤氏且爇之子惡聞之遂自殺也國人弗爇令曰<lb/>
　不爇郤氏與之同罪或取一編菅焉或取一秉秆焉<pb n="39b"/>　國人投之遂弗爇也令尹炮之盡滅郤氏之族黨殺<lb/>
　陽令終與其弟完及佗與晉陳及其子弟晉陳之族<lb/>
　呼于國曰鄢氏費氏自以為王專禍楚國弱寡王室<lb/>
　蒙王與令尹以自利也令尹盡信之矣國將何如令<lb/>
　尹病之國言未已進胙者莫不謗令尹沈尹戌言于<lb/>
　子常曰夫左尹與中厩尹莫知其罪而子殺之以興<lb/>
　謗讟至于今不已戍也惑之仁者殺人以掩謗猶弗<lb/>
　為也今吾子殺人以興謗而弗圖不亦異乎夫無極<pb n="40a"/>　楚之讒人也民莫不知去朝吳出蔡侯朱䘮大子建<lb/>
　殺連尹奢屛王耳目使不聰明不然平王之温惠共<lb/>
　儉有過成莊無不及焉所以不獲諸侯邇無極也今<lb/>
　又殺三不辜以興大謗幾及子矣子而不圖將焉用<lb/>
　之夫鄢將師矯子之命以滅三族國之良也而不愆<lb/>
　位吳新有君疆埸日駭楚國若有大事子其危哉知<lb/>
　者除讒以自安也今子愛讒以自危也甚矣其惑也<lb/>
　子常曰是瓦之罪敢不良圖九月己未子常殺費無<pb n="40b"/>　極與鄢將師盡滅其族以說于國謗言乃止　劉氏<lb/>
　意林曰君不明故臣得專其威至于殺其大夫而莫<lb/>
　之止也不亦甚乎然而郤宛則有以取之有以取之<lb/>
　者避嫌不審也避嫌不審罪也張氏曰恃國人之悅<lb/>
　已而無見幾知人之明以立于無道之朝至于見殺<lb/>
　宜矣家氏曰殺無罪之大夫且夷其族楚是以有入<lb/>
　郢之禍<lb/>
秋晉士鞅宋樂祁犂衛北宫喜曹人邾人滕人㑹于扈<pb n="41a"/>　會于扈令戍周且謀納公也宋衛皆利納公固請之<lb/>
　范獻子取貨于季孫謂司城子梁與北宫貞子曰季<lb/>
　孫未知其罪而君伐之請囚請亡于是乎不獲君又<lb/>
　弗克而自出也夫豈無備而能出君乎季氏之復天<lb/>
　救之也休公徒之怒而啟叔孫氏之心不然豈其伐<lb/>
　人而說甲執氷以游叔孫氏懼禍之濫而自同于季<lb/>
　氏天之道也魯君守齊三年而無成季氏甚得其民<lb/>
　淮夷與之有十年之備有齊楚之援有天之贊有民<pb n="41b"/>　之助有堅守之心有列國之權而弗敢宣也事君如<lb/>
　在國故鞅以為難二子皆圖國者也而欲納魯君鞅<lb/>
　之願也請從二子以圍魯無成死之二子懼皆辭乃<lb/>
　辭小國而以難復孟懿子陽虎伐鄆鄆人將戰子家<lb/>
　子曰天命不惂乆矣使君亡者必此衆也天既禍之<lb/>
　而自福也不亦難乎猶有鬼神此必敗也嗚呼為無<lb/>
　望也夫其死于此乎公使子家子如晉公徒敗于且<lb/>
　知　胡氏曰文十五年諸侯㑹于扈將為魯討齊齊<pb n="42a"/>　侯賂之而不克討故在㑹諸侯畧而不序今此謀納<lb/>
　公亦以賂故不克納而諸國之大夫皆序何也曰利<lb/>
　于納公者宋衛之大夫也受賂而不欲納公者獨范<lb/>
　鞅主之耳又况戍周之令行乎所以列序而不畧也<lb/>
　家氏曰齊景為鄟陵之盟而梁丘入季氏之錦晉頃<lb/>
　為扈之㑹而士鞅納季氏之貨二君懵然無知以為<lb/>
　魯之休戚無闗于我孰知田恒韜禍于齊六卿伏憂<lb/>
　于晉厝火積薪而不悟抑亦愚矣使二君能為魯討<pb n="42b"/>　賊亦足以讋内盗之膽而齊晉之祚猶可延也<lb/>
冬十月曹伯午卒<lb/>
邾快來奔<lb/>
　高郵孫氏曰大夫以叛來奔不以小國例皆書名疾<lb/>
　其為惡特書之也家氏曰邾庶其畀我來奔季孫宿<lb/>
　始納之今邾快又來奔意如復納之宿意如世濟其<lb/>
　凶不君其君又誘人之臣使之疾其君而已為之逋<lb/>
　逃主罪可勝誅乎<pb n="43a"/>公如齊公至自齊居于鄆<lb/>
　公如齊齊侯請饗之子家子曰朝夕立于其朝又何<lb/>
　饗焉其飲酒也乃飲酒使宰獻而請安子仲之子曰<lb/>
　重為齊侯夫人曰請使重見子家子乃以君出十二<lb/>
　月晉籍秦致諸侯之戍于周魯人辭以難<lb/>
　<lb/>
　<lb/>
　<pb n="43b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷三十八<lb/>
</p>

  </div>
            <div>
                <head>春秋闕疑卷三十九</head>
    <p>
<pb n="1a"/>欽定四庫全書<lb/>
　春秋闕疑卷三十九　　　　元　鄭玊　撰<lb/>
二十有八年春王三月葬曹悼公<lb/>
公如晉次于乾侯<lb/>
　公如晉將如乾侯子家子曰有求于人而即其安人<lb/>
　孰矜之其造于竟弗聽使請逆于晉晉人曰天禍魯<lb/>
　國君淹恤在外君亦不使一个辱在寡人而即安于<lb/>
　甥舅其亦使逆君使公復于竟而後逆之　高郵孫<pb n="1b"/>　氏曰公乆于鄆以事齊求齊之納已而齊竟不能于<lb/>
　是又如晉將以求助焉至于乾侯而晉辭公不見納<lb/>
　徒次于乾侯焉高氏曰公之奔也不知先晉而連年<lb/>
　如齊皆不見禮乃始如晉此晉所以不納公也泰山<lb/>
　孫氏曰公如齊者再皆不見禮故如晉其言次于乾<lb/>
　侯者不得入于晉也公既不見禮于齊又不得入于<lb/>
　晉其窮辱若此大東萊吕氏曰公如齊不得入如晉<lb/>
　又不得入當世諸侯如是然後知無霸之害也<pb n="2a"/>夏四月丙戌鄭伯寧卒六月葬鄭定公<lb/>
秋七月癸巳滕子寧卒冬葬滕悼公<lb/>
二十有九年春公至自乾侯居于鄆齊侯使高張來唁<lb/>
公公如晉次于乾侯<lb/>
　公至自乾侯處于鄆齊侯使高張來唁公稱主君子<lb/>
　家子曰齊卑君矣君祗辱焉公如乾侯平子每歲賈<lb/>
　馬具從者之衣屨而歸之于乾侯公執歸馬者賣之<lb/>
　乃不歸馬衛侯來獻其乘馬曰啟服塹而死公將為<pb n="2b"/>　之櫝子家子曰從者病矣請以食之乃以幃裹之公<lb/>
　賜公衍羔裘使獻龍輔于齊侯遂入羔裘齊侯喜與<lb/>
　之陽穀公衍公為之生也其母偕出公衍先生公為<lb/>
　之母曰相與偕出請相與偕告三日公為生其母先<lb/>
　以告公為為兄公私喜于陽穀而思于魯曰務人為<lb/>
　此禍也且後生而為兄其誣也乆矣乃黜之而以公<lb/>
　衍為大子　胡氏曰遣使來唁淺事也亦書于經者<lb/>
　罪齊侯不能修方伯連率之職也昔狄人迫逐黎侯<pb n="3a"/>　黎侯寓于衛衛人弗恤黎之臣子勸其君以歸而賦<lb/>
　式微其一章曰微君之故者以事求人而人不有其<lb/>
　事也若昭公見逐出奔而齊莫之討淹恤日乆而齊<lb/>
　莫之納微君之故矣其二章曰微君之躬者以身下<lb/>
　人而人不有其身也若齊侯設醴以享而使宰獻遣<lb/>
　使來唁而稱主君微君之躬矣諸侯失國託于諸侯<lb/>
　禮也諸侯失國諸侯納之正也齊之先世嘗主夏盟<lb/>
　而太公受先王五侯九伯之命矣魯為鄰境甥舅之<pb n="3b"/>　國也昭公朝夕立于其朝曾不能陳師境上討意如<lb/>
　逐君之罪而遣使唁公豈得禮乎謝氏曰晉辭之矣<lb/>
　又如晉次于乾侯窘廹之至也許氏曰書次于乾侯<lb/>
　復不見受也家氏曰晉之諸大夫亦齊之梁丘據晉<lb/>
　頃之懦而無立視齊景有過之去齊而之晉去晉而<lb/>
　復適諸侯必無有為魯君討賊者矣此春秋之叔世<lb/>
　降而愈下桓文之轍跡掃地無餘豈惟魯之病之天<lb/>
　下之人皆病之矣<pb n="4a"/>夏四月庚子叔詣卒<lb/>
　穀梁傳曰叔倪卒季孫意如曰叔倪無病而死此皆<lb/>
　無公也是天命也非我罪也　愚按亂臣賊子其忍<lb/>
　于為惡如此昭公雖欲反國其可得乎<lb/>
秋七月<lb/>
冬十月鄆潰<lb/>
　穀梁氏曰潰之為言上下不相得也上下不相得則<lb/>
　惡矣亦譏公也昭公出奔民如釋重負大東萊吕氏<pb n="4b"/>　曰易蹇之象曰君子以反身修徳固處蹇之道也盡<lb/>
　處蹇之道則有出蹇之期昔大王去國徒者如歸市<lb/>
　昭公所至而民潰其亦不知自反甚矣胡氏曰民逃<lb/>
　其上曰潰自是昭公削迹于魯尺地一民皆非其有<lb/>
　矣公之出奔處鄆四年民不見徳亡無愛徵至于潰<lb/>
　散豈非昏迷不返自納于罟獲陷穽之中其從者又<lb/>
　皆艾殺其民視如土芥其下不堪所以潰歟然則去<lb/>
　宗廟社稷出奔而猶不惕然恐懼蘄改過以補前行<pb n="5a"/>　之愆也自棄甚矣欲不亡得乎故書以為後世戒<lb/>
三十年春王正月公在乾侯<lb/>
　穀梁氏曰存公故也臨江劉氏曰曷為存公公在外<lb/>
　也公在外久矣曷為于此乎存公居于鄆有魯也在<lb/>
　乾侯無魯也公雖無魯魯不可無公也劉氏意林曰<lb/>
　向曰居今曰在向也魯而今也晉一民莫得使焉尺<lb/>
　地莫得有焉人固曰乾侯之君耳而春秋則以為猶<lb/>
　吾君也故君雖不君臣不可以不臣父雖不父子不<pb n="5b"/>　可以不子古今之大義常山劉氏曰君失其居在于<lb/>
　乾侯而不得歸故因朝正之時而書公所在則存君<lb/>
　父罪臣子譏諸侯之意具見胡氏曰公去社稷于今<lb/>
　五年每歳首月不書公者在魯四封之内則無適而<lb/>
　非其所也至是鄆潰客寄乾侯非其所矣歳首必書<lb/>
　公之所在者盖以存君不與季氏之專國也師氏曰<lb/>
　鄆之書居乾侯書在内外之别也<lb/>
夏六月庚辰晉侯去疾卒秋八月葬晉頃公<pb n="6a"/>　鄭游吉弔且送葬魏獻子使士景伯詰之曰悼公之<lb/>
　喪子西弔子蟜送葬今吾子無貳何故對曰諸侯所<lb/>
　以歸晉君禮也禮也者小事大大字小之謂事大在<lb/>
　共其時命字小在恤其所無以敝邑居大國之閒共<lb/>
　其職貢與其備御不虞之患豈忘共命先王之制諸<lb/>
　侯之䘮士弔大夫送葬唯加好聘饗三軍之事于是<lb/>
　乎使卿晉之䘮事敝邑之閒先君有所助執紼矣若<lb/>
　其不閒雖士大夫有所不獲數矣大國之惠亦慶其<pb n="6b"/>　加而不討其乏明底其情取備而已以為禮也靈王<lb/>
　之䘮我先君簡公在楚我先大夫印段實往敝邑之<lb/>
　少卿也王吏不討恤所無也今大夫曰女盍從舊舊<lb/>
　有豐有省不知所從從其豐則寡君幼弱是以不共<lb/>
　從其省則吉在此矣唯大夫圖之晉人不能詰<lb/>
冬十有二月吳滅徐徐子章羽奔楚<lb/>
　吳子使徐人執掩餘使鍾吾人執燭庸二公子奔楚<lb/>
　楚子大封而定其徙使監馬尹大心逆吳公子使居<pb n="7a"/>　養莠尹然左司馬沈尹戌城之取于城父與胡田以<lb/>
　與之將以害吳也子西諌曰吳光新得國而親其民<lb/>
　視民如子辛苦同之將用之也若好吳邊疆使柔服<lb/>
　焉猶懼其至吾又彊其讐以重怒之無乃不可乎吳<lb/>
　周之胄裔也而棄在海濵不與姬通今而始大比于<lb/>
　諸華光又甚文將自同于先王不知天將以為虐乎<lb/>
　使翦䘮吳國而封大異姓乎其抑亦將卒以祚吳乎<lb/>
　其終不逺矣我盍姑億吾鬼神而寧吾族姓以待其<pb n="7b"/>　歸將焉用自播揚焉王弗聽吳子怒冬十二月吳子<lb/>
　執鍾吾子遂伐徐徐子章禹斷其髪攜其夫人以逆<lb/>
　吳子吳子唁而送之使其邇臣從之遂奔楚楚沈尹<lb/>
　戍帥師救徐弗及遂城夷使徐子處之　胡氏曰春<lb/>
　秋國滅而君出奔者皆存其爵而不名謂無可滅之<lb/>
　罪特為横逆所加耳獨徐子章羽奔而書名者章羽<lb/>
　斷其髪攜其夫人以逆吳子巳無興復之志矣以此<lb/>
　見春秋大義雖在于抑强扶弱又責弱者之必自强<pb n="8a"/>　于為善也高氏曰徐本徐夷自齊桓時自附于中國<lb/>
　而爵為子今背中國而即呉楚故楚人以為貳于吳<lb/>
　而執之吳人以為貳于楚而滅之夫附中國則與于<lb/>
　中國之盟㑹而附呉楚則遂至于執其君而滅其國<lb/>
　然則背中國者可不戒哉<lb/>
三十有一年春王正月公在乾侯<lb/>
季孫意如㑹晉荀躒于適歴<lb/>
　晉侯將以師納公范獻子曰若召季孫而不來則信<pb n="8b"/>　不臣矣然後伐之若何晉人召季孫獻子使私焉曰<lb/>
　子必來我受其無咎季孫意如㑹晉荀躒于適歴荀<lb/>
　躒曰寡君使躒謂吾子何故出君有君不事周有常<lb/>
　刑子其圖之季孫練冠麻衣跣行伏而對曰事君臣<lb/>
　之所不得也敢逃刑命君若以臣為有罪請囚于費<lb/>
　以待君之察也亦唯君若以先臣之故不絶季氏而<lb/>
　賜之死若弗殺弗亡君之惠也死且不朽若得從君<lb/>
　而歸則固臣之願也敢有異心　陸氏微旨曰季孫<pb n="9a"/>　逐君之臣也晉不罪之而反與之為㑹書曰意如㑹<lb/>
　晉荀躒于適歴晉侯之為盟主可見矣荀躒之為臣<lb/>
　可知矣此不待貶絶而惡見者也胡氏曰或曰季孫<lb/>
　事君如在國未知其罪而君伐之是昭公之過也則<lb/>
　非矣行貨齊晉使不納公禱于煬宫求君不入及其<lb/>
　復也猶欲絶其兆域加之惡諡安在乎事君如在國<lb/>
　猶曰未知其罪乎齊晉不能誅亂禁姦悖君臣之義<lb/>
　不知其徒自及也陳氏曰公如晉次于乾侯公在乾<pb n="9b"/>　侯季孫意如㑹晉荀躒于適歴公薨于乾侯皆罪晉<lb/>
　之辭也樸鄊吕氏曰齊大國也鄟陵之㑹四國同之<lb/>
　伐季氏以納昭公何不可之有而所以不克納公者<lb/>
　則以梁丘據之受賂也晉盟主也扈之㑹六國同之<lb/>
　伐季氏以納公尤易為力而所以不克納者則以士<lb/>
　鞅之取貨也自其為義之心不勝其貪利之心而後<lb/>
　其為義者始不勇矣此齊晉納公之謀所以姑為之<lb/>
　名而卒之悠緩不克歟三軍在途諸侯在㑹是區區<pb n="10a"/>　者乃能劫而奪之衂而止之此亂臣賊子所以接跡<lb/>
　于後世歟雖然抑不但以其貨利之行而已也觀晉<lb/>
　侯欲以師納公而士鞅使人私于意如則其互為唇<lb/>
　齒相為囊槖乆矣當是時晉之六卿猶意如也晉君<lb/>
　亦昭公也其肯并心一意以誅其臣而納其君哉宜<lb/>
　晉侯之不得行其志也<lb/>
夏四月丁巳薛伯穀卒<lb/>
晉侯使荀躒唁公于乾侯<pb n="10b"/>　夏四月季孫從知伯如乾侯子家子曰君與之歸一<lb/>
　慙之不忍而終身慙乎公曰諾衆曰在一言矣君必<lb/>
　逐之荀躒以晉侯之命唁公且曰寡君使躒以君命<lb/>
　討于意如意如不敢逃死君其入也公曰君惠顧先<lb/>
　君之好施及亡人將使歸糞除宗祧以事君則不能<lb/>
　見夫人己所能見夫人者有如河荀躒掩耳而走曰<lb/>
　寡君其罪之恐敢與知魯國之難臣請復于寡君退<lb/>
　而謂季孫君怒未怠子姑歸祭子家子曰君以一乘<pb n="11a"/>　入于魯師季孫必與君歸公欲從之衆從者脅公不<lb/>
　得歸　高氏曰荀躒既㑹季孫子適歴復以晉侯之<lb/>
　命唁公于乾侯必使荀躒然後意如之意得通乎君<lb/>
　夫不恤見逐之君而信不臣者之言則晉侯之不明<lb/>
　隂交其臣陽唁其君空言無實抑可知矣謝氏曰賊<lb/>
　臣不討而荀躒㑹之危君不救而荀躒唁之何以撥<lb/>
　魯國之亂而反之正哉大東萊吕氏曰齊侯唁公于<lb/>
　野井晉侯使荀躒唁公于乾侯言大國盟主皆不能<pb n="11b"/>　討亂無助順向正之意也　愚謂國家之禍至此極<lb/>
　而不可觧矣君父之身至此危而不可救矣為之臣<lb/>
　子者尚復何言哉盖責之于内昭公既不能有所為<lb/>
　責之于外齊晉又不能有所救則内外之望絶矣昭<lb/>
　公之死將在旦夕子家之言豈不知以一乘從季孫<lb/>
　之歸為不可亦不過欲昭公一見宗廟卒于正寢猶<lb/>
　得謂之魯君而薨爾豈更望其有所為哉從者不從<lb/>
　明年昭公遂死于乾侯同于逆旅然後知子家之言<pb n="12a"/>　為不得已也<lb/>
秋葬薛獻公<lb/>
冬黒肱以濫來奔<lb/>
　杜氏曰黒肱邾大夫不書邾史闕文許氏曰邾快黑<lb/>
　肱相繼來奔季孫當國以類至也<lb/>
十有二月辛亥朔日有食之<lb/>
三十有二年春王正月公在乾侯取闞<lb/>
　謝氏曰公旅寄乾侯久矣非有兵力可以得邑也所<pb n="12b"/>　以取闞者魯人以闞與公而公取之也　愚按昭公<lb/>
　失國于今八年一民皆非其有矣以何兵力而取闞<lb/>
　乎謝氏雖謂魯人以闞與公而公取之然昔也齊侯<lb/>
　取鄆公即居于鄆今魯人以闞與公公何故不居于<lb/>
　闞而猶在乾侯經年始死乎此疑季孫在國所取不<lb/>
　然則外取内邑上有闕文耳<lb/>
夏吳伐越<lb/>
　始用師于越也史墨曰不及四十年越其有吳乎越<pb n="13a"/>　得歲而吳伐之必受其凶　高氏曰前此越與楚子<lb/>
　伐吳故吳始用師于越家氏曰此著南蠻之迭為盛<lb/>
　衰也吳方抗衡荆楚睥睨中夏而越己議其後矣自<lb/>
　是吳楚越鼎立不相為下乃中國自治之時而齊晉<lb/>
　二大國皆為強臣所操中國之患不在外域而在強<lb/>
　臣矣<lb/>
秋七月<lb/>
冬仲孫何忌㑹晉韓不信齊高張宋仲幾衛世叔申鄭<pb n="13b"/>國參曹人莒人薛人杞人小邾人城成周<lb/>
　秋八月王使富辛與石張如晉請城成周天子曰天<lb/>
　降禍于周俾我兄弟並有亂心以為伯父憂我一二<lb/>
　親暱甥舅不皇啟處于今十年勤戍五年余一人無<lb/>
　日忘之閔閔焉如農夫之望歲懼以待時伯父若肆<lb/>
　大惠復二文之業弛周室之憂徼文武之福以固盟<lb/>
　主宣昭令名則余一人有大願矣昔成王合諸侯城<lb/>
　成周以為東都崇文徳焉今我欲徼福假靈于成王<pb n="14a"/>　修成周之城俾戍人無勤諸侯用寧蝥賊逺屛晉之<lb/>
　力也其委諸伯父使伯父實重圖之俾我一人無徵<lb/>
　怨于百姓而伯父有榮施先王庸之范獻子謂魏獻<lb/>
　子曰與其戍周不如城之天子實云雖有後事晉勿<lb/>
　與知可也從王命以紓諸侯晉國無憂是之不務而<lb/>
　又焉從事魏獻子曰善使伯音對曰天子有命敢不<lb/>
　奉承以奔告于諸侯遲速衰序于是焉在冬十一月<lb/>
　晉魏舒韓不信如京師合諸侯之大夫于狄泉尋盟<pb n="14b"/>　且令城成周魏子南面衛彪徯曰魏子必有大咎干<lb/>
　位以令大事非其任也己丑士彌牟營成周計丈數<lb/>
　揣高卑度厚薄仭溝洫物土方議逺邇量事期計徒<lb/>
　庸慮財用輸餱糧以令役于諸侯屬役賦丈書以授<lb/>
　帥而效諸劉子韓簡子臨之以為成命　穀梁氏曰<lb/>
　天子微諸侯不享覲天子之在者惟祭與號故諸侯<lb/>
　之大夫相帥以城之此變之正也胡氏曰天子有道<lb/>
　守在四夷今至于城王都可以不書乎大東萊吕氏<pb n="15a"/>　曰周室雖微諸侯猶勤之若此先王之徳澤猶有存<lb/>
　焉者也高氏曰古人三月無君則弔公之出也今八<lb/>
　年矣公為旅人而何忌不能從季孫逐君而何忌不<lb/>
　能去雖受晉命城成周然不告于公而自往㑹之此<lb/>
　實覩文知罪不待貶絶而自見也　愚按敬王避子<lb/>
　朝之黨居于成周今因其地而城之遂定都焉使成<lb/>
　周為京師之舊則不假乎再城矣<lb/>
十有二月己未公薨于乾侯<pb n="15b"/>　十二月公疾徧賜大夫大夫不受賜子家子雙琥一<lb/>
　環一璧輕服受之大夫皆受其賜己未公薨子家子<lb/>
　反賜于府人曰吾不敢逆君命也大夫皆反其賜趙<lb/>
　簡子問于史墨曰季氏出其君而民服焉諸侯與之<lb/>
　君死于外而莫之或罪也對曰物生有兩有三有五<lb/>
　有陪貳故天有三辰地有五行體有左右各有妃耦<lb/>
　王有公諸侯有卿皆有貳也天生季氏以貳魯侯為<lb/>
　日乆矣民之服焉不亦宜乎魯君世從其失季氏世<pb n="16a"/>　修其勤民忘君矣雖死于外其誰矜之社稷無常奉<lb/>
　君臣無常位自古以然故詩曰高岸為谷湥谷為陵<lb/>
　三后之姓于今為庶主所知也在易卦雷乘乾曰大<lb/>
　壮天之道也昔成季友桓之季也文姜之愛子也始<lb/>
　震而卜卜人謁之曰生有嘉聞其名曰友為公室輔<lb/>
　及生如卜人之言有文在其手曰友遂以名之既而<lb/>
　有大功于魯受費以為上卿至于文子武子世増其<lb/>
　業不廢舊績魯自文公薨而東門遂殺適立庶魯君<pb n="16b"/>　于是乎失國政在季氏于此君也四公矣民不知君<lb/>
　何以得國是以為君慎器與名不可以假人　胡氏<lb/>
　曰諸侯失國出奔者衆矣鄭伯突為祭仲所逐而出<lb/>
　奔入于櫟而復國衛侯衎為孫甯所逐而出奔入于<lb/>
　夷儀而復國昭公在外八年終以客死為天下笑何<lb/>
　也祭仲雖專而世權不重于季氏衛侯失國猶夫人<lb/>
　也而有推挽之者所以雖失而復得也魯自季友受<lb/>
　費以為上卿至于意如專執國命四世矣其臣皆季<pb n="17a"/>　氏之孚也其民皆季氏之獲也而昭公有一子家駒<lb/>
　言不見聽計不行也不能復國宜矣故春秋詳錄其<lb/>
　所因為後世之戒公雖失國然每歲之首月必書公<lb/>
　在乾侯誅意如也書齊侯取鄆公圍成鄆潰絶昭公<lb/>
　也為人臣者觀每歳必書公所在必不敢萌䟦扈不<lb/>
　臣之心為人君者觀春秋所書圍成鄆潰知社稷之<lb/>
　無常奉也亦必少警矣嗚呼可謂深切著明矣<lb/>
　<pb n="17b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷三十九<lb/>
</p>

  </div>
            <div>
                <head>春秋闕疑卷四十</head>
    <p>
<pb n="1a"/>欽定四庫全書<lb/>
　春秋闕疑卷四十　　　　　元　鄭玉　撰<lb/>
　　定公<lb/>
　公名宋襄公之子昭公之弟敬王十一年即位諡法<lb/>
　安民大惠曰定<lb/>
元年春王<lb/>
　大東萊吕氏曰元年不書正月國無君無禀天子之<lb/>
　正朔者也家氏曰昭公之䘮未返公子宋未立魯無<pb n="1b"/>　君也魯無君而季氏自以為君頒朔于廟如常禮春<lb/>
　秋黜之是故書王不書正書王明王法以治季氏也<lb/>
　不書正月正朔非季氏所得頒也前此公雖在外而<lb/>
　歲首必書公在存公也存公是故頒朔今公已卒于<lb/>
　外嗣子為賊臣所廢魯國無君是故不書正月見魯<lb/>
　國無正王朔在廟非賊臣所得頒也此春秋特立之<lb/>
　變例前所未有也<lb/>
三月晉人執宋仲幾于京師<pb n="2a"/>　春王正月辛巳晉魏舒合諸侯之大夫于狄泉將以<lb/>
　城成周魏子涖政衛彪徯曰將建天子而易位以令<lb/>
　非義也大事奸義必有大咎晉不失諸侯魏子其不<lb/>
　免乎是行也魏獻子屬役于韓簡子及原夀過而田<lb/>
　于大陸焚焉還卒于甯范獻子去其柏椁以其未復<lb/>
　命而田也孟懿子㑹城成周庚寅栽宋仲幾不受功<lb/>
　曰滕薛郳吾役也薛宰曰宋為無道絶我小國于周<lb/>
　以我適楚故我常從宋晉文公為踐土之盟曰凡我<pb n="2b"/>　同盟各復舊職仲幾曰踐土固然薛宰曰薛之皇祖<lb/>
　奚仲居薛以為夏車正奚仲遷于邳仲虺居薛以為<lb/>
　湯左相若復舊職將承王官何故以役諸侯仲幾曰<lb/>
　三代各異物薛焉得有舊為宋役亦其職也士彌牟<lb/>
　曰晉之從政者新子姑受功歸吾視諸故府仲幾曰<lb/>
　縱子忘之山川鬼神其忘諸乎士伯怒謂韓簡子曰<lb/>
　薛徵于人宋徵于鬼宋罪大矣且已無辭而抑我以<lb/>
　神誣我也啟寵納侮其此之謂矣必以仲幾為戮乃<pb n="3a"/>　執仲幾以歸三月歸諸京師城三旬而畢乃歸諸侯<lb/>
　之戍齊高張後不從諸侯　穀梁氏曰此其大夫其<lb/>
　曰人何也微之也何為微之不正其執人于尊者之<lb/>
　所也胡氏曰周官司𨽻掌凡囚執人之事屬于司冦<lb/>
　凡諸侯之獄訟定以邦典凡卿大夫之獄訟斷以邦<lb/>
　法則大司冦之職也不告諸司冦而執人于天子之<lb/>
　側故雖以王事討有罪猶貶凡此類皆篡弑之萌履<lb/>
　霜之漸執而書其地謹之也每謹于初而禍亂熄矣<pb n="3b"/>　家氏曰仲幾之不受功無王也晉大夫不以王命執<lb/>
　仲幾亦無王也是故不以城為王事而畧晉大夫之<lb/>
　罪此聖人之特筆非因乎舊史者也高氏曰天子所<lb/>
　居自諸侯言之則稱京師自周言之則以地名為别<lb/>
　景王以前都王城因謂王城為京師至敬王始都成<lb/>
　周則謂成周為京師故諸侯之大夫奉王命而城王<lb/>
　都則亦自周而言城成周及晉人不以王命執仲幾<lb/>
　于成周則自諸侯而言京師也言京師明天子之在<pb n="4a"/>　是也<lb/>
夏六月癸亥公之喪至自乾侯戊辰公即位<lb/>
　叔孫成子逆公之喪于乾侯季孫曰子家子亟言于<lb/>
　我未嘗不中吾志也吾欲與之從政子必止之且聽<lb/>
　命焉子家子不見叔孫易幾而哭叔孫請見子家子<lb/>
　子家子辭曰羇未得見而從君以出君不命而薨羇<lb/>
　不敢見叔孫使告之曰公衍公為實使羣臣不得事<lb/>
　君若公子宋主社稷則羣臣之願也凡從君出而可<pb n="4b"/>　以入者將唯子是聽子家子未有後季孫願與子從<lb/>
　政此皆季孫之願也使不敢以告對曰若立君則有<lb/>
　卿士大夫與守龜在羇弗敢知若從君則貌而出者<lb/>
　入可也寇而出者行可也若羇也則君知其出也而<lb/>
　未知其入也羇將逃也喪及壞隤公子宋先入從公<lb/>
　者皆自壞隤反六月癸亥公之喪至自乾侯戊辰公<lb/>
　即位　高氏曰公薨迨今半歳餘矣季氏不以國君<lb/>
　喪禮迎之者謀廢公衍公為而立定公也凡即位不<pb n="5a"/>　日此書日者非正月朔旦故也公羊氏曰曷為以戊<lb/>
　辰之日然後即位正棺于兩楹之間然後即位蘇氏<lb/>
　曰元年定公之元年也而書曰公之喪至自乾侯可<lb/>
　乎昭公之喪未至定公未即位則猶昭公之年也胡<lb/>
　氏曰昭公之薨已越葬期猶未得返至于六月癸亥<lb/>
　然後喪至而定之即位乃在是月之戊辰蓋遲速進<lb/>
　退為意如所制不得專也以周書顧命考之成王之<lb/>
　崩在四月乙丑宰臣大保即于是日命仲桓南宫毛<pb n="5b"/>　俾爰齊侯吕伋以二干戈虎賁百人逆王世子釗于<lb/>
　南門之外延入翼室宅憂為天下主不待崇朝而後<lb/>
　定也昭公喪至在葬期之後公子宋自壞隤先入猶<lb/>
　未得立是知為意如所制不得以時定也家氏曰一<lb/>
　年不二君者常也一年而二君者變也昭公之喪以<lb/>
　是月稅輤定公即以是月即位是一歲而二君也故<lb/>
　春秋書前公之喪至與後公之入立以示其變著魯<lb/>
　國非常之禍亦以見定之非所當立而立也意如逐<pb n="6a"/>　君君既死于外又廢君之子而立其弟廢其所惡立<lb/>
　其所善廢立由己罪大惡盈中國無王莫之討之春<lb/>
　秋書公即位于喪至六日之後見丁奪遲速惟賊臣<lb/>
　之意所以誅之也<lb/>
秋七月癸巳葬我君昭公<lb/>
　季孫使役如闞公氏將溝焉榮駕鵝曰生不能事死<lb/>
　又離之以自旌也縱子忍之後必或恥之乃止季孫<lb/>
　問于榮駕鵝曰吾欲為君諡使子孫知之對曰生不<pb n="6b"/>　能事死又惡之以自信也將焉用之乃止秋七月癸<lb/>
　已葬昭公于墓道南孔子之為司冦也溝而合諸墓<lb/>
　　大東萊吕氏曰葬本國之君稱葬某公足矣必曰<lb/>
　葬我君某公者隆君臣之恩盡忠愛之義資于事父<lb/>
　有父之道焉故必曰我君以明之也此道也常時無<lb/>
　事則不見此理特于昭公為大有警動于其臣下者<lb/>
九月大雩<lb/>
立煬宫<pb n="7a"/>　昭公出故季平子禱于煬公九月立煬公宫　公羊<lb/>
　氏曰煬公之宫也立者不宜立也高氏曰昔季孫行<lb/>
　父嘗立武宫矣煬公比武公尤逺盖伯禽之子廟毁<lb/>
　乆矣季孫意如之逐君也懼而禱焉昭公薨于外因<lb/>
　以為應遂為之立宫盖季孫用此欺人若曰昭公之<lb/>
　死者神實貺之也春秋誅其意而微其辭但書立煬<lb/>
　宫而季氏行事之迹自可見矣此之謂世濟其惡也<lb/>
　而公從之公之惡可知矣<pb n="7b"/>冬十月隕霜殺菽<lb/>
　公羊氏曰何以書記異也穀梁氏曰未可以殺而殺<lb/>
　舉重可殺而不殺舉輕其曰菽舉重也杜氏曰周十<lb/>
　月今八月隕霜殺菽非常之災蘇氏曰于其不殺而<lb/>
　言草言其廣也于其殺而言菽言其所害也謝氏曰<lb/>
　十二月霜不殺草異之大者也十月霜殺菽災之大<lb/>
　者也<lb/>
二年春王正月<pb n="8a"/>夏五月壬辰雉門及兩觀災<lb/>
　范氏曰雉門公宫之南門兩觀闕也何氏曰雉門兩<lb/>
　觀皆天子之制門為其主觀為其飾高郵孫氏曰自<lb/>
　成王以天子禮樂賜周公而魯之羣公相承僭之國<lb/>
　内制度一同于天子孔子非之而欲著其僭于春秋<lb/>
　乆矣于是雉門兩觀災故孔子因其災以著其僭曰<lb/>
　及者災自雉門而及于兩觀先後之次爾謝氏曰宫<lb/>
　室過制天所不與然則雉門及兩觀災乃天惡其僭<pb n="8b"/>　而災之也<lb/>
秋楚人伐吳<lb/>
　昭三十年冬吳子問于伍員曰初而言伐楚余知其<lb/>
　可也而恐其使余往也又惡人之有余之功也今余<lb/>
　將自有之矣伐楚如何對曰楚執政衆而乖莫適任<lb/>
　患若為三師以肄焉一師至彼必皆出彼出則歸彼<lb/>
　歸則出楚必道敝亟肄以罷之多方以誤之既罷而<lb/>
　後以三軍繼之必大克之闔廬從之楚于是乎始病<pb n="9a"/>　三十一年秋吳人侵楚伐夷侵潛六楚沈尹戌帥師<lb/>
　救潛呉師還楚師遷潛于南岡而還吳師圍弦左司<lb/>
　馬戍右司馬稽帥師救弦及豫章呉師還始用子胥<lb/>
　之謀也至是桐叛楚吳子使舒鳩氏誘楚人曰以師<lb/>
　臨我我伐桐為我使之無忌秋楚囊瓦伐吳師于豫<lb/>
　章呉人見舟于豫章而潛師于巢冬十月吳軍楚師<lb/>
　于豫章敗之遂圍巢克之獲楚公子繁　許氏曰自<lb/>
　襄三年書楚伐吳終于人之則楚力竭矣于是有吳<pb n="9b"/>　入郢自昭三十二年書吳伐越終于越再入吳于是<lb/>
　吳亡楚介在南荒彼此相攻不可殫録故刪取其要<lb/>
　如此以為伐國之戒七書楚伐僅能一克于朱方他<lb/>
　役皆敗無功書伐而不書敗者積其陵暴首兵之咎<lb/>
　將微之于此而後至于禍敗失國也<lb/>
冬十月新作雉門及兩觀<lb/>
　穀梁氏曰言新有舊也作為也劉氏意林曰習舊而<lb/>
　不知以為非覩變而不知以為戒無怪于季氏之脅<pb n="10a"/>　其主矣此春秋之微辭致意也高氏曰聖人特書新<lb/>
　作者重僭竊之罪自在定公而不在先公也胡氏曰<lb/>
　書新作者譏僭王制而不能革也雉門象魏之門其<lb/>
　外為庫門而臯門在庫門之外其内為應門而路門<lb/>
　在應門之内是天子之五門也僖公嘗修泮宫復閟<lb/>
　宫非不用民力而春秋不書新作南門則獨書者南<lb/>
　非一門也必有不當為者子家駒以設兩觀為僭天<lb/>
　子是非諸侯之制明矣夫撥亂反正者必本諸身身<pb n="10b"/>　正者物必正春秋于僭君必書者必正之意也使定<lb/>
　公遇災而懼革其僭禮三家陪臣雖欲僭諸侯執國<lb/>
　命其敢乎習舊而不知以為非何以禁季氏之脅其<lb/>
　主哉故特書新作以譏之<lb/>
三年春王正月公如晉至河乃復<lb/>
　程子曰季孫意如上不請于天子下不請于方伯而<lb/>
　立定公故晉怒而公往朝焉晉辭公而復故明年因<lb/>
　㑹而請盟于臯鼬<pb n="11a"/>二月辛卯邾子穿卒<lb/>
　二年邾莊公與夷射姑飲酒私出閽乞肉焉奪之杖<lb/>
　以敲之至是二月辛卯邾子在門臺臨廷閽以瓶水<lb/>
　沃廷邾子望見之怒閽曰夷射姑旋焉命執之弗得<lb/>
　滋怒自投于牀廢于鑪炭爛遂卒先葬以車五乘殉<lb/>
　五人莊公卞急而好潔故及是<lb/>
夏四月<lb/>
秋葬邾莊公<pb n="11b"/>冬仲孫何忌及邾子盟于㧞<lb/>
　修邾好也　許氏曰天下有禮則邦國相下春秋之季<lb/>
　大國日侵兵力勝而禮敬亡故志公如晉至河乃復著<lb/>
　晉之輕魯也志仲孫何忌及邾子盟于㧞著魯之輕邾<lb/>
　也髙氏曰邾子居喪而以吉禮與魯大夫盟則微弱可<lb/>
　知家氏曰春秋書邾人之喪繼以仲孫之盟責魯也<lb/>
四月春王二月癸巳陳侯吳卒<lb/>
三月公㑹劉子晉侯宋公蔡侯衛侯陳子鄭伯許男曹<pb n="12a"/>伯莒子邾子頓子胡子滕子薛伯杞伯小邾子齊國夏<lb/>
于召陵侵楚<lb/>
　三年蔡昭侯為兩佩與兩裘以如楚獻一佩一裘于<lb/>
　昭王昭王服之以享蔡侯蔡侯亦服其一子常欲之<lb/>
　弗與三年止之唐成公如楚有兩肅爽馬子常欲之<lb/>
　弗與亦三年止之唐人或相與謀請代先從者許之<lb/>
　飲先從者酒醉之竊馬而獻之子常子常歸唐候自<lb/>
　拘于司敗曰君以弄馬之故隱君身棄國家羣臣請<pb n="12b"/>　相夫人以償馬必如之唐侯曰寡人之過也二三子<lb/>
　無辱皆賞之蔡人聞之固請而獻佩于子常子常朝<lb/>
　見蔡侯之徒命有司曰蔡君之乆也官不共也明日<lb/>
　禮不畢將死蔡侯歸及漢執玊而沈曰余所有濟漢<lb/>
　而南者有若大川蔡侯如晉以其子元與其大夫之<lb/>
　子為質焉而請伐楚至是劉文公合諸侯于召陵謀<lb/>
　伐楚也晉荀寅求貨于蔡侯弗得言于范獻子曰國<lb/>
　家方危諸侯方貳將以襲敵不亦難乎水潦方降疾<pb n="13a"/>　瘧方起中山不服棄盟取怨無損于楚而失中山不<lb/>
　如辭蔡侯吾自方城以來楚未可以得志祗取勤焉<lb/>
　乃辭蔡侯晉人假羽旄于鄭明日或斾以㑹晉于是<lb/>
　乎失諸侯　程子曰楚恃其強侵凌諸侯晉上請于<lb/>
　天子大合諸侯以伐之而不能明暴其罪以行天討<lb/>
　無功而還故書侵以罪之胡氏曰傳書伐而經書侵<lb/>
　楚者楚為無道憑陵諸夏為一裘一馬拘唐蔡二君<lb/>
　三年而後遣蔡侯既歸而請師于晉晉人請命于周<pb n="13b"/>　大合諸侯天子之元老在焉若能暴明其罪恭行天<lb/>
　討庶幾哉王者之師齊桓晉文之功褊矣有荀寅者<lb/>
　求貨于蔡侯弗得遂辭蔡人晉由是失諸侯無功而<lb/>
　還　愚按召陵之㑹傳雖稱謀伐楚而實未嘗加兵<lb/>
　于楚聖人以其雖加兵于楚亦必不能聲其罪而服<lb/>
　之故特書曰侵楚以陋之此乃特筆與其他書侵書<lb/>
　伐者不同以例求之則失之矣<lb/>
夏四月庚辰蔡公孫姓帥師滅沈以沈子嘉歸殺之<pb n="14a"/>　沈人不㑹于召陵晉人使蔡伐之夏蔡滅沈　胡氏<lb/>
　曰書滅沈罪公孫姓也書以歸罪沈子嘉也書殺之<lb/>
　罪蔡侯也奉辭致討而覆其邦家為敵所執不死于<lb/>
　位皆不仁矣所惡于前無以先後出乎爾者反乎爾<lb/>
　者也蔡侯視楚猶沈視蔡也昭公拘于楚三年而後<lb/>
　反非以國小而弱乎沈雖不㑹召陵未有大罪惡也<lb/>
　而恃强殺之甚矣能無公孫翩之及哉大東萊吕氏<lb/>
　曰蔡公孫姓不能正其君之失而遂滅沈至以沈子<pb n="14b"/>　嘉歸殺之其罪極矣春秋之世諸侯君臣失道至此<lb/>
　者皆由不知分義茍力所能制則為之矣此與禽獸<lb/>
　奚辨許氏曰沈不受令而使蔡滅沈許已受盟而不<lb/>
　能禁鄭滅許有以知晉政之失諸侯矣<lb/>
五月公及諸侯盟于臯鼬<lb/>
　將㑹衛子行敬子言于靈公曰㑹同難嘖有煩言莫<lb/>
　之治也其使祝佗從公曰善乃使子魚子魚辭曰臣<lb/>
　展四體以率舊職猶懼不給而煩刑書若又共二徼<pb n="15a"/>　大罪也且夫祝社稷之常𨽻也社稷不動祝不出竟<lb/>
　官之制也君以軍行袚社釁鼓祝奉以從于是乎出<lb/>
　竟若嘉好之事君行師從卿行旅從臣無事焉公曰<lb/>
　行也及臯鼬將長蔡于衛衛侯使祝佗私于萇𢎞曰<lb/>
　聞諸道路不知信否若聞蔡將先衛信乎萇𢎞曰信<lb/>
　蔡叔康叔之兄也先衛不亦可乎子魚曰以先王觀<lb/>
　之則尚徳也昔武王克商成王定之選建明徳以藩<lb/>
　屛周故周公相王室以尹天下于周為睦分魯公以<pb n="15b"/>　大路大旂夏后氏之璜封父之繁弱殷民六族條氏<lb/>
　徐氏蕭氏索氏長勺氏尾勺氏使帥其宗氏輯其分<lb/>
　族將其類醜以法則周公用即命于周是使之職事<lb/>
　于魯以昭周公之明徳分之土田陪敦祝宗卜史備<lb/>
　物典䇿官司彜器因商奄之民命以伯禽而封于少<lb/>
　皥之虚分康叔以大路少帛綪茷旃旌大吕殷民七<lb/>
　族陶氏施氏繁氏錡氏樊氏饑氏終葵氏封畛土畧<lb/>
　自武父以南及圃田之北竟取于有閻之土以共王<pb n="16a"/>　職取于相土之東都以㑹王之東蒐聃季授土陶叔<lb/>
　授民命以康誥而封于殷虚皆啟以商政疆以周索<lb/>
　分唐叔以大路宻須之鼓闕鞏姑洗懷姓九宗職官<lb/>
　五正命以唐誥而封于夏虚啟以夏政疆以戎索三<lb/>
　者皆叔也而有令徳故昭之以分物不然文武成康<lb/>
　之伯猶多而不獲是分也唯不尚年也管蔡啟商惎<lb/>
　間王室王于是乎殺管叔而蔡蔡叔其子蔡仲改行<lb/>
　率徳周公舉之以為已卿士見諸王而命之以蔡其<pb n="16b"/>　命書云王曰胡無若爾考之違王命也若之何其使<lb/>
　蔡先衛也武王之母弟八人周公為太宰康叔為司<lb/>
　宼聃季為司空五叔無官豈尚年哉曹文之昭也晉<lb/>
　武之穆也曹為伯甸非尚年也今將尚之是反先王<lb/>
　也晉文公為踐土之盟衛成公不在夷叔其母弟也<lb/>
　猶先蔡其載書云王若曰晉重魯申衛武蔡甲午鄭<lb/>
　捷齊潘宋王臣莒期蔵在周府可覆視也吾子欲復<lb/>
　文武之畧而不正其徳將如之何萇𢎞說告劉子與<pb n="17a"/>　范獻子乃長衛侯于盟　陸氏纂例曰重言諸侯劉<lb/>
　子不與盟也程子曰公不獲見于晉故因㑹而求盟<lb/>
　焉則此盟公意故書公及胡氏曰定公之立上不請<lb/>
　于天王下不告于方伯而受國于季孫意如故三年<lb/>
　朝晉至河而復今㑹諸侯求為此盟書公及者内為<lb/>
　志也召陵之㑹不序十有八國之諸侯則無以見侵<lb/>
　楚之陋臯鼬之盟序與不序非義所繫則以凡舉可<lb/>
　也劉氏意林曰楚人不義晉以霸主之勢憑王命之<pb n="17b"/>　重而不能討顧使吳乘其釁中國不振旅功近而禍<lb/>
　逺矣不亦病乎孔子曰夷狄之有君不如諸夏之亡<lb/>
　是所以眷眷于臯鼬之盟者也許氏曰齊桓晉文之<lb/>
　興至于盟不言同者過乎同之辭也春秋之季至于<lb/>
　盟不言同者不及乎同之辭也臯鼬之盟諸侯攜矣<lb/>
　齊梁丘據說幣錦致昭公不復楚子常志在佩裘使<lb/>
　蔡侯自絶晉士鞅以賂罷扈之㑹荀寅求貨弗得折<lb/>
　召陵之謀故政勝于明時而賄流于衰世君子是以<pb n="18a"/>　察治忽也家氏曰志劉子不與諸侯之盟得王人與<lb/>
　㑹之體也樸鄉吕氏曰嘗考春秋二百四十二年之<lb/>
　事以為北杏以前是一時也北杏以後是一時也召<lb/>
　陵以前是一時也召陵以後是一時也北杏以前諸<lb/>
　侯無霸故有特相盟者有參盟參㑹者有相攻伐者<lb/>
　北杏以後則異是矣召陵以後諸侯亦無霸故亦有<lb/>
　特相盟者有參盟參㑹者有相攻伐者召陵以前則<lb/>
　異是矣天下之有霸非美事也天下之無霸非細故<pb n="18b"/>　也夫霸者王之反也有霸則無王矣名曰尊周而實<lb/>
　奪其權北杏以前天下未知有霸也而猶知有王北<lb/>
　杏以後天下惟知有霸矣豈美事哉雖然有霸者在<lb/>
　焉則諸侯猶有所附中國猶得以安僣亂猶知所畏<lb/>
　是猶幸有霸也霸衰而諸侯散霸衰而中國擾霸衰<lb/>
　而僣亂横天下益不幸矣是故晉侯吳子㑹于黄池<lb/>
　而春秋終焉<lb/>
杞伯成卒于㑹<pb n="19a"/>六月葬陳惠公<lb/>
許遷于容城<lb/>
　謝氏曰許又自白羽遷容城國無定處民無定守故<lb/>
　自葉至容城凡四遷<lb/>
秋七月公至自㑹<lb/>
劉卷卒<lb/>
　杜氏曰即劉蚠也陸氏纂例曰畿内諸侯不同列國<lb/>
　故不言劉子卷卒亦譏來赴故書<pb n="19b"/>葬杞悼公<lb/>
楚人圍蔡<lb/>
　楚為沈故圍蔡<lb/>
晉士鞅衛孔圉帥師伐鮮虞<lb/>
　許氏曰謀楚而不能討盟蔡而不能救則惟中山是<lb/>
　伐書卿與師著威勝不行于強暴而行于寡弱也<lb/>
葬劉文公<lb/>
　謝氏曰魯以外諸侯㑹葬非禮也<pb n="20a"/>冬十有一月庚午蔡侯以吳子及楚人戰于柏舉楚師<lb/>
敗績楚囊瓦出奔鄭<lb/>
　伍員為吳行人以謀楚楚之殺郤宛也伯氏之族出<lb/>
　伯州犁之孫嚭為吳大宰以謀楚楚自昭王即位無<lb/>
　歲不有呉師蔡侯因之以其子乾與其大夫之子為<lb/>
　質于吳冬蔡侯吳子唐侯伐楚舍舟于淮汭自豫章<lb/>
　與楚夾漢左司馬戍謂子常曰子㳂漢而與之上下<lb/>
　我悉方城外以毁其舟還塞大隧直轅冥阨子濟漢<pb n="20b"/>　而伐之我自後擊之必大敗之既謀而行武城黑謂<lb/>
　子常曰吳用木也我用革也不可乆也不如速戰史<lb/>
　皇謂子常楚人惡子而好司馬若司馬毁吳舟于淮<lb/>
　塞城口而入是獨克吳也子必速戰不然不免乃濟<lb/>
　漢而陳自小别至于大别三戰子常知不可欲奔史<lb/>
　皇曰安求其事難而逃之將何所入子必死之初罪<lb/>
　必盡說十一月庚午二師陳于柏舉闔廬之弟夫槩<lb/>
　王晨請于闔廬曰楚瓦不仁其臣莫有死志先伐之<pb n="21a"/>　其卒必奔而後大師繼之必克弗許夫槩王曰所謂<lb/>
　臣義而行不待命者其此之謂也今日我死楚可入<lb/>
　也以其屬五千先擊子常之卒子常之卒奔楚師亂<lb/>
　吳師大敗之子常奔鄭史皇以其乘廣死　胡氏曰<lb/>
　吳何以稱子善伐楚解蔡圍也荆楚暴横盟主不能<lb/>
　致其討天王不得達其命長惡不悛復興師而圍蔡<lb/>
　王法所當討而不赦也吳能自卑聴蔡侯之義以達<lb/>
　天子之命興師救蔡戰于柏舉大敗楚師成霸討之<pb n="21b"/>　功善矣晉主夏盟中國所仰若嘉穀之望雨也有請<lb/>
　于晉如彼其難吳國天下莫强焉非諸侯所能以也<lb/>
　有請于吳如此其易故召陵之㑹大合諸侯而書侵<lb/>
　楚柏舉之戰蔡用吳師特書曰以者深罪晉人保利<lb/>
　棄義難于救蔡也然則何以不書救乎救大矣闔廬<lb/>
　子胥宰嚭皆懷謀楚之心蔡人往請㑹逢其適非有<lb/>
　救災恤隣從簡書憂中國之實也聖人道大徳宏樂<lb/>
　與人為善故因其從蔡特進而書爵囊瓦貪以敗國<pb n="22a"/>　又不能死可賤甚矣故記其出奔特貶而稱人春秋<lb/>
　之情見矣高氏曰書奔鄭罪鄭以中國而主荆楚奔<lb/>
　亡之臣也<lb/>
庚辰吳入郢<lb/>
　吳從楚師及清發將擊之夫槩王曰困獸猶鬬况人<lb/>
　乎若知不免而致死必敗我若使先濟者知免後者<lb/>
　慕之蔑有鬬心矣半濟而後可擊也從之又敗之楚<lb/>
　人為食吳人及之奔食而從之敗諸雍澨五戰及郢<pb n="22b"/>　己夘楚子取其妹季芉卑我以出渉睢鍼尹固與王<lb/>
　同舟王使執燧象以奔吳師庚辰吳入郢以班處宫<lb/>
　子山處令尹之宫夫槩王欲攻之懼而去之夫槩王<lb/>
　入之左司馬戍及息而還敗吳師于雍澨傷初司馬<lb/>
　臣闔廬故恥為禽焉謂其臣曰誰能免吾首吳句卑<lb/>
　曰臣賤可乎司馬曰我實失子可哉三戰皆傷句卑<lb/>
　布裳剄而裹之蔵其身而以其首免楚子渉睢濟江<lb/>
　入于雲中王寢盜攻之以戈擊王王孫由于以背受<pb n="23a"/>　之中肩王奔鄖鍾建負季芉以從由于徐蘇而從鄖<lb/>
　公辛之弟懷將弑王曰平王殺吾父我殺其子不亦<lb/>
　可乎辛曰君討臣誰敢讐之君命天也若死天命將<lb/>
　誰讐詩曰柔亦不茹剛亦不吐不侮鰥寡不畏强禦<lb/>
　唯仁者能之違彊陵弱非勇也乘人之約非仁也動<lb/>
　無令名非知也必犯是余將殺女鬭辛與其弟巢以<lb/>
　王奔隨吳人從之謂隨人曰周之子孫在漢川者楚<lb/>
　實盡之天誘其𠂻致罸于楚而君又竄之周室何罪<pb n="23b"/>　楚子在公宫之北吳人在其南子期似王逃王而已<lb/>
　為王曰以我與之王必免隨人卜與之不吉乃辭吳<lb/>
　曰以隨之辟小而宻邇于楚楚實存之世有盟誓至<lb/>
　于今未改若難而棄之何以事君執事之患不唯一<lb/>
　人若鳩楚竟敢不聽命吳人乃退鑪金初宦于子期<lb/>
　氏實與隨人要言王使見辭曰不敢以約為利王割<lb/>
　子期之心以與隨人盟初伍員與申包胥友其亡也<lb/>
　謂申包胥曰我必復楚國申包胥曰勉之子能復之<pb n="24a"/>　我必能興之及昭王在隨申包胥如秦乞師曰吳為<lb/>
　封豕長蛇以薦食上國虐始于楚寡君失守社稷越<lb/>
　在草莽使下臣告急曰夷徳無厭若鄰于君疆埸之<lb/>
　患也逮吳之未定君其取分焉若楚之遂亡君之土<lb/>
　也若以君靈撫之世以事君秦伯使辭焉曰寡人聞<lb/>
　命矣子姑就館將圖而告對曰寡君越在草莽未獲<lb/>
　所伏下臣何敢即安立于庭牆而哭日夜不絶聲勺<lb/>
　飲不入口七日秦哀公為之賦無衣九頓首而坐秦<pb n="24b"/>　師乃出五年申包胥以秦師至秦子蒲子虎帥車五<lb/>
　百乘以救楚子蒲曰吾未知吳道使楚人先與吳人<lb/>
　戰而自稷㑹之大敗夫槩王于沂吳人獲薳射于柏<lb/>
　舉其子帥奔徒以從子西敗吳師于軍祥秋七月子<lb/>
　期子蒲滅唐九月夫槩王歸自立也以與王戰而敗<lb/>
　奔楚為堂谿氏吳師敗楚師于雍澨秦師又敗吳師<lb/>
　吳師居麇子期將焚之子西曰父兄親暴骨焉不能<lb/>
　收又焚之不可子期曰國亡矣死者若有知也可以<pb n="25a"/>　歆舊祀豈憚焚之焚之而又戰吳師敗又戰于公壻<lb/>
　之谿吳師大敗吳子乃歸楚子入于郢初鬭辛聞吳<lb/>
　人之争宫也曰吾聞之不讓則不和不和不可以逺<lb/>
　征吳争于楚必有亂有亂則必歸焉能定楚王之奔<lb/>
　隨也將渉于成臼藍尹亹渉其帑不與王舟及寧王<lb/>
　欲殺之子西曰子常思舊怨以敗君何效焉王曰善<lb/>
　使復其所吾以志前惡王賞鬭辛王孫由于王孫圉<lb/>
　鍾建鬭巢申包胥王孫賈宋木鬬懷子西曰請舍懷<pb n="25b"/>　也王曰大徳滅小怨道也申包胥曰吾為君也非為<lb/>
　身也君旣定矣又何求且吾尤子旗其又為諸遂逃<lb/>
　賞王將嫁季芉季芉辭曰所以為女子逺丈夫也鍾<lb/>
　建負我矣以妻鍾建以為樂尹王之在隨也子西為<lb/>
　王輿服以保路國于脾洩聞王所在而後從王王使<lb/>
　由于城麇復命子西問高厚焉弗知子西曰不能如<lb/>
　辭城不知高厚大小何知對曰固辭不能子使余也<lb/>
　人各有能有不能王遇盗于雲中余受其戈其所猶<pb n="26a"/>　在袒而示之背曰此余所能也脾洩之事余亦弗能<lb/>
　也　胡氏曰及楚人戰則稱爵入郢則舉其號何也<lb/>
　君舍于君之室大夫舍于大夫之室亂極也聖人誰<lb/>
　毁誰譽救災恤鄰則進而書爵非有心于與之順天<lb/>
　命也乘約肆淫則黜而舉號非有心于貶之奉天討<lb/>
　也伐國者固將極民于水火之中而鳩集之耳殺其<lb/>
　父兄係其子弟毁其宗廟遷其重器而亂男女之配<lb/>
　也如水益深如火益熱則善小而惡大功不足以掩<pb n="26b"/>　之矣聖人心無毁譽如鏡之無妍醜也因事物善惡<lb/>
　而施褒貶焉不期公而自公耳明此義然後可以司<lb/>
　賞罸之權得春秋之法矣<lb/>
五年春王三月辛亥朔日有食之<lb/>
夏歸粟于蔡<lb/>
　以周亟矜無資　穀梁氏曰諸侯無粟諸侯相歸粟<lb/>
　正也孰歸之諸侯也公羊氏曰曷為不言諸侯歸之<lb/>
　離至不可得而序故言我也家氏曰歸之為言出于<pb n="27a"/>　人心之所同不待勤勉而各以粟歸也<lb/>
於越入吳<lb/>
　吳在楚也　謝氏曰吳知郢之利在前而不知越之<lb/>
　患在後故吳子渉千里之險入郢於越乘一朝之釁<lb/>
　入吳空内務外有國之大患也高氏曰昭五年楚子<lb/>
　以諸侯伐吳而越人已見于經至此及十四年至哀<lb/>
　十三年皆書於越何也越人自名曰於越君子名之<lb/>
　曰越治國有狀能與中國通則以君子之辭言之治<pb n="27b"/>　國無狀不能與中國通則以其俗之辭言之越始稱<lb/>
　人以其慕中國之義也改稱於越者惡之也吳之伐<lb/>
　楚有安中國之意而越乃乘其士卒罷弊掩入其國<lb/>
　至十四年又敗吳于檇李哀十二年又入吳若為楚<lb/>
　復讐者是以君子惡之以其本俗之辭謂之於越歟<lb/>
六月丙申季孫意如卒<lb/>
　六月季平子行東野還未至丙申卒于房陽虎將以<lb/>
　璵璠歛仲梁懷弗與曰改歩改玊陽虎欲逐之告公<pb n="28a"/>　山不狃不狃曰彼為君也子何怨焉既葬桓子行東<lb/>
　野及費子洩為費宰逆勞于郊桓子敬之勞仲梁懷<lb/>
　仲梁懷弗敬子洩怒謂陽虎子行之乎乙亥陽虎囚<lb/>
　季桓子及公父文伯而逐仲梁懷冬十月丁亥殺公<lb/>
　何藐乙丑盟桓子于稷門之内庚寅大詛逐公父歜<lb/>
　及秦遄皆奔齊　胡氏曰内大夫有罪見討則不書<lb/>
　卒公子翬是也仲遂殺惡及視罪與翬同而書卒者<lb/>
　以事之變卒之也意如何以書卒見定公不討逐君<pb n="28b"/>　之賊以為大夫全始終之禮也定雖受國于季氏苟<lb/>
　有叔孫婼之見不賞私勞致辟意如以明君臣之義<lb/>
　則三綱可正公室強矣今茍于利而忘其讐三綱滅<lb/>
　公室益侵陪臣執命宜矣故意如書卒主人習其讀<lb/>
　而問其傳則未知已之有罪焉耳<lb/>
秋七月壬子叔孫不敢卒<lb/>
冬晉士鞅帥師圍鮮虞<lb/>
　三年秋九月鮮虞人敗晉師于平中獲晉觀虎恃其<pb n="29a"/>　勇也至是晉士鞅圍鮮虞報觀虎之役也　許氏曰<lb/>
　晉始以土地之故與鮮虞睽咎不在鮮虞也而晉不<lb/>
　自反縱兵横加而不能服則又圍之兵益忿義益不<lb/>
　勝君子是以惡晉也<lb/>
　<lb/>
　<lb/>
　<lb/>
　<pb n="29b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷四十<lb/>
</p>

  </div>
            <div>
                <head>春秋闕疑卷四十一</head>
    <p>
<pb n="1a"/>欽定四庫全書<lb/>
　春秋闕疑卷四十一　　　　元　鄭玉　撰<lb/>
六年春王正月癸亥鄭游速帥師滅許以許男斯歸<lb/>
　因楚敗也　張氏曰按許自隱十一年齊鄭魯之入<lb/>
　至今年大抵困于與鄭爲隣至成十五年遷葉之後<lb/>
　又畏鄭而屢遷定四年方自析遷容城以依楚不數<lb/>
　年楚困于呉鄭遂滅之哀元年以後許復見者楚又<lb/>
　存之也高氏曰許人本恃楚以固其國至于四遷而<pb n="1b"/>　楚不能為之强而鄭游速以偏師一出滅其國而俘<lb/>
　其君楚則弱矣而鄭亦甚暴焉許男不死于位故名<lb/>
二月公侵鄭公至自侵鄭<lb/>
　公侵鄭取匡為晉討鄭之伐胥靡也往不假道于衛<lb/>
　及還陽虎使季孟自南門入出自東門舍于豚澤衛<lb/>
　侯怒使彌子瑕追之公叔文子老矣輦而如公曰尤<lb/>
　人而效之非禮也昭公之難君將以文之舒鼎成之<lb/>
　昭兆定之鞶鑑茍可以納之擇用一焉公子與二三<pb n="2a"/>　臣之子諸侯茍憂之將以為之質此羣臣之所聞也<lb/>
　今將以小忿蒙舊德無乃不可乎大姒之子唯周公<lb/>
　康叔為相睦也而效小人以棄之不亦誣乎天將多<lb/>
　陽虎之罪以斃之君姑待之若何乃止　張氏曰奉<lb/>
　晉命以討鄭之黨惡人正也然陪臣方執國命使衛<lb/>
　侯不聽公叔文子之言魯師危矣家氏曰天王避儋<lb/>
　翩之亂不書非諱也蓋閔之甚憂之甚知其終不能<lb/>
　以自振于是為之廢書<pb n="2b"/>夏季孫斯仲孫何忌如晉<lb/>
　季桓子如晉獻鄭俘也陽虎强使孟懿子往報夫人<lb/>
　之幣晉人兼享之孟孫立于房外謂范獻子曰陽虎<lb/>
　若不能居魯而息肩于晉所以不為中軍司馬者有<lb/>
　如先君獻子曰寡人有官將使其人鞅何知焉獻子<lb/>
　謂簡子曰魯人患陽虎矣孟孫知其釁以為必適晉<lb/>
　故强為之請以取入焉陽虎又盟公及三桓于周莊<lb/>
　盟國人于亳社詛于五父之衢　許氏曰魯國政在<pb n="3a"/>　大夫而家臣强使之則家臣始擅國矣高氏曰夫以<lb/>
　二子之力專國擅君而陽虎乃能制之進云則進止<lb/>
　云則止猶僕𨽻也而莫之戒者方復為之脅請于霸<lb/>
　國此其無所忌而必為亂之效也雖然不介晉權亂<lb/>
　亦不得發春秋彰往察來而慎于幾㣲故因事以宣<lb/>
　其指原指以見其變也嗚呼天子㣲諸侯僭諸侯㣲<lb/>
　大夫凌大夫微陪臣脅理勢然耳<lb/>
秋晉人執宋行人樂祁犂<pb n="3b"/>　八月宋樂祁言于景公曰諸侯唯我事晉今使不往<lb/>
　晉其憾矣樂祁告其宰陳寅陳寅曰必使子往他日<lb/>
　公謂樂祁曰唯寡人説子之言子必往陳寅曰子立<lb/>
　後而行吾室亦不亡唯君亦以我為知難而行也見<lb/>
　溷而行趙簡子逆而飲之酒于綿上獻楊楯六十于<lb/>
　簡子陳寅曰昔吾主范氏今子主趙氏又有納焉以<lb/>
　楊楯賈禍弗可為也已然子死晉國子孫必得志于<lb/>
　宋范獻子言于晉侯曰以君命越疆而使未致使而<pb n="4a"/>　私飲酒不敬二君不可以不討也乃執樂祁八年趙<lb/>
　鞅言于晉侯曰諸侯唯宋事晉好逆其使猶懼不至<lb/>
　今又執之是絶諸侯也將歸樂祁士鞅曰三年止之<lb/>
　無故而歸之宋必叛晉獻子私謂子梁曰寡君懼不<lb/>
　得事宋君若是止子子姑使溷代子子梁以告陳寅<lb/>
　陳寅曰宋將叛晉是棄溷也不如待之樂祁歸卒于<lb/>
　大行士鞅曰宋必叛不如止其尸以求成焉乃止諸<lb/>
　州　張氏曰諸侯惟宋事晉懼討而遣使善逆以懷<pb n="4b"/>　之猶懼不來而大夫黷貨賄爭權利卒使來者見執<lb/>
　叛者得志書此所以著晉之亂政亟行霸統所由絶<lb/>
　也胡氏曰使范趙方睦皆有獻也則弗執之矣執異<lb/>
　國行人出于列卿私意威福之柄移矣三卿分晉而<lb/>
　靖公廢為家人豈一朝一夕之故哉<lb/>
冬城中城<lb/>
　穀梁氏曰城中城三家張也高氏曰成九年城之矣<lb/>
　此復城者三家張矣公之所有者中城而已外又有<pb n="5a"/>　齊鄭之怨故懼而城焉家氏曰家臣内叛蕭牆之患<lb/>
　小戢魯君欲收其威柄在于任賢植本布德凝民城<lb/>
　非所先也<lb/>
季孫斯仲孫忌帥師圍鄆<lb/>
　七年齊人歸鄆陽關陽虎居之以為政　高氏曰鄆<lb/>
　自昭二十五年齊侯取之以居昭公三十年鄆潰遂<lb/>
　貳于齊至是二卿圍而欲復取之家氏曰取鄆以居<lb/>
　公本齊景公之善意鄆潰而取之以歸則為利也齊<pb n="5b"/>　取鄆固非而仲季圍之亦非也為定公者當以善辭<lb/>
　告之齊景公必將歸之不應遽用師明年國夏伐西<lb/>
　鄙自是交兵連歳季仲實為之也大東萊呂氏曰不<lb/>
　曰仲孫何忌而曰仲孫忌脱文無疑也而公羊以為<lb/>
　譏二名大抵三傳解經皆據文生義不論是非無復<lb/>
　闕疑最學者大病不可不詳<lb/>
七年春王正月<lb/>
夏四月<pb n="6a"/>秋齊侯鄭伯盟于鹹<lb/>
　陳氏曰此特相盟也自齊桓以來未之有也于是再<lb/>
　見諸侯無盟主矣是故石門志諸侯之合也鹹志諸<lb/>
　侯之判也許氏曰蓋自是中國無復殷㑹矣齊鄭之<lb/>
　盟叛晉也<lb/>
齊人執衛行人北宫結以侵衛齊侯衛侯盟于沙<lb/>
　秋齊侯鄭伯盟于鹹徵㑹于衛衛侯欲叛晉諸大夫<lb/>
　不可使北宫結如齊而私于齊侯曰執結以侵我齊<pb n="6b"/>　侯從之乃盟于𤨏　許氏曰晉定之季鄭獻衛靈叛<lb/>
　而從齊齊可以霸而景不足望也劉氏意林曰善為<lb/>
　國者親近而遠信之附内而外歸之衛侯欺其羣臣<lb/>
　以紿晉殘其百姓以奉齊齊之執結也固非伯討矣<lb/>
　而衛之無良又甚焉從此觀之孟子曰今之諸侯五<lb/>
　霸之罪人也不亦信乎<lb/>
大雩<lb/>
齊國夏帥師伐我西鄙<pb n="7a"/>　齊國夏伐我陽虎御季桓子公歛處父御孟懿子將<lb/>
　宵軍齊師齊師聞之墮伏而待之處父曰虎不圖禍<lb/>
　而必死苫夷曰虎陷二子于難不待有司余必殺女<lb/>
　虎懼乃還不敗　高氏曰齊叛晉與鄭盟故為鄭伐<lb/>
　我且報二卿之圍鄆也許氏曰東夏諸侯唯魯事晉<lb/>
　故齊伐之景公乘晉之衰不思惟德之務以懷諸侯<lb/>
　而欲力征經營以定霸統是知時之或可而不知已<lb/>
　之不可者也<pb n="7b"/>九月大雩<lb/>
冬十月<lb/>
八年春王正月公侵齊公至自侵齊<lb/>
　公侵齊門于陽州士皆坐列曰顔高之弓六鈞皆取<lb/>
　而傳觀之陽州人出顔高奪人弱弓籍丘子鉏擊之<lb/>
　與一人俱斃偃且射子鉏中頰殪顔息射人中肩退<lb/>
　曰我無勇吾志其目也師退冉猛偽傷足而先其兄<lb/>
　㑹乃呼曰猛也殿<pb n="8a"/>二月公侵齊三月公至自侵齊<lb/>
　公侵齊攻廪丘之郛主人焚衝或濡馬褐以救之遂<lb/>
　毁之主人出師奔陽虎偽不見冉猛者曰猛在此必<lb/>
　敗猛逐之顧而無繼偽顛虎曰盡客氣也　高氏曰<lb/>
　公踰月之閒再出侵齊雖三家者之所為然乍往乍<lb/>
　來見公之進退不自由矣謝氏曰三月之閒再出侵<lb/>
　齊著其産禍也<lb/>
曹伯露卒<pb n="8b"/>夏齊國夏帥師伐我西鄙公㑹晉師于瓦公至自瓦<lb/>
　夏齊國夏高張伐我西鄙晉士鞅趙鞅荀寅救我公<lb/>
　㑹晉師于瓦范獻子執羔趙簡子中行文子皆執鴈<lb/>
　魯于是始尚羔　謝氏曰公再侵齊故齊復來伐陳<lb/>
　氏曰不曰㑹士鞅而曰㑹晉師重師也胡氏曰春秋<lb/>
　大法雖師次于君而與大夫敵至用大衆則君與大<lb/>
　夫皆以師為重而不敢輕也故棐林之㑹不言趙盾<lb/>
　而言晉師瓦之㑹書晉師而不書士鞅于以見人臣<pb n="9a"/>　不可取民有衆專主兵權之意陳氏厚施于齊以移<lb/>
　其國季孫盡征于魯以奪其民皆王法所禁也春秋<lb/>
　之義行則不得爾矣家氏曰是役也晉人興師救魯<lb/>
　春秋不書救何哉夫所謂救者仗大義以拯人之急<lb/>
　也魯昭棲遲乾侯困亦甚矣晉之諸卿惟賄是狥黨<lb/>
　臣而抑君今齊師之來初非存亡危急之㑹而晉三<lb/>
　卿亟以兵赴之此亦納交于季氏而非為魯國宗社<lb/>
　計也春秋是故不與之以救<pb n="9b"/>秋七月戊辰陳侯柳卒<lb/>
晉士鞅帥師侵鄭遂侵衛<lb/>
　晉師將盟衛侯于鄟澤趙簡子曰羣臣誰敢盟衛君<lb/>
　者渉佗成何曰我能盟之衛人請執牛耳成何曰衛<lb/>
　吾温原也焉得視諸侯將歃渉佗捘衛侯之手及捥<lb/>
　衛侯怒王孫賈趨進曰盟以信禮也有如衛君其敢<lb/>
　不惟禮是事而受此盟也衛侯欲叛晉而患諸大夫<lb/>
　王孫賈使次于郊大夫問故公以晉詬語之且曰寡<pb n="10a"/>　人辱社稷其改卜嗣寡人從焉大夫曰是衛之禍豈<lb/>
　君之過也公曰又有患焉謂寡人必以而子厚與大<lb/>
　夫之子為質大夫曰茍有益也公子則往羣臣之子<lb/>
　敢不皆負羈絏以從將行王孫賈曰茍衛國有難工<lb/>
　商未嘗不為患使皆行而後可公以告大夫乃皆將<lb/>
　行之行有日公朝國人使賈問焉曰若衛叛晉晉五<lb/>
　伐我病何如矣皆曰五伐我猶可以能戰賈曰然則<lb/>
　如叛之病而後質焉何遲之有乃叛晉晉人請改盟<pb n="10b"/>　弗許秋晉士鞅㑹成桓公侵鄭圍蟲牢報伊關也遂<lb/>
　侵衛　陳氏曰此其言遂何晉始伐與國也于襄之<lb/>
　二十三年齊始叛晉取朝歌去年鄭始叛晉盟齊于<lb/>
　鹹衛始叛晉盟齊于沙于是侵鄭衛又明年及齊平<lb/>
　雖魯亦叛晉矣故悉書之也<lb/>
葬曹靖公<lb/>
九月葬陳懷公<lb/>
季孫斯仲孫何忌帥師侵衛<pb n="11a"/>　晉故也<lb/>
冬衛侯鄭伯盟于曲濮<lb/>
　師氏曰晉士鞅侵鄭衛而魯亦侵衛是鄭衛不得不<lb/>
　自為謀又且不得不合謀以相救援而備晉魯也曲<lb/>
　濮之盟其以此與<lb/>
從祀先公盜竊寶玉大弓<lb/>
　季寤公鉏極公山不狃皆不得志于季氏叔孫輒無<lb/>
　寵于叔孫氏叔仲志不得志于魯故五人困陽虎陽<pb n="11b"/>　虎欲去三桓以季寤更季氏以叔孫輒更叔孫氏已<lb/>
　更孟氏冬十月順祀先公而祈焉辛卯禘于僖公壬<lb/>
　辰將享季氏于蒲圃而殺之戒都車曰癸巳至成宰<lb/>
　公歛處父告孟孫曰季孫戒都車何故孟孫曰吾弗<lb/>
　聞處父曰然則亂也必及于子先備諸與孟孫以壬<lb/>
　辰為期陽虎前驅林楚御桓子虞人以鈹盾夾之陽<lb/>
　越殿將如蒲圃桓子咋謂林楚曰而先皆季氏之良<lb/>
　也爾以是繼之對曰臣聞命後陽虎為政魯國服<pb n="12a"/>　焉違之徵死死無益于主桓子曰何後之有而能以<lb/>
　我適孟氏乎對曰不敢愛死懼不免主桓子曰往也<lb/>
　孟氏選圉人之壯者三百人以為公期築室于門外<lb/>
　林楚怒馬及衢而騁陽越射之不中築者闔門有自<lb/>
　門閒射陽越殺之陽虎刼公與武叔以伐孟氏公歛<lb/>
　處父帥成人自上東門入與陽氏戰于南門之内弗<lb/>
　勝又戰于棘下陽氏敗陽虎説甲如公宫取寶玉大<lb/>
　弓以出舍于五父之衢寢而為食其徒曰追其將至<pb n="12b"/>　虎曰魯人聞余出喜于徵死何暇追余從者曰嘻速<lb/>
　駕公歛陽在公歛陽請追之孟孫弗許陽欲殺桓子<lb/>
　孟孫懼而歸之子言辨舍爵于季氏之廟而出陽虎<lb/>
　入于讙陽關以叛　胡氏曰蜀人馮山曰昭公至是<lb/>
　得從祀于太廟其説是也季氏逐君而制其死生之<lb/>
　命公薨乾侯不得終于正寢既薨七月又不得以時<lb/>
　歸葬既葬絶其兆域又不得同于先君而在墓道之<lb/>
　南至孔子為司宼然後溝而合諸墓則其主雖久未<pb n="13a"/>　得從昭穆而祔祭宜矣及意如已卒陽虎專季氏將<lb/>
　殺季孫斯而亂魯國託于正以售其不正始以昭公<lb/>
　之主從祀太廟蓋欲著季氏之罪以取媚于國人然<lb/>
　其事雖順其情則逆春秋原情制法故不書禘事與<lb/>
　日特曰從祀先公于竊寶玉大弓之上見事出陽虎<lb/>
　而不可詳也其亦深切著明矣穀梁氏曰寶玉者封<lb/>
　圭也大弓者武王之戎弓也蘇氏曰陽虎將殺季孫<lb/>
　斯不勝而出取寶玉大弓于公宫以行其稱盜陪臣<pb n="13b"/>　也寶玉大弓魯之分器或謂夏后氏之璜封父之繁<lb/>
　弱也是時陽虎以鄆讙陽關龜陰叛奔齊十年侯犯<lb/>
　以郈叛昭十二年南蒯以費叛皆以賤不書其書竊<lb/>
　寶玉大弓何也分器重于地者賤貨而貴命也常山<lb/>
　劉氏曰寶玉大弓天子所錫也君之分器藏之于國<lb/>
　子孫世世保之不可失墜而為盜所竊國慢無政可<lb/>
　知矣故書竊以志不恭之大也<lb/>
九年春王正月<pb n="14a"/>夏四月戊申鄭伯蠆卒<lb/>
得寶玉大弓<lb/>
　夏陽虎歸寶玉大弓六月伐陽關陽虎使焚萊門師<lb/>
　驚犯之而出奔齊請師以伐魯曰三加必取之齊侯<lb/>
　將許之鮑文子諫曰臣嘗為𨽻于施氏矣魯未可取<lb/>
　也上下猶和衆庶猶睦能事大國而無天菑若之何<lb/>
　取之陽虎欲勤齊師也齊師罷大臣必多死亡已于<lb/>
　是乎奮其詐謀夫陽虎有寵于季氏而將殺季孫以<pb n="14b"/>　不利魯國而求容焉親富不親仁君焉用之君富于<lb/>
　季氏而大于魯國兹陽虎所欲傾覆也魯免其疾而<lb/>
　君又收之無乃害乎齊侯執陽虎將東之陽虎願東<lb/>
　乃囚諸西鄙盡借邑人之車鍥其軸麻約而歸之載<lb/>
　葱靈寢于其中而迯追而得之囚于齊又以葱靈迯<lb/>
　奔宋遂奔晉適趙氏仲尼曰趙氏其世有亂乎　公<lb/>
　羊氏曰得寶玉大弓何以書國寶也喪之書得之書<lb/>
　高郵孫氏曰得者對失之辭也寶玉大弓去年為盜<pb n="15a"/>　竊去則是魯失之矣于是復得之故曰得爾師氏曰<lb/>
　去年盜竊寶玉大弓今此書得寶玉大弓蓋譏不能<lb/>
　討賊但得寶玉大弓而已不問其所從來若無故而<lb/>
　得之也不得盜而得寶玉大弓禮與刑并失之胡氏<lb/>
　曰古者告終易代𢎞璧琬琰天球夷玉兊之戈和之<lb/>
　弓垂之竹矢莫不陳列非直為觀美也先王所寶傳<lb/>
　及其身能全而歸之則可以免矣魯失其政陪臣擅<lb/>
　權先公分器猶不能守而盜得竊諸公宫其能國乎<pb n="15b"/>　故失之書得之書所以譏公與執政之臣見不恭之<lb/>
　大也此義行則有天下國家者各知所守之職不敢<lb/>
　忽矣<lb/>
六月葬鄭獻公<lb/>
秋齊侯衛侯次于五氏<lb/>
　秋齊侯伐夷儀晉車千乘在中牟衛侯將如五氏卜<lb/>
　過之龜焦衛侯曰可也衛車當其半寡人當其半敵<lb/>
　矣乃過中牟中牟人欲伐之衛禇師圃亡在中牟曰<pb n="16a"/>　衛雖小其君在焉未可勝也齊師克城而驕其帥又<lb/>
　賤遇必敗之不如從齊乃伐齊師敗之齊侯致禚媚<lb/>
　杏于衛　家氏曰齊衛伐晉次于五氏書次不書伐<lb/>
　不與之以伐也晉德既衰中夏莫與主盟春秋固幸<lb/>
　齊桓子孫猶克自振庶幾託以尊攘之事今焉後其<lb/>
　所先伐晉次于五氏又伐晉次于垂葭睨晉國之衰<lb/>
　而欲掩有其霸業霸業在我而不在晉也是故不書<lb/>
　伐而書次非以衛侯不當叛晉即齊而重于絶晉也<pb n="16b"/>　叛晉即楚是之謂叛去晉即齊奚其為叛晉自平公<lb/>
　舉中國伯權而遜之荆楚春秋固已無望乎晉今晉<lb/>
　益不競諸侯各擇所從從齊不猶愈于從楚乎使景<lb/>
　公能修桓公之業攘亂尊周救災恤患惟義是與則<lb/>
　中國所賴春秋方將與之安得譏之惟不能此故皆<lb/>
　次以譏之也<lb/>
秦伯卒<lb/>
冬葬秦哀公<pb n="17a"/>十年春王正月及齊平<lb/>
　謝氏曰前此魯數侵齊齊數伐魯至孔子為相與齊<lb/>
　釋怨相平而齊受之故魯及齊平暨齊平者彼欲平<lb/>
　而與之平也及齊平者我欲平而彼從我平也孔子<lb/>
　之相魯也以德親懷隣國講信修睦而二國于此平<lb/>
　焉能循其道則雖天下之大可得而平也豈獨一齊<lb/>
　國哉<lb/>
夏公㑹齊侯于夾谷公至自夾谷<pb n="17b"/>　公㑹齊侯于祝其實夾谷孔邱相犁彌言于齊侯曰<lb/>
　孔邱知禮而無勇若使萊人以兵刼魯侯必得志焉<lb/>
　齊侯從之孔邱以公退曰士兵之兩君合好而裔夷<lb/>
　之俘以兵亂之非齊君所以命諸侯也裔不謀夏夷<lb/>
　不亂華俘不干盟兵不偪好于神為不祥干德為愆<lb/>
　義于人為失禮君必不然齊侯聞之遽辟之將盟齊<lb/>
　人加于載書曰齊師出竟而不以甲車三百乘從我<lb/>
　者有如此盟孔邱使兹無還揖對曰而不反我汶陽<pb n="18a"/>　之田吾以共命者亦如之齊侯將享公孔邱謂梁邱<lb/>
　據曰齊魯之故吾子何不聞焉事既成矣而又享之<lb/>
　是勤執事也且犧象不出門嘉樂不野合享而既具<lb/>
　是棄禮也若其不具用秕稗也用秕稗君辱棄禮名<lb/>
　惡子盍圖之夫享所以昭德也不昭不如其已也乃<lb/>
　不果享齊人來歸鄆讙龜陰之田　謝氏曰魯自昭<lb/>
　公失位魯君不㑹諸侯久矣孔子之相魯也數月之<lb/>
　閒平兩國之爭定公出㑹諸侯安國强君撥亂反正<pb n="18b"/>　于是乎在矣惜乎聖人之不久用于魯也高郵孫氏<lb/>
　曰魯公之㑹能使大國為之詘畏義而反其侵地未<lb/>
　有盛于夾谷之㑹者然孔子書之與異時㑹盟等爾<lb/>
　無異文焉蓋孔子之意以謂治國有道而交隣有義<lb/>
　茍治道之不至而奔走盟㑹以徼幸于言語之間亦<lb/>
　不足尚也故夾谷之㑹為魯至榮之舉而春秋以例<lb/>
　書之猶有譏焉孔子之道如何也胡氏曰仲尼一言<lb/>
　威重于三軍亦順于理而已矣故天下莫大于理而<pb n="19a"/>　强衆不與焉<lb/>
晉趙鞅帥師圍衛<lb/>
　報夷儀也初衛侯伐邯鄲午于寒氏城其西北而守<lb/>
　之宵熸及晉圍衛午以徒七十人門于衛西門殺人<lb/>
　于門中曰請報寒氏之役渉佗曰夫子則勇矣然我<lb/>
　往必不敢啟門亦以徒七十人旦門焉歩左右皆至<lb/>
　而立如植日中不啟門乃退反役晉人討衛之叛故<lb/>
　曰由渉佗成何于是執渉佗以求成于衛衛人不許<pb n="19b"/>　晉人遂殺渉佗成何奔燕　家氏曰七年衛始叛晉<lb/>
　為沙之盟晉士鞅侵鄭遂侵衛衛侯復欲與晉為盟<lb/>
　趙鞅不善撫納乃使賤者盟以辱之衛侯怒遂絶晉<lb/>
　而即齊九年偕齊侯為五氏之次伐晉夷儀固晉耻<lb/>
　也晉不能治齊而圍衛以報忿貽誚于諸侯而叛者<lb/>
　自是益衆矣許氏曰使晉有以報齊則衛可無用兵<lb/>
　而服也今圍衛而不能服則徒足以堅齊之從而已<lb/>
齊人來歸鄆讙龜陰田<pb n="20a"/>　程子曰齊服義而來歸之故書來歸公羊氏曰齊人<lb/>
　曷為來歸鄆讙龜陰田孔子行乎季孫三月不違齊<lb/>
　人為是來歸之胡氏曰前此嘗歸濟西田矣後此嘗<lb/>
　歸讙及闡矣而此獨書來歸何也曰歸者魯請而得<lb/>
　之也曰來歸者齊人心服而歸之也桓公以義責楚<lb/>
　而楚人求盟夫子以禮責齊而齊人歸地皆書曰來<lb/>
　序績也春秋夫子之筆削自序其績可乎聖人㑹人<lb/>
　物于一身通古今于一息曰天之將䘮斯文也後死<pb n="20b"/>　者不得與于斯文也天之未喪斯文也匡人其如予<lb/>
　何而亦何嫌之有高氏曰孔子夾谷之事人可能也<lb/>
　而使大國悔過效順所不可能也此修誠之至崇德<lb/>
　之素感于其人之天譬如干羽格有苖非任智者所<lb/>
　能測也揚子曰孔子用于魯齊人章章歸其侵疆惜<lb/>
　乎魯不能終用之家氏曰春秋書歸疆見之書法者<lb/>
　前後每不同齊人歸我濟西田也取汶陽田也取邾<lb/>
　田自漷水也齊人來歸鄆讙龜陰田也齊人歸讙及<pb n="21a"/>　闡也經凡五見取汶陽取漷水歸疆也書取不書歸<lb/>
　以其仗大國而得歸是故書歸取濟西歸讙及闡歸<lb/>
　疆也言歸不言來歸以其請之而後得非彼自以歸<lb/>
　也惟鄆讙龜陰之歸書齊人來歸言齊人自以故疆<lb/>
　來歸非假兵力智計而得之是之謂自歸視其他歸<lb/>
　疆有不得同也嗚呼聖人道化所感强暴為之格心<lb/>
　有莫知其然而然者左傳所載兹無還之對陋矣雖<lb/>
　然聖人功用豈止若是而已哉故必有堯舜湯武之<pb n="21b"/>　君而後能用臯稷伊呂之佐周室既衰諸侯皆庸夫<lb/>
　妄人復脅于强悍不軌之卿族是豈聖人行道之時<lb/>
　而功化因事而見者惟夾谷之㑹與魯疆之歸耳學<lb/>
　者讀春秋至是可以信聖人之道不為空言儒者之<lb/>
　學非無實用特患乎充拓有所未至耳夫豈申韓鞅<lb/>
　斯以刑名法術刼制天下强人以必從而為之治效<lb/>
　者哉劉氏意林曰天下之事常服于順而違于逆逆<lb/>
　之必歸于敗也猶順之必取于勝也中賢猶足以自<pb n="22a"/>　持況聖人乎不動而至不言而信不疾而速此之謂<lb/>
　也故必先自勝也而後可以勝人必先自治也而後<lb/>
　可以治人夫不自勝而務勝人不自治而務治人皆<lb/>
　逆之類也故齊雖强以其逆而失魯雖弱以其順而<lb/>
　得得失非强弱也在道而已陳氏曰齊强于天下于<lb/>
　是願歸田則以孔子相夾谷之㑹也謂春秋之諸侯<lb/>
　不足用為善者是不即人心者之論也故曰如有用<lb/>
　我者期月而已可也<pb n="22b"/>叔孫州仇仲孫何忌帥師圍郈<lb/>
秋叔孫州仇仲孫何忌帥師圍郈<lb/>
　初叔孫成子欲立武叔公若藐固諫曰不可成子立<lb/>
　之而卒公南使賊射之不能殺公南為馬正使公若<lb/>
　為郈宰武叔既定使郈馬正侯犯殺公若弗能其圉<lb/>
　人曰吾以劔過朝公若必曰誰之劔也吾稱子以告<lb/>
　必觀之吾偽固而授之末則可殺也使如之公若曰<lb/>
　爾若吳王我乎遂殺公若侯犯以郈叛武叔懿子圍<pb n="23a"/>　郈弗克秋二子及齊師復圍郈弗克叔孫謂郈工師<lb/>
　駟赤曰郈非惟叔孫氏之憂社稷之患也將若之何<lb/>
　對曰臣之業在揚水卒章之四言矣叔孫稽首駟赤<lb/>
　謂侯犯曰居齊魯之際而無事必不可矣子盍求事<lb/>
　于齊以臨民不然將叛侯犯從之齊使至駟赤與郈<lb/>
　人為之宣言于郈中曰侯犯將以郈易于齊齊人將<lb/>
　遷郈民衆兇懼駟赤謂侯犯曰衆言異矣子不如易<lb/>
　于齊與其死也猶是郈也而得紓焉何必此齊人欲<pb n="23b"/>　以此偪魯必倍與子地且盍多舍甲于子之門以備<lb/>
　不虞侯犯曰諾乃多舍甲焉侯犯請易于齊齊有司<lb/>
　觀郈將至駟赤使周呼曰齊師至矣郈人大駭介侯<lb/>
　犯之門甲以圖侯犯駟赤將射之侯犯止之曰謀免<lb/>
　我侯犯請行許之駟赤先如宿侯犯殿每出一門郈<lb/>
　人閉之及郭門止之曰子以叔孫氏之甲出有司若<lb/>
　誅之羣臣懼死駟赤曰叔孫氏之甲有物吾未敢以<lb/>
　出犯謂駟赤曰子止而與之數駟赤止而納魯人侯<pb n="24a"/>　犯奔齊齊人乃致郈　胡氏曰郈叔孫氏邑也侯犯<lb/>
　以郈叛不書於䇿書圍郈則叛可知矣再書二卿帥<lb/>
　師圍郈則彊亦可知矣天子失道征伐自諸侯出而<lb/>
　後大夫强諸侯失道征伐自大夫出而後家臣强其<lb/>
　逆彌甚則其失彌速故自諸侯出十世希不失矣自<lb/>
　大夫出五世希不失矣陪臣執國命三世希不失矣<lb/>
　三家專魯為日既久至是家臣爭叛亦其理宜矣春<lb/>
　秋制法本忠恕施諸已而不願亦勿施于人故所惡<pb n="24b"/>　于上不以使下所惡于下不以事上二三子知傾公<lb/>
　室以自張而不知家𨽻之擬其後也師氏曰向使魯<lb/>
　君上知有天子而不敢蔑視周室則三家無復叛魯<lb/>
　公向使三家知有國君而不侵侮魯公則其家臣亦<lb/>
　何由叛叔孫是所謂以身教者從而出乎爾者未有<lb/>
　不反乎爾者也可不戒哉可不慎哉<lb/>
宋樂大心出奔曹<lb/>
　九年春宋公使樂大心盟于晉且逆樂祁之尸辭偽<pb n="25a"/>　有疾乃使向巢于晉盟且逆子梁之尸子明謂桐門<lb/>
　右師出曰吾猶衰絰而子擊鐘何也右師曰喪不在<lb/>
　此故也既而告人曰已衰絰而生子余何故舍鐘子<lb/>
　明聞之怒言于公曰右師將不利戴氏不肯適晉將<lb/>
　作亂也不然無疾乃逐桐門右師<lb/>
宋公子地出奔陳<lb/>
　宋公子地嬖蘧富獵十一分其室而以其五與之公<lb/>
　子地有白馬四公嬖向魋魋欲之公取而朱其尾鬛<pb n="25b"/>　以與之地怒使其徒抶魋而奪之魋懼將走公閉門<lb/>
　而泣之目盡腫母弟辰曰子分室以與獵也而獨卑<lb/>
　魋亦有頗焉子為君禮不過出竟君必止子公子地<lb/>
　出奔陳公弗止辰為之請弗聽辰曰是吾迋吾兄也<lb/>
　吾以國人出君誰與處冬母弟辰暨仲佗石彄出奔<lb/>
　陳　家氏曰春秋每于一國之事而再三書者深致<lb/>
　意焉耳自此兩年間書宋事凡五見而大夫公子母<lb/>
　弟奔者三罪皆累于上此春秋所以責景公也樂大<pb n="26a"/>　心宋之舊臣本無大罪樂溷潛焉宋景不察而遽逐<lb/>
　之以豎子之讒而逐一大夫罪累上一也公子地有<lb/>
　馬公取之以與嬖臣向魋地怒抶魋公怒地奔以嬖<lb/>
　臣之故翦其公族罪累上二也公弟辰母弟也為地<lb/>
　請留而公不許辰怒率仲佗石彄俱奔其意亦欲君<lb/>
　之留之而公復不為止以嬖臣而奔母弟罪累上三<lb/>
　也奔者固皆有罪而宋景所以待其大夫公族母弟<lb/>
　者抑亦少恩甚矣君人者人倫風化之所自出也居<pb n="26b"/>　其厚猶恐其薄居其薄無所往而非薄宋公以嬖臣<lb/>
　豎子之故使其母弟公族一朝俱奔考其事過皆在<lb/>
　公是故春秋始終備書之不加貶斥而義自見矣至<lb/>
　于辰與地之本罪則以下文見之皆以叛書<lb/>
冬齊侯衛侯鄭游速㑹于安甫<lb/>
　家氏曰前此齊與鄭衛盟于鹹盟于沙矣今而三國<lb/>
　復共爲此㑹無所憚於晉矣前此魯受命于晉而以<lb/>
　兵加衛今而受盟夾谷棄晉不復顧矣然而諸侯雖<pb n="27a"/>　散于晉而不能翕然並合于齊晉雖衰而齊亦卒不<lb/>
　能霸無人焉耳若其有人率諸侯奬王室救災恤患<lb/>
　為桓公之所為是亦桓公而已矣惜哉有其機而無<lb/>
　其志也<lb/>
叔孫州仇如齊<lb/>
　武叔聘于齊齊侯享之曰子叔孫若使郈在君之他<lb/>
　竟寡人何知焉屬與敝邑際故敢助君憂之對曰非<lb/>
　寡君之望也所以事君封疆社稷是以敢以家𨽻勤<pb n="27b"/>　君之執事夫不令之臣天下之所惡也君豈以為寡<lb/>
　君賜<lb/>
宋公之弟辰暨仲佗石彄出奔陳<lb/>
　胡氏曰其弟云者罪累上以嬖魋故而失二弟無親<lb/>
　親之恩暨云者罪辰以兄故帥其大夫出奔無尊君<lb/>
　之義夫暨者不得已之辭又以見仲佗石彄見脅于<lb/>
　辰不能自立無大臣之節也<lb/>
　春秋闕疑卷四十一<lb/>
</p>

  </div>
            <div>
                <head>春秋闕疑卷四十二</head>
    <p>
<pb n="1a"/>欽定四庫全書<lb/>
　春秋闕疑卷四十二　　　　元　鄭玉　撰<lb/>
十有一年春宋公之弟辰及仲佗石彄公子地自陳入<lb/>
于蕭以叛<lb/>
夏四月<lb/>
秋宋樂大心自曹入于蕭<lb/>
　宋公母弟辰暨仲佗石彄公子地入于蕭以叛秋樂<lb/>
　大心從之大為宋患寵向魋故也　胡氏曰出奔陳<pb n="1b"/>　則稱暨入于蕭以叛則稱及及非不得已之辭得已<lb/>
　而不已者也夫事君者可貧可賤可殺而不可使為<lb/>
　亂今不得已而輕于去國猶之可也得已不已而果<lb/>
　于叛君則無首從之别其罪一施之故不稱暨而稱<lb/>
　及四卿在蕭以叛而大心自曹從之其叛可知矣故<lb/>
　不書叛而曰入于蕭入逆辭也書自陳自曹者結隣<lb/>
　國以入叛陳與曹之罪亦著矣<lb/>
冬及鄭平叔還如鄭涖盟<pb n="2a"/>　始叛晉也　家氏曰自文公之霸魯事晉惟其常中<lb/>
　間雖即楚即齊而不敢顯然與晉絶去年及齊平今<lb/>
　又及鄭平既背晉不得不樹黨以自固焉耳許氏曰<lb/>
　夫晉之為晉自若也定亦未有他惡而諸侯離心者<lb/>
　政在多門貨賄讒慝汩昏其間則無以令天下極于<lb/>
　執樂祁也<lb/>
十有二年春薛伯定卒夏葬薛襄公<lb/>
叔孫州仇帥師墮郈<pb n="2b"/>　張氏曰墮毁也毁其所恃以為固者所以制陪臣抑<lb/>
　私家而復强幹弱枝之勢也仲由之舉此議蓋因南<lb/>
　蒯侯犯之叛而為三家忠謀使强臣不敢恃强以叛<lb/>
　君陪臣不敢負固以䟦扈而上下皆順然侯犯南蒯<lb/>
　皆以叛為季氏叔氏之害故費郈皆墮獨公歛處父<lb/>
　方恃强以敗陽虎而孟氏用之故二邑雖墮而成獨<lb/>
　不服雖定公圍之而卒不克也<lb/>
衛公孟彄帥師伐曹<pb n="3a"/>　克郊　高氏曰諸侯同叛晉而齊不能一之衛之伐<lb/>
　曹亦自適已事而已<lb/>
季孫斯仲孫何忌帥師墮費<lb/>
　仲由為季氏宰將墮三都于是叔孫氏墮郈季氏將<lb/>
　墮費公山不狃叔孫輒帥費人以襲魯公與三子入<lb/>
　于季氏之宫登武子之臺費人攻之弗克入及公側<lb/>
　仲尼命申句須樂頎下伐之費人北國人追之敗諸<lb/>
　姑蔑二子奔齊遂墮費　家氏曰始城費城郈强族<pb n="3b"/>　所以抗其君今墮郈墮費强族所以自去其疾蓋費<lb/>
　郈有叛者故二氏以君命而墮之而成之守者猶事<lb/>
　孟氏而不替故孟氏猶不受命劉氏意林曰諸侯僭<lb/>
　天子而大夫强大夫執國命而陪臣叛事勢則然矣<lb/>
　不務以所望乎下者事上則奚由順哉譬之伐木不<lb/>
　自其根必復滋塞水不自其源必復流源與根無他<lb/>
　在己而已矣故師行邦域之中而書之若異國然此<lb/>
　孔子所謂不在顓臾而在蕭牆之内之意也<pb n="4a"/>冬大雩<lb/>
冬十月癸亥公㑹齊侯盟于黄<lb/>
十有一月丙辰朔日有食之<lb/>
公至自黄<lb/>
十有二月公圍成公至自圍成<lb/>
　將墮成公歛處父謂孟孫墮成齊人必至于北門且<lb/>
　成孟氏之保障也無成是無孟氏也子偽不知我將<lb/>
　不墮冬十二月公圍成弗克　孫氏曰天子有天下<pb n="4b"/>　諸侯有一國天下有逆命不服者則天子命諸侯伐<lb/>
　之一國之邑有背叛不從則諸侯命其臣伐之故天<lb/>
　子無伐其諸侯諸侯無討于其邑春秋之時天下無<lb/>
　王而諸侯逆命者衆故有王而伐鄭者陪臣擅命而<lb/>
　權在私家諸侯不得為政故有公而圍成者成魯邑<lb/>
　而魯圍之書曰公圍成以見諸侯之失道也　愚按<lb/>
　三都之墮先儒多以為夫子與聞其事愚獨以為不<lb/>
　然蓋夫子相定公為夾谷之㑹以禮服齊齊人憂孔<pb n="5a"/>　子用于魯王道將復行于天下而齊之所為無所容<lb/>
　于世矣于是歸女樂實欲沮孔子之為政而孔子遂<lb/>
　行所謂行乎季孫三月不違者夫子仕魯得時行道<lb/>
　不及百日其行事之可見者夾谷一㑹而已叔孫州<lb/>
　仇仲孫何忌帥師圍郈至再而不克此時孔子已不<lb/>
　得用十二年仲由為季氏宰于是始墮三都計孔子<lb/>
　已不在魯矣議者謂傳稱費人攻之弗克入及公側<lb/>
　仲尼命申句須樂頎下伐之以為證愚疑仲尼本仲<pb n="5b"/>　由字傳寫之誤爾蓋仲由將墮三都故在公側目擊<lb/>
　其事命申句須樂頎下伐之非必仲尼也按公山弗<lb/>
　擾以費畔召子欲往子路曰何必公山氏之之也子<lb/>
　曰夫召我者而豈徒哉如有用我者吾其為東周乎<lb/>
　詳味夫子是言豈墮郈墮費云乎哉公親圍成云乎<lb/>
　哉聖人所為有大過人者必如夾谷之㑹齊人自服<lb/>
　侵疆自歸何煩二氏之帥師公之親圍乎學者宜深<lb/>
　考焉不可拘于傳記之説遂惑之而不辨也<pb n="6a"/>十有三年春齊侯衛侯次于垂葭<lb/>
　齊侯衛侯次于垂葭實郥氏使師伐晉將濟河諸大<lb/>
　夫皆曰不可邴意兹曰可鋭師伐河内傳必數日而<lb/>
　後及絳絳不三月不能出河則我既濟水矣乃伐河<lb/>
　内　家氏曰齊侯次于五氏次于垂葭傳皆以為伐<lb/>
　晉春秋惟書次而不書伐不與其伐也非謂晉不可<lb/>
　伐也晉既失霸則凡中國諸侯能舉方伯連帥之事<lb/>
　者皆可以修明霸業號召天下初不必求之于晉也<pb n="6b"/>　為景公者當請命于周而徧告于諸侯之國曰晉比<lb/>
　歲多故夏盟無主諸侯强吞弱小併大弗問臣逐君<lb/>
　下陵上弗恤夷狄滅同盟之國視非己責弗救諸夏<lb/>
　罔所依慿吾承王命將攘夷遏亂以修方伯連帥之<lb/>
　職辭直而義壯孰不我從乃今日㑹某明日盟某又<lb/>
　明日次于某其末也復悉力以救晉大夫之叛者愈<lb/>
　行而愈陋欲以圖霸豈不難哉<lb/>
夏築蛇淵囿<pb n="7a"/>　高氏曰魯政不修而非時勤民築囿志不及國矣且<lb/>
　圍成弗克歸而為此何振之有又况魯國之囿一而<lb/>
　已矣成築鹿囿昭築郎囿定築蛇淵囿何囿之多也<lb/>
大蒐于比蒲<lb/>
衛公孫彄帥師伐曹<lb/>
　高氏曰衛比伐曹者曹不叛晉故也靈公志在軍旅<lb/>
　之事不知以禮為國故亟戰如此<lb/>
秋晉趙鞅入于晉陽以叛<pb n="7b"/>　晉趙鞅謂邯鄲午曰歸我衛貢五百家吾舍諸晉陽<lb/>
　午許諾歸告其父兄父兄皆曰不可衛是以為邯鄲<lb/>
　而寘諸晉陽絶衛之道也不如侵齊而謀之乃如之<lb/>
　而歸之于晉陽趙孟怒召午而囚諸晉陽使其從者<lb/>
　説劍而入渉賓不可乃使告邯鄲人曰吾私有討于<lb/>
　午也二三子唯所欲立遂殺午趙稷渉賓以邯鄲叛<lb/>
　夏六月上軍司馬籍秦圍邯鄲邯鄲午荀寅之甥也<lb/>
　荀寅范吉射之姻也而相與睦故不與圍邯鄲將作<pb n="8a"/>　亂董安于聞之告趙孟曰先備諸趙孟曰晉國有命<lb/>
　始禍者死為後可也安于曰與其害于民寧我獨死<lb/>
　請以我説趙孟不可秋七月范氏中行氏伐趙氏之<lb/>
　宫趙鞅奔晉陽晉人圍之　胡氏曰趙鞅之入拒范<lb/>
　中行也而直書曰叛何也人臣專土與君為市則是<lb/>
　篡弑之階堅氷之戒豈無以有己之義乎後世大臣<lb/>
　有困于讒間遷延居外不敢釋兵卒以憂死者亦未<lb/>
　明人臣之義故爾故直書入于晉陽以叛入者不順<pb n="8b"/>　之辭叛者不赦之罪<lb/>
冬晉荀寅士吉射入于朝歌以叛<lb/>
　范臯夷無寵于范吉射而欲為亂于范氏梁嬰父嬖<lb/>
　于知文子文子欲以為卿韓簡子與中行文子相惡<lb/>
　魏襄子亦與范昭子相惡故五子謀將逐荀寅而以<lb/>
　梁嬰父代之逐范吉射而以范臯夷代之荀躒言于<lb/>
　晉侯曰君命大臣始禍者死載書在河今三臣始禍<lb/>
　而獨逐鞅刑已不鈞矣請皆逐之冬十一月荀躒韓<pb n="9a"/>　不信魏曼多奉公以伐范氏中行氏弗克二子將伐<lb/>
　公齊高疆曰三折肱知為良醫唯伐君為不可民弗<lb/>
　與也我以伐君在此矣三家未睦可盡克也克之君<lb/>
　將誰與若先伐君是使睦也弗聽遂伐公國人助公<lb/>
　二子敗從而伐之丁未荀寅士吉射奔朝歌　胡氏<lb/>
　曰晉主夏盟威服天下及大夫專政賄賂公行内外<lb/>
　離析示威平丘而齊叛辭請召陵而蔡叛盟于沙鹹<lb/>
　而鄭叛次于五氏而衛叛涖于鄭㑹于夾谷歃于黄<pb n="9b"/>　而魯叛諸侯叛于外大夫叛于内故奔于晉陽而趙<lb/>
　鞅叛入于朝歌而荀寅士吉射叛以晉國之大天下<lb/>
　莫强焉邦分崩而不能守也春秋于晉事或畧而不<lb/>
　序或賤而稱人或書侵以陋之責亦備矣至是三卿<lb/>
　内叛直書于䇿見其效也故臧哀伯曰國家之敗由<lb/>
　官邪也官之失德寵賂章也晉卿始禍緣衛貢也樂<lb/>
　祁見執獻楊楯也蔡侯從吳荀寅貨也昭公弗納范<lb/>
　鞅賂也而晉室自是不復能主盟矣故為國以義不<pb n="10a"/>　以利春秋之大法在焉見諸行事亦可謂深切著明<lb/>
　矣<lb/>
晉趙鞅歸于晉<lb/>
　韓魏以趙氏為請十二月辛未趙鞅入于絳盟于公<lb/>
　宫十四年梁嬰父惡董安于謂知文子曰不殺安于<lb/>
　使終為政于趙氏趙氏必得晉國盍以其先發難也<lb/>
　討于趙氏文子使告于趙孟曰范中行氏雖信為亂<lb/>
　安于則發之是安于與謀亂也晉國有命始禍者死<pb n="10b"/>　二子既伏其罪矣敢以告趙孟患之安于曰我死而<lb/>
　晉國寧趙氏定將焉用之人誰不死吾死莫矣乃縊<lb/>
　而死趙孟尸諸市而告于知氏曰主命戮罪人安于<lb/>
　既伏其罪矣敢以告知伯從趙孟盟而後趙氏定祀<lb/>
　安于于廟　蘇氏曰鞅寅吉射之叛其罪均也鞅以<lb/>
　有助故得復寅吉射以無援故終叛春秋無所與也<lb/>
　胡氏曰叛逆人臣之大惡始禍晉國之載書既不能<lb/>
　致辟于鞅奉行天討以警亂臣又亢不衷狥韓魏之<pb n="11a"/>　請而使之復無政刑矣其能國乎陳氏曰歸易辭也<lb/>
　晉無人之辭也此韓趙魏分晉之本也叛臣至于書<lb/>
　歸則仗義不足錄矣家氏曰人臣不忌其君未有不<lb/>
　終于為亂者也晉大夫不忌其君為日久矣衛孫林<lb/>
　父逐君晉大夫從而羽翼之魯季氏逐君晉大夫又<lb/>
　從而羽翼之羽翼他人之亂臣者皆有欲為亂者心<lb/>
　也而其君㝠然無所悟一聽其所為至是而三卿俱<lb/>
　叛夫豈一朝一夕之故哉趙鞅專殺荀寅士吉射之<pb n="11b"/>　興兵其罪不同所以不忌其君則同也鞅挾晉陽之<lb/>
　甲將以内向此叛也寅吉射據朝歌外交齊狄以抗<lb/>
　其君亦叛也鞅之交在内故不旋踵而得入寅吉射<lb/>
　之交在外故事危而難成春秋于入晉陽入朝歌皆<lb/>
　書叛惟其公也知躒韓不信魏曼多黨趙鞅為之請<lb/>
　復惡寅吉射攻而去之各私其私也春秋先書鞅叛<lb/>
　繼書鞅歸言已叛之人非所得歸而歸也非謂鞅無<lb/>
　罪而歸之于晉也<pb n="12a"/>薛弑其君比<lb/>
　胡氏曰稱國以弑者當國大臣之罪也孫復以為舉<lb/>
　國之衆皆可誅非矣三晉有國半天下若皆可誅刀<lb/>
　鋸不亦濫乎潁川常秩曰孫復之于春秋動輒有罪<lb/>
　蓋商鞅之法耳棄灰于道者有誅歩過六尺者有罰<lb/>
　其不即人心逺矣　愚按稱國以弑其義有二晉弑<lb/>
　其君州蒲歸罪遭弑之君也吳弑其君僚歸罪當國<lb/>
　大臣也薛比之弑三傳不載其事莫詳其故不敢妄<pb n="12b"/>　為之説要之亦不出此二者之例姑闕以俟知者<lb/>
十有四年春衛公叔戌來奔衛趙陽出奔宋<lb/>
　十三年春衛公叔文子朝而請享靈公退見史鰌而<lb/>
　告之史鰌曰子必禍矣子富而君貪罪其及子乎文<lb/>
　子曰然吾不先告子是吾罪也君既許我矣其若之<lb/>
　何史鰌曰無害子臣可以免富而能臣必免于難上<lb/>
　下同之戌也驕其亡乎富而不驕者鮮吾唯子之見<lb/>
　驕而不亡者未之有也戌必與焉及文子卒衛侯始<pb n="13a"/>　惡于公叔戌以其富也公叔戌又將去夫人之黨夫<lb/>
　人愬之曰戌將為亂至是衛侯逐公孫戌與其黨故<lb/>
　趙陽奔宋戌來奔　家氏曰靈公不君南子不婦比<lb/>
　而為惡亦既稔矣公叔戌以宗國之老起而正之乃<lb/>
　戍之所得為非戍之所能為也人臣欲正其君者必<lb/>
　先自正其身其身既正而後可以格君心之非而措<lb/>
　之于善今戌也恃富而驕素無國中之譽乃欲以正<lb/>
　君自任事不濟而速禍宜也春秋書三大夫之奔所<pb n="13b"/>　以著衛亂之所從始胡氏曰趙陽北宫結皆戌黨也<lb/>
　故以出奔而靈公無道不能正家以喪其大臣之罪<lb/>
　著矣夫富者怨之府也使戌積而能散以財發身不<lb/>
　貪人之所怨于以保其爵位倘庶幾乎<lb/>
二月辛巳楚公子結陳公孫佗人帥師滅頓以頓子牂<lb/>
歸<lb/>
　頓子牂欲事晉背楚而絶陳好二月楚滅頓　家氏<lb/>
　曰楚為中國患百有餘年至是始戢諸侯無從楚者<pb n="14a"/>　頓本楚之與國嘗與夏盟召陵之㑹頓子在焉去楚<lb/>
　而即晉正也陳以盛德之後當荆楚既衰猶比而從<lb/>
　之不釋是亦不知䫫矣春秋書楚結陳佗連兵滅國<lb/>
　誅楚而罪陳也啖氏曰凡書滅之書以歸及名者既<lb/>
　責其不死位又責其無興復之志也<lb/>
夏衛北宫結來奔<lb/>
　公叔戌之故也<lb/>
五月於越敗吳于檇李吳子光卒<pb n="14b"/>　吳伐越越子句踐禦之陳于檇李句踐患吳之整也<lb/>
　使死士再禽焉不動使罪人三行屬劍于頸而辭曰<lb/>
　二君有治臣奸旗鼔不敏于君之行前不敢逃刑敢<lb/>
　歸死遂自勁也師屬之目越子因而伐之大敗之靈<lb/>
　姑浮以戈擊闔廬傷將指取其一屨而還卒于陘去<lb/>
　檇李七里夫差使人立于庭茍出入必謂已曰夫差<lb/>
　而忘越王之殺而父乎則對曰唯不敢忘三年乃報<lb/>
　越哀元年吳王夫差敗越于夫椒報檇李也遂入越<pb n="15a"/>　越子以甲楯五千保于㑹稽使大夫種因吳太宰嚭<lb/>
　以行成吳子將許之伍員曰不可臣聞之樹徳莫如<lb/>
　滋去疾莫如盡昔者過澆殺斟灌以伐斟鄩滅夏后<lb/>
　相后緡方娠迯出自竇歸于有仍生少康焉為仍牧<lb/>
　正惎澆能戒之澆使椒求之迯奔有虞為之庖正以<lb/>
　除其害虞思于是妻之以二姚而邑諸綸有田一成<lb/>
　有衆一旅能布其德而兆其謀以收夏衆撫其官職<lb/>
　使女艾諜澆使季杼誘<graphic n="KR1830" url="https://raw.githubusercontent.com/kanripo/KR-Gaiji/master/images/KR1830.png" mimeType="image/png"/>遂滅過戈復禹之績祀夏<pb n="15b"/>　配天不失舊物今吳不如過而越大于少康或將豐<lb/>
　之不亦難乎勾踐能親而務施施不失人親不棄勞<lb/>
　與我同壤而世為仇讐于是乎克而弗取將又存之<lb/>
　違天而長寇讐後雖悔之不可食已姬之衰也日可<lb/>
　俟也介在蠻夷而長寇讐以是求伯必不行矣弗聽<lb/>
　退而告人曰越十年生聚而十年教訓二十年之外<lb/>
　吳其為沼乎三月越及吳平吳之入楚也使召陳懷<lb/>
　公懷公朝國人而問焉曰欲與楚者右欲與吳者左<pb n="16a"/>　陳人從田無田從黨逢滑當公而進曰臣聞國之興<lb/>
　也以福其亡也以禍今吳未有福楚未有禍楚未可<lb/>
　棄吳未可從而晉盟主也若以晉辭吳若何公曰國<lb/>
　勝君亡非禍而何對曰國之有是多矣何必不復小<lb/>
　國猶復况大國乎臣聞國之興也視民如傷是其福<lb/>
　也其亡也以民為土芥是其禍也楚雖無德亦不艾<lb/>
　殺其民吳日敝于兵暴骨如莾未見德焉天其或者<lb/>
　正訓楚也禍之適吳其何日之有陳侯從之及夫差<pb n="16b"/>　克越已修先君之怨秋八月吳侵陳修舊怨也吳師<lb/>
　在陳楚大夫皆懼曰闔廬惟能用其民以敗我于柏<lb/>
　舉今聞其嗣又甚焉將若之何子西曰二三子恤不<lb/>
　相睦無患吳矣昔闔廬食不二味居不重席室不崇<lb/>
　壇器不彤鏤宫室不觀舟車不飾衣服財用擇不取<lb/>
　費在國天有災癘親巡其孤寡而共其乏困在軍熟<lb/>
　食者分而後敢食其所嘗者卒乘與焉勤恤其民而<lb/>
　與之勞逸是以民不罷勞死知不曠吾先大夫子常<pb n="17a"/>　易之所以敗我也今聞夫差次有臺榭陂池焉宿有<lb/>
　妃嬪嬙御焉一日之行所欲必成玩好必從珍異是<lb/>
　聚觀樂是務視民如讐而用之日新夫先自敗也已<lb/>
　安能敗我　胡氏曰書敗者詐戰也定公五年於越<lb/>
　入吳至是敗吳于檇李㑹黄池之歲越又入吳悉書<lb/>
　于史以其告也哀之元年吳子敗越棲句踐于㑹稽<lb/>
　之上豈獨不告而史冊不書疑仲尼削之也然則夫<lb/>
　差之戰復父讐也非報怨也春秋削而不書以為常<pb n="17b"/>　事其㫖㣲矣<lb/>
公㑹齊侯衛侯于牽公至自㑹<lb/>
　晉人圍朝歌公㑹齊侯衛侯于脾上梁之間謀救范<lb/>
　中行氏析成鮒小王桃甲率狄師以襲晉戰于綘中<lb/>
　不克而還士鮒奔周小王桃甲入于朝歌　張氏曰<lb/>
　齊景公欲求伯誅晉之亂臣以正其國可也三國之<lb/>
　君同為范中行而㑹以助不衷可乎<lb/>
秋齊侯宋公㑹于洮<pb n="18a"/>　范氏故也冬十二月晉人敗范中行氏之師于潞獲<lb/>
　籍秦高疆又敗鄭師及范氏之師于百泉　許氏曰<lb/>
　齊宋魯衛崇奬亂逆而謀動干戈大義亡矣愚按晉<lb/>
　國天下莫强焉且世主夏盟至其衰弱諸侯猶所畏<lb/>
　憚也故齊景圖霸睥睨逡廵而不敢進今晉國内亂<lb/>
　三卿俱叛使齊景能因其時誅其叛逆以正君臣之<lb/>
　分則晉猶且賴之况他國之諸侯乎一舉而霸業成<lb/>
　矣顧乃背其君而助其臣舍其順而從其逆此所謂<pb n="18b"/>　禽獸之行也豈可以主盟諸侯哉宜其死之日民無<lb/>
　德而稱焉<lb/>
天王使石尚來歸脤<lb/>
　公羊氏曰脤者何俎實也腥曰脤熟曰膰杜氏曰石<lb/>
　尚天子之士石氏尚名泰山孫氏曰天子祭社稷宗<lb/>
　廟有與諸侯共福之理此謂助祭諸侯焉魯未嘗助<lb/>
　祭天王使石尚來歸脤非禮也<lb/>
衛世子蒯瞶出奔宋衛公孟彄出奔鄭<pb n="19a"/>　衛侯為夫人南子召宋朝㑹于洮大子蒯瞶獻盂于<lb/>
　齊過宋野野人歌之曰既定爾婁豬盍歸吾艾豭大<lb/>
　子羞之謂戲陽速曰從我朝少君少君見我我顧乃<lb/>
　殺之速曰諾乃朝夫人夫人見太子太子三顧速不<lb/>
　進夫人見其色啼而走曰蒯瞶將殺余公執其手以<lb/>
　登臺太子奔宋盡逐其黨故孟彄出奔鄭自鄭奔齊<lb/>
　太子告人曰戲陽速禍余戲陽速告人曰大子則禍<lb/>
　余太子無道使余殺其母余不許將戕于余若殺夫<pb n="19b"/>　人將以余説余是故許而弗為以紓余死　劉氏權<lb/>
　衡曰蒯瞶雖不善謀安有此事哉且殺夫人蒯瞶獨<lb/>
　得全乎彼所羞者以夫人名惡也如殺其母為惡愈<lb/>
　大反不知可羞乎蓋蒯瞶聞野人之歌其心慚焉則<lb/>
　朝而謂夫人夫人惡其斥己之淫則啼而走言大子<lb/>
　將殺余以誣之靈公惑于南子所言必聽從故外則<lb/>
　召宋朝而内則逐公叔戌趙陽彼不恥召宋朝固亦<lb/>
　不難于逐蒯瞶矣此其真也不當如左氏所記又蒯<pb n="20a"/>　瞶出乃奔宋宋南子家也蒯瞶負殺南子之名而又<lb/>
　走入其家使真冇其事者敢乎哉此亦一證也常山<lb/>
　劉氏曰蒯瞶出奔春秋不去其世子者衛侯之罪也<lb/>
　南子之惡亦已甚矣其欲去世子之意亦已明矣如<lb/>
　哀姜亂魯驪姬亂晉若此比者不鮮矣而靈公聽南<lb/>
　子之譖謂蒯瞶欲弑其母不能為辨明以致其出奔<lb/>
　豈非靈公之罪乎張氏曰劉氏之説發明蒯瞶不敢<lb/>
　殺其母當合劉質夫解觀之自古讒婦之誣其子多<pb n="20b"/>　矣故考二劉之言足以知左氏所記乃南子之讒言<lb/>
　而非當時之實錄也　愚按蒯瞶無弑母之事二劉<lb/>
　辨之詳矣或者猶有疑于戲陽速之言謂此為當時<lb/>
　明證殊不知讒諂面諛之人茍欲阿附其上則亦何<lb/>
　所不至速聞夫人之啼知其欲歸罪于大子即為同<lb/>
　謀之説迎合夫人之意誣太子以證其事之為實此<lb/>
　姦人憸險之所為世常有之而人不之覺也太子告<lb/>
　人曰戲陽速禍余正謂其誣已也此等之言何足信<pb n="21a"/>　哉家氏曰自入春秋衛國再亂始以宣公納伋妻終<lb/>
　以靈公溺南氏綱淪法斁内憂外患相乘而起以是<lb/>
　知一身一家一國理亂脈絡相為流通聖賢六經所<lb/>
　以垂戒殆非虚語春秋先書三大夫之奔至是遂書<lb/>
　大子逐衛亂已成而靈公獨不悟其後子據國而拒<lb/>
　其父臣稱兵以伐其君大亂幾亡可不懼哉可不戒<lb/>
　哉<lb/>
宋公之弟辰自蕭來奔<pb n="21b"/>大蒐于比蒲邾子來㑹公<lb/>
　高郵孫氏曰春秋田狩之事公行之者必書公公觀<lb/>
　魚于常公狩于郎是也而蒐田見于經皆不曰公于<lb/>
　是比蒲之蒐未還而邾子來㑹公足知蒐者公也然<lb/>
　而不曰公者政在三桓非公自出也棠魚郎狩逺地<lb/>
　則譏而隱桓之時政猶自出無三桓之專故也故皆<lb/>
　曰公自昭之紅蒐政在三桓久矣蒐田之禮雖公自<lb/>
　行而政之所出實由三桓也故皆曰大蒐而不曰公<pb n="22a"/>　焉所以見公之不得為政而大夫專國之罪也<lb/>
城莒父及霄<lb/>
　謝氏曰郈與費患其固而墮之莒父及霄患其不固<lb/>
　而城之茍惟弗擇忠良而畀之以邑則二邑雖固適<lb/>
　足以為叛人之資而已杜氏曰此年無冬史闕文<lb/>
十有五年春王正月邾子來朝<lb/>
　邾隱公來朝子貢觀焉邾子執玉高其容仰公受玉<lb/>
　卑其容俯子貢曰以禮觀之二君者皆有死亡焉夫<pb n="22b"/>　禮死生存亡之體也將左右周旋進退俯仰于是乎<lb/>
　取之朝祀䘮戎于是乎觀之今正月相朝而皆不度<lb/>
　心已亡矣嘉事不體何以能久高仰驕也卑俯替也<lb/>
　驕近亂替近疾君為主其先亡乎　家氏曰邾魯不<lb/>
　相為下有自來矣今中國無霸諸侯擅兵魯之强家<lb/>
　且將不利于邾故邾子以去年來㑹為未成禮復此<lb/>
　來朝未幾奔魯之喪其卑屈抑亦甚矣而哀二年季<lb/>
　氏卒興師夷其國春秋備書之責魯也<pb n="23a"/>鼷鼠食郊牛牛死改卜牛<lb/>
　公羊氏曰不言其所食慢也穀梁氏曰不敬莫大焉<lb/>
二月辛丑楚子滅胡以胡子豹歸<lb/>
　吳之入楚也胡子盡俘楚邑之近胡者楚既定胡子<lb/>
　豹又不事楚曰存亡有命事楚何為多取費焉二月<lb/>
　楚滅胡　胡氏曰滅人之國其罪大矣然胡子豹乘<lb/>
　楚之約盡俘其邑之近胡者所謂國必自滅而後人<lb/>
　滅之非滅之者獨有罪也國君造命不可委命者既<pb n="23b"/>　以為有命而貪生忍辱不死于社稷則是不知命矣<lb/>
　書以歸罪豹之不能死于位也<lb/>
夏五月辛亥郊<lb/>
　謝氏曰著其失時也<lb/>
壬申公薨于高寢<lb/>
　五月壬申公薨仲尼曰賜不幸而言中是使賜多言<lb/>
　者也　高氏曰定公立十五年豈不欲政自已出權<lb/>
　不外奪乎而卒不能者以其愚蔽故季氏立之爾夫<pb n="24a"/>　季氏藉祖父之勢僭有民柄一旦制在陽虎僅而脱<lb/>
　禍公不能乘其衰微尊任聖賢以自固則公之愚蔽<lb/>
　可知矣是時季孫創艾禍難勉用孔子而齊人歸其<lb/>
　侵疆則公與季氏豈不知聖賢之可以安國而取榮<lb/>
　耶卒之齊人歸女樂君臣共觀之遂廢朝事而孔子<lb/>
　行蓋公之愚蔽如此<lb/>
鄭罕達帥師伐宋齊侯衛侯次于渠蒢<lb/>
　鄭罕逹敗宋師于老邱齊侯衛侯次于蘧拏謀救宋<pb n="24b"/>　也　師氏曰經凡書次譏其緩不及事也然雖有不<lb/>
　及事而尚可為聲援者如次于聶北救邢之類邢獨<lb/>
　倚之危而不亡是以錄其功書救若夫名爲救而勢<lb/>
　力危弱不足以為聲援徒勞民動衆以次于無用之<lb/>
　地則今齊衛二侯是也欲救宋也既無救宋之實又<lb/>
　無救宋之聲在宋則不知其援在鄭則不知所畏徒<lb/>
　見其次于渠蒢而已書之者譏其無謂而徒勞也家<lb/>
　氏曰齊桓伐楚次陘當伐而伐當次而次景不足知<pb n="25a"/>　此<lb/>
邾子來奔喪<lb/>
　公羊氏曰奔喪非禮也高郵孫氏曰禮天王崩諸侯<lb/>
　近者奔喪遠者㑹葬魯諸侯邾滕列國而奔喪㑹葬<lb/>
　如天王之禮春秋一切書之用見魯之强而邾滕之<lb/>
　弱其失禮僭禮有如此者常山劉氏曰當周之衰天<lb/>
　子崩葬諸侯皆無奔喪㑹葬之事而邾滕反行于强<lb/>
　大之國非禮明矣<pb n="25b"/>秋七月壬申姒氏卒<lb/>
　高郵孫氏曰姒氏定公之妾哀公之母禮妾母不稱<lb/>
　夫人不書卒葬而春秋之時稍稍僭之故妾母稱夫<lb/>
　人書卒葬同于小君而孔子皆書之以懲其僭是時<lb/>
　哀公即位未逾年而其母未敢僭夫人之號故卒不<lb/>
　稱夫人而書氏<lb/>
八月庚辰朔日有食之<lb/>
九月滕子來㑹葬<pb n="26a"/>　杜氏曰諸侯㑹葬非禮也大東萊呂氏曰邾子來奔<lb/>
　喪畏魯甚也滕差逺而大于邾故但來㑹葬此專以<lb/>
　强弱利害為國者也<lb/>
丁巳葬我君定公雨不克葬戊午日下昃乃克葬<lb/>
　葬定公雨不克襄事　穀梁氏曰葬既有日不為雨<lb/>
　止禮也雨不克葬喪不以制也乃急辭也不足乎日<lb/>
　之辭也謝氏曰古者日旦而葬日中而虞日旦而葬<lb/>
　敬之至也日中而虞哀之至也高氏曰日下昃則失<pb n="26b"/>　虞之時甚矣君子之于親不忍一日而離也故葬曰<lb/>
　虞者所以寧親也乃者難辭乃克葬者所以重孝弟<lb/>
　之情也<lb/>
辛巳葬定姒<lb/>
　高氏曰春秋自成風後妾母皆僭稱夫人譏不正也<lb/>
　此不稱小君以子未成君故母亦未成夫人家氏曰<lb/>
　定姒得書卒葬明其為君母也不書夫人小君著其<lb/>
　為妾母也春秋于魯之妾母著義甚精雖不削其夫<pb n="27a"/>　人之號亦未嘗輕與之以夫人之名特傳者求之未<lb/>
　精耳<lb/>
冬城漆<lb/>
　某氏曰漆非魯邑邾庶其以之來奔者魯受之于叛<lb/>
　人而又勞民以城之所謂不待貶絶而罪惡見者也<lb/>
　<lb/>
　<lb/>
　<pb n="27b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷四十二<lb/>
</p>

  </div>
            <div>
                <head>春秋闕疑卷四十三</head>
    <p>
<pb n="1a"/>欽定四庫全書<lb/>
　春秋闕疑卷四十三　　　　元　鄭玉　撰<lb/>
　　哀公<lb/>
　公名蔣定公之子敬王二十八年即位諡法恭仁短<lb/>
　折曰哀<lb/>
元年春王正月公即位<lb/>
楚子陳侯隨侯許男圍蔡<lb/>
　報柏舉也里而裁廣丈髙倍夫屯晝夜九日如子西<pb n="1b"/>　之素蔡人男女以辨使疆于江汝之間而還蔡于是<lb/>
　乎請遷于吳　胡氏曰男女以辨則是降也疆于江<lb/>
　汝則是遷其國也而獨書圍蔡何也蔡嘗以吳師入<lb/>
　郢昭王奔隨壊宗廟撻平王之墓矣至是楚國復寧<lb/>
　帥師圍蔡降其衆遷其國而春秋書之畧者見蔡宜<lb/>
　得報而楚子復讐之事可恕也聖人本無怨而怨出<lb/>
　于不怨故議讐之重輕有至于不與共戴天者今楚<lb/>
　人禍及宗廟辱逮父母若包差忍耻而不能一洒之<pb n="2a"/>　則不可以有立而天理滅矣故特書圍蔡而稱爵恕<lb/>
　楚之罪辭也<lb/>
鼷鼠食郊牛改卜牛夏四月辛巳郊<lb/>
　胡氏曰鼷鼠食郊牛改卜牛志不敬也夏四月郊書<lb/>
　不時也四卜非禮也五卜强也全曰牷傷曰牛已牛<lb/>
　矣其尚卜免之何也嘗置之上帝矣故卜而後免之<lb/>
　不敢專也<lb/>
秋齊侯衛侯伐晉<pb n="2b"/>　夏四月齊侯衛侯救邯鄲圍五鹿齊侯衛侯㑹于乾<lb/>
　侯救范氏也師及齊師衛孔圉鮮虞人代晉取棘蒲<lb/>
　冬十一月晉趙鞅伐朝歌　許氏曰伯主奉王命以<lb/>
　正天下而諸侯至于合從以伐之春秋書以著中國<lb/>
　之無伯也王道既盡霸統復亡春秋之變至是窮矣<lb/>
冬仲孫何忌帥師伐邾<lb/>
　謝氏曰邾子來㑹朝來奔喪猶不免難以魯之所欲<lb/>
　者邾之土地也書伐邾者魯之不道也薛氏曰邾子<pb n="3a"/>　不自為國非禮以朝强大而不免於伐實自輕之道<lb/>
　也<lb/>
二年春王二月季孫斯叔孫州仇仲孫何忌帥師伐邾<lb/>
取漷東田及沂西田癸巳叔孫州仇仲孫何忌及邾子<lb/>
盟于句繹<lb/>
　春伐邾將伐絞邾人愛其土故賂以漷沂之田而受<lb/>
　盟　謝氏曰以邾微國而三卿帥師伐之以田故也<lb/>
　邾人入田以求免難故取漷東沂西田書取罪其不<pb n="3b"/>　義也書漷東沂西謹邾之分地取漷東猶未足于是<lb/>
　又取沂西書及沂西罪其無厭也胡氏曰三人伐則<lb/>
　曷為二人盟盟者各盟其所得也莫强乎季孫何獨<lb/>
　無得季氏四分公室有其二昭公伐意如叔孫救意<lb/>
　如而昭公孫陽虎囚桓子孟孫氏救桓子而陽虎奔<lb/>
　今得邾田蓋季孫氏以歸二家而不取也高氏曰三<lb/>
　卿伐而二卿盟者季氏臨之叔仲歃之是季氏之汰<lb/>
　也自謂猶君矣其卑邾亦甚矣家氏曰三家俱出而<pb n="4a"/>　二氏獨盟見仲孫欲盟而罷兵季氏怙强終期滅邾<lb/>
　乃已春秋書之所以誅也七年入邾大夫不欲季氏<lb/>
　違衆以行于斯盟見之矣　愚按必合三説觀之方<lb/>
　足以盡三人伐二人盟之義蓋季氏志在滅邾而得<lb/>
　其土地二田不足以充其所欲故以田與叔仲已無<lb/>
　所取使二氏自與邾盟已但臨之而已季氏所以不<lb/>
　與邾盟者一則不屑與之盟以示其汰二則包藏禍<lb/>
　心終欲遂其入邾之志而未肯與之盟也比事以觀<pb n="4b"/>　斯可見矣<lb/>
夏四月丙子衛侯元卒<lb/>
　初衛侯游于郊子南僕公曰余無子將立女不對他<lb/>
　日又謂之對曰郢不足以辱社稷君其改圖君夫人<lb/>
　在堂三揖在下君命祗辱夏衛靈公卒夫人曰命公<lb/>
　子郢為大子君命也對曰郢異于他子且君没于吾<lb/>
　手若有之郢必聞之且亡人之子輒在乃立輒<lb/>
滕子來朝<pb n="5a"/>晉趙鞅帥師納衛世子蒯瞶于戚<lb/>
　六月乙酉晉趙鞅納衛世子于戚宵迷陽虎曰右河<lb/>
　而南必至焉使大子絻八人衰絰偽自衛逆者告于<lb/>
　門哭而入遂居之　樸鄉呂氏曰使蒯瞶欲殺夫人<lb/>
　則是以子而殺母也以子而殺其母則父子之義絶<lb/>
　矣出奔不復乃理之宜及其納于戚聖人不應以衛<lb/>
　世子書之聖人書之以衛世子則是蒯瞶世子之位<lb/>
　未絶也蒯瞶世子之位未絶則知其必無欲殺母之<pb n="5b"/>　事矣　按春秋書世子者三鄭世子忽蔡世子有衛<lb/>
　世子蒯聵三者所書一同突雖立而忽之位終未絶<lb/>
　也楚雖滅其父而有之位終未絶也輒雖立而蒯瞶<lb/>
　之位終未絶也觀聖人所書之㫖則蒯瞶之名不可<lb/>
　掩陳氏曰于戚内弗受也輒拒父也後十二年而蒯<lb/>
　瞶自戚入于衛衛侯輒來奔則是輒拒父也世子正<lb/>
　也屬辭比事萬世不可掩矣謝氏曰蒯瞶以親則父<lb/>
　也以位則世子也以義則未絶于國也為衛國計者<pb n="6a"/>　使輒先以君命即位次以父恩遜位輒既受位而後<lb/>
　辭則上不違先君顧屬之命下不傷父子先後之倫<lb/>
　衛之大事兩順而不逆矣失此道至使輒以子拒父<lb/>
　而趙鞅有納世子之師故蒯瞶納稱世子以責衛之<lb/>
　臣子也　愚按夫子至此猶書蒯瞶為世子蒯瞶無<lb/>
　弑母之事明矣所謂世子者以其承之于君父而世<lb/>
　有其國者也豈有負弑母之罪而可世有其國得弑<lb/>
　母之名而可謂之子乎今以論語考之冉有謂夫子<pb n="6b"/>　為衛君子貢問曰伯夷叔齊何人也子曰古之賢人<lb/>
　也子貢謂冉有曰夫子不為也蓋伯夷叔齊以兄弟<lb/>
　而讓國衛輒蒯瞶以父子而爭位夫子既以夷齊為<lb/>
　賢則不為衛輒矣子路曰衛君待子而為政子將奚<lb/>
　先子曰必也正名乎夫子于蒯瞶兩書世子豈即所<lb/>
　謂正名哉夫輒以子拒父故名不正言不順而事不<lb/>
　成使輒能用夫子則夫子必使輒退居臣子之位迎<lb/>
　其父而立之則名正言順而事成矣以此二節觀之<pb n="7a"/>　蒯瞶未嘗見絶于衛輒乃據衛以絶其父爾向使靈<lb/>
　公之死有能明蒯瞶之無罪復其位而立之則衛國<lb/>
　之事定矣而南子在内終惡蒯瞶遂欲立公子郢而<lb/>
　郢又讓輒遂致衛國大亂然則無父無君者輒之罪<lb/>
　也非蒯瞶之罪也是不可不辨<lb/>
秋八月甲戌晉趙鞅帥師及鄭罕達帥師戰于鐵鄭師<lb/>
　敗績<lb/>
　齊人輸范氏粟鄭子姚子般送之士吉射逆之趙鞅<pb n="7b"/>　禦之遇于戚陽虎曰吾車少以兵車之斾與罕駟兵<lb/>
　車先陳罕駟自後隨而從之彼見吾貌必有懼心于<lb/>
　是乎㑹之必大敗之從之卜戰龜焦樂丁曰詩曰爰<lb/>
　始爰謀爰契我龜謀協以故兆詢可也簡子誓曰范<lb/>
　氏中行氏反易天明斬艾百姓欲擅晉國而滅其君<lb/>
　寡君恃鄭而保焉今鄭為不道棄君逐臣二三子順<lb/>
　天明從君命經德義除詬恥在此行也克敵者上大<lb/>
　夫受縣下大夫受郡士田十萬庶人工商遂人臣𨽻<pb n="8a"/>　圉免志父無罪君實圖之若其有罪絞縊以戮桐棺<lb/>
　三寸不設屬辟素車樸馬無入于兆下卿之罰也甲<lb/>
　戌將戰郵無恤御簡子衛太子為右登鐵上望見鄭<lb/>
　師衆太子懼自投于車下子良授太子綏而乘之曰<lb/>
　婦人也簡子巡列曰畢萬匹夫也七戰皆獲有馬百<lb/>
　乘死于牖下羣子勉之死不在宼繁羽御趙羅宋勇<lb/>
　為右羅無勇麇之吏詰之御對曰痁作而伏衛太子<lb/>
　禱曰曾孫蒯瞶敢昭告皇祖文王烈祖康叔文祖襄<pb n="8b"/>　公鄭勝亂從晉午在難不能治亂使鞅討之蒯瞶不<lb/>
　敢自佚備持矛焉敢告無絶筋無折骨無面傷以集<lb/>
　大事無作三祖羞大命不敢請佩玉不敢愛鄭人擊<lb/>
　簡子中肩斃于車中獲其蠭旗大子救之以戈鄭師<lb/>
　北獲温大夫趙羅太子復伐之鄭師大敗獲齊粟千<lb/>
　車趙孟喜曰可矣傅傁曰雖克鄭猶有知在憂未艾<lb/>
　也初周人與范氏田公孫龍税焉趙氏得而獻之吏<lb/>
　請殺之趙孟曰為其主也何罪止而與之田及鐡之<pb n="9a"/>　戰以徒五百人宵攻鄭師取蠭旗于子姚之幕下獻<lb/>
　曰請報主德追鄭師姚般公孫林殿而射前列多死<lb/>
　趙孟曰國無小既戰簡子曰吾伏<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>嘔血鼓音不衰<lb/>
　今日我上也大子曰吾救主于車退敵于下我右之<lb/>
　上也郵良曰我兩靷將絶吾能止之我御之上也駕<lb/>
　而乘材兩靷皆絶三年劉氏范氏世為婚姻萇𢎞事<lb/>
　劉文公故周與范氏趙鞅以為討六月癸卯周人殺<lb/>
　萇𢎞冬十月晉趙鞅圍朝歌師于其南荀寅伐其郛<pb n="9b"/>　使其徒自北門入已犯師而出癸丑奔邯鄲十一月<lb/>
　趙鞅殺士臯夷惡范氏也四年秋七月齊陳乞弦施<lb/>
　衛寗跪救范氏庚牛圍五鹿九月趙鞅圍邯鄲冬十<lb/>
　一月邯鄲降荀寅奔鮮虞趙稷奔臨十二月弦施逆<lb/>
　之遂墮臨國夏伐晉取邢任欒鄗逆畤隂人盂壺口<lb/>
　㑹鮮虞納荀寅于柏人五年春晉圍柏人荀寅士吉<lb/>
　射奔齊初范氏之臣王生惡張柳朔言諸昭子使為<lb/>
　柏人昭子曰夫非而讐乎對曰私讐不及公好不廢<pb n="10a"/>　過惡不去善義之經也臣敢違之及范氏出張栁朔<lb/>
　謂其子爾從主勉之我將止死王生授我矣吾不可<lb/>
　以僭之遂死于柏人　高氏曰齊人輸范氏粟鄭罕<lb/>
　達送之晉趙鞅遇鄭于鐵而與之戰故書晉及而不<lb/>
　書伐特以兩國之卿自帥師共戰為文臨江劉氏曰<lb/>
　戰而言及之者有主之者也猶曰趙鞅為志乎此戰<lb/>
　云耳<lb/>
冬十月葬衛靈公<pb n="10b"/>十有一月蔡遷于州來蔡殺其大夫公子駟<lb/>
　吳洩庸如蔡納聘而稍納師師畢入衆知之蔡侯告<lb/>
　大夫殺公子駟以説哭而遷墓冬蔡遷于州來　胡<lb/>
　氏曰楚既降蔡使疆于江汝蔡人聽命而還師矣復<lb/>
　倍楚請遷于吳而又自悔也其謀之不臧甚矣夫遷<lb/>
　國大事也盤庚五遷利害甚明衆猶胥怨不適有居<lb/>
　至于丁寧反復播告之修而後定也今蔡介于吳楚<lb/>
　二大國之閒倍楚誑吳及其事急又委罪于執政其<pb n="11a"/>　誰之咎也故經以自遷為文而殺公子駟則書大夫<lb/>
　而稱國言君與用事大臣擅殺之也<lb/>
三年春齊國夏衛石曼姑帥師圍戚<lb/>
　齊衛圍戚求援于中山　穀梁氏曰此衛事也其先<lb/>
　國夏何也子不圍父也不繫戚于衛者子不有父也<lb/>
　髙郵孫氏曰欲圍戚者衛也而主兵以齊蓋聖人之<lb/>
　意以蒯瞶為世子而衛輒拒之以子拒父而又圍之<lb/>
　其罪不待誅絶而可見也齊大國又世盟主諸侯不<pb n="11b"/>　道父子爭國明大義以正之可也乃助其子以圍其<lb/>
　父推之主兵所以深罪之也髙氏曰先儒或以輒之<lb/>
　拒父為尊祖以齊國夏衛石曼姑之圍戚為霸討嗚<lb/>
　呼起後世亂人倫賊父子之禍者蓋此言也且蒯瞶<lb/>
　不過以疑似之迹奔迯于外以待父之察耳父子之<lb/>
　恩未絶也輒為蒯瞶之子豈不知之况人子之事親<lb/>
　當致之于無過之地今見蒯瞶出奔在外而遂以其<lb/>
　父為罪人則輒之為人子已不免乎罪矣况又據國<pb n="12a"/>　而拒其父乎昔孟子論舜為天子臯陶為士瞽䏂殺<lb/>
　人則如之何曰執之而已矣然則舜如之何曰舜視<lb/>
　棄天下猶棄敝屣也竊負而逃遵海濱而處終身訢<lb/>
　然樂而忘天下輒之為人子能致其親于無過之地<lb/>
　若此可也今反以己之大夫㑹外大夫帥師以圍其<lb/>
　父則君臣之義父子之恩皆自此絶矣夫曼姑以臣<lb/>
　圍君為子圍父逆亂人倫莫甚于此天下豈有無父<lb/>
　之國哉許氏曰觀乎蒯瞶之亂則齊景之不霸可知<pb n="12b"/>　矣晉以君臣稱兵而齊為臣伐君衛以父子爭國而<lb/>
　齊助子圍父以是令于諸侯君子是以知齊之將亂<lb/>
　也　愚按蒯瞶既無弑母之事輒固當明其父之無<lb/>
　罪迎而立之使蒯瞶而實有弑母之事輒亦只當致<lb/>
　國于公子之賢者以身從其父可也豈有據國而拒<lb/>
　其父者乎<lb/>
夏四月甲午地震<lb/>
五月辛卯桓宮僖宮災<pb n="13a"/>　五月辛卯司鐸火火踰公宮桓僖災救火者皆曰顧<lb/>
　府南宫敬叔至命周人出御書俟于宫曰庀女而不<lb/>
　在死子服景伯至命宰人出禮書以待命命不共有<lb/>
　常刑校人乘馬巾車脂轄百官官備府庫慎守官人<lb/>
　肅給濟濡帷幙鬱攸從之䝉葺公屋自大廟始外内<lb/>
　以悛助所不給有不用命則有常刑無赦公父文伯<lb/>
　至命校人駕乗車季桓子至御公立于象魏之外命<lb/>
　救火者傷人則止財可為也命藏象魏曰舊章不可<pb n="13b"/>　亡也富父槐至曰無僃而官辨者猶拾瀋也于是乎<lb/>
　去表之藁道還公宫孔子在陳聞火曰其桓僖乎<lb/>
　公羊氏曰何以書記災也胡氏曰不言及等也髙郵<lb/>
　孫氏曰桓公者哀公之十世祖也僖公者哀公之七<lb/>
　世祖也諸侯五廟而十世之廟猶存蓋非禮也劉氏<lb/>
　曰桓僖乆矣其宫何以存不毁也曷為不毁三家者<lb/>
　出于桓立于僖以是為悦者也謝氏曰桓宮僖宫當<lb/>
　毁不毁而天災及之此天人之際其應甚于影響者<pb n="14a"/>　也故逆則災生順則福至天人之當理也<lb/>
季孫斯叔孫州仇帥師城啟陽<lb/>
　謝氏曰貪土田以致宼城邊邑以僃難故此年凡四<lb/>
　城許氏曰所城非近地故帥師焉地震廟災變異弗<lb/>
　圖而取田城邑兵役相繼可謂不畏天命矣此魯之<lb/>
　季世也<lb/>
宋樂髠帥師伐曹<lb/>
　髙氏曰曹本屬宋既而叛之夫曹不量力而奸强國<pb n="14b"/>　不修德而圖大功則適足以取亡而已矣<lb/>
秋七月丙子季孫斯卒<lb/>
　季孫有疾命正常曰無死南孺子之子男也則以告<lb/>
　而立之女也則肥也可季孫卒康子即位既𦵏康子<lb/>
　在朝南氏生男正常載以如朝告曰夫子有遺言命<lb/>
　其圉臣曰南氏生男則以告于君與大夫而立之今<lb/>
　生矣男也敢告遂奔衛康子請退公使共劉視之則<lb/>
　或殺之矣乃討之召正常正常不反<pb n="15a"/>蔡人放其大夫公孫獵于吳<lb/>
　杜氏曰獵公子駟之黨胡氏曰放公孫獵書大夫而<lb/>
　稱人言國亂無政衆人擅放之也駟與獵其以請遷<lb/>
　于吳為非者乎而委之罪以説誰敢復有盡忠而與<lb/>
　謀其國者哉<lb/>
冬十月癸卯秦伯卒<lb/>
叔孫州仇仲孫何忌帥師圍邾<lb/>
　謝氏曰脅其地盟其君句繹之血未乾而又帥師圍<pb n="15b"/>　邾魯國之罪也來㑹來朝來奔喪猶不免伐取漷沂<lb/>
　田受繹盟猶不免圍小國困于水火甚矣<lb/>
四年春王二月庚戌盜殺蔡侯申<lb/>
　蔡昭侯將如吳諸大夫恐其又遷也承公孫翩逐而<lb/>
　射之入于家人而卒以兩矢門之衆莫敢進文之鍇<lb/>
　後至曰如牆而進多而殺二人鍇執弓而先翩射之<lb/>
　中肘鍇遂殺之故逐公孫辰而殺公孫姓公孫旴<lb/>
　杜氏曰按宣十七年蔡侯申卒是文侯也今昭侯是<pb n="16a"/>　其𤣥孫不容與髙祖同名未詳何者誤髙郵孫氏曰<lb/>
　春秋弑君有稱國者有稱人者有稱名者未有書盜<lb/>
　者書盜不知其來且何國也其君見弑而不知弑者<lb/>
　之名是以曰盜耳不曰蔡盜而但曰盜焉是明不知<lb/>
　其弑者之名也師氏曰蔡侯為一國之君而一旦為<lb/>
　盜所殺則蔡侯所為固可知矣為蔡之臣而立乎蔡<lb/>
　之本朝者莫能得盜之主名則臣子之罪可逃于筆<lb/>
　削之閒乎國君被殺不曰弑者臣弑其君子弑其父<pb n="16b"/>　然後謂之弑今此既不知盜為誰則盜或出于異邦<lb/>
　之人未可必也故不以弑歸之臣子焉泰山孫氏曰<lb/>
　盜者微賤之稱其曰盜殺蔡侯申責蔡臣子不能拒<lb/>
　難陳氏曰弑稱國則凡在官者無人也稱盜則凡在<lb/>
　宫者無人也謝氏曰以國君之尊而盜得殺之朝無<lb/>
　屏衛國無政刑可知也刑人與盜皆人倫所不齒也<lb/>
　朝無屏衛國無政刑則盜與刑人出為至尊仇敵其<lb/>
　可不戒耶<pb n="17a"/>蔡公孫辰出奔吳<lb/>
　陳氏曰書公薨夫人姜氏孫于邾公子慶父出奔莒<lb/>
　則夫人慶父與聞乎弑矣書殺蔡侯申蔡公孫辰出<lb/>
　奔吳則辰與聞乎弑矣師氏曰蔡侯被殺之後而公<lb/>
　孫辰出奔其迹良可疑也非斯人弑君則亦必弑君<lb/>
　之黨耳意其國人疑之辰不自安是以出奔而免討<lb/>
　也書辰之族而去其官則辰之不臣亦畧見矣　愚<lb/>
　按春秋書辰奔于蔡侯被殺之下非辰與聞乎弑則<pb n="17b"/>　必事有相連者辰執則罪人可得矣今辰出奔而殺<lb/>
　蔡侯者遂不可得其主名矣<lb/>
𦵏秦惠公<lb/>
宋人執小邾子<lb/>
　髙氏曰天下無霸强得凌弱故宋得以執國君而無<lb/>
　忌也執非其罪所以稱人<lb/>
蔡殺其大夫公孫姓公孫霍<lb/>
　愚按蔡侯之死傳稱公孫翩逐而射之則是臣弑其<pb n="18a"/>　君矣宜書曰蔡公孫翩弑其君申而經書曰盜殺蔡<lb/>
　侯申則殺蔡侯者非公孫翩也又云文之鍇殺翩則<lb/>
　宜以討賊之辭書曰蔡人殺公孫翩而經不書殺公<lb/>
　孫翩則翩非賊也至謂殺翩遂逐公孫辰而殺公孫<lb/>
　姓公孫霍既以辰姓霍皆為翩之黨而或逐或殺用<lb/>
　刑不同何也兼傳謂逐辰而殺姓霍同在一時其連<lb/>
　一事而經書辰之奔在殺蔡侯之下與殺蔡侯之事<lb/>
　若有相連而書姓霍之殺在𦵏秦惠公宋人執小邾<pb n="18b"/>　子之後與殺蔡侯之事若無相涉則是逐與殺各在<lb/>
　一時而非為一事也愚謂姓霍之殺自以别事春秋<lb/>
　書之特著蔡擅殺大夫之罪耳使因賊黨而誅之安<lb/>
　得復存其官而謂之大夫也哉且弑君大惡也討賊<lb/>
　大刑也聖人隠大惡之名緩大刑之討釋其首惡不<lb/>
　坐而獨歸獄于其黨與吾知其無是事也故曰春秋<lb/>
　成而亂臣賊子懼<lb/>
晉人執戎蠻子赤歸于楚<pb n="19a"/>　楚人既克夷虎乃謀北方左司馬販申公夀餘葉公<lb/>
　諸梁致蔡于負函致方城之外于繒關曰吳將泝江<lb/>
　入郢將奔命焉為一昔之期襲梁及霍單浮餘圍蠻<lb/>
　氏蠻氏潰蠻子赤奔晉隂地司馬起豐析與狄戎以<lb/>
　臨上雒左師軍于菟和右師軍于倉野使謂隂地之<lb/>
　命大夫士蔑曰晉楚有盟好惡同之若將不廢寡君<lb/>
　之願也不然將通于少習以聽命士蔑請諸趙孟趙<lb/>
　孟曰晉國未寧安能惡于楚必速與之士蔑乃致九<pb n="19b"/>　州之戎將裂田以與蠻子而城之且將為之卜蠻子<lb/>
　聽卜遂執之與其五大夫以畀楚師于三户司馬致<lb/>
　邑立宗焉以誘其遺民而盡俘以歸　公羊氏曰執<lb/>
　戎曼子赤歸于楚辟伯晉而京師楚也家氏曰諸侯<lb/>
　有罪執而歸于王書執某侯歸于京師霸主不敢專<lb/>
　其威福是以歸之于王所以尊京師也戎蠻雖邇于<lb/>
　楚亦嘗服屬諸夏昭十六年楚乘其亂誘其君而殺<lb/>
　之楚實無道戎之叛之宜也于是自㧞歸晉晉人倘<pb n="20a"/>　畏楚之盛强拒而弗納可也聽其去而適他國亦可<lb/>
　也乃詐而執之以歸于楚執人而歸之于楚是以事<lb/>
　京師者而事楚人晉之罪大矣謝氏曰不歸于京師<lb/>
　而歸于楚是以楚為邦國主而歸之也晉侯書人貶<lb/>
　之也書歸于楚罪其背王室而臣強楚也胡氏曰晉<lb/>
　主夏盟為日乆矣不競至此春秋所惡<lb/>
城西郛<lb/>
　髙氏曰城西之一面以僃晋也謝氏曰魯城西郛取<pb n="20b"/>　卑之道也<lb/>
六月辛丑亳社災<lb/>
　蘇氏曰亳社商社也周之滅商也以其社賜諸侯所<lb/>
　謂亡國之社也亡國之社必屋故災也髙氏曰周自<lb/>
　克商之後凡封建諸侯皆使立亳社顔師古曰存其<lb/>
　社者欲使人君常思慎敬懼危亡也董仲舒劉向亦<lb/>
　云亡國之社所以示戒也閔二年傳曰閒於二社為<lb/>
　公室輔杜預謂二社者周社亳社之兩閒朝廷執政<pb n="21a"/>　所在也程子曰觀書亦須要知得隨文害義如書曰<lb/>
　湯既勝夏欲遷其社不可湯為聖人聖人不容有妄<lb/>
　舉若湯始欲遷社衆議以為不可而不遷是湯先有<lb/>
　妄舉也不可者湯不可之也湯以為國既亡則社自<lb/>
　當遷以為遷之不若不遷之為愈故但屋之屋之則<lb/>
　與遷之無以異既為亡國之社則自王城至國都皆<lb/>
　有之使為戒也故春秋書亳社災家氏曰或曰此周<lb/>
　之亳社災為天下記異義亦通<pb n="21b"/>秋八月甲寅滕子結卒<lb/>
冬十有二月𦵏蔡昭公<lb/>
𦵏滕頃公<lb/>
五年春城毗<lb/>
　杜氏曰僃晉也<lb/>
夏齊侯伐宋<lb/>
　髙氏曰伐宋以求宋也晉侯失霸宋人窺之齊人爭<lb/>
　之是以伐而求之得宋則霸可圖矣<pb n="22a"/>晉趙鞅帥師伐衛<lb/>
　范氏之故也遂圍中牟<lb/>
秋九月癸酉齊侯杵臼卒<lb/>
　齊燕姬生子不成而死諸子鬻姒之子茶嬖諸大夫<lb/>
　恐其為大子也言于公曰君之齒長矣未有大子若<lb/>
　之何公曰二三子閒于憂虞則有疾疢亦姑謀樂何<lb/>
　憂于無君公疾使國惠子髙昭子立茶寘羣公子于<lb/>
　萊秋齊景公卒冬十月公子嘉公子駒公子黔奔衛<pb n="22b"/>　公子鉏公子陽生來奔來人歌之曰景公死乎不與<lb/>
　埋三軍之事乎不與謀師乎師乎何黨之乎<lb/>
冬叔還如齊閏月𦵏齊景公<lb/>
　穀梁氏曰閏月𦵏齊公不正其閏也家氏曰三年之<lb/>
　喪不計閏月今齊景之喪以閏月書豈當時計閏以<lb/>
　為喪春秋書以譏之與<lb/>
　<lb/>
　春秋闕疑卷四十三<lb/>
</p>

  </div>
            <div>
                <head>春秋闕疑卷四十四</head>
    <p>
<pb n="1a"/>欽定四庫全書<lb/>
　春秋闕疑卷四十四　　　　元　鄭玉　撰<lb/>
六年春城邾瑕<lb/>
　許氏曰定哀十六年間凡八城邑魯既不得事晉諸<lb/>
　侯方爭是以髙城㴱池務守其國以捍禍亂防虞至<lb/>
　矣雖然使魯能修其政如治城者則天下歸之豈特<lb/>
　菫菫自守而已是以譏也三年以來歲書城邑以著<lb/>
　魯無德政勞民如此後雖城邑不復志矣　愚按邾<pb n="1b"/>　瑕公羊以為邾邑然魯人既無入瑕之事又無取瑕<lb/>
　之文忽有城瑕之舉且不帥師徒竞成是役疑只魯<lb/>
　邑而自城之非强城邾邑也<lb/>
晉趙鞅帥師伐鮮虞<lb/>
　治范氏之亂也　髙氏曰鮮虞納荀寅于柏人故趙<lb/>
　鞅伐之<lb/>
吳伐陳<lb/>
　復修舊怨也楚子曰吾先君與陳有盟不可以不救<pb n="2a"/>　乃救陳師于城父　髙氏曰陳楚與也吳之入楚召<lb/>
　陳侯不至吳人怨之今伐陳者修先君之怨也聖人<lb/>
　惡吳人侵暴中國故狄之<lb/>
夏齊國夏及髙張來奔<lb/>
　齊陳乞偽事髙國者毎朝必驂乘焉所從必言諸大<lb/>
　夫曰彼皆偃蹇將棄子之命皆曰髙國得君必偪我<lb/>
　盍去諸固將謀子子早圖之圖之莫如盡滅之需事<lb/>
　之下也及朝則曰彼虎狼也見我在子之側殺我無<pb n="2b"/>　日矣請就之位又謂諸大夫曰二子者禍矣恃得君<lb/>
　而欲謀二三子曰國之多難貴寵之由盡去之而後<lb/>
　君定既成謀矣盍及其未作也先諸作而後悔亦無<lb/>
　及也大夫從之夏六月戊辰陳乞鮑牧及諸大夫以<lb/>
　甲入于公宫昭子聞之與惠子乗如公戰于莊敗國<lb/>
　人追之國夏奔莒遂及髙張晏圉弦施來奔　髙氏<lb/>
　曰二子從君之亂命廢長立少既又不能全其嗣君<lb/>
　而陳乞將立陽生故先出奔師氏曰國君將薨必有<pb n="3a"/>　受顧命之臣而齊之所任無出二子之右二子既受<lb/>
　命立君不終所事畏死奔于他國則齊國之難誰任<lb/>
　其責以弭之二子之罪于此不可逃矣許氏曰親臣<lb/>
　去則國體輕國體輕則君勢降故必奔髙國而後陳<lb/>
　乞弑君之謀得肆矣家氏曰髙國從君于邪又不能<lb/>
　以死奉茶名而奔之所以誅也然髙國百年之舊族<lb/>
　一旦為疎逺賤臣所傾髙國逐而孺子死孺子死而<lb/>
　陽生立齊國之命制于陳氏自是三弑其君國隨以<pb n="3b"/>　亡由辨之不早辨以至此極亡齊者景公乎<lb/>
叔還㑹吳于柤<lb/>
　許氏曰叔還以吳在柤故徃㑹之始結吳好也僣亂<lb/>
　之國可以强大服難以衰弱御以魯政之不修務與<lb/>
　吳親以資其力君子志柤之㑹于此知魯之將有吳<lb/>
　患矣<lb/>
秋七月庚寅楚子軫卒<lb/>
　七月楚子在城父將救陳卜戰不吉卜退不吉王曰<pb n="4a"/>　然則死也再敗楚師不如死棄盟逃讐亦不如死死<lb/>
　一也其死讐乎命公子申為王不可則命公子結亦<lb/>
　不可則命公子啟五辭而後許將戰王有疾庚寅昭<lb/>
　王攻大㝠卒于城父子閭退曰君王舍其子而讓羣<lb/>
　臣敢忘君乎從君之命順也立君之子亦順也二順<lb/>
　不可失也與子西子期謀潛師閉塗逆越女之子章<lb/>
　立之而後還是歲也有雲如衆赤鳥夾日以飛三日<lb/>
　楚子使問于周太史周太史曰其當王身乎若禜之<pb n="4b"/>　可移于令尹司馬王曰除腹心之病而寘諸股肱何<lb/>
　益不穀不有大過天其夭諸有罪受罸又焉移之遂<lb/>
　弗禜初昭王有疾卜曰河為祟王弗祭大夫請祭諸<lb/>
　郊王曰三代命祀祭不越望江漢睢漳楚之望也禍<lb/>
　福之至不是過也不穀雖不德河非所獲罪也遂弗<lb/>
　祭<lb/>
齊陽生入于齊<lb/>
　程子曰稱齊陽生見景公廢長立少以啟亂也胡氏<pb n="5a"/>　曰陽生曷為不稱公子非先君之子也為人子者無<lb/>
　以有已則以父母之心為心者景公命茶世其國已<lb/>
　則篡荼而自立是自絶于先君豈復得為先君之子<lb/>
　也不稱公子誅不子也陽生不子則曷為繫之齊春<lb/>
　秋端本之書正其本則事理陽生之不子其誰使之<lb/>
　然也不有廢長立少以啟亂者乎故齊景問于孔子<lb/>
　孔子對曰君君臣臣父父子子君不君則臣不臣父<lb/>
　不父則子不子以陽生繫之齊著亂之所由生也<pb n="5b"/>　愚按繫陽生于齊所以明國君與子之法陽生不稱<lb/>
　公子所以明人子事親之道使人君而知此則豈有<lb/>
　廢長立少以亂其國如齊景公者乎使人子而知此<lb/>
　則豈有弑君篡位以陷于逆如陽生者乎此春秋之<lb/>
　所以為教也<lb/>
齊陳乞弑其君荼<lb/>
　陳僖子使召公子陽生陽生駕而見南郭且于曰嘗<lb/>
　獻馬于季孫不入于上乘故又獻此請與子乘之出<pb n="6a"/>　萊門而告之故闞止知之先待諸外公子曰事未可<lb/>
　知反與壬也處戒之遂行逮夜至于齊國人知之僖<lb/>
　子使子士之母養之與饋者皆入冬十月丁卯立之<lb/>
　將盟鮑子醉而徃其臣差車鮑㸃曰此誰之命也陳<lb/>
　子曰受命于鮑子遂誣鮑子曰子之命也鮑子曰女<lb/>
　忘君之為孺子牛而折其齒乎而背之也悼公稽首<lb/>
　曰吾子奉義而行者也若我可不必亡一大夫若我<lb/>
　不可不必亡一公子義則進否則退敢不惟子是從<pb n="6b"/>　廢興無以亂則所願也鮑子曰誰非君之子乃受盟<lb/>
　使胡姬以安孺子如賴去鬻姒殺王甲拘江説囚王<lb/>
　豹于句竇之丘公使朱毛告于陳子曰微子則不及<lb/>
　此然君異于器不可以二器二不匱君二多難敢布<lb/>
　諸大夫僖子不對而泣曰君舉不信羣臣乎以齊國<lb/>
　之困困又有憂少君不可以訪是以求長君庻亦能<lb/>
　容羣臣乎不然夫孺子何罪毛復命公悔之毛曰君<lb/>
　大訪于陳子而圖其小可也使毛遷孺子于駘不至<pb n="7a"/>　殺諸野幕之下葬諸殳冒淳　杜氏曰弑荼者朱毛<lb/>
　與陽生也而書陳乞所以明乞立陽生而荼見弑則<lb/>
　禍由乞始也謝氏曰陽生之入陳乞召之也立陽生<lb/>
　遷孺子陳乞之命也由此上下易位而齊君被難于<lb/>
　姦凶之手矣齊國廢立之權皆出于乞故荼之禍以<lb/>
　首惡歸陳乞髙郵孫氏曰陽生入齊而陳乞弑君則<lb/>
　是陽生與聞乎弑也不以陽生首惡者陽生之入陳<lb/>
　乞召之荼之弑陳乞為之加陽生以弑君之罪則陳<pb n="7b"/>　乞廢立之迹不明書陽生之入而陳乞弑君則陳乞<lb/>
　之惡著而陽生與有罪也髙氏曰乞召陽生固將君<lb/>
　之矣陽生為君則孺子荼安所置哉春秋别嫌明微<lb/>
　故誅陳乞非天下之至公孰能與于此家氏曰桓公<lb/>
　之入書齊小白入于齊陽生之入亦書齊陽生入于<lb/>
　齊然桓公之入齊無君也陽生之入齊有君也陽生<lb/>
　先荼之弑而入既入而後陳乞弑荼荼弑雖在陽生<lb/>
　既入之後謀實定于陽生未入之前不與小白同也<pb n="8a"/>　晉獻公戕其世子而立嬖妾之子其事與此畧相似<lb/>
　荼則卓也陽生則夷吾也里克則陳乞也然夷吾不<lb/>
　與殺而陽生實與于殺則陽生又不得與夷吾同也<lb/>
　但弑荼立陽生乃陳乞之本謀陽生非陳乞不得入<lb/>
　故弑君之罪專在陳乞此春秋書法輕重之權衡也<lb/>
冬仲孫何忌帥師伐邾<lb/>
宋向巢帥師伐曹<lb/>
七年春宋皇瑗帥師侵鄭<pb n="8b"/>　鄭叛晉也　家氏曰是時諸侯無從晉者宋之侵鄭<lb/>
　豈為晉乎宋人連歲有事于曹諸侯無救之者意鄭<lb/>
　人與曹為援宋疾而侵之故是歲冬宋圍曹鄭救之<lb/>
　自是宋鄭交兵互取師焉于雍丘于嵒是也春秋書<lb/>
　宋侵鄭責宋也<lb/>
晉魏曼多帥師侵衛<lb/>
　衛不服也　愚按衛輒以子拒父于今六年晉人不<lb/>
　能明大義聲其罪而伐之曼多乃以衛不服之故掠<pb n="9a"/>　其境而侵之亦可謂不知務矣晉之失霸不亦宜乎<lb/>
夏公㑹吳于鄫<lb/>
　公㑹吳于鄫吳來徵百牢子服景伯對曰先王未之<lb/>
　有也吳人曰宋百牢我魯不可以後宋且魯牢晉大<lb/>
　夫過十吳王百牢不亦可乎景伯曰晉范鞅貪而棄<lb/>
　禮以大國懼敝邑故敝邑十一牢之君若以禮命于<lb/>
　諸侯則有數矣若亦棄禮則有淫者矣周之王也制<lb/>
　禮上物不過十二以為天之大數也今棄周禮而曰<pb n="9b"/>　必百牢亦唯執事吳人弗聽景伯曰吳將亡矣棄天<lb/>
　而背本不與必棄疾于我乃與之太宰嚭召季康子<lb/>
　康子使子貢辭太宰嚭曰國君道長而大夫不出門<lb/>
　此何禮也對曰豈以為禮畏大國也大國不以禮命<lb/>
　于諸侯茍不以禮豈可量也寡君既共命焉其老豈<lb/>
　敢棄其國大伯端委以治周禮仲雍嗣之斷髮文身<lb/>
　臝以為餙豈禮也哉有由然也反自鄫以吳為無能<lb/>
　為也　謝氏曰六年㑹吳于柤七年㑹吳于鄫魯之<pb n="10a"/>　畏甚矣非保國之道也張氏曰比年書㑹吳所以著<lb/>
　哀公之失謀于始而遺患于後日也家氏曰吳徵百<lb/>
　牢魯人陳義以爭吳卒不從甘于吳也<lb/>
秋公伐邾八月己酉入邾以邾子益來<lb/>
　季康子欲伐邾乃饗大夫以謀之子服景伯曰小所<lb/>
　以事大信也大所以保小仁也背大國不信伐小國<lb/>
　不仁民保于城城保于德失二德者危將焉保孟孫<lb/>
　曰二三子以為何如惡賢而逆之對曰禹合諸侯于<pb n="10b"/>　塗山執玉帛者萬國今其存者無數十焉唯大不字<lb/>
　小小不事大也知必危何故不言魯德如邾而以衆<lb/>
　加之可乎不樂而出秋伐邾及范門猶聞鐘聲大夫<lb/>
　諫不聽茅成子請告于吳不許曰魯擊析聞于邾吳<lb/>
　二千里不三月不至何及于我且國内豈不足成子<lb/>
　以茅叛師遂入邾處其公宫衆師晝掠邾衆保于繹<lb/>
　師宵掠以邾子益來獻于宅社囚諸負瑕負瑕故有<lb/>
　繹邾茅夷鴻以束帛乘韋自請救于吳曰魯弱晉而<pb n="11a"/>　逺吳馮恃其衆而背君之盟辟君之執事以陵我小<lb/>
　國邾非敢自愛也懼君威之不立君威之不立小國<lb/>
　之憂也若夏盟于鄫衍秋而背之成求而不違四方<lb/>
　諸侯其何以事君且魯賦八百乗君之貳也邾賦六<lb/>
　百乘君之私也以私奉貳惟君圖之吳子從之　穀<lb/>
　梁氏曰以者不以者也臨江劉氏曰邾子益何以名<lb/>
　賤之也賤之奈何虜服也蘇氏曰魯入邾以邾子益<lb/>
　來而不書滅何也邾大夫茅夷鴻保于茅請救于吳<pb n="11b"/>　明年吳為之伐魯魯復邾子故不言滅也在外曰以<lb/>
　歸在内曰以來内外之别也胡氏曰春秋隱君之惡<lb/>
　故滅國書取婉以成章而不失其實也恃强凌弱無<lb/>
　故伐人而入其國處其宫晝夜掠以其君來獻于亳<lb/>
　社囚于負瑕此天下之惡也吳師為是克東陽齊人<lb/>
　為是取吾二邑辱國亦甚矣何以僃書于䇿而不諱<lb/>
　乎聖人道隆而德大人之有惡務去之而不積也則<lb/>
　不念其惡而進之矣以邾子益來惡也歸邾子益于<pb n="12a"/>　邾是知其為惡能去之而不積也故書以邾子益來<lb/>
　而不諱者欲見後書歸邾子之為能去其惡而與之<lb/>
　也聖人之情見矣明此然後可以操賞罸之權不明<lb/>
　乎此以操賞罸之權而能濟者鮮矣<lb/>
宋人圍曹冬鄭駟𢎞帥師救曹<lb/>
　宋人圍曹鄭桓子思曰宋人有曹鄭之患也不可以<lb/>
　不救冬鄭師救曹侵宋初曹人或夢衆君子立于社<lb/>
　宫而謀亡曹曹叔振鐸請待公孫疆許之旦而求之<pb n="12b"/>　曹無之戒其子曰我死爾聞公孫疆為政心去之及<lb/>
　曹伯陽即位好田弋曹鄙人公孫疆好弋獲白雁獻<lb/>
　之且言田弋之説説之因訪政事大説之有寵使為<lb/>
　司城以聽政夢者之子乃行疆言霸説于曹伯曹伯<lb/>
　從之乃背晉而奸宋宋人伐之晉人不救築五邑于<lb/>
　其郊曰黍丘揖丘大城鍾邘　髙氏曰宋之伐曹數<lb/>
　矣今又圍之亦已甚矣故貶而人之謝氏曰樂髠帥<lb/>
　師伐曹向巢帥師伐曹宋人圍曹大國無一為之援<pb n="13a"/>　而鄭能帥師救之善之也家氏曰春秋與鄭之能救<lb/>
　所以愧齊晉諸大國之不能救也<lb/>
八年春王正月宋公入曹以曹伯陽歸<lb/>
　宋公伐曹將還禇師子肥殿曹人詬之不行師待之<lb/>
　公聞之怒命反之遂滅曹執曹伯及司城疆以歸殺<lb/>
　之　愚按宋公滅曹而經書入先儒以為力能救之<lb/>
　而不救故不言滅信爾則救者之罪何責乎曹之過<lb/>
　也或又謂滅者亡國之善辭曹亡與虞同故不書滅<pb n="13b"/>　曹之與虞事既不同書法亦異難以例觀也或又謂<lb/>
　曹亡春秋之終興滅國繼絶世夫子蓋嘗有此言也<lb/>
　于是曹不言滅其意蓋謂夫子至此不忍書滅也義<lb/>
　則㴱矣而失之巧聖人之心公正平大聖人之言明<lb/>
　白洞逹未必如是之㴱且晦也詳考其義與公入邾<lb/>
　以邾子益來同文然其後既殺曹伯又無復曹之事<lb/>
　亦不應以内辭書外事也入字疑誤<lb/>
吳伐我<pb n="14a"/>　吳為邾故將伐魯問于叔孫輒叔孫輒對曰魯有名<lb/>
　而無情伐之必得志焉退而告公上不狃公山不狃<lb/>
　曰非禮也君子違不適讐國未臣而有伐之奔命焉<lb/>
　死之可也所托也則隱且夫人之行也不以所惡廢<lb/>
　鄉今子以小惡而欲覆宗國不亦難乎若使子率子<lb/>
　必辭王將使我子張病之王問于子洩對曰魯雖無<lb/>
　與立必有與斃諸侯將救之未可以得志焉晉與齊<lb/>
　楚輔之是四讐也夫魯齊晉之唇唇亡齒寒君所知<pb n="14b"/>　也不救何為三月吳伐我子洩率故道險從武城初<lb/>
　武城人或有因于吳竟田焉拘鄫人之漚菅者曰何<lb/>
　故使吾水滋及吳師至拘者道之以伐武城克之王<lb/>
　犯嘗為之宰澹臺子羽之父好焉國人懼懿子謂景<lb/>
　伯若之何對曰吳師來斯與之戰何患焉且召之而<lb/>
　至又何求焉吳師克東陽而進舍于五梧明日舍于<lb/>
　蠶室公賓庚公甲叔子與戰于夷獲叔子與析朱鉏<lb/>
　獻于王王曰此同車必使能國未可望也明日舍于<pb n="15a"/>　庚宗遂次于泗上微虎欲宵攻王舍私屬徒七百人<lb/>
　三踊于幕庭卒三百人有若與焉及稷門之内或謂<lb/>
　季孫曰不足以害吳而多殺國士不如己也乃止之<lb/>
　吳子聞之一夕三遷吳人行成將盟景伯曰楚人圍<lb/>
　宋易子而食析骸以㸑猶無城下之盟我未及虧而<lb/>
　有城下之盟是棄國也吳輕而逺不能乆將歸矣請<lb/>
　少待之弗從景伯負載造于萊門乃請釋子服何于<lb/>
　吳吳人許之以王子姑曹當之而後止吳人盟而還<pb n="15b"/>　蘇氏曰不言四鄙直言伐我兵加于國都也胡氏曰<lb/>
　吳為邾故興師伐魯盟于城下經不書盟諱之也楚<lb/>
　人圍宋易子而食析骸而㸑亦云急矣欲盟城下則<lb/>
　曰有以國斃不能從也晉師從齊齊侯致賂晉人不<lb/>
　可國佐對曰子若不許請合餘燼背城借一斃邑之<lb/>
　幸亦云從也遂盟于爰婁而春秋與之今魯未及虧<lb/>
　不能少待遂有城下之盟是棄國也夫棄國者其能<lb/>
　國乎使有華元國佐之臣則不至此矣故春秋不言<pb n="16a"/>　與吳盟者欲見其實而㴱諱之以為後世謀國之士<lb/>
　不能以禮自强偷生惜死至于侵削凌遲而不知恥<lb/>
　者之戒也<lb/>
夏齊人取讙及闡<lb/>
　齊悼公之來也季康子以其妹妻之即位而逆之季<lb/>
　魴侯通焉女言其情弗敢與也齊侯怒夏五月齊鮑<lb/>
　牧帥師伐我取讙及闡　程子曰内失邑不書君辱<lb/>
　當諱也不能保其土地人民是不君也已與之彼以<pb n="16b"/>　非義而受則書取此與濟西田是也魯入邾而俘其<lb/>
　君能致齊怒吳伐故賂齊以説之家氏曰公羊穀梁<lb/>
　以齊人為邾故謀伐魯故以地賂之左氏則以為季<lb/>
　康子嘗以女妻陽生陽生既君齊而女未以歸故齊<lb/>
　人來伐今以經㫖而觀齊之兵端當從公穀非以女<lb/>
　故蓋齊取二邑要魯以存邾魯既歸邾于取邑之後<lb/>
　即繫之以存邾魯既歸邾子齊既歸侵疆春秋與齊<lb/>
　以存亡之義也<pb n="17a"/>歸邾子益于邾<lb/>
　齊侯使如吳請師將以伐我乃歸邾子邾又無道吳<lb/>
　子使大宰子餘討之囚諸樓臺栫之以棘使諸大夫<lb/>
　奉大子革以為政　愚按不曰邾子益歸于邾而曰<lb/>
　歸邾子益于邾者蓋言邾子益歸于邾則是邾子能<lb/>
　自歸或藉諸侯之力以歸也今曰歸邾子益于邾則<lb/>
　是魯見諸侯之伐已悔前過而自歸之也聖人與魯<lb/>
　之意明矣許人改過遷善之義宏矣此義茍行天下<pb n="17b"/>　後世有不可為善者乎家氏曰觀吳伐我而春秋不<lb/>
　與之以救邾齊取二邑而春秋繫之以存邾而聖人<lb/>
　之意可識矣蓋齊之力自足以制魯何必召吳而與<lb/>
　之俱伐存亡國義也召吳兵而伐與國則不得謂之<lb/>
　義矣所以卒召外寇而有殞身喪師之悔也<lb/>
秋七月<lb/>
冬十有二月癸亥杞伯過卒<lb/>
齊人歸讙及闡<pb n="18a"/>　秋及齊平九月臧賓如如齊涖盟齊閭丘明來涖盟<lb/>
　且逆季姬以歸嬖冬十二月齊人歸讙及闡季姬嬖<lb/>
　故也九年春齊侯使公孟綽辭師于吳吳子曰昔歲<lb/>
　寡人聞命今又革之不知所從將進受命于君　髙<lb/>
　氏曰公既歸邾子益于邾故齊人歸讙及闡前書取<lb/>
　逆辭此書歸順辭張氏曰濟西田歸于十年之後故<lb/>
　書我讙及闡歸于取之年故不言我泰山孫氏曰凡<lb/>
　土地諸侯取之歸之皆書者惡專恣也取而不歸則<pb n="18b"/>　又甚矣謝氏曰我兼邾則齊取我邑我棄邾則齊歸<lb/>
　我邑不守天子分地而輒以兵力爭地爭城王法皆<lb/>
　在所誅者也師氏曰齊欲救邾緩頰修辭開譬利害<lb/>
　使魯悟而自歸之可也乃取魯田以為脅致若曰不<lb/>
　歸邾子則田不可復得兹則因事肆貪魯既失之齊<lb/>
　亦未為得也向使魯不歸邾子則讙闡遂不免為齊<lb/>
　所有是豈救邾之道耶胡氏曰魯以益來則齊人取<lb/>
　讙及闡又如吳請師而怒猶未怠也以此見魯君造<pb n="19a"/>　惡不悛則四鄰謀取其國家莫能保矣歸益于邾則<lb/>
　齊人歸讙及闡又辭師于吳而德猶未冺也以此見<lb/>
　國君去惡而不積則四隣不侵其封境而自安矣去<lb/>
　逆效順息爭休兵齊無取地之罪魯無失地之辱以<lb/>
　此見遷善之優改過之大而春秋不諱入邾以邾子<lb/>
　益來者以明歸益于邾之能掩其前惡而美之也<lb/>
九年春王二月葬杞僖公<lb/>
宋皇瑗帥師取鄭師于雍丘<pb n="19b"/>　鄭武子賸之嬖許瑕求邑無以與之請外取之故圍<lb/>
　宋雍丘宋皇瑗圍鄭師每日遷舍壘合鄭師哭子姚<lb/>
　救之大敗二月甲戌宋取鄭師于雍丘使有能者無<lb/>
　死以郟張與鄭羅歸　穀梁氏曰取易辭也以師而<lb/>
　易取鄭病矣趙氏曰凡悉俘之曰取某師臨江劉氏<lb/>
　曰此師也其言取之何覆之也覆而敗之不遺一人<lb/>
　之辭也許氏曰春秋之季日尋干戈詐力相傾竒變<lb/>
　滋起于是始志取人之師甚其譎惡其盡也鄭以不<pb n="20a"/>　義㴱入敵境而圍其邑此固喪師之道也大東萊呂<lb/>
　氏曰宋人蔡人衛人伐戴鄭伯伐取之不義也猶有<lb/>
　難也此直言取之易之甚也<lb/>
夏楚人伐陳<lb/>
　陳即吳故也<lb/>
秋宋公伐鄭<lb/>
　晉趙鞅卜救鄭遇水適火占諸史趙史墨史龜史龜<lb/>
　曰是謂沈陽可以興兵利以伐姜不利子商伐齊則<pb n="20b"/>　可敵宋不吉史墨曰盈水名也子水位也名位敵不<lb/>
　可干也炎帝為火師姜姓其後也水勝火伐姜則可<lb/>
　史趙曰是謂如川之滿不可游也鄭方有罪不可救<lb/>
　也救鄭則不吉不知其他陽虎以周易筮之遇泰之<lb/>
　需曰宋方吉不可與也微子啟帝乙之元子也宋鄭<lb/>
　甥舅也祉禄也若帝乙之元子歸妹而有吉禄我安<lb/>
　得吉焉乃止　家氏曰宋既滅曹又取鄭師于雍丘<lb/>
　怙其驕盈親御戎以伐鄭書宋公伐鄭非爵也貶也<pb n="21a"/>　何以知其為貶宋滅曹者也鄭救曹者也鄭自救曹<lb/>
　以來與宋有隙連歲交兵雖更勝迭負不能存曹人<lb/>
　之傾覆而鄭于義為直春秋與之比事而觀可以見<lb/>
　矣<lb/>
冬十月<lb/>
十年春王二月邾子益來奔<lb/>
　齊甥也故遂奔齊　陳氏曰此吳人討邾奉太子革<lb/>
　為政而後奔則其但書奔何以是為自失國也春秋<pb n="21b"/>　之法茍其道足以失國雖有敵國猶以自致之文書<lb/>
　之髙氏曰先為魯所獲而又來奔其不知恥甚矣<lb/>
公㑹吳伐齊<lb/>
　九年秋吳城邗溝通江淮冬吳子使來儆師伐齊至<lb/>
　是公㑹吳子邾子郯子伐齊南鄙師于鄎　泰山孫<lb/>
　氏曰公㑹吳伐齊齊中國也吳夷狄也㑹夷狄伐中<lb/>
　國其惡可知也家氏曰甚矣夫差之不仁也齊請兵<lb/>
　伐魯為邾故耳邾子既得返國齊人辭吳師齊魯無<pb n="22a"/>　事吳亦得息其民夫豈不善乃以是為怒移伐魯之<lb/>
　兵以伐齊于此知夫差之將亡夫以太伯之後已起<lb/>
　而圖霸使之率循于義亦無不可而負才矜力日尋<lb/>
　干戈聞伐國則喜而勇徃聞止師則怒而移伐是故<lb/>
　春秋惡之書㑹吳伐齊公與吳皆有貶也<lb/>
三月戊戌齊侯陽生卒<lb/>
　齊人弑悼公赴于師吳子三日哭于軍門之外徐承<lb/>
　帥舟師將自海入齊齊人敗之吳師乃還　愚按經<pb n="22b"/>　書齊侯陽生卒而傳稱齊人弑悼公以赴于師蓋是<lb/>
　時夫差怒齊之止吳師也率四國之師以臨乎齊兵<lb/>
　威甚盛齊人方恐懼無以為解而悼公適斃乃偽赴<lb/>
　乎師若曰齊君得罪于吳國人已討之矣無辱諸侯<lb/>
　之師吳師乃還史因其赴遂以弑書經考其弑乃書<lb/>
　卒也<lb/>
夏宋人伐鄭<lb/>
　許氏曰春取其師秋又伐之明年夏又伐之惡其修<pb n="23a"/>　怨不已也<lb/>
晉趙鞅帥師侵齊<lb/>
　趙鞅帥師伐齊大夫請卜之趙孟曰吾卜于此起兵<lb/>
　事不再令卜不襲吉行也于是取犁及轅毁髙唐之<lb/>
　郭侵及賴而還　許氏曰助吳亂華伐齊之喪具文<lb/>
　以見其罪<lb/>
五月公至自伐齊<lb/>
𦵏齊悼公<pb n="23b"/>衛公孟彄自齊歸于衛<lb/>
　謝氏曰公孟彄以世子之禍出奔今以齊力還國書<lb/>
　歸明其無大罪也<lb/>
薛伯夷卒<lb/>
秋𦵏薛惠公<lb/>
冬楚公子結帥師伐陳吳救陳<lb/>
　楚子期伐陳吳延州來季子救陳謂子期曰二君不<lb/>
　務德而力爭諸侯民何罪焉我請退以為子名務德<pb n="24a"/>　而安民乃還　胡氏曰凡書救者未有不善之者也<lb/>
　吳雖南蠻之國來㑹于戚則進而書人矣使季札來<lb/>
　聘則又進而書子矣救而果善曷為獨以號舉而不<lb/>
　進之也其以號舉而不進之者㴱著楚罪而傷中國<lb/>
　之衰也<lb/>
　<lb/>
　<lb/>
　<pb n="24b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷四十四<lb/>
</p>

  </div>
            <div>
                <head>春秋闕疑卷四十五</head>
    <p>
<pb n="1a"/>欽定四庫全書<lb/>
　春秋闕疑卷四十五　　　　元　鄭玉　撰<lb/>
十有一年春齊國書帥師伐我<lb/>
　齊為鄎故國書髙無<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>帥師伐我及清季孫謂其宰<lb/>
　冉求曰齊師及清必魯故也若之何求曰一子守二<lb/>
　子從公禦諸竟季孫曰不能求曰居封疆之閒季孫<lb/>
　告二子二子不可求曰若不可則君無出一子帥師<lb/>
　背城而戰不屬者非魯人也魯之羣室衆于齊之兵<pb n="1b"/>　車一室敵車優矣子何患焉二子之不欲戰也宜政<lb/>
　在季氏當子之身齊人伐魯而不能戰子之恥也大<lb/>
　不列于諸侯矣季孫使從于朝俟于黨氏之溝武叔<lb/>
　呼而問戰焉對曰君子有逺慮小人何知懿子强問<lb/>
　之對曰小人慮材而言量力而共者也武叔曰是謂<lb/>
　我不成丈夫也退而蒐乗孟孺子洩帥右師顔羽御<lb/>
　邴洩為右冉求帥左師管周父御樊遲為右季孫曰<lb/>
　須也弱有子曰就用命焉季氏之甲七千冉有以武<pb n="2a"/>　城人三百為已徒卒老幼守宫次于雩門之外五日<lb/>
　右師從之公叔務人見保者而泣曰事充政重上不<lb/>
　能謀士不能死何以治民吾既言之矣敢不勉乎師<lb/>
　及齊師戰于郊齊師自稷曲師不踰溝樊遲曰非不<lb/>
　能也不信子也請王刻而踰之如之衆從之師入齊<lb/>
　師右師奔齊人從之陳瓘陳莊渉泗孟之側後入以<lb/>
　為殿抽矢策馬曰馬不進也林不狃之伍曰走乎不<lb/>
　狃曰誰不如曰然則止乎不狃曰惡賢徐歩而死師<pb n="2b"/>　獲甲首八十齊人不能師宵諜曰齊人遁冉有請從<lb/>
　之三季孫不許孟孺子語人曰我不如顔羽而賢于<lb/>
　邴洩子羽鋭敏我不欲戰而能黙洩曰驅之公為與<lb/>
　其嬖僮汪錡乘皆死皆殯孔子曰能執干戈以衛社<lb/>
　稷可無殤也冉有用矛于齊師故能入其軍孔子曰<lb/>
　義也謝氏曰凡諸侯來伐不至國都則書某鄙至國<lb/>
　都則書伐我皆婉其辭以父母國故也　愚按郊之<lb/>
　戰論語稱孟之反不伐奔而殿將入門䇿其馬曰非<pb n="3a"/>　敢後也馬不進也所謂門者必魯之城門也則齊師<lb/>
　逐魯師已至魯之城下矣故云伐我也是戰也魯得<lb/>
　不亡者賴有孔門諸弟子耳許氏曰以魯之微搆怨<lb/>
　大國郊之戰非其風俗禮義正勝則國幾于亡此仲<lb/>
　尼之徒也以是知君子居人之國雖曰其道不行猶<lb/>
　蒙其福焉<lb/>
夏陳轅頗出奔晉<lb/>
　初轅頗出為司徒賦封田以嫁公女有餘為己大器<pb n="3b"/>　國人逐之故出道渴其族轅咺進稻醴梁糗腵脯焉<lb/>
　喜曰何其給也對曰器成而具曰何不吾諫對曰懼<lb/>
　先行　許氏曰春秋書陳轅頗之奔若曰為人臣而<lb/>
　刻下以附上託公而營以私者其亡乎家氏曰聚歛<lb/>
　媚上固當有討然國不能自討致衆怒而逐之是衆<lb/>
　為政也而可哉<lb/>
五月公㑹呉伐齊甲戌齊國書帥師及吳戰于艾陵齊<lb/>
師敗績獲齊國書<pb n="4a"/>　十年冬吳子使來復儆師至是為郊戰故公㑹吳子<lb/>
　伐齊五月克博壬申至于嬴中軍從王胥門巢將上<lb/>
　軍王子姑曹將下軍展如將右軍齊國書將中軍髙<lb/>
　無㔻將上軍宗樓將下軍陳僖子謂其弟書爾死我<lb/>
　必得志宗子陽與閭丘明相厲也桑掩胥御國子公<lb/>
　孫夏曰二子必死將戰公孫夏命其徒歌虞殯陳子<lb/>
　行命其徒具含玉公孫揮命其徒曰人尋約吳髮短<lb/>
　東郭書曰三戰必死于此三矣使問弦多以琴曰吾<pb n="4b"/>　不復見子矣陳書曰此行也吾聞鼓而已不聞金矣<lb/>
　甲戌戰于艾陵展如敗髙子國子敗胥門巢王卒助<lb/>
　之大敗齊師獲國書公孫夏閭丘明陳書東郭書革<lb/>
　車八百乘甲首三千以獻于公將戰吳子呼叔孫曰<lb/>
　而事何也對曰從司馬王賜之甲劍鈹曰奉爾君事<lb/>
　敬無廢命叔孫未能對衛賜進曰州仇奉甲從君而<lb/>
　拜公使大史固歸國子之元寘之新篋褽之以𤣥纁<lb/>
　加組帶焉寘書于其上曰天若不識不衷何以使下<pb n="5a"/>　國秋季孫命修守僃曰小勝大禍也齊至無日矣<lb/>
　愚按何休註公羊傳謂魯與伐而不與戰然則魯師<lb/>
　雖在行是日未出戰故經止書及吳戰也家氏曰兩<lb/>
　年之閒書公㑹吳伐齊者再責魯㴱矣當闔廬之世<lb/>
　春秋嘗進吳書子自夫差之立迨今十有三年春秋<lb/>
　皆以號舉之為其用兵不戢而夷之也或曰吳伐齊<lb/>
　國書禦之敗而書獲何也曰責國書不能討内賊以<lb/>
　伐魯而召吳師也國書齊之世卿為中軍元帥國之<pb n="5b"/>　存亡係于掌握而坐視陳氏弑君專國而不能討又<lb/>
　從而受令焉其亦可鄙甚矣及乎艾陵歌虞殯具含<lb/>
　玉未戰而魄先褫兵敗于外賊乘于内簡公之弑齊<lb/>
　國之亡自兹以始不責而誰責歟<lb/>
秋七月辛酉滕子虞母卒冬十有一月𦵏滕隱公<lb/>
衛世叔齊出奔宋<lb/>
　冬衛大叔疾出奔宋初疾娶于宋子朝其娣嬖子朝<lb/>
　出孔文子使疾出其妻而妻之疾使侍人誘其初妻<pb n="6a"/>　之娣寘于犂而為之一宫如二妻文子怒欲攻之仲<lb/>
　尼止之遂奪其妻或淫于外州外州人奪之軒以獻<lb/>
　恥是二者故出衛人立遺使室孔姞文子之將攻大<lb/>
　叔也訪于仲尼仲尼曰胡簋之事則嘗學之矣甲兵<lb/>
　之事未之聞也退命駕而行曰鳥則擇木木豈能擇<lb/>
　鳥文子遽止之曰圉豈敢度其私訪衛國之難也將<lb/>
　止魯人以幣召之乃歸　家氏曰世叔齊之奔不足<lb/>
　紀也春秋所以書譏在孔文子春秋之義每責僃賢<pb n="6b"/>　者孔文子衛之賢大夫論語所謂敏而好學不恥下<lb/>
　問者也而于世叔有二大過焉既使之出其妻而妻<lb/>
　之又以其通于初妻之娣奪其妻而逐之復使世叔<lb/>
　之弟遺烝于嫂瀆倫亂教至于再三夫子為是而去<lb/>
　衛書齊出奔齊不足多責責在文子<lb/>
十有二年春用田賦<lb/>
　十一年季孫欲以田賦使冉有訪諸仲尼仲尼曰丘<lb/>
　不識也三發卒曰子為國老待子而行若之何子之<pb n="7a"/>　不言也仲尼不對而私于冉有曰君子之行也度于<lb/>
　禮施取于厚事舉其中歛從其薄如是則以丘亦足<lb/>
　矣若不度于禮而貪冒無厭則雖以田賦將又不足<lb/>
　且子季孫若欲行而法則周公之典在若欲茍而行<lb/>
　又何訪焉弗聽　胡氏曰哀公問于有若曰年饑用<lb/>
　不足如之何有若對曰盍徹乎曰二吾猶不足如之<lb/>
　何其徹也曰百姓足君孰與不足百姓不足君孰與<lb/>
　足古者公田什一助而不税魯自宣公初税畝後世<pb n="7b"/>　遂以為常而不復矣至是二猶不足故又以田賦也<lb/>
　夫先王制土藉田以力而底其逺邇賦里以入而量<lb/>
　其有無今用田賦軍旅之征非矣田以出粟為主而<lb/>
　足食賦以出軍為主而足兵周制宅不毛者有里布<lb/>
　無職事者征夫家漆林之税二十而五則弛力薄征<lb/>
　當以農民為急而增賦竭作不使末業者獨幸而免<lb/>
　也今二猶不足而用田賦是重困農民而削其本何<lb/>
　以為國書曰用田賦用者不宜用也近世議弛商賈<pb n="8a"/>　之征逹于時政者欲先省國用首寛農民後及商賈<lb/>
　知春秋譏田賦之意矣<lb/>
夏五月甲辰孟子卒<lb/>
　五月昭夫人孟子卒　公羊氏曰孟子者昭公之夫<lb/>
　人其稱孟子何諱娶同姓蓋吳女也　愚按論語陳<lb/>
　司敗問昭公知禮乎孔子曰知禮孔子退揖巫馬期<lb/>
　而告之曰吾聞君子不黨君子亦黨乎君娶于吳為<lb/>
　同姓謂之吳孟子君而知禮孰不知禮巫馬期以告<pb n="8b"/>　子曰丘也幸茍有過人必知之春秋常法凡書夫人<lb/>
　薨𦵏必著其氏若著其氏則知其同姓而不可諱矣<lb/>
　此孟子所以不書薨𦵏而㴱諱之也然魯事多因諱<lb/>
　而後顯聖人對陳司敗以昭公為知禮而司敗因言<lb/>
　昭公同姓之為不知禮春秋書孟子卒而不稱其氏<lb/>
　讀者因知孟子歸昭公之為同姓觀知禮之對既足<lb/>
　以見聖人尊君親上忠厚之心觀茍有過人必知之<lb/>
　之語又可以見聖人無欺天下後世之意然則對司<pb n="9a"/>　敗之言即作春秋之㫖也凡人所為一違于道雖以<lb/>
　聖人為之掩覆回互而終不可諱也越禮亂倫者當<lb/>
　知所以為戒云<lb/>
公㑹吳于槖臯<lb/>
　吳子使大宰嚭請尋盟公不欲使子貢對曰盟所以<lb/>
　周信也故心以制之玉帛以奉之言以結之神明以<lb/>
　要之寡君以為茍有盟焉弗可改也已若猶可改日<lb/>
　盟何益今吾子曰必尋盟若可尋也亦可寒也乃不<pb n="9b"/>　尋盟<lb/>
秋公㑹衛侯宋皇瑗于鄖<lb/>
　吳徵㑹于衛初衛殺吳行人且姚而懼謀于行人子<lb/>
　羽子羽曰吳方無道無乃辱吾君不如止也子木曰<lb/>
　吳方無道國無道必棄疾于人吳雖無道猶足以患<lb/>
　衛徃也長木之斃無不摽也國狗之瘈無不噬也而<lb/>
　況大國乎秋衛侯㑹吳于鄖公及衛侯宋皇瑗盟而<lb/>
　卒辭吳盟吳人藩衛侯之舍子服景伯謂子貢曰夫<pb n="10a"/>　諸侯之㑹事既畢矣侯伯致禮地主歸餼以相辭也<lb/>
　今吳不行禮于衛而藩其君舍以難之子盍見大宰<lb/>
　乃請束錦以行語及衛故大宰嚭曰寡君願事衛君<lb/>
　衛君之來也緩寡君懼故將止之子貢曰衛君之來<lb/>
　必謀于其衆其衆或欲或否是以緩來其欲來者子<lb/>
　之黨也其不欲來者子之讐也若執衛君是墮黨而<lb/>
　崇讐也夫墮子者得其志矣且合諸侯而執衛君誰<lb/>
　敢不懼墮黨崇讐而懼諸侯或者難以霸乎大宰嚭<pb n="10b"/>　説乃舍衛侯<lb/>
宋向巢帥師伐鄭<lb/>
　宋鄭之閒有隙地焉曰彌作頃丘玉暢嵒戈錫子産<lb/>
　與宋人為成曰勿有是及宋平元之族自蕭奔鄭鄭<lb/>
　人為之城嵒戈錫九月宋向巢伐鄭取錫殺元公之<lb/>
　孫遂圍嵒十二月鄭罕逹救嵒丙申圍宋師<lb/>
冬十有二月螽<lb/>
十有三年春鄭罕逹帥師取宋師于嵒<pb n="11a"/>　宋向魋救其師鄭子賸使狥曰得桓魋者有賞魋也<lb/>
　逃歸遂取宋師于嵒獲成讙郜延以六邑為虚　謝<lb/>
　氏曰宋師伐鄭屯于嵒鄭罕逹扼其師而䧟之書宋<lb/>
　師著其禍之大也鄭師不戒入宋雍丘而宋皇瑗取<lb/>
　之宋師不戒入鄭嵒邑而鄭罕逹取之用兵寡謀則<lb/>
　有至全師覆没而不反者可不畏耶髙氏曰師出而<lb/>
　不設僃者皆棄師之道故春秋著之以為伐國者之<lb/>
　戒家氏曰春秋書取師誅取者之不仁以多殺為功<pb n="11b"/>　也先書宋取鄭師于雍丘責宋也今書鄭取宋師于<lb/>
　嵒責鄭也責在取師則兵端有不論也<lb/>
夏許男成卒<lb/>
公㑹晉侯及吳子于黄池<lb/>
　夏公㑹單平公晉定公吳夫差于黄池秋七月辛丑<lb/>
　盟吳晉爭先吳人曰于周室我為長晉人曰于姬姓<lb/>
　我為伯趙鞅呼司馬寅曰日旰矣大事未成二臣之<lb/>
　罪也建鼓整列二臣死之長幼必可知也對曰請姑<pb n="12a"/>　視之反曰肉食者無墨今吳王有墨國勝乎大子死<lb/>
　乎且夷德輕不忍乆請少待之乃先晉人吳人將以<lb/>
　公見晉侯子服景伯對使者曰王合諸侯則伯帥侯<lb/>
　牧以見于王伯合諸侯則侯帥子男以見于伯自王<lb/>
　以下朝聘玉帛不同故敝邑之職貢于吳有豐于晉<lb/>
　無不及焉以為伯也今諸侯㑹而君將以寡君見晉<lb/>
　君則晉成為伯矣敝邑將改職貢魯賦于吳八百乘<lb/>
　若為子男則將半邾以屬于吳而如邾以事晉且執<pb n="12b"/>　事以伯召諸侯而以侯終之何利之有焉吳人乃止<lb/>
　既而悔之將囚景伯景伯曰何也立後于魯矣將以<lb/>
　二乗與六人從遲速唯命遂囚以還及户牖謂大宰<lb/>
　曰魯將以十月上辛有事于上帝先王季辛而畢何<lb/>
　世有職焉自襄以來未之改也若不㑹祝宗將曰吳<lb/>
　實然且謂魯不共而執其賤者七人何損焉大宰嚭<lb/>
　言于王曰無損于魯而祗為名不如歸之乃歸景伯<lb/>
　公羊氏曰吳何以稱子主㑹也髙氏曰黄池之㑹不<pb n="13a"/>　主晉侯而主吳子者晉侯不能主諸侯故也吳自柏<lb/>
　舉之戰勢横中國諸侯大小震慄皆宗于吳晉侯不<lb/>
　見者二十四年此不能主諸侯可知也元年書齊侯<lb/>
　衛侯伐晉見霸統之絶已受諸侯之伐故黄池之㑹<lb/>
　吳子主焉不言公㑹吳子晉侯者不與夷狄主中國<lb/>
　也不與夷狄主中國者存中國也故以晉侯及吳子<lb/>
　為文稱吳之爵所以見中國之衰書晉之及所以抑<lb/>
　夷狄之横春秋謹嚴其義甚微故首止先及而后㑹<pb n="13b"/>　所以尊王世子黄池先㑹而後及所以外吳子也謝<lb/>
　氏曰鍾離柤向之㑹皆殊㑹吳者以中國主㑹也以<lb/>
　中國主㑹是以殊㑹吳而外之黄池之㑹以晉及吳<lb/>
　者以吳人主㑹也以吳人主㑹故先晉後吳而抑之<lb/>
　此主㑹則外之彼主㑹則抑之聖人尊中國賤僣亂<lb/>
　其心見于此矣胡氏曰定公以來晉失霸業不主夏<lb/>
　盟夫差暴横勢傾上國自稱周室于己為長蓋大伯<lb/>
　之後以族屬言之則伯父也而黄池之㑹聖人書法<pb n="14a"/>　如此訓後世治中國御四夷之道也明此義則知漢<lb/>
　宣帝待單于位在諸王上蕭傅之議非矣唐髙祖稱<lb/>
　臣于突厥倚以為助劉文靖之䇿失矣況于以父事<lb/>
　之如石晉者將欲保國而免其侵暴可乎或曰苟不<lb/>
　為此至于亡國則如之何曰存亡者天也得失者人<lb/>
　也不可逆者理也以人勝天則事有在我者矣必若<lb/>
　顛倒冠履而得天下其能一朝居乎故春秋撥亂反<lb/>
　正之書不可以廢焉者也　愚謂春秋之初隱桓之<pb n="14b"/>　世周室雖衰天下猶知有王也北杏之㑹齊桓倡伯<lb/>
　天下之事諸侯專之不復知有王矣至于㑹温晉侯<lb/>
　遂以諸侯召天王矣春秋之中晉霸奕世以攘僣亂<lb/>
　為事天下猶知有中國也宋之㑹楚人如晉分主夏<lb/>
　盟楚人爭先不知有中國矣至于黄池吳子主之晉<lb/>
　魯皆聽命矣然則天下之壊齊晉吳楚壞之也三代<lb/>
　盛時禮樂征伐自天子出未聞有霸主之權也中國<lb/>
　四夷各安其分未聞有夷狄之横也自齊晉既霸而<pb n="15a"/>　王者之澤竭吳楚强盛而中國之勢微孔子為是而<lb/>
　作春秋專以尊王而賤霸尊内而賤外然齊晉猶假<lb/>
　尊周之名以行攘亂之事聖人以其雖有無王之罪<lb/>
　終有攘亂之功故始也抑之中也進之終也與之矣<lb/>
　然非聖人之得已也與之者所以救一時之亂抑之<lb/>
　者所以杜萬世之亂也至于吳楚既有僭王之罪又<lb/>
　有荐食之惡聖人所以終絶之而莫之與也此黄池<lb/>
　之㑹所以序晉吳上而書及以終春秋之盟㑹也歟<pb n="15b"/>　革霸從王正春秋之所以望于後世居中御外又春<lb/>
　秋之所以望于後王也知此則知春秋所作雖終于<lb/>
　獲麟實終于黄池之㑹也<lb/>
楚公子申帥師伐陳<lb/>
於越入吳<lb/>
　十一年吳將伐齊越子率其衆以朝焉王及列士皆<lb/>
　有饋賂吳人皆喜唯子胥懼曰是豢吳也夫諫曰越<lb/>
　在我心腹之疾也壤地同而有欲于我夫其柔服求<pb n="16a"/>　濟其欲也不如早從事焉得志于齊猶獲石田也無<lb/>
　所用之越不為沼吳其泯矣使醫除疾而曰必遺類<lb/>
　焉未之有也盤庚之誥曰其有顛越不共則劓殄無<lb/>
　遺育無俾易種于兹邑是商所以興也今君易之將<lb/>
　以求大不亦難乎弗聽使于齊屬其子于鮑氏為王<lb/>
　孫氏反役王聞之使賜之屬鏤以死將死曰樹吾墓<lb/>
　檟檟可材也吳其亡乎三年其始弱矣盈必毁天之<lb/>
　道也至是越子伐吳為二隧疇無餘謳陽自南方先<pb n="16b"/>　及郊吳大子友王子地王孫彌庸夀於姚自泓上觀<lb/>
　之彌庸見姑蔑之旗曰吾父之旗也不可以見讐而<lb/>
　弗殺也大子曰戰而不克將亡國請待之彌庸不可<lb/>
　屬徒三千王子地助之乙酉戰彌庸獲疇無餘地獲<lb/>
　謳陽越子至王子地守丙戌復戰大敗吳師獲大子<lb/>
　友王孫彌庸夀於姚丁亥入吳吳人告敗于王王惡<lb/>
　其聞也自剄七人于幕下冬吳及越平　髙氏曰吳<lb/>
　方為黄池之㑹爭權上國而於越又乗其無僃而入<pb n="17a"/>　之自是吳不復振而越亦僭號稱王遂入于中國而<lb/>
　天下相安于僣亂不復知有周室矣原周之衰自幽<lb/>
　厲失道三綱紊亂而禮樂征伐猶自出于天子諸侯<lb/>
　尚不敢肆也及平王東遷王室不競諸侯國自為政<lb/>
　周道凌遲夷于列國迨隱之世習以成俗而楚遂潛<lb/>
　竊王號無所忌憚然而文武成康之德猶在民未忘<lb/>
　周也故齊桓晉文相繼而起莫不秉大義以攘僣竊<lb/>
　而尊王室其盟㑹征伐必以王命為首諸侯順之者<pb n="17b"/>　存逆之者亡世雖無王而法猶立故春秋推王法以<lb/>
　繩之以天下猶知有周也及定哀以來齊晉既衰政<lb/>
　出于大夫吳楚横行于中國以勢相吞滅自於越入<lb/>
　吳之後吳楚又衰天下愈亂禮義無所復施政刑無<lb/>
　所復加諸侯習于㓙亂不可告語靡然入于戰國不<lb/>
　復知有周而皆稱王矣胡氏曰夫以力勝人者人亦<lb/>
　以力勝之矣吳嘗破越遂有輕楚之心及其破楚又<lb/>
　有驕齊之志既勝齊師復與晉人爭長自謂莫之敵<pb n="18a"/>　也而越已入其國都矣吳侵中國而越滅之越又不<lb/>
　鑒而楚滅之楚又不鑒而秦滅之秦又不鑒而漢滅<lb/>
　之春秋初書於越入吳在柏舉之後再書於越入吳<lb/>
　在黄池之後皆因事屬辭垂戒後世不待貶絶而見<lb/>
　㴱切著明之義也而可廢乎<lb/>
秋公至自㑹<lb/>
晉魏曼多帥師侵衛<lb/>
　家氏曰此春秋霸國侵伐之終事也晉之盛威令行<pb n="18b"/>　于天下不待加兵而人知服從今其衰也趙鞅魏曼<lb/>
　多更迭用兵侵伐小國數修怨于衛衛卒不服豈其<lb/>
　力之不足耶鞅多志不在于求諸侯霸中國志于怙<lb/>
　權自私而已矣春秋書黄池之㑹繼以楚伐陳於越<lb/>
　入吳閔夏盟之無主僣亂迭興周室日微桓文之功<lb/>
　遂熄天下日趨于亂是故于鞅多之用師㴱注意焉<lb/>
𦵏許元公<lb/>
九月螽<pb n="19a"/>冬十有一月有星孛于東方<lb/>
　公羊氏曰其言于東方何見于旦也何以書記異也<lb/>
　家氏曰平旦衆星皆没孛乃見孛彗也邪惡之氣鍾<lb/>
　而為彗彗者掃故置新之象前此入于北斗孛于大<lb/>
　辰見以夜也今書孛于東方天欲旦太陽將升而孛<lb/>
　見焉太陽升于東孛見于東妖星干太陽駭常之變<lb/>
　也春秋降而戰國世道至此大變七國並興而天下<lb/>
　遂為秦矣<pb n="19b"/>盜殺陳夏區夫<lb/>
　髙氏曰凡書盜者以人皆可得而執之也盜殺蔡侯<lb/>
　申盜殺陳夏區夫當春秋之季世變之甚至于盜興<lb/>
　而專殺國君卿大夫則亂已極矣<lb/>
十有二月螽<lb/>
　許氏曰自用田賦而比年三書螽貪殘無已之應也<lb/>
十有四年春西狩獲麟<lb/>
　西狩于大野叔孫氏之車子鉏商獲麟以為不祥以<pb n="20a"/>　賜虞人仲尼觀之曰麟也然後取之　公羊氏曰麟<lb/>
　仁獸也有王者則至無王者則不至程子曰始隱周<lb/>
　之衰也終麟感之始也世衰道不行有述作之意舊<lb/>
　矣但因麟而發耳麟不出春秋亦須作也　愚謂因<lb/>
　獲麟而作春秋故春秋止于獲麟麟為聖人出也世<lb/>
　有聖人而麟出理之常也麟出而見獲聖人不得位<lb/>
　之象理之變也聖人因麟出而見獲知其道之終不<lb/>
　行也于是取其欲為治于當世者垂之萬世此春秋<pb n="20b"/>　所由作也雖然鳯鳥不至河不出圖吾已矣夫之嘆<lb/>
　夫子固已知其道之不行未欲恝然忘于斯世故為<lb/>
　之兆也至于麟出而見獲則知其道之決不可行也<lb/>
　于是無復有望于斯世矣此聖人可以行則行可以<lb/>
　止則止所以為聖之時也鳴呼聖人之出處關世運<lb/>
　之盛衰天不欲用聖人于一時者乃所以用于萬世<lb/>
　也歟<lb/>
　春秋闕疑卷四十五<lb/>
</p>

  </div>
            <div> <lb/>
    <p>
<pb n="1a"/>　十一世伯祖子美公學者稱師山先生當元之末著<lb/>
　春秋闕疑四十五卷稿藏於家未經授梓四方學者<lb/>
　雖知有其書以無板本購鈔不易始余求得稿本中<lb/>
　闕者十三卷未為全書既而族孫經學以其父旼所<lb/>
　藏全本來歸蓋嘉靖中宗人獻文所手録者得之喜<lb/>
　不自勝思廣其傳因急付之削氏念是書之成已三<lb/>
　百餘年展轉收藏皆在族人之所幸未至於零落則<lb/>
　先公精神所寄必嘿庇其間而宗人後先鈔傳䕶惜<pb n="1b"/>　之功俱有不可没者刻成爰識其歲月大端如此若<lb/>
　夫先公致命大節則具於元史生平行履之詳則見<lb/>
　於同郡汪環谷先生所為狀中可無贅云<lb/>
　康熙辛卯秋九月歙鄭肇新謹識<lb/>
</p>

  </div>
        </body>
    </text>
</TEI>
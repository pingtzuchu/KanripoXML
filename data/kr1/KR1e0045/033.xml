<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷三十三</head>
    <p>
<pb n="1a"/>
欽定四庫全書<lb/>
　春秋分記卷三十三　　　宋　程公説　撰<lb/>
　　書十五<lb/>
疆理書第九<lb/>
　　　　山<lb/>
　　　　　四嶽<hi>昭四年下同</hi>
東嶽泰山<lb/>
　襲慶府奉符縣西北<lb/>
<pb n="1b"/>
南嶽衡山<lb/>
　潭州衡山縣㳂湘千里九向九背<lb/>
西嶽華山<lb/>
　在舜為西嶽周禮為中嶽蓋周宅洛邑與冀不同大<lb/>
　華今在華州華隂縣巨靈擘之以通河流少華在華<lb/>
　州鄭縣其山聯屬東北至冀東南至豫西南至梁西<lb/>
　北至雍四州之境在焉春秋分秦晉界<lb/>
北嶽恒山<lb/>
<pb n="2a"/>
　中山府曲陽縣西北連<hi>闕</hi>真定府慶源府媯州蔚州<lb/>
　界<lb/>
三塗<lb/>
　西京伊陽縣有三塗山或謂伊闕大谷轘轅是三道<lb/>
　非也<lb/>
陽城<lb/>
　西京登封縣東北有陽城山洧水所出<lb/>
大室<lb/>
<pb n="2b"/>
　地理志云武帝置嵩髙縣以奉大室號為中嶽有少<lb/>
　室在大室之西今登封縣地<lb/>
郟鄏<hi>宣三年</hi>
　成王定鼎于郟鄏在洛陽西郟鄏二山相屬<lb/>
大行<hi>襄二十三年</hi>
　地理志云東大行在河内山陽縣西北大行在河内<lb/>
　野王縣西北魏郡鄴縣北按北山起於孟州濟源縣<lb/>
　界一名皇母山一名女媧山述征記曰大山首始於<lb/>
<pb n="3a"/>
　河内北至幽州凡八陘第一軹關陘在濟源第二大<lb/>
　行陘長四十里第三白陘今在懷州河内縣餘五陘<lb/>
　在鄴中山幽州界山陽今澤州野王今懷州禹貢曰<lb/>
　大行恒山至于碣石入于海北條地脉於此始畢壯<lb/>
　哉<lb/>
萊柞<hi>昭七年</hi>
　魯地今萊蕪縣<lb/>
具　　敖<hi>桓六年</hi>
<pb n="3b"/>
　二山皆魯地在平隂<lb/>
敖　　鄗<hi>宣十二年</hi>
　二山皆鄭地鄭州滎陽縣西北有敖山孟州河隂縣<lb/>
　有鄗山鄗在敖山東南<lb/>
殽<hi>僖三十三年</hi>
　西京永寜縣西北有三崤山一名嶔崟山崤有二陵<lb/>
　自東崤至西崤三十五里東崤長坂數里車不得方<lb/>
　軌西崤石陂十二里其地今又屬陜州漢之澠池界<lb/>
<pb n="4a"/>
方城<hi>僖四年</hi>
　崗阜自唐州比陽縣相比連接西至方城縣又至西<lb/>
　汝州葉縣南故號方城楚國方城以為城蓋北門之<lb/>
　險<lb/>
繹<hi>文十三年</hi>
　襲慶府鄒縣此山東西二十里髙秀獨出<lb/>
首山<hi>宣二年</hi>
　河中府河東縣東南<lb/>
<pb n="4b"/>
靡笄<hi>成二年下同</hi>
　齊州長清縣有此<lb/>
華不注<lb/>
　齊州厯城縣有此<lb/>
梁山<hi>成五年</hi>
　爾雅曰梁晉望也公羊曰河上之山也今在同州韓<lb/>
　城縣西是為大梁山及有小梁山亦在邑界禹貢梁<lb/>
　山韓奕篇奕奕梁山即此<lb/>
<pb n="5a"/>
衡山<hi>襄三年</hi>
　湖州南<lb/>
巫山<hi>襄十八年下同</hi>
　東平府東北<lb/>
梅山<lb/>
　鄭州密縣東北<lb/>
魚齒<lb/>
　汝州襄城縣<lb/>
<pb n="5b"/>
荆山<hi>昭四年下同</hi>
　襄陽南漳縣東北有此山<lb/>
中南<lb/>
　地理志云在扶風武功縣東太一山也今在京兆鳳<lb/>
　翔之間自歧山郿縣南連延東至京兆長安縣西武<lb/>
　功縣南周之名山關中記曰在天中居都南一名中<lb/>
　南一名地胏<lb/>
歧<lb/>
<pb n="6a"/>
　地理志云在扶風羙陽縣西北今在鳯翔府岐<lb/>
　山縣東北河圖括地象曰歧山在崑崙東南為<lb/>
　地乳周之興也鸑鷟鳴人謂之鳯凰堆水經注<lb/>
　其峯高峻逈出諸山亦名天柱歧水出焉合漆<lb/>
　入渭<lb/>
塗山<lb/>
　壽春府<lb/>
羽山<hi>昭七年</hi>
<pb n="6b"/>
　海州懷仁縣<lb/>
北山<hi>昭二十二年</hi>
　王田北山杜預注北邙也在西京洛陽縣登之<lb/>
　見孟津<lb/>
小别大别<hi>定四年</hi>
　禹貢曰導嶓冢至于荆山内方至于大别又曰<lb/>
　嶓冢導漾東流為漢又東為滄浪之水過三澨<lb/>
　至于大别南入于江禹治山通水南條荆山首<lb/>
<pb n="7a"/>
　起嶓冢至于荆山又為内方大别二山内方今<lb/>
　復州之竟陵大别今漢陽之漢川也南條其尾<lb/>
　至此而極亦壯偉矣孔安國釋南入于江謂觸<lb/>
　山廻南入江葢漢水至大别山為大别所擊故<lb/>
　回波以南入于江非本性欲南也左傳吳師伐<lb/>
　郢楚子常濟漢而陳自小别至于大别京相璠<lb/>
　春秋土地名曰大别漢東山名也在安豐縣南<lb/>
　顔師古曰大别在廬江安豐杜預釋地曰二别<lb/>
<pb n="7b"/>
　在江夏界近漢之名無縁乃在安豐也案地說<lb/>
　言漢水東行觸大别之陂南與江合則與尚書<lb/>
　杜預之說同葢小别在今徳安府大别在今漢<lb/>
　川縣楚自郢濟漢又自小别至大别地形順便<lb/>
　今大别山之北漢口即漢水入江處且安豐至<lb/>
　江夏一千五百里相距甚逺又淮水之南非江<lb/>
　漢合流之地京相璠顔師古安豐大别之說斯<lb/>
　不足證<lb/>
<pb n="8a"/>
龜<hi>定十年</hi>
　襲慶府奉符縣有龜山魯頌謂龜蒙蓋二山也<lb/>
蒙<hi>哀十七年</hi>
　地理志云蒙山在泰山蒙隂縣西南今在沂州費縣<lb/>
　西新泰縣南分二邑界山髙四十里長四十六里齊<lb/>
　魯㑹盟即蒙山之隂魯地也<lb/>
㑹稽<hi>哀元年</hi>
　紹興府㑹稽縣南有此山<lb/>
<pb n="8b"/>
菟和<hi>哀四年</hi>
　商州上雒縣<lb/>
沙鹿<hi>僖十四年</hi>
　北京大名府有五鹿墟即沙鹿也郡國志曰五鹿故<lb/>
　沙鹿有沙亭<lb/>
　　　　山闕名六<lb/>
　　阜山<hi>文十六年</hi>　　萊山<hi>昭五年下/同楚地</hi>坻箕之山<hi>楚地</hi>
　　岡山<hi>十一年</hi>　　坻山<hi>十二年/晉地</hi>　桑山<hi>十六年鄭地</hi>
<pb n="9a"/>
　　　　山釋異<lb/>
　　　　　萊山有三<lb/>
昭五年楚子次萊山楚地<lb/>
七年與之萊柞魯地<lb/>
萊國有萊山今登州黄縣<lb/>
　　　　　敖山有二<lb/>
桓六年魯之敖山在平隂<lb/>
宣十二年鄭之敖山在滎陽<lb/>
<pb n="9b"/>
　　　　　衡山有二<lb/>
昭四年南嶽衡山在潭州<lb/>
襄三年衡山在湖州烏程<lb/>
　　　　　坻山有二<lb/>
昭五年坻箕之山楚地<lb/>
昭十二年坻山晉地<lb/>
　　　　　塗山有二<lb/>
昭四年三塗在西京<lb/>
<pb n="10a"/>
禹㑹諸侯于塗山在夀春<lb/>
　　　　水<lb/>
江<hi>昭三年</hi>
　廣雅曰江貢也地理志云出蜀郡湔氐道西徼外岷<lb/>
　山東南至江都入海過郡七行二千六百六十里山<lb/>
　海經曰岷山東北崍山又東至崌山江水出焉東注<lb/>
　大江郭璞曰中江出崍謂今簡州江也北江出崌此<lb/>
　皆岷山旁之小江今按江出松州嘉城縣甘松嶺亦<lb/>
<pb n="10b"/>
　曰松桑嶺其地北連析支其水一名汶水流出岷山<lb/>
　始大自此遂東南流而悉州沱水東來與江㑹故曰<lb/>
　東别為沱東南經成都南經嘉定府沫水入焉至瀘<lb/>
　州涪水從西北來東南至重慶府則有嘉陵江巴江<lb/>
　入又東經涪州黔江入忠萬夔州有巫水入歸峽有<lb/>
　清江又東至枝江有沮水入石首涌水入又東過岳<lb/>
　州有澧水從西入洞庭水亦自南入又有浣水湘水<lb/>
　從西南來入江共而東至鄂州漢水入焉始經九江<lb/>
<pb n="11a"/>
　至鎮江府有丹陽水從南來入又東經揚州有邗溝<lb/>
　水出焉又東經江隂許浦始入于海<lb/>
河<hi>僖四年</hi>
　春秋説題辭曰河之為言荷也荷精分布懷隂引度<lb/>
　也釋水云河出崑崙自禹本紀山海經水經皆云然<lb/>
　張騫使西域窮河源謂河有兩源一出于闐一出葱<lb/>
　嶺同入蒲昌海一名鹽澤按于闐國南河耨逹山或<lb/>
　云即崑崙也河源出焉一名首枝河北流七百里入<lb/>
<pb n="11b"/>
　戍水一名計首河北與葱嶺河合同入鹽澤葱嶺在<lb/>
　踈勒國西北東入鹽澤去沙州西三百里潛行地下<lb/>
　為中國河然既曰濳流頗同臆説非實見鹽澤與河<lb/>
　通也至唐吐蕃為大國居積石西南唐聘使始見黄<lb/>
　河在吐蕃中西南數千里向東北流與積石河相連<lb/>
　吐蕃人言崑崙山在其國内長慶中劉元鼎為盟㑹<lb/>
　河之上流西南行二千里水益狹其南三百里三山<lb/>
　中髙而四下曰紫山古所謂崑崙也虜人謂悶摩黎<lb/>
<pb n="12a"/>
　山直距長安五千里河源其間澄流緩下稍合衆流<lb/>
　則赤它水并注則濁度其源直莫賀延磧尾蓋劒南<lb/>
　之西爾禹導河自積石北行至豐州又東至忻州乃<lb/>
　南三曲三千餘里至河中府龍門直南至華州鄭縣<lb/>
　衝激華山折而東廻故其地曰潼關亦曰衝關即經<lb/>
　所謂河曲東包厎柱于陜州東過孟津于河南府東<lb/>
　過洛汭于鞏縣至鄭衛之大伾禹以為河所從來者<lb/>
　髙水湍悍難以行平地乃釃二渠以引河北載之髙<lb/>
<pb n="12b"/>
　地故自此北過降水在今大名府之南被大陸于邢<lb/>
　趙間分為九河流至滄州同為逆河以入大海自積<lb/>
　石而下九折行九千四百里<lb/>
淮<hi>桓八年</hi>
　春秋說題辭曰淮者均其勢也禹貢導淮自桐柏地<lb/>
　理志出南陽平氏縣東南桐柏大復山東南至臨淮<lb/>
　淮陵縣入海過郡四行三千二百四十里水經出胎<lb/>
　簪山孔穎逹曰桐柏旁小山也荆州志曰出桐柏濳<lb/>
<pb n="13a"/>
　流三千里東出大復山在唐州桐柏縣<hi>闕</hi>至楚州山<lb/>
　陽縣㑹泗沂之水東至漣水縣界入海<lb/>
濟<hi>隠三年</hi>
　春秋說題辭曰濟齊也齊渡也地理志出河東垣縣<lb/>
　東北王屋山東南至河内武徳縣入河溢出河南滎<lb/>
　陽北地中又東至千乗琅槐入海過郡九行千八百<lb/>
　四十里孔穎逹曰泉源為沇流去為濟在溫縣西北<lb/>
　平地今濟水出孟州王屋縣東至濟源縣西北三里<lb/>
<pb n="13b"/>
　平地有二源東源周廻七百歩深不測西源周廻六<lb/>
　百八十餘歩稍淺山海經曰王屋之東㶌水出焉是<lb/>
　也至懷州武徳縣東入河十數里西南截河又並流<lb/>
　數里溢出鄭州滎澤縣名南濟水滎口在焉東出曹<lb/>
　州定陶縣陶丘北遂為菏入單州魚臺縣㑹泗水又<lb/>
　東北至鄆濟間㑹汶水又北折而東至青州博興縣<lb/>
　入海謂之海浦又接濵州渤海縣蒲臺南謂之潮口<lb/>
　淀皆濟入海處王莽末旱涸濟不越河汴渠成後濟<lb/>
<pb n="14a"/>
　堤又竭今東平濟南淄川北海界中有水入海謂之<lb/>
　清河乃菏汶合流爾水經後漢和帝時作謂濟南過<lb/>
　滎澤至乗氏等縣蓋非實録<lb/>
漢<hi>桓六年</hi>
　禹貢嶓冢導漾東流為漢又東為滄浪之水過三澨<lb/>
　至于大别南入于江水經漾水出隴西氐道縣嶓冢<lb/>
　山東至武都沮縣為漢水又東北至廣魏白水縣注<lb/>
　曰東西兩川俱出嶓冢而同為漢水今西縣嶓冢山<lb/>
<pb n="14b"/>
　西漢水所遵也大抵梁州左山皆曰岷右山皆曰嶓<lb/>
　出於岷者皆曰江出於嶓者皆曰漢江有内水中水<lb/>
　外水之異漢有西漢水東漢水之殊滄浪水蓋今漢<lb/>
　之夏水至漢陽軍觸大别上南入于江<lb/>
夏汭<hi>昭四年</hi>
　漢水觸大别山南折與江水㑹謂之夏汭亦曰夏口<lb/>
　在漢陽軍北鄂州西界盛洪之山川記曰二水之間<lb/>
　謂之夏洲首尾七百里華容監利二縣在其中矣此<lb/>
<pb n="15a"/>
　水冬塞夏通謂之夏水蓋夏則㑹於荆鄂之間通曰<lb/>
　夏汭冬則㑹于漢陽乃為夏口今漢陽軍漢陽縣有<lb/>
　沔口是也<lb/>
渭<hi>閔二年</hi>
　地理志云出隴西首陽縣西南鳥䑕同穴山東至京<lb/>
　兆船司空縣入河過郡四行二千七百六十里蓋渭<lb/>
　出首陽經南安天水扶風略陽始平京兆至𢎞農華<lb/>
　隂縣入河今渭源在熙州渭源堡鳥䑕山經秦隴鳳<lb/>
<pb n="15b"/>
　翔至京兆咸陽縣㑹灃水于矩山在咸陽南數里又<lb/>
　東㑹涇水于髙陵之間在咸陽東數十里山海經曰<lb/>
　涇渭合流三日清濁不雜東合漆沮水至潼津入河<lb/>
　在華隂縣北入河春秋之渭汭也杜預曰水之隈曲<lb/>
　曰汭吕忱曰汭者水相入也<lb/>
涇<hi>成十三年</hi>
　地理志云出安定郡涇陽縣西笄頭山東南至馮翊<lb/>
　陽陵縣入渭過郡三行千六十里山在靈州東南土<lb/>
<pb n="16a"/>
　俗謂之开屯山按笄頭山名雞頭山一名崆峒山淮<lb/>
　南子云涇水出薄落山亦此山别名水經注大隴山<lb/>
　之異名山海經謂出髙山水經謂出髙山之涇谷今<lb/>
　在鎮戎軍髙平縣東南過原涇隴耀等州至京兆醴<lb/>
　泉縣出山即古之谷口縣至雲陽為涇峽至府東髙<lb/>
　陵入渭此外有白公渠引涇注渭在髙陵鄭國渠引<lb/>
　涇注洛在瓠口非禹故道<lb/>
汾<hi>僖十六年</hi>
<pb n="16b"/>
　出憲州静樂縣管涔山至太原府西北<lb/>
伊<hi>僖十一年下同</hi>
　地理志云出𢎞農盧氏縣東熊耳山東北入雒過郡<lb/>
　二行四百五十里顔師古云出陸渾山水經伊水出<lb/>
　南陽縣西荀渠山注引山海經曰蔓渠之山伊水出<lb/>
　焉淮南子曰伊水出上魏山按熊耳山在虢州東南<lb/>
　盧氏縣之南河南府伊陽縣古陸渾地山在伊闕之<lb/>
　西二山相接禹闢伊闕以通水望之如闕伊水厯其<lb/>
<pb n="17a"/>
　間流始大孔安國云㑹洛于洛陽之南為四水之首<lb/>
洛<lb/>
　地理志云出𢎞農上雒縣冢嶺山東北至鞏入河過<lb/>
　郡二行一千七十里山海經曰出上洛西山水經曰<lb/>
　上洛讙舉山其實一也禹貢曰導洛自熊耳按熊耳<lb/>
　山乃在盧氏縣東為伊水之源洛水則出商州上洛<lb/>
　縣北冢嶺山東逕熊耳山北博物志曰洛出熊耳蓋<lb/>
　開其滯也自此㑹澗瀍于河南之南㑹伊水于洛陽<lb/>
<pb n="17b"/>
　之南又東過偃師縣南至鞏縣東又北入于河<lb/>
洛汭<hi>昭元年</hi>
　天王使劉定公勞趙孟於潁館於洛汭劉子曰美哉<lb/>
　禹功即鞏縣東北水曲流曰汭山海經曰洛水成臯<lb/>
　西入河是也謂之洛汭即什谷也<lb/>
彭<hi>桓十二年</hi>
　出房州境至襄陽入漢<lb/>
鄢<hi>桓十三年</hi>
<pb n="18a"/>
　水經注夷水導源中廬縣界康狼山又謂之鄢水東<lb/>
　南流厯襄陽府宜城縣北流入漢<lb/>
睢<hi>僖十九年</hi>
　首受陳留浚儀蒗蕩水東經南京亳州沛縣東南流<lb/>
　至徐州入泗謂之睢口水經止蕭縣入于睢非也<lb/>
泓<hi>僖二十二年</hi>
　寰宇記云拱州柘城縣西北三十五里<lb/>
潁<hi>宣十年</hi>
<pb n="18b"/>
　出西京登封縣西北少室山至夀春府入淮<lb/>
洧<hi>成十七年下同</hi>
　出鄭州密縣西北陽山東南至淮寜府西華縣入潁<lb/>
汝<lb/>
　出蔡州汝陽縣大孟山東北至褒信入淮<lb/>
湨<hi>襄十六年下同</hi>
　出孟州濟源縣西北源山南遙原山西至溫縣入河<lb/>
　春秋㑹于湨梁謂是水之濆梁爾雅曰梁莫大於湨<lb/>
<pb n="19a"/>
　梁梁水堤也<lb/>
湛<lb/>
　水經注湛水出犫縣北魚齒山西北東南流厯魚齒<lb/>
　山下為湛浦方五十餘歩又東於汝水九曲北東入<lb/>
　汝犫縣在今汝州魯山縣東南<lb/>
旃然<hi>十八年</hi>
　自孟州汜水縣東南入汴水<lb/>
黄<hi>襄二十八年</hi>
<pb n="19b"/>
　尉氏縣西有黄水西南至鄭州新鄭縣城西入洧<lb/>
濮<hi>哀二十七年</hi>
　衛地自東京酸棗縣傍河東北經興仁府濟隂至髙<lb/>
　平入濟<lb/>
泜<hi>僖三十三年</hi>
　出汝州魯山縣東經汝州襄城縣至潁川入汝<lb/>
涑<hi>成十三三年</hi>
　出解州聞喜縣東山黍葭谷俗謂之華谷過解縣東<lb/>
<pb n="20a"/>
　又西南注張陽池<lb/>
澮<hi>成六年</hi>
　出絳縣東澮山西過翼城縣南又西南過虒祁宫注<lb/>
　汾水<lb/>
濼<hi>桓十八年</hi>
　出濟南府厯城縣西南泉源上水涌若輪又北流入<lb/>
　濟謂之濼口<lb/>
濰<hi>襄十八年下同</hi>
<pb n="20b"/>
　地理志云出琅邪箕屋山北至都昌縣入海過郡三<lb/>
　行五百二十里淮南子云出覆舟山或云出濰山按<lb/>
　濰一名覆舟山在密州莒縣北八十里正漢箕縣地<lb/>
　箕縣故城在此山東北又接青州箕山箕山者無木<lb/>
　而圓峭縣因名然則箕屋覆舟山同名異水過密州<lb/>
　城東北至髙密入濰州及昌邑縣界入海昌邑即古<lb/>
　都昌也<lb/>
沂<lb/>
<pb n="21a"/>
　地理志云出泰山蓋縣南至下邳入泗過郡五行六<lb/>
　百里按沂出沂州沂水縣沂山即東泰山也在縣北<lb/>
　百餘里曾晳舞雩之郊其水西南流至淮陽軍下邳<lb/>
　縣分為二一從縣城北西南入泗一從城東曲過縣<lb/>
　南號小沂水亦入泗<lb/>
沂<hi>昭二十五年</hi>
　出襲慶府仙源縣東南流過下邳縣西南入泗<lb/>
少水<hi>襄二十三年</hi>
<pb n="21b"/>
　水經注沁水逕沁縣故城北蓋藉水以名縣乃春秋<lb/>
　之少水也京相璠曰晉地矣又曰少水今沁水也<lb/>
窮水<hi>昭二十七年</hi>
　水經注窮水出安豐縣窮谷左傳楚救濳司馬沈尹<lb/>
　戍與呉師遇于窮谷川流泄注于决水之右北灌安<lb/>
　豐之左世謂之豐水亦曰窮水音戎並聲相近字隨<lb/>
　讀轉北流注于淮<lb/>
耏<hi>襄三年</hi>
<pb n="22a"/>
　水經時水東至臨淄縣西屈南過泰山新泰縣東又<lb/>
　南至費縣東入于沂注時即耏水也音而春秋齊晉<lb/>
　盟于耏者也京相璠曰今淄惟有澅水西北入泲即<lb/>
　地理志曰如水也耏如聲相似然則澅水即耏水也<lb/>
　蓋以澅與時合得通稱矣<lb/>
泗<hi>襄十九年</hi>
　地理志云出濟隂乗氏縣東南至臨淮睢陵縣入淮<lb/>
　過郡六行一千一百一十里今襲慶府泗水縣陪尾<lb/>
<pb n="22b"/>
　山源有四泉俱導因以為名在桃虚西北逕泗水縣<lb/>
　故城南即襄二十九年季武子取卞是也南有姑蔑<lb/>
　城水出二邑之間西至徐州有沛水睢水入又西南<lb/>
　至淮陽軍沂水入與淮水合自此東至楚州山陽縣<lb/>
　入淮謂之泗口沂至泗口百餘里<lb/>
洙<hi>莊九年</hi>
　出襲慶府臨樂山至縣西南合入泗<lb/>
漷<hi>襄十九年</hi>
<pb n="23a"/>
　出沂州費縣西南連青山下東北流又折而西南流<lb/>
　入徐州滕縣界至單州魚臺縣入泗<lb/>
汶<hi>僖元年</hi>
　地理志云出泰山萊蕪縣原山西南入泲又云出琅<lb/>
　邪朱虚縣東泰山東至安丘入濰師古曰或有二汶<lb/>
　水乎述征記曰泰山郡水皆曰汶今襲慶府乾封縣<lb/>
　有五汶瀛汶柴汶之屬源别流同則汶不止一源明<lb/>
　矣朱虚之汶出沂州沂水縣小泰山至濰州北海縣<lb/>
<pb n="23b"/>
　入濰此水不逹于濟與經不合惟原山在淄川乾封<lb/>
　二邑間淄水出其東北東流入海汶水出其西南西<lb/>
　流至東平府中都縣接濟州鉅野界入濟<lb/>
淄<hi>昭二十六年</hi>
　地理志云出泰山萊蕪縣原山東北至千乗博昌縣<lb/>
　入濟淮南子云出飴山亦是原山在淄州淄川縣東<lb/>
　南古萊蕪城在焉流至青州夀光縣與澠水合至博<lb/>
　興縣入海本博昌縣後唐避諱改焉溝洫志云自禹<lb/>
<pb n="24a"/>
　後齊通淄濟之間志云淄入濟非古也<lb/>
澠<hi>昭十二年</hi>
　出青州臨淄縣北經夀光縣南界入時水<lb/>
姑<hi>昭二十年下同</hi>
　出登州黄縣山西北經萊州即墨縣至密州膠西縣<lb/>
　東南入海<lb/>
尤<lb/>
　出密州膠西縣姑水東南入海姑尤以東即此<lb/>
<pb n="24b"/>
沙水<hi>昭二十七年</hi>
　水經自新溝東北經牛首東北渠即沙水也楚東有<lb/>
　沙水謂此水東南逕扶溝東又南與蔡陂合又東南<lb/>
　逕淮寜府城東曰百尺溝又東南流注潁謂之交口<lb/>
　自溝東南逕城父西南入淮謂之沙汭京相璠曰楚<lb/>
　東地也子常以舟師及沙汭而還杜預曰沙水名也<lb/>
溠<hi>莊四年</hi>
　出隨州隨縣西北黄山南東南逕隋縣西又南流注<lb/>
<pb n="25a"/>
　于鄖<lb/>
漳<hi>宣四年</hi>
　出襄陽府南漳縣東荆山東南又南至枝江縣北至<lb/>
　荆門軍當陽縣東南入沮<lb/>
睢<hi>定四年下同</hi>
　出新城經襄陽府至江陵府枝江縣入江<lb/>
清發<lb/>
　呉敗楚柏舉從之及于清發水經溳水過江夏安陸<lb/>
<pb n="25b"/>
　縣西注云晉太安二年劉𢎞遣皮初與張昌戰於清<lb/>
　水昌敗追斬於江涘即春秋清發在今徳安府界<lb/>
雍澨<lb/>
　禹貢過三澨至于大别南入于江孔氏云在江夏竟<lb/>
　陵縣入漢三澨之别不可復知今澨水出郢州長夀<lb/>
　縣磨石山名澨水東南流至復州景陵縣名汊川至<lb/>
　漢陽軍漢川縣入漢傳言濟漢而陳自小别至于大<lb/>
　别呉敗楚于雍澨五戰及郢在今景陵漢川間也<lb/>
<pb n="26a"/>
涌<hi>莊十八年</hi>
　水經江水當華容縣南涌水出焉又東涌水注之注<lb/>
　云水自夏水南通於江謂之涌口春秋所謂閻敖游<lb/>
　涌而逸於二水之間者也華容今監利石首縣地<lb/>
桐<hi>哀十五年</hi>
　出廣徳軍西南桐源山西北入丹陽湖<lb/>
洹<hi>成十七年</hi>
　出相州林慮縣東北至北京成安縣又東過内黄縣<lb/>
<pb n="26b"/>
　北東入于白溝説文洹水出晉魯之間<lb/>
成臼<hi>定五年</hi>
　水經注水出竟陵縣東北耶屈山一名盧屈山西流<lb/>
　注于沔昭王奔隨濟于成臼謂是水也<lb/>
濡<hi>昭七年</hi>
　出順安軍髙陽縣東北至莫州任丘縣入易水任丘<lb/>
　漢莫縣也莫州出順安軍七十一里<lb/>
東海<hi>僖四年</hi>
<pb n="27a"/>
　左傳以齊竟東至于海按禹貢海岱惟青州孔安國<lb/>
　曰東北據海又曰海濵廣斥濵言涯也故海環中國<lb/>
　而禹貢獨以言青州之境青州跨海故也<lb/>
南河<hi>僖二十八年</hi>
　自河南濟從衛州南渡出衛南而東曹國在今廣濟<lb/>
　定陶縣在衛之東故晉侯侵曹假道于衛衛人不許<lb/>
　還自南河濟即此<lb/>
　　　　水闕名七<lb/>
<pb n="27b"/>
　　滑<hi>宣八年</hi>　　洮<hi>昭元/年</hi>　　　羅<hi>五年</hi>
　　彭<hi>二十年</hi>　　鬷<hi>二十/九年</hi>　　　泓<hi>哀十三年</hi>
　　　　水釋異<lb/>
洛入于渭者秦地之洛入于河者雒地之雒而北地故<lb/>
　歸徳縣亦有洛水入于河<lb/>
灃在永興入河而南陽有灃水東入汝<lb/>
涇在永興入渭而宣城有涇水出蕪湖<lb/>
淮出桐柏東入海而房陵有淮水東入漢故丹陽陵陽<lb/>
<pb n="28a"/>
　縣有淮水北入江<lb/>
沂水有大沂水小沂水<lb/>
汶魯水也而茂州有汶水<lb/>
漢出嶓冢山而蜀漢州有漢水入延<lb/>
蒲出故曲逆縣蒲陽山東入濡祁州蒲隂亦有蒲水東<lb/>
　入河<lb/>
澮出翼城晉水也而鄭之秦水故澮國居之亦曰澮水<lb/>
彭出故新城昌魏入江而豫章有彭水東入湖<lb/>
<pb n="28b"/>
濮衛水也酈元云過韋城分為二瀆北濮出焉又陳地<lb/>
　亦有濮又建寜濮夷亦因水命名<lb/>
　<lb/>
　<lb/>
　<lb/>
　<lb/>
　<lb/>
　春秋分記卷三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷七十一</head>
    <p>
<pb n="1a"/>
欽定四庫全書<lb/>
　春秋分記卷七十一　　　宋　程公說　撰<lb/>
　　曹世本<lb/>
　　姬姓伯爵其先出自周文王子曹叔振鐸成王克<lb/>
　　殷封之陶丘自振鐸至桓公十二世國在今廣濟<lb/>
　　軍定陶縣<lb/>
　　　桓公　　　　　　　莊公<lb/>
　　　僖公　　　　　　　昭公<lb/>
<pb n="1b"/>
　　　共公　　　　　　　文公<lb/>
　　　宣公　　　　　　　成公<lb/>
　　　武公　　　　　　　平公<lb/>
　　　悼公　　　　　　　聲公<lb/>
　　　隠公　　　　　　　靖公<lb/>
　　　伯陽<lb/>
　　　　桓公<hi>謚法辟土服逺曰桓</hi>
　　　　　<hi>名終生惠伯子即位三十五年魯隠元年至桓十年卒在位五十五年</hi>
<pb n="2a"/>
桓公經九年冬曹伯使其子射姑来朝<lb/>
傳九年冬曹大子来朝賔之以上卿禮也享曹大子初<lb/>
獻樂奏而嘆施父曰曹大子其有憂乎非歎所也<lb/>
經十年春王正月庚申曹伯終生卒　夏五月葬曹桓<lb/>
公<hi>無傳</hi>
　　　　莊公<hi>謚法勝敵克壯曰莊</hi>
　　　　　<hi>名射姑桓公子桓十年嗣立明年改元莊二十三年卒在位三十一年</hi>
桓公傳十四年春公㑹鄭伯于曹曹人致餼禮也<lb/>
<pb n="2b"/>
經十有六年春正月公㑹宋公蔡侯衛侯于曹<lb/>
傳十六年春正月㑹于曹謀伐鄭也<lb/>
莊公經十有四年春齊人陳人曹人伐宋<hi>從齊桓公</hi>
經二十有三年冬十有一月曹伯射姑卒<hi>無傳</hi>
　　　　僖公<hi>謚法小心畏忌曰僖</hi>
　　　　　<hi>名赤莊公子莊二十四年嗣立是年改元至三十二年卒在位九年經傳不志葬卒</hi>
　　　　　<hi>日月</hi>
莊公經二十有四年春王三月葬曹莊公　冬戎侵曹<lb/>
<pb n="3a"/>
曹羈<hi>羈曹世子</hi>出奔陳赤歸于曹<hi>無傳赤曹僖公為戎所納故曰歸</hi>
經二十有六年夏曹殺其大夫<hi>無傳</hi>
　　　　昭公<hi>謚法威儀共明曰昭</hi>
　　　　　<hi>名班僖公子莊二十一年嗣立明年改元至僖七年卒在位九年</hi>
僖公元年春王正月齊師宋師曹伯次于聶北救邢<lb/>
夏齊師宋師曹師城邢　八月公㑹齊侯宋公鄭伯曹<lb/>
伯邾人于檉<hi>詳見齊</hi>
經七年秋七月曹伯班卒冬葬曹昭公<hi>無傳</hi>
<pb n="3b"/>
　　　　共公<hi>謚法敬長事上曰共</hi>
　　　　　<hi>名襄昭公子僖七年嗣立明年改元至文九年卒在位三十五年</hi>
僖公經十有五年冬宋人伐曹<lb/>
傳十五年冬宋人伐曹討舊怨也<hi>莊十四年曹與諸侯伐宋</hi>
經十有九年夏六月宋公<hi>襄公</hi>曹人邾人盟于曹南　秋<lb/>
宋人圍曹<hi>詳見宋</hi>
經二十有八年春晉侯侵曹晉侯伐衛三月丙午晉侯<lb/>
入曹執曹伯畀宋人　冬曹伯襄復歸于曹<lb/>
<pb n="4a"/>
傳二十八年春晉侯將伐曹假道于衛衛人弗許還自<lb/>
南河濟侵曹伐衛二月晉侯圍曹門焉多死曹人尸諸<lb/>
城上晉侯患之聴輿人之謀曰稱舍於墓<hi>言發曹冢</hi>師遷焉<lb/>
曹人兇懼因而攻之三月丙午入曹數之以其不用僖<lb/>
負羈而乗軒者三百人也且曰獻狀<hi>責其功狀</hi>令無入僖負<lb/>
羈之宫而免其族報施也<hi>事見二十三年盤飱之施</hi>執曹伯分曹衛<lb/>
之田以畀宋人冬晉侯有疾曹伯之豎侯獳貨筮史使<lb/>
以曹為解公說復曹伯<hi>並詳見晉</hi>
<pb n="4b"/>
　　晁補之曰貨史而託神欺也利在復國忠也事順<lb/>
　　而辭恭禮也行一欺而二善得侯獳有焉淮南王<lb/>
　　書曰子貢詐而全魯詐不可以為恒弦髙誕而存<lb/>
　　鄭誕不可以為恒夫道不可遵而功有難廢故二<lb/>
　　子所以全存二國之名至今語曰屈寸而伸尺君<lb/>
　　子為之小枉而大直聖人行之也<lb/>
傳三十一年春取濟西田分曹地也<hi>二十八年晉文討曹分其地</hi>自<lb/>
洮以南東傅于濟盡曹地也<lb/>
<pb n="5a"/>
文公傳四年春曹伯如晉㑹正<hi>㑹受貢賦之政</hi>
經九年秋八月曹伯襄卒冬葬曹共公<hi>無傳</hi>
　　　　文公<hi>謚法慈惠愛民曰文</hi>
　　　　　<hi>名夀共公子文九年嗣立明年改元至宣十四年卒在位十三年</hi>
文公經十有一年秋曹伯来朝<lb/>
傳十一年秋曹文公来朝即位而来見也<lb/>
經十有五年夏曹伯来朝　冬十有二月齊侯侵我西<lb/>
鄙遂伐曹入其郛<lb/>
<pb n="5b"/>
傳十五年夏曹伯来朝禮也諸侯五年再相朝以脩王<lb/>
命古之制也<lb/>
　　趙子辨疑曰案周禮諸侯猶各以年數朝天子若<lb/>
　　五年諸侯再相朝即須四面而往無停歇時矣以理<lb/>
　　推之諸侯除州伯之外當無相朝之限有事乃行耳<lb/>
冬齊侯侵我西鄙遂伐曹入其郛討其来朝也<hi>齊與晉有隙以曹朝魯故伐之</hi>
宣公經三年秋宋師圍曹<hi>傳見宋</hi>
<pb n="6a"/>
經十有四年夏五月壬申曹伯夀卒秋九月葬曹文公<lb/>
<hi>無傳</hi>
　　　　宣公<hi>諡法善問周逹曰宣</hi>
　　　　　<hi>名廬文公子宣十二年嗣立明年改元至成十三年卒在位十七年</hi>
成公經七年夏五月曹伯来朝<lb/>
傳七年夏曹宣公来朝<lb/>
經十有三年夏五月㑹伐秦曹伯廬卒于師冬葬曹宣<lb/>
公<lb/>
<pb n="6b"/>
傳十三年夏五月晉師以諸侯之師及秦師戰于麻隧<lb/>
曹宣公卒于師曹人使公子負芻守使公子欣時<hi>子臧</hi>逆<lb/>
曹伯之䘮秋負芻殺其大子而自立也<hi>宣公大子</hi>諸侯乃請<lb/>
討之晉人以其役之勞請俟他年　冬葬曹宣公既葬<lb/>
子臧將亡國人皆將從之成公<hi>負芻</hi>乃懼告罪且請焉<hi>請留子臧</hi>乃反而致其邑<hi>還邑於成公</hi>
　　檀弓下曰諸侯伐秦曹桓公卒于㑹諸侯請含使<lb/>
　　之襲<lb/>
<pb n="7a"/>
　　　　成公<hi>謚法安民立政曰成</hi>
　　　　　<hi>名負芻宣公庻子成十三年殺大子嗣立明年改元二年晉執之三年歸至襄十八</hi>
　　　　　<hi>年卒在位二十三年</hi>
成公經十有五年春三月癸丑公㑹晉侯衛侯鄭伯曹<lb/>
伯宋世子成齊國佐邾人同盟于戚晉侯執曹伯歸于<lb/>
京師<lb/>
傳十五年春㑹于戚討曹成公也執而歸諸京師書曰<lb/>
晉侯執曹伯不及其民也君不道於其民諸侯討而執<lb/>
<pb n="7b"/>
之則曰某人執某侯不然則否<lb/>
　　劉敞權衡曰負芻殺大子而簒之國人不義舉欲<lb/>
　　隨公子欣時而亡此非不道而何且大者天地其<lb/>
　　次君臣有人殺其君反輕於不道其民乎有忍其<lb/>
　　君而非不道其民乎<lb/>
諸侯將見子臧於王而立之子臧辭曰前志有之曰聖<lb/>
逹節次守節下失節為君非吾節也雖不能聖敢失守<lb/>
乎遂逃奔宋<lb/>
<pb n="8a"/>
經十有六年秋曹伯歸自京師<lb/>
傳十六年秋曹人請於晉曰自我先君宣公即世國人<lb/>
曰若之何憂猶未弭而又討我寡君<hi>前年晉侯執曹伯</hi>以亡曹<lb/>
國社稷之鎮公子<hi>子臧奔宋</hi>是大泯曹也<hi>泯滅</hi>先君無乃有罪<lb/>
乎若有罪則君列諸㑹矣君唯不遺徳刑以霸諸侯豈<lb/>
獨遺諸敝邑敢私布之七月曹人復請于晉晉侯謂子<lb/>
臧反吾歸而君子臧反曹伯歸子臧盡致其邑與卿而<lb/>
不出<lb/>
<pb n="8b"/>
襄公經十有七年夏衛石買帥師伐曹<lb/>
傳十七年春衛孫蒯田于曹隧<hi>林父子越境而獵</hi>飲馬于重丘<lb/>
<hi>曹邑</hi>毁其瓶重丘人閉門而訽之曰親逐而君爾父為厲<lb/>
<hi>厲惡鬼林父逐君在十四年</hi>是之不憂而何以田為夏衛石買孫蒯<lb/>
伐曹取重丘曹人愬于晉<lb/>
經十有八年冬十月公㑹曹伯同圍齊曹伯負芻卒于<lb/>
師<lb/>
　　　　武公<hi>諡法克定禍亂曰武</hi>
<pb n="9a"/>
　　　　　<hi>名滕成公子襄十八年嗣立明年改元至昭十四年卒在位二十七年</hi>
襄公經十有九年春葬曹成公<hi>無傳</hi>
經二十有一年冬曹伯来朝<lb/>
傳二十一年冬曹武公来朝始見也<hi>即位三年始来見公</hi>
昭公經十有四年春三月曹伯滕卒秋葬曹武公<hi>無傳</hi>
　　　　平公<hi>謚法布綱持紀曰平</hi>
　　　　　<hi>名須武公子昭十四年嗣立明年改元十八年卒在位四年</hi>
昭公經十有八年春王正月曹伯須卒秋葬曹平公<lb/>
<pb n="9b"/>
傳十八年春三月曹平公卒秋葬曹平公<lb/>
　　　　悼公<hi>謚法肆行無禮曰悼</hi>
　　　　　<hi>名午平公子昭十八年嗣立明年改元至二十七年卒在位九年</hi>
昭公經二十年夏曹公孫㑹自鄸出奔宋<hi>無傳</hi>
經二十有七年冬十月曹伯午卒<hi>無傳</hi>
　　　　聲公<hi>諡法不生其國曰聲</hi>
　　　　　<hi>名野平公子悼公弟昭二十七年嗣立明年改元三十二年遇弑在位五年</hi>
昭公經二十有八年春王三月葬曹悼公<hi>無傳六月而葬緩</hi>
<pb n="10a"/>
　　　　隠公<lb/>
　　　　　<hi>名通平公弟案史記年表云通弑聲公代立昭三十二年嗣立定元年改元至四年</hi>
　　　　　<hi>被弑在位四年</hi>
　　　右聲公隠公不志於春秋然吏記外紀所載者<lb/>
　　　故存之<lb/>
　　　　靖公<hi>謚法恭仁鮮言曰靖</hi>
　　　　　<hi>名露史記云聲公弟弑隠公而代之定四年嗣立明年改元至八年卒在位四年</hi>
定公經八年春三月曹伯露卒秋七月葬曹靖公<hi>無傳</hi>
<pb n="10b"/>
　　　　伯陽<lb/>
　　　　　<hi>靖公子定八年嗣立明年改元至哀八年宋執而殺之在位十五年</hi>
定公經十有二年夏衛公孟彄帥師伐曹<lb/>
傳十二年夏衛公孟彄伐曹克郊<hi>曹邑</hi>
經十有三年夏衛公孟彄帥師伐曹<hi>無傳</hi>
哀公經三年夏五月宋樂髠帥師伐曹<hi>無傳</hi>
經六年冬宋向巢帥師伐曹<hi>無傳</hi>
經七年秋宋人圍曹　冬鄭駟𢎞帥師救曹<lb/>
<pb n="11a"/>
傳七年秋宋人圍曹鄭桓子思曰宋人有曹鄭之患也<lb/>
不可以不救冬鄭師救曹侵宋　初曹人或夢衆君子<lb/>
立于社宫而謀亡曹曹叔振鐸<hi>曹始祖</hi>請待公孫彊許之<lb/>
旦而求之曹無之戒其子曰我死爾聞公孫彊為政必<lb/>
去之及曹伯陽即位好田弋曹鄙人公孫彊好弋獲白<lb/>
鴈獻之且言田弋之說說之因訪政事大說之有寵使<lb/>
為司城以聴政夢者之子乃行彊言霸説於曹伯曹伯<lb/>
從之乃背晉而奸宋宋人伐之晉人不救築五邑於其<lb/>
<pb n="11b"/>
郊曰黍丘揖丘大城鍾邘<lb/>
經八年春王正月宋公入曹以曹伯陽歸<lb/>
傳八年春宋公伐曹將還褚師子肥殿<hi>宋大夫</hi>曹人詬之<lb/>
不行<hi>殿兵止</hi>師待之公聞之怒命反之遂滅曹執曹伯及<lb/>
司城彊以歸殺之<lb/>
　　　右曹始終春秋凡十五公書卒者十一不書卒<lb/>
　　　者三有故者一聲公隠公之弑不見于春秋哀<lb/>
　　　八年宋滅之<lb/>
<pb n="12a"/>
論曰春秋志用兵輕重淺深各有不同而其甚莫極於<lb/>
滅滅者亡國之重辭曰上下同力也宋景公入曹以曹<lb/>
伯陽歸春秋止書入而左氏傳其事謂曹伯陽好田弋<lb/>
曹之鄙人公孫彊因進田弋之說陽好之彊因言霸說<lb/>
陽乃背晉而奸宋宋伐之晉不救而遂滅且曹實滅矣<lb/>
而書入者言其自滅也故削其見滅之迹猶虞之亡書<lb/>
晉人執虞公而不言滅也是罪在曹伯陽而惡不在宋<lb/>
也春秋筆削之法輕重抑揚厥有深㫖後之有國有家<lb/>
<pb n="12b"/>
者聽辯言以亂舊政好游田以廢民事將自取滅亡而<lb/>
不之悟觀春秋書曹伯陽之事可以鑒矣<lb/>
　<lb/>
　<lb/>
　<lb/>
　<lb/>
　<lb/>
　春秋分記卷七十一<lb/>
</p>
<p>
</p>
  </div>
</body>
</text>
</TEI>
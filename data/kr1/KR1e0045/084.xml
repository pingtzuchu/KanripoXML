<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春程分記卷八十四</head>
    <p>
<pb n="1a"/>
欽定四庫全書<lb/>
　春程分記卷八十四　　　宋　程公說　撰<lb/>
　　小國第四<lb/>
　　　徐　　　　　　　　頓<lb/>
　　　温　　　　　　　　郜<lb/>
　　　巴　　　　　　　　鄫<lb/>
　　　郯　　　　　　　　麇<lb/>
　　　偪陽　　　　　　　鄅<lb/>
<pb n="1b"/>
　　　沈　　　　　　　　舒<lb/>
　　　舒鳩　　　　　　　夔<lb/>
　　　鄖　　　　　　　　宿<lb/>
　　　　徐<lb/>
　　姬姓子爵吳與國在今泗州臨淮縣徐城鎮<lb/>
莊公經二十六年秋公㑹宋人齊人伐徐<hi>無傳</hi>
僖公經三年夏徐人取舒<hi>無傳</hi>
經十有五年春楚人伐徐三月公㑹齊侯宋公陳侯衛<lb/>
<pb n="2a"/>
侯鄭伯許男曹伯盟于牡丘遂次于匡公孫敖帥師及<lb/>
諸侯之大夫救徐冬楚人敗徐于婁林<lb/>
傳十五年春楚人伐徐徐即諸夏故也三月盟于牡丘<lb/>
救徐也孟穆伯帥師及諸侯之師救徐諸侯次于匡以<lb/>
待之冬楚子敗徐于婁林徐恃救也<lb/>
傳十六年夏齊伐厲不克救徐而還<lb/>
經十有七年春齊人徐人伐英氏<lb/>
傳十七年春齊人為徐伐英氏以報婁林之役也<lb/>
<pb n="2b"/>
文公經七年冬徐伐莒<lb/>
昭公傳四年夏楚子<hi>靈王</hi>合諸侯于申徐子吳出也以為<lb/>
貳焉故執諸申<hi>詳見楚</hi>
傳六年秋徐儀楚聘于楚楚子執之逃歸懼其叛也使<lb/>
薳泄伐徐吳人救之<lb/>
傳十二年冬十月楚子狩于州來使蕩侯潘子司馬督<lb/>
嚻尹午陵尹喜帥師圍徐以懼吳<hi>詳見楚</hi>
傳十六年春齊侯伐徐二月丙申齊師至于蒲隧徐人<lb/>
<pb n="3a"/>
行成賂以甲父之鼎<hi>詳見齊</hi>
傳二十七年吳公子掩餘奔徐<hi>為光弑王僚故出奔</hi>
經三十年冬十有二月吳滅徐徐子章羽奔楚<lb/>
傳三十年吳子使徐人執掩餘<hi>二十七年奔故</hi>掩餘懼奔楚冬<lb/>
十二月吳子伐徐防山以水之巳夘滅徐徐子章羽斷<lb/>
其髮攜其夫人以逆吳子吳子唁而送之使其邇臣從<lb/>
之遂奔楚楚沈尹戌帥師救徐弗及遂城夷使徐子處<lb/>
之<lb/>
<pb n="3b"/>
　　　　頓<lb/>
　　姬姓子爵國在今淮寧府南頓縣<lb/>
僖公經二十有五年秋楚人圍陳納頓子于頓<lb/>
傳二十五年秋楚令尹子玉圍陳納頓子于頓<hi>頓廹於陳出奔楚故楚圍陳以納之</hi>
襄公經四年冬陳人圍頓<lb/>
傳四年冬楚子使頓間陳而侵伐之故陳人圍頓<lb/>
昭公經二十有三年秋七月戊辰吳敗頓胡沈蔡陳許<lb/>
<pb n="4a"/>
之師于雞父<lb/>
定公經十有四年春二月辛巳楚公子結陳公孫佗人<lb/>
帥師滅頓以頓子牂歸<lb/>
傳十四年春頓子牂欲事晉背楚而絶陳好二月楚滅<lb/>
頓<lb/>
　　　　温<lb/>
　　姬姓子爵蘇氏邑國在今河南温縣<lb/>
莊公傳十九年秋五大夫<hi>蒍國邊伯詹父子禽祝跪</hi>奉子頽以伐王<lb/>
<pb n="4b"/>
<hi>惠王</hi>不克出奔温蘇子奉子頽以奔衛<lb/>
僖公經十年春王正月狄滅温温子奔衛<lb/>
傳十年春狄滅温蘇子無信也蘇子叛王即狄又不能<lb/>
於狄狄人伐之王不救故滅蘇子奔衛<hi>蘇子國於温</hi>
　　　　郜<lb/>
　　姬姓子爵其先文王子聃季弟也宋與國按郜有<lb/>
　　二南郜則來朝者是也北郜則取郜鼎者是也今<lb/>
　　單州城武縣有兩郜城故合書之<lb/>
<pb n="5a"/>
隠公經十年夏六月壬戌公敗宋師于管辛未取郜<lb/>
桓公經二年夏四月取郜大鼎于宋戊申納于大廟<lb/>
僖公經二十年夏郜子來朝<hi>無傳</hi>
　　　　巴<lb/>
　　姬姓子爵國在今重慶府<lb/>
桓公傳九年春巴子使韓服告于楚請與鄧為好楚子<lb/>
使道朔將巴客以聘于鄧鄧南鄙鄾人攻而奪之幣殺<lb/>
道朔及巴行人　夏楚使鬭亷帥師及巴師圍鄾鄧救<lb/>
<pb n="5b"/>
鄾三逐巴師不克鄧師大敗鄾人宵潰<lb/>
莊公傳十八年巴人叛楚而伐那處取之遂門于楚冬<lb/>
伐楚<lb/>
傳十九年春楚子禦之大敗于津<hi>為巴人所敗</hi>
文公傳十六年春秦人巴人從楚師滅庸<lb/>
哀公傳十八年春巴人伐楚圍鄾三月楚敗巴師于鄾<lb/>
<hi>詳見楚</hi>
　　　　鄫<hi>亦作繒</hi>
<pb n="6a"/>
　　姒姓子爵今沂州承縣有故鄫國<lb/>
僖公經十有四年夏六月季姬及鄫子遇于防使鄫子<lb/>
來朝<lb/>
傳十四年春鄫季姬來寧公怒止之以鄫子之不朝也<lb/>
夏遇于防而使來朝<lb/>
經十有五年秋九月季姬歸于鄫<hi>無傳</hi>
經十有六年夏四月鄫季姬卒<hi>無傳</hi>
傳十六年冬十二月㑹于淮謀鄫也<hi>鄫為淮夷所病</hi>
<pb n="6b"/>
經十有九年夏六月宋公曹人邾人盟于曹南鄫子㑹<lb/>
盟于邾巳酉邾人執鄫子用之<hi>若用畜産</hi>
傳十九年夏宋公使邾文公用鄫子于次睢之社欲以<lb/>
屬東夷<hi>詳見宋</hi>
宣公經十有八年秋七月邾人戕鄫子于鄫<lb/>
傳十八年秋邾人戕鄫子于鄫凡自虐其君曰弑自外<lb/>
曰戕<lb/>
襄公傳四年冬公如晉聴政<hi>貢賦多少之政</hi>晉侯享公公請屬<lb/>
<pb n="7a"/>
鄫晉侯不許孟獻子曰鄫無賦於司馬為執事朝夕之<lb/>
命敝邑褊小闕而為罪寡君是以願借助焉晉侯許之<lb/>
冬十月邾人莒人伐鄫臧紇救鄫<hi>詳見魯</hi>
經五年夏叔孫豹鄫世子巫如晉<lb/>
傳五年夏穆叔覿鄫大子于晉以成屬鄫書曰叔孫豹<lb/>
鄫大子巫如晉言比諸魯大夫也秋九月盟于戚穆叔<lb/>
以屬鄫為不利使鄫大夫聴命于㑹<hi>鄫與莒有忿魯不能救</hi>
經六年秋莒人滅鄫<lb/>
<pb n="7b"/>
傳六年秋莒人滅鄫恃賂也<hi>鄫有貢賦之賂在魯恃之而慢莒故滅之</hi>
傳八年夏莒人伐我東鄙以疆鄫田<lb/>
昭公經四年秋九月取鄫<lb/>
傳四年秋九月取鄫言易也莒亂著丘公立而不撫鄫<lb/>
鄫叛而來故曰取凡克邑不用師徒曰取<lb/>
　　　　郯<lb/>
　　嬴姓子爵今淮陽軍有古郯城<lb/>
宣公經四年春公及齊侯平莒及郯莒人不肯<hi>詳見莒</hi>
<pb n="8a"/>
經十有六年秋郯伯姬來歸<lb/>
傳十六年秋郯伯姬來歸出也<lb/>
成公經七年春吳伐郯<hi>傳郯與吳成</hi>
經八年冬叔孫僑如㑹晉士燮齊人邾人伐郯<lb/>
傳八年冬晉士燮來聘言伐郯也以其事吳故公請緩<lb/>
師文子<hi>士燮</hi>不可季孫懼使宣伯帥師㑹伐郯<lb/>
襄公經七年春郯子來朝<lb/>
傳七年春郯子來朝始朝公也<lb/>
<pb n="8b"/>
昭公經十有七年秋郯子來朝<lb/>
傳十七年秋郯子來朝公與之宴昭子問焉曰少皥氏<lb/>
鳥名官何故也郯子曰吾祖也我知之昔者黄帝氏以<lb/>
雲紀故為雲師而雲名炎帝氏<hi>神農</hi>以火紀故為火師而<lb/>
火名共工氏以水紀故為水師而水名大皥氏<hi>伏義</hi>以龍<lb/>
紀故為龍師而龍名我髙祖少皥摯之立也鳯鳥適至<lb/>
故紀於鳥為鳥師而鳥名自顓頊以來不能紀逺乃紀<lb/>
於近為民師而命以民事則不能故也仲尼聞之見於<lb/>
<pb n="9a"/>
郯子而學之既而告人曰吾聞之天子失官學在四夷<lb/>
猶信<hi>詳見職官書</hi>
　　　　麇<lb/>
　　嬴姓子爵近楚今均州鄖鄉縣<lb/>
文公傳十年冬楚及蔡侯次于厥貉厥貉之㑹麇子逃<lb/>
歸<lb/>
經十有一年春楚子伐麇<lb/>
傳十一年春楚子伐麇成大心敗麇師于防渚潘崇復<lb/>
<pb n="9b"/>
伐麇至于錫穴<hi>麇地</hi>
傳十六年秋八月楚大饑麇人率百濮聚於選將伐楚<lb/>
蒍賈曰麇與百濮謂我饑不能師故伐我也若我出師<lb/>
必懼而歸百濮離居將各走其邑乃出師旬有五日百<lb/>
濮乃罷<lb/>
　　　　偪陽<lb/>
　　妘姓子爵國在今沂州承縣<lb/>
襄公經十年春㑹吳于柤夏五月甲午遂滅偪陽<lb/>
<pb n="10a"/>
傳十年夏四月戊午㑹于柤晉荀偃士匄請伐偪陽而<lb/>
封宋向戌焉荀罃曰城小而固勝之不武弗勝為笑固<lb/>
請丙寅圍之弗克孟氏之臣秦堇父輦重如役偪陽人<lb/>
啟門諸侯之士門焉<hi>見門開故攻之</hi>縣門發郰人紇<hi>孔子父</hi>抉之<lb/>
以出門者<hi>諸侯之士在門内者</hi>狄虒彌建大車之輪而蒙之以甲<lb/>
以為櫓左執之右㧞㦸以成一隊孟獻子曰詩所謂有<lb/>
力如虎者也主人縣布<hi>偪陽人</hi>堇父登之及堞而絶之隊<lb/>
則又縣之蘇而復上者三主人辭焉乃退帶其斷以徇<lb/>
<pb n="10b"/>
於軍三日諸侯之師久於偪陽荀偃士匄請於荀罃曰<lb/>
水潦將降懼不能歸請班師知伯<hi>荀罃</hi>怒投之以几<hi>案几傳作机註机本又作几</hi>出於其間曰女成二事而後告余<hi>二事伐偪陽封向戌</hi>
余恐亂命以不女違女既勤君而興諸侯牽帥老夫以<lb/>
至於此既無武守而又欲易余罪曰是實班師不然克<lb/>
矣余羸老也可重任乎七日不克必爾乎取之五月庚<lb/>
寅荀偃士匄帥卒攻偪陽親受矢石甲午滅之書曰遂<lb/>
滅偪陽言自會也以與向戌向戌辭乃予宋公　晉侯<lb/>
<pb n="11a"/>
以偪陽子歸獻于武宫謂之夷俘偪陽妘姓也使周内<lb/>
史選其族嗣納諸霍人禮也<hi>霍晉邑内史掌爵禄廢置者</hi>
　　　　鄅<lb/>
　　妘姓子爵國在今沂州臨沂縣<lb/>
昭公經十有八年夏六月邾人入鄅<lb/>
傳十八年夏六月鄅人藉稻<hi>君自出藉稻葢履行之</hi>邾人襲鄅鄅<lb/>
人將閉門邾人羊羅攝其首焉<hi>斬得閉門者頭</hi>遂入之盡俘以<lb/>
歸鄅子曰余無歸矣從帑於邾邾莊公反鄅夫人而舍<lb/>
<pb n="11b"/>
其女<lb/>
傳十九年鄅夫人宋向戌之女也故向寧請師二月宋<lb/>
公伐邾三月盡歸鄅俘<lb/>
　　　　沈<lb/>
　　姒姓子爵今蔡州汝陽縣<lb/>
文公經三年春王正月叔孫得臣㑹晉人宋人陳人衛<lb/>
人鄭人伐沈沈潰<lb/>
傳三年春莊叔㑹諸侯之師伐沈以其服于楚也沈潰<lb/>
<pb n="12a"/>
凡民逃其上曰潰在上曰逃<lb/>
成公傳八年春晉侵沈獲沈子揖<hi>詳見晉</hi>
昭公傳十三年楚之滅蔡也<hi>十一年</hi>靈王遷沈于荆平王<lb/>
即位而復之禮也<lb/>
經二十有三年秋七月戊辰吳敗頓胡沈蔡陳許之師<lb/>
于雞父沈子逞滅<hi>傳見吳</hi>
定公經四年夏四月庚辰蔡公孫姓帥師滅沈以沈子<lb/>
嘉歸殺之<lb/>
<pb n="12b"/>
傳四年沈人不㑹于召陵晉人使蔡伐之夏蔡滅沈<hi>是年三月㑹</hi>
　　　　舒<lb/>
　　偃姓子爵國在今廬州舒城縣春秋有舒有舒鳩<lb/>
　　有舒庸有舒蓼故曰羣舒皆為偃姓然舒舒鳩則<lb/>
　　子爵今類次舒及舒鳩于此而舒蓼舒庸則别著<lb/>
僖公經三年夏徐人取舒<hi>無傳</hi>
文公傳十二年羣舒叛楚夏子孔執舒子平及宗子<hi>平舒<pb n="13a"/>君名</hi>遂圍巢<lb/>
傳十四年楚莊王立子孔潘崇將襲羣舒使公子燮與<lb/>
子儀守而伐舒蓼<hi>詳見楚</hi>
　　　　舒鳩<lb/>
　　偃姓子爵楚之屬國舒之别封也今無為軍巢縣<lb/>
　　有舒城<lb/>
襄公傳二十四年冬吳人為楚舟師之役故<hi>在此年夏</hi>召舒<lb/>
鳩人舒鳩人叛楚楚子師于荒浦使沈尹夀與師祁犂<lb/>
<pb n="13b"/>
讓之舒鳩子敬逆二子而告無之且請受盟二子復命<lb/>
王欲伐之薳子曰不可彼告不叛且請受盟而又伐之<lb/>
伐無罪也若猶叛我無辭有庸乃還<lb/>
經二十有五年秋八月楚屈建帥師滅舒鳩<lb/>
傳二十五年秋七月舒鳩人卒叛楚令尹子木伐之及<lb/>
離城吳人救之先擊吳師吳師奔大敗遂圍舒鳩舒鳩<lb/>
潰八月楚滅舒鳩<lb/>
　　　　夔<lb/>
<pb n="14a"/>
　　芉姓子爵祝融髙辛氏之火正楚子逺祖也鬻熊<lb/>
　　祝融之十二世孫夔楚之别封故亦世紹其祀國<lb/>
　　在今歸州<lb/>
僖公經二十有六年秋楚人滅夔以夔子歸<lb/>
傳二十六年夔子不祀祝融與鬻熊楚人讓之對曰我<lb/>
先王熊摯有疾鬼神弗赦而自竄于夔<hi>熊摯楚嫡子有疾不得立</hi>吾<lb/>
是以失楚又何祀焉秋楚成得臣鬬宜申帥師滅夔以<lb/>
夔子歸<lb/>
<pb n="14b"/>
　　　　鄖<lb/>
　　嬴姓子爵今復州沔陽縣<lb/>
桓公傳十一年春楚屈瑕將盟貳軫鄖人軍于蒲騒將<lb/>
與隨絞州蓼伐楚師莫敖患之鬬廉曰鄖人軍其郊必<lb/>
不誡且日虞四邑之至也<hi>四邑隨絞州蓼</hi>君次于郊郢以禦四<lb/>
邑我以銳師宵加于鄖鄖有虞心而恃其城莫有鬬志<lb/>
若敗鄖師四邑必離遂敗鄖師于蒲騒<lb/>
　　　　宿<lb/>
<pb n="15a"/>
　　風姓男爵國在今東平府須成縣<lb/>
隠公經元年秋九月及宋人盟于宿<lb/>
經八年夏六月辛亥宿男卒<hi>無傳</hi>
莊公經十年春三月宋人遷宿<hi>無傳宋强遷而有其地</hi>
　　　　須句<lb/>
　　風姓子爵附庸在今鄆州須成縣<lb/>
僖公傳二十一年任宿須句顓臾風姓也實司大皥<hi>伏羲</hi>
與有濟之祀以服事諸夏邾人滅須句須句子來奔因<lb/>
<pb n="15b"/>
成風也成風為之言于公曰崇明祀保小寡周禮也蠻<lb/>
夷猾夏周禍也若封須句是崇皥濟而脩祀紓禍也<lb/>
經二十有二年春公伐邾取須句<lb/>
傳二十二年春伐邾取須句反其君焉禮也<lb/>
又公經七年春公伐邾三月甲戌取須句<lb/>
傳七年春三月甲戌取須句寘文公子焉非禮也<hi>邾文公子叛在魯絶大皥之祀以與鄰國之叛臣</hi>
論曰余觀春秋彊凌弱大凌小其諸異乎先王之制矣<lb/>
<pb n="16a"/>
胡頓舒鳩夔近楚則楚滅之徐沈近吳則吳滅之宿近<lb/>
宋則宋遷之郜鄫近魯則魯取之鄅近邾則邾入之舒<lb/>
近徐則徐取之偪陽距晉為逺則滅之以予宋温近在<lb/>
王畿至為狄所熸葢小國之存無幾矣天子弱諸侯恣<lb/>
諸侯恣夷狄暴跡其禍亂豈一夕一朝之故春秋書入<lb/>
取遷滅以悉用兵之淺深而撥亂反正之意寓焉嘆之<lb/>
也<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋分記卷八十四<lb/>
</p>
<p>
</p>
  </div>
</body>
</text>
</TEI>
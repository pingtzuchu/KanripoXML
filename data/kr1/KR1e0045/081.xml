<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷八十一</head>
    <p>
<pb n="1a"/>
欽定四庫全書<lb/>
　春秋分記卷八十一　　　宋　程公説　撰<lb/>
　　小國第一<lb/>
　　　虞　　　　　　　　虢<lb/>
　　　畢　　　　　　　　祭<lb/>
　　　州<lb/>
　　　　虞<lb/>
　　姬姓公爵其先出自大王子仲雍生季簡季簡生<lb/>
<pb n="1b"/>
　　叔達叔達生周章虞仲及武王克殷求大伯仲雍<lb/>
　　之後得周章已為呉君别封其弟虞仲於周之北<lb/>
　　故夏墟為西吳後世謂之虞公自虞仲至虞公十<lb/>
　　二世公羊傳曰天子三公稱公王者之後稱公其<lb/>
　　餘大國稱侯小國稱伯子男然則三公之外稱公<lb/>
　　者惟二王後杞與宋耳此虞公及虢公畢公州公<lb/>
　　並小國而得稱公鄭𤣥王制注以為殷地三等武<lb/>
　　王克殷雖制五等之爵而因殷三等之地及周公<lb/>
<pb n="2a"/>
　　制禮所因殷諸侯亦以功黜陟之是以周世有爵<lb/>
　　尊而國小爵卑而國大者言爵尊國小指虞公州<lb/>
　　公也孔穎達難鄭云案虞是克殷始封非為殷之<lb/>
　　餘國鄭言不可通於此矣服䖍云春秋前以黜陟<lb/>
　　之法進爵為公劉炫難服云雖復周公大公之勲<lb/>
　　齊桓晉文之霸位止通侯未升上等州有何功得<lb/>
　　遷公爵若爵稱公土亦應廣安得爵為上公地仍<lb/>
　　小國若地被黜爵亦宜減安得地既削小爵尚尊<lb/>
<pb n="2b"/>
　　崇是理之不通也杜預解注皆無明言纂例云或<lb/>
　　曽為三公或見為三公未可定也按虞虢在東西<lb/>
　　周之間皆王畿地虢公為卿士于周畢祭州皆仕<lb/>
　　王朝則是曾為三公而有土為畿内諸侯明矣今<lb/>
　　陜州平陸縣東有虞城<lb/>
桓公傳十年初虞叔有玉<hi>虞公弟</hi>虞公求旃弗獻既而悔<lb/>
之曰周諺有之匹夫無罪懷璧其罪吾焉用此其以賈<lb/>
害也乃獻之又求其寶劍叔曰是無厭也無厭將及我<lb/>
<pb n="3a"/>
遂伐虞公故虞公出奔共池<lb/>
僖公經二年夏五月虞師晉師滅下陽<lb/>
傳二年晉荀息請以屈産之乗與垂棘之璧假道於虞<lb/>
以伐虢公曰是吾寳也對曰若得道於虞猶外府也公<lb/>
曰宫之竒存焉對曰宫之竒之為人也懦而不能強諫<lb/>
且少長於君君暱之雖諫將不聴乃使荀息假道於虞<lb/>
曰冀為不道入自顛軨伐鄍三門冀之既病則亦唯君<lb/>
故<hi>言虞能病冀稱其強以悦虞心</hi>今虢為不道保於逆旅<hi>虢遣人分依客舍聚衆抄<pb n="3b"/>晉邉邑</hi>以侵敝邑之南鄙敢請假道以請罪于虢虞公許<lb/>
之且請先伐虢宫之竒諌不聴遂起師夏晉里克荀息<lb/>
帥師㑹虞師伐虢滅下陽先書虞賄故也<lb/>
經五年冬晉人執虞公<lb/>
傳五年秋晉侯復假道於虞以伐虢宫之竒諌曰虢虞<lb/>
之表也虢亡虞必從之晉不可啟寇不可翫一之謂甚<lb/>
其可再乎諺所謂輔車相依脣亡齒寒者其虞虢之謂<lb/>
也<hi>輔頰輔車牙車</hi>公曰晉吾宗也豈害我哉對曰大伯虞仲大<lb/>
<pb n="4a"/>
王之昭也大伯不從是以不嗣虢仲虢叔王季之穆也<lb/>
為文王卿士勲在王室藏於盟府將虢是滅何愛於虞<lb/>
且虞能親於桓莊乎其愛之也桓莊之族何罪而以為<lb/>
戮不惟偪乎<hi>桓叔莊伯之族晉獻公之從祖昆弟獻公患其偪盡殺之</hi>親以寵偪猶<lb/>
尚害之况以國乎公曰吾享祀豐絜神必據我對曰臣<lb/>
聞之鬼神非人實親惟徳是依故周書曰皇天無親惟<lb/>
德是輔又曰黍稷非馨明德惟馨又曰民不易物惟徳<lb/>
繄物如是則非德民不和神不享矣神所馮依將在德<lb/>
<pb n="4b"/>
矣若晉取虞而明德以薦馨香神其吐之乎弗聽許晉<lb/>
使宫之竒以其族行曰虞不臘矣在此行也晉不更舉<lb/>
矣八月甲午晉侯圍上陽冬十二月丙子朔晉滅虢虢<lb/>
公醜奔京師師還館于虞遂襲虞滅之執虞公及其大<lb/>
夫井伯以媵秦穆姬而修虞祀且歸其職貢於王故書<lb/>
曰晉人執虞公罪虞且言易也<lb/>
　　穀梁傳非國而曰滅重夏陽也虞先晉何也為主<lb/>
　　乎滅夏陽也夏陽者虞虢之塞邑也滅夏陽而虞<lb/>
<pb n="5a"/>
　　虢舉矣虞之為主乎滅夏陽何也晉獻公欲伐虢<lb/>
　　荀息曰君何不以屈産之乘垂棘之璧而借道乎<lb/>
　　虞也公曰此晉國之寶也如受吾幣而不借吾道<lb/>
　　則如之何荀息曰此小國之所以事大國也彼不<lb/>
　　借吾道必不敢受吾幣如受吾幣而借吾道則是<lb/>
　　我取之中府而藏之外府取之中廏而置之外廏<lb/>
　　也公曰宫之竒存焉必不使受之也荀息曰宫之<lb/>
　　竒之為人也達心而懦又少長於君達心則其言<lb/>
<pb n="5b"/>
　　略懦則不能彊諫少長於君則君輕之且夫玩好<lb/>
　　在耳目之前而患在一國之後此中知以上乃能<lb/>
　　慮之臣料虞君中知以下也公遂借道而伐虢宫<lb/>
　　之竒諌曰晉國之使者其辭卑而幣重必不便於<lb/>
　　虞虞公弗聽遂受其幣而借之道宫之竒諫挈其<lb/>
　　妻子以奔曹獻公亡虢五年而後舉虞荀息牽馬<lb/>
　　操璧而前曰璧則猶是也而馬齒加長矣<lb/>
　　　　虢<lb/>
<pb n="6a"/>
　　姬姓公爵其先出自王季子文王弟虢仲虢仲與<lb/>
　　虢叔為王卿士勲在王室藏於盟府而文王友愛<lb/>
　　二弟謂之二虢武王克殷封仲於西虢封叔亦在<lb/>
　　仲國之西周室東遷虢公忌父林父為天子之相<lb/>
　　仲所封在今陜州陜縣叔所封在鳯翔府虢縣皆<lb/>
　　王畿采邑<lb/>
隱公傳三年鄭武公莊公為平王卿士王貳於虢鄭伯<lb/>
怨王王曰無之王崩<hi>平王</hi>周人將畀虢公政<lb/>
<pb n="6b"/>
傳八年夏虢公忌父始作卿士于周<lb/>
桓公傳九年秋虢仲芮伯荀侯賈伯伐曲沃<lb/>
傳十年春虢仲譖其大夫詹父於王詹父有辭以王師<lb/>
伐虢夏虢公出奔虞<lb/>
莊公傳十八年春虢公晉侯朝王王饗醴命之宥<hi>詳見周</hi>
傳二十六年秋虢人侵晉　冬虢人又侵晉<lb/>
傳二十七年冬晉侯將伐虢士蒍曰不可虢公驕若驟<lb/>
得勝於我必弃其民無衆而後伐之欲禦我誰與夫禮<lb/>
<pb n="7a"/>
樂慈愛戰所畜也夫民讓事樂和愛親哀喪而後可用<lb/>
也虢弗畜也亟戰將饑<lb/>
傳三十年春王命虢公討樊皮<hi>詳見周</hi>
傳三十二年秋七月有神降于莘<hi>虢地</hi>惠王問諸内史過<lb/>
曰是何故也對曰國之將興明神降之監其徳也將亡<lb/>
神又降之觀其惡也故有得神以興亦有以亡虞夏商<lb/>
周皆有之王曰若之何對曰以其物享焉其至之日亦<lb/>
其物也<hi>若以甲乙日至祭先脾</hi>王從之内史過往聞虢請命<hi>聞虢請於<pb n="7b"/>神求賜土田之命</hi>反曰虢必亡矣虐而聽於神神居莘六月虢<lb/>
公使祝應宗區史嚚享焉神賜之土田史嚚曰虢其亡<lb/>
乎吾聞之國將興聽於民將亡聽於神神聦明正直而<lb/>
壹者也依人而行虢多凉徳其何土之能得<lb/>
閔公傳二年春虢公敗犬戎于渭汭舟之僑曰無徳而<lb/>
禄殃也殃將至矣遂奔晉<lb/>
　　晁補之論曰孟子論出則無敵國常亡善哉舟之<lb/>
　　僑之觀國於其得志而憂之可謂知矣<lb/>
<pb n="8a"/>
僖公經二年夏虞師晉帥滅下陽<lb/>
傳二年夏晉里克荀息帥師㑹虞師伐虢滅下陽<lb/>
　　胡安國曰下陽虞虢之塞邑猶秦有潼闗蜀有劍<lb/>
　　嶺皆國之門户也潼劍不守則秦蜀破下陽既舉<lb/>
　　而虞虢亡矣<lb/>
秋虢公敗戎于桑田晉卜偃曰虢必亡矣亡下陽不懼<lb/>
而又有功是天奪之鍳而益其疾也必易晉而不撫其<lb/>
民矣不可以五稔<hi>熟也</hi>
<pb n="8b"/>
傳五年秋晉侯復假道於虞以伐虢八月甲午晉侯圍<lb/>
上陽問於卜偃曰吾其濟乎對曰克之公曰何時對曰<lb/>
童謡云丙之晨龍尾伏辰<hi>日月之會曰辰日在尾故尾星伏不見</hi>均服振<lb/>
振取虢之旂<hi>戎事上下同服</hi>鶉之賁賁天策焞焞火中成軍虢<lb/>
公其奔<hi>鶉火星賁貢鳥星之體言丙子平旦鶉火中軍事有成功</hi>其九月十月之交<lb/>
乎丙子旦日在尾月在策<hi>是夜日月合朔於尾月行疾故至旦而過在䇿</hi>鶉火<lb/>
中必是時也<lb/>
冬十二月丙子朔晉滅虢虢公醜奔京師<hi>詳見虞</hi>
<pb n="9a"/>
　　　　畢<lb/>
　　姬姓公爵僖公二十四年傳文之昭也嘗考康王<lb/>
　　之誥曰畢公率東方諸侯入應門右蓋畢公髙也<lb/>
　　其後以父師保釐東土作畢命世食采畿内在長<lb/>
　　安縣西北<lb/>
　　　　祭<lb/>
　　姬姓公爵傳曰周公之𦙍穆王時有祭公謀父入<lb/>
　　春秋書祭伯則六命稱伯也又書祭公則八命稱<lb/>
<pb n="9b"/>
　　公也又書祭叔四命稱子也亦由本封絶滅世仕<lb/>
　　王朝食采畿内故爵亦異數今第本其公爵之舊<lb/>
　　在今東京長垣縣<lb/>
隱公經元年冬十有二月祭伯來<lb/>
傳元年冬十二月祭伯來非王命也<lb/>
桓公經八年冬祭公來<lb/>
莊公經二十有三年春祭叔來聘<hi>無傳</hi>
　　　　州<lb/>
<pb n="10a"/>
　　姜姓公爵寰内采邑在王畿之西蘇忿生采地十<lb/>
　　二邑之一至是以為州公食邑故曰州公杜預承<lb/>
　　左氏之誤以淳于公為即州公釋其國在晉城陽<lb/>
　　淳于葢杞之邑在今宻州髙宻縣非州國也州今<lb/>
　　孟州温縣<lb/>
桓公經五年冬州公如曹<lb/>
經六年春正月實來<hi>不言州公者承上五年冬經如曹之文</hi>
傳六年春自曹來朝書曰實來不復其國也<lb/>
<pb n="10b"/>
　　趙鵬飛曰杞以夏後宋以商後故爵以公其它惟<lb/>
　　天子三公稱公祭公虞公虢公與此州公是也州<lb/>
　　寰内采邑在王畿之西葢蘇忿生采地十二邑之<lb/>
　　一<hi>今懐州</hi>至是為州公食邑公公爵也左氏乃以為<lb/>
　　淳于公且淳于公葢杞公也杞初國於陳留<hi>開封府</hi>
　　桓六年遷于淳于今之宻州是也其遷以地稱故<lb/>
　　曰淳于公如東樓公之類實則杞公也左氏但見<lb/>
　　淳于公事偶同年繆以甲為乙矣外相如不書此<lb/>
<pb n="11a"/>
　　何以書為六年寔來起也以地考之魯南鄰於曹<lb/>
　　曹西連於周王臣來魯必經曹衛之邦州公葢本<lb/>
　　來魯中道朝于曹故先書州公如曹而繼書寔來<lb/>
　　簡文以承上也所以見王法不謹王臣外交一出<lb/>
　　而交二國與隱元年祭伯來之義同或以過我故<lb/>
　　書且自周來曹自曹來魯勢也安有先過我復如<lb/>
　　曹既如曹復來魯何州公往返之不憚勞也或又<lb/>
　　以寔為州公名謂失地名此又求其義而不得穿<lb/>
<pb n="11b"/>
　　鑿至是耶<lb/>
論曰虞虢脣齒之國下陽虢之重地虢恃下陽而虞恃<lb/>
虢勢也二國之滅自下陽始滅下陽則虞與虢俱墟矣<lb/>
宮之奇舟之僑知之而其君不悟春秋兆其釁於滅下<lb/>
陽著其患於執虞公為世大戒畢祭州亦皆曾為三公<lb/>
而有土於畿内者為國小於事不詳焉<lb/>
　<lb/>
　春秋分記卷八十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷五十五</head>
    <p>
<pb n="1a"/>
欽定四庫全書<lb/>
　春秋分記卷五十五　　　宋　程公説　撰<lb/>
　　晉世本第三<lb/>
　　　靈公　　　　　　　成公<lb/>
　　　景公<lb/>
　　　　靈公<hi>諡法亂而不損曰靈</hi>
　　　　　<hi>名夷臯襄公子文七年嗣立改元至宣二年遇弑在位一十四年</hi>
文公經七年夏四月戊子晉人及秦人戰于令狐晉先<lb/>
<pb n="1b"/>
蔑奔秦秋八月公㑹諸侯晉大夫盟于扈<lb/>
傳七年夏四月秦康公送公子雍于晉曰文公之入也<lb/>
無衛故有吕郤之難乃多與之徒衛穆嬴<hi>襄公夫人靈公母</hi>日<lb/>
抱太子以啼于朝曰先君何罪其嗣亦何罪舍適嗣不<lb/>
立而外求君將焉寘此出朝則抱以適趙氏頓首於宣<lb/>
子曰先君奉此子也而屬諸子曰此子也才吾受子之<lb/>
賜不才吾唯子之怨今君雖終言猶在耳而弃之若何<lb/>
宣子興諸大夫皆患穆嬴且畏偪乃背先蔑而立靈公<lb/>
<pb n="2a"/>
以禦秦師箕鄭居守趙盾將中軍先克佐之荀林父佐<lb/>
上軍先蔑將下軍先都佐之歩招御戎戎津為右及堇<lb/>
隂宣子曰我若受秦秦則賔也不受冦也既不受矣而<lb/>
復緩師秦將生心先人有奪人之心軍之善謀也逐寇<lb/>
如追逃軍之善政也訓卒利兵秣馬蓐食潜師夜起戊<lb/>
子敗秦師于令狐至于刳首　己丑先蔑奔秦士㑹從<lb/>
之先蔑之使也荀林父止之曰夫人太子猶在而外求<lb/>
君此必不行子以疾辭若何不然將及攝卿以往可也<lb/>
<pb n="2b"/>
何必子同官為寮吾嘗同寮敢不盡心乎弗聽為賦板<lb/>
之三章<hi>芻蕘之言猶不可忽</hi>又弗聽及亡荀伯盡送其帑及其器<lb/>
用財賄於秦曰為同寮故也士㑹在秦三年不見士伯<lb/>
<hi>先蔑</hi>其人曰能亡人於國不能見於此焉用之士季曰吾<lb/>
與之同罪<hi>俱有迎公子雍之罪</hi>非義之也將何見焉及歸遂不見<lb/>
<hi>士㑹歸在十三年</hi>狄侵我西鄙公使告于晉趙宣子使因賈季<lb/>
問酆舒<hi>狄祖</hi>且讓之酆舒問於賈季曰趙衰趙盾孰賢對<lb/>
曰趙衰冬日之日也趙盾夏日之日也<hi>冬日可愛夏日可畏</hi>秋八<lb/>
<pb n="3a"/>
月齊侯宋公衞侯陳侯鄭伯許男曹伯㑹晉趙盾盟于<lb/>
扈晉侯立故也晉郤缺言於趙宣子曰日衛不睦故取<lb/>
其地<hi>在文元年</hi>今已睦矣可以歸之叛而不討何以示威服<lb/>
而不柔何以示懷非威非懷何以示徳無徳何以主盟<lb/>
子為正卿以主諸侯而不務徳將若之何夏書曰戒之<lb/>
用休董之用威勸之以九歌勿使壞九功之徳皆可歌<lb/>
也謂之九歌六府三事謂之九功水火金木土穀謂之<lb/>
六府正徳利用厚生謂之三事義而行之謂之徳禮無<lb/>
<pb n="3b"/>
禮不樂所由叛也若吾子之徳莫可歌也其誰來之盍<lb/>
使睦者歌吾子乎宣子説之<hi>為明年晉歸鄭衛田張本</hi>
經八年冬十月壬午公子遂㑹晉趙盾于衡雍<lb/>
傳八年春晉侯使解揚歸匡戚之田于衛且復致公壻<lb/>
池之封自申至于虎牢之竟<hi>公壻池晉君女壻取衛地封之今并還衛</hi>夏秦<lb/>
人伐晉晉人以扈之盟來討冬襄仲㑹晉趙盾盟于衡<lb/>
雍　夷之蒐晉侯將登箕鄭父先都<hi>在六年</hi>而使士縠梁<lb/>
益耳將中軍先克曰狐趙之勲不可廢也從之<hi>狐偃趙衰有從<pb n="4a"/>亡之勲</hi>先克奪蒯得田于堇隂故箕鄭父先都士縠梁益<lb/>
耳蒯得作亂<lb/>
經九年春二月晉人殺其大夫先都三月晉人殺其大<lb/>
夫士縠及箕鄭父楚人伐鄭公子遂㑹晉人宋人衛人<lb/>
許人救鄭<lb/>
傳九年春王正月己酉使賊殺先克乙丑晉人殺先都<lb/>
梁益耳三月甲戌晉人殺箕鄭父士縠蒯得范山言於<lb/>
楚子曰晉君少不在諸侯北方可圖也楚子<hi>穆王</hi>師于狼<lb/>
<pb n="4b"/>
淵以伐鄭鄭及楚平公子遂㑹晉趙盾宋華耦衛孔達<lb/>
許大夫救鄭不及楚師卿不書緩也以懲不恪夏楚侵<lb/>
陳以其服於晉也秋陳及楚平<lb/>
經十年夏秦伐晉<lb/>
傳十年春晉人伐秦夏秦伯伐晉<lb/>
經十有一年夏叔仲彭生㑹晉卻缺于承匡<lb/>
傳十二年夏叔仲惠伯㑹晉卻缺于承匡謀諸侯之從<lb/>
於楚者<hi>九年陳鄭及楚平十年宋聽楚命</hi>
<pb n="5a"/>
經十有二年冬十有二月戊午晉人秦人戰于河曲<lb/>
傳十二年秦為令狐之役故冬秦伯伐晉取羈馬晉人<lb/>
禦之趙盾將中軍荀林父佐之郤缺將上軍臾駢佐之<lb/>
欒盾將下軍胥甲佐之范無恤御戎以從秦師于河曲<lb/>
臾駢曰秦不能久請深壘固軍以待之從之秦人欲戰<lb/>
秦伯謂士㑹曰若何而戰<hi>晉士㑹七年奔秦</hi>對曰趙氏新出其<lb/>
屬曰臾駢必實為此謀將以老我師也趙有側室曰穿<lb/>
晉君之壻也有寵而弱不在軍事好勇而狂且惡臾駢<lb/>
<pb n="5b"/>
之佐上軍也若使輕者肆焉其可秦伯以璧祈戰于河<lb/>
十二月戊午秦軍掩晉上軍趙穿追之不及反怒曰<lb/>
裹糧坐甲固敵是求敵至不擊將何俟焉軍吏曰將有<lb/>
待也穿曰我不知謀將獨出乃以其屬出宣子曰秦獲<lb/>
穿也獲一卿矣秦以勝歸我何以報乃皆出戰交綏<hi>司馬法曰遂奔不逺從綏不及逐奔不遠則難誘從綏不及則難陷然則古名進軍為綏</hi>秦行人夜戒<lb/>
晉師曰兩君之士皆未憖<hi>缺也</hi>也明日請相見也臾駢曰<lb/>
使者目動而言肆懼我也將遁矣薄諸河必敗之胥甲<lb/>
<pb n="6a"/>
趙穿當軍門呼曰死傷未收而弃之不惠也不待期而<lb/>
薄人於險無勇也乃止秦師夜遁復侵晉入瑕<lb/>
　　藺敏修曰河曲之役晉不欲戰以老秦師而士㑹<lb/>
　　乃為之謀卒侵晉入瑕嗚呼悲夫武子而忍為此<lb/>
　　夫樂毅得罪於燕懼而奔趙趙王與毅謀伐燕毅<lb/>
　　曰臣事燕猶事大王也臣若獲戾逃於他國終身<lb/>
　　不敢謀趙之徒介若毅者可謂知道矣<lb/>
經十有三年冬公如晉十有二月己丑公及晉侯盟<hi>傳見<pb n="6b"/>内魯</hi>
傳十三年春晉侯使詹嘉處瑕以守桃林之塞　晉人<lb/>
患秦之用士㑹也夏六卿相見於諸浮趙宣子曰隨㑹<lb/>
在秦賈季在狄<hi>六年奔狄</hi>難日至矣若之何中行桓子曰請<lb/>
復賈季能外事且由舊勲郤成子曰賈季亂且罪大<hi>殺陽處父</hi>不如隨㑹能賤而有恥柔而不犯其知<hi>音智</hi>足使也且<lb/>
無罪乃使魏夀餘偽以魏叛者以誘士㑹執其帑<hi>夀餘子</hi>
於晉使夜逸請自歸于秦秦伯許之<hi>許受魏邑</hi>履士㑹之足<lb/>
<pb n="7a"/>
於朝<hi>躡其足欲使行</hi>秦伯師于河西<hi>將取魏</hi>魏人在東夀餘曰請<lb/>
東人之能與夫二三有司言者吾與之先<hi>欲與晉人在秦者先往告</hi>
使士㑹士㑹辭曰晉人虎狼也若背其言臣死妻子為<lb/>
戮無益於君不可悔也秦伯曰若背其言所不歸爾帑<lb/>
者有如河乃行繞朝贈之以策<hi>馬撾</hi>曰子無謂秦無人吾<lb/>
謀適不用也既濟魏人譟而還<hi>喜得士㑹</hi>秦人歸其帑其處<lb/>
者為劉氏<hi>士㑹堯後劉累之𦙍别族復累之姓</hi>
　　呂祖謙曰其處者為劉氏此一句本無謂左氏之<lb/>
<pb n="7b"/>
　　文無閒句前後必有相應後面既無應所以見得<lb/>
　　是添入在前漢時如公穀皆有博士以授人此書<lb/>
　　故治得此經惟左氏則不曾立學官或是私家自<lb/>
　　習亦不得治此經亦如今世有儀禮而人不得自<lb/>
　　治是也後人欲此經行於世乃附㑹其説以漢姓<lb/>
　　劉氏至後漢乃置博士此亦陋見<lb/>
　　　公説嘗考左氏本末自哀帝建平中劉歆欲立<lb/>
　　　左氏移書太常議遂止建武初陳元雖抑范叔<lb/>
<pb n="8a"/>
　　　之議左氏得立學官既立尋廢肅宗降意儒術<lb/>
　　　好左氏傳賈逵條奏謂光武興立左氏穀梁㑹<lb/>
　　　二家先師不曉圖讖故令中道而廢二經家皆<lb/>
　　　無以證圖讖明劉氏為堯後者而左氏獨有明<lb/>
　　　文補益實多書奏始令逵自選諸生教以左氏<lb/>
　　　然則謂漢儒增此一句以迎合時好者其信而<lb/>
　　　有證矣<lb/>
經十有四年夏六月公㑹宋公陳侯衛侯鄭伯許男曹<lb/>
<pb n="8b"/>
伯晉趙盾癸酉同盟于新城秋七月晉人納捷菑于邾<lb/>
弗克納<hi>傳見邾</hi>
　　石季長曰邾有成君晉欲變人之主非義也捷菑<lb/>
　　既庶晉欲廢人之嫡非正也書曰晉人人以疾之<lb/>
　　甚矣公羊大其弗克納則失之也傳之解晉人左<lb/>
　　氏一以為趙盾公羊一以為郤缺穀梁一以為郤<lb/>
　　克雖不同要之皆非微者故知書人為貶也明矣<lb/>
傳十四年夏六月同盟于新城從於楚者服<hi>陳鄭宋</hi>
<pb n="9a"/>
經十有五年夏六月晉郤缺帥師伐蔡戊申入蔡冬十<lb/>
有一月諸侯盟于扈<lb/>
傳十五年新城之盟蔡人不與晉郤缺以上軍下軍伐<lb/>
蔡曰君弱不可以怠戊申入蔡以城下之盟而還凡勝<lb/>
國曰滅之獲大城焉曰入之冬十一月晉侯宋公衛侯<lb/>
蔡侯陳侯鄭伯許男曹伯盟于扈尋新城之盟且謀伐<lb/>
齊也齊人賂晉侯故不克而還<lb/>
經十有七年春晉人衛人陳人鄭人伐宋夏六月諸侯<lb/>
<pb n="9b"/>
會于扈<hi>傳見宋鄭</hi>
宣公經元年夏晉放其大夫胥甲父于衛秋楚子鄭人<lb/>
侵陳遂侵宋晉趙盾帥師救陳宋公陳侯衛侯曹伯會<lb/>
晉師于棐林伐鄭冬晉趙穿帥師侵崇晉人宋人伐鄭<lb/>
傳元年夏晉人討不用命者放胥甲父于衛<hi>胥甲下軍佐又十二年戰河曲不肯薄秦於險</hi>而立胥克<hi>甲之/子</hi>先辛奔齊<hi>辛甲之屬大夫</hi>
　　公説論曰趙盾為政穿其猶子也則為卿河曲之<lb/>
　　戰<hi>成十二年</hi>秦掩晉軍穿追不及欲復追之而盾已有<lb/>
<pb n="10a"/>
　　獲穿之懼乃為之出戰徒然而退盾之黨穿委<lb/>
　　曲若此臾駢欲薄諸河上此善謀也而穿及胥<lb/>
　　甲實止之乃今不用命之討獨及甲而穿不與<lb/>
　　同罪異罰何以為政謂不必薄諸河耶則甲無<lb/>
　　庸放謂不薄之為失機耶則穿何獨免靈公之<lb/>
　　昬而盾之擅於是可見桃園之攻此其兆歟太<lb/>
　　史書趙盾之弑君誅之嚴矣吾故要其始而論<lb/>
　　之<lb/>
<pb n="10b"/>
宋人之弑昭公也晉荀林父以諸侯之師伐宋宋及晉<lb/>
平宋文公受盟于晉又會諸侯于扈將為魯討齊皆取<lb/>
賂而還鄭穆公曰晉不足與也遂受盟于楚陳共公之<lb/>
卒楚人不禮焉陳靈公受盟于晉秋楚子侵陳遂侵宋<lb/>
晉趙盾帥師救陳宋㑹于棐林以伐鄭也楚蒍賈救鄭<lb/>
遇于北林囚晉解揚晉人乃還　晉欲求成於秦趙穿<lb/>
曰我侵崇秦急崇必救之吾以求成焉冬趙穿侵崇秦<lb/>
弗與成　晉人伐鄭於是晉侯侈趙宣子為政驟諫而<lb/>
<pb n="11a"/>
不入故不競於楚<lb/>
經二年春秦師伐晉夏晉人宋人衛人陳人侵鄭秋九<lb/>
月乙丑晉趙盾弑其君夷臯<lb/>
傳二年春秦師伐晉以報崇也遂圍焦夏晉趙盾救焦<lb/>
遂自隂地及諸侯之師侵鄭　晉靈公不君厚斂以彫<lb/>
牆從臺上彈人而觀其辟九也宰夫胹熊蹯不熟殺之<lb/>
寘諸畚使婦人載以過朝趙盾士季見其手問其故而<lb/>
患之將諫士季曰諫而不入則莫之繼也㑹請先不入<lb/>
<pb n="11b"/>
則子繼之三進及溜<hi>屋霤</hi>而後視之<hi>公知欲諫故佯不視</hi>曰吾知所<lb/>
過矣將改之稽首而對曰人誰無過過而能改善莫大<lb/>
焉詩曰靡不有初鮮克有終夫如是則能補過者鮮矣<lb/>
君能有終則社稷之固也豈唯羣臣賴之又曰衮職有<lb/>
闕惟仲山甫補之能補過也君能補過衮不廢矣猶不<lb/>
改宣子驟諫公患之使鉏麑賊之晨往寢門闢矣盛服<lb/>
將朝尚早坐而假寐麑退嘆而言曰不忘恭敬民之主<lb/>
也賊民之主不忠弃君之命不信有一於此不如死也<lb/>
<pb n="12a"/>
觸槐而死<lb/>
　　栁宗元非國語曰麑之死善矣然而宣子為政之<lb/>
　　良諫君之直其為社稷之衛也久矣麑胡不聞之<lb/>
　　廼以假寐為賢耶不知其大而賢其小歟使不及<lb/>
　　其假寐則固已殺之矣是宣子大徳不見稱而以<lb/>
　　小敬免也麑固賊之悔過者賢可盡乎斯言當矣<lb/>
　　抑又不知宣子寢門方闢盛服假寢麑退而嘆乃<lb/>
　　為之言其誰聞之其誰見之又寢門者宣子之奥<lb/>
<pb n="12b"/>
　　地寧無守閽以察姦者麑何為遽至彼乎此天下<lb/>
　　後世所以未能無疑也噫麑晉之力士勇者也勇<lb/>
　　而有仁心又知所謂忠與信者為人而死生享榮<lb/>
　　名然既曰力士果能文其所言如是乎愚恐左氏<lb/>
　　美宣子之賢侈鉏麑之仁以誣天下後世未可知<lb/>
　　也<lb/>
秋九月晉侯飲趙盾酒伏甲將攻之其右提彌明知之<lb/>
趨登曰臣侍君宴過三爵非禮也遂扶以下公嗾夫獒<lb/>
<pb n="13a"/>
焉明搏而殺之<hi>獒猛犬也</hi>盾曰弃人用犬雖猛何為鬬且出<lb/>
提彌明死之　初宣子田於首山舍于翳桑<hi>桑之多䕃翳者</hi>見<lb/>
靈輙餓問其病曰不食三日矣食之舍其半問之曰宦<lb/>
三年矣<hi>宦學也</hi>未知母之存否今近焉<hi>去家近</hi>請以遺之使<lb/>
盡之而為之簞食與肉寘諸橐以與之既而與為公介<lb/>
<hi>靈輙為公介士</hi>倒戟以禦公徒而免之問何故對曰翳桑之餓<lb/>
人也問其名居不告而退遂自亡也　乙丑趙穿攻靈<lb/>
公於桃園宣子未出山而復<hi>盾出奔聞公弑而還</hi>太史書曰趙盾<lb/>
<pb n="13b"/>
弑其君以示於朝宣子曰不然對曰子為正卿亡不越<lb/>
竟反不討賊非子而誰宣子曰嗚呼我之懷矣自詒伊<lb/>
慼其我之謂矣孔子曰董狐古之良史也書法不隠趙<lb/>
宣子古之良大夫也為法受惡惜也越竟乃免<lb/>
　　趙匡辨疑曰董狐云亡不越境言行未遂遠而君<lb/>
　　被弑反又不討賊狀渉同謀耳非謂越境即無罪<lb/>
　　也作傳者不達此意遂妄附㑹為此言誣何甚不<lb/>
　　然則姦臣令人弑君身越境而還即無罪乎故當<lb/>
<pb n="14a"/>
　　辨情狀之邪正不合論越境與不越境<lb/>
宣子使趙穿逆公子黑臀于周而立之<hi>文公子</hi>壬申朝于<lb/>
武宫　初驪姬之亂詛無畜羣公子自是晉無公族<hi>無公子故廢公族之官</hi>及成公即位乃宦卿之適子而為之田以為<lb/>
公族又宦其餘子亦為餘子其庶子為公行晉於是乎<lb/>
有公族餘子公行<hi>皆官名</hi>趙盾請以括為公族曰君姬氏<lb/>
之愛子也微君姬氏則臣狄人也公許之冬趙盾為旄<lb/>
車之族<hi>旄車公行之官</hi>使屏季以其故族為公族大夫<hi>屏季即趙括</hi>
<pb n="14b"/>
　　　　成公<hi>諡法刑民克服曰成</hi>
　　　　　<hi>名黑臀文公子母周氏宣二年嗣立明年改元至九年卒在位七年</hi>
宣公經六年春晉趙盾衛孫免侵陳<lb/>
經七年冬公㑹晉侯宋公衛侯鄭伯曹伯于黑壤<lb/>
經八年夏六月晉師白狄伐秦<lb/>
傳八年春白狄及晉平夏㑹晉伐秦　晉胥克有蟲疾<lb/>
郤缺為政秋廢胥克使趙朔佐下軍<hi>為十七年胥童怨郤氏張本</hi>
經九年秋九月晉侯宋公衛侯鄭伯曹伯㑹于扈晉荀<lb/>
<pb n="15a"/>
林父帥師伐陳辛酉晉侯黑臀卒于扈楚子伐鄭晉郤<lb/>
缺帥師救鄭<hi>傳見鄭</hi>
傳九年秋㑹于扈討不睦也陳侯不㑹晉荀林父以諸<lb/>
侯之師伐陳晉侯卒于扈乃還<lb/>
　　　　景公<hi>諡法布義行剛曰景</hi>
　　　　　<hi>名獳成公子宣九年嗣立明年改元至成十年卒在位十九年</hi>
宣公經十年夏六月晉人宋人衛人曹人伐鄭<hi>傳見鄭</hi>
經十有一年秋晉侯㑹狄于攅函<lb/>
<pb n="15b"/>
傳十一年晉郤成子求成于衆狄衆狄疾赤狄之役遂<lb/>
服于晉秋㑹于攅函衆狄服也是行也諸大夫欲召狄<lb/>
卻成子曰吾聞之非徳莫如勤非勤何以求人能勤有<lb/>
繼其從之也詩曰文王既勤止文王猶勤况寡徳乎<lb/>
經十有二年夏六月乙卯晉荀林父帥師及楚子戰于<lb/>
邲晉師敗績冬十有二月晉人宋人衛人曹人同盟于<lb/>
清丘<lb/>
傳十二年春楚子圍鄭退二十里而許之平潘尫入盟<lb/>
<pb n="16a"/>
子良出質夏六月晉師救鄭荀林父將中軍先縠佐之<lb/>
士㑹將上軍郤克佐之趙朔將下軍欒書佐之趙括趙<lb/>
嬰齊為中軍大夫鞏朔韓穿為上軍大夫荀首趙同為<lb/>
下軍大夫韓厥為司馬及河聞鄭既及楚平桓子<hi>林父</hi>欲<lb/>
還曰無及於鄭而勦民焉用之楚歸而動不後随武子<lb/>
曰善<hi>士㑹</hi>㑹聞用師觀釁而動徳刑政事典禮不易不可<lb/>
敵也不為是征楚君討鄭怒其貳而哀其卑叛而伐之<lb/>
服而舍之徳刑成矣伐叛刑也柔服徳也二者立矣昔<lb/>
<pb n="16b"/>
歳入陳<hi>十一年伐陳討夏徴舒</hi>今兹入鄭民不罷<hi>音皮</hi>勞君無怨讟<lb/>
政有經矣荆尸而舉<hi>荆楚也尸陳也楚武王始更為此陳法</hi>商農工賈不<lb/>
敗其業而卒乗輯睦事不奸矣蒍敖為宰擇楚國之令<lb/>
典軍行右轅左追蓐前茅慮無<hi>備慮有無也茅明也或曰時楚以茅為旌識</hi>
中權後勁百官象物而動軍政不戒而備能用典矣其<lb/>
君之舉也内姓選於親外姓選於舊舉不失徳賞不失<lb/>
勞老有加惠旅有施舍君子小人物有服章貴有常尊<lb/>
賤有等威禮不逆矣徳立刑行政成事時典從禮順若<lb/>
<pb n="17a"/>
之何敵之見可而進知難而退軍之善政也兼弱攻昧<lb/>
武之善經也子姑整軍而經武乎猶有弱而昧者何必<lb/>
楚仲虺有言曰取亂侮亡兼弱也汋曰於鑠王師遵養<lb/>
時晦耆昧也武曰無競惟烈撫弱耆昧以務烈所可也<lb/>
彘子曰不可<hi>先縠</hi>晉所以霸師武臣力也今失諸侯不可<lb/>
謂力有敵而不從不可謂武由我失霸不如死且成師<lb/>
以出聞敵彊而退非夫也<hi>非丈夫</hi>命為軍師而卒以非夫<lb/>
唯羣子能我弗為也以中軍佐濟知莊子曰<hi>荀首</hi>此師殆<lb/>
<pb n="17b"/>
哉周易有之在師䷆<hi>坎下坤上師</hi>之臨䷒<hi>兌下坤上臨師初六變而之臨</hi>曰<lb/>
師出以律否臧凶執事順成為臧逆為否衆散為弱川<lb/>
壅為澤有律以如已也故曰律否臧且律竭也盈而以<lb/>
竭天且不整所以凶也不行之謂臨有帥而不從臨孰<lb/>
甚焉此之謂矣果遇必敗彘子尸之雖免而歸必有大<lb/>
咎<hi>為明年晉人殺先縠傳</hi>韓獻子謂桓子曰彘子以偏師陷子罪<lb/>
大矣子為元帥師不用命誰之罪也失屬亡師為罪已<lb/>
重不如進也事之不捷惡有所分與其專罪六人同之<lb/>
<pb n="18a"/>
不猶愈乎師遂濟楚子北師次於郔聞晉師既濟王欲<lb/>
還嬖人伍參欲戰令尹孫叔敖弗欲令尹南轅反斾伍<lb/>
參言於王曰晉之從政者新未能行令其佐先縠剛愎<lb/>
不仁未肯用命其三帥者專行不獲聽而無上衆誰適<lb/>
從此行也晉師必敗王病之告令尹改乗轅而北之次<lb/>
于管以待之晉師在敖鄗之間鄭皇戍使如晉師曰鄭<lb/>
之從楚社稷之故也未有貳心楚師驟勝而驕其師老<lb/>
矣而不設備子擊之鄭師為承楚師必敗彘子曰敗楚<lb/>
<pb n="18b"/>
服鄭於此在矣必許之欒武子曰楚自克庸以來<hi>文十六年</hi>
其君無日不討國人而訓之于民生之不易禍至之無<lb/>
日戒懼之不可以怠在軍無日不討軍實而申儆之于<lb/>
勝之不可保紂之百克而卒無後訓之以若敖蚡冒篳<lb/>
路藍縷以啟山林箴之曰民生在勤勤則不匱不可謂<lb/>
驕先大夫子犯有言曰師直為壯曲為老我則不徳而<lb/>
徼怨于楚我曲楚直不可謂老其君之戎分為二廣<hi>右曠切</hi>廣有一卒卒偏之兩<hi>十五乗為一廣司馬法百人為卒二十五人為兩車十五乗為<pb n="19a"/>大偏今廣十五乗亦用舊偏法</hi>右廣初駕數及日中左則受之以至于<lb/>
昏内官序當其夜以待不虞不可謂無備子良鄭之良<lb/>
也師叔楚之崇也<hi>潘尫</hi>師叔入盟子良在楚楚鄭親矣來<lb/>
勸我戰我克則來不克遂往以我卜也鄭不可從趙括<lb/>
趙同曰率師以來惟敵是求克敵得屬又何俟必從彘<lb/>
子知季曰原屏咎之徒也趙莊子<hi>趙朔</hi>曰欒伯<hi>武子</hi>善哉實<lb/>
其言必長晉國　楚少宰如晉師曰寡君將鄭是訓定<lb/>
豈敢求罪于晉隨季對曰昔平王命我先君文侯曰與<lb/>
<pb n="19b"/>
鄭夾輔周室毋廢王命今鄭不率寡君使羣臣問諸鄭<lb/>
豈敢辱候人敢拜君命之辱彘子以為謟使趙括從而<lb/>
更之曰行人失辭寡君使羣臣遷大國之迹於鄭曰無<lb/>
辟敵羣臣無所逃命楚子又使求成于晉晉人許之盟<lb/>
有日矣楚許伯御樂伯攝叔為右以致晉師<hi>示不欲和以疑晉羣帥</hi>
晉人逐之左右角之樂伯左射馬而右射人角不能進<lb/>
矢一而已麋興於前射麋麗龜晉鮑癸當其後使攝叔<lb/>
奉麋獻焉　晉魏錡求公族未得而怒欲敗晉師請致<lb/>
<pb n="20a"/>
師弗許請使許之遂往請戰而還楚潘黨逐之及熒澤<lb/>
見六麋射一麋以顧獻曰子有軍事獸人無乃不給於<lb/>
鮮敢獻於從者<hi>見六得一言其不如楚</hi>叔黨命去之趙旃求卿未<lb/>
得且怒於失楚之致師者請挑戰弗許請召盟許之與<lb/>
魏錡皆命而往郤獻子<hi>郤克</hi>曰二感往矣<hi>感亦作憾</hi>弗備必敗<lb/>
彘子曰鄭人勸戰弗敢從也楚人求成弗能好也師無<lb/>
成命多備何為士季曰備之善若二子怒楚楚人乗我<lb/>
喪師無日矣不如備之楚之無惡除備而盟何損於好<lb/>
<pb n="20b"/>
若以惡來有備不敗且雖諸侯相見軍衛不徹警也彘<lb/>
子不可<hi>不肯設備</hi>士季使鞏朔韓穿帥七覆于敖前故上軍<lb/>
不敗趙嬰齊使其徒先具舟于河故敗而先濟潘黨既<lb/>
遂魏錡<hi>錡見逐而退</hi>趙旃夜至於楚軍席於軍門之外使其<lb/>
徒入之<hi>布席坐示無畏</hi>乙卯逐趙旃趙旃弃車而走林屈蕩摶<lb/>
之得其甲裳晉人懼二子之怒楚師也使軘車逆之<hi>鄭𤣥曰屯守之車</hi>楚疾進師車馳卒奔乗晉軍桓子不知所為鼓<lb/>
於軍中曰先濟者有賞中軍下軍爭舟舟中之指可掬<lb/>
<pb n="21a"/>
也晉師右移上軍未動工尹齊<hi>楚大夫</hi>將右拒卒以逐下<lb/>
軍使潘黨率游闕四十乗從唐侯以為左拒以從上軍<lb/>
駒伯曰待諸乎<hi>郤克上軍佐</hi>随季曰楚師方壯若萃於我<lb/>
吾師必盡不如收而去之分謗生民不亦可乎<hi>同奔為分謗不戰為生民</hi>殿其卒而退不敗晉人或以廣隊不能進<hi>廣兵車隊音墜</hi>
楚人惎之<hi>惎教也其器切</hi>脫扄少進馬還又惎之拔斾投衡乃<lb/>
出顧曰吾不如大國之數奔也趙旃以其良馬二濟其<lb/>
兄與叔父以他馬反遇敵不能去弃車而走林逢大夫<lb/>
<pb n="21b"/>
與其二子乗謂其二子無顧<hi>不欲見趙旃</hi>顧曰趙傁在後<hi>傁老稱也素口切</hi>怒之使下指木曰尸女於是授趙旃綏以免明<lb/>
日以表尸之皆重獲在木下楚熊負羈囚知罃知莊子<lb/>
以其族反之厨武子御下軍之士多從之每射抽矢菆<lb/>
納諸厨子之房厨子怒曰非子之求而蒲之愛<hi>蒲楊栁可以為箭</hi>董澤之蒲可勝既乎知季曰不以人子吾子其可得<lb/>
乎吾不可以苟射故也射連尹襄老獲之遂載其尸射<lb/>
公子穀臣<hi>楚王子</hi>囚之以二者還及昏楚師軍於邲晉之<lb/>
<pb n="22a"/>
餘師不能軍宵濟亦終夜有聲<hi>言其兵衆將不能用</hi>秋晉師歸桓<lb/>
子請死晉侯欲許之士貞子諫曰不可<hi>士渥濁</hi>城濮之役<lb/>
晉師三日穀<hi>僖二十八年</hi>文公猶有憂色左右曰有喜而憂<lb/>
如有憂而喜乎<hi>言憂喜失時</hi>公曰得臣猶在憂未歇也困獸<lb/>
猶鬭况國相乎及楚殺子玉公喜而後可知也曰莫余<lb/>
毒也已是晉再克而楚再敗也楚是以再世不競<hi>成王穆王</hi>
今天或者大警晉也而又殺林父以重楚勝其無乃久<lb/>
不競乎林父之事君也進思盡忠退思補過社稷之衛<lb/>
<pb n="22b"/>
也若之何殺之夫其敗也如日月之食焉何損於明晉<lb/>
侯使復其位晉原縠宋華椒衛孔達曹人同盟于清丘<lb/>
曰恤病討貳於是卿不書不實其言也<hi>宋伐陳衛救之不討貳也楚伐宋晉不救不恤病也</hi>
經十有三年冬晉殺其大夫先縠<lb/>
傳十三年秋赤狄伐晉及清先縠召之也<hi>邲戰不得志故召狄欲為變</hi>冬晉人討邲之敗與清之師歸罪於先縠而殺之盡<lb/>
滅其族君子曰惡之來也已則取之其先縠之謂乎<lb/>
<pb n="23a"/>
經十有四年夏晉侯伐鄭<lb/>
傳十四年夏晉侯伐鄭為邲故也告於諸侯蒐焉而還<lb/>
中行桓子之謀也曰示之以整使謀而來鄭人懼使子<lb/>
張代子良于楚鄭伯如楚謀晉故也<lb/>
經十有五年夏六月癸卯晉師滅赤狄潞氏以潞子嬰<lb/>
兒歸<lb/>
傳十五年春宋人使樂嬰齊告急于晉晉侯欲救之伯<lb/>
宗曰不可古人有言曰雖鞭之長不及馬腹天方授楚<lb/>
<pb n="23b"/>
未可與爭雖晉之彊能違天乎諺曰高下在心川澤納<lb/>
汙山藪藏疾瑾瑜匿瑕國君含垢天之道也君其待之<lb/>
乃止使解揚如宋使無降楚曰晉師悉起將至矣鄭人<lb/>
囚而獻諸楚楚子厚賂之使反其言不許三而許之登<lb/>
諸樓車使呼宋人而告之遂致其君命楚子將殺之使<lb/>
與之言曰爾既許不榖而反之何故非我無信女則弃<lb/>
之速即爾刑對曰臣聞之君能制命為義臣能承命為<lb/>
信信載義而行之為利謀不失利以衛社稷民之主也<lb/>
<pb n="24a"/>
義無二信信無二命君之賂臣不知命也受命以出有<lb/>
死無霣又可賂乎臣之許君以成命也死而成命臣之<lb/>
禄也寡君有信臣下臣獲考死又何求楚子舍之以歸<lb/>
夏六月癸卯晉荀林父敗赤狄于曲梁辛亥滅潞<hi>詳見狄</hi>
秋七月秦桓公伐晉次于輔氏壬午晉侯治兵于稷以<lb/>
略狄土及雒魏顆敗秦師于輔氏獲杜回初魏武子<lb/>
<hi>魏犫</hi>有嬖妾無子武子疾命顆<hi>犫子</hi>曰必嫁是疾病則曰必<lb/>
以為殉及卒顆嫁之曰疾病則亂吾從其治也及輔氏<lb/>
<pb n="24b"/>
之役顆見老人結草以亢杜回<hi>禦也</hi>杜回躓而顛故獲之<lb/>
夜夢之曰余而所嫁婦人之父也爾用先人之治命余<lb/>
是以報　晉侯賞桓子狄臣千室亦賞士伯<hi>貞子</hi>以瓜衍<lb/>
之縣曰吾獲狄土子之功也㣲子吾喪伯氏矣<hi>伯桓子字邲之敗晉侯將殺林父士伯諫而止</hi>羊舌職説是賞也曰周書所謂庸庸祗<lb/>
祗者謂此物也夫士伯庸中行伯<hi>言中行伯可用</hi>君信之亦庸<lb/>
士伯此之謂明徳矣文王所以造周不是過也故詩曰<lb/>
陳錫載周能施也率是道也其何不濟　晉侯使趙同<lb/>
<pb n="25a"/>
獻狄俘于周不敬劉康公曰不及十年原叔必有大咎<lb/>
<hi>原叔趙同</hi>天奪之魄矣<hi>心之精爽是為魂魄</hi>
經十有六年春王正月晉人滅赤狄甲氏及留吁<lb/>
傳十六年春晉士㑹帥師滅赤狄甲氏及留吁鐸辰三<lb/>
月獻狄俘<hi>獻于王</hi>晉侯請于王戊申以黻冕命士㑹將中<lb/>
軍且為大傅於是晉國之盜逃奔於秦羊舌職曰吾聞<lb/>
之禹稱善人不善人遠此之謂也夫詩曰戰戰兢兢如<lb/>
臨深淵如履薄氷善人在上也善人在上則國無幸民<lb/>
<pb n="25b"/>
諺曰民之多幸國之不幸也是無善人之謂也<lb/>
經十有七年夏六月己未公㑹晉侯衛侯曹伯邾子同<lb/>
盟于斷道<lb/>
傳十七年春晉侯使郤克徴㑹于齊齊頃公帷婦人使<lb/>
觀之郤子登婦人笑於房<hi>跛而登階故笑之</hi>獻子怒出而誓曰<lb/>
所不此報無能渉河獻子先歸使欒京廬待命于齊曰<lb/>
不得齊事無復命矣郤子至請伐齊晉侯弗許請以其<lb/>
私屬又弗許齊侯使高固晏弱蔡朝南郭偃㑹及斂盂<lb/>
<pb n="26a"/>
高固逃歸<hi>聞郤克怒故</hi>
　　穀梁傳曰魯行父秃晉郤克眇衛孫良夫跛曹公<lb/>
　　子首傴故婦人笑之<lb/>
夏㑹于斷道討貳也盟于卷楚<hi>即斷道</hi>辭齊人晉人執晏<lb/>
弱于野王執蔡朝于原執南郭偃于温苗賁皇使見晏<lb/>
桓子<hi>賁皇自楚奔晉</hi>歸言於晉侯曰夫晏子何罪昔者諸侯事<lb/>
吾先君皆如不逮舉言羣臣不信諸侯皆有貳志齊君<lb/>
恐不得禮<hi>不見禮待</hi>故不出而使四子來左右或沮之曰君<lb/>
<pb n="26b"/>
不出必執吾使故髙子及斂盂而逃夫三子者曰若絶<lb/>
君好寧歸死焉為是犯難而來吾若善逆彼以懷來者<lb/>
吾又執之以信齊沮吾不既過矣乎過而不改而又久<lb/>
之以成其悔何利之有焉使反者得辭<hi>反者髙固</hi>而害來者<lb/>
以懼諸侯將焉用之晉人緩之逸秋八月晉師還范武<lb/>
子將老召文子曰<hi>武子子</hi>燮乎吾聞之喜怒以類者鮮易<lb/>
者實多<hi>易遷怒也</hi>詩曰君子如怒亂庶遄沮君子如祉亂庶<lb/>
遄已君子之喜怒以已亂也弗已者必益之郤子其或<lb/>
<pb n="27a"/>
者欲已亂於齊乎不然余懼其益之也余將老欲使郤<lb/>
子逞其志庶有豸乎<hi>豸解也</hi>爾從二三子唯敬乃請老郤<lb/>
獻子為政<lb/>
經十有八年春晉侯衛世子臧伐齊<lb/>
傳十八年春晉侯衛大子臧伐齊至于陽穀齊侯㑹晉<lb/>
侯盟于繒以公子彊為質于晉晉師還蔡朝南郭偃逃<lb/>
歸<lb/>
成公經元年夏臧孫許及晉侯盟于赤棘<lb/>
<pb n="27b"/>
經二年夏六月癸酉季孫行父臧孫許叔孫僑如公孫<lb/>
嬰齊帥師㑹晉郤克衛孫良夫曹公子首及齊侯戰于<lb/>
鞍齊師敗績秋七月齊侯使國佐如師己酉及國佐盟<lb/>
于袁婁八月取汶陽田<lb/>
傳二年春齊侯伐我北鄙孫桓子還於新築不入<hi>為齊敗於新築</hi>遂如晉乞師臧宣叔亦如晉乞師皆主郤獻子<hi>克至齊為婦人所笑遂怒故魯衛因之</hi>晉侯許之七百乗郤子曰此城濮之賦<lb/>
也<hi>在僖二十八年</hi>有先君之明與先大夫之肅故捷克於先大<lb/>
<pb n="28a"/>
夫無能為役請八百乗許之郤克將中軍士燮佐上軍<lb/>
欒書將下軍韓厥為司馬以救魯衛臧宣叔逆晉師且<lb/>
道之季文子帥師㑹之及衛地韓獻子將斬人郤獻子<lb/>
馳將救之至則既斬之矣郤子使速以徇告其僕曰吾<lb/>
以分謗也<hi>不欲使韓氏獨受謗</hi>師從齊師于莘六月壬申師至于<lb/>
靡笄之下齊侯使請戰曰子以君師辱於敝邑不腆敝<lb/>
賦詰朝請見對曰晉與魯衛兄弟也來告曰大國朝夕<lb/>
釋感<hi>音憾</hi>於敝邑之地寡君不忍使羣臣請於大國無令<lb/>
<pb n="28b"/>
輿師淹於君地能進不能退君無所辱命齊侯曰大夫<lb/>
之許寡人之願也若其不許亦將見也癸酉師陳于鞍<lb/>
邴夏御齊侯逢丑父為右晉解張御郤克鄭丘緩為右<lb/>
齊侯曰余姑翦滅此而朝食不介馬而馳之<hi>介甲也</hi>郤克<lb/>
傷於矢流血及屨未絶鼔音曰余病矣張侯曰<hi>解張</hi>自始<lb/>
合而矢貫余手及肘余折以御左輪朱殷豈敢言病吾<lb/>
子忍之<hi>言血多汙車輪御猶不敢息</hi>緩曰自始合苟有險余必下推<lb/>
車子豈識之然子病矣張侯曰師之耳目在吾旗鼔進<lb/>
<pb n="29a"/>
退從之此車一人殿之可以集事若之何其以病敗君<lb/>
之大事也擐甲執兵固即死也病未及死吾子勉之左<lb/>
并轡右援桴而鼓馬逸不能止師從之齊師敗績逐之<lb/>
三周華不注<hi>山名</hi>晉師從齊師入自丘輿擊馬陘齊侯使<lb/>
賔媚人賂以紀甗玉磬與地晉人許之曰羣臣帥賦輿<lb/>
以為魯衛請若苟有以藉口而復於寡君君之惠也<hi>詳見齊</hi>秋七月晉師及齊國佐盟于爰婁使齊人歸我汶陽<lb/>
之田公㑹晉師于上鄍賜三帥先路三命之服<hi>郤克士燮欒書</hi>
<pb n="29b"/>
司馬司空輿帥侯正亞旅皆受一命之服晉師歸范文<lb/>
子後入武子曰無為吾望爾也乎對曰師有功國人喜<lb/>
以逆之先入必屬耳目焉是代帥受名也故不敢武子<lb/>
曰吾知免矣郤伯見公曰子之力也夫對曰君之訓也<lb/>
二三子之力也臣何力之有焉范叔見勞之如郤伯對<lb/>
曰庚所命也克之制也燮何力之有焉欒伯見公亦如<lb/>
之對曰燮之詔也士用命也書何力之有焉　冬十一<lb/>
月晉侯使鞏朔獻齊捷于周王弗見使單襄公辭焉曰<lb/>
<pb n="30a"/>
蠻夷戎狄不式王命滛湎毁常王命伐之則有獻捷王<lb/>
親受而勞之所以懲不敬勸有功也兄弟甥舅侵敗王<lb/>
略王命伐之告事而已不獻其功所以敬親暱禁滛慝<lb/>
也今叔父克<hi>能也</hi>遂有功于齊而不使命卿鎮撫王室所<lb/>
使來撫余一人而鞏伯實來未有職司於王室又奸先<lb/>
王之禮余雖欲於鞏伯<hi>欲受其獻</hi>其敢廢舊典以忝叔父夫<lb/>
齊甥舅之國也而大師之後也寧不亦滛從其欲以怒<lb/>
叔父抑豈不可諫誨士莊伯不能對<hi>莊伯鞏朔</hi>王使委<hi>屬也</hi>於<lb/>
<pb n="30b"/>
三吏<hi>三公也</hi>禮之如侯伯克敵使大夫告慶之禮降於卿<lb/>
禮一等王以鞏伯宴而私賄之使相<hi>相禮</hi>告之曰非禮也<lb/>
勿籍<hi>籍書也王畏晉故私宴賄以慰鞏朔</hi>
經三年春王正月公㑹晉侯宋公衛侯曹伯伐鄭秋晉<lb/>
郤克衛孫良夫伐廧咎如<lb/>
傳三年春諸侯伐鄭討邲之役也　夏晉人歸楚公子<lb/>
穀臣與連尹襄老之尸于楚以求知罃<hi>邲之戰楚獲知罃</hi>於是<lb/>
荀首佐中軍矣<hi>罃父</hi>故楚人許之王<hi>共王</hi>送知罃曰子其怨<lb/>
<pb n="31a"/>
我乎對曰二國治戎臣不才不勝其任以為俘馘執事<lb/>
不以釁鼓使歸即戮君之惠也臣實不才又誰敢怨王<lb/>
曰然則徳我乎對曰二國圖其社稷而求紓其民各懲<lb/>
其忿以相宥也兩釋纍囚以成其好二國有好臣不與<lb/>
及其誰敢徳王曰子歸何以報我對曰臣不任受怨君<lb/>
亦不任受徳<hi>任音壬</hi>無怨無徳不知所報王曰雖然必告<lb/>
不穀對曰以君之靈纍臣得歸骨於晉寡君之以為戮<lb/>
死且不朽若從君惠而免之以賜君之外臣首首其請<lb/>
<pb n="31b"/>
於寡君而以戮於宗亦死且不朽若不獲命<hi>君不許戮</hi>而使<lb/>
嗣宗職次及於事而帥偏師以脩封疆雖遇執事其弗<lb/>
敢違其竭力致死無有二心以盡臣禮所以報也王曰<lb/>
晉未可與爭重為之禮而歸之　秋伐廧咎如討赤狄<lb/>
之餘焉　冬十二月甲戌晉作六軍<hi>僣王萬二千五百人為軍</hi>韓厥<lb/>
趙括鞏朔韓穿荀騅趙旃皆為卿賞鞍之功也荀罃之<lb/>
在楚也鄭賈人有將寘諸褚中以出既謀之未行而楚<lb/>
人歸之賈人如晉荀罃善視之如實出已賈人曰吾無<lb/>
<pb n="32a"/>
其功敢有其實乎吾小人不可以厚誣君子遂適齊<lb/>
傳四年夏公如晉晉侯見公不敬季文子曰晉侯必不<lb/>
免<hi>後十年陷厠而死</hi>詩曰敬之敬之天維顯思命不易哉夫晉<lb/>
侯之命在諸侯矣可不敬乎　晉趙嬰通于趙莊姬<hi>嬰盾之弟莊姬朔妻朔盾之子</hi>
經五年夏叔孫僑如㑹晉荀首于穀梁山崩冬十有二<lb/>
月己丑公㑹晉侯齊侯宋公衛侯鄭伯曹伯邾子杞伯<lb/>
同盟于蟲牢<lb/>
<pb n="32b"/>
傳五年春原屏放諸齊<hi>放趙嬰</hi>嬰曰我在故欒氏不作我<lb/>
亡吾二昆其憂哉且人各有能有不能<hi>言已雖滛而能令莊姬䕶趙氏</hi>
舍我何害弗聽嬰夢天使謂已祭余余福女使問諸士<lb/>
貞伯貞伯曰不識也既而告其人曰神福仁而禍滛滛<lb/>
而無罰福也祭其得亡乎<hi>以得放遣為福</hi>祭之明日而亡　夏<lb/>
晉荀首如齊逆女故宣伯餫諸穀<hi>野饋曰餫</hi>梁山崩晉侯以<lb/>
傳召伯宗<hi>驛傳</hi>伯宗辟重曰辟傳重人曰待我不如捷之<lb/>
速也<hi>捷邪出</hi>問其所曰絳人也問絳事焉曰梁山崩將召<lb/>
<pb n="33a"/>
伯宗謀之問將若之何曰山有朽壤而崩可若何國主<lb/>
山川故山崩川竭君為之不舉<hi>去盛饌為于偽反</hi>降服<hi>損盛服</hi>乗<lb/>
縵<hi>車無文</hi>徹樂<hi>息八/音</hi>出次<hi>舍於/郊</hi>祝幣<hi>陳玉/帛</hi>史辭<hi>自罪責</hi>以禮<lb/>
焉其如此而已雖伯宗若之何伯宗請見之<hi>見於晉君</hi>不可<lb/>
<hi>不肯見</hi>遂以告而從之<hi>從重人言</hi>冬同盟于蟲牢鄭服也<lb/>
經六年秋楚公子嬰齊帥師伐鄭冬季孫行父如晉晉<lb/>
欒書帥師救鄭<lb/>
傳六年晉人謀去故絳<hi>晉復命新田為絳</hi>諸大夫皆曰必居郇<lb/>
<pb n="33b"/>
瑕氏之地沃饒而近盬<hi>鹽也</hi>國利君樂不可失也韓獻子<lb/>
將新中軍且為僕大夫公揖而入獻子從公立於寢庭<lb/>
謂獻子曰何如對曰不可郇瑕氏土薄水淺其惡易覯<lb/>
易覯則民愁民愁則墊隘<hi>羸困也</hi>於是乎有沈溺重膇之<lb/>
疾<hi>沈溺濕疾重膇足腫</hi>不如新田土厚水深居之不疾有汾澮以<lb/>
流其惡且民從教十世之利也夫山澤林盬國之寶也<lb/>
國饒則民驕佚近寶公室乃貧不可謂樂公説從之夏<lb/>
四月丁丑晉遷于新田　秋楚子重伐鄭　冬季文子<lb/>
<pb n="34a"/>
如晉賀遷也　晉欒書救鄭與楚師遇於繞角楚師還<lb/>
晉師遂侵蔡楚公子申公子成以申息之師救蔡禦諸<lb/>
桑隧趙同趙括欲戰請於武子武子將許之<hi>欒書</hi>知莊子<lb/>
<hi>荀首中軍佐</hi>范文子<hi>士燮上/軍佐</hi>韓獻子<hi>厥新中軍將</hi>諫曰不可吾來<lb/>
救鄭楚師去我吾遂至於此是遷戮也戮而不已又怒<lb/>
楚師戰必不克雖克不令成師以出而敗楚之二縣何<lb/>
榮之有焉若不能敗為辱已甚不如還也乃遂還於是<lb/>
軍帥之欲戰者衆或謂欒武子曰聖人與衆同欲是以<lb/>
<pb n="34b"/>
濟事子盍從衆子為大政將酌於民者也子之佐十一<lb/>
人其不欲戰者三人而已<hi>知范韓</hi>欲戰者可謂衆矣商書<lb/>
曰三人占從二人衆故也武子曰善鈞從衆<hi>鈞等也</hi>夫善<lb/>
衆之主也三卿為主可謂衆矣從之不亦可乎<hi>為八年晉侵蔡傳</hi>
經七年秋楚公子嬰齊帥師伐鄭公㑹晉侯齊侯宋公<lb/>
衛侯曹伯莒子邾子杞伯救鄭八月戊辰同盟于馬陵<lb/>
傳七年秋楚伐鄭諸侯救鄭鄭囚鄖公鍾儀獻諸晉八<lb/>
<pb n="35a"/>
月同盟于馬陵尋蟲牢之盟且莒服故也晉人以鍾儀<lb/>
歸囚諸軍府<hi>為九年見鍾儀張本</hi>
經八年春晉侯使韓穿來言汶陽之田歸之于齊欒書<lb/>
帥師侵蔡夏晉殺其大夫趙同趙括冬十月叔孫僑如<lb/>
㑹晉士燮齊人邾人伐郯<lb/>
傳八年春晉侯使韓穿來言汶陽之田歸之于齊季文<lb/>
子餞之私焉曰大國制義以為盟主是以諸侯懷徳畏<lb/>
討無有貳心謂汶陽之田敝邑之舊也而用師於齊使<lb/>
<pb n="35b"/>
歸諸敝邑今有二命曰歸諸齊信以行義義以成命小<lb/>
國所望而懷也信不可知義無所立四方諸侯其誰不<lb/>
解體詩曰女也不爽士貳其行士也罔極二三其徳<hi>氓詩</hi>
七年之中一與一奪二三孰甚焉士之二三猶喪妃耦<lb/>
而况霸主霸主將徳是以而二三之其何以長有諸侯<lb/>
乎詩曰猶之未逺是用大簡<hi>簡諫也</hi>行父懼晉之不逺猶<lb/>
而失諸侯也是以敢私言之晉欒書侵蔡<hi>六年未得志故</hi>遂侵<lb/>
楚獲申驪<hi>楚大夫</hi>楚師之還也<hi>六年遇於繞角時</hi>晉侵沈獲沈子<lb/>
<pb n="36a"/>
揖初從知范韓也<hi>繞角之役欒書從知莊子范文子韓獻子之言不與楚戰自是常從其謀師出有功</hi>君子曰從善如流宜哉詩曰愷悌君子遐不作人<lb/>
<hi>旱麓</hi>求善也夫作人斯有功績矣趙莊姬為趙嬰之亡故<lb/>
譛之于晉侯曰原屏將為亂欒郤為徴<hi>欒氏郤氏徴其為亂</hi>夏六<lb/>
月晉討趙同趙括武從姬氏畜于公宫<hi>趙武莊姬子</hi>以其田<lb/>
與祁奚韓厥言於晉侯曰成季之勲<hi>趙衰</hi>宣孟之忠<hi>趙盾</hi>而<lb/>
無後為善者其懼矣三代之令王皆數百年保天之禄<lb/>
夫豈無辟王<hi>邪辟之王</hi>頼前哲以免也周書曰不敢侮鰥寡<lb/>
<pb n="36b"/>
所以明徳也乃立武而反其田焉<lb/>
經九年春王正月公㑹晉侯齊侯宋公衛侯鄭伯曹伯<lb/>
莒子杞伯同盟于蒲秋七月晉人執鄭伯晉欒書帥師<lb/>
伐鄭冬十有一月秦人白狄伐晉<lb/>
傳九年春為歸汶陽之田故諸侯貳於晉<hi>歸田在前年</hi>晉人<lb/>
懼㑹於蒲以尋馬陵之盟<hi>七年</hi>季文子謂范文子曰徳則<lb/>
不競尋盟何為范文子曰勤以撫之寛以待之堅彊以<lb/>
御之明神以要之柔服而伐貳徳之次也將始㑹呉呉<lb/>
<pb n="37a"/>
人不至秋鄭伯如晉晉討其貳於楚也執諸銅鞮欒書<lb/>
伐鄭鄭使伯蠲行成晉人殺之非禮也　晉侯觀於軍<lb/>
府見鍾儀問之曰南冠<hi>楚冠</hi>而縶者誰也有司對曰鄭人<lb/>
所獻楚囚也問其族曰泠人也與之琴操南音范文子<lb/>
曰楚囚君子也盍歸之使合晉楚之成公從之重為之<lb/>
禮使歸求成<lb/>
　　藺敏修曰成者國之大事也國人願之大臣謀之<lb/>
　　卜筮參乏君斷之使介行之玉帛將之鬼神誓之<lb/>
<pb n="37b"/>
　　七者具而後成可合也雖然猶恐有讒慝之口間<lb/>
　　之信不由中者敗之今也一縲紲之泠人可以望<lb/>
　　其久好也哉故辱國體一非宜使楚人輕我二非<lb/>
　　宜惜夫范文子知楚囚之為君子而不知國體事<lb/>
　　宜之有所不順也<lb/>
冬十一月秦人白狄伐晉諸侯貳故也　十二月楚子<lb/>
使公子辰如晉報鍾儀之使請脩好結成<lb/>
經十年夏五月公㑹晉侯齊侯宋公衛侯曹伯伐鄭丙<lb/>
<pb n="38a"/>
午晉侯獳卒<hi>據傳丙午六月七日歴六月六日</hi>
傳十年春晉侯使糴茷如楚報大宰子商之使也<hi>公子辰</hi>
晉侯有疾五月晉立大子州蒲以為君而㑹諸侯伐鄭<lb/>
<hi>生立子為君此父不父子不子</hi>
　　劉敞權衡曰按經但言晉侯也無以明其是州蒲<lb/>
　　若欲貶晉書其名乃明耳此大事也仲尼豈忘之<lb/>
　　哉<lb/>
晉侯夢大厲被髮及地搏膺而踊曰殺余孫不義<hi>六年晉殺<pb n="38b"/>趙同趙括</hi>余得請於帝矣壞大門及寢門而入公懼入于室<lb/>
又壞户公覺召桑田巫巫言如夢<hi>巫云鬼怒如公所夢</hi>公曰何如<lb/>
曰不食新矣<hi>言公不得及食新麥</hi>公疾病求醫于秦秦伯使醫緩<lb/>
為之未至公夢疾為二豎子曰彼良醫也懼傷我焉逃<lb/>
之其一曰居肓之上膏之下若我何<hi>肓鬲也心下為膏</hi>醫至曰<lb/>
疾不可為也在肓之上膏之下攻之不可逹之不及藥<lb/>
不至焉不可為也公曰良醫也厚為之禮六月丙午<lb/>
晉侯欲麥<hi>周六月今四月麥始熟</hi>使甸人獻麥饋人為之召桑田<lb/>
<pb n="39a"/>
巫示而殺之將食張<hi>脹滿音漲</hi>如厠陷而卒小臣有晨夢負<lb/>
公以登天及日中負晉侯出諸厠遂以為殉秋公如晉<lb/>
晉人止公使送葬於是糴茷未反<hi>疑魯貳楚</hi>冬葬晉景公公<lb/>
送葬<lb/>
　<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋分記卷五十五<lb/>
</p>
<p>
</p>
  </div>
</body>
</text>
</TEI>
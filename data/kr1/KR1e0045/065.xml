<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記巷六十五</head>
    <p>
<pb n="1a"/>
欽定四庫全書<lb/>
　春秋分記巷六十五　　　　　宋　程公說　撰<lb/>
　　衛世本第二<lb/>
　　　定公　　　　　　　　獻公<lb/>
　　　殤公　　　　　　　　獻公後<lb/>
　　　襄公　　　　　　　　靈公<lb/>
　　　出公　　　　　　　　莊公<lb/>
　　　公子起　　　　　　　出公後<lb/>
<pb n="1b"/>
　　　　定公<hi>諡法純行不爽曰定</hi>
　　　　　<hi>名臧穆公子成二年嗣立明年改元至十四年卒在位十二年</hi>
成公經三年春王正月辛亥葬衛穆公<hi>無傳</hi>
經六年春二月衛孫良夫帥師侵宋<lb/>
傳六年春三月晉伯宗夏陽說衛孫良夫侵宋師于鍼衛人<lb/>
不保<hi>不守備</hi>說欲襲衛曰雖不可入多俘而歸有罪不及死伯<lb/>
宗曰不可衞唯信晉故師在其郊而不設備若襲之是棄信<lb/>
也雖多衛俘而晉無信何以求諸侯乃止師還衛人登陴<lb/>
<pb n="2a"/>
經七年冬衛孫林父出奔晉<lb/>
傳七年衛定公惡孫林父冬孫林父出奔晉衛侯如晉<lb/>
晉反戚焉<hi>戚林父邑</hi>
經十年春衛侯之弟黒背帥師侵鄭<hi>晉命</hi>
經十有四年夏衛孫林父自晉歸于衛冬十月庚寅衛<lb/>
侯臧卒<lb/>
傳十四年春衛侯如晉晉侯強見孫林父焉<hi>欲歸之</hi>定公不可<lb/>
夏衛侯既歸晉侯使郤犫送孫林父而見之衛侯欲辭定姜<lb/>
<pb n="2b"/>
曰不可是先君宗卿之嗣也大國又以為請不許將亡雖惡<lb/>
之不猶愈於亡乎君其忍之安民而宥宗卿不亦可乎衛侯<lb/>
見而復之<hi>復林父位</hi>秋九月衛侯有疾使孔成子甯恵子立敬姒<lb/>
<hi>定公妾</hi>之子衎以為太子　冬十月衛定公卒夫人姜氏既哭<lb/>
而息見太子之不哀也不内酌飲歎曰是夫也將不唯衛國<lb/>
之敗其必始於未亡人嗚呼天禍衛國也夫吾不獲鱄也使<lb/>
主社稷<hi>鱄衎之母弟</hi>大夫聞之無不聳懼孫文子自是不敢舎其<lb/>
重器於衛盡寘諸戚<hi>文子邑</hi>而甚善晉大夫<hi>備亂起以為援</hi>
<pb n="3a"/>
　　　　獻公<hi>諡法聰明睿智曰獻</hi>
　　　　　<hi>名衎定公子成十四年嗣立明年改元十八年襄之十四年出奔齊</hi>
成公經十有五年春王二月𦵏衛定公<hi>無傳</hi>
傳十六年夏四月衛侯伐鄭至于鳴雁為晉故也<lb/>
傳十七年春王正月鄭侵晉衛北宫括救晉侵鄭<lb/>
襄公經元年冬衛侯使公孫剽來聘<lb/>
經七年秋季孫宿如衛　冬十月衛侯使孫林父來聘<lb/>
壬戌及孫林父盟<lb/>
<pb n="3b"/>
傳七年冬十月孫文子來聘公登亦登叔孫穆子相趨<lb/>
進曰諸侯之㑹寡君未嘗後衛君今吾子不後寡君寡<lb/>
君未知所過吾子其少安孫子無辭亦無悛容穆叔曰<lb/>
孫子必亡為臣而君過而不悛亡之本也詩曰退食自<lb/>
公委蛇委蛇謂從者也衡而委蛇必折<hi>為十四年林父逐君起本</hi>
傳十年夏楚子囊伐宋衛侯救宋師于襄牛鄭皇耳<hi>皇戍子</hi>
帥師侵衛孫文子卜追之獻兆於定姜姜氏問繇<hi>兆辭</hi>曰兆<lb/>
如山陵有夫出征而喪其雄姜氏曰征者喪雄禦冦之利<lb/>
<pb n="4a"/>
也大夫圖之衛人追之孫蒯獲鄭皇耳于犬丘<hi>蒯孫林父子</hi>
經十有四年夏四月巳未衛侯出奔齊　冬季孫宿㑹<lb/>
晉士匄宋華閲衛孫林父鄭公孫蠆莒人邾人于戚<lb/>
傳十四年夏衛獻公戒孫文子甯惠子食皆服而朝日<lb/>
旰不召而射鴻於囿二子從之不釋皮冠而與之言二<lb/>
子怒孫文子如戚孫蒯入使<hi>文子之子</hi>公飲之酒使大師歌<lb/>
巧言之卒章<hi>巧言卒章彼何人斯居河之麋無拳無勇職為亂階戚衛河上邑以喻文子居河上為亂</hi>大師辭師曹請為之初公有嬖妾使師曹誨之琴師<lb/>
<pb n="4b"/>
曹鞭之公怒鞭師曹三百故師曹欲歌之以怒孫子以<lb/>
報公公使歌之遂誦之<hi>恐孫蒯不解</hi>蒯懼告文子文子曰君<lb/>
忌我矣弗先必死并帑<hi>子也</hi>於戚而入見蘧伯玉曰君之<lb/>
暴虐子所知也大懼社稷之傾覆將若之何對曰君制<lb/>
其國臣敢奸之雖奸之庸知愈乎<hi>言逐君更立未知當差否</hi>遂行從<lb/>
近關出公使子蟜子伯子皮與孫子盟于丘宫孫子皆<lb/>
殺之四月巳未子展奔齊公如鄄<hi>衛地音絹</hi>使子行於孫<lb/>
子孫子又殺之公出奔齊孫氏追之敗公徒于阿澤鄄<lb/>
<pb n="5a"/>
人執之初尹公佗學射於庾公差庾公差學射於公<lb/>
孫丁二子<hi>佗差</hi>追公公孫丁御公<hi>為公/御</hi>子魚<hi>差</hi>曰射為背<lb/>
師不射為戮射為禮乎射兩軥而還尹公佗曰子為師<lb/>
我則逺矣乃反之<hi>反欲射丁</hi>公孫丁授公轡而射之貫臂<hi>貫佗臂</hi>
　　藺敏修曰左氏所書之事與孟子異所聞異辭疑<lb/>
　　以傳疑可也左氏所取之義與孟子反不辭而闢<lb/>
　　之豈知師道之貴哉孟子曰我不忍以夫子之道<lb/>
<pb n="5b"/>
　　反害夫子左氏曰子為師我則逺矣乃反之夫事<lb/>
　　其父以及其祖天下所共知也今曰吾知有父而<lb/>
　　已不知其他則孰不指為害恩義賊名教之人哉<lb/>
子鮮從公及竟公使祝宗告亡且告無罪定姜曰<hi>公適母</hi>
無神何告若有不可誣也有罪若何告無舎大臣而與<lb/>
小臣謀一罪也先君有冢卿以為師保而蔑之二罪也<lb/>
<hi>謂不釋皮冠之比</hi>余以巾櫛事先君而暴妾使余三罪也告亡<lb/>
而已無告無罪　公使厚成叔弔于衛曰寡君使瘠聞<lb/>
<pb n="6a"/>
君不撫社稷而越在他竟若之何不弔以同盟之故使<lb/>
瘠敢私於執事曰有君不弔有臣不敏君不赦宥臣亦<lb/>
不帥職増淫發洩其若之何衛人使大叔儀對曰群臣<lb/>
不佞得罪於寡君寡君不以即刑而悼棄之以為君憂<lb/>
君不忘先君之好辱弔羣臣又重恤之敢拜君命之辱<lb/>
重拜大貺厚孫歸復命語臧武仲曰衛君其必歸乎有<lb/>
大叔儀以守有母弟鱄以出或撫其内或營其外能無<lb/>
歸乎　齊人以郲寄衛侯<hi>齊所滅郲國</hi>及其復也以郲糧歸<lb/>
<pb n="6b"/>
<hi>言其貪</hi>右宰穀從而逃歸衛人將殺之<hi>以其從君故</hi>辭曰余不<lb/>
説初矣<hi>言初從君非説之不獲已耳</hi>余狐裘而羔袖<hi>言一身盡善唯少有惡</hi>乃<lb/>
赦之衛人立公孫剽<hi>穆公孫</hi>孫林父甯殖相之以聽命於<lb/>
諸侯衛人在郲臧紇如齊唁衛侯衛侯與之言虐退而<lb/>
告其人曰衛侯其不得入矣其言糞土也亡而不變何<lb/>
以復國子展子鮮聞之見臧紇與之言道臧孫説謂其<lb/>
人曰衛君必入夫二子者或輓之或推之欲無入得乎<lb/>
　師曠<hi>晉樂太師子野</hi>侍於晉侯<hi>悼公</hi>晉侯曰衛人出其君不亦<lb/>
<pb n="7a"/>
甚乎對曰或者其君實甚良君將賞善而刑淫養民如<lb/>
子蓋之如天容之如地民奉其君愛之如父母仰之如<lb/>
日月敬之如神明畏之如雷霆其可出乎夫君神之主<lb/>
而民之望也若困民之主匱神乏祀百姓絶望社稷無<lb/>
主將安用之弗去何為天生民而立之君使司牧之勿<lb/>
使失性有君而為之貳使師保之勿使過度是故天子<lb/>
有公諸侯有卿卿置側室大夫有貳宗士有朋友庶人<lb/>
工商皁𨽻牧圉皆有親暱以相輔佐也善則賞之過則<lb/>
<pb n="7b"/>
匡之患則救之失則革之自王以下各有父兄子弟以<lb/>
補察其政史為書瞽為詩工誦箴諌大夫規誨士傳言<lb/>
庶人謗商旅于市百工獻藝故夏書曰遒人以木鐸狥<lb/>
于路官師相規工執藝事以諌正月孟春於是乎有之<lb/>
諌失常也天之愛民甚矣豈其使一人肆於民上以從<lb/>
<hi>音縱</hi>其淫而棄天地之性必不然矣　晉侯問衛故於中<lb/>
行獻子對曰不如因而定之衛有君矣<hi>謂剽已立</hi>伐之未可<lb/>
以得志而勤諸侯史佚有言曰因重而撫之仲虺有言<lb/>
<pb n="8a"/>
曰亡者侮之亂者取之推亡固存國之道也君其定衛<lb/>
以待時乎　冬㑹于戚謀定衛也<lb/>
　　　　殤公<hi>諡法短折不成曰殤</hi>
　　　　　<hi>名剽定公弟襄十四年文子等既逐獻公乃立剽明年改元至二十六年遇弑獻公</hi>
　　　　　<hi>復入在位十二年</hi>
襄公經十有六年春三月公㑹晉侯宋公衛侯鄭伯曹<lb/>
伯莒子邾子薛伯杞伯小邾子于湨梁<hi>殤公始㑹諸侯詳見晉</hi>
傳十七年夏衛石買孫蒯伐曹取重丘曹人愬于晉<lb/>
<pb n="8b"/>
經十有八年夏晉人執衛行人石買<lb/>
傳十八年夏晉人執衛行人石買于長子執孫蒯于純<lb/>
留為曹故也<lb/>
經十有九年夏衛孫林父帥師伐齊<lb/>
傳十九年冬衛石共子卒<hi>買</hi>悼子不哀<hi>惡</hi>孔成子曰是<lb/>
謂蹷其本必不有其宗<hi>為二十八年石惡出奔傳</hi>
傳二十年冬衛寗恵子疾召悼子<hi>寗喜</hi>曰吾得罪於君悔<lb/>
而無及也名藏在諸侯之䇿曰孫林父甯殖出其君君<lb/>
<pb n="9a"/>
入則掩之<hi>掩惡名</hi>若能掩之則吾子也若不能猶有鬼神<lb/>
吾有餒而已不來食矣悼子許諾惠子遂卒<lb/>
傳二十一年冬㑹于商任衛侯不敬叔向曰衛君必不<lb/>
免<lb/>
經二十有五年秋八月衛侯入于夷儀<hi>衛侯衎</hi>
傳二十五年晉侯使魏舒宛役逆衛侯將使衛與之夷<lb/>
儀崔子止其帑以求五鹿<hi>崔杼欲得衛之五鹿故留衛侯妻子於齊以質之</hi>秋<lb/>
八月衛獻公入于夷儀　冬十二月衛獻公自夷儀使<lb/>
<pb n="9b"/>
與甯喜言<hi>求復國</hi>甯喜許之大叔文子聞之曰嗚呼詩所<lb/>
謂我躬不説皇恤我後者甯子可謂不恤其後矣將可<lb/>
乎哉殆必不可君子之行思其終也思其後也書曰慎<lb/>
始而敬終終以不困詩曰夙夜匪解以事一人今甯子<lb/>
視君不如奕棋其何以免乎奕者舉棋不定不勝其耦<lb/>
而况置君而弗定乎必不免矣九世之卿族一舉而滅<lb/>
之可哀也哉<hi>甯氏出自衛武公及喜九世</hi>
經二十有六年春王二月辛夘衛甯喜弑其君剽衛孫<lb/>
<pb n="10a"/>
林父入于戚以叛甲午衛侯衎復歸于衛夏公㑹晉人<lb/>
鄭良霄宋人曹人于澶淵　秋晉人執衛甯喜<lb/>
傳二十六年春衛獻公使子鮮為復<hi>使為已求反國為于僞切</hi>辭敬<lb/>
姒強命之<hi>敬姒獻公及子鮮之母</hi>對曰君無信臣懼不免敬姒曰<lb/>
雖然以吾故也許諾初獻公使與甯喜言<hi>言復國</hi>甯喜<lb/>
曰必子鮮在不然必敗<hi>子鮮賢國人信之</hi>故公使子鮮子鮮不<lb/>
獲命於敬姒以公命與甯喜言曰苟反政由甯氏祭則<lb/>
寡人甯喜告蘧伯玉伯玉曰瑗不得聞君之出敢聞其<lb/>
<pb n="10b"/>
入<hi>十四年孫氏逐獻公瑗從近闗出</hi>遂行從近關出告右宰穀右宰榖<lb/>
曰不可獲罪於兩君<hi>前出獻公今殺剽</hi>天下誰畜之悼子曰吾<lb/>
受命於先人不可以貳<hi>甯喜受命在二十年</hi>穀曰我請使焉而觀<lb/>
之遂見公於夷儀反曰君淹恤在外十二年矣而無憂<lb/>
色亦無寛言猶夫人也若不已死無日矣悼子曰子鮮<lb/>
在右宰穀曰子鮮在何益多而能亡於我何為<hi>言子鮮為義多不過亡出</hi>悼子曰雖然弗可以已孫文子在戚孫嘉聘於齊<lb/>
孫襄居守<hi>二子孫文子子</hi>二月庚寅甯喜右宰穀伐孫氏不克<lb/>
<pb n="11a"/>
伯國傷<hi>孫襄</hi>甯子出舎於郊<hi>欲奔</hi>伯國死孫氏夜哭國人召<lb/>
甯子甯子復攻孫氏克之辛夘殺子叔<hi>衛剽</hi>及大子角<lb/>
書曰甯喜弑其君剽言罪之在甯氏也孫林父以戚如<lb/>
晉<hi>以邑屬晉</hi>書曰入于戚以叛罪孫氏也臣之禄君實有之<lb/>
義則進否則奉身而退専禄以周旋戮也甲午衛侯<lb/>
入書曰復歸國納之也大夫逆於竟者執其手而與之<lb/>
言道逆者自車揖之逆於門者頷之而已<hi>頷揺其頭言衎驕心易生</hi>
公至使讓大叔文子曰寡人淹恤在外二三子皆使寡<lb/>
<pb n="11b"/>
人朝夕聞衛國之言吾子獨不在寡人古人有言曰非<lb/>
所怨勿怨寡人怨矣對曰臣知罪矣臣不佞不能負羈<lb/>
絏以從扞牧圉臣之罪一也有出者有居者臣不能貳<lb/>
通外内之言以事君臣之罪二也有二罪敢忘其死乃<lb/>
行從近關出公使止之<lb/>
　　檀弓下曰衛獻公出奔反於衛及郊將班邑於從<lb/>
　　者而后入栁莊曰如皆守社稷則孰執羈靮而從<lb/>
　　如皆從則孰守社稷君反其國而有私也毋乃不<lb/>
<pb n="12a"/>
　　可乎弗果班<lb/>
衛人侵戚東鄙<hi>林父叛故</hi>孫氏愬于晉晉戍茅氏<hi>戚東鄙</hi>殖綽<lb/>
<hi>齊人奔衛</hi>伐茅氏殺晉戍三百人孫蒯追之弗敢擊文子曰<lb/>
厲之不如<hi>厲惡鬼</hi>遂從衛師敗之圉雍鉏獲殖綽復愬于<lb/>
晉晉人為孫氏故召諸侯將以討衛也　六月公㑹晉<lb/>
趙武宋向戍鄭良霄曹人于澶淵以討衛疆戚田取衛<lb/>
西鄙懿氏六十以與孫氏於是衛侯㑹之晉人執甯喜<lb/>
北宫遺使女齊以先歸<hi>討其弑君伐孫氏</hi>衛侯如晉晉人執而<lb/>
<pb n="12b"/>
囚之於士弱氏<hi>晉主獄大夫</hi>秋齊侯鄭伯為衛侯故如晉晉<lb/>
侯兼享之國子使晏平仲私於叔向曰晉為盟主今為<lb/>
臣執君若之何<hi>謂晉為林父執衛侯</hi>叔向告趙文子文子以告晉<lb/>
侯晉侯言衛侯之罪使叔向告二君<hi>言殺晉戍三百人不以林父故</hi>國<lb/>
子賦轡之柔矣<hi>逸詩</hi>子展賦將仲子兮<hi>言衛侯雖有罪而人謂晉為臣執君</hi>
晉侯乃許歸衛侯　冬十二月衛人歸衛姬于晉乃釋<lb/>
衛侯<lb/>
　　　　獻公後<lb/>
<pb n="13a"/>
　　　　　<hi>前在位十八年在外十二年復歸三年襄二十九年卒前後共在位二十一年</hi>
襄公經二十有七年夏衛殺其大夫甯喜衛侯之弟鱄<lb/>
出奔晉<lb/>
傳二十七年春衛甯喜専公患之公孫免餘請殺之公<lb/>
曰微甯子不及此吾與之言矣事未可知祇成惡名止<lb/>
也對曰臣殺之君勿與<hi>音預</hi>知乃與公孫無地公孫臣謀<lb/>
使攻甯氏弗克皆死公曰臣也無罪父子死余矣<hi>獻公出時公孫臣之父為孫氏所殺</hi>夏免餘復攻甯氏殺甯喜及右宰穀尸諸<lb/>
<pb n="13b"/>
朝石惡將㑹宋之盟受命而出衣其尸枕之股而哭之<lb/>
欲斂以亡懼不免且曰受命矣乃行<hi>為明年石惡奔傳</hi>子鮮曰<lb/>
逐我者出<hi>謂孫林父</hi>納我者死<hi>謂甯喜</hi>賞罰無章何以沮勸君<lb/>
失其信而國無刑不亦難乎且鱄實使之遂出奔晉公<lb/>
使止之不可及河又使止之止使者而盟於河託於木<lb/>
門不鄉衛國而坐木門大夫勸之仕不可曰仕而廢其<lb/>
事罪也從之昭吾所以出也將誰愬乎吾不可以立於<lb/>
人之朝矣終身不仕公喪之如稅服終身公與免餘邑<lb/>
<pb n="14a"/>
六十辭曰唯卿備百邑臣六十矣下有上祿亂也臣不<lb/>
敢聞且甯子唯多邑故死臣懼死之速及也公固與之<lb/>
受其半以為少師公使為卿辭曰大叔儀不貳能賛大<lb/>
事君其命之乃使文子為卿<lb/>
經二十有八年夏衛石惡出奔晉<lb/>
傳二十八年夏衛人討甯氏之黨故石惡出奔晉衛人<lb/>
立其從子圃以守石氏之祀禮也<lb/>
經二十有九年夏五月庚午衛侯衎卒　秋九月𦵏衛<lb/>
<pb n="14b"/>
獻公<hi>無傳</hi>
傳二十九年夏六月吳季札適衛説蘧瑗史狗史鰌<hi>音秋</hi>
公子荆公叔發公子朝曰衛多君子未有患也自衛如<lb/>
晉將宿於戚聞鍾聲焉曰異哉吾聞之也辯而不徳必<lb/>
加於戮夫子獲罪於君以在此懼猶不足而又何樂夫<lb/>
子之在此也猶燕之巢于幕上君又在殯而可以樂乎<lb/>
<hi>獻公卒未𦵏</hi>遂去之文子聞之終身不聽琴瑟<hi>聞義能改</hi>
　　　　襄公<hi>諡法辟土有徳曰襄</hi>
<pb n="15a"/>
　　　　　<hi>名惡獻公子襄二十九年嗣立明年改元至昭七年卒在位九年</hi>
襄公傳三十一年冬十二月北宫文子相衛襄公以如<lb/>
楚宋之盟故也<lb/>
昭公傳二年春晉韓宣子自齊聘於衛衛侯享之北宫<lb/>
文子賦淇澳<hi>言宣子有武公之徳</hi>宣子賦木瓜<hi>欲厚報以為好</hi>
經七年秋八月戊辰衛侯惡卒　冬十有二月癸亥𦵏<lb/>
衛襄公<lb/>
傳七年夏四月甲辰朔日有食之晉士文伯曰其大咎<lb/>
<pb n="15b"/>
其衛君乎<hi>詳見晉</hi>　秋八月衛襄公卒晉大夫言於范獻<lb/>
子曰衛事晉為睦晉不禮焉庇其賊人而取其地<hi>納孫林父戚地</hi>故諸侯貳詩曰䳭鴒在原兄弟急難又曰死喪之威<lb/>
兄弟孔懷兄弟之不睦於是乎不弔况逺人誰敢歸之<lb/>
今又不禮於衛之嗣<hi>新君</hi>衛必叛我是絶諸侯也獻子以<lb/>
告韓宣子宣子説使獻子如衛弔且反戚田　衛齊惡<lb/>
告喪于周且請命王使成簡公如衛弔且追命襄公曰<lb/>
叔父陟恪在我先王之左右以佐事上帝余敢忘髙圉<lb/>
<pb n="16a"/>
亞圉<hi>二圉周之先為殷諸侯亦受殷王追命者</hi>衛襄公夫人姜氏無子嬖<lb/>
人婤<hi>音周</hi>姶<hi>烏合/切</hi>生孟縶孔成子<hi>烝/鉏</hi>夢康叔謂已立元<hi>孟縶弟夢時元未生</hi>余使羈之孫圉與史苟相之<hi>羈烝鉏子苟史朝子</hi>史朝亦<lb/>
夢康叔謂已余將命而子苟與孔烝鉏之曾孫圉相元<lb/>
史朝見成子告之夢夢協晉韓宣子為政聘于諸侯之<lb/>
嵗<hi>在二年</hi>婤姶生子名之曰元孟縶之足不良弱行<hi>跛也</hi>孔<lb/>
成子以周易筮之曰元尚享衛國主其社稷遇屯䷂<hi>震下坎上</hi>又曰余尚立縶尚克嘉之遇屯䷂之比䷇<hi>坤下坎上屯初九爻<pb n="16b"/>變</hi>以示史朝史朝曰元亨又何疑焉<hi>周易曰屯元亨</hi>成子曰非<lb/>
長之謂乎<hi>謂年長非謂元名</hi>對曰康叔名之可謂長矣孟非人<lb/>
也將不列於宗不可謂長且其繇曰利建侯嗣吉何建<lb/>
建非嗣也<hi>嗣子有常位故無所卜又無所建</hi>二卦皆云<hi>再得屯卦皆有建侯之文</hi>子<lb/>
其建之康叔命之二卦告之筮襲於夢武王所用也弗<lb/>
從何為<hi>太誓曰朕夢協朕卜襲於休祥</hi>弱足者居侯主社稷臨祭祀奉<lb/>
民人事鬼神從㑹朝又焉得居各以所利不亦可乎故<lb/>
孔成子立靈公　十二月癸亥𦵏衛襄公<lb/>
<pb n="17a"/>
　　　　靈公<hi>諡法亂而不損曰靈</hi>
　　　　　<hi>名元襄公子昭十年嗣立明年改元至哀二年卒在位四十二年</hi>
昭公傳十二年夏衛侯如晉朝嗣君也<hi>晉昭新立</hi>
經十有八年夏五月壬午宋衛陳鄭災<hi>傳見鄭</hi>
經二十年秋盜殺衛侯之兄縶<lb/>
傳二十年衛公孟縶<hi>靈公兄</hi>狎齊豹<hi>惡之子為司宼</hi>奪之司冦與<lb/>
鄄<hi>豹邑</hi>有役則反之無則取之公孟惡北宫喜<hi>貞子</hi>褚師圃<lb/>
欲去之公子朝通于襄夫人宣姜<hi>靈公適母</hi>懼而欲作亂故<lb/>
<pb n="17b"/>
齊豹北宫喜褚師圃公子朝作亂　初齊豹見<hi>薦達也賢遍切</hi>
宗魯於公孟為驂乘焉<hi>為公孟驂乘</hi>將作亂而謂之曰公孟<lb/>
之不善子所知也勿與乘吾將殺之對曰吾由子事公<lb/>
孟子假吾名焉故不吾逺也雖其不善吾亦知之抑以<lb/>
利故不能去是吾過也今聞難而逃是僣子也<hi>使子言不信</hi>
子行事乎吾將死之以周事子而歸死於公孟其可也<lb/>
丙辰衛侯<hi>靈公</hi>在平夀公孟有事於蓋獲之門外<hi>有事祭也</hi>齊<lb/>
子氏帷於門外而伏甲焉<hi>齊豹之家</hi>使祝鼃<hi>烏媧切</hi>寘戈於車<lb/>
<pb n="18a"/>
薪以當門使一乘從公孟以出<hi>亦如前車寘戈於薪尋其後</hi>使華齊<lb/>
御公孟宗魯驂乘及閎中齊氏用戈擊公孟宗魯以背<lb/>
蔽之斷肱以中公孟之肩皆殺之公聞亂乘驅自閲門<lb/>
入慶比御公公南楚驂乘使華寅乘貳車及公宫鴻駵<lb/>
魋駟乘于公公載寶以出褚師子申遇公于馬路之衢<lb/>
遂從<hi>才用切下注同</hi>過齊氏使華寅肉袒執盖以當其闕齊氏<lb/>
射公中南楚之背公遂出寅閉郭門踰而從公<hi>踰郭出</hi>公<lb/>
如死鳥析<hi>星厯切</hi>朱鉏宵從竇出徒行從公齊侯使公孫<lb/>
<pb n="18b"/>
青<hi>子石</hi>聘于衛既出聞衛亂使請所聘公<hi>齊景公</hi>曰猶在竟<lb/>
内則衛君也乃將事焉遂從諸死鳥請將事辭曰亡人<lb/>
不佞失守社稷越在草莽吾子無所辱君命賔曰寡君<lb/>
命下臣於朝曰阿下執事<hi>阿比也命已使比衛臣下</hi>臣不敢貳主人<lb/>
曰君若惠顧先君之好照臨敝邑鎮撫其社稷則有宗<lb/>
祧在乃止衛侯固請見之<hi>欲與青相見</hi>不獲命以其良馬見<lb/>
為未致使故也衛侯以為乘馬<hi>喜其敬已故貴其物</hi>賔將掫<hi>行夜側尤切又祖侯切</hi>主人辭曰亡人之憂不可以及吾子草莽之中<lb/>
<pb n="19a"/>
不足以辱從者敢辭賔曰寡君之下臣君之牧圉也若<lb/>
不獲扞外役是不有寡君也臣懼不免於戾請以除死<lb/>
親執鐸終夕與於燎<hi>設火燎以備守</hi>齊氏之宰渠子召北宫子<lb/>
<hi>北宫喜也</hi>北宫氏之宰不與聞謀殺渠子遂伐齊氏滅之丁<lb/>
已晦公入與北宫喜盟于彭水之上<hi>喜本與齊氏同謀故公先與喜盟</hi>
秋七月戊午朔遂盟國人八月辛亥公子朝褚師圃子<lb/>
玉霄子髙魴出奔晉<hi>皆齊氏黨</hi>閠月戊辰殺宣姜<hi>與公子朝通謀故</hi>
衛侯賜北宫喜諡曰貞子<hi>滅齊氏故</hi>賜析朱鉏諡曰成子<hi>宵從<pb n="19b"/>公故</hi>而以齊氏之墓予之<hi>皆未死而賜諡及墓田故傳終言之</hi>衛侯告寧于<lb/>
齊且言子石<hi>言其有禮</hi>齊侯將飲酒徧賜大夫曰二三子之<lb/>
教也<hi>喜青敬衛侯</hi>苑何忌辭曰與於青之賞必及於其罰在<lb/>
康誥曰父子兄弟罪不相及况在羣臣臣敢貪君賜以<lb/>
干先王琴張<hi>名牢字子開</hi>聞宗魯死將往弔之仲尼曰齊<lb/>
豹之盜而孟縶之賊女何弔焉<hi>言齊豹所以為盜孟縶所以見賊皆由宗魯</hi>
君子不食姦<hi>知公孟不善而受其禄是食姦</hi>不受亂<hi>許豹行事是受亂</hi>不為利<lb/>
疚於回不以回待人不盖不義<hi>以周事豹是盖不義</hi>不犯非禮<hi>以二<pb n="20a"/>心事縶是非禮</hi>
定公傳四年春三月劉文公合諸侯於召陵將㑹衛子<lb/>
行敬子言於靈公曰㑹同難嘖有煩言莫之治也<hi>嘖至也音責</hi>其使祝佗從<hi>子魚</hi>公曰善乃使子魚子魚辭曰臣展四<lb/>
體以率舊職猶懼不給而煩刑書若又共二<hi>共二職音恭</hi>徼<lb/>
大罪也且夫祝社稷之常𨽻也社稷不動祝不出竟官<lb/>
之制也君以軍行祓社釁鼓祝奉以従於是乎出竟若<lb/>
嘉好之事君行師從卿行旅從臣無事焉公曰行也及<lb/>
<pb n="20b"/>
臯鼬<hi>將盟</hi>將長蔡於衛<hi>欲令蔡先衛歃</hi>衛侯使祝佗私於萇𢎞曰<lb/>
聞諸道路不知信否若聞蔡將先衛信乎萇𢎞曰信蔡<lb/>
叔康叔之兄也先衛不亦可乎子魚曰以先王觀之則<lb/>
尚徳也昔武王克商成王定之選建明徳以蕃屏周故<lb/>
周公相王室以尹天下於周為睦分魯公以大輅大旂<lb/>
夏后氏之璜封父之繁弱<hi>大弓名</hi>殷民六族條氏徐氏蕭<lb/>
氏索氏長勺氏尾勺氏使帥其宗氏輯其分族將其類<lb/>
醜以法則周公用即命于周是使之職事于魯以昭周<lb/>
<pb n="21a"/>
公之明徳分之土田陪敦祝宗卜史備物典䇿官司彞<lb/>
器因商奄之民命以伯禽而封於少皥之虚<hi>曲阜</hi>分康叔<lb/>
<hi>衛之祖</hi>以大輅少帛<hi>雜/帛</hi>綪茷<hi>大赤取染草名/也綪七見切</hi>旃旌大吕<hi>鐘名</hi>
商民七族陶氏施氏繁氏錡氏樊氏饑氏終葵氏封畛<lb/>
土略自武父以南及圃田之北竟取於有閻之土以共<lb/>
王職取於相土之東都以㑹王之東蒐聃季授土<hi>周公弟司空</hi>陶叔授民命以康誥而封於殷虚皆啓以商政疆以<lb/>
周索分唐叔<hi>晉祖</hi>以大輅宻須之鼓闕鞏<hi>甲/名</hi>姑洗<hi>鐘名</hi>懷姓<lb/>
<pb n="21b"/>
九宗職官五正命以唐誥而封於夏虚啟以夏政疆以<lb/>
戎索三者皆叔也而有令徳故昭之以分物不然文武<lb/>
成康之伯猶多而不獲是分也唯不尚年也管蔡啟商<lb/>
惎間王室<hi>惎毒音忌</hi>王於是乎殺管叔而蔡蔡叔<hi>蔡蔡上素達及下如字</hi>以車七乘徒七十人其子蔡仲改行帥徳周公舉之<lb/>
以為已卿士見諸王而命之以蔡其命書云王曰胡無<lb/>
若爾考之違王命也若之何其使蔡先衛也武王之母<lb/>
弟八人周公為太宰康叔為司寇聃季為司空五叔無<lb/>
<pb n="22a"/>
官豈尚年哉<hi>管叔鮮蔡叔度成叔武霍叔處毛叔聃</hi>曹文之昭也<hi>文王子</hi>晉<lb/>
武之穆也<hi>武王子</hi>曹為伯甸非尚年也<hi>以伯爵居甸服言小</hi>今將尚<lb/>
之是反先王也晉文公為踐土之盟衛成公不在夷叔<lb/>
其母弟也猶先蔡其載書云王若曰晉重<hi>文公</hi>魯申<hi>僖公</hi>衛<lb/>
武<hi>叔武</hi>蔡申午<hi>莊/侯</hi>鄭捷<hi>文/公</hi>齊潘<hi>昭/公</hi>宋王臣<hi>成/公</hi>莒期<hi>兹丕公</hi>藏<lb/>
在周府可覆視也吾子欲復文武之略而不正其徳將<lb/>
如之何萇𢎞説告劉子與范獻子謀之乃長衛侯於盟<lb/>
經七年秋齊侯<hi>景公</hi>鄭伯<hi>獻公</hi>盟于鹹齊人執衛行人北宫<lb/>
<pb n="22b"/>
結以侵衛齊侯衛侯盟于沙<lb/>
傳七年秋齊侯鄭伯盟于鹹徴㑹于衛衛侯欲叛晉諸<lb/>
大夫不可使北宫結如齊而私於齊侯曰執結以侵我<lb/>
齊侯從之乃盟于𤨏<hi>即沙</hi>
經八年秋七月晉士鞅帥師侵鄭遂侵衛　九月季孫<lb/>
斯仲孫何忌帥師侵衛　冬衛侯鄭伯盟于曲濮<lb/>
傳八年夏晉師將盟衛侯于鄟澤<hi>自㑹魯于瓦還就衛盟</hi>趙簡子<lb/>
曰羣臣誰敢盟衛君者<hi>前年衛叛晉屬齊簡子意欲摧辱之</hi>涉佗成何曰<lb/>
<pb n="23a"/>
我能盟之衛人請執牛耳<hi>尊者涖牛耳</hi>成何曰衛吾温原也<lb/>
焉得視諸侯將歃渉佗捘衛侯之手及捥衛侯怒王孫<lb/>
賈趨進曰盟以信禮也有如衛君其敢不唯禮是事而<lb/>
受此盟也衛侯欲叛晉而患諸大夫王孫賈使次于郊<lb/>
大夫問故公以晉詬語之且曰寡人辱社稷其改卜嗣<lb/>
寡人從焉<hi>使改卜他公子以嗣先君</hi>大夫曰是衛之禍豈君之過也<lb/>
公曰又有患焉謂寡人必以而子與大夫之子為質大<lb/>
夫曰苟有益也公子則往羣臣之子敢不皆負羈絏以<lb/>
<pb n="23b"/>
從將行王孫賈曰苟衛國有難工商未嘗不為患使皆<lb/>
行而後可<hi>欲以激怒國人</hi>公以告大夫乃皆將行之行有日公<lb/>
朝國人使賈問焉曰若衛叛晉晉五伐我病何如矣皆<lb/>
曰五伐我猶可以能戰賈曰然則如叛之病而後質焉<lb/>
何遲之有乃叛晉晉人請改盟弗許　秋晉士鞅侵鄭<lb/>
遂侵衛　九月師侵衛晉故也<hi>魯為晉討衛</hi>
經九年秋齊侯衛侯次于五氏<lb/>
傳九年秋齊侯伐晉夷儀<hi>為衛討晉</hi>衛侯將如五氏卜過之<lb/>
<pb n="24a"/>
龜焦<hi>兆不成</hi>衛侯曰可也衛車當其半寡人當其半敵矣<lb/>
齊侯致禚媚杏於衛<hi>三邑皆齊西界詳見齊</hi>
經十年夏晉趙鞅帥師圍衛　冬齊侯衛侯鄭游速㑹<lb/>
于安甫<hi>無傳</hi>
傳十年夏晉趙鞅圍衛報夷儀也　初衛侯伐邯鄲午<lb/>
<hi>晉大夫</hi>於寒氏城其西北而守之宵熸及晉圍衛午以徒<lb/>
七十人門於衛西門殺人於門中曰請報寒氏之役涉<lb/>
佗曰夫子則勇矣然我往必不敢啓門亦以徒七十人<lb/>
<pb n="24b"/>
旦門焉步左右皆至而立如植日中不啓門乃退反役<lb/>
晉人討衛之叛故曰由涉佗成何<hi>捘衛侯手</hi>於是執涉佗以<lb/>
求成於衛衛人不許晉人遂殺涉佗成何奔燕君子曰<lb/>
此之謂棄禮必不鈞<hi>言必見殺不得與人等</hi>詩曰人而無禮胡不<lb/>
遄死涉佗亦遄矣哉<lb/>
經十有二年夏衛公孟彄帥師伐曹<lb/>
傳十二年夏衛公孟彄伐曹克郊還滑羅殿未出不退<lb/>
於列<hi>未出曹竟</hi>其御曰殿而在列其為無勇乎羅曰與其素<lb/>
<pb n="25a"/>
厲寧為無勇<hi>素空也厲猛也言伐小國何在空猛</hi>
經十有三年夏衛公孟彄帥師伐曹<hi>無傳</hi>
傳十三年　初衛公叔文子朝而請享靈公<hi>欲令公臨其家</hi>退<lb/>
見史鰌而告之史鰌曰子必禍矣子富而君貪罪其及<lb/>
子乎文子曰然吾不先告子是吾罪也君既許我矣其<lb/>
若之何史鰌曰無害子臣可以免<hi>言執臣禮</hi>富而能臣必免<lb/>
於難上下同之戍也驕其亡乎<hi>文子之子</hi>富而不驕者鮮吾<lb/>
唯子之見驕而不亡者未之有也戍必與焉及文子卒<lb/>
<pb n="25b"/>
衛侯始惡於公叔戍以其富也公叔戍又將去夫人之<lb/>
黨<hi>靈公夫人南子黨宋朝之徒</hi>夫人愬之曰戍將為亂<lb/>
　　檀弓下曰公叔文子卒其子戍請諡於君曰日月<lb/>
　　有時將𦵏矣請所以易其名者君曰昔者衛國凶<lb/>
　　饑夫子為粥與國之餓者是不亦惠乎昔者衛國<lb/>
　　有難夫子以其死衛寡人不亦貞乎<hi>難謂魯昭公二十年盜殺</hi>
　　<hi>衛侯之兄縶也時齊豹作亂公如死鳥</hi>夫子聽衛國之政脩其班制<lb/>
　　以與四隣交衛國之社稷不辱不亦文乎故謂夫<lb/>
<pb n="26a"/>
　　子貞惠文子<hi>後不言貞惠者文足以兼之</hi>
經十有四年春衛公叔戍來奔衛趙陽出奔宋　夏衛<lb/>
北宫結來奔　秋衛世子蒯聵出奔宋衛公孟彄出奔<lb/>
鄭<lb/>
傳十四年春衛侯逐公叔戍與其黨故趙陽奔宋戍來<lb/>
奔夏衛北宫結來奔公叔戍之故也　秋衛侯<hi>靈公</hi>為夫<lb/>
人南子召宋朝<hi>宋公子舊通于南子</hi>㑹于洮太子蒯聵獻孟于齊<lb/>
過宋野<hi>盂邑名就會獻之</hi>野人歌之曰既定爾婁豬盍歸吾艾<lb/>
<pb n="26b"/>
豭<hi>婁豬求子豬以喻南子艾豭喻宋朝艾老也</hi>太子羞之謂戲<hi>許宜切</hi>陽速曰<lb/>
從我而朝少君少君見我我顧乃殺之速曰諾乃朝夫<lb/>
人夫人見太子太子三顧速不進夫人見其色啼而走<lb/>
<hi>見太子色變</hi>曰蒯聵將殺余公執其手以登臺太子奔宋盡<lb/>
逐其黨故公孟彄出奔鄭自鄭奔齊太子告人曰戲陽<lb/>
速禍余戲陽速告人曰太子則禍余太子無道使余殺<lb/>
其母余不許將戕於余若殺夫人將以余説余是故許<lb/>
而弗為以紓余死諺曰民保於信吾以信義也<lb/>
<pb n="27a"/>
　　劉敞曰左氏敘蒯聵事曰蒯聵欲殺夫人夫人啼<lb/>
　　而走公執其手以登臺太子出奔宋予謂蒯聵雖<lb/>
　　不善謀安有此事哉且殺夫人蒯聵獨得全乎彼<lb/>
　　所羞者以夫人名惡也如殺其母為惡愈大反不<lb/>
　　知可羞乎蓋蒯聵聞野人之歌其心慙焉則以謂<lb/>
　　夫人夫人惡其斥已淫則啼而走言太子將殺余<lb/>
　　以誣之靈公惑於南子所言必聽從故外則召宋<lb/>
　　朝内則逐公叔戍趙陽彼不恥召宋朝固亦不難<lb/>
<pb n="27b"/>
　　逐蒯聵矣此其真也又蒯聵出乃奔宋宋南子家<lb/>
　　也蒯聵負殺南子之名而走又入其家使真有其<lb/>
　　事者敢乎哉此亦一證也<lb/>
哀公經二年夏四月丙子衛侯元卒晉趙鞅帥師納衛<lb/>
世子蒯聵于戚　冬十月葬衛靈公<hi>無傳七月而葬緩</hi>
傳二年初衛侯遊于郊子南僕<hi>靈公子郢</hi>公曰余無子將立<lb/>
女不對他日又謂之對曰郢不足以辱社稷君其改圖<lb/>
君夫人在堂三揖在下君命祇辱夏衛靈公卒夫人<lb/>
<pb n="28a"/>
曰命公子郢為太子君命也對曰郢異於他子且君沒<lb/>
於吾手若有之郢必聞之<hi>言當以臨沒為正</hi>且亡人之子輒在<lb/>
<hi>蒯聵之子出公</hi>乃立輒　六月乙酉晉趙鞅納衛太子于戚宵<lb/>
迷陽虎曰右河而南必至焉使太子絻<hi>始發䘮之服</hi>八人衰<lb/>
絰偽自衛逆者<hi>欲為衛人逆故衰絰</hi>告於門哭而入遂居之<lb/>
　　胡安國曰世子不言納位其所固有國其所宜君<lb/>
　　謂之儲副則無所事乎納矣今趙鞅帥師以蒯聵<lb/>
　　復國而書納者見蒯聵無道為國人之所不受也<lb/>
<pb n="28b"/>
　　國人不受而稱世子者罪衛人之拒之也所以然<lb/>
　　者縁蒯聵出奔靈公未嘗有命廢之而立他子及<lb/>
　　靈公卒大臣又未嘗謀於國人數蒯聵之罪選公<lb/>
　　子之賢者以主其國乃從輒之所欲而君之以子<lb/>
　　拒父此其所以稱世子也人莫不愛其親而志於<lb/>
　　殺莫不敬其父而忘其䘮莫不慈其子欲其子之<lb/>
　　富且貴也而奪其位蒯聵之於天理逆矣何疑於<lb/>
　　廢黜然父雖不父子不可以不子輒乃據國而與<lb/>
<pb n="29a"/>
　　之爭可乎故特係納衛世子蒯聵于戚於趙鞅帥<lb/>
　　師之下而鞅不知義靈公與衛國大臣不能早正<lb/>
　　國家之本以致禍亂其罪皆見矣<lb/>
　　　　出公<hi>沈約諡法出字有諡人無諡法</hi>
　　　　　<hi>名輒靈公孫太子蒯聵子哀二年嗣立明年改元十二年哀之十四年獲麟經終明</hi>
　　　　　<hi>年孔悝納蒯聵出公奔魯</hi>
哀公經三年春齊國夏衛石曼姑帥師圍戚<lb/>
傳三年春齊衛圍戚求援于中山<lb/>
<pb n="29b"/>
經五年夏晉趙鞅帥師伐衛<hi>傳見晉</hi>
經七年春晉魏曼多帥師侵衛<lb/>
傳七年春晉師侵衛衛不服也<hi>五年伐衛至今不服</hi>
經十年夏五月衛公孟彄自齊歸于衛<hi>無傳</hi>
經十有一年冬衛世叔齊出奔宋<lb/>
傳十一年冬衛太叔疾出奔宋<hi>即齊</hi>初疾娶于宋子朝<hi>宋人在衛為大夫</hi>其娣嬖子朝出<hi>出奔</hi>孔文子使疾出其妻而妻之<lb/>
疾使侍人誘其初妻之娣寘於犂而為之一宫如二妻<lb/>
<pb n="30a"/>
文子怒欲攻之仲尼止之遂奪其妻或滛于外州外州<lb/>
人奪之軒以獻<hi>以獻於君</hi>恥是二者故出衛人立遺<hi>疾弟</hi>使室<lb/>
孔姞<hi>孔文子女疾妻</hi>疾臣向魋<hi>為宋向魋臣</hi>納美珠焉與之城鉏宋<lb/>
公求珠魋不與由是得罪及桓氏出<hi>在十四年</hi>城鉏人攻太<lb/>
叔疾衛莊公復之使處巢死焉殯於鄖葬於少褅<hi>言其失所</hi>
　初晉悼公子憗亡在衛使其女僕而田太叔懿子止<lb/>
而飲之酒遂聘之生悼子悼子即位故夏戊為大夫<hi>悼子之甥</hi>悼子亡衛人剪夏戊<hi>剪削爵邑</hi>
<pb n="30b"/>
經十有二年秋公㑹衛侯宋皇瑗于鄖<lb/>
傳十二年吴徴㑹于衛　初衛人殺吳行人且<hi>子餘切</hi>姚<lb/>
而懼謀於行人子羽子羽曰吳方無道無乃辱吾君不<lb/>
如止也子木曰吳方無道國無道必棄疾於人吳雖無<lb/>
道猶足以患衛往也長木之斃無不摽也國狗之瘈無<lb/>
不噬也而况大國乎　秋衛侯㑹吳于鄖公及衛侯宋<lb/>
皇瑗盟而卒辭吳盟吳人藩衛侯之舎子服景伯謂子<lb/>
貢曰夫諸侯之㑹事既畢矣侯伯致禮地主歸餼以相<lb/>
<pb n="31a"/>
辭也今吳不行禮於衛而藩其君舎以難之<hi>難乃旦切</hi>子盍<lb/>
見太宰乃請束錦以行<hi>以賂吴</hi>語及衛故太宰嚭曰寡君<lb/>
願事衛君衛君之來也緩寡君懼故將止之子貢曰衛<lb/>
君之來必謀於其衆其衆或欲或否是以緩來其欲來<lb/>
者子之黨也其不欲來者子之讎也若執衛君是墮<hi>音隳下同</hi>黨而崇讎也夫墮子者得其志矣且合諸侯而執衛<lb/>
君誰敢不懼墮黨崇讎而懼諸侯或者難以霸乎太宰<lb/>
嚭説乃舎衛侯衛侯歸效夷言<hi>效吳言</hi>子之<hi>公孫彌牟</hi>尚幼曰<lb/>
<pb n="31b"/>
君必不免其死於夷乎執焉而又說其言從之固矣<hi>出公輒後卒死於越</hi>
經十有三年夏晉魏曼多帥師侵衛<hi>無傳</hi>
傳十五年衛孔圉<hi>文子</hi>取太子蒯聵之姊<hi>伯/姬</hi>生悝<hi>苦回反</hi>孔<lb/>
氏之豎渾良夫長而美孔文子卒通於内<hi>通伯姬</hi>太子在<lb/>
戚孔姬使之焉<hi>使良夫詣太子</hi>太子與之言曰苟使我入獲國<lb/>
服冕乘軒三死無與與之盟為請於伯姬<hi>良夫為太子請</hi>閏月<lb/>
良夫與太子入舎於孔氏之外圃昏二人䝉衣而乘<hi>太子<pb n="32a"/>良夫</hi>寺人羅御如孔氏孔氏之老欒寧問之稱姻妾以告<lb/>
遂入適伯姬氏既食孔伯姬杖戈而先太子與五人介<lb/>
輿豭従之迫孔悝於厠強盟之<hi>刼悝欲令逐輒</hi>遂刼以登臺<lb/>
欒寧將飲酒炙未熟聞亂使告季子<hi>子路</hi>召獲<hi>衛大夫</hi>駕乘<lb/>
車<hi>言不欲戰</hi>行爵食炙奉衛侯輒來奔季子將入遇子羔將<lb/>
出<hi>衛大夫髙柴</hi>曰門已閉矣季子曰吾姑至焉子羔曰弗及<lb/>
不踐其難季子曰食焉不辟其難<hi>食孔氏祿</hi>子羔遂出子路<lb/>
入及門公孫敢門焉<hi>守門</hi>曰無入為也季子曰是公孫也<lb/>
<pb n="32b"/>
求利焉而逃其難由不然利其祿必救其患有使者出<lb/>
乃入曰太子焉用孔悝雖殺之必或繼之<hi>言已必繼孔悝為難攻太子</hi>且曰太子無勇若燔臺半必舎孔叔太子聞之懼下<lb/>
石乞盂黶敵子路<hi>蒯聵黨</hi>以戈擊之斷纓子路曰君子死<lb/>
冠不免結纓而死孔子聞衛亂曰柴也其來由也死矣<lb/>
孔悝立莊公<hi>蒯聵</hi>莊公害故政欲盡去之<hi>故政輒之臣</hi>先謂<lb/>
司徒瞞成曰寡君離病於外久矣子請亦嘗之歸告褚<lb/>
師比欲與之伐公不果<lb/>
<pb n="33a"/>
　　　　莊公<hi>諡法勝敵克亂曰莊</hi>
　　　　　<hi>名蒯聵靈公太子出公父定十四年出奔哀二年靈公卒衛立出公十五年莊公因</hi>
　　　　　<hi>孔悝入立明年改元至十七年晉出之立般師莊公被弑在位二年</hi>
哀公傳十六年春瞞成褚師比出奔宋<hi>欲伐莊公不果而奔</hi>衛侯<lb/>
使鄢武子告于周曰蒯聵得罪于君父君母逋竄于晉<lb/>
晉以王室之故不棄兄弟寘諸河上天誘其衷獲嗣守<lb/>
封焉使下臣肸敢告執事王使單平公對曰肸以嘉命<lb/>
來告余一人往謂叔父余嘉乃成世復爾祿次敬之哉<lb/>
<pb n="33b"/>
方天之休弗敬弗休悔其可追　夏六月衛侯飲孔悝<lb/>
酒於平陽重酬之大夫皆有納焉<hi>財賄</hi>醉而送之夜半而<lb/>
遣之<hi>夜遣者慙負孔悝不欲令人見</hi>載伯姬於平陽而行<hi>載其母而俱去</hi>及西<lb/>
門使貳車反祏<hi>音石</hi>於西圃<hi>使副車還取廟主</hi>子伯季子初為孔<lb/>
氏臣新登于公<hi>外為大夫</hi>請追之遇載祏者殺而乘其車許<lb/>
公為返祏<hi>孔悝怪載祏者不來使公為逆之</hi>遇之曰與不仁人爭明無<lb/>
不勝必使先射射三發皆逺許為許為射之殪<hi>子伯不仁所以死</hi>或以其車從得祏於橐申孔悝出奔宋　衛侯占夢<lb/>
<pb n="34a"/>
嬖人<hi>以能占夢見愛</hi>求酒於太叔僖子<hi>太叔遺</hi>不得與卜人比而<lb/>
告公曰君有大臣在西南隅弗去懼害<hi>託占卜夢而言</hi>乃逐太<lb/>
叔遺遺奔晉　衛侯謂渾良夫曰吾繼先君而不得其<lb/>
器若之何<hi>國之寳器輒皆將去</hi>良夫代執火者而言<hi>將密謀屏左右</hi>曰疾<lb/>
與亡君皆君之子也召之而擇材焉可也<hi>召輒</hi>若不材器<lb/>
可得也<hi>輒若不材可廢其身因得其器</hi>豎告太子太子使五人輿豭從<lb/>
已刼公而強盟之<hi>盟求必立已</hi>且請殺良夫公曰其盟免三<lb/>
死<hi>盟在十五年</hi>曰請三之後有罪殺之公曰諾哉<lb/>
<pb n="34b"/>
傳十七年春衛侯為虎幄於籍圃成求令名者而與之<lb/>
始食焉太子請使良夫<hi>以良夫應為令名</hi>良夫乘衷甸兩牡<hi>卿車</hi>
紫衣狐裘至袒裘不釋劒而食<hi>食而熱故偏袒不敬</hi>太子使牽以<lb/>
退數之以三罪而殺之<hi>三罪紫衣袒裘帶劒</hi>晉趙鞅使告于衛曰<lb/>
君之在晉也志父為主請君若太子來以免志父不然<lb/>
寡君其曰志父之為也衛侯辭以難太子又使椓之<hi>椓訢父欲速得其處</hi>夏六月趙鞅圍衛齊國觀<hi>書之/子</hi>陳瓘救衛<hi>詳見晉</hi>
衛侯夢于北宫見人登昆吾之觀被髪北面而譟曰登<lb/>
<pb n="35a"/>
此昆吾之虚綿綿生之瓜<hi>良夫言已以小成大若𤓰之生謂使衛侯得國</hi>余為<lb/>
渾良夫叫天無辜<hi>本盟當免三死而并數一時之事為三罪殺之故自謂無辜</hi>公親<lb/>
筮之胥彌赦占之曰不害與之邑寘之而逃奔宋<hi>言衛侯無道卜人不敢以實懼難而逃</hi>衛侯貞卜其繇曰如魚竀尾<hi>竀赤也魚勞則尾赤</hi>
衡流而方羊裔焉<hi>不能自安裔水邊言衛侯將若此魚也</hi>大國滅之將亡<lb/>
闔門塞竇乃自後踰<hi>此晉繇辭</hi>冬十月晉復伐衛入其郛將<lb/>
入城簡子曰止叔向有言曰怙亂滅國者無後衛人出<lb/>
莊公而與晉平晉立襄公之孫般師而還　十一月衛<lb/>
<pb n="35b"/>
侯自鄄入般師出<hi>辟蒯聵</hi>初公登城以望見戎州問之以<lb/>
告公曰我姬姓也何戎之有焉翦之<hi>削壞邑聚</hi>公使匠乆<hi>乆不休息</hi>公欲逐石圃未及而難作辛已石圃因匠氏攻公公<lb/>
闔門而請弗許踰于此方而隊折股<hi>終如卜言乃自後踰</hi>戎州人<lb/>
攻之太子疾公子青<hi>疾弟</hi>踰從公戎州人殺之公入于戎<lb/>
州已氏初公自城上見已氏之妻髮美使髠之以為<lb/>
吕姜髢<hi>莊公夫人髢大計切</hi>既入焉而示之璧曰活我吾與女璧<lb/>
已氏曰殺女璧其焉往遂殺之而取其璧衛人復公孫<lb/>
<pb n="36a"/>
般師而立之　十二月齊人伐衛衛人請平立公子起<lb/>
<hi>靈公子</hi>執般師以歸舎諸潞<hi>齊邑</hi>
　　　　公子起<lb/>
　　　　　<hi>靈公子哀十七年齊執般師以歸而立之明年改元石圃逐之奔齊出公自齊復歸</hi>
　　　　　<hi>在位一年</hi>
哀公傳十八年夏衛石圃逐其君起起奔齊<hi>齊所立故</hi>衛侯<lb/>
輒自齊復歸逐石圃而復石魋與太叔遺<hi>皆蒯聵所逐</hi>
　　　　出公後<lb/>
<pb n="36b"/>
　　　　　<hi>前在位十三年在外三年復入七年奔宋前後共在位二十年哀二十六年卒于越</hi>
哀公傳二十五年夏五月庚辰衛侯<hi>輒</hi>出奔宋衛侯為<lb/>
靈臺于籍圃與諸大夫飲酒焉褚師聲子韤而登席<hi>古者見君解韈</hi>公怒辭曰臣有疾異於人若見之君將䐨之<hi>許角切嘔吐也</hi>是以不敢公愈怒大夫辭之不可褚師出公㦸其手<lb/>
曰必㫁而足聞之褚師與司寇亥乗曰今日幸而後亡<lb/>
公之入也奪南氏邑<hi>子南之子公孫彌牟</hi>而奪司寇亥政公使侍<lb/>
人納公文懿子<hi>公文要</hi>之車于池　初衛人剪夏丁氏<hi>十一<pb n="37a"/>年</hi>以其帑賜彭封彌子彌子飲公酒納夏戊之女嬖以<lb/>
為夫人其弟期<hi>夏戊子</hi>太叔疾之從孫甥也<hi>姊妹之孫</hi>少畜於<lb/>
公以為司徒夫人寵衰期得罪公使三匠乆公使優狡<lb/>
盟拳彌<hi>優狡俳優拳彌衛大夫使俳優盟之欲恥辱也</hi>而甚近信之故褚師比<lb/>
<hi>韈登席者</hi>公孫彌牟<hi>䘮邑/者</hi>公文要<hi>失車/者</hi>司寇亥<hi>奪政者</hi>司徒期<lb/>
因三匠與拳彌以作亂皆執利兵無者執斤使拳彌入<lb/>
于公宫<hi>近信之故得入</hi>而自太子疾之宫譟以攻公鄄子士請<lb/>
禦之彌援其手曰子則勇矣將若君何不見先君乎君<lb/>
<pb n="37b"/>
何所不逞欲<hi>蒯聵亂不速奔為戎州所殺欲令早去</hi>且君嘗在外矣豈必<lb/>
不反當今不可衆怒難犯休而易間也乃出將適蒲<hi>近晉邑</hi>彌曰晉無信不可將適鄄<hi>齊晉界上邑彌詐不知謀故公信之</hi>彌曰齊<lb/>
晉争我不可將適冷<hi>近魯邑</hi>彌曰魯不足與請適城鉏<hi>近宋邑</hi>以鉤越越有君乃適城鉏彌曰衛盜不可知也請速<lb/>
自我始乃載寶以歸<hi>言君以寳自隨將致衛盜請速行已為先發而同載寳歸衛</hi>公<lb/>
為支離之卒<hi>陳名</hi>因祝史揮以侵衛衛人病之懿子知之<lb/>
<hi>知揮為内間</hi>見子之<hi>公孫彌牟之子</hi>請逐揮文子曰無罪懿子曰彼<lb/>
<pb n="38a"/>
好專利而妄夫見君之入也將先道焉<hi>若見君有入勢必道助之</hi>若<lb/>
逐之必出於南門而適君所夫越新得諸侯將必請師<lb/>
焉揮在朝使吏遣諸其室揮出信弗内五日乃館諸外<lb/>
里<hi>公所在</hi>遂有寵使如越請師<lb/>
傳二十六年夏五月叔孫舒帥師㑹越臯如后庸宋樂<lb/>
茷納衛侯文子欲納之懿子曰君愎而虐少待之必毒<lb/>
於民乃睦於子矣<hi>民睦</hi>師侵外州大獲<hi>越納輒之師</hi>出禦之大<lb/>
敗<hi>衛師敗</hi>掘褚師定子<hi>褚師比父</hi>之墓焚之于平莊之上文子<lb/>
<pb n="38b"/>
使王孫齊私於臯如曰子將大滅衛乎抑納君而已乎<lb/>
臯如曰寡君之命無他納衛君而已文子致衆而問焉<lb/>
曰君以蠻夷伐國國幾亡矣請納之衆曰勿納曰彌牟<lb/>
亡而有益請自北門出<hi>欲觀衆心</hi>衆曰勿出重賂越人申開<lb/>
守陴而納公<hi>開重門嚴設守備欲以恐公使不敢入</hi>公不敢入師還立悼<lb/>
公<hi>蒯聵庶弟公子黚也起亷反</hi>南氏相之以城鉏與越人公曰期則<lb/>
為此<hi>司徒期</hi>令苟有怨於夫人者報之<hi>夫人期姊勅宫女令苦困期姊</hi>司<lb/>
徒期聘於越<hi>為悼公聘</hi>公攻而奪之幣期告王<hi>越王</hi>王命取之<lb/>
<pb n="39a"/>
期以衆取之公怒殺期之甥之為太子者遂卒于越<hi>終言之也終效夷言死于夷</hi>衛出公自城鉏使以弓問子贛且曰吾其<lb/>
入乎子贛稽首受弓對曰臣不識也私於使者曰昔成<lb/>
公孫於陳<hi>僖二十八年衛成奔楚適陳</hi>甯武子孫莊子為宛濮之盟<lb/>
而君入<hi>僖二十八年</hi>獻公孫於齊<hi>襄十四年</hi>子鮮子展為夷儀之<lb/>
盟而君入<hi>襄二十六年</hi>今君再在孫矣<hi>十五年辟蒯聵孫魯今又孫宋</hi>内不<lb/>
聞獻之親外不聞成之卿則賜不識所由入也詩曰無<lb/>
競維人四方其訓之<hi>烈文</hi>若得其人四方以為主而國於<lb/>
<pb n="39b"/>
何有<lb/>
　　　右衛始終春秋凡十七公書卒者九不書卒者<lb/>
　　　三有故者二莊公公子起出公卒後春秋經終<lb/>
　　　出公既出蒯聵庶弟公子黚立是為悼公立二<lb/>
　　　年左氏之傳終矣悼公以下十一世二百五十<lb/>
　　　五年而秦滅之<lb/>
論曰王道之行起於人倫之適其正也故先王謹之為<lb/>
之君君臣臣父父子子兄兄弟弟夫夫婦婦自意誠心<lb/>
<pb n="40a"/>
正身修家齊國治而天下平王道之原舉積諸此周衰<lb/>
王道微人倫斁孔子傷焉以為不可不正之也而春秋<lb/>
作二百四十二年一有戾乎綱常者斯見正於春秋兹<lb/>
其為撥亂世反諸正之義歟衛宣公專欲興禍是使急<lb/>
子夀子爭相為死及卒而立朔朔立四年左右公子逐<lb/>
之朔出奔齊而立黔牟又八年而齊襄納朔放黔牟而<lb/>
衛始定衛國之亂凡十有五年稽其禍宣公為之也至<lb/>
於靈公黜其子而子其孫出公不父而禰其祖逮莊公<lb/>
<pb n="40b"/>
謀入父子相攻人道之絶甚矣昔者子路問於孔子曰<lb/>
衛君待子而為政子將奚先孔子曰必也正名乎名不<lb/>
正則言不順言不順則事不成事不成則禮樂不興禮<lb/>
樂不興則刑罰不中刑罰不中則民無所措手足又冉<lb/>
有曰夫子為衛君乎子貢曰諾吾將問之曰伯夷叔齊<lb/>
何人也曰古之賢人也曰怨乎曰求仁而得仁又何怨<lb/>
故蒯聵復國而書納見其無道為國人之所不受而正<lb/>
其世子之名書之所以篤君臣父子之大經也不然貪<lb/>
<pb n="41a"/>
國叛道之人接踵于後世矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋分記卷六十五<lb/>
</p>
<p>
</p>
  </div>
</body>
</text>
</TEI>
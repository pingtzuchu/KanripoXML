<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷四十</head>
    <p>
<pb n="1a"/>
欽定四庫全書<lb/>
　春秋分記卷四十　　　　　宋　程公説　撰<lb/>
　　書二十二<lb/>
征伐書弟二<lb/>
宋衛蔡陳軍制不詳見<lb/>
　宋<lb/>
宋襄公泓之戰<hi>僖二十二年</hi>宋人既成列楚人未既濟司馬<lb/>
曰彼衆我寡及其未既濟也請擊之公曰不可既濟而<lb/>
<pb n="1b"/>
未成列又以告公曰未可既陳而後擊之宋師敗績公<lb/>
傷服門官殱焉國人皆咎公公曰君子不重傷不禽二毛<lb/>
古之為軍也不以阻隘也寡人雖亡國之餘不鼓不成<lb/>
列子魚曰君未知戰勍敵之人隘而不列天贊我也阻<lb/>
而鼓之不亦可乎其曰我寡則宋之軍卒不能敵楚矣<lb/>
華元之敗<hi>宣二年</hi>䘮甲車四百六十乘全軍亦三軍之制<lb/>
至大尹興空澤之士千甲<hi>哀二十六年</hi>全軍更役尚周制云<lb/>
若其軍帥則以司馬主甲兵司徒主徒役司城主營壘<lb/>
<pb n="2a"/>
　　司馬亦曰司武襄六年華弱為司馬平公曰司武<lb/>
　　而梏於朝難以勝矣謂其主兵也　襄九年宋災<lb/>
　　司徒華臣具正徒文十六年夫人謂司城去公六<lb/>
　　卿皆官而夫人獨使司城去昭公蓋司城與司馬<lb/>
　　實相關則兵亦兼之矣<lb/>
凢調兵必請節而後發<lb/>
　　哀十四年司馬請瑞焉以命其徒攻桓氏杜預注<lb/>
　　瑞符以發兵當時兵雖掌於司馬必請瑞而後敢<lb/>
<pb n="2b"/>
　　發於此知周之制度兵雖散在鄉遂於卿大夫之<lb/>
　　家固各有主掌非得符節則不敢發<lb/>
陳有鸛鵝之名<lb/>
　　昭二十一年與華氏戰于赭丘鄭翩<hi>華氏黨</hi>願為鸛<lb/>
　　其御願為鵝杜預注鸛鵝皆陳名<lb/>
　衛<lb/>
衛懿公之滅遺民七百三十人益之以共滕之民為五<lb/>
千人齊立戴公于曹以車三百乘甲士三千人戍焉合<lb/>
<pb n="3a"/>
衛人以成軍而文公之立車止三十乘季年始三百乘<lb/>
<hi>詩稱騋牝三千法三百乘用馬一千三百疋云三千者兼牝也</hi>蓋二軍也<hi>閔二年</hi>至出公<lb/>
為支離之卒<hi>哀二十五年杜預注陳名</hi>
　鄭<lb/>
鄭次國制當二軍舊説就左右拒分為中軍考之春秋<lb/>
初則鄭已備三軍北制之師<hi>隠五年</hi>衛人以燕師伐鄭鄭<lb/>
祭足原繁洩駕以三軍軍其前使曼伯與子元潛軍軍<lb/>
其後燕人畏鄭三軍而不虞制人遂敗燕師于北制至<lb/>
<pb n="3b"/>
繻葛之戰<hi>桓五年</hi>曼伯為右拒祭仲足為左拒原繁髙渠<lb/>
彌以中軍奉公為魚麗之陳亦三軍之制也<hi>髙克清人之詩左旋右抽中軍作好傳在閔二年</hi>三軍之外又多尚徒兵而車戰寖弛矣<lb/>
　　桓五年王以諸侯伐鄭鄭伯禦之王為中軍虢公<lb/>
　　林父將右軍蔡人衛人屬焉周公黑肩將左軍陳<lb/>
　　人屬焉鄭子元請為左拒以當蔡人衛人為右拒<lb/>
　　以當陳人原繁髙渠彌以中軍奉公為魚麗之陳<lb/>
　　命二拒曰旝動而鼔旝乃中軍之旗鼓是二拒之<lb/>
<pb n="4a"/>
　　鼓國語有髙子之鼓則此中軍亦有鼓鄭乃令中<lb/>
　　軍動旝而不動鼓何也蓋車進則鼓動今鄭欲先<lb/>
　　命左右拒以擊陳蔡衛則中軍尚未動此所以動<lb/>
　　旝而不動鼓特以旝爲號令也<lb/>
　　　　古者車制每車有三人若主將車則主將居中<lb/>
　　　　御戎與右在兩傍非主將車則御居中兩傍却<lb/>
　　　　有左右故在主將之左者謂之御戎居車之中<lb/>
　　　　者謂之御御之制主於馬之六轡右之職却執<lb/>
<pb n="4b"/>
　　　　矛哀二年晉大子曰吾救主於車退敵於下<lb/>
　　　　我右之上也郵良曰我兩靷將絶吾能止之<lb/>
　　　　我御之上也於此亦見御與右之職同<lb/>
<pb n="5a"/>
　　魚麗之陳縁鄭既分左右二拒以當三國則中軍<lb/>
　　人少不能敵王故先偏後伍分開人數使行陳廣<lb/>
　　闊足以盡敵三軍也<lb/>
鄭出軍必授兵于廟尚有古制然授於武公之廟禮也<lb/>
於大宫非禮也其後大夫歸自授甲則家有藏甲矣<lb/>
　　隠十一年鄭伯將伐許授兵於大宫古者藏兵於<lb/>
　　廟大夫家不藏甲凢用兵必取之廟而後授之兵<lb/>
　　者國重事出必告廟歸必飲至以見不敢輕自專<lb/>
<pb n="5b"/>
　　舉之意如書用命賞于祖不用命戮于社亦此意<lb/>
　　魯莊公治兵楚武王授師孑之類由春秋初遺制<lb/>
　　尚存然大宫厲王之廟非鄭所當祖也其後凢欲<lb/>
　　侵伐遂自出師襄十年子西聞盜乃歸授甲則制<lb/>
　　度敗壞大夫家自藏甲矣<lb/>
簡公時公孫舍之公孫僑帥車七百乗伐陳始竭作<hi>子産脩廬井之法而兵止一用</hi>其後遂作丘賦矣<hi>制用丘甲</hi>
　　昭四年鄭子産作丘賦杜預曰丘十六井當出馬<lb/>
<pb n="6a"/>
　　一匹牛三頭今子産别賦其田如魯之田賦非也<lb/>
　　經書用田賦則與作丘甲異文此傳言作丘賦其<lb/>
　　文與作丘甲類不取於丘甲而取諸田賦疑或非<lb/>
　　也古者以兵車為賦故言敝邑以賦與陳蔡從又<lb/>
　　云悉索敝賦以來㑹時事子謂仲由千乘之國可<lb/>
　　使治其賦也則子産之作丘賦意以十六井之民<lb/>
　　賦車一乘矣所以然者鄭國褊小介於晉楚故其<lb/>
　　賦視他國倍蓰焉<lb/>
<pb n="6b"/>
　燕<hi>軍制闕</hi>
　秦<lb/>
秦自非子為孝王養馬汧渭之間封為附庸至秦仲有<lb/>
車馬侍御之好車粼之詩秦變風始作秦仲之孫襄公<lb/>
當平王初興兵討西戎以救周平王東遷王城以岐豐<lb/>
之地賜之列為諸侯地與戎相錯襄公修其車馬備其<lb/>
兵甲武事備矣駟驖小戎之詩序田狩車馬莫詳焉前<lb/>
漢地理志曰天水隴西山多林木民以板為屋及安定<lb/>
<pb n="7a"/>
上郡西河皆迫近戎狄脩習戰備髙上氣力以射獵為<lb/>
先故秦詩曰在其板屋又皆言車馬田狩之事蓋其故<lb/>
俗至穆公霸西戎始作三軍伐晉之師<hi>僖三十三年殽之役三帥而車三百乘</hi>過周北門左右免胄而下超乘者三百乘既不請<lb/>
命直過王畿凌逼甚矣傳言其輕而無禮著無禮於王<lb/>
室也又置陷陣<hi>吳子秦置陷陣三萬</hi>康公好攻戰亟用兵而不與<lb/>
民同欲無衣刺之曰王于興師脩我戈矛與子同仇秦<lb/>
本周地故猶思周盛時而稱先王以見秦人用之異乎<lb/>
<pb n="7b"/>
周制而民不堪命矣至定五年子蒲子虎帥車五百乘<lb/>
救楚兵力益以强盛<lb/>
　楚<lb/>
楚自若敖蚡冒篳路藍縷以啓山林武王始為軍政作<lb/>
荆尸以伐隨授師孑以立陳法<lb/>
　　莊四年楚武王荆尸授師孑焉以伐隨按宣十二<lb/>
　　年隨武子論楚之兵曰荆尸而舉杜預曰荆楚也<lb/>
　　尸陳也楚武王始更為此陳法遂以為名<lb/>
<pb n="8a"/>
　　孑鎗屬亦楚陳所利大抵陳中有利於長兵者有<lb/>
　　利於短兵者弓矢利逺即長兵孑是短兵蓋楚參<lb/>
　　用孑為陳<lb/>
成王地方千里城濮之役<hi>僖二十八年</hi>子玉請戰王怒少與<lb/>
之師唯西廣東宫與若敖之六卒實從之大抵皆非正<lb/>
軍制亦非古<lb/>
　　子玉以若敖之六卒將中軍盖兵屬子玉者子西<lb/>
　　將左子上將右當是西廣東宫之兵傳曰楚右師<lb/>
<pb n="8b"/>
　　左師潰楚敗績子玉收其卒而止故不敗杜曰三<lb/>
　　軍惟中軍完則不敗者止若敖之六卒楚軍有兩<lb/>
　　廣即其親軍<hi>制詳見下方</hi>今曰西廣止分其一而已<lb/>
　　杜注東宫曰太子有宫甲分取以給之按文元年<lb/>
　　商臣以宫甲圍成王是東宫兵也<lb/>
　　若敖楚武王之祖父葬若敖者子玉之祖也杜預<lb/>
　　曰六卒子玉宗人之兵六百人言不悉師以益之<lb/>
　　周禮司馬凢制軍百人為卒知六卒六百人也于<lb/>
<pb n="9a"/>
　　時子玉既為令尹而乃請戰蓋欲增兵耳若敖之<lb/>
　　六卒乃子玉家兵觀宣公四年楚子與若敖氏戰<lb/>
　　于臯滸敢於敵君戰則兵强可知<lb/>
穆王接晉文襄霸之後楚益强大時則嚴環衛之屬<lb/>
　　文元年傳潘崇掌環列之尹杜注宫衛之官列兵<lb/>
　　而環王宫又宣十二年傳以至于昬内官序當其<lb/>
　　夜以待不虞<hi>内官當同環列之尹都君子王馬之屬</hi>所以親衛於王<lb/>
　　出入同之<lb/>
<pb n="9b"/>
厥貉之㑹陳鄭及宋受役於司馬以田孟諸時則有右<lb/>
盂左盂兩甄之制<lb/>
　　文十年㑹于厥貉宋道楚子以田孟諸宋公為右<lb/>
　　盂鄭伯為左盂期思公復遂為右司馬子朱及文<lb/>
　　之無畏為左司馬杜注盂田獵陳名將獵張兩甄<lb/>
　　故置二左司馬蓋期思公復遂一人為右司馬當<lb/>
　　中央則左司馬二人張兩甄矣兩甄猶言兩翼<lb/>
莊王霸强克庸以來<hi>文十六年</hi>無日不討國人而訓之于民<lb/>
<pb n="10a"/>
生之不易在軍無日不討軍實而申儆之于勝之不可<lb/>
保逮邲之戰<hi>宣十二年</hi>軍制備矣蓋兆於武王備於莊王傳<lb/>
莫詳焉三軍以為正軍<lb/>
　　傳曰楚子北師次于郔沈尹將中軍子重將左子<lb/>
　　反將右此三軍蓋正軍也時孫叔敖為令尹秉政<lb/>
　　不在三軍之數如南轅反斾軍進退皆由之故知<lb/>
　　令尹為兼統三軍矣<lb/>
二廣以爲親軍<lb/>
<pb n="10b"/>
　　傳載欒武子言楚軍制曰其君之戎分為二廣右<lb/>
　　廣初駕數及日中左則受之以至于昬内官序當<lb/>
　　其夜鄭氏曰廣車横陳之車杜預注二廣君之親<lb/>
　　兵按傳楚子分左右廣雞鳴而駕日中而説左則<lb/>
　　受之日入而説許偃御右廣飬由基為右彭名御<lb/>
　　左廣屈蕩為右王乘左廣以逐趙旃杜預注楚王<lb/>
　　更迭載之故各有御右傳又曰王見右廣將從之<lb/>
　　乘屈蕩尸之曰君以此始亦必以終自是楚之乘<lb/>
<pb n="11a"/>
　　廣先左蓋左右二廣為王親軍右廣初駕以及日<lb/>
　　中左廣受之以及日入嘗在王側内官序當其夜<lb/>
　　若今之當更循環親衛敵安得掩襲親軍之制詳<lb/>
　　矣僖二十八年西廣從子玉時子玉專軍政故分<lb/>
　　西廣以屬之今邲之戰則二廣皆以俟王迭載其<lb/>
　　曰楚之乘廣先左杜預雖云以乘左得勝然實則<lb/>
　　楚人尚左故親軍分為二廣而王則乘左<lb/>
游闕以爲游兵<lb/>
<pb n="11b"/>
　　傳使潘黨率游闕四十乘從唐侯游闕蓋游兵往<lb/>
　　來游補闕者觀兵陳何處為薄則從而補之所謂<lb/>
　　竒軍以防敗失<hi>由正軍中逐旋分出不繫步伍之數</hi>
廣有一卒卒偏之兩<lb/>
　　傳曰廣有一卒卒偏之兩又曰楚子為乘廣三十<lb/>
　　乘分為左右司馬法百人為卒二十五人為兩車<lb/>
　　十五乘為大偏九乘為小偏其尤大者又有二十<lb/>
　　五乘之偏今一廣十五乘即古大偏之法而曰卒<lb/>
<pb n="12a"/>
　　偏之兩者孔穎達謂兩廣之别各有一卒之兵百<lb/>
　　人也一卒之外復有十五乘之偏并二十五人之<lb/>
　　兩既言一卒又云卒偏之兩言卒之者成辭婉句<lb/>
　　耳蓋防正軍有敗則以偏車易之正卒有闕則以<lb/>
　　偏卒補之<lb/>
於陳則分左右二拒<lb/>
　　傳工尹齊將右拒卒以逐下軍使潘黨率游闕四<lb/>
　　十乘從唐侯以為左拒以從上軍亦猶鄭二拒蓋<lb/>
<pb n="12b"/>
　　楚子在中軍與晉中軍相對臨戰分此二拒右拒<lb/>
　　當晉下軍左拒當晉上軍故杜預謂為陳名<lb/>
調卒之法商農工賈不敗其業卒乘輯睦不奸於事行<lb/>
軍之典則右轅左追蓐前茅慮無中權後勁百官象物<lb/>
而動軍政不戒而備<lb/>
　　軍行右轅左追蓐凢兵車有甲士有步卒甲士在<lb/>
　　車不供碎役分歩卒為前左右三處兵車一轅服<lb/>
　　馬夾之而言挾轅者步卒被分左右者軍行時又<lb/>
<pb n="13a"/>
　　分之在兩廂挾轅以為戰備傳曰令尹南轅又曰<lb/>
　　改乘轅楚陳以轅為主以轅表車正是挾車嚴兵<lb/>
　　以備不虞其應在左者使之追步草蓐令離道求<lb/>
　　草不近兵車蓐謂卧止之草以為宿備豫定左右<lb/>
　　之别在道分使之故云軍行至於對陳則在車左<lb/>
　　右<lb/>
　　前茅慮無爾雅曰茅明也在前者明為思慮所無<lb/>
　　之事恐卒有非常則預告軍衆使知而為備如今<lb/>
<pb n="13b"/>
　　軍行令人逺在軍前斥度候望慮有伏兵使蹹行<lb/>
　　人持以絳及白為幡與軍人為私號曲禮曰前有<lb/>
　　水則載青旌前有塵埃則載鳴鳶前有車騎則載<lb/>
　　飛鴻前有士師則載虎皮前有摯獸則載貔貅與<lb/>
　　此見賊舉幡相似茅明釋言文舍人曰茅昧之明<lb/>
　　也杜預注或曰時楚以茅為旌義未詳<lb/>
　　中權是中軍大將軍進退之權三軍之心在此權<lb/>
　　者謂謀之髙下輕重皆當<lb/>
<pb n="14a"/>
　　後勁以精兵為殿凢前曰啓後曰殿前後皆當用<lb/>
　　精兵後世勁兵多在前或被擊敗則後無應勁兵<lb/>
　　在後此最良法<lb/>
　　百官象物而動物猶類也謂旌旗畫物類也百官<lb/>
　　尊卑不同象其所建之物而行動軍之政教不待<lb/>
　　號令而自備周禮大司馬中秋教治兵辨旗物之<lb/>
　　用王載太常諸侯載旂軍吏載旗師都載旃鄉遂<lb/>
　　載物郊野載旐百官載旟鄭𤣥云軍吏諸軍帥也<lb/>
<pb n="14b"/>
　　師都遂大夫也鄉遂鄉大夫也或載旃或載物衆<lb/>
　　属軍吏無所將也郊謂鄉遂之州長縣正以下野<lb/>
　　謂公邑大夫載旐以其將羨卒也百官卿大夫載<lb/>
　　旟者以其屬衛王也凢旗有軍衆者畫異物無者<lb/>
　　帛而已尊卑所建各有物類案春官司常云及國<lb/>
　　之大閲贊司馬頒旗物而所建不同者大司馬則<lb/>
　　中秋教治兵之法司常則中冬教大閱之法鄭𤣥<lb/>
　　云凢頒旗物以出軍之旗則如秋以尊卑之常建<lb/>
<pb n="15a"/>
　　則如冬大閱備軍禮旌旗不如出軍時空辟實也<lb/>
　　是謂時不同故所建異此云象物而動謂軍行時<lb/>
　　當指治兵之法<lb/>
行軍之翼日則輜重至<lb/>
　　乙夘王乘左廣以逐趙旃及昬楚師軍於邲晉之<lb/>
　　餘師不能軍丙辰楚重至於邲杜注輜重也楚輜<lb/>
　　車甞後正軍一日蓋楚軍有法輜重若與正軍過<lb/>
　　逺則有邀擊之患過近則重兵纔亂正軍亦潰後<lb/>
<pb n="15b"/>
　　世用兵先擊輜重取勝者多蓋以非太近則太逺<lb/>
　　以是知楚輜重逺大兵一日為得宜也<lb/>
凢此皆軍政之善者也若共王之世公子嬰齊為簡之<lb/>
師組甲被練皆創名之<lb/>
　　襄三年傳楚子重伐吳為簡之師使鄧廖帥組甲<lb/>
　　三百被練三干簡謂選擇也杜預注組甲被練皆<lb/>
　　戰備也組甲漆甲成文被練練袍賈逵云組甲以<lb/>
　　組綴甲車士服之被練帛也以帛綴甲步卒服之<lb/>
<pb n="16a"/>
　　孔穎達曰甲貴牢固練若不固宜皆用組何當造<lb/>
　　不牢之甲而令步卒服之豈欲其被傷故使甲不<lb/>
　　牢也若練以綴甲何以謂之被又組是絛繩不可<lb/>
　　為衣服安得以為甲裏杜言組甲漆甲成組文今<lb/>
　　時漆甲有為文者被練文不言甲必非甲名被是<lb/>
　　被覆衣着之名故以為練袍被於身上雖並無明<lb/>
　　證而杜説近之吕祖謙曰組甲被練擇兵之精者<lb/>
　　被練若今軟纒之類<lb/>
<pb n="16b"/>
康王以蔿掩為司馬始井沃衍牧隰臯賦車籍馬而有<lb/>
車兵徒兵甲楯之數<lb/>
　　襄二十五年楚蔿掩為司馬子木使庀賦數甲兵<lb/>
　　掩書土田牧隰臯井衍沃量入脩賦賦車籍馬賦<lb/>
　　車兵徒兵甲楯之數既成以授子木<lb/>
靈王斥地益大陳蔡不羮邑賦千乘於是有五帥<hi>左氏傳吳人敗諸豫章獲其五帥</hi>平王簡上國東國之兵都外軍師精練有<lb/>
法<lb/>
<pb n="17a"/>
　　昭十四年楚平王使然丹簡上國之兵於宗丘且<lb/>
　　撫其民使屈罷簡東國之兵於召陵亦如之好於<lb/>
　　邊疆息民五年而後用師杜預注上國在國都之<lb/>
　　西西方居上流故謂之上國按下云簡東國之兵<lb/>
　　亦如之知此是簡西國之兵也西國東國皆是楚<lb/>
　　人在國之東西者孔穎達曰西為上則東為下下<lb/>
　　言東則此是西互見也<lb/>
至若戍丁則若申息之子弟<lb/>
<pb n="17b"/>
　　僖二十八年楚子入居于申子玉城濮之敗王使<lb/>
　　謂之曰大夫若入其若申息之老何杜曰申息二<lb/>
　　邑子弟皆從子玉而死<lb/>
士兵則若都君子校人則若王馬之屬<lb/>
　　昭二十七年傳左司馬戍帥都君子與王馬之屬<lb/>
　　以濟師杜注在都邑之士有復除者賈逵云平常<lb/>
　　免其徭役事急乃使之耳君子既為士則不調發<lb/>
　　唯吳楚多有此事急則從如越有君子六千人是<lb/>
<pb n="18a"/>
　　也王馬之屬王養馬官屬校人之類凢此皆以急<lb/>
　　調役非常法<lb/>
其爲舟師以待吳寇而卒莫能以得志故曰吳用木也<lb/>
我用革也<lb/>
　　楚用舟師自康王始考之經傳吳自成七年始入<lb/>
　　州來暨共王卒繼侵楚<hi>襄十三年</hi>明年敗楚于臯舟之<lb/>
　　隘是吳利在舟師<hi>十四年</hi>楚懼無以敵吳後十年康<lb/>
　　王始為舟師以略吳疆而吳乃滅巢<hi>昭二十四年</hi>昭王<lb/>
<pb n="18b"/>
　　時救潛之役<hi>二十七年</hi>令尹子常以舟師及沙汭而還<lb/>
　　竟無成功其後囊瓦伐吳<hi>定二年</hi>師于豫章吳人見<lb/>
　　舟豫章而潛師于巢遂敗楚師入郢之後吳太子<lb/>
　　終纍又敗楚舟師其帥潘子臣小惟子皆為吳獲<lb/>
　　<hi>六年</hi>蓋楚雖以備吳置舟師而實莫能勝亦地形用<lb/>
　　便有不同耳<lb/>
　吳<lb/>
吳國介江湖而通淮利於舟檝其為兵舟楫之兵也自<lb/>
<pb n="19a"/>
申公巫臣以兩之一卒適吳舍偏兩之一焉教之乘車<lb/>
教之戰陳而吳人始知有車騎之戰終不習也<lb/>
　　成七年巫臣使於吳通吳于晉以兩之一卒適吳<lb/>
　　舍偏兩之一焉與其射御教吳乘車教之戰陳杜<lb/>
　　云司馬法百人為卒二十五人為兩車九乘為小<lb/>
　　偏十五乘為大偏蓋留九乘車及一兩二十五人<lb/>
　　令吳習之孔穎達曰以兩之一謂將二十五人也<lb/>
　　又言卒謂更將百人也言之者婉句耳凢將一百<lb/>
<pb n="19b"/>
　　二十五人適吳也舍偏謂舍一偏之車九乘也兩<lb/>
　　之一焉又舍二十五人也凢舍九乘車二十五人<lb/>
　　與吳矣發首言兩之一者為舍此兩之一故先言<lb/>
　　之又言卒者見巫臣所將非惟有一兩也司馬法<lb/>
　　車九乘為小偏十五乘為大偏傳言偏不言大當<lb/>
　　是留九乘車矣<lb/>
其伐楚則泝淮而上舍舟淮汭而後進㑹於黄池亦通<lb/>
江於淮自淮而上故曰余㳂江泝淮闕溝深水出於商<lb/>
<pb n="20a"/>
魯之間以徹於兄弟之國凢吳之兵便利於舟故楚為<lb/>
舟師以伐吳則無功而還<hi>襄二十四年</hi>為舟師以畧吳疆而<lb/>
吳反得志<hi>昭二十四年</hi>至豫章之役<hi>定二年</hi>吳人見舟而潛師<lb/>
以敗楚則楚舟師固不能以敵吳異時長岸之戰<hi>昭十七年</hi>
楚既大敗吳師獲其乘舟餘皇環塹守之卒為吳公子<lb/>
光所取蓋舟師利於江湖楚是以莫能勝也若其軍數<lb/>
王僚伐楚空國而二將夫差伐齊有上中下左右軍<hi>哀公十一年</hi>蓋可見者四軍夫差益彊帶甲之士十有三萬黄<lb/>
<pb n="20b"/>
池之㑹三軍皆萬人<hi>按國語三將軍三萬人吳越春秋三萬六千人有中校左右軍</hi>
　<lb/>
　<lb/>
　<lb/>
　<lb/>
　<lb/>
　<lb/>
　春秋分記卷四十<lb/>
</p>
<p>
</p>
  </div>
</body>
</text>
</TEI>
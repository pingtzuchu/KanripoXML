<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷八十二</head>
    <p>
<pb n="1a"/>
欽定四庫全書<lb/>
　春秋分記卷八十二　　　宋　程公說　撰<lb/>
　　小國第二<lb/>
　　　隨　　　　　　　　邢<lb/>
　　　唐　　　　　　　　息<lb/>
　　　荀　　　　　　　　酆<lb/>
　　　應　　　　　　　　韓<lb/>
　　　記　　　　　　　　鄧<lb/>
<pb n="1b"/>
　　　黎　　　　　　　　梁<lb/>
　　　　隨<lb/>
　　姬姓侯爵國在今京西南隨州隨縣<lb/>
桓公傳六年春楚武王侵隨使薳章求成焉軍於瑕以<lb/>
待之隨人使少師董成<hi>董正也</hi>鬬伯比言於楚子曰吾不<lb/>
得志於漢東也我則使然我張吾三軍而被吾甲兵以<lb/>
武臨之彼則懼而協以諜我故難間也漢東之國隨為<lb/>
大隨張必弃小國小國離楚之利也少師侈請羸<hi>弱也</hi>師<lb/>
<pb n="2a"/>
以張之熊率且比曰季梁<hi>隨之賢臣</hi>在何益鬬伯比曰以為<lb/>
後圖少師得其君王毁軍而納少師少師歸請追楚師<lb/>
隨侯將許之季梁止之曰天方授楚楚之羸其誘我也<lb/>
君何急焉臣聞小之能敵大也小道大淫所謂道忠於<lb/>
民而信於神也上思利民忠也祝史正辭信也今民餒<lb/>
而君逞欲祝史矯舉以祭臣不知其可也公曰吾牲牷<lb/>
肥腯粢盛豐備何則不信對曰夫民神之主也是以聖<lb/>
王先成民而後致力於神故奉牲以告曰博碩肥腯謂<lb/>
<pb n="2b"/>
民力之普存也謂其畜之碩大蕃滋也謂其不疾瘯<hi>七木切</hi>蠡也謂其備腯咸有也奉盛以告曰絜粢豐盛謂其<lb/>
三時不害而民和年豐也<hi>三時春夏秋</hi>奉酒醴以告曰嘉栗<lb/>
㫖酒謂其上下皆有嘉德而無違心也所謂馨香無讒<lb/>
慝也故務其三時脩其五教親其九族以致其禋祀於<lb/>
是乎民和而神降之福故動則有成今民各有心而鬼<lb/>
神乏主君雖獨豐其何福之有君姑脩政而親兄弟之<lb/>
國庶免於難隨侯懼而脩政楚不敢伐<lb/>
<pb n="3a"/>
傳八年隨少師有寵楚鬬伯比曰可矣讎有釁不可失<lb/>
也　夏楚子合諸侯于沈鹿黄隨不㑹使薳章讓黄楚<lb/>
子伐隨軍于漢淮之間季梁請下之<hi>請服也</hi>弗許而後戰<lb/>
所以怒我而怠宼也少師謂隨侯曰必速戰不然將失<lb/>
楚師隨侯禦之望楚師季梁曰楚人上左君必左無與<lb/>
王遇且攻其右右無良焉必敗偏敗衆乃攜矣少師曰<lb/>
不當王非敵也弗從<hi>不從季梁之謀</hi>戰于速杞隨師敗績隨侯<lb/>
逸鬬丹獲其戎車與其戎右少師秋隨及楚平楚子將<lb/>
<pb n="3b"/>
不許鬬伯比曰天去其疾矣<hi>隨少師見獲死</hi>隨未可克也乃盟<lb/>
而還<lb/>
莊公傳四年春王三月楚武王伐隨王行卒令尹鬬祁<lb/>
莫敖屈重除道梁溠營軍臨隨隨人懼行成<hi>詳見楚</hi>
僖公經二十年冬楚人伐隨<lb/>
傳二十年隨以漢東諸侯叛楚冬楚鬭穀於菟帥師<lb/>
伐隨取成而還君子曰隨之見伐不量力也量力而動<lb/>
其過鮮矣善敗由己而由人乎哉詩曰豈不夙夜謂行<lb/>
<pb n="4a"/>
多露<lb/>
定公傳四年吳破楚入郢鬭辛與其弟巢以王奔隨吳<lb/>
人從之謂隨人曰周之子孫在漢川者楚實盡之天誘<lb/>
其𠂻致罰於楚而君又竄之君若顧報周室施及寡人<lb/>
漢陽之田君實有之隨人辭吳曰以隨之辟小而宻邇<lb/>
於楚楚實存之世有盟誓至于今未改若難<hi>乃旦切</hi>而弃<lb/>
之何以事君吳人乃退鑪金初宦於子期氏實與隨人<lb/>
要言王割子期之心以與隨人盟<hi>詳見楚</hi>
<pb n="4b"/>
哀公經元年春楚子隨侯圍蔡<lb/>
論曰楚自入春秋寖以强盛考之傳其加兵則自隨始<lb/>
鬭伯比之言曰漢東之國隨為大隨張必棄小國小國<lb/>
離楚之利也自楚視隨則隨為東楚為西二國相距限<lb/>
以漢水蔡鄧江黄皆近於隨使隨與諸國相親則楚不<lb/>
得志於漢東矣此所以先於謀隨歟自少師死季梁諫<lb/>
行言聽楚之計不施則求以結隨而離漢東小國之援<lb/>
若曰周之子孫在漢東者楚實盡之獨隨迄春秋之季<lb/>
<pb n="5a"/>
猶存可謂善持其國哉故要其始終而備論之<lb/>
　　　　邢<lb/>
　　姬姓侯爵國在今信德府<lb/>
莊公經三十有二年冬狄伐邢<hi>無傳</hi>
閔公經元年春王正月齊人救邢<lb/>
傳元年春狄伐邢齊人救邢<lb/>
僖公經元年春王正月齊師宋師曹伯次于聶北救邢<lb/>
夏六月邢遷于夷儀齊師宋師曹師城邢<lb/>
<pb n="5b"/>
傳元年諸侯救邢邢人潰出奔師師遂逐狄人具邢器<lb/>
用而遷之夏邢遷于夷儀諸侯城之<hi>詳見齊</hi>
經十有八年冬邢人狄人伐衛<lb/>
傳十九年秋衛人伐邢以報菟圃之役<hi>詳見衛</hi>
經二十年秋齊人狄人盟于邢<lb/>
傳二十年秋齊狄盟于邢為邢謀衛難也於是衛方病<lb/>
邢<lb/>
傳二十四年衛人將伐邢禮至曰不得其守國不可得<lb/>
<pb n="6a"/>
也<hi>守謂邢政卿國子</hi>我請昆弟仕焉乃往得仕<lb/>
經二十有五年春王正月丙午衛侯燬滅邢<lb/>
傳二十五年春衛人伐邢二禮從國子廵城掖以赴外<lb/>
殺之正月丙午衛侯燬滅邢同姓也故名<lb/>
　　　　唐<lb/>
　　姬姓侯爵屬楚之小國在今隨州唐城縣<lb/>
宣公傳十二年楚伐鄭晉救之與楚戰楚子使唐狡與<lb/>
蔡鳩居告唐惠侯曰不穀不德而貪以遇大敵不穀之<lb/>
<pb n="6b"/>
罪也然楚不克君之羞也敢藉君靈以濟楚師使潘黨<lb/>
率游闕四十乗從唐侯以為左拒以從上軍<lb/>
定公傳三年唐成公如楚有兩肅爽馬<hi>爽音霜</hi>子常欲之<lb/>
弗與三年止之唐人或相謀請代先從者許之飲先從<lb/>
者酒醉之竊馬而獻之子常子常歸唐侯自拘於司敗<hi>竊馬者自拘</hi>曰君以弄馬之故隠君身弃國家羣臣請相夫人<lb/>
以償馬必如之唐侯曰寡人之過也二三子無辱皆賞<lb/>
之<lb/>
<pb n="7a"/>
傳四年冬蔡侯吳子唐侯伐楚吳入郢<hi>詳見楚</hi>
傳五年申包胥以秦師至敗吳軍秋七月楚子期秦子<lb/>
蒲滅唐<hi>從吳伐楚</hi>
　　　　息<lb/>
　　姬姓侯爵國在今蔡州新息縣<lb/>
隱公傳十一年鄭息有違言息侯伐鄭鄭伯與戰于竟<lb/>
息師大敗而還君子是以知息之將亡也不度德不量<lb/>
力不親親不徴辭不察有罪犯五不韙而以伐人其喪<lb/>
<pb n="7b"/>
師也不亦宜乎<lb/>
　　呂祖謙曰息侯伐鄭此段須就息上看得楚當是<lb/>
　　時如息如蔡尚與中國相通皆㑹盟征伐及楚一<lb/>
　　盛則與中國絶矣<lb/>
莊公傳十年蔡哀侯娶于陳息侯亦娶焉息媯將歸過<lb/>
蔡蔡侯止而見之弗賓息侯聞之怒使謂楚文王曰伐<lb/>
我吾求救於蔡而伐之楚子從之秋九月敗蔡師于莘<lb/>
傳十四年蔡哀侯為莘故繩息媯<hi>譽其美</hi>以語楚子楚子<lb/>
<pb n="8a"/>
如息以食入享遂滅息以息媯歸生堵敖及成王焉未<lb/>
言<hi>息媯不言</hi>楚子問之曰吾一婦人而事二夫縱不能死其<lb/>
又奚言楚子以蔡侯滅息遂伐蔡<hi>詳見蔡</hi>
　　　　荀<lb/>
　　姬姓侯爵國在今絳州荀城<lb/>
桓公傳九年秋虢仲芮伯梁伯荀侯賈伯伐曲沃<lb/>
　　　　酆<lb/>
　　姬姓侯爵僖公二十四年傳文之昭也今永興軍<lb/>
<pb n="8b"/>
　　鄠縣<lb/>
　　　　應<lb/>
　　姬姓侯爵僖公二十四年傳武之穆也今汝州葉<lb/>
　　縣有應鄉<lb/>
　　　　韓<lb/>
　　姬姓侯爵僖公二十四年傳武之穆也國在今同<lb/>
　　州韓城縣<lb/>
論曰邢衛皆齊桓所存之亡國也衛侯不念桓之大德<lb/>
<pb n="9a"/>
以絶先祖之裔蔑骨肉之恩甚矣故生而名之嗚呼天<lb/>
下之亂時無賢伯衛不能修其舊職又重可歎也唐息<lb/>
皆近楚而為楚所滅漢陽諸姬楚實盡之夫中國懿親<lb/>
内自相戕而外夷又何誅焉荀酆應韓皆同姓其事則<lb/>
略云<lb/>
　　　　紀<lb/>
　　姜姓侯爵莊三年始分為齊附庸國在今臨朐縣<lb/>
　　東夀光縣西<lb/>
<pb n="9b"/>
隱公經二年秋九月紀履緰來逆女冬十月伯姬歸于<lb/>
紀<hi>無傳</hi>紀子帛莒子盟于宻<lb/>
傳二年九月紀裂繻來逆女卿為君逆也　冬紀子帛<lb/>
莒子盟于宻魯故也<lb/>
　　劉<graphic n="KR2115" url="https://raw.githubusercontent.com/kanripo/KR-Gaiji/master/images/KR2115.png" mimeType="image/png"/>曰解者多以譏不親迎不親迎固可譏然聖<lb/>
　　人之意不特在此紀與齊有累世之讎紀侯求昏<lb/>
　　於魯以結援又嫁女於周以託王卒不免齊侯之<lb/>
　　滅是以春秋詳伯姬叔姬季姜之行以為紀侯去<lb/>
<pb n="10a"/>
　　國之張本所謂屬辭比事春秋教也<lb/>
經七年春王三月叔姬歸于紀<hi>無傳</hi>
桓公經五年夏齊侯鄭伯如紀<lb/>
傳五年夏齊侯鄭伯朝于紀欲以襲之紀人知之<lb/>
經六年夏四月公㑹紀侯于成冬紀侯來朝<lb/>
傳六年夏㑹于成紀來諮謀齊難也<hi>齊欲滅紀故來謀之</hi>　冬紀<lb/>
侯來朝請王命以求成于齊公告不能<lb/>
經八年冬祭公來遂逆王后于紀<lb/>
<pb n="10b"/>
經九年春紀季姜歸于京師<hi>傳見周</hi>
經十有三年春二月公㑹紀侯鄭伯己巳及齊侯宋公<lb/>
衛侯燕人戰齊師宋師衛師燕師敗績<lb/>
經十有七年春正月丙辰公㑹齊侯紀侯盟于黄<lb/>
傳十七年春盟于黄平齊紀也<lb/>
莊公經元年冬齊師遷紀郱鄑郚<hi>無傳</hi>
經三年秋紀季<hi>紀侯弟</hi>以酅入于齊<lb/>
傳三年秋紀季以酅入于齊紀於是乎始判<hi>言分為附庸始於此</hi>
<pb n="11a"/>
冬公次于滑將㑹鄭伯謀紀故也鄭伯辭以難<hi>厲公在櫟故</hi>
經四年春三月紀伯姬卒<hi>無傳隠二年裂繻所逆者</hi>夏紀侯大去其<lb/>
國六月乙丑齊侯葬紀伯姬<lb/>
傳四年紀侯不能下齊以與紀季夏紀侯大去其國違<lb/>
齊難也<lb/>
經十有二年春王三月紀叔姬歸于酅<hi>紀侯去國叔姬守節以終婦道故系之紀</hi>
經二十有九年冬十有二月紀叔姬卒<lb/>
<pb n="11b"/>
經三十年秋八月癸亥葬紀叔姬<hi>並無傳</hi>
　　　　鄧<lb/>
　　曼姓侯爵國在今襄陽府鄧城縣<lb/>
　　　　鄧侯吾離<lb/>
桓公經七年夏鄧侯吾離來朝<lb/>
傳七年春鄧侯來朝名賤之也<hi>以春來夏乃行朝禮故經書夏</hi>
傳九年春巴子使韓服告于楚請與鄧為好楚子使道<lb/>
朔將巴客以聘於鄧鄧人弗受夏楚使鬬亷帥師及<lb/>
<pb n="12a"/>
巴師圍鄾鄧養甥帥師救鄾三逐巴師不克鬭亷衡陳<lb/>
其師於巴師之中以戰而北<hi>偽北走也</hi>鄧人逐之背巴師而<lb/>
夾攻之鄧師大敗鄾人宵潰<lb/>
　　　　祁侯<hi>諡法經典不易曰祁</hi>
莊公傳六年楚文王伐申過鄧鄧祁侯曰吾甥也止而<lb/>
享之騅甥聃甥養甥<hi>鄧甥仕於舅氏</hi>請殺楚子鄧侯弗許三甥<lb/>
曰亡鄧國者必此人也若不早圖後君噬齊<hi>若齧腹齊喻不可及</hi>
其及圖之乎圖之此為時矣鄧侯曰人將不食吾餘<hi>言自<pb n="12b"/>害其甥必為人所賤</hi>對曰若不從三臣抑社稷實不血食而君焉<lb/>
取餘弗從還年楚子伐鄧<hi>伐申還之年</hi>十六年楚復伐鄧滅<lb/>
之<hi>魯莊公十六年并言於此</hi>
論曰巴鄧隨楚國於南方傳載王使詹伯辭於晉謂巴<lb/>
濮楚鄧吾南土也則其初葢皆敵國爾自入春秋楚益<lb/>
彊大巴居楚之西鄧居楚之北其勢莫能以相謀楚之<lb/>
急圖宜莫先乎此也巴子使告于楚請與鄧為好而鄧<lb/>
南鄙鄾人攻而襲之豈惟失巴人與國之利適以啟彊<lb/>
<pb n="13a"/>
楚攻伐之釁况又縱楚越其國都以伐申則謀之失滋<lb/>
甚社稷不血食雖激於楚伐申之後然實兆於殺巴行<lb/>
人之時可不戒哉可不戒哉<lb/>
　　　　黎<lb/>
　　子姓侯爵故黎侯書謂西伯戡黎詩謂狄廹逐黎<lb/>
　　侯是也國在今隆德府上黨縣<lb/>
宣公傳十五年夏五月晉侯<hi>景公</hi>將伐潞伯宗曰棄仲章<lb/>
<hi>潞賢臣</hi>而奪黎氏地必伐之六月癸夘晉敗赤狄辛亥滅<lb/>
<pb n="13b"/>
潞秋七月晉治兵于稷以略狄土立黎侯而還<hi>狄奪其地故晉復之</hi>
　　　　梁<lb/>
　　嬴姓侯爵國在今同州夏陽縣<lb/>
桓公傳九年秋虢仲芮伯梁伯荀侯賈伯伐曲沃<lb/>
僖公傳十八年冬梁伯益其國而不能實也<hi>多築城邑而無民以實之</hi>命曰新里秦取之<lb/>
經十有九年冬梁亡<lb/>
<pb n="14a"/>
傳十九年春遂城而居之<hi>承前年傳取新里故不復言秦</hi>　冬梁亡不<lb/>
書其主自取之也初梁伯好土功亟城而弗處民罷而<lb/>
弗堪則曰某寇將至乃溝公宫曰秦將襲我民懼而潰<lb/>
秦遂取梁<lb/>
　　董仲舒繁露王道篇云梁為役民無已其民不能<lb/>
　　堪使民比地為伍一家亡殺五家殺刑其民田先<lb/>
　　亡者封後亡者刑其民魚爛而去國中盡空春秋<lb/>
　　曰梁亡亡者自己也非人亡之也<lb/>
<pb n="14b"/>
論曰抑夷狄同中夏者霸主之事興滅國繼絶世者先<lb/>
王之道晉景公繼霸雖不足以望桓文然滅赤狄復立<lb/>
黎侯君子有取焉若秦之於梁葢同姓之國且相近也<lb/>
穆公乃間而取之能無愧乎雖然秦肆其暴春秋没而<lb/>
不書以梁自己為文聖人之意若曰乗人之危惡易見<lb/>
滅人之國罪易知而自取滅亡者其事㣲所以為有天<lb/>
下國家之戒深切著明矣<lb/>
　春秋分記卷八十二<lb/>
</p>
<p>
</p>
  </div>
</body>
</text>
</TEI>
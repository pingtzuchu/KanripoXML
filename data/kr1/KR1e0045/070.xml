<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷七十</head>
    <p>
<pb n="1a"/>
欽定四庫全書<lb/>
　春秋分記卷七十　　　　宋　程公說　撰<lb/>
　　鄭世本第三<lb/>
　　　定公　　　　　　　獻公<lb/>
　　　聲公<lb/>
　　　　定公<hi>謚法純行不爽曰定</hi>
　　　　　<hi>名寧簡公子昭十二年嗣立明年改元至二十八年卒在位十八年</hi>
昭公傳十三年秋七月晉合諸侯于平丘子産子大叔<lb/>
<pb n="1b"/>
相鄭伯以㑹子産以幄幕九張行子大叔以四十既而悔<lb/>
之毎舍損焉及㑹如之八月甲戍同盟于平丘令諸<lb/>
侯日中造于除<hi>除地為墠</hi>癸酉退朝子産命外僕速張於除<lb/>
<hi>張幄幕</hi>子大叔止之使待明日及夕子産聞其未張也使<lb/>
速往乃無所張矣<hi>地巳滿言子産每事敏於大叔</hi>及盟子産争承<hi>貢賦之次</hi>
曰昔天子班貢輕重以列列尊貢重周之制也<hi>公侯地廣所貢者多</hi>卑而貢重者甸服也<hi>天子畿内</hi>鄭伯男也而使從公侯之<lb/>
貢懼弗給也敢以為請諸侯靖兵好以為事行理之命<lb/>
<pb n="2a"/>
無月不至貢之無藝<hi>藝法制</hi>小國有闕所以得罪也諸侯<lb/>
修盟存小國也貢獻無極亡可待也存亡之制將在今<lb/>
矣自日中以爭至于昏晉人許之既盟子大叔咎之曰<lb/>
諸侯若討其可瀆乎子産曰晉政多門貳偷之不暇何<lb/>
暇討國不競亦陵何國之為子産歸未至聞子皮卒哭<lb/>
且曰吾巳無為為善矣唯夫子知我仲尼謂子産於是<lb/>
行也足以為國基矣詩云樂只君子邦家之基<hi>南山有臺</hi>子<lb/>
産君子之求樂者也且曰合諸侯藝貢事禮也<lb/>
<pb n="2b"/>
傳十六年春三月晉韓起聘于鄭鄭伯享之子産戒曰<lb/>
苟有位於朝無有不共恪孔張後至立於客間執政禦<lb/>
之適客後又禦之適縣間<hi>縣樂肆音𤣥</hi>客從而笑之事畢富<lb/>
子諫曰夫大國之人不可不慎也幾為之笑而不陵我<lb/>
我皆有禮夫猶鄙我國而無禮何以求榮孔張失位吾<lb/>
子之恥也子産怒曰發命之不衷出令之不信刑之頗<lb/>
類獄之放紛㑹朝之不敬使命之不聽取陵於大國罷<lb/>
民而無功罪及而弗知僑之恥也孔張君之昆孫子孔<lb/>
<pb n="3a"/>
之後也執政之嗣也為嗣大夫承命以使周於諸侯國<lb/>
人所尊諸侯所知立於朝而祀於家有禄於國有賦於<lb/>
軍䘮祭有職受脤歸脤其祭在廟已有著位在位數世<lb/>
世守其業而忘其所僑焉得恥之辟邪之人而皆及執<lb/>
政<hi>言為過謬者自應用刑罰</hi>是先王無刑罰也子寧以他規我宣子<lb/>
有環其一在鄭商宣子謁<hi>請也</hi>諸鄭伯子産弗與曰非官<lb/>
府之守器也寡君不知子大叔子羽謂子産曰韓子亦<lb/>
無幾求晉國亦未可以貳晉國韓子不可偷也<hi>偷薄</hi>若屬<lb/>
<pb n="3b"/>
有讒人交鬬其間鬼神而助之以興其凶怒侮之何及<lb/>
吾子何愛於一環其以取憎於大國也盍求而與之子<lb/>
産曰吾非偷晉而有二心將終事之是以弗與忠信故<lb/>
也僑聞君子非無賄之難立而無令名之患僑聞為國<lb/>
非不能事大字小之難無禮以定其位之患夫大國之<lb/>
人令於小國而皆獲其求將何以給之一共一否為罪<lb/>
滋大大國之求無禮以斥之何饜之有吾且為鄙邑則<lb/>
失位矣若韓子奉命以使而求玉焉貪淫甚矣獨非罪<lb/>
<pb n="4a"/>
乎出一玉以起二罪吾又失位韓子成貪將焉用之且<lb/>
吾以玉賈<hi>音古</hi>罪不亦銳乎<hi>銳小</hi>韓子買諸賈人既成賈矣<lb/>
商人曰必告君大夫韓子請諸子産曰日起請夫環執<lb/>
政弗義弗敢復也今買諸商人曰必以聞敢以為請子<lb/>
産對曰昔我先君桓公與商人皆出自周庸次比耦<hi>用次相從耦耕</hi>以艾殺此地斬之蓬蒿藜藋而共處之世有盟誓<lb/>
以相信也曰爾無我叛我無强賈毋或匄奪爾有利市<lb/>
寶賄我勿與知恃此質誓故能相保以至于今今吾子<lb/>
<pb n="4b"/>
以好来辱而謂敝邑彊奪商人是教敝邑背盟誓也毋<lb/>
乃不可乎吾子得玉而失諸侯必不為也若大國令而<lb/>
共無藝鄭鄙邑也亦弗為也僑若獻玉不知所成敢私<lb/>
布之韓子辭玉曰起不敏敢求玉以徼二罪敢辭之<lb/>
　　吕祖謙曰子産不與宣子玉環後世徒曰子産能<lb/>
　　自立而巳不知子産之深意一則宣子在晉居六<lb/>
　　卿之長以宣子求之鄭尚不與則下於宣子者必<lb/>
　　不敢求矣觀宋樂氏以揚楯六十獻趙簡子范氏<lb/>
<pb n="5a"/>
　　怒執宋之使終身不得反以此一事可見一則宣<lb/>
　　子在晉居六卿之中尚知畏義識道理猶可以告<lb/>
　　語故子産所以再三拒之借宣子以杜六卿誅求<lb/>
　　之心而宣子果辭玉以此見子産處事凡百見㣲<lb/>
　　知著則精審詳宻如此<lb/>
夏六月鄭六卿餞宣子於郊宣子曰二三君子請皆賦<lb/>
起亦以知鄭志子齹<hi>才何切</hi>賦野有蔓草<hi>邂逅相遇</hi>宣子曰孺<lb/>
子善哉吾有望矣子産賦鄭之羔裘<hi>舍命不渝</hi>宣子曰起不<lb/>
<pb n="5b"/>
堪也子大叔賦褰裳<hi>豈無他人</hi>宣子曰起在此敢勤子至於<lb/>
他人乎子大叔拜宣子曰善哉子之言是不有是事其<lb/>
能終乎子游賦風雨<hi>既見君子</hi>子旗賦有女同車<hi>洵美且都</hi>子栁<lb/>
賦籜兮<hi>唱予和女</hi>宣子喜曰鄭其庻乎二三君子以君命貺<lb/>
起賦不出鄭志皆昵燕好也二三君子數世之主也可<lb/>
以無懼矣宣子皆獻馬焉而賦我將<hi>日靖四方</hi>子産拜使五<lb/>
卿皆拜曰吾子靖亂敢不拜徳宣子私覲於子産以玉<lb/>
與馬曰子命起舍夫玉是賜我玉而免吾死也敢不藉<lb/>
<pb n="6a"/>
手以拜　秋九月鄭大旱使屠擊祝款豎祔有事於桑<lb/>
山斬其木不雨子産曰有事於山蓻山林也而斬其木<lb/>
其罪大矣奪之官邑<lb/>
傳十七年冬有星孛于大辰西及漢申須<hi>魯大夫</hi>曰彗所<lb/>
以除舊布新也諸侯其有火災乎梓慎曰往年吾見之<lb/>
是其徵也火出而見今兹火出而章必火入而伏其居<lb/>
火也久矣<hi>厯二年</hi>其與不然乎<hi>言必/然</hi>火出於夏為三月<hi>昬見</hi>
於商為四月於周為五月夏數得天<hi>得天正</hi>若火作其四<lb/>
<pb n="6b"/>
國當之在宋衛陳鄭乎宋大辰之虚也<hi>大火宋分野</hi>陳大皥<lb/>
之虚也<hi>大皥大火所自出</hi>鄭祝融之虚也<hi>高辛氏之火正居鄭</hi>皆火房也<lb/>
<hi>房舍</hi>星孛及漢漢水祥也衛顓頊之虚也故為帝丘其星<lb/>
為大水<hi>衛星營室水也</hi>水火之牡也其以丙子若壬午作乎水<lb/>
火所以合也<hi>丙午火壬子水水火合而相搏</hi>若火入而伏必以壬午不<lb/>
過其見之月<hi>火見周五月</hi>鄭禆竈言於子産曰宋衛陳鄭將<lb/>
同日火若我用瓘斚王瓚鄭必不火<hi>欲以禳火</hi>子産弗與<lb/>
經十有八年夏五月壬午宋衛陳鄭災<lb/>
<pb n="7a"/>
傳十八年夏五月火始昏見<hi>心星</hi>丙子風梓慎曰是謂融<lb/>
風火之始也<hi>東北曰融風木也木火母故曰火之始</hi>七日其火作乎<hi>從丙子至壬午七日壬午水火合之日</hi>戊寅風甚壬午大甚宋衛陳鄭皆火梓<lb/>
慎登大庭氏之庫以望之曰宋衛陳鄭也數日皆来告<lb/>
火禆竈曰不用吾言鄭又將火<hi>謂用瓘斚禳火</hi>鄭人請用之<hi>信竈言</hi>子産不可子大叔曰寶以保民也若有火國㡬亡可<lb/>
以救亡子何愛焉子産曰天道逺人道邇非所及也何<lb/>
以知之竈焉知天道是亦多言矣豈不或信遂不與亦<lb/>
<pb n="7b"/>
不復火鄭之未災也里析告子産曰將有大祥民震動<lb/>
國幾亡吾身泯焉弗良及也<hi>將先災死</hi>國遷其可乎子産曰<lb/>
雖可吾不足以定遷矣及火里析死矣未葬子産使輿<lb/>
三十人遷其柩<hi>以其嘗與已言故</hi>火作子産辭晉公子公孫于<lb/>
東門<hi>晉人新來未入故辭</hi>使司宼出新客<hi>新来聘者</hi>禁舊客勿出於宫<lb/>
<hi>恐知國恉</hi>使子寛子上巡羣屏攝至于大宫<hi>屏攝祭祀之位大宫鄭祖廟</hi>
使公孫登徙大龜使祝史徙主祏於周廟告於先君<hi>祏廟主石函周廟有災故合羣主於祖廟易救䕶</hi>使府人庫人各儆其事商成公<lb/>
<pb n="8a"/>
儆司宫<hi>巷伯寺人之官</hi>出舊宫人寘諸火所不及<hi>先公宫人</hi>司馬司<lb/>
宼列居火道行火所焮城下之人伍列登城明日使野<lb/>
司宼各保其徵<hi>戒保所徵役之人</hi>郊人助祝史除於國北<hi>國北者就大陰禳火</hi>禳火于𤣥𠖇<hi>水/神</hi>回祿<hi>火/神</hi>祈於四鄘<hi>城積土隂氣所聚故祈祭之</hi>
書焚室而寛其征與之材三日哭國不市使行人告於<lb/>
諸侯宋衛皆如是陳不救火許不弔災君子是以知陳<lb/>
許之先亡也秋七月鄭子産為火故大為社祓禳於四<lb/>
方振除火災禮也乃簡兵大蒐除<hi>治兵于廟城内地迫故除廣之</hi>子大<lb/>
<pb n="8b"/>
叔之廟在道南其寢在道北其庭小過期三日<hi>處小不得一時畢</hi>使除徒陳於道南廟北曰子産過女而命速除乃毁<lb/>
於而鄉子産朝<hi>朝君</hi>過而怒之<hi>怒不毁</hi>除者南毁子産及衝<lb/>
使從者止之曰毁於北方<hi>言子産仁不毁人廟</hi>火之作也子産授<lb/>
兵登陴子大叔曰晉無乃討乎<hi>辭晉公子公孫而授兵似叛晉</hi>子産曰<lb/>
吾聞之小國忘守則危况有災乎國之不可小有備故<lb/>
也既晉之邉吏讓鄭曰鄭國有災晉君大夫不敢寧居<lb/>
卜筮走望不愛牲玉鄭之有災寡君之憂也今執事<graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>
<pb n="9a"/>
然授兵登陴<hi>襇遐板反勁忿貌</hi>將以誰罪邉人恐懼不敢不告<lb/>
子産對曰若吾子之言敝邑之災君之憂也敝邑失政<lb/>
天降之災又懼讒慝之間謀之以啓貪人薦為敝邑不<lb/>
利以重君之憂幸而不亡猶可説也不幸而亡君雖憂<lb/>
之亦無及也鄭有他竟望走在晉<hi>言鄭雖與他國為竟贍望晉歸赴之</hi>既<lb/>
事晉矣其敢有二心<lb/>
傳十九年是嵗也鄭駟偃卒子游<hi>駟偃</hi>娶於晉大夫生絲<lb/>
弱<hi>少也</hi>其父兄立子瑕<hi>子游叔父駟乞</hi>子産憎其為人也且以為<lb/>
<pb n="9b"/>
不順弗許亦弗止駟氏聳<hi>懼也</hi>他日絲以告其舅冬晉人<lb/>
使以幣如鄭問駟乞之立故駟氏懼駟乞欲逃子産弗<lb/>
遣請龜以卜亦弗予大夫謀對子産不待而對客曰鄭<lb/>
國不天寡君之二三臣札瘥夭昏今又䘮我先大夫偃<lb/>
其子幼弱其一二父兄懼隊宗主私族於謀而立長親<lb/>
寡君與其二三老曰抑天實剥亂是吾何知焉諺曰無<lb/>
過亂門民有兵亂猶憚過之而况敢知天之所亂今大<lb/>
夫將問其故抑寡君實不敢知其誰實知之平兵之㑹<lb/>
<pb n="10a"/>
<hi>在十三年</hi>君尋舊盟曰無或失職若寡君之二三臣其即世<lb/>
者晉大夫而專制其位是晉之縣鄙也何國之為辭客<lb/>
幣而報其使晉人舍之　鄭大水龍鬬于時門之外洧<lb/>
淵國人謀為禜<hi>為命切</hi>焉子産弗許曰我鬬龍不我覿也<lb/>
龍鬬我何覿焉禳之則彼其室也<hi>淵龍之室</hi>吾無求於龍龍<lb/>
亦無求於我乃止<lb/>
傳二十年冬鄭子産有疾謂子大叔曰我死子必為政<lb/>
唯有徳者能以寛服民其次莫如猛夫火烈民望而畏<lb/>
<pb n="10b"/>
之故鮮死焉水懦弱民狎而翫之則多死焉故寛難疾<lb/>
數月而卒大叔為政不忍猛而寛鄭國多盜取人於萑<lb/>
<hi>音九</hi>苻<hi>音蒲</hi>之澤大叔悔之曰吾早從夫子不及此興徒兵<lb/>
以攻萑苻之盜盡殺之盜少止仲尼曰善哉政寛則民<lb/>
慢慢則糾之以猛猛則民殘殘則施之以寛寛以濟猛<lb/>
猛以濟寛政是以和詩曰民亦勞止汔可小康惠此中<lb/>
國以綏四方施之以寛也無從詭隨以謹無良式遏寇<lb/>
虐慘不畏明糾之以猛也柔逺能邇以定我王平之以<lb/>
<pb n="11a"/>
和也又曰不競不絿不剛不柔布政優優百禄是道和<lb/>
之至也及子産卒仲尼聞之出涕曰古之遺愛也<lb/>
　　馬永卿曰子産長於孔子三十五歳孔子以魯襄<lb/>
　　公二十二年庚戌生推而上之得鄭悼公元年嵗<lb/>
　　在乙亥而子産生簡公三年子駟當國子耳為司<lb/>
　　空子孔為司徒冬十月尉止等作亂攻執政于朝<lb/>
　　子産討平之時年二十四矣簡公之十二年丁未<lb/>
　　子産為卿時年三十三雖為卿而在衆卿之下至<lb/>
<pb n="11b"/>
　　二十二年季札適鄭謂子産曰政將歸子二十三<lb/>
　　年鄭有良霄之亂子産平之始為政史記年紀聲<lb/>
　　公五年子産卒左氏昭公二十年鄭子産有疾疾<lb/>
　　數月而卒而鄭定公之八年也其去聲公之五年<lb/>
　　乃隔二十五年不應如此懸逺恐有一誤鄭悼公<lb/>
　　之元年乙亥至定公八年已夘計共五年若至聲<lb/>
　　公五年乙已計三十一年當鄭釐公之時方晉悼<lb/>
　　公楚共王爭為盟主而鄭在二大國之間楚師朝<lb/>
<pb n="12a"/>
　　至朝從楚盟晉師暮至暮從晉盟故鄭以玉帛待<lb/>
　　而求彊者庇焉及子産為政悼公巳薨平公嗣位<lb/>
　　志不在諸侯六卿更用事而公室卑矣是時楚有<lb/>
　　郟敖之難繼以靈王平王之亂而楚衰矣或有疑<lb/>
　　孔子子産之年不應相去如此然子産平尉止之<lb/>
　　亂乃襄公之十年後十三年孔子生昭公二十五<lb/>
　　年晉趙簡子問禮于子大叔對曰吉也聞諸先大<lb/>
　　夫子産云<lb/>
<pb n="12b"/>
傳二十五年夏㑹于黄父子大叔見趙簡子問揖讓周<lb/>
旋之禮焉對曰是儀也非禮也簡子曰敢問何謂禮對<lb/>
曰吉也聞諸先大夫子産曰夫禮天之經也地之義也<lb/>
民之行也簡子曰甚哉禮之大也對曰禮上下之紀天<lb/>
地之經緯也民之所以生也是以先王尚之故人之能<lb/>
自曲直以赴禮者謂之成人大不亦宜乎簡子曰鞅也<lb/>
請終身守此言也<hi>詳見禮樂書</hi>
經二十有八年夏四月丙戍鄭伯寧卒六月葬鄭定公<lb/>
<pb n="13a"/>
<hi>無傳三月而葬速</hi>
　　　　獻公<hi>謚法博聞多能曰獻</hi>
　　　　　<hi>名蠆定公子昭二十八年嗣立明年改元至定九年卒在位十二年</hi>
昭公傳三十年夏晉頃公卒秋八月葬游吉弔且送葬<lb/>
魏獻子使士景伯詰之曰悼公之䘮子西弔子蟜送葬<lb/>
<hi>襄十五年</hi>今吾子無貳何故<hi>弔䘮共使</hi>對曰諸侯所以歸晉君禮<lb/>
也禮也者小事大小字小之謂事大在共其時命字小<lb/>
在恤其所無以敝邑居大國之間共其職貢與其備御<lb/>
<pb n="13b"/>
不虞之患豈忘共命先王之制諸侯之䘮士弔大夫送<lb/>
葬唯嘉好聘享三軍之事於是乎使卿晉之䘮事敝邑<lb/>
之閒先君有所助執紼矣若其不閒雖士大夫有所不<lb/>
獲數矣<hi>不得如先王禮數</hi>大國之惠亦慶其加而不討其乏明<lb/>
底其情取備而已以為禮也靈王之䘮<hi>襄二十九年</hi>我先君<lb/>
簡公在楚我先大夫印段實往敝邑之少卿也王吏不<lb/>
討恤所無也今大夫曰女盍從舊舊有豐有省不知所<lb/>
從從其豐則寡君幼弱是以不共從其省則吉在此矣<lb/>
<pb n="14a"/>
唯大夫圖之晉人不能詰<lb/>
定公傳四年春㑹于召陵晉人假羽旄於鄭鄭人與之<lb/>
反自召陵鄭子大叔未至而卒晉趙簡子為之臨<hi>力鴆切</hi>
甚哀曰黄父之㑹<hi>昭二十五年</hi>夫子語我九言曰無始亂無<lb/>
怙富無恃寵無違同無傲禮無驕能無復<hi>扶又切</hi>怒無謀<lb/>
非徳無犯非義<lb/>
經六年春王正月癸亥鄭游速帥師滅許以許男斯歸<lb/>
　二月公侵鄭<lb/>
<pb n="14b"/>
傳六年春鄭滅許因楚敗也　二月公侵鄭取匡為晉<lb/>
討鄭之伐胥靡也　夏鄭伐馮滑胥靡負黍狐人闕外<lb/>
經七年秋齊侯<hi>景公</hi>鄭伯盟于鹹<hi>叛晉</hi>
傳七年秋齊侯鄭伯盟於鹹徴㑹于衛<lb/>
經八年秋七月晉士鞅帥師侵鄭遂侵衛　冬衛侯鄭<lb/>
伯盟于曲濮<hi>無傳</hi>
傳八年秋晉士鞅㑹成桓公侵鄭圍蟲牢報伊闕也<lb/>
冬鄭駟歂嗣子大叔為政<lb/>
<pb n="15a"/>
經九年夏四月戊申鄭伯蠆卒六月葬鄭獻公<hi>無傳三月而葬速</hi>
傳九年春駟歂殺鄧析而用其竹刑<hi>欲改鄭鑄舊制私造刑書書於竹簡</hi>
君子謂子然<hi>駟歂</hi>於是不忠苟有可以加於國家者弃其<lb/>
邪可也静女之三章取彤管焉竿旄何以告之取其忠<lb/>
也故用其道不弃其人詩云蔽芾甘棠勿翦勿伐召伯<lb/>
所茇思其人猶愛其樹况用其道而不恤其人乎子然<lb/>
無以勸能矣<lb/>
<pb n="15b"/>
　　晁補之曰鄭自子産鑄刑書而叔向難子産固自<lb/>
　　以救世鄧析又改焉其不得巳而用可知矣鄧析<lb/>
　　春秋時亂人之雄也破律改作王制之所誅夫天<lb/>
　　下無王而諸侯有政能使亂人不得作是乃駟歂<lb/>
　　所以為賢也君子不以人廢言故鄧析雖邪竹刑<lb/>
　　有時而或用不以言取人故鄧析雖能為竹刑不<lb/>
　　足以救死而傳載君子之言謂子然不忠夫子然<lb/>
　　可謂忠矣誅一邪臣不過忠於鄭去一亂人之雄<lb/>
<pb n="16a"/>
　　忠於先王後世之人多矣而又以謂苟可以加於<lb/>
　　國家者棄其邪可也夫謂之邪矣何可以加於國<lb/>
　　家哉李斯為秦立法漢滅秦亦因之不害於治然<lb/>
　　漢用李斯可存之法則善使李斯而在漢雖欲不<lb/>
　　棄得乎哉又列子載鄧析被殺事異而意同曰鄧<lb/>
　　析操兩可之説設無窮之辭當子産為政數難子<lb/>
　　産子産屈之俄而誅之以謂鄧析非能屈子産不<lb/>
　　得不屈子産非能誅鄧析不得不誅雖不云駟歂<lb/>
<pb n="16b"/>
　　殺之要鄧析之不可不誅列子亦云爾也<lb/>
　　　　聲公<hi>謚法不生其國曰聲</hi>
　　　　　<hi>名勝獻公子定公九年嗣立是時六卿彊侵鄭鄭益弱二十年哀之十四年獲麟經</hi>
　　　　　<hi>終三十三年左氏之傳終矣在位三十八年卒</hi>
定公經十年冬齊侯衛侯鄭游速㑹于安甫<hi>無傳闕文安甫地名</hi>
經十有一年冬及鄭平叔還如鄭涖盟<lb/>
傳十一年冬及鄭年始叛晉也<lb/>
傳十四年冬晉人敗鄭師及范氏之師于百泉<lb/>
<pb n="17a"/>
經十有五年夏五月鄭罕逹帥師伐宋<hi>公羊作軒逹</hi>
傳十五年夏五月鄭罕達敗宋師于老丘<lb/>
哀公經二年秋八月甲戍晉趙鞅帥師及鄭罕逹帥師<lb/>
戰于鐡鄭師敗績<hi>傳見晉</hi>
傳五年鄭駟秦富而侈嬖大夫也而常陳卿之車服於<lb/>
其庭鄭人惡而殺之子思曰詩曰不解于位民之攸塈<lb/>
<hi>嘉樂</hi>不守其位而能久者鮮矣商頌曰不僣不濫不敢怠<lb/>
皇命以多福<lb/>
<pb n="17b"/>
經七年春宋皇瑗帥師侵鄭　冬鄭駟𢎞帥師救曹<lb/>
傳七年春宋師侵鄭鄭叛晉故也<hi>定八年鄭始叛</hi>
經九年春宋皇瑗帥師取鄭師于雍丘　秋宋公伐鄭<lb/>
傳九年春鄭武子賸<hi>罕逹一字子姚</hi>之嬖許瑕求邑無以與之<lb/>
請外取許之故圍宋雍丘宋皇瑗圍鄭師<hi>許瑕師</hi>毎日遷<lb/>
舍壘合鄭師哭子姚救之大敗二月甲戍宋取鄭師于<lb/>
雍丘使有能者無死以郟張與鄭羅歸<hi>鄭有能者</hi>　夏宋公<lb/>
伐鄭<lb/>
<pb n="18a"/>
經十年夏宋人伐鄭<hi>無傳</hi>
經十有二年秋宋向巢帥師伐鄭<lb/>
傳十二年宋鄭之間有隙地焉曰彌作頃丘玉暢嵒戈<lb/>
錫<hi>凡六邑</hi>子産與宋人為成曰勿有是<hi>俱棄之</hi>及宋平元之<lb/>
族自蕭奔鄭<hi>定十五年</hi>鄭人為之城嵒戈錫<hi>以處平元之族</hi>九月宋<lb/>
向巢伐鄭取錫殺元公之孫遂圍嵒十二月鄭罕逹救<lb/>
嵒丙申圍宋師<lb/>
經十有三年春鄭罕逹帥師取宋師于嵒<lb/>
<pb n="18b"/>
傳十三年春宋向魋救其師鄭子賸使狥曰得桓魋者<lb/>
有賞魋也逃歸遂取宋師于嵒獲成讙郜延<hi>宋大夫</hi>以六<lb/>
邑為虚<lb/>
傳二十七年夏四月晉荀瑶帥師伐鄭次于桐丘鄭駟<lb/>
𢎞請救于齊陳成子救鄭及留舒違榖七里穀人不知<lb/>
及濮雨不涉子思曰<hi>國參</hi>大國在敝邑之宇下是以告急<lb/>
今師不行恐無及也成子衣製<hi>雨衣</hi>杖戈馬不出者助之<lb/>
鞭之知伯聞之乃還曰我卜伐鄭不卜敵齊<lb/>
<pb n="19a"/>
　　　右鄭始終春秋凡十六公書卒者十一不書者<lb/>
　　　三有故者一聲公後春秋經終自聲公以下五<lb/>
　　　世八十七年而韓滅之<lb/>
論曰楚方北征諸夏而陳蔡許鄭適當其衝其為國也<lb/>
難哉陳蔡許始終春秋甘心為楚之從而鄭介于晉楚<lb/>
謀國得失之異可覆視也善乎蘇轍劉安世之推言之<lb/>
也轍之論曰鄭之諸公桓武之後稱莊公然其為人喜<lb/>
權而任數桓武之風衰焉叔段之亂諸大夫皆欲早為<lb/>
<pb n="19b"/>
之所莊公之明足以制之然釋而不問俟其惡成而後<lb/>
加之以大戮此非不忍於弟葢忍之至也孔子深探其<lb/>
心書曰鄭伯克叚于鄢而左氏謂之鄭志葢謂此也周<lb/>
平王桓王貳於虢公莊公既質王子取麥禾矣則又率<lb/>
齊而朝之伐宋而說之政不可得於是兵交中原射王<lb/>
中肩嗚呼其忮心發于中卒不可制葢如此鄭自莊公<lb/>
始畏楚穆襄之後無嵗不被晉楚之兵子駟子展為政<lb/>
不知所出惟其来者與之鄭幾于亡及晉悼公三帥諸<lb/>
<pb n="20a"/>
侯以敝楚師楚不能争而子産受之以禮自固難晉楚<lb/>
之暴不能加焉詩曰誰能執熱逝不以濯又曰無競維<lb/>
人四方其訓之吳季札過鄭謂子産政將及子子為政<lb/>
必慎以禮不然鄭國將敗子産用之鄭以復安如季子<lb/>
可謂知務矣哉安世之語曰鄭蕞爾國又時有君臣之<lb/>
亂其後得子産然後鄭乃安然子産為相時晉楚漸衰<lb/>
又能事晉楚大夫故終子産世可保無事區區小國攝<lb/>
乎大國之間自保已為難若妄作則滅亡矣傳稱子<lb/>
<pb n="20b"/>
産善相小國謂此也故兼取之使學者由此以考鄭一<lb/>
代之行事葢信而有證云<lb/>
　<lb/>
　<lb/>
　<lb/>
　<lb/>
　<lb/>
　春秋分記卷七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷八十八</head>
    <p>
<pb n="1a"/>
欽定四庫全書<lb/>
　春秋分記卷八十八　　　宋　程公說　撰<lb/>
　　四夷附録第一<lb/>
　　　戎　　　　　　　　驪戎<lb/>
　　　姜戎　　　　　　　陸渾戎<hi>陰戎附</hi>
　　　揚拒泉皋伊雒戎　　戎蠻<lb/>
　　　廬戎　　　　　　　狄戎<lb/>
　　　犬戎<hi>茅戎附</hi>　　　　　北戎<hi>山戎無終附</hi>
<pb n="1b"/>
　　　　戎<lb/>
　　杜預釋晉東南有戎城今東京開封陽明縣濟陽<lb/>
　　鎮又戎州己氏在拱州楚丘縣其地與戎城相近<lb/>
隠公經二年春公㑹戎于潛秋八月庚辰公及戎盟于<lb/>
唐<lb/>
傳二年春公㑹戎于潛戎請盟公辭戎請盟秋盟于唐<lb/>
復修戎好也<lb/>
經七年冬天王使凢伯來聘戎伐凢伯于楚丘以歸<lb/>
<pb n="2a"/>
傳七年冬天王使凢伯來聘戎伐之于楚丘以歸<hi>即戎州已氏者</hi>
桓公經二年秋九月公及戎盟于唐<lb/>
傳二年秋九月公及戎盟于唐修舊好也<lb/>
莊公經十八年夏公追戎于濟西<hi>傳見魯</hi>
經二十年冬齊人伐戎<hi>無傳</hi>
經二十有四年冬戎侵曹<hi>無傳</hi>
經二十有六年春公伐戎<hi>無傳</hi>
<pb n="2b"/>
僖公傳二年秋虢公敗戎于桑田<lb/>
文公傳十七年秋周甘歜敗戎于邥垂乘其飲酒也<lb/>
成公傳元年春晉侯使瑕嘉平戎于王<hi>平邥垂之役</hi>
哀公傳十七年衛公<hi>莊公</hi>登城以望見戎州問之以告公<lb/>
曰我姬姓也何戎之有焉剪之戎州人攻公大子疾公<lb/>
子青踰從公戎州人殺之公入于戎州已氏<hi>戎人姓</hi>
　　　　驪戎<lb/>
　　姬姓男爵今京兆府臨潼縣<lb/>
<pb n="3a"/>
莊公傳二十八年晉伐驪戎驪戎男女以驪姬<hi>納女於人曰女</hi>
　　　　姜戎<lb/>
　　姜姓四嶽之後居晉南鄙<lb/>
僖公經三十有三年夏四月辛巳晉人及姜戎<hi>駒支之先</hi>敗<lb/>
秦師于殽<hi>傳見秦</hi>
襄公傳十四年春㑹于向將執戎子駒支范宣子親數<lb/>
諸朝<hi>行之所在亦有朝位</hi>曰來姜戎氏昔秦人迫遂乃祖吾離于<lb/>
𤓰<hi>古華切</hi>州乃祖吾離被苫蓋䝉荆棘以來歸我先君我<lb/>
<pb n="3b"/>
先君惠公有不腆之田與女剖分而食之今諸侯之事<lb/>
我寡君不如昔者蓋言語漏泄則職女之由詰朝之事<lb/>
爾無與焉<hi>不得使與㑹</hi>與將執女對曰昔秦人負恃其衆貪<lb/>
于土地逐我諸戎惠公蠲其大德謂我諸戎是四嶽之<lb/>
裔胄也<hi>姜姓</hi>毋<hi>音無</hi>是剪棄賜我南鄙之田狐貍所居豺狼<lb/>
所嗥我諸戎除剪其荆棘驅其狐貍豺狼以為先君不<lb/>
侵不畔之臣至于今不貳昔文公與秦伐鄭秦人竊與<lb/>
鄭盟而舎戍焉<hi>僖三十年</hi>於是乎有殽之師晉禦其上戎亢<lb/>
<pb n="4a"/>
其下秦師不復我諸戎實然譬如捕鹿晉人角之諸戎<lb/>
掎之與晉踣之戎何以不免自是以來晉之百役與我<lb/>
諸戎相繼于時以從執政猶殽志也豈敢離逷今官之<lb/>
師旅無乃實有所闕以攜諸侯而罪我諸戎我諸戎飲<lb/>
食衣服不與華同贄幣不通言語不達何惡之能為不<lb/>
與於㑹亦無瞢焉賦青蠅而退<hi>取其豈弟君子無信讒言</hi>宣子辭焉<lb/>
<hi>辭謝</hi>使即事於㑹成愷悌也<lb/>
　　　　陸渾戎<lb/>
<pb n="4b"/>
　　姜姓之後别為允姓今西京伊陽縣即古陸渾<lb/>
僖公傳二十二年　初平王之東遷也辛有適伊川見<lb/>
被髮而祭於野者曰不及百年此其戎乎其禮先亡矣<lb/>
秋秦晉遷陸渾之戎于伊川<lb/>
　　藺敏修評曰辛有見被髮而祭而知其後之必戎<lb/>
　　道則固然誰能易之其後秦晉遷陸渾之戎于伊<lb/>
　　川事應矣豈被髮而祭之所致哉夫被髮而祭而<lb/>
　　其人遂為夷此風俗之變也今秦晉之所遷則秦<lb/>
<pb n="5a"/>
　　晉一時之失也<lb/>
宣公經三年春楚子伐陸渾之戎<hi>詳見楚</hi>
成公傳六年春三月晉伯宗夏陽說衛鄭陸渾蠻氏侵<lb/>
宋<lb/>
昭公傳九年春二月晉梁丙張趯率隂戎<hi>陸渾之戎</hi>伐潁<hi>周邑</hi>
王使辭於晉曰先王居檮杌于四裔故允姓之姦居于<lb/>
𤓰州<hi>隂戎祖與三苗俱放三危</hi>伯父惠公歸自秦而誘以來<hi>僖二十二年秦晉遷陸渾戎</hi>使偪我諸姬入我郊甸則戎焉取之戎有中國<lb/>
<pb n="5b"/>
誰之咎也<lb/>
昭公經十有七年秋八月晉荀吳帥師滅陸渾之戎<lb/>
傳十七年秋九月丁夘晉荀吳帥師渉自棘津使祭史<lb/>
先用牲于雒陸渾人弗知師從之遂滅陸渾數之以其<lb/>
貳於楚也陸渾子奔楚其衆奔甘鹿<hi>詳見晉</hi>
哀公傳四年夏楚人既克夷虎<hi>蠻夷叛楚者</hi>單浮餘圍蠻氏<lb/>
<hi>浮餘楚大夫</hi>蠻氏潰蠻子赤奔晉隂地司馬起豐析與狄戎<lb/>
<hi>楚司馬眅也豐析皆楚邑發此二邑人及戎狄</hi>使謂隂地之命大夫士蔑曰將<lb/>
<pb n="6a"/>
通於少習以聽命士蔑乃致九州之戎<hi>在晉隂地陸渾之戎</hi>
　　　　揚拒泉皋伊雒戎<lb/>
　　揚拒泉皋皆戎邑及諸雜戎居伊水雒水之間者<lb/>
　　伊闕北有泉亭又洛陽縣西南有戎城<lb/>
僖公傳十一年夏楊拒泉皋伊雒之戎同伐京師入王<lb/>
城焚東門王子帶召之也秦晉伐戎以救周秋晉侯平<lb/>
戎於王<lb/>
文公經八年冬十月乙酉公子遂㑹雒戎盟于暴<lb/>
<pb n="6b"/>
傳八年冬襄仲㑹晉趙孟盟于衡雍遂㑹伊雒之戎<lb/>
成公傳六年春三月晉伯宗夏陽說伊雒之戎侵宋<lb/>
　　　　戎蠻<lb/>
　　戎别種亦曰蠻氏杜釋晉新城縣東南有蠻城今<lb/>
　　鄭州宻縣<lb/>
成公傳六年春三月晉伯宗夏陽說伊雒之戎陸渾蠻<lb/>
氏侵宋<lb/>
昭公經十有六年春楚子誘戎蠻子殺之<lb/>
<pb n="7a"/>
傳十六年春王正月楚子聞蠻氏之亂與蠻子之無質<lb/>
也<hi>質信</hi>使然丹誘戎蠻子嘉殺之遂取蠻氏既而復立其<lb/>
子焉禮也<lb/>
哀公經四年夏晉人執戎蠻子赤歸于楚<lb/>
傳四年夏楚單浮餘圍蠻氏蠻氏潰蠻子赤奔晉隂地<lb/>
司馬<hi>楚司馬眅</hi>起豐析與狄戎以臨上雒晉士蔑乃致九州<lb/>
之戎將裂田以與蠻子而城之<hi>以詐蠻子</hi>且為之卜<hi>卜城</hi>蠻子<lb/>
聴卜遂執之與其五大夫以畀楚司馬致邑立宗焉以<lb/>
<pb n="7b"/>
誘其遺民而盡俘以歸<hi>詳見楚</hi>
　　　　盧戎<lb/>
　　南蠻也今襄陽府中盧縣<lb/>
桓公傳十三年春楚屈瑕伐羅羅與盧戎兩軍之大敗<lb/>
之<lb/>
　　　　狄戎<lb/>
　　杜闕近楚之戎<lb/>
哀四年傳夏楚人既克夷虎<hi>蠻夷叛楚者</hi>乃謀北方司馬起<lb/>
<pb n="8a"/>
豐析與狄戎<hi>楚司馬販也豐析皆楚邑發此二邑人及戎狄</hi>以臨上雒<lb/>
　　　　犬戎<hi>茅戎附</hi>
　　姬姓西戎之别居中國其先唐叔子先别在戎狄<lb/>
　　云又别種曰茅戎今陜州平陸縣有茅亭<lb/>
莊公傳二十八年晉獻公娶犬戎狐姬生重耳<lb/>
閔公傳二年春虢公敗犬戎于渭汭<lb/>
成公經元年秋王師敗績于茅戎<hi>書秋從告</hi>
傳元年春晉侯使瑕嘉平戎于王<hi>平文十七年邥垂之役事見戎</hi>劉康<lb/>
<pb n="8b"/>
公徼戎遂伐茅戎三月癸未敗績于徐吾氏<hi>徐吾茅戎之别</hi>
　　　　北戎<hi>山戎無終附</hi>
　　其别者曰山戎山戎之别又曰無終今河北化外<lb/>
　　薊州玉田縣<lb/>
隠公傳九年冬北戎侵鄭鄭伯<hi>莊公</hi>禦之公子突曰使勇<lb/>
而無剛者嘗寇而速去之君為三覆以待之戎輕而不<lb/>
整貪而無親勝不相讓敗不相救從之戎人之前遇覆<lb/>
者奔祝耼逐之𠂻戎師前後擊之盡殪戎師大奔十一<lb/>
<pb n="9a"/>
月甲寅鄭人大敗戎師<lb/>
桓公傳六年夏北戎伐齊齊侯使乞師于鄭鄭大子忽<lb/>
帥師救齊六月大敗戎師獲其二帥大良少良甲首三<lb/>
百以獻於齊<lb/>
莊公經三十年冬齊人伐山戎<hi>北戎</hi>
傳三十年冬遇于魯濟謀山戎也以其病燕故也<lb/>
經三十有一年夏六月齊侯來獻戎捷<lb/>
襄公傳四年冬無終子嘉父使孟樂如晉<hi>山戎國名孟樂其使臣</hi>
<pb n="9b"/>
因魏莊子納虎豹之皮以請和諸戎<hi>欲戎與晉和</hi>悼公使魏<lb/>
絳盟諸戎<lb/>
昭公傳元年夏六月晉中行穆子敗無終及羣狄于太<lb/>
原<hi>詳見晉</hi>
論曰戎狄舉號外之也余觀春秋書戎戎蠻山戎皆外<lb/>
之之辭若其别見于傳者又不一焉其在楚丘與戎城<lb/>
相近則曰戎州已氏在京兆而姬姓者曰驪戎在晉南<lb/>
鄙而姜姓者曰姜戎姜姓之後别居陸渾者又為允姓<lb/>
<pb n="10a"/>
曰陸渾戎曰陰戎曰九州之戎唐叔之後别居中國者<lb/>
同為姬姓曰犬戎曰茅戎曰徐吾氏又有揚拒泉皋伊<lb/>
雒戎其近楚者有廬戎有狄戎若夫戎蠻葢戎之别而<lb/>
戎蠻又有曰蠻氏山戎盖北戎之别而山戎又有曰無<lb/>
終云<lb/>
　<lb/>
　<lb/>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋分記卷八十八<lb/>
</p>
<p>
</p>
  </div>
</body>
</text>
</TEI>
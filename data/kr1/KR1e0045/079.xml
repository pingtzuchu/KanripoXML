<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷七十九</head>
    <p>
<pb n="1a"/>
欽定四庫全書<lb/>
　春秋分記卷七十九　　　宋　程公說　撰<lb/>
　　次國第一<lb/>
　　　杞　　　　　　　　滕<lb/>
　　　薛　　　　　　　　莒<lb/>
　　　　杞<lb/>
　　姒姓公爵周二王後其先出自夏禹夏亡湯封夏<lb/>
　　後於杞周武王克殷求禹之後得東樓公於杞仍<lb/>
<pb n="1b"/>
　　封其故國桓二年三年書侯莊二十七年書伯僖<lb/>
　　二十三年二十七年書子文十二年成四年五年<lb/>
　　七年九年十八年襄六年九年十年十一年十六<lb/>
　　年十八年二十年二十二年二十四年又書伯二<lb/>
　　十九年又書子昭二十六年定四年又書伯遂以<lb/>
　　伯爵終春秋案夏後九命公也侯非本爵矣然自<lb/>
　　桓二年始以侯見於經訖定四年其爵凡六變焉<lb/>
　　國在今開封府雍丘縣杜預推尋事迹以為桓六<lb/>
<pb n="2a"/>
　　年淳于公亡國杞侯并之遷都淳于僖十四年又<lb/>
　　遷緣陵襄二十九年晉人城杞之淳于杞又遷淳<lb/>
　　于然考淳于於牟婁為近以隠四年經推之則二<lb/>
　　邑宜皆為杞地云<lb/>
　　　武公　　　　　　　靖公<lb/>
　　　共公　　　　　　　惠公<hi>或云徳公</hi>
　　　成公　　　　　　　桓公<lb/>
　　　孝公　　　　　　　文公<lb/>
<pb n="2b"/>
　　　平公　　　　　　　悼公<lb/>
　　　隠公　　　　　　　僖公<lb/>
　　　湣公<lb/>
　　　　武公<hi>諡法克定禍亂曰武</hi>
　　　　　<hi>謀娶公之子二十九年魯隠元年桓八年卒在位四十七年</hi>
隠公經四年春王二月莒人伐杞取牟婁<hi>無傳</hi>
桓公經二年秋七月杞侯來朝九月入杞<lb/>
傳二年秋七月杞侯來朝不敬杞侯歸乃謀伐之九月<lb/>
<pb n="3a"/>
入杞討不敬也<lb/>
經三年夏六月公㑹杞侯于郕<lb/>
傳三年夏公㑹杞侯于郕<lb/>
傳五年冬淳于公如曹度其國危遂不復<lb/>
　　按學左氏者以為淳于公亡國杞并有之遂遷都<lb/>
　　焉淳于公不見于經考隱四年莒人伐杞取牟婁<lb/>
　　牟婁為邑近于淳于則淳于為杞地宜有自矣或<lb/>
　　曰淳于公蓋杞公也杞初國於陳留桓六年遷于<lb/>
<pb n="3b"/>
　　淳于今宻州是也其遷以地稱故曰淳于公如東<lb/>
　　樓公之類實則杞公也故但附之杞下而淳于公<lb/>
　　不復别著<lb/>
　　　　靖公<hi>諡法恭仁鮮言曰靖</hi>
　　　　　<hi>武公子桓八年嗣立明年改元至莊十三年卒在位二十三年</hi>
桓公經十有二年夏六月壬寅公㑹杞侯莒子盟于曲<lb/>
地<lb/>
　　　　共公<hi>諡法敬長奉上曰共</hi>
<pb n="4a"/>
　　　　　<hi>靖公子莊十三年嗣立明年改元至莊二十一年卒在位八年</hi>
　　　　惠公<hi>諡法愛民好予曰惠</hi>
　　　　　<hi>共公子或云徳公莊二十一年嗣立明年改元至僖五年卒在位十八年</hi>
莊公經二十有五年夏六月伯姬歸于杞<hi>無傳</hi>
經二十有七年春公㑹杞伯姬于洮冬杞伯姬來<hi>傳見魯</hi>
杞伯來朝<hi>無傳</hi>
僖公經五年春杞伯姬來朝其子<hi>無傳</hi>
　　　　成公<hi>諡法安民立政曰成</hi>
<pb n="4b"/>
　　　　　<hi>惠公子僖五年嗣立明年改元至二十三年卒在位十八年</hi>
僖公傳十三年夏㑹于鹹淮夷病杞故<lb/>
經十有四年春諸侯城緣陵<lb/>
傳十四年春諸侯城緣陵而遷杞焉不書其人有闕<lb/>
也<lb/>
經二十有三年冬十有一月杞子卒<lb/>
傳二十三年冬十有一月杞成公卒書曰子杞夷也<lb/>
　　　右上五世春秋不詳見其名諡但書曰杞侯杞<lb/>
<pb n="5a"/>
　　　伯杞子云爾至成公方書卒而不書名自桓公<lb/>
　　　以下始書焉今止用世本及史記年表劉恕外<lb/>
　　　紀編年參考年月存其世次云<lb/>
　　　　桓公<hi>諡法辟生服逺曰桓</hi>
　　　　　<hi>名姑容成公弟僖二十三年嗣立明年改元至襄六年卒在位十七年</hi>
僖公經二十有七年春杞子來朝秋八月乙巳公子遂<lb/>
帥師入杞<hi>乙巳九月五日</hi>
傳二十七年春杞桓公來朝用夷禮故曰子公卑杞杞<lb/>
<pb n="5b"/>
不共也秋入杞責無禮也<lb/>
經二十有八年秋杞伯姬來<hi>無傳</hi>
經三十有一年冬杞伯姬來求婦<hi>無傳自為其子成昏</hi>
文公經十有二年春王正月杞伯來朝<lb/>
傳十二年春杞桓公來朝始朝公也<lb/>
宣公經十有八年春公伐杞<hi>無傳</hi>
成公經四年春三月杞伯來朝<lb/>
傳四年春杞伯來朝歸叔姬故也<hi>將出叔姬故先朝魯</hi>
<pb n="6a"/>
經五年春王正月杞叔姬來歸<lb/>
經八年冬十月癸卯叔姬卒<hi>傳見魯</hi>
經九年春王正月杞伯來逆叔姬之喪以歸<lb/>
傳九年春杞桓公來逆叔姬之喪請之也杞叔姬卒為<lb/>
杞故也逆叔姬為我也<lb/>
經十有八年秋杞伯來朝<lb/>
傳十八年秋杞桓公來朝勞公且問晉故公以晉君語<lb/>
之<hi>時晉悼初立魯成朝晉而歸</hi>杞伯於是驟朝于晉而請為昏<lb/>
<pb n="6b"/>
襄公經六年春王三月壬午杞伯姑容卒秋葬杞桓公<lb/>
<hi>無傳</hi>
傳六年春杞桓公卒始赴以名同盟故也<lb/>
　　　　孝公<hi>諡法秉徳不囘曰孝</hi>
　　　　　<hi>名匄桓公子襄六年嗣立明年改元至二十三年卒在位十七年</hi>
襄公經二十有三年春三月己巳杞伯匄卒夏葬杞孝<lb/>
公<hi>無傳</hi>
傳二十三年春杞孝公卒晉悼公夫人喪之<hi>晉平母孝公姊妹</hi>
<pb n="7a"/>
平公不徹樂非禮也<lb/>
　　　　文公<hi>謚法道徳博聞曰文</hi>
　　　　　<hi>名益姑孝公弟襄二十三年嗣立明年改元至昭六年卒在位十四年</hi>
襄公經二十有九年夏仲孫羯㑹晉荀盈齊髙止宋華<lb/>
定衞世叔儀鄭公孫段曹人莒人滕人薛人小邾人城<lb/>
杞杞子來盟<lb/>
傳二十九年晉平公杞出也故治杞六月知悼子合諸<lb/>
侯之大夫以城杞使司馬女叔侯來治杞田<hi>使魯歸前侵杞田</hi>
<pb n="7b"/>
　杞文公來盟書曰子賤之也<hi>賤用夷禮</hi>
昭公經六年春王正月杞伯益姑卒夏葬杞文公<lb/>
傳六年春王正月杞文公卒弔如同盟禮也<lb/>
　　　　平公<hi>謚法執事有律曰平</hi>
　　　　　<hi>名郁釐文公弟昭六年嗣立明年改元至二十四年卒在位十八年</hi>
昭公傳七年夏四月晉人來治杞田為杞取成<lb/>
經二十有四年秋八月丁酉杞伯郁釐卒<hi>丁酉九月四日有日無月</hi>
冬葬杞平公<hi>無傳</hi>
<pb n="8a"/>
　　　　悼公<hi>謚法肆行無禮曰悼</hi>
　　　　　<hi>名成文公弟昭二十四年嗣立明年改元至定四年卒在位十二年</hi>
定公經四年春三月㑹于召陵夏五月盟于皋鼬杞伯<lb/>
成卒于㑹秋七月葬杞悼公<hi>無傳</hi>
　　　　隠公<hi>謚法不顯尸國曰隠</hi>
　　　　　<hi>名乞悼公子定四年嗣立是年遇弑</hi>
　　隠公不見於春秋案史記世家悼公卒子隠公乞<lb/>
　　立七月隠公弟遂弑隠公而自立是為僖公參之<lb/>
<pb n="8b"/>
　　世本外紀所載皆同今從之<lb/>
　　　　僖公<hi>謚法有伏有遷曰僖</hi>
　　　　　<hi>名過悼公子隠公弟定四年嗣立明年改元至哀八年卒在位十九年</hi>
哀公經八年冬十有二月癸亥杞伯過卒<hi>無傳</hi>
　　案世族譜云僖公過悼公曽孫按悼公祖文公以<lb/>
　　昭六年卒父平公以昭二十四年卒悼公以定四<lb/>
　　年卒未應有曽孫可以授之國也杞世家僖公過<lb/>
　　乃悼公子為得之矣<lb/>
<pb n="9a"/>
　　　　湣公<hi>諡法使民悲傷曰湣</hi>
　　　　　<hi>名維僖公子哀八年嗣立明年改元六年哀之十四年獲麟經終二十四年卒在位</hi>
　　　　　<hi>十六年</hi>
哀公經九年春王二月葬杞僖公<hi>無傳三月葬速</hi>
　　　右杞始終春秋凡十三公書卒者七不書卒者<lb/>
　　　四有故者一湣公後春秋經終湣公弟哀公三<lb/>
　　　年左氏之傳終矣哀公十年卒自哀公以下二<lb/>
　　　世十三年而楚滅之<lb/>
<pb n="9b"/>
論曰杞夏之後而天子之事守禮樂制度所從信也考<lb/>
其始九命為公在春秋桓之二年書侯至莊之二十七<lb/>
年降書伯僖之二十三年又降書子三書而三黜焉豈<lb/>
惟文獻不足以徴而禮秩之降甚矣子曰吾說夏禮杞<lb/>
不足徴也其是之謂乎<lb/>
　　　　榺<lb/>
　　姬姓侯爵其先出自文王子錯叔繡武王封錯於<lb/>
　　滕自錯至宣公十七世宣公之父隠七年卒書侯<lb/>
<pb n="10a"/>
　　而不名宣公始書侯後書子遂以子爵終春秋國<lb/>
　　在今徐州滕縣<lb/>
　　　滕侯　　　　　　　宣公<lb/>
　　　昭公　　　　　　　文公<lb/>
　　　成公　　　　　　　悼公<lb/>
　　　頃公　　　　　　　隱公<lb/>
　　　　滕侯<lb/>
　　　　　<hi>不詳嗣立改元之年隱七年卒不見名諡</hi>
<pb n="10b"/>
隱公經七年春三月滕侯卒<lb/>
傳七年春滕侯卒不書名未同盟也凡諸侯同盟於是<lb/>
稱名故薨則赴以名告終稱嗣也以繼好息民謂之禮<lb/>
經<lb/>
　　劉敞曰不書名未同盟也非也嘗同盟者卒未必<lb/>
　　皆名未嘗同盟者卒未必皆不名而左氏又云赴<lb/>
　　以名則書之不然則否若實從例則不當從赴若<lb/>
　　實從赴則無用設例今進不必從赴退不必從例<lb/>
<pb n="11a"/>
　　徒用是紛紛也且吾論同盟諸侯卒不必書名何<lb/>
　　者欲以名别同盟邪同盟已見於經不必書名乃<lb/>
　　知之也<lb/>
　　　　宣公<hi>諡法善問周達曰宣</hi>
　　　　　<hi>名嬰齊僖十九年宋人執之春秋經傳皆不載卒葬月日</hi>
隱公經十有一年春滕侯薛侯來朝<lb/>
傳十一年春滕侯薛侯來朝爭長薛侯曰我先封<hi>薛祖奚仲夏所封在周前</hi>滕侯曰我周之<hi>卜</hi>正也薛庶姓也我不可以後<lb/>
<pb n="11b"/>
之公使羽父請於薛侯曰君輿滕君辱在寡人周諺有<lb/>
之曰山有木工則度之賓有禮主則擇之周之宗盟異<lb/>
姓為後寡人若朝于薛不敢與諸任齒<hi>薛任姓</hi>君若辱貺<lb/>
寡人則願以滕君為請薛侯許之乃長滕侯<lb/>
桓公經二年春滕子來朝<hi>無傳</hi>
僖公經十有九年春王三月宋人執滕子嬰齊<lb/>
傳十九年春宋人執滕宣公<lb/>
　　　　昭公<hi>諡法容儀恭美曰昭</hi>
<pb n="12a"/>
　　　　　<hi>宣公孫經傳不見嗣立改元之年宣九年卒</hi>
文公經十有二年秋滕子來朝<lb/>
傳十二年秋滕昭公來朝始朝公也<hi>公即位始來朝</hi>
宣公經九年秋八月滕子卒冬十月宋人圍滕<lb/>
傳九年秋滕昭公卒冬宋人圍滕因其喪也<lb/>
　　　　文公<hi>諡法忠信接禮曰文</hi>
　　　　　<hi>宣九年嗣立明年改元至成十六年卒在位二十五年</hi>
宣公經十年夏六月宋師伐滕<lb/>
<pb n="12b"/>
傳十年滕人恃晉而不事宋六月宋師伐滕<lb/>
成公經十有六年夏四月辛未滕子卒<lb/>
傳十六年夏四月滕文公卒<lb/>
　　　　成公<hi>諡法安民立政曰成</hi>
　　　　　<hi>名原世族譜文公子成十六年嗣立明年改元至昭三年卒在位三十六年</hi>
襄公經六年滕子來朝<lb/>
傳六年秋滕成公來朝始朝公也<lb/>
傳三十一年冬十月滕成公來㑹葬<hi>襄公</hi>惰而多涕子服<lb/>
<pb n="13a"/>
惠伯曰滕君將死矣怠於其位而哀已甚兆於死所矣<lb/>
能無從乎<lb/>
昭公經三年春王正月丁未滕子原卒夏叔弓如滕五<lb/>
月葬滕成公<lb/>
傳三年春王正月丁未滕子原卒同盟故書名夏五月<lb/>
叔弓如滕葬滕成公子服椒為介<lb/>
　　　　悼公<hi>諡法恐懼從處曰悼</hi>
　　　　　<hi>名寜昭三年嗣立明年改元至二十八年卒在位二十五年</hi>
<pb n="13b"/>
昭公經二十有八年秋七月癸巳滕子寧卒冬葬滕悼<lb/>
公<hi>無傳</hi>
　　　　頃公<hi>諡法祗勤追懼曰頃</hi>
　　　　　<hi>名結魯昭二十八年嗣立明年改元至哀四年卒在位二十三年</hi>
哀公經二年夏四月滕子來朝<lb/>
經四年秋八月甲寅滕子結卒冬十有二月葬滕頃公<lb/>
<hi>無傳</hi>
　　　　隱公<hi>諡法不尸其位曰隱</hi>
<pb n="14a"/>
　　　　　<hi>名虞母哀四年嗣立明年改元至十一年卒在位七年</hi>
哀公經十有一年秋七月辛酉滕子虞母卒冬十一月<lb/>
葬滕隱公<hi>無傳</hi>
　　　右滕始終春秋凡八公書卒者七不書卒者一<lb/>
　　　公之後六世而齊滅之<lb/>
　　　　薛<lb/>
　　任姓侯爵黃帝苗裔奚仲之後也夏封奚仲為薛<lb/>
　　侯後遷于邳仲虺居薛為湯左相武王復以其胄<lb/>
<pb n="14b"/>
　　為薛侯隱十一年稱侯自襄五年戚之㑹稱伯遂<lb/>
　　以伯爵終國在徐州滕縣<lb/>
　　　薛侯　　　　　　　獻公<lb/>
　　　襄公　　　　　　　伯比<lb/>
　　　惠公<lb/>
　　　　薛侯<lb/>
　　　　　<hi>魯隱十一年來朝稱侯卒稱伯不知名諡</hi>
隱公傳十一年春滕侯<hi>宣公</hi>薛侯來朝爭長薛侯曰我先<lb/>
<pb n="15a"/>
封<hi>為夏所封在周之前</hi>滕侯曰薛庶姓也我不可以後之公使羽<lb/>
父請於薛侯曰周之宗盟異姓為後寡人若朝于薛不<lb/>
敢與諸任齒薛侯許之乃長滕侯<hi>詳見滕</hi>
莊公經三十有一年夏四月薛伯卒<hi>無傳</hi>
　　　　獻公<hi>名穀諡法質智有聖曰獻</hi>
昭公經三十有一年夏四月丁巳薛伯穀卒秋葬薛獻<lb/>
公<hi>無傳</hi>
傳三十一年夏四月薛伯穀卒同盟故書<lb/>
<pb n="15b"/>
　　　　襄公<hi>名定諡法闢土有徳曰襄</hi>
定公傳元年春正月城成周宋曰薛吾役也<hi>使代宋役</hi>薛宰<lb/>
曰薛之皇祖奚仲居薛以為夏車正奚仲遷于邳仲虺<lb/>
居薛以為湯左相若復舊職將承王官何故以役諸侯<lb/>
經十有二年春薛伯定卒夏葬薛襄公<hi>無傳</hi>
　　　　伯比<lb/>
定公經十有三年冬薛弑其君比<hi>無傳</hi>
　　　　惠公<hi>名夷諡法寛裕不苛曰惠</hi>
<pb n="16a"/>
哀公經十年夏五月薛伯夷卒秋葬薛惠公<hi>無傳</hi>
　　　右薛始終春秋凡五公卒者四有故者一春秋<lb/>
　　　後莫得而詳<lb/>
論曰滕侯宣公繼世以侯爵見於經自桓二年宣公來<lb/>
朝乃降稱子先儒謂為時王所黜或言其喪稱獨文定<lb/>
胡安國之言曰使時王能黜諸侯春秋豈復作乎且終春<lb/>
秋之世不復稱侯無喪稱之説矣春秋為誅亂臣討賊<lb/>
子而作法尤嚴於亂賊之黨今桓公弟弑兄臣弑君天<lb/>
<pb n="16b"/>
下大惡凡民罔弗憝也已不能討又先鄰國而朝之是<lb/>
反天理肆人欲與夷狄無異降而稱子狄之也嗚呼其<lb/>
責之深矣自是齊桓之伯九合諸侯不以兵車雖江黄<lb/>
逺國猶繼來盟而滕介齊宋之間不與衣裳之㑹者三<lb/>
十有七年至宋襄繼起遂見執焉春秋名以惡之蓋滕<lb/>
之降爵固以見其日就卑替然稽其始降則昉乎宣公<lb/>
為之也薛庶姓始以侯終以伯與滕壤地相錯故附于<lb/>
滕之後云<lb/>
<pb n="17a"/>
　　　　莒<lb/>
　　巳姓子爵其先出自顓頊之後陸終氏産六子第一<lb/>
　　子曰樊巳姓武王封兹輿期於莒初都計後徙莒自<lb/>
　　兹輿期十一世而兹㔻始見於春秋世族譜云莒嬴<lb/>
　　姓少昊之後世本自紀公以下為巳姓不知誰是按<lb/>
　　莒既為陸終苗裔不得為少昊之後又文公八年傳<lb/>
　　穆伯奔莒從巳氏此為巳姓明矣國在宻州巳縣<lb/>
　　　莒子　　　　　　　　兹㔻公<lb/>
<pb n="17b"/>
　　　紀公　　　　　　　厲公<lb/>
　　　渠丘公　　　　　　犁比公<lb/>
　　　展輿　　　　　　　著丘公<lb/>
　　　郊公　　　　　　　共公<lb/>
　　　莒子狂<lb/>
　　　　莒子<lb/>
隱公經二年夏五月莒人入向冬十月紀子帛莒子盟<lb/>
于宻<lb/>
<pb n="18a"/>
傳二年春莒子娶于向向姜不安莒而歸夏莒人入向<lb/>
以姜氏還<lb/>
經四年春王二月莒人伐杞取牟婁<hi>無傳</hi>
經八年秋九月辛夘公及莒人盟于浮來<lb/>
傳八年秋公及莒人盟于浮來以成紀好也<hi>二年密之盟</hi>
桓公經十有二年夏六月壬寅公㑹杞侯莒子盟于曲<lb/>
池<lb/>
傳十二年夏盟于曲池平杞莒也<hi>隠四年莒人伐杞</hi>
<pb n="18b"/>
莊公經二十有七年冬莒慶來逆叔姬<hi>無傳慶大夫叔姬莊公女</hi>
閔公經二年秋九月公子慶父出奔莒<hi>傳見内魯</hi>
　　　　兹㔻公<lb/>
僖公經二十有五年冬十有二月公㑹衞子<hi>成公</hi>莒慶盟<lb/>
于洮<hi>平莒挐之怨</hi>
經二十有六年春王正月己未公㑹莒子衞甯速盟于<lb/>
向<lb/>
傳二十六年春正月公㑹莒兹㔻公盟于向<hi>並詳見内魯</hi>
<pb n="19a"/>
　　　右二君春秋止書莒子及兹㔻公而不著其諡<lb/>
　　　不紀其年云<lb/>
　　　　紀公<lb/>
　　　　　<hi>名庶其經傳不見嗣立改元之年文十八年被弑</hi>
文公經十有八年冬莒弑其君庶其<lb/>
傳十八年冬莒紀公生大子僕又生季佗愛季佗而黜<lb/>
僕且多行無禮於國僕因國人以弑紀公以其寳玉來<lb/>
奔納諸宣公公命與之邑曰今日必授季文子使司寇<lb/>
<pb n="19b"/>
出諸竟曰今日必達<hi>詳見魯</hi>
　　　　厲公<lb/>
　　　　　<hi>名季佗紀公子世族譜次之渠丘公之上而闕其年今從之</hi>
　　　　渠丘公<lb/>
　　　　　<hi>名朱文十八年嗣立明年改元至成十四年卒在位三十二年</hi>
宣公經四年春王正月公及齊侯平莒及郯莒人不肯<lb/>
公伐莒取向<lb/>
傳四年春公及齊侯平莒及郯莒人不肯公伐莒取向<lb/>
<pb n="20a"/>
<hi>莒邑</hi>非禮也平國以禮不以亂伐而不治亂也以亂平亂<lb/>
何治之有無治何以行禮<lb/>
經十有一年夏公孫歸父㑹齊人伐莒<hi>無傳</hi>
經十有三年春齊師伐莒<lb/>
傳十三年春齊師伐莒莒恃晉而不事齊故也<lb/>
成公傳七年秋八月同盟于馬陵莒服故也<hi>莒本屬齊齊服故莒從之</hi>
傳八年秋晉侯使申公巫臣如呉假道于莒與渠丘公<lb/>
<pb n="20b"/>
立於池上<hi>城池也</hi>曰城已惡莒子曰辟陋在夷其孰以我<lb/>
為虞對曰夫狡焉<hi>狡猾之人</hi>思啓封疆以利社稷者何國蔑<lb/>
有唯然故多大國矣唯或思或縱也勇夫重閉况國乎<lb/>
經九年冬十有一月楚公子嬰齊帥師伐莒庚申莒潰<lb/>
楚人入鄆<lb/>
傳九年冬十一月楚子重自陳伐莒圍渠丘渠丘城惡<lb/>
衆潰奔莒戊申楚入渠丘<hi>十月五日</hi>莒人囚楚公子平楚人<lb/>
曰勿殺吾歸而俘莒人殺之楚師圍莒莒城亦惡庚申<lb/>
<pb n="21a"/>
莒潰<hi>十月十七日</hi>楚遂入鄆<hi>莒别邑</hi>莒無備故也君子曰恃陋<lb/>
而不備罪之大者也備豫不虞善之大者也莒恃其陋<lb/>
而不修城郭浹辰之間而楚克其三都無備也夫<hi>浹辰十二日</hi>詩曰雖有絲麻無棄菅蒯雖有姬姜無棄蕉萃凡百<lb/>
君子莫不代匱言備之不可已也<lb/>
經十有四年春王正月莒子朱卒<hi>無傳</hi>
　　　　犁比公<lb/>
　　　　　<hi>名密州成十四年嗣立明年改元至襄公三十一年遇弑在位三十五年</hi>
<pb n="21b"/>
襄公經六年秋莒人滅鄫<hi>鄫賂魯莒滅之</hi>
傳八年夏莒人伐我東鄙以疆鄫田<lb/>
經十年秋莒人伐我東鄙<lb/>
傳十年秋九月莒人間諸侯之有事也<hi>時諸侯討鄭</hi>故伐我<lb/>
東鄙<lb/>
經十有二年春王二月莒人伐我東鄙圍台季孫宿帥<lb/>
師救台遂入鄆<lb/>
傳十二年春莒人伐我東鄙圍台季武子救台遂入鄆<lb/>
<pb n="22a"/>
取其鍾以為公盤<lb/>
經十有四年夏四月莒人侵我東鄙<hi>無傳</hi>
傳十四年春㑹于向執莒公子務婁以其通楚使也<lb/>
<hi>晉執之</hi>
傳十六年春㑹于湨梁以我故執莒犂比公且曰通齊<lb/>
楚之使<lb/>
經二十年春王正月辛亥仲孫速㑹莒人盟于向<lb/>
傳二十年春及莒平孟莊子㑹莒子盟于向督揚之盟<lb/>
<pb n="22b"/>
故也<hi>十九年盟曰大毋侵小</hi>
經二十有三年冬齊侯襲莒<lb/>
傳二十三年冬齊侯還自晉不入遂襲莒門于且于傷<lb/>
股而退莒子親鼓之獲杞梁莒人行成<lb/>
傳二十四年秋齊崔杼帥師遂伐莒侵介根<lb/>
傳二十五年夏五月莒為且于之役故莒子朝于齊甲<lb/>
戌饗諸北郭乙亥崔杼弑莊公丁丑立景公辛巳公與<lb/>
大夫及莒子盟<lb/>
<pb n="23a"/>
經三十有一年冬十有一月莒人弑其君宻州<lb/>
傳三十一年莒犂比公生去疾及展輿既立展輿又廢<lb/>
之犂比公虐國人患之十一月展輿因國人以攻莒子<lb/>
弑之乃立<hi>自立為君</hi>去疾奔齊齊出也<hi>母齊女故</hi>展輿吳出也書<lb/>
曰莒人弑其君買朱鉏<hi>宻州之字</hi>言罪之在也<lb/>
　　胡安國曰經以傳為案傳有乖謬則信經而弃傳<lb/>
　　可也若密州之事是矣左氏稱莒子生去疾及展<lb/>
　　輿既立展輿又廢之莒子虐國人患焉展輿因國<lb/>
<pb n="23b"/>
　　人以攻莒子弑之乃立信斯言則子弑其父也而<lb/>
　　春秋有不書乎故趙匡謂其文當曰展輿因國人<lb/>
　　之攻莒子弑之乃立而後來傳寫誤為以字爾<lb/>
　　　　展輿<lb/>
　　　　　<hi>密州子襄三十一年嗣立明年改元出奔吳在位一年</hi>
昭公經元年春三月取鄆秋莒去疾自齊入于莒莒展<lb/>
輿出奔吳叔弓帥師疆鄆田<lb/>
傳元年春三月季武子伐莒取鄆　莒展輿立而奪羣<lb/>
<pb n="24a"/>
公子秩公子召去疾于齊秋齊公子鉏納去疾展輿奔<lb/>
呉叔弓帥師疆鄆田因莒亂也於是莒務婁瞀胡及公<lb/>
子滅明以大厖與常儀靡出奔齊<hi>三子展輿黨大厖常儀靡莒二邑</hi>君<lb/>
子曰莒展之不立弃人也夫人可弃乎詩曰無競維人<lb/>
善矣<hi>烈文</hi>
　　劉敞權衡曰君子曰莒展之不立弃人也若是末<lb/>
　　哉君子之言也夫展輿親弑其君而不問弃人而<lb/>
　　譏之是謂弃人重於弑父也藉使展輿但勿弃人<lb/>
<pb n="24b"/>
　　以濟其不義之身則固以為賢矣不亦害教乎<lb/>
　　　　著丘公<lb/>
　　　　　<hi>名去疾犂比公子襄三十一年出奔齊昭元年復入立明年改元至十四年卒在位</hi>
　　　　　<hi>十三年</hi>
昭公經四年秋九月取鄫<lb/>
傳四年秋九月取鄫言易也莒亂著丘公立而不撫鄫<lb/>
鄫叛而來故曰取<lb/>
　　石季長曰莒嘗與魯争鄫而滅之今復為魯之所<lb/>
<pb n="25a"/>
　　取也不繫之莒不許莒之有鄫<lb/>
經五年夏莒牟夷以牟婁及防兹來奔秋七月戊辰叔<lb/>
弓帥師敗莒師于蚡泉<lb/>
傳五年夏莒牟夷以牟婁及防兹來奔莒人愬于晉秋<lb/>
七月莒人來討不設備戊辰叔弓敗諸蚡泉莒未陳也<lb/>
傳十年秋七月平子伐莒取郠獻俘<hi>並詳見内魯</hi>
經十有四年秋八月莒子去疾卒　冬莒殺其公子意恢<lb/>
傳十四年秋八月莒著丘公卒郊公不慼國人弗順欲<lb/>
<pb n="25b"/>
立著丘公之弟庚輿蒲餘侯<hi>茲夫</hi>惡公子意恢而善於庚<lb/>
輿郊公惡公子鐸而善於意恢公子鐸因蒲餘侯而與<lb/>
之謀曰爾殺意恢我出君而納庚輿許之冬十二月蒲<lb/>
餘侯兹夫殺莒公子意恢郊公奔齊公子鐸逆庚輿於<lb/>
齊齊隰黨公子鉏送之有賂田<hi>莒賂齊以田</hi>
　　　　郊公<lb/>
　　　　　<hi>著丘公子昭十四年嗣立數月奔齊</hi>
　　　　共公<lb/>
<pb n="26a"/>
　　　　　<hi>名庚輿著丘公之弟昭十四年立明年改元至二十三年来奔在位九年</hi>
昭公經十九年秋齊高發帥師伐莒<lb/>
傳十九年秋齊高發帥師伐莒莒子奔紀鄣<hi>莒邑</hi>使孫書<lb/>
伐之初莒有婦人莒子殺其夫已為嫠婦<hi>嫠婦寡也力之切</hi>及<lb/>
老託於紀鄣紡焉以度而去之<hi>連所紡纑以度城而藏之以待外攻者欲報讎</hi>
師至則投諸外或獻諸子占<hi>孫書</hi>子占使師夜縋而登登<lb/>
者六十人縋絶師鼓譟城上之人亦譟莒共公懼啟西<lb/>
門而出七月丙子齊師入紀<lb/>
<pb n="26b"/>
經二十有二年春齊侯伐莒<lb/>
傳二十二年春王二月甲子齊北郭啟帥師伐莒莒子<lb/>
將戰苑<hi>於元切</hi>羊牧之諫<hi>莒大夫</hi>曰齊帥賤其求不多不如<lb/>
下之大國不可怒也弗聴敗齊師于壽餘齊侯伐莒莒<lb/>
子行成司馬竈如莒涖盟莒子如齊涖盟盟于稷門之<lb/>
外莒於是乎大惡其君<lb/>
經二十有三年秋七月莒子庚輿來奔<lb/>
傳二十三年秋七月莒子庚輿虐而好劔苟鑄劔必試<lb/>
<pb n="27a"/>
諸人國人患之又將叛齊烏存<hi>莒大夫</hi>帥國人以逐之庚<lb/>
輿將出聞烏存執殳而立於道左懼將止死苑羊牧之<lb/>
曰君過之烏存以力聞可矣何必以弑君成名遂來奔<lb/>
齊人納郊公<lb/>
　　　　郊公後<lb/>
　　　　　<hi>嗣立未踰年出奔在外九年今復入</hi>
　　　　莒子狂<lb/>
哀公經十有四年夏五月莒子狂卒<lb/>
<pb n="27b"/>
　　　右莒始終春秋凡十公書卒者二不書卒者四<lb/>
　　　有故者三狂卒在春秋經終見於續經云<lb/>
論曰齊魯皆山東大國莒介居齊境之東南而魯之東<lb/>
境也考其首末隱二年紀莒盟于密為和魯也八年而<lb/>
為浮來之盟終隱公世未嘗侵伐至閔僖間慶父奔莒<lb/>
莒挐受獲渝前盟而兆新怨矣雖有于洮于向之盟至<lb/>
宣公世伐莒者二而襄公時莒人伐我者三侵我者一<lb/>
我既不勝則㑹盟於向以求之至昭公而取鄆取鄫雖<lb/>
<pb n="28a"/>
僅能勝莒然納牟夷之邑興蚡泉之師其曲在魯逮于<lb/>
伐莒取郠兵戈相尋迄無寧歲若齊則自宣十一年㑹<lb/>
魯伐莒之後侵之伐之襲之而莒曽不敢少陵齊焉故<lb/>
觀莒之所以待齊魯則知魯之不敵於齊也尚矣嗚呼<lb/>
以勢相加以力相鬬而燮齊至魯燮魯至道之風邈乎<lb/>
其不能復可嘆也<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋分記卷七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷四十五</head>
    <p>
<pb n="1a"/>
欽定四庫全書<lb/>
　春秋分記卷四十五　　　宋　程公説　撰<lb/>
　　周天王第一<lb/>
嗚呼周衰而東禮樂征伐不自天子而自諸侯春秋所<lb/>
書皆傷周之㣲而尊王以見志也左氏傳經間紀其事<lb/>
今余分系列國推明尊王著周為冠蓋學春秋者當先<lb/>
考一代之變而後及列國之事春秋時列國不一矣反<lb/>
復東周一代之變觀之則其世可知也其事可證也觸<lb/>
<pb n="1b"/>
類以推猶指諸掌申叔時之言曰教之春秋而為之聳<lb/>
善而抑惡焉以戒勸其心教之世而為之昭明徳而廢<lb/>
幽昬焉以休懼其動此分記所以因春秋而序其世也<lb/>
夫事未有不成於善而敗於惡治未有不生於明而亂<lb/>
於昬故雖一人而始終不同况異世哉系其世而别之<lb/>
跡昭明廢昬以探春秋聳善抑惡之意蓋所以訓也有<lb/>
天下國家者其鑒於兹<lb/>
　　姬姓黄帝之裔后稷封於邰夏之衰后稷子不窋失<lb/>
<pb n="2a"/>
　　官竄於西戎大王去邠居岐文王始興武王克殷都<lb/>
　　鎬京十二世至平王東遷雒邑更十有三世而敬王<lb/>
　　遷成周周有天下八百六十七年四百年在春秋前<lb/>
　　二百四十二年在春秋中二百二十五年在春秋後<lb/>
　　　平王　　　　　　　桓王<lb/>
　　　莊王　　　　　　　僖王<lb/>
　　　惠王　　　　　　　襄王<lb/>
　　　頃王　　　　　　　匡王<lb/>
<pb n="2b"/>
　　　定王　　　　　　　簡王<lb/>
　　　　平王<hi>諡灋治而無眚曰平</hi>
　　　　　<hi>名宜臼幽王大子母曰申后王廢申后及太子太子奔申申侯與犬戎弑幽王諸侯</hi>
　　　　　<hi>共立之即位四十九年魯隠元年後三年崩在位五十一年</hi>
隠公經元年春王正月<lb/>
　　胡安國曰王正月之定於一何也天無二日土無二<lb/>
　　王家無二主尊無二上道無二致政無二門故議常<lb/>
　　經者黜百家尊孔氏諸不在六藝之科者勿使並進<lb/>
<pb n="3a"/>
　　此道術之歸於一也言致理者欲令政事皆出中<lb/>
　　書而變禮樂革制度則流放竄殛之刑隨其後此<lb/>
　　國政之歸於一也若乃闢私門廢公道各以便宜<lb/>
　　行事是人自為政繆於春秋大一統之義矣<lb/>
秋七月天王使宰咺來歸惠公仲子之賵<lb/>
經三年春三月庚戌天王崩夏四月辛夘尹氏卒秋武<lb/>
氏子來求賻<lb/>
傳三年春王三月壬戌平王崩赴以庚戌故書之<lb/>
<pb n="3b"/>
　　劉敞曰王實以壬戌崩而赴以庚戌崩則天下皆<lb/>
　　謂真以庚戌崩也史自當書庚戌聖人雖欲遷正<lb/>
　　亦不可得豈故傳其偽乎且於春秋何以見平王<lb/>
　　非庚戌崩乎<lb/>
夏四月辛卯尹氏卒<lb/>
　　公羊傳曰尹氏卒天子之大夫也其稱尹氏何貶<lb/>
　　曷為貶譏世卿世卿非禮也<lb/>
鄭武公莊公為平王卿士王貳於虢<hi>王欲分政於虢</hi>鄭伯怨王<lb/>
<pb n="4a"/>
王曰無之故周鄭交質<hi>音致</hi>王子狐為質於鄭鄭公子忽<lb/>
為質於周王崩周人將畀虢公政四月鄭祭足帥師取温之<lb/>
麥秋又取成周之禾周鄭交惡君子曰信不由中質無<lb/>
益也明恕而行要之以禮雖無有質誰能間之苟有明<lb/>
信澗谿沼沚<hi>本文作畤音沚</hi>之毛蘋蘩蕰藻之菜<hi>蕰藻聚藻也</hi>筐莒<lb/>
錡釡之噐潢汙行潦之水可薦於鬼神可羞於王公而<lb/>
况君子結二國之信行之以禮又焉用質風有采蘩采<lb/>
蘋雅有行葦泂酌昭忠信也<lb/>
<pb n="4b"/>
宋穆公疾召大司馬孔父而屬殤公焉曰先君舎與夷<lb/>
而立寡人寡人弗敢忘若以大夫之靈獲保首領以没<lb/>
先君若問與夷其将何辭以對請子奉之以主社稷寡<lb/>
人雖死亦無悔焉對曰羣臣願奉馮也公曰不可先君<lb/>
以寡人為賢使主社稷若棄徳不讓是廢先君之舉也<lb/>
豈曰能賢光昭先君之令徳可不務乎吾子其無廢先<lb/>
君之功八月庚辰宋穆公卒殤公即位君子曰宋宣公<lb/>
可謂知人矣立穆公其子享之命以義夫商頌曰殷受<lb/>
<pb n="5a"/>
命咸宜百禄是荷其是之謂乎<lb/>
冬齊鄭盟於石門尋盧之盟也<hi>盧盟在春秋前</hi>庚戌鄭伯之車<lb/>
僨於濟<lb/>
隱公傳六年冬京師來告饑公為之請糴於宋衛齊鄭<lb/>
禮也鄭伯如周始朝桓王也王不禮焉周桓公言於王<lb/>
曰我周之東遷晉鄭焉依善鄭以勸來者猶懼不蔇<hi>至也</hi>
况不禮焉鄭不來矣<hi>新注晉鄭皆姬姓之親周在河内鄭在河南晉在河北至漢世所謂三河之地者</hi>
<pb n="5b"/>
經七年冬天王使凡伯來聘戎伐凡伯於楚丘以歸<lb/>
傳八年夏虢公忌父始作卿士於周<lb/>
經九年春天王使南季來聘<hi>無傳</hi>
傳十一年秋王取鄔劉蔿邘之田於鄭而與鄭人蘇忿<lb/>
生之田温原絺樊隰郕攅茅向盟<hi>音孟</hi>州陘隤　君子是<lb/>
以知桓王之失鄭也恕而行之徳之則也禮之經也己<lb/>
弗能有而以與人人之不至不亦宜乎<lb/>
桓公經四年夏天王使宰渠伯糾來聘<lb/>
<pb n="6a"/>
傳四年夏周宰渠伯糾來聘父在故名<lb/>
　　劉敞曰武氏子來求賻言世武氏也仍叔之子來<lb/>
　　聘言幼弱也若糾擅攝父位自取冢宰其貶應甚<lb/>
　　不得以父在名之而已<lb/>
經五年夏天王使仍叔之子來聘秋蔡人衛人陳人從<lb/>
王伐鄭<lb/>
傳五年王奪鄭伯政鄭伯不朝秋王以諸侯伐鄭鄭伯<lb/>
禦之王為中軍虢公林父將右軍蔡人衛人屬焉周公<lb/>
<pb n="6b"/>
黒肩將左軍陳人屬焉鄭子元請為左拒以當蔡人衛<lb/>
人為右拒以當陳人曰陳亂民莫有鬭心若先犯之必<lb/>
奔王卒顧之必亂蔡衛不枝固將先奔既而萃於王卒<lb/>
可以集事從之曼伯為右拒祭仲足為左拒原繁髙渠<lb/>
彌以中軍奉公為魚麗之陳先偏後伍伍承彌縫<hi>司馬法車戰二十五乘為偏以居前以伍次之承偏之失而彌縫闕漏</hi>戰於繻葛命二拒曰旝<lb/>
<hi>旃也</hi>動而鼔蔡衛陳皆奔王卒亂鄭師合以攻之王卒大<lb/>
敗祝聃射王中<hi>丁仲切</hi>肩王亦能軍祝聃請從之公曰君<lb/>
<pb n="7a"/>
子不欲多上人况敢陵天子乎苟自救也社稷無隕多<lb/>
矣夜鄭伯使祭足勞王且問左右仍叔之子弱也<hi>經書夏聘傳釋之於末秋</hi>
傳七年秋鄭人齊人衛人伐盟向<hi>二邑名隠十一年王以與鄭</hi>王遷<lb/>
盟向之民於郟<lb/>
經八年春天王使家父來聘<hi>無傳</hi>冬祭公來遂逆王后於<lb/>
紀<lb/>
傳八年冬祭公來遂逆王后於紀禮也<lb/>
<pb n="7b"/>
　　劉敞曰若其得禮文何以無天王使祭公乎先儒<lb/>
　　論天子親迎多矣或以謂王者無敵不當親迎或<lb/>
　　以謂在洽之陽造舟於渭即親迎之事以理言之<lb/>
　　謂王者不親迎非也謂造舟親迎此文王事紂時<lb/>
　　制不可通於天子矣天子娶后當使同姓諸侯主<lb/>
　　其辭命而天子之卿逆之父母之國諸卿送之至<lb/>
　　於京師舎而止然後天子親迎以入也凡諸侯來<lb/>
　　朝天子猶駕而逆焉况於王后所與共事天地宗<lb/>
<pb n="8a"/>
　　廟繼萬世之重哉其親迎不疑矣<lb/>
經九年春紀季姜歸於京師<lb/>
傳九年春紀季姜歸於京師凡諸侯之女行唯王后書<lb/>
經十有五年春二月天王使家父來求車三月乙未天<lb/>
王崩<hi>無傳</hi>
傳十五年春天王使家父來求車非禮也諸侯不貢車<lb/>
服天子不私求財<lb/>
　　　　莊王<hi>諡灋勝敵克亂曰莊</hi>
<pb n="8b"/>
　　　　　<hi>名佗桓王子桓十五年嗣立明年改元至莊十二年崩在位十五年經傳不書</hi>
　　　　　<hi>崩葬</hi>
桓公傳十八年秋周公欲殺莊王而立王子克<hi>莊王弟子儀</hi>
辛伯告王遂與王殺周公黒肩王子克奔燕　初子儀<lb/>
有寵於桓王桓王屬諸周公辛伯諫曰並后匹嫡兩政<lb/>
耦國亂之本也周公弗從故及<lb/>
莊公經元年夏單伯逆王姬秋築王姬之館於外冬王<lb/>
使榮叔來錫桓公命王姬歸於齊<hi>傳見内魯</hi>
<pb n="9a"/>
經三年夏五月葬桓王<lb/>
傳三年夏五月葬桓王緩也<hi>桓十五年三月崩七年乃葬故曰緩</hi>
　　馮正符曰自崩至葬凡七年甚矣天下之不尊王也<lb/>
經六年春王正月王人子突救衛<hi>傳見衛</hi>
經十一年冬王姬歸於齊<lb/>
　　　　僖王<hi>諡灋小心畏忌曰僖</hi>
　　　　　<hi>名胡齊莊王子莊十二年嗣立明年改元十七年崩在位五年經傳不書崩葬</hi>
莊公傳十六年　初晉武公伐夷執夷詭諸<hi>周大夫夷采地</hi>蒍<lb/>
<pb n="9b"/>
國請而免之既而弗報<hi>詭諸不報施於蒍國</hi>故子國作亂謂晉人<lb/>
曰與我伐夷而取其地遂以晉師伐夷殺夷詭諸周公<lb/>
忌父出奔虢惠王立而復之<lb/>
　　　　惠王<hi>諡灋愛民好與曰惠</hi>
　　　　　<hi>名䦘僖王子莊十七年嗣立明年改元三年王子頹立四年王居擽五年鄭及虢殺</hi>
　　　　　<hi>王子頽納王至僖八年崩在位二十六年</hi>
莊公傳十八年春虢公晉侯朝王王饗醴命之宥<hi>先置醴酒以幣物宥助</hi>皆賜玉五瑴馬三匹非禮也王命諸侯名位不<lb/>
<pb n="10a"/>
同禮亦異數不以禮假人<lb/>
虢公晉侯鄭伯使原莊公逆王后於陳陳嬀歸於京師<lb/>
實惠后<hi>陳嬀後寵愛少子事在僖二十四年</hi>
傳十九年　初王姚嬖於莊王生子頹子頹有寵蔿國<lb/>
為之師及惠王即位<hi>莊王孫</hi>取蔿國之圃以為囿邉伯之<lb/>
宫近於王宫王取之王奪子禽祝跪與詹父田而收膳<lb/>
夫之秩<hi>石速秩禄</hi>故蔿國邉伯石速詹父子禽祝跪作亂因<lb/>
蘇氏<hi>蘇氏周大夫桓王奪其十二邑以與鄭自此不和</hi>秋五大夫奉子頹以伐<lb/>
<pb n="10b"/>
王<hi>石速士故不在五大夫數</hi>不克出奔温蘇氏奉子頽以奔衛衛師<lb/>
燕師伐周冬立子頹<lb/>
傳二十年春鄭伯和王室不克執燕仲父<hi>南燕伯為伐周故</hi>夏<lb/>
鄭伯遂以王歸王處於櫟秋王及鄭伯入於鄔遂入成<lb/>
周取其寳噐而還　冬王子頹享五大夫樂及徧舞鄭<lb/>
伯聞之見虢叔曰寡人聞之哀樂失時殃咎必至今王<lb/>
子頽歌舞不倦樂禍也夫司寇行戮君為之不舉<hi>去盛饌</hi>
而况敢樂禍乎奸王之位禍孰大焉臨禍忘憂憂必及<lb/>
<pb n="11a"/>
之盍納王乎虢公曰寡人之願也<lb/>
傳二十一年春胥命於弭夏同伐王城鄭伯將王自圉<lb/>
門入虢叔自北門入殺王子頽及五大夫鄭伯享王於<lb/>
闕西辟樂備<hi>備六代之樂</hi>王與之武公之略<hi>界也</hi>自虎牢以東<lb/>
<hi>平王賜武公自虎牢以東後失其地</hi>原伯曰鄭伯效尤其亦將有咎<hi>效子頽舞徧樂</hi>五月鄭厲公卒王廵虢守<hi>音狩</hi>虢公為王宫於玤王與<lb/>
之酒泉<hi>周邑</hi>鄭伯之享王也王以后之鞶鑑予之虢公請<lb/>
噐王予之爵鄭伯由是始惡於王冬王歸自虢<lb/>
<pb n="11b"/>
傳二十七年冬王使召伯廖賜齊侯命且請伐衛以其<lb/>
立子頹也<hi>二十八年齊伐衛詳見齊</hi>
傳二十八年春齊侯伐衛戰敗衛師數之以王命<lb/>
傳二十九年冬樊皮叛王<hi>周大夫樊采地</hi>
傳三十年春王命虢公討樊皮夏四月丙辰虢公入樊<lb/>
執樊仲皮歸於京師<lb/>
僖公經五年夏公及齊侯宋公陳侯衛侯鄭伯許男曹<lb/>
伯㑹王世子於首止秋八月諸侯盟於首止<lb/>
<pb n="12a"/>
傳五年夏㑹於首止㑹王大子鄭謀寧周也<lb/>
　　劉敞曰此一地也曷為再言首止善是盟也王將<lb/>
　　以愛易世子桓公為是率諸侯㑹而盟之王室以<lb/>
　　安則是正乎不正不正則其嘉之何也諸侯以睦<lb/>
　　天王以尊後嗣以定一㑹而父子君臣之道皆得<lb/>
　　焉故孔子曰正而不譎此之謂也<lb/>
傳七年冬閏月惠王崩襄王<hi>大子鄭</hi>惡大叔帶之難懼不<lb/>
立不發喪而告難於齊<lb/>
<pb n="12b"/>
經八年春王正月公㑹王人齊侯宋公衛侯許男曹伯<lb/>
陳世子欵盟於洮冬十有二月丁未天王崩<lb/>
傳八年春盟於洮謀王室也襄王定位而後發喪<lb/>
冬王人來告喪難故也是以緩<lb/>
　　劉敞曰左氏前年傳曰惠王崩襄王惡大叔之難<lb/>
　　懼不立不發喪而告難於齊今年盟於洮謀王室<lb/>
　　也然則盟於洮之時諸侯已知王崩矣不應練而<lb/>
　　告諸侯也雖曰有難亦不應匿喪彌年左氏既誤<lb/>
<pb n="13a"/>
　　謂王以前年閏月崩見經王崩在今年十二月則<lb/>
　　謂襄王定位而後發喪皆不可信<hi>若從傳言襄王定位而後發喪</hi>
　　<hi>則春盟洮歸可以告喪矣安有王以去年冬崩春匿而㑹洮又至十二月始告喪乎按史記二十五</hi>
　　<hi>年惠王崩惠之二十五年則僖之八年也故取劉敞說而以經為正</hi>
　　　　襄王<hi>諡灋因事有功曰襄</hi>
　　　　　<hi>名鄭惠王子僖八年嗣立明年改元十六年以叔帶難出居於鄭十七年入王城至</hi>
　　　　　<hi>文八年崩在位三十三年</hi>
僖公經九年夏公㑹宰周公齊侯宋子衛侯鄭伯許男<lb/>
<pb n="13b"/>
曹伯於葵丘<hi>傳見齊</hi>
傳十一年夏揚拒泉臯伊雒之戎同伐京師入王城焚<lb/>
東門王子带召之也<hi>王子帶甘昭公也召戎欲因簒位</hi>秦晉伐戎以救<lb/>
周秋晉侯平戎於王<lb/>
傳十二年夏王以戎難故討王子帶秋王子帶奔齊冬<lb/>
齊侯使管夷吾平戎於王<lb/>
　　藺敏修曰王子帶以戎伐周是率敵讐以攻君父<lb/>
　　也豈惟王惡之天下莫不惡之今王討焉而奔齊<lb/>
<pb n="14a"/>
　　齊安然受之夫為天下逋逃主萃淵藪使王討罪<lb/>
　　人所在齊將不免矣區區使管夷吾仲孫湫聘周<lb/>
　　以求復之不尊王甚矣<lb/>
經十有三年夏四月公㑹齊侯宋公陳侯衛侯鄭伯許<lb/>
男曹伯於鹹<lb/>
傳十三年春齊侯使仲孫湫聘於周且言王子帶<hi>言欲復之</hi>
事畢不與王言<hi>不言王子帶事</hi>歸復命曰未可王怒未怠其十<lb/>
年乎不十年王弗召也夏㑹於鹹謀王室也秋為戎難<lb/>
<pb n="14b"/>
故諸侯戍周齊仲孫湫致之<lb/>
傳十六年秋王以戎難告於齊齊徴諸侯而戍周<lb/>
傳二十二年富辰言於王曰請召大叔<hi>子帶</hi>詩曰協比其<lb/>
鄰昏姻孔云<hi>正月詩</hi>吾兄弟之不協焉能怨諸侯之不睦<lb/>
王說王子帶自齊復歸於京師王召之也<lb/>
經二十有四年夏狄伐鄭冬天王出居於鄭<lb/>
傳二十四年鄭之入滑也滑人聽命<hi>在二十年</hi>師還又即衛<lb/>
鄭公子士洩堵俞彌帥師伐滑王使伯服㳺孫伯如鄭<lb/>
<pb n="15a"/>
請滑鄭伯怨惠王之入而不與厲公爵也又怨襄王之<lb/>
與衛滑也故不聽王命而執二子王怒將以狄伐鄭富<lb/>
辰諫曰不可臣聞之大上以徳撫民其次親親以相及<lb/>
也昔周公弔二叔之不咸故封建親戚以藩屏周管蔡<lb/>
郕霍魯衛毛聃郜雍曹勝畢原酆郇文之昭也邘晉應<lb/>
韓武之穆也凡蔣邢茅胙祭周公之𦙍也召穆公思周<lb/>
徳之不類故糾合宗族於成周而作詩曰棠棣之華鄂<lb/>
不韡韡凢今之人莫如兄弟其四章曰兄弟䦧於墻外<lb/>
<pb n="15b"/>
禦其侮如是則兄弟雖有小忿不廢懿親今天子不忍<lb/>
小忿以棄鄭親其若之何庸勲親親暱近尊賢徳之大<lb/>
者也即聾從昩與頑用嚚姦之大者也棄徳崇姦禍之<lb/>
大者也鄭有平惠之勲<hi>平王東遷晉鄭是依惠王奔虢鄭納之</hi>又有厲宣<lb/>
之親<hi>鄭始祖桓公友周厲王子宣王母弟</hi>棄嬖寵而用三良<hi>七年殺嬖臣申侯十六年殺寵子子華三良叔詹堵叔申叔</hi>於諸姬為近四徳具矣耳不聽五聲<lb/>
之和為聾目不别五色之章為昧心不則徳義之經為<lb/>
頑口不道忠信之言為嚚狄皆則之四姦具矣周之有<lb/>
<pb n="16a"/>
懿徳也猶曰莫如兄弟故封建之其懷柔天下也猶懼<lb/>
有外侮扞禦侮者莫如親親故以親屏周召穆公亦云<lb/>
今周徳既衰於是乎又渝周召以從諸姦無乃不可乎<lb/>
民未忘禍王又興之<hi>前有子頽之亂中有叔带召狄</hi>其若文武何王弗<lb/>
聽使頹叔桃子出狄師夏狄伐鄭取櫟王徳狄人將以<lb/>
其女為后富辰諫曰不可臣聞之曰報者倦矣施者未<lb/>
厭狄固貪惏王又啓之女徳無極婦怨無終狄必為患<lb/>
王又弗聼初甘昭公<hi>王子帶</hi>有寵於惠后將立之未及而<lb/>
<pb n="16b"/>
卒昭公奔齊王復之又通於隗氏<hi>王所立狄后</hi>王替<hi>廢</hi>隗氏<lb/>
頹叔桃子曰我實使狄狄其怨我遂奉大叔以狄師攻<lb/>
王王御士將禦之王曰先后其謂我何<hi>惠后</hi>寧使諸侯圖<lb/>
之王遂出及坎欿國人納之秋頹叔桃子奉大叔以狄<lb/>
師伐周大敗周師獲周公忌父原伯毛伯富辰王出適<lb/>
鄭處於汜大叔以隗氏居於温　冬王使來告難曰不<lb/>
穀不徳得罪於母弟之寵子帶鄙在鄭地汜敢告叔父<lb/>
臧文仲對曰天子䝉塵於外敢不奔問官守王使簡師<lb/>
<pb n="17a"/>
父告於晉使左鄢父告於秦天子無出書曰天王出居<lb/>
於鄭辟母弟之難也<hi>叔帶即襄王同母弟</hi>天子凶服降名禮也鄭<lb/>
伯與孔將鉏石甲父侯宣多省視官具於汜而後聽其<lb/>
私政禮也<lb/>
　　程頥曰襄王避帶之亂越在諸侯之境書曰天王出<lb/>
　　居於鄭自取之也王者以天下為家故曰自周無出<lb/>
　　示無外也春秋之時王者政令僅行於境内才出畿<lb/>
　　甸即非王有故書曰出聖人之法撥亂世反之正則<lb/>
<pb n="17b"/>
　　曰普天之下莫非王土非諸侯所得專也故書曰居<lb/>
傳二十五年春秦伯師於河上將納王狐偃言於晉侯<lb/>
曰求諸侯莫如勤王諸侯信之且大義也晉侯辭秦師<lb/>
而下三月甲辰次於陽樊右師圍温<hi>大叔在温故</hi>左師逆王<lb/>
夏四月丁巳王入於王城取大叔於温殺之於隰城戊<lb/>
午晉侯朝王王享醴命之宥請隧弗許曰王章也未有<lb/>
代徳而有二王亦叔父之所惡也與之陽樊温原櫕茅<lb/>
之田<hi>詳見晉</hi>
<pb n="18a"/>
經二十有八年夏五月公㑹晉侯齊侯宋公蔡侯鄭伯<lb/>
衛子莒子盟於踐土陳侯如㑹公朝於王所冬公㑹晉<lb/>
侯齊侯宋公蔡侯鄭伯陳子莒子邾人秦人於温天王<lb/>
狩於河陽壬申公朝於王所晉人執衛侯歸之於京師<lb/>
經二十有九年夏六月㑹王人晉人宋人齊人陳人蔡<lb/>
人秦人盟於翟泉<hi>傳見晉</hi>
經三十年冬天王使宰周公來聘公子遂如京師遂如<lb/>
晉<lb/>
<pb n="18b"/>
傳三十年冬王使周公閲來聘饗有昌歜<hi>在感切</hi>白黒<lb/>
形鹽<hi>昌歜昌蒲</hi>辭曰國君文足昭也武可畏也則有備物之<lb/>
饗以象其徳薦五味羞嘉穀鹽虎形以獻其功吾何以<lb/>
堪之<lb/>
文公經元年春天王使叔服來㑹𦵏<hi>僖公</hi>夏四月天王使<lb/>
毛伯來錫公命叔孫得臣如京師<lb/>
經三年夏五月王子虎卒<hi>五月從赴</hi>
傳三年夏四月乙亥王叔文公卒來赴弔如同盟禮也<lb/>
<pb n="19a"/>
<hi>與僖公同盟翟泉</hi>
經五年春王正月王使榮叔歸含且賵三月王使召伯<lb/>
來㑹葬<hi>成風</hi>
經八年秋八月戊申天王崩冬十月乙酉公孫敖如京<lb/>
師不至而復丙戌奔莒<lb/>
傳八年秋襄王崩冬穆伯如周弔喪不至以幣奔莒<lb/>
　　　　頃王<hi>諡灋慈仁和民曰頃</hi>
　　　　　<hi>名王臣襄王子文八年嗣立明年改元至十四年崩在位六年經不書崩葬</hi>
<pb n="19b"/>
文公經九年春毛伯來求金<hi>以共葬事</hi>二月叔孫得臣如京<lb/>
師辛丑葬襄王<lb/>
傳九年春王正月毛伯衛來求金非禮也不書王命未<lb/>
葬也二月莊叔如周葬襄王<lb/>
經十年秋七月及蘇子盟於女栗<lb/>
傳十年秋七月及蘇子盟於女栗頃王立故也<lb/>
傳十四年春頃王崩周公閱與王孫蘇爭政故不赴凡<lb/>
崩薨不赴則不書禍福不告亦不書懲不敬也<lb/>
<pb n="20a"/>
秋七月周公將與王孫蘇訟於晉王叛王孫蘇而使尹<lb/>
氏與聃啓訟周公於晉趙宣子平王室而復之<lb/>
　　　　匡王<hi>諡灋貞心大度曰匡</hi>
　　　　　<hi>名班頃王子文十四年嗣立明年改元至宣二年崩在位六年</hi>
文公傳十七年秋周甘歜敗戎於邥垂乗其飲酒也<lb/>
宣公經二年冬十月乙亥天王崩<hi>無傳</hi>
　　　　定王<hi>諡灋大慮慈民曰定</hi>
　　　　　<hi>名瑜頃王子宣二年嗣立明年改元至成五年崩在位二十一年</hi>
<pb n="20b"/>
宣公經三年春王正月葬匡王<hi>無傳四月而葬速</hi>
傳三年春楚子<hi>莊王</hi>伐陸渾之戎遂至於雒觀兵於周疆<lb/>
定王使王孫滿勞楚子楚子問鼎之大小輕重焉<hi>亦欲偪周取天下</hi>對曰在徳不在鼎昔夏之方有徳也逺方圖物貢<lb/>
金九牧鑄鼎象物百物而為之備使民知神姦故民入<lb/>
川澤山林不逢不若<hi>順也</hi>魑魅罔兩莫能逢之用能協於<lb/>
上下以承天休桀有昏徳鼎遷於商載祀六百商紂暴<lb/>
虐鼎遷於周徳之休明雖小重也其姦回昏亂雖大輕<lb/>
<pb n="21a"/>
也天祚明徳有所底止成王定鼎於郟鄏卜世三十卜<lb/>
年七百天所命也周徳雖衰天命未改鼎之輕重未可<lb/>
問也<lb/>
　　劉安世曰書傳之間大有害事者若卜世卜年是也<lb/>
　　先王之有天下日慎一日而懼其不終故書曰天難<lb/>
　　諶命靡常此文武周公之意豈預為歴數乆長之說<lb/>
　　以告子孫使子孫恃天命恣强虐而不懼危亡乎<lb/>
　　曰若是則王孫滿之妄乎曰蓋有說矣當楚子之問<lb/>
<pb n="21b"/>
　　鼎王室之威不能制也天子之徳不能懷也故假天<lb/>
　　命神告之事以拒之且曰卜世三十卜年七百而今<lb/>
　　尚未也楚子問鼎之時定王之世也自武王至是二<lb/>
　　十四世凡四百餘年矣古人唯司馬遷窺見其意故<lb/>
　　周紀云王使王孫滿應設以辭楚兵乃去蓋設之<lb/>
　　以事以拒其言也不然則文武周公之意荒矣<lb/>
傳六年夏定王使子服求后於齊冬召桓公逆王后於<lb/>
齊<lb/>
<pb n="22a"/>
經九年夏仲孫蔑如京師<lb/>
傳九年春王使來徵聘<hi>徵召也言周微</hi>夏孟獻子聘於周王以<lb/>
為有禮厚賄之<lb/>
經十年秋天王使王季子來聘<lb/>
傳十年秋劉康公來報聘<lb/>
經十有五年夏六月王札子殺召伯毛伯<lb/>
傳十五年夏六月王孫蘇與召氏毛氏争政使王子捷<lb/>
<hi>王札子</hi>殺召戴公及毛伯衛卒立召襄<lb/>
<pb n="22b"/>
經十有六年夏成周宣榭火<lb/>
傳十六年夏成周宣榭火人火之也凡火人火曰火天<lb/>
火曰災<lb/>
秋為毛召之難故王室復亂王孫蘇奔晉晉人復之冬<lb/>
晉侯使士㑹平王室定王享之原襄公相禮殽烝<hi>升也詳見禮樂書</hi>
成公經元年秋王師敗績於茅戎<lb/>
傳元年春晉侯使瑕嘉平戎於王<hi>平文十七年邥垂之役</hi>單襄公<lb/>
<pb n="23a"/>
如晉拜成劉康公徼戎將遂伐之<hi>戎平還欲要其無備</hi>叔服曰背<lb/>
盟而欺大國此必敗背盟不祥欺大國不義神人弗助<lb/>
將何以勝不聽遂伐茅戎三月癸未敗績於徐吾氏<hi>茅戎之别</hi>秋王人來告敗<lb/>
經五年冬十有一月己酉天王崩<lb/>
傳五年冬十一月己酉定王崩<lb/>
　　　　簡王<hi>諡灋一徳不懈曰簡</hi>
　　　　　<hi>名夷定王子成五年嗣立明年改元至襄元年崩在位十四年</hi>
<pb n="23b"/>
成公經八年秋七月天子使召伯來賜公命<lb/>
傳十一年夏周公楚惡惠襄之偪也<hi>惠王襄王之族</hi>且與伯與<lb/>
争政不勝怒而出及陽樊<hi>晉地</hi>王使劉子復之盟於鄄而<lb/>
入三日復出奔晉　秋晉郤至與周争鄇曰王命劉康<lb/>
公單襄公訟諸晉郤至曰温吾故也故不敢失<hi>郤氏舊邑</hi>劉<lb/>
子單子曰昔周克商使諸侯撫封蘇忿生以温為司宼<lb/>
與檀伯逹封於河蘇氏即狄又不能於狄而奔衛<hi>僖十年</hi>
襄王勞文公而賜之温<hi>僖二十五年</hi>狐氏陽氏先處之而後<lb/>
<pb n="24a"/>
及子若治其故則王官之邑也子安得之晉侯使郤至<lb/>
勿敢争<hi>新注争田而訟諸晉見周室衰</hi>
經十有二年春周公出奔晉<lb/>
傳十二年春王使以周公之難來告書曰周公出奔晉<lb/>
凡自周無出周公自出故也<lb/>
經十有三年春三月公如京師<lb/>
傳十三年春三月公如京師及諸侯朝王遂從劉康公<lb/>
成肅公㑹晉侯伐秦成子受脤於社不敬劉子曰吾聞<lb/>
<pb n="24b"/>
之民受天地之中以生所謂命也是以有動作禮義威<lb/>
儀之則以定命也能者養之以福不能者敗以取禍是<lb/>
故君子勤禮小人盡力勤禮莫如致敬盡力莫如敦篤<lb/>
敬在養神篤在守業國之大事在祀與戎祀有執膰戎<lb/>
有受脤神之大節也今成子惰棄其命矣其不反乎<lb/>
夏五月成肅公卒於瑕<lb/>
經十有五年春三月晉侯執曹伯歸於京師<lb/>
經十有六年秋公㑹尹子晉侯齊國佐邾人伐鄭曹伯<lb/>
<pb n="25a"/>
歸自京師<lb/>
經十有七年夏公㑹尹子單子晉侯齊侯宋公衛侯曹<lb/>
伯邾人伐鄭冬公㑹單子晉侯宋公衛侯曹伯齊人邾<lb/>
人伐鄭<lb/>
襄公元年秋九月辛酉天王崩<hi>無傳</hi>
　　　　靈王<hi>諡灋不勤成名曰靈</hi>
　　　　　<hi>名泄心簡王子襄元年嗣立明年改元至二十八年崩在位二十七年</hi>
襄公經二年春王正月葬簡王<hi>無傳五月而𦵏速</hi>
<pb n="25b"/>
經三年夏六月公㑹單子晉侯宋公衛侯鄭伯莒子邾<lb/>
子齊世子光己未同盟於雞澤<lb/>
傳五年春王使王叔陳生愬戎於晉<hi>戎陵虣周室告愬於盟主</hi>晉人<lb/>
執之士魴如京師言王叔之貳於戎也<hi>王叔反有二心於戎失奉使之義</hi>
傅十年冬王叔陳生與伯輿争政王右伯輿<hi>右助</hi>王叔陳<lb/>
生怒而出奔及河王復之<hi>欲奔晉</hi>殺史狡以說焉<hi>說王叔</hi>不<lb/>
入遂處之<hi>處之河上</hi>晉侯使士匄平王室王叔與伯輿訟焉<lb/>
<pb n="26a"/>
王叔之宰與伯輿之大夫瑕禽坐獄於王庭士匄聼之<lb/>
王叔之宰曰蓽門閨竇之人而皆陵其上其難為上矣<lb/>
<hi>言伯輿㣲賤之家</hi>瑕禽曰昔平王東遷吾七姓從王牲用備具<lb/>
王賴之而賜之騂旄之盟曰世世無失職若蓽門閨竇<lb/>
其能來東底乎<hi>底至也</hi>且王何賴焉今自王叔之相也政<lb/>
以賄成而刑放於寵官之師旅不勝其富吾能無蓽門<lb/>
閨竇乎唯大國圖之下而無直則何謂正矣范宣子曰<lb/>
天子所右寡君亦右之所左亦左之使王叔氏與伯輿<lb/>
<pb n="26b"/>
合要王叔氏不能舉其契<hi>要契之辭</hi>王叔奔晉不書不告也<lb/>
單靖公為卿士以相王室<hi>代王叔</hi>
傳十二年冬靈王求后於齊齊侯問對於晏桓子桓子<lb/>
對曰先王之禮辭有之天子求后於諸侯諸侯對曰夫<lb/>
婦所生若而人妾婦之子若而人無女而有姊妹及姑<lb/>
姊妹則曰先守某公之遺女若而人齊侯許昏王使隂<lb/>
里結之<lb/>
經十五年春劉夏逆王后於齊<lb/>
<pb n="27a"/>
傳十五年春官師從單靖公逆王后於齊卿不行非禮<lb/>
也<lb/>
經二十有四年冬叔孫豹如京師<lb/>
傳二十有四年冬齊人城郟<hi>王城齊莊叛晉求媚於天子</hi>穆叔如周<lb/>
聘且賀城<lb/>
經二十八年冬十有二月甲寅天王崩<lb/>
傳二十八年冬十一月癸巳天王崩未來赴亦未書禮<lb/>
也<hi>嫌時已聞喪當書</hi>十二月王人來告喪問崩日以甲寅告故<lb/>
<pb n="27b"/>
書之以徵過也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋分記卷四十五<lb/>
</p>
<p>
</p>
  </div>
</body>
</text>
</TEI>
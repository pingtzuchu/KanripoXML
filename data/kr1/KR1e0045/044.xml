<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷四十四</head>
    <p>
<pb n="1a"/>
欽定四庫全書<lb/>
　春秋分記卷四十四　　宋　程公說　撰<lb/>
　　書二十六<lb/>
職官書第四<lb/>
　鄭<lb/>
六卿<lb/>
　　桓十七年傳以髙渠彌為卿宣六年傳公子曼滿<lb/>
　　欲為卿於時鄭止一卿也至襄二年傳子罕當國<lb/>
<pb n="1b"/>
　　子駟為政子國為司馬是為三卿始有三卿始有<lb/>
　　當國為政司馬之别九年傳載鄭公子騑公子發<lb/>
　　公子嘉公孫輙公孫蠆公孫舍之是為六卿越明<lb/>
　　年傳言子駟<hi>騑</hi>當國子國<hi>發/</hi>為司馬子耳<hi>輒</hi>為司<lb/>
　　空子孔<hi>嘉</hi>為司徒於是又有司空司徒之號雖以<lb/>
　　子耳叙子孔上然司徒之制當上於司空顧所從<lb/>
　　言異耳<lb/>
　　襄十八年傳子蟜伯有子張從鄭伯子孔子展子<lb/>
<pb n="2a"/>
　　西守此六卿也十九年殺子孔而子産始為卿或<lb/>
　　謂子産為卿於十年盜殺發之時則非也二十七<lb/>
　　年傳鄭伯享趙孟於垂隴子展伯有子西子産子<lb/>
　　大叔二子石從二子石謂伯石公孫段子石印段<lb/>
　　也昭三十年傳曰我先君簡公在楚<hi>襄二十九年</hi>我先<lb/>
　　大夫印段實徃敝邑之少卿也鄭多世卿公子黒<lb/>
　　肱以二十二年卒而立段印段蓋已為少卿而公<lb/>
　　孫段為卿則見於三十年傳言伯有既死始命伯<lb/>
<pb n="2b"/>
　　石為卿以年考之垂隴之享子展伯有子西子産<lb/>
　　子大叔印段皆卿而伯石未為卿明矣<hi>二十九年經書公孫</hi>
　　<hi>段於年表辯之詳矣</hi>昭十六年六卿餞宣子子齹子産子大<lb/>
　　叔子游子旗子桞子産雖次子齹而其下言子産<lb/>
　　拜使五卿皆拜以見子産為政卿若傳所次則叙<lb/>
　　事之文非班序也<hi>詳見鄭卿年表</hi>
當國<lb/>
　　侯國政卿以司徒為上襄二年傳鄭成公卒於是<lb/>
<pb n="3a"/>
　　子罕當國子駟為政為政之名亦異矣又加以當<lb/>
　　國杜預謂當國者攝君事也禮君薨聽於冢宰不<lb/>
　　須攝行君事鄭以子罕當國者間於晉楚國家多<lb/>
　　難喪代之際或致傾危蓋成公顧命使之當國非<lb/>
　　常法也沈氏云魯襄四嵗國家無虞今僖公年雖<lb/>
　　長大為偪於晉楚故令子罕當國沈氏但以晉楚<lb/>
　　之偪而言耳自後魯襄十年鄭簡公於是九嵗則<lb/>
　　子駟子孔相繼當國至襄十九年傳又云子展當國<lb/>
<pb n="3b"/>
　　杜預亦謂簡公猶幼然是嵗簡公蓋年十八矣國<lb/>
　　有君而臣曰當國㳂而不革非也<lb/>
政卿<lb/>
　　鄭制首則當國之卿而政卿次之按襄二年傳子<lb/>
　　罕當國子駟為政子國為司馬子駟為政卿也而<lb/>
　　次於子罕至十年傳子駟當國子國為司馬不復<lb/>
　　言政卿豈當國兼之耶或司馬任之也十九年傳<lb/>
　　子展當國子西聽政若子罕子駟同時之制然自<lb/>
<pb n="4a"/>
　　是而下子産大叔駟歂相繼為上卿則曰為政不<lb/>
　　復有當國矣當國惟在僖簡之世傳言罕氏常掌<lb/>
　　國政以為上卿<hi>㐮二十九年</hi>則當國蓋猶掌政而權任<lb/>
　　尤專有卿而當國則以為政貳之不然為政者斯<lb/>
　　掌國政矣<lb/>
冢宰<lb/>
　　昭元年傅趙孟辭五獻之禮私於子産曰武請於<lb/>
　　冢宰矣杜預注冢宰子皮以年考之罕虎自襄二<lb/>
<pb n="4b"/>
　　十九年代其父子展為政卿至是四年曰冢宰謂<lb/>
　　其為上卿也<lb/>
司馬　司空　司徒　司寇<lb/>
　　鄭上卿曰當國曰政卿若司馬等官則次之襄二<lb/>
　　年傳子罕當國子駟為政子國為司馬十年傳子<lb/>
　　駟當國子國為司馬子耳為司空子孔為司徒是<lb/>
　　司馬次政卿而司空司徒又次司馬也昭二年子<lb/>
　　産曰不速死司寇将至又十八年鄭火命司馬司<lb/>
<pb n="5a"/>
　　寇列居火道以防姦按侯國三卿司徒司馬司空<lb/>
　　鄭有政卿又有司寇亦僣矣以司徒下於司馬司<lb/>
　　空則班序又失之<lb/>
少正<lb/>
　　襄二十二年傳晉人徵朝於鄭鄭人使少正公孫<lb/>
　　僑對杜預注少正鄭卿官孔穎逹曰十九年傳云<lb/>
　　立子産為卿知少正是鄭卿春秋時官名變改周<lb/>
　　禮無此名按傳十九年子産既為少卿曰少正即<lb/>
<pb n="5b"/>
　　少卿也襄二十五年齊賂晉侯以宗噐自六正五<lb/>
　　吏三十帥皆有賂六正指三軍之六卿則春秋時<lb/>
　　謂卿為正不特鄭也是時子展當國子西聽政皆<lb/>
　　為上卿而子産為下卿故二十六年傳子産曰臣<lb/>
　　之位在四則少正之與下卿義一而名二矣<lb/>
辨攝卿之疑<lb/>
　　襄二十九年經仲孫羯㑹晉荀盈鄭公孫段云云<lb/>
　　城杞據經則公孫段於是列為卿矣而三十年傳<lb/>
<pb n="6a"/>
　　伯有死始命伯石為卿伯石即公孫段也前此未<lb/>
　　為卿何以得書名氏杜預據傳於城杞下注曰蓋<lb/>
　　以攝卿行孔穎逹曰文七年傳稱晉使先蔑如秦<lb/>
　　逆公子雍荀林父謂蔑曰攝卿以徃可也何必子<lb/>
　　是知有使大夫攝卿之法故以為證嘗考之經昭<lb/>
　　二年書鄭殺其大夫公孫黒此亦以名氏書也其<lb/>
　　在元年傳云公孫黒彊與於盟使大史書其名且<lb/>
　　曰七子杜預注欲自同於六卿於時六卿謂罕虎<lb/>
<pb n="6b"/>
　　公孫僑公孫段印段㳺吉駟帶也黒不在六卿之<lb/>
　　數明年乃以卿書於經與公孫段書法同蓋鄭國<lb/>
　　於六卿外復有散卿春秋據事實書之苟謂為攝<lb/>
　　則何以書名氏哉<lb/>
令正<lb/>
　　襄二十六年傳子大叔為令正以請印堇父更用<lb/>
　　子産辭乃獲杜預注主作辭令之正按三十一年<lb/>
　　傳鄭國將有諸侯之事子産使子羽多為辭令與<lb/>
<pb n="7a"/>
　　禆諶謀可否而告馮簡子使斷之事成乃授子大<lb/>
　　叔使行之以應對賔客是以鮮有敗事而語亦云<lb/>
　　為命禆諶草創之世叔討論之行人子羽修飾之<lb/>
　　東里子産潤色之則子大叔主辭令潤色多出於<lb/>
　　子産矣<lb/>
執訊<lb/>
　　文十七年傳鄭子家使執訊而與之書以告趙宣<lb/>
　　子杜預注執訊通訊問之官<lb/>
<pb n="7b"/>
行人<lb/>
　　襄十一年經楚人執鄭行人良霄行人言使人也<lb/>
　　周禮有大行人小行人諸侯行人通掌此事<hi>詳見周魯</hi>
　　<hi>官制</hi>
馬師<lb/>
　　襄三十年傳馬師頡奔晉子皮以公孫鉏為馬師<lb/>
　　昭七年傳罕朔亞大夫也其官馬師也杜預注大<lb/>
　　夫位馬師職<lb/>
<pb n="8a"/>
禇師<lb/>
　　昭二年傳請以印為禇師杜預注禇師市官孔穎<lb/>
　　逹曰蓋相傳説若無所考然如預言必有源流<lb/>
嬖大夫<lb/>
　　哀五年傳鄭駟秦富而侈嬖大夫也而常陳卿之<lb/>
　　車服晉亦有嬖大夫孔穎逹云下大夫也<lb/>
開卜大夫<lb/>
　　昭十八年傳鄭火子産使公孫登徙大龜杜預注<lb/>
<pb n="8b"/>
　　登開卜大夫<lb/>
大史<lb/>
　　襄三十年傳伯有既死使大夫命伯石為卿辭大<lb/>
　　史退則請命焉復命之又辭如是三乃受䇿按周<lb/>
　　禮内史掌䇿命蓋右史書言之職禮記正義云大<lb/>
　　史記行也鄭使大史命伯石為卿皆大夫主爵命<lb/>
　　以内史闕故也<lb/>
祝<lb/>
<pb n="9a"/>
　　昭十八年傳鄭火使祝史徙主祏於周廟祝蓋大<lb/>
　　祝氏之職<lb/>
府人　庫人<lb/>
　　昭十八年傳鄭火使府人庫人各儆其事曲禮云<lb/>
　　在府言府在庫言庫皆是藏財賄之處故使其人<lb/>
　　各自儆守以防火周官有大府内府外府天府玉<lb/>
　　府泉府而無掌庫之官蓋府庫通言庫亦謂之府<lb/>
　　是乃王制也諸侯國政殊故府庫並言<lb/>
<pb n="9b"/>
司宫<lb/>
　　昭十八年傳鄭火商成公儆司宫杜預注司宫巷<lb/>
　　伯寺人之官<lb/>
野司寇<lb/>
　　昭十八年傳鄭火使野司寇各保其徵杜預注野<lb/>
　　司寇縣士也孔頴逹曰傳言野司寇則司寇之官<lb/>
　　在野周禮司寇屬官有縣士掌野司寇是縣士也<lb/>
　　鄭𤣥縣士注云地距王城二百里以外至三百里<lb/>
<pb n="10a"/>
　　曰野三百里以外至四百里曰縣四百里以外至<lb/>
　　五百里曰都都縣野之地其邑非王子弟公卿大<lb/>
　　夫之采地則皆公邑也謂之縣縣士掌其獄焉言<lb/>
　　掌野者郊外曰野大摠言之也獄居近野之縣獄<lb/>
　　在二百里上縣之縣獄在三百里上都之縣獄在<lb/>
　　四百里上如鄭此言采邑之民有獄則采地之長<lb/>
　　各自斷之若公邑之見在獄則縣士斷之縣士司<lb/>
　　寇屬官所掌在野故傳謂之野司寇也縣士職曰<lb/>
<pb n="10b"/>
　　各掌其縣之民數而聽其獄訟若邦有大役聚衆<lb/>
　　庻則各掌其縣之禁令諸侯縣士亦當然<lb/>
郊人<lb/>
　　昭十八年傳鄭火郊人助祝史除於國北周禮鄉<lb/>
　　在郊内遂在郊外諸侯亦當然郊人謂郊内鄉之<lb/>
　　人<lb/>
室老宗人<lb/>
　　襄二十二年傳鄭子張召室老宗人立段自天子<lb/>
<pb n="11a"/>
　　至卿大夫皆有此官如顧命大保猶室老之類大<lb/>
　　宗猶宗人之類<lb/>
　曹<lb/>
上卿<lb/>
　　桓九年傳曹大子來朝賔之以上卿杜預注諸侯<lb/>
　　之適子未誓於天子而攝其君則以皮帛繼子男<lb/>
　　故賔以上卿各當其國之上卿昭二十三年傳曰<lb/>
　　列國之卿當小國之君固周制也然則小國之君<lb/>
<pb n="11b"/>
　　乃當大國之卿小國之世子必不得當大國之卿<lb/>
　　故知各如其國之上卿耳<lb/>
卿<lb/>
　　成十六年傳子臧盡致其邑與卿而不出<lb/>
司城為政<lb/>
　　哀七年傳曹公孫彊為司城以聽政乃背晉奸宋<lb/>
　　宋以武公廢司空曰司城曹國近宋故倣宋司城<lb/>
　　之名其曰聽政蓋政卿也<lb/>
<pb n="12a"/>
大夫<lb/>
　　僖二十八年晉侯入曹數之以其乗軒者三百人<lb/>
　　也且曰獻狀杜預注軒大夫車言其無徳居位者<lb/>
　　多故責其功狀曹小國而大夫三百人著其濫爵<lb/>
　　之甚<lb/>
　燕<lb/>
大夫<lb/>
　　昭三年傳燕簡公多嬖寵欲去諸大夫而立其寵<lb/>
<pb n="12b"/>
　　人燕國僻在北陲官制不詳豈大夫即為政者歟<lb/>
　秦<lb/>
為政<lb/>
　　文元年傳秦穆公復使孟明為政猶列國政卿也<lb/>
不更<lb/>
　　成十三年傳獲秦成差及不更女父杜預注不更<lb/>
　　秦爵孔穎逹曰秦之官爵有此不更之名知女父<lb/>
　　是人之名字不更是官爵之號漢書稱商君為法<lb/>
<pb n="13a"/>
　　於秦戰斬一首者賜爵一級其爵名一為公士二<lb/>
　　上造三簮䮍四不更五大夫六公大夫七官大夫<lb/>
　　八公乗九五大夫十左庻長十一右庻長十二左<lb/>
　　更十三中更十四右更十五少上造十六大上造<lb/>
　　十七駟車庻長十八大車庻長十九闗内侯二十<lb/>
　　徹侯商君蓋相孝公按傳此年有不更女父襄十<lb/>
　　一年有庻長鮑庻長武是春秋世已有此名後世<lb/>
　　以漸増之至商君定為二十非商君盡新作也名<lb/>
<pb n="13b"/>
　　之義難得而知秦近夷官制與中國殊<lb/>
右大夫<lb/>
　　襄十一年傳秦右大夫詹帥師從楚子右大夫秦<lb/>
　　官爵也秦制有公大夫官大夫五大夫右大夫其<lb/>
　　此類矣<lb/>
庻長<lb/>
　　襄十一年傳秦庻長鮑庻長武伐晉秦制有左庻<lb/>
　　長右庻長此鮑武並言之豈左右兩庻長乎十二<lb/>
<pb n="14a"/>
　　年傳則云秦庻長無地又止一庻長云<lb/>
　楚<lb/>
令尹為政卿<lb/>
　　尹訓正也楚之官多以尹名而令尹為尊僖二十<lb/>
　　七年傳子文治兵於暌子玉治兵於蒍蒍賈謂子<lb/>
　　文曰子之傳政於子玉曰以靖國也杜預注子文<lb/>
　　時不為令尹子玉為令尹曰傳政則楚以令尹為<lb/>
　　政卿矣宣十二年傳戰於邲令尹南轅反斾行軍<lb/>
<pb n="14b"/>
　　進退令尹亦專之是知為政於内統兵於外皆令<lb/>
　　尹之任也<lb/>
令尹司馬莫敖皆卿<lb/>
　　哀六年傳可移於令尹司馬楚以令尹為尊而司<lb/>
　　馬次之又十六年傳云王與二卿士皆五百人當<lb/>
　　之注二卿士謂子西子期時子西為令尹子期為<lb/>
　　司馬是令尹司馬皆卿官也又桓十一年傳鬬亷<lb/>
　　呼莫敖為君孔穎逹曰楚呼卿為君則莫敖亦卿<lb/>
<pb n="15a"/>
　　官矣<lb/>
令尹有左尹有右尹<lb/>
　　宣十一年傳左尹子重侵宋令尹蒍艾獵城沂至<lb/>
　　成十六年傳令尹將左右尹子辛將右則楚令尹<lb/>
　　外又有左右二尹矣<lb/>
令尹遷授之次<lb/>
　　楚卿令尹而司馬次焉莫敖又次焉襄二十二年<lb/>
　　傳薳子馮為令尹則自大司馬而遷也二十五年<lb/>
<pb n="15b"/>
　　子馮卒屈建為令尹則自莫敖而遷也哀十六年<lb/>
　　傳勝為白公子西曰楚國第我死令尹司馬非勝<lb/>
　　而誰白楚邑縣尹稱公則白公蓋縣尹也杜預注<lb/>
　　楚國第謂用士之次第是楚制亦有自縣尹而遷<lb/>
　　司馬令尹者矣<lb/>
大司馬<lb/>
　　僖二十六年傳司馬子西止一司馬至襄十五年<lb/>
　　傳薳子馮為大司馬公子槖師為右司馬公子成<lb/>
<pb n="16a"/>
　　為左司馬則楚有三司馬而大司馬為尊意其兼<lb/>
　　摠左右二司馬之職也<hi>三十年傳申無宇曰且司馬令尹之偏而王之四體</hi>
　　<hi>司馬以貳令尹亦為政卿</hi>
左司馬　右司馬<lb/>
　　襄十五年傳公子槖師為右司馬公子成為左司<lb/>
　　馬則以右司馬而加左司馬之上也昭三十一年<lb/>
　　傳左司馬戍右司馬稽帥師救弦則以左司馬而<lb/>
　　加右司馬之上也命官之序若無一定云<lb/>
<pb n="16b"/>
左司馬二人<lb/>
　　文十年傳宋逆楚子道以田孟諸期思公復遂為<lb/>
　　右司馬子朱及文之無畏為左司馬杜預注將獵<lb/>
　　張兩甄故置二左司馬而右司馬一人當中央楚<lb/>
　　制有大司馬左司馬右司馬今此左司馬復有二<lb/>
　　人蓋因獵而置非常法也<lb/>
令尹司馬沈尹將中軍<lb/>
　　僖二十八年傳城濮之戰子玉將中軍子西將左<lb/>
<pb n="17a"/>
　　子上將右子玉時為令尹子西時為司馬中軍為<lb/>
　　尊故使令尹將之至成十六年傳鄢陵之戰司馬<lb/>
　　子反將中軍令尹子重將左右尹子辛將右則以<lb/>
　　司馬將中軍與僖二十八年之制異楚制不常豈<lb/>
　　以主謀者為中軍帥不復循令尹司馬之職乎然<lb/>
　　宣十二年邲之戰沈尹將中軍子重將左子反將<lb/>
　　右時子重為左尹叔敖為右尹沈尹蓋是沈邑之<lb/>
　　尹而以將中軍又不出於令尹司馬矣<lb/>
<pb n="17b"/>
兼令尹司馬二事<lb/>
　　哀十六年傳白公勝殺子西子期沈諸梁兼二事<lb/>
　　國寧謂時殺令尹司馬沈諸梁兼之兼猶攝耳旋<lb/>
　　命寧為令尹寛為司馬則兼二事明非常法<lb/>
莫敖<lb/>
　　桓十一年傳莫敖患之杜預注莫敖楚官名孔穎<lb/>
　　逹於襄十五年䟽曰楚官名臨時所作莫敖之徒<lb/>
　　並不可解嘗考楚初有莫敖後來彊盛却有令尹<lb/>
<pb n="18a"/>
　　故令尹之權重於莫敖<lb/>
尹亦稱宰<lb/>
　　宣十二年傳蔿敖為宰擇楚國之令典時敖為右<lb/>
　　尹是右尹亦稱宰矣<lb/>
大宰<lb/>
　　成十年傳晉使糴茷如楚報大宰子商之使也子<lb/>
　　商即公子辰又襄二十七年傳大宰退告人大宰<lb/>
　　伯州犂也昭元年傳公子圍即位薳罷為令尹薳<lb/>
<pb n="18b"/>
　　啓彊為大宰下於令尹矣<lb/>
少宰<lb/>
　　宣十二年傳楚少宰如晉師曰豈敢求罪於晉二<lb/>
　　三子無淹乆杜預注少宰官名嘗考少宰之義無<lb/>
　　聞焉詳檢是年傳文隨武子曰蔿敖為宰時敖為<lb/>
　　右尹<hi>右尹為宰義詳見上</hi>及聞晉師既濟王欲還嬖人伍參<lb/>
　　欲戰令尹孫叔敖弗欲乃南轅反斾未幾則楚少<lb/>
　　宰遂如晉師少宰之辭曰無淹乆是亦不欲戰矣<lb/>
<pb n="19a"/>
　　楚子又使求成於晉推繹首尾當時楚君志不在戰<lb/>
　　其臣賛此議惟右尹叔敖一人及觀少宰之辭若<lb/>
　　與敖合而少宰獨失其名豈少宰或屬之右尹乎<lb/>
　　傳注略之當考<lb/>
大師<lb/>
　　文元年傳使潘崇為大師且掌環列之尹又哀十<lb/>
　　七年傳楚子問帥於大師子穀<lb/>
師少師<lb/>
<pb n="19b"/>
　　昭十九年傳楚子生大子建使伍奢為之師費無<lb/>
　　極為少師皆大子之師東宫官也<lb/>
司敗<lb/>
　　文十年傳謂臣將逃臣歸死於司敗又宣四年箴<lb/>
　　尹歸復命而自拘於司敗司敗猶司寇之職<lb/>
司徒<lb/>
　　宣十一年傳使封人慮事以授司徒杜預注司徒<lb/>
　　掌役<lb/>
<pb n="20a"/>
封人<lb/>
　　同上傳杜預注封人其時主城築者<lb/>
工正<lb/>
　　宣四年傳蔿賈為工正<lb/>
右領<lb/>
　　昭二十七年傳鄢將師為右領右領官名若今之<lb/>
　　將領<lb/>
左史<lb/>
<pb n="20b"/>
　　昭十二年傳左史倚相趨過王曰是良史也子善<lb/>
　　視之是能讀三墳五典八索九丘杜預注倚相楚<lb/>
　　史名又哀十七年傳子穀曰右領差車與左史老<lb/>
　　皆相令尹司馬以伐陳其可使也子髙曰帥賤民<lb/>
　　慢杜預注右領左史皆楚賤官按右領將領之職<lb/>
　　曰賤官猶可左史任一國之史而槩謂之賤官楚<lb/>
　　夷也與中國異莫得而詳<lb/>
正僕人<lb/>
<pb n="21a"/>
　　昭十三年傳因正僕人殺大子禄杜預注正僕大<lb/>
　　子之近官孔穎逹曰正僕人大僕也周禮下大夫<lb/>
　　一人<lb/>
御士<lb/>
　　襄二十二年傳子南之子棄疾為王御士杜預注<lb/>
　　御王車者周禮有馭夫御士楚蓋倣此以名官<lb/>
王馬之屬<lb/>
　　昭二十七年傳左司馬沈尹戌帥都君子與王馬<lb/>
<pb n="21b"/>
　　之屬以濟師杜預注王之養馬官屬校人也周禮<lb/>
　　校人掌養馬知王馬之屬是王養馬之官屬也校<lb/>
　　人職凡頒良馬而養乘之馬一師四圉三乘為皁<lb/>
　　皁一趣馬三皁為繫繫一馭夫六繫為廏廏一僕夫<lb/>
　　六廏成校校有左右駑馬三良馬之數麗馬一圉<lb/>
　　八麗一師八師一趣馬八趣馬一馭夫諸侯六閑<lb/>
　　養馬之人多矣此唯養馬不給餘役今亦事急而<lb/>
　　徵使之<lb/>
<pb n="22a"/>
都君子<lb/>
　　同上傳杜預注在都邑之士有復除者都邑之士<lb/>
　　以君子為號故知有復除者謂優復其身除其徭<lb/>
　　役賈逵云今之律令猶名放課役者為復除是漢<lb/>
　　世以來有此言此人或别有功勞或曲蒙㤙澤平<lb/>
　　常免其徭役事急乃使之耳<lb/>
大閽<lb/>
　　莊十九年傳楚人以鬻拳為大閽謂之大伯使其<lb/>
<pb n="22b"/>
　　後掌之杜預注若今城門校尉官使其子孫常主<lb/>
　　此官孔穎逹曰周禮天官閽人掌守王宫之中門<lb/>
　　之禁鄭𤣥云閽人司昬晨以啓閉者刑人墨者使<lb/>
　　守門秋官掌戮墨者使守門刖者使守囿則閽不<lb/>
　　使刖而鬻拳得為閽者又地官之屬司門下大夫<lb/>
　　二人掌投管鍵以啓閉國門鄭𤣥云若今城門校<lb/>
　　尉主王城十二門此注亦云若今城門校尉官然<lb/>
　　則鬻拳大臣楚人以其賢使典此職非為刑而役<lb/>
<pb n="23a"/>
　　之其為大閽者當如地官之司門非天官之閽人<lb/>
　　亦主晨昬開閉通以閽為名焉曰大伯猶長也為<lb/>
　　門官之長周禮蓋王制楚僣王號倣以名官<lb/>
泠人<lb/>
　　成九年傳鄭人所獻楚囚也問其族對曰泠人也<lb/>
　　與之琴操南音杜預注泠人樂官<lb/>
嬖人<lb/>
　　宣十二年傳嬖人伍參欲戰嬖人蓋寵嬖者<lb/>
<pb n="23b"/>
巫<lb/>
　　文十年傳楚范巫矞似杜預注范邑之巫<lb/>
　　　　　諸尹<lb/>
　　楚官多以尹名尹訓正也令尹為尊見於上别列<lb/>
　　諸尹之名<lb/>
箴尹<lb/>
　　襄十五年傳屈到為莫敖公子追舒為箴尹以箴<lb/>
　　尹次莫敖則箴尹任亦重矣又昭四年傳箴尹宜<lb/>
<pb n="24a"/>
　　咎城鍾離<lb/>
工尹<hi>亦曰鍼尹</hi>
　　楚有工尹氏曰宜齊曰路曰夀曰赤曰麇工尹官<lb/>
　　名因以為氏定四年傳王使鍼尹固執燧象以奔<lb/>
　　呉師哀十八年傳云工尹勤先君者也杜預注工<lb/>
　　尹執燧象則工尹亦曰鍼尹矣又文十年傳王使<lb/>
　　子西為工尹<lb/>
連尹<lb/>
<pb n="24b"/>
　　襄十五年傳屈蕩為連尹養由基為宫廏尹服䖍<lb/>
　　云連尹射官言射相連屬也若是主射當使養由<lb/>
　　基為之何以使由基為宫廏尹棄能不用豈得為<lb/>
　　能官人也<lb/>
宫廏尹<hi>亦曰中廏尹</hi>
　　同上傳掌宫闈之禁又昭元年宫廏尹子晢出奔<lb/>
　　鄭六年獲宫廏尹棄疾二十七年殺中廏尹陽令<lb/>
　　終<lb/>
<pb n="25a"/>
環列之尹<lb/>
　　文元年傳使潘崇為大師且掌環列之尹杜預注<lb/>
　　環列之尹宫衛之官列兵而環王宫<lb/>
寢尹<lb/>
　　定四年傳昭王寢盜攻之以戈擊王王孫由于以<lb/>
　　背受之中肩哀十八年傳惠王曰寢尹工尹勤先<lb/>
　　君者也杜預注柏舉之役寢尹呉由于以背受戈<lb/>
　　寢尹蓋司王之寢處<lb/>
<pb n="25b"/>
門尹<lb/>
　　哀十六年傳石乞尹門杜預注為門尹<lb/>
郊尹<lb/>
　　昭十三年傳奪成然邑而使為郊尹杜預注治郊<lb/>
　　竟大夫<lb/>
監馬尹<lb/>
　　昭三十年傳使監馬尹逆呉公子<lb/>
卜尹<lb/>
<pb n="26a"/>
　　昭十三年傳召觀從曰臣之先佐開卜乃使為卜<lb/>
　　尹杜預注佐卜人開龜兆按十八年傳鄭子産使<lb/>
　　公孫登徙大龜杜預注登開卜大夫則卜尹蓋開<lb/>
　　卜大夫之屬楚亦有開卜大夫矣<lb/>
樂尹<lb/>
　　定五年傳以鍾建為樂尹杜預注司樂大夫<lb/>
縣尹<lb/>
　　楚縣尹稱公如白公之類凡以邑名皆縣尹也襄<lb/>
<pb n="26b"/>
　　二十六年傳曰此子為穿封戌方城外之縣尹也<lb/>
沈尹<lb/>
　　宣十二年傳沈尹將中軍杜預注沈或作寢寢縣<lb/>
　　也孔穎逹曰楚官多名為尹沈者或是邑名而其<lb/>
　　字或作寢哀十八年有寢尹呉由于因解寢為縣<lb/>
　　名按定四年傳王寢盜攻以戈由于以背受之寢<lb/>
　　尹蓋司寢非邑名也沈或作寢自是邑名<lb/>
鬬緡尹權<lb/>
<pb n="27a"/>
　　莊十八年傳孔穎逹曰楚官多以尹為名滅權為<lb/>
　　邑使緡為長則尹之義亦與長同<lb/>
莠尹<lb/>
　　昭三十年傳莠尹然左司馬沈尹戌城之<lb/>
芋尹<lb/>
　　昭七年傳楚子為令尹也為王旌以田芋尹無宇<lb/>
　　斷之孔穎逹曰芋是草名哀十五年陳有芋尹皆<lb/>
　　以草名官莫得而詳<lb/>
<pb n="27b"/>
　呉<lb/>
大宰<lb/>
　　哀七年傳大宰嚭召季康子大宰吳執國政者吳<lb/>
　　僣稱王故卿亦僣稱大宰<lb/>
行人<lb/>
　　成七年巫臣寘子狐庸為行人於呉以伐楚定四<lb/>
　　年伍貟為吳行人以謀楚哀十二年初衛人殺吳<lb/>
　　行人且姚行人言使人也周禮有大行人小行人<lb/>
<pb n="28a"/>
　　諸侯行人通掌此事<hi>詳見周魯官制</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋分記卷四十四<lb/>
</p>
<p>
</p>
  </div>
</body>
</text>
</TEI>
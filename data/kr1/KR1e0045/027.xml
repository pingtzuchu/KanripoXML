<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷二十七</head>
    <p>
<pb n="1a"/>
欽定四庫全書<lb/>
　春秋分記卷二十七　　　宋　程公說　撰<lb/>
　　書九<lb/>
疆理書第三<lb/>
　　　　　齊地緫説<lb/>
太公望佐文武定天下以功封扵營丘號曰齊蓋古青<lb/>
州地也禹貢海岱惟青州喁夷既略濰淄其道厥土白<lb/>
墳海濵廣斥萊夷作牧浮于汶逹于濟舜分青州為營<lb/>
<pb n="1b"/>
州周以徐州合青州其土益大周禮職方正東曰青州<lb/>
在天文𤣥枵之次女虚危之分辰居子宫曰寳瓶其封<lb/>
域東至于海西至于河南至于穆陵北至于無棣阻渤<lb/>
澥之險憑河濟之固後據千乘前倚兖濮擅利魚鹽形<lb/>
勢十二故太公用之而富桓公資之以霸自桓公後雖<lb/>
不復霸矣然憑藉地利猶得以雄彊扵諸侯太公治齊<lb/>
修道術尊賢智賞有功至扵今其土多好經術矜功名<lb/>
舒緩闊逹而足智其失則夸奢朋黨季札觀風聞齊音<lb/>
<pb n="2a"/>
曰泱泱乎大風也哉表東海者其太公乎杜佑曰青州<lb/>
人情變詐皆因管仲輕重而為弊<lb/>
<pb n="3a"/>
</p>
<p>
<pb n="4a"/>
　　　　　齊地釋名<lb/>
齊<hi>隱三年下同</hi>
　少昊之世有爽鳩氏虞夏時有季萴湯末有逄公伯<lb/>
　陵殷末有蒲姑氏與四國作亂成王滅之以封大公<lb/>
　國扵臨淄廣記云南郊山下有天齊淵齊之爲齊義<lb/>
　本此<lb/>
石門<lb/>
　釋例濟北盧縣故城西南濟水以石為門京相璠曰<lb/>
<pb n="4b"/>
　盧縣故城西南六十里有故石門去水三百歩盧縣<lb/>
　今濟南府長清縣是也廣記則以二地為在臨邑縣<lb/>
　按臨邑居濟南之北長清居濟南之西南長清之西<lb/>
　即臨邑之南二邑相近宜盧與石門在二邑間也盧<lb/>
　縣雖以春秋盧地得名然曰故城則春秋之盧其故<lb/>
　城在晉盧縣境而宻近扵臨邑矣<hi>濟南齊州</hi>
盧<lb/>
　釋例濟北盧縣故城今長清縣<lb/>
<pb n="5a"/>
艾<hi>六年</hi>
　釋例泰山牟縣東南有艾山又琅邪臨沂縣東艾亭<lb/>
　疑按廣記襲慶府奉符縣地有漢牟縣而九域志艾<lb/>
　山則屬沂州境注云春秋公會齊侯盟于艾考之輿<lb/>
　圖沂屬邑沂水新泰俱在奉符東南則艾山當在沂<lb/>
　州境矣<lb/>
嬴<hi>桓三年</hi>
　漢晉爲嬴縣後廢入襲慶府萊蕪縣<lb/>
<pb n="5b"/>
穀<hi>莊七年</hi>
　此年夫人姜氏會齊侯于穀昭十一年傳曰齊桓公<lb/>
　城穀而寘管仲于今頼焉廣記曰城中有管仲井即<lb/>
　同會穀之地後漢置穀城縣後廢入東阿今東平府<lb/>
　東阿縣東故城在焉有穀城山<hi>或以城小穀為同此誤也詳見内魯</hi>
葵丘<hi>八年下同</hi>
　廣記青州臨淄縣有葵丘<lb/>
貝丘<lb/>
<pb n="6a"/>
　釋例樂安博昌縣南地名貝丘今青州夀光縣地也<lb/>
　又恩州治清河縣有漢貝丘地應劭曰齊侯田于貝<lb/>
　丘即此然考之輿地齊都臨淄夀光於臨淄為東而<lb/>
　貝丘則在壽光南地之相近襄公田㳺于斯恩州距<lb/>
　博州西北博蓋古聊攝之地傳謂聊攝以東言齊地<lb/>
　西至聊攝謂恩州爲貝丘則是在聊攝外矣襄公雖<lb/>
　至㳺荒豈有自臨淄逺至於聊攝之外邪按廣記恩<lb/>
　州在春秋時屬齊後屬晉又水經注亦以應注事近<lb/>
<pb n="6b"/>
　踈博昌即司馬彪郡國志所謂貝中聚者然則貝丘<lb/>
　當在夀光非恩州貝丘明矣<lb/>
乾時<hi>九年下同</hi>
　釋例時水在樂安界岐流旱即竭涸故曰乾時今青<lb/>
　州千乘縣有樂安城<lb/>
堂阜<lb/>
　東莞䝉隂縣西北有夷吾亭或曰鮑叔解夷吾縛扵<lb/>
　此因以為名今沂州新泰縣有䝉隂故城在東南堂<lb/>
<pb n="7a"/>
　阜在東去州西北二百一十里<lb/>
柯<hi>十三年</hi>
　東平府東阿縣廣記云本齊柯邑<hi>今有阿井甞膠以貢</hi>
陽穀<hi>僖三年</hi>
　東平府陽穀縣<lb/>
穆陵<hi>四年下同</hi>
　沂州沂水縣穆山齊之南境在州北一百八十里<lb/>
無棣<lb/>
<pb n="7b"/>
　滄州無棣縣南以無棣河為名州南百七十里<lb/>
酅<hi>二十六年</hi>
　釋例濟北穀城縣西北有地名酅下今東阿縣地有<lb/>
　穀城縣<lb/>
周首<hi>文十一年</hi>
　釋例濟北穀城縣東北有周首亭京相璠曰濟北所<lb/>
　治盧子城故齊周首邑也今東阿縣<lb/>
平州<hi>宣元年</hi>
<pb n="8a"/>
　釋例泰山牟縣西平州鄉今奉符縣<lb/>
石窌<hi>成二年下同</hi>
　濟南府長清縣東地名石窌<lb/>
莘<lb/>
　博州武水縣西北故莘城<lb/>
華泉<lb/>
　濟南府厯城縣有華不注山下有泉<lb/>
徐關<lb/>
<pb n="8b"/>
　濟南府章丘縣故徐關城<lb/>
清<hi>十七年</hi>
　大名府莘縣<lb/>
平隂<hi>襄十八年下同</hi>
　東平府平隂縣<lb/>
防門<lb/>
　釋例平隂城南北防有門今平隂縣水經注河道所<lb/>
　由名防門去平隂三里<lb/>
<pb n="9a"/>
廣里<lb/>
　傳塹防門而守之廣里水經注防門北有光里齊人<lb/>
　言廣音與光同即春秋廣里也<lb/>
京兹<lb/>
　釋例平隂城東南今平隂縣東南<lb/>
邿<lb/>
　平隂縣西有邿山<lb/>
盧<lb/>
<pb n="9b"/>
　東平府陽穀縣<lb/>
祝柯<hi>十九年下同</hi>
　漢晉為祝柯縣今濟南府禹城縣在府西一百三十<lb/>
　里<lb/>
髙唐<lb/>
　釋例濟南祝阿縣西北髙唐城今博州髙唐縣髙唐<lb/>
　在博州之東北禹城在濟南府之西二邑相近故在<lb/>
　博州為東北則扵祝阿為西北云<lb/>
<pb n="10a"/>
重丘<hi>二十五年</hi>
　應劭曰安徳縣北五十里有重丘鄉水經注故重丘<lb/>
　縣同盟重丘伐齊今安徳府<hi>安徳徳州</hi>
廩丘<hi>二十六年</hi>
　漢晉爲廩丘縣故城在濮州雷澤縣北<lb/>
崔<hi>二十七年</hi>
　釋例樂安東朝陽縣西北有崔氏城東朝陽廢入臨<lb/>
　邑今屬濟南府<lb/>
<pb n="10b"/>
棘<hi>昭十年下同</hi>
　子山故邑釋例齊國西安縣東有戟里亭城今西安<lb/>
　故城在青州臨淄縣西北<lb/>
夫于<lb/>
　釋例濟南於陵縣西北有于亭今淄州長山縣<lb/>
渠丘<hi>十一年</hi>
　臨淄縣西北後漢志齊國有蘧丘里古渠丘<lb/>
聊攝<hi>二十年下同</hi>
<pb n="11a"/>
　博州聊城縣東北三十里攝域<lb/>
遄臺<lb/>
　史遷曰胡公徙薄姑城内有髙臺師古云武王初封<lb/>
　太公未得爽鳩氏地成王以益之今千乘縣<lb/>
野井<hi>二十五年</hi>
　濟南府禹城縣東野井亭<lb/>
夾谷<hi>定十年下同</hi>
　海州懷仁縣本祝其縣地有夾谷山<lb/>
<pb n="11b"/>
犂<hi>哀十年下同</hi>
　釋例濟南隰隂縣今考晉地理志濟南郡有縣五無<lb/>
　隰隂云<lb/>
轅<lb/>
　釋例濟南祝阿縣西有轅城今濟南府禹城縣西北<lb/>
清<hi>十一年</hi>
　釋例濟北盧縣東有清亭盧縣故城在今陽穀縣西<lb/>
　北<lb/>
<pb n="12a"/>
博<lb/>
　奉符縣故博縣地<lb/>
留舒<hi>二十七年</hi>
　齊救鄭及留舒違穀七里穀人不知及濮雨不渉寰<lb/>
　宇記在東平府須城縣曰柳舒故城<lb/>
　　　　　地名疑者四<lb/>
黄<hi>桓十七年</hi>
　釋例闕或曰東萊黄縣非也經公子遂如齊至黄乃<lb/>
<pb n="12b"/>
　復傳曰盟于黃平齊紀且謀衛故也黃在齊衛之間<lb/>
申池<hi>文十八年</hi>
　釋例或曰齊城南面西頭第一門名申門齊城無池<lb/>
　惟此門左右有池疑<lb/>
弇中<hi>襄二十五年</hi>
　釋例大山萊蕪縣西有甕口谷疑<lb/>
賴<hi>哀六年</hi>
　釋例或曰濟南莒縣南有屬亭疑<lb/>
<pb n="13a"/>
　　　　　闕地三十有四<lb/>
　　禚<hi>莊二年</hi>　　　　姑棼<hi>八/年</hi>　　　北杏<hi>十三年</hi>
　　落姑<hi>閔元年</hi>　　　夷<hi>僖元/年</hi>　　　甗<hi>十八年</hi>
　　郪丘<hi>文十六年</hi>　　　垂<hi>宣八/年</hi>　　　鞌<hi>去齊五百里成二年下同</hi>
　　袁婁<hi>去齊五十里</hi>　　丘輿　　　　馬陘<lb/>
　　東陽<hi>襄二年</hi>　　　耏外<hi>三/年</hi>　　　郵棠<hi>二十五年</hi>
　　句瀆之丘<hi>十九年下同</hi>灑藍　　　　棠<hi>二十五年</hi>
　　邶殿<hi>三十八年</hi>　　　莒<hi>昭三/年</hi>　　　寜風<hi>五年</hi>
<pb n="13b"/>
　　稷<hi>十年</hi>　　　　　沛<hi>二十/年</hi>　　　媚<hi>定九年</hi>
　　駘<hi>哀六年下同</hi>　　　殳昌淳　　　潞<hi>八年</hi>
　　鄎<hi>十年</hi>　　　　　艾陵<hi>十一/年</hi>　　舒州<hi>十四年下同</hi>
　　豐丘　　　　　郭關　　　　顧<hi>二十一年下同</hi>
　　舟道<lb/>
<pb n="14a"/>
　　　　　宋地緫説<lb/>
周成王誅武庚分其地封㣲子扵宋蓋與東周並古荆<lb/>
河豫州地也禹貢伊洛瀍澗既入于河滎波既豬導菏<lb/>
澤被孟豬厥土惟壤下土墳壚周禮職方河南曰豫州<lb/>
在天文大火之次氐房心之分辰居卯宫曰天蝎其封域<lb/>
西自蔡潁東薄沂泗北極河濟南拒長淮其中廣袤平<lb/>
坦四通八逹然形勢所控無名山大川之限無鴻溝巨塹<lb/>
之阻而魯伺其右晉鄭掉其左衛拊其背呉楚拒其胷<lb/>
<pb n="14b"/>
陳鄭伺其翼故襄公用之不能以抗諸侯大康地記云豫<lb/>
州之分其人得中和之氣其性安舒其俗阜其人和<lb/>
<pb n="15a"/>
</p>
<p>
<pb n="16a"/>
　　　　　宋地釋名<lb/>
宋<hi>閔元年下同</hi>
　髙辛氏子閼伯所居古商丘也武王封㣲子啟是爲<lb/>
　宋國今南京應天府宋城縣<lb/>
黃<lb/>
　釋例陳留外黃縣東有黄城外黃今廢入開封府雍<lb/>
　丘縣之東<lb/>
郜<hi>十年下同</hi>
<pb n="16b"/>
　單州成武縣東南郜城<lb/>
防<lb/>
　釋例髙平昌邑縣西有防城昌邑今省入金鄉屬濟<lb/>
　州<lb/>
句瀆丘<hi>桓十二年</hi>
　興仁府乘氏縣西有二漢句陽縣故城廣記云即句<lb/>
　瀆之丘<hi>興仁曹州</hi>
袲<hi>十五年</hi>
<pb n="17a"/>
　宿州符離縣西南<lb/>
蒙澤<hi>莊十二年下同</hi>
　拱州考城縣故蒙縣也十三州志䝉澤在縣東水經<lb/>
　注宋萬與公争博弑閔公於斯澤<lb/>
亳<hi>梁國有二亳</hi>
　南亳今南京穀熟縣北亳今考城縣東北<lb/>
梁丘<hi>三十二年</hi>
　釋例髙平昌邑縣西南梁丘鄉今濟州金鄉縣穀梁<lb/>
<pb n="17b"/>
　曰梁丘在曹邾之間去齊八百里<lb/>
檉<hi>僖元年</hi>
　淮寜府宛丘縣西北有檉城<hi>淮寜陳州</hi>
貫<hi>二年</hi>
　考城縣西北有貫城<lb/>
葵丘<hi>九年</hi>
　開封府雍丘縣<lb/>
鹿上<hi>二十一年</hi>
<pb n="18a"/>
　順昌府汝隂縣原鹿城<hi>順昌潁州</hi>
緍<hi>二十三年</hi>
　釋例髙平昌邑縣東南有東緍城今濟州金鄉縣<lb/>
孟諸<hi>二十八年</hi>
　應天府虞城縣有孟諸藪禹貢作孟豬<hi>張魚反</hi>左傳爾<lb/>
　雅皆作孟諸<lb/>
承匡<hi>文十一年下同</hi>
　釋例陳留襄邑縣西承匡城今拱州襄邑縣<lb/>
<pb n="18b"/>
長丘<lb/>
　水經注濟瀆東逕封丘縣南在春秋為長丘焉應劭<lb/>
　曰左傳宋敗狄于長丘獲長狄縁斯是也<lb/>
新城<hi>十四年</hi>
　釋例梁國穀熟縣西有新城今應天府穀熟縣<lb/>
大棘<hi>宣二年</hi>
　釋例陳留襄邑縣南有棘鄉今襄邑縣<lb/>
沙隨<hi>成十六年下同</hi>
<pb n="19a"/>
　拱州寜陵縣北沙隨亭<lb/>
汋陵<lb/>
　寧陵縣東南二十五里汋陵城<lb/>
彭城<hi>十八年</hi>
　徐州彭城縣<lb/>
吕<hi>襄元年下同</hi>
　釋例彭城吕縣今徐州地在彭城東南五十七里吕<lb/>
　梁洪<lb/>
<pb n="19b"/>
留<lb/>
　釋例彭城留縣今徐州地在彭城東五十里<lb/>
犬丘<lb/>
　鄭子然侵宋取犬丘釋例譙國鄼縣東北有犬丘城<lb/>
　迂囘疑今亳州鄼縣東北犬丘城於南京爲近且接<lb/>
　鄭境非迂囘也<lb/>
楊梁<hi>十二年</hi>
　水經注睢陽東南三十里有故楊梁今曰陽亭也睢<lb/>
<pb n="20a"/>
　陽今宋城縣<lb/>
盧門<hi>十七年</hi>
　宋城南門司馬彪郡國志曰睢陽縣有盧門亭<lb/>
蒙門<hi>二十七年</hi>
　宋城門<lb/>
良<hi>昭十三年</hi>
　釋例下邳良城縣今淮陽軍治<lb/>
鬼閻<hi>二十年</hi>
<pb n="20b"/>
　釋例長平縣西北有閻亭今淮寧府西華縣<lb/>
橫<hi>二十一年下同</hi>
　釋例梁國睢陽縣南有横亭水經注在睢陽縣西南<lb/>
　世謂之光城蓋光橫聲相近睢陽今應天府<lb/>
鴻口<lb/>
　梁國睢陽縣東鴻口亭今應天府有此亭<lb/>
曲棘<hi>二十五年</hi>
　釋例陳留外黃縣城中有曲棘亭今開封府雍丘縣<lb/>
<pb n="21a"/>
　東<lb/>
雍丘<hi>哀九年</hi>
　雍丘縣<lb/>
空桐<hi>二十六年</hi>
　釋例梁國虞縣南地名空桐有桐亭今應天府虞城<lb/>
　縣水經注空桐澤在虞城東南春秋公遊于空澤卒<lb/>
　于連中大尹左師興空澤之士千甲奉公自空桐入<lb/>
　如沃宫者矣然則空澤與空桐當為一也<lb/>
<pb n="21b"/>
　　　　　地名疑者一<lb/>
逢澤<hi>哀十四年</hi>
　釋例地理志言在滎陽開封縣東北逺疑今東京<lb/>
　　　　　闕地三十有二<lb/>
　　管<hi>隱十年下同</hi>　　　老桃　　　　稷<hi>桓二年</hi>
　　虚<hi>十二年下同</hi>　　　龜　　　　　幽<hi>莊十六年</hi>
　　盂<hi>僖二十一年</hi>　　　汋陂<hi>成十六年下同</hi>　夫渠<lb/>
　　朝郟<hi>十八年下同</hi>　　城郜　　　　幽丘<lb/>
<pb n="22a"/>
　　靡角之谷　　　訾母<hi>襄十年</hi>　　南里<hi>昭二十一年下同</hi>
　　厨　　　　　　新里　　　　公里<lb/>
　　赭丘　　　　　桑林之門　　老丘<hi>定十五年</hi>
　　城鉏<hi>哀十一年</hi>　　　彌作頃丘玉暢嵒戈錫<hi>六田宋鄭之間</hi>
　　<hi>隙地哀十一年</hi>　　　　鞌<hi>十四/年</hi>　　　連中<hi>二十六年下同館名</hi>
　　沃宫　　　　　唐盂<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋分記卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷三十六</head>
    <p>
<pb n="1a"/>
欽定四庫全書<lb/>
　春秋分記卷三十六　　　宋　程公説　撰<lb/>
　　書十八<lb/>
禮樂書第一<lb/>
宗周功徳自文武出衰於厲幽文武之基息矣禮樂賞<lb/>
罰自天子出降而諸侯天子之重去矣春秋之作聖人<lb/>
謹乎名分者于以存禮樂於將墜扶王室於既㣲也而<lb/>
自隱公始其以昉乎東遷而為十世之始歟不書即位<lb/>
<pb n="1b"/>
知受命之正自是失矣與邾儀父宋人盟皆書曰及知<lb/>
盟誓之禮自是違矣來賵仲子而冢宰書名則以訓嫡<lb/>
庶名分之亂也祭伯朝魯直書曰來則以正人臣私交<lb/>
之失也貢賦不共而武氏子來求賻朝覲不時而凡伯<lb/>
南季來聘况僣郊僣羽大雩禘祭雉門兩觀舉先王之<lb/>
制而蔑之春秋可勿作乎魯在春秋為禮義國若曰猶<lb/>
秉周禮若曰周禮盡在魯若曰諸侯於是觀禮則禮樂<lb/>
必有考信者而以僣自怙豈周公制作本㫖哉明堂位<lb/>
<pb n="2a"/>
曰四代之服器官魯兼用之此末造也而謂成王之賜<lb/>
與周公之受者妄也如曰成王以天子禮樂康周公又<lb/>
曰命魯公世祀周公以天子禮樂祭統亦云賜之以重<lb/>
器朱干玉戚以舞大武八佾以舞大夏凡此皆漢儒雜<lb/>
記非吾孔氏雅言也嘗考於詩書得之矣周公相成王<lb/>
也制禮作樂頒度量而天下服其亦謹於禮矣禮之有<lb/>
天子諸侯之别由古以來未之有改也成王其忍廢諸<lb/>
惟錫之山川土田附庸以為周公報而命爾元子俾侯<lb/>
<pb n="2b"/>
于魯實寓曲留周公之至心傳者曰周公拜前魯公拜<lb/>
後此殊典也周命諸侯班班冊書則無有是矣及公在<lb/>
豐將殁欲葬成周公薨成王葬于畢告周公作亳姑孔<lb/>
安國曰不敢臣周公故使近文武之墓此又侈其報於<lb/>
既歿感之切待之厚於是乎證然方公之留治洛也成<lb/>
王以秬鬯二卣綏寜公使之明禋于文武言公之功可<lb/>
以薦神明而無媿而曰拜手稽首以承文武休享則君<lb/>
臣之際嚴矣公曰予不敢宿則禋于文王武王是公未<lb/>
<pb n="3a"/>
嘗居此錫且弗敢宿留王命也成王之恭周公之孚皆<lb/>
可以示萬世詩書之所載孔子之所刪定吾斯從之矣<lb/>
平輅既東禮廢樂壞迄於春秋諸侯貪冒侵欲不忌魯<lb/>
因以並縁曰吾固周公子孫也而僣佚漸啓聞諸傳曰<lb/>
昔者魯惠公使宰讓請郊廟之禮於天子天子使史角<lb/>
往惠公止之其後在魯實始為墨翟之學故使成王之<lb/>
世而魯已郊則惠公又奚請惠公請之則是魯未始有<lb/>
天子禮樂成王初不之賜伯禽亦莫之受也隱繼惠而<lb/>
<pb n="3b"/>
立天下無道至是而兆成矣春秋始隱則惠之始僣不<lb/>
得書待郊有變而書之聖人㣲意也然魯則亦有不安<lb/>
者焉周之郊以長至而魯郊於啓蟄曰吾以祈農事半<lb/>
圭曰璋白藏天子青藏諸侯青黒縁者天子之寳龜而<lb/>
魯之寳璋判其白弓綉其質龜青其純制異而不齊禮<lb/>
駮而不純此周制所無有魯之子孫咸竊而亂之昔者<lb/>
夫子入大廟每事問非惑之蓋疑之也諸侯之廟而有天<lb/>
子禮樂故問以見正焉是以為禮也馴至大夫之世三<lb/>
<pb n="4a"/>
臣設撥視桓楹季氏旅於泰山皆竊禮之不中而舞八<lb/>
佾以雍徹敢於僣天子之樂降而陪臣執國命則從祀<lb/>
先公竊寳玉大弓皆肆為之其源蓋有自而又何誅焉<lb/>
若乃列國之制春秋所不詳録宋禮之舊夫子謂不足<lb/>
證而呉楚之即夷則非可以論禮第采傳文列諸下方<lb/>
備著魯一代行事於上以傳世變云<lb/>
　　　　　王狩一<lb/>
左氏晉侯召王以諸侯見仲尼曰以臣召君不可以訓<lb/>
<pb n="4b"/>
故書曰天王狩于河陽非廵狩而曰狩所以伸天子之<lb/>
尊罪晉侯之不臣也<lb/>
　　僖二十八年天王狩河陽<lb/>
　　　　　王臣聘魯者八<lb/>
周禮時聘結諸侯之好諸侯朝于天子則天子報聘於<lb/>
諸侯所以通上下之情也春秋王室愈卑魯未嘗朝天<lb/>
子而遣使聘魯者八則禮用之非宜矣故在周盛時用<lb/>
之為禮於春秋為非宜穀梁曰聘諸侯非正也曰非正<lb/>
<pb n="5a"/>
其以是歟<lb/>
　　隱七年凡伯　　　　　九年南季<lb/>
　　桓四年宰渠伯糾　　　五年仍叔之子<lb/>
　　八年家父　　　　　　莊二十三年祭叔<lb/>
　　僖三十年宰周公　　　宣十年王季子<lb/>
　　　　　來求者三<lb/>
先王制九等之貢以令天下無有逺邇畢獻方物車服<lb/>
器用非特供王之奉又以班寵邦國聞有錫諸侯未聞<lb/>
<pb n="5b"/>
有求於諸侯也春秋邦國貢賦不入雖䘮紀之具車服<lb/>
之用帑金之費不能自給反求乎下著非禮矣穀梁傳<lb/>
曰歸死者曰賵歸生者曰賻歸之者正也求之者非正<lb/>
求之為言得不得未可知之辭也又曰求車非禮也求<lb/>
金甚矣<lb/>
　　隱三年武氏子來求賻<lb/>
　　桓十五年天王使家父來求車<lb/>
　　文九年毛伯來求金<lb/>
<pb n="6a"/>
　　　　　歸賵脤者三<lb/>
車馬曰賵珠玉曰含脤膰之禮以親兄弟之國禮也平<lb/>
王賵妾母於前襄王加賜妾母於後敬王不待助祭而<lb/>
歸脤非禮也<lb/>
　　隱元年宰咺歸賵<lb/>
　　文五年榮叔歸含且賵<lb/>
　　定十四年石尚歸脤<lb/>
　　　　　來錫命者三<lb/>
<pb n="6b"/>
桓公篡立生而王不能討死又加寵文公居䘮未終成<lb/>
公未嘗入覲而錫之命著非禮也<lb/>
　　莊元年榮叔來錫公命<lb/>
　　文元年毛伯來錫公命<lb/>
　　成八年召伯來錫公命<lb/>
　　　　　王臣來㑹葬者二<lb/>
周禮凶禮以哀邦國之憂其别有五一曰䘮禮哀死亡<lb/>
春秋世則異是矣經書天王十有二而莊僖頃三不志<lb/>
<pb n="7a"/>
崩明王室不能赴也平惠定靈四不書葬見諸侯不復<lb/>
㑹也葬僖公使叔服來葬成風使召伯來是天王反逆<lb/>
施於諸侯<lb/>
　　文元年叔服㑹僖公葬<lb/>
　　五年召伯㑹成風葬<lb/>
　　　　　王臣來者二<lb/>
檀弓曰古之大夫束脩之問不出竟郊特牲曰朝覲大<lb/>
夫之私覿非禮也大夫執圭而使所以申信也不敢私<lb/>
<pb n="7b"/>
覿所以致敬也而庭實私覿何為乎諸侯之庭為人臣<lb/>
者無外交不敢貳君也書之不正其外交<lb/>
　　隱元年祭伯來<lb/>
　　桓八年祭公來<lb/>
　　　　　公及大夫朝如者八<lb/>
春秋王室弱伯權盛諸侯莫有事君以禮者矣故大夫<lb/>
如齊如晉數書簡冊至如京師雖間見之殆不過因事<lb/>
而徃兩朝王所而曰所言非其所也一如京師而不曰<lb/>
<pb n="8a"/>
朝言非主乎朝王也<lb/>
　　僖二十八年公兩朝王所<hi>天王勞晉侯于踐土晉侯召天王于河陽</hi>
　　三十年公子遂如京師<lb/>
　　文元年叔孫得臣如京師<lb/>
　　八年公孫敖如京師不至而復<lb/>
　　宣九年仲孫蔑如京師<lb/>
　　成十三年公如京師<lb/>
　　襄二十四年叔孫豹如京師<lb/>
<pb n="8b"/>
　　昭二十二年叔鞅如京師<lb/>
　　　　　王臣與諸侯㑹盟侵伐者十一<lb/>
春秋自隱至閔無王臣盟㑹之文至僖公五年齊小白<lb/>
㑹王世子于首止始有王臣㑹盟之事晉重耳繼起乃<lb/>
致天子盟王人有甚於小白然考二霸㑹盟皆在服楚<lb/>
之後蓋克服强楚威振中國自矜其功謂雖天子之尊<lb/>
亦莫或忤矣偃然致王臣於盟㑹雖外假尊周之名而<lb/>
實以伉已也<lb/>
<pb n="9a"/>
　　僖五年㑹王世子于首止<lb/>
　　八年㑹王人盟于洮<lb/>
　　九年㑹宰周公于葵丘<lb/>
　　二十九年㑹王人盟于翟泉<lb/>
　　文十年及蘓子盟于女栗<lb/>
　　成十六年㑹尹子伐鄭<lb/>
　　十七年㑹尹子單子伐鄭同盟于柯陵<lb/>
　　㑹單子伐鄭<lb/>
<pb n="9b"/>
　　襄三年公㑹單子盟雞澤<lb/>
　　昭十三年㑹劉子盟平丘<lb/>
　　定四年㑹劉子于召陵伐楚<lb/>
　　　　　逆后嫁姬者四<lb/>
自逆者而言王者無外王命之斯為后矣故稱王后示<lb/>
天下之母儀也自歸者而言王雖有命未見宗廟則從<lb/>
父母所子而稱化天下以婦道也書王姬魯為之主<lb/>
　　桓八年祭公來遂逆王后于紀明年紀季姜歸于<lb/>
<pb n="10a"/>
　　　京師<lb/>
　　莊元年王姬歸于齊單伯送王姬<lb/>
　　十一年王姬歸于齊<lb/>
　　襄十五年劉夏逆王后于齊<lb/>
　　　　　命伯之制<lb/>
莊二十七年王使召伯廖賜齊侯命賜命為侯伯而傳<lb/>
不志其辭僖二十八年王命尹氏及王子虎内史叔興<lb/>
父䇿命晉侯為侯伯賜之輅服弓矢秬鬯曰王謂叔父<lb/>
<pb n="10b"/>
則有命辭故文公受䇿以出出入三覲襄十四年王使<lb/>
劉定公賜齊侯命傳亦述其䇿命之文曰昔伯舅太公<lb/>
以下以見齊之世為侯伯也然命之非正蓋異乎盛時<lb/>
侯伯之制矣杜預曰因昬而加褒王室不能命有功<lb/>
　　　　　饗醴命宥<lb/>
凡王覲羣后始則行饗禮先置醴酒示不忘古飲宴則<lb/>
命以幣物宥助也以助勸敬之意惠王即位虢公晉侯<lb/>
來朝<hi>莊十八年</hi>王饗醴命之宥皆賜玉五瑴馬三匹非禮也<lb/>
<pb n="11a"/>
傳曰王命諸侯名位不同禮亦異數不以禮假人至晉<lb/>
文公納襄王<hi>僖二十五年</hi>朝于踐土<hi>二十八年</hi>王享醴命之宥凡<lb/>
再毛召之難晉景公使士㑹平王室<hi>宣十六年</hi>定王享之原<lb/>
襄公相禮殽烝<hi>升殽於俎</hi>武子私問其故<hi>享當體薦而殽烝故怪問之武子士㑹</hi>王聞之召武子曰季氏而弗聞乎王享有體薦<hi>享則半解其體而薦之所以示共儉</hi>宴有折爼<hi>體解節析升之於爼物皆可食所以示慈惠</hi>公當享<lb/>
卿當宴王室之禮也武子歸而講求典禮以脩晉國之<lb/>
法則是亦僣矣<lb/>
<pb n="11b"/>
　　　　　大路<lb/>
僖二十八年王䇿命晉文侯為侯伯賜之大輅之服又<lb/>
祝鮀言先王分魯衛晉以大路　襄十九年鄭公孫<lb/>
蠆卒王追賜之大路二十四年齊人城郟<hi>王城</hi>穆叔如周<lb/>
聘且賀城王嘉其有禮也賜之大路夫大路天子車之<lb/>
揔名樂記曰大輅者天子之車也所以贈諸侯陳暘樂<lb/>
書曰蓋商制非周制也商尚質其大路則木路而已周<lb/>
尚文大路豈玉路歟雜記諸侯之賜有乘黄大路則諸<lb/>
<pb n="12a"/>
侯之大路蓋金路非玉路木路也金路曰大路猶熊侯<lb/>
曰大侯也杜預以賜魯衛晉之大路為金路賜公孫蠆<lb/>
叔孫豹之大路為革木二路於義或然蓋周天子之路<lb/>
以玉為大諸侯以金為大大夫以革木為大<lb/>
　　　　　論樂<lb/>
凡聲音之道由於人心至其發越則當與政通古者天<lb/>
子諸侯卿大夫於樂所以飬行義而防淫佚若其等衰<lb/>
之辨莫嚴焉周徳下衰禮廢樂壞王子頹享五大夫樂<lb/>
<pb n="12b"/>
及徧舞<hi>莊二十年</hi>鄭厲公享惠王于闕西辟備六代之樂<hi>莊二十一年</hi>下凌上替甚矣其後景王將鑄無射<hi>鐘名射音亦昭二十一年</hi>
泠州鳩曰王其以心疾死乎夫樂天子之職也夫音樂<lb/>
之輿也而鐘音之器也天子省風以作樂<hi>省風俗</hi>器以鍾<lb/>
之輿以行之小者不窕<hi>細不滿他彫切</hi>大者不槬<hi>横大不入戸化切</hi>則<lb/>
和於物物和則嘉成故和聲入於耳而藏於心心億則<lb/>
樂窕則不咸槬則不容心是以感感實生疾今鍾槬矣<lb/>
王心弗堪其能乆乎越明年夏四月王田北山有心疾<lb/>
<pb n="13a"/>
而崩傳者志之以見樂不可妄興也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋分記卷三十六<lb/>
</p>
<p>
</p>
  </div>
</body>
</text>
</TEI>
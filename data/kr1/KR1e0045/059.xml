<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷五十九</head>
    <p>
<pb n="1a"/>
欽定四庫全書<lb/>
　春秋分記卷五十九　　宋　程公說　撰<lb/>
　　齊世本第一<lb/>
　　姜姓侯爵其先出自炎帝裔孫伯夷伯夷為堯四<lb/>
　　岳佐禹平水土有功賜姓姜氏封于吕謂之吕侯<lb/>
　　殷末太公吕望起漁釣為周文武師號師尚父佐<lb/>
　　定天下以功封于營丘為齊侯得征五侯九伯自<lb/>
　　太公至僖公十三世國在今青州臨淄縣<lb/>
<pb n="1b"/>
　　　僖公　　　　　　　襄公<lb/>
　　　桓公　　　　　　　孝公<lb/>
　　　昭公　　　　　　　懿公<lb/>
　　　　僖公<hi>諡灋小心畏忌曰僖</hi>
　　　　　<hi>名祿父莊公子立九年魯隠元年至桓十四年卒在位三十三年</hi>
隠公經三年冬十有二月齊侯鄭伯盟于石門<hi>傳見鄭</hi>
經六年夏五月辛酉公㑹齊侯盟于艾<lb/>
傳六年夏盟于艾始平于齊也<hi>春秋前魯與齊不平故言始</hi>
<pb n="2a"/>
經七年夏齊侯使其弟年來聘<lb/>
傳七年夏齊侯使夷仲年來聘結艾之盟也<lb/>
經八年秋七月庚午宋公齊侯衛侯盟于瓦屋<hi>新注諸侯參盟於此始</hi>
傳八年春齊侯將平宋衛<hi>平宋衛於鄭</hi>有㑹期齊人卒平宋<lb/>
衛于鄭秋㑹于温盟于瓦屋以釋東門之役禮也　冬<lb/>
齊侯使來告成三國公使衆仲對曰君釋三國之圖以<lb/>
鳩其民君之惠也寡君聞命矣敢不承受君之明徳<lb/>
<pb n="2b"/>
經九年冬公㑹齊侯于防<hi>謀伐宋</hi>
經十年春王正月公㑹齊侯鄭伯于中丘夏翬帥師㑹<lb/>
齊人鄭人伐宋<hi>傳見鄭</hi>
經十有一年秋七月壬午公及齊侯鄭伯入許<hi>傳見鄭</hi>
桓公經二年春三月公㑹齊侯陳侯鄭伯于稷以成宋<lb/>
亂<hi>傳見宋</hi>
經三年春正月公㑹齊侯于嬴夏齊侯衛侯<hi>宣公</hi>胥命于<lb/>
蒲　秋九月齊侯送姜氏于讙冬齊侯使其弟年來聘<lb/>
<pb n="3a"/>
<hi>傳見魯</hi>
傳三年夏齊侯衛侯胥命于蒲不盟也<lb/>
經五年夏齊侯鄭伯如紀<hi>傳見紀</hi>
傳六年夏北戎伐齊齊侯使乞師于鄭鄭大子忽帥師<lb/>
救齊六月大敗戎師獲其二帥甲首三百以獻於齊於<lb/>
是諸侯之大夫戍齊<lb/>
經十有一年春正月齊人衛人鄭人盟于惡曹<lb/>
經十有四年冬十二月丁巳齊侯禄父卒<hi>無傳</hi>宋人以齊<lb/>
<pb n="3b"/>
人蔡人衛人陳人伐鄭<lb/>
　　吕祖謙曰方周盛時未嘗無方伯連帥之職然皆<lb/>
　　稟王命也平王東遷無以緫合係屬人心諸侯稍<lb/>
　　有才智自出㑹盟此霸之名所以立僖公謂之小<lb/>
　　霸非惟政事權謀不可以望桓文當時亦未可以<lb/>
　　為霸盟于宋衛告成三國不過三國之盟其後齊<lb/>
　　衛鄭宋盟于惡曹亦止四國蓋春秋初王綱尚在<lb/>
　　至王室陵替凡㑹盟征討天下侯國皆在焉故王<lb/>
<pb n="4a"/>
　　道霸業相為消長以齊一國論之僖公霸業不如<lb/>
　　桓公以天下之勢論之桓公時不如僖公之時傳<lb/>
　　者論桓公謂大國言齊宋逺國言江黄其餘莫不<lb/>
　　至則霸業之盛茲王道所以消亡也然僖公小霸<lb/>
　　如成宋亂又與桓公㑹以黨簒逆以至班爵不同<lb/>
　　帥諸侯來戰于郎凡此無非私意云<lb/>
　　　　襄公<hi>諡灋辟土有徳曰襄</hi>
　　　　　<hi>名諸兒僖公大子桓十四年嗣立明年改元至莊八年遇弑在位十二年</hi>
<pb n="4b"/>
桓公經十有五年夏四月己巳葬齊僖公<hi>無傳</hi>五月公㑹<lb/>
齊侯于艾<hi>傳見許</hi>
經十有七年春正月丙辰公㑹齊侯紀侯盟于黄夏五<lb/>
月丙午及齊師戰于奚<lb/>
傳十七年春盟于黄平齊紀夏及齊師戰于奚疆事也<lb/>
<hi>爭疆界</hi>
經十有八年春王正月公㑹齊侯于濼公與夫人姜氏<lb/>
遂如齊夏四月丙子公薨于齊丁酉公之喪至自齊<hi>傳見<pb n="5a"/>内魯</hi>
莊公經元年春王正月夫人孫于齊夏單伯逆王姬秋<lb/>
築王姬之館于外冬王姬歸于齊齊師遷紀郱鄑郚<lb/>
經二年秋七月齊王姬卒<hi>無傳</hi>冬十有二月夫人姜氏㑹<lb/>
齊侯于禚<lb/>
經三年秋紀季以酅入于齊<hi>為附庸傳見紀</hi>
經四年春王二月夫人姜氏享齊侯于祝丘夏齊侯陳<lb/>
侯鄭伯遇于垂<hi>無傳</hi>冬公及齊人狩于禚<lb/>
<pb n="5b"/>
經七年春夫人姜氏㑹齊侯于防冬夫人姜氏㑹齊侯<lb/>
于穀<hi>無傳</hi>
經八年夏師及齊師圍郕郕降于齊師秋師還冬十有<lb/>
一月癸未齊無知弑其君諸兒<lb/>
傳八年齊侯使連稱管至父戍葵丘𤓰時而往曰及𤓰<lb/>
而代期戍公問不至請代弗許故謀作亂僖公之母弟<lb/>
曰夷仲年生公孫無知有寵於僖公衣服禮秩如適<hi>音的</hi>
襄公絀之二人<hi>連稱至父</hi>因之以作亂連稱有従妹在公宮<lb/>
<pb n="6a"/>
無寵使間公<hi>伺公間隙</hi>曰捷吾以女為夫人　冬十二月齊<lb/>
侯游于姑棼遂田于貝丘見大豕従者曰公子彭生也<lb/>
公怒曰彭生敢見射之豕人立而啼<hi>彭生事在桓十八年</hi>公懼隊<lb/>
于車傷足喪屨反誅屨於徒人費弗得鞭之見血走出<lb/>
遇賊于門刼而束之費曰我奚御哉袒而示之背信之<lb/>
費請先入伏公而出鬬死于門中石之紛如<hi>齊小臣</hi>死于<lb/>
階下遂入殺孟陽<hi>齊小臣</hi>于牀曰非君也不類見公之足<lb/>
于户下遂弑之而立無知初襄公立無常<hi>政令無常</hi>鮑叔牙<lb/>
<pb n="6b"/>
曰君使民慢亂將作矣奉公子小白出奔莒亂作管夷<lb/>
吾召忽奉公子糾來奔初公孫無知虐于雍廩<hi>齊大夫</hi>
　　公說曰齊襄公絶滅天常縦肆人欲甚矣其荒也<lb/>
　　而曾不知耻妄意功名當魯桓之末為奚之戰以<lb/>
　　爭疆埸粤明年乃㑹桓於濼桓之昬庸信可責矣<lb/>
　　而襄之罪可勝誅哉未幾桓公有彭生之禍襄公<lb/>
　　其將何辭於魯也自時厥後姜氏來孫襄公宜亦<lb/>
　　少愧矣夫何初㑹于禚次享于祝丘又次如齊師<lb/>
<pb n="7a"/>
　　又一歳而再㑹為惡益逺紀何辜也遷其三邑必<lb/>
　　使大去其國而後已衛何與也荐興伐之之師至<lb/>
　　以其寶來歸最後又偕魯圍郕安受其降魯師書<lb/>
　　還於秋而無知之禍作於冬矣蕭墻之不謹而動<lb/>
　　干戈於外非人欲之蔽而何春秋於魯桓責其昧<lb/>
　　齊家之義失立國之道至于殞其身於莊責其忘<lb/>
　　父之讎甚母之惡至於徇強國而襄公之過豈復<lb/>
　　可掩合而推之彭生之禍與無知之變若同一轍皆<lb/>
<pb n="7b"/>
　　禍滛之明驗也詩於襄公南山刺其滛甫田刺其<lb/>
　　求大功盧令刺其荒用以見襄公内滛而外暴將<lb/>
　　及于亡而不自知甚矣其荒也至於敝笱之刺文<lb/>
　　姜猗嗟之刺魯莊而載驅之刺宣滛皆列之齊國<lb/>
　　風于以參譏之詩之刺春秋之貶也故予紀内魯<lb/>
　　既著其事而復采春秋之經列諸齊世本所以著<lb/>
　　襄公之過而明萬世之戒必觀刺文姜魯莊之詩<lb/>
　　叙於齊國風然後知余著文姜之事於齊世本之<lb/>
<pb n="8a"/>
　　意云<lb/>
　　　　桓公<hi>諡灋克敵服逺曰桓</hi>
　　　　　<hi>名小白僖公庶子襄公季弟初襄公立無常小白奔莒糾奔魯莊八年襄公卒九年</hi>
　　　　　<hi>魯人納糾小白自莒先入是歳改元七年始霸合諸侯至僖十七年卒在位四十三</hi>
　　　　　<hi>年</hi>
莊公經九年春齊人殺無知公及齊大夫盟于蔇夏公<lb/>
伐齊納子糾<hi>公穀作納糾</hi>齊小白入于齊秋七月丁酉葬齊<lb/>
襄公八月庚申及齊師戰于乾時我師敗績九月齊人<lb/>
<pb n="8b"/>
取子糾殺之<lb/>
傳九年春雍廩殺無知公及齊大夫盟于蔇齊無君也<lb/>
夏公伐齊納子糾桓子自莒先入秋師及齊師戰于乾<lb/>
時我師敗績公喪戎路傳乗而歸秦子梁子以公旗辟<lb/>
于下道<hi>以誤齊師</hi>是以皆止鮑叔帥師來言曰子糾親也請<lb/>
君討之管召讎也請受而甘心焉乃殺子糾于生竇<hi>魯地</hi>
召忽死之管仲請囚鮑叔受之及堂阜而稅之歸而告<lb/>
曰管夷吾治於髙傒使相可也公従之<hi>言管仲治政之才多於傒</hi>
<pb n="9a"/>
經十年春王正月公敗齊師于長勺夏六月齊師宋師<lb/>
次于郎公敗宋師于乗丘冬十月齊師滅譚譚子奔莒<lb/>
傳十年春齊師伐我戰于長勺齊師敗績夏六月齊師<lb/>
宋師次于郎大敗宋師于乗丘齊師乃還<hi>詳見内魯</hi>齊侯之<lb/>
出也過譚譚不禮焉及其入也諸侯皆賀譚又不至冬<lb/>
齊師滅譚譚無禮也<lb/>
經十有一年冬王姬歸于齊<lb/>
傳十一年冬齊侯來逆共姬<lb/>
<pb n="9b"/>
經十有三年春齊侯宋人陳人蔡人邾人㑹于北杏夏<lb/>
六月齊人滅遂冬公㑹齊侯盟于柯<lb/>
傳十三年春㑹于北杏以平宋亂<hi>宋萬弑閔公</hi>遂人不至夏<lb/>
齊人滅遂而戍之冬盟于柯始及齊平也宋人背北杏<lb/>
之㑹<lb/>
經十有四年春齊人陳人曹人伐宋夏單伯㑹伐宋冬<lb/>
單伯㑹齊侯宋公衛侯鄭伯于鄄<lb/>
　　劉敞曰單伯㑹齊侯宋公衛侯鄭伯于鄄杜氏曰<lb/>
<pb n="10a"/>
　　齊卒平宋亂宋人服従欲歸功天子故赴以單伯<lb/>
　　㑹諸侯為文非也夫單伯者魯之孤也左氏見周<lb/>
　　有單子遂誤以單伯亦為周大夫凡王人出㑹諸<lb/>
　　侯無不序公侯之上者宰周公劉子之類是也既<lb/>
　　序公侯之上則是主㑹之人矣何必赴以單伯㑹<lb/>
　　諸侯乃成主㑹乎彼見春秋記外之盟㑹無分别<lb/>
　　主㑹之人者唯魯公及大夫㑹之則分别焉左氏<lb/>
　　既誤以單伯為周大夫杜氏因為之飾說欲證單<lb/>
<pb n="10b"/>
　　伯使必為周人而委曲承合非解經之體也<lb/>
傳十四年春諸侯伐宋齊請師于周<hi>請師假王命示大順</hi>夏單伯<lb/>
㑹之取成于宋而還　冬㑹于鄄宋服故也<lb/>
經十有五年春齊侯宋公陳侯衛侯鄭伯㑹于鄄秋宋<lb/>
人齊人邾人伐郳鄭人侵宋<lb/>
傳十五年春復㑹焉齊始霸也秋諸侯為宋伐郳鄭人<lb/>
間之而侵宋<lb/>
　　劉敞曰凢霸者則當主諸侯諸侯莫先焉此年秋<lb/>
<pb n="11a"/>
　　伐郳宋序齊上明年夏伐鄭宋亦序齊上齊之未<lb/>
　　主諸侯明矣然則齊始伯在十六年十二月七國<lb/>
　　同盟于幽之時也自此始為諸侯上矣<lb/>
經十有六年夏宋人齊人衛人伐鄭秋荆伐鄭冬十有<lb/>
二月㑹齊侯宋公陳侯衛侯鄭伯許男滑伯滕子同盟<lb/>
于幽<lb/>
傳十六年夏諸侯伐鄭宋故也　冬同盟于幽鄭成也<lb/>
經十有七年春齊人執鄭詹夏齊人殱于遂<hi>傳見遂</hi>秋鄭<lb/>
<pb n="11b"/>
詹自齊逃來<hi>無傳</hi>
傳十七年春齊人執鄭詹鄭不朝也<lb/>
經十有九年秋公子結媵陳人之婦于鄄遂及齊侯宋<lb/>
公盟　冬齊人宋人陳人伐我西鄙<hi>無傳</hi>
經二十年夏齊大災冬齊人伐戎<hi>無傳</hi>
經二十有二年秋七月丙申及齊髙傒盟于防<hi>無傳議昏</hi>
傳二十二年春陳人殺其大子御寇<hi>經書公子</hi>陳公子完與<lb/>
顓孫奔齊顓孫自齊來奔齊侯使敬仲<hi>公子完</hi>為卿辭曰<lb/>
<pb n="12a"/>
羇旅之臣幸若獲宥及於寛政赦其不閑於教訓而免<lb/>
於罪戾弛於負擔君之惠也所獲多矣敢辱髙位以速<lb/>
官謗請以死告詩云翹翹車乗招我以弓豈不欲往畏<lb/>
我友朋使為工正飲桓公酒樂公曰以火繼之辭曰臣<lb/>
卜其晝未卜其夜不敢君子曰酒以成禮不繼以滛義<lb/>
也以君成禮弗納於滛仁也初懿氏卜妻敬仲其妻<lb/>
占之曰吉是謂鳳凰于飛和鳴鏘鏘<hi>七羊切</hi>有媯之後將<lb/>
育于姜<hi>媯陳姓姜齊姓</hi>五世其昌並于正卿八世之後莫之與<lb/>
<pb n="12b"/>
京陳厲公蔡出也故蔡人殺五父而立之生敬仲其少<lb/>
也周史有以周易見陳侯者陳侯使筮之遇觀䷓<hi>坤下巽上</hi>
之否䷋<hi>坤下乾上</hi>曰是謂觀國之光利用賔于王此其代陳<lb/>
有國乎不在此其在異國非此其身在其子孫光逺而<lb/>
自他有耀者也坤土也巽風也乾天也風為天於土上<lb/>
山也有山之材而照之以天光於是乎居土上故曰觀<lb/>
國之光利用賔于王庭實旅百奉之以玉帛天地之美<lb/>
具焉故曰利用賔于王猶有觀焉故曰其在後乎風行<lb/>
<pb n="13a"/>
而著於土故曰其在異國乎若在異國必姜姓也姜大<lb/>
嶽之後也山嶽則配天物莫能兩大陳衰此其昌乎及<lb/>
陳之初亡也<hi>昭八年楚滅陳</hi>陳桓子始大於齊其後亡也<hi>哀十七年楚復滅陳</hi>成子得政<lb/>
　　劉安世曰物禁太盛盛者乃衰之始也齊自太公<lb/>
　　以來無盛於桓公之時桓公七年始霸而㑹諸侯<lb/>
　　<hi>㑹鄄</hi>至十四年陳公子來奔是年歳在已酉而不知<lb/>
　　有齊國者由此人也又經三己酉至齊簡公之四<lb/>
<pb n="13b"/>
　　年歳在庚申田恒弑其君遂專齊國後二年楚滅<lb/>
　　陳自己酉至庚申一百九十二年其事始驗<lb/>
經二十有三年夏公及齊侯遇于穀　冬十有二月甲<lb/>
寅公㑹齊侯盟于扈<hi>無傳</hi>
經二十有六年秋公㑹宋人齊人伐徐<lb/>
經二十有七年夏六月公㑹齊侯宋公陳侯鄭伯同盟<lb/>
于幽冬公㑹齊侯于城濮<hi>無傳將討衛</hi>
傳二十七年夏同盟于幽陳鄭服也　冬王使召伯廖<lb/>
<pb n="14a"/>
賜齊侯命且請伐衛以其立子頹也<lb/>
經二十有八年春王三月甲寅齊人伐衛衛人及齊人<lb/>
戰衛人敗績<hi>傳見衛</hi>秋荆伐鄭公㑹齊人宋人救鄭<hi>傳見鄭</hi>
經三十年秋七月齊人降鄣<hi>無傳</hi>冬公及齊侯遇于魯濟<lb/>
齊人伐山戎<lb/>
傳三十年冬遇于魯濟謀山戎也以其病燕故也<lb/>
經三十有一年夏六月齊侯來獻戎捷<lb/>
傳三十一年夏六月齊侯來獻戎捷非禮也凢諸侯有<lb/>
<pb n="14b"/>
四夷之功則獻于王王以警于夷中國則否諸侯不相<lb/>
遺俘<lb/>
經三十有二年春城小穀夏宋公齊侯遇于梁丘　冬<lb/>
狄伐邢<hi>無傳</hi>
傳三十二年春城小穀為管仲也　齊侯為楚伐鄭之<lb/>
故<hi>在二十八年</hi>請㑹于諸侯宋公請先見於齊侯夏遇于梁<lb/>
丘<lb/>
閔公經元年春王正月齊人救邢秋八月公及齊侯盟<lb/>
<pb n="15a"/>
于落姑<hi>傳見内魯</hi>
傳元年春狄人伐邢管敬仲言於齊侯曰戎狄豺狼不<lb/>
可厭也諸夏親暱不可棄也晏安酖毒不可懷也詩云<lb/>
豈不懷歸畏此簡書簡書同惡相恤之謂也請救邢以<lb/>
従簡書齊人救邢<lb/>
經二年春王正月齊人遷陽<hi>無傳</hi>冬十有二月狄入衛<lb/>
傳二年冬十二月狄滅衛　初惠公之即位也少齊人<lb/>
使昭伯烝於宣姜生齊子戴公文公文公適齊及敗宋<lb/>
<pb n="15b"/>
桓公送諸河立戴公以廬于曹齊侯使公子無虧帥車<lb/>
三百乗甲士三千人以戍曹　僖之元年齊桓公遷邢<lb/>
于夷儀二年封衛于楚丘邢遷如歸衛國忘亡<lb/>
僖公經元年春王正月齊師宋師曹伯次于聶北救邢<lb/>
夏六月邢遷于夷儀齊師宋師曹師城邢　秋七月楚<lb/>
人伐鄭八月公㑹齊侯宋公鄭伯曹伯邾人于檉<lb/>
傳元年春諸侯救邢邢人潰出奔師師遂逐狄人具邢<lb/>
器用而遷之師無私焉夏邢遷于夷儀諸侯城之救患<lb/>
<pb n="16a"/>
也凢侯伯救患分災討罪禮也　秋楚人伐鄭鄭即齊<lb/>
故也盟于犖謀救鄭也<hi>犖即檉</hi>
經二年春王正月城楚丘秋九月齊侯宋公江人黄人<lb/>
盟于貫<lb/>
傳二年春諸侯城楚丘而封衛焉不書所㑹後也<lb/>
　　吕祖謙曰齊桓公始霸之初狄滅衛又伐邢當時<lb/>
　　夷狄慿陵中國如此之甚向非齊威封衛遷邢則<lb/>
　　中國幾何而不淪胥為夷此孔子所以有㣲管仲<lb/>
<pb n="16b"/>
　　吾其被髮左衽之嘆也<lb/>
秋盟于貫服江黄也<hi>楚與國始服齊</hi>齊寺人貂始漏師于多魚<lb/>
　　公說曰桓公自救邢之師及盟貫之㑹而還方霸<lb/>
　　業隆盛時召陵未㑹也葵丘未命也首止未盟也<lb/>
　　而桓公寵寺貂已漏師于多魚兵事上神密貂則<lb/>
　　漏泄之齊之禍蓋兆于此桓公不自知覺管仲不<lb/>
　　能正救惜哉左傳先經始事提此一句於僖之二<lb/>
　　年用見十七年之禍非一朝一夕之故也<lb/>
<pb n="17a"/>
經三年秋齊侯宋公江人黄人㑹于陽穀冬公子友如<lb/>
齊涖盟楚人伐鄭<lb/>
傳三年秋㑹于陽穀謀伐楚也<hi>三年楚侵鄭故</hi>齊侯為陽穀之<lb/>
㑹來尋盟冬公子友如齊涖盟楚人伐鄭鄭伯<hi>文公</hi>欲成<lb/>
孔叔不可曰齊方勤我棄徳不祥齊侯與蔡姬乗舟于<lb/>
囿蕩公公懼變色禁之不可公怒歸之未之絶也蔡人<lb/>
嫁之<lb/>
經四年春王正月公㑹齊侯宋公陳侯衛侯鄭伯許男<lb/>
<pb n="17b"/>
曹伯侵蔡蔡潰遂伐楚次于陘夏楚屈完來盟于師盟<lb/>
于召陵齊人執陳轅濤塗　秋及江人黄人伐陳冬十<lb/>
有二月公孫茲帥師㑹齊人宋人衛人鄭人許人曹人<lb/>
侵陳<lb/>
傳四年春齊侯以諸侯之師侵蔡蔡潰遂伐楚楚子使<lb/>
與師言曰君處北海寡人處南海唯是風馬牛不相及<lb/>
也不虞君之渉吾地也何故管仲對曰昔召康公命我<lb/>
先君大公曰五侯九伯女實征之以夾輔周室賜我先<lb/>
<pb n="18a"/>
君履東至于海西至于河南至于穆陵北至于無棣爾<lb/>
貢包茅不入玉祭不共無以縮酒寡人是徵昭王南征<lb/>
而不復寡人是問<hi>昭王成王孫南巡狩涉漢船壞而溺</hi>對曰貢之不入寡<lb/>
君之罪也敢不共給昭王之不復君其問諸水濵師進<lb/>
次于陘夏楚子使屈完如師師退次于召陵齊侯陳諸<lb/>
侯之師與屈完乗而觀之<hi>新注楚不興師敵齊使屈完來者以齊是節制之兵故</hi>
齊侯曰豈不穀是為先君之好是繼與不穀同好如何<lb/>
對曰君惠徼福於敝邑之社稷辱収寡君寡君之願也<lb/>
<pb n="18b"/>
齊侯曰以此衆戰誰能禦之以此攻城何城不克對曰<lb/>
君若以徳綏諸侯誰敢不服君若以力楚國方城以為<lb/>
城漢水以為池雖衆無所用之屈完及諸侯盟陳轅濤<lb/>
塗謂鄭申侯曰師出於陳鄭之間國必甚病若出於東<lb/>
方觀兵於東夷循海而歸其可也申侯曰善濤塗以告<lb/>
齊侯許之申侯見曰師老矣若出於東方而遇敵懼不<lb/>
可用也若出於陳鄭之間共其資粮屝屨其可也齊侯<lb/>
說與之虎牢<hi>新注見覇者權專</hi>執轅濤塗秋伐陳討不忠也冬<lb/>
<pb n="19a"/>
叔孫戴伯帥師㑹諸侯之師侵陳陳成歸轅濤塗<lb/>
經五年夏公及齊侯宋公陳侯衛侯鄭伯許男曹伯㑹<lb/>
王世子于首止秋八月諸侯盟于首止鄭伯逃歸不盟<lb/>
傳五年夏㑹于首止㑹王太子鄭謀寧周也秋諸侯盟<lb/>
鄭伯逃歸不盟<hi>詳見鄭</hi>
經六年夏公㑹齊侯宋公陳侯衛侯曹伯伐鄭圍新城<lb/>
秋楚人圍許<hi>以救鄭</hi>諸侯遂救許<lb/>
傳六年夏諸侯伐鄭以其逃首止之盟故也圍新密<hi>新城</hi>
<pb n="19b"/>
秋楚子圍許以救鄭諸侯救許乃還<lb/>
經七年春齊侯伐鄭秋七月公㑹齊侯宋公陳世子欵<lb/>
鄭世子華盟于寗母<lb/>
傳七年春齊人伐鄭秋盟于寗母謀鄭故也管仲言於<lb/>
齊侯曰臣聞之招攜以禮懷逺以徳懷禮不易無人不<lb/>
懷齊侯脩禮於諸侯諸侯官受方物<hi>諸侯官司各於齊受其方所當貢天子之物</hi>鄭伯使大子華聴命於㑹言於齊侯曰洩氏孔氏<lb/>
子人氏三族實違君命君若去之以為成我以鄭為内<lb/>
<pb n="20a"/>
臣君亦無所不利焉<hi>以鄭事齊如封内臣</hi>齊侯將許之管仲曰君<lb/>
以禮與信屬諸侯而以姦終之無乃不可乎子父不奸<lb/>
之謂禮守命共時之謂信違此二者姦莫大焉公曰諸<lb/>
侯有討於鄭未捷今苟有釁従之不亦可乎對曰君若<lb/>
綏之以徳加之以訓辭而帥諸侯以討鄭鄭將覆亡之<lb/>
不暇豈敢不懼若緫其罪人以臨之<hi>子華奸父之命即罪人</hi>鄭有<lb/>
辭矣何懼且夫合諸侯以崇徳也㑹而列姦何以示後<lb/>
嗣夫諸侯之㑹其徳刑禮義無國不記記姦之位<hi>㑹位也子<pb n="20b"/>華為姦人而列在㑹位將為諸侯所記</hi>君盟替矣作而不記非盛徳也君<lb/>
其勿許鄭必受盟夫子華既為大子而求介於大國以<lb/>
弱其國亦不必免鄭有叔詹堵叔師叔三良為政未可<lb/>
間也齊侯辭焉子華由是得罪於鄭　冬鄭伯使請盟<lb/>
子齊<lb/>
經八年春王正月公㑹王人齊侯宋公衛侯許男曹伯<lb/>
陳世子欵盟于洮鄭伯乞盟<hi>詳見周天王</hi>
經九年夏公㑹宰周公齊侯宋子<hi>襄公立在喪桓公未葬</hi>衛侯鄭<lb/>
<pb n="21a"/>
伯許男曹伯于葵丘秋九月戊辰諸侯盟于葵丘<lb/>
傳九年夏㑹于葵丘尋盟且脩好禮也王使宰孔賜齊<lb/>
侯胙曰天子有事于文武<hi>祭事</hi>使孔賜伯舅胙齊侯將下<lb/>
拜孔曰且有後命天子使孔曰以伯舅耋<hi>七十曰耋</hi>老加勞<lb/>
賜一級無下拜對曰天威不違顔咫尺小白余敢貪天<lb/>
子之命無下拜恐隕越于下以遺天子羞敢不下拜下<lb/>
拜登受<lb/>
　　吕祖謙曰管仲相桓公務在正名分觀王使宰孔<lb/>
<pb n="21b"/>
　　賜齊侯胙管仲則教桓公以天威不違顔咫尺敢<lb/>
　　不下拜觀王以上卿之禮享管仲則辭以有天子<lb/>
　　之二守國髙在至於舅犯之相晉文則不然如請<lb/>
　　隧是也召王是也故孟子曰桓公之於管仲學焉<lb/>
　　而後臣之猶着一箇學字其它則無此一字矣<lb/>
秋齊侯盟諸侯于葵丘曰凢我同盟之人既盟之後言<lb/>
歸于好宰孔先歸遇晉侯曰可無㑹也齊侯不務徳而<lb/>
勤逺略故北伐山戎南伐楚西為此㑹也東畧之不知<lb/>
<pb n="22a"/>
西則否矣<hi>言或向東必不能復西畧</hi>其在亂乎君務靖亂無勤於行<lb/>
晉侯乃還<lb/>
　　晁補之曰葵丘之㑹天子初使賜胙齊方霸諸侯<lb/>
　　未有大失而宰孔徒以勤逺畧知終在亂遽勸晉<lb/>
　　侯以無㑹其知逺矣<lb/>
冬齊侯以諸侯之師伐晉及髙梁而還討晉亂也<hi>奚齊之亂</hi>
經十年夏齊侯許男伐北戎<hi>無傳</hi>
經十有一年夏公及夫人姜氏㑹齊侯于陽穀<hi>無傳</hi>
<pb n="22b"/>
傳十二年冬齊侯使管夷吾平戎于王使隰朋平戎于<lb/>
晉<hi>前年晉救周伐戎</hi>王以上卿之禮饗管仲管仲辭曰臣賤有<lb/>
司也有天子之二守國髙在若節春秋來承王命何以<lb/>
禮焉陪臣敢辭王曰舅氏余嘉乃勲應乃懿徳謂督不<lb/>
忘往踐乃職無逆朕命管仲受下卿之禮而還君子曰<lb/>
管仲之世祀也宜哉讓不忘其上詩曰愷悌君子神所<lb/>
勞矣<hi>旱麓</hi>
經十有三年夏公㑹齊侯宋公陳侯衛侯鄭伯許男曹<lb/>
<pb n="23a"/>
伯于鹹<lb/>
傳十三年夏㑹于鹹淮夷病杞故且謀王室也<hi>子帶之亂</hi>
經十有四年春諸侯城縁陵<lb/>
傳十四年春諸侯城縁陵而遷杞焉不書其人有闕也<lb/>
經十有五年春王正月楚人伐徐三月公㑹齊侯宋公<lb/>
陳侯衛侯鄭伯許男曹伯盟于牡丘遂次于匡公孫敖<lb/>
帥師及諸侯之大夫救徐　秋七月齊師曹師伐厲<lb/>
傳十五年春楚人伐徐徐即諸夏故也三月盟于牡丘<lb/>
<pb n="23b"/>
尋葵丘之盟且救徐也孟穆伯帥師及諸侯之師救徐<lb/>
諸侯次于匡以待之秋伐厲以救徐也<lb/>
經十有六年冬十有二月公㑹齊侯宋公陳侯衛侯鄭<lb/>
伯許男邢侯曹伯于淮<lb/>
傳十六年夏齊伐厲不克救徐而還冬十二月㑹于淮<lb/>
謀鄫且東略也城鄫役人病有夜登丘而呼曰齊有亂<lb/>
不果城而還<lb/>
經十有七年春齊人徐人伐英氏秋夫人姜氏㑹齊侯<lb/>
<pb n="24a"/>
于卞冬十有二月乙亥齊侯小白卒<lb/>
傳十七年春齊人為徐伐英氏以報婁林之役也齊侯<lb/>
之夫人三王姬徐嬴蔡姬皆無子齊侯好内多内寵内<lb/>
嬖如夫人者六人長衛姬生武孟<hi>公子無虧</hi>少衛姬生惠公<lb/>
<hi>公子元</hi>鄭姬生孝公<hi>公子/昭</hi>葛嬴生昭公<hi>公子潘</hi>密姬生懿公<lb/>
<hi>公子商人</hi>宋華子生公子雍公與管仲屬孝公於宋襄公以<lb/>
為大子雍巫有寵於衛共姬因寺人貂以薦羞於公<hi>雍巫易牙屬</hi>亦有寵公許之立武孟管仲卒五公子皆求立冬<lb/>
<pb n="24b"/>
十月乙亥齊桓公卒易牙入與寺人貂因内寵以殺羣<lb/>
吏而立公子無虧孝公奔宋十二月乙亥赴辛巳夜殯<lb/>
<hi>六十七日乃殯</hi>
　　蘇轍曰管仲身有三歸桓公内嬖如夫人者六人<lb/>
　　此固適庻爭奪之禍所従起也然桓公之老也管<lb/>
　　仲與桓公為身後之計知諸子之必爭乃屬世子<lb/>
　　於宋襄公夫父子之間至使它人與焉智者蓋至<lb/>
　　此乎<lb/>
<pb n="25a"/>
　　　　孝公<hi>諡法協時肇享曰孝</hi>
　　　　　<hi>名昭桓公子僖十七年桓公卒豎刁立無虧明年宋襄公伐齊齊人殺無虧立孝公</hi>
　　　　　<hi>即位改元至僖二十七年卒在位十年</hi>
僖公經十有八年春王正月宋公曹伯衛人邾人伐齊<lb/>
夏師救齊<hi>無傳</hi>五月戊寅宋師及齊師戰于甗齊師敗績<lb/>
狄救齊<hi>無傳</hi>秋八月丁亥葬齊桓公<lb/>
傳十八年春宋襄公以諸侯伐齊三月齊人殺無虧<hi>以說宋</hi>齊人將立孝公不勝四公子之徒遂與宋人戰<hi>無虧己死<pb n="25b"/>故曰四公子</hi>夏五月宋敗齊師于甗立孝公而還秋八月葬<lb/>
齊桓公<lb/>
經十有九年冬㑹陳人蔡人楚人鄭人盟于齊<lb/>
傳十九年陳穆公請脩好於諸侯以無忘齊桓之徳冬<lb/>
盟于齊脩桓公之好也<hi>宋襄暴虐故思齊桓</hi>
　　吕祖謙曰觀陳穆公欲脩桓公之好使孝公有志<lb/>
　　復興伯業甚易惜其不能也<lb/>
經二十年秋齊人狄人盟于邢<lb/>
<pb n="26a"/>
經二十有三年春齊侯伐宋圍緡<hi>傳見宋</hi>
　　吕祖謙曰宋襄㑹諸侯孝公俯首而㑹之及宋敗<lb/>
　　便興師伐之此所以不能復齊桓之業<lb/>
傳二十六年春齊師侵我西鄙公使展喜犒師<hi>勞齊師</hi>使<lb/>
受命于展禽<hi>栁下惠</hi>齊侯未入竟展喜従之曰寡君聞君<lb/>
親舉玉趾將辱於敝邑使下臣犒執事齊侯曰魯人恐<lb/>
乎對曰小人恐矣君子則否齊侯曰室如縣罄野無青<lb/>
草何恃而不恐對曰恃先王之命昔周公大公股肱周<lb/>
<pb n="26b"/>
室夾輔成王成王勞之而賜之盟曰世世子孫無相害<lb/>
也載在盟府大師職之桓公是以糾合諸侯而謀其不<lb/>
協彌縫其闕而匡救其災昭舊職也及君即位諸侯之<lb/>
望曰其率桓之功我敝邑用不敢保聚<hi>用此舊盟故不聚衆保守</hi>曰<lb/>
豈其嗣世九年而棄命廢職其若先君何君必不然恃<lb/>
此以不恐齊侯乃還　冬公以楚師伐齊取穀寘桓公<lb/>
子雍於穀易牙奉之以為魯援楚申公叔侯戍之桓公<lb/>
之子七人為七大夫於楚<hi>言孝公不能撫公族</hi>
<pb n="27a"/>
經二十有七年夏六月庚寅齊侯昭卒秋八月乙未葬<lb/>
齊孝公<hi>無傳三月而葬速</hi>
傳二十七年夏齊孝公卒有齊怨<hi>前年齊再伐魯</hi>不廢喪紀禮<lb/>
也<lb/>
　　　　昭公<hi>諡灋聖聞周逹曰昭</hi>
　　　　　<hi>名潘桓公子僖二十七年衛公子開方殺孝公子而立之明年改元至文十四年卒</hi>
　　　　　<hi>在位二十年</hi>
僖公傳三十三年春齊國莊子來聘自郊勞至于贈賄<lb/>
<pb n="27b"/>
禮成而加之以敏臧文仲言於公曰國子為政齊猶有<lb/>
禮君其朝焉臣聞之服於有禮社稷之衛也夏四月狄<lb/>
侵齊因晉喪也<hi>文公卒</hi>冬公如齊且弔有狄師也<hi>詳見内魯</hi>
文公經四年夏狄侵齊<hi>無傳</hi>
經九年夏狄侵齊<hi>無傳</hi>
經十有一年秋狄侵齊<lb/>
經十有四年夏五月乙亥齊侯潘卒秋九月齊公子商<lb/>
人弑其君舎冬單伯如齊齊人執單伯齊人執子叔姬<lb/>
<pb n="28a"/>
傳十四年子叔姬妃<hi>音配</hi>齊昭公生舎叔姬無寵舎無威<lb/>
公子商人驟施於國而多聚士盡其家貸於公有司以<lb/>
繼之夏五月昭公卒舎即位秋七月乙卯夜齊商人弑<lb/>
舎而讓元<hi>商人兄惠公</hi>元曰爾求之久矣我能事爾爾不可<lb/>
使多蓄憾將免我乎爾為之　齊人定懿公使來告難<lb/>
故書以九月齊公子元不順懿公之為政也終不曰公<lb/>
曰夫已氏<hi>猶言某甲</hi>襄仲使告于王請以王寵求昭姬于齊<lb/>
<hi>子叔姬</hi>曰殺其子焉用其母請受而罪之冬單伯如齊請<lb/>
<pb n="28b"/>
子叔姬齊人執之又執子叔姬<hi>欲以耻辱魯</hi>
　　劉敞權衡曰王使單伯如齊非也若單伯為周大<lb/>
　　夫何以明年書單伯至自齊乎<lb/>
　　　　懿公<hi>諡法行見中外曰懿</hi>
　　　　　<hi>名商人桓公子文十四年弑昭公子舎而自立明年改元至十八年遇弑在位四年</hi>
文公經十有五年春季孫行父如晉夏六月單伯至自<lb/>
齊秋齊人侵我西鄙冬十有一月諸侯盟于扈十有二<lb/>
月齊人來歸子叔姬齊侯侵我西鄙遂伐曹入其郛<lb/>
<pb n="29a"/>
傳十五年春季文子如晉為單伯與子叔姬也夏六月<lb/>
齊人許單伯請而赦之使來致命<hi>以單伯執節不移且畏晉故許之</hi>書<lb/>
曰單伯至自齊貴之也秋齊人侵我西鄙冬十一月盟<lb/>
于扈謀伐齊也齊人賂晉侯故不克而還齊人來歸子<lb/>
叔姬王故也齊侯侵我西鄙謂諸侯不能也遂伐曹入<lb/>
其郛討其來朝也季文子曰齊侯其不免乎已則無禮<lb/>
<hi>執王使伐無罪</hi>而討於有禮者曰女何故行禮禮以順天天之<lb/>
道也已則反天而又以討人難以免矣詩曰胡不相畏<lb/>
<pb n="29b"/>
不畏于天君子之不虐幼賤畏于天也在周頌曰畏天<lb/>
之威于時保之不畏于天將何能保以亂取國奉禮以<lb/>
守猶懼不終多行無禮弗能在矣<hi>為十八年齊弑商人傳</hi>
經十有六年春季孫行父㑹齊侯于陽穀齊侯弗及盟<lb/>
夏六月戊辰公子遂及齊侯盟于郪丘<hi>詳見内魯</hi>
傳十七年夏四月齊侯伐我北鄙襄仲請盟六月盟于<lb/>
穀冬十月襄仲如齊拜穀之盟復曰臣聞齊人將食魯<lb/>
之麥以臣觀之將不能齊君之語偷臧文仲有言曰民<lb/>
<pb n="30a"/>
主偷必死<hi>詳見内魯</hi>
經十有八年夏五月戊戌齊人弑其君商人秋公子遂<lb/>
叔孫得臣如齊<lb/>
傳十八年春齊侯戒師期<hi>將以伐魯</hi>而有疾醫曰不及秋將<lb/>
死惠伯令龜卜楚丘占之曰齊侯不及期非疾也齊懿<lb/>
公之為公子也與邴歜之父爭田弗勝及即位乃掘而<lb/>
刖之而使歜僕<hi>御也</hi>納閻職之妻而使職驂乗夏五月公<lb/>
游于申池二人浴于池歜以扑抶職職怒歜曰人奪女<lb/>
<pb n="30b"/>
妻而不怒一抶女庸何傷職曰與刖其父而弗能病者<lb/>
何如乃謀弑懿公納諸竹中歸舎爵而行齊人立公子<lb/>
元秋襄仲莊叔如齊惠公立故且拜葬也<hi>謝齊來㑹葬魯文公</hi>
　<lb/>
　<lb/>
　<lb/>
　<lb/>
　春秋分記卷五十九<lb/>
</p>
<p>
</p>
  </div>
</body>
</text>
</TEI>
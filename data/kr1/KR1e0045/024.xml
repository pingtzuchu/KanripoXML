<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷二十四</head>
    <p>
<pb n="1a"/>
欽定四庫全書<lb/>
　春秋分記卷二十四　　　宋　程公説　撰<lb/>
　　書六<lb/>
五行書<lb/>
大禹言金木水火土穀惟脩謂之六府及觀洛書而得<lb/>
九疇之次後世有箕子為武王陳洪範言鯀所以亡禹<lb/>
所以興在扵五行之順逆一曰水二曰火三曰木四曰<lb/>
金五曰土而不言穀其曰土爰稼穡則亦在其中矣故<lb/>
<pb n="1b"/>
水火金木土未有一物之用而不由此者也盈天地之<lb/>
間為萬物莫不有自然之性亦莫不有自然之用而五<lb/>
行實造化之最爲初始由一生萬生生不窮而其用大<lb/>
矣自五行而下皆曰用而五行獨不以用言其亦無所<lb/>
不用故不言歟動植之類非有離乎五行也而各得其<lb/>
氣之一偏人為五行之秀氣稟其氣之全故能盡物之<lb/>
性初一曰五行則天所以生物也次之以敬用五事則人<lb/>
所以事天也善理五行者建用皇極以裁節五事發乎<lb/>
<pb n="2a"/>
身加乎民使歸扵大中之道則水潤下火炎上木曲直<lb/>
金從革土之扵稼穡五行得其性而天下被其福反是<lb/>
為沴氣隂陽寒暑失節以為水旱蟲螟風雹霪雨火災<lb/>
山崩雪霜不時凡此災異之著見者皆生扵亂政而考<lb/>
其所發騐以人事徃往近其所失而以類至然時有推<lb/>
之不能合者豈非天地之大有不可俄而測哉是故天<lb/>
反時為災地反物為妖民反徳為亂而君子之畏災也<lb/>
見夫失其本性則思所以致而為之戒懼雖㣲不敢忽<lb/>
<pb n="2b"/>
而已禹修六府必曰正徳洪範九章皇極居中此其大<lb/>
略而春秋二百四十二年雖曰凡物不為災則不書抑<lb/>
未嘗道其所以然者聖人之意以為若推其事應則有<lb/>
合不合有同不同見其合而同則惑者泥扵怪而不經<lb/>
見其不合不同則怠者以為偶然而不懼是以推明五<lb/>
行詳紀災異而不指言事應謹之至也漢儒董仲舒學<lb/>
春秋所著繁露論五行之義厥有源流至推明相勝相<lb/>
生逆順治亂之理率以列國君大夫行事為之證支離<lb/>
<pb n="3a"/>
附會類多拘牽治國専以春秋災異之變推隂陽所以<lb/>
錯行惑扵縱閉之説而劉向父子皆取春秋附洪範凡<lb/>
一異一災指事以為之應及其難合則旁引曲取遷就<lb/>
其説其傳五行也以極與福歸諸視聽言貌思而有未<lb/>
盡則以皇不極之咎而盡其弱又扵狂僭豫急䝉之咎<lb/>
雨暘燠寒風之罰之外増肫與隂至俾洪範失其倫理<lb/>
而何休之失滋甚如螟災一也在五年劉歆則曰僖伯<lb/>
諫貪利以生倮蟲之孽何休則曰先是隱公張百金之<lb/>
<pb n="3b"/>
魚設苛令急法以禁民在八年休又謂先是有狐壤之<lb/>
戰中丘之役又受邴田煩擾之兆至九年大雨雪休以<lb/>
爲隱不反桓位發扵九年陽數可以極矣以是求經豈<lb/>
不固哉何休之説君子無取焉而劉向洪範傳由漢以<lb/>
來史氏志五行多采為證余考次春秋雖略依洪範五<lb/>
行傳著其災異然削其事應與眊隂之失庶幾不戾洪<lb/>
範春秋大㫖蓋皇極建則五事正而五行順雨暘燠寒<lb/>
風斯得其時而為福矣皇極不建則五事失而五行逆<lb/>
<pb n="4a"/>
雨暘燠寒風斯至扵常而為極矣有天下國家者可不<lb/>
戒歟可不懼歟<lb/>
經曰初一曰五行五行一曰水二曰火三曰木四曰金<lb/>
五曰土水曰潤下火曰炎上<hi>言其自然之常性</hi>木曰曲直金曰<lb/>
從革<hi>木可以揉曲直金可以改更</hi>土爰稼穡<hi>種曰稼歛曰穡土可以種可以斂</hi>潤下<lb/>
作鹹<hi>水鹵所生</hi>炎上作苦<hi>焦氣/之味</hi>曲直作酸<hi>木實/之性</hi>從革作辛<hi>金之氣味</hi>稼穡作甘<hi>甘味生於百穀</hi>
董仲舒繁露五行之義篇曰天有五行一曰木二曰火<lb/>
<pb n="4b"/>
三曰土四曰金五曰水木五行之始水五行之終土五<lb/>
行之中也此其天次之序也木生火火生土土生金金<lb/>
生水水生木此其父子也木居左金居右火居前水居<lb/>
後土居中央此其父子之序相受而布也按前漢唐書<lb/>
五行志皆依此為次今倣之著扵篇<lb/>
五行傳曰田獵不宿飲食不享出入不節奪民農事及<lb/>
有姦謀則木不曲直謂生不暢茂多折槁及為變怪而<lb/>
失其性也又曰貌之不恭是謂不肅厥咎狂厥罰常雨<lb/>
<pb n="5a"/>
　　木不曲直雨木氷一<lb/>
成十有六年王正月雨木氷<lb/>
　　任伯雨曰陽佚而不収隂凝而不散則為氷焉雨<lb/>
　　木而氷隂大凝也木之性躁而其類則陽性躁而<lb/>
　　類陽者氷以見隂之廹物甚也孔子曰禄之去公<lb/>
　　室五世矣政逮大夫四世矣馴致其道豈一日哉<lb/>
五行傳曰棄法律逐功臣殺大子以妾爲妻則火不炎<lb/>
上謂火失其性而為災也京房易傳曰上不儉下不節<lb/>
<pb n="5b"/>
盛火數起燔宫室蓋火主禮云又曰視之不明是謂不<lb/>
哲厥咎舒厥罰常燠時則有草妖時則有羽蟲之孽<lb/>
　　火不炎上火災緫十二<hi>凡人火曰火天火曰災</hi>
　　　　　内災六<lb/>
桓十有四年八月壬申御廩災<lb/>
僖二十年五月乙巳西宫災<lb/>
成三年二月甲子新宫災三日哭<lb/>
定二年五月壬辰雉門及兩觀災<lb/>
<pb n="6a"/>
哀三年五月辛卯桓宫僖宫災<lb/>
哀四年六月辛丑亳社災<lb/>
　　　　　外大災一<lb/>
莊二十年夏齊大災<hi>傳皆見世本兹不重出下倣此</hi>
　　　　　外災四<lb/>
襄九年春宋災<lb/>
三十年五月甲午宋災<lb/>
昭九年四月陳災<lb/>
<pb n="6b"/>
十有八年五月壬午宋衛陳鄭災<lb/>
　　左傳五月火始昬見<hi>心星</hi>丙子風梓慎曰是謂融風<lb/>
　　火之始也<hi>東北曰融風衣也木火母故曰火之始</hi>七日其火作乎戊<lb/>
　　寅風甚壬午大甚宋衛陳鄭皆火<lb/>
　　　　　火一<lb/>
宣十有六年夏成周宣榭火<lb/>
　　　　　鄭災<hi>左傳</hi>
昭六年六月丙戌鄭災是春三月鄭人鑄刑書士文伯<lb/>
<pb n="7a"/>
曰火見鄭其火乎火未出而作火以鑄刑器藏争辟焉<lb/>
火如象之不火何爲<lb/>
　　常燠<hi>傳曰隂失節也</hi>無氷三<lb/>
桓十有四年正月無氷<lb/>
成元年二月無氷<lb/>
襄二十有八年春無氷<hi>夏正之冬</hi>
　　草妖一<lb/>
僖三十有三年十有二月隕霜不殺草李梅實<lb/>
<pb n="7b"/>
　　孫復曰厥罰常燠時則有草木妖邵雍觀物篇曰<lb/>
　　葉隂也華實陽也李梅冬實常燠之災也<lb/>
　　羽蟲之孽一<lb/>
昭二十五年夏有鸜鵒來巢<lb/>
五行傳曰治宫室飾臺榭内淫亂犯親戚侮父兄則稼<lb/>
穡不成謂土失其性則有水旱之災草木百穀不熟也<lb/>
又曰思心不睿是謂不聖厥咎霿<hi>莫猴切</hi>厥罰常風時則<lb/>
有臝<hi>魯果切</hi>蟲之孽<hi>劉歆謂螟屬也</hi>時則有木火金水沴土<lb/>
<pb n="8a"/>
　　稼穡不成凶年緫五<lb/>
　　　　　無麥苗一<lb/>
莊七年秋大水無麥苖<hi>周秋夏之五月</hi>
　　　　　無麥禾一<lb/>
莊二十有八年冬大無麥禾<hi>周冬夏之九月</hi>
　　　　　饑三<lb/>
宣十年冬饑<lb/>
十有五年秋螽冬蝝生饑<lb/>
<pb n="8b"/>
襄二十有四年冬大饑<lb/>
　　　　　有年二<lb/>
桓三年冬有年<lb/>
宣十六年冬大有年<lb/>
　　胡安國曰舊史災異與慶祥並記故有年大有年<lb/>
　　得見扵經若舊史不記聖人亦不能附益之也然<lb/>
　　十二公多歴年所有務農重穀閔雨而書雨者豈<lb/>
　　無豐年而不見扵經是仲尼扵他公皆削之矣獨<lb/>
<pb n="9a"/>
　　桓有年宣大有年則存而弗削者縁此二公獲罪<lb/>
　　扵天宜得水旱凶災之譴今乃有年則是反常也<lb/>
　　故以爲異特存耳然則天道亦僣乎桓享國十有<lb/>
　　八年獨此年書有年他年之歉可知也而天理不<lb/>
　　差信矣此一事也在不修春秋則為慶祥君子修<lb/>
　　之則為變異是聖人因魯史舊文能立興王之新<lb/>
　　法也故史文如畫筆經文如化工嘗以是觀非聖<lb/>
　　人莫能修之審矣有年大有年自先儒説經者多<lb/>
<pb n="9b"/>
　　列扵慶瑞之門至程氏發明奥㫖然後以為記異<lb/>
　　此得扵言意之表者也<lb/>
　　常風退鷁一<lb/>
僖十有六年正月六鷁退飛過宋都<hi>左傳曰風也</hi>
　　臝蟲之孽蟲災緫十七<lb/>
　　　　　螟三<lb/>
隱五年九月螟<hi>食苖心者曰螟</hi>
八年九月螟<lb/>
<pb n="10a"/>
莊六年秋螟<lb/>
　　　　　螽十<lb/>
桓五年秋螽<lb/>
僖十有五年八月螽<lb/>
文八年十月螽<lb/>
宣六年八月螽<lb/>
宣十有三年秋螽<lb/>
宣十有五年秋螽<lb/>
<pb n="10b"/>
襄七年八月螽<lb/>
哀十有二年十有二月螽<lb/>
哀十有三年九月螽<lb/>
哀十有三年十有二月螽<lb/>
　　　　　雨螽一<lb/>
文三年秋雨螽于宋<lb/>
　　　　　蝝生一<lb/>
宣十有五年冬蝝生<hi>螽之子初生者</hi>
<pb n="11a"/>
　　　　　蜚一<lb/>
莊二十有九年秋有蜚<lb/>
　　　　　<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>一<lb/>
莊十有八年秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
                    <hi>短狐也蓋以含沙射人</hi>
　　木火金水沴土山崩地震總七<lb/>
　　　　　山崩二<hi>君徳消政易則山崩</hi>
僖十有四年八月辛卯沙鹿崩<lb/>
成五年夏梁山崩<lb/>
<pb n="11b"/>
　　　　　地震五<hi>隂盛而反常則地震</hi>
文九年九月癸酉地震<lb/>
襄十有六年五月甲子地震<lb/>
昭十有九年五月己卯地震<lb/>
二十有三年八月乙未地震<lb/>
哀三年四月甲午地震<lb/>
五行傳曰好攻戰輕百姓飾城郭侵邊境金不從革謂<lb/>
金失其性而為變怪也又曰言之不從是謂不乂厥咎<lb/>
<pb n="12a"/>
僭厥罰常暘時則有毛蟲之孽<lb/>
　　金不從革隕石一<hi>石與金同類</hi>
僖十有六年春王正月戊申朔隕石于宋五<lb/>
　　　　　石言于晉<hi>左傳</hi>
昭八年春石言于晉晉平公問扵師曠對曰石不能言<lb/>
或憑焉作事不時怨讟動扵民則有非言之物而言今<lb/>
宫室崇侈民力彫盡怨讟並作莫保其性石言不亦宜<lb/>
乎扵是晉侯方築虒祁之宫叔向曰君子之言信而有<lb/>
<pb n="12b"/>
徴<lb/>
　　常暘不雨旱緫九<lb/>
　　　　　不雨七<lb/>
莊三十有一年冬不雨<lb/>
僖二年十月不雨<lb/>
三年王正月不雨<lb/>
三年夏四月不雨六月雨<lb/>
文二年自十有二月不雨至扵秋七月<lb/>
<pb n="13a"/>
文十年自正月不雨至扵秋七月<lb/>
十有三年自正月不雨至扵秋七月<lb/>
　　　　　大旱二<lb/>
僖二十有一年夏大旱<lb/>
宣七年秋大旱<lb/>
　　毛蟲之孽麋一<lb/>
莊十有七年冬多麋<hi>麋多則害五穀</hi>
五行傳曰簡宗廟不禱祀廢祭祀逆天時則水不潤下<lb/>
<pb n="13b"/>
謂水失其性百川逆溢壞鄉邑溺人民而為災也又曰<lb/>
聽之不聦是謂不謀厥咎急厥罰常寒時則有雷電霜<lb/>
雪雨雹<lb/>
　　水不潤下大水緫九<lb/>
　　　　　内大水七<lb/>
桓元年秋大水<lb/>
十三年夏大水<lb/>
莊七年秋大水<lb/>
<pb n="14a"/>
二十有四年秋大水<lb/>
宣七年秋大水<lb/>
成五年秋大水<lb/>
襄二十有四年秋大水<lb/>
　　　　　鼓用牲一<lb/>
莊二十有五年秋大水鼔用牲于社于門<lb/>
　　　　　外大水一<lb/>
莊十有一年秋宋大水<lb/>
<pb n="14b"/>
　　常寒雨雪總三<lb/>
　　　　　大雨雪二<lb/>
隱九年三月庚辰大雨雪<lb/>
僖十年冬大雨雪<lb/>
　　　　　雨雪一<lb/>
桓公年十月雨雪<hi>周十月夏八月</hi>
　　　　　霜二<lb/>
僖三十有三年隕霜不殺草<lb/>
<pb n="15a"/>
定元年十月隕霜殺菽<lb/>
　　雹震電緫五<lb/>
　　　　　大雨雹三<lb/>
僖二十有九年秋大雨雹<lb/>
昭三年冬大雨雹<lb/>
四年王正月大雨雹<lb/>
　　　　　震電二<lb/>
隱九年三月癸酉大雨震電<lb/>
<pb n="15b"/>
僖十有五年九月己卯晦震夷伯之廟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋分記卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷三十</head>
    <p>
<pb n="1a"/>
欽定四庫全書<lb/>
　春秋分記卷三十　　　　宋　程公説　撰<lb/>
　　書十二<lb/>
疆理書第六<lb/>
　　　　　楚地緫説<lb/>
周成王封鬻熊曽孫熊繹扵荆蠻胙以子男之田居丹<lb/>
陽今歸州有丹陽故城在焉後徙枝江亦曰丹陽文王<lb/>
熊貲立始都郢初曰荆後改號楚蓋古荆州地也禹貢<lb/>
<pb n="1b"/>
荆及衡陽惟荆州江漢朝宗于海九江孔殷沱潛既道<lb/>
雲土夢作又浮于江沱潜漢逾于洛至于南河周禮職<lb/>
方正南曰荆州在天文鶉尾之次翼軫之分辰居巳宫<lb/>
曰雙女其境北自汝潁南接衡湘西連巴東並吳方城<lb/>
帶其内長江阻其後而漢水淮水或迤其上或接其下<lb/>
漢東江南之境小國鱗次介于其間楚皆夷滅之其勢<lb/>
雄峙於南方出而北則與晉抗焉荆之為言彊也陽盛<lb/>
物堅其俗急悍<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
　　　　　楚地釋名<lb/>
楚<hi>桓二年</hi>
　文王自丹陽都此今江陵府江陵縣北紀南城城東<lb/>
　有小城名郢<lb/>
鄢<hi>十三年下同</hi>
　楚别都襄陽府宜城縣<lb/>
荒谷<lb/>
　盛𢎞之荆州記云江陵縣東三里餘有三湖湖東有<lb/>
<pb n="4b"/>
　水名曰荒谷<lb/>
冶父<lb/>
　荆州記云荒谷西北有苑號曰王園北有小城名曰<lb/>
　冶父城傳謂莫敖縊于荒谷群帥囚于冶父即此<lb/>
樠木之下<hi>莊四年</hi>
　郡國志云武陵山亦曰樠木山傳謂楚武王卒扵樠<lb/>
　木之下即此今郢州<lb/>
那處<hi>十八年</hi>
<pb n="5a"/>
　釋例南郡編縣東南有那口城今荆門軍長林縣<lb/>
津<hi>十九年下同</hi>
　釋例或曰南郡江陵縣有津鄉江陵即荆南所治而<lb/>
　廣記則云荆南枝江縣西有津鄉春秋傳巴敗楚于津<lb/>
　之地考之晉志南郡統縣十一江陵枝江其二也枝<lb/>
　江在江陵之西南而津鄉又在枝江之西則津不當<lb/>
　在江陵縣也晉泰始初江表八郡猶為吳地杜預亦<lb/>
　云江表所記特示其略謂為或曰亦疑之之辭以是<lb/>
<pb n="5b"/>
　言之廣記爲是而杜釋爲非按傳巴人伐楚楚子禦<lb/>
　之大敗于津巴居楚上流而禦于津則在枝江之西<lb/>
　明矣<lb/>
湫<lb/>
　釋例南郡鄀縣東南有湫城鄀縣今省入襄陽府宜<lb/>
　城縣<lb/>
陘<hi>僖四年下同</hi>
　釋例潁川召陵縣南有陘亭召陵故城在今潁昌府<lb/>
<pb n="6a"/>
　郾城縣東<lb/>
召陵<lb/>
　郾城縣東有漢召陵縣故城<lb/>
武城<hi>六年</hi>
　釋例南陽宛縣北武城今鄧州南陽縣<lb/>
析<hi>二十五年</hi>
　本楚白羽邑昭十八年許遷于白羽後改為析漢因<lb/>
　爲析縣今鄧州内鄉縣是也秦人過析隈即此隈謂<lb/>
<pb n="6b"/>
　隱蔽之處<lb/>
商<hi>文十年下同</hi>
　商州上雒縣<lb/>
渚宫<lb/>
　江陵縣之南水經注今江陵城楚舡官地春秋之渚<lb/>
　宫也元和郡國志渚宫楚别宫<lb/>
期思<lb/>
　釋例弋陽期思縣東北有期思城今省入光州固始<lb/>
<pb n="7a"/>
　縣<lb/>
廬<hi>十四年</hi>
　襄陽府中廬縣<lb/>
句澨<hi>十六年</hi>
　楚國西界地名<lb/>
沈<hi>宣十二年</hi>
　杜注沈或作寢廣記曰本寢丘縣叔敖子所封之邑<lb/>
　及秦滅楚蒙恬攻寢即此漢為寢縣今光州固始縣<lb/>
<pb n="7b"/>
州來<hi>成七年下同</hi>
　故州來國爲楚所滅傳靈王狩于州來次于潁尾地<lb/>
　蓋在淮潁之會後吳取之以封季札至夫差時蔡成<lb/>
　公畏楚徙此謂之下蔡今夀春府下蔡縣是也釋例<lb/>
　以州來爲楚邑而又以延州來為呉邑誤矣其詳見<lb/>
　吳地理<hi>夀春夀州</hi>
申<lb/>
　本申國鄧州南陽縣在方城之内申息北門所以備<lb/>
<pb n="8a"/>
　中國<lb/>
吕<lb/>
　古吕國今蔡州新蔡縣國語當成周之時南有荆蠻<lb/>
　申吕其在穆王則有吕侯訓夏贖刑傳謂子重請取<lb/>
　于申吕以爲賞田巫臣曰不可此申吕所以邑也是<lb/>
　以為賦以御北方若取之是無申吕也晉鄭必至于<lb/>
　漢蓋楚以方城爲固而申在方城之上吕在方城之<lb/>
　下形勢綿絡實備北方要處<lb/>
<pb n="8b"/>
鍾離<hi>十五年下同</hi>
　故鍾離子國後爲楚邊邑今濠州鍾離縣在淮之南<lb/>
葉<lb/>
　汝州葉縣<lb/>
瑕<hi>十六年</hi>
　水經注北肥水逕山桑縣又東積爲陂曰瑕陂陂水<lb/>
　又東南逕瑕城南傳楚師還及瑕即此城也故京相<lb/>
　璠曰瑕楚地山桑今亳州蒙城縣<lb/>
<pb n="9a"/>
繁陽<hi>襄四年</hi>
　廣記潁昌府臨潁縣繁城鎮有繁陽亭<lb/>
棠<hi>十四年</hi>
　真州六合縣<lb/>
雩婁<hi>二十六年下同</hi>
　九江壽春記云金明城西南一百二十里有雩婁城<lb/>
　堯之婁子城也又淮南子云楚相作期思之陂灌雩<lb/>
　婁之野期思陂今安豐軍芍陂是釋例安豐雩婁縣<lb/>
<pb n="9b"/>
　今入安豐軍<lb/>
棘<lb/>
　釋例譙國鄼縣東北有棘亭今亳州鄼縣<lb/>
雲夢<hi>昭三年江南之夢定四年雲中</hi>
　楚之雲夢跨江南北<lb/>
　　　　雲夢辨<lb/>
　禹貢曰雲土夢作又周禮正南曰荆州其澤藪曰雲<lb/>
　瞢昭三年傳楚子與鄭伯田于江南之夢定四年傳<lb/>
<pb n="10a"/>
　楚子入于雲中雲夢之名澤其來尚矣按地理志江<lb/>
　夏之西陵南郡之編縣有雲夢宫華容有雲夢澤郡<lb/>
　國志云竟陵城西大澤是也鄭康成曰雲夢在華容<lb/>
　杜預云南郡枝江縣西有雲夢城江夏安陸縣東南<lb/>
　亦有雲夢城或曰南郡華容縣東南有巴丘湖江南<lb/>
　之夢也又曰楚之雲夢跨江南北樂史寰宇記曰雲<lb/>
　夢澤半在江南半在江北其水中平土丘半出酈元<lb/>
　水經謂自江陵東界為雲夢北為雲夢之藪穎逹謂<lb/>
<pb n="10b"/>
　雲夢一澤而每處有名者司馬相如子虚賦云雲夢<lb/>
　者方九百里則此澤跨江南北每處名存焉穎逹又<lb/>
　引左傳所稱雲中謂此澤亦得單稱雲單稱夢是雲<lb/>
　夢一澤也特其疆界闊逺不可明指一處限而言之<lb/>
　然諸儒疑禹貢有雲土夢作又及傳有雲中江南之<lb/>
　夢之句遂分雲夢為二澤故沈括謂江南為夢江北<lb/>
　為雲其筆談所載曰舊尚書曰雲夢土作又本朝太<lb/>
　宗時得古本尚書作雲土夢作又詔改禹貢從古本<lb/>
<pb n="11a"/>
　孔安國注雲夢乏澤在江南不然也據左傳吳人入<lb/>
　郢楚子渉睢濟江入于雲中王寢盜攻之以戈擊王<lb/>
　王奔鄖楚子自郢西走渉睢則當出于江南後渉江<lb/>
　入于雲中遂奔鄖鄖則今之安州渉江而後至雲入<lb/>
　雲然後至鄖則雲在江北也左傳曰鄭伯如楚子産<lb/>
　相楚子享之既享子産乃具田備王以田江南之夢<lb/>
　杜預注云楚之雲夢跨江南北曰江南之夢則雲在<lb/>
　江北明矣元豐中有郭思者能言漢沔間地理亦以<lb/>
<pb n="11b"/>
　謂江南為夢江北為雲予以左傳騐之思之説信然<lb/>
　江南則今之公安石首建寜等縣江北則玉沙監利<lb/>
　景陵等縣乃水之所委其地最下江南上浙水出稍<lb/>
　髙方土而夢已作又矣此古本之爲允也<hi>以上皆筆談所記</hi>
　王雱又從而為之辭曰雲之地土見而已夢之地非<lb/>
　特土見草木生之矣非特草木生之人有加工又之<lb/>
　者矣草木生之謂作也加工又之謂又也嘗以上所<lb/>
　引諸書載雲夢地理而證二者之説則沈辨失之拘<lb/>
<pb n="12a"/>
　王説失之鑿且如傳言䢵夫人棄鬭伯比于夢中䢵<lb/>
　國今江北復州安陸之區則所棄之夢中近䢵國必<lb/>
　無過江南而棄之之理是江北亦有夢非止囿於江<lb/>
　南也孔安國謂雲夢之澤在江南此説亦失之然謂<lb/>
　其中有平土丘水去可為耕作畎畆之治解釋猶有<lb/>
　古風故穎逹曰經之土字在二字之間者蓋史文兼<lb/>
　上下也蘇軾云古語如此猶曰𤣥纎縞云爾蓋纎字<lb/>
　居𤣥縞二色之間古文如此下語也意以謂土既見<lb/>
<pb n="12b"/>
　則可作又矣此又足以破王氏之説也必參考而精<lb/>
　言則楚之雲夢跨江南北非止一隅如杜預釋左傳<lb/>
　地理郡國寰宇水經諸書孔穎逹司馬相如之説皆<lb/>
　爲得之要不必指北爲雲南爲夢也今江夏漢沔所<lb/>
　會之地淵藪彌望水天一色自江北而言則監利玉<lb/>
　沙竟陵之水極多自江南而言則華容石首公安之<lb/>
　水亦匯吳分華容置監利縣監利在北而華容在南<lb/>
　在南者帶洞庭青草在北者連大㵿白湖杜謂雲夢<lb/>
<pb n="13a"/>
　跨江南北指此信矣所謂九百里雲夢安知不指洞<lb/>
　庭青草之屬而言之故今監利華容有大藪澤皆七<lb/>
　澤之雲夢也<lb/>
櫟<hi>昭四年下同</hi>
　釋例汝南新蔡縣東北有櫟亭今蔡州新蔡縣<lb/>
麻<lb/>
　釋例此麻當在汝隂左右今潁昌縣<lb/>
夏汭<lb/>
<pb n="13b"/>
　沈尹射奔命于夏汭今漢水曲入江處<lb/>
乾谿<hi>六年</hi>
　亳州城父縣乾谿水在縣南五里<lb/>
章華<hi>七年</hi>
　水經注江陵縣東三湖湖則有章華臺臺髙十丈基<lb/>
　廣十五丈韋昭以為章華亦地名<lb/>
不羮<hi>十一年</hi>
　釋例襄城縣東南有不羮城定陵縣西北有不羮亭<lb/>
<pb n="14a"/>
　襄城今汝州屬邑也定陵今潁昌之舞陽也二邑相<lb/>
　近襄城東南即定陵西北之境楚子所城當以襄城<lb/>
　為正意者亭近扵城故定陵之亭以是為名耳<lb/>
潁尾<hi>十二年</hi>
　壽春府西潁水口水經注蓋水之會淮也<lb/>
魚陂<hi>十三年下同</hi>
　水經注竟陵大城城傍有甘魚陂左傳公子黒肱為<lb/>
　令尹次于魚陂者也竟陵縣今屬復州<lb/>
<pb n="14b"/>
豫章<lb/>
　楚師還自徐呉人敗諸豫章杜預注曰定二年楚人<lb/>
　伐呉師于豫章呉人見舟于豫章而潛師于巢以軍<lb/>
　楚師于豫章又柏舉之役<hi>四年</hi>呉人舍舟于淮汭自豫<lb/>
　章與楚夾漢此皆當在江北淮水南蓋後徙在江南<lb/>
　豫章杜又云豫章漢東江北地名則春秋豫章盖在<lb/>
　江北而今豫章隆興府非春秋之豫章也漢地理志<lb/>
　豫章郡髙帝置第年代闊逺文字殘闕無從考見所<lb/>
<pb n="15a"/>
　徙年月耳按宋武帝討劉毅遣王鎮惡先襲至豫章<lb/>
　口豫章口去江陵城二十里信知春秋豫章去江陵甚<lb/>
　近今隆興蓋不相干<lb/>
鄖<hi>十四年</hi>
　使鬬辛居鄖以無忘舊勲廣記云今復州治景陵縣<lb/>
隂<hi>十九年下同</hi>
　遷隂于下隂隂亦曰上隂釋例南鄉隂縣今光化軍<lb/>
　乾徳縣<lb/>
<pb n="15b"/>
下隂<lb/>
　水經注光化軍故下隂也則下隂去隂不逺矣<lb/>
城父<lb/>
　大子建居于城父釋例襄城城父縣今汝州葉縣<lb/>
雞父<hi>二十三年</hi>
　釋例安豐縣南有雞備亭今安豐軍<lb/>
卷<hi>二十五年</hi>
　釋例南陽葉縣南有卷亭今汝州葉縣<lb/>
<pb n="16a"/>
潛<hi>二十七年下同</hi>
　釋例廬江六縣西南潛城今安豐軍<lb/>
窮<lb/>
　安豐窮谷沈尹戍與呉師遇于窮即此<hi>詳見水門</hi>
容城<hi>定四年下同</hi>
　岳州華容縣<lb/>
大隧　直轅　冥阨<lb/>
　定四年呉師伐楚舎舟淮汭<hi>吳乘舟從淮來過蔡而舍之</hi>自豫章<lb/>
<pb n="16b"/>
　與楚夾漢<hi>豫章漢東北地名後移扵江南置郡</hi>左司馬戍謂子常曰子<lb/>
　㳂漢而與之上下<hi>遮使勿渡</hi>我悉方城外以毁其舟<hi>以方城外</hi>
　<hi>人毁吳所舎舟</hi>還塞大隧直轅冥阨子濟漢而伐之我自後<lb/>
　擊之必大敗之方城自唐州比陽縣界至方城縣又<lb/>
　至汝州葉縣大隧直轅𡨕阨三者杜云漢東險道疑<lb/>
　在信陽軍羅山縣界其縣界石城山甚險峻史記謂<lb/>
　之冥阨魏攻之又吕氏春秋九塞冥阨其一焉其地<lb/>
　與淮蔡接境在信陽軍東北一百二十里又東北至<lb/>
<pb n="17a"/>
　蔡州二百二十里吳人自淮而來過蔡而舎舟楚司<lb/>
　馬戍欲扵此塞之也<lb/>
栢舉<lb/>
　水經注舉水逕齊安郡西又南東歴赤亭下又分為<lb/>
　二水南流注于江謂之舉洲春秋左傳吳楚陳于栢<lb/>
　舉京相璠曰漢東地也夏有洰水或作舉齊安今黃<lb/>
　州<lb/>
堂谿<hi>五年</hi>
<pb n="17b"/>
　潁昌府郾城縣<lb/>
豐<hi>哀四年下同</hi>
　鄧州内鄉縣南有酆鄉<lb/>
三户<lb/>
　内鄉縣丹水鎮有三户亭<lb/>
橐皋<hi>十二年</hi>
　釋例淮南逡遒縣東南槀澤亭合肥志浚遒城在廬<lb/>
　州梁縣南三十里東南去橐皋六十里<lb/>
<pb n="18a"/>
白<hi>十六年下同</hi>
　釋例汝隂褒信縣西南有白亭今蔡州褒信縣西南<lb/>
慎<lb/>
　漢爲慎縣故城在順昌府潁上縣西北<lb/>
汝隂田<hi>成十六年</hi>
　潁昌府<lb/>
淮北之田<hi>昭九年下同</hi>
　淮水北田宿亳蔡潁之地<lb/>
<pb n="18b"/>
夷濮西田<hi>本陳地</hi>
　水經注沙水逕新陽縣北又東分為二水即春秋所<lb/>
　謂夷濮之水也東南逕城父縣西南枝津出焉俗謂<lb/>
　之夷水也一水東注即濮水也夷濮西田在二水之<lb/>
　西矣<lb/>
　　　　　地名疑者一<lb/>
柤<hi>襄十年</hi>
　杜釋闕或曰彭城傳陽縣西北有柤水溝魯國薛縣<lb/>
<pb n="19a"/>
　西南有柤亭譙國攅縣治戯鄉皆去鍾離五百餘里<lb/>
　非諸侯六日再會所至也或曰汝南安城縣西南有<lb/>
　鍾離亭西平縣北有柤亭去偪陽近千里又非自會<lb/>
　九日之所能滅國皆非也<lb/>
　　　　　闕地五十有三<lb/>
　　沈鹿<hi>桓八年</hi>　　　郊郢<hi>十一/年</hi>　　夕室<hi>莊十九年下同</hi>
　　絰皇　　　　　睽<hi>僖二十七年下同</hi>　蔿<lb/>
　　連穀<hi>二十八年</hi>　　　范<hi>文十/年</hi>　　　大林<hi>十六年下同</hi>
<pb n="19b"/>
　　陽丘　　　　　訾枝　　　　選<lb/>
　　阪髙　　　　　臨品　　　　石谿<lb/>
　　仞　　　　　　轑陽<hi>宣四年下同</hi>　烝野<lb/>
　　漳澨　　　　　臯滸　　　　郔<hi>十一年下同</hi>
　　沂<hi>楚邑</hi>　　　　　新石<hi>成十/五年</hi>　　巢<hi>十七年下同</hi>
　　駕　　　　　　釐　　　　　虺<lb/>
　　庸浦<hi>襄十三年</hi>　　　瑣<hi>昭五年下同</hi>　　南懷<lb/>
　　汝清　　　　　中犫<hi>十三年下同</hi>　息舟<lb/>
<pb n="20a"/>
　　訾梁　　　　　棘闈　　　　訾<lb/>
　　宗丘<hi>十四年</hi>　　　長岸<hi>十七/年</hi>　　薳澨<hi>二十三年</hi>
　　圉陽<hi>二十四年</hi>　　　州屈<hi>二十五年下同</hi>　茄<lb/>
　　丘皇　　　　　養<hi>昭三十年</hi>　　　南岡<hi>三十一年</hi>
　　城口<hi>定四年</hi>　　　稷<hi>五年下同</hi>　　　軍祥<lb/>
　　麇　　　　　　公壻之谿　　脾洩<lb/>
　　負函<hi>哀四年下同</hi>　　繒關<lb/>
<pb n="21a"/>
　　　　　呉地緫説<lb/>
大伯遜國去之荆蠻號曰勾呉荆蠻義之歸者千餘家<lb/>
爲呉大伯仲雍嗣之斷髮文身臝以為飾不與中國通<lb/>
蓋古揚州地也禹貢淮海惟揚州彭蠡既豬陽鳥攸居<lb/>
三江既入震澤底定厥土惟塗泥㳂于江海逹于淮泗<lb/>
周禮職方東南曰揚州在天文星紀之次斗牛之分辰<lb/>
居丑宫曰磨蝎其境襟三江帶五湖阻大海逹長淮自<lb/>
夀夢而下呉國愈大通於上國杜佑曰揚州人性輕揚<lb/>
<pb n="21b"/>
地非形勢然長淮大江皆可拒守<lb/>
<pb n="22a"/>
</p>
<p>
<pb n="23a"/>
　　　　　呉地釋名<lb/>
呉<hi>成七年</hi>
　吳故國周大伯之邑今平江府吳縣按闔廬城周迴<lb/>
　三十里水陸十有二門<hi>平江蘇州</hi>
鳩兹<hi>襄三年</hi>
　太平州蕪湖縣廣記云本吳鳩兹地<lb/>
善道<hi>襄五年</hi>
　晉人將為吳會諸侯以其道逺故使魯衛先會呉于<lb/>
<pb n="23b"/>
　善道蓋徃會之也穀梁作善稻曰吳謂善伊謂稻緩<lb/>
　號從中國名從主人范甯曰善稻呉地夷狄所號地<lb/>
　形乃物類當從中國言之以教殊俗故不言伊緩而<lb/>
　言善稻則善道之爲呉地灼然無疑而杜預釋例謂<lb/>
　為闕地不知屬何國誤矣按阮勝之南兖州記盱眙<lb/>
　縣是古善道在淮河南今盱眙軍是也扵呉為北境<lb/>
　而距徐境之南且東諸侯之道故魯衛扵此會吳云<lb/>
朱方<hi>昭四年</hi>
<pb n="24a"/>
　鎮江府丹徒縣廣記云春秋謂之朱方<hi>鎮江潤州</hi>
延<hi>襄三十一年</hi>
　常州晉陵縣有季札墓在縣北七十里<lb/>
　　　　延州來辯<lb/>
　傳曰延州來季子其果立乎杜預注延州來季札邑<lb/>
　其釋例以州來為楚邑而延州來則附之呉地曰闕<lb/>
　不知其處是以州來别為楚邑而延州來則自為吳<lb/>
　之一邑也按延陵吳地在今之常州州來楚邑在今<lb/>
<pb n="24b"/>
　之夀春春秋經書吳入州來呉滅州來凡兩見焉公<lb/>
　羊傳曰闔廬致國乎季子季子不受去之延陵終身<lb/>
　不入呉國檀弓載孔子之言曰延陵季子吳之習於<lb/>
　禮者也此延與州來二邑之辨其不可并為一明矣<lb/>
　由左傳有延州來季子之言是使杜預惑焉而以延<lb/>
　州來為吳之一邑嘗以經傳書州來事跡始末考之<lb/>
　成公七年經書吳入州來則吳始以兵入之至襄三<lb/>
　十一年傳雖以延州來冠季子之號然昭十二年楚<lb/>
<pb n="25a"/>
　靈王狩于州來州來蓋猶屬楚十三年經書吳滅州<lb/>
　來扵此州來方爲呉所滅然二十三年傳言呉人伐<lb/>
　州來楚奔命救州來又夫差時蔡成公自新蔡徙焉<lb/>
　故州來亦曰下蔡則州來在楚實淮北要地吳雖曽<lb/>
　入而滅之未必能守所以再伐焉而楚必救之也服<lb/>
　䖍曰延延陵也州來邑名季子讓王位外延陵為大<lb/>
　夫食邑州來傳家通言此義為允又按廣記云州來<lb/>
　呉取之封季札水經注吳季子始封延陵後邑州來<lb/>
<pb n="25b"/>
　故曰延州來二書所述與服䖍之説合以是言之延<lb/>
　陵為季子封邑及季子讓國之延陵吳人尊禮焉以<lb/>
　楚州來加其食邑春秋疆埸彼此所屬無常左傳曰<lb/>
　延州來季子明季子並食此二邑意者若今帶遥郡<lb/>
　之制耳蓋季子吳之望州來吳楚之要境吳以是封<lb/>
　季子示重吳而制楚義或有焉固不可謂吳楚有兩<lb/>
　州來而遂混延州來爲一也<lb/>
鵲岸<hi>昭五年</hi>
<pb n="26a"/>
　廬州舒城縣有鵲岸渚<lb/>
檇李<hi>定十四年下同</hi>
　吳南境今嘉興府嘉興縣有檇李故城吳越扵此分<lb/>
　境<hi>嘉興秀州</hi>
陘<lb/>
　闔廬還卒于陘去檇李七里則闔廬還國之道當為<lb/>
　呉地釋例以爲越地疑非也<lb/>
夫椒<hi>哀元年</hi>
<pb n="26b"/>
　平江府吳縣西南大湖中有椒山孔潁逹曰杜扵此<lb/>
　注以椒為山名土地名以夫椒爲地名以戰必在山<lb/>
　旁以山表地耳平江蓋吳地賈逵杜預以夫椒為越<lb/>
　地非也<lb/>
邗<hi>九年</hi>
　揚州江都縣有此名韓江射陽今楚州山陽縣至末<lb/>
　口入淮謂之韓江口<hi>邗音寒</hi>
鄖<hi>十二年</hi>
<pb n="27a"/>
　泰州海陵縣<lb/>
笠澤<hi>十七年</hi>
　平江府吳江縣上承大湖更逕笠澤<lb/>
艾<hi>三十年</hi>
　隆興府分寜縣本艾縣地<hi>隆興洪州</hi>
　　　　　闕地四<lb/>
　　皋舟隘<hi>襄十四年呉險阨之道</hi>　　　　　房鍾<hi>昭六年</hi>
　　良<hi>哀十五年</hi>　　　　頯黄氏<hi>十六年</hi>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋分記卷三十<lb/>
</p>
<p>
</p>
  </div>
</body>
</text>
</TEI>
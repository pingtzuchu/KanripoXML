<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷八十三</head>
    <p>
<pb n="1a"/>
欽定四庫全書<lb/>
　春秋分記卷八十三　　　宋　程公說　撰<lb/>
　　小國第三<lb/>
　　　賈　　　　　　　　郕<lb/>
　　　芮　　　　　　　　滑<lb/>
　　　凢　　　　　　　　原<lb/>
　　　南燕　　　　　　　胡<lb/>
　　　穀<lb/>
<pb n="1b"/>
　　　　賈<lb/>
　　姬姓伯爵國在今同州蒲城縣<lb/>
桓公傳九年秋虢仲芮伯梁伯荀侯賈伯伐曲沃<lb/>
　　　　郕<lb/>
　　姬姓伯爵史記管蔡世家稱郕叔處文王子武王<lb/>
　　母弟後世無所見按郕其先公爵於經傳則伯爵<lb/>
　　國在今濟州任城縣南<lb/>
隱公經五年秋衛師入郕<lb/>
<pb n="2a"/>
傳五年秋衛之亂也<hi>州吁之亂</hi>郕人侵衛故衛師入郕<lb/>
經十年冬十月壬午齊人鄭人入郕<lb/>
傳十年夏伐宋郕人不㑹王命冬齊人鄭人入郕討違<lb/>
王命也<lb/>
莊公傳八年夏師及齊師圍郕郕降於齊師<lb/>
文公傳十一年郕大子朱儒自安於夫鍾<hi>郕邑</hi>國人弗徇<lb/>
<hi>順也</hi>
經十有二年春王正月郕伯來奔<lb/>
<pb n="2b"/>
傳十二年春郕伯卒郕人立君<hi>大子自安於外邑故</hi>大子以夫鍾<lb/>
與郕邽來奔公以諸侯逆之非禮也故書曰郕伯來奔<lb/>
不書地尊諸侯也<lb/>
　　　　芮<lb/>
　　姬姓伯爵尚書顧命成王將崩有芮伯為卿士<lb/>
桓公傳三年芮伯萬之母芮姜惡芮伯之多寵人也故<lb/>
遂之出居于魏<lb/>
傳四年秋秦師侵芮敗焉小之也　冬王師秦師圍魏<lb/>
<pb n="3a"/>
執芮伯以歸<lb/>
傳九年秋虢仲芮伯梁伯荀侯賈伯伐曲沃<lb/>
傳十年秋秦人納芮伯萬于芮<lb/>
　　　　滑<lb/>
　　姬姓伯爵都費國在今西京偃師緱氏鎮<lb/>
莊公經十有六年冬十有二月㑹齊侯宋公陳侯衛侯<lb/>
鄭伯許男滑伯滕子同盟于幽<lb/>
僖公經二十年夏鄭人入滑<lb/>
<pb n="3b"/>
傳二十年滑人叛鄭而服於衛夏鄭公子士洩堵寇帥<lb/>
師入滑<lb/>
經三十有三年春王三月秦人入滑<lb/>
傳三十三年春秦師滅滑而還<lb/>
　　　　凡<lb/>
　　姬姓伯爵傳曰周公之𦙍國在今衛州共城縣<lb/>
隠公經七年冬天王使凡伯來聘戎伐凡伯于楚丘以<lb/>
歸<lb/>
<pb n="4a"/>
傳七年　初戎朝于周發幣于公卿凡伯弗賓冬天王<lb/>
使凡伯來聘還戎伐之于楚丘以歸<lb/>
　　　　原<lb/>
　　姬姓伯爵傳曰文王之昭葢原伯之後世為王臣<lb/>
　　或本封絶滅食采畿内國在今孟州濟源縣<lb/>
僖公傳二十四年秋頽叔奉大叔伐周獲原伯<lb/>
傳二十五年冬晉師圍原命三日之糧原不降退一舍<lb/>
而原降遷原伯貫于冀<hi>詳見晉</hi>
<pb n="4b"/>
論曰成周封建同姓為多賈郕芮滑凡原皆姬姓而凡<lb/>
原又食采於王畿也凡伯以王命聘魯戎伐之于楚丘<lb/>
春秋不没其實非惟見戎之暴因是以傷王室之弱甚<lb/>
矣原距王城為近晉文公始霸圍而取之左氏忽其大<lb/>
言其小顧以退一舍為文公之信非信史也<lb/>
　　　　南燕<lb/>
　　姞姓伯爵其先出自黄帝之後國在今滑州胙城<lb/>
　　縣<lb/>
<pb n="5a"/>
隱公傳五年夏四月衛人以燕師伐鄭燕人畏鄭三軍<lb/>
而不虞制人六月鄭二公子以制人敗燕師于北制<lb/>
桓公經十有二年秋七月丁亥公㑹宋公燕人<hi>南燕</hi>盟于<lb/>
穀丘<lb/>
經十有三年春二月公㑹紀侯鄭伯己巳及齊侯宋公<lb/>
衛侯燕人戰齊師宋師衛師燕師敗績<lb/>
莊公傳十九年秋五大夫奉王子頹伐王<hi>惠王</hi>衛師燕師<lb/>
伐周冬立子頹<lb/>
<pb n="5b"/>
傳二十年春鄭伯和王室不克執燕仲父<hi>南燕伯為伐周故</hi>
論曰燕見于春秋者二榖丘之盟稱人則㣲乎微者也<lb/>
吾考魯宋之為是盟也為鄭平宋徒盟無信也而燕人<lb/>
之㣲犯不韙以從之越明年又從宋與紀魯鄭戰慢信<lb/>
悖義繼以䘮師而亡證見矣以傳考之前此則從燕師<lb/>
伐鄭而為鄭人所敗後此則同衛師伐周立子頹而為<lb/>
鄭伯所執孤特僻陋惟無出則已出則皆悖於理焉終<lb/>
至於執辱而不悟葢其所由來也漸矣<lb/>
<pb n="6a"/>
　　　　胡<lb/>
　　媯姓伯爵今潁昌府西有胡城<lb/>
昭公經四年夏楚子蔡侯陳侯鄭伯許男徐子滕子頓<lb/>
子胡子㑹于申<lb/>
傳十二年楚之滅蔡也<hi>十一年</hi>靈王遷胡於荆平王即位<lb/>
而服之禮也<lb/>
經二十有三年秋七月戊辰吳敗頓胡沈蔡陳許師于<lb/>
雞父胡子髠滅<lb/>
<pb n="6b"/>
定公經十有五年春二月辛丑楚子滅胡以胡子豹歸<lb/>
傳十五年吳之入楚也<hi>四年</hi>胡子盡俘楚邑之近胡者楚<lb/>
既定胡子豹又不事楚曰存亡有命事楚何為多取費<lb/>
焉二月楚滅胡<lb/>
　　　　榖<lb/>
　　嬴姓伯爵國在今襄陽府榖城縣<lb/>
桓公經七年夏榖伯綏來朝<lb/>
傳七年榖伯來朝名賤之也<lb/>
<pb n="7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋分記卷八十三<lb/>
</p>
<p>
</p>
  </div>
</body>
</text>
</TEI>
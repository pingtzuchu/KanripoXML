<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷八十七</head>
    <p>
<pb n="1a"/>
欽定四庫全書<lb/>
　春秋分記卷八十七　　　宋　程公說　撰<lb/>
　　小國第七<lb/>
　　　　爵姓俱亡<lb/>
　　　江　　　　　　　　厲<lb/>
　　　英　　　　　　　　巢<lb/>
　　　桐　　　　　　　　貳<lb/>
　　　軫　　　　　　　　絞<lb/>
<pb n="1b"/>
　　　州　　　　　　　　權<lb/>
　　　道　　　　　　　　栢<lb/>
　　　鄾　　　　　　　　房<lb/>
　　　項　　　　　　　　邿<lb/>
　　　遂　　　　　　　　陽<lb/>
　　　冀　　　　　　　　崇<lb/>
　　　戴　　　　　　　　共<lb/>
　　　鑄　　　　　　　　於餘丘<lb/>
<pb n="2a"/>
　　　鄣　　　　　　　　極<lb/>
　　　鄟　　　　　　　　牟<lb/>
　　　根牟　　　　　　　庸<lb/>
　　　　江<lb/>
　　楚與國在今信陽縣之東南新息縣之西<lb/>
僖公經二年秋九月齊侯宋公江人黄人盟于貫<lb/>
經三年秋齊侯宋公江人黄人㑹于陽榖<lb/>
經四年秋及江人黄人伐陳<lb/>
<pb n="2b"/>
文公經三年秋楚人圍江冬十有二月晉陽處父帥師<lb/>
伐楚以救江<lb/>
傳三年秋楚師圍江晉先僕伐楚以救江冬晉以江故<lb/>
告于周王叔桓公晉陽處父伐楚以救江門于方城遇<lb/>
息公子朱而還<lb/>
經四年秋楚人滅江<lb/>
傳四年秋楚人滅江秦伯為之降服出次不舉過數<lb/>
　　　　厲<lb/>
<pb n="3a"/>
　　楚與國在今隨州<lb/>
僖公經十有五年秋七月齊師曹師伐厲<hi>時楚伐徐以救徐故</hi>
傳十六年夏齊伐厲不克救徐而還<lb/>
　　　　英<lb/>
　　楚與國<lb/>
僖公經十有七年春齊人徐人伐英氏<lb/>
傳十七年春齊人為徐伐英氏以報婁林之役也<hi>在十五年楚入徐事見徐</hi>
<pb n="3b"/>
　　　　巢<lb/>
　　吳楚間小國在今無為軍巢縣<lb/>
文公經十有二年夏楚人圍巢<lb/>
傳十二年羣舒叛楚夏楚子孔執舒子平及宗子遂圍<lb/>
巢<hi>宗巢舒之屬</hi>
　　　　桐<lb/>
　　小國今廬州舒城縣有桐鄉今名桐城<lb/>
定公傳二年夏桐叛楚吳子誘楚人曰以師臨我我伐<lb/>
<pb n="4a"/>
桐<hi>詳見楚</hi>
　　　　貳　軫　絞　州<lb/>
　　四國杜釋並闕按水經晉於中廬之南立軫鄉疑<lb/>
　　為軫國今荆南府監利縣東南有州陵城<lb/>
桓公傳十一年春楚屈瑕將盟貳軫鄖人軍於蒲騒將<lb/>
與隨絞州蓼伐楚師莫敖遂敗鄖師於蒲騒卒盟而還<lb/>
<hi>卒盟貳軫</hi>
傳十二年冬楚伐絞軍其南門屈瑕曰絞小而輕請無<lb/>
<pb n="4b"/>
扞采樵者以誘之絞人獲三十人明曰絞人争出大敗<lb/>
之為城下之盟而還<hi>詳見楚</hi>
　　　　權<lb/>
　　韓愈曰商武丁之子降封於權江漢間小國也今<lb/>
　　荆門軍<lb/>
莊公傳十八年　初楚武王克權使鬬緡尹之以畔圍<lb/>
而殺之遷權於那處<lb/>
　　　　道　栢<lb/>
<pb n="5a"/>
　　蔡州確山縣有故道城栢在蔡州西平縣<lb/>
僖公傳五年於是江黄道栢皆弦姻也弦子恃之而不<lb/>
事楚<lb/>
昭公傳十三年楚之滅蔡也<hi>十一年</hi>靈王遷道於荆焉平<lb/>
王即位復之禮也<lb/>
　　　　鄾<lb/>
　　國在鄧州鄧城縣寰宇記云鄾城即古鄾子之國<lb/>
　　按傳止曰鄾人云<lb/>
<pb n="5b"/>
桓公傳九年春楚子使道朔將巴客以聘於鄧鄧南鄙<lb/>
鄾人攻而奪之幣殺道朔及巴行人夏楚使鬬廉帥師<lb/>
及巴師圍鄾鄧養甥聃甥帥師救鄾三逐巴師不克鄧<lb/>
師大敗鄾人宵潰<lb/>
哀公傳十八年春巴人伐楚圍鄾<lb/>
　　　　房<lb/>
　　故房國國語謂周昭王娶于房曰房女是也楚滅<lb/>
　　以為邑國在今蔡州遂平縣<lb/>
<pb n="6a"/>
昭公傳十三年楚之滅蔡也靈王遷房於荆焉平王即<lb/>
位復之禮也<lb/>
　　　　項<lb/>
　　今陳州項城縣<lb/>
僖公經十有七年夏滅項<lb/>
　　　　邿<lb/>
　　今濟州任城縣<lb/>
襄公經十有三年夏取邿<lb/>
<pb n="6b"/>
傳十三年夏邿亂分為三師救邿遂取之凡書取言易<lb/>
也用大師焉曰滅弗地曰入<lb/>
　　　　遂<lb/>
　　今襲慶府龔丘縣<lb/>
莊公經十有三年夏六月齊人滅遂<lb/>
傳十三年春㑹于北杏遂人不至夏齊人滅遂而戍之<lb/>
經十有七年夏齊人殱<hi>盡也</hi>于遂<lb/>
傳十七年夏遂因氏頜氏工婁氏須遂氏饗齊戍醉而<lb/>
<pb n="7a"/>
殺之齊人殱焉<lb/>
　　　　陽<lb/>
　　世本闕其世并地名杜預注國名釋地闕在今沂<lb/>
　　州沂水縣<lb/>
閔公經二年春王正月齊人遷陽<hi>無傳</hi>
　　　　冀<lb/>
　　今河中府有冀亭<lb/>
僖公傳二年晉荀息假道於虞曰冀為不道入自顛軨<lb/>
<pb n="7b"/>
伐鄍三門冀之既病則亦唯君故<lb/>
　　　　崇<lb/>
　　秦與國公羊作柳杜預釋地闕今雍州鄠縣東<lb/>
宣公經元年冬晉趙穿帥師侵崇<lb/>
傳元年晉趙穿曰我侵崇秦急崇必救之冬趙穿侵崇<lb/>
　　　　戴<lb/>
　　杜預釋晉陳留外黄縣東南有戴城按外黄今屬<lb/>
　　東京雍丘縣之東戴城在外黄東南即今拱州之<lb/>
<pb n="8a"/>
　　考城云<lb/>
隠公經十年秋宋人蔡人衛人伐戴鄭伯伐取之<lb/>
傳十年秋七月庚寅鄭師入郊猶在郊蔡人從之伐戴<lb/>
八月壬戌鄭伯圍戴癸亥克之取三師焉<lb/>
　　　　共<lb/>
　　閔公二年傳益之以共滕之民在今衛州共城縣<lb/>
隠元年傳鄭公伐京京叛大叔段段入于鄢五月辛丑<lb/>
大叔出奔共<lb/>
<pb n="8b"/>
　　　　鑄<lb/>
　　襄公二十三年傳臧宣叔娶于鑄今襲慶府龔丘<lb/>
　　縣<hi>龔丘縣春秋為鑄遂二國</hi>
　　　　於餘丘<lb/>
　　爵姓俱亡近魯小國附庸杜預云國名公羊榖梁<lb/>
　　以為邾别邑或云後為邾所并<lb/>
莊公經二年夏公子慶父帥師伐於餘丘<lb/>
　　　　鄣<lb/>
<pb n="9a"/>
　　爵姓俱亡紀附庸今京東鄆州須成縣<lb/>
莊公經三十年秋七月齊人降鄣<lb/>
　　　　極<lb/>
　　爵姓俱亡附庸小國賈氏云戎邑也極為戎邑於<lb/>
　　傳無文云<lb/>
隠公經二年夏五月無駭帥師入極<lb/>
傳二年夏司空無駭入極費庈父勝之<lb/>
　　　　鄟<lb/>
<pb n="9b"/>
　　爵姓俱亡附庸<lb/>
成公經六年春二月取鄟<lb/>
傳六年春二月取鄟言易也<lb/>
　　　　牟<lb/>
　　爵姓俱亡附庸國在今襲慶府奉符縣<lb/>
桓公經十有五年夏牟人來朝<hi>無傳</hi>
　　　　根牟<lb/>
　　國在今沂州沂水縣南<lb/>
<pb n="10a"/>
宣公經九年秋取根牟<lb/>
傳九年秋取根牟言易也<lb/>
　　　　庸<lb/>
　　今房州竹山縣杜曰屬楚東夷小國<lb/>
文公經十有六年秋八月楚人秦人巴人滅庸<lb/>
傳十六年秋八月楚大饑庸人帥羣蠻以叛楚楚出師<lb/>
使廬戢黎侵庸及庸方城庸人逐之囚子揚䆫<hi>戢黎官屬</hi>三<lb/>
宿而逸曰庸師衆羣蠻聚焉不如復大師師叔曰<lb/>
<pb n="10b"/>
不可姑又與之遇以驕之彼驕我怒而後可克又與<lb/>
之遇七遇皆北唯禆鯈魚人實逐之<hi>庸三邑</hi>庸人曰楚<lb/>
不足與戰矣遂不設備楚子乗馹㑹師于臨品分為二<lb/>
隊子越自石溪子貝自仞以伐庸羣蠻從楚子盟遂滅<lb/>
庸<hi>詳見楚</hi>
論曰嗚呼春秋之變可傷也已余考成周封建之制五<lb/>
等受地計其等衷皆不足以當王畿之數迄于春秋已<lb/>
非周公之舊典禮經嘗稽其故大國如魯如晉如齊如<lb/>
<pb n="11a"/>
宋如秦如楚則至數圻之多降是而下如陳如蔡曽自<lb/>
保之不暇其諸小國可推見矣况爵姓俱亡㣲而不能<lb/>
自立者哉又以其時言之江南之國楚為大而江厲英<lb/>
巢桐貳軫絞州權道栢鄾房之屬介于其境或滅或伐<lb/>
累累見于冊書若魯之滅項取邿齊之殱遂遷陽秦之<lb/>
伐崇鄭之圍戴視楚彊暴雖若有間而於王制乎何有<lb/>
故具著於篇<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋分記卷八十七<lb/>
</p>
<p>
</p>
  </div>
</body>
</text>
</TEI>
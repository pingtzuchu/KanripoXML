<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷二十六</head>
    <p>
<pb n="1a"/>
欽定四庫全書<lb/>
　春秋分記卷二十六　　　宋　程公説　撰<lb/>
　　書八<lb/>
疆理書第二<lb/>
　　　　　魯地緫說<lb/>
周公旦佐武王得天下至成王留之相焉封公長子伯<lb/>
禽扵曲阜地方七百里蓋古徐州地也禹貢海岱及淮<lb/>
惟徐州淮沂其又䝉羽其藝大野既豬東原底平厥土<lb/>
<pb n="1b"/>
赤埴墳草木漸包浮于淮泗逹于河周禮職方并徐州<lb/>
屬青州在天文降婁之次奎婁之分辰居戌宫曰白羊<lb/>
其封域西自大野東薄海北至岱南及淮其俗有聖人<lb/>
之教化故子曰齊一變至扵魯魯一變至扵道言近正<lb/>
也春秋俗漸變子自衛反魯修明六經是以其人好學<lb/>
尚禮義重亷耻去聖既逺人情遷蕩猶有儒風<lb/>
<pb n="2a"/>
</p>
<p>
<pb n="3a"/>
　　　　　魯地釋名<lb/>
魯<hi>隱元年下同</hi>
　本壽丘黄帝所生之地亦為少昊氏之虚有大庭氏<lb/>
　之庫周封伯禽爲魯侯宅曲阜在城中委曲長七八<lb/>
　里其後楚滅魯以為縣漢為魯國今襲慶府仙源縣<lb/>
　<hi>襲慶兖州</hi>
蔑<lb/>
　釋例魯國卞縣南有姑蔑城今襲慶府泗水縣南<lb/>
<pb n="3b"/>
郎<lb/>
　釋例髙平方與縣東南有郁郎亭今濟州任城縣<lb/>
唐<hi>二年</hi>
　即魯棠邑本宋地隱五年公矢魚扵棠二漢爲方與<lb/>
　縣屬山陽郡晉屬髙平縣北有武唐亭魯侯觀魚臺<lb/>
　唐更為魚臺縣以城北有臺故也今單州魚臺縣<lb/>
中丘<hi>七年</hi>
　城中丘在沂州臨沂縣東北<lb/>
<pb n="4a"/>
防<hi>九年</hi>
　釋例琅邪華縣東南防地琅邪今沂宻州地<lb/>
莵裘<hi>十一年</hi>
　釋例泰山梁甫縣南莵裘城今襲慶府奉符縣<lb/>
讙<hi>桓三年</hi>
　釋例濟北蛇丘縣西有下讙亭今襲慶府龔丘縣水<lb/>
　經云蛇水西南逕下讙城南蛇水即讙水也<lb/>
祝丘<hi>五年</hi>
<pb n="4b"/>
　漢為即丘縣故城在沂州臨沂縣東南<lb/>
成<hi>六年</hi>
　釋例大山鉅平縣東南成地今奉符縣<lb/>
咸丘<hi>七年</hi>
　釋例髙平鉅野縣南有咸亭今濟州鉅野縣<lb/>
闞<hi>十一年</hi>
　郡國志東平陸有闞亭釋例東平須昌縣有闞城魯<lb/>
　羣公墓地今東平府須城縣<hi>東平鄆州</hi>
<pb n="5a"/>
曲池<hi>十二年</hi>
　釋例魯國汷陽縣北曲水亭汶陽故城在今泗水縣<lb/>
　西<lb/>
蔇<hi>莊九年</hi>
　釋例琅邪繒縣北有蔇亭今沂州沂水縣<lb/>
雩門<hi>十年下同</hi>
　公子偃自雩門竊出敗宋師扵乘丘雩門在仙源縣<lb/>
乘丘<lb/>
<pb n="5b"/>
　興仁府乘氏縣<hi>興仁曹州</hi>
諸<hi>二十九年</hi>
　密州諸城縣<lb/>
秦<hi>三十一年</hi>
　釋例東平范縣西北有秦亭今濮州范縣<lb/>
小穀<hi>三十二年下同</hi>
　經城小穀范甯曰小穀魯地孫復曰魯邑曲阜西北<lb/>
　有小穀城按書例亦猶城中丘城祝丘之類左氏扵<lb/>
<pb n="6a"/>
　昭十一年載楚申無宇曰齊桓公城穀而寘管仲焉<lb/>
　遂以此年經書城小穀而偶合之曰為管仲也是取<lb/>
　申無宇之言而偶合之也杜預因謂小穀為穀城今<lb/>
　從范甯孫復之説<lb/>
稷門<lb/>
　寰宇記古魯城西五門三門曰稷門<lb/>
逵泉<lb/>
　寰宇記逵泉在曲阜縣東南十里源出縣東南平澤<lb/>
<pb n="6b"/>
　西南流合沙溝共流數里同入扵沂一名連泉曲阜<lb/>
　今仙源縣<lb/>
宻<hi>閔二年</hi>
　釋例琅邪費縣北有宻如亭今沂州費縣<lb/>
汶陽田<hi>僖元年下同</hi>
　公賜季友後為齊所侵成二年復取<lb/>
費<lb/>
　公賜季友其後遂為季氏邑公山弗擾以費叛即此今<lb/>
<pb n="7a"/>
　沂州費縣<lb/>
甯母<hi>七年</hi>
　釋例髙平方與縣東有泥母亭今魚臺縣<lb/>
卞<hi>十七年</hi>
　夫人姜氏會齊侯扵卞即此漢晉里卞縣後廢隋開<lb/>
　皇十六年扵卞故城置泗水縣今屬襲慶府<lb/>
次睢<hi>十九年</hi>
　宋公使邾文公用鄫子于次睢之社東漢地理志臨<lb/>
<pb n="7b"/>
　沂故屬東海有叢亭博物記曰縣東界次睢有大叢<lb/>
　社民謂之食人社即次睢之社臨沂今沂州治<lb/>
昌衍<hi>二十九年</hi>
　釋例魯國縣東南有昌平亭今仙源縣<lb/>
濟西田<hi>三十一年</hi>
　濟水西田今濟之鄆城鉅野皆魯西田<lb/>
重館<lb/>
　釋例髙平方與縣西北重鄉城今魚臺縣<lb/>
<pb n="8a"/>
郚<hi>文七年</hi>
　釋例卞縣南有郚城今泗水縣南故城存焉魯城之<lb/>
　以避邾<lb/>
鄆<hi>十二年</hi>
　本莒鄆邑釋例此東鄆莒魯所争者城陽姑幕縣南<lb/>
　有貟亭今沂州沂水縣見莒地列扵魯以别西鄆之<lb/>
　異耳<lb/>
平陽<hi>宣八年</hi>
<pb n="8b"/>
　東平陽也漢晉因曰東平陽縣屬泰山郡今沂州新<lb/>
　泰縣<lb/>
蜀<hi>成二年</hi>
　釋例泰山博縣西北有蜀亭今奉符縣<lb/>
棘<hi>三年</hi>
　經書叔孫僑如帥師圍棘左傳曰圍棘取汶陽之田<lb/>
　杜預注棘汶陽田之邑在濟北蛇丘縣北棘亭又釋<lb/>
　兖州龔鄉縣東北七十五里棘鄉今蛇丘併入龔丘<lb/>
<pb n="9a"/>
　縣則棘亭棘鄉皆𨽻龔丘即魯棘邑之地也蓋田在<lb/>
　汶水之陽而棘在其中别以邑稱凡有邑稱邑無邑<lb/>
　稱田田而有邑則各自有名釋例乃并汶陽之田棘<lb/>
　為一地二名誤矣<lb/>
鄆<hi>四年</hi>
　西鄆魯西邑昭公出居于此今齊州鄆城縣<lb/>
中城<hi>九年</hi>
　釋例東海廩丘縣西南中城鄉今海州沭陽縣<lb/>
<pb n="9b"/>
聊<hi>襄十年</hi>
　釋例魯國魯縣東南莝城今仙源縣<lb/>
五父衢<hi>十一年</hi>
　仙源縣東南二里<lb/>
台<hi>十二年</hi>
　釋例琅邪費縣南有台亭今費縣<lb/>
桃<hi>十七年下同</hi>
　泗水縣東南有桃虚<lb/>
<pb n="10a"/>
陽關<lb/>
　釋例泰山鉅平縣東陽闗城今奉符縣<lb/>
武城<hi>十九年</hi>
　即子游為宰絃歌之邑在漢為南城縣晉改為南武<lb/>
　城今省入費縣故城在焉有澹臺子羽冢<lb/>
鹿門<hi>二十三年</hi>
　臧紇斬鹿門之關古魯城西五門第一曰鹿門<lb/>
髙魚<hi>二十六年</hi>
<pb n="10b"/>
　晉東郡廩丘縣東北有髙魚城今濮州雷澤縣<lb/>
郈<hi>昭二十五年</hi>
　魯大夫郈昭伯邑今東平府須城縣東南郈鄉亭<lb/>
龜隂田<hi>定十年</hi>
　魯頌謂奄有龜蒙今襲慶府奉符縣龜山即其地<lb/>
蛇淵囿<hi>十三年</hi>
　水經注蛇水西南逕下讙城南蛇水即讙水也漢有蛇<lb/>
　丘縣其地今省入龔丘縣城下有水即魯蛇淵囿<lb/>
<pb n="11a"/>
唘陽<hi>哀三年</hi>
　沂州沂水縣南在漢晉為開陽縣陸徳明云開者為<lb/>
　漢景帝諱<lb/>
邾瑕<hi>六年下同</hi>
　濟州任城縣南有邾瑕故城<lb/>
萊門<lb/>
　陽生請與南郭且于乘出萊門注魯郭門<lb/>
負瑕<hi>七年</hi>
<pb n="11b"/>
　魯邑故城在襲慶府治瑕丘縣西南昔衛公叔文子<lb/>
　升之蘧伯玉從文子曰樂哉斯丘死則我欲𦵏焉伯<lb/>
　玉曰吾子欲之則瑗請前<lb/>
闡<hi>八年</hi>
　漢剛縣本魯闡鄉即春秋齊人取讙及闡也故城在<lb/>
　龔丘縣東北<lb/>
大野<hi>十四年下同</hi>
　濟州鉅野縣東東西百里南北三百里<lb/>
<pb n="12a"/>
丘輿<lb/>
　釋例泰山南城縣西北有輿亭縣故城在今費縣<lb/>
平陽<hi>二十七年</hi>
　西平陽也漢爲南平陽縣今省入襲慶府鄒縣<lb/>
　　　　　地名疑者四<lb/>
笙<hi>宣十八年</hi>
　釋例魯地闕或四境外疑<lb/>
紅<hi>昭八年下同</hi>
<pb n="12b"/>
　釋例沛國蕭縣西有紅亭迂逺疑<lb/>
商衛<lb/>
　釋例泰山奉髙縣西北有衛亭或曰魯衛西界商宋<lb/>
　疑<lb/>
東陽<hi>哀八年</hi>
　釋例泰山南城縣西東安城是也疑<lb/>
　　　　　闕地四十有九<lb/>
　　潛<hi>隱二年</hi>　　　　許田<hi>八年近/許之田</hi>　鄧<hi>十年</hi>
<pb n="13a"/>
　　社圃<hi>十一年</hi>　　　向<hi>桓十/六年</hi>　　　　趡<hi>十七年下同</hi>
　　奚　　　　　　生竇<hi>莊九年</hi>　　長勺<hi>十年定四年分魯公</hi>
　　<hi>以殷民七族有長勺氏</hi>　　鄑<hi>十一/年</hi>　　　洮<hi>二十七年</hi>
　　郿<hi>二十八年</hi>　　　　薛<hi>三十/一年</hi>　　　夷<hi>閔二年</hi>
　　酈<hi>僖元年</hi>　　　　升陘<hi>二十/二年</hi>　　鹹<hi>文十一年</hi>
　　句鼆<hi>十五年下同</hi>　　戾丘　　　　巢丘<hi>成二年下同</hi>
　　陽橋　　　　　壞隤<hi>十六年</hi>　　鹿囿<hi>十八年</hi>
　　蒲圃<hi>襄四年埸名闕</hi>　　劉<hi>十五年下同孔穎達曰魯城外也</hi>
<pb n="13b"/>
　　遇　　　　　　海陘<hi>十六年</hi>　　旅松<hi>十七年</hi>
　　御<hi>二十二年</hi>　　　　陽州<hi>三十/一年</hi>　　庚宗<hi>昭四年下同</hi>
　　丘蕕　　　　　蚡泉<hi>五年下同</hi>　　塞關<lb/>
　　比蒲<hi>十一年下同</hi>　　泉丘　　　　清丘<lb/>
　　昌間<hi>二十二年</hi>　　　炊鼻<hi>二十/六年</hi>　　且知<hi>二十七年</hi>
　　東野<hi>定五年</hi>　　　棘下<hi>八年城/内地名</hi>　莒父<hi>十四年下同</hi>
　　霄　　　　　　毗<hi>哀五年</hi>　　　蠶室<hi>八年</hi>
　　稷曲<hi>十一年</hi>　　　輸<hi>十五/年</hi>　　　陵阪<hi>二十七年</hi>
<pb n="14a"/>
　　　　　晉地緫説<lb/>
晉故曰唐唐者帝堯舊都堯始居此復遷河東平陽周<lb/>
成王既滅唐以封母弟叔虞扵堯之故墟曰唐侯子變<lb/>
改唐為晉穆侯自晉陽徙都絳孝侯改絳為翼至武公<lb/>
自曲沃徙都復謂之絳成六年景公又遷扵新田蓋古<lb/>
并冀州地也禹貢冀州既載壺口雷首至扵大岳既修<lb/>
太原至扵岳陽覃懷厎績至扵衡漳厥土惟白壤舜以<lb/>
冀州南北闊大分衛水為并州周禮職方正北曰并州<lb/>
<pb n="14b"/>
髙辛氏子實沈及金天氏子臺駘所居焉在天文實沈<lb/>
之次觜參之分辰居申宫曰隂陽其封域東控齊魯南<lb/>
瞰汴滑西接秦雍北負燕代大行掎之首陽起之黃河<lb/>
迤之大陸靡之扼懷衛浦絳之阻脅天下之肩兼相魏<lb/>
瀛徳之廣折天下之脊包祁定深冀之强拊天下之背<lb/>
故自晉獻公以下累世主盟中夏稱霸諸侯非有他也<lb/>
山河之險地勢便利晉無出則已出則可以横行扵中<lb/>
原其俗剛强多豪傑矜功名<lb/>
<pb n="15a"/>
</p>
<p>
<pb n="16a"/>
</p>
<p>
<pb n="17a"/>
　　　　　晉地釋名<lb/>
晉<hi>隱六年</hi>
　故唐國堯舊都地南有晉水叔虞子燮改爲晉亦曰<lb/>
　晉陽漢因置晉陽縣皇朝建隆四年以為平晉軍太<lb/>
　平興國四年廢為平晉縣熙寜三年省入太原府治<lb/>
　陽曲縣<lb/>
曲沃<hi>五年下同</hi>
　文侯封弟成師扵此今絳州曲沃縣在州東四十五<lb/>
<pb n="17b"/>
　里解州聞喜縣在曲沃西南亦其地云<lb/>
翼<lb/>
　本曰絳穆侯自晉陽徙都于此孝侯改絳為翼後為<lb/>
　曲沃武公所并自曲沃徙都復曰絳獻公九年又北<lb/>
　廣其城方二里今絳州翼城縣<lb/>
絳<hi>莊二十六年</hi>
　即翼城之西絳邑城成六年謀去故絳即此<lb/>
新田<hi>成六年</hi>
<pb n="18a"/>
　絳州絳縣魏獻子曰新田土厚水深居之不疾謂此<lb/>
千畆<hi>桓二年下同</hi>
　釋例西河介休縣南地名千畆介休今屬汾州<lb/>
陘庭<lb/>
　翼城縣南<lb/>
蒲城<hi>莊二十八年下同</hi>
　隰州隰川縣在漢晉為蒲城縣<lb/>
屈<lb/>
<pb n="18b"/>
　亦曰北屈地産馬所謂屈産之乘漢晉為北屈縣今<lb/>
　爲慈州吉鄉縣屈城在焉<lb/>
采桑<hi>僖八年</hi>
　吉鄉縣西南采桑津<lb/>
髙梁<hi>九年</hi>
　平陽府臨汾縣西南髙梁城<hi>平陽晉州</hi>
韓<hi>十年</hi>
　同州韓城縣有韓原<lb/>
<pb n="19a"/>
河外列城五<hi>十五年下同</hi>
　河之南焦瑕其二城其三闕夷吾所賂秦伯者<lb/>
東盡虢略<lb/>
　從河西南行而東盡故虢略地今虢州是也<lb/>
解梁城<lb/>
　解州解縣<lb/>
狐厨<hi>十六年</hi>
　釋例平陽臨汾縣西北狐谷亭今絳州正平縣<lb/>
<pb n="19b"/>
令狐<hi>二十四年下同</hi>
　河中府猗氏縣本令狐後以猗頓易今名<lb/>
桑泉<lb/>
　河中府臨晉縣在河中之東重耳濟河入桑泉盖渡<lb/>
　河而東也隋置桑泉縣義取此唐改為臨晉<lb/>
臼衰<lb/>
　釋例河東解縣東南臼城按今解州及臨晉虞鄉俱<lb/>
　解縣地臼城在解縣東南蓋虞鄉解縣之間也<lb/>
<pb n="20a"/>
郇<lb/>
　猗氏縣有郇城在解州西南<lb/>
綿上<lb/>
　釋例西河介休縣南地名今汾州介休縣有綿上山<lb/>
　謂之介山上有介之推祠隋開皇十六年分介休縣<lb/>
　南境置綿上縣屬汾州今屬威勝軍故介休以介山<lb/>
　得名而綿上乃介之推田考其田在介山之南本則<lb/>
　一也<lb/>
<pb n="20b"/>
南陽<hi>二十五年</hi>
　在晉山南河北傳言始唘南陽即此今懷州修武縣<lb/>
　有南陽城<lb/>
南河<hi>二十八年下同</hi>
　自衛州南渡而東<hi>詳見水門</hi>
河陽<lb/>
　孟州河陽縣<lb/>
清原<hi>三十一年</hi>
<pb n="21a"/>
　解州聞喜縣北<lb/>
箕<hi>三十二年</hi>
　廣記遼州遼山縣遼陽山古箕城春秋晉人敗狄于<lb/>
　箕即此杜以爲在太原陽邑箕城非也豈誤以陽邑<lb/>
　為遼陽乎<lb/>
茅津<hi>文三年下同</hi>
　陜州平陸縣有茅津在西南對陜城秦伯伐晉晉人<lb/>
　不出遂自茅津濟即此<lb/>
<pb n="21b"/>
王官<lb/>
　解州芮城縣北王官谷<lb/>
甯<hi>五年</hi>
　懷州修武縣<lb/>
董<hi>六年</hi>
　釋例河東汾隂縣有董亭今河中府榮河縣<lb/>
武城<hi>八年</hi>
　同州馮翊縣<lb/>
<pb n="22a"/>
北徵<hi>十年</hi>
　同州澄城縣漢徵縣北廣記云徵澄音相近<lb/>
河曲<hi>十二年下同</hi>
　河中府河東縣南公羊傳河千里而一曲禹貢導河<lb/>
　積石至于龍門南至于華隂東至扵底柱自華山北<lb/>
　而東行河之曲也<lb/>
羈馬<lb/>
　此年秦伯伐晉取羈馬故成十三年晉侯使吕相絶<lb/>
<pb n="22b"/>
　秦曰翦我羈馬寰宇記河曲縣南十里有羈馬城在<lb/>
　今河中府<lb/>
瑕<lb/>
　僖十五年傳晉侯許賂秦伯以河外列城五東盡虢<lb/>
　略南及華山内及解梁城既而不與三十年傳許君<lb/>
　焦瑕朝濟而夕設版焉注謂焦瑕是其二其餘三城<lb/>
　不可知也孔穎逹曰以河北為内以河南為外列城<lb/>
　五者自華山而東盡虢之東界其間有五城解梁城<lb/>
<pb n="23a"/>
　則在河北非此河外五城之數也文十二年傳秦師<lb/>
　夜遁復侵晉入瑕十三年春晉侯使詹嘉處瑕以守<lb/>
　桃林之塞桃林在河外潼關華陰使詹嘉處瑕以守<lb/>
　之則瑕當在河外即上所云河外列城之焦瑕者前<lb/>
　年晉欲薄秦師扵河而秦師夜遁復入瑕則是既遁<lb/>
　而入其河外之邑也杜預以河外之焦瑕及詹嘉之<lb/>
　瑕爲二且以爲在猗氏東北猗氏在河北非河之外<lb/>
　失之矣<lb/>
<pb n="23b"/>
魏人在東<hi>十三年下同</hi>
　陜州芮城縣亦魏國扵秦爲東<lb/>
桃林塞<lb/>
　自陜州之湖城靈寶至華州之華隂皆古桃林塞<lb/>
隂地<lb/>
　晉之河南山北自商州上雒縣以東至河南府伊陽縣<lb/>
　此是通秦晉要道<lb/>
邢丘<hi>六年</hi>
<pb n="24a"/>
　漢平皋城應劭曰其地屬晉號邢丘以在河之皋地<lb/>
　勢平夷故曰平皋故城在懷州河内縣西<lb/>
董澤<hi>十二年</hi>
　釋例聞喜縣北有董池波今解州聞喜縣水經注東<lb/>
　西四里南北三里<lb/>
曲梁<hi>十五年下同</hi>
　漢晉為曲梁縣屬廣平今洺州永年縣<lb/>
稷<lb/>
<pb n="24b"/>
　釋例河東聞喜縣西有稷山今絳州稷山縣是也本<lb/>
　二漢聞喜縣地至晉尚屬河東後周置曰絳州隋徙<lb/>
　絳治正平而稷山遂爲絳屬邑蓋晉聞喜縣地所分<lb/>
　置也<lb/>
野王<hi>十七年下同</hi>
　漢晉為野王縣屬河内郡今懷州河内縣<lb/>
范<lb/>
　士會邑今濮州范縣<lb/>
<pb n="25a"/>
盬<hi>成二年</hi>
　猗氏縣地在解州西南今解鹽池是也故傳曰沃饒<lb/>
　而近盬説文云河東鹽池袤五十一里廣六里周囘<lb/>
　百一十四里<lb/>
瓠丘<hi>襄元年</hi>
　釋例河東東垣縣東南壺丘亭今絳州垣曲縣<lb/>
雞澤<hi>三年</hi>
　釋例在廣平曲梁縣西南今洺州所治永年縣即古<lb/>
<pb n="25b"/>
　曲梁也或謂今洺州雞澤縣為古雞澤然參之輿圖<lb/>
　古雞澤既在今洺州西南而今雞澤縣乃在洺州東<lb/>
　北雞澤縣非古雞澤明矣蓋雞澤縣本漢曲梁縣隋<lb/>
　初置意其㮣以曲梁之境為皆古雞澤不復考本在<lb/>
　曲梁西南第扵東北創邑而用斯名耳謂今雞澤爲<lb/>
　古雞澤非也<lb/>
著雍<hi>十年</hi>
　傳曰晉侯還及此而疾則著雍在河之南<lb/>
<pb n="26a"/>
櫟<hi>十一年</hi>
　釋例河東北關今黄河東北<lb/>
長子<hi>十八年下同</hi>
　潞州長子縣<lb/>
純留<lb/>
　潞州屯留縣<lb/>
梗陽<lb/>
　釋例太原晉陽縣南陽城今太原府清源縣<lb/>
<pb n="26b"/>
祁<hi>二十一年</hi>
　太原府祁縣<lb/>
雍榆<hi>二十三年下同</hi>
　釋例汲郡朝歌縣東雍榆城今衛州汲縣<lb/>
朝歌<lb/>
　汲州故朝歌也<lb/>
孟門<lb/>
　晉隘道<lb/>
<pb n="27a"/>
熒庭<lb/>
　絳州翼城縣東南八十五里有古熒庭城傳齊侯伐<lb/>
　晉取朝歌分為二隊入孟門登大行張武軍扵熒庭<lb/>
　杜注張武軍謂築壘壁水經注紫谷水東出白馬川<lb/>
　西經熒庭城南而西出紫谷與乾河合按此城與紫<lb/>
　谷相當是古熒庭<lb/>
東陽<lb/>
　晉之山東今衛州洺州以北<lb/>
<pb n="27b"/>
苗<hi>二十六年</hi>
　孟州濟原縣南故有亭<lb/>
木門<hi>二十七年</hi>
　寰宇記滄州清池縣西北四十六里古木門城即鱄<lb/>
　奔晉託扵木門之地輿地志云中有大樹因名木門<lb/>
任<hi>三十年</hi>
　信徳府任縣<hi>信德邢州</hi>
銅鞮<hi>成九年</hi>
<pb n="28a"/>
　羊舌赤邑今威勝軍銅鞮縣<lb/>
中都<hi>昭二年</hi>
　釋例西河介休縣東南中都城今汾州介休縣東南<lb/>
楊<hi>五年</hi>
　釋例平陽縣故楊國今平陽府洪洞縣<lb/>
虒祁<hi>八年</hi>
　釋例平陽絳邑縣西南汾水上今絳州翼城縣西南<lb/>
戲陽<hi>九年</hi>
<pb n="28b"/>
　大名府内黃縣北戲陽城<lb/>
棘津<hi>十七年</hi>
　水經河水逕東燕縣故城北則有濟水自北來注之<lb/>
　注云亦謂之濟津故南津也僖公二十八年晉師伐<lb/>
　曹還自南河即此濟也河水扵是又有棘津之名晉<lb/>
　伐陸渾亦扵此渡燕縣今胙城縣則棘津與南河蓋<lb/>
　相近而異名也<lb/>
乾侯<hi>二十八年下同</hi>
<pb n="29a"/>
　大名府成安縣<lb/>
鄔<lb/>
　太原府鄔縣<lb/>
塗水<lb/>
　太原府榆次縣<lb/>
盂<lb/>
　太原府盂縣<lb/>
平陽<lb/>
<pb n="29b"/>
　堯時為帝都曰平陽晉以為趙朝食邑今平陽府治<lb/>
　臨汾縣<lb/>
大陸<hi>定元年</hi>
　信徳府鉅鹿縣大陸津<lb/>
邯鄲<hi>十三年</hi>
　磁州邯鄲縣<lb/>
上雒<hi>哀四年下同</hi>
　商州治上雒縣京相璠曰楚通上雒阨道也<lb/>
<pb n="30a"/>
蒼野<lb/>
　上雒縣西<lb/>
少習<lb/>
　商州商洛縣東有少習秦謂之武闗<lb/>
臨<lb/>
　慶源府臨城縣<hi>慶源趙州</hi>
欒<lb/>
　真定府欒城縣<lb/>
<pb n="30b"/>
鄗<lb/>
　漢因之爲鄗邑光武更名髙邑縣今屬慶源府<lb/>
逆畤<lb/>
　中山府北平縣漢為曲逆<hi>中山定州</hi>
壺口<lb/>
　潞州潞城縣有壺口故關<lb/>
栢人<lb/>
　漢以為栢人縣髙帝過趙欲宿心動問縣名曰栢人<lb/>
<pb n="31a"/>
　上曰栢人者迫於人也去弗宿唐天寳元年改曰堯<lb/>
　山今屬信徳府<lb/>
冠氏<hi>十五年</hi>
　大名府冠氏縣<lb/>
河<hi>十六年</hi>
　衛州<lb/>
　　　　　地名疑者一<lb/>
中牟<hi>定九年</hi>
<pb n="31b"/>
　晉車在中牟釋例滎陽中牟縣囬逺疑非也按中牟<lb/>
　在河南計非晉境所及至三家分晉中牟屬魏而趙<lb/>
　世家曰獻侯即位治中牟則河南之中牟非趙所得<lb/>
　都明矣杜之疑扵義為當臣瓚云中牟當在漯水之<lb/>
　上<lb/>
　　　　　闕地四十有三<lb/>
　　隨<hi>隱五年</hi>　　　　鄂<hi>六/年</hi>　　　　條<hi>桓二年</hi>
　　汾隰<hi>三年</hi>　　　　聚<hi>莊二十/五年</hi>　　東關<hi>二十八年</hi>
<pb n="32a"/>
　　隂<hi>僖十五年</hi>　　　　受鐸<hi>十六年下同</hi>　昆都<lb/>
　　廬柳<hi>二十四年下同</hi>　　屏　　　　　樓<lb/>
　　被廬<hi>二十七年</hi>　　　郊<hi>文三/年</hi>　　　夷<hi>六年下同</hi>
　　郫　　　　　　菫隂<hi>七年</hi>　　　諸浮<hi>十三年</hi>
　　黃父<hi>十七年</hi>　　　向隂<hi>宣七/年</hi>　　輔氏<hi>十五年下同</hi>
　　雒　　　　　　𤓰衍之縣　　斷道<hi>十七年</hi>
　　赤棘<hi>成元年</hi>　　　河<hi>十三年下同</hi>　　箕郜<lb/>
　　苕丘<hi>十七年</hi>　　　虚<hi>十七/年</hi>　　　長樗<hi>襄三年</hi>
<pb n="32b"/>
　　著<hi>二十一年</hi>　　　　鄐<hi>二十/六年</hi>　　　魏榆<hi>昭八年</hi>
　　平陵<hi>二十八年下同</hi>　　馬首　　　　適歴<hi>三十一年</hi>
　　平中<hi>定三年</hi>　　　五氏<hi>九/年</hi>　　　百泉<hi>十四年</hi>
　　棘蒲<hi>哀元年</hi>　　　隂人<hi>四/年</hi>　　　英丘<hi>二十三年</hi>
　　邢<hi>襄二十一年</hi>
　<lb/>
　<lb/>
　春秋分記卷二十六<lb/>
</p>
<p>
</p>
  </div>
</body>
</text>
</TEI>
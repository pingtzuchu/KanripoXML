<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷三</head> <lb/>
    <p>
<pb n="1a"/>
欽定四庫全書<lb/>
　禮記注疏卷三<lb/>
　　漢鄭氏注　唐陸德明音義　孔穎達疏<lb/>
　曲禮上<lb/>
凡為君使者已受命君言不宿於家注急君使也言謂<lb/>
有故所問也聘禮曰君有言則以束帛如饗禮音義<hi>為于偽反下注為哀樂為其廢喪事並同</hi>君言至則主人出拜君言之辱使者<lb/>
歸則必拜送于門外注敬君命也此謂國君問事於其<lb/>
<pb n="1b"/>
臣若使人於君所則必朝服而命之使者反則必下堂<lb/>
而受命注此臣有所告請於其君音義<hi>朝直遥反</hi>疏<hi>正義曰此一節論相聘問及君臣使人相告之事今各依文解之受命謂受得君命為聘使也君言謂受君言宜急去不得停留宿於家也故聘禮既受命遂行舎於郊是也君言至則主人出拜君言之辱者此謂君使人問其臣臣對使禮也出出門也君使初至則主人出門拜迎君命也辱者言屈辱尊者之命來也使者歸則必拜送于門外者君之使去而又出拜送門外也去既送出門則知初至迎亦出門也此謂國君問事於其臣也若臣遣人往君所及問他人則送迎亦然若使人於君所則必朝服而命之者此謂臣有故而遣使告君法也亦有物以將之敬君故朝服命使也然命使者言朝服則君言至亦朝服受之互言也使者反則必下堂而受命者謂己使者<pb n="2a"/>從君處反還至也去不下送反而下迎者尊君命也不出門者已使卑於君使也亦當拜之不言從上可知也注正義曰急君使也者觧君言也君之所言謂有事故所問也或問其臣或問他人鄭注聘禮云有故謂災患及時事相告也云聘禮曰若有言則以束帛如饗禮者又證有言必有物將之也此謂行饗禮畢而又有此言而又加束帛也鄭注彼云有言有所告請若有所問也記曰有故則束帛加書以將命春秋臧孫辰告糴於齊公子遂如楚乞師晋侯使韓穿來言汶陽之田是其類也</hi>
博聞强識而讓敦善行而不怠謂之君子注敦厚音義<lb/>
<hi>誠如字又式異反行下孟反皇如字怠音代</hi>君子不盡人之歡不竭人之忠<lb/>
以全交也注歡謂飲食忠謂衣服之物疏<hi>正義曰此明君子所行之<pb n="2b"/>事也鄭云歡謂飲食忠謂衣服飲食是㑹樂之具承歡為易衣服比飲食為難必闗忠誠籌度故名忠各有所以也明與人交者不宜事事悉受若使彼罄盡則交結之道不全若不竭盡交乃全也</hi>
禮曰君子抱孫不抱子此言孫可以爲王父尸子不可<lb/>
以爲父尸注以孫與祖昭穆同音義<hi>昭時招反</hi>爲君尸者大<lb/>
夫士見之則下之君知所以爲尸者則自下之注尊尸<lb/>
也下下車也國君或時幼少不能盡識羣臣有以告者<lb/>
乃下之音義<hi>少式召反</hi>尸必式注禮之乗必以几注尊者慎<lb/>
也音義<hi>乗繩證反下注二處乘車同</hi>齊者不樂不弔注爲哀樂則失<lb/>
<pb n="3a"/>
正散其思也音義<hi>齊側皆反樂音洛下無容樂非樂所同思絲嗣反又如字</hi>疏<hi>正義曰此一節論立尸用人相尊敬之法各依文解之抱孫不抱子者此以明昭穆之例凡稱禮曰者皆舊禮語也為下事難明故引舊禮為證案此篇之首作記之人引舊禮而言曲禮曰此直言禮曰不言曲者從畧可知也抱孫不抱子者謂祭祀之禮必須尸尸必以孫今子孫行並皆㓜弱則必抱孫為尸不得抱子為尸所以然者作記之人既引其禮又自解云此言孫可以為王父尸子不可以為父尸故也曾子問云祭成喪者必有尸尸必以孫孫幼則使人抱之無孫則取於同姓可也是有抱孫之法也言無孫取於同姓可者謂無服内之孫取服外同姓也天子至士皆有尸特牲是士禮少牢是大夫禮並皆有尸又祭統云君執圭瓚祼尸是諸侯有尸也又守祧職云若將祭祀則各以其服授尸是天子有尸也天子以下宗廟之祭皆用同姓之嫡故祭統云祭之道<pb n="3b"/>孫為王父尸所使為尸者於祭者為子行父北面而事之注云子行猶子列也祭祖則用孫列皆取於同姓之適孫也天子諸侯之祭朝事延尸於户外是以有北面事尸之禮也雖取孫列用卿大夫為之故既醉注云天子以卿鄭箋云諸侯入為天子卿大夫故云公尸天子既然明諸侯亦爾故大夫士亦用同姓嫡者曾子問云無孫取於同姓可也又鄭注特牲禮大夫士以孫之倫為尸是也言倫明非己孫皇偘用崔靈恩義以大夫用已孫為尸恐非也天子祭天地社稷山川四方百物及七祀之屬皆有尸也故鳬鷖並云公尸推此而言諸侯祭社稷境内山川及大夫有采地祭五祀皆有尸也外神之屬不問同姓異姓但卜吉則可為尸案曾子問祭成人必有尸則祭殤無尸若新喪虞祭之時男女各立尸故士虞禮云男男尸女女尸至祔祭之後止用男之一尸以其祔祭漸吉故也凡吉祭秖用一尸故祭統云設同几是也若祭勝國之社稷則士師為尸知者士師<pb n="4a"/>職文用士師者畧之故異義公羊説祭天無尸左氏説晋祀夏郊以董伯為尸虞夏傳云舜入唐郊以丹朱為尸是祭天有尸也許慎引魯郊祀曰祝延帝尸從左氏之説也為君尸者大夫士見之則下之者此臣為君作尸者已被卜吉君許用者也下謂下車也古者致齊各於其家散齊亦猶出在路及至祭日之旦俱來入廟故羣臣得於路見君之尸皆下車而敬之君知所以為尸者則自下之者此亦謂散齊之時君若在路見尸亦自下車敬之不直云君見尸而云君知者言知則初有不知不知謂君年或幼少不能並識羣臣故於路或不識而臣告君君乃知之所以下也所以知是散齊者君致齊不復出行若祭日君先入廟後乃尸至也尸必式者廟門之外尸尊未伸不敢亢禮不可下車故式為敬以答君也式謂俯下頭也古者車箱長四尺四寸而三分前一後二横一木下去車牀三尺三寸謂之為式又於式上二尺二寸横一木謂之為較較去車牀凡五尺五<pb n="4b"/>寸於時立乘若平常則馮較故詩云倚重較兮是也又若應為敬則落手隠下式而頭得俯俛故後云式視馬尾是也鄭注考工記云兵車之式髙三尺三寸較兩輢上出式者也兵車自較而下凡五尺五寸然尸在廟中尊伸尚答主人之拜今在路其尊猶屈君下而已式者以其在路尊未伸故未敢亢禮至於廟中禮伸則亢故答之乘必以几者几案在式之上尊者有所敬事以手據之几上有冪君以羔皮以虎縁之也</hi>
居喪之禮毁瘠不形視聽不衰注為其廢喪事形謂骨<lb/>
見音義<hi>瘠音在昔反瘦也見賢遍反</hi>升階不由阼階出入不當門隧<lb/>
注常若親存隧道也音義<hi>阼才故反隧音遂</hi>居喪之禮頭有創<lb/>
則沐身有瘍則浴有疾則飲酒食肉疾止復初不勝喪<lb/>
<pb n="5a"/>
乃比於不慈不孝注勝任也音義<hi>創初良反又初亮反瘍音恙本或作痒勝音升任而金反</hi>五十不致毁六十不毁七十唯衰麻在身飲酒<lb/>
食肉處於内注所以養衰老人五十始衰也音義<hi>衰七雷反</hi>
疏<hi>正義曰此一節明孝子居喪此先明居喪平常之法也毁瘠不形者毁瘠羸瘦也形骨露也骨為人形之主故謂骨為形也居喪乃許羸瘦不許骨露見也升降不由阼階者阼階主人之階也孝子事死如事生故在喪思慕猶若父在不忍從父阼階上下也如祔祭以後即得升阼階知者案士虞禮云卒哭以後稱哀子祔祭稱孝子祔祭如饋食之禮既同於吉則孝子得升阼階也然雜記云弔者入主人升堂西面下云既葬蒲席則升堂西面未葬也既言西面則是升自阼階此未葬得升阼階者敬異國之賓也不勝喪乃比於不慈不孝者<pb n="5b"/>結所以沐浴酒肉之義也不勝喪謂疾不食酒肉創瘍不沐浴毁而滅性者也不留身繼世是不慈也滅性又是違親生時之意故云不孝不云同而云比者此滅性本心實非為不孝故言比也五十不致毁者致極也五十始衰居喪乃許有毁而不得極羸瘦六十不毁者轉更衰甚都不許毁也魯襄公三十一年經書九月癸巳子野卒傳云毁也是也</hi>
生與來日死與徃日注與猶數也生數來日謂成服杖<lb/>
以死明日數也死數往日謂殯斂以死日數也此士禮<lb/>
貶於大夫者大夫以上皆以來日數士喪禮曰死日而<lb/>
襲厥明而小斂又厥明大斂而殯則死三日而更言三<lb/>
<pb n="6a"/>
日成服杖似異日矣喪大記曰士之喪二日而殯三日<lb/>
之朝主人杖二者相推其然明矣與或為予音義<hi>數所主反下皆同殯必刅反下同斂力驗反下同貶彼檢反字林方犯反</hi>疏<hi>正義曰此謂士禮生與來日者與數也謂生人成服杖數來日為三日死與往日者謂死者殯斂數死日為三日注正義曰貶猶屈也士卑屈故降不如大夫所以厭其殯日然士惟屈殯日不屈成服杖日者成服必在殯後故也云大夫以上皆以來日數者大夫尊則成服及殯皆不數死日也大夫云三日殯不數死日則天子諸侯亦悉不數死日也故鄭云大夫以上云士喪禮曰死日而襲者注引士喪禮者證殯與成服不同日以其未審故云似異日又引喪大記者更證明士殯與成服不同日故云二者相推其然明矣謂以士喪禮喪大記二者相推校然猶是也殯與成服是異日明<pb n="6b"/>矣無所復疑言與或為予者謂諸本禮記有作予字者故云與或為予</hi>
知生者弔知死者傷知生而不知死弔而不傷知死而<lb/>
不知生傷而不弔注人恩各施於所知也弔傷皆謂致<lb/>
命辭也雜記曰諸侯使人弔辭曰寡君聞君之喪寡君<lb/>
使某如何不淑此施於生者傷辭未聞也説者有弔辭<lb/>
云皇天降災子遭罹之如何不淑此施於死者葢本傷<lb/>
辭辭畢退皆哭音義<hi>傷如字下同舊式亮反</hi>疏<hi>正義曰此一節論弔傷之法若存之與亡並識則遣設弔辭傷辭兼行若但識生而不識亡則唯遣設弔辭而無傷辭知死而不知生傷而不弔者<pb n="7a"/>若但識亡唯施傷辭而無弔辭也然生弔死傷其文可悉但記者丁寜言之故其文詳也注正義曰皆不自往而遣使致已之命也雜記曰諸侯使人弔辭曰寡君聞君之喪寡君使某如何不淑此施於生者也引雜記者證諸侯有鄰國之喪不得自徃遣使往弔致命弔辭之法也然弔辭唯使者口傳之於主國孤而已云傷辭未聞者經典散亡故未聞也説者有弔辭云皇天降災子遭罹之如何不淑者既未聞傷辭有舊説者云有弔辭如此也施於死者葢本傷辭也鄭此云舊説疑其非弔辭正是傷辭耳所以然者一則不與雜記弔辭同二則既言皇天降災子遭罹之明是傷於亡者自身非闗弔于孝子也然弔辭乃使口致命若傷辭當書之於板使者讀之而奠致殯前也知辭畢皆退而哭者案雜記行弔之後致含禭賵畢乃臨若不致含襚賵則弔訖乃臨也故鄭云弔傷辭畢皆哭</hi>
<pb n="7b"/>
弔喪弗能賻不問其所費問疾弗能遺不問其所欲見<lb/>
人弗能館不問其所舍賜人者不曰來取與人者不問<lb/>
其所欲注皆為傷恩也見人見行人館舎也與人不問<lb/>
其所欲已物或時非其所欲將不與也音義<hi>賻音附公羊傳曰錢財曰賻穀梁傳曰歸生者曰賻不問其所費芳味反一本作有所費下句放此遺于季反與也皆為于偽反下為其皆同</hi>
適墓不登壟注為其不敬壟冡也墓塋域音義<hi>壟力勇反塋音營</hi>助葬必執紼注葬喪之大事紼引車索音義<hi>紼音弗引棺本<pb n="8a"/>亦作引車索悉各反</hi>臨喪不笑注臨喪宜有哀色揖人必違其位<lb/>
注禮以變為敬望柩不歌入臨不翔注哀傷之無容樂<lb/>
音義<hi>柩求又反臨如字舊力鴆反</hi>當食不歎注食或以樂非歎所鄰<lb/>
有喪舂不相里有殯不巷歌注助哀也相謂送杵聲音<lb/>
義<hi>舂束容反相息亮反注同杵昌呂反</hi>適墓不歌注非樂所哭日不歌注<lb/>
哀未忘也送喪不由徑送葬不辟塗潦注所哀在此音<lb/>
義<hi>徑經定反邪路也辟音避本亦作避下注同</hi>臨喪則必有哀色執紼不笑<lb/>
臨樂不歎介胄則有不可犯之色注貌與事宜相配介<lb/>
<pb n="8b"/>
甲也故君子戒慎不失色於人注色厲而内荏貌恭心<lb/>
狠非情者也音義<hi>荏而審反柔弱貌狠胡懇反</hi>國君撫式大夫下之<lb/>
大夫撫式士下之注撫猶據也據式小俛崇敬也乗車<lb/>
必正立音義<hi>俛音免</hi>禮不下庻人注為其遽於事且不能<lb/>
備物音義<hi>下遐嫁反又如字遽其庻反沈又其於反</hi>刑不上大夫注不與賢<lb/>
者犯法其犯法則在八議輕重不在刑書音義<hi>上時掌反與音預</hi>刑人不在君側注為怨恨為害也春秋傳曰近刑人<lb/>
則輕死之道疏<hi>正義曰此一節記人雜記吉㐫舉動威儀之事各依文觧之助葬必執紼者助<pb n="9a"/>葬本非為客正是助事耳故宜必執紼也揖人必違其位者位謂己之位也於位而見前人已所宜敬者當離己位而嚮彼遥揖禮以變為敬是以燕禮君降階爾卿大夫鄭注云爾近也揖而移近之明雖君臣皆須違位而揖也入臨不翔者謂入臨人之喪不得趍翔為容不翔故不歌歌則猶翔也當食不歎者吉食奏樂既樂故不宜歎也又若助喪事而食使充饑不令廢事亦不宜歎歎則不飽也哭日不歌者哭日謂弔人日也哭歌不可共日也送葬不辟塗潦者前文送喪此云送葬上下文勢皆據他人知者以上適墓不登壟入臨不翔及哭日不歌以文類之故知此等皆據他人也而本亦有云送喪不辟塗潦者義亦通也介胄則有不可犯之色者亦内外宜相稱也戎容暨暨若身被甲首冠胄則使形勢高岸有不可干犯之色以稱其服也故君子戒慎不失色於人者并結前義也故承上起下之辭上既言内外宜稱故君子接人凡所行用並使心色如一不得色<pb n="9b"/>違於心故云不失色於人也國君撫式大夫下之者撫謂手據之謂君臣俱行君式宗廟則臣宜下車此獨云大夫則士可知也大夫撫式士下之者士為大夫之臣亦如大夫於君也禮不下庻人者謂庻人貧無物為禮又分地是務不暇燕飲故此禮不下與庻人行也白虎通云禮為有知制刑為無知設禮謂酬酢之禮不及庻人勉民使至於士也故士相見禮云庻人見於君不為容進退走是也張逸云非是都不行禮也但以其遽務不能備之故不著於經文三百威儀三千耳其有事則假士禮行之刑不上大夫者制五刑三千之科條不設大夫犯罪之目也所以然者大夫必用有德若逆設其刑則是君不知賢也張逸云謂所犯之罪不在夏三千周二千五百之科不使賢者犯法也非謂都不刑其身也其有罪則以八議議其輕重耳刑人不在君側者被刑殘者不得令近君為其怨恨也白虎通云古者刑殘之人公家不畜大夫不養士遇之路不與語放諸墝埆<pb n="10a"/>不毛之地與禽獸為伍注正義曰葬喪之大事解所以必執紼之義云紼引車索者繩屬棺曰紼屬車曰引引紼亦通名故鄭云紼引車索也食或以樂非歎所者人君吉食則有樂賤者則無故云或也哀未忘也者論語云子於是日哭則不歌而鄭此云哀未忘也則弔日之朝亦得歌樂但弔以還其日晚不歌耳亦得㑹是日哭則不歌是先哭後乃不歌也色厲而内荏貌恭心狠非情者也者此舉失色之事也小人顔色嚴厲而心内荏弱為佞又外乃象恭而心實敖狠此並情不副色也故論語云色厲而内荏譬諸小人其猶穿窬之盗也與又云巧言令色足恭書云象恭滔天撫猶據也者證所式義也乗車駟馬之車也既並立乗故為敬時則俯俛據式不與賢者犯法者與猶許也不許賢者犯法若許之則非進賢之道也大夫無刑科而周禮有犯罪致殺放者鄭恐人疑故出其事雖不制刑書不與賢者犯法其犯法則在八議輕重不在刑書議有八條事在周禮一<pb n="10b"/>曰議親之辟謂是王宗室有罪也二曰議故之辟謂與王故舊也三曰議賢之辟謂有德行者也四曰議能之辟謂有道藝者也五曰議功之辟謂有大勲立功者也六曰議貴之辟謂貴者犯罪即大夫以上也鄭司農云若今之吏墨綬有罪先請者案漢時墨綬者是貴人也七曰議勤之辟謂憔悴憂國也八曰議賓之辟謂所不臣者三恪二代之後也異義禮戴説刑不上大夫古周禮説士尸肆諸市大夫尸肆諸朝是大夫有刑許慎謹案易曰鼎折足覆公餗其刑渥㐫無刑不上大夫之事從周禮之説鄭康成駮之云凡有爵者與王同族大夫以上適甸師氏令人不見是以云刑不上大夫如鄭之言則於戴禮及周禮二説俱合但大夫罪未定之前則皆在八議此經注是也若罪已定將刑殺則適甸師氏是也凡王朝大夫以上及王之同姓皆刑之於甸師氏故掌戮云凡有爵者及王之同族有罪則死刑焉是也若王之庻姓之士及諸侯大夫則戮於朝故襄二十二<pb n="11a"/>年楚殺令尹子南尸諸朝是大夫於朝也列國大夫入天子之國曰某士明天子之士亦在朝也諸侯大夫既在朝則諸侯之士在市故檀弓云君之臣不免於羅則將肆諸市朝鄭云大夫於朝士於市是也春秋傳曰近刑人則輕死之道者此引公羊傳證刑人在君側之失者也春秋魯襄公二十九年閽弑呉子餘祭公羊云閽者何刑人也君子不近刑人近刑人則輕死之道也又左傳云呉伐越獲俘焉以為閽使守舟呉子餘祭觀舟閽以刀弑之</hi>
兵車不式注尚威武不崇敬武車綏旌注盡飾也綏謂<lb/>
垂舒之也武車亦兵車音義<hi>綏耳崔反</hi>德車結旌注不盡飾<lb/>
也結謂收斂之也德車乘車疏<hi>正義曰此一節明德車兵車旌旗之異兵車革<pb n="11b"/>路也兵車尚武猛宜無推讓故不為式敬也武車綏旌者武車亦革路也取其建戈刀即云兵車取其威猛即云武車也綏謂垂舒散之也旌謂車上旗幡也尚威武故舒散旗幡垂綏然何𦙍云垂放旌旗之旒以見其美也德車結旌者德車謂玉路金路象路木路四路不用兵故曰德車德美在内不尚赫奕故結纒其旒著於竿也何𦙍云以德為美故畧於飾此坐乗之車也鄭前云乗車必正立此云是乗車則非坐乗也</hi>
史載筆士載言注謂從於㑹同各持其職以待事也筆<lb/>
謂書具之屬言謂㑹同盟要之辭前有水則載青旌前<lb/>
有塵埃則載鳴鳶前有車騎則載飛鴻前有士師則載<lb/>
虎皮前有摯獸則載貔貅注載謂舉於旌首以警衆也<lb/>
<pb n="12a"/>
禮君行師從卿行旅從前驅舉此則士衆知所有所舉<lb/>
各以其類象青青雀水鳥鳶鳴則將風鴻取飛有行列<lb/>
也士師謂兵衆虎取其有威勇也貔貅亦摯獸也書曰<lb/>
如虎如貔士或為仕音義<hi>載音戴本亦作戴下及注同埃烏來反鳶悦專反鴟也騎其寄反摯音至貔婢支反徐抉夷反孔安國云貔執夷反虎屬皆猛健貅本亦作䝗許求反又虚虯反貔貅摯獸警音景從才用反下同行户剛反</hi>行前朱鳥而後𤣥武左青龍而右白<lb/>
虎招摇在上急繕其怒注以此四獸為軍陳象天也急<lb/>
猶堅也繕讀曰勁又畫招摇星於旌旗上以起居堅勁<lb/>
<pb n="12b"/>
軍之威怒象天帝也招摇星在北斗杓端主指者音義<lb/>
<hi>招摇並如字比斗第七星繕依注音勁吉政反陳直覲反杓敷招反徐必遥反</hi>進退有度注度<lb/>
謂伐與步數左右有局各司其局注局部分也音義<hi>分扶問反</hi>疏<hi>正義曰此一節明君以軍行之禮各隨文解之史謂國史書録王事者王若舉動史必書之王若行徃則史載書具而從之也不言簡牘而云筆者筆是書之主則餘載可知爾雅云不律謂之筆郭云書筆名四方之異言也士載言者士謂司盟之士言謂盟㑹之辭舊事也崔靈恩云必載盟㑹之辭者或尋舊盟或用舊㑹之禮應須知之故載自隨也前有水則載青旌者王行宜警衞善惡必先知之故備設軍陳行止之法也軍陳卒伍行則並銜枚無諠聲若有非常不能傳道且人衆廣遠難可周徧故前有變異則舉類示之故宣十二<pb n="13a"/>年左傳云前茅慮無是也青旌者青雀旌謂旌旗軍行若前值水則畫為青雀旌旗幡上舉示之所以然者青雀是水鳥軍士望見則咸知前必值水而各防也前有塵埃則載鳴鳶者鳶今時鴟也鴟鳴則風生風生則塵埃起前有塵埃起則畫鴟於旌首而載之衆見咸知以為備也不直言鳶而云鳴者鳶不鳴則風不生故畫作開口如鳴時也不言旌從可知也前有車騎則載飛鴻者車騎彼人之車騎也鴻鴻鴈也鴈飛有行列與車騎相似若軍前忽遥見彼人有多車騎則畫鴻於旌首而載之使衆見而為防也然古人不騎馬故經但記正典無言騎者今言騎者當是周末時禮前有士師則載虎皮者士師兵衆也虎是威猛亦兵衆之象若見前有兵衆則舉虎皮於竿首使兵衆見以為防也前有摯獸則載貔貅者摯獸猛而能擊謂虎狼之屬也貔貅是一獸亦有猛威也若前有猛獸則舉此貔貅使衆知為備也但不知為載其皮為畫其形耳通有二家一云與虎皮<pb n="13b"/>並畫作皮於旌也一云並載其皮行前朱鳥而後𤣥武左青龍而右白虎者前明軍行逄值之禮也此明軍行象天文而作陳法也前南後北左東右西朱鳥𤣥武青龍白虎四方宿名也軍前宜㨗故用雀軍後須殿捍故用𤣥武𤣥武龜也龜有甲能禦侮用也左為陽陽能發生象其龍變生也右為隂隂沈能殺虎沈殺也軍之左右生殺變應威猛如龍虎也何𦙍云如鳥之翔如蛇之毒龍騰虎奮無能敵此四物鄭注四獸為軍陳則是軍陳之法也但不知何以為之耳今之軍行畫此四獸於旌旗以標左右前後之軍陳招摇在上者招摇北斗七星也北斗居四方宿之中以斗末從十二月建而指之則四方宿不差今軍行法之亦作此北斗星在軍中舉之於上以指正四方使四方之陳不差故云招摇在上也然並作七星而獨云招摇者舉指者為主餘從可知也急繕其怒者嚮明軍陳之法此舉士卒之用也急堅也繕勁利也其怒士卒之怒也軍行既張四宿於四方<pb n="14a"/>標招摇於中上象天之行故軍旅士卒起居舉動堅勁奮勇如天帝之威怒也然若類前而論四宿之陳畫旌為勝且鄭云又畫招摇於旌上則知四物是畫故皇約言云又畫也崔靈恩云此謂軍行所置旌旗於四方以法天此旌之旒數皆放其星龍旗則九旒雀則七旒虎則六旒龜蛇則四旒皆放星數以法天也皆畫招摇於此四旗之上案崔並畫四旗皆為北斗星於義不安何者天唯一斗以指四方何用四斗乎左右有局者局部分也軍之在左右各有部分不相濫也各司其局者軍行須監領故主帥部分各有所司部分也爾雅云局分也郭云謂分部也注正義曰載謂舉於旌首以警衆也文並為載而鄭今云舉於旌首是明諸物並在旌旗首也云禮君行師從卿行旅從者此是定四年祝佗之辭此嘉好之事若為其出軍征伐則隨軍多少與此不同云書曰如虎如貔者此尚書牧誓引證虎貔同是猛獸也此武王伐紂時於牧野作誓誡士卒為戰之辭也令<pb n="14b"/>士衆皆如虎貔然也鄭注尚書云其威當如獸之將攫摶也貔一名曰豹虎類也爾雅云貔白狐也以此四獸為軍陳者此朱雀是禽而總言獸者通言耳言為軍陳者則四獸各有軍陳之法故昭二十一年宋人與華亥戰云鄭翩願為鸛其御願為鵝又兵書云善用兵者似率然率然者常山蛇擊其首則尾至擊其尾則首至擊其中則首尾俱至是其各有陳法也知招搖在北斗杓端者春秋運斗樞云北斗七星第一天樞第二旋第三機第四權第五衡第六開陽第七摇光第一至第四為魁第五至第七為標案此摇光則招摇也在下云端者明魁以上為首標則以下為端也度謂伐與步數者牧誓武王誓衆云今日之事不愆于六步七步乃止齊焉四伐五伐乃止齊焉一擊一刺為一伐鄭注尚書云伐謂擊刺也始前就敵六步七步當止齊正行列及兵相接少者四伐多者五伐又當止齊正行列也</hi>
<pb n="15a"/>
父之讎弗與共戴天注父者子之天殺己之天與共戴<lb/>
天非孝子也行求殺之乃止音義<hi>讎常由反</hi>兄弟之讎不反<lb/>
兵注恒執殺之備交逰之讎不同國注讎不吾辟則殺<lb/>
之交遊或為朋友疏<hi>正義曰此一節論親疎復讎之法今各依文觧之父之讎弗與共戴天者父是子之天彼殺己父是殺己之天故必報殺之不可與共處於天下也天在上故曰戴又檀弓云父母之仇寢苫枕干不仕弗與共天下也遇諸市朝不反兵而鬬並是不共天下矣而調人云父之讎辟諸海外則得與共戴天此不共戴天者謂孝子之心不許共讎人戴天必殺之乃止調人謂逄遇赦宥王法辟諸海外孝子雖欲徃殺力所不能故鄭答趙商云讎若在九夷之東八蠻之南六戎之西五狄之北雖有至孝之心能往<pb n="15b"/>討之乎是也兄弟之讎不反兵者兄弟謂親兄弟也有兄弟之讎乃得仕而報之不反兵者謂帶兵自隨也若行逄讎身不帶兵方反家取之比來則讎已逃辟終不可得故恒帶兵見即殺之也檀弓云父母之讎不反兵兄弟之仇仕弗與共國而此云兄弟不反兵者父母不反兵於普天之下也兄弟不共國謂不同中國也而亦不反兵者父母仇讎則不仕不辟市朝兄弟仇讎則猶仕而辟市朝也而亦同不反兵則同體重之也而調人云兄弟之讎辟諸千里之外二丈不同者調人亦謂㑹遇恩赦之法辟諸千里之外檀弓又云銜君命而使雖遇之不鬭雖同不反兵與父母讎異也交遊之讎不同國者交遊朋友也為朋友亦報仇也故前云父母存不許友以死則知父母没得為朋友報也此云不同國者謂不共五等一國之中也而調人云從父母兄弟之讎不同國與此同又調人云主友之讎視從父兄弟是主友亦同此與調人皆謂㑹赦故不同國雖不同國國外<pb n="16a"/>百里二百里則可其兄弟仕不與共國者必須相去千里之外故調人云兄弟之讎辟諸千里之外是也但從父兄弟及交遊主友報讎之時不自為首故檀弓云從父兄弟之仇不為魁主人能則執兵而陪其後也其君之讎調人云視父師長之讎視兄弟則姑姊妹伯叔皆視兄弟異義公羊説復百世之讎古周禮説復讎之義不過五世許慎謹案魯桓公為齊襄公所殺其子莊公與齊桓公㑹春秋不譏又定公是魯桓公九世孫孔子相定公與齊㑹於夾谷是不復百世之讎也從周禮説鄭康成不駮即與許慎同凡君非理殺臣公羊説子可復讎故子胥伐楚春秋賢之左氏説君命天也是不可復讎鄭駮異義稱子思云今之君子退人若將隊諸淵無為戎首不亦善乎子胥父兄之誅隊淵不足喻伐楚使呉首兵合於子思之言也是鄭善子胥同公羊之義也</hi>
<pb n="16b"/>
四郊多壘此卿大夫之辱也注辱其謀人之國不能安<lb/>
也壘軍壁也數見侵伐則多壘音義<hi>壘徐力軌反又力水反辟本又作壁布秋反數色角反</hi>地廣大荒而不治此亦士之辱也注辱其親<lb/>
民不能安荒穢也疏<hi>正義曰此明食禄所宜任其事也四郊者王城四面並有郊近郊五十里逺郊百里諸侯亦各有四面之郊里數隨地廣狹故云四郊也壘軍壁也言卿大夫尊高任當軍帥若有威德則無敢見侵若尸禄素餐則冦戎充斥數戰郊坰故多軍壘罪各有所歸故為卿大夫之耻辱也地廣大荒而不治此亦士之辱也者地采地也荒廢穢也士邑宰也士為君邑宰必宜地民相得若使土地廣大而荒廢民㪚而流移亦邑宰之恥辱也而云亦者今謂非但大夫之辱亦是士之辱言四郊多壘獨為大夫之辱士<pb n="17a"/>則職卑位下為君邑宰勸課耕種故地荒為士之辱也</hi>
臨祭不惰注為無神也音義<hi>為于偽反下為不為其為有皆同</hi>祭服敝<lb/>
則焚之祭器敝則埋之龜筴敝則埋之牲死則埋之注<lb/>
此皆不欲人䙝之也焚之必已不用埋之不知鬼神之<lb/>
所為音義<hi>埋徐武乖反䙝息列反慢也</hi>凡祭於公者必自徹其俎注<lb/>
臣不敢煩君使也大夫以下或使人歸之祭於公助祭<lb/>
於君也音義<hi>使色吏反</hi>疏<hi>正義曰此一節明接神及歸俎之禮臨祭不惰者祭如在故臨祭須敬不得怠慢故鄭注云為無神也鬼神享德祭若怠惰則神不歆是無神也既謂其不敬亦是無神之心也注<pb n="17b"/>正義曰此皆不欲人䙝之也者若不焚埋人或用之為䙝慢鬼神之物所以焚之埋之異者服是身著之物故焚之牲器之類並為鬼神之用雖敗不知鬼神用與不用故埋之猶在焚之則消故焚埋異也臣不敢煩君使也者此謂士助君祭也若大夫以上則君使人歸之於俎而禮本並云大夫以下或人歸之是鄭因君以明臣言大夫以下自祭其廟則使人歸賓俎故曽子問云攝主不歸俎明正主則歸也</hi>
卒哭乃諱注敬鬼神之名也諱辟也生者不相辟名衞<lb/>
侯名惡大夫有名惡君臣同名春秋不非音義<hi>辟音避下皆同</hi>
禮不諱嫌名二名不偏諱注為其難辟也嫌名謂音聲<lb/>
相近若禹與雨丘與區也偏謂二名不一一諱也孔子<lb/>
<pb n="18a"/>
之母名徵在言在不稱徵言徵不稱在音義<hi>禹與兩並于矩反一讀雨音于許反丘與區並去求反一讀區音羌虯反又丘于反案漢和帝名肇不改京兆郡魏武帝名操陳思王詩云脩阪造雲日是不諱嫌名</hi>逮事父母則諱王父母不逮事父母<lb/>
則不諱王父母注逮及也謂㓜孤不及識父母恩不至<lb/>
於祖名孝子聞名心瞿諱之由心此謂庶人適士以上<lb/>
廟事祖雖不逮事父母猶諱祖音義<hi>逮音代一音大計反瞿本又作懼同俱附反適丁歴反</hi>君所無私諱注謂臣言於君前不辟家諱尊<lb/>
無二也大夫之所有公諱注辟君諱也詩書不諱臨文<lb/>
<pb n="18b"/>
不諱注為其失事正廟中不諱注為有事於高祖則不<lb/>
諱曾祖以下尊無二也於下則諱上夫人之諱雖質君<lb/>
之前臣不諱也注臣於夫人之家恩遠也質猶對也婦<lb/>
諱不出門注婦親遠於宫中言辟之大功小功不諱入<lb/>
竟而問禁入國而問俗入門而問諱注皆為敬主人也<lb/>
禁謂政教俗謂常所行與所惡也國城中也音義<hi>竟音境惡烏路反</hi>疏<hi>正義日此一節論諱與不諱之事各依文觧之古人生不諱故卒哭前猶以生事之則未諱至卒哭後服已受變神靈遷廟乃神事之敬鬼神之名故諱之諱避也生不相避名名以名質故言之不諱死則<pb n="19a"/>質藏言之則感動孝子故諱之也禮不諱嫌名者今謂禹與雨音同而義異丘與區音異而義同此二者各有嫌疑禹與雨有同音嫌疑丘與區有同義嫌疑如此者不諱若其音異義異全是無嫌不涉諱限必其音同義同乃始諱也二名不偏諱者謂兩字作名不一一諱之也孔子言徵不言在言在不言徵者案論語云足則吾能徵之矣是言徵也又云某在斯是言在也案異義公羊説譏二名謂二字作名若魏曼多也左氏説二名者楚公子弃疾弑其君即位之後改為熊居是為二名許慎謹案云文武賢臣有㪚宜生蘇忿生則公羊之説非也從左氏義也逮事父母則諱王父母者逮及也王父母謂祖父母也若及事父母則諱祖也何以然孝子聞名心瞿祖是父之所諱則子不敢言既已終不言若父母已亡而已言便心瞿憶父母故諱之也不逮事父母則不諱王父母者孝子若㓜少孤不及識父母便得言之故不諱祖父母庾云諱王父母之恩正應由父所以<pb n="19b"/>連言母者婦事舅姑同事父母且配夫為體諱敬不殊故㓜無父而識母者則可以諱王父母也大夫之所有公諱者今謂人於大夫之所止得避公家之諱不得避大夫諱所以然者尊君諱也若兼為大夫諱則君諱不尊也不言士之所諱者士卑人不為之諱故也或云大夫所有公諱者君及大夫諱耳亦無己之私諱玉藻云於大夫所有公諱無私諱但此文上承君所無私諱之下唯云大夫之所有公諱故畧之不云無私諱耳詩書不諱臨文不諱者何𦙍云詩書謂教學時也臨文謂禮執文行事時也案論語云詩書執禮是教學惟詩書有誦禮則不誦惟臨文行事若有所諱則並失事正故不諱也廟中不諱者謂有事於高祖廟祝嘏辭説不為曾祖已下諱也為尊無二上也於下則諱上也若有事於禰則諱祖已上也夫人之諱雖質君之前臣不諱也者夫人君之妻質對也夫人本家所諱臣雖對君前而言語不為諱也臣於夫人之家恩遠故不諱也婦諱不出<pb n="20a"/>門者門謂婦宮門婦家之諱但於婦宫中不言耳若於宫外則不諱也故臣對君前不諱也大功小功不諱者古者期親則為諱陳鏗問曰亦為父乎自己親乎田瓊答曰雜記云卒哭而諱王父母兄弟世父叔父姑姊妹子與父同諱謂諱齊衰親也然則大功小功不諱矣熊氏云大功亦諱小功不諱若小功與父同諱則亦諱之知者雜記云王父母兄弟世父叔父姑姊妹子與父同諱是父之世叔父及姑姊妹以下皆為之小功父為諱故已從父為之諱入竟而問禁者此以下並為敬主人也竟界首也禁謂中國政教所忌凡至竟界當先訪問主國何所禁也入國而問俗者國城中城中如今國門内也俗謂常所行也入主人之城内亦先問風俗常行也入門而問諱者門主人之門也諱主人祖先君名宜先知之欲為避之也問諱而以門為限者主人出至大門外迎客客入門方應交接故於門為限也故注云皆為敬主人也注正義曰衞候名惡大夫有名惡者證生<pb n="20b"/>不相諱也時君臣同名春秋不譏案魯襄公二十八年衞石惡出奔晉二十九年衞侯衎卒衞侯惡乃即位與石惡不相于熊氏云石字誤當云大夫有名惡知者昭七年衞侯惡卒糓梁傳云昭元年有衞齊惡今衞侯惡何謂君臣同名也君子不奪人親所名也是衞齊惡不得為石惡也適士已上廟事祖者祭法云適士二廟祖之與禰各一廟其中士下士亦廟事祖但祖禰共廟則既夕禮一廟是也熊氏云此適士者包中下士對庶人府史亦稱適也婦親遠於宫中言辟之者陳鏗問云雜記母之諱宫中諱妻之諱不舉諸其側也此則與母諱同何也田瓊答曰雜記方分尊卑故詳言之曲禮據不出門大畧言之耳母諱遠妻諱近則亦宜言也但所辟者狹耳</hi>
外事以剛日注順其出為陽也出郊為外事春秋傳曰<lb/>
<pb n="21a"/>
甲午祠兵内事以柔日注順其居内為陰凡卜筮日旬<lb/>
之外曰遠某日旬之内曰近某日注旬十日也音義<hi>筮市制反</hi>喪事先遠日吉事先近日注孝子之心喪事葬與練<lb/>
祥也吉事祭祀冠取之屬也音義<hi>冠古亂反</hi>曰為日假爾㤗<lb/>
龜有常假爾㤗筮有常注命龜筮辭龜筮於吉㐫有常<lb/>
大事卜小事筮音義<hi>假古雅反下同</hi>卜筮不過三注求吉不過<lb/>
三魯四卜郊春秋譏之卜筮不相襲注卜不吉則又筮<lb/>
筮不吉則又卜是瀆龜筴也晋獻公卜取驪姬不吉公<lb/>
<pb n="21b"/>
曰筮之是也音義<hi>瀆徒木反驪力知反</hi>疏<hi>正義曰此一節明卜筮及用日之法各依文解之外事以剛日者外事郊外之事也剛竒日也十日有五奇五偶甲丙戊庚壬五奇為剛也外事剛義故用剛日也内事以柔日者内事郊内之事也乙丁己辛癸五偶為柔也然則郊天是國外之事應用剛日而郊特牲云郊之用辛非剛也又社稷是郊内應用柔日而郊特牲云祀社日用甲非柔也所以然者郊社尊不敢同外内之義故也此言外剛内柔自謂郊社之外他禮則皆隨外内而用之崔靈恩云外事指用兵之事内事指宗廟之祭者以郊用辛社用甲非順其居外内剛柔故也祭社用甲所以召誥用戊者召誥是告祭非常禮也郊之用辛者唯夏正郊天及雩大享明堂耳若圓丘自用冬至日五時迎氣各用其初朔之日不皆用辛凡卜筮日者凡先聖王之所以立卜筮者下云所以使民信時日敬鬼神决嫌疑定猶與也卜筮必用龜蓍者案劉向<pb n="22a"/>云蓍之言耆龜之言久龜千歲而靈蓍百年而神以其長久故能辯吉㐫也説文云蓍蒿屬也生千歲三百莖易以為數天子九尺諸侯七尺大夫五尺士三尺陸璣草木疏云似藾蕭青色科生洪範五行傳曰蓍生百年一本生百莖論衡云七十年生一莖七百年十莖神靈之物故生遲也史記曰滿百莖者其下必有神龜守之其上常有雲氣覆之淮南子云上有藂蓍下有伏龜卜筮實問於神龜筮能傳神命以告人故金縢告大王王季文王云爾之許我乃卜三龜一襲吉是能傳神命也又鄭注天府云卜筮實問於鬼神龜筮能出其卦兆之占耳案白虎通稱禮三正記天子龜一尺二寸諸侯一尺大夫八寸士六寸龜陰也故其數偶筮者案少牢大夫立筮鄭云大夫蓍長五尺推此而言天子九尺諸侯七尺士三尺蓍陽也故其數奇所以謂之卜筮者師説云卜覆也以覆審吉㐫筮决也以决定其惑劉氏以為卜赴也赴來者之心筮問也問筮者之事赴問互言之<pb n="22b"/>案易繫辭云定天下之吉凶成天下之亹亹者莫大乎蓍龜又云蓍之徳圓而神卦之德方以知神以知來知以藏往又説卦云昔者聖人幽贊於神明而生蓍據此諸文蓍龜知靈相似無長短也所以僖四年左傳云筮短龜長不如從長者時晉獻公卜娶驪姬不吉更欲筮之故太史史蘇欲止公之意託云筮短龜長耳實無優劣也若杜預鄭𤣥因筮短龜長之言以為實有長短故杜預注傳云物生而後有象象而後有滋滋而後有數龜象筮數故象長數短是也象所以長者以物初生則有象去初既近且包羅萬形故為長數短者數是終末去初既遠推尋事數始能求象故以為短也又鄭康成注占人云占人亦占筮言掌占龜者筮短龜長主於長者是鄭及杜預皆以為龜長筮短凡卜筮天子諸侯若大事則卜筮並用皆先筮後卜故筮人云凡國之大事先筮而後卜即事之漸大事者則大卜云國大貞卜立君卜大封大祭祀凡出軍旅喪事及龜之八命一曰征<pb n="23a"/>二曰象三曰與四曰謀五曰果六曰至七曰兩八曰瘳此等皆為大事故鄭注占人云將卜八事皆先以筮筮之是也若次事則唯卜不筮也故表記云天子無筮鄭注云謂征伐出師若廵守天子至尊大事皆用卜也是天子出行唯卜無筮是也小事無卜唯筮筮人掌九筮之名一曰筮更謂遷都邑也二曰筮咸咸猶僉也謂筮衆心歡不也三曰筮式謂制作法式也四曰筮目謂事衆筮其要所當也五曰筮易謂民衆不説筮所改易也六曰筮比謂與民和比也七曰筮祠謂筮牲與日也八曰筮參謂筮御與右也九曰筮旅謂筮可致師不鄭注占人不卜而徒筮者則用九筮是也天子既爾諸侯亦然故春秋僖二十五年晉卜納襄王得黄帝戰於阪泉之兆又筮之得大有之睽哀九年晉卜伐宋亦卜而後筮是大事卜筮並用也但春秋亂世皆先卜後筮不能如禮其禮既先筮後卜尚書先云龜從者以尊卑言之故先言龜也鄭注周禮云筮凶則止不卜所以洪範有<pb n="23b"/>筮逆龜從者崔靈恩云凡卜筮天子皆用三代蓍龜若三筮並凶則止而不卜鄭云若一吉一凶雖筮逆猶得卜之也則洪範所云者是也其大夫則大事卜小事筮大事則葬地及葬日為事之大則卜故雜記云大夫卜宅與葬日是也其小事用筮則少牢常祀筮日是也士亦大事卜小事筮故士喪禮卜葬日以喪葬為重須定吉凶故用卜也其尋常吉祭比葬為輕故筮日也葬既卜日得吉餘事皆吉可知故唯筮葬地不復用卜也旬之外曰遠某日者案少牢大夫禮今月下旬筮來月上旬是旬之外日也主人告筮者云欲用遠某日故少牢云日用丁巳筮旬有一日吉乃官戒既云旬有一日是旬外一日此謂大夫禮旬之内曰近某日者案特牲士禮云不諏日注云士賤職䙝時至事暇可以祭則筮其日不如少牢大夫先與有司於廟門諏丁巳之日是士於旬初即筮旬内之日是旬之内日也主人告筮者云用近某日此據大夫士故有旬内旬外之日也若天子<pb n="24a"/>諸侯其有雜祭或用旬内或用旬外其辭皆與此同案少牢特牲其辭皆云來日丁亥不云遠某日近某日者彼文不具也喪事先遠日者喪事謂葬與二祥是奪哀之義也非孝子之所欲但制不獲已故卜先從遠日而起示不宜急微伸孝心也故宣八年左傳云禮卜葬先遠日辟不懷杜云懷思也辟不思親也此尊卑俱然雖士亦應今月下旬先卜來月下旬不吉卜中旬不吉卜上旬吉事先近日者吉事謂祭祀冠昏之屬故少牢云若不吉則及遠日又筮日如初是先近日也曰為日者曰命龜筮辭也卜擇吉日故云曰為日假爾泰龜有常假爾泰筮有常者假因也爾汝也爾謂指蓍龜也泰大中之大也欲褒美此龜筮故謂為泰龜泰筮也有常者言汝泰龜泰筮决判吉凶分明有常也故云假爾泰龜泰筮有常凡卜筮大夫以上命龜有三命筮有二其一為事命龜涖卜之官以主人卜事命卜史是一也二卜史既得所卜之命更序述涖卜所陳之辭名曰述命是<pb n="24b"/>二也三卜人即席西面命龜云假爾泰龜有常是三也命筮二者一為事命筮則主人以所為之事命筮史是一也二則筮史得主人之命遂述之為述命是二也士則命龜有二命筮有一知士命筮有一者士喪禮云命筮人哀子某為其父筮宅筮人許諾不述命注云不述者士禮畧是士命筮一也知士命龜二者士喪禮涖卜命曰哀子某卜葬其父降無有近悔許諾不述命乃云即席西面坐命龜既云不述命是士命龜二也知大夫命筮二者以士云命筮不述命則知大夫以上述命也故少牢云主人曰孝孫某來日丁亥用薦歲事於皇祖伯某又云史遂述命曰假爾泰筮有常孝孫某來日丁亥云云是大夫命筮二但冠即席所命于述命之上也知大夫命龜三者以士喪禮涖卜為事命龜又有即席西面命龜云不述命明大夫有述命故知大夫命龜三也卜筮不過三者王肅云禮以三為成也上旬中旬下旬三卜筮不吉則不舉也鄭意不過三者謂一卜不吉<pb n="25a"/>而凶又卜以至於三三若不吉則止若筮亦然也故魯有四卜之譏崔靈恩云謂不過三用若大事龜筮並用者先用三王筮次用三王龜始是一也三如是乃為三也若初始之時三筮三龜皆凶則止或逆多從少或從多逆少如此者皆至於三也單卜單筮其法惟一用而已不吉則擇遠日不至於三也前以用三王之龜筮者有逆有從故至三也此唯用一故不至三也案崔解亦有三王龜筮也卜筮不相襲者襲因也前卜不吉則止不得因更筮若前筮不吉則止不得因更卜是不相襲也若相因不止是瀆龜筮則神不告也王云三筮及三卜不相襲三者初各專其心也注正義曰順其出為陽也者以出在郊外故順用剛日也公羊莊公八年正月師次于郎以俟陳人蔡人甲午祠兵傳云祠兵者何出曰祠兵何休云禮兵不徒使故將出兵必祠於近郊此鄭所引直取甲午證用剛日事耳其祠兵之文鄭所不用故異義公羊説以為甲午祠兵左氏説甲午治兵鄭<pb n="25b"/>駮之云公羊字誤也以治為祠因為作説引周禮四時田獵治兵振旅之法是從左氏之説不用公羊也大事卜小事筮者此大事者謂小事之中為大事非周禮大貞大封及八事之等故得用卜而已或云大事卜者總兼大貞大封及八事等雖卜筮並用總皆用卜故云大事卜但大事則先筮後卜卜筮俱有若小事筮徒有筮而無卜也魯四卜郊春秋譏之者卜郊之事或三或四或五襄七年夏四月三卜郊不從乃免牲僖三十一年及襄十一年夏四月四卜郊不從成十年夏四月五卜郊不從三傳之説參差不同若左氏之説魯郊常祀不須卜可郊與否俱卜牲與日唯周之三月為之不可在四月雖三卜亦為非禮故僖三十一年左傳云禮不卜常祀是常祀不卜也襄七年左傳云啓蟄而郊郊而後耕今既耕而卜郊宜其不從也是用周之三月不可至四月也若公羊之義所云卜者皆為卜日故僖三十一年公羊傳云三卜禮也四卜非禮也又成十七年公羊<pb n="26a"/>傳云郊用正月上辛何休云魯郊轉卜三正三王之郊一用夏正又定十五年禮三卜之運也何休云運轉也已卜春三正不吉復轉卜夏三月周五月得一吉故五月郊如休之意魯郊轉卜三正假令春正月卜不吉又卜殷正殷正不吉則用夏正郊天若此三正之内有凶不從則得卜夏三月但滿三吉日則得為郊此公羊及何休之意也穀梁之説春秋卜者皆卜日也哀元年穀梁傳云郊自正月至三月郊之時也或以十二月下辛卜正月上辛如不從則以正月下辛卜二月上辛如不從則以二月下辛卜三月上辛如不從則不郊如是穀梁三正正月卜吉則為四月五月則不可與公羊之説同與何休意異休以四月五月卜滿三吉則可郊也若鄭𤣥意禮不當卜常祀與左氏同故鄭箴膏肓云當卜祀日月爾不當卜可祀與否鄭又云以魯之郊天惟用周正建子之月牲數有災不吉改卜後月故或用周之二月三月故有啓蟄而郊四月則不可故駮異義引明<pb n="26b"/>堂云孟春正月乘大路祀帝於郊又云魯用孟春建子之月則與天子不同明矣魯數失禮牲數有災不吉則改卜後月如鄭之言則與公羊穀梁傳卜三正不同也此云魯四卜郊春秋譏之用公羊穀梁傳三卜正四卜非正也是四卜為譏三卜得正與左氏意違左氏三卜亦非故也卜不吉則又筮者晉獻公初卜不吉故公云更筮之是因襲也表記云卜筮不相襲鄭云襲因也大事則卜小事則筮然與此注不同者明襲有二義故兩注各舉其一一則大事小事各有所施不得因龜卜小事因蓍筮大事也二則筮不吉不可復卜卜不吉不可復筮也</hi>
龜為卜筴為筮卜筮者先聖王之所以使民信時日敬<lb/>
鬼神畏法令也所以使民決嫌疑定猶與也故曰疑而<lb/>
<pb n="27a"/>
筮之則弗非也日而行事則必踐之注弗非無非之者<lb/>
日所卜筮之吉日也踐讀曰善聲之誤也筴或為蓍音<lb/>
義<hi>與音預本亦作豫踐依注音善王如字云履也蓍音尸</hi>疏<hi>正義曰解卜筮所用也龜處筮後龜覆於筮筴為筮者筮在龜前為決也謂蓍為筴者筴以謀筴為義言用此物以謀於前事也卜筮者先聖王之所以使民信時日者解所以湏卜筮之義也先聖王伏羲以來聖人為天子者不直云先王又加聖字者夫王未必聖古來非一聖不必王孔子是也明造制卜筮必湏聖位兼并時者四時及一日十二時也日者甲乙之屬聖王制此卜筮使民擇慎而信時日與吉凶也敬鬼神者乃擇吉而祭祀是敬鬼神也畏灋令者灋典則也令敎訓也君行灋令若依卜筮而為之則民敬而畏之也所以使民決嫌疑者事既異故更云所以有嫌疑而卜筮<pb n="27b"/>決斷之也定猶與也者説文云猶獸名玃屬與亦是獸名象屬此二獸皆進退多疑人多疑惑者似之故謂之猶與故曰疑而筮之則弗非也者引舊語以結之卜筮所以定是非也若有疑而筮之則人無非之也不言卜者從可知也日而行事則必踐之者踐善也言卜得吉而行事必善也王云卜得可行之日必踐而行之踐履也弗非無非之者也</hi>
君車將駕則僕執策立於馬前注監駕且為馬行音義<lb/>
<hi>監古銜反為于偽反</hi>已駕僕展軨注展軨具視音義<hi>軨歴丁反一音領盧云車轄頭□也舊云車闌也</hi>效駕注白已駕奮衣由右上取貳綏注奮<lb/>
振去塵也貳副也音義<hi>上時掌反下犬馬不上下注而上車同去羌呂反</hi>跪乗<lb/>
<pb n="28a"/>
注未敢立敬也音義<hi>乗繩證反下除乗君不乗奇車乗路馬皆同</hi>執策分轡<lb/>
驅之五步而立注調試之音義<hi>轡悲位反四馬八轡故云分</hi>君出就<lb/>
車則僕并轡授綏注車上僕所主音義<hi>并必政反</hi>左右攘辟<lb/>
注謂羣臣陪位侍駕者攘卻也或者攘古讓字音義<hi>攘如羊反卻也又音讓辟音避徐扶亦反本或作避字非也</hi>車驅而騶至于大門君撫<lb/>
僕之手而顧命車右就車門閭溝渠必步注車右勇力<lb/>
之士備制非常者君行則陪乗君式則下步行音義<hi>驅起俱反徐起遇反騶仕救反又七湏反徐仕遘反</hi>凡僕人之禮必授人綏若僕者<lb/>
<pb n="28b"/>
降等則受不然則否若僕者降等則撫僕之手不然則<lb/>
自下拘之注撫小止之謙也自下拘之由僕手下取之<lb/>
也僕與己同爵則不受音義<hi>拘古侯反又音俱</hi>客車不入大門<lb/>
注謙也婦人不立乘注異於男子犬馬不上於堂注非<lb/>
摯幣也音義<hi>摯本亦作贄音至</hi>疏<hi>正義曰此以下總明乗車顧式僕御謹敬之事各依文解之君車將駕者謂為君僕御之禮君車君所乗之車也將駕謂始欲駕行時也則僕執策立於馬前者僕即御車者也古者僕用好人為之故孔子曰吾執御矣又云子適衞冉有僕及周禮諸僕皆用大夫士也䇿馬杖也别有人牽馬駕車而此僕既知車事故監駕也又恐馬奔走故自執馬杖立當馬前也執䇿是監駕立馬前恐<pb n="29a"/>馬行也己駕僕展軨者已駕駕竟展視也舊觧云軨車欄也駕竟僕則從車軨左右四面看視之上至於欄也盧氏云軨轄頭轊也皇氏謂軨是轄頭盧言是也一則車行由轄二則欄之苓字不作車邊為之鄭云展軨具視謂徧祖之效駕者效白也僕監視駕竟而入白君道駕畢故鄭云白己駕也奮衣由右上者奮振也由從也從右邊上升也僕入白駕竟先出就車於車後自振其衣去塵從右邊升上必欲右者君位在左故辟君空位取貳綏者貳副也綏登車索綏有二一是正綏擬君之升一是副綏擬僕右之升故僕振衣畢取副貳綏而升也詩云淑旂綏章箋云綏所引登車也跪乗者謂僕先試車時君既未出未敢依常而立所以跪而乗之為敬也然此是暫試空左不嫌也執策分轡者䇿馬杖也轡御馬索也車有一轅而四馬駕之中央兩馬夾轅者名服馬兩邊名騑馬亦曰驂馬故詩云兩服上驤兩驂鴈行鄭云兩服中央夾轅者也鴈行者言與中服相次序<pb n="29b"/>是也然毎一馬有兩轡四馬八轡以驂馬内轡繫於軾前其驂馬外轡并夾轅兩服馬各二轡六轡在手分置兩手是各得三轡故詩云六轡在手是也今言執策分轡謂一手執杖又六轡以三置空手中以三置杖手中故云執策分轡也驅之者分轡既竟而試驅行之也五步而立者僕向跪而驅令馬行之得五步止而僕倚立待君出也何𦙍云跪以見敬則立調試之也君出就車者謂君始出上車時也則僕并轡授綏者君初來欲上而僕并六轡及策置一手中所餘一空手取正綏授與君令登車也當右手并轡左手授綏轉身向後引君上也左右攘辟者左右謂侍駕陪位諸臣也攘卻也辟遠也君已上車車欲進行故左右侍者悉遷卻以避車使不妨車行也車驅而驟者左右已辟故驅車而進則左右從者疾趨從車行也至於大門者君至外門謂車行至外門時也君撫僕之手者撫按止也僕手執轡車行由僕君欲令駐車故君抑止僕手也而顧命車右就車<pb n="30a"/>者顧回頭也鄭箋詩云廻首曰顧也車右勇力之士也就車謂君命勇力士令上車也車行則有三人君在左僕人中央勇士在右也初在門内未顧勇士勇士故從趨在車後今車行既至大門方出履險阻恐有非常故廻頭命車右上車也門閭溝渠必步者是車右勇士之禮也門閭謂凡所過門閭處也溝廣深四尺者渠亦溝也歩謂下車也勇士雖即上車車若至門閭溝渠而勇士必下車所以然者一則君子不誣十室過門閭必式君式則臣當下也二則溝渠是險阻恐有傾覆故勇士亦須下扶持之也而僕不下者車行由僕僕下則車無御故不下也凡僕人之禮必授人綏者凡僕人謂為一切僕非但為君僕時也車上既僕為主故為人僕必授綏與所升之人也若僕者降等則受者謂士與大夫大夫與卿御也若御者卑降則主人不須謙故受取綏也不然則否者不然謂僕者敵體雖御其主人宜謙不受其綏也若僕者降等則撫僕之手者僕者雖卑而受其<pb n="30b"/>綏不謙猶當撫止僕手若不聽自授然後乃受也不然則自下而拘之者不然不降等者既敵不受而僕者必授則主人當郤手從僕手下自拘取之客車不入大門者案公食大夫禮云賓之乗車在大門外西方注云賓車不入門廣敬也與此同覲禮云偏駕不入王門謂同姓金路異姓象路之等舍之於賓館謂不得入王門又云墨車龍旂以朝墨車得入大門但不得入廟門耳婦人不立乗者立倚也婦人質弱不倚乗異男子也男子倚乗婦人坐乗所以異也犬馬不上於堂者賓主相見之禮也犬馬將為禮而賤不牽上堂也犬則執緤馬則執靮以呈之耳非贄幣故也贄謂羔鴈錦玉之屬乃上堂也犬馬用充庭實而已非物聘之贄幣故不上堂也注正義曰由僕手下取之也者由從也此時主人初欲上而僕在車上轉身向主人以授綏主人不就僕手外取之而以手從僕手下進拘取僕手裏上邊示不用僕授也僕與己同爵則不受謂不降等者</hi>
<pb n="31a"/>
故君子式黃髪注敬老也發句言故明此衆篇雜辭也<lb/>
下卿位注尊賢也卿位卿之朝位也君出過之而上車<lb/>
入未至而下車音義<hi>朝直遥反下同</hi>入國不馳注愛人也馳善<lb/>
躙人也音義<hi>躙力刃反</hi>入里必式注不誣十室君命召雖賤<lb/>
人大夫士必自御之注御當為迓迓迎也君雖使賤人<lb/>
來必自出迎之尊君命也春秋傳曰跛者御跛者眇者<lb/>
御眇者皆迓也世人亂之音義<hi>御依注音迓五嫁反跛波我反眇名小反</hi>介<lb/>
者不拜為其拜而蓌拜注蓌則失容節蓌猶詐也音義<lb/>
<pb n="31b"/>
<hi>為其于偽反下注為惑為掩同蓌子卧反又側嫁反挫也沈租稼反又子猥反盧本作蹲</hi>祥車曠左<lb/>
注空神位也祥車葬之乘車乘君之乘車不敢曠左左<lb/>
必式注君存惡空其位音義<hi>惡烏路反</hi>僕御婦人則進左手<lb/>
後右手注遠嫌音義<hi>遠于萬反</hi>御國君則進右手後左手而<lb/>
俯注敬也國君不乘竒車注出入必正也奇車獵衣之<lb/>
屬音義<hi>奇車居宜反竒邪不正之車何云不如灋之車</hi>車上不廣欬注為若自<lb/>
矜廣猶𢎞也音義<hi>欬開代反</hi>不妄指注為惑衆立視五巂注<lb/>
立平視也巂猶規也謂輪轉之度巂或為繠音義<hi>巂本又作<pb n="32a"/>嶲惠圭反車輪轉一周為嶲一周一丈九尺八寸也繠本又作繠如捶反徐而媿反</hi>式視馬尾注<lb/>
小俛顧不過轂注為掩在後國中以策彗䘏勿驅塵不<lb/>
出軌注入國不馳彗竹帚䘏勿搔摩也音義<hi>彗音遂徐雖醉反又囚嵗反䘏蘇沒反注同勿音没注同驅如字又𦍑遇反搔素刀反摩莫何反</hi>國君下齊牛式<lb/>
宗廟大夫士下公門式路馬乘路馬必朝服載鞭策不<lb/>
敢授綏左必式步路馬必中道以足蹙路馬芻有誅齒<lb/>
路馬有誅注皆廣敬也路馬君之馬載鞭䇿不敢執也<lb/>
齒數年也誅罰也音義<hi>齊側皆反鞭必綿反蹙本又作蹴徐采六反又子六反芻初俱<pb n="32b"/>反</hi>疏<hi>正義曰此以下明雜敬禮也君子謂人君也黄髪太老人也人初老則髪白太老則髪黃髪黃彌老宜敬之故人君見而式敬也人君尚爾則大夫士可知也若與君同行君式則臣下若異行則式而已詩云黄髪兒齒皆謂老人也下卿位者卿位路門之内門東北面位故論語鄉黨云入公門又云過位色勃如也注過位謂入門右北面君揖之位故燕禮大射卿大夫門右北面公降阼階南嚮爾卿是也今謂尋常出入故出則過卿位而上車入則未到卿位而下車若迎賓客則案樂師注云登車於大寢西階之前反降於阼階之前或可下卿位是諸侯禮樂師據天子禮入國不馳者國中人多若馳車則害人故不馳入里必式者二十五家為里里巷首有門十室不誣故入里則必式而禮之為敬也里必式則門閭亦式故門閭必步不誣十室也論語云十室之邑必有忠信如丘者焉是不誣十室也君命召者謂有君命呼召臣也雖賤人者君之使者假令是<pb n="33a"/>賤人為之來大夫士必自御之者御迎也使者雖賤而君命可尊故雖大夫士貴亦自出迎之也介者不拜者介甲鎧也著鎧者不為式敬故宜無所拜之也為其拜而蓌拜者解所以不拜蓌挫也戎容暨暨著甲而屈拜則挫損其戎威之容也一云蓌詐也言著鎧而拜形儀不足似詐也虚作矯蓌則失容節是蓌猶詐也祥車曠左者此以下又明僕御之禮祥猶吉也吉車為平生時所乗也死葬時用為魂車鬼神尚吉故葬魂乗吉車也曠空也車上貴左故僕在右空左以擬神也乗君之乗車不敢曠左者乗車謂君之次路也王者五路王象木金革各一路王自乗一所餘四路皆從行臣若乗此車不敢空左故典路云凡㑹同軍旅弔于四方以路從鄭云王出於事無常王乗一路典路以其餘路從行亦以華國又戎右職云㑹同充革車鄭云㑹同王雖乗金路猶以革路行充之者謂居左也曲禮曰乗君之乗車不敢曠左若曠左則似祥車近於凶時故乗者自居左也<pb n="33b"/>左必式者雖處左而不敢自安故恒馮式云乗車則君皆在左若兵戎革路則君在中央御者居左故成二年韓厥代御居中杜云自非元帥御者皆在中將在左以此而言則元帥及君宜在中也又詩云左旋右抽鄭箋云左左人謂御者右車右也中軍謂將也兵車之法將居皷下故御者在左君存惡空其位也太僕云王出入則自左馭而前驅注云前驅如今道引也道而居左自馭不參乗辟王也亦有車右焉僕御婦人則進左手者僕在中央婦人在左僕御之時進左手持轡所以爾者形微相背也後右手者若進右手則近相嚮相嚮則生嫌故後右手遠嫌也御國君則進右手後左手者禮以相嚮為敬故進右手非男女無所嫌也而俯者既御不得恒式故但俯俛而為敬也并兩御也國君不乗奇車者國君出入宜正不可乗奇邪不正之車盧氏云不如灋者之車也車上不廣欬者廣𢎞大也欬聲欬也車已高若在上而聲大欬似自驕矜又驚衆也不妄指者妄<pb n="34a"/>虚也在車上高若無事忽虚以手指麾於四方並為惑衆也立視五巂者車上依禮巂規也車輪一周為一規乗車之輪高六尺六寸徑一圍三三六十八得一丈八尺又六寸為一尺八寸總一規為一丈九尺八寸五規為九十九尺六尺為步總為十六步半在車上所視則前十六步半也式視馬尾者馬引車其尾近在車欄前故車上馮式下頭時不得逺矚而令瞻視馬尾顧不過轂者車轂也若轉頭不得過轂過轂則掩後人私也論語云車中不内顧是也國中以䇿彗卹勿驅者前云入國不馳此為不馳故為遲行法也䇿馬杖彗竹帚也塵不出軌者軌車轍也車行遲故塵埃不起不飛揚出轍外也國君下齊牛式宗廟者案齊右職云凡有牲事則前馬注云王見牲則拱而式又引曲禮曰國君下宗廟式齊牛鄭注周官與此文異者熊氏云此文誤當以周禮注為正宜云下宗廟式齊牛大夫士下公門式路馬者公門謂君之門也路馬君之馬也敬君至門下車重<pb n="34b"/>君物故見君馬而式之也馬比門輕故有下式之異乗路馬必朝服者謂臣行儀習禮獨行時也路馬君之車馬臣雖得乗之猶不可慢故必朝服而自御乗之也載鞭䇿者又不敢執杖杖馬故但載杖以行也不敢授綏者君在則僕人授綏今習儀者身既居左自馭而乗雖有車右而不敢授綏與己也左必式者既不空左故亦居左式而敬之此言不敢授綏與前不敢曠左文互也步路馬必中道者此謂單牽君馬行時步猶行也若牽行君之馬必在中道正路為敬也以足蹙路馬芻有誅者芻食馬草也誅罰也此草擬為供馬所食若以足蹴踏之者則有責罰也齒路馬有誅者齒年也若論量君馬歲數亦為不敬亦被責罰皆廣敬也注正義曰發句言故明此衆篇雜辭也者謂他篇上舊禮雜辭連上至下所以有故今作曲禮記者引此他篇雜辭而來為此篇發首有故也馳善躙人也者善猶好也躙雷刺也若車馳則好行刺人也何𦙍云躙躐也御當為迓者鄭引<pb n="35a"/>春秋證御者迓也成二年季孫行父臧孫許㑹晉郤克衞孫良夫曹公子首及齊侯戰于鞌公羊傳云前此者晉郤克與臧孫許同時而聘於齊蕭同姪子者齊君之母也窺客或跛或眇於是使跛者迓跛者眇者迓眇者二大夫歸相與率師為鞌之戰穀梁傳云曹公子手僂同時聘齊齊頃公使跛者御跛者眇者御眇者秃者御秃者僂者御僂者齊頃公母蕭同姪子處臺上而笑之也鄭言彼既以為迓此御故宜是迓而世人亂之讀云御耳空神位也祥車葬之乗車者以其大小二祥生人所乗之車無空左之法言空左唯據葬時魂車故知也奇車獵衣之屬者隱義曰獵車之形今之鈎車是也衣車如鼈而長也漢桓帝之時禁臣下乗之巂猶規也者知巂為規者以巂規聲相近故為規規是圓故讀從規言或為繠他本禮記有作繠字者卹勿搔摩也者入國不馳故不用鞭䇿但取竹帚帶葉者為杖形如埽帚故云䇿彗云卹勿者以䇿微近馬體不欲令疾也但僕搔<pb n="35b"/>摩之時其形狀卹勿然</hi>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷三<lb/>
<pb n="36a"/>
　禮記注疏卷三考證<lb/>
君言不宿于家注聘禮曰君有言則以束帛如饗禮○<lb/>
　<hi>臣召南</hi>按君有言當作若有言玩疏則知注引聘禮<lb/>
　原文不誤而刋本傳冩以若與君字形相近而訛也<lb/>
子不可以為父尸疏四方百物及七祖之屬○按七祖<lb/>
　應作七祀各本俱誤<lb/>
　又疏故異義公羊説祭天無尸左氏説云云○<hi>臣召</hi>
　<hi>南</hi>按毛詩既醉疏引石渠論曰周公祭天以太公為<lb/>
<pb n="36b"/>
　尸此又一證也<lb/>
急繕其怒注繕讀曰勁○陳澔集説讀如字引吕氏云<lb/>
　繕言作而致其怒不必讀為勁也<lb/>
　疏故星約言云又畫也○<hi>臣召南</hi>按文義當作故注<lb/>
　約言云又畫也監本作星既謬毛本作皇尤非<lb/>
　注疏第五至第七為標○<hi>臣召南</hi>按標字當作杓此<lb/>
　引天官書及漢志文也又標則以下為端亦當作杓<lb/>
二名不偏諱疏改為熊君○君當作居各本俱誤<lb/>
<pb n="37a"/>
卜筮不過三疏九曰筮旅謂筮可致師不○<hi>臣召南</hi>按<lb/>
　周禮<graphic n="KR1530" url="https://raw.githubusercontent.com/kanripo/KR-Gaiji/master/images/KR1530.png" mimeType="image/png"/>人掌九<graphic n="KR1530" url="https://raw.githubusercontent.com/kanripo/KR-Gaiji/master/images/KR1530.png" mimeType="image/png"/>九曰筮環賈疏曰環與環人字同<lb/>
　此疏作旅傳冩之誤也<lb/>
日而行事則必踐之注踐讀曰善聲之誤也○陳澔曰<lb/>
　注讀甚迂當依王氏讀如字<lb/>
國中以䇿彗䘏勿驅塵不出軌注彗竹帚○朱子曰䇿<lb/>
　彗疑謂䇿之彗若今鞭末韋帶耳<lb/>
國君下齊牛式宗廟疏熊氏曰此文誤當以周禮注為<lb/>
<pb n="37b"/>
　正○<hi>臣召南</hi>按此文當云國君下宗廟式齊牛鄭既<lb/>
　引此文以注齊右則鄭時禮記本未誤也鄭以後之<lb/>
　本始誤倒其字句而熊氏正之<lb/>
　注疏穀梁傳云曹公子手僂同時聘齊○<hi>臣召南</hi>按<lb/>
　此文曹公子手僂句上脱季孫行父秃晉郤克眇衞<lb/>
　孫良夫跛三句十四字孔疏引書未有割裂無理至<lb/>
　此者也其為刋本誤脱無疑<lb/>
　禮記注疏卷三考證<lb/>
</p>
<p>
</p>
  </div>
</body>
</text>
</TEI>
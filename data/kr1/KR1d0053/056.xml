<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷五十六</head> <lb/>
    <p>
<pb n="1a"/>
欽定四庫全書<lb/>
　禮記注疏卷五十六<lb/>
　　漢鄭氏注　唐陸徳明音義　孔頴達疏<lb/>
　奔喪<lb/>
奔喪之禮始聞親喪以哭答使者盡哀問故又哭盡哀<lb/>
注親父母也以哭答使者驚怛之哀無辭也問故問親<lb/>
喪所由也雖非父母聞喪而哭其禮亦然也音義<hi>奔喪此正字也説文云從哭亾亾亦聲也哭空木反使色吏反注同怛都達反</hi>疏<hi>正義曰此一篇縂明奔五服之喪也<pb n="1b"/>從始聞至於喪所成服之節今各隨文解之此一節論初聞之節五服皆然故鄭注云雖非父母聞喪而哭其禮亦然鄭必知五服皆然者以下文云日行百里不以夜行唯父母之喪見星而行别云唯父母則知以前兼五服也</hi>遂行日行百里不以夜行注雖有哀戚猶辟害也<lb/>
晝夜之分别於昏明哭則遂行者不為位音義<hi>辟音避分扶問反又方云反别彼列反</hi>唯父母之喪見星而行見星而舍注侵晨<lb/>
冒昬彌益促也言唯著異也音義<hi>冒亡北反又亡報反著張慮反</hi>若未<lb/>
得行則成服而后行注謂以君命有爲者也成喪服得<lb/>
行則行音義<hi>爲于僞反一音如字</hi>過國至竟哭盡哀而止注感此<lb/>
<pb n="2a"/>
念親音義<hi>竟音境下同</hi>哭辟市朝注爲驚衆也音義<hi>辟音避朝直遥反爲于僞反</hi>望其國竟哭注斬衰者也自是哭且遂行音義<lb/>
<hi>衰七雷反後皆同</hi>疏<hi>正義曰此一節論奔喪在路至其國竟奔赴之節若未得行則成服而後行者此奉君命而使使事未了不可以己私喪廢於公事故成服以俟君命則人代己也注正義曰鄭云此者恐成服之後即便得行故明之云若成服已後得行則可行若未得行即不可行案聘禮云行至他國竟上而誓衆使次介假道是國竟行禮之處去時親在今返親亡故哭盡哀戚感此念親也凡聞喪若聞父母之喪其哭之不離聞喪之處不得爲位即奔之也若有君命未得奔喪者雖父母之喪既聞喪而哭又為位更哭也斬衰者也自是哭且遂行者以下云齊衰望鄉而哭大功望門而哭則知斬衰望其國竟而哭且遂行雖云斬衰其實母之<pb n="2b"/>齊衰亦然也</hi>至於家入門左升自西階殯東西面坐哭盡哀<lb/>
括髪袒注括髪袒者去飾也未成服者素委貌深衣已<lb/>
成服者固自喪服矣音義<hi>括古活反袒徒旱反去羗吕反</hi>降堂東即位<lb/>
西鄉哭成踊注已殯者位在下音義<hi>鄉許亮反下西鄉同</hi>襲絰于<lb/>
序東絞帶反位拜賔成踊注襲服衣也不於又哭乃絰<lb/>
者發喪已踰日節於是可也其未小歛而至與在家同<lb/>
耳不散帶者不見尸柩凡拜賔者就其位既拜反位哭<lb/>
踊音義<hi>絞古卯反下同徐戶交反成踊音勇散悉但反</hi>送賔反位有賔後至者<lb/>
<pb n="3a"/>
則拜之成踊送賔皆如初衆主人兄弟皆出門出門哭<lb/>
止闔門相者告就次注次倚廬也音義<hi>闔戶臘反相息亮反下相者皆同倚於綺反</hi>於又哭括髪袒成踊於三哭猶括髪袒成踊注<lb/>
又哭至明日朝也三哭又其明日朝也皆升堂括髪袒<lb/>
如始至必又哭三哭者象小歛大歛時雜記曰士三踊<lb/>
其夕哭從朝夕哭不括髪不袒不踊不以為數音義<hi>不以數也色主反本亦作不以為數數色具反</hi>三日成服拜賔送賔皆如初注三<lb/>
日三哭之明日也既哭成其服喪服杖於序東疏<hi>正義曰此<pb n="3b"/>一節明父母之喪奔至於家哭及袒踊成服之節明父母之喪奔入中門之左也升自西階者曲禮云為人子者升降不由阼階今父母新死未忍異於生故不忍當阼階也故升自西也括髪袒者喪已經日不笄纚故即括髪袒也若尋常在家親始喪則笄纚至明日小歛畢乃括髪此所奔者謂主人也故下云奔喪者非主人則主人為之拜賔此既親拜賔故知主人也此謂奔父之喪若母之喪又哭則免此下文云又哭括髪袒故知為父也此謂未成服也故下云三日成服襲絰於序東者謂在堂下當序牆之東非謂堂下之序東也送賔皆如初者謂前送賔畢而反位後送賔亦畢而反位故云皆如初也於又哭括髪袒成踊於三哭猶括髪袒成踊者括髪袒皆在堂上殯東西面成踊則在堂下之東西面位也三日成服拜賔送賔皆如初者謂於堂下之東拜賔成踊送賔反位故云皆如初也注正義曰知素委貌深衣者案曽子問篇云壻親迎女在塗遭喪女改服布<pb n="4a"/>深衣縞總女人之縞總似男子之素冠故知布深衣素冠又小記云逺葬者比反哭者皆冠及郊而後免明知在路皆冠也此素委貌謂士庶人若大夫以上則素弁也案士喪禮小歛訖降自西階即位故知殯畢位在下小斂之後未殯之前雖降在堂下仍更升堂至既殯之後則長在阼階之下故云既殯位在下也云不於又哭乃絰者案士喪禮小斂訖奉尸侇于堂降成踊乃絰於序東在家小斂當奔之禮又哭既小斂著絰則合又哭乃絰故云不於又哭乃絰者發喪已踰日節於是可也云其未小斂而至與在家同耳者謂威儀節度與在家同其帶絰等自用其奔喪日數也云不散帶者不見尸柩者以士喪禮云既小斂帶絰散麻三日乃絞垂今奔喪初至則絞帶與在家異故云不散麻者不見尸柩也知此絞帶非象革帶之絞帶而必以為絰之散垂而絞之者以雜記云親者終其麻帶絰之日數彼帶絰謂絰之垂者是主人成絰之後明知此絞帶亦謂絰之散垂<pb n="4b"/>而絞之故不以為象革帶之絞帶且要帶為重象革帶之絞帶為輕此絞當舉重者不應舉輕之絞帶故以為絞絰之垂者知又哭三哭皆升堂括髪袒者約士喪禮小斂大斂主人皆升堂故知此皆升堂也引雜記云士三踊其夕哭從朝夕哭不括髪不袒不踊者彼云三踊夕無踊唯稱三踊此云三哭而不踊故知夕雖哭而不踊故数夕哭但云三哭不袒者以小記篇云三日五哭三袒既云三袒故知夕不袒也知在序東者約士喪禮文</hi>
奔喪者非主人則主人爲之拜賔送賔奔喪者自齊衰<lb/>
以下入門左中庭北面哭盡哀免麻于序東即位袒與<lb/>
主人哭成踊注不升堂哭者非父母之喪統於主人也<lb/>
<pb n="5a"/>
麻亦絰帶也於此言麻者明所奔喪雖有輕者不至喪<lb/>
所無改服也凡袒者於位襲於序東袒襲不相因位此<lb/>
麻乃袒變於爲父母也音義<hi>爲于僞反注變於爲父下注爲母皆同齊音咨下同免音問下及注皆同</hi>於又哭三哭皆免袒有賔則主人拜賔送賔<lb/>
注又哭三哭亦入門左中庭北面如始至時也丈夫婦<lb/>
人之待之也皆如朝夕哭位無變也注待奔喪者無變<lb/>
嫌賔客之也於賔客以哀變爲敬此骨肉哀則自哀矣<lb/>
故於此乃言待之明奔喪者至三哭猶不以序入也疏<lb/>
<pb n="5b"/>
<hi>正義曰此一節明奔齊衰以下之喪注正義曰不升堂哭者非父母之喪統於主人者解前文奔喪升自西階此云中庭北面故云不升堂哭者非父母之喪統屬於主人以主人待奔之人但在東階之下不升堂故奔喪者在中庭北面繼統於主人也主人唯饋奠有事之時乃升堂若尋常無事恒在堂下也下文云奔母之喪則前經升自西階者是奔父之喪此云奔母之喪者其實奔父母喪亦升自西階故下經奔母之喪直云西面哭不云升從上文也云於此言麻者明所奔喪雖有輕者不至喪所無改服也者熊氏及沈氏以父母之喪來至喪所乃改服襲絰帶若齊衰以下之喪亦至喪所乃免麻而改服也今此齊衰來至喪所若不稱麻恐是輕喪在路之上已改服著麻故於此至家乃稱麻欲明所奔之喪雖有輕喪不來至喪所無道路之上改服著麻故云明所奔喪雖有輕者不至喪所無改服也皇氏以為謂奔齊衰之喪不至喪所謂不升堂全不解注意其義<pb n="6a"/>非也此麻則帶絰變文耳云凡袒者於位襲於序東袒襲不相因位者此奔齊衰之喪經云免麻於序東即位袒是袒在於位也免麻於序東麻即襲也序東在位北隠暎於序是袒襲不相因位也云此麻乃袒變於爲父母也者以此經先云免麻乃云即位袒案上文父母之喪先云括髪袒乃云襲絰于序東是與父母異也故云此麻乃袒變於為父母也鄭知又哭三哭如始至時者以上奔父之喪又哭三哭皆括髪袒成踊如初至則知齊衰以下之喪又哭三哭皆如初至時待奔喪者無變嫌賔客之者釋所云不變義也禮以變為敬若有客則拜賔與之成踊示敬賔故變也今此奔者是骨肉之恩哀則哀矣則不須為變明不如賔客也云於此乃言待之明奔喪者至三哭猶不以序入也者言主人男女待此奔者應就初哭成踊下而言之今方於三哭以後言之者若平常五屬入哭則與主人為次重者前輕者後今奔喪者急哀但獨入哭不俟主人為次序非唯初至<pb n="6b"/>如此至主人又哭三哭皆然故於三哭之下明其待之無變明悉如初至三哭猶不以常禮次序以入此謂男子奔喪故待之無變若婦人奔喪則待異於男子與賔客同故下文婦人奔喪東髽即位與主人拾踊注云拾更也主人與之更踊賔客之是待婦人為賔客禮以婦人外成適他族故也雖以賔客待之亦為異於賔客之禮故雜記云婦人奔喪入自闈門升自側偕注入自闈門升自側階異於女賔若女賓則喪大記篇云寄公夫人入自大門今此入闈門是異於女賔以婦人雖是外成以本天屬不得全同女賔故也</hi>
奔母之喪西面哭盡哀括髪袒降堂東即位西鄉哭成<lb/>
踊襲免絰于序東拜賔送賔皆如奔父之禮於又哭不<lb/>
括髪注爲母於又哭而免輕於父也其他則同音義<hi>而免<pb n="7a"/>本或作而不免者非</hi>疏<hi>正義曰此一經論奔母之喪節也此謂適子故經云拜賔送賔皆如奔父之禮若庶子則亦主人爲之拜賓送賔注正義曰此文又哭不括髪與喪服小記篇云又哭而免其理雖同其日則異於喪服小記據在家小斂之後又哭之時不括髪而免也此則從外奔喪至内乃不括髪而免也</hi>
婦人奔喪升自東階殯東西面坐哭盡哀東髽即位與<lb/>
主人拾踊注婦人謂姑姊妹女子子也東階東面階也<lb/>
婦人入者由闈門東髽髽於東序不髽於房變於在室<lb/>
者也去纚大紒曰髽拾更也主人與之更踊賔客之音<lb/>
義<hi>髽側𤓰反拾其刼反注同闈音違舊音暉去起吕反纚色買所綺二反紒音計更音庚下同</hi>疏<hi>正義<pb n="7b"/>曰此婦人奔喪之禮也注正義曰婦人入者由闈門知入自闈門者雜記篇文以諸侯夫人奔喪入自闈門明卿大夫以下婦人皆從闈門入也闈門謂東邉之門云髽於東序者以男子之免在東序故知婦人亦髽於東序就掩映之處在堂上也男子則堂下也經云升自東階者謂東面之階故雜記云升自側階云不髽於房變於在室者熊氏云亦未殯之前婦人髽於室故士喪禮云婦人髽於室若既殯之後室中是神之所處婦人在堂當髽於東房今此婦人始來奔喪故髽於東序耳此文據天子諸侯之禮案大記云婦人髽帶麻於房中注云天子諸侯之禮房中則西房也云去纚大紒曰髽者鄭注士喪禮云髽之異於髻髪者既去纚而以髪爲大紒如今婦人露紒其象也</hi>
奔喪者不及殯先之墓北面坐哭盡哀主人之待之也<lb/>
<pb n="8a"/>
即位於墓左婦人墓右成踊盡哀括髪東即主人位絰<lb/>
絞帶哭成踊拜賔反位成踊相者告事畢注主人之待<lb/>
之謂在家者也哭於墓爲父母則袒告事畢者於此後<lb/>
無事也音義<hi>相息亮反下同爲于僞反</hi>遂冠歸入門左北面哭盡哀<lb/>
括髪袒成踊東即位拜賔成踊賔出主人拜送有賔後<lb/>
至者則拜之成踊送賔如初衆主人兄弟皆出門出門<lb/>
哭止相者告就次於又哭括髪成踊於三哭猶括髪成<lb/>
踊三日成服於五哭相者告事畢注又哭三哭不袒者<lb/>
<pb n="8b"/>
哀戚已久殺之也逸奔喪禮説不及殯日於又哭猶括<lb/>
髪即位不袒告事畢者五哭而不復哭也成服之朝爲<lb/>
四哭此謂既期乃後歸至者也其未期猶朝夕哭不止<lb/>
於五哭音義<hi>冠音官袒音但殺色界反下哀殺同復扶又反期音基下同</hi>爲母所以<lb/>
異於父者壹括髪其餘免以終事他如奔父之禮注壹<lb/>
括髪謂歸入門哭時也於此乃言爲母異於父者明及<lb/>
殯不及殯其異者同音義<hi>爲于僞反下同</hi>疏<hi>正義曰此一節論既葬之後奔父母之喪禮主人之待之也即位於墓左婦人墓右者主人謂先在家者非謂適子也此奔喪者身是適子故經云<pb n="9a"/>拜賔反位成踊若非適子則不得拜賔也三日成服於五哭相者告事畢者三日成服謂來奔喪日後三日通奔日則爲四日於此日成服則五哭矣相者告事畢謂成服之日爲四哭成服明日之朝爲五哭此謂既葬已後而來歸故唯五哭相者告事畢不復哭也注正義曰鄭汪嫌經云主人是適子故云主人謂在家者必知然者以奔喪者親自拜賔是奔喪者身爲主人不得待者爲主人故云謂在家者也云哭於墓爲父母則袒者以下文云除喪而後歸則之墓哭成踊東括髪袒除喪畢尚括髪袒明葬後歸爲父母袒可知也云告事畢者於此後無事也釋所以墓所初哭成踊則告事畢者以墓所既括髪絰絞帶拜賔之後於此墓所更無事也又哭三哭不袒者哀戚已久殺之也今經云又哭三哭但云括髪不云袒者既葬已後哀情稍殺故也云成服之朝爲四哭者以初至象始死爲一哭明日象小斂爲二哭又明日象大斂爲三哭又明日成服之日爲四哭又明<pb n="9b"/>日爲五哭皆數朝哭不數夕哭故爲五也云此謂既期乃後歸至者也若其未期之前在家者猶朝夕哭則知奔喪者亦朝夕哭今云五哭相者告事畢明是既期已後朔望朝哭而已故鄭云其未期猶朝夕哭不止於五哭也壹括髮謂歸入門哭時者鄭恐一括髪是墓所括髪入門則不括髪故明之云壹括髪謂入門哭時者謂以筵几在堂不應入門遂不括髪故云謂入門時也云於此乃言爲母異於父者明及殯不及殯其異者同釋爲母異於父應從上文及殯奔母之喪而言之今乃於不及殯後始言爲母異於父之意若及殯則言異於父恐不包不及殯若不及殯處而言之則及殯之處灼然可知是舉後總明前也故云明及殯不及殯其異者同謂及殯壹括髪不及殯亦壹括髪是異於父者其事同也</hi>
齊衰以下不及殯先之墓西面哭盡哀注不北面者亦<lb/>
<pb n="10a"/>
統於主人免麻于東方即位與主人哭成踊襲有賔則<lb/>
主人拜賔送賔賔有後至者拜之如初相者告事畢注<lb/>
不言袒言襲者容齊衰親者或袒可遂冠歸入門左北<lb/>
面哭盡哀免袒成踊東即位拜賔成踊賔出主人拜送<lb/>
於又哭免袒成踊於三哭猶免袒成踊三日成服於五<lb/>
哭相者告事畢注為父於又哭括髪而不袒此又哭三<lb/>
哭皆言袒袒衍字也疏<hi>正義曰此一節明既葬之後奔齊衰以下喪禮但齊衰以下有大功小功緦麻日月多少不同若奔在葬後而三月之外大功以上則有免麻東方三日成服若小功緦麻之<pb n="10b"/>喪則不得有三日成服小功以下不税無追服之理若葬後通葬前未滿五月小功則亦三日成服其緦麻之喪止臨喪節而來亦得三日成服也東即位拜賔成踊者東即位謂奔喪者於東方就哭位拜賔謂主人代之拜賔成踊謂奔喪者於主人拜賔之時而成踊凡言成踊每一節有三踊凡三節九踊乃謂之成也注正義曰今案經文直言免麻于東方即位不稱袒而下云成踊襲下既稱襲則有袒理經若言袒恐齊衰以下皆袒故不得總言袒也經稱襲者容有齊衰重為之得襲故言襲知為父於又哭括髪而不袒者案上文為父不及殯歸入門左北面哭盡哀括髪袒下文云相者告就次於又哭括髪成踊不言袒是為父於又哭括髪而不袒也云又哭三哭皆言袒袒衍字也者今齊衰以下之喪經文於又哭三哭乃更言袒輕喪而袒非其宜故知經之袒衍餘之字也</hi>
<pb n="11a"/>
聞喪不得奔喪哭盡哀問故又哭盡哀乃爲位括髪袒<lb/>
成踊襲絰絞帶即位注聞父母喪而不得奔謂以君命<lb/>
有事不然者不得為位位有酇列之處如於家朝夕哭<lb/>
位矣不於又哭乃絰者喪至此踰日節於是可也音義<lb/>
<hi>酇子短反處昌慮反下之處同</hi>拜賔反位成踊賔出主人拜送于門外<lb/>
反位若有賔後至者拜之成踊送賔如初於又哭括髪<lb/>
袒成踊於三哭猶括髪袒成踊三日成服於五哭拜賔<lb/>
送賔如初注不言就次者當從其事不可以喪服廢公<lb/>
<pb n="11b"/>
職也其在官亦告就次言五哭者以廹公事五日哀殺<lb/>
亦可以止疏<hi>正義曰此一節明聞喪不得奔於所聞之處發喪成服之禮聞喪不得奔者謂以君命有事其事未了故不得奔喪也乃為位者謂以君命使故得為位如朝夕哭位矣襲絰絞帶即位者於此聞喪之日覆哭踊畢襲所袒之衣著首絰絞帶之垂即東方之位三日成服於五哭拜賔送賔如初者三日成服通數聞喪為四日五哭謂成服之明日哭也於此哭時有賓來即拜而迎之去即送之皆如初於五哭訖亦可以止者也不云相者告事畢禮文略也注正義曰知聞父母喪而不得奔謂以君命有事者若非君命有事則不得為位當須速奔今乃為位故知以君命有事也云不於又哭乃絰者喪至此踰日節於是可也者不於又哭謂不於明日之又哭此經云又哭謂當日之中對初聞喪之哭乃為又哭於此哭後乃絰絞帶與明日又哭<pb n="12a"/>别也初聞喪象始死明日又哭象小斂時也士喪禮云小斂乃絰則此亦當又哭乃絰今於聞喪之日即絰帶者以喪至此赴者至踚其日節故於是聞喪之日可加絰帶也在官謂在官府館舍館舍是賔之所専有由館舍之中而作廬故知禮畢亦告就次云言五哭者以廹公事五日哀殺亦可以止者此經唯云五哭不云哀止知可以止者若成服之後恒常有哭何湏特云五哭之文明五哭之後不復朝夕有哭故以五哭斷之</hi>
若除喪而后歸則之墓哭成踊東括髪袒絰拜賔成踊<lb/>
送賔反位又哭盡哀遂除於家不哭注東東即主人位<lb/>
如不及殯者也遂除除於墓而歸主人之待之也無變<lb/>
於服與之哭不踊注無變於服自若時服也亦即位于<lb/>
<pb n="12b"/>
墓左婦人墓右疏<hi>正義曰此一節明除服之後奔父母喪節則之墓哭成踊者亦謂主人適子初在墓南北面哭成踊乃來就主人之位括髪袒也主人之待之也無變於服者主人亦謂在家者無變於服謂著平常之吉服不踊者以在家者其服已除哀情已殺故不踊也注正義曰以東方是主人之位經云東故云即主人之位云如不及殯者也以上文奔父母之喪不及殯先之墓北面哭下文東即主人之位除喪之後奔其位如不及殯之時云遂除於墓而歸者以經云遂除於家不哭鄭恐來至家始除服故明之云遂除謂墓所遂除服至於家不復哭也</hi>
自齊衰以下所以異者免麻疏<hi>正義曰此一節明齊衰以下除服之後奔喪之節唯著免麻不括髪墓所哭罷即除此免麻者當謂至緦麻也</hi>
<pb n="13a"/>
凡爲位非親喪齊衰以下皆即位哭盡哀而東免絰即<lb/>
位袒成踊注謂無君事又無故可得奔喪而以己私未<lb/>
奔者也唯父母之喪則不為位其哭之不離聞喪之處<lb/>
齊衰以下更為位而哭皆可行乃行音義<hi>離力智反</hi>襲拜賔<lb/>
反位哭成踊送賔反位相者告就次三日五哭卒主人<lb/>
出送賔衆主人兄弟皆出門哭止相者告事畢成服拜<lb/>
賔注卒猶止也三日五哭者始聞喪訖夕爲位乃出就<lb/>
次一哭也與明日又明日之朝夕而五哭不五朝哭而<lb/>
<pb n="13b"/>
數朝夕備五哭而止亦為急奔喪己私事當畢亦明日<lb/>
乃成服凡云五哭者其後有賔亦與之哭而拜之音義<lb/>
<hi>之朝朝旦也下同數色主反爲于僞反</hi>若所爲位家逺則成服而往注謂<lb/>
所當奔者外喪也外喪緩而道逺成服乃行容待齎也<lb/>
音義<hi>齎子西反資糧也一音咨</hi>疏<hi>正義曰此一節明齊衰以下不得往奔則於所聞之處為位及免絰成服之禮三日五哭者謂初聞喪為一哭明日朝夕二哭又明日朝夕二哭總為五哭所以三日為五哭者為急欲奔喪以己之私事須營早了故三日而五哭止也注正義曰已聞齊衰以下之喪既不銜君事又無私事故可得早奔唯以己之私事未得奔者必知無君事者若銜君命於事為重唯父母之喪乃敢顯然為酇列之<pb n="14a"/>位今若銜君使命聞齊衰以下輕喪不敢以私害公不敢顯然為位此言為位故知無君命自以私事未得奔者云齊衰以下更為位而哭皆可行乃行者齊衰以下於聞喪之處已哭哭罷更為位而哭可行即行以齊衰以下皆然故云皆也前云三日成服於五哭皆數朝哭五日而五哭唯三日數夕哭為五哭者前文三日五哭成服之後乃云五哭故數成服後日之哭乃為五此三日五哭是三日之内為五哭故數夕哭為五哭經文不同故鄭注亦異云亦明日乃成服者鄭恐三日為五哭恐數聞喪三日亦成服故云明日乃成服以成服必除初聞喪為三日也云凡云五哭者其後有賔亦與之哭而拜之者從上以來四處有五哭之文上两處於五哭之下無拜賔送賔之事下两處五哭之文雖有拜賔送賓恐與上有異故鄭總明之云凡五哭者其後有賓亦與之哭而拜之總結於上也以外喪恩輕故哀情綏也道路又逺容待齎持賵贈之物故成服乃去也</hi>
<pb n="14b"/>
齊衰望鄉而哭大功望門而哭小功至門而哭緦麻即<lb/>
位而哭注奔喪哭親疏逺近之差也音義<hi>差初佳反又初宜反下同</hi>
疏<hi>正義曰此一節明奔喪所至之初哭泣之禮案雜記云大功望鄉而哭此云望門而哭者雜記所云者謂本齊衰喪者降服大功</hi>
哭父之黨於廟母妻之黨於寢師於廟門外朋友於寢<lb/>
門外所識於野張帷注此因五服聞喪而哭列人恩諸<lb/>
所當哭者也黨謂族類無服者也逸奔喪禮曰哭父族<lb/>
與母黨於廟妻之黨於寢朋友於寢門外壹哭而已不<lb/>
<pb n="15a"/>
踊言壹哭而已則不為位矣凡爲位不奠注以其精神<lb/>
不在乎是哭天子九諸侯七卿大夫五士三注此臣聞<lb/>
君喪而未奔為位而哭尊卑日數之差也士亦有屬吏<lb/>
賤不得君臣之名大夫哭諸侯不敢拜賔注謂哭其舊<lb/>
君不敢拜賔辟為主音義<hi>辟音避</hi>諸臣在他國爲位而哭<lb/>
不敢拜賔注謂大夫士使於列國音義<hi>使色吏反</hi>與諸侯爲<lb/>
兄弟亦爲位而哭注族親昏姻在異國者凡爲位者壹<lb/>
袒注謂於禮正可為位而哭也始聞喪哭而袒其明日<lb/>
<pb n="15b"/>
則否父母之喪自若三袒也疏<hi>正義曰此一節明無服之親聞喪所哭之處案檀弓云師吾哭諸寢與此異兄弟吾哭諸廟與此同朋友哭諸寢門外與此同其不同者熊氏云檀弓所云殷禮也此所云周法也此哭父黨於廟而檀弓云有殯聞逺兄弟之喪哭於側室若無殯則在寢與此不同者異代禮也此母黨在寢逸奔喪禮母黨在廟者皇氏云母存則哭於寢母亾則哭於廟熊氏云哭於廟者是親母黨哭於寝者盖慈母繼母之黨未知孰是故两存之沈氏云事由父者哭之廟事由己者則哭之寝此師於廟門外者是父之友與為師同故哭之廟義亦通也注正義曰此明諸哭者本是無服故但哭不為位案檀弓云申祥之哭言思與哭嫂同為位者熊氏云異代禮也此文朋友喪将欲奔故先作壹哭若朋友已久雖聞喪則不復哭故檀弓云朋友之墓有宿草而不哭是也知哭舊君者以下文云諸臣在它國為位而哭是於他國為<pb n="16a"/>位而哭見事之君則知此是哭諸舊君也族親婚姻在異國者此謂與諸侯畢姓之婚姻又在他國不與諸侯為臣身又無服故暫為位而哭若與諸侯同姓是五服之内皆服斬也故小記云與諸侯為兄弟者服斬是也若君之姑姊妹之女來嫁於國中者則有服故雜記云諸侯之外宗猶内宗是有服也謂於至袒也者此謂斬衰以下之喪初聞喪應為位者初哭一袒而己又哭三哭則不袒為父母之喪則又哭三哭皆袒前文所云者是也</hi>
所識者弔先哭于家而後之墓皆爲之成踊從主人北<lb/>
面而踊注從主人而踊拾踊也北面自外來便也主人<lb/>
墓左西面音義<hi>爲于僞反下注各爲同拾其刼反便婢面反</hi>疏<hi>正義曰此一節論哭所識<pb n="16b"/>者也所識謂與死者相識今弔其家後乃往墓統於主人故也皆為之成踊者雖相識輕亦為之成踊也皆賔主拾之從主人北面而踊者主人在墓左西嚮賔從外来而北面踊便也主人先踊賔從之故云從主人北面而踊也</hi>
凡喪父在父爲主注與賔客為禮宜使尊者父沒兄弟<lb/>
同居各主其喪注各為其妻子之喪為主也祔則宗子<lb/>
主之音義<hi>祔音附</hi>親同長者主之注父母沒如昆弟之喪<lb/>
宗子主之音義<hi>長丁丈反如若也</hi>不同親者主之注從父昆弟<lb/>
之喪疏<hi>正義曰此一節論同居主喪之事凡喪父在父為主者言子有妻子喪則其父為主案服問云<pb n="17a"/>君所主夫人妻大子適婦不云主庶婦若此所言則亦主庶婦是與服問違者服問所言通其命士以上父子異宫則庶子各自主其私喪今此言是同宫者也父沒兄弟同居各主其喪者謂各為其妻子為喪主也此言父沒同居各主之當知父在同居則父主之親同長者主之者親同謂同三年期同父母者若同父母喪者則推長子為主若昆弟喪亦推長者為主也不同親者主之者不同謂從父昆弟親近自主之也</hi>
聞逺兄弟之喪既除喪而後聞喪免袒成踊拜賔則尚<lb/>
左手注小功緦麻不税者也雖不服猶免袒尚左手吉<lb/>
拜也逸奔喪禮曰凡拜吉喪皆尚左手音義<hi>税吐外反</hi>疏<hi>正義曰此一經論小功以下之喪既除喪之後而始聞喪之節免袒成踊者小功以下應除之後服雖不税而初聞<pb n="17b"/>喪亦免袒而成其踊也以本是五服之親為之變也拜賔則尚左手者於時有賔來弔拜賔之時尚其左手謂左手在尚從吉拜也</hi>
無服而爲位者唯嫂叔及婦人降而無服者麻注雖無<lb/>
服猶弔服加麻袒免為位哭也正言嫂叔尊嫂也兄公<lb/>
於弟之妻則不能也婦人降而無服族姑姊妹嫁者也<lb/>
逸奔喪禮曰無服袒免為位者惟嫂與叔凡為其男子<lb/>
服其婦人降而無服者麻音義<hi>嫂悉早反凡爲于僞反下注同</hi>疏<hi>正義曰此經論哭無服而為位及弔服加麻也及婦人降而無服者麻哭嫂與叔為位并及族姑姊妹女子出嫁於人元<pb n="18a"/>是緦麻今降而無服亦當為位哭之加弔服之麻不為之袒免故云無服者麻也注正義曰以經云無服者麻既無服又云麻故知弔服加麻也麻謂緦之絰也云兄公於弟之妻則不能也者兄公謂夫之兄也於弟之妻則不能為位哭之然則弟婦於夫兄亦不能也兄公於弟妻不服者卑逺之也弟妻於兄公不服者尊絶之也爾雅釋親云婦人謂夫之兄為兄公郭景純云今俗呼兄鍾語之轉耳今此記俗本皆女旁置公轉誤也皇氏並云婦人稱夫之兄為公者湏公平尊稱也云凡為其男子服其婦人降而無服者麻者此是逸奔喪禮文言凡為其男子服其婦人降而無服者麻男子謂族伯叔族兄弟之等為其族姑及姊妹既降無服其族姑姊為族伯叔兄弟亦無服加麻是男之於女女之於男皆無服而加麻故云凡為其男子服其婦人降而無服者麻也</hi>
<pb n="18b"/>
凡奔喪有大夫至袒拜之成踊而后襲於士襲而后拜<lb/>
之注主人袒降哭而大夫至因拜之不敢成己禮乃禮<lb/>
尊者或曰大夫後至者袒拜之為之成踊疏<hi>正義曰此經論奔喪大夫士來弔待之節大夫至袒拜之成踊而後襲者謂大夫來至弔此奔喪之士其奔喪者先袒拜之成踊之後然後襲衣尊大夫故先拜而後襲於士襲而後拜之者謂士來弔此奔喪之人其奔喪者初亦袒襲衣之後乃始拜之士卑故先襲而後拜也注正義曰此主人謂奔喪者身是士初來奔喪主人括髪於堂上乃降堂而哭於此時大夫至因拜之於東階下不敢成已踊及襲絰帶之事待拜後始成踊襲絰帶也若士来弔則降堂先成已禮踊襲絰帶之後乃拜之士謂两士相敵然則與兩大夫相敵則亦襲後乃拜之云或曰大夫後至者<pb n="19a"/>袒拜之為之成踊者以此經但云袒拜之成踊其餘經本云大夫後至袒拜之為之成踊與此經文字多少不同故云或曰</hi>
　問喪<lb/>
親始死雞斯徒跣扱上衽交手哭惻怛之心痛疾之意<lb/>
傷腎乾肝焦肺水漿不入口三日不舉火故鄰里爲之<lb/>
糜粥以飲食之注親父母也雞斯當為笄纚聲之誤也<lb/>
親始死去冠二日乃去笄纚括髪也今時始喪者邪巾<lb/>
貊頭笄纚之存象也徒猶空也上衽深衣之裳前五藏<lb/>
<pb n="19b"/>
者腎在下肝在中肺在上舉三者之焦傷而心脾在其<lb/>
中矣五家為鄰五鄰為里音義<hi>雞斯依注為笄纚笄音古兮反纚色買反徐所綺反跣悉典反扱初洽反衽而鴆反又而甚反注同怛都逹反腎市軫反乾肝並音干肺方廢反漿本亦作浆子羊反糜武皮反本亦作糜同粥之六反字林與六反云淖糜也飲音䕃食音嗣去冠起吕反邪似嗟反亦作邪貊亡瞎反本亦作袹藏才浪反脾婢支反</hi>夫悲哀在中故形變於外也痛<lb/>
疾在心故口不甘味身不安美也注言人情之中外相<lb/>
應音義<hi>夫音扶應應對之應</hi>三日而斂在牀曰尸在棺曰柩動尸<lb/>
舉柩哭踊無數惻怛之心痛疾之意悲哀志懣氣盛故<lb/>
<pb n="20a"/>
袒而踊之所以動體安心下氣也婦人不宜袒故發胸<lb/>
擊心爵踊殷殷田田如壞牆然悲哀痛疾之至也故曰<lb/>
辟踊哭泣哀以送之送形而往迎精而反也注故袒而<lb/>
踊之言聖人制法故使之然也爵踊足不絶地辟拊心<lb/>
也哀以送之謂葬時也迎其精神而反謂反哭及日中<lb/>
而虞也音義<hi>斂力豔反下同柩其又反懣亡本反又音滿范音悶下同殷殷並音隱壞音怪字林作<graphic n="KR2900" url="https://raw.githubusercontent.com/kanripo/KR-Gaiji/master/images/KR2900.png" mimeType="image/png"/>音同辟婢尺反徐扶亦反注及下皆同拊芳甫反</hi>其往送也望望然汲汲然<lb/>
如有追而弗及也其反哭也皇皇然若有求而弗得也<lb/>
<pb n="20b"/>
故其往送也如慕其反也如疑注望望瞻望之貌也慕<lb/>
者以其親之在前疑者不知神之來否音義<hi>汲音急</hi>求而<lb/>
無所得之也入門而弗見也上堂又弗見也入室又弗<lb/>
見也亡矣喪矣不可復見已矣故哭泣辟踊盡哀而止<lb/>
矣注説反哭之義也音義<hi>上時掌反復扶又反下復反復生皆同</hi>心悵焉<lb/>
愴焉惚焉愾焉心絶志悲而已矣祭之宗廟以鬼享之<lb/>
徼幸復反也注説虞之義音義<hi>悵勑亮反愴初亮反惚音忽愾徐音慨苦代反徼古堯反</hi>成壙而歸不敢入處室居於倚廬哀親之在外也<lb/>
<pb n="21a"/>
寢苫枕塊哀親之在土也注言親在外在土孝子不忍<lb/>
反室自安也入處室或為入宫音義<hi>壙古晃反倚於綺反苫始占反草也枕之䕃反塊苦對反又苦怪反土也</hi>故哭泣無時服勤三年思慕之心孝<lb/>
子之志也人情之實也注勤謂憂勞或問曰死三日而<lb/>
后斂者何也注怪其遲也曰孝子親死悲哀志懣故匍<lb/>
匐而哭之若将復生然安可得奪而斂之也故曰三日<lb/>
而后斂者以俟其生也三日而不生亦不生矣孝子之<lb/>
心亦益衰矣家室之計衣服之具亦可以成矣親戚之<lb/>
<pb n="21b"/>
逺者亦可以至矣是故聖人爲之斷決以三日爲之禮<lb/>
制也注匍匐猶顛蹷或作扶服音義<hi>匍音蒲又音扶匐蒲北反又音服衰色追反爲于僞反下注相爲同斷決丁叚反下古穴反猶顛丁年反蹷求月反又音九月反</hi>或問曰<lb/>
冠者不肉袒何也注怪冠衣之相為音義<hi>冠音官</hi>曰冠至<lb/>
尊也不居肉袒之體也故爲之免以代之也注言身無<lb/>
飾者不敢冠冠為䙝尊服肉袒則著免免状如冠而廣<lb/>
一寸音義<hi>免音問注及下皆同䙝息列反著張慮反又張畧及廣古壙反</hi>然則秃者不<lb/>
免傴者不袒跛者不踊非不悲也身有錮疾不可以備<lb/>
<pb n="22a"/>
禮也故曰喪禮唯哀爲主矣女子哭泣悲哀擊胸傷心<lb/>
男子哭泣悲哀稽顙觸地無容哀之至也注将踊先袒<lb/>
将袒先免此三疾俱不踊不袒不免顧其所以否者各<lb/>
為一耳擊胸傷心稽顙觸地不踊者若此而可或曰男<lb/>
女哭踊音義<hi>秃吐禄反無髪也傴於縷反一音紆矩反背曲也跛補禍反又彼我反足廢也錮音故稽音唘注同顙桑朗反下注同</hi>或問曰免者以何爲也注怪本所為<lb/>
施也音義<hi>何爲于僞反盡篇末文注皆同</hi>曰不冠者之所服也禮曰童<lb/>
子不緦唯當室緦緦者其免也當室則免而杖矣注不<lb/>
<pb n="22b"/>
冠者猶未冠也當室謂無父兄而主家者也童子不杖<lb/>
不杖者不免當室則杖而免免冠之細别以次成人也<lb/>
緦者其免也言免乃有緦服也音義<hi>緦音思冠之古亂反</hi>或問曰<lb/>
杖者何也注怪其義各異曰竹桐一也故爲父苴杖苴<lb/>
杖竹也爲母削杖削杖桐也注言所以杖者義一也顧<lb/>
所用異耳音義<hi>苴七餘反削悉若反</hi>或問曰杖者以何爲也注怪<lb/>
所為施曰孝子喪親哭泣無數服勤三年身病體羸以<lb/>
杖扶病也注言得杖乃能起也數或為時音義<hi>羸力垂反劣也<pb n="23a"/>疲也</hi>則父在不敢杖矣尊者在故也堂上不杖辟尊者之<lb/>
處也堂上不趨示不遽也此孝子之志也人情之實也<lb/>
禮義之經也非從天降也非從地出也人情而已矣注<lb/>
父在不杖謂為母喪也尊者在不杖辟尊者之處不杖<lb/>
有事不趨皆為其感動使之憂戚也音義<hi>辟音避處昌慮反下同遽其慮反</hi>疏<hi>正義曰此一節明初死三日以來居喪哭踊悲哀疾痛之意也雞斯者笄謂骨笄纚謂縚髪之繒言親始死孝子先去冠唯留笄纚也徒跣者徒空也無履而空跣也扱上衽者上衽謂深衣前衽扱之於帶以號踊履踐為妨故扱之交手哭者謂交手拊心而為哭也傷腎乾肝焦肺者言肺在上性近於燥故云焦肝<pb n="23b"/>近肺故云乾腎近下故云傷言近下性多潤而為傷矣舉此三者五藏俱傷可知也不舉火者哀痛之甚情不在食故不舉火也言旁親以下食不可廢故鄰里為之糜粥以飲食之糜厚而粥薄薄者以斂之厚者以食之望望然者瞻望之意也汲汲然者促急之情也皇皇然者意彷徨也其往送也如慕者如孺子啼慕於母也其反也如疑者不知神之來否如人之有疑也亡矣喪矣者喪亦亡也重言之者丁寜之也若似人之逃不復來也故哭泣辟踊盡哀而止矣者以其不可復見故反哭之時哭泣辟踊盡哀而休止也心悵焉愴焉者此明反哭之後虞祭之時也祭之宗廟以鬼享之者謂虞祭族殯宫神之所在故稱宗廟以鬼享之尊而禮之兾其魂神復反也成壙而歸者此明葬之後猶居廬枕塊不敢入於室處也故哭泣無時者此明終喪思慕之心服也服勤者言服處憂勞勤苦也人情之實也者言非詐僞假為之是人情悲慕之實也或問曰死三日而后斂者<pb n="24a"/>何也此記者假設問三日而后斂之意也三日斂者以士言之則大斂也明大夫以上言之則小斂也此經凡言亦者亦以俟其生制三日者俟其生也若三日不生於後亦不生矣也非但不生孝子之心亦益衰矣衣服之具亦可以成矣親戚之逺者亦可以至矣或問曰冠者不肉袒何也者此觧冠必不袒袒必不冠之意也又明孝子身有病闕其居喪所以禮矣此冠不居肉袒者謂心既悲哀肉袒形䙝故不可䙝其尊服而冠也若有吉事而内心肅敬則雖袒而著冠也故郊特牲云君袒而割牲是也或問曰免者以何為也者此怪成人肉袒之時須著免今非成人肉袒亦有著免故問之云免者以何所為曰不冠者之所服也此答問之辭也不冠謂未冠童子之所服以未冠故著免也禮曰童子不緦者此喪服正經之文記者引之故稱禮曰童子不緦者言不為族人著緦服也唯當室緦者謂童子無父兄當室主於家事唯此當室之童乃為族人著緦服緦者其免<pb n="24b"/>也者作記者云所以此童子為族人得著緦者以其無父兄當室之時即著免也以其無父兄而可依理故得為族人者緦服也當室則免而杖矣者又明童子得免所由以其孤兒當室則得免而杖為族人得著緦也若重子不當室則不得免及杖也或問曰杖者何也者此明問居喪有杖為父母乃異何意如此故問之竹桐一也者言為父竹為母桐孝子之意其義一也言孝子奉親用心是一但取義有異故竹桐而殊也故為父苴杖苴杖竹也者父是尊極故為之苴杖言苴惡之物以為杖自然苴惡之色唯有竹也故云苴杖竹也為母削杖削杖桐也言為母屈於父不同自然苴惡之色也故用削杖其杖雖削情同於父故云削杖桐也桐為是同父之義故不用餘木也或觧云竹節在外外陽之象故為父矣桐節在内内隂之類也故為母也或問曰杖者以何為也者此問孝子居喪何以湏杖之意也父在不敢杖矣尊者在故也者為母親對父之時不敢遽杖以尊<pb n="25a"/>者在故不敢也堂上不杖辟尊者之處也者所以為母堂上不敢杖者堂上是父之所在辟尊者之處所以為母堂上故不杖也堂上不超示不遽也者言孝子為母所以堂上不為喪趨者示父以間暇不促遽也若堂上而趨則感動父情使父憂戚故不杖不趨兾不悲哀於父也此孝子之志意人情之實事注正義曰凡云親者包之五服也以此經悲哀之甚故知父母也云雞斯當為笄纚者以經雞斯二字不當始死者之義聲與笄纚相渉故云笄纚也云親始死去冠者檀弓云始死羔裘𤣥冠者易之是去冠也云二日乃去笄纚者以士喪禮云小斂髺髪是死二日故云乃去笄纚也云上衽深衣之裳前者言既始死朝服易之故知著深衣案深衣篇云續衽鉤邉故知此衽深衣之衽案深衣衽當旁此云深衣之裳前者既扱之恐履踐為妨故觧為裳前也其實衽象小要屬裳處皆狹旁與在前俱得衽名但所扱之處當衽也案公羊傳云昭公以衽受於齊之唁禮亦<pb n="25b"/>謂裳當前者也爵踊似爵之跳也其足不離於地也殷殷田田如壞牆然者言将欲崩倒也云辟拊心者爾雅釋訓文云免冠之細别以次成人也者觧當室所著之意也言免是冠之流别也童子當室亞次成人故得著免也云緦者其免也者疊出經文也言免乃有緦服也鄭出緦其免之意言内為父母著免乃有族人緦服言緦服由於著免是所以緦者由有免故也</hi>
　<lb/>
　<lb/>
　<lb/>
　禮記注疏卷五十六<lb/>
<pb n="26a"/>
　禮記注疏卷五十六考證<lb/>
奔喪遂行注哭則遂行者不爲位○<hi>臣召南</hi>按奔喪之<lb/>
　禮皆不爲位爲位者禮之權也惟有君命之事未得<lb/>
　即代者則爲位下文若未得行則成服而后行是也<lb/>
　疏甚明爲位及成服互文也<lb/>
若未得行則成服而后行疏此奉君命而使使事未了<lb/>
　云云○<hi>臣召南</hi>按使事未了有二其一使者未出國<lb/>
　境在途聞喪則徐行而不反則春秋宣八年經書公<lb/>
<pb n="26b"/>
　子遂如齊至黄乃復公羊傳曰譏爾大夫以君命出<lb/>
　聞喪徐行而不反何休注曰聞喪而不反重君命也<lb/>
　徐行者爲君當使人追代之然則君果使人追代則<lb/>
　不待成服而即奔喪矣若不使人追代猶當不反也<lb/>
　其一使者已入所聘之國正當行禮而聞喪則聘禮<lb/>
　云若有私喪則哭於館衰而居不饗食歸使衆介先<lb/>
　衰而從之是也<lb/>
望其國竟哭注斬衰者也疏雖云斬衰其實母之齊衰<lb/>
<pb n="27a"/>
　亦然也○按此疏極精可以補注所不及注以斬衰<lb/>
　兼父母也<lb/>
降堂東即位西鄉哭成踊注疏當奔之禮又哭○奔字<lb/>
　下當有喪字<lb/>
凡爲位非親喪齊衰以下注謂無君事又無故可得奔<lb/>
　喪而以己私未奔者也疏既不銜君事又無私事故<lb/>
　可得早奔云云○<hi>臣召南</hi>按注言無君事則非銜使<lb/>
　命也言又無故則身非有疾病變故也但以己有他<lb/>
<pb n="27b"/>
　事未得即奔耳疏以又無私事觧無故不亦舛乎且<lb/>
　既言無私事矣下文又言惟以己之私事未得奔何<lb/>
　也必係傳冩之訛<lb/>
無服而爲位者唯嫂叔疏○疏闕十字<lb/>
問喪不冠者之所服也注不冠者猶未冠也○<hi>臣召南</hi>
　按此注意未明劉氏曰已冠者爲喪變而去冠則必<lb/>
　著免盖去冠猶嫌於不冠故加免也童子初未冠則<lb/>
　雖爲喪亦不免也若爲童子而當室則雖童子亦免<lb/>
<pb n="28a"/>
　以其爲喪主而當成人之禮也發明注意了然盖約<lb/>
　而言之凡童子皆不免不杖不緦其當室者則雖童<lb/>
　子亦免杖緦也<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷五十六考證<lb/>
</p>
<p>
</p>
  </div>
</body>
</text>
</TEI>
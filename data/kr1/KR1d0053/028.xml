<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷二十八</head> <lb/>
    <p>
<pb n="1a"/>
欽定四庫全書<lb/>
　禮記注疏卷二十八<lb/>
　　漢鄭氏注　唐陸徳明音義　孔穎達疏<lb/>
　内則<lb/>
膾春用蔥秋用芥豚春用韭秋用蓼注芥芥醬也脂用<lb/>
蔥膏用䪥注脂肥凝者釋者曰膏音義<hi>䪥戸界反俗本多作薤非也</hi>
三牲用藙注藙煎茱萸也漢律㑹稽獻焉爾雅謂之榝<lb/>
音義<hi>藙魚氣反㑹古外反稽古兮反榝色八反似茱萸而實赤小</hi>和用醯注畜與家<lb/>
<pb n="1b"/>
物自相和也音義<hi>和户卧反注皆同注又如字醯呼兮反酢也畜許又反又許六反</hi>獸<lb/>
用梅注亦野物自相和鶉羮鷄羮鴽釀之蓼注釀謂切<lb/>
雜之也鴽在羹下烝之不羮也音義<hi>鶉雞羹本又作鶉羹雞羹</hi>魴鱮<lb/>
烝雛燒雉薌無蓼注薌蘇荏之屬也燒煙於火中也自<lb/>
膾用蔥至此言調和菜釀之所宜也音義<hi>魴鱮上音房下音敘烝皇絶句之丞反雛字又作鶵仕俱反又匠俱反賀讀魴鱮丞雛為句燒如字一音焦皇絶句雉皇此一句一讀雉薌為句蘇荏而甚反調徒弔反</hi>不食雛鼈狼去腸狗去腎狸去正脊兔<lb/>
去凥狐去首豚去腦魚去乙鼈去醜注皆為不利人也<lb/>
<pb n="2a"/>
雛鼈伏乳者乙魚體中害人者名也今東海鰫魚有骨<lb/>
名乙在目旁狀如篆乙食之鯁人不可出醜謂鼈竅也<lb/>
音義<hi>去起呂反下並同凥苦刀反腦如老反爲于僞反下皆爲同伏扶又反乳而樹反鰫音容篆直轉反鯁本又作哽古猛反字林云鯁魚骨也又工孟反竅苦呌反</hi>肉曰脫之魚曰作之棗<lb/>
曰新之栗曰撰之桃曰膽之柤棃曰攢之注皆治擇之<lb/>
名也音義<hi>膽丁敢反攢再官反本又作鑽</hi>牛夜鳴則庮羊泠毛而毳羶<lb/>
狗赤股而躁臊鳥皫色而沙鳴鬱豕望視而交睫腥馬<lb/>
黑脊而般臂漏雛尾不盈握弗食舒鴈翠鵠鴞胖舒鳬<lb/>
<pb n="2b"/>
翠雞肝鴈腎鴇奥鹿胃注亦皆爲不利人也庮惡臭也<lb/>
春秋傳曰一薰一庮泠毛毳毛别聚於不解者也赤股<lb/>
股裏無毛也皫色毛變色也沙猶嘶也鬱腐臭也望視<lb/>
視逺也腥當爲星聲之誤也星肉中如米者般臂前脛<lb/>
般般然也漏當爲螻如螻蛄臭也舒鴈鵝也翠尾肉也<lb/>
鵠鴞胖謂脅側薄肉也舒鳬鶩也鴇奥脾□也鵠或爲<lb/>
鴇也音義<hi>庮音由泠音零泠結毛如氈也毳昌銳反躁早報反麃本又作皫劉昌宗音普保反徐芳表反又普表反沙如字一音所嫁反注同睫音接腥依注作星説文云腥星見食豕令肉中生小息肉也字林<pb n="3a"/>音先定反般音班臂本又作擘必避反徐方避反漏依注音螻力侯反鵠胡篤反鴞吁驕反胖音判鴇音保奥於六反胃音謂字又作<graphic n="KR2075" url="https://raw.githubusercontent.com/kanripo/KR-Gaiji/master/images/KR2075.png" mimeType="image/png"/>同薰許云反或作焄又作葷解胡買反嘶音西字又作斯音同腐扶甫反脛胡定反蛄音姑鵝五何反鶩音木脾扶移反□昌私反</hi>肉腥細者爲膾大者爲軒注言<lb/>
大切細切異名也膾者必先軒之所謂聶而切之也音<lb/>
義<hi>腥音星字林作胜云不熟也先丁反聶本又作攝又作䐑皆之渉反下同</hi>或曰麋鹿魚爲<lb/>
菹麕爲辟雞野豕爲軒兔爲宛脾切蔥若薤實諸醯以<lb/>
柔之注此軒辟雞宛脾皆菹類也釀菜而柔之以醯殺<lb/>
腥肉及其氣今益州有鹿<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>者近由此爲之矣菹軒聶<lb/>
<pb n="3b"/>
而不切辟雞宛脾聶而切之軒或爲胖宛或作鬱音義<lb/>
<hi>麏爲九倫反辟必益反徐芳益反注同宛于晩反脾婢支反醯徐呼兮反本或作䤈<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>於僞反益州人取鹿殺而埋之地中令臭乃出食之名鹿<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>是也近附近之近</hi>羮食自諸侯以下至於庶<lb/>
人無等注羮食食之主也庶羞亦異耳音義<hi>食音嗣注羮食并下文食禮同</hi>大夫無秩膳注謂五十始命未甚老也秩常也大<lb/>
夫七十而有閣注有秩膳也閣以板爲之庋食物也音<lb/>
義<hi>庪又作庋九委反或居彼反本亦作處</hi>天子之閣左達五右達五公侯<lb/>
伯於房中五大夫於閣三士於坫一注達夾室大夫言<lb/>
<pb n="4a"/>
於閣與天子同處天子二五倍諸侯也五者三牲之肉<lb/>
及魚腊也音義<hi>坫丁念反夾古洽反又古協反處昌慮反</hi>疏<hi>正義曰此一節論調和飲食之宜鶉羮雞羮者謂用鶉用雞爲羮鴽者唯烝煑之而已不以爲羮故文在羮下釀之蓼者釀謂切雜和之言鶉羮雞羹及烝鴽之等三者皆釀之以蓼魴鱮烝者魴鱮二魚皆烝孰之雛燒者雛是鳥之小者火中燒之然後調和若今之䑎也雉者文在烝燒之下或燒或烝或可爲羹其用無定故直云雉薌無蓼者薌謂蘇荏之屬言魴鱮烝及雛燒并雉等三者調和唯以蘇荏之屬無用蓼也不食至攢之者此一節論治擇肉物惡者及果實之屬肉曰脫之者皇氏云治肉除其筋膜取好處故李廵注爾雅釋器云肉去其骨曰脫郭云剝其皮也魚曰作之者皇氏云作謂動搖也凡取魚搖動之視其鮮餧餧者不食李巡注爾雅云作之魚骨小無所去郭氏爾<pb n="4b"/>雅今本作斮之注云謂削鱗也棗曰新之者棗易有塵埃恒治拭之使新栗曰撰之者栗蟲好食數數布陳撰省視之桃曰膽之者桃多毛拭治去毛令色青滑如膽也或曰膽謂苦桃有苦如膽者擇去之柤棃曰攢之者恐有蟲故一一攢看其蟲孔也牛夜至鹿胃者此一節論臊腥羶臭及諸物不可食者從牛夜鳴至般臂漏皆與周禮内饔職文同牛夜鳴則庮者庮是臭惡之氣牛夜鳴則其肉庮臭羊泠毛而毳羶者羶謂羶氣泠謂毛本稀泠毳謂毛頭毳結羊若如此其肉羶氣狗赤股而躁臊者臊謂臊惡赤股股裏無毛躁謂舉動急躁狗若如此其肉臊惡鳥皫色而沙鳴鬱者鬱謂腐臭也皫色其色變無潤澤沙鳴者沙嘶也謂鳴而聲嘶鳥若如此其肉腐臭豕望視而交睫腥者腥謂肉結如星望視謂豕視望揚交睫謂目睫毛交豕若如此則其肉似星也馬黑脊而般臂漏者漏謂螻蛄臭黑脊謂馬脊黑般臂謂馬之前脛其色般股然馬若如此其肉如螻蛄臭也<pb n="5a"/>雛尾不盈握弗食者雛謂小鳥尾盈一握然後堪食若其過小未盈握不堪食也自此以下因廣言不堪食之物舒鴈翠者舒鴈鵝也翠謂尾肉也言鵝尾之肉不堪食也鵠鴞胖者肝謂脅側薄肉也謂鵠鳥鴞鳥脅側薄肉不可食舒鳬翠者舒鳬謂鶩鶩即是鴨其翠不可食雞肝鴈腎亦不可食鴇奥者奥謂脾胔謂藏之深奥處鴇奥及鹿胃亦不可食凡此皆爲不利人也或曰至柔之者此一節明齏菹之異用肉不同言或曰者作記之人爲記之時無菹軒辟雞宛脾之制作之未審舊有此言記者承而用之故稱或曰麋鹿魚爲菹者凡大切若全物爲菹細切者爲齏其牲體大者菹之其牲體小者齏之用此麋鹿魚爲菹及野豕爲軒是菹也麕爲辟雞兔爲宛脾者是齏也故鄭注醢人云細切爲齏全物若䐑爲菹少儀曰麋鹿爲菹野豕爲軒皆䐑而不切麋爲辟雞兔爲宛脾皆䐑而切之是菹大而齏小也案少儀不云魚此云魚者記者異聞也此魚與麋鹿相對是魚<pb n="5b"/>之大者故以爲菹其辟雞宛脾及軒之名其義未聞切蔥若薤實諸醯以柔之者此亦少儀文也或用蔥或用薤故云切蔥若薤肉與蔥薤置諸醋中故云實諸醯物置醯中悉皆濡孰故云柔之羹食至坫一者此一節論天子諸侯及大夫士等尊卑膳食節級之等差注正義曰上云魚膾芥醬則謂秋時用芥芥辛於秋宜也藙煎茱萸也者賀氏云今蜀郡作之九月九日取茱萸折其枝連其實廣長四五寸一升實可和十升膏名之藙也引春秋傳者僖四年左傳文論晉獻公卜娶驪姬其繇曰一薰一蕕十年尚猶有臭薰謂香草蕕謂臭草薰蕕一時相和十年臭氣尚在言善易銷惡難除也蕕比於驪姬之惡也云沙猶嘶也者嘶謂酸嘶古之嘶字單作斯耳云腥當爲星者謂肉中白㸃似星也故不得爲腥臊之字也云漏當爲螻者以漏非臭惡氣名故讀爲螻也云舒鴈鵝舒鳬鶩也者爾雅釋鳥文某氏云在野舒翼飛逺者爲鵝李巡云野曰鴈家曰鵝李巡又云野曰<pb n="6a"/>鳬家曰鶩釀菜而柔之以醯者此經云蔥薤是釀菜而柔之故鄭注醢人云齏菹之稱菜肉通也云今益州有鹿<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>者近由此爲之矣者鄭以今益州人有將鹿肉畜/之<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>爛謂之鹿<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>附近由此名古之菹軒而爲此鹿<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>
                    也云菹軒聶而不切辟雞宛脾聶而切之者皆少儀文聶則䐑也聲相近耳羮食者食謂飯也言羮之與飯是食之主故諸侯以下無等差也此謂毎日常食若非是依常禮食之外或别有牛羊豕之肉隨時得為羹也其黍稷稻粱之屬依禮正食之外臨時别有稼穡收穫皆得為飯故云羹食無等若依禮正食天子日食即周禮膳夫王日一舉鼎十有二物皆有菹及天子八簋諸侯六簋大夫四簋此等即尊卑亦有差降也言羹食食之主也者凡人所食羹飯為主助以雜物醬是衆食所須故曲禮云醯醬處内注云近醯醬者食之主又案公食大夫禮宰夫自東房授醯醬公設之注云以其為饌本是也又牲與黍稷亦諸食之本故掌客云鼎簋十有二<pb n="6b"/>注云合言鼎簋者牲與黍稷俱食之主也雖文各有所施大理不異云庶羞乃異耳者公食大夫禮下大夫十六豆上大夫二十豆又周禮掌客云上公食四十侯伯食三十二子男食二十四鄭注云食謂庶羞美可食者是庶羞乃異也謂五十始命未甚老也者以下云六十宿肉是有常秩此經云無秩膳故知是五十也秩常釋詁文有秩膳也者此經云七十而有閣故知有秩膳也然則六十者比五十者則有常肉比七十者則有無肉時也達夾室者崔氏云宮室之制中央為正室正室左右為房房外有序序外有夾室天子尊庖廚逺故左夾室五閣右夾室五閣諸侯卑庖廚宜稍近故於房中減殺於天子唯在一房之中而五閣也大夫旣卑無嫌故亦於夾室而閣三也三者豕魚腊也士卑不得作閣但於室中為土坫庋食也云五者三牲之肉及魚腊也者以天子腊用六牲今云五閣是不一牲為一閣以魚腊是常食之物故知三牲及魚腊也</hi>
<pb n="7a"/>
凡養老有虞氏以燕禮夏后氏以饗禮殷人以食禮周<lb/>
人脩而兼用之凡五十養於鄕六十養於國七十養於<lb/>
學達於諸侯八十拜君命一坐再至瞽亦如之九十者<lb/>
使人受五十異粻六十宿肉七十貳膳八十常珍九十<lb/>
飲食不違寢膳飲從於遊可也六十嵗制七十時制八<lb/>
十月制九十日脩唯絞紟衾冒死而后制五十始衰六<lb/>
十非肉不飽七十非帛不煖八十非人不煖九十雖得<lb/>
人不煖矣五十杖於家六十杖於鄕七十杖於國八十<lb/>
<pb n="7b"/>
杖於朝九十者天子欲有問焉則就其室以珍從七十<lb/>
不俟朝八十月告存九十日有秩五十不從力政六十<lb/>
不與服戎七十不與賓客之事八十齊衰之事弗及也<lb/>
五十而爵六十不親學七十致政凡自七十以上唯衰<lb/>
麻為喪凡三王養老皆引年八十者一子不從政九十<lb/>
者其家不從政瞽亦如之凡父母在子雖老不坐有虞<lb/>
氏養國老於上庠養庶老於下庠夏后氏養國老於東<lb/>
序養庶老於西序殷人養國老於右學養庶老於左學<lb/>
<pb n="8a"/>
周人養國老於東膠養庶老於虞庠虞庠在國之西郊<lb/>
有虞氏皇而祭深衣而養老夏后氏收而祭燕衣而養<lb/>
老殷人冔而祭縞衣而養老周人冕而祭𤣥衣而養老<lb/>
注記王制有此音義<hi>粻知良反糧也字林云量也絞古交反紟其鴆反本又作衿同冒亡報反煖乃管反朝直遙反下同珍從才用反又如字與音預下同齊側皆反衰七回反膠音交冔況甫反縞古老反又古報反</hi>疏<hi>正義曰此一節皆王制文記者重而録之後人雖知其重因而不去愼疑不敢删易也</hi>
曾子曰孝子之養老也樂其心不違其志樂其耳目安<lb/>
其寢處以其飲食忠養之孝子之身終終身也者非終<lb/>
<pb n="8b"/>
父母之身終其身也是故父母之所愛亦愛之父母之<lb/>
所敬亦敬之至於大馬盡然而況於人乎注賤喻貴也<lb/>
音義<hi>樂音洛下同養羊亮反</hi>疏<hi>正義曰此一節因上陳養老之事遂陳孝子事親之禮孝子之身終者謂安樂其親之心不違其志樂其耳目安其寢處以其飲食中心養之是孝子事親之身終也終身也者非終父母之身終其身也者作記之人旣云孝子之身終恐人不解謂言孝子事親至親身終故解云終身也者非終竞父母之身也終其孝子之身也言父母雖没終竞己身而行孝道與親在無異至於犬馬盡然而況於人乎者言父母所敬愛犬馬之屬盡須敬愛而況於父母所敬愛人乎</hi>
凡養老五帝憲注憲法也養之為法其徳行三王有乞<lb/>
<pb n="9a"/>
言注有讀為又法從之求善言以施行也五帝憲養氣<lb/>
體而不乞言有善則記之為惇史三王亦憲旣養老而<lb/>
后乞言亦微其禮皆有惇史注惇史史惇厚是也微其<lb/>
禮者依違言之求而不切也音義<hi>惇音敦</hi>疏<hi>正義曰此一節論五帝三王養老之禮五帝憲者憲法也言五帝養老法其徳行三王有乞言者言三王其徳漸薄非但法其徳行又從求乞善言五帝憲養氣體而不乞言者覆説上五帝憲之法奉養老人就氣息身體恐其勞動故不乞言有善則記之為惇史者惇厚也言老人有善徳行則記録之使衆人法則為惇厚之史亦微其禮皆有惇史者言三王養老既法徳行又從乞言其乞言之禮亦依違求之而不偪切三代皆法其徳行善言為惇厚之史故云皆<pb n="9b"/>皆者皆三代也</hi>
淳熬煎醢加于陸稻上沃之以膏曰淳熬注淳沃也熬<lb/>
亦煎也沃煎成之以為名音義<hi>淳熬之純反下五羔反下及注同</hi>淳母<lb/>
煎醢加于黍食上沃之以膏曰淳母注母讀曰模模象<lb/>
也作此象淳熬音義<hi>母依注音横莫胡反下同食音嗣</hi>疏<hi>正義曰此一節論養老須飲食如養親之事明八珍之饌并明羞豆糝<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>之等淳熬者是八珍之内一珍之膳名也淳謂沃也則沃之以膏是也熬謂煎也則煎醢是也陸稻者謂陸地之稻也謂以陸地稻米熟之為飯煎醢使熬加于飯上恐其味薄更沃之以膏使味相湛漬曰淳熬注正義曰以經云淳母毋是禁辭非膳羞之體故讀為模模象也法象淳<pb n="10a"/>熬而為之但用黍為異耳經云黍食食飯也謂以黍米為飯不言陸者黍皆在陸無在水之嫌故不言陸</hi>炮<lb/>
取豚若將刲之刳之實棗於其腹中編萑以苴之塗之<lb/>
以謹塗炮之塗皆乾擘之濯手以摩之去其皽為稻粉<lb/>
糔溲之以為酏以付豚煎諸膏膏必滅之鉅鑊湯以小<lb/>
鼎薌脯於其中使其湯母滅鼎三日三夜毋絶火而后<lb/>
調之以醯醢注炮者以塗燒之為名也將當為牂牂牡<lb/>
羊也刲刳博異語也謹當為瑾聲之誤也墐塗塗有穰<lb/>
草也皽謂皮肉之上魄莫也糔溲亦博異語也糔讀與<lb/>
<pb n="10b"/>
滫瀡之滫同薌脯謂煮豚若羊於小鼎中使之香美也<lb/>
謂之脯者既去皽則解析其肉使薄如為脯然唯豚全<lb/>
耳豚羊入鼎三日乃内醯醢可食也音義<hi>炮歩交反將依注音牂子郎反刲苦圭反刳口孤反又口侯反編必縣反又歩典反萑音丸蘆也苴子餘反苞裹也謹依注作墐音斤徐如字炮之絶句涂皆乾絶句涂本亦作塗擘之必麥反絶句濯直角反去起呂反注同皽章善反糔息酒反又相流反又息了反溲所九反付徐音賦鉅音巨其據反鑊戸郭反使湯一本作使其湯穰如羊反草也魄莫上普伯反或普博反下亦作膜武博反析星厯反</hi>擣珍取牛羊麋鹿麕之肉必脄<lb/>
毎物與牛若一捶反側之去其餌孰出之去其皽柔其<lb/>
<pb n="11a"/>
肉注脄脊側肉也捶擣之也餌筋腱也柔之為汁和也<lb/>
汁和亦醢醢與音義<hi>脄音每徐亡代反夾脊肉餌音二本或作皽下句作餌筋音斤腱徐其偃反皇紀偃反一音其言反隱義云筋之大者王逸注楚辭云筋頭也與音餘</hi>漬取牛肉必<lb/>
新殺者薄切之必絶其理湛諸美酒期朝而食之以醢<lb/>
若醯醷注湛亦漬也音義<hi>湛子潛反又直蔭反又將鴆反一音陟鴆反注同期音朞</hi>
疏<hi>正義曰炮取豚若將者言為炮之法或取豚或取牂故云取豚若將刲刳其腹實香棗於其腹中編萑以苴之者萑是亂草也苴裹也編連亂草以裹帀豚牂裹之旣畢塗之以謹塗謂穰草相和之塗也以此墐塗而泥塗之炮之塗皆乾擘之者謂擘去乾塗也濯手以摩之去其皽者手旣擘泥不淨其肉又熱故濯手摩之去<pb n="11b"/>其皽莫為稻粉糔溲之以為酏者付全豚之外煎之於膏若羊則解析肉以粥和之膏必滅之者滅没也小鼎盛膏以膏煎豚牂膏必没此豚牂也鉅鑊湯以小鼎薌脯於其中者謂以大鑊盛湯以小鼎之香脯實於大鑊湯中使其湯毋滅鼎者使鑊中之湯毋得没此小鼎若湯没鼎恐湯入鼎中令食壞也三日三夜毋絶火者欲令用火微熱勢不絶注正義曰以經云取豚若將則將是豚類故知將當為牂聲相近又字體一邊相似云刲刳博異語也者案易云士刲羊又云刳木為舟意同而語異云謹當為墐者以謹非泥塗之物以聲相近故為墐也云墐塗塗有穰草也者用之炮豚須相黏著故知塗有穰草也云糔溲亦博異語也者亦者亦上刲刳刲刳旣博異語故云糔溲亦博異語也云唯豚全耳者案周禮封人有毛炮之豚豚形旣小故知全體周禮鄭注云毛炮豚者爓去其毛而炮之豚旣毛炮則此牂或亦毛炮旣無正文不敢定也知脄是脊側肉者以脊側肉<pb n="12a"/>美今擣以為珍宜取美處故為脊側肉云餌筋腱也者以經云去其餌又曰去其皽皽旣為皮莫則餌非復是皮莫故以為筋腱腱卽筋之類云汁和亦醯醢與者以上炮豚炮牂調以醯醢下漬亦食之以醢若醯故知擣珍和亦用醯醢</hi>為熬捶之去其皽編萑布牛肉焉屑桂與薑以<lb/>
洒諸上而鹽之乾而食之施羊亦如之施麋施鹿施麕<lb/>
皆如牛羊欲濡肉則釋而煎之以醢欲乾肉則捶而食<lb/>
之注熬於火上為之也今之火脯似矣欲濡欲乾人自<lb/>
由也醢或為醯此七者周禮八珍其一肝膋是也音義<lb/>
<hi>洒所買反徐西見反鹽音豔又如字乾而食一本無而食之三字濡音儒下同膋音遼徐音勞</hi>疏<hi>正義曰此<pb n="12b"/>一經論作熬之法施羊亦如之者為熬之法於牛如上所陳若施設於羊亦如牛也欲濡肉則釋而煎之以醢者言食熬之時唯人所欲若欲得濡肉則以水潤釋而煎之以醢也注正義曰七者謂第一淳熬也第二淳模也第三第四炮取豚若將也第五擣珍也第六漬也第七熬也云其一肝膋者則此糝下肝膋也但作記之人文不依次故在糝下陳之</hi>糝取牛羊豕之肉三如一小切之與稻米<lb/>
稻米二肉一合以為餌煎之注此周禮糝食也音義<hi>食音嗣下酏食同</hi>肝膋取狗肝一幪之以其膋濡炙之舉燋其膋<lb/>
不蓼注膋腸間脂舉或為巨音義<hi>幪音蒙焦字又作燋子消反</hi>取稻<lb/>
米舉糔溲之小切狼臅膏以與稻米為酏注狼臅膏臆<lb/>
<pb n="13a"/>
中膏也以煎稻米則似今膏<graphic n="KR1464" url="https://raw.githubusercontent.com/kanripo/KR-Gaiji/master/images/KR1464.png" mimeType="image/png"/>矣此周禮酏食也此酏<lb/>
當從餰音義<hi>酏讀為<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>之然反又之善反注<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>同臆音/憶<graphic n="KR1464" url="https://raw.githubusercontent.com/kanripo/KR-Gaiji/master/images/KR1464.png" mimeType="image/png"/>本又作<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>又作䬤並同之然反音旃</hi>
疏<hi>正義曰三如一者謂取牛羊豕之肉等分如一稻米二肉一者謂二分稻米一分肉也注正義曰案周禮醢人云羞豆之實酏食糝食故云然也此先陳糝食者亦記人不次舉或為巨者舉皆也謂炙膋皆燋也則似今膏<graphic n="KR1464" url="https://raw.githubusercontent.com/kanripo/KR-Gaiji/master/images/KR1464.png" mimeType="image/png"/>矣者似漢時膏<graphic n="KR1464" url="https://raw.githubusercontent.com/kanripo/KR-Gaiji/master/images/KR1464.png" mimeType="image/png"/>以膏煎稻米鄭舉時事以説之云此酏當從餰者此内則及周禮酏之字當從餰字以酏是粥非是膏煎稻米故改酏從餰也</hi>
禮始於謹夫婦為宮室辨外内男子居外女子居内深<lb/>
宮固門閽寺守之男不入女不出注閽掌守中門之禁<lb/>
<pb n="13b"/>
也寺掌内人之禁令也音義<hi>閽音昏</hi>男女不同椸枷不敢<lb/>
縣於夫之楎椸不敢藏於夫之篋笥不敢共湢浴注竿<lb/>
謂之椸楎杙也音義<hi>杝本又作椸以支反枷音嫁縣音𤣥楎音輝笥息吏反竿音干杙音弋</hi>夫不在斂枕篋簟席襡器而藏之注不敢䙝也少事<lb/>
長賤事貴咸如之注咸皆也夫婦之禮唯及七十同藏<lb/>
無閒注衰老無嫌及猶至也音義<hi>閒徐閒厠之閒皇如字讀</hi>故妾雖<lb/>
老年未滿五十必與五日之御注五十始衰不能孕也<lb/>
妾閉房不復出御矣此御謂侍夜勸息也五日一御諸<lb/>
<pb n="14a"/>
侯制也諸侯取九女姪娣兩兩而御則三日也次兩媵<lb/>
則四日也次夫人專夜則五日也天子十五日乃一御<lb/>
音義<hi>年未五十本又作年未滿五十與音預復扶又反下丈夫復同姪大結反娣大計反媵羊證反又繩證反</hi>將御者齊漱澣愼衣服櫛縰笄總角拂髦衿纓綦屨<lb/>
注其往如朝也角衍字也拂髦或為繆髦也音義<hi>齊爭皆反下皆同澣音浣朝直遙反下文朝服注朝於君皆同繆居虯反</hi>雖婢妾衣服飲食必後<lb/>
長者注人貴賤不可以無禮音義<hi>後胡豆反</hi>妻不在妾御莫<lb/>
敢當夕注辟女君之御日也音義<hi>辟音避下辟人雖辟皆同</hi>疏<hi>正義曰此<pb n="14b"/>一節論夫婦男女及内外之别又明妾與適妻尊卑相降之等各依文解之唯及七十同藏無閒者間别也夫婦唯至七十同處居藏無所閒别以其衰老無所嫌疑故也夫七十則婦六十以上若夫雖七十婦唯六十以下則猶閒居也詩傳云男女不六十不閒居據婦人言之若其宗子雖七十無妻猶得更娶故曾子問宗子雖七十無無主婦是必須有主婦也注正義曰案爾雅釋宫云樴謂之杙郭景純注云樴音杙李巡曰謂橛杙也釋宮又云在牆者謂之楎郭景純引禮云不敢縣於夫之楎椸植曰楎橫曰椸然則楎椸是同類之物横者曰椸則以竿為之故云竿謂之椸五十至一御者此經據妾言之未滿五十必與五日之御五十以上則不與也然則妻雖五十以上猶得與也云姪娣兩兩而御則三日也者以夫人及二媵各有姪娣凡六人故三日也云次兩媵則四日也者如鄭此言夫人姪娣卑於兩媵若望前卑者在前尊者在後望後乃反之知者約天子御<pb n="15a"/>法云天子十五日乃一御者案九嬪注云女御八十一人當九夕世婦二十七人當三夕九嬪九人當一夕三夫人當一夕后當一夕亦十五日而徧云自望後反之是也辟女君之御日也者此謂卿大夫以下故經云妻而注云女君大夫一妻二妾則三日御徧士一妻一妾則二日御徧妾恆辟女君之御日非但不敢當女君之御日縱令自當君之御日猶不敢當夕而往故詩小星云肅肅宵征夙夜在公注引此云凡妾御於君不當夕是也</hi>
妻將生子及月辰居側室注側室謂夾之室次燕寢也<lb/>
夫使人日再問之作而自問之妻不敢見使姆衣服而<lb/>
對至于子生夫復使人日再問之注作有感動音義<hi>見賢<pb n="15b"/>偏反下及注同姆音茂字林亡又反女師也一音母又音亡久反</hi>夫齊則不入側室之<lb/>
門注若始時使人問子生男子設弧於門左女子設帨<lb/>
於門右注表男女也弧者示有事於武也帨事人之佩<lb/>
巾也三日始負子男射女否注始有事也負之謂抱之<lb/>
而使鄕前也音義<hi>鄉休亮反下文西鄉皆同</hi>疏<hi>正義曰從此以下終篇末論國君以下至庶人生子之禮及適庶差别妻妾異等所生男女養教之法從此妻將生子至男射女否則明大夫以下未生子之前夫問之宜及生子設弧矢之法注正義曰夫正寢之室在前燕寢在後側室又次燕寢在燕寢之旁故謂之側室妻旣居側室則妾亦當然也故春秋傳云趙有側室曰穿是妾之子也生子不於夫正室及妻之燕<pb n="16a"/>寢必於側室者以正室燕寢尊故也經云及月辰謂生月之辰初朔之日也若始時使人問者夫不齊之時未動作之前夫使人日再問之今雖動作之後以其齊故但使人問之故云若始時使人問之也</hi>
國君世子生告于君接以大牢宰掌具注接讀為捷捷<lb/>
勝也謂食其母使補虛强氣也音義<hi>接依注音㨗字妾反下接子同食音嗣下注食子食乳皆同</hi>三日卜士負之吉者宿齊朝服寢門外詩<lb/>
負之射人以桑弧蓬矢六射天地四方注詩之言承也<lb/>
桑弧蓬矢本大古也天地四方男子所有事也音義<hi>射天地食亦反承如字徐音拯救之拯大音泰</hi>保受乃負之注代士也保保母宰<lb/>
<pb n="16b"/>
醴負子賜之束帛注醴當為禮聲之誤也禮以一獻之<lb/>
禮酬之以幣也卜士之妻大夫之妾使食子注食子不<lb/>
使君妾適妾有敵義不相䙝以勞辱事也士妻大夫之<lb/>
妾謂時自有子音義<hi>嫡本亦作適同丁歴反</hi>疏<hi>正義曰此一經論國君世子生及三日負子及食之法注正義曰王肅杜預並以為接待夫人以大牢鄭必讀為捷為補虛强氣者以婦人初産必困病虚羸當産三日之内必未能以禮相接應待負子之後今在前為之故知補虛强氣宜速故也詩含神霧云詩者持也以手維持則承奉之義謂以手承下而抱負之云桑弧蓬矢本大古也者以桑與蓬皆質素之物故知本大古也云天地四方男子所有事也者男子上事天下事地旁禦四方之難故云所有事然射禮唯四<pb n="17a"/>矢者謂天地非射事所及唯禦四方故止四矢蓬是禦亂之草桑衆木之本禮以一獻之禮酬之以幣者此約士昏禮禮賓酬幣之法此士負子故禮之還用士禮使其食子須有乳汁故知時自有子者皇氏云士之妻大夫之妾者隨課用一人故桓六年左傳云卜士負之士妻食之不云有大夫妾文略也</hi>
凡接子擇日注雖三日之内尊卑必皆選其吉焉冢子<lb/>
則大牢注天子世子也冢大也冢子猶言長子通於下<lb/>
也庶人特豚士特豕大夫少牢國君世子大牢注皆謂<lb/>
長子其非冢子則皆降一等注謂冢子之弟及衆妾之<lb/>
子生也天子諸侯少牢大夫特豕士特豚庶人猶特豚<lb/>
<pb n="17b"/>
也疏<hi>正義曰此一節論國君以下至庶人以上接子牲牢之異并適庶不同注正義曰此云冢子大牢下云國君世子大牢既别言國君世子故知此冢子大牢謂天子世子也云冢子猶言長子通於下也者喪服父為長子是上下通稱長子故云通於下鄭云此者以天子特云冢子則大牢恐冢子之名唯施天子世子故云通於下必知冢子通於下者以下文云庶人特豚士特豕大夫少牢國君大牢下即云其非冢子則皆降一等明冢子之名庶人大夫士等皆有其號庶人猶特豚也者以冢子庶人特豚士特豕大夫少牢國君大牢庶子既降一等天子諸侯少牢大夫特豕士特豚則庶人全應無牲今以禮窮欲與士同故云猶特豚此是三日接子之禮故牲牢如此若三月名子之時則與此異故下文云具視朔食注云朔食天子大牢諸侯少牢大夫特豕士特豚也與此接子適庶參差不同</hi>
<pb n="18a"/>
異為孺子室於宮中注特掃一處以處之音義<hi>一處尺御反</hi>
擇於諸母與可者必求其寛裕慈惠温良恭敬愼而寡<lb/>
言者使為子師其次為慈母其次為保母皆居子室注<lb/>
此人君養子之禮也諸母衆妾也可者傅御之屬也子<lb/>
師教示以善道者慈母知其嗜欲者保母安其居處者<lb/>
士妻食乳之而已音義<hi>嗜市志反</hi>他人無事不往注為兒精<lb/>
氣微弱將驚動也音義<hi>為于偽反下為改為大温皆同</hi>疏<hi>正義曰此一節謂三日負子之後三月名子之前諸侯養子選擇諸母及養子之法此文雖據諸侯其實亦兼大夫士也但士不具三母<pb n="18b"/>耳大夫以上則具三母故喪服小功章中君子為庶母慈己者鄭注引此内則三母獨言慈母舉中以見上下是知大夫有三母也為之服小功若諸侯之子三母則不服也又此雖在三月之前其實三月之後養子亦當然也注正義曰士妻食乳之而已者旣有子師慈母保母各為其事故知士妻但食乳之而已</hi>
三月之末擇日翦髮為鬌男角女羈否則男左女右注<lb/>
鬌所遺髮也夾囟曰角午達曰羈也音義<hi>鬌丁果反徐大果反囟音信又思忍反</hi>是日也妻以子見於父貴人則為衣服由命士<lb/>
以下皆漱澣注貴人大夫以上也由自也男女夙興沐<lb/>
浴衣服具視朔食注朔食天子大牢諸侯少牢大夫特<lb/>
<pb n="19a"/>
豕士特豚也夫入門升自阼階立于阼西鄕妻抱子出<lb/>
自房當楣立東面注入門者入側室之門也大夫以下<lb/>
見子就側室見妾子於内寢辟人君也音義<hi>楣音眉</hi>疏<hi>正義曰此一節明三月之末卿大夫以下名子之法又書名藏之州府妻遂適寢夫入與妻饌食之事各依文解之注正義曰三月翦髮所留不翦者謂之鬌云夾囟曰角者囟是首腦之上縫故説文云十其字象小兒腦不合也夾囟兩旁當角之處留髮不翦云午達曰羈也者案儀禮云度尺而午注云一從一横曰午今女翦髮留其頂上縱橫各一相交通達故云午達不如兩角相對但縱横各一在頂上故曰羈羈者隻也文雖據大夫士天子諸侯之子亦當然也知入側室之門也者上文云妻將生子居側室至此三月之末未有妻出之文則知恆<pb n="19b"/>在側室此云夫入門謂入側室之門但側室在燕寢之旁亦南嚮故有阼階西階夫立於阼西嚮但卿大夫之室唯有東房妻抱子出自房者出東房當楣東面立與夫相對云大夫以下見子就側室者見子謂見適妻子就側室則此文是也云見妾子於内寢者則下文云妾將生子三月之末漱澣夙齊見於内寢是也鄭注云内寢適妻寢也大夫所以見適子於側室見庶子於適妻寢者辟人君也人君則見適子於路寢見庶子於側室故云辟人君也知人君見世子於路寢者下文云世子生則君沐浴朝服夫人亦如之皆立於阼階西鄉世婦抱子升自西階旣著朝服又東西階相對故知在路寢也又知人君見庶子在側室者下云公庶子生就側室三月之末其母見於君擯者以其子見是就側室也然大夫見妾子於内寢諸侯見妾子於側室何以下文適子庶子見於外寢注云此適子謂世子弟也庶子妾子也外寢君燕寢也又是人君見妾子於外寢不在側室<pb n="20a"/>者但人君世子之弟見於外寢妾子見於側室但庶子撫首咳而名之與世子弟同故連文云見於外寢其實在側室也熊氏皇氏俱為此説故今從焉</hi>
姆先相曰母某敢用時日祗見孺子注某妻姓若言姜<lb/>
氏也祗敬也或作振音義<hi>相息亮反</hi>夫對曰欽有帥父執子<lb/>
之右手咳而名之注欽敬也帥循也言教之敬使有循<lb/>
也執右手明將授之事也音義<hi>孩字又作咳戸才反</hi>妻對曰記有<lb/>
成遂左還授師注記猶識也識夫之言使有成也師子<lb/>
師也音義<hi>還音旋轉也</hi>子師辯告諸婦諸母名注後告諸母<lb/>
<pb n="20b"/>
若名成於尊音義<hi>辯音遍下同</hi>妻遂適寢注復夫之燕寢夫<lb/>
告宰名宰辯告諸男名書曰某年某月某日某生而藏<lb/>
之注宰謂屬吏也春秋書桓六年九月丁卯子同生宰<lb/>
告閭史閭史書為二其一藏諸閭府其一獻諸州史州<lb/>
史獻諸州伯州伯命藏諸州府注四閭為族族百家也<lb/>
閭胥中士一人五黨為州州二千五百家也州長中大<lb/>
夫一人也皆有屬吏獻猶言也夫入食如養禮注夫入<lb/>
己見子入室也其與妻食如婦始饋舅姑之禮也音義<lb/>
<pb n="21a"/>
<hi>養羊尚反</hi>疏<hi>正義曰此一節論母以子見父及父名子妻遂適寢之事姆先相者妻既抱子當楣東面而立傅姆在母之前而相佐其辭曰母某氏敢用時日祗見孺子祇敬也孺稚也謂恭敬奉見稚子夫對曰欽有帥者欽敬也帥循也夫對妻言當教之令其恭敬使有循善道對妻既訖父遂執子右手咳而名之謂以一手執子右手以一手承子之咳而名之妻對曰記有成者當記識夫言教之使有成就遂左還授師者妻對既訖遂左嚮廻還轉身西南以子授子師也子師辯告諸婦諸母名者諸婦謂同族卑者之妻諸母同族尊者之妻後告諸母欲名成於尊注正義曰祗敬及下注欽敬帥循皆釋詁文也宰謂屬吏也者此經所陳謂卿大夫以下故以名徧告同宗諸男也若諸侯既絶宗則不告諸男也此舉諸男舉其卑者卑者尚告則告諸父可知此既據卿大夫以下而引春秋桓六年子同生者欲證明子生年月日之事彼謂諸侯也直云子同生不云世子者<pb n="21b"/>杜元凱云不云世子書始生言始生之時未立為世子也經云書名而藏之者謂以簡策書子名而藏之家之書府四閭為族以下皆周禮地官文云皆有屬吏者閭之屬吏則有閭史也州之屬吏則有州史也州伯則州長也州府是州長之府藏夫入己見子入室也者夫既就側室而見子見子既畢從側室而入正室云其與妻食如婦始饋舅姑之禮也者經云如養禮是如養舅姑之禮案士昏禮婦盥饋舅姑特豚合升側載右胖載之舅俎左胖載之姑俎其大夫以上則無文必知如婦始饋舅姑者以下文云妾生子及三月之末見子之禮如始入室明知此如養禮如始入室養舅姑之禮也</hi>
世子生則君沐浴朝服夫人亦如之皆立于阼階西鄉<lb/>
世婦抱子升自西階君名之乃降注子升自西階則人<lb/>
<pb n="22a"/>
君見世子於路寢也見妾子就側室凡子生皆就側室<lb/>
諸侯夫人朝於君次而褖衣也音義<hi>褖通亂反</hi>疏<hi>正義曰此一節明人君見世子及適庶之禮各依文解之注正義曰凡子生皆就側室者案上文妻將生子居側室是卿大夫生子居側室此文人君見世子在路寢經云世婦抱子升自西階是世婦抱子從外而入其内寢是君之常居之處夫人不可於此寢生子故知亦在側室也云夫人朝於君次而褖衣也者案内司服注云后六服后從王祭先王則服褘衣祭先公則服褕翟祭羣小祀則服闕翟鞠衣黄桑服也展衣以禮見王及賓客褖衣御於王之服諸侯夫人以下所得之服各如王后之服則夫人亦如王后也此既在路寢與君同著朝服則是以禮見君合服展衣此云次而褖衣者此謂見子又見子若訖則當進入君寢侍御於君故服進御之服異於㝷常以禮見<pb n="22b"/>君故不服展衣也次者首飾次第髮為之則少牢禮髲鬄是也鄭注云古者或剔賤者刑者之髮為之其褘衣褕翟闕翟首服副副者覆首為飾鄭注云若今歩繇矣鞠衣展衣首服編鄭云編列髮為之若今假紒矣</hi>
適子庶子見於外寢撫其首咳而名之禮帥初無辭注<lb/>
此適子謂世子弟也庶子妾子也外寢君燕寢也無辭<lb/>
辭謂欽有帥記有成也音義<hi>適丁歴反注及下同</hi>疏<hi>正義曰此一節明人君見世子弟及妾子之禮適子庶子見於外寢者適子謂太子之弟見於外寢庶子則見於側室但撫首咳名無辭之事與世子之弟同故與適子連文同云見於外寢其實庶子見於側室也禮帥初無辭者禮謂威儀也帥循也初謂前文世子生見於路寢君夫人皆西鄕言見適子庶子威儀依循初世子之法但無勅戒之辭然夫人<pb n="23a"/>所生之子容可如世子見禮君與夫人俱西鄕若妾之見子則不得與夫人同當與卿大夫之妻見適子同但不親抱子耳注正義曰燕寢當在内而云外寢者對側室而為外耳側室在旁處内故謂燕寢為外寢也云無辭辭謂欽有帥記有成也者案前世子生直云世婦抱子升自西階君名之乃降亦無辭也而云適子庶子無辭者以前文卿大夫妻見適子之時旣有父執右手咳而名之及戒告之辭其文既具故於見世子之禮略而不言其實世子亦執右手咳而名之及戒告也故鄭引前文卿大夫見子之辭而言之也</hi>
凡名子不以日月不以國注終使易諱音義<hi>易以豉反</hi>不以<lb/>
隱疾注諱衣中之疾難為醫大夫士之子不敢與世子<lb/>
同名注尊世子也其先世子生亦勿為改疏<hi>正義曰此一節論子<pb n="23b"/>名之法尊卑上下同有諱辟又大夫士之名子辟世子之名注正義曰知先世子生亦勿為改者案春秋衛襄公名惡其大夫有齊惡明齊惡先衛侯生故得與衛侯同名是知先生者不改也</hi>
妾將生子及月辰夫使人日一問之子生三月之末漱<lb/>
澣夙齊見於内寢禮之如始入室君已食徹焉使之特<lb/>
餕遂入御注内寢適妻寢也禮謂己見子夫食而使獨<lb/>
餕也如始入室始來嫁時妾餕夫婦之餘亦如之旣見<lb/>
子可以御此謂大夫士之妾也凡妾稱夫曰君音義<hi>三月之末一本作子生三月之末</hi>疏<hi>正義曰此一節論大夫妾生子之禮異於適子之法君已食徹焉者君謂<pb n="24a"/>夫也以妾賤故謂夫為君使之特餕者㝷常夫食之後衆妾共餕今以其生子故使之特餕也注正義曰知内寢適妻寢者以其稱内故知是適妻寢也凡宮室之制前有路寢次有君燕寢次夫人正寢卿大夫以下前有適室次有燕寢次有適妻之寢但夫之燕寢對夫人及適妻之寢及側室等其燕寢在外亦名外寢故前注云外寢君燕寢是也云妾餕夫婦之餘亦如之者案昏禮夫婦同牢之後媵餕夫餘御餕婦餘彼謂正妻若妾初嫁始来夫婦共食初來之妾特餕其餘今妾已見子之後夫婦共食令生子之妾特餕其餘亦如始來時故云亦如之云旣見子可以御此謂大夫士之妾也者以前文大夫之妻見子之後妻遂適夫寢未卽進御後始云夫入食如養禮是夫始入與妻食乃後進御此文云見子遂入御故謂云此大夫士之妾也言其異正妻也</hi>
公庶子生就側室三月之末其母沐浴朝服見於君擯<lb/>
<pb n="24b"/>
者以其子見君所有賜君名之衆子則使有司名之注<lb/>
擯者傅姆之屬也人君尊雖妾不抱子有賜於君有恩<lb/>
惠也有司臣有事者也魯桓公名子問於申繻也音義<lb/>
<hi>繻音須</hi>疏<hi>正義曰此一經明君庶子生處及三月見父異於世子之禮前文已云適子庶子見於外寢異於世子今此更重出者以前文庶子與適子連文恐事事皆同適子故以此經特見庶子之法案前注云凡子生皆就側室則世子亦就側室今特云庶子就側室者舉庶子世子可知也君所有賜君名之者謂生子之妾君所特有恩賜偏所愛幸君則自名其子故云君名之衆子則使有司名之者衆子謂衆妾之子不特寵御則使有司以名其子也注正義曰人君尊雖妾不抱子者以經云其母朝服見於君乃云擯者以其子見於君是<pb n="25a"/>擯者抱子也故知妾不抱子引春秋問名於申繻者證有司名之一邊同耳其實異也春秋所云謂世子也</hi>
庶人無側室者及月辰夫出居羣室其問之也與子見<lb/>
父之禮無以異也注夫雖辟之至問妻及見子禮同也<lb/>
庶人或無妾疏<hi>正義曰此一經論庶人之禮庶人無側室者及月辰夫出居羣室者以無側室妻在夫寢妻將生子故夫出辟之若有側室則妻在側室夫自居正寢不須出居羣室也其問之也與子見父之禮無以異也者與及也言夫問妻及子見父之禮無以異於卿大夫士言與卿大夫士同也亦夫使人日再問之作而自問之其見父之時父亦執子之右手咳而名之及有戒告之事一如上矣</hi>
凡父在孫見於祖祖亦名之禮如子見父無辭注見子<lb/>
<pb n="25b"/>
於祖家統於尊也父在則無辭有適子者無適孫與見<lb/>
庶子同也父卒而有適孫則有辭與見冢子同父雖卒<lb/>
而庶孫猶無辭也疏<hi>正義曰此一節論孫見祖之禮卿大夫以下之事故鄭注云家統於尊所以無辭者若父之於子有傳重之事故有戒告之辭今孫見於祖而隔於父故無辭也注正義曰所以無辭者適子既在其孫猶為庶孫無所傳重故云有適子者無適孫與見庶子同若所生適子其父既卒則適孫與長子相似當有辭也故云父卒而有適孫則有辭與見冢子同若庶孫父雖卒見祖亦無辭也</hi>
食子者三年而出見於公宮則劬注劬勞也士妻大夫<lb/>
之妾食國君之子三年出歸其家君有以勞賜之音義<lb/>
<pb n="26a"/>
<hi>食音嗣注及下文食母同勞賜力報反</hi>大夫之子有食母注選於傅御之<lb/>
中喪服所謂乳母也士之妻自養其子注賤不敢使人<lb/>
也疏<hi>正義曰此一節論國君以下及大夫士適妻養子之人尊卑有别</hi>
由命士以上及大夫之子旬而見注旬當為均聲之誤<lb/>
也有時適妾同時生子子均而見者以生先後見之既<lb/>
見乃食亦辟人君也易說卦坤為均今亦或作旬也音<lb/>
義<hi>旬音均出注</hi>冢子未食而見必執其右手適子庶子已食<lb/>
而見必循其首注天子諸侯尊别世子雖同母禮則異<lb/>
<pb n="26b"/>
矣未食已食急正緩庶之義也音義<hi>别彼列反下其别同</hi>疏<hi>正義曰此一節論大夫及命士適妻與妾同時生子見之先後差異之别并明天子諸侯見冢子及適子庶子緩急之儀旬而見者旬均也謂大夫命士適妾生子皆以未食之前均齊見又先生者先見後生者後見雖見有先後同是未食之前故云均而見冢子未食而見必執其右手者此謂天子諸侯之禮未食謂未與后夫人禮食而先見冢子是急於正也故先見乃食也適子庶子已食而見者謂先與后夫人禮食之後然後始見適子庶子是緩於庶也必循其首者言見適子庶子之時必以手撫循其頭首示恩愛之情也注正義曰引易説卦者證此經旬為均義案易説卦以坤為均象地之均平今易之文或以均為旬者是均得為旬也皇氏云母之禮見子象地之生物均平故引易以為均若然案周禮均人職云上年公旬用三日鄭注亦引易坤為均豈是母見子<pb n="27a"/>之禮皇氏説非也知天子諸侯尊别者以上文云命士以上及大夫之子適庶均見此則有食前食後見之不同又前文云世子生其次云適子庶子見於外寢是國君之禮此經亦云適子庶子故知是天子諸侯也</hi>
子能食食教以右手能言男唯女俞男鞶革女鞶絲注<lb/>
俞然也鞶小囊盛帨巾者男用韋女用繒有飾緣之則<lb/>
是鞶裂與詩云垂帶如厲紀子帛名裂繻字雖今異意<lb/>
實同也音義<hi>食食上如字下音嗣唯于癸反徐以水反俞以朱反鞶歩干反盛音成緣于絹反裂音列或音厲與音預厲音列</hi>疏<hi>正義曰此一節論男女自幼少之時教之言語及鞶革鞶絲之事也注正義曰此鞶是小囊盛帨巾男用韋為之女用繒帛為之云有飾緣之則是鞶裂與者言男女鞶囊之外更有繒<pb n="27b"/>帛之物飾而緣之則是春秋桓二年所稱鞶裂者與疑而未定故稱與案傳作鞶厲鄭此注云鞶裂厲裂義同也祇謂鞶囊裂帛為之飾又引詩云垂帶如厲者證厲是鞶囊裂帛之飾也此詩小雅都人士之篇也案彼注云而如也而厲如鞶厲也鞶必垂厲以為飾厲字當作裂謂彼都之士垂此紳帶如似鞶囊之裂是以厲為裂也又引紀子帛名裂繻者雖引毛詩以厲為裂其義未顯故引紀子帛名裂繻者以證之言帛必分裂也此隠二年經稱紀子帛莒子盟于密又紀裂繻来逆女云字雖今異意實同也者言古時厲裂通為一字今時厲裂字義俱異大意是同故云字雖今異意實同言同為分裂之義也此是鄭康成之義若如服䖍杜預則以鞶為大帶厲是大帶之垂者故服氏云鞶大帶杜云紳大帶厲是大帶之垂者詩毛傳亦云厲帶之垂者並與鄭異</hi>
六年教之數與方名注方名東西七年男女不同席不<lb/>
<pb n="28a"/>
共食注蚤其别也八年出入門戸及即席飲食必後長<lb/>
者始教之讓注示以廉恥音義<hi>後胡豆反</hi>九年教之數日注<lb/>
朔望與六甲也音義<hi>數所主反</hi>十年出就外傅居宿於外學<lb/>
書計衣不帛襦袴禮帥初朝夕學幼儀請肄簡諒注外<lb/>
傅教學之師也不用帛為襦袴為大温傷隂氣也禮帥<lb/>
初遵習先日所為也肄習也諒信也請習簡謂所書篇<lb/>
數也請習信謂應對之言也音義<hi>襦字又作□音儒袴苦故反肆本又作肄同以二反大音泰</hi>十有三年學樂誦詩舞勺成童舞象學射御<lb/>
<pb n="28b"/>
注先學勺後學象文武之次也成童十五以上音義<hi>勺章略反注同</hi>二十而冠始學禮可以衣裘帛舞大夏惇行孝弟<lb/>
博學不教内而不出注大夏樂之文武備者也内而不<lb/>
出謂人之謀慮也音義<hi>冠古亂反衣於既反行如字又下孟反弟音悌</hi>三十而<lb/>
有室始理男事博學無方孫友視志注室猶妻也男事<lb/>
受田給政役也方猶常也至此學無常在志所好也孫<lb/>
順也順於友視其所志也音義<hi>孫音遜注同好呼報反</hi>四十始仕<lb/>
方物出謀發慮道合則服從不可則去注方猶常也物<lb/>
<pb n="29a"/>
猶事也音義<hi>去如字</hi>五十命為大夫服官政注統一官之<lb/>
政也七十致事注致其事於君而告老凡男拜尚左手<lb/>
注左陽疏<hi>正義曰此一節論男子教之從㓜及長居官至致事之事衣不帛襦袴者謂不以帛為襦袴禮帥初者帥循也行禮動作皆帥循初日所為朝夕學幼儀者言從朝至夕學幼少奉事長者之儀請肄簡諒者肄習也簡禮篇章也諒信也謂言語信實言請長者習學篇章簡禮及應對信實言語也舞勺者熊氏云勺籥也言十三之時學此舞籥之文舞也成童舞象者成童謂十五以上舞象謂武舞也熊氏云謂用干戈之小舞也以其年尚幼故習文武之小舞也可以衣裘帛者二十成人血氣强盛無慮傷損故可以衣裘帛也舞大夏者大夏是禹樂禪代之後在干戈之前文武俱備故二十習之也博學不教者唯須廣博學問不可為師<pb n="29b"/>教人内而不出者唯藴畜其徳在内而不得出言為人謀慮始理男事者三十丁壯受其田土供給征役始理男事故韓詩説三十受兵若口率出泉國中則二十野則十五也孫友視志者言孫順朋友視其志意所尚四十始仕方物出謀發慮者方常也物事也言年壯仕官行其常事要謙孫出其謀計發其思慮以為國也</hi>
女子十年不出注恆居内也姆教婉娩聽從注婉謂言<lb/>
語也娩之言媚也媚謂容貌也音義<hi>婉紆晚反徐紆願反娩音晚徐音萬</hi>
執麻枲治絲繭織紝組紃學女事以共衣服注紃絛音<lb/>
義<hi>枲思里反繭古典反紝女金反又如林反組音祖紃音巡共音恭絛他刀反</hi>觀於祭祀納<lb/>
酒漿籩豆菹醢禮相助奠注當及女時而知音義<hi>相息亮反</hi>
<pb n="30a"/>
十有五年而笄注謂應年許嫁者女子許嫁笄而字之<lb/>
其未許嫁二十則笄音義<hi>應應對之應</hi>二十而嫁有故二十<lb/>
三年而嫁注故謂父母之喪聘則為妻注聘問也妻之<lb/>
言齊也以禮聘問則得與夫敵體奔則為妾注妾之言<lb/>
接也聞彼有禮走而往焉以得接見於君子也奔或為<lb/>
衒音義<hi>見賢遍反衒古縣字本又作御字魚據反</hi>凡女拜尚右手注右陰也<lb/>
疏<hi>正義曰此一節論女子自幼及嫁為女事之禮聘則為妻者妻齊也奔則為妾者妾接也接見於君子也女拜尚右手者右陰也漢時行之也注正義曰案九嬪注云婦徳貞順婦言辭令婦容婉娩婦功絲枲則婉娩<pb n="30b"/>合為婦容此分婉為言語娩為容貌者鄭意以此上下備其四徳以婉為婦言娩為婦容聽從為婦順執麻枲以下為婦功組紃俱為絛也紝為繒帛故杜注左傳紝謂繒帛皇氏云組是綬也然則薄闊為組似繩者為紃當及女時而知者下云十有五年而筓此觀於祭祀是未嫁之前故云及女時而知經云納酒漿籩豆菹醢謂於祭祀之時觀看須於廟外納此酒漿籩豆菹醢之等置於神坐一納之文包此六事言之也</hi>
　<lb/>
　<lb/>
　<lb/>
　禮記注疏卷二十八<lb/>
<pb n="31a"/>
　禮記注疏卷二十八考證<lb/>
不食<hi>句</hi>○<hi>臣召南</hi>按此不食二字總下一節<lb/>
鼈去醜注謂鼈竅也○陳澔曰醜或云頸下有骨能毒<lb/>
　人<lb/>
凡養老疏此一節皆王制文記者重而録之後人雖知<lb/>
　其重因而不去慎疑不敢刪易也○<hi>臣召南</hi>按王制<lb/>
　作於漢文帝時在記中諸篇最為後出則此一叚係<lb/>
　内則本文而王制引之也疏特以禮記篇第王制在<lb/>
<pb n="31b"/>
　前故云然耳<lb/>
塗之以謹塗注謹當為墐○許慎説文墐黏土也<lb/>
以醢若醯醷○陳澔曰醷梅漿也<lb/>
屑桂與薑以洒諸上○洒集説本作灑<lb/>
糝取牛羊豕之肉云云○<hi>臣召南</hi>按此節雖居肝膋之<lb/>
　前實不在八珍數中糝與下文酏相對也注自明<lb/>
國君世子生告於君接以大牢注接讀為㨗㨗勝也○<lb/>
　臣召南按注大迂接猶見也重世子生當承宗廟之<lb/>
<pb n="32a"/>
　祀故以大牢禮接見之方慤謂當讀如本字是也易<lb/>
　曰康侯用錫馬蕃庶晝日三接臣覲於君亦稱接也<lb/>
男角女羈注夾囟曰角○囟舊本訛自今改正<lb/>
由命士以上及大夫之子旬而見注旬當為均云云○<lb/>
　應鏞曰子固當以禮見於父父則欲時時見之又不<lb/>
　可凟故毎旬而一見之若庶人則簡畧易通不必以<lb/>
　旬而見<hi>臣召南</hi>按此説較注為直截旬字不必讀為<lb/>
　均也<lb/>
<pb n="32b"/>
舞勺○朱子曰酌即勺也十三舞勺即以於鑠王師詩<lb/>
　為節而舞也<hi>臣召</hi>南按象即大武於皇武王篇是也<lb/>
　然則成童舞象亦以武詩為節而舞矣<lb/>
　<lb/>
　<lb/>
　<lb/>
　<lb/>
　禮記注疏卷二十八考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷三十七</head> <lb/>
    <p>
<pb n="1a"/>
欽定四庫全書<lb/>
　禮記注疏卷三十七<lb/>
　　漢鄭氏注　唐陸德明音義　孔頴達疏<lb/>
　樂記<lb/>
凡音之起由人心生也人心之動物使之然也感於物<lb/>
而動故形於聲注宫商角徴羽雜比曰音單出曰聲形<lb/>
猶見也音義<hi>徴張里反後放此比毗志反下文同見賢遍反</hi>聲相應故生變注<lb/>
樂之器彈其宫則衆宫應然不足樂是以變之使雜也<lb/>
<pb n="1b"/>
易曰同聲相應同氣相求春秋傳曰若以水濟水誰能<lb/>
食之若琴瑟之專一誰能聽之音義<hi>應應對之應篇内同彈徒丹反樂音嶽又音洛</hi>變成方謂之音注方猶文章也比音而樂之及干<lb/>
戚羽旄謂之樂注干盾也戚斧也武舞所執也羽翟羽<lb/>
也旄旄牛尾也文舞所執周禮舞師樂師掌敎舞有兵<lb/>
舞有干舞有羽舞有旄舞詩曰左手執籥右手秉翟音<lb/>
義<hi>旄音毛盾夲又作楯述允反又音允翟音狄籥羊灼反</hi>疏<hi>正義曰此一節論樂夲之事章句既多各隨文解之名為樂本者樂以音聲為夲音聲由人心而生此章備論音聲起於人心故名樂夲此樂夲之中論<pb n="2a"/>人心感於物而有聲聲相應而生變變成方而為之音比音而為樂展轉相因之勢凡音之起由人心生也者言凡樂之音曲所起夲由人心而生也人心之動物使之然也者言音之所以起於人心者由人心動則音起人心所以動者外物使之然也感於物而動故形於聲者人心既感外物而動口以宣心其心形見於聲心若感死喪之物而興動於口則形見於悲戚之聲心若感福慶而興動於口則形見於歡樂之聲也聲相應故生變者既有哀樂之聲自然一髙一下或清或濁而相應不同故云生變變謂不恒一聲變動清濁也變成方謂之音者方謂文章聲既變轉和合次序成就文章謂之音也音則今之歌曲也比音而樂之及干戚羽旄謂之樂者言以樂器次比音之歌曲而樂器播之并及干戚羽旄鼔而舞之乃謂之樂也是樂之所起由人心而生也注正義曰言聲者是宫商角徴羽也極濁者為宫極清者為羽五聲以清濁相次云雜比曰音者謂宫商角<pb n="2b"/>徴羽清濁相雜和比謂之音云單出曰聲者五聲之内唯單有一聲無餘聲相雜是單出曰聲也然則初發口單者謂之聲衆聲和合成章謂之音金石干戚羽旄謂之樂則聲為初音為中樂為末也所以唯舉音者舉中見上下矣彈其宫則衆宫應然不足樂者眀直唯一聲不足可為樂故須變之使雜也引易曰同聲相應同氣相求者易文言文證同聲相應之義也同聲雖相應不得為樂必有異聲相應乃得為樂耳引春秋傳以下者證同聲不得為樂也案春秋昭二十年左傳齊景公曰唯據與我和夫晏子對曰據亦同也焉得為和同者若以水濟水誰能食之琴瑟之專一誰能聽之言琴瑟專一唯有一聲不得成樂故也凡畫者青黄相雜分布得成文章言音清濁上下分布次序得成音曲也似畫者文章故云方猶文章也干盾也戚斧也武舞所執也者武舞之樂執此盾與斧也云羽翟羽也旄旄牛尾也文舞所執者言文舞執此羽旄也引舞師樂師者證有干<pb n="3a"/>戚羽旄舞等案樂師有帗舞有羽舞有皇舞有旄舞有干舞有人舞也無兵舞但有干舞鄭司農彼注云干舞者兵舞又舞師云掌敎兵舞帥而舞山川之祭祀無干舞但有兵舞鄭司農彼注干舞兵舞也此引樂師既謂干舞引謂兵舞者兵舞非樂師之文但經云干戚用戚則是大武大武兵舞此引樂師益以兵舞解經之干戚也但此經干戚羽旄包含文武之大舞鄭引樂師小舞明羽舞也引詩者證羽舞是翟舞也此詩弼風刺衛君不用賢衛之賢者仕於伶官但左手執籥右手秉翟而已</hi>
樂者音之所由生也其本在人心之感於物也是故其<lb/>
哀心感者其聲噍以殺其樂心感者其聲嘽以緩其喜<lb/>
心感者其聲發以㪚其怒心感者其聲粗以厲其敬心<lb/>
<pb n="3b"/>
感者其聲直以廉其愛心感者其聲和以柔六者非性<lb/>
也感於物而後動注言人聲在所見非有常也噍踧也<lb/>
嘽寛綽貌發猶揚也粗麄也音義<hi>噍子遥反徐在堯反沈子遥反踧也謂急也殺色界反徐所列反其樂音洛嘽昌善反寛緩也㪚思旦反粗采都反又才古反踧子六反綽處約反</hi>是<lb/>
故先王慎所以感之者故禮以道其志樂以和其聲政<lb/>
以一其行刑以防其姦禮樂刑政其極一也注極至也<lb/>
音義<hi>道音導行下孟反</hi>所以同民心而出治道也注此其所謂<lb/>
至也音義<hi>治直吏反下文同</hi>疏<hi>正義曰此一節覆眀上文感物而動之意結樂聲生起所由也<pb n="4a"/>合音乃成樂是樂由此音而生故云音之所由生也其夲在人心之感於物也者欲將明樂隨人心見故更陳此句也夲猶初也物外境也言樂初所起在於人心之感外境也是故其哀心感者其聲噍以殺者心既由於外境而變故有此下六事之不同也噍踧急也若外境痛苦則其心哀哀感在心故其聲必踧急而速殺也其樂心感者其聲嘽以緩者嘽寛也若外境所善心必歡樂歡樂在心故聲必隨而寛緩也其喜心感者其聲發以㪚者若外境㑹合其心心必喜悅喜悅在心故聲必隨而發揚放㪚無輒礙但樂是長久之歡喜是一時之悅遇有善事而心喜也昭二十五年左傳云喜生於好是喜與樂别也其怒心感者其聲粗以厲者怒謂忽遇惡事而心恚怒恚怒在心則其聲粗以猛厲也其敬心感者其聲直以廉者直謂不邪也廉廉隅也若外境見其尊高心中嚴敬嚴敬在心則其聲正直而有廉隅不邪曲也其愛心感者其聲和以柔者和調也柔軟也若<pb n="4b"/>外境親屬死亡心起愛情愛情在心則聲和柔也六者非性也感於物而後動者結外感物也人生而静天之性也性本静寂無此六事六事之生由應感外物而動故云非性也所以知非性者今設取一人以此六事觸之言此人必隨觸而動故知非本性也庾云隨其所感而應之是知非性也此聲皆據人心感於物而口為聲知是人聲也故鄭注云言人聲在所見皇氏云樂聲失之矣是故先王慎所以感之者既六事隨見而動非關其夲性故先代聖人在上制於正禮正樂以防之不欲以外境惡事感之故云先王慎所以感之者也故禮以道其志樂以和其聲政以一其行刑以防其姦者此四事是防慎所感之具矣政法律也既防慎其感故用其正禮敎道其志用正樂諧和其聲用法律齊一其行用刑辟防其凶姦則民不復流僻也禮樂刑政其極一也者極至也用其四事齊之使同其一致不為非也賀云雖有禮樂刑政之殊及其檢情歸正同至理極其道一<pb n="5a"/>也所以同民心而出治道也者結四事之功也言民心所觸有前六事不同故聖人用後四者制之使俱得其所也</hi>
凡音者生人心者也情動於中故形於聲聲成文謂之<lb/>
音是故治世之音安以樂其政和亂世之音怨以怒其<lb/>
政乖亡國之音哀以思其民困聲音之道與政通矣注<lb/>
言八音和否隨政也玉藻曰御瞽幾聲之上下音義<hi>治世之音絶句安以樂音洛絶句雷讀上至安絶句樂音岳以樂二字為句其政和崔讀上句依雷下以樂其政和總為一句下亂世亡國各放此思息吏及又音笥否音不藻音早瞽音古幾居希反又音祈上下時掌反</hi>疏<lb/>
<pb n="5b"/>
<hi>正義曰上文云音從人心生乃成為樂此一節眀君上之樂隨人情而動若人情歡樂樂音亦歡樂若人情哀怨樂音亦哀怨凡音者生人心者也者言君上樂音生於下民心者也情動於中故形於聲者言在下人心情感君政敎善惡動於心中則上文感於物而後動是也既感物動故形見於口口出其聲則上文云故形於聲者是也聲成文謂之音者謂聲之清濁雜比成文謂之音則上文云變成方謂之音是也上云比音而樂之及干戚羽旄謂之樂此云音不云樂者以下云治世之音亂世之音故云音而不言樂也必云音者樂以音為夲變動由於音也所以特言音也是故治世之音安以樂者是故謂情動於中而有音聲之異故言治平之世其樂音安静而歡樂也治世之音民既安静以樂而感其心故樂音亦安以樂由其政和美故也君政和美使人心安樂人心安樂故樂聲亦安以樂也亂世之音怨以怒其政乖者亂世謂禍亂之世樂音怨恨而恚怒亂世<pb n="6a"/>之時其民怨怒故樂聲亦怨怒流亡由其政乖僻故也亡國之音哀以思其民困者亡國謂將欲滅亡之國樂音悲哀而愁思言亡國之時民心哀思故樂音亦哀思由其人困苦故也前治世亂世皆云世亡國不云世者以國將亡無復繼世也其治世亂世皆云政亡國不云政者言國將滅亡無復有政故云其民困也聲音之道與政通矣者若政和則聲音安樂若政乖則聲音怨怒是聲音之道與政通矣</hi>
宫為君商為臣角為民徴為事羽為物五者不亂則無<lb/>
怗懘之音矣注五者君臣民事物也凡聲濁者尊清者<lb/>
卑怗懘敝敗不和貌音義<hi>怗徐昌廉反弊也懘昌制反又昌紙反敗也敝音弊</hi>宫<lb/>
亂則荒其君驕商亂則陂其官壊角亂則憂其民怨徴<lb/>
<pb n="6b"/>
亂則哀其事勤羽亂則危其財匱五者皆亂迭相陵謂<lb/>
之慢如此則國之滅亡無日矣注君臣民事物其道亂<lb/>
則其音應而亂荒猶㪚也陂傾也書曰王耄荒易曰無<lb/>
平不陂音義<hi>陂彼義反注同傾也匱其媿反乏也迭田節反㪚蘇旦反耄莫報反</hi>疏<hi>正義曰此一節論五聲宫商角徴羽之殊所主之事上下不一得則樂聲和調失則國將滅亡也宫為君者宫則主君所以然者鄭注月令云宫屬土土居中央總四方君之象也又土爰稼穡猶君能滋生萬民也又五音以絲多聲重者為尊宫絃最大用八十一絲故宫為君崔氏云五音之次以宫最濁自宫以下則稍清矣君臣民事物亦有尊卑故以次配之商為臣者商所以為臣者何以鄭注月令云商屬金以其濁次宫臣之象也解者云宫八<pb n="7a"/>十一絲商七十二絲次宫如臣之得次君之貴重也崔氏云商是金金以決斷為臣事君亦以義斷為賢矣角為民所以為民者鄭注月令云角屬木以其清濁中民之象也解者云宫濁而羽清角六十四絲聲居宫羽之中半清半濁故云以其清濁中也民比君臣為劣比事物為優故云角清濁中民之象矣崔氏云角屬春春時物生衆皆有區别亦象萬民衆多而有區别也徴為事所以為事者鄭注月令云徴屬火以其徴清事之象也解者云羽最清徴次之故用五十四絲是徴清徴清所以為事之象也夫事是造為造為由民故先事後乃有物也是事勝於物而劣於民故次民居物之前所以徴為事之象也崔氏云徴屬夏夏時生長萬物皆成形體事亦有體故以徴配事也羽為物羽所以為物者鄭注月令云羽屬水者以其最清物之象也解者云羽者最清用四十八絲而為物劣於事故最處末所以羽為物也崔氏云羽屬冬冬物聚則成財用冬則物皆藏聚與<pb n="7b"/>財相類也五者不亂則無怗懘之音矣者怗敝也懘敗也敝敗謂不和之貌也若君臣民事物五者各得其所用不相壊亂則五聲之響無敝敗矣宫亂則荒其君驕者前明音聲與政通若五事皆正則音不敝敗是聲與政通故此以下明聲與政通也若五音之敝敗則政亂各有所由也荒猶㪚也若宫音之亂則其聲放㪚是知由其君驕溢故也崔氏云宫聲所以㪚者由君驕也若君驕則萬物荒㪚也商亂則陂其官壞者陂不平正也若商音之亂則其聲欹斜而不正也是知由其臣不治於官官壞故也崔氏云商聲所以傾邪者由臣官壞也官若壞則物皆傾邪也角亂則憂其民怨者若角音之亂則其聲憂愁是知由政虐其民怨故也崔氏云角聲所以亂者由民不安業有憂愁之心也民無自怨皆君上失政故下民生怨也徴亂則哀其事勤者若徴音之亂則其聲哀苦是知由繇役不休其民事勤勞故也崔氏云徵所以亂者由民勤於事悲哀之所生羽亂則危<pb n="8a"/>其財匱者匱乏也若羽音之亂則其聲傾危是知由君賦重其民貧乏故也崔氏云危者謂聲不安也羽音所以不安者由君亂於上物㪚於下故知財乏不能得安故有匱乏也五者皆亂迭相陵謂之慢者迭互也陵越也若五聲並和則君臣上下不失若五聲不和則君臣上下互相陵越所以為慢也崔氏云前是偏據一亂以為義未足以為滅亡今此以五者皆亂故滅亡無日矣滅者絶也亡叛也無日言無復一日也若君臣互相陵慢如此則國必叛滅旦夕可俟無復一日也注正義曰所引書者尚書吕刑之文也王耄荒者謂穆王享國百年耄荒也引之者證經之荒字矣云易曰無平不陂者易泰卦九三爻辭引之者證經之陂字矣案樂緯動聲儀云宫為君君者當寛大容衆故聲𢎞以舒其和情以柔動脾也商為臣臣者當以發眀君之號令其聲㪚以明其和温以㫁動肺也角為民民者當約儉不奢僭差故其聲防以約其和清以静動肝也徴為事事者君子<pb n="8b"/>之功既當急就之其事當久流亡故其聲貶以疾其和平以功動心也羽為物物者不有委聚故其聲㪚以虚其和㫁以㪚動腎也動聲儀又云若宫唱而商和是謂善太平之樂注云君臣相和又云角從宫是謂哀衰國之樂注云象人有怨訴又云羽從宫徃而不反是謂悲亡國之樂也注云悲傷於財竭又云音相生者和注云彈羽角應彈宫徴應是其和樂以此言之相生應即為和不以相生應則為亂也</hi>
鄭衛之音亂世之音也比於慢矣注此猶同也音義<hi>比毗志反注同又如字</hi>桑間濮上之音亡國之音也其政㪚其民流<lb/>
誣上行私而不可止也注濮水之上地有桑閒者亡國<lb/>
之音於此之水出也昔殷紂使師延作靡靡之樂已而<lb/>
<pb n="9a"/>
自沈於濮水後師涓過焉夜聞而寫之為晉平公鼓之<lb/>
是之謂也桑閒在濮陽南誣㒺也音義<hi>濮音卜水名誣音無注同涓古𤣥反為于偽反下為作法度同</hi>蔬<hi>正義曰前經眀五者皆亂驕慢滅亡此一節論亂世滅亡之樂比猶同也鄭國之音好濫淫志衛國之樂促速煩志竝是亂世之音也雖亂而未滅亡故云比於慢即同前謂之慢也桑閒濮上之音亡國之音也者於濮水之上桑林之閒所得之樂是亡國之音矣故云亡國之音其政㪚者謂君之政敎荒㪚也其民流者流謂流亡君既荒㪚民自流亡也誣上行私而不可止也者君既失政在下則誣固於上行其私意違背公道不可禁止也注正義曰濮水之上地有桑間者言濮水與桑閒一處也云昔殷紂使師延作靡靡之樂以下皆史記樂書之文也言衛靈公之時將之晉至於濮水之上舍夜半之時聞鼓琴之聲<pb n="9b"/>問左右皆對曰不聞乃召師涓聼而寫之明日即去乃至晉國見平公平公享之靈公曰今者來聞新聲請奏之平公曰可即命師涓坐師曠之旁援琴鼓之未終而師曠撫而止之曰此亡國之聲也不可遂平公曰何師曠曰昔師延所作也與紂為靡靡之樂武王伐紂師延東走自投濮水之中故聞此聲必於濮水之上而聞之是其事案異義云今論說鄭國之為俗有秦洧之水男女聚㑹謳歌相感故云鄭聲淫左傳說煩手淫聲謂之鄭聲者言煩手躑躅之聲使淫過矣許君謹案鄭詩二十一篇說婦人者十九矣故鄭聲淫也今案鄭詩說婦人者唯九篇異義云十九者誤也無十字矣</hi>
凡音者生於人心者也樂者通倫理者也注倫猶類也<lb/>
理分也音義<hi>分扶問反</hi>是故知聲而不知音者禽獸是也知<lb/>
<pb n="10a"/>
音而不知樂者衆庶是也唯君子為能知樂注禽獸知<lb/>
此為聲耳不知其宫商之變也八音竝作克諧曰樂音<lb/>
義<hi>諧户皆反</hi>是故審聲以知音審音以知樂審樂以知政而<lb/>
治道傋矣是故不知聲者不可與言音不知音者不可<lb/>
與言樂知樂則幾於禮矣禮樂皆得謂之有德德者得<lb/>
也注幾近也聽樂而知政之得失則能正君臣民事物<lb/>
之禮也音義<hi>治直吏反下民治行同幾音譏一音巨依反注同</hi>是故樂之隆非<lb/>
極音也食饗之禮非致味也注隆猶盛也極窮也音義<lb/>
<pb n="10b"/>
<hi>食音嗣下食饗同</hi>清廟之瑟朱絃而疏越壹倡而三歎有遺音<lb/>
者矣大饗之禮尚𤣥酒而俎腥魚大羹不和有遺味者<lb/>
矣注清廟謂作樂歌清廟也朱絃練朱絃練則聲濁越<lb/>
瑟底孔也畫疏之使聲遲也倡發歌句也三歎三人從<lb/>
歎之耳大饗祫祭先王以腥魚為俎實不臑熟之大羹<lb/>
肉湇不調以鹽菜遺猶餘也音義<hi>疏音踈下同倡昌諒反注同腥音星和胡臥反底都禮反畫音獲祫音洽臑音而湇去及反</hi>是故先王之制禮樂也非以<lb/>
極口腹耳目之欲也將以敎民平好惡而反人道之正<lb/>
<pb n="11a"/>
也注敎之使知好惡也音義<hi>好惡上呼報反下烏路反又竝如字後好惡二字相連者皆放此</hi>疏<hi>正義曰此一節明音樂之異音易識而樂難知知樂則近於禮又明禮樂隆極之㫖先王所以禮樂敎人之意凡音者生於人心者也言音從聲生聲從心生故云生於人心者也樂者通於倫理者也倫類也理分也比音為樂有金石絲竹干戚羽旄樂得則隂陽和樂失則羣物亂是樂能經通倫理也隂陽萬物各有倫類分理者也是故知聲而不知音者禽獸是也者言禽獸知其聲不知五音之和變是聲易識而音難知矣知音而不知樂者衆庶是也者言衆庶知歌曲之音而不知樂之火體是音猶易而樂極難也唯君子為能知樂者君子謂大德聖人能知極樂之理故云為能知樂是故審聲以知音審音以知樂審樂以知政而治道備矣者音由聲生先審識其聲然後可以知音樂由音生先審識其音然後知樂政由樂生先審識其樂<pb n="11b"/>可以知政所以審樂知政者樂由音聲相生聲感善惡而起若能審樂則知善惡之理行善不行惡習是不習非知為政化民而治道備矣者政善樂和音聲皆善人事皆無僻則治道備具矣知樂則幾於禮矣者幾近也知樂則知政之得失知政之得失則能正君臣民事物故云近於禮矣但禮包萬事萬事備具始是禮極今知樂但知正君臣民事物而已於禮未極故云近於禮矣禮樂皆得謂之有德德者得也者言王者能使禮樂皆得其所謂之有德之君所以名為德者得禮樂之稱也是故樂之隆非極音也者隆謂隆盛樂之隆盛夲在移風易俗非崇重於鐘鼓之音故云非極音也案論語云樂云樂云鐘鼓云乎哉是也食饗之禮非致味也者食饗謂宗廟祫祭此禮之隆重在於孝敬也非在於致其美味而已禮云食饗之禮則樂應云祭祀之樂互可知也清廟之瑟朱弦而疏越壹倡而三歎者覆上樂之隆非極音也清廟之瑟謂歌清廟之詩所彈之瑟朱絃謂<pb n="12a"/>練朱絲為絃練則聲濁也越謂瑟底孔也疏通之使聲遲故云疏越絃聲既濁瑟音又遲是質素之聲非要妙之響以其質素初發首一倡之時而唯有三人歎之是人不愛樂雖然有遺餘之音言以其貴在於德所以有遺餘之音念之不㤀也大饗之禮尚𤣥酒而俎腥魚大羹不和有遺味者矣者此覆上饗之禮非致味也大饗謂祫祭尚𤣥酒在五齊之上而俎腥魚腥生也俎雖有三牲而兼載腥魚也大羹謂肉湇也不和謂不以鹽菜和之此皆質素之食而大饗設之人所不欲也雖然有遺餘之味矣以其有德質素其味可重人愛之不㤀故云有遺味者矣是故先王之制禮樂也非以極口腹耳目之欲也者以𤣥酒腥魚大羹是非極口腹也以朱絃疏越是非極耳目也將以敎民平好惡而反人道之正也者言先王制禮樂不為口腹耳目而將以敎民均平好惡使好者行之惡者避之而反歸人道之正也注正義曰以宫為君商為臣角為民徴為事羽為物既能知<pb n="12b"/>樂則能正此五事五事之外則餘禮未能𢎞通故經云近於禮未盡禮之用也朱絃練朱絃者案虞書傳云古者帝王升歌清廟之樂大琴練絃此云朱絃者明練之可知也云練則聲濁者不練則體勁而聲清練則絲熟而絃濁云越瑟底孔也者案鄉飲酒禮二人皆左何瑟後首挎越是越瑟底孔也故燕禮注云越瑟下孔也云畫疏之使聲遲也者熊氏云瑟兩頭有孔畫疏之疏通也使兩頭孔相連而通孔小則聲急孔大則聲遲故云使聲遲也云三歎三人從歎之耳者三歎謂擊瑟贊歎美者但有三人歎之耳言歎者少也云大饗祫祭先王者案郊特牲郊血大饗腥此云腥魚故為宗廟祫祭也云以腥魚為俎實者謂薦血腥之時以俎薦腥魚熊氏云其牛羊之俎至薦熟之時皆烹之而熟薦腥魚則始末不烹故云而俎腥魚也云大羮肉湇者特牲云大羮湆此云不和故知不調以鹽菜鉶羮則和之云遺猶餘也者樂聲雖質人貴之不忘矣食味雖惡人念之不息<pb n="13a"/>矣是有遺音遺味矣熊氏云聲有五聲但有三人歎之餘兩聲未歎是有餘音非其辭也</hi>
人生而静天之性也感於物而動性之欲也注言性不<lb/>
見物則無欲物至知知然後好惡形焉注至來也知知<lb/>
毎物來則又有知也言見物多則欲益衆形猶見也音<lb/>
義<hi>見賢遍反</hi>好惡無節於内知誘於外不能反躬天理滅矣<lb/>
注節法度也知猶欲也誘猶道也引也躬猶己也理猶<lb/>
性也音義<hi>誘音酉道音導</hi>夫物之感人無窮而人之好惡無節<lb/>
則是物至而人化物也人化物也者滅天理而窮人欲<lb/>
<pb n="13b"/>
者也注窮人欲言無所不為於是有悖逆詐偽之心有<lb/>
淫泆作亂之事是故强者脅弱衆者暴寡知者詐愚勇<lb/>
者苦怯疾病不養老㓜孤獨不得其所此大亂之道也<lb/>
音義<hi>悖布内反下同佚音逸强其良反脅許劫反知音智怯起劫反</hi>疏<hi>正義曰此一節論人感物而動物有好惡所感不同若其感惡則天理滅為大亂之道故下文明先王所以制禮樂而齊之人生而静天之性也者言人初生未有情欲是其静禀於自然是天性也感於物而動性之欲也者其心本雖静感於外物而心遂動是性之所貪欲也自然謂之性貪欲謂之情是情别矣物至知知然後好惡形焉者至猶來也言外物既來知謂毎一物來則心知之為毎一物皆知是物至知知也物至既衆㑹意者則愛好之不㑹意者則嫌惡之<pb n="14a"/>是好惡形焉好惡無節於内知誘於外者所好惡恣己之情是無節於内知謂欲也所欲之事道誘於外外見所欲心則從之是知誘於外也不能反躬天理滅矣者躬己也恣己情欲不能自反禁止理性也是天之所生夲性滅絶矣夫物之感人無窮者物既衆多來感於人無有窮己也而人之好惡而無節者見物之來所好所惡無有法節也則是物至而人化物也者則是外物來至而人化逐於物物善則人善物惡則人惡是人化物也人化物也者滅天理而窮人欲者也者人既化物逐而遷之恣其情欲故滅其天生清静之性而窮極人所貪嗜慾也知者詐愚謂欺詐愚人也勇者苦怯謂困苦怯者疾病不養謂心所嫌惡不收養也老㓜孤獨不得其所者此並是人之嫌惡無所哀矜故老㓜孤獨不得其所也</hi>
是故先王之制禮樂人為之節注言為作法度以遏其<lb/>
<pb n="14b"/>
欲音義<hi>遏於葛反夲亦作節</hi>衰麻哭泣所以節喪紀也鐘鼓干戚<lb/>
所以和安樂也昏姻冠笄所以别男女也射鄉食饗所<lb/>
以正交接也注男二十而冠女許嫁而笄成人之禮射<lb/>
鄉大射鄉飲酒也音義<hi>衰七雷反樂音洛冠古亂反注同笄音雞别彼列反下文注皆同</hi>禮節民心樂和民聲政以行之刑以防之禮樂刑政<lb/>
四達而不悖則王道傋矣疏<hi>正義曰此一節以下至樂云廣明禮樂相須之事是故先王之制禮樂人為之節者庾云人為猶為人也言為人作法節也射鄉食饗所以正交接也者射大射也鄉鄉飲酒也食饗饗食賔客也凡此皆是正交接之節不使相陵越也禮節民心者前經云禮樂人為之節故<pb n="15a"/>此經眀其所節之事禮有尊卑上下故裁節民心謂無不敬也樂和民聲者樂有宫商角徴羽及律呂所以調和民聲也政以行之者政謂政令用禁令以行禮樂也刑以防之者若不行禮樂則以刑罰防止也禮樂刑政四逹而不悖則王道備矣者若此四事通連流行而不悖逆則王道備具矣</hi>
樂者為同禮者為異同則相親異則相敬注同謂協好<lb/>
惡也異謂别貴賤也樂勝則流禮勝則離注流謂合行<lb/>
不敬也離謂析居不和也音義<hi>勝治證反析思歴反</hi>合情飾貌者<lb/>
禮樂之事也注欲其竝行斌斌然音義<hi>飾音勅本亦作飭音式斌彼貧反夲又作彬</hi>禮義立則貴賤等矣樂文同則上下和矣好惡<lb/>
<pb n="15b"/>
著則賢不肖别矣刑禁暴爵舉賢則政均矣仁以愛之<lb/>
義以正之如此則民治行矣注等階級也音義<hi>著張慮反肖音笑</hi>疏<hi>正義曰皇氏云從王道備矣以上為樂夲從此以下為樂論今依用焉此十一篇之說事不分明鄭目録十一篇畧有分别仔細不可悉知熊氏云十篇鄭可具詳依别録十一篇所有賔牟賈有師乙有魏文侯今此樂記有魏文侯乃次賔牟賈師乙為末則是今之樂記十一篇之次與别録不同推此而言其樂夲以下亦雜亂故鄭畧有分别案熊氏此說不與皇氏同樂者為同者此言樂論之事謂上下同聽莫不和說也禮者為異者謂尊卑各别恭敬不等也此章凡有四段自此至民治行矣為第一叚論樂與禮同異將欲廣論先論其異同也自樂由中出至天子如此則禮行矣為第二段論樂與禮之功論同異既辨故次宜有功也自大樂<pb n="16a"/>與天地同和至述作之謂也為第三段論樂與禮唯聖人能識既有其功故宜䆒識也自樂者天地之和至則此所與民同也為第四段論樂與禮使上下和合是為同也禮使父子殊别是為異同則相親無所間别故相親也異則相敬有所殊别故相敬也樂勝則流禮勝則離者此明雖有同異而又有相須也勝猶過也若樂過和同而無禮則流慢無復尊卑之敬若禮過殊隔而無和樂則親屬雜析無復骨月之愛唯須禮樂兼有所以為美故論語云禮之用和為貴是也合情飾貌者禮樂之事也者合情謂樂也樂和其内是合情也飾貌謂禮也禮以檢跡於外是飾貌也貌與心半二者無偏則是禮樂之事也禮義立則貴賤等矣者義宜也等階級也若行禮得其宜則貴賤各有階級矣樂文同則上下和矣者文謂聲成文也若行樂文采諧同則上下各自和好也好惡著則賢不肖别矣者謂所好得其善所惡得其惡是好惡著則賢與不肖自然分别矣刑禁暴者謂<pb n="16b"/>用刑罰禁止暴慢也爵舉賢者謂用爵以舉賢良也則政均矣者刑爵得所政敎均平矣刑者則慎罰爵者以明徳仁以愛之者謂王者用仁以愛民也義以正之者謂王者用義以正惡矣如此則民治行矣者言用仁用義則民行治也此經凡有五事各以矣結之從禮義立則貴賤等矣是其一也樂文同則上下和矣是其二也好惡著則賢不肖别矣是其三也刑禁暴爵舉賢則政均矣是其四也仁以愛之義以正之如此則民治行矣是其五也</hi>
樂由中出注和在心也禮自外作注敬在貌也樂由中<lb/>
出故静禮自外作故文注文猶動也大樂必易大禮必<lb/>
簡注易簡若於清廟大饗然音義<hi>易以豉反注同</hi>樂至則無怨<lb/>
<pb n="17a"/>
禮至則不爭揖讓而治天下者禮樂之謂也注至猶達<lb/>
也行也音義<hi>爭爭鬬之爭</hi>暴民不作諸侯賔服兵革不試五<lb/>
刑不用百姓無患天子不怒如此則樂達矣合父子之<lb/>
親眀長㓜之序以敬四海之内天子如此則禮行矣注<lb/>
賓協也試用也音義<hi>長丁丈反</hi>疏<hi>正義曰此一節明禮樂自内自外或易或簡天子行之得所則樂達禮行樂由中出者謂樂從心起也禮自外作者謂禮敬在外貌也樂由中出故静者行之在心故静也禮自外作故文者禮肅人貌貎在外故云動也庾云樂成在中是和合反自然之静禮節在貌之前動合文理文猶動也大樂必易者朱絃而疏越是也大禮必簡者𤣥酒腥魚是也樂至則無怨者至謂逹也行也<pb n="17b"/>樂行於人由於和故無怨矣禮至則不爭者禮行於民由於謙敬謙敬則不争也揖讓而治天下者禮樂之謂也者民無怨争則君上無為但揖讓垂拱而天下自治其功由於禮樂故云禮樂之謂也暴民不作此下至樂逹矣偏舉樂之功前云樂達則無怨故致此以下之功也暴民謂凶暴之民不作謂不動作也如此則樂逹矣者由樂和故致天子不怒以致前事是樂道達矣天子如此則禮行矣者天子若能使海内如此則是禮道興行矣樂云達禮云行者互文也禮云天子如此樂不云天子者樂既云天子不怒故畧其文不復云天子也</hi>
大樂與天地同和大禮與天地同節注言順天地之氣<lb/>
與其數和故百物不失注不失其性節故祀天祭地注<lb/>
成物有功報焉眀則有禮樂注敎人者幽則有鬼神注<lb/>
<pb n="18a"/>
助天地成物者也易曰是故知鬼神之情狀與天地相<lb/>
似五帝德說黄帝德曰死而民畏其神者百年春秋傳<lb/>
曰若敖氏之鬼然則聖人之精氣謂之神賢知之精氣<lb/>
謂之鬼音義<hi>敖五羔反賢知音智</hi>如此則四海之内合敬同愛矣<lb/>
禮者殊事合敬者也樂者異文合愛者也禮樂之情同<lb/>
故明王以相沿也注沿猶因述也孔子曰殷因於夏禮<lb/>
所損益可知也周因於殷禮所損益可知也沿或作緣<lb/>
音義<hi>沿悅專反因也述也</hi>故事與時並注為事在其時也禮器曰<lb/>
<pb n="18b"/>
堯授舜舜授禹湯放桀武王伐紂時也名與功偕注為<lb/>
名在其功也偕猶俱也堯作大章舜作大韶禹作大夏<lb/>
湯作大濩武王作大武名因其得天下之功音義<hi>偕古諧反俱也濩户故反下同</hi>疏<hi>正義曰此一節明禮樂與天地合德明王用之相因不改功名顯著大樂與天地同和者天地氣和而生萬物大樂之體順隂陽律呂生養萬物是大樂與天地同和也大禮與天地同節者天地之形各有高下大小為限節大禮辨尊卑貴賤與天地相似是大禮與天地同節也和故百物不失者以大樂與天地同和能生成百物故不失其性也節故祀天祭地者以大禮與天地同節有尊卑上下報生成之功故祀天祭地眀則有禮樂者聖王既能使禮樂與天地同和節又於顯明之處尊崇禮樂以敎人幽則有鬼神者<pb n="19a"/>幽𡨕之處尊敬鬼神以成物也如此則四海之内合敬同愛矣者聖人若能如此上事行禮樂得所以治天下故四海之内合其愛敬以行禮得所故四海㑹合其敬行樂得所故四海之内齊同其愛矣禮者殊事合敬者也者尊卑有别是殊事俱行於禮是合敬也樂者異文合愛者也者宫商别調是異文無不歡愛是合愛也云禮樂之情同故明王以相沿也者禮樂之狀質文雖異樂情主和禮情主敬致治是同以其致治情同故明王所以相因述也言前代後代同禮樂之情因時質文或有損益故云以相沿也沿謂因而增改也故事與時並者事謂聖人所為之事與所當時而並行若堯舜揖讓之事與淳和之時而並行湯武干戈之事與澆薄之時而並行此一句明禮也名與功偕者名謂樂名偕俱也言聖王制樂之名與所建之功而俱作也若堯之大章舜之大韶堯章明之功舜紹堯之德及禹湯等樂名皆與功俱立也此一句明樂聖王雖同禮樂之情因而修<pb n="19b"/>述但時與功不等故禮與樂亦殊注正義曰天地與隂陽生養為氣樂有六律六呂調和生養是順天地之氣解經同和也云與其數謂天有日月星辰地有山川高下其數不同故云與其數解經同節也成物有功報焉者言天地春夏生物秋冬成物獨云成物者對則生成有異總而言之生亦成也故云成物有功下注云助天地成物是也引易曰是故知鬼神之情狀與天地相似者易上繫辭云精氣為物㳺魂為變是故知鬼神之情狀與天地相似精氣謂七八㳺魂謂九六㳺魂謂之鬼物終所歸精氣謂之神物生所信也言水火之神生物東南金水之鬼終物西北二者之情其狀與春夏生物秋冬終物相似云五帝德說黄帝德曰死而民畏其神者百年案大戴禮五帝德篇云宰我問孔子曰黄帝三百年請問黄帝人也抑非人也何以至三百年乎孔子曰生而民利其德百年死而民畏其神百年亡而民用其敎百年云春秋傳曰若敖氏之鬼引春秋者宣四年<pb n="20a"/>在傳楚司馬子良生子越椒初生令尹子文請殺之其父子良不可子文以為大慼曰鬼猶求食若敖氏之鬼不其餒而云聖人之精氣謂之神者則黄帝是也言聖人氣强能引生萬物故謂之神云賢知之精氣謂之鬼者則若敖氏是也氣劣於聖但歸終而已故謂之鬼熊氏云繫辭鬼神者謂七八九六自然之鬼神又聖人賢人鬼神與自然鬼神俱能肋天地而成物故鄭總引之也又鄭注祭法七祀謂鬼神司察小過引此幽則有鬼神然則有天地自然之鬼神有聖人賢人之鬼神有七祀之鬼神崔氏云明人君及臣生則有禮樂化民死則為鬼神以成物此唯據聖人賢人之鬼神也與鄭引易繫辭不合其義非也沿猶因述也者五帝三王同用禮樂是因也就而損益是述也故引論語損益之事以解之損益者則下文事與時並名與功偕是也</hi>
故鐘鼓管磬羽籥干戚樂之器也屈伸俯仰綴兆舒疾<lb/>
<pb n="20b"/>
樂之文也簠簋俎豆制度文章禮之器也升降上下周<lb/>
還禓襲禮之文也注綴謂酇舞者之位也兆其外營域<lb/>
也音義<hi>伸音申綴丁劣反徐丁衞反下綴逺綴短皆同簠簋上音甫下居洧反並祭器名上下時掌反還音旋禓思歴反襲音習酇作管反後同</hi>故知禮樂之情者能作識禮樂之<lb/>
文者能述注述謂訓其義也作者之謂聖述者之謂眀<lb/>
眀聖者述作之謂也疏<hi>正義曰此一節申明禮樂器之與文并述作之體綴兆舒疾者綴謂舞者行位相連綴也兆謂位外之營兆也同還禓襲者周謂行禮周曲廻旋也禓謂袒上衣而露裼也襲謂掩上衣也禮盛者尚質故襲不盛者尚文故裼故知禮樂之情者能作者下文云窮夲知變樂之情若能窮<pb n="21a"/>盡其夲識其變通是知樂之情也下文云著誠去偽禮之經也若能顯著誠信棄去浮偽是知禮之情也凡制作者量事制宜既能窮夲知變又能著誠去偽所以能制作也識禮樂之文者能述者文謂上經云屈伸俯仰升降上下是也述謂訓說義理既知文章升降辨定是非故能訓說禮樂義理不能制作禮樂也作者之謂聖聖者通達物理故作者之謂聖則堯舜禹湯是也述者之謂明明者辨說是非故脩述者之謂明則子游子夏之屬是也</hi>
樂者天地之和也禮者天地之序也和故百物皆化序<lb/>
故羣物皆别注化猶生也别謂形體異也樂由天作禮<lb/>
以地制注言法天地也過制則亂過作則暴注過猶誤<lb/>
<pb n="21b"/>
也暴失文武之意明於天地然後能興禮樂也疏<hi>正義曰此一節申明禮樂從天地而來王者必明於天地然後能興禮樂樂者調暢隂陽是天地之和也禮者天地之序也禮明貴賤是天地之序也樂由天作者樂生於陽是法天而作也禮以地制者禮生於隂是法地而制言法天地也過制則亂者過謂誤也唯聖人識合天地者則制作禮樂不誤若非聖識則必誤誤制禮則尊卑混亂也猶地體誤則亂於高下也遇作則暴者謂違暴失所若遇誤作樂則樂體違暴失文武之意謂文樂武樂雜亂也</hi>
論倫無患樂之情也欣喜歡愛樂之官也注倫猶類也<lb/>
患害也官猶事也中正無邪禮之質也莊敬恭順禮之<lb/>
<pb n="22a"/>
制也注質猶夲也音義<hi>邪字又作斜同似嗟反</hi>若夫禮樂之施於<lb/>
金石越於聲音用於宗廟社稷事乎山川鬼神則此所<lb/>
與民同也注言情官質制先王所專也疏<hi>正義曰此一節明禮樂文質不同事為有異論倫無患者樂主和同論說等倫無相毁害是樂之情也言樂之夲情欲使倫等和同無相損害也欣喜歡愛樂之官也者官猶事也賀瑒云八音克諧使物歡欣此樂之事迹也在心則倫類無害故為樂情在貌則欣喜歡愛故為樂事也中正無邪禮之質也者謂内心中正無有邪僻是禮之夲質也莊敬恭順禮之制也者外貌莊敬謙恭謹慎是禮之節制也若夫禮樂之施於金石越於聲音者此明樂也用於宗廟社稷事乎山川鬼神者此明禮也若通而言之則禮樂相將矣則此所與民同也者言施於金石越於聲音用於<pb n="22b"/>宗廟社稷事乎山川鬼神此等與民共同有也前經論樂之情樂之官禮之質禮之制是先王所專有也言先王獨能專此四事</hi>
王者功成作樂治定制禮注功成治定同時耳功主於<lb/>
王業治主於敎民明堂位說周公曰治天下六年朝諸<lb/>
侯於眀堂制禮作樂音義<hi>王如字徐于况反治定直吏反注治定治主下治辯同</hi>
其功大者其樂傋其治辯者其禮具注辯徧也音義<hi>辯夲又作辨舊音遍案廣雅辨徧也薄莧反徧音遍</hi>干戚之舞非傋樂也注樂以文<lb/>
德為備若咸池者孔子曰韶盡美矣又盡善也謂武盡<lb/>
<pb n="23a"/>
美矣未盡善也孰亨而祀非達禮也注達具也郊特牲<lb/>
曰郊血大饗腥三獻爓一獻孰至敬不饗味而貴氣臭<lb/>
也音義<hi>亨沈普衡反徐許兩反爓在㢘反</hi>五帝殊時不相沿樂三王異<lb/>
世不相襲禮注言其有損益也樂極則憂禮粗則偏矣<lb/>
注樂人之所好也害在淫侉禮人之所勤也害在倦略<lb/>
音義<hi>粗倉都反後皆同偏音篇下同好呼報反侉苦𤓰反</hi>及夫敦樂而無憂禮傋<lb/>
而不偏者其唯大聖乎注敦厚也音義<hi>夫音扶下皆倣此</hi>疏<hi>正義曰此章是樂記第三章名曰樂禮章也章中明王者為治必制禮作樂故名樂禮章也案鄭目録云第三是樂<pb n="23b"/>施第四是樂言第五是樂禮今記者以樂禮為第三者鄭目録當是舊次未合之時此今所列或記家别起意意趣不同故也王者功成作樂治定制禮者功成謂天子功業既成治定謂民得王敎尊卑位定也然功成治定俱是一時但所斷義各有異也故分言耳功成作樂者王者先王之功由民所樂故功成命而作樂以應民所樂之心猶如民樂周有干戈而業成故周王成功制干戈之樂也治定制禮者禮以體别為儀今治人得體故制禮應之如周王太平乃制禮也而樂云作禮云制者作是動用制是裁斷禮是形化故言制樂是氣化故言作亦相互也白虎通云樂者陽也動作倡始故言作也禮者隂也繫制於陽故云制也治定謂敎民從化若用質敎民治定者則制禮省畧也若用文敎民而治定者則制禮繁多也其法雖殊若大判而論則五帝以上尚樂三王之世貴禮故樂興五帝禮盛三王所以爾者五帝之時尚德故義取於同和三王之代尚禮故義取<pb n="24a"/>於儀别是以樂隨王者之功禮隨治世之敎也其功大者其樂備其治辯者其禮具者辯徧也夫禮樂必由其功治功治有大小故禮樂亦應以廣狹也若以一代而言則武王功治尚小故禮樂未得備徧至周公功成治大故禮樂應之而備也若異代言之則堯舜功大治辯樂備禮具若湯武比於堯舜則功小治狹樂不備禮不具也樂備謂文德備具不備謂干戚之舞矣禮具則血腥而祭不具謂孰亨而祀言禮樂之體皆以德為備具也干戚之舞非備樂也者言周樂干戚之舞非如舜時文德之備樂也孰亨而祀非達禮也者言後世孰亨牲體而祭祀非如五帝之時血腥之達禮也五帝殊時不相沿樂者沿因也五帝既先後殊時不相共同用一樂也三王異世不相襲禮者三王前後異世不相共襲因一禮也若論禮樂之情則聖王同用也故前文云禮樂之情同故明王以相沿是也此論禮樂之迹損益有殊隨時而改云不相襲也樂極則憂者樂人之所好害在<pb n="24b"/>淫侉若極而不止則必至憂慼也禮粗則偏矣者偏謂倦略禮者人之所勤言人不能勤行於禮好生懈倦則致粗略偏謂不周備也及夫敦樂而無憂者敦厚也厚重於樂知足則止而無至於憂也禮備而不偏者行禮安静委曲備具不至勤苦倦略能如此者其唯火聖乎言大聖之人能行禮樂如此也注正義曰功成治定同時耳者謂一時之事若周公攝政六年是也云功主於王業者功謂王業之功樂者聖人所樂發揚己之功德故云功成作樂云治主於敎民者治定謂治人安定使上下有序禮者主於施下明下之從順故治定制禮也樂以至善也者鄭之此注據異代此經云千戚非備樂明以文德為備故云若咸池者下文云咸池備矣是也引論語舜以文德為備故云韶盡美矣謂樂音美也又盡善也謂文德具也虞舜之時雖舞干羽於兩階而文多於武也謂武盡美矣者大武之樂其體美矣下文說大武之樂是也未盡善者文德猶少未致太平案禮運<pb n="25a"/>云薦其血毛謂上古也腥其俎孰其殽謂中古也退而合亨謂三王也是上代質用血腥次代文用亨孰故引郊特牲郊血大饗腥三獻爓一獻孰以結之是卑者爓孰尊者血腥尊者禮異卑者不具然三王之世禮文煩多五帝之時禮文簡略今以上世為具禮下世為不具禮者禮之所具在於德上代禮文雖略德備也下代禮文雖煩德不具也故前文云大禮與天地同節故下篇云無體之禮是其具也樂人之所好害在淫侉者樂聲之作人聽而不厭是人之所好好而不止放蕩奢佚故害在淫侉若朋淫於家俾畫作夜物極則反樂去憂來又煩手淫聲慆堙心耳則哀痛生也云禮人之所勤也者一獻之禮賔主百拜是所勤也勞而不堪有司跛倚是害在倦略也</hi>
天高地下萬物㪚殊而禮制行矣注禮為異也流而不<lb/>
<pb n="25b"/>
息合同而化而樂興焉注樂為同也春作夏長仁也秋<lb/>
斂冬藏義也仁近於樂義近於禮注言樂法陽而生禮<lb/>
法隂而成音義<hi>夏長上户嫁反下丁丈反下注長養皆同近附近之近又其靳反下皆同</hi>樂<lb/>
者敦和率神而從天禮者别宜居鬼而從地注敦和樂<lb/>
貴同也率循也從順也别宜禮尚異也居鬼謂居其所<lb/>
為亦言循之也鬼神謂先聖先賢也音義<hi>惇音純夲又作敦</hi>故<lb/>
聖人作樂以應天制禮以配地禮樂明備天地官矣注<lb/>
官猶事也各得其事疏<hi>正義曰此一節申明禮樂配於天地若禮樂備具則天地之事<pb n="26a"/>各得其宜天高地下萬物㪚殊而禮制行矣者以天高地下不同故人倫尊卑有異其間萬物各散殊塗禮者别尊卑定萬物是禮之法制行矣流而不息合同而化而樂興焉者言天地萬物流動不息合㑹齊同而變化者也樂者調和氣性合徳化育是樂興也樂主和同故云興禮主異故云行此樂興與禮行相對樂云興禮加制字而禮云制行者禮以裁制為義故特加制樂以興作為夲故不云制也仁近於樂義近於禮者仁主仁愛樂主和同故仁近於樂也義主斷割禮為節限故義近於禮也樂者敦和率神而從天者率循也言樂之為體敦重和同因循聖人之神氣而從於天也禮者别宜居鬼而從地者居謂居處也言禮之為體殊别萬物所宜居處鬼之所為而順地也樂所以率神者聖人之魂為神樂者調和其氣故云率神禮所以居鬼者賢人之魂為鬼禮者裁制形體故云居鬼居者亦率循之義變文爾禮樂明備天地官矣者官猶事也言聖人能使禮樂<pb n="26b"/>顯明備具則天地之事各得其利矣注正義曰敦和樂貴同也者謂敦重於和由其貴同故知敦則貴也和則同也敦和與别宜相對者别宜謂分别其所宜明敦和是敦重其所和也云别宜禮尚異也者樂言敦和樂貴同也禮言别宜是禮尚異也云居鬼謂居其所為亦言循之也者居鬼謂居處之所為居處則依循之義也故云亦言循之也與率神不異故言亦云鬼神謂先聖先賢也者鬼則先賢神則先聖聖人魂强能神通變化樂者清虚無體亦能變化故云率神也賢人魂弱但歸處居住有形上下之禮亦有體依循鬼之尊卑故云居鬼也賀云以為居鬼者居其所為謂若五祀之神各主其所造而受祭不得越其分是不變化也五祀之神造門故祭於門造竈故祭於竈故云居義亦通也</hi>
天尊地卑君臣定矣卑高以陳貴賤位矣動静有常小<lb/>
<pb n="27a"/>
大殊矣方以類聚物以羣分則性命不同矣在天成象<lb/>
在地成形如此則禮者天地之别也注卑高謂山澤也<lb/>
位矣尊卑之位象山澤也動静隂陽用事小大萬物也<lb/>
大者常存小者隨陽出入方謂行蟲也物謂殖生者也<lb/>
性之言生也命生之長短也象光耀也形體貌也音義<lb/>
<hi>卑如宇又音婢下同</hi>疏<hi>正義曰自此以下至禮樂云廣明禮樂之功包天地之德各隨文解之此天尊地卑一經明禮為天地之别也卑高已陳貴賤位矣者卑謂澤也高謂山也山澤列在天地之中故云已陳也貴賤即公卿以下象山川而有貴賤之位也所以鄭云位矣尊卑之位象山澤故鄭注周易云君臣尊卑之貴賤如<pb n="27b"/>山澤之有高卑也動静有常小大殊矣者動静謂雷風也動㪚有常故云常也小大謂萬物也小謂草木春生秋殺及昆蟲夏生冬伏者大謂常存不隨四時變化變化不等故云殊也鄭注易云動静雷風也而鄭此云隂陽用事者亦得㑹通也方以類聚者方謂走蟲禽獸之屬各以類聚不相雜也物以羣分者物謂殖生若草木之屬各有區分自殊於藪澤者也鄭注易云類聚羣分謂水火也而此注云方謂行蟲物謂殖生者言二注不同各有以也類聚稱方者行蟲有性識道理故稱方也羣分稱物者謂殖生無心靈但一物而已故云物也則性命不同矣者性生也各有嗜好謂之為性也命者長短夭夀也行殖之物既禀大小之殊故性命夭夀不同萬物各有羣類區分性命之别故聖人因此制禮類族緣物各隨性命也在天成象者馬融王肅注易並云象者日月星鄭注易云成象日月星辰也注此云象光耀也在地成形者馬融注易云植物動物也王肅注易云<pb n="28a"/>山川羣物也鄭注易云謂草木烏獸也注此云形體貌也案此三者所注雖異其意皆同如此禮者天地之别也者合結禮也天地有别聖人制禮有殊别是從天地之分别也</hi>
地氣上齊天氣下降隂陽相摩天地相蕩鼓之以雷霆<lb/>
奮之以風雨動之以四時煖之以日月而百化興焉如<lb/>
此則樂者天地之和也注齊讀為躋躋升也摩猶迫也<lb/>
蕩猶動也奮訊也百化百物化生也音義<hi>上齊時掌反齊注讀為躋又作隮子兮反升也摩夲又作磨末河反迫也蕩夲或作盪同大儻反霆音廷又作挺奮甫問反易作潤之煖徐許袁反沈况逺反迫音伯訊夲又作迅音信</hi>疏<hi>正義曰地氣上齊者齊升也謂地氣上升天天氣下降者<pb n="28b"/>謂降下與地氣交合積氣從下升上樂象氣故先從地始形以上為尊故先禮象形從天為初隂陽相摩者摩謂切迫隂陽二氣相切迫天地相蕩者蕩動也言天地之氣相感動鼓之以雷霆者雖以氣生而物未發故用雷霆以鼓動之奮之以風雨者萬物得風雨奮迅而出也動之以四時者言萬物生長隨四時而動也煖之以日月者萬物之生必須日月煖煦之自鼓之以雷霆至煖之以日月皆以天地相蕩之事細别言之耳而百化興焉者百化百物也興生也百物由天地齊降以下諸事如此則樂者天地之和也者此結樂也言作樂者法象天地之和氣若作樂和則天地亦和前經云禮者天地之别言制禮者法象之也苦制禮得所亦能使天地别異此經樂者天地之和則是法天地之和氣故云樂者天地之和也</hi>
化不時則不生男女無辨則亂升天地之情也注辨别<lb/>
<pb n="29a"/>
也升成也樂失則害物禮失則亂人疏<hi>正義曰此一經明天地不時由禮樂失所化不時者謂天地化養不得其時則不生物也此明樂所以調和變化故也男女無辨則亂升者升成也辨别也若男女雜亂無别則亂成也此明禮之所以别男女故也天地之情也者樂以法天化得其時則物生不得其時則物不生是天之情也禮以法地男女有别則治興男女無别則亂成是地之情也皇氏云天地無情以人心而謂之耳</hi>
及夫禮樂之極乎天而蟠乎地行乎隂陽而通乎鬼神<lb/>
窮高極遠而測深厚注極至也蟠猶委也高遠三辰也<lb/>
深厚山川也言禮樂之道上至於天下委於地則其間<lb/>
<pb n="29b"/>
無所不之音義<hi>蟠歩丹反或蒲河反注同</hi>疏<hi>正義曰此一節盛說禮樂之大極乎天者極至也言禮樂上至乎天而蟠乎地者蟠委也言禮樂下委於地禮法天地高下是禮至委於天地樂法地氣上升天氣下降是樂至委於天地天高故言至地下故言委行乎隂陽者禮法動静有常樂法隂陽相摩是禮樂行乎隂陽隂陽和四時玉燭應於禮樂是禮樂行乎隂陽而通乎鬼神者禮樂用之以祭鬼神是通乎鬼神也窮高極遠者窮盡也高逺謂天之三光三光應禮樂而明是禮樂盡三光之道也而測深原者測知也深厚謂地之山川山川應禮樂而出瑞應是測深厚此經盛論禮樂之大原雖取象於天地功德又能徧滿於天地之間禮運云天降膏露是極乎天也地出醴泉是蟠乎地也日月戚時無易百穀用成是行乎隂陽也作樂一變以至六變百神俱至是通乎鬼神也孝經緯云景星出是窮高極逺也禮運云山出器車魚鮪不淰是測深厚也<pb n="30a"/>言禮樂無所不至</hi>
樂著大始而禮居成物注著之言處也大始百物之始<lb/>
主也音義<hi>著直略反處也注著之言同大音㤗注同處昌呂反</hi>著不息者天也著<lb/>
不動者地也注著猶明白也息猶休止也易日天行健<lb/>
君子以自强不息一動一静者天地之間也注間謂百<lb/>
物也故聖人曰禮樂云注言禮樂之法天地也樂静而<lb/>
禮動其並用事則亦天地之間耳疏<hi>正義曰樂著大始而禮居成物者言樂象於天天為生物之始著猶處也是樂處大始禮法於地言禮以稟天氣以成於物故云禮居成物著與居<pb n="30b"/>相對故注以著為處也著不息者天也著不動者地也者著謂顯著言顯著明白運生不息者是天也案易乾象云天行健君子以自强不息也顯著養物不移動者地也故坤卦象云安貞吉言樂法於天動而不息禮象於地静而不動一動一静天地之間也者動者或一物飛走蠢動感天之陽氣也静者或一物安伏而止静感地之隂氣也天地之間也者言此一動一静在天地之間所有百物也動則周禮動物及雷風日月之屬是也静則植物山陵之屬是也故聖人曰禮樂云者云言也謂禮樂所言法天地也記者引聖人語證此一章也言聖人云此一章是禮樂法天地故言聖人曰禮樂云注正義曰言禮樂之法天地也樂静而禮動其並用事則亦天地之間耳釋禮樂所以亦是天地之間物義也若離而言之則樂静禮動若禮樂合用事則同有動静故知天地之間物有動静也</hi>
<pb n="31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷三十七<lb/>
<pb n="32a"/>
　禮記注疏卷三十七考證<lb/>
樂記其愛心感者其聲和以柔疏若外境親屬死亡心<lb/>
　起愛情云云○<hi>臣召南</hi>按疏非是若如所云經當言<lb/>
　其哀心感者其聲和以柔矣愛心與哀心不同當與<lb/>
　敬心相對<lb/>
聲成文謂之音○毛詩大序箋云聲成文者宮商上下<lb/>
　相應疏云原夫作樂之始樂寫人音人音有小大髙<lb/>
　下之殊樂器有宫徵商羽之異依人音而製樂託樂<lb/>
<pb n="32b"/>
　器以寫人是樂夲效人非人效樂但樂曲既定規矩<lb/>
　先成後人作詩模凖舊法此文若據樂初之時則人<lb/>
　能成文始入於樂若據制樂之後則人之作詩先須<lb/>
　成樂之文乃成為音又曰以聲變乃成音音和乃成<lb/>
　樂故别為三名對文則别㪚則可以通朱子曰成文<lb/>
　謂其清濁高下疾徐疏數之節相應而和也<lb/>
商為臣疏商所以為臣者何以鄭注月令云○按以下<lb/>
　角徵羽三叚疏推之此文何以二字衍文也<lb/>
<pb n="33a"/>
　又疏鄭注月令云徵屬火以其徵清事之象也○按<lb/>
　徵清當作微清<lb/>
物至知知○朱子曰上知字是體下知字是用<lb/>
以敬四海之内天子如此則禮行矣○應鏞曰四海之<lb/>
　内恐在合字上則文理為順<hi>臣召南</hi>按如應說夲文<lb/>
　當云四海之内<hi>句</hi>合父子之親<hi>句/</hi>眀長㓜之序<hi>句</hi>以<lb/>
　敬天子<hi>句</hi>如此則禮行矣<hi>句</hi>
明則有禮樂幽則有鬼神注聖人之精氣謂之神賢知<lb/>
<pb n="33b"/>
　之精氣謂之鬼○<hi>臣召南</hi>按以聖賢分鬼神此鄭注<lb/>
　之鑿且陋也鬼神是天地之功用隂陽徃來無所不<lb/>
　包故與禮樂對言朱子曰在聖人制作處便是禮樂<lb/>
　在造化功用處便是鬼神又曰禮主减樂主盈鬼神<lb/>
　亦止是屈伸之義禮樂鬼神一理也鄭專以人鬼言<lb/>
　何足與禮樂相對上文所謂天地同節天地同和者<lb/>
　又何說耶後文率神居鬼注亦誤也<lb/>
　禮記注疏卷三十七考證<lb/>
</p>
<p>
</p>
  </div>
</body>
</text>
</TEI>
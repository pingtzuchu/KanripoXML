<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷六</head> <lb/>
    <p>
<pb n="1a"/>
欽定四庫全書<lb/>
　禮記注疏卷六<lb/>
　　漢鄭氏注　唐陸德明音義　孔穎達疏<lb/>
　檀弓上<lb/>
公儀仲子之喪檀弓免焉注故為非禮以非仲子也禮<lb/>
朋友皆在他邦乃袒免音義<hi>公儀仲子公儀氏仲子字魯之同姓也其名未聞免音問注同以布廣一寸從項中而前交於額上又卻向後繞於髻袒音但</hi>仲子舍其孫而立<lb/>
其子注此其所立非也公儀蓋魯同姓周禮適子死立<lb/>
<pb n="1b"/>
適孫為後音義<hi>舍音捨下皆同適多厯反下皆同</hi>檀弓曰何居我未之<lb/>
前聞也注居讀為姬姓之姬齊魯之間語助也前猶故<lb/>
也音義<hi>居音姬下同</hi>趨而就子服伯子於門右曰仲子舍其<lb/>
孫而立其子何也注去賓位就主人兄弟之賢者而問<lb/>
之子服伯子蓋仲孫蔑之𤣥孫子服景伯蔑魯大夫音<lb/>
義<hi>蔑音芒結反</hi>伯子曰仲子亦猶行古之道也昔者文王舍<lb/>
伯邑考而立武王微子舍其孫腯而立衍也夫仲子亦<lb/>
猶行古之道也注伯子為親者隱耳立子非也文之立<lb/>
<pb n="2a"/>
武王權也微子適子死立其弟衍殷禮也音義<hi>腯徐本作遁徒夲反又徒遜反衍以善反為于偽反下為晉禮為為師同</hi>子游問諸孔子孔子曰否<lb/>
立孫注據周禮音義<hi>孔子曰否絶句</hi>疏<hi>正義曰此一節論仲子廢適立庶為檀弓所譏之事公儀仲子而身今喪亡檀弓與之為友又非處他邦為之著免故為重服譏其失禮所以譏者仲子適子既死舍其適孫而立其庶子檀弓居在賓位而言曰何居居是語辭言仲子舍適孫立庶子是何道理乎我未之前聞前猶故也言我未聞故昔有此事既言之後乃從賓位趨而就子服伯子於門右問之曰仲子舍其適孫而立庶子是何禮也伯子為仲子隠諱乃言曰仲子雖生周世猶上行古之道也言亦者餘人有行古之道仲子亦如餘人故云亦也即引文王微子之事為古之道也更繼之云仲子亦猶行古之道與文王微子無異<pb n="2b"/>子游以此為疑問諸孔子孔子以仲子周人當從周禮不得立庶子當立孫也注正義曰知朋友皆在他邦者喪服記云若他邦來還家而無主猶為之免故鄭注云歸有主人乃止明無主猶袒免也若朋友俱在家則弔服加麻加麻者素弁上加緦之環絰若一在一否亦然知者以云皆在他邦乃袒免明不皆在者則否知公儀蓋魯同姓者案史記魯相公儀休此云子服伯子是魯人故疑魯同姓也知同姓者以春秋有公鳥公若公儀同稱公故知同姓也去賓位者案賓位之位隨主人而變小斂之前主人未忍在主位有事在西階下則賓亦入門西弔於西階下故士喪禮君使人襚主人拜送拜賓即位西階下東面鄭云未忍即主人位也小斂之後尸則出堂亷然後有飾主人位則在阼階下西面賓弔者入門東於東階下弔也故士喪禮小斂訖故士舉男女奉尸侇於堂主人降自西階即位踊襲絰于序東鄭云即位踊東方位也則衆主人不接賓發初在東耳而<pb n="3a"/>檀弓之來者當在小斂之前初于西階行譏弔而主人未覺後乃趨嚮門右問伯子焉必知小斂前者以仲子初喪即正適庶之位故也未小斂而著免者故為非禮之弔亦異常也然則子游之弔惠子是小斂後也故服衰而在門東故鄭云大夫家臣位在賓後又云在門内北面云子服伯子蓋仲孫蔑之𤣥孫子服景伯者案世本獻子蔑生孝伯孝伯生惠伯惠伯生昭伯昭伯生景伯云蓋者彼云子服景伯此云子服伯子不同故云蓋景是諡伯是字也文王之立武王權也者案文王在殷之世殷禮自得舍伯邑考而立武王而言權者殷禮若適子死得立弟也今伯邑考見在而立武王故曰權也故中候云發行誅紂且𢎞道也是七百年之基驗也</hi>
事親有隱而無犯注隱謂不稱揚其過失也無犯不犯<lb/>
顔而諫論語曰事父母幾諫左右就養無方注左右謂<lb/>
<pb n="3b"/>
扶持之方猶常也子則然無常人音義<hi>左右徐上音佐下音佑今並如字下同養以尚反下同</hi>服勤至死致喪三年注勤勞辱之事也致<lb/>
謂戚容稱其服也凡此以恩為制音義<hi>稱尺證反</hi>事君有犯<lb/>
而無隱注既諫人有問其國政者可以語其得失若齊<lb/>
晏子為晉叔向言之音義<hi>語魚據反又如字向香亮反叔向羊舌肸</hi>左右就<lb/>
養有方注不可侵官服勤至死方喪三年注方喪資於<lb/>
事父凡此以義為制事師無犯無隱左右就養無方服<lb/>
勤至死心喪三年注心喪戚容如父而無服也凡此以<lb/>
<pb n="4a"/>
恩義之間為制疏<hi>正義曰此一節論事親事君及事師之法臣子著服之義各依文解之注正義曰據親有尋常之過故無犯若有大惡亦當犯顔故孝經云父有爭子則身不陷於不義是也論語曰事父母幾諫是尋常之諫也凡言左右者據僕從之臣故立有左右僕從之官位此左右言扶持之謂子在親左相右相而奉持之云子則然無常人者然猶如是也但是子則須如是或左右奉持不常遣一人在左一人在右故云無常人言服勤者謂服持勤苦勞辱之事故云勤勞辱之事也致謂戚容稱其服也者致之言至也謂哀情至極而居喪禮故云致謂戚容稱其服也上曲禮云五十不致毁與此同云凡此以恩為制者凡上三事對下君與師故云以恩為制知既諌而後人有問其國政可以語其得失者昭三年左傳云晏子謂景公曰小人近市朝夕得所求景公曰子近市何貴何賤於是景公繁於刑有鬻踊者故對曰踊貴屨賤諫景公重刑後<pb n="4b"/>及其聘晉與叔向言齊國之政將歸陳氏景公厚斂焉陳氏厚施焉是既諫得言君之過若其未諫而言君過則不可故昭三年子大叔如晉張趯與子大叔言云火星中而寒暑退此其極也能無退乎未曾諫君輒言君德之退故傳云張趯有知其猶在君子之後乎是其被譏也魯昭公取同姓孔子不仕昭公既先諫所以論語稱孔子為昭公諱而稱丘也過者聖人含𢎞勸奬擥過歸己非實事也若史策書理則不一若其良史直筆不隱君過董狐書趙盾弑君及丹楹刻桷之屬是也若忠順臣則諱君親之惡者春秋辟諱皆是故僖元年左傳云諱國惡禮也不可侵官者案成十六年左傳云晉楚戰于鄢陵時欒書將中軍欒鍼為晉侯車右晉侯陷於淖欒書將載晉侯鍼曰書退侵官冒也失官慢也離局姦也時欒書棄元帥之任欲載晉侯是侵官也故云不可侵官此謂君有平常小事若有危難當致死故論語云事君能致其身方喪資於事父者方謂比方也謂比<pb n="5a"/>方父喪禮以喪君故云資於事父資取也取事父之喪禮以喪君但居處飲食同耳不能戚容稱其服心喪者凡親有冥造之功又有生育之惠故懷哀戚之痛同君衰服之限君則徒有榮身顯親之事而無冥造生育之功故唯服麤衰表盡哀戚師則以恩愛成已有同於親故不為制服故云心喪戚容如喪父為恩愛成已故也云葬無服者既無親之冥造又無君之榮顯故無服也云以恩義之間為制者無犯是同親之恩無隱是同君之義兼有親恩君義故言恩義之間為制但子之事親本主恩愛不欲聞親有過惡故有隱不欲違親顔色故無犯臣之事君利在功義若有惡不諫社稷傾亡故有犯君之過惡衆所同知故云無隱也</hi>
季武子成寢注武子魯公子季友之曾孫季孫夙杜氏<lb/>
之葬在西階之下請合葬焉許之入宮而不敢哭武子<lb/>
<pb n="5b"/>
曰合葬非古也自周公以來未之有改也注自見夷人<lb/>
冢墓以為寢欲文過也音義<hi>葬徐才浪反又如字合如字徐音閤後合葬皆同文如字徐音問</hi>吾許其大而不許其細何居命之哭注記此者<lb/>
善其不奪人之恩疏<hi>正義曰此一節明不奪人之恩兼論夷人冢墓為寢欲文過之事各隨文解之吾許其大者聽之將喪而入葬是許其大不許其細哭是細也何居居語辭既許其大而不許其細是何道理故云何居注正義曰案世本公子友生齊仲齊仲生無逸無逸生行父行父生夙夙是公子友曾孫也言文過者武子自云合葬之禮非古昔之法從周公以來始有合葬至今未改我成寢之時謂此冢墓是周公以前之事不須合葬故我夷平之以為寢不肯服理是文飾其過先儒皆以杜氏喪從外來就武子之寢合<pb n="6a"/>葬與孔子合葬於防同又案晏子春秋景公成路寢之臺逢於阿盆成逆後喪並得附葬景公寢中與此同也</hi>
子上之母死而不喪注子上孔子曾孫子思伋之子名<lb/>
白其母出音義<hi>不喪如字下同徐息浪反下放此伋音急子思名也孔子之孫</hi>門人問<lb/>
諸子思曰昔者子之先君子喪出母乎曰然注禮為出<lb/>
母期父卒為父後者不服耳音義<hi>期居宜反本又作朞後放此</hi>子之<lb/>
不使白也喪之何也子思曰昔者吾先君子無所失道<lb/>
道隆則從而隆道汚則從而汚注汚猶殺也有隆有殺<lb/>
進退如禮音義<hi>隆力中反盛也汚音烏下同殺所戒反又所例反下同</hi>伋則安能<lb/>
<pb n="6b"/>
注自予不能及音義<hi>予羊許反許也一云我也又音餘</hi>為伋也妻者是<lb/>
為白也母不為伋也妻者是不為白也母故孔氏之不<lb/>
喪出母自子思始也注記禮所由廢非之疏<hi>正義曰此一節論子上不喪出母之事各隨文解之道隆者道猶禮也言吾之先君子無所失道道有可隆則從而隆謂父在為出母宜加隆厚為之著服道汚者汚猶殺也若禮可殺則從而殺謂父卒子為父後上繼至尊不敢私為出母禮當減殺則不為之著服伋則安能者子思自以才能淺薄不及聖祖故云伋則何能鄭云自予不能及子猶許也自許不能及也注正義曰案喪服齊衰杖期章出妻之子為母又云出妻之子為父後者則為出母無服傳云與尊者為一體不敢服其私親是也子思既在子上當為出母有服故門人疑而問之云子之先君子謂孔<pb n="7a"/>子也令子喪出母乎子思曰然然猶如是也言是喪出母故也伯魚之母被出死期而猶哭是喪出母也</hi>
孔子曰拜而后稽顙頽乎其順也注此殷之喪拜也頽<lb/>
順也先拜賓順於事也音義<hi>顙素黨反稽顙觸地無容頽徒回反</hi>稽顙而<lb/>
后拜頎乎其至也注此周之喪拜也頎至也先觸地無<lb/>
容哀之至音義<hi>頎音懇惻隱之貌又音畿觸音昌欲反</hi>三年之喪吾從其<lb/>
至者注重者尚哀戚自期如殷可疏<hi>正義曰此一節論殷周喪拜之異也拜者主人孝子拜賓也稽顙者觸地無容也頽然不逆之意也拜是為賓稽顙為己前賓後已各以為頽然而順序也稽顙而后拜頎乎其至也者頎惻隱貌也先觸地無容後乃拜賓也是為親痛深貌惻隱之至也三年<pb n="7b"/>之喪吾從其至者孔子評二代所拜也至者謂先稽顙後拜也重喪主貌惻隱故三年喪則從其頎至者也注正義曰三年之喪尚哀戚則從周自期以下如殷可此經直云拜而后稽顙稽顙而后拜鄭知拜而後稽顙是殷之喪拜稽顙而后拜是周之喪拜者於孔子所論毎以二代相對故下檀弓云殷人既封而弔周人反哭而弔殷已慤吾從周又云殷朝而殯於祖周朝而遂葬皆以殷周相對故知此亦殷周相對也知並是殷周喪拜者此云三年之喪吾從其至明非三年喪者則從其順故知並是喪拜但殷之喪拜自斬衰以下緦麻以上皆拜而後稽顙殷尚質故也周則杖期以上皆先稽顙而后拜不杖期以下乃作殷之喪拜鄭知殷先拜而后稽顙周先稽顙而后拜者以孔子所論皆先殷而后周今拜而后稽顙文在其上故為殷也稽顙而后拜文在其下故為周也且下檀弓云秦穆公使人弔公子重耳重耳稽顙而不拜示不為後也若為後當稽顙而後拜也<pb n="8a"/>重耳既在周時明知先稽顙而後拜者若然士喪禮既是周禮所云主人拜稽顙似亦先拜而後稽顙者士喪禮云拜稽顙者謂為拜之時先稽顙其喪大記每拜稽顙者與士喪禮同案晉語云秦穆公弔重耳重耳再拜不稽顙與下篇重耳稽顙不拜文異者國語之文不可用此稽顙而後拜即大祝凶拜之下鄭注稽顙而後拜謂三年服者此拜而後稽顙即大祝吉拜鄭注云謂齊衰不杖以下者鄭知凶拜是三年服者以雜記云三年之喪以其喪拜喪拜即凶拜鄭又云吉拜齊衰不杖以下則齊衰杖者亦用凶拜者知齊衰杖用凶拜者以雜記云父母在為妻不杖不稽顙明父母殁為妻杖得稽顙也是知杖齊衰得為凶拜若然雜記云三年之喪以其喪拜非三年之喪以吉拜則杖期以下皆用吉拜今此杖期得用凶拜者雜記所云大判而言雖有杖期總屬三年之内熊氏以為雜記所論是拜問拜賜故杖期亦屬吉拜必知然者以鄭注大祝凶拜云三年服者是<pb n="8b"/>用雜記之文解以凶拜之義則拜賓拜問拜賜不得殊也且雜記問與賜與於拜文上下不相接次不可用也周禮大祝一曰稽首鄭云頭至地案中候我應云王再拜稽首鄭云稽首頭至地也此即臣拜君之拜故左傳云天子在寡君無所稽首大夫於諸侯亦稽首故下曲禮云大夫之臣不稽首則大夫於君得稽首二曰頓首鄭曰頭叩地不停留也此平敵以下拜也諸侯相拜則然以其不稽首唯頓首也三曰空首鄭云頭至手所謂拜手也以其與拜手是一故為頭至手也此答臣下之拜其敵者既用頓首故知不敵者用空首四曰振動鄭云戰栗變動之拜謂有敬懼故為振動故尚書泰誓火流為烏王動色變是也五曰吉拜者謂先作頓首拜後作稽顙故鄭康成注與頓首相近六曰凶拜者既重於吉拜當先作稽顙而後稽首七曰竒拜鄭大夫云竒拜謂一拜也鄭康成云一拜答臣下然燕禮大射公答再拜者為初敬之為賓尊之故再拜燕末無算爵之後唯<pb n="9a"/>止一拜而已八曰褒拜者鄭大夫云褒讀為報報拜再拜也鄭康成云再拜拜神與尸九日肅拜者鄭司農云但俯下手今時揖是也介者不拜引成十六年為事故敢肅使者此禮拜體為空首一拜而已其餘皆再拜也其肅拜或至再故成十六年晉郤至三肅使此肅又謂婦人之拜故少儀云婦人吉事雖有君賜肅拜是也</hi>
孔子既得合葬於防注言既得者少孤不知其墓音義<lb/>
<hi>少詩召反下文同</hi>曰吾聞之古也墓而不墳注墓謂兆域今之<lb/>
封塋也古謂殷時也土之高者曰墳音義<hi>墳扶云反</hi>今丘也<lb/>
東西南北之人也不可以弗識也於是封之崇四尺注<lb/>
東西南北言居無常處也聚土曰封封之周禮也周禮<lb/>
<pb n="9b"/>
曰以爵等為坵封之度崇高也高四尺蓋周之士制音<lb/>
義<hi>識式志反又如字處昌慮反之度本又作之數</hi>孔子先反注當脩虞事門人<lb/>
後雨甚至注後待封也孔子問焉曰爾來何遟也曰防<lb/>
墓崩注言所以遟者脩之而來音義<hi>防墓防境之墓也庾云防衛墓崩</hi>
孔子不應注以其非禮音義<hi>應應對之應</hi>三注三言之以孔<lb/>
子不聞音義<hi>三息暫反又如字</hi>孔子泫然流涕曰吾聞之古不<lb/>
脩墓注脩猶治也音義<hi>泫胡犬反涕音體</hi>疏<hi>正義曰此一節論古者不脩墓之事各依文解之古也墓而不墳者天子之墓一丈諸侯八尺其次降差以兩今丘也東西南北之人也不可以弗<pb n="10a"/>識也者今既東西南北不恒在鄉若乆乃歸還不知葬之處所故云不可以不作封墳記識其處曰防墓崩者防地之墓新始積土遇甚雨而崩庾蔚云防守其墓<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>擬其崩若如庾之言墓實不崩鄭何以言脩之而來孔子何以言古不脩墓違經背注妄説異同非也孔子泫然流涕者自傷脩墓違古致令今崩弟子重脩故流涕也注正義曰引周禮冢人云高四尺蓋周之士制者其父梁紇雖為大夫周禮公侯伯之大夫再命與天子中士同云周之士制者謂天子之士也</hi>
孔子哭子路於中庭注寢中庭也與哭師同親之有人<lb/>
弔者而夫子拜之注為之主也既哭進使者而問故注<lb/>
使者自衞來赴者故謂死之意狀音義<hi>使色吏反下及注同</hi>使者<lb/>
<pb n="10b"/>
曰醢之矣注時衞世子蒯聵簒輒而立子路死之醢之<lb/>
者示欲啗食以怖衆音義<hi>醢音海蒯苦怪反聵五怪反蒯聵衞靈公之太子出公輒之父莊公也篡輒初患反輒出公名也啗本又作啖待敢反怖普故反</hi>遂命覆醢注覆棄<lb/>
之不忍食音義<hi>覆芳服反注同</hi>疏<hi>正義曰此一節論師資之恩兼明子路死之意狀注正義曰下文云師吾哭諸寢今哭子路於中庭故云與哭師同親之若其不親當哭於寢門外與朋友同故下云朋友哭諸寢門外案奔喪云師於廟門外者謂周禮也下文據殷法也故謂死之意狀者案哀十五年左傳云孔子聞衛亂曰柴也其來由也其死矣則是預知所以進使者問故者以子路忠而好勇必知其死難但不知其死之委曲更問之也案哀十五年左傳云蒯聵潛入孔悝之家與伯姬迫孔悝於厠强盟之遂劫以登臺子路<pb n="11a"/>入逐之至臺下且曰太子無勇若燔臺半必舍孔叔太子聞之懼下石乞孟黶敵子路以戈擊之斷纓子路曰君子死冠不免注云不使冠在地遂結纓而死</hi>
曽子曰朋友之墓有宿草而不哭焉注宿草謂陳根也<lb/>
為師心喪三年於朋友期可音義<hi>期音朞</hi>疏<hi>正義曰曽子孔子弟子姓曽名參字子輿魯人也宿草陳根也草經一年則根陳也朋友相為哭一期草根陳乃不哭也所以然者朋友雖無親而有同道之恩言朋友期而猶哭者非謂在家立哭位以終期年張敷云謂於一歲之内如聞朋友之喪或經過朋友之墓及事故須哭如此則哭焉若期之外則不哭也</hi>
子思曰喪三日而殯凡附於身者必誠必信勿之有悔<lb/>
<pb n="11b"/>
焉耳矣三月而葬凡附於棺者必誠必信勿之有悔焉<lb/>
耳矣注言其日月欲以盡心脩<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>之附於身謂衣衾附<lb/>
於棺謂明器之屬音義<hi>衾音欽</hi>喪三年以為極亡注去已<lb/>
久遠而除其喪音義<hi>以為極亡竝如字極亡徐紀力反王以極字絶句亡作忘向下讀孫依鄭作亡而如王分句</hi>則弗之忘矣注則之言曽故君子有終身<lb/>
之憂注念其親而無一朝之患注毁不滅性故忌日不<lb/>
樂注謂死日言忌日不用舉吉事音義<hi>樂如字又音洛</hi>疏<hi>正義曰此一節論喪之初死及葬送終之具須盡孝子之情及思念父母不忘之事今各隨文解之三日而殯者據大夫<pb n="12a"/>士禮故云三日也凡附於身者謂衣衾也大事必求亡者之需故送終之物悉用誠信必令合禮不使少有非法後追悔咎焉耳矣者助句之辭三月而葬凡附於棺者必誠必信勿之有悔焉耳矣者三月而葬亦大夫士禮也附謂明器之屬亦當必誠信不追悔也喪三年以為極亡者此亦子思語辭也言服親之喪以經三年以為極亡可以弃忘而孝子有終身之痛曽不暫忘於心也注云則之言曽故君子有終竟己身恒慘念親此則是不忘之事雖終身念親而不得有一朝之間有滅性禍患恐其常毁故唯忌日不為樂事他日則可防其滅性故也所以不滅性者父母生己欲其存寜若滅性傷親之志又身已絶滅無可祭祀故也注正義曰此言其日月欲以盡心脩備之鄭意但言凡附身附棺自足又更云三日三月言棺中物少者三日之期家計可使量度則必中棺外物多三月之餘思忖必就故言日月欲見宜愼也云謂明器之屬者案既夕禮除明器之外有<pb n="12b"/>用器弓矢耒耜兩敦兩杆盤匜燕樂器甲胄干笮杖笠翣等故云之屬也謂死日者下篇子卯為人君忌日恐此忌日亦為子卯故云謂死日也言忌者以其親亡忌惟吉事不舉之</hi>
孔子少孤不知其墓注孔子之父郰叔梁紇與顔氏之<lb/>
女徴在野合而生孔子徴在恥焉不告音義<hi>郰側留反又作鄒紇恨發反徐胡切反又胡沒反</hi>殯於五父之衢注欲有所就而問之孔<lb/>
子亦為隱焉殯於家則知之者無由怪已欲發問端五<lb/>
父衢名蓋郰曼父之鄰音義<hi>父音甫注及下同衢求于反為如字又于偽反曼音萬</hi>人之見之者皆以為葬也注見柩行於路其愼也蓋<lb/>
<pb n="13a"/>
殯也注慎當為引禮家讀然聲之誤也殯引飾棺以輤<lb/>
葬引飾棺以柳翣孔子是時以殯引不以葬引時人見<lb/>
者謂不知禮音義<hi>慎依注作引羊刃反輤七見反翣所甲反</hi>問於郰曼父之<lb/>
母然後得合葬於防注曼父之母與徵在為鄰相善疏<lb/>
<hi>正義曰此一節論孔子訪父墓之事云孔子既少孤失父其母不告父墓之處今母既死欲將合葬不知父墓所在意欲問人故若殯母於家則禮之常事他人無由怪已故殯於五父之衢欲使他人怪而致問於己外人見柩行路皆以為葬但葬引柩之時飾棺以柳翣其殯引之禮飾棺以輤當夫子飾其所引之棺以輤故云其引也蓋殯也殯不應在外故稱蓋為不定之辭於時郰曼父之母素與孔子母相善見孔子殯母於外怪問孔<pb n="13b"/>子孔子因其所怪遂問郰曼父之母始知父墓所在然後得以父母尸柩合葬於防注正義曰按史記孔子世家云叔梁紇與顔氏女野合而生孔子鄭用世家之文故注言野合不備於禮也若論語云先進於禮樂野人也及野哉由也非謂草野而合也但徵在恥其與夫不備禮為妻見孔子知禮故不告言不知其墓者謂不委曲適知柩之所在不是全不知墓之去處其或出辭入告總望本處而拜今將欲合葬須正知處所故云不知其墓今古不知墓處於事大有而講者諠諠競為異説恐非經記之旨案家語云叔梁紇年餘七十無妻顔父有三女顔父謂其三女曰鄒大夫身長七尺武力絶倫年餘七十誰能與之為妻二女莫對徴在進曰從父所制將何問焉父曰即爾能矣遂以妻之為妻而生孔子三歲而叔梁紇卒王肅據家語之文以為禮記之妄又論語緯撰考云叔梁紇與徵在禱尼丘山感黑龍之精以生仲尼今鄭云叔梁紇與顔氏之女徴在野合於家<pb n="14a"/>語文義亦無殊何者七十之男始取徵在灼然不能偹禮亦名野合又徵在㓜小之女而嫁七十之夫是以羞慙不能告子又叔梁紇生子三歲而後卒是孔子少孤又與撰考之文禱尼丘山而生孔子於野合之説亦義理無妨鄭與家語史記竝悉符同王肅妄生疑難於義非也愼當為引者挽柩為引無名愼者以愼引聲相近故云愼當為引云禮家讀然者然猶如是也言禮家讀如是引字故大司徒云大喪屬其六引是讀引也云殯引飾棺以輤者案雜記云諸侯行而死於道其輤有裧緇布裳帷輤為赤色大夫布裳帷士葦席以為屋蒲席以為裳帷大夫以下雖無輤取諸侯輤同名故飾棺以輤云引葬飾棺以柳翣者案喪大記云君龍帷黼荒黼翣二黻翣二畫翣二大夫畫帷畫荒黻翣二畫翣二士布帷布荒畫翣二在上曰荒在旁曰帷總謂之柳故云飾棺以柳翣</hi>
<pb n="14b"/>
鄰有喪舂不相里有殯不巷歌注皆所以助哀也相謂<lb/>
以音聲相勸音義<hi>相息亮反注同</hi>喪冠不緌注去飾音義<hi>緌本又作綏同耳佳反去起呂反</hi>
有虞氏瓦棺注始不用薪也有虞氏上陶音義<hi>陶大刀反</hi>夏<lb/>
后氏堲周注火熟曰堲燒土冶以周於棺也或謂之土<lb/>
周由是也弟子職曰右手折堲音義<hi>即周本又作堲同子栗反又音稷注下同何云冶土為甎四周於棺燒叔招反折之設反管子云左手執燭右手折即即燭頭燼也弟子職其篇名</hi>
殷人棺椁注椁大也以木為之言椁大於棺也殷人上<lb/>
<pb n="15a"/>
梓音義<hi>棺音官椁音郭梓音子</hi>周人牆置翣注牆柳衣也凡此言<lb/>
後王之制文音義<hi>牆在良反</hi>周人以殷人之棺椁葬長殤以<lb/>
夏后氏之堲周葬中殤下殤以有虞氏之瓦棺葬無服<lb/>
之殤注略未成人音義<hi>長殤丁丈反下式羊反十六至十九為長殤十二至十五為中殤八歲至十一為下殤七歲已下為無服之殤生未三月不為殤</hi>疏<hi>正義曰此一節論棺椁所起及用棺椁之差各隨文解之注正義曰案易下繫辭云古之葬者厚衣之以薪葬之中野不封不樹喪期無數後世聖人易之以棺椁蓋取諸大過大過者巽下兑上之卦初六在巽體巽為木上六位在己巳當巽位巽又為木二木在外以夾四陽四陽互體為二乾乾為君為父二木夾君父是棺椁之象今虞氏既造瓦棺故云始不用薪<pb n="15b"/>然虞氏瓦棺則未有椁也繫辭何以云後世聖人易之以棺椁連言椁者以後世聖人其文開廣遠探殷周而言喪期有虞氏則然故尚書云三載四海遏密八音云有虞氏上陶者案考工記陶人造瓦器故引之證瓦棺火熟者以弟子職云折燭之炎燼名之曰堲故知堲是火熟者云燒土冶以周於棺也者謂堲土為陶冶之形大小得容棺故云燒土冶以周於棺也云或謂之土周由是也者曽子問云下殤土周葬於園云由是者燒土周棺得喚作土周引弟子職者證火熟曰堲之意案管子書有弟子職篇云左手秉燭右手折堲鄭云折堲者即是正除之義椁大者椁聲與寛廓相近故云大於棺也殷人上梓亦考工記文引之以證椁也考工記又云夏后氏上匠於堲周不引之者以匠無所不為非獨堲周而已故不引也考工記又云周人上輿輿非牆之事故於周人牆置翣亦不引之也牆柳衣者案喪大記注云在旁曰帷在上曰荒帷荒所以衣柳則以帷荒之内<pb n="16a"/>木材為柳其實帷荒及木材等總名曰柳故縫人云衣翣柳之材注云柳之言聚諸飾之所聚是帷荒總稱柳也云凡此言後王之制文者凡謂虞夏殷周有虞氏唯有瓦棺夏后氏瓦棺之外加堲周殷則梓棺替瓦棺又有木為椁替堲周周人棺椁又更於椁傍置柳置翣扇是後王之制以漸加文也夏言后者白虎通云以揖讓受於君故稱后殷周稱人者以行仁義人所歸徃故稱人夏對殷周稱人故言后見受之於君虞則不對殷周自五帝之内雖受於君不須稱后也</hi>
夏后氏尚黑注以建寅之月為正物生色黑音義<hi>正音征下同又如字</hi>大事斂用昏注昏時亦黒此大事謂喪事也音義<lb/>
<hi>斂力驗反下皆同</hi>戎事乘驪注戎兵也馬黑色曰驪爾雅曰騋<lb/>
<pb n="16b"/>
牝驪牡𤣥音義<hi>驪力知反徐郎志反純黒色馬騋音來馬七尺已上為騋</hi>牲用𤣥注<lb/>
𤣥黑類也殷人尚白注以建丑之月為正物牙色白大<lb/>
事斂用日中注日中時亦白戎事乘翰注翰白色馬也<lb/>
易曰白馬翰如音義<hi>翰字又作䮧胡旦反又音寒</hi>牲用白周人尚赤<lb/>
注以建子之月為正物萌色赤音義<hi>萌亡耕反</hi>大事斂用日<lb/>
出注日出時亦赤戎事乘騵注騵駵馬白腹音義<hi>騵音原駵力求反赤馬黒鬛尾</hi>牲用騂注騂赤類音義<hi>騂息營反徐呼營反純赤色也一云赤黃色</hi>疏<hi>正義曰此一節論三代正朔所尚色不同各依文解之夏尚黑殷尚白周尚赤此之謂三統故書傳<pb n="17a"/>略説云天有三統物有三變故正色有三天有三生三死故土有三王王特一生死又春秋緯元命包及樂緯稽耀嘉云夏以十三月為正息卦受泰注云物之始其色尚黒以寅為朔殷以十二月為正息卦受臨注云物之牙其色尚白以雞鳴為朔周以十一月為正息卦受復其色尚赤以夜半為朔又三正記云正朔三而改文質再而復以此推之自夏以上皆正朔三而改也鄭注尚書三帛高陽氏之後用赤繒高辛氏之後用黒繒其餘諸侯用白繒如鄭此意卻而推之舜以十一月為正尚赤堯以十二月為正尚白故曰其餘諸侯用白繒高辛氏以十二月為正尚黒故云高辛氏之後用黑繒高陽氏以十一月為正尚赤故云高陽氏之後用赤繒帝少皥以十二月為正尚白黃帝以十三月為正尚黑神農以十一月為正尚赤女媧以十二月為正尚白伏羲以上未有聞焉易説卦云帝出乎震則伏羲也建寅之月又木之始其三正當從伏羲以下文質再而復者文<pb n="17b"/>質法天地質法天文法地周文法地而為天正殷質法天而為地正者正朔文質不相須正朔以三而改文質以二而復各自為義不相須也建子之月為正者謂之天統以天之陽氣始生為下物得陽氣微稍動變故為天統建丑之月為地統者以其物已吐牙不為天氣始動物又未出不得為人所施功唯在地中含養萌牙故為地統建寅之月為人統者以其物出於地人功當須脩理故謂之人統統者本也謂天地人之本也然王者必以此三月為正者以其此月物生微細又是歲之始生王者繼天理物含養微細又取其歲初為正朔之始既天地人之三者所繼不同故各改正朔不相襲也所尚既異符命亦隨所尚而來故禮緯稽命微云其天命以黒故夏有𤣥珪天命以赤故周有赤雀銜書天命以白故殷有白狼銜鉤是天之所命亦各隨人所尚符命雖逐所尚不必皆然故天命禹觀河見白靣長人洛予命云湯觀於洛沈壁而黑龜與之書黃魚雙躍秦誓言<pb n="18a"/>武王伐紂而白魚入於王舟是符命不皆逐正色也鄭康成之義自古以來皆改正朔若孔安國則改正朔殷周二代故注尚書湯承堯舜禪代之後革命創制改正易服是從湯始改正朔也注正義曰知大事是喪事者以其與斂文連故知大事是喪事也爾雅曰騋牝驪牡𤣥者引爾雅釋畜文騋牝驪牡𤣥謂七尺曰騋牝者色驪牡者色𤣥引之者證驪是𤣥之類也案庾人云八尺驪以上為龍七尺以上為騋六尺以上為馬凡馬皆有牝牡𤣥獨言騋者舉中以見上下明其諸馬皆然或爾雅釋詩云騋牝郭璞注𤣥駒小馬稍異鄭也𤣥黒類也者案周禮考工記七入為緇鄭云𤣥則六入者與是𤣥黑類所引證易曰白馬翰如者易賁卦六四賁如皤如白馬翰如賁離下艮上鄭注云六四巽爻也有應於初九欲自飾以適初既進退未定故皤如也白馬翰如謂九三位在辰得巽氣為白馬翰猶幹也見六四適初未定欲幹而有之引此者證翰為白色案彼以幹為翰者以<pb n="18b"/>翰如白馬連文故以翰為幹朢經為義以此不同物萌色赤者案上殷尚白之下注云物牙色白此萌色赤不同者萌是牙之微細故建子云萌建丑云牙若散而言之萌即牙也故書傳略説云周以至動殷以萌夏以牙此皆據一種之草大汎而言故建子始動建寅乃出至如薺麥以秋而生月令仲冬茘挺出不在此例也此文質雖異殷質周文大汎言之乃前代質後代文也故表記云虞夏之質殷周之文是也騵駵馬白腹者爾雅釋畜文武王伐紂所乘也故詩云駟騵彭彭毛傳云上周下殷故周人戎事乘之若其餘事則明堂位云周人黃馬蕃鬛是也</hi>
穆公之母卒注穆公魯哀公之曽孫使人問於曽子曰<lb/>
如之何注問居喪之禮曽子曽參之子名申音義<hi>參所金反<pb n="19a"/>一音七南反後同</hi>對曰申也聞諸申之父曰哭泣之哀齊斬之<lb/>
情饘粥之食自天子達注子喪父母尊卑同音義<hi>齊音咨本亦作齊齊衰之字後皆放此饘本又作飦之然反説文云麋也周謂之饘宋衞謂之<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>粥之六反徐又音育字林云淖麋也</hi>布幕衞也縿幕魯也注幕所以覆棺上也縿縑<lb/>
也縿讀如綃衞諸侯禮魯天子禮兩言之者僭已久矣<lb/>
幕或為幦音義<hi>幕本又作冪音莫徐音覓下同縿音綃徐又音蕭縑古謙反綃音消徐本又作䌃桑堯反僭子念反幦莫厯反</hi>疏<hi>正義曰此一節論尊卑之喪有同有異之事各依文解之曰哭至子達者曽申對穆公使人云哭泣之哀謂有聲之哭無聲之泣竝為哀然故曰哭泣之哀也齊斬之情者齊是為母斬<pb n="19b"/>是為父父母情同故答云之情也饘粥之食者厚曰饘希曰粥朝夕食米一溢孝子以此為食故曰食也自天子達者父母之喪貴賤不殊哭泣以下自天子至庶人如一故云自天子逹布幕衞也縿幕魯也者先言齊斬饘粥同又言覆棺之幕天子諸侯各别以布為幕者衞是諸侯之禮以縿為幕者魯是天子之制幕者謂覆殯棺者也下文云加斧於椁上鄭云以刺繡於縿幕加椁以覆棺已乃屋其上盡塗之如鄭此言繡幕加斧文塗之内以覆棺椁也周公一人得用天子禮而後代僭用之故曽申舉衞與魯俱是諸侯則後代不宜異謂魯之諸公不宜與衞異也崔靈恩云當時諸侯僭効天子也恐魯穆公不能辯故兩言以明顯魯與諸侯之别也今案崔言雖異而是曽申為穆公説則同也然周禮幕人掌帷幕幄帟注云在傍曰帷在上曰幕幕或在地展陳於上帷幕皆以布為之四合象宮室曰幄王所居之帳也帟小幕幕若幄中坐上承塵也幄帟皆以繒為之而<pb n="20a"/>今云天子用綃幕者崔靈恩云周禮所陳秪謂幄帟之帷幕不論襯棺自用縿也天子别加斧于椁上畢塗屋此所陳秪謂襯棺幕在於畢塗之内者也若其塗上之帟則大夫以上有之故掌次云凡喪王則張帟三重諸侯再重孤卿大夫不重下云君於士有賜帟然士無覆棺之幕下云子張之喪褚幕丹質者彼謂將葬啓殯以覆棺故鄭注彼云葬覆棺别也注正義曰案世本傳記哀公蔣生悼公寧寧生元公嘉嘉生穆公不衍是曽孫也</hi>
晉獻公將殺其世子申生注信驪姬之譖音義<hi>驪本又作麗亦作孋同力知反</hi>公子重耳謂之曰子蓋言子之志於公乎注蓋<lb/>
皆當為盍盍何不也志意也重耳欲使言見譖之意重<lb/>
<pb n="20b"/>
耳申生異母弟後立為文公音義<hi>重直龍反注皆同子蓋依注音盍户臘反</hi>
世子曰不可君安驪姬是我傷公之心也注言其意則<lb/>
驪姬必誅也驪姬獻公伐驪戎所獲女也申生之母蚤<lb/>
卒驪姬嬖焉音義<hi>蚤音早嬖必計反</hi>曰然則蓋行乎注行猶去<lb/>
也世子曰不可君謂我欲弑君也天下豈有無父之國<lb/>
哉吾何行如之注言人有父則皆惡欲弑父者音義<hi>弑本又作煞音試注同徐云字又作嗣音同惡烏路反</hi>使人辭於狐突曰申生有罪<lb/>
不念伯氏之言也以至于死申生不敢愛其死注辭猶<lb/>
<pb n="21a"/>
告也狐突申生之傅舅犯之父也前此者獻公使申生<lb/>
伐東山臯落氏狐突謂申生欲使之行今言此者謝之<lb/>
伯氏狐突别氏音義<hi>突徒忽反傅音富舅其九反臯古刀反</hi>雖然吾君老<lb/>
矣子少國家多難注子驪姬之子奚齊音義<hi>少詩召反難乃旦反</hi>
伯氏不出而圖吾君注圖猶謀也不出為君謀國家之<lb/>
政然則自臯落氏反後狐突懼乃稱疾音義<hi>為于偽反下為時同</hi>
伯氏苟出而圖吾君申生受賜而死注賜猶惠也再拜<lb/>
稽首乃卒注既告狐突乃雉經音義<hi>雉經如字徐古定反如雉之自經也</hi>
<pb n="21b"/>
是以為恭世子也注言行如此可以為恭於孝則未之<lb/>
有音義<hi>共音恭夲亦作恭注同行下孟反</hi>疏<hi>正義曰此一節論獻公殺申生之事各依文解之使人至而死者時狐突謝病在晉都大子出奔曲沃於是狐突欲令大子出奔大子不用其言故今臨死使人辭謝告於狐突曰申生有愚短之罪不念伯氏之言出奔避禍今日被譖以至於死申生不敢愛惜其身命之死言死不愛命雖然不惜身命猶有所憂吾君年老子又糿少又國家多有危難伯氏又謝病不出圖吾君之事吾以為憂伯氏誠能出外而圖謀吾君國家之事申生受伯氏恩賜甘心以死注正義曰案僖四年左傳云姬謂大子曰君夢齊姜必速祭之大子祭於曲沃歸胙於公公獵姬寘諸宮六日毒而獻之公祭之地地墳與犬犬斃與小臣小臣亦斃姬泣曰賊由大子又晉語云姬寘鴆於酒寘堇於肉堇謂烏頭是驪姬譖申生之事也<pb n="22a"/>蓋皆當為盍者此云蓋言子志及下蓋行乎以蓋非一故云皆當為盍言重耳欲使言見譖之意者重耳欲使申生言見驪姬所譖之意左傳云或謂大子曰子辭君必辨焉杜預云以六日之狀自理謂毒酒經宿輒敗若申生初則置毒經六日其酒必壞何以經六日其酒尚好明臨至加藥焉云重耳申生異母弟者案莊二十八年左傳云晉獻公烝於齊姜生大子申生大戎狐姬生公子重耳是異母弟也案僖四年左傳云大子曰君非姬氏居不安食不飽君老矣吾又不樂謂我若自理驪姬必誅姬死之後公無復歡樂故此云是我傷公之心云驪姬獻公伐驪戎所獲女也者莊二十八年左傳云初晉獻公伐驪戎驪戎男女以驪姬驪姬嬖生奚齊其娣生卓子是驪姬嬖也云申生之母蚤卒者以左傳云姬命大子祭齊姜是蚤卒也案左傳閔二年獻公使申生伐東山臯落氏狐突欲令申生行云雖欲勉之狄可盡乎下又云狐突欲行是狐突欲使行之事言前此者<pb n="22b"/>此謂僖四年申生將死之時前謂閔二年伐臯落氏之時在前五年故云前臯落氏在晉都之東居在山内臯落氏杜預云是赤狄别種故云東山臯落氏云伯氏狐突别氏者既言辭狐突又云伯氏故云狐突别氏狐是總氏伯仲者是兄弟之字字伯者謂之伯氏字仲者謂之仲氏故傳云叔氏其忘諸乎又下云叔氏專以禮許人是一人身字則别為氏也圖謀釋詁文自臯落氏反後狐突懼乃稱疾者以經云伯氏不出而圖吾君故知稱疾必有所因反自臯落去此不遠知自臯落反而稱疾也乃雉經者雉牛鼻繩也申生以牛繩自縊而死也故鄭注封人云絼著牛鼻繩所以牽牛者也今時人謂之雉或謂雉性耿介被人所獲必自屈折其頭而死漢書載趙人貫高自絶亢而死申生當亦然也傳云申生縊死晉語申生使猛足辭於狐突乃雉於新成廟可以為恭者春秋左傳云晉侯殺其世子申生父不義也孝子不陷親於不義而申生不能自理遂陷父有殺子之<pb n="23a"/>惡雖心存孝而於理終非故不曰孝但諡為恭以其順於父事而已諡法曰敬順事上曰恭</hi>
魯人有朝祥而莫歌者子路笑之注笑其為樂速音義<lb/>
<hi>莫音暮樂音洛又音岳</hi>夫子曰由爾責於人終無己夫三年之喪<lb/>
亦已久矣夫注為時如此人行三年喪者希抑子路以<lb/>
善彼音義<hi>已夫音扶絶句本或作已矣夫</hi>子路出夫子曰又多乎哉踰<lb/>
月則其善也注又復也音義<hi>復扶又反</hi>疏<hi>正義曰此一節論大祥除衰杖之日不得即歌之事今各依文解之魯人有朝祥而莫歌者魯人不辨其姓名祥謂二十五月大祥歌哭不同日故仲由笑之也故鄭注笑其為樂速然祥日得鼓素琴夫子曰由者夫子抑子路呼其名云由若人治喪不備三<pb n="23b"/>年各有可責今此人既滿三年爾尚責之女罪於人終無休已之時夫是助語也三年之喪計其日月已過亦已久矣人皆廢此獨能行其人既美何湏笑之時孔子抑子路善彼人既不當實禮恐學者致惑待子路出後更以正禮言之夫子曰魯人可歌之時節豈有多經日月哉但踰越後月即其善言歌合於禮案喪服四制祥之日鼓素琴不譏彈琴而譏歌者下注云琴以手笙歌以氣手在外而遠氣在内而近也</hi>
魯莊公及宋人戰于乘丘注十年夏音義<hi>乘繩證反夏户嫁反</hi>縣<lb/>
賁父御卜國為右注縣卜皆氏也凡車右勇力者為之<lb/>
音義<hi>縣音𤣥卷内皆同賁父上音奔下音甫人名字皆同</hi>馬驚敗績注驚奔失列<lb/>
音義<hi>馬驚敗一本無驚字</hi>公隊佐車授綏注戎車之貳曰佐授綏<lb/>
<pb n="24a"/>
乘公音義<hi>隊宜類反綏息佳反</hi>公曰末之卜也注末之猶微哉言<lb/>
卜國無勇縣賁父曰他日不敗績而今敗績是無勇也<lb/>
注公他日戰其御馬未嘗驚奔遂死之注二人赴敵而<lb/>
死圉人浴馬有流矢在白肉注圉人掌養馬者白肉股<lb/>
裏肉音義<hi>圉魚呂反股裏上音古下音里</hi>公曰非其罪也注流矢中馬<lb/>
非御與右之罪音義<hi>中丁仲反</hi>遂誄之注誄其赴敵之功以<lb/>
為諡音義<hi>誄力軌反諡也</hi>士之有誄自此始也注記禮失所由<lb/>
來也周雖以士為爵猶無諡也殷大夫以上爲爵音義<lb/>
<pb n="24b"/>
<hi>上時掌反</hi>疏<hi>正義曰此一節論魯莊公與士為諡失禮之事各依文解之戰於乘丘者乘丘魯地莊公十年夏六月齊師宋師次于郎公子偃曰宋師不整可敗也宋敗齊必還請擊之大敗宋師于乘丘齊師乃還注正義曰知縣卜皆氏者此有縣賁父下有縣子瑣七十二弟子傳有卜商故知皆氏也戎車之貳曰佐者案周禮戎僕掌倅車之政道僕掌貳車之政田僕掌佐車之政則戎車之貳曰倅此云佐者周禮相對為文有異若散而言之則田獵兵戎俱是武事故同稱佐車少儀注戎獵之副曰佐是也熊氏以為此皆諸侯法公曰末之卜也者末微也之哉也言微弱哉此卜國也以其微弱無勇致使我馬敗績二人赴敵而死知二人者以卜國被責縣賁父職掌馬事自稱無勇既序兩人於上即陳遂死於下明兩人俱死也圉人掌養馬者案昭七年左傳云牛有牧馬有圉是圉人掌馬也云白肉股裏肉者以股裏白故謂之白肉非謂肉色白也知周以士為爵者<pb n="25a"/>案掌客云凡介行人宰史皆有飱饔餼以其爵等為之牢禮之陳數凡介行人皆為士而云爵等是士有爵也故鄭注大行人云命者五公侯伯子男爵者四孤卿大夫士云猶無諡也者以此云士之有誄自此始故知周士無諡也云殷大夫以上為爵者案士冠禮云古者生無爵死無諡於士冠之下而為此記又不云諸侯大夫明生無爵死無諡據士也士冠禮是周禮而云古者故知是殷以上</hi>
曽子寢疾病注病謂疾困樂正子春坐於牀下注子春<lb/>
曽參弟子曽元曽申坐於足注元申曽參之子童子隅<lb/>
坐而執燭注隅坐不與成人竝音義<hi>成人竝音並絶句</hi>童子曰<lb/>
華而睆大夫之簀與注華畫也簀謂牀笫也説者以睆<lb/>
<pb n="25b"/>
為刮節目字或為刮音義<hi>睆華板反明貌孫炎云睆漆也徐又音刮簀音責與音餘下同畫衡賣反牀笫上音床下側吏反刮古滑反</hi>子春曰止注以病困不可動<lb/>
曽子聞之瞿然曰呼注呼虚憊之聲音義<hi>瞿紀具反下同曰呼音嘘注同吹氣聲也一音況于反憊皮拜反羸困也</hi>曰華而睆大夫之簀與曽子曰<lb/>
然斯季孫之賜也我未之能易也元起易簀注未之能<lb/>
易已病故也曽元曰夫子之病革矣不可以變幸而至<lb/>
於旦請敬易之注言夫子者曽子親没之後齊嘗聘以<lb/>
為卿而不為也革急也變動也幸覬也音義<hi>革紀力反徐又音極<pb n="26a"/>注同請七領反覬音冀</hi>曽子曰爾之愛我也不如彼注彼童子也<lb/>
君子之愛人也以德注成已之德細人之愛人也以姑<lb/>
息注息猶安也言苟容取安也吾何求哉吾得正而斃<lb/>
焉斯已矣注斃仆也音義<hi>斃音弊仆薄北反又音赴</hi>舉扶而易之反<lb/>
席未安而没注言病雖困猶勤於禮音義<hi>没音殁</hi>疏<hi>正義曰此一節論曽子臨死守禮不變之事各依文解之曽子至已矣者曽參謂曽元曰爾之愛我也不如彼童子何者君子之愛人也必以善事成已之徳則童子是也細小之人愛人也不顧道理且相寧息即汝是也吾今更何求焉唯求正道易換其簀而即仆焉斯已矣者斯此也已猶了也此則正一世事了不陷於惡故君子慎終如<pb n="26b"/>始禮云男子不死於婦人之手婦人不死於男子之手故春秋魯僖公薨于小寢譏即安也成公薨于路寢傳曰言道也他人名已得呼為大夫之稱而言夫子若己不為大夫則己所為當須依禮不得寢大夫之簀也注正義曰凡繪畫五色必有光華故云華畫也云簀謂牀笫者爾雅釋器云簀謂之笫云説者以睆為刮節目者説者謂在鄭之前解説禮者説此睆為刮削木之節目使其睆睆然好故詩云睍睆黄鳥傳云睍睆好貎是也云字或為刮者謂禮記之本有以睆字為刮云華而刮者故云字或為刮未之能易已病故也者言此未病之時猶得寢卧旣病之後當須改正以己今病氣力虚弱故時復一時未能改易聞童子之言乃便驚駭知齊嘗聘以為卿者韓詩外傳云曽子仕於莒得粟三秉方是之時曽子重其禄而輕其身親没之後齊迎以相楚迎以令尹晉迎以上卿方是之時曽子重其身而輕其禄既言輕其祿是不為也但齊以相楚以令尹晉以上卿<pb n="27a"/>而鄭言齊嘗聘為卿者以三國文連含帶為注耳且相即是上卿革急也釋言云</hi>
始死充充如有窮既殯瞿瞿如有求而弗得既葬皇皇<lb/>
如有望而弗至練而慨然祥而廓然注皆憂悼在心之<lb/>
貌也求猶索物音義<hi>慨苦愛反廓苦郭反何云開也索所白反</hi>疏<hi>正義曰此記人因前有死事遂廣説孝子形節也事盡理屈為窮言親始死孝子匍匐而哭之心形充屈如急行道極無所復去窮急之容也既殯瞿瞿如有求而弗得者殯斂後心形稍緩也瞿瞿眼目速瞻之貌求猶覓也貌恒瞿瞿如有所失而求覓之不得然也既葬皇皇如有望而弗至者又漸緩也皇皇猶栖栖也至葬後親歸草土孝子心形栖栖皇皇無所依託如有望彼人來而彼人不至也練而慨然者轉緩也至小祥但歎慨日月若馳之速也祥而<pb n="27b"/>廓然者至大祥而寥廓情意不樂而已</hi>
邾婁復之以矢蓋自戰於升陘始也注戰於升陘魯僖<lb/>
二十二年秋也時師雖勝死傷亦甚無衣可以招䰟音<lb/>
義<hi>邾音誅婁力俱反或如字邾人呼邾聲曰婁故曰邾婁公羊傳與此記同左氏榖梁但作邾陘音形僖許宜反</hi>魯婦人之髽而弔也自敗於臺鮐始也注敗於臺鮐<lb/>
魯襄四年秋也臺當為壺字之誤也春秋傳作狐鮐時<lb/>
家家有喪髽而相弔去纚而紒曰髽禮婦人弔服大夫<lb/>
之妻錫衰士之妻則疑衰與皆吉笄無首素總音義<hi>髽側<pb n="28a"/>𤓰反臺鮐上音胡下音臺去羌呂反纚所買反又所綺反黒繒韜紒音計錫衰上悉歴反下七雷反與音餘笄音雞總音摠</hi>疏<hi>正義曰此一節論二國失禮之事注正義曰魯僖公二十二年春伐邾取須句秋八月及邾人戰于升陘左傳云邾人以須句故出師公卑邾不設備而禦之臧文仲曰國無小不可易也無備雖衆不可恃也先王之明徳無不懼也況我小國乎君其無謂邾小蜂蠆有毒而況國乎不聽公及邾師戰于升陘是也時師雖勝死傷亦甚者則傳云我師敗績邾人獲公胄縣諸魚門是也鄭云此者解復之以矢之意以其死傷者多無衣可以招䰟故用矢招之也必用矢者時邾人志在勝敵矢是心之所好故用所好招䰟兾其復反然招䰟唯據死者而鄭兼云傷者以其雖勝故連言死傷以浹句耳若因兵而死身首斷絶不生者應無復法若身首不殊因傷致死復有可生之理者則用矢招䰟左氏直言邾公羊云邾婁者何休云夷言婁聲相近也<pb n="28b"/>敗於臺鮐者案左傳魯襄公四年冬十月邾人伐鄫臧紇救鄫侵邾敗於狐鮐魯人怨而歌之魯襄四年冬也此云秋鄭舉其初也云臺當為壺字之誤也春秋傳作狐鮐左傳云臧之狐裘敗我於狐鮐我君小子朱儒是使朱儒朱儒使我敗於邾臧紇武仲也言狐裘武仲所服也是時襄公年七歳微弱故云我君小子也朱儒短人也臧武仲短小故云朱儒云去纚而紒曰髽者案士冠禮纚廣終幅長六尺所以韜髪今以凶事故去之但露紒而已云禮婦人弔服大夫之妻錫衰者喪服傳云大夫弔於命婦錫衰命婦弔於大夫亦錫衰是大夫之妻弔服錫衰也云士之妻則疑衰與者以士妻無弔服之文故云疑衰與必以疑衰者案周禮司服有錫衰緦衰疑衰錫衰為上緦衰次之疑衰為下案喪服大夫弔服錫衰喪服小記云諸侯弔必皮弁錫衰則君弔大夫大夫相弔皆錫衰其服同也錫衰之下但有緦衰疑衰天子弔諸侯皆以緦衰弔大夫士以疑衰若諸侯弔大<pb n="29a"/>夫以錫衰弔同姓之士緦衰弔異姓之士疑衰故鄭注文王世子云同姓士緦衰異姓士疑衰以其士自相弔如一皆疑衰故鄭注司服云舊説士弔服素委貌冠朝服此士不以緦衰為弔服者以緦衰是士之喪服不以弔也故注喪服云士以緦衰為喪服其弔服則疑衰也改其裳以素辟諸侯近庶人弔服而衣猶非也疑衰變其裳以素耳以此言之是士弔服疑衰素裳也故以為士妻弔服疑衰必知弔服夫妻同者以喪服大夫命婦俱以錫衰弔故也云皆吉笄無首素總者大戴禮文也</hi>
南宮縚之妻之姑之喪注南宮縚孟僖子之子南宮閲<lb/>
也字子容其妻孔子兄女音義<hi>縚吐刀反閲音悦</hi>夫子誨之髽<lb/>
曰爾毋從從爾爾毋扈扈爾注誨敎爾女也從從謂大<lb/>
<pb n="29b"/>
高扈扈謂大廣爾語助音義<hi>毋音無後同從音揔高也一音崇又仕紅反扈音户廣也大也女音汝大音泰一音勑佐反下大廣亦猶大髙音同</hi>蓋榛以為笄長尺而總<lb/>
八寸注總束髪垂為飾齊衰之總八寸音義<hi>榛側巾反木名又士鄰反長直亮反凡度長短曰長皆同此音</hi>疏<hi>正義曰此一節論婦人為舅姑服髽與笄總之法南宮縚之妻之姑之喪者之並是語辭也南宮縚妻姑喪謂夫之母也以是夫子兄之女故夫子誨之作髽法曰爾毋從從爾爾毋扈扈爾者上爾為女下爾語辭言期之髽稍輕自有常法女造髽時無得從從而大高又無得扈扈而大廣既敎以作髽又教以笄總之法其笄用木無定故敎之云蓋用榛木為笄其長尺而束髮垂餘之總垂八寸注正義曰知孟僖子之子南宮閲者案左氏昭七年傳云孟僖子將卒召其大夫云屬説與何忌於夫子以<pb n="30a"/>事仲尼以南宮為氏故世本云仲孫玃生南宮縚是也云字子容其妻孔子兄女者論語云以其兄之子妻之是也從從是高之貌狀故楚辭招隱云山氣巃嵸兮石嵯峨則巃嵸是高也扈扈猶廣也爾雅釋山云卑而大扈郭云扈是廣貌也此云無得高廣者謂無得如斬衰高廣也案喪服傳云總六升長六寸謂斬衰也故此齊衰長八寸也以二寸為差也以下亦當然無文以言之喪服箭笄長一尺吉笄長尺二寸榛笄長尺斬衰齊衰筓同一尺降於吉笄二寸也但惡笄或用櫛或用榛故喪服有櫛笄故夫子稱蓋以疑之</hi>
孟獻子禫縣而不樂比御而不入注可以御婦人矣尚<lb/>
不復寢孟獻子魯大夫仲孫蔑音義<hi>禫大感反比必利反下比及同蔑迷結反</hi>夫子曰獻子加於人一等矣注加猶踰也疏<hi>正義曰此一節<pb n="30b"/>論獻子除喪作樂得禮之宜也依禮禫祭暫縣省樂而不恒作也至二十八月乃始作樂又依禮禫後吉祭乃始復寢當時人禫祭之後則恒作樂未至吉祭而復寢今孟獻子既禫暫縣省樂而不恒作比可以御婦人而不入寢雖於禮是常而特異餘人故夫子善之云獻子加於人一等矣不謂加於禮一等其祥禫之月先儒不同王肅以二十五月大祥其月為禫二十六月作樂所以然者以下云祥而縞是月禫徙月樂又與上文魯人朝祥而莫歌孔子云踰月則其善是皆祥之後月作樂也又間傳云三年之喪二十五月而畢又士虞禮中月而禫是祥月之中也與尚書文王中身享國謂身之中間同又文公二年冬公子遂如齊納幣是僖公之喪至此二十六月左氏云納幣禮也故王肅以二十五月禫除喪畢而鄭康成則二十五月大祥二十七月而禫二十八月而作樂復平常鄭必以為二十七月禫者以雜記云父在為母為妻十三月而祥十五月而禫為母為<pb n="31a"/>妻尚祥禫異月豈容三年之喪乃祥禫同月若以父在為母屈而不伸故延禫月其為妻當亦不申祥禫異月乎若以中月而禫為月之中間應云月中而禫何以言中月乎案喪服小記云妾祔於妾祖姑亡則中一以上而祔又學記云中年考校皆以中為間謂間隔一年故以中月為間隔一月也下云祥而縞是月禫徙月樂是也謂大祥者縞冠是月禫謂是此禫月而禫二者各自為義事不相干故論語云子於是日哭則不歌文無所繼亦云是日文公二年公子遂如齊納幣者鄭箴膏肓僖公母成風主婚得權時之禮若公羊猶譏其喪娶其魯人朝祥而莫歌及喪服四制云祥之日鼓素琴及夫子五日彈琴不成聲十日成笙歌并此獻子禫縣之屬皆據省樂忘哀非正樂也其八音之樂工人所奏必待二十八月也即此下文是月禫徙月樂是也其朝祥莫歌非正樂歌是樂之細别亦得稱樂故鄭云笑其為樂速也其三年問云三年之喪二十五月而畢據喪事終<pb n="31b"/>除衰去杖其餘哀未盡故更延兩月非喪之正也王肅難鄭云若以二十七月禫其歲末遭喪則出入四年喪服小記何以云再期之喪三年如王肅此難則為母十五月而禫出入三年小記何以云期之喪二年明小記所云據喪之大斷也又肅以月中而禫案曲禮喪事先遠日則大祥當在下旬禫祭又在祥後何得云中月而禫又禫後何以容吉祭故鄭云二十七月也戴徳喪服變除禮二十五月大祥二十七月而禫故鄭依而用焉鄭以二十八月樂作喪大記何以云禫而内無哭者樂作矣以禫後許作樂者大記所謂禫後方將作樂釋其内無哭者之意非謂即作樂大記又云禫而從御吉祭而復寢間傳何以云大祥居復寢間傳所云者去堊室復殯宮之寢大記云禫而後御謂禫後得御婦人必待吉祭然後復寢其吉祭者是禫月値四時而吉祭外而為之其祝辭猶不稱以某妃配故士虞禮云古祭猶未配注正義曰孟獻子魯大夫仲孫蔑者案襄五年經書<pb n="32a"/>仲孫蔑㑹呉于善道傳云孟獻子會呉于善道是孟獻子為仲孫蔑也仲稱孟者是慶父之後鄭注論語云慶父輈稱死時人為之諱故云孟氏杜預以為慶父是莊公長庻兄庻長故稱孟</hi>
孔子既祥五日彈琴而不成聲注哀未忘音義<hi>彈徒丹反</hi>十<lb/>
日而成笙歌注踰月且異旬也祥亦凶事用遠日五日<lb/>
彈琴十日笙歌除由外也琴以手笙歌以氣音義<hi>笙音生</hi>
疏<hi>正義曰此一節論孔子除喪作樂之限十日而成笙歌者上云彈琴而不成聲此云十日而成笙歌之聲音曲諧和也注正義曰此者解先彈琴後笙歌之意由彈以手手是形之外故曰除由外也祥是凶事用遠日故十日得踰月若其卜遠不吉則用近日雖祥後十日亦不成笙歌以其未踰月也</hi>
<pb n="32b"/>
有子蓋既祥而絲屨組纓注譏其早也禮既祥白屨無<lb/>
絇縞冠素紕有子孔子弟子有若音義<hi>屨音句組音祖絇其俱反縞古老反又古報反</hi>疏<hi>正義曰此一節明除喪失禮之事有子孔子弟子有若也蓋是疑辭録記之人傳聞有子既祥而絲屨未知審否意以為實故云蓋既祥而絲屨以組為纓也注正義曰此絲屨組纓禫後之服今既祥而著故云譏其早也云禮既祥白屨無絇戴徳喪服變除禮文云縞冠素紕者玉藻文素紕當用素為纓未用組今用素組為纓故譏之案玉藻文云𤣥冠綦組纓知此非綦組纓者若其綦組為纓則當以𤣥色為冠若既祥𤣥冠則失禮之甚不應直譏組纓也案士冠禮冬皮屨夏用葛無云絲屨者此絲屨以絲為飾絇繶純之屬故士冠禮云白屨緇絇繶純纁屨黑絇繶純鄭注屨人云絇屨頭飾繶是縫中紃純緣也此有子蓋亦白屨以<pb n="33a"/>素絲為繶純也</hi>
死而不弔者三注謂輕身忘孝也畏注人或時以非罪<lb/>
攻已不能有以説之死之者孔子畏於匡厭注行止危<lb/>
險之下音義<hi>厭于甲反</hi>溺注不乘橋船音義<hi>溺奴/狄反</hi>疏<hi>正義曰此一節論非理横死不合弔哭之事畏謂有人以非罪攻已已若不有以解説之而死者則不弔鄭云注引論語以證之明須解説也案世家云陽虎嘗侵暴於匡時又孔子弟子顔刻為陽虎御車後孔子亦使刻御車從匡過孔子與陽虎相似故匡人謂孔子為陽虎因圍欲殺之孔子自説故匡人解圍也自説者謂卑辭遜禮論語注云微服而去謂身著微服潛行而去不敢與匡人鬬以媚悦之也厭謂行止危險之下為崩墜所厭殺也溺謂不<pb n="33b"/>乘橋船而入水死者何𦙍云馮河潛泳不為弔也除此三事之外其有死不得禮亦不弔故昭二十年衞齊豹欲攻孟縶宗魯事孟縶是時齊豹欲攻孟縶宗魯許齊豹攻之不告孟縶及孟縶被殺而死宗魯亦死之孔子弟子琴張欲徃弔之孔子止之曰齊豹之盜而孟縶之賊女何弔焉杜預云言齊豹所以為盜孟縶所以見賊皆由宗魯是失禮者亦不弔也</hi>
子路有姊之喪可以除之矣而弗除也孔子曰何弗除<lb/>
也子路曰吾寡兄弟而弗忍也孔子曰先王制禮行道<lb/>
之人皆弗忍也注行道猶行仁義音義<hi>弗除如字徐治慮反</hi>子路<lb/>
聞之遂除之疏<hi>正義曰庾蔚云子路緣姊妹無主後猶可得反服推已寡兄弟亦有申其本服<pb n="34a"/>之理故於降制已遠而猶不除非在室之姊妹欲申服過期也是子路己事仲尼始服姊喪明姊已出嫁非在室也</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏巻六<lb/>
<pb n="35a"/>
　禮記注疏卷六考證<lb/>
檀弓上趨而就子服伯子於門右注疏鄭云未忍即主<lb/>
　人位也○鄭注士䘮禮原文云未忍在主人位也<lb/>
事君有犯而無隱注既諫人有問其國政者可以語其<lb/>
　得失○<hi>臣召南</hi>按鄭注非也隱是緘黙隱匿之謂事<lb/>
　君者當知無不言言無不盡故曰有犯而無隱也若<lb/>
　謂既諌即可言君之過豈有是理哉孔疏不加糾正<lb/>
　何也<lb/>
<pb n="35b"/>
　疏孔子不仕昭公既先諫○先諫當作未諫<lb/>
古不修墓○方孝孺曰取乎古而師之者以其合乎情<lb/>
　當乎理也父母之棺暴露而不修何取於古乎其誣<lb/>
　孔子甚矣謂殯于五父之衢亦然<lb/>
　注疏其父梁紇雖為大夫○梁字上脱叔字<lb/>
喪三年以為極亡<hi>句</hi>音義王以極字絶句○<hi>臣召南</hi>按<lb/>
　王肅説是亡字當連下句陳澔從之<lb/>
殯於五父之衢○陳澔曰此經雜出諸子所記不可據<lb/>
<pb n="36a"/>
　以為實<lb/>
夏后氏尚黑疏舜以十一月為正尚赤云云○<hi>臣召南</hi>
　按三正記之説未可信不如孔安國謂改正朔起自<lb/>
　殷周為確堯典以春分為仲春則歲首孟春之建寅<lb/>
　曉然也<lb/>
　又疏故禮緯稽命微云○微字應作徵<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷六考證<lb/>
</p>
<p>
</p>
  </div>
</body>
</text>
</TEI>
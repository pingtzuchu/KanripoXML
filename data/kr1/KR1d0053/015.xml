<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷十五</head> <lb/>
    <p>
<pb n="1a"/>
欽定四庫全書<lb/>
　禮記注疏卷十五<lb/>
　　漢鄭氏泣　唐陸徳明音義　孔頴逹疏<lb/>
　月令<lb/>
仲春之月日在奎昏弧中旦建星中注仲中也仲春者<lb/>
日月㑹於降婁而斗建卯之辰也弧在輿鬼南建星在<lb/>
斗上音義<hi>奎苦圭反弧音胡降户江反</hi>疏<hi>正義曰案三統厯云二月節日在奎五度昏井二十二度中去日九十七度旦斗五度中春分日在婁四度昏柳五度中去日一百二度旦斗十六度中案元嘉厯<pb n="1b"/>二月節日在壁一度昏井十度中旦箕四度中春分日在奎七度昏東井三十度中旦斗四度中餘月昏旦中星皆舉二十八宿此昏云弧中旦云建星中獨非二十八宿者以弧星近井星建星近斗以井斗度多其星體廣不可的指昏旦之中故舉弧建定其昏旦之中也注正義曰日月㑹於降婁者從奎五度至胃六度在戌總曰降婁降降也婁斂也言萬物降落而收斂而斗建卯之辰者斗星隨天而轉一日一夜過轉一周而行一度故正月建寅二月建卯也云弧在輿鬼南建星在斗上者熊氏說云石氏星經文弧與建星非二十八宿而昏明舉之者由弧星近井建星近斗井有三十三度斗有二十六度其度既寛若舉井斗不知何日的至井斗之中故舉弧星建星也然春分之時日夜中計春分昏中之星去日九十一度今日在奎五度奎與鬼之初乃一百九度所以不同者鄭雖云弧在鬼南其實仍當井之分域故皇氏云從奎第五度為二月節數至井第十五<pb n="2a"/>度得九十一度是弧星當井之十六度也若從井星十六度至斗之初一百七十二度計昏中星與明中之星春秋分時相去分天之半應一百八十二度餘但日入以後二刻半始昏不盡二刻半為明昏明相去少晝五刻一刻有三度半强五刻有十七度餘則昏之中星去明之中星一百六十五度餘則建星不得在斗初在斗十度也此仲春之月昏弧中案尚書云日中星鳥不同者如鄭康成之意南方七宿總為鳥星井鬼則鳥星之分故云鳥星與此同也案仲夏昏亢中尚書云日永星火不同者案鄭答孫顥云星火非謂心星也卯之三十度總為大火其曰大火之次有星者月令舉其月初尚書總舉一月故不同也案仲秋之月昏牽牛中尚書云宵中星虚其仲冬之月云昏東璧中尚書云日短星昴不同者亦是月令舉其初朔尚書總舉一月之中理亦不異孔安國注尚書與此則别尚書所舉星者自取畢見之義不謂南方之中</hi>其日甲乙其帝<lb/>
<pb n="2b"/>
大皥其神句芒其蟲鱗其音角律中夾鐘其數八其味<lb/>
酸其臭羶其祀户祭先脾注夾鐘者夷則之所生三分<lb/>
益一律長七寸二千一百八十七分寸之千七十五仲<lb/>
春氣至則夾鐘之律應周語曰夾鐘出四隙之細音義<lb/>
<hi>夾古洽反一音頰隙去逆反</hi>疏<hi>注正義曰夷則長五寸七百二十九分寸之四百五十一今上生夾鐘當三分益一就夷則五寸之中取三寸更益一才為四寸餘有整二寸又於七百二十九分寸之中有細分四百五十一此細分各三分之於是一寸分為二千一百八十七分有四百五十一者為一千三百五十三則是二千一百八十七分寸之一千三百五十三也以整二寸各二千一百八十七分則二寸總有四千三百七十四<pb n="3a"/>分益前一千三百五十三總為五千七百二十七為實數但上生者三分益一以實數更三分之各有一千九百九分以三分益一則益一分一千九百九併前五千七百二十七總為七千六百三十六為積分總數也然後除之為寸一寸用二千一百八十七則三寸總用六千五百六十一以三寸益前四寸為七寸餘有一千七十五分不成寸是為夾鐘長七寸二千一百八十七分寸之千七十五也云周語曰夾鐘出四隙之細者周語注夾鐘云夾助陽四隙謂黄鐘大吕大蔟夾鐘凡助出四隙之微氣令不滯伏於下也</hi>始雨水桃<lb/>
始華倉庚鳴鷹化為鳩注皆記時候　倉庚驪黄也鳩<lb/>
搏穀也漢始以雨水為二月節音義<hi>倉庚並如字本或加鳥非驪力知反搏音博</hi>疏<hi>正義曰此一經記候注正義曰言皆記時候者謂經中四事言之先後逐氣之早晚故周書時<pb n="3b"/>訓驚蟄之日桃始華又五日倉庚鳴又五日鷹化為鳩至秋則鳩化為鷹故王制云鳩化為鷹然後設罻羅司裘注中秋鳩化為鷹夏小正云正月鷹化為鳩五月鳩化為鷹鄭無所言則不信用也案通卦騐云倉庚鳴為正月中與此不同者蓋是國土各異氣有早晚云倉庚驪黄者案釋鳥云倉庚商庚郭景純云即鵹黄也釋鳥又云鵹黄楚雀某氏云鵹黄一名倉庚又云商庚李廵云一名楚雀方言云齊人謂之搏黍云鳩搏穀者釋鳥云鳴鳩鴶鵴郭景純云今之布穀也謝氏云布穀者近之彼云布此云搏者布搏聲相近謂之搏穀以聲呼之或以為此鳥鳴布種其穀云漢始以兩水為二月節者證此雨水為二月節也但雨水驚蟄據其早作在正月若其晚在二月故漢初驚蟄為正月中雨水為二月節至在後以來事稍變改故律歴志云雨水為正月中驚蟄為二月節由氣有參差故也</hi>天子居青陽大廟乘鸞路駕倉龍載青<lb/>
<pb n="4a"/>
旂衣青衣服倉玉食麥與羊其器疏以逹注青陽大廟<lb/>
東堂當大室是月也安萌芽養幼少存諸孤注助生氣<lb/>
也音義<hi>少詩召反</hi>擇元日命民社注社后土也使民祀焉神<lb/>
其農業也祀社日用甲命有司省囹圄去桎梏毋肆掠<lb/>
止獄訟泣順陽寛也省減也囹圄所以禁守繫者若今<lb/>
别獄矣桎梏今械也在手曰梏在足曰桎肆謂死刑暴<lb/>
尸也周禮曰肆之三日掠謂棰治人音義<hi>省所景反注同徐所幸反囹音零圄魚吕反囹圄今之獄去羗吕反桎音質今之械也梏古毒反今之杻也掠音亮考棰械户戒反暴歩<pb n="4b"/>卜反棰之橤反</hi>疏<hi>正義曰此一節論助其生氣止其獄刑自𤣥鳥至之日至髙禖之前論天子親祭髙禖妃嬪從行之事故更云是月也自日夜分至正權概論日夜既分雷聲將發婦人須戒其容止度量須審正平均故更云是月自耕者少舍至以妨農事論耕者少舍修理門闔無為大事以致妨農故更云是月自毋竭川澤云順陽養物至開氷釋菜習舞入學習樂總是助陽鼓動其物故更云是月自祀不用犧牲以下論季春犧牲騰合與上事殊故别云是月各依文解之注正義曰后土者五官之后土即社神也與左傳僖十五年云君履后土者别也但句龍為配社之人又為后土之官也云祀社日用甲者解經元日也案郊特牲云祀社日用甲用日之始也召誥戊午乃社於新邑用戊者周公告營洛邑位成非常祭也云囹圄所以禁守繫者若今别獄矣者蔡云囹牢也圄止也所以止出入皆罪人所舍也崇精問曰獄周曰圜土殷曰羑里夏曰均臺囹圄何代<pb n="5a"/>之獄焦氏答曰月令秦書則秦獄名也漢曰若盧魏曰司空是也云在手曰梏在足曰桎者案掌囚云上罪梏拲而桎拲為在手梏與拲連文故知梏亦在手則桎在足也易大畜六四童牛之梏泠剛問云牛四足何以稱梏鄭答云牛無手前足施梏也云肆謂死刑暴尸者肆陳也謂陳尸而暴之故周禮鄉士縣士皆肆之三日然春陽既動理無殺人何得更有死尸而禁其陳肆者蓋是大逆不孝罪甚之徒容得春時殺之殺則埋之故禁其陳肆</hi>是月也𤣥鳥至至之日以太牢祠于髙禖天子親<lb/>
徃注𤣥鳥燕也燕以施生時來巢人堂宇而孚乳娶嫁<lb/>
之象也媒氏之官以為候高辛氏之世𤣥鳥遺卵娀簡<lb/>
吞之而生契後王以為媒官嘉祥而立其祠焉變媒言<lb/>
<pb n="5b"/>
禖神之也音義<hi>禖音梅施始豉反孚乳上如字一音芳付反下而樹反季春同娀簡夙中反簡狄有娀氏女契息列反</hi>疏<hi>注正義曰知𤣥鳥遺卵娀簡吞之而生契者案殷本紀云簡狄行浴見𤣥鳥墮其卵簡狄取吞之因孕生契又中候契握云𤣥鳥翔水遺卵娀簡狄吞之生契娀者簡狄之國名故大戴禮云有娀氏之女曰簡狄故娀簡狄也云後王以為媒官嘉祥而立其祠焉者謂髙辛氏之世有此吞鳥之異是為媒官嘉祥後代之王立此髙辛而為禖神故也蔡邕以為禖神是髙辛巳前舊有髙者尊也謂尊髙之媒不由髙辛氏而始有髙禖又生民及𤣥鳥毛詩傳云姜嫄從帝而祠于郊禖又云簡狄從帝而祈于郊禖則是姜嫄簡秋之前先有禖神矣而此注立髙辛氏為禖神是髙辛氏已前未有禖神參差不同者鄭志焦喬答王權云先契之時必自有禖氏祓除之祀位在於南郊蓋以𤣥鳥至之日祀之矣然其禋祀乃於上帝也娀簡狄吞鳳<pb n="6a"/>子之後後王為禖官嘉祥祀之以配帝謂之髙禖據此言之則郊禖之祭契已前祭天南郊以先禖配之故謂之郊禖至髙辛氏之時既簡狄之異後王以是為禖官之嘉祥即以髙辛之君立為禖神以配天其古昔先禖則廢之矣髙辛氏配之後謂之髙禖鄭義稷契當堯時案命厯序云帝嚳傳十世則稷契不得為帝嚳之子是帝嚳後世子孫之子故鄭注生民云姜嫄髙辛氏之世妃則簡妃亦髙辛氏之後世之妃此立為禖神者是簡狄之夫不得為帝嚳此祭髙禖是祭天故生民傳云從於帝而見于天髙禖為配祭之人祭天特牲此用大牢者此謂配祭之人也云變媒言禖神之者案周禮媒氏職注媒之言謀也謀合異類使和成者但不知初為媒者其人是誰案世本及譙周古本伏犧制以儷皮嫁娶之禮既用之配天其尊貴先媒當是伏犧也媒字從女今從示旁為之示是神明告示之義故云變媒言禖神之也</hi>后妃帥九嬪御注御謂<lb/>
<pb n="6b"/>
從徃侍祠周禮天子有夫人有嬪有世婦有女御獨云<lb/>
帥九嬪舉中言也乃禮天子所御帶以弓韣授以弓矢<lb/>
于髙禖之前注天子所御謂今有娠者於祠大祝酌酒<lb/>
飲於髙禖之庭以神惠顯之也帶以弓韣授以弓矢求<lb/>
男之祥也王居明堂禮曰帶以弓韣禮之禖下其子必<lb/>
得天材音義<hi>韣大木反弓衣娠音身一音震謂懐妊</hi>疏<hi>正義曰祭髙禖既畢祝官乃禮接天子所御幸有娠之人謂酌酒以飲之飲酒既畢乃屬帶此所御之人以弓韣又授之以弓矢於髙禖之前而北靣也注正義曰天子所御謂今有娠者若總論幸御則羣妃皆是何得直云乃禮天子所御故知有娠者漢書<pb n="7a"/>音義娠音身也云王居明堂禮者逸禮篇名也云禮之禖下其子必得天材者謂禮此所御之人於禖神之前禖在壇上御者在下故云禖下以祭神必福降故云其子必得天材</hi>是月也日夜分雷乃<lb/>
發聲始電蟄蟲咸動啓户始出注又記時候發猶出也<lb/>
音義<hi>電大練反</hi>先雷三日奮木鐸以令兆民曰雷將發聲有<lb/>
不戒其容止者生子不備必有凶災注主戒婦人有娠<lb/>
者也容止猶動静音義<hi>先悉薦反奮方問反鐸大各反</hi>日夜分則同度<lb/>
量鈞衡石角斗甬正權概注因晝夜等而平當平也同<lb/>
角正皆謂平之也丈尺曰度斗斛曰量三十斤曰鈞稱<lb/>
<pb n="7b"/>
上曰衡百二十斤曰石甬今斛也稱錘曰權概平斗斛<lb/>
者音義<hi>度量上音杜下音亮注同甬音勇概古代反稱尺證反下同錘丈偽反又丈為反</hi>疏<hi>正義曰此日夜分謂晝夜漏刻馬融云晝有五十刻夜有五十刻據日出日入為限蔡邕以為星見為夜日入後三刻日出前三刻皆屬晝晝有五十六刻夜有四十四刻鄭康成注尚書云日中星以為日見之漏五十五刻不見之漏四十五刻與蔡校一刻也大畧亦同雷乃發聲者雷是陽氣之聲將上與陰相衝蔡邕云季冬雷在地下則雉應而雊孟春動於地之上則蟄蟲應而振出至此升而動於天之下其聲發揚也以雷出有漸故言乃云始電者電是陽光陽微則光不見此月陽氣漸盛以擊於隂其光乃見故云始電蟄蟲咸動啓戸始出者戸謂穴也謂發所蟄之穴蟄蟲早者孟春乃出則左傳啓蟄而郊是也蟄蟲晚者則二月始出故此云蟄蟲咸動<pb n="8a"/>則正月未皆動重記時候者庾蔚云謂蓋先記時候以明應節後言時候以應二分二至所應不同故重記之也注正義曰以其生子不備必有凶災故知主戒婦人也云容止猶動静者蔡云迅雷風烈孔子必變玉藻云迅雷甚雨則必變雖夜必興衣服冠而坐所以畏天威也小人不畏天威懈慢褻瀆或至夫婦交接君子制法不可指斥言之故曰有不戒其容止者言此時夫婦交接生子支節性情必不備其父母必有災也云平當平者謂度量鈞衡之等人之所用當須平均人君於晝夜分等之時而平正此當平之物云同角正皆謂平之者經中度量鈞衡石五者總蒙同文云丈尺曰度斗斛曰量三十斤曰鈞稱上曰衡百二十斤為石皆漢書律歴志文案志文云黒秬一黍為一分十分為一寸十寸為一尺十尺為一丈十丈為一引五度審矣又云黄鐘之管長九寸圍九分其實一龠合龠為合十合為升十升為斗十斗為斛五量嘉矣志又云黄鐘之管一龠容千<pb n="8b"/>二百黍重十二銖二十四銖為兩十六兩為斤三十斤為鈞百二十斤為石志又云權與物鈞而生衡衡運生規規圓生矩矩方生繩繩直生準注權錘也與物正等則衡平是權為稱錘稱上曰衡甬與斗連文律歴志十斗為斛故知甬則斛也云概平斗斛者今之猶然</hi>是月也耕者少舍乃修闔扇<lb/>
寢廟畢備注舍猶止也因蟄蟲啓戸耕事少閒而治門<lb/>
户也用木曰闔用竹葦曰扇畢猶皆也凡廟前曰廟後<lb/>
曰寢音義<hi>闔户臘反閒音閑</hi>毋作大事以妨農之事注大事兵<lb/>
役之屬疏<hi>注正義曰案襄十八年左傳云晉州綽以枚數闔闔是齊城門而云闔是闔用木也此扇與闔相對文又此耕者少舍謂庶人庶人華門故以為竹葦曰扇云凡廟前曰廟後曰寢者廟是接神之處其<pb n="9a"/>處尊故在前寢衣冠所藏之處對廟為卑故在後但廟制有東西廂有序牆寢制惟室而已故釋宫云室有東西廂曰廟無東西廂有室曰寢是也</hi>是月也毋竭川澤毋漉陂池毋焚山<lb/>
林注順陽養物也畜水曰陂穿地通水曰池音義<hi>漉音鹿竭也陂池彼宜反尚書傳云澤障曰陂停水曰池畜勑六反</hi>天子乃鮮羔開氷先薦寢<lb/>
廟注鮮當為獻聲之誤也獻羔謂祭司寒也祭司寒而<lb/>
出氷薦於宗廟乃後賦之春秋傳曰古者日在北陸而<lb/>
藏氷西陸朝覿而出之其藏氷也深山窮谷固隂沍寒<lb/>
於是乎取之其出之也朝之禄位賔食喪祭於是乎用<lb/>
<pb n="9b"/>
之其藏之也黒牡秬黍以饗司寒其出之也桃弧棘矢<lb/>
以除其災其出入也時食肉之禄氷皆與焉大夫命婦<lb/>
喪浴用氷祭寒而藏之獻羔而啓之公始用之火出而<lb/>
畢賦自命夫命婦至于老疾無不受氷音義<hi>鮮依注音獻覿大歴反沍户故反朝直遙反秬音巨與音預祭寒本或作祭司寒案左氏傳無司字</hi>疏<hi>注正義曰鮮當為獻者案詩豳風七月云四之日其蚤獻羔祭韭故知鮮為獻也云獻羔謂祭司寒者以經云獻羔啓氷先薦寢廟恐是獻羔寢廟故云祭司寒左傳直云獻羔而啓之知祭司寒者以傳云祭寒而藏之既祭司寒明啓時亦祭之云薦於宗廟乃後賦之者薦於宗廟謂仲春也乃後賦之謂孟夏也故淩人云夏頒氷左傳云火出而畢賦是也<pb n="10a"/>引春秋傳曰者昭四年左傳申豐之辭也從古者以至無不受氷皆左傳文也案昭四年春大雨雹季武子問於申豐申豐對以此辭云日在北陸者北陸虚也謂十二月日在虛之時而藏氷云西陸朝覿而出之者西陸昴也鄭康成以為四月之時日在昴畢之星朝見東方於時出氷以頒賜百官若其初出薦廟時在二月是也云固隂沍寒者杜預泣沍閉也謂堅固之隂閉塞不通陽之處於是取之云朝之禄位賔食喪祭於是乎用之者朝之禄位謂大夫已上故下云命夫命婦無不受氷是也賔謂接迎賔客食謂尋常飲食喪謂死喪祭謂祭祀云黒牡秬黍者以其祭氷神色尚黒云桃弧棘矢者桃去不祥棘則刺禦惡云祭寒而藏之者寒謂司寒之神則𤣥㝠水神也所用黒牡秬黍黒牡則黒羔云獻羔而啓之者獻羔則黒牡也亦用秬黍啓之謂二月時也故云公始用之云火出而畢賦者畢盡也謂應是得氷之人無問尊卑盡賦與之案左傳云火出於夏為三月<pb n="10b"/>於商為四月於周為五月則火出季春建辰之月以周禮夏頒氷乃建巳之月不同者但建辰火星在昴火星始出至建巳火星漸髙總而言之亦得稱火出早則三月之末晚則四月之初不甚相逺又三月内有得四月節時故據夏而言之案月令季冬藏氷詩豳風三之日納於淩隂三之日是建寅之月不同者鄭注豳地晚寒所以校一月也</hi>上丁命樂正習舞釋菜注樂正樂官之長也命<lb/>
習舞者順萬物始出地皷舞也將舞必釋菜於先師以<lb/>
禮之夏小正曰丁亥萬舞入學音義<hi>長丁丈反</hi>天子乃帥三<lb/>
公九卿諸侯大夫親徃視之注順時逹物也仲丁又命<lb/>
樂正入學習樂注為季春將習合樂也習樂者習歌與<lb/>
<pb n="11a"/>
八音音義<hi>中丁音仲本亦作仲為于偽反下注同</hi>疏<hi>注正義曰命習舞者以春陽既動萬物出地故王者習舞所以應之故孟春命樂正入學習舞此仲春又云習舞釋菜皆以陽氣動故此仲春習舞則大胥春入學舍菜合舞一也據人所學謂之習舞節奏齊同謂之合舞此亦謂之大合樂故文王世子云凡大合樂注春舍菜合舞秋頒學合聲孟春習之至仲春習而合之自是春秋常所合樂也非為季春而習舞也故大胥春合舞秋合聲自是春秋之常事也孟春習舞及仲春習舞及仲丁習樂并季春合樂皆在大學仲春釋菜合舞季春大合樂皆天子親徃餘則不也孟夏乃命樂師習合禮樂為當月飲酎也命樂師者以仲春習舞習樂之時既命樂正此則稍輕故惟命樂師此習禮樂在學也其事既輕天子不親徃孟夏又云天子飲酎用禮樂鄭注飲之於朝正尊卑是飲酎在朝天子親徃不云樂正者文不備也飲酎大禮必樂正在焉熊氏禮本云<pb n="11b"/>飲之於廟以為漢禮獻酎在廟故也若是獻酎祭廟當云天子獻酎不得云飲酎且夏月時祭已用酎也何須别云飲酎故知天子飲酎在朝仲夏云樂師脩鞀鞞為大雩帝用盛樂故也命樂師者預脩習其事輕其雩帝用樂之時則命樂正天子親徃其季夏孟秋仲秋以季夏土王秋又隂始國無大事不用樂也季秋亦得習吹者為將大享帝也其習吹之時在於學中亦樂師習之但文不備也所以習吹者鄭云春夏重舞秋冬重吹但以重為主其實春亦有吹秋亦有舞季秋習吹之時天子不親徃也案大胥秋頒學合聲周禮也月令仲秋無合聲者殷法也故不同或可秋合聲者即此季秋習吹是也孟冬大飲烝者亦用禮樂也故鄭飲酎之下注云孟冬云大飲烝此言用禮樂互其文明飲烝亦有禮樂也此飲烝在大學也天子親徃故鄭引詩云十月滌場躋彼公堂以證之公堂則學校也季冬命樂師大合吹而罷者嵗終王與族人燕於大寢其事輕故命樂師知<pb n="12a"/>與族人燕者鄭注引王居明堂禮云季冬命國為酒以合三族故知之也云將舞必釋菜於先師者以經云習舞釋菜文在於後恐習舞釋菜共是一事故云將欲習舞必先釋菜必知然者以釋菜之時不為舞也故文王世子云釋菜不舞不授器是知釋菜無舞也此云習舞在前釋菜在後向知不先習舞乃後釋菜必知先有釋菜者以大胥云舍菜合舞舍即釋故知釋菜在習舞之前云夏小正曰丁亥萬舞入學者引之證習舞之意謂用此萬舞以入學干舞稱萬者何休注公羊云周武王以萬人服天下商頌萬舞有奕蓋殷湯亦以萬人得天下此夏小正是夏時之書亦云萬者其義未聞或以為禹以萬人以上治水故樂亦稱萬習樂者為季春合樂預習之故鄭云然上習舞釋菜鄭不云為季春合樂則仲春合舞自當為之不為季春合樂而習也熊氏以為仲春習舞為季春合樂者若然鄭何以不言之又大胥無季春合樂何以亦云春舍菜合舞熊氏説非也云習<pb n="12b"/>歌與八音者以仲春習舞雖不為季春而發但孟春仲春習舞已久不須更習故知惟習歌與八音歌謂合聲也八音謂樂器響也</hi>是月也祀不用犧牲用圭璧更皮幣注為季<lb/>
春將選而合騰之也更猶易也當祀者古以玉帛而已<lb/>
疏<hi>正義曰以季春將騰合牝牡不用殺其犧牲其應祀之時圭璧更易此犧牲非但用圭璧更易又用皮幣以更之故在圭璧皮幣之中上下有也蔡氏云此祀不用犧牲者祈不用犧牲謂祈禱小祀也不用犧牲若大祀則依常法故上云以大牢祠髙禖是也</hi>仲春行秋令則其國大水寒氣總<lb/>
至注酉之氣乘之也八月宿直昴畢畢好雨音義<hi>好呼報反</hi>
宼戎來征注金氣動也畢又為邊兵行冬令則陽氣不<lb/>
<pb n="13a"/>
勝麥乃不熟注子之氣乘之也十一月為大隂音義<hi>大音泰</hi>民多相掠注隂姦衆也行夏令則國乃大旱煖氣早<lb/>
來注午之氣乘之也音義<hi>煖乃緩反又音暄</hi>蟲螟為害注暑氣<lb/>
所生為災害也音義<hi>螟亡丁反又爾雅云食苗心螟</hi>疏<hi>正義曰其國大水則地災也寒氣總至則天災也冦戎來征則人災也陽氣不勝天災麥乃不熟地災民多相掠人災也國乃大旱煖氣早來天災蟲螟為害地災行令失所人災之應故無其災也注正義曰畢又為邊兵者案元命包云畢七星十六度主邊兵</hi>
季春之月日在胃昏七星中旦牽牛中注季少也季春<lb/>
<pb n="13b"/>
者日月㑹於大梁而斗建辰之辰音義<hi>胃音謂少詩詔反</hi>疏<hi>正義曰案三統厯云三月之節日在胃七度昏張二度中去日一百七度旦斗二十六度中清明日在昴八度昏翼四度中去日一百一十一度旦女二度中案元嘉厯三月節日在婁六度昏栁十二度中旦斗十四度中三月中日在胃九度凡三十度日月行一會凡三十度故三月日在胃七度律歴志又云大梁初日在胃七度是也昏七星中者案律歴志云胃十四度昴十一度畢十六度觜二度參九度井三十三度鬼四度柳十五度七星七度從胃七度至七星之初度有九十九度以日漸長日没之時稍在西北去七星之初九十八度故昏時七星在南方之中旦牽牛中者從七星之初至牽牛之初</hi>其日甲乙其帝大皥其神<lb/>
句芒其蟲鱗其音角律中姑洗其數八其味酸其臭羶<lb/>
<pb n="14a"/>
其祀户祭先脾注姑洗者南吕之所生也三分益一律<lb/>
長七寸九分寸之一季春氣至則姑洗之律應周語曰<lb/>
姑洗所以修絜百物考神納賔音義<hi>洗素典反</hi>疏<hi>注正義曰南吕六二上生姑洗之九三南吕長五寸三分寸之一就南吕三分益一取三寸益一寸為四寸餘有整二寸三分寸之一整二寸者各九分之二九為十八分三分寸之一者為三分總二十一分三七二十一三分益一更益七分總二十八分以九分為一寸二十七分為三寸益前四寸為七寸餘有一分在故云律長七寸九分寸之一云周語曰至納賔證姑洗之義云脩絜百物考神納賔者案國語注云是月之物脩絜故用之宗廟致神納賔</hi>
桐始華田鼠化為鴽虹始見蓱始生注皆記時候也鴽<lb/>
<pb n="14b"/>
鴾母螮蝀謂之虹蓱萍也其大者曰蘋音義<hi>鴽音如鴾母也蔡云鶉䳺之屬虹音紅又音絳螮蝀也見賢遍反蓱歩丁反水上浮萍也毋無上音牟又如字蝃本又作螮丁計反亦作蜥同蝀本亦作東同丁孔反萍音平蘋毗人反</hi>疏<hi>注正義曰駕鴾母爾雅釋鳥文郭氏云謂䳺也李廵云鴽䳺一名鴾母郭景純云䳺也青州呼鴾母舍人云毋作無今此注毋無毋當作牟謂牟無也聲轉字誤牟字作毋云螮蝀謂之虹者爾雅釋天文郭氏云雄者曰虹雌者曰蜺雄謂明盛者雌謂闇微者虹是隂陽交㑹之氣純隂純陽則虹不見若雲薄漏日日照雨滴則虹生云蓱萍其大者曰蘋爾雅釋草文郭景純云水中浮蓱也江東謂之藻舍人云蓱一名萍大者名蘋凡云化者若鼠化為鴽鴽還化為鼠皇氏云反歸舊形謂之化案易乾道變化謂先有舊形漸漸改者謂之變雖有舊形忽改者謂之化及本無舊形非類而改亦謂之化故<pb n="15a"/>鄭注周禮云能生非類曰化也</hi>天子居青陽右个乘鸞路駕倉龍載青<lb/>
旂衣青衣服倉玉食麥與羊其器疏以逹注青陽右个<lb/>
東堂南偏是月也天子乃薦鞠衣于先帝注為將蠶求<lb/>
福祥之助也鞠衣黄桑之服先帝大皥之屬音義<hi>鞠居六反如菊華也又去六反如麴塵為于偽反下文乃為注為鳥同</hi>命舟牧覆舟五覆五反<lb/>
乃告舟備具于天子焉注舟牧主舟之官也覆反舟者<lb/>
備傾側也音義<hi>覆芳服反下及注同</hi>天子始乘舟薦鮪于寢廟注<lb/>
進時美物音義<hi>鮪于軌反</hi>乃為麥祈實注於含秀求其成也<lb/>
<pb n="15b"/>
不言所祈承寢廟可知疏<hi>正義曰從此以下至為麥祈實論薦衣告帝薦鮪於寢廟舟牧告舟論所告之事故言是月從生氣方盛至禮賢者論陽氣將盛振恤貧窮勉勸諸侯禮聘賢者皆是助陽宣發之事故云是月也自命司空以下論時雨將降道逹溝瀆又禁斷羅翳以助時生乳之事事别於上故更云是月自命野虞至無有敢惰論養蠶之事事别於上故云是月也自命工師以下至以蕩上心論工師之官不得為淫巧之作事異於上故更云是月自擇吉日至親徃視之論天子合樂之事事異於上故更言是月以其月末為之故變云是月之末自乃合累牛騰馬至以畢春氣論牛馬犧牲含育之事并磔攘九門事雖異於牛馬難事既輕不可别言是月也故繫之牛馬犧牲總異於上故更云是月也薦鮪於寢廟者案爾雅釋魚鮥鮛鮪郭景純云似鱣而小建平人呼鮥子一本云王鮪似鱣口在頷下音義云大者為王鮪小者為鮛鮪似<pb n="16a"/>鱣長鼻體無麟甲注正義曰依禮祭五帝自服大裘今薦鞠衣與桑同色葢薦於神坐故知為蠶求福云鞠衣黄桑之服者鄭注内司服云鞠衣黄桑服也色如鞠塵象桑葉始生菊者草名花色黄故季秋之月云菊有黄華是鞠衣黄也與桑同色又當桑生之時故云黄桑之服也云先帝大皥之屬者以其言先不言上故知非天惟大皥之屬春時惟祭大皥云之屬者以蠶功既大非獨祭大皥故何𦙍云總祭五方之帝其所祭之處王權賀場熊氏等並以為在明堂以大皥祭在明堂故也</hi>是月也生氣方盛陽氣發泄<lb/>
句者畢出萌者盡逹不可以内注時可宣出不可收斂<lb/>
也句屈生者芒而直曰萌音義<hi>泄息列反句古侯反</hi>天子布德行<lb/>
惠命有司發倉廪賜貧窮振乏絶注振猶救也音義<hi>廩力<pb n="16b"/>甚反</hi>開府庫出幣帛周天下勉諸侯聘名士禮賢者注周<lb/>
謂給不足也勉猶勸也聘問也名士不仕者疏<hi>正義曰以物宣散之時當順天散物不可積聚納之在内也發倉廩者蔡氏云榖藏曰倉米藏曰廩無財曰貧無親曰窮暫無曰乏不續曰絶皇氏云長無謂之貧窮暫無謂之乏絶勉諸侯聘名士禮賢者謂王者勉勸此諸侯令聘問有名之士禮接德行之賢蔡氏云名士者謂其徳行貞純道術通明王者不得臣而隱居不在位者也賢者名士之次亦隱者也名士優故加束帛賢者禮之而已</hi>是月也命司空曰時雨將降<lb/>
下水上騰循行國邑周視原野修利隄防道逹溝瀆開<lb/>
通道路毋有障塞注廣平曰原國也邑也平野也溝瀆<lb/>
<pb n="17a"/>
與道路皆不得不通所以除水潦便民事也古者溝上<lb/>
有路音義<hi>上時掌反下注以上同行下孟反隄丁兮反防音房道音導障之亮反又音章便婢靣反</hi>
田獵罝罘羅網畢翳餧獸之藥毋出九門注為鳥獸方<lb/>
孚乳傷之逆天時也獸罟曰罝罘鳥罟曰羅網小而柄<lb/>
長謂之畢翳射者所以自隱也凡諸罟及毒藥禁其出<lb/>
九門明其常有時不得用耳天子九門者路門也應門<lb/>
也雉門也庫門也臯門也城門也近郊門也逺郊門也<lb/>
關門也今月令無罘翳為弋音義<hi>罝子斜反罘音浮翳於計反餧於偽反罟<pb n="17b"/>音古弋羊職反</hi>疏<hi>正義曰毋出九門者謂此月非田獵之時其罝罘羅網畢翳之器及餧獸之藥毋得出於九門若路門内有者不得出路門應門内有者不得出應門舉此可知城門内有者不得出城門旣不得出城門則近郊之内無所用也若近郊之内先有者不得出近郊之門近郊之門尚不得出則近郊之内雖有亦不得用也舉此而言逺郊關門亦可知是此月之時所在之處逺近皆不得用故云毋出九門注正義曰廣平曰原爾雅釋地文云國也邑也平野也溝瀆與道路皆不得不通者言國也解經中國邑也解經中邑平野也解經中原野以其各是一物故每以也結之溝瀆道路各兩事共為一句故云溝瀆與道路總結之不云隄防者以云不得不通隄防非可通之物故鄭不言之云古者溝上有路者此既為雨決水而云開通道路恐道路非決之物故云溝上有路言道逹溝瀆之時須修此溝上道路案周禮遂人職云溝上有畛川上有路此言溝上<pb n="18a"/>有路者是道路之總名與彼别也獸罟曰罝罘者案爾雅云兔罟謂之罝郭景純云罝猶遮也是罝為獸罟知罘亦獸罟者案釋器云罬謂之罦罦覆車也孫炎云覆車是兩轅網既是兩轅可以網鳥非但網鳥亦可以網獸廣雅云網謂之罟罘兔罟也是獸罟曰罝罘也此罘與罦一也鳥罟曰羅釋器文云網小而柄長謂之畢者以其似天上畢星毛詩傳云畢所以掩兔是也明其常有時不得用耳謂此等之物四時常有於此季春之時不得用耳案周禮迹人云禁毒矢射者乃謂四時也云九門路門應門之等者自路門臯門已内皆宫室所在非田獵之處亦禁羅網毒藥不得出者此等門内雖是宫室所在亦有林苑及空間之處得有羅網及毒藥所施云今月令無罘翳為弋者以今月令之本云田獵罝羅網畢弋與此經不同</hi>是月也命野虞<lb/>
毋伐桑柘注愛蠶食也野虞謂主田及山林之官音義<lb/>
<pb n="18b"/>
<hi>柘之夜反</hi>鳴鳩拂其羽戴勝降于桑注蠶將生之候也鳩鳴<lb/>
飛且翼相擊趨農急也戴勝織紝之鳥是時恒在桑言<lb/>
降者若時始自天來重之也音義<hi>戴音帶注同本亦作載戴勝鳥名紝女今反</hi>具曲植籧筐注時所以養蠶器也曲薄也植槌也音<lb/>
義<hi>植直吏反籧筐居吕反亦作筥下丘狂反方曰筐圓曰筥槌直追反又直類反又丈偽反</hi>后妃齊<lb/>
戒親東鄉躬桑禁婦女毋觀省婦使以勸蠶事注后妃<lb/>
親採桑示帥先天下也東鄉者鄉時氣也是明其不常<lb/>
留養蠶也留養者所卜夫人與世婦婦謂世婦及諸臣<lb/>
<pb n="19a"/>
之妻也内宰職曰仲春詔后帥外内命婦始蠶于北郊<lb/>
女外内子女也夏小正曰妾子始蠶執養宫事毋觀去<lb/>
容飾也婦使縫線組紃之事音義<hi>鄉許亮反注同觀古喚反注同省所景反云起吕反線息賤反組音祖紃音旬</hi>蠶事既登分繭稱絲效功以共郊廟<lb/>
之服毋有敢惰注登成也敕徃蠶者蠶畢將課功以勸<lb/>
戒之音義<hi>繭古典反效户教反共音恭惰徒卧反</hi>疏<hi>注正義曰鳩鳴飛且翼相擊者案釋鳥云鶌鳩鶻鵃郭景純云鶌音九物反鵃音嘲鶻鵃似山鵲而小青黑色短尾多聲孫炎云鶻鵃一名鳴鳩月令云鳴鳩拂其羽是也云戴勝織紝之鳥者案釋鳥云<graphic n="KR1991" url="https://raw.githubusercontent.com/kanripo/KR-Gaiji/master/images/KR1991.png" mimeType="image/png"/>鴔戴鵀郭景純云鵀即頭上勝今亦呼為戴勝李廵云戴<pb n="19b"/>勝一名鳴鳩孫炎云鳴鳩自關而東謂之戴鵀非也曲薄也植槌也者案方言云宋魏陳江淮之間謂之曲或謂之麴自關而西謂之薄故云曲薄方言注槌縣蠶薄枉也宋魏陳楚江淮之間謂之植自關而西謂之槌齊謂之牂東鄉者若尋常留養蠶或東西南北靣無所在今后惟東靣採桑明知不常留養蠶也暫示法而已留養者所卜夫人與世婦者案祭義云卜三宫之夫人世婦之吉者使蠶是常留養蠶也祭義又云夫人副褘而受之言副褘則據王后言三宫夫人則似據諸侯不同者祭義所云雜明天子諸侯之法副褘據王后上公夫人亦副褘也三宫夫人據諸侯亦得通王之三夫人也云婦謂世婦及諸臣之妻者釋經中婦字知不兼三夫人九嬪者以經云禁婦女無觀則尊者不應在禁限故知無夫人與嬪也及女御亦當在焉特云世婦者以祭義云世婦之吉者故特言之引内宰職蠶于北郊者證躬桑之事案此經是季春躬桑内宰云仲春者以仲春<pb n="20a"/>既帥命婦躬桑浴種至季春又更躬桑浴蠶也故熊氏云馬質注云蠶為龍精月直大火則浴其種是二月浴種也祭義云大昕之朝奉種浴于川注云大昕季春朔日是三月又浴蠶也皇氏云二月浴之三月乃躬桑其義非也云女外内子女者解經中女字外子女謂王外姓甥之女者内子女者王之同姓子女則周禮之外宗内宗皆以嫁有爵者故内宰云帥外内命婦言内命婦則未出嫁者不在焉鄭注周禮士妻亦為命婦則士妻亦在云夏小正曰妾子始蠶執養宫事者引之證明子女養蠶之事皇氏云妾謂外内命婦子謂外内子女執養宫事執操也養長也謂操持養長蠶宫之事云無觀去容飾者以其祭先蠶又志在採桑養蠶無暇為飾之事故禁之以示法登成釋詁文以分繭稱絲是課效其功故云以勸戒之</hi>是月也命工師令<lb/>
百工審五庫之量金鐵皮革筋角齒羽箭幹脂膠丹漆<lb/>
<pb n="20b"/>
毋或不良注工師司空之屬官也五庫藏此諸物之舍<lb/>
也量謂物善惡之舊法也幹器之木也凡輮幹有當用<lb/>
脂良善也音義<hi>量音亮注同筋音斤幹古旦反輮如九反</hi>疏<hi>注正義曰周禮考工記無工師知是司空屬官者以司空掌工巧此稱工巧師長故知司空之屬云量謂物善惡之舊法者言此等之物善惡先有舊法當審察之故云審五庫之量五庫者熊氏云各以類相從金鐵為一庫皮革筋為一庫角齒為一庫羽箭幹為一庫脂膠丹漆為一庫義或然云幹器之木者案周禮弓人掌作弓云凡折幹故知幹弓幹此則總論材幹不獨指弓但器之材樸總謂之幹故云幹器之木</hi>百工咸理監工日號毋悖<lb/>
于時毋或作為淫巧以蕩上心注咸皆也於百工皆理<lb/>
<pb n="21a"/>
治其事之時工師則監之日號令之戒之以此二事也<lb/>
悖猶逆也百工作器物各有時逆之則不善時者若弓<lb/>
人春液角夏治筋秋合二材冬定體之屬也淫巧謂偽<lb/>
飾不如法也蕩謂動之使生奢泰也今月令無于時作<lb/>
為為詐偽音義<hi>監古銜反注同悖必内反巧如字又苦孝反注同液音亦</hi>疏<hi>正義曰言於此之時天氣和適百工造作器物當依百工皆治理其事之時監工之官日日號令之言造作器物當依氣序無得悖逆於時使物不牢固又所作器物當依舊常無得有作淫過巧妙以蕩動在上使生奢泰之心者注正義曰案考工記弓人云春液角言春時先浸液其角豫和濡筋柔於角故於夏暑濕之時始治筋秋合三材者秋<pb n="21b"/>時隂陽氣調合膠漆絲之三材令角在内靣筋在外靣幹在中冬定體者謂徃來之體冬氣凝寒物皆牢實故内之檠中使弓體堅强云之屬者用時非一故云之屬考工記石有時以泐水有時以凝又云材美工巧然而不良則不時是也</hi>是月之末擇吉日大合樂天子乃帥三公九<lb/>
卿諸侯大夫親徃視之注大合樂者所以助陽逹物風<lb/>
化天下也其禮亡今天子以大射郡國以鄉射禮代之<lb/>
是月也乃合累牛騰馬遊牝于牧注累騰皆乘匹之名<lb/>
是月所合牛馬謂繫在廄者其牝欲遊則就牧之牡而<lb/>
合之音義<hi>累力追反注同騰大登反牝毗忍反徐扶死反乘繩證反廄居又反</hi>犧牲駒犢<lb/>
<pb n="22a"/>
舉書其數注以在牧而校數書之明出時無他故至秋<lb/>
當録内且以知生息之多少也音義<hi>數所主反</hi>疏<hi>正義曰累牛謂相累之牛騰馬相騰逐之馬以季春陽將盛物皆産乳故合此所累之牛相騰之馬故遊此繫牧之牝於牧田之中就牡而合之其在廏牝馬須擬乘用者則不放之犧牲駒犢舉書其數者既遊牝於牧之後畜皆在野所有犧牲及小馬之駒小牛之犢皆書其見在之數所以然者至秋畜産入時知其舊數不欠少與否又舊數之外知其生息多少</hi>命國難九門磔攘以畢春氣注此難難隂氣也<lb/>
隂寒至此不止害將及人所以及人者隂氣右行此月<lb/>
之中日行歴昴昴有大陵積尸之氣氣佚則厲鬼隨而<lb/>
<pb n="22b"/>
出行命方相氏帥百𨽻索室敺疫以逐之又磔牲以攘<lb/>
於四方之神所以畢止其災也王居明堂禮曰季春出<lb/>
疫于郊以攘春氣音義<hi>難乃多反後及注同磔竹伯反穰本又作攘如羊反佚音逸後同索所白反敺丘于反</hi>疏<hi>注正義曰以季春恐有難陽氣之嫌故云難難隂氣也云隂氣右行此月之中日行歴昴昴有大陵積尸之氣者天氣左轉故斗建左行謂之陽氣日月右行日月比天為隂故云隂氣右行以此月之初日在於胃此月之中從胃歴昴云有大陵積尸者元命包云大陵主尸熊氏引石氏星經大陵八星在胃北主死喪云方相氏帥百隸索室敺疫以逐之者案方相氏云帥百隸而時難以索室敺疫鄭注云時難謂四時難引月令季冬命國難故知於時命方相氏也引王居明堂禮曰以下者證季春國難之事</hi>季<lb/>
<pb n="23a"/>
春行冬令則寒氣時發草木皆肅注丑之氣乘之也肅<lb/>
謂枝葉縮栗國有大恐注以水訛相驚音義<hi>恐丘勇反</hi>疏<hi>正義曰寒氣時發天災也草本皆肅地災也國有大恐人災也注正義曰肅謂枝葉縮栗者案詩九月肅霜肅謂嚴肅故云肅縮栗言枝葉減縮而急栗以水訛相驚者案孟春國時有恐注云以火訛相驚知此是水者以上孟春行夏令故為火訛此季春行冬令故云水訛雖初訛言相驚水竟不至所以然者以冬氣來乘水欲來至以季春是土土能制水故知水不來</hi>行夏令則民多疾疫時雨不降注未<lb/>
之氣乘之也六月宿直鬼鬼為天尸時又有暑也山陵<lb/>
不收注髙者暵於熱也音義<hi>暵呼旱反又呼旦反</hi>疏<hi>正義曰民多疾疫人災也<pb n="23b"/>時雨不降天災也山陵不收地災也</hi>行秋令則天多沈隂淫雨蚤降注戍<lb/>
之氣乘之也九月多隂淫霖也雨三日以上為霖今月<lb/>
令曰衆雨音義<hi>蚤音早</hi>兵革並起注隂氣勝也疏<hi>正義曰天多沈隂淫雨蚤降並天災也兵革並起人災也注正義曰雨三日以上為霖隱公九年左傳文</hi>
孟夏之月日在畢昏翼中旦婺女中注孟夏者日月㑹<lb/>
於實沈而斗建巳之辰音義<hi>婺音務</hi>疏<hi>正義曰三統歴四月節日在畢十二度昏軫四度中去日一百一十四度旦虚三度中四月中日在井初度昏角六度中去日一百一十七度旦危六度中案元嘉厯四月節日在畢十一度昏翼十度中旦女三度中四月中日在畢十五度昏軫十度中旦虛<pb n="24a"/>九度中日在畢者案律歴志立夏日在畢十二度昏翼中者日既在畢十二度畢有十六度而終則中取五度觜二度參九度井三十三度鬼四度柳十五度土星七度張十八度計從畢十二度至翼初總九十三度言春三月之時昏中之星九十八度四月日漸長校三月三刻則昏中之星去日多校一刻半餘以度言之則校五度則四月昏中之星去日合有一百二度計翼星中之時當在翼十二度也</hi>其日丙丁注丙<lb/>
之言炳也日之行夏南從赤道長育萬物月為之佐時<lb/>
萬物皆炳然著見而强大又因以為日名焉易曰齊乎<lb/>
巽相見乎離音義<hi>炳音丙長丁丈反此月内除律長長大繼長皆同著見賢遍反</hi>其帝<lb/>
炎帝其神祝融注此赤精之君火官之臣自古以來著<lb/>
<pb n="24b"/>
徳立功者也炎常大庭氏也祝融顓頊氏之子曰犂為<lb/>
火官音義<hi>炎于亷反炎帝神農也顓頊上音專下音朂</hi>其蟲羽注象物從風<lb/>
鼓翼飛鳥之屬其音徴注三分宫去一以生徴徴數五<lb/>
十四屬火者以其微清事之象也夏氣和則徴聲調樂<lb/>
記曰徴亂則哀其事勤音義<hi>徴張里反後放此去起吕反</hi>律中中吕<lb/>
注孟夏氣至則中吕之律應中吕者無射之所生三分<lb/>
益一律長六寸萬九千六百八十三分寸之萬二千九<lb/>
百七十四周語曰中吕宣中氣音義<hi>中吕音仲又如字射音亦</hi>其數<lb/>
<pb n="25a"/>
七注火生數二成數七但言七者亦舉其成數其味苦<lb/>
其臭焦注火之臭味也凡苦焦者皆屬焉音義<hi>焦子遙反</hi>其<lb/>
祀竈祭先肺注夏陽氣盛熱於外祀之於竈從熱類也<lb/>
祀之先祭肺者陽位在上肺亦在上肺為尊也竈在廟<lb/>
門外之東祀竈之禮先席於門之奥東靣設主于竈陘<lb/>
乃制肺及心肝為俎奠于主西又設盛于俎南亦祭黍<lb/>
三祭肺心肝各一祭醴三亦既祭徹之更陳鼎俎設饌<lb/>
于筵前迎尸如祀戸之禮音義<hi>肺芳廢反陘音刑</hi>疏<hi>注正義曰引易者證<pb n="25b"/>丙丁是著明之義此易説卦文何𦙍云春秋説文炎帝號大庭氏下為地皇作耒耜播百穀曰神農也云犂為火官者案昭二十九年左傳云顓頊氏有子曰犂為祝融杜注云祝融明貌三分宫去一以生徴者宫數八十一三分分之各二十七去二十七餘有五十四故徴數五十四也云屬火者以其微清事之象者清者數少為清羽數最少為極清徴數次少為微清徴於清濁為第四事於尊卑亦為第四故云事之象引樂記者證為事也無射之律長四寸六千五百六十一分寸之六千五百二十四三分益一以生中吕於無射四寸之内取三寸益一寸為四寸餘有整寸一又有六千五百六十一分寸之六千五百二十四以六千五百六十一各三分之則一寸分為一萬九千六百八十三分也六千五百二十四分各三分之則為一萬九千五百七十二又整一寸分為一萬九千六百八十三併之總為三萬九千二百五十五也更三分之一分有一萬三千八十五上<pb n="26a"/>生者三分益一以一萬三千八十五益上之數總為五萬二千三百四十為積分之數然後除之為寸一寸除一萬九千六百八十三則二寸除二萬九千三百六十六為二寸通前為六寸餘有一萬二千九百七十四不成寸是中吕長六寸萬九千六百八十三分寸之萬二千九百七十四也云竈在廟門外之東者案少牢及特牲禮皆竈在廟門外之東西靣北上云祀竈之禮以下皆逸中霤禮文云先席於門之奥謂廟門外西室之奥以神位在西故知在西室之奥以祀戸在戸内故祭在廟室之奥祀竈在門外故設主在門室之奥各從其義云東靣設主於竈陘者謂設主人東面也竈陘謂竈邊承器之物以土為之云乃制肺及心肝為俎奠於主西者制謂截割心肝皆鬲上之物故從肺類俱置俎釋奠此俎於主之西此主位西嚮故置俎在西而對主也云又設盛于俎南者盛謂黍稷盛之於簋皇氏以為此祭老婦盛於盆非其義也云亦祭黍三祭肺心肝各一祭<pb n="26b"/>醴三者亦上祀戸之禮祭必三者以禮成於三故也上祀戸云祭肉三肺一腎再此云祭肺心肝各一亦為肉祭三也此醴實於尊祭三者始扱一祭又扱再祭云既祭徹之更陳鼎俎設饌于筵前者筵前謂初設廟室奥之筵前唯特牲少牢鼎當陳於廟門室之前稍東西向執俎者以俎就鼎載肉入設於筵前在俎醢之東其黍稷等設於俎南此唯云祭黍或無稷也此配竈神而祭者是先炊之人禮器云竈者是老婦之祭</hi>螻蟈<lb/>
鳴蚯蚓出王𤓰生苦菜秀注皆記時候也螻蟈蛙也王<lb/>
𤓰萆挈也今月令云王萯生夏小正云王萯秀未聞孰<lb/>
是音義<hi>螻音樓蟈古獲反螻蟈蛙也蔡云螻螻蛄蟈蛙也蛙烏蝸反即蝦蟇也蚓以忍反萆挈上皮八反下起八反萯房九反</hi>疏<hi>注正義曰案周禮蟈氏鄭司農注云蟈蝦蟇𤣥謂蟈今御所食蛙也李廵注爾<pb n="27a"/>雅蟾諸蝦䗫也王𤓰萆挈者本草文今月令王萯生者此云王𤓰生今月令王萯生疑王萯則王𤓰也云夏小正云王萯秀未聞孰是者今月令既云王萯生小正又云王萯秀故鄭以為疑云未聞孰是未聞孰是凡有二意一疑王𤓰是王萯與否二疑生之與秀其文不一故云未聞孰是此記時物先生者在月初後者在月末以次相配餘皆倣此</hi>天子居明堂左个乘朱路駕赤駵載赤旂衣<lb/>
朱衣服赤玉食菽與雞其器髙以粗注明堂左个大寢<lb/>
南堂東偏也菽實孚甲堅合屬水雞木畜時熱食之亦<lb/>
以安性也粗猶大也器髙大者象物盛長音義<hi>駵音留本又作騮菽本又作叔音同粗七奴反畜許又反下水畜同</hi>疏<hi>正義曰路與服言朱駵與旂及玉言赤者色淺曰赤<pb n="27b"/>色深曰朱路與衣服人功所為染必色深故云朱玉與駵馬自然之性皆不可色深故云赤旌旂雖人功所為染之不須色深故亦云赤案詩傳天子純朱諸侯黄朱又鄭注儀禮云朱則四入與是朱深於赤也</hi>是月<lb/>
也以立夏先立夏三日太史謁之天子曰某日立夏盛<lb/>
德在火天子乃齊注謁告也音義<hi>先悉薦反</hi>立夏之日天子<lb/>
親帥三公九卿大夫以迎夏於南郊還反行賞封諸侯<lb/>
慶賜遂行無不欣説注迎夏祭赤帝赤熛怒於南郊之<lb/>
兆也不言帥諸侯而云封諸侯諸侯時或無在京師者<lb/>
空其文也祭統曰古者於禘也發爵賜服順陽義也於<lb/>
<pb n="28a"/>
嘗也出田邑發秋政順隂義也今此行賞可也而封諸<lb/>
侯則違於古封諸侯出土地之事於時未可似失之音<lb/>
義<hi>欣説上許斤反下音悦熛怒必遙反下奴故反</hi>疏<hi>注正義曰案上迎春云帥三公九卿諸侯大夫今此直云三公九卿大夫故云不言帥諸侯既不帥諸侯而云封諸侯故鄭解其意云諸侯當迎夏之時或無在京師者故空其諸侯之文諸侯既無而得封者鄭云或無在京師者言或則容有在者故得封也或可諸侯身雖不在遙封之皇氏以為迎時不在至還時諸侯或來故得封也然迎夏徃反暫時之事不應迎時未到還時則來非其義也引祭統以下證夏時未可封諸侯故云今此行賞可也而封諸侯則違於古也</hi>乃命樂<lb/>
師習合禮樂注為將飲酎音義<hi>為于偽反下為逆為妨為傷下文為天子皆同<pb n="28b"/>酎直又反重釀之酒</hi>命太尉贊傑俊遂賢良舉長大注助長氣也<lb/>
贊猶出也傑俊能者也遂猶進也三王之官有司馬無<lb/>
太尉秦官則有太尉今俗人皆云周公作月令未通於<lb/>
古音義<hi>長大如字下繼長同或竹丈反非也</hi>行爵出禄必當其位注使順<lb/>
之也音義<hi>當丁浪反</hi>是月也繼長增髙注謂草木盛蕃廡音<lb/>
義<hi>蕃廡音煩下亡甫反下同</hi>毋有壞墮注亦為逆時氣音義<hi>壞音怪注同墮許規反又作隳下注同</hi>毋起土功毋發大衆注為妨蠶農之事毋<lb/>
伐大樹注亦為逆時氣是月也天子始絺注初服暑服<lb/>
<pb n="29a"/>
音義<hi>絺敕其反</hi>命野虞出行田原為天子勞農勸民毋或失<lb/>
時注重敕之音義<hi>行下孟反下同勞力報反</hi>命司徒循行縣鄙命農<lb/>
勉作毋休于都注急趨於農也縣鄙鄉遂之屬主民者<lb/>
也王居明堂禮曰毋宿于國今月令休為伏是月也驅<lb/>
獸毋害五榖毋大田獵注為傷蕃廡之氣農乃登麥天<lb/>
子乃以彘嘗麥先薦寢廟注登進也麥之新氣尤盛以<lb/>
彘食之散其熱也彘水畜是月也聚畜百藥注蕃廡之<lb/>
時毒氣盛音義<hi>畜丑六反又許六反</hi>靡草死麥秋至斷薄刑決小<lb/>
<pb n="29b"/>
罪注舊説云靡草薺葶藶之屬祭統曰草艾則墨謂立<lb/>
秋後也刑無輕於墨者今以純陽之月斷刑決罪與毋<lb/>
有壞墮自相違似非音義<hi>斷丁亂反注同薺才禮反艾魚廢反後皆同</hi>出輕<lb/>
繫注崇寛疏<hi>正義曰不云是月者以承上是月立夏之文也至行爵出禄必當其位皆立夏之日處分之所為猶如立春之後云命相布徳施惠皆同時之事故不云是月也自繼長増髙至毋伐大樹論順時生養不違逆時氣事異於上故言是月也自天子始絺至毋休於都論天子初服暑服為勞農之時亦事異於前故復言是月自驅獸至寢廟論生長五榖麥成薦寢廟其事相類亦事異於上故更言是月自聚蓄百藥至出輕繫論熱毒方盛可以聚蓄百藥斷決小罪因斷決之時崇尚寛恕事異於前故言是月蠶事既畢不言是<pb n="30a"/>月者以季春養蠶孟夏始了非一月之事故不言是月天子飲酎事之大者又異於前故言是月繼長增髙者是月草木蕃廡王者施化當繼續長養之道謂勸民長養增益髙大之物謂勸其種殖注正義曰贊是贊佐之義故云猶出傑俊或未仕沉滯者故云出賢良或職卑位下故云遂賢良謂有徳行傑俊謂多才藝故鄭注鄉大夫職云賢者有徳行者能者有道藝者蔡氏辯名記曰十人曰選倍選曰俊萬人曰傑尹文子及毛詩傳皆云萬人為英異人之説故不同云三王之官有司馬無太尉者案書傳有司馬公司徒公司空公領三卿此夏制也案曲禮下云司徒司馬司空司士司寇此殷制也周禮則有夏官司馬是三王有司馬無太尉案中候握河紀云舜為太尉此堯時置之三王不置也云秦官則有太尉者案漢書百官表此太尉秦官是也云今俗人皆云周公作月令未通於古者俗人謂賈逵馬融之徒皆云月令周公所作故王肅用焉此等未通職於古古<pb n="30b"/>謂秦已前不知三王無太尉是未通於古經云舉長大者謂用長大之人故王肅云舉形貌壯大者縣鄙鄉遂之屬主民者案地官遂人職云五家為鄰五鄰為里四里為酇五酇為鄙五鄙為縣縣二千五百家鄙五百家是遂之屬今云鄉遂之屬經有云遂屬舉遂以包鄉故鄭兼云鄉也舊説云者靡草無文故引舊説以明之葶藶之屬以其枝葉靡細故云靡草引祭統以下者證此月不當斷薄刑決小罪</hi>蠶事畢后妃獻<lb/>
繭乃收繭稅以桑為均貴賤長幼如一以給郊廟之服<lb/>
注后妃獻繭者内命婦獻繭於后妃收繭税者收於外<lb/>
命婦外命婦雖就公桑蠶室而蠶其夫亦當有祭服以<lb/>
助祭收以近郊之税耳貴賤長幼如一國服同疏<hi>正義曰天<pb n="31a"/>子春養蠶此時畢了故云蠶事畢后妃獻繭者謂后妃受内命婦之獻繭乃收繭税者謂既受内命婦獻繭乃收外命婦繭之賦稅以桑為均者言收稅之時以受桑多少為賦之均齊桑多則賦多桑少則賦少貴賤長幼如一者貴謂公卿大夫之妻賤謂士之妻長幼謂婦老幼無問貴賤長少出稅之時齊同如一皆以近郊之稅十而稅一也所稅之物以供給天子郊廟之服注正義曰内命婦獻繭于后妃者以其經云后妃獻繭恐后妃獻繭於王故明之也知非后妃獻繭於王者祭義曰世婦卒蠶奉繭以示於君遂以獻於夫人是夫人不獻繭也云收繭稅者收於外命婦者内命婦既已獻繭更别云收繭稅故知於外命婦也雖就公桑蠶室而蠶其夫亦有祭服以助祭也皇氏云外命婦既就公家之桑而養蠶則繭當悉輸於公所以惟皆稅其繭餘得自入者以其夫當有祭服以助王祭故令繭得自入以供造也今謂夫助祭之服當公家所為故禮再命受服言外命<pb n="31b"/>婦雖就公桑蠶室而蠶既是官家之桑繭應全入於己所以有稅者以其夫亦當有祭服官家所給故輸繭稅以供造之但稅寡少故云收以近郊稅耳知收以近郊稅者載師云近郊十一公桑在國北近郊故知收以近郊云貴賤長幼如一國服同者案泉府云凡賒者以國服為之息國服謂國家貢賦服事在上各有等限謂之國服言貴賤長幼出繭稅俱以十一等限齊同故云國服同其受桑則貴賤異也貴者桑多賤者桑少惟皆計繭為稅十一之稅</hi>是月也天子飲酎用禮樂注酎之言醇也謂<lb/>
重釀之酒也春酒至此始成與羣臣以禮樂飲之於朝<lb/>
正尊卑也孟冬云大飲烝此言用禮樂互其文音義<hi>醇音純重直龍反或直用反釀女亮反朝直遙反烝之承反後皆同</hi>疏<hi>注正義曰酎音近稠稠醴厚故為醇也詩<pb n="32a"/>豳風云為此春酒至此始成以用禮樂故知飲之於朝正尊卑故左傳云朝以帥長幼之序若漢嘗酎及春秋見於嘗酎皆謂在廟祭而獻酎與此别也孟冬云大飲蒸此言用禮樂明孟冬亦用禮樂故云互其文</hi>孟<lb/>
夏行秋令則苦雨數來五榖不滋注申之氣乘之也苦<lb/>
雨白露之類時物得雨傷音義<hi>數所角反</hi>四鄙入保注金氣<lb/>
為害也鄙界上邑小城曰保疏<hi>正義曰苦雨數來天災五榖不滋地災四鄙入保人災也</hi>行冬令則草木蚤枯注長日促後乃大水敗其城<lb/>
郭注亥之氣乘之也疏<hi>正義曰草木蚤枯地災後乃大水敗其城郭天災此二句共為一事也</hi>行春令則蝗蟲為災暴風來格注寅之氣乘之也<lb/>
<pb n="32b"/>
必以蝗蟲為災者寅有啓蟄之氣行於初暑則當蟄者<lb/>
大出矣格至也音義<hi>蝗徐華孟反范音横字林音黄</hi>秀草不實注氣更<lb/>
生之不得成也疏<hi>正義曰蝗蟲為災及秀草不實地災暴風來格天災也</hi>
　<lb/>
　<lb/>
　<lb/>
　<lb/>
　禮記注疏卷十五<lb/>
<pb n="33a"/>
　禮記注疏卷十五考證<lb/>
昏弧中注弧在輿鬼南○<hi>臣召南</hi>按注畧差弧在井南<lb/>
　其去輿鬼稍逺故疏云實當井之分域也大衍歴議<lb/>
　云斗井度長弧建度短故以正昏明<lb/>
　注疏尚書所舉星者自取畢見之義不謂南方之中<lb/>
　○<hi>臣召南</hi>按凡星中俱指午位正中孔疏之説非是<lb/>
以太牢祠于髙禖注娀簡吞之而生契○<hi>臣召南</hi>按簡<lb/>
　下當有狄字以疏推之自唐初已脫矣<lb/>
<pb n="33b"/>
　注疏故娀簡狄也○娀字上當有言字<lb/>
　又疏娀簡狄吞鳳子之後○鳳字當作鳦字各本俱<lb/>
　誤<lb/>
日夜分疏鄭康成注尚書云日中星以為日見之漏五<lb/>
　十五刻云云○星字下當有鳥字<lb/>
天子乃鮮羔開氷○<hi>臣召南</hi>按月令藏氷較豳風先一<lb/>
　月頒氷較周禮左傳先兩月<lb/>
　疏但建辰火星在昴○昴字係卯字之訛<lb/>
<pb n="34a"/>
天子乃薦鞠衣于先帝注疏色如鞠塵○<hi>臣召南</hi>按鞠<lb/>
　塵應作麯塵周禮賈疏曰鞠塵不為麯字者古通用<lb/>
　又按内司服所掌王后六服有鞠衣是王后親蠶之<lb/>
　服此則薦於神坐者也衣色則一所用則不同<lb/>
后妃齊戒親東鄉躬桑疏按此經是季春躬桑内宰云<lb/>
　仲春者云云○賈疏曰月令云三月内宰云二月不<lb/>
　同者仲春始蠶亦謂浴種至三月始生蠶之時又浴<lb/>
　種乃生之故設文異也<lb/>
<pb n="34b"/>
昏翼中疏土星十度張十八度○土星係七星之訛<lb/>
命太尉贊傑俊遂賢良注三王之官有司馬無太尉<lb/>
　疏此堯時置之三王不置也○<hi>臣召南</hi>按鄭多據緯<lb/>
　書獨此注能不用緯書之妄太尉自是秦官耳三王<lb/>
　之官無太尉况唐虞乎孔疏乃引中候巧為之說一<lb/>
　若堯有太尉官而三王改稱司馬者何其妄也此則<lb/>
　注本直而疏故曲之者也<lb/>
　又疏此等未通職於古○職字當作識<lb/>
<pb n="35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷十五考證<lb/>
</p>
<p>
</p>
  </div>
</body>
</text>
</TEI>
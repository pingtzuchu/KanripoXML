<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷四十八</head> <lb/>
    <p>
<pb n="1a"/>
欽定四庫全書<lb/>
　禮記注疏卷四十八<lb/>
　　漢鄭氏注　唐陸德明音義　孔穎逹疏<lb/>
　祭義<lb/>
君子反古復始不忘其所由生也是以致其敬發其情<lb/>
竭力從事以報其親不敢弗盡也注從事謂脩薦可以<lb/>
祭者也疏<hi>正義曰此一節申明反古復始竭力報親之事是以致其敬發其情者以君子反古復始不忘其所由生是以故致其恭敬發其性情竭力從事以報其親謂竭盡氣力隨從其事以上報其親不敢不<pb n="1b"/>極盡也</hi>是故昔者天子為藉千畝冕而朱紘躬秉耒諸侯<lb/>
為藉百畝冕而青紘躬秉耒以事天地山川社稷先古<lb/>
以為醴酪齊盛於是乎取之敬之至也注藉藉田也先<lb/>
古先祖音義<hi>藉在亦反藉田説文作耤紘音宏耒力内反酪音洛齊音咨本亦作齊</hi>疏<hi>正義曰以君子報親不敢不盡心以事之故古天子諸侯有藉田以親耕以事天地山川社稷先古者上雖總論天子諸侯此言天地者特據天子自外則通先古謂先祖也以為醴酪齊盛於是乎取之者為祭祀諸神須醴酪粢盛之屬於是乎藉田而取之敬之至也</hi>
古者天子諸侯必有養獸之官及嵗時齊戒沐浴而躬<lb/>
<pb n="2a"/>
朝之犧牷祭牲必於是取之敬之至也君召牛納而視<lb/>
之擇其毛而卜之吉然後養之君皮弁素積朔月月半<lb/>
君廵牲所以致力孝之至也注歳時齊戒沐浴而躬朝<lb/>
之謂將祭祀卜牲君朔月月半廵視之君召牛納而視<lb/>
之更本擇牲意音義<hi>朝直遙反注躬朝同牷音全</hi>疏<hi>正義曰此一經明孝子報親竭力養牲之事及歲時齊戒沐浴而躬朝之者云歲時謂毎歲依時謂朔月月半也躬親也既卜牲吉在牢養之而身朝之言朝者敬辭也犧牷祭牲必於是取之者犧純色謂天子牲也牷完也謂諸侯牲也犧牷所祭之牲必於是養獸之官受擇取之養獸者若周禮牧人也君召牛納而視之者此更本擇牲之時君於牧處更命取<pb n="2b"/>牛采納之於内而視之君皮弁素積朔月月半君廵牲者即前言歲時朝之也廵行也皮弁諸侯視朔之服朔月月半君服此衣而廵牲所以致力孝之至也者是孝道之至極耕藉云敬之至養牲云孝之至互文也</hi>
古者天子諸侯必有公桑蠶室近川而爲之築宫仞有<lb/>
三尺棘牆而外閉之及大昕之朝君皮弁素積卜三宫<lb/>
之夫人世婦之吉者使入蠶于蠶室奉種浴于川桑于<lb/>
公桑風戾以食之注大昕季春朔日之朝也諸侯夫人<lb/>
三宫半王后也風戾之者及早涼脆採之風戾之使露<lb/>
氣燥乃以食蠶蠶性惡溼音義<hi>近附近之近仞音刃十尺曰仞昕許斤反日欲<pb n="3a"/>出蠶才南反奉芳勇反下及注同種章勇反戾力計反燥也食音嗣蚤音早本亦作早脆七歲反燥悉早反惡烏路反</hi>歲旣單矣世婦卒蠶奉繭以示于君遂獻繭于夫<lb/>
人夫人曰此所以爲君服與遂副褘而受之因少牢以<lb/>
禮之注歲單謂三月月盡之後也言歲者蠶歲之大功<lb/>
事畢於此也副褘王后之服而云夫人記者容二王之<lb/>
後與禮之禮奉繭之世婦音義<hi>單音丹繭古典反與音餘注同褘音暉</hi>古<lb/>
之獻繭者其率用此與注問者之辭音義<hi>率音類又音律又所律反</hi>
及良日夫人繅三盆手遂布于三宫夫人世婦之吉者<lb/>
<pb n="3b"/>
使繅遂朱綠之𤣥黃之以爲黼黻文章服旣成君服以<lb/>
祀先王先公敬之至也注三盆手者三淹也凡繅每淹<lb/>
大總而手振之以出緒也音義<hi>繅悉刀反下同說文作縿云抽繭出絲也以此爲疏縿字音所咸反盆蒲奔反淹也淹本亦作掩徐於驗反又於斂反</hi>疏<hi>正義曰此一節廣明孝子報親養蠶爲祭服祀先王先公之事公桑蠶室者謂官家之桑於處而築養蠶之室近川而爲之者取其浴蠶種便也築宫仞有三尺棘墻而外閉之者築宫謂築養蠶宫墻七尺曰仞言墻之七尺又有三尺高一丈也傳曰雉有三尺雉字者誤也棘墻者謂墻上置棘外閉謂扇在户外閉也大昕之朝爲季春朔日之朝卜三宫之夫人者諸侯之夫人半王后故三宫世婦之吉者亦諸侯世婦卜取之吉者前雖則總舉天子諸侯此特舉諸侯互<pb n="4a"/>言之奉種浴于川者言蠶將生之時而又浴之初於仲春已浴之至此更浴之風戾以食之者戾乾也凌早采桑必帶露而溼蠶性惡溼故乾而食之歲旣單矣者單盡也三月之末四月之初遂獻繭于夫人者蠶是婦人之事故獻繭于夫人夫人曰此所以爲君服與者所舉奉處重遂副褘而受之者旣擬于君之祭服故夫人首著副身著褘衣受此所獻之繭因少牢以禮之接獻繭之世婦古之獻繭者其率用此與者率法也夫人曰獻繭之法自古如此邪重事之義故問之也及良日夫人繅者良日謂吉日宜繅之日明繅更擇吉利之日日至而後乃夫人自繅三盆手者猶三淹也手者每淹以手振出其緒故云三盆手遂布于三宫夫人世婦之吉者使繅者以夫人親繅三盆以手振出其緒訖遂布與三宫夫人世婦之吉者旣據諸侯言之則夫人唯一人世婦之吉者此雜互天子而言之以天子有三夫人就其中取吉者若諸侯唯世婦之吉者養蠶繅非一人而已<pb n="4b"/>唯云世婦之吉者擇其吉者以爲主領非唯一人而已以祀先王先公敬之至也者前文解耕藉男子之事故云以事天地山川社稷兼云先祖養蠶是婦人之事婦人不與外祭故云以祀先王先公其實養蠶爲衣亦事天地山川社稷注正義曰案内司服注云唯二王後褘衣與比注同案明堂位魯公夫人亦用褘衣此不言者魯爲特賜非常法此據常者故不言</hi>
君子曰禮樂不可斯須去身注斯須猶須臾也致樂以<lb/>
治心則易直子諒之心油然生矣易直子諒之心生則<lb/>
樂樂則安安則久久則天天則神天則不言而信神則<lb/>
不怒而威致樂以治心者也注子讀如不子之子諒信<lb/>
<pb n="5a"/>
也油然物始生好美貌音義<hi>易以豉反下同子如字徐將吏反及下注同諒音亮下同油音由樂樂並音洛下不樂同</hi>致禮以治躬則莊敬莊敬則嚴威注<lb/>
躬身也心中斯須不和不樂而鄙詐之心入之矣外貌<lb/>
斯須不莊不敬而慢易之心入之矣故樂也者動於内<lb/>
者也禮也者動於外者也樂極和禮極順内和而外順<lb/>
則民瞻其顏色而不與爭也望其容貌而衆不生慢易<lb/>
焉注極至也音義<hi>爭爭鬬之爭</hi>故德煇動乎内而民莫不承<lb/>
聽理發乎外而衆莫不承順注理爲言行也音義<hi>煇音輝行<pb n="5b"/>下孟反下理行而行皆同</hi>故曰致禮樂之道而天下塞焉舉而措之<lb/>
無難矣注塞充滿也音義<hi>而措本又作錯七故反</hi>樂也者動於内<lb/>
者也禮也者動於外者也故禮主其減樂主其盈禮減<lb/>
而進以進爲文樂盈而反以反爲文注減猶倦也盈猶<lb/>
溢也樂以統情禮以理行人之情有溢而行有倦倦而<lb/>
進之以能進者爲文溢而使反以能反者爲文文謂才<lb/>
美音義<hi>減胡斬反又古斬反下同</hi>禮減而不進則銷樂盈而不反則<lb/>
放故禮有報而樂有反注報皆當爲褒聲之誤音義<hi>銷音<pb n="6a"/>消報依注音褒保毛反下音同</hi>禮得其報則樂樂得其反則安禮之報<lb/>
樂之反其義一也疏<hi>正義曰此一節已具於樂記但記者别人故於此又記之其義己具在樂記故於此不繁文也</hi>
曾子曰孝有三大孝尊親其次弗辱其下能養公明儀<lb/>
問於曾子曰夫子可以爲孝乎曾子曰是何言與是何<lb/>
言與君子之所謂孝者先意承志諭父母於道參直養<lb/>
者也安能爲孝乎注公明儀曾子弟子音義<hi>養羊尚反後皆同與音餘先悉薦反參徐所材反</hi>曾子曰身也者父母之遺體也行父母<lb/>
<pb n="6b"/>
之遺體敢不敬乎居處不莊非孝也事君不忠非孝也<lb/>
涖官不敬非孝也朋友不信非孝也戰陳無勇非孝也<lb/>
五者不遂烖及於親敢不敬乎注遂猶成也音義<hi>蒞音利又音類本又作涖陳直覲反烖音灾於親本又作烖及於身</hi>亨孰羶薌嘗而薦之非孝<lb/>
也養也君子之所謂孝也者國人稱願然曰幸哉有子<lb/>
如此所謂孝也已注然猶而也音義<hi>亨普彭反薦將見反</hi>衆之本<lb/>
敎曰孝其行曰養養可能也敬爲難敬可能也安爲難<lb/>
安可能也卒爲難父母旣没愼行其身不遺父母惡名<lb/>
<pb n="7a"/>
可謂能終矣仁者仁此者也禮者履此者也義者宜此<lb/>
者也信者信此者也强者强此者也樂自順此生刑自<lb/>
反此作曾子曰夫孝置之而塞乎天地溥之而橫乎四<lb/>
海施諸後世而無朝夕推而放諸東海而凖推而放諸<lb/>
西海而凖推而放諸南海而凖推而放諸北海而凖注<lb/>
無朝夕言常行無輟時也放猶至也凖猶平也音義<hi>遺如字又于季反樂音岳皇五孝反溥本亦作敷同芳于反放南往反下同至也凖諸尹反平也輟張劣反</hi>詩<lb/>
云自西自東自南自北無思不服此之謂也曾子曰樹<lb/>
<pb n="7b"/>
木以時伐焉禽獸以時殺焉夫子曰斷一樹殺一獸不<lb/>
以其時非孝也注夫子孔子也曾子述其言以云音義<lb/>
<hi>斷丁管反</hi>孝有三小孝用力中孝用勞大孝不匱注勞猶功<lb/>
也音義<hi>匱其媿反下同</hi>思慈愛忘勞可謂用力矣尊仁安義可<lb/>
謂用勞矣博施備物可謂不匱矣注思慈愛忘勞思父<lb/>
母之慈愛己而自忘己之勞苦音義<hi>施始豉反</hi>父母愛之喜<lb/>
而弗忘父母惡之懼而無怨注無怨無怨於父母之心<lb/>
音義<hi>惡烏路反</hi>父母有過諫而不逆注順而諫之父母旣没<lb/>
<pb n="8a"/>
必求仁者之粟以祀之此之謂禮終注喻貧困猶不取<lb/>
惡人物以事亡親疏<hi>正義曰此一節以下至可謂孝矣廣明為孝子之事今各依文解之孝有三者大孝尊親一也卽是下文云大孝不匱聖人爲天子者也尊親嚴父配天也其次弗辱二也謂賢人爲諸侯及卿大夫士也各保社稷宗廟祭祀不使傾危以辱親也卽與下文中孝用勞亦爲一也其下能養三也謂庻人也與下文云小孝用力爲一能養謂因天分地以養父母也先意承志諭父母於道者先意謂父母將欲發意孝子則預前逆知父母之意而爲之是先意也承志謂父母己有志己當奉承而行之諭父母於道者或在父母意先或在父母意後皆曉諭父母將歸於正道也五者不遂烖及於親敢不敬乎者遂猶成也若行在上五者事不成其如是烖害必及親所以爲非孝然則君子於上五者豈敢不敬而承之者乎亨熟羶薌<pb n="8b"/>嘗而薦之非孝也養也者言亨熟羶薌之美先自口嘗而後薦之父母此非孝也唯是供養君子之所謂孝也者國人稱願然曰幸哉有子如此所謂孝也已者言嘗薦美食但是養也非論孝子言若人將爲孝曰此子百行皆美一國之人稱揚羡願然曰如此是羡願之云此子父母有幸遇哉而有孝子如此所謂孝也已謂然而令人羡願如此乃所謂孝也衆之本敎曰孝者言孝爲衆行之根本以此根本而敎於下名之曰教孝則孝經云孝者德之本又云敎民親愛莫善於孝是衆行之根本以敎於民故謂之孝也其行日養者言不能備孝之德其唯行奉上之禮但謂之養者也養可能也敬爲難者言供養父母可能爲也但尊敬父母是爲難也敬可能也安爲難者其敬雖難猶可爲也但使父母安樂爲難也安可能也卒爲難者卒終也父母在日使之安樂猶可能也但父母没後終身行孝是爲難也父母旣没愼行其身不遺父母惡名可謂能終矣者解卒爲難之<pb n="9a"/>事其卒者謂父母旣没之後謹愼奉行其身恒在善道不遺與父母惡名孝子如此可謂能卒矣仁者仁此者也此謂孝也言欲行仁者先仁恩於此孝也言欲行仁於外必須行仁恩於父母也故云仁者仁此者也禮者履此者也履踐履也言欲行禮於外者必須履踐此孝者也義者宜此者也言欲行義於外者必須得宜於此孝也行孝得宜乃可施義於外信者信此者也言欲行誠信於外須誠信於孝道言孝道誠信始可誠信於外强者强此者也言欲强盛於外者必須强盛於孝道言行孝道强盛則能强盛於外樂自順此生者自由也言身之和樂由順從孝道而生若能順從孝道則身和樂刑自反此作者言身受刑戮由反此孝道而興作若違反孝道則刑戮及身曾子曰夫孝置之而塞乎天地者自此以前皆曽子之言但此以下事異故更言曽子曰夫孝置之而塞乎天地者置謂措置也言孝道措置於天地之閒塞滿天地言上至天下至地謂感天地神明<pb n="9b"/>也溥之而横乎四海者溥布也布此孝道而横被於四海言孝道廣遠也溥字而定本作傅傳溥古字傅著之名義俱通其義如此一也施諸後世而無朝夕者諸於也謂施此孝道於後世而無一朝一夕而不行也終長行之言長久推而放諸東海而凖至北海而凖者推謂推排也放至也諸於也言推排孝道至於四海能以爲灋凖平而灋象之無所不從也詩云自西自東自南自北無思不服者詩大雅文王有聲之詩美武王也言武王之德能如此今孝道亦然四海之内悉以凖灋而行之與武王同故引以證之曾子曰樹木以時伐焉者至此之謂禮終亦是曽子之言以語更端故更云曾子思慈愛忘勞可謂用力矣者以庶人思父母慈愛忘己躬耕之勞可謂用力矣尊仁安義可謂用勞矣者諸侯卿大夫士尊重於仁安行於義心無勞倦是可謂用勞矣博施備物可謂不匱矣者匱乏也廣博施則德敎加于百姓刑于四海是也備物謂四海之内各以其職來助<pb n="10a"/>祭如此卽是大孝不匱也</hi>
樂正子春下堂而傷其足數月不出猶有憂色門弟子<lb/>
曰夫子之足瘳矣數月不出猶有憂色何也樂正子春<lb/>
曰善如爾之問也善如爾之問也吾聞諸曾子曾子聞<lb/>
諸夫子曰天之所生地之所養無人爲大父母全而生<lb/>
之子全而歸之可謂孝矣不虧其體不辱其身可謂全<lb/>
矣注曾子聞諸夫子述曾子所聞於孔子之言音義<hi>數色主反下同瘳丑㽞反差也</hi>故君子頃步而弗敢忘孝也今予忘孝之<lb/>
<pb n="10b"/>
道予是以有憂色也注頃當爲跬聲之誤也予我也音<lb/>
義<hi>頃讀爲跬缺碑反又丘弭反一舉足爲跬再舉足爲步</hi>壹舉足而不敢忘父母<lb/>
壹出言而不敢忘父母壹舉足而不敢忘父母是故道<lb/>
而不徑舟而不游不敢以先父母之遺體行殆壹出言<lb/>
而不敢忘父母是故惡言不出於口忿言不反於身不<lb/>
辱其身不羞其親可謂孝矣注徑步邪趨疾也忿言不<lb/>
反於身人不能無忿怒忿怒之言當由其直直則人服<lb/>
不敢以忿言來也音義<hi>徑古定反邪似嗟反趨七俱反</hi>疏<hi>正義曰此一節論樂正子<pb n="11a"/>春傷其足而憂因明父母遺體不可損傷之事無人爲大者言天地生養萬物之中無如人最爲大故孝經云天地之性人爲貴是也不虧其體不辱其身可謂全矣者非直體全又須善名得全若能不虧損形體得全不損辱其身是善名得全也故君子頃步而弗敢忘孝也者頃跬也謂一舉足君子於一舉足之閒不敢忘父母也言忘之恐有傷損是故道而不徑者謂於正道而行不由邪徑正道平易於身無損傷邪徑險阻或於身有患舟而不游者言渡水必依舟船不浮游水上乘舟則安浮水則危不敢以先父母之遺體行殆者以其不忘父母之遺體故不敢以先父母遺餘之體而行歴危患處惡言不出於口者悖逆惡戾之言不出於口爲人所賤也忿言不反於身者謂己之言必能正直人則服之故他人瞋忿之言不反於身定本反於身作及字不辱其身不羞其親可謂孝矣者總結舉足出言二事身及親並不羞辱可謂孝也矣</hi>
<pb n="11b"/>
昔者有虞氏貴德而尚齒夏后氏貴爵而尚齒殷人貴<lb/>
富而尚齒周人貴親而尚齒注貴謂燕賜有加於諸臣<lb/>
也尚謂有事尊之於其黨也臣能世祿曰富舜時多仁<lb/>
聖有德後德則在小官疏<hi>正義曰此前經明孝以下至不敢犯又兼明孝弟故下云孝弟發諸朝廷事兼孝弟也各隨文解之今此一經論四代悌順尚齒之義有虞氏貴德而尚齒者虞氏帝德𢎞大故貴德德之中年高者在前是德中尚齒夏后氏貴爵而尚齒者夏后之世漸澆薄不能貴德而尚功功高則爵髙旣貴其官爵德雖下而爵高者則貴之由道劣故也故貴爵之中年高者在前故云尚齒殷人貴富而尚齒者殷人又劣於夏但身有功則與之重爵殷家累世有功世爵而富乃貴之故云貴富亦年高者在前<pb n="12a"/>故云尚齒周人貴親而尚齒者周人又劣於殷敬愛彌狹殷人疏而富者猶貴之周人於己有親乃貴之就此之中亦年高者在前故云尚齒注正義曰鄭恐經云貴者皆班序在上故名之貴謂燕賜有加於諸臣凡四代朝位班序皆以官爵爲次悉皆重爵而夏后氏貴者但於爵高者加恩賜云尚謂有事尊之於其黨也者謂德爵富親各於其黨類之中而被尊也云舜時多仁聖有德後德則在小官者鄭解虞氏貴德之意以舜時仁聖者多人皆有德其徳小先來者已居大官其德大後來者則在小官是小官而德尊者故有虞氏貴之所以燕賜加於大官俗本後德多作小德者</hi>虞夏殷周天下之盛王也未有遺年<lb/>
者年之貴乎天下久矣次乎事親也注言其先老也疏<lb/>
<hi>正義曰此一經覆述虞夏以來尚年之事虞夏殷周天下之盛王也未有遺年者言虞夏殷周雖是明盛之王<pb n="12b"/>也未有遺棄其年者悉皆尚齒更無他善以加之年之貴乎天下久矣者從虞夏以來貴在是久矣次乎事親也者言貴年之次弟近於事親之孝除孝則次弟也</hi>
是故朝廷同爵則尚齒七十杖於朝君問則席八十不<lb/>
俟朝君問則就之而弟達乎朝廷矣注同爵尚齒老者<lb/>
在上也君問則席爲之布席於堂上而與之言凡朝位<lb/>
立於庭魯哀公問於孔子命席不俟朝君揖之卽退不<lb/>
待朝事畢也就之就其家也老而致仕君或不許異其<lb/>
禮而已音義<hi>於朝直遙反後皆同弟音悌下及下注同爲于僞反</hi>疏<hi>正義曰此一經明朝廷之<pb n="13a"/>中行於弟也是故朝廷同爵則尚齒者此因前文尚年以是之故朝廷之中同爵則尚齒官爵同者則貴尚於齒四代皆然七十杖於朝君問則席者以其尚齒故七十者許之據杖於朝若君有問則布席令坐也八十不俟朝君問則就之者年已八十不但杖於朝而已見君揖則退不待朝事畢也若君有事問之則就其室是遜弟敬老之道通達於朝廷矣注正義曰知朝位立於庭者案燕禮大射君與卿大夫皆立卿大夫立於庭君立于阼階上是也云魯哀公問於孔子命席者儒行文云不俟朝君揖之卽退者案燕禮大射卿大夫立于庭北面君降自阼階南鄉爾卿卿西面爾大夫大夫皆少進皆北面爾謂揖也於時老臣君揖則退不待朝事畢也則於路寢門外曰視朝亦揖竟卽退不待朝事畢也云老而致仕君或不許異其禮而己者案曲禮云大夫七十而致事若不得謝是或不許也此經中所云是君不許者故七十杖於朝君問則席又八十不俟朝是異其<pb n="13b"/>禮若其致事君許則王制云七十不俟朝八十杖於朝是君許者與此異</hi>行肩而不併不錯<lb/>
則隨見老者則車徒辟斑白者不以其任行乎道路而<lb/>
弟達乎道路矣注錯鴈行也父黨隨行兄黨鴈行車徒<lb/>
辟乘車步行皆辟老人也斑白者髪雜色也任所擔持<lb/>
也不以任少者代之音義<hi>併歩頃反徐扶頂反辟音避注同行戸剛反下同擔都甘反少詩照反下同</hi>居鄉以齒而老窮不遺强不犯弱衆不暴寡<lb/>
而弟逹乎州巷矣注老窮不遺以鄕人尊而長之雖貧<lb/>
見無子孫無棄忘也一鄕者五州巷猶閭也音義<hi>遺如字一<pb n="14a"/>本作匱其媿反長丁丈反下文皆同</hi>疏<hi>正義曰此一節明弟通達於道路行肩而不併者謂老少並行言肩辟不得併行少者差退在俊則朋友肩隨是也不錯則隨者若兄黨爲鴈行之差錯是父黨則隨從而爲行見老者則車徒辟者謂少者或乘車或徒步若逢見老者則辟之斑白者不以其任行乎道路者任謂擔持言斑白不以所任之物行於道路少者必代之是弟通達於道路注正義曰錯參差假鴈行爲行父黨隨行王制文</hi>
古之道五十不爲甸徒頒禽隆諸長者而弟達乎獀狩<lb/>
矣注四井爲邑四邑爲丘四丘爲甸甸六十四井也以<lb/>
爲軍田出役之法五十始衰不從力役之事也頒之言<lb/>
分也隆猶多也及田者分禽多其老者謂竭作未五十<lb/>
<pb n="14b"/>
者春獵爲獀冬獵爲狩音義<hi>甸田見反頒音斑獀本亦作廋音蒐所求反狩音獸</hi>
軍旅什伍同爵則尚齒而弟達乎軍旅矣注什伍士卒<lb/>
部曲也少儀曰軍尚左卒尚右音義<hi>卒子忽反下同</hi>疏<hi>正義曰此一節明弟道達於獀狩古之道者謂作記之人在於周末於時力役煩重卻道周初之事故云古之道也五十不爲甸徒者謂方八里之甸徒謂步卒軍法八里出長轂一乘步卒七十二人謂之甸者以供軍賦及田役之事五十者氣力始衰不爲此甸役徒卒頒禽隆諸長者謂四十九以下田畢頒禽之時多長者注正義曰四井爲邑至六十四井也司馬法文云以爲軍田出役之法者謂一甸之中出長轂一乘甲士三人歩卒七十二人供君田役事故云以爲軍田出役之法云五十始衰不從力役之事也者王制文云謂竭作未五十者案小司徒云<pb n="15a"/>凡起徒役毋過家一人以其餘爲羡唯田與追胥竭作若田與追胥竭作之時此未五十者猶任田役故頒禽之時多此長者云春獵爲獀冬獵爲狩爾雅釋天文經云獀狩夏苖秋獮可知也五人爲伍二伍爲什士謂甲士卒謂步卒在軍旅之中時主帥部領圑曲而聚故云部曲</hi>
孝弟發諸朝廷行乎道路至乎州巷放乎獀狩脩乎軍<lb/>
旅衆以義死之而弗敢犯也注死之死此孝弟之禮音<lb/>
義<hi>放方往反</hi>疏<hi>正義曰此一節總論結上文孝弟發諸朝廷者卽上文而弟達乎朝廷是也在上諸文但云弟此兼云孝者以孝故能弟弟則孝之次也此經總結前諸文故云孝弟也衆以義死之而弗敢犯也者言孝弟之道通於朝廷行於道路州巷獀狩軍旅無處不行孝弟以敎衆庶也故衆以道理之義死於孝弟也言<pb n="15b"/>行孝弟雖死不捨不敢犯此孝弟而不行也</hi>
祀乎明堂所以敎諸侯之孝也食三老五更於大學所<lb/>
以敎諸侯之弟也祀先賢於西學所以敎諸侯之德也<lb/>
耕藉所以敎諸侯之養也朝覲所以敎諸侯之臣也五<lb/>
者天下之大敎也注祀乎明堂宗祀文王西學周小學<lb/>
也先賢有道德王所使敎國子者音義<hi>食音嗣下同更古衡反下同大學音泰下大學注大下皆同</hi>疏<hi>正義曰此一節廣明孝弟之道養三老五更及齒學之事祀乎明堂所以敎諸侯之孝也者於周言之祀文王也故樂記云祀文王於明堂是也食三老五更於大學所以敎諸侯之弟<pb n="16a"/>也者案孝經云雖天子必有父也注謂養老也父謂君老也此食三老而屬弟者以上文祀文王於明堂爲孝故以食三老五更爲弟文有所對也祀先賢於西學所以敎諸侯之德也者以先賢有德故祀之令諸侯尊敬有德故云敎諸侯之德此西學鄭注云周小學則周之小學在西郊則王制云養庶老於虞庠虞庠在國之西郊是也注正義曰云祀乎明堂宗祀文王者鄭以樂記武王伐紂稱祀乎明堂而民知孝彼謂文王廟制如明堂武王伐紂後而祀之恐此祀乎明堂亦與彼同故云謂宗祀文王也實於明堂之中知者以此經廣明周法故五者天下之大敎明不獨論武王是指周公制禮之後宗祀文王也云西學周之小學也者謂虞庠也以祀先賢明於虞庠小學故大司樂云凡有道者有德者使敎焉死則以爲樂祖祭於瞽宗文王世子又云書在上庠以此知祭先賢所通之經各有所習之學若瞽宗則在國虞庠爲小學者則在西郊今祀先賢則於西郊也</hi>
<pb n="16b"/>
食三老五更於大學天子袒而割牲執醬而饋執爵而<lb/>
酳冕而總干所以敎諸侯之弟也是故鄕里有齒而老<lb/>
窮不遺强不犯弱衆不暴寡此由大學來者也注割牲<lb/>
制俎實也冕而總干親在舞位以樂侑食也敎諸侯之<lb/>
弟次事親音義<hi>酳音𦙍又仕覲反</hi>天子設四學當入學而大子<lb/>
齒注四學謂周四郊之虞庠也文王世子曰行一物而<lb/>
三善皆得唯世子而已其齒於學之謂也疏<hi>正義曰此一節明養三老五更之禮而竭其力下象其德天子袒而割牲者謂牲入之時天子親割也執醬而饋者謂食之時親執<pb n="17a"/>醬而饋也執爵而酳者謂食罷親執爵而酳之也冕而總干者干盾也親在舞位持盾而舞也是故鄕里有齒者以天子敬老鄕里化之故有齒也老窮不遺者老而被養故在下年老及困窮者皆化上而養之故不見遺棄作記者以老弱被尊養人皆化上故强不犯弱衆不暴寡此由大學來者也所致此養三老五更於大學由此化而來天子設四學者謂設四代之學周學也殷學也夏學也虞學也當入學而大子齒天子設四學以有虞庠爲小學設置於四郊是天子設四學據周言之當入學而大子齒者當入學之時而大子齒於國人故云而大子齒注正義曰皇氏云四郊虞庠爲以四郊皆有虞庠</hi>
天子廵守諸侯待于竟天子先見百年者注問其國君<lb/>
以百年者所在而往見之音義<hi>守手又反本亦作狩竟居領反</hi>八十九<lb/>
<pb n="17b"/>
十者東行西行者弗敢過西行東行者弗敢過欲言政<lb/>
者君就之可也注弗敢過者謂道經之則見之疏<hi>正義曰此一節亦明尚齒貴老之義天子廵守者謂廵行守土諸侯諸侯待于竟天子先見百年者謂天子問此諸侯之國内有百年之人天子則先徃就見百年者八十九十者東行西行者弗敢過者旣未滿百歲不可一一就見若天子諸侯因其行次或東行西行至八十九十者或閭里之旁不敢過越而去必往就見之欲言政者君就之可也者謂八十九十之人雖不當道路左右欲共言論政敎君即徃就之可也</hi>
壹命齒于鄕里再命齒于族三命不齒族有七十者弗<lb/>
敢先注此謂鄕射飲酒時也齒者謂以年次立若坐也<lb/>
<pb n="18a"/>
三命列國之卿也不復齒席之於賓東不敢先族之七<lb/>
十者謂旣一人舉觶乃入也雖非族亦然承齒乎族故<lb/>
言族爾音義<hi>復扶又反下文注將復入同觶之豉反</hi>七十者不有大故不<lb/>
入朝若有大故而入君必與之揖讓而后及爵者注謂<lb/>
致仕在家者其入朝君先與之爲禮而后揖卿大夫士<lb/>
疏<hi>正義曰此一節明鄕里之中敬齒之法一命齒于鄕里者此謂鄕射飲酒之時身有一命官者或立或坐齒與鄕人同再命齒于族者謂身有再命之官其命旣高鄕人疏者雖復年高不與之齒但族親之内計長幼爲班序三命不齒者謂身有三命官其命轉尊不復齒於親族謂特坐賓東族有七十者弗敢先者若此飲酒<pb n="18b"/>之時族親之内有年七十者令其先入此三命者乃始後入故云不敢先也注正義曰此經云齒于鄕里齒于族未知何時如此故明之云謂鄕射飲酒時鄕射謂鄉人詢衆庶而爲射於時先行飲酒之禮是鄕射有飲酒者也又云飲酒者謂鄕人飲酒及黨正飲酒此注鄕射飲酒兼此三義也今案儀禮鄕飲酒及鄉射無一命齒于鄕里再命齒于族之文此一命再命之文在黨正故鄭注鄕飲酒云此篇無正齒位之事是也雖無正齒位之事其實鄕射鄕飲酒亦有正齒位之禮但文不備也故此云鄕射飲酒以總正齒位之事也云齒者謂以年次立若坐也者士立於堂下大夫坐於堂上知者鄕射云大夫受獻訖及衆賓皆升就席於時雖立至徹俎卽坐鄕射記又云旣旅士不入不見士坐之文明立于堂下云三命列國之卿也者據諸侯言之謂當飲酒之時若夭子國黨正飲酒三命不齒謂上士也以天子上士三命故也此經雖據諸侯亦謂黨正飲酒故云三命不<pb n="19a"/>齒鄭注三命列國之卿若其鄉飲酒諸侯之國但爵位爲卿大夫雖再命一命皆得不齒以鄉飲酒賓賢能其賓必少其得爵爲卿大夫者必年長於賓故在賓東西面而不齒若黨正飲酒以正齒位其賓必長故天子諸侯之國三命乃不齒知鄕飲酒爵爲卿大夫乃不齒者案鄕飲酒云席于賓東公三重大夫再重注云席此二者於賓東尊之不與鄕人齒也天子之國三命者乃不齒於諸侯之國爵爲大夫則不齒是大夫坐於上士立於下者謂諸侯之國若天子黨正飲酒一命下士立於下再命中士齒於父族坐於堂上三命上士席於賓東云不敢先族之七十者謂既一人舉觶乃入也者族七十者初飲酒之時則與衆賓先入此三命者得爲待獻賓獻介獻衆賓之後至一人舉觶之時乃始入也故鄕飲酒鄉射記皆大夫樂作之前一人舉觶之後乃始得入也若然大夫之入依禮自當一人舉觶之時縱令無族人七十者亦當如此又族之七十者及鄉人少者於<pb n="19b"/>先已入今特云族有七十者不敢先記人之意以身有三命應合在族人七十者之先欲明敬齒上老故云不敢先爾是以鄭注云雖非族亦然但鄉人長老皆上之旣入然後始入此有族有七十者熊氏云謂黨正飲酒故正齒位故有七十若鄉飲酒之禮則無七十者故鄕飲酒明日乃息司正告于先生君子是老者明日乃入也</hi>
天子有善讓德於天諸侯有善歸諸天子卿大夫有善<lb/>
薦於諸侯士庶人有善本諸父母存諸長老祿爵慶賞<lb/>
成諸宗廟所以示順也注薦進也成諸宗廟於宗廟命<lb/>
之祭統有十倫六曰見爵賞之施焉音義<hi>見賢遍反施始豉反</hi>疏<lb/>
<pb n="20a"/>
<hi>正義曰此一節明有善讓於尊上示以敬順之道不敢專也</hi>
昔者聖人建陰陽天地之情立以爲易易抱龜南面天<lb/>
子卷冕北面雖有明知之心必進斷其志焉示不敢專<lb/>
以尊天也善則稱人過則稱已敎不伐以尊賢也注立<lb/>
以爲易謂作易易抱龜易官名周禮曰大卜大卜主三<lb/>
兆三易三夢之占音義<hi>卷古本反知音智斷丁亂反</hi>疏<hi>正義曰此一節亦明其不敢專輒尊賢之事也立以爲易者聖人謂伏羲文王之屬興建陰陽天地之情仰觀天文俯察地理立此陰陽以作易卽今時易也易抱龜南面天子卷冕北面者立爲占易之官抱龜南面尊其神明故南面天子親執卑<pb n="20b"/>道服衮冕北面必進斷其志焉者言天子雖有顯明哲知之心必進於龜之前令龜斷決其已之所有爲之志示不敢自專以尊敬上天也敎不伐以尊賢也者有善稱人有過稱已敎在下不自伐其善以尊敬賢人也注正義曰此稱官者於周禮稱大卜三兆者玉瓦原也鄭注云言兆形似玉瓦原之舋罅原田也杜子春云玉兆帝顓頊之兆瓦兆帝堯之兆原兆有周之兆三易者連山歸藏周易杜子春云連山宓戲歸藏黃帝鄭作易讚云夏曰連山殷曰歸藏周曰周易三夢一曰致夢二曰觭夢三曰咸陟</hi>
孝子將祭祀必有齊莊之心以慮事以具服物以脩宫<lb/>
室以治百事注謂齊之前後也及祭之日顏色必溫行<lb/>
必恐如懼不及愛然注如懼不及見其所愛者音義<hi>恐曲<pb n="21a"/>勇反</hi>其奠之也容貌必溫身必詘如語焉而未之然注奠<lb/>
之謂酌尊酒奠之及酳之屬如語焉而未之然如有所<lb/>
以語親而未見答音義<hi>以語魚預反</hi>宿者皆出其立卑靜以<lb/>
正如將弗見然注宿者皆出謂賓助祭者事畢出去也<lb/>
如將弗見然祭事畢而不知親所在思念之深如不見<lb/>
出也及祭之後陶陶遂遂如將復入然注思念旣深如<lb/>
覩親將復入也陶陶遂遂相隨行之貌音義<hi>陶音遙遂本又作燧音遂</hi>是故慤善不違身耳目不違心思慮不違親結諸心<lb/>
<pb n="21b"/>
形諸色而術省之孝子之志也注術當爲述聲之誤也<lb/>
音義<hi>思息嗣反術義作述</hi>疏<hi>正義曰此一節明孝子將祭祀之時顏色容貌務在齊莊卑詘思念其親存也以慮事者言孝子先齊莊其心以謀慮祭事以具服物者以備具衣服及祭物以治百事者謂齊前後凡治百衆之事行必恐如懼不及愛然者言孝子色必溫和行必戰恐其形貌如似畏懼不及見親之所愛然止由如是言心貌必温身必詘者言孝子設奠及酳之時容貌溫和身形必卑詘如語焉而未之然者如以語諮白於親而未之見報答者宿者皆出者謂助祭所宿之賓今祭事已畢並皆出去孝子其立卑柔靜黙然後以正定心意以思念其親如似將不復見顏色出然及祭之後陶陶遂遂如將復入然者孝子思念親深及至祭後想像親來形貌陶陶遂遂如似親將復反更入然是故慤善不違身者以孝子思念親深爲是之故精慤純<pb n="22a"/>善之故行不違離於身言恒慤善也耳目不違心者言中心思慮不違於親無時歇也結諸心者言思念深結積於心形諸色思念其親形見於色而術省之者術述省視也言思念其親但徧循述而省視之反覆不忘也此乃孝子思念親之志也</hi>
建國之神位右社稷而左宗廟注周尚左也疏<hi>正義曰此一節明神位所在周人尚左故宗廟在左社稷在右案桓三年取郜大鼎納於大廟何休云質家右宗廟尚親親文家右社稷上尊尊此說與鄭合故鄭云周尚左也</hi>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷四十八<lb/>
<pb n="23a"/>
　禮記注疏卷四十八考證<lb/>
古者天子諸侯必有公桑蠶室○<hi>臣召南</hi>按公桑蠶室<lb/>
　在北郊内宰注云婦人以純陰爲尊是與藉田之在<lb/>
　南郊陰陽相對之義也故祭統曰天子親耕於南郊<lb/>
　以共齊盛王后蠶於北郊以共純服又按天子藉田<lb/>
　在南郊諸侯在東郊后及夫人之公桑蠶室並在北<lb/>
　郊此禮說也何休公羊傳注乃謂天子親耕東田千<lb/>
　畝諸侯百畝后夫人親西郊采桑又似藉田並在東<lb/>
<pb n="23b"/>
　郊公桑並在西郊者蓋何說未可爲典要也<lb/>
歲旣單矣注○方慤曰自去歲蠶成之後迄今期歲矣<lb/>
　若孟夏稱麥秋亦此之意<lb/>
古之獻繭者其率用此與注問者之辭○<hi>臣召南</hi>按此<lb/>
　二句是束上語注謂問者之辭非也<lb/>
　疏則夫人唯一人世婦之吉者○按唯一人之下脫<lb/>
　而曰三宫夫人六字各本俱誤<lb/>
仁者仁此者也疏言欲行仁者先仁恩於此孝也○按<lb/>
<pb n="24a"/>
　此十二字並衍文當以下各叚疏例之<lb/>
祀先賢於西學注周小學也疏則於西郊也○方慤曰<lb/>
　先賢則樂祖是也西學則瞽宗是也樂祖有道德者<lb/>
　故曰敎諸侯之德<hi>臣召南</hi>按方說是周兼四代之學<lb/>
　其右學卽瞽宗在太學之西故曰西學耳何必以西<lb/>
　郊之小學爲解乎哉<lb/>
三命不齒注疏今案儀禮云云○<hi>臣召南</hi>按此疏當合<lb/>
　周禮黨正賈疏觀之<lb/>
<pb n="24b"/>
建國之神位右社稷而左宗廟疏何休云質家右宗廟<lb/>
　云云○<hi>臣召南</hi>按恐是三代通禮左爲陽右爲陰賞<lb/>
　于祖戮于社自夏后氏己然矣何休之說未足據也<lb/>
　<lb/>
　<lb/>
　<lb/>
　<lb/>
　禮記注疏卷四十八考證<lb/>
</p>
<p>
</p>
  </div>
</body>
</text>
</TEI>
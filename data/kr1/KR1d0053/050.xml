<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷五十</head> <lb/>
    <p>
<pb n="1a"/>
欽定四庫全書<lb/>
　禮記注疏卷五十<lb/>
　　漢鄭氏注　唐陸徳明音義　孔穎達疏<lb/>
　經解<lb/>
孔子曰入其國其教可知也注觀其風俗則知其所以<lb/>
教其為人也温柔敦厚詩教也疏通知逺書教也廣博<lb/>
易良樂教也絜靜精㣲易教也恭儉莊敬禮教也屬辭<lb/>
比事春秋教也注屬猶合也春秋多記諸侯朝聘㑹同<lb/>
<pb n="1b"/>
有相接之辭罪辯之事音義<hi>易良以豉反下易良同屬音燭注及下同比毗志反下同朝聘直遥反篇内同</hi>故詩之失愚書之失誣樂之失奢易之失<lb/>
賊禮之失煩春秋之失亂注失謂不能節其教者也詩<lb/>
敦厚近愚書知逺近誣易精㣲愛惡相攻逺近相取則<lb/>
不能容人近於傷害春秋習戰爭之事近亂音義<hi>近愚附近之近下除逺近一字竝同惡烏路反爭争鬬之爭下文同</hi>其為人也温柔敦厚而不<lb/>
愚則深於詩者也疏通知逺而不誣則深於書者也廣<lb/>
博易良而不奢則深於樂者也絜靜精㣲而不賊則深<lb/>
<pb n="2a"/>
於易者也恭儉莊敬而不煩則深於禮者也屬辭比事<lb/>
而不亂則深於春秋者也注言深者既能以教又防其<lb/>
失疏<hi>正義曰經解一篇總是孔子之言記者錄之以為經解者皇氏云解者分析之名此篇分析六經體教不同故名曰經解也六經其教雖異總以禮為本故記者錄入於禮孔子曰入其國其教可知也者言人君以六經之道各隨其民教之民從上教各從六經之性觀民風俗則知其教故云其教可知也温柔敦厚詩教也者温謂顔色温潤柔謂情性和柔詩依違諷諫不指切事情故云温柔敦厚是詩教也疏通知逺書教也者書錄帝王言誥舉其大綱事非繁密是疏通上知帝皇之世是知逺也廣博易良樂教也者樂以和通為體無所不用是廣博簡易良善使人從化是易良絜靜精㣲易教也者易之於人正則獲吉邪則獲凶不為滛濫是<pb n="2b"/>絜靜窮理盡性言入秋毫是精㣲恭儉莊敬禮教也者禮以恭遜節儉齊莊敬慎為本若人能恭敬節儉是禮之教也屬辭比事春秋教也者屬合也比近也春秋聚合㑹同之辭是屬辭比次褒貶之事是比事也凡人君行此等六經之教以化於下在下染習其教還有六經之性故云詩教書教之等故詩之失愚者詩主敦厚若不節制則失在於愚書之失誣者書廣知久逺若不節制則失在於誣樂之失奢者樂主廣博和易若不節制則失在於奢易之失賊者易主絜靜嚴正逺近相取愛惡相攻若不節制則失在於賊害禮之失煩者禮主文物恭儉莊敬若不能節制則失在於煩苛春秋之失亂者春秋習戰爭之事若不能節制失在於亂此皆謂人君用之教下不能可否相濟節制合宜所以致失也其為人也温柔敦厚而不愚則深於詩者也此一經以詩化民雖用敦厚能以義節之欲使民雖敦厚不至於愚則是在上深達於詩之義理能以詩教民也故云深於<pb n="3a"/>詩者也以下諸經義皆放此注正義曰易精㣲者易理㣲密相責𥚹切不能含容云愛惡相攻者謂易卦六爻或陰爻乘陽或陽爻據陰近而不得是愛惡相攻也云逺近相取者謂彼此有應是逺近相取也或逺而無應近而不相得是逺近不相取也云則不能容人近於傷害者若意合則雖逺必相愛若意離雖近必相惡是不能容人不與己同浪被傷害是失於賊害也云春秋習戰爭之事者以春秋記諸侯相侵伐又有鬭爭之辭若僖二十八年晉人執衛侯歸之于京師昭十三年平邱之㑹子産爭承之類是也故前注云春秋記罪辯之事也然詩為樂章詩樂是一而教别者若以聲音干戚以教人是樂教也若以詩辭美刺諷喻以教人是詩教也此為政以教民故有六經若教國子弟於庠序之内則唯用四術故王制云春秋教以禮樂冬夏教以詩書是也此六經者惟論人君施化能以此教民民得從之未能行之至極也若盛明之君為民之父母者則能恩惠<pb n="3b"/>下極於民則詩有好惡之情禮有政治之體樂有諧和性情皆能與民至極民同上情故孔子閒居云志之所至詩亦至焉詩之所至禮亦至焉禮之所至樂亦至焉是也其書易春秋非是恩情相感與民至極者故孔子閒居無書易及春秋也</hi>
天子者與天地參故徳配天地兼利萬物與日月竝明<lb/>
明照四海而不遺㣲小其在朝廷則道仁聖禮義之序<lb/>
燕處則聽雅頌之音行歩則有環佩之聲升車則有鸞<lb/>
和之音居處有禮進退有度百官得其宜萬事得其序<lb/>
詩云淑人君子其儀不忒其儀不忒正是四國此之謂<lb/>
<pb n="4a"/>
也注道猶言也環佩佩環佩玉也所以為行節也玉藻<lb/>
曰進則揖之退則揚之然後玉鏘鳴也環取其無窮止<lb/>
玉則比德焉孔子佩象環五寸人君之環其制未聞也<lb/>
鸞和皆鈴也所以為車行節也韓詩内傳曰鸞在衡和<lb/>
在軾前升車則馬動馬動則鸞鳴鸞鳴則和應居處朝<lb/>
廷與燕也進退行歩與升車也音義<hi>淑常六反忒吐得反鏘七羊反本又作鎗鈴音零軾音式應應對之應</hi>發號出令而民説謂之和上下相親<lb/>
謂之仁民不求其所欲而得之謂之信除去天地之害<lb/>
<pb n="4b"/>
謂之義義與信和與仁霸王之器也有治民之意而無<lb/>
其器則不成注器謂所操以作事者也義信和仁皆存<lb/>
乎禮音義<hi>説音悦去羌呂反下同王徐于況反操七刀反</hi>疏<hi>正義曰此一節盛明天子霸王唯有禮為霸王之器言禮之重也與天地參者天覆地載生養萬物天子亦能覆載生養之功與天地相參齊等故云與天地參詩云淑人君子其儀不忒其儀不忒正是四國者此詩曹風鳲鳩之篇刺上下不均平之詩言善人君子用心均平其威儀不有差忒以其不差故能正此四方之國此之謂也者言詩之所云正當此聖人有禮之謂也民不求其所欲而得之謂之信者謂明君在上賙贍於下民不須營求所欲之物自然得之是在上信實恩能覆養故也猶若尚書傳稱民擊壤而歌鑿井而飲耕田而食帝有何力是不求其所欲也天不言而<pb n="5a"/>四時行是信若四時故云謂之信也除去天地之害謂之義者義宜也天地無害於物有宜故為義天地害者謂水旱之等及疫癘之屬及天地之内有惡事害人皆名天地之害也霸王之器者器謂人所操持以作事物者欲為其事必先利其器言欲作霸王必須義信和仁是霸王之器也注正義曰此鸞和所在謂朝祀所乘之車若田獵之車則鸞在鑣也故詩秦風云輶車鸞鑣箋云置鸞於鑣異於乘車是乘車鸞在衡也然鄭於商頌箋云在軾曰和在鑣曰鸞彼亦乘車鸞在鑣與秦詩箋不同者鄭於秦詩已解故於商頌略而不言或可以經無正文鄭為兩説</hi>
禮之於正國也猶衡之於輕重也繩墨之於曲直也規<lb/>
矩之於方圜也故衡誠縣不可欺以輕重繩墨誠陳不<lb/>
<pb n="5b"/>
可欺以曲直規矩誠設不可欺以方圜君子審禮不可<lb/>
誣以姦詐注衡稱也縣謂錘也陳設謂彈畫也誠猶審<lb/>
也或作成音義<hi>圜音圓縣音𤣥注同稱尺證反錘直為反彈徒丹反畫胡麥反</hi>是故隆<lb/>
禮由禮謂之有方之士不隆禮不由禮謂之無方之民<lb/>
敬讓之道也故以奉宗廟則敬以入朝廷則貴賤有位<lb/>
以處室家則父子親兄弟和以處鄉里則長幼有序孔<lb/>
子曰安上治民莫善於禮此之謂也注隆禮謂盛行禮<lb/>
也方猶道也春秋傳曰教之以義方疏<hi>正義曰此一節贊明禮事之重<pb n="6a"/>治國之急故衡誠縣不可欺以輕重者衡謂稱衡縣謂稱錘誠審也若稱衡詳審縣錘則輕重必正故云不可欺以輕重繩墨誠陳不可欺以曲直者陳謂陳列若繩墨審能陳列則曲直必當故云不可欺以曲直規矩誠設不可欺以方圜者規所以正圜矩所以正方設謂置設若規矩詳審置設則方圜必得故云不可欺以方圜君子審禮不可誣以姦詐者設譬既畢故以此言結之言君子之人若能審詳於禮則姦詐自露不可誣㒺也是故隆禮由禮謂之有方之士者隆盛也由行也方道也若君子能隆盛行禮則可謂有道之士也反此則為無知之民民是無知之稱故也敬讓之道也者此言禮之為用是敬讓之道也為下文而起此之謂也者從篇首孔子曰入其國其教可知也至此長幼有序事相連接皆是孔子之辭記者錄之而為記其理既盡記者乃引孔子所作孝經之辭以結之故云此之謂也言孔子所云者正此經之所謂也注正義曰春秋左氏隠三年<pb n="6b"/>傳文衛莊公寵公子州吁石碏諫云臣聞愛子教之以義方弗納於邪引之者證方為道也</hi>
故朝覲之禮所以明君臣之義也聘問之禮所以使諸<lb/>
侯相尊敬也喪祭之禮所以明臣子之恩也鄉飲酒之<lb/>
禮所以明長幼之序也昏姻之禮所以明男女之别也<lb/>
夫禮禁亂之所由生猶坊止水之所自来也故以舊坊<lb/>
為無所用而壞之者必有水敗以舊禮為無所用而去<lb/>
之者必有亂患注春見曰朝小聘曰問其篇今亡昏姻<lb/>
謂嫁娶也壻曰昏妻曰姻自亦由也音義<hi>覲其靳反長丁丈反下同<pb n="7a"/>姻音因别彼列反坊音房本又作防下同壞音怪見賢遍反取七住反本亦作娶</hi>疏<hi>正義曰此一經明禮之所用各有所主又明舊禮不可不用之意但自此以下上承孔子曰此之謂也以後則是記者廣明安上治民之義非復孔子之言也夫禮禁亂之所由生者由從也禮禁亂之所從生亂生之處則豫禁之若深宫固門閽寺守之諸侯夫人父母没不得歸寜之類是也猶坊止水之所自来也坊謂堤坊人築堤坊止約水之所從来之處言若有汙下水来之處則豫防障之故以舊坊為無所用而壞之者必有水敗者譬言舊禮不可去也坊以止水忽有無知之人謂舊坊為無所用而壞之坊壞則水必来敗於產業也以舊禮為無所用而去之者必有亂患者禮本防亂忽有愚人謂舊禮為無所用而壞去之者則必有亂患之事也注正義曰案爾雅釋親云壻之父為姻婦之父為婚此云壻曰昏妻曰姻者爾雅據男女父母此據男女之身壻則昏時而迎婦則因<pb n="7b"/>而隨之故云壻曰昏妻曰姻</hi>
故昏姻之禮廢則夫婦之道苦而滛辟之罪多矣鄉飲<lb/>
酒之禮廢則長幼之序失而爭鬭之獄繁矣喪祭之禮<lb/>
廢則臣子之恩薄而倍死忘生者衆矣聘覲之禮廢則<lb/>
君臣之位失諸侯之行惡而倍畔侵陵之敗起矣注苦<lb/>
謂不至不答之屬音義<hi>辟匹亦反倍音佩下同行下孟反</hi>疏<hi>正義曰此明禮諸事不可闕廢若其闕廢則禍亂興也而爭鬭之獄繁矣者以鄉飲酒之禮明上下長幼共相敬讓今若廢而不行則尊卑無序故爭鬭之獄繁多矣而倍死忘生者衆矣者喪祭之禮所以敦朂臣子恩情使死者不見背違生<pb n="8a"/>者恒相存念若廢不行故臣子恩薄而死者見背生者被遺忘如此者多故云衆矣而倍畔侵陵之敗起者倍畔謂據倍天子也侵陵謂侵陵鄰國也注正義曰不至者謂夫親迎而女不至若詩陳風云昏以為期明星煌煌注云女留他色不肯時行序云親迎女猶有不至者是也不答者謂夫不答耦於婦故弼風云日月衛莊姜傷己不見答於先君是也此經覆説前經反明上事但前經尊重者在前卑輕者在後故先朝覲後昏姻也又殊别君臣故先朝覲後聘問下經所飜則據人倫切急者在前先昏姻次以鄉飲酒乃至於聘覲也聘覲合之者以其聘覲禮廢則君臣位失倍畔侵陵其惡相通故合言之也</hi>
故禮之教化也㣲其止邪也於未形使人日徙善逺罪<lb/>
而不自知也是以先王隆之也易曰君子慎始差若豪<lb/>
<pb n="8b"/>
氂繆以千里此之謂也注隆謂尊盛之也始謂其㣲時<lb/>
也音義<hi>邪似嗟反逺于萬反差初佳反徐初宜反豪户刀反依字作毫氂李其反徐音来本又作釐繆音謬</hi>疏<hi>正義曰故禮之教化也㣲者言禮之教人豫前事㣲之時豫教化之又教化之時依㣲不甚指斥其止邪也於未形者謂止人之邪在於事未形著是教化於事㣲者也使人至之也又使人日日徙善逺於罪惡而不自覺知是教化依㣲不甚指斥為此之故是以先世之王隆尚之也易曰君子慎始差若豪氂繆以千里此之謂也者此易繫辭文也言君子謹慎事之初始差錯若豪釐之小至後廣大錯繆以至千里之大引之者證禮之防人在於未形著之前若初時不防則後致千里之繆故云此之謂也</hi>
　哀公問<lb/>
<pb n="9a"/>
哀公問於孔子曰大禮何如君子之言禮何其尊也孔<lb/>
子曰丘也小人不足以知禮注謙不答也君曰否吾子<lb/>
言之也孔子曰丘聞之民之所由生禮為大非禮無以<lb/>
節事天地之神也非禮無以辨君臣上下長幼之位也<lb/>
非禮無以别男女父子兄弟之親昏姻疏數之交也君<lb/>
子以此之為尊敬然注言君子以此故尊禮音義<hi>長丁丈反别彼列反數色角反</hi>然後以其所能教百姓不廢其㑹節注君子<lb/>
以其所能於禮教百姓使其不廢此上事之期節有成<lb/>
<pb n="9b"/>
事然後治其雕鏤文章黼黻以嗣注上事行於民有成<lb/>
功乃後續以治文飾以為尊卑之差音義<hi>雕本亦作彫鏤力豆反黼音甫黻音弗</hi>其順之然後言其喪算備其鼎俎設其豕腊脩<lb/>
其宗廟歳時以敬祭祀以序宗族即安其居節醜其衣<lb/>
服卑其宫室車不雕㡬器不刻鏤食不貳味以與民同<lb/>
利昔之君子之行禮者如此注言語也算數也即就也<lb/>
醜類也㡬附纒之也言君子既尊禮民以為順乃後語<lb/>
以喪祭之禮就安其居處正其衣服教之節儉與之同<lb/>
<pb n="10a"/>
利者上下俱足也音義<hi>算悉亂反備其鼎爼本亦無此句腊音昔卑如字又音婢㡬音祈注同語以魚據反</hi>公曰今之君子胡莫之行也孔子曰今之君<lb/>
子好實無厭淫德不倦荒怠敖慢固民是盡午其衆以<lb/>
伐有道求得當欲不以其所昔之用民者由前今之用<lb/>
民者由後今之君子莫為禮也注實猶富也淫放也固<lb/>
猶故也午其衆逆其族類也當猶稱也所猶道也由前<lb/>
用上所言由後用下所言音義<hi>好呼報反厭於豔反敖五報反午五故反一音如字注同王肅作迕迕違也當丁浪反注同稱尺證反</hi>疏<hi>正義曰此一節是哀公問禮之事大禮何如者<pb n="10b"/>以禮之所用其事廣大包含處廣故云大禮君子之言禮何其尊也者哀公問夫子云賢人君子言説禮之事重此禮何事可尊問其所尊之事意君曰否吾子言之也者孔子既辭以不堪足以識知於禮君謂哀公哀公止其謙讓曰否否不也言不得謙退吾子但言説之也然後以其所能教百姓者人君既知所生由禮故尊而學之學之既能迺持此能以教百姓也不廢其㑹節者㑹猶期也期節謂天地君臣男女之期節也既教百姓故使百姓不廢此三事之期節也有成事者謂有上三事行於民有成功之事故云有成事則上事天地辨君臣别男女等之事然後治其雕鏤文章黼黻以嗣者言既有在上諸事然後聖人能治理其雕畫刻鏤文章黼黼以嗣續其事使每事有尊卑上下文彩之異其順之者謂其民也君既尊敬於禮故民得教而百姓順從之然後言其喪算者言猶示語也算數也民既從順然後示語其喪紀節數以教之也設其豕腊者謂喪中之奠<pb n="11a"/>有豕有腊也前示服數後設喪奠之禮也脩其宗廟歳時以敬祭祀者謂除服之後又教為之宗廟以鬼享之以序宗族者又教祭祀末留同姓燕飲序㑹宗族也即安其居者即就也就安其居謂隨其風俗山川溪谷之異而安之不使山者居川渚者居中原是也節醜其衣服者節正也醜類也又正其民衣服使得其類也衣服異宜器械異制是也卑其宫室者制使有度不峻宇雕牆也車不雕㡬者㡬謂沂鄂也謂不雕鏤使有沂鄂也器不刻鏤者謂常用之器不用采飾食不貳味者謂不副貳肴膳也以與民同利者非唯教民如此而君亦不奢飾但與百姓同其利潤也昔之君子之行禮者如此以哀公問君子尊禮所由故結之云古昔之君子之行禮如此上事刺公今不然孔子曰今之君子好實無厭者實謂財貨充實言今之君子性行貪婪好此財貨無知厭足固民是盡者固故也盡謂竭盡言不恤於下故使人之財力於是盡竭午其衆以伐有道者午忤也忤<pb n="11b"/>違逆也言專意自縱不順衆心是違逆其衆族類也守道者被害是以伐有道也求得當欲不以其所者當稱也所道也言不以道而侵民求其所得必須穪己所欲不用其養民之道今之君子莫為禮也者言古之君子用前經所云以化民今之君子用後經所説以害下故今之君子無能為先世君子之禮也</hi>
孔子侍坐於哀公哀公曰敢問人道誰為大孔子愀然<lb/>
作色而對曰君之及此言也百姓之徳也固臣敢無辭<lb/>
而對人道政為大注愀然變動貌也作猶變也徳猶福<lb/>
也辭讓也音義<hi>坐才臥反愀七小反舊慈紏反又在由反又音秋又千了反下同</hi>公曰<lb/>
敢問何謂為政孔子對曰政者正也君為正則百姓從<lb/>
<pb n="12a"/>
政矣君之所為百姓之所從也君所不為百姓何從注<lb/>
言君當務於政公曰敢問為政如之何孔子對曰夫婦<lb/>
别父子親君臣嚴三者正則庶物從之矣注庶物猶衆<lb/>
事也音義<hi>别彼列反</hi>公曰寡人雖無似也願聞所以行三言<lb/>
之道可得聞乎注無似猶言不肖音義<hi>肖音笑</hi>孔子對曰<lb/>
古之為政愛人為大所以治愛人禮為大所以治禮敬<lb/>
為大敬之至矣大昏為大大昏至矣大昏既至冕而親<lb/>
迎親之也親之也者親之也是故君子興敬為親舍敬<lb/>
<pb n="12b"/>
是遺親也弗愛不親弗敬不正愛與敬其政之本與注<lb/>
大昏國君取禮也至矣言至大也興敬為親言相敬則<lb/>
親音義<hi>迎逆敬反下及注同舍音捨不親不正一本不皆作弗與音餘下本與敬與竝同</hi>公曰<lb/>
寡人願有言然冕而親迎不已重乎注已猶大也怪親<lb/>
迎乃服祭服音義<hi>大音㤗</hi>孔子愀然作色而對曰合二姓<lb/>
之好以繼先聖之後以為天地宗廟社稷之主君何謂<lb/>
己重乎注先聖周公也音義<hi>好呼報反</hi>公曰寡人固不固焉<lb/>
得聞此言也寡人欲問不得其辭請少進注固不固言<lb/>
<pb n="13a"/>
吾由鄙固故也請少進欲其為言以曉己音義<hi>焉於䖍反為于偽反</hi>孔子曰天地不合萬物不生大昏萬世之嗣也君何<lb/>
謂己重焉孔子遂言曰内以治宗廟之禮足以配天地<lb/>
之神明出以治直言之禮足以立上下之敬物恥足以<lb/>
振之國恥足以興之為政先禮禮其政之本與注宗廟<lb/>
之禮祭宗廟也夫婦配天地有日月之象焉禮器曰君<lb/>
在阼夫人在房大明生於東月生於西此陰陽之分夫<lb/>
婦之位也直猶正也正言謂出政教也政教有夫婦之<lb/>
<pb n="13b"/>
禮焉昏義曰天子聽外治后聽内職教順成俗外内和<lb/>
順國家理治此之謂盛德物猶事也事恥臣恥也振猶<lb/>
救也國恥君恥也君臣之行有可恥者禮足以救之足<lb/>
以興復之音義<hi>分扶問反治直吏反下同行下孟反下君之行同</hi>孔子遂言曰<lb/>
昔三代明王之政必敬其妻子也有道妻也者親之主<lb/>
也敢不敬與子也者親之後也敢不敬與君子無不敬<lb/>
也敬身為大身也者親之枝也敢不敬與不能敬其身<lb/>
是傷其親傷其親是傷其本傷其本枝從而亡三者百<lb/>
<pb n="14a"/>
姓之象也身以及身子以及子妃以及妃君行此三者<lb/>
則愾乎天下矣大王之道也如此則國家順矣注愾猶<lb/>
至也大王居豳為狄所伐乃曰土地所以養人也君子<lb/>
不以其所養害所養乃去之岐是言百姓之身猶吾身<lb/>
也百姓之妻子猶吾妻子也不忍以土地之故而害之<lb/>
去之𡵨而王迹興焉音義<hi>妃芳非反愾許乞反又許氣反大音㤗注同豳彼貧反</hi>
疏<hi>正義曰此一節明哀公問政之事并問為政何以必須親迎孔子對之三事今各隨文解之孔子侍坐於哀公者謂哀公命孔子坐而侍之因問以為政之事自此以下終篇末皆侍坐時言也此云侍坐則以前問者<pb n="14b"/>非侍坐時也當立而與之言也百姓之徳也者徳謂恩徳謂福慶之事言君今問此人道之大欲優恤於下是百姓受其福慶公曰寡人雖無似也者無似猶言不肖也肖亦似也哀公謙退言己愚蔽無能似類賢人也願聞所以行三言之道者則上經夫婦别父子親君臣嚴是也古之為政愛人為大者人為國本足以為政之道愛養民人為大所以治愛人禮為大者人有禮則生所以治理愛人非禮不可故禮為大所以治禮敬為大者禮以敬為主故欲治禮者則先須敬故敬為其大也敬之至矣大昏為大者敬有大小若敬至極之中大昏為大大昏謂天子諸侯之昏也大昏至矣者美大昏是敬中至極也大昏既至冕而親迎親之也者上親猶自也下親親愛也言大昏既是至敬故國君雖尊而服其冕服以自迎也所以自迎者欲親此婦也故云親之也親之也者親之也謂所以親此婦人欲使婦人亦親己也是故君子興敬為親者言君子冕而親迎興起敬心為欲相親也<pb n="15a"/>舍敬是遺親也者若不冕而親迎則是捨夫敬心是遺棄相親之道也弗愛不親者若夫不愛重不自親迎則夫婦之情不相親愛矣弗敬不正者若夫不冕服親迎是不敬於婦則室家之道不正矣愛與敬其政之本與者愛謂親愛則仁也敬謂尊敬則義也是仁義為政教之本也冕而親迎不已重乎者冕則祭服也天子則衮冕諸侯以下各用助祭之服故士昏禮主人爵弁服是也已猶大也君身著祭服而親迎不亦太重乎固不固者上固是鄙固下固故也言寡人由鄙固之故所以得聞此言由其固陋殷重問之故得聞此言皇氏用王肅之義二固皆為固陋上固言己之固陋下固言若不鄙固則不問不問焉得聞此言哉寡人欲問不得其辭請少進者言寡人更欲問所疑之事不能得其所問之辭請孔子少進言使簡約易了内以治宗廟之禮足以配天地之神明者謂君祼獻后夫人亞獻之屬是治宗廟之禮也天地謂日月也夫配日婦配月注引禮器文是<pb n="15b"/>也出以治直言之禮足以立上下之敬者直正也若夫婦出在於外治理正直言教之禮足以立君臣上下之恭敬也則注引昏義文是也物恥足以振之者物事也振救也謂臣之職事有可恥愧者其禮足以救之國恥足以興之者謂君於治國有可恥愧其禮足以興起之也為政先禮禮其政之本與者言欲為國家之政先行於禮禮謂夫婦之道内則治宗廟配天地外則施政教立上下故為政教之本與孔子至順矣者上經孔子答哀公以問政之事遂更廣言三代明王為政之道敬其妻子及敬其身乃可施政教於天下言敬其妻子也有道者謂三代敬其妻子必有道理故言有道也妻也者親之主也言妻所以供粢盛祭祀與親為主故云親之主也三者百姓之象也者謂身也子也妃也若愛百姓先須敬身及子及妃乃能及百姓故云百姓之象也身以及身子以及子妃以及妃者此言百姓之象能愛己身則以及百姓之身能愛己子則以及百姓之子能愛<pb n="16a"/>已妃則以及百姓之妃是身與妻子還是百姓身與妻子故云百姓之象也前汎言故云妻此論人君治國政故云妃君行此三者則愾乎天下矣大王之道也者言人君行此三事從近而能廣至於天下矣唯大王能然故云大王之道也如此國家順矣者既能愛百姓之身及妻子如似己身及己之妻子也則天下懷徳無不順從故云國家順矣注正義曰昏禮迎婦二傳不同春秋公羊説自天子至庶人皆親迎左氏説天子至尊無敵故無親迎之禮諸侯有故若疾病則使上卿迎上公臨之許氏謹案髙祖時皇大子納妃叔孫通制禮以為天子無親迎從左氏義也駮之云大姒之家在渭之涘文王親迎於渭即天子親迎明文也引禮記冕而親迎繼先聖之後以為天地宗廟社稷之主非天子則誰乎如鄭此言從公羊義也又詩説云文王親迎於渭紂尚南面文王猶為西伯耳以左氏義為長鄭駮未定先聖周公也者以哀公所問當問己諸侯唯魯出周公故解先<pb n="16b"/>聖為周公又魯得郊天故云天地宗廟社稷之主若異義駮所云則以先聖及天地據天子以事含兩義故彼此各舉一邊愾音近憩憩為息息是至之義故云愾猶至也云大王居豳為狄所伐者毛詩傳云案詩稱大王居豳狄人侵之事之以皮幣不得免焉事之以犬馬不得免焉事之以珠玉不得免焉乃屬其耆老而告之曰狄人之所欲吾土地吾聞之土地所以養人君子不以其所養人而害人遂去之邑於岐山之下毛傳所引者皆孟子文又莊子及呂氏春秋稱大王亶父曰與人之兄居而殺其弟與人之父居而殺其子吾不忍也且吾聞之不以其所養害所養於是乃策杖而去民相隨而從之遂成國於岐山之下又書傳略説云事之以菽粟貨財狄人攻而不止遂䇿杖而去國人束脩奔走而從者三千成止而民成三千户之邑也此注君子不以其所養害所養取莊子呂氏春秋文也</hi>
<pb n="17a"/>
公曰敢問何謂敬身孔子對曰君子過言則民作辭過<lb/>
動則民作則君子言不過辭動不過則百姓不命而敬<lb/>
恭如是則能敬其身能敬其身則能成其親矣注則法<lb/>
也民者化君者也君之言雖過民猶稱其辭君之行雖<lb/>
過民猶以為法疏<hi>正義曰以前經對哀公為政在於敬身故此經公問敬身之事孔子對以敬身之理君子過言則民作辭者以君為民表下之所從假令過誤出言民猶法之稱作其辭過動則民作則者君子假令過誤舉動而民作其法則所以君子出言不得過誤其辭舉動不得過誤法則</hi>
公曰敢問何謂成親孔子對曰君子也者人之成名也<lb/>
<pb n="17b"/>
百姓歸之名謂之君子之子是使其親為君子也是為<lb/>
成其親之名也已孔子遂言曰古之為政愛人為大不<lb/>
能愛人不能有其身不能有其身不能安土不能安土<lb/>
不能樂天不能樂天不能成其身注有猶保也不能保<lb/>
身者言人将害之也不能安土動移失業也不能樂天<lb/>
不知己過而怨天也音義<hi>樂天音洛下及注同怨於元反又於願反</hi>疏<hi>正義曰前經對哀公敬身則能成親故此經明公更問敬身之事何以成親夫子答以成親之義遂廣明成身之理君子也者人之成名也者言凡謂之君子者人之成就美名王肅云君上位子下民百姓歸之名謂之君子之子者<pb n="18a"/>言己若能敬身則百姓歸己善名謂己為君子所生之子是己之脩身使其親有君子之名是脩身成其親也不能有其身不能安土者既不能汎愛於人人則害之故不能保有其身避其禍害流移失業是不能安土不能樂天者身既失業不知己過所招乃更怨天是不能愛樂於天也不能成其身者既不能樂天不自知其罪将謂天之濫罰罪惡之事無所不為是不能成其身</hi>
公曰敢問何謂成身孔子對曰不過乎物注物猶事也<lb/>
疏<hi>正義曰以前經對哀公以成身故此經明公問成身夫子答以成身之事不過乎物者過謂過誤物事也言成身之道不過誤其事但萬事得中不有過誤則諸行竝善是所以成身也</hi>
公曰敢問君子何貴乎天道也孔子對曰貴其不已如<lb/>
<pb n="18b"/>
日月東西相從而不已也是天道也不閉其久是天道<lb/>
也無為而物成是天道也已成而明是天道也注已猶<lb/>
止也是天道也者言人君法之當如是也日月相從君<lb/>
臣相朝㑹也不閉其久通其政教不可以倦無為而成<lb/>
使民不可以煩也已成而明照察有功音義<hi>朝直遥反炤音照本亦作照</hi>疏<hi>正義曰以前經孔子對以成身之事公更無疑更改問君子何貴乎天道孔子又答以貴天道之事如日月東西相從而不已也是天道也者言天體無形運行不息如似日月東西相從而不休己是天道也人君設法當則上天之道君臣朝㑹徃来不己也不閉其久是天道也者言天開生萬物不使閉塞其能久<pb n="19a"/>長是天道也謂人君施政當則天道施為政教開通萬物而能長久不懈倦也故云是天道也無為而物成是天道也者言春生夏長無見天之所為而萬物得成是天道謂人君當則天道以徳潛化無所營為而天下治理故云是天道也已成而明是天道也者言天之生物已能成就而功之明著是天道人君當則天道化民治理而功成太平故云是天道也</hi>
公曰寡人憃愚冥煩子志之心也注志讀為識識知也<lb/>
冥煩者言不能明理此事子之心所知也欲其要言使<lb/>
易行音義<hi>憃始容反徐昌容反又湯邦反一音丁絳反字林丑凶反又丑絳反愚也冥莫亭反徐亡定反志依注音識徐音試易以豉反</hi>孔子蹴然辟席而對曰仁人不過乎<lb/>
<pb n="19b"/>
物孝子不過乎物是故仁人之事親也如事天事天如<lb/>
事親是故孝子成身注蹴然敬貌物猶事也事親事天<lb/>
孝敬同也孝經曰事父孝故事天明舉無過事以孝事<lb/>
親是所以成身音義<hi>蹴子六反又在育反辟音避</hi>疏<hi>正義曰前經明天道之事人君當則之無己公欲孔子要陳所行何事能得如天不已孔子答以所行不己之事寡人憃愚者是哀公謙退言己惷然愚蔽無所了解冥煩子志之心也皇氏云子志夫子之志志是知也言我之心冥煩不能明理此事子心所知也今謂志是識知也言孔子識知廣博故己欲使夫子出要言以示己孔子蹴然辟席而對曰者以公謙退故蹴然恭敬辟席而起對仁人不過乎物者物事也言仁徳之人不過失於其事言在事無過失也孝子<pb n="20a"/>不過乎物者言孝子事親亦於事無過也是故仁人之事親也如事天者言仁人事親以敬如以事天相似言敬親與敬天同事天如事親者言仁人事天以孝愛如人事親孝愛相似言愛親與愛天同是故孝子成身者上稱仁人則孝子也據其汎愛則稱仁人據其事親則稱孝子内則孝敬於父母外則孝敬於天地其間無所不行孝敬故云孝子成身也</hi>
公曰寡人既聞此言也無如後罪何注既聞此言也者<lb/>
欲勤行之也無奈後日過於事之罪何為謙辭孔子對<lb/>
曰君之及此言也是臣之福也注善哀公及此言此言<lb/>
善言也疏<hi>正義曰此一節明哀公問事畢有謙退之辭孔子答以君懼後罪是臣之福也無如後罪<pb n="20b"/>何者如奈也言寡人以聞子之言勤力而行但己之才弱無奈後日過於其事而有罪戾何是謙退之辭</hi>
　仲尼燕居<lb/>
仲尼燕居子張子貢言游侍縱言至於禮注言游言偃<lb/>
子游也縱言汎説事音義<hi>燕於見反汎芳劒反</hi>子曰居女三人者<lb/>
吾語女禮使女以禮周流無不徧也注居女三人者女<lb/>
三人且坐也使之坐凡與尊者言更端則起音義<hi>女音汝後同本亦作汝語魚據反下及注語女皆同徧音遍</hi>疏<hi>正義曰此一節論問更端三子陪侍夫子欲語以禮之大綱縱言至於禮者縱謂放縱仲尼與三子等放縱廣言汎説諸事遂至於禮使女以禮周流無不徧也周<pb n="21a"/>流謂周旋流轉言我使女等恒以禮周旋流轉無不徧於天下</hi>
子貢越席而對曰敢問何如注對應也子曰敬而不中<lb/>
禮謂之野恭而不中禮謂之給勇而不中禮謂之逆子<lb/>
曰給奪慈仁注奪猶亂也巧言足恭之人似慈仁實鮮<lb/>
仁特言是者感子貢也子貢辯近於給音義<hi>中丁仲反下同給音急徐渠急反又其劫反下同足将注反又如字鮮仙淺反近附近之近</hi>疏<hi>正義曰此一節明子貢問禮辯而不讓夫子因感而喻之言若不中禮則於事為失敬而不中禮謂之野者野謂鄙野雖有恭敬而不合禮是謂鄙野之人無所知也恭而不中禮謂之給者給謂㨗給便辟足恭而不合禮是謂㨗給足恭之貌勇而不中<pb n="21b"/>禮謂之逆逆謂逆亂雖有壯勇而不合禮則為逆亂子曰給奪慈仁者言㨗給之人貌為恭敬似慈愛寛仁而實不慈仁但其貌奪亂真慈仁也故注云特言是者感子貢也子貢辯近於給</hi>
子曰師爾過而商也不及子產猶衆人之母也能食之<lb/>
不能教也注過與不及言敏鈍不同俱違禮也衆人之<lb/>
母言子產慈仁多不矜莊又與子張相反子産嘗以其<lb/>
乘輿濟冬渉者而輿梁不成是慈仁亦違禮音義<hi>食音嗣敏鈍徒遜反乘繩證反又如字</hi>疏<hi>正義曰以上經子貢辯而㨗給不中於禮故此經因明不中禮之人亦言子張之過子夏不及子產之恩惠不能教也子產猶衆人之母也者言父義母慈父能教而不能愛母則能愛<pb n="22a"/>而不能教言子産若衆人之母但能恩愛食之不能嚴厲教之注正義曰敏鈍不同者師也過是於事敏疾商也不及是於事遲鈍故言敏鈍不同云子產嘗以其乘輿濟冬渉者而輿梁不成者孟子云子產聽鄭國之政以其乘輿濟人於溱洧孟子曰惠而不知為政歳十一月徒杠成十二月輿梁成民未病渉也是鄭約孟子為注既言十一月十二月明是濟冬渉也</hi>
子貢越席而對曰敢問将何以為此中者也子曰禮乎<lb/>
禮夫禮所以制中也注禮乎禮唯有禮也<lb/>
子貢退言游進曰敢問禮也者領惡而全好者與子曰<lb/>
然注領猶治也好善也音義<hi>與音餘下無相與同</hi>然則何如子曰<lb/>
<pb n="22b"/>
郊社之義所以仁鬼神也嘗禘之禮所以仁昭穆也饋<lb/>
奠之禮所以仁死䘮也射郷之禮所以仁鄉黨也食饗<lb/>
之禮所以仁賔客也注仁猶存也凡存此者所以全善<lb/>
之道也郊社嘗禘饋奠存死之善者也射鄉食饗存生<lb/>
之善者也郊有后稷社有句龍音義<hi>昭穆章遙反穆亦作繆音同食饗音嗣注同句古侯反</hi>子曰明乎郊社之義嘗禘之禮治國其如指<lb/>
諸掌而已乎是故以之居處有禮故長幼辨也以之閨<lb/>
門之内有禮故三族和也以之朝廷有禮故官爵序也<lb/>
<pb n="23a"/>
以之田獵有禮故戎事閑也以之軍旅有禮故武功成<lb/>
也是故宫室得其度量鼎得其象味得其時樂得其節<lb/>
車得其式鬼神得其饗䘮紀得其哀辨説得其黨官得<lb/>
其體政事得其施加於身而錯於前凡衆之動得其宜<lb/>
注治國指諸掌言易知也郊社嘗禘尊卑之事有治國<lb/>
之象焉辨别也三族父子孫也凡言得者得法於禮也<lb/>
量豆區斗斛也味酸苦之屬也四時有所多及獻所宜<lb/>
也式謂載也所載有尊卑辨禮之説謂禮樂之官教學<lb/>
<pb n="23b"/>
者黨類也體尊卑異而合同音義<hi>錯七故反本又作措後同</hi>子曰禮<lb/>
者何也即事之治也君子有其事必有其治治國而無<lb/>
禮譬猶瞽之無相與倀倀乎其何之譬如終夜有求於<lb/>
幽室之中非燭何見若無禮則手足無所措耳目無所<lb/>
加進退揖讓無所制是故以之居處長幼失其别閨門<lb/>
三族失其和朝廷官爵失其序田獵戎事失其䇿軍旅<lb/>
武功失其制宫室失其度量鼎失其象味失其時樂失<lb/>
其節車失其式鬼神失其饗䘮紀失其哀辨説失其黨<lb/>
<pb n="24a"/>
官失其體政事失其施加於身而錯於前凡衆之動失<lb/>
其宜如此則無以祖洽於衆也注凡言失者無禮故也<lb/>
策謀也祖始也洽合也言失禮無以為衆倡始無以合<lb/>
和衆音義<hi>治直吏反下其治治國竝同瞽音古相息亮反倀勑良反無見貌策初革反為衆于偽反又如字倡尺亮反</hi>疏<hi>正義曰此一節明子游問禮夫子為説禮之事凡有三節各隨文解之領惡而全好者與領治也好善也與是語辭子游問禮之為體治去惡事而留全善事者與子曰然然如是夫子答以禮之為意如是領惡全善也然則何如者子游既聞夫子稱治惡全好之事更問夫子治惡全好之事如何子曰郊社之義所以仁鬼神也者仁謂仁恩相存念也郊社之祭所以存念鬼神也饋奠之禮所以仁死䘮也者謂人<pb n="24b"/>之初死設此饋食之奠所以存念死䘮此以上皆是存留死事之善者善事既全則惡事除去也射鄉之禮所以仁鄉黨者射謂鄉射鄉謂鄉飲酒也禮鄉黨中有鄉射有鄉飲酒者存鄉黨故也然射在鄉上者欲明鄉射與鄉飲酒别也此仁鄉黨及下仁賔客皆是存生之善者也子曰至其宜者前經明郊社等之禮各有所由故此經更廣明郊社嘗禘明而用之則有功也又廣明諸禮所用有功之事治國其如指諸掌而已乎者郊社所以祭天地嘗禘所以祭宗廟皆是事之難者若能明之得理則治之諸事其如指掌中之物言其易了是故宫室得其度者前經以説明乎郊社嘗禘治國如指物於掌中此以下明治國諸事各得其所宫室得其度者度謂制度髙下大小得其依禮之度数凡言得者皆得法於禮也量鼎得其象者象謂法象言斛斗之量三牲之鼎各得其制依禮之法象故易繫辭云以制器者尚其象味得其時者謂春酸夏苦之屬得其依禮之時樂得<pb n="25a"/>其節者謂樂曲之節車得其式者式載也言所乘之車各得其所載之尊卑鬼神得其饗者謂天神人鬼各得其饗食也䘮紀得其哀者謂五服親疏各得其哀情也辨説得其黨者謂分辨論説詩書禮樂之等各得其黨類不乖事之義理官得其體者體謂容體謂設官分職各得其尊卑之體政事得其施者言布政治事各得其所施之處也加於身而錯於前凡衆之動得其宜者合結用禮之功也錯置也衆謂萬事也以禮加身而錯置行之於前則凡萬事動用皆得其所宜也子曰至衆也者前經明諸事得禮則有其功此經明諸事失禮則其事有害即事之治也者夫子更廣明禮事更自設問云禮者何也即事之治理言萬物之治皆由禮譬猶瞽之無相與倀倀乎其何之者瞽謂無目相謂扶相言治國無禮譬猶瞽者無人扶相倀倀乎何所之適是故以之居處長幼失其别者此以下皆謂無禮有失也飜前經得禮之事也長幼失其别者别即辨也戎事失其策者<pb n="25b"/>前云戎事閑也今云失其䇿者䇿謀也若失其謀則不能閒暇也軍旅武功失其制者前云武功成也此云失其制由不成故失制也政事失其施者失施若春行夏令之屬也加於身而錯於前凡衆之動失其宜者以無禮自加而錯於行事故萬事皆失所宜也如此則無以祖洽於衆也者結失禮之惡也祖始也洽合也每事如此則為君上失徳不可為衆人之倡始而使和合者也注正義曰注稱此者解經郊社仁鬼神之義鬼神謂人之鬼神故以后稷句龍言之此鬼神與昭穆死䘮相類故知非陰陽七八九六之鬼神也云三族父子孫也者族屬也從己而言父子孫於己最近云父子孫耳案昏禮三族之不虞鄭注云三族謂父昆弟已昆弟子昆弟與此不同者彼為請期恐有期䘮廢昏故云三族宜據期喪者故與此不同云量豆區斗斛也者案春秋左氏昭三年傳云齊舊四量四升為豆各自其四以登於釡注云四豆為區四區為釡又律歴志云十升為斗十斗<pb n="26a"/>為斛是豆區斗斛云四時有所多及獻所宜也者案周禮食醬春多酸夏多苦秋多辛冬多鹹又獸人云冬獻狼夏獻麋是也云式謂載也者謂車有式以載人故云式猶載也云辨禮之説謂禮樂之官教學者以下别云官得其體政事得其施則此辨説非政事故以為禮樂之官教學者舉禮樂則詩書可知云黨類也者言教學各以其書之義類故云得其黨云體尊卑異而合同者猶人身之有手足手足異於身而共體猶若長官與屬官亦尊卑異而共掌一事</hi>
子曰慎聼之女三人者吾語女禮猶有九焉大饗有四<lb/>
焉茍知此矣雖在畎畝之中事之聖人已兩君相見揖<lb/>
讓而入門入門而縣興揖讓而升堂升堂而樂闋下管<lb/>
<pb n="26b"/>
象武夏籥序興陳其薦俎序其禮樂備其百官如此而<lb/>
后君子知仁焉行中規還中矩和鸞中采齊客出以雍<lb/>
徹以振羽是故君子無物而不在禮矣入門而金作示<lb/>
情也升歌清廟示徳也下而管象示事也是故古之君<lb/>
子不必親相與言也以禮樂相示而已注猶有九焉吾<lb/>
所欲語女餘有九也但大饗有四大饗謂饗諸侯来朝<lb/>
者也四者謂金再作升歌清廟下管象也事之謂立置<lb/>
於位也聖人己者是聖人也縣興金作也金再作者獻<lb/>
<pb n="27a"/>
主君又作也下謂堂下也象武武舞也夏籥文舞也序<lb/>
更也堂下吹管舞文武之樂更起也知仁焉知禮樂所<lb/>
存也采齊雍振羽皆樂章也振羽振鷺及雍金作示情<lb/>
也賔主人各以情相示也金性内明象人情也示徳也<lb/>
相示以徳也清廟頌文王之徳示事也相示以事也象<lb/>
武武王之大事也音義<hi>畎古犬反縣音𤣥注同闋苦穴反籥音藥中丁仲反下同還音旋齊本又作薺在細在私二反注同更音庚下同鷺音路</hi>子曰禮也者理也樂也者<lb/>
節也君子無理不動無節不作不能詩於禮繆不能樂<lb/>
<pb n="27b"/>
於禮素薄於徳於禮虛注繆誤也素猶質也歌詩所以<lb/>
通禮意也作樂所以同成禮文也崇徳所以實禮行也<lb/>
王制曰樂正崇四術立四教順先王詩書禮樂以造士<lb/>
春秋教以禮樂冬夏教以詩書王大子王子羣后之大<lb/>
子卿大夫元士之適子國之俊選皆造焉則古之人皆<lb/>
知諸侯之禮樂音義<hi>繆音謬注同行下孟反又如字夏户嫁反大子音㤗下大子下文大平同適丁歴反選宣面反造才早反徐七到反</hi>子曰制度在禮文為在禮行之<lb/>
其在人乎注文為文章所為子貢越席而對曰敢問夔<lb/>
<pb n="28a"/>
其窮與注見其不逹於禮音義<hi>夔求龜反與音餘</hi>子曰古之人<lb/>
與古之人也逹於禮而不逹於樂謂之素逹於樂而不<lb/>
逹於禮謂之偏夫夔逹於樂而不逹於禮是以傳於此<lb/>
名也古之人也注素與偏俱不備耳夔逹於樂傳世名<lb/>
此賢人也非不能非所謂窮音義<hi>傳丈専反注同</hi>疏<hi>正義曰以前經子游問禮孔子特為説之自此以下孔子總為三人説禮之大意但於禮之内大饗為重故此經特明之今各隨文解之猶有九焉者言上經所説禮外猶有九事焉今為汝説之大饗有四焉者言九事之中兩君相見大饗有四四者謂賔初入門而縣興揖讓而升堂主人獻賔賔飲訖而樂闋是一也賔酢主人金奏作主人飲畢而樂<pb n="28b"/>闋是二也至工入升歌清廟是三也歌畢堂下管象武是四也是大饗有四焉茍知此矣雖在畎畝之中事之聖人己者茍誠也謂誠能知此四事其身雖在畎畝之中衆人奉而事之立置於位戴以為君聖人己者己謂語辭言如此者是聖人也兩君相見揖讓而入門者諸侯来朝兩君相見揖讓而入門入門而縣興者謂鐘磬興而動作謂金奏作也揖讓而升堂升堂而樂闋者賔主及階揖讓升堂主人獻賔賔卒爵而樂闋是大饗之一也又於此之後賔酢主君而縣興主君飲畢而樂闋是大饗之二也鄭注所謂金再作是也下管象武者謂升歌清廟是大饗之三也堂下管中吹象武之曲是大饗之四也但此下管象武之上少升歌清廟之一句下文既詳故於此畧之夏籥序興者夏籥謂大夏文舞之樂以象武次序更遞而興於是陳列薦俎次序禮樂備具百官從夏籥序興至此重贊揚在上之事如此而后君子知仁焉者仁猶存也君子見上大饗四焉知禮樂<pb n="29a"/>所存在也行中至振羽者是大饗四禮之外加有此五事總為九也但以前四事義廣意深故特明於上此之五事折旋揖讓其理淺露故别於下行中規者謂曲行配前為第五還中矩者謂方行也通為六也和鸞中采齊者采齊樂章名言和鸞之聲中采齊之曲謂出門迎賔之時通前為七也客出以雍者雍詩樂章名也言客出之時歌雍以送之通前為八也徹以振羽者振羽即振鷺詩亦樂章名也言禮畢徹器之時歌振鷺也通為九也是故君子無物而不在禮矣者言無事不在禮萬事皆在於禮也入門而金作示情者謂賔入門之後至主人飲畢而金鐘之聲再度興作金性内明主人獻賔而金作是主人示賔以恩情賔酢主人而金作是賔示主人以敬情覆上縣興之文也升歌清廟示徳也者清廟頌文王之徳故云示徳也此覆説上文但前文略而不載也下而管象示事也者象謂武王伐紂之樂事謂王業之大事故下管象武示王業之事也此覆釋前<pb n="29b"/>文下管象武也古之君子不必親相與言也以禮樂相示而已者言古之君子相㑹朝不必親自以事相與丁寕而言但以禮樂微相示語依違而已子曰至禮虚者以前經大饗有禮樂之事故此經申明禮樂之義理謂道理言禮者使萬事合於道理也樂也者節也者節制也言樂者使萬物得其節制君子無理不動無節不作者言古之君子若無禮之道理不妄興動無樂之節制不敢興作不能詩於禮繆者以詩能通逹情意得則行禮審正若不能習詩則情意隔絶於禮錯繆言行禮必須詩不能樂於禮素者素謂質素以樂能有音聲綴兆干戚文飾於禮若不能習樂則於禮樸素薄於徳於禮虛者言内心厚於其徳則外充實若内心淺薄於徳則於外禮空虛言行禮必須徳言此經雖禮樂竝陳徳是百行之本樂是禮中之别故明禮須詩樂及徳乃為善也子曰至人乎者前經明禮為諸事之本此經明行禮在人制度在禮者言國家尊卑上下制度存在於禮文<pb n="30a"/>為在禮者人之文章所為亦在於禮言禮為制度文章之本行之其在人乎者言能行其禮全在人乎謂人能行禮也子貢至人也者前經孔子稱唯人能行禮子貢唯聞夔之善樂不聞夔之逹禮意謂夔身全不解禮故越席而對夫子云敢問此夔於禮其窮困與子曰古之人與者言今人解樂則全不知禮夔是古之人與但不曉逹於禮耳非全不知也古之人也逹於禮而不逹於樂謂之素者古與今異古之人也明逹於禮而不甚明逹於樂者但謂之樸素不備具耳不得稱於樂為窮逹於樂而不逹於禮謂之偏者言古之人但明逹於樂而不甚明逹於禮者謂之偏半而不備耳非是於禮為窮夫夔逹於樂而不逹於禮是以傳於此名也言夔禮樂兼有但樂優於禮故特通逹於樂不甚通逹於禮是以傳於此賢名流於後世若全不解禮何以傳於此名也古之人世更重美夔云是古之人與今之人别也若今人逹於樂而不逹於禮者則全不知禮也注正義曰大<pb n="30b"/>饗謂饗諸侯来朝者也經云兩君相見故知是饗諸侯来朝謂鄰國相㑹也云四者謂金再作升歌清廟下管象也者是数大饗有四之事金再作是二也升歌清廟是三也下管象武是四也云事之謂立置於位也者以經先云大饗有四焉乃云事之故鄭注亦先数四事乃解事之也而皇氏以夏籥序興與下管象武合為一為大饗之事四今鄭数四事直云下管象武不数夏籥序興又經云金作示情清廟示徳下管示事不論夏籥皇氏通数夏籥其義非也云縣興金作也者解經入門而縣興謂金奏第一作也案大射禮賔及庭奏肆夏至主人獻賔賔再拜受爵樂闋是金一作也但大射以臣為賔故及庭始金奏若鄰國君来入門即金奏也云金再作者獻主君又作也者案大射禮主人獻賔之後主人洗象觚獻于公公拜受爵乃奏肆夏公卒爵而樂闋大射禮謂臣為主而獻君若兩君相見則賔獻主君故獻主君又作也云堂下吹管舞文武之樂更起也者以經<pb n="31a"/>云下管象武即云夏籥序興是初時管中吹象武之曲已後與夏籥文舞更遞而作故云舞文武之樂更起也云采齊雍振羽皆樂章者以雍是詩篇名振羽即振鷺故知與采齊之等皆是樂章之名也云象武武王之大事也者以此象武與清廟相對清廟是文王之詩故知象武是武王之樂案周頌維清奏象舞也注云武王制焉盧解大饗有九者揖讓而入門一也入門而縣興二也揖讓而升堂三也升堂而樂闋四也下管象武五也夏籥序興六也陳其薦俎七也序其禮樂八也備其百官九也王肅以為大饗九者其下五事與鄭同又以揖讓而入門入門而縣興揖讓而升堂為一也升堂而樂闋二也下管象武夏籥序興三也陳其薦俎序其禮樂備其百官為四也添下五事為九也引王制者明上從天子下至國之俊選皆須禮樂而成證經之君子無理不動無節不作也云皆知諸侯之禮樂者以前經大饗是兩君相見諸侯禮樂之事此經申説前經云君子無<pb n="31b"/>理不動故知尊卑皆是諸侯之禮樂素與偏俱不備耳者言素之與偏俱是不具非是全不知也故稱耳以結之云非不能非所謂窮者言夔非是不能行禮但不特通逹非謂全不知於禮為窮困也故虞書舜命伯夷典朕三禮伯夷讓夔是夔知禮也而皇氏以逹為掌言夔掌樂不掌禮逹訓為掌於義無文又與鄭注意乖其義非也</hi>
子張問政子曰師乎前吾語女乎君子明於禮樂舉而<lb/>
錯之而已注言禮樂足以為政也錯猶施行也音義<hi>師乎絶句</hi>子張復問子曰師爾以為必鋪几筵升降酌獻酬酢<lb/>
然後謂之禮乎爾以為必行綴兆興羽籥作鐘鼓然後<lb/>
<pb n="32a"/>
謂之樂乎言而履之禮也行而樂之樂也君子力此二<lb/>
者以南面而立夫是以天下大平也諸侯朝萬物服體<lb/>
而百官莫敢不承事矣禮之所興衆之所治也禮之所<lb/>
廢衆之所亂也目巧之室則有奥阼席則有上下車則<lb/>
有左右行則有隨立則有序古之義也室而無奥阼則<lb/>
亂於堂室也席而無上下則亂於席上也車而無左右<lb/>
則亂於車也行而無隨則亂於塗也立而無序則亂於<lb/>
位也昔聖帝眀王諸侯辨貴賤長幼逺近男女外内莫<lb/>
<pb n="32b"/>
敢相踰越皆由此塗出也注服體體服也謂萬物之符<lb/>
長皆来為瑞應也衆之所治衆之所以治也衆之所亂<lb/>
衆之所以亂也目巧謂但用巧目善意作室不由法度<lb/>
猶有奥阼賓主之處也自目巧以下古今常事不可廢<lb/>
改也音義<hi>復扶又反鋪普胡反徐音孚樂之音洛又音岳治直吏反注同奥字又作隩烏報反阼才故反符長丁丈反隐義云符謂甘露醴泉之屬長謂麟鳳五靈之屬應應對之應徐於甑反處昌慮反</hi>三<lb/>
子者既得聞此言也於夫子昭然若發矇矣注乃曉禮<lb/>
樂不可廢改之義也音義<hi>昭章遙反徐之紹反明也矇音蒙矣本亦無矣字</hi>疏<lb/>
<pb n="33a"/>
<hi>正義曰舉而錯之而已者錯行也言為政之道明於禮樂興舉而錯行之言為政在此而己言而履之禮也者言為禮之體不在於几筵升降酬酢乃謂之禮但在乎出言履踐行之謂之禮也行而樂之樂也者言樂不在於羽籥鐘鼓乃謂之樂但在乎身之行天下愛樂謂之樂也君子力此二者力謂勉力也言君子勉力勤行此二者禮樂之事則天下太平萬物服體者服謂屈服體謂形體言飛走動植之物而皆来為瑞應也目巧之室則有奥阼者言但用目凖視巧思存意雖不由法度猶有奥阼賔主之處不可不有也席則有上下者言布席之時不可無上下車則有左右者言乘車之時不可無左右行則有隨者謂少者在後相隨立則有序者謂竝立則有次序古之義也者自古以来禮樂之意室而無奥阼則亂於堂室也上言得禮則治自此以下言失禮則亂故凖上文皆由此塗出也者由從也塗道也道謂禮樂言古之聖帝明王所以能使貴賤長幼逺近男女<pb n="33b"/>殊别外内莫敢相踰越者皆由此禮樂塗道出其此事也注正義曰謂萬物之符長者符謂甘露醴泉之屬長謂五方瑞應之長也云奥阼賔主之處也者爾雅云西南隅謂之奥奥之外則有賔位所在東階謂之阼故曰賔主之處云自目巧以下古今常事不可廢改也言經中目巧以上論説禮樂之事或質文沿革隨時變改自目巧以下尊卑上下萬代恒行故云古今常事不可廢改也</hi>
　<lb/>
　<lb/>
　<lb/>
　禮記注疏卷五十<lb/>
<pb n="34a"/>
　禮記注疏卷五十考證<lb/>
經解○<hi>臣召南</hi>按以六籍為經其名目始於此周易疏<lb/>
　論誰加經字曰子夏傳雖分為上下二篇未有經字<lb/>
　經字是後人所加不知誰始案前漢孟喜易本云分<lb/>
　上下二經是孟喜之前已題經字此篇是後儒所記<lb/>
　本非孔門諸弟子所為或是秦漢間人撰述未可知<lb/>
　也<lb/>
入其國其教可知也○王氏曰孔子時春秋之筆削未<lb/>
<pb n="34b"/>
　出又曰加我數年五十以學易性與天道不可得聞<lb/>
　豈遽以易教人哉所以教人者多言詩書執禮耳且<lb/>
　其言愚誣奢賊煩亂之失亦豈經使之然哉此决非<lb/>
　孔子之言<lb/>
孔子曰安上治民莫善於禮此之謂也疏從篇首孔子<lb/>
　曰至此長幼有序皆是孔子之辭記者錄之而為記<lb/>
　○<hi>臣召南</hi>按疏云云非也此篇實非孔子語觀此文<lb/>
　又引孝經可知語由記者結撰矣陳澔謂篇首孔子<lb/>
<pb n="35a"/>
　曰記者述孔子之言是故隆禮由禮以下疑是記者<lb/>
　之言故引孝經孔子言以結之恐亦未然也或者入<lb/>
　其國其教可知也二句本係聖言記者遂敷衍以成<lb/>
　篇耳<lb/>
易曰君子慎始差若豪氂繆以千里疏此易繫辭文也<lb/>
　○<hi>臣召南</hi>按繫辭無此文漢書司馬遷傳引下二句<lb/>
　顔師古曰今之易經及彖象繫辭並無此語易緯則<lb/>
　有之盖易象之别記者也孔氏此疏殊誤<lb/>
<pb n="35b"/>
哀公問公曰寡人固不固<hi>句</hi>焉得聞此言也<hi>句</hi>○此注<lb/>
　疏讀也陳澔讀寡人固<hi>句</hi>不固<hi>讀/</hi>焉得聞此言也<hi>句</hi>
出以治直言之禮注直猶正也正言謂出政教也○集<lb/>
　説曰直言二字當作朝廷<lb/>
　疏駁之云太姒之家在渭之涘○<hi>臣召南</hi>按在渭之<lb/>
　涘上脱在洽之陽四字詩疏亦引康成此駁可証<lb/>
　又毛詩傳云按詩稱太王居豳○按此緜之詩毛傳<lb/>
　也原文直云古公處豳<lb/>
<pb n="36a"/>
　又國人束脩奔走而從者三千成止而民成三千户<lb/>
　之邑也○<hi>臣召南</hi>按詩疏引書傳畧説較詳字句亦<lb/>
　稍異彼疏云國人束脩奔而從之者三千乘一止而<lb/>
　成三千户之邑也文義甚明此疏成字係乘字之訛<lb/>
　止字上又脱一字遂不可解<lb/>
公曰寡人憃愚<hi>句</hi>冥煩子志之心也<hi>句</hi>○此注疏讀也<lb/>
　集説讀憃愚冥煩<hi>句</hi>子志之心也<hi>句</hi>志讀如字<lb/>
仲尼燕居下管象武疏按周頌維清奏象舞也注云武<lb/>
<pb n="36b"/>
　王制焉○<hi>臣召南</hi>按此文與文王世子明堂位祭統<lb/>
　同明堂位注云象謂周頌武也毛詩疏辨下管象武<lb/>
　不指維清之詩説甚明了何故於此篇又以維清之<lb/>
　序為據彼此乃自相矛盾乎疑此疏武王制焉之下<lb/>
　尚有辨論而刊夲脱失耳<lb/>
　<lb/>
　<lb/>
　禮記注疏卷五十考證<lb/>
</p>
<p>
</p>
  </div>
</body>
</text>
</TEI>
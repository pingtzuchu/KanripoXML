<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷二十四</head> <lb/>
    <p>
<pb n="1a"/>
欽定四庫全書<lb/>
　禮記注疏卷二十四<lb/>
　　漢鄭氏注　唐陸德明音義　孔頴達疏<lb/>
　禮器<lb/>
周坐尸詔侑武方其禮亦然其道一也注言此亦周所<lb/>
因於殷也武當為無聲之誤也方猶常也告尸行節勸<lb/>
尸飲食無常若孝子之為也孝子就養無方詔侑或為<lb/>
詔囿音義<hi>侑音又本或作宥武音無養羊讓反詔圜音圓下圜丘同本亦作詔囿</hi>夏立尸<lb/>
<pb n="1b"/>
而卒祭注夏禮尸有事則坐殷坐尸注無事猶坐周旅<lb/>
酬六尸注使之相酌也后稷之尸發爵不受旅曾子曰<lb/>
周禮其猶醵與注合錢飲酒為醵旅酬相酌似之也王<lb/>
居明堂之禮仲秋乃命國醵音義<hi>醵其庶反又其約反與音餘</hi>疏<hi>正義曰此一節論三代尸禮不同周坐尸者此言周之所因於殷也殷人坐尸周因坐之也詔侑武方者亦因殷也詔告也侑勸也方常也子事父母就養無方故在宗廟之中禮主於孝凡預助祭者皆得告尸威儀勸尸飲食無常人也其禮亦然者其於周禮坐尸及詔侑無方之禮亦因於殷禮故云亦然也其道一也者其用至誠之道一也夏立尸而卒祭者此更本殷周所損益之因也夏祭乃有尸但立猶質言尸是人人不可久坐神坐故<pb n="2a"/>尸惟飲食蹔坐若不飲食時則尸倚立以至祭竟也殷坐尸者此殷因夏之有立尸而損其不坐之禮益為恒坐之法也是殷轉文也言尸本象神神宜安坐不辯有事與無事猶坐也周旅酬六尸者此周又因殷而益之也旅酬六尸謂祫祭時聚羣廟之主於太祖后稷廟中后稷在室西壁東嚮為發爵之主尊不與子孫為酬酢餘自文武二尸就親廟尸凡六在后稷之東南北對為昭穆更相次序以酬也殷但坐尸未有旅酬之禮而周益之也然大祫多主而唯云六尸者先儒與王肅竝云毁廟無尸但有主也曾子曰周禮其猶醵與者曾子引世事證周禮旅酬之儀象也醵斂錢共飲酒也凡相敵斂錢飲酒必非忘懷之酌得而遽飲必令平徧不偏頗與周禮次序旅酬相似也其王肅禮作遽注云曾子以為使六尸旅酬不三獻猶遽而畧注正義曰告尸行節解經詔也勸尸飲食解經侑也案特牲少牢延尸及詔侑相尸之禮皆是祝官則是有常而云無常者熊氏云<pb n="2b"/>謂就衆祝之中但有祝官皆得為之不常用一祝也案周禮大祝下大夫二人上士四人小祝中士八人下士十有六人是皆得相侑尸也</hi>
君子曰禮之近人情者非其至者也注近人情者䙝而<lb/>
逺之者敬音義<hi>近附近之近注同逺于萬反</hi>郊血大饗腥三獻爓一<lb/>
獻孰注郊祭天也大饗祫祭先王也三獻祭社稷五祀<lb/>
一獻祭羣小祀也爓沉肉於湯也血腥爓孰逺近備古<lb/>
今也尊者先逺差降而下至小祀孰而已音義<hi>爓似亷反</hi>是<lb/>
故君子之於禮也非作而致其情也注作起也敬非已<lb/>
<pb n="3a"/>
情也所以下彼音義<hi>下戸嫁反</hi>此有由始也注有所法也是<lb/>
故七介以相見也不然則已慤三辭三讓而至不然則<lb/>
已蹙注已猶甚也慤蹙愿貎大愿則辭不見情無由至<lb/>
也音義<hi>蹙本又作感子六反又音促愿音願大音泰見賢遍反下龍見同</hi>故魯人將有<lb/>
事於上帝必先有事於頖宮注上帝周所郊祀之帝謂<lb/>
蒼帝靈威仰也魯以周公之故得郊祀上帝與周同先<lb/>
有事於頖宫告后稷也告之者將以配天先仁也頖郊<lb/>
之學也詩所謂頖宮也字或為郊宮音義<hi>頖本或作泮依注音判</hi>
<pb n="3b"/>
晉人將有事於河必先有事於惡池注惡當為呼聲之<lb/>
誤也呼池嘔夷并州川音義<hi>惡依注音呼又音虖好故反池大河反注同嘔夷烏侯反</hi>齊人將有事於泰山必先有事於配林注配林林名<lb/>
音義<hi>泰本或作大音同下注放此</hi>三月繫七日戒三日宿慎之至也<lb/>
注繫繫牲于牢也戒散齊也宿致齊也將有祭祀之事<lb/>
必先敬慎如此不敢切也音義<hi>順之至也順當作慎散齊悉旦反下側皆反後放此</hi>故禮有擯詔樂有相步溫之至也注皆為溫藉重禮<lb/>
也擯詔告道賔主者也相步扶工也詔或為紹音義<hi>相息<pb n="4a"/>亮反注同温紆運反注同藉徐子夜反道音導</hi>疏<hi>正義曰此一節論禮以尊逺為敬近人情為䙝禮之近人情者謂若一獻孰飲食既孰是人情所欲食啗最近人情也非其至者也既近人情非是敬之至極也郊血者以近者為䙝逺者為敬其事非一今此先從鬼神之事而説也郊用犢犢有血有肉肉於人食啗之事於人情為近血於人食啗最逺天神尊嚴不可近同人情故薦逺人情者以為極敬也大饗腥者大饗祫祭宗廟也腥生肉也宗廟為私比郊為劣故薦去人情稍近之腥示為敬降於天也三獻爓者三獻謂祭社稷五祀也其禮三獻故因名其祭為三獻也爓沉湯肉去人情漸近而社稷五祀降於宗廟故用爓又明其敬劣也一獻孰者一獻祭羣小祀小祀卑酒一獻也其薦用孰肉孰肉是人情所食最為䙝近小祀神為最輕故以䙝近人之食祭之表其敬又劣也是故至至也者此一節論君子行禮當降下於彼積漸擯相敬慎之至非作而致其情也<pb n="4b"/>者作起也君子行禮本意所為上下前人非是私自專輙徒起而致其已情也此有由始也者既非直任我情而凡有所行皆有由以為始也由謂法天地之道先人後已是故七介以相見也者行敬既非直起己情皆有所由為始故陳七介以相見申賓主之情也此言七介者舉中言之也不然則己慤者已甚也慤愿貎若不如是陳擯介相見則甚為愿慤言愿慤太甚也三辭三讓而至者依司儀賓至大門外陳擯介交擯三辭畢君迎賓拜辱至大門三讓三讓入大門主君每門讓賓一辭是三辭三讓而情意相至也不然則已蹙者謂慤愿急蹙若不為此三辭三讓則大急蹙情無由逹也故魯人將有事於上帝必先有事於頖宫者明相見有積漸之義有事於上帝謂祭天也必先有事於頖宫之中告后稷告以將配天也是先告卑然後祭尊也晉人將有事於河必先有事於惡池者有事於河謂祭河也必先告惡池小川從小而祭也先告從祀者然後祭河也齊人<pb n="5a"/>將有事於泰山必先有事於配林者有事於泰山謂祭泰山也先告配林配林是泰山之從祀者也故先告從祀然後祭泰山此得積漸從小至大之義也三月繫七日戒三日宿慎之至也者上云先小後大此言事神積漸潔敬之義三月繫謂祭前三月繫牲于牢也七日戒謂祭前七日齊七日之中散齊戒慎也三日宿者謂祭前三日而嚴宿以致齊也將祭之時以漸如此謹慎至極也禮須積漸不敢切迫也故禮有擯詔樂有相歩温之至也者禮既不可卒迫故賓主相見有擯相詔告也但作樂之人今既無目有扶相行歩所以擯詔輔相者温藉之至極也注正義曰知郊祭天者郊特牲云於郊故謂之郊是郊為祭天也云大饗祫祭先王也者案宗伯以肆獻祼饗先王以下宗廟之祭凡有六饗者此云大饗饗中最大故為祫也此大饗之文在郊血之下故知非大饗帝也云三獻祭社稷五祀一獻祭羣小祀也者以冕服差之案司服祀四望山川則毳冕毳冕子男<pb n="5b"/>之服子男五獻以下差之祭社稷五祀則絺冕宜三獻也祭羣小祀則𤣥冕宜一獻也云血腥爓孰逺近備古今也者血為逺腥次之爓稍近孰最近逺者為古近者為今一祭之中兼有此事故云備古今也云尊者先逺差降而下至小祀孰而已者郊祭是尊而用血是尊者先逺也案宗伯祭廟以祼鬯為始祭社稷五祀以血為始此云郊血大饗腥三獻爓者謂祭祀初始降神之外於正祭之時有此郊血大饗腥之屬也凡郊與大饗三獻之屬正祭之時皆有血有腥有爓有孰此云郊血是郊有血也郊特牲云毛血告幽全是宗廟有血也宗伯云以血祭祭社稷五祀是三獻有血也楚語云禘郊之事則有全烝是郊祭天有孰也有孰則有腥可知也宗伯云以肆獻祼饗先王是大饗有腥有孰也此云三獻爓宗伯云以血祭社稷五祀既有血有爓明有腥有孰可知也然則郊天與大饗三獻竝有血腥爓孰今所以各言者皇氏云此據設之先後郊則先設血也後設腥<pb n="6a"/>與爓孰雖以郊為主其祭天皆然也大饗之時血與腥同時俱薦當朝事迎尸於戸外薦血腥也雖以大饗為主其宗廟之祭皆然也其三獻之祭血腥與爓一時同薦凡薦爓之時皆在薦腥之後但社稷五祀初祭降神之時已埋血宗伯之文是也至正祭薦爓之時又薦血此文是也若羣小祀之屬唯有薦孰無血腥爓也以其神卑故耳先薦者設之在前後進者設之居後皆皇氏之説義當然也熊氏云宗廟之祭無血鄭注論語云禘祭之禮自血腥始者謂腥肉有血今案詩小雅論宗廟之祭云執其鸞刀以啓其毛取其血膋則是有用血之明文也熊氏云無血其義非也上帝周所郊祀之帝謂蒼帝靈威仰也者孝經云郊祀后稷以配天喪服小記云王者禘其祖之所自出以其祖配之周人出自靈威仰則后稷配靈威仰也云魯以周公之故得郊祀上帝與周同者明堂位云祀帝于郊配以后稷天子之禮故知也云先有事於頖宫告后稷也者魯人無后稷之廟<pb n="6b"/>今將祭天而於頖宫告后稷也云將以配天先仁也者謂將欲以后稷配天先以仁恩存偶之也云頖宫郊之學也者周人立大學於東郊則天子魯侯大學在公宫東也小學在郊詩云思樂泮水薄采其藻則魯以小學為頖宫頖宫在郊天子以小學為辟廱故鄭駮異義云三靈一廱在郊明矣呼池嘔夷并州川者夏官職方之文繫牲于牢者充人云祀五帝則繫于牢芻之三月是繫於牢也云戒散齊也宿致齊也者祭義曰散齊七日致齊三日謂之宿者鄭注儀禮云宿是又戒宿之言肅肅敬之義也云不敢切也者以積漸敬慎不敢偪切也皇氏云温謂承藉凡玉以物緼裹承藉君子亦以威儀擯相以自承藉今定本作温字又當云温潤相承藉也</hi>
禮也者反本脩古不忘其初者也故凶事不詔朝事以<lb/>
樂注二者反本也哭泣由中非由人也朝廷養賢以樂<lb/>
<pb n="7a"/>
樂之也醴酒之用𤣥酒之尚割刀之用鸞刀之貴莞簟<lb/>
之安而稾鞂之設注三者脩古穗去實曰鞂禹貢三百<lb/>
里納鞂服音義<hi>鸞力端反莞音官一音丸簟徒點反稾字亦作藳古老反鞂江八反</hi>是故<lb/>
先王之制禮也必有主也注主謂本與古也故可述而<lb/>
多學也注以本與古求之而已疏<hi>正義曰此一節論禮之所設反本脩古故可述而多學反本謂反其本性脩古謂脩習於古定本及諸本作循字當作脩不忘其初者也由其反本脩古故不忘其初也故凶事不詔者此凶事及朝事是反本也本謂心也凶事喪親之事也詔告也孝子親喪痛由心發故啼號哭泣不待外告而哀自至是反本還其孝性之本心也朝事以樂者朝事謂朝廷之事也以樂奏<pb n="7b"/>音樂也朝廷是養老尊賢之地為賢所樂也故臣入門必縣興奏樂之事是反本還其樂朝廷之本心醴酒之用𤣥酒之尚者此下三事是脩古也醴酒五齊第二酒也𤣥酒是水也尚上也言四時祭祀有醴酒之美而陳尊在𤣥酒之下以𤣥酒之尊置在上此是脩古也割刀之用鸞刀之貴者割刀今之刀也鸞刀古刀也今刀便利可以割物之用古刀遲緩用之為難而宗廟不用今刀而用古刀亦是脩古故也莞簟之安而稾鞂之設者莞簟今之席也詩云下莞上簟乃安斯寢言其細精而可安人也稾鞂除穗粒取稈稾為郊席祭不用莞簟之可安而用設稾鞂之麤席亦脩古也是故先王之制禮也必有主也者主謂本與古也既初不可忘故先王制禮必有反本脩古之法也故可述而多學也者禮既反本而脩古若欲述行學習但用本與古以求之則可得也故云可述而多學也注正義曰案禹貢五百里甸服百里賦納總謂所刈禾也二百里納銍謂刈禾穗也三<pb n="8a"/>百里納秸服謂禾去其實唯稾秸也四百里粟五百里米</hi>
君子曰無節於内者觀物弗之察矣注節猶驗也欲察<lb/>
物而不由禮弗之得矣故作事不以禮弗之敬矣出言<lb/>
不以禮弗之信矣故曰禮也者物之致也注致之言至<lb/>
也極也疏<hi>正義曰此一節明作事云為非禮不可無節於内者觀物弗之察矣者節猶驗也内猶心也物萬物也察猶分辯也言若欲外觀察萬物必先内有識驗之明若心内無明則外不能分辯也欲察物而不由禮弗之得矣者心由内所識是可節是禮也言若外欲觀察萬物而心不由禮則察物不能得也故曰禮也者物之致也者引舊語結察物必須禮也致猶至極也無禮既不為民物敬信故禮所以為萬物之至極也</hi>
<pb n="8b"/>
是故昔先王之制禮也因其財物而致其義焉爾故作<lb/>
大事必順天時注大事祭祀也春秋傳曰啟蟄而郊龍<lb/>
見而雩始殺而嘗閉蟄而烝音義<hi>烝之承反</hi>為朝夕必放於<lb/>
日月注日出東方月生西方為高必因丘陵注謂冬至<lb/>
祭天於圜丘之上為下必因川澤注謂夏至祭地於方<lb/>
澤之中是故天時雨澤君子達亹亹焉注逹猶皆也亹<lb/>
亹勉勉也君子愛物見天雨澤皆勉勉勸樂音義<hi>亹亡匪反徐音尾樂音洛</hi>疏<hi>正義曰此一節論必因其財物之性而事天地因其財物而致其義焉爾者財物猶云才<pb n="9a"/>性也禮既為一切萬物之至極故聖人制禮因萬物之才性而致其義也故作大事必順天時者自此以下皆因財物之事也但財物大莫過於天故順天時而起也順於天時其事在下為朝夕必放於日月者亦順天時也為朝謂天子春分之旦朝日於東門之外為夕謂天子秋分之夕祀月於西門之外也日是陽故朝旦用事月為隂故夕晚用事也日旦出自東方故於東方而朝之月初生出自西方故於西方而祀之朝祀有東西之異是放法於日月之始為髙必因丘陵者為髙謂冬至祭皇天大帝耀魄寳也丘陵謂圓丘天圓而髙故祭其天神於圓丘之上也是為髙必因丘陵也為下必因川澤者為下謂夏至祭崑崙之神也川澤方澤也地方而下故祭其神於方澤是為下必因川澤也是故天時雨澤君子逹亹亹焉者逹猶皆也亹亹勉勉勸樂之貎也君子謂天子也天以髙圓為質地以下方為體天子愛物為用故天地感祭而降雨澤天子皆愛物生而勉勉<pb n="9b"/>勸樂所以與天地合徳也注正義曰案成十三年左傳云國之大事在祀與戎故知大事謂祭祀也引春秋傳者桓五年左傳文云啓蟄而郊者謂夏正建寅之月蟄蟲啓户郊祭天也云龍見而雩者謂建巳之月龍星昏而見雩祭天求雨也云始殺而嘗者謂建酉之月隂氣始殺而嘗祭宗廟也云閉蟄而烝者謂建亥之月烝祭宗廟烝衆也萬物皆成可薦者衆</hi>
是故昔先王尚有德尊有道任有能舉賢而置之聚衆<lb/>
而誓之注古者將有大事必選賢誓衆重事也是故因<lb/>
天事天注天高因高者以事也因地事地注地下因下<lb/>
者以事也因名山升中于天注名猶大也升上也中猶<lb/>
<pb n="10a"/>
成也謂巡守至於方嶽燔柴祭天告以諸侯之成功也<lb/>
孝經説曰封乎泰山考績燔燎禪乎梁甫刻石紀號也<lb/>
音義<hi>上時掌反守手又反燎力妙反又力弔反禪善戰反梁父音甫本亦作甫</hi>因吉土以饗<lb/>
帝于郊注吉土王者所卜而居之土也饗帝于郊以四<lb/>
時所兆祭於四郊者也今漢亦四時迎氣其禮則簡升<lb/>
中于天而鳳凰降龜龍假注功成而太平隂陽氣和而<lb/>
致象物音義<hi>假音格至也</hi>饗帝於郊而風雨節寒暑時注五<lb/>
帝主五行五行之氣和而庶徵得其序也五行木為雨<lb/>
<pb n="10b"/>
金為𤾉火為燠水為寒土為風音義<hi>𤾉音陽燠於六反</hi>是故聖<lb/>
人南面而立而天下大治注南面立者視朝音義<hi>治直吏反及下注同</hi>疏<hi>正義曰上經論作大事必順天時故此經明舉賢任能敬事天地遂致龜龍降集寒暑順時尚有徳者謂貴尚有德之人尊有道者謂尊崇有道之士任有能者謂使任有能之衆舉賢而置之聚衆而誓之者謂至將祭之時選舉賢能置之在於祭位則射以擇士是也而又聚集其衆而誓戒之則其有不恭則服大刑是也是故因天事天者謂因天體之髙以髙處以事天則上文為髙必因丘陵是也因地事地者地體卑下因卑下之處以事地則前文為下必因川澤是也因名山升中于天者此還因天事天但事天非在一所此謂封禪之時中成也謂天子廵守至方嶽之下因此有名之大山升進諸侯成功之事以告於天因吉土以饗帝<pb n="11a"/>于郊者此謂祭五方之帝因其所卜吉土以為都饗祭五方之帝於都之四郊升中于天而鳳凰降龜龍假者假至也此覆説上文升中于天以天下太平故鳳凰隨德而降龜龍感化而至饗帝於郊而風雨節寒暑時者覆説前文因吉土以饗帝以隂陽順序故風雨應節寒暑順時然上因天事天因地事地是圓丘方澤不有感致者以圓丘方澤等未太平之時未能感致故不云升中于天此是太平之後故致鳳凰與龜龍吉土饗帝雖未太平已行此禮但功成之後隂陽彌更順之故舉以言焉若據太平饗帝則致時和自然圓丘方澤太平之時致祥瑞可知是故聖人南靣而立而天下大治者以其尚德尊賢奉天事地隂陽相合嘉瑞並來以是之故聖人但南靣而立朝夕視朝而天下大治注正義曰太山謂方嶽也廵守至於方嶽燔柴祭天告以諸侯之成功也此謂封禪也太平乃封禪其封禪必因廵守而為之若未太平但廵守而已其未太平廵守之時亦燔柴<pb n="11b"/>以告至故王制説天子廵守必先柴若太平廵守之時初到方嶽以燔柴告至之後乃考諸侯功績及封土為壇更燔柴祭天告諸侯之成功也此唯泰山為之餘嶽則否其廵守則每嶽皆至也而皇氏云太平乃廵守案詩頌時邁廵守告祭柴望時邁武王之詩而有廵守之禮武王未太平何得云太平乃廵守其義非也云孝經説曰至刻石紀號皆孝經緯文也封乎泰山者謂封土為壇在於泰山之上考績燔燎者謂考諸侯功績燔柴燎牲以告天禪乎梁甫者禪讀為墠謂除地為墠在於梁甫以告地也梁甫是泰山之旁小山也刻石紀號也者謂刻石為文紀錄當代號諡案白虎通云王者異姓而起必升封泰山何報告之義所以必於泰山何萬物之所交代之處也必於其上何因髙告髙順其類故升封者增髙也下禪梁甫之基廣厚也刻石紀號者著己之功迹以自勸也增泰山之髙以報天附梁甫之基以報地或曰封者金泥銀繩或曰石泥金繩封之印璽故<pb n="12a"/>孔子曰封泰山觀易姓而王可得數者七十有餘三皇禪於繹繹之山五帝禪於亭亭之山三王禪於梁甫之山繹繹無窮之意禪於有德者而居之無窮已亭亭者制度審諦道德著明梁甫者梁信也甫輔也信輔天地之道今案書説禪者除地為墠而白虎通云禪以讓有徳其義非也案史記封禪書齊桓公欲行封禪管仲諫止辭云自古封禪七十二家夷吾所識十有二焉昔有無懷氏封泰山禪云云伏犧氏封泰山禪云云神農炎帝黄帝顓頊帝嚳堯舜禹湯周成王皆封泰山唯禹禪㑹稽成王禪社首其餘皆禪云云者亦泰山旁小山名也但白虎通與史記禪處不同未知孰是也白虎通又云王所以廵守何廵者循也守者收也謂循行天下收人道德太平恐逺近不同政化幽隱有不得其所者故必自行之謹敬重民之至也熊氏云太平乃廵守其義非也已難於上饗帝于郊以四時所兆祭於四郊者也謂木帝於東郊火帝於南郊金帝於西郊水帝於北郊<pb n="12b"/>土帝亦於南郊又王者各祭感生之帝於南郊故小宗伯云兆五帝於四郊謂此也五帝主五行者即蒼帝靈威仰之屬分主五行各主七十二日故坤靈圖云五帝東方木色蒼七十二日云云是也云庶徴得其序也者即尚書洪範八曰念用庶徴庶衆也徴驗也謂衆行得失之驗云五行木為雨金為暘火為燠水為寒土為風案洪範曰肅時雨若曰又時暘若曰哲時燠若曰謀時寒若曰聖時風若是五行之氣各有所主也鄭義五行所主如此也</hi>
天道至教聖人至德注目下事也廟堂之上罍尊在阼<lb/>
犧尊在西廟堂之下縣鼓在西應鼓在東注禮樂之器<lb/>
尊西也小鼓謂之應犧周禮作獻音義<hi>罍音雷犧素河反注及下同縣<pb n="13a"/>音𤣥應應對之應作獻本又作戲同素河反下同</hi>君在阼夫人在房注人君尊<lb/>
東也天子諸侯有左右房大明生於東月生於西此隂<lb/>
陽之分夫婦之位也注大明日也音義<hi>分扶問反</hi>君西酌犧<lb/>
象夫人東酌罍尊注象日出東方而西行也月出西方<lb/>
而東行也周禮曰春祠夏禴祼用雞彜鳥彝皆有舟其<lb/>
朝踐用兩獻尊其再獻用兩象尊皆有罍諸臣之所酢<lb/>
音義<hi>夏禴戸嫁反下音藥祼古亂反彝徐音夷</hi>禮交動乎上樂交應乎下和<lb/>
之至也注言交乃和疏<hi>正義曰此一節明天道用教以示人聖人則放之以為德故君<pb n="13b"/>立於阼以象日夫人在西房以象月天道至教者謂天垂日月以示人以至極而為之教聖人至德者聖人法天之至極而為德廟堂之上罍尊在阼犧尊在西者罍尊在阼謂夫人所酌也犧尊在西謂君所酌也廟堂之下縣鼓在西應鼓在東者縣鼔謂大鼔也在西方而縣之應鼓謂小鼓也在東方而縣之熊氏云此謂諸侯時祭所用之禮故罍尊夫人所酌也若天子之祭則罍尊在堂下故禮運云澄酒在下酒謂三酒在堂下司尊彝云皆有罍諸臣之所酢則君不酌罍也案大射禮建鼔在阼階西南靣應鼙在其東一建鼓在南東靣朔鼙在其北一建鼓在西階之東南靣大射禮是諸侯之法此亦諸侯之禮所以大鼔及應鼔所縣不同者熊氏云大射謂射禮也此謂祭禮也是諸侯之法雖同諸侯祭射有異案大射注云應鼓應朔鼙也又云便其先擊小後擊大也以此言之則朔鼙應鼙皆大鼓之旁先擊朔鼙次擊應鼙乃擊大鼓以其相近故云便也以其稱朔朔<pb n="14a"/>始也故知先擊朔鼙以其稱應故知應朔鼙也又大射稱建鼔此云縣鼓大射應鼓既在大鼓之旁此應鼓在東乃與縣鼓别縣者皆謂祭與射别也君西酌犧象夫人東酌罍尊者案上云罍尊在阼當阼階堂上而設之則犧尊在西當西階堂上而陳之故君於阼階西嚮酌犧尊夫人於西房之前東嚮酌罍尊禮交動乎上者謂君與夫人酌獻之禮交相動於堂上也樂交應乎下者謂縣鼓應鼓相應在於堂下和之至也者謂堂上下禮樂交相應㑹和諧之至極也注正義曰禮樂之器尊西也者鄭據此經而論犧尊貴於罍尊而犧尊在西縣鼓大於應鼔而縣鼔在西故云禮樂之器尊西云犧周禮作獻者案周禮司尊彝兩犧尊字作兩獻尊鄭云獻讀為犧人君尊東也天子諸侯有左右房者此以經云君在阼夫人在房故云君尊東云天子諸侯有左右房者以卿大夫以下唯有東房故鄉飲酒鄉射尊於房戸間賓主夾之無西房也知天子諸侯有左右房者以士喪<pb n="14b"/>禮主婦髽于室在主人西喪是記君之喪婦人髽帶麻于房中亦當在男子之西故彼注亦云則西房也又顧命云天子有左右房此云夫人在房又云夫人東酌罍尊是西房也故云天子諸侯有左右房引周禮司尊彝者證罍尊與此經中夫人東酌罍尊不同故引以明之見其不同之意春祠夏禴祼用雞彝鳥彝之屬其義具於明堂疏於此略之</hi>
禮也者反其所自生注自由也制禮者本已所由得民<lb/>
心也樂也者樂其所自成注作樂緣民所樂於己之功<lb/>
舜之民樂其紹堯而作大韶湯武之民樂其濩伐而作<lb/>
濩武音義<hi>䕶戸故反又作濩</hi>是故先王之制禮也以節事注動<lb/>
<pb n="15a"/>
反本也脩樂以道志注勸之善也音義<hi>道音導</hi>故觀其禮<lb/>
樂而治亂可知也注國亂禮慢而樂淫也蘧伯玉曰君<lb/>
子之人達注觀其禮樂則知治亂也蘧伯玉衞大夫也<lb/>
名瑗音義<hi>蘧其居反瑗于卷反</hi>故觀其器而知其工之巧觀其發<lb/>
而知其人之知注禮樂亦猶是也音義<hi>知音智</hi>故曰君子<lb/>
慎其所以與人者注將以是觀疏<hi>正義曰前經明禮樂相交故此經更論先王制禮樂以節事道志化民治下也禮也者反其所自生者自由也言王者制禮各反其本王業所由生以制禮也猶若殷周為民除害以得民心初生王業其制禮還以得民心之事而為禮本樂也者樂其所自成者自<pb n="15b"/>亦由也言王者制樂樂己所由成者以制樂若殷周之等民樂其用武除殘討惡以成王業故作樂以尚其威武也但禮之與樂俱是象其王業所由但禮據王業之初樂據王業之末俱太平功成治定之後制禮本論其初故云反其所自生作樂論其末故云樂其所自成是故先王之制禮也以節事者以禮為反本故用禮以節萬事動皆反本以初生王業用此禮以得民心故用民心之義以節事宜脩樂以道志者王者脩治所作之樂以道逹己志由己用此樂以成王業故脩正其樂以勸道己志使行之不倦故觀其禮樂而治亂可知也者若能以禮節事以樂道志則國治也若不以禮節事不以樂道志則國亂也故云治亂可知也蘧伯玉曰君子之人逹者逹謂通逹言有徳君子自逹義理觀其禮樂則知治亂蘧伯玉先有此言故記者引之結成治亂可知之事故觀其器而知其工之巧者此又以工匠之事譬喻禮樂觀其器之善惡而知工匠巧拙器善則工巧器<pb n="16a"/>惡則工拙觀其發而知其人之知者此又以人事譬喻禮樂觀其人之發動所為而知其人之有知若發而皆中則知有知若發而不中則知無知禮樂亦猶是也若禮正而樂和則知其國治若禮慢而樂淫則知其國亂也故曰君子慎其所以與人者禮樂既為人之所觀以此之故君子治國必謹慎其所以與人相接者謂禮樂之事此禮樂者謂與人交接之具故慎之言將以是觀之注正義曰制禮者本已所由得民心者若舜元由能紹堯之功得民心而後王業全制禮之時還基本初時得民心之事而制禮若舜質素初則陶於河濱後制禮則尚質素故考工記云有虞氏尚陶是也禹則治水始立溝洫後制禮則尚其工匠之事夏后氏尚匠是也湯則以桀荒淫器物失所湯以制禮樂之器而得民心殷人尚梓是也周武王以紂昏淫尊卑無敘故尚文物車旗之屬而得民心周人尚輿是也此皆本其所以得民心是已作樂者縁民所樂於己之功作樂章功成之事<pb n="16b"/>已之功成人之所樂故云所樂於己之功也舜之民樂舜紹堯而作大韶湯武之民樂其濩伐而作濩武者此亦因其所由與禮不異但禮雖治定乃作則本其初始得民心之時樂以成功乃為即歌當時喜樂之事所以與禮異也但禮是初始得民心而已樂是樂其末故其民心樂其紹堯樂其濩伐動反本也者王者治國動皆反本脩古而以禮節之經云脩樂以道志者言功成之極故王者作樂之後恒脩治此樂章以道己志行善不忘故云勸之善也</hi>
太廟之内敬矣君親牽牲大夫贊幣而從注納牲於庭<lb/>
時也當用幣告神而殺牲音義<hi>從才用反下同</hi>君親制祭夫人<lb/>
薦盎注親制祭謂朝事進血膋時所制者制肝洗於鬱<lb/>
<pb n="17a"/>
鬯以祭於室及主音義<hi>盎烏浪反膋了彫反</hi>君親割牲夫人薦酒<lb/>
注親割謂進牲孰體時卿大夫從君命婦從夫人洞洞<lb/>
乎其敬也屬屬乎其忠也勿勿乎其欲其饗之也注勿<lb/>
勿猶勉勉也音義<hi>洞音慟屬之玉反</hi>納牲詔於庭血毛詔於室<lb/>
羮定詔於堂三詔皆不同位蓋道求而未之得也注肉<lb/>
謂之羹道猶言也音義<hi>定徐丁磬反一音如字</hi>設祭于堂注設祭<lb/>
之饌於堂人君禮焉為祊乎外注祊祭明日之繹祭也<lb/>
謂之祊者於廟門之旁因名焉其祭之禮既設祭於室<lb/>
<pb n="17b"/>
而事尸於堂孝子求神非一處也周禮曰夏后氏世室<lb/>
門堂三之二室三之一詩頌絲衣曰自堂徂基音義<hi>祊百彭反繹音亦處昌慮反</hi>故曰於彼乎於此乎注不知神之所在也<lb/>
疏<hi>正義曰此一節論祭宗廟之事太廟之内敬矣者舉大祫之祭故云太廟其實諸廟亦皆敬矣此章所論謂侯伯子男祭廟之禮君親牽牲大夫贊幣而從者此謂祼鬯既訖君出廟門以迎牲牽牲而入納於庭之時也於時須告神以殺牲大夫則贊佐執幣而從君君乃用幣以告神君親制祭夫人薦盎者此謂殺牲已畢進血腥之時斷制牲肝洗於鬱鬯入以祭神於室於此之時夫人薦盎齊以獻之侯伯子男之君朝踐君不獻故夫人薦盎君親割牲夫人薦酒者謂薦孰時君親割牲體於時君亦不獻故夫人薦酒卿大夫從君命婦從夫<pb n="18a"/>人者謂制祭割牲之時則卿大夫從君也薦盎酒之時命婦從夫人也洞洞乎其敬也者洞洞質慤之貎言君與夫人卿大夫之等皆容貌洞洞然其為恭敬也屬屬乎其忠也者屬屬專一之貎其心則屬屬然專一盡其忠誠也勿勿乎其欲其饗之也者勿勿猶勉勉也言中心勉勉乎欲望神之歆饗納牲詔於庭者詔告也謂牲入在庭以幣告神故云詔於庭血毛詔於室者謂殺牲取血及毛入以告神於室羹定詔於堂者羹肉湆也定孰肉也謂煮既孰將欲迎尸主入室乃先以俎盛之告神於堂是薦孰未食之前也三詔皆不同位蓋道求而未之得也者道言也所以三詔皆不同位者蓋言求而未之得也故於三處告之設祭於堂者謂薦腥爓之時設此所薦饌在於堂為祊乎外者祊謂明日繹祭在廟門之旁謂之祊言為此祊祭在於廟門外之西也故曰於彼乎於此乎者以其不知神之所在或祭之於堂或祭之於外不知此於彼堂乎於彼室乎於此祊乎以古<pb n="18b"/>語如此故記者引以結之注正義曰下云納牲詔於庭此有大夫贊幣故知納牲於庭時用幣以告神親制祭謂朝事進血膋時者案郊特牲云取膟膋燔燎升首報陽也又祭義取膟膋之後又爓祭祭腥則膟膋所用在腥爓之前故知血膋是朝事時也云所制者制肝洗於鬱鬯者約漢禮而知也知祭於室及主者郊特牲云詔祝於室是也親割謂進牲孰體時者皇氏以為謂薦孰之時進牲之孰體也熊氏禮本牲為腥也謂薦腥體孰體薦腥體謂朝踐薦腥時孰體謂饋食薦孰時案經文君親制祭夫人薦盎君親割牲夫人薦酒薦酒薦盎既不得同時則割牲何得薦腥兼薦孰熊氏之説非也肉謂之羹爾雅釋器文設祭之饌於堂人君禮焉者知者特牲少牢皆設饌在奥此言設饌於堂故知人君禮也此云為祊乎外稱外故知明日繹祭也郊特牲云索祭祝于祊不云外故鄭彼注不云明日繹祭也云謂之祊者於廟門外之旁因名焉者以釋宫云廟門謂之祊今<pb n="19a"/>曰繹祭於廟門外之兩旁因以廟門為稱故云因名焉云其祭之禮既設祭於室而事尸於堂者以正祭設饌在室故知繹祭亦設饌在室案有司徹上大夫賓尸坐尸侑於堂酌而獻尸故知人君繹祭亦事尸於堂也但卿大夫賓尸禮畧不設祭於室又不在廟門異於君也云夏后氏世室門堂三之二室三之一者證廟門之旁有室有堂也又引詩頌絲衣之篇者證繹祭在堂事尸也絲衣之篇論繹祭之時從堂上徃於堂下之基故云自堂徂基案郊特牲云不知神之所在於彼乎於此乎此文唯云於彼乎於此乎故鄭云彼上文為注以㑹此文明是一也</hi>
一獻質注謂祭羣小祀也三獻文注謂祭社稷五祀五<lb/>
獻察注察明也謂祭四望山川也七獻神注謂祭先公<lb/>
<pb n="19b"/>
疏<hi>正義曰此一節明祭諸神獻數之差取義各别一獻質者謂祭羣小祀最卑但一獻而已其禮質畧三獻文者謂祭社稷五祀其神稍尊比羣小祀禮儀為文飾也五獻察者謂祭四望山川其神既尊神靈明察七獻神者謂祭先公之廟禮又轉尊神靈尊重也注正義曰案周禮司服職𤣥冕一章祭羣小祀故知一獻當祭羣小祀絺冕三章祭社稷五祀故知三獻祭社稷五祀也毳冕五章祀四望山川故知五獻祭四望山川也鷩冕七章享先公故知七獻祭先公也案此社稷三獻卑於四望山川而大宗伯職云以血祭社稷五嶽又大司樂祭社稷奏太蔟祀四望奏姑洗又禮緯云社稷牛角握五嶽四瀆角尺以此言之則社稷尊於四望山川而獻與衣服卑者熊氏云獻與衣服從神之尊卑其餘處尊者以其有功與地同類故進之在上從國中之神莫貴於社稷之類直以功見尊其實卑也以是地别神故不為尊也</hi>
<pb n="20a"/>
大饗其王事與注盛其饌與貢謂祫祭先王音義<hi>與音餘</hi>
三牲魚腊四海九州之美味也籩豆之薦四時之和氣<lb/>
也注此饌諸侯所獻音義<hi>腊音昔</hi>内金示和也注此所貢<lb/>
也内之庭實先設之金從革性和荆揚二州貢金三品<lb/>
音義<hi>内音納</hi>束帛加璧尊德也注貢享所執致命者君子<lb/>
於玉比德焉龜為前列先知也注龜知事情者陳於庭<lb/>
在前荆州納錫太龜金次之見情也注金炤物金有兩<lb/>
義先入後設音義<hi>見賢遍反下注世一見同炤音照本亦作照</hi>丹漆絲纊竹<lb/>
<pb n="20b"/>
箭與衆共財也注萬民皆有此物荆州貢丹兗州貢漆<lb/>
絲豫州貢纊揚州貢篠簜音義<hi>纊音曠綿也劉昌宗古曠反簜大黨反</hi>其<lb/>
餘無常貨各以其國之所有則致逺物也注其餘謂九<lb/>
州之外夷服鎮服蕃服之國周禮九州之外謂之蕃國<lb/>
世一見各以其所貴寳為摯周穆王征犬戎得白狼白<lb/>
鹿近之音義<hi>蕃本亦作藩方煩反下同近附近之近</hi>其出也肆夏而送之<lb/>
蓋重禮也注出謂諸侯之賔也禮畢而出作樂以節之<lb/>
肆夏當為陔夏音義<hi>肆依注作陔古來反注又作祴音同</hi>疏<hi>正義曰此一節明天子大<pb n="21a"/>饗之事諸侯各貢其方物奉助祭之禮大饗其王事與者饗謂饗祭先王饗中之大謂祫也其王家之事與與是語辭也諸侯雖有祫祭不可致有九州之物唯王者乃然故云其王事與也三牲魚腊四海九州之美味也者言此等是諸侯所貢故云九州之美味也籩豆之薦四時之和氣也者此亦諸侯所貢實於籩豆是四時和氣所生故云四時和氣也内金示和也者謂諸侯所貢納金以為庭實示其柔和也以金能從革故也束帛加璧尊徳也者謂朝而行享之時以束帛加璧於上尊崇其德也以君子之德與玉相似故尊之也龜為前列先知也者此謂布庭實之時龜在衆物之前而為列先其有知也以龜有靈知故云先知也金次之見情也者陳列此金次在龜後所以次在龜後者以金能炤物露見其情丹漆絲纊竹箭與衆共財也者龜金之後布陳丹之與漆也絲也纊也竹也箭也與天下衆人共有此財也故諸侯之朝來而貢之陳列在下其餘無常貨各以<pb n="21b"/>其國之所有則致逺物也者知以上所陳謂九州之内諸侯此言其餘者謂九州之外其於四海之國無常貢之貨各以其國之當時所有而貢之則招致逺物也其出也肆夏而送之蓋重禮也者肆夏當為陔夏其諸侯之賓禮畢而出去則奏陔夏之樂而送之蓋貴重於禮雖禮畢而出猶陔切而戒之使不失禮注正義曰盛其饌者即三牲魚腊籩豆是也貢者則内金示和龜為前列之屬是也謂祫祭先王者以有三牲魚腊則非祭天以内金布庭實又非饗賓饗賓時無此庭實故也知非朝而貢物謂之大饗者以朝而貢物不名大饗孝經云四海之内各以其職來助祭故知此大饗是祫祭也以饗中最大故稱大饗知為庭實者左傳云庭實旅百奉之以玉帛故知金為庭實今先設金者發首先云内金故知先設金云荆揚二州貢金三品者禹貢文鄭注以為金銀銅三品者三色也知束帛加璧行享之時所執致命者覲禮文也云君子於玉比德焉者謂諸侯執玉<pb n="22a"/>來貢欲自朂勵以玉比德又示敬王以玉比王龜能豫知吉凶故云知事情云陳於庭在前者據與所陳衆物最在前仍在馬之後故覲禮匹馬卓上九馬隨之鄭注云初享以馬若皮然後乃陳龜金竹箭之等是也金炤物者解經見情金有兩義者一示和二是見情故云兩義云先入後設者此經先云内金示和是先入陳在龜後是後設荆州貢丹兖州貢漆絲豫州貢纊揚州貢篠簜皆禹貢文也其餘謂九州之外夷服鎮服蕃服之國者案周禮大行人陳六服之貢乃云九州之外謂之蕃國各以其所貴寳為摯其六服之外於九州言之唯有夷鎮蕃三服是九州之外也云周穆王征犬戎得白狼白鹿近之者案周語穆王征犬戎祭公謀父諫不從遂徃征之得四白狼四白鹿言近之者彼因征而得非因貢而來故云近之近者謂近其貢寳也肆夏當為陔夏者案大司樂云王出入奏王夏尸出奏肆夏牲出入奏昭夏大饗不入牲其他皆如祭祀今破為陔夏者以大<pb n="22b"/>司樂之文大饗諸侯則諸侯出入奏肆夏此經是助祭之後無筭爵禮畢客醉而出宜奏陔夏故燕禮大射賓出奏陔夏明不失禮也</hi>
祀帝於郊敬之至也注言就而祭之不敢致也宗廟之<lb/>
祭仁之至也注仁恩也父子主恩也喪禮忠之至也注<lb/>
謂哭踊袒襲也音義<hi>袒襲音但下音習</hi>備服器仁之至也注謂<lb/>
小斂大斂之衣服葬之明器賔客之用幣義之至也注<lb/>
謂來賻賵故君子欲觀仁義之道禮其本也注言禮有<lb/>
節於内可以觀也疏<hi>正義曰此一節總明祭祀死葬賓客之等所以禮為備具人道之至<pb n="23a"/>也祀帝於郊敬之至也者天尊彌逺祭之宜極盡於敬故云敬之至也宗廟之祭仁之至也者宗廟主親祭之必極盡於仁愛故云仁之至也喪禮忠之至也者親戚之喪必盡忠追念故云忠之至也備服器仁之至也者此亦據喪禮備此小斂大斂之衣服及葬之明器亦是仁愛其親故云仁之至也賓客之用幣義之至也者此亦喪禮賓客用幣帛以相賻賵於事合宜故云義之至也故君子欲觀仁義之道禮其本也者言君子欲觀其人行仁義之道必須用禮為其本若行合於禮則有仁義若不合於禮則無仁義故云禮其本也案前文有仁有義有敬有忠此不言敬與忠者舉仁義則忠敬可知也</hi>
君子曰甘受和白受采忠信之人可以學禮苟無忠信<lb/>
之人則禮不虚道是以得其人之為貴也注道猶由也<lb/>
<pb n="23b"/>
從也音義<hi>和戸卧反</hi>疏<hi>正義曰前文觀仁義之道禮為其本此經明學禮之人唯須有忠信甘受和白受采者記者舉此二物喻忠信之人可得學禮甘為衆味之本不偏主一味故得受五味之和白是五色之本不偏主一色故得受五色之采以其質素故能包受衆味及衆采也忠信之人可以學禮者心致忠誠言又信實質素為本不有雜行故可以學禮也苟無忠信之人則禮不虛道者苟猶誠也道猶從也言人若誠無忠信為本則禮亦不虛空而從人也言雖學禮而不得也是以得其人之為貴也者其人即忠信之人也學禮得忠信之人則是禮道為貴也</hi>
孔子曰誦詩三百不足以一獻一獻之禮不足以大饗<lb/>
大饗之禮不足以大旅大旅具矣不足以饗帝注誦詩<lb/>
<pb n="24a"/>
三百喻習多言而不學禮也大旅祭五帝也饗帝祭天<lb/>
毋輕議禮注謂若誦詩者不可以强言禮音義<hi>强其丈反</hi>疏<lb/>
<hi>正義曰此一節明禮之為貴貴於衆事誦詩三百不足以一獻者假令習誦此詩雖得三百篇之多若不學禮此誦詩之人不足堪為一獻之祭言一獻祭羣小祀不學禮則不能行也一獻之禮不足以大饗者言雖習一獻小祀其禮既小不堪足以行大饗之禮大饗謂祫祭宗廟也大饗之禮不足以大旅者大饗其禮雖繁仍是去人不逺其禮可知大旅是總祭五帝天與人道隔其禮轉難故雖能行大饗之禮不堪足以行大旅事天大旅具矣不足以饗帝者大旅雖總祭五帝是有故而祭其禮簡畧不如饗帝正祭之備故云大旅具矣不堪足以正饗天帝謂郊祭天也故典瑞云四圭有邸以祀天旅上帝是祀天重於旅帝又郊特牲云郊之祭大報天<pb n="24b"/>而主日是郊為祭天之重母輕議禮者若不學於禮無得輕脱論議于禮猶如誦詩三百篇不能行小祀禮也注正義曰知大旅祭五帝者案典瑞云兩圭有邸以祀地旅四望與上四圭有邸以祀天旅上帝其文相對祀地云旅四望則知上云旅上帝是旅五帝也云饗帝祭天者經既云大旅又云饗帝是饗帝與大旅不同故知此饗帝是常祀祭天也鄭直云祭天則感生之帝與圓丘俱包之也</hi>
子路為季氏宰注宰治邑吏也季氏祭逮闇而祭日不<lb/>
足繼之以燭注謂舊時也雖有强力之容肅敬之心皆<lb/>
倦怠矣注以其久也有司跛倚以臨祭其為不敬大矣<lb/>
注偏任為跛依物為倚音義<hi>跛彼義反注同倚於綺反注同</hi>他日祭子<lb/>
<pb n="25a"/>
　路與室事交乎户堂事交乎階質明而始行事晏朝而<lb/>
　退注室事祭時堂事儐尸音義<hi>與音豫朝直遙反又張遙反</hi>孔子聞<lb/>
　之曰誰謂由也而不知禮乎注多其知禮疏<hi>正義曰前經既明禮</hi>
　<hi>為其重故記者引子路能行禮之事季氏祭逮闇而祭者逮及也言季氏祭於宗廟逮至日闇而行祭禮日不</hi>
　<hi>足繼之以燭者謂祭祀未終日已昏没故云日不足祀事未畢故繼日明而以燭也有司跛倚以臨祭者以其</hi>
　<hi>事久有司倦怠故皆偏跛邪倚於物臨於祭祀其為不敬甚大矣他日祭子路與者言徃舊以來所祭之時恒</hi>
　<hi>皆如此他日謂别日其後别日而祭子路與在行禮之中室事交乎戸者室事謂正祭之時事尸在室故云室</hi>
　<hi>事交乎戸外人將饌至戸内人於戸受饌設於尸前相交承接在於戸也堂事交乎階者謂正祭之後儐尸之</hi>
<pb n="25b"/>
　<hi>時事尸於堂故云堂事交乎階謂堂下之人送饌至階堂上之人在階受取是交乎階質明而始行事晏朝而</hi>
　<hi>退者質正也晏晚也謂正明之時而始行事朝正嚮晚禮畢而退言敬而能速也孔子聞之曰誰謂由也而不</hi>
　<hi>知禮乎者子路好勇時人多不尚其所為故孔子以此明之誰謂由也而不能知禮乎言其知禮也以其禮從</hi>
　<hi>宜寧可禮畧而敬不可禮煩而怠也</hi>
　<lb/>
　<lb/>
　<lb/>
　　禮記注疏卷二十四<lb/>
<pb n="26a"/>
　禮記注疏卷二十四考證<lb/>
周旅酬六尸疏餘自文武二尸就親廟尸凡六○<hi>臣召</hi>
　<hi>南</hi>按六尸之文可知天子七廟除后稷尸是六也周<lb/>
　初制禮時文武猶在親廟之末疏以文武二尸曲證<lb/>
　康成五廟之說非也<lb/>
必先有事於頖宫注告后稷也○<hi>臣召南</hi>按頖宫學也<lb/>
　所祀者先聖先師周之禮樂興自周公而魯主周公<lb/>
　之祀則先有事於頖宫者告周公也后稷之主如何<lb/>
<pb n="26b"/>
　得在頖宫魯頌傳箋並不言頖宫祀后稷且魯人僭<lb/>
　禮既為郊祭以稷配天魯頌閟宫明言新廟奕奕箋<lb/>
　謂姜嫄廟也姜嫄且有廟乃於后稷無廟其主必寄<lb/>
　祀於頖宫乎葢魯所以僭郊其名為周公也故郊雖<lb/>
　以稷配而必先告先聖先師於頖宫是以閟宫之詩<lb/>
　曰皇皇后帝皇祖后稷享以騂犧是享是宜降福既<lb/>
　多周公皇祖亦其福女也周公之視后稷與惡池視<lb/>
　河配林視泰山何以異哉注謂頖宫告后稷固遁辭<lb/>
<pb n="27a"/>
　也<lb/>
　注疏則天子魯侯大學在公宫東也○<hi>臣召南</hi>按天<lb/>
　子辟廱諸侯頖宫定制也魯人事事僭天子惟學未<lb/>
　僭辟廱故仍稱頖宫耳泮宫即是魯之大學疏非也<lb/>
醴酒之用疏醴酒五齊第二酒也○<hi>臣召南</hi>按此但對<lb/>
　明水而言則五齊三酒通名為醴酒猶詩言為酒為<lb/>
　醴也疏太拘<lb/>
觀物弗之察矣疏言若欲外觀察萬物○萬物上舊本<lb/>
<pb n="27b"/>
　衍先字今去<lb/>
因吉土以饗帝於郊注吉土王者所卜而居之土也饗<lb/>
　帝於郊以四時所兆祭於四郊者也○<hi>臣召南</hi>按注<lb/>
　解吉土是也而解饗帝於郊則太拘匡衡言昔周文<lb/>
　武郊於豐鎬成王郊於洛邑天隨王者所居而饗之<lb/>
　即此經吉土之説饗帝即祀天也饗帝於郊即祀天<lb/>
　圜丘也上句言名山升中王者廵狩之柴於方岳也<lb/>
　此句言吉土饗帝王者平時之祀於南郊也何必為<lb/>
<pb n="28a"/>
　此紛紜之説乎<lb/>
縣鼓在西應鼓在東注疏縣鼓大於應鼓○大舊本訛<lb/>
　木今改正<lb/>
為祊乎外注祊祭明日之繹祭也○<hi>臣召南</hi>按郊特牲<lb/>
　疏曰凡祊有二種一是正祭之時既設祭於廟復求<lb/>
　神於廟門之内二是明日繹祭之時設饌於廟門之<lb/>
　西室禮器言為祊乎外以其稱外故注云祊祭明日<lb/>
　之繹祭但以經文推之此句亦似指本日求神於門<lb/>
<pb n="28b"/>
　内之祊葢以門内對廟中言則為外也下文言於彼<lb/>
　乎於此乎正見祭時無所不求之意鄭必以繹解祊<lb/>
　拘矣<lb/>
則致逺物也注周穆王征犬戎得白狼白鹿近之○<hi>臣</hi>
　<hi>召南</hi>按致逺物如肅慎氏貢砮矢及周書王㑹篇所<lb/>
　列是也穆王事何足法哉此注又不如大行人注<lb/>
　<lb/>
　禮記注疏卷二十四考證<lb/>
</p>
<p>
</p>
  </div>
</body>
</text>
</TEI>
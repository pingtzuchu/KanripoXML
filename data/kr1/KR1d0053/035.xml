<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷三十五</head> <lb/>
    <p>
<pb n="1a"/>
欽定四庫全書<lb/>
　禮記注疏卷三十五<lb/>
　　漢鄭氏注　唐陸德明音義　孔穎達疏<lb/>
　少儀<lb/>
聞始見君子者辭曰某固願聞名於將命者注君子卿<lb/>
大夫若有異德者固如故也將猶奉也卽君子之門而<lb/>
云願以名聞於奉命者謙遠之也重則云固奉命傳辭<lb/>
出入音義<hi>始見賢遍反下文注除注二相見並同聞名如字徐音問注皆同謙音嗛本又作嗛遠于<pb n="1b"/>萬反重直用反傳文專反下傳辭同</hi>疏<hi>正義曰此一經論見君子之法但此一篇雜明細小威儀不復局以科叚各隨文解之閒始見君子者謂作記之人心自謙退不敢自専制其儀而傳聞舊說故云閒始見君子者謂始欲見君子貴勝之人辭曰某固願聞名於將命者辭客之辭也某客名也再辭曰固固如故也聞名謂名得通達也將命謂傳辭出入通客主之言語者也客云願以己名使通聞於將命之人也然客實願見君子而云願聞名於傳命者不敢必斥見於君子但願將命者聞之而已不云初辭而云固者欲明主人不即見己巳乃再辭故云固也若初辭則不云固當惟云某願聞名於將命者耳</hi>不得階主注階上進<lb/>
者言賓之辭不得指斥主人音義<hi>上時掌反</hi>疏<hi>正義曰解上經文云聞名之義也階進也主謂主人也客宜卑退故其辭不得斥進主人也注正義曰階是等級人升階必上進故以階<pb n="2a"/>爲上進隱義云階可升上故云上進也</hi>敵者曰某固願見注敵當也願見<lb/>
願見於將命者謙也疏<hi>正義曰此明敵體始相見言敵體不謙故云願見也雖云願見亦應云願見於將命者因上已有故此略之又云固者義亦如前</hi>罕見曰聞名注罕希<lb/>
也希相見雖於敵者猶爲尊主之辭如於君子音義<hi>罕見賢遍反</hi>疏<hi>正義曰前三條明始相見此明已經相見而疏者罕少也君少見尊者猶云願聞名於將命者若少見敵者亦云願聞名於將命者然敵者始來曰願見重來而疏飜曰聞名者亦奬之使不疏也或云始來禮隆故尊卑宜異重來禮殺故宜同也注正義曰案爾雅釋詁文罕希也是罕得爲希云希相見雖於敵者猶爲尊主之辭如於君子者尊而希者故宜同於始來相見敵而希者其辭重於始來故鄭偏解之也</hi>亟見<lb/>
<pb n="2b"/>
曰朝夕注亟數也於君子則曰某願朝夕聞名於將命<lb/>
者於敵者則曰某願朝夕見於將命者音義<hi>亟去冀反注及下同數色角反</hi>瞽曰聞名注瞽無目也以無目辭不稱見疏<hi>正義曰此謂數相見者也亟數也若數見尊者則其辭云某願朝夕聞名於將命者若數見敵者則云某願朝夕見於將命者瞽曰聞名者瞽無目也其來不問見貴賤則並通云願聞名於將命者其目無所見故不云願見注正義曰亟數也爾雅釋詁文</hi>
適有喪者曰比注適之也曰某願比於將命者比猶比<lb/>
方俱給事疏<hi>正義曰前明吉禮相見此以下明凶事相見者也適往也此謂往敵者喪家也比比<pb n="3a"/>方也喪不主相見凡往者皆是助事故云比謂比方其年力以給喪事也若五十從反哭四十待盈坎皆是比方其事故鄭云比謂比方俱給事故辭云願比於將命者也</hi>童子曰聽事注曰某願<lb/>
聽事於將命者童子未成人不敢當相見之禮疏<hi>正義曰童子未成人雖往適他喪不敢與成人爲比方但來聽主人以事見使故云願聽事於將命者也</hi>適公卿<lb/>
之喪則曰聽役於司徒注喪憂戚無賓主之禮皆爲執<lb/>
事來也音義<hi>爲于僞反下文爲君喪注雖爲並同</hi>疏<hi>正義曰前往敵喪此適貴者喪也不敢云相比方而使但聽主人之見役輕重唯命不敢辭也不直云聽役於將命而云於司徒者司徒主國之事故國有大喪謂公卿之喪則司徒皆率其屬掌之故司徒職云大喪帥六卿之衆庶屬其六引而治其政令鄭云衆<pb n="3b"/>庶所致役也又檀弓云孟獻子喪司徒旅歸四布是也隱義云公卿亦有司徒官以掌喪事也</hi>
君將適他臣如致金玉貨貝於君則曰致馬資於有司<lb/>
敵者曰贈從者注適他行朝㑹也資猶用也贈送也音<lb/>
義<hi>適他音失從才用反朝直遙反</hi>疏<hi>正義曰此一經論臣致物於君及適者之辭前明吉凶相見之禮此以下明吉凶相送遺之禮也此明送吉也君謂己君也適他謂朝㑹出往他國也臣如致金玉貨貝於君者如若也君欲往他國而臣若奉獻財物以充君路之資乘也金玉貨貝略舉其梗槩耳則曰致馬資於有司者臣雖以物贈君君體尊備物不有乏少故臣不敢言將物與君但恐君行有車馬路中或湏資給故云此物以充馬資物不可付馬故云致馬資於有司有司謂主典君物者也敵者曰贈從者若物送敵者亦不云贈送敵者<pb n="4a"/>當言贈於左右從行者也</hi>
臣致襚於君則曰致廢衣於賈人敵者曰襚注言廢衣<lb/>
不必以其斂也賈人知物善惡也周禮王府掌凡王之<lb/>
獻金玉兵器文織良貨賄之物受而藏之有賈八人音<lb/>
義<hi>襚音遂賈音嫁徐音估注同斂力艶反織音志鄭注周禮云畫繍之屬</hi>疏<hi>正義曰此因前送吉此明送凶禭者以衣送死人之稱禮以衣送敵者死曰襚襚音遂彼生時之意也若臣以衣送君死不得曰襚但云致廢衣廢衣者不敢言必充君斂但充以廢致不用之例故云致廢衣也賈人者識物賈貴賤而主君之衣物者也又不敢云與君故云致賈人也然喪大記云君無襚注云無禭者不陳不以斂敵者曰禭者衣送敵者死<pb n="4b"/>既無謙故云隧也注正義曰引周禮證君有賈人藏獻物也鄭注周禮云物謂文織畫繡之屬也</hi>
親者兄弟不以襚進注不執將命者以即陳而已疏<hi>正義曰此明親者相襚之法進謂執之將命也若非親者相禭則擯者傳辭將進以爲禮節若有親者相禭但直將進即陳之不湏執以將命也案士喪禮大功以上同體之親襚不將命即陳於房中小功以下及同姓等皆將命</hi>
臣爲君喪納貨貝於君則曰納甸於有司注甸謂田野<lb/>
之物音義<hi>甸大見反</hi>疏<hi>正義曰言臣爲君喪而臣進物納爲獻也納入也甸田也言入此物是自田野之所出合獻入之於君有司也必云田所出者臣皆受君地明地物本由君出也衣是送君故與賈人貨<pb n="5a"/>貝但供喪用故付有司也</hi>
賵馬入廟門注以其主於死者音義<hi>賻芳仲仄</hi>賻馬與其幣<lb/>
大白兵車不入廟門注以其主於生人也兵車革路也<lb/>
雖爲死者來陳之於外戰伐田獵之服非盛者也周禮<lb/>
革路建大白以即戎音義<hi>賻音附</hi>疏<hi>正義曰此一節論賻賵之異賵馬入廟門者以馬送死曰賵賵副亡者之意也既送亡者故將入廟門也庾云禮既袒訖而後賵馬入設於廟庭而入門者欲以供駕魂車也故鄭云主於死者賻馬與其幣大白兵車不入廟門者以馬助生營喪曰賻馬幣謂以財貨賻助主人喪用並助主人之物故不將入廟也故鄭云以其主於生人也大白兵車革路之旗周路建大白<pb n="5b"/>以即戎也兵車即革路也雖並爲送喪之從車而其本是田戰之具故不可入廟門故鄭云雖爲死者來陳之於外戰伐田獵之服非盛者也然所以得有大白兵車來助主人者此謂諸侯有喪鄰國之君有以大白兵車而賵之者或家國自有也</hi>
賻者旣致命坐委之擯者舉之主人無親受也注喪者<lb/>
非尸柩之事則不親也舉之舉以東音義<hi>柩音舊</hi>疏<hi>正義曰此一經明賻者授物及主人受之禮賻者既致命坐委之者此明來賻者之法坐猶跪也謂賻者跪委物於地擯者舉之者謂主人擯者舉而取之主人無親受也者吉時若人饋物主人皆自拜受之若有喪主於哀戚凡有四方使者以物賻已悉不得拜受故使擯者受舉之而已注正義曰知舉以東者雜記云舍者入升堂致命坐<pb n="6a"/>委于擯東南宰夫朝服即喪屨升自西階西靣坐取璧降自西階以東後襚者賻者並然而升堂致命是告殯之辭也若賻生人則致命擯者不告擯而不升堂然車馬不舉以東而鄭云舉以東者謂幣之屬也</hi>
受立授立不坐注由便音義<hi>便婢靣反</hi>性之直者則有之矣<lb/>
注有之有跪者也謂受授於尊者而尊者短則跪不敢<lb/>
以長臨之音義<hi>跪其委反長直良反</hi>疏<hi>正義曰此一節明相授受之禮前明吉凶相見及送賵之禮禮有擯相授受之法故此明之坐亦跪也凡尊卑相授乃以跪爲敬也受立謂尊者立以物與卑者卑者受此尊者之物授立謂尊者立己以物授尊者之立此二事皆不坐以尊者立故也若坐則尊者屈而低身煩尊者故也性之直者則有之矣者性謂天性言尊者天性直自如此短小尊者雖立若授受尊者之物則有<pb n="6b"/>坐而受授所以然者以尊者短小若立對之則以長臨尊故有坐也</hi>
始入而辭曰辭矣即席曰可矣注可猶止也謂擯者爲<lb/>
賓主之節也始入則告之辭至就席則止其辭排闔說<lb/>
屨於戸内者一人而已矣注雖衆敵猶有所尊也音義<lb/>
<hi>排薄皆反闔初獵反又音合說吐活反本又作脫下注同</hi>有尊長在則否注在在内<lb/>
也後來之衆皆說屨於戸外音義<hi>長丁丈反下文注尊長皆同</hi>疏<hi>正義曰此一節明賓主之入擯者告之辭讓之節及說屨之儀始入而辭者謂始入門主人辭謝賓之節曰辭矣者當此之時擯者告主人曰辭謝賓矣謂辭讓賓令賓先入至階之時擯者亦應告主人曰辭讓賓先登矣此不<pb n="7a"/>言者始入之文包入門登階矣即席曰可矣者謂賓主升堂各自就席而立擯者恐賓主辭謝即席故擯者告之曰可矣可猶止也言既即席之時止此辭讓不湏辭矣排闔說屨於户内者一人而已矣者謂賓主登席其衆湏入戸内者如尊卑相敵猶推一人爲尊闔謂門扇謂排推門扇說屨於戸内者一人而已矣言止許一人不得並皆如此也有尊長在則否者謂先有尊長已在於堂或室衆人後入不得一人說屨於戸内也</hi>
問品味曰子亟食於某乎問道藝曰子習於某乎子善<lb/>
於某乎注不斥人謙也道三德三行也藝六藝音義<hi>某音母行下孟反</hi>疏<hi>正義曰此一經明賓主相問飲食及道藝之事也問品味曰子亟食於某乎者謂客來賓主相問禮也品味者餚饌也亟數也凡問人若欲問彼人已嘗食某餚饌與否者則不可斥問嘗食否但當問<pb n="7b"/>其數食某食乎如言彼已嘗經數食也然彼若不嘗食則自當依事而答之也問道藝者亦謂賓主先己明知所習道藝及其問之亦不敢指斥故云子習於某道乎子善於某藝乎道難故稱習藝易故稱善也注正義曰不斥人謙也者雖先知其所食所習所善及其問之猶疑而稱乎乎者謙退之辭是以不正指斥人所能此人兼賓主也南本云不斥主人非也云道三德三行也者三曰案師氏敎國子三德三行三徳者一曰至徳二曰敏徳孝德三行者一曰孝行二曰友行三曰順行也皆國子所習故知道是三德三行也云藝六藝者案保氏敎六藝禮樂射御與書數也</hi>
不疑在躬注躬身也不服行所不知使身疑也不度民<lb/>
械注械兵器也不計度民家之器物使已亦有音義<hi>度大<pb n="8a"/>洛反訃也注同械戸成反</hi>不願於大家注大謂富之廣也不訾重器<lb/>
注訾思重猶寳也音義<hi>訾子斯反</hi>疏<hi>正義曰此一節承上賓主相問之事因明賓主之禮賓不得願主人所有之物不疑在躬者既問主人之道藝則己亦當習學明了不得使疑事在其躬則爲賓爲主皆然也不度民械者謂爲客至主人之家不得計度民家所有器械使己亦有也不願於大家者大家謂富貴廣大之家謂大夫之家也謂士往於卿大夫之家見彼富大不可願效之也非分而願必有亂心也不訾重器者訾思也重器賓珍之物言謂客至主人之家見有珍物重器不可思玩之若思玩之則憎疾已貧賤生滛亂濫惡也</hi>
汜埽曰埽埽席前曰拚拚席不以鬛執箕膺擖注鬛謂<lb/>
<pb n="8b"/>
帚也帚恒埽地不潔清也膺親也擖舌也持箕將去糞<lb/>
者以舌自鄉音義<hi>氾埽上芳劒反下悉報反拚弗運反又作<graphic n="KR2076" url="https://raw.githubusercontent.com/kanripo/KR-Gaiji/master/images/KR2076.png" mimeType="image/png"/>鬛力輒反膺於陵反胸前也擖以渉反舌也徐音葉清徐才反又如字去起呂反下擢去同郷許亮反</hi>疏<hi>正義曰此一經明主人與賓洒埽之事氾埽者氾廣也若遠路大賓來主人宜廣埽之謂外内俱埽謂之埽埽席前曰拚者若近路小賓來則止埽席前不得名埽則但曰拚也所以然者拚是除穢埽是滌蕩拚席不以鬛者鬛謂掃地帚也若埽席上不得用埽地帚也執箕膺擖者膺人之胷前擖箕之舌也箕是去物之具賤者執之不可持嚮尊者當持箕舌自嚮胷前</hi>
不貳問注當正己之心以問吉凶於蓍龜不得於正凶<lb/>
<pb n="9a"/>
則卜筮其權也音義<hi>蓍音尸</hi>問卜筮曰義與志與義則可<lb/>
問志則否注大卜問來卜筮者也義正事也志私意也<lb/>
音義<hi>與音餘下同大音泰</hi>疏<hi>正義曰此一節明卜筮之法不二問者几卜筮之法當正己心志而來問於蓍龜則得吉兆不得二心不正若二心不正必凶則卜筮權時妄告問卜筮曰義與志與者謂大卜問來卜筮者爲是道理正義與爲是私意志與義則可問志則否者若卜筮者是公義則可爲卜筮若所問是私心志意則不爲之卜筮</hi>
尊長於己踰等不敢問其年注踰等父兄黨也問年則<lb/>
己恭孫之心不全音義<hi>孫音遜本亦作遜同</hi>燕見不將命注自不<lb/>
<pb n="9b"/>
用賓主之正來則若子弟然音義<hi>見賢遍反下請見同</hi>遇於道見<lb/>
則靣注可以隱則隱不敢煩動也不請所之注尊長所<lb/>
之或卑褻音義<hi>褻息列反</hi>喪俟事不犆弔注亦不敢故煩動<lb/>
也事朝夕哭時音義<hi>特本亦作犆音特</hi>侍坐弗使不執琴瑟不<lb/>
畫地手無容不翣也注端慤所以爲敬也尊長或使彈<lb/>
琴瑟則爲之可音義<hi>畫胡麥反翣本亦作菨所角反盧云扇也慤苦角反</hi>寢則坐<lb/>
而將命注命有所傳辭也坐者不敢臨之侍射則約矢<lb/>
注不敢與之拾取也音義<hi>射食夜反下注客射同拾其刼反</hi>侍投則擁<lb/>
<pb n="10a"/>
矢注不敢釋於地也投投壺也投壺坐勝則洗而以請<lb/>
注洗爵請行觴不敢直飲之音義<hi>飲音䕃</hi>客亦如之注客<lb/>
射若投壺不勝主人亦洗而請之音義<hi>勝詩證反</hi>不角注角<lb/>
謂觥罰爵也於尊長與客如獻酬之爵音義<hi>觥古橫反</hi>不擢<lb/>
馬注擢去也謂徹也已徹馬嫌勝故專之音義<hi>擢直角反</hi>疏<lb/>
<hi>正義曰此一節謂卑糿奉侍於尊長諸雜之儀燕見不將命者謂卑糿私燕而見不使擯者將傳於命無賓主之禮遇於道見則面者若於道路遇逢尊者尊者若見己巳則靣見若尊者不見己巳則隱也不請所之者雖靣自見而不得問尊者何處往也喪俟事不犆弔者謂弔於尊長喪法也俟事謂待主人朝夕哭時也不犆弔<pb n="10b"/>謂不非時而獨弔也侍坐弗使不執琴瑟者卑侍尊者之法也侍坐於尊尊者若不使己巳則不得執琴瑟而鼓之若使己則得執之也不畫地者盧云不敢無故畫地也手無容者盧云不弄手也不翣也者盧云翣扇也雖熱亦不敢搖扇也此皆端慤所以爲敬寢則坐而將命者寢卧也坐跪也若尊者臨卧而侍者若傳辭當跪前不可以立恐臨尊者侍射則約矢者矢箭也凡射必計耦先設楅在中庭楅者兩頭爲龍頭中央共一身而倚箭於楅身上上耦前取一矢下耦又進取一如是更進各得四箭而升堂揷三於要而手執一隻若卑者侍射則不敢更拾進取但一時並取四矢故云則約矢也侍投則擁矢者投投壺也擁抱也矢謂投壺箭也若柘若棘爲之投壺禮亦賓主各四矢從委於身前坐一一取之若卑者侍投則不敢釋置於地但手幷抱投之也故鄭云不敢釋於地庾云擁抱己所當投矢也隱義云尊者委四矢於地一一取以投卑者不敢委於地悉執<pb n="11a"/>之也勝則洗而以請者若敵射及投壺竟司射命酌而勝者當應曰諾而勝者弟子酌酒南靣以置豐上豐在西階上兩楹之西而不勝者下堂揖讓升堂就西階上立北靣就豐上取爵將飲之而跪之曰賜灌灌猶飲也而勝者立於不勝者東亦北靣跪而曰敬養若卑者得勝則不敢直酌當前洗爵而請行觴然後乃行也客亦如之者客若不勝則主人亦洗而請如卑侍之法所以優賓也不角者角謂行罰爵用角酌之也詩云酌彼兕觥是也今飲尊者及客則不敢用角但如常獻酬之爵也不擢馬者擢去也徹也投壺立籌爲馬馬有威武射者所尚也凡投壺每一勝輒立一馬至三馬而成勝但頻勝馬三雖得若一朋得二馬一朋得一馬於是二馬之朋徹取一馬者足以爲三馬以成己勝也今若卑者朋雖得二馬亦不敢徹尊者馬足成己勝也</hi>
執君之乘車則坐注執執轡謂守之也君不在中坐示<lb/>
<pb n="11b"/>
不行也音義<hi>乘繩證反轡氷媚反</hi>僕者右帶劒負良綏申之面拖<lb/>
諸幦注靣前也幦覆苓也良綏君綏也負之由左肩上<lb/>
入右腋下申之於前覆苓上也音義<hi>拖徒可反引也又他佐反幦徐音覔苓力丁反腋音亦</hi>以散綏升執轡然後步注步行也音義<hi>㪚悉旦反</hi>
疏<hi>正義曰此一節明爲君僕御之法執君之乘車則坐者執執轡也謂不在車而僕執轡守君車時也凡御則立今守空車則坐示君不在車車不行也僕者右帶劒者謂初御法也僕即御者也右帶劒者帶之於腰右邊也帶劒之法在左以左手抽之便也今御者劒右帶者御人在中君在左若左帶劒則妨於君故右帶也負良綏申之靣者良善也善綏君綏也君由後升僕者在車背君靣靣前取君綏由左腋下加左肩上繞背入右<pb n="12a"/>腋下申綏之末於靣前拖諸幦者拖猶擲也亦引也幦車覆閳也綏申於靣前而擲末於車前幦上也亦云引之可置車幦上也以散綏升者謂初升時也散綏副綏也僕登車既不得執君綏故執副綏而升也執轡然後歩者步猶行也既升車執策分轡而後行車也行車五步而立待君君出上則授良綏而升君也注正義曰苓車前闌也亦名爲式故詩傳云幭覆式與此同知良綏君綏者以下云散綏既有二種明良綏君綏其散綏則本繫於車僕者擥之而登車也</hi>
請見不請退注去止不敢自由音義<hi>見賢遍反</hi>朝廷曰退注<lb/>
近君爲進音義<hi>朝直遥反後朝廷皆同近附近之近</hi>燕遊曰歸注禮褻主<lb/>
於家也師役曰罷注罷之言罷勞也春秋傳曰師還曰<lb/>
<pb n="12b"/>
疲音義<hi>罷音皮注同還音旋下文注皆同</hi>疏<hi>正義曰此一節明卑者見尊及朝廷退歸之辭請見不請退者謂卑者於尊所有請見之理既見去必由於尊者故不敢請退朝廷曰退者謂於朝廷之中若欲散還則稱曰退以近君爲進還私遠君故稱退論語子退朝又云冉子退朝並是對進爲言也燕遊曰歸者若在燕及遊退還稱曰歸以燕遊禮褻主於歸家師役曰罷者謂於師役之中欲散退之時稱曰罷勞注正義曰案莊八年夏魯師及齊師圍郕郕降于齊師秋師還公羊傳曰還者何善辭也此滅同姓何善爾病之也何休云慰勞其罷病也是鄭用公羊爲注也</hi>
侍坐於君子君子欠伸運笏澤劒首還屨問日之蚤莫<lb/>
雖請退可也注以此皆解倦之狀伸頻伸也運澤皆玩<lb/>
<pb n="13a"/>
弄也金器弄之易以汗澤音義<hi>欠起劒反伸音申笏音忽還音旋蚤音早莫音暮解古賣反頻本又作嚬音頻玩五亂反易以豉反汗户旦反一音烏</hi>疏<hi>正義曰此明侍坐法也志倦則欠體疲則伸爲君子乆坐而自爲之也運笏者運動也謂君子搖動於笏澤劒首者澤爲光澤玩弄劒首則生光澤還屨者還轉也謂君子自轉屨也尊者說屨於戸内是屨恒在側故得自還轉之也問日之蚤莫者尊者忽問日之蚤莫雖請退可也者雖假令也前言侍者不得請退今若見君子有欠伸以下諸事皆是坐乆體倦欲起或欲卧息之意故侍者當此時假令請退則可也</hi>
事君者量而后入不入而后量凡乞假於人爲人從事<lb/>
者亦然然故上無怨而下遠罪也注量量其事意合成<lb/>
<pb n="13b"/>
否音義<hi>量音亮乞如字又音氣爲于僞反遠于萬反</hi>疏<hi>正義曰此一節明臣事君之法事君者量而后入者凡臣之事君者欲請爲其事先商量事意堪合成否然後入而請之不入而后量者不得先入請見君然後始商量成否凡乞假於人爲人從事者亦然者非直事君如此凡乞貸假借於人謂就人乞貸假借爲人從事謂求請事人如此之屬亦須先商量事意成否不可不先商量即當其事故云亦然然故上無怨而下遠罪也者然猶如此事君若能如此下不忤上故上無怨上不責下故下遠罪然唯解上下不結乞假從事者略可知</hi>
不窺密注嫌伺人之私也密隱曲處也音義<hi>窺苦規反伺音司處昌慮反</hi>不旁狎注妄相服習終或爭訟音義<hi>爭爭鬭之爭</hi>不道<lb/>
<pb n="14a"/>
舊故注言知識之過失損友也孔子曰故舊不遺則民<lb/>
不偷音義<hi>偷他侯反</hi>不戲色注暫變傾顔色爲非常則人不<lb/>
長失敬也音義<hi>不長丁丈反絶句</hi>疏<hi>正義曰此一節明在於僚類當自矜持之事不窺密者人當正視不得窺覘隱密之處鄭云嫌伺人之私也不旁狎者旁猶妄也不得妄與人狎習或致忿爭言因狎而致訟也不道舊故者不道說故舊之罪過不戲色者不戲弄其顔色注正義曰自當恒自矜持尊其瞻視若暫傾變顔色爲非常褻慢則人不復長乆失他人所敬故云則人不長失敬也</hi>
爲人臣下者有諫而無訕有亡而無疾注亡去也疾惡<lb/>
也音義<hi>訕所諫反徐所姦反惡烏路反</hi>頌而無讇諫而無驕注頌謂將<lb/>
<pb n="14b"/>
順其美也驕謂言行謀從恃知而慢也音義<hi>讇勑檢反</hi>怠則<lb/>
張而相之注怠惰也相助也音義<hi>相息亮反注同墮徒卧反</hi>廢則埽<lb/>
而更之注廢政敎壤亂不可因也音義<hi>更音庾</hi>謂之社稷<lb/>
之役注役爲也疏<hi>正義曰此明臣事君之道有諫而無訕者訕謂道說君之過惡及謗毁也君若惡臣當諫之不得嚮人道說謗毁故論語云惡居下流而訕上者有亡而無疾者亡猶去也疾謂憎惡也君若有過三諫不從乃出境而去不得强留而憎惡君也頌而無讇者頌美盛德之形容也讇謂橫求見容若君有盛德臣當美而頌之也君苟無德則匡而救之不得虚妄以惡爲美横求見容故孝經云將順其美匡救其惡諫而無驕者君若從己諫則己不得藉己言行謀用恃知而生驕慢怠則張而相之者怠惰也相助也若<pb n="15a"/>君政怠惰則臣當爲張起而助成之也隱義云君怠惰當張設法而助之或張强其志以廣大之也廢則埽而更之者君政若己廢壞無可復張助者則當埽蕩而更創立爲新政也謂之社稷之役者役爲謂事君如上者是可謂爲社稷之臣也故衞君云桞莊者是社稷之臣也注正義曰爲謂助爲也社稷之臣謂爲助社稷之臣也</hi>
毋拔來毋報往注報讀爲赴疾之赴拔赴皆疾也人來<lb/>
往所之當有㝛漸不可卒也音義<hi>拔蒲末反注同急疾也王本作校古孝反報音赴卒才忽反</hi>毋凟神注凟謂數而不敬音義<hi>數色角反</hi>毋循枉<lb/>
注前日之不正不可復遵行以自伸音義<hi>循枉上音旬下紆往反邪<pb n="15b"/>曲也復扶又反</hi>毋測未至注測意度也音義<hi>意度如字本又作億音抑下大各反</hi>
士依於德游於藝注德三德也一曰至德二曰敏德三<lb/>
曰孝德藝六藝也一曰五禮二曰六樂三曰五射四曰<lb/>
五御五曰六書六曰九數工依於法游於說注法謂規<lb/>
矩尺寸之數也說謂鴻殺之意所宜也考工記曰薄厚<lb/>
之所震動清濁之所由出侈弇之所由興有說說或爲<lb/>
申音義<hi>於說如字注同又始銳反鴻又作洪殺色戒反侈昌氏反弇於檢反</hi>毋訾衣服成<lb/>
器注訾思也成猶善也思此則疾貧也音義<hi>訾子斯反</hi>毋身<lb/>
<pb n="16a"/>
質言語注質成也聞疑則傳疑若成之或有所誤也音<lb/>
義<hi>傳丈專反</hi>疏<hi>正義曰此一節廣明爲人之法毋拔來毋報往者報謂赴也拔赴皆速疾之意凡人所之適必有㝛漸毋得疾來毋得疾往毋凟神者謂凟慢也神明正直敬而遠之不可慢毋循枉者循猶追述也柱邪曲也人非圓炤不免時或邪曲若前已行之今當改正不得猶追𫐠已之邪事也毋測未至者未至之事聖人難之凡人故不可豫欲測量之也若終不知則傷知也士依於徳者士謂進士有德行者當依附於三德游於藝者謂敖游於六藝工依於法者謂規矩尺寸之法或言工巧皆當依附於法式游於說者說謂論說規矩法式之辭言游息於規矩法式之文書毋訾衣服成器者訾思也成善也無得思念衣服善器毋身質言語者凡言語有疑則稱疑無得以身質成言語之疑者其言既疑若必成之或有所誤也注正義曰案周禮師氏以<pb n="16b"/>三徳敎國子一曰至徳二曰敏德三曰孝德彼注云至德中和之徳覆燾持載含容者也敏德仁義順時者也孝德尊祖愛親案大司徒職云以郷三物敎萬民一曰六德知仁聖義中和知此依於德非六德者六德所以敎萬民而云三徳所以敎國子此經云士故知是三德也云一曰五禮至九數者是周禮保氏職文案彼注云五禮吉凶賓軍嘉也六樂雲門大咸大韶大夏大濩大武也五射白矢參連剡注襄尺井儀也五御嗚和鸞逐水曲過君表舞交衢逐禽左六書象形㑹意轉注指事假借諧聲也九數方田粟米差分少廣商功均輸方程贏不足旁要今有重差句股然五禮六樂之等皆鄭康成所注其五射以下鄭司農所解但九數之名書本多誤儒者所解方田一粟米二差分三少廣四商功五均輸六方程七贏不足八旁要九云今有重差句股者鄭司農指漢時云今世於九數之内有重差句股二篇其重差即與舊數差分一也去舊數旁要而以句股替之<pb n="17a"/>爲漢之九數即今之九章也先師馬融干寳等更云今有夕桀各爲二篇未知所出今依司農所注周禮之數餘並不取說謂鴻殺之意所冝也者此經云依於法游於說法既是規矩法式法外又云說是說與法不同謂說此法武文書論其法式大小鴻殺之意與法大同小異法式據其體論說據其文引考工記者證說是說法度之意彼說鑄鐘形狀言鐘或薄或厚聲之振動其聲清濁由薄厚而出云侈弇之所由興者侈謂鐘口寛大弇謂鐘口内小從此法式所由興有說或大或小或侈或弇皆有所宜之意鐘厚則聲不散薄則聲㪚大短則聲疾易愒小長聲緩深遠弇則聲不舒揚故云有說</hi>
言語之美穆穆皇皇朝廷之美濟濟翔翔祭祀之美齊<lb/>
齊皇皇車馬之美匪匪翼翼鸞和之美肅肅雍雍注匪<lb/>
<pb n="17b"/>
讀如四牡騑騑齊齊皇皇讀如歸往之往美皆當爲儀<lb/>
字之誤也周禮敎國子六儀一曰祭祀之容二曰賓客<lb/>
之容三曰朝廷之容四曰喪紀之容五曰軍旅之容六<lb/>
曰車馬之容音義<hi>美音儀出注下同濟子禮反齊齊皇皇齊如字皇音往徐于況反匪讀爲騑芳非反牡音母</hi>疏<hi>正義曰此一節明諸事之宜此美皆當爲儀言語之美者謂輿賓客言語故鄭注保氏云賓客之容穆穆皇皇者謂言語形容穆穆皇皇然其天子諸侯行容亦穆穆皇皇故曲禮云天子穆穆諸侯皇皇鄭云皆行容止之貎穆穆皇皇皆美大之狀濟濟翔翔者據在朝威儀濟濟翔翔然謂威儀厚重寛舒之貌言語則穆穆皇皇威儀則濟濟翔翔齊齊皇皇者皇讀爲歸往之往皇氏云謂心所繫往孝子祭祀威儀<pb n="18a"/>嚴正心有繼屬故齊齊皇皇然其言語及威儀皆當如此匪匪翼翼者匪讀曰騑騑騑翼翼者皆是車馬之形狀故詩云四牡騑騑下又云四牡翼翼皆是馬之行容貌翼翼騑騑皆是馬之嚴止肅肅雍雍者鸞和聲之形狀肅肅然雍雍然肅肅是敬貌雍雍是和貌注正義曰詩小雅云四牡騑騑周道倭遲述文王聘臣之勞云美皆當爲儀者以保氏云敎國子六儀一曰祭祀之容容卽儀也故知美皆當爲儀鄭彼注祭祀之容朝廷之容車馬之容皆引此文其賓客之容則此言語穆穆皇皇也彼注喪紀之容纍纍顛顚軍旅之容曁曁詻詻是玉藻文也</hi>
問國君之子長㓜長則曰能從社稷之事矣糿則曰能<lb/>
御未能御注御謂御事音義<hi>長丁丈反下及注同</hi>問大夫之子長<lb/>
<pb n="18b"/>
幼長則曰能從樂人之事矣幼則曰能正於樂人未能<lb/>
正於樂人注正樂政也周禮大司樂以樂德敎國子中<lb/>
和祇庸孝友以樂語敎國子興道諷誦言語以樂舞敎<lb/>
國子舞雲門大卷大咸大韶大夏大濩大武音義<hi>樂人音岳興如字又許證反道音導諷福鳯反卷音權濩戸故反</hi>問士之子長糿長則曰能<lb/>
耕矣幼則曰能負薪未能負薪注士禄薄子以農事爲<lb/>
業執玉執龜筴不趨堂上不趨城上不趨注於重器於<lb/>
近尊於迫狹無容也步張足曰趨音義<hi>筴音䇿近附近之近狹音洽</hi>
<pb n="19a"/>
武車不式介者不拜注兵車不以容禮下人也車中之<lb/>
拜肅拜音義<hi>下戸嫁反</hi>疏<hi>正義曰此一節明問國君及大夫士之子長㓜之稱長則曰能從社稷之事矣者謂彼人所問君之子長㓜若長則答之云能從君供社稷之事若㓜則曰能御御治也謂己能治事若大㓜則曰未能治事此治事謂尋常細小事也小於社稷事問大夫之子長㓜長則曰能從樂人之事矣者以大夫之子恒習學於樂長則己能習樂故曰能從樂人之事矣㓜則曰能正於樂人未能正於樂人者正謂政令以㓜者習樂未成但聽政令於樂人受樂人所敎㓜則云已能受命令於樂人若大幼則云未能受政令於樂人注正義曰鄭恐經正是樂正之官故讀爲政令之政謂年㓜受政於樂人也引大司樂音證卿大夫之子習樂之事云以樂徳敎國子中和祗庸孝友者彼注云中猶忠也和剛柔適也祇敬庸有常也善父母曰<pb n="19b"/>孝善兄弟曰友云以樂語敎國子興道諷誦言語者彼注云興謂以善物喻善事導者言古以剴今也倍文曰諷以聲節之曰誦發端曰言答𫐠曰語云敎國子舞雲門以下者彼注云黄帝曰雲門大卷言其徳如雲之所出民得以有族類如鄭此言如雲之所出解雲門也民得以有族熲解大卷也言有族類而集聚也彼注大咸咸池堯樂也言其徳無所不施大韶舜樂也言其徳能紹堯之道大夏禹樂也禹治水言其徳能大中國大濩湯樂也言其徳能使天下得其所大武武王樂也言其德能成武功也曲禮問其父身此問其子者皇氏云記人之意異耳</hi>
婦人吉事雖有君賜肅拜爲尸坐則不手拜肅拜爲喪<lb/>
主則不手拜注肅拜拜低頭也手拜手至地也婦人以<lb/>
<pb n="20a"/>
肅拜爲正凶事乃手拜耳爲尸爲祖姑之尸也士虞禮<lb/>
曰男男尸女女尸爲喪主不手拜者爲夫與長子當稽<lb/>
顙也其餘亦手拜而已雖或爲唯或曰喪爲主則不手<lb/>
拜肅拜也音義<hi>低丁兮反爲夫于僞反</hi>疏<hi>正義曰此一節論婦人拜儀婦人吉禮不手拜但肅拜肅拜如今婦人拜也吉事及君賜悉然也爲尸坐者謂虞祭婦人爲祖姑作尸也周禮坐尸嫌婦人或異故明之也若平常祭無婦人之尸示主於夫故設同几而已則不手拜肅拜者手拜手至地婦人爲尸或答拜時但肅拜而不手拜也爲喪主則不手拜者婦人若有喪而不爲主則手拜也若爲夫及長子喪主則稽顙不手拜注正義曰手拜手至地者解手拜之義言手拜之拜但以手至地則周禮空首案鄭注周禮空首拜頭<pb n="20b"/>至手此云手至地也云者此手拜之法先以手至地而頭來至手故兩注不同其實一也云婦人以肅拜爲正者言肅拜是婦人之常而昏禮拜扱地以其新來爲婦盡禮於舅姑故也左傳穆嬴頓首於宣子之門者有求於宣子非禮之正也云凶事乃手拜耳者言婦人除爲喪主其餘輕喪凶事乃有手拜耳鄭知然者以經云爲喪主則不手拜明不爲喪主則手拜故云凶事乃有手拜耳云爲尸爲祖姑之尸也者以士虞禮男男尸女女尸故也若平常吉祭則共以男子一人爲尸故祭綂云設同几是也云爲夫與長子當稽顙也者小記文以其稽顙故不手拜云其餘亦手拜而已者除夫與長子之外則上云凶事乃手拜是也云或曰喪爲主則不手拜肅拜也者鄭更引或解之辭云爲喪主不作手拜但爲肅拜與前爲稽顙異違小記正文其義非也</hi>
葛絰而麻帶注謂旣虞卒哭也帶所以自結束也婦人<lb/>
<pb n="21a"/>
質少變於喪之帶有除而無變疏<hi>正義曰此謂婦人旣虞卒哭其經以葛易麻故云葛絰婦人尚質所貴在要帶有除無變終始是麻故云麻帶也</hi>
取俎進俎不坐注以其有足亦柄尺之類音義<hi>柄兵命反</hi>執<lb/>
虚如執盈入虚如有人注重愼疏<hi>正義曰取俎謂就俎上取肉進俎謂進肉於爼俎旣有足立而進取便故不坐注正義曰案管子書弟子職云進柄尺謂爵豆之屬是也</hi>
凡祭於室中堂上無跣燕則有之注祭不跣者主敬也<lb/>
燕則有跣爲歡也天子諸侯祭有坐尸於堂之禮祭所<lb/>
尊在室燕所尊在堂將燕降說屨乃升堂音義<hi>跣悉典反爲于<pb n="21b"/>偽反稅屨本又作脫又作說吐活反</hi>疏<hi>正義曰此一經論堂上有跣無跣之事凡祭於室中堂上無跣者凡祭謂天子至士悉然也跣說屨也下大夫及士隂陽二厭及燕尸皆於室中上大夫隂厭及祭在室若擯尸則于堂天子諸侯則有室有堂祭禮主敬故凡祭在室中者非唯室中不說屨堂上亦不敢說屨故云凡祭於室中堂上無跣燕則有之者有之謂堂上有跣也燕禮主歡故得說屨而升堂坐也燕禮云賓及卿大夫皆說屨升就席注云凡燕坐必說屨屨賤不在堂也禮者尚敬敬多則不親燕安坐相親之心注正義曰云祭不跣者主敬也者跣謂說屨坐而相親祭禮主敬不敢私自相親故云祭不跣者主敬也云天子諸侯祭有坐尸於堂之禮者朝事延尸於戸外故坐尸於堂若卿大夫以下祭禮於室無坐尸於堂也云祭所尊在室者以經云凡祭於室中堂上無跣故辨之也此則貴賤通故卿大夫士正祭饋食並在室中而天子諸侯雖朝事延尸於户<pb n="22a"/>外非禮之盛其初入室灌及饋熟之時事神大禮並在室中故云祭所尊在室云燕所尊在堂者於燕禮文無在室唯在堂行禮初時立而致敬故云燕所尊在堂云将燕降說屨乃升堂者燕禮文也</hi>
未嘗不食新注嘗謂薦新物於寢廟疏<hi>正義曰嘗謂薦新物於寢廟也未嘗則人子不忍前食新也</hi>
僕於君子君子升下則授綏始乘則式君子下行然後<lb/>
還立注還車而立以俟其去音義<hi>還音旋注同</hi>疏<hi>正義曰此一經論僕御之禮必授人綏故君子升及下僕者皆授綏也始乘則式者謂是僕者始乘君子未至御者則式以待君子升也君子下行然後還立者僕人之禮若君子將升則僕先升君子下行則僕後下更還車而立待君子去後<pb n="22b"/>乃敢自安或云君車將駕則僕報䇿立於馬前故君子將下車則僕亦下車立於馬前待君子下行乃更還車立以俟君去</hi>
乘貳車則式佐車則否注貳車佐車皆副車也朝祀之<lb/>
副曰貳戎獵之副曰佐魯莊公敗于乾時公喪戎路傳<lb/>
乘而歸音義<hi>朝直遥反喪息浪反傳乘上文專反又陟戀反下繩證反下文除乘車同</hi>貳車<lb/>
者諸侯七乘上大夫五乘下大夫三乘注此蓋殷制也<lb/>
周禮貳車公九乘侯伯七乘子男五乘卿大夫各如其<lb/>
命之數疏<hi>正義曰謂僕乘副車去也朝祀副車曰貳戎獵副車曰佐朝祀尚敬乘副車者式戎獵尚<pb n="23a"/>武乘副車者不式也注正義曰云朝祀之副曰貳戎獵之副曰佐者以此經佐車貳車相對車云式主敬故謂朝祀之副曰貳佐車不式主武故云戎獵之副曰佐若戎獵自相對則戎車之副曰倅田車之副曰佐故周禮戎僕馭倅車田僕馭佐車熊氏云此云戎獵之副曰佐者據諸侯禮也故莊九年公及齊師戰于乾時公喪戎路佐車授綏是也案周禮大行人云貳車公九乘侯伯七乘乂典命云卿六命其大夫四命車服各如其命數並與此經不同故疑爲殷制</hi>
有貳車者之乘馬服車不齒注尊有爵之物廣敬也服<lb/>
車所乘車也車有新舊觀君子之衣服服劒乘馬弗賈<lb/>
注平尊者之物非敬也音義<hi>賈音嫁</hi>疏<hi>正義曰此一節明廣敬之義有二車<pb n="23b"/>者之乘馬服車不齒者有二車則謂下大夫二車之乘以下者謂其所乘之馬所服之車不敢齒次論其年歲評其價數高下車所以不得齒者以車有新舊則年歲有多少價數有貴賤以尊者之物故不敢齒也觀君子之衣服服劒乘馬弗賈有觀視也亦不得輕平尊者物堪直多少之價亦爲不敬故觀而不平</hi>
其以乘壺酒束脩一犬賜人若獻人則陳酒執脩以將<lb/>
命亦曰乘壺酒束脩一犬注陳重者執輕者便也乘壺<lb/>
四壺也酒謂清也糟也不言陳犬或無脩者牽犬以致<lb/>
命也於卑者曰賜於尊者曰獻音義<hi>便婢面反下同糟早勞反</hi>其以<lb/>
鼎肉則執以將命注鼎肉謂牲體已解可升於鼎音義<lb/>
<pb n="24a"/>
<hi>已如字又音異解庚買反</hi>其禽加於一雙則執一雙以將命委其餘<lb/>
注加猶多也犬則執緤守犬田犬則授擯者旣受乃問<lb/>
犬名牛則執紖馬則執靮皆右之注緤紖靮皆所以繫<lb/>
制之者守犬田犬問名畜養者當呼之名謂若韓盧宋<lb/>
鵲之屬右之者執之宜由便也音義<hi>緤息列反守手又反又如字注同紖文引反靮丁歴反畜許六反鵲七略反</hi>臣則左之注異於衆物臣謂囚俘<lb/>
音義<hi>俘音孚</hi>車則說綏執以將命甲若有以前之則執以<lb/>
將命無以前之則袒櫜奉胃注甲鎧也有以前之謂他<lb/>
<pb n="24b"/>
摯幣也櫜弢鎧衣也胄兜鍪也袒其衣出兜鍪以致命<lb/>
音義<hi>稅本又作脫又作說同吐活反袒音但櫜音羔甲衣也奉芳勇反冑直又反鎧苦代反弢吐刀反兜丁侯反鍪亡侯反</hi>器則執蓋注謂有表裏弓則以左手屈韣執<lb/>
拊注韣弓衣也左手屈衣并於拊執之而右手執簫音<lb/>
義<hi>韣音獨拊芳武反幷必政反</hi>劒則啓櫝蓋襲之加夫襓與劒焉注<lb/>
櫝謂劒函也襲郤合之夫襓劒衣也加劒於衣上夫或<lb/>
爲煩皆發聲音義<hi>櫝音獨夫襓上音扶注同下如遙反函音咸郤去畧反下文同</hi>笏書<lb/>
脩苞苴弓茵席枕几穎杖琴瑟戈有刄者櫝莢籥其執<lb/>
<pb n="25a"/>
之皆尚左手注苞苴謂編束菅葦以裹魚肉也茵著蓐<lb/>
也穎警枕也莢蓍也籥如笛三孔皆十六物也左手執<lb/>
上上陽也右手執下下隂也音義<hi>苴子余反茵音因穎京領反注同警枕也又埛逈反編必綿反菅音姦葦于鬼反裹音果著褥上音佇下音辱</hi>刀卻刄授穎削授拊<lb/>
注辟用時穎鐶也拊謂把音義<hi>穎役頂反削音笑辟音避把音霸</hi>凡有<lb/>
刺刄者以授人則辟刄注辟刃不以正鄉人也音義<hi>刺七智反又七亦反辟匹亦反注同鄉許亮反下郷國同</hi>疏<hi>正義曰此一節廣明以物獻遺人法各隨文解之其以乘壺酒束脩一犬賜人若獻人者四馬曰乘故知四壺酒亦曰乘壺束脩十脡脯也酒脯及犬皆可爲禮也<pb n="25b"/>與卑者曰賜奉尊者曰獻隨其所與故云賜人若獻人也則陳酒執脩以將命者陳列也酒重脯輕故陳列重者於門外而執輕者進以奉命也亦曰乘壺酒束脩一犬者謂將命之時辭也雖陳酒犬而單執脯致命而其辭亦猶曰有酒脯犬也若二犬亦當言二也其以鼎肉則執以將命者謂無脯犬而有酒肉者也則亦陳酒而執肉以將命也云鼎肉者謂肉已解剔可升於鼎者解剔則易執也其禽如於一雙則執一雙以將命委其餘者謂以禽獸賜也二隻曰雙加於一雙謂或十或百雙也假令多雙則唯執一雙將命也委其餘者所餘多雙則委陳門外也犬則執緤者緤牽犬繩若牽犬將命則執繫犬繩也守犬田犬則授擯者旣受乃問犬名者犬有三種一曰守犬守禦宅舍者也二曰田犬田獵所用也三曰食犬充君子庖廚庶羞用也田大守犬有名食犬無名獻田犬守犬則主人擯者旣受之乃問犬名牛則執紖馬則執靮者紖靮俱牽牛馬之物故執之皆右<pb n="26a"/>之者謂以右手牽之由便故也此謂田犬守犬畜養馴善無可防禦若充食之犬則左手牽之右手防禦故曲禮云効犬者左牽之是也臣則左之者謂征伐所𫉬民虜者也左之謂左手操其右袂也以其異於衆物衆物犬馬之屬犬馬不生變異故皆右之民虜或起惡慮故以左手操右袂右手當制之是與衆物異也車則說綏執以將命者獻車馬者執䇿綏故知陳車馬而說綏執以將命甲若有以前之則執以將命者甲鎧也有以前之謂他物也謂獻鎧若復有他物與鎧同獻則陳鎧而執他物輕者以將命也無以前之則袒櫜奉胄者袒開也櫜弢鎧衣也胄兜鍪也若無他物唯獻甲而已則開甲出櫜冑奉之將命也曲禮云獻甲者執胄是也器則執蓋器凡器若獻則陳底執蓋以將命蓋輕便也弓則以左手屈韣執拊者韣弓衣拊弓把也獻弓則左手屈弓衣幷於把而執之以其右手執簫以將命曲禮云右手執簫左手承弣是也劒則啓櫝者啓開也櫝劒函也<pb n="26b"/>獻劒則先開函也蓋襲之者蓋劒函之蓋也襲謂卻合也開函而以蓋卻合於函下加函底於蓋上加夫襓者襓劒衣也先卻合蓋於函下又加劒衣函中也與劒焉者加衣於函中竟而以劒置衣上也笏書至左手者笏也書也脩脯也苞苴也弓也茵也席也枕也几也穎警枕也杖也琴也瑟也戈有刃者櫝也謂戈之有刃者以櫝韜之莢蓍也籥笛也其執之皆尚左手者言執此諸物皆尊尚左手左手在上而執之右手在下而承之刀卻刃授穎者言授人以刃郤仰其刀授之以穎穎謂刀鐶也言以刀鐶授之削授拊者削謂曲刀拊謂削把言以削授人則以把授之凡有刺刃者以授人則辟刃者謂不以刃正嚮人也注正義曰案内則酒醴有清有糟泲者曰清不泲者曰糟故知此酒或清或糟云不言陳犬或無脩者牽犬以致命也者鄭釋初云有酒脯犬而後唯云陳酒執脯不言陳犬故明之也若言陳犬則嫌無脯時亦猶陳之今欲明若無脯者則陳酒牽大以將<pb n="27a"/>命故不言陳大也犬馬不上於堂牽之當在下耳戰國策云韓子盧者天下之壯犬也桓譚新論云夫畜生賤也然其尤善者皆見記識故犬道韓盧宋㹱又魏文帝說諸方物亦云狗於古則韓盧宋鵲則㹱鵲音同字異耳故鄭亦爲鵲字皇氏云郤仰也謂仰蓋於函底之下加函底於丄重合之故云襲云夫襓劒衣也者熊氏云依廣雅夫襓木劎衣謂以木爲劒衣者若今刀榼云夫或爲煩皆發聲者以禮記本夫或作煩字者故云夫作爲煩俱是發聲故云皆發聲然則襓之一字是衣之正名襓字從衣當以繒綿爲之熊氏用廣雅以木爲之其義未善也苞苴謂編束萑葦以裹魚肉者案旣夕禮云葦苞長三尺内則云炮取豚編萑以苴之是編萑葦以裹魚及肉也亦兼容他物故禹貢云厥包橘柚孔叢子云吾於木𤓰之惠見苞苴之禮行是也茵著蓐也者謂茵是以物所著之蓐言有著者謂之曰茵故旣夕云茵著用荼謂茅莠也用荼以著茵也云穎警枕也者以經<pb n="27b"/>枕外别言穎穎是穎發之義故爲警枕云莢蓍也者曲禮云莢爲筮故莢爲蓍也云籥如笛三孔者案漢禮器知之詩注或云籥六孔两不同者蓋籥有大小詩箋或云管如篴併而吹之云皆十六物也者前解經卽是其數也穎是穎發之義刃之在手謂之爲穎禾之秀穗亦謂之爲穎枕之警動亦謂之穎其事雖異大意同也</hi>
乘兵車出先刄入後刄注不以刄嚮國也軍尚左注左<lb/>
陽也陽主生將軍有廟勝之䇿左將軍爲上貴不敗績<lb/>
卒尚右注右隂也隂主殺卒之行伍以右爲上示有死<lb/>
志音義<hi>卒子忽反注同行伍戸剛反下音五</hi>疏<hi>正義曰此一節論兵車出入及將士所處之宜出先刃入後刃者不欲以刃嚮國軍尚左者軍謂軍將行伍尊尚左方左是陽陽主生欲其生不敗績也卒尚右者<pb n="28a"/>言士卒行伍貴尚於右右爲隂示其有必死之心</hi>
賓客主恭祭祀主敬喪事主哀會同主詡注恭在貌也<lb/>
而敬又在心詡謂敏而有勇若齊國佐音義<hi>詡况矩反</hi>疏<hi>正義曰恭在貎敬在心賓客輕故主恭祭祀重故主敬會同主詡者詡謂敏大言語㑹同之時貴在敏捷勇武自光大注正義曰成二年左傳齊晉戰於鞌齊國佐陳辭以拒晉師是敏而有勇也</hi>
軍旅思險隱情以虞注險阻出竒覆諼之處也隱意也<lb/>
思也虞度也當思念己情之所能以度彼之將然否音<lb/>
義<hi>阻則呂反覆芳富反謂伏兵也徐音赴諼况煩反諼詐也或云諼譁處昌慮反度大洛反下同</hi>疏<hi>正義<pb n="28b"/>曰軍旅思險者言軍旅行處思其險阻之地出竒設謀以覆敗前敵隱情以虞者隱意也思也虞度也謂以意思念彼情豫測度前敵知其所欲爲事記者明軍旅之中當湏如此注正義曰險阻出竒覆諼之處也者鄭解經中險字險是地形險阻諼詐也地形既險得出竒謀覆詐故云險阻出竒覆諼之處若其平地則不得設竒謀設詐也虞度也釋言文云當思念己情之所能以度彼之將然否者言在軍旅先湏思念己國之情所堪能以測度彼軍將欲如此以否</hi>
燕侍食於君子則先飯而後已注所以勸也音義<hi>飯煩晚反下小飯同</hi>毋放飯毋流歠小飯而亟之注亟疾也備噦噎若<lb/>
見問也音義<hi>歠昌悅反亟紀力反注同噦噎上於月反下伊結反</hi>數噍毋爲口容<lb/>
<pb n="29a"/>
注口容弄口音義<hi>數色角反噍字又作嚼子笑反又在笑反</hi>客自徹辭焉則<lb/>
止注主人辭其徹疏<hi>正義曰此一節明侍食之法先飯而後已者先飯先君子之飯若嘗食然君子食罷而後已若勸食然小飯而亟之者小飯謂小口而飯亟謂疾速而咽小飯而備噦噎也速咽之備見問也數噍毋爲口容者數噍謂數數嚼之無爲口容者無得弄口以爲容也客自徹辭焉則止者謂食訖客欲自徹其爼主人辭其徹俎客則止而不徹</hi>
客爵居左其飲居右注客爵謂主人所酬賓之爵也以<lb/>
優賓耳賓不舉奠于薦東介爵酢爵僎爵皆居右注三<lb/>
爵皆飲爵也介賓之輔也酢所以酢主人也古文禮僎<lb/>
<pb n="29b"/>
作遵遵謂鄉人爲卿大夫來觀禮者酢或爲作僎或爲<lb/>
騶音義<hi>介音界注同僎音遵騶責留反本又作馴音巡</hi>疏<hi>正義曰此一節眀客爵所在客爵依郷飲酒禮主人酬賔之爵賔受奠觶于薦東是客爵居左也其飲居右者鄉飲酒禮旅酬之時一人舉觶于賔賔奠觶于薦西至旅酬賓取薦西之觶以酬主人是其飲居右也介爵酢爵僎爵皆居右者介賔副也酢謂客酌還答主人也僎謂鄉人來觀禮副主人者也此三人既不被優故爵並居右示爲飲之案鄉飲酒介爵及主人受酢之爵幷僎爵皆不明奠置之所故記者於此明之注正義曰案鄉飲酒禮主人酬賓奠觶于薦東所以不奠薦西者欲優饒其客且令開裕故不奠於薦西賓又不盡主人之歡還奠薦東示不敢飲也案鄉飲酒禮主人獻介介飲獻賓賓酢主人主人飲主人獻僎僎飲是三爵皆飲爵云遵謂鄉人爲卿大夫來觀禮者案鄉射禮<pb n="30a"/>若有遵者則入門左注云此謂鄉之人爲大夫者也謂之爲遵者方以禮樂化民欲其遵法之也今云遵或爲僎云酢或爲作僎或爲馴者謂他文書本有作此字者故云或他皆倣此</hi>
羞濡魚者進尾注擗之由後鯁肉易離也乾魚進首擗<lb/>
之由前理易析也音義<hi>濡音儒擗補麥反下同鯁格猛反易以䜴反下同析星歴反</hi>
冬右腴注氣在下腴腹下也音義<hi>腴以朱反</hi>夏右鰭注氣在<lb/>
上鰭脊也音義<hi>右鰭音祈脊子昔反</hi>祭膴注膴大臠謂刳魚腹也<lb/>
膴讀如哻音義<hi>膴舊火呉反依注音哻况甫反徐况紆反臠力轉反刳口胡反又苦侯反</hi>疏<lb/>
<hi>正義曰此一節明進魚之禮羞濡魚者進尾濡溼也謂膳羞有溼魚也進尾者擗溼魚從後來則脇肉易離也<pb n="30b"/>冬右腴者腴謂魚腹冬時陽氣下在魚腹故右腴夏右鰭者鰭謂魚脊夏時陽氣上在魚脊故右鰭凡陽氣所在之處肥美故進魚使嚮右以右手取之便也此濡魚進尾乾魚進首及右腴右鰭之屬皆謂尋常燕食所進魚體非祭祀及嚮食正禮也若祭祀魚在於爼皆縮載爼旣横設魚則随爼而從於人爲横無進首進尾之理故少牢魚用鮒而爼縮載其主人正饗亦然公食大夫禮魚七縮爼是也正祭魚旣縮載少牢主人獻俎佐食三魚一横之彼是正祭魚横者以魚與牲體共爼故時橫之殊於牲體也若天子諸侯繹祭及卿大夫儐尸魚則横載之於爼爼在人前而横魚則於人爲從得有進首尾也故有司徹云尸俎五魚横載之侑主人皆一魚亦横載之彼注云横載之者異於牲體如鄭此言正祭之時牲體橫而魚縮載儐尸之時徃體縮而魚横載之故云横載之者異於牲體也正祭則右首進腴故少牢魚右首進腴變於生人若生人右首進鰭故公食大夫<pb n="31a"/>云寢右注云右首也寢右進鰭也乾魚近腴多骨鯁案特牲少牢魚皆有十五鄭云從隂類昏禮魚有十四減一從偶數士喪禮大斂及士虞禮及公食禮魚皆七其天子諸侯魚數未聞祭膴者膴謂刳魚腹下爲大臠此處肥美故食魚則刳取以祭先也</hi>
凡齊執之以右居之於左注齊謂食羮醬飲有齊和者<lb/>
也居於左手之上右手執而正之由便也音義<hi>齊才細反注及下以齊並同食音嗣和戸卧反下齊和同便婢面反</hi>疏<hi>正義曰此一經明齊和之宜凡齊者謂以鹽梅齊和之法執之以右者謂執此鹽梅以右手居之於左者謂居處羮食於左手之上以右手所軌鹽梅調和正之於事便也</hi>
<pb n="31b"/>
贊幣自左詔辭自右注自由也謂爲君受幣爲君出命<lb/>
也立者尊右音義<hi>爲于僞反下爲君同</hi>疏<hi>正義曰此一經論贊幣贊辭之異自由也贊助也謂爲君受幣之時由君左詔辭自右者詔辭謂爲君傳辭也君辭貴重若傳與人時則由君之右也</hi>
酌尸之僕如君之僕注當其爲尸則尊其在車則左執<lb/>
轡右受爵祭左右軌范乃飲注周禮大馭祭兩軹祭軌<lb/>
乃飲軌與軹於車同謂轊頭也軌與范聲同謂軾前也<lb/>
音義<hi>軌媿美反范音犯軹音㫖轊音衞軾音式</hi>疏<hi>正義曰此一節明爲尸之僕祖道祭軷之宜酌尸之僕者僕爲尸御車之人將欲祭軷酌酒與尸之僕今爲軷祭如似酌酒與君之僕以其爲尸則尊之似君也其<pb n="32a"/>在車則左執轡右受爵者尸僕受酒法也其在車謂僕在車中時也僕既所主尸車故於車執轡而受爵也尸位在左僕立於右故左執轡右受爵祭酒也君僕亦然祭左右軌范者軌謂轂末范謂式前僕受爵將飲則祭之酒於車左右軌及前范也所以祭者爲其神助已不使傾危故也乃飲者祭畢乃自飲也注正義曰案周禮大馭祭兩軹祭軌此云祭在右軌范兩文不同則左右軌與兩軹是一故云軌與軹於車同謂轊頭謂車轂小頭也此云范大馭云軌兩事是一聲同字異故云聲同謂式前之範與此范俱是式前也但式前之軌車旁著凡或作範字雖作範字聲同而字異即詩邶風濟盈不濡軌亦車旁凡與此同也若轂末之軌則車旁著九此經左右軌是也其車徹亦謂之軌亦車旁著九則考工記經涂九軌是與此字同而事異也</hi>
凡羞有俎者則於俎内祭注俎於人爲橫不得祭於間<lb/>
<pb n="32b"/>
也君子不食圂腴注周禮圂作豢謂犬豕之屬食米榖<lb/>
者也腴有似人濊音義<hi>圂與豢同音患濊本又作穢紆廢反一音烏外反</hi>小子<lb/>
走而不趨舉爵則坐祭立飲注小子弟子也卑不得與<lb/>
賓介具備禮容也凡洗必盥注洗盥乃洗爵先自潔也<lb/>
盥有不洗也音義<hi>盥音管又古亂反</hi>牛羊之肺離而不提心注<lb/>
提猶絶也刳離之不絶中央少者使易絶以祭耳音義<lb/>
<hi>不提心丁禮反注同絶句釗苦圭反犁本又作離同力兮反又力知反</hi>凡羞有湆者不以<lb/>
齊注齊和也音義<hi>湆起及反</hi>爲君子擇葱薤則絶其本末注<lb/>
<pb n="33a"/>
爲有萎乾音義<hi>爲于僞反注同薤户戒反萎乾上於危反又於僞反下音竿</hi>羞首者<lb/>
進喙祭耳注耳出見也音義<hi>喙許穢反見賢遍反</hi>尊者以酌者之<lb/>
左爲上尊注尊者設尊者也酌者鄉尊其左則上尊也<lb/>
音義<hi>遵本又作尊注下皆同鄉許亮反下鄉人同</hi>尊壺者面其鼻注鼻在面<lb/>
中言鄉人也飲酒者禨者醮者有折俎不坐注折俎尊<lb/>
徹之乃坐也已沐飲曰禨酌始冠曰醮音義<hi>禨其記反醮子笑反折之設反下及注皆同冠古亂反</hi>未步爵不嘗羞注步行也牛與羊魚<lb/>
之腥聶而切之爲膾注聶之言䐑也先藿葉切之復報<lb/>
<pb n="33b"/>
切之則成膾音義<hi>聶之涉反注及下皆同膾古外反䐑直輒反復扶又反</hi>麋鹿爲<lb/>
菹野豕爲軒皆聶而不切麕爲辟雞兎爲宛脾皆聶而<lb/>
切之切䓤若薤實之醯以柔之注此軒辟雞宛脾皆菹<lb/>
類也其作之狀以醯與葷菜淹之殺肉及腥氣也音義<lb/>
<hi>麋音眉軒音獻注同俱倫反辟音璧又補麥反徐扶益反注同兎他故反宛脾上於阮反下毗支反切䓤若薤實之絶句菹莊居反葷許云反淹於廉反又於刼反</hi>其有折俎者取祭反之不坐<lb/>
燔亦如之注亦爲尺柄之類也燔灸也鄉射曰賓奠爵<lb/>
于薦西興取肺坐絶祭左手嚌之興加于俎坐帨手音<lb/>
<pb n="34a"/>
義<hi>燔音煩柄其命反齊之才細反帨本亦作稅始銳反</hi>尸則坐注尸尊也少牢饋<lb/>
食禮曰尸左執爵右兼取肝肺擩于俎鹽振祭嚌之加<lb/>
于菹豆音義<hi>食音嗣擩本又作懦而專反又而悅反徐耳誰反</hi>疏<hi>正義曰此一節廣明祭俎及羞膳之事凡羞有俎者則於俎内祭者若羞在豆則祭於豆間若羞在俎則於俎内而祭俎在人前橫設俎内近人之處以俎於人爲橫不得祭於俎間也俎横在人前故不得祭於俎外及兩俎間也君子不食圂腴者圂豬犬也腴豬犬腸也言豬犬亦食米糓其腹與人相似故君子俱食他處辟其腴謂腸胃也故鼎闕一也小子走而不趨者小子弟子也趨徐趨也弟子不得與賓主參預禮但給役使故宜驅走不得趨翔爲容也舉爵則坐祭立飲者謂弟子若得酒舉爵時則先以坐祭祭竟而立飲之也凡洗必盥者洗洗爵也盥洗手也言凡<pb n="34b"/>飲酒必洗爵洗爵必宜先洗手也牛羊之肺離而不提心者謂祭肺法也提猶絶也取肺刳雕之不絶心心謂肺中央少許耳凡羞有湆者不以齊者庾云湆汁也若羞有汁則有鹽梅齊和若食者更調和之則嫌薄主人味故不以齊也賀瑒云凡湆皆謂大羹大羮不和也絶其本末者本根也葱薤根不浄未萎乾故擇者必絶其二處爲君子如此則非君子不然羞首者進喙祭耳羞亦膳羞也首頭也喙口也若膳羞有牲頭者則進口以嚮尊者尊者若祭先取牲耳祭之也尊者至嘗羞此一節論設尊及折俎行爵嘗羞之儀尊者謂設尊人也人君陳尊在東楹之西於南北列之設尊之人在尊西嚮東以右爲上則尊以南爲上也酌謂酌酒人也酌人在尊東西面以左爲上亦上南也二人俱以南爲上也故云以酌者之左爲上尊尊壺者面其鼻者尊與壺悉有面面有鼻鼻宜嚮於尊者故言面其鼻也飲酒者則下文禨者醮者是也總以飲酒目之禨者謂沐而飲酒醮<pb n="35a"/>者謂冠而飲酒者有折俎不坐者折謂折骨體於俎者禨醮者若折俎爲尊禨醮小事爲卑故不得坐也折俎所以爲尊者賀云折俎則殽饌尊故冠禮庶子冠于房戸之前而冠者受醮不敢坐及禨者並不敢坐也案鄉飲酒燕禮有折俎者皆不坐獨云禨者醮者不坐者以禨者醮者無酒俎之時則得坐嫌畏有折俎亦坐故特明之云有折俎不坐未步爵不嘗羞者步行也羞殽羞也殽羞本爲酒設若爵未行而先嘗羞是貪食矣故不先爵嘗之也此謂無筭爵之時羞庶羞行爵之後始嘗之若正羞脯醢折俎謂飲酒之前則嘗之故鄉飲酒郷射燕禮大射獻後乃薦賓皆先祭脯醢嚌肺乃飲卒爵牛與至以柔之此一節明膾及韲菹麄細之異聶而切之者謂先䐑爲大臠而後細切之爲膾也麋鹿爲菹以下己於内則具釋之其有至則坐此一節明祭俎之儀折俎謂折骨於俎俎既有足柄尺之類故就俎取所祭肺立而取之升席坐祭祭訖反此所祭之物加之於俎<pb n="35b"/>皆立而爲之故云取祭反之不坐唯祭時坐耳燔亦如之者燔謂燔肉雖非折骨其肉在俎其取及祭反時皆亦不坐故云燔亦如之尸則坐者前云不坐者是賓客耳若爲尸尸尊雖折俎初取祭反之皆坐也注正義曰庾云燕禮司宮尊于東楹之西兩方壺左元酒南上注玉藻云唯君面尊元酒在南順君之面也下云公席阼階上西鄉下又云執幕者升自西階立于尊南北面東上案左元酒南上之言是設尊者東鄉酌者西郷設者之右則酌者之左也引少牢饋食禮者證尸坐之義前注引郷射禮云賓奠爵於薦西興取肺云興則立也此引少牢禮云尸左執爵右兼取肝肺不云興故知尸則坐菹豆盛菹之豆也</hi>
衣服在躬而不知其名爲罔注罔猶罔罔無知貎音義<lb/>
<hi>罔本亦作冈又作誷亡兩反</hi>疏<hi>正義曰衣服文章所以表人之德亦勸人慕德若著之而不識知其名義<pb n="36a"/>者則是罔罔無知之人也</hi>
其未有燭而後至者則以在者告道瞽亦然注爲其不<lb/>
見意欲知之也師冕見及階子曰階也及席子曰席也<lb/>
皆坐子吿之曰某在斯某在斯音義<hi>道音導爲于僞反下爲宵下文爲人爲己同冕見賢遍反</hi>凡飲酒爲獻主者執燭抱燋客作而辭然後<lb/>
以授人注爲宵言也主人親執燭敬賓示不倦也言獻<lb/>
主者容君使宰夫也未爇曰燋音義<hi>燋側角反又子約反又音在遙反爇人悅反</hi>執燭不讓不辭不歌注以燭繼晝禮殺音義<hi>殺色戒反</hi>
<pb n="36b"/>
疏<hi>正義曰此一節明有燭無燭之儀爲主人法也在者謂己在於坐者若日已閽而坐中未有燭繼新有人後來至者則主人以在坐中者而告之云某人在此某人在此使後来人知之也道瞽亦然者瞽無目恒如日閽故亦道之亦如無燭時也凡飲酒爲獻主者獻主主人也謂爲飲酒主人法也凡飲酒主人自獻賓若尊卑不敵則使宰夫與主人以獻賔故爲獻主也執燭者謂夜闇軌燭抱燋者燋謂未爇之炬旣欲留客又取未然之炬抱之也客作而辭者作起也客旣見主人執燭抱燋故自起辭之也然後以授人者主人見客起辭故從辭而止乃以燭授己執燭之人執燭不讓不辭不歌者執燭夜時也禮賓主有讓及更相辭謝又各歌詩相顯今旣夜莫所以殺於三事</hi>
洗盥執食飲者勿氣有問焉則辟咡而對注示不敢歆<lb/>
<pb n="37a"/>
臭也口旁曰咡音義<hi>辟匹亦反徐孚益反咡而志反歆詐金反臭許又反</hi>疏<hi>正義曰洗謂與尊長洗足也盥謂與尊長洗手也若爲尊長冼盥及執尊長飲食則勿氣謂下鼻臭尊長飲食也有問焉則辟咡而對者咡口旁也當爲尊者洗盥及執飲食之時而尊者有事問己巳則辟口而對不使口氣及尊者</hi>
爲人祭曰致福爲己祭而致膳於君子曰膳祔練曰吿<lb/>
注此皆致祭祀之餘於君子攝主言致福申其辭也自<lb/>
祭言膳謙也祔練言告不敢以爲福膳也凡膳吿於君<lb/>
子主人展之以授使者于阼階之南南面再拜稽首送<lb/>
反命主人又再拜稽首注展省具也音義<hi>使色吏反</hi>其禮大<lb/>
<pb n="37b"/>
牢則以牛左肩臂臑折九箇少牢則以羊左肩七箇犆<lb/>
豕則以豕左肩五箇注折斷分之也皆用左者右以祭<lb/>
也羊豕不言臂臑因牛序之可知音義<hi>臂本亦作辟必頭反注同臑奴報反又奴到反說文云臂羊犬讀若儒字林人於反箇古賀反下同犆大得反斷丁管反又大喚反分方云反又扶問反本又作箇古賀反</hi>疏<hi>正義曰此一節明致福及膳於君子及所膳牲體之數謂爲人攝祭而致飲胙於君子也其致胙將命之辭則曰致福也謂致彼祭祀之福於君子也爲己祭而致膳於君子曰膳者若己自祭而致胙於君子則不敢云福而言致膳膳善也言致善味耳袝練曰告者若己祔祥而致胙又不敢云福膳但云告言以祭胙告君子使知己祔祥而已故顔回之喪饋孔子祥肉是也凡膳告於君子者結上也膳<pb n="38a"/>自祭及告祥也主人展之以授使者于阼階之南南面再拜稽首送者謂初遣使膳告君子之去時也展省視敬君子故主人自省視飲食多少傋具而阼階南稽首拜送使者反命主人又再拜稽首者使從君子處還反則主人亦再拜稽首受命也亦當在阼階南南面也曲禮云使者反必下堂而受命是也其禮太牢則以牛左肩臂臑折九箇者明所膳數也若得太牢祭者則用牛膳也周人牲體尚右右邊已祭所以獻左也周貴肩故用左肩也九箇者取肩自上㫁折之至蹄爲九叚以獻之也臂臑謂肩脚也少牢則以羊左肩七箇者若禮得少牢者則膳羊左肩折爲七箇不云臂臑從上可知也然並用上牲不幷備饌故大牢者唯牛少牢者唯羊也犆豕則以豕左肩五箇者若祭唯特豕亦用豕左肩以用五箇以爲膳也</hi>
國家靡敝則車不雕幾甲不組縢食器不刻鏤君子不<lb/>
<pb n="38b"/>
履絲屨馬不常秣注靡敝賦稅亟也雕畫也幾附纒爲<lb/>
沂鄂也組縢以組飾之及紟帶也詩云公徒三萬貝胄<lb/>
朱綅亦鎧飾也音義<hi>靡亡皮反注同幾其衣反注同組音祖縢大登反常如字恒也本亦作嘗秣音末穀馬亟本又作極紀力反急也一音其力反沂魚巾反鄂五合反紟其䕃反結也綅息廉反又音浸鎧苦代反</hi>疏<hi>正義曰此一節明國家靡敝減省之禮靡謂侈靡敝謂凋敝由君遣作侈靡賦稅煩急則物凋敝則改往脩來或可靡爲糜謂財物糜散凋敝古字通用車不雕幾者幾謂沂鄂不雕畫漆飾以爲沂鄂甲不組縢者縢謂紟帶其甲不用組以爲飾及紟帶君子不屨絲屨者絲屨謂絇繶純之屬不以絲飾之故云不履絲屨注正義曰云以組飾者謂以組飾甲也云及紟帶也者謂以組連甲及爲甲帶言紟帶解經縢字縢<pb n="39a"/>是縛約之名故秦詩云竹閉緄縢注云縢約也引詩公徒三萬者魯頌閟宮文引之者貝胄朱綅貝胄謂以貝飾胄朱綅綴之也謂以朱繩綴甲故鄭云亦鎧飾也</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷三十五<lb/>
<pb n="40a"/>
　禮記注疏卷三十五考證<lb/>
少儀敵者曰某固願見注敵當也○敵者集說本作適<lb/>
　者音注曰適音敵<hi>臣召南</hi>按此句無釋文以鄭注推<lb/>
　之古本是作敵者玩下文敵者曰贈從者敵者曰襚<lb/>
　可例集說本作適者非也<lb/>
君將適他疏此一經論臣致物於君及適者之辭　適<lb/>
　者當作敵者<lb/>
問道藝注道三德三行也藝六藝○<hi>臣召南</hi>按藝指六<lb/>
<pb n="40b"/>
　藝是也所謂道者安知非司徒之六德六行而必師<lb/>
　氏之三德三行乎又下云子習於某乎習傳習也則<lb/>
　又安知非樂正之四術所謂禮樂詩書者乎<lb/>
師役曰罷音義罷音皮○陳澔曰當讀如欲罷不能之<lb/>
　罷<lb/>
然故上無怨而下遠罪也○<hi>臣召南</hi>按然字湏畧讀猶<lb/>
　言能若是也<lb/>
士依於德游於藝注德三德也○<hi>臣召南</hi>按六德三德<lb/>
<pb n="41a"/>
　皆德也疏謂六德敎萬民三德敎國子此經言士故<lb/>
　以三德解之拘泥極矣世豈有能全知仁聖義中和<lb/>
　而不稱爲賢士者乎<lb/>
祭祀之美齊齊皇皇注讀如歸往之往○方慤謂當讀<lb/>
　如字<lb/>
　又注美皆當爲儀字之誤也○陳澔曰讀如本字亦<lb/>
　可<lb/>
幼則曰能負薪未能負薪注○<hi>臣召南</hi>按注下應接疏<lb/>
<pb n="41b"/>
　二叚下節執玉執龜筴不趨又自爲一節不相連也<lb/>
乘貳車則式佐車則否注疏以此經佐車貳車相對車<lb/>
　云式主敬○<hi>臣召南</hi>按當作貳車云式主敬刋本相<lb/>
　沿車上誤脫貳字耳<lb/>
乃問犬名注疏戰國䇿云韓子盧者○按當作韓之盧<lb/>
　者之字誤作子<lb/>
祭左右軌范乃飲注軌與范聲同謂軾前也○<hi>臣召南</hi>
　按此條孔疏甚明軾前之軓車旁著凡亦作<graphic n="KR1270" url="https://raw.githubusercontent.com/kanripo/KR-Gaiji/master/images/KR1270.png" mimeType="image/png"/>范周<lb/>
<pb n="42a"/>
　禮及此文是也轂末之軌車旁著九詩弼風及考工<lb/>
　記中庸之文是也疏謂濟盈不濡軌軌字與此范字<lb/>
　音同則非矣刋本於注祭軓乃飲及軓與范聲同並<lb/>
　誤作軌字<lb/>
凡飲酒爲獻主者疏若尊卑不敵則使宰夫與主人以<lb/>
　獻賔○按與主人當作爲主人<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷三十五考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　　侍讀<hi>臣</hi>齊召南謹言禮記之列學官也自鄭康成<lb/>
　　注行遂配儀禮周官稱三禮自孔穎達正義行遂<lb/>
　　配周易尚書毛詩左氏春秋稱五經漢時稱五經<lb/>
　　者禮惟髙堂所傳即周官不得比並唐以後小戴<lb/>
　　學盛二禮古經之學反俱不及其故何耶記本叢<lb/>
　　書也撰錄非一人薈粹非一説自孔門弟子下逮<lb/>
　　秦漢諸儒所記並採兼收故雖不能有純無雜然<lb/>
　　其大者如大學中庸廣博精深為聖賢傳道之經<lb/>
<pb n="1b"/>
　　訓曲禮少儀内則實小學之支流餘裔玉藻郊特<lb/>
　　牲文王世子實朝廟之文物典章也冠昏鄉飲酒<lb/>
　　射聘燕諸義䘮服小大雜記服問間傳曽子問三<lb/>
　　年問諸萹既皆儀禮之正解餘論而深衣奔喪投<lb/>
　　壺則又古經之剰簡佚萹可以補儀禮所不及者<lb/>
　　記以兼收並採而純雜相半亦以兼收並採而鉅<lb/>
　　細不遺選言宏富便於誦習視儀禮難讀周官不<lb/>
　　全相去固有間也此記之以叢書得稱為經也康<lb/>
<pb n="2a"/>
　　成漢代大儒兼通五經尤精禮學其於記也廓馬<lb/>
　　融盧植餘業參以儀禮周官異同訂譌紏繆索隠<lb/>
　　鉤深導絶壑斷港於通州闢榛莽﨑嶇為坦道縷<lb/>
　　分條貫厥功懋焉雖或旁引緯書時生異解祫禘<lb/>
　　偏信魯禮王制多指夏殷五廟但守元成七祀惟<lb/>
　　據祭法六天二地王肅駁其違配嚳南郊趙匡矯<lb/>
　　其失譬則明堂位儒行亦在記中大醇小疵瑕瑜<lb/>
　　自不相掩至於禮器制度先古遺文本本原原無<lb/>
<pb n="2b"/>
　　非確有根據故即以宋儒之好去古注以解經也<lb/>
　　獨於禮墨守康成亦歩亦趨不敢於輕議豈非天<lb/>
　　人性命之旨可据理自騁其心思名物度數之學<lb/>
　　必不可憑虚以擬其形似乎哉鄭注既精孔氏與<lb/>
　　賈公彦等又承南北諸儒後斟酌於皇熊二家討<lb/>
　　論修飾委曲詳明宜其書之垂世而行逺也國子<lb/>
　　監十三經板夲嵗乆刓敝譌謬相沿禮記尤甚禮<lb/>
　　運禮器各篇正義闕文實多我<lb/>
<pb n="3a"/>
皇上稽古右文加意經籍乾隆四年<lb/>
特命重刋以惠學者在館諸臣遍蒐善本再三讎對是<lb/>
　　正文字凡六年始付開雕<hi>臣召南</hi>以讀禮家居奉<lb/>
敕即家編輯校勘之說附各卷後<hi>臣</hi>學識淺陋不足窺<lb/>
　　禮學之萬一惟即見聞所及取鄭氏所為儀禮周<lb/>
　　官二注以校此注之從違取孔氏所為各經正義<lb/>
　　以校此䟽之得失衍字脱文畧志本末其無可據<lb/>
　　概從闕疑至儒先論辨有專切注疏者亦莭録焉<lb/>
<pb n="3b"/>
　　謹編考證如右<hi>臣</hi>謹識<lb/>
</p>
<p>
</p>
  </div>
</body>
</text>
</TEI>
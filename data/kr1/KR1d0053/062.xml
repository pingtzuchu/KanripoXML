<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷六十二</head> <lb/>
    <p>
<pb n="1a"/>
欽定四庫全書<lb/>
　禮記注疏卷六十二<lb/>
　　漢鄭氏注　唐陸徳明音義　孔穎達疏<lb/>
　射義<lb/>
古者諸侯之射也必先行燕禮卿大夫士之射也必先<lb/>
行鄉飲酒之禮故燕禮者所以明君臣之義也鄉飲酒<lb/>
之禮者所以明長幼之序也注言别尊卑老稺然後射<lb/>
以觀徳行也音義<hi>長丁丈反别彼列反稺音値行下孟反下文注徳行皆同</hi>疏<hi>正義曰此<pb n="1b"/>一萹之義廣説射禮明天子以下射之樂章上下之差又明天子諸侯選士與祭之法因明孔子矍相之圃簡賢選士誓衆之事又明君臣父子正鵠之義是男子有事於射故男子初生設桑弧蓬矢之義又明志正射中之義飲酒養病之事今各随文解之此經明將射之時天子諸侯先行燕禮所以明君臣之義卿大夫將射先行鄉飲酒之禮所以明長幼之序也古者諸侯之射也必先行燕禮者案儀禮大射在未旅之前燕初似饗即是先行饗禮而云先行燕禮者燕初似饗正謂其行禮似饗其餘則燕故禮具牲狗及設折俎行一獻此等皆燕之法也故云先行燕禮也燕禮者所以明君臣之義也者謂臣於堂下再拜稽首升成拜君答拜似若臣盡竭其力致敬於君君施惠以報之也鄉飲酒之禮者所以明長幼之序者此鄉飲酒謂黨正飲酒以鄉統名則前萹云六十者坐五十者立侍是也</hi>
<pb n="2a"/>
故射者進退周還必中禮内志正外骸直然後持弓矢<lb/>
審固持弓矢審固然後可以言中此可以觀德行矣注<lb/>
内正外直習於禮樂有德行者也正鵠之名出自此也<lb/>
音義<hi>中丁仲反下同正音征鵠古毒反徐又如字</hi>疏<hi>正義曰此一經明射者之禮言内志審正則射能中故見其外射則可以觀其内徳故云可以觀徳行矣注正義曰以賓射之的謂之正正者正也欲明射者内志須正也鄭注大射云正者正也亦鳥名齊魯之間名題肩爲正是也以大射之質謂之鵠鵠者直也欲使射者外體之直是正鵠之名出自射者而来故云正鵠之名出自此也</hi>
其節天子以騶虞爲節諸侯以貍首爲節卿大夫以采<lb/>
<pb n="2b"/>
蘋爲節士以采蘩爲節騶虞者樂官備也貍首者樂㑹<lb/>
時也采蘋者樂循法也采蘩者樂不失職也是故天子<lb/>
以備官爲節諸侯以時㑹天子爲節卿大夫以循法爲<lb/>
節士以不失職爲節故明乎其節之志以不失其事則<lb/>
功成而德行立德行立則無暴亂之禍矣功成則國安<lb/>
故曰射者所以觀盛徳也注騶虞采蘋采蘩今詩篇名<lb/>
貍首逸下云曽孫侯氏是也樂官備者謂騶虞曰壹發<lb/>
五豝喩得賢者多也于嗟乎騶虞歎仁人也樂㑹時者<lb/>
<pb n="3a"/>
謂貍首曰小大莫處御于君所樂循法者謂采蘋曰于<lb/>
以采蘋南澗之濱循澗以采蘋喩循法度以成君事也<lb/>
樂不失職者謂采蘩曰被之童童夙夜在公音義<hi>騶側尤反徐側侯反貍力之反貍之言不来也首先也此逸詩也鄭以下所引曽孫侯氏爲貍首之詩也蘋音頻蘩音煩循徐辭均反豝百麻反獸一歲曰豝詩傳云豕牝曰豝澗音諌山夾水曰澗濱音賓涯也被皮義反徐扶義反僮音童本亦作童毛詩傳云竦敬也</hi>疏<hi>正義曰此節明天子以下射禮樂章之異天子以騶虞爲節者歌騶虞之詩射人云騶虞九節諸侯以貍首爲節者謂歌貍首也射人云貍首七節卿大夫以采蘋爲節士以采蘩爲節者射人云皆五節案鄉射注云鼓五節歌五終四節四拾其一節先以聴也若然則九節者五節先以聴<pb n="3b"/>七節者三節先以聴皆以四節應乗矢拾發也騶虞者樂官備也者謂射一發而得五豝喻得賢人多賢人多則官備也貍首者樂㑹時也者諸侯不来朝射其首是樂㑹及盟也采蘋者樂循法也于以采蘋南澗之濱循澗以采蘋喻循法度以成君事采蘩者樂不失職也謂采蘩曰被之童童夙夜在公是其不失職也是故天子以備官爲節謂騶虞也諸侯以時㑹天子爲節謂歌貍首也卿大夫以循法爲節謂歌采蘋也士以不失職爲節謂歌采蘩也明乎其節之志以不失其事者其節之志謂天子以備官爲志諸侯以時㑹爲志卿大夫以循法度爲志士以不失職爲志是各明逹其樂節之志故能不失其所爲之事也徳行立則無暴亂之禍矣功成則國安者是覆説上文功成徳行立先覆説徳行然後却覆説功成也以先由徳行乃功成也故曰射者可以觀盛徳也盛徳無暴亂之禍國安射者各明其志能致盛徳故云所以觀盛徳也注正義曰案詩義云君射一<pb n="4a"/>發則驅五豝獸以軍戰之禮待禽獸之命不忍特驅其一此云喻得賢者多則以豝喻賢也謂一發而得五豝猶若君一求而得五賢與詩文異者斷章爲義云于嗟乎騶虞歎仁人也與詩義同也以騶虞不食生物故云于嗟歎其仁人騶虞既爲天子樂章而儀禮鄉射用之者鄭注鄉射云此天子之射節也而用之者方有樂賢之志取其宜也曽孫之詩謂之貍首者貍首篇名曾孫者其章頭也儀禮大射奏貍首間若一鄭注云貍之言不来也其詩有射諸侯首不朝者之言因以名篇故謂之貍首也</hi>
是故古者天子以射選諸侯卿大夫士射者男子之事<lb/>
也因而飾之以禮樂也故事之盡禮樂而可數爲以立<lb/>
徳行者莫若射故聖王務焉注選士者先考徳行乃後<lb/>
<pb n="4b"/>
决之於射男子生而有射事長學禮樂以飾之音義<hi>數色角反下同長丁丈反</hi>疏<hi>正義曰此一節明天子以射禮簡選諸侯以下徳行能否故聖王所以務以射選諸侯卿大夫者諸侯雖繼世而立卿大夫有功乃升非專以射而選但既爲諸侯卿大夫又考其徳行更以射辨其才藝高下非謂直以射選補始用之也射者男子之事也因而飾之以禮樂也者男子生有懸弧之義故云射者男子之事因此射事更華飾以禮樂則容體比於禮其節比於樂是也故事之盡禮樂而可數爲以立徳行者莫若射者謂諸事之中能窮盡禮樂而可數數爲之以興立人之徳行諸事之中無如於射唯射能如此故聖王務重焉也注正義曰男子生而有射事者案内則篇云男子生設弧於門左是也云長學禮樂以飾之者案内則篇云十有三年學樂誦詩舞勺成童舞象二十舞大夏是長學禮樂以華飾射事也</hi>
<pb n="5a"/>
是故古者天子之制諸侯歲獻貢士於天子天子試之<lb/>
於射宫其容體比於禮其節比於樂而中多者得與於<lb/>
祭其容體不比於禮其節不比於樂而中少者不得與<lb/>
於祭數與於祭而君有慶數不與於祭而君有讓數有<lb/>
慶而益地數有讓而削地故曰射者射爲諸侯也注歲<lb/>
獻獻國事之書及計偕物也三歲而貢士舊説云大國<lb/>
三人次國二人小國一人音義<hi>比毗志反下同親合也中丁仲反下同與音預下皆同削胥略反偕音皆俱也</hi>是以諸侯君臣盡志於射以習禮樂夫<lb/>
<pb n="5b"/>
君臣習禮樂而以流亡者未之有也注流猶族也書曰<lb/>
流共工于幽州音義<hi>共音恭</hi>疏<hi>正義曰此一節明射爲諸侯之事又明諸侯君臣盡志於射以習禮樂無流亡之患諸侯歲獻者謂諸侯每歲獻國事之書及獻計偕之物於天子也貢士於天子者諸侯三年一貢士於天子也天子試之於射宫者言天子試此所貢之士於射宮之中而中多者得與於祭者此謂大射也注正義曰以經云歲獻貢士於天子恐歲獻之文只是貢獻於士故云歲獻獻國事之書云及計偕物也者漢時謂郡國送文書之使謂之爲計吏其貢獻之物與計吏俱来故謂之計偕物也偕俱也非但獻國事之書又俱獻貢物故云及計偕物知歲獻國事之書者小行人云令諸侯春入貢秋獻功注云貢六服所貢也功考績之功也秋獻之若今計文書斷於九月其舊法也云三歲而貢士者以經貢士之文繋歲獻之<pb n="6a"/>下恐每歲貢士故云三歲而貢士也又知三歲者案書傳云古者諸侯之於天子也三年一貢士一適謂之好徳再適謂之賢賢三適謂之有功有功者天子賜以衣服弓矢再賜以秬鬯三賜以虎賁百人號曰命諸侯不云益地者文不具矣書傳又云貢士一不適謂之過注云謂三年時也再不適謂之敖注云謂六年時也三不適謂之誣注云謂九年時也一絀以爵再絀以地三絀而地畢注云凡十五年鄭以此故知三歲而貢士也</hi>
故詩曰曽孫侯氏四正具舉大夫君子凡以庶士小大<lb/>
莫處御于君所以燕以射則燕則譽言君臣相與盡志<lb/>
於射以習禮樂則安則譽也是以天子制之而諸侯務<lb/>
焉此天子之所以養諸侯而兵不用諸侯自爲正之具<lb/>
<pb n="6b"/>
也注此曽孫之詩諸侯之射節也四正正爵四行也四<lb/>
行者獻賓獻公獻卿獻大夫乃後樂作而射也莫處無<lb/>
安居其官次者也御猶侍也以燕以射先行燕禮乃射<lb/>
也則燕則譽言國安則有名譽譽或爲與疏<hi>正義曰上經説諸侯君臣之射此明諸侯之射所歌樂童節者此貍首之詩也所以論燕射則燕則譽故君臣相與盡志於射也此詩名貍首而發首云曽孫侯氏者但此篇之中有貍首之字在於篇中撮取貍首之字以爲篇首之目謂若騶虞之詩其字雖在篇内而名騶虞矣曽孫侯氏者謂諸侯也此諸侯出於王是王之曽孫也故云曽孫侯氏矣若左傳云曽孫蒯瞶之類是也四正具舉者將射之時先行燕禮其燕之時四度正爵悉皆舉徧謂獻賓獻君<pb n="7a"/>獻卿獻大夫四獻既畢乃後射故云具舉大夫君子凡以庶士者言爲燕之時大夫君子及庶衆士等小大莫處御于君所者言大夫士等小之與大無有處於職司而不来者皆御侍於君之處所也以燕以射者謂先行燕禮而後射也則燕則譽者燕安也既君臣歡樂用是燕安而有聲譽也諸侯自爲正之具也正謂脩正言射者是諸侯自爲脩正之具言脩正得安由於射也故前文云内志正謂此也注正義曰以諸侯射以貍首之篇謂今詩文無貍首之篇今射義有載曽孫之詩故知是貍首也云正爵四行獻賓獻公獻卿獻大夫者大射禮文云乃後樂作而射也者案大射禮獻大夫之後乃後工入樂作而後射此謂大射也若燕射則說屨升堂坐之後乃射矣故燕禮說屨升堂獻士畢若射則大射正爲司射如鄉射之禮是也</hi>
孔子射於矍相之圃盖觀者如堵牆注矍相地名也樹<lb/>
<pb n="7b"/>
菜蔬曰圃音義<hi>矍俱縛反注同相息亮反矍相地名圃音補徐音布觀如字又古亂反堵丁古反蔬一本作疏所魚反</hi>射至於司馬使子路執弓矢出延射曰賁<lb/>
軍之將士國之大夫與爲人後者不入其餘皆入盖去<lb/>
者半入者半注先行飲酒禮將射乃以司正爲司馬子<lb/>
路執弓矢出延射則爲司射也延進也出進觀者欲射<lb/>
者也賁讀爲僨僨猶覆敗也亡國亡君之國者也與猶<lb/>
竒也後人者一人而已既有爲者而往竒之是貪財也<lb/>
子路陳此三者而觀者畏其義則或去也延或爲誓音<lb/>
<pb n="8a"/>
義<hi>賁依注讀爲僨音奮覆敗也將子匠反與音預注同不入一本作不得入者非也賁讀音奔覆方土反竒居宜反下同後如字又音候</hi>又使公罔之裘序㸃揚觶而語公罔之<lb/>
裘揚觶而語曰幼壯孝弟耆耋好禮不從流俗脩身以<lb/>
俟死者不在此位也盖去者半處者半序㸃又揚觶而<lb/>
語曰好學不倦好禮不變旄期稱道不亂者不在此位<lb/>
也盖㢙有存者注之發聲也射畢又使此二人舉觶者<lb/>
古者於旅也語語謂説義理也三十曰壯耆耋皆老也<lb/>
流俗失俗也處猶留也八十九十曰旄百年曰期頤稱<lb/>
<pb n="8b"/>
猶言也行也者不言有此行不可以在此賓位也序㸃<lb/>
或爲徐㸃壯或爲將旄期或爲旄勤今禮揚皆作騰音<lb/>
義<hi>公罔人姓也又作冈之裘裘名也之語助序㸃多簟反序姓㸃名也觶之豉反弟音悌耆音祁巨支反六十曰耆耋大結反七十曰耋一云八十曰耋好呼報反下同脩身以俟死絶句者不此二字一句下及注皆同旄本又作耄莫報反八十九十日耄期本又作旗音其如字百年日期頤頤養也稱如字不亂絶句本或作而不亂㢙音勤又音僅少也期頤以支反鄭注曲禮云期要也頤養也言有此行不絶句行音下孟反</hi>疏<hi>正義曰従篇首以来釋天子以下射樂之莭又説大射之禮并顯諸侯貍首之義故此一莭載孔子射於矍相之圃選賢誓衆之禮也射至於司馬者欲射之前先行鄉飲酒之禮獻賓及介獻衆賓之後未旅之前作相爲司正<pb n="9a"/>至於將射轉司正爲司馬故云射至於司馬也使子路執弓矢出延射者謂立司馬之時孔子使子路爲司射之官出門而延進觀者及欲射之人日賁軍之將者賁謂覆敗也敗軍之將言無勇也亡國之大夫者謂亡君之國言不忠且無智也與爲人後者與猶竒也謂有人無後既立後訖此人復往竒之是其貪財也不入其餘皆入者言有此以前三惡則不得入若其餘無此三惡者皆得入也又使公罔之裘序㸃揚觶而語者公罔爲氏也裘名也序氏也㸃名也揚舉也至將旅之時使二人俱舉觶誓衆而説所誓之事此舉其目故總舉二人於是公罔之裘先言序㸃後言矣幼壯孝弟者謂二十之幼三十之壯能於幼壯以来能行孝弟也耆耋好禮者謂六十之耆七十之耋老而不倦愛好於禮不従流俗者身行獨行不従流移之俗也脩身以俟死者謂脩絜其身以俟於死者不在此位也者謂問此衆人之中有此上諸行不若有則可在此賓位矣好學不倦好禮<pb n="9b"/>不變者此之所誓彌精於前前則雖云孝弟好禮未能不倦不變旄期稱道不亂者旄謂八十九十日旄期謂百年日期頤年雖甚老行道不亂亦喻前文耆耋好禮是後者彌精也但此記所陳唯約鄉射禮也子路出延射者是將射之前案鄉射司射比衆耦於堂西此出延者但觀者既多庭中不容故出延之入乃比耦以初門外未入觀者既多未有賓主之禮故誓惡者令其不入以鄉飲酒禮差之射禮畢旅酬之時乃使二人舉觴故鄉射禮畢司馬反爲司正樂正升堂復位賓取俎西之觶酬主人主人酬大夫自相旅畢君使二人舉觶于賓與大夫則當此公罔之裘序㸃二人舉觶之節也但衆耦射事既了衆賓皆在賓位主人以禮接之不復斥言其惡故此但簡其善公罔簡而尚疏序㸃簡而轉詳旄期之老不是能射得云在位者此極老之人本来觀禮雖不能射與在射中故知旅酬之時其人猶在也注正義曰知先行飲酒禮者案儀禮鄉射先行飲酒之禮此<pb n="10a"/>射矍相之圃謂賓射故鄭注鄉侯二正是用賓射之正又鄉大夫職退以鄉射之禮五物詢衆庶鄭引此孔子射於矍相之事故知與此鄉射同也云賁讀為僨者若春秋鄭伯之車僨於濟説文云僨僵也是僨為覆敗也云與猶竒也者謂他人無後既有人後之相為合配今已更往後之是配合之外更有竒也故云後人者一人而已既有為者而往竒之案經下云公罔裘上云之裘故知之是發聲而即裘為名矣云射畢又使此二人舉觶者古者於旅也語者鄭釋其公罔之裘序㸃揚觶而語之事古者於旅也語者鄉射記文鄭注云禮成樂備乃可以言語先王禮樂之義理也耆耋皆老也者案曲禮云六十日耆服䖍注僖九年傳云七十日耋又鄭注易大耋之嗟謂年餘七十也又毛詩箋云八十曰耋大略言之七十八十皆謂之耋也云者不言有此行不可以在此實位者謂射畢旅酬之時衆賓之位矣</hi>
<pb n="10b"/>
射之爲言者繹也或曰舍也繹者各繹己之志也故心<lb/>
平體正持弓矢審固持弓矢審固則射中矣故曰爲人<lb/>
父者以爲父鵠爲人子者以爲子鵠爲人君者以爲君<lb/>
鵠爲人臣者以爲臣鵠故射者各射己之鵠故天子之<lb/>
大射謂之射侯射侯者射爲諸侯也射中則得爲諸侯<lb/>
射不中則不得爲諸侯注大射將祭擇士之射也以爲<lb/>
某鵠者將射還視侯中之時意曰此鵠乃爲某之鵠吾<lb/>
中之則成人不中之則不成人也得爲諸侯謂有慶也<lb/>
<pb n="11a"/>
不得爲諸侯謂有讓也音義<hi>繹音亦徐音釋舎如字舊音捨中丁仲反下及注皆同鵠古毒反徐如字注同射食亦反下射天地四方同</hi>疏<hi>正義曰此一經釋稱射之名及鵠之與侯之文射之為言繹也者此記者訓釋射之名射者是繹也繹陳也言陳己之志或日舍也者是記者又解射名故云射者舍也舍中也謂心平體正持弓矢審固則能中也繹者各繹己之志也者言君臣父子各舒陳己之志意則下云為人父者以為父鵠是也持弓矢審固則射中矣者此覆説釋上或日舍也舎中也為人父者以為父鵠者凡射者大射則皮侯賓射則正侯燕射則獸侯唯大射有鵠此據大射而知然鵠則上下俱同無復君臣父子之别而言以為父鵠者謂升射之時既身為人父則念之云所射之鵠是為人父之鵠中則任為人父不中則不任為人父故為人之父者以為父鵠以下放此故射者各射己之鵠者謂衆射之人雖共射一鵠各射<pb n="11b"/>己之所主之鵠也故天子之大射謂之射侯者言天子所射之物謂之射侯言射之中能服諸侯也舉大射言之其實賓射燕射皆謂之射侯也射中則得為諸侯者謂數有慶賜堪得乆為諸侯也射不中則不得為諸侯者數被責讓不堪乆為諸侯也非為射中封為諸侯不中不得為諸侯也注正義曰大射將祭擇士之射者即下文云天子將祭必先習射於澤所以擇士是也云將射還視侯中之時意日此鵠乃為某之鵠者案大射禮云耦升自西階並行東皆當其物北面揖及物揖皆左足履物還視侯中謂於此之時南面迴還視侯中也中謂身謂視侯中身也射者意云此鵠乃為某之鵠謂父之鵠子之鵠不定一故稱某也云吾中之則成人不中之則不成人也者中之則能成其父子君臣若不中則不能成其父子君臣故知父鵠子鵠也云得為諸侯謂有慶也不得為諸侯謂有讓也者鄭恐得為諸侯始封以土不得為諸侯則奪其國故明之也凡天子諸侯及<pb n="12a"/>卿大夫禮射有三一為大射是將祭擇士之射二為賓射諸侯来朝天子入而與之射也或諸侯相朝而與之射也三為燕射謂息燕而與之射其天子諸侯大夫三射皆具其士無大射故司裘職云大射唯明王及諸侯卿大夫不及於士故鄭注云士不大射士無臣祭無所擇是也其賓射燕射士皆有之故射人云士射豻侯二正是士有賓射也又鄉射記云士布侯畫以鹿豕是士有燕射矣其侯天子大射則射皮侯故考工記云張皮侯而棲鵠則春以功又司裘職云王大射則共虎侯熊侯豹侯設其鵠鄭注考工記皮侯謂此侯也畿内諸侯大射則張熊侯豹侯故司裘職云諸侯則共熊侯豹侯設其鵠是也若畿外諸侯大射亦張三侯鄭注云逺尊得伸故亦張三侯一日大侯鄭注云則天子熊侯謂以熊皮飾之二日糝侯鄭注云糝雜也豹鵠而麋飾三日豻侯鄭注云豻胡犬皮飾侯若畿内卿大夫射麋侯故司裘云卿大夫則共麋侯是也其畿外卿大夫射侯無<pb n="12b"/>文於諸侯既得三侯其卿大夫盖降君一等則糝侯豻侯其大射之侯皆有鵠也其鵠則三分侯中而居其一故考工記云梓人為侯廣與崇方參分其廣而鵠居一焉凡皮侯者各以其飾侯之側又方制其皮以為鵠故鄭注司裘云以虎熊豹麋之皮飾其側又方制之以為槀謂之鵠謂之鵠者取名於鳱鵠鳱鵠小烏而難中是以中之為雋亦取鵠之言較較者直也射所以直己志則是但取其名非是實鳥也此侯道鄭注司裘云虎九十弓熊七十弓豹麋五十弓列國之諸侯大射大侯亦九十參七十干五十逺尊得伸可同耳其天子以下賓射則射人云王射三侯五正諸侯射二侯三正卿大夫射一侯三正士射豻侯二正鄭云謂五正三正二正之侯五正者中朱次白次蒼次黄𤣥居外三正損𤣥黄二正或以朱緑鄭又云二侯者三正二正之侯也一侯者二正而已此皆與賓射於朝之禮也考工記梓人職云張五采之侯則逺國屬賓賓射之侯謂之正鄭注大射<pb n="13a"/>云正者正也亦鳥名齊魯之間名題肩為正然則天子賓射用五正三正二正之侯畿内諸侯賓射用三正之侯卿大夫用二正之侯士亦用二正之侯又飾以豻畿外諸侯以下賓射其侯無文約大射禮文之意天子張三侯則賓射亦同天子用五正三正二正之侯其卿大夫射亦三正二正之侯士射二正之侯若五正者同虎侯九十弓三正者同熊侯七十弓二正者同豹侯五十弓其中央之赤皆方二尺以外之色皆分布之其外又畫以雲氣天子以下燕射則尊卑皆用一侯故鄉射記云天子熊侯白質諸侯麋侯赤質大夫布侯畫以虎豹士布侯畫以鹿豕鄭注云白質赤質皆謂采其地其地不采者白布也熊麋虎豹鹿豕皆正面畫其頭象於正鵠之處耳君畫一臣畫二陽竒隂偶之數也燕射射熊虎豹不忘上下相犯射麋鹿豕志在君臣相養也梓人云張獸侯則王以息燕謂此也鄉射記既不列畿内畿外之異則諸侯以下外内同也鄉射記列天子以下各<pb n="13b"/>一侯下文云侯道五十弓弓二寸以為侯中則天子以下皆五十弓侯中同方一丈也降尊以就卑言燕主歡心故也而皇氏沈氏乃云天子熊侯或云九十弓或云七十弓乃同三侯上下之差文無準據其義非也其侯用布之數案鄉射記鄉侯五十弓則侯道五十歩也以弓之下制長六尺以射用弓故稱弓一弓取二寸以為中則侯中方一丈也鄉射記又云倍中以為躬注云躬身也謂中之上下幅也用布各二丈鄉射記又云倍躬以為左右舌舌謂躬之上下横一幅布張於躬外左右而出謂之舌考工記謂舌為个躬既二丈上舌倍躬則用布四丈也鄉射記又云下舌半上舌注云半者半其出於躬者也上舌出躬各一丈則下舌出躬各五尺然則下舌用布三丈總而計之侯中方一丈凡五幅用布五丈上下二躬用布四丈上舌復用布四丈下舌用布三丈故鄭注鄉射記云鄉射侯用布十六丈也以此計之侯道七十弓則侯中方丈四凡七幅幅别丈四是用<pb n="14a"/>布九丈八尺上下二躬各倍中用布五丈六尺上舌倍躬亦用布五丈六尺上舌出躬各丈四尺下舌半上舌則左右各減七尺則下舌用布四丈二尺故鄭注鄉射記云七十歩之侯用布二十五丈二尺其九十弓之侯則侯中方丈八尺凡九幅幅别一丈八尺侯中用布十六丈二尺上下二躬各倍中用布七丈二尺上舌倍躬長七丈二尺其舌出躬各丈八尺下舌半上舌出躬者則左右各減九尺下舌長五丈四尺故鄭注鄉射記云九十歩之侯用布三十六丈其張三侯之體同道位之近者最下逺者漸高故大射云大侯之崇見鵠於參參見鵠於干干不及地武以此計之豻侯下畔去地尺二寸豻侯之體上下躬及舌總有四幅凡廣八尺侯中方一丈是豻侯總髙一丈九尺二寸此豻侯上畔去地一丈九尺二寸以此豻侯上畔則是糝侯之鵠去地之數也其糝侯下舌及躬凡有四尺糝侯之中鵠下有三分之一糝侯中方丈四其三分之一得四尺六寸三分寸<pb n="14b"/>之二是糝侯自鵠以下凡有八尺六寸三分寸之二皆為豻侯所掩豻侯上畔去地一丈九尺二寸去其八尺六寸三分寸之二是糝侯下畔去地一丈五寸三分寸之一故鄭注大射云糝侯去地一丈五寸少半寸也云少半寸則三分寸之一也豻侯既去地一丈九尺二寸更加糝侯之中三分之二九尺三寸三分寸之一又加糝侯上躬與个四尺則糝侯上畔去地三丈二尺五寸三分寸之一則是大侯鵠下之數也其大侯下舌及躬并侯中三分之一總一丈為糝侯所掩於三丈二尺五寸三分寸之一減其一丈則是大侯下畔去地之數故鄭注大射云大侯去地二丈二尺五寸少半寸也其耦射人云王以六耦諸侯以四耦卿大夫士以三耦又射人云諸侯以下謂畿内也若畿外諸侯以下則皆三耦故大射及鄉射并左傳襄二十九年晉士鞅来聘射皆三耦是也其射宫所在天子大射必先習於澤宫而後射於射宫則此射義文也其射宫天子則在廟也故司<pb n="15a"/>服云享先公饗射則鷩冕司几筵云大朝覲大饗射依前南鄉是也其服鷩冕天子賓射則在朝故射人云諸侯在朝則皆北面是也其服皮弁服矣天子燕射則在寢以諸侯燕於小寢天子路寢之朝謂之燕朝者故知天子諸侯燕射在寢故鄉射記云君國中射則皮樹中鄭注云謂燕射也其服則𤣥冕緇衣素裳也諸侯以為朝服燕禮云燕朝服於寢是其諸侯大射不顯畿内畿外之異案儀禮大射云公入驁射畢而云入謂從郊入國也謂射在郊學也故鄉射記云於郊則閭中鄭注云大射於大學儀禮所陳多據畿外諸侯即畿内諸侯或亦然也其服無文故用皮弁以射在學宫學記云皮弁祭菜故也其諸侯賓射若在國則亦在朝與天子同若在國外相㑹則在竟故鄉射記云於竟則虎中鄭注云謂與鄰國君射也其服亦皮弁服也以聘禮君受聘皮弁故也其卿大夫以下射之所在及所服之衣無明文也此三射之外又有鄉射謂鄉大夫貢賢能之後行鄉<pb n="15b"/>射之禮而詢衆庶故鄉大夫職云獻賢能之書于王退而以鄉射之禮五物詢衆庶是也又有州長射于州序之禮其侯並同賓射之法故鄭注云鄉侯二正又有主皮之射凡主皮之射有二一是卿大夫從君田獵班餘獲而射書傳云凡祭取餘獲陳於澤然後卿大夫相與射也鄭注鄉射云主皮者無侯張獸皮而射之主於獲也二是庶人亦主皮之射故鄭注周禮云庶人無侯張皮而射之是也又有習武之射故司弓矢云弧弓以授射甲革椹質者是也</hi>
天子將祭必先習射於澤澤者所以擇士也已射於澤<lb/>
而后射於射宫射中者得與於祭不中者不得與於祭<lb/>
不得與於祭者有讓削以地得與於祭者有慶益以地<lb/>
<pb n="16a"/>
進爵絀地是也注澤宫名也士謂諸侯朝者諸臣及所<lb/>
貢士也皆先令習射於澤已乃射於射宫課中否也諸<lb/>
侯有慶者先進爵有讓者先削地音義<hi>與音預下皆同絀勑律反朝直遥反令力呈反已音以課口卧反</hi>疏<hi>正義曰前經已言數與於祭而君有慶數不與於祭而君有讓此經又重言者前經明諸侯貢士之制故賞罰所貢之君此經論人君將祭擇士賞罰其士之身故於此又重言也又前經貢士云容體合禮其節比樂此經直云射中與不中不云容體及射節者文不具也天子將祭必先習射於澤澤者所以擇士也者澤是宫名於此宫中射而擇士故謂此宫為澤澤所在無文盖於寛閒之處近水澤而為之也非唯祭而擇士餘射亦在其中故書傳論主皮射云嚮之取也於囿中勇力之取也今之取也於<pb n="16b"/>澤宫揖讓之取也是主皮之射亦近於澤也選士於澤不射侯也但試武而已故司弓矢云澤共射椹質之弓矢鄭司農引此射義之文以釋之是故於澤中射椹質而已又鄭注司弓矢云樹椹以為射正射甲與椹試弓習武也其主皮之射則張皮亦揖讓也有讓削以地有慶益以地者謂諸侯也注正義曰士謂諸侯朝者諸臣及所貢士也者以其助祭故知是此等之人前經論貢士與祭故知此經之士舍貢士也云諸侯有慶者先進爵有讓者先削地者此解經進爵絀地之文以經之上文有讓削以地有慶益以地更總云進爵絀地據有慶者先進爵有讓者先絀地進則爵輕於地故先進爵而後益以地也退則地輕於爵故先削地而後絀爵也</hi>
故男子生桑弧蓬矢六以射天地四方天地四方者男<lb/>
子之所有事也故必先有志於其所有事然後敢用穀<lb/>
<pb n="17a"/>
也飯食之謂也注男子生則設弧於門左三日負之人<lb/>
為之射乃卜食子也音義<hi>弧音胡以桑木為弓蓬歩工反飯扶晚反食音嗣注同為于偽反</hi>疏<hi>正義曰此一經明男子重射之義以男子生三日射人以桑弧蓬矢者則有為射之志故長大重之桑弧蓬矢者取其質也所以用六者射天地四方也所以禮射唯四矢者示事有不用也四矢者象禦四方之亂故必先有志於其所有事者言子初生三日用桑弧蓬矢六者欲使此子先有志意於其所有事之處謂於天地四方也然後敢用榖也者三日射罷之後然後敢用榖以食其子也飯食之謂也者至射畢用榖猶若事畢設飯食故云飯食之謂也</hi>
射者仁之道也射求正諸己己正而后發發而不中則<lb/>
<pb n="17b"/>
不怨勝己者反求諸己而已矣注諸猶於也孔子曰君<lb/>
子無所爭必也射乎揖讓而升下而飲其爭也君子注<lb/>
必也射乎言君子至於射則有爭也下降也飲射爵者<lb/>
亦揖讓而升降勝者袒決遂執張弓不勝者襲説決拾<lb/>
卻左手右加弛弓於其上而升飲君子恥之是以射則<lb/>
爭中音義<hi>爭爭鬭之爭下及注有爭皆同揖讓而升下絶爭而飲一句袒音但決古穴反説吐活反拾音十卻邱逆反又羌略反弛式氏反又始氏反中丁仲反下文注同</hi>疏<hi>正義曰此一經明射是仁恩之道唯内求諸己不病害於物既求諸己恥其不勝乃有爭心矣揖讓而升下而飲者下猶降也言將飲射爵之<pb n="18a"/>時揖讓而升堂又揖讓而降下而飲此罰爵既以禮升降其事可慙故也其爭也君子者言雖君子因射亦有爭也注正義曰此飲射爵者亦揖讓而升降者此解經揖讓而升下經稱揖讓謂飲射爵時揖讓非射時揖讓也故云飲射爵者亦揖讓而升降亦者亦如射時揖讓今飲亦揖讓故儀禮大射云耦進上射在左並行當階北面揖及階揖升堂揖皆當其物北面揖及物揖射畢北面揖揖如升射是射時升降揖讓也大射又云飲射爵之時勝者皆袒決遂執張弓不勝者皆襲説決拾卻左手右加弛弓于其上遂以執弣揖如始升射及階勝者先升升堂少右不勝者進北面坐取豐上之觶立卒觶坐奠於豐下興揖不勝者先降是飲射爵之時揖讓升降也</hi>
孔子曰射者何以射何以聽循聲而發發而不失正鵠<lb/>
<pb n="18b"/>
者其唯賢者乎若夫不肖之人則彼將安能以中注何<lb/>
以言其難也聲謂樂莭也畫布曰正棲皮曰鵠正之言<lb/>
正也鵠之言梏也梏直也言人正直乃能中也發或為<lb/>
射音義<hi>正音征注同夫音扶肖音笑棲音西梏音角下同</hi>詩云發彼有的以祈<lb/>
爾爵祈求也求中以辭爵也酒者所以養老也所以養<lb/>
病也求中以辭爵者辭養也注發猶射也的謂所射之<lb/>
識也言射的必欲中之者以求不飲女爵也辭養讓見<lb/>
養也爾或為有音義<hi>的丁歴反養如字徐羊尚反識音式一音志女音汝</hi>疏<hi>正義曰前<pb n="19a"/>經論射求諸己乃有爭心故此明射中之難以中為貴射者何以射者言為射之人何以能使射中與樂莭相應也何以聽者言何人能聴此樂莭使與射中相合言射中樂莭兩相應㑹至極難矣循聲而發發而不失正鵠者其唯賢者乎者此論射中與樂莭相㑹為難之事循聲若謂射者依循樂聲而發矢不失正鵠言其中矣如此者其由賢者乃能然是難也若夫不肖之人則彼將安能以中者不肖謂小人也言小人則不能循聲而發又不能持弓矢審固彼既如此則何能以中也詩云發彼有的以祈爾爵者此小雅賓之初筵之萹刺幽王之詩陳古之明王大射之禮發矢之時射彼所祈之的祈求也以求祈中辭爾所罰之酒爵也求中以辭爵者辭養也者酒既養老又以養病今射者非病非老故求射中以辭讓此爵者辭讓見養老也不敢當其養禮也注正義曰何以言其難者言此事難作何法以為之者言不可為也故云言其難也云聲謂樂莭也者騶虞九<pb n="19b"/>莭之屬也云晝布曰正則賔射也棲皮曰鵠則大射也云發猶射者解上發彼有的也云的謂所射之識也識猶記識之處即正鵠之中也云辭養讓見養也若己有老病而可受養今己為射不中而受爵是無功受養不敢當之故讓矣</hi>
　燕義<lb/>
古者周天子之官有庶子官庶子官職諸侯卿大夫士<lb/>
之庶子之卒掌其戒令與其教治别其等正其位注職<lb/>
主也庶子猶諸子也周禮諸子之官司馬之屬也卒讀<lb/>
皆為倅諸子副代父者也戒令致於大子之事敎治脩<lb/>
<pb n="20a"/>
徳學道位朝位也音義<hi>卒依注音倅七對反又蒼忽反副也治直吏反注及下同别彼列反大子音泰後大子大學同朝音直遥反</hi>國有大事則率國子而致於大<lb/>
子唯所用之若有甲兵之事則授之以車甲合其卒伍<lb/>
置其有司以軍法治之司馬弗正注國子諸子也軍法<lb/>
百人為卒五人為伍弗不也國子屬大子司馬雖有軍<lb/>
事不賦也音義<hi>合如字徐音閤卒伍子忽反注同伍音五正音征</hi>凡國之政事<lb/>
國子存游卒使之脩徳學道春合諸學秋合諸射以考<lb/>
其藝而進退之注游卒未仕者也學大學也射射宫也<lb/>
<pb n="20b"/>
燕禮有庶子官是以義載此以為説音義<hi>卒七内反注同</hi>疏<hi>正義曰此一莭明諸侯與庶子燕飲之禮從萹首至末皆明燕飲之義但燕飲之禮有庶子官故方説燕禮之初先陳庶子之事各随文解之周天子之官有庶子官者此明庶子之義也謂作記之人在於周末追述周初之事故云古者言周之天子其下立官有庶子之官天子謂之諸子諸侯謂之庶子其所職掌諸子庶子同也故此記雖明諸侯庶子職掌其所載之事皆諸子職文也庶子官職諸侯卿大夫士之庶子之卒者言此官職主諸侯及卿大夫士衆庶子之副倅於父之事所以官名庶子掌其戒令者此等衆子須有戒法政令而庶子官掌之與其教治者與猶及也教謂教學治謂治身言非但掌戒令而已及其教治亦皆掌之别其等者謂分别其貴賤之等正其位者正其朝廷所立之位也此記云諸侯卿大夫士之庶子之卒周禮諸子職則云掌國子之<pb n="21a"/>倅唯此為别但諸子職總謂之國子此云諸侯卿大夫士之庶子者是其適子也謂之庶者庶衆也以其適子衆多故總謂之庶子非適子庶弟而稱庶子也必知適子者以其云倅是副貳於父之言故鄭注諸子職云國子者是公卿大夫士之副貳又引王制云王大子王子羣后之大子卿大夫元士之適子是也唯所用之者若國有大事之時而進致諸子於大子唯任大子随時所用也合其卒伍置其有司者言若國有甲兵之事則庶子之官傳授以車甲合㑹之以卒伍置立之以有司謂立其主將使統領之用軍旅之法治理之司馬弗正者弗不也正役也以此等諸子既統屬大子随大子徴發王家之事司馬不得征役之也凡國之政事國子存游卒者前經云國有大事謂祭祀或宿衛又云甲兵之事此經别云國之政事則非大事與甲兵也是國之尋常小小之政事謂力役土功胥徒之屬不與于國子唯民庶所為國子存游卒未仕者之中不干其事也使之脩<pb n="21b"/>徳學道者既不與國之尋常政事但使之脩行其徳學習道藝也春合諸學者謂仲春之時合此諸子在於大學秋合諸射者謂仲秋之時合其諸子在於射宫使之脩徳學道或容習射也以考其藝而進退之者是庶子之官考校其藝之髙下而進退其能否能者進之否者退之注正義曰云周禮諸子之官司焉之屬也者案周禮諸子下大夫屬司馬云卒讀皆為倅者以經云庶子之卒下文云國子存游卒以卒字非一故云卒皆為倅若旁置人者是副倅之倅若不置人者則百人為卒之卒故讀卒從倅也云諸子副代父者也此諸適子皆副代於父與父為倅故稱倅也云戒令致於大子之事者則下文云國有大事則率國子而致於大子其事非一故云戒令致於大子之事云位朝位也者此等諸子雖未為官皆繼父尊卑以為等級故有别其等正其位也游卒未仕者也案師氏職云凡國之貴游子弟學焉鄭注云貴游子弟王公之子弟游無官司者則此游卒是<pb n="22a"/>游逸以為副倅故云未仕者云學大學也者以大胥云春釋菜合舞文王世子云春夏學干戈秋冬學羽籥皆於東序初教在東序至合時則在周之大學故云學大學也云射射宫也擇士習射之宫也又周禮大胥云秋頒學合聲其合聲之時則亦在大學文王世子云凡大合樂必遂養老鄭云春合舞秋合聲是養老在東序也故知大合樂在東序云燕禮有庶子官是以義載此以為説者案燕禮云主人升自西階獻庶子于阼階上又云庶子執燭是燕禮有庶子官也以庶子於燕有事是以燕義於此説庶子職掌故云載此以為說也</hi>
諸侯燕禮之義君立阼階之東南南鄉爾卿大夫皆少<lb/>
進定位也君席阼階之上居主位也君獨升立席上西<lb/>
面特立莫敢適之義也注定位者為其始入踧踖揖而<lb/>
<pb n="22b"/>
安定也音義<hi>鄉許亮反適音敵大歴反本亦作敵為于偽反下文為疑同踧本亦作蹴子六反踖子昔反又積亦反</hi>疏<hi>正義曰此經説燕禮之初君獨升立於阼階之上明君尊莫敢敵之義也皆引燕禮正經記者以義説之卿大夫皆少進定位也者案燕禮卿大夫皆入門右北面君南鄉爾卿卿西面北上爾大夫大夫皆少進皆北面所以然者定羣臣之位也定位之語是記者之辭也君席阼階之上居主位也者居主位之語亦記者辭也君獨升立席上西面特立莫敢適之義也者莫敢適言臣下莫敢與君敵匹而為禮亦是記者之言也</hi>
設賓主飲酒之禮也使宰夫為獻主臣莫敢與君亢禮<lb/>
也不以公卿為賓而以大夫為賓為疑也明嫌之義也<lb/>
<pb n="23a"/>
賓入中庭君降一等而揖之禮之也注設賓主者飲酒<lb/>
致歡也宰夫主膳食之官也天子使膳宰為主人公孤<lb/>
也疑自下上至之辭也公卿尊矣復以為賓則尊與君<lb/>
大相近音義<hi>亢苦浪反使宰夫本亦作使膳夫上時掌反復扶又反大音泰舊他佐反近附近之近</hi>疏<hi>正義曰此經明燕禮臣莫敢亢君君又屈而禮之也而以大夫為賓為疑也者公卿朝臣之尊賓又敵主之義若以公卿為賓疑其敵君之義為其嫌疑故所以使大夫為賓明其逺嫌之義也君降一等而揖之禮之也賓既至庭君降階一等而揖之是以禮待於賓也故云禮之禮之亦記者辭也注正義曰云天子使膳宰為主人者文王世子文云公孤也者此諸侯燕臣子之禮而稱公故知是上公得置孤孤止一人而燕禮云<pb n="23b"/>諸公者鄭注彼云諸公者容牧有三監也云疑自下上至之辭也疑擬也是在下比擬於上故云自下上至之辭也云尊與君大相近言公卿在朝位與君相近今若使為賓被君所敬則其尊與君大相逼近故經云以大夫為賓為其疑故也</hi>
君舉旅於賓及君所賜爵皆降再拜稽首升成拜明臣<lb/>
禮也君答拜之禮無不答明君上之禮也臣下竭力盡<lb/>
能以立功於國君必報之以爵禄故臣下皆務竭力盡<lb/>
能以立功是以國安而君寜禮無不答言上之不虛取<lb/>
於下也上必明正道以道民民道之而有功然後取其<lb/>
<pb n="24a"/>
什一故上用足而下不匱也是以上下和親而不相怨<lb/>
也和寧禮之用也此君臣上下之大義也故曰燕禮者<lb/>
所以明君臣之義也注言聖人制禮因事以託政臣再<lb/>
拜稽首是其竭力也君答拜之是其報以禄恵也音義<lb/>
<hi>稽徐本作□音啓以道音導下司什音十匱求位反</hi>疏<hi>正義曰此一經明燕禮臣盡禮於下君答之於上上下交歡而不相怨明君臣之義也君舉旅於賓者謂舉旅酬之酒以酬賓及君所賜爵者特賜臣下之爵皆降再拜稽首升成拜者謂賓受君之酬及臣受君賜爵皆降自西階再拜稽首以受君恩又升堂更再拜稽首以成拜也故燕禮云公酬賓賓降西階下再拜稽首公命小臣辭賓升成拜鄭云升成拜復再拜稽首也至禮殺<pb n="24b"/>之後賓下堂是欲拜君則辭之賓未拜也賓乃升堂再拜稽首鄭注云不言成拜者以其下堂未拜故也燕禮云公卒觶賓下拜小臣辭賓升再拜稽首鄭注云不言成拜者為拜故下賓未拜也下不敢輙拜禮殺也臣下竭力盡能以立功於國者案燕禮君賜爵之時再拜稽首示竭力盡能立功於國也君必報之以爵禄者以燕禮臣拜君皆答之者示君報之以爵禄也禮無不答言上之不虚取於下也者以燕禮凡臣之拜君無不答拜之示為上之道不虚取於下也上必須報之也上必明正道以道民民道之而有功者上下必須相報故在上明正教以教道於民民亦依君訓道有功報上也然後取其什一者前明君臣相報此明君民上下相報君既薄斂於上民亦什一而稅於下故國家用足而下不匱乏是上下和平親睦而不相怨恨也和寧禮之用也者上下和親是和也而不相怨是安寧也和之與寧禮之所用以結成上文也</hi>
<pb n="25a"/>
席小卿次上卿大夫次小卿士庶子以次就位於下獻<lb/>
君君舉旅行酬而后獻卿卿舉旅行酬而后獻大夫大<lb/>
夫舉旅行酬而后獻士士舉旅行酬而后獻庶子俎豆<lb/>
牲體薦羞皆有等差所以明貴賤也注牲體俎實也薦<lb/>
謂脯醢也羞庶羞也音義<hi>差初佳反又初宜反醢音海</hi>疏<hi>正義曰此明尊卑上下席位之所受獻旅酬之差貴賤先後之義席小卿次上卿者案燕禮上卿在賓席之東小卿在賓席之西隔越於賓席而云次上卿者以俱南面東上遥相次耳大夫次小卿者案燕禮大夫在小卿之西故燕禮云辯獻大夫遂薦之繼賓以西東上士庶子以次就位於下者燕禮于西階上獻士既受獻者立於阼階下西面北上<pb n="25b"/>獻庶子于阼階上既獻立於阼階下故云士庶子以次就位於下也獻君君舉旅行酬者案燕禮宰夫為主人酌以獻賓賓飲畢酌以酢主人主人飲畢酌以獻君君飲畢酌以酢主人更爵以受酢于阼階下飲卒爵主人又洗觚酬主人先飲卒爵酌以酬賓賓受觚坐奠于薦東訖小臣請媵爵者二人媵爵阼階下皆北面媵爵于公媵爵者先自飲畢媵爵者洗象觶酌奠于公席之前公坐取所媵之觶以酬賓賓於時下再拜稽首公命小臣辭賓升成拜公立卒觶賓乃受公虚爵酌之酬大夫于西階上衆大夫相酬畢奠虚觶于篚此是獻君君舉旅行酬也而后獻卿卿舉旅行酬者案燕禮主人洗升實散獻卿于西階上獻卿畢小臣又請媵爵者公使二人媵爵奠于公前公又行一爵若賓若長唯公所酬以旅于西階上大夫辯而止此是為卿旅酬也燕禮直云卿不云大卿小卿之異則小卿大卿俱同獻也而后獻大夫大夫舉旅行酬者案燕禮主人洗獻大夫于西階<pb n="26a"/>上大夫辯受獻乃納工獻衆工畢公又舉奠觶唯公所賜以旅于西階上此是獻大夫為大夫而旅酬也而后獻士士舉旅行酬者案燕禮說屨升堂坐之後主人獻士于西階上獻士辯又獻旅食賓媵觶于公公坐取賓所媵觶興唯公所賜乃就席坐行之終於大夫終受者興以酬士士舉旅于西階上此是獻士為旅酬也而后獻庶子者庶子卑不為之舉旅但無算爵之莭執爵者酌而旅之俎豆牲體薦羞皆有等差者公及卿大夫士等牲體薦羞之莭皆有等差但燕禮不載無以言也</hi>
　<lb/>
　<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷六十二<lb/>
<pb n="27a"/>
　禮記注疏卷六十二考證<lb/>
射義古之諸侯之射也必先行燕禮卿大夫士之射也<lb/>
　必先行鄉飲酒之禮○吕氏曰諸侯之射大射也卿<lb/>
　大夫士之射鄉射也<hi>臣召南</hi>按鄉射禮云無介注云<lb/>
　雖先飲酒主於射也其序賓之禮畧然則鄉射之先<lb/>
　行飲酒禮惟無介以輔賓爲異餘俱同也<lb/>
諸侯歳獻貢士於天子○注疏讀歳獻絶句<lb/>
者不<hi>句</hi>在此位也<hi>句</hi>音義者不此二字一句下及注皆<lb/>
<pb n="27b"/>
　同○集説以者字屬上句不字一句<lb/>
射之爲言者繹也注疏凡天子諸侯及卿大夫禮射有<lb/>
　三云云○疏通論射之制度當合毛詩賓之初筵及<lb/>
　行葦疏觀之<lb/>
己射於澤而後射於射宫○<hi>臣召南</hi>按賓之初筵疏曰<lb/>
　將祭再為射禮澤宫言習射則未是正射射於澤宫<lb/>
　乃行大射即此記之義也<lb/>
揖讓而升下<hi>句</hi>而飲<hi>句</hi>○此注疏讀也朱子以揖讓而<lb/>
<pb n="28a"/>
　升句下而飲句陳澔謂注疏讀是<lb/>
燕義升成拜疏為拜故下賓未拜也下不敢輙拜禮殺<lb/>
　也○<hi>臣召南</hi>按儀禮注原文云為拜故下實未拜也<lb/>
　下不輙拜禮殺也此文賓字當作實以字形相近而<lb/>
　誤敢字則衍文也<lb/>
席小卿次上卿○<hi>臣召南</hi>按燕禮但言卿不分别上卿<lb/>
　下卿惟獻諸公當先於卿但大國之孤本不常設而<lb/>
　三卿中自有命於天子命於其君之異席當不同以<lb/>
<pb n="28b"/>
　大射禮凖之則燕禮言卿之文不備賴有此記以明<lb/>
　之也又按燕禮獻卿獻大夫獻士庶子之後尚有獻<lb/>
　左右正與内小臣一莭此不言者省文從可知也<lb/>
　疏按燕禮上卿在賓席之東小卿在賓席之西云云<lb/>
　○<hi>臣召南</hi>按燕禮無明文但言卿席設於賓左東上<lb/>
　而已小卿在賓西東上孔疏葢凖大射禮而為之說<lb/>
　<lb/>
　禮記注疏卷六十二考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷四十九</head> <lb/>
    <p>
<pb n="1a"/>
欽定四庫全書<lb/>
　禮記注疏卷四十九<lb/>
　　漢鄭氏注　唐陸徳明音義　孔頴達疏<lb/>
　祭統<lb/>
凡治人之道莫急於禮禮有五經莫重於祭注禮有五<lb/>
經謂吉禮凶禮賔禮軍禮嘉禮也莫重於祭謂以吉禮<lb/>
為首也大宗伯職曰以吉禮事邦國之鬼神祗音義<hi>五經吉凶軍賔嘉之五禮祗祈之反</hi>夫祭者非物自外至者也自中出生於<lb/>
<pb n="1b"/>
心也心怵而奉之以禮是故唯賢者䏻盡祭之義注怵<lb/>
感念親之貌也怵或為述音義<hi>怵敕律反</hi>疏<hi>正義曰此一莭總眀祭事但祭禮既廣其事又多記者所説各有部分今各随文觧之此一莭眀祭祀於禮中最重唯賢者䏻盡祭義凡祭為禮之本禮為人之本将眀禮夲故先說治人言治人之道於禮最急禮有五經者經者常也言吉凶賔軍嘉禮所常行故云禮有五經五經之中扵祭更急上說人之以禮為急此說祭為急者案大宗伯吉禮之别十有二凶禮之别五賔禮之别八軍禮之别五嘉禮之别六五禮之别總三十有六夫祭者非物自外至者也自中出生扵心也者自猶從也言孝子祭親非假他物從外至於身使己為之但従孝子身中出生於孝子之心也心怵而奉之以禮者言孝子感時心中怵惕而奉親以祭祀之禮是故唯賢者䏻盡祭之義者言非賢者不䏻怵<pb n="2a"/>惕怵惕之義惟必賢人故䏻盡恭敬祭</hi>
賢者之祭也必受其福非世所謂福也福者備也備者<lb/>
百順之名也無所不順者之謂備言内盡於己而外順<lb/>
於道也忠臣以事其君孝子以事其親其本一也注世<lb/>
所謂福者謂受鬼神之祐助也賢者之所謂福者謂受<lb/>
大順之顯名也其夲一者言忠孝俱由順出也音義<hi>祐音又</hi>上則順於鬼神外則順於君長内則以孝於親如此<lb/>
之謂備唯賢者䏻備能備然後能祭是故賢者之祭也<lb/>
<pb n="2b"/>
致其誠信與其忠敬奉之以物道之以禮安之以樂參<lb/>
之以時眀薦之而已矣不求其為此孝子之心也注眀<lb/>
猶潔也為謂福祐為己之報音義<hi>長丁丈反下所長同道音導其為于偽反注為謂同一音如字</hi>祭者所以追養繼孝也孝者畜也順於道不<lb/>
逆於倫是謂之畜注畜謂順於徳教音義<hi>養羊尚反下同畜許六反下同</hi>疏<hi>正義曰此一莭眀祭祀受福是百順之理非世所謂福也者言世人謂福為夀考吉祥祐助於身若賢者受福身外萬事皆順扵道理故云非世所謂福也福者備也備者百順之名也無所不順者之謂備此是賢者之福謂内盡其心外極其禮内外俱順扵祭具也言内盡於己而外順於道也者釋百順之義也謂心既<pb n="3a"/>内盡貌又外順此之行善無違於道理也其本一也者言忠臣事君孝子事親其夲皆從順而来故云其本一也上則順扵鬼神者廣大順也體尊故云上也外則順於君長者謂朝廷也出事公卿故云外也不求其為者言孝子但内盡孝敬以奉祭祀不求其鬼神福祥為己之報案少牢嘏辭云皇尸命工祝承致多福無疆于女孝孫使女受禄扵天宜稼扵田則是祭祀有求此云不求者謂孝子之心無所求也但神自致福故有受禄扵天之言若水旱災荒禱祭百神則有求也故大祝有六祈之義大司徒有荒政索鬼神之禮追養繼孝也者養者是生時養親孝者生時事親親今既没設禮祭之追生時之養繼生時之孝孝者畜也者畜謂畜養謂孝子順扵徳教不逆扵倫理可以畜養其親故釋孝為畜此據援神契庶人之孝曰畜五孝不同庶人但取畜養而己不䏻百事皆順援神契又云天子之孝曰就諸侯曰度大夫曰譽士曰究庶人曰畜分之則五縂之曰畜皆<pb n="3b"/>是畜養但功有小大耳</hi>
是故孝子之事親也有三道焉生則養沒則䘮喪畢則<lb/>
祭養則觀其順也䘮則觀其哀也祭則觀其敬而時也<lb/>
盡此三道者孝子之行也注沒終也音義<hi>盡徐子忍反下同行下孟反</hi>疏<hi>正義曰此一莭眀孝子事親有三種之道</hi>
既内自盡又外求助昏禮是也故國君取夫人之辭曰<lb/>
請君之玉女與寡人共有敝邑事宗廟社稷此求助之<lb/>
本也注言玉女者美言之也君子於玉比徳焉音義<hi>取七<pb n="4a"/>住切</hi>夫祭也者必夫婦親之所以備外内之官也官備則<lb/>
具備注具謂所供衆物音義<hi>共音恭下文以共皆同</hi>水草之菹陸<lb/>
産之醢小物備矣三牲之爼八簋之實美物備矣昆蟲<lb/>
之異草木之實隂陽之物備矣注水草之菹芹茆之屬<lb/>
陸産之醢蚳蝝之屬天子之祭八簋昆蟲謂温生寒死<lb/>
之蟲也内則可食之物有蜩范草木之實蔆芡榛栗之<lb/>
屬音義<hi>芹其斤反苑音夘蚳文之反蝝悦専反蜩音條蔆本亦作菱又音陵芡音儉榛側巾反</hi>疏<lb/>
<hi>正義曰此一莭以上文孝子事親先䏻自盡又外求伉儷共粢盛之事注正義曰云水草之菹芹茆之屬者案<pb n="4b"/>醢人云加豆之實芹菹兔醢朝事之豆苑菹麋臡是芹茆也又有朝事之豆昌夲麋臡加豆之實有深蒲醯醢箈菹鴈醢筍菹魚醢其昌夲深蒲箈筍是水草故云之屬云陸産之醢蚳蝝之屬者案醢人饋食之豆蜃蚳蝝即蚳之類醢人加豆之實有兔醢又有醯醢皆是陸産故云之屬云天子之祭八簋者眀堂位云周之八簋又特牲士兩敦少牢四敦則諸侯六故天子八云内則可食之物有蜩范者蜩蟬也范蜂也昆蟲之屬云草木之實蔆芡榛栗之屬者案籩人加籩之實有蔆芡饋食之籩有棗栗榛實是草木故云之屬</hi>
凡天之所生地之所長苟可薦者莫不咸在示盡物也<lb/>
外則盡物内則盡志此祭之心也注咸皆也是故天子<lb/>
親耕於南郊以共齊盛王后蠶於北郊以共純服諸侯<lb/>
<pb n="5a"/>
耕於東郊亦以共齊盛夫人蠶於北郊以共冕服天子<lb/>
諸侯非莫耕也王后夫人非莫蠶也身致其誠信誠信<lb/>
之謂盡盡之謂敬敬盡然後可以事神眀此祭之道也<lb/>
注純服亦冕服也互言之爾純以見繒色冕以著祭服<lb/>
東郊少陽諸侯象也夫人不蠶於西郊婦人禮少變也<lb/>
齊或為粢音義<hi>齊盛本亦作齍與粢同音咨下及注同純側其反注及下純冕同見賢遍反少詩召反</hi>疏<hi>正義曰此一經總結上文既内自盡外又求助祭之事苟可薦者悉在祭用故云示盡物也則上隂陽之物備矣外則盡物内則盡志此祭之心也者此是孝子祭親之心是故天子親耕於南郊以共齊盛<pb n="5b"/>王后蠶於北郊以共純服者此覆結上文也必夫婦親之及盡物盡志之事祭須盡物志故人君夫人各竭力從事於耕蠶也鄭云王藉田在逺郊故甸師氏掌之内宰云中春䛇后帥内外命婦始蠶於北郊注云婦人以純隂為尊故也純服者亦冕服也純以見繒色冕以著祭服諸侯耕於東郊亦以共齊盛者天子太陽故南也諸侯少陽故東也然藉田竝在東南故王言南諸侯言東夫人蠶於北郊以共冕服者后太隂故北夫人少隂故合西郊然亦北者婦人質少變故與后同也天子諸侯非莫耕也王后夫人非莫蠶也者莫無也王侯豈貧無榖帛而夫婦自耕蠶乎其有以也身致其誠信誠信之謂盡是所有以其欲致誠信故身自親之盡之謂敬敬盡然後可以事神眀者祭盡敬則乃是盡也此祭之道結上文也注正義曰純服亦冕服也者天子云純諸侯言冕冕祭服故知純亦是祭服天子言衣色諸侯亦有衣色是其互也鄭氏之意凡言純者其義有二一絲<pb n="6a"/>傍才是古之緇字一是絲傍屯是純字但書文相亂雖是緇字竝皆作純鄭氏所注扵絲理可知於色不眀者即讀為緇即論語云今也純儉及此純服皆讀為黑色若衣色見絲文不眀者讀純以為絲也</hi>
及時将祭君子乃齊齊之為言齊也齊不齊以致齊者<lb/>
也是故君子非有大事也非有恭敬也則不齊不齊則<lb/>
於物無防也耆欲無止也及其将齊也防其邪物訖其<lb/>
耆欲耳不聼樂故記曰齊者不樂言不敢散其志也心<lb/>
不苟慮必依扵道手足不苟動必依於禮注訖猶止也<lb/>
音義<hi>乃齊側皆反本又作齊下不齊齊者同言齊也齊不齊竝如字下以齊之同耆市志反邪似嗟反訖<pb n="6b"/>居乙反</hi>是故君子之齊也専致其精眀之徳也故散齊七<lb/>
日以定之致齊三日以齊之定之之謂齊齊者精眀之<lb/>
至也然後可以交於神眀也注定者定其志意是故先<lb/>
期旬有一日宫宰宿夫人夫人亦散齊七日致齊三日<lb/>
注宫宰守宫官也宿讀為肅肅猶戒也戒輕肅重也音<lb/>
義<hi>先悉薦反又如字</hi>君致齊於外夫人致齊於内然後會於大<lb/>
廟君純冕立於阼夫人副褘立於東房君執圭瓚祼尸<lb/>
大宗執璋瓚亞祼及迎牲君執紖卿大夫從士執芻宗<lb/>
<pb n="7a"/>
婦執盎從夫人薦涚水君執鸞刀羞嚌夫人薦豆此之<lb/>
謂夫婦親之注大廟始祖廟也圭瓚璋瓚祼器也以圭<lb/>
璋為柄酌鬰鬯曰祼大宗亞祼容夫人有故攝焉紖所<lb/>
以牽牲也周禮作絼芻謂藁也殺牲時用薦之周禮封<lb/>
人祭祀飾牲共其水藁涚盎齊也盎齊涗酌也凡尊有<lb/>
眀水因兼云水爾嚌嚌肺祭肺之属也君以鸞刀割制<lb/>
之天子諸侯之祭禮先有祼尸之事乃後迎牲芻或為<lb/>
䅳音義<hi>大廟音泰下大廟皆同褘音輝瓚才旦反祼古亂反紖直忍反注同徐以忍反從才用反下皆<pb n="7b"/>同芻初俱反盎烏浪反注同從夫人絶句一讀以從字絶句涗舒銳反徐音嵗羞嚌本亦作齊才細反注同柄兵命反絼直忍反藁苦老反下同共音恭盎齊才細反下盎齊同</hi>疏<hi>正義曰此一莭眀将祭齊戒之義并眀君與夫人皆致齊㑹於大廟夫婦交親行祭之義及時将祭君子乃齊者謂四時應祭之前未旬時也方将接神先宜齊整身心故齊也齊不齊以致齊者也言齊者齊也所以正此不齊之事謂未齊之時心慮散蕩心所耆欲有不齊正及其齊也正此不齊之事以致極齊戒之道君致齊於外夫人致齊於内者外謂君之路寝内謂夫人正寝是致齊竝皆於正寝其實散齊亦然但此文對會於大廟故云君致齊於外夫人致齊於内耳然後會於大廟者祭日君與夫人俱在大廟之中廟即始祖廟也君純冕立扵阼者純亦緇也上文已解故鄭於此畧而不論冕皆上𤣥下纁其服並然故通云緇冕若非二王之後及周公廟即悉用𤣥冕而祭夫人副禕<pb n="8a"/>立於東房者副及褘后之上服魯及二王之後夫人得服之侯伯夫人揄狄子男夫人屈狄而竝立東房以俟行事尸既入之後轉就西房故禮器云夫人在房雖不云東西房下云夫人東酌罍尊則知夫人在房謂西房也大宗執璋瓚亞祼者大宗主宗廟禮者以亞祼之禮夫人親為之此不云夫人而云大宗者記者廣言容夫人有故故大宗伯代夫人行禮執璋瓚亞祼之禮圭瓚瑋瓚竝是祼器也以圭璋為柄酌鬱鬯曰祼也君執紖者紖牛鼻繩君自執之入繋扵碑卿大夫從者謂卿大夫從驅之及殺與幣告也皆從扵君士執芻者芻謂藁也以其殺牲用芻藁藉之宗婦執盎從者謂同宗之婦執盎以從夫人夫人薦涗水者涗即盎齊由自濁用清酒以涗沛之涗水是眀水宗婦執盎齊從夫人而来奠盎齊於位夫人乃就盎齊之尊酌此涗齊而薦之者因盎齊有眀水連言水耳上云夫人副褘此則上公之祭宜有醴齊盎齊但言盎者畧言之亦容侯伯子男之祭<pb n="8b"/>但有盎齊無醴齊也故執盎從君執鸞刀羞嚌者嚌肝肺也嚌有二時一是朝踐之時取肝以膋貫之入室燎於罏炭出薦之主前二是謂饋熟之時君以鸞刀割制所羞嚌肺横切之使不絶亦奠扵爼上尸竝嚌之故云羞嚌一云羞進也謂君用鸞刀制此嚌肉以進之故云鸞刀羞嚌夫人薦豆者扵君羞嚌之時夫人薦此饋食之豆此之謂夫婦親之者君親執紖及鸞刀羞嚌是夫親之也夫人薦涗水及羞豆是婦親之也故云夫婦親之注正義曰大宗亞祼容夫人有故攝焉者觧大宗所以亞祼之義案此下云夫人薦涗水及薦豆則是夫人親行而云夫人有故者記者亂陳言大宗亞祼容夫人有故之時下云夫人薦盎薦豆顯夫人親行其事各有所眀不可一揆云盎齊涗酌也者周禮司尊彛文案彼注云盎齊差清和以清酒沛之謂之涗酌鄭引此者解經夫人薦涗是盎齊也云凡尊有眀水因兼云水爾者以經夫人薦涗秪是薦盎不薦眀水今經薦涗之下别<pb n="9a"/>更言水此謂眀水也以盎齊加眀水故記者因盎而連言眀水爾知盎齊加眀水者郊特牲云祭齊加眀水是也云嚌嚌肺祭肺之屬也者案少牢特牲薦熟之時爼有祭肺及舉肺切之舉肺離而不提心二肺皆嚌之故云嚌肺祭肺之屬云天子諸侯之祭禮先有祼尸之事乃後迎牲者以特牲少牢無此禮今此經祼後有迎牲之文是天子諸侯之事故鄭眀之也</hi>
及入舞君執干戚就舞位君為東上冕而總干率其羣<lb/>
臣以樂皇尸是故天子之祭也與天下樂之諸侯之祭<lb/>
也與竟内樂之冕而總干率其羣臣以樂皇尸此與竟<lb/>
内樂之之義也注君為東上近主位也皇君也言君尸<lb/>
<pb n="9b"/>
者尊之音義<hi>以樂音洛下同竞音境萹内皆同近附近之近</hi>疏<hi>正義曰此一經眀祭時天子諸侯親在舞位以樂皇尸也</hi>
夫祭有三重焉獻之屬莫重於祼聲莫重於升歌舞莫<lb/>
重於武宿夜此周道也注武宿夜武曲名也周道猶周<lb/>
之禮音義<hi>獻之屬莫重於祼一本無之屬二字</hi>凡三道者所以假於外而<lb/>
以増君子之志也故與志進退志輕則亦輕志重則亦<lb/>
重輕其志而求外之重也雖聖人弗䏻得也是故君子<lb/>
之祭也必身自盡也所以眀重也道之以禮以奉三重<lb/>
<pb n="10a"/>
而薦諸皇尸此聖人之道也疏<hi>正義曰此一莭并眀祭祀之禮有三種可重之事舞莫重於武宿夜者武宿夜是武曲之名是衆舞之中無能重於武宿夜之舞皇氏云師說書傳云武王伐紂至於啇郊停止宿夜士卒皆歡樂歌舞以待旦因名為武宿夜具樂亡也熊氏云此即大武之樂也凡三道者所以假於外而以増君子之志也者言三種所重之道皆假借外物而以增益君子内志祼則假扵鬱鬯歌則假於聲音舞則假於干戚皆是假於外物故與志進退者此外物増成君子内志故與志同進同退若内心志輕畧則此等亦輕畧内志殷重此等亦殷重</hi>
夫祭有餕餕者祭之末也不可不知也是故古之人有<lb/>
言曰善終者如始餕其是己是故古之君子曰尸亦餕<lb/>
<pb n="10b"/>
鬼神之餘也恵術也可以觀政矣注術猶灋也為政尚<lb/>
施惠盡美能知䏻惠詩云維此恵君民人所瞻音義<hi>道之音導餕音俊施恵始䜴反下文注竝同䏻知音智</hi>是故尸謖君與卿四人餕君<lb/>
起大夫六人餕臣餕君之餘也大夫起士八人餕賤餕<lb/>
貴之餘也士起各執其具以出陳于堂下百官進徹之<lb/>
下餕上之餘也注進當為餕聲之誤也百官謂有事於<lb/>
君祭者也既餕乃徹之而去所謂自卑至賤進徹或俱<lb/>
為餕音義<hi>謖所六反起也百官進依注作餕卑如字隠義音必利反</hi>凡餕之道毎變<lb/>
<pb n="11a"/>
以衆所以别貴賤之等而興施恵之象也是故以四簋<lb/>
黍見其脩於廟中也廟中者竟内之象也注鬼神之恵<lb/>
徧廟中如國君之恵徧竟内也音義<hi>别彼列反下同見賢遍反下同脩於一本脩作徧徧音遍下同</hi>祭者澤之大者也是故上有大澤則惠必<lb/>
及下顧上先下後耳非上積重而下有凍餒之民也是<lb/>
故上有大澤則民夫人待于下流知惠之必将至也由<lb/>
餕見之矣故曰可以觀政矣注鬼神有祭不獨饗之使<lb/>
人餕之恩澤之大者也國君有蓄積不獨食之亦以施<lb/>
<pb n="11b"/>
恵於竟内也音義<hi>重直龍反下同餒乃罪反夫音扶見如字舊賢遍反畜勅六反</hi>疏<hi>正義曰此一莭眀祭末餕餘之禮自求多物恩澤廣被之事是故古之人有言曰善終者如始餕其是己者引古人之言證餕為美也夫靡不有初鮮克有終而祭之有餕則是克有終而禮猶盛故云善終者如始餕其是己己語辭也是故古之君子曰尸亦餕鬼神之餘也者又引古言證餕義也言亦者亦人餕尸之餘乃是人食尸餘而云尸亦餕鬼神餘者若王侯初薦毛血燔燎是薦于鬼神至薦熟時尸乃食之是尸餕鬼神之餘若大夫士隂厭亦是先薦鬼神而後尸乃食亦尸餕鬼神餘故并云尸亦餕鬼神之餘也恵術也可以觀政矣者術猶灋也尸餕鬼神之餘是施恩恵之術灋言為政之道貴在施恵可以觀省人君之政教䏻施恩惠者即其政善不䏻施恩恵者則其政惡故云可以觀政矣臣餕君之餘也者以君於廟中事尸如君則君為臣禮君食尸餘是<pb n="12a"/>臣食君餘與大夫食君餘相似故云臣餕君之餘也諸侯之國有五大夫此云六者兼有采地助祭也以下漸徧及下示溥恩恵也士起各執其具以出陳於堂下者士廟中餕訖而起所司各執其饌具以出廟户陳於堂下百官進徹之者進當為餕謂有祭事之百官餕訖各徹其器而乃去之凡餕之道毎變以衆所以别貴賤之等者初君與卿四人次大夫六人次士八人是變以衆加之以兩是别貴賤之等而興施恵之象也者興起也其餕之禮初餕貴而少後餕賤而多皆先上而後下施恵之道亦當然皆先貴後賤故云施恵之象是故以四簋黍見其脩於廟中也者謂餕之時君與二卿以四簋之黍脩整普徧也所以用四簋多黍而餕者欲見其恩恵脩整徧於廟中諸侯之祭有六簋今云以四簋者以二簋留為隂厭之祭故以四簋而餕簋有黍稷特云黍者見其美舉黍稷可知也廟中者竟内之象也者以四簋而徧廟中如君之恩恵徧於竟内也顧上先下後耳<pb n="12b"/>者言上有大澤恵必及下無不周徧但瞻頋之時尊上者在先卑下者處後耳一云顧故也謂君上先餕臣下後餕示恩則従上起也非上有積重而下有凍餒之民也者言非是在上有財物積重而不以施恵而使在下有凍餒之民言有積重必施散在下不使凍餒由餕見之矣者言民所以知上有財物恩恵及於下者秪祭祀之餕見其恩逮於下之理故曰可以觀政矣者餕若以禮則䏻施恵其政善也餕若不以禮則不䏻施恵其政惡也故云可以觀政矣</hi>
夫祭之為物大矣其興物備矣順以備者也其教之本<lb/>
與注為物猶為禮也興物謂薦百品音義<hi>與音餘下是與同</hi>是<lb/>
故君子之教也外則教之以尊其君長内則教之以孝<lb/>
<pb n="13a"/>
於其親是故眀君在上則諸臣服從崇事宗廟社稷則<lb/>
子孫順孝盡其道端其義而教生焉注崇猶尊也音義<lb/>
<hi>長丁丈反下長㓜皆同</hi>是故君子之事君也必身行之所不安於<lb/>
上則不以使下所惡於下則不以事上非諸人行諸己<lb/>
非教之道也注必身行之言恕己乃行之音義<hi>惡烏路反</hi>是<lb/>
故君子之教也必由其本順之至也祭其是與故曰祭<lb/>
者教之夲也已注教由孝順生也疏<hi>正義曰此一莭眀祭祀禮備具内外俱兼脩之於己然後及物是為政之本夫祭之為物大矣者物謂事物物大言祭之為物盛大矣以所行皆依<pb n="13b"/>禮故為大其興物備矣者謂庶羞之屬言興造庶羞百品皆足故興物備矣順以備者也其教之夲與者祭必依禮是順也百品皆足是備也若䏻上下和順物皆備具是為教之本言聖人設教唯以順以備故云其教之夲與是故君子至其親者祭既順備可為教故人君因為教焉外教謂郊天内教謂孝於親祭宗廟是故眀君至順孝者由君外教尊君長故諸臣服從内教孝於親故子孫順孝盡其道端其義而教生焉者謂人君身自行之盡其事上之道又端正君臣上下之義則政教由此生焉所不安於上則不以使下者謂在上所為之事施之於己己所不安則不得施扵下所惡於下則不以事上者在下有不善之事施於己己所憎惡則不得以此事於上以上憎惡也非諸人行諸己非教之道也者結上二事諸於也謂他人行此惡事加於己己以為非是非於人己乃行此惡事而施人是行扵己也若如此非政教之道言為政教必由於己乃䏻及物故下云必<pb n="14a"/>由其夲順之至也</hi>
夫祭有十倫焉見事鬼神之道焉見君臣之義焉見父<lb/>
子之倫焉見貴賤之等焉見親疎之殺焉見爵賞之施<lb/>
焉見夫婦之别焉見政事之均焉見長㓜之序焉見上<lb/>
下之際焉此之謂十倫注倫猶義也音義<hi>見事賢遍反下皆同殺色界反徐所例反下同</hi>疏<hi>正義曰此一莭廣眀祭有十種倫禮今各随文解之從此至此之謂十倫一經總眀十倫之目從上雖云祭其事隠此廣陳祭含十義以顯教之本十倫義也</hi>
鋪筵設同几為依神也䛇祝於室而出于祊此交神眀<lb/>
<pb n="14b"/>
之道也注同之言詷也祭者以其妃配亦不特几也䛇<lb/>
祝告事於尸也出於祊謂索祭也音義<hi>鋪普胡反又芳夫反筵羊然反為于偽反下注為其皆同祊伯更反詷徒貢反索所伯反</hi>疏<hi>正義曰此一莭眀第一倫交鬼神之道鋪筵設同几者設之曰筵坐之曰席同之言詷詷共也言人生時形體異故夫婦别几死則魂氣同歸於此故夫婦共几鋪席設几使神依之設此夫婦所共之几席亦共之必云同几者筵席既長几則短小恐其各設故特云同几䛇祝於室者䛇告也祝祝也謂祝官以言詔告祝請其尸於室求之而出于祊者謂明日繹祭而出廟門旁廣求神於門外之祊此交神眀之道也者神眀難測不可一處求之或門旁不敢定是求神眀交接之道鬼神通故云道注正義曰同之言詷也者若單作同字是齊同之同非詷共之詷所以物有異類而同時也則同死<pb n="15a"/>同生同出同入之類不齊其物異也若詷共之詷則言旁作同故古文字林皆訓詷為共是漢魏之時字義如此是以讀同為詷今則總為一字云祭者以其妃配者儀禮少牢文謂祭夫祝辭云以某妃配云亦不特几也者謂不但不特設辭亦不特設其几謂祝辭與几皆同於夫不特設也故鄭注同几筵云祭於廟同几精氣合也云䛇祝告事於尸也者謂灌鬯饋熟酳尸之等祝官以祝辭吿事於尸其事廣也以總論事神故廣言之知非朝踐之時血毛詔於室者以朝踐尸主皆在戸外蹔時之事非終始事神之道故知非也云出於祊謂索祭也者案郊特牲索祭祝於祊故云謂索祭也</hi>
君迎牲而不迎尸别嫌也尸在廟門外則疑於臣在廟<lb/>
中則全於君君在廟門外則疑於君入廟門則全於臣<lb/>
<pb n="15b"/>
全於子是故不出者眀君臣之義也注不迎尸者欲全<lb/>
其尊也尸神象也鬼神之尊在廟中人君之尊出廟門<lb/>
則伸音義<hi>伸音申</hi>疏<hi>正義曰此經眀第二倫君臣之義也君迎牲不迎尸别嫌也者尸體既尊君宜自卑若出迎尸尸道未仲則嫌君猶欲自尊之義也尸在廟門外則疑於臣者則解别嫌事也尸夲是臣而為尸時則尊在廟中君若未入廟其尊未伸君若出迎則疑尸有還為臣之道故云疑於臣也在廟中則全於君者尸若入廟則君父道全也唯云全君不云全父者此本是明君臣故畧於全父也下既云臣子故知此為君父也自廟中行禮尸皆荅拜然父無荅子之禮君有答臣之灋故據君言之耳君在廟門外則疑於君者釋君疑也君道之全全在廟門外若出門外則君道還尊與平常不異故不出門也入廟門則全於臣全扵子<pb n="16a"/>者君若入廟則臣子道全無所疑也是故不出者眀君臣之義也者結第二倫也君至尊而受屈廟中以臣子自處不敢出廟門恐尸尊不極欲示天下咸知君臣之義也君臣由義而合故云義也</hi>
夫祭之道孫為王父尸所使為尸者於祭者子行也父<lb/>
北靣而事之所以眀子事父之道也此父子之倫也注<lb/>
子行猶子列也祭祖則用孫列皆取於同姓之適孫也<lb/>
天子諸侯之祭朝事延尸於戸外是以有北靣事尸之<lb/>
禮音義<hi>行戸剛反注同徐胡孟反適丁厯反</hi>疏<hi>正義曰此第三倫眀父子之理孫為王父尸者謂王父之孫行與王父作尸所使為尸者於祭者子行也者謂孝子所使令為尸者於祭者孝子身為子之行秩也<pb n="16b"/>父北靣而事之者父則祭者之身北靣而事子行之尸也所以眀子事父之道也此父子之倫也者主人為欲孝敬己父不計己尊而北靣事子行則凡為子者豈得不自尊事其父乎是見子事父之道也注正義曰天子諸侯之祭朝事延尸於户外者以少牢特牲尸皆在室之奥主人西靣事之無北靣事尸之禮故知是天子諸侯也知當朝事者以郊特牲詔祝於室坐尸於堂詔祝於室當朝事之莭故知坐尸於堂當朝事也</hi>
尸飲五君洗玉爵獻卿尸飲七以瑶爵獻大夫尸飲九<lb/>
以散爵獻士及羣有司皆以齒眀尊卑之等也注尸飲<lb/>
五謂酳尸五獻也大夫士祭三獻而獻賔音義<hi>瑶音遥散悉但反差本又作之等酳音𦙍又士近反</hi>疏<hi>正義曰此一莭眀第四倫尊卑差等尸飲五君洗玉爵獻卿至皆以<pb n="17a"/>齒眀尊卑之等者謂獻卿大夫士及有司等其爵雖同皆長者在先故云皆以齒注正義曰此據備九獻之禮者至主人酳尸故尸飲五也凡祭二獻祼用鬰鬯尸祭奠而不飲朝踐二獻饋食二獻及食畢主人酳尸此等皆尸飲之故云尸飲五於此之時以獻卿獻卿之後乃主婦酳尸酳尸畢賔長獻尸是尸飲七也乃瑶爵獻大夫是正九獻禮畢但初二祼不飲故云尸飲七自此以後長賔長兄弟更為加爵尸又飲二是并前尸飲九主人乃散爵獻士及羣有司也此謂上公九獻故以酳尸之一獻為尸飲五也若侯伯七獻朝踐饋食時各一獻食訖酳尸但飲三也子男五獻食訖酳尸尸飲一云大夫士祭三獻而獻賔者欲眀諸侯獻賔時莭與大夫士獻賔不同知大夫士祭三獻而獻賔者特牲禮文下大夫不賔尸與士同亦三獻而獻賔知者有司徹文其上大夫别行賔尸之禮與此異也</hi>
<pb n="17b"/>
夫祭有昭穆昭穆者所以别父子逺近長㓜親疎之序<lb/>
而無亂也是故有事於大廟則羣昭羣穆咸在而不失<lb/>
其倫此之謂親踈之殺也注昭穆咸在同宗父子皆来<lb/>
音義<hi>昭止遥反後放此</hi>疏<hi>正義曰此一莭眀第五倫也親踈之殺也昭穆謂尸主行列於廟中所以至無亂者謂父南靣子北靣親者近疏者逺又各有次序是故有事於大廟則羣昭羣穆咸在者祭大廟之時則衆廟尸主皆来及助祭之人同宗父子皆至則羣昭穆咸在若不於大廟餘廟之祭唯有當廟尸主及所出之廟子孫来至不得羣昭羣穆咸在也而不失其倫者尸主既有昭穆故主人及賔衆亦為昭穆列在廟不失倫類此之謂親疏之殺也者殺漸也列昭穆存亾各有逺近示天下親疏有漸也</hi>
<pb n="18a"/>
古者眀君爵有徳而禄有功必賜爵禄於大廟示不敢<lb/>
専也故祭之日一獻君降立于阼階之南南鄉所命北<lb/>
靣史由君右執䇿命之再拜稽首受書以歸而舎奠于<lb/>
其廟此爵賞之施也注一獻一酳尸也舎當為釋聲之<lb/>
誤也非時而祭曰奠音義<hi>鄉許亮反舎依注音釋</hi>疏<hi>正義曰此一莭眀第六倫也爵賞之施焉爵有徳而禄有功者爵表徳故云有徳禄賞功故云有功也而舍奠于其廟者謂受䇿命卿大夫等既受䇿書歸還而釋奠於家廟告以受君之命以非時而祭故稱奠此爵賞之施也者君尊尚爵賞於廟不自専故民知施必由尊也注正義曰經云一獻知非初祼及朝踐饋食之一獻必為一酳尸者以一酳尸之<pb n="18b"/>前皆為祭事承奉鬼神未暇䇿命而尸食已畢祭事方了始可以行其爵賞及賜勞臣下此一獻則上尸飲五君獻卿之時也若天子命羣臣則不因常祭之日特假於廟故大宗伯云王命諸侯則儐注云王将出命假祖廟立依前南鄉是也</hi>
君卷冕立于阼夫人副褘立于東房夫人薦豆執校執<lb/>
醴授之執鐙尸酢夫人執柄夫人授尸執足夫婦相授<lb/>
受不相襲處酢必易爵眀夫婦之别也注校豆中央直<lb/>
者也執醴授醴之人授夫人以豆則執鐙鐙豆下跗也<lb/>
音義<hi>卷古本反校戸教反又戸交反柄也鐙音登又丁鄧反</hi>疏<hi>正義曰此一莭眀第七倫也夫人副<pb n="19a"/>褘立於東房者此謂上公之夫人故副褘立于東房若其餘夫人則不副褘也夫人薦豆執校者校謂豆之中央直者夫人薦豆之時手執此校執醴授之執鐙者鐙謂豆下跗夫人薦豆之時此執醴之人以豆授夫人之時則執豆之下跗夫人受之乃執校也尸酢夫人執柄者爵為雀形以尾為柄夫人獻尸尸酢夫人尸則執雀尾授夫人也夫人授尸執足者夫人受酢於尸則執爵足也夫婦相授受不相襲䖏者謂夫婦交相致爵之時襲因也其執之物不相因故處若夫婦交相致爵不䏻執故䖏以眀男女有别酢必易爵也謂夫婦交相致爵之時主人受主婦之酢易換其爵故特牲主人受主婦之酢爵更爵酢鄭注云主人更爵自酢男子不承婦人爵即引此文云夫婦相授受不相襲䖏酢必易爵也皇氏云夫婦猶男女不相襲處則上執校執鐙之屬違鄭注儀禮之文其義非也注正義曰謂夫人獻尸以醴齊之時此人酌醴以授夫人至夫人薦豆之時此人又執<pb n="19b"/>豆以授夫人是獻之與薦皆此人所掌故云執醴授醴之人執鐙謂授夫人以豆而執鐙也</hi>
凡為爼者以骨為主骨有貴賤殷人貴髀周人貴肩凡<lb/>
前貴於後爼者所以眀祭之必有恵也是故貴者取貴<lb/>
骨賤者取賤骨貴者不重賤者不虚示均也恵均則政<lb/>
行政行則事成事成則功立功之所以立者不可不知<lb/>
也俎者所以眀恵之必均也善為政者如此故曰見政<lb/>
事之均焉注殷人貴髀為其厚也周人貴肩為其顯也<lb/>
凡前貴於後謂脊脅臂臑之屬音義<hi>髀必氏反又必履反重直龍反臑乃<pb n="20a"/>報反肱骨也</hi>疏<hi>正義曰此一經眀第八倫也凡為爼者以骨為主者爼為助祭者各将物於爼也殷人貴脾周人貴肩者殷質貴髀之厚賤肩之薄周文貴肩之顯賤髀之隠各随所貴凡前貴於後者據周言之以周人之貴肩故也爼者所以明祭之必有恵也者助祭者故賜之爼也貴者不重賤者不虚示均也者言貴者不特多而重賤者不虚而無分爼多少随其貴賤是示均平也功之所以立者不可不知也者言功立由於分俎其事既重人君不可不知分爼之事也善為政者如此者言人君欲善為政教者必須如此分爼均平注正義曰此脊脅臂臑舉其貴者言之屬中包其賤者不云肩者以經云周人貴肩故此畧之前體臂臑為貴後體膊胳為賤就脊脅之中亦有貴賤正脊在前為貴脡脊横脊在後為賤脅則正脅在前為貴短脅為賤故總云之屬以包之</hi>
<pb n="20b"/>
凡賜爵昭為一穆為一昭與昭齒穆與穆齒凡羣有司<lb/>
皆以齒此之謂長㓜有序注昭穆猶特牲少牢饋食之<lb/>
禮衆兄弟也羣有司猶衆賔下及執事者君賜之爵謂<lb/>
若酬之疏<hi>正義曰此一莭眀祭之第九倫長㓜之序凡賜爵者爵酒爵也謂祭祀旅酬時賜助祭者酒爵故云賜爵昭為一穆為一此言君衆兄弟子孫等在昭列者則為一色在穆列者自為一色各自相旅尊者在前卑者在後若同班列則長者在前少者在後是昭與昭齒穆與穆齒注正義曰案特牲饋食禮初有主人獻衆賔兄弟之禮後乃旅酬衆賔兄弟此經直云賜爵知非獻時而特云酬者以獻時不以昭穆為次者此云昭與昭齒穆與穆齒當旅酬之事故知賜爵為酬</hi>
<pb n="21a"/>
夫祭有畀煇胞翟閽者恵下之道也唯有徳之君為䏻<lb/>
行此眀足以見之仁足以與之畀之為言與也䏻以其<lb/>
餘畀其下者也煇者甲吏之賤者也胞者肉吏之賤者<lb/>
也翟者樂吏之賤者也閽者守門之賤者也古者不使<lb/>
刑人守門此四守者吏之至賤者也尸又至尊以至尊<lb/>
既祭之末而不忘至賤而以其餘畀之是故眀君在上<lb/>
則竟内之民無凍餒者矣此之謂上下之際注眀足以<lb/>
見之見此卑者也仁足以與之與此卑者也煇周禮作<lb/>
<pb n="21b"/>
韗謂韗磔皮革之官也翟謂教羽舞者也古者不使刑<lb/>
人守門謂夏殷時音義<hi>畀必利反下及注同與也煇依注作韗同况萬反又音運下同甲吏也胞歩交反下同肉吏也翟音狄樂吏也閽音昏守門者也以見賢遍反注皆同此卑如字舊必利反下同磔知宅反</hi>疏<hi>正義曰此一莭明祭之第十倫也夫祭有畀煇胞翟閽者恵下之道也者畀與也煇也胞也翟也閽也此四者皆是賤官於祭之末與此四者以恩賜是恵施之道也眀足以見之者謂有徳之君徳䏻昭眀足以見其惠下之義仁足以與之者以君有仁恩足䏻賜與於下古者不使刑人守門者此作記之人以見周刑人守門於祭末又何恩賜與刑人故眀之云古者夏殷之時不使刑人守門雖是賤人所以得恩賜此四守者吏之至賤者也既每言賤眀但是各守其職之人䏻為四物故云四守也尸又至尊以至尊既祭之末<pb n="22a"/>而不忘至賤而以其餘畀之是故眀君在上則竟内之民無凍餒者矣者更廣眀既有餘分與至賤為恩之深也人君身尊而尸又更尊故言又也此之謂上下之際者結十倫也際接也至尊與賤者其道接也注正義曰案周禮考工記韗人為臯陶鄭云臯陶鼓木也言韗人之官掌作鼓木張皮兩頭鞔之以為鼓是韗磔皮革之官云翟謂教羽舞者也者羽翟羽故詩弼風云左手執籥右手秉翟翟即狄也古字通用云古者不使刑人守門謂夏殷時者以周禮墨者使守門故知不使刑人守門謂夏殷時也</hi>
凡祭有四時春祭曰礿夏祭曰禘秋祭曰甞冬祭曰烝<lb/>
注謂夏殷時禮也音義<hi>礿羊灼反字又作禴夏户嫁反下注夏者孟夏同</hi>礿禘<lb/>
陽義也甞烝隂義也禘者陽之盛也甞者隂之盛也故<lb/>
<pb n="22b"/>
曰莫重於禘甞注夏者尊卑著而秋萬物成古者於禘<lb/>
也𤼵爵賜服順陽義也於甞也出田邑𤼵秋政順隂義<lb/>
也注言爵命屬陽國地屬隂故記曰甞之日𤼵公室示<lb/>
賞也草艾則墨未𤼵秋政則民弗敢草也注𤼵公室出<lb/>
賞物也草艾謂艾取草也秋草木成可芟艾給爨亨時<lb/>
則始行小刑也音義<hi>艾音刈芟所銜反爨七亂反亨普彭反徐普孟反</hi>故曰禘<lb/>
甞之義大矣治國之本也不可不知也眀其義者君也<lb/>
䏻其事者臣也不眀其義君人不全不䏻其事為臣不<lb/>
<pb n="23a"/>
全注全猶具也夫義者所以濟志也諸徳之𤼵也是故<lb/>
其徳盛者其志厚其志厚者其義章其義章者其祭也<lb/>
敬祭敬則竟内之子孫莫敢不敬矣注濟成也𤼵謂機<lb/>
𤼵也竟内之子孫萬人為子孫是故君子之祭也必身<lb/>
親涖之有故則使人可也雖使人也君不失其義者君<lb/>
眀其義故也注涖臨也君不失其義者言君雖不自親<lb/>
祭祭禮無闕於君徳不損也其徳薄者其志輕疑於其<lb/>
義而求祭使之必敬也弗可得已祭而不敬何以為民<lb/>
<pb n="23b"/>
父母矣疏<hi>正義曰此一莭眀祭祀之重禘甞之義人君若能眀於其義可以為民父母今各随文解之禘者陽之盛也者以禘祭在夏夏為炎暑故為陽盛甞者隂之盛也者以甞祭在秋之時隂功成就故為隂盛冬雖嚴寒以物於秋成故不得以冬烝對夏禘故記曰者以記録之前先有此記之文故作記者載前記之文所以言記曰也此記云甞祭之日𤼵出公室貨財以示賞也草艾則墨者謂初秋草堪艾給炊爨之時則行小刑之墨未𤼵秋政則民不敢艾草也言夏節雖盡人君未𤼵行秋政則民不敢艾草也夫義者所以濟志也者濟成也言禘甞之義若人君眀之所以成就其志諸徳之𤼵也者𤼵謂機𤼵也諸衆也言義者是人君衆徳之𤼵謂諸衆人之徳𤼵在於義是故其徳盛者其志厚者謂人君道徳顯盛則念親志意而深厚若䏻念親深厚則事親祭祀其義章眀顯著若䏻事親章眀顯著則其祭也恭敬以此化下則竟内民之子孫無敢不恭敬<pb n="24a"/>其親矣以化於上故也雖使人也君不失其義者君眀其義故也言祭祀之時身既有故使人攝之雖使人攝由君䏻恭敬不喪失於為君之義所以然者由君自眀曉於禘甞之義故也其徳薄者其志輕者言人君道淺義薄則其念親志意不䏻厚重疑於其義至民父母矣者謂志意既輕疑惑於祭祀之義皆不䏻盡心致敬身既危疑而欲求祭使之必敬不可得己己是語辭注正義曰爵命是生養之事故屬陽國地是土地之事故屬隂案左傳云賞以春夏刑以秋冬此甞之日𤼵公室示賞者文各有所對以賞對刑則賞屬春夏刑屬秋冬其實四時之間皆有賞故車服屬夏田邑屬秋出田邑之時亦有物也故覲禮秋時賜侯氏車服及箧服也</hi>
夫鼎有銘銘者自名也自名以稱揚其先祖之美而眀<lb/>
著之後世者也為先祖者莫不有美焉莫不有惡焉銘<lb/>
<pb n="24b"/>
之義稱美而不稱惡此孝子孝孫之心也唯賢者䏻之<lb/>
注銘謂書之刻之以識事者也自名謂稱揚其先祖之<lb/>
徳著已名於下音義<hi>自名如字徐武政反下及注自名同</hi>銘者論譔其先<lb/>
祖之有徳善功烈動勞慶賞聲名列於天下而酌之祭<lb/>
器自成其名焉以祀其先祖者也顯揚先祖所以崇孝<lb/>
也身比焉順也眀示後世教也泣烈業也世功曰勲事<lb/>
功曰勞酌之祭器言斟酌其美傅著於鐘鼎也身比焉<lb/>
謂自著名於下也順也自著名以稱揚先祖之徳孝順<lb/>
<pb n="25a"/>
之行也教也所以教後世音義<hi>譔音撰比毘志反謂次比也下及注皆同斟之林反傅音附徐音賦一音直専反謂傳述著直略反徐張憲反行下孟反</hi>夫銘者壹稱而上<lb/>
下皆得焉耳矣是故君子之觀於銘也既美其所稱又<lb/>
美其所為注美其所為美此人為此銘為之者眀足以<lb/>
見之仁足以與之知足以利之可謂賢矣賢而勿伐可<lb/>
謂恭矣注眀足以見之見其先祖之美也仁足以與之<lb/>
與其先祖之銘也非有仁恩君不使與之也知足以利<lb/>
之利己名得比於先祖音義<hi>見賢遍反注同知音智注同</hi>故衛孔悝<lb/>
<pb n="25b"/>
之鼎銘曰六月丁亥公假于大廟注孔悝衛大夫也公<lb/>
衛莊公蒯瞶也徳孔悝之立己依禮褒之以靜國人自<lb/>
固也假至也至於大廟謂以夏之孟夏禘祭音義<hi>悝口回反假加百反注同蒯苦怪反瞶五怪反褒保毛反</hi>公曰叔舅乃祖荘叔左右成公<lb/>
成公乃命荘叔随難于漢陽即宫于宗周奔走無射注<lb/>
公曰叔舅者公為䇿書尊呼孔悝而命之也乃猶女也<lb/>
荘叔悝七世之祖衛大夫孔達也随難者謂成公為晉<lb/>
文公所伐出奔楚命荘叔從焉漢楚之川也即宮於宗<lb/>
<pb n="26a"/>
周後反得國坐殺弟叔武晉人執而歸之於亰師寘之<lb/>
深室也射厭也言荘叔當奔走至勞苦而不厭倦也周<lb/>
既去鎬京猶名王城為宗周也音義<hi>左音佐右音又下啟右并注同一讀此左右竝如字難乃旦反奔本又作犇射音亦注同為䇿初革反女音汝後皆同從才用反坐才卧反寘之䜴反厭於豔反下同鎬胡老反</hi>啟右獻公獻公乃命成叔纂乃祖服注<lb/>
獻公衛侯衎成公曾孫也亦失國得反言荘叔之功流<lb/>
於後世啟右獻公使得反國也成叔荘叔之孫成子烝<lb/>
鉏也右助也纂繼也服事也獻公反國命成子繼女祖<lb/>
<pb n="26b"/>
荘叔之事欲其忠如孔達也音義<hi>纂子管反衎苦旦反烝之承反下及注司鉏仕居反</hi>乃考文叔興舊耆欲作率慶士躬恤衛國其勤公<lb/>
家夙夜不解民咸曰休哉注文叔者成叔之曽孫文子<lb/>
圉即悝父也作起也率循也慶善也士之言事也言文<lb/>
叔䏻興行先祖之舊徳起而循其善事音義<hi>耆欲市志反觧古賣反休許虯反圉魚吕反</hi>公曰叔舅予女銘若纂乃考服注若乃猶<lb/>
女也公命悝予女先祖以銘以尊顯之女繼女父之事<lb/>
欲其忠如文子也成公獻公荘公皆失國得反言孔氏<lb/>
<pb n="27a"/>
世有功焉寵之也音義<hi>予羊許反注同</hi>悝拜稽首曰對揚以辟<lb/>
之注對遂也辟眀也言遂揚君命以眀我先祖之徳也<lb/>
音義<hi>辟必亦反又婢尺反注同眀也</hi>勤大命施于烝彝鼎注施猶著也<lb/>
言我将行君之命又刻著於烝祭之彞鼎彞尊也周禮<lb/>
大約劑書於宗彞音義<hi>施如字彞以支反著張慮反又直畧反下同約如字徐於妙反劑才細反</hi>此衛孔悝之鼎銘也注言銘之類衆多也畧取其<lb/>
一以言之古之君子論譔其先祖之美而眀著之後世<lb/>
者也以比其身以重其國家如此注如荘公命孔悝之<lb/>
<pb n="27b"/>
為也荘公孔悝雖無令徳以終其事於禮是行之非子<lb/>
孫之守宗廟社稷者其先祖無美而稱之是誣也有善<lb/>
而弗知不眀也知而弗傳不仁也此三者君子之所恥<lb/>
也疏<hi>正義曰以前經明事親致敬此一莭眀稱揚先祖之美今各依文解之銘者自名也者言為先祖之銘者自著己之功名於下自名以稱揚其先祖之美而眀著之後世者也謂自著己名之時先稱揚其先祖之美於上而使昭眀顯著於後世銘者論譔其先祖之有徳善者論謂論說譔則譔録言子孫為銘論說譔録其先祖道徳善事功烈勲勞慶賞聲名列於天下者此先祖美善之事也烈業也謂有功業勲勞有慶賞聲名著於天下者也而酌之祭器者酌斟酌也祭器鐘鼎也若有聲名徧普天下者則斟酌列書著於君之鐘鼎也自<pb n="28a"/>成其名焉者先書先祖之徳於器上又自成己名於先祖銘下也以祀其先祖者也者祀祖謂預君祫祭也禮功臣既得銘鼎則得預君大祫令先祖被銘預祫是尊其先祖也顯揚先祖所以崇孝也者釋所以必銘義也為崇於孝道故稱揚先祖也身比焉順也者比次也先稱祖徳而己身親自著名次於下是崇孝順之行也眀示後世教也者為人子孫䏻得稱揚先祖眀示後世使後世斆慕即是教也夫銘者壹稱者謂造銘唯壹稱先祖之善而上下皆得焉耳矣者上謂光揚先祖下謂成己順行又垂教来世也既美其所稱又美其所為者釋上下皆得也所稱謂先祖也所為謂己身行業也君子有徳之士觀銘必見此二事之美為之者謂為銘之人也眀足以見之者謂己有顯眀之徳足以見先祖之美仁足以與之者謂己有仁恩故君上足以著先祖之銘與之知足以利之者謂己有知謀足以利益於己得上比先祖也可謂賢矣者言為銘之人備此三事所以為<pb n="28b"/>賢賢而勿伐可謂恭矣者既備三事為賢又不自伐是為恭也故云可謂恭矣公曰至休哉者此一莭是孔悝父祖鼎銘之辭叔舅者孔悝是異姓大夫年㓜故稱叔舅乃祖荘叔者乃女也祖荘叔者謂孔悝之先祖孔達也左右成公者左右助也輔助衛成公成公乃命荘叔随難於漢陽者難謂成公被晉所伐出奔于楚謂成公命孔達随出逃難而徃漢陽即是楚地在漢水之北即宫於宗周者即就也宫謂宫室成公後得反國又坐殺弟叔武被晉討之歸於京師寘於深室之中是即宫也奔走無射者言孔達随難漢陽及即宫於宗周常奔走勞苦無厭倦啟右獻公獻公乃命成叔纂乃祖服者啟開也右助也言荘叔餘功流于後世䏻右助獻公獻公雖復出奔乃得反國其時孔達之孫成叔輔佐獻公故獻公乃命成叔纂繼女祖孔逹舊所服行之事乃考文叔者孔圉是孔悝之父故云乃考興舊耆欲者言父圉䏻興行先祖舊徳嗜欲所為作率慶士躬恤衛國其勤<pb n="29a"/>公家夙夜不解民咸曰休哉者作起也率循也慶善也士事也言孔悝䏻起𤼵依循善事躬憂恤衛國勤勞公家早夜不解倦民皆曰功徳休美哉此是孔悝先祖功業鼎銘之辭也公曰至考服者此一莭眀蒯瞶與孔悝銘之言也及𠡠戒之使繼先祖故云纂乃考服悝拜至彞鼎者此一莭明孔悝拜受君恩言己光揚先祖之徳行君之大命著於彞鼎對揚以辟之者對遂也揚稱揚也辟眀也言己遂稱揚君命以光明我先祖之美勤大命施于烝彞鼎者勤行也施著也烝謂烝祭言己勤行君之大命著於烝祭之彞尊及鼎也此衛孔悝之鼎銘也者記者録其銘故以結之但休哉以上是稱其先祖公曰叔舅以下至彝鼎是自著其名於下是以身比焉比先祖也注正義曰烈業也釋詁文世功曰勲事功曰勞周禮司勲文云傳著於鐘鼎也者傳附也言鐫勤先祖功名附著於鐘鼎或解傳為傳述於鐘鼎義亦通也云自著名以稱揚先祖之徳者解經身比焉云孝順之<pb n="29b"/>行也者以解經順也云教也所以教後世者言稱先祖眀示後世所以教後世使如先祖之善也故云教也云徳孔悝之立己者案哀公二年晉趙鞅納蒯瞶於戚至哀十五年傳云衛孔圉娶蒯瞶之姊生悝孔氏之豎渾良夫通於伯姬伯姬使良夫徃蒯瞶蒯瞶與良夫入衛舎孔氏之外圃遂入適伯姬氏伯姬與太子五人廹孔悝於厠强盟之遂刼以登臺於是得國是徳孔悝之立己也假至也釋詁文云至於大廟謂以夏之孟夏禘祭者以經云六月是周之六月是夏之孟月禘祭之時以諸侯命臣在於祭日案左傳哀十五年冬蒯瞶得國十六年六月衛侯飲孔悝酒而逐之此得六月命之者盖命後即逐之故俱在六月莊叔悝七世之祖者案世本荘叔逹生得閭叔榖榖生成叔烝鉏鉏生頃叔羅羅生昭叔起起生文叔圉圉生悝荘叔是悝七世祖也云成公為晉文公所伐出奔楚者案僖二十八年左傳稱衛與楚晉文公敗楚於城濮衛侯懼出居於襄牛遂奔楚<pb n="30a"/>云坐殺弟叔武晉人執而歸之於京師寘之深室也者亦僖二十八年左傳文晉人歸衛侯入其室弟叔武将沭聞君至喜捉髮走出前驅歂犬射而殺之其大夫元咺出奔晋訟衛侯衛侯不勝執衛侯歸之於京師寘諸深室是其事也案左傳於時無孔達之事而云云者傳文不具或者蒯瞶欲褒美孔悝故假其先祖之功而言之也獻公衛侯衎成公曽孫也者案衛世家衛成公生穆公穆公生定公定公生獻公是衎為成公曽孫云亦失國得反者案襄十四年左傳稱衛孫文子寗恵子逐衛侯衛侯出奔齊是亦失國也稱亦者亦成公也其時亦非成叔之功假言之也云纂繼也服事也釋詁文下注率循也亦釋詁文</hi>
昔者周公旦有勲勞於天下周公既沒成王康王追念<lb/>
周公之所以勲勞者而欲尊魯故賜之以重祭外祭則<lb/>
<pb n="30b"/>
郊社是也内祭則大甞禘是也注言此者王室所銘若<lb/>
周公之功音義<hi>誣音無不傳直専反不夲亦作弗</hi>夫大甞禘升歌清廟<lb/>
下而管象朱干玉戚以舞大武八佾以舞大夏此天子<lb/>
之樂也康周公故以賜魯也注清廟頌文王之詩也管<lb/>
象吹管而舞武象之樂也朱干赤盾戚斧也此武象之<lb/>
舞所執也佾猶列也大夏禹樂文舞也執羽籥文武之<lb/>
舞皆八列互言之耳康猶褒大也易晉卦曰康侯用錫<lb/>
馬音義<hi>佾音逸盾食凖反又音允籥羊灼反</hi>子孫纂之至于今不廢所以<lb/>
<pb n="31a"/>
眀周公之徳而又以重其國也注不廢不廢其此禮樂<lb/>
也重猶尊也疏<hi>正義曰此一莭因上說鼎銘眀先祖之善故此明周公之勲子孫纂之特重於餘國亦光揚之事外祭則郊社者諸侯常祭唯社稷以下魯之祭社與郊連文則偹用天子之禮也内祭則大甞禘者祫祭在秋也大甞禘祭在夏也是大甞禘得用天子之禮則升歌清廟及舞大武大夏之屬皆謂天子之禮所以為大甞禘也餘諸侯則不得大甞禘升歌清廟者升堂歌清廟清廟頌文王之詩也下而管象者堂下吹管而舞武象之樂也朱干玉戚以舞大武者朱干亦盾也戚斧也以玉飾其柄此武象之舞所執八佾以舞大夏者大夏禹樂之舞也執羽籥此天子之樂也康周公故以賜魯也者升歌清廟以下並是天子之樂故以此結之也子孫至國也者言魯是周公子孫繼周公之後至今不廢此禮樂謂作記之時也所以眀周公之<pb n="31b"/>有徳而又以尊重其魯國也注正義曰言文武之舞皆八列互言之耳者以經云八佾以舞大夏舞大武不顯佾數則舞大武亦八佾也大武云朱干玉戚其大夏則不用朱干玉戚當用羽籥而云互文者以大夏言舞數則大武亦當有舞數大武言所執舞器則大夏亦有舞器故云互也易晉卦康侯用錫馬者證康是褒崇之義案易晉卦坤下離上日出於地為晉晉進也言眀進也</hi>
　<lb/>
　<lb/>
　<lb/>
　禮記注疏卷四十九<lb/>
<pb n="32a"/>
　禮記注疏卷四十九考證<lb/>
祭統祭者所以追養繼孝也○按此當自為一莭不連<lb/>
　上文<lb/>
不求其為疏承致多福無疆子女孝孫侯女受禄于天<lb/>
　○當作于女孝孫于字訛子使女使字訛侯俱以字<lb/>
　形相近而誤<lb/>
孝者畜也疏謂畜養云云○<hi>臣召南</hi>按疏未當其引緯<lb/>
　書亦非經意但孔子閒居以畜萬邦注云畜孝也疏<lb/>
<pb n="32b"/>
　即引此經為證似古人舊解如此劉氏曰畜者藏也<lb/>
　中心藏之而不忘天敘之倫焉詩云中心藏之何日<lb/>
　忘之此畜之義也其説較長<lb/>
水草之菹注疏朝事之豆茆菹麋臡○<hi>臣召南</hi>按麋當<lb/>
　作麋音京倫反又加豆之實有深蒲醯醢當作醓醢<lb/>
　又昆蟲之屬上脫是字<lb/>
凡天之所生○<hi>臣召南</hi>按此莭應接連前文寫至是故<lb/>
　天子親耕於南郊則又另是一莭也<lb/>
<pb n="33a"/>
宗婦執盎從夫人薦涚水音義従夫人絶句一讀以従<lb/>
　字絶句○<hi>臣召南</hi>按此則音義與疏句讀不同疏讀<lb/>
　宗婦執盎従<hi>句</hi>夫人薦涚水<hi>句</hi>
舞莫重於武宿夜注武曲名也疏皇氏云師說書傳云<lb/>
　武王伐紂至於商郊停止宿夜士卒皆歡樂鼓舞以<lb/>
　達旦因名焉<hi>○臣召南</hi>按此即大武樂之舞曲也周<lb/>
　語伶州鳩曰王以二月癸亥夜陳未畢而雨以夷則<lb/>
　之上宫畢之此宿於商郊之明證也大雅曰上帝臨<lb/>
<pb n="33b"/>
　汝無貳爾心又曰㑹朝清眀則士卒歡樂鼓舞之眀<lb/>
　證也<lb/>
鋪筵設同几疏故鄭注同几筵云○按當作司几筵<lb/>
君迎牲而不迎尸别嫌也注不迎尸者欲全其尊也○<lb/>
　<hi>臣召南</hi>按特牲饋食禮祝迎尸於門外主人降立於<lb/>
　阼階東賈䟽曰此士禮雖無君道亦以尊尸不親迎<lb/>
　之則成尸之道尊也又按大司樂尸出入奏肆夏然<lb/>
　則大祝迎尸入門奏肆夏矣<lb/>
<pb n="34a"/>
公曰叔舅○王氏曰蒯瞶悝之舅而悝則甥今反謂之<lb/>
　叔舅其倣周禮同姓之臣稱伯父叔父異姓之臣稱<lb/>
　伯舅叔舅歟<lb/>
悝拜稽首曰對揚以辟之<hi>句</hi>勤大命施於烝彛鼎<hi>句</hi>○<lb/>
　此注疏讀也陳澔曰對揚至彞鼎十三字止作一句<lb/>
　言對答揚舉用吾君殷勤之大命施及於烝祭之彞<lb/>
　尊及鼎也辟音璧<hi>臣召南</hi>按注以辟為明非也陳澔<lb/>
　讀是<lb/>
<pb n="34b"/>
以比其身以重其國家如此注荘公孔悝雖無令徳以<lb/>
　終其事於禮是行之非○<hi>臣召南</hi>按此注一叚無疏<lb/>
　推按文義鄭謂荘公孔悝皆不足以當之其辭則合<lb/>
　於古其行則戾於今作記者祗因其辭可取故録之<lb/>
　非謂孔悝為賢人君子䏻稱揚其先祖之美也注當<lb/>
　讀雖無令徳以終絶句其事於禮是絶句行之非絶<lb/>
　句<lb/>
　疏是夏之孟月禘祭之時○按孟月當作四月<lb/>
<pb n="35a"/>
升歌清廟下而管象注吹管而舞武象之樂也○<hi>臣召</hi>
　<hi>南</hi>按此疏未眀當以詩疏證之周頌於皇武王序曰<lb/>
　武奏大武也疏曰周公象武王伐紂之事作大武之<lb/>
　樂此本文所謂象也至維清緝熙序曰維清奏象武<lb/>
　注曰武王制焉疏曰左傳見舞象箾南籥者傳直言<lb/>
　舞象象下更無武字則此樂名象而已象武之樂象<lb/>
　文王之事其大武之樂象武王之事二者俱是為象<lb/>
　故文王世子眀堂位祭統皆云升歌清廟下管象眀<lb/>
<pb n="35b"/>
　堂位注象謂周頌武也必知象非維清者若是維清<lb/>
　則與清廟並是文王之樂不容一升一下有尊卑之<lb/>
　異也<lb/>
　<lb/>
　<lb/>
　<lb/>
　<lb/>
　禮記注疏卷四十九考證<lb/>
</p>
<p>
</p>
  </div>
</body>
</text>
</TEI>
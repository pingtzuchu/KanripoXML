<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷四十七</head> <lb/>
    <p>
<pb n="1a"/>
欽定四庫全書<lb/>
　禮記注疏卷四十七<lb/>
　　漢鄭氏注　唐陸徳明音義　孔頴達疏<lb/>
　祭義<lb/>
祭不欲數數則煩煩則不敬祭不欲疏疏則怠怠則忘<lb/>
是故君子合諸天道春禘秋嘗注忘與不敬違禮莫大<lb/>
焉合於天道因四時之變化孝子感時念親則以此祭<lb/>
之也春禘者夏殷禮也周以禘為殷祭更名春祭曰祠<lb/>
<pb n="1b"/>
音義<hi>數色角反下同怠大改反祠嗣思反</hi>霜露既降君子履之必有悽愴<lb/>
之心非其寒之謂也春雨露既濡君子履之必有怵惕<lb/>
之心如将見之注非其寒之謂謂悽愴及怵惕皆為感<lb/>
時念親也霜露既降禮說在秋此無秋字蓋脫爾音義<lb/>
<hi>悽音妻愴初亮反□本亦作濡音儒怵敕律反惕他歴反為于偽反下文見所為并注同</hi>樂以迎來<lb/>
哀以送往故禘有樂而嘗無樂注迎來而樂樂親之将<lb/>
來也送去而哀哀其享否不可知也小言之則為一祭<lb/>
之間孝子不知鬼神之期推而廣之放其去來於陰陽<lb/>
<pb n="2a"/>
音義<hi>放方往反</hi>疏<hi>正義曰此一節總論祭事其事既雜義相附者結為一節各随文解之此一節明孝子感時念親所以四時設祭之意合諸天道者諸於也禘者陽之盛也嘗者隂之盛也隂陽氣盛孝子感而思念其親故君子制禮合於天道春禘秋嘗者舉春秋冬夏可知非其寒之謂也者言孝子於秋霜露既降有悽愴之心者非是寒之謂有此悽愴者為感時念親也如将見之者言孝子於春雨露之時必有怵惕之心焉意想念親如似得見親也春秋二時於文相互上云悽愴下云非其寒之謂此怵惕之心下宜云非其煖之謂今怵惕之心下如将見之則悽愴之心下亦冝云如将見之是其互也但作記以秋是物去寒為甚故不云如将見之但言寒也春是物來煖輕於寒故云如将見之故不言煖之謂也先秋後春以涼悽愴之甚故先言之注正義曰案王制云春礿夏禘周禮大宗伯春祠夏禴今云春禘故云夏殷禮案王制春曰礿此云春禘為夏殷<pb n="2b"/>禮者郊特牲以注禘當為礿則此春禘亦當為礿於郊特牲已注而破之故此不言也云小言之則為一祭之間孝子不知鬼神之期者解經樂以迎來哀以送往之二句謂一祭之間也一祭比於一年其事為小故云小言之為一祭之間既不知鬼神來去期節故祭初似若來故樂祭末似去故哀據孝子之心雖春有樂及鐘鼓送尸孝子之心祭末猶哀也云推而廣之放其去來於隂陽者解經云故禘有樂而嘗無樂二句也言推此一祭而廣論一年放神之去來似於隂陽二氣但陽主生長春夏陽來似神之來故春夏祭之有樂秋冬隂象神之去故秋冬之祭無樂然周禮四時之祭皆有樂殷則烝嘗之祭亦有樂故那詩云庸鼓有斁萬舞有奕下云顧予烝嘗則殷秋冬亦有樂者熊氏云殷秋冬但有管絃之樂又云烝嘗全無樂其義已具郊特牲</hi>
致齊於内散齊於外齊之日思其居處思其笑語思其<lb/>
<pb n="3a"/>
志意思其所樂思其所嗜齊三日乃見其所為齊者注<lb/>
致齊思此五者也散齊七日不御不樂不弔耳見所為<lb/>
齊者思之熟也所嗜素所欲飲食也春秋傳曰屈到嗜<lb/>
芰音義<hi>齊側皆反後不出者同散悉但反注同所樂音岳又五孝反嗜市志反注及下並同屈居勿反屈到楚莫敖芰其寄反</hi>疏<hi>正義曰此一節明祭前齊日之事思其居處者謂祭致齊之日也思其居處以下五事謂孝子思念親存之五事也先思其麤漸思其精故居處在前樂嗜居後齊三日乃見其所為齊者謂致齊思念其親精意純熟目想之若見其所為齊之親也注正義曰楚語云屈到嗜芰有疾召其宗老而屬之曰祭我必以芰</hi>
<pb n="3b"/>
祭之日入室僾然必有見乎其位周還出户肅然必有<lb/>
聞乎其容聲出户而聼愾然必有聞乎其嘆息之聲注<lb/>
周還出户謂薦設時也無尸者闔户若食間則有出户<lb/>
而聼之音義<hi>僾音愛微見貌還音旋本亦作旋注同愾而代反闔户獵反</hi>疏<hi>正義曰此一經明祭之日孝子想念其親入室僾然必有見乎其位者謂祭之日朝初入廟室時也初入室隂厭時孝子當想象僾僾髣髣見也詩云愛而不見見如見親之在神位也故論語云祭如在周還出户肅然必有聞乎其容聲者謂薦饌時也孝子薦爼酌獻行歩周旋或出户當此之時必有悚息肅肅然如聞親舉動容止之聲出户而聼愾然者謂祭此人為無尸之時設薦已畢孝子出户而静聼愾愾然也必有聞乎其歎息之聲也注正義曰<pb n="4a"/>出户謂薦設時也者若特牲少牢主婦設豆及佐食設爼之屬是也云無尸者闔户若食間則有出户而聼之者案士虞禮云無尸則禮及薦饌皆如初主人哭出復位祝闔牖户如食間注云如尸一食九飯之頃彼謂虞祭無孫行為尸者則吉祭以當然也此鄭云闔户若食間見如正祭九飯之間也而皇氏謂尸謖之後陽厭之時又云無尸謂之隂厭尸未入前其義並非也</hi>
是故先王之孝也色不忘乎目聲不絶乎耳心志嗜欲<lb/>
不忘乎心致愛則存致慤則著著存不忘乎心夫安得<lb/>
不敬乎注存者則謂其思念也音義<hi>慤苦角反</hi>疏<hi>正義曰此一經覆說孝子祭時念親之事致愛則存者謂孝子致極愛親之心則若親之存以嗜欲不忘於親故也致慤則著者謂<pb n="4b"/>孝子致其端慤敬親之心則若親之顯著以色不忘於目聲不忘於耳故也著存不忘乎心者言如親之存在恒想見之不忘於心既思念如此何得不敬乎</hi>
君子生則敬飬死則敬享思終身弗辱也注享猶祭也<lb/>
饗也音義<hi>飬羊尚反鄉也許亮反下文鄉也鄉之注鄉並同</hi>君子有終身之喪<lb/>
忌日之謂也忌日不用非不祥也言夫日志有所至而<lb/>
不敢盡其私也注忌日親亡之日忌日者不用舉他事<lb/>
如有時日之禁也祥善也志有所至至於親以此日亡<lb/>
其哀心如喪時音義<hi>言夫日音扶本或作言夫忌日</hi>疏<hi>正義曰此一節明孝子終身念<pb n="5a"/>親不忘之事忌日不用非不祥也者謂忌日不用舉作他事者何非謂此日不善别有禁忌不舉事也言夫日志有所至而不敢盡其私也者所以不舉者言夫忌日謂孝子志意有所至極思念親不敢盡其私情而營他事故不舉也</hi>
唯聖人為能饗帝孝子為能饗親注謂祭之能使之饗<lb/>
也帝天也饗者鄉也鄉之然後能饗焉注言中心鄉之<lb/>
乃能使其祭見饗也上饗或為相音義<hi>相息亮反下文同</hi>是故<lb/>
孝子臨尸而不怍君牽牲夫人奠盎君獻尸夫人薦豆<lb/>
鄉大夫相君命婦相夫人齊齊乎其敬也愉愉乎其忠<lb/>
<pb n="5b"/>
也勿勿諸其欲其饗之也注色不和曰怍奠盎設盎齊<lb/>
之奠也此時君牽牲将薦毛血君獻尸而夫人薦豆謂<lb/>
繹日也儐尸主人獻尸主婦自東房薦韭菹醢勿勿猶<lb/>
勉勉也慤愛之貎音義<hi>怍才各反盎烏浪反齊齊如字舊子禮反愉羊朱反盎齊才細反繹音亦儐音賔</hi>疏<hi>正義曰此一節明孝子祭祀欲親歆饗之意唯聖人為能饗帝者以饗帝為難故聖人能之饗親不易故孝子能之欲饗親與饗帝同故以饗帝比饗親言饗親難也此本為饗親而發故下文專論饗親之事饗者鄉也者言神之所以饗者由孝子之所歸鄉也鄉之故然後能使神靈歆饗焉是故孝子臨尸而不怍者怍謂顔色不和悅以祭祀須饗尸故孝子臨對尸前不得顔色不和君牽牲夫人奠盎者熊氏云<pb n="6a"/>此謂繹祭君當率牲之時夫人奠設盎齊之尊君獻尸夫人薦豆者繹祭故先獻後薦齊齊乎其敬也者鄉大夫相君命婦相夫人皆齊齊乎其㳟敬齊齊謂整齊之貌故玉藻云廟中齊齊愉愉乎其忠也者愉愉和悅之貌忠謂忠心言孝子顔色愉愉然和悅盡忠心勿勿諸其欲其饗之也者勿勿猶勉勉也言孝子之心與貌勉勉然欲得親之歆饗也其皆語助注正義曰案曲禮云容毋怍怍謂顔色變即不和之意云奠盎設盎齊之奠也者此謂繹祭故牽牲之時夫人預設盎齊之尊假令正祭牽牲時夫人設奠盎之尊至君親制祭夫人酌盎齊以獻尸義無妨也皇氏怪此奠盎在牽牲之時於事太早以奠盎為洗牲勘諸經傳無洗牲以酒之文皇氏文無所據其義非也云謂繹日也者以其先云君獻尸後云夫人薦豆故知繹日也云儐尸主人獻尸主婦自東房薦韭菹醢者此是有司徹文引之者證儐尸之時先獻後薦上大夫儐尸則天子諸侯之繹也</hi>
<pb n="6b"/>
文王之祭也事死者如事生思死者如不欲生忌日必<lb/>
哀稱諱如見親祀之忠也如見親之所愛如欲色然其<lb/>
文王與注思死者如不欲生言思親之深也如欲色者<lb/>
以時人於色厚假以喻之音義<hi>忠如字謂盡中心與音餘</hi>詩云明𤼵<lb/>
不寐有懐二人文王之詩也祭之明日明發不寐饗而<lb/>
致之又從而思之祭之日樂與哀半饗之必樂已至必<lb/>
哀注明發不寐謂夜至旦也祭之明日謂繹日也言繹<lb/>
之夜不寐也二人謂父母容尸侑也音義<hi>樂與音洛下同侑音又</hi>
<pb n="7a"/>
疏<hi>正義曰此一節明文王祭思親忠敬之甚思死者如不欲生者言文王思念死者意欲随之而死如似不復欲生稱諱如見親者言文在廟中上不諱下於祖廟稱親之諱如似見親也祀之忠者言文王祭祀之盡忠誠也如見親之所愛如欲色然者解祀之忠敬之事言齊時思念親之平生嗜欲如似眞見親所愛在於目前又思念親之所愛之甚如似凡人貪欲女色然也其文王與者唯文王能如此與與是不執定之辭王肅然解欲色如欲見父母之顔色鄭何得比父母於女色馬昭申云孔子曰吾未見好徳如好色者如此亦比色於徳張融亦如好色取其甚也於文無妨文王之詩也者此幽王小雅小宛之篇而云文王詩也者記者引詩斷章取義且詩人陳文王之徳以刺幽王亦得為文王之詩也祭之明日明發不寐者謂正祭明日繹祭之時祭既訖待其夜𤼵夕至明而不寐饗而致之又從而思之者申明發之意既設繹祭之饗而致於神其夜又從而思<pb n="7b"/>之也饗之必樂已至必哀者孝子想神之歆饗故必樂又想及饗已至之後必分離故必哀也注正義曰知祭之眀日謂繹日也者案宣八年六月辛巳有事于太廟仲遂卒于垂壬午猶繹是祭之眀日為繹也云二人謂父母容尸侑也者祭以念親故二人謂父母案有司徹上大夫儐尸别立一人為侑以助尸似鄉飲酒禮介之副賔也繹祭與儐尸同故知二人容尸與侑也</hi>
仲尼嘗奉薦而進其親也慤其行也趨趨以數注嘗秋<lb/>
祭也親謂身親執事時也慤與趨趨言少威儀也趨讀<lb/>
如促數之言速也音義<hi>仲尼甞絶句嘗秋祭奉薦而進絶句其親也慤絶句趨音促注及下注皆同數色角反徐音速注同</hi>巳祭子贛問曰子之言祭濟濟漆漆<lb/>
<pb n="8a"/>
然今子之祭無濟濟漆漆何也子曰濟濟者容也逺也<lb/>
漆漆者容也自反也容以逺若容以自反也夫何神眀<lb/>
之及交夫何濟濟漆漆之有乎注漆漆讀如朋友切切<lb/>
自反猶言自脩整也容以逺言非所以接親親也容以<lb/>
自反言非孝子所以事親也及與也此皆非與神明交<lb/>
之道音義<hi>贛音貢濟子禮反下同漆依注音切下同客也口白反賔客也下客以逺同容也羊凶反儀容也下若容以自反同</hi>反饋樂成薦其薦爼序其禮樂偹其百官<lb/>
君子致其濟濟漆漆夫何慌惚之有乎注天子諸侯之<lb/>
<pb n="8b"/>
祭或從血腥始至反饋是進熟也薦爼豆與俎也慌惚<lb/>
思念益深之時也言祭事既偹使百官助已祭然而見<lb/>
其容而自反是無慌惚之思念音義<hi>樂成音岳又五教反慌況往反注及下同一音荒惚音忽注及下同本又作忽</hi>夫言豈一端而已夫各有所當也<lb/>
注豈一端言不可以一槩也禮各有所當行祭宗廟者<lb/>
賔客濟濟漆漆主人慤而趨趨音義<hi>當丁浪反槩古代反</hi>疏<hi>正義曰此一節記仲尼嘗祭之儀奉薦而進其親也慤者慤謂質慤謂仲尼奉薦進尸之時其身執事其形貌慤質少威儀其行也趨趨以數者其行歩促促速疾少威儀舉足而數也今子之祭無濟濟漆漆何也者子贛先聞夫子<pb n="9a"/>說祭事威儀須濟濟漆漆然也今子之為祭無濟濟漆漆者何也子曰濟濟者容也逺也夫子為子贛說濟濟之義言濟濟者是容貌自疏逺漆漆者容也自反也謂容貌自反覆而脩正也容以逺若容以自反也者覆結上文言孝子若容貌以疏逺若容貌以自脩正此乃賔客之事夫何神明之及交者及與也言孝子若作賔客之容何得神眀之與交言不得與神明交也夫何濟濟漆漆之有乎者更覆結上文云夫孝子何得濟濟漆漆之有乎言不得有也其容也逺也王肅以容為客皇氏用王肅以客有其容之義其義亦通但於文勢不便至注更具詳反饋樂成者此天子諸侯之祭血腥而始及至進是設饌進孰合樂成畢定本反饋作及字至注更釋薦俎者謂薦孰之時薦其饋食之豆并牲體之俎序其禮樂備其百官者進饋之前與神明而交貴其誠既進饋之後人事之盛故序其禮樂備其百官君子致其濟濟漆漆者言於此之時君子助祭之人致其濟濟漆<pb n="9b"/>漆賔客之事夫何慌惚之有乎者此一句覆結前文子貢問之若孝子自濟濟漆漆何得慌惚思念之有乎言無念親之意也夫言豈一端而已者夫子答子貢云一端猶一槩也凡言語豈一槩而已言不可以一槩所屬各異夫各有所當也者謂其言語各有所當若慤而趨當孝子也濟濟漆漆當賔客也注正義曰云漆漆讀如朋友切切者以漆漆非形貌之狀漆音近切朋友切切偲偲語子路文也云自反猶言自脩整也者凡脩整之人必自反覆顧省故云自反猶言自脩整云容以逺言非所以接親親也者凡接親親不事容貌又相附近今既事容貌又相疏逺故云非所以接親親言親親對孝子之辭或容為客字則是義逺何須云容以逺又容以自反與容以逺相對一字為容一字為客未之有也又王肅為客字破鄭義明鄭義容字也天子諸侯之祭或從血腥始者謂以卿大夫從饋孰始故云天子諸侯或從血腥始言或者不盡然故三獻爓一獻孰是不從血<pb n="10a"/>腥始云至反饋是進孰也者既以血腥為始至於反饋之時是進孰也但至與反字於文為煩定本又為及字故皇氏云初祭尸入於室後出在堂門尸更反入而設饋故云反饋義當然也</hi>
孝子将祭慮事不可以不豫比時具物不可以不備虚<lb/>
中以治之注比時猶先時也虚中言不兼念餘事音義<lb/>
<hi>比必利反徐甫至反注同先悉薦反又如字</hi>疏<hi>正義曰自此以下至成人之道廣明孝子祭祀之義今各随文解之将祭慮事不可以不豫者言孝子慮事不可於祭前不豫思慮之比時具物不可以不備者比時謂先時言在祭之先以備具於物至於祭時不可以不備具也虚中以治之者言不可兼念餘事心中實虚唯思此祭而已故云虚中以治之也</hi>宫室既脩牆屋既設百物既備夫婦齊<lb/>
<pb n="10b"/>
戒沐浴盛服奉承而進之洞洞乎屬屬乎如弗勝如将<lb/>
失之其孝敬之心至也與注脩室謂埽除及<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>堊音義<hi>洞音動下同屬音燭下同弗本亦作不何休云弗者不之深也勝音升與音餘<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>於糾反堊烏路反</hi>薦其薦<lb/>
俎序其禮樂備其百官奉承而進之注百官助主人進<lb/>
之疏<hi>正義曰洞洞屬屬是嚴敬之貌言孝子之心奉承而進祭之時其心洞洞乎屬屬乎恭敬心甚如舉物之弗勝心所奉持如似将失於物此是孝子心敬之至極也案廣雅洞洞屬屬敬也</hi>於是諭其<lb/>
志意以其慌惚以與神眀交庶或饗之庶或饗之孝子<lb/>
之志也注諭其志意謂使祝祝饗及侑尸也或猶有也<lb/>
<pb n="11a"/>
言想見其彷彿來音義<hi>祝祝上之六反下之又反又並之六反彷手往反彿孚味反</hi>
疏<hi>正義曰孝子既薦其俎於是使其祝官啟告鬼神曉諭鬼神以志意以其慌惚以與神眀交庶或饗之者言孝子以其思念情深慌惚似神眀交接庶望神眀或來歆饗故云庶㡬神眀饗之者是孝子之志意也言想見其親彷彿而來也</hi>
孝子之祭也盡其慤而慤焉盡其信而信焉盡其敬而<lb/>
敬焉盡其禮而不過失焉進退必敬如親聽命則或使<lb/>
之也注言當盡己而已如居父母前将受命而使之疏<lb/>
<hi>正義曰盡其慤而慤焉者盡慤謂心盡其慤也而慤焉謂外亦慤焉其信與敬皆處内内有其心外著於貌盡<pb n="11b"/>其禮而不過失焉者以其禮包衆事非可極故不得云而盡其禮焉云不過失焉則是禮也進退必敬如親聽命則或使之也者言孝子祭時進之與退必恒恭敬如似親聼父母之命而父母或使之也</hi>
孝子之祭可知也其立之也敬以詘其進之也敬以愉<lb/>
其薦之也敬以欲退而立如将受命已徹而退敬齊之<lb/>
色不絶於面注詘充詘形容喜貌也進之謂進血腥也<lb/>
愉顔色和貌也薦之謂進熟也欲婉順貌謂齊莊音義<lb/>
<hi>詘求勿反注及下并篇末同徐邱勿反敬齊如字注及下同王徐側皆反婉憂阮反</hi>孝子之祭也<lb/>
立而不詘固也進而不愉疏也薦而不欲不愛也退立<lb/>
<pb n="12a"/>
而不如受命敖也已徹而退無敬齊之色而忘本也如<lb/>
是而祭失之矣注固猶質陋也而忘本而衍字音義<hi>敖也五報反</hi>疏<hi>正義曰此一節明孝子之祭觀其貌而知其心故孝子之祭可知也者以下諸事是也其立之也敬以詘者詘謂充詘形容歡喜之貌言孝子尸前而立形貌恭敬而顔色歡喜其進之也敬以愉者進謂進血腥愉謂顔色温和言孝子薦血腥之時容貌恭敬而顔色温和其薦之也敬以欲者言孝子薦熟之時容貌恭敬顔色婉順如欲得物然退而立如将受命者言孝子或有退之時如似前進将受命已徹而退敬齊之色不絶於靣者謂祭畢已徹饌食孝子退者恭敬齊莊之色不離絶於面立而不詘固也者言其固陋不知禮進而不愉疏也者言與親疏逺不相親附薦而不欲不愛也者言不愛親退立而不如受命敖也者言敖其親不<pb n="12b"/>恭敬已徹而退無敬齊之色而忘本也者而衍字忘本謂不思其親</hi>
孝子之有深愛者必有和氣有和氣者必有愉色有愉<lb/>
色者必有婉容注和氣謂立而詘孝子如執玉如奉盈<lb/>
洞洞屬屬然如弗勝如将失之嚴威儼恪非所以事親<lb/>
也成人之道也注成人既冠者然則孝子不失其孺子<lb/>
之心也音義<hi>奉芳勇反儼魚檢反恪苦各反冠古亂反孺而樹反</hi>注<hi>正義曰如執玉如奉盈言孝子對神容貌敬慎如執特玉之大寳如奉盈滿之物嚴威儼恪非所以事親也者嚴謂嚴肅威謂威重儼謂儼正恪謂恭敬言四者容貌非事親之體事親當和順卑柔也成人之道也者言嚴威儼恪祗是既冠成人之<pb n="13a"/>道也</hi>
先王之所以治天下者五貴有徳貴貴貴老敬長慈幼<lb/>
此五者先王之所以定天下也貴有徳何為也為其近<lb/>
於道也貴貴為其近於君也貴老為其近於親也敬長<lb/>
為其近於兄也慈幼為其近於子也注言治國有家道<lb/>
音義<hi>長竹丈反下及下注皆同為其于偽反下為其同近附近之近</hi>是故至孝近乎王<lb/>
至弟近乎霸至孝近乎王雖天子必有父至弟近乎霸<lb/>
雖諸侯必有兄先王之教因而弗改所以領天下國家<lb/>
<pb n="13b"/>
也注天子有所父事諸侯有所兄事謂若三老五更也<lb/>
天子衰諸侯興故曰霸音義<hi>乎王于況反弟音悌下同更古衡反下及下更相同</hi>
疏<hi>正義曰此一節論貴徳及孝弟之事皇氏云此亦承上夫子答子贛之辭畢廣眀孝弟之義今以皇氏說未知然否或是說雜録之辭貴有徳何為也為其近於道也者徳是在身善行之名道者於物開通之稱以己有徳能開通於物故云近於道也凡言近者非是實到附近而己是故至孝近乎王至弟近乎霸者孝能感物故近乎王弟能親愛故近乎霸雖天子必有父者以聖人之徳無加於孝乎故雖天子之尊必有事之如父者謂養三老也雖諸侯必有兄者以教民禮順莫善於弟故雖諸侯之貴必有事之如兄者謂養五更也先王之教因而弗改者言先王設敎之原因人之心孝弟即以孝弟敎人是因而不改從人之所欲故可以領天下國<pb n="14a"/>家也注正義曰云天子有所父事諸侯有所兄事者案天子諸侯俱有養老之禮皆事三老五更故文王世子注三老如賔五更如介但天子尊故以父事屬之諸侯卑故以兄事屬之云天子衰諸侯興故曰霸者案中候諸侯曰霸注云霸把也把天子之事也</hi>
子曰立愛自親始教民睦也立敬自長始教民順也注<lb/>
親長父兄也睦和厚也敎以慈睦而民貴有親敎以敬<lb/>
長而民貴用命注尊長出教令者孝以事親順以聼命<lb/>
錯諸天下無所不行音義<hi>錯諸千路反</hi>疏<hi>正義曰此一節眀愛敬之道皇氏云因上答子貢之問别愛敬語更端故别言子曰自此以下皆展轉相因廣明其事今謂記者雜録以事類相接<pb n="14b"/>為次非本相因之辭也立愛自親始者言人君欲立愛於天下從親為始言先愛親也教民睦也者已先愛親人亦愛親是教民睦也立敬自長始者言起敬於天下從長為始言先自敬長敎民順也者已能敬長民亦敬長是教民順也教以慈睦而民貴有親者覆上教民睦也睦則恩慈故云慈睦也民既慈睦各貴所有之親敎以敬長而民貴用命者覆結上文教民順也既教以敬長民心和順不有悖逆故貴用在上之敎命孝以事親順以聼命者孝以事親覆說而民貴有親也順以聽命覆說而民貴用命也以此二者錯置於天下故無所不行言皆行也</hi>
郊之祭也喪者不敢哭凶服者不敢入國門敬之至也<lb/>
注祭者吉禮不欲聞見凶人疏<hi>正義曰此一節論祭祀之禮以是吉禮大事故<pb n="15a"/>喪與凶服皆辟之</hi>
祭之日君牽牲穆答君卿大夫序從注祭謂祭宗廟也<lb/>
穆子姓也答對也序以次第從也序或為豫音義<hi>從才用反注同</hi>既入廟門麗于碑卿大夫袒而毛牛尚耳鸞刀以刲<lb/>
取膟膋乃退爓祭祭腥而退敬之至也注麗猶繫也毛<lb/>
牛尚耳以耳毛為上也膟膋血與腸間脂也爓祭祭腥<lb/>
祭爓肉腥肉也湯肉曰爓爓祭祭腥或為合祭腥泄䐲<lb/>
熟也音義<hi>碑彼皮反袒徒旦反鸞力端反刲苦圭反膟音律膋力彫反爓音㝷泄息列反䐲直輙反</hi>
<pb n="15b"/>
疏<hi>正義曰前經郊祭之致敬此一節明祭廟牽牲致敬穆答君者穆謂子姓答對也言祭廟君牽牲之時子姓對君共牽牲卿大夫序從者卿大夫佐幣士奉芻依次第而從君也既入廟門麗于碑者麗繋也君牽牲入廟門繫著中庭碑也王肅云以紖貫碑中君從此待之也卿大夫袒而毛牛尚耳者将殺牲故袒取牛毛薦之故云毛牛也以耳毛為上故云尚耳耳主聽欲使神聼之鸞刀以刲取膟膋者謂用鸞刀刲割牲體又取血及腸間脂血以供薦而膋以供炙肝及焫蕭也乃退者謂殺牲竟而取卿大夫所刲血毛膟膋薦之竟而退也祭有三節此一節竟故退爓祭祭腥者爓謂爓肉而祭腥謂以腥肉而祭言薦膟膋之後以俎載爓肉腥肉而祭也而退者謂爓祭祭腥之後祭事既卒而退是恭敬之至極也注正義曰知穆是子姓者熊氏云父昭子穆姓生也是昭穆所生謂子孫直言穆者文不備案說文及字林文膟血祭膋是牛腸間脂也是膟為血膋為腸間<pb n="16a"/>脂也云爓祭祭腥祭爓肉腥肉也者既疊出經文爓祭之事祭腥之語然後解云謂祭爓肉也腥肉也祭爓肉即經之爓祭也云腥肉即經之祭腥也其祭腥肉爓肉並當朝踐之節此腥肉則禮運云腥其俎也爓肉即禮運云熟其殽也此先云爓者記者便文耳非先後之次云湯肉曰爓者以鬼神異於生雖曰熟殽但湯肉而已若其小祀則煮肉令熟故郊特牲云一獻熟是爓與熟又别也云爓祭祭腥或云合祭腥泄䐲熟也者謂爓祭祭腥四字禮記他本為合祭腥泄䐲熟六字者故云或</hi>
郊之祭大報天而主日配以月夏后氏祭其闇殷人祭<lb/>
其陽周人祭日以朝及闇注主日者以其光眀天之神<lb/>
可見者莫著焉闇昏時也陽讀為曰雨曰𤾉之𤾉謂日<lb/>
<pb n="16b"/>
中時也朝日出時也夏后氏大事以昏殷人大事以日<lb/>
中周人大事以日出亦謂此郊祭也以朝及闇謂終日<lb/>
有事音義<hi>神見賢遍反一本作神可見則如字𤾉音陽</hi>疏<hi>正義曰自此以下至致天下之和論郊祭及日月之義此郊之祭一經上則郊祭之禮郊之祭者謂夏正郊祀大報天者謂於此郊時大報天之衆神雖是春祈天生養之功大故稱大報天而主日配以月者謂天無形體懸象著明不過日月故以日為百神之主配之以月自日以下皆祭特言月者但月為重以對日耳蓋天帝獨為壇其日月及天神等共為一壇故日得為衆神之主也夏后氏祭其闇者以夏后氏尚黑故祭在於昏時殷人祭其陽者以尚白故祭在日中時周人祭日以朝及闇者以其尚文祭百神禮多故以朝及闇也故季氏之祭大夫之家禮儀應少而亦以朝及<pb n="17a"/>闇故夫子譏之注正義曰案洪範庶徵云曰雨曰𤾉𤾉謂亢𤾉乾燥日中之時亦明日中乾燥異於昏明故讀從曰雨曰𤾉之𤾉也必讀之者恐人以夜為隂晝為陽恐終日而祭故讀從𤾉也云亦謂此郊祭者以檀弓大事非止是喪亦兼諸祭故云大事亦謂此郊祭</hi>祭日於壇祭月於坎以别幽眀<lb/>
以制上下注幽明者謂日照晝月照夜疏<hi>正義曰此經及下經皆據春分朝日秋分夕月祭日於壇謂春分也祭月於坎謂秋分也月為幽日為明日在壇月在坎是殊别幽明制定上下</hi>祭日於東祭月於西以别外内以端其位注端正<lb/>
音義<hi>别彼列反下同</hi>疏<hi>正義曰端正也日為陽在外月為隂在内今祭日於東用朝旦之時是為外祭月於西鄉夕之時是為内是以别外内以正其位也而崔氏云祭日於壇祭月於坎還據上文郊祭之時今謂<pb n="17b"/>若是郊祭日與月當應同處何得祭日於壇祭月於坎日於東月於西祭不同處則崔氏說非也崔又云日月有合祭之時謂郊祭天而主日配以月其禮大用牛各祭之時謂春分朝日秋分夕月其禮小故祭法用少牢今謂小司徒云小祭祀奉牛牲鄭注謂𤣥冕所祭自𤣥冕皆用牛也何得用少牢今謂祭法日月用少牢鄭云禱祈之祭也崔氏說又非崔氏又云迎春之時兼日月者今案諸文迎春迎秋無祭日月之文小宗伯云兆五帝於四郊四望四類亦如之謂四望四類之祭亦如五帝在四郊故鄭云兆日於東郊兆月與風師於西郊不謂兆五帝之時即祭日月崔說又非</hi>日出於東月生於西隂陽長短終始<lb/>
相廵以致天下之和注廵讀如沿漢之沿謂更相從道<lb/>
音義<hi>廵依注音沿悅專反</hi>疏<hi>正義曰隂謂夜也陽謂晝也夏則陽長而隂短冬則陽短而隂長是陰陽<pb n="18a"/>長短終始相廵者又月之與日同行黄道其晦朔之時月與日同處自朔之後月與日先後而行至月終日還與月同處亦是終始相廵以致天下之和者以日月交相依廵是隂陽和㑹故致天下之和也注正義曰案文十年左傳云子西沿漢泝江将入郢是沿為順流而下故讀從之</hi>
天下之禮致反始也致鬼神也致和用也致義也致讓<lb/>
也注因祭之義汎說禮也致之言至也使人勤行至於<lb/>
此也至於反始謂報天之屬也至於鬼神謂祭宗廟之<lb/>
屬也至於和用謂治民之事以足用也音義<hi>汜說芳劍反</hi>致<lb/>
反始以厚其本也致鬼神以尊上也致物用以立民紀<lb/>
<pb n="18b"/>
也致義則上下不悖逆矣致讓以去爭也合此五者以<lb/>
治天下之禮也雖有竒邪而不治者則微矣注物猶事<lb/>
也變和言物互文也微猶少也音義<hi>悖布内反去起吕反爭爭闘之爭竒紀宜反邪似嗟反治直吏反</hi>疏<hi>正義曰此一節明禮之大用凡有五事若能行之得理則天下治矣天下之禮者言天下所用之禮所致凡有五事也致反始也者致之言至也言禮之至極於天反報初始言人始於天反而報之致鬼神也者言禮之至極至於鬼神謂祭宗廟之等致和用也者和謂百姓和諧用謂財用豐足言禮之至極治理於民使百姓和諧財用富足也致義也者義謂斷割得宜治惡討暴言禮之至極於義也致讓也者讓謂遞相推讓言禮之至極於讓也致反始以厚其夲也者天為人夲今能反始以報於天是厚重其<pb n="19a"/>本也上能厚夲教下下亦能厚夲也致鬼神以尊上也者謂至於祭祀鬼神是尊嚴其上也以此敎民民亦尊上也致物用以立民紀也者民豐物用則知榮辱禮節故至於物用可以立人紀也致義則上下不悖逆矣者義能除凶去暴故上下不有悖逆也致讓以去爭也者以讓故無爭合此五者以治天下之禮也者言能和合此五者以治理天下之禮雖有竒邪而不治者則微矣者竒謂竒異邪謂邪惡皆據異行之人言用此五事為治假令有異行不從治者亦當少也故云則微矣注正義曰上文云致和用明和能立事是和用互言之有事用也下文云致物用物謂事也謂事湏和也是致事用互致和用也是事必須和和能立事故云互也</hi>
宰我曰吾聞鬼神之名不知其所謂子曰氣也者神之<lb/>
盛也魄也者鬼之盛也合鬼與神敎之至也注氣謂嘘<lb/>
<pb n="19b"/>
吸出入者也耳目之聰眀為魄合鬼神而祭之聖人之<lb/>
敎致之也音義<hi>魄普白反嘘音虚吸許及反</hi>疏<hi>正義曰自此以下至以祀先王先公敬之至也此一節明宰我問鬼神之事夫子答以鬼神魂魄祭祀之禮又廣明天子諸侯耕藉及公桑之事今各随文解之不知其所謂者宰我善問孔子吾唯聞鬼神之名不知此鬼神所謂何物為鬼神子曰氣也者神之盛也者此夫子答宰我以神名言神是人生存之氣氣者是神之盛極也魄也者鬼之盛也者是夫子答鬼之事言人形魄者鬼之盛極也合鬼與神敎之至也者言人死神上於天鬼降於地聖王合此鬼之與神以祭之至敎之致也是聖王設教致合如此故云敎之至也注正義曰氣謂嘘吸出入也者謂氣在口嘘吸出入此氣之體無性識也但性識因此氣而生有氣則有識無氣則無識則識從氣生性則神出入也故人之精靈而謂之<pb n="20a"/>神云耳目之聰眀為魄者魄體也若無耳目形體不得為聰明故云耳目聰眀為魄云合鬼神而祭之聖人之敎致之也者人之死其神與形體分散各别聖人以生存之時神形和合今雖身死聚合鬼神似若生人而祭之是聖人設敎時致之令其如此也</hi>衆生必死死必歸土此之謂鬼骨肉<lb/>
斃于下陰為野土注陰讀為依廕之廕言人之骨肉廕<lb/>
于地中為土壤音義<hi>斃夲亦作弊婢世反陰依注音廕於鴆反壌如羊反</hi>疏<hi>正義曰此一經眀鬼神之事衆生必死者言物之羣衆而生必皆有死死必歸土者言萬物死者皆歸於土此一經因而言物實是夲說人也此之謂鬼者鬼歸也此歸土之形故謂之鬼也骨肉斃于下隂為野土者此覆說歸土之義也言死骨肉斃敗於地下依隂於地為野澤土壤謂在田野故稱為野土俗本陰作蔭字也</hi>其氣發<lb/>
<pb n="20b"/>
揚于上為昭明焄蒿悽愴此百物之精也神之著也注<lb/>
焄謂香臭也蒿謂氣烝出貌也上言衆生此言百物明<lb/>
其與人同也不如人貴爾蒿或為藨音義<hi>焄許云反香臭之氣耳蒿許羔反烝之膺反藨表驕反又皮表反</hi>疏<hi>正義曰此一經申明神也此科釋人氣為神言人生時形體與氣合共為生其死則形與氣分其氣之精魂發揚升於上為昭明者言此升上為神靈光明也焄蒿悽愴此百物之精也者焄謂香臭生言百物之氣或香或臭蒿謂烝出貌言此香臭烝而上出其氣蒿然也悽愴者謂此等之氣人聞之情有悽有愴百物之精也者人氣揚於上為昭明百物之精氣為焄蒿悽愴人與百物共同但情識為多故特謂之神此經論人亦因人神言百物也神之著也者人氣發揚於上為昭眀是人神之顯著</hi>
<pb n="21a"/>
因物之精制為之極眀命鬼神以為黔首則百衆以畏<lb/>
萬民以服注明命猶尊名也尊極於鬼神不可復加也<lb/>
黔首謂民也則法也為民作法使民亦事其祖禰鬼神<lb/>
民所畏服音義<hi>黔其亷反徐又其嚴反黑也黒首謂民首也秦謂民為黔首復扶又反為民于偽反</hi>疏<hi>正義曰此一經明聖人設敎合鬼與神而祭之欲使人事其祖禰畏敬鬼神因物之精制為之極者言聖人因人與物死之精靈遂造制為之尊極之稱明命鬼神以為黔首則者明猶尊也命猶名也黔首謂萬民也則法也故尊名人及萬物之精謂之鬼神以為萬民之法則也百衆以畏萬民以服者百衆謂百官衆庶萬民謂天下衆民既敬之以鬼神下皆畏敬之故云百衆以畏萬民以服注正義曰鬼神夲是人與物之魂魄<pb n="21b"/>若直名魂魄其名不尊故尊而名之為鬼神别加畏敬之也云尊極於鬼神不可復加也者解經制為之極所以眀鬼神為極者言物中尊極莫過鬼神言以外他名不可復加故聖王造制為之極名鬼神也云黔首謂民也者黔謂黑也凡人以黒巾覆頭故謂之黔首案史記云秦命民曰黔首此紀作在周末秦初故稱黔首此孔子言非當秦世以為黔首録記之人在後變改之耳漢家僕隸為蒼頭以蒼巾為飾異於民也此經鬼神本為民神故下文築為宫室設為宗祧其實此鬼神亦兼山川五祀百物之屬故禮運云列於鬼神注云謂祖廟山川五祀之屬樂記云幽則有鬼神注云助天地成物者是百物之魄謂之鬼對則精靈為魂形體為魄故昭七年左傳云人生始化曰魄既生魄陽曰魂是形為魄氣為魂若散而言之魄亦性識識與魄無異故昭二十五年左傳云心之精爽是謂魂魄魂魄去之何以能乆又襄二十九年左傳云天奪伯有魄又對而言之天曰神地<pb n="22a"/>曰祇人曰鬼散而言之通曰鬼神</hi>聖人以是為未足也築為宫室設為<lb/>
宗祧以别親疎逺邇敎民反古復始不忘其所由生也<lb/>
衆之服自此故聽且速也注自由也言人由此服於聖<lb/>
人之敎也聽謂順敎令也速疾也音義<hi>邇音爾</hi>疏<hi>正義曰此一經明聖人為鬼神立宗廟之事聖人以是為未足也者謂以是尊名鬼神為未足謂未稱其意也築為宫室設為宗祧以别親疎逺邇敎民反古復始者古謂先祖追而祭之是反古也始謂初始父母始生於己今追祭祀是復始也不忘其所由生也者追逺報祭是不忘其所由生也衆之所服自此者自由也言衆人服從於上由此反古復始而敎之也故聼且速也者聼謂順其敎令以此之故在下順其敎令而且速疾也</hi>二端既<lb/>
<pb n="22b"/>
立報以二禮建設朝事燔燎羶薌見以蕭光以報氣也<lb/>
此敎衆反始也薦黍稷羞肝肺首心見間以俠甒加以<lb/>
鬱鬯以報魄也敎民相愛上下用情禮之至也注二端<lb/>
既立謂氣也魄也更有尊名云鬼神也二禮謂朝事與<lb/>
薦黍稷也朝事謂薦血腥時也薦黍稷所謂饋食也見<lb/>
及見間皆當為覸字之誤也羶當為馨聲之誤也燔燎<lb/>
馨香覸以蕭光取牲祭脂也光猶氣也有虞氏祭首夏<lb/>
后氏祭心殷祭肝周祭肺覸以俠甒謂雜之兩甒醴酒<lb/>
<pb n="23a"/>
也相愛用情謂此以人道祭之也報氣以氣報魄以實<lb/>
各首其類音義<hi>燔音煩燎力召反又力弔反羶依注音馨許經反後羶鄉同薌音香見以依注見作覸音間厠之間徐舌辯反見間依注合為覸字音間厠之間俠古洽反甒音武</hi>疏<hi>正義曰此一節論氣魄既殊明設祭之時二禮亦異二端既立者謂氣也魄也既見乃更立尊名云鬼神也報以二禮者謂報此氣魄以二種祭禮報氣謂朝踐之節也報魄謂饋熟之節也建設朝事燔燎羶薌見以蕭光以報氣也者此明朝踐報氣之義也朝事謂早朝祭事燔燎謂取膟膋燎於爐炭羶謂馨香見以蕭光謂見覸覸謂雜也光謂氣也謂燔膟膋兼爇蕭蒿是雜以蕭氣此等三祭是以報氣也此敎衆反始也者言此上之祭氣是古昔尚質之義是故敎衆之以反於初始此上反古復始總包之也薦黍稷羞肝肺首心見間以俠甒加以鬱鬯以報魄也者<pb n="23b"/>薦黍稷者謂饋熟時薦此黍稷羞肝肺首心者羞進也謂薦黍稷之時進肝之與肺及首之與心殷祭以肝周祭以肺虞氏以首夏后氏以心皆謂祭黍稷之時兼此物祭也故郊特牲云祭黍稷加肺謂周法也見間以俠甒者見間讀為覸亦雜也俠甒謂兩甒醴酒言祭黍稷之時雜以兩甒醴酒加以鬱鬯者謂薦此黍稷加肝肺之薦更加之以鬱鬯然後薦黍稷饋熟報魄之時始云加鬱鬯者言非但薦熟是報魄言祭初所以加鬱鬯亦是報魄也以魄在地下鬱鬯灌地雖是祭初亦是報魄不當薦熟之時故云加也以報魄也者言薦黍以下皆是報祭形魄之氣敎民相愛上下用情者言此饋熟之時皆以飲食實味徧於燕飲是敎民相愛上以恩賜逮下下受上恩賜故上下用情禮之至也者至謂至極也謂報氣報魄二禮備足是祀奉先王禮之至極也注正義曰云更有尊名云鬼神也者解經二端既立氣也魄也是二端更有尊名言鬼神是既立謂尊名立也云二<pb n="24a"/>禮謂朝事與薦黍稷也者以經云朝事以報氣薦黍稷以報魄也云見及見間皆當為覸字之誤也者經云見以蕭光但有見字在旁無間間旁無見字此等據意皆是覸雜之理故知誤加以間邊加見凡覸者所見錯雜之義故間旁見也云羶當為馨以與香連文無取羶義羶馨聲相近故云聲之誤也云取牲祭脂也者案詩生民云取蕭祭脂是取蕭與祭牲之時雜燒之一祭之中再度焫蕭朝踐燔膟膋之時亦有蕭也故郊特牲云取膟膋升首報陽也注云膟膋腸間脂也與蕭合燒之是朝踐焫蕭也郊特牲又云既奠然後焫蕭合羶薌是饋熟焫蕭也云有虞氏祭首至周祭肺皆明堂位文云兩甒醴酒也者以士喪禮既夕等皆以甒盛醴故知醴酒也此用甒者蓋是天子追享朝踐用大尊此甒即大尊或曰子男之禮禮噐云君尊瓦甒謂子男也皇氏以為異代法也云報氣以氣報魄以實各首其類者燔燎馨香蕭光之屬是氣也黍稷肝肺之屬是實物也首本也<pb n="24b"/>報氣以氣是虚還以馨香虚氣報之報魄以實還以黍稷實物報之各夲其事類故云</hi>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷四十七<lb/>
<pb n="25a"/>
　禮記注疏卷四十七考證<lb/>
祭義出户而聽注疏則吉祭以當然也○<hi>臣召南</hi>按以<lb/>
　字當作亦又皇氏謂尸稷之後陽厭之時稷字當作<lb/>
　謖<lb/>
君獻尸夫人薦豆注謂繹日也云云○<hi>臣召南</hi>按注太<lb/>
　拘玩經意是指正祭時言不得以先獻後薦指為儐<lb/>
　尸之事獻序薦先者以君及夫人為辭之先後也<lb/>
周人祭日以朝及闇疏以其尚文祭百神禮多故以朝<lb/>
<pb n="25b"/>
　及闇也○<hi>臣召南</hi>按疏前文既云夏后氏尚黑故祭<lb/>
　在於昏時殷人尚白故祭在日中時然則周人以尚<lb/>
　赤故用朝及闇取赤色也何為又變例以解乎至於<lb/>
　終日有事自朝及闇而事竣其祭百神之禮又較繁<lb/>
　於二代則質文之說也<lb/>
祭日於壇祭月於坎○按此下三節自為一叚舊本即<lb/>
　接前文之下非也孔疏自明<lb/>
　疏此經及下經皆據春分朝日秋分夕月○通典曰<lb/>
<pb n="26a"/>
　周制以實柴祀日月日壇曰王宫月壇曰夜明牲幣<lb/>
　俱色青樂同祭五帝樂禮玉以珪璧<hi>臣召南</hi>按前文<lb/>
　云郊之祭大報天而主日配以月者此因祭天而日<lb/>
　月星辰從之者也此文則春分於東郊朝日秋分於<lb/>
　西郊夕月專為日月而分祭之者也周禮典瑞王搢<lb/>
　大圭執鎮圭繅藉五采五就以朝日鄭注云天子常<lb/>
　春分朝日秋分夕月玉藻天子元端而朝日於東門<lb/>
　之外鄭注云朝日春分之時也魯語天子大采朝日<lb/>
<pb n="26b"/>
　少采夕月皆春秋二分專祀日月之明文也崔氏以<lb/>
　此經還據上文郊祭之時則混而為一矣故孔疏駁<lb/>
　其非是<lb/>
其氣發揚于上為昭明<hi>句</hi>焄蒿悽愴<hi>讀</hi>此百物之精也<lb/>
　<hi>句</hi>○<hi>臣召南</hi>按注疏讀焄蒿悽愴連下此百物之精<lb/>
　也為句宋儒讀其氣發揚于上<hi>句</hi>為昭明焄蒿悽愴<lb/>
　<hi>句</hi>此百物之精也<hi>句</hi>朱子曰如鬼神之露光處為昭<lb/>
　明其氣蒸上處是焄蒿使人精神悚然處是悽愴又<lb/>
<pb n="27a"/>
　曰昭明乃光景之屬焄蒿氣之感觸人者悽愴如漢<lb/>
　書所謂神君至其風肅然之意蓋鄭以昭明屬人以<lb/>
　焄蒿悽愴屬百物故其說太拘泥耳<lb/>
以為黔首則疏按史記云秦命民曰黔首此記作在周<lb/>
　末秦初故稱黔首云云○<hi>臣召南</hi>按此疏甚明禮記<lb/>
　雜出諸儒之手所稱子曰皆作記之人述之耳<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷四十七考證<lb/>
</p>
<p>
</p>
  </div>
</body>
</text>
</TEI>
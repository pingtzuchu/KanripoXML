<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷六十一</head> <lb/>
    <p>
<pb n="1a"/>
欽定四庫全書<lb/>
　禮記注疏卷六十一<lb/>
　　漢鄭氏注　唐陸徳明音義　孔穎達疏<lb/>
　冠義<lb/>
凡人之所以為人者禮義也禮義之始在於正容體齊<lb/>
顏色順辭令注言人為禮以此三者為始容體正顏色<lb/>
齊辭令順而后禮義備以正君臣親父子和長幼注言<lb/>
三始既備乃可求以三行也音義<hi>長丁丈反下同行下孟反</hi>君臣正<lb/>
<pb n="1b"/>
父子親長幼和而后禮義立注立猶成也故冠而后服<lb/>
備服備而后容體正顏色齊辭令順注言服未備者未<lb/>
可求以三始也童子之服采衣紒音義<hi>冠古亂反除下文𤣥冠及注緇布冠𤣥冠以外並同紒音計</hi>故曰冠者禮之始也是故古者聖王重<lb/>
冠古者冠禮筮日筮賓所以敬冠事敬冠事所以重禮<lb/>
重禮所以為國本也注國以禮為本音義<hi>筮市至反蓍曰筮重直用反後同</hi>故冠於阼以著代也醮於客位三加彌尊加有成<lb/>
也注阼謂主人之北也適子冠於阼若不醴則醮用酒<lb/>
<pb n="2a"/>
於客位敬而成之也戸西為客位庶子冠於房戸外又<lb/>
因醮焉不代父也冠者初加緇布冠次加皮弁次加爵<lb/>
弁每加益尊所以益成也音義<hi>阼才故反著張慮反醮子笑反彌音迷適音嫡醴音禮</hi>已冠而字之成人之道也注字所以相尊也見於<lb/>
母母拜之見於兄弟兄弟拜之成人而與為禮也𤣥冠<lb/>
𤣥端奠摯於君遂以摯見於鄉大夫鄉先生以成人見<lb/>
也注鄉先生謂鄉老而致仕者服𤣥冠𤣥端異於朝也<lb/>
音義<hi>見賢徧反下皆同摯本又作贄同音至鄉大夫鄉先生並音香注同朝直遙反</hi>成人之者<lb/>
<pb n="2b"/>
將責成人禮焉也責成人禮焉者將責為人子為人弟<lb/>
為人臣為人少者之禮行焉將責四者之行於人其禮<lb/>
可不重與注言責人以大禮者已接之不可以苟音義<lb/>
<hi>少詩照反之行下孟反下同與音餘</hi>故孝弟忠順之行立而后可以為人<lb/>
可以為人而后可以治人也故聖王重禮故曰冠者禮<lb/>
之始也嘉事之重者也是故古者重冠重冠故行之於<lb/>
廟行之於廟者所以尊重事尊重事而不敢擅重事不<lb/>
敢擅重事所以自卑而尊先祖也注嘉事嘉禮也宗伯<lb/>
<pb n="3a"/>
掌五禮有吉禮有凶禮有賓禮有軍禮有嘉禮而冠屬<lb/>
嘉禮周禮曰以昏冠之禮親成男女也音義<hi>弟音悌治直吏反擅市戰反</hi>疏<hi>正義曰此一節明人之所以相叙加冠之事從始至終各隨文解之凡人之所以為人者禮義也者言人之所以異於禽獸者以其行禮義也禮義之中終身行之禮義之始在于正容體齊顏色順辭令者言欲一世行禮之始先須正容體齊顏色順辭令為初也然後可以正君臣親父子和長幼古者冠禮者此明將冠之時筮日筮賓重冠禮之事又明冠禮三加其冠以漸成人之禮故冠於阼以著代也者言適子必加冠於阼阼是主人接賓之處今適子冠於阼階所以著明代父之義也醮於客位三加彌尊加有成也者若依周禮適子醴於客位今云醮者或因先代夏殷之禮醮之用酒於客位室戸外之西必在賓客位者尊以成人若<pb n="3b"/>賓客待之三加初加緇布冠次加皮弁冠三加爵弁冠彌漸而尊故云三加彌尊加有成也謂加益有成人之事矣已冠而字之者此明冠畢加字見母及兄弟及見君之節以其成人而見人也未冠之前以其名别之既冠之後又改以字且人二十有為父之道不可復言其名故冠而加字之成人之道也見於母母拜之故不拜也今唐禮母見子但起立不拜也案儀禮廟中冠子以酒脯奠廟訖子持所奠酒脯以見於母母拜其酒脯重從奠者處来故拜之非拜子也𤣥冠𤣥端奠摯於君者此𤣥冠𤣥端則異於朝服之衣但𤣥冠上士則𤣥裳中士則黄裳下士則雜裳以其初成人故著𤣥端異於朝服也若朝服則素裳奠摯奠之於君也遂以摯見于鄉大夫鄉先生者以摯謂以雉也故士相見禮冬用雉夏用腒見于鄉大夫謂在朝之鄉大夫也鄉先生謂鄉老而致仕也成人之者此明加冠成人之義必成人者將責成人禮焉冠責以成人之事若成人事立可以治人<pb n="4a"/>也是冠者為治之本故先王重之行之於廟士行之於禰廟故士冠禮注廟謂禰廟既在禰廟此云尊先祖者尊禰即尊先祖之義且下士祖禰共廟其諸侯則冠於太祖之廟故左傳云先君之祧以處之聘禮不腆先君之祧鄭注以為始祖之廟則天子當冠於始祖廟也服䖍注左傳先君之祧處之以為曽祖廟者以左傳魯襄公冠於衛成公之廟衛成公則當今衛君獻公曽祖服䖍望時解之故以祧為曽祖非鄭義也注正義曰阼謂主人之北也者案士冠禮文也云若不醴則醮用酒者亦士冠禮文以周禮之法適子則以醴禮之庶子則以酒醮之若先代之禮雖適子皆以酒醮之其於周時或有舊俗行先代之禮雖適子亦用酒醮則因而行不必改也故鄭注士冠禮云若不醴謂國有舊俗可行聖人用焉不改是也醮者醮盡之義故鄭注士冠禮云酌而無酬酢曰醮是也云庶子冠於房戶外又因醮焉者皆士冠禮文也但此記之作是記儀禮士冠禮之事士禮<pb n="4b"/>故三加也若大夫亦同士冠禮云無大夫冠禮古者五十而后爵何大夫冠禮之有是大夫雖冠用士禮若諸侯則有冠禮故左傳云公冠用祼享之禮行之金石之樂節之其加則四加而有𤣥冕也故大戴禮公冠四加也諸侯尚四加則天子亦當五加衮冕也</hi>
　昏義<lb/>
昏禮者將合二姓之好上以事宗廟而下以繼後世也<lb/>
故君子重之是以昏禮納采問名納吉納徵請期皆主<lb/>
人筵几於廟而拜迎於門外入揖讓而升聽命於廟所<lb/>
以敬愼重正昏禮也注聽命謂主人聽使者所傳壻家<lb/>
<pb n="5a"/>
之命音義<hi>昏者一本作昏禮者婚禮用昏故經典多止作昏字合如字徐音閤好呼報反采七在反采擇也請期徐音情又如字筵音延使色吏反傳直専反</hi>疏<hi>正義曰此一節總明昏禮之義而拜迎於門外揖讓而升自從始至終也納采者謂采擇之禮故昏禮云下逹納采用鴈也必用鴈者白虎通云鴈取其随時而南北不失節也又是隨陽之鳥妻從夫之義也問名者問其女之所生母之姓名故昏禮云謂誰氏言女之母何姓氏也此二禮一使而兼行之納吉者謂男家既卜得吉與女氏也納徴者納聘財也徵成也先納聘財而后昏成春秋則謂之納幣其庶人則緇帛五两卿大夫則𤣥纁𤣥三纁二加以儷皮及諸侯加以大璋天子加以榖圭皆具於周禮經注也請期者謂男家使人請女家以昏時之期由男家告于女家何必請者男家不敢自專執謙敬之辭故云請也女氏終聽男家之命乃告之納吉納徴請期每一事則使者一人行惟納徵無<pb n="5b"/>鴈以有幣故其餘皆用鴈主人筵几於廟者謂行此等之禮主人謂女父母設筵几於禰廟此等皆據士昏禮而知之也聽命於廟者謂女之父母聽受壻之使者之命於廟堂之上两楹之間也</hi>
父親醮子而命之迎男先於女也子承命以迎主人筵<lb/>
几於廟而拜迎于門外壻執鴈入揖讓升堂再拜奠鴈<lb/>
蓋親受之於父母也降出御婦車而壻授綏御輪三周<lb/>
先俟於門外婦至壻揖婦以入共牢而食合卺而酳所<lb/>
以合體同尊卑以親之也注酌而無酬酢曰醮醮之禮<lb/>
如冠醮與其異者於寢耳壻御婦車輪三周御者代之<lb/>
<pb n="6a"/>
壻自乘其車先道之歸也共牢而食合卺而酳成婦之<lb/>
義音義<hi>醮子妙反迎魚敬反下以迎同先悉薦反子承命本或作子承父命誤壻本又作聟悉計反女之夫也依字從士從胥俗從知下作耳奠大見反綏音雖合徐音閤又如字卺徐音謹破瓢為巵也說文作□云蠡也字林几敏反以此卺為警身有所承說文云讀若赤舄几酳徐音𦙍又仕覲反酢音昨如冠古亂反下文始於冠同與音餘道音導</hi>疏<hi>正義曰此一節明親迎之時父之醮子明迎婦之節父覲醮子而命之迎者謂壻父身親以酒醮子而命之親迎也男先於女也者適命親迎之意所以必命迎者欲使男往迎之女則從男而来也是男子先迎女從後至是男先於女也若男子不迎女自来至是女自先来不得為男先於女也主人筵几於廟而拜迎於門外者主人女之父以壻来親迎故拜迎於門外以敵禮待之壻執鴈入揖讓升堂<pb n="6b"/>再拜奠鴈者主人就東階初入門將曲揖當階北面揖奠當碑揖至階三讓三人升自阼階揖壻升自西階北面鴈再拜蓋親受之於父母也於時女房中南面母在房戶外之西南面壻既拜訖旋降出女出房南面立於母左父西面誡之女乃西行母南面誡之是壻親受之於父母但親受之非是分明丰有親受示有親受之義故云蓋以疑之降出御婦車者謂壻降西階而出親御婦車也而壻授綏者謂婦升車之時而壻授之以綏御輪三周者謂壻御婦車之輪三匝然後御者代壻御之婦至壻揖婦以入者謂婦至壻之寢門壻揖以婦入則稍西避之故魏詩云宛然左辟謂此時也共牢而食者在夫之寢壻東面共一牲牢而同食不異牲合卺而酳者酳演也謂食畢飲酒演安其氣卺謂半瓢以一瓠分為两瓢謂之卺壻之與婦各執一片以酳故云合卺而酳所以合體同尊卑以親之也者同尊卑謂共牢也所以合體同尊卑者欲使壻之親婦婦亦親壻所以體同為<pb n="7a"/>一不使尊卑有殊也注正義曰以鄉飲酒禮燕禮之屬皆為賓主相酬酢故不稱醮其醮則但受爵者飲而盡之又不反相酬酢直醮盡而已故稱醮也然醴亦無酬酢不云醮者以醴尚質不為飲也故不稱醮但禮敬之而已云醮之禮如冠醮與其異者於寢耳者以父之醮子令其親迎與醮子冠而成人其事相似故云如冠醮與但冠禮醮子在廟此醮子在寢故云其異者在寢耳</hi>
敬慎重正而后親之禮之大體而所以成男女之别而<lb/>
立夫婦之義也男女有别而后夫婦有義夫婦有義而<lb/>
后父子有親父子有親而后君臣有正故曰昏禮者禮<lb/>
之本也注言子受氣性純則孝孝則忠也音義<hi>别彼列反下同</hi>
<pb n="7b"/>
疏<hi>正義曰前經明共牢合卺使之相親此經論謹愼重正禮之根本各隨文解之敬愼重正者言行昏禮之時必須恭敬謹愼尊重正禮而後男女相親若不敬慎重正則夫婦久必離異不相親也昏禮者禮之本也者夫婦昏姻之禮是諸禮之本所以昏禮為禮本者昏姻得所則受氣純和生子必孝事君必忠孝則父子親忠則朝廷正故孝經云喪則致其哀祭則致其嚴是昏禮為諸禮之本也</hi>
夫禮始於冠本於昏重於喪祭尊於朝聘和於鄉射此<lb/>
禮之大體也注始猶根也本猶幹也鄉鄉飲酒音義<hi>朝直遙反聘匹正反</hi>疏<hi>正義曰此經因昏禮為諸禮之本遂廣明禮之始終始則在於冠昏終則重於喪祭其間有朝聘鄉射是禮之大體之事也</hi>
<pb n="8a"/>
夙興婦沐浴以俟見質明贊見婦於舅姑婦執笲棗栗<lb/>
段修以見贊體婦婦祭脯醢祭醴成婦禮也注成其為<lb/>
婦之禮也贊醴婦當作禮聲之誤也音義<hi>沐音木浴音欲見賢遍反下及注同笲音煩一音皮彥反器名以葦苦竹為之其形如筥衣之以青繒以盛棗栗腶修之屬棗音早爾雅云棘實謂之棗俗作棗誤段丁亂反本又作腶或作鍛同修脯也加薑桂曰腶修何休云婦執腶修者取其斷斷自脩飾也贊醴依注作禮醢音海</hi>舅姑入室婦以特豚饋明婦順也注<lb/>
以饋明婦順者供養之禮主於孝順音義<hi>饋其位反一本無婦字供俱用反養羊尚反</hi>厥明舅姑共饗婦以一獻之禮奠酬舅姑先<lb/>
<pb n="8b"/>
降自西階婦降自阼階以著代也注言既獻之而授之<lb/>
以室事也降者各還其燕寢婦見及饋饗於適寢昏禮<lb/>
不言厥明此言之者容大夫以上禮多或異日音義<hi>適丁歴反上時掌反</hi>疏<hi>正義曰此論昏禮明日婦見舅姑舅姑醴婦又舅姑入室婦饋特豚又明日舅姑饗婦之節此即士昏禮也故有特豚饋於舅姑若大夫以上非惟特豚而已雖以士為主亦兼明大夫故有厥明舅姑共饗婦若士婦見舅姑之日即舅姑饗婦故士昏禮舅姑醴婦醴婦既訖則饗之不待厥明也婦執笲棗栗段脩以見者案士昏禮舅坐於阼階西面姑坐於房外南面婦執笲棗栗進東面拜奠于舅席訖婦又執腶脩升進北面拜奠于姑席是也贊醴婦婦祭脯醢祭醴者案士昏禮婦席于戶牖間贊者酌醴置於席前北面婦於<pb n="9a"/>席西東面拜受贊者西階上北面拜送婦又拜薦脯醢婦升席左執禪右祭脯醢訖以柶祭醴三是祭脯醢祭醴也成婦禮也者言所以見舅姑及醴之者成其為婦之禮也舅姑入室婦以特豚饋者案士昏禮舅姑入于室婦盥饋特豚合升側載無魚腊無稷並南上其他如取女禮鄭注云側載者右胖載之舅爼左胖載之姑爼異尊卑並南上者舅姑共席于奥其饌各以南為上是特豚饋也明婦順也者言所以特豚饋者顯明其為婦之孝順也厥明舅姑共饗婦以一獻之禮奠酬者案士昏禮云舅既獻姑薦俎醢以鄉飲酒之禮約之席在室戶外之西舅酌酒於阼階獻婦婦西階上拜受即席祭薦祭酒畢於西階上北面卒爵婦酢舅舅於阼階上受酢飲畢姑乃酬婦先酌自飲畢更酌酒以酬婦婦受爵奠于薦左不舉爵正禮畢也以著代也者言所以舅姑降自西階婦降自阼階是舅姑所升之處今婦由阼階而降是著明代舅姑之事也注正義曰各還其燕寢者<pb n="9b"/>舅姑還舅姑之燕寢婦還婦之燕寢也云婦見及饋饗於適寢者謂舅姑之適寢云昏禮不言厥明此言之者容大夫以上禮多或異日以此云厥明與士昏禮異也</hi>
成婦禮明婦順又申之以著代所以重責婦順焉也婦<lb/>
順者順於舅姑和於室人而后當於夫以成絲麻布帛<lb/>
之事以審守委積蓋藏注室人謂女姑女叔諸婦也當<lb/>
猶稱也後言稱夫者不順舅姑不和室人雖有善者猶<lb/>
不為稱夫也音義<hi>當丁浪反一音丁郎反下注同下注和當亦同委於偽反積子賜反藏才浪反猶稱尺證反下同</hi>是故婦順備而后内和理内和理而後家<lb/>
<pb n="10a"/>
可長久也故聖王重之注順傋者行和當事成審也音<lb/>
義<hi>行下孟反</hi>疏<hi>正義曰此經明上經成婦禮明婦順之事若婦順既成則室家長久故聖王所重也成婦禮者則上經婦祭脯醢祭醴之等是成婦禮也明婦順者則上經舅姑入室以特豚饋是明婦順也又申之以著代者則上經婦降自阼階以著代是也申重也既明婦禮順又重加之以著代之義也所以重責婦順焉也者言成婦禮明婦順則重著代所以厚重責婦人之孝順焉分之則婦禮婦順著代三者别文皆總歸於婦順故自此以下唯申明婦順也以審守委積蓋藏者言既當夫氏又成婦事以此詳審保守家之所有委積掩蓋藏聚之物也注正義曰經既言順於舅姑乃和於室人是在室之人非男子也女妐謂壻之姊也女叔謂壻之妹諸婦謂娣姒之屬行是順於舅姑和謂和於室人當謂當於夫則前經所說是也云事成審者則前經以成<pb n="10b"/>絲麻布帛之事以審守委積蓋藏是事成審也</hi>
是以古者婦人先嫁三月祖廟未毁敎于公宫祖廟旣<lb/>
毁敎于宗室教以婦徳婦言婦容婦功敎成祭之牲用<lb/>
魚芼之以蘋藻所以成婦順也注謂與天子諸侯同姓<lb/>
者也嫁女者必就尊者教成之教成之者女師也祖廟<lb/>
女所出之祖也公君也宗室宗子之家也婦德貞順也<lb/>
婦言辭令也婦容婉娩也婦功絲麻也祭之祭其所出<lb/>
之祖也魚蘋藻皆水物隂類也魚為俎實蘋藻為羹菜<lb/>
<pb n="11a"/>
祭無牲牢告事耳非正祭也其齊盛用黍云君使有司<lb/>
告之宗子之家若其祖廟已毁則為壇而告焉音義<hi>先悉薦反芼莫報反蘋音頻藻音早毛詩傳云蘋大萍藻聚藻詩箋云蘋之言賓藻之言早婉紆免反娩音晚詩箋云婉娩貞順貌齊音咨壇徒丹反</hi>疏<hi>正義曰此經更申明前經成婦順之事所以能成婦順者以未嫁之前先教以四徳故此經明嫁所敎之事祖廟未毁敎于公宫者此謂與君為骨肉親廟有四髙祖之廟未毁陰此欲嫁之女敎於公宫也祖廟既毁敎於宗室者謂與君四從以外同髙祖之父以上其廟既遷是祖廟既毁此女則教於大宗子之室教成祭之者謂三月教之其教己成祭女所出祖廟告以教成也所以成婦順也者以為未嫁之前先教四徳又祭而告但成其為婦之順欲使嫁而為婦奉遵此教而成和順注正義曰此云教<pb n="11b"/>於公宫故知是天子諸侯同姓也天子當言王宫今經云公宫知兼天子者比云公宫謂公之宫也若天子公邑官家之宫爾非謂諸侯公宫也北昏義雖記士昏禮之事自此以下廣明天子以下敎女及夫婦之義故此經教女舉貴者言云嫁女者必就尊者教成之者案内則女子十年不出使姆教成之明已前恒教但嫁前三月特就公宫之教欲尊之也云教之者女師也者即詩周南云言告師氏則昏禮注云姆婦人五十無子出者也云祖廟女所出之祖也者謂女父與君所分出之祖或與君共髙祖而分出以下皆然與諸侯共髙祖廟未毁所出之女皆自公宫教之天子雖七廟親廟上自髙祖以下也云公君也者鄭恐唯謂諸侯之公故解公為君天子諸侯皆稱君云宗室宗子之家也者鄭既不云大宗小宗則大宗小宗之家悉得教之與大宗近者於大宗敎之與大宗逺者於小宗教之此記謂君之同姓若君之異姓異姓始祖在者其後亦有大宗小宗其族<pb n="12a"/>人嫁女各於其家也云祭之祭其所出之祖也者此女出於君之髙祖則祭髙祖廟出於君之曽祖則祭曾祖以下皆然女親行祭詩云誰其尸之有齊季女是也云祭無牲牢告事耳非正祭也者以祭君之廟應用牲牢今其俎唯魚故云告事耳非正祭也云其齊盛用黍者以其告祭不用正牲則無稲粱既以蘋藻為羹則當有齊盛比士祭特牲黍稷故知此亦用黍也云君使有司告之者約雜記釁廟使有司行之故知此告成之祭亦使有司也若有卿大夫以下則女主之宗子掌其禮也云若其祖廟已毁則為壇而告焉者此謂與宗子或同曽祖假令宗子為士只有父祖廟曽祖髙祖無廟則為壇于宗子之家而告焉若與宗子同曽祖則為壇告曽祖焉若與宗子同髙祖則為壇告髙祖焉此注或有作墠者誤也所以知者以祭法篇適士二廟一壇則曽祖為壇也大夫三廟二壇則髙祖及髙祖之父為壇或可宗子為中士下士但有一廟無壇則為壇而告之也</hi>
<pb n="12b"/>
古者天子后立六宫三夫人九嬪二十七世婦八十一<lb/>
御妻以聽天下之内治以明章婦順故天下内和而家<lb/>
理天子立六官三公九卿二十七大夫八十一元士以<lb/>
聽天下之外治以明章天下之男教故外和而國治故<lb/>
曰天子聽男教后聽女順天子理陽道后治隂徳天子<lb/>
聽外治后聽内治敎順成俗外内和順國家理治此之<lb/>
謂盛徳注天子六寢而六宫在後六官在前所以承嗣<lb/>
施外内之政也三夫人以下百二十人周制也三公以<lb/>
<pb n="13a"/>
下百二十人似夏時也合而言之取其相應有象大數<lb/>
也内治婦學之法也隂徳謂主隂事隂令也音義<hi>嬪毗人反治直吏反下及注除后治隂徳皆同應如字音應對之應</hi>疏<hi>正義曰此一經因上夫婦昏禮之事故此眀天子與后各立其官掌内外之事法隂陽所為但后之所立六宫周之法也天子所為立六官夏之制也欲見其数相當故以夏周相對為内外也注正義曰案宮人云掌王之六寢之脩注路寢一小寢五是天子六寢也云六宫在後者后之六宫在王之六寢之後亦大寢一小寢五其九嬪以下亦分居之其三夫人雖不分居六宫亦分主六宫之事或二宫則一人也或猶如三公分主六卿之類也云六官在前者六卿之官在王六寢之前其三孤亦分主六官之職總謂之九卿故考工記云外有九室九卿朝焉是也云三公以下百二十人者周三<pb n="13b"/>百此百二十人延於百數故云似夏時以無正文故稱似也云内治婦學之法也者案九嬪職云掌婦學之法故知内治是婦學也云隂徳謂主隂事隂令也者案内宰掌王之隂事隂令注云隂事謂羣妃御見之事隂令為王所求為於此宫也</hi>
是故男教不脩陽事不得適見於天日爲之食婦順不<lb/>
脩隂事不得適見於天月為之食是故日食則天子素<lb/>
服而脩六官之職蕩天下之陽事月食則后素服而脩<lb/>
六宫之職蕩天下之隂事故天子之與后猶日之與月<lb/>
隂之與陽相須而后成者也注適之言責也食者見道<lb/>
<pb n="14a"/>
有虧傷也蕩蕩滌去穢惡也音義<hi>適直革反下注同見賢遍反下及注同為于偽反下文皆同蕩徒浪反滌直歷反又杜亦反去起呂反穢紆廢反</hi>天子脩男教父道<lb/>
也后脩女順母道也故曰天子之與后猶父之與母也<lb/>
故為天王服斬衰服父之義也為后服資衰服母之義<lb/>
也注父母者施教令於婦子者也故其服同資當為齊<lb/>
聲之誤也音義<hi>衰七雷反下同資依注作齊音咨注又作齎音同</hi>疏<hi>正義曰此以下說男女之教若其不得日月為之適食又明天子與后是父之與母之義是故日食則天子素服而脩六官之職蕩天下之陽事者謂救日之時著素服蕩除天下之陽事有穢惡者案左傳昭三十一年十二月辛亥朔日有食<pb n="14b"/>之庚午之日始有謫謫謂日之將食之氣氣見於上所以責人君也故詩云十月之交朔日辛卯日有食之亦孔之醜又云此日而食于何不臧是君之不善而日食凡日食若壬午朔日有食之左傳云公問於梓慎禍福何為對曰二至二分日有食之不為災也日月之行也分同道也至相過也其他月則為災陽不克也故常為水也然詩之十月則夏之八月秋分日食而為災者以辛卯之日卯往侵辛木反克金故為災昭七年夏四月甲辰朔日有食之而大咎衞君上卿四月夏之二月為災者以其甲辰之日甲為木辰為土卯當克土今日食土反克木故為災也昭二十一年秋七月壬午朔而日食壬為水午為火水應克火而日食火反克水不為災者以秋七月夏之五月是壬午之時得有克壬之理故不得為災杜預以為假日食之異以戒懼人君其言若信若不信不可定以為騐也</hi>
<pb n="15a"/>
　鄉飲酒義<lb/>
鄉飲酒之義主人拜迎賓于庠門之外入三揖而后至<lb/>
階三讓而后升所以致尊譲也注庠鄉學也州黨曰序<lb/>
音義<hi>庠音詳學記云古之教者家有塾黨有庠術有序國有學</hi>盥洗揚觶所以致絜<lb/>
也注揚舉也今禮皆作騰音義<hi>盥音管觶之䜴反說文云鄉飲酒角也字林音支絜音結下同一本作致絜敬也</hi>拜至拜洗拜受拜送拜既所以致敬<lb/>
也注拜至謂始升時拜拜賓至尊讓絜敬也者君子之<lb/>
所以相接也君子尊讓則不爭絜敬則不慢不慢不爭<lb/>
<pb n="15b"/>
則逺於鬭辨矣不鬭辨則無暴亂之禍矣斯君子所以<lb/>
免於人禍也故聖人制之以道注道謂此禮音義<hi>爭爭鬭之爭下同逺于萬反辨如字徐甫免反下同</hi>疏<hi>正義曰此一節初明鄉飲酒之禮拜迎至拜洗相尊敬之事故聖人制之以道也鄉飲酒之義主人拜迎賓于庠門之外者此謂鄉大夫故迎賓于庠門外若州長黨正則於序門外也盥洗揚觶者謂主人將獻賓以水盥手而洗爵揚觶謂既獻之後舉觶酬賓之時亦盥洗也必盥洗者所以致其絜敬之意也拜至者謂賓與主人升堂之後主人於阼階之上北面再拜是拜至也拜洗者謂主人拜至訖洗爵而升賓于西階上北面再拜拜主人洗也拜受者賓於西階上拜受爵也拜送者主人于阼階上拜送爵也拜既者既盡也賓飲酒既盡而拜也所以致敬也者言賓主相拜致其恭敬之心尊讓絜敬也者<pb n="16a"/>言入門而三揖三讓是尊讓盥洗揚觶是絜也拜至拜洗之等是致敬也故總結之云尊讓絜敬也者君子之所以相接也注正義曰案州長職云春秋射于州序黨正云屬民飲酒于序是州黨曰序有室謂之庠無室謂之序鄉學為庠州黨為序學記云黨有庠者謂鄉人在州黨但于鄉之庠學不别立也則州黨曰序必是無室今案鄉射云豫則鉤楹内堂則由楹外故鄭注云庠之制有堂有室也豫讀如成周宣榭災之榭凡屋無室曰榭今文豫為序序乃夏后氏之學亦非也以此言之則州黨為序其義非也今云州黨曰序者但州黨之序雖並皆無室今鄉射則鉤楹内是内之深無室事顯正得讀豫為榭是無室故也不得讀豫為序以序非無室之名故云非也以有楹内楹外之言故鄭特云序非也謂正鄉射文非非是餘處序字皆非也餘處之序並皆無室也但有虞氏之庠周以為鄉學夏后氏之序周以為州黨之學明夏時之序則有室也周時州黨之序則無<pb n="16b"/>室也序名雖同其制則别故鄉射注云序乃夏后氏之學非謂州黨之學也以鄉射為豫已非今文為序又非故云亦非鄉學雖為序云亦有東西墻謂之序故鄉飲酒或云序東西州學雖為序據其序内亦有堂稱故鄉射或云堂東堂西也</hi>
鄉人士君子尊於房戸之間賓主共之也尊有𤣥酒貴<lb/>
其質也注鄉人鄉大夫也士州長黨正也君子謂卿大<lb/>
夫士也卿大夫士飲國中賢者亦用此禮也共尊者人<lb/>
臣卑不敢専大惠音義<hi>鄉人士君子周禮天子六鄉鄭司農云百里内為六鄉外為六遂司徒職云五家為比五比為閭四閭為族五族為黨五黨為州五州為鄉鄉大夫每鄉卿一人州長每州中<pb n="17a"/>大夫一人黨正每黨下大夫一人族師每族上士一人閭胥每閭中士一人比長五家下士一人諸侯則三鄉卿去京反飲于鴆反</hi>羞出自東房主人共之也注羞燕私可以自<lb/>
專也音義<hi>羞音脩共音恭</hi>洗當東榮主人之所以自絜而以事<lb/>
賓也注絜猶清也音義<hi>榮如字屋翼也劉音營清如字皇才性反</hi>疏<hi>正義曰此一節明設尊及𤣥酒貴其質素又羞出東房及東榮設洗主人事賓之義也鄉人謂鄉大夫也士謂州長黨正也君子者謂鄉大夫也尊于房戶之間賓主共之也者以鄉大夫等唯有東房故設酒尊于東房之西室戶之東在賓主之間示賓主之共有此酒也酒雖主人之設賓亦以酢主人故云賓主共之也尊有𤣥酒貴其質也者北面設尊𤣥酒在右謂在酒尊之西也所以設𤣥酒在西者地道尊左貴其質素故也羞出自東房主人共之也<pb n="17b"/>者謂供於賓也洗當東榮榮屋翼也設洗於庭當屋翼也必在東者示主人所以自絜以事賓從冠義以来皆記者疊出儀禮經文每於一事之下釋明儀禮經義每義皆舉經文於上陳其義於下以釋之也他皆倣此也</hi>
賓主象天地也介僎象隂陽也三賓象三光也讓之三<lb/>
也象月之三日而成魄也四面之坐象四時也注隂陽<lb/>
助天地養成萬物之氣也三賓象天三光者繫於天也<lb/>
古文禮僎皆作遵音義<hi>介音戒下放此輔賓者僎音遵輔主人者魄普百反說文作霸云月始生魄然也坐才卧反又如字</hi>天地嚴凝之氣始於西南而盛於西<lb/>
北此天地之尊嚴氣也此天地之義氣也天地温厚之<lb/>
<pb n="18a"/>
氣始於東北而盛於東南此天地之盛徳氣也此天地<lb/>
之仁氣也注凝猶成也音義<hi>凝魚矜反</hi>主人者尊賓故坐賓<lb/>
於西北而坐介於西南以輔賓賓者接人以義者也故<lb/>
坐於西北注賓者接人以義言賓來以成主人之徳主<lb/>
人者接人以仁以徳厚者也故坐於東南而坐僎於東<lb/>
北以輔主人也注以僎輔主人以其仕在官也仁義接<lb/>
賓主有事俎豆有數曰聖聖立而將之以敬曰禮禮以<lb/>
體長幼曰徳注聖通也所以通賓主之意也將猶奉也<lb/>
<pb n="18b"/>
徳也者得於身也故曰古之學術道者將以得身也是<lb/>
故聖人務焉注術猶藝也得身者謂成已令名免於刑<lb/>
罰也言學術道則此說賓賢能之禮疏<hi>正義曰此一節明賓主介僎坐位之義也賓主象天地也介僎象隂陽也者天地則隂陽著成為天地故賓在西北天地嚴凝之氣著主在東南天地温厚之氣著介㘴在西南象隂之㣲氣僎在東北象陽之㣲氣三賓象三光者謂衆賓也四面之坐象四時也者主人東南象夏始賓西北象冬始僎東北象春始介西南象秋始其四時不離天地隂陽之内而坐即是賓主介僎之所象也曰聖者聖通也謂上諸事並是通賓主之意也聖立而將之以敬曰禮者謂通賓主之事其道已立能將行之以恭敬乃謂之禮也禮以體長幼曰徳徳者得也既能有禮以體成長幼於事得宜<pb n="19a"/>故曰徳也徳也者得於身也重釋稱徳之義是得善行於其身謂身之所行皆得於理也古之學術道者將以得身也者術者藝也言古之人學此才藝之道也將以得身也謂使身得成也此謂賓賢之人有術道今以賓敬接待之事其尊敬學習術道身得成就而有令名是故聖人務焉者以上賓主徳義之事於禮冣重故聖人務行焉</hi>
祭薦祭酒敬禮也嚌肺嘗禮也啐酒成禮也於席末言<lb/>
是席之正非專為飲食也為行禮也此所以貴禮而賤<lb/>
財也卒觶致實於西階上言是席之上非專為飲食也<lb/>
此先禮而後財之義也先禮而後財則民作敬讓而不<lb/>
<pb n="19b"/>
爭矣注非專為飲食言主於相敬以禮也致實謂盡酒<lb/>
也酒為觴實祭薦祭酒嚌肺於席中唯啐酒於席末也<lb/>
音義<hi>祭薦本亦作<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>同嚌才細反肺芳廢反啐七内反專為于偽反下及注専為同</hi>疏<hi>正義曰此一節明飲酒之禮祭薦祭酒相尊敬之心貴禮賤財之義祭薦者主人獻賓賓即席祭所薦時脯醢也祭酒者賓既祭薦又祭酒也敬禮也者言賓既祭薦又祭酒是賓敬主人之禮也嚌肺嘗禮也賓既祭酒之後興取俎上之肺嚌齒之所以嘗主人之禮也啐酒成禮也於席末者啐謂飲主人酒而入口成主人之禮於席末謂席西頭也案鄉飲酒禮祭薦祭酒嚌肺皆在席之中唯啐酒在席之末又鄉飲酒禮云祭脯醢奠爵右取肺郤左手右絶末以祭尚左手嚌之興加于俎坐挩手遂祭酒嚌肺在前祭酒在後此先云祭酒者嚌是嘗嚌之名祭酒是<pb n="20a"/>未飲之稱故祭酒與祭薦相連表其敬禮之事言是席之正非専為飲食也者若此席専為飲食應與席中啐酒今乃席未啐酒此席之設本不為飲食是主人敬重於賔故設席耳祭薦祭酒嚌肺在席中者敬主人之物故在席中啐酒入于已故在席末也此所以貴禮而賤財也者於席上祭薦祭酒是貴禮席末啐酒是賤財也卒觶致實於西階上言是席之上非專為飲食也者卒觶主人酬賓主人先飲卒觶也致實謂致盡其所實之酒於西階上不就席卒觶者言此席之上非専為飲食也故不於席所而卒觶啐纔始入口猶在席末也卒觶則盡爵故逺在西階上前文方論設席之禮故言是席之正此覆說前席故變文言是席之上上亦正也此先禮而後財之義也者先禮則貴後財則賤則亦上下互而相通也注正義曰以經卒觶致實既云卒觶論其將欲卒觶之時舉其事者致實論其盡酒之體故更言致實也云酒為觴實者以盡酒稱致實之意酒為觴中之<pb n="20b"/>實今致盡此實也云祭薦祭酉嚌肺于席中唯啐酒於席末也者皆鄉飲酒禮文</hi>
鄉飲酒之禮六十者坐五十者立侍以聽政役所以明<lb/>
尊長也六十者三豆七十者四豆八十者五豆九十者<lb/>
六豆所以明養老也民知尊長養老而后乃能入孝弟<lb/>
民入孝弟出尊長養老而后成教成教而后國可安也<lb/>
君子之所謂孝者非家至而日見之也合諸鄉射教之<lb/>
鄉飲酒之禮而孝弟之行立矣注此說鄉飲酒謂黨正<lb/>
國索鬼神而祭祀則以禮屬民而飲酒于序以正齒位<lb/>
<pb n="21a"/>
之禮也其鄉射則州長春秋以禮㑹民而射于州序之<lb/>
禮也謂之鄉者州黨鄉之屬也或則鄉之所居州黨鄉<lb/>
大夫親為主人焉如今郡國下令長於鄉射飲酒從太<lb/>
守相臨之禮也音義<hi>弟音悌下同行下孟反索色百反屬音燭太守音秦下手又反相息亮反漢制郡有大守國有相或息羊反則以連下句</hi>疏<hi>正義曰此明黨正飲酒正齒位之事六十者坐五十者立侍者案鄉飲酒禮賓賢能則用處士為賓其次為介其次為衆賓皆以年少者為之此正齒位之禮其賓介等皆用年老者為之其餘為衆賓賓内年六十以上於堂上於賓席之西南面坐若不盡則於介席之北東面北上其五十者則立於西階下東面北上示有陪侍之義非即在六十者旁同南面立也以聽政役者所以<pb n="21b"/>立於階下示其聼受六十以上政事役使也所以明尊長也者言欲明尊敬六十之長老故立而聼政役六十者三豆至九十者六豆者以其每十年加一豆非正禮故不得為籩豆偶也其五十者亦有豆也但二豆而已則鄉飲酒禮衆賓立於堂下者皆二豆其賔介之豆無正文當依衆賓之年而加之也所以明養老也豆以供養之物故云明養老立侍是陪侍之儀故云明尊長也而后乃能入孝弟者人若知尊長養老則能入孝弟之行也民入孝弟謂入門而能行孝弟出尊長養老者謂出門而能尊長養老也合諸鄉射教之鄉飲酒之禮而孝弟之行立矣者諸於也謂春秋二時聚合其民於州長鄉射之禮以教之鄉飲酒之禮謂十月黨正飲酒是教之鄉飲酒之禮既州正教射黨正教飲酒則民知尊長養老故孝弟之行以此而后立也注正義曰鄭知此經所說是黨正正齒位者以儀禮鄉飲酒之篇無正齒位之禮今此云六十者坐五十者立侍故知是黨正正<pb n="22a"/>齒位之禮此謂初飲酒之時正齒位及其禮末皆以醉為度雜記云一國之人皆若狂是也云其鄉射則州長春秋以禮㑹民而射于州序之禮也者此則州長職文引之者證經中之鄉射也云謂之鄉者州黨鄉之屬也者既是州長黨正射飲而並謂之鄉者以州黨屬鄉故云鄉之屬也云或則鄉之所居州黨者鄭更云别解此州黨謂之鄉鄉之所居此州黨行飲酒射之禮鄉大夫則代此州長黨正為主人故得稱鄉射鄉飲酒也若鄉之州黨鄉所不居則鄉大夫不得為主人亦不得稱鄉射鄉飲酒但謂之州射黨正飲酒可也云如今郡國下令長於鄉射飲酒者謂郡治之下及王侯有國治之下滿萬戶以上之令不滿萬戶之長於己縣或射或飲酒則從郡之大守及主國之相来自行禮相監<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>之儀不用令長禮也令長射而飲酒似州長黨正也大守與相来監<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>似鄉大夫監/<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>也故引以相證也</hi>
<pb n="22b"/>
孔子曰吾觀於鄉而知王道之易易也注鄉鄉飲酒也<lb/>
易易謂教化之本尊賢尚齒而已音義<hi>易易皆以豉反注及下易易同</hi>
疏<hi>正義曰謂孔子先觀鄉飲酒之禮而稱知王道之易易故記者引之結成鄉飲酒之義吾觀於鄉者鄉謂鄉飲酒言我觀看鄉飲酒之禮有尊賢尚齒之注則知王者教化之道其事甚易以尊賢尚齒為教化之本故也不直云易而云易易者取其簡易之義故重言易易猶若尚書王道蕩蕩王道平平皆重言取其語順故也</hi>
主人親速賓及介而衆賓自從之至于門外主人拜賓<lb/>
及介而衆賓自入貴賤之義别矣注速謂即家召之别<lb/>
猶明也音義<hi>别彼列反注及下注同</hi>疏<hi>正義曰此一經明鄉飲酒之禮主人待賓之異明貴<pb n="23a"/>賤之别也衆賓自從之者主人親自速賓并往速介而衆賓不須往速自從賓介而来也而衆賓自入者謂賓介至門主人拜賓及介而衆賓不須拜自入門是賓介貴於衆賓貴賤之義别矣</hi>
三揖至于階三讓以賓升拜至獻酬辭讓之節繁及介<lb/>
省矣至于衆賓升受坐祭立飲不酢而降隆殺之義辨<lb/>
矣注繁猶盛也小減曰省辨猶别也尊者禮隆卑者禮<lb/>
殺尊卑别也音義<hi>省所領反徐疏幸反注同酢音昨殺色戒反注及下同</hi>疏<hi>正義曰此明主人於賓介禮隆殺分别也拜至獻酬辭讓之節繁者主人於賓三揖三讓拜其来至又酌酒獻賓賓酢主人主人又酌而自飲以酬賓是辭讓之節其数繁多也及介省矣者案鄉飲酒介酢主人則止主人不酬介也<pb n="23b"/>是及介省矣至于衆賓升受坐祭立飲不酢而降者案鄉飲酒之禮主人獻衆賓于西階上受爵坐祭立飲不酢主人而降西階東面也隆殺之義辨矣者於賓禮隆衆賓禮殺是隆殺之義别也</hi>
工入升歌三終主人獻之笙入三終主人獻之間歌三<lb/>
終合樂三終工告樂備遂出一人揚觶乃立司正焉知<lb/>
其能和樂而不流也注工謂樂正也樂正既告備而降<lb/>
言遂出者自此至去不復升也流猶失禮也立司正以<lb/>
正禮則禮不失可知一人或為二人音義<hi>笙音生間問廁之間合如字徐音閤復扶又反</hi>疏<hi>正義曰此一節論鄉飲酒設樂樂賓罷則以禮正之不至流邪之事也工入升歌三<pb n="24a"/>終者謂升堂歌鹿鳴四牡皇皇者華每一篇而一終也主人獻之者謂獻瑟與歌者也笙入三終者謂吹笙之人入於堂下奏南陔白華華黍每一篇一終也主人獻之者謂獻笙人也間歌三終者間代也謂笙歌已竟而堂上與堂下更代而作也堂上人先歌魚麗則堂下笙由庚此謂一終又堂上歌南有嘉魚則堂下笙崇叩此為二終也又堂上歌南山有臺則堂下笙由儀此為三終也比皆鄉飲酒之文故鄭注鄉飲酒云間代也謂一歌則一吹也魚麗言太平年豐物多也此采其物多酒旨所以優賓也南有嘉魚言太平君子有酒樂與賢者共之也此采其能以禮下賢者賢者虆蔓而歸之與之燕樂也南山有臺言太平之治以賢者為本此采其愛友賢者為邦家之基民之父母既欲其身之夀考又欲其名徳之長也由庚崇叩由儀今亡其義未聞也合樂三終者謂堂上下歌瑟及笙並作也若工歌關雎則笙吹鵲巢合之若工歌葛覃則笙吹采蘩合之若工歌卷<pb n="24b"/>耳則笙吹采蘋合之所以知然者則鄉飲酒云乃合樂周南關雎葛覃卷耳召南鵲巢采蘩采蘋云云合樂謂歌與衆聲俱作周南召南國風篇也王后國君夫人房中之樂歌也關雎言后妃之徳葛覃言后妃之職卷耳言后妃之志鵲巢言國君夫人之徳采蘩言國君夫人不失職采蘋言卿大夫之妻能脩其法度也工告樂備遂出者工謂樂正工先告樂正樂正告賓以樂備而遂下堂也言遂出者樂正自此至去不復升堂也鄉飲酒云工告於樂正樂正告於賓乃降注云樂正降者以正歌備無事也降立西階東北面一人揚觶乃立司正焉者一人謂主人之吏也一人舉觶之後乃立司正樂既備將畱賓旅酬為有懈惰故主人使相禮者一人為司正以監之也舉觶示將行旅酬也鄉飲酒云作相為司正又云司正洗觶升自西階阼階上北面受命於主人主人曰請安於賓司正告於賓賓禮辭許注云為賓欲去留之告賓於西階又云司正既舉觶而薦諸其位注<pb n="25a"/>云司正主人之屬也無獻因其舉觶而薦之知其能和樂而不流也者結之也流失禮也工升歌後立司正以正之故知鄉飲酒能和樂不流邪失禮也</hi>
賓酬主人主人酬介介酬衆賓少長以齒終於沃洗者<lb/>
焉知其能弟長而無遺矣注遺猶脫也忘也音義<hi>少詩召反沃於木反弟音悌下弟長同脫徒活反又音奪</hi>疏<hi>正義曰此經明旅酬之時賓主少長皆得酬酒長幼無被遺棄之事少長以齒終於沃洗者言旅酬之時賓主人之黨各以少長為齒以次相旅至於執掌罍洗之人以水沃盥洗爵者皆預酬酒之限此經主人酬介介酬衆賓雖據旅酬之時其少長以齒終於沃洗是無算爵之節也但因其旅酬遂連言無算爵欲見無不周徧弟長而無遺知終沃洗是其無算爵者案鄉飲酒記主人之<pb n="25b"/>贊者西面北上不與無算爵然後與是也知其能弟長而無遺矣者弟少也言少之與長皆被㤙澤而無遺棄也故云知其能弟長而無遺也</hi>
降說屨升坐脩爵無數飲酒之節朝不廢朝莫不廢夕<lb/>
賓出主人拜送節文終遂焉知其能安燕而不亂也注<lb/>
朝夕朝莫聽事也不廢之者既朝乃飲先夕則罷其正<lb/>
也終遂猶充備也音義<hi>廢朝直遥反注朝夕既朝同莫音暮下同先悉薦反</hi>疏<hi>正義曰此一經明飲酒之禮雖爵行無數猶能節文自終不至於亂也降說屨升坐者此謂無算爵之初也以前皆立而行禮未徹俎故未說屨至此徹俎之後乃説屨升堂坐也脩爵無數者謂無算爵也熊氏云謂行爵無數<pb n="26a"/>矣朝不廢朝者朝後乃行飲酒之禮是朝不廢朝也莫不廢夕者謂飲酒禮畢乃治私家之事是莫不廢夕此謂鄉飲酒之禮若黨正飲酒一國若狂無不醉也節文終遂焉也者終謂終竟也遂謂申也言雖至飲畢主人傋禮拜而送賓節制文章終竟申遂不有闕少故鄭云終遂猶充傋也知其能安燕而不亂也謂安在於燕樂而不至亂也</hi>
貴賤明隆殺辨和樂而不流弟長而無遺安燕而不亂<lb/>
此五行者足以正身安國矣彼國安而天下安故曰吾<lb/>
觀於鄉而知王道之易易也疏<hi>正義曰此一節總結上經明上五種之事又覆說前文孔子所以知王道之易易也如此五行者足以正身安國矣者五行謂上第一云貴賤之義别第二云<pb n="26b"/>隆殺之義别第三云和樂而不流第四云弟長而無遺第五云安燕而不亂是五種之行也彼國安而天下安者以鄉飲酒於此將天下諸侯為彼國故云彼國安而天下安也</hi>
鄉飲酒之義立賓以象天立主以象地設介僎以象日<lb/>
月立三賓以象三光古之制禮也經之以天地紀之以<lb/>
日月参之以三光政敎之本也注日出於東僎所在也<lb/>
月生於西介所在也三光三大辰也天之政教出於大<lb/>
辰焉音義<hi>行下孟反</hi>疏<hi>正義曰此記者更覆說鄉飲酒之義有所法象之事前文雖備故此更詳也立賓以象天立主以象地者前文天地共言故云賓主象天地此則析言之賓以象天主以象地賓者主之<pb n="27a"/>所尊敬故以賓象天主供物以養賓故以主象地也設介僎以象日月者則前經隂陽也但隂陽據其氣日月言其體僎在東北象日出也介在西南象月出也注正義曰案昭十七年有星孛于大辰公羊云大辰者何大火也伐為大辰北辰亦為大辰故爾雅云大辰房心尾也大火謂之大辰北極謂之北辰是三大辰也何休云大火與伐天所以示民時早晚天下取以為正故謂之大辰辰時也是天之政教出於大辰</hi>
亨狗於東方祖陽氣之發於東方也注祖猶法也狗所<lb/>
以養賓陽氣生養萬物音義<hi>亨普萌反</hi>洗之在阼其水在洗<lb/>
東祖天地之左海也注海水之委也音義<hi>阼才路反委於偽反</hi>尊<lb/>
有𤣥酒敎民不忘本也注大古無酒用水而已音義<hi>大音<pb n="27b"/>泰</hi>疏<hi>正義曰此一節覆明上立主象地以下諸文之意也亨狗於東方祖陽氣之發於東方也者此覆說前文羞出自東房也洗之在阼其水在洗東祖天地之左海也者比覆說前經洗當東榮因說水在洗東法天地左海也尊有𤣥酒教民不忘本也者此覆說上文尊有𤣥酒貴其質也</hi>
賓必南鄉東方者春春之為言蠢也產萬物者聖也南<lb/>
方者夏夏之為言假也養之長之假之仁也西方者秋<lb/>
秋之為言愁也愁之以時察守義者也北方者冬冬之<lb/>
為言中也中者藏也是以天子之立也左聖鄉仁右義<lb/>
偝藏也注春猶蠢也蠢動生之貌也聖之言生也假大<lb/>
<pb n="28a"/>
也愁讀為揫揫斂也察猶察察嚴殺之貌也南鄉鄉仁<lb/>
貴長大萬物也察或為殺音義<hi>鄉許亮反下及注鄉仁南鄉東鄉皆同蠢尺允反蠢動生之貌夏戸嫁反下同愁依注讀為揫子畱反下同爾雅云揫聚也藏如字下同徐才浪反偝音佩殺如字又色戒反</hi>介必東鄉介賓主也注獻酬之禮主人將西賓<lb/>
將南介覸其間也音義<hi>覸音間廁之間</hi>主人必居東方東方者<lb/>
春春之為言蠢也產萬物者也主人者造之產萬物者<lb/>
也注言禮之所共由主人出也音義<hi>共音恭</hi>月者三日則<lb/>
成魄三月則成時是以禮有三讓建國必立三卿三賓<lb/>
<pb n="28b"/>
者政教之本禮之大參也注言禮者隂也大數取象法<lb/>
於月也音義<hi>魄普伯反參七南反</hi>疏<hi>正義曰此一節更總言鄉飲酒禮坐位所在并明三揖三讓每事皆三以成禮産萬物者聖也者聖之言生也東方産育萬物故為春為聖養之長之假之仁也者假大也謂養育萬物長之使大亦為仁於五行春為仁夏為禮今春為聖夏為仁者春夏皆是生育長養俱有仁恩之義故此夏亦仁也聖既生物以生物於春如通明之聖故東方為聖也各以義言之理亦通也中者藏也者此言北方主智亦為信也若以五行言之則為信若以其生長收藏言之則為藏也介必東鄉介賓主也者主人獻酬之禮西行就賓賓又南行將就主人介在西階之上以介覸在於賓主之間也主人者浩之産萬物也者釋所以主人居東方之義意東方産育萬物主人共客所湏故主人造為産萬物之象者也月者三日則成<pb n="29a"/>魄者謂月盡之後三日乃成魄魄謂月輪生傍有微光也此謂月盡之後而生魄非必月三日也若初以前月大則月二日生魄前月小則三日乃生魄三賓者為政教之本者凡建國既立三卿助君治國今鄉飲酒立三賓亦象國之立三卿故云政教之本也注正義曰樂既為陽故禮為隂月是隂精故禮之大數取法於月也</hi>
　<lb/>
　<lb/>
　<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷六十一<lb/>
<pb n="30a"/>
　禮記注疏卷六十一考證<lb/>
冠義○呂氏曰冠昏射鄉飲酒燕聘天下之逹禮也儀<lb/>
　禮所載謂之禮者禮之經也禮記所載謂之義者皆<lb/>
　舉其禮之節文以述其制作之義也<hi>臣召南</hi>按朱子<lb/>
　謂儀禮是經禮記是傳如有士冠禮則記有冠義有<lb/>
　士昏禮則記有昏義之類推此而言則未經秦火以<lb/>
　前儀禮既不止十七篇即諸儒解釋儀禮之義亦不<lb/>
　止於数篇也今儀禮尚有士相見公食大夫覲禮而<lb/>
<pb n="30b"/>
　記無其義則散佚者多矣<lb/>
見於母母拜之○<hi>臣召南</hi>按士冠禮冠訖未字先見於<lb/>
　母字訖乃見兄弟等此文見母見兄弟俱在已冠而<lb/>
　字之下不分先後此因拜字類述賈疏曰記人以下<lb/>
　有兄弟等皆拜故退見母於下使與兄弟拜文相近<lb/>
　也<lb/>
　疏見於母母拜之故不拜也○<hi>臣召南</hi>按故不拜也<lb/>
　四字俱衍此因下文言唐禮不拜而誤者也<lb/>
<pb n="31a"/>
昏義納采問名疏問其女之所生母之姓名故昏禮云<lb/>
　謂誰氏言女之母何姓氏也○<hi>臣召南</hi>按此疏誤矣<lb/>
　問名不過問女之姓氏耳非問女所生之母之姓名<lb/>
　也士昏記問名曰某既受命將加諸卜敢請女為誰<lb/>
　氏注曰誰氏者謙也不必其主人之女賈疏曰本云<lb/>
　問名而云誰氏者婦人不以名行也并無問其女之<lb/>
　母姓氏之說<lb/>
男先於女也疏適命親迎之意○按適字當作釋<lb/>
<pb n="31b"/>
厥明注昏禮不言厥明此言之者容大夫以上禮多或<lb/>
　異日○<hi>臣召南</hi>按鄭以士昏禮舅姑共饗婦以一獻<lb/>
　之禮上無厥明二字故疑此文或為大夫昏禮也然<lb/>
　亦安知士昏禮之不有脫文乎<lb/>
是以古者婦人先嫁三月注疏但嫁前三月特就公宫<lb/>
　之敎欲尊之也○按當作特就公宫教之文誤倒耳<lb/>
鄉飲酒之義○<hi>臣召南</hi>按孔疏言鄉飲酒凡有四事一<lb/>
　則三年賔興賢能二則鄉大夫飲國中賢者三則州<lb/>
<pb n="32a"/>
　長春秋習射一年再飲者也四則黨正十二月蜡祭<lb/>
　一年一飲者也詳見篇目下與論語所云鄉人飲酒<lb/>
　者不同此篇是解鄉飲酒禮之義但鄉飲酒禮專言<lb/>
　諸侯之鄉大夫三年賔興賢能之事此記則兼及黨<lb/>
　正之飲酒而其餘二條禮亦不異也<lb/>
鄉人士君子尊於房戸之間注君子謂卿大夫士也卿<lb/>
　大夫士飲國中賢者亦用此禮也○<hi>臣召南</hi>按疏則<lb/>
　注當云君子謂卿大夫也士字衍卿大夫士飲國中<lb/>
<pb n="32b"/>
　賢者以篇目下疏及賈疏推之又當作鄉大夫士<lb/>
四面之坐○<hi>臣召南</hi>按儀禮乃席賓主人介注云賔席<lb/>
　牗前南面主人席阼階上西面介席西階上東面獨<lb/>
　於遵不言坐處遵坐東北賴此記以明之<lb/>
祭薦祭酒敬禮也疏祭脯醢奠爵右取肺○按右下當<lb/>
　有手字<lb/>
六十者坐云云注○<hi>臣召南</hi>按注惟此一節為黨正飲<lb/>
　酒于序以正齒位之事此儀禮本文所無者<lb/>
<pb n="33a"/>
　注疏則從郡之太守及主國之相○按主國當作王<lb/>
　國<lb/>
介必東鄉介賔主也○張子曰坐有四位者禮不主於<lb/>
　敬主欲以尊賢若賓主相對則其禮主於敬主矣故<lb/>
　其位賔主不相對坐介僎於其間以見尊賢之義也<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷六十一考證<lb/>
</p>
<p>
</p>
  </div>
</body>
</text>
</TEI>
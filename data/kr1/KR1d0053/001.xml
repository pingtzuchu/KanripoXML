<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷一</head> <lb/>
    <p>
<pb n="1a"/>
欽定四庫全書<lb/>
　禮記注疏卷一<lb/>
　　漢鄭氏注　唐陸德明音義　孔穎達疏<lb/>
　曲禮上<lb/>
曲禮曰毋不敬注禮主於敬音義<hi>毋音無説文云止之詞其字從女内有一畫象有姦之形禁止之勿令姦古人云毋猶今人言莫也案毋字與父母字不同俗本多亂讀者皆朱㸃母字以作無音非也後放此疑者特復音之</hi>儼若思注儼矜莊貌人之坐思貌<lb/>
必儼然音義<hi>儼魚檢反本亦作嚴同矜莊貌思如字徐息嗣反矜居氷反</hi>安定辭注<lb/>
<pb n="1b"/>
審言語也易曰言語者君子之樞機音義<hi>樞昌朱反</hi>安民哉<lb/>
注此上三句可以安民説曲禮者美之云耳疏<hi>正義曰此一節眀人君立治之本先當肅心謹身愼口之事曲禮曰者案下文安民哉是為君上所行故記人引儀禮正經毋不敬以下三句而為實驗也毋不敬者人君行禮無有不敬行五禮皆須敬也儼若思者儼矜莊貌也若如也思計慮也夫人計慮狀必端慤今眀人君矜莊之貌如人之思也安定辭者安定審也辭言語也人君出言必當慮之於心然後宣之於口是詳審於言語也但人君發舉不離口與身心既心能肅敬身乃矜莊口復審愼三者依於德義則政敎可以安民也云哉者記人美此三句者也注正義曰禮主於敬者孝經云禮者敬而已矣是也又案鄭目錄云曲禮之中體含五禮今云曲禮曰毋不敬則五禮皆須敬故鄭云禮主於敬然五禮皆<pb n="2a"/>以拜為敬禮則祭極敬主人拜尸之類是吉禮須敬也拜而後稽顙之類是凶禮須敬也主人拜迎賓之類是賓禮須敬也軍中之拜肅拜之類是軍禮須敬也冠昏飲酒皆有賓主拜答之類是嘉禮須敬也兵車不式乗玉路不式鄭云大事不崇曲敬者謂敬天神及軍之大事故不崇曲小之敬熊氏以為惟此不敬者恐義不然也既云曲禮曰是引儀禮正經若引春秋曰詩曰之類所引者若冠禮戒辭云壽考惟祺介爾景福之等今不見者或在三千散亡之中也經惟云儼若思不云坐鄭必知坐思者案大學云定而後能静静而後能安安而後能慮慮即思故知思必當坐也審言語也者論語云駟不及舌故審言語也易曰者易繫辭之文也故彼云君子出其言善則千里之外應之况其邇者乎出其言不善則千里之外違之况其邇者乎言行者君子之樞機鄭注樞謂戸樞機謂弩牙戸樞之發或眀或闇弩牙之發或中或否以喻君子之言或榮或辱引之者證審<pb n="2b"/>言語之事彼為言行鄭云言語者既證經辭無取於行故變文為語也</hi>
敖不可長欲不可從志不可滿樂不可極注四者慢遊<lb/>
之道桀紂所以自禍音義<hi>敖五報反慢也王肅五髙反遨遊也長丁丈反盧植焉融王肅並直良反欲如字一音喻從足用反放縱也樂音洛皇侃音岳極如字皇紀力反桀其列反夏之末主名癸紂直丑反殷之末主名辛</hi>疏<hi>正義曰此一節承上人君敬慎之道此亦據人君恭謹節儉之事故鄭引桀紂以證之敖不可長者敖者矜慢在心之名長者行敖著迹之稱夫矜我慢物中人不免若有心而無迹則於物無傷若迹著而行用則侵虐為甚傾國亡家必由乎此故戒不可長欲不可從者心所貪愛為欲則飲食男女人之大欲存焉是也人皆有欲但不得從之也志不可滿者六情徧具在心未見為志凡人各有志意但<pb n="3a"/>不得自滿故六韜云器滿則傾志滿則覆樂不可極者樂者天子宫縣以下皆得有樂但主歡心人情所不能已當自抑止不可極為故樂記云樂盈而反以反為丈注正義曰案尚書史記説紂惡甚多不可具載皇氏云斮朝渉之脛剖賢人之心是長敖也糟邱酒池之等是從欲也玉杯象箸之等是志滿也靡靡之樂是樂極也桀之為惡唯百民墜塗炭滛於妹喜之事雖史傳不言四事亦應俱有四者之惡故紂焚宣室桀放南巢但天作孽猶可違自作孽不可逭桀紂皆自身為惡以致滅亡故云自禍也</hi>
賢者狎而敬之注狎習也近也謂附而近之習其所行<lb/>
也月令曰雖有貴戚近習音義<hi>狎户甲反近附近之近下注内不出者皆同戚音傶本亦作傶</hi>畏而愛之注心服曰畏曾子曰吾先子之所畏<lb/>
<pb n="3b"/>
愛而知其惡憎而知其善注謂凡與人交不可以己心<lb/>
之愛憎誣人之善惡音義<hi>誣音無後並同</hi>積而能散注謂己有<lb/>
蓄積見貧窮者則當能散以賙救之若宋樂氏音義<hi>蓄許六反賙音周樂音岳謂宋司城樂喜</hi>安安而能遷注謂己今安此之安圗<lb/>
後有害則當能遷晉咎犯與姜氏醉重耳而行近之音<lb/>
義<hi>害如字本亦作難乃旦反咎其久反重直龍反</hi>臨財毋苟得注為傷亷也音<lb/>
義<hi>為于偽反下為傷為近皆同</hi>臨難毋苟免注為傷義也音義<hi>難乃旦反</hi>
很毋求勝分毋求多注為傷平也很䦧也謂争訟也詩<lb/>
<pb n="4a"/>
云兄弟䦧于墻音義<hi>很胡懇反勝舒證反分扶問反䦧呼歴反猶闘也争争闘之争下文皆同</hi>疑事毋質注質成也彼已俱疑而已成言之終不然<lb/>
則傷知音義<hi>知音智</hi>直而勿有注直正也己若不疑則當<lb/>
稱師友而正之謙也疏<hi>正義曰此一節總眀愛敬安危忠信之事各隨文觧之賢者狎而敬之者賢是有徳成之稱狎謂近也習也賢者身有道藝朋類見賢思齊焉必須附而近之習其徳藝儕倫昜相褻慢故戒令相敬也畏而愛之者賢者有其徳行人皆心服畏之既有所畏必當愛其德義不可疎之愛而知其惡憎而知其善者愛謂己所親幸憎謂己所嫌恨人多愛而不知其惡憎而不知其善故記人戒之云凡人雖愛必當知其心懐惡行崔氏云若石碏知子厚是也心雖憎疾亦當知其善能若祁奚知其仇觧狐是<pb n="4b"/>也若然乃可審知人之賢愚積而能散者凡人貪嗇皆好積而不好散今謂己有蓄積能賑乏賙無則是仁恵也安安而能遷者上安據心下安據處凡人多居危如安故記人戒之云謂己心安於此所處之安當圖謀於後有害與否若後當有害必須早遷則離害也臨財母苟得者財利人之所貪非義而取謂之苟得故記人戒之今有財利元非两人之物两人俱臨而求之若苟得入已則傷亷隅故鄭云為傷亷也臨難毋苟免者難謂有宼仇謀害君父為人臣子當致身授命以救之故記人戒之云若君父有難臣子若苟且免身而不闘則䧟君父於危亡故云毋苟免見義不為無勇也故鄭云為傷義也很毋求勝者很謂小小䦧很凡人所争皆欲求勝故記人戒之云如有小小䦧很當引過歸已不可求勝分毋求多者此元是衆人之物當共分之人皆貪欲望多入已故記人戒之云所分之物母得求多也疑事毋質者人多專固未知而為己知故戒之云彼已俱疑<pb n="5a"/>而來問己質成也若己亦疑則無得成言之若成言疑事後為賢人所譏則傷己智也故孔子戒子路云不知為不知也直而勿有者此謂彼疑己不疑者仍須謙退直正也彼有疑事而來問己己若不疑而答之則當稱師友所説以正之勿為己有此義也注正義曰引月令者案月令仲冬之月禁戒婦功不得奢慢貴戚謂王之姑姊妹近習謂王之所親幸嬪御之屬言近習者王附而近之習其色引之者證賢者附而近之習其道藝連引貴戚於義無所當也引曾子曰吾先子之所畏者孟子云或問曾西曰吾子與子路孰賢曾西蹴然曰吾先子之所畏也先子謂祖曾參不在四科而子路入四科故曾參心服子路引之者證經畏是心服之義引宋樂氏者案襄二十九年左傳云鄭國飢子皮貸民粟戸一鍾樂氏者宋司城官姓樂名喜字子罕宋亦飢樂喜請於平公云鄰於善民之望請貸民粟并使諸大夫亦貸之今不引鄭罕氏而引宋樂氏者鄭罕氏施而斂之宋<pb n="5b"/>樂氏施而不歛故晉叔向聞之曰鄭之罕宋之樂施而不徳樂氏加焉熊氏云禮家施不及國大夫不收公利二家皆非也今鄭為能散者直取一邉能散之義是同不據家施非禮之事鄭不言是而言若者但禮與諸經事實是一惟文字不同鄭則言是若檀弓云諸侯伐秦曹桓公卒於㑹鄭注引春秋傳云曹伯廬卒于師是也以其一事故云是也此禮本不為樂氏而作但事類相似引以為證故云若也晉舅犯者案左傳僖二十三年晉重耳自翟之齊齊桓公妻之有焉二十乗重耳心安於齊不欲歸晉從者重耳之舅字子犯謀於桑下蠶妾在其上以告姜氏姜氏殺之而謂公子曰子有四方之志其聞之者吾殺之矣公子曰無之姜氏曰行也懐與安實敗名公子不可姜氏與子犯謀醉而遣之醒以戈逐子犯至秦秦伯納之卒為霸主是安安而能遷之事鄭不云是又不云若而言近之者安安能遷亦不為重耳而作不得云是遷又非重耳之意不得云若故云近<pb n="6a"/>之也所引詩者是小雅常棣閔管蔡失道之詩也彼云兄弟䦧于墻外禦其侮引之者證經很亦是小小䦧很之事若大很則當報之故論語孔子云以直報怨是也</hi>
若夫注言若欲為丈夫也春秋傳曰是謂我非夫音義<lb/>
<hi>夫方于反丈夫也</hi>坐如尸注視貌正立如齊注磬且聼也齊謂<lb/>
祭祀時音義<hi>齊側皆反本亦作齋音同注同</hi>禮從宜注事不可常也晉<lb/>
士匄帥師侵齊聞齊侯卒乃還春秋善之音義<hi>丐本亦作匄音蓋還音旋後放此</hi>使從俗注亦事不可常也牲幣之屬則當從<lb/>
俗所出禮器曰天不生地不飬君子不以為禮鬼神不<lb/>
<pb n="6b"/>
饗音義<hi>使色吏反幣徐扶世反饗許两反</hi>疏<hi>正義曰此一節論為丈夫之法當坐如尸以下四行並偹乃可立身各依文觧之若夫者凡人若為丈夫之法必當如下所陳故目文关於上下乃論其行以結之坐如尸者尸居神位坐必矜莊言人雖不為尸若所在坐法必當如尸之坐故鄭云視貌正也立如齊者人之倚立多慢不恭故戒之云倚立之時雖不齊亦當如祭前之齊必須磬折屈身禮從宜者皇氏云上二事丈夫為儼恪之儀此下二事丈夫為君出使之法義或然也禮從宜者謂人臣奉命出使征伐之禮雖奉命出征梱外之事將軍裁之知可而進知難而退前事不可凖定貴從當時之宜也使從俗者使謂臣為君出聘之法皆出土俗牲幣以為享禮土俗若無不可境外求物故云使從俗也皇氏云上禮從宜與此使從俗互而相通皆是以禮而使義或然也注正義曰案左傳宣十二年邲之戰楚侵鄭晉救之及河聞鄭既及楚平中軍將荀林<pb n="7a"/>父欲還不濟上軍將士㑹曰善中軍佐先縠曰不可成師以出聞敵彊而退非夫也又哀十一年齊伐魯魯武叔初不欲戰為冉求所非武叔曰是謂我不成丈夫也退而蒐乗二傳之言當是先縠之辭也彼無是謂我鄭君足之也磬且聼也者案士虞禮云無尸者主人哭出復位祝闔牖户如食間是祭時主人有聼法云磬者謂屈身如磬之折殺案考工記云磬氏為磬倨句一矩有半鄭云必先度一矩為句一矩為股而求其弦既而以一矩有半觸其弦則磬之倨句也是磬之折殺其形必曲人之倚立亦當然也又云齊謂祭祀時者凡齊皆在祭前自整齊之名並於適寢之中坐而無立今云立如齊者齊有立者但祭前有齊所以自整齊也則祭日神前亦當齊則齊者是先後通稱此言立如齊非祭前坐齊故鄭云齊謂祭祀時也若然此立謂侍尊者之時故玉藻云凡侍於君紳垂足如履齊視下聼上是也案春秋襄十九年齊侯環卒晉士匄帥師侵齊至榖聞齊侯<pb n="7b"/>卒乃還公羊云還者何善辭也何善爾大其不伐䘮也此受命於君而伐齊則何大其不伐䘮也大夫以君命出使進退在大夫也牲幣之屬當從俗所出者謂若郊特牲及聘禮朝聘皆有皮馬龜金竹箭璧帛之等有則致之無則已故云不可常也禮器曰天不生者謂天不以四時而生若李梅冬實地不養者謂居山以魚鼈居澤以鹿豕君子不以為禮者謂天不生地不飬之等君子不將為饗禮鬼神不饗者言君子不以為禮者秪由鬼神不歆饗此非常之物明鬼神依人也</hi>
夫禮者所以定親疏决嫌疑别同異明是非也禮不妄<lb/>
説人注為近佞媚也君子説之不以其道則不説也音<lb/>
義<hi>夫音扶凡發語之端皆然後放此疏所居反或作疎決徐古穴反嫌戸恬反别彼列反下注下文同説音<pb n="8a"/>悦又始悦反注同佞乃定反口才曰佞媚眉忌反意向曰媚</hi>不辭費注為傷信君子<lb/>
先行其言而後從之音義<hi>辭本又作詞同説文以詞為言詞之字辭不受也後皆放此費芳味反言而不行為辭費</hi>禮不踰節不侵侮不好狎注為傷敬也<lb/>
人則習近為好狎音義<hi>侮徐亡撫反輕慢也好呼報反注同</hi>修身踐言謂<lb/>
之善行注踐履也言履而行之音義<hi>行下孟反下行修同</hi>行修言<lb/>
道禮之質也注言道言合於道質猶本也禮為之文飾<lb/>
耳禮聞取於人不聞取人注謂君人者取於人謂髙尚<lb/>
其道取人謂制服其身音義<hi>取於舊七樹反謂趣就師求道也皇如字謂取師之<pb n="8b"/>道取人如字謂制師使從已</hi>禮聞來學不聞徃教注尊道藝疏<hi>正義曰此一節總明治身立行交接得否皆由於禮故以禮為目各隨文觧之夫禮者所以定親疎者五服之内大功已上服麄者為親小功已下服精者為疎故周禮小史掌定繫世辨昭穆也決嫌疑者若妾為女君期女君為妾若服之則太重降之則有舅姑為婦之嫌故全不服是決嫌疑者孔子之䘮門人疑所服子貢曰昔者夫子䘮顔囬若䘮子而無服䘮子路亦然請䘮夫子若䘮父而無服是決疑也則同異者賀瑒云本同今異姑姊妹是也本異今同世母叔母及子婦是也眀是非也者得禮為是失禮為非若主人未斂子游裼裘而弔得禮是也曾子襲裘而弔失禮非也但嫌疑同異是非之屬在禮甚衆各舉一事為證而皇氏具引今亦略之禮不妄説人者禮動不虗若説人之德則爵之問人之寒則衣之若無爵無衣則為妄説近於佞媚也不辭費者凡為人<pb n="9a"/>之道當言行相副今直有言而無行為辭費禮者所以辨尊卑别等級使上不逼下下不僭上故云禮不踰越節度也不侵侮者禮主於敬自卑而尊人故戒之不得侵犯侮慢於人也不好狎者賢者當狎而敬之若直近而習之不加以敬則是好狎故鄭云習近為好狎也凡為禮之灋皆以忠信仁義為本禮以文飾行修者忠信之行修言道者言合於仁義之道質本也則可與禮為本也禮聞取於人不聞取人者熊氏以為此謂人君在上招賢之禮當用賢人德行不得虛致其身禮聞取於人者謂禮之所聞既招致有賢之人當於身上取其德行用為政教不聞直取賢人授之以位制服而已故鄭云謂君人者皇氏以為人君取師受學之灋取於人謂自到師門取其道藝禮聞來學者凡學之法當就其師處北面伏膺不聞往教者不可以屈師親來就已故鄭云尊道藝也注正義曰論語文孔子曰君子説之不以其道則不説也不以其道説之是妄説故君子不説也<pb n="9b"/>引證經禮不妄説人之事</hi>
道德仁義非禮不成教訓正俗非禮不備分争辯訟非<lb/>
禮不決君臣上下父子兄弟非禮不定宦學事師非禮<lb/>
不親班朝治軍涖官行灋非禮威嚴不行禱祠祭祀供<lb/>
給鬼神非禮不誠不莊注分辯皆别也宦仕也班次也<lb/>
涖臨也莊敬也學或為御音義<hi>辯皮勉反徐方勉反上下上謂公卿下謂大夫士宦音患朝直遥反涖本亦作莅徐音利沈力二反又力位反禱丁老反鄭云求福曰禱祠音詞求得曰祠共音恭本或作供莊側良反徐側亮反學或為御鄭此注為見他本也後放此</hi>是以君子恭敬<lb/>
<pb n="10a"/>
撙節退讓以明禮注撙猶趨也音義<hi>撙祖本反趨七俱反就也向也</hi>嬰<lb/>
母能言不離飛鳥狌狌能言不離禽獸今人而無禮雖<lb/>
能言不亦禽獸之心乎夫唯禽獸無禮故父子聚麀注<lb/>
聚猶共也鹿牝曰麀音義<hi>嬰本或作鸚厄耕反母本或作鵡同音武諸葛恪茂后反離力智反下同狌本又作猩音生禽獸慮本作走獸麀音憂牝鹿也牝頻忍反徐扶盡反舊扶允反</hi>是故<lb/>
聖人作為禮以教人使人以有禮知自别於禽獸疏<hi>正義曰此一節明禮為諸事之本言人能有禮然後可異於禽獸也道德仁義非禮不成者道者通物之名德者得理之稱仁是施恩及物義是裁斷合宜言人欲行此四事不用禮無由得成故云非禮不成也道德為萬事之<pb n="10b"/>本仁義為羣行之大故舉此四者為用禮之主則餘行須禮可知也道是通物德是理物理物由於開通是德從道生故道在德上此經道謂才藝德謂善行故鄭注周禮云道多才藝德能躬行非是老子之道德也熊氏云此是老子失道而後德失德而後仁失仁而後義今謂道德大而言之則包羅萬事小而言之則人之才藝善行無問大小皆須禮以行之是禮為道德之具故云非禮不成然人之才藝善行得為道德者以身有才藝事得開通身有美善於理為得故稱道徳也教訓正俗非禮不備者熊氏云教謂教人師灋訓謂訓説義理以此教訓正其風俗非得其禮不能備具故云非禮不備但教之與訓小異大同分争辯訟非禮不決者周禮司冦以兩造禁民訟又云以兩劑禁民獄故鄭云争罪曰獄争財曰訟則萬事通名故左傳云凡有血氣皆有争心又云錐刀之末當盡争之是也此争財曰訟對文異耳散則通名故左傳云衛侯與元咺訟是争罪亦曰訟<pb n="11a"/>也君臣上下父子兄弟非禮不定者上謂公卿大夫下謂士也君父南面臣子北面公卿大夫則列位於上士則列位於下兄前弟後唯禮能定也白虎通云君羣也羣下之所歸心也臣堅也厲志自堅也父矩也以法度教子也子孳也孳孳無己也兄況也況父灋也弟悌也心順行篤也宦學事師非禮不親者熊氏云宦謂學仕宦之事學謂學習六藝此二者俱是事師非禮不親左傳宣二年趙盾見靈輒餓問之云宦三年矣服䖍云宦學也是學職事為官也班朝治軍涖官行灋非禮威嚴不行者班次也朝朝廷也次謂司士正朝儀之位次也治軍謂師旅卒伍各正其部分也涖臨也官謂卿大夫士各有職掌行灋謂司宼士師眀刑灋也皆用禮威嚴乃行也禱祠祭祀供給鬼神非禮不誠不莊者周禮都宗人云國有大故則令禱祠鄭注云祠謂報賽又小宗伯注云求福曰禱求得曰祠熊氏云祭祀者國家常禮牲幣之屬以供給鬼神唯有禮乃能誠敬是以君子恭<pb n="11b"/>敬撙節退讓以眀禮者君子是有德有爵之通稱王肅云君上位子下民又康成注少儀云君子卿大夫若有異德者凡禮有深疑則舉君子以正之恭敬者何𦙍云在貌為恭在心為敬何之所説從多舉也夫貌多心少為恭心多貌少為敬所以知者書云奉先思孝接下思恭又云貌曰恭又少儀云賓客主恭祭祀主敬論語云巧言今色足恭又云至於犬馬皆能有飬不敬何以别乎又孝經説君父同敬惟母不同敬以此諸文言之凡稱敬多為尊故知貌多為恭心多為敬也又通而言之則恭敬是一左傳云敬恭父命士昏禮云敬恭聼宗爾父母之言孝經云恭敬安親此並恭敬連言眀是一也撙者趨也節灋度也言恒趨於灋度退讓以眀禮者應進而遷曰退應受而推曰讓以明禮者即道德仁義已下並須禮以成故君子之身行恭敬趨灋度乃退讓之事以明禮也爾雅云猩猩小而好啼郭注山海經云人面豕身能言語今交趾封谿縣出猩猩狀如貛㹠聲似<pb n="12a"/>小兒啼今案禽獸之名經記不同爾雅云二足而羽謂之禽四足而毛謂之獸今鸚鵡是羽曰禽猩猩四足而毛正可是獸今並云禽獸者凡語有通别别而言之羽則曰禽毛則曰獸所以然者禽者檎也言鳥力小可擒捉而取之獸者守也言其力多不易可擒先須圍守然後乃獲故曰獸也通而為説鳥不可曰獸獸亦可曰禽故鸚鵡不曰獸而猩猩通曰禽也故易云王用三驅失前禽則驅走者亦曰禽也又周禮司馬職云大獸公之小禽私之以此而言則禽未必皆鳥也又康成注周禮云凡鳥獸未孕曰禽周禮又云以禽作六摯卿羔大夫鴈白虎通云禽者鳥獸之總名以此諸經證禽名通獸者以其小獸可擒故得通名禽也</hi>
大上貴德注大上帝皇之世其民施而不惟報音義<hi>大音泰注同大上謂三皇五帝之世施始豉反下同</hi>其次務施報注三王之世禮始<lb/>
<pb n="12b"/>
興焉禮尚往來往而不來非禮也來而不往亦非禮也<lb/>
人有禮則安無禮則危故曰禮者不可不學也夫禮者<lb/>
自卑而尊人雖負販者必有尊也而况富貴乎注負販<lb/>
者尤輕恌志利宜若無禮然音義<hi>販方萬反恌吐彫反</hi>富貴而知<lb/>
好禮則不驕不淫貧賤而知好禮則志不懾注懾猶怯<lb/>
惑音義<hi>好呼報反下同懾之渉反怯邱劫反何𦙍云憚所行為怯</hi>疏<hi>正義曰此一節明世變道殊所貴有異雖負販者必須有禮各隨文觧之大上貴徳者大上謂三皇五帝之世也其時猶淳厚其德不尚徃來之禮所貴者在於有德故曰貴德也德主務施其事但施而不希其反也皇是三皇帝是五帝不云皇帝者恐<pb n="13a"/>是一事不分故鄭升帝於皇上以殊異代矣然五帝雖有三禮五玉陟方朝㑹而猶是揖讓故上同三皇是以禮運注謂五帝為大道之時也熊氏云三皇稱皇者皆行合天皇之星故詩緯含神霧宋均注云北極天皇大帝其精生人然則稱皇者皆得天皇之氣也鄭𤣥意則以伏犧女媧神農為三皇故注中候勑省圖引運斗樞伏犧女媧神農為三皇也然宋均注援神契引甄耀度數燧人伏犧神農為三皇譙周古史考亦然白虎通取伏犧神農祝融為三皇孔安國則以伏犧神農黄帝為三皇並與鄭不同此皆無所據其言非也鄭數伏犧女媧神農非謂其人身自相接其間代之王多矣六藝論云燧人至伏犧一百八十七代宋均注文耀鈎云女媧以下至神農七十二姓譙周以為伏犧以次有三姓始至女媧女媧之後五十姓至神農神農至炎帝一百三十三姓是不當身相接譙周以神農炎帝為别人又以神農為木德女媧為水德皆非鄭義也其五帝者鄭注<pb n="13b"/>中候勑省圗云德合五帝座星者稱帝則黃帝金天氏髙陽氏髙辛氏陶唐氏有虞氏是也實六人而稱五者以其俱合五帝座星也五帝所以稱帝者坤靈圗云德配天地在正不在私稱之曰帝三王稱王者莊三年榖梁傳曰其曰王者人所歸往也散而言之則三皇亦稱帝即月令云其帝太昊是也五帝亦稱皇則吕刑云皇帝清問下民是也至三王德劣不得上同於天唯稱王而已此云大上貴德鄭云帝皇之世則帝皇以上皆行徳也所以中候握河紀云皇道帝徳非朕所專是三皇行道五帝行徳不同者但德由道生道為其本故道優於徳散而言之徳亦是道故總云貴德既三皇行道五帝行徳以次推之則三王行仁五覇行義五帝雖行德亦能有仁故大學云堯舜率天下以仁是也案老子云道常無名河上公云能生天地人則當大易之氣也道徳經云上德不德其德稍劣於常道則三皇之世法大易之道行之也然則可行之道則伏犧畫八卦之屬是<pb n="14a"/>也三皇所行者也下徳不失徳河上公云下德謂號諡之君則五帝所行者也但三皇則道多徳少五帝則道少徳多此皆熊氏之説也今謂道者開通濟物之名萬物由之而有生之不為功有之不自伐虚無寂寞随物推移則天地所生微妙不測聖人能同天地之性其愛飬如此謂之為道此則常道人行大道也其以此善行為心於己為得雖不矜伐意恒為善謂之為徳此則劣於道也既能推恩濟養惻隱矜恤於物謂之為仁又劣於徳若其以仁招物物不從己征伐刑戮使人服從謂之為義又劣於仁以義服從恐其叛散以禮制約苟相羈縻是之謂禮又劣於義此是人情小禮非大禮也聖人之身俱包五事遇可道行道可德行徳可仁行仁可義行義皆随時應物其實諸事並有非是有道徳之時無仁義有仁義之時無道徳也此道徳以大言之則天地聖人之功也以小言之則凡人之行也故鄭注周禮云道多才藝徳能躬行謂於一人之上亦能間通亦於<pb n="14b"/>己為徳以此言之則周禮三徳六徳及臯陶九徳及洪範三徳諸經傳道徳皆有分域小大殊名不足怪也其次務施報者其次謂三王之世也務猶事也三王之世獨親其親獨子其子貨力為己施則望報以為恒事故云務施報禮尚徃來者言三王之世其禮主尚徃來貧賤而知好禮則志不懾者懾怯也惑也貧者之容好怯惑畏人使心志不遂若知禮者則持禮而行之故志不懾怯是以於負販之中必有所尊也注正義曰惟思也世既貴德但有施恵而不思求報也懾猶怯惑者何𦙍云憚所行為怯迷於事為惑義或當然</hi>
人生十年曰㓜學注名曰幼時始可學也内則曰十年<lb/>
出就外傅居宿於外學書計二十曰弱冠三十曰壯有<lb/>
室注有室有妻也妻稱室音義<hi>冠古亂反</hi>四十曰强而仕五<lb/>
<pb n="15a"/>
十曰艾服官政注艾老也音義<hi>艾五蓋反謂蒼艾色也一音刈治也</hi>六十<lb/>
曰耆指使注指事使人也六十不與服戎不親學音義<lb/>
<hi>耆渠夷反賀瑒云至也至老境也與音預</hi>七十曰老而傳注傳家事任子孫<lb/>
是謂宗子之父音義<hi>傳直専反沈直戀反</hi>八十九十曰耄注耄惛<lb/>
忘也春秋傳曰謂老將知耄又及之音義<hi>耄夲又作旄同忘報反注同夲或作八十曰耋九十曰旄後人妄加之惛音昏一音呼困反忘亡亮反又如字知音智</hi>七年曰<lb/>
悼注悼憐愛也音義<hi>悼徙報反</hi>悼與耄雖有罪不加刑焉注<lb/>
愛幼而尊老百年曰期頤注期猶要也頤養也不知衣<lb/>
<pb n="15b"/>
服食味孝子要盡養道而已音義<hi>頤羊時反要於遥反又如字下同養道羊尚反又如字</hi>大夫七十而致事注致其所掌之事於君而告<lb/>
老若不得謝注謝猶聽也君必有命勞苦辭謝之其有<lb/>
徳尚壯則不聽耳音義<hi>聽吐丁反後可以意求皆不音勞如字又力報反</hi>則必<lb/>
賜之几杖行役以婦人適四方乘安車自稱曰老夫注<lb/>
几杖婦人安車所以養其身體也安車坐乘若今小車<lb/>
也老夫老人稱也亦明君尊賢春秋傳曰老夫耄矣於<lb/>
其國則稱名注君雖尊異之自稱猶若臣越國而問焉<lb/>
<pb n="16a"/>
必告之以其制注鄰國來問必問於老者以答之制法<lb/>
度疏<hi>正義曰此一節明人幼而從學至於成徳終始之行皆遵禮制各随文觧之人生十年曰㓜學者謂初生之時至十歲依内則子生八年始教之讓九年教之數目十年出就外傳居宿於外學書計故以十年為節也㓜者自始生至十九時故檀弓云幼名者三月為名稱幼冠義云棄爾幼志是十九以前為幼喪服傳云子幼鄭康成云十五已下皆别有義今云十年曰幼學是十歲而就業也二十曰弱冠者二十成人初加冠體猶未壯故曰弱也至二十九通得名弱冠以其血氣未定故也不曰人生並承上可知也今謂庶人及士之子若卿大夫十五以上則冠故喪服云大夫為昆弟之長殤是也其冠儀與士同故郊特牲云無大夫冠禮是也其大夫之子亦二十而冠其諸侯之子亦二十而冠天子之子則十二而冠若天子諸侯之身則皆十二而冠<pb n="16b"/>具釋在冠義三十曰壯有室者三十而立血氣已定故曰壯也壯有妻妻居室中故呼妻為室若通而言之則宮室通名故爾雅云宮謂之室室謂之宮别而言之論其四面穹隆則曰宮因其貯物充實則曰室室之言實也今不云有妻而云有室者妻者齊也齊為狹局云室者含妾媵事類為廣案媒氏云男三十女二十鄭康成云二三者天地相承覆之數也易曰參天兩地而倚數焉白虎通云男三十筋骨堅强任為人父女二十肌膚充盛任為人母合為五十應大衍之數生萬物也四十曰强而仕者三十九以前通曰壯壯久則强故四十曰强强有二義一則四十不惑是智慮强二則氣力强也五十曰艾服官政者四十九以前通曰强年至五十氣力已衰髪蒼白色如艾也五十是知天命之年堪為大夫服事也大夫得専事其官政故曰服官政也鄭康成注孝經云張官設府謂之卿大夫即此之謂也熊氏云案中候運衡云年者既艾注云七十曰艾言七十者以<pb n="17a"/>時堯年七十故以七十言之又中侯凖纖哲云仲父年艾誰將逮政注云七十曰艾者云誰將逮政是告老致政致政當七十之時故以七十曰艾六十曰耆指使者賀瑒云耆至也至老之境也六十耳順不得執事但指事使人也鄭注射義云耆耋皆老也七十曰老而傳者六十至老境而未全老七十其老已全故言老也既年已老則傳徙家事付委子孫不復指使也八十九十曰耄者耄僻謬也人或八十而耄或九十而耄故並言二時也七年曰悼者悼憐愛也未有識慮甚可憐愛也年七歳而在九十後者以其同不加刑故退而次之也悼與耄雖有罪不加刑焉者幼無識慮則可憐愛老已耄而可尊敬雖有罪而同不加其刑辟也周禮司刺有三赦一曰幼弱二曰老耄三曰惷愚鄭注云若今時律令未滿八嵗八十以上非手殺人他皆不坐故司刺有三赦皆放免不坐也百年曰期頤者期要也頤養也人年百嵗不復知衣服飲食寒煖氣味故人子用心要求親<pb n="17b"/>之意而盡養道也頤養也易序卦文大夫七十而致事者七十曰老在家則傳家事於子孫在官致所掌職事還君退還田里也不云置而云致者置是廢絶致是與人明朝廷必有賢代已也白虎通云臣年七十懸車致仕者臣以執事趨走為職七十耳目不聰明是以退老去避賢也所以長亷逺恥懸車示不用也致事致職於君君不使退而自去者尊賢也若不得謝者謝猶聽許也君若許其罷職必辭謝云在朝日久劬勞嵗積是許其致事也今不得聽是其有德尚壯猶堪掌事不聽去也則必賜之几杖者熊氏云既不聽致事則祭義云七十杖於朝是也聽致事則王制云七十杖於國八十杖於朝是也案書傳云七十杖於朝鄭注云朝當為國者以其下有八十杖於朝故以朝當為國也與王制同並為聽致事也行役以婦人者行役謂夲國廵行役事婦人能養人故許自随也適四方乘安車者適四方謂逺聘異國時乘安車安車小車也亦老人所宜然此養老<pb n="18a"/>之具在國及出皆得用之今言行役婦人四方安車則相互也從語便故離言之耳自稱曰老夫者若此老臣行役及適四方應與人語其自稱為老夫言已是老大夫也必稱老者眀君貪賢之故而臣老猶在其朝也於其國則稱名者於其國謂自與其君言也雖老猶自稱名也越國而問焉必告之以其制者越國猶他國也若他國來問己國君之政君雖已逹其事猶宜問於老賢老賢則稱國之舊制以對他國之問也注正義曰六十不與服戎不親學者此王制文引之者證不自使也是謂宗子之父者然庶子年老亦得傳付子孫而鄭唯云謂宗子者為喪服有宗子孤為殤鄭云言孤有不孤者謂父有廢疾若七十而老子代主宗事者也鄭今欲㑹成喪服義故引宗子之父也又一云宗子並謂五宗也五宗之子並是傳祭之身故指之也庶子乃授家事於子非相傳之事此既云傳故鄭知非庶子也必為宗子父者以經言傳傳者上受父祖之事下傳子孫子孫之<pb n="18b"/>所傳家事祭事為重若非宗子無由傳之但七十之時祭祀之事猶親為之其視濯溉則子孫故序卦注云謂父退居田里不能備祭宗廟長子當親視滌濯鼎俎是也若至八十祭亦不為故王制云八十齊喪之事不及也注云不齊則不祭也耄惛忘也者惛忘即僻謬也所引春秋案左傳昭元年周景王使劉定公勞晉趙孟定公勸趙孟纂禹之績廣樹之功趙孟對云老夫罪戾朝不謀夕劉子歸語王曰諺所謂老將知而耄及之者其趙孟之謂乎引之者證老為耄安車坐乘若今小車者古者乘四馬之車立乘此臣既老故乘一馬小車坐乘也庾蔚云漢世駕一馬而坐乘也熊氏云案書傳略説云致仕者以朝乘車輲輪鄭云乘車安車言輲輪明其小也春秋傳曰老夫耄矣者引左傳證老臣對他國人自稱老夫也此是春秋隱四年衛石碏辭也石碏子厚與衛州吁遊吁弑其異母兄完而自立未能和民欲結强援時陳侯有寵於周桓王州吁與石厚徃陳欲因陳<pb n="19a"/>自逹於周而石碏遣人告陳曰衛國褊小老夫耄矣無能為也此二人者實弑寡君敢即圖之君雖尊異之自稱猶若臣者案玉藻云上大夫曰下臣士相見禮云士大夫於他邦之君曰外臣是上大夫於己君自稱為下臣於他國君自稱為外臣又玉藻云下大夫自名又鄭注玉藻云下大夫自名於他國則曰外臣某是下大夫於己君稱名於他國曰外臣某此既自稱老夫宜是上大夫而稱名從下大夫者既被君尊異故臣亦謙退從下大夫之例而稱名也且玉藻所云是其從下大夫例然臣於君單稱名無嫌也</hi>
謀於長者必操几杖以從之注從猶就也音義<hi>長丁丈反下皆同操七刀反</hi>長者問不辭讓而對非禮也注當謝不敏若曾<lb/>
子之為疏<hi>正義曰此一節眀有事取謀議於長者各依文觧之操几杖以從之者操執持也杖可以<pb n="19b"/>策身几可以扶己俱是養尊者之物故於謀議之時持就也</hi>
凡為人子之禮冬溫而夏凊昏定而晨省注安定其牀<lb/>
衽也省問其安否何如音義<hi>夏遐嫁反凊七性反字從冫冰冷也夲或作水旁非也衽而審反徐而鴆反席也</hi>在醜夷不爭注醜衆也夷猶儕也四皓<lb/>
曰陛下之等夷音義<hi>儕仕皆反等也沈才詣反皓戸老反四皓東園公綺里季夏黄公甪里先生</hi>疏<hi>正義曰此一節明人子事親奉養之禮又去爭訟今各随文觧之昏定而晨省者上云冬温夏凊是四時之灋今説一日之灋定安也晨旦也應卧當齊整牀衽使親體安定之後退至明旦既隔夜早來視親之安否何如先昏後晨兼視經宿之禮熊氏云晨省者案内則云同宮則雞初鳴異宮則昧爽而期在醜夷<pb n="20a"/>不爭者此一句明朋儕禮也醜衆也夷猶儕也皆等類之名風俗語不同故兼言之夫貴賤相臨則有畏憚朋儕等軰喜爭勝負忘身及親故宜誡之以不爭注正義曰醜衆也釋詁文謂在衆不忿爭也云四皓曰陛下之等夷者證夷是等類也四皓漢時隱人高士也其四人一東園公二綺里季三夏黄公四甪里先生皆老髪白皓素因呼為四皓隱商山不仕髙祖數召不出後為髙祖欲廢呂后之子盈而立戚夫人之子趙王如意為太子張良使太子卑辭安車遣辨士以請四皓四皓果來舍建成侯所至漢十一年黥布反髙祖令太子將兵擊之四皓自相謂曰凡來欲以安太子太子將兵事危矣乃説建成侯曰太子將兵有功則位不益無功則從此受禍且太子所與諸將皆嘗與上定天下驍將也今使太子將之此無異使羊將狼皆不肯為用其無功必矣臣聞母愛者子抱之今戚夫人日夜侍御趙王常居前上終不使不肖子居愛子之上明乎其代太子之位必<pb n="20b"/>矣君何不急請呂后承間為上泣言黥布天下猛將善用兵諸將皆陛下之等夷今令太子將此屬莫肯為用於是呂后如四皓言以詣高祖高祖時疾自行十二年破黥布還而疾益甚愈欲易太子及燕置酒太子待四皓從太子髙祖驚曰吾召公數嵗公逃我今反從我兒乎四皓曰陛下輕士善罵臣等義不受辱故恐而亡匿</hi>
夫為人子者三賜不及車馬注三賜三命也凡仕者一<lb/>
命而受爵再命而受衣服三命而受車馬車馬而身所<lb/>
以尊者備矣卿大夫士之子不受不敢以成尊比踰於<lb/>
父天子諸侯之子不受自卑逺於君音義<hi>逺于萬反</hi>故州閭<lb/>
鄉黨稱其孝也兄弟親戚稱其慈也僚友稱其弟也執<lb/>
<pb n="21a"/>
友稱其仁也交遊稱其信也注不敢重受賜者心也如<lb/>
此而五者備有焉周禮二十五家為閭四閭為族五族<lb/>
為黨五黨為州五州為鄉僚友官同者執友志同者音<lb/>
義<hi>僚夲又作寮了彫反同官者弟大計反下注同</hi>見父之執不謂之進不敢進<lb/>
不謂之退不敢退不問不敢對注敬父同志如事父此<lb/>
孝子之行也音義<hi>行下孟反</hi>疏<hi>正義曰此一節明人子謙卑行著於外所敬又廣今各随文觧之言夫者貴賤悉然也三賜三命也言為人子雖受三命之尊終不敢受車馬車馬則身有成尊便比踰於父故不受所以許受三命而不許受車馬者命是榮羙光顯祖父故受也車馬是安身身安不闗先祖故不<pb n="21b"/>受也不云不受而云不及者受是已到之日明人子非唯外迹不受抑亦心所不及於此賜也故州閭鄉黨稱其孝也者周禮司徒去王城百里逺郊逺郊之内為六鄉六鄉之民五家為比使之相保五比為閭使之相受四閭為族使之相葬五族為黨使之相救五黨為州使之相賙五州為鄉使之相賓又遂人職主六遂六遂之民在逺郊之外五家為鄰五鄰為里四里為酇五酇為鄙五鄙為縣五縣為遂今不言六遂者舉近耳若六遂之中有此孝者則亦稱之也兄弟親戚稱其慈也者親指族内戚言族外慈者篤愛之名兄弟外内通稱親疎交接並見其慈而稱之僚友稱其弟也者僚友同官者也弟者事長次第之名孝子能接同官有所次序不敢踰越等級故同官之友稱之執友稱其仁也者執友執志同者也同師之友意趣相得綢繆切磋故其見仁恩之心而稱之交遊稱其信也者交遊汎交也結交遊徃夲資信合故稱信也熊氏云然此五句上始州閭下及<pb n="22a"/>交遊亦其次也前孝後信又為差序畧舉五者餘行可知不敢受重賜者心也不受由心故有五稱也見父之執者此亦承為人子之事也眀非惟見交遊為善乃徧至父友也自上詣下曰見自下朝上曰見父之執謂執友與父同志者也或故徃見或路中相見也注正義曰云三賜不及者受命即受賜故三賜三命故公羊云命者何加我服錫者何賜也是其命賜相將也云凡仕者一命受爵再命受衣服三命受車馬者皆約周禮大宗伯之文案大宗伯一命受職職則爵也又宗伯三命受位鄭康成云始有列位於王朝今言受車馬者但三命受位即受車馬以經云車馬故以車馬言之云卿大夫士之子不受不敢以成尊比踰於父者以公侯伯卿三命其子不受不敢比於父公侯伯大夫子男卿再命公侯伯士一命子男之士不命其子三命不受車馬者皆是不敢踰於父不言天子諸侯之子不敢受者以其父位既尊不得言不敢比踰故云自卑逺於君案周禮九<pb n="22b"/>儀壹命受職再命受服三命受位四命受器五命賜則六命賜官七命賜國八命作牧九命作伯案含文嘉九賜一曰車馬二曰衣服三曰樂則四曰朱戸五曰納陛六曰虎賁七曰斧鉞八曰弓矢九曰秬鬯宋均注云進退有節行歩有度賜以車馬以代其勞言成文章行成灋則賜以衣服以表其徳動作有禮賜以納陛以安其體長於教誨内懐至仁賜以樂則以化其民居處修理房内不泄賜以朱戸以明其别勇猛勁疾執義堅强賜之虎賁以備非常抗揚威武志在宿衛賜以斧鉞使得專殺内懐仁德執義不傾賜以弓矢使其專征慈孝父母賜以秬鬯以歸祭祀鄭司農以周禮九命與九賜是一也然則此三賜鄭康成知非九賜之第三而云三命之賜者康成以九命與九賜不同九賜謂八命作牧九命作伯之後始加九賜知者王制云三公一命卷若有加則賜二曰衣服之屬是也又宗伯八命作牧注云侯伯有功徳加命得專征伐王制云賜弓矢然後征詩云<pb n="23a"/>瑟彼玉瓚黃流在中傳曰九命然後賜以圭瓚又尚書文侯仇受弓矢秬鬯左傳晉文公受大路戎路弓矢秬鬯虎賁此皆九命之外始有衣服弓矢秬鬯等之賜故知九賜不與九命同也且此云三賜不及車馬其九賜一曰車馬何由三賜不及車馬乎故知此三賜非九賜之三賜也若是九賜之三賜即是身八命九命之尊禮絶凡庶何得下文云州閭鄉黨僚友交遊也故康成以為諸侯及卿大夫之子三命者其公羊説九賜之次與含文嘉不同一曰加服二曰朱戸三曰納陛四曰輿馬五曰樂則六曰虎賁七曰斧鉞八曰弓矢九曰秬鬯異人之説故文有參差大畧同也異義許慎説九賜九命鄭康成以為不同具如前説其大夫賜樂鄉飲酒注云大夫若君賜樂及左傳魏絳有金石之樂非九賜之正灋也車馬之賜進退由於君命今言不受者君子仕辭位不辭祿其物終必受之故鄭注下文不敢受重賜者心也</hi>
<pb n="23b"/>
夫為人子者出必告反必面注告面同耳反言面者從<lb/>
外來宜知親之顔色安否音義<hi>告古毒反</hi>所遊必有常所習<lb/>
必有業注緣親之意欲知之恒言不稱老注廣敬年長<lb/>
以倍則父事之注謂年二十於四十者人年二十弱冠<lb/>
成人有為人父之端今四十於二十者有子道内則曰<lb/>
年二十惇行孝弟音義<hi>冠工喚反惇都温反</hi>十年以長則兄事之<lb/>
五年以長則肩隨之注肩随者與之並行差退音義<hi>差初佳反徐初宜反</hi>羣居五人則長者必異席注席以四人為節因<lb/>
<pb n="24a"/>
宜有所尊疏<hi>正義曰此一節亦明人子事親之灋遊方習業及汎交之禮亦各随文觧之恒言不稱老者老是尊稱若其稱老乃是已自尊大非是孝子卑退之情故注云廣敬言廣者非但敬親因敬親廣敬他人或云子若自稱老父母則甚老則感動其親故舜年五十而慕是也年長以倍則父事之者此謂鄉里之中非親非友但二十以後年長倍已則以父道事之即父黨随行也十年以長則兄事之者謂年二十於三十者全倍者父事之半倍故兄事之也兄事之則正差退而鴈行也五年以長則肩随之者謂並行而差退若未二十童子則無此禮以其不能惇行孝弟論語云與先生並行王制云父之齒随行兄之齒鴈行者舉成人有此禮也童子禮則無也此謂二十於二十五者肩随則齊於鴈行也然則以此肩随而惟之上云父兄事之豈是溫凊如親正言其或行來坐席推前相類耳羣居五人則長者必異席者謂朋友居處灋也羣朋友也子夏<pb n="24b"/>曰吾離羣是也古者地敷横席而容四人四人則推長者居席端若有五人㑹應一人别席因推長者一人於異席也注正義曰人年三十而娶於後乃有子則三十於六十乃是倍年今鄭言二十於四十者但二十加冠成人責以為人父為人子之禮雖未有妻子有為人父之端又内則云二十乃能敦行孝弟可責以孝子之行故二十於四十約之為倍年也以二十未合有子故鄭云為人父之端有子道也熊氏云知四人為節者以此云羣居五人則長者必異席既長者一人異席餘則四人矣案公食大夫禮云蒲筵常加萑席尋此以蒲席者故得容四人此羣居之灋若賓主禮席皆無同坐之法故鄉飲酒賓介異席又云衆賓之席皆不屬焉不相連屬也鄉射衆賔之席繼而西謂相連屬也燕禮及大射公三重大夫再重是皆異席也</hi>
為人子者居不主奥坐不中席行不中道立不中門注<lb/>
<pb n="25a"/>
謂與父同宫者也不敢當其尊處室中西南隅謂之奥<lb/>
道有左右中門謂棖闑之中央内則曰由命士以上父<lb/>
子皆異宮音義<hi>奥鳥報反沈於六反處昌慮反下同棖直衡反闑也闑魚列五結二反上時掌反凡言以上皆放此</hi>食饗不為槩注槩量也不制待賓客饌具之<lb/>
所有音義<hi>食音嗣饗夲又作享香兩反槩古愛反饌士戀反</hi>祭祀不為尸注尊<lb/>
者之處為其失子之道然則尸卜筮無父者音義<hi>為其音于偽反下注除不為孤皆同</hi>聽於無聲視於無形注恒若親之將有教<lb/>
使然不登高不臨深不苟訾不苟笑注為其近危辱也<lb/>
<pb n="25b"/>
人之性不欲見毁訾不欲見笑君子樂然後笑音義<hi>訾音紫毁也沈又將知反樂音洛</hi>注<hi>正義曰此一節明孝子居處及行立待賓祭祀敬慎之事各随文觧之此明孝子居處閨門之内不言凡者或異居禮則不然居不主奥者主猶坐也奥者室内西南隅也室嚮南戸近東南角則西南隅隱與無事故呼其名為奥常推尊者于閑樂無事之處故尊者居必主奥也既是尊者所居則人子不宜處之也坐不中席者一席四人則席端為上今不云上席而言中者舊通有二一云敬無餘席非惟不可上亦不可中也一云共坐則席端為上獨坐則席中為尊尊者宜獨不與人共則坐常居中故卑者坐不得居中也行不中道者尊者常正路而行卑者故不得也男女各路路各有中也立不中門者中央有闑闑傍有棖棖謂之門梐今云不中門者謂棖闑之中是尊者所行故人子不得當之而行也食饗不為槩者熊氏<pb n="26a"/>云謂傳家事任子孫若不傳家事則子孫無待賓之事大夫士或相徃來設於饗食槩量也不制設待賔饌具事由尊者所裁而子不得輙豫限量多少也祭祀不為尸者尸代尊者之處故人子不為也聽於無聲者謂聽而不聞父母之聲視於無形者謂視而不見父母之形此明人子常禮也雖無聲無形恒常於心想像似見形聞聲謂父母將有教使已然也不苟訾不苟笑者苟且也相毁曰訾不樂而笑為苟笑彼雖有是非而已苟譏毁訾笑之皆非彼所欲必反見毁辱故孝子不為也注正義曰凡上四事皆謂與父同宮者爾若命士以上父子異宮則不禁所以爾者有命既尊各有臣僕子孫應敬已故也云不敢當其尊處者四事皆尊者之處室中西南隅謂之奥者爾雅釋宮文郭璞注云隱奥之處西北隅謂之屋漏孫氏云日光所漏入東北隅謂之窅孫氏云日側之明是宧明也東南隅謂之㝔郭氏云隱闇也云内則曰由命士以上父子皆異宮者證有異居之<pb n="26b"/>道也為其近危辱也者危觧不登高不臨深辱釋不訾不笑也云君子樂然後笑者引論語證不苟笑之事也此是公眀賈答孔子云夫子樂然後笑人不厭其笑也</hi>
孝子不服闇不登危懼辱親也注服事也闇冥也不於<lb/>
闇冥之中從事為卒有非常且嫌失禮也男女夜行以<lb/>
燭音義<hi>暝夲亦作冥莫定反下同卒才忽反</hi>父母存不許友以死注為忘<lb/>
親也死為報仇讎不有私財疏<hi>正義曰此一節明孝子自謹慎其身不許友以死及不得有私財之事各随文觧之不服闇者服事也謂不行事於闇中也一則為卒有非常二則闇中行事好生物嫌故孝子深戒之父母存不許友以死者謂不許為其友報仇讎也親存須供養則孝子不可死也若<pb n="27a"/>父母存許友報仇怨而死是忘親也親亡則得許友報仇故周禮有主友之讎視從父兄弟白虎通云親友之道不得行者亦不許友以死耳不有私財者家事統於尊財闗尊者故無私財</hi>
為人子者父母存冠衣不純素注為其有喪象也純緣<lb/>
也玉藻曰縞冠𤣥武子姓之冠也縞冠素紕既祥之冠<lb/>
也深衣曰具父母衣純以青音義<hi>純諸允反又之閏反下及注皆同緣悦絹反縞古老反沈又古到反紕婢支反徐補移反</hi>疏<hi>正義曰此一節明為人子父母存及孤子衣冠純飾不同之事各随文觧之不言凡者若仕者或遇凶荒雖親存亦須素服非要在親没故不言凡父母存冠衣不純素者冠純謂冠飾也衣純謂深衣領緣也禮具父母大父母存冠衣純以績若有父母無大父母則純以青若少<pb n="27b"/>而并無則乃純素也故親存者不得純素也注正義曰引玉藻縞冠𤣥武子姓之冠也者證冠純有吉凶之别也縞冠者薄絹為之𤣥武者以黑繒為冠卷也子姓者姓生也孫是子所生故謂孫為子姓父有服未畢子雖已除猶未全吉也故縞冠𤣥武𤣥武是吉縞冠為凶明吉凶兼服也何𦙍云繒裹卷武也云縞冠素紕既祥之冠也又證有素為凶也當祥之日朝服縞冠祥祭之後則縞冠素紕何𦙍云素紕謂緣冠兩邊云深衣曰具父母衣純以青者引證不純以素之事</hi>
孤子當室冠衣不純采注早喪親雖除喪不忘哀也謂<lb/>
年未三十者三十壯有室有代親之端不為孤也當室<lb/>
適子也深衣曰孤子衣純以素音義<hi>早喪息浪反適丁歴反</hi>疏<hi>正義<pb n="28a"/>曰上言有親而不素此言無親而素者也孤子謂二十九以下而無父者當室謂適子也既少孤故雖除服猶自素也然深衣云孤子衣純以素則嫡庶悉然今云當室則似庶子不同所以爾者通者有二云凡子皆然豈惟當室但嫡子内理烝嘗外交宗族代親既傋嫌或不同故特明之所以鄭引深衣為注㑹證凡孤子悉同也崔靈恩云指謂當室不當室則純采所以然者當室之孤内理烝嘗外交宗族所履之事莫不傷心故特純素示哀也深衣不云當室者文畧耳注正義曰三十以外遭喪者除服後即得純采今所言雖是除喪未三十不得純采若至三十則亦采也故云當室適子也深衣曰孤子衣純以素也然注前觧適子後引深衣似崔觧也深衣不言冠者從可知也</hi>
幼子常視毋誑注視今之示字小未有所知常示以正<lb/>
<pb n="28b"/>
物以正教之無誑欺音義<hi>視音示誑夲或作□注同九況反欺也</hi>童子不<lb/>
衣裘裳注裘大温消隂氣使不堪苦不衣裘裳便易音<lb/>
義<hi>衣於既反下同大音泰徐他佐反便婢靣反易以豉反</hi>立必正方不傾聽注習<lb/>
其自端正長者與之提攜則兩手奉長者之手注習其<lb/>
扶持尊者提攜謂牽將行音義<hi>提大兮反攜戸圭反奉芳勇反又扶恭反下及注奉扃奉席奉箕皆同</hi>負劒辟咡詔之注負謂置之於背劒謂挾<lb/>
之於旁辟咡詔之謂傾頭與語口旁曰咡音義<hi>辟匹亦反側也徐芳益反沈扶赤反注同咡徐如志反何云口耳之間曰咡挾音協</hi>則掩口而對注習其<lb/>
<pb n="29a"/>
鄉尊者屏氣也音義<hi>掩於檢反鄉許亮反夲又作嚮後文注皆同屏必領反</hi>疏<hi>正義曰此一節眀父母教子及衣裘裳之灋也各随文觧之小兒恒習效長者長者常示以正事不宜示以欺誑恐即學之故曾子兒啼妻云兒莫啼吾當與汝殺豕兒聞輒止妻後向曾子説之曾子曰勿教兒欺即殺豕食兒是不誑也童子不衣裘裳者童子未成人之名也衣猶著也童子體熱不宜著裘裘大温傷隂氣也又應給役若著裳則不便故並不著也故童子並緇布襦袴也立必正方者立宜正嚮一方不得傾頭屬聽左右也張逸云此説其威儀常然長者與之提攜則兩手奉長者之手者非惟教之聽立至於行歩亦宜教之提攜謂牽將行時因牽行之又教之為節也奉長者之手為兒長大方當供養扶持長者故先使學之令習便也張逸云説其見與行之灋也負劒辟咡詔之者豈但在行須教正在抱時亦令習也負謂致兒背上也劒謂挾於脇下如<pb n="29b"/>帶劒也辟傾也咡口旁也詔告也長者或若負兒之時而與之語當傾頭以告之也不正嚮之令氣不觸兒也亦令見長者所為而復習之也張逸云辟咡詔之傾頭以告教之也此長者之為也此負謂兒在人背上曰負兒在懐中亦稱負謂兒負之故内則云三日始負子注云負之謂抱之則掩口而對者嚮長者告語之此是童子答長者童子雖未能掩口而對長者亦教其為之其禮以為後法掩口恐氣觸人張逸云謂令小者如是所習嚮尊者屏氣也注正義曰古者觀視於物及以物視人則皆作示傍著見後世已來觀視於物作示傍著見以物示人單作示字故鄭注經中視字者是今之以物示人之示也是舉今以辨古昏禮視諸衿鞶注云視乃正字今文視作示俗誤行之言視正字也言古之以物示人作視字為正故云視乃正字今文儀禮應為古視字乃作今示字故言俗誤也使不堪苦者熱消隂氣則不堪苦使也此童子不衣裘裳二十則可故内則云二<pb n="30a"/>十可以衣裘帛國君十二冠則裘裳早矣女子十五許嫁者則亦衣帛詩云乃生男子載衣之裳是初生暫行此禮口旁曰咡者案管子書弟子職云食已循咡覆手謂弟子食訖以手循覆於咡故知是口旁也</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷一<lb/>
<pb n="31a"/>
　禮記注疏卷一考證<lb/>
曲禮上曲禮曰注疏是引儀禮正經○<hi>臣召南</hi>按古人<lb/>
　以周禮為經禮儀禮為曲禮故賈公彦疏曰儀禮亦<lb/>
　名曲禮言曲者見行事有屈曲也此文是作記者引<lb/>
　舊禮經之語説見後文禮曰君子抱孫不抱子疏<lb/>
樂不可極疏天子宫縣以下皆得有樂云云○<hi>臣召南</hi>
　按以樂為音樂在鄭注實無明文孔疏特依皇侃為<lb/>
　説耳以上文三句推之陸氏音義謂樂音洛是也<lb/>
<pb n="31b"/>
若夫注言若欲為丈夫也○劉敞曰坐如尸立如齊乃<lb/>
　大戴禮曽子事父母篇之辭曰孝子惟巧變故父母<lb/>
　安之若夫坐如尸立如齊云云此成人之善也而未<lb/>
　得為人子之道也此篇盖取其文而若夫二字失於<lb/>
　刪去鄭氏不知其然乃謂此二句為丈夫之事誤矣<lb/>
　<hi>臣召南</hi>按宋儒以夫音扶作發語辭觧是也<lb/>
决嫌疑疏若妾為女君期云云是决嫌疑者○<hi>臣召南</hi>
　按是决嫌疑者當作是决嫌也與下文是决疑也相<lb/>
<pb n="32a"/>
　對陳澔集説引此條甚明可知宋以前之本不誤<lb/>
凡為人子之禮注四皓疏一東園公二綺里季三夏黄<lb/>
　公四甪里先生○<hi>臣召南</hi>按四皓名當云二綺里季<lb/>
　夏三黄公據此疏則唐初人已誤作夏黄公讀矣又<lb/>
　疏引臣聞母愛者子抱之按史漢原文無之字盖衍<lb/>
　文也<lb/>
夫為人子者三賜不及車馬注疏然則此三賜鄭康成<lb/>
　知非九錫之第三而亡三命之賜者○<hi>臣召南</hi>按此<lb/>
<pb n="32b"/>
　疏亡字係云字之訛指注三賜三命也一叚各本俱<lb/>
　誤<lb/>
故州閭鄉黨稱其孝也疏周禮司徒去王城百里逺郊<lb/>
　云云○<hi>臣召南</hi>按去字毛本作云字但此二句非周<lb/>
　禮本文乃孔疏約其意耳王城百里為逺郊司馬去<lb/>
　文百里内為六鄉外為六遂則大司徒序官鄭司農<lb/>
　注也此疏逺郊上脱為字<lb/>
祭祀不為尸注然則尸卜筮無父者○<hi>臣召南</hi>按此注<lb/>
<pb n="33a"/>
　下無疏少牢饋食禮筮以某之某為尸注曰某之某<lb/>
　者字尸父而名尸也字尸父尊鬼神也賈疏曰曲禮<lb/>
　言父在不為尸然則凡為尸者父皆死矣死者當諱<lb/>
　其名故云字尸父尊鬼神也可為此句確疏<lb/>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷一考證<lb/>
</p>
<p>
</p>
  </div>
</body>
</text>
</TEI>
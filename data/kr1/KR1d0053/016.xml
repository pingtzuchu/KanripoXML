<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷十六</head> <lb/>
    <p>
<pb n="1a"/>
欽定四庫全書<lb/>
　禮記注疏卷十六<lb/>
　　漢鄭氏注　唐陸德明音義　孔頴逹疏<lb/>
　月令<lb/>
仲夏之月日在東井昏亢中旦危中注仲夏者日月會<lb/>
於鶉首而斗建午之辰也音義<hi>亢音剛又苦浪反</hi>疏<hi>正義曰案三統厯五月節日在井十六度昏氐二度中去日一百一十九度旦室三度中五月中日在井三十一度昏房二度中去日一百一十九度旦奎十一度中元嘉厯五月節日在井三度昏角十度中旦危九度中五月中日在井十八<pb n="1b"/>度昏氐五度中旦室五度中</hi>其日丙丁其帝炎帝其神祝融其蟲羽<lb/>
其音徵律中蕤賓其數七其味苦其臭焦其祀竈祭先<lb/>
肺注蕤賓者應鐘之所生三分益一律長六寸八十一<lb/>
分寸之二十六仲夏氣至則蕤賓之律應周語曰蕤賓<lb/>
所以安靜神人獻酬交酢音義<hi>蕤人誰反酢才各反</hi>疏<hi>注正義曰應鐘律長四寸二十七分寸之二十上生蕤賓三分益一取應鐘三寸更益一寸爲四寸其二十七分寸之二十各三分之則一寸分爲八十一分也二十七分寸之二十則爲八十一分寸之六十其整寸一爲八十一分又以六十分益之縂爲一百四十一分更三分益一一分有四十七更以四十七益前一百四十一分總爲一百八十八<pb n="2a"/>分是為積分之數除之為寸除八十一分則一百六十二分為二寸益前四寸為六寸餘有二十六分不成寸故云㽔賓長六寸八十一分寸之二十六也引周語曰以下者證蕤賓之律何𦙍云乾九四是月陽反於下為復隂生陽中為姤各應其時所以安靜是安靜神人也隂生為主陽謝為賓賓主之象獻酬之禮獻酢又酬之隂陽代謝之義也</hi>小暑至螳蜋生鵙始鳴反舌無聲注皆記時<lb/>
候也螳蜋螵蛸母也鵙博勞也反舌百舌鳥音義<hi>螳音堂蜋音郎鵙古闑反字林工役反反舌蔡伯喈云蝦蟇螵匹遙反蛸音消博音搏又作伯</hi>疏<hi>注正義曰案釋蟲云不□蟷蠰其子蜱蛸舍人云不□名蟷蠰今之螳蜋也孫炎云蟷蠰螳蜋一名不□李巡云其子名蜱蛸即螵蛸故云螵蛸母方言云潭魯以南謂之蟷蠰三河之域謂之螳蜋燕趙之際謂之食厖齊杞以東謂之馬榖然<pb n="2b"/>名其子同云螵蛸也云博勞者詩云七月鳴鵙箋云百勞鳴將寒之候五月則鳴豳地晚寒鳥物之候從其氣焉云百舌鳥者蔡云虫鳴鼃也今謂之蝦蟇其舌本前著口側而末嚮内故謂之反舌通卦驗曰博勞鳴蝦蟇無聲又糜信云昔於長安中與書生數十共徃城北水中取蝦蟇屠割視之其舌反嚮後如此鄭君得不通乎蟜夙問曰誠如緯與子言為蝦蟇五月中始得水適當聒人耳何反無聲此者著時候今猶昔也是以知蝦蟇非反舌反舌鳥春始鳴至五月稍止其聲數轉故名反舌時候言之今人識之故不從緯與俗儒也或嘏蟇舌性自然不必為反舌也</hi>天子居明堂太廟乘朱路駕赤駵載赤旂<lb/>
衣朱衣服赤玉食菽與雞其器高以粗注明堂太廟南<lb/>
堂當太室也養壯佼注助長氣也音義<hi>佼古卯反長丁丈反下長氣同</hi>
<pb n="3a"/>
疏<hi>正義曰壯謂容體盛大佼謂形容佼好以盛夏長養之時故養壯佼之人助長氣也</hi>是月也命<lb/>
樂師修鞀鞞鼓均琴瑟管簫執干戚戈羽調竽笙竾簧<lb/>
飭鐘磬柷敔注為將大雩帝習樂也修均執調飭者治<lb/>
其器物習其事之言音義<hi>鞀大刀反本亦作鞉同鞞歩西反竽音于竾音池本又作箎同簧音黄飭音勑柷昌六反敔魚吕反本又作圉為于偽反下文為民注為傷為其皆同雩音于</hi>疏<hi>正義曰鞀字或從兆下鼔案周禮小師注云鼗如鼓而小持其柄搖之旁耳還自擊鄭注詩云小鼔在大鼔旁應鞞之屬也鞞鼔者則周禮鼓人職掌六鼔雷鼓鼔神祀之屬是也劉熙釋召云鞀導也所以導樂作鞞裨也裨助鼔節鼓廓也張皮以冒之其中空廓琴者釋樂云大琴謂之離孫炎云聲留離廣雅云琴長三尺六寸六分五<pb n="3b"/>弦劉熙釋名云施弦張之瑟者釋樂云大瑟謂之灑孫炎云音之變布如灑出郭景純云瑟長八尺一寸二十七弦管者釋樂云大管謂之簥音驕郭景純云管長尺圍寸併漆之有底賈氏以為如箎六孔鄭注周禮云管如篴而小併兩而吹之簫者釋樂云大簫謂之言郭景純云編二十二管長尺四寸鄭注周禮簫編小竹管如今賣飴餳所吹者劉熙釋名簫肅也干盾也戚斧也戈鉤子㦸羽鳥羽周禮羽舞皇舞之屬是也竽者鄭注周禮云竽三十六簧釋名云竽汙也其中汙空笙者鄭注周禮云十三簧釋樂云大笙謂之巢郭景純云列管瓠中施簧管端大者十九簧釋名云笙生也象物出地所生箎者釋樂云大箎謂之沂郭景純云箎以竹為之長尺四寸圍三寸一孔上出寸三分名翹横吹之廣雅云八孔鄭司農注周禮云箎七孔釋名云箎啼也聲如嬰兒啼簧者竽笙之名也氣鼓之而為聲釋名云簧横也於管頭横施之鐘者案釋樂云大鐘謂之鏞釋名云鐘<pb n="4a"/>空也内空受氣多磬者釋樂云大磬謂之毊音囂以玉石為之釋名磬罄也聲堅罄罄然柷者釋樂云所以鼓柷謂之止郭景純云柷如漆桶方二尺四寸深一尺八寸中有椎柄連底撞之令左右擊止者其椎名敔者釋樂云所有鼔敔謂之籈郭景純云敔如伏虎背上有二十七鉏鋙刻以木長尺櫟之注正義曰修者修理舊物均者均平其聲執者操持營為調者調和音曲飭者整頓器物故云治其器物習其事之言也</hi>命有司<lb/>
為民祈祀山川百源大雩帝用盛樂乃命百縣雩祀百<lb/>
辟卿士有益於民者以祈穀實注陽氣盛而常旱山川<lb/>
百源能興雲雨者也衆水始所出為百源必先祭其本<lb/>
乃雩雩吁嗟求雨之祭也雩帝謂為壇南郊之旁雩五<lb/>
<pb n="4b"/>
精之帝配以先帝也自鞀鞞至柷敔皆作曰盛樂凡他<lb/>
雩用歌舞而已百辟卿士古者上公若句龍后稷之類<lb/>
也春秋傳曰龍見而雩雩之正當以四月凡周之秋三<lb/>
月之中而旱亦修雩禮以求雨因著正雩此月失之矣<lb/>
天子雩上帝諸侯以下雩上公周冬及春夏雖旱禮有<lb/>
禱無雩音義<hi>辟必亦反注同句古侯反見賢遍反下御見同</hi>疏<hi>正義曰正以將欲雩祭故先命有司為民祈祀山川百源為將雩之漸重民之義也故先為民大雩帝用盛樂者為民祈穀後天子乃大雩天帝用上鞀鞞之等故云用盛樂乃命百縣雩祀百辟卿士者謂天子旣雩之後百縣謂諸侯也命此諸侯以雩<pb n="5a"/>祀古之百辟及卿士等生存之日能立功有益於人者注正義曰以四月純陽用事故云陽氣盛而恆旱故制禮此月為雩縱令雩祭時不旱亦為雩祭云雩以吁嗟求雨之祭者以雩音近吁又女巫職云凡邦之大烖歌哭而請歌哭則吁嗟之類旱又是大烖故須吁嗟求雨注春秋者以雩為遠謂遠為百穀求雨非鄭義也云雩帝謂為壇南郊之旁雩五精之帝者以雩是祭天當從陽位以五天總祭不可徧在四方故知在南郊也以春夏秋冬共成歲功不可徧祭之天故雩五精之帝以自外至者無主不正當以人帝配之大皥配靈威仰炎帝配赤熛怒黄帝配舍樞紐少皥配白招拒顓頊配汁光紀故云配以先帝也云凡他雩用歌舞而已者案女巫云旱暵則舞雩是用歌舞正雩則非唯歌舞兼有餘樂故論語云舞雩詠而歸是也云百辟卿士古者上公句龍后稷之類也者百辟則古之上公則國語鯀為崇伯而禮記祭法有祀之文社稷五祀雖為王朝卿士兼帶<pb n="5b"/>上公之官故左氏云封為上公祀為貴神是身為百辟又為卿士案左傳有社稷五官今直云若句龍后稷不云句芒蓐収之等舉有益於民功之顯者言之引春秋傳曰龍見而雩者欲明正雩在四月不在五月也云凡周之秋三月之中旱亦修雩禮以求雨者釋此經大雩在五月之中為五月不雨修雩祭作記者言五月之雩是常雩故記之於五月也云天子雩上帝者以此云大雩帝也云諸侯以下雩上公者此云乃命百縣雩祀百辟卿士是也云周冬及春夏雖旱禮有禱無雩者案春秋周七月八月九月皆書雩穀梁不譏成七年冬大雩穀梁云無為雩是譏其冬雩是冬無雩也春秋周之春及周之四月五月皆無雩文春夏不雩雖旱不為修雩之祭其周季夏當有正雩則龍見而雩是也案春秋桓五年秋大雩傳云書不時服注云雩遠也遠為百穀祈膏雨言大别山川之雩也僖十一年秋八月大雩十三年秋九月大雩成公三年秋大雩七年冬大雩襄五年<pb n="6a"/>秋大雩傳曰旱八年九月大雩傳曰旱十六年秋大雩十七年秋九月大雩二十八年秋八月大雩傳曰旱昭三年秋八月大雩傳曰旱六年九月大雩傳曰旱八年秋大雩十六年秋九月大雩傳曰旱二十四年秋八月大雩傳曰旱二十五年秋七月上辛大雩季辛又雩傳曰秋書再雩旱甚定元年秋九月大雩七年秋大雩九月大雩十二年秋大雩僖二十一年夏大旱宣七年秋大旱莊三十一年冬不雨僖二年冬十月不雨三年正月不雨夏四月不雨六月雨傳曰自十月不雨至于五月不曰旱不為災文二年自十有二月不雨至于秋七月十年云自正月不雨至于秋七月十三年云自正月不雨至于秋七月是春秋之中不雨有七大旱有二大雩有二十一都并有三十莊三十一年冬不雨以冬時旱氣已過故不數僖二十一年夏大旱宣七年秋大旱二旱災成故不數昭二十五年一月再雩祗是一旱之事為再雩一雩不數定七年秋大雩亦一時之事而為<pb n="6b"/>二雩一雩不數成七年冬大雩穀梁云冬無為雩明亦不數三十之中去此六事不數唯有二十四在就二十四之中分為四部桓五年秋大雩說雩禮是一部也僖二年冬十月不雨僖二年正月不雨夏四月不雨說禱禮是二部也文二年文七年文十三年皆云正月不雨至于秋七月說旱而不為災是三部也此三部總有七條於二十四去七條餘有十七條說旱氣所由故鄭釋廢疾云春秋凡書二十四旱考異郵說云分為四部各有義焉是其事也凡正雩在周之六月常事不書書秋大雩傳不云旱者皆過雩也傳言旱者皆為旱修雩也雩書月者為修旱雩得禮故定元年穀梁傳曰雩月雩之正也秋大雩非正也案玉藻云至于八月不雨君不舉注云建子之月不雨盡建未乃始成災而僖二十一年夏大旱未至建未而為災者若霧露霑濡壟中有苖雖歴時不為災也文二年十年十三年自十二月正月不雨至秋七月是也至八月不雨乃為災若無霧露霑<pb n="7a"/>濡壟中無苗雖未至八月則為災故僖二十一年夏大旱是也穀梁說云得雨曰雩不得雨曰旱公羊說言雩則旱見言旱則雩不見此二家之說不同鄭釋廢疾從穀梁之義雩之與禱所以異者考異郵說云天子禱九州山川諸侯禱封内大夫禱所食邑又僖公三時不雨帥羣臣禱山川以過自讓凡雩必先禱故此經云乃命百縣祈祀山川百源始大雩帝是也禱者不雩僖公二年冬十月及三年春正月夏四月直為禱祭不為雩以非雩月故不雩</hi>農乃登黍注登進也是月也天子乃以雛嘗黍<lb/>
羞以含桃先薦寢廟注此嘗雛也而云以嘗黍不以牲<lb/>
主穀也必以黍者黍火穀氣之主也含桃櫻桃也音義<lb/>
<hi>雛仕于反又仕俱反爾雅云生啄雛含桃本又作函湖南反含桃櫻桃也櫻於耕反</hi>疏<hi>注正義曰黍是火穀<pb n="7b"/>於夏時與雛同薦之如鄭此言則黍非新成直取舊黍故夏孟秋云農乃登穀注云黍稷於是始熟明仲夏未熟也蔡氏以為此時黍新熟今蟬鳴黍是也非鄭義也案月令諸月無薦果之文此獨羞含桃者以此果先成異於餘物故特記之其實諸果於時薦</hi>令民毋艾藍以染注為傷長氣也<lb/>
此月藍始可别夏小正曰五月啓灌藍蓼音義<hi>藍力甘反别彼列反下文别羣同</hi>疏<hi>注正義曰别種藍之體初必叢生若及早裁移則有所傷損此月藍旣長大始可分移布散引小正啓灌藍蓼者證此月養藍熊氏云灌謂叢生也言開闢此叢生藍蓼分移使之稀散</hi>毋燒<lb/>
灰注為傷火氣也火之氣於是為盛火之滅者為灰毋<lb/>
暴布注不以隂功干太陽之事音義<hi>暴歩卜反大音太</hi>門閭毋<lb/>
<pb n="8a"/>
閉關市母索注順陽敷縱不難物音義<hi>索所白反難乃旦反又如字</hi>
疏<hi>正義曰蔡云門謂城門閭謂二十五家為閭關市無索者關市停物之所商旅或隱藏其物以避征稅是月從長之時故不搜索其物</hi>挺重囚益其食注挺猶寛也疏<hi>正義曰益其食與挺重囚連文鄭又無注皇氏以為增益囚之飯食義當然也熊氏以為益羣臣禄食其義非也</hi>游牝<lb/>
别羣注孕妊之欲止也則縶騰駒注為其壯氣有餘相<lb/>
蹄齧也音義<hi>縶如字蔡本作執蹄大計反蹋也本或作踶音同</hi>班馬政注馬政<lb/>
謂養馬之政教也廋人職曰掌十有二閑之政教以阜<lb/>
馬佚特教駣攻駒此之謂也音義<hi>廋所留反駣音兆又音道字林音桃</hi>疏<lb/>
<pb n="8b"/>
<hi>注正義曰廋人職曰掌十有二閑之政教案校人職云天子十有二閑諸侯六閑大夫四閑每閑馬有二百一十六匹又阜馬佚特教駣攻駒注云阜盛壯也鄭司農云二歲曰駒三歲曰駣𤣥謂逸者用之不使甚勞安其血氣也教駣始乘習之攻駒騬其蹄齧者</hi>是月也日長至隂陽爭死生分注<lb/>
爭者陽方盛隂欲起也分猶半也音義<hi>爭爭鬬之爭注同</hi>疏<hi>正義曰長至者謂此月之時日長之至極大史漏刻夏至晝漏六十五刻夜漏三十五刻是日長至也死生分者分半也隂氣旣起故物半死半生蔡云感陽氣長者生感隂氣成者死故於夏至日相與分也</hi>君子齊<lb/>
戒處必掩身母躁注掩猶隱翳也躁猶動也今月令毋<lb/>
躁為欲靜止聲色毋或進注進猶御見也聲謂樂也易<lb/>
<pb n="9a"/>
及樂春秋說夏至人主與羣臣從八能之士作樂五日<lb/>
今止之非其道也音義<hi>從子用反</hi>疏<hi>正義曰蔡氏云君子謂人君以下至在位士也齊戒所以敬道萌隂也處必掩身處猶居也掩隱翳也隂旣始萌故君子居處不顯露恐干隂也毋躁者躁動也旣不顯露又不得躁動宜靜以安萌隂也鄭引今月令毋躁為欲靜欲靜則毋躁之義止聲色者歌樂華麗之事為助隂靜故止之無或進者進御見也旣止聲色故嬪房不得進御侍夕也亦為微隂始動不可動於隂事也蔡云方齊戒故止色内御之屬勿或有所進也注正義曰案易緯通卦驗云夏至人主從八能之士或調黄鐘或調六律或調五音或調五聲或調五行或調律歴或調隂陽或調正德所行注從八能之士謂選於天下人衆之中取其習曉者而使之調黄鐘者縣黄鐘於子其以大小之差展其聲調六律者六律管陽也又有<pb n="9b"/>六吕為之合管有長短吹之以調樂器之聲調五音者金為鐘革為鼔石為磬竹為管絲為弦皆有聲變舒疾也匏也木也土也不言調者聲少變故不調調五聲者宫商角徴羽聲𢎞殺緩急凡黄鐘六律之聲五音之動與神靈之氣通人君聽之可以察已之得失而知羣臣賢否調五行者五行謂五英調律歴者律歴謂六莖也調隂陽者謂雲門咸池調正德所行者謂之大韶大夏大濩大武此鄭云五英謂顓頊樂名云六莖者帝嚳樂名云從八能之士注云從就也謂人主就八能之士於習樂之處而觀之作樂五日者謂日至之前豫前五日令八能之士習作其樂以迎日至樂緯協圖徵亦云從八能之士今月令於日至止聲色與諸緯文違故云非其道必知其緯文作樂為是者以周禮大司樂冬至祭天圜丘夏至祭地方澤皆有作樂之文不得云止樂故知月令非也</hi>薄滋味毋致和注為其氣異此時傷人音義<hi>和戸<pb n="10a"/>臥反</hi>疏<hi>注正義曰滋味和調氣味殊異他時可食此時傷人</hi>節耆欲定心氣注微隂<lb/>
扶精不可散也音義<hi>耆市志反</hi>百官靜事毋刑注罪罰之事<lb/>
不可以聞今月令刑為徑以定晏隂之所成注晏安也<lb/>
隂稱安音義<hi>晏伊見反</hi>疏<hi>正義曰上從君子齊戒以下至無刑以上皆是清靜止息之事以正定身中安隂之所成就謂初感安隂若不清靜則微隂與人為病故須定之王肅及蔡氏皆云晏為以安定隂陽之所成非鄭旨也</hi>鹿角解蟬始鳴半夏生木堇榮注又記時候<lb/>
也半夏樂草木堇王蒸也音義<hi>解户買反始市志反夏户嫁反堇音謹一名舜華蒸之承反</hi>疏<hi>注正義曰釋草云椵木槿櫬木槿郭氏云别二名可食或呼為日及亦云王蒸其花朝生<pb n="10b"/>暮落</hi>是月也毋用火南方注陽氣盛又用火於其方害微<lb/>
隂也可以居高明可以遠眺望可以升山陵可以處臺<lb/>
榭注順陽在上也高明謂樓觀也闍者謂之臺有木者<lb/>
謂之榭音義<hi>榭音謝觀古喚反闍音都</hi>疏<hi>注正義曰案釋宫云闍謂之臺李巡云積土為之所以觀望郭景純云積土四方又云無室曰榭李廵云但有大殿無室名曰榭郭景純云榭今之堂堭</hi>仲夏<lb/>
行冬令則雹凍傷穀注子之氣乘之也陽為雨隂起脅<lb/>
之凝為雹音義<hi>雹歩角反凍丁貢反</hi>道路不通暴兵來至注盗賊<lb/>
功劫亦雹之類疏<hi>正義曰雹凍傷穀天災道路不通暴兵來至人災也</hi>行春令則<lb/>
<pb n="11a"/>
五穀晚熟注卯之氣乘之也生日長百螣時起其國乃<lb/>
饑注螣蝗之屬言百者明衆類並為害音義<hi>螣音特食苗葉虫饑居疑反又音機</hi>疏<hi>正義曰五穀晚熟天災百螣時起地災其國乃饑人災也</hi>行秋令則草木<lb/>
零落注酉之氣乘之也八月宿直昴畢為天獄主殺音<lb/>
義<hi>零本又作苓音同</hi>果實早成注生日短民殃於疫注大陵之<lb/>
氣來為害也音義<hi>殃於良反疫音役</hi>疏<hi>正義曰草木零落果實早成地災民殃於疫人災也</hi>
季夏之月日在柳昏火中旦奎中注季夏者日月㑹於<lb/>
<pb n="11b"/>
鶉火而斗建未之辰也疏<hi>正義曰案三統厯六月節日在柳九度昏尾七度中去日一百一十九度旦婁八度中六月中日在張三度昏箕三度中去日一百一十七度旦胃十四度中元嘉厯六月節日在井三十二度昏房四度中旦東壁八度中六月中日在柳十二度昏尾八度中旦奎十二度中</hi>其<lb/>
日丙丁其帝炎帝其神祝融其蟲羽其音徵律中林鐘<lb/>
其數七其味苦其臭焦其祀竈祭先肺注林鐘者黄鐘<lb/>
之所生三分去一律長六寸季夏氣至則林鐘之律應<lb/>
周語曰林鐘和展百物俾莫不任肅純恪音義<hi>去起吕反後放此任音壬又如字恪苦各反</hi>疏<hi>注正義曰案律歴志黄鐘長九寸三分去一下生林鐘故林鐘長六寸引<pb n="12a"/>周語以下者證林鐘之義故周語云林鐘和展百物俾莫不任肅純恪案注云坤初六也林衆鐘聚肅速純大恪敬言時務和審百事無有詭詐使莫不任其職事速其功而大敬其職</hi>溫風始至蟋蟀居<lb/>
壁鷹乃學習腐草為螢注皆記時候也鷹學習謂攫搏<lb/>
也夏小正曰六月鷹始摰螢飛蟲螢火也音義<hi>蟋蟀上音悉下音率腐扶矩反螢本又作熒户扄反或作腐草化為螢者非也攫俱縛反一音九碧反搏音博摰音至本亦作鷙同</hi>疏<hi>正義曰蟋蟀居壁者此物生在於土中至季夏羽翼稍成未能遠飛但居其壁至七月則能遠飛在野案爾雅釋蟲云蟋蟀蛬也孫炎云蜻蛚也梁國謂蛬郭景純云今促織蔡以為蟋蟀斯螽非也鷹乃學習者於時二隂既起鷹感隂氣乃有殺心學習搏擊之事案鄭志焦氏問云仲秋乃鳩化為鷹仲春鷹化為鳩此六<pb n="12b"/>月何言曰鷹學習乎張逸答曰鷹雖為鳩亦自有眞鷹可習矣腐草為螢者腐草此時得暑溼之氣故為螢不云化者蔡氏云鳩化為鷹鷹還化為鳩故稱化今腐草為螢螢不復為腐草故不稱化注正義曰攫謂以足取物搏謂以翼擊物云螢飛蟲者案釋蟲云螢火即炤李巡云螢火夜飛腹下如火光故曰即炤</hi>天子居<lb/>
明堂右个乘朱路駕赤駵載赤旂衣朱衣服赤玉食菽<lb/>
與雞其器高以粗注明堂右个南堂西偏也命漁師伐<lb/>
蛟取鼉登龜取黿注四者甲類秋乃堅成周禮曰秋獻<lb/>
龜魚又曰凡取龜用秋時是夏之秋也作月令者以為<lb/>
此秋據周之時也周之八月夏之六月因書於此似誤<lb/>
<pb n="13a"/>
也蛟言伐者以其有兵衞也龜言登者尊之也鼉黿言<lb/>
取羞物賤也鼉皮又可以冒鼓今月令漁師為榜人音<lb/>
義<hi>蛟音交鼉大多反又徒丹反黿音元冒亾報反榜必孟反</hi>疏<hi>正義曰此命漁師及仲夏養壯佼之等皆是煩細之事或非止一月所為故不言是月也故注云四者甲類秋乃堅成明非獨季夏而取注正義曰引周禮秋獻龜魚是䱷人職文又云凡取龜用秋時是夏之秋也者是龜人職文引之者證作記之人謂此禮是周之秋八月當夏之六月故誤書於此言記之者非也</hi>命澤人納材葦注蒲葦之屬<lb/>
此時柔刃可取作器物也音義<hi>葦于鬼反刃而愼反</hi>是月也命四<lb/>
監大合百縣之秩芻以養犧牲令民無不咸出其力注<lb/>
<pb n="13b"/>
四監主山林川澤之官百縣鄉遂之屬地有山林川澤<lb/>
者也秩常也百縣給國養犧牲之芻多少有常民皆當<lb/>
出力為艾之今月令四為田音義<hi>為艾于偽反下文為民注為求福為其同</hi>
以共皇天上帝名山大川四方之神以祠宗廟社稷之<lb/>
靈以為民祈福注牲以供祠神靈為民求福明使民艾<lb/>
芻是不虛取也皇天北辰耀魄寳冬至所祭於圜丘也<lb/>
上帝大微五帝音義<hi>共音恭</hi>疏<hi>正義曰以四監合其秩芻以共皇天上帝其事既大又異於上故言是月自命婦官至等級之度論黼黻文章給郊廟祭祀之服事異於上帝養犧牲故言是月自<pb n="14a"/>樹木方盛至則有天殃論禁斷餘事助時生養亦事異於上故言是月自土潤溽暑至土疆論上暑下潤糞地為宜事異於上故復言是月注正義曰案周禮有山虞澤虞林衡川衡之官秩芻出於山林川澤又季冬云乃命四監收秩薪柴薪柴亦出於山林川澤云百縣鄉遂之屬地有山林川澤者知百縣非諸侯而云鄉遂之屬以其取芻養牲不可大遠故知是畿内鄉遂仲夏云乃命百縣雩祀百辟卿士者兼外内諸侯也此云鄉遂之屬者不兼公卿大夫之采邑秩常釋詁文云今月令四為田者令田兼大合秩芻義亦通也為民求福者雖是尋常事神因事神之時為民祈福云是不虛取者若不為祈福浪使民艾芻是在上虛取民力今還祈福與民民皆䝉福是不虛取民力役使之也云上帝大微五帝者案周禮司服云昊天上帝鄭以為昊天上帝祗是一神北極耀魄寳也知此皇天上帝不祗是耀魄寳之上帝為大微者以周禮司服云祀昊天上帝大裘而冕祀<pb n="14b"/>五帝亦如之既别云五帝故知昊天上帝亦唯一神此月令皇天上帝之下更無别五帝之文故分為二</hi>是<lb/>
月也命婦官染采黼黻文章必以法故無或差貸注婦<lb/>
官染人也采五色音義<hi>黼音甫黻音弗貸音二又他得反</hi>疏<hi>正義曰於此月之時命掌婦功之官謂染人也染此五色之采白與黑謂之黼黒與青謂之黻青與赤謂之文赤與白謂之章染此等之物必以舊法故事無得有參差貸變必以此月染之者以其盛暑溼染帛為宜此是秦法也若周則於夏豫浸治染纁𤣥之色至秋乃總染五色故染人云夏纁𤣥秋染夏是也蓋從夏至秋皆得染物周秦各用一時也此云黼黻文章下云黑黄蒼赤互相備也注正義曰案周禮婦官有典婦功典枲染人等此據染采故為染人采五色者鄭注臯陶謨曰采施曰色未用謂之采已用謂之色此對文耳散則通</hi>黑黄蒼赤莫<lb/>
<pb n="15a"/>
不質良毋敢詐偽注質正也良善也所用染者當得眞<lb/>
采正善也以給郊廟祭祀之服以為旗章以别貴賤等<lb/>
給之度注旗章旌旗及章識也音義<hi>别彼列反旗音其識申志反又如字</hi>
疏<hi>注正義曰旌旗者則周禮司常九旗是也章識者則周禮事名號故司常云官府象其事州里象其名家象其號鄭注引士喪禮以緇廣三寸長半幅頳末長終幅詩織文鳥章是也</hi>是月也樹木方<lb/>
盛乃命虞人入山行木毋有斬伐注為其未堅刃也音<lb/>
義<hi>行下孟反</hi>不可以興土功不可以合諸侯不可以起兵動<lb/>
衆注土將用事氣欲靜疏<hi>注正義曰土雖寄王四季但南方火生中央土土生西方<pb n="15b"/>金金火之間位當建未之月故云土將用事氣欲靜也</hi>毋舉大事以搖養氣注大<lb/>
事興徭役以有為音義<hi>徭役音遙</hi>毋發令而待以妨神農之<lb/>
事也注發令而待謂出徭役之令以豫驚民也民驚則<lb/>
心動是害土神之氣土神稱曰神農者以其主於稼穡<lb/>
疏<hi>正義曰發令者發動徵召之令也而待者謂時未順而豫動召以待後時乃使也以妨神農之事者解所以不豫發令也神農者土神也爾時土神用事若逆令召民民驚心動是妨土神之氣是也注正義曰土神能吐生萬物成其農事故曰神農知土主稼穡者尚書洪範云土爰稼穡孔傳曰種曰稼斂曰穡蔡氏云神農則炎帝非鄭義也</hi>水潦盛昌神農將持功舉大事則有天殃注言<lb/>
<pb n="16a"/>
土以受天雨澤安靜養物為功動之則致害也孝經說<lb/>
曰地順受澤謙虛開張含泉任萌滋物歸中疏<hi>正義曰六月主未未値東井東井是水故六月而水潦盛昌也神農將持功者神農猶土神也土神本受天雨澤水潦以為生養之功此月多水故土神方得將持功也舉大事則有天殃者神農方持功若人君有舉大事干養氣者非唯神農罪之則天亦殃罸之也犯土而天罸之者地受天澤得以含養今若干地則是干天也注正義曰解所以犯天殃之義也云動之則致災害者若動地則致天災害是地功由天也云孝經說曰地順受澤謙虛開張者引孝經說證地受天澤為成己功也地體卑順故受天之雨澤而體得謙虛開張也云含泉任萌滋物歸中者亦孝經說也既謙虛開張故能含於水泉任萌一切之物並滋繁而歸地中也</hi>是月也土潤溽<lb/>
<pb n="16b"/>
暑注潤溽謂塗溼也音義<hi>辱如字本或作溽音同溼也</hi>大雨時行燒<lb/>
薙行水利以殺草如以熱湯注薙謂迫地芟草也此謂<lb/>
欲稼萊地先薙其草草乾燒之至此月大雨流水潦畜<lb/>
於其中則草死不復生而地美可稼也薙氏掌殺草職<lb/>
曰夏日至而夷之又曰如欲其化也則以水火變之音<lb/>
義<hi>薙他計反又直履反又所銜反萊音來畜勑六反復扶又反夏日人一反</hi>疏<hi>正義曰六月建未未値井井主水大雨時行土既潤溽又大雨應時行也不云降降止是下耳欲言其流義故云行行猶通被也蔡云大雨時行行降也從土潤以下皆為下句燒薙謂迫地芟除草名也周禮立其官使除田草也五月夏至芟殺暴<pb n="17a"/>之至六月合燒之故云燒薙也行水者其時大雨時行行於所燒田中仍壅遏蓄之以漬燒薙故云行水也利以殺草者利益也先芟後燒又蓄水漬之即草根爛死是利益於殺田中之草也如以熱湯者日暴水於爛草田中水熱而沫沸如熱湯漬之也注正義曰引薙氏證芟草時節案薙氏云春始生而萌之夏日至而夷之秋繩而芟之冬日至而耜之杜子春云萌謂耕反其萌芽康成云萌之者以鎡具斫其生者夷之以鈎鎌迫地芟之也若今取茭矣含實曰繩芟其繩則實不成熟耜之以耜測涷土剗之案皇氏云夷音薙繩音孕云又曰如欲其化則以水火變之者謂先以火焚燒其草在後以水浸漬之變此塉地為肥故云水火變之先火後水而云水火者便言也</hi>可以糞田疇可以美土疆注土潤溽膏澤易<lb/>
行也糞美互文耳土疆强㯺之地音義<hi>糞方問反疆其文反注同易以<pb n="17b"/>䜴反强其兩反㯺呼覽反</hi>疏<hi>正義曰於此月之中又可行以下二事也糞壅苖之根也蔡云穀田曰田麻田曰疇言爛草可以糞田使肥也可以美土疆者疆者疆㯺磊磈難耕之地此月亦可止水漬之乃壅糞之使田美也注正義曰土潤溽則土之膏澤易行故可糞美之使肥易也蔡前云從土潤以下皆為下句是與鄭相合也云糞美互文耳者亦可以美田疇可以糞土疆故言互文也云土疆强㯺之地者强是不軟㯺是㙤闞也並謂磥礰磊磈之地也草人職云彊㯺用蕡彊㯺强堅者也</hi>季夏行春令則穀實鮮落<lb/>
國多風欬注辰之氣乘之也未屬巽辰又在巽位二氣<lb/>
相亂為害音義<hi>鮮音仙又仙典反欬苦代反</hi>民乃遷徙注象風轉移<lb/>
物也疏<hi>正義曰穀實鮮落謂鮮少墮落由風多故也或云以夏召春氣初鮮絜而逄秋氣肅殺故穀鮮<pb n="18a"/>絜而墮落也此地災也國多風欬此是天災也民乃遷徙是人災也注正義曰案易林云震主庚子午巽主辛丑未坎主戊寅申離主己卯酉艮主丙辰戌兌主丁巳亥是未屬巽也</hi>行秋令則丘隰水<lb/>
潦注戌之氣乘之也九月宿直奎奎為溝瀆溝瀆與此<lb/>
月大雨并而高下皆水禾稼不熟注傷於水也乃多女<lb/>
災注含任之類敗也疏<hi>正義曰丘隰水潦及禾稼不熟此地災也以其水氣多故也乃多女災人災也亦為水傷含任也</hi>行冬令則風寒不時注丑之氣乘之<lb/>
也鷹隼蚤鷙注得疾厲之氣也音義<hi>隼息允反蚤鷙上音早下音至亦作鷙擊也</hi>四鄙入保注象鳥雀之走竄也都邑之城曰保音<lb/>
<pb n="18b"/>
義<hi>竄七亂反</hi>疏<hi>正義曰以丑未屬巽十二月建丑得巽之氣故為風又建丑之月大寒中故多風寒此天災也鷹隼蚤鷙季夏地氣殺害之象地災也</hi>
中央土注火休而盛徳在土也音義<hi>央於相反</hi>疏<hi>正義曰天四時五行同是天地所生而四時是氣五行是物氣是輕虛所以麗天物體質碍所以屬地四時係天年有三百六十日則春夏秋冬各分居九十日五行分配四時布於三百六十日間以木配春以火配夏以金配秋以水配冬以土則每時輒寄一十八日也雖每分寄而位本未宜處於季夏之末金火之間故在此陳之也</hi>其日戊<lb/>
巳注戊之言茂也已之言起也日之行四時之間從黄<lb/>
道月為之佐至此萬物皆枝葉茂盛其含秀者抑屈而<lb/>
<pb n="19a"/>
起故因以為日名焉疏<hi>正義曰雖處於夏末而實為四行之主不可沒其生用之功故因亦為日名也注正義曰案考靈耀春則星辰西遊謂星辰在黄道之西遊也日依常行在黄道之東至季春之月星辰入黄道復其正處日依黄道而行是春夏之間日從黄道夏則星辰北遊謂星辰在黄道之北遊也日依常行在黄道之南至季夏星辰入黄道復正位日依常行黄道至夏秋之間日從黄道也秋則星辰東遊謂星辰在黄道東逰日依常行在黄道之西至季秋星辰入黄道還復正位日依黄道而行至秋冬之間日從黄道也冬則星辰南遊謂星辰在黄道南遊日依常行在黄道之北至季冬星辰入黄道還正位日依常行黄道至冬春之間日從黄道也鄭注洪範云四時之間合於黄道也月之行道與日同故云月為之佐也</hi>其<lb/>
帝黄帝其神后土注此黄精之君土官之神自古以來<lb/>
<pb n="19b"/>
著德立功者也黄帝軒轅氏也后土亦顓頊氏之子曰<lb/>
犂兼為土官疏<hi>注正義曰案昭二十九年左傳云顓頊氏有子曰犂為祝融共工氏有子曰句龍為后土后土為土官知此經后土非句龍而為犂者以句龍初為后土後轉為社后土官闕犂則兼之故鄭注大宗伯云犂食於火土以宗伯别云社稷又云五祀句龍為社神則不得又為五祀故云犂兼也</hi>其蟲<lb/>
倮注象物露見不隱藏虎豹之屬恆淺毛音義<hi>倮力果反又乎瓦反見賢遍反</hi>疏<hi>注正義曰大戴禮及樂緯云鱗蟲三百六十龍為之長羽蟲三百六十鳯為之長毛蟲三百六十麟為之長介蟲三百六十龜為之長倮蟲三百六十聖人為之長云象物露見不隱藏者以仲夏云可以居高明可以處臺榭至六月土王之時物轉壯大露見不隱藏也云虎豹之屬恆淺毛者諸鄭之所云皆據<pb n="20a"/>四時之物與鱗羽毛介相似者言之不取五靈之長故中央不言人西云狐貉之屬東方兼言蛇北方兼言鼈是不取五靈也</hi>其音宮注聲始於宮宮數八十一屬土者以其<lb/>
最濁君之象也季夏之氣和則宮聲調樂記曰宮亂則<lb/>
荒其君驕疏<hi>注正義曰案律歴志五聲始於宮陽數極於九九九相乘故數八十一以五聲中最尊故云以其最濁君之象也</hi>律中黄鐘之宮注黄鐘之宮最長也十<lb/>
二律轉相生五聲具終於六十焉季夏之氣至則黄鐘<lb/>
之宮應禮運曰五聲六律十二管還相為宮疏<hi>正義曰黄鐘之宮於諸宮為長季夏土王其聲最重謂土之聲氣應此黄鐘之宮聲非黄鐘一聲也故特云律中者黄鐘之宮<pb n="20b"/>也黄鐘候氣之管本位在子此是黄鐘宮聲與中央土聲相應但土無候氣之法取黄鐘宮聲以應土耳非候氣也故賀瑒云黄鐘是十一月管何緣復應此月正以土義居中故虛設律於其月實不用候氣也十二律互相為宮據律主言之也崔靈恩云凡隂陽之管合有十二律律各為一調迭相為宮而生五聲合而成樂黄鐘宫最長為聲調之始十二宮之主宮音者是五音之長故與黄鐘之調宫聲相應此論宮聲相應非論候此月氣之相應是以注云季夏氣至則黄鐘之宮應不直云黄鐘之律應也然則直言律應不言宫者明主為所候之氣應也直言律中黄鐘之宮不言律應者明謂中央土聲與黄鐘為宮音相應非為氣候也故鄭引禮運云迭相為宫以證之也四時之律皆取氣應而土王之律獨取聲應者一者欲與四行為互二者為無别候土氣之管故也土無候氣之管者以寄王四季之末故從四時之管而不别候也唯以四行末十八日為土之氣也<pb n="21a"/>蔡氏及熊氏以為黄鐘之宮謂黄鐘少宮也半黄鐘九寸之數管長四寸五分六月用為候氣案六月林鐘之律長六寸七月夷則長五寸三分有餘何以四寸五分之律於六月候之乎又土聲最濁何得以黄鐘半聲相應乎蔡熊之說非也注正義曰不云黄鐘律最長而云黄鐘之宮最長者唯黄鐘宮聲於諸宮最長故云之宮也云十二律轉相生五聲具終於六十者按黄鐘之調均則黄鐘為宮黄鐘生林鐘為徴林鐘生太蔟為商太蔟生南吕為羽南吕生姑洗為角此是黄鐘一調之五聲凡十二律律各有五聲則總有六十聲故云終於六十聲至禮運更具詳之云季夏氣至則黄鐘之宮應者謂季夏土聲與黄鐘之宮聲相應以其非實候氣故不云黄鐘之律應或本云律應者誤也引禮運還相為宮者證所明十二律循環為宫聲調則具而此經得黄鐘之宮</hi>其數五注土生數五成數十但言五者土以生為本<lb/>
<pb n="21b"/>
其味甘其臭香注土之臭味也凡甘香者皆屬之其祀<lb/>
中霤祭先心注中霤猶中室也土主中央而神在室古<lb/>
者複穴是以名室為霤云祀之先祭心者五藏之次心<lb/>
次肺至此心為尊也祀中霤之禮設主於牖下乃制心<lb/>
及肺肝為俎其祭肉心肺肝各一他皆如祀户之禮音<lb/>
義<hi>霤力又反複方服反藏才浪反</hi>疏<hi>注正義曰鄭意言中霤猶中室乃是開牖象中霤之取明則其地不當棟而在室之中央故䘮禮云浴於中霤飯於牖下明中霤不關牖下也主中央而神在室者所以必在室中祭土神之義也土五行之主故其神在室之中央也是明中霤所祭則土神也故杜注春秋云在家則祀中霤<pb n="22a"/>在野則為社也又郊特牲云家主中霤而國主社社神亦中霤神也云古者複穴是以名室為霤云者解所以謂室中為中霤之由也古者謂未有宮室之時也複穴者謂窟居也古者窟居隨地而造若平地則不鑿但累土為之謂之為複言於地上重複為之也若高地則鑿為坎謂之為穴其形皆如陶竈故詩云陶復陶穴是也故毛云陶其土而復之陶其壤而穴之鄭云複者復於土上鑿地曰穴皆如陶然故庾蔚云複謂地上累土謂之穴則穿地也複穴皆開其上取明故雨霤之是以後因名室為中霤也云祀之先祭心者五藏之次心次肺至此心為尊也云祀中霤之禮設主於牖下者開牖象霤故設主於牖下也五祀皆先席於室之奥此不言者前祀户注已備言也此别設主當廟室牖内之下而北嚮也云乃制心及肺肝為俎其祭肉心肺肝各一他皆如祀户之禮者亦祭竞徹之更陳鼎俎迎尸如祭户也</hi>天子居大廟大室乘大路<lb/>
<pb n="22b"/>
駕黄駵載黄旂衣黄衣服黄玉食稷與牛其器圜以閎<lb/>
注大廟大室中央室也大路殷路也車如殷路之制而<lb/>
飾之以黄稷五穀之長牛土畜也器圜者象土周布於<lb/>
四時閎讀如紘紘謂中寛象土含物音義<hi>圜音于權反閎音宏長竹丈反畜呼又反下金畜同</hi>疏<hi>注正義曰案考工記云周人明堂東西九筵南北七筵凡室二筵則五室並皆二筵無大小也今中央室稱太室者以中央是土室土為五行之主尊之故稱大以夏之世室則四旁之室皆南北三歩東西三歩三尺中央土室南北四歩東西四歩四尺則周之明堂亦應土室在中央大於四角之室也但文不具耳云大路殷路者明堂位文也形制似殷之路者但服色尚黄飾之黄耳四時用鸞路此用大路<pb n="23a"/>者以土五行之主故取尊大之名乘殷之大路又尚質之義春有青蒼兩色夏有朱赤二色此及秋唯有黄白不更加他色者黄與白更無餘色相渉故不言之耳牛土畜者案易乾為馬坤為牛又五行傳云思之不睿則有牛禍是牛屬土也云器圜者象土周布於四時者方則有所不足圜則無所不覆故云象土周布於四時云閎讀如紘紘謂中寛者祭義云天子冕而朱紘故讀從此紘謂組上屬於冕屈從頥下度而還上屬於冕以中央寛緩象土之含物也故云中寛象土含物也</hi>
孟秋之月日在翼昏建星中旦畢中注孟秋者日月㑹<lb/>
於鶉尾而斗建申之辰也疏<hi>正義曰案三統厯七月節日在張十八度昏斗四度中去日一百一十四度旦畢八度中七月中日在翼十五度昏斗十六度中去日一百一十一度旦井初度中<pb n="23b"/>元嘉厯七月節日在張五度昏箕二度中旦胃二度中七月中日在翼十度昏斗三度中旦昴七度中</hi>其<lb/>
日庚辛注庚之言更也辛之言新也日之行秋西從白<lb/>
道成熟萬物月為之佐萬物皆肅然改更秀實新成又<lb/>
因以為日名焉其帝少皥其神蓐收注此白精之君金<lb/>
官之臣自古以來著德立功者也少皥金天氏蓐收少<lb/>
皥氏之子曰該為金官音義<hi>少詩召反注下放此少皥黄帝之子蓐音辱</hi>疏<lb/>
<hi>注正義曰案此秋云其帝少皥在西方金位左傳昭元年云昔金天氏有裔子曰昩為𤣥冥師生允格臺駘稱金天氏與少皥金位相當故少昊則金天氏也又帝王世紀少皥帝號曰金天氏云少皥氏之子曰該為金官<pb n="24a"/>者案左傳昭二十九年蔡墨云少昊氏之子該又云該為蓐收是為金神佐少皥於秋蓐收者言秋時萬物摧蓐而收斂</hi>其蟲毛注象物應凉氣而備寒狐貉之屬生旃毛<lb/>
出音義<hi>應應對之應貉户各反依字作貊旃之然反</hi>其音商注三分徵益一<lb/>
以生商商數七十二屬金者以其濁次宮臣之象也秋<lb/>
氣和則商聲調樂記曰商亂則陂其官壞音義<hi>陂彼義反</hi>疏<lb/>
<hi>注正義曰案律歴志云徵數五十四三分之則一分有十八今於徵數五十有四更加十八是商數七十二也凡五聲濁者尊清者卑商音之濁次於宫宫既為君商則為臣故云以其濁次宮臣之象也引樂記云者證商為臣之義云商亂則陂者謂商聲足以感動人心令情性傾陂情既不正是以官司敗壞也</hi>律中夷<lb/>
<pb n="24b"/>
則注孟秋氣至則夷則之律應夷則者大吕之所生也<lb/>
三分去一律長五寸七百二十九分寸之四百五十一<lb/>
周語曰夷則所以詠歌九則平民無貳疏<hi>注正義曰大吕長八寸二百四十三分寸之一百四三分去一下生夷則故夷則律長五寸七百二十九分寸之四百五十一也六寸去二寸餘有四寸在又大吕一寸為二百四十三分今毎寸更三分之則一寸為七百二十九分兩个整寸總有一千四百五十八分其大吕二百四十三分寸之一百四毎又三分之此一百四為三百一十二分益前一千四百五十八則總為一千七百七十分下生三分去一分作三分則每一分得五百九十去其一分五百九十餘有一千一百八十在是其積分以七百二十九分為一寸益前四為五寸餘有四百五十一分在故云夷則<pb n="25a"/>律長五寸七百二十九分寸之四百五十一也引周語以下者證夷則之義案周語注云乾九五用事夷平則法也言法度平故可詠歌九功之法平民使不貸也</hi>其數九注金生數四成數九<lb/>
但言九者亦舉其成數其味辛其臭腥注金之臭味也<lb/>
凡辛腥者皆屬焉其祀門祭先肝注秋隂氣出祀之於<lb/>
門外隂也祀之先祭肝者秋為隂中於藏値肝肝為尊<lb/>
也祀門之禮北面設主於門左樞乃制肝及肺心為俎<lb/>
奠于主南又設盛于俎東其他皆如祭竈之禮疏<hi>注正義曰云祀之先祭肝者秋為隂中於藏値肝者以隂氣始於五月終於十月其七月八月為隂之中故云秋為隂中<pb n="25b"/>其陽氣始於十一月終於四月正月二月為陽中故正月云春為陽中然隂中之時兼有陽陽中之時兼有隂亦是隂陽之中也今五藏肺最在前心次之肝次之脾次之腎為後肝在心肺之下脾腎之上故云於藏値肝然脾在肺心肝之下腎之上則是上有肺心肝下唯有腎不當其中而云春為陽中於藏値脾者但五行相次水則次木故春繼於冬腎後則次脾其火後則次土土後乃次金故秋不得繼夏由隔於土由此脾不得繼肺隔於心也為此肝之上有肺有心脾之下唯有腎俱得為藏之中也云北面設主於門左樞者謂廟門外左樞北面以在門外故主得南嚮而北面設之云乃制肝及肺心為俎奠于主南設盛於俎東者皆約中霤禮文也其他皆如祭竈之禮也謂祭心肺肝各一及祭醴三并設席於奥迎尸之屬也</hi>涼風至白露降<lb/>
寒蟬鳴鷹乃祭鳥用始行戮注皆記時候也寒蟬寒蜩<lb/>
<pb n="26a"/>
謂蜺也鷹祭鳥者將食之示有先也既祭之後不必盡<lb/>
食若人君行刑戮之而已音義<hi>戮音六蜩大彫反蜺五兮反寒螿</hi>疏<hi>注正義曰案釋蟲云蜺寒蜩郭景純云寒螿也似蟬而小青赤云鷹祭鳥者將食之示有先者謂鷹欲食鳥之時先殺鳥而不食與人之祭食相似猶若供祀先神不敢即食故云示有先也云既祭之後不必盡食若人君行刑戮之而已者以經用始行戮不據事以經唯記時候謂鷹祭鳥之後殺鳥不必盡食猶若人君行刑但戮之而已以人君行戮明鷹之殺言鷹於此時始行戮鳥之事</hi>天子居總章左个乘戎路<lb/>
駕白駱載白旂衣白衣服白玉食麻與犬其器廉以深<lb/>
注總章左个大寢西堂南偏戎路兵車也制如周革路<lb/>
<pb n="26b"/>
而飾之以白白馬黑鬛曰駱麻實有文理屬金犬金畜<lb/>
也器廉以深象金傷害物入藏音義<hi>總子孔反駱音洛鬛音獵本亦作髦音毛又一本作旄毛也</hi>是月也以立秋先立秋三日大史謁之天<lb/>
子曰某日立秋盛徳在金注謁告音義<hi>先悉薦反</hi>天子乃齊<lb/>
立秋之日天子親帥三公九卿諸侯大夫以迎秋於西<lb/>
郊還反賞軍帥武人於朝注迎秋者祭白帝白招拒於<lb/>
西郊之兆也軍帥諸將也武人謂環人之屬有勇力者<lb/>
音義<hi>帥於類反下同本或作師注放此朝直遥反拒音矩將子匠反下同</hi>天子乃命將帥<lb/>
<pb n="27a"/>
選士厲兵簡練桀俊專任有功以征不義注征之言正<lb/>
也伐也詰誅暴慢以明好惡順彼遠方注詰謂問其罪<lb/>
窮治之也順猶服也音義<hi>詰去吉反好惡並如字上呼報反下烏路反</hi>是月<lb/>
也命有司修法制繕囹圄具桎梏禁止姦愼罪邪務搏<lb/>
執注順秋氣政尚嚴音義<hi>繕市戰反邪似嗟反搏音博</hi>命理瞻傷察<lb/>
創視折注理治獄官也有虞氏曰士夏曰大理周曰大<lb/>
司寇創之淺者曰傷音義<hi>創初良反注同</hi>審斷決獄訟必端平<lb/>
注端猶正也音義<hi>審㫁決丁亂反下同蔡徒管反一讀絶句決字下屬</hi>戮有罪嚴<lb/>
<pb n="27b"/>
斷刑天地始肅不可以贏注肅嚴急之言也贏猶解也<lb/>
音義<hi>贏音盈注同解古賣反</hi>是月也農乃登穀天子嘗新先薦寢<lb/>
廟注黍稷之屬於是始熟疏<hi>正義曰案仲秋云以犬嘗麻今不云牲者皇氏云不云牲記文略也</hi>命百官始收斂注順秋氣收斂物完隄坊謹壅<lb/>
塞以備水潦注備者備八月也八月宿直畢畢好雨音<lb/>
義<hi>完胡官反隄本又作堤丁兮反坊本又作防音房壅於勇反好呼報反</hi>修宮室坏牆垣<lb/>
補城郭注象秋收斂物當藏也音義<hi>坏歩回反垣音袁</hi>是月也<lb/>
毋以封諸侯立大官毋以割地行大使出大幣注古者<lb/>
<pb n="28a"/>
於嘗出田邑此其嘗並秋而禁封諸侯割地失其義音<lb/>
義<hi>使色吏反</hi>疏<hi>注正義曰案祭統古者於嘗也出田邑嘗謂秋祭於此嘗祭之時王者割出田邑以與諸侯今正是嘗祭之月而禁封諸侯及割地之事故云失其義也鄭唯偏云不封諸侯及割地失其義則毋立大官毋行大使毋出大幣為得禮以其收斂之月故也</hi>孟秋行冬令則隂氣大勝注<lb/>
亥之氣乘之也介蟲敗穀注介甲也甲蟲屬冬敗穀者<lb/>
稻蟹之屬音義<hi>介音界注同蟹胡買反</hi>戎兵乃來注十月宿直營<lb/>
室營室之氣為害也營室主武事疏<hi>正義曰隂氣大勝天災介蟲敗穀地災戎兵乃來人災也注正義曰案越語云越伐呉王使王孫雄請成於越越王欲許之范蠡不許王孫雄謂范<pb n="28b"/>蠡曰先人有言曰無助天為虐助天為虐者不祥今吳稻蟹無遺種子將助天為虐乎注稻蟹謂蟹食稻也案元命包云營室星十六度主軍之糧是主武事也</hi>行春令則其國乃旱注寅之<lb/>
氣乘之也雲雨以風除也陽氣復還五穀無實注陽氣<lb/>
能生而不能成音義<hi>復還扶又反下音環又音旋</hi>疏<hi>正義曰其國乃旱陽氣復還天災也五穀無實地災也</hi>行夏令則國多火災注已之氣乘之也寒<lb/>
熱不節民多瘧疾注瘧疾寒熱所為者今月令瘧疾為<lb/>
厲疫音義<hi>瘧魚略反</hi>疏<hi>正義曰國多火災寒熱不節天災也民多瘧疾人災也</hi>
仲秋之月日在角昏牽牛中旦觜觽中注仲秋者日月<lb/>
<pb n="29a"/>
㑹于壽星而斗建酉之辰也音義<hi>觜子斯反又子髓反觽户圭反又户規反</hi>
疏<hi>正義曰三統厯八月節日在軫十二度昏斗二十六度中去日一百六度旦井二度中八月中日在角十度昏女三度中去日一百六度旦井二十一度中案元嘉厯八月節日在翼十七度昏斗十四度中旦畢十六度中八月中日在軫十五度昏斗二十四度中旦井九度中</hi>其日庚辛其帝少皥其<lb/>
神蓐收其蟲毛其音商律中南吕其數九其味辛其臭<lb/>
腥其祀門祭先肝注南吕者大蔟之所生三分去一律<lb/>
長五寸三分寸之一仲秋氣至則南吕之律應周語曰<lb/>
南吕者贊陽秀物疏<hi>注正義曰大蔟長八寸三分去一下生南吕三寸去一寸六寸去二<pb n="29b"/>寸得四寸又有整二寸在分一寸作三分二寸為六分更三分去一餘有四分在以三分為一寸益前四寸為五寸仍有一分在故云南吕律長五寸三分寸之一也引周語曰以下者證南吕之義案周語注坤六二也南任也隂任陽事助成萬物贊佐也隂佐陽秀成物也</hi>盲風至鴻鴈來𤣥鳥歸羣鳥<lb/>
養羞注皆記時候也盲風疾風也𤣥鳥燕也歸謂去蟄<lb/>
也凡鳥隨隂陽者不以中國為居羞謂所食也夏小正<lb/>
曰九月丹鳥羞白鳥說曰丹鳥也者謂丹良也白鳥也<lb/>
者謂閩蚋也其謂之鳥者重其養者也有翼為鳥養也<lb/>
者不盡食也二者文異羣鳥丹良未聞孰是音義<hi>盲亡庚反<pb n="30a"/>閩音文依字作蟁又作蚊蚋人銳反又如悅反養餘亮反下同</hi>疏<hi>注正義曰盲風疾風者皇氏曰秦人謂疾風為盲風𤣥鳥燕者釋鳥文𤣥鳥歸為仲秋之候𤣥鳥至不為仲春之候由别與郊禖為候或可仲春時候非一故記時候之中不載𤣥鳥云凡鳥隨隂陽者不以中國為居者凡鳥鴻鴈之屬也故季秋云鴻鴈來賓言來賓是不以中國為居皇氏之說即兼云𤣥鳥以其稱歸故也然𤣥鳥之蟄不遠在四夷而亦不以中國為居者他物之蟄近在本處今𤣥鳥之蟄雖不遠在四夷必於幽僻之處非中國之所常見故云不以中國為居也云羞謂所食者案夏小正云羞者進也若食之珍羞相似故云羞謂所食者也云夏小正曰九月丹鳥羞白鳥者今案大戴禮八月丹鳥羞白鳥今云九月者鄭所見本異也丹鳥以白鳥為珍羞故云丹鳥羞白鳥云說曰丹鳥也者以下至不盡食皆小正文白鳥也者謂閩蚋也其謂之鳥者重其所養者丹良是蟲乃謂之鳥是重其<pb n="30b"/>所養之物不盡食之雖蟲而謂鳥也但未知丹良竟是何物皇氏以為丹良是熒火今案爾雅釋蟲郭氏等諸釋皆不云熒火是丹良未聞皇氏何所依據云二者文異羣鳥丹良未聞孰是者月令云羣鳥養羞夏小正云丹鳥羞白鳥是二者文異月令云羣鳥夏小正說者云丹良故云羣鳥丹良未聞孰是</hi>天子居總<lb/>
章大廟乘戎路駕白駱載白旂衣白衣服白玉食麻與<lb/>
犬其器廉以深注總章大廟西堂當大室也是月也養<lb/>
衰老授几杖行糜粥飲食注助老氣也行猶賜也音義<lb/>
<hi>糜亡皮反粥之六反字林羊六反</hi>乃命司服具飭衣裳文繡有恆制有<lb/>
小大度有長短注此謂祭服也文謂畫也祭服之制畫<lb/>
<pb n="31a"/>
衣而繡裳音義<hi>飭丑力反後放此</hi>衣服有量必循其故注此謂<lb/>
朝燕及他服凡此為寒益至也詩云七月流火九月授<lb/>
衣於是作之可也音義<hi>量音亮下度量同朝直遙反為于偽反下為民同</hi>冠帶<lb/>
有常注因制衣服而作之也乃命有司申嚴百刑斬殺<lb/>
必當毋或枉橈枉橈不當反受其殃注申重也當謂値<lb/>
其罪音義<hi>當丁浪反下不當及注同枉紆往反橈女教反又乃絞反字林作撓非重直用反</hi>疏<lb/>
<hi>正義曰此論養老及制衣服之事皆此月所為故言是月所命有司斬殺必當雖異衣服養老但此事起孟秋此月申嚴而已故附於養老衣服之下不更别言是月也自乃命宰祝至先薦寢廟論循行犧牲享祭上帝并<pb n="31b"/>難以達秋氣犬以嘗麻總是祠祀之事事異於上故言是月自可以築城郭至行罪無疑論築造城邑收斂積聚勸種通論為農為民亦事異於上故云是月自日夜分至角斗甬論日夜旣等齊平度量又事異於前故言是月自易關市至慎因其類論秋物新成使民財豐備無逆於天有順於時是事異於前故言是月衣服有量必循其故者此朝燕等之衣服小大長短及制度采色皆有度量必因循故法也不得别更改造此云循其故上云文繡有恆恆則故也但上是祭服委曲言之注正義曰此云文繡又下文别云衣服有量故鄭知此經謂祭服也經云具飭衣裳飭謂正也言備具正理衣裳云文謂畫也者以經文與繡相對祭服裳繡而衣畫故以文為畫也云祭服之制畫衣而繡裳者案尚書咎繇謨云予欲觀古人之象日月星辰山龍華蟲作㑹是衣畫也宗彝藻火粉米黼黻絺繡是裳繡也畫色輕故在衣以法天繡色重故在裳以法地也此謂朝燕及他服者<pb n="32a"/>上是祭服故知此是朝燕也及他服者謂戰伐田獵等之服引詩七月流火者證寒之益至故作衣服此詩是豳風周公所作周公因管蔡流言遂陳先公居豳施化之事言七月之時火星西流九月之時當授民以衣服申重也釋詁文云當謂値其罪者言斷決罪人之時必須當値所犯之罪經云枉橈不當枉謂違法曲斷橈謂有理不申應重乃輕應輕更重是其不當也</hi>是月也乃命宰祝循行犧牲視<lb/>
全具案芻豢瞻肥瘠察物色必比類量大小視長短皆<lb/>
中度五者備當上帝其饗注於鳥獸肥充之時宜省羣<lb/>
牲也宰祝大宰大祝主祭祀之官也養牛羊曰芻犬豕<lb/>
曰豢五者謂所視也所案也所瞻也所察也所量也此<lb/>
<pb n="32b"/>
皆得其正則上帝饗之上帝饗之而無神不饗也音義<lb/>
<hi>行下孟反芻初俱反草也豢音患養也以所食得名瞻音占瘠在亦反中行仲反</hi>疏<hi>正義曰此月鳥獸肥充因宜省視故命之循行犧牲以下之事也視全具者亦宰祝所視也下皆然王肅云純色曰犧體完曰全案芻豢者食草曰芻食穀曰豢皆案行之也瞻肥瘠者瞻亦視也肥充也瘠瘦也察物色者物色騂黝之别也周禮陽祀用騂隂祀用黝望祀各以其方之色也必比類者己行故事曰比品物相隨曰類五方本異其色是比也大皥配東亦用青是其類也量小大者大謂牛羊豕成牲者小謂羔豚之屬也視長短者謂天地之牛角繭栗宗廟之牛角握之屬也五者備當上帝其饗者上帝天也若事事當法則天神饗之也注正義曰案周禮大宰職祀五帝則掌百官之誓戒及執事眂滌濯及納亨贊王牲事故鄭知此視牲由太宰云養牛羊曰芻犬豕<pb n="33a"/>曰豢者案充人云祀五帝繫于牢芻之三月是牛羊曰芻案樂記云豢豕為酒周禮稿人云掌豢祭祀之犬是犬豕曰豢</hi>天子乃難以達秋氣注此難難陽氣也陽暑至此<lb/>
不衰害亦將及人所以及人者陽氣左行此月宿直昴<lb/>
畢昴畢亦得大陵積尸之氣氣佚則厲鬼亦隨而出行<lb/>
於是亦命方相氏帥百𨽻而難之王居眀堂禮曰仲秋<lb/>
九門磔攘以發陳氣禦止疾疫音義<hi>難乃多反注同</hi>疏<hi>注正義曰季冬及季春難皆難隂氣也恐此亦難隂氣故云難陽氣言陽氣至此不衰害亦將及人也秋涼之後陽氣應退至此不退是涼反熱故害及於人云亦將及人者亦謂對季春言季春之時隂氣右行日在昴畢之間得大陵積<pb n="33b"/>尸之氣故為災今此月陽氣左行至於昴畢亦得大陵積尸之氣故云亦將及人云陽氣左行此月宿直昴畢者以天左旋星辰與斗建循天而行此月斗建在酉酉是昴畢本位故云宿値昴畢也其八月合昏之時斗柄建指昴畢本位其昴畢之星於時在寅云氣佚則厲鬼隨而出行者大陵既為積尸秋時又得陽氣增益疾病應氣相感故厲鬼隨而出行云亦命方相氏者亦謂對季冬以周禮季冬命方相氏故云亦也引王居明堂禮者證仲秋難義云以發陳氣者謂秋時涼氣新至發去陽之陳氣防禦禁止疾疫之事也既引明堂禮仲秋九門磔攘則此亦磔攘也但文不備耳季冬云大難明九門磔攘季冬稱大則貴賤皆為也季春云國難熊氏云唯天子諸侯有國為難此云天子乃難唯天子得難以其難陽氣陽是君象則諸侯以下不得難陽氣也案隂氣陽氣至大陵俱致積尸疫氣案十一月陽氣至于危虛而不難十一月隂氣至于虛危而為難者以十一月<pb n="34a"/>陽氣初起未能與隂相競故無疾疫可難六月宿直柳鬼隂氣至微隂始動未能與陽相競故無疾害可難也季冬亦陽初起而為難者以隂氣在虛危又是一歲之終總除疫氣故為難也其磔攘之牲案小司徒職云小祭祀奉牛牲又牧人云凡毁事用駹可也是則用牛也羊人云凡沈辜侯禳共其羊牲犬人云凡幾珥沈辜用駹可也雞人云面禳共其雞牲則用羊用犬用雞也蓋大難用牛其餘雜攘大者用羊用犬小者用難此皆熊氏之說也</hi>以犬嘗麻先薦寢廟注麻始熟也是月也可以築<lb/>
城郭建都邑穿竇窖修囷倉注為民將入物當藏也穿<lb/>
竇窖者入地隋曰竇方曰窖王居明堂禮曰仲秋農隙<lb/>
民畢入于室曰時殺將至毋罹其災音義<hi>竇音豆窖古孝反囷邱倫<pb n="34b"/>反惰他果反謂狹而長</hi>疏<hi>注正義曰隋者似方非方似圓非圓以其名竇與窖相似故云隋曰竇謂方曰窖者竇既為隋圓故以窖為方也引王居明堂禮證此月築城郭建都邑之意云殺氣將至無罹其災者言當仲秋之時戒勑於民曰此時殺害氣將欲出民當入室毋處田野罹被其災案豳詩十月之後云嗟我婦子曰為改歲入此室處此仲秋已入室者但仲秋之時耘鋤既了乘時入室以避隂災未盡成熟須出野收斂至十月之後又入室避寒所以不同</hi>乃命有司趣民收斂務畜菜多積聚注<lb/>
始為禦冬之備音義<hi>趣七住反本又作趨又七綠反務畜丑六反</hi>乃勸種麥<lb/>
毋或失時其有失時行罪無疑注麥者接絶續乏之穀<lb/>
尤重之疏<hi>注正義曰前年秋穀至夏絶盡後年秋穀夏時未登是其絶也夏時人民糧食闕短是其<pb n="35a"/>乏也麥乃夏時而熟是接其絶續其乏也尤重之者以黍稷百穀不云勸種於麥獨勸之是尤重故也蔡氏云陽氣初胎於酉故八月薺麥應時而生也</hi>是月也日夜分雷始收聲蟄蟲坏<lb/>
户殺氣浸盛陽氣日衰水始涸注又記時候也雷始收<lb/>
聲在地中動内物也坏益也蟄蟲益户謂稍小之也涸<lb/>
竭也此甫八月中雨氣未止而云水竭非也周語曰辰<lb/>
角見而雨畢天根見而水涸又曰雨畢而除道水涸而<lb/>
成梁辰角見九月本也天根見九月末也王居明堂禮<lb/>
曰季秋除道致梁以利農也音義<hi>坏音陪浸子鴆反涸户各反見賢遍反下<pb n="35b"/>同</hi>疏<hi>注正義曰知動内物者以雷是陽氣主於動不惟地中潛伏而已至十一月一陽初生震下坤上復卦用事震為動坤為地是動於地下是從此月為始故云動内物也云蟄蟲益户稍小之者户謂穴也以土增益穴之四畔使通明處稍小所以然者以隂氣將至此以坏之稍小以時氣尚温猶須出入故十月寒甚乃閉之也云此甫八月中雨氣未止而云水竭非也者甫始也以雨畢在九月之初今此始八月之中對九月為始八月宿直昴畢畢星主雨故云雨氣未止今言水竭非也引周語以下者證九月水始涸不得在八月也云辰角見而雨畢注云辰角大辰蒼龍之角角星名見者朝見東方殺氣日盛雨氣盡也云天根見而水涸者注云天根亢氐之間謂寒露雨畢之後五日天根朝見水潦盡竭又云雨畢而除道水涸而成梁者以國語上文既云水涸下又云水畢除道故云又曰所以除道治梁者國語注治道所以便行旅通也成梁所以使民不渉皆<pb n="36a"/>國語文云辰角見九月本天根見九月末此鄭之言也九月本謂九月之初也案律歴志角十二度亢九度天根在亢之後辰角與天根相去二十一度餘日校一度則九月本與九月末相去二十一日有餘也而韋昭注國語辰角見雨畢之後五日天根見不同者蓋辰角見後雨以漸而畢畢後五日始天根見中間亦校二十餘日也非謂辰角見後五日則天根見也國語皆謂朝見以今管歴驗之亦然而皇氏云九月之時辰角天根昏見東方未聞也不知何意如此之說此周語所云單襄公聘宋假道於陳見靈公與孔寕儀行父如夏云單襄公歸告周定王之辭也鄭又引王居明堂禮以下者證雨畢水涸在季秋也云除道致梁以利農者農既收則當運輦故法地治道水上為梁便利民之轉運故云以利農也</hi>日夜分則同度量平權<lb/>
衡正鈞石角斗甬是月也易關市來商旅納貨賄以便<lb/>
<pb n="36b"/>
民事四方來集遠鄉皆至則財不匱上無乏用百事乃<lb/>
遂注易關市謂輕其稅使民利之商旅賈客也匱亦乏<lb/>
也遂猶成也音義<hi>易以豉反注同便婢面反匱其位反注同賈音古又古雅反</hi>凡舉<lb/>
大事毋逆大數必順其時愼因其類注事謂興土功合<lb/>
諸侯舉兵衆也季夏禁之孟秋始征伐此月築城郭季<lb/>
秋教田獵是以於中為之戒焉疏<hi>正義曰關市之處輕其賦稅不為節礙是易關市也關市既易則商旅自來是來商旅也商旅既來則貨賄自入是納貨賄也以此之故便利民人之事四方總來聚集遠鄉於是皆至貨賄既多則庫財不匱所須皆供故國無乏用上下豐足故百事乃遂遂成也<pb n="37a"/>百事皆成於此之時興舉其事無逆天之大數必須順其隂陽之時謹愼因其事類不可煩亂妄為注正義曰以此月云築城郭故云事謂興土功孟秋云始征伐季秋云教田獵故云合諸侯舉兵衆也但此月上有孟秋始征伐下以季秋教田獵故云是以於中為之戒焉</hi>仲秋行春令則秋雨不降注<lb/>
卯之氣乘之也卯宿直房心心為大火也草木生榮注<lb/>
應陽動也音義<hi>應應對之應</hi>國乃有恐注以火訛相驚音義<lb/>
<hi>恐邱勇反</hi>疏<hi>正義曰秋雨不降天災草木生榮地災國乃有恐人災注正義曰宿直房心心為大火鄭云此者解仲秋行春令時雨不降之意仲秋是應雨之時今行春之令位當卯致大火之氣火是積陽故時雨不降以火訛相驚者以仲秋致仲春火氣故有火但仲秋為金仲春為木金能尅木又仲秋雨水水又尅火火竟不<pb n="37b"/>能為害但以訛偽言語相驚故云以火訛相驚</hi>行夏令則其國乃旱蟄蟲不藏<lb/>
五穀復生注午之氣乘之也音義<hi>復扶又反</hi>疏<hi>正義曰其國乃旱天災也蟄蟲不藏五穀復生地災也</hi>行冬令則風災數起注子之氣乘之也<lb/>
北風殺物音義<hi>數所角反</hi>收雷先行注先猶蚤也冬主閉藏<lb/>
草木蚤死注寒氣盛也疏<hi>正義曰風災數起收雷先行天災草木蚤死地災也</hi>
　<lb/>
　<lb/>
　禮記注疏卷十六<lb/>
<pb n="38a"/>
　禮記注疏卷十六考證<lb/>
乃命百縣雩祀疏百縣謂諸侯也○<hi>臣召南</hi>按諸侯雩<lb/>
　祀百辟卿士自不待言此百縣似專指畿内言季夏<lb/>
　命四監大合百縣之秩芻注曰百縣鄉遂之屬則鄭<lb/>
　明指畿内矣疏似差<lb/>
止聲色毋或進注聲謂樂也易及樂春秋說夏至人主<lb/>
　與羣臣從八能之士作樂五日今止之非其道也○<lb/>
　<hi>臣召南</hi>按此鄭據緯書以紏經之違也但記言聲色<lb/>
<pb n="38b"/>
　是言淫靡流蕩不主音樂以上下句推之猶云省嗜<lb/>
　欲耳鄭必以樂解聲字則太拘矣且八能之士所作<lb/>
　者古樂豈可與新聲同日語哉<lb/>
其神后土注后土亦顓頊氏之子曰犂兼為土官○<hi>臣</hi>
　<hi>召南</hi>按此注誤也勾龍官為后土而祀於社即土神<lb/>
　矣何乃疑祝融之以火官兼土官乎孔疏不加紏正<lb/>
　又引大宗伯以實其說尤無謂也<lb/>
天子居大廟大室疏以夏月大室○此句疑有脫文<lb/>
<pb n="39a"/>
其祀門注秋隂氣出<hi>句</hi>祀之於門<hi>句/</hi>外隂也<hi>句/</hi>○<hi>臣召</hi>
　<hi>南</hi>按此文對春祀户之内陽也門户本通稱既對舉<lb/>
　分為春秋二祀則户屬在内者門屬在外者<lb/>
水始涸注周語云云疏見靈公與孔寧儀行父如夏云<lb/>
　○按當作如夏氏各本俱誤<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷十六考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷六十三</head> <lb/>
    <p>
<pb n="1a"/>
欽定四庫全書<lb/>
　禮記注疏卷六十三<lb/>
　　漢鄭氏注　唐陸徳眀音義　孔頴逹疏<lb/>
　聘義<lb/>
聘禮上公七介侯伯五介子男三介所以眀貴賤也注<lb/>
此皆使卿出聘之介數也大行人職曰凡諸侯之卿其<lb/>
禮各下其君二等音義<hi>介音界下及注同下户嫁反</hi>疏<hi>正義曰此篇總眀聘義各顯聘禮之經於上以義釋之於下從首至末又眀聘所執玉又因眀有諸徳之義今各依文觧之今此一經以<pb n="1b"/>介數不同眀貴賤有異皆謂使卿出聘之介數也上公七介者若上公親行則九介其卿降二等故七介侯伯子男以次差之義可知也</hi>
介紹而傳命君子於其所尊弗敢質敬之至也注質謂<lb/>
正自相當音義<hi>傳丈專反下同</hi>疏<hi>正義曰此一節眀聘禮之有介傳達賔主之命敬之至極也</hi>
三讓而后傳命三讓而后入廟門三揖而后至階三讓<lb/>
而后升所以致尊讓也注此揖讓主謂賔也三讓而后<lb/>
傳命賔至廟門主人請事時也賔見主人陳擯以大客<lb/>
<pb n="2a"/>
禮當已則三讓之不得命乃傳其君之聘命也三讓而<lb/>
後入廟門讓主人廟受也小行人職曰凡四方之使者<lb/>
大客則擯小客則受其幣聽其辭音義<hi>擯必刃反本又作儐下文及注皆同説文云擯或儐字使所吏反</hi>疏<hi>正義曰上經明設介傳命致敬之義此經明欲傳命之時先須三讓又傳命之後入廟門及升階揖讓之節明賓所以尊讓主人三讓而后傳命者謂賓在大門外見主人陳擯以大客之禮待己己不敢當三度辭讓主人不許乃後傳聘君之命三讓而后入廟門者謂賓既傳命之後主君延賓而入至廟將欲廟受賓不敢當之故三讓而后入廟門主君在東賓差退在西相嚮三讓乃入廟門也三揖而后至階者初入廟門一揖也當階北面又揖二揖也當碑又揖三揖也三讓而后升者謂主君揖賓至階<pb n="2b"/>主君讓賓升賓讓主君如此者三主君乃先升賓乃升也所以致尊讓也言如此者是賓致其尊敬讓主人之心也注正義曰知此揖讓主謂賓者以三讓而后傳命及三讓而后入廟門皆賓先讓也三揖至階三讓而后升雖主人爲首皆賓讓而後至於主人若賓不讓則不至於主是揖讓之事皆賓爲主故云此揖讓主謂賓也云三讓而後傳命賓至廟門主人請事時也者鄭解三讓而後傳命之節正當賓至主人大門主人請事之時案聘禮賓至大門主人陳介而請事此云廟門者有廟字者誤也案鄭注鄉飲酒云事同曰讓事異曰辭此主人以大客禮賓賓不敢當大客之禮乃是事異應云三辭而云三讓者但鄭於儀禮自上下爲例此云三讓記者之言辭之與讓其義亦通也云乃傳其君之聘命也解經傳命之言案聘禮注云賓至末介上擯至末擯亦相去三丈六尺賓乃傳聘君之命於上擯也故云傳其君之聘命也案司儀職兩君相見則交擯若臣聘於君<pb n="3a"/>則旅擯交擯傳命者聘禮注云其傳命各卿本受命反面傳而下及末則卿受之反面傳而上又受命傳而下其旅擯之時不上下相傳直賓及上擯相對而語交擯與旅擯雖别總而言之皆是傳命故注聘禮引此介紹而傳命謂時交擯而傳命也今此聘義介紹傳命論相聘也及三讓而后傳命皆聘之旅擯亦是傳命也熊氏皇氏皆以此介紹傳命爲朝之交擯今此聘義不釋朝乃於聘義之中而記朝之傳命理爲不可又鄭此注傳其聘君之命其義分明熊氏皇氏之説未盡善也云三讓而后入廟門者案聘禮入廟門之時無三讓之文不備也云讓主人廟受也者解入廟門三讓之意主人於廟受賓之禮言賓不敢當其廟受故云讓主人之廟受也引小行人職者證大客来主人有擯迎之法</hi>
君使士迎于竟大夫郊勞君親拜迎于大門之内而廟<lb/>
<pb n="3b"/>
受北面拜貺拜君命之辱所以致敬也注貺賜也賓致<lb/>
命公當楣再拜聘君之恩惠辱命来聘者也音義<hi>竟音境勞力報反拜况本亦作貺音同楣音眉</hi>疏<hi>正義曰前經明賓致尊讓於主君故此經明主君尊敬聘客所以致敬於彼君之命也君使士迎於竞謂主君使士迎客於竟故聘禮賓及竟張旜君使士請事遂以入是也大夫郊勞者聘禮云賓至于近郊君使下大夫請行君又使卿朝服用束帛勞此大夫郊勞者即卿也君親拜迎於大門之内而廟受案聘禮賓入門左公再拜是君拜迎於大門之内聘禮又云及廟門公揖入納賓賓入門左賓升西楹西東面是廟受也北面拜貺者君於阼階之上北面再拜拜聘君之貺貺謂惠賜也聘禮云公當楣再拜是也拜君命之辱者釋此北面拜貺之義也言主君所以北面拜貺者拜聘君之命来屈辱也所以致敬<pb n="4a"/>也言主君致敬於聘君</hi>
敬讓也者君子之所以相接也故諸侯相接以敬讓則<lb/>
不相侵陵注君子之相接賓讓而主人敬也疏<hi>正義曰此一經總結上賓致尊讓於主君主君又致敬於聘君故賓主交相敬讓者是君子所以相接待也敬讓則不相侵陵者以主人致敬賓致讓同心以禮相接故不相侵陵</hi>
卿爲上擯大夫爲承擯士爲紹擯君親禮賓賓私面私<lb/>
覿致饔餼還圭璋賄贈饗食燕所以明賓客君臣之義<lb/>
也注設大禮則賓客之也或不親而使臣則爲君臣也<lb/>
<pb n="4b"/>
音義<hi>覿大歴反見也雍字又作饔音同餼許既反還音旋下及注同璋音章賄呼罪反字林音悔享許兩反本又作饗食音嗣下同</hi>疏<hi>正義曰主國之卿爲上擯接迎於賓大夫爲承擯者承副上擯也士爲紹擯者紹繼也謂繼續承擯案聘禮注其位相承繼又聘禮注云主君公也則擯者五人侯伯也則擯者四人子男也則擯者三人其待聘客及朝賓其擯數皆然故大行人云上公擯者五人侯伯四人子男三人謂迎朝賓也若擯者五人則士爲紹擯者三人若擯者四人則士爲紹擯者二人若擯者三人則士爲紹擯者一人君親禮賓者謂行聘已訖君親執醴以禮賓故聘禮賓行聘訖宰夫徹几改筵公出迎賓以入公側受醴賓受醴公拜送醴是也賓私面私覿者私面謂私以己禮面見主國之卿大夫也私覿者私以己禮覿主國之君以其非公聘正禮故謂之私案聘禮私面在後此先云私面者記者便文無義例也面亦見也以其於臣禮質故以面言之<pb n="5a"/>故聘禮注云面亦見也其謂之面威儀質也此於臣謂之面而司儀云諸公之臣相爲國客私面私獻注云私面私覿也又以私面爲私覿者以司儀之文但云私面私獻不云私覿故以私面爲私覿也昭六年左傳楚公子棄疾見鄭伯以其乗馬八匹私面於君而稱面者因行過鄭而面鄭伯非正禮故雖君亦稱面也致饔餼者謂行聘之日主君使卿致饔餼之禮於賓館案聘禮君使卿韋弁歸饔餼五牢注云牲殺曰饔生曰餼又曰飪一牢鼎九設于西階前腥二牢鼎二七設于阼階前餼二牢陳于門西北面東上是也案聘禮餼既爲生而左傳僖三十三年云餼牽竭矣服䖍云死曰餼者以餼與牽相對牽既爲生餼則爲死故詩瓠葉篇云牲牢饔餼鄭注云腥曰餼者以牲牢饔餼相對以牲牢既爲生饔又爲熟故以餼爲腥也還圭璋者謂賓將去時君使卿就賓館還其所聘之圭璋故聘禮云君使卿皮弁還玉于館是也賄贈者因其還玉之時主人之卿并以賄而<pb n="5b"/>往還玉既畢以賄贈之故聘禮還圭璋畢大夫賄用束紡是也饗食燕者謂主君設大禮以饗賓設食禮以食賓皆在廟也又設燕以燕之燕在寢也故聘禮云公於賓壹食再饗燕與羞俶獻無常數是也所以明賓客君臣之義也謂君親禮賓賓用私覿及致饔餼饗食之屬或主人敬賓或賓答主人或君親接賓或使臣致之是顯明賓客君臣之義也注正義曰鄭解賓客君臣之義也設大禮謂饗食之屬則以賓客禮待之使人延賓於館則主君親待之是賓客其使人也云或不親而使臣則爲君臣也者謂主君或不親饗則使人致禮於賓若致饔餼致饗致食及還圭賄贈之屬皆主君不親使臣致禮於客客是臣故使臣敵之是君臣之義也</hi>
故天子制諸侯比年小聘三年大聘相厲以禮使者聘<lb/>
而誤主君弗親饗食也所以愧厲之也諸侯相厲以禮<lb/>
<pb n="6a"/>
則外不相侵内不相陵此天子之所以養諸侯兵不用<lb/>
而諸侯自爲正之具也注比年小聘所謂歲相問也三<lb/>
年大聘所謂殷相聘也音義<hi>比必履反使色吏反媿本又作愧音同</hi>疏<hi>正義曰此經明諸侯交相聘問相厲以禮則内崇敬讓外不相侵陵是自爲正之具天子制諸侯比年小聘三年大聘者謂天子立制使諸侯相於比年使大夫小聘三歲使卿大聘使者聘而誤主君弗親饗食也謂来聘使者行聘之時禮有錯誤則主國之君不親自饗食以接賓所以使賓恥愧自勉勸厲此天子之所以養諸侯兵不用者謂天子制此禮使諸侯自相親是存養諸侯無兵革之患而諸侯自爲正之具也正謂國無患難國家得正由其外親諸侯所以如此是自爲正之具也注正義曰案大行人云諸侯之邦交歳相問也案聘禮記云小<pb n="6b"/>聘曰問故知此比年小聘是歲相問也大行人又云殷相聘也殷中也謂三年之時中而無事故稱殷也案昭元年左氏傳云孟僖子如齊殷聘禮也服䖍注云自襄二十年叔老聘於齊至今積二十年故脩盛聘之禮鄭引之以解大行人殷相聘也鄭以殷爲中惟取殷聘之文以解殷相聘之義正取殷文是同其年數則異故以此三年之聘爲殷聘也此經所云謂諸侯自相聘也而王制云諸侯之於天子比年一小聘三年一大聘五年一朝與此不同者此經諸侯相聘是周公制禮之正法王制所云謂文襄之法故不問也</hi>
以圭璋聘重禮也已聘而還圭璋此輕財而重禮之義<lb/>
也諸侯相厲以輕財重禮則民作讓矣注圭瑞也尊圭<lb/>
璋之類也用之還之皆爲重禮禮必親之不可以已之<lb/>
<pb n="7a"/>
有遥復之也財謂璧琮享幣也受之爲輕財者財可遥<lb/>
復重賄反幣是也音義<hi>皆爲于僞反琮才工反</hi>疏<hi>正義曰此一經明既聘還圭璋輕財重禮敎民㢘讓之意以圭璋聘重禮也者玉以比徳故以圭璋而聘貴重其禮也言此禮可貴與玉相似已聘而還圭璋此輕財而重禮之義也謂既聘之後賓將歸時致此圭璋付與聘使而還其聘君也凡行聘禮之後享君用璧享夫人用琮圭璋玉之質惟玉而已璧琮則重其華美加於束帛聘使既了還以圭璋之玉重其禮故還之留其璧琮之財是輕其財故留之重者難可報覆故用本物還之輕者易可酬償故更以他物贈之此是輕財重禮之義也則民作讓矣者言諸侯既能相厲以輕財重禮之義君既行之於上人則效之於下故民皆作其㢘讓矣注正義曰云圭瑞者以器言之謂之圭執以行禮謂之瑞瑞信也謂與人爲尊卑之信驗<pb n="7b"/>也云尊圭璋之類也用之還之皆爲重禮者言尊敬此璋同於圭則璋是圭之等類用之以聘聘訖又還皆爲尊重此禮以圭璋所以行禮故重之也云禮必親之不可以己之有遥復之也者言行禮之義必親自爲之若己親往彼國則可以己國之有執往行禮今主國之君既不親往彼國則不以己國所有寳玉遥復償他國所來圭璋故還歸之也故云不可以己之有遥復之也復償也云財謂璧琮享幣也受之爲輕財者案聘禮享君以璧享夫人以琮享獻也謂所獻之幣主人受而不還是謂輕財也云財可遥復者解受璧琮之意璧琮是財輕可得以己物遥而復償於彼國賫来者己得受之但聘禮圭璋與璧琮相對故圭璋爲聘璧琮爲享若諸侯之朝天子圭璋與璧琮皆爲享也皆爲財故小行人合六幣圭以馬璋以皮二王之後享天子用圭享后用璋則雖圭璋亦受之不歸也云重賄反幣是也者案聘禮云無行則重賄反幣注云無行謂獨来復無所之也</hi>
<pb n="8a"/>
主國待客出入三積餼客於舍五牢之具陳於内米三<lb/>
十車禾三十車芻薪倍禾皆陳於外乗禽日五䨇羣介<lb/>
皆有餼牢壹食再饗燕與時賜無數所以厚重禮也注<lb/>
厚重禮厚此聘禮也音義<hi>積子賜反芻初俱反倍歩罪反乗繩證反一食一又作壹食音嗣</hi>疏<hi>正義曰此一經明待賓之厚所以尊重聘禮之義主國待客出入三積者此謂上公之臣故出入三積若侯伯以下之臣則不致積也故司儀云諸公之臣相爲國客則三積注云侯伯之臣不致積也者謂聘禮是侯伯之臣故文無致積也此出入三積者謂入三積出亦三積故司儀云遂行如入之積是去之積如来時積也餼客於舍五牢之具陳於内者案聘禮致客有饔有餼今直云餼客者畧言之於舍謂於賓館也五<pb n="8b"/>牢之具謂飪一牢在賓館西階也腥二牢在賓館東階也餼二牢在賓館門内之西是皆陳於内也米三十車禾三十車芻薪倍禾皆陳於外者案聘禮米三十車設于門東東陳禾三十車設於門西西陳薪芻倍禾也鄭注薪從米芻從禾乗禽日五雙者謂乗行羣匹之禽鴈鶩之屬聘卿則每日致五雙也羣介皆有餼牢者鄭注掌客云爵卿也則飱二牢饔餼五牢爵大夫也則飱大牢饔餼三牢爵士也則飱少牢饔餼大牢也壹食再饗燕與時賜無數者此謂聘卿也一爲之設食再爲之設饗其觀燕與當時之賜無常數也所以厚重禮也言備設待賓之物所以豐厚尊重行聘之禮其天子待諸侯之禮及諸侯相待之法賓主玉帛之節饔餼飱積之差米禾薪芻多少饗食牲牢隆殺皆文具掌客義見聘禮可以尋文取實故於此畧而不言也</hi>
古之用財者不能均如此然而用財如此其厚者言盡<lb/>
<pb n="9a"/>
之於禮也盡之於禮則内君臣不相陵而外不相侵故<lb/>
天子制之而諸侯務焉爾注不能均如此言無則從其<lb/>
實也言盡之於禮欲令富者不得過也疏<hi>正義曰此一經明聘禮用財之厚務行禮讓則君臣内外不相侵陵所以諸侯務焉古之用財不能均如此者言古之費用其財不能悉皆均平常能如此之厚言厚則從其豐無則從其實然而用財如此其厚者言盡之於禮也者言古之用財既有隆有殺而相聘之事費用其財如此豐厚者言用財盡極於禮言以禮則止雖有富者不得過也盡之於禮則内君臣不相陵而外不相侵者言若能豐厚用財在於禮謂以禮自制不得過則於國内上下和睦君臣不相陵也謂四鄰歸懐外不相侵也故天子制之諸侯務焉爾者言行禮使君臣内外不相侵陵故天子制此聘<pb n="9b"/>禮而諸侯務而行焉注正義曰言無則從其實也者言國若豐厚則盡其財以行禮國若乏無則從其當時之實猶如國新殺禮凶荒殺禮計財而行禮故云從其實云欲令富者不得過也者謂豐財以行禮盡禮而用財雖有其財唯盡極於禮不可禮外更多用其財使貧而反禮富者不得奢使上下得宜内外無怨也</hi>
聘射之禮至大禮也質明而始行事日幾中而后禮成<lb/>
非强有力者弗能行也故强有力者將以行禮也注禮<lb/>
成禮畢也或曰行成音義<hi>幾徐音畿又音基行成下孟反</hi>酒清人渴而<lb/>
不敢飲也肉乾人飢而不敢食也日莫人倦齊莊正齊<lb/>
而不敢解惰以成禮節以正君臣以親父子以和長幼<lb/>
<pb n="10a"/>
此衆人之所難而君子行之故謂之有行有行之謂有<lb/>
義有義之謂勇敢故所貴於勇敢者貴其能以立義也<lb/>
所貴於立義者貴其有行也所貴於有行者貴其行禮<lb/>
也故所貴於勇敢者貴其敢行禮義也故勇敢强有力<lb/>
者天下無事則用之於禮義天下有事則用之於戰勝<lb/>
用之於戰勝則無敵用之於禮義則順治外無敵内順<lb/>
治此之謂盛徳故聖王之貴勇敢强有力如此也勇敢<lb/>
强有力而不用之於禮義戰勝而用之於爭鬭則謂之<lb/>
<pb n="10b"/>
亂人刑罰行於國所誅者亂人也如此則民順治而國<lb/>
安也注勝克敵也或爲陳音義<hi>渴苦葛反乾音干莫音暮齊側皆反解佳買反惰徒卧反長丁丈反有行有行並下孟反下有行同治直吏反陳直靳反</hi>疏<hi>正義曰以前經説聘禮既畢此一節又申明行聘之時禮儀既大日晚始罷故記者引唯勇敢之人能成禮事故於此明之此是聘義兼云射者以强有餘力之士非但聘而行禮又能射爲武事故此總明之也聘射之禮至大禮也者言此聘之與射至極繁大之禮非如冠昏之屬暫時即易日幾中而后禮成者幾近也日近在於中而後禮成畢非强有力者弗能行也故强有力者將以行禮也言非强有徳力而行禮則禮事不成也酒清人渴不敢飲也者此謂射禮也言欲射之時先行燕禮唯以禮獻酬不敢恣意醉飽但行禮而已非謂全不得飲之聘禮行聘之時但酌醴禮<pb n="11a"/>賓無酒肴之事故知此唯據射也肉乾人飢而不敢食也者亦言不敢全食而令飽也日莫人倦齊莊正齊者謂日莫晚人斯懈倦猶齊莊而自整齊也而不敢解惰以成禮節者所以日莫猶自整齊者以不敢懈倦成就禮之莭制此亦謂射禮也故此以下即云以正君臣以親父子以和長幼皆謂射也前文云日㡬中而后禮成聘射總陳特謂聘也故日幾中而禮成此云日莫者謂射禮也酒清肴乾特據於射故日暮而成禮莭也以正君臣者謂射前行燕禮謂君在阼賓升成拜稽首之屬及受君賜再拜稽首之等是以正君臣也以親父子以和長幼者此謂鄉射之前行鄉飲酒之禮有齒於父族之事故云以親父子以和長幼但此莭總結聘射則前篇射義在其中也故射義云諸侯之射必先行燕禮卿大夫士之射必先行鄉飲之禮故燕禮所以明君臣之義也鄉飲酒之禮所以明長幼之序也故此經總結之也故酒清肴乾之屬燕禮與鄉飲酒禮初行之時事同<pb n="11b"/>於饗皆有此也至説屨升坐之後乃盡歡飲食也此衆人之所難而君子行之者言以上之事凡衆人所難行君子之人特能行之故謂之有行者以君子有能行故謂此君子為有行之士身既有行則事得宜故云有行之謂有義有義則臨敵果斷故云有義之謂勇敢此總覆説聘之與射也故勇敢强有力者勇敢明射之所須强有力明聘之所須故前文論聘止稱强有力者此經論射則云勇敢故知然也天下無事則用之於禮義者無事謂兵革休息故用之於聘射之禮義天下有事則用之於戰勝者有事謂軍旅數起故用之於戰鬭必得勝也勇敢强有力而不用之於禮義戰勝而用之於爭鬭則謂之亂人者戰勝謂公義而戰勝則前經戰勝是謂以戰而勝也此云用之於爭鬭者謂私爭忿鬭與前經不同也故云不用之禮義戰勝而用之於爭鬭</hi>
子貢問於孔子曰敢問君子貴玉而賤䃉者何也爲玉<lb/>
<pb n="12a"/>
之寡而䃉之多與注䃉石似玉或作玟也音義<hi>䃉武巾反字亦作瑉似玉之石爲于偽反下同與音餘玟武巾反又音救</hi>孔子曰非爲䃉之多故賤<lb/>
之也玉之寡故貴之也夫昔者君子比徳於玉焉温潤<lb/>
而澤仁也注色柔温潤似仁也潤或爲濡音義<hi>濡音儒</hi>縝<lb/>
密以栗知也注縝緻也栗堅貌音義<hi>縝音軫一音真知音智致直置反本亦作緻</hi>廉而不劌義也注劌傷也義者不苟傷人也音義<lb/>
<hi>劌音九衞反字林云利傷也又音已芮反</hi>垂之如隊禮也注禮尚謙卑音義<lb/>
<hi>隊直位反又音遂</hi>叩之其聲清越以長其終詘然樂也注樂作<lb/>
<pb n="12b"/>
則有聲止則無也越猶揚也詘絶止貌也樂記曰止如<lb/>
槀木音義<hi>叩音口詘其勿反槀水苦老反亦作槁</hi>瑕不揜瑜瑜不揜瑕忠<lb/>
也注瑕玉之病也瑜其中間美者玉之性善惡不相揜<lb/>
似忠也音義<hi>瑕音遐揜音掩瑜羊朱反玉中美</hi>孚尹旁達信也注孚讀<lb/>
爲浮尹讀如竹箭之筠浮筠謂玉采色也采色旁達不<lb/>
有隠翳似信也孚或作姇或爲扶音義<hi>孚依注音浮尹依注音筍又作筠于貧反翳於計反姇音孚徐方附反</hi>氣如白虹天也精神見于山川地<lb/>
也注精神亦謂精氣也虹天氣也山川地所以通氣也<lb/>
<pb n="13a"/>
音義<hi>虹音紅見賢遍反</hi>圭璋特達徳也注特達謂以朝聘也璧<lb/>
琮則有幣惟有徳者無所不達不有須而成也音義<hi>朝直遥反</hi>天下莫不貴者道也注道者人無不由之詩云言念<lb/>
君子温其如玉故君子貴之也注言我也貴玉者以其<lb/>
似君子也疏<hi>正義曰以聘用玉因論玉有諸徳而結成聘義之篇也爲玉之寡而碈之多與者子貢之意所以貴玉者豈不爲玉之寡少故貴之碈之饒多故賤之與疑辭也孔子曰非爲碈之多故賤之也玉之寡故貴之也者言貴玉由其有徳非爲少故貴之謂昔者君子之人於玉以比道徳所以貴玉者爲其有徳君子之人比徳堪敬重如玉故貴之有徳即下云温潤而澤仁等是也温潤而澤仁也者言玉色温和柔潤而<pb n="13b"/>光澤仁者亦温和潤澤故云仁也縝密以栗知也者縝緻也栗謂堅剛言玉體密緻而堅剛人有智者性亦密緻堅剛故云知也廉而不劌義也㢘稜也劌傷也言玉體雖有㢘稜而不傷割於物人有義者亦有斷割而不傷物故云義也垂之如隊禮也言玉體垂之而下墜人有禮者亦謙恭而卑下故言禮也叩之其聲清越以長其終詘然樂也者越揚也詘謂止絶也言玉體以物叩擊其聲清泠發越以長逺而聞其擊之終音聲則詘然而止不如鐘聲擊罷猶有餘音也其為樂之法初作聲而發揚樂罷則止如槁木言玉體亦然故云樂也瑕不揜瑜瑜不揜瑕忠也瑕謂玉之病處瑜謂玉中美處言玉之病處不揜映美處玉之美處不揜映病處皆以忠實見外如人之忠者亦以忠心見外故云忠也孚尹旁達信也孚浮也浮者在外之名尹讀如筠筠者若竹箭之筠筠亦潤色在外者旁者四面之謂也達者通顯之名也信者内不欺隠者也玉采色彰達著見於外無隠<pb n="14a"/>掩如人有信者亦著見於外故云信也氣如白虹天也白虹謂天之白氣言玉之白氣似天白氣故云天也精神見於山川地也精神謂玉之精氣徹見於山川謂玉在山川之中精氣徹見於外地氣含蔵於内亦徹見於外與地同故云地也圭璋特達徳也行聘之時唯執圭璋特得通達不加餘幣言人之有徳亦無事不通不須假他物而成言圭璋之特同人之有徳故云徳也天下莫不貴者道也道者通也言萬物無不由道而通故天下無不貴之玉者亦天下貴之與道相似故云道也詩云言念君子温其如玉此詩秦風小戎之萹美秦襄公之詩也言襄公出兵征戎西戎婦人思念其夫言我念此君子顔色温然如玉引之者證玉以比徳之事言貴玉者以其似君子故云君子貴之也注正義曰案吕諶字林云䃉美石以其石之美者故云似玉也栗堅貌者案詩大雅云實頴實栗栗是禾之堅熟故云栗堅貌也樂記曰止如槀木引之者證樂聲之止似擊枯槀之木<pb n="14b"/>無餘聲也言玉擊止之時其聲即絶與樂相似也瑕玉之病也吕諶字林云瑕玉小赤而云病者以瑕與疵瘕義同故云玉之病也云瑜其中間美者案字林云瑜美玉是瑕之中間美善者案字林云琈玉别名玉旁孚也此讀為浮者取浮見於外非字林琈玉之名也徳者得也萬物皆得故無所不通達不更須待外物而自成也以聘享之禮有圭璋璧琮璧琮則有束帛加之乃得達圭璋則不用束帛故云特達然璧琮亦玉所以琮則加於他物圭璋得特達者但玉既比徳於禮重處則特達於禮輕處則加物以玉可重可輕美其重處言之故云特達</hi>
　喪服四制<lb/>
凡禮之大體體天地法四時則隂陽順人情故謂之禮<lb/>
<pb n="15a"/>
訾之者是不知禮之所由生也注禮之言體也故謂之<lb/>
禮言本有法則而生也口毁曰訾音義<hi>訾徐音紫毁也一音才斯反</hi>
疏<hi>正義曰此一篇總論喪之大體有四種之制初明恩制次明理制次明莭制次明權制既明四制事畢又明三年喪自古而行之故引高宗之事又明斬衰以下節制之差結成仁義之事各随文解之體天地者言禮之大綱之體體於天地之間所生之物言所生之物皆禮以體定之法四時者則下文云喪有四制變而從宜取之四時是也則隂陽者下文云吉凶異道不得相干取之隂陽是也順人情者下文云有恩有理有莭有權取之人情是也故謂之禮者以其無物不體故謂之為禮故注云禮之言體也訾之者是不知禮之所由生也者言若訾毁不信禮之體天地法四時則隂陽順人情如此之人是不識知禮之所由生也言不知禮之有法<pb n="15b"/>則也</hi>
夫禮吉凶異道不得相干取之隂陽也注吉禮凶禮異<lb/>
道謂衣服容貌及器物也喪有四制變而從宜取之四<lb/>
時也有恩有理有節有權取之人情也恩者仁也理者<lb/>
義也節者禮也權者知也仁義禮知人道具矣注取之<lb/>
四時謂其數也取之人情謂其制也音義<hi>知音智下同</hi>疏<hi>正義曰此一莭覆説前文禮法四時則隂陽順人情之事不覆説體天地者天地包此四時隂陽人情無物不總故不覆説體天地之事吉凶異道者言吉凶各異其道及衣服容貌噐物不同也喪有四制變而從宜者言門内<pb n="16a"/>主恩若於門外則變而行義尊卑有定禮制有恒以莭為限或有事故不能備禮則變而行權是皆變而從宜取人情也恩者仁也理者義也莭者禮也恩屬於仁理屬於義莭屬於禮故云莭者禮也權者知也量事權宜非知不可故云權者知也仁義禮知人道具矣者此總結四制之義仁屬東方義屬西方禮屬南方知屬北方四時並備是人道具矣五常五行四時無信者知中兼之故北方水為知又為信是取法四時故不并數信也</hi>
其恩厚者其服重故爲父斬衰三年以恩制者也注服<lb/>
莫重斬衰也音義<hi>爲于僞反下及注同衰七回反注及下同</hi>疏<hi>正義曰此一經明四制之中恩制也以父最恩深故特舉父而言之其實門内諸親為之著服皆是恩制也</hi>
門内之治恩揜義門外之治義斷恩資於事父以事君<lb/>
<pb n="16b"/>
而敬同貴貴尊尊義之大者也故爲君亦斬衰三年以<lb/>
義制者也注資猶操也貴貴謂爲大夫君也尊尊謂爲<lb/>
天子諸侯也音義<hi>治直吏反下同揜於檢反斷丁亂反操七刀反皇云持也</hi>疏<hi>正義曰此一經明門外之治四制之中義制也門内之治恩揜義者以門内之親恩情既多揜蔵公義言得行私恩不行公義若公羊傳云有三年之喪君不呼其門是也門外之治義斷恩者門外謂朝廷之間既仕公朝當以公義斷絶私恩若曽子問父母之喪既卒哭金革之事無辟是也資於事父以事君而敬同者言操持事父之道以事於君則敬君之禮與父同貴貴者貴謂大夫之臣事大夫爲君者也大夫始入尊境則是貴也此臣盡敬此君故云貴貴也尊尊者尊尊謂天子諸侯之臣事天子諸侯為君者也天子諸侯同為南面則是尊也此臣極<pb n="17a"/>敬此君故曰尊尊也義之大者也以義斷恩門外如一雖復大夫與王侯有異而其臣敬不殊故並云義之大者也故為君亦斬衰三年以義制者也言亦謂亦同於父也</hi>
三日而食三月而沐期而練毁不滅性不以死傷生也<lb/>
喪不過三年苴衰不補墳墓不培祥之日鼓素琴告民<lb/>
有終也以節制者也資於事父以事母而愛同天無二<lb/>
日土無二王國無二君家無二尊以一治之也故父在<lb/>
爲母齊衰期者見無二尊也注食食粥也沐謂將虞祭<lb/>
時也補培猶治也鼓素琴始存樂也三年不為樂樂必<lb/>
<pb n="17b"/>
崩音義<hi>期音基下同苴七餘反墳扶云反培歩回反徐扶来反爲于偽反下注為君同齊音咨見賢遍反粥之六反</hi>疏<hi>正義曰此一節明四制之中莭制也苴衰不補者言苴麻之衰雖破不補墳墓不培者培益也一成丘陵之後不培益其土祥之日鼓素琴者大祥之日得鼓素琴告民有終也者言所以為此上事吿教其民使哀有終極也以莭制者也以情實未己仍以禮莭為限制抑其情也自此以上皆莭制之事從此以下更申明莭制欲尊歸其一故更明無二事之理資於事父以事母而愛同者言操持事父之道以事於母而恩愛同恩愛雖同而服乃有異以不敢二尊故也故以天無二日及家無二尊之等明皆歸於尊一以治理之也天無二日至二尊也此總結無二尊之理也注正義曰沐謂將虞祭時也士虞記曰沐而不櫛故知沐謂將虞祭時虞後有事得沐浴也故雜記云非虞附練祥無沐浴云鼓素琴始存樂也於此祥日而鼓素琴始存省<pb n="18a"/>此樂縣而作樂在既禫之後</hi>
杖者何也爵也三日授子杖五日授大夫杖七日授士<lb/>
杖或曰擔主或曰輔病婦人童子不杖不能病也百官<lb/>
備百物具不言而事行者抉而起言而后事行者杖而<lb/>
起身自執事而后行者面垢而已秃者不髽傴者不袒<lb/>
跛者不踊老病不止酒肉凡此八者以權制者也注五<lb/>
日七日授杖謂爲君喪也扶而起謂天子諸侯也杖而<lb/>
起謂大夫士也面垢而已謂庶民也髽婦人也男子免<lb/>
<pb n="18b"/>
而婦人髽髽或為免音義<hi>擔是艶反又食豓反又餘壍反不言而事行者扶而起一本作扶而後起扶或作杖非面垢音苟秃吐木反髽側瓜反傴紆主反袒徒旱反跛彼我反免音問下同</hi>疏<lb/>
<hi>正義曰此一經明四制之中權制也杖者何也爵也者權制之中所以先明杖者以下有不應杖而杖又有應杖而不杖皆是權宜故先舉正杖於上言爵也者杖之所設本為扶病而以爵者有徳其恩必深其病必重故杖為爵者而設故云爵也三日授子杖五日授大夫杖七日授士杖者上云杖者爵也遂歴叙其有爵之人故云三日授子杖五日授大夫杖七日授士杖或曰擔主者解無爵而亦杖故記者稱或曰擔主喪服傳云杖者何爵也無爵而杖者何擔主也鄭注云擔假也尊其為主假之以杖或曰輔病者喪服傳云非主而杖者何輔病也謂庶子以下雖非適子皆杖為其輔病故也婦人童子不杖不能病也者杖既扶病何婦人童子所以不<pb n="19a"/>杖為其不能病也婦人謂未成人之婦人童子謂幼少之男子百官備百物具不言而事行者扶而起者此謂王侯也喪具觸事委任百官不假自言而事得行故許子病深雖有扶病之杖亦不能起故又須人扶乃起也言而后事行者杖而起者此謂大夫士既無百官百物須己言而後喪事乃行故不許極病所以杖而起不用扶也身自執事而后行者面垢而已者此謂庶人也卑無人可使但身自執事不可許病故有杖不得用但使面有塵垢之容而已也子於父母貴賤情同而病不得一故為權制秃者不髽髽者是婦人之大紒重喪辮麻繞髪秃者無髪故不髽也女秃不髽故男子秃亦不免也傴者不袒袒者露膊傴者可憎故不露也跛者不踊踊是跳躍跛人脚蹇故不跳躍也老病不止酒肉者孝子悲哀非病不食滋味若老及病身已羸瘠又使備禮必致滅性非制所許故酒肉養之凡此八者以權制者也此記者結前權數也夫喪禮宜備今有此八條不可<pb n="19b"/>以强逼故聖人權宜制也所謂八者謂應杖不杖不應杖而杖一也扶而起二也杖而起三也面垢四也秃者五也傴者六也跛者七也老病者八也庾蔚云父存為母一也不數杖與不杖之例皇氏熊氏並取以為説今案經文為母期乃屬前經鄭於期下總注三日而食三月而沐之事是為母期之文乃在莭制之中不得下屬此經權制之例又此經權制之倒乃載杖與不杖之條此經末又總云八者是總此經之八事今乃不數此經杖條便是杖文虚設庾氏之證恐未為善聽賢者擇焉注正義曰云五日七日授杖謂為君䘮也者案喪大記大夫與士之喪皆云三日授子杖同主為其親也今云五日七日故知為君也</hi>
始死三日不怠三月不解期悲哀二年憂恩之殺也聖<lb/>
人因殺以制節注不怠哭不絶聲也不解不解衣而居<lb/>
<pb n="20a"/>
不倦息也音義<hi>解佳買反期音基之殺色戒反解衣古買反</hi>此喪之所以三<lb/>
年賢者不得過不肖者不得不及此喪之中庸也王者<lb/>
之所常行也書曰高宗諒闇三年不言善之也注諒古<lb/>
作梁楣謂之梁闇讀如鶉䳺之䳺闇謂廬也廬有梁者<lb/>
所謂拄楣也音義<hi>肖音笑諒闇依注諒讀為梁闇讀為䳺烏南反下同徐又並如字案徐後音是依杜預義鄭謂卒哭之後翦屏拄楣故曰諒闇闇即廬也孔安國讀為諒隂諒信也隂黙也楣音眉鶉音淳拄知主反</hi>王者莫不行此禮何以獨善之也曰高宗者武<lb/>
丁武丁者殷之賢王也繼世即位而慈良於喪當此之<lb/>
<pb n="20b"/>
時殷衰而復興禮廢而復起故善之善之故載之書中<lb/>
而高之故謂之高宗三年之喪君不言書云髙宗諒闇<lb/>
三年不言此之謂也然而曰言不文者謂臣下也注言<lb/>
不文者謂喪事辨所當共也孝經説曰言不文者指士<lb/>
民也音義<hi>衰色追反復扶又反下同文如字徐音問辨本又作辯同皮莧反共音恭</hi>禮斬衰<lb/>
之喪唯而不對齊衰之喪對而不言大功之喪言而不<lb/>
議緦小功之喪議而不及樂注此謂與賓客也唯而不<lb/>
對侑者為之應耳言謂先發口也音義<hi>唯余癸反徐以水反注同齊音<pb n="21a"/>咨本又作齌侑音又為于偽反應應對之應</hi>父母之喪衰冠繩纓菅屨三日<lb/>
而食粥三月而沐期十三月而練冠三年而祥音義<hi>衰七雷反菅音姦屨徐紀具反粥之六反期音基</hi>疏<hi>正義曰此一莭覆明前經四制之中莭制之事以禮之大體喪之三年為限節之事故重明之三日不怠者謂哭不休怠三月不解者謂不解衣而居期悲哀者謂期之間朝夕恒哭三年憂者謂不復朝夕哭但憂戚而已恩之殺也者自初以降是恩漸減殺也聖人因殺以制莭者言聖人因其孝子情有減殺制為限莭此喪之中庸也者庸常也言三年之喪賢者不得過不肖者不得不及是喪之中平常行之莭也故王者之所常行也書曰髙宗諒闇三年不言善之也引書者明古来王者皆三年喪諒讀曰梁闇讀曰䳺謂廬也謂既虞之後施梁而柱楣故云諒闇之中三年不言政事善之者言是古人<pb n="21b"/>載之於書美善之故也王者莫不行此禮何以獨善之也記者自設問古人獨善之意曰髙宗者武丁者記者還自釋獨善髙宗之意武丁者殷之賢王也者中興殷世故曰賢王也故載之書中者言以古人善此髙宗載於書中又尊髙其行故謂之髙宗三年之䘮君不言者是記者引古禮三年之喪君則不言國事書云髙宗諒闇三年不言此之謂也者此記者引書髙宗所行中莭是君不言之事故云此之謂也然而曰言不文者謂臣下也者是記者既稱古禮君不言故又云言不文故記者復解云言不文者謂臣下也禮斬衰之喪唯而不對者謂與賓客言也但稱唯而已不對其所問之事侑者為之對不旁及也齊哀之喪對而不言者但對其所問之事不餘言也大功之喪言而不議者但言説他事不與人論議相問答也緦小功之喪議而不及樂者得議他事但不能聽及於樂也三年而祥者此章從上以来至此皆明三年之喪制莭之事</hi>
<pb n="22a"/>
比終兹三節者仁者可以觀其愛焉知者可以觀其理<lb/>
焉强者可以觀其志焉禮以治之義以正之孝子弟弟<lb/>
貞婦皆可得而察焉注仁有恩者也理義也察猶知也<lb/>
音義<hi>比必利反知音智本或作智弟弟上音悌下如字</hi>疏<hi>正義曰此一莭更覆結居父母之喪能終此三莭可以知其徳行三莭者自初䘮至沐一也十三月練二也三年祥三也能終此三莭者仁者可以觀其愛知者可以觀其理强者可以觀其志也言此自初遭喪至於喪畢有三者之莭仁者可以觀其愛焉者孝子居䘮性有仁恩則居喪思慕可以觀其知愛親也若不愛親則非仁恩也知者可以觀其理焉者若孝子有知則居喪合於道理若不合於道理則非知也强者可以觀其志焉若孝子堅强其居喪則能守其志莭若無志<pb n="22b"/>莭則非堅强禮以治之者言用禮以治居䘮之事義以正之者謂用義以正居喪之禮孝子者謂孝順之子弟弟者謂遜弟之弟貞婦者謂貞莭之婦皆可得而察焉者若能依禮合義有仁可觀其愛有理可觀其知有志可見其强則是孝子弟弟貞婦也若無此事則非孝子弟弟貞婦也故云可得而察焉也</hi>
　<lb/>
　<lb/>
　<lb/>
　<lb/>
　禮記注疏卷六十三<lb/>
<pb n="23a"/>
　禮記注疏卷六十三考證<lb/>
聘義君使士迎於竟大夫郊勞疏君使士請事遂以入<lb/>
　是也○<hi>臣召南</hi>按本文入字下當有竟字又君使下<lb/>
　大夫請行君又使卿朝服用束帛勞按請行下當有<lb/>
　反字言下大夫請行者已反也君又使卿朝服又字<lb/>
　衍<lb/>
比年小聘三年大聘注疏此經諸侯相聘是周公制禮<lb/>
　之正法王制所云謂文襄之法故不同也○<hi>臣召南</hi>
<pb n="23b"/>
　按此疏甚精王制謂諸侯於天子亦比年一小聘三<lb/>
　年一大聘與大行人所云諸侯之邦交歲相問殷相<lb/>
　聘者不同但諸侯使卿聘於天子大行人所謂時聘<lb/>
　殷頫者時聘既無常期殷頫即一服朝之歳似其禮<lb/>
　反疎於邦交苐時聘殷頫必使其卿而不使大夫為<lb/>
　尊敬耳大行人又云王之所以撫邦國諸侯者歳徧<lb/>
　存三歲徧頫五歲徧省天子之禮於諸侯者如此其<lb/>
　勤而諸侯之禮於天子顧不如邦交之數何哉王制<lb/>
<pb n="24a"/>
　出漢諸博士之手或亦疑及於此未可知也疏謂王<lb/>
　制本文襄之法說本王制鄭注<lb/>
以圭璋聘重禮也○<hi>臣召南</hi>按此卿大夫所執之圭與<lb/>
　諸侯親行所執之命圭不同周禮典瑞公執桓圭侯<lb/>
　執信圭伯執躬圭子執穀璧男執蒲璧以朝覲宗遇<lb/>
　㑹同於王諸侯相見亦如之是命圭也又云瑑圭璋<lb/>
　璧琮以頫聘注云大夫衆来曰頫寡来曰聘賈疏曰<lb/>
　此遣臣行聘問之所執者若其君親自朝所執上文<lb/>
<pb n="24b"/>
　桓圭之等是若遣臣聘不得執君之圭璧無桓信躬<lb/>
　穀蒲之文直瑑之而已然則諸侯朝覲所執者命圭<lb/>
　亦曰介圭韓奕之詩言韓侯入覲以其介圭是也卿<lb/>
　大夫聘所執之圭瑑圭也玉人所謂瑑圭璋八寸璧<lb/>
　琮八寸以頫聘儀禮疏謂臣所執皆降其君一等是<lb/>
　也朱子解論語執圭即以命圭訓之於義稍差蓋命<lb/>
　圭惟諸侯親行則自執之以爲瑞耳<lb/>
已聘而還圭璋疏二王之後享天子用圭享后用璋則<lb/>
<pb n="25a"/>
　雖圭璋亦受之不歸也○<hi>臣召南</hi>按本文所云圭卿<lb/>
　大夫所執之瑑圭也聘禮畢即還之若其享時所用<lb/>
　之璧琮則受之此以圭璋對璧琮則執以聘者為禮<lb/>
　而奉以享者為財也疏言二王之後享天子用圭享<lb/>
　后用璋則雖圭璋亦受之而不歸者此又以命圭親<lb/>
　執以朝者對享禮之瑑圭璋言則親執以朝者為禮<lb/>
　而享禮之圭璋為財也子男以璧琮對琥璜亦然<lb/>
乗禽日五雙疏○<hi>臣召南</hi>按疏未明聘禮記曰既致饔<lb/>
<pb n="25b"/>
　旬而稍宰夫始歸乗禽日如其饔餼之數注謂鴈鶩<lb/>
　之屬其歸之以雙為數賈疏曰言如其饔餼之數者<lb/>
　一牢當一雙故聘義曰乗禽日五雙是此饔餼五牢<lb/>
　者也若然上介三牢則三雙也士一牢則一雙也<lb/>
燕與時賜無數○按時賜即聘禮所謂俶獻<lb/>
孚尹旁逹注孚讀為浮尹讀為竹箭之筠音義尹依注<lb/>
　音笋又作筠○<hi>臣召南</hi>按音義當云尹依注音筠又<lb/>
　作笋又按許氏説文引孔子贊璵璠曰逺而望之奐<lb/>
<pb n="26a"/>
　若也近而眎之瑟若也一則理勝二則孚勝即此孚<lb/>
　尹旁達之説也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏巻六十三考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷五</head> <lb/>
    <p>
<pb n="1a"/>
欽定四庫全書<lb/>
　禮記注疏卷五<lb/>
　　漢鄭氏注　唐陸德明音義　孔穎達疏<lb/>
　曲禮下<lb/>
五官之長曰伯注謂為三公者周禮九命作伯音義<hi>長丁丈反後皆同</hi>是職方注職主也是伯分主東西者春秋傳曰<lb/>
自陜以東周公主之自陜以西召公主之一相處乎内<lb/>
是或為氏音義<hi>陜式冉反依字當作陜何休注公羊傳云𢎞農陜縣是也一云當作郟古洽反<pb n="1b"/>謂王城郟鄏也召時照反又作邵音同相息亮反</hi>疏<hi>正義曰此一節總論二伯及州牧諸侯等稱謂今各依文解之五官之長曰伯畿外之大莫大於二伯故此先言之也五官者即司徒以下五官也云長者謂三公無職故不在五官之中即三公加一命出為分陜二伯者也伯長也謂朝廷之長言此二伯為内外官之長是職方者言二伯於是職主當方之事也注正義曰引公羊傳證周家二伯所主之事隱五年公羊傳云天子三公者何天子之相也則何以三自陜而東者周公主之自陜而西者召公主之一相處乎内又案三公八命者堯時為四伯故詩崧高注云當堯時姜氏為四伯至堯之末分置八伯故虞書傳云元祀廵守四嶽八伯舜之元祀有八伯明堯末置之夏則無文殷則改置二伯與周同故王制云八州八伯又云天子之老二人曰二伯是也</hi>其擯於天子也曰天子之吏注擯者辭也春秋傳曰<lb/>
<pb n="2a"/>
王命委之三吏謂三公也音義<hi>擯本又作儐必刃反</hi>天子同姓謂<lb/>
之伯父異姓謂之伯舅自稱於諸侯曰天子之老於外<lb/>
曰公於其國曰君注稱之以父與舅親親之辭也外自<lb/>
其私土之外天子畿内音義<hi>天子謂之伯父本或有同姓二字衍文</hi>疏<hi>正義曰此是二伯也擯謂天子接賓之人也若擯者傳辭於天子則稱此二伯為天子之吏也亦當言名也記者略可知也然擯呼在朝三公亦為天子之吏若然玉藻云伯曰天子之力臣者謂介傳命稱天子力臣擯者受辭傳於天子則曰天子之吏也天子同姓謂之伯父者此三公與王同姓者王呼為伯父伯者長大之名父乃同姓重親之稱也異姓謂之伯舅者異族重親之名也異族無父稱故呼為伯舅亦親之故也案晉文公為二伯<pb n="2b"/>左傳僖二十八年云王曰叔父不稱伯者以州牧之禮命之故稱叔也然晉既稱叔父所以昭九年云伯父惠公歸自秦而誘以來又云我在伯父猶衣服之有冠冕晉稱伯父者以晉既稱伯父又以晉為州牧又為二伯若以州牧為禮稱之則曰叔父若以二伯之禮稱之則曰伯父故晉或稱伯或稱叔也周公分陜為二伯詩稱王曰叔父者成王以本親命之晉文侯仇為伯尚書直云父義和不云伯者親親之也又二伯稱天子之老自敵以下曰寡人僖四年齊桓公對楚屈完稱不榖者謙也凡常諸侯皆稱寡人莊十一年宋災魯往弔之宋閔公稱孤者傳云列國有凶稱孤禮也以有凶災故降名稱孤自稱於諸侯曰天子之老者二伯若與九州及四夷之諸侯言己自謂天子之老係於天子言之以威逺國也於外曰公者外者其私土采地之外也而猶在王畿之内如周公食邑於周嚮國外之人其自稱則曰公也於其國曰君者其國采地内也若與采地内臣民言<pb n="3a"/>則自稱曰君其既主分陜又在王朝嫌不正為采地君故明之也不云自稱承上可知也注正義曰王命委之三吏者引證呼三公並為吏之意也此左傳成二年晉使鞏朔獻齊㨗于王王命委之三吏杜預注云三吏三公也於時王不見鞏朔王命委付三公接對之故云委之三吏自稱為公止在畿内耳畿外則曰天子之老也</hi>
九州之長入天子之國曰牧注每一州之中天子選諸<lb/>
侯之賢者以為之牧也周禮曰乃施典於邦國而建其<lb/>
牧音義<hi>牧牧養之牧徐音目</hi>天子同姓謂之叔父異姓謂之叔舅<lb/>
於外曰侯於其國曰君注牧尊於大國之君而謂之叔<lb/>
父辟二伯也亦以此為尊禮或損之而益謂此類也外<lb/>
<pb n="3b"/>
自其國之外九州之中曰侯者本爵也二王之後不為<lb/>
牧音義<hi>辟音避下同</hi>疏<hi>正義曰殷曰伯周曰牧此云牧據周禮也天子於每州之中選取賢侯一人加一命使主一州為牧若入天子國則自稱曰牧牧養也言其養一州之人故周禮八命作牧是也然伯不云入天子國者伯不出故不言入耳州長云入曰牧出則否也崔靈恩云州長自稱也白虎通云往來牧視諸侯也天子同姓謂之叔父異姓謂之叔舅者牧劣於二伯故天子謂之叔叔小也父舅義如前一本云天子同姓然則二伯云其擯於天子曰天子之吏此不云擯於天子是記者略之也故下云諸侯見天子鄭云為州牧則曰天子之老臣某侯某是也於外曰侯者外謂其所封外九州内也自稱曰侯侯是本爵不云牧自稱承前可知也於其國曰君者若與國内臣民言猶自稱為君也注正義曰大國之君是侯使稱伯今選侯之賢者加<pb n="4a"/>一命為牧則是尊貴於不牧之侯而不謂為伯降呼為叔父者分陜已稱伯今牧若又呼為伯則亂於分陜若猶呼本稱則不見其異故呼為叔亦異常也云禮或損之而益謂此類也者崔云覲禮大國之君同姓謂之伯父異姓謂之伯舅此小者同姓謂之叔父異姓謂之叔舅此各當一國不嫌敵二伯州牧雖為侯封皆是大國之君本自稱伯牧今總攝衆國嫌其敵義故更稱叔此是損也叔名雖損即是明其為牧故謂之為益故云損之而益謂此類也熊氏云三夫人致飲有醴清醫酏糟不體王故申得二飲后致飲醫酏糟以體王故屈二飲亦是損之而益之類也云二王之後不為牧知不為牧者以二王之後其爵稱公今此經云九州之長曰牧於外曰侯不言於外曰公故知二王之後不為牧牧用侯以下二王之後所以不為牧者以其先祖嘗為天子統領海内若更遣為牧恐有專權之心故也</hi>其在東夷北狄西戎南蠻雖大曰<lb/>
<pb n="4b"/>
子注謂九州之外長也天子亦選其諸侯之賢者以為<lb/>
之子子猶牧也入天子之國曰子天子亦謂之子雖有<lb/>
侯伯之地本爵亦無過子是以同名曰子疏<hi>正義曰此天子亦選其中賢者為之牧也但不知幾國立一人耳卑不得名為牧又不得謂為父舅其本爵不過子男若其本爵子者今朝天子擯辭曰子若本爵是男亦謂為子也所以爾者舉其高者言之亦尊異故也不云入天子國及不云擯者略可知也故爾雅云九夷八狄七戎六蠻謂之四海李廵注四海逺於四荒晦㝠無形不可教誨故云四海也海者晦也言其晦暗無知案爾雅所列與此同但數異爾注正義曰其或有多功盆土雖加侯伯之地而爵不得進終守子男以卑逺故也今雖别為牧長而同呼為子不得過本爵也</hi>於内自稱曰<lb/>
<pb n="5a"/>
不榖注與民言之謙稱榖善也音義<hi>謙稱尺澄反</hi>於外自稱<lb/>
曰王老注威逺國也外亦其戎狄之中疏<hi>正義曰謂其國之外夷狄之中也以為牧長恐夷狄難服須尊名威之故與一切言自稱曰我是天子之老臣也崔云方伯牧稱天子之老四夷之長稱曰王老方伯之職帶三公之任猶謂之内臣化同天子無有歸往之義故云天子之老四夷之君去王逺由有歸往之義賢始得為長故以王老為稱也</hi>庶方小侯入天子之國曰<lb/>
某人於外曰子自稱曰孤注謂戎狄子男君也男者於<lb/>
外亦曰男舉尊言之疏<hi>正義曰庶衆也小侯謂四夷之君非為牧者也以其賤故曰衆方也若入王國自稱曰某人若牟人介人也六服之内但舉伯之與牧不顯其餘諸侯九州之外既舉大國之<pb n="5b"/>子又舉其餘小國者以六服諸侯下文别更具顯故於此略之於外曰子者此君在其本國外四夷之中自稱依其本爵或子或男今言子是舉其尊稱耳若男亦稱男也自稱曰孤者若自與臣民言則曰孤孤者特立無德能也凡二伯自稱及介傳命曰天子之力臣故玉藻云伯曰天子之力臣是也若擯者傳命於天子則曰天子之吏故此云擯於天子則曰天子之吏是也於諸侯及朝廷則曰天子之老則此文及昭公十三年劉獻公對晉叔向云天子之老是也九州之長及介傳命則曰某土之守臣某知者玉藻云若其擯者傳命於天子則曰天子之老臣某侯某知者約此文天子之老及下文云某侯某其餘諸侯介傳命云某土之守臣某知者亦約玉藻文也擯者傳命云某侯某知者約下文也凡九州之外大國之子介傳命某屏之守臣某故玉藻又云其在邊邑曰某屏之守臣某是也擯者告天子稱某子某與中國諸侯同庶方小侯介傳命云某土之孤某知<pb n="6a"/>者玉藻云小國之君曰孤是也擯者告天子亦應云某孤某知者約尋常諸侯稱某侯某但稱孤為異耳其二伯以下對天子皆稱名也</hi>
天子當依而立諸侯北面而見天子曰覲天子當宁而<lb/>
立諸公東面諸侯西面曰朝注諸侯春見曰朝受摯於<lb/>
朝受享於廟生氣文也秋見曰覲一受之於廟殺氣質<lb/>
也朝者位於内朝而序進覲者位於廟門外而序入王<lb/>
南面立於依宁而受焉夏宗依春冬遇依秋春秋時齊<lb/>
侯唁魯昭公以遇禮相見取易略也覲禮今存朝宗遇<lb/>
<pb n="6b"/>
禮今亡音義<hi>依本又作扆同於豈反注同狀如屏風畫為黼文高八尺見賢遍反下文注除相見皆同覲其靳反宁徐珍呂反又音儲門屏之間曰宁夏户嫁反唁音彥榖梁傳云弔失國曰唁易以豉反</hi>疏<lb/>
<hi>正義曰此一節論諸侯四時朝覲宗遇之法各隨文解之天子當依而立者依狀如屏風以絳為質高八尺東西當户牖之間繡為斧文也亦曰斧依故覲禮云天子設斧依於户牖之間左右几天子衮冕負斧依鄭注云依如今綈素屏風也有繡斧文所以示威也爾雅云牖户之間謂之扆郭注云窻東户西也依此諸解是設依於廟堂户牖之間天子見諸侯則依而立負之而南面以對諸侯也凡諸侯朝王一年四時案宗伯春曰朝夏曰宗秋曰覲冬曰遇鄭注朝猶朝也欲其來之早宗尊也欲其尊王覲之言勤也欲其勤王之事遇猶偶也欲其若不期而俱至若通而言之悉曰朝從初受名覲禮云諸侯前朝皆受舍於朝又云乘墨車載龍旗弧韣乃<pb n="7a"/>朝又春秋僖二十八年夏五月經曰公朝於王所知朝通名也但朝覲宗遇禮異耳案大行人云侯服歲壹見甸服二歲壹見男服三歲壹見采服四歲壹見衞服五歲壹見要服六歲壹見隨服更來周而復始然而六服分來又每方服别分為四分一分朝春一分宗夏一分覲秋一分遇冬四方並然故鄭注云其朝貢之歲四方各四分趨四時而來或朝春或宗夏或覲秋或遇冬要服之外有夷鎮藩三服案大行人云九州之外謂之藩國世壹見鄭注云世謂父死子立及嗣王即位乃一來耳六服之中服數朝外又有四名一是時見曰㑹者若諸侯有不服者王將有征討之事若東方諸侯不服則與東方諸侯共討之若南方諸侯不服則與南方諸侯共討之諸方皆然朝竟王乃為壇於國外與之㑹盟春於國東夏南秋西冬北㑹則隨事無有定期有時而然故曰時見曰㑹也二曰殷見曰同者天子十二年一廵守或應廵守之歲而天下未平或王有他故不獲自行<pb n="7b"/>則四方諸侯並朝京師朝竟亦於國外為壇以命之政事殷衆也其來既衆故曰殷見曰同也三曰時聘曰問者謂王有事諸侯非朝王之歲不得自來遣大夫來聘因而問王起居此亦無常期故曰時聘曰問也四曰殷頫曰視者謂元年七年十一年唯有侯服來朝朝者既少諸侯遣卿大夫以大禮來聘聘者既衆故曰殷也覜亦見也為來見王起居故曰覜也殷覜亦並依時春東夏南秋西冬北各隨方逐時但不每方分為四耳故鄭注大行人云其殷同四方四時分來如平時也鄭既云四時分來如平時而前六服初時唯云四時雖不言四方後又云四方各分趨四時明其同也然所以殷覜不須分見四時者小禮不須更見四時法也天子當依而立是秋於廟受覲禮也諸侯來朝至於近郊王使大行人皮弁用璧以迎勞之諸侯亦皮弁從使者以入天子賜舍諸侯受舍聽天子之命其朝日未出之前諸侯上介受舍于廟門外同姓西面北上異姓東面北上至朝<pb n="8a"/>日質明諸侯禆冕先釋幣於其齊車之行主天子衮冕在廟當依前南面而立不迎賓諸侯自廟門外位天子使上擯進諸侯諸侯入廟門右坐奠圭玉而再拜所以奠圭玉者卑見於尊奠贄不授也擯者命升西階親授諸侯於是坐取圭玉升堂王受玉是當依而立之時也諸侯北面而見天子曰覲者王既受玉而諸侯降階並北面再拜稽首擯者延之使升成拜是北面曰覲時所以同北面者覲遇秋冬隂氣質歛故不布散天子當宁而立者此為春夏受朝時也宁者爾雅云門屏之間謂之宁郭注云人君視朝所宁立處李廵云正門内兩塾間曰宁謂天子受朝於路門外之朝於門外而宁立以待諸侯之至故云當宁而立也然路門外有屏者即樹塞門是也爾雅云正門謂之應門又云屏謂之樹李廵云恒當門自蔽名曰樹郭云小牆當門中今案李郭二注以推驗禮文諸侯内屏在路門之内天子外屏在路門之外而近應門者也諸公東面諸侯西面曰朝者王<pb n="8b"/>既立宁諸侯次第而進諸公在西諸侯在東而朝王陽氣文也故因文而分布也崔云地道貴右公故在西也然此是春朝也先受朝竟然後入廟受享也注正義曰庭實受之於廟生氣文也陽生之時其氣文舒而布散故分於兩處受也云秋見曰覲一受之於廟一并朝享皆廟受之殺氣質也此隂殺之時其氣質歛故并於一處受之也云朝者位於内朝而序進者此内朝即路門外朝也對臯門内三槐九棘之外朝故稱内也若對路寢庭朝又為外故文王世子云朝於外朝則以官是也崔云諸侯春夏來朝各乗其命車至臯門外陳介也天子車時在大門内傳辭既訖則乗車出大門下車若升朝之時王但迎公自諸侯以下則隨之而入更不别迎也入至文王廟門天子還服朝服立於路門之外諸侯更易服朝服執贄而入應門而行禮故王當宁以待諸侯次第而進故云序進謂入應門諸公東面諸侯西面若熊氏之義則朝無迎法唯享有迎諸侯之禮案覲禮<pb n="9a"/>諸侯乗墨車而入朝鄭云墨車者大夫制也入天子之國車服不可盡同也云覲者位於廟門外而序入者其宿受位次在廟門外至朝之旦秋冬王不出迎其尊卑各在其次中未得相見聽上擯進之乃於位次第而入故云序入也云王南面立於依宁而受焉者二處皆南面也云夏宗依春冬遇依秋者隂陽同各相依也云春秋時齊侯唁魯昭公以遇禮相見取易略也者此引證宗依朝遇依覲非唯並受為異其禮有難易繁省之殊也穀梁傳曰弔失國曰唁魯昭公伐季氏不勝而出故春秋昭二十五年九月公孫於齊次於陽州齊侯唁公於野井公羊云以人為菑以幦為席以鞌為几以遇禮相見是也分六服隨服而朝則六年一遍此鄭康成之義尚書六年五服一朝而孔注云五服一朝侯甸男采衞六年一朝㑹京師孔鄭不同孔以昭十三年左傳云歲聘以志業間朝以講禮再朝而會以示威再㑹而盟以顯昭明以為諸侯三年一朝六年一㑹十二年一盟<pb n="9b"/>是周之正朝法也其大行人依服數見者是諸侯遣使貢獻而見耳知覲在廟者此云當依而立覲禮又有負斧依及侯氏入廟門告聽事鄭注云告王以國所用為罪之事大行人云廟中將幣三享故也知在文王廟者聘禮云不腆先君之祧明天子受覲於廟之祧可知也又案覲禮同姓西面異姓東面鄭注分别同姓異姓者受之將有先後也則是覲禮之法先同姓後異姓若然案檀弓注云朝覲爵同同位則爵尊先見覲禮見不同者二文雖異其意則同就爵同之中先受同姓之朝周之盟㑹亦先同姓也故定四年祝佗稱踐土之盟載書云晉重魯申蔡甲午鄭㨗齊潘鄭雖小國而在齊上故隱十一年傳云周之宗盟異姓為後若其餘盟分國大小為次故襄二十七年宋之盟晉楚爭先楚人先㰱是也必知然者案杜預釋例云若王官之伯主盟異姓為後其餘則否也凡天子三朝其一在路門内謂之燕朝大僕掌之故大僕云王眂燕朝則正其位文王世子云<pb n="10a"/>公族朝於内朝親之也此則王與宗人圖其嘉事及王退侯大夫之朝也其二是路門外之朝謂之治朝司士掌之故司士云正朝儀之位王南鄉三公北面東上孤東面北上卿大夫西面北上王族故士虎士在路門之右南面東上大僕大右大僕從者在路門之左南面西上比是每日視朝之位其王與諸侯賓射亦與治朝同故射人云三公北面孤東面卿大夫西面諸侯在朝則皆北面不云王族故士虎士大僕大右者文不具耳不云士者鄭注云此與諸侯射士不與案諸侯大射士立於西方東面是天子大射士亦預禮也其三是臯門之内庫門之外謂之外朝朝士掌之故朝士云左九棘孤卿大夫位焉右九棘公侯伯子男位焉面三槐三公位焉此是詢衆庶之朝也凡朝三公北面者以其貴臣答王之義也孤及諸侯東面者尊之故從賓位卿大夫西面者君之臣子統於君也士門西東面者以其卑賤故外之其外朝孤與士辟諸侯故就東方西面同其位案<pb n="10b"/>燕禮云卿西面大夫北面士門西東面大射亦然知諸侯有路門外朝者案玉藻云君朝服日出而視朝退適路寢是也其外詢衆庶之所經雖無文亦當與天子同其位無三公及諸侯當同燕禮大射之位若然周禮天子有射朝燕儀禮諸侯有燕朝也射雖無正朝當與天子同則天子諸侯皆三朝也</hi>
諸侯未及期相見曰遇相見於郤地曰㑹諸侯使大夫<lb/>
問於諸侯曰聘約信曰誓涖牲曰盟注及至也郤閒也<lb/>
涖臨也坎用牲臨而讀其盟書聘禮今存遇㑹誓盟禮<lb/>
亡誓之辭尚書見有六篇音義<hi>郤丘逆反涖音利徐力二反又音類盟音明徐音亡幸反郤閒如字又音閑坎苦感反徐又苦敢反後同</hi>疏<hi>正義曰今若未至前所期之日及非所期之地<pb n="11a"/>而忽相見則並用遇禮相接故曰遇也所以爾者遇禮易略既期未至故用簡易禮也相見於郤地曰㑹者此謂及期之禮郤間也既及期又至所期之地則其禮閒暇諸侯使大夫問於諸侯曰聘者聘問也謂遣大夫徃相存問約信曰誓者亦諸侯事也約信以其不能自和好故用言辭共相約束以為信也若用言相約束以相見則用誓禮故曰誓也鄭注司冦云約言語之約束也涖牲曰盟者亦諸侯事也涖臨也臨牲者盟所用也盟者殺牲歃血誓於神也若約束而臨牲則用盟禮故云涖牲曰盟也然天下太平之時則諸侯不得擅相與盟唯天子廵守至方嶽之下㑹畢然後乃與諸侯相盟同好惡奬王室以昭事神訓民事君凡國有疑則盟詛其不信者及殷見曰同並用此禮後至於五覇之道卑於三王有事而㑹不協而盟盟之為法先鑿地為方坎殺牲於坎上割牲左耳盛以珠槃又取血盛以玉敦用血為盟書成乃歃血而讀書知坎血加書者案僖二十五<pb n="11b"/>年左傳云坎血加書又襄二十六年左傳云㰱用牲加書是也知用耳者戎右職云贊牛耳知用左者以馘者用左耳故也知珠槃玉敦者戎右職云以玉敦辟盟又玉府云則共珠槃玉敦知口㰱血者隱七年左傳云陳五父及鄭伯盟㰱如忘又襄九年云新與楚盟口血未乾是也異義云禮約盟不令春秋公羊説古者不盟結言而退故榖梁傳云誥誓不及五帝盟詛不及三王交質子不及二伯且盟非禮故春秋左氏云周禮有司盟之官殺牲㰱血所以盟事神明又云凡國有疑盟詛其不信者是知於禮得盟許君謹案從左氏説以太平之時有盟詛之禮鄭氏不駮從許慎義也盟詛不及三王非鄭所用然盟牲所用許慎據韓詩云天子諸侯以牛豕大夫以犬庶人以雞又云毛詩説君以豕臣以犬民以雞又左傳云鄭伯使卒出豭行出犬雞以詛射潁考叔者又云衞伯姬盟孔悝以豭鄭云詩説及鄭伯皆謂詛小於盟周禮戎右職云盟則以玉敦辟盟遂役之鄭<pb n="12a"/>注云役之者傳敦血授當㰱者下云贊牛耳桃茢又左傳云孟武伯問於高柴曰諸侯盟誰執牛耳然則盟者人君以牛伯姬盟孔悝以豭不人君也皇氏以為春秋時盟乃割心取血故定四年鑪金云王割子期之心與隨人盟杜云當心前割取血以盟示其至心是也注正義曰鄭注司盟云盟者書其辭於策殺牲取血坎其牲加書於上而埋之謂之載書云聘禮今存遇㑹誓盟禮亡誓之辭尚書見有六篇者一曰甘誓夏啓伐有扈氏誓羣衆二曰湯誓謂湯伐桀誓羣臣也三曰泰誓武王伐紂渡孟津誓勅士衆之辭也四曰牧誓武王伐紂於牧野時所作五曰費誓徐戎作難魯侯伯禽誓羣臣興兵伐之也六曰秦誓秦穆公襲鄭不從蹇叔之謀果敗諸崤後穆公悔過與羣臣自誓也</hi>
諸侯見天子曰臣某侯某注謂嗇夫承命告天子辭也<lb/>
<pb n="12b"/>
其為州牧則曰天子之老臣某侯某奉珪請覲音義<hi>嗇音色</hi>其與民言自稱曰寡人注謙也於臣亦然音義<hi>自謂一本作自稱</hi>其在凶服曰適子孤注凶服亦謂未除䘮音義<hi>適音的</hi>臨祭祀内事曰孝子某侯某外事曰曾孫某侯某注<lb/>
稱國者逺辟天子死曰薨注亦史書䇿辭復曰某甫復<lb/>
矣注某甫且字既葬見天子曰類見注代父受國類猶<lb/>
象也執皮帛象諸侯之禮見也其禮亡言諡曰類注使<lb/>
大夫行象聘問之禮也言諡者序其行及諡所宜其禮<lb/>
<pb n="13a"/>
亡音義<hi>其行下孟反</hi>諸侯使人使於諸侯使者自稱曰寡君<lb/>
之老注繫於君以為尊也此謂諸侯之卿上大夫音義<lb/>
<hi>使於色吏反下同</hi>疏<hi>正義曰此一節明諸侯及臣稱謂之法各隨文解之諸侯謂五等諸侯見天子而擯者將命之辭也同得稱臣故曰臣也某侯某者若言齊侯衞侯下某是名若伯子男則云曹伯許男某也其與民言自稱曰寡人者此亦自與民言法也寡人者言已是寡德之人其在凶服曰適子孤者謂擯者告賓之辭知者雜記云相者告曰孤某須矣但彼文不云適子文不備此直云適子孤不云名亦文不具也稱孤稱名者皆謂父死未葬之前也故雜記云孤某須矣下則云既葬蒲席明孤某是未葬也凡諸侯在䘮之稱公羊未葬稱子某者莊三十二年子般卒襄三十一年子野卒皆是君薨未葬稱子某也既葬稱子則文公十八年子惡<pb n="13b"/>卒經書子卒是也踰年稱君者則僖公十年里克殺其君卓及文公元年公即位是踰年稱君也謂臣子稱君也若其君自稱猶曰子故公羊傳文九年諸侯於其封内三年稱子是也案昭十一年楚滅蔡執世子有其時蔡君已死其子仍稱世子者何休云稱世子者不許楚之滅蔡也猶若君存然故猶稱世子文十四年九月齊商人弑其君舍舍為君商人之弑也襄二十九年吳子使季札來聘先君未踰年吳稱子者賢季子故録之桓十一年鄭忽出奔衞先君既葬而尚稱名者公羊云何以名伯子男一也辭無所貶何休云直以䘮降稱名無餘罪致貶凡以王事出㑹未踰年皆稱子僖九年㑹於葵邱宋襄公稱子僖二十八年㑹於踐土陳共公稱子定四年㑹召陵陳懷公稱子皆未踰年㑹王事而稱子也若未踰年非王事而稱爵者皆譏耳成四年鄭伯伐許是也從上以來皆公羊之義也其左氏之義君薨未葬未行即位之禮前稱子某子般子野是也其出㑹諸<pb n="14a"/>侯未葬之前稱子故僖九年左氏傳云凡在喪王曰小童公侯曰子葵丘之㑹宋襄公稱子踐土之㑹陳共公稱子是也葬雖未踰年則稱君則晉里克弑其君卓齊商人弑其君舍是也文十八年子惡卒先君葬後稱子者杜預云時史畏襄仲不敢稱君故云子也其王事出㑹則稱爵成四年鄭伯伐許是也案桓十三年經書衞惠公稱侯成十三年經書宋公衞侯此並先君未葬而稱爵者賈服注譏其不稱子杜預云非禮也僖二十五年㑹衞子莒慶盟於洮時先君已葬衛成公猶稱子者杜預云善其成父之志故上繫於父而稱子服䖍亦云明不失子道成十年晉侯伐鄭時厲公父景公患未薨而厲公出㑹稱爵譏其生代父位不子也此皆左氏之義公羊以奚齊僖九年死卓子十年死以卓子踰年故稱君左氏卓子亦九年死但赴告在十年以葬後故稱君左氏公羊二傳不同也公羊以成四年鄭伯伐許非王事未踰年而稱爵譏之也左氏則以鄭伯伐許為王<pb n="14b"/>事雖未踰年得稱爵當與公羊異鄭駮異義從公羊義以鄭伯伐許為非禮及公羊未踰年為王事皆稱子即宋襄公稱子陳共公稱子是也左氏未踰年為王事皆稱爵鄭駮異義引宋襄公稱子從公羊説以為稱子禮也外事曰曾孫某侯某者外事謂社稷山川在封内者也天子外事言嗣王某諸侯不得稱嗣侯但稱曾孫所以然者天子尊謂能繼天德而立也諸侯無德不繼嗣為侯故不云嗣但是父祖重孫故言曾孫也死曰薨者此謂諸侯死而國史策辭也若異國史書之則但云卒也在四夷不言亦賤略也自此以下皆然復曰某甫復矣者天子復則曰天子諸侯不可復云諸侯復故呼其字言某甫故鄭注前文諸侯呼字是也既葬見天子曰類見者此諸侯世子父死葬畢而見於天子禮也類象也言葬後見於王而執皮帛以象諸侯見故曰類見然春秋之義三年除喪之後乃見而今云既葬者謂天子或廵守至竟故得見天子未葬未正君臣故雖天子廵<pb n="15a"/>守亦不見也言諡曰類者言諡謂將葬就君請諡也凡諡既是表德故由尊者所裁當未葬之前親使人請之於天子若檀弓云其子戌請諡於君曰日月有時將葬矣請所以易其名者是言諡於君也而曰類者王肅云請諡於天子必以其實為諡類於平生之行也何𦙍云類其德而稱之如經天緯地曰文也鄭云使大夫來行聘問之禮也今案鄭㫖謂吉時遣大夫行則曰聘今請諡使大夫不得曰聘而名曰類言類相聘而行此禮也故云言諡曰類也使者自稱曰寡君之老者玉藻云上大夫曰下臣擯者曰寡君之老下大夫自名擯者曰寡大夫此云自稱曰寡君之老則上大夫擯者傳辭及自稱於他國亦曰寡君之老稱於己君則玉藻云下臣某注正義曰謂嗇夫承命告天子辭也者此注並覲禮之文也鄭云嗇夫蓋司空屬也為末擯承命於侯氏未介傳而上上擯以告於天子也音義隱云嗇夫主諸侯所齎幣帛皮圭之禮奉以白於天子也云其為州牧則曰<pb n="15b"/>天子之老臣某侯某者若為州牧既尊若來見故擯者加此四字也前州牧闕此故鄭補言之也云奉珪請覲是鄭意述擯者之辭文無所出也亦史書策辭者上文云天王崩書策辭今諸侯云薨故亦史策辭若告於諸侯則辭當謙退故雜記云赴於諸侯曰寡君不禄使大夫行象聘問之禮也者此句中類字言比類聘問之禮請諡於天子</hi>
天子穆穆諸侯皇皇大夫濟濟士蹌蹌庶人僬僬注皆<lb/>
行容止之貎也聘禮曰賓入門皇又曰皇且行者曰衆<lb/>
介北面鏘鏘焉凡行容尊者體盤卑者體蹙音義<hi>濟子禮反蹌本又作鶬或作鏘同七良反僬子妙反盤步丹反蹙子六反</hi>疏<hi>正義曰此一節論天子至庶人行容之貎<pb n="16a"/>云天子穆穆者威儀多貌也天子尊重故穆穆威儀多也諸侯皇皇者自莊盛也諸侯不及穆穆而皇皇莊盛鄭注聘禮云皇皇莊盛也大夫濟濟者濟濟徐行有節大夫降於諸侯不得自莊盛但徐行而已也士蹌蹌者鄭注聘禮云容貌舒揚也案鄭意則不得濟濟也但舒揚而已庶人僬僬者卑盡之貌也庶人卑賤都無容儀並當疾行而已崔云凡形容下不得兼上上得兼下故詩有濟濟辟王穆穆魯侯者詩人頌美舉盛以言非對例也注正義曰引聘禮證皇皇是容儀也此是入門時容也又曰皇且行者又證行時容也然皇是諸侯之容聘禮人臣而云皇者執玉入廟門得進其容亦如其君行禮宜已容也若在本國則濟濟然云又曰衆介北面蹌焉證容之蹙也衆介士也卑故不得進容猶蹌蹌而已云凡行容尊者體盤卑者體蹙尊者體盤穆穆皇皇卑者體蹙蹌蹌僬僬是也</hi>
<pb n="16b"/>
天子之妃曰后注后之言後也音義<hi>妃芳非反</hi>諸侯曰夫人<lb/>
注夫之言扶大夫曰孺人注孺之言屬音義<hi>孺而樹反</hi>士曰<lb/>
婦人注婦之言服庶人曰妻注妻之言齊公侯有夫人<lb/>
有世婦有妻有妾注貶於天子也無后與嬪去上中音<lb/>
義<hi>貶皮檢反去羗吕反</hi>夫人自稱於天子曰老婦注自稱於天子<lb/>
謂畿内諸侯之夫人助祭若時事見自稱於諸侯曰寡<lb/>
小君注謂饗來朝諸侯之時自稱於其君曰小童自世<lb/>
婦以下自稱曰婢子注小童若云未成人也婢之言卑<lb/>
<pb n="17a"/>
也於其君稱此以接見體敵嫌其當音義<hi>童本或作僮</hi>子於<lb/>
父母則自名也注名父母所為也言子者通男女列國<lb/>
之大夫入天子之國曰某士注亦謂諸侯之卿也三命<lb/>
以下於天子為士曰某士者如晉韓起聘於周擯者曰<lb/>
晉士起自稱曰陪臣某注陪重也音義<hi>重直恭反</hi>於外曰子<lb/>
注子有德之稱魯春秋曰齊高子來盟音義<hi>稱尺證反</hi>於其<lb/>
國曰寡君之老使者自稱曰某注使謂使人於諸侯也<lb/>
某名也音義<hi>使自稱色吏反注使謂同本或作使者自稱</hi>疏<hi>正義曰此一節論天子以下妃<pb n="17b"/>妾及臣子稱謂之法各隨文解之天子之妃曰后諸后曰夫人大夫曰孺人士曰婦人庶人曰妻者皆敵其夫如王之后故以后居前耳妃邦君之合配王諸侯以下通有妃義故以妃字冠之以特牲王諸侯大夫士之禮皆云某妃配某氏尊卑通稱也白虎通云后君也明配至尊為海内小君天下尊之故繼其王言之而曰后也諸侯曰夫人者夫人之名唯諸侯得稱論語云邦君之妻邦人稱之曰君夫人是也大夫曰孺人者孺屬也與人為親屬士曰婦人者婦之言服也服事其夫也其婦號亦上下通稱按春秋逆婦姜於齊是諸侯亦呼婦也榖梁傳云言婦通稱之辭言服事舅姑知通名也庶人曰妻者妻之言齊也庶人賤無别稱判合齊體而已尊卑如此若通而言之則上下通曰妻故詩曰刑于寡妻是天子曰妻也周家大夫妻曰内子趙姬以叔隗為内子是也公侯有夫人者獨言公侯舉其上者餘從可知也既下於天子不得立后故但得以一人正者為夫人<pb n="18a"/>有世婦者謂夫人之姪娣故公羊云夫人無子立姪娣子也質家先立姪之子文家先立娣之子二氏亦夫人姪娣貴於二媵則此世婦者謂夫人姪娣為媵凡二人有妻者謂二媵及姪娣也凡六人有妾者謂六人之外别有其妾知者以上文云天子八十一御妻之外更有妾鄭注云妾賤者不入百二十人數故知此妾不在九女之數也夫人自稱於天子曰老婦者此夫人謂畿内諸侯之妻也其助祭於后得接見天子故得自稱也言老而服事也以畿外諸侯夫人無見天子之禮此云自稱於天子故注云畿内諸侯之夫人助祭若時事見謂若獻繭之屬自稱於諸侯曰寡小君者此諸侯謂他國君也古者諸侯相饗夫人亦出故得自稱也知者坊記云陽侯殺繆侯竊其夫人故大饗廢夫人之禮於此之前有夫人饗法故注云謂饗來朝諸侯之時也君之妻曰小君而云寡者亦從君為謙也自稱於其君曰小童者小童未成人之稱也其與夫言自謙稱為小童若未<pb n="18b"/>成人言無知也自世婦以下自稱曰婢子者降於夫人故並自稱婢子賤故也婢之言卑也嚮其夫自稱言己卑故春秋晉懷嬴謂公曰寡君使婢子侍執巾櫛是也列國之大夫入天子之國曰某士者謂擯者辭也列國五等諸侯也天子上士三命中士再命下士一命而五等之臣唯公國一孤四命耳自卿大夫從三命而下其命等於王之士故入天子之國則擯者稱為某國之士也故注引春秋襄二十六年晉韓起聘於周擯者曰晉士起言晉國之士起以證之也自稱曰陪臣某者陪重也某名也其君已為王臣已今又為己君之臣故自稱對王曰重臣也若襄二十一年晉欒盈辭於行人曰天子陪臣盈是也於外曰子者亦擯者辭外謂在他國時也擯者則稱其姓而曰子子是有德之稱故注引閔公二年冬齊高子來盟證於外曰子也高子高傒是也於其國曰寡君之老者其國自國中也其君與民言自稱曰寡人故此卿若與國中人語自稱曰寡君之老也使<pb n="19a"/>者自稱曰某者某名也若此卿為使在他國與彼君語則稱名也若與彼臣民言則自稱寡君之老也注正義曰孺之言屬者案爾雅云孺屬也以接見體敵嫌其當者為其接見之時暫有體敵嫌若當夫人然也使謂使人於諸侯也者知者以玉藻云上大夫於他國擯者曰寡君之老下大夫於他國擯者曰寡大夫皆無稱名之事玉藻又云大夫私事使私人擯則稱名注云私事使謂以君命私行非聘也若晉韓穿來言汶陽之田彼以私事使稱名此文使自稱曰某稱名與彼相當故知使謂使人於諸侯也</hi>
天子不言出諸侯不生名君子不親惡注天子之言出<lb/>
諸侯之生名皆有大惡君子所逺出名以絶之春秋傳<lb/>
曰天王出居於鄭衞侯朔入於衞是也音義<hi>逺于萬反</hi>諸侯<lb/>
<pb n="19b"/>
失地名滅同姓名注絶之疏<hi>正義曰此一節論天子諸侯有罪書出名之事各隨文解之天子不言出者天子以天下為家策書不得言出所在稱君諸侯不生名者諸侯南面之尊名者質賤之稱諸侯相見祗可稱爵不可稱名君子不親惡者謂策書君子謂孔子書經若見天子大惡書出以絶之諸侯大惡書名以絶之君子不親此惡人故書出名以罪之也諸侯失地名滅同姓名者春秋莊十年荆敗蔡師於莘以蔡侯獻舞歸公羊云何以名絶曷為絶之獲也此失地名也僖二十五年衞侯燬滅邢公羊云何以名絶曷為絶之滅同姓也此滅同姓名也故鄭總言之也注正義曰案僖二十四年天王出居於鄭公羊云王者無外此其言出何不能乎母也謂不能以孝事於母此鄭注天子言出大惡用公羊義也案春秋莊六年衞侯朔入於衞朔未為君之時與其母讒構世子伋及為君被逐出奔齊王立公子黔牟朔自齊而入衞以逐黔牟<pb n="20a"/>公羊云朔何以名絶曷為絶之犯命也謂犯王命鄭注以朔為大惡亦用公羊義也</hi>
為人臣之禮不顯諫注為奪美也顯明也謂明言其君<lb/>
惡不幾微音義<hi>為奪于偽反</hi>三諫而不聽則逃之注逃去也<lb/>
君臣有義則合無義則離疏<hi>正義曰案莊二十四年曹羈出奔陳公羊傳云戎將侵曹曹羈諫曰戎衆以無義君請勿自敵也曹伯曰不可三諫不從遂去之何休云諫有五一曰諷諫者案定十二年公羊傳云孔子以季氏之强謂季孫曰家不藏甲邑無百雉之城季孫聞之墮費邑是諷諫也何休又云二曰順諫曹羈是也即上諫曹君無以戎敵三諫不從遂出奔陳所謂以道事君不可則止此是順諫也何休又云三曰直諫子家駒是也案昭二十五年公羊傳云昭公將殺季氏子家駒諫曰諸侯僭於天子大夫僭<pb n="20b"/>於諸侯久矣是不辟君僭而言之是直諫也何休又云四曰爭諫子反請歸是也案宣十五年公羊傳云楚莊王圍宋子反華元乗堙相對語華元謂子反云易子而食之析骸而炊之子反謂華元吾軍有七日之糧子反勸楚王赦宋而歸楚王不可子反頻諫不聽乃引師去楚王亦歸是爭諫也何休又云五曰贛諫百里子蹇叔子是也案僖三十三年公羊傳云秦穆公將襲鄭百里子與蹇叔子諫穆公不從百里子蹇叔子從其子而哭之是贛諫也凡諫諷諫為上贛諫為下事君雖主諫爭亦當依微納進善言耳不得顯然明言君惡以奪君之美也三諫不聽則逃之者聽猶從也逃猶去也君臣有離合之義有義則合無義則離若三諫不聽則待放而去也</hi>
子之事親也三諫而不聽則號泣而隨之注至親無去<lb/>
<pb n="21a"/>
志在感動之音義<hi>號户刀反</hi>疏<hi>正義曰父子天合理不可逃雖不從則當號泣而隨之冀有悟而改之然論語云事父母幾諫此不云者以其略耳檀弓云事親無犯相互耳又云事君有犯故此論其微檀弓言事親無犯此論其犯亦互言耳故注云至親無去志在感動之</hi>
君有疾飲藥臣先嘗之親有疾飲藥子先嘗之注嘗度<lb/>
其所堪音義<hi>度待各反</hi>醫不三世不服其藥注慎物齊也音<lb/>
義<hi>齊才細反</hi>疏<hi>正義曰凡人病疾蓋以筋血不調故服藥以治之其藥不慎於物必無其徵故宜戒之擇其父子相承至三世也是慎物調齊也又説云三世者一曰黄帝針灸二曰神農本草三曰素女脉訣又云夫子脉訣若不習此三世之書不得服食其藥然鄭云慎物齊也則非謂本草針經脉訣於理不當其義非也</hi>
<pb n="21b"/>
儗人必於其倫注儗猶比也倫猶類也比大夫當於大<lb/>
夫比士當於士不以其類則有所䙝音義<hi>儗魚起反注同䙝息列反</hi>
疏<hi>正義曰儗比也倫匹類也凡欲比方於人當以類相並不得以貴比賤則為不敬也</hi>
問天子之年對曰聞之始服衣若干尺矣注既不敢言<lb/>
年又不敢斥至尊所能問國君之年長曰能從宗廟社<lb/>
稷之事矣㓜曰未能從宗廟社稷之事也問大夫之子<lb/>
長曰能御矣㓜曰未能御也問士之子長曰能典謁矣<lb/>
㓜曰未能典謁也問庶人之子長曰能負薪矣㓜曰未<lb/>
<pb n="22a"/>
能負薪也注皆言其能則長㓜可知御猶主也書曰越<lb/>
乃御事謂主事者謁請也謂能擯贊出入以事請告也<lb/>
禮四十强而仕五十命為大夫疏<hi>正義曰此謂㓜少新立之王或有逺方異域人來不知王年大小問朝廷之臣對曰聞之者臣為答之必有法則禮齒路馬有誅而至尊體貴故臣不可輕言君年及形長短與才技所堪故依違而對也但云聞之謙不敢言見也云始服衣若干尺者既不敢指斥即云服衣若干尺謂或五尺或六尺隨長短而言之也㓜則衣短長則衣長問者聞之則知王之長㓜也古者謂數為若干故儀禮鄉射大射數射算云若干純若干竒若如也干求也言事本不定常如此求之也故云若干也問國君之年者亦謂㓜少新立為君而他人問其臣也長曰能從宗廟社稷之事矣㓜曰未能從宗廟社<pb n="22b"/>稷之事也者不言聞之及衣而言所能主國者辟天子也國保宗廟社稷故以所保答之也人君十五有養子之禮長則能主國聞其能主國則知十五以上為長也若聞未能主國則知十四以下是為㓜也問大夫之子者亦他國人問此大夫之子長㓜於大夫之臣也天子諸侯繼世象賢其年不定故問其年而大夫五十乃爵故不問大夫而問其子長曰能御矣㓜曰未能御也者御謂主事也官有世功子學父業故有御事之因也舉其所能則長㓜可知也大夫子卑長㓜當以二十為限也問士之子者亦謂他國人來問此士之屬吏也四十强而仕故問其子也長曰能典謁矣㓜曰未能典謁也者謁請也士之子年數長則言能主賓客告請之事㓜則言未能也士賤無臣但以子自典告也問庶人之子者庶人謂府史之屬亦有同僚或他國人問其同僚府史熊氏云庶人年無長㓜亦問其子者順上大夫士而言之長曰能負薪矣㓜曰未能負薪也者少儀云問士<pb n="23a"/>之子長㓜長則曰能耕矣㓜則曰能負薪未能負薪謂士禄薄子猶以能農事為業也與此不同者亦當有田無田之異此所言之士者是有田者故子免耕負薪而典謁注正義曰引大誥證御事是大夫禮四十强而仕五十命為大夫曲禮文引之釋所以不問大夫士庶人之身而問其子之義也以大夫士其年既定故不假問其年而問其子也</hi>
問國君之富數地以對山澤之所出問大夫之富曰有<lb/>
宰食力祭器衣服不假問士之富以車數對問庶人之<lb/>
富數畜以對注皆在其所制以多少對宰邑士也食力<lb/>
謂民之賦税音義<hi>數色主反下數畜同畜許六反鄭注周禮云始養曰畜</hi>疏<hi>正義曰謂<pb n="23b"/>問諸侯之臣求知其君封内土地所出也云富者非問其多金帛正是問最所優饒者也不問天子者率土之物莫非王有天下共見故不須問而諸侯止一國故致問也數地以對者數土地廣狹對之也山澤之所出者又以魚鹽蜃蛤金銀錫石之屬隨有而對也晉文公謂楚成王曰羽毛齒革君地生焉是也問大夫之富者亦他國人問其臣也曰有宰食力者答之也宰邑宰也有宰明有采地即公山弗擾為季氏宰是也食力謂食下民賦税之力也祭器衣服不假者謂四命大夫也衣服祭服也若四命大夫得自造祭器衣服故云不假若三命以下有田者造而不備則假借也問士之富以車數對者士有地不多亦無邑宰故其屬吏但以其車數對也上士三命則得賜車馬也副車隨命中士乘棧車無副車也問庶人之富數畜以對者謂雞豚之屬閭師云凡庶民不畜者祭無牲不耕者祭無盛不樹者無椁不蠶者不帛不績者不衰故以畜數對鄭注周禮云始養<pb n="24a"/>曰畜將用之曰牲引春秋云卜日曰牲</hi>
天子祭天地祭四方祭山川祭五祀歲徧諸侯方祀祭<lb/>
山川祭五祀歲徧大夫祭五祀歲徧士祭其先注祭四<lb/>
方謂祭五官之神於四郊也句芒在東祝融后土在南<lb/>
蓐收在西𤣥㝠在北詩云來方禋祀方祀者各祭其方<lb/>
之官而已五祀户竈中霤門行也此蓋殷時制也祭法<lb/>
曰天子立七祀諸侯立五祀大夫立三祀士立二祀謂<lb/>
周制也音義<hi>徧音遍本亦作遍下同句古侯反芒音亡蓐音辱㝠亡丁反禋音因霤力救反</hi>疏<lb/>
<pb n="24b"/>
<hi>正義曰此一節論天子以下祭祀尊卑不同并論神有廢置之事各隨文解之天子祭天地者祭天謂四時迎氣祭五天帝於四郊各以當方人帝配之月令春曰其帝大皥夏曰其帝炎帝季夏曰其帝黄帝秋曰其帝少皥冬曰其帝顓頊明為配天及告朔而言之其雩祭亦然故月令孟夏云大雩帝為命祀百辟卿士既云祀百辟卿士明五方人帝天子亦雩祀之其夏正郊感生之帝周以后稷配之其於明堂總享五帝以文王武王配之故孝經説文后稷為天地之主文王為五帝之宗是也周人祭明堂時又兼以武王配之故祭法云周人宗武王是也知方嶽之神是崑崙者案地統書括地象云地中央曰崑崙又云其東南方五千里曰神州以此言之崑崙在西北别統四方九州其神州者是崑崙東南一州耳於神州中更分為九州則禹貢之九州是也其配地之神孝經緯既云后稷為天地之主則后稷配天南郊又配地北郊則周人以嚳配圓丘亦當配方澤也<pb n="25a"/>祭山川者周禮兆五帝於四郊四望四類亦如之也祭五祀者春秋户憂祭竈季夏祭中霤秋祭門冬祭行也歲徧者謂五方之帝迎氣雩祀明堂及郊雖有重者諸神總徧故云歲徧諸侯方祀者諸侯既不得祭天地又不得總祭五方之神唯祀當方故云方祀祭山川者王制云在其地則祭之亡其地則不祭是也大夫祭五祀者大夫不得方祀及山川直祭五祀而已士祭其先不云歲徧者以士祭先祖歲有四時更無餘神故也天子祭天地者天地有覆載大功天子主有四海故得總祭天地以報其功天神有六祭之一歲有九昊天上帝冬至祭之一也蒼帝靈威仰立春之日祭之於東郊二也赤帝赤熛怒立夏之日祭之於南郊三也黄帝含樞紐季夏六月土王之日亦祭之於南郊四也白帝白招拒立秋之日祭之於西郊五也黒帝汁光紀立冬之日祭之於北郊六也王者各禀五帝之精氣而王天下於夏正之月祭於南郊七也四月龍星見而雩總祭五帝於<pb n="25b"/>南郊八也季秋大饗五帝於明堂九也地神有二歲有二祭夏至之日祭崑崙之神於方澤一也夏正之月祭神州地祇於北郊二也或云建申之月祭之與郊天相對冬至祭昊天上帝者春秋緯云紫微為天帝北極耀魄寳是也其配之人以帝嚳配之故祭法云周人禘嚳是也其五帝則春秋緯文耀鉤云蒼帝曰靈威仰赤帝曰赤熛怒黄帝曰含樞紐白帝曰白招拒黒帝曰汁光紀注正義曰此經直言祭四方知非祭五天帝於四方者以上云祭天地則五帝在其中矣故知非天帝也案宗伯云疈辜祭四方百物知此方祀非四方百物者以此文在山川五祀之上與大宗伯血祭社稷五祀五嶽五祀在五嶽之上此四方亦在山川之上故知是五官之神云祝融后土在南者鄭意以為黎兼為后土土位在南方故知祝融后土在南引詩云來方禋祀者是小雅大田之詩以刺幽王之無道追論成王之時太平時和年豐至秋報祭招來四方之神禋絜祭祀引之者證<pb n="26a"/>四方之義也云五祀户竈中霤門行者此月令文大宗伯五祀以為五官者以其在五嶽之上此五祀在山川之下又與大夫同祭故知是户竈等云此蓋殷時制也者以天子諸侯大夫同云祭五祀既無差等故疑殷時制也案王制云大夫祭五祀文與此同而鄭云五祀謂司命也中霤也門也行也厲也與此不同者王制之文上云天子祭天地諸侯祭社稷大夫祭五祀既有尊卑等級疑是周禮故引祭法五祀以解之與比不同是有地大夫祭五祀無地大夫祭三祀</hi>
凡祭有其廢之莫敢舉也有其舉之莫敢廢也注為其<lb/>
凟神也廢舉謂若殷廢農祀棄後不可復廢棄祀農也<lb/>
後有德者繼之不嫌也音義<hi>為于偽反復扶又反</hi>非其所祭而祭<lb/>
<pb n="26b"/>
之名曰淫祀淫祀無福注妄祭神不饗音義<hi>妄祭本亦作無福</hi>
疏<hi>正義曰此明祭有常典不可輙擅廢興如殷時廢柱祀棄則後人不得復舉柱而祭之也有其舉之莫敢廢也者若已舉棄祀之後人不得復廢棄也注正義曰農即柱也有農功故曰農也棄即后稷也為稷官故曰稷也尚書云棄黎民阻飢汝后稷是也云後有徳者繼之不嫌也者鄭恐人疑之昔已舉柱何竟廢柱祀稷乎故此解之者若後有徳者繼之則不在今所言之例也</hi>
天子以犧牛諸侯以肥牛大夫以索牛士以羊豕注犧<lb/>
純毛也肥養於滌也索求得而用之音義<hi>索所百反注同求也牷音全一本作純滌直的反養牲官也徐又同弔反</hi>疏<hi>正義曰此天子以犧牛諸侯以肥牛大夫以索牛皆上得<pb n="27a"/>兼下下不得僭上故左傳云聖王先成民而後致力於神故奉牲以告曰博碩肥腯是天子亦得以肥也又公羊云帝牲必在滌三月稷牛惟具稷有災故臨時得别求之是天子諸侯得有索牛也大夫以索牛士以羊豕者天子大夫士也若諸侯大夫即用少牢士則用特牲其喪祭大夫亦得用牛士亦用羊豕故雜記云上大夫之虞也少牢卒哭成事祔皆大牢下大夫之虞也特牲卒哭成事祔皆少牢是也據此諸侯不得用犧牛祭義云天子諸侯必有養獸之官下云犧牷祭牲必於是取之諸侯有犧牲大牢者諸侯對卿大夫亦得云犧若對天子則稱肥耳其大夫牲體完全亦有犧牲之稱故上云大夫犧賦為次但不毛色純耳注正義曰案楚語觀射父云大者牛羊必在滌三月小者犬豕不過十日然者即此大夫索牛士羊豕既不在滌三月當十日以上但不知其日數耳</hi>
<pb n="27b"/>
支子不祭祭必告于宗子注不敢自專謂宗子有故支<lb/>
子當攝而祭者也五宗皆然疏<hi>正義曰支子庶子也祖禰廟在適子之家而庶子賤不敢輙祭之也若濫祭亦是淫祀祭必告於宗子者支子雖不得祭若宗子有疾不堪當祭則庶子代攝可也猶宜告宗子然後祭故鄭云不敢自專</hi>
凡祭宗廟之禮牛曰一元大武豕曰剛鬛豚曰腯肥羊<lb/>
曰柔毛雞曰翰音犬曰羮獻雉曰疏趾兎曰明視脯曰<lb/>
尹祭槀魚曰商祭鮮魚曰脡祭水曰清滌酒曰清酌黍<lb/>
曰薌合梁曰薌萁稷曰明粢稻曰嘉蔬韭曰豐本鹽曰<lb/>
<pb n="28a"/>
鹹鹺玉曰嘉玉幣曰量幣注號牲物者異於人用也元<lb/>
頭也武迹也腯亦肥也春秋傳作腯腯充貌也翰長聲<lb/>
也羮獻食人之餘也尹正也商猶量也脡直也萁辭也<lb/>
嘉善也稻菰蔬之屬也豐茂也大鹹曰鹺今河東云幣<lb/>
帛也音義<hi>大武如字一音泰鬣力輙反豚徒門反腯徒忽反注同本亦作豚翰户旦反羮古衡反徐又音衡槀苦老反乾魚鮮音仙脡肥頂反徐唐頂反薌音香合如字或音閤萁字又作箕同音姬語辭也王音期期時也稷曰明粢音咨一本作明粱古本無此句蔬本又作疏色魚反非音久鹹本又作醎音咸鹺才何反量音亮又音良作腯徒忽反翰長如字菰音孤本又作苽音同</hi>疏<hi>正義曰此一節論祭廟牲幣告神之法凡<pb n="28b"/>祭者為貴賤悉然牛曰一元大武者元頭也武迹也牛苦肥則脚大脚大則迹痕大故曰一元大武也豕曰剛鬛者豕肥則毛鬛剛大也王云剛鬛言肥大也豚曰腯肥者腯即充滿貌也羊曰柔毛者若羊肥則毛細而柔弱故王云柔毛言肥澤也雞曰翰音者翰長也雞肥則其鳴聲長也犬曰羹獻者人將所食羮餘以與犬犬得食之肥肥可以獻祭於鬼神故曰羮獻也雉曰疏趾者趾足也雉肥則兩足開張趾相去疏也音義隱云雉之肥則足疏故王云足間疏也兎曰明視者兎肥則目開而視明也故王云目精明皆肥貌也然自牛至兎凡有八物唯有牛云一頭而豕以下不云數者皆從其所用而言數也則並宜云苦干也雞雉為膳及腊則不數也脯曰尹祭者尹正也裁截方正也用之祭一通云正謂自作之也脯自作則知肉之所用也論語云沽酒市脯不食言其不正也槀魚曰商祭者槀乾也商量也祭用乾魚量度燥濕得中而用之也鮮魚曰脡祭者脡直也<pb n="29a"/>祭有鮮魚必須鮮者煮熟則脡直若餒則敗碎不直水曰清滌者古祭用水當酒謂之𤣥酒也而云清滌言其甚清皎潔也樂記云尚𤣥酒是也酒曰清酌者酌斟酌也言此酒甚清澈可斟酌當為三酒未必為五齊黍曰薌合者夫榖秫者曰黍秫既軟而相合氣息又香故曰薌合也粱曰薌萁者粱謂白粱黄粱也萁語助也稷曰明粢者稷粟也明白也言此祭祀明白粢也鄭注甸師云粢稷也爾雅云粢稷也注今江東人呼粟為粢隋祕書監王劭勘晉宋古本皆無稷曰明粢一句立八疑十二證以為無此一句為是今尚書云黍稷非馨詩云我黍與與我稷翼翼為酒為食以享以祀然則黍稷為五榖之主是粢盛之貴黍既别有異號稷何因獨無美名爾雅又以粢為稷此又云稷曰明粢正與爾雅相合又士虞禮云明齊溲酒鄭注云或曰明齊當為明視謂兎腊也今文曰明粢粢稷也皆非其次也如鄭言云皆非其次由曲禮有明粢之文故注儀禮云非其次王劭既<pb n="29b"/>背爾雅之説又不見鄭𤣥之言苟信錯書妄生同異改亂經籍深可哀哉注正義曰元頭也案釋詁文元首首則頭也武迹也釋訓文春秋傳作腯者桓六年左傳云博碩肥腯是也云羹獻食人之餘也者周禮槀人云掌豢祭祀之犬是也尹正也嘉善也釋言文此等諸號若一祭並有則舉其大者牲牢酒齊而言不應諸事皆道故少牢禮稱敢用柔毛剛鬛嘉薦普淖是也或唯有雞犬或唯魚兎及水酒韭鹽之祭則各舉其美號故此經備載其名必知然者案士虞禮祝辭云尹祭鄭注云尹脯也大夫士祭無云脯者今不言牲號而云尹祭亦記者誤矣如鄭此言明單用脯者稱尹祭以此推之餘亦可知也</hi>
天子死曰崩諸侯曰薨大夫曰卒士曰不禄庶人曰死<lb/>
注異死名者為人䙝其無知若猶不同然也自上顛壞<lb/>
<pb n="30a"/>
曰崩薨顛壞之聲卒終也不禄不終其禄死之言澌也<lb/>
精神澌盡也音義<hi>顛音傎澌本又作□同音賜</hi>在牀曰尸注尸陳也<lb/>
言形體在也在棺曰柩注柩之言究也音義<hi>柩音舊白虎通云久也</hi>疏<hi>正義曰此一節論死後稱謂尊卑不同之事各隨文解之但生時尊卑著見可識而死䕃為野土嫌若可棄而稱輕䙝之故為制尊卑之名則明其猶有貴賤之異也崩者墜壞之名譬若天形墮壓然則四海必覩古之王者登假也則率土咸知故曰崩諸侯曰薨者薨者崩之餘聲也而詩云蟲飛薨薨是聲也諸侯卑死不得效崩之形但如崩後之餘聲逺劣於形壓諸侯之死知者亦局也大夫曰卒者卒畢竟也大夫是有德之位仕能至此亦能畢了平生故曰卒也士曰不禄者士禄以代耕而今遂死是不終其禄庶人曰死者死者澌<pb n="30b"/>也澌是消盡無餘之目庶人極賤生無令譽死絶餘芳精氣一去身名俱盡故曰死今俗呼盡為澌即舊語有存者也云崩薨異號至葬同者以臣子藏其君父安厝貴賤同也在牀曰尸者尸陳也古人病困氣未絶之時下置在地氣絶之後更還牀上所以如此者凡人初生在地既病將死故下復其初生冀脱得死重生也若其不生復反本牀既未殯歛陳列在牀故曰尸也白虎通云失氣亡神形體獨陳是也言形體在也在棺曰柩者柩究也三日不生歛之在棺死事究竟於此也白虎通云柩究也久也不復變也然尸柩亦通名也案曾子問云如小歛則子免而從柩此謂小歛舉尸在為柩也春秋左氏傳贈死不及尸是呼未葬之柩為尸</hi>
羽鳥曰降四足曰漬注異於人也降落也漬謂相瀸汙<lb/>
而死也春秋傳曰大災者何大漬也音義<hi>降户江反又音絳注同漬<pb n="31a"/>辭賜反瀸于亷反汙濊汙之汙一作汗户旦反</hi>疏<hi>正義曰鳥獸死異名也降落也羽鳥飛翔之物今云其降落是知死也四足曰漬者牛馬之屬也若一箇死則餘者更相染漬而死今云其漬則知死也異於人耳注正義曰公羊莊二十年夏齊大災大災者何大瘠也大瘠者何㾐也注云㾐者民疾疫也然此云漬彼云瘠字異而意同者也</hi>
死寇曰兵注異於凡人當饗禄其後祭王父曰皇祖考<lb/>
王母曰皇祖妣父曰皇考母曰皇妣夫曰皇辟注更設<lb/>
稱號尊神異於人也皇君也考成也言其德行之成也<lb/>
妣之言媲也媲於考也辟法也妻所取法也音義<hi>妣必履反<pb n="31b"/>辟婢亦反徐扶亦反稱尺澄反下之稱皆同行下孟反下同媲普計反</hi>疏<hi>正義曰死寇曰兵者謂父祖死君之寇而子孫為名也言人能為國家捍難禦侮為宼所殺者謂為兵兵器仗之名言其為器仗之用也故君恒禄恤其子孫異於凡人也故鄭云當饗禄其後春饗孤子是也祭王父曰皇祖考者此更為神設尊號亦廣其義也王父祖父也皇君也考成也此言祖有君德已成之也王母曰皇祖妣者王母祖母也妣媲也言得媲匹於祖也父曰皇考母曰皇妣者義如上祖父母也夫曰皇辟者辟法也夫是妻所取法如君故言君法也注正義曰皇君也考成也辟法也皆釋詁文也</hi>
生曰父曰母曰妻死曰考曰妣曰嬪注嬪婦人有法度<lb/>
者之稱也周禮九嬪掌婦學之法教九御婦德婦言婦<lb/>
<pb n="32a"/>
容婦功疏<hi>正義曰生曰父曰母曰妻者生時所稱也不言祖及夫者以生號無别稱也死曰考曰妣曰嬪者嬪婦人有法度之名也前是宗廟之祭加其尊稱故父母並曰皇也此謂非祭時所稱也注正義曰周禮九嬪掌婦學之法教九御者此證嬪有德之名周禮以九嬪教宫内之婦人學四德也謂九御者自世婦以下九九而御者也嬪所教不教后夫人及世婦唯教九御而已云婦德婦言婦容婦功者此九嬪所教之事也婦德謂貞順也婦言謂辭令也婦容謂婉娩也婦功謂絲枲也此生死異稱出爾雅文言其别於生時耳若通而言之亦通也尚書云大傷厥考心又云聰聽祖考之彝訓倉頡篇云考妣延年又云嬪于虞詩大明云曰嬪于京周禮九嬪之官並非生死異稱矣</hi>
壽考曰卒短折曰不禄注禄謂有德行任為大夫士而<lb/>
<pb n="32b"/>
不為者老而死從大夫之稱少而死從士之稱音義<hi>折市設反任音壬又如字</hi>疏<hi>正義曰此並是有德未經仕而死者之稱也壽考老也短折少也若有德不仕老而死者從大夫之稱故曰卒也若少而死者則從士之稱故曰不禄注正義曰鄭知有德行任為大夫士而不為者若實是大夫士前文已顯今更别云卒與不禄同大夫士之稱故知堪為大夫士而不為者檀弓云君子曰終小人曰死與此不同者此據年之老者從大夫之稱少者從士之稱檀弓不據年之老少但據君子取終其成功小人精神盡澌與此别也</hi>
天子視不上於袷不下於帶注袷交領也天子至尊臣<lb/>
視之目不過此音義<hi>上時掌反下及注同袷音劫</hi>國君綏視注視國<lb/>
<pb n="33a"/>
君彌高綏讀為妥妥視謂視上於祫音義<hi>綏依注音妥他果反</hi>大<lb/>
夫衡視注視大夫又彌高也衡平也平視謂視面也士<lb/>
視五步注士視得旁遊目五步之中也視大夫以上上<lb/>
下遊目不得旁音義<hi>遊如字徐音流</hi>凡視上於面則敖注敖則<lb/>
仰音義<hi>敖五報反</hi>下於帶則憂注憂則低傾則姦注辟頭旁<lb/>
視心不正也傾或為側音義<hi>辟本或作僻匹亦反</hi>疏<hi>正義曰此一節論天子以下其臣視君尊卑有異之事天子視不上於袷者袷謂朝祭服之曲領也天子至尊臣之所視不得上過於袷過袷則慢供奉至尊須承候顔色又不得下過於帶若下過於帶則似有憂戚不供其事國君綏視者國君諸<pb n="33b"/>侯也妥下也若臣視君目不得平視於面當視面下袷上既卑稍得上視也庾氏云妥頽下之貎前執器以心為平故以下為妥此視以面為平故妥下於面則上於袷也大夫衡視者衡平也人相看以面為平若大夫之臣視大夫平看其面也故前云綏視形大夫為言士視五步者若視大夫以上唯直瞻上下並不得旁視若士之屬吏視士亦不得高面下帶而得旁視左右五步也凡視上於面則敖者此解所以觀視有節限之義也視人過高則是敖慢定十五年邾子執玉高其容仰高仰驕也下於帶則憂者若視過下則似有憂有憂頭低垂定十五年魯公受玉卑其容俯卑俯替也又昭十一年秋㑹於厥憗單子視不登帶是也傾則姦者傾欹側也若視尊者而欹側旁視流目東西則似有姦惡之意也</hi>
君命大夫與士肄注肄習也君有命大夫則與士展習<lb/>
<pb n="34a"/>
其事謂欲肄所發為也音義<hi>君命絶句肄本又作肆同以二反</hi>在官言<lb/>
官在府言府在庫言庫在朝言朝注唯君命所在就展<lb/>
習之也官謂版圖文書之處府謂寳藏貨賄之處也庫<lb/>
謂車馬兵甲之處也朝謂君臣謀政事之處也音義<hi>處昌慮反下皆同藏才浪反賄呼罪反字林音悔</hi>朝言不及犬馬注非公議也輟<lb/>
朝而顧不有異事必有異慮注心不正志不在君輟猶<lb/>
止也音義<hi>輟竹劣反</hi>故輟朝而顧君子謂之固注固謂不達<lb/>
於禮也在朝言禮問禮對以禮注於朝廷言無所不用<lb/>
<pb n="34b"/>
禮疏<hi>正義曰此一節論臣事君所在皆當謹習其事各隨文解之君命謂君有教命有所營為也其大夫則與士先習學所為之事備擬君之所使在官言官者此是君命所使之事言猶議也若君命之在官則臣當展習言議在官之事在府言府者命之在府亦當習議在府之事也在庫言庫者命之在庫亦隨而習議在庫之事也在朝言朝者命之在朝亦隨而習議在朝之事也朝言不及犬馬者此以下明在朝言朝之事朝既如此則官及府庫可知也朝是謀政教之處也不宜私䙝論議以及犬馬也輟朝而顧不有異事必有異慮者輟止也異事非常之事異慮非常之慮也臣於朝矜莊儼恪視不流目若忽止朝而廻顧此若非見異事則心有異慮也此由不先習也故輟朝而顧君子謂之固者固陋也若身無異事心無異慮忽止朝而顧君子謂此為固陋不逹禮意也魯哀公答孔子云寡人固不固是也固謂不達禮也在朝言禮問禮對以禮者朝事既重謀<pb n="35a"/>政不輕殷勤誡之言及問對則宜每事稱禮也故鄭注於朝廷言無所不用禮故論語云孔子謂顔回曰非禮勿視非禮勿聽非禮勿言非禮勿動是也注正義曰知官謂版圖文書者與府相對周禮内府之屬皆主財貨故知官謂版圖文書故周禮八法治官府</hi>
大饗不問卜注祭五帝於明堂莫適卜也郊特牲曰郊<lb/>
血大饗腥音義<hi>適丁歴反腥音星</hi>不饒富注富之言備也備而<lb/>
已勿多於禮也疏<hi>正義曰此大饗總祭五帝其神非一若卜其牲日五帝總卜而已不得每帝問卜若其一一問卜神有多種恐吉凶不同故鄭云莫適卜總一卜而已不饒富者富之言備也雖曰大饗諸帝配以文武然禮數有常取備而已不得以其大饗豐饒其物使之過禮此經直云大饗鄭知祭五帝於明<pb n="35b"/>堂者以其上文云不問卜又與月令季秋大饗帝同諸帝皆在不得每帝問卜若其袷之大饗則周禮宗伯享大鬼皆卜不得云不問卜知非大袷也鄭引郊特牲云郊血大饗腥者取大饗二字以證此大饗之文其實彼大饗文在郊下謂袷祭也然此祭五帝莫適卜而雩總祭五帝得每帝問卜者以雩祭為百榖祈雨非一帝之功故每帝適卜至於大饗之時歲功總畢配以文武祭報其功不須每帝皆卜故唯一卜而已</hi>
凡摯天子鬯諸侯圭卿羔大夫鴈士雉庶人之摯匹童<lb/>
子委摯而退注摯之言至也天子無客禮以鬯為摯者<lb/>
所以唯用告神為至也童子委摯而退不與成人為禮<lb/>
也説者以匹為鶩音義<hi>摯音至徐之二反本又作贄同鬯勑亮反香酒摯匹依注作鶩<pb n="36a"/>音木鴨也</hi>野外軍中無摯以纓拾矢可也注非為禮之處用<lb/>
時物相禮而已纓馬繁纓也拾謂射韝音義<hi>繁本又作樊步丹反韝徐音溝又古侯反一音古豆反</hi>婦人之摯椇榛脯脩棗栗注婦人無<lb/>
外事見以羞物也椇榛木名椇枳也有實今邳郯之東<lb/>
食之榛實似栗而小音義<hi>椇俱羽反榛側巾反字林云仕巾反木叢也古本又作亲音壯巾反云似梓實如小栗也見賢遍反枳居紙反邳被悲反下邳也郯音談東海縣名</hi>疏<hi>正義曰天子鬯者釀黑黍為酒其氣芬芳調暢故因謂為鬯也天子無客禮必用鬯為摯者天子弔臨適諸侯必舍其祖廟既至諸侯祖廟仍以鬯禮於廟神以表天子之至故鄭注鬯人亦然也諸侯圭者謂公侯伯也公侯伯用圭子男<pb n="36b"/>用璧以朝王及相朝聘表於至也此唯云圭不言璧者略可知也卿羔者鄭注宗伯云羔小羊取其羣而不失類也白虎通云羔取其羣而不黨卿職在盡忠率下不黨也周禮云公之孤以皮帛若諸侯適子被王命者各下其君一等公之子如侯伯執圭侯伯之子如子男執璧子男之子命與未命者皆以皮帛繼子男也大夫鴈者鄭注宗伯云鴈取其侯時而行也白虎通云鴈取飛有行列也大夫職在奉命適四方動則當以正道事君也士雉者雉取性耿介唯敵是赴士始升朝宜為赴敵故用雉也羔鴈生執雉則死持亦表見危致命書云二生一死是也故鄭注宗伯云雉取其守介而死不失其節也然白虎通云雉取其不可誘之以食撓之則威死不可畜也士行威介守節死義不當移士摯冬雉夏腒也庶人之摯匹者匹鶩也野鴨曰鳧家鴨曰鶩鶩不能飛騰如庶人但守耕稼而已故鄭注宗伯云鶩取其不飛遷爾雅釋鳥云舒鳧鶩郭景純云鶩音木舍人及李<pb n="37a"/>廵云鳧野鴨名鶩家鴨名某氏云在野舒飛逺者為鳧童子委摯而退者童子見先生或尋朋友既未成人不敢與主人相授受拜伉之儀但奠委其摯於地而自退辟之然童子之摯悉用束脩也故論語孔子云自行束脩以上吾未嘗無誨焉是謂童子也然凡用牲為摯主人皆食之故司士云掌擯士者膳其摯鄭司農云王食其所執羔鴈之摯𤣥謂膳者入於王之膳人野外軍中無摯以纓拾失可也者謂人在野外軍旅之中或應相見而無物可持為摯者則不以舊禮當隨時所用纓謂馬繁纓即馬鞅也拾射韝也矢猶箭也軍在野無物故用此為摯可也不直云軍中而云野外者若軍在都邑中則宜依舊禮不可用軍物也云若非軍中而在野外亦曰時物或纓拾之徒隨所有也舉一隅耳觸類而長之則若土地無正幣則時物皆可也婦人之摯椇榛脯修棗栗者婦人無外事唯初嫁用摯以見舅姑故用此六物為摯也椇即今之白石李也形如珊瑚味甜美榛<pb n="37b"/>似栗而小也脯搏肉無骨而曝之脩取肉鍜治而加薑桂乾之如脯者所以用此六物者椇訓法也榛訓至也脯始也脩治也棗早也栗肅也婦人有法始至脩身早起肅敬也故后夫人以下皆以棗栗為摯取其早起戰栗自正也必知以名為義者案莊二十四年左傳云女摯不過榛栗棗脩以告䖍也見榛是䖍義之名明諸物皆取名為義案昏禮婦見舅以棗栗見姑以腵脩其榛椇所用無文注正義曰所以唯用告神為至也者鄭知然者以上文云天子臨諸侯畛於鬼神又鬯人云供介鬯是天子於諸侯有告神之義</hi>
納女於天子曰備百姓於國君曰備酒漿於大夫曰備<lb/>
埽灑注納女猶致女也壻不親迎則女之家遣人致之<lb/>
此其辭也姓之言生也天子皇后以下百二十人廣子<lb/>
<pb n="38a"/>
姓也酒漿埽灑賤婦人之職音義<hi>埽悉報反灑所買反又山寄反迎魚敬反賤婦人之職本又有無婦字者</hi>疏<hi>正義曰納猶致也致者壻不親迎則女之家三月廟見使人致之而為此辭姓生也言致此女備王之后妃以下百二十人以生廣子孫故云姓也於國君曰備酒漿者致女於諸侯也酒漿是婦人之職也故送女而持此為辭轉卑不敢言百姓也詩云無非無儀唯酒食是議是也於大夫曰備埽灑彌賤也不敢同諸侯故不得言酒漿也唯及大夫不及士者士卑故也諸侯功成得備八妾重國廣嗣也注正義曰成九年夏季孫行父如宋致女此云納女故云納女猶致女也知壻不親迎嫁女之家使人致女者以成九年二月伯姬歸於宋時宋公不親迎故魯季孫行父知宋致女是也而天子亦有親迎以否者異義云禮戴説天子親迎左氏説天子不親迎使上卿迎之諸侯亦不親迎使上大夫迎鄭駮異義云文王迎大姒親<pb n="38b"/>迎於渭又引孔子答哀公合二姓之好以繼先聖之後以為天地宗廟社稷之主冕而親迎君何謂己重乎此天子諸侯有親迎也若不親迎則宜致女云備百姓也</hi>
　<lb/>
　<lb/>
　<lb/>
　<lb/>
　<lb/>
　禮記注疏卷五<lb/>
<pb n="39a"/>
　禮記注疏卷五考證<lb/>
天子當依而立疏有夷鎮藩三服○<hi>臣召南</hi>按藩字與<lb/>
　下引大行人云九州之外謂之藩國俱應作蕃又六<lb/>
　服之中服數朝外應作於數朝外此皆轉寫之誤也<lb/>
　注疏若然周禮天子有射朝燕○<hi>臣召南</hi>按此不可<lb/>
　句當是燕下有朝字而刋本脱之前引射人則周禮<lb/>
　射朝之明文引太僕則周禮燕朝之明文也<lb/>
涖牲曰盟疏故春秋左氏云周禮有司盟之官云云○<lb/>
<pb n="39b"/>
　<hi>臣召南</hi>按左氏下當有説字此左傳説之辭非傳文<lb/>
　也<lb/>
言諡曰類注疏<hi>空空</hi>中類字言比類聘問之禮請諡於<lb/>
　天子<hi>空</hi>○<hi>臣召南</hi>按禮記疏多闕文舊本並同無可<lb/>
　考補後凡空處倣此<lb/>
士蹌蹌庶人僬僬注衆介北面鏘鏘焉○<hi>臣召南</hi>按鄭<lb/>
　用聘禮記文當云衆介北面蹌焉玩此下疏亦作蹌<lb/>
　焉則鏘鏘二字並誤也<lb/>
<pb n="40a"/>
天子之妃曰后疏以特牲<hi>空空空</hi>大夫士之禮○<hi>臣召</hi>
　<hi>南</hi>按特牲下闕三字以文義推之當是及少牢三字<lb/>
　特牲士之禮少牢大夫之禮也又後文故繼其王言<lb/>
　之<hi>空空空</hi>也闕三字當是而稱后三字<lb/>
祭五祀注五祀户竈中霤門行也此蓋殷時制也祭法<lb/>
　曰天子立七祀諸侯立五祀大夫立三祀士立二祀<lb/>
　謂周制也○王應麟曰鄭謂五祀殷制七祀周制然<lb/>
　周官天子亦止五祀明堂月令春祀户夏祀竈中央<lb/>
<pb n="40b"/>
　祀中霤秋祀門冬祀行及曲禮禮運皆云五祀不及<lb/>
　司命泰厲儀禮士亦禱五祀聘禮大夫有門行鄭釋<lb/>
　大宗伯之五祀用左傳家語之説小祝之五祀用月<lb/>
　令之説王制之五祀用祭法之説<hi>臣召南</hi>按大宗伯<lb/>
　以血祭祭社稷五祀五嶽是周制五祀之明騐也鄭<lb/>
　注謂是五官之神總因祭法有王立七祀之文耳安<lb/>
　見祭法之必可據乎又按漢書郊祀志周大夫祭門<lb/>
　户井竈中霤五祀白虎通及劉昭續志亦同然則此<lb/>
<pb n="41a"/>
　經謂大夫祭五祀自是周制不得以祭法大夫立三<lb/>
　祀為據也<lb/>
大饗不問卜注○吕氏曰冬至祀天夏至祭地日月素<lb/>
　定故不問卜至敬不壇埽地而祭故不饒富<hi>臣召南</hi>
　按鄭以明堂祀五帝為解太泥陳澔故深取吕氏説<lb/>
　<lb/>
　<lb/>
　<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷五考證<lb/>
</p>
<p>
</p>
  </div>
</body>
</text>
</TEI>
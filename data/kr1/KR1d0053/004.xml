<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷四</head> <lb/>
    <p>
<pb n="1a"/>
欽定四庫全書<lb/>
　禮記注疏卷四<lb/>
　　漢鄭氏注　唐陸徳明音義　孔穎達䟽<lb/>
　曲禮下<lb/>
凡奉者當心提者當帶注髙下之節音義<hi>奉本亦作捧同芳勇反提徒兮反</hi>䟽<hi>正義曰此一節論臣所奉持及俛仰裼襲之節各依文觧之凡奉者當心提者當帶者物有宜奉持之者有宜提挈之者各因其宜奉之者謂仰手當心奉持其物提之者謂屈臂當帶而提挈其物帶有二處朝服之屬其帶則高於心深衣之類其帶則下於脅何以知然玉藻說大帶云三分帶下紳居二焉紳長三<pb n="1b"/>尺而居帶之下三分之二則帶之下去地四尺五寸矣人長八尺為限若帶下四尺五寸則帶上所餘正三尺五寸故知朝服等帶則高也而深衣云帶下毋厭髀上毋厭脇當無骨者故知深衣之帶則下也今云提者當帶謂深衣之帶且古人恒著深衣此明平常提奉故益可知也</hi>
執天子之器則上衡注謂髙於心彌敬也此衡謂與心<lb/>
平音義<hi>上時掌反</hi>國君則平衡大夫則綏之士則提之注綏<lb/>
讀曰妥妥之謂下於心音義<hi>綏依注音妥湯果反又他回反</hi>䟽<hi>正義曰嚮明常法此以下明臣各為其君上提奉之禮也執持也上猶髙也衡平也平謂人之拱手正當心平故謂心為衡天子至尊器不宜下故臣為擎奉皆髙於心彌敬也此衡謂與心平也凡言衡有二處若大夫衡視則面為衡此<pb n="2a"/>為天子執器則上衡謂高心也既有二處不同故鄭云此衡與心平明他衡者不與心平也國君則平衡者國君諸侯也降於天子故其臣為奉持器與心齊平也大夫則綏之者綏下也又降於諸侯故其臣為奉器下於心也士則提之者上云大夫綏之已下於心今為士提之又在綏之下即上提者當帶然凡常提物尚得當帶今為士提物更在帶下者士臣為士卑逺於君故厭降在下故禮云大夫之臣不稽首以辟君其義同也</hi>
凡執主器執輕如不克注重慎之也主君也克勝也音<lb/>
義<hi>勝音升</hi>䟽<hi>正義曰嚮明持奉髙下之節此辨持奉之容儀也主亦君也禮大夫稱主今此言主上通天子諸侯下含大夫為君者故并曰主士則不然克勝也尊者之器不論輕重其臣執之唯宜重慎器雖輕小而執之恒如實重如不勝之容也故論語云孔子執圭鞠躬如也如不勝聘禮曰上介執玉如重是也</hi>
<pb n="2b"/>
執主器操幣圭璧則尚左手行不舉足車輪曳踵注重<lb/>
慎也尚左手尊左也車輪謂行不絶也音義<hi>操七刀反曳以制反踵支勇反</hi>䟽<hi>正義曰又明提奉用手足之儀也圭璧瑞玉也尚上也謂執持君器及幣玉也若擎奉此物則右手在下左手在上左尊故云尚左手行不舉足車輪曳踵者曳拽也踵脚後也若執器行時則不得舉足但起前拽後使踵如車輪曳地而行故云車輪曳踵</hi>
立則磬折垂佩主佩倚則臣佩垂主佩垂則臣佩委注<lb/>
君臣俛仰之節倚謂附於身小俛則垂大俛則委於地<lb/>
音義<hi>折之列反一音逝佩歩内反本或作珮非倚范於綺反徐其綺反</hi>執玉其有藉者<lb/>
<pb n="3a"/>
則裼無藉者則襲注藉藻也裼襲文質相變耳有藻為<lb/>
文裼見美亦文無藻為質襲充美亦質圭璋特而襲璧<lb/>
琮加束帛而裼亦是也音義<hi>藉在夜反下同裼星歴反藻音早本又作繅琮才冬反</hi>䟽<hi>正義曰嚮明奉持及手足之儀此明授受時禮也立倚也佩謂玉佩也帶佩於兩邊臣則身宜僂折如磬之背故云磬折也身既僂折則所著之佩從兩邊出縣垂於前也主佩倚者主謂君也倚猶附也君宜直立則佩直附倚身而縣垂不出前則臣佩垂者君若直立佩倚於身則臣宜曲折曲折則佩不得倚身故縣垂於前也主佩垂則臣佩委者主君也言君若重慎折身而佩垂則臣彌曲故佩垂委於地然臣不發初太曲必待君僂而後方曲者亦授立不跪之義也執玉其有藉者則裼無藉者則襲者凡執玉之時必有其藻以承於<pb n="3b"/>玉若盡飾見美之時必垂藻於兩端令垂向於下謂之有藉當時所執之人則去體上外服以見在内裼衣故云有藉者則裼也其事質充美之時承玉之藻不使下垂屈而在手謂之無藉當時所執之人則掩其上服襲蓋裼衣謂之無藉者則襲此謂執玉之人朝聘行禮或有裼時或有襲時也注正義曰鄭云此者以經云裼襲據人之裼襲欲明玉亦有裼襲云圭璋特而襲者上公享王圭以馬享后璋以皮皮馬既不上於堂其上唯特有圭璋圭璋既是寳物不可露見必以物覆襲之故云圭璋特而襲也云璧琮加束帛而裼者謂侯伯子男享天子璧以帛享后琮以錦既有帛錦承玉上唯用輕細之物䝉覆以裼之故云璧琮加束帛而裼也云亦是者非但人有裼襲其玉亦有裼襲之義此皇氏之說熊氏以為上眀賓介二人為裼襲圭璋特以下又眀賓主各自為裼襲謂朝時同圭璋特賓主俱襲行享時用璧琮加束帛賓主俱裼亦是也凡執玉天子執冒四寸以朝<pb n="4a"/>諸侯注云徳能覆蓋天下四寸者方以尊接卑以小為貴又孔安國注顧命云方四寸邪刻之用之以冒諸侯之圭以為瑞信子男執璧蓋亦刻驗覆之但無以言焉又執鎮圭以朝日及祭天地宗廟知者典瑞云王執鎮圭以朝日又鄭志云祭天地宗廟亦執之是朝日既執鎮圭則夕月亦當然也大宗伯云王執鎮圭注以四鎮之山為瑑飾圭長尺有二寸故玉人云鎮圭尺有二寸天子守之是也其五等諸侯大宗伯又云公執桓圭注云雙植謂之桓桓宫室之象所以安其上也圭長九寸故玉人云命圭九寸公守之是也宗伯又云侯執信圭伯執躬圭注云蓋皆象以人形為瑑飾文有麄縟耳欲其慎行以保身圭皆長七寸故玉人云命圭七寸謂之信圭侯守之命圭七寸謂之躬圭伯守之江南儒者觧云直者為信其文縟細曲者為躬其文麄略義或然也宗伯又云子執榖璧男執蒲璧注云榖所以飬人蒲為席所以安人不執圭者未成國也言瑑為穀稼及蒲葦<pb n="4b"/>之文盖皆徑五寸故大行人云子執榖璧男執蒲璧五寸是也凡圭廣三寸厚半寸剡上左右各寸半知者是聘禮記云其璧則内有孔外有肉其孔謂之好故爾雅釋器云肉倍好謂之璧好倍肉謂之瑗肉好若一謂之環此謂諸侯所執圭璧皆朝於王及相朝所用也故典瑞前既陳玉則云朝覲宗遇㑹同於王諸侯相見亦如之是也其公侯伯朝后皆用璋知者以聘禮聘君用圭聘夫人以璋則知於天子及后亦然也其子男既朝王用璧朝后宜用琮以璧琮相對故也鄭注小行人云其上公及二王之後享天子圭以馬享后璋以皮其侯伯子男享天子璧以帛享后琮以錦其玉小大各如其命數知者玉人云璧琮九寸諸侯以享天子是也其諸侯相朝所執之玉與朝天子同其享玉皆以璧享君以琮享夫人知者聘禮璧以享君琮以享夫人明相朝禮亦當然子男相享則降用琥以繡璜以黼故鄭注小行人云其於諸侯亦用璧琮耳子男於諸侯則享用琥璜下<pb n="5a"/>其瑞是也其諸侯之臣聘天子及聘諸侯其聘玉及享玉降其君瑞一等故玉人云瑑圭璋八寸璧琮八寸以頫聘是也其藉玉之藻鄭注覲禮云繅所以藉玉以韋衣木廣袤各如其玉之大小天子則以五采畫之諸侯則三采子男二采其卿大夫亦二采故典瑞云王五采五就公侯伯三采三就子男二采二就又云瑑圭璋璧琮繅皆二采一就是也熊氏云五采五就者采别二行為一就故五就也三采三就者亦采别二行為一就故三就也二采二就者亦采别二行為一就故再就也二采一就者以卿大夫卑二采采則别唯一行共為一就知然者雜記及聘禮記三采六等則知天子諸侯采别為二等也此是周法其殷以上則禮說舍文嘉云天子三公諸侯皆以三帛以薦玉宋均註云其殷禮三帛謂朱白蒼象三正其五帝之禮薦玉用一色之帛故鄭注虞書三帛髙陽氏之後用赤繒髙辛氏之後用黑繒其餘用白繒其餘謂堯舜之諸侯既以采色畫韋衣於板<pb n="5b"/>上前後垂之又有五采組繩以為繫其組上以𤣥為天下以黄為地長尺無事則以繫玉有事則垂為飾故聘禮記皆𤣥纁繫長尺絢組注云采成文曰絢繫無事則以繫玉因以為飾皆用五采組上以𤣥下以絳為地是也其裼襲之義者藻藉有二種一者以韋衣木畫之也二者絢組垂之若板之藻藉則常有今言無者據垂之也其垂藻之時則湏裼屈藻之時則湏襲案聘禮賓至主人廟門之外賈人東面坐啓櫝取圭垂繅不起而授上介注云不言裼襲者賤不裼以賈賤故不言裼明貴者垂藻當裼也又云上介不襲執圭屈繅授賓注上介不襲者以盛禮不在於己明屈藻合襲也又云賓襲執圭又云公襲受玉於時圭皆屈藻故賓與公執玉皆襲是屈藻之時皆襲則所謂無藉者襲是也聘禮又云賓出公授宰玉裼降立是授玉之後乃裼也又云賓裼奉束帛加璧享是有藉者裼凡朝之與聘賓與主君行禮皆屈而襲至於行享之時皆裼也知者以聘禮行聘則<pb n="6a"/>襲受享則裼凡享時其玉皆無藉藻故崔靈恩云初享圭璋特故有藻其餘則束帛加璧既有束帛不湏藻凡諸侯朝天子皆行三享之禮故大行人云公侯伯子男並云廟中將幣三享覲禮云四享者鄭注云四當為三初享或用虎豹之皮其次享三牲魚腊龜金丹漆唯國所有分為三享皆以璧帛致之若其臣出聘唯行一享故聘禮致夫人聘享唯一享也裼所以異於襲者凡衣近體有袍襗之屬其外有裘夏月則衣葛其上有裼衣裼衣上有襲衣襲衣之上有常著之服則皮弁之屬也掩而不開則謂之為襲若開此皮弁及中衣左袒出其裼衣謂之為裼故鄭注聘禮云裼者左袒也一玉之上若垂藻之時其人則裼屈藻之時其人則襲則裼襲不相因表記云裼襲不相因者彼謂各執其物執龜玉者則襲受享者則裼與此同也</hi>
國君不名卿老世婦大夫不名世臣姪娣士不名家相<lb/>
<pb n="6b"/>
長妾注雖貴於其國家猶有所尊也卿老上卿也世臣<lb/>
父時老臣音義<hi>姪大節反字林文一反娣大計反相息亮反長竹文反下注長老同</hi>䟽<hi>正義曰此一節總明稱謂之事各依文觧之國君不名卿老世婦者人君雖有國家之貴猶宜有所敬不得呼其名者也卿老謂上卿上卿貴故曰卿老世婦者謂兩媵也次於夫人而貴於諸妾也言諸侯雖貴不得呼其名也大夫不名世臣姪娣者世臣父在時老臣也姪是妻之兄女娣是妻之妹從妻来為妾也大夫不得呼世臣及貴妾名也然王制云大夫不世爵此有世臣者謂子賢襲父爵者也士不名家相長妾者家相謂助知家事者也長妾妾之有子者也士不得呼此二等人名也不名長妾者熊氏云士有一妻二妾言長妾者當謂娣也故鄭注昏禮云娣尊姪卑義㦯然也</hi>
<pb n="7a"/>
君大夫之子不敢自稱曰余小子注辟天子之子未除<lb/>
喪之名君大夫天子大夫有土地者音義<hi>辟音避本又作避下同</hi>
大夫士之子不敢自稱曰嗣子某注亦辟其君之子未<lb/>
除喪之名不敢與世子同名注辟僭傚也其先之生則<lb/>
亦不改世或為太音義<hi>僭作念反傚胡孝反</hi>䟽<hi>正義曰此以下明孝子在喪擯者接對賓客之辭也君大夫謂天子大夫有地者大夫有地者則亦稱曰君故云君大夫也天子未除喪自稱曰余小子今大夫有地雖同曰君而其子在喪不敢同天子稱余小子也大夫士之子不敢自稱曰嗣子某者此諸侯之大夫士之子也諸侯在喪稱嗣子某臣之子避之也不敢與世子同名者世子謂諸侯之適子也諸侯之<pb n="7b"/>臣為其子作名不得與君適子名同也白虎通云父在稱世子何繫於君也注正義曰若名子與君世子同則嫌其名自比擬於君故云避僭傚也世子欲不得同則與庻子同不嫌又若其子生在君之世子前已為名而君来同之此是君来同已不湏易也故榖梁昭七年傳云何為君臣同名君子不奪人親之所名重其所由来也是臣先名君後名同之臣不改也又案雜記云與君之諱同則稱字若先生與世子同名亦當然也諸侯之子不可同天子之子故宜不敢也異義公羊說臣子先死君父猶名之孔子云鯉也死是已死而稱名左氏說既没稱字而不名桓二年宋督弑其君與夷及其大夫孔父先君死故稱其字穀梁同左氏說許慎謹案同左氏穀梁說以為論語稱鯉也死時實未死假言死耳鄭康成亦同左氏穀梁之義以論語云鯉也死有棺而無椁是實死未葬已前也故鄭駮許慎云設言死凡人於恩猶不然况賢聖乎然鯉也死未滿五十鯉死稱伯魚<pb n="8a"/>者按冠禮二十已稱伯某甫未必要五十也但五十直稱伯耳焦氏問案春秋君在稱世子君薨稱子某既𦵏稱子無言嗣子某者也又大夫之子當何稱張逸答曰此避子某耳大夫之子稱未聞案稱嗣子某㦯殷禮也</hi>
君使士射不能則辭以疾言曰某有負薪之憂注射者<lb/>
所以觀徳唯有疾可以辭也使士射謂以備耦也憂或<lb/>
為疾音義<hi>使音史射市夜反則辭以疾如字本又作有疾為疾如字本又作疾音救</hi>䟽<hi>正義曰射法每兩人相對以决勝負名之曰耦耦貴賤必對故卿與卿耦大夫與大夫耦㦯奇餘不足則使士備耦案大射君與賓耦卿大夫自相耦又有士御於大夫又司射誓耦卑者與尊者為耦不異侯是言士得備預為耦故此有使士射之禮也不能則辭以疾者士若不能不得云不能但當自稱有疾也所以然者夫射以表徳士既<pb n="8b"/>升朝必宜有徳若不能則是素餐之辱兼辱君不知人誤用已也言曰某有負薪之憂者此稱疾之辭也某士名也負擔也薪樵也大樵曰薪詩云析薪如之何匪斧不克是大故用斧也憂勞也言已有擔樵之餘勞不堪射也不直云疾而云負薪者若直云疾則似傲慢故陳疾之所由明非假也然士禄代耕且後問庻人子云能負薪而今云士負薪者亦謙辭也謙言昔未為士時經擔樵今猶發動昔日之勞也白虎通云天子病曰不豫言不復豫政也諸侯曰負子子民也言憂民不復子之也桓十六年衛侯朔出奔齊公羊曰有疾曰負兹諸侯之疾所以名不同者蓋子兹聲相近其字相亂未知孰是音義隠云天子曰不豫諸侯曰不兹大夫曰犬馬士曰負薪注正義曰知非士自射而云備耦者熊氏云若其自射不須云使又不應辭以其言使言辭故云備耦</hi>
侍於君子不顧望而對非禮也注禮尚謙也不顧望若<lb/>
<pb n="9a"/>
子路率爾而對䟽<hi>正義曰謂多人侍而君子有問若指問一人則一人直對若問多人則侍者當先顧望坐中㦯有勝已者宜前而已不得率爾先對先對非禮也注正義曰此證問多人而不顧望對者論語云子路曾晳冉有公西華侍於孔子孔子問四人各言其志而子路率爾先對云願治千乗之國而孔子哂之云為國以禮其言不讓是故哂之</hi>
君子行禮不求變俗注求猶務也不務變其故俗重本<lb/>
也謂去先祖之國居他國祭祀之禮居喪之服哭泣之<lb/>
位皆如其國之故謹修其法而審行之注其法謂其先<lb/>
祖之制度若夏殷䟽<hi>正義曰此一節論臣去本國行禮之事各依文觧之君子行禮者謂<pb n="9b"/>去先祖之國居他國者也求猶務也俗者本國禮法所行也眀雖居他國猶宜重本行故國法不務變之從新也如杞宋之臣入於齊魯齊魯之臣入於杞宋各宜行已本國禮法也此云不變俗謂大夫出在他國不變己本國之俗按鄭答趙商以為衛武公居殷墟故用殷禮即引此云君子行禮不求變俗如鄭之意不變所徃之國舊時風俗與此不同者熊氏云若人臣出居他國亦不忘本故云不變本國風俗人君務在化民因其舊俗徃之新國不湏改也然則不求變俗其文雖一但人君人臣兩義不同熊氏云必知人君不易舊俗者王制云修其教不易其俗又左傳定四年封魯因商奄之人封康叔於殷墟啓以商政封唐叔於夏墟啓以夏政皆因其舊俗也案有列於朝有詔於國三代之内喪服為舊君齊衰三月傳曰三諫不從待放未絶者爵禄尚有列於朝出入尚有詔於國如喪服所云大夫待放之時名為有列有詔不至三世者熊氏云彼據為舊君著服故<pb n="10a"/>以未去之時名為有列有詔此據去國之後但有列有詔仍行舊國之禮斷章取證故彼此不同祭祀之禮者此陳不變之事若祭祀之禮不變即夏立尸殷坐尸周旅酬六尸及先求隂陽犧牲騂黒之屬也居喪之服者殷雖尊貴猶服傍親周則以尊降服哭泣之位者殷不重適以班髙處上周世貴正嗣孫居其首皆如其國之故者謂故俗也凡上諸事悉不改革行之如本國俗也然上既舉三條餘冠昏之屬從可知也謹修其法而審行之者并結前事各令分眀謹修本國之法審慎以行之其法謂其先祖之制度若夏殷子孫在周者悉行其先世之禮是不變俗也</hi>去國三世爵禄有列於朝出入有詔於國<lb/>
注三世自祖至孫踰乆可以忘故俗而猶不變者爵禄<lb/>
有列於朝謂君不絶其祖祀復立其族若臧紇奔邾立<lb/>
<pb n="10b"/>
臧為矣詔告也謂與卿大夫吉凶徃来相赴告音義<hi>三世盧王云世嵗也萬物以嵗為世朝直遥反下皆同復扶又反下復還同紇恨發反徐胡切反沈胡謁反</hi>若<lb/>
兄弟宗族猶存則反告於宗後注謂無列無詔者反告<lb/>
亦謂吉凶也宗後宗子也䟽<hi>正義曰此以下明在他國而得變俗者也将明得變故上先明未得者也去國三世者謂三諫不從及他事礙被黜出入新國已經三世者則鄭注云三世自祖至孫也爵禄有列於朝者謂本國君不絶其祖祀復立族為後在朝者也出入有詔於國者出入猶有吉凶之事更相徃来也詔告也去已三世而本國之君猶為立後不絶則若有吉凶之事當與本國卿大夫徃来出入共相赴告故云出入有詔於國也若兄弟宗族猶存則反告於宗後者此是出已三世而爵禄無列於朝吉凶不<pb n="11a"/>相詔告而不仕新國者宗族兄弟謂本國之親宗後大宗之後也已本國不列不告若宗族猶存兄弟尚在已有吉凶當反還告宗適不忘本故也前告國者亦告足弟耳然既未仕新國猶用本國禮也音義隠云雖無列於朝有吉凶猶反告於宗後其都無親在故國不復来徃也注正義曰若臧紇奔邾立臧為矣者引之者證有列法也臧紇武仲也時為季氏家廢長立少故與孟氏相惡遂出奔邾魯人以臧紇有功復立其異母兄臧為以守先祀是有列也故魯襄二十三年左傳云臧紇奔邾使告臧賈且致大蔡焉曰紇不佞失守宗祧敢告不弔紇之罪不及不祀子以大蔡納請其可賈曰是家之禍非子之過賈聞命矣再拜受龜使為以納請遂自為也乃立臧為紇致防而奔齊是其事也</hi>去國三世爵禄無列於朝出入無<lb/>
詔於國唯興之日從新國之法注以故國與己無恩興<lb/>
<pb n="11b"/>
謂起為卿大夫䟽<hi>正義曰此猶是論無列無詔而反告宗後者今得仕新國者也但仕新國有異故重言三世也唯興之日從新國之法者唯興謂己始仕也雖有宗族相告己仕新國而本國無列無詔故所行禮俗悉改從新也然推此而言若本國猶有列詔者雖仕新國猶行故俗何以知然既云無列而從新明有列則不從也又若無詔而不仕新者不得從新何以知然既云唯興明不興則不從無列無詔唯興之日三世即從新國之制孔子去宋既乆父為大夫尚冠章甫之冠送𦵏皆從殷制者熊氏云案鉤命决云丘為制法之主黑緑不代蒼黄聖人特為制法不與常禮同也注正義曰鄭意云起為卿大夫者則若為士猶卑不得變本也</hi>
君子已孤不更名注亦重本已孤暴貴不為父作諡注<lb/>
<pb n="12a"/>
子事父無貴賤音義<hi>為于偽反諡音示</hi>䟽<hi>正義曰此一節論父没不可輒改為名諡之事已孤不更名者不復改易更作新名所以然者名是父之所作父今已死若其更名似遺棄其父故鄭注云亦重本也言亦者以上行本國之俗上是重本故云亦也已孤暴貴不為父作諡者此孤不辨老少唯無父則是也暴貴本為士庻今起為諸侯非一等之位故云暴貴也諡者列平生徳行而為作美號若父昔賤本無諡而已今暴貴升為諸侯乃得制諡而不得為父作諡所以爾者父賤無諡子今雖貴而忽為造之如似鄙薄父賤不宜為貴人之父也㦯舉武王為難鄭答趙商曰周道之基隆於二王功徳由之王迹興焉凡為人父豈能賢乎若夏禹殷湯則不然矣注正義曰子事父無貴賤者子不得言己昔賤今貴父賤不宜為貴人之父也</hi>
居喪未葬讀喪禮既葬讀祭禮喪復常讀樂章注為禮<lb/>
<pb n="12b"/>
各於其時居喪不言樂祭事不言凶公庭不言婦女注<lb/>
非其時也䟽<hi>正義曰此一節明行禮各有時之事各隨文觧之居喪者居父母之喪也喪禮謂朝夕奠下室朔望奠殯宫及𦵏等禮也此禮皆未𦵏以前既𦵏讀祭禮者祭禮虞卒哭祔小祥大祥之禮也喪復常讀樂章者復常謂大祥除服之後也樂章謂樂書之篇章謂詩也禫而後吉祭故知禫後宜讀之此上三節事湏預習故皆許讀之</hi>
振書端書於君前有誅倒筴側龜於君前有誅注臣不<lb/>
豫事不敬也振去塵也端正也倒顛倒也側反側也皆<lb/>
謂甫省視之音義<hi>倒多老反去羌呂反下徹猶去去琴瑟同顛丁田反</hi>䟽<hi>正義曰此一節<pb n="13a"/>總明臣當豫事並明臣入公門當敬謹之禮也各依文觧之振書者拂去塵也書簿領也端正也誅責也臣不豫慎若将文書簿領於君前臨時乃拂整則宜誅責也倒筴側龜於君前有誅者倒顛倒也側反側也龜筴君之卜筮所湏也不預周正而来在君前方顛倒反側齊正則有責罰也注正義曰甫者始也謂不豫整理今於君前始正之</hi>
龜筴几杖席蓋重素袗絺綌不入公門注龜筴嫌問國<lb/>
家吉凶几杖嫌自長老席蓋載喪車也雜記曰士輤葦<lb/>
席以為屋蒲席以為裳帷重素衣裳皆素喪服也袗單<lb/>
也孔子曰當暑袗絺綌必表而出之為其形䙝音義<hi>重素<pb n="13b"/>直龍反注同重素衣裳皆素袗之忍反輤千見反葦于鬼反為其于偽反</hi>苞屨扱袵厭冠不<lb/>
入公門注此皆凶服也苞藨也齊衰藨蒯之菲也問喪<lb/>
曰親始死扱上袵厭猶伏也喪冠厭伏苞㦯為菲音義<lb/>
<hi>苞白表反草也扱初洽反袵而審反厭於渉反藨白表反一音扶苖反齊衰本又作齋音咨下七雷反下文同蒯苦怪反菲扶味反屨也</hi>書方衰凶器不以告不入公門注此謂喪<lb/>
在内不得不入當先告君耳方板也士喪禮下篇曰書<lb/>
賵於方若九若七若五凶器明器也音義<hi>板字又作版音同賵芳仲反車馬曰賵</hi>公事不私議注嫌若姦也䟽<hi>正義曰此以下明臣物不得入公門<pb n="14a"/>者也龜筴者謂臣之龜筴也将入嫌問國家吉凶几杖者臣之几杖也若将入謂欲驕矜嫌自長老席蓋者喪車蓋也臣有死於公宮可許将柩出門不得将喪車凶物入也車比棺為緩宜停外也重素者衣裳皆以素謂遭喪之服也亦不宜著入也袗絺綌者袗單也絺綌葛也上無衣表則肉露見為不敬故不著入也不入公門者并結上諸條事皆不得入也若尸乘以几至廟門及八十杖於朝則几杖得入公門也苞屨者謂藨蒯之草為齊衰喪屨扱袵者親始死孝子徒跣扱上袵也厭冠者喪冠也厭帖無梁纚為五服喪所著也不入公門者此并五服之内喪服差次不合入不得著入公門也苞謂杖齊衰之屨故喪服杖齊衰章云䟽屨者藨蒯之菲也此云苞屨扱袵不入公門服問云唯公門有稅齊衰注云不杖齊衰也於公門有免齊衰則大功有免絰也如鄭之言五服入公門與否各有差降熊氏云父之喪唯扱上袵不入公門冠絰衰屨皆得入也杖齊衰則屨<pb n="14b"/>不得入不杖齊衰衰又不得入其大功絰又不得入其小功以下冠又不得入此厭冠者謂小功以下之冠故云不入公門凡喪冠皆厭大功以上厭冠宜得入公門也凡喪屨案喪服斬衰用菅屨杖齊衰用苞不杖齊衰用麻大功用繩故小記云齊衰三月與大功同者繩屨其小功以下鄭引舊說云小功以下吉屨無絇書方者此謂臣有死於公宮應湏凶具此下諸物並宜告而後入者也書謂條録送死者物件數目多少如今死人移書也方板也百字以上用方板書之故云書方也衰者孝子喪服也凶器者棺材及棺中明器也不以告不入公門者臣在公宮而死營凶器所湏而不得輙将入公門故湏告也然衰之屬今厭冠苞屨尚不入云衰告乃入者熊氏云上不入謂公宮庫雉路之門今此不入公門者國城之門謂卿大夫之喪從外来書方衰凶器湏告乃入今謂既同稱公門又國城之内百姓民衆所居方衰凶器湏告乃入事恐非也蓋公門非一或是公之<pb n="15a"/>外門及百官治事之處君許其在内殯及将𦵏之禮故有明器書方湏告乃入注正義曰引雜記證席蓋是喪車也輤喪車邊牆也在上曰屋在邊曰裳帷士喪車用葦席為上屋蒲席為邊牆也然天子諸侯染布為舊色大夫但布而不染士用席而亦言輤者因天子輤通名也今言席蓋謂士耳舉士為例卿大夫喪車亦不得入云重素衣裳皆素喪服也者若臣之待放衣裳皆素既是待放本無得入公門之理此云重素不入公門者謂私服又文王世子公族有死罪公親素服唯君得素服入臣則不可引論語證入公門不單也形䙝謂肉露見也書賵於方者證喪禮書方也送死者車馬曰賵衣服曰襚亦通曰賵若九若七等謂書送物於板行列之數多少物多則九行少則七行五行也</hi>
君子將營宮室宗廟為先廄庫為次居室為後注重先<lb/>
<pb n="15b"/>
祖及國之用音義<hi>廄九又反</hi>
凡家造祭器為先犧賦為次養器為後注大夫稱家謂<lb/>
家始造事犧賦以稅出牲音義<hi>凡家造才早反一本作凡家造器器衍字犧許宜反養羊尚反一如字</hi>無田禄者不設祭器有田禄者先為祭服<lb/>
注祭器可假祭服宜自有君子雖貧不粥祭器雖寒不<lb/>
衣祭服為宮室不斬於丘木注廣敬鬼神也粥賣也丘<lb/>
壟也音義<hi>粥音育衣於既反</hi>䟽<hi>正義曰此一節總論大夫所造祭器衣服并明祭器所寄之事各依文觧之凡家造謂大夫始造家事也大夫稱家祭器為先者崇敬祖禰故在先犧賦為次者諸侯大夫少<pb n="16a"/>牢此言犧謂牛即是天子之大夫祭祀賦歛邑民供出犧牢故曰犧賦養器為後者養器供養人之飲食器也自贍為私宜後造然諸侯言宗廟大夫言祭器諸侯言廄庫居室大夫言犧賦養器者互言也此據有地大夫故得造祭器若無田禄者但為祭服耳其有地大夫祭器祭服俱造則先造祭服乃造祭器此言祭器為先者對犧賦養器為先其實在祭服之後無田禄者不設祭器者嚮明得造祭器此明不得造者不同也若大夫及士有田禄者乃得造器猶不具唯天子大夫四命以上者得備具若諸侯大夫非四命無田禄則不得造故禮運云大夫聲樂皆具祭器不假非禮也據諸侯大夫言之也熊氏以禮運據天子大夫得造不得具非也有田禄者先為祭服者若有田禄雖得造器而先為祭服後為祭器耳所以然者縁人形參差衣服有大小不可假借故宜先造而祭器之品量同官同可以共有以其制同既可暫假故營之在後</hi>
<pb n="16b"/>
大夫士去國祭器不踰竟注此用君禄所作取以出竟<lb/>
恐辱親也音義<hi>去國祭器不踰竟音境注及下同一本作大夫士去國下去國踰竟亦然</hi>大<lb/>
夫寓祭器於大夫士寓祭器於士注寓寄也與得用者<lb/>
言寄覬已後還音義<hi>寓魚具反覬音冀</hi>䟽<hi>正義曰此以下明人臣三諫不從去國之禮祭器不踰竟者既明出禮先從重物為始也踰越也此祭器是君禄所造今既放出故不得自隨越竟也大夫寓祭器於大夫士寓祭器於士者寓猶寄也既不将去故留寄其同僚必寄之者冀其復還得用也魯季友奔陳國人復之傳曰季子来歸是也注正義曰取以出竟恐辱親也者無徳而出若猶濫用其器是辱親也隠義云嫌見奪故云恐辱親也與得用者言寄覬已後還者此觧言寄之義也夫物不被用則生蟲蠧故寄於同<pb n="17a"/>官令彼得用不使毁敗冀還復用大夫士義皆然也</hi>
大夫士去國踰竟為壇位鄉國而哭素衣素裳素冠徹<lb/>
縁鞮屨素簚乗髦馬不蚤鬋不祭食不說人以無罪婦<lb/>
人不當御三月而復服注言以喪禮自處也臣無君猶<lb/>
無天也壇位除地為位也徹猶去也鞮屨無絇之菲也<lb/>
簚覆笭也髦馬不鬄落也蚤讀為爪鬋鬋鬢也不自說<lb/>
於人以無罪嫌惡其君也御接見也三月一時天氣變<lb/>
可以遂去也簚或為幕音義<hi>壇徐音善注同鄉許亮反縁悅絹反鞮都兮反又徒<pb n="17b"/>兮反鞮屨屨無絇簚本又作幭莫歴反注同白狗皮覆笭髦音毛蚤依注音爪謂除爪也鬋子淺反絇求俱反笭力丁反車闌鬄吐歴反又他計反說亦劣反又如字惡烏路反見賢遍反下文見國君注謂見同幕莫歴反又音莫</hi>䟽<hi>正義曰此大夫士三諫而不從出在竟上大夫則待放三年聴於君命若與環則還與玦便去隠義云去國當待玦也若士不待放臨去皆行此禮也為壇位鄉國而哭者壇者除地而為壇臣之無君猶人無天也嫌去父母之邦有桑梓之戀故為壇鄉國而哭以喪禮自變處也所以待放必三年者三年一閏天道一變因天道變望君自改也然在竟未去聴君環玦不謂待歸而謂待放者既已在竟不敢必還言唯待君見放乃去也素衣素裳素冠者今既離君故其衣裳冠皆素為凶飾也徹縁者縁中衣縁也素服裏亦有中衣若吉時中衣用采縁此既凶喪故徹縁而純素鞮屨者謂無絇飾屨也屨以絇為飾凶故無絇也士冠禮云𤣥端<pb n="18a"/>黑屨青絇繶純純博寸鄭云絇之言拘也以為行戒状如刀衣鼻在屨頭故觧者云古屨以物繫之為行戒故用繒一寸屈之為絇絇為拘著屨頭以容受繫穿貫也其屈之形似漢時刀衣鼻也其色或青或黒不同而冠禮屨夏用葛冬用皮又各隨裳色今素裳則屨白色也素簚者素白狗皮也簚車覆闌也禮人君羔幦虎犆大夫鹿幦豹犆今此喪禮故用白狗皮也既夕禮云主人乗惡車白狗幦是也然吉凶覆笭又必用皮者象始服牛馬初當用皮為覆乗髦馬者吉則翦剔馬毛為飾凶則無飾不翦而乗之也不蚤翦者以治手足蚤也鬋剔治鬚髮也吉則治鬋為飾凶故不翦也士虞禮曰蚤翦謂翦瓜鬚也不祭食者祭祭先也夫食盛饌則祭食之先喪凶故不祭也不說人以無罪者善則稱君過則稱已今雖放逐猶不得嚮人自說道已無罪而君惡故見放退也婦人不當御者御接見也吉時婦人以次侍御寝宿今喪禮自貶故不也三月而復服者自貶三月然<pb n="18b"/>後事事反還如吉禮而遂去也所以三月者為一時天氣一變故三月人情亦宜易也注正義曰知鞮是無絇之屨者案周禮屨人屨舄皆有絇繶純案鞮屨氏無絇繶之文故知是無絇之菲也云髦馬不鬄落也者以其稱髦馬與童子垂髦同故知不鬄落鬃鬛案大戴禮王度記云大夫俟放於郊三年得環乃還得玦乃去此踰國三月乃行不同者得玦之後從郊至竟三月之内而行此禮也</hi>
大夫士見於國君君若勞之則還辟再拜稽首注謂見<lb/>
君既拜矣而後見勞也聘禮曰君勞使者及介君皆答<lb/>
拜音義<hi>勞力報反注及下君勞同辟婢亦反下同還辟逡廵也使色吏反</hi>君若迎拜則<lb/>
還辟不敢答拜注嫌與君亢賓主之禮迎拜謂君迎而<lb/>
<pb n="19a"/>
先拜之聘禮曰大夫入門再拜君拜其辱䟽<hi>正義曰此一節論君臣男女相答拜之法各依文觧之大夫士見於國君者謂大夫士出聘他國君之禮君若勞之則還辟再拜稽首者勞慰勞也還辟逡廵也初至行聘享私覿禮畢而主君又别慰勞己在道路之勤故已逡廵而退者辟君之答已之意也案聘禮行聘享及私覿訖賓出主君送至大門内主君問聘君問大夫竟乃云公勞賓賓再拜稽首公答拜公勞介介再拜稽首公答拜即此大夫出聘他國君勞之是也聘禮無還辟之文者文不備也君若迎拜則還辟不敢答拜者君若迎先拜賓賓是使臣不敢當禮則還辟逡廵不敢答主君之拜注正義曰案聘禮勞賓之前不見賔先拜此云賔既拜矣謂賓初行私覿之時已拜主君矣在後始主君勞故曰既拜矣而後見勞引聘禮者證君勞賓再拜之事熊氏以為唯云大夫士謂小聘大夫為賓士為介故也今既大聘小聘<pb n="19b"/>皆然故鄭引聘禮以證之此大夫之中則含卿也知者以此經皆總云大夫不别言卿故知大夫含卿也迎拜謂君迎而先拜之此主君迎拜者謂聘賓初至主國大門外主君迎而拜之故聘禮云賓入門左公再拜賓辟不答拜是也故鄭引聘禮大夫入門再拜君拜其辱者初入門主君再拜其辱也</hi>
大夫士相見雖貴賤不敵主人敬客則先拜客客敬主<lb/>
人則先拜主人注尊賢䟽<hi>正義曰此謂使臣行禮受勞已竟次見彼國卿大夫也唯賢是敬不計賓主貴賤雖為大夫而徳劣亦先拜有徳之士也謂異國則爾同國則否又士相見禮若先生異爵者為士則先拜之此則不必同國也</hi>
凡非弔喪非見國君無不答拜者注禮尚徃来喪賓不<lb/>
<pb n="20a"/>
答拜不自賓客也國君見士不答其拜士賤音義<hi>非見賢遍反下大夫見士見下注拜見同</hi>䟽<hi>正義曰此明禮尚徃来也已雖賢徳而必皆相答拜也凡拜而不答拜者唯有弔喪與士見己君此二條耳弔所以賓不答拜者已本来為助執於喪事非行賓主之禮故主人雖拜已己不答也故士喪禮有賓則拜之賓不答拜是也君不答士者謂士見己君君尊不答也注正義曰案聘禮士介四人君皆答拜者以其他國之士故也</hi>
大夫見於國君國君拜其辱士見於大夫大夫拜其辱<lb/>
同國始相見主人拜其辱注自外来而拜拜見也自内<lb/>
来而拜拜辱也君於士不答拜也非其臣則答拜之注<lb/>
<pb n="20b"/>
不臣人之臣大夫於其臣雖賤必答拜之注辟正君音<lb/>
義<hi>辟音避</hi>男女相答拜也注嫌逺别不相答拜以明之音<lb/>
義<hi>相答拜一本作不相答拜皇云後人加不字耳别彼列反</hi>䟽<hi>正義曰辱謂見他國君也故聘禮云公在門左拜是拜其辱也士見於大夫大夫拜其辱者謂平常相答拜非加敬也故聘禮賓朝服問卿卿迎於廟門外再拜是主人必拜辱也士相見禮士見大夫於其入也主人一拜賓退送又再拜熊氏以為同國大夫見己君君拜其辱者以初為大夫敬之故也若尋常則不拜也同國始相見主人拜其辱者前是異國此明同國同國則主人必先拜辱不論有徳也君於士不答拜也非其臣則答拜之者君於己士以其賤故不答拜然聘禮云聘使還士介四人君旅答拜者敬其奉使而還士相見禮士見國君君答拜者以其初為士敬之故也非其<pb n="21a"/>臣則答拜之者以其他國之士非己尊所加故答之也大夫於其臣雖賤必答拜之者大夫為君宜辟正君故不辨己臣貴賤皆答拜也男女相答拜也者男女宜别或嫌其不相答故明雖别必宜答也俗本云男女不相答拜禮男女拜悉相答拜則有不字為非故鄭云嫌逺别不相答拜以明之</hi>
國君春田不圍澤大夫不掩羣士不取麛卵注生乳之<lb/>
時重傷其類音義<hi>麛音迷卵力管反乳如注反</hi>䟽<hi>正義曰此明貴賤田獵不同國君諸侯也春時萬物産孕不欲多傷殺故不合圍繞取也夏亦當然大夫不掩羣者羣謂禽獸共聚也羣聚則多不可掩取之士不取麛卵者麛乃是鹿子之稱而凡獸子亦得通名也卵鳥卵也春方乳長故不得取也然國君春田不圍則天子春圍也大夫春不掩則國君春掩也士春不取麛卵則大夫春取也而王制云天子不合圍<pb n="21b"/>諸侯不掩羣則與此異者彼上云天子諸侯無事則嵗三田鄭云三田者夏不田蓋夏時也案周禮四時田而云三田者下因云不合圍則知彼亦夏禮也又史記湯立三面網而天下歸仁亦是不合圍也此問所明周制矣</hi>
歲凶年穀不登注登成也君膳不祭肺馬不食榖馳道<lb/>
不除祭事不縣大夫不食粱士飲酒不樂注皆自為貶<lb/>
損憂民也禮食殺牲則祭先有虞氏以首夏后氏以心<lb/>
殷人以肝周人以肺不祭肺則不殺也天子食日少牢<lb/>
朔月太牢諸侯食日特牲朔月少牢除治也不治道為<lb/>
<pb n="22a"/>
妨民取蔬食也縣樂器鐘磬之屬也粱加食也不樂去<lb/>
琴瑟音義<hi>肺音芳廢反縣音𤣥下同為如字舊音于偽反下為妨同于偽反</hi>䟽<hi>正義曰此下明凶荒人君憂民自貶退禮也嵗凶者謂水旱災害也年榖不登者嵗既凶荒而年中榖稼不登登成也然年嵗雖通其亦有異鄭注太史職中數曰嵗朔數曰年釋者云年是據有氣之初歳是舉年中之稱故云朔數曰年中數曰嵗也君膳不祭肺者膳美食名禮天子食日少牢朔月大牢諸侯食日特牲朔月少牢夫盛食必祭周人重肺故食先祭肺嵗既凶饑故不祭肺則不殺牲也馬不食榖者年豐則馬食榖今凶年故不食也馳道不除者馳道正道如今御路也是君馳走車馬之處故曰馳道也除治也不治謂不除於草萊也所以不除者凶年人吝應採蔬食今若使人治路則廢取𬞞食故不除也祭事不縣者樂有縣鐘磬因曰縣也凶年雖祭而不<pb n="22b"/>作樂也自貶損故先言膳後言祭大夫不食粱者大夫食黍稷以粱為加故凶年去之也士飲酒不樂者士平常飲酒奏樂今凶年猶許飲酒但不奏樂也君膳不祭肺以下及士飲酒不樂各舉一邊而言其實互而相通但君尊故舉不殺牲及不縣之等大者而言大夫士卑直舉飲酒之小者言耳注正義曰周人以肺者此明堂位文引之者證不祭肺天子食日少牢朔月太牢諸侯食日特牲朔月少牢此玉藻文引之者證天子諸侯非凶年常食殺牲之事案周禮膳夫云王日一舉太牢不引膳夫而引玉藻者以膳夫秪有王禮玉藻兼載天子諸侯此經云君膳不祭肺又連言大夫士是其文既廣故引玉藻天子諸侯為證也玉藻所以異膳夫者膳夫是周之正禮玉藻是衰世之法故鄭志云作記之時或諸侯同天子或天子與諸侯同作記者亂之耳云梁加食也者以其公食大夫禮設正饌之後乃設稻粱以其是加也此嵗凶者案襄二十四年冬大饑榖梁傳曰五<pb n="23a"/>榖不升為大饑一榖不升謂之嗛二榖不升謂之饑三榖不升謂之饉四榖不升謂之康五榖不升謂之大祲大祲之禮君食不兼味臺榭不塗弛侯廷道不除百官布而不制鬼神禱而不祀此云嵗凶與彼大祲同也此膳不祭肺則食不兼味也此祭事不縣謂祈禱之祭則與大祲禱而不祀一也白虎通云一榖不升徹鶉鷃二榖不升徹鳧鴈三榖不升徹雉兎四榖不升損囿獸五榖不升不備三牲其不備三牲與此君膳不祭肺同也</hi>
君無故玉不去身大夫無故不徹縣士無故不徹琴瑟<lb/>
注憂樂不相干也故謂災患喪病音義<hi>樂音洛</hi>䟽<hi>正義曰此明無災者也君諸侯也玉謂佩也君子於玉比徳故恒佩玉明身恒有徳也且以玉為容飾無故則有容飾故佩玉也大夫無故不徹縣者徹亦去也無災變則不去樂也士無故不徹琴瑟者此無災則亦不去也故鄭前云士<pb n="23b"/>不樂去琴瑟取此文琴瑟此是不命之士爾若其命士則特縣也自士以上皆有玉佩上云君無故不去玉則知下通於士也下言士不去琴瑟亦上通於君也但比徳為重故君上明之也又大夫言縣士言琴瑟亦互言耳但縣勝故大夫言之耳注正義曰災水火也熊氏云案春秋說題辭樂無大夫士制鄭𤣥箴膏肓從題辭之義大夫士無樂小胥大夫判縣士特縣者小胥所云娱身之樂及治人之樂則有之也故鄉飲酒有工歌之樂是也縣題辭云無樂者謂無祭祀之樂故特牲少牢無樂若然此云大夫不徹縣士不徹琴瑟者謂娱身及治民之樂也</hi>
士有獻於國君他日君問之曰安取彼再拜稽首而后<lb/>
對注起敬也䟽<hi>正義曰此一節論大夫士饋獻之事各依文觧之士有獻者謂士有物奉貢於<pb n="24a"/>君也他日君問之曰安取彼者他日謂别日也非是獻物之日安取彼猶何處取彼物别日君問士云何處得前所獻之物所以湏問者士卑徳薄嫌其無有也不即問而待他日者士有貢獻當日乃自致於外而不敢容易見恐君答已拜故别日乃見君君得問之也再拜稽首而后對者士聞君問故先拜稽首而後起對得物所由</hi>
大夫私行出疆必請反必有獻士私行出疆必請反必<lb/>
告注臣不敢自専也私行謂以己事也士言告者不必<lb/>
有其獻也吿反而已音義<hi>疆居良反下同</hi>君勞之則拜問其行<lb/>
拜而后對注亦起敬也問行問道中無恙及所經過音<lb/>
<pb n="24b"/>
義<hi>恙羊尚反</hi>䟽<hi>正義曰私行謂非為君行也疆界也既非公事故宜必請也然大夫無外交而此有私行出界或是新来大夫姻婭猶在本國故有私行徃来但不得執交於外耳反必有獻者大夫有徳必能招人餉遺故還必有獻有獻由徳亦示君知賢無異志士私行出疆必請者出與大夫同也反必告者還與大夫異也士徳劣故不必有獻但必告還而己君勞之則拜者大夫士通如此謂行還而君若慰勞己之勞苦則已拜之也或有本云士有獻字非也問其行拜而後對者君若問其行道中無恙及遊渉所至則又拜拜竟而起對也先拜後答急謝見問之恩也</hi>
國君去其國止之曰奈何去社稷也大夫曰奈何去宗<lb/>
廟也士曰奈何去墳墓也注皆民臣殷勤之言國君死<lb/>
<pb n="25a"/>
社稷注死其所受於天子也謂見侵伐也春秋傳曰國<lb/>
滅君死之正也大夫死衆士死制注死其所受於君衆<lb/>
謂軍師制謂君教令所使為之䟽<hi>正義曰此一節論國君以下去國臣民止留之辭及死某所守之事各依文觧之國君去其國者謂諸侯去國而其臣民止留殷勤之辭也奈何猶言如何也國主社稷君去故云去社稷異義公羊說國滅君死正也故禮運云君死社稷無去國之義左傳說昔太王居豳狄人攻之乃踰梁山邑於岐山故知有去國之義也許慎謹案易曰係遯有疾厲畜臣妾吉知諸侯無去國之義也鄭不駮之明從許君用公羊義也然則公羊之說正禮左氏之說權法義皆通也大夫曰奈何去宗廟也者大夫去國謂三諫不從或以罪見黜者亦臣民止留之辭也大夫無社稷故云宗廟也故孝經云諸<pb n="25b"/>侯保其社稷大夫守其宗廟也士曰奈何去墳墓也者士亦謂三諫不從及或以罪見黜雖無臣民而屬吏止之也士亦有廟辟大夫言墳墓亦與大夫互也然孝經云士保其禄位而守其祭祀今不云祭祀者明雖去此之彼而猶得祭祀但墳墓不随耳國君死社稷者國君體國國以社稷為主若有宼難則以死衛之不可去也故注云死其所受於天子也謂見侵伐也鄭又引公羊襄六年傳云國滅君死之正也以證之是也大夫死衆者大夫職主領衆将軍若四郊多壘則為己辱故有宼難當保國必率衆禦之以死為度士死制者制謂君教命所使也雖不得率師若君命使之則唯致死熊氏云上云國君去社稷此云死社稷上云大夫去宗廟士去墳墓此不云大夫死宗廟士死墳墓而云死衆死制者以宗廟墳墓己私有之大夫士為臣事君不可為私事而死秪得死君之師衆及君政令然君言死社稷則宗廟墳墓亦死可知也但社稷受於天子故特舉言焉</hi>
<pb n="26a"/>
君天下曰天子朝諸侯分職授政任功曰予一人注皆<lb/>
擯者辭也天下謂外及四海也今漢於蠻夷稱天子於<lb/>
王侯稱皇帝覲禮曰伯父寔來余一人嘉之余予古今<lb/>
字音義<hi>分方云反徐扶問反擯必刃反予一人依字音羊汝反鄭云余予古今字則同音餘</hi>䟽<hi>正義曰此一節論天子稱謂之事各依文觧之君天下者天下謂七千里外也天子若接七千里外四海之諸侯則擯者稱天子以對之也所以然者四海難伏宜尊名以威臨之也不言王者以父天母地是上天之子又為天所命子養下民此尊名也崔靈恩云夷狄不識王化無有歸徃之義故不稱王臨之也不云皇者戎狄不識尊極之理皇號尊大也夷狄唯知畏天故舉天子威之也朝諸侯者此謂接七千里以内諸侯也授政者謂所縣<pb n="26b"/>象魏之法授於諸侯也任功者謂使人専掌委任之功若五侯九伯汝實征之也曰予一人者予我也自朝諸侯以下皆是内事故不假以威稱但自謂予一人者言我是人中之一人與物不殊故自謙損白虎通云王自謂一人者謙也欲言已才能當一人耳故論語云百姓有過在予一人臣下謂之一人者所以尊王者也以天下之大四海之内所共尊者一人耳注正義曰知擯者之辭者以覲禮云擯者曰伯父實来予一人嘉之此經亦稱予一人故知擯者辭引漢禮於夷狄稱天子者證此經君天下謂夷狄之内也異義天子有爵不易孟京說易有周人五號帝天稱一也王美稱二也天子爵號三也大君者興盛行異四也大人者聖人徳備五也是天子有爵古周禮說天子無爵同號於天何爵之有許慎謹案春秋左氏云施於夷狄稱天子施於諸夏稱天王施於京師稱王知天子非爵稱同古周禮義鄭駮云案士冠禮云古者生無爵死無諡自周及漢天子有諡<pb n="27a"/>此有爵甚明云無爵失之矣若杜預之義天子王者之通稱故成公八年天子使召伯来錫公命魯非夷狄稱天子莊元年冬王使榮叔来錫桓公命魯非京師而單稱王是無義例其許慎服䖍等依京師曰王夷狄曰天子與此不同具有别說</hi>
踐阼臨祭祀内事曰孝王某外事曰嗣王某注皆祝辭<lb/>
也唯宗廟稱孝天地社稷祭之郊内而曰嗣王不敢同<lb/>
外内音義<hi>皆祝辭本或作皆祝祝辭也下祝字之又反又之六反</hi>䟽<hi>正義曰踐履也阼主人階也天子祭祀升阼階天子吉凶之稱凡自稱及擯者之辭曰予一人故玉藻云凡自稱天子曰予一人是也在喪未𦵏自稱曰小童故僖九年在喪未𦵏王曰小童是也若既𦵏之後未踰年則稱名稱子故昭二十二年六<pb n="27b"/>月𦵏景王冬十月王予猛卒是也若踰年之後三年之内稱予小子故下文云天子未除喪曰予小子是也若三年除喪稱王故公羊文九年傳云天子三年然後稱王是也或稱予或稱我故㤗誓云予克受又曰我友邦冡君是也或稱朕故湯誥云朕躬有罪是也其祝告神之辭則下文云内事曰孝王某外事曰嗣王某又曰天王某甫是也其史書䇿辭下文云天王崩其招魂之辭其下文云天子復矣是也其謙虚卑退或稱小子湯誓云非台小子是也或曰不榖僖二十四年左傳云不榖不徳得罪於母弟之寵于帶是也或曰寡人故中候洛予命湯東觀於洛云寡人慎機是也踰年則稱王者據臣子稱也若王自稱必待三年顧命成王殯未能踰年稱予一人者熊氏云天下不可一日無王故也今謂予一人者以麻冕黼裳即位受顧命從吉故暫稱一人也履主階行事故云踐阼也臨祭祀者謂天子臨郊廟之祭祀也内事曰孝王某者内事宗廟是事親事親宜言<pb n="28a"/>孝故升阼階祭廟則祝辭云孝王某某為天子名也外事曰嗣王某者外事郊社也天地尊逺不敢同親云孝故云嗣王某言此王繼嗣前王而立也注正義曰天子以四郊為外圓丘方澤明堂社稷皆在郊内應稱孝而猶同外辭曰嗣王者尊天地雖祭之郊内猶從外辭崔靈恩云天地社稷是外神而祭之郊内不敢外之今案鄭注云而曰嗣王不敢同外内則是唯於嗣王之稱有外内不關祭祀之處崔所云天地祭之在内不敢外恐非鄭義謂不敢外内者若宗廟之祭從内事之例而祭辭稱孝若凡常山川並岳瀆之神祭之在外之例而辭稱嗣是在内從内辭在外從外辭今天地社稷既尊不敢同外内之例雖祭之在内而用外辭天地是尊不敢同外内之常例也</hi>
臨諸侯畛於鬼神曰有天王某甫注畛致也祝告致於<lb/>
<pb n="28b"/>
鬼神辭也曰有天王某甫某甫且字也不名者不親徃<lb/>
也周禮大㑹同過山川則大祝用事焉鬼神謂百辟卿<lb/>
士也畛或為祗音義<hi>畛之忍反父音甫注同大祝音㤗下文注除大宗皆同辟必亦反</hi>
䟽<hi>正義曰此謂天子廵守祝告神辭也廵守徧於方岳臨視諸侯故曰臨諸侯也鄭云以尊適卑曰臨畛於鬼神者畛致也王徃方岳凡所過山川悉使祝徃致辭告於山川鬼神也曰有天王某甫者既不自徃故祝辭不稱名而云某甫者鄭云且字也觧且字者云某是天子之字甫是男子美稱也祝稱天子字而下云甫是尼父之類也故榖梁傳云父猶傅也男子美稱也士冠禮注曰甫丈夫美稱而雜記附於殤稱殤童某甫鄭注云尊神不名為之造字以此而言某者是字甫者丈夫美稱而鄭所以謂為且字者舊說云未斥其人且以美稱<pb n="29a"/>配成其字音義隠云且假借此字也注正義曰致鬼神謂天子所行過諸侯之國則止於諸侯之廟而使大祝告鬼神云有天王某甫鬼神謂百辟卿士者謂昔為諸侯卿士者若過山川亦使大祝用事徃告曰有某甫故引大祝職以證之</hi>
崩曰天王崩注史書策辭復曰天子復矣注始死時呼<lb/>
魂辭也不呼名臣不名君也諸侯呼字䟽<hi>正義曰此謂告王者升假而史書載於方策之辭崩者自天墜下曰崩王者死如從天墜下故曰崩也然崩通於壊敗之稱則防墓崩及春秋沙鹿崩是也復曰天子復矣者復招魂復魄也夫精氣為魂身形為魄人若命至終畢必是精氣離形而臣子罔極之至猶望復生故使人升屋北面招呼死者之魂令還復身中故曰復也若漫招呼則無指的故男<pb n="29b"/>子呼名婦人呼字令魂識知其名字而還王者不呼名字者一則臣子不可名君二則普天率土王者一人而已故呼天子復而王者必知呼已而返也以例而言之則王后死亦呼王后復也崔靈恩云復所以呼天子者凡王者皆感五精之帝而生是天之子今天王崩是其精氣還復於上呼稱天子復更生之義</hi>
告喪曰天王登假注告赴也登上也假已也上已者若<lb/>
僊去云耳音義<hi>假音遐注同登上時掌反下同僊音仙</hi>措之廟立之主曰<lb/>
帝注同之天神春秋傳曰凡君卒哭而祔祔而作主音<lb/>
義<hi>措七故反置也祔音附</hi>天子未除喪曰予小子注謙未敢稱一<lb/>
人春秋傳曰以諸侯之踰年即位亦知天子之踰年即<lb/>
<pb n="30a"/>
位以天子三年然後稱王亦知諸侯於其封内三年稱<lb/>
子生名之死亦名之注生名之曰小子王死亦曰小子<lb/>
王也晉有小子侯是僭取於天子號也䟽<hi>正義曰此謂天王崩而遣使告天下萬國之辭也登上也假已也言天子上升已矣若僊去然也而史䇿書云天王崩復曰天子復赴云天王登假三稱不同者為義然也王是歸徃而䇿及赴告是有存亡徃来之義故崩赴並言之也措之廟立之主者措置也王𦵏後卒哭竟而祔置於廟立主使神依之也白虎通云所以有主者神無依據孝子以繼心也主用木木有始終又與人相似也蓋記之為題欲令後可知也方尺或曰尺二寸鄭云周以栗漢書前方後圓五經異義云主状正方穿中央逹四方天子長尺二寸諸侯長一尺曰帝者天神曰帝今號此主同於天神故<pb n="30b"/>題稱帝云文帝武帝之類也崔靈恩云古者帝王生死同稱生稱帝者死亦稱帝生稱王者死亦稱王今云措之廟立之主曰帝者蓋是為記時有主入廟稱帝之義記者録以為法也天子未除喪曰予小子者夫適嗣於初喪但人子當未忍即受天王之稱故不曰予一人而稱予小子者言我徳狹小也生名之死亦名之者嗣王既呼為小子若於喪中而死亦諡為小子王喪質故不變稱也注正義曰凡君卒哭而祔祔而作主者此是左傳僖三十三年之言也天子七月而𦵏九月而卒哭諸侯五月而𦵏七月而卒哭大夫三月而𦵏五月而卒哭士三月而𦵏是月而卒哭卒哭者是𦵏竟虞數畢后之祭名也孝子親始死哭晝夜無時𦵏後虞竟乃行神事故卒其無時之哭猶朝夕各一哭故謂其祭為卒哭卒哭明日而立主祔於廟随其昭穆從祖父食卒哭主暫時祔廟畢更還殯官至小祥作栗主入廟乃埋桑主於祖廟門左埋重處故鄭云虞而作主至祔奉以祔祖廟<pb n="31a"/>既事畢反之殯宫然大夫士亦卒哭而祔而左傳唯據人君有主者言之故云凡君鄭注祭法云大夫士無主也此言凡君明不關大夫士也崔靈恩云大夫士無主以幣帛祔祔竟並還殯宫至小祥而入廟也又檀弓云重主道也鄭注引公羊傳云虞主用桑練主用栗則似虞已有主而左傳云祔而作主二傳不同者案說公羊者朝𦵏日中則作虞主若鄭君以二傳之文雖異其意則同皆是虞祭總了然後作主以作主去虞實近故公羊上係之於虞作主謂之虞主又作主為祔所湏故知左氏據祔而言故云祔而作主故異義云古春秋左氏說既𦵏反虞天子九虞九虞者以柔日九虞十六日也諸侯七虞十二日也大夫五虞八日也士三虞四日也既虞然後祔死者於先死者祔而作主謂桑主也期年然後作栗主許慎謹案左氏說與禮記同鄭君不駮明同許意故注檀弓云重既虞而埋之乃後作主是總行虞祭竟乃埋重作主耳下檀弓云虞而立尸有几筵卒<pb n="31b"/>哭而諱生事畢而鬼事始已既卒哭宰夫執木鐸以命於宮中曰舍故而諱新鄭云故謂髙祖之父當遷者據檀弓文句相連鄭氏以為人君之禮明虞唯立尸未作主也以諸侯之踰年即位者鄭所引文九年公羊傳文案公羊傳說文八年八月天王崩九年毛伯来求金公羊云踰年矣何以不言王使未稱君也以諸侯踰年即位亦知天子之踰年即位也以天子三年然後稱王亦知諸侯於其封内三年稱子也若然天子踰年即位無文約魯十二公諸侯三年内稱子亦無文約天子踰年不稱使也是天子諸侯互相明也引之者證天子三年之内稱予小子也又凖左傳之義諸侯薨而嗣子即位凡有二時一是始喪即適于之位二是踰年正月即一國正君臣之位三是除喪而見於天子天子命之嗣列為諸侯之位今此公羊踰年即位是遭喪明年為元年正月即位白虎通云父沒稱子某屈於尸柩也既𦵏稱子者即尊之漸也踰年稱公者縁民臣之心不可一日<pb n="32a"/>無君終始之義不可一年二君故踰年即位保民臣之心也三年後受爵者縁孝子之思未忍安吉故僖三十三年十二月乙巳公薨於小寝文公元年正月公即位四月丁巳𦵏韓詩内傳曰諸侯世子三年喪畢上受爵命於天子乃歸即位何明爵天子有也臣無自爵之義是也童子亦當受爵命使大夫就其國命之不與童子為禮也晉有小子侯者以晉為證也晉有小子侯哀侯之子也魯桓公七年左傳曲沃伯誘晉小子侯殺之是在喪而死猶呼為小子侯也其應稱嗣子某不得同天子稱小子是僭取之耳</hi>
天子有后有夫人有世婦有嬪有妻有妾注妻八十一<lb/>
御妻周禮謂之女御以其御序於王之燕寝妾賤者音<lb/>
義<hi>嬪音頻</hi>䟽<hi>正義曰此一節總論立男官女官之事各随文觧之天子有后者天子立官則先從后妃<pb n="32b"/>為始所以然者為治之法刑於寡妻始於家邦終於四海故刪詩則以后妃為首若論氣先隂後陽故此言天子有后也謂之為后者后後也言其后於天子亦以廣後𦙍也有夫人者夫扶也言扶持於王也有世婦者婦服也言其進以服事君子也以其猶貴故加以世言之亦廣世𦙍也有嬪者嬪婦人之美稱可賓敬也有妻者鄭注内則云妻之言齊也以禮見問得與夫敵體也案彼是判合齊體者今此言齊者以進御於王之時暫有齊同之義有妾者鄭注内則云妾之言接也聞彼有禮走而徃焉以得接見於君子也周禮則嬪在世婦上又無妾之文也今此所陳與周禮雜而不次者記者之言不可一依周禮或可雜夏殷而言之鄭注檀弓云舜不告而娶不立正妃但三夫人夏則因而廣之増九女則十二人所増九女者則九嬪也故鄭云春秋說云天子娶十二人夏制鄭又云殷増三九二十七人總三十九人所増二十七世婦也周又三二十七人因為八十一<pb n="33a"/>人則女御也注正義曰以其御序於王之燕寝者觧周名為女御之義以其御於王之燕寝御法案周禮王有六寝一是正寝餘五寝在後通名燕寝其一在東北王春居之一在西北王冬居之一在西南王秋居之一在東南王夏居之一在中央六月居之凡后妃以下更以次序而上御王於五寝之中也故鄭注周禮九嬪云凡御見之法月與后妃其象也卑者宜先尊者宜後女御八十一人當九夕世婦二十七人當三夕九嬪九人當一夕三夫人當一夕后當一夕亦十五日而徧云自望後反之孔于云日者天之明月者地之理隂陽契制故月上屬為天使婦從夫放月紀月紀是星也而婦人上御必有女史彤管以差次之毛詩傳貽我彤管云古者后夫人必有女史彤管之法史主記過有罪殺之后妃羣妾以禮御於君所女史書其日月授之環以進退之生子月辰則以金環退之當御者以銀環進之著左手既御著於右手事無大小記以成法</hi>
<pb n="33b"/>
天子建天官先六大曰大宰大宗大史大祝大士大卜<lb/>
典司六典注典法也此蓋殷時制也周則大宰為天官<lb/>
大宗曰宗伯宗伯為春官大史以下屬焉大士以神仕<lb/>
者天子之五官曰司徒司馬司空司士司宼典司五衆<lb/>
注衆謂羣臣也此亦殷時制也周則司士屬司馬大宰<lb/>
司徒宗伯司馬司宼司空為六官天子之六府曰司土<lb/>
司木司水司草司器司貨典司六職注府主蔵六物之<lb/>
税者此亦殷時制也周則皆屬司徒司土土均也司木<lb/>
<pb n="34a"/>
山虞也司水川衡也司草稻人也司器角人也司貨丱<lb/>
人也音義<hi>丱辜猛反又音虢猛反徐故孟反丱人掌金玉錫石未成器者</hi>天子之六工<lb/>
曰土工金工石工木工獸工草工典制六材注此亦殷<lb/>
時制也周則皆屬司空土工陶旊也金工築冶鳧㮚段<lb/>
桃也石工玉人磬人也木工輪輿弓廬匠車梓也獸工<lb/>
函鮑韗韋裘也唯草工職亡蓋謂作萑葦之器音義<hi>陶音桃陶人為瓦器也旊方徃反旊人為簠簋之屬築音竹築氏為書刀冶音也冶氏為煎金鳧音符鳧氏為鐘也段本又作鍜多亂反段氏為錢鎛函音含函人為甲鎧韗况萬反一音運一音况運反韗人為鼔萑音丸</hi>五<lb/>
<pb n="34b"/>
官致貢曰享注貢功也享獻也致其嵗終之功於王謂<lb/>
之獻也周禮大宰嵗終則令百官府各正其治受其㑹<lb/>
聴其致事而詔王廢置音義<hi>享許兩反舊許亮反後皆放此不復重出治音直吏反㑹古外反</hi>䟽<hi>正義曰此以下是殷禮所明異於周法案甘誓云六事之人鄭云周禮六軍皆命卿則三代同矣案甘誓及鄭注則三王同有六卿又鄭注大傳夏書云所謂六卿者后稷司徒秩宗司馬作士共工也而不說殷家六卿之名今此記所言上非夏法下異周典鄭唯指為殷禮也然天官以下殷家六卿何者大宰司徒司馬司空司士司㓂是也但周立六卿故天地四時而殷六卿所法則有異也殷以大宰為一卿以象天時司徒以下五卿法於地事故鄭志崇精問焦氏云鄭云三王同六卿殷應六卿此云五官何也焦氏答曰殷<pb n="35a"/>立天官與五行其取象異耳是司徒以下法五行并此大宰即為六官也但大宰既尊故先列大宰并顯大宰之下隸屬大宰之官既法於天故同受大名故云先六大大宰一大宗二大史三大祝四大士五大卜六也典司六典者結上也上典是守典下典是典則之典言立此六官以守主於六事之法天子之五官者嚮立六官以法天之六氣此又置五官以象地之五行也天地五行踐立故復云天子不云建從天官也又天官尊陽故一卿以攝衆地官卑隂故五卿俱陳也不云地者與前互也天尊故没其數地卑故明言其五也司徒一司馬二司空三司士四司㓂五也典司五衆者結上也言用此上五官使各守其所掌上之羣衆也然此五官亦各有所領羣衆如大宰領大宗以下也而不條出其人者略也天言六典地言五衆者互言也但天尊故云典地卑故云衆也天子之六府者殷六卿外復别立此六官也府者蔵物之處也既法天地立官天地應生萬物故<pb n="35b"/>為萬物立府也曰司土一也於周為土均也均平地税之政令也土生萬物故為均也司木二也於周則為山虞也虞度也主量度山之大小所生之物司水三也於周則為川衡衡平也掌廵行川澤平其禁令司草四也於周為稻人也掌稼種下地及除草萊司器五也於周為角人也掌以時徵齒角於山澤之農供為器用也司貨六也於周為丱人言鑛器未成者也掌金玉錫石之地而為之守禁以時取之以供器物金玉曰貨故稱貨人典司六職者結上立此六官使各主其所掌職也天子之六工者工能也言能作器物者也前既有六府之物宜立六工以作之為器物故為次也亦有六者依府以用事也曰土工金工石工木工獸工草工者此六官於周禮並屬司空而司空職散亡漢購千金不得今唯有考工記以代之典制六材者材謂材物結上立此六工使典制六府之材物五官致貢曰享者五官即前自后以下之五官后一天官二地官三六府四六工五貢<pb n="36a"/>功也享獻也嵗終則此五官各考其屬一年之功以獻於天子故云致貢曰享也王后之屬致蠶職之功天官以下各獻其職之功注正義曰知殷制者以其上與夏官不同下與周禮有異故疑殷制也知大士非司士及士師卿士之等者以其下别有司士司㓂故知非士師卿士也與大祝大卜相連皆主神之士故知神仕也衆謂羣臣也者知此非是天下衆人而為羣臣也蓋以經云五衆明官各有所衆如周六官之屬也周禮大宰總主六官之職司徒主教教其徒衆宗伯者伯長也宗尊也以主鬼神故以尊為名司馬主征伐馬是征伐所用司宼主除賊㓂司空主土居民司士主公卿以下版籍爵禄之等特以司士為名者士是官之總首故詩云濟濟多士也其諸官皆云司而大宰宗伯不云司者司主也大宰總主六官不徧有所司故不言司也宗伯之官不言司者以主天地鬼神之事天地鬼神既尊非人所司故不云司也府主蔵六物之税者此皆與周不同故<pb n="36b"/>云亦殷制也司土土均也案周禮土均上士二人司木山虞毎大山中士四人中山下士六人小山下士二人不言林衡者略舉山虞耳司水於周為川衡川衡毎大川下士十有二人中川下士六人小川下士二人不言澤虞者亦略舉川衡耳司草稻人者上士二人周禮亦有草人今亦司草為稻人者二官俱主殺草鄭舉稻人欲見司草兼有二官也司器角人者下士二人司貨丱人者中士二人土工陶旊也者考功記陶人為甗實二鬴又甑實二鬴七穿旊人職云旊人為簋旊是放法陶是陶治互文耳但簋是祭器故取放法之名也云金工謂築氏掌為削削書刀也冶謂煎金石者冶鑄為之冶氏掌為戈㦸故因呼煎金為冶鳧氏世能為鐘以供樂器故因呼作鐘為鳧氏也㮚氏為量器謂豆區鬴鐘之屬也㮚氏世能為之段氏主作錢鎛田器桃氏為刃刃謂刀劒之屬云石工玉人磬人者玉人謂作圭璧者磬人作磬也玉及磬同出於石故謂石工也云木工輪輿<pb n="37a"/>弓廬匠車梓也者此七物並用木故曰木工也輪車輪也輿車林也車難不能一人獨成各有所善故輪輿不同也弓能作弓者也廬能作戈㦸秘者也匠能作宫室之屬者車謂能作大車及羊車也梓謂杯勺為筍虞之屬也獸工函鮑韗韋裘者此物並用獸皮故曰獸工函謂能作甲鎧者鮑謂能治皮供作甲者韗謂考工記韗人為臯陶鼓木謂能以皮冒鼓者韋熟皮為衣及韎韐者裘謂帶毛狐裘之屬者考工記韋裘二職存唯草工職亡考工無蓋謂作萑葦之器盛食之器及葦席之屬也或言氏或言人者鄭注考工記云其曰某人者以其事名官也其曰某民者官有世功若族有世業者也干寳云凡言司者總其領也凡言師者訓其徒也凡言職者主其業也凡言衡者平其政也凡言掌者主其事也凡言氏者世其官也凡言人者終其身也不氏不人權其材也通權其材者既云不世又不終身随其材而權暫用也然案周禮建官列職有司㑹之屬是言司者也<pb n="37b"/>有甸師之屬是言師者也有職内之屬是言職者也有川衡之屬是言衡者也有掌舎之屬是言掌者也有師氏之屬是言氏者也有庖人之屬是言人者也有宮正膳夫外饔内饔之屬皆不氏不人者也嵗終則令百官府各正其治者引周禮證嵗終百官各獻其功以禮詔告也周則冢宰至嵗終受於百官之簿書所㑹之最而考一年之功多少以告天子也若功少則廢黜其人功多則遷置其職也今謂五官則上天子五官司徒以下故下文五官之長曰伯與此五官一也但大宰總攝羣職總受五官之貢故不入其數也若以五官為后以下則下云五官之長豈有長於后乎熊氏以為五等諸侯亦非也</hi>
　<lb/>
　禮記注䟽卷四<lb/>
<pb n="38a"/>
　禮記注䟽卷四考證<lb/>
曲禮下執玉其有藉者則裼無藉者則襲注䟽○陳澔<lb/>
　曰此所言専主圭璋特而襲璧琮加束帛而裼一條<lb/>
　言之先儒乃以執圭而垂繅為有藉執圭而屈繅為<lb/>
　無藉此則不然竊詳經文裼襲是一事垂繅屈繅又<lb/>
　别是一事不容混而為一說<hi>臣召南</hi>按注言有藻無<lb/>
　藻䟽言玉亦有裼襲此以旁說引起正說耳至裼襲<lb/>
　正文注言圭璋璧琮䟽引聘禮注一段言之甚詳原<lb/>
<pb n="38b"/>
　未甞混也<lb/>
　又䟽凡圭廣三寸○廣字當依聘禮記及贊大行作<lb/>
　博字<lb/>
　又䟽下以黃為地○聘禮記注黃字當作絳<lb/>
　又䟽其裼襲之義者○<hi>臣召南</hi>按自此以下觧有藉<lb/>
　者裼無藉者襲之正文也<lb/>
　又䟽初享或用虎豹之皮○<hi>臣召南</hi>按覲禮原文初<lb/>
　享或用馬或用虎豹之皮此文脫或用馬三字<lb/>
<pb n="39a"/>
　又䟽裼所以異於襲者云云○林希元曰按諸儒之<lb/>
　說裘上外衣尚有三重裼衣一也襲衣一也正服一<lb/>
　也襲與裼之異祗在第二重上分别耳第二重衣直<lb/>
　領而露出裼衣則謂之裼蓋以所露者言也第二重<lb/>
　衣曲領而掩蔽裼衣則謂之襲蓋以所掩者言也<lb/>
君子行禮不求變俗䟽又左傳定四年封魯因商奄之<lb/>
　人○<hi>臣召南</hi>按此不成文義定四年之下當有祝佗<lb/>
　曰三字封魯疑當作成王封魯公於魯蓋脫文多矣<lb/>
<pb n="39b"/>
　又䟽案有列於朝有詔於國云云○<hi>臣召南</hi>按此一<lb/>
　段當在下節去國三世之下各本俱誤脫於此姑存<lb/>
　之<lb/>
鞮屨注䟽按鞮屨氏無絇繶之文○氏字當作是<lb/>
君天下曰天子注䟽異義天子有爵不易孟京說云云<lb/>
　○<hi>臣召南</hi>按此一問一答答者引孟京易說也天子<lb/>
　有爵不句絶易孟京說易下易字衍文也<lb/>
内事曰孝王某外事曰嗣王某注○<hi>臣召南</hi>按内事外<lb/>
<pb n="40a"/>
　事正與上篇外事用剛日内事用柔日同而鄭必異<lb/>
　觧何也<lb/>
天子建天官先六太注此蓋殷時制也○呂氏曰殷人<lb/>
　尊神太宗以下皆事鬼神奉天時之官故謂之天官<lb/>
　太宰則佐王代天工者也<lb/>
天子之五官注此亦殷時制也䟽然天官以下殷家六<lb/>
　卿○<hi>臣召南</hi>按殷家之上當有即是二字䟽意言殷<lb/>
　亦以五官配太宰為六卿也鄭注謂五官是殷制亦<lb/>
<pb n="40b"/>
　非鑿空史記周本紀古公作五官有司民皆歌樂之<lb/>
　此即本大雅乃召司空乃召司徒之文以為說耳若<lb/>
　左傳言職官五正則殷制之明騐也<lb/>
五官致貢曰享䟽后一天官二地官三六府四六工五<lb/>
　云云○<hi>臣召南</hi>按經文明以司徒等為五官此䟽乃<lb/>
　總計后以下何也後䟽又明指司徒一節不㡬於一<lb/>
　幅中自相矛盾乎此條當去後條當存編正義時失<lb/>
　於詳審耳<lb/>
<pb n="41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注䟽卷四考證<lb/>
</p>
<p>
</p>
  </div>
</body>
</text>
</TEI>
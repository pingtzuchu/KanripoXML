<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷三十六</head> <lb/>
    <p>
<pb n="1a"/>
欽定四庫全書<lb/>
　禮記注疏卷三十六<lb/>
　　漢鄭氏注　唐陸德明音義　孔穎達疏<lb/>
　學記<lb/>
發慮憲求善良足以謏聞不足以動衆注憲法也言發<lb/>
計慮當擬度於法式也求謂招來也謏之言小也動衆<lb/>
謂師役之事音義<hi>憲音獻謏思了反徐所穆反聞音問聲聞度大各反</hi>就賢體遠<lb/>
足以動衆未足以化民注就謂躬下之體猶親也音義<lb/>
<pb n="1b"/>
<hi>下戸嫁反</hi>君子如欲化民成俗其必由學乎注所學者聖人<lb/>
之道在方䇿音義<hi>䇿初革反</hi>疏<hi>正義曰此一節明雖有餘善欲化民成俗不如學之爲重發慮憲者發謂起發慮謂謀慮憲謂法式也言有人不學而起發謀慮終不動衆舉動必能擬度於法式故云發慮憲求善良者良亦善也又能招求善良之士足以謏聞者謏之言小聞聲聞也言不學之人能有片識謀慮法式求善以自輔此是人身上小善故小有聲聞也不足以動衆者衆謂師役也雖有以小善恩未被物若御軍動衆則不能故云不足以動衆也就賢體遠者賢爲徳行賢良屈下從就之遠謂才藝廣遠心意能親愛之也足以動衆者以恩被於外故足以動衆也未足以化民者雖復恩能動衆識見猶淺仁義未備故未足以化民也君子如欲化民成俗者君謂君於上位子謂子愛下民謂天子諸侯及卿大夫欲敎化其民成其美俗<pb n="2a"/>非學不可故云其必由學乎學則博識多聞知古知今既身有善行示民軌儀故可以化民成俗也注正義曰憲法釋詁文謏之言小也言謏音近小故云謏之言小也云動衆謂師役之事者動衆以與化民相對化民事難動衆稍易故知是師役之事所學者聖人之道在方策者鄭恐所學爲小小才藝之事故云所學者聖人之道以其化民成俗非聖人之道不可云在方䇿者下篇文武之道布在方策是也</hi>
玉不琢不成器人不學不知道是故古之王者建國君<lb/>
民教學爲先注爲内則設師保以教使國子學焉外則<lb/>
有大學庠序之官音義<hi>琢丁角反治玉曰琢大音泰後大學皆同</hi>兌命曰念<lb/>
終始典于學其此之謂乎注典經也言學之不舍業也<lb/>
<pb n="2b"/>
兌當爲説字之誤也高宗夢傅説求而得之作說命三<lb/>
篇在尚書今亡音義<hi>兌依注作說音悦下兌命放此舍音捨兌當徒外反</hi>疏<hi>正義曰此一節論喻學之爲美故先立學之事王者建國君民教學爲先者建國謂建立其國君民謂君長其民内則設師保外則設庠序以教之故云教學爲先兌命曰念終始典于學者記者明教學事重不可暫廢故引兌命以證之言殷相傅説告高宗云意恆思念從始至終習經典於學也其此之謂乎者言此經所謂教學爲先則兌命念終始典于學也注正義曰典經也釋言文學不舍業即經云終始思念經典是不舍業也言高宗夢傅說者書序云高宗夢傅説作說命三篇高宗殷王武丁其徳高可尊故號高宗其事具尚書篇見在鄭云今亡者鄭不見古文尚書故也</hi>
<pb n="3a"/>
雖有嘉肴弗食不知其旨也雖有至道弗學不知其善<lb/>
也注旨美也音義<hi>肴戸交反</hi>是故學然後知不足教然後知<lb/>
困注學則睹己行之所短敎則見己道之所未逹音義<lb/>
<hi>睹丁古反行下孟反下注徳行同</hi>知不足然後能自反也知困然後能<lb/>
自强也故曰敎學相長也注自反求諸己也自强脩業<lb/>
不敢倦音義<hi>强其丈反又其良反下注同長丁两反下注長穉長者皆同</hi>兌命曰學<lb/>
學半其此之謂乎注言學人乃益己之學半音義<hi>學學上胡孝反下如字學人胡孝反又音教</hi>疏<hi>正義曰此一節明教學相益雖有嘉肴弗食不知其旨也者嘉善也<pb n="3b"/>旨美也雖有嘉美之肴兼陳列於前若不食即不知其肴之美也雖有至道弗學不知其善也者至謂至極雖有至極大道若不學則不知大道之善是故學然後知不足也者若不學之時諸事蕩然不知己身何長何短若學則知己之所短有不足之處也教然後知困者不教之時謂己諸事皆通若其教人則知己有不通而事有困弊困則甚於不足矣知不足然後能自反也者凡人皆欲嚮前相進既知不足然後能自反嚮身而求諸己之困故反學矣知困然後能自强也者凡人多有解怠既知困弊然後能自强學其身不復解怠也故曰教學相長也者謂教能長益於善教學之時然後知己困而乃强學之是教能長學善也學則道業成就於教益善是學能相長也但此禮本明教之長學兌命曰學學半者上學爲教音斆下學者謂習也謂學習也言教人乃是益己學之半也說命所云其此之謂乎言學習不可暫廢故引説命以證之言恆思念從始至終習禮典<pb n="4a"/>于學也</hi>
古之教者家有塾黨有庠術有序國有學注術當爲遂<lb/>
聲之誤也古者仕焉而已者歸教於閭里朝夕坐於門<lb/>
門側之堂謂之塾周禮五百家爲黨萬二千五百家爲<lb/>
遂黨屬於鄉遂在遠郊之外音義<hi>塾音熟一音育術音遂出注</hi>比年<lb/>
入學注學者每歳來入也中年考校注中猶間也鄉遂<lb/>
大夫問嵗則考學者之德行道藝周禮三歳大比乃考<lb/>
焉音義<hi>中徐丁仲反注同間間側之間下同比毗志反</hi>一年視離經辨志三年<lb/>
<pb n="4b"/>
視敬業樂羣五年視博習親師七年視論學取友謂之<lb/>
小成九年知類通達强立而不反謂之大成注離經㫁<lb/>
句絶也辨志謂别其心意所趣鄉也知類知事義之比<lb/>
也强立臨事不惑也不反不違失師道音義<hi>樂五孝反又音嶽下不能樂學同㫁句丁亂反别彼列反趣七住反鄉許亮反比必履反一音必利反</hi>夫然後足以<lb/>
化民易俗近者説服而遠者懐之此大學之道也注懐<lb/>
來也安也音義<hi>説音悦</hi>記曰蛾子時術之其此之謂乎注<lb/>
蛾蚍蜉也蚍蜉之子微蟲耳時術蚍蜉之所爲其功乃<lb/>
<pb n="5a"/>
復成大垤音義<hi>蛾魚起反注同本或作蟻蚍音毗蜉音孚爾雅云蚍蜉大蟻復扶又反垤大結反毛詩傅云蟻冢也</hi>疏<hi>正義曰此一節明國家立庠序上下之殊并明入學年歳之差古之教者謂上代也家有塾者此明學之所在周禮百里之内二十五家爲閭同共一巷巷首有門門邊有塾謂民在家之時朝夕出入恒就教於塾故云家有塾白虎通云古之教民百里皆有師里中之老有道徳者爲里右師其次爲左師教里中之子弟以道藝孝悌仁義也黨有庠者黨謂周禮五百家也庠學名也於黨中立學教閭中所升者也術有序者術遂也周禮萬二千五百家爲遂遂有序亦學名於遂中立學教黨學所升者也國有學者國謂天子所都及諸侯國中也周禮天子立四代學以教世子及羣后之子及鄉中俊選所升之士也而尊魯亦立四代學餘諸侯於國但立時王之學故云國有學也比年入學者比年謂每年也謂年年恆入學也中年考校者<pb n="5b"/>中猶間也謂每間一歳鄉遂大夫考校其藝也一年視離經辨志者謂學者初入學一年鄉遂大夫於年終之時考視其業離經謂離析經理使章句㫁絶也辨志謂辨其志意趨鄉習學何經矣三年視敬業樂羣者謂學者入學三年考校之時視此學者敬業謂藝業長者敬而親之樂羣謂羣居朋友善者願而樂之五年視博習親師者言五年考校之時視此學者博習謂廣博學習也親師謂親愛其師七年視論學取友者言七年考校之時視此學者論學謂學問嚮成論說學之是非取友謂選擇好人取之爲友謂之小成者比六年已前其業稍成比九年之學其業小故曰小成九年知類通達强立而不反者謂九年考校之時視此學者言知義理事類通達無疑强立謂專强獨立不有疑滯而不反謂不違失師教之道謂之大成此大學之道也者言如此所論是大學賢聖之道理非小學技藝耳記曰蛾子時術之者謂舊人之記先有此語記禮者引舊記之言故云<pb n="6a"/>蛾子時術之蟻子小蟲蚍蜉之子時時術學銜土之事而成大垤猶如學者時時學問而成大道矣記之所云其此學問之謂乎注正義曰此云術周禮作遂者此記與黨連文故知術當爲遂以聲相近而錯誤也云古者仕焉而已者歸教於閭里朝夕坐於門者已猶退也謂仕年老而退歸者案書傳説云大夫七十而致仕而退老歸其鄉里大夫爲父師士爲小師新榖已入餘子皆入學距冬至四十五日始出學上老平明坐於右塾庶老坐於左塾餘子畢出然後皆歸夕亦如之云門側之堂謂之塾者爾雅釋宮文引周禮者證黨遂之異案周禮六鄉之内五家為比五比為閭四閭為族五族為黨五黨為州五州為鄉六遂之内五家為鄰五鄰為里四里為酇五酇爲鄙五鄙爲縣五縣爲遂今此經六郷舉黨六遂舉遂則餘閭里以上皆有學可知故此注云歸敎於閭里其比與鄰近止五家而已不必皆有學云遂在遠郊之外者案周禮遂人掌野之官百里之外故知遂在<pb n="6b"/>遠郊之外鄭注州長職云序州黨之學則黨學曰序此云黨有庠者鄉學曰庠故鄉飲酒之義云主人拜迎賔于庠門之外注云庠鄉學也州黨曰序此云黨有痒者是鄉之所居黨爲鄉學之庠不别立序凡六鄉之内州學以下皆爲庠六遂之内縣學以下皆爲序也皇氏云遂學曰庠與此文違其義非也庾氏云黨有庠謂夏殷禮非周法義或然也間年謂下一年三年五年七年之類是也云鄉遂大夫間歲則考學者計學者入學多少之間歲非是鄉遂大夫間歲三年入學也云周禮三歲大比乃考焉者鄭引周禮三年大比考校則此中年考校非周禮也故周禮鄉大夫職云三年大比而興賢者能者皇氏云此中年考校亦周法非也皇氏又以此中年考校謂郷遂學也下文云一年視離經辨志以下皆爲國學亦非也但應入大學者自國家考校之耳其未入大學者鄉遂大夫考校也案釋蟲云蚍蜉大螘小者螘是蟻爲蚍蜉大者又云蟻子故云蚍蜉之子也</hi>
<pb n="7a"/>
大學始敎皮弁祭菜示敬道也注皮弁天子之朝朝服<lb/>
也祭菜禮先聖先師菜謂芹藻之屬音義<hi>朝朝並直遥反芹音勤藻音早</hi>宵雅肄三官其始也注宵之言小也肄習也習小雅<lb/>
之三謂鹿鳴四牡皇皇者華也此皆君臣宴樂相勞苦<lb/>
之詩爲始學者習之所以勸之以官且取上下相和厚<lb/>
音義<hi>宵音消肄本又作肆同以二反注同樂音洛勞力告反又如字爲于僞反</hi>入學鼓篋孫<lb/>
其業也注鼓箧擊鼓警衆乃發箧出所治經業也孫猶<lb/>
恭順也音義<hi>箧古協反孫音遜注及下皆同警京領反</hi>夏楚二物收其威也<lb/>
<pb n="7b"/>
注夏槄也楚荆也二者所以撲撻犯禮者收謂收斂整<lb/>
齊之威威儀也音義<hi>夏古雅反注同槄吐刀反爾雅云槄山榎撲普卜反尚書云作敎刑撻他達反</hi>未卜禘不視學游其志也注禘大祭也天子諸侯<lb/>
既祭乃視學考校以游暇學者之志意音義<hi>禘大計反遊音由本亦作游暇戸嫁反舊古雅反</hi>時觀而弗語存其心也注使之悱悱憤<lb/>
憤然後啓發也音義<hi>語魚庶反悱芳鬼反憤扶粉反一本直作悱憤</hi>幼者聽而<lb/>
弗問學不躐等也注學敎也敎之長穉音義<hi>學胡孝反注同躐音里輒反穉直吏反</hi>此七者敎之大倫也注倫理也自大學始敎<lb/>
<pb n="8a"/>
至此其義七也記曰凡學官先事士先志其此之謂乎<lb/>
注官居官者也士學士也疏<hi>正義曰此一節明天子諸侯敎學大理凡有七種各依文解之大學始敎者大學謂天子諸侯使學者入大學習先王之道矣熊氏云始敎謂始立學敎皮弁祭菜者謂天子使有司服皮弁祭先聖先師以蘋藻之菜也示敬道也者崔氏云著皮弁祭菜蔬並是質素示學者以謙敬之道矣宵雅肄三官其始也者宵小也肄習也當祭菜之時使歌小雅習其三篇鹿嗚四牡皇皇者華取其上下之官勸其始學之人使上下順序也故云官其始也亦謂以官勸其始也入學鼓箧孫其業也者入學謂學士入學之時大胥之官先擊鼓以召之學者旣至發其筐箧以出其書故云鼓箧也所以然者欲使學者孫其業謂恭順其所持經業夏楚二物收其威也者學者不勤其業師則以夏楚二物以笞撻之所以然者欲令<pb n="8b"/>學者畏之收斂其威儀也未卜禘不視學游其志也者皇氏云禘大祭在於夏天子諸侯視學之時必在禘祭之後未卜禘謂未爲禘也禘是大祭必先卜故連言之是未爲禘祭不視學所以然者欲游其學者之志謂優游縱暇學者之志不欲急切之故禘祭之後乃視學考校優劣焉時觀而弗語存其心也者時觀謂敎者時時觀之而不丁寧告語所以然者欲使學者存其心也旣不告語學者則心憤憤口悱悱然後啓之學者則存其心也幼者聽而弗問者敎學之法若有疑滯未曉必湏問師則幼者但聽長者解說不得輒問推長者諮問幼者但聽之耳學不躐等也者學敎也躐踰越也言敎此學者令其謙退不敢踰越等差若其幼者輒問不推長者則與長者抗行意有驕矜今唯使聽而不問故云學不躐等也此七者敎之大倫也者倫理也言前七等之事是敎學大理也記曰者引舊記結上七事凡學謂學爲官學為士者官先事士先志者若學爲官則先敎以<pb n="9a"/>居官之事若學爲士則先喻敎以學士之志故先七事皆是教學居官及學士者其此之謂乎者記者所云其此在上七事之謂乎注正義曰熊氏云以注禮先聖先師之義解經始教謂始立學也若學士春始入學唯得祭先師故文王世子云春官釋奠于其先師秋冬唯祭先師而已不祭先聖故大胥春釋菜合舞鄭云釋菜禮先師是春始入學不祭先聖也皇氏云以爲始敎謂春時學士始入學也其義恐非宵音近小故讀從小案鄉飲酒禮燕禮皆歌鹿鳴四牡皇皇者華又襄四年穆叔如晉歌小雅三篇故知鹿鳴四牡皇皇者華也云爲始學者習之所以勸之以官者小雅三篇皆君臣燕樂及相勞苦今爲學者歌之欲使學者得爲官與君臣相燕樂各自勸勵故云所以勸之以官也此云始者謂學者始來入學故云始入學習之也鼓謂擊鼓故大胥云用樂者以鼓徴學士大王世子云大昕鼓徴所以警衆也文王世子云謂天子視學之時擊鼓警衆也若是凡常<pb n="9b"/>入學用樂及爲祭祀用樂者以鼓徴學士是也爾雅釋木云槄山擾郭景純云今之山楸盧氏云樸作敎刑是撲撻犯禮者禘大祭爾雅釋天文云天子諸侯旣祭乃視學者謂於夏祭之時既爲禘祭之後乃視學考校當祭之年故云未卜禘不視學若不富禘祭之年亦待時祭之後乃視學也此視學謂考試學者經業或君親往或使有司爲之非天子大禮視學也若大禮視學在仲春仲秋及季春故文王世子云凡大合樂必遂飬老注云大合樂謂春入學舍菜合舞秋頒學合聲於是時也天子則視學焉月令季春大合樂天子率三公九卿而視學焉與此别也視學既在夏祭之後則天子春秋視學亦應在春秋時祭之後此舉未卜禘不視學則餘可知也熊氏云此禘謂夏正郊天視學謂仲春視學若郊天則不視學若如熊氏義禮不王不禘鄭注何得云天子諸侯旣祭乃視學既連諸侯言之則此禘非祭天熊說非也</hi>
<pb n="10a"/>
大學之敎也時敎必有正業退息必有居注有居有常<lb/>
居也學不學操縵不能安弦注操縵雜弄音義<hi>操七刀反注同縵末怛反雜徂合反</hi>不學博依不能安詩注博依廣譬喻也依或<lb/>
爲衣音義<hi>依於豈反注皆同</hi>不學雜服不能安禮注雜服冕服<lb/>
皮弁之屬雜或爲雅不興其藝不能樂學注興之言喜<lb/>
也歆也藝謂禮樂射御書數音義<hi>興虚應反歆許金反</hi>故君子之<lb/>
於學也藏焉脩焉息焉遊焉注藏謂懐抱之修習也息<lb/>
謂作勞休止謂之息遊謂閒暇無事謂之遊音義<hi>閒音閑</hi>
<pb n="10b"/>
夫然故安其學而親其師樂其友而信其道是以雖離<lb/>
師輔而不反也兌命曰敬孫務時敏厥脩乃來其此之<lb/>
謂乎注敬孫敬道孫業也敏疾也厥其也學者務及時<lb/>
而疾其所脩之業乃來音義<hi>樂其音嶽又音洛又五孝反離力智反</hi>疏<hi>正義曰此一節論敎學之道必當優柔寛緩不假急速遊息孫順其學乃成大學之教也時者言敎學之道當以時習之敎必有正業者正業謂先王正典非諸子百家是教必用正典教之也退息必有居者退息謂學者疲倦而暫休息有居謂學者退息必有常居之處各與其友同居得相諮決不可雜濫也學不學操縵不能安弦者此以下並正業積漸之事也此敎樂也樂主和故在前然後須以積漸故操縵爲前也操縵者雜弄也弦琴瑟<pb n="11a"/>之屬學之須漸言人將學琴瑟若不先學調弦雜弄則手指不便手指不便則不能安正其弦先學雜弄然後音曲乃成也不學博依不能安詩者此敎詩法者詩是樂歌故次樂也博廣也依謂依倚也謂依倚譬喻也若欲學詩先依倚廣博譬喻若不學廣博譬喻則不能安善其詩以詩譬喻故也不學雜服不能安禮者此敎禮法也前詩後禮亦其次也雜服自衮而下至皮弁朝服𤣥端之屬禮謂禮之經也禮經正體在於服章以表貴賤今若欲學禮而不能明雜衣服則心不能安善於禮也不興其藝不能樂學者此總結上三事並先從小起義也興謂歆喜也故爾雅云歆喜興也藝謂操縵博依六藝之等若欲學詩書正典意不歆喜其雜藝則不能躭翫樂於所學之正道故君子之於學也藏焉脩焉息焉游焉者故謂因上起下之辭學雖積漸故君子之人爲學之法恆使業不離身藏謂心常懐抱學業也脩謂脩習不廢也息謂作事倦息之時而亦存學也游謂閒<pb n="11b"/>暇無事游行之時亦在於學言君子於學無時暫替也夫然故安其學而親其師者此明親師愛友也然如此也若能藏脩息游無時暫替能如此者乃能安其所學業言安學業既深必知此深由本師故至於親愛師也樂其友者師既獲親而同志之友亦被於樂重然前三年樂羣五年親師親師在樂羣之後而此前親師後樂友者羣即友也爲義然也前明始學故樂友在前此明學業已成故親師爲首矣而信其道者其道已道也既親師樂友已道深眀心自說信不復虚妄一云信師友之道前安學故乃親師樂友後乃信道也是以雖離師輔而不反也者輔即友也友主切磋是輔己之道深遠也離猶違也已道深明不復虚妄心自信之若假令違離師友獨在一處而講說不違反於師友昔日之意㫖此則強立不反也兌命曰者引尚書合結之敬孫務時敏者此句結䅪習也常能敬重其道孫順學業而務習其時疾速行之故云敬孫務時敏敏猶疾速也厥脩乃<pb n="12a"/>來者此句結親師敬道也厥其也若敬孫以時疾行不廢則其所脩之業乃來謂所學得成也所以尊師樂友其此之謂乎者兌命所云其此經之謂乎</hi>
今之敎者呻其佔畢多其訊注呻吟也佔視也簡謂之<lb/>
畢訊猶問也言今之師自不曉經之義但吟誦其所視<lb/>
簡之文多其難問也呻或爲慕訊或爲訾音義<hi>呻音申一音新吟也佔勑沾反視也訊字又作誶音信問也呻吟魚金反又作訡同難乃旦反訾才斯反又音紫</hi>言及<lb/>
于數注其發言出說不首其義動云有所法象而已音<lb/>
義<hi>數色住反</hi>進而不顧其安注務其所誦多不惟其未曉使<lb/>
<pb n="12b"/>
人不由其誠注由用也使學者誦之而爲之說不用其<lb/>
誠敎人不盡其材注材道也謂師有所隠也易曰兼三<lb/>
材而两之謂天地人之道其施之也悖其求之也佛注<lb/>
敎者言非則學者失問音義<hi>施始移反下同悖布内反佛本文作拂扶弗反</hi>夫<lb/>
然故隠其學而疾其師苦其難而不知其益也注隱不<lb/>
稱揚也不知其益若無益然雖終其業其去之必速注<lb/>
速疾也學不心解則忘之易音義<hi>去如字又起吕反解胡買反忘亡亮反易以豉反下文注皆同音</hi>敎之不刑其此之由乎注刑猶成也疏<hi>正義<pb n="13a"/>曰此一節論敎者違法學者所以不成是今師之失故云今之敎者呻其佔畢者此明師惡也呻吟也佔視也畢簡也故釋器云簡謂之畢言今之師不曉經義但呻吟長詠以視篇簡而已多其訊者訊問難也旣自不曉義理而外不肯黙然故假作問難詐了多疑言若己有解之然也言及于數者數謂法象旣不解義理若有所言而輒詐稱有法象也進而不顧其安者務欲前進誦習使多而不曾反顧其義理之安不謂義理危辟而不自知也使人不由其誠者人謂學者也由用也誠忠誠使學者誦文而已爲之說義心皆不曉而孟浪是不用已之忠誠也敎人不盡其材者材道也謂己旣不曉其義而縱有所悟者又不能多恆恐人勝之故凡有所知又爲所隱惜不盡其道也其施之也悖者謂敎者有上五者之短故施敎於人違背其理也其求之也佛者佛戾也教者佛戻也敎者旣背違其理其學者求之則又違戾受學者心既不解求問於師師又不曉違戾義意<pb n="13b"/>也夫然故隱其學而疾其師者由師敎旣悖而受者又違故受學者弟子不荷師敎之德乃隠沒其師之學而憎疾其師也苦其難而不知其益也者師說旣不曉了故弟子受之苦其難既難不解故不自知其有益雖終其業其去之必速者學者勉力自强雖得終竟其業爲心不皢解其忘去之必速疾矣敎之不刑其此之由乎者刑猶成也言師敎弟子不成由此在上諸事故云其此之由乎其此之由在上謂此經文也以例推之前文云其此之謂乎則是他書所云其此經之謂乎注正義曰其發言出說不首其義者首猶本也教者爲弟子發言出說不本其義理謂不解此義之言也云動云有所法象而已者既不解義理舉動所云則言此義有所法象猶若一則稱配大一二則稱配二儀但本義不然浪爲配當務其所誦多者謂師務欲得所誦使多釋經進也云不惟其未皢者惟思也不思其誦得未皢解者釋經不顧其安也使學者解經使人也而爲之説解經不<pb n="14a"/>用其誠也言師爲學者而說不用其忠誠實之心以心不解誑惑學者鄭恐材是材藝故以材爲道道謂道理言敎人道理引易曰者易說卦文也但伏犧書上法天下法地中法人謂之三材說卦云立天之道曰隂與陽立地之道曰柔與剛立人之道曰仁與義三材各有其兩故云兼三材而兩之而有六爻也鄭引之證材爲道也敎者言非是其施之也悖學者失問是其求之也佛</hi>
大學之法禁於未發之謂豫注未發情慾未生謂年十<lb/>
五時音義<hi>禁居鴆反欲音慾</hi>當其可之謂時注可謂年二十成<lb/>
人時不陵節而施之謂孫注不陵節謂不敎長者才者<lb/>
以小敎幼者鈍者以大也施猶敎也孫順也音義<hi>鈍徒团反</hi>
<pb n="14b"/>
相觀而善之謂摩注不並問則敎者思專也摩相切磋<lb/>
也音義<hi>摩反波反徐亡髪反思息吏反磋七多反</hi>此四者敎之所由興也注<lb/>
興起也疏<hi>正義曰此一節論教之得理則敎興也禁於未發之謂豫者發謂情慾發也豫逆也十五已前情慾未發則用意專一學業易入爲敎之道當逆防未發之前而敎之故云禁於未發之謂豫當其可之謂時者可謂年二十之時言人年至二十德業已成言受敎之端是時最可也不陵節而施之謂孫者陵猶越也節謂年才所堪施猶敎也孫順也謂敎人之法當隨其年才謂年長而聰明者則敎以大事而多與之若年幼又頑鈍者當教以小事又與之少是不越其節分而敎之所謂孫順也從其人而設敎也相觀而善之謂摩者善猶解也受學之法若人人競問則師思不専故令弟子共推長者能者一人諮問餘小不能者但觀聽長<pb n="15a"/>者之問答而各得知解此朋友琢磨之益故謂之摩也此四者教之所由興也者結上四者興起也四事並是敎成之所起也</hi>
發然後禁則扞格而不勝注敎不能勝其情慾格讀如<lb/>
凍<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>之<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>扞堅不可入之貎音義<hi>扞胡半反注同格胡客反又戸隔反扞格不入也注同勝音升又升證反<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>胡客反下同此二字並從冫或水旁作非一音戸各反</hi>時過然後<lb/>
學則勤苦而難成注時過則思放也音義<hi>過姑臥反</hi>雜施而<lb/>
不孫則壞亂而不脩注小者不達大者難識學者所惑<lb/>
也音義<hi>壤音恠徐胡拜反</hi>獨學而無友則孤陋而寡聞注不相<lb/>
<pb n="15b"/>
觀也燕朋逆其師注燕猶䙝也䙝其朋友音義<hi>燕音鷰䙝息列反下同</hi>燕辟廢其學注䙝師之譬喻音義<hi>辟音譬注及下罕辟同</hi>此<lb/>
六者敎之所由廢也注廢弛疏<hi>正義曰此一節論學不依理敎之廢棄發然後禁則扞格而不勝者發謂情欲旣生也扞謂拒扞也格謂堅强若情欲既發而後乃禁敎則扞格於敎敎之不復入也是敎弱而欲强爲敎不勝矣時過然後學則勤苦而難成者時過謂學時已過則心情放蕩雖欲追悔欲學精明已散徒勤苦四體終難成也雜施而不孫則壊亂而不脩者雜施謂敎雜亂無次越節則大才輕其小業小才苦其大業並是壊亂之法不可復脩治也獨學而無友則孤陋而寡聞者獨學謂獨自習學而無朋友言有所疑無可諮問則學識孤偏鄙陋寡有所聞也燕朋逆其師者以前四條皆反上敎之所興此燕朋燕<pb n="16a"/>辟特加二條不與上相對燕朋謂燕䙝朋友不相遵敬則違逆師之敎道也燕辟廢其學者辟譬喻也謂義理鉤深或直言難曉時湏假設譬喻然後可解而墮學之徒好䙝慢笑師之譬喻是廢學之道也此六者敎之所由廢也者結上六事是廢學之由前興有四後廢有六者庾云不䙝朋友及師之譬喻自是學者之常理若不爲燕朋燕譬則亦不足以致興言若作此燕朋燕譬則學廢替矣注正義曰言格走堅彊譬如地之凍則堅彊難入故云如凍<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>之<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>/但今人謂地堅爲<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>也</hi>
君子旣知敎之所由興又知敎之所由廢然後可以爲<lb/>
人師也故君子之敎喻也道而弗牽强而弗抑開而弗<lb/>
達注道示之以道塗也抑猶推也開爲發頭角音義<hi>道音<pb n="16b"/>導注道示及下同强沈其良反徐其兩反下同爲于僞反下爲學者同</hi>道而弗牽則和強<lb/>
而弗抑則易開而弗達則思和易以思可謂善喻矣注<lb/>
思而得之則深疏<hi>正義曰此一節明君子敎人方便善誘之事故君子之敎喻也道而弗牽者喻猶曉也道猶示也牽謂牽偪師敎既識學之廢興故敎喻有節使人曉解之法但廣開道示語學理而已若人苟不曉知亦不偪急牽令速曉也强而弗抑者抑推也謂師微勸學者使神識堅强師當隨才而與之使學者不甚推抑其義而敎之開而弗達者開謂開發事端但爲學者開發大義頭角而已亦不事事使之通逹也道而弗牽則和者此下三句釋上三事之所由也若人苟不曉而牽偪之則彼心必生忿恚師與弟子不復和親今若但示正道寛柔敎之則彼心和而意乃覺悟也强而弗抑則易者賀氏以爲師但勸强其神識而不<pb n="17a"/>抑之令曉則受者和易和易亦易成也開而弗達則思者但開發義理而不爲通達使學者用意思念思得必深故云則思也和易以思可謂善喻矣者結上三事之功若師能教弟子如此三事則可謂善敎喻矣</hi>
學者有四失敎者必知之人之學也或失則多或失則<lb/>
寡或失則易或失則止此四者心之莫同也注失於多<lb/>
謂才少者失於寡謂才多者失於易謂好問不識者失<lb/>
於止謂好思不問者音義<hi>好呼報反下好思好述同</hi>知其心然後能<lb/>
救其失也注救其失者多與易則抑之寡與止則進之<lb/>
敎也者長善而救其失者也疏<hi>正義曰此一節明敎者識學者之心而救其失<pb n="17b"/>也故云學者有四失敎者必先知之人之學也或失則多者一失也假或有人才識淺小而所學貪多則終無所成是失於多也或失則寡者二失也或有人才識深大而所學務少徒有器調而終成狭局是失於寡少也或失則易者三失也至道深遠非凡淺所識而人不知思求唯好汎濫外問是失在輕易於妙道故云或失則易此是學而不思則罔或失則止者四失也人心未曉知而不肯諮問惟但止住而自思之終不能達其實理此失在於自止也此是思而不學則殆此四者心之莫同也者結前四失是由人心之異故也知其心然後能救其失也者結救失四事師旣前識其四心之不同故後乃能隨失而救之也敎也者長善而救其失者也者使學者和易以思是長善使學者無此四者之失是救失惟善敎者能爲之</hi>
善歌者使人繼其聲善敎者使人繼其志注言爲之善<lb/>
<pb n="18a"/>
者則後人樂放傚音義<hi>長丁丈反下文及注同敎如字一本作學胡孝反放方往反傚胡敎反</hi>其言也約而達㣲而臧罕譬而喻可謂繼志矣注<lb/>
師說之明則弟子好述之其言少而解臧善也音義<hi>臧子即反解胡買反下文注同</hi>疏<hi>正義曰此一節論敎者若善則能使學者繼其志於其師也言學者繼師之志記者以善歌而比喻之故云善歌者使人繼其聲善歌謂音聲和美感動於人心令使聽者繼續其聲也善敎者使人繼其志者設譬旣畢故𫐠其事而言善敎者必能使後人繼其志如善歌之人能以樂繼其聲如今人傳繼周孔是也其言也約而達者此釋所以可繼之事言善爲敎者出言寡約而義理顯達易解之微而臧者微謂幽微臧善也謂義理微妙而說之精善也罕譬而喻者罕少也喻曉也其譬罕少而聽者皆曉可謂繼志<pb n="18b"/>矣者能爲教如上則可使後人繼其志意不繼聲而繼志者本爲志設故不繼聲也</hi>
君子知至學之難易而知其美惡然後能博喻能博喻<lb/>
然後能爲師能爲師然後能爲長能爲長然後能爲君<lb/>
注美惡說之是非也長達官之長音義<hi>惡烏路反又如字</hi>故師<lb/>
也者所以學爲君也注弟子學於師學爲君是故擇師<lb/>
不可不愼也注師善則善記曰三王四代惟其師其此之<lb/>
謂乎注四代虞夏殷周疏<hi>正義曰此一節明爲師法君子謂師也敎人至極之美可以爲君長之事君子知至學之難易者三王四代所以敬師隨器與之是至學之易隨失而救之是至學之難<pb n="19a"/>而知其美惡者罕譬而喻言約而逹是爲美反此則爲惡也然後能博喻者博喻廣曉也若知四事爲主觸類長之後乃得爲廣有曉解也能博喻然後能爲師者前能廣解後乃可爲人作師也能爲師然後能爲長者爲師是學優學優宜仕故能爲一官之長也能爲長然後能爲君者旣能治一官之長有功能爲一國之君也故師也者所以學爲君也宵雅肄三官其始也師旣有君德則弟子就師可學爲君之徳故前云君子如欲化民成俗其必由學乎即是學能爲君也是故擇師不可不慎也者師善則能敎弟子弟子則能爲君故弟子必宜慎擇其師不可取惡師也記曰三王四代唯其師者引舊記結此擇師之重也三王謂夏殷周四代則加虞也言三王四代雖皆聖人而無不擇師爲慎故云唯其師更云舉四代以兼包三王所以重言者以成其辭耳言人之從師自古而然師善則己善其此之謂乎者記者證前云擇師不可不慎即此惟其師之謂也</hi>
<pb n="19b"/>
凡學之道嚴師爲難注嚴尊敬也師嚴然後道尊道尊<lb/>
然後民知敬學是故君之所不臣於其臣者二當其爲<lb/>
尸則弗臣也當其爲師則弗臣也注尸主也爲祭主也<lb/>
大學之禮雖詔於天子無北靣所以尊師也注尊師重<lb/>
道焉不使處臣位也武王踐阼召師尚父而問焉曰昔<lb/>
黃帝顓頊之道存乎意亦忽不可得見與師尚父曰在<lb/>
丹書王欲聞之則齊矣王齊三日端冕師尚父亦端冕<lb/>
奉書而入負屏而立王下堂南面而立師尚父曰先王<lb/>
<pb n="20a"/>
之道不北面王行西折而南東面而立師尚父西面道<lb/>
書之言音義<hi>顓音專頊許玉反與音餘齊側皆反下同奉芳勇反折之設反</hi>疏<hi>正義曰此一節論師德既善雖天子以下必湏尊師是故君之所不臣於其臣者二者二謂當其爲尸及師則不臣也此文義在於師并言尸者欲見尊師與尸同當其爲尸則弗臣也者若不當其時則臣之案鉤命決云暫所不臣者五謂師也三老也五更也祭尸也大將軍也此五者天子諸侯同之此唯云尸與師者此經本意據尊師爲重與尸相似故特言之所以唯舉此二者餘不言也又案鉤命決云天子常所不臣者三唯二王之後妻之父母夷狄之君不臣二王之後者爲觀其法度故尊其子孫也不臣妻之父母者親與其妻共事先祖欲其歡心不臣夷狄之君者此政敎所不加謙不臣也諸侯無此禮大學之禮雖詔於天子無北面所以尊師也者此證尊師<pb n="20b"/>之義也此人既重故更言大學也詔告也雖天子至尊當告授之時天子不使師北面所以尊師故也注正義曰武王踐阼以下皆大戴禮武王踐阼篇也云黄帝顓頊之道存乎意亦忽不可得見與者武王言黄帝顓頊之道恒在於意言意恆念之但其道超忽已遠亦恍惚不可得見與與語辭今檢大戴禮唯云帝顓頊之道無黄宇或鄭見古本不與今同或後人足黄字耳云丹書者師說云赤雀所街丹書也云端冕者謂衮冕也其衣正幅與𤣥端同故云端冕故皇氏云武王端冕謂衮冕也樂記魏文侯端冕謂𤣥冕也云師尚父亦端冕者案大戴禮無此文鄭所加也云西折而南東靣者案大戴禮唯云折而東靣此西折而南南字亦鄭所加云師尚父西靣道書之言者皇氏云王在賔位師尚父主位故西靣王庭之位若尋常師徒之敎則師東靣弟子西面與此異也其丹書之言案大戴禮云其書之言曰敬勝怠者强怠勝敬者亡瑞書云敬勝怠者吉怠勝敬者滅<pb n="21a"/>義勝欲者從欲勝義者凶與瑞書同矣凡事不强則枉不敬則不正枉者㓕廢敬者萬世以仁得之以仁守之其量百世以仁得之以不仁守之其量十世以不仁得之以不仁守之必傾其世王聞書之言惕然若懼退而爲戒書於席之四端爲銘及几鑑盂盤楹杖帶屨劒矛爲銘銘皆各有語在大戴禮也</hi>
善學者師逸而功倍又從而庸之不善學者師勤而功<lb/>
半又從而怨之注從隨也庸功也功之受其道有功於<lb/>
己善問者如攻堅木先其易者後其節目及其久也相<lb/>
說以解不善問者反此注言先易後難以漸入音義<hi>說音悅</hi>善待問者如撞鐘叩之以小者則小鳴叩之以大者<lb/>
<pb n="21b"/>
則大鳴待其從容然後盡其聲不善答問者反此注從<lb/>
讀如富父舂戈之舂舂容謂重撞擊也始者一聲而已<lb/>
學者既開其端意進而復問乃極說之如撞鐘之成聲<lb/>
矣從或爲松音義<hi>撞丈江反叩音口從依注讀爲舂式容反父音甫重直用反復扶又反</hi>
此皆進學之道也注此皆善問善答也疏<hi>正義曰此一節明善學及善問并善答不善答之事善學者師逸而功倍者受者聰明易入是爲學之善故師體逸豫而弟子所解又倍於他人也又從而庸之者庸亦功也所得既倍於他人故恒言我師特加功於我者是從而功之也不善學者師勤而功半者此明劣者也己既闇鈍故師體勤苦而功裁半於他人也又從而怨之者己旣闇鈍而不自責<pb n="22a"/>己不明乃反怨於師獨不盡意於我也善問者如攻堅木先其易者後其節目者此明能問者問謂論難也攻治也言善問之人如匠善攻治堅木先斫治其濡易之處然後斫其節目其所問師之時亦先問其易後問其難也及其乆也相說以解者言問者順理答者分明故及其經乆師徒共相愛說以解義理不善問者反此者若闇劣不解問之人則與能問者意反也謂先問其難心且不解則答問之人不相喜說義又不通也故云反此矣善待問者如撞鐘叩之以小者則小嗚叩之以大者則大嗚者嚮明問此明答也以爲設喻譬善能答問難者如鐘之應撞撞小則小嗚應之撞大則大鳴應之能答問者亦隨彼所問事之大小而答之待其從容然後盡其聲者又以鐘爲喻也不善答問者反此者謂不善答他所問則反此上來之事或問小而答大或問大而答小或暫問而說盡此皆無益於所問故云不善答問者反此此皆進學之道也者言上善問善答此皆進<pb n="22b"/>益學者之道也注正義曰舂謂擊也以爲聲之形容言鐘之爲體必待其擊每以舂而爲一容然後盡其聲言善答者亦待其一問然後一答乃後盡說義理也案左傳文十一年冬权孫得臣敗狄於鹹獲長狄僑如富父終甥以戈摏長狄喉而殺之是也</hi>
記問之學不足以爲人師注記問謂豫誦雜難雜說至<lb/>
講時爲學者論之此或時師不心解或學者所未能問<lb/>
音義<hi>難乃旦反</hi>必也其聽語乎注必待其問乃說之力不能<lb/>
問然後語之語之而不知雖舍之可也注舍之須後音<lb/>
義<hi>語魚據反下同舍音捨又如字下注同</hi>疏<hi>正義曰此一節論敎者不可爲記問之學又敎人之時不<pb n="23a"/>善敎學者謂心未解其義而但逆記他人雜問而謂之解至臨時爲人解說則先述其所記而示人以其不解無益學者故云不足以爲人師必也其聽語乎者聽語謂聽其問者之語既不可記問遂說敎人之時必待學者之問聽受其所問之語然後依問爲說之也力不能問然後語之者若受業者才力苟不能見問待憤憤悱悱之間則師然後乃示語之矣語之而不知雖舍之可也者弟子既不能問因而語之語之不能知且舍住待後别更語之可也</hi>
良冶之子必學爲裘注仍見其家錮補穿鑿之器也補<lb/>
器者其金柔乃合有似於爲裘音義<hi>冶音也錮音固穿字又作䆤音川鑿作洛反</hi>良弓之子必學爲箕注仍見其家撓角幹也橈角<lb/>
<pb n="23b"/>
幹者其材宜調謂乃三體相勝有似於爲楊桞之箕音<lb/>
義<hi>箕音基注同撓而小反下同曲屈也一音乃孝反幹舌旦反勝音升任也一本作稱尺證反</hi>始駕<lb/>
馬者反之車在馬前注以言仍見則貫即事易也音義<lb/>
<hi>始駕者一本作始駕馬者貫古患反習也</hi>君子察於此三者可以有志於學<lb/>
矣注仍讀先王之道則爲來事不惑疏<hi>正義曰此一節論學者數見數習其學則善故三譬之此爲第一譬良善也冶謂鑄冶也裘謂衣裘也言積習善冶之家其子弟見其父兄世業鋾鑄金鐡使之柔合以補治破器皆令全好故此子弟仍能學爲袍裘補續獸皮片片相合以令完全也良弓之子必學為箕者此第二譬亦世業者箕桞箕也言善為弓之家使幹角撓屈調和成其弓故其子弟亦覩<pb n="24a"/>其父兄世業仍學取栁和軟撓之成箕也始駕馬者反之車在馬前者此第三譬明新習者也始駕者謂馬子始學駕車之時反之者駕馬之法大馬本駕在車前今將馬子繫隨車後而行故云反之車在馬前所以然者此駒既未曾駕車若忽駕之必當驚奔今以大馬牽車於前而繫駒於後使此駒日日見車之行其駒慣習而後駕之不復驚也言學者亦須先敎小事操縵之屬然後乃示其業則道乃易成也君子察於此三者可以有志於學矣者結上三事三事皆須積習非一日所成君子察此三事之由則可有志於學矣</hi>
古之學者比物醜類注以事相况而爲之醜猶比也醜<lb/>
或為之計鼓無當於五聲五聲弗得不和水無當於五<lb/>
色五色弗得不章學無當於五官五官弗得不治師無<lb/>
<pb n="24b"/>
當於五服五服弗得不親注當猶主也五服斬衰至緦<lb/>
麻之親音義<hi>當丁浪反主也下及注皆同治有皮反</hi>疏<hi>正義曰此一節論弟子當親師之事各依文解之比物醜類者既明學者仍見舊事又須以時事相比方也物事也言古之學者比方其事以醜類謂以同類之事相比方則事學乃易成既云古學如斯則今學豈不然此經論師道之要以餘事譬之此以下四事皆上比物醜類也鼓革也當主也五聲宫商角徴羽言鼓之為聲不宮不商故言無當於五聲而宫商等之五聲不得鼔則無諧和之節故云弗得不和也所以五聲必鼔者為俱是聲類也若奏五聲必求鼓以和之而已即是比類也水無當於五色五色弗得不章者水謂清水也五色青赤黄白黒章明也言清水無色不在五色之限無主青黄而五色畫績者不得水則不分明故云弗得不章也五色是其水之出也故五色須水亦<pb n="25a"/>其類也學無當於五官五官弗得不治者本學先王之道也五官金木水火土之官也夫學為官之理本求博聞强識非習於一官而五官不得學則不能治故云弗得不治也故化民成俗必由學乎能為師然後能為君長故官是學之類也師無當於五服五服弗得不親者師敎之師也五服斬衰也齊衰也大功也小功也緦麻也師於弟子不當五服之一也而弟子之家若無師敎誨則五服之情不相和親也故云弗得不親是師情有在三年之義故亦與親為類</hi>
君子曰大徳不官注謂君也大道不器注謂聖人之道<lb/>
不如器施於一物大信不約注謂若胥命於蒲無盟約<lb/>
音義<hi>約徐於妙反沈於略反注同</hi>大時不齊注或時以生或時以死<lb/>
<pb n="25b"/>
音義<hi>齊如字</hi>察於此四者可以有志於本矣注本立而道<lb/>
生言以學為本則其德於民無不化於俗無不成三王<lb/>
之祭川也皆先河而後海或源也或委也此之謂務本<lb/>
注源泉所來也委流所聚也始出一勺卒成不測音義<lb/>
<hi>源本又作原委於偽反注同勺時酌反</hi>疏<hi>正義曰此一節論學為衆事之本君子曰者記者引君子之言故云君子曰也大德不官者大德謂聖人之德也官謂分職在位者聖人在上垂拱無為不治一官故云大德不官也不官而為諸官之本大道不器者大道亦謂聖人之道也器謂物堪用者夫器各施其用而聖人之道宏大無所不施故云不器不器而為諸器之本也論語云君子不器又云孔子博學而無所成名是也大信不<pb n="26a"/>約者大信謂聖人之信也約謂期要也大信不言而信孔子曰予欲無言天何言哉四時行焉不言而信是大信也大信本不為細言約誓故云不約也不約而為諸約之本也大時不齊者大時謂天時也齊謂一時同也天生殺不共在一時猶春夏華卉自生薺麥自死秋冬草木自死而薺麥自生故云不齊也不齊謂諸齊之本也察於此四者可以有志於本矣者結之也若能察此在上四者之事則人當志學為本也庾云四者謂不官為羣官之本不器為羣器之本不約為羣約之本不齊為羣齊之本言四者莫不有本人亦以學為本也三王之祭川也皆先河而後海或源也或委也者言三王祭百川之時皆先祭河而後祭海也或先祭其源或後祭其委河為海本源為委本皆曰川也故總云三王之祭川源委謂河海之外諸大川也此之謂務本者先祭本是務重其本也本小而後至大是小為大本先學然後至聖是學為聖本也注正義曰案桓公三年夏齊侯衛<pb n="26b"/>候胥命于蒲左氏云不盟也杜云不歃血也案彼直以言語相告命非大信之事引之者取其不盟之一邊而與此不約相當故引證皇氏以為河海之外源之與委也今依用焉或解云源則河也委則海也申明先河而後海義亦通矣云始出一勺卒成不測者中庸篇云水一勺之多及其不測蛟龍生焉是其始一勺也後至不測也猶言學初為積漸後成聖賢也</hi>
　<lb/>
　<lb/>
　<lb/>
　禮記注疏卷三十六<lb/>
<pb n="27a"/>
　禮記注疏卷三十六考證<lb/>
學記發慮憲疏言有人不學而起發謀慮終不動衆舉<lb/>
　動必能擬度於法式故云發慮憲○<hi>臣召南</hi>按文義<lb/>
　祗應云言有人不學而起發謀慮必能擬度於法式<lb/>
　耳終不動衆舉動六字竝衍文也因各本竝同姑仍<lb/>
　之<lb/>
大學之敎也時<hi>句</hi>敎必有正業<hi>句/</hi>退息必有居<hi>句/</hi>學<hi>讀</hi>
　不學操縵<hi>句</hi>不能安絃<hi>句</hi>○此注疏讀也陳澔讀大<lb/>
<pb n="27b"/>
　學之敎也<hi>句</hi>時敎必有正業<hi>句/</hi>退息必有居學<hi>句</hi>
大學之法禁於未發之謂豫注謂年十五時○<hi>臣召南</hi>
　按此注太拘古人設敎事事皆豫爲之防事事皆適<lb/>
　當其可必畫定年十五爲禁於未發年二十爲當其<lb/>
　可非也<lb/>
燕辟廢其學注褻師之譬喻○<hi>臣召南</hi>按燕辟之辟似<lb/>
　不當作譬喻解陳澔謂是邪辟之辟音僻是也<lb/>
及其乆也相說以解音義說音悅○朱子曰說字人以<lb/>
<pb n="28a"/>
　爲悅恐只是說字先其易處難處且放下少間見多<lb/>
　了自然相證而解解物爲解自解釋爲解恐是相證<lb/>
　而曉解也<lb/>
學無當於五官疏五官金木水火土之官也○陳澔曰<lb/>
　五官即洪範之五事也○<hi>臣召南</hi>按以經義推之陳<lb/>
　說爲是<lb/>
　又疏是師情有在三年之義○按年字衍當云有在<lb/>
　三之義<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷三十六考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷二</head> <lb/>
    <p>
<pb n="1a"/>
欽定四庫全書<lb/>
　禮記注疏卷二<lb/>
　　漢鄭氏注　唐陸德明音義　孔穎達疏<lb/>
　曲禮上<lb/>
從於先生不越路而與人言注尊不二也先生老人教<lb/>
學者音義<hi>從才用反下皆同</hi>遭先生於道趨而進正立拱手注<lb/>
為有教使音義<hi>拱俱勇反</hi>先生與之言則對不與之言則趨<lb/>
而退注為其不欲與已並行從長者而上丘陵則必鄉<lb/>
<pb n="1b"/>
長者所視注為逺視不察有所問音義<hi>上時掌反下同</hi>疏<hi>正義曰此一節明事師長之禮并自恭謹之法今各隨文觧之從於先生者謂從行時先生師也謂師為先生者言彼先已而生其德多厚也自稱為弟子者言己自處如弟子則尊師如父兄也故公西華子夏之徒答孔子皆自稱弟子也雷次宗以為師如父兄故自稱弟子也今明若從師行不得輒往路傍與他人言也而論語云有酒食先生饌則先生之號亦通父兄崔靈恩云凡言先生謂年徳俱髙又教道於物者凡云長者直以年為稱也几為君子者皆為有德尊之不據年之長㓜故所稱不同也遭先生於道者此明道路與師長相逢之法遭逢也趨疾也拱手見師而起敬故疾趨而進就之也又不敢斥問先生所為故正立拱手而聼先生之教先生與之言則對者此謂問時事之言則對若問已大事則辭讓然後對故前文云長者問不辭讓而對非禮也則必鄉<pb n="2a"/>長者所視者長者東視則東視長者西視則西視從先生君子亦然注正義曰案書傳畧説云大夫士七十而致仕大夫為父師士為少師教於州里儀禮鄉射注云先生鄉大夫致仕者此云老人教學者則通凡老而教學者是未必皆致仕者</hi>
登城不指城上不呼注為惑人音義<hi>呼火故反號呌也</hi>
將適舍求毋固注謂行而就人館固猶常也求主人物<lb/>
不可以舊常㦯時乏無周禮土訓辨地物原其生以詔<lb/>
地求其類將上堂聲必揚注警内人也音義<hi>警京領反</hi>疏<hi>正義曰自此以下雖從師長兼明為賔客禮也適猶往也舍主人家也固猶常也凡往人家不可責求於主人覓常<pb n="2b"/>舊有之物故曰求毋固也注正義曰案地官土訓職云辨地物鄭注云别其所有所無原其生者生有時以告王之求也若地所無及物未生則不求與此相類也故引之證求毋固也</hi>
戸外有二屨言聞則入言不聞則不入將入戸視必下<lb/>
入戸奉扃視瞻毋回注不干掩人之私也奉扃敬也音<lb/>
義<hi>屨紀具反單下曰屨聞音問又如字下同視常止反下同徐音示沈又市志反扃古螢反何云關也一云門扇上鐶鈕毋徐音如字</hi>戸開亦開戸闔亦闔注不以後來變先音<lb/>
義<hi>闔胡臘反</hi>有後入者闔而勿遂注示不拒人音義<hi>拒其庶反</hi>毋<lb/>
踐屨毋踖席摳衣趨隅必愼唯諾注趨隅升席必由下<lb/>
<pb n="3a"/>
也慎唯諾者不先舉見問乃應音義<hi>踖在亦反一音席躐也摳苦侯反提也下及注同趨七俱反向也注同本又作走除音奏又如字唯于癸反應辭也注同徐于比反沈以水反諾乃各反應應對之應</hi>疏<hi>正義曰此一節明謂室有兩人故户外有二屨此謂兩人體敵故二屨在外知者以鄉飲酒無算爵賔主皆降脫屨於堂下以體敵故也若尊卑不同則長者一人脱屨於户内故少儀云排闔脱屨於户内者一人而已矣是也案屨人注云複下曰舄單下曰屨古人言屨以通於複今世言屨以通於單如鄭此言古人之言無問單之與複皆名為屨今人言屨止謂單者也言聞則入言不聞則不入者若一屨有一人一人無非法之私事則外人可即入若有二屨二屨是有二人或請問密事若内人語聞於户外則外人乃可入也熊氏以為一人之屨在户内其户外有二屨則三人也下文云離坐離立無往參焉則知户内二人不<pb n="3b"/>得參之故知户外有二屨者當有三人義亦通也將入戸視必下者雖聞言而入亦不得舉目而視恐覩人私故必下入戸奉扃者木扃之説事有多家今謂禮有鼎扃所以關鼎今關户之木與關鼎相似亦得稱扃凡常奉扃之時必兩手向心而奉之今入户雖不奉扃木其手若奉扃然以其手對户若奉扃言恭敬故言奉扃也是以注云奉扃敬也視瞻毋回者見初將入時視必下而竟不得迴轉廣有瞻視也户開亦開者既入户不以後來變先若户本開則今入者不須闔也户闔亦闔者户若本闔則今入者不須開也有後入者闔而勿遂者有後入者謂己於先入後猶有人又應入者也雖已應還闔當徐徐欲作闔勢以待後入不得遂闔以成拒後人故注云示不拒人毋踐屨者踐蹋也既並脱屨户外其人或多若後進者不得蹋先入者屨毋踖席者踖猶躐也席既地鋪當有上下將就坐當從下而升當己位上不發初從上從上為躐席也玉藻云升席升席不由<pb n="4a"/>前為躐席也熊氏以為踖席猶逆席逆席謂從上升故鄭云以由下玉藻所云者自是不由席前升與此别摳衣趨隅者摳提也衣裳也趨猶向也隅猶角也既不踖席當兩手提裳之前徐徐向席之下角從下而升當已位而就坐也必愼唯諾者唯唋也唋諾應對也既坐定又愼於應對注正義曰案鄉飲酒云賔升席自西方注云升由下也升必中席彼謂近主人為上故以主西為之下凡席皆升由下降由前云愼唯諾者不先舉見問乃應者舉猶問也謂不先問也</hi>
大夫士出入君門由闑右注臣統於君闑門橛音義<hi>闑魚列反橛也橛求月反門中木</hi>不踐閾注閾門限也音義<hi>閾于逼反又況域反</hi>疏<lb/>
<hi>正義曰此一節明大夫士出入君門之灋門以向堂為正右在東故盧注檀弓下云門以向堂為正主人位在<pb n="4b"/>門東客位在門西今此大夫士是臣臣皆統於君不敢自由賔故出入君門恒從闑東也其士之朝位雖在西方東面入時仍依闑東其大射注云左則由闑西者汎解賔客入門之灋也不踐閾者踐履也閾門限也出入不得踐履門限所以爾者一則自髙二則不淨並為不敬</hi>
凡與客入者每門讓於客注下賔也敵者迎於大門外<lb/>
聘禮曰君迎賔於大門内音義<hi>下遐嫁反</hi>客至於寢門則主<lb/>
人請入為席注為猶敷也雖君亦然音義<hi>敷芳夫反</hi>然後出<lb/>
迎客客固辭注又讓先入主人肅客而入注肅進也進<lb/>
客謂道之音義<hi>道音導</hi>主人入門而右客入門而左注右<lb/>
<pb n="5a"/>
就其右左就其左主人就東階客就西階客若降等則<lb/>
就主人之階注降下也謂大夫於君士於大夫也不敢<lb/>
輒由其階卑綂於尊不敢自專主人固辭然後客復就<lb/>
西階注復其正音義<hi>復音服後此音更不重出</hi>主人與客讓登主人<lb/>
先登客從之拾級聚足注拾當為渉聲之誤也級等也<lb/>
渉等聚足謂前足躡一等後足從之併音義<hi>拾依注音渉級音急階等躡女攝反併歩頂反</hi>連步以上注重蹉跌也連步謂足相隨不<lb/>
相過也音義<hi>上時掌反下皆同重直勇反徐治恭反蹉本亦作差同七何反跌大結反過古臥反<pb n="5b"/>後不音者放此</hi>上於東階則先右足上於西階則先左足注近<lb/>
於相鄉敬疏<hi>正義曰此一節明賔與主人送迎相讓及升堂行步之灋各隨文解之言凡者通貴賤也每門者天子五門諸侯三門大夫二門客敵者主人出門外迎客主人輒先讓不先入故曰每門讓於客也貴賤禮不並存且諸侯自相為賔之禮凡賔主各有副賔副曰介主副曰擯及行人若諸侯自行則介各從其命數至主國大門外主人及擯出門相接若主君是公則擯者五人侯伯則擯者四人子男則擯者三人所以不隨命者謙也故並用強半之數也賔若是公來至門外直當闑西去門九十步而下車當軹北嚮而立鄭注考工記云軹轂末也其侯伯立當前疾胡下地子男立當衡注衡謂車軛其君當軫而九介立在公之北邐迤西北並東嚮而列主公出直闑東南西嚮立擯在主人之南邐迤東南立並西嚮也使末擯與末介相對中<pb n="6a"/>間傍相去三丈六尺列擯介既竟則主君就賔求辭所以須求辭者不敢自許人來詣已恐為他事而至故就求辭自謙之道也求辭之灋主人先傳求辭之言與上擯上擯傳以至次擯次擯繼傳以至末擯末擯傳與賔末介末介以次繼傳上至於賔賔答辭隨其來意又從上介而傳下至末介末介又傳與末擯末擯傳相次而上至於主人傳辭既竟而後進迎賔至門知擯介朝位如此者大行人職云又知傳辭拜迎賔前至門者司儀職文其傳辭司儀之交擯也其列擯介傳辭委曲約聘禮文若諸侯使卿大夫相聘其介與主位則大行人云卿大夫之禮各下其君一等鄭注云介與朝位是也主君待之擯數如待其君其有異者主君至大門而不出限南面而立也若公之使亦直闑西北嚮七介而去門七十步侯伯使列五介而去門五十步子男使三介而去門三十步上擯出閾外闑東南西嚮陳介西北東面邐迤如君自相見也而末介末擯相對亦相去三丈六<pb n="6b"/>尺陳擯介竟則不傳命而上擯進至末擯間南揖賔賔亦進至末介間上擯與賔相去亦三丈六尺而上擯揖而請事入告君君在限内後乃相與入也知者約聘禮文不傳辭司儀及聘禮謂之旅擯君自來所以必傳命者聘義云君子於其所尊弗敢質敬之至也又若天子春夏受朝宗則無迎灋受享則有之故大行人云廟中將幣三享鄭云朝先享不言朝者朝正禮不嫌有等也若秋冬覲遇一受之於廟則亦無迎灋故郊特牲云覲禮天子不下堂而見諸侯明冬遇依秋也此云凡與客入者謂燕也故下文云至寢門謂燕在寢也若相朝饗食皆在廟毎門讓於客者每門讓於客自謙下敬於賔也客至於寢門者寢門最内門也謂客與主人入至主人内門也則主人請入為席者為猶敷也客至於内門而主人請先獨入敷席也然主人嚮已應正席今客至門方請先入敷席者其意有二一則自謙示不敢逆設席以招賢也二則重慎更宜視之然後出迎客者入鋪<pb n="7a"/>席竟後更出迎客也客固辭者固如故也禮有三辭初曰禮辭再曰固辭三曰終辭主人入鋪席竟出而迎客再辭不先入也主人肅客而入者肅進也謂先導之也客以再辭故主人進導客也故公食大夫禮云公揖入賔從是也客若降等則就主人之階者降等卑下之客也不敢亢禮故就主人階是繼屬於主人主人與客讓登者客主至其階又各讓不先升也主人先登者讓必以三三竟而客不從故主人先登亦肅客之義不言三者略可知也客從之者言主人前升至第二級客乃升中較一級故云從之也公食禮云公升二等賔升是也案燕禮大射賔先升者公以宰夫為主人賔尊也故下注云賔毎先升尊也案聘禮君使卿歸饔餼於賔館卿升一等賔從於時賔為主人不先升者卿銜主君之命尊故先升也至於賔設禮擯卿賔升一等大夫從升者以賔作主人故也拾級聚足者此上堦灋也拾涉也級等也聚足謂每階先舉一足而後足併之不得後過前<pb n="7b"/>也涉等聚足謂前足躡一等後足從而併之也連步以上者上上堂也在級未在堂後足不相過故云連步也涉而升堂故云以上注正義曰迎於大門外證敵者則主人自出聘禮云君迎賔於大門内者證不敵者主人不出門也使者是彼引故主君迎至門内而不出也雖君亦然者知君迎臣君亦先入者案聘禮云及廟門公揖入於中庭是也若敵者則更出迎其不敵則不出迎故聘禮云立於中庭注不復出如此得君行一臣行二是也聘禮君使卿歸饔餼於賔賔迎於門外及廟門賔揖俱入是敵體不重出迎者尊主君之命不敢當也聘禮賔見主國大夫及廟門大夫揖入不出迎者尊聘君之命不敢當也謂大夫於君士於大夫也者此大夫於君大夫皆他國大夫也案聘禮云公迎賔賔不就主人階公食大夫禮云公迎賔賔入門左注云左西方此皆是降等不就主人階者以聘禮及公食大夫禮並奉己君之命不可苟下主人故從客禮也若君燕於臣命宰<pb n="8a"/>夫為主人則主人與賔皆從西階升與此異也案聘禮賔面主國大夫他國大夫是敵禮賔亦入門右鄭注見私事雖敵賔猶謙入門右為若降等然</hi>
帷薄之外不趨注不見尊者行自由不為容也入則容<lb/>
行而張足曰趨音義<hi>帷位悲反帷幔也薄平博反簾也</hi>堂上不趨注為<lb/>
其廹也堂下則趨音義<hi>為于偽反下並同廹音伯</hi>執玉不趨注志重<lb/>
玉也聘禮曰上介授賔玉於廟門外音義<hi>介音界</hi>堂上接<lb/>
武注武迹也迹相接謂每移足半躡之中人之迹尺二<lb/>
寸堂下布武注布武謂每移足各自成迹不相躡室中<lb/>
<pb n="8b"/>
不翔注又為其廹也行而張拱曰翔並坐不横肱注為<lb/>
害旁人音義<hi>並如字又步頂反後放此肱古𢎞反</hi>授立不跪授坐不立注<lb/>
為煩尊者俛仰受之音義<hi>跪求委反本又作危授坐本又作俛仰</hi>疏<hi>正義曰此一節言趨歩授受之儀帷幔也薄簾也趨謂行而張足疾趨而行敬也貴賤各有臣吏故其敬處亦各有逺近也禮天子外屏諸侯内屏卿大夫以簾士以帷外屏門外為之内屏門内為之邦君樹塞門是也臣來朝君至屏而加肅敬屏外不敬故不趨也今言帷薄謂大夫士也其外不趨則内可趨為敬也此帷薄外不趨謂平常法也若祭祀之禮爾雅云室中謂之時堂上謂之行堂下謂之步門外謂之趨中庭謂之走大路謂之奔知爾雅是祭祀者以召誥云王朝步自周則至於豐注云告文王廟告文王則告武王可知出廟入廟不以逺為文<pb n="9a"/>是也若迎賔則樂師云行以肆夏趨以采齊行謂大寢之庭至路門趨謂路門至應門堂上不趨者亦謂不疾趨堂上廹狹故也下階則趨故論語云没階趨進翼如也然論語云是孔子見於君也執玉不趨者執玉須慎不論堂之上下皆不疾趨也若張足疾趨則或蹉跌失玉故不趨注云聘禮曰上介授賔玉於廟門外者引證賔有執玉於堂下時也賔當進聘故上介授賔玉於主人廟門外賔執玉進入門内不疾趨而為除趨徐趨者則玉藻云圈豚行不舉足齊如流注云孔子執玉則然也又云執龜玉舉前曵踵蹜蹜如也注云著徐趨之事疾趨者則玉藻云疾趨則欲發而手足毋移注云疾趨謂直行也疏數自若毋移欲其直且正也堂上接武者武跡也既不欲疾趨故跡相接也鄭云毎移足半躡之王云足相接也庾云謂接則足連非半也武跡相接謂每移足半躡之也中人跡一尺二寸半躡之是每進六寸也堂下布武者鄭謂每移足各自成跡不半相躡王<pb n="9b"/>云謂迹間容足若跡間容足則中武王説非也授立不跪者謂尊者立之時卑者以物授尊者不得跪煩尊者俯俛若尊者形短雖卑者得跪以授之故少儀云受立授立不坐性之直者則有之矣注云尊者短則跪不敢以長臨之是也</hi>
凡為長者糞之禮必加帚於箕上注如是得兩手奉箕<lb/>
恭也謂初執而往時也弟子職曰執箕膺擖厥中有帚<lb/>
音義<hi>為于偽反<graphic n="KR2076" url="https://raw.githubusercontent.com/kanripo/KR-Gaiji/master/images/KR2076.png" mimeType="image/png"/>本又作糞除音奮掃席前曰<graphic n="KR2076" url="https://raw.githubusercontent.com/kanripo/KR-Gaiji/master/images/KR2076.png" mimeType="image/png"/>帚之手反箕音基膺於陵反擖如字箕舌</hi>以袂<lb/>
拘而退其塵不及長者注謂掃時也以袂擁帚之前掃<lb/>
而郤行之音義<hi>袂武世反衣袖末拘古侯反徐音俱謂掃先報反又先早反擁於勇反</hi>以<lb/>
<pb n="10a"/>
箕自鄉而扱之注扱讀曰吸謂収糞時也箕去棄物以<lb/>
鄉尊者則不恭音義<hi>扱依注音吸許急反斂也去丘吕反下注同</hi>奉席如橋<lb/>
衡注横奉之令左昂右低如有首尾然橋井上㮮橰衡<lb/>
上低昂音義<hi>橋居廟反令力呈反卭本又作昻又作仰同五剛反又魚丈反下同㮮本又作契又作絜同音結橰古毫反絜臯依字作桔橰見莊子</hi>請席何鄉請袵何趾注順尊<lb/>
者所安也袵臥席也坐問鄉臥問趾因於隂陽音義<hi>袵而審反趾音止</hi>席南鄉北鄉以西方為上東鄉西鄉以南方為<lb/>
上注布席無常此其順之也上謂席端也坐在陽則上<lb/>
<pb n="10b"/>
左坐在隂則上右音義<hi>坐才臥反又如字</hi>疏<hi>正義曰此一節明為尊者埽除布席之儀各隨文解之必加帚於箕上者謂初持箕往時也以帚加置箕上兩手舉箕也以袂拘而退者謂掃時也袂衣袂也退遷也當掃時郤遷以一手捉帚又舉一手衣袂以拘障於帚前且埽且遷故云拘而退以箕自鄉而扱之者扱斂取也謂以箕自鄉斂取糞穢亦不以箕鄉尊也奉席如橋衡者所奉席席頭令左昻右低如橋之衡衡横也左尊故昻右卑故垂也但席舒則有首尾卷則無首尾此謂卷席奉之灋故注云如有首尾然言如有則實無首尾至於舒席之時則有首尾故公食禮云莞席尋卷自末注云末終也終則尾也請席何鄉請袵何趾者既奉席來當隨尊者所欲眠坐也席坐席也鄉面也袵臥席也趾足也坐為陽靣亦陽也坐故問靣欲何所鄉也臥是隂足亦隂也臥故問足欲何所趾也皆從尊者所安也席南鄉北鄉以西方為上者謂東西<pb n="11a"/>設席南鄉北鄉則以西方為上頭也所以然者凡坐隨於隂陽若坐在陽則貴左坐在隂則貴右南坐是陽其左在西北坐是隂其右亦在西也俱以西方為上東鄉西鄉以南方為上者謂南北設席皆以南方為上也坐在東方西鄉是在陽以南方為上坐若在西方東鄉是在隂亦以南方為上亦是坐在陽則上左坐在隂則上右此據平常布席如此若禮席則不然案鄉飲酒禮注云賔席牖前南面主人席阼階上西面介席西階上東面與此不同是也注正義曰證加帚箕上弟子職者管子之書篇名也其書述為弟子職也膺胸前也擖箕舌也厥其也言執箕之禮以箕舌嚮胸而帚置於箕中箕是棄物之器故不持嚮尊也必讀扱為吸者以其穢物少吸然則盡不得為一扱再扱故讀從吸也袵臥席也者案昬禮同牢禮畢將臥云御袵於奥媵袵良席有枕北趾此是袵為臥席也</hi>
<pb n="11b"/>
若非飲食之客則布席席間函丈注謂講問之客也函<lb/>
猶容也講問宜相對容丈足以指畫也飲食之客布席<lb/>
於牖前丈或為杖音義<hi>函胡南反丈如字丈尺之丈王肅作杖畫胡麥反牖羊九反</hi>
主人跪正席注雖來講問猶以客禮待之異於弟子客<lb/>
跪撫席而辭注撫之者答主人之親正客徹重席主人<lb/>
固辭注徹去也去重席謙也再辭曰固音義<hi>重直龍反注同再辭曰固一本作曰固辭</hi>客踐席乃坐注客安主人乃敢安也講問宜<lb/>
坐主人不問客不先舉注客自外來宜問其安否無恙<lb/>
<pb n="12a"/>
及所為來故音義<hi>恙羊尚反爾雅云憂也為于偽反下同</hi>將即席容毋怍<lb/>
注怍顔色變也音義<hi>怍才洛反慙也</hi>兩手摳衣去齊尺注齊謂<lb/>
裳下緝也音義<hi>齊音咨注同本又作齋緝七立反</hi>衣毋撥注撥發揚貌<lb/>
音義<hi>撥半末反發揚</hi>足毋蹶注蹶行遽貌音義<hi>蹶本又作蹷居衛反又求月反行急遽貌遽其據反</hi>疏<hi>正義曰此一節明客主之禮儀云若非飲食之客者飲食之客謂來共飲食者非飲食客謂來講問者布席謂舒之令相對若飲食之客不須相對若講問之客布席相對須講説指畫使相見也席間函丈者函容也既来講説則所布兩席中間相去使容一丈之地足以指畫也文王世子云侍坐於大司成逺近間三席席之制三尺三寸三分寸之一則三席是一丈故鄭云容丈也主人跪正席者客雖來講問而<pb n="12b"/>主人宜敬故跪而正席示親客之來也雖來講問猶以客禮待之異於弟子也客跪撫席而辭者撫謂以手按止之也客跪以手按止於席而辭不聽主人之正席也撫之者答主人之親正席也客徹重席者禮器云諸侯三重大夫再重又鄉飲酒之禮公三重大夫再重是尊者多卑者少故主人為客設多重席客謙而自徹也主人固辭者固辭再辭止客之徹也然尊卑有數而客必徹之者既言講説本以德義相接不以尊卑為用故雖尊猶自徹也客踐席者踐猶履也客起徹重席主人止之故客還履席將坐乃坐者主人待客坐乃坐也主人不問客不先舉者舉亦問也客從外來宜問路中寒熱無恙若主人未問則客不可先問也爾雅釋詁文恙憂也將即席容無怍者此明弟子講問初來之灋即就也怍顔色變也初將來就席顔色宜莊不得變動顔色兩手摳衣去齊尺者摳提挈也衣謂裳也齊是裳下緝也亦謂將就席之時以兩手當裳前提挈裳使起令裳下<pb n="13a"/>緝去地一尺恐衣長轉足躡履之也足毋蹶者蹶行急遽貌也亦謂客初至之時勿得行遽以為敬恐有蹶躓之貌也注正義曰凡飲食燕享則賔位在室外牖前列筵南嚮不得布席相對相對者唯講説之客耳不在牖前或在於室云丈或為杖者王肅以為杖言古人講説用杖指畫故或容杖也然二家可㑹</hi>
先生書策琴瑟在前坐而遷之戒勿越注廣敬也在前<lb/>
謂當行之前音義<hi>筴本又作策初革反編簡也</hi>虛坐盡後注謙也音<lb/>
義<hi>盡津忍反後放此</hi>食坐盡前注為汙席音義<hi>汙汙辱之汙又一故反後放此</hi>
坐必安執爾顔注執猶守也長者不及毋儳言注儳猶<lb/>
暫也非類雜音義<hi>儳徐仕鑒反又蒼鑒反又蒼陷反</hi>正爾容聽必恭注<lb/>
<pb n="13b"/>
聽先生之言既說又敬音義<hi>説音悦</hi>毋勦説注勦猶擥也<lb/>
謂取人之説以為己説音義<hi>勦初交反一音初教反擥取説如字注同徐舒鋭反擥徐力敢反</hi>毋雷同注雷之發聲物無不同時應者人之言<lb/>
當各由己不當然也孟子曰人無是非之心非人也音<lb/>
義<hi>應應對之應下同</hi>必則古昔稱先王注言必有依據侍坐於<lb/>
先生先生問焉終則對注不敢錯亂尊者之言音義<hi>坐才臥反後放此</hi>請業則起請益則起注尊師重道也起若今摳<lb/>
衣前請也業謂篇卷也益謂受説不了欲師更明説之<lb/>
<pb n="14a"/>
子路問政子曰先之勞之請益曰無倦音義<hi>倦音眷徐久戀反</hi>
父召無諾先生召無諾唯而起注應辭唯恭於諾音義<lb/>
<hi>唯于癸反徐于比反注同</hi>侍坐於所尊敬毋餘席注必盡其所近尊<lb/>
者之端為有後來者音義<hi>為于偽反下為饌同</hi>見同等不起注不<lb/>
為私敬燭至起注異晝夜食至起注為饌變上客起注<lb/>
敬尊者燭不見跋注跋夲也燭盡則去之嫌若燼多有<lb/>
厭倦音義<hi>見賢遍反跋本末反去起吕反下風去免去同燼才信反厭於艶反下同</hi>尊客之<lb/>
前不叱狗注主人於尊客之前不敢倦嫌若風去之音<lb/>
<pb n="14b"/>
義<hi>叱尺質反狗古口反風音芳鳯反</hi>讓食不唾注嫌有穢惡音義<hi>唾吐臥反穢紆廢反徐烏外反惡烏路反</hi>疏<hi>正義曰此一節明弟子事師子事父之禮各随文觧之先生書策者策篇簡也坐亦跪也坐通名跪跪名不通坐也越踰也弟子將行若遇師諸物或當已前則跪而遷移之戒慎勿得踰越廣敬也虛坐盡後者凡坐各有其法虚空也空謂非飲食坐也盡後不敢近前以為謙也玉藻云徒坐不盡席尺是也食坐盡前者謂飲食坐也古者地鋪席而爼豆皆陳於席前之地若坐近後則濺汙席故盡前也玉藻云讀書食則齊豆去席尺是也坐必安者凡坐好自搖動故戒之令必安坐執爾顔者執守也久坐好異故必戒之宜如嚮者無怍顔容也故注云執猶守也長者不及毋儳言者長者猶先生也互言耳及謂所及之事也儳暫也長者正論甲事未及乙事少者不得輒以乙事雜甲事暫然雜錯師長之説正爾容者正謂矜莊<pb n="15a"/>也方受先生之道當正己矜莊也顔容通語耳聽必恭者聴師長之説宜恭敬也毋勦説者語當稱師友而言無得擥取人之説以為己語毋雷同者凡為人之灋當自立己心斷其是非不得聞他人之語輒附而同之若聞而輒同則似萬物之生聞雷聲而應故云毋雷同但雷之發聲物無不同時而應者人之言當各由己不當然也必則古昔者則法也雖不雷同又不得輒専故當必法於古昔之正稱先王者既法古昔而所言之事必稱先王先王聖人為天子者也如孔子説孝經稱先王有至徳也言必有所依據請益則起者益謂己受説而不解了更諮問審之也侍坐於所尊敬毋餘席者謂先生坐一席已坐一席已必坐於近尊者之端勿得使近尊者之端更有空餘之席所以然者欲得親近先生似若扶持然備擬先生顧問不可過逺且擬後人之來故闕其在下空處以待之見同等不起者雖見己之同等後來不為之起任其坐在下空處所以然者尊敬先生<pb n="15b"/>不敢曲為私敬也上客起者上客謂尊者之上客也尊者見之則起故侍者宜從之而起然食與燭至起則尊者不起燭不見跋者小爾雅云跋本也本把處也古者未有䗶燭唯呼火炬為燭也火炬照夜易盡盡則藏所然殘本所以爾者若積聚殘本客見之則知夜深慮主人厭倦或欲辭退也故不見殘本恒如然未盡也尊客之前不叱狗者若有尊客至而主人叱罵於狗則似厭倦其客欲去之也卑客亦當然舉尊為甚注正義曰人之言評議是非須自出己情不當然者然謂如此也謂不當如此隨附他意孟子云人無惻隠之心非人也人無是非之心非人也引之者明是非由己不可一同餘人起若今摳衣前請也者漢時受學有摳衣前請之法故鄭引證之也請益者子路受師説不了故就孔子請益也案論語云子路問為政之道孔子答云為政先行恩惠後乃可使人為勞役子路嫌少就孔子更請益孔子答云但勤行前恩惠之事無倦怠則自足為政引之<pb n="16a"/>者證請益也云應辭唯恭於諾者父與先生呼召稱唯唯□也不得稱諾其稱諾則似寛緩驕慢但今人稱諾猶古之稱唯則其意急也今之稱□猶古之稱諾其意緩也是今古異也</hi>
侍坐於君子君子欠伸撰杖屨視日蚤莫侍坐者請出<lb/>
矣注以君子有倦意也撰猶持也音義<hi>欠丘劒反伸音身撰仕轉反屨紀具反下同蚤音早莫音暮</hi>侍坐於君子君子問更端則起而對注<lb/>
離席對敬異事也君子必令復坐音義<hi>離力智反令力呈反</hi>侍坐<lb/>
於君子若有吿者曰少閒願有復也則左右屏而待注<lb/>
復白也言欲須少空閒有所白也屏猶退也隠也音義<lb/>
<pb n="16b"/>
<hi>閒音閑注同</hi>毋側聽注嫌探人之私也側聽耳屬于垣音義<lb/>
<hi>探音貪屬之玉反垣音袁</hi>毋噭應毋淫視毋怠荒遊毋倨立毋跛坐<lb/>
毋箕寢毋伏斂髮毋髢冠毋免勞毋袒暑毋褰裳注皆<lb/>
為其不敬噭號呼之聲也淫視睇眄也怠荒放散身體<lb/>
也跛偏任也伏覆也髢髲也毋垂餘如髲也免去也褰<lb/>
祛也髢或為肄音義<hi>噭古弔反視如字徐市志反倨音據跛彼義反又波我反徐方寄反髢徒細反髮垂如髲袒徒旱反露也褰起連反為于偽反下為妨為于皆為為其為後同號户髙反本又作啼字呼火故反又如字睇大計反眄莫遍反覆芳伏反髲皮義反祛丘魚反肄以二反餘也</hi>疏<hi>正義曰此一節<pb n="17a"/>明卑者事君子之禮君子欠伸者君子志疲則欠體疲則伸撰杖屨者則君子自執杖在坐著屨升堂脱之在側若倦則自撰持之也視日蚤莫者君子或瞻視其庭影望日蚤晚也侍坐者請出矣者禮卑者賤者請進不請退退由尊者是以論語云杖者出斯出矣不請自専今若見尊者為上諸事皆是欲起之漸故侍坐者得請出矣侍坐於君子者此又明卑侍尊事異於上故又言侍坐也君子問更端者更端别事也謂嚮語已畢更問他事則起而對者事異宜新更敬又起對也侍坐於君子者此亦卑事於尊所明既異故更言侍坐若有告者曰少間願有復也者間謂清閑也復白也卑者正侍坐於君子而忽有一人來告君子云欲得君子少時無事清閑已願有所白也則左右屏而待者屏退也侍者聞告欲有所白則當各自屏退左右避之不得廹也毋側聼者此以下亦是侍君子之法凡人宜當正立不得傾欹側聼人之語嫌探人之私故注云側聽耳屬于垣若<pb n="17b"/>側聽則耳屬於垣壁聽旁人私言也毋噭應者噭謂聲響髙急如呌之號呼也應答宜徐徐而和不得髙急也毋淫視者淫謂流移也目當直瞻視不得流動邪眄也毋怠荒者謂身體放縱不自拘歛也遊毋倨者遊行也倨慢也身當恭謹不得倨慢也立毋跛者跛偏也謂挈舉一足一足蹋地立宜如齊雙足並立不得偏也坐毋箕者箕謂舒展兩足狀如箕舌也寢毋伏者寢臥也伏覆也臥當或側或仰而不覆也斂髮毋髢者髢髲也垂如髲也古人垂髪以纚韜之不使垂也冠毋免者免脱也常著於首不可脱也勞毋袒者袒露也雖有疲勞之事厭患其衣而不得袒露身體暑毋褰裳者暑雖炎熱而不得褰祛取凉也然上諸事條目誡侍者左右屏隠之人也既屏隠則好生上事或私覘清閑或隔尊自恣故宜兼誡亦可通誡為人之法也</hi>
侍坐於長者屨不上於堂注屨賤空則不陳於尊者之<lb/>
<pb n="18a"/>
側音義<hi>上時掌反</hi>解屨不敢當階注為妨後升者音義<hi>妨音方</hi>
就屨跪而舉之屏於側注謂獨退也就猶著也屏亦不<lb/>
當階音義<hi>著丁略反</hi>鄉長者而屨跪而遷屨俯而納屨注謂<lb/>
長者送之也不得屏遷之而已俯俛也納内也遷或為<lb/>
還疏<hi>正義曰此一節明觧屨著屨之法事異於上故别言侍坐也屨不上於堂者長者在堂而侍者屨賤故脱於階下不著上堂若長者在室則侍者得著屨上堂而不得入室户外有二屨是也或云悉不得上也户外有二屨是狎客非須擯通也解屨不敢當階者觧脱也屨既不上於堂故觧之於階下也謂脱為觧者案内則云屨著綦鄭云綦屨繫也又冠禮云黒屨青絇鄭云絇之言拘也以為行戒狀如刀衣鼻在屨頭案内則注<pb n="18b"/>有屨繫之文冠禮有絇如刀衣鼻在屨頭及行戒之間故師説云用物穿屨頭為絇相連為行戒也今云解屨是解繫也故隠義云古者屨頭鼻綦䋲相連結之將升堂解之也不敢當階者謂人與屨並不當階側就階邉而解若留屨置階道為妨後升也就屨跪而舉之者此侍者或獨暫退時取屨法也就猶著也初升時解置階側今下著之先徃階側跪舉取之故云就屨跪而舉之屏於側者屏退也退不當階也鄉長者而屨者此明少者禮畢退去為長者所送之法也既為長者所送則於階側跪取屨稍移之面鄉長者而著之故云鄉長者而屨跪而遷屨者遷徙也就階側跪取稍移近前俯而納屨者納内也既取因俯身向長者而内足著之不跪者若跪則足向後不便故俯也雖不並跪亦坐左納右坐右納左耳</hi>
離坐離立毋往參焉離立者不出中間注為干人私也<lb/>
<pb n="19a"/>
離兩也男女不雜坐不同椸枷不同巾櫛不親授嫂叔<lb/>
不通問諸母不潄裳外言不入於梱内言不出於梱女<lb/>
子許嫁纓非有大故不入其門姑姊妹女子子已嫁而<lb/>
反兄弟弗與同席而坐弗與同器而食注皆為重别防<lb/>
淫亂不雜坐謂男子在堂女子在房也椸可以枷衣者<lb/>
通問謂相稱謝也諸母庻母也潄澣也庻母賤可使潄<lb/>
衣不可使潄裳裳賤尊之者亦所以遠别外言内言男<lb/>
女之職也不出入者不以相問也梱門限也女子許嫁<lb/>
<pb n="19b"/>
繫纓有從人之端也大故宫中有災變若疾病乃後入<lb/>
也女子有宫者亦謂由命士以上也春秋傳曰羣公子<lb/>
之舎則已卑矣女子十年而不出嫁及成人可以出矣<lb/>
猶不與男子共席而坐亦逺别也音義<hi>椸羊支反衣架也枷本又作架徐音稼古文無此字櫛側乙反嫂字又作㛮素早反潄悉侯反梱本又作閫苦本反别彼列反下及注同澣户管反</hi>父子不同席注異尊卑也男女非有行媒不相知名<lb/>
注見媒徃來傳昏姻之言乃相知姓名音義<hi>媒音梅不相知夲或作不相知名名衍字耳傳直専反</hi>非受幣不交不親注重别有禮乃相<lb/>
<pb n="20a"/>
纒固故日月以告君注周禮凡取判妻入子者媒氏書<lb/>
之以告君謂此也音義<hi>判普叛反</hi>齊戒以告鬼神注昏禮凡<lb/>
受女之禮皆於廟為神席以告鬼神謂此也音義<hi>齊側皆反</hi>
為酒食以召鄉黨僚友注㑹賔客也以厚其别也注厚<lb/>
重愼也取妻不取同姓故買妾不知其姓則卜之注為<lb/>
其近禽獸也妾賤或時非媵取之於賤者世無夲繫音<lb/>
義<hi>取七住反夲亦作娶下賀取妻同媵羊證反又繩證反繋音計又音户計反</hi>寡婦之子非<lb/>
有見焉弗與為友注辟嫌也有見為有竒才卓然衆人<lb/>
<pb n="20b"/>
所知音義<hi>見賢遍反辟音避本亦作避下同餘皆放此</hi>疏<hi>正義曰此一節總明不干人私并逺嫌之法今各隨文解之離坐離立毋往參焉者離兩也若見彼或二人併坐或兩人併立既唯二人恐宻有所論則已不得輒往參預也離立者不出中間者又若見有二人併立當己行路則避之不得輙當其中間出也不云離坐者道路中非安坐之地故不云坐也識與不識通如此也不親授者男女有物不親相授也内則云非祭非喪不相授器其相授則女授以篚無篚則皆坐奠之而后取之諸母不潄裳者諸母謂父之諸妾有子者潄浣也諸母賤乃可使潄浣盛服而不可使潄裳裳卑褻也欲尊崇於兄弟之母故不可使潄裳耳又欲逺别也外言不入於梱者外言男職也梱門限也男職在於官政各有其限域不得令婦人預之故云外言不入於梱也内言不出於梱者内言女職也女職謂織紝男子不得濫預故云不出於梱也女子許嫁纓者女子婦<pb n="21a"/>人通稱也不要對文故不重云子也婦人質弱不能自固必有繫屬故恒繫纓纓有二時一是少時常佩香纓二是許嫁時繫纓此則為許嫁時繫纓何以知然者内則云男女未冠笄紟纓鄭以為佩香纓不云纓之形制此云許嫁有從人之端也又昏禮主人入親説婦纓鄭注云婦人十五許嫁笄而禮之因著纓明有繫也盖以五采為之其制未聞又内則云婦事舅姑紟纓鄭云婦人有纓示繫屬也以此而言故知有二纓也但婦人之紟纓即是五采者故鄭云示繫屬也今此許嫁謂十五時非有大故不入其門者大故謂䘮病之屬也女子已許嫁則有宫門列為成人維有䘮病等乃可入其門非大故則不入門也女子子者謂已嫁女子子是己之女不直云女子而云女子子者凡男子女子皆是父生同為父之子男子則單稱子女子則重言子者案鄭注喪服云重言女子子是别於男子故云女子子兄弟弗與同席而坐者雖已嫁乃成人猶宜别席不云姪及父唯<pb n="21b"/>云兄弟者姪父尊卑禮殊不嫌也弗與同器而食者熊氏以為不得傳同器未嫁亦然今嫌嫁或有異於未出故明之皆為重别防淫亂也男女非有行媒不相知名者相知男女名者先須媒氏行傳昬姻之意後乃知名見媒往來傳昬姻之言乃相知姓名也故昏禮有六禮二日問名非受幣不交不親者幣謂聘之𤣥纁束帛也先須禮幣然後可交親也故日月以告君者既男女須辨故婦來則書取婦之年月日時以告國君也齊戒以告鬼神者並厚重逺别也齊戒謂嫁女之家於受六禮並在於廟布席告先祖也明女是先祖之遺體不可專輒許人而取婦之家父命子親迎乃並自齊潔但在已寢不在廟也所以爾者白虎通云娶妻不先告廟者示不必安也然夫家若無父母則三月廟見亦是告鬼神故云齊戒以告鬼神故買妾不知其姓則卜之者熊氏云卜者卜吉凶既不知其姓但卜吉則取之義或然也寡婦之子非有見焉弗與為友者明避嫌也見謂竒才<pb n="22a"/>卓異可見也寡婦無夫若其子有竒才異行者則已可與之為友若此子凡庸而己與其徃來則於寡婦有嫌也是以鄭注有見謂竒才卓然衆人所知也注正義曰離兩也者案易象云明兩作離是離為兩也謂男子在堂女子在房也者熊氏云謂若大宗收族宗子燕食族人於堂宗子之婦燕食族婦於房也春秋傳曰羣公子之舎則已卑矣者引公羊傳證女子有别宫也莊元年秋築王姬之館於外公羊傳曰路寢則不可小寢則嫌羣公子之舎則已卑矣何休云路寢是君聼事之處不可嫁他女小寢是夫人所居天王女宜逺别不可住也羣公子之舎則已卑矣者羣公子是魯侯之諸女也魯侯女宫為卑不可處王女也何休又云當築夫人宫下羣公子宫上公羊以為築宫於外非禮也左氏以為築宫於外禮也鄭康成亦以為築宫當於宫外是也媒氏書之以告君謂此也者引媒氏職證必書告君也妻是判合故云判也入子者鄭康成注云入子者謂容媵及<pb n="22b"/>姪娣不聘者也妾既非判合但廣其子𦙍而已故云入子凡受女之禮者案昏禮納采主人筵於户西西上右几注為神布席將以先祖之遺體許人不敢不告昏禮又云受諸禮於廟而設几筵也為其近禽獸也者郊特牲云無别無義禽獸之道此不取同姓為其近禽獸故也云妾賤或時非媵取之於賤者如諸侯取一國之女則二國同姓以姪娣媵媵送也妾送嫡行則明知姓氏大夫士取亦各有妾媵或時非此媵類取於賤者不知何姓之後則世無本繫但卜得吉者取之</hi>
賀取妻者曰某子使某聞子有客使某羞注謂不在賔<lb/>
客之中使人往者羞進也言進於客古者謂候為進其<lb/>
禮蓋壺酒束脩若犬也不斥主人昏禮不賀疏<hi>正義曰謂親朋<pb n="23a"/>友有昏已有事礙不得自徃而遣人徃也案郊特牲云昏禮不賀人之序也此云賀者聞彼昏而送筐篚將表厚意身實不在為賀故云賀而其辭則不稱賀曰某子使某者此使者辭也某子者賀者名使某者使自稱名也言彼使我來也聞子有客者聞子呼娶妻者為子也昏禮既不稱賀故云聞子有客也客者鄉黨僚友之屬也使某羞者某是使者名也羞進也子既召賔客或須飲食故使我將此酒食以與子進賔客注正義曰羞進也言進於客也古者謂候為進者證呼送禮為進候猶進也古時謂迎客為進漢時謂迎客為候此記是古法故飲食與彼迎接呼為進也鄭注周禮候人云候候迎賔客之來是也云其禮蓋壺酒束脩若犬也者言於禮物用壺酒及束脩束脩十脡脯也若無脯則壺酒及一犬故云若犬也少儀云其以乘壺酒束脩一犬賜人若獻人則陳酒執脩以將命是酒脩獻人之法也此賀用酒或亦四壺也云不斥主人昏禮不賀者解所以不云<pb n="23b"/>賀主人昏而云有客之義主人有嗣代之序故不斥云賀也</hi>
貧者不以貨財為禮老者不以筋力為禮注禮許儉不<lb/>
非無也年五十始杖八十拜君命一坐再至音義<hi>筋音斤</hi>
名子者不以國不以日月不以隠疾不以山川注此在<lb/>
常語之中為後難諱也春秋傳曰名終將諱之隠疾衣<lb/>
中之疾也謂若黒臀黑肱矣疾在外者雖不得言尚可<lb/>
指擿此則無時可辟俗語云隠疾難為醫音義<hi>臀徒孫反擿徐吐歴反或音的醫於其反</hi>疏<hi>正義曰此一節明與子造名字之法各依文觧之名子者不以國者不以本國<pb n="24a"/>為名故杜氏注春秋桓六年傳云不以本國為名如是他國即得為名故桓十二年衛侯晉卒襄十五年晉侯周卒是也不以日月者不以甲乙丙丁為名殷家得以為名者殷質不諱名故也然案春秋魯僖公名申蔡莊公名甲午者周末亂世不能如禮或以為不以日月二字為名也不以隠疾者謂不以體上幽隠之處疾病為名注正義曰案宣二年晉使趙穿迎公子黑臀於周而立之周語單子云吾聞晉成公之生夢神規其臀以黑使有晉國此天所命也有由而得為名昭元年楚公子黑肱昭三十一年邾黒肱得為名或亦有由或亂世而不能如禮云名終將諱之者案桓六年九月丁卯子同生公問名於申繻申繻對曰名有五有信有義有象有假有類以名生為信杜注云若唐叔虞魯公子友以徳命為義若文王名昌武王名發以類命為象若仲尼首象尼丘取於物為假若伯魚生人有饋之魚因名之曰鯉取於父為類若魯莊公與桓公同日生名之曰同也<pb n="24b"/>按傳文云不以官不以畜牲不以器幣此記文略耳傳云以官則廢職以山川則廢主以畜牲則廢祀以器幣則廢禮晉以僖侯廢司徒宋以武公廢司空先君獻武廢二山杜注云司徒改為中軍司空改為司城魯獻公名具武公名敖按國語范獻子聘魯問具敖之山魯人以鄉名對獻子云何不云具敖乎對曰先君獻武之所諱也此等所以皆為名者以其不能如禮故申繻言之周人以諱事神者謂周人諱神之名而事神其名終没為神之後將須諱之故不可以為名也</hi>
男女異長注各自為伯季也男子二十冠而字注成人<lb/>
矣敬其名音義<hi>冠古亂反</hi>父前子名君前臣名注對至尊無<lb/>
大小皆相名女子許嫁笄而字注以許嫁為成人音義<lb/>
<pb n="25a"/>
<hi>笄古兮反</hi>疏<hi>正義曰此一節明男女冠笄名字之法各依文解之男女異長者按冠禮加字之時伯某甫仲叔季唯其所當又檀弓云㓜名冠字五十以伯仲知女子亦各自為叔季者春秋隠公二年伯姬歸於紀隠七年叔姬歸於紀是也禮緯含文嘉云文家稱叔質家稱仲以此言之則周有管叔蔡叔之屬是文家故稱叔也禮緯又云嫡長稱伯庻長稱孟君前臣名者成十六年鄢陵之戰公䧟於淖欒書欲載晉侯鍼曰書退鍼是書之子對普侯而稱書是於君前臣名其父也</hi>
凡進食之禮左殽右胾食居人之左羮居人之右注皆<lb/>
便食也殽骨體也胾切肉也食飯屬也居人左右明其<lb/>
近也殽在爼胾在豆音義<hi>殽户交反熟肉有骨曰殽胾側吏反大臠食音嗣飯也注<pb n="25b"/>食飯屬同徐音自羮古衡反舊音衡便音婢面反下同近如字</hi>膾炙處外醯醬處内注<lb/>
殽胾之外内也近醯醬者食之主膾炙皆在豆音義<hi>膾古外反炙章夜反注同醢徐音海夲又作醯呼兮反醤子匠反</hi>葱㳿處末注㳿烝葱也<lb/>
處醯醤之左言末者殊加也㳿在豆音義<hi>㳿以制反烝之承反</hi>酒<lb/>
漿處右注處羮之右此言若酒若漿耳兩有之則左酒<lb/>
右漿此大夫士與賔客燕食之禮其禮食則宜放公食<lb/>
大夫禮云音義<hi>漿子羊反字亦作將燕夲亦作宴於遍反放方兩反公食音嗣此儀禮篇名也後放此下文及注執食同</hi>以脯脩置者左胊右末注亦便食也屈中<lb/>
<pb n="26a"/>
曰朐音義<hi>朐其俱反</hi>客若降等執食興辭注辭者辭主人之<lb/>
臨已食若欲食於堂下然主人興辭於客然後客坐注<lb/>
復坐主人延客祭注延道也祭祭先也君子有事不忘<lb/>
本也客若降等則先祭音義<hi>客祭禮飲食必祭示有所先也干寳注周禮云祭五行六隂之神與人起居道音導</hi>祭食祭所先進注主人所先進先祭之<lb/>
所後進後祭之如其次殽之序徧祭之注謂胾炙膾也<lb/>
以其本出於牲體也公食大夫禮魚腊湆醬不祭也音<lb/>
義<hi>徧音遍下注同腊音昔湆音泣</hi>三飯主人延客食胾然後辨殽注先<lb/>
<pb n="26b"/>
食胾後食殽殽尊也凡食殽辨於肩食肩則飽也音義<lb/>
<hi>飯扶晚反下注禮飯以手同依字書食旁作卞扶萬反食旁作反符晚反二字不同今則混之故隨俗而音此字辨音遍下同</hi>主人未辨客不虛口注俟主人也虚口謂酳也<lb/>
客自敵以上其酳不待主人飽主人不先飽也音義<hi>酳音𦙍又士覲反潄口也以酒曰酳以水曰潄</hi>疏<hi>正義曰此一節推明飲食之法也各随文解之今此明卿大夫與客燕食之禮左殽右胾者熟肉帶骨而臠曰殽純肉切之曰胾骨是陽故在左肉是隂故在右食居人之左羮居人之右者食飯燥為陽故居左羮濕是隂故右設之並在殽胾之内以脯脩置者設食竟所須也脯訓始始作即成也脩亦脯也脩訓治治之乃成鄭注腊人云薄析曰脯棰而施薑桂曰腵脩今明置設脯脩與客之<pb n="27a"/>法故云以脯脩置者左胊右末者胊謂中屈也屈脯朐胊然也左朐朐置左也右末末邉祭置右右手取祭擘之便也脯脩則處酒左以燥為陽也脯脩皆左邉也注亦便至便也客若降等者降下等也謂大夫為卿之客其品等卑下也執食興辭者執捉也食飯也興起也客既卑故未食必先捉飯而起以辭謝主人之臨已也又若欲徃堂下食然也堂下是卑者食處飯為食主故特執之也公食大夫禮云賔北面自間坐左擁簠梁右執湆以降是也鄭云自間坐由兩饌之間也辭主人臨已食若欲食於堂下然此降等謂大夫於卿故欲降而不降若臣於君則降也故公食云賔擁簠梁以降是也若敵者全無欲降之禮故公食禮云大夫相食賔執梁與湆之西序端無降法也主人興辭於客然後客坐者主人見客執飯起故主人亦起辭止之則客從辭而止乃坐食復坐也主人延客祭者延道也祭者君子不忘本有德必酬之故得食而種種出少許置在豆間之地以<pb n="27b"/>報先代造食之人也若敵客則得自祭不須主人之延道今此卑客聼主人先祭道之已乃從之故云延客祭也祭食祭所先進者凡祭食之法随主人所設前後次第種種而次祭之故主人所先進先祭之所後進後祭之所從如其次也殽之序徧祭之者序次序也謂膾炙胾之屬也徧匝也炙胾之屬雖同出於牲今祭之故種種次序徧匝祭之三飯主人延客食胾者三飯謂三食也禮食三飱而告飽須勸乃更食三飯竟而主人乃道客食胾也公食大夫禮云賔三飯以湆醬鄭云毎飯歠湆以殽擩醬食正饌也案彼文是三飯但食醬及他饌而未食胾故三飱竟而主人道客使之食胾也所以至三飱後乃食胾者公食禮亦以胾為加故客三飱前未食之故鄭注云以殽擩醬食正饌正饌則非胾也然公食禮三飱竟捝手起受漿潄口受束帛之物升降拜禮畢方是升還坐食取飽又三潄不云三飯延客食胾者與此異也然後辨殽者然後謂食胾竟後也辯匝也主<pb n="28a"/>人皆道客令食至飽食殽得匝也主人未辨客不虚口者虚口謂食竟飲酒蕩口使清絜及安食也用漿曰潄令口以絜清為義用酒曰酳酳訓演言食畢以酒演養其氣主人若食殽未辨則客雖已辨而不得輒酳潄也主人恒讓客不自先飽故客待主人辨乃得為酳也此謂卑客耳敵客以上則不待主人也酳隠義云飯畢蕩口也注正義曰皆便食也者此中有三便一則純肉在右先取為便也二則羮飯並近人之食先取羹飯亦便三則飯在左羮在右右手取羹羹重於右亦便故云皆便食云食飯屬者知食是飯者春秋左氏傳云粢食不鑿論語云一簞食玉藻云子卯稷食皆飯也言属者諸飯悉然故云屬也云居人左右明其近也者以其繫人言之故云近也云殽在爼者春秋宣十六年王享士會殽烝下云宴有折爼又昏禮及特牲少牢皆骨體在爼是殽在爼知胾在豆者公食大夫禮庻羞十六豆有牛胾羊胾是胾在豆知殽胾之外内也者以此饌之設羮<pb n="28b"/>食最近人羮食之外乃有殽胾今云膾炙處外醯醬處内明其不得在羮食之内故知在殽胾之外内此醯醬徐音作海則醢之與醤兩物各别依昏禮及公食大夫禮醬在右醢在左此醯醬處内亦當醬在右醯在左也按公食大夫禮宰夫自東房授醯醤公設之鄭注云以醯和醤也又周禮醯人祭祀共齊菹醯物則醯醬共為一物也今此經文若作醯字則是一物也醢之與醯其義皆通未知孰是但鄭注葱㳿云處醯醬之左則醯醬一物為勝云膾炙皆在豆者以公食下大夫十六豆有牛炙羊炙及芥醬魚膾故知在豆知處醯醬之左者地道尊右既云處末則末在左上繼醯醬文承其下故云在醯醬之左知葱㳿殊加者以儀禮正饌唯有菹醢無葱㳿故知葱㳿為殊加也以其菹類故知在豆也處羹之右者卑客則或酒或漿若尊客則有酒有漿案公食大夫禮云設酒於豆東是酒在左也公食大夫禮又云賔三飯設漿飲於稻西鄭注云酒在東漿在西所謂左<pb n="29a"/>酒右漿是也云此大夫與賔客燕食之禮其禮食則宜故公食大夫禮云者從上進食之禮至此所陳饌具皆是卿大夫燕食也其禮食則似公食大夫禮所陳是也案公食大夫禮醯醬陳於席前豆六設於醬東西上韭菹以東醓醢昌本南麋臡以西菁菹鹿臡士設爼於豆南牛爼在西牛爼東羊俎羊爼東豕爼又牛爼南魚爼魚爼東腊爼腊爼東有腸胃爼又有膚爼在兩行俎之東縱設之黍稷六簋設於俎西黍簋當牛俎西其西稷稷西黍黍南稷稷東黍黍東稷屈為兩行大羮在醬西鉶四設於豆西牛鉶在東牛西羊羊南豕豕東牛飯酒設於豆東梁飯設於湆西稻於梁西庻羞十六豆設於稻南屈折而陳凡為四行膷東臐臐東膮膮東牛炙炙南醢醢西牛胾胾西醢醢西牛膾膾南羊炙炙東羊胾胾東醢醢東豕炙炙南醢醢西豕胾胾西芥醤醬西魚膾此是公食下大夫禮云若上大夫八豆八簋六鉶九俎庻羞二十也以其夲出於牲體也者案公食大夫禮<pb n="29b"/>云三牲之肺不離贊者辯取之一以授賔賔興受坐祭捝手又云魚腊醬湆不祭也先食胾後食殽殽尊也者純肉為隂隂卑也帶骨為陽陽尊也尊故後食之也云几食殽辯於肩食肩則飽者案特牲少牢云初食殽次食脊次食骼後食肩是辯於肩也故云食肩則飽也鄭云舉前正脊後肩自上而郤下䋫而前終始之次也案鄭云是先食脇脊次食骼食骼竟又屈食脇脊竟乃食肩虚口謂酳也者案公食禮云賔卒食會飯三飲鄭云三漱漿也明是食竟漱也又初三飯竟設漿稻西賔坐祭遂飲鄭云飲漱也案此潄是三飱竟又有事故用漿漱口若如斯則公食之禮雖設酒為優賔不得用酳故鄭注彼云設而不舉明但以漿漱口而已也此是私客故用酒以酳所以異於公食禮也故鄭此云謂酳也云客自敵已上其酳不待主人飽者客不敵故待主人主人不先飽者緣主人不先飽故待之也</hi>
<pb n="30a"/>
侍食於長者主人親饋則拜而食注勸長者食耳雖賤<lb/>
不得執食興辭拜而已示敬也音義<hi>饋徐具類反</hi>主人不親<lb/>
饋則不拜而食注以其禮於己不隆疏<hi>正義曰嚮是自為客法此明侍從尊長為客禮也主人親饋則拜而食者饋謂進饌也已雖侍尊長而主人若自親饋與己己則拜謝之而後食也注正義曰言已今侍食雖賤不得執食興辭故但拜之以示敬也</hi>
共食不飽注謙也謂共羮飯之大器也共飯不澤手注<lb/>
為汗手不絜也澤謂捼莎也禮飯以手澤或為擇音義<lb/>
<hi>為于偽反汗下半反本或作汙捼乃禾反沈耳佳反莎息禾反沈又息随反</hi>疏<hi>正義曰共食謂同事聚居<pb n="30b"/>非禮食則有同器食法共食宜謙不輒厭飫為飽也共飯不澤手者亦是共器盛飯也澤謂光澤也古之禮飯不用箸但用手既與人共飯手宜絜浄不得臨食始捼莎手乃食恐為人穢也注正義曰為汗手不絜也者絜淨也若澤手手必汗生則不絜淨一本汗生不圭圭絜也言手澤汗飯也</hi>
毋摶飯注為欲致飽不謙音義<hi>摶徒端反為于偽反下皆同</hi>毋放飯<lb/>
注去手餘飯於器中人所穢音義<hi>去起吕反</hi>毋流歠注大歠<lb/>
嫌欲疾音義<hi>歠川悦反</hi>毋咤食注嫌薄之音義<hi>咤陟嫁反叱咤也</hi>毋<lb/>
齧骨注為有聲響不敬音義<hi>齧五結反</hi>毋反魚肉注為己歴<lb/>
口人所穢毋投與狗骨注為其賤飲食之物毋固獲注<lb/>
<pb n="31a"/>
為其不廉也欲專之曰固爭取曰獲音義<hi>固獲並如字徐云鄭横霸反一音䕶</hi>毋揚飯飯黍毋以箸毋嚃羮注亦嫌欲疾也嚃為<lb/>
不嚼菜音義<hi>飯扶晚反箸直慮反説文云飯攲也嚃他答反一音吐計反又音退嚼疾略反又序略反</hi>毋絮羮注為其詳於味也絮猶調也音義<hi>絮勑慮反謂加以鹽梅也</hi>毋刺齒注為其弄口也口容止音義<hi>刺七亦反弄魯凍反</hi>毋歠<lb/>
醢注亦嫌詳於味也歠者為其淡故音義<hi>淡度敢反</hi>客絮羮<lb/>
主人辭不能亨客歠醢主人辭以窶注優賔音義<hi>亨普彭反煮也窶其禹反貧也</hi>濡肉齒决注决猶斷也音義<hi>□音濡字亦作濡斷音短</hi>乾<lb/>
<pb n="31b"/>
肉不齒决注堅宜用手毋嘬炙注為其貪食甚也嘬謂<lb/>
一舉盡臠特牲少牢嚌之加于俎音義<hi>嘬初怪反炙章夜反臠力轉反少徐式照反凡少牢皆同嚌音才細反</hi>疏<hi>正義曰毋摶飯者共器若取飯作摶則易得多是欲爭飽非謙也故注云為欲致飽不謙也毋放飯者手就器中取飯飯若黏著手不得拂放本器中者去手餘飯於器中人所穢也當棄餘於篚無篚棄餘於㑹會謂簋蓋也毋流歠者謂開口大歠汁入口如水流則欲多而速是傷廉也故鄭云大歠嫌欲疾毋咤食者咤謂以舌口中作聲也似若嫌主人之食也毋齧骨者一則有聲二則嫌主人食不足以骨致飽故庾云為無肉之嫌三則齧之口脣可憎故不齧也為有聲響不敬鄭舉一隅也毋反魚肉者謂與人同器也已齧殘不可反還器中為人穢之也故鄭云謂已歴口人所穢崔靈恩云不可反於故處<pb n="32a"/>是以少牢禮尸所食之餘肉皆别致於肵俎不反本處也毋投與狗骨者投致也狗犬也言為客之禮無得食主肉後棄其骨與犬故鄭云為其賤飲食之物毋固獲者專取曰固爭取曰獲與人共食不可專固獨得及爭取也盧植云固獲取之為其不亷也毋揚飯者飯熱當待冷若揚去熱氣則為貪快傷亷也飯黍毋以箸者飯黍無用箸當用匕故少牢云廩人溉七與敦注云匕所以匕黍稷是也毋嚃羮者人若不嚼菜含而歠吞之其欲速而多又有聲不敬傷亷也故鄭云亦嫌欲疾也嚃為不嚼菜羮有菜者用梜故不得歠當梜嚼也毋絮羹者絮謂就食器中調足鹽梅也若得主人羹更於器中調和是嫌主人食味惡也毋刺齒者口容止不得刺弄之為不敬也謂其弄口少儀曰口容止容儀欲静止也毋歠醢者醢肉醬也醬宜鹹客若歠之則是醬淡也客絮羮主人辭不能亨者亨煮也若客失禮而絮羮則主人宜有優賔之辭謝之云已家不能亨煮故羮味不調<pb n="32b"/>適也客歠醢主人辭以窶者窶無禮也若客失禮而歠醢則主人亦致謝云主人作醢淡而無鹽故可歠也詩云終窶且貧毛云窶無禮也箋云君於己禄薄終不足以為禮也兩辭皆優饒於賔也濡肉齒决者濡濕也濕軟不可用手擘故用齒斷决而食之决猶斷也乾肉不齒决者乾肉脯屬也堅肕不可齒决斷之故須用手擘而食之鄭注腊人云大物解肆乾之謂之乾肉也毋嘬炙者火灼曰炙炙肉濡若食炙先當以齒嚌而反置俎上不一舉而併食併食之曰嘬是貪食也注正義曰為其詳於味也者詳審也謂更詳審嫌淡也為其貪食甚也者不細齧之是一舉盡臠也特牲少牢嚌之加於俎者嚌至齒也特牲少牢饋食禮尸及祝佐食主人之徒得肉皆嚌之嚌之竟而加置於俎上也但此所嚌取彼嚌至齒反置於俎則同然前云無反魚肉此得反於俎者上文謂共人同器而食者故鄭云為其已歴口人所穢特牲少牢獨食故得反也</hi>
<pb n="33a"/>
卒食客自前跪徹飯齊以授相者注謙也自從也齊醬<lb/>
屬也相者主人贊饌者公食大夫禮賔卒食北面取粱<lb/>
與醤以降也音義<hi>卒子恤反後更不音者同韲夲又作齊將兮反相息亮反注同</hi>主人<lb/>
興辭於客然後客坐注不聽親徹疏<hi>正義曰卒食食已也自從也食坐在前南嚮候客食竟加於俎起從坐前北面當以坐而跪自徹已所食飯與齊飯齊食主故答主人初所親饋者也此是卑者侍食之客耳若敵者則否以授相者相者謂主人佐助進食者賔以所徹飯齊以授之主人興辭於客然後客坐者主人起辭不聽自徹則客亦止而坐也注正義曰齊醬屬也齊醬葅通名耳公食大夫禮賔卒食北面取粱與醬以降者引證自徹是卑客也大夫卑於公所為客故食竟自取飯及醬以降下當知敵者<pb n="33b"/>否</hi>
侍飲於長者酒進則起拜受於尊所注降席拜受敬也<lb/>
燕飲之禮鄉尊音義<hi>鄉音嚮</hi>長者辭少者反席而飲長者<lb/>
舉未釂少者不敢飲注不敢先尊者盡爵曰釂燕禮曰<lb/>
公卒爵而後飲也音義<hi>少式召反下皆同釂子妙反盡也先悉薦反又如字</hi>疏<hi>正義曰明侍尊長飲酒法也食竟宜飲酒故次之酒進則起者謂長者賜侍者酒進至侍者前於是侍者見酒至不敢即飲故起也拜受於尊所者尊所者以陳尊之處也侍者起而徃尊處拜受酒謂陳尊之所貴賤不同若諸侯燕禮大射設尊在東楹之西自北嚮南陳之酌者在尊東西嚮以酌者之左為上尊尊面有鼻鼻向君示君<pb n="34a"/>專有此惠也若鄉飲酒及卿大夫燕則設尊陳於房户之間東西列尊尊面嚮南酌者嚮北以西為上尊時主人在阼西嚮賔在户西牖前南嚮使賔主得夾尊示不敢專惠也今云拜受於尊所者當是燕禮而燕禮不云拜受於尊所鄉飲酒亦無此語疑是文不具耳近尊嚮長者故徃於尊所嚮長者而拜長者辭少者反席而飲者長者辭止少者之起長者既止故少者復反還其席而賜飲也長者舉未釂少者不敢飲者舉猶飲也釂盡也飲酒尊卑異爵故燕禮公執膳爵受賜爵者執散爵今少者雖反席而飲要須待長者盡爵後少者乃得飲也若長者飲未盡則少者不敢飲也注正義曰何𦙍云尊者主人也拜者在尊所對主人也降席下奠爵再拜稽首嚮尊謂主人尊也崔靈恩云卿大夫燕飲主人面亦嚮尊若鄉飲酒皆主人與賔夾尊也今案何崔並是解此拜受尊所若所嚮長者之證也公卒爵而後飲也者證長者未盡少者不敢飲也燕禮曰受賜爵者以爵<pb n="34b"/>就席坐公卒爵然後飲鄭注云不敢先虚爵明此勸惠從尊者來也然此與燕禮及注合而與士相見及玉藻違案士相見禮云若君賜之爵則下席再拜稽首受爵升席祭卒爵而俟君卒爵然後授虚爵鄭云受爵者於尊所至於授爵坐授人耳必俟君卒爵者若欲其釂然也玉藻云君若賜之爵則越席再拜稽首受登席祭之飲卒爵而俟君卒爵然後授虚爵注云不敢先君盡爵案二文皆先君卒爵而此云後飲者此據燕飲正禮故引燕禮以證之玉藻及士相見禮謂私燕之禮故不同也</hi>
長者賜少者賤者不敢辭注不敢亢禮也賤者僮僕之<lb/>
屬音義<hi>亢苦浪反僮音同</hi>疏<hi>正義曰此明凡受賜禮也少謂幼稚賤謂僮僕之屬也若少者及賤者被尊長之賜則不敢辭謙宜即受也不敢亢禮也敵者亢而有辭少者賤者故不敢也</hi>
<pb n="35a"/>
賜果於君前其有核者懐其核注嫌棄尊者物也木實<lb/>
曰果音義<hi>核户革反</hi>
御食於君君賜餘器之溉者不寫其餘皆寫注重汙辱<lb/>
君之器也溉謂陶梓之器不溉謂萑竹之器也寫者傳<lb/>
已器中乃食之也勸侑曰御音義<hi>溉古愛反重直勇反徐治龍反陶音桃瓦器也沈音遥萑音丸葦也傳直專反侑音又</hi>疏<hi>正義曰御者非侍者但是勸侑君食也君賜餘者謂君食竟以食殘餘賜御者也器之溉者不寫者溉滌也寫謂倒傳之也若所賜食之器可滌溉者不畏汙則不須倒寫仍於器中食之食訖乃澡絜以還君也其餘皆寫者其餘謂不可滌溉之器也若不倒寫久則浸汙其器又<pb n="35b"/>不可澡絜則壞尊者物也故皆倒寫之注正義曰溉謂陶梓之器者陶是瓦甒之屬梓是杯杅之屬並可滌絜之者何𦙍云梓漆也不溉謂萑竹之器也者萑葦也是織萑為之器竹是織竹為之器並謂筐筥之屬並不可澡絜者鄭注司几筵職云萑如葦而細云勸侑曰御者何𦙍云勸侑謂卑者勸侑尊者之食也</hi>
餕餘不祭父不祭子夫不祭妻注食人之餘曰餕餕而<lb/>
不祭唯此類也食尊者之餘則祭盛之音義<hi>餕子閏反</hi>疏<hi>正義曰餕者食餘之名祭謂祭先也因前有賜餘故明食人之餘不祭者也凡食人之餘及日晚食饌之餘皆云餕故玉藻云日中而餕鄭云餕食朝之餘也今此明凡食餘悉祭若不祭者唯此下二條也父不祭子夫不祭妻者若父得子餘夫得妻餘不須祭者言其卑故也非此二條悉祭也父得有子餘者熊氏云謂年老致仕傳家<pb n="36a"/>事於子孫子孫有賔客之事故父得餕其子餘夫餕其妻餘者謂宗婦與族人婦燕飲有餘夫得食之</hi>
御同於長者雖貳不辭注謂侍食於長者饌宜與之同<lb/>
也貳謂重殽膳也辭之為長者嫌音義<hi>重直龍反</hi>疏<hi>正義曰御謂侍也同謂侍食而與長者同饌也貳謂重也侍者雖獲殽膳重而已不須辭其多也所以然者此饌本為長者設耳若辭之則嫌當長者何𦙍云禮當盛饌宜辭以賤不能當之此侍食於長者盛饌不在己故鄭云貳謂重殽膳也辭之為長者嫌也</hi>
偶坐不辭注盛饌不為巳音義<hi>偶五口反配也一曰副貳也坐才卧反又如字</hi>
疏<hi>正義曰偶媲也或彼為客設饌而召已徃媲偶於客共食此饌本不為己設故已不辭之也又一云偶二<pb n="36b"/>也若唯獨有已主人設饌已當辭謝若與他人俱坐則已不假辭以主人意不必在己也故鄭云盛饌不為己並會兩通也</hi>
羮之有菜者用梜其無菜者不用梜注梜猶箸也今人<lb/>
或謂箸為梜提音義<hi>梜古協反沈又音甲字林作筴云箸也公洽反箸直慮反</hi>疏<hi>正義曰有菜者為鉶羹是也以其有菜交横非梜不可無菜者謂大羹湆也直歠之而已其有肉調者大羮兎羹之屬或當用匕也</hi>
為天子削瓜者副之巾以絺注副析也既削又四析之<lb/>
乃横斷之而巾覆焉音義<hi>為于偽反下同削息略反瓜古華反副普逼反絺勑宜反<pb n="37a"/>細葛析星歴反下同斷音短下同</hi>疏<hi>正義曰此為人君削瓜禮也削刋也副析也絺細葛也謂先刋其皮而析為四解又横切之既破又横解而細葛為巾覆上而進之也</hi>
為國君者華之巾以綌注華中裂之不四析也音義<hi>華胡瓜反綌去逆反麄葛</hi>為大夫累之注累倮也謂不巾覆也音義<hi>累力果反一音如字倮力果反沈胡瓦反</hi>士疐之注不中裂横斷去疐而已音<lb/>
義<hi>疐音帝去丘吕反</hi>庻人齕之注不横斷音義<hi>齕恨没反/徐胡切反</hi>疏<hi>正義曰為國君者華之巾以綌者華謂半破也綌麄葛也諸侯禮降故破而不四析也亦横斷之雖與天子俱無文推理亦横斷而巾用麄葛覆而進之爾雅云瓜曰華之郭璞云食啖治擇之名為大夫累之者累倮也不巾覆<pb n="37b"/>也大夫降於諸侯直削而中裂横斷而已不巾覆而進之知對破而横斷之者鄭云士不中裂横斷去疐而已則知大夫猶中裂而横斷倮而已士疐之者疐謂脱華處士不半破但除疐而横斷亦不覆也下注庻人云不横斷則知士横斷也故鄭云士不中裂横斷去疐而已庻人齕之者庻人府史之屬也齕齧也既注云不横㫁故知去疐而齧之也然此削瓜等級不同非謂平常之日當是公庭大㑹之時也</hi>
父母有疾冠者不櫛行不翔注憂不為容也音義<hi>冠如字徐古亂反為如字徐于偽反</hi>言不惰注憂不在私好惰不正之言音義<lb/>
<hi>惰徒禾反一音徒卧反好音呼報反</hi>琴瑟不御注憂不在樂食肉不至變<lb/>
味飲酒不至變貌注憂不在味笑不至矧怒不至詈注<lb/>
<pb n="38a"/>
憂在心難變也齒本曰矧大笑則見音義<hi>矧本又作哂失忍反又詩忍反詈力智反罵詈則見賢遍及</hi>疾止復故注自若常也有憂者側席<lb/>
而坐注側猶特也憂不在接人不布他面席有䘮者專<lb/>
席而坐注降居處也專猶單也疏<hi>正義曰此已下明親疾人子之禮及除喪後之儀各随文解之言不惰者惰訛不正之言食肉不至變味者猶許食肉但不許多耳變味者少食則味不變多食則口味變也有憂者側席而坐者憂亦謂親有病也側猶獨也獨席謂獨坐不舒他面席也明憂不在接人故也平常則舒他面席也有喪者專席而坐者專猶單也吉時貴賤有重席之禮若父母始喪寢苫無席卒哭後乃有苄翦不納自齊衰以下始䘮而有席並不重降居處也注正義曰憂不在私好者好謂華好言語<pb n="38b"/>戲劇華飾文辭故云不在私好側猶特也者案聘禮云公禮賔公側受醴是側猶特也</hi>
水潦降不獻魚鼈注不饒多也音義<hi>潦音老雨水謂之潦</hi>獻鳥者<lb/>
佛其首注為其喙害人也佛戾也蓋為小竹籠以冐之<lb/>
音義<hi>拂夲又作佛扶弗反下同為于偽反下為其同喙吁廢反又陟遘反又知胄反又竹角反戾力計反籠力東反冐莫報反</hi>畜鳥者則勿佛也注畜飬也飬則馴音義<hi>畜許六反徐況又反馴似遵反狎也徐食倫反沈飬純反</hi>獻車馬者執策綏獻甲者執<lb/>
胄獻杖者執末獻民虜者操右袂獻粟者執右契獻米<lb/>
者操量鼓獻孰食者操醬齊獻田宅者操書致注凡操<lb/>
<pb n="39a"/>
執者謂手所舉以告者也設其大者舉其小者便也甲<lb/>
鎧也胄兜鍪也民虜軍所獲也操其右𬒮制之契劵要<lb/>
也右為尊量鼓量器名音義<hi>綏音雖執以登車者胄直又反操七刀反持也下及注皆同契苦計反量音亮又音良斗斛鼓隠義云樂浪人呼容十二石者為鼔齊本又作韲同子兮反便婢面反鎧苦愛反兜丁侯反鍪莫侯反劵字又作絭音勸</hi>凡遺人弓者張弓尚筋弛弓<lb/>
尚角注弓有徃來體皆欲令其下曲隤然順也遺人無<lb/>
時已定體則張之未定體則弛之音義<hi>遺于季反與也注同弛本又作施同式是反謂不張也注同隤本又作頽徒回反順貎</hi>右手執簫左手承弣注簫<lb/>
<pb n="39b"/>
弭頭也謂之簫簫邪也弣把中音義<hi>弣音撫徐音甫下同弭亡婢反弓末也邪似嗟反把音霸手執處也</hi>尊卑垂帨注帨佩巾也磬折則佩垂授<lb/>
受之儀尊卑一音義<hi>帨徐始鋭反磬徐苦定反折徐時列反又之列反沈云舊音逝</hi>若<lb/>
主人拜注拜受也則客還辟辟拜注辟拜謙不敢當音<lb/>
義<hi>辟上辟扶亦反下辟音避注同</hi>主人自受由客之左接下承弣注由<lb/>
從也從客之左右客尊之接下接客手下也承弣卻手<lb/>
則簫覆手與音義<hi>覆芳服反與音餘</hi>鄉與客並然後受注於堂<lb/>
上則俱南面禮敵者並授進劒者左首注左首尊也進<lb/>
<pb n="40a"/>
戈者前其鐏後其刅進矛㦸者前其鐓注後刃敬也三<lb/>
兵鐏鐓雖在下猶為首鋭底曰鐏取其鐏也平底曰鐓<lb/>
取其鐓也音義<hi>鐏在困反舊子困反注同一讀注音作管反矛本又作□音謀兵器鐓本又作錞徒對反注同一讀注丁亂反</hi>疏<hi>正義曰此一節明獻遺人物及授受之儀今各随文解之水潦降不獻魚鼈者案定四年左傳云水潦方降今謂水潦降者天降下水潦魚鼈難得故注云不饒多也盧植庾蔚之等並以為然或解鄭云不饒多者以為水潦降下魚鼈豊足不饒益其多獻鳥者佛其首者王云佛謂取首戾轉之恐其喙害人也鄭云佛戾也蓋為小竹籠以冐之案王鄭義同而加籠籠之為其喙害人也畜鳥者則勿佛也者畜養也養則馴也馴善也鳥經人飬則不喙害人故獻之不用籠冐及戻之獻車馬者執策綏者策是馬杖<pb n="40b"/>綏是上車之繩車馬不上於堂不可投進尊者之前但執䇿綏易呈呈之則知有車馬獻甲者執胄者甲鎧也謂鎧為甲者言如龜鼈之有甲也胄兜鍪也鎧大兜鍪小小者易舉執以呈之耳獻杖者執末者末拄地頭也拄地不淨不可嚮人故執以自嚮持淨頭授與人獻民虜者操右袂者民虜謂征伐所獲彼民以為外虜故云民虜也右袂者右邉䄂也獻之以左手操於囚之右邉𬒮右邉有力故此用右手以防其異心凡言執操互言耳獻粟者執右契者粟梁稻之屬也契謂兩書一札同而别之鄭注此云契劵要也右為尊以先書為尊故也獻米者操量鼔者米六米之等量是知斗斛之數鼔是量器名也隠義云東海樂浪人呼容十二斛者為鼔以量米故云量鼔獻米者執器以呈之米云量則粟亦量粟云契則米亦書但米可即食為急故言量粟可久儲為緩故云書書比量為緩也獻熟食者操醬齊者熟食葱㳿之属醬齊為食之主執主來則食可知若見芥醬<pb n="41a"/>必知獻魚膾之屬也獻田宅者操書致者書致謂圗書於板丈尺委曲書之而致之於尊者也以上諸物可動故不云致而田宅著士故板圖書畫以致之故言書又言致也然古者田宅悉為官所賦本不屬民今得此田宅獻者是或有重勲為君王所賜可為己有故得有獻凡遺人弓者此謂敵體故稱遺者也張弓尚筋者弓之為體以木為身以角為面筋在外面張之時曲來嚮内故遺人之時使筋在上弓身曲嚮其下其弛弓之時反張嚮外筋在曲内角在曲外今遺人之時角嚮其上弓形亦曲嚮下故鄭注皆欲令其下曲隤然順也右手執簫者簫弓頭頭稍剡差邪似簫故謂為簫也謂弓頭為鞘鞘簫之言亦相似也然執簫謂捉下頭客覆右手執弓下頭也左手承弣者弣謂弓把也授在地地道貴右主人推客居右客覆右手執弓下頭又郤下左手以承弓把把當中央而髙兩頭頽下以授主人主人在左所以知是執於弓下頭者下頭拄地不淨不可與人故自<pb n="41b"/>執之而以上頭授人所以為敬也尊卑垂帨者尊卑謂賔主俱是大夫則為尊若俱是士則為卑帨佩巾也若主人拜者主人將受應當賔前而拜受所遺也則客還辟辟拜者還辟猶逡廵也客謙不欲當主人之拜已故少逡廵遷延辟之也不云客答拜者執弓不得拜也何𦙍云執弓者廻還見主人拜而辟之也主人自受由客之左者由從也主人既敵故自受也拜客既竟從客左而受之接下承弣者主人既還在客左與客並以卻左手接客左手之下面承弣又覆右手捉弓下頭鄉與客並然後受者前漫云由左恐人或相對而左右也今明既拜客竟則還前立處與客俱嚮南而立乃後受弓故云鄉與客並然後受也進劍者左首者進亦謂遺也言進授與人時也首劒拊環也少儀曰擇劒首鄭云擇弄也推尋劒刃利不容可弄正是劒環也又云刀卻刃授頴鄭云頴鐶也案少儀而言首則鐶也不以刃授人敬也春秋魯定公十年叔孫之圉人欲殺公若偽不解禮<pb n="42a"/>而授劍末杜云以劒鋒末授之案觧鋒為末則鐶是首也然劒有匣又有衣也故少儀云劒則啓櫝蓋襲之加夫襓是也鄭云左首尊者客在右主人在左劒首首為尊以尊處與主人也假令對授則亦左首首尊左亦尊為宜也進戈者前其鐏後其刃者戈鉤孑㦸也如㦸而横安刃但頭不嚮上為鉤也直刃長八寸横刃長六寸刃下接柄處長四寸並廣二寸用以鉤害人也刃當頭而利者也利故不特嚮人也鐏在尾而鈍鈍嚮人為敬所以前鐏後刃也進矛㦸者前其鐓者矛如鋋而三亷也㦸今之㦸也古作㦸兩邉皆安横刃長六寸中刃長七寸半横刃下按柄處又長四寸半並廣寸半鐓為矛㦸柄尾平底如鐓柄下也以平嚮人敬也亦應並授不云左右而云前後者互文也若相對則前後也若並授則左右也注正義曰已定體則張之未定體則弛之者案槀人云春獻素秋獻成注云矢箙春作秋成矢箙既獻素明知弓亦獻素素形朴也故士喪禮注云形法定<pb n="42b"/>為素又弓人云秋合三材冬定體則合三材之時可以獻人故此注云未定體則弛之是也右客尊之者客在右故云右客也是尊客故使客在右也云接下接客手下也者客郤左手承弣今主人郤左手接客左手之下而取弓必知其客主俱卻左手承弣右手覆簫者若主人用右手承弣便是主人倒執弓故知然也云承弣郤手則簫覆手與者簫謂弓下頭也客以弓上頭授與主人主人以左手郤之接客下手故又覆右手按捉弓下頭也是客主授受皆郤左手承弣覆右手執簫也於堂上則俱南面者觧鄉與客並也言於堂上俱南面是嚮明故也若不於堂上則未必南面堂隨時便而俱嚮明云禮敵者並授者若不敵則不並授此又證遺人是敵者也然敵者並授案聘禮賔問主國之卿卿北面受幣聘賔南面授幣卿與聘賔是敵不並授者以聘賔銜聘君之命問卿故卿北面受之敬聘君之命也</hi>
<pb n="43a"/>
進几杖者拂之注尊者所馮依拂去塵敬音義<hi>拂如字馮皮氷反去起吕反</hi>效馬效羊者右牽之注用右手便效猶呈見音<lb/>
義<hi>效胡教反下同便婢面反見賢遍反</hi>效犬者左牽之注犬齛齧人右手<lb/>
當禁偹之音義<hi>齛本亦作噬常世反</hi>執禽者左首注左首尊飾羔<lb/>
鴈者以繢注繢畫也諸侯大夫以布天子大夫以畫音<lb/>
義<hi>繢胡對反</hi>受珠玉者以掬注愼也掬手中音義<hi>掬九六反兩手曰掬</hi>
受弓劒者以𬒮注敬也飲玉爵者弗揮注為其寶而脆<lb/>
音義<hi>揮音輝何云振去餘酒曰揮脆七嵗反</hi>凡以弓劒苞苴簞笥問人者<lb/>
<pb n="43b"/>
注問猶遺也苞苴裹魚肉或以葦或以茅簞笥盛飯食<lb/>
者圜曰簞方曰笥音義<hi>苞苴子餘反苞裹也苴藉也簞音單笥思嗣反字林先自反沈息里反簞笥竹器也裹音果葦韋鬼反盛音成圜音員</hi>操以受命如使之容注謂<lb/>
使者音義<hi>使色吏反注及下使者使也並同</hi>疏<hi>正義曰此一節皆謂相獻遺及呈見之儀各依文解之進凡杖者拂之者謂拂去塵埃為當馮執故也前云獻杖執末與此互文也此兼言几者几雖無首末亦拂之或云進几者以彎外授人亦得順也效馬效羊者右牽之者效呈見也此亦是遺人而言效亦互文也馬羊多力人右手亦有力故用右手牽掣之也效犬者左牽之者犬好齛齧人故左牽之而右手防禦也案少儀云獻犬則右牽之者彼是田犬畜犬不齧人不須防今此是充食之犬故防禦之也然通而言之狗犬通名<pb n="44a"/>若分而言之則大者為犬小者為狗故月令皆為犬而周禮有犬人職無狗人職也故爾雅云未成毫狗是也但燕禮亨狗或是小者或通語耳執禽者左首者禽鳥也左陽也首亦陽也左首謂横捧之也凡鳥皆然若並授則主人在左故客以鳥首授之也不牽故執之也飾羔鴈者以繢者飾覆也羔羊也繢畫也畫布為雲氣以覆羔鴈為飾以相見也士相見禮云下大夫以鴈上大夫以羔飾之以布並不言繢此言繢者鄭云彼是諸侯之卿大夫卑但用布此天子之卿大夫尊故畫之也受珠玉者以掬者掬謂手中也珠玉寶重宜愼若受之開匣而出置在手中不用𬒮承之恐墜落也受弓劍者以袂者不露手取之故用衣𬒮承接之以為敬也飲玉爵者弗揮者玉爵玉杯也揮振去餘也春秋左氏傳云奉匜沃盥既而揮之揮之是振去餘也凡以弓劒苞苴簞笥問人者凡謂凡此数事皆同然苞者以草苞裹魚肉之屬也故尚書云厥苞橘柚是其類也苴者亦以草藉<pb n="44b"/>器而貯物也簞圓笥方俱是竹器亦以葦為之問人者問謂因問有物遺之也問者或自有事問人或謂聞彼有事而問之問之悉有物表其意故自弓劒以下皆是也操以受命如使之容者言使者操持此上諸物以進受尊者之命如臣為君聘使受君命先習其威儀進退令如其至所使之國時之儀容故云如使之容也注正義曰苞裹魚肉者詩云野有死麕白茅苞之内則云炮取豚編萑以苴之既夕禮云葦苞長三尺是其裹魚内用茅用葦也</hi>
　<lb/>
　<lb/>
　禮記注疏卷二<lb/>
<pb n="45a"/>
　禮記注疏卷二考證<lb/>
將適舎求毋固注周禮土訓辨地物原其生以詔地求<lb/>
　<hi>句</hi>其類<hi>句/</hi>○<hi>臣召南</hi>按周禮本文至地求絶句其類<lb/>
　二字鄭所増加以概其餘也孔疏自明<lb/>
凡與客入者毎門讓於客疏其侯伯立當前疾胡下地<lb/>
　○<hi>臣召南</hi>按大行人本文祗云立當前疾注云前疾<lb/>
　謂駟馬車轅前胡下垂拄地者則此文胡下地之上<lb/>
　應有注字與下文同<lb/>
<pb n="45b"/>
則主人請入為席注疏及廟門公揖入於中庭是也○<lb/>
　<hi>臣召南</hi>按聘禮本文云及廟門公揖入立於中庭此<lb/>
　文誤脱立字<lb/>
姑姊妹女子子已嫁而反疏女子子者謂已嫁女子子<lb/>
　是己之女○顧炎武曰女子子謂己所生之子也若<lb/>
　兄弟之子言女子者别於男子也猶左氏言女公子<lb/>
　又曰古人謂其女亦曰子詩曰齊侯之子論語曰以<lb/>
　其子妻之是也此章言男女之别故加女子於子之<lb/>
<pb n="46a"/>
　上以明之下乃專言兄弟者兄弟至親於姊妹猶勿<lb/>
　與同器席况於姑乎况於女子子乎䘮服小記言女<lb/>
　子子在室為父母杖然則女子子為己所生之子明<lb/>
　矣胡氏謂重言子字衍文黄氏以為女子之子皆非<lb/>
　也<lb/>
酒漿處右註疏牛俎在西云云○<hi>臣召南</hi>按自此句以<lb/>
　下皆孔氏以己意約公食大夫禮而為之次第者也<lb/>
殽之序徧祭之注疏贊者辨取之一以授賔○按一當<lb/>
<pb n="46b"/>
　作壹<lb/>
三飯主人延客食胾然後辨殽注疏案特牲少牢云云<lb/>
　○<hi>臣召南</hi>按特牲饋食初舉肺脊以授尸尸三飯吿<lb/>
　飽注曰禮一成也佐食舉幹尸又三飯注曰禮再成<lb/>
　也舉骼尸又三飯注曰禮三成也舉肩注曰不復飯<lb/>
　者三三士之禮大成也舉先正脊後肩自上而郤下<lb/>
　䋫而前始終之次也此應云初食脊次食幹次食骼<lb/>
　後食肩<lb/>
<pb n="47a"/>
長者舉未釂少者不敢飲注疏此據燕飲正禮故引燕<lb/>
　禮以證之云云○<hi>臣召南</hi>按士相見賈疏曰曲禮云<lb/>
　云是大燕飲禮故鄭注引燕禮曰公執爵而後飲也<lb/>
父不祭子夫不祭妻註餕而不祭唯此類也云云○顧<lb/>
　炎武曰父於子夫於妻以尊臨卑則死者之神亦必<lb/>
　不安故其當祭則有代之者矣此别是一條説者乃<lb/>
　䝉上餕餘不祭之文而為之解非也又曰此謂平日<lb/>
　四時之祭若在䘮則祥禫之祭未嘗不行也<hi>臣召南</hi>
<pb n="47b"/>
　按顧説是<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注疏卷二考證<lb/>
</p>
<p>
</p>
  </div>
</body>
</text>
</TEI>
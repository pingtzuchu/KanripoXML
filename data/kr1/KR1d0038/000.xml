<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮鄭註句讀</head>
    <p>
<pb n="1a"/>
欽定四庫全書　　　　　　經部四<lb/>
　儀禮鄭註句讀　　　　　　禮類二<hi>儀禮之屬</hi>
　　提要<lb/>
　　　　<hi>臣</hi>等謹按儀禮鄭註句讀十七卷監本石經正誤一卷<lb/>
　　　國朝張爾岐撰爾岐有周易説畧已著録是書<lb/>
　　　　全録儀禮鄭康成注摘取賈公彦疏而畧以<lb/>
　　　　已意㫁之因其文古□難通故併為之句讀<lb/>
　　　　馬端臨文獻通考載其父廷鸞儀禮注疏序<lb/>
<pb n="1b"/>
　　　　稱其家有景徳中官本儀禮正經注語皆標<lb/>
　　　　起止而疏文列其下因以監本附益之手自<lb/>
　　　　㸃校并取朱子禮書與其門人髙弟王氏楊<lb/>
　　　　氏續補之編分章條析題要其上今廷鸞之<lb/>
　　　　書不傳爾岐是編體例畧與相近案禮祀曰<lb/>
　　　　一年視離經辨志注曰離經㫁句絶也則句<lb/>
　　　　讀為講經之先務沈約宋書樂志於他樂歌<lb/>
　　　　皆連書惟鐸舞曲聖人制禮樂篇有聲音而<lb/>
<pb n="2a"/>
　　　　無文義恐迷其句遂毎句空一字書之則難<lb/>
　　　　句者為之離析亦古法也至于字句同異考<lb/>
　　　　證尤詳所校除監本外則有唐開成石刻本<lb/>
　　　　元呉澄本及陸徳明音義未詳與黄幹所次<lb/>
　　　　經傳通解諸家其謬誤脱落衍羡顛倒經注<lb/>
　　　　混淆之處皆參考得實又明西安王堯典所<lb/>
　　　　刋石經補字最為舛錯亦一一駁正葢儀禮<lb/>
　　　　一經自韓愈已苦難讀故習者愈少傳刻之<lb/>
<pb n="2b"/>
　　　　訛愈甚爾岐兹編于學者可謂有功矣顧炎<lb/>
　　　　武少所推許而其與汪琬書云濟陽張君稷<lb/>
　　　　若名爾岐者作儀禮鄭注句讀頗根本先儒<lb/>
　　　　立言簡當以其人不求聞達故無當時之名<lb/>
　　　　而其書實有可傳使朱子見之必不僅謝監<lb/>
　　　　嶽之稱許也又其廣師一篇曰獨精三禮卓<lb/>
　　　　然經師吾不如張稷若乃推挹之甚至非徒<lb/>
　　　　然也爾岐蒿菴集中有自序一篇稱尚有呉<lb/>
<pb n="3a"/>
　　　　氏儀禮攷注訂誤一卷今不在此編中然此<lb/>
　　　　編乃新刻之本無所佚脱或是卷又自别行<lb/>
　　　　歟乾隆四十四年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="4a"/>
儀禮鄭註句讀原序<lb/>
在昔周公制禮用致太平據當時施於朝廷鄉國者勒<lb/>
為典籍與天下共守之其大體為周官其詳節備文則<lb/>
為儀禮周徳既衰列國異政典籍散亡獨魯號秉禮遺<lb/>
文尚在孔子以大聖生乎其地得其書而學焉與門弟<lb/>
子修其儀定其文無所失墜子思曰仲尼祖述堯舜憲<lb/>
章文武孔子亦自謂曰吾學周禮今用之吾從周文王<lb/>
既沒文不在兹乎竝謂此也秦氏任刑廢禮此書遂熄<lb/>
<pb n="4b"/>
漢初髙堂生傳儀禮十七篇武帝時有李氏得周官五<lb/>
篇河間獻王以考工補冬官共成六篇奏之後復得古<lb/>
經五十六篇於魯淹中其中十七篇與髙堂生所傳同<lb/>
餘三十九篇無師說後遂逸漢志所載傳禮者十三家<lb/>
其所發明皆周官及此十七篇之㫖也十三家獨小戴<lb/>
大顯近代列於經以取士而二禮反日微葢先儒於周<lb/>
官疑信各半而儀禮則苦其難讀故也夫疑周官者尚<lb/>
以新莽荆國為口實儀禮則周公之所定孔子之所述<lb/>
<pb n="5a"/>
當時聖君賢相士君子之所遵行可斷然不疑者而以<lb/>
難讀廢可乎愚三十許時以其周孔手澤慕而欲讀之<lb/>
讀莫能通旁無師友可以質問偶於衆中言及或阻且<lb/>
笑之聞有朱子經傳通解無從得其傳本坊刻考註解<lb/>
詁之類皆無所是正且多謬誤所守者唯鄭註賈疏而<lb/>
已註文古質而疏說又漫衍皆不易了讀不數繙輒罷<lb/>
去至庚戌歳愚年五十九矣勉讀六閲月乃克卒業焉<lb/>
於是取經與註章分之定其句讀疏則節録其要取足<lb/>
<pb n="5b"/>
明註而止或偶有一得亦附於末以便省覽且欲公之<lb/>
同志俾世之讀是書者或少省心目之力不至如愚之<lb/>
屢讀屢止久而始通也因自嘆曰方愚之初讀之也遥<lb/>
望光氣以為非周孔莫能為已耳莫測其所言者何等<lb/>
也及其矻矻乎讀之讀已又默存而心歴之而後其俯<lb/>
仰揖遜之容如可睹也忠厚藹惻之情如將遇也周文<lb/>
郁郁其斯為郁郁矣君子彬彬其斯為彬彬矣雖不可<lb/>
施之行事時一神往焉彷彿戴弁垂紳從事乎其間忘<lb/>
<pb n="6a"/>
其身之喬野鄙僿無所肖似也使當時遇難而止止而<lb/>
竟止不幾於望辟雝之威儀而卻步不前者乎噫愚則<lb/>
幸矣願世之讀是書者勿徒憚其難也濟陽張爾岐<lb/>
</p>
<p>
</p>
  </div>
</body>
</text>
</TEI>
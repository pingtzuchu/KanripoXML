<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮鄭註句讀卷十七</head> <lb/>
    <p>
<pb n="1a"/>
欽定四庫全書<lb/>
　儀禮鄭註句讀卷十七<lb/>
　　　　　　　　　　　　　濟陽張爾岐撰<lb/>
　有司徹第十七<hi>鄭目録云少牢之下篇也上大夫既祭儐尸於堂之禮若下大夫祭畢禮</hi>
　<hi>尸於室中無别行儐尸於堂之事天子諸侯之祭明日而繹有司徹於五禮屬吉大戴第九小戴第十二</hi>
　<hi>别録少牢下篇第十七○疏曰言大夫既祭儐尸於堂之禮者謂上大夫室中事尸行三獻禮畢别行儐</hi>
　<hi>尸於堂之禮又云祭畢禮尸於室中者據下大夫室内事尸行三獻無别行儐尸於堂之事即於室内為</hi>
　<hi>加爵禮尸即下文云若不儐尸以下是也</hi>
<pb n="1b"/>
有司徹<hi>徹室中之饋及祝佐食之俎卿大夫既祭而儐尸禮崇也儐尸則不設饌西北隅以此薦俎之陳有祭象而亦足以厭飫神天子諸侯明日祭於祊而繹春秋傳曰辛巳有事于大廟仲遂卒于垂壬午猶繹是也爾雅曰繹又祭也○疏曰自此盡如初論徹室内之饋并更整設及温尸俎之事○有司謂司馬司士宰夫之屬徹徹去祭時之饌不儐尸者尸出之後設饌於西北隅以厭飫神謂之陽厭此既儐尸有祭象故不設饌西北隅為陽厭也此儐尸與祭同日天子諸侯則明日為之名曰繹繹之禮設祭於廟門外之西室謂之祊而事尸於堂則為繹故註曰天子諸侯明日祭于祊而繹祊繹同時而大名曰繹又正祭時亦有祊祭但正祭之祊在廟門内明日又祭之祊於廟門外○徹直列反祊百庚反</hi>埽堂<hi>為儐尸新之少儀曰汎埽曰埽埽席前曰拚○拚方問反</hi>司宫攝酒<hi>更洗益整頓之今文攝為聶○疏云洗益當作橈益謂橈擾添<pb n="2a"/>益之</hi>乃燅尸俎<hi>燅温也温尸俎於爨肵亦温焉獨言温尸俎則祝與佐食不與儐尸之禮古文燅皆作尋記或作燖春秋傳曰若可燖也亦可寒也○春秋傳哀十二年子貢對呉大宰嚭語鄭引之証燅尸俎是重温之義今左傳本燖作尋○燅音尋</hi>卒燅乃升羊豕魚三鼎無腊與膚<lb/>
乃設扃鼏陳鼎于門外如初<hi>腊為庶羞膚從豕去其鼎者儐尸之禮殺於初如初者如廟門之外東方北面北上今文扃為鉉古文鼏為密</hi>
　右將儐尸整設<lb/>
乃議侑于賔以異姓<hi>議猶擇也擇賔之賢者可以侑尸必用異姓廣敬也是時主人及賔有司己復内位古文侑皆作宥○疏曰自此盡侑答拜論選侑并迎尸及侑之事</hi>宗人戒侑<hi>戒猶<pb n="2b"/>告也南面吿於其位戒曰請子為侑○疏曰知南面告於其位者以賔位在門東北面請以為侑明面鄉其位可知</hi>侑出俟于廟門之外<hi>俟待也待於外當與尸更入主人興禮事尸極敬心也</hi>
　右選侑以輔尸<lb/>
司宫筵于戸西南面<hi>為尸席也</hi>又筵于西序東面<hi>為侑席也</hi>尸與<lb/>
侑北面于廟門之外西上<hi>言與殊尊卑北面者賔尸而尸益卑西上統於賔客</hi>主<lb/>
人出迎尸宗人擯<hi>賔客尸而迎之主人益尊擯贊</hi>主人拜尸答拜主人<lb/>
又拜侑侑答拜主人揖先入門右<hi>道尸</hi>尸入門左侑從亦<lb/>
左揖乃讓<hi>沒霤相揖至階又讓</hi>主人先升自阼階尸侑升自西階<lb/>
<pb n="3a"/>
西楹西北面東上<hi>東上統於其席○疏云賔席以東為上故也</hi>主人東楹東<lb/>
北面拜至尸答拜主人又拜侑侑答拜<hi>拜至喜之</hi>
　右迎尸及侑<lb/>
乃舉<hi>舉舉鼎也舉者不盥殺也○自此盡西枋論門外舉鼎匕俎入陳之事</hi>司馬舉羊鼎<lb/>
司士舉豕鼎舉魚鼎以入陳鼎如初<hi>如初如阼階下西面北上○疏云如初者如上經正祭時陳鼎之事也</hi>雍正執一匕以從雍府執二匕以從<lb/>
司士合執二俎以從司士贊者亦合執二俎以從匕皆<lb/>
加于鼎東枋二俎設于羊鼎西西縮二俎皆設于二鼎<lb/>
<pb n="3b"/>
西亦西縮<hi>雍正羣吏掌辨體名肉物者府其屬凡三匕鼎一匕四俎為尸侑主人主婦其二俎設于豕鼎魚鼎之西陳之宜具也古文縮皆為蹙</hi>雍人合執二俎陳于羊俎西竝<lb/>
皆西縮覆二疏匕于其上皆縮俎西枋<hi>竝并也其南俎司馬以羞羊匕湆羊肉湆其北俎司士以羞豕匕湆豕肉湆豕脀湆魚疏匕匕柄有刻飾者古文竝皆作併○此二俎以為益送之用匕涪無肉直汁注于疏匕故為匕湆肉湆則肉之從湆中出者實無汁也</hi>
　右陳鼎階下設俎俟載<lb/>
主人降受宰几尸侑降主人辭尸對<hi>几所以坐安體周禮大宰掌贊玉几玉爵○自此盡主人及尸侑皆升就筵言主人初獻之儀獻尸獻侑受酢凡三大節此獻尸一節内授几獻爵<pb n="4a"/>主婦薦豆籩司馬載羊俎賔長設羊俎次賔進匕涪司馬羞肉湆次賔羞燔又自有八細節主人拜送爵而主婦薦賔長設正俎而尸祭薦司馬挹匕湆而尸祭俎次賔授匕湆而尸啐酒告㫖司馬羞肉湆而尸嚌肺次賔羞燔而尸卒爵此其相承相應之次有不容稍紊者若司馬載羊俎之下竝列十一俎則欲以類從著諸俎之差等耳不以其次也</hi>宰授几主人受二手横執几揖尸<hi>獨揖尸几禮主於尸</hi>
主人升尸侑升復位<hi>位阼階賔階上位○即上文東楹東西楹西之位也</hi>主人西<lb/>
面左手執几縮之以右袂推拂几三二手横執几進授<lb/>
尸于筵前<hi>衣袖謂之袂推拂去塵示新</hi>尸進二手受于手間<hi>受從手間謙也</hi>
主人退尸還几縮之右手執外亷北面奠于筵上左之<lb/>
<pb n="4b"/>
南縮不坐<hi>左之者異於鬼神生人陽長左鬼神隂長右不坐奠之者几輕</hi>主人東楹東<lb/>
北面拜<hi>拜送几也</hi>尸復位尸與侑皆北面答拜<hi>侑拜者從於尸○立侑本以輔尸故從尸拜也○以上授尸几</hi>
主人降洗尸侑降尸辭洗主人對卒洗揖主人升尸侑<lb/>
升尸西楹西北面拜洗主人東楹東北面奠爵答拜降<lb/>
盥尸侑降主人辭尸對卒盥主人揖升尸侑升主人坐<lb/>
取爵酌獻尸尸北面拜受爵主人東楹東北面拜送爵<lb/>
<hi>降盥者為土汚手不可酌○以上獻爵</hi>
<pb n="5a"/>
主婦自東房薦韭菹醢坐奠于筵前菹在西方婦贊者<lb/>
執昌菹醢以授主婦主婦不興受陪設于南昌在東方<lb/>
興取籩于房䵄蕡坐設于豆西當外列䵄在東方婦贊<lb/>
者執白黑以授主婦主婦不興受設于初籩之南白在<lb/>
西方興退<hi>昌昌本也韭菹醓醢昌本麋臡䵄熬麥也蕡熬枲實也白熬稻黒熬黍此皆朝事之豆籩大夫無朝事而用之儐尸亦豐大夫之禮主婦取籩興者以饌異親之當外列辟鉶也退退入房也○疏云正祭先薦後獻若繹祭則先獻後薦此儐尸禮與天子諸侯繹祭同故亦先獻後薦也天子諸侯之祭坐尸於堂北面而事之謂之朝事特牲少牢正祭無朝事於堂直有室中之事儐尸用韭菹等皆朝事所用是謂豐大夫<pb n="5b"/>之禮然八籩八豆之中各取其四耳○以上主婦薦豆籩○䵄方中反</hi>
乃升<hi>升牲體於俎也</hi>司馬朼羊亦司馬載載右體肩臂肫骼臑<lb/>
正脊一脡脊一横脊一短脅一正脅一代脅一腸一胃<lb/>
一祭肺一載于一俎<hi>言燅尸俎復序體者明所舉肩骼存焉亦著脊脅皆一骨也臑在下者折分之以為肉湆俎也一俎謂司士所設羊鼎西第一俎○此尸正俎載已即當設之豆南者</hi>羊肉<lb/>
湆臑折正脊一正脅一腸一胃一嚌肺一載于南俎<hi>肉湆肉在汁中者以增俎實為尸加也必為臑折上所折分者嚌肺離肺也南俎雍人所設在南者此以下十一俎俟時而載於此歴説之爾今文湆為汁○疏曰十一俎者即尸之羊肉湆一也豕脀俎二也侑之羊俎三也豕<pb n="6a"/>俎四也主人羊俎五也羊肉湆俎六也豕脀七也主婦羊俎八也尸侑主人三者皆有魚俎是其十一通尸羊正俎為十二俎其四俎尸侑主人主婦載羊體俎皆為正俎其餘八俎雍人所執二俎益送往還故有八其實止二俎也</hi>司士朼豕亦司士載亦右體肩臂肫骼臑正脊一<lb/>
脡脊一横脊一短脅一正脅一代脅一膚五嚌肺一載<lb/>
于一俎<hi>臑在下者順羊也俎謂雍人所設在北者○此與上羊肉湆並事尸加俎用雍人所設二俎傳送之者</hi>侑俎羊左肩左肫正脊一脅一腸一胃一切肺一<lb/>
載于一俎侑俎豕左肩折正脊一脅一膚三切肺一載<lb/>
于一俎<hi>侑爼用左體侑賤其羊俎過三體有肫尊之加也豕左肩折折分為長兄弟俎也切肺亦祭肺<pb n="6b"/>互言之爾無羊湆下尸也豕又祭肺不嚌肺不備禮俎司士所設羊鼎西之北俎也豕俎與尸同○羊左肩一俎是侑正俎豕俎則加俎註云豕俎與尸同謂亦用雍人所設俎加之也</hi>阼俎羊肺一祭肺<lb/>
一載于一俎羊肉湆臂一脊一脅一腸一胃一嚌肺一<lb/>
載于一俎豕脀臂一脊一脅一膚三嚌肺一載于一俎<lb/>
<hi>阼俎主人俎無體逺下尸也以肺代之肺尊也加羊肉湆而有體崇尸惠亦尊主人臂左臂也侑用肩主人用臂下之也不言左臂者大夫尊空其文也降於侑羊體一而増豕膚三有所屈有所申亦所謂順而摭也阼俎司士所設豕鼎西俎也其湆俎與尸俎同豕俎又與尸豕俎同○羊肺一俎主人正俎其下二俎皆加俎亦皆用雍人所設俎益送之故註云與尸俎同</hi>主婦俎羊左臑脊一脅一腸一胃<lb/>
<pb n="7a"/>
一膚一嚌羊肺一載于一俎<hi>無豕體而有膚以主人無羊體不敢備也無祭肺有嚌肺亦下侑也祭肺尊言嚌羊肺者文承膚下嫌也膚在羊肺上則羊豕之體名同相亞也其俎司士所設在魚鼎西者○主婦有正俎無加俎</hi>司士朼魚亦司士載尸俎五魚横載<lb/>
之侑主人皆一魚亦横載之皆加膴祭于其上<hi>横載之者異於牲體彌變於神膴讀如殷哻之哻刳魚時割其腹以為大臠也可用祭也其俎又與尸豕俎同○正祭升魚縮載於俎為縮於尸為横右首進腴若食生人亦縮載右首但進鰭脊向人為異今儐尸升魚乃横載於人為縮是不與正祭同又與生人異也魚三俎皆用尸豕俎益送之亦若侑主人之豕脀故註云其俎又與尸豕俎同○以上言司馬載尸正俎遂歴數十一俎體物皆俟事至乃載非此時遽已載也○膴火呉反刳空呉反</hi>
<pb n="7b"/>
卒升<hi>卒已也已載尸羊俎</hi>賔長設羊俎于豆南賔降尸升筵自西<lb/>
方坐左執爵右取韭菹㨎于三豆祭于豆間尸取䵄蕡<lb/>
宰夫贊者取白黑以授尸尸受兼祭于豆間<hi>賔長上賔○以上賔長設羊俎</hi>
雍人授次賔疏匕與俎受于鼎西左手執俎左亷縮之<lb/>
卻右手執匕枋縮于俎上以東面受于羊鼎之西司馬<lb/>
在羊鼎之東二手執挑匕枋以挹湆注于疏匕若是者<lb/>
三<hi>挑謂之㰱讀如或舂或抌之抌字或作挑者秦人語也此二匕者皆有淺升狀如飯槮挑長枋可以抒物<pb n="8a"/>於器中者注猶瀉也今文挑作抌挹皆為扱○槮匕肖反抒食汝反</hi>尸興左執爵右取肺<lb/>
坐祭之祭酒興左執爵<hi>肺羊祭肺○尸興承上文尸坐祭豆籩之節</hi>次賔縮<lb/>
執匕俎以升若是以授尸尸卻手受匕枋坐祭嚌之興<lb/>
覆手以授賔賔亦覆手以受縮匕于俎上以降<hi>嚌湆者明湆肉加耳甞之以其汁尚味○將進湆肉先進其湆嘗之湆在鼎已調故云尚味若太羹則不在鼎不調也以降者以此匕俎而降○覆芳伏反</hi>尸席末坐啐酒興坐奠爵拜告㫖執爵以<lb/>
興主人北面于東楹東答拜<hi>㫖美也拜告酒美答主人意古文曰東楹之東○以上次賔授匕湆</hi>
<pb n="8b"/>
司馬羞羊肉湆縮執俎尸坐奠爵興取肺坐絶祭嚌之<lb/>
興反加于俎司馬縮奠俎于羊湆俎南乃載于羊俎卒<lb/>
載縮執俎以降<hi>絶祭絶肺末以祭周禮曰絶祭湆使次賔肉使司馬大夫禮多崇敬也○司馬縮執縮奠之俎羊肉湆俎也即雍人所設益送之南俎也載于羊俎者載此羊肉湆於尸之正俎也經文司馬縮奠俎于羊湆俎南疑誤觀下受酢羞肉涪節當是縮奠湆俎于羊俎南○以上司馬羞肉湆</hi>
尸坐執爵以興次賔羞羊燔縮執俎縮一燔于俎上鹽<lb/>
在右尸左執爵受燔㨎于鹽坐振祭嚌之興加于羊俎<lb/>
賔縮執俎以降<hi>燔炙</hi>尸降筵北面于西楹西坐卒爵執爵<lb/>
<pb n="9a"/>
以興坐奠爵拜執爵以興主人北面于東楹東答拜主<lb/>
人受爵尸升筵立于筵末<hi>○以上次賔羞燔</hi>
　右主人獻尸從獻者凡五豆籩正羊俎匕湆羊肉湆<lb/>
　羊燔也<lb/>
主人酌獻侑侑西楹西北面拜受爵主人在其右北面<lb/>
答拜<hi>不洗者俱獻間無事也主人就右者賤不專階○此下主人獻侑節獻爵薦豆籩設羊俎設羊燔有四細節疏云凡爵行爵從尊者來向卑者俱獻間無事則不洗爵從卑者來向尊雖獻間無事亦洗賤不專階對主人不就尸階者尸尊得專階也○獻侑爵</hi>
<pb n="9b"/>
主婦薦韭菹醢坐奠于筵前醢在南方婦贊者執二籩<lb/>
䵄蕡以授主婦主婦不興受之奠䵄于醢南蕡在䵄東<lb/>
主婦入于房<hi>醢在南方者立侑為户使正饌統焉○薦侑豆籩</hi>
侑升筵自北方司馬横執羊俎以升設于豆東侑坐左<lb/>
執爵右取菹㨎于醢祭于豆間又取䵄蕡同祭于豆祭<lb/>
興左執爵右取肺坐祭之祭酒興左執爵<hi>○設侑羊俎</hi>
次賔羞羊燔如尸禮侑降筵自北方北面于西楹西坐<lb/>
卒爵執爵以興坐奠爵拜主人答拜<hi>答拜拜於侑之右○設侑羊燔</hi>
<pb n="10a"/>
　右主人獻侑從獻之儀降於尸者二羊匕湆與肉湆<lb/>
　也<lb/>
尸受侑爵降洗侑降立于西階西東面主人降自阼階<lb/>
辭洗尸坐奠爵于篚興對卒洗主人升尸升自西階主<lb/>
人拜洗尸北面于西楹西坐奠爵答拜降盥主人降尸<lb/>
辭主人對卒盥主人升尸升坐取爵酌<hi>酌者將酢主人○此下尸酢主人節主人受爵主婦薦豆籩長賔設俎次賔羞匕湆司馬羞肉湆次賔羞燔主人拜崇酒凡七細節特牲少牢主人獻尸尸即酢主人主人乃獻祝及佐食此尸待主人獻侑乃酢主人不同者此尸卑達主人之意欲得先<pb n="10b"/>進酒於侑彼尸尊欲自達己意故先酢主人也</hi>司宫設席于東序西面主人東<lb/>
楹東北面拜受爵尸西楹西北面答拜<hi>○主人受酢爵</hi>
主婦薦韭菹醢坐奠于筵前菹在北方婦贊者執二籩<lb/>
䵄蕡主婦不興受設䵄于菹西北蕡在䵄西主人升筵<lb/>
自北方主婦入于房<hi>設籩于菹西北亦辟鉶○疏云特牲少牢皆致爵乃設席此受酢即設席以其儐尸尸益卑主人益尊故也○主婦薦主人豆籩</hi>
長賔設羊俎于豆西主人坐左執爵祭豆籩如侑之祭<lb/>
興左執爵右取肺坐祭之祭酒興<hi>○設主人羊俎</hi>
<pb n="11a"/>
次賔羞匕湆如尸禮席末坐啐酒執爵以興<hi>○羞主人匕湆</hi>
司馬羞羊肉湆縮執俎主人坐奠爵于左興受肺坐絶<lb/>
祭嚌之興反加于湆俎司馬縮奠湆俎于羊俎西乃載<lb/>
之卒載縮執虚俎以降<hi>奠爵于左者神惠變於常也言受肺者明有授言虚俎者羊湆俎訖於此虚不復用○羞主人肉湆</hi>
主人坐取爵以興次賔羞燔主人受如尸禮<hi>○羞主人燔</hi>
主人降筵自北方北面于阼階上坐卒爵執爵以興坐<lb/>
奠爵拜執爵以興尸西楹西答拜主人坐奠爵于東序<lb/>
<pb n="11b"/>
南<hi>不降奠爵於篚急崇酒</hi>侑升尸侑皆北面于西楹西<hi>見主人不反位知將與己為禮</hi>主人北面于東楹東再拜崇酒<hi>崇充也拜謝尸侑以酒薄充滿</hi>尸<lb/>
侑皆答再拜主人及尸侑皆升就筵<hi>○拜崇酒</hi>
　右主人受尸酢薦設亦有五事尊主人故與尸同也<lb/>
　主人初獻禮竟<lb/>
司宫取爵于篚以授婦贊者于房東以授主婦<hi>房東房户外之東○自此至尸主人及侑皆就筵凡四節皆主婦亞獻之事獻尸一也獻侑二也致爵於主人三也受尸酢四也</hi>主婦洗爵于房中出實爵尊南西面拜獻尸尸拜于<lb/>
<pb n="12a"/>
筵上受<hi>尊南西面拜由便也○疏曰賔主獻酢無在筵上受法今尸於筵上受者以婦人所獻故尸不與行賔主之禮故不得各就其階</hi>主婦西面于主人之席北拜送爵入<lb/>
于房取一羊鉶坐奠于韭菹西主婦贊者執豕鉶以從<lb/>
主婦不興受設于羊鉶之西興入于房取糗與腶脩執<lb/>
以出坐設之糗在蕡西脩在白西興立于主人席北西<lb/>
面<hi>飲酒而有鉶者祭之餘鉶無黍稷殺也糗糗餌也腶脩𢷬肉之脯今文腶為斷○腶丁亂反</hi>尸坐<lb/>
左執爵祭糗脩同祭于豆祭以羊鉶之柶挹羊鉶遂以<lb/>
挹豕鉶祭于豆祭祭酒次賔羞豕匕湆如羊匕湆之禮<lb/>
<pb n="12b"/>
尸坐啐酒左執爵嘗上鉶執爵以興坐奠爵拜主婦答<lb/>
拜執爵以興司士羞豕脀尸坐奠爵興受如羊肉湆之<lb/>
禮坐取爵興次賔羞豕燔尸左執爵受燔如羊燔之禮<lb/>
坐卒爵拜主婦答拜<lb/>
　右主婦獻尸從獻亦五主婦既獻爵設兩鉶又設糗<lb/>
　脩次賔羞豕匕湆司士羞豕脀次賔羞豕燔儀節與<lb/>
　主人獻尸竝相當<lb/>
受爵酌獻侑侑拜受爵主婦主人之北西面答拜<hi>酌獻者主<pb n="13a"/>婦今文無西面</hi>主婦羞糗脩坐奠糗于䵄南脩在蕡南侑坐左<lb/>
執爵取糗脩兼祭于豆祭司士縮執豕脀以升侑興取<lb/>
肺坐祭之司士縮奠豕脀于羊俎之東載于羊俎卒乃<lb/>
縮執俎以降侑興<hi>豕脀無湆於侑禮殺</hi>次賔羞豕燔侑受如尸禮坐<lb/>
卒爵拜主婦答拜<lb/>
　右主婦獻侑其從獻同於尸者亦三主婦既獻爵羞<lb/>
　糗脩司士羞豕脀次賔羞豕燔降於尸者二無鉶羮<lb/>
　與豕匕湆<lb/>
<pb n="13b"/>
受爵酌以致于主人主人筵上拜受爵主婦北面于阼<lb/>
階上答拜<hi>主婦易位拜于阼階上辟併敬</hi>主婦設二鉶與糗脩如尸禮<lb/>
主人其祭糗脩祭鉶祭酒受豕匕湆拜啐酒皆如尸禮<lb/>
嘗鉶不拜<hi>主人如尸禮尊也其異者不告㫖○疏云按前主婦獻尸尸啐酒嘗鉶拜彼拜雖在嘗鉶下其拜仍為啐酒是以特牲少牢尸嘗鉶皆不拜或此經啐酒之上無拜文有者衍字也○愚按疏言謂經嘗鉶不拜正謂啐酒不拜耳啐酒上拜字衍又註云其異者不告㫖其意亦然主婦獻尸尸啐酒拜亦告㫖之意也</hi>其受豕脀受豕燔亦如尸禮坐卒爵拜主婦北面答<lb/>
拜受爵<lb/>
<pb n="14a"/>
　右主婦致爵于主人從設並與尸同<lb/>
尸降筵受主婦爵以降<hi>將酢主婦</hi>主人降侑降主婦入于房<lb/>
主人立于洗東北西面侑東面于西階西南<hi>俟尸洗</hi>尸易<lb/>
爵于篚盥洗爵<hi>易爵者男女不相襲爵</hi>主人揖尸侑<hi>將升</hi>主人升尸<lb/>
升自西階侑從主人北面立于東楹東侑西楹西北面<lb/>
立<hi>俟尸酌</hi>尸酌主婦出于房西面拜受爵尸北面于侑東<lb/>
答拜主婦入于房司宫設席于房中南面主婦立于席<lb/>
西<hi>設席者主婦尊今文曰南面尸于席西</hi>婦贊者薦韭菹醢坐奠于筵前<lb/>
<pb n="14b"/>
菹在西方婦人贊者執䵄蕡以授婦贊者婦贊者不興<lb/>
受設䵄于菹西蕡在䵄南<hi>婦人贊者宗婦之少者</hi>主婦升筵司馬<lb/>
設羊俎于豆南主婦坐左執爵右取菹㨎于醢祭于豆<lb/>
間又取䵄蕡兼祭于豆祭主婦奠爵興取肺坐絶祭嚌<lb/>
之興加于俎坐捝手祭酒啐酒<hi>挩手者于帨帨佩巾内則曰婦人亦左佩紛帨古文捝作説○挩由鋭反</hi>次賔羞羊燔主婦興受燔如主人之禮主<lb/>
婦執爵以出于房西面于主人席北立卒爵執爵拜尸<lb/>
西楹西北面答拜主婦入立于房尸主人及侑皆就筵<lb/>
<pb n="15a"/>
<hi>出房立卒爵宜鄉尊不坐者變於主人也執爵拜變於男子也○鄉尊謂對尸而卒爵</hi>
　右主婦受尸酢從獻亦三與侑同等主婦亞獻禮竟<lb/>
上賔洗爵以升酌獻尸尸拜受爵賔西楹西北面拜送<lb/>
爵尸奠爵于薦左賔降<hi>上賔賔長也謂之上賔以將獻異之或謂之長賔奠爵爵止也</hi>
　右上賔三獻尸尸奠爵不舉欲神惠均于庭待徧得<lb/>
　獻乃舉之<lb/>
主人降洗爵尸侑降主人奠爵于篚辭尸對卒洗揖尸<lb/>
升侑不升<hi>侑不升尸禮益殺不從</hi>主人實爵酬尸東楹東北面坐<lb/>
<pb n="15b"/>
奠爵拜尸西楹西北面答拜坐祭遂飲卒爵拜尸答拜<lb/>
降洗尸降辭主人奠爵于篚對卒洗主人升尸升主人<lb/>
實爵尸拜受爵主人反位答拜尸北面坐奠爵于薦左<lb/>
<hi>降洗者主人</hi>
　右主人酬尸○特牲及下不儐尸皆無酬尸之事此<lb/>
　特有之奠而不舉<lb/>
尸侑主人皆升筵乃羞宰夫羞房中之羞于尸侑主人<lb/>
主婦皆右之司士羞庶羞于尸侑主人主婦皆左之<hi>二羞<pb n="16a"/>所以盡歡心房中之羞其籩則糗餌粉餈其豆則酏食糝食庶羞羊臐豕膮皆有胾醢房中之羞内羞也内羞在右隂也庻羞在左陽也○内羞是榖物榖本地產故為隂庶羞是牲物牲本天產故為陽</hi>
　右羞于尸侑主人主婦<lb/>
主人降南面拜衆賔于門東三拜衆賔門東北面皆答<lb/>
壹拜<hi>拜于門東明少南就之也言三拜者衆賔賤旅之也衆賔一拜賤也卿大夫尊賔賤純臣也位在門東今文壹為一○衆賔自長賔而下也自此至主人就筵皆主人酌獻外庭内庭之事所謂均神惠也凡七節獻長賔一也獻衆賔二也主人自酢于長賔三也酬長賔四也獻兄弟五也獻内賔六也獻私人七也</hi>主<lb/>
人洗爵長賔辭主人奠爵于篚興對卒洗升酌獻賔于<lb/>
<pb n="16b"/>
西階上長賔升拜受爵主人在其右北面答拜宰夫自<lb/>
東房薦脯醢醢在西司士設俎于豆北羊骼一腸一胃<lb/>
一切肺一膚一<hi>羊骼羊左骼上賔一體賤也薦與設俎者既則俟于西序端古文骼為胳</hi>賔<lb/>
坐左執爵右取脯㨎于醢祭之執爵興取肺坐祭之祭<lb/>
酒遂飲卒爵執爵以興坐奠爵拜執爵以興主人答拜<lb/>
受爵賔坐取祭以降西面坐委于西階西南<hi>成祭於上尊賔也取祭以降反下位也反下位而在西階西南已獻尊之祭脯肺</hi>宰夫執薦以從設于祭東<lb/>
司士執俎以從設于薦東<lb/>
<pb n="17a"/>
　右主人獻長賔<lb/>
衆賔長升拜受爵主人答拜坐祭立飲卒爵不拜既爵<lb/>
<hi>既盡也長賔升者以次第升受獻言衆賔長拜則其餘不拜</hi>宰夫贊主人酌若是以<lb/>
辯<hi>主人毎獻一人奠空爵于棜宰夫酌授於尊南今文若為如辯皆作徧</hi>辯受爵其薦脯<lb/>
醢與脀設于其位其位繼上賔而南皆東面其脀體儀<lb/>
也<hi>徧獻乃薦畧之亦宰夫薦司士脀儀者尊體盡儀度餘骨可用而用之尊者用尊體卑者用卑體而已亦有切肺膚今文儀皆為曦或為議</hi>
　右辯獻衆賔<lb/>
<pb n="17b"/>
乃升長賔主人酌酢于長賔西階上北面賔在左<hi>主人酌自酢序賔意賔卑不敢酢</hi>主人坐奠爵拜執爵以興賔答拜坐祭遂<lb/>
飲卒爵執爵以興坐奠爵拜賔答拜賔降<hi>降反位</hi>
　右主人自酢于長賔<lb/>
宰夫洗觶以升主人受酌降酬長賔于西階南北面賔<lb/>
在左主人坐奠爵拜賔答拜坐祭遂飲卒爵拜賔答拜<lb/>
<hi>宰夫授主人觶則受其虚爵奠于篚○註受其虚爵指上文酢爵也</hi>主人洗賔辭主人坐<lb/>
奠爵于篚對卒洗升酌降復位賔拜受爵主人拜送爵<lb/>
<pb n="18a"/>
賔西面坐奠爵于薦左<hi>○按此爵至旅酬後與兄弟之長交酬為無算爵</hi>
　右主人酬賔<lb/>
主人洗升酌獻兄弟于阼階上兄弟之長升拜受爵主<lb/>
人在其右答拜坐祭立飲不拜既爵皆若是以辯<hi>兄弟長幼立飲賤不别大夫之賔尊於兄弟宰夫不贊酌者兄弟以親昵來不以官待之</hi>辯受爵其位在<lb/>
洗東西面北上升受爵其薦脀設于其位<hi>亦辯獻乃薦既云辯矣復言升受爵者為衆兄弟言也衆兄弟升不拜受爵先著其位於上乃後云薦脀設于其位明位初在是也位不繼於主人而云洗東卑不統於尊此薦脀皆使私人○疏云先著其位於上乃云升受爵者謂發此位升堂受<pb n="18b"/>爵又云薦脀設於其位者謂受爵時設薦脀於洗東西面位</hi>其先生之脀折脅一膚<lb/>
一<hi>先生長兄弟折豕左肩之折</hi>其衆儀也<lb/>
　右主人獻兄弟<lb/>
主人洗獻内賔于房中南面拜受爵主人南面于其右<lb/>
答拜<hi>内賔姑姊妹及宗婦獻于主婦之席東主人不西面尊不與為賔主禮也南面于其右主人之位恒左人</hi>坐祭立飲不拜既爵若是以辯亦有薦脀<hi>亦設薦脀於其位特牲饋食禮記曰内賔立于房中西墉下東面南上宗婦北堂東面北上</hi>
　右主人獻内賔<lb/>
<pb n="19a"/>
主人降洗升獻私人于阼階上拜于下升受主人答其<lb/>
長拜乃降坐祭立飲不拜既爵若是以辯宰夫贊主人<lb/>
酌主人於其羣私人不答拜其位繼兄弟之南亦北上<lb/>
亦有薦脀<hi>私人家臣已所自謁除也大夫言私人明不純臣也士言私臣明有君之道北上不敢專其位亦有薦脀初亦北面在衆賔之後爾言繼者以爵既獻為文凡獻位定</hi>主人就筵<hi>古文曰升就筵</hi>
　右主人獻私人均神惠徧<lb/>
尸作三獻之爵<hi>上賔所獻爵不言三獻作之者賔尸而尸益卑可以自舉○自此盡降實于篚<pb n="19b"/>尸舉所奠上賔之爵以成三獻之禮以上賔舉三獻因號上賔為三獻是以事名官此一禮内凡有四節尸作爵一也獻侑二也致爵于主人三也受尸酢四也</hi>司士羞湆魚縮執俎以升尸<lb/>
取膴祭祭之祭酒卒爵<hi>不羞魚匕湆略小味也羊有正俎羞匕湆肉湆豕無正俎魚無匕湆隆汚之殺</hi>司士縮奠俎于羊俎南横載于羊俎卒乃縮執<lb/>
俎以降尸奠爵拜三獻北面答拜受爵<hi>○尸作賔爵</hi>
酌獻侑侑拜受三獻北面答拜司馬羞湆魚一如尸禮<lb/>
卒爵拜三獻答拜受爵<hi>司馬羞湆魚變於尸○賔獻侑</hi>
酌致主人主人拜受爵三獻東楹東北面答拜<hi>賔拜於東楹東<pb n="20a"/>以主人拜受於席就之</hi>司士羞一湆魚如尸禮卒爵拜三獻答拜<lb/>
受爵<hi>○賔致爵主人</hi>尸降筵受三獻爵酌以酢之<hi>既致主人尸乃酢之遂賔意</hi>三獻西楹西北面拜受爵尸在其右以授之尸升筵<lb/>
南面答拜坐祭遂飲卒爵拜尸答拜執爵以降實于篚<lb/>
<hi>○賔受酢</hi>
　右上賔三獻禮成<lb/>
二人洗觶升實爵西楹西北面東上坐奠爵拜執爵以<lb/>
興尸侑答拜坐祭遂飲卒爵執爵以興坐奠爵拜尸侑<lb/>
<pb n="20b"/>
答拜皆降<hi>三獻而禮小成使二人舉爵序殷勤於尸侑○自此以下言旅酬及無算爵二人舉觶為旅酬兄弟後生舉觶于長賔長加獻尸次賔舉爵又旅酬兄弟舉止爵賔舉奠觶交錯為無算爵又凡五節而儐尸之禮畢矣</hi>洗升酌反位尸侑皆拜受爵舉觶者皆拜送侑<lb/>
奠觶于右<hi>奠于右者不舉也神惠右不舉變於飲酒○雖二爵並舉止用尸一爵酬於下</hi>尸遂<lb/>
執觶以興北面于阼階上酬主人主人在右<hi>尸拜於阼階上酬禮殺</hi>坐奠爵拜主人答拜不祭立飲卒爵不拜既爵酌就<lb/>
于阼階上酬主人<hi>言就者主人立待之</hi>主人拜受爵尸拜送<hi>酬不奠者急酬侑也</hi>尸就筵主人以酬侑于西楹西侑在左坐奠爵拜<lb/>
<pb n="21a"/>
執爵興侑答拜不祭立飲卒爵不拜既爵酌復位侑拜<lb/>
受主人拜送<hi>言酌復位明授於西階上</hi>主人復筵乃升長賔侑酬之<lb/>
如主人之禮<hi>遂旅也言升長賔則有贊呼之</hi>至于衆賔遂及兄弟亦如<lb/>
之皆飲于上<hi>上西階上</hi>遂及私人拜受者升受下飲<hi>私人之長拜於下升受兄弟之爵下飲之</hi>卒爵升酌以之其位相酬辯<hi>其位兄弟南位亦拜受拜送升酌由西階○私人位在兄弟之南其長飲於西階下餘私人皆飲於其位</hi>卒飲者實爵于<lb/>
篚<hi>末受酬者雖無所旅猶飲</hi>乃羞庶羞于賔兄弟内賔及私人<hi>無房中之羞賤也此羞同時羞則酌房中亦旅其始主婦舉觶於内賔遂及宗婦</hi>
<pb n="21b"/>
　右二人舉觶為旅酬<lb/>
兄弟之後生者舉觶于其長<hi>後生年少也古文觶皆為爵延熹中詔校書定作觶</hi>
洗升酌降北面立于阼階南長在左坐奠爵拜執爵以<lb/>
興長答拜<hi>長在左辟主人</hi>坐祭遂飲卒爵執爵以興坐奠爵拜<lb/>
執爵以興長答拜洗升酌降長拜受于其位舉爵者東<lb/>
面答拜爵止<hi>拜受答拜不北面者儐尸禮殺長賔言奠兄弟言止互相發明相待也○前主人酬賔賔奠爵薦左此後生舉觶長亦暫止不舉待後面旅酬畢乃與賔所奠之爵交錯為無算爵故註曰相待</hi>
　右兄弟後生舉觶<lb/>
<pb n="22a"/>
賔長獻于尸如初無湆爵不止<hi>賔長者賔之長次上賔者非即上賔也如初如其獻侑酌致主人受尸酢也無湆爵不止别不如初者不使兄弟不稱加爵大夫尊也不用觚大夫尊者也○衆賔之長獻尸其儀節與上賔獻尸同但無魚湆與既獻即飲二者為異耳前上賔獻尸待獻堂下畢乃舉觶是其止爵也註不使兄弟三句言其與特牲禮異特牲云長兄弟洗觚為加爵</hi>
　右賔長加獻于尸<lb/>
賔一人舉爵于尸如初亦遂之于下<hi>一人次賔長者如初如二人洗觶之為也遂之于下者遂及賔兄弟下至於私人故言亦遂之于下也上言無湆爵不止互相發明○之適也往也謂行此爵于堂下為旅酬也</hi>
<pb n="22b"/>
　右次賔舉爵于尸更為旅酬<lb/>
賔及兄弟交錯其酬皆遂及私人爵無算<hi>算數也長賔取觶酬兄弟之黨長兄弟取觶酬賔之黨唯已所欲無有次第之數也○長賔所取者主人酬賔賔奠薦左之觶長兄弟所取者後生所舉之觶也</hi>
　右二觶交錯為無算爵<lb/>
尸出侑從主人送于廟門之外拜尸不顧<hi>拜送之</hi>拜侑與<lb/>
長賔亦如之衆賔從<hi>從者不拜送也</hi>司士歸尸侑之俎<hi>尸侑尊送其家</hi>
主人退<hi>反於寢也</hi>有司徹<hi>徹堂上下之薦俎也外賔尸雖堂上婦人不徹</hi>
<pb n="23a"/>
　右儐尸禮畢<lb/>
若不賔尸<hi>不賔尸謂下大夫也其牲物則同不得備其禮耳舊説云謂大夫有疾病攝昆弟祭曾子問曰攝主不厭祭不旅不假不綏祭不配布奠于賔賔奠而不舉而此備有似失之矣○自此至終篇皆言下大夫不賔尸之事○綏許恚反</hi>則祝侑亦如之<hi>謂尸七飯時○下大夫之不賔尸者自祝侑以前皆與上大夫賔尸者同此下乃陳其異者祝侑少牢篇尸七飯告飽祝侑曰皇尸未實侑是也</hi>尸食<lb/>
<hi>八飯○祝既侑而尸又飯也</hi>乃盛俎臑臂肫脡脊横脊短脅代脅皆<lb/>
牢<hi>盛者盛於肵俎也此七體羊豕其脊脅皆取一骨也與所舉正脊幹骼凡十矣肩未舉既舉而俎猶有六體焉○盛音成盛於肵俎將以歸尸特牲尸食訖乃盛賔尸則不盛全以歸尸故也皆牢者謂此七體皆羊豕<pb n="23b"/>而非腊也註俎猶有六體謂三脊三脅各有一骨在俎不取以備陽厭也</hi>魚七<hi>盛半也魚十有五而俎其一已舉必盛半者魚無足翼於牲象脊脅而已</hi>腊辯無髀<hi>亦盛半也所盛者右體也脊屬焉言無髀者云一純而俎嫌有之古文髀作脾</hi>卒盛乃舉牢肩尸受振祭嚌之佐食<lb/>
受加于肵<hi>舉七前此舉牢肺舉正脊舉牢幹舉魚舉腊肩舉牢骼已六舉至此舉牢肩故云舉七也</hi>
　右不賔尸者尸八飯後事<lb/>
佐食取一俎于堂下以入奠于羊俎東<hi>不言魚俎東主於尊</hi>乃摭<lb/>
于魚腊俎俎釋三个其餘皆取之實于一俎以出<hi>个猶枚也魚摭四枚腊摭五枚其所釋者腊則短脅正脅代脅魚三枚而已今文摭為揲○所釋三个亦備陽厭也</hi>
<pb n="24a"/>
祝主人之魚腊取于是<hi>祝主人主婦俎之魚腊取于此者大夫之禮文待神餘也三者各取一魚其腊主人臂主婦臑祝則骼也與此皆於鼎側更載焉不言主婦未聞</hi>尸不飯告飽<lb/>
主人拜侑不言尸又三飯<hi>凡十一飯士九飯大夫十一飯其餘有十三飯十五飯</hi>
佐食受牢舉如儐<hi>舉肺脊○如儐者與少牢篇所載上大夫儐尸者儀節同也</hi>
　右不賔尸者尸十一飯時事<lb/>
主人洗酌酳尸賔羞肝皆如儐禮卒爵主人拜祝受尸<lb/>
爵尸答拜祝酌授尸尸以醋主人亦如儐其綏祭其嘏<lb/>
亦如儐<hi>肝牢肝也綏皆當作挼挼讀為藏其隋之隋古文為㨎</hi>其獻祝與二佐食<lb/>
<pb n="24b"/>
其位其薦脀皆如儐<lb/>
　右不儐尸者主人初獻與儐尸者正祭初獻同<lb/>
主婦其洗獻于尸亦如儐<hi>自尸侑不飯告飽至此與儐同者在上篇</hi>主婦反<lb/>
取籩于房中執棗糗坐設之棗在稷南糗在棗南婦贊<lb/>
者執栗脯主婦不興受設之栗在糗東脯在棗東主婦<lb/>
興反位<hi>棗饋食之籩糗羞籩之實雜用之下賔尸也栗脯加籩之實也反位反主人之北拜送爵位</hi>
尸左執爵取棗糗祝取栗脯以授尸尸兼祭于豆祭祭<lb/>
酒啐酒次賔羞牢燔用俎鹽在右尸兼取燔㨎于鹽振<lb/>
<pb n="25a"/>
祭嚌之祝受加于肵卒爵主婦拜祝受尸爵尸答拜<hi>自主婦反籩至祝受加于肵此異於儐○賔尸者方其正祭主婦獻尸於室無籩燔從之事此有籩有燔為異以不賔尸故加厚耳</hi>祝易爵洗酌授尸尸以醋主婦主婦主人之北<lb/>
拜受爵尸答拜主婦反位又拜上佐食綏祭如儐卒爵<lb/>
拜尸答拜<hi>主婦俠爵拜為不賔尸降崇敬今文醋曰酢○儐尸者正祭主婦受酢不俠拜爵此俠拜為異</hi>主婦獻祝其酌如儐拜坐受爵主婦主人之北答拜<lb/>
<hi>自尸卒爵至此亦與儐同者亦在上篇○謂同上篇正祭亞獻之節</hi>宰夫薦棗糗坐設棗<lb/>
于菹西糗在棗南祝左執爵取棗糗祭于豆祭祭酒啐<lb/>
<pb n="25b"/>
酒次賔羞燔如尸禮卒爵<hi>内子不薦籩祝賤使官可也自宰夫薦至賔羞燔亦異于儐○自此下註異於賔賔皆當讀作儐</hi>主婦受爵酌獻二佐食亦如儐主<lb/>
婦受爵以入于房<lb/>
　右不賔尸主婦亞獻<lb/>
賔長洗爵獻于尸尸拜受賔戸西北面答拜爵止<hi>尸止爵者以三獻禮成欲神惠之均於室中是以奠而待之○賔尸者正祭賔三獻尸即卒爵酢賔並不止爵至事尸於堂賔三獻尸乃止爵待神惠均於庭乃作三獻之爵此不賔尸者亦三獻止爵待神惠均于室蓋略傚其儀也此一節之内賔獻尸爵既止主婦致爵于主人主婦自酢尸作止爵尸酢賔賔獻祝及佐食賔致爵主人致爵<pb n="26a"/>主婦賔自酢乃設羞亦十小節而禮成○賔獻尸止爵</hi>
主婦洗于房中酌致于主人主人拜受主婦戸西北面<lb/>
拜送爵司宮設席<hi>拜受乃設席變於士也○特牲禮未致爵已設席</hi>主婦薦韭<lb/>
菹醢坐設于席前菹在北方婦贊者執棗糗以從主婦<lb/>
不興受設棗于菹北糗在棗西佐食設俎臂脊脅肺皆<lb/>
牢膚三魚一腊臂<hi>臂左臂也特牲五體此三者以其牢與腊臂而七牢腊俱臂亦所謂腊如牲體○牢謂羊豕也腊如牲體特牲記文</hi>主人左執爵右取菹㨎于醢祭于<lb/>
豆間遂祭籩奠爵興取牢肺坐絶祭嚌之興加于俎坐<lb/>
<pb n="26b"/>
捝手祭酒執爵以興坐卒爵拜<hi>無從者變於士也亦所謂順而摭也○特牲主婦致爵主人肝燔並從</hi>主婦答拜<hi>○主婦致爵于主人</hi>
受爵酌以醋戸内北面拜<hi>自酢不更爵殺</hi>主人答拜卒爵拜主<lb/>
人答拜主婦以爵入于房<hi>○主婦自酢</hi>
尸作止爵祭酒卒爵賔拜祝受爵尸答拜<hi>作止爵乃祭酒亦變於士自爵止至作止爵亦異於賔○士禮祭酒訖乃止爵○尸作止爵</hi>
祝酌授尸賔拜受爵尸拜送坐祭遂飲卒爵拜尸答拜<lb/>
<hi>○尸酢賔</hi>
<pb n="27a"/>
獻祝及二佐食<hi>○賔獻祝與佐食</hi>
洗致爵于主人<hi>洗致爵者以承佐食賤新之</hi>主人席上拜受爵賔北<lb/>
面答拜坐祭遂飲卒爵拜賔答拜受爵<hi>○賔致爵主人</hi>
酌致爵于主婦主婦北堂司宮設席東面<hi>北堂中房以北東面者變於士妻賔尸不變者賔尸禮異矣内子東面則宗婦南面西上内賔自若東面南上○士禮宗婦北堂東面北上主婦南面</hi>主婦席北東面拜受爵賔西面答拜<hi>席北東面者北為下</hi>
婦贊者薦韭菹醢菹在南方婦人贊者執棗糗授婦贊<lb/>
者婦贊者不興受設棗于菹南糗在棗東<hi>婦人贊者宗婦之弟婦也</hi>
<pb n="27b"/>
佐食設俎于豆東羊臑豕折羊脊脅祭肺一膚一魚一<lb/>
腊臑<hi>豕折豕折骨也不言所折略之特牲主婦觳折豕無脊脅下主人羊豕四體與腊臑而五</hi>主婦<lb/>
升筵坐左執爵右取菹㨎于醢祭之祭籩奠爵興取肺<lb/>
坐絶祭嚌之興加于俎坐挩手祭酒執爵興筵北東面<lb/>
立卒爵拜<hi>立飲拜既爵者變於大夫</hi>賔答拜賔受爵<hi>○賔致爵主婦</hi>
易爵于篚洗酌醋于主人戸西北面拜主人答拜卒爵<lb/>
拜主人答拜賔以爵降奠于篚<hi>自賔獻及二佐食至此亦異於賔○賔自酢</hi>
乃羞宰夫羞房中之羞司士羞庶羞于尸祝主人主婦<lb/>
<pb n="28a"/>
内羞在右庶羞在左<hi>○設羞</hi>
　右不賔尸者賔長三獻<lb/>
主人降拜衆賔洗獻衆賔其薦脀其位其酬醋皆如儐<lb/>
禮<hi>○衆賔謂自上賔而下</hi>
主人洗獻兄弟與内賔與私人皆如儐禮其位其薦脀<lb/>
皆如儐禮<lb/>
卒乃羞于賔兄弟内賔及私人辨<hi>自乃羞至私人之薦脀此亦與儐同者在此篇不儐尸則祝猶侑耳卒已也乃羞者羞庶羞</hi>
<pb n="28b"/>
　右不賔尸者三獻後主人徧獻堂下并内賔之事<lb/>
賔長獻于尸尸醋獻祝致醋賔以爵降實于篚<hi>致謂致爵于主人主婦不言如初者爵不止又不及佐食</hi>
　右不賔尸者次賔長為加爵<lb/>
賔兄弟交錯其酬無算爵<hi>此亦與儐同者在此篇○主人獻賔時賔亦奠酬薦左主人徑獻堂下及内賔後兄弟後生亦舉觶于長至此交錯為無算爵然闕旅酬直行無算爵是其與賔尸者異故經不言如儐也</hi>
　右不賔尸無算爵<lb/>
<pb n="29a"/>
利洗爵獻于尸尸醋獻祝祝受祭酒啐酒奠之<hi>利獻不及主人殺也此亦異於儐</hi>
　右不賔尸佐食為加爵<lb/>
主人出立于阼階上西面祝出立于西階上東面祝告<lb/>
于主人曰利成祝入主人降立于阼階東西面尸謖祝<lb/>
前尸從遂出于廟門祝反復位于室中祝命佐食徹尸<lb/>
俎佐食乃出尸俎于廟門外有司受歸之徹阼薦俎<hi>自主人出至此與賔雜者也先𧃊徹主人薦俎者變于士特牲饋食禮曰徹阼俎豆籩設于東序下○疏云與賔雜<pb n="29b"/>謂與賔尸者有同有不同士禮既餕乃徹阼俎此餕前徹阼俎故云變於士引特牲者證徹阼俎所置之處</hi>
　右不賔尸者禮終尸出<lb/>
乃𧃊如儐<hi>謂上篇自司宫設對席至此餕興出也古文𧃊作餕</hi>
　右𧃊<lb/>
卒𧃊有司官徹饋饌于室中西北隅南面如饋之設右<lb/>
几厞用席<hi>官徹饋者司馬司士舉俎宰夫取敦及豆此於尸謖改饌當室之白孝子不知神之所在庶其饗之於此所以為厭飫不令婦人改徹饌敦豆變於始也尚使官也佐食不舉羊豕俎親餕尊也厞隠也古文右作侑厞作茀</hi>納一尊于室中<hi>陽厭殺/無𤣥酒</hi>司宫埽祭<hi>埽豆間之祭舊説云<pb n="30a"/>埋之西階東</hi>主人出立于阼階上西面祝執其俎以出立于<lb/>
西階上東面司宫闔牖戸<hi>閉牖與戸為鬼神或者欲幽闇</hi>祝告利成乃<lb/>
執俎以出于廟門外有司受歸之衆賔出主人拜送于<lb/>
廟門外乃反<hi>拜送賔也者亦拜送其長不言長賔者下大夫無尊賔也○疏云下大夫賤無尊賔故不别其長也</hi>婦人乃徹<hi>徹祝之薦及房中薦俎不使有司者下上大夫之禮○上大夫祭畢則有司徹</hi>徹室中之饌<hi>有司饌之婦人徹之外内相兼禮殺</hi>
　右不賔尸者為陽厭<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮鄭註句讀卷十七<lb/>
</p>
<p>
</p>
  </div>
</body>
</text>
</TEI>
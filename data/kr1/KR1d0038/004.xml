<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮鄭註句讀卷四</head> <lb/>
    <p>
<pb n="1a"/>
欽定四庫全書<lb/>
　儀禮鄭註句讀卷四<lb/>
　　　　　　　　　　　　　濟陽張爾岐撰<lb/>
　鄉飲酒禮第四<hi>鄭目録云諸侯之鄉大夫三年大比獻賢者能者於其君以禮賔之與之</hi>
　<hi>飲酒於五禮屬嘉禮大戴此乃第十小戴及别録此皆第四○疏曰凡鄉飲酒之禮其名有四案此賔賢</hi>
　<hi>能謂之鄉飲酒二也又案鄉飲酒義云六十者坐五十者立侍是黨正飲酒亦謂之鄉飲酒二也鄉射州</hi>
　<hi>長春秋習射於州序先行鄉飲酒亦謂之鄉飲酒三也案鄉飲酒義又有鄉大夫士飲國中賢者用鄉飲</hi>
　<hi>酒四也疏言鄉飲有四此篇所載三年大比賔賢之禮也常以正月行之將射而飲下篇所列是也於春</hi>
<pb n="1b"/>
　<hi>秋行之黨正正齒位於季冬蜡祭鄉大夫飲國中賢者則無常時</hi>
鄉飲酒之禮主人就先生而謀賔介<hi>主人謂諸侯之鄉大夫也先生鄉中致仕者賔介處士賢者周禮大司徒之職以鄉三物教萬民而賔興之一曰六徳知仁聖義忠和二曰六行孝友睦婣任恤三曰六藝禮樂射御書數鄉大夫以正月之吉受灋于司徒退而頒之于其鄉吏使各以教其所治以考其徳行察其道藝及三年大比而興賢者能者鄉老及鄉大夫帥其吏與其衆寡以禮禮賔之厥明獻賢能之書於王是禮乃三年正月而一行也諸侯之鄉大夫貢士於其君盖如此云古者年七十而致仕老於鄉里大夫名曰父師士名曰少師而教學焉恒知鄉人之賢者是以大夫就而謀之賢者為賔其次為介又其次為衆賔而與之飲酒是亦將獻之以禮禮賔之也今郡國十月行此飲酒禮以黨正每嵗邦索鬼伸而祭祀<pb n="2a"/>則以禮屬民而飲酒于序以正齒位之說然此篇無正齒位之事焉凡鄉黨飲酒必於民聚之時欲其見化知尚賢尊長也孟子曰天下有達尊三爵也徳也齒也○案此飲酒禮有獻賔有樂賔有旅酬有無算爵樂凡四大段而禮成此下至當楣北面答拜則將飲酒之始事初謀賔戒賔次陳設次速賔迎賔拜賔凡三節疏云周禮所言是天子鄉大夫貢士法諸侯鄉大夫貢士法亦如之若據鄉貢一人其介與衆賔不貢但輔賔行禮待後年還以貢之耳大國三鄉次國二鄉小國一鄉鄉送一人至君所其君簡訖仍更行飲酒禮賔之於王○索色白反</hi>主人戒賔賔拜辱主人答拜乃請賔賔禮辭許主<lb/>
人再拜賔答拜<hi>戒警也告也拜辱出拜其自屈辱至已門也請告以其所為来之事不固辭者素所有志○主人戒賔言主人徃至賔門欲相警告非謂己戒之也至謂賔方是發辭相戒耳一辭而許者徳<pb n="2b"/>業既成欲及時而試也主人再拜拜其許己也</hi>主人退賔拜辱<hi>退猶去也去又拜辱者以送謝之</hi>介亦如之<hi>如戒賔也○如戒賔時拜辱請許諸儀也疏云衆賔必當遣人戒速但畧而不言</hi>
　右謀賔戒賔<lb/>
乃席賔主人介<hi>席敷席也夙興徃戒歸而敷席賔席牖前南面主人席阼階上西面介席西階上東面○註言敷席面位可訂近日鄉飲隅坐之失</hi>衆賔之席皆不屬焉<hi>席衆賔於賔席之西不屬者不相續也皆獨坐明其徳各特○疏云雖不屬猶統賔為位同南面也</hi>尊兩壺于房<lb/>
户間斯禁有𤣥酒在西設篚于禁南東肆加二勺于兩<lb/>
壺<hi>斯禁禁切地無足者𤣥酒在西上也肆陳也○兩壺酒與𤣥酒各一也斯禁以承壺𤣥酒在酒之西設篚<pb n="3a"/>貯爵在禁之南向東陳之其首在西壺各有勺以備挹酌疏云士之棜禁大夫之斯禁名雖異其形同若天子諸侯承尊之物謂之豐上有舟</hi>設洗于阼階東南南北以堂深東西當<lb/>
東榮水在洗東篚在洗西南肆<hi>榮屋翼○南北以堂深謂以堂亷北至屋壁之逺近為洗去堂之逺近也疏云假令堂深二丈洗去堂亦二丈以此為度是也堂上設篚此復設篚者上篚所貯三爵每一爵行畢即奠下篚且貯餘觶也</hi>
　右陳設<lb/>
羮定<hi>肉謂之羹定猶孰也○疏云言羹定者以與速賔時節為限</hi>主人速賔賔拜辱<lb/>
主人答拜還賔拜辱<hi>速召也還猶退</hi>介亦如之<hi>如速賔也</hi>賔及衆賔<lb/>
<pb n="3b"/>
皆從之<hi>從猶隨也言及衆賔介亦在其中矣○主人速賔而還賔及衆賔後面隨至非同行相隨也</hi>
主人一相迎于門外再拜賔賔答拜拜介介答拜<hi>相主人之吏擯贊傳命者○主人於羣吏中立一人以相禮與之迎賔於庠門外</hi>揖衆賔<hi>差益卑也拜介揖衆賔皆西南面○疏云賔介衆賔在門外位以北為上主人與賔正東西相當則介與衆賔差在南東面主人正西面拜賔則側身向西南拜介揖衆賔矣</hi>主人揖先入<hi>揖揖賔也先入門而西面○主人導賔先入至内霤西向以待</hi>賔厭介入門左介厭衆賔入衆賔皆入門左<lb/>
北上<hi>皆入門西東面賔之屬相厭變於主人也推手曰揖引手曰厭今文皆作揖又曰衆賔皆入左無門○疏云引手曰厭者以手向身引之○厭一涉反</hi>主人與賔三揖至于階三讓<lb/>
<pb n="4a"/>
主人升賔升主人阼階上當楣北面再拜賔西階上當<lb/>
楣北面答拜<hi>三揖者將進揖當陳揖當碑揖楣前梁也復拜拜賔至此堂尊之○陳堂塗也東西兩向堂之塗也主人與賔三揖至階介與衆賔亦相隨至西階下主人升賔乃升為賔之道進宜難也當楣拜拜至也</hi>
　右速賔迎賔拜至<lb/>
主人坐取爵于篚降洗<hi>將獻賔也○此下至以爵降奠於篚言主人獻賔介衆賔之儀凡六節</hi>賔降<hi>從主/人也</hi>主人坐奠爵于階前辭<hi>重以已事煩賔也事同曰讓事異曰辭</hi>賔對<hi>對答也賔主之辭未聞</hi>主人坐取爵興適洗南面坐奠<lb/>
<pb n="4b"/>
爵于篚下盥洗<hi>已盥乃洗爵致潔敬也今文無奠○篚下當篚之下非於篚也盥洗者盥訖取爵擬洗亦非謂遽已洗也下文因賔辭復置爵而對對已乃復取爵成洗</hi>賔進東北面辭洗<lb/>
<hi>必進東行示情○賔降立當西序至主人擬洗爵乃進而東行東北向主人辭洗註云示情者示謙下主人之情也</hi>主人坐奠爵于篚興對賔復位當西序東面<hi>言復位者明始降時位在此</hi>主人坐取爵沃洗者西北面<hi>沃洗者主人之羣吏○古人盥洗並用人執器灌沃下别有器承其棄水故有沃洗者</hi>卒洗主人壹揖壹讓升<hi>俱升古文壹作一</hi>賔拜洗主人坐奠爵遂拜降盥<hi>復盥為手坋汙○因事曰遂言遂拜者主人坐奠爵因不起而遂拜也後凡言遂者皆因上事○坋步因反</hi>賔降主人辭賔對<lb/>
<pb n="5a"/>
復位當西序卒盥揖讓升賔西階上疑立<hi>疑讀為仡然從於趙盾之仡疑正立自定之貌○盾徒本反</hi>主人坐取爵實之賔之席前西北面<lb/>
獻賔<hi>獻進也進酒於賔○主人取爵實酒獻賔必西北面者賔在西階欲其就席受爵故西北向之也</hi>
賔西階上拜主人少退<hi>少退少避</hi>賔進受爵以復位主人阼<lb/>
階上拜送爵賔少退<hi>復位復西階上位○賔進席前受爵復持此爵還西階上位</hi>薦<lb/>
脯醢<hi>薦進也進之者主人有司○薦之席前</hi>賔升席自西方<hi>升由下也升必中席○疏云案曲禮云席南鄉北鄉以西方為上今升席自西方云升由下者以賔統於主人以東方為上也</hi>乃設<lb/>
折俎<hi>牲體枝解節折在</hi>主人阼階東疑立賔坐左執爵祭脯醢<lb/>
<pb n="5b"/>
<hi>坐坐於席祭脯醢者以右手</hi>奠爵于薦西興右手取肺卻左手執本<lb/>
坐弗繚右絶末以祭尚左手嚌之興加于俎<hi>興起也肺離之本端厚大者繚猶紾也大夫以上威儀多紾絶之尚左手者明垂紾之乃絶其末嚌嘗也○少儀云取俎進俎不坐是以取時奠爵興至加于俎又興也郤左手仰其左手也案鄉射禮取矢于楅郤手與覆手對弗繚者直絶末以祭不必繚也繚祭以手從肺本循之至末乃絶之絶祭不循其本但絶末而已大夫以上威儀多乃繚士則否經文言弗繚以賔固士也他事皆從士禮註疏獨於此處解作繚祭不敢從○繚音了</hi>坐挩手遂<lb/>
祭酒<hi>捝拭也古文捝作説○坐以帨巾拭手遂執爵祭酒○捝始銳反</hi>興席末坐啐酒<lb/>
<hi>啐亦甞也○席末謂席之尾祭薦祭酒嚌肺皆於席中唯啐酒於席末</hi>降席坐奠爵拜告<lb/>
<pb n="6a"/>
㫖執爵興主人阼階上答拜<hi>降席席西也㫖美也</hi>賔西階上北面<lb/>
坐卒爵興坐奠爵遂拜執爵興主人阼階上答拜<hi>卒盡也於此盡酒者明此席非専為飲酒起</hi>
　右主人獻賔<lb/>
賔降洗<hi>將酢主人</hi>主人降<hi>亦從賔也降降/立阼階東西面</hi>賔坐奠爵興辭<hi>西階前也○疏云鄉射云賔西階前東面坐奠爵興辭降此亦然</hi>主人對賔坐取爵適洗<lb/>
南北面<hi>○擬洗</hi>主人阼階東南面辭洗賔坐奠爵于篚興<lb/>
對主人復阼階東西面<hi>○前獻賔主人既盥而後辭洗此則賔未盥而已辭洗故主人<pb n="6b"/>奠爵初在篚下繼乃於篚以初未聞賔命也賔奠爵即於篚以已聞主命也</hi>賔東北面盥坐<lb/>
取爵卒洗揖讓如初升<hi>○如獻賔時一揖一讓</hi>主人拜洗賔答拜<lb/>
興降盥如主人禮<hi>○如其從降辭對</hi>賔實爵主人之席前東南<lb/>
面酢主人<hi>○主人在阼階賔自主席前向之故東南面</hi>主人阼階上拜賔少<lb/>
退主人進受爵復位賔西階上拜送爵薦脯醢<hi>○亦主人有司</hi>
主人升席自北方設折俎祭如賔禮<hi>祭者祭薦俎及酒亦嚌啐</hi>不吿<lb/>
㫖<hi>酒己物也</hi>自席前適阼階上北面坐卒爵興坐奠爵遂拜<lb/>
執爵興賔西階上答拜<hi>自席前者啐酒席末因從北方降由便也○案曲禮席東鄉西<pb n="7a"/>鄉以南方為上南鄉北鄉以西方為上凡升席由下降席由上今主人當降自南方以啐酒於席末遂因從席北頭降由席前以適阼階是由便也</hi>主人坐奠爵于序端阼階上北面再<lb/>
拜崇酒賔西階上答拜<hi>東西牆謂之序崇充也言酒惡相充實○疏云奠爵于序端者擬後酬賔訖取此爵以獻介也李之藻云崇重也謝賔崇重己酒不嫌其惡也</hi>
　右賔酢主人<lb/>
主人坐取觶于篚降洗賔降主人辭降賔不辭洗立當<lb/>
西序東面<hi>不辭洗者以其将自飲○酬酒先自飲乃酬賔故註云将自飲獻用爵酬用觶一升曰爵三升曰觶</hi>卒洗揖讓升賔西階上疑立主人實觶酬賔阼階<lb/>
<pb n="7b"/>
上北面坐奠觶遂拜執觶興賔西階上答拜<hi>酬勸酒也酬之言周忠信為周○先自飲所以勸賔也拜賔者通其勸意也答拜者答其勸己也</hi>坐祭遂飲卒觶<lb/>
興坐奠觶遂拜執觶興賔西階上答拜<hi>○主人導飲訖</hi>主人降<lb/>
洗賔降辭如獻禮升不拜洗<hi>不拜洗殺於獻○主人為賔洗爵故賔降辭如獻時但升堂不拜耳</hi>賔西階上立主人實觶賔之席前北面賔西階<lb/>
上拜主人少退卒拜進坐奠觶于薦西<hi>賔己拜主人奠其觶○奠觶西欲賔舉此觶也</hi>賔辭坐取觶復位主人阼階上拜送賔北面坐<lb/>
奠觶于薦東復位<hi>酬酒不舉君子不盡人之歡不竭人之忠以全交也○賔辭疏以為辭主<pb n="8a"/>人復親酌己愚以主人方酌時不辭殆非辭酌也仍是辭其親奠如鄉射二人舉觶時耳</hi>
　右主人酬賔<lb/>
主人揖降賔降立于階西當序東面<hi>主人將與介為禮賔謙不敢居堂上○揖降者主人揖賔而自降賔亦降辟階西俟其與介為禮也</hi>主人以介揖讓升拜如<lb/>
賔禮主人坐取爵于東序端降洗介降主人辭降介辭<lb/>
洗如賔禮升不拜洗<hi>介禮殺也○主人與賔三揖至階之時介與衆賔亦相隨至階下今此云以介揖讓升唯有升堂揖讓耳無庭中三揖矣拜如賔禮謂亦拜至如賔也</hi>介西階上立<lb/>
<hi>不言疑者省文</hi>主人實爵介之席前西南面獻介<hi>○介席東面介立西階上<pb n="8b"/>在席南故主人西南面向之</hi>介西階上北面拜主人少退介進北面<lb/>
受爵復位主人介右北面拜送爵介少退<hi>主人拜于介右降尊以就界也今文無北面</hi>主人立于西階東<hi>○在介右而又稍東以設薦之時介方升祭主人無事故立於此</hi>薦脯醢介升席自北方設折俎祭如賔禮不嚌<lb/>
肺不啐酒不告㫖自南方降席北面坐卒爵興坐奠爵<lb/>
遂拜執爵興主人介右答拜<hi>不嚌啐下賔○北面坐西階上北面坐也</hi>
　右主人獻介<lb/>
介降洗主人復阼階降辭如初<hi>如賔酢之時○降辭如初者介辭主人從己降<pb n="9a"/>主人辭介為己洗一如賔酢時也</hi>卒洗主人盥<hi>盥者當為介酌○疏云主人自飯而盥者尊介也</hi>介揖讓升授主人爵于兩楹之間<hi>就尊南授之介不自酌下賔酒者賔主共之○揖讓升一揖一讓升也介但授虛爵不自酌者介卑不敢必主人為己飲也</hi>介西階上<lb/>
立主人實爵酢于西階上介右坐奠爵遂拜執爵興介<lb/>
答拜主人坐祭遂飲卒爵興坐奠爵遂拜執爵興介答<lb/>
拜主人坐奠爵于西楹南介右再拜崇酒介答拜<hi>奠爵西楹南以爵獻衆賔</hi>
　右介酢主人<lb/>
<pb n="9b"/>
主人復阼階揖降介降立于賔南<hi>○向来主人與介行禮西階上事訖故復阼階揖降者将與衆賔為禮也</hi>主人西南面三拜衆賔衆賔皆答壹拜<lb/>
<hi>三拜一拜示徧不備禮也不升拜賤也○主人在阼階下衆賔在賔介之南故主人西南面拜之註示徧解主人三拜不備禮解衆賔答一拜不升拜賤也言主人不升衆賔於堂而拜之以其賤故略之與賔介升堂拜至者異也</hi>主人揖升坐取爵于西楹下降洗升實爵于西階<lb/>
上獻衆賔衆賔之長升拜受者三人<hi>長其老者言三人則衆賔多矣○主人揖升主人自升也衆賔尚在堂下至主人于西階上獻爵衆賔始一一升受之耳經文自明疏以揖升為揖衆賔升非也又記云衆賔之長一人辭洗如賔當亦從堂下東行辭之疏以為降辭亦未是</hi>主人拜<lb/>
<pb n="10a"/>
送<hi>於衆賔右</hi>坐祭立飲不拜既爵授主人爵降復位<hi>既卒也卒爵不拜立飲立授賤者禮簡○一人飲畢授爵降次一人乃升拜受也</hi>衆賔獻則不拜受爵<lb/>
坐祭立飲<hi>次三人以下也不拜禮彌簡○亦升受但不拜耳</hi>每一人獻則薦諸<lb/>
其席<hi>謂三人也○席次賔介西前經云衆賔之席皆不屬焉是也</hi>衆賔辯有脯醢<hi>亦每獻薦於其位位在下今文辯皆作徧○疏云堂下立侍不合有席既不言席知位在下○辯與遍同</hi>主人<lb/>
以爵降奠于篚<hi>不復用也</hi>
　右主人獻衆賔自初獻賔至此為飲酒第一段<lb/>
揖讓升賔厭介升介厭衆賔升衆賔序升即席<hi>序次也即就也<pb n="10b"/>今文厭皆為揖○此下言一人舉觶待樂賔後為旅酬之端也揖讓升謂主人蒙上以爵降之文也衆賔序升謂三賔堂上有席者</hi>一人洗升舉觶于賔<hi>一人主人之吏發酒端曰舉</hi>實觶西<lb/>
階上坐奠觶遂拜執觶興賔席末答拜坐祭遂飲卒觶<lb/>
興坐奠觶遂拜執觶興賔答拜降洗升實觶立于西階<lb/>
上賔拜<hi>賔拜拜将受觶○疏曰云賔席末答拜者謂於席西南面非謂席上近西謂末以其無席上拜灋也已下賔拜皆然</hi>進坐奠觶于薦西賔辭坐受以興<hi>舉觶不授下主人也言坐受者明行事相接若親受謙也○案主人酬賔亦奠觶而不親授似酬法當然註以為下主人恐宜再議</hi>
舉觶者西階上拜送賔坐奠觶于其所<hi>所薦西也○作樂後立司正賔<pb n="11a"/>取此觶以酬主人以其将舉故奠之於右</hi>舉觶者降<hi>事已</hi>
　右一人舉觶<lb/>
設席於堂亷東上<hi>為工布席也側邉曰亷燕禮曰席工於西階上少東樂正先升北面此言樂正先升立于西階東則工席在階東○此下作樂樂賔有歌有笙有間有合凡四節疏云註引燕禮欲證工席在西階東據樂正於西階東而立在工西則知工席更在階東此言近堂亷亦在階東彼云階東亦近堂亷也</hi>工四人二瑟瑟先相者二人皆左何瑟後首挎越内<lb/>
弦右手相<hi>四人大夫制也二瑟二人鼓瑟則二人歌也瑟先者将入序在前也相扶工也衆賔之少者為之每工一人鄉射禮曰弟子相工如初入天子相工使視瞭者凡工瞽矇也故有扶之者師冕見及階子<pb n="11b"/>曰階也及席子曰席也固相師之道後首者變于君也挎持也相瑟者則為之持瑟其相歌者徒相也越瑟下孔也内弦側擔之者○燕禮小臣左何瑟面鼓謂可鼓者在前此後首不面鼔是變於君也瑟底有孔以指深入謂之挎内弦弦向内也○何户可反挎口孤反瞭音了擔丁甘反</hi>樂正先升立于西階<lb/>
東<hi>正長也</hi>工入升自西階北面坐相者東面坐遂授瑟乃<lb/>
降<hi>降立于西方近其事</hi>工歌鹿鳴四牡皇皇者華<hi>三者皆小雅篇也鹿鳴君與臣下及四方之賔燕講道修政之樂歌也此采其已有㫖酒以召嘉賔嘉賔既来示我以善道又樂嘉賔有孔昭之明徳可則傚也四牡君勞使臣之来樂歌也此采其勤苦王事念将父母懐歸傷悲忠孝之至以勞賔也皇皇者華君遣使臣之樂歌也此采其更是勞苦自以為不及欲諮謀于賢知而以自光明也</hi>卒歌主<lb/>
<pb n="12a"/>
人獻工工左瑟一人拜不興受爵主人阼階上拜送爵<lb/>
<hi>一人工之長也凡工賤不為之洗○工左瑟者移瑟于左身在瑟右以便受爵也</hi>薦脯醢使人<lb/>
相祭<hi>使人相者相其祭酒祭薦</hi>工飲不拜既爵授主人爵<hi>坐授之</hi>衆工<lb/>
則不拜受爵祭飲辯有脯醢不祭<hi>祭飲獻酒重無不祭也今文辯為徧○祭飲祭而後飲也</hi>大師則為之洗賔介降主人辭降工不辭洗<hi>大夫若君賜之樂謂之大師則為之洗尊之也賔介降從主人也工大師也上既言獻工矣乃言大師者大師或瑟或歌也其獻之瑟則先歌則後○大師在瑟歌四人之内通謂之工獻之亦依瑟先歌後之序但為之洗為不同</hi>
<pb n="12b"/>
　右升歌三終及獻工<lb/>
笙入堂下磬南北面立樂南陔白華華黍<hi>笙吹笙者也以笙吹此詩以為樂也南陔白華華黍小雅篇也今亡其義未聞昔周之興也周公制禮作樂采時世之詩以為樂歌所以通情相風切也其有此篇明矣後世衰微幽厲尤甚禮樂之書稍稍廢棄孔于曰吾自衛反魯然後樂正雅頌各得其所謂當時在者而復重雜亂者也惡能存其亡者乎且正考父校商之名頌十二篇于周太師歸以祀其先王至孔子二百年之間五篇而已此其信也○磬縣南面其南當有擊磬者此笙入磬南北面在磬者之南北面也詩序云南陔孝子相戒以養也白華孝子之潔白也華黍時和嵗豐宜黍稷也疏謂鄭君註禮時尚未見詩序故云其義未聞先儒又以為有其義亡其辭朱子則云笙詩有聲無辭古必有譜如魯鼓薛鼓之類<pb n="13a"/>而今亡矣為得之○陔古才反風方鳳反</hi>主人獻之于西階上一人拜盡階<lb/>
不升堂受爵主人拜送爵階前坐祭立飲不拜既爵升<lb/>
授主人爵<hi>一人笙之長者也笙三人和一人凡四人鄉射禮曰笙一人拜于下○一人拜謂在地拜鄉射記云三笙一和而成聲爾雅云笙小者謂之和前獻歌工在阼階上以工在西階東也此獻笙在西階上以笙在階下也</hi>衆笙則不拜受爵坐祭立飲辯有脯醢不祭<hi>亦受爵于西階上薦之皆於其位磬南今文辯為徧</hi>
　右笙奏三終及獻笙<lb/>
乃間歌魚麗笙由庚歌南有嘉魚笙崇丘歌南山有臺<lb/>
<pb n="13b"/>
笙由儀<hi>間代也謂一歌則一吹六者皆小雅篇也魚麗言太平年豐物多也此采其物多酒㫖所以優賔也南有嘉魚言太平君子有酒樂與賢者共之也此采其能以禮下賢者賢者纍蔓而歸之與之燕樂也南山有臺言太平之治以賢者為本此采其愛友賢者為邦家之基民之父母既欲其身之壽考又欲其明徳之長也由庚崇丘由儀今亡其義未聞○間者一歌畢一笙繼之也堂上歌魚麗方終堂下笙即吹由庚餘篇皆然詩序云由庚萬物得由其道也崇丘萬物得極其髙大也由儀萬物之生各得其宜也○麗力知反</hi>
　右間歌三終<lb/>
乃合樂周南闗雎葛覃卷耳召南鵲巢采蘩采蘋<hi>合樂謂歌樂與衆聲俱作周南召南國風篇也王后國君夫人房中之樂歌也闗雎言后妃之徳葛覃言后妃之職卷耳<pb n="14a"/>言后妃之志鵲巢言國君夫人之徳采蘩言國君夫人不失職采蘋言卿大夫之妻能循其法度昔大王王季居于岐山之陽躬行召南之教以興王業及文王而行周南之教以受命大雅云刑于寡妻至于兄弟以御于家邦謂此也其始一國耳文王作邑于豐以故地為卿士之采地乃分為二國周周公所食召召公所食於時文王三分天下有其二徳化被于南土是以其詩有仁賢之風者屬之召南焉有聖人之風者屬之周南焉夫婦之道生民之本王政之端此六篇者其教之原也故國君與其臣下及四方之賔燕用之合樂也鄉樂者風也小雅為諸侯之樂大雅頌為天子之樂鄉飲酒升歌小雅禮盛者可以進取也燕合鄉樂禮輕者可以逮下也春秋傳曰肆夏繁遏渠天子所以享元侯也文王大明緜兩君相見之樂也然則諸侯相與燕升歌大雅合小雅天子與次國小國之君燕亦如之與大國之君燕升歌頌合大雅其笙間之篇未聞○案此合樂即論語<pb n="14b"/>所謂闗雎之亂者也○睢七徐反覃大南反卷九轉反召音邵蘋毗人反</hi>工告于樂正曰正<lb/>
歌備樂正告于賔乃降<hi>樂正降者以正歌備無事也降立西階東北面○疏云鄭知降立西階東北面者以其在堂上時在西階之東北面知降堂下亦然在笙磬之西亦得監堂下之樂故知位在此也</hi>
　右合樂及告樂備此作樂樂賔是飲酒禮第二段並<lb/>
　上段鄭氏以為禮樂之正是也<lb/>
主人降席自南方<hi>不由北方由便○此下言旅酬之儀立司正以監酒司正安賔表位於是賔酬主人主人酬介介酬衆賔衆賔以次皆徧焉</hi>側降<hi>賔介不從○側特也降謂降階主人獨降而賔<pb n="15a"/>介不從者禮殺故也</hi>作相為司正司正禮辭許諾主人拜司正答<lb/>
拜<hi>作使也禮樂之正既成将留賔為有懈惰立司正以監之拜拜其許○相即前一相迎賔門外者至此復使為司正也○監古衘反</hi>主人升復席司正洗觶升自西階阼階上<lb/>
北面受命于主人主人曰請安于賔司正告于賔賔禮<lb/>
辭許<hi>為賔欲去留之告賔于西階</hi>司正告于主人主人阼階上再拜<lb/>
賔西階上答拜司正立于楹間以相拜皆揖復席<hi>再拜拜賔許也司正既以賔許吿主人遂立楹間以相拜賔主人既拜揖就席</hi>
　右司正安賔<lb/>
<pb n="15b"/>
司正實觶降自西階階間北面坐奠觶退共少立<hi>階間北面束西節也其南北當中庭共拱手也少立自正慎其位謂也已帥而正孰敢不正燕禮曰右還北面○右還北面降自西階至中庭時右還就位○共九勇反</hi>坐取觶不祭遂飲卒觶興坐奠<lb/>
觶遂拜執觶興洗北面坐奠觶于其所退立于觶南<hi>洗觶奠之示潔敬立于其南以察衆○疏云執觶興洗不云盥俗本有盥者誤今案唐石經有此字</hi>
　右司正表位<lb/>
賔北面坐取俎西之觶阼階上北面酬主人主人降席<lb/>
立于賔東<hi>初起旅酬也凡旅酬者少長以齒終於沃盥者皆弟長而無遺矣○俎西之觶謂作樂前<pb n="16a"/>一人舉觶奠于薦右者也今為旅酬而舉之前主人酬賔奠于薦東之觶不舉故言俎西以别之主人降席不言自南自北下記云主人介凡升席自北方降席自南方指此文也註云終于沃盥言酬爵之無不徧實連無筭爵而言下記云主人之贊者西面北上不與無筭爵然後與其實旅酬時尚未及沃洗也</hi>賔坐奠<lb/>
觶遂拜執觶興主人答拜不祭立飲不拜卒觶不洗實<lb/>
觶東南面授主人<hi>賔立飲卒觶因更酌以鄉主人将授</hi>主人阼階上拜賔<lb/>
少退主人受觶賔拜送于主人之西<hi>旅酬同階禮殺○疏曰決上正酬時不同階今同階故云禮殺也</hi>賔揖復席<hi>酬主人訖</hi>
　右賔酬主人<lb/>
<pb n="16b"/>
主人西階上酬介介降席自南方立于主人之西如賔<lb/>
酬主人之禮主人揖復席<hi>其酌實觶西南面授介自此以下旅酬酌者亦如之○主人以所受于賔之觶徃酬介亦先拜介自飲實觶授介拜送於其東註自此以下旅酬酌者亦如之謂皆西南面授之也</hi>
　右主人酬介<lb/>
司正升相旅曰某子受酬受酬者降席<hi>旅序也於是介酬衆賔衆賔又以次序相酬某者衆賔姓也同姓則以伯仲别之又同則以其字别之○顧炎武云鄉射禮某酬某子註某子者氏云古人男子無稱姓者從鄉射禮註為得如左傳叔孫穆子子言叔仲子子服子之類</hi>司正退<lb/>
<pb n="17a"/>
立于序端東面<hi>辟受酬者又便其贊上贊下也始升相西階西北面○疏曰司正初時在堂上西階西北面命受酬者訖退立于西序端東面者一則案此下文衆受酬者受自左即是司正立處故須辟之二則東面時贊上贊下便也</hi>受酬者自介右<hi>由介東也尊介使不失故位</hi>衆受酬<lb/>
者受自左<hi>後将受酬者皆由西變於介也今文無衆酬也○衆賔首一人受介酬自介右受之笫二人以下受其前一人酬皆自其左受之也凡授受之法授由其右受由其左以尊介故受由右餘人自如常禮也</hi>拜興飲皆如賔酬主人之禮<hi>嫌賔以下異也</hi>辯卒受者以觶<lb/>
降坐奠于篚<hi>辯辯衆賔之在下者鄉射禮曰辯遂酬在下者皆升受酬于西階上○辯辯衆賔之在下者謂既酬堂上又及堂下無不徧也引鄉射禮證此與彼同</hi>司正降復位<hi>觶南之位</hi>
<pb n="17b"/>
　右介酬衆賔衆賔旅酬此飲酒禮之第三段<lb/>
使二人舉觶于賔介洗升實觶于西階上皆坐奠觶遂<lb/>
拜執觶興賔介席末答拜皆坐祭遂飲卒觶興坐奠觶<lb/>
遂拜執觶興賔介席末答拜<hi>二人亦主人之吏若有大夫則舉觶于賔與大夫燕禮曰媵爵者立于洗南西面北上序進盥洗○此下言無筭爵初使二人舉觶次徹俎次坐燕飲酒之終禮也賔介席末答拜者賔於席西南面答介於席南東面答也註引燕禮證此二人将舉觶其盥洗亦如之也</hi>逆<lb/>
降洗升實觶皆立于西階上賔介皆拜<hi>於席末拜○逆降者二人先後之序與升時相反</hi>皆進薦西奠之賔辭坐取觶以興介則薦南<lb/>
<pb n="18a"/>
奠之介坐受以興退皆拜送降賔介奠于其所<hi>賔言取介言受尊卑異文今文曰賔受○疏曰言皆進者一人之賔所奠觶于薦西一人之介所奠觶于薦南按此二人所舉之觶待升坐後賔介各舉以酬為無筭爵者即此二觶</hi>
　右二人舉觶<lb/>
司正升自西階受命于主人主人曰請坐于賔賔辭以<lb/>
俎<hi>至此盛禮俱成酒清肴乾賔主百拜强有力猶倦焉張而不弛弛而不張非文武之道請坐者将以賔燕也俎者肴之貴者辭之者不敢以禮殺當貴者○前此皆立行禮至此乃請坐燕</hi>主人請徹俎<lb/>
賔許<hi>亦司正傳請告之</hi>司正降階前命弟子俟徹俎<hi>西階前也弟子賔之<pb n="18b"/>少者俎者主人之吏設之使弟子俟徹者明徹俎賔之義</hi>司正升立于序端<hi>待事</hi>賔降<lb/>
席北面主人降席阼階上北面介降席西階上北面遵<lb/>
者降席席東南面<hi>皆立相須徹俎也遵者謂此鄉之人仕至大夫者也今来助主人樂賔主人所榮而遵灋者也因以為名或有無来不来用時事耳今文遵為僎或為全</hi>賔取俎還授司<lb/>
正司正以降賔從之主人取俎還授弟子弟子以降自<lb/>
西階主人降自阼階介取俎還授弟子弟子以降介從<lb/>
之若有諸公大夫則使人受且如賔禮衆賔皆降<hi>取俎者皆鄉其席既授弟子皆降復初入之位○還音旋向席取俎轉身以授人註云復初入之位者東階西階相讓之<pb n="19a"/>位也</hi>
　右徹俎<lb/>
説屨揖讓如初升坐<hi>說屨者為安燕當坐也必說於下者屨賤不空居堂說屨主人先左賔先右今丈說為稅</hi>乃羞<hi>羞進也所進者狗胾醢也鄉設骨體所以致敬也今進羞所以盡愛也敬之愛之所以厚賢也○胾壯吏反</hi>無算爵<hi>筭數也賔主燕飲爵行無數醉而止也鄉射禮曰使二人舉觶于賔與大夫又曰執觶者洗升實觶反奠於賔與大夫皆是○疏曰引鄉射禮者證此無筭爵從首至末更從上至下唯醉乃止</hi>無算樂<hi>燕樂亦無數或間或合盡歡而止也春秋襄二十九年吳公子札来聘請觀于周樂此國君之無筭</hi>
<pb n="19b"/>
　右坐燕此飲酒第四段飲禮始畢<lb/>
賔出奏陔<hi>陔陔夏也陔之言戒也終日燕飲酒罷以陔為節明無失禮也周禮鍾師以鍾鼓奏九夏是奏陔夏則有鍾鼓矣鍾鼓者天子諸侯備用之大夫士鼓而已盖建於阼階之西南鼓鄉射禮曰賔興樂正命奏陔賔降及階陔作賔出衆賔皆出</hi>主人送于門外再拜<hi>門東西面拜也賔介不答拜禮有終也</hi>
　右賔出<lb/>
賔若有遵者諸公大夫則既一人舉觶乃入<hi>不干主人正禮也遵者諸公大夫也謂之賔者同從外来耳大國有孤四命謂之公○此下言諸公大夫来助主人樂賔主人與為<pb n="20a"/>禮之儀遵不必至故曰若有當一人舉觶畢瑟笙将入之時乃入註云不干主人正禮謂主人獻酢之禮也樂作後又後樂賔故此時乃入</hi>席于賔東公三重大夫再重<hi>席此二者於賔東尊之不與鄉人齒也天子之國三命者不齒於諸侯之國爵為大夫則不齒矣不言遵者遵者亦卿大夫○云席于賔東者賔在户牖之間酒尊在房户間正在賔東不容置席則席遵者當又在其東但繼賔而言耳其實在酒尊東也不與鄉人齒者衆賔之席繼賔而西是與相齒此特為位於酒尊東不在衆人行列中故云不與齒也○重直龍反</hi>公如大夫入主人降賔介降衆賔皆降復初位<lb/>
主人迎揖讓升公升如賔禮辭一席使一人去之<hi>如讀若今之若主人迎之於門内也辭一席謙自同於大夫○公若大夫入言或公入或大夫入其降迎皆如下文所云<pb n="20b"/>也如賔禮謂拜至獻爵酢爵並如之也○去起吕反</hi>大夫則如介禮有諸公則辭<lb/>
加席委于席端主人不徹無諸公則大夫辭加席主人<lb/>
對不去加席<hi>加席上席也大夫席再重○如介禮其入門升堂獻酢等皆如介之殺於賔也</hi>
　右遵者入之禮<lb/>
明日賔服鄉服以拜賜<hi>拜賜謝恩恵鄉服昨日與鄉大夫飲酒之朝服也不言朝服未服以朝也今文曰賔服鄉服○此下至篇末言鄉飲明日拜謝勞息諸事</hi>主人如賔服以拜<lb/>
辱<hi>拜賔復自屈辱也鄉射禮曰賔朝服以拜賜于門外主人不見如賔服遂從之拜辱於門外乃退○引鄉射禮者明此亦彼此賔主皆不相見造門外拜謝而已</hi>主人釋服<hi>釋朝服更服𤣥端也古文釋作<pb n="21a"/>舎</hi>乃息司正<hi>息勞也勞賜昨日贊執事/者獨云司正司正庭長也</hi>無介<hi>勞禮略也司正為賔</hi>
不殺<hi>市買若因所有可也不殺則無俎○殺所八反</hi>薦脯醢<hi>羞同/也</hi>羞唯所有<hi>在有何物</hi>徴唯所欲<hi>徴召/也</hi>以告于先生君子可也<hi>吿請也先生不以筋力為禮於是可以来君子國中有盛徳者可者召不召唯所欲</hi>賔介不與<hi>禮瀆則䙝古文與為預○與音預</hi>鄉樂唯欲<hi>鄉樂周南召南六篇之中唯所欲作不從次也不歌鹿鳴魚麗者辟國君也</hi>
記<lb/>
鄉朝服而謀賔介皆使能不宿戒<hi>鄉鄉人謂鄉大夫也朝服冠𤣥端緇帶素韠白屨今郡國行鄉飲酒之禮𤣥冠而衣皮弁服與禮異再戒為宿戒禮将有事先戒而復宿戒○鄉謂鄉飲<pb n="21b"/>酒之禮註指人恐義不盡謀即經文就先生而謀之也宿戒之者恐其容有不能令得肄習今鄉飲賔介皆使賢而能為禮者故不煩宿戒也</hi>
　記鄉服及解不宿戒<lb/>
蒲筵緇布純<hi>筵席也純縁也○純章允反又之門反</hi>尊綌幂賔至徹之<hi>綌葛也幂覆尊中</hi>其牲狗也<hi>狗取/擇人</hi>亨于堂東北<hi>祖陽氣之所始也陽氣主養易曰天地養萬物聖人養賢以及萬民○亨普庚反</hi>獻用爵其他用觶<hi>爵尊不䙝用之○其他謂酬及旅酬</hi>薦脯五挺横祭于其上出自左房<hi>挺猶膱也鄉射禮曰祭半膱膱長尺有二寸在東陽也陽主養房饌陳處也冠禮之饌脯醢南上曲禮曰以脯脩置者左朐右末○薦脯用籩<pb n="22a"/>其挺五别有半挺横於上以待祭脯本横設人前横祭者於脯為横於人為縮陳之左房至薦時乃出之○挺大熲反本亦作脡同朐其于反</hi>俎由東壁自西階升<hi>亨狗既孰載之俎饌於東方○及其設之由東壁適西階升設筵前不由阼階也</hi>賔俎脊脅肩肺主人俎脊脅臂<lb/>
肺介俎脊脅肫胳肺肺皆離皆右體進腠<hi>凡牲前脛骨三肩臂臑也後脛骨二膞胳也尊者俎尊骨卑者俎卑骨祭統曰凡為俎者以骨為上骨有貴賤凡前貴後賤離猶㨒也腠理也進理謂前其本也今文胳作骼○肫胳即註膞胳後脛二骨也賔主俎各三體而介俎肫胳並言者以肩臂之下留其貴者為大夫俎若有一大夫則大夫用臑而介用肫若有二大夫則大夫用臑與肫而介用胳用體無常故肫胳兩見也○胳音格腠千豆反脛户定反臑乃報反又奴刀切音猱㨒苦圭反音奎</hi>
<pb n="22b"/>
　記器具牲羞之屬<lb/>
以爵拜者不徒作<hi>作起也言拜既爵者不徒起起必酢主人○不拜既爵者則不酢也</hi>坐<lb/>
卒爵者拜既爵立卒爵者不拜既爵<hi>隆殺各從其宜不使相錯唯工不從此禮○工無目故不使立卒爵雖坐卒爵不拜既爵與立卒爵者同也</hi>凡奠者於左<hi>不飲者不欲其妨○主人酬賔之觶是也</hi>將舉於右<hi>便也○一人舉觶為旅酬使二人舉觶為無筭爵是也</hi>
衆賔之長一人辭洗如賔禮<hi>於三人之中復差有尊者餘二人雖為之洗不敢辭其下不洗○主人統為衆賔三長一洗一人進與為禮餘二人不敢徃參非又為二人各一洗也又按經文洗升實爵後始言衆賔之長升拜受者三人此時三人尚未升堂其辭洗亦自階下東行辭之疏於前經以主人<pb n="23a"/>揖升為揖衆賔升以此辭洗為降辭皆誤</hi>立者東面北上若有北面者則東<lb/>
上<hi>賢者衆寡無常也或統於堂或統於門○立者堂下衆賔也東面北上統於堂也賔多東面立不盡即門西北面東上統於門也</hi>樂正與立者皆薦以齒<hi>謂其飲之次也尊樂正同於賔黨不言飲而言薦以明飲也既飲皆薦於其位樂正位西階東北面○樂正本主人官屬故以齒於賔黨為尊之○與音預</hi>凡舉爵三作而不徒爵<hi>謂獻賔獻大夫獻工皆有薦</hi>樂作大夫<lb/>
不入<hi>後樂賢者○大夫本為助主人樂賢来時既後則不入矣</hi>獻工與笙取爵于上<lb/>
篚既獻奠于下篚<hi>明其異器敬也如是則獻大夫亦然上篚三爵○獻賔介衆賔一爵獻大夫一爵獻工與笙又一爵以異器示敬</hi>其笙則獻諸西階上<hi>謂主人拜送爵也於工拜<pb n="23b"/>于阼階上者以其坐於西階東也古文無上</hi>磬階間縮霤北面鼓之<hi>縮從也霤以東西為從鼓猶擊也大夫而特縣方賔鄉人之賢者從士禮也射則磬在東古文縮為蹙○周禮春官小胥掌正樂縣之位王宫縣諸侯軒縣卿大夫判縣士特縣凡縣鍾磬半為堵全為肆宫縣四面皆縣如宫有牆也軒縣去其南面判縣又去其北面特縣又去其西面特立一面而已鍾磬編縣之十六枚在一簴謂之堵鍾一堵磬一堵謂之肆諸侯之卿大夫半天子之卿大夫西縣鍾東縣磬士亦半天子之士縣磬而已此鄉飲酒本諸侯卿大夫合鍾磬俱有而直有磬者以方賔賢俯從士禮也○縮所六反霤力又反從子容反</hi>主人介<lb/>
凡升席自北方降自南方<hi>席南上升由下降由上由便</hi>司正既舉觶<lb/>
而薦諸其位<hi>司正主人之屬也無獻因其舉觶而薦之</hi>凡旅不洗<hi>敬禮殺也</hi>不洗<lb/>
<pb n="24a"/>
者不祭<hi>不甚潔也</hi>既旅士不入<hi>後正禮也既旅則将燕矣○士本為觀禮来</hi>徹俎<lb/>
賔介遵者之俎受者以降遂出授從者<hi>送之○從者從賔介遵者来者也○從才用反</hi>主人之俎以東<hi>藏於東方</hi>樂正命奏陔賔出至于階<lb/>
陔作<hi>○命命擊鼓者賔出至階其節也</hi>若有諸公則大夫於主人之北<lb/>
西面<hi>其西面者北上統於公○疏曰若無諸公則大夫南面西上統於遵也</hi>主人之贊者<lb/>
西面北上不與<hi>贊佐也謂主人之屬佐助主人禮事徹鼏沃盥設薦俎者西面北上統於堂也與及也不及謂不獻酒○與音預</hi>無算爵然後與<hi>燕乃及之○以其主人之屬故不與獻至燕乃得酒也</hi>
<pb n="24b"/>
　記禮樂儀節隆殺面位次序<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮鄭註句讀卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮鄭註句讀卷八</head> <lb/>
    <p>
<pb n="1a"/>
欽定四庫全書<lb/>
　儀禮鄭註句讀卷八<lb/>
　　　　　　　　　　　　　濟陽張爾岐撰<lb/>
　聘禮第八<hi>鄭目録云大問曰聘諸侯相於乆無事使卿相問之禮小聘使大夫周禮曰凡諸侯</hi>
　<hi>之邦交歳相問也殷相聘也世相朝也於五禮屬賓禮大戴第十四小戴第十五别録第八○疏云事謂</hi>
　<hi>盟㑹之屬若有事事上相見故鄭據乆無事而言又云大行人云上公九介侯伯七介子男五介諸侯之</hi>
　<hi>卿各下其君二等上公七介侯伯五介子男三介若小聘使大夫又下其卿二等此聘禮是侯伯之卿大</hi>
　<hi>聘以其經云五介又及竟張旜孤卿建旜據侯伯之卿之聘也殷相聘三年一大聘也</hi>
<pb n="1b"/>
聘禮君與卿圖事<hi>圖謀也謀聘故及可使者謀事者必因朝其位君南面卿西面大夫北面士東面○自此至不辭言命使人之事疏云儀禮之内見諸侯三朝燕朝燕禮是也射朝大射是也不見路門外正朝當與二朝面位同燕禮大射皆云卿西面大夫北面士東面公降階南面揖之是以知正朝面位然也○聘匹正反</hi>遂命使者<hi>遂猶因也既謀其人因命之聘使卿○使所吏反</hi>使者再拜<lb/>
稽首辭<hi>辭以不敏</hi>君不許乃退<hi>退反位也受命者必進○不許者不許其辭也</hi>既圖<lb/>
事戒上介亦如之<hi>既已也戒猶命也已謀事乃命上介難於使者易於介○亦如其再拜辭不許乃退也</hi>宰命司馬戒衆介衆介皆逆命不辭<hi>宰上卿貳君事者也諸侯謂司徒為宰衆介者士也士屬司馬周禮司馬之屬司士掌作士適四方使為介逆猶受也○疏云天子<pb n="2a"/>有六卿諸侯兼官而有三卿立地官司徒兼冢宰立夏官司馬兼春官立冬官司空兼秋官故諸侯謂司徒為宰也衆介不辭副使賤不敢辭</hi>
　右命使<lb/>
宰書幣<hi>書聘所用幣多少也宰又掌制國之用○自此至所受書以行言授幣</hi>命宰夫官<lb/>
具<hi>宰夫宰之屬也命之使衆官具幣及所宜齎○命之者宰也宰既書用幣之數遂命宰夫使官具之周禮宰夫掌百官府之徴令</hi>及期夕幣<hi>及猶至也夕幣先行之日夕陳幣而視之重聘也</hi>使者<lb/>
朝服帥衆介夕<hi>視其事也古文帥皆作率</hi>管人布幕于寢門外<hi>管猶館也館人謂掌次舍帷幕者也布幕以承幣寢門外朝也古文管作官今文布作敷○鄭註布幕以承幣此幕非在<pb n="2b"/>上之幕乃布之地以為藉者</hi>官陳幣皮北首西上加其奉於左皮上<lb/>
馬則北面奠幣于其前<hi>奉所奉以致命謂束帛及𤣥纁也馬言則者此享主用皮或時用馬馬入則在幕南皮馬皆乘古文奉為卷今文無則</hi>使者北面衆介立于其左<lb/>
東上<hi>既受行同位也位在幕南○未受命行已前卿西面大夫北面士東面面位各異</hi>卿大夫<lb/>
在幕東西面北上<hi>大夫西面辟使者○疏曰此謂處者大夫常北面今與卿同西面故云辟使者</hi>宰入告具于君君朝服出門左南鄉<hi>入告入路門而告</hi>史讀<lb/>
書展幣<hi>展猶校録也史幕東西面讀書賈人坐撫其幣舟者曰在必西而者欲君與使者俱見之也○疏云賈人當在幕西東而撫之○賈音嫁</hi>宰執書告備具于君授使者使者<lb/>
<pb n="3a"/>
受書授上介<hi>史展幣畢以書還授宰宰既告備以授使者其受授皆北面○疏曰云其授受皆北面者當宰以書授使者之時宰來至使者之東北面授使者使者北面授介三者皆北面向君故也</hi>公揖<lb/>
入<hi>揖禮羣臣</hi>官載其幣舍于朝<hi>待旦行也○官謂官人從賓行者舍止于朝須守幣也</hi>
上介視載者<hi>監其安處之畢乃出</hi>所受書以行<hi>為當復展○上介所受之書則將之以行為至彼國竟上當復展也</hi>
　右授幣<lb/>
厥明賓朝服釋幣于禰<hi>告為君使也賓使者謂之賓尊之也天子諸侯將出告羣廟大夫告禰而已凡釋幣設洗盥如祭○自此至亦如之言使者與上介將行告禰告無牲直用幣而已執幣須潔<pb n="3b"/>當有洗以盥手其設洗如祭時</hi>有司筵几于室中祝先入主人從入主<lb/>
人在右再拜祝告又再拜<hi>更云主人者廟中之稱也祝告告以主人將行也○主人亦謂使者</hi>釋幣制𤣥纁束奠于几下出<hi>祝釋之也凡物十曰束𤣥纁之率𤣥居三纁居二朝貢禮云純四尺制丈八尺○制𤣥纁束丈八尺之𤣥纁其數十卷也疏云純謂幅之廣狹制謂舒之長短○率音律只音紙</hi>主人立于戸東祝立于牖西<hi>少頃之間示有俟於神</hi>
又入取幣降卷幣實于笲埋于西階東<hi>又入者祝也埋幣必盛以器若藏之然○笲音煩</hi>又釋幣于行<hi>告將行也行者之先其古人之名未聞天子諸侯有常祀在冬大夫三祀曰門曰行曰厲喪禮有毁宗躐行出于大門則行神之位在廟門外西方不言埋幣可知也今時民<pb n="4a"/>春秋祭祀有行神古之遺禮乎</hi>遂受命<hi>賓須介來乃受命也言遂者明自是出不復入</hi>上介釋<lb/>
幣亦如之<hi>如其於禰與行</hi>
　右將行告禰與行<lb/>
上介及衆介俟于使者之門外<hi>俟待也待於門外東面北上○自此至歛旜言賓介向君朝受命即行</hi>使者載旜帥以受命于朝<hi>旜旌旗屬也載之者所以表識其事也周禮曰通帛為旜又曰孤卿建旜至于朝門使者北面東上古文旜皆為膳○疏云凡諸侯三門臯應路路門外有常朝位下文君臣皆朝列位乃使卿進使者使者乃入至朝即此朝門者臯門外矣○旜之然反</hi>
君朝服南鄉卿大夫西面北上君使卿進使者<hi>進之者使者謙<pb n="4b"/>不敢必君之終使已</hi>使者入及衆介隨入北面東上君揖使者進<lb/>
之上介立于其左接聞命<hi>進之者有命宜相近也接猶續也○接聞命者上介所立之位近于使者使者述命可接續而聞也</hi>賈人西面坐啓櫝取圭垂繅不起<lb/>
而授宰<hi>賈人在官知物賈者繅所以藉圭也其或拜則奠于其上今文繅作璪○疏謂繅有二種一者以木為中幹以韋衣之其或拜則以藉圭一者以絢組為之所以繫玉於韋版此云垂繅屈繅則絢組之繅也愚謂據疏所言仍是一物韋版絢組相侍為用何得言二也</hi>宰執圭屈繅自公左授<lb/>
使者<hi>屈繅者斂之禮以相變為敬也自公左贊幣之義○少儀云詔辭自右贊幣自左</hi>使者受<lb/>
圭同面垂繅以受命<hi>同面者宰就使者北面並授之既授之而君出命矣凡授受者授由<pb n="5a"/>其右受由其左</hi>既述命同面授上介<hi>述命者循君之言重失誤○使者受命又重述之以告上介故上文云接聞命也</hi>上介受圭屈繅出授賈人衆介不從<hi>賈人將行者在門外北面○對上賈人是留者</hi>受享束帛加璧受夫人之聘璋享<lb/>
𤣥纁束帛加琮皆如初<hi>享獻也既聘又獻所以厚恩恵也帛今之璧色繒也夫人亦有聘享者以其與己同體為國小君也其聘用璋取其半圭也君享用璧夫人用琮天地配合之象也圭璋特達瑞也璧琮有加徃徳也周禮曰瑑圭璋璧琮以頫聘○束帛𤣥纁前授幣時已授矣此復言者以方授璧琮取其相配之物兼言之如云享時束帛上所加之璧𤣥纁束帛上所加之琮耳周禮曰瑑圭璋璧琮以頫聘出聘之玉以瑑為文非君所執之圭與璧也如初者如受圭之儀也○堟大轉反音篆</hi>遂行舍於郊<lb/>
<pb n="5b"/>
<hi>於此脱舍衣服乃即道也曲禮曰凡為君使己受命君言不宿於家</hi>斂旜<hi>此行道耳未有事也斂藏也</hi>
　右受命遂行<lb/>
若過邦至于竟使次介假道束帛將命于朝曰請帥奠<lb/>
幣<hi>至竟而假道諸侯以國為家不敢直徑也將猶奉也帥猶道也請道己道路所當由○自此至執筴立于其後言過他邦假道之禮</hi>下大夫取以入告出許遂受幣<hi>言遂者明受其幣非為許故也容其辭讓不得命也</hi>餼之以其禮上賓大牢積唯芻禾介皆<lb/>
有餼<hi>凡賜人以牲生曰餼餼猶稟也給也以其禮者尊卑有常差也常差者上賓上介牲用大牢羣介用少牢米皆百筥牲陳于門内之西北面米設于中庭上賓上介致之以束帛羣介則牽羊焉上賓有禾十車芻<pb n="6a"/>二十車禾以秣馬○積唯芻禾謂所致之積唯芻與禾無米車也介但有餼無積○餼許氣反積子賜反秣音末</hi>士帥沒其竟<hi>沒盡</hi>誓于其竟賓南面上介西面衆介北<lb/>
面東上史讀書司馬執筴立于其後<hi>此使次介假道止而誓也賓南面専威信也史於衆介之前北面讀書以勑告士衆為其犯禮暴掠也禮君行師從卿行旅從司馬主軍法者執策示罰○疏云此誓當在使次介假道之時止而誓因上説彼國禮法訖乃更却本而言之不謂此士帥沒竟後</hi>
　右過他邦假道<lb/>
未入竟壹肄<hi>謂於所聘之國竟也肄習也習聘之威儀重失誤○自此至不習私事言將至豫習威儀</hi>為壝壇畫階帷其北無宫<hi>壝土象壇也帷其北宜有所鄉依也無宫不壝土畫<pb n="6b"/>外垣也○疏曰案覲禮與司儀同為壇三成宫方三百步此則無外官其壇壝土為之無成又無尺數象之而已愚案廣韻壝埓也壇也蓋壇之形埓也壇須築土髙厚有階級壝則畧除地聚土令有形埓而已此壝壇兼言壝亦有壇名也○壝以垂反</hi>朝服無主無執也<hi>不立主人主人尊也不執玉不敢䙝也徒習其威儀而已</hi>介皆與北面西上<hi>入門左之位也古文與作豫</hi>習享士執庭<lb/>
實<hi>士士介也庭實必執之者皮則有攝張之節</hi>習夫人之聘享亦如之習公<lb/>
事不習私事<hi>公事致命者也○公事謂君聘享夫人聘享及問卿大夫皆致君命行之者私事謂私覿於君私面於卿大夫之事</hi>
　右豫習威儀<lb/>
<pb n="7a"/>
及竟張旜誓<hi>及至也張旜明事在此國也張旜謂使人維之○自此至遂以入竟言賓至竟謁關迎入之事誓亦警戒從人使勿犯禮</hi>乃謁關人<hi>謁告也古者竟上為關以譏異服識異言○周禮司關職云凡四方之賓客叩關則為之告</hi>關人問從者幾人<hi>欲知聘問且為有司當共委積之具○疏曰不問使人而問從者關人卑者不敢輕問尊者故問從者又云問得從者即知使者是大聘是小聘卿行旅從大夫小聘當百人從也○幾居豈反</hi>以介對<hi>以所與受命者對謙也聘禮上公之使者七介侯伯之使者五介子男之使者三介以其代君交於列國是以貴之周禮曰凡諸侯之卿其禮各下其君二等○上公介九人諸侯介七人子男介五人卿下其君二等大夫又各下卿二等不以從者對而以介對註云謙也固是亦以知介數即為聘為問可知其從者多少亦可知也</hi>君使士請事遂以入<lb/>
<pb n="7b"/>
竟<hi>請猶問也問所為來之故也遂以入因道之○賓向來猶停關外君使士請事訖因道以入本使士迎之而必先請事者君子不必人也</hi>
　右至竟迎入<lb/>
入竟斂旜乃展<hi>復校録幣重其事斂旜變於始入○自此至賈人之館言入竟三度展幣之事</hi>
布幕賓朝服立于幕東西面介皆北面東上賈人北面<lb/>
坐拭圭<hi>拭清也側幕而坐乃開櫝</hi>遂執展之<hi>持之而立告在</hi>上介北面視之<lb/>
退復位<hi>言退復位則視圭進違位</hi>退圭<hi>圭璋尊不陳之</hi>陳皮北首西上又拭<lb/>
璧展之㑹諸其幣加于左皮上上介視之退<hi>㑹合也諸於也古文<pb n="8a"/>曰陳幣北首○疏曰璧言合諸幣者享時當合故今亦合而陳之</hi>馬則幕南北面奠幣<lb/>
于其前<hi>前當前幕上</hi>展夫人之聘享亦如之賈人告于上介<lb/>
上介告于賓<hi>展夫人聘享上介不視貶於君也賈人既拭璋琮南面告于上介上介於是乃東面以告賓亦所謂放而文之類</hi>有司展羣幣以告<hi>羣幣私覿及大夫者有司載幣者自展自告</hi>及郊又展如初<hi>郊逺郊也周制天子畿内千里逺郊百里以此差之逺郊上公五十里侯伯三十里子男十里也近郊各半之</hi>及館展幣於賈人之館如初<hi>館舍也逺郊之内有侯館可以小休止沐浴展幣不于賓館者為上國之人有勞問己者就焉便疾也</hi>
　右入竟展幣<lb/>
<pb n="8b"/>
賓至于近郊張旜君使下大夫請行反君使卿朝服用<lb/>
束帛勞<hi>請行問所之也雖知之謙不必也士請事大夫請行卿勞彌尊賓也其服皆朝服○自此至遂以賓入言賓至近郊君與夫人使人勞賓</hi>上介出請入吿賓禮辭迎于舍門<lb/>
之外再拜<hi>出請出門西面請所以來事也入告入北面告賓也每所及至皆有舍其有來者與皆出請入告于此言之者賓彌尊事彌録</hi>勞者不答拜<hi>凡為人使不當其禮</hi>賓揖先入受<lb/>
于舍門内<hi>不受于堂此主於侯伯之臣也公之臣受勞於堂○疏曰知公之臣受勞於堂者案司儀云諸公之臣相為國客及大夫郊勞三辭拜辱三讓登聽命是公之臣受勞於堂之事</hi>勞者奉幣<lb/>
入東面致命<hi>東面鄉賓○疏曰賓在館如主人當入門西面故勞者東面向之也</hi>賓北面<lb/>
<pb n="9a"/>
聽命還少退再拜稽首受幣勞者出<hi>北面聽命若君南面然少退象降拜</hi>
授老幣<hi>老賓之臣</hi>出迎勞者<hi>欲儐之○司儀註云上於下曰禮敵者曰儐此言儐者欲見賓以禮禮使者</hi>勞者禮辭賓揖先入勞者從之乘皮設<hi>設於門内也物四曰乘皮麋鹿皮也○設乘皮以儐勞者每皮一人執之</hi>賓用束錦儐勞者<hi>言儐者賓在公館如家之義亦以來者為賓○儐必刅反</hi>勞者再拜稽首受<hi>稽首尊國賓也</hi>賓再拜<lb/>
稽首送幣<hi>受送拜皆北面象階上○疏云案歸饔餼賓儐大夫時賓楹間北面授幣大夫西面受此賓亦宜與彼同北面授還北面拜送若然云受送拜皆北面者誤當云授送拜皆北面並據賓而言也愚謂如疏言則拜字不得連下讀當云授拜送不當作送拜</hi>勞者揖皮出乃退賓送再拜<lb/>
<pb n="9b"/>
<hi>揖皮出東面揖執皮者而出○疏云執皮者在門内當門勞者在執皮之西故知東面揖皮揖之若親受之人執皮是賓之使者執皮者得揖從出勞者從人當訝受之</hi>夫人使下大夫勞以二竹<lb/>
簠方𤣥被纁裏有蓋<hi>竹簠方者器名也以竹為之狀如簠而方如今寒具筥筥者圜此方耳○簠音甫</hi>其實棗蒸栗擇兼執之以進<hi>兼猶兩也右手執棗左手執栗</hi>賓<lb/>
受棗大夫二手授栗<hi>受授不游手慎之也○疏云初兩手俱用既授棗而不兩手共授栗則是游暇一手不慎也</hi>賓之受如初禮<hi>如卿勞之儀○如其北面再拜也</hi>儐之如<lb/>
初下大夫勞者遂以賓入<hi>出以束錦授從者因東面釋辭請導之以入然則賓送不拜</hi>
<pb n="10a"/>
　右郊勞<lb/>
至于朝主人曰不腆先君之祧既拚以俟矣<hi>賓至外門下大夫入告出釋此辭主人者公也不言公而言主人主人接賓之辭明至欲受之不敢稽賓也腆猶善也遷主所在曰祧周禮天子七廟文武為祧諸侯五廟則祧始祖也是亦廟也言祧者祧尊而廟親待賓客者上尊者○自此至皆少牢言賓初至不即行禮主國致館設飱之事○拚方問反音僨</hi>賓曰俟閒<hi>賓之意不欲奄卒主人也且以道路悠逺欲沐浴齋戒俟閒未敢聞命○俟閒者俟君燕閒乃敢進見也○卒寸忽反齋側皆反</hi>大夫帥至于館卿致館<hi>致至也賓至此館主人以上卿禮致之所以安之也○以上卿禮致之謂使上卿以束帛之禮致之也周禮司儀職云諸公之臣相為國客致館如初之儀鄭註云如郊<pb n="10b"/>勞也不儐耳郊勞用束帛則此致館亦用束帛可知也</hi>賓迎再拜卿致命賓再拜<lb/>
稽首卿退賓送再拜<hi>卿不俟設飱之畢以不用束帛致故也不用束帛致之者明為新至非大禮也○註不用束帛致之指設飱而言也設飱禮輕故可畧也致舘有束帛致飱空以辭致君命無束帛○飱音孫</hi>宰夫朝服設飱<hi>食不備禮曰飱詩云不素飱兮春秋傳曰方食魚飱皆謂是</hi>飪<lb/>
一牢在西鼎九羞鼎三腥一牢在東鼎七<hi>中庭之饌也飪熟也熟在西腥在東象春秋也鼎西九東七凡其鼎實與其陳如陳饔餼羞鼎則陪鼎也以其實言之則曰羞以其陳言之則曰陪○疏曰云中庭之饌也者對下文是堂上及門外之饌也云鼎西九東七者九謂正鼎九牛羊豕魚腊腸胃膚鮮魚鮮腊東七者腥鼎無鮮魚鮮腊故七陪鼎三則下云膷臐膮是也</hi>堂上之饌八<lb/>
<pb n="11a"/>
西夾六<hi>八六者豆數也凡饌以豆為本堂上八豆八簋六鉶兩簠八壺西夾六豆六簋四鉶兩簠六壺其實與其陳亦如饔餼</hi>門外米禾皆二十車<hi>禾稁實并刈者也諸侯之禮車米視生牢禾視死牢牢十車大夫之禮皆視死牢而已雖有生牢不取數焉米陳門東未陳門西○刈魚廢反</hi>薪芻<lb/>
倍禾<hi>各四十車凡此之陳亦如饔餼</hi>上介飪一牢在西鼎七羞鼎三堂<lb/>
上之饌六門外米禾皆十車薪芻倍禾<hi>西鼎七無鮮魚鮮腊</hi>衆介<lb/>
皆少牢<hi>亦飪在西鼎五羊豕腸胃魚腊新至尚熟堂上之饌四豆四簋兩鉶四壺無簠</hi>
　右致館設飱<lb/>
厥明訝賓于館<hi>此訝下大夫也以君命迎賓謂之訝訝迎也亦皮弁○自此至賓不顧皆主國<pb n="11b"/>廟中所行之禮其為公禮者有五聘一享一聘夫人一享夫人一若有言者又一於是主君禮賓其為私禮者有二賓私覿一介私覿一公乃送賓出又有問君問大夫之儀此聘之正禮也分為四節</hi>賓皮弁聘<lb/>
至于朝賓入于次<hi>服皮弁者朝聘主相尊敬也諸侯視朔皮弁服入于次者俟辦也次在大門外之西以帷為之○下記云宗人授次次以帷少退于君之次○辦蒲莧反</hi>乃陳幣<hi>有司入于主國廟門外以布幕陳幣如展幣焉圭璋賈人執櫝而俟</hi>卿為上擯大夫為承擯士為<lb/>
紹擯擯者出請事<hi>擯為主國之君所使出接賓者也紹繼也其位相承繼而出也主君公也則擯者五人侯伯也則擯者四人子男也則擯者三人聘義曰介紹而傳命君子於其所尊不敢質敬之至也既知其所為來之事復請之者賓來當與主君為禮為其謙不敢斥尊者啓發以進之於是時賓出次直闑西<pb n="12a"/>北面上擯在闑東閾外西面其相去也公之使者七十歩侯伯之使者五十歩子男之使者三十歩此旅擯耳不傳命上介在賓西北東面承擯在上擯東南西面各自次序而下末介末擯旁相去三丈六尺上擯之請事進南面揖賓俱前賓至末介上擯至末擯亦相去三丈六尺止揖而請事還入告于公天子諸侯朝覲乃命介紹傳命耳其儀各鄉本受命反面傳而下及末則鄉受之反面傳而上又受命傳而下亦如之此三丈六尺者門容二徹參个旁各加一步也今文無擯○註云此旅擯耳不傳命者謂卿大夫聘問上擯受公命出門南面遥揖賓使前上擯漸南行賓至末介北東面上擯至末擯南西面東西立定乃揖而請所為來之事賓對訖上擯入告公上擯與賓親自問對是旅擯不傳命也若諸侯朝天子受享於廟或諸侯自相朝則擯受命而出遞傳於介介傳於賓介又受賓之辭遞傳於擯擯又傳而入謂之交擯此介紹傳命法也註云門容二轍參个者<pb n="12b"/>車轍廣八尺天子之門容二十四尺是為八尺者三又加二步一十二尺為三丈六尺</hi>公皮弁迎<lb/>
賓于大門内大夫納賓<hi>公不出大門降于待其君也大夫上擯也謂之大夫者上序可知從大夫總無所别也於是賓主人皆裼○裼西歴反</hi>賓入門左<hi>内賓位也衆介隨入北面西上少退擯者亦入門而右北面東上上擯進相君</hi>公再拜<hi>南面/拜迎</hi>賓辟不答拜<hi>辟位逡遁不敢當其禮</hi>公揖入每門每曲揖<hi>每門輙揖者以相人偶為敬也凡君與賓入門賓必後君介及擯者隨之並而鴈行既入則或左或右相去如初玉藻曰君入門介拂闑大夫中棖與闑之間士介拂棖賓入不中門不履閾此賓謂聘卿大夫也門中門之正也不敢與君並由之敬也介與擯者鴈行卑不踰尊者之迹亦敬也賓之介猶主人之擯○棖直庚反</hi>及廟門公揖入立于中庭<hi>公揖<pb n="13a"/>先入省内事也既則立於中庭以俟賓不復出如此得君行一臣行二於禮可矣公迎賓大門内卿大夫以下入廟門即位而俟之○方君在大門内時卿大夫當於廟中在位矣</hi>賓立接西塾<hi>接猶近也門側之堂謂之塾立近塾者已與主君交禮將有出命俟之於此介在幣南北面西上上擯亦隨公入門東東上少進於士</hi>几筵既設擯者出請命<hi>有几筵者以其廟受宜依神也賓至廟門司宫乃于依前設之神尊不豫事也席西上上擯待而出請受賓所以來之命重停賓也至此言命事彌至言彌信也周禮諸侯祭祀席蒲筵繢純右彫几○依前之依於豈反本又作扆爾雅釋宫牖戸之間謂之扆但天子以屛風設於扆諸侯無屛風為異</hi>賈人東面坐啓櫝取圭垂繅不起而授上<lb/>
介<hi>賈人鄉入陳幣東面俟於此言之就有事也授圭不起賤不與為禮也不言裼襲者賤不裼也繅有組繫<pb n="13b"/>也</hi>上介不襲執圭屈繅授賓<hi>上介北面受圭進西面授賓不襲者以盛禮不在於已也屈繅并持之也曲禮曰執玉其有藉者則裼無藉者則襲○疏以屈繅為無藉垂繅為有藉曲禮陳氏註以圭璋特達為無藉琮璧有束帛為有藉陳説得之詳見記中</hi>賓襲執圭<hi>執主盛禮而又盡飾為其相蔽敬也玉藻曰服之襲也充美也是故尸襲執玉龜襲也○觀此註知疏以垂繅屈繅為有藉無藉誠誤也○盡津忍反</hi>擯者入吿出辭玉<hi>擯者上擯也入告公以賓執圭將致其聘命圭贄之重者辭之亦所以致尊讓也○疏云致尊讓鄉飲酒義文案文公十二年左氏傳云秦伯使西乞術來聘襄仲辭玉賓對曰不腆敝器不足辭也</hi>納賓賓入門左<hi>公事自闑西○玉藻云公事自闑西註云聘享也又云私事自闑東註云覿面也</hi>介皆入門左北面西上<hi>隨賓入也介無事止於此<pb n="14a"/>今文無門○此後唯擯者得入相君禮介則止於此也</hi>三揖<hi>君與賓也入門將曲揖既曲北面又揖當碑揖○疏云公先在庭南面賓入門將曲揖既曲賓又揖二者主君皆向賓揖之再揖訖主君亦東面向堂塗北行當碑賓主又相向揖是君行一臣行二非謂賓入門時主君更向内霤相近而揖也</hi>至于階三<lb/>
讓<hi>讓升</hi>公升二等<hi>先賓升二等亦欲/君行一臣行二</hi>賓升西楹西東面<hi>與主君相鄉</hi>擯者退中庭<hi>鄉公所立處退者以公宜/親受賓命不用擯相也</hi>賓致命<hi>致其君之命也</hi>公左還北鄉<hi>當/拜</hi>擯者進<hi>進阼階西釋辭於賓相公拜也</hi>公當楣再<lb/>
拜<hi>拜貺也貺恵賜也楣謂之梁</hi>賓三退負序<hi>三退三逡遁也不言辟者以執圭將進授之</hi>
公側襲受玉于中堂與東楹之間<hi>側猶獨也言獨見其尊賓也佗日公有事<pb n="14b"/>必有贊為之者凡襲于隠者公序坫之間可知也中堂南北之中也入堂深尊賓事也東楹之間亦以君行一臣行二○兩楹之間為賓主處中今於東楹之間更侵東半間故云君行一臣行二</hi>擯者退負東<lb/>
塾而立<hi>反其等位無事</hi>賓降介逆出<hi>逆出/由便</hi>賓出<hi>聘事畢</hi>公側授宰<lb/>
玉<hi>使藏之授於序端</hi>裼降立<hi>裼者免上衣見裼衣凡當盛禮者以充美為敬非盛禮者以見美為敬禮尚相變也玉藻曰裘之裼也見美也又曰麛裘青豻褎絞衣以裼之論語曰素衣麑裘皮弁時或素衣其裘同可知也裘者為温表之為其䙝也寒暑之服冬則裘夏則葛凡襢裼者左降立俟享也亦於中庭古文裼皆作賜○以上聘禮○褎詳又反豻五旦反絞戸交反</hi>擯者出請<hi>不必賓事之有無</hi>賓裼<lb/>
奉束帛加璧享擯者入告出許<hi>許受之</hi>庭實皮則攝之毛<lb/>
<pb n="15a"/>
在内内攝之入設也<hi>皮虎豹之皮攝之者右手并執前足左手并執後足毛在内不欲文之豫見也内攝之者兩手相鄉也入設亦參分庭一在南言則者或以馬凡君於臣臣於君麋鹿皮可也</hi>賓<lb/>
入門左揖讓如初升致命張皮<hi>張者釋外足見文也○當賓於堂上致命之時庭實即張之見文相應為節也</hi>公再拜受幣士受皮者自後右客<hi>自由也從東方來由客後西居其左受皮也執皮者既授亦自前西而出○當公於堂上受幣士亦於堂下受皮</hi>賓<lb/>
出當之坐攝之<hi>象受于賓○士初受皮仍如前張之及賓出降至庭乃對賓坐而攝之當對也</hi>
公側授宰幣皮如入右首而東<hi>如入左在前皮右首者變于生也○執皮者初入時行在前者立在左此受皮者東行亦立在左者行在前故云如入也曲禮云執禽者左首此右首是變於<pb n="15b"/>生○以上享禮</hi>聘于夫人用璋享用琮如初禮<hi>如公立于中庭以下○此約言聘享夫人之禮亦公受之</hi>若有言則以束帛如享禮<hi>有言有所告請若有所問也記曰有故則束帛加書以將命春秋臧孫辰告糴于齊公子遂如楚乞師晉侯使韓穿來言汶陽之田皆是也無庭實也○此容有告請之禮</hi>擯者出請事賓告事畢<hi>公事畢</hi>
　右聘享<lb/>
賓奉束錦以請覿<hi>覿見也鄉將公事是欲交其歡敬也不用羔因使而見非特來○自此至訝受馬言賓請私覿主君不許而先禮賓</hi>擯者入告出辭<hi>客有大禮未有以待之</hi>請禮<lb/>
賓賓禮辭聽命擯者入告<hi>告賓許也</hi>宰夫徹几改筵<hi>宰夫又主酒食<pb n="16a"/>者也將禮賓徹神几改神席更布也賓席東上公食大夫禮曰蒲筵常緇布純加萑席尋𤣥帛純此筵上下大夫也周禮曰筵國賓于牖前莞筵紛純加繅席畫純左彤几者則是筵孤也孤彤凡卿大夫其漆几與○莞音官</hi>公出迎賓以入揖讓如初<hi>公出迎者已之禮更端也</hi>公升側受几<lb/>
于序端<hi>漆几也今文無升</hi>宰夫内拂几三奉兩端以進<hi>内拂几不欲塵坋尊者以進自東箱來授君○坋蒲悶反</hi>公東南鄉外拂几三卒振袂中攝<lb/>
之進西鄉<hi>進就賓也</hi>擯者告<hi>告賓以公授几</hi>賓進訝受几于筵前東<lb/>
面俟<hi>未設也今文訝為梧○梧五故反</hi>公壹拜送<hi>公尊也古文壹作一</hi>賓以几辟<lb/>
<hi>辟位逡遁</hi>北面設几不降階上答再拜稽首<hi>不降以主人禮未成也凡賓左<pb n="16b"/>几○云凡賓左几者對神右几也</hi>宰夫實觶以醴加柶于觶面枋<hi>酌以授君也君不自酌尊也宰夫亦洗升實觶以醴自東箱來不面擸不訝受也○公西面向賓宰夫以醴自東箱來公旁並授與公公不訝受故面枋不面擸也</hi>公側受醴<hi>將以飲賓</hi>賓不降壹拜進筵<lb/>
前受醴復位公拜送醴<hi>賓壹拜者醴質以少為貴</hi>宰夫薦籩豆脯醢<lb/>
賓升筵擯者退負東塾<hi>事未畢擯者不退中庭以有宰夫也○事未畢當在中庭今負東塾者以有宰夫陳飲食也</hi>賓祭脯醢以柶祭醴三庭實設<hi>庭實乘馬</hi>降<lb/>
筵北面以柶兼諸觶尚擸坐啐醴<hi>降筵就階上○擸音獵又音拉折也又持也於義並難通案冠禮昏禮面葉葉柶大端也古文葉作擖擖音葉箕舌也與匙頭相類可以借用擸字或擖<pb n="17a"/>字之譌尚擸即尚葉也尚葉者仰柶端向上也○擸以涉反</hi>公用束帛<hi>致幣也言用尊于下也亦受之于序端</hi>建柶北面奠于薦東<hi>糟醴不啐/○啐字誤</hi>擯者進相幣<hi>贊以辭</hi>賓降辭幣<hi>不敢當/公禮也</hi>公降一等辭<hi>辭賓/降也</hi>栗階升聽命<hi>栗階趨君命尚疾不連步○聽命聽致幣之命既命又降拜以受也</hi>降拜<hi>拜/受</hi>公辭<hi>不降一等殺也</hi>升<lb/>
再拜稽首受幣當東楹北面<hi>亦訝受而北面者禮主於己巳臣也○疏云前行聘享時賓東面主君西面訝授受但以奉君命故不北面此以主君禮己巳臣也故北面受異於聘享時也</hi>退<lb/>
東面俟<hi>俟君拜也不北面者謙若不敢當階然</hi>公壹拜賓降也公再拜<hi>不俟公再拜者不敢當公之盛也公再拜者事畢成禮</hi>賓執左馬以出<hi>受尊者禮宜親之也效馬<pb n="17b"/>者并左右靮授之餘三馬主人牽者從出也○靮丁歴反</hi>上介受賓幣從者訝受馬<lb/>
<hi>從者士介</hi>
　右主君禮賓<lb/>
賓覿奉束錦總乘馬二人贊入門右北面奠幣再拜稽<lb/>
首<hi>不請不辭鄉時已請也覿用束錦辟享幣也總者總八轡牽之贊者居馬間扣馬也入門而右私事自闑右奠幣再拜以臣禮見也贊者賈人之屬介特覿也○自此至序從之言私覿之事不升堂入幣是以臣禮見也不以介從故贊者止是賈人之屬以其介將各自特覿也</hi>擯者辭<hi>辭其/臣</hi>賓出<hi>事畢</hi>擯<lb/>
者坐取幣出有司二人牽馬以從出門西面于東塾南<lb/>
<pb n="18a"/>
<hi>將還之也贊者有司受馬乃出凡取幣于庭北面</hi>擯者請受<hi>請以客禮受之</hi>賓禮辭聽<lb/>
命<hi>賓受其幣贊者受馬</hi>牽馬右之入設<hi>庭實先設客禮也右之欲人居馬左任右手便也於是牽馬者四人事得申也曲禮曰效馬效羊者右牽之</hi>賓奉幣入門左介皆入門<lb/>
左西上<hi>以客禮入可從介</hi>公揖讓如初升公北面再拜<hi>公再拜者以其初以臣禮見新之也</hi>賓三退反還負序<hi>反還者不敢與授圭同</hi>振幣進授當<lb/>
東楹北面<hi>不言君受畧之也</hi>士受馬者自前還牽者後適其右<lb/>
受<hi>自由也適牽者之右而受之也此亦並授者不自前左由便也便其已授而去也受馬自前變於受皮○牽馬者四人各在馬西右手牽馬北面立士受馬者從東方來由馬前各遶牽馬者之後在人東馬西而受之<pb n="18b"/>牽馬者自前西行而出此受馬亦視堂上受幣以為節也○還戸患反</hi>牽馬者自前西乃<lb/>
出<hi>自由也</hi>賓降階東拜送君辭<hi>拜送幣于階東以君在堂鄉之○疏云賓拜送幣私覿已物故也前享幣不拜送致君命非己物也</hi>拜也君降一等辭<hi>君乃辭之而賓由拜敬也</hi>
擯者曰寡君從子雖將拜起也<hi>此禮固多有辭矣未有著之者是其志而煥乎未敢明説</hi>栗階升公西鄉賓階上再拜稽首<hi>成/拜</hi>公少退<hi>為敬</hi>賓<lb/>
降出公側授宰幣馬出<hi>廟中宜清</hi>公降立<hi>○以上賓覿</hi>擯者出請<lb/>
上介奉束錦士介四人皆奉玉錦束請覿<hi>玉錦錦之文纎縟者也禮有以少文為貴者後言束辭之便也○縟音辱</hi>擯者入告出許上介奉幣儷皮<lb/>
<pb n="19a"/>
二人贊<hi>儷猶兩也上介用皮變於賓也皮麋鹿皮</hi>皆入門右東上奠幣皆再<lb/>
拜稽首<hi>皆者皆衆介也贊者奠皮出</hi>擯者辭<hi>亦辭/其臣</hi>介逆出<hi>亦事畢也</hi>擯者<lb/>
執上幣士執衆幣有司二人舉皮從其幣出請受<hi>此請受請于上介也擯者先即西面位請之釋辭之時衆執幣者隨立門中而俟</hi>委皮南面<hi>擯者既釋辭執衆幣者進即位有司乃得委之南面便其復入也委皮當門</hi>執幣者西面北上擯者<lb/>
請受<hi>請于上介也上言其次此言其位互約文也○疏云以理推之上當言擯者執幣士四人北面東上坐取幣從有司二人坐舉皮從其幣出隨立於門中擯者出門西面于東塾南請受士執幣者進立擯南西面北上執皮者南面委皮於門中北上如是乃為文備也</hi>介禮辭聽命皆進訝受其<lb/>
<pb n="19b"/>
幣<hi>此言皆訝受者嫌擯者一一受之</hi>上介奉幣皮先入門左奠皮<hi>皮先者介隨執皮者而入也入門左介至揖位而立執皮者奠皮以有不敢授之義古文重入○註入門左介至揖位而立揖位即門左北面之位賓至此待揖而後進故云揖位享禮庭實使人執之以授主人有司此奠之於地介出後有司二人坐舉皮是不敢授也</hi>公再拜<hi>拜中庭也不受于堂介賤也</hi>介振幣自皮<lb/>
西進北面授幣退復位再拜稽首送幣<hi>進者北行參分庭一而東行當君乃復北行也</hi>介出宰自公左受幣<hi>不側受介禮輕</hi>有司二人坐舉皮<lb/>
以東<hi>○上介覿禮竟</hi>擯者又納士介<hi>納者出道入也</hi>士介入門右奠幣<lb/>
再拜稽首<hi>終不敢以客禮見</hi>擯者辭介逆出擯者執上幣以出<lb/>
<pb n="20a"/>
禮請受賓固辭<hi>禮請受者一請受而聽之也賓為之辭士介賤不敢以言通於主君固衍字當如而大夫也</hi>公答再拜擯者出立于門中以相拜<hi>擯者以賓辭入告還立門中閾外西面公乃遥答拜也相者贊告之</hi>士介皆辟<hi>辟於其東面位逡遁也</hi>士三人<lb/>
東上坐取幣立<hi>俟擯者執上幣來也○士介之幣奠者四擯者執其上幣出請故别用士三人執其餘幣俟擯者入而同授之宰也</hi>擯者進<hi>就公所也○疏曰以公在庭故擯者自門外來進向公左授幣與宰也</hi>宰夫受幣于中庭以東<hi>使宰夫受于士士介幣輕也受之于公左賓幣公側授宰上介幣宰受于公左士介幣宰夫受于士敬之差○註云使宰夫受于士實則宰夫止受擯者所執其餘則執幣者執以從之而東經文自明</hi>執幣者序從之<hi>序從者以宰夫當一一受之○以上<pb n="20b"/>衆介覿</hi>
　右私覿<lb/>
擯者出請賓吿事畢<hi>賓既告事畢衆介逆道賓而出也</hi>擯者入告公出<lb/>
送賓<hi>公出衆擯亦逆道紹擯及賓並行間亦六歩</hi>及大門内公問君<hi>鄉以公禮將事無由問也賓至始入門之位北面將揖而出衆介亦在其右少退西上於此可以問君居處何如序殷勤也時承擯紹擯亦於門東北面東上上擯徃來傳君命南面蘧伯玉使人於孔子孔子問曰夫子何為此公問君之類也</hi>賓對公再拜<hi>拜其無恙公拜賓亦辟</hi>公問大夫賓對公勞賓賓<lb/>
再拜稽首公答拜<hi>勞以道路之勤</hi>公勞介介皆再拜稽首公答<lb/>
<pb n="21a"/>
拜賓出公再拜送賓不顧<hi>公既拜客趨辟君命上擯送賓出反告賓不顧於此君可以反路寢矣論語説孔子之行曰君召使擯色勃如也足躩如也賓退必復命曰賓不顧矣</hi>
　右賓禮畢出公送賓<lb/>
賓請有事於大夫<hi>請問問卿也不言問聘聘亦問也嫌近君也上擯送賓出賓東面而請之擯者反命因告之○自此至亦如之言賓請問卿卿先徃勞賓其請辭宜云有事于某子</hi>公禮辭許<lb/>
<hi>禮辭一辭</hi>賓即館<hi>少休息也即就也○疏云此一日之間其事多矣明旦行問卿暫時止息</hi>卿大<lb/>
夫勞賓賓不見<hi>以己公事未行上介以賓辭辭之○仍有問大夫之公事未行也</hi>大夫<lb/>
奠鴈再拜上介受<hi>不言卿卿與大夫同執鴈下見于國君周禮凡諸侯之卿見朝君皆執羔<pb n="21b"/>○註見朝君見來朝之君也卿見來朝之君執羔此見來聘之賓執鴈是下於見朝君也</hi>勞上介亦<lb/>
如之<hi>○亦如之者亦勞於其館上介不見而士介代受鴈</hi>
　右卿勞賓<lb/>
君使卿韋弁歸饔餼五牢<hi>變皮升服韋弁敬也韋弁韎韋之弁兵服也而服之者皮韋同類取相近耳其服蓋韎布以為衣而素裳牲殺曰饔生曰餼今文歸或為饋○自此至無儐言主君使卿大夫饋饔餼之事此下言卿饋賓周禮春官司服祭服下先云韋弁服後云皮弁服韋弁尊於皮弁故云敬也</hi>
上介請事賓朝服禮辭<hi>朝服示不受也受之當以尊服</hi>有司入陳<hi>入賓所館之廟陳其積</hi>饔<hi>謂飪與腥</hi>飪一牢鼎九設于西階前陪鼎當内廉<lb/>
<pb n="22a"/>
東面北上上當碑南陳牛羊豕魚腊腸胃同鼎膚鮮魚<lb/>
鮮腊設扃鼏膷臐膮蓋陪牛羊豕<hi>陪鼎三牲臛膷臐膮陪之庶羞加也當内㢘辟堂塗也腸胃次腊以其出牛羊也膚豕肉也唯燖者有膚此饌先陳其位後言其次重大禮詳其事也宫必有碑所以識曰景引隂陽也凡碑引物者宗廟則麗牲馬以取毛血其材宫廟以石窆用木○腊音昔膷音香臐許云反膮許堯反燖音尋窆彼驗反</hi>腥二牢鼎二七無鮮魚鮮腊設于<lb/>
阼階前西面南陳如飪鼎二列<hi>有腥者所以優賓也</hi>堂上八豆設<lb/>
于戸西西陳皆二以並東上韭菹其南醓醢屈<hi>戸室戸也東上變於親食賓也醓醢汁也屈猶錯也今文並皆為併○公親食賓則設豆西上此東上是變於親食賓也屈猶<pb n="22b"/>錯也菹醢不自相當交錯陳之也䟽云謂其東上醓醢醓醢西昌本昌本西麋臡麋臡西菁菹菁菹北鹿臡鹿臡東葵菹葵菹東蝸醢蝸醢東韭菹此兼用朝事饋食之豆○菹莊居反醓他感反</hi>八簋繼之黍<lb/>
其南稷錯<hi>黍在北○疏云繼者繼八豆以西陳之錯者黍稷二種相間錯也</hi>六鉶繼之<lb/>
牛以西羊豕豕南牛以東羊豕<hi>鉶羹器也○不言䋫屈錯者䋫文自具故不言也</hi>兩簠繼之粱在北<hi>簠不次簋者粱稻加也凡饌屈錯要相變</hi>八壺設于西<lb/>
序北上二以並南陳<hi>壺酒尊也酒蓋稻酒粱酒不錯者酒不以雜錯為味</hi>西夾六<lb/>
豆設于西墉下北上韭菹其東醓醢屈六簋繼之黍其<lb/>
東稷錯四鉶繼之牛以南羊羊東豕豕以北牛兩簠繼<lb/>
<pb n="23a"/>
之粱在西皆二以並南陳六壺西上二以並東陳<hi>東陳在北墉下統於豆○疏曰六豆者先設韭菹其東醓醢又其東昌本南麋臡麋臡西菁菹又西鹿臡此陳還取朝事之豆</hi>饌于東方亦如之<hi>東方東/夾室</hi>西北上<hi>亦韭菹其東醓醢也○疏曰云西北上者則於其東壁下南陳西北有韭菹東有醓醢次昌本次南麋臡次西有菁菹次北有鹿臡亦屈錯也岐案兩夾之饌方位順同非相對而陳也</hi>壺東上西陳<hi>亦在北墉下統於豆</hi>醯醢百罋夾<lb/>
碑十以為列醯在東<hi>夾碑在鼎之中央也醯在東醯榖陽也醢肉隂也○疏云罋瓦器其容一觳旊人云簋實一觳又云豆實三而成觳四升曰豆則罋與簋同受斗二升也禮器註云壺大一石瓦甒五斗即此壺大一石也○罋烏弄反</hi>餼二牢陳于門西北面東上牛以西<lb/>
<pb n="23b"/>
羊豕豕西牛羊豕<hi>餼生也牛羊右手牽之豕束之寢右亦居其左</hi>米百筥筥半<lb/>
斛設于中庭十以為列北上黍粱稻皆二行稷四行<hi>庭實固當庭中言當中庭者南北之中也東西為列列當醯醢南亦相變也此言中庭則設碑近如堂深也○上享時直言庭實入設不言中庭則在東西之中其南北三分庭一在南此更言中庭欲明南北之中也上文公立於中庭宰受幣於中庭皆南北之中也知東西為列者以經言北上故知之若南北縱陳止得言東西不得言北上醯醢南北列未筥東西列是相變也米在中庭其北有醯醢夾碑知碑之設近庭北如堂之深也○筥居吕反行戸郎反</hi>門外米三十車車秉有五籔設于門東為三列<lb/>
東陳<hi>大夫之禮米禾皆視死牢乗籔數名也乗有五籔二十四斛也籔讀若不數之數今文籔或為逾○<pb n="24a"/>疏云飪一牢腥二牢是三牢死故米禾皆三十車十斗曰斛十六斗曰籔十籔曰乗一秉十六斛又五籔為八斛是二十四斛也○籔色縷反</hi>禾三十車車三秅設于門西西陳<hi>秅數名也三秅千二百秉○四百秉為一秅○秅丁故反</hi>薪芻倍禾<hi>倍禾者以其用多薪從米芻從禾四者之車皆陳北輈凡此所以厚重禮也聘義曰古之用財不能均如此然而用財如此其厚者言盡之於禮也盡之於禮則内君臣不相陵而外不相侵故天子制之而諸侯務焉爾○輈丁留反</hi>賓皮弁迎大夫<lb/>
于外門外再拜大夫不答拜<hi>大夫使者卿也○大夫即君所使卿韋弁者也</hi>揖<lb/>
入及廟門賓揖入<hi>賓與使者揖而入使者止執幣賓俟之于門内謙也古者天子適諸侯必舍於大祖廟諸侯行舍于諸公廟大夫行舍于大夫廟</hi>大夫奉束帛<hi>執其所以將命</hi>入三<lb/>
<pb n="24b"/>
揖皆行<hi>皆猶並也使者尊不後主人</hi>至于階讓大夫先升一等<hi>讓不言三不成三也凡升者主人讓于客三敵者則客三辭主人乃許升亦道賓之義也使者尊主人三讓則許升矣今使者三讓則是主人四讓也公雖尊亦三讓乃許升不可以不下主人也古文曰三讓○註意謂凡升者必三讓敵者則客三辭主人先升以道之是成三讓也客尊則主人三讓而客即升如此經大夫先升是也主人三讓客不三辭故云不成三也假使客三辭而猶先升則是主人四讓矣禮固無四讓法也故即經文大夫先升知大夫木嘗三辭是謂不成三也公雖尊當其為主人亦必三讓乃先升此主人自下之義也</hi>賓從升<lb/>
堂北面聽命<hi>北面于階上也</hi>大夫東面致命賓降階西再拜稽<lb/>
首拜餼亦如之<hi>大夫以束帛同致饔餼也賓殊拜之敬也重君之禮也○大夫東面致命在西<pb n="25a"/>階上也賓降階西再拜東階之西也殊拜者分别兩次拜之成拜訖又降拜也</hi>大夫辭升成拜<lb/>
<hi>尊賓○成拜處亦當東階之西</hi>受幣堂中西北面<hi>趨主君命也堂中西中央之西</hi>大夫<lb/>
降出賓降授老幣出迎大夫<hi>老家臣也賓出迎欲儐之</hi>大夫禮辭許<lb/>
入揖讓如初賓升一等大夫從升堂<hi>賓先升敵也皆北面</hi>庭實設<lb/>
馬乘<hi>乘四馬也</hi>賓降堂受老束錦大夫止<hi>止不降使之餘尊○主人降賓亦降敵體之禮也今主人降而大夫止是使命之餘尊</hi>賓奉幣西面大夫東面賓致<lb/>
幣<hi>不言致命非君命也</hi>大夫對北面當楣再拜稽首<hi>稽首尊君客也致對有辭也</hi>受幣于楹間南面退東面俟<hi>賓北面授尊君之使</hi>賓再拜稽首<lb/>
<pb n="25b"/>
送幣大夫降執左馬以出<hi>出廟門從者亦訝受之</hi>賓送于外門外<lb/>
再拜明日賓拜于朝拜饔與餼皆再拜稽首<hi>拜謝主君之恩恵於大門外周禮曰凡賓客之治令訝聽之此拜亦皮弁服○周禮秋官有掌訝註引之者明賓客發館至朝來徃皆掌訝前驅為之導</hi>上介饔餼三牢飪一牢在西鼎七羞鼎三<hi>飪鼎七無鮮魚鮮腊也賓介皆異館○此下言下大夫饋上介</hi>腥一牢在東鼎七堂上之<lb/>
饌六<hi>六者賓西夾之數</hi>西夾亦如之筥及罋如上賓<hi>凡所不貶者尊介也言如上賓者明此賓客介也○無東方之饌</hi>餼一牢門外米禾視死牢牢十<lb/>
車薪芻倍禾凡其實與陳如上賓<hi>凡凡飪以下○實其物陳其位也</hi>下<lb/>
<pb n="26a"/>
大夫韋弁用束帛致之上介韋弁以受如賓禮<hi>介不皮弁者以其受大禮似賓不敢純如賓也</hi>儐之兩馬束錦<hi>○使者受儐禮當亦如卿受賓儐也</hi>士介<lb/>
四人皆餼大牢米百筥設于門外<hi>牢米不入門畧之也米設當門亦十為列北上牢在其南西上○此下言宰夫饋士介</hi>宰夫朝服牽牛以致之<hi>執紖牽之東面致命朝服無束帛亦畧之士介西面拜迎○下記云士館于工商則此致者在工商之館門外也</hi>士介<lb/>
朝服北面再拜稽首受<hi>受於牢東拜自牢後適宰夫右受由前東面授從者</hi>無儐<lb/>
<hi>既受拜送之矣明日衆介亦各如其受之服從賓拜於朝</hi>
　右歸饔餼於賓介<lb/>
<pb n="26b"/>
賓朝服問卿<hi>不皮弁别於主君卿每國三人○自此至如主人受幣禮不拜皆言賓問主國卿大夫之事賓初以君幣問卿次以私幣面卿次上介特面次衆介皆面次上介以君幣問下大夫嘗使至者次上介以私幣面下大夫凡六事分為三節次又設言大夫不見之禮賓自聘覿主君禮畢君送賓後賓即請有事于大夫至明日拜饔餼于朝返即備舉此禮此下賓問卿</hi>卿受于祖廟<hi>重賓禮也祖王父也○初賓請有事于大夫君禮辭許是以卿不敢更辭</hi>下大夫擯<hi>無士擯者既接於君所急見之○設擯多者示相見有漸卿與賓既接于君所故不須士擯</hi>擯者出請事大夫朝服迎于<lb/>
外門外再拜賓不答拜揖大夫先入每門每曲揖及廟<lb/>
門大夫揖入<hi>入者省内事也既而俟于宁也○疏云宁門屋宁也不俟于庭下君也</hi>擯者<lb/>
<pb n="27a"/>
請命<hi>亦從入而出請不几筵辟君也</hi>庭實設四皮<hi>麋鹿皮也</hi>賓奉束帛入三<lb/>
揖皆行至于階讓<hi>皆猶並也古文曰三讓</hi>賓升一等大夫從升堂<lb/>
北面聽命<hi>賓先升使者尊</hi>賓東面致命<hi>致其君命</hi>大夫降階西再拜<lb/>
稽首賓辭升成拜受幣堂中西北面<hi>於堂中央之西受幣趨聘君之命</hi>
賓降出大夫降授老幣無儐<hi>不儐賓辟君也</hi>擯者出請事賓面<lb/>
如覿幣<hi>面亦見也其謂之面威儀質也○此下賓面卿</hi>賓奉幣庭實從<hi>庭實四馬</hi>入<lb/>
門右大夫辭<hi>大夫於賓入自階下辭迎之</hi>賓遂左<hi>見私事也雖敵賓猶謙入門右為若降等然曲禮曰客若降等則就主人之階主人固辭於客然後客復就西階</hi>庭實設揖讓如<lb/>
<pb n="27b"/>
初<hi>大夫至庭中旋並行</hi>大夫升一等賓從之<hi>大夫先升道賓</hi>大夫西面賓<lb/>
稱面<hi>稱舉也舉相見之辭以相接</hi>大夫對北面當楣再拜受幣于楹<lb/>
間南面退西面立<hi>受幣楹間敵也賓亦振幣進北面授</hi>賓當楣再拜送幣<lb/>
降出大夫降授老幣<lb/>
　右賓問卿面卿<lb/>
擯者出請事上介特面幣如覿介奉幣<hi>特面者異於主君士介不從而入也君尊衆介始覿不自别也上賓則衆介皆從之○此下上介特面卿註上賓衆介從之者謂賓問卿面卿時也</hi>皮二人贊<hi>亦儷/皮也</hi>入門右奠幣再拜<hi>降等/也</hi>大夫辭<hi>於辭上介<pb n="28a"/>則出</hi>擯者反幣<hi>出還于上介也</hi>庭實設介奉幣入大夫揖讓如初<lb/>
<hi>大夫亦先升一等今文曰入設</hi>介升大夫再拜受<hi>亦於楹間南面而受</hi>介降拜大<lb/>
夫降辭介升再拜送幣<hi>介既送幣降出也大夫亦授老幣</hi>擯者出請衆<lb/>
介面如覿幣入門右奠幣皆再拜大夫辭介逆出擯者<lb/>
執上幣出禮請受賓辭<hi>賓亦為士介辭○此下衆介面卿</hi>大夫答再拜<lb/>
擯者執上幣立于門中以相拜士介皆辟老受擯者幣<lb/>
于中庭士三人坐取羣幣以從之擯者出請事賓出大<lb/>
夫送于外門外再拜賓不顧<hi>不顧言去</hi>擯者退大夫拜辱<hi>拜送<pb n="28b"/>也○拜其相已行禮也</hi>
　右介面卿<lb/>
下大夫嘗使至者幣及之<hi>嘗使至已國則以幣問之也君子不忘舊○此下問下大夫舊使已國者</hi>上介朝服三介問下大夫下大夫如卿受幣之<lb/>
禮<hi>上介三介下大夫使之禮也</hi>其面如賓面于卿之禮<hi>○既致公幣而又私面也</hi>
　右問下大夫<lb/>
大夫若不見<hi>有故也○此下主國大夫不親受幣之禮</hi>君使大夫各以其爵<lb/>
為之受如主人受幣禮不拜<hi>各以其爵主人卿也則使卿大夫也則使大夫不拜<pb n="29a"/>代受之耳不當主人禮也</hi>
　右大夫代受幣<lb/>
夕夫人使下大夫韋弁歸禮<hi>夕問卿之夕也使下大夫下君也君使之云夫人者以致辭當稱寡小君○自此至賓拜禮於朝言主君夫人歸禮於賓與上介</hi>堂上籩豆六設<lb/>
于戸東西上二以並東陳<hi>籩豆六者下君禮也臣設于戸東又辟饌位也其設脯其南醢屈六籩六豆○疏云先於北設脯即於脯南設醢又於醢東設脯以次屈而陳之皆如上也</hi>壺設<lb/>
于東序北上二以並南陳醙黍清皆兩壺<hi>醙白酒也凡酒稻為上黍次之粱次之皆有清白以黍間清白者互相備明三酒六壺也先言醙白酒尊先設之○稻黍粱三酒白者清<pb n="29b"/>者各一壺並之而陳也疏曰醙白也上言白明黍粱皆有白下言清明稻黍亦有湇於清白中言黍明醙即是稻清即是粱也故言互相備也○醙所九反</hi>大夫以束帛致之<hi>致夫人命也此禮無牢下朝君也○夫人於來朝之君有牢此於聘卿無牢是下朝君</hi>賓如受饔之禮儐之乘<lb/>
馬束錦上介四豆四籩四壺受之如賓禮<hi>四壺無稻酒也不致牢下於君也</hi>儐之兩馬束錦明日賓拜禮於朝<hi>於是乃言賓拜明介從拜也今文禮為醴</hi>
　右夫人歸禮賓介<lb/>
大夫餼賓大牢米八筐<hi>其陳於門外黍粱各二筐稷四筐二以並南陳無稻牲陳於後<pb n="30a"/>東上不饌於堂庭辟君也○自此至牽羊以致之言主國大夫餼賓及介記云凡餼大夫黍粱稷筐五斛案掌客鄰國之君來朝卿皆見以羔膳太牢侯伯子男膳特牛彼又無筐米此侯伯之臣得用太牢有筐米者彼為君禮此是臣禮各自為差降</hi>賓迎再拜老牽牛以致之賓再拜稽首<lb/>
受老退賓再拜送<hi>老室老大夫之貴臣</hi>上介亦如之衆介皆少牢<lb/>
米六筐皆士牽羊以致之<hi>米六筐者又無粱也士亦大夫之貴臣○室老家相也士邑宰也故為大夫之貴臣</hi>
　右大夫餼賓介<lb/>
公於賓壹食再饗<hi>饗謂享太牢以飲賓也公食大夫禮曰設洗如饗則饗與食互相先後也<pb n="30b"/>古文壹皆為一今文饗皆為鄉○自此至致食以侑幣槩言主國君臣於賓介食饗燕獻之數及不親食饗之法食禮無酒饗禮有酒○食音嗣</hi>燕與羞俶獻無常數<hi>羞謂禽羞鴈鶩之屬成熟煎和也俶始也始獻四時新物聘義所謂時賜無常數由恩意也古文俶作淑○俶昌淑反鶩音木</hi>賓介皆<lb/>
明日拜于朝上介壹食壹饗<hi>饗食賓介為介從饗獻矣復特饗之客之也○饗禮介從饗若食禮介雖從入不從食</hi>若不親食使大夫各以其爵朝服致<lb/>
之以侑幣如致饔無儐<hi>君不親食謂有疾及他故也必致之不廢其禮也致之必使同班敵者易以相親敬也致禮於卿使卿致禮於大夫使大夫非必命數也無儐以己本宜徃古文侑皆作宥○侑幣食禮有侑食之幣周禮典命大國小國卿大夫命數不同此所使致禮但取爵同耳不計命數也食禮賓<pb n="31a"/>當徃君所受禮無儐使者之法今雖使人致禮以賓本宜赴廟故仍無儐也</hi>致饗以酬幣亦<lb/>
如之<hi>酬幣饗禮酬賓勸酒之幣也所用未聞也禮幣束帛乘馬亦不是過也禮器曰琥璜爵蓋天子酬諸侯</hi>大夫於賓壹饗壹食上介若食若饗若不親饗則公<lb/>
作大夫致之以酬幣致食以侑幣<hi>阼使也大夫有故君必使其同爵者為之致之列國之賓來榮辱之事君臣同之疏云此直言饗食不言燕當亦有燕也</hi>
　右主國君臣饗食賓介之法<lb/>
君使卿皮弁還玉于館<hi>玉圭也君子於玉比徳焉以之聘重禮也還之者徳不可取於人相切厲之義也皮弁者始以此服受之不敢不終也○自此至賓送不拜言主君使卿詣賓館還玉及報享<pb n="31b"/>之事</hi>賓皮弁襲迎于外門外不拜帥大夫以入<hi>迎之不拜示將去不純為主也帥道也古文曰迎于門外古文帥為率</hi>大夫升自西階鉤楹<hi>鉤楹由楹内將南面致命致命不東面以賓在下也必言鉤楹者賓在下嫌楹外也</hi>賓自碑内聽命升自<lb/>
西階自左南面受圭退負右房而立<hi>聽命於下敬也自左南面右大夫且並受也必並受者若鄉君前耳退為大夫降逡遁今文或曰由自西階無南面○碑内碑之北聽命畢乃升受圭受畢大夫降賓遂退因負右房而立俟也</hi>大夫降中庭賓降自碑内東面<lb/>
授上介于阼階東<hi>大夫降出言中庭者為賓降節也授於阼階東者欲親見賈人藏之也賓還阼階下西面立○賓自阼階向西階自西階向阼階皆由碑内雖升降西階賓不由西向堂塗也故下經註<pb n="32a"/>云出入猶東</hi>上介出請賓迎大夫還璋如初入<hi>出請請事於外以入告也賓雖將去出入猶東唯升堂由西階凡介之位未有改也</hi>賓裼迎大夫賄用束紡<hi>賄子人財之言也紡紡絲為之今之縳也所以遺聘君可以為衣服相厚之至也○縳息絹反</hi>禮玉束帛<lb/>
乘皮皆如還玉禮<hi>禮禮聘君也所以報享也亦言玉璧可知也今文禮皆作醴○皆者謂賄紡與禮玉二事其升受皆如還玉之儀也</hi>大夫出賓送不拜<lb/>
　右還玉報享<lb/>
公館賓<hi>為賓將去親存送之厚殷勤且謝聘君之義也公朝服○自此至賓退言明日賓將發君徃存賓賓來請命之事館賓者拜賓於館也</hi>賓辟<hi>不敢受國君見已於此館也此亦不見言辟者君在廟門<pb n="32b"/>敬也凡君有事於諸臣之家車造廟門乃下○註云此亦不見亦勞賓時也</hi>上介聽命<hi>聽命於廟門中西面如相拜然也擯者每賛君辭則曰敢不承命告于寡君之老</hi>聘享夫人之聘享<lb/>
問大夫送賓公皆再拜<hi>拜此四事公東面拜擯者北面○擯者歴舉四事而君拜之</hi>
公退賓從請命于朝<hi>賓從者實為拜主君之館已也言請命者以已不見不敢斥尊者之意</hi>公辭賓退<hi>辭其拜也退還館裝駕為旦將發也周禮曰賓從拜辱于朝明日客拜禮賜遂行</hi>
　右賓將行君館賓<lb/>
賓三拜乘禽於朝訝聽之<hi>發去乃拜乘禽明已受賜大小無不識○他賜皆即拜于朝唯日歸乘禽不勝其拜故於發時總三拜之自此至送至于竟言賓行主君贈送之禮</hi>遂行舍于<lb/>
<pb n="33a"/>
郊<hi>始發且宿近郊自展軨</hi>公使卿贈如覿幣<hi>贈送也所以好送之也言如覿幣見為反報也今文公為君</hi>受于舍門外如受勞禮無儐<hi>不入無儐明去而宜有己也如受勞禮以贈勞同節</hi>使下大夫贈上介亦如之使士贈衆介如其<lb/>
覿幣大夫親贈如其面幣無儐贈上介亦如之使人贈<lb/>
衆介如其面幣士送至于竟<lb/>
　右賓行主國贈送<lb/>
使者歸及郊請反命<hi>郊近郊也告郊人使請反命於君也必請之者以己乆在外嫌有罪惡不可以入春秋時鄭伯惡其大夫髙克使之將兵逐而不納此蓋請而不得入○自此至拜其辱言使者歸<pb n="33b"/>反命於朝</hi>朝服載旜<hi>行時税舍于此郊今還至此正其故行服以俟君命敬也古文旜作膳</hi>禳<lb/>
乃入<hi>禳祭名也為行道累歴不祥禳之以除災凶</hi>乃入陳幣于朝西上上賓<lb/>
之公幣私幣皆陳上介公幣陳他介皆否<hi>皆否者公幣私幣皆不陳此幣使者及介所得於彼國君卿大夫之贈賜也其或陳或不陳詳尊而畧卑也其陳之及卿大夫處者待之如夕幣其禮於君者不陳上賓使者公幣君之賜也私幣卿大夫之幣也他介士介也言他容衆從者○註云禮於君者不陳謂賄用束紡禮玉束帛乘皮不陳之者以使者將親執以告</hi>束帛各加其庭<lb/>
實皮左<hi>不加於其皮上榮其多也○不令相掩蔽也</hi>公南鄉<hi>亦宰告于君君乃朝服出門左南鄉○疏云此陳幣當如初夕幣之時是以鄭此註亦依夕幣而言之</hi>卿進使者使者執<lb/>
<pb n="34a"/>
圭垂繅北面上介執璋屈繅立于其左<hi>此主於反命士介亦隨入並立東上○疏云今此賓執圭賓則裼註言亦者亦初行受于朝時</hi>反命曰以君命聘于某<lb/>
君某君受幣于某宫某君再拜以享某君某君再拜<hi>君亦揖使者進之乃進反命也某君某國名也某宫若言桓宫僖宫也某君再拜受也必言此者明彼君敬己君不辱命○註君亦揖使者初受命于朝位立定時君揖使者乃進受命明反命亦然</hi>宰自公左受<lb/>
玉<hi>亦於使者之東同面並受也不右使者由便也○疏云此言亦者亦於出使初受玉時宰自公左授使者圭同面凡並授者授由其右受由其左此受由其右者因東藏之便</hi>受上介璋致命亦如<lb/>
之<hi>變反言致者若云非君命也致命曰以君命聘於某君夫人某君再拜以享於某君夫人某君再拜不言<pb n="34b"/>受幣于某宫可知畧之○受上介璋賓受之也賓受璋當亦垂繅而致命本以君夫人聘君夫人但婦人無外事亦君命之故言致命若非君命然也</hi>執賄幣以吿曰某君使某子賄授<lb/>
宰<hi>某子若言髙子國子凡使者所當以告君者上介取以授之賄幣在外也</hi>禮玉亦如之<hi>亦執束帛加璧也告曰某君使某子禮宰受之士隨自後左士介受乘皮如初上介出取玉束帛士介後取皮也○賓將告君之時上介出取玉帛士介取皮賓執玉帛以告宰受玉帛士即自士介後居其右而受皮向東藏之</hi>
執禮幣以盡言賜禮<hi>禮幣主國君初禮賓之幣也以盡言賜禮謂自此至於贈○自郊勞至贈行八度禮賓皆有幣執郊勞之幣而歴舉其全以告也○盡津忍反</hi>公曰然而不善乎<lb/>
<hi>善其能使於四方而猶女也</hi>授上介幣再拜稽首公答再拜<hi>授上介幣當拜<pb n="35a"/>公言也不授宰者當復陳之</hi>私幣不告<hi>亦畧卑也</hi>君勞之再拜稽首君答<lb/>
再拜<hi>勞之以道路勤苦</hi>若有獻則曰某君之賜也<hi>言此物某君之所賜予為恵者也其所獻雖珍異不言其為彼君服御物謙也其大夫出反必獻忠孝也</hi>君其以賜乎<hi>不必其當君也獻不拜者為君之答己也○所獻是賓入己之物蓋彼國之君於常幣外别有賜予者曰君其以賜乎言未必可當君用或以為賜下之需乎</hi>上介徒以公賜告如上賓之禮<hi>徒謂空手不執其幣</hi>君勞之再拜稽首君答拜勞士介亦如之<hi>士介四人旅答壹拜又賤也○疏云上介再拜稽首君答拜不言再拜則君答上介一拜矣勞士介不言皆則總答一拜矣勞上介君答一拜已是賤士介四人共答一拜故云又賤也此一拜答臣下周禮九拜七曰奇拜是也</hi>君<lb/>
<pb n="35b"/>
使宰賜使者幣使者再拜稽首<hi>以所陳幣賜之也禮臣子人賜之而必獻之君父不敢自私服也君父因以予之則拜受之如更受賜也既拜宰以上幣授之</hi>賜介介皆再拜<lb/>
稽首<hi>士介之幣皆載以造朝不陳之耳與上介同受賜命俱拜既拜宰亦以上幣授上介</hi>乃退<hi>君揖入皆出去</hi>介皆送至于使者之門<hi>將行俟于門反又送于門與尊長出入之禮也</hi>乃<lb/>
退揖<hi>揖别也</hi>使者拜其辱<hi>隨謝之也再拜上介三拜士介○士三人每人一拜士卑</hi>
　右使者反命<lb/>
釋幣于門<hi>門大門也主于闑布席于闑西閾外東面設洗于門外東方其餘如初于禰時出于行入于門不兩告告所先見也○自此至亦如之言使還禮門奠禰之事</hi>乃至于禰筵几于室<lb/>
<pb n="36a"/>
薦脯醢<hi>告反也薦進也</hi>觴酒陳<hi>主人酌進奠一獻也言陳者將復有次也先薦後酌祭禮也行釋幣反釋奠畧出謹入也</hi>席于阼<hi>為酢主人也酢主人者祝取爵酌不酢於室異於祭</hi>薦脯醢<lb/>
<hi>成酢禮也</hi>三獻<hi>室老亞獻士三獻也每獻奠輙取爵酌主人自酢也○註當以輙取爵酌主人為句言室老酌主人因自酢也疏于酌字句未是</hi>一人舉爵<hi>三獻禮成更起酒也主人奠之未舉也</hi>獻<lb/>
從者<hi>從者家臣從行者也主人獻之勞之也皆升飲酒於西階上不使人獻之辟國君也</hi>行酬乃<lb/>
出<hi>主人舉奠酬從者下辯室老亦與焉也</hi>上介至亦如之<lb/>
　右使還奠告<lb/>
聘遭喪入竟則遂也<hi>遭喪主國君薨也入竟則遂國君以國為體士既請事已入竟矣關<pb n="36b"/>人未告則反○自此至卒殯乃歸皆聘者遭喪之禮或所聘國君薨及夫人世子喪或出聘後本國君薨或聘賓有私喪或賓死及介死凡四節</hi>不郊勞<hi>子未/君也</hi>不筵几<hi>致命不於廟就尸柩於殯宫又不神之</hi>不禮賓<hi>喪降事也○疏曰云不禮者謂既行聘享訖不以醴酒禮賓也</hi>主人畢歸<lb/>
禮<hi>賓所飲食不可廢也禮謂饔餼饗食</hi>賓唯饔餼之受<hi>受正不受加也○疏曰饔餼大禮是其正自饗食之等是其加也</hi>不賄不禮玉不贈<hi>喪殺禮為之不備○賄謂束紡禮玉謂以束帛乘皮報享贈謂賓出至郊以物贈之</hi>遭夫人世子之喪君不受使大夫<lb/>
受于廟其他如遭君喪<hi>夫人世子死君為喪主使大夫受聘禮不以凶接吉也其他謂禮所降○禮所降謂郊勞禮賓饗食賄贈之類</hi>遭喪將命于大夫主人長衣練<lb/>
<pb n="37a"/>
冠以受<hi>遭喪謂主國君薨夫人世子死也此三者皆大夫攝主人長衣素純布衣也去衰易冠不以純凶接純吉也吉時在裏為中衣中衣長衣繼皆掩尺表之曰深衣純袂寸半耳君喪不言使大夫受子未君無使臣義也○疏云向來所釋皆是君主始薨假令君薨踰年嗣子即位鄰國朝聘以吉禮受之於廟雖踰年而未葬則亦使人受之</hi>
　右遭所聘國君喪及夫人世子喪<lb/>
聘君若薨于後入竟則遂<hi>既接於主國君也</hi>赴者未至則哭于<lb/>
巷衰于館<hi>未至謂赴告主國君者也哭于巷者哭于巷門未可為位也衰于館未可以凶服出見人其聘享之事自若吉也今文赴作訃</hi>受禮<hi>受饔/餼也</hi>不受饗食<hi>亦不受加</hi>赴者至則<lb/>
<pb n="37b"/>
衰而出<hi>禮為鄰國闕於是可以凶服將事也○禮為鄰國闕襄公二十三年傳語謂鄰國有喪為之徹樂也</hi>唯稍受之<hi>稍稟食也○饔餼亦不受矣</hi>歸執圭復命于殯升自西<lb/>
階不升堂<hi>復命于殯者臣子之于君父存亡同</hi>子即位不哭<hi>將有告請之事宜清淨也不言世子者君薨也諸臣待之亦皆如朝夕哭位</hi>辯復命如聘<hi>自陳幣至于上介以公賜告無勞○徧復命於殯如聘禮之常但不代君作勞辭耳</hi>子臣皆哭<hi>使者既復命子與羣臣皆哭</hi>與<lb/>
介入北鄉哭<hi>北鄉哭新至别於朝夕○疏云復命之時介在幣南北面去殯逺復命訖除去幣賓更與介前入近殯北向哭朝夕哭位在阼階下西面今賓介新至故於殯前北鄉也</hi>出袒括髮<hi>悲哀變於外臣也○子奔喪則袒括髮於殯東矣</hi>入門右即位踊<hi>從臣位自哭至踊如奔喪禮</hi>
<pb n="38a"/>
　右出聘後本國君喪<lb/>
若有私喪則哭于館衰而居不饗食<hi>私喪謂其父母哭于館衰而居不敢以私喪自聞于主國凶服于君之吉使春秋傳曰大夫以君命出聞喪徐行而不反○衰而居謂服衰居館行聘享即皮弁吉服春秋傳宣公八年公羊傳文</hi>歸使衆介先衰而從之<hi>已有齊斬之服不忍顯然趨於徃來其在道路使介居前歸又請反命已猶徐行隨之君納之乃朝服既反命出公門釋服哭而歸其他如奔喪之禮吉時道路深衣</hi>
　右賓聘有私喪<lb/>
賓入竟而死遂也主人為之具而殯<hi>具謂始死至殯所當用○疏云若未<pb n="38b"/>入竟即反來殯非謂殯於館斂於棺而已</hi>介攝其命<hi>為致聘享之禮也初時上介接聞命○上介接聞君命故賓死得攝其命</hi>君弔介為主人<hi>雖有臣子親姻猶不為主人以介與賓並命於君尊也</hi>主人歸禮幣必以用<hi>當中奠贈諸喪具之用不必如賓禮</hi>介受賓禮無<lb/>
辭也<hi>介受主國賓已之禮無所辭也以其當陳之以反命也有賓喪嫌其辭之○主國待賓之禮介代為受而不辭</hi>不饗食<hi>○前經云上/介壹食壹饗</hi>歸介復命柩止于門外<hi>門外大門外也必以柩造朝達其忠心○疏云君有三門臯應路又有三朝内朝在路寢庭正朝在路門外應門外無朝外朝應在臯門外經直云止於門外無入門之言明知止於大門外外朝之上</hi>介卒復命出奉<lb/>
柩送之君弔卒殯<hi>卒殯成節乃去○柩既殯君與大夫乃盡去以殯是喪之大節</hi>若大<lb/>
<pb n="39a"/>
夫介卒亦如之<hi>不言上介者小聘上介士也○亦如之謂在聘國及反本國諸事</hi>士介<lb/>
死為之棺斂之<hi>不具他衣物也自以時服也</hi>君不弔焉<hi>主國君使人弔不親徃</hi>
若賓死未將命則既斂于棺造于朝介將命<hi>未將命請俟間之後也以柩造朝以已至朝志在達君命○疏云上介國外死不以柩造朝可知</hi>若介死歸復命<lb/>
唯上介造于朝若介死雖士介賓既復命徃卒殯乃歸<lb/>
<hi>徃謂送柩</hi>
　右出聘賓介死<lb/>
小聘曰問不享有獻不及夫人主人不筵几不禮面不<lb/>
<pb n="39b"/>
升不郊勞<hi>記貶於聘所以為小也獻私獻也面猶覿也○前經既詳聘禮未復言小聘之異不禮者聘訖不以醴禮賓也面不升者謂私覿庭中受之不升堂也</hi>其禮如為介三介<hi>如為介如為大聘上介○禮主國待賓之禮謂饔餼食饗之屬如待大聘時大夫之為上介者其賓則士三人為之介也</hi>
　右小聘<lb/>
記<lb/>
乆無事則聘焉<hi>事謂盟㑹之屬</hi>若有故則卒聘束帛加書將命<lb/>
百名以上書於䇿不及百名書於方<hi>故謂災患及時事相告請也將猶致也名書文也今謂之字䇿簡也方板也○有故如告糴乞師之類卒聘倉猝而聘不待殷聘之期也字多書於<pb n="40a"/>䇿䇿以衆簡編連也字少書於方一板可盡也</hi>主人使人與客讀諸門外<hi>受其意既聘享賓出而讀之不於内者人稠處嚴不得審悉主人主國君也人内史也書必璽之○讀諸門外就門外燕閒之處讀之</hi>客將歸使大夫以其束帛反命於館<hi>為書報也</hi>明日<lb/>
君館之<hi>既報館之書問尚疾也</hi>
　右記有故卒聘致書之事<lb/>
既受行出遂見宰問幾月之資<hi>資行用也古者君臣謀密草創未知所之逺近問行用當知多少而已古文資作齎○齎子兮反</hi>使者既受行日朝同位<hi>謂前夕幣之間同位者使者北面介立于左少退别於其處臣也○未受命行以前卿大夫士面位各異</hi>出祖釋<lb/>
<pb n="40b"/>
軷祭酒脯乃飲酒于其側<hi>祖始也既受聘享之禮行出國門止陳車騎釋酒脯之奠於軷為行始也詩傳曰軷道祭也謂祭道路之神春秋傳曰軷渉山川然則軷山行之名也道路以險阻為難是以委土為山伏牲其上使者為軷祭酒脯祈告也卿大夫處者於是餞之飲酒於其側禮畢乘車轢之而遂行舍於近郊矣其牲犬羊可也古文軷作祓○疏曰在國内釋幣於行者謂平適道路之神出國門釋奠于軷者謂山行道路之神○軷蒲末反騎其義反轢力狄反</hi>
　右記使者受命將行之禮<lb/>
所以朝天子圭與繅皆九寸剡上寸半厚半寸博三寸<lb/>
繅三采六等朱白蒼<hi>圭所執以為瑞節也剡上象天圓地方也雜采曰繅以韋衣木板飾<pb n="41a"/>以三色再就所以薦玉重慎也九寸三公之圭也古文繅或作藻今文作璪○疏云凡圭天子鎮圭公桓圭侯信圭皆博三寸厚半寸剡上左右各寸半唯長短依命數不同以韋衣木板木板大小一如玉制然後以韋衣包之大小一如其板經云三采六等註云三色再就就即等也一采為再就三采即六等也一匝為一就三采據公侯伯天子五采子男則二采</hi>問諸侯朱綠繅八寸<hi>二采再就降於天子也於天子曰朝於諸侯曰問記之於聘文互相備○降於天子降於朝天子也疏謂諸侯自相朝亦同圭與繅九寸侯伯以下依命數諸侯遣臣問天子圭與繅亦八寸故註云於天子曰朝於諸侯曰問文互相備也又云此言八寸據上公之臣侯伯之臣則六寸子男之臣則四寸各下其君二等</hi>皆𤣥纁繫長尺絢組<lb/>
<hi>采成文曰絢繫無事則以繫王因以為飾皆用五采組上以𤣥下以絳為地今文絢作約○繅以藉玉繫以聨<pb n="41b"/>玉與繅組即所以飾繫者其質上𤣥下纁而又加五采之組也○繫音計長直亮反組音祖約音巡</hi>問大<lb/>
夫之幣俟于郊為肆又齎皮馬<hi>肆猶陳列也齎猶付也使者既受命宰夫載問大夫之禮待於郊陳之為行列至則以付之也使者初行舍于近郊幣云肆馬云齎因其宜亦互文也不於朝付之者辟君禮也必陳列之者不夕也古文肆為肄○齎子兮反</hi>
　右記朝聘玉幣<lb/>
辭無常遜而説<hi>孫順也大夫使受命不受辭辭必順且説○孫音遜説音悦</hi>辭多則<lb/>
史少則不達<hi>史謂策祝</hi>辭苟足以達義之至也<hi>至極也今文至為砥○聘問之辭難豫為成説其大要在謙遜而和悦辭多則近史祝辭少則不足以逹意苟足以逹意而又不失之多<pb n="42a"/>修辭之義於是為至</hi>辭曰非禮也敢對曰非禮也敢<hi>辭辭不受也對答問也二者皆卒曰敢言不敢</hi>
　記修辭之節因及辭對二言<lb/>
卿館於大夫大夫館於士士館於工商<hi>館者必於廟不館於敵者之廟為大尊也自官師以上有廟有寢工商則寢而已</hi>管人為客三日具沐五日具<lb/>
浴<hi>管人掌客館者也客謂使者下及士介也</hi>
　記賓館<lb/>
飱不致<hi>不以束帛致命草次饌飱具輕</hi>賓不拜<hi>以不/致命</hi>沐浴而食之<hi>自潔清尊<pb n="42b"/>主國君賜也記此重者沐浴可知○重者謂饔餼</hi>
　記設飱<lb/>
卿大夫訝大夫士訝士皆有訝<hi>卿使者大夫上介也士衆介也訝主國君所使迎待賓者如今使者䕶客○按周禮秋官有掌訝彼謂天子設官此諸侯因賓至以降一等者訝之使待事於客通所求索也</hi>賓即館訝將公命<hi>使已迎待之命○謂以君使已迎待之命告之於賓</hi>又<lb/>
見之以其摯<hi>又復也復以私禮見者訝將舍於賓館之外宜桐親也大夫訝者執鴈士訝者執雉</hi>
賓既將公事復見訝以其摯<hi>既已也公事聘享問大夫復報也使者及上介執鴈羣介執雉各以見其訝</hi>
<pb n="43a"/>
　記賓訝徃復之禮<lb/>
凡四器者唯其所寳以聘可也<hi>言國獨以此為寳也四器謂圭璋璧琮○註據公侯伯而言若子男聘用璧琮享用琥璜四器唯其所寳故以行聘非所寳則不足以通誠好矣</hi>
　釋聘用圭璧之故<lb/>
宗人授次次以帷少退于君之次<hi>主國之門外諸侯及卿大夫之所使者次位皆有常處○疏云朝聘陳賓介上公九十步侯伯七十步子男五十步使其臣聘又各降二等其次皆依其步數就西方而置之未行禮之時止於次中至將行禮賓乃出次凡為次君次在前臣次在後故云少退于君之次</hi>
<pb n="43b"/>
　記授賓次<lb/>
上介執圭如重授賓<hi>慎之也曲禮曰凡執主器執輕如不克○此謂將聘主君廟門外上介屈繅授賓時</hi>賓入門皇升堂讓將授志趨<hi>皇自莊盛也讓謂舉手平衡也志猶念也念趨謂審行步也孔子之執圭鞠躬如也如不勝上如揖下如授勃如戰色足蹜蹜如有循古文皇皆作王○疏云賓入門皇謂未至堂時升堂讓謂升堂東面向主君之時將授志趨謂賓執玉向楹將授玉之時念鄉入門在庭時執玉徐趨今當亦然愚謂註所云審行步者謂審乎君行一臣行二之節也疏又云曲禮云執天子之器則上衡註云謂髙於心國君則平衡註云謂與心平</hi>授如爭承下如送君還<lb/>
而后退<hi>爭爭鬬之爭重失隊也而后猶然後也○疏云授謂就東楹授玉於主君時如與人爭接取物<pb n="44a"/>恐失墜下如送者謂聘享每訖君實不送而賓之敬如君送然君迴還賓則退出廟門更行後事非謂賓出大門也愚謂下如送當與論語下如授同解言其授玉時手容也君還謂君轉身將授玉於宰而後賓退而下階若以下為下階退為出廟門恐非文次</hi>下階發氣怡焉再三舉足又趨<hi>發氣舍息也再三舉足自安定乃復趨也至此云舉足則志趨卷豚而行也孔子之升堂鞠躬如也屏氣似不息者出降一等逞顔色怡怡如也没階趨進翼如也○豚大本反</hi>及門正焉<hi>容色復故此皆心變見於威儀○出門將更行後事此皆心變見於威儀統指賓入門以下而言</hi>執圭入門鞠躬焉<lb/>
如恐失之<hi>記異説也○疏云亦謂方聘執圭入廟門時</hi>及享發氣焉盈容<hi>發氣舍氣也孔子之於享禮有容色○註舍氣即舍息</hi>衆介北面蹌焉<hi>容貌舒揚○疏云此謂賓<pb n="44b"/>行聘衆介從入門左北面</hi>私覿愉愉焉<hi>容貌和敬○疏/云舒於盈容也</hi>出如舒鴈<hi>威儀白然而有行列舒鴈鵝也○兼指賓介○疏云此出廟門之外又舒緩於愉愉也</hi>皇且行入門<lb/>
主敬升堂主慎<hi>復記執玉異説</hi>
　右三記賓介聘享之客<lb/>
凡庭實隨入左先皮馬相間可也<hi>隨入不並行也間猶代也上物有宜君子不以所無為禮畜獸同類可以相代古文間作干</hi>賓之幣唯馬出其餘皆東<hi>馬出當從廐也餘物皆東藏之内府</hi>多貨則傷于徳<hi>貨天地所化生謂玉也君子於玉比徳焉朝聘之禮以為瑞節重禮也多之則是主於貨傷敗其為德○圭璧璋琮聘享君與夫人各用一而已本取相厲以<pb n="45a"/>徳多之是所重在貨而傷于徳也</hi>幣美則没禮<hi>幣人所造成以自覆幣謂束帛也受之斯欲衣食之君子之情也是以享用幣所以副忠信美之則是主於幣而禮之本意不見也○註以自覆幣謂束帛也幣字疑當作蔽字自覆蔽謂其可為衣也受之當作愛之忠信即其愛之之情</hi>賄在聘于賄<hi>賄財也于讀曰為言主國禮賓當視賓之聘禮而為之財也賓客者主人所欲豐也若苟豐之是又傷財也周禮曰凡諸侯之交各稱其邦而為之幣以其幣為之禮古文賄皆作悔○在視也賄謂賄用束紡禮用玉帛乘皮及贈之屬是也</hi>
　記庭實貨幣之宜<lb/>
凡執玉無藉者襲<hi>藉謂繅也繅所以緼藉玉○按疏以屈繅為無藉垂繅為有藉又以繅有<pb n="45b"/>二種其説愈支而難通曲禮陳氏註云所謂無籍謂圭璋特達不加束帛當執圭璋之時其人則襲有藉者謂璧琮加于束帛之上當執璧琮時其人則裼此定説也又按曲禮鄭註亦云圭璋特而襲璧琮加束帛而裼疏引熊氏云朝時用圭璋特賓主俱襲行享時用璧琮加束帛賓主俱裼亦是也先儒已有此説亦非陳氏創為之也</hi>
　記襲裼之節<lb/>
禮不拜至<hi>以賓不於是始至今文禮為醴○禮為聘享畢公禮賓也疏以為聘時似非經意</hi>醴<lb/>
尊于東廂瓦大一有豐<hi>瓦大瓦尊豐承尊器如豆而界○大音泰</hi>薦脯五膱<lb/>
祭半膱横之<hi>膱脯如版然者或謂之脡皆取直貌焉○脡大頂反</hi>祭醴再扱始扱<lb/>
<pb n="46a"/>
一祭卒再祭<hi>卒謂後扱○扱初洽反</hi>主人之庭實則主人遂以出<lb/>
賓之士訝受之<hi>此謂餘三馬也左馬賓執以出矣士士介從者○主人牽者從賓以出至門外士介迎受之</hi>
　記公禮賓儀物<lb/>
既覿賓若私獻奉獻將命<hi>時有珍異之物或賓奉之所以自序尊敬也猶以君命致之</hi>擯者入告出禮辭<hi>辭其/獻也</hi>賓東面坐奠獻再拜稽首<hi>送獻不入者奉物禮輕</hi>擯者東面坐取獻舉以入告出禮請受<hi>東面坐取獻者以宜並受也其取之由賓南而自後右賓也</hi>賓固辭公答再拜<hi>拜受於賓也固亦衍<pb n="46b"/>字</hi>擯者立于閾外以相拜賓辟<hi>相贊也古文閾為蹙</hi>擯者授宰夫<lb/>
于中庭<hi>東藏之既乃介覿</hi>若兄弟之國則問夫人<hi>兄弟謂同姓若婚姻甥舅有親者問猶遺也謂獻也不言獻者變於君也非兄弟獻不及夫人</hi>
　記覿後賓私獻<lb/>
若君不見<hi>君有疾若他故不見使者</hi>使大夫受<hi>受聘享也大夫上卿也</hi>自下聽<lb/>
命自西階升受負右房而立賓降亦降<hi>此儀如還圭然而賓大夫易處耳今文無而○還圭之儀見前經</hi>不禮<hi>辟正主也○聘享訖以醴禮賓主君之禮也</hi>
　記君不親受之禮<lb/>
<pb n="47a"/>
幣之所及皆勞不釋服<hi>以與賓接於君所賓又請有事于己不可以不速也所不及者下大夫未嘗使者也不勞者以先是賓請有事於己同類既聞彼為禮所及則已徃有嫌也所以知及不及者賓請有事固曰某子某子</hi>
　記大夫勞賓<lb/>
賜饔唯羮飪筮一尸若昭若穆<hi>羹飪謂飪一牢也肉謂之羹唯是祭其先大禮之盛者也筮尸若昭若穆容父在父在則祭祖父卒則祭禰腥餼不祭則士介不祭也士之初行不釋幣于禰不祭可也古文羹為羔飪作腍○腍而甚反</hi>僕為祝祝曰孝孫某孝子某薦<lb/>
嘉禮于皇祖某甫皇考某子<hi>僕為祝者大夫之臣攝官也○上文云若昭若穆故<pb n="47b"/>此亦兩言之○祝祝上之六反下之又反</hi>如饋食之禮<hi>如少牢饋食之禮不言少牢今以大牢也今文無之○疏云致爵加爵及獻兄弟弟子等固當畧之</hi>假器於大夫<hi>不敢以君之器為祭器</hi>
朌肉及廋車<hi>朌猶賊也廋廋人也車巾車也二人掌視車馬之官也賦及之明辯也古文朌作紛○祭訖頒胙無不徧也夏官廋人職掌養馬○朌音班廋所求反</hi>
　記賓受饔而祭<lb/>
聘日致饔明日問大夫<hi>不以殘日問人崇敬也古文曰問夫人也</hi>夕夫人歸<lb/>
禮<hi>與君異日下之也今文歸作饋</hi>既致饔旬而稍宰夫始歸乘禽日如<lb/>
其饔餼之數<hi>稍稟食也乘謂乘行之禽也謂鴈鶩之屬其歸之以雙為數其賓與上介也古文既<pb n="48a"/>為餼○十日之後賓不得時反則致稍廩與乘禽鴈鶩之屬行有行列故曰乘禽如饔餼之數者一牢當一雙故聘義云乘禽日伍雙是饔餼五牢者也上介則日三雙士介日一雙</hi>士中日則二雙<hi>中猶間也不一日一雙大寡不敬也</hi>凡獻執一雙委其餘于面<hi>執一雙以將命也面前也其受之止上介受以入告之士舉其餘從之賓不辭拜受于庭上介執之以相拜于門中乃入授人上介受亦如之士介拜受于門外</hi>禽羞俶獻比<hi>比放也其致之禮如乘禽也禽羞謂成熟有齊和者俶獻四時珍美新物也俶始也言其始可獻也聘義謂之時賜</hi>
　記賓主行禮之節次及禽獻之等殺<lb/>
歸大禮之日既受饔餼請觀<hi>聘於是國欲見其宗廟之好百官之富若无尊大之<pb n="48b"/>焉</hi>訝帥之自下門入<hi>帥猶道也從下門外入游觀非正也</hi>
　記賓游觀<lb/>
各以其爵朝服<hi>此句宜在凡致禮下</hi>
士無饔無饔者無儐<hi>謂歸餼也</hi>
　記士介之殺禮<lb/>
大夫不敢辭君初為之辭矣<hi>此句宜在明日問大夫之下</hi>
凡致禮皆用其饗之加邊豆<hi>凡致禮謂君不親饔賓及上介以酧幣致其禮也其其賓與上介也加籩豆謂其實也亦實於罋筐饗禮今亡</hi>無饔者無饗禮<hi>士介無饗禮</hi>
<pb n="49a"/>
　記不親饗與無饗<lb/>
凡餼大夫黍粱稷筐五斛<hi>謂大夫餼賓上介也器寡而大畧</hi>
　記大夫餼賓上介之實與器<lb/>
既將公事賓請歸<hi>謂己問大夫事畢請歸不敢自専謙也主國留之饗食燕獻無日數盡殷勤也</hi>凡賓拜于朝訝聽之<hi>拜拜賜也唯稍不拜</hi>
　記賓請歸拜賜<lb/>
燕則上介為賓賓為苟敬<hi>饗食君親為主尊賓也燕私樂之禮崇恩殺敬也賓不欲主君復舉禮事禮己于是辭為賓君聽之從諸公之席命為苟敬苟敬者主人所以小敬也更降迎其介以為<pb n="49b"/>賓介大夫也雖為賓猶界於君君則不與亢禮也主人所以致敬者自敵以上</hi>宰夫獻<hi>為主人代公獻</hi>
　記燕聘賓之禮<lb/>
無行則重賄反幣<hi>無行謂獨來復無所之也必重其賄與反幣者使者歸以得禮多為榮所以盈聘君之意也反幣謂禮玉束帛乘皮所以報聘君之享禮也昔秦康公使西乞術聘于魯辭孫而説襄仲曰不有君子其能國乎厚賄之此謂重賄反幣者也今文曰賄反幣</hi>
　記特聘宜加禮<lb/>
曰子以君命在寡君寡君拜君命之辱<hi>此賛君拜聘享辭也在存也○此及下三節即前經公館賓賓辟時公皆再拜之四事此其賛拜之辭也</hi>君以社稷故在寡<lb/>
<pb n="50a"/>
小君拜<hi>此賛拜夫人聘享辭也言君以社稷故者夫人與君敞體不敢當其恵也其卒亦曰寡君拜命之辱</hi>君貺寡君延及二三老拜<hi>此賛拜問大夫之辭貺賜也大夫曰老</hi>又拜<lb/>
送<hi>拜送賓也其辭蓋云子將有行寡君敢拜送此宜承上君館之下</hi>
　記公館賓拜四事之辭<lb/>
賓於館堂楹間釋四皮束帛賓不致主人不拜<hi>賓將遂去是館留禮以禮主人所以謝之不致不拜不以將别崇新敬也</hi>
　賓謝館主人<lb/>
大夫來使無罪饗之<hi>樂與嘉賓為禮</hi>過則餼之<hi>餼之生致其牢禮也其致之辭<pb n="50b"/>不云君之有故耳聘義曰使者聘而誤主君不親饗食所以愧厲之也不言罪者罪將執之○君有故亦不親饗此以使者有過不饗故致辭異也</hi>其介為介<hi>饗賓有介者尊賓行敵禮也○疏云饔賓於廟之時還以聘之上介為介上經云上介一食一饗則是從賓為介之外復别饗也</hi>有大客後至則<lb/>
先客不饗食致之<hi>卑不與尊齊禮</hi>
　記饗不饗之宜<lb/>
唯大聘有几筵<hi>謂受聘享時也小聘輕雖受于廟不為神位</hi>
　記受聘大小不同<lb/>
十斗曰斛十六斗曰藪十藪曰秉<hi>秉十六斛今江淮之間量名有為籔者今<pb n="51a"/>八籔為逾</hi>二百四十斗<hi>謂一車之米秉有五籔/○致饔時每車米數</hi>四秉曰筥<hi>此秉謂刈禾盈手之秉也筥穧名也若今萊陽之間刈稻聚把有名為筥者詩云彼有遺秉又云此有不斂穧○穧才計反</hi>十筥曰稯十稯曰秅四百秉為一秅<hi>一車之禾三秅為千二百秉三百筥三十稯也古文稷阼緵○致饔時禾三十車車三秅此其秉數○稯音總緵子工反</hi>
　明致饔米禾之數<lb/>
　<lb/>
　<lb/>
　<lb/>
<pb n="51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮鄭註句讀卷八<lb/>
</p>
<p>
</p>
  </div>
</body>
</text>
</TEI>
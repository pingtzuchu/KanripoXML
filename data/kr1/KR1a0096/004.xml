<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易辯録卷四</head> <lb/>
    <p>
<pb n="1a"/>
欽定四庫全書<lb/>
　周易辯録卷四<lb/>
　　　　　　　　　　　　　明　楊爵　撰<lb/>
䷯<hi>巽下坎上</hi>
井改邑不改井无䘮无得往來井井汔至亦未繘井羸<lb/>
其瓶㓙<lb/>
　君子立身可貴可賤可榮可辱可生可殺而不可使<lb/>
　為不義進則澤被於生民退則道傳於來世改邑不<lb/>
<pb n="1b"/>
　改井无䘮无得往來井井之義也若中道而廢則前<lb/>
　功盡棄㐫矣九卦言井徳之地改邑不改井无䘮无<lb/>
　得之義也井不動而及物則往來井井之義也又謂<lb/>
　井以辨義則井之能事也於井卦見立身之義葢成<lb/>
　已成物之道也木上有水汲而上行井之象也勞來<lb/>
　斯民而勸相之相左右之義皆養民之道也初六以<lb/>
　隂居下既无陽剛之泉自无及物之功非世故舍初<lb/>
　而在初无可用之才之徳也地風為升初六則允升<lb/>
<pb n="2a"/>
　大吉水風為井初六則舊井无禽何也葢升之時主<lb/>
　於上進之義九二九三皆得時行道之君子初固可<lb/>
　藉之以允升矣井之義主於自立而九二九三之君<lb/>
　子己不為世用矣而况初之乆下於人者乎又升之<lb/>
　徳巽而順善之善者井則巽而險柔而害物之義也<lb/>
　諸賢生於其時則難乎其効力矣聖人卦辭取其大<lb/>
　者而不及於此九二有剛中之徳上无應與下比初<lb/>
　六為井谷射鮒之象谷初之象鮒谷之所有也泉下<lb/>
<pb n="2b"/>
　谷則注於鮒而置之无用之地矣甕敝漏亦取此義<lb/>
　九三剛而得正井渫之象而不為人所食者所應者<lb/>
　无位之隂爻又處險之極則隂險之意多三未可以<lb/>
　得志也若三者孰不望其興道致治哉故為我心惻<lb/>
　而可用汲若明王在上則三可得志而天下並受其<lb/>
　福矣九三伊尹太公之儔也有商湯周文則功被於<lb/>
　一世矣六四井甃之象可以无咎而已水生於陽者<lb/>
　也隂柔則无泉矣居隂得正則自修飾而為謹厚之<lb/>
<pb n="3a"/>
　類耳匡世之畧非其所有九五陽剛中正以居尊位<lb/>
　澤被生民而志行矣是井冽寒泉而為人所食也亦<lb/>
　可謂善矣而无美詞以𤼵揚之何也或者以其為險<lb/>
　之主君子未必樂為用而五有自賢自用之小乎若<lb/>
　五者好臣其所教而不好臣其所受教者也不然則<lb/>
　九三不心惻九二不射鮒衆賢和於朝萬物和於野<lb/>
　徳業之盛上下與天地同流矣豈區區一己之寒泉<lb/>
　而為人所食乎上六隂柔本非泉也然居井之上則<lb/>
<pb n="3b"/>
　井之口泉在下矣上又恒開不掩為井收勿幕之象<lb/>
　徳澤及物而无間之義也故有孚元吉井道之成視<lb/>
　九五則逺過之<lb/>
䷰<hi>離下兊上</hi>
革已日乃孚元亨利貞悔亡<lb/>
　樂因循而憚改革茍目前而忘逺大衆人之情也故<lb/>
　已日乃孚人心既孚隨其推放无所不凖一時之敷<lb/>
　理可為永久之宏規而大亨通矣人之變革不无違<lb/>
<pb n="4a"/>
　道干譽拂人從已之失故利於正則可以亡悔聖王<lb/>
　因時立政順天命之正合人心之公而行其所无事<lb/>
　也夫豈容私於其間哉有以時之弊而理其時者有<lb/>
　以法之弊而更其法者皆革之大要也内有文明之<lb/>
　徳則在已所以察之者精外有和説之氣則在人所<lb/>
　以從之者易革之所以能貞致亨而得人心之孚矣<lb/>
　天地革而四時成天地革之大徳也湯武革命順乎<lb/>
　天而應乎人湯武革之大用也聖人序書則録湯武<lb/>
<pb n="4b"/>
　誓師之辭繫易則贊其為順天應人拯一時之屯溺<lb/>
　古今之通義也稱夷齊為求仁而得仁存君臣之義<lb/>
　立萬世之防天地之常經也他事有因有革惟治厯<lb/>
　明時則専於革而已治厯所以明時明時所以子民<lb/>
　也天之立君所以為民欲以一人理天下而勞之非<lb/>
　以天下奉一人而逸之矣聖王裁成天地之道輔相<lb/>
　天地之宜皆治厯明時之大用而所以左右斯民也<lb/>
　初九居革之初上无正應其時其勢皆未可革當以<lb/>
<pb n="5a"/>
　中順自守而不可以有為也守常不革則為中順否<lb/>
　則非中非順矣六二文明之主有應於上有能革之<lb/>
　徳而又有當革之權則可革矣必己日乃革則往吉<lb/>
　而无咎己日乃革徐察詳審而使動无不當非時當<lb/>
　革而姑緩之也若事為民害或係國安危當如救焚<lb/>
　拯溺不暇食以革之矣姑緩之説為害不細九三居<lb/>
　離之極過剛不中離極則過察剛極則過動以是而<lb/>
　革則征㓙雖事為當革而處之不善亦危矣必三令<lb/>
<pb n="5b"/>
　五申以明己之志則可以有孚矣九三徳之衰也固<lb/>
　不能无言而使人自信也盤庚遷都心本為民而民<lb/>
　不從至勤三篇誥命始能有濟革言三就有孚之謂<lb/>
　也大凡忠信不足而尚辭命衰世之意也九四近五<lb/>
　贊五以改革之命播諸下又剛柔不偏善處乎革之<lb/>
　道也事當革而未革則有悔善處而革之則悔可亡<lb/>
　人信其改命而得吉矣陸贄為唐徳宗作奉天詔書<lb/>
　山東父老為之感泣有孚改命之謂也九五以陽剛<lb/>
<pb n="6a"/>
　中正之徳當革之時而居尊位下有六二文明中正之<lb/>
　臣以應之同寅協恭建制立法以革天下而至於禮<lb/>
　樂興也文章制度炳乎一世革道大成不待占而有<lb/>
　孚矣上六處革之極君子至於豹變而其文蔚然小<lb/>
　人革面而順以從君皆已有以致之也若以聖人處<lb/>
　之則必世而仁矣上六隂柔之才固不能變小人之<lb/>
　心其力之所至効之所應止於如此而已安其如此<lb/>
　而已等而上之之功業以俟能者則正而吉若過於<lb/>
<pb n="6b"/>
　有為則不量其力徒取煩擾而得㓙矣<lb/>
䷱<hi>巽下離上</hi>
鼎元吉亨<lb/>
　卦之體鼎之象也以木巽火烹餁鼎之用也聖人烹<lb/>
　以享上帝而大烹以養聖賢事天之仁養賢之禮具<lb/>
　於此巽而耳目聰明則察事理之幾而制之以道也<lb/>
　柔進而上行得中而應乎剛以離明得中之君而下<lb/>
　應九二之賢則上下之相與而都俞吁咈者皆以道<lb/>
<pb n="7a"/>
　焉所以致元亨也正位表正之義也履尊位而有以<lb/>
　表正天下則天命凝固而可以常主器矣初六居鼎<lb/>
　之下鼎趾之象也上應九四則趾上而鼎顛矣鼎之<lb/>
　初未有美實所有者否惡之積耳因其顛而出之則<lb/>
　為利矣在四以上顛之則為大惡在初顛之則為成<lb/>
　功初知有顛而不知有出否出否得於意外之幸也<lb/>
　鼎之否亦不待必顛而後可出未顛亦可以出之一<lb/>
　有顛則所損者多矣聖人特據其象而示人以既顛<lb/>
<pb n="7b"/>
　之後所處之道也事固有因敗以為功以不幸而反<lb/>
　為大幸殷憂啓聖多難興邦者類如此得妾以其子<lb/>
　亦然顛趾得妾皆過也因出否得子則為善補過矣<lb/>
　九二剛中之徳鼎有實之象也下比初六己之仇也<lb/>
　仇者配耦之義隂陽相比配耦之象也初有邪惡之<lb/>
　疾二能嚴其自守之常初之疾不能反於二焉韋忠<lb/>
　不就裴頠康侯之逺秦檜得此義矣九三以剛正之<lb/>
　才舍五不應則道不行於當世鼎耳革其行塞之象<lb/>
<pb n="8a"/>
　也五為文明之主柔而得中非不能任賢禮士者三<lb/>
　不此應則過剛不中而失其義矣道之不行誰之尤<lb/>
　哉以賈生之才不能為漢文所用而有長沙之行亦<lb/>
　生自處之過也豈以五之明終有棄於三之剛正哉<lb/>
　三之才終當為五所用焉方雨虧悔而終吉矣使賈<lb/>
　生不死而假之以年則通達國體之實才文帝不能<lb/>
　舍之矣九四近六五五之於四其爵賞之可謂厚矣<lb/>
　委任之可謂専矣屬望而責成之可謂不淺矣四不<lb/>
<pb n="8b"/>
　能進賢報國乃下應初六引用柔邪以為善類之禍<lb/>
　以基天下之亂則上負君徳下負蒼生誤國誤民之<lb/>
　罪安可逭哉故其形渥㓙六五在鼎為耳而有中徳<lb/>
　則黄耳之象也下應九二資此陽剛得中之賢輔己<lb/>
　以盡君道則為黄耳金鉉矣五之於二内之而不外<lb/>
　二之於五得以已之剛而濟其柔金鉉貫黄耳舉移<lb/>
　之義也五於二當終始委任而不間以險邪則為貞<lb/>
　而國與民之利也五體柔所不足者貞而已聖人慮<lb/>
<pb n="9a"/>
　其任君子而有貳焉故以利貞勉之上九為鼎鉉之<lb/>
　象居五之上在鼎之終師保之位調和鼎鼐輔養君<lb/>
　徳之任也以陽居隂剛而能柔玉鉉之象一容顔威<lb/>
　儀之感召而有潛消黙奪之機其功用多矣故大吉<lb/>
　无不利伊川程先生謂經筵須得范忠宣其温厚之<lb/>
　徳自有感動人主處<lb/>
䷲<hi>震下震上</hi>
震亨震來虩虩笑言啞啞震驚百里不䘮匕鬯<lb/>
<pb n="9b"/>
　震有能動之意有震驚恐懼之義能動之亨以轉移<lb/>
　作用之機在我而不在人則可以得亨矣震驚恐懼<lb/>
　之亨乃處多㓙多懼之地雖赫然臨之有死有生在<lb/>
　於頃刻心不為少變志不為少屈刀鋸鼎鑊之在前<lb/>
　而平生之所守則自如亦亨之義也又内卦為動外<lb/>
　卦亦為動則為動所當動而動以天亦自有得亨之<lb/>
　理焉危者安其位者也亡者保其存者也亂者有其<lb/>
　治者也此震來虩虩笑言啞啞之義也雷之震止於<lb/>
<pb n="10a"/>
　百里震之象為雷故以震驚百里為言震驚百里震<lb/>
　之之勢亦盛矣而不䘮匕鬯君子之心豈以震之逺<lb/>
　近而為所守之難易乎震有足為千萬里之驚者有<lb/>
　足為千萬世之驚者君子以義理為主而吉㓙禍福<lb/>
　未嘗介念視其震驚若无與於己也若戒謹恐懼以<lb/>
　保成業者則又一義焉商書曰兹朕未知獲戾於上<lb/>
　下若將隕于深淵湯之所以能為宗廟社稷之主也<lb/>
　凡諸侯大夫不敢縱逸而能保其國與家者皆在其<lb/>
<pb n="10b"/>
　中洊雷震君子以恐懼修省所以體震之義然君子<lb/>
　恐懼修省不但可以謂其得之於震謂其得之於六<lb/>
　十四卦三百八十四爻皆无不可特於震之義為切<lb/>
　又洊雷則恐懼修省之心无時而可間也初九爻詞<lb/>
　與卦詞同者葢一陽動於二隂之下卦之所以為震<lb/>
　者取於初爻之義而此爻獨得一卦全體之義焉故<lb/>
　其詞无異聖人之心如天而筆則如化工焉天之道<lb/>
　因物以付物也聖人冩其卦爻所具之理而已无與<lb/>
<pb n="11a"/>
　焉耳六二乗初九之剛初以剛逼二而動於下在二<lb/>
　則危之甚也初肆其横逆而動者也其勢非遂其所<lb/>
　欲不自止二度初之來己必䘮其貨貝躋于九陵之<lb/>
　上而待之焉九陵髙之義也初以剛動而二以柔制<lb/>
　之初以邪動而二以正克之待之之道髙出乎初之<lb/>
　上躋于九陵之象也貨悖而入者亦悖而出初以非<lb/>
　道迫二而使䘮其貝不能為己有而二終當得之勿<lb/>
　逐七日得之象也卦有六爻至於七則終而復始數<lb/>
<pb n="11b"/>
　窮理極之義也七日來復亦如此六三當震之來渙<lb/>
　散自失至於蘇蘇焉則奪其心褫其魄矣葢以不中<lb/>
　不正怵於利害而不能以義理為主故至於此揚子<lb/>
　雲之投閣李梲之膝行似之若因震之來而能行以<lb/>
　去其不正則可以无𤯝矣三未必能如此聖人以疢<lb/>
　疾憂患可以堅人之志熟人之仁故以此勉之其啓<lb/>
　人遷善之意至矣九四以處不得正之陽介於不正<lb/>
　之二隂之間己既不能以道義自樹立而相與處者<lb/>
<pb n="12a"/>
　又不能激𤼵成就而使之歸於正焉故當震之來遂<lb/>
　不能振奮而至於滯溺焉陽剛本有為之才由處不<lb/>
　得正而流為委靡之甚焉聖人葢傷之而以為未光<lb/>
　也若以正自克則光明俊偉而可以自奮矣六五以<lb/>
　隂柔當震之時而居尊位則往來皆厲无適而非厲<lb/>
　也葢其中无定主為震所怵而不能有以處之也如<lb/>
　宋真宗澶淵之事非有寇凖髙瓊則王欽若輩遂定<lb/>
　南遷之䇿其危甚矣髙宗播蕩伏竄國勢削弱而終<lb/>
<pb n="12b"/>
　不能振又其下者然處之之道惟在籌度思慮不䘮<lb/>
　其所有之事則心有定見事有定處而可免於往來<lb/>
　之厲矣五所有之事中是也中為人君酬酢斯世之<lb/>
　道也得其道則何震之不可處而安有危厲之可言<lb/>
　乎若髙宗有卧薪嘗膽之志選賢任能以復不共戴<lb/>
　天之讐乃其所有之事而大不可䘮也上六以隂柔<lb/>
　居震之極故當震之來則索索視則矍矍耳目无所<lb/>
　加手足无所措惶懼惆悵之甚也以是而行則㓙可<lb/>
<pb n="13a"/>
　知矣若於震不于其躬于其隣之時而圖之則无咎<lb/>
　矣葢事先有備以逸待勞以静制動其機在我而可<lb/>
　以處乎震矣陽動於下迫近於五而未及於上亦有<lb/>
　于其隣不于其躬之象庸人識見昏淺不能慮逺而<lb/>
　憂深但救之於已然不能防之於將然反以智者之<lb/>
　思患而預防者為非是故不免於婚媾之有言也<lb/>
䷳<hi>艮下艮上</hi>
艮其背不獲其身行其庭不見其人无咎<lb/>
<pb n="13b"/>
　艮止也背指所當止之處而言有无私係之意亦有<lb/>
　无偏向之義聖人之取象精矣言人之日用應酬无<lb/>
　巨无細必求其義理精當之處而止之絶无私係偏<lb/>
　向之意焉即大學之止於至善也不獲其身不知有<lb/>
　己也庭除乃有人之處行其庭不見其人不知有人<lb/>
　也不知有己焉不知有人焉惟知有義理之至當而<lb/>
　己所以得无咎也此即君子義以為質義以為尚義<lb/>
　之與比之作用也聖人盡之而神化不測賢者勉於<lb/>
<pb n="14a"/>
　此而不敢怠堯舜禹湯文武周公孔孟相𫝊之道也<lb/>
　如孔子之仕止久速各當其可孟子於齊王餽兼金<lb/>
　不受於宋薛則受禹稷過門不入顔子之在陋巷曾<lb/>
　子之逺害子思之死難此皆艮其背之義也又如為<lb/>
　人君止於仁為人臣止於敬為人子止於孝為人父<lb/>
　止於慈與國人交止於信亦艮其背之義惡知有己<lb/>
　惡知有人時止則止時行則行動静不失其時即艮<lb/>
　其背之義其道純乎義理而光明矣思而出位則有<lb/>
<pb n="14b"/>
　私係偏向之意而非行其所无事也艮其背之義精<lb/>
　矣逺矣引而伸之觸類而長之天下之理盡於此矣<lb/>
　初六艮其趾趾在下為初之象用之以行者也艮其<lb/>
　趾則不行矣當艮之初居下无應宜於守静則可无<lb/>
　咎以隂柔恐其不能固守故戒其利永貞若動於欲<lb/>
　而不終止則失之矣艮以人身取象趾之上為腓則<lb/>
　二之象亦用以行者二中正宜止而止艮其腓也三<lb/>
　居二之上隂必隨陽九三乃二所隨者而過剛不中<lb/>
<pb n="15a"/>
　二欲拯之而三不退聴視其所隨之流於惡而不能<lb/>
　救故二之心有不快焉以在已拯之之道或有未盡<lb/>
　者焉非以尤人而不快也凡子不能諫父之過臣不<lb/>
　能止君之欲朋友之以道義規正而不以為是皆此<lb/>
　義也九三當限之處限身上下之際身因之以屈伸<lb/>
　者也止其限則不得屈伸而上下判隔如列其夤矣<lb/>
　九三過剛不中失己失人動无所成非自安之道也<lb/>
　六四艮其身居隂得正宜止而止得處艮之道矣故<lb/>
<pb n="15b"/>
　无咎四雖得正而才隂柔又當艮之時而能自止可<lb/>
　謂量己量時者矣唐之鄭綮似之凡不揣其分而拯<lb/>
　時之阨以自取顛覆者不如六四逺矣六五當輔之<lb/>
　處輔出言者也艮其輔則言所當言而言有序亦可<lb/>
　以文身矣故悔亡若以居尊言則播綸綍以諭下而<lb/>
　得其當之義也以言感人淺事也僅可以亡其悔而<lb/>
　成功則非所望焉况言有未善而欲人從之者乎艮<lb/>
　之時當止之時也上九以陽剛居艮之終乃終於止<lb/>
<pb n="16a"/>
　而確乎其不可㧞敦厚於止者也若所守未終而欲<lb/>
　動焉則失之躁妄非敦厚之道也貞不絶俗隠不違<lb/>
　親天子不得臣諸侯不得友郭林宗可以當之<lb/>
䷴<hi>艮下巽上</hi>
漸女歸吉利貞<lb/>
　漸進而不遽之義女歸如是則吉也婚禮備而貞女<lb/>
　始行歸以漸之義也又利於貞漸歸亦有貞之義焉<lb/>
　獨取於女歸者閨門萬化之原廉恥之道風俗所關<lb/>
<pb n="16b"/>
　於義尤重如漸之義而進女歸則吉也進而得位則<lb/>
　可以行所學而澤被於下為往有功也必人君致敬<lb/>
　盡禮而後進為進以禮有漸之義進以正也進以正<lb/>
　則可以正邦矣若枉己失道未有能正人者也而况<lb/>
　於正邦乎擇主量時之義亦在其中矣以卦體之有<lb/>
　位者言則九五以剛自下進居上卦之中有得中道<lb/>
　之象為進得位往有功之大者也止而巽亦進有漸<lb/>
　而得正之義也故動可以不窮若急迫用壯而進則<lb/>
<pb n="17a"/>
　未為得正動取窮阨而不可以有為矣居賢徳與善<lb/>
　俗必以漸始能有成居者有而安之之義欲徳之有<lb/>
　於己而與之相安必優游厭飫之久而後可得善風<lb/>
　俗雖王者亦必世而後仁徳盛者固感之必應矣然<lb/>
　欲不識不知歸其有極而禮樂興此非積久曷能有<lb/>
　成當漸之時凡懐明徳新民之具者進而益世為理<lb/>
　所當然初六在下固為當進居止之初是能以禮義<lb/>
　自節而不遽進進為有漸鴻漸于干之象也載贄以<lb/>
<pb n="17b"/>
　出而其地與人皆未定則進身之權度在我矣小子<lb/>
　之智能見近小而不能見逺大以其上无應與故以<lb/>
　為危厲而有言焉不知君子體用之學豈可絶人逃<lb/>
　世而終與鳥獸同羣哉於君子則无咎矣若與人以<lb/>
　為厲而有言焉則其言為可信初六宜止而不宜進<lb/>
　矣六二中正而有應則徳與位稱而不為尸位禄以<lb/>
　功受而不為素餐為鴻漸于磐飲食衎衎之象而吉<lb/>
　如六二者可謂遇其時矣九三過剛不中居止之極<lb/>
<pb n="18a"/>
　過剛則必躁進止極則欲速進不暇擇其所事而進<lb/>
　之不得其所矣為鴻漸于陸之象鴻水鳥陸地非其<lb/>
　所安也羣類離已而孤立无助夫征不復也所為失<lb/>
　道而不能有成婦孕不育也㓙莫甚焉惟利於禦寇<lb/>
　寇者切害之名指人之私欲而言私欲者心徳之害<lb/>
　也故以為寇以此極剛而用之於克己則能拔去病<lb/>
　根而且甚速乃為利也聖人欲變三之剛惡而歸之<lb/>
　於剛善焉故以此啓之六四所乗者過剛不中之九<lb/>
<pb n="18b"/>
　三為進之不得其所而未安矣鴻漸于木之象木非<lb/>
　鴻之可安也然以柔得其正而又巽體善處乎九三<lb/>
　者也於未得所安之地而有自安之道焉為或得其<lb/>
　桷之象而得无咎四可謂善處乎九三矣九五陽剛<lb/>
　當漸之時而居尊位為鴻漸于陵之象六二已之正<lb/>
　應而為九三所間隔則二无所用其才而功未建為<lb/>
　婦三嵗不孕之象以柔中而應剛中理之正也九三<lb/>
　之邪豈能終間故莫之勝而五得吉矣九五巽體而<lb/>
<pb n="19a"/>
　道未光故遲久而始得所願焉幾於危矣若以純粹<lb/>
　之剛中正處之則賢不肖可以立辨而進退之矣豈<lb/>
　待三嵗之久哉上九以陽剛居漸之上進之極髙而<lb/>
　出乎人位之上為鴻漸于逵之象逵雲路言其極髙<lb/>
　而人不可就焉斯人也天子不得臣諸侯不得友嚴<lb/>
　光周黨之儔可以當之其清風髙節使聞之者起敬<lb/>
　誠足㢘頑而立懦焉助成人材之盛風化之美為世<lb/>
　道之益亦足多矣有其羽可用為儀之象而吉矣視<lb/>
<pb n="19b"/>
　富貴如浮雲而志超乎萬物之外孰得而亂其所守<lb/>
　哉<lb/>
䷵<hi>兑下震上</hi>
歸妹征㓙无攸利<lb/>
　歸妹為天地之大義者天地交而萬物興亦歸妹之<lb/>
　義也有夫婦然後有父子生死始終之理具於此<lb/>
　无歸妹安有始无始安有終故歸妹為人之終始也<lb/>
　説以動則動不以道徇人欲以滅天理固有㓙而无<lb/>
<pb n="20a"/>
　利矣位不當則征㓙天地翻覆冠屨倒置賢不肖之<lb/>
　榮寵擯斥相去逺甚盈天地間皆非人道矣至是而<lb/>
　欲行則㓙立至矣柔乗剛則柔用事而剛為所屈君<lb/>
　子无所利矣未至如位不當之甚也不有君子其何<lb/>
　能國小人亦何所利哉雷動澤隨非歸妹其惟動是<lb/>
　隨而不以道亦如歸妹之義也人之所從所與不可<lb/>
　不慎或沉溺其所有或怵惕於其可畏變平生之所<lb/>
　守而輕從之則合之不以道而失其義矣要其終豈<lb/>
<pb n="20b"/>
　无敝乎君子所以戒謹恐懼而不茍於其始也初九<lb/>
　陽剛在下女子賢正而處卑微娣之象也未有合二<lb/>
　姓之好以為宗廟社稷之主之責焉而成助乎女君<lb/>
　跛之能履其履幾何亦深可惜矣然道行於女君而<lb/>
　有常焉則女君之能進婦道即初九之道也故得吉<lb/>
　有開誠心布公道集衆思廣忠益之意諸葛孔明君<lb/>
　子未必不樂為所用而廖立李平之徒至於痛哭而<lb/>
　奮死焉九二陽剛得中女子之賢善多矣上有正應<lb/>
<pb n="21a"/>
　而反隂柔此徳此善將焉用之眇之能視其視幾何<lb/>
　衡門考槃之賢者髙出千古之上君子尚當企及焉<lb/>
　五雖應二而道未可以大行幽人之貞必道行天下<lb/>
　而後行之固不屑於眇之能視也張華之委身晉惠<lb/>
　雖江左粗安所成幾何而竟取殺身之禍昧於幽人<lb/>
　貞之戒也六三歸妹以須此輩宜束之髙閣待其既<lb/>
　格然後徐議其任耳反歸為娣李文靖言丁謂顧其<lb/>
　為人可使之在人上乎當是時雖竄逐林莽亦不為<lb/>
<pb n="21b"/>
　過而使其竟成君子之禍文靖所處亦未盡善九四<lb/>
　陽剛在上而下无應賢女擇配而不輕從人為愆期<lb/>
　遲歸之象非不歸也待時而己若无其時亦終不歸<lb/>
　矣子貢問有美玉於斯韞匵而藏諸求善價而沽諸<lb/>
　子曰沽之哉沽之哉我待價者也伊尹不遇商湯太<lb/>
　公不遇周文則莘野之耕夫磻溪之釣叟終焉而己<lb/>
　六五以隂居尊下應九二之陽為帝乙歸妹其君之<lb/>
　袂不如其娣之袂良之象女徳至此盛之至也為月<lb/>
<pb n="22a"/>
　幾望之象不曰望而曰幾望望則已滿矣六五虚己<lb/>
　下應非自滿者也何彼穠矣棠棣之華曷不肅雝王<lb/>
　姬之車得此義矣凡君人者忘其崇髙富貴之勢尊<lb/>
　徳樂義虚己下賢期於成君徳而盡君道者亦此義<lb/>
　也上六居歸妹之終而无應者也女承筐无實女无<lb/>
　實應於士者也士刲羊无血士无實求於女者也亦<lb/>
　何所利哉有道君子老於林下而時未可為則終焉<lb/>
　而己雖然所不利者天下國家也在君子則道未嘗<lb/>
<pb n="22b"/>
　不亨於此心此身无不利矣孟軻氏於平公似之而<lb/>
　所不利者魯之宗廟社稷也孟子曰天未欲平治天<lb/>
　下也如欲平治當今之世舍我其誰處之固泰然矣<lb/>
　奚以不利言哉<lb/>
䷶<hi>離下震上</hi>
豐亨王假之勿憂宜日中<lb/>
　察之極其精處之極其當則惟動丕應徯志為盛大<lb/>
　之勢亨之道也家國與天下皆然若以極大者言則<lb/>
<pb n="23a"/>
　惟王者可以當之如舜之覃敷文徳至於四方風動<lb/>
　禹之祇台徳先不距朕行至於東漸西被朔南暨此<lb/>
　亨之極也故曰王假之尚大也盛極則衰氣運之常<lb/>
　聖人以天自處則有囘氣運之道焉故勉之以勿憂<lb/>
　宜日中也宜日中宜守中道之義也日中則照无不<lb/>
　徧未中與過中照或有不及者焉聖人以仁義禮樂<lb/>
　化天下舉一世而甄陶之通其變使民不倦神而化<lb/>
　之使民宜之則何盛極之衰之可憂哉故曰宜日中<lb/>
<pb n="23b"/>
　宜照天下也日中則昃而夕矣月盈則食而缺矣天<lb/>
　地盈虚且與時消息而有盛有衰矣况於人况於鬼<lb/>
　神而可无盛衰乎天地之盈虚消息以其有常者而<lb/>
　言也如五百年元氣積厚生聖人而成治化則盈而<lb/>
　息也自此則漸虚而消矣鬼神則自其屈伸往來變<lb/>
　化不測者而言如熱極則風生亢極則雨生澇極則<lb/>
　陽生凡一日之間隂晴不常變態不測此皆鬼神之<lb/>
　理也只以連日雨觀之熱氣盛則雨之候雨驟則又<lb/>
<pb n="24a"/>
　不能久人之一身之老少及家國天下之廢興存亡<lb/>
　則又易見者也君子盡其在人者而已本於天者則<lb/>
　順受之雷電皆至亦豐之象也折獄致刑取於雷電<lb/>
　威照之義非威則照无所用而適足以長奸慝非照<lb/>
　則威為暴虐而或至於殺无辜初九遇其配主雖旬<lb/>
　无咎陽與陽本不相應初九為離之體有明者也九<lb/>
　四為震之主能動者也非九四則初九无所用其明<lb/>
　焉非初九則九四无以措其動焉配主謂其才徳與<lb/>
<pb n="24b"/>
　己相配而可相主矣雖旬則无咎焉相與往則足以<lb/>
　成功矣故可尚也古人有謀斷相資者類於此六二<lb/>
　得中得正為離之主有明徳之君子可以益國與民<lb/>
　者也六五當豐之時以隂柔居尊位沉溺於富貴崇<lb/>
　髙則昏暗之甚者也六二有明徳而五不能用為豐<lb/>
　其蔀厚其障蔽而明不得外見也日中明也見斗則<lb/>
　夜而昏矣己則明而遇人之昏之象也五何以至此<lb/>
　哉晏安之溺人或剛立者不能保其有終而况柔懦<lb/>
<pb n="25a"/>
　者乎以唐𤣥宗之才智討平韋武之亂委任姚崇宋<lb/>
　璟以致富庻開元之際可謂豐矣内耽女寵外信小<lb/>
　人十九年養成天下之亂竄身巴蜀幾至亡國此其<lb/>
　明驗也張九齡以直言往而遂得罪其疑疾不亦甚<lb/>
　乎惟當積其至誠以感動之則可以得吉至誠而不<lb/>
　動者未之有也誠之至則可以𤼵其志而有轉移之<lb/>
　理焉周公之於成王是也故曰我之弗辟我无以告<lb/>
　我先王公可謂極於忠誠矣故風雷彰變而成王至<lb/>
<pb n="25b"/>
　於感泣焉誠之至與不至則責之二五之悟與不悟<lb/>
　則委之天九三豐其沛日中見沬亦以明徳而遇昏<lb/>
　暗之時之象也沬小星見沬則暗之甚矣右肱便於<lb/>
　作用者也折其右肱終不可用也九三剛正離體有<lb/>
　明徳而不為世所用為折其右肱之象君子用則行<lb/>
　其道於天下不用則奉身而隠於丘園有何不可若<lb/>
　三者明足以察乎事之幾剛足以致其退之速故无<lb/>
　咎九四近六五者六二應六五者故取象同豐其蔀<lb/>
<pb n="26a"/>
　日中見斗六五為之也遇其夷主與初應也夷等夷<lb/>
　也初以四為配主四以初為夷主相下相資而期以<lb/>
　行其志也初在下未敢以成功望於初故但言往有<lb/>
　尚若四得初之明以施其動有旋乾轉坤之功焉故<lb/>
　得吉豐之時多賢才焉初九九三皆剛而得正九四<lb/>
　以剛居柔而動不躁六二以柔得中正而為明之主<lb/>
　其志其才皆一時成章之士也六五若能來而致之<lb/>
　布諸列位使輔己盡君道以答天休焉則為善守成<lb/>
<pb n="26b"/>
　業之主有慶譽而吉矣五隂柔其才未必能若是焉<lb/>
　聖人以世未嘗无君子憫其柔暗而不能用則无以<lb/>
　保豐大之業故設此以啓之其垂教萬世之意深矣<lb/>
　或五居動體亦有可轉移之理焉上六以隂柔居豐<lb/>
　之極是憸夫壬人志於富貴而自封殖其家者也為<lb/>
　豐其屋蔀其家之象斯人也於事之是非人之賢否<lb/>
　則懵乎其无見焉為闚其户閴其無人三嵗不覿之<lb/>
　象焉户非无人以昏暗之甚而不能見也小人亡身<lb/>
<pb n="27a"/>
　殖貨上而攘奪於君下而刻剥於民周之皇父作都<lb/>
　于向擇三有事亶侯多藏擇有車馬以居徂向而周<lb/>
　遂以亡豈特小人一身一家之㓙而已哉<lb/>
䷷<hi>艮下離上</hi>
旅小亨旅貞吉<lb/>
　山上有火旅之象也止而相離亦旅之義也六五以<lb/>
　柔得中於外而順乎上下之二陽善用柔道而又得<lb/>
　剛陽以依之止而麗於明於所止之處而用明徳焉<lb/>
<pb n="27b"/>
　此皆處旅之正道旅之所以小亨而得吉由於此也<lb/>
　此即旅之時義也時義若此之大以羇旅之際故但<lb/>
　可以致小亨周襄王出居于鄭自謂不榖不徳而藉<lb/>
　晉侯以復國得處旅之道矣昭公不聽子家之言而<lb/>
　客死於乾侯失而又失也是道也用之以處夷狄患<lb/>
　難皆无不可折獄致刑取山上有火照能及逺之義<lb/>
　不留獄則去而不有之義也賁之火在山下明不及<lb/>
　逺故但明庻政而无敢折獄則旅之火在山上者自<lb/>
<pb n="28a"/>
　有折獄致刑之用焉初六當旅之時以隂柔處下旅<lb/>
　之最下者也其志𤨏𤨏然計錙銖之利失人心而自<lb/>
　取窮極災也當旅之時所賴以安身者次舍也所賴<lb/>
　以裕用者資財也所賴以給役者童僕之貞也三者<lb/>
　皆旅之不可无者也六二柔順中正善處乎旅者也<lb/>
　其才其徳皆可以致此吉不待言而可知矣旅焚其<lb/>
　次則處身者无其所矣䘮其童僕之貞則給役者无<lb/>
　其人矣九三過剛不中居下之上驕亢而不能下人<lb/>
<pb n="28b"/>
　人莫與以相親不能一朝存其身者也危莫甚焉三<lb/>
　近於離故取焚次之象九四旅于處未得旅之次舍<lb/>
　也以其陽而居隂也以陽居隂則剛而能柔處上之<lb/>
　下則上而能下剛而能柔上而能下則防身有其具<lb/>
　而災不及焉是於于處之地而得所資以防身之斧<lb/>
　也然所乗者過剛不中之九三又與己異體而不相<lb/>
　得焉所應者𤨏𤨏取災之初六未可相與以有為焉<lb/>
　若四者僅可藉之以免禍而已故其心有不快也子<lb/>
<pb n="29a"/>
　家子不能於意如之强戾叔孫昭子之才又不能為<lb/>
　已之助知有亡而己矣此爻似之六五為離之主有<lb/>
　文明之徳雉之象也以柔處旅之時而又居非其正<lb/>
　則事多委曲求濟而未有直遂之意焉有文明之徳<lb/>
　而少直遂之意為射雉一矢亡之象也徳以文明為<lb/>
　大五具此則所善者多矣故終以譽命為上所聞五<lb/>
　可謂得而有失失而終得者也上九處旅之上離為<lb/>
　雉鳥之巢也髙而不下失其所與而无以自安為鳥<lb/>
<pb n="29b"/>
　焚其巢之象在旅人則方自以為得也而終至於无<lb/>
　以容其身先笑而後號咷也易輕易也離性躁動故<lb/>
　以輕易而䘮其順徳焉輕易與順徳自相反有此則<lb/>
　彼䘮矣順徳䘮則焚巢號咷固不免矣上可謂自取<lb/>
　災咎者矣<lb/>
䷸<hi>巽下巽上</hi>
巽小亨利有攸往利見大人<lb/>
　剛巽乎中正而志行九五以陽剛居中正之位而其<lb/>
<pb n="30a"/>
　志可行所謂中天下而立定四海之民也初六順乎<lb/>
　九二六四順乎九五則柔皆順乎剛用事者為陽剛<lb/>
　君子之類而隂柔之小人歸於從伏之下而不得行<lb/>
　其志故可以小亨而利有攸往利見大人其不能大<lb/>
　亨者何也凡陽剛之才之作用可以大有為而致大<lb/>
　亨巽體本隂而重巽則巽之巽隂之隂者也固不能<lb/>
　大有為而致大亨也治道不能如三代者僅為小康<lb/>
　而已施為不法乎三代者溺於陋習而已如漢唐之<lb/>
<pb n="30b"/>
　治皆為小亨小康而己其利有攸往亦不出乎雜覇<lb/>
　雜夷之作用也比於三代聖王井田封建學校之制<lb/>
　對時育物舉一世而甄陶之則如天地之相懸矣九<lb/>
　五以剛陽居尊有大人之象見之而得以行其所學<lb/>
　亦君子所願也此亦巽之大人也比之與天地合徳<lb/>
　之大人則有間矣如漢文帝唐太宗亦可謂當時之<lb/>
　大人矣然徳未至於盛則治未至於極效止庻富而<lb/>
　禮樂不興可以當此之小亨也重巽言申命隨風則<lb/>
<pb n="31a"/>
　言申命行事申命皆取重巽隨風之義申命後必有<lb/>
　所事也申者丁寜告喻之也或以己之所行諭民知<lb/>
　之而後行之或命民以所當行之事既命之後即令<lb/>
　民行之上之人視其所行之勤惰而勸懲之亦行事<lb/>
　之義也初六當巽之時以隂居下過於柔懦而不能<lb/>
　振拔者也事多失之不及為或進或退而不能果決<lb/>
　之象利於武人之貞焉武人而非貞則血氣之强而<lb/>
　已矣惟能貞也則凡剛毅果斷而振奮有為者皆純<lb/>
<pb n="31b"/>
　於義理之正而為君子所尚矣初非能此聖人因其<lb/>
　柔之甚而激勵之使志於治也古人有以性緩而佩<lb/>
　弦者類此九二巽在牀下過於巽者也史巫之紛若<lb/>
　所以逹誠意於神明也用史巫紛若用其誠也能用<lb/>
　其誠則凡過於巽者皆真徳實意而非足恭之虚貌<lb/>
　則可以得吉矣二有剛中之徳其巽可以合於道故<lb/>
　聖人勉之以用誠焉非誠則其巽為象恭行詐之小<lb/>
　人而君子之所羞見者也九三剛正居下之上巽本<lb/>
<pb n="32a"/>
　可以得正也然處六四之下四隂柔其性務入而近<lb/>
　於五是夤縁鑽刺得時得志之小人也三居其下朶<lb/>
　頥於其勢而數巽焉可羞之甚也所得者富貴所䘮<lb/>
　者名節廉恥之不修而其志亦窮矣六四以柔居柔<lb/>
　為得其正當巽之時近於五能巽於五者也位在一<lb/>
　人之下萬人之上而能巽於五庻幾乎䕫夔然存敬<lb/>
　畏之心者也如此則道可行於五而功被於上下矣<lb/>
　為田獲三品大有功之象其過巽之悔至是可以亡<lb/>
<pb n="32b"/>
　之矣自九三視六四則四為容悦諂諛之小人所以<lb/>
　戒三之逺乎四也至是則又以四為䖍恭寅畏之大<lb/>
　臣所以勉四之忠於五也或抑或揚取各有所指九<lb/>
　五以巽體居尊位所不足者貞而己故勉之以能貞<lb/>
　則可以得吉於柔懦不能自立之悔可以亡之而所<lb/>
　為无不利矣有悔是无初也以能貞而亡之是有終<lb/>
　也然所謂貞者不過於惇典庸禮命徳討罪合於天<lb/>
　理當於人心而不㕘以私意於其間則貞之至也是<lb/>
<pb n="33a"/>
　道也毫忽幾㣲之不察則流於失而不自知矣故必<lb/>
　丁寜揆度詳審周宻而戒之至則動无過舉可以得<lb/>
　其當而吉矣先庚三日後庚三日即貞之義也上九<lb/>
　居巽之極為過巽之甚巽在牀下之象也陽剛本能<lb/>
　斷者也而過於巽焉則失其剛斷之徳為䘮其資斧<lb/>
　之象也其為害誠不細矣雖為所當為而以優柔不<lb/>
　斷處之亦必㓙况所不當為者乎葢无適而非㓙也<lb/>
　執狐疑之心持不斷之謀者上九之謂也所以來讒<lb/>
<pb n="33b"/>
　慝之口啓羣枉之門者皆由於此故象言其正乎㓙<lb/>
　君子可以深戒矣<lb/>
䷹<hi>兊下兊上</hi>
兊亨利貞<lb/>
　兊一隂見於二陽之上和柔之氣外見者也故其徳<lb/>
　為説剛中而柔外有致亨之理有能貞之才若一於<lb/>
　柔外而无剛徳以為之主處君臣則為諂媚處朋友<lb/>
　則為善柔在父子則或阿意曲從而陷親於不義矣<lb/>
<pb n="34a"/>
　何以致亨而為利哉利貞據卦中所有之才而欲人<lb/>
　體之非以其不足而勉之也剛中柔外如臯陶所謂<lb/>
　柔而立者也説以利貞則所説者皆天命人心之正<lb/>
　理故為順乎天而應乎人以當勞之事而説以先民<lb/>
　則民忘其勞所謂以佚道使民雖勞不怨是也以可<lb/>
　犯之難而説以犯之則民忘其死所謂以生道殺民<lb/>
　雖死不怨殺者也説道之大而民勸矣哉説道之大<lb/>
　不外乎正而已矣説之義或説其道而學之或説其<lb/>
<pb n="34b"/>
　事而為之或説其人而與之此皆説之用也而有邪<lb/>
　正焉如陳相之説許行説之可謂深矣然流於邪妄<lb/>
　而非正也為身心家國天下之害甚大也何以致亨<lb/>
　乎説又有能亨而不得為正者亦有得正而不能以<lb/>
　致亨者如孔明説先主而事之則為正矣終不能興<lb/>
　復漢室荀彧之事曹操十分天下而有其八所為雖<lb/>
　亨而事未得正然孔明君臣正大光明事雖不就而<lb/>
　道實亨荀彧不擇所主而自取殺身之禍其阨而不<lb/>
<pb n="35a"/>
　通亦甚矣君子於説道之用貴於窮理而慎守之也<lb/>
　麗澤為兊兩澤相麗互相浸潤朋友相資其益甚大<lb/>
　初九陽剛得正處説體居下而上无應與君子以道<lb/>
　徳禮義文其身而不求聞達者也其徳則喜怒哀樂<lb/>
　𤼵而中節和而不至於同不溺於流者也凡聖賢處<lb/>
　不得志之時而安貧樂道者可以當之以道殉身貞<lb/>
　而不諒卷舒運用與時偕行何可疑也九二有剛中<lb/>
　之徳上无應與其志在自信其徳而自説者也萬物<lb/>
<pb n="35b"/>
　皆備於我反身而誠則樂莫大焉富貴利達視若浮<lb/>
　雲亦何與於心哉其必由强恕求仁而至此乎故有<lb/>
　悔而可以亡之以居隂故也二之資質不如初善反<lb/>
　之則天地之性存焉而无歉矣故亦足以自説焉六<lb/>
　三以隂居陽不中不正欲以其術説五而五不應故<lb/>
　來二陽而求其與己相説焉二陽者一則剛正一則<lb/>
　剛中雖上无應與而自有其説獨行之君子也六三<lb/>
　居下之上頗得時任又兊為口舌見二君子不為世<lb/>
<pb n="36a"/>
　用乃肆其邪説以蠱惑之欲二陽舍其正而從已之<lb/>
　邪此則无恥之甚㓙之道也三非能説於二陽欲變<lb/>
　二陽而使之説己也若為説二陽之道則逃其邪而<lb/>
　歸於正力善自反者也在二陽則歸斯受之而己不<lb/>
　可言㓙也九四上承九五則剛而得中之君也下比<lb/>
　六三則柔而不正之邪也四則商其所説而未能有<lb/>
　定焉懿徳固人所同好而邪術亦足以惑衆况四知<lb/>
　之未真而守之未固宜其至於此也葢其以剛陽居<lb/>
<pb n="36b"/>
　柔失其介然之操而不自知矣若能堅持其介知三<lb/>
　為可疾而疾之則必知五為可説而説之道行於君<lb/>
　而澤被生民何喜如之四非卓然自立者也聖人以<lb/>
　其剛徳尚在故勉而進之也九五孚于上六剥已之<lb/>
　隂柔則有厲矣五切近上六上六居説之極是欲售<lb/>
　其邪術以説五而竊取富貴者也如蘇秦張儀馳騁<lb/>
　口辯而一時諸侯靡然從之邪正不容並立信此讒<lb/>
　邪則任賢不専終於君子盡去小人獨存邦家之覆<lb/>
<pb n="37a"/>
　可以立待危之甚也聖人之戒可謂嚴且切矣上六<lb/>
　引九五使之説己者也引之而使説己即非君子自<lb/>
　重之道矣自九五視上六則為剥己之柔邪而宜逺<lb/>
　之自上六言之履九五之上而无位則人君以賔禮<lb/>
　遇之而不以臣道畜之者也身之去留亦視其尊己<lb/>
　而信之者何如耳合則行不合則止此進退之大節<lb/>
　而不可茍者也若枉己求合曲為牽引使之説己而<lb/>
　求以行其志豈聖賢光明之心哉聖人示人以出處<lb/>
<pb n="37b"/>
　之有義而枉己者不可以正人以上六之引兊謂君<lb/>
　子或亦有是失而直不欲以小人待之也<lb/>
䷺<hi>坎下巽上</hi>
渙亨王假有廟利涉大川利貞<lb/>
　渙之時自有收合混一之理可以得亨九自三來而<lb/>
　居二為剛來而不窮居三則過剛過剛則濟渙易至<lb/>
　於窮來而居二則剛而得中自能相時與幾隨其先<lb/>
　後緩急之𫝑而措其經畧之具操縱施為之機在我<lb/>
<pb n="38a"/>
　而可不窮矣六四以柔得位於外而同於五輔五以<lb/>
　濟一世之渙也五為濟渙之主六四運籌幃幄九二<lb/>
　則經營四方何渙之不能濟故有得亨之理王假有<lb/>
　廟王者至於祖廟盡其誠敬以聚祖考已散之精神<lb/>
　而享之亦處渙之一事也坎水在下巽木在上有舟<lb/>
　楫之象如卦之才以涉大川亦足以為利矣大抵時<lb/>
　之渙非中人之識見才力所能察而濟之也周公東<lb/>
　征雖父老之敬事者皆以為難而憚於行唐憲宗之<lb/>
<pb n="38b"/>
　討淮西惟裴度力主之而卒以成功識見作用之過<lb/>
　於㝷常者雖當險阻艱難之際若未可以措手者而<lb/>
　彼則灼知其為事之不可已而功之必可成也若樂<lb/>
　因循而憚危難適足以自亡而已矣光武昆陽之役<lb/>
　獨當敵營之堅卒能摧破王尋以成大功亦一驗也<lb/>
　又必利於正當天下渙散之時而所為不正則失人<lb/>
　心而不足以有為矣如劉先主言操以詐吾以誠操<lb/>
　以暴吾以仁則事乃可成不欲以小利而失信義於<lb/>
<pb n="39a"/>
　天下此其濟渙之正也渙卦亦有利見大人之象九<lb/>
　五九二各以陽剛之徳而當君臣之位五推誠以任<lb/>
　乎二二効力以忠於五則時渙可濟如鄧禹仗䇿於<lb/>
　軍門先主三顧於草廬不如是不足以有為也聖人<lb/>
　不繫以此辭者能涉川利貞則濟渙之規模根本己<lb/>
　畧具矣風行水上渙之象也享帝立廟先王盡仁孝<lb/>
　之誠而己事則為合其渙初六用之以拯渙者有壯<lb/>
　馬也當天下離披解散之時英雄豪傑孰不欲樹尺<lb/>
<pb n="39b"/>
　寸以益世乎初六以隂居下非有濟渙之才其志不<lb/>
　自己也位近於九二故藉二之才徳而與之有為初<lb/>
　之所謂壯馬者二也二可為有千里駿驥之足矣初<lb/>
　能順之則初亦可謂能量已而量人者矣如是則二<lb/>
　之才亦初之才二之功亦初之功也渙之時可相與<lb/>
　以措其經世之畧矣故得吉九二當渙之時自三變<lb/>
　而來居於二為奔其机彖所謂剛來而不窮是也机<lb/>
　為人所安身之具奔其机則得所願矣居三則過剛<lb/>
<pb n="40a"/>
　不中亦非可以有為之責任奔於二則陽剛得中而<lb/>
　又為五所信任才以奔而為有為之才位以奔而為<lb/>
　可為之位以陽居隂之悔可亡矣士之經歴變故熟<lb/>
　仁堅志而可當大任者𩔖此六三隂柔不中正居下<lb/>
　之上當天下渙散之時有一身之私而无四方之志<lb/>
　者也志在金帛争用威力以取朝夕之快而已如此<lb/>
　則不足以拯時之渙而悔及之矣若渙其躬而以天<lb/>
　下為心則亦忘私秉公舍小而就大矣何有於悔漢<lb/>
<pb n="40b"/>
　髙帝入咸陽欲居秦宫室以張良諫而還軍霸上渙<lb/>
　其躬也六四上承九五當濟渙之任者也居得其正<lb/>
　下无應與為渙其羣之象大臣膺爵位之隆委任之<lb/>
　専心知有君而不立朋黨家相之才徳也善孰大焉<lb/>
　故元吉四以渙其羣而為所處之髙而見超於一世<lb/>
　焉渙有丘匪夷所思之義也丘取髙義六四所處之<lb/>
　髙似之九五為濟渙之主當天下渙散之時必有大<lb/>
　號令以收合人心又散其居積以周窮乏此皆濟渙<lb/>
<pb n="41a"/>
　之大用也周之大誥多士多方諸篇皆所以合天下<lb/>
　之渙也散鹿臺之財𤼵鉅橋之粟渙王居也徒有大<lb/>
　號而不渙王居則口惠而實不至何以得天下之心<lb/>
　乎凡山林川澤之利分土授民之制有以處之而使<lb/>
　民樂其樂而利其利亦渙王居之義也號令惟君所<lb/>
　當布居積惟君所當有皆非人臣之事人臣則贊助<lb/>
　之而已故曰王居无咎正位也五獨取此者巽為風<lb/>
　有號令之象渙王居則號令之後不可已也上九當<lb/>
<pb n="41b"/>
　渙之時履乎人位之外獨无濟渙之責耳天下之渙<lb/>
　亦不及於己焉凡一時投機㑹趨功名以拯渙者己<lb/>
　皆不屑知有全身逺害而已傷害憂惕判不相加隠<lb/>
　迹逃名僅可自保故无咎沮溺荷蓧之流似之<lb/>
䷻<hi>兊下坎上</hi>
節亨苦節不可貞<lb/>
　能節則可以致亨失其節而得亨者未之有也雖求<lb/>
　无不遂而滿其所欲然道塞而不足以言亨矣剛柔<lb/>
<pb n="42a"/>
　分而剛得中説以行險當位以節中正以通皆卦之<lb/>
　所有能節而致亨者也苦節不可貞則又因以戒之<lb/>
　焉三隂三陽剛柔平分二五之剛皆得其中无過與<lb/>
　不及則中節而得亨矣若至於苦則過於義理之當<lb/>
　而為人情所難堪不可守以為常矣惡能亨哉説以<lb/>
　行險則其節至於死生之際而不可奪道固无不亨<lb/>
　矣九五以節當尊位能以中正之道而通變宜時焉<lb/>
　則節之大而亨不足道矣天地節而四時成天地非<lb/>
<pb n="42b"/>
　有心於節也一氣流行以成化育之功判而為寒暑<lb/>
　分而為四時詳而為二十四氣極而為七十二候皆<lb/>
　聖人順其理而裁成之耳節以制度則度為中正不<lb/>
　至於傷財害民焉財者民之所資以生者也傷財則<lb/>
　至於害民矣民者國之所賴以立者也害民則自伐<lb/>
　其國矣制度无節則徇人欲滅天理无所不至豈恤<lb/>
　民保國之道哉先王之制度也所以養乎民後世之<lb/>
　制度也適以戕乎民公私之間而已矣澤上有水亦<lb/>
<pb n="43a"/>
　節之象也制數度則儀文品級順性命之理達時措<lb/>
　之宜而别親踈貴賤之等議徳行則不至於過與不<lb/>
　及皆節之用也初九當節之時以陽居下上應六四<lb/>
　為隂柔陷險之爻小人近君竊其權柄以進退天下<lb/>
　之士稍不如意則誅殺隨之唐之李林甫是也草茅<lb/>
　之士懐才抱徳於斯時而欲行其志難矣哉此許謹<lb/>
　禮之徒所以甘心逸民而與鳥獸同羣也初九之不<lb/>
　出户庭可謂善節出處之道者而象許其為知通塞<lb/>
<pb n="43b"/>
　也九二與九五雖皆陽剛而處相應之位五之當位<lb/>
　以節中正以通者自可以用二焉二以陽居隂而處<lb/>
　之未得其當徒以其非所當應而不為所用焉有不<lb/>
　出門庭之象失時可謂極矣故有㓙段干木踰垣而<lb/>
　避之泄栁閉門而不納此爻似之六三隂柔不中不<lb/>
　正又為説體外示和説中藏巧詐處己待人皆不以<lb/>
　誠而戾於節矣是不節若矣人不我與事不可成則<lb/>
　又嗟若焉身敗名毁皆己所招又誰咎也聖人以无<lb/>
<pb n="44a"/>
　所歸咎而警之欲人之謹於初而已矣六四以隂居<lb/>
　隂柔得其正上承九五以陽剛中正節天下君道君<lb/>
　徳皆无不備四能承其道而廣之於下書所謂保受<lb/>
　王威命明徳者也是自然有節而得亨矣若四者上<lb/>
　宜於君下宜於民身與名俱顯矣不言吉者臣道也<lb/>
　成功則歸之於五漢之張安世庶幾焉所謂以道事<lb/>
　君不可則止之義四則猶有所不足焉耳同一四也<lb/>
　自其應初九而言則為隂險之小人自其承九五而<lb/>
<pb n="44b"/>
　言則為安順之君子易之尚變而取象不同如此九<lb/>
　五以陽剛中正居尊位是能以中正變通而節天下<lb/>
　者也隨事因時順應不窮故謂之甘節而可以得吉<lb/>
　焉甘節之吉與苦節之窮正相戾也苦節不可守以<lb/>
　為常甘節則達之天下施之後世而无不宜矣故往<lb/>
　有尚上六處節之極節至於窮極而不可行則變而<lb/>
　通之可矣上以隂居隂非有剛明達權之才識有見<lb/>
　於近而无見於逺知有守常而不知通變謂之苦節<lb/>
<pb n="45a"/>
　焉苦節不可貞以為貞而守之則㓙恭世子不忍明<lb/>
　驪姬之讒譖伋壽殺身而陷父於惡與此相𩔖雖過<lb/>
　於自信而於中道未合其心自以為安矣故悔亡比<lb/>
　於父子兄弟之相賊者則何如悲夫<lb/>
䷼<hi>兊下巽上</hi>
中孚豚魚吉利涉大川利貞<lb/>
　中孚信之由於中者也信由於中則為至信至信所<lb/>
　及雖豚魚亦可以感動故吉而利涉大川至信可以<lb/>
<pb n="45b"/>
　感豚魚而况於人乎感人而人心悦服則何險之不<lb/>
　可涉何難之不可濟乎然必利於正所信不正則邪<lb/>
　妄之小術而已非聖人大中至正之道也以一卦之<lb/>
　體言則柔在内而中虚中虚則无物以二卦之體言<lb/>
　則剛得中而中實中實則理得皆所以為信也説而<lb/>
　巽亦由中之誠也至誠之道誠可以化邦國矣古之<lb/>
　人所以惟動丕應徯志至於四方風動者无他焉一<lb/>
　誠之感有餘用矣物𩔖之有知覺而人不可昧見天<lb/>
<pb n="46a"/>
　機之運充滿而无間也人心之信固可及於豚魚焉<lb/>
　卦有乗木舟虚之象涉川之用也取義之深固不在<lb/>
　此聖人𤼵以示人乃徳政不可偏廢之義也中孚以<lb/>
　利貞道始合於天矣人道必本於天道天道之外无<lb/>
　所謂人道也率性之謂道而性則命於天天人合一<lb/>
　之理也人固有信之極於篤而不得為正者矣如尾<lb/>
　生之信其信白公之信其直楊子自信其為我墨子<lb/>
　自信其兼愛以至堅白同異之説牢不可破其自信<lb/>
<pb n="46b"/>
　非不深也由其察理不精則流於異端小術而不自<lb/>
　知矣天之道至正而已中孚以利貞則所以嚴其事<lb/>
　天者至矣議獄欲得其情緩死則恐明不足而誤殺<lb/>
　无辜已死者不可復生矣非至誠在中安得如此古<lb/>
　之人所以得其情而哀矜者亦存乎誠而已初九陽<lb/>
　剛得正居中孚之初其心純一而未變者也故勉以<lb/>
　度其當信而信之則吉或人所當親或道所當學信<lb/>
　其所當親則終身資之以為宗信其所當學則終身<lb/>
<pb n="47a"/>
　用之而不窮反是則非自安之道也所謂自安非但<lb/>
　安身亦安其心而已矣初之所當信者四也四以柔<lb/>
　得其正求剛正之賢以助己乃四之心故初九所當<lb/>
　信者舍六四未見其可也九二乃人臣有賢善之徳<lb/>
　而為君所當親信者也二之所自信者在正君徳以<lb/>
　善民俗者也五之所自信者在誠心任賢以盡事天<lb/>
　之道者也故二得諫行言聴而膏澤下於民焉二能<lb/>
　信乎道則五自信於二焉二非曲學阿世以求之也<lb/>
<pb n="47b"/>
　知道之所當守而誠心以守之也五非徒信於二知<lb/>
　道之所當重而誠心以重之也君子欲行道濟世亦<lb/>
　勉於自重而已矣六三所應者上九也上九巽體居<lb/>
　信之極不知擇六三之可否而與之相應六三以隂<lb/>
　柔不中正而居説之極其信上九則或鼓焉或罷焉<lb/>
　或泣焉或歌焉相信相與而失其常性者也説極則<lb/>
　至於樂焉樂極反悲焉无道義為之主而徇情忘反<lb/>
　則流之甚矣此爻形容小人相信之情狀可謂盡之<lb/>
<pb n="48a"/>
　矣六四居隂得正位近於五其心之所信者知有五<lb/>
　為在己所當忠而已矣五之徳未成而政未善乃其<lb/>
　夙夜孜孜思所以教誨保䕶者也其為國為民之徳<lb/>
　可謂盛矣以其隂居隂故取月幾望之象既望則滿<lb/>
　矣六四巽體固不自滿雖做出周召功業其心亦歉<lb/>
　然而不自滿足也初九以居下而應四為馬匹之象<lb/>
　四乃絶之而上信於五為馬匹亡也大臣之心知有<lb/>
　君而不知有私交之黨𩔖无咎之道也九五以剛中<lb/>
<pb n="48b"/>
　正居尊位下應九二陽剛得中之仁賢五知其為可<lb/>
　信任則信任之専而小人不得以間之為有孚攣如<lb/>
　之象葢一話一言在於二而不能忘也五何以能此<lb/>
　葢其天徳與天位相稱則自知天位之為艱而不敢<lb/>
　以易處之知以一人治天下為可憂而不知以天下<lb/>
　奉一人為可樂五可謂憂勤惕厲而慎乃在位者矣<lb/>
　故无咎上九居信之極信極而至於窮可以變矣以<lb/>
　其陽剛自信之過知上而不知下知進而不知退者<lb/>
<pb n="49a"/>
　也為翰音登于天之象翰音非能登天而欲登天凡<lb/>
　犯非其分於力之所不能時之所難濟而欲僥倖以<lb/>
　成事𩔖此守此道以為常而不變則㓙矣故曰何可<lb/>
　長也<lb/>
䷽<hi>艮下震上</hi>
小過亨利貞可小事不可大事飛鳥遺之音不宜上宜<lb/>
下大吉<lb/>
　卦體隂多於陽小者過也小人得時行志事可亨通<lb/>
<pb n="49b"/>
　然其惡未出害未及人猶可以為善故戒其利於正<lb/>
　正乃小過之時所當行之道也不正則非道而斷乎<lb/>
　其不可行矣聖人變惡為善轉移世道之心於此可<lb/>
　見卦之二五皆以柔而得中柔有得為之位而无能<lb/>
　為之才故可小事使柔未得中則小事亦不可為矣<lb/>
　三四以剛失位而不中剛有可為之才而无得為之<lb/>
　位况剛之不中又非純以義理用事者也故不可大<lb/>
　事聖人既曉君子以可小事而不可大事矣以卦體<lb/>
<pb n="50a"/>
　内實外虚有飛鳥之象故又因以飛鳥之遺音驗之<lb/>
　飛鳥遺之音不宜上宜下音之上則逆而下則順則<lb/>
　小事順而大事逆可知矣小事順所以可也大事逆<lb/>
　所以不可也量其才力酌其時𫝑而處之則大吉山<lb/>
　上有雷亦小過之象也事之可小過者惟恭哀儉三<lb/>
　者而已三者可以小過而不可以甚過小過之猶不<lb/>
　失為善若他事小過之則為惡矣卦之體有飛鳥之<lb/>
　象初六以隂居下上應九四如鳥之飛上而不下以<lb/>
<pb n="50b"/>
　㓙者以如此所為而致㓙也小人而膺以責任榮以<lb/>
　祿秩已為過而非宜矣乃欲驟登顯要躐取權柄排<lb/>
　善𩔖而使下之則過之甚矣國與民之禍可勝言哉<lb/>
　豈小人一身之㓙而已乎聖人所以深戒之故曰不<lb/>
　可如何也六二柔順中正越九四之陽而應六五之<lb/>
　隂是過其祖而遇其妣矣六五以柔而得上之中六<lb/>
　二以柔而得下之中六五以震體而能動六二以艮<lb/>
　體知有止而已二之才比於五固有所不及矣臣之<lb/>
<pb n="51a"/>
　才過於君則輔君以所不能致之功業臣之才不及<lb/>
　君則奔走贊相其所為而已二之於五亦鞠躬盡瘁<lb/>
　奔走贊相而已固不能過有所為也安常處順保境<lb/>
　息民功業之大以俟能者可謂不失其職而得臣之<lb/>
　分矣故為不及其君遇其臣之象量其才能不至犯<lb/>
　非分以取㓙害无咎之道也小過之時小人過多得<lb/>
　志之時也小人不能容君子而恒欲戕之乃其心也<lb/>
　九三剛而得正居下之上亦有時事之責任者也處<lb/>
<pb n="51b"/>
　羣小人之中雖過於防閑猶恐禍出不測而身不能<lb/>
　保三乃自恃其剛任意裁處畧无假借委曲之意况<lb/>
　過剛不中又不能无可議之失則從此而或有戕之<lb/>
　者矣或者莫知其所自來言戕之者衆也三之過防<lb/>
　當何如惟立己之嚴處事之正宻其機盡其誠憂之<lb/>
　於幾微慮之以長逺或可以免於戕矣若事或阻撓<lb/>
　則奉身而退又髙處乎過防者也九四位近於六五<lb/>
　六五柔中之君若以剛近之則有僣逼之嫌而為咎<lb/>
<pb n="52a"/>
　矣四以陽居隂為能以柔濟其剛而處之善者也故<lb/>
　无咎在他卦以剛居柔則或為過在小過之九四則<lb/>
　所處不為過而適合乎事理之宜是弗過遇之矣若<lb/>
　用剛以往而有所為必欲輔六五以盡去一時之小<lb/>
　人為大事矣五以柔而得中可小事四以剛失位而<lb/>
　不中不可大事往則小人未必可去而國或隨之以<lb/>
　亡有厲而當戒也六五柔暗非有剛明之徳四若用<lb/>
　永貞之道而動以直遂則隂暗之質動有所疑而猜<lb/>
<pb n="52b"/>
　忌之心生小人亦得以乗其隙而敗之矣故戒以勿<lb/>
　用永貞言當委曲以行其正而不可過於直遂也宻<lb/>
　雲不雨以自我西郊也西郊隂方也雲宻可雨矣而<lb/>
　不雨焉以自我西郊則隂唱而陽不和也六五居上<lb/>
　有公之象求六二之隂以助己是公弋取彼在穴之<lb/>
　隂物也二者皆取其純隂而无陽剛以輔之之義也<lb/>
　君柔於上臣柔於下因循委靡不能自强於政治而<lb/>
　期於有為焉則削弱以趨於亡而已矣上六處隂過<lb/>
<pb n="53a"/>
　之極匪徒不合乎正理而已其過於正理則已逺矣<lb/>
　是弗遇過之也初與上皆取飛鳥之象初則飛鳥之<lb/>
　在下而欲上者也故言以㓙上則飛鳥已過髙而離<lb/>
　之甚逺者也故直言㓙又戒之曰是謂災眚小人而<lb/>
　得非分之榮遇自以為福慶而不知其為災眚自以<lb/>
　為可樂而不知其可憂之甚也聖人之戒深矣<lb/>
䷾<hi>離下坎上</hi>
既濟亨小利貞初吉終亂<lb/>
<pb n="53b"/>
　離火在下坎水在上水火相交各得其用既濟之象<lb/>
　也亨小本義作小亨葢既濟之世可以小亨而不可<lb/>
　大亨也凡立法更制大其因革順乎風氣之宜盡於<lb/>
　人文之極以成大亨通之治化者恒在於方濟之始<lb/>
　若既濟之時其習尚趨向之已定耳目心志之相安<lb/>
　固不能大有所更張但隨時補綴僅保其小康而已<lb/>
　卦之六爻之位各得其正固有利貞之象聖人繫辭<lb/>
　不専於卦之法象而有取於既濟之義焉大抵正之<lb/>
<pb n="54a"/>
　一言雖死生存亡之際皆不可以須臾離然既濟之<lb/>
　世人主多溺晏安以快意肆情之事娛樂其耳目惑<lb/>
　亂其心志而多不能以正自克甚至於保養奸囘過<lb/>
　於骨肉殘害忠良有如寇讐此皆不正之大者也有<lb/>
　一於此則國之亂亡可以立待唐虞三代之世治化<lb/>
　隆盛可謂極矣然君臣上下交相警戒如臨深淵如<lb/>
　履薄氷者亦勉勉於正而已故利貞之繫於既濟者<lb/>
　尤為警切既濟矣故初吉柔得中而當下卦之中徳<lb/>
<pb n="54b"/>
　與時遇亦一義也終止則其道窮矣故至於亂不自<lb/>
　止則道不窮道不窮可以保其治於有終矣惟其因<lb/>
　循茍且般樂怠傲自止而不能自强則儵焉以至於<lb/>
　亂而已止之一言義深逺矣水在火上為既濟思患<lb/>
　預防所以保此既濟於有終也與終止相反矣思患<lb/>
　預防不可以一端言大抵田里學校以固結人心而<lb/>
　使外侮无可乗之隙此其大端也若夫城郭險隘之<lb/>
　慎守兵戎儲蓄之有備以防患之不可缺者也車所<lb/>
<pb n="55a"/>
　以行者輪也曳其車之輪則車不前進狐之涉水稍<lb/>
　濡其尾則必不濟亦取其不輕進之義也初九以陽<lb/>
　剛居下而得其正又為離體有明徳者也上應六四<lb/>
　隂柔之險爻也初則致其謹而不輕進其所以察於<lb/>
　時幾之㑹者精矣若初可謂有學有守之君子而得<lb/>
　出處之宜者矣何咎之有六二有文明中正之徳本<lb/>
　可以益世者也九五居既濟之時知有崇髙富貴之<lb/>
　尊而不能下賢以行六二之道故二有可行之道而<lb/>
<pb n="55b"/>
　不為時所用有婦䘮其茀之象茀婦車之蔽䘮其茀<lb/>
　則婦不能行矣離為中女而二又為離之主故取婦<lb/>
　象中正之道終不可廢久則行矣故又有勿逐七日<lb/>
　得之象卦有六爻至於七則始而終矣九三與上六<lb/>
　為應上六隂爻險體居既濟之極是裔夷小邦恃其<lb/>
　險阻而不來王之象也九三剛正明體與之為應明<lb/>
　則察其叛服不常係國安危而不可不以時定剛則<lb/>
　奮其義理之勇而必欲伐之又離為甲兵有伐之之<lb/>
<pb n="56a"/>
　象鬼方无王者則先叛有王者則後服以髙宗之剛<lb/>
　明而伐之正與此爻相𩔖然必三年而後可克既濟<lb/>
　之時兵革罕用卒然有事而後動為力亦不易也又<lb/>
　以見師老財費所損甚多兵非聖人之得已而不可<lb/>
　以輕用焉象所謂憊者是也用師必得君子長者則<lb/>
　以平定安戢為事而得逺近之應服小人之屠城掠<lb/>
　地肆其殘虐以失人心者當深戒之而勿用也六四<lb/>
　當既濟之時位近九五居柔得正有遺大投艱之責<lb/>
<pb n="56b"/>
　有委曲詳審之心是能思患而預防之者也故繻有<lb/>
　衣袽是能小心畏懼而不敢縱逸偷安者也故終日<lb/>
　戒四之才若不足以有為者而心能如此則人將輕<lb/>
　千里而來告之以善矣何既濟之難保乎九五當既<lb/>
　濟之時不能任賢修政以保全盛之基業人心天命<lb/>
　至此而皆歸於六二矣五縱欲念亂圖存而復自强<lb/>
　為力亦不易矣二則不待勞力而可得之葢天之所<lb/>
　佑者徳也人之所歸者亦徳也二為克堪用徳而五<lb/>
<pb n="57a"/>
　則為自棄其徳之甚者也天下𫝑而已𫝑輕𫝑重當<lb/>
　於其幾而圖之九五欲反二極重之勢而使為己有<lb/>
　難矣哉後世人主亦可鑒矣上六居既濟之極將為<lb/>
　未濟矣上六隂柔既无見幾之明又无圖幾之才事<lb/>
　理昭著而不知悟禍亂及身而不知畏人之涉水而<lb/>
　至於濡其首則身没矣以喻沈溺之深也自以為可<lb/>
　久可大之富貴可以保之於无虞而不知土崩之𫝑<lb/>
　在於旦暮焉其危甚矣昔人言燕雀處堂而棟宇焚<lb/>
<pb n="57b"/>
　母子嘻嘻而不知懼其上六之謂乎故曰濡其首厲<lb/>
　何可久也<lb/>
䷿<hi>坎下離上</hi>
未濟亨小狐汔濟濡其尾无攸利<lb/>
　未濟與既濟義反水火不交不相為用則為未濟未<lb/>
　濟之時亦有可亨之理事有大變則時有大宜雖當<lb/>
　未濟豈无其幾乗之以有為則可以亨通矣六五以<lb/>
　柔得中為離之主則能詳審委曲而燭於幾微亦亨<lb/>
<pb n="58a"/>
　之一義也但言柔得中而不言剛應之者何也火之<lb/>
　性炎上水之性潤下六五上而不下九二下而不上<lb/>
　性相戾而不相為用與他卦隂陽相應者不同若以<lb/>
　柔中之君而得剛中之臣以輔之則可以大有為以<lb/>
　致大亨通而无未濟之可言矣天下未濟君子以義<lb/>
　理濟之則圖幾應變不失其正而功可就小夫淺慮<lb/>
　急迫輕動而欲求濟之安能有成是小狐汔濟濡其<lb/>
　尾无攸利之義也汔勇敢之意勇敢求濟則以血氣<lb/>
<pb n="58b"/>
　用事而不本於義理故未能出中葢一於義理則慎<lb/>
　之於前要之於後可以有終尚血氣則進鋭退速而<lb/>
　智力窮矣安能續終乎如卦之才剛柔雖不當位而<lb/>
　於非所當居之位亦相應焉處之而盡其道則得人<lb/>
　相與可以致亨而不至於濡尾无攸利矣忠信相與<lb/>
　則胡越可以共事猜忌乖離則赤子亦為仇讎前言<lb/>
　柔得中而不言剛應戒人君不可自用小而失其臣<lb/>
　此言雖不當位而剛柔應示君子以善於處己處人<lb/>
<pb n="59a"/>
　而事可濟辭之抑揚各有其意慎辨物居方如君子<lb/>
　在位小人在野大徳大賢則居大位小徳小賢則居<lb/>
　小位亦處未濟之時而求以濟之之道也初六以隂<lb/>
　柔居未濟之始事固不易濟而初六亦非有能濟之<lb/>
　才才與時正相反者也以居不得正而輕欲濟之如<lb/>
　狐之涉水而濡其尾則不能濟矣无益於事而取窮<lb/>
　極吝之道也凡非其力之所能堪而鋭意為之動即<lb/>
　顛覆而事遂至於不可為者𩔖此未濟之時至於二<lb/>
<pb n="59b"/>
　則有可濟之幾九二陽剛得中又有能濟之才特以<lb/>
　六五離性上而不下不能推誠心以求賢能而相與<lb/>
　共濟焉故九二曳其輪而不自進非不欲進也懼有<lb/>
　枉己之失而不輕進焉天下溺援之以道二可謂以<lb/>
　道自重而審於出處之正者矣坎有輪象故言曳輪<lb/>
　六三隂柔不中不正當未濟之時以是而行則㓙矣<lb/>
　安有用其不中正之才以濟時之艱而能免於㓙乎<lb/>
　利涉大川非其誠意感人而得人心則不能同舟共<lb/>
<pb n="60a"/>
　濟則仇讎一心者以誠相合也故聖人於六三不明<lb/>
　言其不中不正不可不改而但欲其利涉大川焉三<lb/>
　居坎之上出乎險之外有涉川之象未濟至此則時<lb/>
　又可濟而三之才不足以濟之故勉之以積誠動人<lb/>
　而可以涉險之事則其不中不正之疾可以潛消而<lb/>
　頓革矣既懼之以為惡之㓙復歆之以為善之效其<lb/>
　轉移六三之機微矣哉非聖人化工之筆不能至此<lb/>
　九四以陽居隂是所處不正而其心有悔者也然陽<lb/>
<pb n="60b"/>
　剛之才固可以勵之而使為善也故勉之以能正則<lb/>
　可以得吉而悔亡己既變而為正則能以已之正而<lb/>
　正人之不正初六以隂居險體之下坎水之性下而<lb/>
　不上於所當應者而不之應是未濟之時之鬼方梗<lb/>
　化而為治道之害者也四以陽居隂易於失其剛者<lb/>
　乃勉以震奮用師以伐之則三年可以成功而有賞<lb/>
　于大國焉大國謂五也四居其下當未濟之時能以<lb/>
　得正用師之道而事之則可以受寵賚矣必得正而<lb/>
<pb n="61a"/>
　後可以伐鬼方者亦小人勿用之意也六五有文明<lb/>
　之徳當未濟之時而居尊位然以隂處陽所不足者<lb/>
　正也若能修君徳以盡君道而巨細微顯一出於正<lb/>
　則有吉而无悔矣至是則有君子道徳之光充盛宣<lb/>
　著而不可掩矣至是則由致曲之功而至於有孚之<lb/>
　誠矣書曰惟我文考若日月之照臨光於四方顯于<lb/>
　西土則君子之光之謂也又曰亶聰明作元后則有<lb/>
　孚之謂也居尊而徳與位稱何未濟之可言乎吉而<lb/>
<pb n="61b"/>
　又吉者也上九以剛明當未濟之極未濟之極有可<lb/>
　濟之理而上九又有能濟之才聖人以其體離慮其<lb/>
　或至於過察而躁動故言但當自信其才與時合事<lb/>
　必可濟安以待之而不至於過動可也此有孚飲酒<lb/>
　无咎之義也不過於有為者固不失之煩擾而安於<lb/>
　无為者則又至於廢弛故又言若安以待之而至於<lb/>
　濡其首則過於沈溺而或失其可乗之機㑹則向之<lb/>
　所謂有孚者反為自失而非宜矣以其易至於過為<lb/>
<pb n="62a"/>
　也而戒之復慮其不為也而勉之酬酢斯世之道中<lb/>
　為己矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易辯録卷四<lb/>
</p>
<p>
</p>
  </div>
</body>
</text>
</TEI>
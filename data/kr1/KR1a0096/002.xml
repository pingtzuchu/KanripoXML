<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易辯録卷二</head> <lb/>
    <p>
<pb n="1a"/>
欽定四庫全書<lb/>
　周易辯録卷二<lb/>
　　　　　　　　　　　　　明　楊爵　撰<lb/>
䷊<hi>乾下坤上</hi>
泰小往大來吉亨<lb/>
　泰通也通由於和和則通不和則否閉而不通矣坤<lb/>
　為小往而居外乾為大來而居内天道下濟地道上<lb/>
　升之義也天地之道如此則為泰而在人事則為吉<lb/>
<pb n="1b"/>
　亨三才同一道也天地交而萬物生息通也上下交<lb/>
　而相與以有為其志同也以氣言則内陽而外隂以<lb/>
　徳言則内健而外順以人言則内君子而外小人君<lb/>
　子得志其道長小人不能肆惡而道消也皆所以為<lb/>
　泰而吉亨也財成天地之道如厯象日月星辰之類<lb/>
　是也輔相天地之宜謂順時以有為因物以制用也<lb/>
　先王之道因革損益與時偕行皆所以左右民也左<lb/>
　右民所以嚴事天之誠也初九陽剛得正之君子也<lb/>
<pb n="2a"/>
　自宜見用豈獨一身哉凡志同道合而有斯世斯民<lb/>
　之心相與並起矣故為㧞茅茹以彚之象而行則吉<lb/>
　㧞初九者必君相也明揚之道得而賢者有帝臣之<lb/>
　願矣㧞之之道何如求之以禮任之以誠而已否則<lb/>
　恭敬而無實者君子不可虚拘九二有剛中之徳上<lb/>
　應六五當泰之責任者也所謂財成天地之道輔相<lb/>
　天地之宜以左右民者九二以身當其事而燮理之<lb/>
　矣有包舉宇宙之量有坐定夷險之才有不廢困窮<lb/>
<pb n="2b"/>
　之仁有不私親昵之公是能以中行為尚者也若九<lb/>
　二真可謂代天之相矣臯䕫稷契伊傅周召之能事<lb/>
　也諸葛孔明韓范之徒亦其流亞者也媢嫉求備則<lb/>
　與包荒相反天下有事束手無策則與用馮河相反<lb/>
　用馮河非勇決之義如周公言在今予小子旦若游<lb/>
　大川懼不克濟欲與召公共濟之謂有撥亂反正之<lb/>
　才也不言涉大川而言馮河馮如馮几之馮取其坐<lb/>
　鎮安危之義也抱明徳而類微者則忽之與不遐遺<lb/>
<pb n="3a"/>
　相反以天位天禄私親故者與朋亡相反九三泰已<lb/>
　極矣至此則將否之時也泰之時為平无有平而不<lb/>
　陂者今將陂矣隂往在外无有往而不復者今將復<lb/>
　矣可懼哉可懼哉處九三之地而以世道為己責者<lb/>
　當有蹈虎尾涉春氷之心可也惟當艱難其心以守<lb/>
　正道常思一念不謹禍即起矣一事有失世即亂矣<lb/>
　如以千鈞之重投之眇然之躬之上而為之負荷之<lb/>
　一有顛蹶則載胥以亡而不可救矣始可謂艱難守<lb/>
<pb n="3b"/>
　正而得无咎矣如孔明相漢躬親細務豈得已哉如<lb/>
　此則勿憂所期之孚不我有而君臣上下常得以享<lb/>
　其福矣孚所期之信也所期欲常泰而不否也泰之<lb/>
　復否率以人謀之不臧而亦天運然也有聖人則可<lb/>
　以救之聖人以天自處視天下无不可有為之時亦<lb/>
　无不可有為之事故於否則即反為泰泰可以常不<lb/>
　否然孔孟有徳而无位則亦天之運也六四泰已過<lb/>
　中而否至矣四與類皆隂柔小人治平之時皆處之<lb/>
<pb n="4a"/>
　於外者也至是則相率而復於内如鳥之飛翩翩而<lb/>
　至言其羣合而且迅疾也小人羣合以害君子而君<lb/>
　子亦將盡矣不必用富之力以其鄰而鄰无不從不<lb/>
　待相戒而自相信然所以主之者必有其人豈可盡<lb/>
　歸於天運哉六五者正所謂主乎泰者也以隂居上<lb/>
　以順徳而下應九二之陽為帝乙歸妹之象以祉元<lb/>
　吉者以此道致福祉而得元吉也五所以者何道也<lb/>
　虚已以任賢才以保治安憸邪不得以間其心晏安<lb/>
<pb n="4b"/>
　不能以溺其志五以隂柔處過中之泰多所沈溺而<lb/>
　未必能此聖人以其有造命之權而為之則甚易也<lb/>
　欲治則治為亂則亂者五也開之以撥亂反治之機<lb/>
　而望其大有作為而獲元吉其憂世之心至矣哉以<lb/>
　中徳而行其所願也君之所願者用賢以保治安也<lb/>
　危亂非其本心之所願也為小人所誤而至此耳如<lb/>
　徽宗北行泣於道曰王黼誤我至此上六泰已否治<lb/>
　已亂矣為城復于隍之象天下方以親小人逺賢臣<lb/>
<pb n="5a"/>
　以致亂而怨上矣又欲毒民命以用師則所以自速<lb/>
　其亡而已故勿用師惟當下哀痛之詔反躬自責陳<lb/>
　在已致亂之由在於反道敗徳喻天下圖存之願必<lb/>
　欲遷善改過自其邑之近而達之於逺告之詳而及<lb/>
　之徧或可以收人心以延天命焉然此既否之後不<lb/>
　得已而圖免於亡之所為也不能謹之於始而守此<lb/>
　以為正則可羞之甚也<lb/>
䷋<hi>坤下乾上</hi>
<pb n="5b"/>
否之匪人不利君子貞大往小來<lb/>
　否之時匪人道也天理之在人心者未甞亡則人道<lb/>
　无時而可泯也但在廟堂則治在田野則亂否之時<lb/>
　在田野而不在於廟堂矣人道善道也天命有善而<lb/>
　无惡人道合於天命者也君子之正道即人道也匪<lb/>
　人道則不利君子之正道也乾為大而往居於外坤<lb/>
　為小而來居於内則是天地不交萬物之生意閉塞<lb/>
　而不通也上下不交天下亂而无邦也以卦言則内<lb/>
<pb n="6a"/>
　隂而外陽内柔而外剛在人則為内小人而外君子<lb/>
　小人得志肆惡以號令天下其道長君子則有隠居<lb/>
　求志而已此豈人道哉君子雖退處林野小人猶欲<lb/>
　害之故當儉徳以辟其難儉徳者隠晦其跡以潛處<lb/>
　也如東漢黨錮皆一時之君子也范滂輩不能潛晦<lb/>
　其跡而速禍之慘可傷哉初六小人在下者聯類並<lb/>
　起亦㧞茅連茹之象然否之初則小人者未至於殘<lb/>
　傷君子未至於大壊朝政猶可以改過遷善一變而<lb/>
<pb n="6b"/>
　為君子焉故聖人以貞吉戒勉之其為世道之慮深<lb/>
　矣六二當否之時正所謂用事之小人也包承大人<lb/>
　非其本心也以公論所在士望所屬而殘害之已亦<lb/>
　難乎其為處矣如李林甫於張九齡雖恨猶曲意事<lb/>
　之可以保富貴而不及於禍則小人之吉也包承者<lb/>
　小人處君子之術也君子豈可為小人所處哉當於<lb/>
　否之時求吾之亨道焉以身殉道大人之亨也豈可<lb/>
　漫不知否而亂於小人之羣哉六三不中不正居下<lb/>
<pb n="7a"/>
　之上當否之時居髙位而享厚禄者也世之否者任<lb/>
　其否漫不知所以處之吾之富貴吾自保之而已胡<lb/>
　廣馮道之徒是也豈不可羞之甚哉象言其位不當<lb/>
　也以何功何能而得此位乎位者居下之上也九四<lb/>
　否已過中氣運漸至於亨通人事漸可以措手天命<lb/>
　之否者至此有轉而為泰之幾矣四近九五有轉否<lb/>
　為泰之責任者也然以陽居隂處不得正而或不免<lb/>
　於過咎焉則非盡人事以答天休者也若能克己為<lb/>
<pb n="7b"/>
　義使所行无咎則一時疇類君子賴其徳位皆得行<lb/>
　所學以益世而獲福矣不言吉者時未可以得吉而<lb/>
　四之才尚有不滿人意者焉九五陽剛中正以居尊<lb/>
　位徳與位稱道與時合世之否者可一變而為休美<lb/>
　矣是大人明徳新民之道治隆於上而俗美於下矣<lb/>
　故大人吉然又當戒懼於心自以為其亡矣其亡矣<lb/>
　再言其亡者言无時无事而不戒懼也凡所施為必<lb/>
　詳審安固有久大之圖如繫于苞桑之固可也其亡<lb/>
<pb n="8a"/>
　其亡者有居安思危之心也繫于苞桑者言所處之<lb/>
　密也上九以陽剛居否之終能傾時之否者也物之<lb/>
　貯於器中者多則漸去之而未可傾少則傾倒而盡<lb/>
　去之否至於終則否无幾矣上九以陽剛之才一傾<lb/>
　之以收成功焉故先否後喜象言否終則傾何可長<lb/>
　也否未終則圖以漸去之終則直可傾之取義精矣<lb/>
䷌<hi>離下乾上</hi>
同人于野亨利涉大川利君子貞<lb/>
<pb n="8b"/>
　同人與人相同之義六二以柔得位得中而應乎乾<lb/>
　以柔應剛固有相同之義得位則應之以職分所當<lb/>
　為得中則應之以事理所當然應之以職分所當為<lb/>
　義理所當然上之人或不能即從或從之而中止亦<lb/>
　不足以言同也二之所應者乃九五之乾也乾者至<lb/>
　健而无息之義惟其至健也則於二之應乎已者即<lb/>
　能行之而不失其幾惟其无息也則行之有常要之<lb/>
　以永久而不中止二之與五可謂同之以心同之以<lb/>
<pb n="9a"/>
　理不但形迹之相同而已也不曰應乎上應乎剛而<lb/>
　曰應乎乾者上未必皆剛而剛不足以盡乾之義也<lb/>
　聖人之筆如化工非但寫其形像而精神盡見矣于<lb/>
　野則與人同者曠逺而無私也不狃於崇卑不限於<lb/>
　逺近而廓然與同則同人之心度極於廣大无外矣<lb/>
　此于野之氣象也如是則天下皆其同心者也古今<lb/>
　皆其同心者也豈不足以致亨而涉大川乎卦之以<lb/>
　離遇乾為以健而行其所知者也以健而行其所知<lb/>
<pb n="9b"/>
　則所以與人同者剛毅果決不牽於私係不溺於近<lb/>
　小而必至於廣大无外之域矣是致亨涉川則由于<lb/>
　野而于野之胷次非以乾行者不能也于野則相同<lb/>
　者固廣大无私矣然于精微之義或有未盡則所同<lb/>
　者亦非君子之正道也君子之正道合於大同之理<lb/>
　也時異勢殊或有可同於昔而未可同於今者可同<lb/>
　於彼而未可同於此者非精義入神者不能明此理<lb/>
　非剛健克己者不能行此道卦之文明則能精義入<lb/>
<pb n="10a"/>
　神而明此理矣以健則能剛健克己而行此道矣如<lb/>
　此則能以中正而應非中正則不應而不與之同是<lb/>
　所同者皆廣大精微之至理而為君子之正道也未<lb/>
　至於文明者則格物致知求明諸心而知所往則雖<lb/>
　愚必明矣未至於剛健者則勉强克己而力以求其<lb/>
　至則雖柔必强矣天下之事不同而所同者心也天<lb/>
　下之心不同而所同者理也君子之心所先得者天<lb/>
　下同然之理也得天下同然之理自能通天下之志<lb/>
<pb n="10b"/>
　矣徵諸庻民考諸三王而不謬建諸天地而不悖質<lb/>
　諸鬼神而无疑百世以俟聖人而不惑此通天下之<lb/>
　志而合大同之道也天在上而火炎上亦有同人之<lb/>
　義類族則逺近親疎各得其所君子小人各安其分<lb/>
　辨物則精粗美惡各得其用皆以類而與同矣初九<lb/>
　以剛在下上無應與又當同人之初則所交未私而<lb/>
　所志未變為出門同人之象而得无咎初雖陽剛得<lb/>
　正卦體本隂處離之下涉於小疵之躁而未㑹於文<lb/>
<pb n="11a"/>
　明之善特以同人之初未有私主涉世之久用物之<lb/>
　多不知身心至此又何如也免於咎而已故不言吉<lb/>
　六二雖得中正然有應於上則係於私小而非大同<lb/>
　之道也故各卦所論者大同之道六二以中正而與<lb/>
　人同則得其道矣爻則以相應相與而有公私廣狹<lb/>
　之異故六二在一卦則為善而在本爻則為惡也九<lb/>
　三欲同於六二懼九五之見攻而欲與之敵故有伏<lb/>
　戎于莽升其髙陵以窺伺之至於三嵗之久不能興<lb/>
<pb n="11b"/>
　勢不相敵故也九三者心欲為惡而力不遂也九四<lb/>
　欲攻六二與之同為九三所間二守正不與三墉之<lb/>
　象也故四有乗墉之象乘墉則可以攻而有之矣然<lb/>
　四以陽居隂能以柔濟剛而不克攻也若四者力足<lb/>
　以為惡心能自反而歸於義者也故吉晉人納捷菑<lb/>
　于邾弗克納趙宣子曰非吾力不能納義實不爾克<lb/>
　也合於此爻之義矣九五與六二以剛中柔中而相<lb/>
　應焉則理直矣為三四所間而不得同故先號咷五<lb/>
<pb n="12a"/>
　之力足以勝三四故終得同而後笑也五之得同於<lb/>
　二以大師克之而後遇也立賢无方君道當然初與<lb/>
　三皆剛而得正九四則剛而能柔上九居事之外而<lb/>
　不求與世同此九五居尊位而所當延攬者也舍皆<lb/>
　不與同之而汲汲以求二則亦狹矣上九以陽剛居<lb/>
　同人之終而无應衆皆有同已則无求於世而不與<lb/>
　人同孤介自守荒僻寂寞為同人于郊之象既无所<lb/>
　同則亦无所係累故得无悔親師取友則徳崇業廣<lb/>
<pb n="12b"/>
　離群索居則孤陋寡聞上九所為非可尚之道也故<lb/>
　象言其志未得<lb/>
䷍<hi>乾下離上</hi>
大有元亨<lb/>
　大有所有之大也六五以柔得尊位大中而上下應<lb/>
　之以天下之大徳居天下之大位則人皆尊親之矣<lb/>
　故為大有乾之徳剛健離之徳文明以乾遇離為其<lb/>
　徳剛健而文明剛健則為善有終文明則照物无遺<lb/>
<pb n="13a"/>
　六五應乾之九二為應乎天而時行典曰天叙禮曰<lb/>
　天秩徳曰天命罪曰天討君人者應天以時行而已<lb/>
　何容心哉聖王徳與天合故能因時立制以盡其事<lb/>
　天之誠是以元亨火在天上則所照者逺矣所照見<lb/>
　者皆其所有矣故為大有之象遏惡討有罪也揚善<lb/>
　命有徳也討罪命徳天之道也故為順天休命此即<lb/>
　所謂應乎天而時行為治所有之象之道也初九當<lb/>
　大有之時以陽居下上无應與在事之初則事未悖<lb/>
<pb n="13b"/>
　謬未交於害者也若任事之久則耽其寵樂而患得<lb/>
　患失之心生事有悖謬而害至矣初九未至於此亦<lb/>
　未見其有咎故但曰匪咎者不敢遽以无咎許之也<lb/>
　富貴寵利人視之以為喜已則思其有憂者在人視<lb/>
　之以為安已則思其有危者在是能艱以處之也如<lb/>
　此則於事之可否身之去就皆不敢茍而得无咎矣<lb/>
　書曰居寵思危罔不惟畏艱則无咎之義也九二當<lb/>
　大有之時陽剛得中上應六五才徳足以任天下之<lb/>
<pb n="14a"/>
　重者也五之所欲為者委之於二二足以承之而有<lb/>
　為為大車以載之象以其才徳輔佐六五綱紀衆事<lb/>
　則家相之責盡矣故无咎不言吉者任事在二而成<lb/>
　功則歸於五此君臣之分也九三剛而得正當大有<lb/>
　之時居下之上位髙徳正有方伯連帥之責者也為<lb/>
　龍為光蕃屏王室天子之禮樂刑政四達而不悖矣<lb/>
　用亨于天子用其才徳以亨通天子之威命明徳於<lb/>
　天下也小人无此徳者則不能當此亨于天子之任<lb/>
<pb n="14b"/>
　也无此徳而當此任則挾上命以號令天下肆其暴<lb/>
　虐而反為民害矣如曹操劉裕之徒征伐四出拜表<lb/>
　輒行卒簒漢晉為害多矣爻有過剛不中之嫌故特<lb/>
　以小人戒之九四位近六五當公輔之責贊六五以<lb/>
　保大有之成業者也以陽居隂剛而能柔為嚴恭寅<lb/>
　畏不極其盛之象如召公言我非敢勤惟恭奉幣用供<lb/>
　王能祈天永命者是也身勞力瘁則委效於君上功<lb/>
　盖天下則守之以謙虚為恪盡臣道而得无咎矣六<lb/>
<pb n="15a"/>
　五以文明虚中之徳而居尊位文明則照物无遺虚<lb/>
　中則專於委任推誠心於股肱心膂之寄是其孚心<lb/>
　交於下而得臣工以贊助可以保大有之業矣然承<lb/>
　平之世率以文教為尚而武備易於廢弛況六五柔<lb/>
　中而无剛徳威武尤其所不足也故必威如而後吉<lb/>
　所謂威如者安不忘危振揚武烈使威徳加於天下<lb/>
　則可以永保前人之成業如周公召公告成王克詰<lb/>
　戎兵張皇六師覲文武之耿光而无壊其寡命者是<lb/>
<pb n="15b"/>
　也人主當大有之世撫盈成之運於事多忽易而无<lb/>
　思患預備之心啟之以威如為六五對病之藥也上<lb/>
　九以陽剛離體居大有之上是剛有終而明能極者<lb/>
　也剛有終則能自振㧞而不溺於晏安明能極則用<lb/>
　賢使能而不至於混淆善保大有之業者莫過於剛<lb/>
　明之徳故自天祐之吉无不利繫辭所言又一義也<lb/>
　大有上九自天祐之吉无不利象曰大有上九自天<lb/>
　祐也繫辭曰天之所助者順也人之所助者信也履<lb/>
<pb n="16a"/>
　信思乎順又以尚賢也是以自天祐之吉无不利人<lb/>
　臣以道事君而成大有之業為成其事上之信也鼎<lb/>
　象曰覆公餗信何如也凡臣職未盡而至於誤國誤<lb/>
　民則失信矣四時之運功成者去於兼善天下之後<lb/>
　奉身而退不以寵利居成功而致顛覆之禍則知進<lb/>
　退存亡而處之以道為順矣上九以剛明之才當大<lb/>
　有之時是能左右六五以成大業者為履信矣位六<lb/>
　五之上為所尊禮而非任事之地為思順矣初九无<lb/>
<pb n="16b"/>
　交害九二大車以載九三亨於天子九四匪其彭則<lb/>
　濟濟多士惇大成裕輔六五以成治化而已處无為<lb/>
　之地是能推賢讓能使國家復用一畨人才為尚賢<lb/>
　矣其卷舒運用始終一於道而不茍焉者也此其所<lb/>
　以天人交助獲吉而无不利也象言大有上九自天<lb/>
　祐者大有言其時也上九言其所抱之才與所處之<lb/>
　地也以此人此徳當此時而處此地獲天之祐為所<lb/>
　宜也大有初九无交害匪咎艱則无咎象曰大有初<lb/>
<pb n="17a"/>
　九无交害也徳不足而行未成未可以涉世也初九<lb/>
　以陽剛得正之才而處卦下是負其幼之所學而欲<lb/>
　效用於大有之世矣内重而見外之輕也得深而知<lb/>
　誘之小也始進而志足以帥氣也迷於欲則入於害<lb/>
　矣而履能以道則未與害交而不致咎矣聖人慮其<lb/>
　希世取寵之念萌而天理之幾易至於泯滅焉故復<lb/>
　以艱則无咎致其戒能知人心操舍之无常而富貴<lb/>
　利達易以惑人使之迷謬顛危至於殁齒不自悟自<lb/>
<pb n="17b"/>
　能察於所履而有難進易退之節矣夫何咎象謂大<lb/>
　有初九无交害者盖言大有之時易於害交而處初<lb/>
　則心未變為九則志能堅其才其時皆易免咎<lb/>
䷎<hi>艮下坤上</hi>
謙亨君子有終<lb/>
　謙者有若无實若虚之意也无為无虚為虚此有恒<lb/>
　也已有而處之若无巳實而處之若虚此謙也山之<lb/>
　髙者處於地之卑之下外示卑而自掩其髙則謙之<lb/>
<pb n="18a"/>
　象也止於理而不敢或過順於道而從容謹勑則謙<lb/>
　之義也未有尚謙徳而不亨通者矣謙者君子之美<lb/>
　徳也有若无終不能掩其有實若虚終不能匿其實<lb/>
　有終之謂也天道下濟則天道謙矣下濟而成生物<lb/>
　之功則光明也地道卑而處下則地道謙矣承天以<lb/>
　有為而時行則上升也光明上升則亨通之義也天<lb/>
　道則虧其盈而益其謙寒暑往來日月盈昃是也地<lb/>
　道則變其盈而流其謙髙者日頽而下者日平是也<lb/>
<pb n="18b"/>
　鬼神禍盈而福謙作善降之百祥作不善降之百殃<lb/>
　是也人道惡盈而好謙去不仁而歸於仁是也居尊<lb/>
　位而能謙則盛徳至善愈為光顯居卑位而能謙其<lb/>
　徳之髙而人亦不可踰也此謙徳之君子所以有終<lb/>
　也地中有山則髙者卑而卑者髙矣裒多益寡所以<lb/>
　稱物之多者宜裒寡者宜益以平吾之所施也所施<lb/>
　裒之益之而得其當則為平矣此取地中有山之象<lb/>
　初六以柔處最下謙而又謙之君子也有是美徳則<lb/>
<pb n="19a"/>
　人孰不相與以心乎得人心之與而用以涉險則无<lb/>
　難矣故用涉大川吉牧者置身之處所也以卑為置<lb/>
　身之處所則動静語黙无不在是矣六二柔順中正<lb/>
　柔順則有能謙之質又能使所謙得乎中正合於至<lb/>
　當不易之理矣故能以謙徳鳴世得正而吉也非其<lb/>
　中心有得於至理者能若是乎九三居下之上剛而<lb/>
　得正上下賴之其功大矣處止之極而又得正則止<lb/>
　於理義道徳而不過焉為有功勞而能謙也書曰汝<lb/>
<pb n="19b"/>
　惟不矜天下莫與汝爭能汝惟不伐天下莫與汝爭<lb/>
　功功能之實自不可掩則有終而吉也六四位近於<lb/>
　五君臣皆有順徳贊相輔弼其道大行无不利矣然<lb/>
　上承六五柔中之君也下乘九三則有功之大臣也<lb/>
　四居柔而得正順體而能下其心若不敢以自安者<lb/>
　為撝謙之象撝者施布之意猶言曲盡其謙徳也六<lb/>
　五有柔中之徳而居尊位在上能謙則為衆心所與<lb/>
　謙則尚義而不殖貨利上下二隂順而從之為不富<lb/>
<pb n="20a"/>
　而能以其鄰之象艮止在下有止而不服之象又六<lb/>
　五謙徳之君不尚威武亦或有恃其桀傲而不來庭<lb/>
　者則利用侵伐如漢文寛厚呉王不朝賜以几杖使<lb/>
　當時有以處之則七國之叛可預消矣居尊能謙則<lb/>
　人心所與征伐尚利為之而况於他事有不利乎上<lb/>
　六居柔之極為順之至能以謙徳有聞於人者也以<lb/>
　謙有聞則所與者衆矣亦有恃力而不可以徳化者<lb/>
　上六之志未得也率其所與之衆而往正之則為利<lb/>
<pb n="20b"/>
　也五君也利用侵伐則无逺近之間上六則可以征<lb/>
　其邑國而已坤有國邑之象則上六為民社者也征<lb/>
　邑國不得已而用師也非其邑國而征之則肆其侮<lb/>
　奪而流於惡矣自四以下皆所以輔五也五則征伐<lb/>
　自天子出故利用侵伐上雖屬五而處其上亦有土<lb/>
　之君也征其邑國則告于天子請于方伯在其中矣<lb/>
　謙雖賢者之事比于剛中之作用則有間焉人之懐<lb/>
　徳雖有之而畏威則未也故五上皆以征伐為言<lb/>
<pb n="21a"/>
䷏<hi>坤下震上</hi>
豫利建侯行師<lb/>
　豫和樂也以一卦之體言九四以剛徳為上下所應<lb/>
　而志得行則人心和樂以應九四矣以二卦之徳言<lb/>
　以坤遇震為順而動上能順理而動則人心和樂以<lb/>
　應之矣故卦名豫事莫大於建侯與行師非得人心<lb/>
　之和不可以有為建侯即人心和樂以應之人而利<lb/>
　建以為侯也行師則率其和樂以應之衆而往正人<lb/>
<pb n="21b"/>
　之罪也如豫之順以動則天地如之天地亦順而應<lb/>
　之矣況於建侯行師不可以有為乎天地惟其順理<lb/>
　而動也故日月之行有常度而不過四時之運有常<lb/>
　候而不忒聖人惟其順理而動也則刑罰不用而民<lb/>
　自說服豫之順理而動天地此道聖人亦此道天下<lb/>
　古今不可易之道也其時義可謂大矣雷出地而奮<lb/>
　其聲則氣和矣故為豫之象先王取其和之義而作<lb/>
　樂以崇徳樂之用則斟酌飽滿動蕩血脈流通精神<lb/>
<pb n="22a"/>
　養其中和之徳而救其氣質之偏者也孔子言成於<lb/>
　樂書所謂典樂教胄子者亦崇徳之義也殷盛也薦<lb/>
　上帝配祖考則用樂之盛也初六與九四為應九四<lb/>
　居六五之下而上下應之得時主事者也初六隂柔<lb/>
　小人資其勢𦦨以作威福志得意滿不勝其豫而自<lb/>
　鳴凶之道也六二當豫之時衆皆溺於豫而已獨以<lb/>
　中正自守其節介如石之堅而不可易所謂富貴不<lb/>
　能淫貧賤不能移威武不能屈者六二有之事幾之<lb/>
<pb n="22b"/>
　隠而難知者必安静之君子能察之而躁動者不能<lb/>
　識也二之節介如石則自能精義入神不俟終日而<lb/>
　見凡事之幾微得正而且吉也六三不中不正位近<lb/>
　九四仰視其富貴以豫樂而取悔者也三之悔由其<lb/>
　悔之遲所以有悔也隂柔之質无見事之明无決斷<lb/>
　之才沈溺於豫而不知速悔所以至於有悔而不可<lb/>
　追也自古權臣之敗凡奔走門下而不能早自引決<lb/>
　者安能自免九四由豫者天下人心之豫由於四也<lb/>
<pb n="23a"/>
　有能為之才遇可為之時而得以自盡其所為焉大<lb/>
　有得也大臣至此必有至誠惻怛之心以憂國憂民<lb/>
　則朋類君子合而聚之樂為所用則在已以人事君<lb/>
　之道或可以少盡矣四以陽居隂而誠或未至故聖<lb/>
　人以勿疑啟之諸葛孔明開誠心布公道集衆賢廣<lb/>
　忠益有類此爻六五當豫之時以隂居尊沈溺於豫<lb/>
　乗九四之剛衆心歸於四五所處者危地也故為貞<lb/>
　疾之象貞疾腹心之疾也以其得中故雖有貞疾而<lb/>
<pb n="23b"/>
　恒不死周赧漢獻似之上六以隂柔處豫之極是昏<lb/>
　㝠於豫迷於沈溺而不知省悟則禍基成矣若能恍<lb/>
　然而悟翻然而改以道義自樹而不安於㝠豫之失<lb/>
　則无咎矣上六處動之極有能改過遷善之質故聖<lb/>
　人期之以有渝无咎而與其進焉<lb/>
䷐<hi>震下兌上</hi>
隨元亨利貞无咎<lb/>
　隨相随之義初九以剛來下柔陽唱而隂必和以震<lb/>
<pb n="24a"/>
　遇兌為動而說說斯隨之皆相從之義也剛來下柔<lb/>
　又所以成其為動而說也凡諸卦言剛柔之變程傳<lb/>
　謂自乾坤而來易本義則變自他卦此易中之法象<lb/>
　於義皆當自乾坤來者其說覺長彼此相從固可以<lb/>
　致元亨然利於正則所從可以无咎所從不正則為<lb/>
　茍合雖可以致亨而過多矣以相從致大亨貞而无<lb/>
　咎則天下隨之矣貞者堯舜禹湯文武周公相傳之<lb/>
　正道萬古不易之定理也天下之人心不同而同於<lb/>
<pb n="24b"/>
　此理故貞則天下隨之如所謂一日克己復禮天<lb/>
　下歸仁者亦此義也隨之義貞也可謂大矣時當作<lb/>
　之澤中有雷雷動而澤隨也嚮晦入宴息取雷藏澤<lb/>
　中動而静隨時休息之義也初九官有渝官主守渝<lb/>
　變也未隨則為士已隨則為官膺一事守一職之義<lb/>
　也士則隠居求志官則行義達道視士之所尚則變<lb/>
　矣然所隨之人不可不擇必信義足以係天下之望<lb/>
　者而後隨之如孔明不隨曹孫之輩而隨先主則所<lb/>
<pb n="25a"/>
　隨得其正而可以獲吉矣隨既得其人而所以相交<lb/>
　者必以公出門交公之義也從違可否必順天下之<lb/>
　公理忘一己之私情則能以道義相與而可以大有<lb/>
　為矣故有功所隨必擇其人所交必慎其道此隨之<lb/>
　第一步也不可以不謹隨之時易於茍隨六二近於<lb/>
　初九之小子為其所係而與之隨則失九五所當隨<lb/>
　之丈夫矣即近而忘逺棄正而與邪也書曰逺耆徳<lb/>
　比頑童正此義也邪正不能以兩隨未有隨邪術而<lb/>
<pb n="25b"/>
　又能隨正道說小人而又能說君子者也故象曰係<lb/>
　小子弗兼與也其義深矣六三位近九四之丈夫為<lb/>
　其所係而隨之則失於初九同體之小子四居九五<lb/>
　之下當時之任者也已既從之則隨其所求而无不<lb/>
　獲矣然必利居貞隨之必以正求之必有道内不失<lb/>
　已外不失人則為正不然則權門之鷹犬也九四位<lb/>
　近九五而權已重下應動體則動而隨乎已也位髙<lb/>
　權重而民隨之故求无不獲然勢迫於君而得人心<lb/>
<pb n="26a"/>
　則嫌疑易生貞固守此㐫之道也人臣處此惟存其<lb/>
　有孚在道之明可也有孚在道所以為明者惻惻然<lb/>
　以盡補衮之誠䕫䕫然以嚴事上之禮勤勞盡瘁四<lb/>
　直任之而成功則歸於五使人知恩威出於君而无<lb/>
　與於己則為明之至而可无咎矣否則耽寵樂而忘<lb/>
　禍機昏昧之徒也九五孚於嘉嘉善也謂六二之中<lb/>
　正者也九五六二皆以中正為應則相隨者能以道<lb/>
　矣五以剛中正信二之柔中正所謂大亨利貞而天<lb/>
<pb n="26b"/>
　下隨之者也故吉上六居隨之極已能隨人之心人<lb/>
　則隨己之動固結而不可解為拘係之又從而維之<lb/>
　周王惟其得人心之隨至固結而不可解則亨通于<lb/>
　西山而王業之成肇於此矣<lb/>
　隨上六拘係之乃從維之王用亨於西山象曰拘係<lb/>
　之上窮也上六居隨之終悅之極人心悅己而已終<lb/>
　隨人文王以之羑里之囚拘係從維幾至不免而終<lb/>
　守天地之義終不改其臣節周之徳可謂至徳也人<lb/>
<pb n="27a"/>
　心歸之天命與之三分天下有其二是文王以隨之<lb/>
　至徳而亨于西山也象言上窮文王遭時不臧而至<lb/>
　拘係則亦窮矣遭此窮阨而終不改節非文王至徳<lb/>
　不能也<lb/>
䷑<hi>巽下艮上</hi>
蠱元亨利涉大川先甲三日後甲三日<lb/>
　蠱壊亂之義事之壊亂者不可不求以治之故又為<lb/>
　有事之義為卦艮剛在上巽柔在下剛柔各止其所<lb/>
<pb n="27b"/>
　而不相交也又為下卑巽則專於詭随上茍止則不<lb/>
　能自强交之不以道也上下不交與交不以道皆足<lb/>
　以致壊亂矣蠱之時則亂已極矣亂極復治循環之<lb/>
　理故元亨而天下有治之機矣治一世之蠱者不可<lb/>
　蹈襲舊弊當有非常之更張宏逺之作用而涉險難<lb/>
　以為之故利涉大川為往而有事於治蠱也自古創<lb/>
　業之君開國之臣所以撥亂世而反之正者必險阻<lb/>
　艱難之備甞規模施為之先定皆涉川之義也甲取<lb/>
<pb n="28a"/>
　始之義也先甲者原之於始也後甲者要之於終也<lb/>
　凡事之為思慮審而至於三則謹之至也先甲三日<lb/>
　後甲三日謂凡治蠱之道必原始要終熟思審處而<lb/>
　致其慎也書曰慎厥終惟其始終以不困不惟厥終<lb/>
　終以困窮此之謂也天運至於蠱之時則向於治矣<lb/>
　人之治蠱要之以有終者由慎之於始則維持世運<lb/>
　之道盡而合於天之行也人謀之與天運未甞不相<lb/>
　為流通者也山下有風則風囬旋而物亂矣故為蠱<lb/>
<pb n="28b"/>
　之象未有風俗不壊而世亂者也世之亂者由於風<lb/>
　俗之壊也振起其民而使皆趨於教典所以善風俗<lb/>
　也育徳則自育其徳又所以端風化之本也未有己<lb/>
　不正而能正人者也蠱者前人之失故諸爻之治蠱<lb/>
　者皆以父母為言初六非有治蠱之才但在事之初<lb/>
　蠱未深而為力易故有賢子則能幹父所壊之事而<lb/>
　考得无咎父之過即子之過子之功即父之功見父<lb/>
　子一體之義也事之成敗存亡所係初六當蠱之時<lb/>
<pb n="29a"/>
　勢已危矣所損未多賴有賢子而急治之故終吉象<lb/>
　言意承考也承如書所謂丕承哉之承盖善繼考之<lb/>
　志善述考之事也考以失而致蠱豈无悔悟之心與<lb/>
　補愆之志哉初六幹父之蠱乃承其考之志而非以<lb/>
　自為也聖人以子之賢善歸於父為訓之義大矣九<lb/>
　二以陽剛得中上應六五之隂柔而治其壊為幹母<lb/>
　之蠱母既昏暗致蠱子以剛陽之才幹之宜委曲以<lb/>
　成其幾而不失於正若伸己之是正彼之非如此而<lb/>
<pb n="29b"/>
　貞則隂暗之主必反見疑而蠱益深矣狄仁傑之於<lb/>
　武氏是也始終以姑姪母子配食於廟以啟其心而<lb/>
　濟其事或曰仁傑若用貞當何如曰婦人不可居天<lb/>
　位也嗣聖不可改為光宅也唐之天下不可革為周<lb/>
　也先儒胡氏言當執武氏於唐宗廟前誅之則貞之<lb/>
　大者也九三過剛不中而幹前人之蠱或有過於作<lb/>
　用而失其幾宜者故小有悔然剛正之才終可以有<lb/>
　為而補其愆故无大咎六四以柔居柔為過於柔以<lb/>
<pb n="30a"/>
　此幹蠱則逡巡畏縮不自振㧞蹈其因襲之弊以重<lb/>
　既往之失而已矣故往則見吝象言往未得也言以<lb/>
　寛裕治蠱則蠱不可得而治也六五以柔中居尊下<lb/>
　應九二剛中之賢二能承之以徳承即意承考之承<lb/>
　五之志在得賢治蠱二能以剛中之徳承其志而輔<lb/>
　之以有為則成功歸於五而有幹蠱之善譽矣上九<lb/>
　視一時人才之所為皆其所不屑也故不事王侯而<lb/>
　髙尚其事所謂天子不得臣諸侯不得友也隠居以<lb/>
<pb n="30b"/>
　求其志樂堯舜之道而囂囂自得者乃其髙尚之事<lb/>
　也其清風髙節足以亷頑而立懦矣故象曰不事王<lb/>
　侯志可則也胷次悠然超乎萬物之上而不義之富<lb/>
　貴則視之如浮雲者此其志也豈不可以為法乎<lb/>
䷒<hi>兌下坤上</hi>
臨元亨利貞至于八月有凶<lb/>
　臨剛臨柔也剛浸而長以消柔也凡臨民者必有以<lb/>
　正乎民臨事者必有以處乎事君子臨小人使小人<lb/>
<pb n="31a"/>
　革心向善否則去之此臨之以道也正邪不容並立<lb/>
　君子之道日長則小人之道日消臨有元亨之理然<lb/>
　臨之不以正則涉於作惡而為血氣之私非君子至<lb/>
　公无我之道也卦之以兌遇坤為和悅而順於理此<lb/>
　天徳也九二剛中而有六五之應此王道也以此臨<lb/>
　小人而處之則大亨而得其正矣天道四時行百物<lb/>
　生栽培傾覆无有不亨通而得正者故大亨以正為<lb/>
　天之道也臨十二月之卦君子之道方盛之時也至<lb/>
<pb n="31b"/>
　於八月為遯卦二隂方長則小人盛而君子有凶矣<lb/>
　聖人言此非特以示循環之理也正欲君臣上下於<lb/>
　方盛之時即知不久而有凶將至矣庶幾安不忘危<lb/>
　存不忘亡憂勤惕厲之心无時而可少懈則可以保<lb/>
　其无凶矣故彖言至於八月有凶消不久也則情見<lb/>
　乎辭而凛乎其可畏垂戒之意深逺矣澤上有地地<lb/>
　臨於澤上臨下之象也君子臨民之道教養兩端而<lb/>
　已澤之出於地者无窮君子教民之心而思欲盡之<lb/>
<pb n="32a"/>
　於无窮焉地之載乎物者无疆君子容保民之心亦<lb/>
　无疆盡一世之民皆欲教之養之使无一夫不得其<lb/>
　所者君子之心也初九陽剛得正有其才矣當臨之<lb/>
　時有其時矣才與時合視卦之羣隂皆其所當臨之<lb/>
　小人也而初則咸臨之咸之義至為精約詳逺而略<lb/>
　近昵親而忽䟽皆非咸也无逺近親疏皆以公平之<lb/>
　道臨之書所謂无偏黨反側而惟以蕩蕩平平正直<lb/>
　為心孔子謂周而不比程子謂廓然而大公物來而<lb/>
<pb n="32b"/>
　順應者皆咸臨之義也初九之臨下不以逺近親踈<lb/>
　二三其心而志在於行正正即王道也故吉九二以<lb/>
　剛中之徳而臨羣隂善莫善於剛中故盡咸臨之道<lb/>
　與初九同二應於五奉君命以臨之者也其勢尤便<lb/>
　而處之尤易故吉而无不利所以咸臨吉而无不利<lb/>
　者以群隂之未順君命也君也者奉天以安民者也<lb/>
　臣也者受君之命而奉以行之者也小人所為惟有<lb/>
　戕賊善類民之害而已於人君之命有未順也九二<lb/>
<pb n="33a"/>
　上應六五正名其未順命之罪而咸臨之故吉而无<lb/>
　不利也六三居下之上有臨民之責者也隂不中正<lb/>
　又兌為口舌說見於外為内无所有徒以巧言令色<lb/>
　臨民者也臨之而失其道如此則何所利哉臨之時<lb/>
　二陽盛長以消諸隂三處二之上則勢已迫而消已<lb/>
　及矣亦自知憂之者也既憂之則改過遷善變為君<lb/>
　子而无甘臨之失矣何咎之有六四柔而得正下應<lb/>
　初九剛而得正剛柔相應而又各以正則相臨者非<lb/>
<pb n="33b"/>
　以面貌而以誠心懇惻切至而樂於相與也君臣朋<lb/>
　友之交合吐忠赤而忘忌疑皆此義也如公孫述磬<lb/>
　折以恭馬援而援斥之光武岸幘簡易而樂為用得<lb/>
　至臨之義也故无咎六五知九二為可用之賢委任<lb/>
　之而行其道是能以智臨下而得大君之所宜也五<lb/>
　以誠任二二以道事五上下交而徳業成矣故吉上<lb/>
　六居臨之終以厚道臨民則可持之以有終未有以<lb/>
　薄道虐民而可以有終者也上處坤之極坤為地則<lb/>
<pb n="34a"/>
　至順極厚者也故上為以厚道臨民吉而无咎未有<lb/>
　厚以臨民而其志不欲得賢才以自輔者也初九之<lb/>
　剛正九二之剛中皆賢人之有益於民者也四與初<lb/>
　應五與二應而皆能行其道上雖居不相應之地而<lb/>
　志未甞不欲資之以有為也故象曰志在内也位不<lb/>
　相應不可言行故但以志為言聖人以上六之道惟<lb/>
　欲厚民故度其志在於得賢<lb/>
䷓<hi>坤下巽上</hi>
<pb n="34b"/>
觀盥而不薦有孚顒若<lb/>
　大觀在上以徳化下則觀之義也以坤遇巽為順而<lb/>
　巽九五以中正居上而四隂仰之順而巽中正以觀<lb/>
　天下則君師之道盡而徳與位稱為大觀在上觀天<lb/>
　下之道誠敬而已矣大祭方承盥而不薦禮文未舉<lb/>
　之際誠敬於斯為尤至也以是誠敬之徳觀天下則<lb/>
　不言而信不怒而威有孚顒若下觀而化所謂篤恭<lb/>
　而天下平也天之道隂陽而已隂陽不測則神道也<lb/>
<pb n="35a"/>
　天惟神道以為觀故四時不忒聖人過化存神上下<lb/>
　與天地同流民日遷善而不知為之者則以神道設<lb/>
　教而天下服矣風行地上鼓動萬物觀之象也先王<lb/>
　觀風行地上之象而省方設教以觀天下四方土俗<lb/>
　不同人情亦異而先王施教恒因之故省方觀民以<lb/>
　設教則四方風動而教无不行矣初六以隂處最下<lb/>
　去五逺甚於其陽剛中正觀下之道无所見則童子<lb/>
　之所觀愚暗之小人也可使由之不可使知乃其常<lb/>
<pb n="35b"/>
　道若君子志道而所見如此可羞吝也六二雖與五<lb/>
　為應然隂暗不能逺見於中正之道彷彿其疑似之<lb/>
　迹而无所得為闚觀之象女子者无非无儀惟酒食<lb/>
　是議有閨門之修无境外之志能如此斯為正矣而<lb/>
　豈丈夫之道哉六三與上九為應故觀我生進退我<lb/>
　生上九也古人於學士多以生稱之如文帝於賈誼<lb/>
　光武於鄧禹皆目之曰生上九以陽剛居卦之上无<lb/>
　時事之責任自三而稱之曰我生我者親之之辭上<lb/>
<pb n="36a"/>
　九進以禮退以義者也三居下之上有民社之責者<lb/>
　也若觀上九以為進退則天下有道以道殉身天下<lb/>
　无道以身殉道而无以道殉人之失矣惜乎六三不<lb/>
　足以語此楊素之於文中子類此爻之義六四居隂<lb/>
　得正位近九五九五以陽剛中正之徳敷而為禮樂<lb/>
　教化光輝發越而四達者也書所謂王道平平王道<lb/>
　蕩蕩王道正直者是也四覿其光而有所得為觀國<lb/>
　之光也四之與五可謂見而知之者矣以其觀而得<lb/>
<pb n="36b"/>
　之之道為王賔禮任使之乃為利也四於五以上下<lb/>
　之分言之則為臣以道徳為其所欽崇則曰賔古人<lb/>
　於臣下多以賔稱之詩曰我有嘉賔是也象言尚賔<lb/>
　尚髙尚之義戒人臣不以承順奔走為恭敬而當以<lb/>
　禮義亷恥自樹立也九五切比上九上九以陽剛之<lb/>
　徳而居无責任之地是塵視金玉銖視軒冕而為尊<lb/>
　徳樂義之君子也九五觀其徳而自成君子之徳斯<lb/>
　无咎矣上九之徳足以膏澤斯民者也五能觀之以<lb/>
<pb n="37a"/>
　自善其身施于有政達於天下而民俗善可謂與人<lb/>
　為善之君子矣君仁莫不仁君義莫不義未有君徳<lb/>
　隆盛而羣黎百姓不徧為爾徳者也象言觀我生而<lb/>
　直言觀民者見上下之一體而上行下必效也五與<lb/>
　三既以上九為我生則上九但當言其生文義可謂<lb/>
　至明白矣剛陽之才足以益世而无用世之責巽性<lb/>
　務入聖人慮其退處既久而或至失身以求用則所<lb/>
　損多矣故戒其反觀於己必道合君子斯无咎也君<lb/>
<pb n="37b"/>
　子者用之則行舍之則藏安於義命而无慕外之心<lb/>
　也以六四之隂柔得以觀國之光以六三之隂不中<lb/>
　正而居下之上則獨善其身如上九者志必不能平<lb/>
　矣嚴於克己而達諸大觀不怨天不尤人則志斯平<lb/>
　矣此觀其生之義也聖人期上九造就之意逺矣哉<lb/>
　象言觀其生志未平謂爻辭戒以觀其生者為其志<lb/>
　未平也平者有定而居之安也戒懼與志不平正相<lb/>
　反能戒懼則心存不放而志常平不能戒懼則放逸<lb/>
<pb n="38a"/>
　傾倒喪其志而不平矣如遯世无悶不見是而无悶<lb/>
　樂則行之憂則違之確乎其不可㧞志平之意也孔<lb/>
　子曰道之將行也歟命也道之將廢也歟命也公伯<lb/>
　寮其如命何孟子曰行或使之止或尼之行止非人<lb/>
　之所為吾之不遇魯侯天也臧氏之子焉能使予不<lb/>
　遇哉則志无不平矣凡言志者多君子之類小人不<lb/>
　足言志也上九之志達可行於天下而後行之者也<lb/>
　聖人恐其動於外物而不能有終故戒之<lb/>
<pb n="38b"/>
　觀者建極於上而足以表正乎下也卦之九五以大<lb/>
　徳而居尊位為大觀在上所謂大觀者動皆順理且<lb/>
　潛隠而形迹之渾化以大中至正之道而觀天下者<lb/>
　也觀天下猶書所謂表正萬邦皇建其有極也故卦<lb/>
　名觀盥將祭而潔手也薦奉酒食以祭神也盥而不<lb/>
　薦有穆穆之容而不假聲色猶所謂篤恭修巳以敬<lb/>
　自治威儀而儼若淵黙者也如此則人孰不誠心敬<lb/>
　仰而歸其極乎故曰有孚顒若下觀而化也天之神<lb/>
<pb n="39a"/>
　道上天之載无聲无臭也而四時之不忒聖人以神<lb/>
　道設教則所過者化所存者神上下與天地同流矣<lb/>
　故天下服言天與聖人皆有觀之道也風行地上風<lb/>
　被於物物隨風靡有觀之象先王觀風行地上之象<lb/>
　則嵗時巡狩省其方岳觀民俗之異宜而因以設教<lb/>
　焉亦猶風之及物而物從乎風也卦之觀讀去聲表<lb/>
　率之義爻之觀讀平聲觀瞻之義九五為大觀在上<lb/>
　所謂神道設教者也自四以下皆觀其道初六居下<lb/>
<pb n="39b"/>
　去五最逺又隂柔不能逺見為童稚之觀小人之道<lb/>
　也椎愚細民終身由之而不知聖人之大道乃其常<lb/>
　也何咎之有若君子則可羞吝矣君子不待文王而<lb/>
　興起者也可以童觀乎六二上應九五為觀九五之<lb/>
　道者也隂柔居内而觀乎外為闚觀之象自内觀之<lb/>
　而一於從所謂必敬必戒无違夫子者妾婦之道也<lb/>
　女子守此以為正則利矣丈夫者當有吞吐宇宙之<lb/>
　胷懷有達權通變之作用效妾婦之闚觀而區區以<lb/>
<pb n="40a"/>
　從為道者可醜之甚也六三居下之上柔得正而順<lb/>
　之極進退能順天下之正道者也故能觀我生進退<lb/>
　我生猶言此生此生者此身也觀我此身作用之通<lb/>
　塞合則進不合則退三可謂審於出處之道者矣故<lb/>
　象言其未失道也六四所觀之國光謂九五也九五<lb/>
　大觀在上順而巽中正以觀天下以其道徳為一國<lb/>
　之光也四近於五觀之以成其徳而可以輔世長民<lb/>
　者也故利用賔于王九五居尊位而臣民所賴以作<lb/>
<pb n="40b"/>
　則者也宜自觀其所行者何如耳必其陽剛中正足<lb/>
　以表正天下而有君子之徳則无咎否則播惡於下<lb/>
　而違於奉天子民之道多矣人君徳足以範世則羣<lb/>
　黎百姓徧為爾徳而俗善矣堯舜帥天下以仁而民<lb/>
　從之桀紂帥天下以暴而民從之民徳之善否係於<lb/>
　君道之得失故九五觀我生者當觀於民焉觀我生<lb/>
　自觀之也觀其生人觀之也上九以剛陽居一卦之<lb/>
　上是道徳足以師世範俗而无位者也其清風髙節<lb/>
<pb n="41a"/>
　人未甞不仰之以為儀刑也必其有君子之徳真可<lb/>
　以係天下之望者而後无咎焉若過中失正而欺世<lb/>
　盜名者何足道哉行道濟時聖賢之心也道不行而<lb/>
　徒為國人之矜式豈聖賢之志哉如孔子浮海之嘆<lb/>
　孟子之不豫色其志固不能平矣聖人發此正欲為<lb/>
　君者尊用賢才不可棄之不用而使人觀其生也<lb/>
䷔<hi>震下離上</hi>
噬嗑亨利用獄<lb/>
<pb n="41b"/>
　頥中有物曰噬嗑為卦上下兩陽而中虚頥口之象<lb/>
　九四一陽間於其中必齧頥中有物但可以言間而<lb/>
　已卦名噬嗑者物在頥中則不可以不噬噬則必至<lb/>
　於嗑噬之以道則嗑嗑則間去而亨通矣噬不以道<lb/>
　或能强嗑之亨則未也大抵外藩為中國害小人為<lb/>
　君子害異端為正道害凡人心之動於欲而為天理<lb/>
　之本則累者皆間也皆頥中之物也去之則亨通矣噬<lb/>
　嗑之義於宇宙間事盡之矣訟獄之事亦治化之間<lb/>
<pb n="42a"/>
　也聽之得其當至於无訟可聽而禮樂興亦噬嗑而<lb/>
　亨之義也卦之剛柔分動而明雷電合而章柔得中<lb/>
　而上行皆聽獄之才徳也故利用獄有雷則有電亦<lb/>
　合之義也明罰勅法威明不可偏發也固取雷電之<lb/>
　義然罰无不明則法无不正民俗善而治化隆亦噬<lb/>
　嗑而亨之義也初上无位為受刑之象中四爻為用<lb/>
　刑之象初在卦始罪薄過小有所懲戒而得改焉則<lb/>
　小人之福也故无咎上居卦之終有怙終之義則惡<lb/>
<pb n="42b"/>
　極罪大而不可掩故凶初之陽剛得正亦有善反之<lb/>
　才上則肆其剛惡而至於極矣若以隂陽上下之義<lb/>
　言之初以陽居正而在下為懐刑之良民陽剛居卦<lb/>
　之上者則超然於法網之外而免於刑戮矣不取此<lb/>
　者易之取義不一小懲者可以大戒惡極者必至殺<lb/>
　身於垂世立教之義為大耳六二柔順中正有治獄<lb/>
　之才徳故治人而人无不服如噬膚之易所治者乃<lb/>
　健訟之剛惡則不免於滅鼻焉滅鼻之象因噬膚以<lb/>
<pb n="43a"/>
　及之耳二賢者也但可无咎若以聖人處之則无情<lb/>
　者不得盡其辭不怒而民威於鈇鉞其過化存神潛<lb/>
　消黙奪之用豈特无咎而已哉六三居下之上有用<lb/>
　刑之責者也隂不中正而且動體則動於輕躁才徳<lb/>
　不足以治人而人不服腊肉乃難於噬者遇毒則苦<lb/>
　其難而不敢輕噬矣故始小吝而終无咎者以動體<lb/>
　則易於更改居陽應陽卒能振㧞而不以惡自終焉<lb/>
　耳九四之所噬者初九也故為噬乾胏之難四明體<lb/>
<pb n="43b"/>
　且以陽居隂而不過於剛為得金矢之象得剛直之<lb/>
　義也不為威屈不為利誘也聖人慮其以徼為智而<lb/>
　過於察以陽居隂則又疑於不正焉故戒以艱難守<lb/>
　正則吉也不能以明覺為自然而涉於不正則徳未<lb/>
　光矣六五居尊位而有中徳下有九四為剛陽之大<lb/>
　臣輔之以噬天下之間者也為噬乾肉得黄金之象<lb/>
　黄則已徳合中金則九四輔之以剛陽之義也君道<lb/>
　以剛中為貴五雖得中而體本柔且以隂居陽疑於<lb/>
<pb n="44a"/>
　不正以滋天下之間而危甚矣故戒以守正而時存<lb/>
　危厲之心惟恐一念不謹或以貽四海之憂一日不<lb/>
　謹或以致千百年之患如此則无咎矣然以中徳離<lb/>
　主知正可守而防微杜漸之惟謹亦其才徳可以勉<lb/>
　而至故曰貞厲无咎得當也<lb/>
䷕<hi>離下艮上</hi>
賁亨小利有攸往<lb/>
　坤之中爻交乾之中爻為離成内卦之飾乾之上爻<lb/>
<pb n="44b"/>
　交坤之上爻為艮成外卦之飾他卦固皆物相雜而<lb/>
　為文然内卦飾於内而文明外卦飾於外而光輝於<lb/>
　賁之義尤切故名賁致飾者亦可以得亨亨其所飾<lb/>
　之事也非實徳昭著不可大有所為小利有攸往而<lb/>
　已柔來文剛故亨以剛為主而濟之以柔則善用其<lb/>
　剛矣分剛上而文柔則以柔為主雖濟之以剛終於<lb/>
　退歉而已此據卦之才徳而言也剛柔交錯天之垂<lb/>
　象自然之文也觀之以察時變凡厯象授時裁成輔<lb/>
<pb n="45a"/>
　相皆其事也文明以止人文也六十四卦三百八十<lb/>
　四爻此一言可以盡之此如詩之思无邪禮之毋不<lb/>
　敬書之允執厥中之類也天文天之道也人文人之<lb/>
　道也人道本於天道而天道所以為人道也天叙有<lb/>
　典勑我五典五敦哉天秩有禮自我五禮五庸哉天<lb/>
　命有徳五服五彰哉天討有罪五刑五用哉皆觀人<lb/>
　文以化成天下之作用也山下有火物被而生輝亦<lb/>
　賁也然不及逺折獄之事非明徳逺照者不能故但<lb/>
<pb n="45b"/>
　可以明庻政而已初九以陽剛得正而居下體當賁<lb/>
　之時為賁其趾之象賁其趾則能舍非道之車而安<lb/>
　於徒步矣伊尹耕於有莘之野而樂堯舜之道非其<lb/>
　義也非其道也禄之以天下弗顧也繫馬千駟弗視<lb/>
　也此爻可以當之六二賁其須須待也待上之人能<lb/>
　用其道而後興起以有為也二有中正之道當賁之<lb/>
　時上无應與能以文明中正之道賁其身而不求人<lb/>
　知焉初九有長往不反之志二有相時而動之徳用<lb/>
<pb n="46a"/>
　之則行舍之則藏二有之矣九三陽剛得正居下之<lb/>
　上上比六四居隂得正各以隂陽之正相與為賁也<lb/>
　四居上之下為六五所柄用三與之賁无求不得无<lb/>
　欲不遂得其賁而至於濡如者也當賁之時君子以<lb/>
　質直尚義為賁賁之誠也小人以色厲内荏為賁賁<lb/>
　之偽也四雖居正而質隂柔或不能終以道事君而<lb/>
　至於徇俗遷就焉三之守或不足而不為所變者鮮<lb/>
　矣聖人示以求守正道則吉而終莫之陵其為戒之<lb/>
<pb n="46b"/>
　意深矣六四與初九為正應初九為草野之賢才六<lb/>
　四為當位之大臣明揚俊民布列庶位以人事君而<lb/>
　盡大臣之職分則四之責也初九守正於下疑四與<lb/>
　九三相賁而不屑於自求負道徳之髙而不為世用<lb/>
　四於此時禄位榮寵有餘而大臣之功業則不足故<lb/>
　皤如而不得其賁焉四之與初若白馬翰如求之之<lb/>
　急不以為宼仇而以為婚媾之親則人終不得以尤<lb/>
　之矣媢疾以惡之而使不能容則視之如宼讐矣人<lb/>
<pb n="47a"/>
　之有技若已有之人之彦聖其心好之此婚媾之心<lb/>
　也聖人於六四戒以宼讐而勉以婚媾其垂戒之意<lb/>
　逺矣哉六五居尊而位在上九之下能以禮下上九<lb/>
　者也丘髙阜艮之象上九所止之處也古者束帛加<lb/>
　璧以聘賢者五以禮下上九為賁于丘園束帛戔戔<lb/>
　之象戔戔整齊之意初九九三上九皆剛陽之賢才<lb/>
　當賁之時未有與五為應者上九猶白賁則五雖以<lb/>
　禮下之而未能與之共天位治天職也此由五以隂<lb/>
<pb n="47b"/>
　居尊而質柔弱又艮之徳為止有茍止之心安於小<lb/>
　康而无大有為之志故賢者未為所用而在五為可<lb/>
　吝矣然以求賢之心如此則君子不患不至矣杕杜<lb/>
　之詩聖人所以録之也燕昭禮郭隗而樂毅應聘晉<lb/>
　睿宗躬詣顧榮賀循而温嶠卞壼輩皆樂為之用卒<lb/>
　能强小燕而保江東則終吉之義也上九以陽剛居<lb/>
　賁之極脫然於致飾之外以真徳實行檢其身而不<lb/>
　假於外求能盡賁道者也故為白賁於立身之道可<lb/>
<pb n="48a"/>
　无愧矣故无咎象言其上得志亦思見有恒之意也<lb/>
　賁之六五賁于丘園束帛戔戔吝終吉象曰六五之<lb/>
　吉有喜也六五以柔中之徳當賁之時而居尊位比<lb/>
　於剛中則有間矣賁之時虚文多於實徳也故卦言<lb/>
　小利有攸往上九以剛陽之才居卦之上而不在事<lb/>
　任艮為山為上是賢者止於丘園之象也六五切比<lb/>
　其下而尊事之有以束帛先禮而往見之義為賁於<lb/>
　丘園束帛戔戔之象束帛禮賢之物戔戔整齊之意<lb/>
<pb n="48b"/>
　為賁之象也五能如此斯亦可矣然初九以剛得正<lb/>
　處卦之下舍車而徒所舍之車即五之車也九三以<lb/>
　明體剛正而不與已應雖知尊禮上九而使其白賁<lb/>
　不以禄位爵秩飾其躬而為己所用其亦五特致飾<lb/>
　於禮文之末而誠意有未至歟不與賢人君子共天<lb/>
　位治天職而君人之道猶未足則吝之道也然尊賢<lb/>
　好士之心雖不足而於下賢之禮不敢廢其去簡賢<lb/>
　棄禮訑訑自足而不足以有為者則逺矣賢者或僅<lb/>
<pb n="49a"/>
　取其長就之以行其志而成小康之事業故終吉云<lb/>
　終吉言始雖未吉而終當吉則辭固有斟酌矣五中<lb/>
　才之主可以上可以下者也光武之於嚴陵忘勢叙<lb/>
　交至與同寢然師保之位子陵不與而僅得白賁鄧<lb/>
　禹馮異諸賢與相周旋而卒成東京之治化則終吉<lb/>
　有喜之義也<lb/>
䷖<hi>坤下艮上</hi>
剥不利有攸往<lb/>
<pb n="49b"/>
　剥剥而去之也衆隂剥一陽而去之小人欲空人之<lb/>
　國而亡之也事至於此君子儉徳避難猶恐禍出不<lb/>
　測而身不能以自保有攸往則殺身无益而國之危<lb/>
　亡不可救矣何利之有以坤遇艮順時而止則觀其<lb/>
　象而知所以處之矣君子尚消息盈虚則處剥之徳<lb/>
　合於天道矣故謂之天行山附於地有頽剥之象然<lb/>
　於下則厚矣上能厚下則所居安矣保國之道厚下<lb/>
　而已矣厚下之道无他焉所欲與之聚之所惡勿施<lb/>
<pb n="50a"/>
　爾也卦體有牀之象牀者身之所安剥其牀則身不<lb/>
　能以自安矣小人剥君子使不能安其身為剥牀之<lb/>
　義足處最下人之所以行也初六自下而剥之為剥<lb/>
　牀以足之象剥其足則一步不可自行矣為君子者<lb/>
　一步不可自行則一朝不能自安矣貞者扶持宇宙<lb/>
　奠安國家之正道蔑之則上敗君徳下賊民生引用<lb/>
　凶險排擯中正凡國之所恃以為國者舉毫末而掃<lb/>
　除之則蔑貞之義也至是則國亡而小人亦安能獨<lb/>
<pb n="50b"/>
　保其富貴哉如朱晦庵蔡西山真徳秀魏了翁諸賢<lb/>
　禁錮擯斥不少輕貸宋之國勢不可為而韓侂胄賈<lb/>
　似道之徒終不免於殺身焉聖人以凶為小人之自<lb/>
　禍其垂訓之義至為明著而萬世所當深戒也辨牀<lb/>
　上下之際取此象者亦有分辨限隔之義焉雖當群<lb/>
　隂剥陽之時而有分辨限隔之不同焉自二以下皆<lb/>
　剥君子以蔑貞三則不與其黨而反為君子之助焉<lb/>
　象言其未有與則辨之義而凶亦為小人之自禍也<lb/>
<pb n="51a"/>
　六二未有與則六三為剥之无咎矣三處羣隂之中<lb/>
　上不與剥牀以膚之六四下不與蔑貞之初二獨與<lb/>
　上九之陽剛為應去邪黨而從君子卓然以獨善自<lb/>
　立而於處身之道為无咎矣三可謂善擇所與矣而<lb/>
　不言吉者剥之時羣狡洶洶國勢消索而難於措手<lb/>
　之際也上九為支將傾大厦之一木而三則羣梟中<lb/>
　之孤鳳也免於殺身之禍亦幸矣而何吉之敢望乎<lb/>
　六四近於上九上九為蹤跡孤危之君子而六四則<lb/>
<pb n="51b"/>
　得時得志之小人也剥床而及於人之肌膚則為切<lb/>
　近之災而國勢至此亦決不可為矣裴延齡李林甫<lb/>
　基李唐无窮之禍而張九齡陸贄輩知有退處貶竄<lb/>
　而已呶呶然痛哭叫號如陽城者欲何為哉以五隂<lb/>
　自相順次言之為貫魚之象以衆隂在下一陽在上<lb/>
　言之為宫人承事夫主之象五本率衆隂以剥一陽<lb/>
　而切近之災比之六四則尤甚焉者也聖人憂之深<lb/>
　而慮之逺於是略其稔惡之罪而開其遷善之幾即<lb/>
<pb n="52a"/>
　其本心之所甚欲者告之謂小人剥君子求以利已<lb/>
　而已不知君子盡去則國不可保而小人之禍亦不<lb/>
　旋踵而至矣則何利之有若能飭心改行以憂國憂<lb/>
　民為志而與君子同趨向則為君子所與如以宫人<lb/>
　而受寵於夫主焉如此則亂而復治危而復安國可<lb/>
　長保而凡效一旦之微勞者皆得與國咸休而无不<lb/>
　利矣聖人於群邪破其肆欲之深蔽而歆以天理自<lb/>
　然之利其扶世立教之心至深切矣故曰聖人之情<lb/>
<pb n="52b"/>
　見乎辭剥之將盡一陽獨存於上且能復生為碩果<lb/>
　不食之象至是則君子之危如一髮之引千鈞焉此<lb/>
　一碩果天命之去留人心之離合世道之升降消長<lb/>
　又一機㑹也亂極思治衆心願載於君子欲倚之以<lb/>
　活生靈而拯將傾之國勢則上九君子有得輿之象<lb/>
　焉群小人必欲剥極於上而盡去之一陽居上覆庇<lb/>
　於下有廬之象剥而去之為自剥其廬焉剥其廬則<lb/>
　无所覆庇而身亦不能自存矣至是則小人之賊君<lb/>
<pb n="53a"/>
　子不惟禍及人之國亦自賊其身而已象言民所載<lb/>
　而終不可用亦三年欲為東周之意也<lb/>
䷗<hi>震下坤上</hi>
復亨出入无疾朋來无咎反復其道七日來復利有攸<lb/>
往<lb/>
　復陽復生於下也本其固有非自外至特為隂所掩<lb/>
　消而至此復見耳故謂之復天道之盈虚消息人物<lb/>
　之生化盛衰凡人心肆惡之極而後天理復萌皆此<lb/>
<pb n="53b"/>
　義也天徳為主而義理用事自有可亨之理震之徳<lb/>
　為動坤之徳為順以震遇坤為動而以順行也動而<lb/>
　以順行則動以天矣動以天則丕應徯志民之說之<lb/>
　猶解倒懸而出入自无疾之者矣道義感招凡懐明<lb/>
　徳新民之學而欲樹尺寸以益世者孰不氣求聲應<lb/>
　而相與以有為乎朋類之來為從所當從而非私比<lb/>
　何咎之有自姤卦一隂始生消而蝕之至此更七爻<lb/>
　而復見為反復其道七日來復而聖人欣幸之情溢<lb/>
<pb n="54a"/>
　於辭外矣陽徳方亨而向於治亦天運之循環耳凡<lb/>
　壊亂之極君子无所用其道而至於不能自免者乃<lb/>
　元氣衰薄而未克有定耳非天欲使之亂也以純王<lb/>
　之心善純王之政以新天下之耳目一天下之心志<lb/>
　此其時也故利有攸往湯之纘舊服武之政由舊合<lb/>
　此義矣商周而下皆以弊易弊茍且徇俗而不能復<lb/>
　二帝三王之善政昧於利有攸往之義也生長收藏<lb/>
　无非天地之心化工之妙无間可停息大而一氣之<lb/>
<pb n="54b"/>
　運小而一物之微莫不皆然特於藏諸用之終顯諸<lb/>
　仁之始為易見耳惻隠羞惡辭讓是非皆人之心特<lb/>
　於見孺子入井而怵惕者為易見耳天人一理更不<lb/>
　分别雷在地中亦有復之象先王以至日閉闗商旅<lb/>
　不行后不省方以静為主也動而以静為主則動以<lb/>
　天而動无不當矣亦人心之復之義也初九一陽復<lb/>
　生在卦之初為不逺復之義失之逺而始復之則成<lb/>
　其心之悔矣未逺而復可以不至於悔焉耳庶无罪<lb/>
<pb n="55a"/>
　悔文王所以同乎天有過不貳顔子所以幾於聖故<lb/>
　元吉斯義也以之修身則自此而可全乎天徳以之<lb/>
　立政則自此而可純於王道人品不同略有四等聖<lb/>
　人无復者上也不逺而復者次也失之逺而後復之<lb/>
　又其次也流於惡而不復者民斯為下矣人之稟賦<lb/>
　不同剛徳勝者多君子之類柔徳勝者或流於憸邪<lb/>
　而不自知矣六二有柔順中正之徳於復道固為休<lb/>
　美矣然言吉而不及於元比於初九則有間矣休復<lb/>
<pb n="55b"/>
　之吉亦近於初九薰其徳而善焉者也否則二之立<lb/>
　身未可知也孔子答子貢曰居是邦也事其大夫之<lb/>
　賢者友其士之仁者亦此爻休復之義也六三隂不<lb/>
　中正當復之時上比六四則中行獨復者也下近六<lb/>
　二則休復下仁者也三居其間獨无激勸思善之心<lb/>
　乎盖知或及之而仁不能守之數有所失而數有所<lb/>
　復質本動體動而為善則復之時居多焉去其不中<lb/>
　正而卒歸於中正則頻復也此幾於從欲惟危而與<lb/>
<pb n="56a"/>
　愚不肖同歸矣故厲過而能改終立於无過之地焉<lb/>
　故无咎无咎者善補過也六四位未得中而言中行<lb/>
　得正可以求中矣下應初九以剛正而濟已之柔正<lb/>
　當復之時志復於道可无偏倚之失四於中行為獨<lb/>
　復矣言獨復者異於六三之頻復也氣運初轉陽徳<lb/>
　尚微撥亂世而反之正非有陽剛之才不能也四坤<lb/>
　體純隂守身從道則有之而功業益世則未可必故<lb/>
　不言吉上比六五不言同復而言獨復五君位四臣<lb/>
<pb n="56b"/>
　職不敢以類相比擬嚴君臣之分也六五以柔中居<lb/>
　尊當復之時无陽剛之應相與以大有所為故反之<lb/>
　於中而自考焉量其才徳而不敢過於施為敦厚於<lb/>
　復而可以无悔矣漢文帝謙讓於禮樂光武以柔道<lb/>
　理天下身求寡過俗期小康志成兩漢之事業而已<lb/>
　比於三代聖王以天徳達王道富而教之躋一世於<lb/>
　仁義禮樂之盛而與天下同復於道者則大相逺矣<lb/>
　上六迷復所謂安其危而利其菑樂其所以亡也盖<lb/>
<pb n="57a"/>
　隂暗无察理之智柔懦无體道之仁天徳滅息而至<lb/>
　於盡矣當復之極則復道已矣蔽固之深而自省自<lb/>
　新之念不復萌動矣故凶有災眚逮其身而无自全<lb/>
　之理矣以斯人而行師則終有大敗以其國君凶所<lb/>
　謂君不擇將以其國與敵也坤為衆有師之象此爻<lb/>
　居上有統衆之象國之大事在戎而尤不可以不慎<lb/>
　焉賈似道江上一敗宋人航海而至於亡聖人之戒<lb/>
　明有驗矣至於十年不克征則貽國无窮之禍終不<lb/>
<pb n="57b"/>
　可救矣<lb/>
䷘<hi>震下乾上</hi>
无妄元亨利貞其匪正有眚不利有攸往<lb/>
　真實之徳合於天道而无間斷无妄之謂也乾之初<lb/>
　交於坤之初得震為剛自外來而為主於内則真實<lb/>
　之徳在我矣以震遇乾為動而健能不為私邪所間<lb/>
　而要之以有終焉所謂仁以為己任死而後已者也<lb/>
　九五剛中而下有六二之應以柔中正應剛中正為<lb/>
<pb n="58a"/>
　應所當應而非私比剛自外來而為主於内則體无<lb/>
　不具動而健剛中而應則用无不當兼體用合内外<lb/>
　而極於盛則无妄之義也有此實徳舉而措之則何<lb/>
　往而不大亨乎然必利於正焉正者天命人心之則<lb/>
　時中至善之道无妄之本體也其或依稀於義理之<lb/>
　彷彿似是而實非者為匪正於无妄之徳相逺矣故<lb/>
　有眚而不利有攸往人道必本於天道而天道所以<lb/>
　為人道也大亨以正天之道也匪正則反乎天道天<lb/>
<pb n="58b"/>
　不佑之故不可以有行也天下雷行天理時見所謂<lb/>
　鼓之以雷霆潤之以風雨日月運行一寒一暑四時<lb/>
　行百物生皆无妄之道也先王法此大其建明對時<lb/>
　育物代天理物之責盡而㕘天地贊化育亦无妄之<lb/>
　義也初九陽剛得正於无妄之徳體用具矣以是而<lb/>
　往則合天而動者也故吉上則可以得君下則可以<lb/>
　得民内則順乎親外則信乎友此象言得志之謂也<lb/>
　六二柔順中正順適乎无妄之道者也於耕之時而<lb/>
<pb n="59a"/>
　即求穫於菑之時而即求畬則有私意期望之心矣<lb/>
　不於耕之時而求穫不耕穫也不於菑之時而求畬<lb/>
　不菑畬也為所當為而无計利之心先難後獲先事<lb/>
　後得正其義不謀其利明其道不計其功此仁者之<lb/>
　作用也故利有攸往象言未富則至明白矣六三當<lb/>
　无妄之時失无妄之徳而有意外之災為无妄之災<lb/>
　此如或繫之牛為行人所得而邑人反被災害矣三<lb/>
　居下之上有民社之責為邑之象六二有順徳居三<lb/>
<pb n="59b"/>
　之下而上應九五則牛繫於邑為行人所得之象二<lb/>
　以三不中正而應於五賢人君子舍已之近而逺附<lb/>
　於人在三為失道者寡助寡助之至親戚畔之此其<lb/>
　災也象言行人得牛邑人災者言行人既得牛則邑<lb/>
　人不能无災行人自有得牛之理邑人自有失牛之<lb/>
　理此歸咎邑人失牛之由而災為三所自取矣九四<lb/>
　陽剛居不得正可與為善而亦易於為惡者也當无<lb/>
　妄之時心之所存身之所行毫釐有差則流於妄而<lb/>
<pb n="60a"/>
　不自知矣上比九五以乾剛之資而勉勵於中正之<lb/>
　道固其所能焉下比六三以陽不中正而茍同於隂<lb/>
　不中正亦為甚易也聖人盖慮之故勉之以心之所<lb/>
　存身之所行可一於貞正之理而不易焉如此則无<lb/>
　咎矣貞正之理我自有之非由外鑠反而求之即此<lb/>
　而在象言固有之亦道不逺人我欲仁斯仁至之意<lb/>
　也九五乾剛中正以居尊位徳與位稱道與時合无<lb/>
　妄之至也此而有疾為无妄之疾焉九四以剛不中<lb/>
<pb n="60b"/>
　正六三以柔不中正一則列上之下一則居下之上<lb/>
　肆其偏惡而妨政害治皆九五之疾也唐虞之驩兠<lb/>
　共工三苗即其事也但知人安民之道兼舉而至於<lb/>
　盡則何憂何痊而自消化矣禹班師振旅舜誕敷文<lb/>
　徳而有苗格勿藥有喜之驗也上九以陽不得位而<lb/>
　居剛之極下應六三以隂不中正而居動之極當无<lb/>
　妄之時以剛而至於動之極以動而至於剛之極皆<lb/>
　窮之道而災其所自招也君子度徳而進量時而動<lb/>
<pb n="61a"/>
　則機括在我而進退施為有餘裕矣<lb/>
䷙<hi>乾下艮上</hi>
大畜利貞不家食吉利涉大川<lb/>
　剛健篤實輝光則有諸已矣故為大畜乾體剛健艮<lb/>
　體篤實剛健則能力善而不屈於物欲篤實則不輕<lb/>
　外而要之以有終實徳内藴光輝外著美大聖神可<lb/>
　馴致矣故為大畜上九以剛居上其徳為止止其所<lb/>
　而不為勢位所動移自處之道上而不下有壁立萬<lb/>
<pb n="61b"/>
　仞之氣象非有聖賢大正之徳不能也六五居其下<lb/>
　是能以禮下君子者也非君徳大正亦安能知有賢<lb/>
　徳而尚之乎如孟子所言則上九為不召之臣六五<lb/>
　為大有為之君而就之者也書曰王訪于箕子非箕<lb/>
　子之賢不能致武王之訪而武王非大正之元后亦<lb/>
　安能降禮於亡國之臣乎漢光武嚴子陵亦庶幾此<lb/>
　道矣健為天下之大害止之以徳而不以力成湯十<lb/>
　一征而無敵于天下文武一怒而安天下之民皆大<lb/>
<pb n="62a"/>
　正之徳也大畜者必利於正不正則邪謀小道而非<lb/>
　大畜矣明徳新民具體用之學當以天下事為己任<lb/>
　而不家食則吉六五下於上九亦有養賢之象有大<lb/>
　畜者必利於大有為一才一徳則各有所就而已以<lb/>
　涉大川非所利也六五下應九二之乾為應乎天其<lb/>
　徳為止應天而安所止則以義理用事而有保天下<lb/>
　之氣象自足以了一世之事務而成萬世之規模矣<lb/>
　天在山中有大畜之象多識前言往行以畜其徳君<lb/>
<pb n="62b"/>
　子所以大畜也前言往行之理即吾心之理也多識<lb/>
　之所以畜吾心之徳也多識而不畜徳則所識者資<lb/>
　口耳之陋而无實用矣故非多識不足以畜徳而多<lb/>
　識者又不可以不畜徳也先明諸心知所往然後力<lb/>
　行以求至焉格物致知誠意正心修身以為齊家治<lb/>
　國平天下之本聖學功用之全即此一言盡之矣初<lb/>
　九乾體得正鋭於上進六四在上以隂得位為竊位<lb/>
　之匹夫妨賢病國者也初之乾剛銳進謂功業可立<lb/>
<pb n="63a"/>
　就者則有厲矣於是而能已焉則伸縮運用機在我<lb/>
　而動不窮斯為利矣不言不利往而言利己者不利<lb/>
　往則終不可往矣利己者以己為利而未遽巳也盖<lb/>
　乾剛非在下之物大畜无終畜之理尺蠖之屈以求<lb/>
　伸也龍蛇之蟄以存身也初九之利己所以為不巳<lb/>
　之地也九二乾剛得中才徳足以任天下之重者也<lb/>
　上應六五當大畜之時隂陽以非類而相畜五隂柔<lb/>
　茍止不能任賢圖治以成逺大之事業二有剛中之<lb/>
<pb n="63b"/>
　道不行於世為輿說輹之象輿任重致逺之物說其<lb/>
　輹則不能行矣二欲以天下事為己任而五不能用<lb/>
　則過在五矣於二之中徳何尤焉二當何如以處之<lb/>
　以身殉道卷而懐之有義有命斯可矣九三以乾剛<lb/>
　居健之極健極則鋭於進矣上九以陽剛居畜之極<lb/>
　畜極則无所畜矣又畜之時以異類則相畜而以同<lb/>
　類則相從焉故上九率之於前九三隨之於後志同<lb/>
　道合相與有為為良馬逐之象焉如九三者不患其<lb/>
<pb n="64a"/>
　不能為也患其恃才力之健過於有為而謂天下无<lb/>
　難為之事如此則非義理用事而為害反不細矣故<lb/>
　戒其利於艱難守正而日閑輿衛焉艱難守正則常<lb/>
　存不敢輕易之心日閑輿衛則熟其足以有為之才<lb/>
　慎之於始要之於終相幾而動行其所无事焉則利<lb/>
　有攸往矣記曰推而放諸東海而準推而放諸西海<lb/>
　而準推而放諸南海而準推而放諸北海而準此爻<lb/>
　利有攸往之義也内卦為外卦所畜主内卦乾體之<lb/>
<pb n="64b"/>
　剛健而言為以不喜而畜其善也主外卦艮體之篤<lb/>
　實而言為以善而畜不善也義係賔主詞固各有攸<lb/>
　歸矣一則勉人為善一則戒人為惡易之不可以為<lb/>
　典要者如此六四所畜者初九也初處最下未動於<lb/>
　惡四以柔正即止之為童牛之牿之象也天下之事<lb/>
　圖之於微則為力易待其著則難矣古人所以制治<lb/>
　於未亂保邦於未危也止於未惡則无惡可止矣故<lb/>
　元吉在人則心過未萌而戒懼之亦此義也豕之牙<lb/>
<pb n="65a"/>
　剛而為害者豶之以敗其勢則牙雖剛而不為害矣<lb/>
　九二之惡已著矣六五以柔中居尊治之得其要而<lb/>
　有以潛消其惡焉則豶豕之牙之象也孟子曰君子<lb/>
　反經而已經正則庻民興庶民興斯无邪慝矣先王<lb/>
　止天下之惡導之而生養遂教之而倫理明膏澤浸<lb/>
　漬民日遷善而不知為之者皆此義也消一分惡則<lb/>
　長一分善惡盡消則善之本體全矣故吉而象言有<lb/>
　慶見君道之所施者廣矣上九以陽徳艮體當大畜<lb/>
<pb n="65b"/>
　之極為大有所畜而盛徳止於至善者也位一卦之<lb/>
　上而下无所畜則道可大行而无所阻礙矣天衢天<lb/>
　之路也何天之衢訝其得志有為之詞而亨可知伊<lb/>
　傅周召之際遇可以當之矣<lb/>
䷚<hi>震下艮上</hi>
頥貞吉觀頥自求口實<lb/>
　卦體上下二陽内含四隂為外實内虚震動艮止為<lb/>
　下動上止皆頥之象養之義也養道得正則體无不<lb/>
<pb n="66a"/>
　具用无不行故吉觀頥觀其所養所養必以王道則<lb/>
　所養為得正矣自求口實觀其自養自養必以天徳<lb/>
　則自養為得正矣如分人以財教人以善為天下得<lb/>
　人皆所養之道自小徳之謹至大徳不踰閑皆為自<lb/>
　養也以大學之序言之自養為格物致知誠意正心<lb/>
　修身而所養則齊家治國平天下之謂也内聖外王<lb/>
　之學觀頥自求口實盡之矣天地養萬物養道也聖<lb/>
　人在天子之位尊賢使能俊傑在位膏澤下及於民<lb/>
<pb n="66b"/>
　亦養道也盡養之道者天地聖人也天地无心而成<lb/>
　化聖人有心而无為養之時其道大矣㢤山下有雷<lb/>
　動而各止其所養之義也君子慎言語則不妄發節<lb/>
　飲食則不貪欲亦存心養性之一端也初九陽剛得<lb/>
　正修善之君子也上應六四四以隂得位居上之下<lb/>
　以禄位權柄籠羅天下之士者也初乃喪其陽剛之<lb/>
　徳而與之為應是舍爾之靈龜觀我而朶頥矣我據<lb/>
　四而言靈龜不食之物喻初九剛正之徳足以自養<lb/>
<pb n="67a"/>
　之義也朶頥口動欲食之意舍其可貴之天爵而求<lb/>
　人爵焉則以富貴為心而无所不至矣故凶如華歆<lb/>
　初志隠居不仕固一世之髙士也後為曹操所用賊<lb/>
　殺母后安為逆黨而不自知人心惟危之可畏有如<lb/>
　此象言亦不足貴所以深為初九惜也當頥之時隂<lb/>
　必資陽以自養此天地君民之義也六二求養於初<lb/>
　九則以上而求養於下為顛頥顛頥則拂經常之理<lb/>
　而不可為矣往求於上九之丘以非其應而不相與<lb/>
<pb n="67b"/>
　則往得凶矣初上皆不與應則二之行為失其類矣<lb/>
　失其類則群離索居而進徳修業无所賴矣為二者<lb/>
　當何如哉求養於人則不足求養於己則有餘性吾<lb/>
　所本善道吾所固有以柔順中正之徳而自勉焉則<lb/>
　為陽所與而合於養道矣養之道陽剛中正而必本<lb/>
　於静焉六三隂不中正而居動體動以暗昧而不中正<lb/>
　於養道大相背矣為拂頥吉凶者得失之應也三之<lb/>
　失甚矣凶為所自取而宜有焉為貞凶十年勿用終<lb/>
<pb n="68a"/>
　不可用也无攸利无所往而利矣三可謂自暴自棄<lb/>
　者矣六四居隂得正處上之下則大臣之位也下應<lb/>
　初九陽剛得正則草野之賢才也為大臣者尊賢禮<lb/>
　士取其才徳輔已有為以上善君徳下善民俗則以<lb/>
　人事君之道盡而得吉矣四隂性聖人慮其无剛立<lb/>
　之徳或為富貴所淫而怠於求士焉故勉之以虎視<lb/>
　眈眈其欲逐逐則无咎虎下視四應初之義也眈眈<lb/>
　專而不為憸邪所間奪逐逐則要之以有終而未敢<lb/>
<pb n="68b"/>
　怠夫然則天下之才皆其才天下之徳皆其徳可謂<lb/>
　恪慎厥職矣僅能補過而无咎焉臣道之難盡有如<lb/>
　此書曰自一話一言我則末惟成徳之彦以乂我受<lb/>
　民亦虎視眈眈其欲逐逐之義也六五以隂居尊无<lb/>
　剛明之徳不能任賢圖治使徳下於民天徳不足王<lb/>
　道未行於經常之道有拂焉者也貞者萬世不易之<lb/>
　常道即五所拂之經也若能反其所為惇典庸禮命<lb/>
　徳討罪本於天命合於人心於萬世不易之常道而<lb/>
<pb n="69a"/>
　安處之則為居貞而得吉矣象言順以從上者五本<lb/>
　不正而欲歸於正非有尊徳樂道取善自輔之心不<lb/>
　能也上九以剛居五上則師保之職正道所由出而<lb/>
　五之所當從焉者也太甲成王之進徳皆伊周啟沃<lb/>
　訓道之功也爻辭勉五以居貞吉象則推及其居貞<lb/>
　之所由而申勉之也君不及臣不可輔之以大有為<lb/>
　宋髙宗欲建中興之業李綱以英哲全徳日勉勵終<lb/>
　不能復大讐而反疆土以身殉國區區效忠如岳武<lb/>
<pb n="69b"/>
　穆者卒不免於禍焉則不可涉大川之驗也上九養<lb/>
　六五之君徳以及於人盡養之道者六五也輔五以<lb/>
　盡之者上九也位髙責重而五又非英明者疑間猜<lb/>
　忌之易生此其時也必常存危厲之心盡責難陳善<lb/>
　之道使威福予奪出自五而已不專焉則為善處寵<lb/>
　利而獲吉矣居師保之位負陽剛之才得時行道必<lb/>
　自任以重而大其建明斯可矣論道經邦燮理隂陽<lb/>
　皆其分内事也周公相成王制禮作樂諸葛武侯事<lb/>
<pb n="70a"/>
　後主必欲興復漢室還于舊都不如是不足以盡人<lb/>
　臣之職而答委任之重也據五之才徳而言則不可<lb/>
　涉大川見天下之本在於一人而臣之事君有量而<lb/>
　後入之義焉即上九受五委任而言則利涉大川見<lb/>
　臣道不可不盡而吾君不能則謂之賊矣象言大有<lb/>
　慶者上九固有天民之才徳而身之所履又足以使<lb/>
　萬物各得其所矣<lb/>
䷛<hi>巽下兊上</hi>
<pb n="70b"/>
大過棟橈利有攸往亨<lb/>
　大陽也四陽居中而過於多大者過也四陽自下而<lb/>
　盛長者為大壯居中而過多者為大過大壯不可无<lb/>
　大過不可有也卦名大過體有棟撓之象棟屈撓則<lb/>
　室不能安且久矣以本末弱也君不足以得民民无<lb/>
　所庇而不知有其君則危之道也魯之有三家齊之<lb/>
　有田氏豈久安長治之理哉此大過之棟橈也陽雖<lb/>
　過多二五皆以剛而得中君臣同徳相與有為猶可<lb/>
<pb n="71a"/>
　以拯極弊而歸於治安焉則利有攸往而得亨矣孔<lb/>
　子為魯司宼攝行相事墮三都以強公室而魯國治<lb/>
　得輔剛中之君而假之以嵗月則東周之事業猶反<lb/>
　手耳大過之時極弊而難於措手之際也非有撥亂<lb/>
　世而反之於治之才徳不能釐舉而正之焉君以剛<lb/>
　中之徳而出治於上臣以剛中之徳而輔治於下君<lb/>
　臣同心如元首股肱之相資皆以天徳之盛形而為<lb/>
　王道之大何弊之不可救何治之不可成則濟大過<lb/>
<pb n="71b"/>
　之時之才徳可謂大矣哉澤水之盛而至於滅木焉<lb/>
　則其勢可謂大過矣君子之蹈履知有理而已理茍<lb/>
　可行雖舉世皆欲止之而吾行焉理茍可止雖舉世<lb/>
　皆欲行之而吾止焉死生禍福紛迭於前而吾无有<lb/>
　焉遯世无悶則所見所得者皆性分之全體窮居不<lb/>
　足損而樂有餘此皆浩然獨存而為天下第一流人<lb/>
　物矣故為大過人之行初六以柔居下當大過之時<lb/>
　過於敬慎者也為藉物不錯諸地而用白茅焉戒慎<lb/>
<pb n="72a"/>
　乎其所不睹恐懼乎其所不聞臨事而懼好謀而成<lb/>
　皆藉用白茅之義也諸葛孔明巍然三代之佐其自<lb/>
　省惟曰謹慎周宻而已書所謂慎終于始者初六有<lb/>
　焉慎斯術也以往其无所失矣故无咎九二與初六<lb/>
　大過之時非其相應而相比焉為過於相與也二為<lb/>
　始過之陽未甚過也濟以初六之柔則過而不過矣<lb/>
　過而不過不失為剛中之徳而猶足以有為也枯楊<lb/>
　生梯則榮枝幹老夫得女妻能成生育之功皆才徳<lb/>
<pb n="72b"/>
　足以有為之義也偏才不可大用而剛中足以任重<lb/>
　大過之時内輕不能馭外之重身弱不能運尾之强<lb/>
　弊之不易救者也二之才足以正之而使歸於均分<lb/>
　焉故无不利九三居下之上有時事之責任者也剛<lb/>
　不中正才不足以救大過之弊而反為害焉所謂徳<lb/>
　薄而位尊力小而任重不能勝其責任猶棟之屈撓<lb/>
　而不能勝其任屋之重也天下之事當與天下之賢<lb/>
　才共之而非一人之手所能成有與人為善之心則<lb/>
<pb n="73a"/>
　天下之善皆其善也三以惡徳而任君國子民之責<lb/>
　則人不與輔危亂之禍成而凶至矣樂正子聞識智<lb/>
　慮皆不足而能好善則優於天下也若三者訑訑之<lb/>
　聲音顔色拒人於千里之外士止於千里之外則䜛<lb/>
　諂面諛之人至而國危矣書曰邦之杌隉由一人其<lb/>
　九三之謂也九四位九五之下當輔弼之任者也以<lb/>
　陽居隂剛而能柔則過而不過者也才足以拯偏重<lb/>
　之患而成一世之治則棟之隆然上起而不撓乎下<lb/>
<pb n="73b"/>
　者也上成君徳下善民俗正直剛柔之用无施而不<lb/>
　當焉四可謂善於其職矣故吉剛而濟之以柔斯可<lb/>
　矣下應初六亦隂柔也居柔而應亦柔則過於柔而<lb/>
　不足以有為矣四巽體无剛立之徳聖人慮其為憸<lb/>
　邪所間而流於惡故言有它則吝而不可以不戒言<lb/>
　吝自吉而向凶也九五以陽過極之時則枯楊也近<lb/>
　於上六之隂而過以相與焉則枯楊生華也枯楊生<lb/>
　華則徒能華而不能實矣據上六過極之隂而得九<lb/>
<pb n="74a"/>
　五則老婦得其士夫也以老相與而不能成生育之<lb/>
　功腐朽迂流才徳不足當難為之時不能樹尺寸以<lb/>
　益世之義也以正相與於過之時而有无過者存故<lb/>
　无咎功業不足而茍免於身禍焉故无譽上六當大<lb/>
　過之極時事之不易為也以隂得正而履窮極之地<lb/>
　才不足而節有餘也能以一身犯天下之患而不自<lb/>
　恤為過於涉水不量淺深而至於滅沒其頂焉則殺<lb/>
　身成仁舍生取義之君子也雖凶而於義為无咎矣<lb/>
<pb n="74b"/>
　叔孫婼以意如食言而至於死荀息豫讓張巡許逺輩<lb/>
　皆足以當之不有君子其能國乎節義為世道之益<lb/>
　大矣故象言其不可咎也<lb/>
䷜<hi>坎下坎上</hi>
習坎有孚維心亨行有尚<lb/>
　習重也坎險也内外皆坎為習坎習坎重險也處重<lb/>
　險之道有孚盡之矣有孚則自能无所愧怍无所憂<lb/>
　懼而心亨矣以有孚心亨行而處險可尚之道也孔<lb/>
<pb n="75a"/>
　子告子張曰言忠信行篤敬雖蠻貊之邦行矣周公<lb/>
　遭流言之變上則成王猜疑下則人心摇動公惟自<lb/>
　盡其忠誠而已故曰我之弗辟我无以告我先王詩<lb/>
　曰公孫碩膚赤舄几几則有孚心亨之氣象可想見<lb/>
　矣卒之風雷兆變而王感悟則行有尚之驗也卦惟<lb/>
　一陽居中陽實隂虚則有孚也其象為水取内明外<lb/>
　暗之義水之流但平而不盈焉在君子則居易俟命順<lb/>
　理而動不踰閑也水之行險不失其平而不盈之信<lb/>
<pb n="75b"/>
　在君子則臨大節而不可奪國无道至死不變也彖<lb/>
　者言乎象者也水流而不盈行險而不失其信則坎<lb/>
　之象而為有孚之義也故即以有孚為處重險之道<lb/>
　然而處平康處富貴皆此道而不可須臾離也處險<lb/>
　而有孚心亨則盡吾處之之義也以義處險則有出<lb/>
　險之理故可尚而往有功免於險則正也不能免則<lb/>
　有命存焉君子以義安命天之險不可升也地之險<lb/>
　則山川丘陵也王公設險如疆域之限隔城郭之保<lb/>
<pb n="76a"/>
　障皆固國之道也至於尊卑分限嚴之以等威彰之<lb/>
　以物采凡可以杜絶陵僣而使歸於安順者亦體險<lb/>
　之道而險之為用可謂大矣水之性險洊至則重險<lb/>
　也故為習坎常徳行修己也習教事治人也習者三<lb/>
　令五申之意皆漸涵浸漬而後可成此取水洊至之<lb/>
　義也初六處重險之下為習坎則所遭之時也於重<lb/>
　險之中又入於深陷之穴而陷益甚則以隂柔不正<lb/>
　失處險之道而自取窮迫也若初者其所遭所處无<lb/>
<pb n="76b"/>
　自全之理而凶必至矣象言失道凶者聖人咎初六<lb/>
　於難處之時而不能盡善處之道也茍盡其道而死<lb/>
　焉則雖凶而无咎矣九二立險陷之中而未能出則<lb/>
　坎有險也以剛居柔而得其中盡處難之道而猶有<lb/>
　自全之理為有所求而尚可以小得焉不以過剛不<lb/>
　中而速禍即求小得也若大得則免於險矣非二之<lb/>
　才不能出乎險也險陷方深而上无正應則時之難<lb/>
　也六三處二坎之間來則有下卦之坎之往也往則<lb/>
<pb n="77a"/>
　有上卦之坎為來之坎坎坎在下而以足履之則為<lb/>
　險坎在上而以首著之則為枕窞陷中之穴展轉凶<lb/>
　危而陷益深當時勢極難而隂不中正又无善處之<lb/>
　才徳故也三居下之上有時事之責任者也聖人慮<lb/>
　其用斯人以濟險則險益甚矣故戒以勿用用之終<lb/>
　不能以濟險而有功矣无功則凶害可知矣六四柔<lb/>
　而得正切近九五君臣同處險難之象也百圍之木<lb/>
　膏液内涸然後風始得而㧞之以人君之尊而在險<lb/>
<pb n="77b"/>
　中必膏澤素絶於民人心離叛奸雄乗間而禍亂所<lb/>
　由生始不免於難矣四與五剛柔相際受其股肱心<lb/>
　膂之託者也必樽酒簋以盡輔相之道斯可矣樽酒<lb/>
　簋飲食之具坎水之象膏澤之義也貳輔相之道也<lb/>
　責難陳善使君之膏澤日下於民于以收人心答天<lb/>
　戒而求免於險難焉則樽酒簋貳之義也險之時易<lb/>
　生猜忌四欲盡樽酒簋貳之道必竭在已之忠誠以<lb/>
　感動之則用缶也因君心之所明而開道之則納約<lb/>
<pb n="78a"/>
　自牖也能如是則臣道庻幾其可而君得免於險難<lb/>
　矣主憂臣辱主辱臣死五之險難四之責也出險則<lb/>
　終无咎矣云終无咎則始有咎之詞也以道事君不<lb/>
　可則止人臣處身之義也四能盡臣道以事五五不<lb/>
　可陷於險難矣陷於險難四必不與同陷矣此其咎<lb/>
　也卒有以濟之故云終无咎无咎者善補過也九五<lb/>
　以剛中正之徳而居尊位於險將濟之時而未出險<lb/>
　則坎不盈也有此濟險之才而適當易濟之時則成<lb/>
<pb n="78b"/>
　功可以立待為祗既平矣既平則坎盈而无險矣无<lb/>
　險則於致險之過為善補而无咎矣不言吉者五雖<lb/>
　中徳充實而未至於光輝故象言其中未大也有中<lb/>
　徳而至於大則大賢以上之作用不為人所陷而无<lb/>
　險之可出矣氣化之盛衰本於人事之得失道體无<lb/>
　窮而終日乾乾之心不可已也上六以隂柔處險之<lb/>
　終履險之上為極險也極險而以君子濟之則易於<lb/>
　成功極險而以小人壊之則易於覆敗上六无陽剛<lb/>
<pb n="79a"/>
　之徳有行險之心以若人而求以濟險則險益甚矣<lb/>
　為係用徽纆寘于叢棘之象徽纆叢棘皆處險之上而<lb/>
　困縛不能展轉之義至於三嵗之久而不能免則凶<lb/>
　甚矣<lb/>
䷝<hi>離下離上</hi>
離利貞亨畜牝牛吉<lb/>
　離麗也依附之義也一隂麗於二陽之間隂不能自<lb/>
　立必依附於陽焉故為離如日月之麗乎天百穀草<lb/>
<pb n="79b"/>
　木麗乎土皆依附之義也所麗貴於得正如體常道<lb/>
　親有徳皆麗於正也離為日為火取外光之義二五<lb/>
　得中正則重明以麗乎正也君臣皆以天徳行王道<lb/>
　則宇内徧為其徳矣此即柔麗乎中正也中正者禮<lb/>
　之用以柔麗之則有和平之意樂在其中矣能立必<lb/>
　本於禮至於蕩滌邪穢消融渣滓和順於道徳而為<lb/>
　功用之大成者則屬之樂焉故利貞亨而畜牝牛則<lb/>
　吉吉者得之象也畜牝牛則所以自得者深矣孟子<lb/>
<pb n="80a"/>
　告齊王於其好勇好貨好色好世俗之樂不直拒之<lb/>
　必委曲開道欲與聖哲同歸焉則所好不足以為病<lb/>
　而為王道矣此皆畜牝牛之義為善用易之一端也<lb/>
　明兩作有相麗之義大人繼明照四方則作之於前<lb/>
　述之於後皆以明徳而相麗也堯舜之重華文武之<lb/>
　重光由離而行者也泰和所以在唐虞成周宇宙間<lb/>
　也初九陽剛居下上无正應未得所麗者也離性躁<lb/>
　動不能安土敦仁步履交錯而不自寧時不當動而<lb/>
<pb n="80b"/>
　欲動者也故勉之以持敬而審處焉能敬則以静制<lb/>
　動以義安命相時研幾可无錯然之失乃所以辟咎<lb/>
　也六二為離之主居離之中知之盡仁之至不賴勇<lb/>
　而裕如者舒卷運用曲盡時宜此孔孟之事也離為<lb/>
　日九三前離垂盡為日昃之離於人則大命將傾之<lb/>
　際也缶常用之器也當生而生當死而死常道也見<lb/>
　危授命以常道處之則鼓缶而歌之義也不能如此<lb/>
　則以死生為重拂理亂義无所不至矣故凶三過剛<lb/>
<pb n="81a"/>
　不中樂天知命非其所能故聖人勉以視死如歸之<lb/>
　義焉九四以剛不中正而繼前離之將盡欲强逼而<lb/>
　速得之此楚商臣隋煬帝負篡逆之罪天道之不容<lb/>
　神人所共忿也突然而來惡已甚矣故焚死而與衆<lb/>
　共棄之人人得而誅之也六五以柔中居尊而无正<lb/>
　應麗王公之位而為天下所麗也離明之主足以知<lb/>
　君道之難盡而无人之可憂故出涕至於沱若而憂<lb/>
　戚至於嗟若焉恐不能一朝保其負荷之重也危者<lb/>
<pb n="81b"/>
　安其位者也亡者保其存者也亂者有其治者也五<lb/>
　有憂懼之心則賢人君子樂與為用而終至於无可<lb/>
　憂懼焉故吉離有甲兵之象上九以剛徳明體處卦<lb/>
　之上於麗天下之道威命明徳兼舉而不偏廢為王<lb/>
　用出征正邦國之不正而有嘉也剛徳故能折其首<lb/>
　惡明極故能獲匪其醜皆有嘉之義也罪其所當罪<lb/>
　宥其所當宥征伐所至有如時雨則所以寧天下而<lb/>
　盡天吏之職非以利已為也何咎之有上經首乾坤<lb/>
<pb n="82a"/>
　而終於坎離天地者萬物之父母隂陽不可相无也<lb/>
　一陽居二隂之間為坎所以著小人之罪也一隂居<lb/>
　二陽之間為離所以彰君子之徳也此扶陽抑隂之<lb/>
　義也又坎剛中而離柔中中者萬世不易之常道而<lb/>
　亦可以終乾坤之義一則天命之性一則率性之道<lb/>
　也上經首乾坤則立天之道曰隂與陽立地之道曰<lb/>
　柔與剛也下經首咸恒則立人之道曰仁與義也首<lb/>
　乾坤者終於坎離之别首咸恒者終於坎離之交天<lb/>
<pb n="82b"/>
　地人之道中而已易之全體大用可識矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易辯録卷二<lb/>
</p>
<p>
</p>
  </div>
</body>
</text>
</TEI>
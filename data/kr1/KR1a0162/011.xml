<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易章句證異卷十一</head> <lb/>
    <p>
<pb n="1a"/>
欽定四庫全書<lb/>
　周易章句證異卷十一<lb/>
　　　　　　　　　　　内閣中書翟均廉撰<lb/>
序卦𫝊<lb/>
　俞琰曰韓康伯以説卦三篇分出序卦雜卦則序雜<lb/>
　之名始于康伯史記云孔子序彖繋象說卦文言而<lb/>
　不及序卦雜卦則漢初猶總名之曰説卦也鄭𤣥舊<lb/>
　次在說卦後韓伯及吕大防諸儒同惟俞琰在雜卦<lb/>
<pb n="1b"/>
　後鄭𤣥无序卦<hi>云後人所作廉按程迥云序卦非聖人之書朱子與孫季和書亦本其説</hi>
有天地然後萬物生焉盈天地之間者惟萬物故受之<lb/>
以屯屯者盈也<lb/>
屯者物之始生也物生必蒙故受之以蒙蒙者蒙也物<lb/>
之穉也物穉不可不養也故受之以需需者飲食之道<lb/>
也飲食必有訟故受之以訟<lb/>
　郭京曰始生必蒙始字誤作物字蒙者蒙昧也脫昧<lb/>
　字　陸徳明曰穉本或作稚<lb/>
<pb n="2a"/>
訟必有衆起故受之以師師者衆也衆必有所比故受<lb/>
之以比比者比也<lb/>
　郭京曰比者親比也今脫親字<lb/>
比必有所畜故受之以小畜物畜然後有禮故受之以<lb/>
履履而泰然後安故受之以泰<lb/>
　畜陸徳明曰本或作蓄　李鼎祚故受之以履下増<lb/>
　履者禮也四字<hi>云今本四字入注釋文曰今雜卦无此句韓注有或𫝊冩者誤  晁説之</hi>
　<hi>曰王弼畧例所引有禮者履也四字一句誤入注中  吳澄云後人誤以正文書作注字</hi>　鄭𤣥<lb/>
<pb n="2b"/>
　作履然後安<hi>无而泰二字  李鼎祚同</hi>
泰者通也物不可以終通故受之以否物不可以終否<lb/>
故受之以同人與人同者物必歸焉故受之以大有有<lb/>
大者不可以盈故受之以謙有大而能謙必豫故受之<lb/>
以豫<lb/>
　鄭𤣥作有大有不可以盈<hi>本晁説之</hi>李鼎祚作有大不可<lb/>
　以盈<hi>无者字</hi>
豫必有隨故受之以隨以喜隨人者必有事故受之以<lb/>
<pb n="3a"/>
蠱蠱者事也有事而後可大故受之以臨臨者大也<lb/>
物大然後可觀故受之以觀可觀而後有所合故受之<lb/>
以噬嗑嗑者合也物不可以茍合而已故受之以賁賁<lb/>
者飾也致飾然後亨則盡矣故受之以剥剥者剥也<lb/>
　然後李鼎祚作而後　亨鄭𤣥許兩反徐邈音向陸<lb/>
　徳明許庚反<lb/>
物不可以終盡剥窮上反下故受之以復復則不妄矣<lb/>
故受之以无妄有无妄然後可畜故受之以大畜<lb/>
<pb n="3b"/>
　淮南子引作剥之不可遂盡也故受之以復　鄭𤣥<lb/>
　作有无妄物然後可畜<hi>本晁説之項安世脱李鼎祚同廉案今李本  物字</hi>故<lb/>
　受之以大畜李鼎祚无以字<lb/>
物畜然後可養故受之以頤頤者養也不養則不可動<lb/>
故受之以大過物不可以終過故受之以坎坎者陷也<lb/>
陷必有所麗故受之以離離者麗也<lb/>
　李鼎祚作不養則不可以動　王昭素于麗也増麗<lb/>
　必有感故受之以咸咸者感也三句<hi>晁氏説之從之  朱震曰一本</hi>
<pb n="4a"/>
　<hi>有此三句</hi>
有天地然後有萬物有萬物然後有男女有男女然後<lb/>
有夫婦有夫婦然後有父子有父子然後有君臣有君<lb/>
臣然後有上下有上下然後禮義有所錯夫婦之道不<lb/>
可以不久也故受之以恒恆者久也<lb/>
　後漢書荀爽𫝊引作然後有禮義禮義備則人知所<lb/>
　乆矣<lb/>
物不可以久居其所故受之以遯遯者退也物不可以<lb/>
<pb n="4b"/>
終遯故受之以大壯物不可以終壯故受之以晉晉者<lb/>
進也進必有所傷故受之以明夷夷者傷也傷于外者<lb/>
必反其家故受之以家人<lb/>
　鄭𤣥作物不可以終久居其所<hi>本晁説之李鼎祚同</hi>
家道窮必乖故受之以暌暌者乖也乖必有難故受之<lb/>
以蹇蹇者難也物不可以終難故受之以解解者緩也<lb/>
緩必有所失故受之以損損而不已必益故受之以益<lb/>
益而不已必決故受之以夬夬者決也決必有所遇故<lb/>
<pb n="5a"/>
受之以姤姤者遇也<lb/>
　李鼎祚作決必有遇<hi>无所字</hi>　姤李鼎祚作覯<lb/>
物相遇而後聚故受之以萃萃者聚也聚而上者謂之<lb/>
升故受之以升升而不已必困故受之以困困乎上者<lb/>
必反下故受之以井<lb/>
井道不可不革故受之以革<lb/>
革物者莫若鼎故受之以鼎主器者莫若長子故受之<lb/>
以震震者動也物不可以終動止之故受之以艮艮者<lb/>
<pb n="5b"/>
止也物不可以終止故受之以漸漸者進也進必有所<lb/>
歸故受之以歸妹得其所歸者必大故受之以豐豐者<lb/>
大也<lb/>
　止之董楷作動必止之<hi>動毛竒齡云李鼎祚本下有  必二字  按今李本無</hi>
窮大者必失所居故受之以旅旅而无所容故受之以<lb/>
巽巽者入也<lb/>
入而後說之故受之以兌兌者說也說而後散之故受<lb/>
之以渙渙者離也<lb/>
<pb n="6a"/>
物不可以終離故受之以節節而信之故受之以中孚<lb/>
有其信者必行之故受之以小過<lb/>
有過物者必濟故受之以既濟物不可窮也故受之以<lb/>
未濟終焉<lb/>
　晁說之曰趙蕤云終焉二字疑非仲尼之辭後人𫝊<lb/>
　之誤也<lb/>
　<lb/>
　<lb/>
<pb n="6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易章句證異卷十一<lb/>
</p>
<p>
</p>
  </div>
</body>
</text>
</TEI>
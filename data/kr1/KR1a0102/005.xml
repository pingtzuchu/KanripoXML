<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>葉八白易傳卷五</head>
    <p>
<pb n="1a"/>
欽定四庫全書<lb/>
　葉八白易傳卷五　　　　　明　葉山　撰<lb/>
䷐<lb/>
隨元亨利貞无咎何也葉子曰王者往也天下之所歸<lb/>
　往也中天下而立定四海之民君子樂之而已矣其<lb/>
　次得天下之英材而教育之乎亦君子之三樂也然<lb/>
　而君天下有道益之戒于舜曰罔失法度罔㳺于佚<lb/>
　罔淫于樂罔違道以干百姓之譽罔咈百姓以從己<lb/>
<pb n="1b"/>
　之欲是故徳惟善政政在養民水火金木土穀惟修<lb/>
　正徳利用厚生惟和九功惟叙九叙惟歌戒之用休<lb/>
　董之用威勸之以九歌俾勿壊熈熙皥皥而百姓忘<lb/>
　于帝力者帝王撫衆統物之大權也師天下有徳周<lb/>
　公之戒于商子曰無以學術禍天下無以功利熾人<lb/>
　心無以刑名亂四海無以權謀術數擾人人是故禮<lb/>
　義以養其心威儀以淑其質忠信以崇其徳禮法以<lb/>
　道其行精一以嚴其軌聖賢以要其歸光明正大而<lb/>
<pb n="2a"/>
　開来學以善道者君子成徳達材之正常也不然則<lb/>
　詭隨而阿比矣而可以不慎乎昔者容成問于木子<lb/>
　曰三王五霸之治民何如木子曰三王以佚道使民<lb/>
　以生道殺民五霸以死道役民秦氏以死道養民而<lb/>
　後世以死道戯其民矣陶𢎞景謂註易誤不至殺人<lb/>
　註本草誤則有不得其死者而唐子西駁之曰註本<lb/>
　草誤其禍疾而小註六經誤其禍遲而大前世儒士<lb/>
　引經誤國其禍至于伏屍百萬流血千里學術不明<lb/>
<pb n="2b"/>
　之故也然則有君師之責者非堯舜孔孟誠不足以<lb/>
　當之矣漢之治也雜霸唐之治也雜夷仲淹有其才<lb/>
　而未得其道退之循其名而未責其實降是焉可知<lb/>
　已易曰隨元亨利貞无咎<lb/>
初九官有渝貞吉出門交有功何也葉子曰就有道而<lb/>
　正焉者君子好學之功因不失而可宗者君子擇交<lb/>
　之志然則誠不惡于變其心以求友亦惟貴于謹其<lb/>
　始以慮終焉耳蔡沒入楚垂二百年不同中國之㑹<lb/>
<pb n="3a"/>
　盟不向桓文之信義鄭成公不背楚徳臨終而謂其<lb/>
　羣臣曰棄力與言人誰暱我免寡人惟二三子其臣<lb/>
　子駟不聽諸大夫之從晉而固曰官命未改騑也受<lb/>
　其咎君子初不以其恒乆不變為盡善也陳成公既<lb/>
　為鷄澤之㑹而卒則曽子以為變于夏曰改于尸未<lb/>
　晚也吾何求哉犧牲玉帛待于二竟以待强者而庇<lb/>
　民必于惟强與有禮者是從而不敢有異志君子亦<lb/>
　不以非鄭之二三其徳而外之也然則君子不病于<lb/>
<pb n="3b"/>
　事人之有更而特貴于正人之是與如其道事之終<lb/>
　身無改可也如其非道朝從而暮易又何負于義哉<lb/>
　朱子初從劉屏山繼事胡籍溪劉白水而晚師李延<lb/>
　平君子不病其有變程子門人一聞偽學之禁而絶<lb/>
　口不言其師甚至改事他師以圖進用則去陳相無<lb/>
　㡬何矣雖然從正固矣而聞見不廣交㳺不衆亦非<lb/>
　多聞多見之資也指引者師之功嚴憚切磋者友之<lb/>
　益雖朱子之學而猶有吕張諸公之助况其他乎孟<lb/>
<pb n="4a"/>
　子所以貴尚友也易曰官有渝貞吉出門交有功<lb/>
六二係小子失丈夫何也葉子曰昵于暱則逺者不麾<lb/>
　而自退從于邪則正者不間而自疎出此入彼之機<lb/>
　一定而不容髮者也故羿用寒浞則棄武羅伯因熊<lb/>
　髠尨圉曹乗軒者三百人則不用僖負覊酆舒恃雋<lb/>
　才而昵羣小則棄仲章棄賢保佞狂瞽之所從来乆<lb/>
　矣豈特陳相聞許行之言盡棄其學而學之卒為聖<lb/>
　世之亂民治國之蟊蠧以負天下之大義哉善乎誠<lb/>
<pb n="4b"/>
　齋之説曰薳子馮初嬖八人而申叔退避以逺罪郭<lb/>
　子儀初信張曇而幕僚相率以求去而况不為薳郭<lb/>
　者乎雖然尤有可憾者焉盖勲為京兆尹左將軍皇<lb/>
　甫嵩將兵三萬屯扶風勲宻與嵩謀討董卓卓素怨<lb/>
　嵩徴為城門校尉欲因殺之嵩將行長史梁衍說之<lb/>
　曰卓寇掠京邑廢立從意今徴將軍大則危禍小則<lb/>
　困辱今卓在洛陽天子来西以將軍之衆迎接至尊<lb/>
　奉令討逆袁氏廹其東將軍廹其西此成擒也嵩不<lb/>
<pb n="5a"/>
　從而就徴卒為董卓所辱陶謙與諸守相共奏記推<lb/>
　朱㒞為太師因移檄牧伯欲以同討李傕奉迎天子<lb/>
　㑹李傕用尚書賈詡策徴㒞入朝㒞乃辭謙議而就<lb/>
　徴復為太僕後憤懣發病死范蔚宗曰皇甫嵩朱㒞<lb/>
　並以上將之畧當倉卒之時而舍格天之大業蹈鄙<lb/>
　夫之小諒卒狼狽虎口為智士笑豈天之長斯亂也<lb/>
　何智勇之不終易曰係小子失丈夫<lb/>
六三係丈夫失小子隨有求得利居貞何也葉子曰善<lb/>
<pb n="5b"/>
　與惡為仇邪與正相敵入芝蘭之室則腥膻之氣自<lb/>
　不能近友直諒多聞之士則便佞善柔之類自不為<lb/>
　親親道徳功名之上臣則庸碌卑鄙之下流豈不在<lb/>
　所舍乎薳子馮親申叔而退八人管夷吾登隰朋而<lb/>
　謝豎刀聮其巨而散其細君子之致為則然也雖然<lb/>
　大人者爵祿束帛之所擅也上交者言聽諫行之所<lb/>
　由也昔者楚文王謂申侯曰惟我知女予取予求不<lb/>
　女瑕疵鄧禹杖䇿謁劉秀秀曰生逺来寧欲仕乎我<lb/>
<pb n="6a"/>
　得專封拜則君子之貴㳺而達仕也不曰隨有獲而<lb/>
　求得之者乎嗟夫求也者請也古之人重請又何言<lb/>
　乎重請人之所以為人者讓也請道去讓也則是舍<lb/>
　其所以為人也而可以不重乎是以春秋譏来求車<lb/>
　言上不得干取于其下也書殺成虎言下不得懐寵<lb/>
　于其上也故古之為上者必昭儉徳以照臨百官古<lb/>
　之為下者必執清修以勵介節然後上下辨而民志<lb/>
　定各安其分而天下治矣不然侈心一動莫為防制<lb/>
<pb n="6b"/>
　必至抗不衷官失徳㢘恥道䘮寵賂日章淪于危亡<lb/>
　而後止可不戒乎是以古之有道者得之不得曰有<lb/>
　命其道之將行曰命也其道之將廢曰命也因所依<lb/>
　而竊之以利幸馮所附而假之以足欲不為也故孔<lb/>
　子之主貞子不以其陳侯周之可以通也其主蘧伯<lb/>
　玉不以其靈夫人之可以言也君子其亦安于義寧<lb/>
　道之不行聽于天寧功之不立守乎已寧泯泯沒沒<lb/>
　以終其身焉可矣奚以匄人為哉雖然士則不可求<lb/>
<pb n="7a"/>
　矣為宗子之家相擅詔王之大權乃不行士道而顧<lb/>
　使求其道之行不已過乎周公下白屋勤吐哺以見<lb/>
　天下之士不茍然也若王子明使張師徳兩及其門<lb/>
　韓魏公使客求見以希用而為程子之所責師德與<lb/>
　客固不足論其為二公之累大臣之歉亦已多矣雖<lb/>
　然尤有主政不綱知人不哲使之可以罔而求與求<lb/>
　之不得方且使之得以怒而報若晉魏錡求為公族<lb/>
　未得而怒趙旃求為卿未得而怒非惟不能平其志<lb/>
<pb n="7b"/>
　而又俾之使于楚召楚盟卒致邲之大敗其為國家<lb/>
　之禍可勝言哉易曰係丈夫失小子隨有求得利居<lb/>
　貞<lb/>
九四隨有獲貞凶有孚在道以明何咎何也葉子曰樹<lb/>
　功立業以光榮富貴乎一世者君子之福也致福有<lb/>
　基得君道焉耳孚嘉信志以順聽俯從乎一人者人<lb/>
　臣之禍也轉禍有道不及其君焉耳何則在昔賢者<lb/>
　之未遭遇也圖事揆策則君不用其謀陳見悃誠則<lb/>
<pb n="8a"/>
　上不然其信進仕不得施效斥逐又非其愆是故伊<lb/>
　尹耕于鼎爼太公困于鼓刀百里自鬻甯子飯牛離<lb/>
　此患也及其遇明主遭聖君也運籌合上意諫諍即<lb/>
　見聽進退得闗其忠任職得行其術去卑辱奥渫而<lb/>
　升本朝離疏釋蹻而享膏粱剖符錫壤而光祖考傳<lb/>
　之子孫以資㳺士建徳樹功以華當年立身揚名以<lb/>
　顯後世所得不既多乎噫多則多矣而非人臣之福<lb/>
　也挟震主之威者負不賞之罪位極人臣而功盖天<lb/>
<pb n="8b"/>
　下者起芒刺之機宰相之有權怏怏非少主臣果非<lb/>
　人臣之福也雖然監于日月星辰之行者得遲留順<lb/>
　逆之序明乎消息盈虚之運者諗進退存亡之㡬君<lb/>
　臣上下之際豈盡禍敗死亡之㑹哉子曰下之事上<lb/>
　也雖有庇民之大徳不敢有君民之心仁之厚也是<lb/>
　故君子恭儉以求役仁信讓以求役禮不自尚其事<lb/>
　不自有其功尊其身儉于位而寡于欲讓于賢卑已<lb/>
　而尊人小心而畏義求以事君得之自是不得自是<lb/>
<pb n="9a"/>
　以聽天命詩曰莫莫葛藟施于條枚豈弟君子求福<lb/>
　不回其舜禹文王周公之謂歟然則以忠信不欺為<lb/>
　主本以鞠躬盡瘁為當然以明哲保身為順事則履<lb/>
　信思順而自天祐之吉无不利矣伊尹放太甲于桐<lb/>
　太甲賢乃勤勤懇懇陳戒于徳而申誥于王終之拜<lb/>
　手稽首以率于訓曰既往背師保之訓弗克于厥初<lb/>
　尚賴匡救之徳圖惟厥終武王崩成王幼不能踐阼<lb/>
　周公踐阼而治管叔及其羣弟流言于國曰公將不<lb/>
<pb n="9b"/>
　利于孺子周公誅武庚殺管叔而蔡蔡叔天下震恐<lb/>
　乃告二公曰我之弗辟我無以告我先王于是成王<lb/>
　涕泣以言曰昔公勤勞王家惟予冲人弗及知今天<lb/>
　動威以彰周公之徳惟朕小子其親迎我國家禮亦<lb/>
　宜之諸葛武侯身都將相手握重兵出入二十餘年<lb/>
　既而臨終顧命受遺作相劉后授之無疑心武侯受<lb/>
　之無懼色繼體納之無貳情百姓信之無異辭君臣<lb/>
　之際良可詠矣郭汾陽校中書令考凡二十四月入<lb/>
<pb n="10a"/>
　俸錢二萬緡私産不在焉府庫珍貨山積家人三千<lb/>
　人八子七壻皆為顯官然身擁重兵詔書以一紙徴<lb/>
　之無不即日就道故程元振魚朝恩讒毁百端終不<lb/>
　能行天下以其身為安危者殆三十年功盖天下而<lb/>
　主不疑位極人臣而衆不疾裴晉公出將入相威望<lb/>
　逺達四夷亦以其身係國家輕重如子儀者二十餘<lb/>
　年而考終令後今古罕及李聽為河中節度使文宗<lb/>
　嘗歎曰付之兵柄不疑置之散地不怨惟聽為可以<lb/>
<pb n="10b"/>
　然嗟乎彼二聖四賢豈不遭人臣之極哉而卒之諐<lb/>
　咎不及其身盖必有不道之道不言之辨徳休乎道<lb/>
　之所為而言休乎知之所不知者矣夫豈茍然而已<lb/>
　哉霍子孟擁昭立宣朝野倚望非不偉然髙且顯也<lb/>
　而不學無術去徐偃王無㡬矣肉未寒而族無噍類<lb/>
　不亦可哀也哉易曰隨有獲貞凶有孚在道以明何<lb/>
　咎<lb/>
九五孚于嘉吉何也葉子曰激楚揚阿至妙之容臺妝<lb/>
<pb n="11a"/>
　者之所貪飛兔騕褭絶足奔放良樂之所急百里之<lb/>
　才超乗之喆明君之所契何也劉向有言浮江湖者<lb/>
　托于船致逺道者托于乗欲霸王者托于賢伊尹吕<lb/>
　尚管夷吾百里奚此霸王之船乗也釋父兄子弟非<lb/>
　疏之也任庖人屠釣與仇讐僕虜非阿之也持社稷<lb/>
　立功名之道不得不然也信于善而不遷聽于君子<lb/>
　而不惑上智以為謀不使詐参焉大勇以為斷不使<lb/>
　怒間焉至仁以為施不使貪貳焉以純心任純徳夫<lb/>
<pb n="11b"/>
　然後其位髙而不危存而不亡治而不亂安而無彊<lb/>
　通于道約于事佚于已勞乎人永昌于天下此堯舜<lb/>
　所以三代都俞吁咈于一堂之上而治隆俗美非後<lb/>
　世之所及也孔明先主其殆庶幾焉漢昭帝年十四<lb/>
　而識上官桀之詐知霍光之忠燕主慕容暐年十二<lb/>
　而知慕容恪之忠辯慕輿根之詐此亦天資之近<lb/>
　者矣若蜀欲攻吴吴人或言諸葛瑾别遣親人與漢<lb/>
　相聞者孫權曰孤與子瑜有死生不易之誓子瑜之<lb/>
<pb n="12a"/>
　不負孤猶孤之不負子瑜也昔孔明至吴孤嘗與子<lb/>
　瑜曰卿與孔明同産何不留之子瑜言亮已委質于<lb/>
　人義無二心弟之不留猶瑾之不往也其言已貫神<lb/>
　明非外言所能間蜀敗于吴之後黄權降魏有司請<lb/>
　收權妻子先主曰孤負權權不負孤也待之如初後<lb/>
　魏人或言漢已除權妻子丕令𤼵䘮權曰臣與劉葛<lb/>
　推誠相與明臣本心竊疑未實後得審問吴曦反豪<lb/>
　傑付之撫髀太息惟四川轉運安丙周旋其間計圖<lb/>
<pb n="12b"/>
　誅曦方反書之上朝論大震寧宗與羣臣計事咸謂<lb/>
　無出安公右賜書勉以圖曦書未至而丙誅曦之㨗<lb/>
　聞夫詔書下頒露布上騰以其時考之盖項背相屬<lb/>
　于道地之相去若此其逺而君臣一心如合符節可<lb/>
　謂相信之深而孚契之篤矣唐祿山之亂河朔二十<lb/>
　四郡獨有一顔真卿而𤣥宗乃不知其作何狀李克<lb/>
　用破王行瑜欲遂取李茂貞昭宗以為茂貞復滅則<lb/>
　沙陀太盛朝廷危矣下詔止之及欲入朝而蓋寓以<lb/>
<pb n="13a"/>
　為天子還未安席人心尚危若引兵渡渭都驚駭郡<lb/>
　邑迤邐歸鎮而茂貞遂驕横不可支卒致犯闕播遷<lb/>
　之禍夫克用于三鎮非有父兄之怨特為王室雪恥<lb/>
　故仗義而来昭宗不仗君臣之大義而任術數終疑<lb/>
　克用而黨茂貞自取困殆之辱而克用兵方强盛義<lb/>
　聲宏振亦不能以義扶主挺身入覲力陳不可不除<lb/>
　之義或徑自勦滅以明安社稷利國家之義釋此不<lb/>
　為乃坐致唐祚移而晉陽危不亦君臣胥失之乎何<lb/>
<pb n="13b"/>
　也信小人易信君子難是故用賢如轉石去佞如拔<lb/>
　山世主之通患也姜公輔言朱泚必反蕭復言鳳翔<lb/>
　必亂何其明也而徳宗略不以為意雖暫使為相不<lb/>
　旋踵而斥之盧把以百口保泚而泚反請遣大臣宣<lb/>
　諭而吴淑没又悮援軍奉天益危謀國乖刺如此其<lb/>
　人可知矣而至死且以為賢李晟渾瑊馬燧忠勇剛<lb/>
　正有大功于國徳宗不之信任反猜忌焉使其懼不<lb/>
　保朝夕至于張延賞之讒言一𤼵則疎晟不終日吐<lb/>
<pb n="14a"/>
　蕃歸馬弇之奸謀一聞則惡馬燧若響應夷狄憸夫<lb/>
　則推誠而信之元老柱石則百慮而疑忌下至石敬<lb/>
　瑭為楊光逺而出桑維翰為杜重威而出劉知逺夫<lb/>
　契丹之事翰逺任之有餘者而委任不專設施不乆<lb/>
　使他日契丹入寇維翰無權而知逺顧望盖晉祖使<lb/>
　然也若之何其不敗乎易曰孚于嘉吉<lb/>
上六拘係之乃從維之王用亨于西山何也葉子曰白<lb/>
　頭如新語相貳也交雖極乆而無所要其終傾盖如<lb/>
<pb n="14b"/>
　舊語相投也始雖不戒而未可卜諸乆其惟擇而交<lb/>
　乆而敬不以富貴貧賤易其情不以利害禍福褫其<lb/>
　氣不以存亡變故移其心為左杜為管鮑為陳雷以<lb/>
　死相從而不解然後為友道之全也故曰聖人之與<lb/>
　人結約也上觀其事君也内觀其事親也必有可知<lb/>
　之理然後結約結約而不襲于理後必相倍故曰不<lb/>
　重之結雖固必解是故不擇而交則為戎夷之苟謬<lb/>
　戎夷違齊如魯天大寒與弟子宿郭外謂其弟子曰<lb/>
<pb n="15a"/>
　子與我衣我活也我與子衣子活也我國士也為天<lb/>
　下惜死子不肖人不足愛也子與我子之衣弟子曰<lb/>
　夫不肖人也又烏能與國士并衣哉夷歎曰嗟哉道<lb/>
　其不濟夫解衣與弟子夜半而死擇而不乆則為管<lb/>
　華之薰蕕管寧少時與華歆為友嘗與歆共鋤菜見<lb/>
　地上有金寧揮鋤不顧歆捉而擲之人以是知其優<lb/>
　劣矣寧則終身不仕而歆為魏逼漢惡不可言神鬼<lb/>
　誅戮萬世不宥矣友道可易言哉嗚呼吾有傷于燕<lb/>
<pb n="15b"/>
　之左伯桃羊角哀焉二人相為友也聞楚平王善待<lb/>
　士乃同入楚值雨雪山道阻絶糧少桃度不能俱生<lb/>
　乃併衣食與哀令往事楚自餓死空樹中哀至楚為<lb/>
　上大夫乃言于平王備禮以葬伯桃畢自殺下從之<lb/>
　嗚呼推其情豈可一日而異處此之謂上不愧皇天<lb/>
　下可望四嶽易曰拘係之乃從維之王用亨于西山<lb/>
䷑<lb/>
蠱元亨利涉大川先甲三日後甲三日何也葉子曰君<lb/>
<pb n="16a"/>
　臣一心治可乆尋上下之情兩隔而不通則有處堂<lb/>
　之勢而莫之或知君臣一徳治道無惑上下之才兩<lb/>
　弱而不立則有絫卵之危而莫知所措天下之事積<lb/>
　弊而壊者其勢然也雖然不亂不治不壊不知所有<lb/>
　事多難所以開國無患足以䘮邦故曰齊有無知之<lb/>
　禍而桓公以興晉有驪姬之難而文公用霸禍亂之<lb/>
　作天所以開聖人也又曰屈伸之數隠而昭有仍之<lb/>
　困復夏之萌也鼎雉之異興殷之符也邵宫之難隆<lb/>
<pb n="16b"/>
　周之應也㑹稽之棲霸越之機也子噲之亂强燕之<lb/>
　徴也盈虛消息天豈茍然而已哉雖然亂不自治治<lb/>
　之有綱壊不自起起之有方胡五峯曰欲撥亂興治<lb/>
　者當正大綱知大綱然後本可正而末可定大綱不<lb/>
　知雖或善于條目有一時之功終以大綱不正而生<lb/>
　亂然大綱無定體各隨其時事故魯莊之大綱在于<lb/>
　復讐衛國之大綱在于正名也讐不復名不正雖有<lb/>
　仲尼之徳不能聽魯衛之政矣然則治秦之壊以恩<lb/>
<pb n="17a"/>
　澤治漢之壊以法治唐之壊以辨華夷治宋之壊以<lb/>
　懲退怯君子慎其所有事而已是故天下之事不能<lb/>
　無敗也而不可棄其敗也當救敗以為新因其終而<lb/>
　謀乎始務使為可大之規則後事因之而起其端而<lb/>
　曷至于大傾覆乎天下之事今始有成也而不可恃<lb/>
　其成也當慮敗于其成永乎終而知其敝務使為可<lb/>
　乆之業則前事因之而弭其失而奚至于遽傾壊乎<lb/>
　此因中寓夫革革而可常因者也革中寓夫因因而<lb/>
<pb n="17b"/>
　不必革者也循天運之自然騐盈虚消息之一定其<lb/>
　武王周公之事乎反商政政由舊因而因者因而革<lb/>
　者也百世之利其一世之利乎立周政命周官革而<lb/>
　革者革而因者也一世之利其萬世之利乎噫非聰<lb/>
　明聖智神武而不殺者其孰能與于此故程子曰善<lb/>
　救則前弊可革善備則後利可乆此古之聖王所以<lb/>
　新天下而垂後世也後世不明此義故勞于救世而<lb/>
　亂不革功未及成弊已生矣至哉言乎易曰蠱元亨<lb/>
<pb n="18a"/>
　利涉大川先甲三日後甲三日<lb/>
初六幹父之蠱有子考无咎厲終吉何也葉子曰君子<lb/>
　所以樂夫後之有人者為其昌増光前烈之志也君<lb/>
　子所以貴于前之能光者為其持憂勤惕厲之心也<lb/>
　書曰爾尚盖前人之愆甯殖出其君臨死謂其子曰<lb/>
　若能掩之則吾子也故蔡叔以仲免郤芮以缺免公<lb/>
　孫敖以文伯惠叔而得書其奔卒與䘮歸子之善父<lb/>
　之善也豈惟是哉穆姜棄位而姣者也而其女伯姬<lb/>
<pb n="18b"/>
　以共婦顯沈充叛臣也而其子勁以守節著李義府<lb/>
　奸臣也而其子湛以忠義聞譙周賣國其子居巴西為成<lb/>
　太守馬脱所殺其子登詣劉𢎞請復仇𢎞表登為梓潼<lb/>
　内史攻脱斬之食其肝遂據涪城成人攻之三年無<lb/>
　一人離叛城陷見獲成主雄欲宥之登辭氣不屈乃<lb/>
　殺之史𢎞肇之子徳珫頗讀書嘗不樂父之所為有<lb/>
　舉人呼譟于貢院門蘇逢吉命執送侍衛司欲其痛<lb/>
　笞而黜之徳珫言于父曰書生無禮自有臺府治之<lb/>
<pb n="19a"/>
　非軍務也此乃欲彰大人之過乎𢎞肇即破械遣之<lb/>
　嗟夫此類猶不失有子也况其他乎夫父之諐尚可<lb/>
　以盖家之壊猶可以圖則夫魁人傑士以道徳勲業<lb/>
　啓之于前而後生小子以刻厲淬磨承之于後使其<lb/>
　家聲赫奕乆而益昌若虞之元凱周之召尹漢之袁<lb/>
　楊其慶當何如哉不然若齊桓公征楚而孝公與之<lb/>
　盟于國齊桓公攘夷而孝公與之盟于邢書曰厥父<lb/>
　菑厥子乃弗肯播厥父基厥子乃弗肯堂其為先徳<lb/>
<pb n="19b"/>
　之累亦既多矣叔孫昭子曰忠為令徳其子弗能任<lb/>
　罪猶及之難不慎也䘮夫人之力棄徳曠宗以及其<lb/>
　身不亦害乎故先縠之累友軫越椒之累子文歆之<lb/>
　累向把之累奕其去李陵㡬何哉而况欒郤狐慶之<lb/>
　後者抑又不足言矣故曰以功名相付者謂之世濟<lb/>
　以富貴相承者謂之世祿金張許史重侯累將窮富<lb/>
　極貴不足為世輕重而六龍三鳳之流聮飛並騖垂<lb/>
　芳于無窮而唐袁利貞族祖誼為蘇州刺史自以其<lb/>
<pb n="20a"/>
　先世宋太尉淑以来盡忠帝室瑯琊王氏導雖奕世<lb/>
　台鼎而為厯代佐命恥與為比常曰所貴于名家者<lb/>
　為其世篤忠貞才行相繼故也彼鬻婚姻執利祿者<lb/>
　又烏足數乎噫此類誠足嘉矣雖然幹之固矣幹之<lb/>
　而少不克慎焉未有不遺天下之大患者唐代宗優<lb/>
　寵宦官奉使四方還問其所得頗少則以為輕我命<lb/>
　由是中使所至公求賂遺重載而歸徳宗素知其弊<lb/>
　遣中使邵光超賜李希烈旌節希烈贈之僕馬及縑<lb/>
<pb n="20b"/>
　七百段上怒杖光超而流之于是中使之未歸者皆<lb/>
　潛棄所得于山谷雖與之莫敢受夫徳宗矯代之失<lb/>
　而深懲宦者之蠧可謂明也已矣然其終也舉不信<lb/>
　羣臣而惟宦官之從至委以禁兵而其後人主廢置<lb/>
　遂出于其手則其為害有甚于代矣何哉不知明王<lb/>
　改其先過之道而乗之以輕銳之氣不能守之以忠<lb/>
　信誠慤之心而出之以率意妄動之情夫是以初年<lb/>
　之矯所失愚人以為喜而明哲以為憂也孔子曰三<lb/>
<pb n="21a"/>
　年無改於父之道可謂孝矣有以哉易曰幹父之蠱<lb/>
　有子考无咎厲終吉<lb/>
九二幹母之蠱不可貞何也葉子曰父之壊常也母之<lb/>
　壊天下之大變也治父之壊可守常也治母之壊而<lb/>
　不通天下之變可乎吕后死而平勃誅諸吕以安劉<lb/>
　吕后則無及矣武曌之禍古所未有也張柬之等第知<lb/>
　反正廢主而不能以大義處非常之變為唐室討罪<lb/>
　人君子安得而不謂其膠常守故不學無術而無以<lb/>
<pb n="21b"/>
　善其終始乎是故處天下之大變者不可不執天下<lb/>
　之大義知天下之大義者然後不泥天下之大常不<lb/>
　泥天下之大常者然後為得天下之大中故文姜與<lb/>
　弑魯桓莊公即位外之不能復父之仇内之不能禁<lb/>
　母之淫復使㑹于禚㑹于師享于祝丘再次如莒公<lb/>
　卿大臣不能使之討齊車馬僕從不能使之不出魯<lb/>
　此不過匹夫之行而非達孝之道也是故觀于夫子<lb/>
　春秋所書文姜哀姜而幹母之大權可以得之矣易<lb/>
<pb n="22a"/>
　曰幹母之蠱不可貞<lb/>
九三幹父之蠱小有悔无大咎何也葉子曰弊之當革<lb/>
　也則革之革之而不力則有趙抃之過然雖革其所<lb/>
　當革也革之而過焉則有熙豐之禍君子可无慎乎<lb/>
　是故有撥亂反正之盛心者常存觀變察㡬之智抱<lb/>
　有能有為之大略者當知從容順應之常不然悔吝<lb/>
　生而過責歸矣向戍来聘且尋盟見孟獻子尤其室<lb/>
　曰子有令名而美其室非所望也對曰我在晉吾兄<lb/>
<pb n="22b"/>
　為之毁之重勞且不敢聞夫獻子于兄之所為無大<lb/>
　過焉者寧居之不改如是則魯文公之必毁泉臺者<lb/>
　宜春秋之所譏也昔者唐宣宗初立時君臣務反㑹<lb/>
　昌之政至僧尼之弊皆復其舊熙寧之法病民者將<lb/>
　二十年司馬君實起而為政毅然以天下自任開言<lb/>
　路進賢才凡新法之害民者一切取而更張之海内<lb/>
　之民歡欣鼔舞甚于更生一變而為嘉祐治平之治<lb/>
　君子稱其有旋乾轉坤之功矣然而法相因則事成<lb/>
<pb n="23a"/>
　無漸則民病范純仁言之而不聽不㡬于激天下之<lb/>
　亂耶特其情雖過而心則無尤氣雖張而理則不拂<lb/>
　君子于是乎有通論焉耳不然見天下之弊不勝其<lb/>
　忿一決而去之此其禍不為晁錯則為景延廣可勝<lb/>
　悔哉噫能剛能柔不過不激吾于管仲之定襄王子<lb/>
　房之安太子仁傑之反唐祚有取焉易曰幹父之蠱<lb/>
　小有悔无大咎<lb/>
六四裕父之蠱往見吝何也葉子曰拯溺者不俟河之<lb/>
<pb n="23b"/>
　涸救焚者不需雨之落七年之病而求三年之艾者<lb/>
　不俟時日之良故曰天之方難無然憲憲天之方蹶<lb/>
　無然泄泄不然板蕩之禍夫豈紆徐迂濶者之濟乎<lb/>
　趙盾輔靈公繼襄業以大芘中夏正當力攘荆楚急<lb/>
　扼其始横而大宣其威力可也顧于狼淵之舉方且<lb/>
　視為泛常而諸大夫之㑹緩不及事師及鄭而楚已<lb/>
　囚公子去矣悼敬之難子朝之亂霸者所當亟辨<lb/>
　邪正戮力靖之而二年之後晉始使士景伯莅問周<lb/>
<pb n="24a"/>
　故辭子朝之使又踰年趙鞅激于太叔嫠婦恤緯之<lb/>
　言感于瓶罄惟壘之恥始為黄父之㑹以期明年之<lb/>
　師不求急難纓冠之義而姑問揖讓周旋之禮是豈<lb/>
　拯溺救焚之道哉楚子聞宋殺申無畏也投袂而起<lb/>
　屨及于窒皇劒及于寢門之外車及于蒲胥之市蠻<lb/>
　貊之敏于猾夏如此而盾則怠緩鞅則坐視春秋<lb/>
　安得不譏之乎故曰救鄭不及楚師卿不書緩也以<lb/>
　懲不恪又曰王室之亂五年而未平傷天下之無霸<lb/>
<pb n="24b"/>
　也嗚呼軍旅之事夫子以為未學而春秋所書戰伐<lb/>
　之事無有以為合于義而許之者獨于救兵皇皇汲<lb/>
　汲如此不可以知拯難之義乎故胡文定曰凡書救<lb/>
　者未有不善之者也救在京師則罪列國子突救衛<lb/>
　是也救在夷狄則罪諸侯狄救齊吴救陳是也救在<lb/>
　逺國則罪四鄰晉陽處父帥師伐楚以救江是也救<lb/>
　而不速救者則書所次以罪其慢叔孫豹救晉次于<lb/>
　雍榆是也救而不能救者則書所至以罪其怯齊侯<lb/>
<pb n="25a"/>
　伐我北鄙圍成公救成至遇是也書法若此聖人之<lb/>
　情見矣若夫狄以閔之元年伐邢後二年而邢始遷<lb/>
　于夷儀狄以閔之二年滅衛後二年而齊始封衛于<lb/>
　楚丘則是長人之亂而以張吾之惠多宼之虐而以<lb/>
　明吾之勲以千萬人之命而易吾一身之名尤為聖<lb/>
　人之所惡矣故東莱之説曰王者之所憂霸者之所<lb/>
　喜也夫不經桀之暴則民不知有湯不經紂之惡則<lb/>
　民不知有武功因亂而立名因功而生要非聖人之<lb/>
<pb n="25b"/>
　本心也若霸者則異是亂不極則功不大功不大則<lb/>
　名不髙故將隆其名則必張其功將張其功則必養<lb/>
　其亂養其亂而使社稷已傾都邑已頽屠戮已酷流<lb/>
　亡已衆然後徐起而收之拔之于危蹙顛困之中致<lb/>
　之于豐樂太平之地則深仁重施力大而名赫矣嗚<lb/>
　呼是誠何心豈非聖人之所深惡而痛絶者哉甚至<lb/>
　楚圍宋而告急于晉伯宗以為天方授楚未可與争<lb/>
　不敢出師却使解揚如宋使無降楚則又鼠之行而<lb/>
<pb n="26a"/>
　賊之心劉曜逼長安瑯琊初無救援之意及聞長安<lb/>
　不守則姑出師露次移檄四方假漕運稽期斬督運<lb/>
　使淳于伯及劉隗上言其寃不過引咎自責則秦人<lb/>
　之肥瘠而越人之視田令孜遣朱玫李昌符攻河中<lb/>
　李克用救之進逼京城僖宗奔鳳翔明年田令孜劫<lb/>
　帝如寳鷄宰相朝臣皆不知翰林承㫖杜讓能獨追<lb/>
　及之乃有太子太保孔緯等數人繼至緯令百官赴<lb/>
　行在辭以無袍笏緯召三院御史泣謂曰布衣親舊<lb/>
<pb n="26b"/>
　有急猶當赴之豈有天子蒙塵而臣子屢召不往耶<lb/>
　御史請辦行裝數日而行則又坐觀其至親骨肉之<lb/>
　溺而談笑以道之者嗚呼其罪尚可得而勝誅也哉<lb/>
　易曰裕父之蠱往見吝<lb/>
六五幹父之蠱用譽何也葉子曰飭治振起者英君自<lb/>
　奮之志左右奔走者羣雄並翼之功昔者桓公在位<lb/>
　管仲見立有間有二鴻飛而過之桓公歎曰仲父今<lb/>
　彼鴻鵠有時而南有時而北有時而往有時而来四<lb/>
<pb n="27a"/>
　方之逺所欲至而至焉非有羽翼之故是以能通其<lb/>
　意于天下乎寡人之有仲父也猶飛鴻之有羽翼也<lb/>
　若濟大水之有舟楫也然則以羣材之幹而支大厦<lb/>
　之傾則支之也若張盖以多驥之力而起廣車之僨<lb/>
　則起之也若反掌矣髙宗之夢卜傅説而嘉靖殷邦<lb/>
　宣王之錫命樊侯而王猷允塞晉文公之得五人而<lb/>
　歸為霸主燕昭王之賢士歸往而頓復齊仇漢光武<lb/>
　之延攬英雄而恢復故物業所從来乆矣豈庸常淺<lb/>
<pb n="27b"/>
　陋之所能與哉彼宋襄公有一子魚而不能聽魯昭<lb/>
　公有一子家駒而不能用漢靈帝有一陳蕃而斥且<lb/>
　免唐文宗有一裴度方將屏棄而不録夫何為哉易<lb/>
　曰幹父之蠱用譽<lb/>
上九不事王侯髙尚其事何也葉子曰天下不可無此<lb/>
　等人亦不可無彼等人天下不可無此等事亦不可<lb/>
　無彼等事與君偕出孰與立節與我偕遯孰與撥亂<lb/>
　十八侯司其事矣四皓可與紫芝而同老二十八將<lb/>
<pb n="28a"/>
　成其能矣嚴光可與富春而同歸是故王者有事事<lb/>
　者則不待吾事衆人無尚事者吾安得不尚吾事乎<lb/>
　此其志盖將立天下之人極建世道之綱維者歟何<lb/>
　其義也孟子曰聖人百世之師也故聞伯夷之風者<lb/>
　頑夫㢘懦夫有立志信乎易曰不事王侯髙尚其事<lb/>
䷒<lb/>
臨元亨利貞至于八月有凶何也葉子曰權盛則動而<lb/>
　如意勢昌則為無不成君子能進而凌逼于物矣而<lb/>
<pb n="28b"/>
　其志有不行哉所貴者壯而能正健而能説決而能<lb/>
　和不于頄而于心不于氣而于理焉耳惟舜之去四<lb/>
　凶為能誅而不怒惟周公之去三監為能怒而不撃<lb/>
　惟孔子之去少正卯為能撃而不恣陽球磔王甫之<lb/>
　屍未嘗不快也而識者早知禍機之已伏石介慶夏<lb/>
　竦之去未嘗不幸也而君子先諗禍本之已存宋哲<lb/>
　宗幼冲嗣位太后髙氏臨朝任用賢相政事修舉國<lb/>
　内大治號曰女中堯舜太后崩熙豐黨人得志横行<lb/>
<pb n="29a"/>
　追貶元祐正人殆無虚日卒致禍亂内變外寇乗釁<lb/>
　而起中原卒不支矣權之盛勢之昌夫豈易處乎雖<lb/>
　然此人事也有天道焉極盛者則必衰極昌者則必<lb/>
　萎君子知必至之天運而委曲周旋以圖之庶㡬自<lb/>
　保之道矣人事以速亂而天運適遭其所窮豈知禍<lb/>
　之所終哉此常安民所以有薛季昶之慮也易曰臨<lb/>
　元亨利貞至于八月有凶<lb/>
初九咸臨貞吉何也葉子曰君子之居世也時不遇而<lb/>
<pb n="29b"/>
　道廢焉則無以斬豺狼之當道遇其時而身屈焉亦<lb/>
　無以問狐狸之野嘷有其時居其位矣凡有小人何<lb/>
　者不在其凌逼之中乎子路初仕衛不敢委曰小臣<lb/>
　不問大事也其質之孔子也不敢忌曰下官無侵上<lb/>
　職也方墮郈又墮費既墮費又墮成必欲公家之强<lb/>
　而私室之弱豈敢安乎其位一事置之不問哉若曰<lb/>
　事之不濟則天也吾如彼何哉殫其心而竭其力率<lb/>
　以正而臧其謀神其機而妙其𤼵此則君子之所自<lb/>
<pb n="30a"/>
　盡也不然則志邪而意肆矣君子為之乎易曰咸臨<lb/>
　貞吉<lb/>
九二咸臨吉无不利何也葉子曰未嘗不欲凌小人者<lb/>
　君子之心也欲凌之而卒不能凌者所遇之不同也<lb/>
　有其位矣而徳不足則釁生李懐光欲誅盧把趙賛<lb/>
　白志貞之奸而卒為所圖陷身為賊君子之所憾也<lb/>
　有其徳矣而權不侔則説費劉蕡論宦官之禍而廢<lb/>
　于唐陳東歐陽澈極言黄潛善汪伯彦之奸而廢于<lb/>
<pb n="30b"/>
　宋君子之所痛也其惟司馬君實乎放李定貶范淵<lb/>
　竄惠卿免蔡確去一時之小人而活萬人之命罷數<lb/>
　十年之患政而興一時之利以其徳實而才充位尊<lb/>
　而望重耳不然能無困蹶之患乎故曰去河北賊易<lb/>
　去中原朋黨難易曰咸臨吉无不利<lb/>
六三甘臨无攸利既憂之无咎何也葉子曰罔拂百姓<lb/>
　以從己之欲者君子悦以先民之道也罔違道以干<lb/>
　百姓之譽者君子悦以利貞之戒也不以正而以邪<lb/>
<pb n="31a"/>
　天生民而樹之君之意固若是乎使司牧之無失其<lb/>
　性其道固如是乎君子不由也曷之何其弗禁焉荀<lb/>
　子曰順州里定㕓宅養六畜間樹藝勸教化趨孝弟<lb/>
　以時順修使百姓順命安樂處鄉鄉師之事也論禮<lb/>
　樂正身行廣教化美風俗兼覆而調一之辟公之事<lb/>
　也垂事養民撫循之唲嘔之冬日則為之饘粥夏日<lb/>
　則與之瓜瓞以偷取少頃之譽焉是偷道也可以少<lb/>
　頃得奸民之譽然而非長乆之道也事必不就功必<lb/>
<pb n="31b"/>
　不立是姦治者也嗚呼此五霸之道易盈易涸終不<lb/>
　足以語于仲尼之門有由然哉下此而假君之惠以<lb/>
　濟其民竊上之寵以和其下若陽生之入而不敢言<lb/>
　語欒孺子而皆泣陳氏厚施于國宋鮑禮于國人季<lb/>
　氏世修其勤是謂並其守國之器而竊之于以遂其<lb/>
　終身之詐而成其滔天之惡而不容于堯舜三代之<lb/>
　世者矣况以之而制小人乎以肉飼虎終為所吞以<lb/>
　蜜餵蜂必為所螫光明正大之道不如是也易曰甘<lb/>
<pb n="32a"/>
　臨无攸利既憂之无咎<lb/>
六四至臨无咎何也葉子曰君子之治民也以平易安<lb/>
　靜為極功而其制小人也以必咨于周為切務漢章<lb/>
　帝之詔曰夫俗吏矯飾外貌似是而非朕甚厭之甚<lb/>
　苦之安靜之吏悃愊無華日計不足月計有餘如襄<lb/>
　城令劉方吏民同聲謂之不煩雖未有他異斯亦殆<lb/>
　近之矣夫以苛為察以刻為明以輕為徳以重為威<lb/>
　四者或興則下有怨心章帝此詔意何為哉俗吏之<lb/>
<pb n="32b"/>
　為患甚矣其可惡也以辦事為功以稱職為能以刻<lb/>
　為威以察為明以政化為髙論以風俗為迂濶當其<lb/>
　初也百姓畏其威令行禁止所求者遂所欲者得有<lb/>
　所任使不避劇易皆能成功故朝廷之上翕然以為<lb/>
　能而天下之士争慕效之翕然成風民心離散國體<lb/>
　破壊元氣消喪而風俗自然耗矣彼豈知善人君子<lb/>
　安静不擾悃愊無華其政悶悶若不足以快人意而<lb/>
　豈弟慈祥寛宏廣大不自知其感化民心扶植教徳<lb/>
<pb n="33a"/>
　薰蒸和氣與一世共躋于仁夀之域其功之至極孰<lb/>
　有加于此哉若夫其制小人也則不然未始以疏視<lb/>
　之也識到計到以折其奸心未始以慢治之也威到<lb/>
　力到以摇其厲氣未始泄泄沓沓以加之也謀到聽<lb/>
　到以專其成事然後小人得而去之矣視之以疏則<lb/>
　彼得以玩我迂治之以慢則彼得以格我怯加之泄<lb/>
　沓則彼得以間我漏夫可茍焉而已哉唐敬宗遣中<lb/>
　使賜朱克融時服克融以為疎惡執留勑使奏以春<lb/>
<pb n="33b"/>
　衣不足乞度支給三十萬端疋又奏欲將兵馬及丁<lb/>
　匠五千助修東都敬宗患之欲遣使臣宣慰仍索勑<lb/>
　使裴度對曰克融無禮已甚殆將斃矣譬如猛獸自<lb/>
　于山林中咆哮跳踉乆當自困必不敢輙離巢穴願<lb/>
　勿遣宣慰亦勿索勑使旬日之餘徐賜詔書云聞中<lb/>
　官至彼稍失去就俟還朕自有處分時服有司製造<lb/>
　不謹朕甚欲知之已令區處其將士春服非朕所愛<lb/>
　但素無此例不可獨與所稱助修工匠皆是虚語若<lb/>
<pb n="34a"/>
　欲直挫其奸則云丁匠宜速遣来若欲且示含容則<lb/>
　云不假丁匠逺来如是而已不足勞聖慮也不二月<lb/>
　幽州軍亂殺克融並其子昭義節度使劉從諫卒其<lb/>
　子稹自為留後武宗欲討之宰相諫官多不可李徳<lb/>
　裕以澤潞事體與河朔三鎮不同獨請討之武宗問<lb/>
　計對曰稹所恃者三鎮但得鎮魏不與之同則稹無<lb/>
　能為也若遣重臣往諭王元逵何𢎞敬得其聽命不<lb/>
　從旁阻撓官軍則成擒矣遂決意討稹羣臣之言不<lb/>
<pb n="34b"/>
　復入矣二鎮果聽命徳裕又恐劉悟有功稹未可亟<lb/>
　誅上曰悟廹于救死耳非素心狥國也借使有功父<lb/>
　子為將相二十餘年國家報之足矣先是河北諸鎮<lb/>
　有自立者朝廷必先有弔祭贈使宣慰使繼往商榷<lb/>
　然後用兵故常及半嵗軍中得以為備至是宰相亦<lb/>
　欲遣使上即下詔討之稹使牙將薛茂卿抜河陽科<lb/>
　斗寨距懐州十餘里議者鼎沸以為澤潞不可取上<lb/>
　亦疑之徳裕曰小小進退兵家之常願陛下勿聽則<lb/>
<pb n="35a"/>
　成功矣上乃謂宰相曰為我語朝士有上疏阻議者<lb/>
　我必于賊境上斬之議者乃止及洺州刺史李恬以<lb/>
　書與從弟石云稹願舉族歸命石以聞徳裕言今官<lb/>
　軍四合賊勢窮蹙故偽輸誠欵冀以緩師宜詔石答<lb/>
　恬書云前書未敢聞奏若郎君誠能悔過面縛境上<lb/>
　則石當往受降䕶送歸闕若虚為誠欵則石誠不敢<lb/>
　以百口保人仍望詔諸道乗其上下離心速進兵攻<lb/>
　討上皆從之稹果擒斬此皆老臣知周萬物而道濟<lb/>
<pb n="35b"/>
　天下無所不用其極者也以是而制小人小人其有<lb/>
　不去者乎髙駢使僧景仙説驃信馮寳使妻洗氏使<lb/>
　李遷仕致其溺而怠啓其信而驚亦庶㡬切計極務<lb/>
　者矣易曰至臨无咎<lb/>
六五知臨大君之宜吉何也葉子曰治天下有要道也<lb/>
　達者知之衆人昧焉何也淮南子曰古者法設而不<lb/>
　犯刑措而不用非可以刑而不刑也百工惟時庶績<lb/>
　咸熙禮義修而任賢徳也故舉天下之髙以為三公<lb/>
<pb n="36a"/>
　一國之髙以為九卿一縣之髙以為二十七大夫一<lb/>
　鄉之髙以為八十一元士故知過萬人者謂之英千<lb/>
　人者謂之俊百人者謂之豪十人者謂之傑英俊豪<lb/>
　傑各以小大之才處其位得其宜由本流末以重制<lb/>
　輕上唱而民和上動而下隨四海之内一心同歸背<lb/>
　貪鄙而向義理其于化民也若風之摇草無之而不<lb/>
　靡傳曰先王之宰天下也律天時因地利協人和如<lb/>
　此而已矣是故知天之道者拜以為師矣知地之道<lb/>
<pb n="36b"/>
　者進以為友矣知人之道者任以為臣矣燮理隂陽<lb/>
　而四時以叙知天道也經畧剛柔而庶土以平知地<lb/>
　道也啓沃仁義而五品以遜知人道也雨𤾉愆期寒<lb/>
　暑無節郊焉而天神有弗格則師贊之考其道如此<lb/>
　而不復其常則免其官曰官天之命也山冢崒崩川<lb/>
　流不蹟社焉而地祇有弗歆則友助之修其徳如此<lb/>
　而不復其常則削其祿曰祿地之産也教化晦塞風<lb/>
　俗不美廟焉而神鬼有弗享則臣詔之省其功如此<lb/>
<pb n="37a"/>
　而不復其常則褫其服曰服人之章也三才有定職<lb/>
　也三事有成能也此先王所以不勞而成治也故曰<lb/>
　上必無為而用天下下必有為為天下用昔者舜明<lb/>
　四目達四聰咨十二牧盖舍己從人樂取諸人以為<lb/>
　善此舜之所以為大智也何也以天下之目為視則<lb/>
　何所不明以天下之耳為聽則何所不聞以天下之<lb/>
　心為思則何所不得茍不集人之衆而惟任己之獨<lb/>
　則必有遺視遺聽與遺思矣是豈帝王之髙致哉故<lb/>
<pb n="37b"/>
　曰去聽以無聞則聰去視以無見則明去知以無知<lb/>
　則公三者不任則治三者任則亂是以舜恭己而正<lb/>
　南面神而明之以成至治非天下之大知其孰能與<lb/>
　于此降而知是道者周公也記曰篤仁而好學多聞<lb/>
　而道慎天子疑則問應而不窮者謂之道道者尊天<lb/>
　子以道者也常立乎前是周公也誠立而敢斷輔善<lb/>
　而相義者謂之充充者充天子之志者也常立于左<lb/>
　是太公也㢘潔而切直匡過而諫邪者謂之弼弼者<lb/>
<pb n="38a"/>
　拂天子之過者也常立于右是召公也博聞强記佞<lb/>
　給而善對者謂之承承者承天子之遺忘者也常立<lb/>
　于後是史佚也故成王中立而聽朝則四聖維之是<lb/>
　以慮無失計而舉無過事然則人君而獨任其知其<lb/>
　斯以為不知乎故管子曰明主不用其知而用衆人<lb/>
　之知不用其力而任衆人之力故以衆人之知思慮<lb/>
　者無不知也以衆人之力起事者無不成也能自去<lb/>
　而用天下之知力則身佚而福多獨用其知而不用<lb/>
<pb n="38b"/>
　衆人之知獨用其力而不用衆人之力則身勞而禍<lb/>
　多故曰獨任之國勞而多禍故曰雷霆草木人不能<lb/>
　為之舟車陶冶天亦不能為之也威福玉食人臣不<lb/>
　當為之簿書期㑹君亦不當為之也又曰無代馬走<lb/>
　反盡其力無代鳥飛反蔽其翼夫萬機庶務皆當不<lb/>
　自用而任人况制小人乎唐憲宗用杜黄裳之獨對<lb/>
　任髙崇文討蜀卒梟劉闢之首威行兩河用武元衡<lb/>
　之壯謀任王鍔討吴卒斬李錡父子藩鎮惕息用裴<lb/>
<pb n="39a"/>
　度之獨斷任李愬討淮西卒擒吴元濟于蔡州天下<lb/>
　震慴雖以李吉甫故罷裴垍學士然寵信彌厚未㡬<lb/>
　復擢為相謂之曰以太宗𤣥宗猶藉輔佐以成其理<lb/>
　况如朕不及先聖萬倍者乎每有軍國大事必與諸<lb/>
　學士謀之嘉翰林學士崔群讜直命學士自今奏事<lb/>
　必取群連署然後奏之故再用李絳之謀未敢輕動<lb/>
　河北而魏博果亂推田興為留後率衆聽命復用絳<lb/>
　謀遣裴度宣慰魏博頒賞軍士六州百姓給復一年<lb/>
<pb n="39b"/>
　軍士受賞歡聲如雷成徳兖鄆使者數輩見之相顧<lb/>
　失色歎曰倔强者果何益乎鄆蔡恒遣㳺客間説多<lb/>
　方興終不聽李師道使人謂韓𢎞曰我世與田氏約<lb/>
　相保援今興非其族又首變兩河事公之所惡也我<lb/>
　與成徳合軍討之𢎞曰我不知利害知奉詔行事所<lb/>
　臨如是其知不亦大乎不然將不免于譚忠之所窺<lb/>
　矣田季安聞吐突承瓘討王承宗聚其徒曰師不跨<lb/>
　河二十五年矣今一旦越魏伐趙趙虜魏亦虜矣為<lb/>
<pb n="40a"/>
　之奈何其將有超伍而言者曰願借騎五千以紓君<lb/>
　憂季安欲從之牙將譚忠使魏知其謀入謂季安曰<lb/>
　如某之計是引天下之兵也徃年王師取蜀取吴筭<lb/>
　不一失是皆相臣之謀今王師越魏伐趙不使耆臣<lb/>
　宿將而專付中臣不輸天下之甲而多出秦甲君知<lb/>
　誰為之謀此乃天子自為之謀欲將誇服于臣下也<lb/>
　若師未叩趙而先碎于魏是上之謀反不如下能不<lb/>
　恥且怒乎既恥且怒必任知士畫長策伏猛將練精<lb/>
<pb n="40b"/>
　兵畢力再舉鑒前之敗必不越魏而伐趙較罪輕重<lb/>
　必不先趙而後魏矣季安曰然則若之何忠曰王師<lb/>
　入魏君厚犒之而悉甲壓境號曰伐趙隂遺趙書使<lb/>
　解陴障遺魏城持以奏㨗則魏之霸基安矣季安曰<lb/>
　善遂隂與趙計得其堂陽嗚呼若是而㡬何不為人<lb/>
　之所愚弄乎易曰知臨大君之宜吉<lb/>
上六敦臨吉无咎何也葉子曰君子之抱道守貞也有<lb/>
　險夷不易之心其憂國愛民也有死生不變之節則<lb/>
<pb n="41a"/>
　其與小人固不容一日比以至終其身而不能少間<lb/>
　與之合者况當國家之任係天下之故而臨之有不<lb/>
　厚且長乎史魚之于子瑕死且不置必以尸而斥去<lb/>
　之宋璟之于二張雖君父之意有不恤終不可得而<lb/>
　少假焉可謂處小人之上而臨之終始如一矣魏元<lb/>
　忠再相之後依阿取容任三思之惡而不言元稹一<lb/>
　經挫折不克固守後遂自毁與賢人君子為仇敵焉<lb/>
　李晟以盃酒間遂釋張延賞之怨而且求其女與子<lb/>
<pb n="41b"/>
　為婚裴度令狐楚鄭覃受李訓之豢而不知辭避則<lb/>
　不克有終矣君子志在潔身而貞行保國而和民者<lb/>
　不免若是二三其徳也而可乎易曰敦臨吉无咎<lb/>
䷓<lb/>
觀盥而不薦有孚顒若何也葉子曰君者人則也是故<lb/>
　其儀不忒而後可以正是四國也君者非則人者也<lb/>
　是故其為父子兄弟足法而後民法之也管子之言<lb/>
　曰民不可稍而掌也可井而牧也不可暴而殺也可<lb/>
<pb n="42a"/>
　麾而致也衆不可户説也可舉而示也然則舉天下<lb/>
　而示之則奈之何其輕且茍哉書曰惟㡬惟康其難<lb/>
　其慎詩曰敬慎威儀惟民之則禮曰王者中心無為<lb/>
　以守至正傳曰洗心以退藏于宻齊戒以神明其徳<lb/>
　不輕于自用不果于有為不茍于𤼵設夫然不失正<lb/>
　是四國之道下觀而化之則也不有以立君道之準<lb/>
　乎故曰成王之孚下土之式又曰為政以徳譬如北<lb/>
　辰居其所而衆星共之又曰人主之術處無為之事<lb/>
<pb n="42b"/>
　行不言之教清浄而不動一度而不揺因循而任下<lb/>
　責成而不勞又曰橋梓直立而不動俛仰取則焉人<lb/>
　主静黙而不躁百官得修焉又曰上無事而民自試<lb/>
　抱獨不言而廟堂既修鴻鵠鏘鏘惟民歌之濟濟多<lb/>
　士殷民化之是所以為示天下之道乎是故觀諸天<lb/>
　下堯舜率天下以仁而民從之是也觀諸其國顔淵<lb/>
　為政而由賜無所施其能是也觀諸其家萬石君家<lb/>
　不言而躬行是也嗚呼其可以易言乎易曰觀盥而<lb/>
<pb n="43a"/>
　不薦有孚顒若<lb/>
初六童觀小人无咎君子吝何也葉子曰童子觀畫知<lb/>
　其備五采耳雜山川草木人物焉耳而不知其圖古<lb/>
　蹟也童子觀戯知其備詞曲耳雜喜怒悲歡離合耳<lb/>
　而不知其示忠孝也是故知其通變之利知聖人服<lb/>
　民之心而不知其神道之教百姓日用而不知童眸<lb/>
　矇䁾而無見也孔子曰民可使由之不可使知之吾<lb/>
　何尤焉若夫老子之言曰不出户知天下不窺牖知<lb/>
<pb n="43b"/>
　天道管子曰行其田野視其耕耘計其農事而饑飽<lb/>
　之國可知也行其山澤觀其桑麻計其六畜之産而<lb/>
　貧富之國可知也入國邑視宫室觀車馬衣服而侈<lb/>
　儉之國可知也課凶饑計師役觀臺榭量國費而<lb/>
　虚實之國可知也入州里觀習俗聽民之所以化其<lb/>
　上而治亂之國可知也入朝廷觀左右求本朝之臣<lb/>
　論上下之所貴賤者而强弱之國可知也置法出令<lb/>
　臨衆用民計其威嚴寛惠行于其民與不行于其民<lb/>
<pb n="44a"/>
　可知也計敵與量上意察國本觀民産之所有餘不<lb/>
　足而存亡之國可知也本其著知其微察其迹得其<lb/>
　㡬君子之秉哲達人之通觀也矇矇昧昧短見而瞽<lb/>
　窺斯十九年而有童心矣亦可鄙之甚乎易曰童觀<lb/>
　小人无咎君子吝<lb/>
六二闚觀利女貞何也葉子曰以門外為等閒不出户<lb/>
　而无攸遂此女子之道也大丈夫以天下為一家中<lb/>
　國為一人畏天命而悲人窮吾分内事矣内之為女<lb/>
<pb n="44b"/>
　貞可乎哉是故觀文明之盛而不思啓天下于文明<lb/>
　仰康樂之安而不思躋天下于康樂享和平之福而<lb/>
　不思納天下于和平深入門庭而不出偷鄙之極矣<lb/>
　昔者天王使劉定公勞趙孟于潁館于洛汭劉子曰<lb/>
　美哉禹功明徳逺矣微禹吾其魚乎子盍亦逺績禹<lb/>
　功而大庇民乎對曰老夫罪戾是懼焉能恤逺吾儕<lb/>
　偷食朝不謀夕何其長也劉子歸以語王曰諺所謂<lb/>
　老將至而耄及之者其趙孟之謂乎為晉正卿以主<lb/>
<pb n="45a"/>
　諸侯而儕于𨽻人朝不謀夕棄神人矣穆叔至自㑹<lb/>
　見孟孝伯語之曰趙孟死為政者其韓子乎吾子曷<lb/>
　與季孫言之可以樹善孝伯曰人生㡬何誰能無偷<lb/>
　朝不及夕將焉用樹嗚呼此食租衣税止願為太平<lb/>
　之民者之所為而君子為之不亦淺之乎其為丈夫<lb/>
　乎易曰闚觀利女貞<lb/>
六三觀我生進退何也葉子曰不顧其身而必進趾之<lb/>
　壯者也是謂忘其身不顧其君而必退節之苦者也<lb/>
<pb n="45b"/>
　是謂忘其君二者則有間矣以言乎失道則均焉是<lb/>
　故士君子懐才抱器未嘗不欲行道濟時致君澤民<lb/>
　為心然才器雖已有而道之通塞則係于天用舍行<lb/>
　藏尤在于時君子得時則大行不得時則龍蛇安于<lb/>
　所遇俾身名俱全斯為處世之善矣不然若漢末陳<lb/>
　蕃李膺范滂諸賢始履虎尾之危幸脱虎口之厄復<lb/>
　捋虎鬚之險卒抉虎吻之噬不亦可悲也哉雖然不<lb/>
　為數子而飾偽以要譽釣竒以驚俗不食君祿而争<lb/>
<pb n="46a"/>
　屠沽之利不受小官而規卿相之位名與實反心與<lb/>
　迹違斯又聖王之所必誅而不足與于士林之列矣<lb/>
　尚何出處之為道哉善乎李固之勸黄瓊欲其一雪<lb/>
　當世之議也易曰觀我生進退<lb/>
六四觀國之光利用賔于王何也葉子曰横政之所出<lb/>
　横民之所止則伯夷太公不忍居三綱絶人道忘則<lb/>
　逢萌為之掛冠梅福為之去亂然則禮樂文明之炳<lb/>
　曜紀綱法度之昭彰大明在上聖化光颺君子豈固<lb/>
<pb n="46b"/>
　為蒙澤之叟巖壑之棄也耶傅説對揚天子之休命<lb/>
　箕子親近天子之耿光山東之民願少須臾無死以<lb/>
　觀漢室徳化之成感于時也故曰蟋蟀俟秋吟蜉蝣<lb/>
　出以隂又曰明天子在上可以出而仕矣嗚呼世不<lb/>
　喪道而道不喪世如此君子其能不為之一慶哉易<lb/>
　曰觀國之光利用賔于王<lb/>
九五觀我生君子无咎何也葉子曰元筮以自審者人<lb/>
　君比天下之道皇建其有極者人君立成王之孚𫝊曰<lb/>
<pb n="47a"/>
　詩云豈弟君子民之父母君子為民父母何如曰君<lb/>
　子者貌恭而行肆身儉而施博故不肖者不能逮也<lb/>
　殖盡于已而區畧于人故可盡身而事也篤愛而不<lb/>
　奪厚施而不伐見人有善欣然樂之見人不善惕然<lb/>
　掩之有其過而兼包之授衣以最授食以多法下易<lb/>
　由事寡易為是以中立而為人父母也是故君子之<lb/>
　行也記曰在朝廷則道仁義禮知之序燕處則聽雅<lb/>
　頌之音行步則有環珮之聲升車則有鸞和之音居<lb/>
<pb n="47b"/>
　處有禮進退有度百官得其宜萬事得其序詩曰<lb/>
　淑人君子其儀不忒其儀不忒正是四國此之謂也<lb/>
　淮南子曰人主之居也如日月之明也天下之所同<lb/>
　側耳而聽延頸舉踵而望也是故非澹泊無以明徳<lb/>
　非寧静無以致逺非寛大無以兼覆非燕厚無以懐<lb/>
　衆非平正無以斷制是君子之行也有是君子之行<lb/>
　以臨其兆民庶㡬其不疚乎舍堯舜三代不足以與<lb/>
　此宋祖之言曰洞開重門正如我心少有邪曲人皆<lb/>
<pb n="48a"/>
　見之其亦庶㡬于此易曰觀我生君子无咎<lb/>
上九觀其生君子无咎何也葉子曰天下有達尊三爵<lb/>
　一齒一徳一爵不在而齒在則天下之所讓年也為<lb/>
　天下所讓年而徒以其年可乎齒不在而徳在則天<lb/>
　下之所尊道也為天下所尊道而不以其道可乎是<lb/>
　故居事外而有事之志不可忘不為觀而反觀之心<lb/>
　不容己何也爵者政之所出而齒徳也者俗之所趨<lb/>
　也故曰觀政在朝觀俗在野又曰政之所及者淺而<lb/>
<pb n="48b"/>
　俗之所得者深善政未必遽移薄俗而美俗則足以<lb/>
　救惡政昔者閔公之難齊使仲孫湫省焉湫歸而桓<lb/>
　公問曰魯可取乎對曰猶秉周禮未可動也夫閔公<lb/>
　為君生甫八嵗哀姜君母棄位而奸慶父大臣弑逆<lb/>
　而賊周禮大禁舉皆犯之而湫曰云云則不于其政<lb/>
　而于其俗也嗚呼俗其可以苟焉而已哉為天下風<lb/>
　流之所趨而民俗之所效者又可以輕忽云乎哉是<lb/>
　故子賤之治單父而入其郛者見棄魚之俗魯恭之<lb/>
<pb n="49a"/>
　治中牟而履其郊者見馴雉之風有由然矣其分彌<lb/>
　尊其節彌厲其身彌退其道彌髙其事彌閒其徳彌<lb/>
　盛其位彌逺其行彌堅振其清穆之風以養禮義之<lb/>
　俗敦其一時之行以為百世之師此君子之所不容<lb/>
　懈者也古之君子子思之在魯子夏之在西河之上<lb/>
　子方之在魏嚴子陵之在富春裴晉公之在綠野與<lb/>
　夫洛社耆英之在洛陕也若之何其為觀哉而若之<lb/>
　何其自考哉故曰舟車鹽鐵何如採蕨期㑹簿書莫<lb/>
<pb n="49b"/>
　忘採薇易曰觀其生君子无咎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　葉八白易傳卷五<lb/>
</p>
<p>
</p>
  </div>
</body>
</text>
</TEI>
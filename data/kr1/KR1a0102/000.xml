<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>葉八白易𫝊</head>
    <p>
<pb n="1a"/>
欽定四庫全書　　　　　經部一<lb/>
　葉八白易𫝊　　　　　易𩔖<lb/>
　　提要<lb/>
　　　　<hi>臣</hi>等謹案葉八白易𫝊十六卷明葉山撰山<lb/>
　　　　字八白里貫未詳朱彞尊經義考引張雲章<lb/>
　　　　之言曰八白本末無所考見詳其自序當是<lb/>
　　　　一老諸生是書屢易其稿自序凡四其畧云<lb/>
　　　　予十嵗讀周易越十年能厭學究語又十四<lb/>
<pb n="1b"/>
　　　　年為嘉靖丁夘又六年從鹿田精舍見楊誠<lb/>
　　　　齋易𫝊又九年為今壬子云云再序題癸丑<lb/>
　　　　六月三序題丁己三月四序題嘉靖三十九<lb/>
　　　　年七月攷壬子為嘉靖三十一年由壬子逆<lb/>
　　　　數十六年當為丁酉嘉靖無丁夘序云丁夘<lb/>
　　　　者蓋𫝊寫誤也書始于壬子迄于嘉靖三十<lb/>
　　　　九年為庚申凡九年而成以自序年月考之<lb/>
　　　　山當生于𢎞治十七年甲子至庚申書成時<lb/>
<pb n="2a"/>
　　　　為五十七嵗其書専釋六十四卦爻詞而於<lb/>
　　　　彖象文言十翼皆不之及大㫖以誠齋易𫝊<lb/>
　　　　為主出入子史佐以博辨蓋借易以言人事<lb/>
　　　　而不盡為經義之所有易道廣大無所不包<lb/>
　　　　即其所言固往往可以昭法戒也乾隆四十<lb/>
　　　　二年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="3a"/>
葉八白易𫝊自序<lb/>
盖予十嵗讀周易云而盲聾未之覺也越十年能厭學<lb/>
究語顧其所自為説絫七八十萬而終之流弊於科舉<lb/>
三五讀之自省其不可以知新也又十四年為嘉靖丁<lb/>
卯下第將北出闗故人王君留之清話踰月其子廷卿<lb/>
門人也間問易猛然欲援筆焉未幾而方外之士翩然<lb/>
至談元解妙令人飄飄忽忽羽化在掌回瞻六籍我将<lb/>
曷之籍焉又六年從鹿田精舍見楊誠齋易𫝊乍頃欣<lb/>
<pb n="3b"/>
喜戚戚北闗之念適以科舉廢又九年為今壬子復適<lb/>
科舉期而春二月早為校文先生之所擯不知此果予<lb/>
厭學究科舉之為累乎抑於聖人之㫖猶未精也夏四<lb/>
月門人陳言忠偶遺誠齋易𫝊得厭觀焉悦之而未盡<lb/>
是因著八白易𫝊一十六卷云五越月得脱稿為之陳<lb/>
序其所以夫説天之撰未辨而感心之故良勤積日之<lb/>
思屢損而象罔之得一旦雖雍門之琴以末而微飈之<lb/>
俟維深嗚呼悲夫古今有旃毛錐不横野草天憐汁盡<lb/>
<pb n="4a"/>
金壺横目眯眇繭章畏壘陳列爼豆追誦罪我之言以<lb/>
蘄筆削之再九月五日葉山書<lb/>
重改易𫝊序<lb/>
八白易𫝊成十越月又易稿初説幾略盡焉夫聖人之<lb/>
畫確定不易而天地之變化無窮聖人之言自古以宣<lb/>
而吾心之應感萬起温由故用則知以時新心同化感<lb/>
故神隨精入莊生之言曰其應於化而解於物也其理<lb/>
不竭其來不蛻芒乎昧乎未之盡者豈不信哉追感韋<lb/>
<pb n="4b"/>
編之絶以為歎息癸丑六月二十六日又書<lb/>
重改易𫝊序<lb/>
予小子不顓世業妄意衿𢃄遂逃牧田子乃自家塾迤<lb/>
邐鄉之校私竊經史百家與諸子二三十年之間遂無<lb/>
一間日子焉昨年入兖州拜吾夫子南還出彭城考霸<lb/>
業之灰廢傷重瞳子秋復徃返三呉施從於戈中觀夷<lb/>
夏之戰鬬又爾參錯孫武子呉子尉繚子磨墨盾上為<lb/>
人草劄子冬乃逃遁走趙如内黄乞買山錢於慕泉子<lb/>
<pb n="5a"/>
嗚呼突斯不得黔於墨子矣無乃非得已而崇伯子已<lb/>
乎坐越月荒怖畧定柴骨且復胔而闗門面壁摩衲穿<lb/>
榻若禪子却耳目之聞見若聾瞽子不出閾若女子入<lb/>
春半來未有一草一木之色以牽動其悲懐愁思若癡<lb/>
絶子而時聞縧鷹羇馬凄然出其鳴飈嘶冽之聲則泣<lb/>
下沾襟若孟嘗之遇雍門子便欲騷賦積滿擲地作聲<lb/>
以震四壁隣人之子則恐奏韶充耳無所用之其愚若<lb/>
宋人適越覔章甫之子亦欲荒湛一醉眯亂其天地古<lb/>
<pb n="5b"/>
今上下四方而忘彼小人君子則縱心敗矩不可以其<lb/>
身為乾坤不肖之子将飬木雞之鬭於紀渻子而魯雞<lb/>
自謂能伏鵠子将運斤以刋堊鼻子觀濠梁之逰魚以<lb/>
偕五六七子而質亡乆矣徒哭恵子棼紛外務不得其<lb/>
情均之為風波之民若擊鼓而求亡子嗚呼樹功揚名<lb/>
進之乏其公侯伯子而耕田鑿井退之離其庶民小子<lb/>
官齋坐食吾其益諐集亢以自墮於陳人廢子乎孟子<lb/>
曰乃所願則學孔子而孔子之言曰加我數年五十以<lb/>
<pb n="6a"/>
學易則可以無大過矣易道微矣不惟九師子後有作<lb/>
者負荷未堪多尾雅之子吾懼於數十百子焉乃取舊<lb/>
著易𫝊刋削詳定以究大始于希夷子凡四十日斷不<lb/>
敢傲羲皇而效文學子亦曰説聖人之言𤼵聖人之藴<lb/>
庶幾顔氏之子則已矣嗚呼日居月諸閔予小子則吾<lb/>
豈誕曰繙七十二經以説老子乎始以為温故知新庶<lb/>
可以告夫二三子而亦使夫二三子自今無曰不言如<lb/>
子則何述小子已矣丁己三月晦日書於内黄官舍之<lb/>
<pb n="6b"/>
後東小㕔<lb/>
改録易𫝊序<lb/>
夫機衡立極而雨風露雷之變現時出鰲極不動而走<lb/>
飛草木之呈吐刻殊何則敦化攸厚而川流四奔渾爾<lb/>
者融而繽紛雜起其理然也故曰藏諸用顯諸仁又曰<lb/>
富有之業大無外日新之徳乆無窮豈不信哉巳未之<lb/>
秋予逰金陵客乆稍暇則取易𫝊改修之未幾而東返<lb/>
易春再至而再業則踰月而復歸雖間畢業於家塾而<lb/>
<pb n="7a"/>
亦畧畧矣六月七日再既至越八日乃行行改削而手<lb/>
謄之積四十日而止束之錦囊藏之石櫃云夫薰椒木<lb/>
蘭蔽乘之照文姝雅女賤公之女經生之通患乃自古<lb/>
而記之矣吾我之間烏獲其免然而敝箒之享靳靳千<lb/>
金百朋之匄嗇啟十襲豈固周公之驕吝哉亦端木之<lb/>
所不得而聞者矣蜉□之撼夫何尤焉𫝊曰苟不固聰<lb/>
眀聖知逹天徳者其孰能知之則夫啟天奪秘之奥非<lb/>
仲尼人皆大笑之而韋編不絶則羲皇文旦之誥亦鬼<lb/>
<pb n="7b"/>
語童諺而已矣故曰百世以俟聖人而不惑太史公曰<lb/>
伯夷得孔子而名益彰吾於羲皇文旦亦云嘉靖三十<lb/>
九年七月二十五日書於都城西北偏之民舎<lb/>
　<lb/>
　<lb/>
　<lb/>
　<lb/>
　葉八白易𫝊原序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>葉八白易傳卷十三</head>
    <p>
<pb n="1a"/>
欽定四庫全書<lb/>
　葉八白易傳卷十三　　　　明　葉山　撰<lb/>
䷰<lb/>
革已日乃孚元亨利貞悔亡何也葉子曰日徃則月來<lb/>
　寒徃則暑來天道之變遷也夏忠而商質秦急而漢<lb/>
　寛人道之推移也世豈能無更革乎哉但非聖人之<lb/>
　得已傳曰易窮則變變則通通則乆不窮而遽變聖<lb/>
　人無是矣是故上古穴居而野處後世聖人易之以<lb/>
<pb n="1b"/>
　宫室上棟下宇以待風雨古之葬者厚衣之以薪葬<lb/>
　之中野不封不樹喪期無數後世聖人易之以棺椁<lb/>
　上古結繩而治後世聖人易之以書契百官以治萬<lb/>
　民以察去其舊而為新非聖人之得已也所以通變<lb/>
　而使之乆也雖然民不可慮始權不可使知朝𤼵而<lb/>
　夕喻暮改而旦通非所以望天下之蚩蚩也是故盤<lb/>
　庚既遷而民始喻周書多誥而民始知不得已之深<lb/>
　意豈能遽喻諸人哉人不喻諸我而可遽責之人哉<lb/>
<pb n="2a"/>
　夫不得已而後動動而徵諸民是為考三王而不謬<lb/>
　建天地而不悖質鬼神而無疑俟後世而不惑是為<lb/>
　動而世為天下道行而世為天下法言而世為天下<lb/>
　則遠之則有望近之則不厭經而黄帝堯舜之通其<lb/>
　變而使民不倦神而化之使民宜之垂衣裳而天下<lb/>
　治者是也權而為商湯周武之革命順乎天而應乎<lb/>
　人身不失天下之顯名者是也秦始皇大變舊章漢<lb/>
　武帝紛紛制作宋神宗泥古而更今變革之罪人矣<lb/>
<pb n="2b"/>
　昭烈定漢中實兵諸圍以禦外敵敵若來攻使不得<lb/>
　入其後皆承此制及姜維用事建議以為諸圍適可<lb/>
　禦敵不獲大利不若斂兵聚谷退就漢樂二城聴敵<lb/>
　入平重闗頭鎮守以折之敵攻闗不克千里運糧自<lb/>
　然疲乏引退之日然後諸城並出搏之此殄敵之術<lb/>
　也於是詔漢中兵守漢樂二城蜀卒以破嗚呼誰為<lb/>
　此更易變作也其始若為經國之遠猷其卒竟為亡<lb/>
　國之亂道知者弗為之矣凡有天下深根固本之慮<lb/>
<pb n="3a"/>
　者其尚慎之也哉其尚慎之也哉易曰革已日乃孚<lb/>
　元亨利貞悔亡<lb/>
初九鞏用黄牛之革何也葉子曰動生于靜靜不極不<lb/>
　可以輕動通生于守守不固不可以遽通東坤氏曰<lb/>
　尺蠖之屈以求伸也豈惟蠖哉鵠將飛則伏其翼鶻<lb/>
　將噬則縮其爪牛將鬭則抑其尾虎將奮則跼其足<lb/>
　是以君子前乎思養其睿前乎動養其敬前乎言養<lb/>
　其信前乎行養其順孟子曰人有不為也而後可以<lb/>
<pb n="3b"/>
　有為夫不為者養于屈也有為者伸其養也詩曰於<lb/>
　鑠王師遵養時晦此之謂乎然則君子將欲大變天<lb/>
　下之風俗必先于其風俗而固守之俟其自敝而變<lb/>
　可通君子將欲大變天下之紀綱必先于其紀綱而<lb/>
　持循之俟其自壞而舊始革故周官立政未遽行也<lb/>
　必反商政政由舊斯為變殷之機興衰撥亂未遽動<lb/>
　也其始必仍舊貫秉周禮斯為革魯之漸易曰鞏用<lb/>
　黄牛之革<lb/>
<pb n="4a"/>
六二已日乃革之征吉无咎何也葉子曰易窮則變變<lb/>
　則通通則乆自然之序也未窮而變雖變不通急變<lb/>
　而通雖通不乆夏之忠商之質周之文非一日之故<lb/>
　也其所由來者漸矣故曰聖人慎動又曰寧失之遲<lb/>
　毋失之速寧失之緩無失之亟遲遲而後動則騐之<lb/>
　消息盈虛之理果出于天道之窮緩緩而後行則考<lb/>
　之出入動靜之宜果出于人心之厭然後自天祐之<lb/>
　吉无不利三代之所以同民心而出治道者豈無故<lb/>
<pb n="4b"/>
　與蘇軾告司馬光曰法相因則事易成有漸則民不<lb/>
　驚范純仁曰差役當熟講而緩行不然滋為民病役<lb/>
　議或難逥則可先行之一路以觀其究竟蓋有以識<lb/>
　此矣雖然革而因者循常之治革而革者急變之權<lb/>
　也商政反於武成之日不為亟三章約於入闗之初<lb/>
　不為早不然宋神宗諭執政罷青苗法曽公亮陳升<lb/>
　之欲即奉詔而趙抃獨曰新法皆安石所建不若俟<lb/>
　其出既出安石一起而持之益堅天下擾擾不可支<lb/>
<pb n="5a"/>
　矣一言悞國禍豈淺哉是故君子貴審幾也易曰已<lb/>
　日乃革之征吉无咎<lb/>
九三征凶貞厲革言三就有孚何也葉子曰天下有不<lb/>
　可輕易之舉動而亦未有不可開道之人心桓温之<lb/>
　請遷都外示强威以震天下而中實虛聲以動朝廷<lb/>
　此固不足言矣祖乙圮于耿盤庚欲遷以避之然而<lb/>
　民未易喻也安土之情蹙然無我將去之之願從康<lb/>
　之傲囂然有嗤其君上之心則動而或括民莫之與<lb/>
<pb n="5b"/>
　斯秦孝公商鞅之所切齒者矣然而非民之罪也動<lb/>
　不可遽也是以盤庚不怒也引咎自責益聞衆言未<lb/>
　遷之前有以昭利害之原悉存亡之勢達吾不得不<lb/>
　動之心明爾安土重遷之意既遷之後有以申彼此<lb/>
　之情釋疑懼之意明吾前日之用謀畧彼既徃之傲<lb/>
　惰反覆告喻以口舌代斧鉞之誅而委曲忠厚之意<lb/>
　藹然于言詞之表此三篇之所以不能已于陳也三<lb/>
　篇之書陳而如歸之意起有適之居那矣而何傷于<lb/>
<pb n="6a"/>
　遷哉嗚呼此殷之所以不亡也與易曰征凶貞厲革<lb/>
　言三就有孚<lb/>
九四悔亡有孚改命吉何也葉子曰三分天下有其二<lb/>
　以服事殷者聖人安貞之本心也明夷于南狩得其<lb/>
　大首者聖人達變之微權也權行而聖人之心始不<lb/>
　能釋然于其間矣雖然天與之至也非人之所能為<lb/>
　也人歸之極也非我之所能與也傳曰身不失天下<lb/>
　之顯名又曰聞誅一夫紂矣未聞弑君也則名雖逆<lb/>
<pb n="6b"/>
　而事實順迹雖犯而心實恭吾何歉乎哉雖然君臣<lb/>
　之分亦大矣天人之際亦嚴矣茍有一毫民心之未<lb/>
　孚是為一日未絶之天存而可茍焉已乎民之戴商<lb/>
　厥惟舊哉然後可以革夏正不期而㑹八百餘國然<lb/>
　後可以著戎衣故曰湯一征自葛始天下信之又曰<lb/>
　為其殺是童子而征之四海之内皆曰非富天下也<lb/>
　為匹夫匹婦復讐也何也必如是而後為應天順人<lb/>
　必如是而後為向明除害不然是未免為萬世之罪<lb/>
<pb n="7a"/>
　人矣故曰革之時義大矣哉又曰有伊尹之志則可<lb/>
　無伊尹之志則簒也易曰悔亡有孚改命吉<lb/>
九五大人虎變未占有孚何也葉子曰有奉天伐暴之<lb/>
　功則必有反政施仁之治為繼天立極之主則必作<lb/>
　遐方下土之孚昔者黄帝堯舜垂衣裳而天下治書<lb/>
　之言曰克明俊徳以親九族九族既睦平章百姓協<lb/>
　和萬邦黎民於變時雍又曰帝光天之下至於海隅<lb/>
　蒼生萬邦黎獻共惟帝臣又曰戞擊鳴球搏拊琴瑟<lb/>
<pb n="7b"/>
　以詠祖考來格虞賓在位羣后徳讓下管鼗鼓合止<lb/>
　柷敔笙鏞以間簫韶九成鳯凰來儀又曰東漸于海西<lb/>
　被于流沙朔南暨聲教訖于四海其稱商周之治曰<lb/>
　天命弗僣賁若草木兆民允殖曰若日月之照臨光<lb/>
　于四方曰重民五教惟食喪祭惇信明義崇徳報功<lb/>
　垂拱而天下治則其所以維新一代之治而文炳天<lb/>
　下者果何如耶而其謳歌之所詠朝覲獄訟之所之<lb/>
　堯舜三代之所以彰信兆民者又果何如邪何也聖<lb/>
<pb n="8a"/>
　人之興民之望也故漢祖之興也張良見之曰沛公<lb/>
　殆天授光武之興也第五倫謂之曰聖主也一見决<lb/>
　矣唐太宗之興也竇建徳諸人莫不推服宋太祖之<lb/>
　興也張光憲言于高繼冲曰宋帝規模宏遠不若早<lb/>
　以疆土歸之則可以免禍而公亦不失富貴蜀相李<lb/>
　昊亦勸其主曰臣觀宋氏起運不類漢周一統海内<lb/>
　其在此乎若早通職貢亦保安三蜀之長䇿也英雄<lb/>
　為人所信服蓋如此豈待説之而後喻哉故曰猛虎<lb/>
<pb n="8b"/>
　在山威震千里不然羊質虎皮如五季之君徒為敺<lb/>
　除傳舍反物為妖如公牛哀之轉病也七日化為虎<lb/>
　其兄掩户而入覘之則虎搏而殺之嗟乎文章成獸<lb/>
　爪牙移易志與心變神與形化遭反物為妖之天遂<lb/>
　反徳而為亂若莽懿温操與夫苻劉石乞之類其為<lb/>
　生民禍也可勝言哉易曰大人虎變未占有孚<lb/>
上六君子豹變小人革面征凶居貞吉何也葉子曰安<lb/>
　享太平之業者是為好徳之錫福卷懷厠齪之才者<lb/>
<pb n="9a"/>
　是為安分之履亨郁離子曰螢之明微微也昏夜得<lb/>
　之可以燭物取而寘諸燭下則倐然亡矣燭亦明矣<lb/>
　哉而不能不晦于月也太陽出矣月之明又安在哉<lb/>
　然則八駿並駕駑蹇自無所措其足雲漢為章天孫<lb/>
　亦無所逞其能巍乎成功之已立煥乎文章之已炳<lb/>
　而將何用其黼黻之功薄海已盡稽首之誠呼韓尚<lb/>
　致款塞之懇而安用其毛錐之輩為哉是故四門穆<lb/>
　穆之後無復紛然之為天下大定之餘即為垂拱之<lb/>
<pb n="9b"/>
　治有以哉雖然漢業已定三傑無所施其能矣而婁<lb/>
　敬脱輓輅建遷都闗中之䇿唐業已成元功無所用<lb/>
　其計矣而馬周釋草莱建以明佐聖之功此又觀其<lb/>
　才何如耳未可以為天下定而果無用也易曰君子<lb/>
　豹變小人革面征凶居貞吉<lb/>
䷱<lb/>
鼎元吉亨何也葉子曰大功者聖人之所造大器者聖<lb/>
　人之所資也傳曰聖人之大寶曰位又曰王天下有<lb/>
<pb n="10a"/>
　三重焉其寡過矣有聖人之位然後得以行聖人之<lb/>
　道制禮作樂而天下之耳目新心志一矣心志一耳<lb/>
　目新然後參天地賛化育而裁成輔相之功成矣大<lb/>
　哉聖人之新民乎至哉聖人之寶位乎斯堯舜禹湯<lb/>
　文武所以立人倫之極為萬化之原者乎孔孟則亦<lb/>
　末如之何矣秦政沸竭而自融者也六朝多汁小鷄<lb/>
　淡而無味者也五季多鷄少汁熬而不熟者也十六國<lb/>
　死狐腐䑕起臭積穢以自潤者也漢唐宋抑庶幾焉<lb/>
<pb n="10b"/>
　而要之未可以享天地養聖賢振頺風滌汚俗重開<lb/>
　天文地理之紀再整三綱五常之懿使經正而庶民<lb/>
　興道昌而天地立其惟聖人乎其惟聖人乎易曰鼎<lb/>
　元吉亨<lb/>
初六鼎顛趾利出否得妾以其子无咎何也葉子曰荘<lb/>
　生有言鵲上髙城之危而巢于髙榆之顛城壞巢折<lb/>
　凌風而起故君子之居世也得時則蟻行失時則鵲<lb/>
　起此言顛沛之際未必非奮揚之機也何則順逆者<lb/>
<pb n="11a"/>
　外物之遇也反觀者入徳之務也天下之事豈能皆<lb/>
　順而無逆哉逆而以順行君子之哲也語云三折肱<lb/>
　而成良醫豈不信哉何也士君子之處世也名行之<lb/>
　未成者躁心為易起躁心起而茍且以赴功名之㑹<lb/>
　者多矣豈知所謂世無呈身御史者哉然而郎君當<lb/>
　以聖賢為師不宜𤼵足便輕枉己之説則愧赧流汗<lb/>
　之際抑亦動心忍性之資也况所遇之不善則輕經<lb/>
　生而賤文士亦因之為反躬自悼之地改過遷善之<lb/>
<pb n="11b"/>
　門乎故曰苦海無邊囬頭是岸又曰前失脚後把滑<lb/>
　從古及今良不少矣栁子厚附王伾王叔文名行挫<lb/>
　矣敗貶之後大有進益張横渠早年意氣横放論兵<lb/>
　獻䇿恒若不足一見范文正教之名教之樂遂為當<lb/>
　世大儒信哉一跌之不可以自廢也易曰鼎顛趾利<lb/>
　出否得妾以其子无咎<lb/>
九二鼎有實我仇有疾不我能即吉何也葉子曰好女<lb/>
　之色惡者之孳也公直之士衆人之瘞也修乎道之<lb/>
<pb n="12a"/>
　人汚邪者之賊也君子小人之際豈非不觸而自怒<lb/>
　不犯而自惡者乎雖然秉徳在我釁孔不開孔子之<lb/>
　教子路曰君子以忠為質以仁為衛不出環堵之内<lb/>
　而聞千里之外不善以忠化寇暴以仁固何必持劍<lb/>
　是故天生徳于予桓魋其如予何佛肸召子欲徃磨<lb/>
　不磷而湼不淄聖人之事也若閔子汶上之逃曽參<lb/>
　藜藿之食其自守之高亦足以却非義之凂焉雖然<lb/>
　杜林高蹈而不副隗囂之望囂固惡之矣然身輓鹿<lb/>
<pb n="12b"/>
　車載致弟喪則刺客知其行義而假其命于志寧極<lb/>
　諌而不從承乾之欲承乾固忌之矣然親喪致哀憔<lb/>
　然苫塊則張思政見其篤于孝思而不忍殺仁義在<lb/>
　我彼雖欲即之其何能即之乎易曰鼎有實我仇有<lb/>
　疾不我能即吉<lb/>
九三鼎耳革其行塞雉膏不食方雨虧悔終吉何也葉<lb/>
　子曰胡為乎君子以道君子胡為乎以道以君不君<lb/>
　其君而改其所以為君不從命世之士而更從避世<lb/>
<pb n="13a"/>
　之士其何以行之哉巢父許由沮溺丈人晨門荷蕢<lb/>
　楚狂接輿之流非不充然道也然而山林非沛澤之<lb/>
　所煙霞非光被之資則亦黯焉沕泥焉窒而已矣豈<lb/>
　如伊尹處畎畆之中樂堯舜之道若將終身焉而幡<lb/>
　然改畫然起則君臣之義于是乎行亂倫之咎于是<lb/>
　乎免而伐夏救民之功咸有一徳之盛後世不可及<lb/>
　乎然則天下有道以道殉身君子亦觀其時而已矣<lb/>
　胡為乎徃而不反哉是故不病于始之隱而病乎終<lb/>
<pb n="13b"/>
　之迷雖然為司空圖魏野則可為盧藏用种放則不<lb/>
　可假捷徑丐良媒大之藉五就小之稱兩截叛道甚<lb/>
　矣豈非名教之罪人乎易曰鼎耳革其行塞雉膏不<lb/>
　食方雨虧悔終吉<lb/>
九四鼎折足覆公餗其形渥凶何也葉子曰君子之于<lb/>
　天下也才過其任則為大車之載而積中不敗力不<lb/>
　能勝則為棟橈之凶而不可有輔天下事豈易為之<lb/>
　哉班彪之論曰駑蹇之乗不騁千里之途燕雀之儔<lb/>
<pb n="14a"/>
　不奮六翮之用粢梲之材不荷棟梁之任斗筲之子<lb/>
　不秉帝王之器然則君尊者必有高天下之徳然後<lb/>
　能無傾任重者必有過天下之力然後能不踣乎己<lb/>
　徳薄矣而又濟之以小人幾何而不敗國家之事貽<lb/>
　天下之患哉楊駿以斗筲下愚之材當柱石難堪之<lb/>
　任雖小智猶慮不免而乃比昵小人踈遠君子宰相<lb/>
　以知人善任使為賢而馮道先薦杜仲威復引景延<lb/>
　廣此二人者實喪晉國徳宗任房綰而房綰任劉秩<lb/>
<pb n="14b"/>
　元顯與反復之牢之圖靈寶袁粲與惜身之禇淵圖<lb/>
　蕭道成取敗之道也劉摯上疏神宗曰陛下夙夜厲<lb/>
　精以親庶政天下未至于安且治者誰致之即陛下<lb/>
　注意以望太平而自以太平為已任得君專政者是<lb/>
　也二三年間開闔動搖舉天下無一得安其所者蓋<lb/>
　議財則市井屠販之人皆召至政事堂政府謀議經<lb/>
　畫獨與一掾屬决之然後落筆同列與聞反在其後<lb/>
　故奔走乞丐之人其門如市輕用名器混淆賢否忠<lb/>
<pb n="15a"/>
　厚老成者擯之為無能俠少儇辯者取之為可用守<lb/>
　道憂國者謂之為流俗敗常害民者謂之為通變聖<lb/>
　人憂勤念治之時而政事如此皆大臣悞陛下而大<lb/>
　臣所用者悞大臣也非是之謂乎若已不能勝而任<lb/>
　賢人為之則亦何至僨事之深也唐鄭從讜為河東<lb/>
　節度使奏以王條劉崇龜崇魯趙崇為參佐時人謂<lb/>
　之小朝廷言名士之多也宋張浚在闗陜三年訓新<lb/>
　集之兵當方强之敵以劉子羽為上賓任趙開為轉<lb/>
<pb n="15b"/>
　運擢呉玠為大將蓋庶乎知大臣之道矣易曰鼎折<lb/>
　足覆公餗其形渥凶<lb/>
六五鼎黄耳金鉉利貞何也葉子曰治天下有本執大<lb/>
　中是也先后所以經世宰物者非乎而堯舜禹湯相<lb/>
　傳之心法可見矣不然則雜霸而雜夷非所以語天<lb/>
　徳王道之純也治天下有道用剛直是也先王所以<lb/>
　知臨神馭者非乎而堯舜禹湯弼咈之氣象可見矣<lb/>
　不然則説諛而孚剥非所以言從繩格心之正也何<lb/>
<pb n="16a"/>
　也真西山曰人君一念之不純一動之失中皆足以<lb/>
　奸隂陽之和故洪範以雨暘寒燠風為肅乂謀哲聖<lb/>
　之應五者之不時為狂僣豫急蒙之應人主之一心<lb/>
　與天地相為流通而善惡吉凶之符甚于影響蓋如<lb/>
　此其可以不執大中乎羅豫章曰士之立朝以正直<lb/>
　忠厚為本正直則朝廷無過失忠厚則天下無嗟怨<lb/>
　二者不可偏也一于正直而不忠厚則漸入于刻一<lb/>
　于忠厚而不正直則流入于懦汲黯正直所以闢公<lb/>
<pb n="16b"/>
　孫之邪諛忠厚所以闢張湯之殘刻武帝享國五十<lb/>
　年其臣之賢獨此一人而已其可以不任剛直乎雖<lb/>
　然執中可矣執而弗恒猶弗執也故曰允執其中伊<lb/>
　尹戒于太甲曰徳惟一動罔不吉徳二三動罔不凶<lb/>
　惟吉凶不僣在人惟天降災祥在徳今嗣王新服厥<lb/>
　命維新厥徳始終維一時乃日新可不諗乎唐憲宗<lb/>
　初年之政動中機㑹處置得宜可謂服强暴之膽起<lb/>
　豪傑之心矣兩鎮既平末年漸肆何也執中不允私<lb/>
<pb n="17a"/>
　欲得而參之道心兢兢若是乎其難持人心役役若<lb/>
　是乎其易起故耳用賢可矣用而弗克終猶弗用也<lb/>
　故曰任賢勿疑蔡襄言于仁宗曰天下之勢譬猶病<lb/>
　者陛下既得良醫矣信任勿疑非徒愈病而又壽民<lb/>
　醫雖良術不得盡用則病且日深雖有和扁難責效<lb/>
　矣李絳相憲宗忠鯁直亮受知人主言聴計從不一<lb/>
　而足雖古之都俞吁咈無以過之而受降城之徙獨<lb/>
　從吉甫吉甫在位十年言計鮮效至此而忽從其䇿<lb/>
<pb n="17b"/>
　何也李絳忠鯁至此稍以取厭吉甫順媚至此益以<lb/>
　取憐耳嗚呼此守道者所以貴于拳拳服膺而用賢<lb/>
　者所以貴于逐逐以繼乎易曰鼎黄耳金鉉利貞<lb/>
上六鼎玉鉉大吉无不利何也葉子曰古之大臣建精<lb/>
　明之治功者貴有以涵渾厚之治體作神氣以立事<lb/>
　者貴乎飬元氣以厚生故曰不剛不柔敷政優優百<lb/>
　禄是遒又曰沉潜剛克高明柔克平康正直稷契臯<lb/>
　陶伊尹周公之所以佐唐虞三代者見于書而可考<lb/>
<pb n="18a"/>
　也韓范富馬李沆之輩抑亦可以為次矣蕭曹丙魏<lb/>
　房杜姚宋又次焉易曰鼎玉鉉大吉无不利<lb/>
䷲<lb/>
震亨震來虩虩笑言啞啞震驚百里不喪匕鬯何也葉<lb/>
　子曰老子有言妖孽者天所以儆天子諸侯也惡夢<lb/>
　者所以儆士大夫也故妖孽不勝善政惡夢不勝善<lb/>
　行也至治之極禍反為福然則天災人𤯝之雜集其<lb/>
　進徳修善之所由乎身心政行之交修其巨災凶禍<lb/>
<pb n="18b"/>
　之所弭乎故曰禍變之作天所以開聖賢又曰危者<lb/>
　安其位者也堯以浲水而儆予湯以大旱而自責大<lb/>
　戊以桑榖共生而受伊陟之賛高宗以雉雊鼎耳而<lb/>
　聴祖已之規宣王以憂旱而側身修行宋景公以熒<lb/>
　惑守心而不肯移之臣民與嵗周公以三叔流言而<lb/>
　恐懼驚顧隨侯以季良之言而恐懼修政卒之成太<lb/>
　平之治立中興之功致徙度之祥建大中之矩止强<lb/>
　楚之伐何變之不圖而何平之不致哉書曰賓于四<lb/>
<pb n="19a"/>
　門四門穆穆納于大麓烈風雷雨不迷詩曰薄言震<lb/>
　之莫不震疊懷柔百神及河喬嶽允王惟后此之謂<lb/>
　生全出于憂患而死亡由于安樂多難乃興隆之地<lb/>
　無虞為禍敗之原信哉易曰震亨震來虩虩笑言啞<lb/>
　啞震驚百里不喪匕鬯<lb/>
初六震來虩虩後笑言啞啞吉何也葉子曰我為禍之<lb/>
　主可以由我弭禍為起之初猶可速而圖何也惡夢<lb/>
　先証不勝善行是故善行早修則精神恊而惡夢蠲<lb/>
<pb n="19b"/>
　矣妖祥豫形不勝善政是故善政亟行則政刑明而<lb/>
　妖祥散矣昔者周公使管叔監殷管叔以殷畔也𤼵<lb/>
　遣匪人之過周公不得而辭其責矣然祗慎弗懈恐<lb/>
　懼不遑東山征而罪人得周室卒賴以安焉昌邑既<lb/>
　立淫戯無度諌多不聴亦霍光之罪也而光能憂懣<lb/>
　詢度挺身當變廢昏立明則周公之圖不虛負而劉<lb/>
　氏之天下亦賴以不墜所謂患自我興亦自我息無<lb/>
　奈道備而才宏心䖍而志惕也晁錯𤼵七國大難之<lb/>
<pb n="20a"/>
　端而動勞三十六將軍以誅擊錯身死而禍未結<lb/>
　庾亮欲徵蘇峻舉朝以為不可亮卒徵之遂使擁兵<lb/>
　濟横江入臺城逼遷晉帝于石頭而江東之業十蕩<lb/>
　其九宋太祖屢立大功加以法令嚴明士卒服用周<lb/>
　恭帝幼冲中外物情皆附于宋祖密有推戴之意矣<lb/>
　而北征之命卒致陳橋之變范質執王溥手曰倉卒<lb/>
　遣將吾輩之罪也爪入溥手幾出血宋祖在公署將<lb/>
　士擁溥質至相顧不知所為溥降階先拜質不得已<lb/>
<pb n="20b"/>
　亦拜嗚呼自己肇亂不能弭亂而以増亂且復從亂<lb/>
　天下之亂吾不知其所終矣易曰震來虩虩後笑言<lb/>
　啞啞吉<lb/>
六二震來厲億喪貝躋于九陵勿逐七日得何也葉子<lb/>
　曰事之不能無險者遇也勢之不能不屈者時也遇<lb/>
　險而懼以屈為伸斯其英雄之應變乎劉𤣥徳以仁<lb/>
　義之人當吕布虎狼之敵方其起兵討曹操殺車胄<lb/>
　還小沛而操舉兵擊破之㧞下邳禽闗侯安得不棄<lb/>
<pb n="21a"/>
　所有而奔青州及其歸袁紹而又擊之于汝南安得<lb/>
　不棄所有而奔新野舍其懷璧之罪擇其可奔之機<lb/>
　以柔而避剛之猛以靜而制動之躁則險可轉而易<lb/>
　屈可反為伸矣跨有荆益三分天下夫孰得而禦之<lb/>
　是故屢挫不屈者英雄之志轉弱為强者否泰之機<lb/>
　不然太王不避狄人而遷岐山趙襄子不避智伯而<lb/>
　走晉陽高祖不避項羽而入漢中光武不避更始而<lb/>
　出河北矣古之英雄其知應變屢如此雖然若州寔<lb/>
<pb n="21b"/>
　之度其國危而不復紀侯之大去其國老死而不返<lb/>
　魯昭之誓不能見夫人而客死于乾侯其志抑末矣<lb/>
　君子不為焉易曰震來厲億喪貝躋于九陵勿逐七<lb/>
　日得<lb/>
六三震蘇蘇震行无𤯝何也葉子曰禍患之來也以剛<lb/>
　毅處之猶恐其不勝也而何有于暗弱以仁義行之<lb/>
　猶恐其無成也而何况于險邪唐肅宗遭禄山之變<lb/>
　已非應變之才矣不思以正道行之而獨與張良娣<lb/>
<pb n="22a"/>
　局戱不已王欽若遇契丹之寇已束手無䇿矣不知<lb/>
　求智勇以勝之而獨閉門誦經修齋設醮若之何其<lb/>
　不索索而矍矍哉然則如之何而可惟有猛然而自<lb/>
　奮惕然以自改庶乎可以免矣易曰震蘇蘇震行无<lb/>
　𤯝<lb/>
九四震遂泥何也葉子曰委曲以平王敦之難激厲以<lb/>
　梟蘇峻之首者王導之蹇蹇成功也從容以銷桓温<lb/>
　之志談笑以折苻堅之寇者謝安之誠與材合也然<lb/>
<pb n="22b"/>
　則君子之處患難之世也不負剛㫁之才曷足以自<lb/>
　㧞而不䧟不秉貞誠之徳曷足以自奮而不弱乎是<lb/>
　故劉琨祖逖陶侃温嶠卞壺之徒以孤身而當亂離<lb/>
　板蕩之秋以疏逖而乘分崩離析之際卒能挺挺自<lb/>
　樹或為八州之鎮或為上游之援或為干城之倚或<lb/>
　為奸邪之所憚而不敢𤼵其凶或為羌氐之所賴而<lb/>
　掖以戴其主非偶然也茍使才不足而弱志不奮而<lb/>
　靡則百錬化為遶指一齊變于衆咻幾何不載胥以<lb/>
<pb n="23a"/>
　及溺駢首而受戮乎王夷甫殷深源諸人重可監也<lb/>
　已然則劉向處王氏之山壓而不僵韓愈處伾文之<lb/>
　波蕩而不揺其不為雄歆宗元禹錫者不有由然矣<lb/>
　乎易曰震遂泥<lb/>
六五震徃來厲億无喪有事何也葉子曰成事以剛不<lb/>
　以柔濟變以强不以懦柔而懦險且枕矣作于内而<lb/>
　有寇憂作于外而有賊慮勞于身而為旰食薰于心<lb/>
　而成夜思奚所辭其危哉故曰人主常立于二難之<lb/>
<pb n="23b"/>
　間在上而國家不治難也治國家則必勤身苦思矯<lb/>
　情以從道是難也有難之難暗主取之無難之難明<lb/>
　君居之雖然多難乃興隆之地無虞為禍敗之原大<lb/>
　禹克勤于邦荒度土功而卒成萬世永賴之休成湯<lb/>
　慄慄危懼檢身若不及而竟為開基作業之主文王<lb/>
　自朝至于日中昃用咸和萬民而終畢三分有二之<lb/>
　業危者安其位亂者有其治亡者保其存不亦信乎<lb/>
　然則古之諸侯朝修其禁令晝考其國職夕省其典<lb/>
<pb n="24a"/>
　刑夜儆百工無使慆淫而後即安有以也故曰賢王<lb/>
　厲志若殷高宗能葺其徳藥瞑眩以瘳疾衛武儆戒<lb/>
　于朝勾踐懸膽于坐厲矣哉寵妻愛妾幸矣其為灾<lb/>
　也深矣易曰震徃來厲億无喪有事<lb/>
上六震索索視矍矍征凶震不于其躬于其鄰无咎婚<lb/>
　媾有言何也葉子曰尺箠當猛虎奮擊而大呼徒手<lb/>
　遇蜥蜴變色而却步人之情也然則天下之變突然<lb/>
　而來以剛健當之猶且不免赫然而恐懼柔懦焉離<lb/>
<pb n="24b"/>
　披而解散矣古語有云立弱子于千仞之上而觀人<lb/>
　與虎鬬于其下此其氣必荒然盡其精蓋頽然跰矣<lb/>
　雖然天下之禍起自膏肓之際蕭牆之内者未易卒<lb/>
　圖來自門庭之外千百里之遠者可以豫備黄人恃<lb/>
　齊之盟而曰自郢及我九百里焉能害我賀若弼渡<lb/>
　江陳後主曰王氣在此周師再至而敗是自送死也<lb/>
　斯則亡無日矣稍知儆焉何至突如其來忽忽乎心<lb/>
　計之荒張精神之潰散乎昔呉伐郯郯成季文子曰<lb/>
<pb n="25a"/>
　中國不振旅蠻夷入伐而莫之或恤無弔者也夫詩<lb/>
　曰不弔昊天亂靡有定有上不弔其誰不受亂吾亡<lb/>
　無日矣君子曰知懼如是斯不亡矣楚人滅江秦穆<lb/>
　公為之降服出次不舉過數大夫諌公曰同盟滅雖<lb/>
　不能救敢不矜乎吾自懼也君子曰詩曰維此二國<lb/>
　其政不獲維彼四國爰究爰度其秦穆之謂矣魯晉盟<lb/>
　于赤棘臧宣叔令修賦繕完具守備曰齊楚結好我<lb/>
　新與晉盟晉楚爭盟齊師必至雖晉人伐楚齊必救之<lb/>
<pb n="25b"/>
　是齊楚同我也知難有備乃可以逞楚師在衛孟獻<lb/>
　子曰小所以事大恭也盍獻物以致恭乎庶免其伐<lb/>
　乃聘楚以示好焉此秦之所以遂霸西戎而魯之卒<lb/>
　保其安也不知此道若虞以伐虢為利魏以伐趙為<lb/>
　便楚貪秦賂而坐視齊之數被兵也安得不厪宫之<lb/>
　竒孔子順諸賢之憂哉是故晉之譎詐鮮虞屢被其<lb/>
　毒矣及聞晉師之悉起也而不儆邊且不修備卒為<lb/>
　荀呉之所滅君子以為罪之大者矣雖然滕文公知<lb/>
<pb n="26a"/>
　懼于築薛金哀宗先惕于將亡而卒不免于敵國之<lb/>
　折辱者此又時命致然也夫易曰震索索視矍矍震<lb/>
　不于其躬于其隣无咎婚媾有言<lb/>
䷳<lb/>
艮其背不獲其身行其庭不見其人无咎何也葉子曰<lb/>
　天下之物莫不各有當止之處考之大學經傳而可<lb/>
　知已人惟不知所以止之于是靜而惟知有我天理<lb/>
　人欲戰于中而不能憑動而惟知有人毁譽是非怵<lb/>
<pb n="26b"/>
　于外而無所據天命之性幾何能存而率性之道或<lb/>
　幾乎廢矣夫惟君臣父子朋友各止于仁敬孝慈而<lb/>
　不遷則寂感動靜各安乎本然之理而不惑矣是故<lb/>
　未感則得理不得身有忠孝而無死生有節義而無<lb/>
　患害有道徳而無功名是之謂忘我曷内顧焉既感<lb/>
　則見理不見人一家非之而不顧一國非之而不顧<lb/>
　天下非之而不顧是之謂忘物曷外阻焉此窮理盡<lb/>
　性至命之學達天徳之事也非孔顔曷足以語此易<lb/>
<pb n="27a"/>
　曰艮其背不獲其身行其庭不見其人无咎<lb/>
初六艮其趾无咎利永貞何也葉子曰君子藏器于身<lb/>
　非不欲一舉千里而横絶四海也然必待時而動者<lb/>
　何哉天下事良不可以率意為之而妄行者必取困<lb/>
　也是故無所感于上則必止于下為衡門之棲遲為<lb/>
　山澗之考槃斯不失其順聴之道矣夫何履錯壮趾<lb/>
　之過哉雖然守道而止半塗而起猶不止也遯世不<lb/>
　見知而不悔斯其君子之永貞矣故曰伯夷避紂居<lb/>
<pb n="27b"/>
　北海之濱以待天下之清也若將終身焉不然而茍<lb/>
　且以赴功名之㑹頃刻以變終身之操則前功盡棄<lb/>
　萬事瓦裂矣种放之不如魏野王良之不如嚴光華<lb/>
　歆之不如管寧有以也夫易曰艮其趾无咎利永貞<lb/>
六二艮其腓不拯其隨其心不快何也葉子曰敬以直<lb/>
　内義以方外敬義立而徳不孤君子之正已也盡乎<lb/>
　性分之所固有也上而匡乎君中而輔乎僚下而扶<lb/>
　其執君子之正人也全乎職分所當為也雖然有官<lb/>
<pb n="28a"/>
　守者盡其職有言責者盡其忠君子之所能也盡其<lb/>
　責而不得其職盡其忠而不得其言非君子之所能<lb/>
　矣君子所能其道可以自盡君子所不能其心安能<lb/>
　以獨樂哉是故歎咤不食薛奎所為自忿仰屋竊歎<lb/>
　富弼以之自傷臣之不得匡其君不已戚乎下而薛<lb/>
　季昶之于五王常安民之于蘇子畢仲游之于司馬<lb/>
　公其勤勤懇懇于啟告之間使之以明為哲轉禍為<lb/>
　福而諸公瞢焉莫之覺也心徒惕矣若夫晉平之轉<lb/>
<pb n="28b"/>
　魯于恤使靡所止居而不顧勤魯大夫之憂方且謂<lb/>
　之宣驕而不知冉求為季氏家臣親見其僣逆之罪<lb/>
　而不敢言親受夫子之訓而謂之不能救其猥鄙之<lb/>
　甚而誠有不足以論拯救之義矣雖然匡之直之固<lb/>
　不可不盡其義而可也否也又不可不審其隨東坤<lb/>
　氏有言君子遇人之輕于質必量其成審已之難于<lb/>
　任必辭其附否則屈力于此而失望于彼君子不可<lb/>
　以虛承故由其道則華歆之微謂之義不由其道則<lb/>
<pb n="29a"/>
　齊桓之霸謂之不知矣春秋之時楚數侵伐江黃二<lb/>
　國以為患桓公方强將伐楚二國遂來㑹于貫澤管<lb/>
　仲曰江黄遠齊而近楚楚為利之國也若伐而不能<lb/>
　救則無以宗諸侯矣不可受也桓公不聴卒與之盟<lb/>
　管仲死楚人伐黄桓公不能救諸侯不附遂不復興<lb/>
　東漢之末華歆避西京之亂與同志鄭泰六七人步<lb/>
　出武闗道遇一丈夫獨行願得俱衆哀欲許之歆獨<lb/>
　曰不可今已在危險中禍福利害一也無故受人不<lb/>
<pb n="29b"/>
　知其義既已受之若有進退可中棄乎衆不忍卒與<lb/>
　俱行此丈夫中道墮井衆欲棄之歆曰已與俱矣棄<lb/>
　之不義相率出之而後别去衆服其義故曰氣盈則<lb/>
　輕納而寡全心歉則重思而多獲此審隨盡義之辨<lb/>
　也易曰艮其腓不拯其隨其心不快<lb/>
九三艮其限列其夤厲薰心何也葉子曰天有燥濕絃<lb/>
　有緩急柱有推移趙王遣使之調琴不可記變有吉<lb/>
　凶禮有弔賀事有權宜趙使受命之定辭不可任故<lb/>
<pb n="30a"/>
　聖人能與世推移而俗士苦不知變以為結繩之政<lb/>
　可以理亂秦之緒干戚之舞足以解平城之圍豈不<lb/>
　殆哉昔者紂母生微子啟與中衍也尚為妾已而為<lb/>
　妻生紂父母欲置㣲子啟以為太子太史據法而争<lb/>
　之曰有妻之子不可置妾之子紂故為後太史之議<lb/>
　法豈不曰子以母貴乎殊不知子以母貴也者二母<lb/>
　而妻妾分焉者也不謂一母也母可以由妾而為妻<lb/>
　子亦可以由庶而為嫡均之為是母出也先之為庶<lb/>
<pb n="30b"/>
　則為兄後之為嫡則為弟彼以其嫡此以其兄兄也<lb/>
　者天道也嫡也者人道也况立嫡以長又以賢乎太<lb/>
　史之議法又何異于夏父弗忌之議禮也故曰報中<lb/>
　無權猶執一也君子所以惡賊道也易曰艮其限列<lb/>
　其夤厲薰心<lb/>
六四艮其身无咎何也葉子曰天下甫定順流而更化<lb/>
　者大臣肇造之規模也天下既定休養而生息者大<lb/>
　臣洪濟之職務也天下萬物各得其所矣歛其神氣<lb/>
<pb n="31a"/>
　而不洩極其悃愊而無華蓋有安其身而不動易其<lb/>
　心而不語定其交而不求者此安養天下之要道和<lb/>
　柔蒼生之至本其斯無愧于負天下之重乎周召上<lb/>
　也蕭曹丙魏房杜姚宋次之持其身而慎其行檢其<lb/>
　躬而安其分石慶之醇謹張安世之謹厚盧懷慎之<lb/>
　清素又次之易曰艮其身无咎<lb/>
六五艮其輔言有序悔亡何也葉子曰爾惟風下民惟<lb/>
　草讋伏之勢君人者握之也王言如絲其出如綸王<lb/>
<pb n="31b"/>
　言如綸其出如綍榮辱之主為人上者其可茍乎哉<lb/>
　成王一言而天反風景公一言而妖星退公子御説<lb/>
　言懼而名禮臧孫達知其為君故曰言行君子之所<lb/>
　以動天地也可不慎乎傳曰君子居其室出其言善<lb/>
　則千里之外應之况其邇者乎出其言不善則千里<lb/>
　之外違之况其邇者乎言行君子之樞機樞機之𤼵<lb/>
　榮辱之主也管子曰人主出言不逆于民心不悖于<lb/>
　理義其所言足以安天下者也人惟恐其不後言也<lb/>
<pb n="32a"/>
　出言而離父子之親疎君臣之道害天下之衆此言<lb/>
　之不可復者也故明主不言也然則不當言而不言<lb/>
　惟有止其輔頰舌耳若之何其為口説之滕哉不妄<lb/>
　𤼵𤼵則必當理惟不言言乃雍此之謂有一哉之心<lb/>
　而後有大哉之言也是之謂有大哉之言而有以知<lb/>
　其一哉之心也高宗三年不言一言而四海仰成威<lb/>
　王三年不鳴一鳴而齊國震驚不其然乎故曰真主<lb/>
　一言其利愽若魏地井中龍出羣臣以為吉祥魏主<lb/>
<pb n="32b"/>
　髦曰龍者君徳也上不在天下不在田而數居于井<lb/>
　非嘉兆也作潜龍詩以自諷司馬昭見而惡之亦可<lb/>
　謂言不有中矣甚者唐時溥獻黄巢首并其姬妾僖<lb/>
　宗御樓受之宣問姬妾女曹皆勲貴子女何為從賊<lb/>
　其居首者對曰狂賊兇逆國家以百萬之衆失守宗<lb/>
　祧播遷巴蜀今陛下乃以不能拒賊責一女子置公<lb/>
　卿將相于何地乎皆戮之噫𤼵言之不當未有甚于<lb/>
　此者也其何以為天下主易曰艮其輔言有序悔亡<lb/>
<pb n="33a"/>
上九敦艮吉何也葉子曰君子依乎中庸遯世不見知<lb/>
　而不悔不以時之乆而薄所守仲尼之勉焉日有孜<lb/>
　孜斃而後已者聖學之所以成始而成終乎遯世不<lb/>
　見是而無悶不以節之苦而削其操伯夷之采薇首<lb/>
　陽而餓死以畢願者聖節之所以有始而有卒乎易<lb/>
　曰敦艮吉<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　葉八白易傳卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>葉八白易傳卷十五</head>
    <p>
<pb n="1a"/>
欽定四庫全書<lb/>
　葉八白易傳卷十五　　　　明　葉山　撰<lb/>
䷸<lb/>
巽小亨利有攸往利見大人何也葉子曰剛毅奮震之<lb/>
　才可以横絶乎四海𤼵強果敢之氣可以操縦乎八<lb/>
　荒弱而不能出退而専務入矣其何以定天下之大<lb/>
　業而成天下之大務哉施之身而不足以恢宏其徳<lb/>
　業布之政而不足以光大其國家其惟卑身而從上<lb/>
<pb n="1b"/>
　屈己以下人乎若鄭之依晉若蔡之依楚取其蔭而<lb/>
　竊其庇保國安民之道也雖然審所圖而知所附者<lb/>
　資強起弱之道也不然則廢于弱知所附而又知所<lb/>
　擇者以弱用強之哲也不然反斃于強江黄之主齊<lb/>
　雖可以獲一時之美觀而終不免于滅魏孝武之依<lb/>
　宇文泰雖可脫一時之虎口而竟至于亡故東萊有<lb/>
　言曰為國者當使人依己不當使己依人己不能自<lb/>
　立而因人以為重未有不窮者也所依者不能常盛<lb/>
<pb n="2a"/>
　有時而衰不能常存有時而亡一旦驟失所依將何<lb/>
　恃乎雖然此特依之不可常耳抑有甚者焉使所依<lb/>
　者常存常盛可矣然猶未足恃也晉主夏盟宋謹事<lb/>
　之及厄于楚師析骸易子晉迫于狄而弗能救也齊<lb/>
　桓仗義江黄睦焉及楚人圍之旋以亡滅齊忽簡書<lb/>
　而莫之恤也齊晉猶不可依况其他乎雖然此特論<lb/>
　人之不足依耳抑尤有甚者焉魏孝武脇于髙歡所<lb/>
　恃者宇文泰耳一旦脫身虎口杖䇿入闗舎所畏而<lb/>
<pb n="2b"/>
　得所依天下之樂孰有過于是乎然孝武之禍不在<lb/>
　于所畏之髙歡而在于所依之宇文泰以是論之非<lb/>
　惟人之不可依而禍實生于所依也外物之變不可<lb/>
　勝窮恃外以為安者其失豈一端邪使鄭忽不辭齊<lb/>
　婚則彭生之禍不在魯而在鄭矣豈有禍魯而福鄭<lb/>
　者哉然則信非徳髙位髙道勝勢勝若周文為阮人<lb/>
　之所依漢文為南越之所仗以強大之英勝為弱小<lb/>
　之歸附者果未足為福而禍或存乎其間矣可不慎<lb/>
<pb n="3a"/>
　乎易曰巽小亨利有攸往利見大人<lb/>
初六進退利武人之貞何也葉子曰畏首尾者無幾餘<lb/>
　之身無特操者多坐起之節昔嘗為之詩曰莫言男<lb/>
　子性烈火焚枯柴莫言男子情一刀兩分開葢謂天<lb/>
　下事斷之在已而已矣若日出而言之日中不決是<lb/>
　為因人成事之人而語不可了者不免為奸人之所<lb/>
　棄君子尚可以無斷乎無斷則作止皆疑而漠然兩<lb/>
　可上之不可以立功下之不可以建徳矣此豈持身<lb/>
<pb n="3b"/>
　之道也知其非持身之道而藥之以對病之劑其惟<lb/>
　奮武夫之勇而義以為上達必為之義而禮以行之<lb/>
　已乎則起懦為強而天下之疑以斷破暗為明而天<lb/>
　下之業可定士道其庶幾矣孫權既欲迎操又欲敵<lb/>
　操不有砍几之斷天下或幾乎危矣袁紹既欲伐劉<lb/>
　又欲援劉終無一定之適所以不免倉亭官渡之敗<lb/>
　也與毛遂之言曰縦之利害兩言而決然則執狐疑<lb/>
　之心而持不斷之意者果不足以成天下之事也何<lb/>
<pb n="4a"/>
　貴于卑且遜哉易曰進退利武人之貞<lb/>
九二巽在牀下用史巫紛若吉无咎何也葉子曰恭近<lb/>
　于禮以逺恥辱者君子守身之常法撝謙而不為違<lb/>
　則者人臣處事而應機士大夫豈不欲守天下之定<lb/>
　禮持一身之中正哉時之所遭勢之所壓不得不若<lb/>
　是焉耳是故鞠躬未足也而俯僂俯僂未足也而扶<lb/>
　伏扶伏未足也而下牀下牀未足也而宣之于聲音<lb/>
　笑貌之繁備之以陳辭請告之劇則亦極矣以其迹<lb/>
<pb n="4b"/>
　觀之誠若鄙夫之容說蘇秦張儀之妾婦孔光張禹<lb/>
　胡廣趙戒之望風承㫖望塵下拜遺笑千古得罪名<lb/>
　教者然有為焉非邪心也有故焉非諂態也居非其<lb/>
　地則委曲所以逺災勢可不伸則卑屈所以安分是<lb/>
　亦定禮之不可廢而中正之所由行也已不然君子<lb/>
　以其一身養浩然之氣而使之塞天地之間者乃為<lb/>
　是足恭以至斯極可謂有人心乎正考甫之益恭于<lb/>
　三命之後徳言盛也周公之恐懼于流言之日禮言<lb/>
<pb n="5a"/>
　恭也藺相如之引車避匿不敢以私鬭也李愬之拜<lb/>
　于路左葢欲示之分也觀其心者可以知用中之權<lb/>
　矣易曰巽在牀下用史巫紛若吉无咎<lb/>
九三頻巽吝何也葉子曰恭儉不可以聲音笑貌為也<lb/>
　以聲音笑貌為恭儉則有時而作亦有時而輟此王<lb/>
　濬勉為折辱而終之不能無褊心也其惟相如之于<lb/>
　亷頗周瑜之于程普乎雖然哲宗相司馬光詔詳定<lb/>
　役法蘇軾言于光曰差役免役各有利害光曰于君<lb/>
<pb n="5b"/>
　何如軾曰法相因則事易成有漸則民不驚光不然<lb/>
　之軾又陳于政事堂光忿然軾曰昔韓魏公刺陜西<lb/>
　義勇公為諌官爭之甚力韓公不樂公亦不顧昔軾<lb/>
　聞公道其詳豈今日作相不許軾盡言邪光謝之時<lb/>
　光將盡改熈豐之法范純仁曰差役當熟講而緩行<lb/>
　不然滋為民病光持之益切純仁曰是使人不得盡<lb/>
　言爾若欲媚公以求容恱何如少年合安石以速富<lb/>
　貴哉光深謝之嗚呼以君實之賢而猶不免于今日<lb/>
<pb n="6a"/>
　謝軾明日謝純仁而况其他乎此君子所以克己之<lb/>
　為貴也易曰頻巽吝<lb/>
六四悔亡田獲三品何也葉子曰天下之事已不可以<lb/>
　弱才單力為之矣而又况遇人之剛暴乎詩曰條其<lb/>
　歗矣遇人之不淑矣此君子所以多慨歎而啜泣也<lb/>
　雖然君子之處世也不患吾力之寡弱而惟患持己<lb/>
　之不恭不患彼勢之強暴而惟患接人之無禮夫苟<lb/>
　敬而無失與人恭而有禮則四海之内皆兄弟矣何<lb/>
<pb n="6b"/>
　往而不善乎以内則得親以外則信友以上則得君<lb/>
　以下則得民古之人有行之者其丙吉之寛厚不伐<lb/>
　張安世之謹慎周宻乎成有聲之業全名位之盛不<lb/>
　曰徼倖而已也然則鄭以慎禮處強暴之間則存蔡<lb/>
　以宣淫宻夷狄之側則滅不亦宜乎易曰悔亡田獲<lb/>
　三品<lb/>
九五貞吉悔亡无不利无初有終先庚三日後庚三日<lb/>
　吉何也葉子曰𫝊曰通其變使民不倦神而化之使<lb/>
<pb n="7a"/>
　民宜之管子曰聖人者明于治亂之道習于人事之<lb/>
　終始者也其治人民也期于利民而止故其為治也<lb/>
　不慕古不留今與時變與俗化是知聖人以徳臨民<lb/>
　固未嘗不守天下之常而以時出治亦未始不通天<lb/>
　下之變惟易窮而變變而不失其常乃所以為正也<lb/>
　正則變而通通而乆是以自天祐之吉无不利矣太<lb/>
　初太始不可以乆安敦艮厚終乃所為長治其斯以<lb/>
　為聖人之道與雖然民不可慮始而可與樂成常人<lb/>
<pb n="7b"/>
　安于故俗而學者溺于所聞是以始之甚難而終之<lb/>
　則易耳聖人知始之難而終則易也是故有神化之<lb/>
　道焉丁寧于其變之前必也革而當俾天下曉然知<lb/>
　利害之原揆度于其變之後必也宜于民俾天下安<lb/>
　然習便利之益則始之雖或尤而或怨終之且不識<lb/>
　而不知矣楊誠齋曰盤庚之遷都先之以上篇之書<lb/>
　後之以中篇下篇之書成王之化商民先之以召詔<lb/>
　洛詔後之以多士多方是也卒之民安而俗定聖人<lb/>
<pb n="8a"/>
　之用權蓋如此秦政王莽不足言矣宋神宗不審丁<lb/>
　寧揆度之義卒為國家喪亂之本可不慎乎易曰貞<lb/>
　吉悔亡无不利无初有終先庚三日後庚三日吉<lb/>
上九巽在牀下䘮其資斧貞凶何也葉子曰孔子曰鄙<lb/>
　夫之事君茍患失之無所不至矣宋人書五代郭崇<lb/>
　韜𫝊後曰古之大臣富貴已極滿前無所顧則退為<lb/>
　身慮夫患失之心生則脅肩之態作顧慮之心盛則<lb/>
　吮舐之醜章此之謂不復知人間有羞恥事此之謂<lb/>
<pb n="8b"/>
　不能以禮義㢘恥節嗜慾矣何以持其身而植其節<lb/>
　乎然而為此者以為足以保所有也殊不知恭愈過<lb/>
　而計愈踈卑愈甚而謀愈拙徒䘮其守而不免于傾<lb/>
　其身以敗其家矣豈所謂致恭以存其位也哉李斯<lb/>
　聴趙髙廢立之邪謀阿二世狂悖之瞑行而卒之殺<lb/>
　斯者髙與二世也崇韜勸立劉后以自固而卒之殺<lb/>
　韜者劉氏也嗚呼豈非萬世人臣之監乎何也禮雖<lb/>
　自卑而尊人而妄恱人者亦所以自辱昔晉趙武卒<lb/>
<pb n="9a"/>
　鄭伯銳然如晉弔及雍乃復晉少姜死魯昭銳然如<lb/>
　晉弔及河晉侯使人辭曰非伉儷也請君無辱卒之<lb/>
　鄭細日甚而昭公客死不可以知諂媚譎恧之不足<lb/>
　以自全乎夫以諂媚人者求免而未可必則以禮自<lb/>
　處者履虎而不咥人斷可知矣是故衛青尊寵于羣<lb/>
　臣無二公卿以下皆卑奉之獨汲黯與抗禮人或說<lb/>
　黯曰大將軍尊重不可以不拜黯曰以大將軍有揖<lb/>
　客反不重耶大將軍聞之愈賢黯數請問朝廷國家<lb/>
<pb n="9b"/>
　大疑遇黯加于平日魏進司馬昭為晉王太尉王祥<lb/>
　司徒何曾司空荀顗共詣之顗謂祥曰相王尊重何<lb/>
　侯與朝廷皆已盡敬今日便當相率而拜無疑也祥<lb/>
　曰王公相去一階而已安有天子三公可輒拜人者<lb/>
　及入顗拜而祥獨長揖昭曰今日然後知君見顧之<lb/>
　重也然則禮是而人乃是正所以全人禮是而人則<lb/>
　非非所以行禮是故均一計也知者謀之則為哲<lb/>
　愚者謀之則為畏均一禮也君子行之則為恭小人<lb/>
<pb n="10a"/>
　行之則為恧均一儉也君子行之則為節小人行之<lb/>
　則為詐何則時義之不同存心之各異也故子囊囊<lb/>
　瓦之城郢孰不衛社稷也而一則君子以為忠一則<lb/>
　沈尹戌以為卑陳萬年之教其子婁師徳之教其弟<lb/>
　孰不與人恭也而一則後世以為諂一則君子以為<lb/>
　厚公孫𢎞宣秉之布被孰不為志約也而一則汲黯<lb/>
　以為詐一則光武以為節豈非施之于其所當施則<lb/>
　是而不當為而為之則不勝其陋邪易曰巽在牀下<lb/>
<pb n="10b"/>
　喪其資斧貞凶<lb/>
䷹<lb/>
兊亨利貞何也葉子曰書曰罔咈百姓以従已之欲夫<lb/>
　不咈百姓以従欲則所欲與聚所惡勿施民之歸仁<lb/>
　猶水之就下獸之走壙也其為歡欣交通何如哉然<lb/>
　而又曰罔違道以千百姓之譽則生殺予奪一以至<lb/>
　仁而無私刑賞威惠本諸天理而無間矣斯其為聖<lb/>
　人法天之治乎故曰秋霜肅殺而木不怨落春風長<lb/>
<pb n="11a"/>
　養而草不謝榮涵之以徳義不知其為惠鰌之以法<lb/>
　律不知其為刑所謂王者之民皞皞如也三王五帝<lb/>
　之治蓋如此沛公初入闗悉召諸縣父老謂曰父老<lb/>
　苦秦苛法乆矣誹謗者族偶語者棄市吾當王闗中<lb/>
　與父老約法三章耳餘悉除去秦法凡吾所以来為<lb/>
　父老除害非有所侵暴無恐于是民惟恐沛公不為<lb/>
　秦王更始拜劉秀行大司馬事持節北渡河鎮慰州<lb/>
　郡秀至河北所過郡縣考察官吏黜陟能否平遣囚<lb/>
<pb n="11b"/>
　徒除王莽苛政復漢官名吏民喜恱爭持牛酒迎勞<lb/>
　唐祖克長安約法十二條悉除隋苛禁太宗擊破河<lb/>
　西執髙徳儒數其為佞人而斬之自餘不戮一人秋<lb/>
　毫無犯各慰撫復業逺近聞之大恱庶幾得恱民之<lb/>
　道物莫不恱而與之矣自餘暴君汚吏不知所以恱<lb/>
　民而好人所惡惡人所好拂人之性而災不免於逮<lb/>
　其身矣甚者恱之不以道若宋鮑禮于國人季氏世<lb/>
　修其勤田氏家量貸而公量入則非惟恱道之蠧抑<lb/>
<pb n="12a"/>
　亦國之賊而民之餌矣可不慎乎吾有善于馮道之<lb/>
　取劉審交焉漢汝州防禦劉審交卒吏民詣闕上書<lb/>
　以審交有仁政乞留葬汝州得奉祀其丘壠許之州<lb/>
　人為立祠歳時享焉馮道曰吾嘗為劉君僚佐觀其<lb/>
　為政無以踰人非能減其租稅除其徭役也但惟公<lb/>
　㢘慈愛之心以行之耳此衆人之所能為但衆人不<lb/>
　為而劉君獨為之故汝人愛之如此使天下二千石<lb/>
　皆效其所為何患得民不如劉君哉易曰兊亨利貞<lb/>
<pb n="12b"/>
初九和兊吉何也葉子曰天下之味五錯而味不可勝<lb/>
　用也天下之色五錯而色不可勝用也天下之音五<lb/>
　錯而音不可勝用也錯之者和之也是故常以經變<lb/>
　也變以緯常也常變經緯而天下之事庶有瘳乎是<lb/>
　故喜起于上朝無間言矣不有同牀之慮乎和衷于<lb/>
　下野無偶語矣不有同塵之陋乎是故上下之相恱<lb/>
　君子當知所審矣負特立不倚之操于大同無我之<lb/>
　日持由衷獨斷之見于都俞吁咈之朝若舉朝皆賛<lb/>
<pb n="13a"/>
　拜而伯益進儆戒之謨舉世尚節義而申屠蟠為見<lb/>
　幾之哲斯不以恱為恱而以道濟其恱恱之至同之<lb/>
　異也非剛方正大之君子其孰能與于此孔子曰君<lb/>
　子和而不同晏子曰和如和羮同如濟水可以知君<lb/>
　子之恱矣易曰和兊吉<lb/>
九二孚兊吉悔亡何也葉子曰貞介絶俗者多睽孤之<lb/>
　行嫵媚柔和者乏誠信之資是故恱固與人之至徳<lb/>
　而誠又持恱之要道也誠齋曰刁協以佞說近伯仁<lb/>
<pb n="13b"/>
　則不克仲智之責蕭誠以軟美恱九齡則終為李泌<lb/>
　之所譙君子之恱人也其可以不誠乎愉色婉容以<lb/>
　恱其親忠信誠慤以恱其友精誠懇惻以恱其君易<lb/>
　直子諒以恱其民斯無愧于恱矣三代而下惟程明<lb/>
　道其可以語于此乎易曰孚兊吉悔亡<lb/>
六三来兊凶何也葉子曰君子易事而難恱也恱之不<lb/>
　以道不恱也小人難事而易恱不以道恱之脅肩諂<lb/>
　笑以為媚未同而言以求容而孰知君子之不恱也<lb/>
<pb n="14a"/>
　烏能得其歡心哉齊王厚送其女而屠牛吐有弗受<lb/>
　鄭詹自齊逃来而君子曰佞人來矣佞人來矣王欽<lb/>
　若為寇凖拂鬚而凖曰安有樞使為人拂鬚者二張<lb/>
　位在宋璟上易之素憚璟欲恱其意虚位揖之而璟<lb/>
　不為禮故曰脅肩諂笑病于夏畦又曰未同而言觀<lb/>
　其色赧赧然非由之所知也噫小人以為容恱可以<lb/>
　要君子其如君子之不可要何易曰來兊凶<lb/>
九四商兊未寧介疾有喜何也葉子曰大臣之事君以<lb/>
<pb n="14b"/>
　求恱也恱有二容恱不足言矣以安社稷為恱者恱<lb/>
　在外者也以正君心為恱者恱在内者也二者有本<lb/>
　末先後之分為可無商榷謹擇之慮乎有商榷謹擇<lb/>
　之慮則自無安居寧處之心矣然則若之何而可隔<lb/>
　絶衆疾不使居膏之下肓之上以正君之心一正君<lb/>
　而國定乎恱之大喜之至也夫何以生疾傳曰君子<lb/>
　有四時朝以聴政晝以訪問夕以脩令夜以安身勿<lb/>
　使有所壅閉湫底以露其體兹心不爽而昏亂百度<lb/>
<pb n="15a"/>
　今無乃一之則生疾矣何謂疾𫝊曰人主之疾十有<lb/>
　二痿蹶逆脹滿支膈盲煩喘痺風柰何而治之𫝊曰<lb/>
　省事輕刑則痿不作無使小人飢寒則蹶不作無令<lb/>
　貨財上流則逆不作無令倉庫積腐則脹不作無使<lb/>
　府庫充實則滿不作無使羣臣怨咨則支不作無使<lb/>
　下情不上通則膈不作上材恤下則盲不作法令奉<lb/>
　行則煩不作無使下怨則喘不作無使賢伏匿則痺<lb/>
　不作無使百姓歌吟誹謗則風不作夫重臣羣下者<lb/>
<pb n="15b"/>
　人主之心腹支體也心腹支體無疾則人主安而國<lb/>
　定社稷無傾覆之患矣恱之大喜之至也先達有言<lb/>
　人之養生者餧肥甘被輕煖是庖饔縫染之人之所<lb/>
　供者也至其疾病瘡瘍之作則必賴于醫焉醫之于<lb/>
　人也飲之以苦口之藥而然之以炙膚之艾投之以<lb/>
　刺體之針而薄之以傷<graphic n="KR2124" url="https://raw.githubusercontent.com/kanripo/KR-Gaiji/master/images/KR2124.png" mimeType="image/png"/>之刃誠不如肥甘之嗛其<lb/>
　口輕煖之便其體也然非是則無以治其疾而全其<lb/>
　生古之為天下者設司農之官典教之職外有守令<lb/>
<pb n="16a"/>
　而内有公卿所以輔君而教養其民者是庖縫之類<lb/>
　也然輔之或愆其道養之或謬其理則必有繩其愆<lb/>
　糾其謬而後歸于治焉此法家拂士之所以不可無<lb/>
　也古之人或郤姬坐或引帝裾或頭觸乘輪或額叩<lb/>
　龍墀或入閤而爭或叩鐶而呼或上十八疏或進十<lb/>
　九章或言紀綱五事或陳利害十六事而天子為之<lb/>
　改容羣僚為之側目猶醫之用藥艾針刃者也是豈<lb/>
　不知將順之為美和同之為安哉不如是則疾不去<lb/>
<pb n="16b"/>
　疾不去則王心不寧為有大患存焉耳若醫不用藥<lb/>
　而姑佐庖縫之人以供衣食豈所謂醫哉故曰膏肓<lb/>
　純白二豎不生是謂心寧房闥清淨嬖孽不生是謂<lb/>
　政平夫膏肓近心而處阨針之不達藥之不中攻之<lb/>
　不可二豎藏焉是為篤患故治身治國者惟是之畏<lb/>
　非伊尹之于太甲周公之于成王曷足以語此易曰<lb/>
　商兊未寧介疾有喜<lb/>
九五孚于剥有厲何也葉子曰寵奸者切身之災也信<lb/>
<pb n="17a"/>
　佞者刺心之疾也趙孝王時客有見王者曰世有所<lb/>
　謂桑雍者王知之乎王曰未之聞也曰所謂桑雍者<lb/>
　便嬖左右之人及優愛孺子也此皆能乘王之醉昏<lb/>
　而求所欲于王者也是能得之于内則大臣為枉法<lb/>
　于外矣故日月暉于外其賊在于内謹備其所憎而<lb/>
　禍在于所愛真徳秀曰常人之情于所憎惡則謹為<lb/>
　之防于所愛則忽焉而莫之備不知禍亂之萌往往<lb/>
　自所忽始齊桓能服勁楚卒之亂齊者三豎而非楚<lb/>
<pb n="17b"/>
　也秦始皇能却强胡卒之滅秦者中府令髙而非胡<lb/>
　也蟾蜍食月古有是言而月之食初不由此言者特<lb/>
　借此以覺悟王心使知近習托身于王而能禍王若<lb/>
　蟾蜍托身于月而能食月也程晏設齊寇之對亦曰<lb/>
　君不聞鼷䑕之牙乎食人與百類雖齧盡而不痛俗<lb/>
　謂之甘口鼠也魯國之牛聞食其角矣請以是風焉<lb/>
　牛之寢齕有蚊蚋撓其膚毛必知鼔耳揺尾以麾之<lb/>
　及鼷鼠食之而不知其痛也鼷鼠一牙豈不甚于蚊<lb/>
<pb n="18a"/>
　蚋千噆乎以其口甘雖貫心徹骨而不知也况其角<lb/>
　乎是故世有毒石者食之則枯竭其氣血傅之則潰<lb/>
　腐其體膚世有小人焉内之蠧壊乎心術外之虧喪<lb/>
　乎徳業無所往而不為鑠且銷者也是以君子惟逺<lb/>
　之不暇焉詩曰取彼譖人投畀豺虎豺虎不食投畀<lb/>
　有北有北不受投畀有昊奈之何其信之乎國亡無<lb/>
　日矣桀信于妹喜斯觀而不知闗龍逢以惑其心而<lb/>
　亂其行紂信于妲己飛亷而不知㣲子啟以惑其心<lb/>
<pb n="18b"/>
　而亂其行故羣臣去忠而事私百姓怨誹而不用賢<lb/>
　良退處而隠逃此所以喪九牧之地而虚宗廟之國<lb/>
　者也楚大國也使無極以䜛勝囊瓦以貨行則吳得<lb/>
　敵之于長岸敗之于雞父至于栢舉之戰國破君奔<lb/>
　幾于亡滅子南見殺于其君郤伯見逐于其母皆是<lb/>
　物也秦二世欲悉耳目之所好窮心志之所樂趙髙<lb/>
　曰陛下嚴法而刻刑盡除先帝之故臣更置陛下親<lb/>
　信則髙枕肆志矣不越嵗而告亡古人拜相而人人<lb/>
<pb n="19a"/>
　喜恱明主則曰人情賢于夢卜晉齊王司馬攸徳望<lb/>
　日隆而荀朂馮紞楊珧皆惡之紞言于武帝曰陛下<lb/>
　詔諸侯之國宜従親者始齊王獨留京師可乎朂曰<lb/>
　百僚皆歸心齊王陛下試詔之國必舉朝以為不可<lb/>
　則臣言騐矣帝以為然乃以攸為大司馬都督青州<lb/>
　諸軍事于是王渾司馬駿李熹羊琇王濟甄徳果切<lb/>
　諫攸卒不留噫其與以人心為向背者異矣利口之<lb/>
　覆邦家如此後唐莊宗以宦官之譛罷李建及而失<lb/>
<pb n="19b"/>
　忠壯之助以俳優之說用李存儒而失要害之地以<lb/>
　役使之愛使朱守殷而陷南城喪芻糧數百萬幾如<lb/>
　是而地不蹙國不亡然不旋踵而滅梁者適當梁祚<lb/>
　告終之期朱温惡積之候也若梁主友貞温恭儉約<lb/>
　無荒淫之失但寵信趙張使擅威福疎棄敬李舊臣<lb/>
　不用其言以至于亡此則理之一定無能逃者可不<lb/>
　慎乎易曰孚于剥有厲<lb/>
上六引兊何也葉子曰小人之引其類者昌其黨也驩<lb/>
<pb n="20a"/>
　兜之薦共工楊畏之舉蔡京是也其引君子也餌之<lb/>
　而欲食其肉也蔡京之于司馬光韓侂胄之于趙汝<lb/>
　愚是也始之以為掌中珠而終也視為几上肉則亦<lb/>
　不憚下之卑而求之切耳然惟君子之于小人也逺<lb/>
　之若蛇蝎而處之以寛恕夫安得而入之哉彌子瑕<lb/>
　因子路以求主而孔子曰有命王驩因公行子以納<lb/>
　言而孟子欲行禮悲哉二子計徒狡而心徒切也易<lb/>
　曰引兊<lb/>
<pb n="20b"/>
䷺<lb/>
渙亨王假有廟利涉大川利貞何也葉子曰散而必合<lb/>
　者天之時也合散以道者人之事也天時乘矣而人<lb/>
　謀不臧雖欲聚而不合雖或合而終散矣是故亂従<lb/>
　天始非吾我之力所能扶禍本人成非都邑之政所<lb/>
　能揆必也知先施告報明神以為誓必也識重務卓<lb/>
　立根本以為基乎管子曰順天之經在明鬼神祇山<lb/>
　川不明鬼神則陋民不悟不祗山川則威令不聞陸<lb/>
<pb n="21a"/>
　贄曰無紓目前之虞或興意外之患人者邦之本財<lb/>
　者人之心也其心傷則其本傷其本傷則支幹顛瘁<lb/>
　矣又曰王者畜威以昭徳偏廢則危居重以馭輕倒<lb/>
　持則悖又曰鋒鏑交于原野而決䇿于九重之中機<lb/>
　命變于斯須而定計于千里之外用舎相碍臧否皆<lb/>
　凶上有掣肘之譏下無死綏之志嗚呼其知所以合<lb/>
　散之道矣髙祖太宗有分羮脅父之忿則又何知祖<lb/>
　考之當尊陳勝項籍惟暗質小知之逞則又何知當<lb/>
<pb n="21b"/>
　務之為急其惟武王乎王朝步自周于征伐商底商<lb/>
　之罪告于皇天后土所過名山大川既而祀于周廟<lb/>
　候甸邦衛駿奔走執籩豆其所以啟天下之精神者<lb/>
　機莫先焉反商政政由舊釋囚封墓散財𤼵粟歸馬<lb/>
　放牛列爵分土建官位事其所以立天下之大本者<lb/>
　務莫要焉其次宋主受大命而首建四親廟贈韓通<lb/>
　死節遣使賑貸于諸州庶幾知所以合散矣易曰渙<lb/>
　亨王假有廟利渉大川利貞<lb/>
<pb n="22a"/>
初六用拯馬壯吉何也葉子曰身所以濟難馬所以濟<lb/>
　身逢難不救坐待其斃矣救難而弱焉載胥不及溺<lb/>
　乎襄陽之㑹先主無的盧則為檀溪之溺鬼張繡之<lb/>
　難曹瞞無絶影則飫淯河之鼈靈馬可以不壯乎是<lb/>
　故不患時之難而患不能救不患不能救而患無其<lb/>
　人不患無其人而患無其哲不患無其哲而患無其<lb/>
　順知人而敬奉之目于眢井而出之矣難何有不濟<lb/>
　乎信従何平従無知諸將従鄧禹秦府之士従𤣥齡<lb/>
<pb n="22b"/>
　濟亂之功何如哉若司馬師殺李豐豐弟翼為兖州<lb/>
　刺史遣使收之翼妻荀氏曰可及詔書未至赴吳何<lb/>
　為坐取死亡問左右可同赴水火者為誰翼思未答<lb/>
　妻曰君在大州不知可與同死生者雖去亦不免乃<lb/>
　止然則殺身非不幸矣易曰用拯馬壯吉<lb/>
九二渙奔其机悔亡何也葉子曰濟難以人和為基本<lb/>
　避難以地利為據依太王避狄人而無岐周襄子避<lb/>
　知伯而無晉陽不幾于殆乎劉𤣥徳之奔小沛新野<lb/>
<pb n="23a"/>
　也弱而不足振其奔荆州也暗而不足依奔許昌也<lb/>
　險而不可恃奔夀春也陋而不足憑孔明以為必跨<lb/>
　荆益據漢中然後足以成鼎足英雄之見固如此易<lb/>
　曰渙奔其机悔亡<lb/>
六三渙其躬无悔何也葉子曰見天下之義者不有其<lb/>
　身者也茍有吾身則吾身之外無利凡天下之利皆<lb/>
　身矣而何有于父子何有于兄弟乎而况于天下之<lb/>
　人乎昔者晉文妻趙衰生原同屏括樓嬰衰先娶于<lb/>
<pb n="23b"/>
　狄曰叔隗生盾衰反國趙姬請逆盾與其母子餘辭<lb/>
　姬曰得寵而忘舊何以使人必逆之固請許之來以<lb/>
　盾為才固請子公以為嫡子而使其三子下之以叔<lb/>
　隗為内子而已下之其後趙盾請以括為公族曰君<lb/>
　姬氏之愛子也㣲君姬氏則臣狄人也公許之趙盾<lb/>
　為旄車之族使屏季以其故族為公族大夫夫君姬<lb/>
　氏以盾為賢固請于公以為嫡子是愛子以才而已<lb/>
　子不得與不有其子者也母之賢也趙宣子以括為<lb/>
<pb n="24a"/>
　君姬氏之愛子使為公族大夫而已為旄車之族是<lb/>
　報母以徳而已子不敢専不有其身者也子之孝也<lb/>
　母賢子孝不亦去利而見義者乎杜太后欲以均孝<lb/>
　望諸子而匡義則悖矣欲以均愛望諸兄而光美則<lb/>
　死矣吾身之可愛而夫人之身不足死也悲夫然則<lb/>
　公而忘其私若范文正不顧在吾之能否國而忘其<lb/>
　家若富鄭公不問男女之生死君而忘其身若諸葛<lb/>
　武侯不惜終身之流汗寧非見天下之義自吾身始<lb/>
<pb n="24b"/>
　皆當不顧而為之而况吾身之外者乎故曰吾志在<lb/>
　行道以富貴為心則為富貴所累以妻子為念則為<lb/>
　妻子所奪道不得行矣易曰渙其躬无悔<lb/>
六四渙其羣元吉渙有丘匪夷所思何也葉子曰精白<lb/>
　一心以事上者人臣之職分也吹嘘萬象以同天者<lb/>
　大臣旋轉之規模也昔者春秋于祭伯来朝而不言<lb/>
　朝祭叔来聘而不言使尹氏王子虎劉卷来赴而不<lb/>
　書其爵秩皆所以正人臣之義絶私交之弊息黨錮<lb/>
<pb n="25a"/>
　之禍而昭一統之權者也人臣之事君而可不散天<lb/>
　下之黨乎故曰田氏六卿不服則齊晉無不亡之道<lb/>
　三桓不臣則魯無可治之理是故去河北賊以那民<lb/>
　之居去中朝朋黨以寧王之心臣道之大光君子之<lb/>
　急務也然而散一己之黨易使天下散其黨難散天<lb/>
　下之黨易使天下之黨聚而歸于君難吕大防秦人<lb/>
　戇直無黨范祖禹師事司馬光不立黨可矣而洛蜀<lb/>
　之黨固在也韓愈前不汚伾文後不汚牛李可矣而<lb/>
<pb n="25b"/>
　伾文牛李之黨固在也李絳裴度歐陽修力排天下<lb/>
　之黨矣而未必天下之黨皆傾心以事上也散君子<lb/>
　之朋于朝使秉忠以事一人散小人之黨于野俾精<lb/>
　白以承休徳其惟伊尹周公乎俾萬姓咸曰大哉王<lb/>
　言又曰一哉王心予有臣三千惟一心又曰一徳一<lb/>
　心以定厥功非旋乾轉坤之力經天緯地之功曷足<lb/>
　以語此孔子亦然蘇子曰孔子以羈旅之臣而能舉<lb/>
　治世之禮以律亡國之臣墮名都出藏甲而三桓不<lb/>
<pb n="26a"/>
　疑其害也此必有不言而信不怒而威者矣彼晏平<lb/>
　仲者亦切知之曰田氏之僣惟禮可以已之嬰能知<lb/>
　之而不能為之嬰非不賢也其浩然之氣以直養而<lb/>
　無害塞乎天地之間者不及孔孟也嗚呼是豈可以<lb/>
　易言哉易曰渙其羣元吉渙有丘匪夷所思<lb/>
九五渙汗其大號渙王居无咎何也葉子曰濟天下之<lb/>
　難有二道不動其機不可以一天下之志不懐其生<lb/>
　不可以收天下之心唐之代徳播遷流離困己甚矣<lb/>
<pb n="26b"/>
　一用栁伉陸贄之言貶損自責以感𤼵天下君臣之<lb/>
　機由是天下之民頓忘前怨痛心疾首爭先赴敵不<lb/>
　踰月而歸二君于故都祀唐配天不失舊物矣唐至<lb/>
　代徳猥庸削弱不支乆矣一用崔祐甫楊炎之言以<lb/>
　淄青獻錢賜將士以自今財賦歸左藏使將士人人<lb/>
　感上恩以懐一路斯民之生由是諸道聞之知朝廷<lb/>
　不重貨財李正已乃大慚服天下以為太平之治庶<lb/>
　幾可望矣嗚呼孰謂濟難而無其道乎雖然動其機<lb/>
<pb n="27a"/>
　矣而不恃之以王者之信若趙光竒之對唐徳宗曰<lb/>
　前云兩稅之外悉無他徭而誅求者殆過于稅又云<lb/>
　和糴而實強取之曽不識一錢天下無所據矣故管<lb/>
　子曰號令已出又易之禮義已行又止之度量已制<lb/>
　又遷之刑罰已措又移之如是則慶賞雖重民不勸<lb/>
　也殺戮雖繁民不畏也故曰上無國植則下有疑心<lb/>
　國無常經民力必竭其機何以動乎懐生矣而不本<lb/>
　之以王者之公若惠王之告孟子曰河内凶則移其<lb/>
<pb n="27b"/>
　民于河東移其粟于河内河東凶亦然斯民無所有<lb/>
　矣故傅子曰有及人之小惠而無濟世之宏功畧民<lb/>
　間之虚利而無府庫之開𤼵靳有司之出納而窺逺<lb/>
　近之趨従則天下之所嗤而已矣其生何以懐乎必<lb/>
　也如漢髙入闗而約法三章悉除去秦法唐髙祖克<lb/>
　長安而約法十二條悉除隋苛禁民如安堵而世守<lb/>
　之為一代恒乆之法必也如武王之克商而散鹿臺<lb/>
　之財𤼵鉅橋之粟宋祖之開國而𤼵倉賑給親解御<lb/>
<pb n="28a"/>
　用之物以賜人而大為有孚惠心之惠斯其為濟<lb/>
　難之道乎不可以不審也易曰渙汗其大號渙王居<lb/>
　无咎<lb/>
上九渙其血去逖出无咎何也葉子曰天下之所以四<lb/>
　分五裂而不定者殺傷之未去也爾戈爾干之稱比<lb/>
　未已四伐五伐六伐七伐之事猶存四海若之何其<lb/>
　平哉民生之所以分崩離析而不合者王心之未寧<lb/>
　也曰予畏上帝不敢不正曰肅將天威夙夜祇懼民<lb/>
<pb n="28b"/>
　患若之何其安哉至于攸徂之民室家相慶投干講<lb/>
　藝歸馬放牛殺傷去而天下定矣王心載寧武成垂<lb/>
　拱憂懼出而民生安矣其仲虺伊尹革夏輔湯之後<lb/>
　周公太公相武為周之時乎蕭曹佐髙祖取天下投<lb/>
　戈講藝與民休息順流與之更化房杜佐太宗定天<lb/>
　下除隋之亂比迹湯武致治之美庶幾成康有太平<lb/>
　之風趙普佐宋祖治天下收藩鎮之權建國家乆安<lb/>
　長治之計抑亦可以為次矣雖然若段文昌蕭俛銷<lb/>
<pb n="29a"/>
　兵以為平忘備以為寧則亂而已矣易曰渙其血去<lb/>
　逖出无咎<lb/>
䷻<lb/>
節亨苦節不可貞何也葉子曰天下百物猶之水焉不<lb/>
　為之限而止必至奔潰四出而不可救是故制度品<lb/>
　節之說興焉限民財所以防濫限民欲所以防淫限<lb/>
　民行所以防縦限民心所以防侈不濫不淫不縦不<lb/>
　侈然後亂不作而天下安民斯定矣故曰致治之術<lb/>
<pb n="29b"/>
　先屏四患一曰偽二曰私三曰放四曰奢偽亂俗私<lb/>
　壊法放越軌奢敗制四者不除則政末由行矣俗亂<lb/>
　則道荒雖天地不得保其性矣法壊則世傾雖人主<lb/>
　不得守其度矣越軌則禮亡雖聖人不得全其道矣<lb/>
　制敗則欲肆雖四表不能充其求矣是謂四患四患<lb/>
　屏而理道適矣雖然過則澁澁則窮天下之弊極之<lb/>
　于其窮故曰管仲鏤簋朱紘山節藻梲君子以為濫<lb/>
　矣晏平仲祀其先人豚肩不掩豆澣衣濯冠以朝君<lb/>
<pb n="30a"/>
　子以為隘矣故曰縦民之情謂之亂絶公之情謂之<lb/>
　荒然則如之何而可限以防其奢中以示其則齊以<lb/>
　禮一以制上下有分名器有等髙之不得亢而奢卑<lb/>
　之不得固而陋斯其至善矣故曰興農桑以養其生<lb/>
　審好惡以正其俗宣文教以彰其化立武備以秉其<lb/>
　威明賞罰以統其法是謂五政二帝三王之因革損<lb/>
　益所可考而知也求其實其禹之無間然乎易曰節<lb/>
　亨苦節不可貞<lb/>
<pb n="30b"/>
初九不出户庭无咎何也葉子曰豹非不欲變也而為<lb/>
　南山之隠龍非不欲見也而為北海之潜豈豹與龍<lb/>
　之志哉時焉已也故君子之居世深藏以不出以門<lb/>
　外為等間靜伏而不動若酣寢而不顧非楊氏之為<lb/>
　我不以利天下為也謹守其身俟時焉耳矣不然顔<lb/>
　氏之陋巷曽子之藜藿原思之環堵天下之蠧物也<lb/>
　豈聖人之徒與故曰潜龍以不見成徳管寧所以箴<lb/>
　邴原也全身以待時杜襲所以戒繁欽也君子朂諸<lb/>
<pb n="31a"/>
　易曰不出户庭无咎<lb/>
九二不出門庭凶何也葉子曰禹稷當平世三過其門<lb/>
　而不入豈一體之偏枯摩頂放踵以利天下為哉時<lb/>
　至而不行是為天下之蠧物道成而不用是為迷懐<lb/>
　之忍人聖賢弗為也是故狥器使之方則漆雕開可<lb/>
　以仕急拯救之義則諸葛不當隠茍不知此舎堯舜<lb/>
　而巢許矣知長幼而昧君臣矣而可乎易曰不出門庭<lb/>
　凶<lb/>
<pb n="31b"/>
六三不節若則嗟若无咎何也葉子曰身欲節節以勤<lb/>
　𫝊曰民生在勤勤則不匱文王猶勤而况其他乎家<lb/>
　欲節節以儉語曰與其奢也寧儉大禹猶儉而况其<lb/>
　下乎不勤不儉反節為侈則人惡其盈鬼矙其室國<lb/>
　人賤之室人徧讁將能泰然而已乎詩云心之憂矣<lb/>
　自貽伊戚又云啜其泣矣何嗟及矣此趙嬰欒黶伯<lb/>
　有公孫戌之徒至于見殺見逐而不容于天地之間<lb/>
　追誦白首而不悔也故荀子曰今人之生也方多畜<lb/>
<pb n="32a"/>
　雞狗猪彘又畜牛羊然而食不敢有酒肉餘刀布有<lb/>
　囷窌然而衣不敢有絲帛約者有筐篋之藏然而行<lb/>
　不敢有輿馬是何也非不欲也幾不長慮顧後而恐<lb/>
　無以繼之故也于是又節用御欲收歛畜藏以繼之<lb/>
　是于已長慮顧後幾不甚美矣哉若夫偷生淺知之<lb/>
　屬曽此而不知也糧食太侈不顧其後俄則屈安窮<lb/>
　矣是其所以不免于凍餓為溝中瘠者也况夫先王<lb/>
　之道仁義之統詩書禮樂之分乎彼固天下之大慮<lb/>
<pb n="32b"/>
　也將為天下生民之屬長慮顧後而保萬世也其流<lb/>
　長矣其温厚矣其功盛遥逺矣非熟修為之君子莫<lb/>
　之能知也是故管氏之政罷民無伍罷女無家士三<lb/>
　黜妻逐于境外女三出嫁入于舂穀是故民皆勉為<lb/>
　善士與其為善于鄉不如為善于里與其為善于里<lb/>
　不如為善于家是故士莫敢言一朝之便皆有終身<lb/>
　之計莫敢以終嵗為議皆有終身之功嗚呼若是而<lb/>
　何不節之有不然若何曽日食萬錢子劭且食二萬<lb/>
<pb n="33a"/>
　孫綏及弟機羨侈汰尤甚卒以驕奢亡族可不戒哉<lb/>
　雖然王戎身位三公而自執牙籌常若不足其妻日<lb/>
　令人負糞過庭戎弟諫而嫂欲笞之則又非人道矣<lb/>
　易曰不節若則嗟若无咎<lb/>
六四安節亨何也葉子曰君有𤣥黙恭儉之心而臣接<lb/>
　之以收歛撙節之道上有納民軌物之令而下順之<lb/>
　以先意敬恭之誠臣工不享其福而天下不蒙其賜<lb/>
　者幾希矣文王克勤克儉而周公承以几几之忠文<lb/>
<pb n="33b"/>
　帝恭黙節儉而周勃承以寧壹之政代宗敦本貯實<lb/>
　而楊綰濟以清徳之輔民生之不厚民財之不阜者<lb/>
　未之有也不然上有美徳而不能將順以成之其何<lb/>
　貴于為臣哉昔謝安欲増修宫室王彪之曰中興之<lb/>
　初即東府為宫誠為儉陋蘇峻之亂成帝止蘭臺都<lb/>
　坐不蔽風雨是以更營新宫比之漢魏則為儉比之<lb/>
　過江則為侈矣今敵冦方強豈可大興功役勞擾百<lb/>
　姓為邪安曰宫室敝陋後世謂人無能彪之曰凡任<lb/>
<pb n="34a"/>
　天下之重者當保定國家緝熈政事乃以修宫室為<lb/>
　能耶安不能奪故終彪之之世無營造夫大臣當國不<lb/>
　能上承儉徳乃欲以土木為功能謝安之賢而云此<lb/>
　過矣雖然公孫布被之詐揚雄瓦器之偽則不免惡<lb/>
　賔之譏天下後世之議亦豈所謂安安者耶君子審<lb/>
　之易曰安節亨<lb/>
六五甘節吉往有尚何也葉子曰荀子有言成侯嗣公<lb/>
　聚歛計數之君也未及取民也子産取民者也未及<lb/>
<pb n="34b"/>
　為政也管仲為政者也未及修理也孔子曰禹吾無<lb/>
　間然矣菲飲食而致孝乎鬼神惡衣服而致美乎黻<lb/>
　冕卑宫室而盡力乎溝洫禹吾無間然矣其所以為<lb/>
　修禮者乎禮則中中則正曷過不及之有焉故曰君<lb/>
　子之道本諸身徴諸庶民考諸三王而不謬建諸天<lb/>
　地而不悖質諸鬼神而無疑百世以俟聖人而不惑<lb/>
　是故君子動而世為天下道行而世為天下法言而<lb/>
　世為天下則逺之則有望近之則不厭嗚呼其斯以<lb/>
<pb n="35a"/>
　為大中至正之矩三極之道而天下萬世之所共由<lb/>
　者乎非堯舜三代之建中而建極不足以語此易曰<lb/>
　甘節吉往有尚<lb/>
上六苦節貞凶悔亡何也葉子曰遊方之内者其道貞<lb/>
　而不窮遊方之外者其行堅而難入貞者遲緩而甘<lb/>
　和堅者疾迫而苦急巢父聞許由之言而洗其耳於<lb/>
　陵仲子辭三公而為人灌園成公趙不得生刺宋成<lb/>
　公而立槁于彭山之上管寧坐榻著膝處皆穿范粲<lb/>
<pb n="35b"/>
　三十年未嘗開口世之所不可凖亦世之所不能堪<lb/>
　而亦世之所黜而姍笑者也然人則苦而已甘之彼<lb/>
　方難而吾易之不怨不懟不渝不困不可為法于天<lb/>
　下亦足繩墨其一身又何不得其心之有哉易曰苦<lb/>
　節貞凶悔亡<lb/>
　<lb/>
　<lb/>
　葉八白易𫝊卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>葉八白易傳卷十四</head>
    <p>
<pb n="1a"/>
欽定四庫全書<lb/>
　葉八白易傳卷十四　　　　明　葉山　撰<lb/>
䷴<lb/>
漸女歸吉利貞何也葉子曰君子之守身也若女子之<lb/>
　處也暗室屋漏豈容一髪之㸃汚哉故曰青天白日<lb/>
　以為心高山大川以為行君子之進身也若女子之<lb/>
　嫁也禮儀恭敬豈容一物之不備哉故曰七介以相<lb/>
　見不然則已慤三辭三讓而後至不然則已蹙故行<lb/>
<pb n="1b"/>
　路之人許嫁矣然而未徃也見一物不具一禮不備<lb/>
　守節貞禮守死不徃君子以為得婦道之宜耕莘之<lb/>
　人膺聘矣然而未行也見一禮不誠一誠不至守道<lb/>
　固窮寧死不就君子以為得始進之正得婦道之宜<lb/>
　然後可以絶無道之求防汚道之行于是而奉神靈<lb/>
　之統理萬物之宜為有望也得始進之正然後可以<lb/>
　禁禮貌之衰絶饑飽之病于是而獲乎上以成功正<lb/>
　其身以及國為有望也不然索家而凶國則有之矣<lb/>
<pb n="2a"/>
　何利之圖哉雖然不奔而行以聘女歸之善矣不知<lb/>
　其行為何如孔姞之歸大叔不無聘焉君子以為汚<lb/>
　也不茍而進以禮士行之善矣不知其進為何如王猛<lb/>
　之從苻堅非無禮焉君子以為亂也其惟孔明之于<lb/>
　𤣥徳孟光之于梁鴻乎君子慎之易曰漸女歸吉利貞<lb/>
初六鴻漸于干小子厲有言无咎何也葉子曰語曰鬼<lb/>
　矙高明世疵俊厲又曰實藝確行人未必信纎瑕微<lb/>
　累十手争指此言君子處世之難也又况位卑而無<lb/>
<pb n="2b"/>
　自固之權始進而乏素交之托者乎是故操心危而<lb/>
　慮患深恒存乎疢疾塗利害而域憂患動得乎凶危<lb/>
　勢之所不免者也彼燕雀安知鴻鵠之志鷃與鷽鳩<lb/>
　方且猶然笑乎鵾鵬之飛矣雖然此非君子之過時<lb/>
　命之不幸也我何病焉賈誼始進而絳灌毁之龎綂<lb/>
　守耒陽而丞尉詬之彼二賢者猶然而况其他乎君<lb/>
　子處此付之莞爾自勉可也易曰鴻漸于干小子厲<lb/>
　有言无咎<lb/>
<pb n="3a"/>
六二鴻漸于磐飲食衎衎吉何也葉子曰君子之進而<lb/>
　為三公也坐而論道進而為宰相也與天子相起居<lb/>
　非亢也道居之則安而不危也其食萬鍾之禄也受<lb/>
　祼獻執饋之禮非侈也徳受之則樂而不憂也若此<lb/>
　者豈徒然而已哉其君資之以安富而尊榮其士賴<lb/>
　之以孝弟而忠信其民仰之以富壽而康寧其國家<lb/>
　倚之以苞桑而磐石是之謂爵之榮而禄之光矣不<lb/>
　然則無道以鰥官寡徳以浮禄王衍所以見責于石<lb/>
<pb n="3b"/>
　勒而無辭何曽所以取譏于當世而不免劉景升千<lb/>
　觔之牛㗖芻豆十倍于常牛而負重致遠曽不若一<lb/>
　羸㹀魏武所以入荆州而殺以享士也詩之言曰不<lb/>
　稼不穡胡取禾三百㕓兮不狩不獵胡瞻爾庭有懸<lb/>
　貆兮彼君子兮不素餐兮可不監乎故曰于伐檀見<lb/>
　賢者之先事後食也古之人有居之而不歉者伊尹<lb/>
　周公是已郭汾陽裴晉公抑亦可以為次焉范文正<lb/>
　居官每計一日奉養之費與所為之事相稱則無復<lb/>
<pb n="4a"/>
　愧恥茍或不然終夜不能安寢其有以知此矣易曰<lb/>
　鴻漸于磐飲食衎衎吉<lb/>
九三鴻漸于陸夫征不復婦孕不育凶利禦冦何也葉<lb/>
　子曰革剛則裂金剛則崩行衰寡黨道毁獨成焚和<lb/>
　生火居處弗寧不利其行不全其生剛而無禮不克<lb/>
　髙明不賀蒍賈亟走寗嬴强敵在前大盗入庭勿過<lb/>
　防戒從或戕刑古之人有似之者其闗雲長之在荊<lb/>
　州乎矜其驍氣陵轢于人意驕志溢專務北進而𤣥<lb/>
<pb n="4b"/>
　徳孔明遠入漢川吕蒙陸遜隂狐狡計漠然無有與<lb/>
　之相謀相議者是以卒為所圖荊州不復我有𤣥徳<lb/>
　半生之勞竟為枉然而不就其禍可勝言哉使其知<lb/>
　强敵之在前狡計之方毒防之深而備之豫則剛雖<lb/>
　過而彼無所入黨雖孤而計不能行亦何至于此噫<lb/>
　惜哉易曰鴻漸于陸夫征不復婦孕不育凶利禦冦<lb/>
六四鴻漸于木或得其桷无咎何也葉子曰君子生于<lb/>
　多賢之世而升于㧞茅之朝也何其幸而安也不幸<lb/>
<pb n="5a"/>
　而乘小人之上則處非其地而動得危禍矣故曰騰<lb/>
　猿得柟梓豫章也攬蔓其枝而生長其間雖蒙羿不<lb/>
　能睨也及其得柘棘枳枸之間則危行側視而震動<lb/>
　慄慄矣此觔骨非有加急而不柔也處世不便未足<lb/>
　以遂其能也故昔者顔闔問于蘧伯玉曰有人于此<lb/>
　其徳天殺與之為無方則危吾國與之為有方則危<lb/>
　吾身若然者吾奈之何伯玉曰善哉乎問戒之慎之<lb/>
　形莫若就心莫若和就不欲入和不欲出嗚呼通于<lb/>
<pb n="5b"/>
　此道者知所以處患矣故紀渻子為王養鬭鷄十日<lb/>
　而問雞已乎曰未也方虛驕而恃氣十日又問曰未<lb/>
　也猶應影響十日又問曰未也猶疾視而盛氣十日<lb/>
　又問曰幾矣雞雖有鳴者已無變矣望之似木雞矣<lb/>
　異雞無敢應者反走矣故老子曰柔之勝剛也弱之<lb/>
　勝强也天下莫不知而莫之能行越王親行之故霸<lb/>
　中國夷之蒐晉使狐射姑將中軍趙盾佐之陽處父<lb/>
　至自温改蒐于董易中軍趙盾于是為國政已為太<lb/>
<pb n="6a"/>
　傅而以剛賈季怨陽子之易其班也而知其無援于<lb/>
　晉也使續鞫居殺處父厲公無道三郤横而伯宗悻悻<lb/>
　于其間每朝其妻必戒之曰盗憎主人民怨其上子<lb/>
　好直言必及于難三郤卒譛而殺之故自古未有傲<lb/>
　視小人而能免者知此道者楚令尹子文乎成得臣<lb/>
　帥師伐陳討其貳于宋也遂取焦夷城頓而還子文<lb/>
　以為之功伯叔曰子若國何對曰吾以靖國也夫有<lb/>
　大功而無貴仕其人能靖者歟有幾易曰鴻漸于木<lb/>
<pb n="6b"/>
　或得其桷无咎<lb/>
九五鴻漸于陵婦三嵗不孕終莫之勝吉何也葉子曰<lb/>
　聖主必待賢臣而宏功業俊士亦俟明主以顯其徳<lb/>
　上下俱欲歡然交欣千載一㑹論説無疑翼乎如鴻<lb/>
　毛遇順風横四海沛乎若巨魚縱大壑徙南溟其得<lb/>
　意如此則胡禁不止胡令不行化溢四表横被無窮<lb/>
　矣不幸而有讒邪交搆其問魚水離矣君欲下交而<lb/>
　游談之士居旁以間其臣如蒯通之説韓信蔣幹之<lb/>
<pb n="7a"/>
　説周瑜其不乃亂而乃萃者幾希矣臣欲上交而讒<lb/>
　慝之人近君以間其主如管蔡之流言乎周公臧倉<lb/>
　之沮厄乎孟子其能引吉无咎者幾希矣嵗乆而未<lb/>
　易合時過而功不成其如横絶騰徙何哉然君臣之<lb/>
　義無所逃于天地之間則雲龍風虎之㑹自不間于<lb/>
　聲應氣求之合彼小人者胡為乎于其間哉成王反<lb/>
　周公平公賢孟子韓信不背乎高帝周瑜骨肉乎孫<lb/>
　權彼反覆百端而君心不信臣志益堅然則游談讒<lb/>
<pb n="7b"/>
　慝者果胡為于其間哉易曰鴻漸于陵婦三嵗不孕<lb/>
　終莫之勝吉<lb/>
上九鴻漸于陸其羽可用為儀吉何也葉子曰有二八<lb/>
　之升則必有潁陽之高有八百之㑹則必有孤竹之<lb/>
　潔介性所至而甘心畎畆之中憔悴江湖之上豈固<lb/>
　親魚鳥樂草木哉各行其志各尊所尚而已然而蟬<lb/>
　蜕汚泥之中以自致區宇之外則不降不辱既得以<lb/>
　遂其高蹈遠引之志而亦不失為百世之師不友不<lb/>
<pb n="8a"/>
　臣既自得其肥遯髙尚之志而亦不失為清者之聖<lb/>
　亦豈得為無用也哉是故安劉之功必有望于四老<lb/>
　而三傑之所不能圖重漢之業必有資于客星而二<lb/>
　十八將之所不能與其次龔壮之終身不至成都辛<lb/>
　謐之不就劉石徵辟亦可謂潔白不汚一世之士矣<lb/>
　其視王猛之隨世以就功名者不亦遠乎易曰鴻漸<lb/>
　于陸其羽可用為儀吉<lb/>
䷵<lb/>
<pb n="8b"/>
歸妹征凶无攸利何也葉子曰長兄嫁少妹不幸之遭<lb/>
　也世有是事也不待伯仲之命媒妁之言以己歸人<lb/>
　而自徃焉淫醜之奔也理當有是乎淫惡之大奔行<lb/>
　之醜以是而徃惟家之索矣其何以為中饋之主奉<lb/>
　神靈之統而理萬物之宜哉故程子曰隂陽之配合<lb/>
　男女之交搆理之常也然從欲而流放不由義理則<lb/>
　淫邪無所不至傷身敗徳非人理矣是故必也魯成<lb/>
　公歸伯姬于宋然後有以成貞烈之行四岳歸舜于<lb/>
<pb n="9a"/>
　堯然後有以成格天之功徐庶歸孔明于先主然後<lb/>
　有以復明堂之祀反此則大義熄而亂天下矣是故<lb/>
　齊以姜氏歸于魯桓以成昏㑹于嬴似合禮之經矣<lb/>
　而春秋謹之蓋以匪媒而昏昏不以正也越境而㑹<lb/>
　㑹不以正也使其私人徃逆逆不以正也為齊侯而<lb/>
　親逆逆不以正也則以基禍敗之原而肇喪亂之本<lb/>
　矣故復使荘公效之納幣於齊以盛飾而尸女恣為<lb/>
　淫行無復羞惡昏姻之際可不謹哉則夫枉道而求<lb/>
<pb n="9b"/>
　合衒玉而求售其為失利又何如哉易曰歸妹貞凶<lb/>
　无攸利<lb/>
初九歸妹以娣跛能履征吉何也葉子曰薦賢者大夫<lb/>
　之偉烈也薦色者妾婦之順事也薦賢者興國化薦<lb/>
　色者蠧君身薦色下矣不猶愈于妬害而賊禍者乎<lb/>
　楚樊姬之事荘王也常遣人之梁鄭之間求美人而<lb/>
　進之與同列者十人賢于己者二人姬則亦欲擅王<lb/>
　之寵矣然而不敢以私願蔽衆美欲王之多見則娯<lb/>
<pb n="10a"/>
　也又况賢女淑姬猶有可與晤言者乎推其心亦可<lb/>
　以自廣嗚呼女子而薦娣不嫌于逼己人臣而廣求<lb/>
　天下之士以進于君則己不足而人有餘我不逮遠<lb/>
　而天下之賢人君子為我遐到逖及而無窮矣其功<lb/>
　可勝既乎斯可以免臧文仲之譏斯可以來孟子輿<lb/>
　之喜易曰歸妹以娣跛能履征吉<lb/>
九二眇能視利幽人之貞何也葉子曰窺觀女子之正<lb/>
　也視遠則眯矣無攸遂婦人之分也為大作則泥矣<lb/>
<pb n="10b"/>
　視以禮作以道猶且不可况禮道之外哉不為宋伯<lb/>
　姬陳孝婦而為霍顯梁壽之邪不為漢明肅宋宣仁<lb/>
　而為吕雉武媚娘之狡山林而市販矣可乎哉斯有<lb/>
　閨門之修無境外之志孟母所以為千古之婦凖也<lb/>
　然則身居山林之下而心馳魏闕之表行假賁趾之<lb/>
　飾而身怒萬乗之主如樊英王良之徒不亦士君子<lb/>
　之鄙哉易曰眇能視利幽人之貞<lb/>
六三歸妹以須反歸以娣何也葉子曰有徳而待者時<lb/>
<pb n="11a"/>
　過則行無徳而俟者時至則廢宋大災共姬待姆不<lb/>
　至卒于火公子重耳謂季隗曰待我二十五年不來<lb/>
　而後嫁對曰我二十五年矣又如是而嫁則就木焉<lb/>
　請待子婦道之貞也譙周老而不死竟以兩賣其國<lb/>
　何其賤哉噫享年八十三而不七十九嗚呼夏相公<lb/>
　萬代名不朽自古人皆死惜公遲四年問公今日死<lb/>
　何似四年前此其待之而卒為可醜者也何貴于待<lb/>
　哉易曰歸妹以須反婦以娣<lb/>
<pb n="11b"/>
九四歸妹愆期遲歸有時何也葉子曰明妃不賂畫工<lb/>
　而自待卒為異域之鬼時命之不幸也孟光三十不<lb/>
　嫁而自待卒為梁鴻之配豈非遭遇之有時乎是故<lb/>
　君子幸則為三聘之尹三顧之葛不幸則為沒世之管<lb/>
　寧終身之范粲吾何意焉易曰歸妹愆期遲歸有時<lb/>
六五帝乙歸妹其君之袂不如其娣之袂良月幾望吉<lb/>
　何也葉子曰男生而有室女生而有家帝女之嫁民<lb/>
　間不足異也服飾之不華媵粧之獨盛非婦道之大<lb/>
<pb n="12a"/>
　異乎后非賢不乂賢非后不食天子之下交于臣不<lb/>
　足善也吾乆不見賈生自謂過之今不及也非君道<lb/>
　之大善乎是故岐陽廣徳二主之恭儉世有之也練<lb/>
　素不與婢妾同世無之也創業之英傑守成之純良<lb/>
　世所有也自謂三傑之不如賈生之不及世所無也<lb/>
　彼以五帝其臣不及其聖者不亂道乎易曰帝乙歸<lb/>
　妹其君之袂不如其娣之袂良月幾望吉<lb/>
上六女承筐无實士刲羊无血无攸利何也葉子曰夫<lb/>
<pb n="12b"/>
　婦之道不可以不乆是故禍莫大于約婚而不終詩<lb/>
　曰之子于歸百兩將之女之盛也一物無有安在其<lb/>
　為嫁哉禮曰為酒食以召鄉黨僚友男之慶也一事<lb/>
　不舉安在其為娶哉婚姻不終大為世敝此氓之詩<lb/>
　所以刺衛國之風徐吾犯之妹所以釀鄭國之禍外<lb/>
　黄富人之女所以貽千古之耻也與雖然鍾離權以<lb/>
　女許許氏矣及買婢得前令女欲以女装嫁之而請<lb/>
　緩期許氏請以令女配其子而令權别求良奥以配<lb/>
<pb n="13a"/>
　其女東坤氏責之曰兩人之徳厚矣獨不為其子女<lb/>
　地乎自行媒下達各相知名婚姻之懷曰信著纓之<lb/>
　禮明係心也鍾離之女無故而改嫁要其終非其人<lb/>
　纓胡義而脱也合卺之禮明合禮也許氏之子無故<lb/>
　而改娶原其始非其人卺胡義而酳也詩曰女也不<lb/>
　爽士貳其行鍾離女之爽許氏子之貳首惡者誰與<lb/>
　嗚呼彼耻獨為君子者尚曰犯義如此而况肆為小<lb/>
　人者其於義命何如哉詩曰乃如之人兮懷婚姻也<lb/>
<pb n="13b"/>
　大無信也不知命也其斯之謂與故曰男女居室人<lb/>
　之大倫也婚姻之道苦而淫僻之罪多矣復相棄背<lb/>
　喪其配偶氓之詩所以刺衛日以衰薄室家相棄中<lb/>
　谷有蓷所以閔周春秋内女出夫人歸凡男女之際<lb/>
　謹書于册所以正人倫之本此義行何有婚姻不終<lb/>
　重貽天下之耻者乎易曰女承筐无實士刲羊无血<lb/>
　无攸利<lb/>
䷶<lb/>
<pb n="14a"/>
豐亨王假之勿憂宜日中何也葉子曰應中天之期者<lb/>
　帝徳廣運而無疆撫盈成之運者禮樂刑政四達而<lb/>
　不悖書曰帝光天之下至于海隅蒼生萬邦黎獻共<lb/>
　惟帝臣庶績咸寧百志維熙孟子曰巨室之所慕一<lb/>
　國慕之一國之所慕天下慕之故沛然徳教溢于四<lb/>
　海嗟乎此大君之盛事而理道之亨嘉光昌之景㑹<lb/>
　也盛不已極乎然而盛者衰之根盈者虛之原趙獲<lb/>
　二城臨饋而憂陶朱既富妻妾悲號唐僖宗末年自<lb/>
<pb n="14b"/>
　懷孟晉絳數百里州無刺史縣無令長田無麥禾野<lb/>
　無煙火者殆將十年蓋兆起于天寶開元之盛也因<lb/>
　著而察微由事而審幾則夫庸君之所喜豈非聖人<lb/>
　之所憂乎雖然常人不知憂若晉武平呉政怠遊宴<lb/>
　不息唐𤣥寵奸眩色不克有終其為身後之禍末年<lb/>
　之亂不足言也知之而徒憂為漢獻之抱伏后而哭<lb/>
　為唐文對周墀泣下沾襟卒簒强臣而終困家奴則<lb/>
　亦何益之有矣聖人則不然知之有幾處之有道則<lb/>
<pb n="15a"/>
　始雖豫憂而終復何憂焉何也欹器之道滿則覆聖<lb/>
　人一持其中而勿使滿覆何由促月之行空盈則食<lb/>
　聖人一持其中而勿使盈食何由得昔者舜禹之世<lb/>
　重華協帝文命敷于四海而益為之戒曰儆戒無虞<lb/>
　罔失法度罔游于佚罔淫于樂無怠無荒四夷來王<lb/>
　成湯肇造萬邦以開有商乃曰兹朕未知獲戾于上<lb/>
　下慄慄危懼若將隕于深淵凡我造邦無從匪彛無<lb/>
　即慆淫各守爾典以承天休文王有天下三分之二<lb/>
<pb n="15b"/>
　自朝至于日中昃不遑暇食用咸和萬民不敢盤于<lb/>
　遊田以庶邦惟正之供剛以持其盛而勿使過于盛<lb/>
　遏其衰而勿使及于衰是之謂聖人之哲也齊桓有<lb/>
　憂中國之心為經營之舉于是盟幽而諸侯協獻捷<lb/>
　治戎存邢衛却狄盟召陵怗楚而中國安盟首止㑹<lb/>
　于洮而王室寧及乎葵丘而霸業盛矣奈之何不知<lb/>
　持盈之道而易生驕吝之心陽榖為㑹而寵樂肆城<lb/>
　杞無功救徐怠緩伐黄不恤謀鄫無成而簡書忽霸<lb/>
<pb n="16a"/>
　業之衰不待其身之死而索然矣其何以語于聖人<lb/>
　之治邪易曰豐亨王假之勿憂宜日中<lb/>
初九遇其配主雖旬无咎徃有尚何也葉子曰物以兩<lb/>
　而軋是故兩相與則專兩以資而成是故謀與㫁則<lb/>
　協何則非極天下之深者不能研天下之幾然惟果<lb/>
　而毅也始有以成天下之務惟㫁天下之疑者為能<lb/>
　定天下之業然非資之深者不能逄左右之原是故<lb/>
　兩貴不相事而惟彼此之相資則可以共事兩賢不<lb/>
<pb n="16b"/>
　相戹而惟爾我之相藉則無所為亢淮南子曰冦難<lb/>
　至躄者告盲負而走兩人皆活得其所能也故使盲<lb/>
　者覩躄者走失其所矣又曰有千金之璧而無錙錘<lb/>
　之礛諸受光于隙照一隅受光于牖照北壁受光于<lb/>
　户照室中無遺物况受光于宇宙乎天下莫不藉明<lb/>
　于其前矣照則兵農之相為役農末之相為濟蝦與<lb/>
　水母之相為依蟨與蛩蛩巨虛之相為賜其事勢使<lb/>
　然也昔者鄭國之大夫馮簡子能㫁大事裨諶能謀<lb/>
<pb n="17a"/>
　謀于野則獲謀于邑則否鄭國將有諸侯之事子産<lb/>
　與裨諶乗以適野使謀其可否而告馮簡子使㫁之<lb/>
　是以應對賔客鮮有敗事房𤣥齡明達吏事輔以文<lb/>
　學與杜如晦引㧞士類常如不及至于臺閣規模皆<lb/>
　二人所定太宗每與𤣥齡謀事曰非如晦不能决及<lb/>
　如晦至卒用𤣥齡之䇿蓋房善謀杜能㫁故二人深<lb/>
　相得同心狥國唐世稱賢相者推二人焉易曰遇其<lb/>
　配主雖旬無咎徃有尚<lb/>
<pb n="17b"/>
六二豐其蔀日中見斗徃得疑疾有孚𤼵若吉何也葉<lb/>
　子曰君子幸而事明君則堯舜之功可成不幸而事<lb/>
　庸君則身家之禍猶免大不幸而事暗君則天下之<lb/>
　事去而亡無日矣君臣不兩敗乎何也君以昏瞶之<lb/>
　氣而塞其聰明睿知之質以盲瞽之性而蔽其虛靈<lb/>
　不昧之真則是非之心失而决擇之知亡矣照一隙<lb/>
　照一隅且不可得而曰光天之下乎故彼昏而我明<lb/>
　則我是而彼必以為非忠諌而誹謗矣彼昏而我哲<lb/>
<pb n="18a"/>
　則我利而彼必以為害深計而妖言矣此蹇叔襲鄭<lb/>
　之諌所以屈于杞子田蚡救越之議所以難于嚴助<lb/>
　韓安國和親之説所以罷于王恢者有由然也嗚呼<lb/>
　君臣明暗之際難言哉難言哉昔者光武北征尤來<lb/>
　兵敗軍中意王沒矣呉漢曰王兄子在何憂光武不<lb/>
　以為嫌晉王克用與梁軍戰于胡栁陂李嗣源不知<lb/>
　王所之或曰北渡河矣嗣源遂乗水北渡克用進攻<lb/>
　濮陽據之嗣源復來見克用不悦曰公以吾為死邪<lb/>
<pb n="18b"/>
　嗚呼君臣明暗之際難言哉難言哉雖然臣子之道<lb/>
　不貳其心至誠在我鬼神可格諍之以言説則氣方<lb/>
　驕而禍福不能使之畏説雖盛而窮矣心已塞而義<lb/>
　理不能使之信言雖多而格矣故舉天寶之亂而不<lb/>
　能輟敬宗驪山之行舉臺城之圍而不能囬憲宗佛<lb/>
　骨之惑論朝㑹之禮而不能正荘公之觀社論律吕<lb/>
　之本而不能已景王之鑄鐘先之以不軌不物之禍繼<lb/>
　之以蒐狩治兵之禮而卒不能罷隱公畧地之徃亦<lb/>
<pb n="19a"/>
　何益矣其惟悟之以真心而感之以至誠乎昔者太<lb/>
　甲不惠于阿衡伊尹作書以告之王未克變既乃克<lb/>
　終允徳拜手稽首曰既徃背師保之訓弗克于厥初尚<lb/>
　賴匡救之徳圖維厥終武王崩成王幼周公相管叔<lb/>
　及其羣弟流言于國公曰我之弗辟我無以告我先<lb/>
　王周公居東二年則罪人斯得王泣曰昔公勤勞王<lb/>
　家惟予冲人弗及知今天動威以彰周公之徳惟朕<lb/>
　小子其新迎我國家禮亦宜之和靖每在經筵前夕<lb/>
<pb n="19b"/>
　必沐浴更衣設香案以來日所當講書置案上朝服<lb/>
　再拜拈香又再拜齊于燕室初夜乃寢次日入赴講<lb/>
　筵學者問焉曰必欲以所言感悟君父安得不盡誠<lb/>
　敬人君其尊如天必須盡已之誠意嗚呼君臣之義<lb/>
　無所逃于天地之間而卒亦有不可解之命要在臣<lb/>
　子自盡其誠而已矣故荀子曰事暴君有補削無矯<lb/>
　拂調而不流順而不屈從容而不亂曉然以至道而<lb/>
　無不調和也而能化易時開納之是事暴君之義也<lb/>
<pb n="20a"/>
　若馭撲馬若養赤子若食餧人故因其懼也而改其<lb/>
　過因其憂也而辯其故因其喜也而入其道因其怒<lb/>
　也而除其怨曲得所謂焉書曰從命而不拂微諌而<lb/>
　不倦為上則明為下則遜此之謂也孔明之於後主<lb/>
　陸贄之事徳宗庶幾伊周之次乎易曰豐其蔀日中<lb/>
　見斗徃得疑疾有孚𤼵若吉<lb/>
九三豐其沛日中見沫折其右肱无咎何也葉子曰清<lb/>
　明在躬志氣如神所貴乎君之徳也今茅塞之矣踧<lb/>
<pb n="20b"/>
　踧周道鞠為茂草何其錮蔽之深乎明哲煌煌旁燭<lb/>
　無疆所貴乎明之用也彼昏不知矣民今方殆視天<lb/>
　夢夢何其幽暗之甚乎君之為徳如此朝之為政如<lb/>
　彼賢人君子夫何大事之可為哉薦圭璧于泥塗聞<lb/>
　言而莫之信探虎狼以潤喉吻授命而末如之何矣<lb/>
　此洩冶之所以不保其身而子胥之所以入江不化<lb/>
　也夫亦可哀也哉劉向王嘉之于漢陸贄蕭復之于<lb/>
　唐李網趙鼎之于宋拱手太息而已矣夫何為哉雖<lb/>
<pb n="21a"/>
　然忠而見疑信而得謗上不負君下不負學時不可<lb/>
　為而心則無愧道斯無病矣吾何尤哉吾何尤哉易<lb/>
　曰豐其沛日中見沬折其右肱无咎<lb/>
九四豐其蔀日中見斗遇其夷主吉何也葉子曰君子<lb/>
　之仕也行其義也是故代天有終者義之經同寅協<lb/>
　恭者義之協君子亦惟成君事而已矣無廢義而已<lb/>
　矣他何計焉雨無正之詩曰正大夫離居莫如我勩<lb/>
　三事大夫莫肯夙夜邦君諸侯莫肯朝夕桑柔之九<lb/>
<pb n="21b"/>
　章曰瞻彼中林甡甡其鹿朋友已譛不胥以榖人亦<lb/>
　有言進退維谷君子已不得明君為之賛襄而先後<lb/>
　矣又不幸而際此焉復何望哉其或同官誼而朋友<lb/>
　良心志協而感應起天下之事抑尚有瘳矣吕后之<lb/>
　强狠吾且奈之何哉下謀陸賈而交歡平勃則復漢<lb/>
　有期武則天之淫逞吾末如之何矣下引柬之以及<lb/>
　崔袁敬桓則反周有日嗚呼此君子之不幸也亦不<lb/>
　幸中之大幸也易曰豐其蔀日中見斗遇其夷主吉<lb/>
<pb n="22a"/>
六五來章有慶譽吉何也葉子曰管子曰一年之計莫<lb/>
　如樹榖十年之計莫如樹木終身之計莫如樹人一<lb/>
　樹一穫者榖也一樹十穫者木也一樹百穫者人也<lb/>
　又曰収天下之豪傑有天下之俊雄故舉之如飛鳥<lb/>
　動之如雷電𤼵之如風雨莫當其前莫害其後獨出<lb/>
　獨入莫能禁圉故淮南子曰臧武仲以其知存魯而<lb/>
　天下莫能亡也蘧伯玉以其仁寧衛而天下莫能危<lb/>
　也然則天下無不可為之事得人則興失人則廢耳<lb/>
<pb n="22b"/>
　故齊桓公有管鮑隰寗九合諸侯一匡天下晉文有<lb/>
　舅犯趙衰取威定霸以尊天子秦穆有由余五羖攘<lb/>
　却西戎始開帝緒楚荘有叔孫子反兼定江淮威振<lb/>
　諸夏勾踐有種蠡泄庸克㓕强呉雪㑹稽之耻魏文<lb/>
　有叚干田翟秦人寢兵折衝萬里燕昭有郭隗樂毅<lb/>
　夷破强齊困閔于莒夫以諸侯之細功名猶尚如此<lb/>
　而况帝王選于四海羽翼百姓哉故有聖賢之君而<lb/>
　得明智之士則欲以積徳天下不足平也欲以立威<lb/>
<pb n="23a"/>
　百蠻不足攘也無聖賢之君而得明智之士則植衆<lb/>
　木可以支傾厦也壅大土可以障河决也昔者齊桓<lb/>
　公殺兄而立非仁義之人與婦人同輿馳于邑中非<lb/>
　恭儉之主閨門之中無可嫁者非清潔之君此三者<lb/>
　亡國失身之行也然而九合諸侯一匡天下畢朝周<lb/>
　室為五霸長以得管仲隰朋爾桓彛避亂過江見司<lb/>
　馬睿㣲弱謂周顗曰我以中州多故來此求全而單<lb/>
　弱如此將何以濟既而見王導共論世事退謂顗曰<lb/>
<pb n="23b"/>
　向見管夷吾無復憂矣得賢之功蓋如此何也乘衆<lb/>
　人之知則無不任也得衆人之力則無不勝也千鈞之<lb/>
　重烏獲不能舉衆人相一則百人有餘力矣是故任<lb/>
　一人之力者則烏獲不足恃乘衆人之勢者則天下<lb/>
　不足有也昔者苻堅治秦一惟王猛之是聴至猛死<lb/>
　而猶下詔以新失丞相置觀以聴訟至兢兢也繼踵<lb/>
　而張掖酒泉之捷交至其心始縱謂天下之事止此<lb/>
　耳迄自用而至淝水之辱使其少聴人言不敢遽輕<lb/>
<pb n="24a"/>
　天下曷至有是楚屈瑕亦然當其與鄖師相距于蒲<lb/>
　騷惟鬬亷之是聴及其伐絞蓋見用竒之功而欲竊<lb/>
　效自試之䇿幸而偶勝遂謂天下事不必資人乃至<lb/>
　忘其幸而矜其能此其所以堅其自用之意而蹙其<lb/>
　荒谷之縊也可不戒哉易曰來章有慶譽吉<lb/>
上六豐其屋蔀其家窺其户闃其无人三嵗不覿何也<lb/>
　葉子曰㓕徳作威以敷虐于爾萬邦百姓者桀之無<lb/>
　道也惟宫室臺榭陂池侈服以殘虐于萬姓者紂之<lb/>
<pb n="24b"/>
　無道也無道之極明神所殛昔者齊桓公曰仲父語<lb/>
　我昔者亡道之君乎管子對曰夷吾聞之于徐伯曰<lb/>
　昔者亡道之君大其宫室髙其臺榭良臣不使讒賊<lb/>
　是舍有家不治借人為圖政令不善墨墨不夜譬若<lb/>
　野獸無所朝處不修天道不監四方有家不治譬若<lb/>
　生狂衆所怨詛希不滅亡進其俳優繁其鐘鼓流于<lb/>
　慱塞戱其工瞽誅其良臣敖其婦女燎獵畢弋暴遇<lb/>
　諸父馳騁無度戱樂笑語忒政既輮刑罰則烈内削<lb/>
<pb n="25a"/>
　其民以為攻伐譬猶漏釡豈能無竭斯亦可謂亡道<lb/>
　之君矣趙文子問于叔向曰晉六將軍其孰先亡乎對<lb/>
　曰中行智氏文子曰何乎對曰其為政也以苛為察<lb/>
　以切為明以刻下為忠以計多為功譬之猶廓革者<lb/>
　廓之大則大矣裂之道也故老子曰其政悶悶其民<lb/>
　醇醇其政察察其民缺缺然則小人之自髙乃所以<lb/>
　自下小人之自亢乃所以自卑小人之自侈乃所以<lb/>
　自亡語曰髙明之家鬼矙其室炎炎之夫烏啄其髗<lb/>
<pb n="25b"/>
　昔者楚靈王合諸侯于申而示之侈既又為章華之<lb/>
　臺與諸侯落之誅齊慶封求周九鼎志小天下卒餓<lb/>
　死申亥之家晉成虒祁之宫諸侯畢賀既而歸者皆<lb/>
　有貳心叔向曰諸侯不可以不示威乃治兵于邾南<lb/>
　甲車四千乘建而復斾卒之諸侯叛于外大夫叛于<lb/>
　内邦分崩離析而不可保也子産曰汰而愎諌不過<lb/>
　十年史趙曰甚哉其相蒙也可弔也又賀之嗚呼操<lb/>
　行之不謹失恒徳而亢不衷㓕亡而已矣司馬侯曰<lb/>
<pb n="26a"/>
　子容專司徒侈皆亡家之主也專則斃侈則以其力<lb/>
　自斃豈不信然也哉豈不信然也哉易曰豐其屋蔀其家<lb/>
　窺其户闃其无人三嵗不覿凶<lb/>
䷷<lb/>
旅小亨旅貞吉何也葉子曰不家居而館覊者變之所<lb/>
　遭也不易地而存亡者道之在身也君子不以羇孤<lb/>
　患難而離道豈以覊紲之故而茍其身哉何也失其<lb/>
　居而外處在下謂之喪人在上謂之蒙塵矣非常居<lb/>
<pb n="26b"/>
　而不以常徳恒之何以避災而自免乎是故動之以<lb/>
　禮而不茍則下人而人不㣲其躬狥之以道而不妄<lb/>
　則求人而人不㣲其故雖非門庭之棲而必無泥中<lb/>
　之淖矣是道也其惟孔子乎上交而不謟下交而不<lb/>
　瀆微服避宋難爼豆答靈公主顔讐由而不主彌子<lb/>
　瑕主司城貞子而不主癰疽侍人是為處已以和平<lb/>
　禦强暴以機知以類為聚而不以暗為羣居外之正<lb/>
　無過是者矣其次齊侯使陳敬仲為卿辭曰覊旅之<lb/>
<pb n="27a"/>
　臣幸若獲宥及于寛政赦其不閑于教訓而免于罪<lb/>
　戾弛于負擔君之惠也所獲多矣敢辱髙位以速官<lb/>
　謗請以死告使為工正飲桓公酒樂公曰以火繼之辭<lb/>
　曰臣卜其晝未卜其夜不敢秦后子在晉楚子干奔<lb/>
　于晉使后子與子干齒辭曰鍼懼選楚公子不獲是<lb/>
　以皆來亦惟命且臣與覊齒無乃不可乎史佚有言<lb/>
　非覊何忌二子有道是以敬仲大于齊后子旋反國<lb/>
　彼魯昭之處鄆處乾侯處野井衛獻之處夷儀曽有<lb/>
<pb n="27b"/>
　是乎否也易曰旅小亨旅貞吉<lb/>
初六旅𤨏𤨏斯其所取災何也葉子曰粗鄙者戰蝸角<lb/>
　而不休窮極者競蠅頭而未已小人之通患也荘生<lb/>
　有言簡髪而櫛數米而炊竊竊然又何足以濟世然<lb/>
　君子之居易鄙屑所不為也不幸而外處不坦坦而<lb/>
　蕩蕩可乎弦歌不絶仲尼畏匡而適情賦詩識事子<lb/>
　美居䕫以見志此旅之道君子之正也以卑末之志<lb/>
　繄𤨏細之為當棄逐之餘無髙遠之識是豈劉𤣥徳<lb/>
<pb n="28a"/>
　之學圃于許蘇子卿之牧羊于匈奴乎銖銖而計至<lb/>
　石而亦不能替寸寸而爭至丈而愈不能平猥鄙賤<lb/>
　陋計較封植誠齋曰是為慶封之居呉而致富息夫<lb/>
　躬之寄丘亭而詛盗矣楚子之誅祝詛之告其能免<lb/>
　乎易曰旅𤨏𤨏斯其所取災<lb/>
六二旅即次懷其資得僮僕貞何也葉子曰孔子曰言<lb/>
　忠信行篤敬雖蠻貊之邦行矣而况中國乎何也忠<lb/>
　信篤敬則中正以立己而處不失當柔順以下人而<lb/>
<pb n="28b"/>
　衆皆仰之是故所至廓如而可以安身已可以適資<lb/>
　用可以得使令何所徃而不獲哉公子重耳廣而儉<lb/>
　文而有禮則奔狄而狄妻之及齊而齊妻之有馬二<lb/>
　十乘及曹而負覊饋食致璧及楚而享以送秦及秦<lb/>
　而納之五女其五臣負覊執紲而莫之有違也是非<lb/>
　旅之至善乎劉𤣥徳負仁抱義則所至傾心劉安至<lb/>
　殺其妻以為食闗雲長大節昭著則聞聲欵納胡華<lb/>
　父子至殺身以免其難是故旅之時處之雖難而旅<lb/>
<pb n="29a"/>
　之道為之在我君子亦朂之而已矣易曰旅即次懷<lb/>
　其資得僮僕貞<lb/>
九三旅焚其次喪其僮僕貞厲何也葉子曰傳曰旅而<lb/>
　無所容故受之以巽此言為客依人宜有下人之心<lb/>
　而不可有上人之氣也一有上人之氣則大者有所<lb/>
　不屑將黜我而使無所依歸小者有所弗堪將叛我<lb/>
　而使無所順助困于旅而禍敗隨矣衛獻出于郊臧<lb/>
　紇如齊唁衛侯衛侯與之言虐退而告其人曰衛侯<lb/>
<pb n="29b"/>
　其不得入矣其言糞土也亡而不變何以復國魯昭<lb/>
　公孫于齊齊不禮焉而享以大夫之禮公遂如晉將<lb/>
　如乾侯子家子曰有求于人必先下之而即其安人<lb/>
　誰與我其造于境弗聴豈非剛戾之氣猶有未盡者<lb/>
　乎及其請逆于晉而晉又不答則茫無所依矣乃至<lb/>
　魯之歸馬者又執之魯自是不歸馬季孫將如乾侯<lb/>
　見公而欲與之歸國而公不見自是無復旋踵客死<lb/>
　乾侯不得免也悲夫易曰旅焚其次喪其僮僕貞厲<lb/>
<pb n="30a"/>
九四旅于處得其資斧我心不快何也葉子曰子夏曰<lb/>
　君子敬而無失與人恭而有禮四海之内皆兄弟也<lb/>
　四海之人有兄弟之愛而有不得其所依歸不防其<lb/>
　為患害者哉雖然恭敬在我而人不可與為交地不<lb/>
　可以乆處則所遇使然矣君子奈之何其得志而為<lb/>
　家邦之必達也曹操自擊劉備于汝南備奔劉表表<lb/>
　聞備至自出郊迎待以上賓之禮益其兵使屯新野<lb/>
　可謂得其所處而自備固矣然嘗于表坐起至厠慨<lb/>
<pb n="30b"/>
　然流涕表怪問之備曰平常身不離鞍髀肉皆消今<lb/>
　不復騎髀裏肉生日月如流老將至矣而功業不建<lb/>
　是以悲耳然則此地又豈英雄豪傑之所能乆處乎<lb/>
　心之悲而志之傷誠有所不能已焉耳易曰旅于處<lb/>
　得其資斧我心不快<lb/>
六五射雉一矢亡終以譽命何也葉子曰君子之事君<lb/>
　也以身方其未仕也身吾之身也可以事吾之事也<lb/>
　及其一見君也身乃君之身矣吾安得而有其身哉<lb/>
<pb n="31a"/>
　申鳴謂其父曰始吾父之孝子今吾君之忠臣矣吾<lb/>
　不得而顧父矣不其然乎君子遇文明之君出其身<lb/>
　而事之則時平而為左右先後時艱而為奔走禦侮<lb/>
　誠不得而復顧其私矣雖然立身行道揚名于後世<lb/>
　為天下之大忠成天下之大孝亦何惜夫一身之致<lb/>
　哉伊尹耕于有莘之野誰得而勤之及其承三聘之<lb/>
　繁為幡然之舉則與湯戮力造攻鳴條無復昔日之<lb/>
　樂矣然而克享天心咸有一徳佐商事業功照千古<lb/>
<pb n="31b"/>
　其為聲聞不既多乎孔明臥于草廬之中孰得而有<lb/>
　之及其感三顧之勤為應時之起則竭其忠精鞠躬<lb/>
　盡瘁無復昔日之吟矣然而三分鼎足虎視呉魏佐<lb/>
　劉功勲垂光萬載其為名聲不已甚乎君子曷其以<lb/>
　身為靳哉故曰天下之洪鐘鑄以萬鈞之金而懸之<lb/>
　岑樓之上寂無聲也遭遇鼎士手巨杵而擊之則鐘<lb/>
　不得而與焉然而鑑然鳴訇然震如扶揺號而萬竅<lb/>
　怒霹靂作而崇山破前聲未盡猶韻相及聞于四遐<lb/>
<pb n="32a"/>
　之境矣易曰射雉一矢亡終以譽命<lb/>
上九鳥焚其巢旅人先笑後號咷喪牛于易凶何也葉<lb/>
　子曰少康逃虞思之圃宣王匿石公之家其後也卒<lb/>
　為中興之君昭公之寄乾侯煬帝之走江都其卒也<lb/>
　卒為客死之鬼何也禍亂之作天所以開聖人能者<lb/>
　儆戒以為福不能者安肆以㓕身理也既已失其居<lb/>
　而為旅矣而復窮大以自恣髙亢以自驕安得不毁<lb/>
　其寄生之室哉毁其室而不保則困其身而益窮是<lb/>
<pb n="32b"/>
　故始以縱自處常快其意而不顧矣終則隕而亡雖<lb/>
　啜其泣而何嗟及乎衛荘公示州人以璧而不受秦<lb/>
　胡亥求為黔首而不許所謂乞為旅而不可得者悲<lb/>
　哀能自己耶驕而不順其禍乃如此安能覺之使悟<lb/>
　而反之使正乎故曰天奪之鑒則昏瞶其是非之心<lb/>
　是故安危利災而樂其所以亡天奪之魄則渙散其<lb/>
　恭敬之心是故驕泰傲惰而謂人莫己毒則虢公之所<lb/>
　以滅而趙同之所以亡非不幸也易曰鳥焚其巢旅<lb/>
<pb n="33a"/>
　人先笑後號咷喪牛于易凶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　葉八白易傳卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>葉八白易𫝊卷十</head>
    <p>
<pb n="1a"/>
欽定四庫全書<lb/>
　葉八白易𫝊卷十　　　　　　　　明　葉山　　撰<lb/>
䷤<lb/>
家人利女貞何也葉子曰禮曰古者天子后立六宫三<lb/>
　夫人九嬪二十七世婦八十一御妻以聽天下之内<lb/>
　治以明章婦順故内和而家理天子立六官三公九<lb/>
　卿二十七大夫八十一元士以聽天下之外治以明<lb/>
　章天下之男教故外和而國治故曰天子聽男教后<lb/>
<pb n="1b"/>
　聽女順此之謂盛徳又曰天子修男教父道也后修女順母道也<lb/>
　雖然先史有言禮本夫婦詩始后妃治亂因之興亡<lb/>
　係焉盛徳之君幃簿嚴奥𠂻謁不干於朝外言不納<lb/>
　諸梱闗雎之風行彤史之化修故淑範懿行更為<lb/>
　内助若夫豓嬖之興常在中主笫禂既接則情與愛<lb/>
　遷顔詞媚熟則事為私奪乗易昏之明牽不斷之柔<lb/>
　險言似忠故受而不詰醜行已效反狃而為好左右<lb/>
　附之僉壬惎之狡謀鉗其悟先哀誓犍於寵初天下<lb/>
<pb n="2a"/>
　之事已去而不自覺此韋武所以遂簒逆而䘮王室<lb/>
　也吁可不戒哉是故古者必有掌隂陽之禮之官以<lb/>
　教後宫掌婦學之法婦徳婦言婦功各率其屬而以<lb/>
　時御序於王先王之禮也故崇其教以先内政覧列<lb/>
　國誦列傳遵典行内史執其彤管紀善書過考行黜<lb/>
　陟以彰好惡男女正位乎内外而天下定矣故曰二<lb/>
　儀立而大業成舜之二妃后稷之姜嫄王季之太任<lb/>
　文王之太姒武王之邑姜此其所以為天下則也其<lb/>
<pb n="2b"/>
　次宋之髙曹向孟蓋亦庶幾焉吕武賊王何専賈胡<lb/>
　穢亂不忍言矣又其甚焉若劉𤣥徳立劉璋妻為后<lb/>
　周世宗取李崇訓妻符氏為婦夫𤣥徳英主諸葛<lb/>
　亮良輔其為此也奚以克曹氏為哉世宗亦賢君嘗<lb/>
　與儒者讀漢史商確大義至於得國立符氏為后夫<lb/>
　崇訓父子反逆事敗弟妹皆死而符氏不能死其非<lb/>
　貞淑而不可為宗廟之主王化之基明矣世宗既殺<lb/>
　其夫與子取之亦何以哉抑不見魏道武殺人之夫<lb/>
<pb n="3a"/>
　而納其妻生子而弑道武世宗讀前史何不與儒者<lb/>
　商確至此哉易曰家人利女貞<lb/>
初九閑有家悔亡何也葉子曰教婦初來併踞可排教<lb/>
　子嬰孩啐語何來何也志意純一則教施而規矩日<lb/>
　就心不變更則法行而恩義不傷故君子之善於世<lb/>
　也莫急於家道之理其善於理也莫急於初始之防<lb/>
　謹其始而慮其後則一日之正終身之正也何他患<lb/>
　哉舜之觀刑於二女以格頑嚚文之刑于寡妻以至<lb/>
<pb n="3b"/>
　兄弟可以見已文姜瀆亂周公之禮莊公不知閑之<lb/>
　使魯人習之三十餘年而莫之覺卒至子般閔公荐<lb/>
　弑而後止武瞾敗壊太宗之典髙宗不知閑之使唐<lb/>
　室坐視三十餘年而莫之禁卒至韋氏楊氏煽焰而<lb/>
　未已故曰嘻笑之積其流為淫淫亂之漸其變為簒<lb/>
　不可以不慎也易曰閑有家悔亡<lb/>
六二无攸遂在中饋貞吉何也葉子曰此天下之婦順<lb/>
　閨門之準儀也書曰牝雞之晨惟家之索蓋言女言<lb/>
<pb n="4a"/>
　乎外制其夫而自専也吕雉武曌横淫恣惡毒亂天<lb/>
　下婦道之所不忍言矣有門庭之脩無境外之志其<lb/>
　惟周之諸后躬行四教尊敬師傅者乎詩曰婦無公<lb/>
　事休其蠶織言乎女惰其勤舎所事而自蕩也西晉<lb/>
　諸后未嘗知女工絲枲之業中饋酒食之事婦道不<lb/>
　足言矣精五飯冪酒漿養舅姑縫衣裳其惟周之諸<lb/>
　后服浣澣之衣修繁縟之禮化天下以婦道者乎噫<lb/>
　此理亂之所以分也易曰无攸遂在中饋貞吉<lb/>
<pb n="4b"/>
九三家人嗃嗃悔厲吉婦子嘻嘻終吝何也葉子曰閨<lb/>
　門之修寡妻之刑也惟家之索恩掩之過也何也恩<lb/>
　掩義則和而流和而流則蕩而極蕩而極天下之禍<lb/>
　不知其所終矣是故與其和也寧嚴與其溺愛也寧<lb/>
　傷恩萬石君家子弟有過輙對案不食騎入中庭必<lb/>
　欲撾責則亦以嚴勝矣然不言而躬行餘慶凡數世<lb/>
　也孫盛年老家居性方嚴有軌度子孫雖斑白待之<lb/>
　愈峻天下稱方焉齊頃使婦人笑於房平原致美人<lb/>
<pb n="5a"/>
　笑蹩者和而不知節樂而不知返卒之鞍戰敗門客<lb/>
　散其為禍敗可勝言哉故程子曰謹嚴之過雖於人<lb/>
　情不能無傷然茍法度立倫理正乃恩義之所存也<lb/>
　若嘻嘻無度自恣無節則法度之所由廢倫理之所<lb/>
　由亂安能保其家乎易曰家人嗃嗃悔厲吉婦子嘻<lb/>
　嘻終吝<lb/>
六四富家大吉何也葉子曰禮義生於富足乖離起於<lb/>
　家窮萬石君家不言而躬行至今以為美談王起敡<lb/>
<pb n="5b"/>
　歴寺省三任節鎮而昧於理家耄年寒餒至與伶人<lb/>
　分月俸以自給盧懷慎為宰相死而老僕賣身以𦵏<lb/>
　若之何而使父子兄弟夫婦各得其所各由其道哉<lb/>
　詩曰有女仳離嘅其歎矣嘅其歎矣遇人之艱難矣<lb/>
　先王之治天下取之也薄使之也均所以致民之富<lb/>
　而使室家之相慶者蓋有由焉夫富其家則可以肥<lb/>
　其家記曰父父子子兄兄弟弟夫夫婦婦家之肥也<lb/>
　不然一身之瘠且不勝其痌痌然而况其他乎此聖<lb/>
<pb n="6a"/>
　人之所以不能無意焉者也雖然我行其野之詩曰<lb/>
　誠不以富亦祗以異伯張亦云貴而能貧可以後亡<lb/>
　二三子生在敬戒不在富也是故秦后子以車多懼<lb/>
　選於景而奔晉公叔戍以家富為衛所逐而奔魯駟<lb/>
　黑以怙富卑上為鄭所誅而尸諸周氏之衢加木焉<lb/>
　則多聚而富厚者又怨之府而禍之基也故子文為<lb/>
　之逃富晏子不肯足欲將以保其亡而免其死又可<lb/>
　以不慎乎禮曰積而能散夫子曰富而好禮狐丘丈<lb/>
<pb n="6b"/>
　人曰吾禄益厚吾施益愽此則庶幾保富之道不然<lb/>
　侈汰而鳴豫鮮不敗矣易曰富家大吉<lb/>
九五王假有家勿恤吉何也葉子曰起家求賢妻昌國<lb/>
　思聖后昔者文王之為世子也未生而胎教已寓既<lb/>
　生而身言之教咸備師傅保不特為世子立之也内<lb/>
　設其人必求諸母之寛裕慈恵温良恭敬慎而寡言<lb/>
　者使為之師其次為慈母其次為保母朝夕相與正<lb/>
　其性而淑其習聖明夙成及其受室也又為之求其<lb/>
<pb n="7a"/>
　婦順也求其當於夫者也必欲於徽音之嗣有相刑<lb/>
　于之觀有成而後師保傅之在諸母者可以釋然無<lb/>
　負矣故匡衡曰太上者民之父母后夫人之行不侔<lb/>
　乎天地則無以奉神靈之統而理萬物之宜故詩曰<lb/>
　窈窕淑女君子好逑言能致其貞淑不貳其操情慾<lb/>
　之感無介於容儀宴私之意不形於動靜夫然後可<lb/>
　以配至尊而為宗廟主此紀綱之首王化之端也自<lb/>
　上世以來三代廢興未有不由此者也是故文得太<lb/>
<pb n="7b"/>
　任則興桀得妹喜則亡武得邑姜則治紂得妲己則<lb/>
　亂齊桓得衛姬楚荘得樊姬則霸晉獻公得驪姬魯<lb/>
　荘公得文姜則敗下至漢唐亦莫不然后妃之所係<lb/>
　大矣哉以天下之至順配天下之至健萬化之原一<lb/>
　本諸此其未得之也如之何其弗憂而哀其既得之<lb/>
　也如之何其弗樂而愛易曰王假有家勿恤吉<lb/>
上六有孚威如終吉何也葉子曰洽和萬邦蓋自親於<lb/>
　九族始然堯非嬉戱於骨肉之間也克明峻徳以作<lb/>
<pb n="8a"/>
　其觀感之準而已矣文徳覃敷蓋自刑于二女始然<lb/>
　舜非削薄於閨門之内也至諴感神以敦其孚格之<lb/>
　誠而已矣西土是冐蓋自刑于寡妻始然文王非峻<lb/>
　厲於配匹之際也舉心加彼以肅其範圍之具而已<lb/>
　矣此之謂正倫理篤恩義以立其本立標準胥教誨<lb/>
　以齊其法天下之所以久安而長治者也天子以平<lb/>
　其天下公卿大夫以昌其家士庶人以安其身其揆<lb/>
　一而已矣不然必敗而夫人之毁之也豈能免哉易<lb/>
<pb n="8b"/>
　曰有孚威如終吉<lb/>
䷥<lb/>
睽小事吉何也葉子曰人心之向背國事成敗之機也<lb/>
　衆志之去留天命予奪之㑹也是故紂有臣億萬惟<lb/>
　億萬心則一會牧野而前徒倒戈武有臣三千惟一<lb/>
　心則一著戎衣而天下大定劉𤣥徳曰濟大事以人<lb/>
　為本不其然乎乖戾而心離暌違而情隔天下無復<lb/>
　可為矣収拾於敗亡之餘周旋於危難之際所得曽<lb/>
<pb n="9a"/>
　幾何哉休公徒之怒而脱甲執冰以踞昭公卒不能<lb/>
　克季氏公亦使鶴鶴實有禄位予焉能戰懿公卒不<lb/>
　免為狄所滅是可見已不然何𤣥徳以區區之蜀而<lb/>
　竟能與曹孫抗徳宗以垂亡之緒而果能定朱泚懷<lb/>
　光之亂耶噫人心之所係其可畏如此易曰睽小事<lb/>
　吉<lb/>
初九悔亡䘮馬勿逐自復見惡人无咎何也葉子曰時<lb/>
　也吾嘗騐之天下之事不能不乖者彼此相乗之運<lb/>
<pb n="9b"/>
　不能不合者彼此相仍之機舉目非類矣而徳同則<lb/>
　相應相應則相親相親而天下之事其庶幾矣詩曰<lb/>
　邂逅相遇適我願兮又曰邂逅相遇與子偕臧是故<lb/>
　同舟而遇風則胡越可使相救如左右手况同徳則<lb/>
　不介而自親並行而遇虎則仇敵可使相擊如父子<lb/>
　兵况同道則不謀而自合其裴寂之於劉文靜乎晉<lb/>
　陽宫監裴寂與劉文静同宿見城上烽火寂歎曰貧<lb/>
　賤如此復逢亂離將何以自存静笑曰吾二人相得<lb/>
<pb n="10a"/>
　何憂貧賤卒與秦王深自結納以成大功夫同徳則<lb/>
　親矣而非類亦不可不容之容之則禮恭禮恭則情<lb/>
　順情順而外至之禍庶其弭乎詩曰人之無良我以<lb/>
　為兄又曰人之無良我以為君是故人善我我亦善<lb/>
　之人不善我亦不善之蠻貊之言也人善我我亦善<lb/>
　之人不善我則引之朋友之言也人善我我亦善之<lb/>
　人不善我我亦善之親屬之言也其劉文静裴寂勸<lb/>
　唐髙祖推奬李宻乎髙祖以書招宻宻自恃兵强欲<lb/>
<pb n="10b"/>
　為盟主使祖君彦復書曰所望左提右挈戮力同心<lb/>
　執子嬰於咸陽殪商辛於牧野豈不盛哉且欲使髙<lb/>
　祖以歩騎數千自至河内而結盟約髙祖得書笑曰<lb/>
　宻妄自矜大非折簡可致吾方有事闗中若遽絶之<lb/>
　是更生一敵不如卑辭推奬以驕其志使為我塞成<lb/>
　臯之道綴東都之兵我得専意西征候闗中平定據<lb/>
　險養威徐觀鷸蚌之勢以收漁人之功未為晚也使<lb/>
　溫大雅復書曰天生烝民必有司牧當今為牧非子<lb/>
<pb n="11a"/>
　而誰老夫年踰知命願不及此欣戴大弟攀鱗附翼<lb/>
　惟望早膺圖籙以寧兆民宗盟之長屬籍見容復封<lb/>
　於唐斯榮足矣殪商辛於牧野所不忍言執子嬰於<lb/>
　咸陽未敢聞命汾晉左右尚須安輯盟津之會未卜<lb/>
　其期宻得書喜曰唐公見推天下不足定矣不然有<lb/>
　徳而不就是為棄璧不肖而不敬是為狎虎難乎免<lb/>
　於古人之譏矣何以處乖離之世乎易曰悔亡䘮馬<lb/>
　勿逐自復見惡人无咎<lb/>
<pb n="11b"/>
六二遇主于巷无咎何也葉子曰犧象不出門嘉禮不<lb/>
　野合君臣之際亦大矣豈可茍焉而已哉雖然乖離<lb/>
　之世變所從來久矣非意者有來汚之勤義合者多<lb/>
　阻難之迹君子果將如之何亦曰人有求我者我當<lb/>
　廣其包容之量無絶人可也我當求人者更須切乎<lb/>
　慇勤之情無自絶可也時之不可如何惡人亦且見<lb/>
　矣而况君臣之分乎是故主雖無下交之情而臣不<lb/>
　可無上求之願彼雖有孑然之意而我不可無委曲<lb/>
<pb n="12a"/>
　之情常禮不得拘而多方以求其必合儀文不必勝<lb/>
　而折節以期其必從不會之於通都大塗之中而會<lb/>
　之委曲周旋隘僻之地則其情廹切而君臣之分不<lb/>
　虧其迹若邪而無所逃之義始得矣不然是為輕棄<lb/>
　其君而枉擲乎義其如大倫之亂何哉嗚呼斯趙子<lb/>
　龍所以艱難百戰而求先主也然則舜之於堯禹之<lb/>
　於舜臯陶稷契之於禹伊尹之於湯太公之於武幸<lb/>
　之幸者也孔明之於劉禪陸贄之於唐徳李綱趙鼎<lb/>
<pb n="12b"/>
　之於宋髙其有良工之苦心乎易曰遇主於巷无咎<lb/>
六三見輿曵其牛掣其人天且劓无初有終何也葉子<lb/>
　曰古之君子未嘗不欲得英雄之偶以成天下之事<lb/>
　全道義之交以立萬世之功也顧其時位之所遭機<lb/>
　會之所戹有不得以如其意者王陵之歸漢髙徐庶<lb/>
　之從𤣥徳豈不欲成魚水之歡以赴功名之會哉不<lb/>
　幸而遭項羽之强曹操之狡取其母以去則情牽而<lb/>
　心亂若曵於後而不使之進志惑而意乖實阻於前<lb/>
<pb n="13a"/>
　而欲援以去矣行者舉足而不遂所往需者久盼而<lb/>
　不見其來則君子之心日窮而疑似之迹雜起豈非<lb/>
　所遭之不幸哉所幸陵母伏劍使其子得以安意沛<lb/>
　公而𤣥徳素以仁孝相與不羈无直之去也不然君<lb/>
　臣之際亦難矣哉雖然此不幸耳邪無勝正之理間<lb/>
　有必去之機亦在君子自持其志何如耳雲長公瑾<lb/>
　可見也矣邪豈終能奪之哉易曰見輿曵其牛掣其<lb/>
　人天且劓无初有終<lb/>
<pb n="13b"/>
九四睽孤遇元夫交孚厲无咎何也葉子曰九官十二<lb/>
　牧都俞吁咈於堯舜之朝以成雍熈之治者幸之幸<lb/>
　也武瞾之世舉朝皆周臣矣狄仁傑以孤危之身而<lb/>
　得荆州長史張柬之薦之曰宰相材也又得桓彦範<lb/>
　敬暉等布之腹心卒反周而為唐苗劉之變赦書至<lb/>
　平江矣張浚以單隻之身得韓世忠由海道將赴行<lb/>
　在曰世忠來吾事濟矣又得張俊吕頥浩劉光世等<lb/>
　約共起兵卒復宋明辟豈非不幸中之甚幸乎然則<lb/>
<pb n="14a"/>
　君子立人之本朝而孑然惟一身天下之事宜無望<lb/>
　矣茍有同徳之相信彼此之相資不尚有瘳乎哉杜<lb/>
　慆之遇辛讜亦然龎勲之亂杜慆守泗州孤危殊甚<lb/>
　辛雲京之孫讜與慆有舊聞勲作亂詣泗勸慆避之<lb/>
　慆曰誓與將士共死此城讜曰公能如是僕當與公<lb/>
　同死時賊勢猖獗官軍數不利晝夜政泗不息使勅<lb/>
　使郭元本將兵救泗至洪澤畏賊不敢進讜夜乘小<lb/>
　舟潜渡説元本不聽讜乃囬望泗州慟哭終日士卒<lb/>
<pb n="14b"/>
　皆為流涕元本乃以五百人與之讜率以擊賊賊敗<lb/>
　走㓂和州勅使崔融引賊入城賊遂大掠泗州援絶<lb/>
　糧盡讜率敢死士十人破賊小寨而出明旦賊以五<lb/>
　千人追之讜力鬭二十五里乃得免至揚州見令狐<lb/>
　綯至潤州見杜審權權乃遣兵二千人與淮南共輸<lb/>
　米五千斛鹽五百斛以救泗讜率以至楚州賊水陸<lb/>
　布兵讜募敢死士數十人先以四舟乘風獨進死戰<lb/>
　得入城復自泗州引梟勇四百人迎糧於揚潤賊夾<lb/>
<pb n="15a"/>
　岸攻之轉戰四百里乃得出至廣陵舟載米鹽錢至<lb/>
　斗山賊拒之於盱眙讜復艱難萬端血戰得入城馬<lb/>
　舉將兵救之殺賊將泗州圍遂解同心之助乃如此<lb/>
　雖然未易言也難不生於乖而生於合禍不起於敗<lb/>
　而起於成五王自以志合而難削道恊而功成無復<lb/>
　他事而安意肆志三思之兇塊然視之如几上肉矣<lb/>
　而不知莫大之慘起於忽然之頃滔天之禍作於不<lb/>
　測之中是以聖人於此有過慎焉吕頥浩軍次秀州<lb/>
<pb n="15b"/>
　亦諭諸將曰今雖反正而賊猶握兵居内事若不濟<lb/>
　必反以惡名加我翟義徐敬業可以鍳也其可以不<lb/>
　知所慎乎古之人有言曰聽於人以救難不可以言<lb/>
　武借人之力以救其死不可以為能審諸此而自惕<lb/>
　可也而乃有侈心焉若季文子以鞍之戰立武宫季<lb/>
　武子以平隂之役作林鍾陋矣易曰暌孤遇元夫交<lb/>
　孚厲无咎<lb/>
六五悔亡厥宗噬膚往何咎何也葉子曰古之為君者<lb/>
<pb n="16a"/>
　濟天下之難也得人則易失人則難古之為臣者與<lb/>
　人以濟難也未合則難既合則易方成湯之獨處也<lb/>
　夏臺之辱不能免矣其何以有于伐夏救民也及得<lb/>
　伊尹而四征無敵矣方先主之孤立也奔走之禍無<lb/>
　日無之矣其何以有於三分鼎足也及得孔明而祀<lb/>
　漢配天矣又何必卜征五年而觀兵累歲哉方伊尹<lb/>
　之囂囂成湯若不得而有之也幡然一改則若身臂<lb/>
　之相使矣方孔明之髙卧先主若不得而有之也三<lb/>
<pb n="16b"/>
　顧一起則若魚水之相契矣又何必饋樂以釣由余<lb/>
　刻像以求傅説哉伐夏救民扶漢九鼎成湯先主之<lb/>
　慶何如矣故曰聖賢之相接也不待久而親能者之<lb/>
　相見也不待試而知桓公之舉寗戚以扣角之歌孔<lb/>
　子之禮鮑龍以跪石登嵼堯舜相見不違桑隂文王<lb/>
　舉太公不以日久明良相遇有自來矣後世若桓温<lb/>
　奉天子命將鋭兵十萬為百姓除殘賊而三秦豪傑<lb/>
　未有至焉公孫述徵李業而業死聘譙元徵王皓王<lb/>
<pb n="17a"/>
　嘉而皆自殺費貽漆身佯狂以避辱任永馮信托青<lb/>
　肓以辭命其於功業何如哉易曰悔亡厥宗噬膚往<lb/>
　何咎<lb/>
上九睽孤見豕負塗載鬼一車先張之弧後説之弧匪<lb/>
　㓂婚媾往遇雨則吉何也葉子曰猜不生於疑而生<lb/>
　於信信之深是以有間則疑生疑不生於暗而生於<lb/>
　明明之極是以有疑則反暗陸贄有言謀吞衆畧者<lb/>
　有過慎之防照明羣疑者有先事之察然則形迹之<lb/>
<pb n="17b"/>
　貳安能為旄丘之量乎詩曰何其處也必有與也何<lb/>
　其久也必有以也多日之不来則雜然之惑起是故<lb/>
　本潔也而蒙穢之疑生本正也而崇邪之疑作本親<lb/>
　也而仇讐之怒發其能已於紛紛之故乎然惟天下<lb/>
　之至明為能生天下之至疑亦非天下之至明不能<lb/>
　舉羣疑而頓釋也是故其初雜然而疑其後渙然而<lb/>
　解矣其齊子旗之事耶子尾卒子旗欲治其室殺梁<lb/>
　嬰逐子工子車而立子良氏之宰其臣曰孺子長矣<lb/>
<pb n="18a"/>
　而相吾室欲兼我也授甲將攻之陳桓子善於子尾<lb/>
　亦授甲將助之或告子旗子旗不信則數人告將往<lb/>
　數人告於道遂如陳氏桓子請命對曰聞疆氏授甲<lb/>
　將攻子子聞諸曰弗聞子盍亦授甲無宇請從子旗<lb/>
　曰子胡然彼孺子也吾誨之猶懼其不濟吾又寵秩<lb/>
　之其若先人何子盍謂之周書曰惠不惠懋不懋所<lb/>
　以服𢎞大也桓子稽顙曰頃靈福子吾猶有望焉遂<lb/>
　和之如初易曰睽孤見豕負塗載鬼一車先張之弧<lb/>
<pb n="18b"/>
　後説之弧匪宼婚媾往遇雨則吉<lb/>
䷦<lb/>
蹇利西南不利東北利見大人貞吉何也業子曰不能<lb/>
　無難者天運晦塞之機濟難以道者人事解紛之善<lb/>
　濟難奚以善平易為善衛侯之在楚丘大布之衣大<lb/>
　帛之冠務財訓農通商惠工敬教勸學授方任能越<lb/>
　王之棲㑹稽身稱為臣妻稱為妾十年生聚十年教<lb/>
　訓斯之為道之中而治之善也若燕丹之作聰姜維<lb/>
<pb n="19a"/>
　之徼倖則艱險而道窮困益甚矣濟難孰為道得人<lb/>
　曰道得道曰貞彭城之圍宋告急於晉曹操破荆州<lb/>
　順流東下吳與漢連和無徃而不有功也若郯以不<lb/>
　弔滅黄以無援亡則自取禍而已矣炎漢之㣲劉備<lb/>
　與操為水火操以急備以寛操以暴備以仁操以譎<lb/>
　備以誠何事之不濟何天下之不定哉若袁紹之貪<lb/>
　殘吕布之反覆滅亡何足怪也易曰蹇利西南不利<lb/>
　東北利見大人貞吉<lb/>
<pb n="19b"/>
初六徃蹇來譽何也葉子曰最不可犯者天下之難最<lb/>
　不可及者見幾之明傳曰人皆曰予知驅而納諸罟擭<lb/>
　陷阱之中而莫之知避也然則不徃以犯難見險而<lb/>
　能持不亦明智矣哉袁閎於黨事未起之前名徳之<lb/>
　士方鋒起而獨潜身土室人以為狂生而卒免黨錮<lb/>
　之禍天下稱哲焉范滂等非訐朝政自公卿以下皆<lb/>
　折節下之大學生爭慕其風以為文學將興處士復<lb/>
　用申屠蟠獨歎曰昔戰國之世處士横議列國之主<lb/>
<pb n="20a"/>
　至為擁篲先驅卒有焚書坑儒之禍今之謂矣乃絶<lb/>
　迹於梁碭之間因樹為屋自同傭人二年滂等果罹<lb/>
　黨錮之禍惟蟠超然免於評論易曰徃蹇來譽<lb/>
六二王臣蹇蹇匪躬之故何也葉子曰經營於其心者<lb/>
　輾轉反側而不敢寧謀為於其事者宵衣旰食而不<lb/>
　遑暇所謂出則支敵國外患入則備法家拂士者其<lb/>
　後主之諸葛亮乎其言曰受任於敗軍之際奉命於<lb/>
　危難之間爾來二十有一年矣又曰鞠躬盡瘁死而<lb/>
<pb n="20b"/>
　後已至於成敗利鈍非臣所能逆覩何如其任事之<lb/>
　煩哉而豈以其一身一家也哉其次劉石交亂懷愍<lb/>
　蒙塵未聞逺近有勤王之師獨張實遣兵入援至於<lb/>
　長安不守諸軍逃散惟涼州義衆千人守死不移後<lb/>
　又遣司馬韓璞將兵伐漢雖卒不進不能成討賊之<lb/>
　功抑亦莫可得而尤矣易曰王臣蹇蹇匪躬之故<lb/>
九三徃蹇來反何也葉子曰升乎廟堂則時不可為反<lb/>
　乎衡門則泌可樂饑詩云我思古人實獲我心又曰<lb/>
<pb n="21a"/>
　恵而好我攜手同歸其兩疏之解組顧榮張翰歸就<lb/>
　菰菜<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>羮鱸魚膾者耶易曰徃蹇來反<lb/>
六四徃蹇來連何也葉子曰勢孤者屈力弱者蹶履平<lb/>
　世則然也况艱難多故之秋乎率單力而扼虎祗見<lb/>
　其磨牙而已矣然則若之何而可納强援就有道天<lb/>
　下之事庶有瘳乎昔者孔明伐蜀申好江東樂毅破<lb/>
　齊先結韓趙雖以武王牧野之師亦誓友邦逺及<lb/>
　庸蜀彭濮八國之人共為踦角之勢而後大武之功<lb/>
<pb n="21b"/>
　成以齊桓二十四年之積必盟於貫服江黄俾各守<lb/>
　其地按兵不動以為八國之援而後伐楚之謀舉天<lb/>
　下事果可以單弱為之乎是故陸賈勸平勃之交歡<lb/>
　許逺合張廵而共守未可謂不知也雖然不探其本<lb/>
　不求諸已而惟外權之是藉則非惟不足以濟難而<lb/>
　實以生難矣小足以亡身大足以亡國若歸父藉晉<lb/>
　人以去三桓而奔齊子孔藉楚師以去諸大夫而身<lb/>
　殺魯哀藉越兵以去季氏而遜國此亡其身者也何<lb/>
<pb n="22a"/>
　進召外兵以誅宦官而亡漢崔昌遐召朱全忠以除<lb/>
　宦官而滅唐此亡其國者也而又可以不慎乎易曰<lb/>
　徃蹇來連<lb/>
九五大蹇朋來何也葉子曰大劇之難非一人之拯大<lb/>
　厦之傾非一木之支當堯之時天下猶未平洪水横<lb/>
　流草木暢茂五榖不登禽獸逼人堯獨憂之舉舜而<lb/>
　敷治焉舜使益掌火使禹治水使稷播種使契為司<lb/>
　徒使臯陶為士師上也秦政之暴如沃油火而項羽<lb/>
<pb n="22b"/>
　仍之漢髙提三尺以一身排天下之難而元功之助<lb/>
　者十八人王莽以滔天之惡起諸盗如狼羣光武以<lb/>
　絳冠大衣欲復明堂之禮祀而豪傑之助者二十八<lb/>
　人隋煬之末天下鼎沸唐祖太宗欲以身易天下之<lb/>
　暴而英俊之助者二十四人次也關既死飛又死雲<lb/>
　又死孔明逺守漢川而𤣥徳以暮年壯心伐吳報志<lb/>
　不逞君臣幽明之憤而反為後生新進之困則天也<lb/>
　而非人矣嗚呼何其不幸之甚哉易曰大蹇朋來<lb/>
<pb n="23a"/>
上六往蹇來碩吉利見大人何也葉子曰天下有不可<lb/>
　成之事拘攣者恒致敗以益困天下有可幸成之功<lb/>
　沈機者每因物以為利懷愍之禍慘矣中國之亂極<lb/>
　矣如顧榮賀循紀瞻卞壺刁恊祖逖周顗陶侃之類<lb/>
　其忠義之心英達之才豈不可以力致中原光復舊<lb/>
　物也然而天厭厥徳勢窮力阻賈疋之事可知己矣<lb/>
　將何為哉從王導之計謀倚瑯琊之位號憑依舊業<lb/>
　以為新圖則東晉復興而司馬氏之祀不廢元功之<lb/>
<pb n="23b"/>
　名不泯一時之稍安可居而百世之忠義不失豈不<lb/>
　偉哉李克用誅王行瑜掃清闕庭請乘勝取李茂貞<lb/>
　奉詔而止又欲入朝蓋寓諫沮之遂引兵歸而茂貞<lb/>
　驕横如故河西州縣多為所擾夫克用誠能輕身入<lb/>
　覲力陳茂貞不誅終為後患之意或據將在軍君令<lb/>
　有所不受之律蕩清岐華駐師郊甸釋戎服以見天<lb/>
　子身輔朝政修明紀律使東㓂不得西畧王室見安<lb/>
　矣釋此不為而區區疲力於幽州爭地於燕薊遂使<lb/>
<pb n="24a"/>
　全忠先手移奪唐祚晉陽岌岌幾不能保此豈所謂<lb/>
　沈幾先物因物為利者乎易曰往蹇來碩吉利見大<lb/>
　人<lb/>
䷧<lb/>
解利西南無所徃其來復吉有攸徃夙吉何也葉子曰<lb/>
　天下之大難方殷其猶人之大病初起乎不平易則<lb/>
　險思邪慮精已竭而益竭不安靜則蹂動妄為形已<lb/>
　疲而益疲其不羸瘠枯槁而死者幾希矣聖人知其<lb/>
<pb n="24b"/>
　然則不敢以煩苛嚴急治之也濟之以寛大使民樂<lb/>
　而安行之以簡易使民法而守則人心懷而天下定<lb/>
　矣湯去桀之虐而以寛代武誅紂之暴而反商政漢<lb/>
　髙除秦之苛而約法三章唐髙戡隋之亂而約法十<lb/>
　二條蓋有以識此矣其為開基創業之聖主也不亦<lb/>
　宜乎不然如水益深如火益熱是項羽曹操而已矣<lb/>
　豈所以昇太平建萬世不㧞之基哉雖然此固圖成<lb/>
　保定之要道矣不思所以安定而鎮固可乎芟夷甫<lb/>
<pb n="25a"/>
　就天下之事不足為矣則居其所而不動與天下相<lb/>
　安於無事若武王歸馬華山故牛桃林若光武置兩<lb/>
　子於度外閉玉門闗而謝匈奴可也漢髙已定天下<lb/>
　而復伐匈奴唐太宗已成大業而復征突厥不幾於<lb/>
　復治而為亂乎媒孽未盡天下事尚當為之也則我<lb/>
　是用亟以除孔熾之禍不遑啟處以圖有那之居若<lb/>
　周公不免三監之誅而旋為東山之返若漢髙自將<lb/>
　擊陳豨黥布而即還過沛宫可也晉文盟踐土成霸<lb/>
<pb n="25b"/>
　業矣不反故絳休兵息民又合諸侯以㑹温率諸侯<lb/>
　以圍許吳光九年冬伐楚至十年秋未還不幾於因<lb/>
　事而生事乎故曰時以靜安機以早斷噫非聰明睿<lb/>
　知神武而不殺者其孰能與於此易曰解利西南无<lb/>
　所徃其來復吉有攸徃夙吉<lb/>
初六无咎何也葉子曰上有開泰之人而我非自靖之<lb/>
　徒則孽由己作自貽伊戚矣已有恬靜之守而上無<lb/>
　翼運之主則其何能淑載胥及溺矣生太平之盛世<lb/>
<pb n="26a"/>
　負太平之厚徳為太平之逸民而履太平之定業者<lb/>
　其無懐氏之民歟葛天氏之民歟堯舜在上之巢由<lb/>
　與東京之殳老三輔之孝弟力田與公孫度威行海<lb/>
　外中國人士避亂者多歸之北海管寧邴原王烈皆<lb/>
　徃依焉抑亦其近似者已矣莊生有言市南僚弄凡<lb/>
　而兩家之難解孫叔敖甘寝秉羽而郢人投兵則彼<lb/>
　必有不道之道不言之辨徳休乎道之所一而言休<lb/>
　乎知之所不知矣易曰无咎<lb/>
<pb n="26b"/>
九二田獲三狐得黄矢貞吉何也葉子曰無曰難平<lb/>
　<hi>闕</hi>興無曰亂已将爲亂始隂陽消息之運剥之後有<lb/>
　復即夬之餘藏姤也太平甫定之日能無讒邪恧佞<lb/>
　之徙伏於其間乎霍光上官並受武之托丙魏恭顯<lb/>
　雜居宣之朝是未可以安志也其惟搜而去之乎邪<lb/>
　媚之見執則中直之士嘘吸而自至矣妖惑之必剔<lb/>
　則剛正之朋旋轉而來矣何也君子小人相為水火<lb/>
　氷炭不容一刻並焉者也世無明徳則小人者害君<lb/>
<pb n="27a"/>
　子者也故曰使杞得志吾屬無唯類矣世有善政則<lb/>
　君子者誅小人者也故曰隼者禽也弓矢者器也射<lb/>
　之者人也去小人而得君子獵禽獸而不失其所以<lb/>
　獵之之具焉豈非必然之勢而一定之理乎周公去<lb/>
　三叛人而周公委任之權為益重霍光誅上官桀等<lb/>
　而霍光秉執之勢為益隆固理也亦勢也故楚莊好<lb/>
　獵大夫諫王曰吾獵將以求士也其榛藂刺虎豹者<lb/>
　吾是以知其勇也其攫虎兕者吾是以知其勁有力<lb/>
<pb n="27b"/>
　也罷田而分所得吾是以知其仁也因是道也而得<lb/>
　三士焉易曰田獲三狐得黄天貞吉<lb/>
六三負且乘致㓂至貞吝何也葉子曰負也者小人之<lb/>
　事也乘也者君子之器也小人而乘君子之器盗斯<lb/>
　奪之矣其叔世之變乎昔者詩之言曰我覯之子乘<lb/>
　其四駱乘其四駱六轡沃若而先之曰我覯之子維<lb/>
　其有章矣維其有章矣是以有慶矣又曰君子來朝<lb/>
　何錫予之雖無與之路車乘馬而申之曰樂只君子<lb/>
<pb n="28a"/>
　萬福攸同便便左右亦是率從然則先王之世夫豈<lb/>
　有不可乘而已或乘之者哉夫豈有已乘之而人或<lb/>
　奪之者哉𫝊曰官人國之急也能官人則民無覬心<lb/>
　斯之謂矣惟夫市井販夫之徒而居公卿大夫之位<lb/>
　則有以起不平之心而致施奪之教此天下之所以<lb/>
　多紛紛也於人乎何尤舟之僑曰無徳而禄殃將至<lb/>
　矣語云家有不宜之財則傷又曰無實而喜其名者<lb/>
　削無徳而望其福者約無功而受其禄者辱禍必握<lb/>
<pb n="28b"/>
　蓋言天之所助弗在不信人之所助弗在不順也昔<lb/>
　者鄭尉止司臣侯晉堵女父子師僕率賊以殺子駟<lb/>
　子國子耳而春秋書曰盗説之者曰鄭之從楚以勞<lb/>
　中國皆騑之罪也鄭成公卒之初諸大夫欲從晉騑<lb/>
　以官命未改止之及鄬之役僖公如㑹以從中國而<lb/>
　騑弑之及楚子囊伐鄭子展欲堅守以待晉而騑請<lb/>
　從楚以任其咎故騑者從夷之人而弑君之賊不可<lb/>
　以當國也而發輙惟騑是從惡積而不可掩鄭不能<lb/>
<pb n="29a"/>
　討而盗得殺之所謂上慢下暴而致冦至孔子以為<lb/>
　盗之招也噫居髙位者其知所戒也哉唐王鐸厚於<lb/>
　奉養徙義昌節度使過魏州侍妾成列服御鮮華魏<lb/>
　博節度使樂彦貞之子從訓圍而殺之掠其侍妾彦<lb/>
　貞以遇盗聞朝廷不能詰胡致堂曰鐸在相位不明<lb/>
　是非用盧攜而沮鄭畋信裴渥而庇宋威一年之間<lb/>
　使賊大熾及為都統又不能式遏黄巢更生劉漢宏<lb/>
　一冦然則謀議乖刺施置乖方政之所殺多矣豈非<lb/>
<pb n="29b"/>
　所謂上慢下暴盗斯奪之者與不寧惟是秦楊以田<lb/>
　農而甲一州翁伯以販脂而傾縣邑張氏以賣醬而<lb/>
　逾侈質氏以洗削而鼎食濁氏以冒脯而連騎張里<lb/>
　以馬醫而擊鐘皆越法矣夫豈自保之道哉知幾者<lb/>
　惟虞玩鄭綮而已矣虞玩遷司空謂賓客曰以我為<lb/>
　三公是天下無人矣陳讓不聽未久而遯去鄭綮拜<lb/>
　平章事堂吏徃告之綮搔首曰歇後鄭五作相時事<lb/>
　可知矣未幾而致其事不亦賢矣乎易曰負且乘致<lb/>
<pb n="30a"/>
　㓂至貞吉<lb/>
九四解而拇朋至斯孚何也葉子曰君子小人不容並<lb/>
　處屏邪來正所當慎幾昔者桓公觀於廐問於廐吏<lb/>
　何事最難廐吏未對管仲對曰夷吾常為圉人矣傅<lb/>
　馬棧最難先附曲木曲木又求曲木曲木已傅直本<lb/>
　無所施矣先傅直木直木又求直木直木已傅曲木<lb/>
　亦無所施矣然則為天子之耳目股肱而比狎客為<lb/>
　國家之柱石元老而昵柔邪凡有道徳之守仁義之<lb/>
<pb n="30b"/>
　操者能不望望然而去之乎薳子馮嬖八人者而申<lb/>
　叔時逺之郭子儀任吳曜而僚佐去之君子當知所<lb/>
　自反矣必也斥去小人則君子之黨進而情相得屏<lb/>
　逐隂邪則剛正之儔合而意相孚斯不忝於大臣之<lb/>
　分而天下之難不作矣昔沈尹戌言於子常曰無極<lb/>
　楚之讒人也民莫不知而邇之鄢將師矯子之命以<lb/>
　滅國之良而不愆於位子其危哉知者除讒以自安<lb/>
　也而子愛讒以自危也甚矣其惑也子常曰是瓦之<lb/>
<pb n="31a"/>
　罪敢不良圖殺無極與鄢將師以説於國謗言乃止<lb/>
　易曰解而拇朋至斯孚<lb/>
六五君子維有解吉有孚於小人何也葉子曰天下無<lb/>
　多難小人者造難之宗去難無多術去小人者除難<lb/>
　之本是故洪水非堯之難而四兇不除厲階猶在也<lb/>
　殷民非武之難而三監未去禍梗猶存也君子可無<lb/>
　慎乎故曰為國家者見惡如農夫之去草焉芟夷藴<lb/>
　崇之絶其本根勿使能植則善者信矣雖然不知而<lb/>
<pb n="31b"/>
　不去昏也唐徳宗不覺盧杞之邪猶可言也知之而<lb/>
　不去弱也宋元公惡寺人柳欲殺之及䘮柳熾炭於<lb/>
　位將至則去之比葬又有寵唐肅宗不與李輔國宰<lb/>
　相而嘉裘冕之不從屢欲誅之矣而乃畏之不敢發<lb/>
　徳宗不與竇霍白麻而咎大臣之不拒明識其奸矣<lb/>
　而乃委任之如故楚文王明知申侯之専利而終我<lb/>
　之身寵之不衰唐明皇明知李林甫之奸而終彼之<lb/>
　身任之不替憲宗欲討王承宗裴垍李絳以為未可<lb/>
<pb n="32a"/>
　輕動宦官吐突承瓘欲奪垍權請將兵討之宗正少<lb/>
　卿李栻奏承宗不可不討承瓘親信近臣宜悉委以<lb/>
　禁兵使統諸軍憲宗以栻狀示學士曰此奸臣也卿<lb/>
　曹記之勿令得進用夫憲宗知栻之不可用而不能<lb/>
　退知承瓘之不可將而不能止既明而暗方勇而怯<lb/>
　不可言也雖然猶有云云而不驗於其退者蔡確之<lb/>
　奸汪覿言之於先章凡數十上孫寛劉贄蘇軾王巖<lb/>
　叟朱光庭上官均言之於後累十餘疏而元祐太后<lb/>
<pb n="32b"/>
　不忍斥之但罷政出知陳州其與知伯尊賢而不用<lb/>
　使賢者知其不用而怨之賤不肖而不逺使不肖者<lb/>
　知其賤已而讐恨並生滅亡立至者相去曽幾何<lb/>
　哉易曰君子維有解吉有孚於小人<lb/>
上六公用射隼於髙墉之上獲之无不利何也葉子曰<lb/>
　君子藏器於身待時而動動之所加莫先解悖先達<lb/>
　有言世有學屠龍之技搏虎之能者縱不得龍與虎<lb/>
　焉猶當得長鯨肥鮫以為膾怒彪文豹以為腊而區<lb/>
<pb n="33a"/>
　區小雀之獲非其志也是故漢鄧通戲殿上丞相申<lb/>
　屠嘉檄召府中責之曰女小臣戲殿上大不敬當斬<lb/>
　吏合行斬之通頓首出血天子持節赦之乃止周䊸<lb/>
　為洛陽令下車先問大姓主名吏數閭里豪强以對䊸<lb/>
　厲聲怒曰本問貴戚若馬竇等輩豈能知此賣菜傭<lb/>
　乎於是部吏望風㫖爭以激切為事貴戚跼蹐京師<lb/>
　肅清順帝遣八使分行州郡表賢良顯忠勤其貪汚<lb/>
　有罪者刺史二千石驛馬上之墨綬以下便輙取舉<lb/>
<pb n="33b"/>
　杜喬等受命之郡張綱獨埋其車輪於洛陽都亭曰<lb/>
　豺狼當道安問狐狸遂劾奏大將軍冀河南尹不疑<lb/>
　以外戚蒙恩居阿衡之任而專肆貪叨縱恣無極<lb/>
　以害忠良謹條其無君之心十五事書奏京師震竦<lb/>
　李膺拜司𨽻校尉小黄門張讓弟朔為野王令貪殘<lb/>
　無道畏膺威嚴逃還京師匿於兄家合柱中膺知其<lb/>
　狀率吏卒破柱取朔付洛陽獄殺之自此諸黄門常<lb/>
　侍皆鞠躬屏息元稹以裴度先進重望恐其復有功<lb/>
<pb n="34a"/>
　大用妨已進取故與魏洪簡深相結納於度所奏軍<lb/>
　事多從中沮之度上表曰逆豎搆亂震驚山東奸臣<lb/>
　作朋撓敗軍政陛下欲掃蕩幽鎮宜先肅清朝廷河<lb/>
　朔逆賊止亂山東禁闈奸臣必亂天下是則河朔患<lb/>
　小禁闈患大小者臣與諸將必能蕩滅大者非陛下<lb/>
　覺悟斷制無以驅除臣蒙陛下委任之意不輕遭奸<lb/>
　臣擯擲之事不小但欲令臣失所而於天下理亂山<lb/>
　東勝負悉不之顧若朝中奸臣盡去則河朔逆賊不<lb/>
<pb n="34b"/>
　討自平若奸臣尚存則逆賊縱平無益䘮亡憲宗不<lb/>
　得已罷洪簡稹然則備藏器之資當待時之動居大<lb/>
　臣之位解悖亂之人使竊據不得肆戲侮不敢恣非<lb/>
　其分所當為與心所莫解者乎張九齡之不得斬禄<lb/>
　山施全之不得刺秦檜天不祚國可歎也已易曰公<lb/>
　用射隼於髙墉之上獲之无不利<lb/>
　<lb/>
　葉八白易𫝊卷十<lb/>
</p>
<p>
</p>
  </div>
</body>
</text>
</TEI>
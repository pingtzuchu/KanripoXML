<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>葉八白易傳卷十二</head>
    <p>
<pb n="1a"/>
欽定四庫全書<lb/>
　葉八白易傳卷十二　　　　　明　葉山　撰<lb/>
䷬<lb/>
萃亨王假有廟利見大人亨利貞用大牲吉利有攸往<lb/>
　何也葉子曰吾嘗觀之堯舜三王之世矣天地交而<lb/>
　隂陽和萬物㑹而貨食足君臣契而大道行萬民恊<lb/>
　而天下熈此物生全盛之候天人交㑹之機也不其<lb/>
　至盛矣乎惟聖人處盛有道焉何也萃者渙之根渙<lb/>
<pb n="1b"/>
　者萃之原将交渙而不交神是不告也不告則昧本<lb/>
　而弗能聚渙己聚而神不交是不報也不報則忘本<lb/>
　而聚復散萬物本乎天人本乎祖本其可忘乎劉𤣥<lb/>
　徳即位而大祫禘宋太祖登極而立四親廟知此道<lb/>
　矣萃者蹇之平蹇者萃之傾方在蹇而無大人孰與<lb/>
　開創無開創則業不就已就聚而無大人孰與保成<lb/>
　無保成則聚復散自古有治人無治法人其可無乎晉<lb/>
　武帝疏杜預用賈充而成永嘉之禍唐罷張九齡相<lb/>
<pb n="2a"/>
　李林甫而釀天寳之亂可以鑒矣萃者損之反損者<lb/>
　萃之簡損而祭之厚是為大阜大阜則神有時恫物<lb/>
　有所萃而祭之薄是為不足不足則神有時怨牲牷<lb/>
　肥腯粢盛豐備然後明徳以薦馥香犧牲不成粢盛<lb/>
　不潔不敢為賜薄而請之厚享其可茍乎哉萃者剥<lb/>
　之對剥非萃之配剥落而有事是為㝠行㝠行者往<lb/>
　而困萃聚而無為是為費事費事者失時極講藝於<lb/>
　投戈之後則禮樂積徳而可興修文於偃武之日則<lb/>
<pb n="2b"/>
　詩書比屋而可講事其可廢乎哉非天下之至精其<lb/>
　孰能與於此易曰萃亨王假有廟利見大人亨利貞<lb/>
　用大牲吉利有攸往<lb/>
初六有孚不終乃亂乃萃若號一握為笑勿恤往无咎<lb/>
　何也葉子曰君子之於天下也兩不可相背猶當觀<lb/>
　諸其㑹通兩不必並與夫安得而浮游其志意哉里<lb/>
　克於獻公之私則告之以慈于申生之懼則告之以<lb/>
　孝可謂善處其父子矣其後驪姬之奸謀欲成優施<lb/>
<pb n="3a"/>
　之巧言漸惑乃曰秉君而殺太子吾不忍通復故交<lb/>
　吾不敢中立其免乎夫克不知狥貞之道㑹通之宜<lb/>
　而為浮游之態卒使奸謀成而晉禍稔變其初心之<lb/>
　過也雖然克非附姬以反友也特其不學無術徒知<lb/>
　父子之間當兩全而不知邪正之間必不可以並而<lb/>
　立是以一悞而至此故東莱責之曰兩刄之下人不<lb/>
　容足兩虎之鬬獸不容蹄驪姬申生之際夫豈人臣<lb/>
　中立之地哉夫中立且不可而况叛正而與邪哉叛<lb/>
<pb n="3b"/>
　正而與邪難乎免於世之姍而笑矣雖然人言不足<lb/>
　恤而吾之禮義必不可愆失之於初猶可反之於後<lb/>
　也詩曰士也罔極二三其徳君子姑勿論其始語曰<lb/>
　無適無莫義之與比君子不可不正其終魏舒初從<lb/>
　欒書之亂既而乃歸范宣子召伯盈初已從王子朝<lb/>
　之僣既而乃從劉文公君子之所與也髙季興之叛<lb/>
　唐也其子從誨切諌不聽既襲位謂僚佐曰唐近而<lb/>
　呉逺唐正而呉逆非計也乃由楚王殷以謝罪於唐<lb/>
<pb n="4a"/>
　求復脩職貢亦庶乎近之若輕於背與國妄以附强<lb/>
　家如魯宣之舍齊而媚晉欲以去三桓而强公室則<lb/>
　臣不可保而出奔君無如何而事輟矣寧不為天下<lb/>
　後世哂哉又况既從朝廷復叛朝廷既從靈寳復叛<lb/>
　靈寳若劉牢之者則去吕布無異矣君子何所齒哉<lb/>
　易曰有孚不終乃亂乃萃若號一握為笑勿恤往无<lb/>
　咎<lb/>
六二引吉无咎孚乃利用禴何也葉子曰君臣一體呼<lb/>
<pb n="4b"/>
　吸同情齊桓禮東野之九九朞月而四方之士相導<lb/>
　而沓至燕昭王延郭隗以致士未幾而樂毅自趙往<lb/>
　劇辛自齊往君之引其臣也從古則然矣當間隔之<lb/>
　際遇剥落之時臣獨不當引君以相聚引類以聚君<lb/>
　乎多方以求遂其魚水之歡委曲以求致其明良之<lb/>
　㑹若鄭之以齊朝王若魯之以衛㑹晉若靡之於少<lb/>
　康崎嶇亂離之間復禹迹還舊都若雲長之於先主<lb/>
　厯五闗斬諸将而追赴汝南若韓滉之於劉𤣥佐約<lb/>
<pb n="5a"/>
　為兄弟請拜其母遺之錢以備行装出金帛以勞軍<lb/>
　士卒使一軍傾動𤣥佐驚服遂與曲環俱入朝此其<lb/>
　誠意為何如固所以行無所逃之義亦所以盡不可<lb/>
　解之心也上帝有不享而明神有不福之者乎易曰<lb/>
　引吉无咎孚乃利用禴<lb/>
六三萃如嗟如无攸利往无咎小吝何也葉子曰君子<lb/>
　之於天下也備盛徳至善則終不可諠兮有威儀風<lb/>
　度則秉彛者好徳故使人之未見也有翹然願見之<lb/>
<pb n="5b"/>
　心其既見也有戀然願留之心至其不可留而去也<lb/>
　則有悵然恨失之心李膺黄憲之於漢明道温公之<lb/>
　於宋是可見也乃若不為流俗之所容何邪豈不以<lb/>
　下交者道徳之助也我之不賢人将拒我矣雖凟之<lb/>
　而奚益上交者功業之引也我非其人則棄之如遺<lb/>
　矣雖謟之而奚為乎是故下焉者獲魯賢之多而不<lb/>
　我與盡青雲之志而莫我親上焉者多田文之愛客<lb/>
　而莫我收同鄭荘之好賢而莫我顧倀倀乎其何之<lb/>
<pb n="6a"/>
　矣其父母國人皆賤之無所容而承以羞者乎推其<lb/>
　極商鞅之投民舍章惇之走雷州斯其類矣山澤納<lb/>
　汚川藪藏疾瑾瑜匿瑕國君含垢無已其求之上乎<lb/>
　雖然我非出門之誠彼無炙手之勢則亦何益矣君<lb/>
　子所以貴自奮也不然周禎漢雋将何足羡焉易曰<lb/>
　萃如嗟知无攸利往无咎小吝<lb/>
九四大吉无咎何也葉子曰君子所以大居正也何者<lb/>
　衆皆仰之君子之樂事也或者違道以干譽乎君無<lb/>
<pb n="6b"/>
　尤焉君子之大欲也或者逢迎以為悦乎中正以觀<lb/>
　天下精白以承休徳為伊尹為周公斯無愧矣不然<lb/>
　季氏世脩其勤而得魯衆田氏家貸公入而齊民徳<lb/>
　之是國賊也張禹孔光之昵於漢林甫盧把之比於<lb/>
　唐是民蠧也而可乎故曰進不負其君退不愧其民<lb/>
　君子哉以其所不負者卷而藏之以繹天下之思沒<lb/>
　而為遺愛夫是之謂不負詩曰蔽芾甘棠勿剪勿伐<lb/>
　召伯所苃是已以其所不愧者舉而措之以對天下<lb/>
<pb n="7a"/>
　之望去而為遺澤夫是之謂不愧詩曰芃芃黍苗隂<lb/>
　雨膏之四國有王郇伯勞之是已易曰大吉无咎<lb/>
九五萃有位无咎匪孚元永貞悔亡何也葉子曰君天<lb/>
　下有道皇極之敷是也感天下有機愛人不親反其<lb/>
　仁治人不治反其智是也荀卿之言曰君者何也能<lb/>
　羣也羣者何也善生養人者也善班治人者也善顯<lb/>
　設人者也善藩餙人者也善生養人者人親之善班<lb/>
　治人者人安之善顯設人者人樂之善藩餙人者人<lb/>
<pb n="7b"/>
　榮之四統者俱而天下歸之夫是之謂能羣能羣則<lb/>
　君道盡矣詩曰自西自東自南自北無思不服此之<lb/>
　謂也雖然苗民逆命帝乃誕敷文徳伐崇不降文王<lb/>
　退脩政敎凢有血氣莫不尊親雖聖人配天之盛而<lb/>
　朕躬有罪無以萬方又聖人事天之誠聖人豈固舍<lb/>
　己而顓求之人者哉故曰無然畔援無然歆羡又曰<lb/>
　不大聲以色不長夏以革若譚子以無禮誅曹共公<lb/>
　以不禮伐則王徳衰而躬不厚矣區區責人而罪彼<lb/>
<pb n="8a"/>
　何為者哉易曰萃有位无咎匪孚元永貞悔亡<lb/>
上六齎咨涕洟无咎何也葉子曰天下㑹合之際公卿<lb/>
　大夫聚於朝明經孝亷聚於鄉進之則行道退之則<lb/>
　脩徳時之盛樂之極也吾獨倀倀乎奚之不為天下<lb/>
　之棄物乎欲允升而為常安民之所攻将來連而為<lb/>
　陳同甫之所逃斯其可悲已矣憂懼而不寜哀痛之<lb/>
　日甚其将能已乎雖然悲哀疾痛之地庶幾反身修<lb/>
　徳之鄉自怨自艾之餘抑亦克終厥徳之候可則為<lb/>
<pb n="8b"/>
　太甲之善反不可則昌邑之不克終矣可不慎乎易<lb/>
　曰齎咨涕洟无咎<lb/>
䷭<lb/>
升元亨用見大人勿恤南征吉何也葉子曰日月之呉<lb/>
　而落也景物為之收含草木之伏而歸也枝葉為之<lb/>
　憔悴及其離海角而麗中天則景開而物動感陽和<lb/>
　而舒發則枝暢而葉伸何也時也是故物必遭時聖<lb/>
　賢不能違時堯之大明於上不但九官十二牧之甄<lb/>
<pb n="9a"/>
　抜超擢也雖深山之側㣲有鰥之匹夫方且一舉而<lb/>
　登庸之而况其他乎春秋日昃之離秋末之候也戰<lb/>
　國日入地中隆冬之逼也孔孟休矣他尚何説焉是<lb/>
　故物必遭時聖賢不能違時易曰升元亨用見大人<lb/>
　勿恤南征吉<lb/>
初六允升大吉何也葉子曰塵埃之中物色之所不來<lb/>
　大行之下然諾之所並起世之態人之情也𫝊曰鳳<lb/>
　凰之初起也翾翾十步之雀吚喔而笑之及其升於<lb/>
<pb n="9b"/>
　髙一屈一申展而雲間藩木之雀超然知其不及逺<lb/>
　矣士褐衣緼著未嘗完也糲藿之食未嘗飽也世俗<lb/>
　之士即以為羞耳及其出則安百議用則延民命世<lb/>
　俗之士超然自知不及逺矣故淮南子曰百里奚之<lb/>
　飯牛伊尹之負鼎太公之鼓刀寗戚之商歌其美有<lb/>
　存焉者矣人見其位之卑賤事之汚濁而不知其大<lb/>
　畧以為不肖及其發於鼎俎之間出於屠沽之肆解<lb/>
　於縲絏之中興於牛頷之下洗之以湯沐祓之以□<lb/>
<pb n="10a"/>
　火立於本朝之上倚於三公之位内不慚於國家外<lb/>
　不愧於諸侯符志有以内合乃始信於異衆也故未<lb/>
　有功而知其賢者堯之知舜也功成事立而知其賢<lb/>
　者衆人之知舜也雖然賢人之才徳石藏於玉時人<lb/>
　未之知也而和則知之故鮑叔之識仲不待於葵丘<lb/>
　而一軍皆驚此子亦參政是横目之常度必待其樹<lb/>
　功揚名而後人人無異訿甚而宋璟亦曰不意韓休<lb/>
　乃能如是矣若小人之邪惡狐為美女衆人未之知<lb/>
<pb n="10b"/>
　也而賢亦為所欺故歐陽修為王安石延譽趙鼎薦<lb/>
　秦檜可大用而蘓眀允之辨奸晏敦復之憂色古今<lb/>
　盖罕有矣豈惟君子之善定於成功雖小人之惡亦<lb/>
　且彰之於事定也哉易曰允升大吉<lb/>
九二孚乃利用禴无咎何也葉子曰君臣之間甚矣其<lb/>
　難合也而亦易投也何也其始也相遇之疎而難合<lb/>
　是以三聘猶嫌其為簡七戒猶懼其或輕光武撫嚴<lb/>
　光之腹曰咄咄子陵不可相助為理耶光乃張目熟<lb/>
<pb n="11a"/>
　視曰昔唐堯著徳巢由洗耳士固有志何至相迫乎<lb/>
　及其終也相湏之殷而易投則固契以心而不以迹<lb/>
　交以誠而不以偽臣有所當為雖遂事而不為専上<lb/>
　有所重發雖衡命而不為悖股股心膂通為一身安<lb/>
　事外餙之虚文乎書曰惟尹躬暨湯咸有一徳克享<lb/>
　天心此之謂也耿弇破張歩光武車駕至臨淄自勞<lb/>
　軍羣臣大㑹帝謂弇曰昔韓信破厯下以開基将軍<lb/>
　攻祝阿以發迹此皆齊之西界功足相方而韓信襲<lb/>
<pb n="11b"/>
　擊已降将軍獨拔勁敵其功又難於信也又田横烹<lb/>
　酈生及横降髙帝詔衛尉不聽為仇張步前殺伏隆<lb/>
　若步來歸命吾當詔大司徒釋其怨此事尤相類也<lb/>
　将軍前在南陽建此大䇿常以為落落難合有志者<lb/>
　事竟成也劉𤣥徳與諸葛孔明歡同魚水與闗侯張<lb/>
　飛相友善寢則同牀恩若兄弟而稠人廣坐侍立終<lb/>
　日隨備周旋不避艱險至其南北各處獨行萬里專<lb/>
　决自便不煩一表以相明君臣之際良可詠矣易曰<lb/>
<pb n="12a"/>
　引吉无咎孚乃利用禴<lb/>
九三升虗邑何也葉子曰古之君子生不逢其時進不<lb/>
　遇其君則舉足為茅塞之蹊觸目皆羸角之藩王侯<lb/>
　之國俱壁壘之固也哀哉故曰謂天盖髙不敢不局<lb/>
　謂地盖厚不敢不蹐及其出剛方果毅之才用正直<lb/>
　聰明之徳遭大明熈洽之時遇神聖仁厚之主則運<lb/>
　籌合上意諫諍見聽用進退得闗其忠任職得行其<lb/>
　術去卑辱奥渫而升本朝離蔬釋蹻而享膏粱上下<lb/>
<pb n="12b"/>
　俱歡千載一㑹翼乎如鴻毛遇順風沛乎若巨魚縱<lb/>
　大壑欣欣乎其得意之甚坦坦乎其何天之衢而豁<lb/>
　達無碍動而不括矣此王褒所以為聖主頌也與噫<lb/>
　非二八諸公之在堯舜之世不足以語此易曰升虚<lb/>
　邑<lb/>
六四王用享于西山吉无咎何也葉子曰君子不以爵<lb/>
　禄為榮華也而憂則違之確乎其不可拔亦不以山<lb/>
　林為避就也而樂則行之沛然莫之能禦然則其行<lb/>
<pb n="13a"/>
　其止無適無莫也而時行時止焉耳以時而進進豈<lb/>
　有窮乎一人信其忠而舉朝服其信咸有一徳而克<lb/>
　享天心盖謂此矣三聘而起之伊尹三顧而出之孔<lb/>
　明非乎而歡若魚水王心以寜是已故君子祭不欲<lb/>
　數數則煩煩則不敬祭不欲疎疎則怠怠則忘是故<lb/>
　其祈焉其報焉其由辟焉無先後也時舉則舉時廢<lb/>
　則廢焉耳以時而祭神其吐之乎故曰懐柔百神及<lb/>
　河喬嶽又曰陟其髙山允猶翕河敷天之下裒時之<lb/>
<pb n="13b"/>
　對時周之命易曰王用享于西山吉无咎<lb/>
六五貞吉升階何也葉子曰天下大器也君天下大事<lb/>
　也理之得其道則日裕而見其甚易不得其道則日<lb/>
　蹙而見其為難何也慎與肆也慎其始則終易肆於<lb/>
　前則後艱昔者魏文侯問元年於呉子呉子對曰言<lb/>
　國君必慎始也慎始奈何曰正之正之奈何曰明智<lb/>
　易曰正其本萬事理差之毫釐繆以千里是故君子<lb/>
　貴建本而重始荀子曰天子即位上卿進曰如之何<lb/>
<pb n="14a"/>
　憂之長也能除患則為福不能除患則為賊授天子<lb/>
　一䇿中卿進曰配天而有下土者先事慮事先患慮<lb/>
　患先事慮事謂之接接則事優成先患慮患謂之豫<lb/>
　豫則禍不生事至而後慮者謂之後後則事不舉患<lb/>
　至而後慮者謂之困困則禍不可豫授天子二䇿下<lb/>
　卿進曰儆戒無怠慶者在堂弔者在閭福與禍鄰莫<lb/>
　知其門豫哉豫哉萬民望之授天子三䇿故成康慎<lb/>
　乃在位恵文清净寜壹光武兢兢保守不敢逺期十<lb/>
<pb n="14b"/>
　年則為天下君安而不危存而不忘治而不亂秦隋<lb/>
　之君蕩而不法則為天下更大艱難求為匹夫而不<lb/>
　可得矣故曰春秋之義有正春者無亂秋有正君者<lb/>
　無危國易曰貞吉升階<lb/>
上六㝠升利於不息之貞何也葉子曰天下之最不可<lb/>
　過求者身外之物故造物者忌多取天下之最不厭<lb/>
　多求者反身之功故仁以為己任者必死而後已知<lb/>
　進而不知退知存而不知亡知得而不知䘮李斯而<lb/>
<pb n="15a"/>
　下諸人安在其不敗哉老子曰功成名遂身退天之<lb/>
　道伊尹曰臣罔以寵利居成功魏野詩云西祀東封<lb/>
　今已了好來相伴赤松遊張良之辟榖兩疏之見幾<lb/>
　張翰之思鱸司馬孚武攸緒之髙卧錢若水之急流<lb/>
　勇退五代荆南梁震佐成髙氏基業後乃曰先王待<lb/>
　我如布衣交以嗣王屬我今能自立不墜基業吾老<lb/>
　矣不復事人矣遂固請退居髙從誨不能留乃為之<lb/>
　築室於土州震披鶴氅自稱荆臺隠士嗚呼不以利<lb/>
<pb n="15b"/>
　禄眯其心則庶乎知進退存亡而不失其正矣去滔<lb/>
　滔者不亦逺乎惜乎天下以求仁之功為求利之謀<lb/>
　者多移求利之心於求仁之道者寡何也仁不可足<lb/>
　也故不可息也先達有言古之君子恒不足窮不足<lb/>
　於學達不足於治何也天地至大萬物至衆億世至<lb/>
　逺而君子以一心之㣲而欲探萬物之理以一身之<lb/>
　渺而欲配天地之徳以百年之湏臾而欲立乎億世<lb/>
　之上億世之下不如是不已也既如是不息也庸可<lb/>
<pb n="16a"/>
　足乎一職易盡一方易理伊欲聖元后端百揆熙萬<lb/>
　姓旁達四方之外蠻夷戎狄之衆上及飛鳥下及魚<lb/>
　鱉與夫跂行喘息蠕動之物根荄之植皆萃以蕃山<lb/>
　川鬼神皆寧以謐七緯順而氛祲㣲三辰和而雨𤾉<lb/>
　若餘波浸乎後世然後為治之至也而君子病之又<lb/>
　可足乎舜禹周公聖人也治莫踰焉然舜猶好問好<lb/>
　察禹猶一饋十起周公猶一沐三握非不足於治邪<lb/>
　孔子聖人也學莫踰焉猶好古敏求而無常師入太<lb/>
<pb n="16b"/>
　廟每事問非不足於學邪天覆萬物而不息以為髙<lb/>
　地載衆形而不息以為厚是之謂不足不足則不息<lb/>
　矣故昔者子貢問於孔子曰賜倦於學矣願息事君<lb/>
　孔子曰詩云温恭朝夕執事有恪事君難焉可息哉<lb/>
　然則賜願息事親孔子曰詩云孝子不匱永錫爾類<lb/>
　事親難焉可息哉然則賜願息於妻子孔子曰詩云<lb/>
　刑於寡妻至于兄弟以御于家邦妻子難焉可息哉<lb/>
　然則賜願息於朋友孔子曰詩云朋友攸攝攝以威<lb/>
<pb n="17a"/>
　儀朋友難焉可息哉然則賜願息於耕孔子曰詩云<lb/>
　晝爾于茅宵爾索綯亟其乘屋其始播百榖耕難焉<lb/>
　可息哉然則賜無息者乎孔子曰望其壙宰如也填<lb/>
　如也鬲如也此則知所息矣子貢曰大哉死乎君子<lb/>
　息焉小人休焉嗚呼此君子之所以俛焉日有孜孜<lb/>
　斃而後已也雖然亦有斃而未已者史魚自以不能<lb/>
　進蘧伯玉退彌子瑕既死猶以屍諫靈公卒用伯玉<lb/>
　而退子瑕孔子稱之曰忠感其君郗超恐父之哀其<lb/>
<pb n="17b"/>
　死而成疾遂令門生進其一箱與桓溫往返密謀書<lb/>
　父果怒曰小子死已晚矣遂不復哭朱子書其卒而<lb/>
　不去其官嗚呼君子遽以死而已其事哉易曰冥升<lb/>
　利子不息之貞<lb/>
䷮<lb/>
困亨貞大人吉无咎有言不信何也葉子曰蜻蜓四翼<lb/>
　横空無極螻蟻制之翼足俱食騏驥千里日馳不已<lb/>
　僕夫曳之跬步不起然則有雄豪横絶之才而當憸<lb/>
<pb n="18a"/>
　壬險陂之厄其何以振拔而有為邪此君子之身所<lb/>
　以憊而乏君子之用所以窒而窮乎雖然可危者身<lb/>
　不可危者心阨我者時不阨我者道身險而心説則<lb/>
　身屈而道道困而安失其所亨乎荘生有言寖假而<lb/>
　化予之左臂以為雞予因以求時夜寖假而化予之<lb/>
　右臂以為彈予因以求鴞炙寖假而化予之尻以為<lb/>
　輪以神為馬予因而乘之豈更駕哉且夫得者時也<lb/>
　失者順也安時而處順哀樂不能入也斯之謂天下<lb/>
<pb n="18b"/>
　之大通斯之謂天下之至正雖然此豈易為哉剛於<lb/>
　中斯百險不能隕其正正於己斯千憂不能䘮其樂<lb/>
　非仲尼之弦歌顔子之不改栁下惠之不怨不憫不<lb/>
　足以語此故曰樂天知命故不憂又曰天所命者通<lb/>
　極於性遇之吉凶不足以戕之雖然禍敗之來皆天<lb/>
　也人不必以煩辭宣阨窮之遇皆命也機不容以詭<lb/>
　辭避莊生有言父母於子東西南北惟命之從隂陽<lb/>
　於人不啻父母彼近吾死而我不聽我則捍矣彼何<lb/>
<pb n="19a"/>
　罪焉今大冶鑄金金踊躍曰我且必為鏌鋣則大冶<lb/>
　必以為不祥之金今一犯人之形而曰人耳人耳則<lb/>
　造化必以為不祥之人然則舍困亨之腴而求亨困<lb/>
　之㨗廢而示用屈而宣申若李斯之為者人誰與之<lb/>
　祗益其窮而已矣嗚呼此臣罪之當誅念天王之明<lb/>
　聖文王之所以為文也易曰困亨貞太人吉无咎有<lb/>
　言不信<lb/>
初六臀困于株木入于幽谷三嵗不覿何也葉子曰弱<lb/>
<pb n="19b"/>
　而不足以自振者才之末也暗而不足以自拔者質<lb/>
　之昏也生於太平長於太平猶未足以覲日出之光<lb/>
　而况憸壬得志濁穢溷溺之時乎詩曰其何能淑載<lb/>
　胥及溺又曰多将熇熇不可救藥嗚呼此唐末諸士<lb/>
　貶官於白馬驛而朱全忠一夕殺之君子以為既無<lb/>
　先見之明又無克亂之才有隕而已矣雖然元稹一<lb/>
　經挫折不克固守忠直古人謂之下喬入幽秖自毁<lb/>
　壊盧擕初年奏疏意氣甚壯後凂北司以至仰藥君<lb/>
<pb n="20a"/>
　子謂之溷厠終身可不慎乎易曰臀困于株木入于<lb/>
　幽谷三嵗不覿<lb/>
九二困于酒食朱紱方來利用亨祀征凶无咎何也葉<lb/>
　子曰君臣之遇士君子之所甚欲也委任之多而不<lb/>
　克畢其多付托之重而不能悉其重亦其所甚病矣<lb/>
　多與重不足以病君子也時之不利命之不濟所由<lb/>
　以病也夫我之所以獲於上者已多而不可解而上<lb/>
　之所以多乎我者方殷而未之艾則以平日成功之<lb/>
<pb n="20b"/>
　地而於今適為困苦之機矣君子於此将何為哉守<lb/>
　至誠以待天命之來積孚敬以格神明之祐而已矣<lb/>
　此居易俟命之正鼓缶而歌之常道也不度時而必<lb/>
　欲功之成不安命而必欲事之濟取敗而已矣文天<lb/>
　祥張世傑陸秀夫豈不可哀也哉雖然尤有可哀者<lb/>
　焉不允其聴天而必欲其回天不使其俟命而必使<lb/>
　之隕命若唐昭宗之於杜讓能是則重可哀矣李茂<lb/>
　貞恃功驕横上表大肆不恭昭宗决策討之命讓能<lb/>
<pb n="21a"/>
　専掌其事讓能諌曰陛下初臨大寳國步未夷李茂<lb/>
　貞近在國門未宜搆怨萬一不克悔之無及上曰王<lb/>
　室日卑號令不出國門此志士憤痛之秋朕不能坐<lb/>
　視陵夷卿但為調兵食讓能曰陛下必欲行之中外<lb/>
　大臣宜協力以行其志不當獨以任臣上曰卿位居<lb/>
　元輔與朕同休戚不宜避事讓能泣曰臣豈敢避事<lb/>
　顧時有未可勢有未能恐他日徒受晁錯之誅不能<lb/>
　弭七國之禍也敢不奉詔以死繼之乃命讓能留中<lb/>
<pb n="21b"/>
　書計畫調度月餘不歸未幾茂貞拒官軍官軍潰茂<lb/>
　貞表讓能罪請誅之連貶為雷州司户茂貞勒兵不<lb/>
　解連表請誅讓能然後還卒賜之死嗚呼事不濟而<lb/>
　理固無尤身則死而國亦何益若讓能者亦重可哀<lb/>
　也已易曰困于酒食朱紱方來利用享祀征凶无咎<lb/>
六三困于石據于蒺藜入于其宫不見其妻凶何也葉<lb/>
　子曰禍莫大於使强役於弱愚莫甚於眯仇以為親<lb/>
　荆蠻之狡楚成之强天下所知也而宋襄以亡國之<lb/>
<pb n="22a"/>
　餘與之争霸欲使横行江漢之雄俯首而聴命於不<lb/>
　仁不智之醜其不磨其虎牙而滋其虎吻者天下無<lb/>
　是理也雖然使吾之黨親而可據據之而可得以為<lb/>
　安猶有幸也是故鹿上之盟幸脱虎口有齊在耳盂<lb/>
　之㑹齊懼楚而不至陳蔡許皆其與國獨有曹為中<lb/>
　國之資而實宋之仇矣安得而不為所執哉况一㑹<lb/>
　而虐二國之君又不免諸侯之所共疾則夫視其執<lb/>
　視其釋如玩嬰兒於掌股之上乃諸侯之同欲也又<lb/>
<pb n="22b"/>
　安望其合謀而救乎嗚呼不幸而當齊桓既沒之餘<lb/>
　又不幸而當楚成方强之始國之危亡無日矣獨有<lb/>
　内據子魚外據齊魯曹衛可以稍安而宋襄反之安<lb/>
　能免於死邪故傳曰己困而不見據於賢人困之困<lb/>
　者也昔者秦穆公困於殽疾據五羖大夫蹇叔公孫<lb/>
　枝而小霸晉文困於驪氏疾據舅犯趙衰介子推而<lb/>
　遂為君越王勾踐困於㑹稽疾據范蠡大夫種而霸<lb/>
　南國齊桓公困於長勺疾據管仲寗戚隰朋而匡天<lb/>
<pb n="23a"/>
　下此皆知困而疾據賢人者也不據賢人不亡何待<lb/>
　詩曰人之云亡邦國殄瘁無善人之謂也故荀子曰<lb/>
　南方有鳥名曰蒙鳩以羽為巢而編之以髪繫之以<lb/>
　葦苕風至苕折卵破子死巢非不完也所繫者然也<lb/>
　易曰困于石據于蒺藜入于其宫不見其妻凶<lb/>
九四來徐徐困于金車吝有終何也葉子曰君子之材<lb/>
　調大而偉故其强力足以起天下之幽君子之器度<lb/>
　正以宏故其義聞足以排天下之障齊桓起北杏同<lb/>
<pb n="23b"/>
　盟幽而天下信其信仁其仁則不召而至者江人黄<lb/>
　人也晉悼圍彭城城虎牢而天下畏其威懐其恵則<lb/>
　望華而改於尸者陳成公也荆楚雖强其奈三國何<lb/>
　而三國亦何厄楚之有哉晉靈立於少而趙盾始當<lb/>
　國鄭衛之東望也乆矣曰庻㡬其有瘳乎而間闗迤<lb/>
　邐直至衛㑹魯成公於沓鄭㑹魯成公於棐然後合<lb/>
　而成之以去楚嗚呼此豈大丈夫之生世舉一世而<lb/>
　安全之者之事乎規模之庳萎氣局之鄙陋夫亦不足<lb/>
<pb n="24a"/>
　觀矣雖然材力之不勝氣勢之不足吾無憾也是故<lb/>
　呉公能薦賈生而不能决絳灌之䜛士㒟能以百口<lb/>
　保飛而不能囘秦檜之賊可惜也已若夫劉封孟達<lb/>
　不救麦城之難賀蘭進明不救睢陽之圍斯則罪之<lb/>
　大者其於悲墜屨而哭亡簪不亦逺乎易曰來徐徐<lb/>
　困于金車吝有終<lb/>
九五劓則困于赤紱乃徐有説利用祭祀何也葉子曰<lb/>
　天以時為權地以財為權人以力為權君以令為權<lb/>
<pb n="24b"/>
　失其殺奪予施之威福亡其進退廢置之政柄則不<lb/>
　利我而害我不餙我而妨我一身之外皆荆棘左右<lb/>
　之餘皆坑谷又可以為君乎何也管子曰為人上者<lb/>
　釋法而行私則為人臣者援私以為公行公道而托<lb/>
　其私焉寖久而不知奸心得無積乎奸心之積也其<lb/>
　大者有侵殺逼上之禍其小者有内争比周之亂所<lb/>
　以然者由主徳不立而國無常法也主徳不立則婦<lb/>
　人能食其意國無常法則大臣敢侵其勢大臣假於<lb/>
<pb n="25a"/>
　女之能以規主情婦人寵嬖假於男之智以援外權<lb/>
　於是乎兵亂内作以召外冦矣此周赧漢獻之受制<lb/>
　於强臣唐文宗之受制於家奴昭宗自討李茂貞後<lb/>
　朝廷動息皆禀邠岐南北司往徃依附二鎮以邀恩<lb/>
　澤千古之恥也曠嵗而待時命則大福不再脩徳以<lb/>
　享天心則上帝不蠲嗚呼若之何其不亡乎吾有取<lb/>
　於夏之仲康焉后羿廢太康而立仲康仲康不得有<lb/>
　為於其國矣然能内存不肯受制之心外韜不敢有<lb/>
<pb n="25b"/>
　為之氣卒之命𦙍侯掌六師以收其兵權征羲和以<lb/>
　剪其羽翼終其身使羿不得逞斯則善於處變矣易<lb/>
　曰劓刖困於赤紱乃徐有説利用祭祀<lb/>
上六困于葛藟于<graphic n="KR1320" url="https://raw.githubusercontent.com/kanripo/KR-Gaiji/master/images/KR1320.png" mimeType="image/png"/>卼曰動悔有悔征吉何也葉子曰<lb/>
　縛厄於患難之中而伸縮不得以自如揺撼不能以<lb/>
　自定者時之所遭也奮勵於患難之中而鞭策其氣<lb/>
　以振拔懲艾其志以改圖者才之所起也昔子産當<lb/>
　國内則有諸大夫之争互相誅殺外則有晉楚之兵<lb/>
<pb n="26a"/>
　無日不至城下國之危弱幾不可為已拘係而不舒<lb/>
　危殆而不安尚得喘息於其國哉而子産於此激昻<lb/>
　奮勵果斷剛决其於内也務息諸大夫之争而先除<lb/>
　為凶之人雖無忿疾之道而不失勸懲之公雖不輕<lb/>
　動以發大難之端亦不緩治以失事機之㑹自子南<lb/>
　逐子晢死而豪家大姓靡然聽順無復有梗其政者<lb/>
　其於外也事大國以禮而不茍狥其求禦强暴以貞<lb/>
　而不瞑墮其詐善應對以辭而不可窮其詰抑之愈<lb/>
<pb n="26b"/>
　奮摧之愈厲争承却丐挺挺不拔卒之楚方退息而<lb/>
　不敢與之争晉與盟誓而不復與之貳四十餘年之<lb/>
　間無復諸侯之討而用能轉弱為强古今稱名卿焉<lb/>
　奚縛厄之有易曰困于葛藟于<graphic n="KR1320" url="https://raw.githubusercontent.com/kanripo/KR-Gaiji/master/images/KR1320.png" mimeType="image/png"/>卼曰動悔有悔貞<lb/>
　吉<lb/>
䷯<lb/>
井改邑不改井无䘮无得徃來井井汔至亦未繘井羸<lb/>
　其瓶凶何也葉子曰水之所蓄也取之而不窮用之<lb/>
<pb n="27a"/>
　而不竭其為利也大利也者養人成務之具也黄帝<lb/>
　所以授之堯堯舜所以授之周雖以戰國擾攘之秋<lb/>
　兵農紛紜之際而孟子導齊梁以王政亦曰五畆之<lb/>
　宅樹墻下以桑雞豚狗彘之畜無失其時百畆之田<lb/>
　勿奪其時何則其所以利民者深焉耳嗚呼自有耒<lb/>
　耜之利以來易姓受命其㡬而終莫之變焉何也生<lb/>
　民之所係惟是為大而禮樂文章則固成定之彪炳<lb/>
　也夫養民之道則因民之所利而利無損恵也故曰<lb/>
<pb n="27b"/>
　利而利之不如不利而利之利也耕田而食鑿井而<lb/>
　飲下無益徳也故曰不識不知順帝之則殺之而不<lb/>
　怨利之而不庸五十者可以衣帛七十者可以食肉<lb/>
　八口之家可以無饑矣故曰老有所終幼有所養嗚<lb/>
　呼此先王之治所以為熈熈皡皡與上下同流而莫<lb/>
　之間者邪雖然聖人之治久於其道王者之政必世<lb/>
　而後仁故曰三年耕必有一年之積九年耕則有三<lb/>
　年之積計三十年之通可使民無菜色未有及民<lb/>
<pb n="28a"/>
　之少利而即為無益之妄圖不為經國之逺猷而日<lb/>
　事紛更之制作則功未成而民告病利未及而害己<lb/>
　加矣是豈聖人之所貴哉嗟乎堯舜三代之愛天下<lb/>
　也深故其利天下也大堯舜三代之慮天下也逺故<lb/>
　其安天下也恒齊宣請嘗試之而不果怠於志也滕<lb/>
　文使問井地而不行屈於勢也仲舒言之而視為虛<lb/>
　文多慾之不足以效唐虞之治也師丹言之而竟寢<lb/>
　不舉貴戚近習多所不便之故也嗚呼安得堯舜三<lb/>
<pb n="28b"/>
　代之君主之於上堯舜三代之臣輔之於下而與之<lb/>
　共成養人成務之具也哉易曰井改邑不改井无䘮<lb/>
　无得往來井井汔至亦未繘井羸其瓶凶<lb/>
初六井泥不食舊井无禽何也葉子曰夫物必自擲而<lb/>
　後人擲之人必自棄而後人棄之淮南子曰江河之<lb/>
　腐胔不可勝數然祭者汲焉大也一杯酒白蠅漬其<lb/>
　中匹夫廢嘗焉小也然則以𤨏𤨏卑末之器而無純<lb/>
　白之徳戔戔淺小之資而有汚穢之累不可親而可<lb/>
<pb n="29a"/>
　拒不當近而當逺是為天下之棄才盛世之廢民矣<lb/>
　上之不數於其主下之不齒於其徒商賈之所不足<lb/>
　侣農圃醫卜之所恥為傳而况明君賢相與夫大人<lb/>
　君子何所顧而惜之乎喬綝張涉劉秩之類盖似之<lb/>
　矣束之髙閣且為大幸而何逺行之望焉易曰井泥<lb/>
　不食舊井无禽<lb/>
九二井谷射鮒甕敝漏何也葉子曰修徳可以及物而<lb/>
　不能自及於物正己所以正人而不能自正乎人韓<lb/>
<pb n="29b"/>
　子有言致君豈無術自進誠獨難悲夫此孟子之所<lb/>
　以歴聘七十二君而卒不一遇而知言養氣之學與<lb/>
　䘮禮經界之制王道治世之施為經濟不過以告萬<lb/>
　章公孫丑之庸庸而已噫古今道徳之士上無青雲<lb/>
　之附以為汲引可以同升諸公下惟卑賤之交以成<lb/>
　其徳不足以相推轂卒之斂道以終身豈一二哉易<lb/>
　曰井谷射鮒甕敝漏<lb/>
九三井渫不食為我心惻可用汲王明並受其福何也<lb/>
<pb n="30a"/>
　葉子曰隨和之璧横棄於道傍雖非賈客見者必為<lb/>
　之深歎千㝷之材叢生於荒谷雖非匠石過者必為<lb/>
　之長吁然則有佐王之才抱經綸之術而居在下之<lb/>
　位極其養人之具而卒與草木同凋腐豈惟同類之<lb/>
　戚戚哉行道之所不忍有識之所傷心矣所以然者<lb/>
　無他明王不作天下莫能宗焉耳茍有作者則施之<lb/>
　者安富而尊榮受之者康寧而富夀介慶何如哉是<lb/>
　知功業不成非君子之病顧上之人何如耳㣲明揚<lb/>
<pb n="30b"/>
　之帝堯則大舜雷澤之漁父非明哲之髙宗則傅說<lb/>
　巖野之胥靡古人有言綿綿之葛在於曠野良工得<lb/>
　之以為絺紵良工不得枯死於野古之達賢不遇明<lb/>
　君世主幾行乞丐枯死中野譬猶綿綿之葛矣然則<lb/>
　髙材而無貴仕饕餮而居大位自古所歎豈特管輅<lb/>
　一人而已哉易曰井渫不食為我心惻可用汲王明<lb/>
　並受其福<lb/>
六四井甃无咎何也葉子曰徳之不脩足以憂孔子道<lb/>
<pb n="31a"/>
　未足以濟天下君子不為憂也學不能行足以病子<lb/>
　貢澤未足以周萬物君子不為病也是故體未信則<lb/>
　求信達之未順施不博而濟不衆吾何歉乎哉本未<lb/>
　立則求立道之未生君不致而民不澤吾何畏彼哉<lb/>
　曽㸃之歌詠漆雕之未信果有以也不然不幾於子<lb/>
　路子羔之病乎易曰井甃无咎<lb/>
九五井冽寒泉食何也葉子曰舉餓鬼而飽滿之者君<lb/>
　之心吞江河而厭酌之者民之願然使天徳之不純<lb/>
<pb n="31b"/>
　王道之不善則我雖與人而人不欲固有吐汚泥義<lb/>
　不食而去之者矣傅説非其后不食伯夷非其君不<lb/>
　事是已使弱徳不可以愽施小道不可以濟衆則民<lb/>
　雖取之而或不足固有望空泉失願望而去之者矣<lb/>
　若漢末之民求復漢官威儀而不得晚唐之士想望<lb/>
　開元貞觀之治而不能是已秉聰明睿智之質備仁<lb/>
　義禮智之徳以為天下民物主而使天下老者安少<lb/>
　者懐懐生之物各得其所哨翹喘<graphic n="KR4284" url="https://raw.githubusercontent.com/kanripo/KR-Gaiji/master/images/KR4284.png" mimeType="image/png"/>各厭其情非堯<lb/>
<pb n="32a"/>
　舜之世三代之英曷足以語此易曰井冽寒泉食<lb/>
上六井收勿幕有孚元吉何也葉子曰朝廷取其設施<lb/>
　百姓資其足給君子藉其進用華夏仰其懐綏大臣<lb/>
　之職分也居大臣之分承汲取之時而可茍焉已哉<lb/>
　恢宏其濟世之仁汪浸其潤物之澤以天下為度而<lb/>
　不靳其可施之功以四海為心而不隘其可充之量<lb/>
　然後足以稱其職不虧其分焉耳然此豈易易哉有<lb/>
　本焉斯能取之而不窮用之而不竭天下酌之而有<lb/>
<pb n="32b"/>
　餘有道焉斯若江海之浸膏澤之潤百姓日用而不<lb/>
　知也而豈易易也哉必如是然後天下之民舉安王<lb/>
　者之化無外巍巍乎上下與天地同流而非區區之<lb/>
　小補者矣噫非周公其孰能當之易曰井收勿幕有<lb/>
　孚元吉<lb/>
　<lb/>
　<lb/>
　葉八白易傳卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>葉八白易傳卷一</head>
    <p>
<pb n="1a"/>
欽定四庫全書<lb/>
　葉八白易傳卷一　　　　　明　葉山　撰<lb/>
䷀<lb/>
乾元亨利貞何也葉子曰天道運而無所積故萬物成<lb/>
　帝道運而無所積故天下歸聖道運而無所積故海<lb/>
　内服莊生之至言也是故天道運而春夏秋冬之不<lb/>
　窮隂陽升降於其間矣帝道運而化教勸率之不窮<lb/>
　經權神明於其間矣聖道運而仁義禮知之不窮體<lb/>
<pb n="1b"/>
　用經緯於其間矣是故道之道盡之於天矣天之道<lb/>
　盡之於帝矣帝之道盡之於聖矣天之能盡道故曰<lb/>
　動之始則陽生焉動之極則隂生焉一隂一陽交而<lb/>
　天之用盡之矣動之大者為太陽静之大者為太隂<lb/>
　動之少者為少陽静之少者為少隂太陽為日太隂<lb/>
　為月少陽為星少隂為辰日月星辰交而天之體盡<lb/>
　之矣日為暑月為寒星為晝辰為夜暑寒晝夜交而<lb/>
　天之變盡之矣暑變物之性寒變物之情晝變物之<lb/>
<pb n="2a"/>
　形夜變物之體性情形體交而動植之感盡之矣天<lb/>
　之道盡之於帝故曰謂其能以心代天意口代天言<lb/>
　手代天工身代天事者焉謂其能上識天時下察地<lb/>
　理中盡物情通照人事者焉謂其能彌綸天地出入<lb/>
　造化進退古今表裏人物者焉帝之道盡之於聖故<lb/>
　曰謂其能以一心觀萬心以一身觀萬身以一物觀<lb/>
　萬物以一世觀萬世者焉革而革者一世之事業也<lb/>
　革而因者十世之事業也因而革者百世之事業也<lb/>
<pb n="2b"/>
　因而因者千世之事業也可以因則因可以革則革<lb/>
　者萬世之事業也一世之事業非五霸之道而何十<lb/>
　世之事業非三王之道而何百世之事業非五帝之<lb/>
　道而何千世之事業非三皇之道而何萬世之事業<lb/>
　非仲尼之道而何是故五帝三王者命世之謂也仲<lb/>
　尼者不世之謂也嗚呼天開於子此伏羲神農黄帝<lb/>
　堯舜禹湯文武所以為繼天立極之主而孔子為繼<lb/>
　往開来之聖歟天行始則始焉天行終則終焉終始<lb/>
<pb n="3a"/>
　隨乎天行而元㑹運世之不窮皇帝王霸之無盡易<lb/>
　書詩春秋之不知其所終也易曰乾元亨利貞<lb/>
初九潛龍勿用何也葉子曰天下之事時為大隨時之<lb/>
　義順為安大哉時乎君子之所以順而隨之者乎時<lb/>
　未至神龍困縛大舜泣厯山之田伊尹耕有莘之野<lb/>
　太公伏東海之濵非捐世也下至公孫卜式皆以鴻<lb/>
　漸之翼困於燕雀逺迹羊豕之間未遇萁時焉能蠕<lb/>
　蠕以自動乎時既至腐草光榮或解縛而相或釋褐<lb/>
<pb n="3b"/>
　而𫝊或立談間而封侯或枉千乗而勸駕羣然而起<lb/>
　以際時也然則聖賢非能違時順時而已矣是故七<lb/>
　十説而不遇厯羣雄而不省如以水投石莫之受也<lb/>
　拔之於芻牧擢之於豎賈奮之於奴僕用之於降虜<lb/>
　如以石投水莫之拒也夫曷知夫時之所為哉易曰<lb/>
　潛龍勿用<lb/>
九二見龍在田利見大人何也葉子曰方白龍之魚服<lb/>
　也余且得而困之鱔鰍得而狎侮之及其駕風雲吸<lb/>
<pb n="4a"/>
　百川霍然變化於原畆阡隴之間而萬物風斯下矣<lb/>
　聞竒見異天下有不争先而快覩者乎昔者聖人之<lb/>
　未遇也毁於叔孫議於武叔困於匡訾於東門所在<lb/>
　厭見而射遘之矣及其遇大行之㑹㑹天人之契舒<lb/>
　聖人之道𤼵康濟之略天下將謂我何哉無事則以<lb/>
　手加額曰此司馬相公也所至民遮道聚觀曰公無<lb/>
　歸洛留相天子蘇軾自登州召還緣道人相聚號呼<lb/>
　曰寄謝司馬相公毋去朝廷厚自愛以活我有事則<lb/>
<pb n="4b"/>
　曰君胡不胄國人望君如望慈母焉盜賊之矢若傷<lb/>
　君是絶民望也又曰君胡胄國人望君如望嵗焉日<lb/>
　月以㡬若見君面是得艾也民知不死其亦夫有奮<lb/>
　心將旌君以徇於國而猶掩面以絶民望不亦甚乎<lb/>
　嗚呼我也鼔動陶鑄而不以為功彼也仰觀瞻企而<lb/>
　不能自已此㝠契之㑹而天機之孚無間然也伊尹<lb/>
　周公以之而蕭曹房杜弗與焉易曰見龍在田利見<lb/>
　大人<lb/>
<pb n="5a"/>
九三君子終日乾乾夕惕若厲无咎何也葉子曰聖人<lb/>
　以天下為己任則嘗為人之所不敢為是以或危殆<lb/>
　而不安故曰矛頭淅米劒頭炊百嵗老翁攀枯枝盲<lb/>
　人騎瞎馬夜半臨深池然惟聖人以徳義為心師則<lb/>
　又謹人之所不能謹是以雖履危而不墜故曰弔者<lb/>
　在門賀者在閭懼以始終其要旡咎昔者伊尹周公<lb/>
　為商周之大臣舉放攝之大事此豈恒人耳目所覩<lb/>
　記哉故曰昔之登髙者下之人代之㥄手足為之汗<lb/>
<pb n="5b"/>
　出而上之人乃始轉折枝而趨操木則二公之身且<lb/>
　不保天下其謂我何哉然而伊尹曰若虞機張往省<lb/>
　括於度則釋欽厥止周公曰予手拮据予口卒瘏予<lb/>
　羽譙譙予尾翛翛予音嘵嘵䖍其始而厚其終挈其<lb/>
　心而提其志勤於徳而懼於位詩曰夙夜匪懈不遑<lb/>
　寢處二公以之斯其卒成天下之大忠大孝乎太甲<lb/>
　賴匡救之徳於終成王行新迎之禮於國天下安而<lb/>
　二公亦以安矣霍子孟承周公之托而不匪其彭既<lb/>
<pb n="6a"/>
　以萌驂乗之禍行伊尹之事而不歛其徳卒不免赤<lb/>
　族之誅豈易言也哉豈易言也哉易曰君子終日乾<lb/>
　乾夕惕若厲无咎<lb/>
九四或躍在淵无咎何也葉子曰天下擾擾生民之塗<lb/>
　炭極矣聞鷄起舞非豪傑之志乎而髙卧北窓抱膝<lb/>
　長嘯未可以誚隠也天下擾擾禮樂之崩壊極矣洗<lb/>
　耳長往非貞士之守乎而逡廵隴畆遷延阡陌未可<lb/>
　以卜任也察盈虚消息之機審進退存亡之道觀吉<lb/>
<pb n="6b"/>
　凶得失之數考成敗利鈍之原龍興而雲屬虎嘯而<lb/>
　風馳堯舜立而二八升湯武起而伊吕至不爾則蟄<lb/>
　焉蟄之存其身不蟄光其化故曰龍生於水被五色<lb/>
　而㳺故神欲小則化如蠶蠋欲大則藏於天下欲上<lb/>
　則凌於雲氣欲下則入於深泉上下無時謂之神中<lb/>
　古以来斯道替矣諸葛孔明其庶㡬乎抱管樂之宏<lb/>
　略感真主之屢勤痛明堂之不祀許先主以馳驅捐<lb/>
　身而起岀處潔矣夫何間然之有哉易曰或躍在淵<lb/>
<pb n="7a"/>
　无咎<lb/>
九五飛龍在天利見大人何也葉子曰天下之不容或<lb/>
　已者好徳爾縻之良而使人之不可諠者天徳王道<lb/>
　之備是故儀封人請見矣見者能㡬何哉道在而位<lb/>
　不在焉彼欲見而不知也泄栁閉門而不納矣位在<lb/>
　而道不在焉我欲見而不能也其惟堯舜乎徳與位<lb/>
　並運與時隆應天而興與日俱融斯圓穹垂象而列<lb/>
　宿昭符滄溟西下而江漢朝宗者乎燦然勃然夫誰<lb/>
<pb n="7b"/>
　能禦之易曰飛龍在天利見大人<lb/>
上九亢龍有悔何也葉子曰天髙地下萬物散殊而時<lb/>
　為物之極卑髙以陳貴賤位矣而君為位之極履乎<lb/>
　時之極則命之去我牛不如禴矣故雖貴而無位雖<lb/>
　髙而無民雖有賢人而無輔大命近止不絶如綫不<lb/>
　將寄空身於天下乎過乎君之上則我墜厥命瘠可<lb/>
　僨肥矣故雖有位而不貴雖有民而不髙雖有輔而<lb/>
　不賢危若綴旒險若膠舟不將取實禍於目前乎是<lb/>
<pb n="8a"/>
　雖負變化之形而實無變化之靈是雖冒崇髙之名<lb/>
　而實彰卑賤之徴故曰天之廢商乆矣君將興之不<lb/>
　亦難乎又曰天之所廢誰能興之此齊湣衆棄之暴<lb/>
　楚靈投龜之詬夏桀日亡之狂而商紂不知命之在<lb/>
　周而以為已有也不亡何待易曰亢龍有悔<lb/>
䷁<lb/>
坤元亨利牝馬之貞君子有攸往先迷後得主利西南<lb/>
　得朋東北䘮朋安貞吉何也葉子曰君徳以剛為主<lb/>
<pb n="8b"/>
　臣道奉天而行奚以有是云也不以天下之至順不<lb/>
　能配天下之至健也晉陽之難將士讙呼惟髙赫不<lb/>
　失君臣之禮而襄子以為賞先至徳之初制度草創<lb/>
　惟李勉能為朝廷之尊而肅宗以為倚重不順而能<lb/>
　之乎雖然順則順矣䖍其始而不厚其終恭乎前而<lb/>
　少肆於後非純臣也霍光李徳裕可以鑒矣其惟周<lb/>
　公乎負成王於襁褓而不以權勢加天下復少子以<lb/>
　明辟而不以寵利居成功一人之身而三變焉皆不<lb/>
<pb n="9a"/>
　失節於臣子斯順之至也順則哲哲則何患於迷順<lb/>
　則安安則奚患不得是故天生地成則萬寳告成而<lb/>
　天下歸地之徳君令臣行則庶績咸熙而天下歸臣<lb/>
　之功斯之謂不言所利而利聚焉不施其勞而勞併<lb/>
　焉然則為臣者亦何憚於居後以從事而必取於争<lb/>
　先以犯分哉知乎此則為順為悦為巽為麗者全身<lb/>
　之道也為動為止為險為健者傾覆之基也君子宜<lb/>
　知所擇矣易曰坤元亨利牝馬之貞君子有攸往先<lb/>
<pb n="9b"/>
　迷後得主利西南得朋東北䘮朋安貞吉<lb/>
初六履霜堅氷至何也葉子曰物必有兆事貴審機能<lb/>
　謹其始則福致辨之不早則禍隨是以將萌之際聖<lb/>
　人有隠憂焉故曰蜰<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>一出潛魚盡怖霜鐘初動巢<lb/>
　鳥咸驚何也䑕牙雖尖而有害象之技豺舌雖狭而<lb/>
　有殺虎之能君子不可以不慎也昔者王莽謙恭之<lb/>
　始曹操夷難之初司馬懿恭命之日識微之士盖三<lb/>
　致意焉不有由然者乎不然秦不過一西戎之國耳<lb/>
<pb n="10a"/>
　何夫子定書而附以秦誓盖駸駸乎王之後矣刪詩<lb/>
　而列以秦風盖勃勃乎夏之漸矣天下之勢日趨於<lb/>
　秦聖人盖有以知之知之而憂焉而示警於周惜周<lb/>
　之圖回無其人也嗚呼維此聖人瞻言百里維彼愚<lb/>
　人覆狂以喜是故金人之銘曰勿謂何傷其禍將長<lb/>
　勿謂何害其禍將大勿謂何淺其禍將然勿謂莫聞<lb/>
　夭妖伺人熒熒不滅炎炎奈何涓涓不壅將成江河<lb/>
　綿綿不絶將成網羅青青不伐將尋斧柯言不能慎<lb/>
<pb n="10b"/>
　始之禍也是故齊襄之無道文姜之淫亂莊公不察<lb/>
　以為常事朝廷處之而不疑大臣順之而不諫百姓<lb/>
　安之而無忿疾之心使人欲大肆天理滅亡由是叔<lb/>
　牙之弑械成於前慶父之無君動於後圉人犖卜齮<lb/>
　之賊交𤼵於黨氏武闈之間哀姜以國君之母與聞<lb/>
　乎故而不忌也魯君再弑㡬至亡國其禍豈淺淺哉<lb/>
　而况於始而㑹鄭以伐宋固請而行繼而㑹宋以伐<lb/>
　鄭先期而往不待鍾巫之變知其有無君之心者乎<lb/>
<pb n="11a"/>
　此春秋之所以謹於微也易曰履霜堅氷至<lb/>
六二直方大不習无不利何也葉子曰立天下之正位<lb/>
　以禮而制心行天下之大道以義而制事充諸内而<lb/>
　見乎外根於心而生於色是之謂履繩而蹈矩光明<lb/>
　而正大内有青天白日之心志外有髙山大川之規<lb/>
　模此臣道之純而厚徳之至也主不疑而萬民服何<lb/>
　不利之有哉周公之於成王伊尹之於太甲孔明之<lb/>
　於後主皆不疑其所行者也故曰中正行險往且有<lb/>
<pb n="11b"/>
　功雖危无咎能自信也伊尹以之剛健主豫動而有<lb/>
　應羣疑乃亡能自强也周公以之又曰劉后授之無<lb/>
　疑心武侯受之無懼色繼體納之無貳情百姓信之<lb/>
　無異志易曰直方大不習无不利<lb/>
六三含章可貞或從王事无成有終何也葉子曰臣道<lb/>
　貴恭而戒驕逞馳而焜燿驕之大者也臣道尚讓而<lb/>
　忌專斷制而裁割專之大者也禰衡諸葛恪之殺其<lb/>
　身李徳裕令狐綯之疑其主豈盡夫人之過哉是故<lb/>
<pb n="12a"/>
　韜藏知技而不露有善則歸之於君持身不變之道<lb/>
　也隨事補拾而無成有勞則任之於已守職終身之<lb/>
　分也髙而曷以危滿而何所溢哉信非大禹之不矜<lb/>
　不伐周公之不驕且吝不足以語此田興幼孤兄融<lb/>
　長養而教之興常於軍中角射一軍莫及融退而抶<lb/>
　之曰爾不自悔禍將及矣故興能自全於田季安淫<lb/>
　虐猜暴之時而卒為魏博節度使為晚唐忠順之臣<lb/>
　許存歸王建建忌其勇略欲殺之王宗綰宻言存謙<lb/>
<pb n="12b"/>
　厚有良將才乃舍之更姓名曰王宗播栁脩每勸宗<lb/>
　播慎静以免禍後遇强敵諸將所憚者宗播以身先<lb/>
　之及有功輙稱病不自伐由是得以功名終嗚呼亦<lb/>
　庶乎知恭順之義矣易曰含章可貞或從王事无成<lb/>
　有終<lb/>
六四括囊无咎无譽何也葉子曰聖賢之進退以其道<lb/>
　而君子之語黙因乎時士未可以言而言是以言取<lb/>
　名也侯生盧生非乎是士之罪也而韋裕之因見殺<lb/>
<pb n="13a"/>
　於唐懿抑又甚矣可以言而不言是以黙取容也胡<lb/>
　廣張禹非乎是士之恥也而闗播之不敢𤼵口於盧<lb/>
　把又其每下矣慎哉其惟時乎天下有道危言危行<lb/>
　天下無道危行言孫是之謂聖人之時焉而出處進<lb/>
　退係之矣非夫子與顔淵用之行而舍之藏言足興<lb/>
　而黙足容何得以語此而比干之剖心伯夷之扣馬<lb/>
　弗與焉易曰括囊无咎无譽<lb/>
六五黄裳元吉何也葉子曰昔者天根之治天下也㳺<lb/>
<pb n="13b"/>
　心於淡合氣於漠順物自然而無容私焉耳此至文<lb/>
　之治盛徳無為之化也故淮南子曰古有鍪而卷領<lb/>
　以王天下者矣天下不非其服同懐其徳况服之衷<lb/>
　而飾之盛稱其徳而民所望者乎黄帝堯舜垂衣裳<lb/>
　而天下治有由然矣何也長民者衣服不貳從容有<lb/>
　常以齊其民則民徳歸一矣此正位凝命恭已以正<lb/>
　南面之事非唐虞三代何足以語此故曰欽明文思<lb/>
　安安允恭克讓曰濬哲文明温恭允塞曰克勤克儉<lb/>
<pb n="14a"/>
　不矜不伐曰聖敬日躋上帝是祗曰徽柔懿恭小心<lb/>
　翼翼易曰黄裳元吉<lb/>
上六龍戰于野其血𤣥黄何也葉子曰隂極抗陽臣盛<lb/>
　逼君小人壯而病君子天下之勢也相抗則争相逼<lb/>
　則鬬相病則撃天下之情也鬬無兩全争無兩活撃<lb/>
　無兩存天下之理也漢宦官盛而誅黨人黨人盡而<lb/>
　趙忠張讓等捕殺凡二千餘人唐宦官恣而毒南司<lb/>
　南司盡而第五可範等數百人悉誅殺宋之小人羣<lb/>
<pb n="14b"/>
　起而攻道學道學斃而韓侂胄賈似道等皆死於憤<lb/>
　憤不平之手秦始皇簒周周滅而秦亦斃李斯趙髙<lb/>
　覆秦秦亡而斯髙亦誅王莽盜漢漢微而莽亦敗變<lb/>
　所從来乆矣君子亦慎其初乎易曰龍戰于野其血<lb/>
　𤣥黄<lb/>
䷂<lb/>
屯元亨利貞勿用有攸往利建侯何也葉子曰資始之<lb/>
　餘物不能不穉也雲行雨施而品物流行矣蠱壊之<lb/>
<pb n="15a"/>
　極時不能不亂也首出庶物而萬國咸寧矣然則難<lb/>
　也者其時之所值乎難無不通者其天運人事之不<lb/>
　容或已者乎然天機雖必有所動而人為不可以不<lb/>
　臧以燕伐燕以暴易暴不臧孰甚焉若之何其臧之<lb/>
　舉仁義以濟時艱大徳也鎮安静以俟天命大順也<lb/>
　扶宏義以致英俊大略也大徳以先天下何不服大<lb/>
　順以應時宜何不散大畧以任武勇何不誅漢髙帝<lb/>
　除秦苛暴約法三章徳莫加焉以天下城邑封功臣<lb/>
<pb n="15b"/>
　捐數千里之地以與信越而不惜畧莫加焉五載而<lb/>
　成帝業夫豈偶然而已乎易曰屯元亨利貞勿用有<lb/>
　攸往利建侯<lb/>
初九盤桓利居貞利建侯何也葉子曰處平安則率履<lb/>
　易故順事而能適遭蹇難則操心危故遇變而能通<lb/>
　東坤有言君子之厄於難也强偶在外不得紓其並<lb/>
　驅之志也則堅執必抗之心而不挫不憚征繕以為<lb/>
　輔是為備其危而絶其望知所以為社稷之權也强<lb/>
<pb n="16a"/>
　敵在前不得遂其剪除之願也則大奮必勝之氣而<lb/>
　不委若將改立以改圖是為折其驕而沮其銳知所<lb/>
　以為君之道也昔者秦王使告趙王願與王為好㑹<lb/>
　於西河外澠池趙王行藺相如從㢘頗送至境與王<lb/>
　訣曰王行度道里㑹遇之禮畢還不過三十日三十<lb/>
　日不還則請立太子以絶秦望王許之宋真宗時契<lb/>
　丹犯邉王旦從幸澶州雍王元份留守東京遇暴疾<lb/>
　命旦馳還權留守事旦曰願宣寇準臣有所陳寇準<lb/>
<pb n="16b"/>
　至旦奏曰十日之間未有㨗報時當如何帝黙然良<lb/>
　乆曰立皇太子嗚呼澠池之㑹强偶不可不備其危<lb/>
　也澶淵之行强敵不可不折其驕也我備其危而後<lb/>
　彼之非望塞我折其驕而後彼之暴鋭阻為社稷之<lb/>
　權與為君之道宜無出於此者天下之大難曷患其<lb/>
　不濟哉噫非天下之至變其孰能與於此其次則惟<lb/>
　居徳以順民合黨以懼敵若劉𤣥徳艱難許潁之間<lb/>
　逃遁荆吴之際劇踖甚矣然能與操為水火操以急<lb/>
<pb n="17a"/>
　我以寛操以暴吾以仁操以詐吾以誠雖操之强莫<lb/>
　能害也卒之與吴為合赤壁一勝而鼎足遂成人心<lb/>
　屬而天命昭矣古之英雄所為盖如此易曰盤桓利<lb/>
　居貞利建侯<lb/>
六二屯如邅如乗馬班如匪寇婚媾女子貞不字十年<lb/>
　乃字何也葉子曰三軍之衆可以奪帥匹夫之微志<lb/>
　不可取是故古之君子不遇真主則亦已矣夫茍一<lb/>
　定君臣之交正其無所逃之義則終其身而不變厯<lb/>
<pb n="17b"/>
　九死以不回雖值艱難而窘廹夫安能以易其志乎<lb/>
　曹操壯闗侯之為人而察其心神無乆留之意使張<lb/>
　遼以其情問之侯嘆曰吾極知曹公待我厚然吾受<lb/>
　劉將軍恩誓以共死不可背之吾終不留卒於厯九<lb/>
　闗斬諸將間闗百計求遂君臣之契曹操以周瑜為<lb/>
　心腹之疾宻遣蔣幹往説之瑜立謂幹曰子翼良苦<lb/>
　逺涉江湖為曹氏作說客耶大丈夫處世遇知已之<lb/>
　主外托君臣之義内結骨肉之恩言行計從禍福共<lb/>
<pb n="18a"/>
　之假使蘇張更生安能移其意乎謝安于桓温初則<lb/>
　伐其壁人之謀而卒之寢其九錫之命强臣自斃而<lb/>
　王室以寧樂夀兵馬使𫝊良弼博野鎮遏使李寰所<lb/>
　戍在幽鎮之間朱克融王庭湊互加誘脇二人不從<lb/>
　各以其衆堅壁賊竟不能取故曰黄鵠反故鄉狐死<lb/>
　正首丘壯夫之志也又曰寒士之妻弱國之臣各安<lb/>
　其正而已生民之理也惟王導則不然遲回邪正之<lb/>
　間狐疑順逆之際幸則王氏為天子不幸則王馬共<lb/>
<pb n="18b"/>
　天下天命不祐而大逆鬼誅然後哭而廹之愚者以<lb/>
　為忠而哲人知其賊矣寧能逃其誅於九地之下哉<lb/>
　王敦初據石頭勢甚猖獗其主有願歸瑯琊以避賢<lb/>
　路之語刁協劉隗等又屢敗廢晉自立在其掌中王<lb/>
　導盖與隂謀所以絶無半語片札勸止敦逆及敦以<lb/>
　吕猗之譛欲殺戴淵周顗問導導又以私憾三問而<lb/>
　不答竟使賊殺忠良震蕩社稷其與王彬先哭周顗<lb/>
　而後見敦者相去逺矣及後敦病至江寧知其决不<lb/>
<pb n="19a"/>
　能起事不可成乃率子弟為之𤼵哀又移書與王含<lb/>
　稱明目張膽為六軍之首等語豫為不黨之地吾誰<lb/>
　欺乎且其書曰先承大將軍已不諱兄此舉謂可如<lb/>
　昔年之事乎昔年佞臣亂朝人懐不寧如導之徒心<lb/>
　思外濟今則不然夫劉隗果奸邪也亦當如謝琨城<lb/>
　狐社䑕之喻為周顗不可舉兵脅天子之言敦果可<lb/>
　除君側之惡也亦當奉元帝方朕太甲欲見幽囚是<lb/>
　可忍也孰不可忍之詔而乃欲思若此之濟乎此其<lb/>
<pb n="19b"/>
　反心不覺自露奸情鬼使章明不謂導之與敦同謀<lb/>
　吾不信也及温嶠辭敦至建康盡以敦逆謀告帝與<lb/>
　庾亮畫計討之敦聞之大怒曰吾乃為小物所欺與<lb/>
　導書曰太真别来㡬日作如此事當募人生致之自<lb/>
　拔其舌此其往来告報彼此犄角不謂敦之與導同<lb/>
　謀吾不信也又詔贈譙王承戴淵周顗等官周札故<lb/>
　吏為札豁寃尚書卞壺議以札開門延宼不當贈諡<lb/>
　王導以為往年之事敦奸逆未彰自臣等有識以上<lb/>
<pb n="20a"/>
　皆所未悟與札無異郄鑒曰敦之逆謀履霜日乆若<lb/>
　以往年之舉義同桓文則先帝可為幽厲耶嗚呼再<lb/>
　觀此情猶有以導賊為忠者可謂心䘮而神瘚矣安<lb/>
　得起其腐骨使臯陶子路跽鞫而寸斬之乎易曰屯<lb/>
　如邅如乗馬班如匪寇婚媾女子貞不字十年乃字<lb/>
六三即鹿无虞惟入于林中君子㡬不如舍往吝何也<lb/>
　葉子曰天下無事豪傑若庸人天下多難庸人逞豪<lb/>
　傑何則覩湯武之龍躍謂戡亂在神功聞孔墨之挺<lb/>
<pb n="20b"/>
　生謂英睿擅竒響視韓彭之豹變謂蟄猛致人爵見<lb/>
　張桓之朱紱謂明經拾青紫此皆不知義命之談才<lb/>
　徳之説而妄意富貴功名者也又安知其有所以致<lb/>
　之者乎而又安知斗筲之子不秉帝王之器節梲之<lb/>
　材不荷棟梁之任者乎齊儋趙歇起於秦之末公孫<lb/>
　述隗囂王郎起於漢之微公孫瓉劉淵袁術之徒起<lb/>
　於三國之未定皆此類也已噫知㡬審已者其竇融<lb/>
　之歸光武乎易曰即鹿无虞惟入于林中君子㡬不<lb/>
<pb n="21a"/>
　如舍往吝<lb/>
六四乗馬班如求婚媾往吉无不利何也葉子曰君子<lb/>
　貴平天下之難然不必其自我平之也我欲平之奈<lb/>
　無才何君子貴成天下之功然不必其自我成之也<lb/>
　我欲成之奈無力何吾不能平吾與女平之吾不能<lb/>
　成吾於女成之天下之至明也知此者其唐之許逺<lb/>
　乎位本在廵上授之柄而處其下卒為唐氏之保障<lb/>
　天下稱才焉卒為臣道立彝極後世稱忠焉孰謂逺<lb/>
<pb n="21b"/>
　也而固非廵匹耶彼張浚自執己見不聽王彦劉子<lb/>
　羽吴玠郭浩之諫而輕師失律致富平之敗不聽岳<lb/>
　飛之言而致酈瓊之叛吕祉之死不制李顯忠邵宏<lb/>
　淵之不協而致符離之潰君子謂其量狭而不能下<lb/>
　士知暗而不能知人且富平之役李綱尚在浚忌之<lb/>
　而不能用淮西之舉岳飛在管浚惡之聽其歸終母<lb/>
　䘮而不能留符離之戰虞允文逺在川陕浚雖聞其<lb/>
　賢而不能舉以自副乃以桀傲争利之人自隨與圖<lb/>
<pb n="22a"/>
　大事夫安得不敗噫浚之為將如此其視趙奢之下<lb/>
　許厯韓信之拜李左車相去固亦逺矣而曷知廵逺<lb/>
　之事耶易曰乗馬班如求婚媾往吉无不利<lb/>
九五屯其膏小貞吉大貞凶何也葉子曰昔者先王之<lb/>
　於民也有風行草偃之勢焉故其施之祿也若澤之<lb/>
　下於天潰決而不可禦也其導之利也若髙屋建瓴<lb/>
　而注之水奔流而莫能止也是故以勞以佚以生以<lb/>
　死无往而不利焉耳故曰沛然徳教溢乎四海者其<lb/>
<pb n="22b"/>
　為政不難若曰有所施焉而不果有其徳澤而不下<lb/>
　則威權去而利柄亡其何以行之哉雖非嗇施吝賞<lb/>
　至刻印刓而不忍與鄙心陋志以敝袴而待有功者<lb/>
　矜資惜費戔戔焉如販夫販婦然為天下守財虜然<lb/>
　澤泥而不能施與無澤同惠塞而不得下則如無惠<lb/>
　大勢已去天下事其尚得為之乎是故姑為有漸之<lb/>
　謀以延垂亡之命僅守安常之分以俟馴致之休則<lb/>
　髙之可為盤庚周宣之修徳用賢復先王之政而諸<lb/>
<pb n="23a"/>
　侯朝卑之亦不失為周之平桓漢之元成桓靈不然<lb/>
　而强徇决起欲復王者之氣勢收天子之威權驟而<lb/>
　為之妄意而圖之不為魯昭曹髦之自孽則為靚赧<lb/>
　之亡周燕丹之不祀矣可不戒哉易曰屯其膏小貞<lb/>
　吉大貞凶<lb/>
上六乗馬班如泣血漣如何也葉子曰否窮反泰反之<lb/>
　者克斷之才也非其才則濡首矣難極復亨復之者<lb/>
　果毅之資也無其資則入穴矣進之無敢為之能退<lb/>
<pb n="23b"/>
　之為無益之悼亡而已矣將何以乆長於天地之間<lb/>
　哉唐末諸帝苦宦官之逼每對左右泣下或悲不自<lb/>
　勝昭宗强杜讓能討李茂貞卒之誅貶讓能以為解<lb/>
　至涕下不自禁既為朱全忠逼幸洛陽促百官東行<lb/>
　驅徙士民號哭滿路至華州民夾道號萬嵗昭宗泣<lb/>
　曰勿呼萬嵗朕不復為女主矣館於興徳宫謂侍臣<lb/>
　曰諺云紇干山頭凍殺雀何不飛去生處樂朕今飄<lb/>
　泊不知竟落何所因泣下沾襟左右莫能仰視東都宫<lb/>
<pb n="24a"/>
　闕未成留止陕朱全忠来朝延入寢室見何后后泣<lb/>
　曰大家夫婦委身全忠矣嗚呼哀哉而况帶汁孔明<lb/>
　也哉易曰乗馬班如泣血漣如<lb/>
䷃<lb/>
蒙亨匪我求童蒙童蒙求我初筮告再三瀆瀆則不告<lb/>
　利貞何也葉子曰天生昏亦生明天生愚亦生哲伊<lb/>
　尹曰天之生斯民也使先知覺後知使先覺覺後覺<lb/>
　也予天民之先覺者也予將以先知覺後知以先覺<lb/>
<pb n="24b"/>
　覺後覺也覺之矣而有不明不哲者乎上能覺下能<lb/>
　學天下其無昏與愚矣何也上智通乎下愚善學不<lb/>
　如善教是故學之道嚴師為難師嚴然後道尊道尊<lb/>
　然後民知敬學故太學之禮雖詔於天子無北面尊<lb/>
　師尚道也孟嘗君請學於閔子使車往逆非嚴師矣<lb/>
　善歌者使人繼其聲善教者使人繼其志不憤則不<lb/>
　啟不悱則不𤼵故子夏問詩學一而知二子貢論學<lb/>
　問一而得三敬學遜志也樊遲未逹而不悟非尊道<lb/>
<pb n="25a"/>
　矣不嚴則狎玩之心生弗尊則暴棄之儆寡雖與聖<lb/>
　賢處何自而入聖乎雖然陸象山有言學者不求師<lb/>
　與求師而不能虚心退聽此固學者之罪學者知求<lb/>
　師矣能退聽矣所以道之者或非其道又誰之過乎<lb/>
　故程子曰學者必求師記問文章不足以為人師以<lb/>
　所學者外也所謂師者何也曰理也義也然則道必<lb/>
　足以師世而範俗徳必可以繼往而開来信非孔孟<lb/>
　不足以當之矣東漢而下師道益嚴皆不足以勝其<lb/>
<pb n="25b"/>
　任雖以韓愈之賢且不足為籍湜範况其他乎宋朝<lb/>
　理學逺過漢唐胡安定公首倡體用之學以淑其徒<lb/>
　使學者明于經義講于時勢篤于踐履而不為口耳<lb/>
　之習故一時賢士大夫多出其門師道之立盖昉乎<lb/>
　此是後周子建圖屬書以覺来學而程子兄弟實紹<lb/>
　其傳文公又從而光大之淵源所漸徧及海内有志<lb/>
　之士探討服行而推其所得以尊主庇民者不絶于<lb/>
　時能使大義既乖而復正公道乆屈而復伸皆夫人<lb/>
<pb n="26a"/>
　之力也師道之立於是為盛嗚呼孔孟之後非是曷<lb/>
　庶㡬耶易曰蒙亨匪我求童蒙童蒙求我初筮告再<lb/>
　三瀆瀆則不告利貞<lb/>
初六𤼵蒙利用刑人用說桎梏以往吝何也葉子曰設<lb/>
　刑罰以齊衆明教化以善俗者聖王為治之大要也<lb/>
　威嚴以惕衆志在寛以敷五教者聖人教人之大法<lb/>
　也故曰庶頑讒説若不在時侯以明之撻以記之又<lb/>
　曰夏楚二物收其威也君子開𤼵天下之㝠頑也而<lb/>
<pb n="26b"/>
　可以徒然已乎不威不懲無法則惰非聖人之得已<lb/>
　也故曰君子以情用小人以形用榮辱者賞罰之精<lb/>
　華也故禮樂刑辱以加君子化其情也桎梏鞭撲以<lb/>
　教小人治其形也雖然繼之曰工以納言時而颺之<lb/>
　格則承之庸之否則威之又曰君子之於學也藏焉<lb/>
　修焉息焉㳺焉夫然故安其學而親其師又豈一於<lb/>
　法之嚴哉猛而糾以寛使不致其困拘而加以縱使<lb/>
　不苦其難此堯舜三代之世所以無頑民也後世不<lb/>
<pb n="27a"/>
　棄則廹矣何以底于善諸葛孔明殆庶㡬焉其佐𤣥<lb/>
　徳治蜀頗尚嚴峻法正諫之亮曰秦以無道政苛民<lb/>
　怨匹夫大呼天下土崩髙祖因之可以洪濟劉璋暗<lb/>
　弱徳政不舉威刑不肅蜀士人士專權自恣君臣之<lb/>
　道漸以陵替寵之以位位極則殘順之以恩恩竭則<lb/>
　慢所以致弊實由于此吾今威之以法法行則知恩<lb/>
　限之以爵爵加則知榮榮恩並濟上下有節為法之<lb/>
　要于斯而著矣噫孔明其足以知此哉易曰𤼵蒙利<lb/>
<pb n="27b"/>
　用刑人用說桎梏以往吝<lb/>
九二包蒙吉納婦吉子克家何也葉子曰善教人者有<lb/>
　廣收而無細擇故曰有教無類三后無忿疾于頑孔<lb/>
　子思狂又思狷此之謂有容徳乃大善世之謀謨也<lb/>
　若之何其選人以為教哉善教人者有翕茹而無却<lb/>
　吐故曰未嘗無誨孔子之與其進也孟子之来者不<lb/>
　拒此之謂歸斯受之先覺之門户也若之何其阻人<lb/>
　之自進哉詩曰菁菁者莪在彼中阿又曰芃芃棫樸<lb/>
<pb n="28a"/>
　薪之槱之此周王之夀考而作人乎作人如此則大<lb/>
　以成大小以成小無棄物矣成人有徳小子有造無<lb/>
　枉器矣作人如此則養不中而養不才天下其化成<lb/>
　矣模不模而範不範斯民其寡過矣天下殆可封乎<lb/>
　而豈曰小補之哉此伊尹先覺之任周公代辟之功<lb/>
　契之敬敷之責也其諸所謂口代天言心代天工身<lb/>
　代天事行代天化者乎噫信非聖人不足以語此易<lb/>
　曰包蒙吉納婦吉子克家<lb/>
<pb n="28b"/>
六三勿用取女見金夫不有躬无攸利何也葉子曰女<lb/>
　以順為正順也者順乎夫也順夫則不茍於從正以<lb/>
　守為大守也者守夫義也守義則不茍於利顧利而<lb/>
　不順其行順者非夫也輕身而不正其守守者非義<lb/>
　也若之何其取之晉獻公欲以驪姬為夫人史蘇曰<lb/>
　有男戎必有女戎若晉以男戎勝戎戎必以女戎勝<lb/>
　晉矣不吉子反欲取夏姬巫臣曰是不祥人也是夭<lb/>
　子蠻殺御叔弑靈侯戮夏南出孔儀䘮陳國何不祥<lb/>
<pb n="29a"/>
　如是人生實難其有不獲死乎天下多美婦人何必<lb/>
　是巫臣自取之叔向欲取於申公巫臣其母曰甚美<lb/>
　必有甚惡尤物足以移人茍非徳義則必有禍趙飛<lb/>
　燕姊妹之入也姿質醲粹見者歎賞獨宣帝時披香<lb/>
　博士淖方成立帝後唾之曰此禍水也滅火必矣武<lb/>
　曌在襁褓袁天綱相而驚曰是大孽也取之必禍稔<lb/>
　卒之獻公殺其子巫臣䘮其家叔向滅其族漢成殞<lb/>
　其身唐髙失其天下萬世之明鑒也噫安得後魏兒<lb/>
<pb n="29b"/>
　氏者而取之乎惜老生取之而不卒也兒氏許嫁彭<lb/>
　老生居貧家自舂汲以奉父母老生輙往逼之女曰<lb/>
　與君聘命雖畢然二門多故未及相見何由不禀父<lb/>
　母擅見凌辱若茍行非禮正可身死耳不從老生怒<lb/>
　而刺之女曰所以執節自固者正欲奉君耳今反為<lb/>
　君所殺言終而絶噫若是乎老生之不道哉雖然若<lb/>
　兒氏者吾見亦罕矣而不吉之女不祥之夫天下可<lb/>
　勝數乎遇功名則忘道徳見富貴則棄功名若賂以<lb/>
<pb n="30a"/>
　美官而張説許証元忠之罪附㑹新法而葉祖洽得<lb/>
　蒙首選之擢天下之滔滔者皆是也誠齋曰陳相下<lb/>
　喬而入幽公孫曲學以阿世斯女不可取也斯士獨<lb/>
　可用乎易曰勿用取女見金夫不有躬无攸利<lb/>
六四困蒙吝何也葉子曰蓬生麻中不扶自直子賤之<lb/>
　所以成徳也内無賢父兄外無嚴師友倀倀茫茫夫<lb/>
　何所之豈非斯人之不幸乎淮南子曰今使人生於<lb/>
　僻陋之國長於窮櫩陋室之下長無兄弟少無父母<lb/>
<pb n="30b"/>
　目未嘗見禮節耳未嘗聞先古獨守專室而不出門<lb/>
　使其性雖不愚其知者必寡矣故曰斯道之顯晦係<lb/>
　于人物之盛衰盖禮義以講習而明徳性以相觀而<lb/>
　善孑然獨立而無與為侣則學問廢而識見淺繩約<lb/>
　弛而怠慢生古人所以重朋来之樂者不以此歟雖<lb/>
　然待文王而興者凡民也若夫豪傑之士雖無文王<lb/>
　猶興彼且烏乎困哉此陳良南宫适司馬牛之所以<lb/>
　可貴也易曰困蒙吝<lb/>
<pb n="31a"/>
六五童蒙吉何也葉子曰君取其為蘭茁不欲其為狐<lb/>
　精君欲其為穉昧不欲其為聖明故曰聰明睿知守<lb/>
　之以愚又曰冕旒蔽目黈纊塞耳貴純一也聲色不<lb/>
　雜而道徳之必親狗馬不為而忠亮之必近土木不<lb/>
　圖而樸素之必用神仙不事而直諒之必庸斷斷乎<lb/>
　他技之無有蠢蠢乎純一而未𤼵以此下人奈之何<lb/>
　其不治哉成王之聽於周公漢昭之聴于霍光千古<lb/>
　之振主也侈心一動而雜然攻之賢棄不保矣昔唐<lb/>
<pb n="31b"/>
　明皇思九齡之先見為之流涕遣中使至曲江祭之<lb/>
　厚恤其家胡致堂曰李覯有言使管仲而不死雖内<lb/>
　嬖六人庸何傷君子非之曰未有蠱其心於女色而<lb/>
　又能盡其心於賢人者也於明皇見之矣明皇忽九<lb/>
　齡之言及身履危亡而後思之亦奚及哉正使向也<lb/>
　用九齡之言禍亂不自范陽可耳太真在宫林甫在<lb/>
　朝九齡必見逐殺一祿山亦無救于播遷之禍是故<lb/>
　太平之君必無欲然後能守成也而况知出庶物有<lb/>
<pb n="32a"/>
　輕待人臣之心思周萬機有獨御區宇之意謀吞衆<lb/>
　略有過慎之防明照羣情有先事之察者天下㡬何<lb/>
　而不亂乎此唐徳宗之所以再辱而不悟也易曰童<lb/>
　蒙吉<lb/>
上九撃蒙不利為寇利禦寇何也葉子曰勢也昔者聖<lb/>
　人之教天下何其忠厚之至哉勞之来之匡之直之<lb/>
　輔之翼之又從而振徳之民生其間卒未有為不善<lb/>
　者若失𤼵之不已而至於包包之未已而猶復困焉<lb/>
<pb n="32b"/>
　民斯為下矣生十九年而猶有童心自暴自棄孰甚<lb/>
　乎是故赭衣之衣嘉石之坐國門之驅以至四夷之<lb/>
　迸無所不至者非過虐也不欲其為良民害而實為<lb/>
　良民以驅害也彼未為害而我先驅之天下有不順<lb/>
　焉者乎禹之征三苗周公之治三監是已易曰撃蒙<lb/>
　不利為寇利禦寇<lb/>
　<lb/>
　葉八白易𫝊卷一<lb/>
</p>
<p>
</p>
  </div>
</body>
</text>
</TEI>
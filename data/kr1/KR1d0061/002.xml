<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記正義卷第六十四<lb/>
　　　唐國子祭酒上護軍曲阜縣開國子臣孔　頴達　等奉<lb/>
　　　勑撰<lb/>
問喪第三十五　正義曰案鄭目録云名曰問喪者以其記善問<lb/>
居喪之禮所由也此於別録屬喪服也　親始至實也　正義<lb/>
曰此一節明初死三日以來居喪哭踊悲哀疾痛之意也　雞斯<lb/>
者笄謂骨笄纚謂縚髮之繒言親始死孝子先去冠唯留笄纚也<lb/>
徒跣者徒空也無屨而空跣也　扱上衽者上衽謂深衣前衽扱<lb/>
之於帶以號踊履踐爲妨故扱之　交手哭者謂交手拊心而爲<lb/>
哭也　傷腎乾肝焦肺者言肺在上性近於燥故云焦肝近肺故<lb/>
云乾腎近下故云傷言近下性多潤而爲傷矣舉此三者五藏俱傷<lb/>
可知也　不舉火者哀痛之甚情不在食故不舉火也言旁親以<lb/>
下食不可廢故鄰里爲之糜粥以飲食之糜厚而粥薄薄者以飲<lb/>
之厚者以食之　親父至爲里　正義曰凡云親者包之五<lb/>
服也以此經悲哀之甚故知父母也云雞斯當爲笄纚<lb/>
<pb n="1b"/>
<pb n="1b"/>
明反哭之後虞祭之時也　祭之宗廟以鬼饗之者謂虞祭於殯<lb/>
宫神之所在故稱宗廟以鬼饗之尊而禮之兾其魂神復反也成<lb/>
壙而歸者此明葬之後猶居廬枕塊不敢入於室處也　故哭<lb/>
泣無時者此明終喪思慕之心也服勤者言服處憂勞勤苦也<lb/>
人情之實也者言非詐僞假爲之是人情悲慕之實也　或問曰<lb/>
死三日而后斂者何也此記者假設問三日而后斂之意也三曰斂者<lb/>
以士言之則大斂也明大夫以上言之則小斂也此經凡言亦者亦以<lb/>
俟其生制三日者俟其生也若三日不生於後亦不生矣也非但不<lb/>
生孝子之心亦益衰矣衣服之具亦可以成矣親戚之逺者亦可<lb/>
以至矣　或問曰冠者不肉袒何也者此解冠必不祖祖必不冠<lb/>
之意也又明孝子身有病闕其居喪所以禮矣此冠不居肉袒者<lb/>
謂心旣悲哀肉袒形褻故不可褻其尊服而冠也若有吉事而内<lb/>
心肅敬則雖袓而著冠也故郊特牲云君袒而割牲是也　或問<lb/>
曰免者以何爲也　怪成人肉袒之時須著免今非成人肉祖亦<lb/>
有著免故問之云　者以何所爲　曰不冠者之所服也<lb/>
<pb n="2a"/>
辭也不冠謂末冠童子之所服以未冠故著免也<lb/>
緦者此喪服正經之文記者引之故稱禮曰童子不緦者言不爲族<lb/>
人著緦服也　唯當室緦者謂童子無父兄當室主於家事唯<lb/>
此當室之童乃爲族人著緦服　緦者其免也者作記者云所<lb/>
以此童子爲族人得著緦者以其無父兄當室之時即著免也以<lb/>
其無父兄而可依理故得爲族人著緦服也　當室則免而杖<lb/>
矣者又明童子得免所由以其孤兒當室則得免而杖爲族人得<lb/>
著緦也若童子不當室則不得免及杖也　注云免冠之細別<lb/>
以次成人也　正義曰解當室所著之意也言免是冠之流例也<lb/>
童子當室亞次成人故得著免也云緦者其免也者疊出經文也言<lb/>
免乃有緦服也鄭出緦其免之意言内爲父母著免乃有族人緦服<lb/>
言緦服由於著免是所以緦者由有免故也　或問曰杖者何也者<lb/>
此明問居喪有杖爲父母乃異何意如此故問之　竹桐一也言爲<lb/>
父竹爲母桐孝子之意其義一也言孝子奉親用心是一但取義有<lb/>
異故竹桐而殊也　故爲父苴杖苴杖竹也者父是尊極故爲之<lb/>
<pb n="2b"/>
苴杖言苴惡之物以爲杖自然苴惡之色唯有竹也故云苴杖竹也<lb/>
爲母削杖削杖桐也言爲母屈於父不同自然苴惡之色也故用削<lb/>
杖其杖雖削情同於父故云削杖桐也桐爲是同父之義故不用餘<lb/>
木也或解云竹節在外外陽之象故爲父矣桐節在内内隂之類也<lb/>
故爲母也　或問曰杖者以何爲也者此問孝子居喪何以須杖<lb/>
之意也　父在不敢杖矣尊者在故也者爲母親對父之時不敢<lb/>
據杖以尊者在故不敢也　堂上不杖辟尊者之處也者所以爲<lb/>
母堂上不敢杖者堂上是父之所在辟尊者之處所以爲母堂上<lb/>
故不杖也　堂上不趨示不遽也者言孝子爲母所以堂上不<lb/>
爲喪趨者示父以間暇不促遽也若堂上而趨則感動父情使父憂<lb/>
戚故不杖不趨兾不悲哀於父也此孝子之志意人情之實事<lb/>
服問第三十六　正義曰案鄭目録云名曰服問者以其善問以<lb/>
知有服而遭喪所變易之節此於別録屬喪服也　傳曰至父<lb/>
母　正義曰此四　明從服輕重之異也　傳曰皇氏云此言<lb/>
傳曰者即前大傳之篇則服術有六不指其人今各以其<lb/>
<pb n="3a"/>
或可傳曰者是舊　成傳記者引之則非前大傳篇也<lb/>
多而刑五喪多而服　今記者皆引此舊傳而記之　有從輕而<lb/>
重公子之妻爲其皇姑者公子謂諸侯之妾子也皇姑即公子之母<lb/>
也諸侯在尊厭妾子使爲母練冠諸侯沒妾子得爲母大功而妾子<lb/>
妻不辨諸侯存沒爲夫之母期也其夫練冠是輕也而妻爲期是重<lb/>
故云有從輕而重也而謂之皇姑者皇君也此妾旣賤若惟云姑則<lb/>
有嫡女君之嫌今加皇字自明非女君而此婦所尊與女君同故云君<lb/>
姑也　有從無服而有服公子之妻爲公子之外兄弟者謂公子<lb/>
之外祖父母也公子被厭不服已母之外家是無服也妻猶從公子<lb/>
而服公子外祖父母從母緦麻是從無服而有服也　有從有服<lb/>
而無服公子爲其妻之父母者雖爲公子之妻猶爲父母期是有服<lb/>
也公子被厭不從妻服父母是從有服而無服也　注謂爲公子<lb/>
之外祖父母從母緦麻　正義曰經唯云公子外兄弟知非公子<lb/>
姑之子者以喪服小記云夫之所爲兄弟服妻皆降一等夫爲姑<lb/>
之子緦麻妻則無服今公子之妻爲之有服故知公子之外祖父母<lb/>
<pb n="3b"/>
從母也此等皆小功之服凡小功者謂爲兄弟若同宗直稱兄弟以<lb/>
外族故稱外兄弟也　傳曰母出則爲繼母之黨服者此明繼母<lb/>
之黨亦是舊傳之辭事異於上故更稱傳曰也　三年之喪旣練<lb/>
矣有期之喪旣葬矣者謂三年之喪練祭之後又當期喪旣葬之節<lb/>
也　則帶其故葛帶者故葛帶謂三年練葛帶也今期喪旣葬<lb/>
男子則應著葛帶與三年之葛帶麤細正同以父葛爲重故帶其<lb/>
故葛帶絰期之絰者謂三年練後首絰旣除故絰期之葛絰若婦人<lb/>
練後麻帶除矣則絰其故葛絰帶期之麻帶以其婦人不葛帶故<lb/>
也　服其功衰者功衰謂服父之練之功衰也　注帶其至麤<lb/>
衰　正義曰三年旣練期旣葬差相似也者三年旣練要帶四寸<lb/>
百二十五分寸之七十六期之旣葬其帶亦然故云差相似但父帶<lb/>
爲重故帶其故葛帶也云絰期之葛絰三年旣練首絰除矣者以<lb/>
三年旣練男子除於首是男子首絰除矣其首空故絰期之葛絰此<lb/>
文主於男子也若其婦人則首絰練之故葛絰練後麻帶巳除則要<lb/>
絰期之麻帶也云爲父旣練衰七升者以間傳稱斬衰三　卒<lb/>
<pb n="4a"/>
哭受以成布六升　旣　衰七升也云母旣葬衰八升者<lb/>
者誤當云七升故間傳云爲母䟽衰四升受以成布七升是旣葬受持<lb/>
爲母衰七升也云凡齊衰旣葬衰或八升或九升者以父之旣練母<lb/>
之旣葬衰皆七升其齊衰仍有八升九升故更言之八升者是正服<lb/>
齊衰或九升者是義服齊衰也云服其功衰服麤衰者功即麤也<lb/>
言齊衰旣有八升九升服也其麤者謂七升父之衰也經不云服其<lb/>
父衰而云功衰者經稱三年之衰則父爲長子及父卒爲母皆是三<lb/>
年今期喪旣葬反服其服若言功衰揔道三人故不得特言服父<lb/>
衰也母喪旣練雖衰八升與正服旣葬齊衰同以母服爲重亦服母<lb/>
之齊衰也皇氏云謂三年旣練之後初遭期喪今謂此經亦三年未<lb/>
練之前初有期喪未葬爲前三年之衰爲練祭至期旣葬乃帶其<lb/>
故葛帶絰期之葛絰也必知其期喪未葬巳前得爲三年練祭者雜<lb/>
記篇云三年之喪旣顈其練祥皆行彼謂後喪示三年旣顈之後<lb/>
得行前三年之喪練祭則知後喪期年未顈之前得爲三年之喪<lb/>
而行練也熊氏云爲母旣葬衰八升言父在爲母也今鄭注云爲父<lb/>
<pb n="4b"/>
旣練衰七升爲母旣葬衰八升矣又經云三年之喪旣練皆爲父<lb/>
卒爲母今熊氏云父在爲母其義非也　有大功之喪亦如之者此<lb/>
明三年之喪練後有大功之喪也大功之喪者爲大功喪旣葬以前<lb/>
經云期之喪旣葬則此大功之喪亦旣葬不云旣葬者從上省文也<lb/>
亦如之者言亦帶其故葛帶絰期之葛絰也故云亦如之　注大<lb/>
功至皆麻　正義曰言大功初死之麻變三年練後之葛首要皆<lb/>
麻矣故閒傳謂之重麻也云期旣葬之葛帶者謂大功旣葬葛帶<lb/>
以次差之三寸有餘三年練之葛帶以次差之則四寸有餘大功旣葬<lb/>
葛帶小於練之葛帶故反服練之故葛帶也又大功旣葬者首絰四<lb/>
寸有餘若要服練之葛帶首服大功旣葬之葛絰旣麤細相似不<lb/>
得爲五分去一爲帶之差故首絰與期之絰五寸有餘進與期之旣<lb/>
葬同也故云絰期之絰是差次之冝也此注亦主於男子矣其婦人之<lb/>
服於下間傳篇具釋也云比雖變麻服葛大小同耳者大功初喪服<lb/>
麻之時首絰五寸餘要帶四寸餘大功旣葬之後首絰應合四寸餘<lb/>
要帶本合三寸餘旣服練之要帶四寸餘則其首絰合五分加一<lb/>
<pb n="5a"/>
寸餘也是大功初　麻　衰旣葬之葛　初死之麻大小同　云<lb/>
雖變麻服葛大小同耳云亦服其功衰者亦上文也服其功衰謂服父<lb/>
之練衰也以大功初喪者衰七升八升九升旣葬之後則有十升然<lb/>
服父七升也云凡三年之喪旣練始遭齊衰大功之喪絰帶皆麻者間<lb/>
傳篇云斬衰旣練遭大功之喪旣重麻則知斬衰旣練遭齊衰灼然<lb/>
重麻故云絰帶皆麻也此熊氏皇氏之說檢勘鄭意其義然也崔氏<lb/>
云此經大功之喪承前經之下旣有三年之練又有期喪旣葬合大<lb/>
功旣葬之後故帶其練之故葛帶絰期之葛絰於此經文其義得通<lb/>
然於間傳之文於義不合案間傳斬衰旣虞卒哭遭齊衰之喪又<lb/>
云旣練遭大功之喪文各別則此經文大功唯據三年練後不合期<lb/>
喪旣葬也注云男子絰期之葛絰婦人帶期之葛帶其誤者爲期絰<lb/>
期帶謂其大功之絰大功之帶然於鄭注其義稍乖也當以熊皇爲<lb/>
正也　小功無變也謂凡常小功無變於大功以上之服言先有<lb/>
大功以上喪服今遭小功之喪無變於前服不以輕服減累於重<lb/>
也　麻之有本者變三年之葛者謂大功以上爲帶者麻之根<lb/>
<pb n="5b"/>
本并留之合糾爲帶如此者得變三年之練葛若麻之無本謂小功<lb/>
以下其絰澡麻斷本是麻之無本不得變三年之葛也言變三年葛<lb/>
舉其重者其實期之葛有本者亦得變之矣　旣練遇麻斷本<lb/>
者此明斬衰旣練之後遭小功之喪雖不變服得爲之加絰也旣練<lb/>
之後遭遇麻之斷本小功之喪　於免絰之者以練無首絰於小功<lb/>
喪有事於免之時則爲之加小功之絰也　旣免去絰者謂小功以下<lb/>
之喪斂殯事竟旣免之後則脫去其絰也　每可以絰必絰者謂<lb/>
於小功以下之喪當斂殯之節每可以絰之時必爲之加麻也<lb/>
旣絰則去之者謂不應絰之時則去其絰自若練服也　注雖無<lb/>
至服也　正義曰有事則免絰如其倫者倫謂倫類雖爲之不變<lb/>
服其應免絰之時如平常有服之倫類也云免無不絰者解經於免<lb/>
絰之於是免之時必著絰則大斂小斂之節衆主人必加絰也云絰有不<lb/>
免者解經每可以絰必絰也云絰謂不免但云絰者謂旣葬之後虞及<lb/>
卒哭之節但著絰不有免以服成故也是絰有不免者也　小功不<lb/>
易喪之練冠者言　功以下之喪不合變易三年喪之練冠　期之<lb/>
<pb n="6a"/>
練冠亦不得易也　免則絰其緦小功之絰者謂如當緦小功<lb/>
免之節則首絰其緦與小功之絰所以爲後喪緦絰者以前喪練冠<lb/>
首絰巳除故也上經云小功不易明緦不易下經云緦小功之絰兼言<lb/>
緦者恐免絰不及緦故也前經巳云於免絰之此經又云如免則絰者<lb/>
前經但云絰不云練冠恐小功以下不得改前喪練冠故重言之也<lb/>
因其初葛帶者言小功以下之喪要中所著仍因其初喪練葛帶<lb/>
上文云期喪旣葬則帶練之故葛帶此小功以下之喪亦著練之初<lb/>
葛帶不云故而云初者以期初喪之時變練之葛帶爲麻期旣葬之<lb/>
後還反服練之故葛帶故言故也謂其小功以下之喪不變練之葛<lb/>
帶故云初葛帶也　緦之麻不變小功之葛小功之麻不變大功之<lb/>
葛者謂以輕喪之麻本服旣輕雖𥘉喪之麻不變前重喪之葛也<lb/>
以有本爲稅者稅謂變易也所以緦之麻不變小功者以其緦與小功<lb/>
麻經旣無本不合稅變前喪唯大功以上麻絰有本者得稅變前喪<lb/>
也　注稅亦至易也　正義曰云稅亦變易者以一經之内有變<lb/>
有稅兩文故言稅亦變易也云此要其麻有本者乃變上耳者麻有<lb/>
<pb n="6b"/>
本謂大功以上麻絰有本爲重下服乃變上服大功得變期期得變<lb/>
三年也云雜記曰有三年之練冠則以大功之麻易之者所以引此者<lb/>
欲明大功之麻非伹得易期喪之葛亦得易三年練冠之葛也<lb/>
殤長中變三年之葛者此論成人小功緦麻不得易前喪之葛又論<lb/>
殤在小功緦麻得易三年葛也殤長中者謂本服大功之喪今乃降在<lb/>
長中殤男子則爲之小功婦人爲長殤小功中殤則緦麻如此者得變<lb/>
三年之葛也　終殤之月筭者謂著此殤喪服之麻終竟此殤<lb/>
之月筭數如小功則五月緦麻則三月　而反三年之葛者此著<lb/>
麻月滿還反服三年之葛也　是非重麻爲其無卒哭之稅者言<lb/>
服殤長中之麻不改又變三年之葛是非重此麻也所以服不改又<lb/>
變前喪葛者以殤服質略初死服麻巳後無卒哭之時稅麻服葛<lb/>
之法以其質略其文不縟故也下殤則否者以大功以下殤謂男子<lb/>
婦人俱爲之緦麻其情旣輕則不得變三年之葛也案上文麻之有<lb/>
本得變三年之葛則齊衰下殤雖是小功亦是麻之有本故喪服小<lb/>
記云下殤小功帯　麻不絶本然齊衰下殤乃變三年之葛今大<lb/>
<pb n="7a"/>
功長殤麻旣無本得變三年之葛者以其殤服質略無虞卒哭<lb/>
稅故特得變之若成人小功緦麻麻旣無本故不得變也　注謂<lb/>
大至服緦　正義曰知大功之親爲殤在緦小功者以前文云緦小<lb/>
功不得變上服則此得變三年之葛亦是緦麻小功也殤長中在<lb/>
小功緦者本大功之親耳云正親親也者以大功之親其殤所以得<lb/>
變三年之葛者以大功是正親親故重其殤也云三年之葛大功變<lb/>
旣練者則雜記篇云三年之練冠則以大功之麻易之是也云齊衰<lb/>
變旣虞卒哭者齊衰初喪得變三年旣虞卒哭則下間傳篇云<lb/>
斬衰之喪旣虞卒哭遭齊衰之喪輕者包重者特是也云爲殤未<lb/>
成人文不縟耳者縟謂數也謂禮文繁數若成人以上則禮繁數<lb/>
故變麻服葛今殤是未成人唯在質略無文飾之繁數故不變麻<lb/>
服葛也云男子爲大功之殤中從上服小功婦人爲之中從下服緦<lb/>
者喪服傳文　君爲天子三年者謂列國諸侯之君爲天子三年<lb/>
也　夫人如外宗之爲君也者言諸侯夫人爲天子如諸侯外宗<lb/>
之婦爲君也諸侯外宗之婦爲君期則夫人爲天子亦期也故云如外<lb/>
<pb n="7b"/>
宗之爲君諸侯爲天子服斬衰喪服正文此記載之者謂以夫人如外<lb/>
宗之爲君起文以君與夫人故知將欲明諸侯夫人爲天子故載君爲<lb/>
文之首也　注外宗至南面　正義曰外宗君外親之婦也者<lb/>
其夫旣是君之外姓其婦即是外宗也云其夫與諸侯爲兄弟服斬<lb/>
妻從服期者謂夫與諸侯爲兄弟之親在於他國諸侯旣死來爲<lb/>
之服當尊諸侯不繼本服之親故皆服斬其妻從服期也云諸侯<lb/>
爲天子服斬故夫人亦從服期是爲夫之君如外宗也熊氏云凡外<lb/>
宗有三案周禮外宗之女有爵通卿大夫之妻一也雜記云外宗爲<lb/>
君夫人猶内宗是君之姑姊妹之女舅之女從母之女皆爲諸侯服<lb/>
斬爲夫人服期是二也此文外宗是諸侯外宗之婦也若姑之子婦<lb/>
從母之子婦其夫是君之外親爲君服斬其婦亦名外宗爲君服期<lb/>
是三也内宗有二者案周禮云内女之有爵謂其同姓之女悉是一<lb/>
也雜記云内宗者是君之五屬之内女是二也引喪大記曰外宗房<lb/>
中南面者證外宗之義也　丗子不爲天子服者此明諸侯世子<lb/>
有繼丗之道所以遠嫌下爲天子服也　君所主夫人妻大子<lb/>
<pb n="8a"/>
適婦者此三人既正雖國君之尊猶主其喪也非此則不主也<lb/>
妻欲見大夫以下亦爲妻及適子適婦爲主也　大夫之適<lb/>
子爲君夫人太子如士服者此明大夫適子爲君夫人大子之服是<lb/>
大夫無繼丗之道其子無嫌得爲君與夫人及君之大子著服如<lb/>
士服也　君之母非夫人則羣臣無服者若君母是適夫人則羣<lb/>
臣爲服期今君母非夫人君爲之服緦則羣臣爲之無服也<lb/>
唯近臣及僕驂乗從服者近臣謂<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>寺之屬僕御車者也驂車<lb/>
右也君之母非夫人貴臣乃不服而此諸臣賤者隨君之服也故云<lb/>
從服　唯君所服服也者君服緦則此等之人亦服緦故云唯<lb/>
君所服服也　注妾先至不可　正義曰妾先君所不服也天<lb/>
子諸侯爲妾無服唯大夫爲貴妾服緦故知妾先君所不服云禮<lb/>
庶子爲後其母緦者案喪服緦麻章云庶子爲父後者爲其母是<lb/>
也云言唯君所服伸君也者若其不爲後則爲母無服故喪服<lb/>
云公子爲其母練冠麻衣縓縁今以爲君得著緦麻服是伸君之<lb/>
尊也君旣服緦是近臣得從君服也此謂禮之正法云春秋之義<lb/>
<pb n="8b"/>
有以小君服之者鄭旣以正禮言之又别春秋之時不依正禮者有<lb/>
以爲小君之服服其妾母者是文公四年夫人風氏薨是僖公之母<lb/>
成風也又昭十一年夫人歸氏薨是昭公之母齊歸也皆亂丗之法<lb/>
非正禮也案異義云妾子立爲君得尊其母立以爲夫人否今春<lb/>
秋公羊旣說妾子立爲君母得稱夫人故上堂稱妾屈於適也下<lb/>
堂稱夫人尊於國也云子不得爵命父妾子爲君得爵命其母者<lb/>
以妾在奉授於尊者有所因縁故也榖梁傳曰魯僖公立妾母成風<lb/>
爲夫人是子爵於母以妾爲妻非禮也故春秋左氏說成風妾得立<lb/>
爲夫人母以子貴禮也許君謹案舜爲天子瞽瞍爲士起於士庶者<lb/>
子不得爵父母也至於魯僖公得尊母成風爲小君經無譏文從<lb/>
公羊左氏之說鄭則從榖梁之說故異義駮云父爲長子三年爲<lb/>
衆子期明無二適也女君卒繼攝其事耳不得復立爲夫人如鄭駮<lb/>
之言則此云春秋小君服之者是灼然非禮也云時若小君在則益<lb/>
不可者其小君無而以夫人服之巳爲不可今小君旣在而以夫人服<lb/>
妾母彌益不可故云益不可也　公爲卿大夫錫衰以居者　明<lb/>
<pb n="9a"/>
爲卿大夫之喪　服之後著錫衰以居也　出亦如之者出謂以<lb/>
他事而出不至喪所亦著錫衰其首則服皮弁　當事則弁絰<lb/>
者君行往弔卿大夫當大斂及殯并將葬啓殯當如此之事則首著<lb/>
弁絰身衣錫衰若於士雖當事首服皮弁故士喪禮云君視大斂注<lb/>
云皮弁服襲裘是也　大夫相爲亦然者亦如君於卿大夫也不當<lb/>
事則皮弁當事則弁絰故雜記云大夫與殯亦弁絰是也大夫於士士雖<lb/>
當事亦皮弁也　爲其妻往則服之出則否者謂公於卿大夫之妻<lb/>
及卿大夫相爲其妻往臨其喪則服錫衰不恒著之以居若餘事之出<lb/>
則不服也言居亦不服其當殯斂之事亦弁絰也　凡見人無免<lb/>
絰者謂已有齊衰之喪無免去絰重故也　雖朝於君無免絰者<lb/>
以絰重縱往朝君亦無免脫於絰也　唯公門有稅齊衰者謂已<lb/>
有不杖齊衰之喪　公門稅去其衰絰猶不去也若杖齊衰及斬衰<lb/>
雖入公門衰亦不稅也其大功非但稅衰又免　也　傳曰君子<lb/>
不奪人之喪亦不可奪喪也解朝君無免絰之意引舊記以明之<lb/>
言君所以許臣不免絰而入朝以君子之人以已恕物不可奪人喪禮<lb/>
<pb n="9b"/>
<pb n="9b"/>
斬衰唯而不對　但唯於人不　言辭而對也皇氏以爲親始死但<lb/>
唯而已不以言對案雜記云三年之喪對而不問爲在喪稍乆故對<lb/>
也　大功言而不議者大功稍輕得言他事而不議論時事之是<lb/>
非雜記云齊衰之喪言而不語彼謂言已事故鄭彼注云言言己事<lb/>
也爲人說爲語與此言異也　斬衰三日不食者謂三日之内孝<lb/>
經云三日而食者謂三日之外乃食也　齊衰二日不食者皇氏<lb/>
云謂正服齊衰也喪大記云三不食者當是義服齊衰小功緦麻<lb/>
再不食者喪大記云壹不食再不食則是壹不食謂緦麻再不食<lb/>
謂小功也與此不同者熊氏云異人之說故其義别也　父母之<lb/>
喪旣虞卒哭者此明父母終喪以來所食之節也　又期而大祥<lb/>
有醯醬者謂至大祥之節食醯醬則小祥食菜果之時但用鹽酪<lb/>
也若不能食者小祥食菜果之時得用醯醬也故喪大記云小祥<lb/>
食菜果以醯醬　中月而禫禫而飲醴酒又云食肉者先食乾<lb/>
肉喪大記云祥而食肉者異人之說故不同也　注先飲醴酒食<lb/>
乾肉者不忍發御厚味　正義曰以醴酒味薄乾肉又澁所以<lb/>
<pb n="10a"/>
先食之者以喪服除孝子不忍發初御醇厚之味故飲醴酒食乾肉<lb/>
也　父母之喪居倚廬者此明初遭五服之喪居處之異也<lb/>
芐翦不納者芐爲蒲苹爲席翦頭爲之不編納其頭而藏於内也<lb/>
父母之喪旣虞卒哭者此明遭父母之喪至終服以來所居改變之<lb/>
節即斬衰居倚廬齊衰居堊室論其正耳亦有斬衰不居倚廬<lb/>
者則雜記云大夫居廬士居堊室是士服斬衰而居堊室也亦有<lb/>
齊衰之喪不居堊室者喪服小記云父不爲衆子次於外注云自若居<lb/>
寢是也　斬衰三升者此明五服精麤之異　有事其縷無事<lb/>
其布曰緦者以三月之喪治其麻縷其細如緦故云緦麻以朝服十<lb/>
五升抽去其半縷細而䟽也有事其縷事謂鍜治其布纑縷也無<lb/>
事其布謂織布旣成不鍜治其布以哀在外故也　注此齊至差也<lb/>
正義曰此齊衰多二等者案喪服記云齊衰四升此經云齊衰四升<lb/>
五升六升多於喪服篇之二等故云多二等也云大功小功多一等<lb/>
者案喪服記云大功八升若九升此云大功七升八升九升是多於<lb/>
喪服一等也喪服記又云小功　升若十一升此云小功十升十一<lb/>
<pb n="10b"/>
升十二升是多於喪服一等　故云大功小功多一等也　服<lb/>
於受者以喪服之經理主於受服者而言以大功之殤無受服不列<lb/>
大功七升以喪服父母爲主欲其文相值故略而不言故云服主於<lb/>
受也云是極列衣服之差也者以喪服旣略故記者於是經極列衣<lb/>
服之差所以齊衰多二等大功小功多一等也　斬衰三升者<lb/>
此明父母之喪初死至練冠衰升數之變并明練後除脫之差也<lb/>
受以成布六升者以言三升四升五升之布其縷旣麤䟽未爲成布<lb/>
也六升以下其縷漸細與吉布相參故稱成布也　葛帶三重<lb/>
者謂男子也旣虞卒哭受服之節要中之帶以葛代麻帶又差小<lb/>
於前以五分去一唯有四分見在三重謂作四股糾之積而相重四<lb/>
股則三重未受服之前麻帶爲兩股相合也此直云葛帶三重則首<lb/>
絰雖葛不三重也猶兩股糾之也　期而小祥練冠縓縁者父沒爲<lb/>
母與父同也至小祥又以卒哭後冠受其衰而用練易其冠也又練<lb/>
爲中衣以縓爲領縁也　又期而大祥素縞麻衣者謂二十五月<lb/>
大祥祭此日除脫則首服素冠以縞紕之身著朝服而爲大祥之<lb/>
<pb n="11a"/>
祭祭訖之後而哀情未除更反服微凶之服首著縞冠以素紕之身<lb/>
著十五升麻深衣末有采縁故云大祥素縞麻衣也　中月而禫<lb/>
者中間也大祥之後更間一月而爲禫祭二十五月大祥二十七月而<lb/>
禫　禫而纎者禫祭之時玄冠朝服禫祭旣　而首著纎冠身著<lb/>
素端黄裳以至吉祭　無所不佩者吉祭之時身尋常吉服平常<lb/>
所服之物無不佩也　注葛帶至常也　正義曰葛帶三重謂<lb/>
男子也以經文直云葛帶三重不辨男女之異故明之云謂男子也<lb/>
云五分去一而四糾之者以喪服傳云五服絰帶相差皆五分去一故知<lb/>
受服之時以葛代麻亦五分去一旣五分去一唯有四分見在分爲四股<lb/>
而糾之故云四糾　云帶輕旣變因爲飾也者男子重首而輕帶旣<lb/>
變麻用葛四股糾之以爲飾也則知男子首絰婦人要帶不三重爲<lb/>
飾也云婦人葛絰不葛帶者案少儀云婦人葛絰而麻帶又上檀弓<lb/>
云婦人不葛帶謂齊斬之婦人也故士虞禮日婦人旣練說首絰不<lb/>
說帶也注云不脫帶齊斬婦人帶不變也婦人少變而重帶帶下體之<lb/>
上也其大功以下婦人亦葛帶也故喪服大功章男女並陳及其<lb/>
<pb n="11b"/>
變服三月受以小功衰即葛九月是男女共爲即知大功婦人亦受葛<lb/>
也云舊說云三糾之練而帶去一股者舊說云所至練之時又三分去<lb/>
一此旣葬葛帶三重去其一股以爲練之帶也云去一股則小於小<lb/>
功之絰似非也者斬衰旣葬與齊衰之麻同斬衰旣練與大功之<lb/>
麻同大功之帶即與小功首絰同所云同者皆五分去一个乃三分斬<lb/>
衰旣葬三重之葛帶去其一服以爲練帶則是三年練帶小於小功<lb/>
首絰非五服之差次故云似非也云易服謂爲後喪所變也者以身<lb/>
先有前喪重今更遭後喪輕服欲變易前喪故云爲後喪所變<lb/>
也云其爲帶猶五分絰去一耳者以婦人斬衰不變帶以其重要故也<lb/>
婦人旣重其要恐要帶與首絰麤細相似同故云其爲帶猶須五<lb/>
分首絰去一分耳以首尊於要但婦人避男子而重要帶耳云喪服小<lb/>
記曰除成喪者其祭也朝服縞冠者證當祥祭之時所著之服非是<lb/>
素縞麻衣也云此素縞者玉藻所云縞冠素紕旣祥之冠者引之<lb/>
者證此經大祥素縞麻衣是大祥之後所服之服也云麻衣十五<lb/>
升布深衣也者案雜記篇云朝服十五升此大祥之祭旣著朝服<lb/>
<pb n="12a"/>
則大祥之後麻衣麤細當與朝服同者故知十五升布深衣也云<lb/>
謂之麻者純用布無采飾也者若有采飾則謂之深衣深衣篇所云<lb/>
者是也若縁以素則曰長衣聘禮長衣是也若縁之以布則曰麻衣<lb/>
此云麻衣是也云大祥除衰杖者以下三年問篇云三年之喪二十<lb/>
五月而畢旣稱終畢是除衰杖可知也云黒經白緯曰纎者戴德變<lb/>
除禮文矣云舊說纎冠者采纓也者以無正文故以舊說而言之云無<lb/>
所不佩紛帨之屬如平常也者此謂禫祭旣畢吉祭以後始得無所<lb/>
不佩若吉祭之前禫祭雖竟未得無所不佩以其禫後尚纎冠玄端<lb/>
黄裳故知吉祭以後始從吉也若吉祭在禫祭旣畢以後始從吉也<lb/>
若吉祭在禫月猶末純吉七虞記云是月也吉祭而猶未配注云是月<lb/>
是禫月也當四時之祭月則祭而猶未以某妃配則禫之後月乃得復<lb/>
平常　易服者何爲易輕者也以前文云易服者先易輕者故記<lb/>
者於此經更自釋易輕之意故云何爲易輕者也言有何所爲得易<lb/>
輕者故下文釋云旣有前喪今又遭後喪得以後喪易換前喪輕者<lb/>
也　斬衰之喪旣虞卒哭者謂士及庶人也故卒哭與虞並言之<lb/>
<pb n="12b"/>
<pb n="12b"/>
<pb n="12b"/>
之也　注此言至其輕　正義曰包特著其義兼者明有絰<lb/>
帶耳者以卑者可包尊須持著其尊卑之義故於斬衰重服言<lb/>
兼者不取其義直云絰帶麻葛兼有故於齊義輕服言之於男<lb/>
子而論其實同也云不言重者三年之喪旣練或無絰或無帶言重<lb/>
者以明今皆有者鄭以旣遭大功之喪麻葛重此文承麻葛重下所<lb/>
以不稱麻葛重者以三年之喪旣練之後男子除首絰是或無絰也<lb/>
婦人除要帶是或無帶也所以稱重以於先旣單今首絰皆有故<lb/>
須稱重云期以下固皆有矣者言男子首之與要固當皆有絰帶<lb/>
矣婦人亦然也旣不似旣練之單所以不得稱重也　斬衰至服<lb/>
之　此明五服葛之與麻麤細相同同者與後兼前服也<lb/>
麻同則兼服之者以後服之麻與前服之葛麤細同則得服後麻<lb/>
兼前服葛也案服問篇小功緦不得變大功以上此小功之麻得變<lb/>
大功之葛緦之麻得變小功之葛謂成人大功之殤在長中服問已<lb/>
釋也　兼服之服重者則前文重者特是也　則易輕者也<lb/>
謂男子婦人則易換輕者前文輕者包是也　注服重至受矣<lb/>
<pb n="13a"/>
正義曰云則者則男子與婦人也者以前文麻葛兼服之但施於男<lb/>
子不包婦人今此易輕者男子則易於要婦人則易於首男子婦人俱<lb/>
得易輕故云則者則男子與婦人也云凡下服虞卒哭男子反其故<lb/>
葛帶婦人反其故葛絰者此明遭後服初喪男子婦人雖易前服<lb/>
之輕至後服旣葬之後還須反服其前喪故云男子反服其故葛<lb/>
帶婦人反服其故葛絰但經文據其後喪初死得易前喪之輕注意<lb/>
明也後旣易以滿還反服前喪輕服故文注稍異也<lb/>
禮記正義卷第六十四<lb/>
<pb n="13b"/>
</p>
<p>
</p>
  </div>
</body>
</text>
</TEI>
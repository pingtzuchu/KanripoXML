<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記正義卷第六十七<lb/>
　　　唐國子祭酒上護軍曲阜縣開國子臣孔潁逹等奉<lb/>
　　　敕撰<lb/>
子曰聽訟吾猶人也　正義曰此一經廣明誠意之事言聖人不惟<lb/>
自誠己意亦服民使誠意也孔子稱斷獄猶如常人無以異也言吾與<lb/>
常人同也　必也使無訟乎者必也使無理之人不敢爭訟也<lb/>
無情者不得盡其辭者情實也言無實情虚誕之人無道理者不得盡<lb/>
竭其虚僞之辭也　大畏民志者大能畏脅民人之志言人有虚誕<lb/>
之志者皆畏懼不敢訟言民亦誠實其意也聽訟吾猶人也必也使無<lb/>
訟乎是夫子之辭無情者不得盡其辭大畏民志是記者釋夫子無訟<lb/>
之事然能使無訟則是異於人也而云吾猶人者謂聽之時備兩造吾<lb/>
聽與人無殊故云吾猶人也但用意精誠求其情僞所以使無訟也<lb/>
此謂知本者此從上所謂誠意以下言此大畏民志以上皆是誠意之<lb/>
事意爲行本旣精誠其意是曉知其本故云此謂知本也所謂脩身者此<lb/>
覆說前脩身正心之事　身有所忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>則不得其正者<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>謂怒也身<lb/>
<pb n="1b"/>
若有所怒則不得其正言因怒而違於正也所以然者若遇忿怒則<lb/>
於理則失於正也　有所恐懼則不得其正者言因恐懼而違於正<lb/>
也　心不在焉視而不見聽而不聞食而不知其味者此言脩身之<lb/>
本必在正心若心之不正身亦不脩若心之不在視聽與食不覺知也<lb/>
是心爲身本脩身必在正於心也　所謂齊其家在脩其身者此經<lb/>
重明前經齊家脩身之事　人之其所親愛而譬焉者之猶適也此言脩<lb/>
身之譬也設我適彼人見彼有德則爲我所親愛當反自譬喻於我也<lb/>
以彼有德故爲我所親愛則我若自脩身有德必然亦能使衆人親愛<lb/>
於我也　之其所賤惡而譬焉者又言我往之彼而賤惡彼人者必<lb/>
是彼人無德故也亦當迴以譬我我若無德則人亦賤惡我也<lb/>
之其所畏敬而譬焉者又我往之彼而畏敬彼人必是彼人莊嚴故也<lb/>
亦迴其譬我我亦當莊敬則人亦必畏敬我　之其所哀矜而譬焉<lb/>
者又我往之彼而哀矜彼人必是彼人有慈善柔弱之德故也亦迴<lb/>
譬我我有慈善而或柔弱則亦爲人所哀矜也　之其所敖惰而譬<lb/>
焉者又我往之彼而敖惰彼人必是彼人邪僻故也亦迴譬我我若邪<lb/>
<pb n="2a"/>
僻則人亦敖惰於我也故好而知其惡惡而知其羙者天下鮮矣者知<lb/>
識也鮮少也人心多偏若心愛好之而多不知其惡若嫌惡之而多不<lb/>
知其美今雖愛好知彼有惡事雖増惡知彼有羙善天下之内如此<lb/>
者少矣　故諺有之曰人莫知其子之惡莫知其苗之碩者碩猶大<lb/>
也言人之愛子其意至甚子雖有惡不自覺知猶好而不知其惡也農<lb/>
夫種田恒欲其盛苗雖碩大猶嫌其惡以貪心過甚故不知其苗之碩<lb/>
若能以已子而方他子已苗而匹他苗則好惡可知皆以已而待他物<lb/>
也　此謂身不脩不可以齊其家者此不知子惡不知苗碩之人<lb/>
不脩其身身旣不脩不能以已譬人故不可以齊整其家　注之適<lb/>
至大也　正義曰之適也釋詁文云反以喻已者謂見他人所親愛<lb/>
被賤惡以人類巳他人之事反來自譬已身也云則脩身與否可自知<lb/>
也者謂彼人不脩則被賤惡敖惰已若不以脩身事亦然也若彼脩身<lb/>
則被親愛敬畏已若脩身亦當然也故云脩身與否可自知也云碩大<lb/>
也釋詁文　所謂至其家此一節覆明前經治國齊家之事<lb/>
康誥曰如保赤子者此成王令康叔之辭子謂心所愛之子言治民之<lb/>
<pb n="2b"/>
時如保愛赤子愛之甚也　心誠求之雖不中不逺矣者言愛此<lb/>
赤子内心精誠求赤子之嗜欲雖不能正中其所欲去其所嗜欲其<lb/>
不甚逺言近其赤子之嗜欲爲治人之道亦當如此也　未有學養<lb/>
子而后嫁者也言母之養子自然而愛中當赤子之嗜欲非由學習而<lb/>
來故云未有學養子而后嫁者此皆本心而爲之言皆喻人君也<lb/>
一家仁一國興仁一家讓一國興讓者言人君行善於家則外人化之<lb/>
故一家一國皆仁讓也　一人貪戾一國作亂者謂人君一人貪戾<lb/>
惡事則一國學之作亂　其機如此者機謂關機也動於近成於逺<lb/>
善惡之事亦發於身而及於一國也　此謂一言僨事一人定國者僨<lb/>
猶覆敗也謂人君一言覆敗其事謂惡言也一人定國謂由人君一人<lb/>
能定其國謂善政也古有此言今記者引所爲之事以結之上云一人<lb/>
貪戾一國作亂是一言僨事也又云一家仁讓則一國仁讓是知一人<lb/>
定國也一家則一人也皆謂人君是一人之身先治一家乃後治一國<lb/>
其所令反其所好而民不從者令謂君所號令之事若各隨其行之所<lb/>
好則人從之其所好者是惡所令者是善則所令之事長其所好雖欲以<lb/>
<pb n="3a"/>
令禁人人不從也　是故君子有諸已而后求諸人者諸於也謂君<lb/>
子有善行於己而后可以求於人使行善行也謂於已有仁讓而后可<lb/>
求於人之仁讓也無諸已而后非諸人者謂無惡行於已而后可以非<lb/>
責於人爲惡行也謂無貪利之事於已而後非責於人也　所藏乎身<lb/>
不恕而能喻諸人者未之有也者謂所藏積於身旣不恕實而能曉喻<lb/>
於人使從已者未之有也言無善行於身欲暁喻於人爲善行不可得也<lb/>
詩云桃之夭夭其葉蓁蓁者此周南桃天之篇論昬姻及時之事言<lb/>
桃之夭夭少壯其葉蓁蓁茂盛喻婦人形體少壯顔色茂盛之時似<lb/>
桃之夭天也　之子千歸冝其家人者之子者是子也歸嫁也冝可以<lb/>
爲夫家之人引之者取冝其家人之事　冝其家人而后可以敎國<lb/>
人者言人旣家得冝則可以敎國人也　詩云冝兄冝弟者此小雅蓼<lb/>
蕭之篇美成王之詩詩之本文言成王有德冝爲人兄冝爲人弟此記<lb/>
之意冝兄冥弔謂自與兄弟相善相冝也旣爲兄弟相冝而可兄弟之意<lb/>
而後可以敎國人也　詩云其儀不忒正是四國者此曹風鳲鳩之篇忒差也<lb/>
正長也言在位之君子威儀不有差忒可以　長者是四　國言可法<lb/>
<pb n="3b"/>
則也　其爲父子兄弟足法而后民法　也者此謂治　在齊家<lb/>
謂其脩德於家在室家之内使父子兄弟足可方法而後民皆法之也<lb/>
是先齊其家而後能治其國也　注一家至於齊　正義曰一家<lb/>
一人謂人君也者以經言治家故知是人君也若文王刑于寡妻至<lb/>
于兄弟以御于家邦是也云春秋傳日登戾之者此隱五年公羊傳文<lb/>
案彼傳文公觀魚于棠何以書譏何譏爾逺也公曷爲逺而觀魚登來<lb/>
之也彼注意謂以思得而來之齊人語謂登來爲得來也聲有緩急得<lb/>
爲登謂隱公觀魚於棠得此百金之魚而來觀之公羊傳爲登來鄭所<lb/>
引公羊本爲登戾之以來爲戾與公羊本不同也鄭意以戾爲貪戾故<lb/>
引以證經之貪戾也云又曰鄭伯之車僨於濟者隱三年左傳文<lb/>
所謂平天下在治其國者正義曰自此以下至終篇覆明上經平天下<lb/>
在治其國之事但欲平天下先湏治國治國事多天下理廣非一義可<lb/>
了故廣而明之言欲平天下先湏脩身然後及物自近至逺自内至外<lb/>
故初明絜矩之道次明散財於人之事次明用善人逺惡人此皆治國<lb/>
治天下之綱故揔而詳說也今各隨文解之　上恤孤而民不倍者<lb/>
<pb n="4a"/>
孤弱之子人所遺棄在上君長若能憂恤孤弱不遺則下民學之不相<lb/>
棄倍也　是以君子有絜矩之道也者絜猶結也矩法也言君子有<lb/>
執結持矩法之道動而無失以此加物物皆從之也　所惡於上母<lb/>
以使下者此以下皆是絜矩之道也譬諸侯有天子爲上上有不善之<lb/>
事加已己惡之則不可迴持此惡事使已下者爲之也　所惡於下<lb/>
母以事上者言臣下不善事己已所有惡則已不可持此惡事迴以事<lb/>
己之君上也　所惡於前母以先後者前謂在己之前不以善事施<lb/>
己巳所僧惡則無以持此惡事施於後人也所惡於後母以從前者後<lb/>
謂在已之後不以善事施已已則無以惡事施於前行之人也<lb/>
所惡於右母以交於左者謂與己平敵或在已右或在已左以惡加己己<lb/>
所憎惡則無以此惡事施於左人也舉此一隅餘可知也　此之謂<lb/>
絜矩之道者上經云君子有絜矩之道也其絜矩之義未明故此經中<lb/>
說能持其所有以待於人恕已接物即絜矩之道也　詩云樂只君<lb/>
子民之父母此記者引之又申眀絜矩之道若能以已化從民听欲則可<lb/>
謂民之父母此小雅南山有臺之篇羙成王之詩也只辭　能以已<lb/>
<pb n="4b"/>
民從民所欲則為民父母矣　民之所好好之者謂善　是<lb/>
民之願好己亦好之以施於民若發倉廩賜貧窮賑乏絶是也<lb/>
民之所惡惡之者謂苛政重賦是人之所惡已亦惡之而不行也<lb/>
詩云節彼南山者上經說恕已待民此經明己湏戒愼也詩云節彼南<lb/>
山維石巖巖此小雅節南山之篇刺幽王之詩言幽王所任大臣非其<lb/>
賢人也節然髙峻者是彼南山維積累其石巖巖然高大喻幽王大<lb/>
臣師尹之尊嚴　赫赫師尹民具爾瞻者赫赫顯盛貌是大師與人<lb/>
爲則者具俱也爾汝也在下之民俱於汝而瞻視之言皆視師尹而爲<lb/>
法此記之意以喻人君在上民皆則之不可不愼　有國者不可以<lb/>
不愼者有國謂天子諸侯言民皆視上所行而則之不可不愼其德乎<lb/>
冝愼之也　辟則爲天下僇矣者僇謂刑僇也君若邪辟則爲天<lb/>
下之民共所誅討若桀紂是也　詩云殷之未喪師克配上帝此一<lb/>
經明治國之道在貴德賤財此大雅文王之篇羙文王之詩因以戒成<lb/>
王也克能也師衆也言殷自纣父帝乙之前未喪師衆之時所行政敎<lb/>
皆能配上天而行也　儀監于殷峻命不易者儀冝也監視也今成<lb/>
<pb n="5a"/>
王冝監視于殷之存亡峻大也奉此天之大命誠爲不易言其難也<lb/>
道得衆則得國失衆則失國者道猶言也詩所云者言帝乙以上得衆<lb/>
則得國言殷紂失衆則失國也　有德此有人者有德之人人之所<lb/>
附從故有德此有人也有人此有土者有人則境土寛大故有土也<lb/>
有土此有財言有土則生植萬物故有財也　有財此有用者爲國<lb/>
用有財豐以此而有供國用也　德者本也財者末也者德能致財<lb/>
財由德有故德爲本財爲末也　外本内末爭民施大集者外䟽也<lb/>
内親也施奪謂施其劫奪之情也君若親財而䟽德則爭利之人皆<lb/>
施劫奪之情也　是故財聚則民散財散則民聚者事不兩興<lb/>
財由民立君若重財而輕民則民散也若散財而賙恤於民則民咸歸<lb/>
聚也　是故言悖而岀者亦悖而入者悖逆也若人君政敎之言悖<lb/>
逆人心而岀行者則民悖逆君上而入以報荅也謂拒違君命也<lb/>
貨悖而入者亦悖而出者若人君厚斂財貨悖逆民心而入積聚者<lb/>
不能乆如財人畔於上財亦悖逆君心而散岀也言衆畔親離財散　君<lb/>
有也　注師衆至厚仁　正義曰師衆也峻大也皆釋　雅<lb/>
<pb n="5b"/>
峻字馬旁爲之與此同也　能也釋言文也云君有逆命則<lb/>
也者君有逆命解經言悖而出也民有逆辭解經亦悖而入謂人有逆<lb/>
君之辭以拒君也云老子曰多藏必厚亡者言積聚藏之旣多必厚<lb/>
重而散亡也引之者證貨悖而入亦悖而出　康誥曰倠命不于常<lb/>
者謂天之命不於是常住在一家也道善則得之不善則失之矣書之<lb/>
本意言道爲善則得之不善則失之是不常在一家也　舅犯曰亡<lb/>
人無以爲寳仁親以爲寳者此舅犯勸重耳之辭於時重耳逃亡在<lb/>
翟奏穆公欲納之反國而勸重耳不受秦命對秦使云奔亡之人無以貨<lb/>
財爲寳唯親愛仁道以爲寳也　注楚書至奚恤　正義曰鄭知<lb/>
是楚昭王時書者案楚語云楚昭王使王孫圉聘於晉定公饗之趙<lb/>
簡子鳴玉以相問於王孫圉曰楚之白珩猶在乎其爲寳幾何矣王<lb/>
孫圉對曰未甞爲寶楚之所寶者曰觀射父能作訓辭以行事於諸<lb/>
侯使無以寡君爲口實又新序云秦欲伐楚使者觀楚之寶器楚王<lb/>
命昭奚恤而問焉對曰寳器在賢臣王遂使昭奚恤應之昭奚恤發<lb/>
精兵三百人陳於西門之内爲東靣之壇一南靣之壇四西靣之壇一<lb/>
<pb n="6a"/>
秦使者至昭奚恤曰君客也請就上位東面之壇令尹子西南面大宗<lb/>
子牧次之葉公子髙次之司馬子發次之昭奚恤自居西面之壇稱曰<lb/>
客欲觀楚之寳器言楚之所寳者即賢臣也唯大國之所觀秦使無以<lb/>
對也使歸告秦王曰楚多賢臣無可以圖之何知有觀射父昭奚恤者<lb/>
案戰國義云楚王築壇昭奚恤等立於壇上楚王指之謂秦使曰此寡<lb/>
人之寶故知有昭奚恤等也謂賢爲寳者案史記云理百姓實府庫<lb/>
使黎甿得所者有令尹子西而能也執法令奉圭璋使諸侯不怨兵車<lb/>
不起者有大宗子牧能也守封疆固城郭使鄰國不侵亦不侵鄰國者<lb/>
有葉公子髙能也整師旅治兵戈使蹈白刃赴湯蹈火萬死不顧一生<lb/>
者有司馬子發能也坐籌帷幄之中決勝千里之外懐霸王之業撥理<lb/>
亂之風有大夫昭奚恤能也是皆爲寳也引之者證爲君長能保愛<lb/>
善人爲寳也　注舅犯至利也　正義曰舅犯晉文公之舅狐偃<lb/>
者左傳文也云時避驪姬之䜛亡在翟而獻公薨秦穆公使子顯弔<lb/>
之因勸之復國舅犯爲之對此辭也檀弓篇文　秦誓曰者此　經<lb/>
明君臣進賢詘惡之事秦　誓尚書篇名秦穆公戈鄭<lb/>
<pb n="6b"/>
還歸誓羣　此篇　秦穆公<lb/>
賢去惡也　若有一介目斷斷兮者此秦穆公誓辭云羣<lb/>
有一耿介之臣斷斷然誠實專一謹慤兮是語辭古文尚書兮爲猗<lb/>
言有一介之臣其心斷斷猗猗然專一與此本異　無他技其心<lb/>
休焉其如有容焉者言此專一之臣無他竒異之技惟其心休休然寛<lb/>
容形貌似有包容如此之人我當任用也　人之有技若已有之者云<lb/>
見人有技藝欲得親愛之如已自有也　人之彦聖其心好之不<lb/>
啻若自其口出者謂見人有才彦羙通聖其心中愛好不啻如自其口<lb/>
岀心愛此彦聖之羙多於口說言其愛樂之甚也　寔能容之以能<lb/>
保我子孫黎民尚亦有利哉者寔是也若能好賢如此是能有所包容<lb/>
則我國家得安保我後丗子孫黎衆也尚庶幾也非直子孫安其下衆<lb/>
人皆庶幾亦望有利益哉也　人之有技媢疾以惡之者上明進賢<lb/>
之善此論蔽賢之惡也媢妬也見人有技藝則掩藏媢妬疾以憎惡之<lb/>
也　人之彦聖而違之俾不通者見他人之彦聖而違戾抑退之俾<lb/>
使也使其善功不通逹於君尚書通爲逹字也　寔不能容以不能<lb/>
<pb n="7a"/>
<pb n="8a"/>
謂君子君子所惡者凶惡　事今乃愛凶惡是好人之<lb/>
惡人之所好者君子所好仁義善道今乃惡此仁義善道是惡人之<lb/>
所好也　是謂拂人之性者　若如此者是謂拂戾善人之性<lb/>
菑必逮夫身者逮及也如此菑必及夫身矣　是故君子有大道者<lb/>
大道謂所由行孝悌仁義之大道也　必忠信以得之驕泰以失之<lb/>
者言此孝悌仁義必由行忠信以得之由身驕泰以失之也　生財<lb/>
有大道者此一經明人君當先行仁義愛省國用以豐足財物上文<lb/>
大道謂孝悌仁義之道此言人君生殖其財有大道之理則下之所云<lb/>
者是也　生之者衆者謂爲農桑多也　食之者寡者謂減省<lb/>
無用之費也　爲之者疾者謂百姓急營農桑事業也<lb/>
用之者舒者謂君上緩於營造費用也　則財恒足矣者言人君<lb/>
能如此則國用恒足　仁者以財發身者謂仁德之者以財散施發<lb/>
起身之令名也　不仁者以身發財者言不仁之人唯在吝嗇務於<lb/>
積聚勞役其身發起其財此在治家治國天下之科皆謂人君也<lb/>
未有上好仁而下不好義者也言在上人君好以仁道接下其下感君<lb/>
<pb n="8b"/>
仁恩無有不愛好於義使事皆得其冝也　末有好義其事不終者<lb/>
也言臣下悉皆好義百事盡能終成故云未有好義其事不終也言皆<lb/>
能終成也未有府庫財非其財者也又爲人君作譬也君若行仁民必<lb/>
報義義必終事譬如人君有府庫之財必還爲所用也故云未有府庫<lb/>
財非其財者也　注其爲至有也　正義曰言君行仁道則臣必<lb/>
爲義臣旣行義事必終成以至誠相感必有實報如巳有府庫之財爲<lb/>
巳所有也其爲誠實而然言不虚也　孟獻子曰畜馬乗不察於雞<lb/>
豚者此一經明治國家不可務於積財若務於積財即是小人之行非君<lb/>
上之道言察於雞豚之所利爲畜養馬乗士初試爲大夫不闚察於雞豚<lb/>
之小利　伐水之家不畜牛羊者謂卿大夫喪祭用冰從固隂之處伐<lb/>
擊其冰以供喪祭故云伐冰也謂卿大夫爲伐冰之家不畜牛羊爲財<lb/>
利以食禄不與人爭利也　百乗之家不畜聚斂之臣者百乗謂卿<lb/>
大夫有采池者也以地方百里故云百乗之家言卿大夫之家不畜聚<lb/>
斂之臣使賦稅什一之外徴求采邑之物也故論語云百乗之家是<lb/>
與其有聚斂之臣寧有盗　者覆辭不畜發斂之臣音若其有<lb/>
<pb n="9a"/>
身僉之臣寧可有盜竊之臣以盜臣<lb/>
此謂國不以利爲利以義爲利也者言若能如上所　是國家之　伹<lb/>
以義事爲國家利也　長國家而務財用者必自小人矣者言爲人<lb/>
君長於國家而務積聚財以爲己用者必自爲小人之行也　注孟<lb/>
獻至可也　正義曰孟獻子魯大夫仲孫蔑者此據左傳文也云畜<lb/>
馬乗謂以士初試爲大夫者案書傳士飾車駢馬詩云四牡騑騑大夫<lb/>
以上乃得乗四馬今下云伐冰之家百乗之家家是卿大夫今別云畜<lb/>
馬乗者不察雞豚故知士初試爲大夫也云伐冰之家卿大夫者案招<lb/>
四年左傳云大夫命婦喪浴用冰喪大記注云士不用冰故知卿大夫<lb/>
也士若恩賜及食而得用亦有冰也但非其常故士喪禮賜冰則夷<lb/>
槃可也左傳又云食肉之禄冰皆與焉是也云百乗之家有采地者<lb/>
也此謂卿也故論語云百乗之家鄭云采地一同之廣輪是也<lb/>
彼爲至利也　前經明逺財重義是不以利爲利以義爲利此經<lb/>
明爲君治國棄逺小人亦是不以利爲利以義爲利也　彼爲善之<lb/>
彼謂君也君欲爲仁義之道善其政敎之語辭故云彼爲善之<lb/>
<pb n="9b"/>
小人之使爲國家菑害並至者言君欲爲善反令小人使爲治國家<lb/>
之事毒害於下故菑害患難則並皆來至　雖有善者亦無如之何<lb/>
矣者旣使小人治國其君雖有善政亦無能奈此患難之何言不能止<lb/>
之以其惡之巳著故也<lb/>
禮記正義卷第六十七<lb/>
<pb n="10a"/>
</p>
<p>
</p>
  </div>
</body>
</text>
</TEI>
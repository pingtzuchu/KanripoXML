<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮卷第七<lb/>
大射儀第七　儀禮　鄭氏注<lb/>
大射之儀君有命戒射<hi>將有祭祀之事當射宰告於君君乃命之言君有命政教冝由尊者</hi>宰戒百官有事於射者<hi>宰於天子冢宰治官卿也作大事則掌以君命戒於百官</hi>射人戒諸公卿大夫射<lb/>
司士戒士射與賛者<hi>射人掌以射法治射儀司士掌國中之士治凡其戒命皆司馬之屬也殊戒公卿大夫與士辨貴賤也賛佐也謂士佐執事不射者</hi>前<lb/>
射三日宰夫戒宰及司馬射人宿視滌<hi>宰夫冡宰<pb n="1b"/>之屬掌百官之徴令者司馬於天子政官之卿凡大射則合其六耦滌謂漑噐埽除射宫</hi>
司馬命量人量侯道與所設乏以貍歩大侯<lb/>
九十參七十干五十設乏各去其侯西十北<lb/>
十<hi>量人司馬之屬掌量道巷塗數者侯謂所射布也尊者射之以威不寧侯卑者射之以求爲侯量侯道謂去堂逺近也容謂之乏所以爲獲者之禦矢貍之伺物每舉足者正視逺近爲發必中也是以量侯道取象焉郷射記曰侯道五十弓考工記曰弓之下制六尺則此貍歩六尺明矣大侯熊侯謂之大者與天子熊侯同參讀爲糝糝雜也雜侯者豹鵠而麋飾下天子大夫也干讀爲豻豻侯者豻鵠豻飾也大夫將祭於巳射麋侯士無臣<pb n="2a"/>祭不射</hi>遂命量人巾車張三侯大侯之崇見鵠<lb/>
於參參見鵠於干千不及地武不繫左下綱<lb/>
設乏西十北十凡乏用革<hi>巾車於天子宗伯之屬掌裝衣車者亦使張侯侯巾類崇高也高必見鵠鵠所射之主射義曰爲人君者以爲君鵠爲人臣者以爲臣鵠爲人父者以爲父鵠爲人子者以爲子鵠言射中此乃能任巳位也鵠之言較較直也射者所以直巳志或曰鵠鳥名射之難中中之爲俊是以所射於侯取名也淮南子曰鳱鵠知來然則所云正者正也亦鳥名齊魯之間名題肩爲正正鵠皆鳥之捷黠者考工記曰梓人爲侯廣與崇方參分其廣而鵠居一焉則大侯之鵠方六尺糝侯之鵠方<pb n="2b"/>四尺六寸大半寸豻侯之鵠方三尺三寸少半寸及至也武迹也中人之足長尺二寸以豻侯計之糝侯去地一丈五寸少半寸也大侯去地二丈二尺五寸少半寸凡侯北靣西方謂之左前射三日張侯設乏欲使有事者豫志焉</hi>樂人宿縣于阼階<lb/>
東笙磬西面其南笙鍾其南鑮皆南陳<hi>笙猶生也東爲陽中萬物以生春秋傳曰大蔟所以金奏賛陽出滯沽洗所以脩絜百物考神納賔是以東方鍾磬謂之笙皆編而縣之周禮曰凡縣鍾磬半爲堵全爲肆有鍾有磬爲全鑮如鍾而大奏樂以鼓鑮爲節</hi>建鼔在阼階西南鼓應鼙在<lb/>
其東南鼓<hi>建猶樹也以木貫而載之樹之跗也南鼓謂所伐靣也應<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>應朔鼙<pb n="3a"/>也先擊朔鼙應之鼙小鼓也在東便其先擊小後擊大也鼔不在東縣南爲君也</hi>西<lb/>
階之西頌磬東面其南鍾其南鑮皆南陳一<lb/>
建鼓在其南東鼓朔鼙在其北<hi>言成功日頌西爲隂中萬物之所成春秋傳曰夷則所以詠歌九則平民無忒無射所以宣布哲人之令德示民軌義是以西方鍾磬謂之頌朔始也奏樂先擊西鼙樂爲賔所由來也鍾不言頌鼙不言東鼓義同省文也古文頌爲庸</hi>一建鼓在西階之東南面<hi>言面者國君於其群臣備三面爾無鍾磬有鼔而巳其爲諸侯則軒縣</hi>簜在建鼓<lb/>
之閒<hi>簜竹也謂笙簫之屬倚於堂</hi>鼗倚于頌磬西紘<hi>鼗如鼓而<pb n="3b"/>小有柄賔至摇之以奏樂也紘編磬繩也設鼗於磬西倚于紘也王制曰天子賜諸侯樂則以柷將之賜伯子男樂則以鼗將之</hi>厥明司宫尊于東楹之<lb/>
西兩方壷膳尊兩甒在南有豐幂用錫若絺<lb/>
綴諸箭蓋幂加勺又反之皆玄尊酒在北<hi>膳尊君尊也後陳之尊之也豐以承尊也說者以爲若井鹿盧其爲字從豆<graphic n="KR1969" url="https://raw.githubusercontent.com/kanripo/KR-Gaiji/master/images/KR1969.png" mimeType="image/png"/>聲近似豆大而卑矣幂覆尊巾也錫細布也絺細葛也箭篠也爲幂蓋卷辟綴於篠橫之也又反之爲覆勺也皆玄尊二者皆有玄酒之尊重夲也酒在北尊綂於君南爲上也唯君面尊言專惠也今文錫或作緆絺或作綌古文箭作晉</hi>尊士旅食于西鑮之南<lb/>
<pb n="4a"/>
北面兩圜壷<hi>旅衆也士衆食未得正禄謂庻人在官者圜壷變於方也賤無玄酒</hi>又尊于大侯之乏東北兩壷獻酒<hi>爲隷僕人巾車糝侯豻侯之獲者獻讀爲沙沙酒濁特泲之必摩沙者也兩壷皆沙酒郊特牲曰汁獻涗于醆酒服不之尊俟時而陳於南統於侯皆東靣</hi>設洗于阼階東南<lb/>
罍水在東篚在洗西南陳設膳篚在其北西<lb/>
面<hi>或言南陳或言西面異其文也</hi>又設洗于獲者之尊西北<lb/>
水在洗北篚在南東陳<hi>亦統於侯也無爵因服不也有篚爲奠虚爵也服不之洗亦俟時而陳於其南</hi>小臣設公席于阼階上西<lb/>
<pb n="4b"/>
郷司宫設賔席于戶西南面有加席卿席賔<lb/>
東東上小卿賔西東上大夫繼而東上若有<lb/>
東面者則北上席工于西階之東東上諸公<lb/>
阼階西北面東上<hi>唯賔及公席布之也其餘樹之於位後耳小卿命於其君者也席於賔西射禮辨貴賤也諸公大國有孤卿一人與君論道亦不典職如公矣</hi>
官饌<hi>百官各饌其所當共之物</hi>羮定<hi>亨肉孰也射義曰諸侯之射也必先行燕禮燕禮牲用狗</hi>射人告具于公公升即位于席西郷<lb/>
小臣師納諸公卿大夫諸公卿大夫皆入門<lb/>
<pb n="5a"/>
右北面東上士西方東面北上大史在干侯<lb/>
之東北北面東上士旅食者在士南北面東<lb/>
上小臣師從者在東堂下南面西上<hi>大史在于侯東北士旅食者在士南爲有侯入庭深也小臣師正之佐也正相君出入君之大命</hi>公<lb/>
降立于阼階之東南南鄕小臣師詔揖諸公<lb/>
卿大夫諸公卿大夫西面北上揖大夫大夫<lb/>
皆少進<hi>詔告也變爾言揖亦以其入庭深也上言大夫誤衍耳</hi>大射正<lb/>
擯<hi>大射正射人之長</hi>擯者請賔公曰命某爲賔<hi>某大夫名</hi>
<pb n="5b"/>
擯者命賔賔少進禮辭<hi>命賔者東面南顧辭辭以不敏</hi>反命<lb/>
<hi>以賔之辭告於君</hi>又命之賔再拜稽首受命<hi>又復</hi>擯者<lb/>
反命賔出立于門外北面公揖卿大夫升就<lb/>
席小臣自阼階下北面請執幂者與羞膳者<lb/>
<hi>請士可使執君兩甒之幂及羞脯醢庻羞於君者方圜壷獻無幂</hi>乃命執幂<lb/>
者執幂者升自西階立于尊南北面東上<hi>命者於西階前以公命命之東上執玄尊之幂爲上羞膳者從而東由堂東升自北階立于房中西面南上不言命者不升堂略之</hi>膳宰請羞于諸公卿者<hi>膳宰<pb n="6a"/>請者異於君也</hi>擯者納賔賔及庭公降一等揖賔賔<lb/>
辟<hi>及至也辟逡遁不敢當盛</hi>公升即席<hi>以賔將與主人爲禮不參之</hi>奏<lb/>
肆夏<hi>肆夏樂章名今亡吕叔玉云肆夏時邁也時邁者大平廵守祭山川之樂歌其詩曰明昭有周式序在位又曰我求懿德肆于時夏奏此以延賔其著宣王德勸賢與周禮曰賔出入奏肆夏</hi>賔升自西階主人從之賔右北面<lb/>
至再拜賔荅再拜<hi>主人宰夫也又掌賔客之獻飲食君於臣雖爲賔不親獻以其莫敢亢禮</hi>主人降洗洗南西北面<hi>賔將從降郷之不於洗北辟正主</hi>賔降階西東面主人辭降賔對<hi>對荅</hi>主<lb/>
<pb n="6b"/>
人北面盥坐取觚洗賔少進辭洗主人坐奠<lb/>
觚于篚興對賔反位<hi>賔少進者所辭異宜違其位也獻不用爵辟正主</hi>主人卒洗賔揖升<hi>賔毎先升尊也</hi>主人升賔拜洗<lb/>
主人賔右奠觚荅拜降盥賔降主人辭降賔<lb/>
對卒盥賔揖升主人升坐取觚<hi>取觚將就瓦甒酌膳</hi>執<lb/>
幂者舉幂主人酌膳執幂者蓋幂酌者加勺<lb/>
又反之<hi>反之覆勺</hi>筵前獻賔賔西階上拜受爵于<lb/>
筵前反位主人賔右拜送爵<hi>賔旣拜於筵前受爵退復位</hi>
<pb n="7a"/>
宰胥薦脯醢<hi>宰胥宰官之吏也不使膳宰薦不主於飲酒變於燕</hi>賔升<lb/>
筵庶子設折俎<hi>庻子司馬之屬掌正六牲之體者也鄕射記曰賔俎脊脅肩肺不使膳宰設俎爲射變於燕</hi>賔坐左執觚右祭脯醢奠<lb/>
爵于薦右興取肺坐絶祭嚌之興加于俎坐<lb/>
挩手執爵遂祭酒興席末坐啐酒降席坐奠<lb/>
爵拜告旨執爵興主人荅拜<hi>降席席西也旨美也</hi>樂闋<lb/>
<hi>闋止也樂止者尊賔之禮盛於上也</hi>賔西階上北面坐卒爵興<lb/>
坐奠爵拜執爵興主人荅拜賔以虚爵降<hi>旣卒<pb n="7b"/>爵將酢也</hi>主人降賔洗南西北面坐奠觚少進辭<lb/>
降主人西階西東面少進對賔坐取觚奠于<lb/>
篚下盥洗<hi>篚下篚南</hi>主人辭洗賔坐奠觚于篚興<lb/>
對卒洗及階揖升主人升拜洗如賔禮賔降<lb/>
盥主人降賔辭降卒盥揖升酌膳執幂如初<lb/>
以酢主人于西階上主人北面拜受爵賔主<lb/>
人之左拜送爵<hi>賔南面授爵乃於左拜凡授爵郷所受者</hi>主人坐<lb/>
祭不啐酒<hi>辟正主也未薦者臣也</hi>不拜酒<hi>主人之義燕禮曰不拜酒<pb n="8a"/>不告旨</hi>遂卒爵興坐奠爵拜執爵興賔荅拜主<lb/>
人不崇酒以虚爵降奠于篚<hi>不崇酒辟正主也崇充也謂謝酒惡相充實</hi>賔降立于西階西東面<hi>旣受獻矣不敢安盛</hi>擯<lb/>
者以命升賔賔升立于西序東面<hi>命公命也東西牆謂之序</hi>主人盥洗象觚升酌膳東北面獻于公<hi>象觚觚有象骨飾者也取象觚東面不言實之變於燕</hi>公拜受爵乃奏肆<lb/>
夏<hi>言乃者其飾異於賔</hi>主人降自西階阼階下北面拜<lb/>
送爵宰胥薦脯醢由左房庶子設折俎升自<lb/>
<pb n="8b"/>
西階<hi>自由也左房東房也人君左右房郷射記曰主人俎脊脅臂肺也</hi>公祭<lb/>
如賔禮庶子賛授肺不拜酒立卒爵坐奠爵<lb/>
拜執爵興<hi>凡異者君尊變於賔</hi>主人荅拜樂闋升受爵<lb/>
降奠于篚更爵洗升酌散以降酢于阼階下<lb/>
北面坐奠爵再拜稽首公荅拜<hi>更易也易爵不敢襲至尊古文更爲受</hi>主人坐祭遂卒爵興坐奠爵再拜稽<lb/>
首公荅拜主人奠爵于篚主人盥洗升媵觚<lb/>
于賔酌散西階上坐奠爵拜賔西階上北面<lb/>
<pb n="9a"/>
荅拜<hi>媵送也散方壷之酒也古文媵皆作騰</hi>主人坐祭遂飮賔<lb/>
辭卒爵興坐奠爵拜執爵興賔荅拜<hi>辭者辭其代君行酒不立飲也比於正主酬也</hi>主人降洗賔降主人辭降賔<lb/>
辭洗卒洗賔揖升不拜洗<hi>不拜洗酬而禮殺也</hi>主人酌<lb/>
膳賔西階上拜受爵于筵前反位主人拜送<lb/>
爵賔升席坐祭酒遂奠于薦東<hi>遂者因坐而奠之不北面也奠之者酬不舉也</hi>主人降復位賔降筵西東南面立<lb/>
<hi>賔不立於序内位彌尊</hi>小臣自阼階下請媵爵者公命<lb/>
<pb n="9b"/>
長<hi>命之使選於長幼之中也卿則尊士則卑</hi>小臣作下大夫二人<lb/>
媵爵<hi>作使</hi>媵爵者阼階下皆北面再拜稽首公<lb/>
荅拜<hi>再拜稽首拜君命</hi>媵爵者立于洗南西面北上<lb/>
序進盥洗角觶升自西階序進酌散交于楹<lb/>
北降適阼階下皆奠觶再拜稽首執觶興公<lb/>
荅拜<hi>序次第也猶代也先者旣酌右還而反與後酌者交於西楹北相左俟於西階上乃降徃來以右爲上古文曰降造阼階下</hi>媵爵者皆坐祭遂卒<lb/>
觶興坐奠觶再拜稽首執觶興公荅再拜媵<lb/>
<pb n="10a"/>
爵者執觶待于洗南<hi>待待君命</hi>小臣請致者<hi>請君使一人與二人與不必君命</hi>若命皆致則序進奠觶于篚阼<lb/>
階下皆北面再拜稽首公荅拜媵爵者洗象<lb/>
觶升實之序進坐奠于薦南北上降適阼階<lb/>
下皆再拜稽首送觶公荅拜<hi>旣酌而代進徃來由尊北交於東楹北亦相左奠於薦南不敢必君舉</hi>媵爵者皆退反位<hi>反門右北面位</hi>公坐取大夫所媵觶興以酬賔賔降西階<lb/>
下再拜稽首小臣正辭賔升成拜<hi>公起酬賔於西階降<pb n="10b"/>尊以就卑也正長也小臣長辭變於燕升成拜復再拜稽首先時君辭之於禮若未成然</hi>
公坐奠觶荅拜執觶興公卒觶賔下拜小臣<lb/>
正辭賔升再拜稽首<hi>不言成拜者爲拜故下實未拜也下不輒拜禮殺也下亦降也發端言降拜因上事言下拜</hi>公坐奠觶荅拜執觶<lb/>
興賔進受虚觶降奠于篚易觶興洗<hi>賔進以臣道就君受虚爵君不親酌凡爵不相襲者於尊者言更自敵以下言易更作新易有故之辭也不言公酬賔於西階上及公反位者尊君空其文也</hi>公有命則不易不<lb/>
洗反升酌膳下拜小臣正辭賔升再拜稽首<lb/>
<pb n="11a"/>
公荅拜<hi>不易君義也不洗臣禮也</hi>賔告于擯者請旅諸臣<lb/>
擯者告于公公許<hi>旅序也賔欲以次序勸諸臣酒</hi>賔以旅大<lb/>
夫于西階上擯者作大夫長升受旅<hi>作使也使之以長幼之次先孤卿後大夫</hi>賔大夫之右坐奠觶拜執觶興<lb/>
大夫荅拜<hi>賔在右相飲之位</hi>賔坐祭立卒觶不拜<hi>酬而禮殺</hi>若膳觶也則降更觶洗升實散大夫拜受<lb/>
賔拜送遂就席<hi>言更觶尊卿尊卿則賔禮殺</hi>大夫辯受酬<lb/>
如受賔酬之禮不祭酒卒受者以虚觶降奠<lb/>
<pb n="11b"/>
于篚復位<hi>卒猶巳也今文辯作徧</hi>主人洗觚升實散獻<lb/>
卿于西階上<hi>酬賔而後獻卿飲酒禮成於酬</hi>司宮兼卷重席<lb/>
設于賔左東上<hi>言兼卷則毎卿異席重席蒲筵緇布純席卿言東上統於君席自房來</hi>卿升拜受觚主人拜送觚卿辭重席<lb/>
司宮徹之<hi>徹猶去也重席雖非加猶爲其重累辭之辟君</hi>乃薦脯醢<lb/>
卿升席庶子設折俎<hi>卿折俎未聞蓋用脊脅臑折肺卿有俎者射禮尊</hi>卿坐左執爵右祭脯醢奠爵于薦右興取<lb/>
肺坐絶祭不嚌肺興加于俎坐挩手取爵遂<lb/>
<pb n="12a"/>
祭酒執爵興降席西階上北面坐卒爵興坐<lb/>
奠爵拜執爵興<hi>陳酒肴君之惠也不嚌肺亦自貶於君也</hi>主人荅<lb/>
拜受爵卿降復位<hi>復西面位不酢辟君</hi>辯獻卿主人以<lb/>
虚爵降奠于篚擯者升卿卿皆升就席若有<lb/>
諸公則先卿獻之如獻卿之禮席于阼階西<lb/>
北面東上無加席<hi>公孤也席之北面爲大尊屈之也亦因阼階上近君近君則親寵茍敬私昵之坐</hi>小臣又請媵爵者二大夫媵<lb/>
爵如初請致者若命長致則媵爵者奠觶于<lb/>
<pb n="12b"/>
<pb n="12b"/>
篚主人洗觚升獻大夫于西階上大夫升拜<lb/>
受觚主人拜送觚大夫坐祭立卒爵不拜旣<lb/>
爵主人受爵大夫降復位<hi>旣盡也大夫卒爵不拜賤不備禮</hi>
胥薦主人于洗北西面脯醢無脀<hi>胥宰官之吏主人下大夫也先大夫薦之尊之也不薦于上辟正主脀俎實</hi>辯獻大夫遂薦<lb/>
之繼賔以西東上若有東面者則北上卒擯<lb/>
者升大夫大夫皆升就席<hi>辯獻乃薦略賤也亦獻後布席也</hi>
乃席工于西階上少東小臣納工工六人四<lb/>
<pb n="13a"/>
瑟<hi>工謂瞽矇善歌諷誦詩者也六人大師少師各一人上工四人四瑟者禮大樂衆也</hi>
僕人正徒相大師僕人師相少師僕人士相<lb/>
上工<hi>徒空手也僕人正僕人之長師其佐也士其吏也天子視瞭相工諸侯兼官是以僕人掌之大師少師工之長也凡國之瞽矇正焉杜蒯曰曠也大師也於是分别工及相者射禮明貴賤</hi>相者皆左何瑟後首内弦挎越右<lb/>
手相<hi>謂相上工者後首主於射略於此樂内弦挎越以右手相工由便也越瑟下孔所以發越其聲者也古文後首爲後手</hi>後者徒相入<hi>謂相大師少師者也上列官之尊卑此言先後之位亦所以明貴賤凡相者以工出入</hi>小樂正從<lb/>
<pb n="13b"/>
之<hi>從大師也後升者變於燕也小樂正於天子樂師也</hi>升自西階北面<lb/>
東上<hi>工六人</hi>坐授瑟乃降<hi>相者也降立于西縣之北</hi>小樂正<lb/>
立于西階東<hi>不統於工明工雖衆位猶在此</hi>乃歌鹿鳴三終<lb/>
<hi>鹿鳴小雅篇也人君與臣下及四方之賔燕講道脩政之樂歌也言巳有旨酒以召嘉賔與之飲者樂嘉賔之來示我以善道又樂嘉賔有孔昭之明德可則傚也歌鹿鳴三終而不歌四牡皇皇者華主於講道略於勞苦與諮事</hi>主人洗升實爵獻<lb/>
工工不興左瑟<hi>工歌而獻之以事報之也洗爵獻工辟正主也獻不用觚工賤異之也工不興不能備禮左瑟便其右大師無瑟於是言左瑟者節也</hi>一人<lb/>
<pb n="14a"/>
<pb n="15a"/>
<hi>管謂吹簜以播新宫之樂其篇亡其義未聞笙從工而入旣管不獻略下樂也立于東縣之中</hi>卒管大師及少師上工皆東坫之東南西<lb/>
面北上坐<hi>不言縣北統於堂也於是時大樂正還北面立于其南</hi>擯者<lb/>
自阼階下請立司正<hi>三爵旣備上下樂作君將留群臣而射宜更立司正以監之察儀法也</hi>公許擯者遂爲司正<hi>君許其請因命用之不易之者俱相禮其事同也</hi>司正適洗洗角觶南面坐奠<lb/>
于中庭<hi>奠觶者著其位以顯其事威儀多也</hi>升東楹之東受命<lb/>
于公西階上北面命賔諸公卿大夫公曰以<lb/>
<pb n="15b"/>
我安賔諸公卿大夫皆對曰諾敢不安<hi>以我安者君意殷勤欲留之以我故安也</hi>司正降自西階南面坐取觶<lb/>
升酌散降南面坐奠觶<hi>奠於中庭故處</hi>興右還北面<lb/>
少立坐取觶興坐不祭卒觶奠之興再拜稽<lb/>
首左還南面坐取觶洗南面反奠于其所北<lb/>
面立<hi>皆所以自昭明於衆也將於觶南北面則右還於觶北南面則左還如是得從觶西徃來也必從觶西徃來者爲君在阼不背之也</hi>司射適次袒決遂<lb/>
執弓挾乗矢於弓外見鏃於弣右巨指鉤弦<lb/>
<pb n="16a"/>
<hi>司射射人也次若今時更衣處張幃席爲之耦次在洗東南袒左免衣也决猶闓也以象骨爲之著右巨指所以鈎弦而闓之遂射韝也以朱韋爲之著左臂所以遂弦也方持弦矢曰挾乗矢四矢弣弓杷也見鏃焉順其射也右巨指右手大擘以鉤弦弦在旁挾由便也古文挾皆作接</hi>自阼階前曰爲政請射<hi>爲政謂司馬也司馬政官主射禮</hi>遂告曰大夫與大夫士御於大夫<hi>因告選三耦於君御猶侍也大夫與大夫爲耦不足則士侍於大夫與爲耦也今文於爲于</hi>
遂適西階前東面右顧命有司納射器<hi>納内也</hi>
射器皆入君之弓矢適東堂賔之弓矢與中<lb/>
<pb n="16b"/>
籌豐皆止于西堂下衆弓矢不挾緫衆弓矢<lb/>
楅皆適次而俟<hi>中閭中筭噐也籌筭也豐可奠射爵者衆弓矢三耦及卿大夫以下弓矢也司射矢亦止西堂下衆弓矢不挾則納公與賔弓矢者挾之楅承矢噐今文俟作待</hi>工人士與梓人升自北階兩楹之間<lb/>
䟽數容弓若丹若墨度尺而午射正莅之<hi>工人士梓人皆司空之屬能正方圜者一從一横曰午謂畫物也射正司射之長</hi>卒畫<lb/>
自北階下司宫埽所畫物自北階下<hi>埽物重射事也工人士梓人司宫位在北堂下</hi>大史俟于所設中之西東面<lb/>
<pb n="17a"/>
以聽政<hi>中未設也大史俟焉將有事也郷射禮曰設中南當楅西當西序東面</hi>
司射西面誓之曰公射大侯大夫射參士射<lb/>
干射者非其■侯中之不獲卑者與尊者爲<lb/>
耦不異侯大史許諾<hi>誓猶告也古文異作辭</hi>遂比三耦<lb/>
<hi>比選次之也不言面者大夫在門右北靣士西方東面</hi>三耦俟于次北<lb/>
西面北上<hi>未知其耦今文俟爲立</hi>司射命上射曰某御<lb/>
於子命下射曰子與某子射卒遂命三耦取<lb/>
弓矢于次<hi>取弓矢不拾者次中隱蔽處</hi>司射入于次搢三<lb/>
<pb n="17b"/>
挾一个出于次西面揖當階北面揖及階揖<lb/>
升堂揖當物北面揖及物揖由下物少退誘<lb/>
射<hi>搢扱也挾一个挾於弦也个猶枚也由下物而少退謙也誘猶教也夫子循循然善誘人</hi>射三侯將乗矢始射干又射參大侯再發<lb/>
<hi>將行也行四矢象有事於四方詩云四矢反兮以御亂兮</hi>卒射北面揖<hi>揖於當物之處不南面者爲不背卿</hi>及階揖降如升射之儀遂適<lb/>
堂西改取一个挾之<hi>改更也不射而挾矢示有事也</hi>遂取扑<lb/>
搢之以立于所設中之西南東面<hi>扑所以撻犯教者也<pb n="18a"/>於是言立著其位也郷射記曰司射之弓矢與扑倚于西階之西</hi>司馬師命<lb/>
負侯者執旌以負侯<hi>司馬師正之佐也欲令射者見侯與旌深志於侯中也負侯獲者也天子服不氏下士一人徒四人掌以旌居乏待獲析羽爲旌</hi>負<lb/>
侯者皆適侯執旌負侯而俟司射適次作上<lb/>
耦射<hi>作使也</hi>司射反位上耦出次西面揖進上<lb/>
射在左並行當階北面揖及階揖上射先升<lb/>
三等下射從之中等<hi>上射在左便射位也中猶間也</hi>上射升<lb/>
堂少左下射升上射揖並行<hi>並併也併東行</hi>皆當其<lb/>
<pb n="18b"/>
物北面揖及物揖皆左足履物還視侯中合<lb/>
足而俟<hi>視侯中各視其侯之中大夫耦則視參中參中十四尺土耦則視干中干中十尺</hi>司馬正適次袒決遂執弓右挾之出升<lb/>
自西階適下物立于物間左執弣右執簫南<lb/>
揚弓命去侯<hi>司馬正政官之屬簫弓末揚弓者執下末揚猶舉也適下物由上射後東過也命去侯者將射當獲也郷射禮曰西南面立于物間</hi>負侯皆許<lb/>
諾以宫趨直西及乏南又諾以商至乏聲止<lb/>
<hi>宫爲君商爲臣其聲和相生也郷射禮曰獲者執旌許諾古文聲爲磬</hi>授獲者<lb/>
<pb n="19a"/>
退立于西方獲者興共而俟<hi>大侯服不氏負侯徒一人居乏相代而獲參侯于侯徒負侯居乏不相代郷射禮曰獲者執旌許諾聲不絶以至于乏坐東面偃旌興而俟古文獲皆作護非也</hi>司馬正出于下射之南<lb/>
還其後降自西階遂適次釋弓說決拾襲反<lb/>
位<hi>拾遂也郷射禮曰司馬反位立于司射之南</hi>司射進與司馬正<lb/>
交于階前相左由堂下西階之東北面視上<lb/>
射命曰毋射獲母獵獲上射揖司射退反位<lb/>
<hi>射獲矢中乏也從旁爲獵</hi>乃射上射旣發挾矢而后下射<lb/>
<pb n="19b"/>
射拾發以將乗矢<hi>拾更也將行也</hi>獲者坐而獲<hi>坐言獲也</hi>
舉旌以宫偃旌以商<hi>再言獲也</hi>獲而未釋獲<hi>但言獲未釋筭古文釋爲舎</hi>卒射右挾之北面揖揖如升射<hi>右挾之右手挾弦</hi>上射降三等下射少右從之中等並<lb/>
行上射於左與升射者相左交于階前相揖<lb/>
適次釋弓說決拾襲反位<hi>上射於左由下射階上少右乃降待之言襲者凡射皆袒</hi>三耦卒射亦如之司射去扑倚于<lb/>
階西適阼階下北面吿于公曰三耦卒射反<lb/>
<pb n="20a"/>
搢扑反位司馬正袒決遂執弓右挾之出與<lb/>
司射交于階前相左<hi>出出於次也袒時亦適次</hi>升自西階<lb/>
自右物之後立于物間西南面揖弓命取矢<lb/>
<hi>揖推之</hi>負侯許諾如初去侯皆執旌以負其侯<lb/>
而俟<hi>俟小臣取矢以旌指教之</hi>司馬正降自西階北面命<lb/>
設楅<hi>此出于下射之南還其後而降之</hi>小臣師設楅司馬正<lb/>
東面以弓爲畢<hi>畢所以教助執事者郷射記曰乃設楅于中庭南當洗東肆</hi>旣設楅司馬正適次釋弓說決拾襲反位<lb/>
<pb n="20b"/>
小臣坐委矢于楅北括司馬師坐乗之<hi>乗四四數之</hi>卒若矢不備則司馬正又袒執弓升命取<lb/>
矢如初曰取矢不索乃復求矢加于楅卒司<lb/>
馬正進坐左右撫之興反位<hi>左右撫分上下射此坐皆北面</hi>
司射適西階西倚扑升自西階東面請射于<lb/>
公<hi>倚扑者將即君前不敢佩刑噐也升堂者欲諸公卿大夫辯聞也</hi>公許遂<lb/>
適西階上命賔御于公諸公卿則以耦告于<lb/>
上大夫則降即位而后告<hi>告諸公卿於堂上尊之也</hi>司射<lb/>
<pb n="21a"/>
自西階上北面告于大夫曰請降司射先降<lb/>
搢扑反位大夫從之降適次立于三耦之南<lb/>
西面北上<hi>適次由次前而北西面立</hi>司射東面于大夫之<lb/>
西比耦大夫與大夫命上射曰某御於子命<lb/>
下射曰子與某子射卒遂比衆耦<hi>衆耦士也</hi>衆耦<lb/>
立于大夫之南西面北上若有士與大夫爲<lb/>
耦則以大夫之耦爲上<hi>爲上居群士之上</hi>命大夫之<lb/>
耦曰子與某子射吿於大夫曰某御於子<hi>士雖<pb n="21b"/>爲上射其辭猶尊大夫</hi>命衆耦如命三耦之辭諸公卿<lb/>
皆未降<hi>言未降者見其志在射</hi>遂命三耦各與其耦拾<lb/>
取矢皆袒決遂執弓右挾之<hi>此命入次之事也司射旣命而反位不言之者上射出當作取矢事未訖</hi>一耦出西面揖當楅北<lb/>
面揖及楅揖<hi>三耦同入次其出也一一上射出西面立司射作之乃揖行也當楅楅正南之東西</hi>上射東面下射西面上射揖進坐<lb/>
橫弓卻手自弓下取一个兼諸弣興順羽且<lb/>
左還毋周反面揖<hi>橫弓者南踣弓也郤手自弓下取矢者以左手在弓<pb n="22a"/>表右手從裏取之便也兼并也并矢於弣當順羽旣又當執弦順羽者手放而下備不整理也左還反其位毋周右還而反東面也君在阼還周則下射將背之古文且爲阻</hi>下<lb/>
射進坐橫弓覆手自弓上取一个兼諸弣興<lb/>
順羽且左還毋周反面揖<hi>橫弓亦南踣弓也人東西郷以南北爲橫覆手自弓上取矢以左手在弓裏右手從表取之便也</hi>旣拾取矢梱<lb/>
之<hi>梱齊等之也古文梱作魁</hi>兼挾乗矢皆内還南面揖<hi>内還者上射左下射右不皆右還亦以君在阼嫌下射故左還而背之也上以陽爲内下以隂爲内因其冝可也</hi>適楅南皆左還北面揖搢三挾一<lb/>
<pb n="22b"/>
个<hi>楅南郷當楅之位也</hi>揖以耦左還上射於左<hi>以猶與也言以者耦之事成於此意相人耦也上射轉居左便其反位也上射少北乃東面</hi>退者<lb/>
與進者相左相揖退釋弓矢于次說決拾襲<lb/>
反位二耦拾取矢亦如之後者遂取誘射之<lb/>
矢兼乗矢而取之以授有司于次中皆襲反<lb/>
位<hi>有司納射噐因留主授受之</hi>司射作射如初一耦揖升<lb/>
如初司馬命去侯負侯許諾如初司馬降釋<lb/>
弓反位司射猶挾一个去扑與司馬交于階<lb/>
<pb n="23a"/>
前適阼階下北面請釋獲于公<hi>猶守故之辭於此言之者司射旣誘射恒執弓挾矢以掌射事備尚未知當教之也今三耦卒射衆足以知之矣猶挾之者君子不必也</hi>公許反搢扑遂命釋獲者設中以<lb/>
弓爲畢北面<hi>北面立于所設中之南當視之也郷射禮曰設中南當楅西當西序</hi>大史釋獲小臣師執中先首坐設之東面<lb/>
退大史實八筭于中橫委其餘于中西興共<lb/>
而俟<hi>先猶前也命大史而小臣師設之國君官多也小臣師退反東堂下位郷射禮曰橫委其餘于中西南末</hi>司射西面命曰中離維綱揚觸<lb/>
<pb n="23b"/>
梱復公則釋獲衆則不與<hi>離猶過也獵也侯有上下綱其邪制躬舌之角者爲維或曰維當爲絹絹網耳揚觸者謂矢中他物揚而觸侯也梱復謂矢至侯不著而還復復反也公則釋獲優君也衆當中鵠而著古文梱作魁</hi>唯公所<lb/>
中中三侯皆獲<hi>值中一侯則釋獲</hi>釋獲者命小史小<lb/>
史命獲者<hi>傳告服不使知此司射所命</hi>司射遂進由堂下<lb/>
北面視上射命曰不貫不釋上射揖司射退<lb/>
反位<hi>貫猶中也射不中鵠不釋筭古文貫作關</hi>釋獲者坐取中之<lb/>
八筭改實八筭興執而俟<hi>執所取筭</hi>乃射若中則<lb/>
<pb n="24a"/>
釋獲者每一个釋一筭上射於右下射於左<lb/>
若有餘筭則反委之<hi>委餘筭禮貴異</hi>又取中之八筭<lb/>
改實八筭于中興執而俟三耦卒射賔降取<lb/>
弓矢于堂西<hi>不敢與君並俟告取之以升俟君事畢</hi>諸公卿則<lb/>
適次繼三耦以南<hi>言繼三耦明在大夫北</hi>公將射則司<lb/>
馬師命負侯皆執其旌以負其侯而俟<hi>君尊若始焉</hi>司馬師反位隷僕人埽侯道<hi>新之</hi>司射去扑<lb/>
適阼階下吿射于公公許適西階東告于賔<lb/>
<pb n="24b"/>
<hi>告當射也今文曰阼階下無適</hi>遂搢扑反位小射正一人取<lb/>
公之決拾于東坫上一小射正授弓拂弓皆<lb/>
以俟于東堂<hi>授弓當授大射正拂弓去塵</hi>公將射則賔降<lb/>
適堂西袒決遂執弓搢三挾一个升自西階<lb/>
先待于物北北一笴東面立<hi>不敢與君併笴矢幹東面立郷君也</hi>司馬升命去侯如初還右乃降釋弓反位<lb/>
<hi>還右還君之右也猶出下射之南還其後也今文曰右還</hi>公就物小射正<lb/>
奉決拾以笥大射正執弓皆以從於物<hi>笥萑葦噐<pb n="25a"/>大射正舎司正親其職</hi>小射正坐奠笥于物南遂拂以<lb/>
巾取決興賛設決朱極三<hi>極猶放也所以韜指利放弦也以朱韋爲之三者食指將指無名指無極放弦契於此指多則痛小指短不用</hi>小臣正<lb/>
賛袒公袒朱𥜗卒袒小臣正退俟于東堂小<lb/>
射正又坐取拾興賛設拾以笥退奠于坫上<lb/>
復位<hi>旣袒乃設拾拾當以韝𥜗上</hi>大射正執弓以袂順左<lb/>
右隈上再下壹左執弣右執簫以授公公親<lb/>
揉之<hi>順放之也隈弓淵也揉宛之觀其安危也今文順爲循古文揉爲紐</hi>小臣<lb/>
<pb n="25b"/>
師以巾内拂矢而授矢于公稍屬<hi>内拂恐塵及君也稍屬不搢矢</hi>大射正立于公後以矢行吿于公<hi>若不中使君當知而改其度</hi>下曰留上曰揚左右曰方<hi>留不至也揚過去也方出旁也</hi>公旣發大射正受弓而俟拾發以將<lb/>
乗矢<hi>公下射也而先發不留尊也</hi>公卒射小臣師以巾退<lb/>
反位大射正受弓<hi>受弓以授有司於東堂</hi>小射正以笥<lb/>
受決拾退奠于坫上復位大射正退反司正<lb/>
之位小臣正賛襲公還而后賔降釋弓于堂<lb/>
<pb n="26a"/>
西反位于階西東面<hi>階西東面賔降位</hi>公卽席司正<lb/>
以命升賔賔升復筵而后卿大夫繼射諸公<lb/>
卿取弓矢于次中袒決遂執弓搢三挾一个<lb/>
出西面揖揖如三耦升射卒射降如三耦適<lb/>
次釋弓說決拾襲反位衆皆繼射釋獲皆如<lb/>
初<hi>諸公卿言取弓矢衆言釋獲互言也</hi>卒射釋獲者遂以所執<lb/>
餘獲適阼階下北面吿于公曰左右卒射<hi>司射不告者釋獲者於是有事冝終之也餘獲餘筭也無餘筭則無所執古文曰餘筭</hi>反<lb/>
<pb n="26b"/>
位坐委餘獲于中西興共而俟司馬袒執弓<lb/>
升命取矢如初負侯許諾以旌負侯如初司<lb/>
馬降釋弓如初小臣委矢于楅如初<hi>司馬司馬正於是司馬師亦坐乗矢</hi>賔諸公卿大夫之矢皆異束之以<lb/>
茅卒正坐左右撫之進束反位<hi>異束大夫矢尊殊之也正司馬正也進前也又言束整結之示親也</hi>賔之矢則以授矢人于<lb/>
西堂下<hi>是言矢人則納射器之有司各以其器名官職不言君矢小臣以授矢人于東堂下可知</hi>司馬釋弓反位而后卿大夫升就席<lb/>
<pb n="27a"/>
<hi>此言其升前小臣委矢於楅</hi>司射適階西釋弓去扑襲進<lb/>
由中東立于中南北面視筭<hi>釋弓去扑射事巳也</hi>釋獲<lb/>
者東面于中西坐先數右獲<hi>固東面矣復言之者少南就石獲</hi>二筭爲純<hi>純猶全也耦隂陽也</hi>一純以取實于左手<lb/>
十純則縮而委之<hi>縮從也於數者東西爲從古文縮皆作蹙</hi>每委<lb/>
異之<hi>易校數</hi>有餘純則橫諸下<hi>又異之也自近爲下</hi>一筭<lb/>
爲竒竒則又縮諸純下<hi>又從之</hi>興自前適左<hi>從中前北也更端故起</hi>東面坐<hi>少北於故</hi>坐兼斂筭實于左手<lb/>
<pb n="27b"/>
一純以委十則異之<hi>變於右也</hi>其餘如右獲<hi>謂所縮所橫者</hi>司射復位釋獲者遂進取賢獲執之由阼<lb/>
階下北面告于公<hi>賢獲勝黨之筭也執之者齊而取其餘</hi>若右<lb/>
勝則曰右賢於左若左勝則曰左賢於右以<lb/>
純數告若有竒者亦曰竒<hi>告曰某賢於某若干純若干竒</hi>若<lb/>
左右鈞則左右各執一筭以告曰左右鈞還<lb/>
復位坐兼斂筭實八筭于中委其餘于中西<lb/>
興共而俟司射命設豐<hi>當飮不勝者射爵</hi>司宫士奉<lb/>
<pb n="28a"/>
豐由西階升北面坐設于西楹西降復位勝<lb/>
者之弟子洗觶升酌散南面坐奠于豐上降<lb/>
反位<hi>弟子其少者也不授者射爵猶罰爵略之</hi>司射遂袒執弓挾<lb/>
一个搢扑東面于三耦之西命三耦及衆射<lb/>
者勝者皆袒決遂執張弓<hi>執張弓言能用之也右手挾弦</hi>不<lb/>
勝者皆襲說決拾卻左手右加弛弓于其上<lb/>
遂以執弣<hi>固襲說決拾矣復言之者起勝者也不勝者執弛弓言不能用之也兩手執弣無所挾也</hi>司射先反位<hi>居前俟所命入次而來飲</hi>三耦及<lb/>
<pb n="28b"/>
衆射者皆升飮射爵于西階上<hi>不勝之黨無不飲</hi>小<lb/>
射正作升飮射爵者如作射一耦出揖如升<lb/>
射及階勝者先升升堂少右<hi>先升尊賢也少右辟飲者亦因相飲之禮然</hi>不勝者進北面坐取豐上之觶興少<lb/>
退立卒觶進坐奠于豐下興揖<hi>立卒觶不祭不拜受罰不備禮也右手執觶左手執弓</hi>不勝者先降<hi>後升先降略之不由次也降而少右復並行</hi>與升飮者相左交于階前相揖適次<lb/>
釋弓襲反位僕人師繼酌射爵取觶實之反<lb/>
<pb n="29a"/>
奠于豐上退俟于序端<hi>僕人師酌者君使之代弟子也自此以下辯爲之酌</hi>升飮者如初三耦卒飮若賔諸公卿大<lb/>
夫不勝則不降不執弓耦不升<hi>此耦謂士也諸公卿或闕士爲之耦者不升其諸公卿大夫相爲耦者不降席重耻尊也</hi>僕人師洗升<lb/>
實觶以授賔諸公卿大夫受觶于席以降適<lb/>
西階上北面立飮卒觶授執爵者反就席<hi>雖尊亦西階上立飲不可以已尊枉正罰也授爵而不奠豐尊大夫也</hi>若飮公則<lb/>
侍射者降洗角觶升酌散降拜<hi>侍射賔也飲君則不敢以<pb n="29b"/>爲罰從致爵之禮也</hi>公降一等小臣正辭賔升再拜稽<lb/>
首公荅再拜賔坐祭卒爵再拜稽首公荅再<lb/>
拜賔降洗象觶升酌膳以致下拜小臣正辭<lb/>
升再拜稽首公荅再拜公卒觶賔進受觶降<lb/>
洗散觶升實散下拜小臣正辭升再拜稽首<lb/>
公荅再拜<hi>賔復酌自飲者夾爵也但如致爵則無以異於燕也夾爵亦所以耻公也所謂若飲君燕則夾爵</hi>賔坐不祭卒觶降奠于篚階<lb/>
西東面立<hi>不祭象射爵</hi>擯者以命升賔賔升就席<lb/>
<pb n="30a"/>
<hi>擯者司正也今文席爲筵</hi>若諸公卿大夫之耦不勝則亦<lb/>
執弛弓特升飮<hi>此耦亦謂士也特猶獨也以尊與卑爲耦而又不勝使之獨飲若無倫匹孤賤也</hi>衆皆繼飮射爵如三耦射爵辯<lb/>
乃徹豐與觶<hi>徹除也</hi>司宫尊侯于服不之東北<lb/>
兩獻酒東面南上皆加勺設洗于尊西北篚<lb/>
在南東肆實一散于篚<hi>爲大侯獲者設尊也言尊侯者獲者之功由侯也不於初設之者不敢必君射也君不射則不獻大侯之獲者散爵名容五升</hi>司<lb/>
馬正洗散遂實爵獻服不<hi>言服不者著其官尊大侯也服不司<pb n="30b"/>馬之屬掌養猛獸而教擾之者洗酌皆西面</hi>服不侯西北三歩北<lb/>
面拜受爵<hi>近其所爲獻</hi>司馬正西面拜送爵反位<lb/>
<hi>不俟卒爵略賤也此終言之獻服不之徒乃反位</hi>宰夫有司薦庶子<lb/>
設折俎<hi>宰夫有司宰夫之吏也郷射記曰獲者之俎折脊脅肺</hi>卒錯獲<lb/>
者適右个薦俎從之<hi>不言服不言獲者國君大侯服不負侯其徒居之待獲變其文容二人也司馬正皆獻之薦俎巳錯乃適右个明此獻已已歸功於侯也適右个由侯内鄕射記曰東方謂之右个</hi>獲者左執爵右祭薦俎<lb/>
二手祭酒<hi>祭俎不奠爵不備禮也二手祭酒者獲者南面於俎北當爲侯祭於</hi>
<pb n="31a"/>
<pb n="32a"/>
<hi>不也隷僕人巾車於服不之位受之功成於大侯也不言量人者此自後以及先可知</hi>
卒司馬師受虚爵奠于篚<hi>獲者之篚</hi>獲者皆執其<lb/>
薦庶子執俎從之設于乏少南<hi>少南爲復射妨旌也隷僕人巾車量人自服不而南</hi>服不復負侯而俟司射適階西<lb/>
去扑適堂西釋弓說決拾襲適洗洗觚升實<lb/>
之降獻釋獲者于其位少南<hi>獻釋獲者與獲者異文武不同也去扑者扑不升堂也少南辟中</hi>薦脯醢折俎皆有祭<hi>俎與服不同唯祭一爲異</hi>釋獲者薦右東面拜受爵司射北面<lb/>
<pb n="32b"/>
拜送爵釋獲者就其薦坐左執爵右祭脯醢<lb/>
興取肺坐祭遂祭酒<hi>祭俎不奠爵亦賤不備禮</hi>興司射之<lb/>
西北面立卒爵不拜旣爵司射受虚爵奠于<lb/>
篚釋獲者少西辟薦反位<hi>辟薦少西之者爲復射妨司射視筭亦辟俎也</hi>司射適堂西袒決遂取弓挾一个適階<lb/>
西搢扑以反位<hi>爲將復射</hi>司射倚扑于階西適阼<lb/>
階下北面請射于公如初<hi>不升堂賔諸公卿大夫旣射矣聞之可知</hi>反搢扑適次命三耦皆袒決遂執弓序出<lb/>
<pb n="33a"/>
取矢<hi>曏言拾是言序互言耳</hi>司射先反位<hi>言先先三耦也司射旣命三耦以入次之事即反位三耦入次袒決遂執弓挾矢乃出反次外西面位曏不言司射先反位三耦未有次位無所先也</hi>三耦拾取矢如初小射正<lb/>
作取矢如初<hi>小射正司射之佐作取矢禮殺代之</hi>三耦旣拾取<lb/>
矢諸公卿大夫皆降如初位與耦入於次皆<lb/>
袒決遂執弓皆進當楅進坐說矢束上射東<lb/>
面下射西面拾取矢如三耦<hi>皆進當楅進三耦揖之位也凡継射命耦而巳不作射不作取矢從𥘉</hi>若士與大夫爲耦士東<lb/>
<pb n="33b"/>
面大夫西面大夫進坐說矢束退反位<hi>說矢束自同於三耦謙也</hi>耦揖進坐兼取乗矢興順羽且左還<lb/>
毋周反面揖<hi>兼取乗矢不敢與大夫拾</hi>大夫進坐亦兼取<lb/>
乗矢如其耦北面搢三挾一个揖進大夫與<lb/>
其耦皆適次釋弓說決拾襲反位諸公卿升<lb/>
就席<hi>大夫反位諸公卿乃升就席大夫與已上下位</hi>衆射者繼拾取<lb/>
矢皆如三耦遂入于次釋弓矢說決拾襲反<lb/>
位司射猶挾一个以作射如初一耦揖升如<lb/>
<pb n="34a"/>
初司馬升命去侯負侯許諾司馬降釋弓反<lb/>
位司射與司馬交于階前倚扑于階西適阼<lb/>
階下北面請以樂于公公許<hi>請奏樂以爲節也始射獲而未釋獲復釋獲復用樂行之君子之於事也始取苟能中課有功終用成法教化之漸也射用應樂爲難孔子曰射者何以聽循聲而發發而不失正鵠者其唯賢者乎</hi>司射<lb/>
反搢扑東面命樂正曰命用樂<hi>言君有命用樂射也樂正在工南北面</hi>樂正曰諾司射遂適堂下北面視上<lb/>
射命曰不鼓不釋<hi>不與鼓節相應不釋筭也鼓亦樂之節學記曰鼓無<pb n="34b"/>當於五聲五聲不得不和凡射之鼓節投壷其存者也周禮射節天子九諸侯七卿大夫以下五</hi>上射揖司射退反位樂正命大師曰奏<lb/>
貍首間若一<hi>樂正西面受命左還東面命大師以大射之樂章使奏之也貍首逸詩曾孫也貍之言不來也其詩有射詩侯首不朝者之言因以名篇後世失之謂之曾孫曽孫者其章頭也射義所載詩曰曾孫侯氏是也以爲諸侯射節者采其旣有弧矢之威又言小大莫處御於君所以燕以射則燕則譽有樂以時㑹君事之志也間若一者調其聲之䟽數重節</hi>大師不興許諾樂正反位奏貍首<lb/>
以射三耦卒射賔待于物如初公樂作而后<lb/>
<pb n="35a"/>
就物稍屬不以樂志其他如初儀<hi>不以樂志君之射儀遲速從心其發不必應樂辟不敏也志意所儗度也春秋傳曰吾志其目</hi>卒射如<lb/>
初賔就席諸公卿大夫衆射者皆繼射釋獲<lb/>
如初卒射降反位釋獲者執餘獲進告左右<lb/>
卒射如初司馬升命取矢負侯許諾司馬降<lb/>
釋弓反位小臣委矢司馬師乗之皆如初司<lb/>
射釋弓視筭如初釋獲者以賢獲與鈞告如<lb/>
初復位司射命設豐實觶如初遂命勝者執<lb/>
<pb n="35b"/>
張弓不勝者執弛弓升飮如初卒退豐與觶<lb/>
如初司射猶袒決遂左執弓右執一个兼諸<lb/>
弦面鏃適次命拾取矢如初<hi>側持弦矢曰執面猶尚也兼矢於弦尚鏃將止變於射也</hi>司射反位三耦及諸公卿大夫<lb/>
衆射者皆袒決遂以拾取矢如初矢不挾兼<lb/>
諸弦面鏃退適次皆授有司弓矢襲反位<hi>不挾亦謂執之如司射</hi>卿大夫升就席司射適次釋弓說<lb/>
決拾去扑襲反位司馬正命退楅解綱小臣<lb/>
<pb n="36a"/>
師退楅巾車量人解左下綱司馬師命獲者<lb/>
以旌與薦俎退<hi>解猶釋也今文司馬師無司馬</hi>司射命釋獲<lb/>
者退中與筭而俟<hi>諸所退射器皆俟備君復射釋獲者亦退其薦俎</hi>
公又舉奠觶唯公所賜若賔若長以旅于西<lb/>
階上如初大夫卒受者以虚觶降奠于篚反<lb/>
位司馬正升自西階東楹之東北面告于公<lb/>
請徹俎公許<hi>射事旣畢禮殺人倦冝徹俎燕坐</hi>遂適西階上<lb/>
北面告于賔賔北面取俎以出諸公卿取俎<lb/>
<pb n="36b"/>
如賔禮遂出授從者于門外<hi>自其從者</hi>大夫降復<lb/>
位<hi>門東北面位</hi>庻子正徹公俎降自阼階以東<hi>降自阼階若親徹也以東去藏</hi>賔諸公卿皆人門東面北上<hi>諸公卿不入門而右以將燕亦因從賔</hi>司正升賔賔諸公卿大夫<lb/>
皆說屨升就席公以賔及卿大夫皆坐乃安<lb/>
<hi>曏命以我安臣於君尚猶踧踖至此乃敢安</hi>羞庻羞<hi>羞進也庻衆也所進衆羞謂<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>肝膋狗胾醢也或有炮鼈膾鯉雉兎鶉鴽</hi>大夫祭薦<hi>燕乃祭薦不敢於盛成禮</hi>司正升受命皆命公曰衆無不醉賔及諸<lb/>
<pb n="37a"/>
公卿大夫皆興對曰諾敢不醉皆反位坐<hi>皆命者命賔命諸公命卿大夫皆郷其位也興對必降席敬也司正退立西序端</hi>主人<lb/>
洗酌獻士于西階上士長升拜受觶主人拜<lb/>
送<hi>獻士用觶士賤也今文觶作觚</hi>士坐祭立飮不拜旣爵其<lb/>
他不拜坐祭立飮<hi>其他謂衆士也升不拜受爵</hi>乃薦司正<lb/>
與射人于觶南北面東上司正爲上<hi>司正射人士也以齒受獻旣乃薦之也司正大射正也射人小射正略其佐</hi>辯獻士士旣<lb/>
獻者立于東方西面北上乃薦士<hi>士旣獻易位者以卿<pb n="37b"/>大夫在堂臣位尊東也畢獻薦之略賤</hi>祝史小臣師亦就其位<lb/>
而薦之<hi>亦者亦士也辯獻乃薦也祝史門東北面東上</hi>主人就士旅<lb/>
食之尊而獻之旅食不拜受爵坐祭立飮<hi>主人旣酌西面士旅食北面受之不洗者於賤略之</hi>主人執虚爵奠于篚<lb/>
復位賔降洗升媵觶于公酌散下拜公降一<lb/>
等小臣正辭賔升再拜稽首公荅再拜<hi>賔受公賜多矣禮將終冝勸公序厚意也今文觶爲觚公荅拜無再拜</hi>賔坐祭卒爵<lb/>
再拜稽首公荅再拜賔降洗象觚升酌膳坐<lb/>
<pb n="38a"/>
奠于薦南降拜小臣正辭賔升成拜公荅拜<lb/>
賔反位<hi>反位反席也此觚當爲觶</hi>公坐取賔所媵觚興唯<lb/>
公所賜受者如初受酬之禮降更爵洗升酌<lb/>
膳下再拜稽首小臣正辭升成拜公荅拜乃<lb/>
就席坐行之<hi>坐行之若今坐相勸酒</hi>有執爵者<hi>士有盥升主酌授之</hi>唯受于公者拜<hi>公所賜者拜其餘則否</hi>司正命執爵<lb/>
者爵辯卒受者興以酬士<hi>欲令惠均</hi>大夫卒受者<lb/>
以爵興西階上酬士士升大夫奠爵拜士荅<lb/>
<pb n="38b"/>
拜<hi>興酬士者立堂下與上坐者異也</hi>大夫立卒爵不拜實之<lb/>
士拜受大夫拜送士旅于西階上辯<hi>祝史小臣師旅食皆及焉</hi>士旅酌<hi>旅序也士以次自酌相酬無執爵者</hi>若命曰復射<lb/>
則不獻庶子<hi>獻庻子則正禮畢後無事</hi>司射命射唯欲<hi>司射命賔及諸公卿大夫射欲者則射不欲者則止可否之事從人心也</hi>卿大夫皆<lb/>
降再拜稽首公荅拜<hi>拜君樂與臣下執事無巳不言賔賔從羣臣禮在上</hi>壹發中三侯皆獲<hi>其功一也而和者益多尚歡樂也矢揚觸或有參中者</hi>主人洗升自西階獻庶子于阼階上如<lb/>
<pb n="39a"/>
獻士之禮辯獻降洗遂獻左右正與内小臣<lb/>
皆於阼階上如獻庶子之禮<hi>庶子旣掌正六牲之體又正舞位授舞器與膳宰樂正聯事又掌國子戒令敎治世子之官也左右正謂樂正僕人正也位在中庭之左右小樂正在頌磬之北右也工在西即北面工遷於東則東面大樂正在笙磬之北左也工在西則西面工遷於東則北面僕人正相大師工升堂與其師士降立於小樂正之北北上工遷於東則陪其工後國君無故不釋縣二正君之近官也内小臣奄人掌君隂事隂令后夫人之官也獻三官於阼階别内外臣也同獻更洗以時事不聮也獻正下及内小臣則磬人鍾人鑮人鼓人僕人師僕人士盡獻可知也庶子内小臣位<pb n="39b"/>在小臣師之東少退西上</hi>無筭爵<hi>筭數也爵行無次數唯意所勸醉而止</hi>士<lb/>
也有執膳爵者有執散爵者執膳爵者酌以<lb/>
進公公不拜受執散爵者酌以之公命所賜<lb/>
所賜者興受爵降席下奠爵再拜稽首公荅<lb/>
再拜<hi>席下席西</hi>受賜爵者以爵就席坐公卒爵然<lb/>
後飮<hi>酬之禮爵代舉今爵並行嫌不代也並行猶代者明勸惠從尊者來</hi>執膳<lb/>
爵者受公爵酌反奠之<hi>燕之歡在飲酒成其意也</hi>受賜者<lb/>
興授執散爵者執散爵者乃酌行之<hi>與其所勸者</hi>
<pb n="40a"/>
唯受于公者拜卒爵者興以酬士于西階上<lb/>
士升大夫不拜乃飮實爵<hi>乃猶而也</hi>士不拜受爵<lb/>
大夫就席士旅酌亦如之公有命徹幂則賔<lb/>
及諸公卿大夫皆降西階下北面東上再拜<lb/>
稽首<hi>命徹幂者公意殷勤欲盡酒</hi>公命小臣正辭公荅拜<lb/>
大夫皆辟升反位<hi>升不成拜於將醉正臣禮</hi>士終旅於上<lb/>
如初<hi>卿大夫降而爵止於其反席卒之</hi>無筭樂<hi>升歌間合無次數唯意所樂</hi>宵則庶子執燭於阼階上司宫執獨於西<lb/>
<pb n="40b"/>
階上甸人執大燭於庭閽人爲獨於門外<hi>宵夜也燭燋也甸人掌共薪蒸者庭大燭爲其位廣也爲作也作燭俟賔出</hi>賔醉北<lb/>
面坐取其薦脯以降<hi>取脯重得君之賜</hi>奏陔<hi>陔夏樂章也其歌頌類也以鍾鼓奏之其篇今亡</hi>賔所執脯以賜鍾人于門<lb/>
内<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>遂出<hi>必賜鍾人鍾人以鍾鼔奏陔夏賜之脯明雖醉志禮不忘樂</hi>卿<lb/>
大夫皆出<hi>從賔出</hi>公不送<hi>臣也與之安燕交歡嫌元禮也</hi>公入<lb/>
驁<hi>驁夏亦樂章也以鍾鼓奏之其詩今亡此公出而言入者射宫在郊以將還爲入燕不驁者於路寢無出入也</hi>
<pb n="41a"/>
</p>
<p>
儀禮卷第七<lb/>
<hi>經六千八百九十字注一千三百八字</hi>
<pb n="41b"/>
</p>
<p>
</p>
  </div>
</body>
</text>
</TEI>
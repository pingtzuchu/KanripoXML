<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮卷第十五<lb/>
特牲饋食禮第十五　鄭氏注<lb/>
特牲饋食之禮不諏日<hi>祭祀自孰始曰饋食饋食者食道也諏謀也士賤職褻時至事暇可以祭則筮其日矣不如少牢大夫先與有司於庿門諏丁巳之日今文諏皆爲詛</hi>及筮日主人冠端玄卽位于門外<lb/>
西面<hi>冠端玄玄冠玄端下言玄者玄冠有不玄端者門謂庿門</hi>子姓兄弟<lb/>
如主人之服立于主人之南西面北上<hi>所祭者之子孫言子姓者子之所生小宗祭而兄弟皆來與焉宗子祭則族人皆侍</hi>有司羣<lb/>
<pb n="1b"/>
執事如兄弟服東面北上<hi>士之屬吏也</hi>席于門中<lb/>
闑西閾外<hi>爲筮人設之也古文闑作槷閾作蹙</hi>筮人取筮于西<lb/>
塾執之東面受命于主人<hi>筮人官名也筮問也取其所用問神明者謂著也</hi>宰自主人之左賛命命曰孝孫某筮<lb/>
來日某諏此某事適其皇祖某子尚饗<hi>宰羣吏之長自由也賛佐也逹也賛命由左者爲神求變也士祭曰歲事此言某事又不言妃者容大祥之後禫月之吉祭皇君也言君祖者尊之也某子者祖字也伯子仲子也尚庶幾也</hi>
筮者許諾還卽席西面坐卦者在左卒筮寫<lb/>
<pb n="2a"/>
卦筮者執以示主人<hi>士之筮者坐蓍短由便卦者主畫地識爻爻備以方寫之</hi>主人受視反之<hi>反還</hi>筮者還東面長占卒<lb/>
告于主人占曰吉<hi>長占以其屬之長㓜旅占之</hi>若不吉則<lb/>
筮逺日如初儀<hi>逺日旬之外日</hi>宗人吿事畢前期三<lb/>
日之朝筮尸如求日之儀命筮曰孝孫某諏<lb/>
此某事適其皇祖某子筮某之某爲尸尚饗<lb/>
<hi>三日者容宿賔視濯也某之某者字尸父而名尸連言其親庶幾其馮依之也大夫士以孫之倫爲尸</hi>乃宿尸<hi>宿讀爲肅肅進也進之者使知祭日當來古文宿皆作羞<pb n="2b"/>凡宿或作速記作肅周禮亦作宿</hi>主人立于尸外門外子姓<lb/>
兄弟立于主人之後北面東上<hi>不東面者來不爲賔客子姓立于主人之後上當其後</hi>尸如主人服出門左西面<hi>不敢南面當尊</hi>主人辟皆東面北上<hi>順尸</hi>主人再拜尸荅<lb/>
拜<hi>主人先拜尊尸</hi>宗人擯辭如初卒曰筮子爲某尸<lb/>
占曰吉敢宿<hi>宗人擯者釋主人之辭如初者如宰賛命筮尸之辭卒曰者著其辭所易也今文無敢</hi>祝許諾致命<hi>受宗人辭許之傳命於尸始宗人祝北面至於傳命皆西面受命東面釋之</hi>尸許諾主人再拜稽首<lb/>
<pb n="3a"/>
<hi>其許亦宗人受於祝而告主人</hi>尸入主人退<hi>相揖而去尸不拜送尸尊</hi>宿<lb/>
賔賔如主人服出門左西面再拜主人東面<lb/>
荅再拜宗人擯曰某薦歲事吾子將涖之敢<lb/>
宿<hi>薦進也涖臨也言吾子將臨之知賔在有司中今特肅之尊賔耳</hi>賔曰某<lb/>
敢不敬從主人再拜賔荅拜主人退賔拜送<lb/>
厥明夕陳鼎于門外北面北上有鼏<hi>厥其也宿賔之明日夕門外北而當門也古文鼏爲密</hi>棜在其南南順實獸于<lb/>
其上東首<hi>順猶從也棜之制如今大木轝矣上有四周下無足獸腊也</hi>牲<lb/>
<pb n="3b"/>
在其西北首東足<hi>其西棜西也東足者尚右也牲不用棜以其生</hi>設<lb/>
洗于阼階東南壷禁在東序豆籩鉶在東房<lb/>
南上凡席兩敦在西堂<hi>東房房中之東當夾北西堂西夾室之前近南耳</hi>主人及子姓兄弟即位于門東如初<hi>初筮位也</hi>賔及衆賔即位于門西東面北上<hi>不象如初者以宰在而宗人祝不在</hi>宗人祝立于賔西北東面南上<hi>事彌至位彌異宗人祝於祭宜近庿</hi>主人再拜賔荅再拜三拜衆<lb/>
賔衆賔荅再拜<hi>衆賔再拜者士賤旅之得備禮也</hi>主人揖入<lb/>
<pb n="4a"/>
兄弟從賔及衆賔從即位于堂下如外位<hi>爲視濯也</hi>宗人升自西階視壺濯及豆籩反降東北<lb/>
面吿濯具<hi>濯漑也不言敦鉶者省文也東北面告縁賔意欲聞也言濯具不言絜以有几席</hi>賔出主人出皆復外位<hi>爲視牲也今文復爲反</hi>
宗人視牲吿充雍正作豕<hi>充猶肥也雍正官名也北面以䇿動作豕視聲氣</hi>宗人舉獸尾告備舉鼎鼏告潔<hi>備其</hi>請<lb/>
期曰羮飪<hi>肉謂之羮飪孰也謂明日質明時而曰肉孰重豫勞賔宗人旣得期西北面告賔有司</hi>吿事畢賔出主人拜送夙興主人<lb/>
<pb n="4b"/>
服如初立于門外東方南面視側殺<hi>夙早也興起也主人服如初則其餘有不玄端者側殺殺一牲也</hi>主婦視饎爨于西<lb/>
堂下<hi>炊黍稷曰饎宗婦爲之爨竈也西堂下者堂之西下也近西壁南齊于坫古文饎作糦周禮作<graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>
                    </hi>亨于門外東方西面北上<hi>亨煑也煑豕魚腊以鑊各一爨詩云誰能亨魚漑之釡鬵</hi>羮飪實鼎陳于門外如<lb/>
初<hi>初視濯也</hi>尊于戸東玄酒在西<hi>戸東室戸東玄酒在西尚之凡尊酌者在左</hi>實豆籩鉶陳于房中如初<hi>如初者取而實之旣而反之</hi>執事之爼陳于階間二列北上<hi>執事謂有司及<pb n="5a"/>兄弟二列者因其位在東西祝主人主婦之爼亦存焉不升鼎者異於神</hi>盛兩敦<lb/>
陳于西堂藉用萑几席陳于西堂如𥘉<hi>盛黍稷者宗婦也萑細葦古文用爲于</hi>尸盥匜水實于槃中簞巾在<lb/>
門内之右<hi>設盥水及巾尸尊不就洗又不揮門内之右象洗在東統于門東西上凡郷内以入爲左右郷外以出爲左右</hi>祝筵几于室中東面<hi>爲神敷席也至此使祝接神</hi>主婦纚笄宵衣立于房中南面<lb/>
<hi>主婦主人之妻雖姑存猶使之主祭祀纚笄首服宵綺屬也此衣染之以黒其繒本名曰宵詩有素衣朱宵記有玄宵衣凡婦人助祭者同服也内則曰舅没則姑老冡婦所祭祀<pb n="5b"/>賔客每事必請於姑</hi>主人及賔兄弟羣執事卽位于門<lb/>
外如𥘉宗人吿有司具<hi>具猶辦也</hi>主人拜賔如𥘉<lb/>
揖入即位如𥘉<hi>𥘉視濯也</hi>佐食北面立于中庭<hi>佐食賔佐尸食者立于宗人之西</hi>主人及祝升祝先入主人從<lb/>
西面于戸内<hi>祝先入接神冝在前也少牢饋食禮曰祝盥于洗升自西階主人盥升自阼階祝先入南面</hi>主婦盥于房中薦兩豆葵菹<lb/>
蝸醢醢在北<hi>主婦盥盥於内洗昬禮婦洗在北堂直室東隅</hi>宗人遣<lb/>
佐食及執事盥出<hi>命之盥出當助主人及賔舉鼎</hi>主人降及<lb/>
<pb n="6a"/>
賔盥出主人在右及佐食舉牲鼎賔長在右<lb/>
及執事舉魚腊鼎除鼏<hi>及與也主人在右綂於東主人與佐食者賔尊不載少牢饋食禮魚用鮒腊用麋士腊用兎</hi>宗人執畢先入當<lb/>
阼階南面<hi>畢狀如义蓋爲其似畢星取名焉主人親舉宗人則執畢導之旣錯又以畢臨七載備失脫也雜記曰朼用桑長三尺畢用桑三尺刋其本與末朼畢同材明矣今此朼用棘心則畢亦用棘心舊說云畢以御他神物神物惡桑义則少牢饋食及虞無义何哉此無义者乃主人不親舉耳少牢大夫祭不親舉虞䘮祭祭也主人未執事祔練祥執事用桑义自此純吉用棘必义</hi>鼎西面錯右人抽扃委<lb/>
<pb n="6b"/>
于鼎北<hi>右人謂主人及二賔旣錯皆西面俟也</hi>賛者錯爼加七<lb/>
<hi>賛者執爼及七從鼎入者其錯爼東縮加七東柄旣則退而左人北面也</hi>乃朼<hi>右人也尊者於事指使可也左人載之</hi>佐食升肵爼鼏之設于阼<lb/>
階西<hi>肵謂心舌之爼也郊特牲曰肵之爲言敬也言主人之所以敬尸之爼古文鼏皆作密</hi>卒載加七于鼎<hi>卒巳也巳載畢亦加焉</hi>主人升入<lb/>
復位爼入設于豆東魚次腊特于爼北<hi>入設爼載者腊特饌要方也凡饌必方者明食味人之性所以正</hi>主婦設兩敦黍<lb/>
稷于爼南西上及兩鉶芼設于豆南南陳<hi>宗婦<pb n="7a"/>不賛敦鉶者以其少可親之芼菜也</hi>祝洗酌奠奠于鉶南遂命<lb/>
佐食啓㑹佐食啓㑹郤于敦南出立于戸西<lb/>
南面<hi>酌奠奠其爵觶也少牢饋食禮啓㑹乃奠之</hi>主人再拜稽首<lb/>
祝在左<hi>稽首服之甚者祝在左當爲主人釋辭於神也祝祝曰孝孫某敢用剛鬛嘉薦普淖用薦某事於皇祖某子尚饗</hi>卒祝主人再拜稽首祝<lb/>
迎尸于門外<hi>尸自外來代主人接之就其次而請不拜不敢與尊者爲禮周禮掌次凡祭祀張尸次</hi>主人降立于阼階東<hi>主人不迎尸成尸尊尸所祭者之孫也祖之尸則主人乃宗子禰之尸則主人乃父道事神之禮庿中而巳出<pb n="7b"/>迎則爲厭</hi>尸入門左北面盥宗人授巾<hi>侍盥者執其器就之執簞者不授巾賤也宗人授巾庭長尊少牢饋食禮曰祝先入門右尸入門左</hi>尸至<lb/>
于階祝延尸尸升入祝先主人從<hi>延進在後詔侑曰延禮器所謂詔侑武方者也少牢饋食禮曰尸升自西階入祝從主人升自阼階祝先入主人從</hi>尸即席坐主人拜妥尸<hi>妥安坐也</hi>尸荅拜執奠<lb/>
祝饗主人拜如初<hi>饗勸強之也其辭取于士虞記則冝云孝孫某圭爲孝薦之饗舊說云明薦之</hi>祝命挼祭尸左執觶右取菹㨎<lb/>
于醢祭于豆間<hi>命詔尸也挼祭祭神食也士虞禮古文曰祝命佐食堕祭<pb n="8a"/>周禮曰旣祭則藏其堕堕與挼讀同耳今文改挼皆爲綏古文此皆爲挼祭也㨎醢者染於醢</hi>佐食取黍稷肺祭授尸尸祭之祭酒啐酒<lb/>
吿旨主人拜尸奠觶荅拜<hi>肺祭刌肺也旨美也祭酒榖味之芬芬者齊敬共之唯恐不美告之美逹其心明神享之</hi>祭鉶甞之吿旨主<lb/>
人拜尸荅拜<hi>鉶肉味之有菜和者曲禮曰客絮羔主人辭不能享</hi>祝命<lb/>
爾敦佐食爾黍稷于席上<hi>爾近也近之便尸之食也</hi>設大<lb/>
羮湆于醢北<hi>大羮湆煑肉汁也不和貴其質設之所以敬尸也不祭不嚌大羮不爲神非盛者也士虞禮曰大羮湆自門入今文湆皆爲汁</hi>舉肺脊以授<lb/>
<pb n="8b"/>
尸尸受振祭嚌之左執之<hi>肺氣之主也脊正體之貴者先食啗之所以導食通氣</hi>乃食食舉<hi>舉言食者明凡解體皆連肉</hi>主人羞<lb/>
肵爼于腊北<hi>肵爼主於尸主人親羞敬也神俎不親設者貴得賔客以神事其先</hi>尸三飯告飽祝侑主人拜<hi>三飯告飽禮一成也侑勸也或曰又勸之使又食少牢饋食禮侑辭曰皇尸未實侑也</hi>佐食舉幹尸受<lb/>
振祭嚌之佐食受加于肵爼舉獸幹魚一亦<lb/>
如之<hi>幹長脅也獸腊其體數與牲同</hi>尸實舉于菹豆<hi>爲將食庻羞舉謂肺脊</hi>佐食羞庶羞四豆設于左南上有醢<hi>庶衆<pb n="9a"/>也衆羞以豕肉所以爲異味四豆者膮炙胾醢南上者以膮炙爲上以有醢不得䋫也</hi>
尸又三飯吿飽祝侑之如初<hi>禮再成也</hi>舉骼及獸<lb/>
魚如初尸又三飯吿飽祝侑之如初<hi>禮三成獸魚如初者獸骼魚一也</hi>舉肩及獸魚如初<hi>不復飯者三三者士之禮大成也舉先正脊後肩自上而郤下䋫而前終始之次也</hi>佐食盛肵爼爼釋<lb/>
三个<hi>佐食取牲魚腊之餘盛於肵爼將以歸尸爼釋三个爲改饌於西北隅遺之所釋者牲腊則正脊一骨長脅一骨及臑也魚則三頭而巳个猶枚也今俗言物數有云若干個者此讀然</hi>舉肺脊加于肵爼反黍稷于其所<hi>尸授<pb n="9b"/>佐食佐食受而加之反之也肺脊𥘉在菹豆</hi>主人洗角升酌酳尸<lb/>
<hi>酳猶衍也是獻尸也謂之酳者尸旣卒食又欲頥衍養樂之不用爵者下大夫也因父子之道質而用角角加人事畧者今文酳皆爲酌</hi>尸拜受主人拜送尸<lb/>
祭酒啐酒賔長以肝從<hi>肝肝炙也今文曰啐之古文無長</hi>尸<lb/>
左執角右取肝㨎于鹽振祭嚌之加于菹豆<lb/>
卒角祝受尸角曰送爵皇尸卒爵主人拜尸<lb/>
荅拜<hi>曰送爵者節主人拜</hi>祝酌授尸尸以醋主人<hi>醋報也祝酌不洗尸不親酌尊尸也尸親醋相報之義古文醋作酢</hi>主人拜受角尸<lb/>
<pb n="10a"/>
拜送主人退佐食授挼祭<hi>退者進受爵反位妥亦當爲挼尸將嘏主人佐食受之挼祭亦使祭尸食也其授祭亦取黍稷肺祭今文或皆改妥作挼</hi>主<lb/>
人坐左執角受祭祭之祭酒啐酒進聽嘏<hi>聽猶待也受福曰嘏嘏長也大也待尸授之以長大之福</hi>佐食摶黍授祝祝<lb/>
授尸尸受以菹豆執以親嘏主人<hi>獨用黍者食之主其辭則少牢饋食禮有焉</hi>主人左執角再拜稽首受復位<lb/>
詩懷之實于左𬒮挂于季指卒角拜尸荅拜<lb/>
<hi>詩猶承也謂奉納之懷中季小也實于左𬒮挂祛以小指者便卒角也少牢饋食禮曰興<pb n="10b"/>受黍坐振祭嚌之古文挂作卦</hi>主人出寫嗇于房祝以籩受<lb/>
<hi>變黍言嗇因事託戒欲其重稼嗇嗇者農力之成功</hi>筵祝南面<hi>主人自房還時</hi>
主人酌獻祝祝拜受角主人拜送設菹醢爼<lb/>
<hi>行神惠也先獻祝以接神尊之菹醢皆主婦設之佐食設俎</hi>祝左執角祭<lb/>
豆興取肺坐祭嚌之興加于俎坐祭酒啐酒<lb/>
以肝從祝左執角右取肝㨎于鹽振祭嚌之<lb/>
加于俎卒角拜主人荅拜受角酌獻佐食佐<lb/>
食北面拜受角主人拜送佐食坐祭卒角拜<lb/>
<pb n="11a"/>
主人荅拜受角降反于篚升入復位主婦洗<lb/>
爵于房酌亞獻尸<hi>亞次也次猶貳主婦貳獻不夾拜者士妻儀簡耳</hi>
尸拜受主婦北面拜送<hi>北面拜者辟内子也大夫之妻拜於主人北西面</hi>宗婦執兩籩戸外坐主婦受設于敦南<lb/>
<hi>兩籩棗栗棗在西</hi>祝賛籩祭尸受祭之祭酒啐酒<hi>籩祭棗栗之祭也其祭之亦於豆祭</hi>兄弟長以燔從尸受振祭嚌<lb/>
之反之<hi>燔炙肉也</hi>羞燔者受加于肵出<hi>出者俟後事也</hi>尸<lb/>
卒爵祝受爵命送如初<hi>送者送卒爵</hi>酢如主人儀<lb/>
<pb n="11b"/>
<hi>尸酢主婦如主人儀者自祝酌至尸拜送如酢主人也不易爵辟内子</hi>主婦適<lb/>
房南面佐食挼祭主婦左執爵右撫祭祭酒<lb/>
啐酒入卒爵如主人儀<hi>撫挼祭示親祭佐食不授而祭於地亦儀簡也入室卒爵於尊者前成禮明受惠也</hi>獻祝籩燔從如初儀及<lb/>
佐食如初卒以爵入于房<hi>及佐食如初如其獻佐食則拜主人之北西面也</hi>賔三獻如初燔從如初爵止<hi>初亞獻也尸止爵者三獻禮成欲神惠之均於室中是以奠而待之</hi>席于戸内<hi>爲主人鋪之西面席自房來</hi>主婦洗爵酌致爵于主人主人拜受<lb/>
<pb n="12a"/>
爵主婦拜送爵<hi>主婦拜拜於北面也今文曰主婦洗酌爵</hi>宗婦賛<lb/>
豆如初主婦受設兩豆兩籩<hi>𥘉賛亞獻也主婦薦兩豆籩東面也</hi>爼入設<hi>佐食設之</hi>主人左執爵祭薦宗人賛祭<lb/>
奠爵興取肺坐絶祭嚌之興加于爼坐挩于<lb/>
祭酒啐酒<hi>絶肺祭之者以離肺長也少儀曰牛羊之肺離而不提心豕亦然挩拭也挩手者爲絶肺染汙也忖肺不挩手古文挩皆作說</hi>肝從左執爵取<lb/>
肝㨎于鹽坐振祭嚌之宗人受加于爼燔亦<lb/>
如之興席末坐卒爵拜<hi>於席末坐卒爵敬也一酌而備再從而次<pb n="12b"/>之示均</hi>主婦荅拜受爵酌醋左執爵拜主人荅<lb/>
拜坐祭立飲卒爵拜主人荅拜主婦出反于<lb/>
房主人降洗酌致爵于主婦席于房中南面<lb/>
主婦拜受爵主人西面荅拜宗婦薦豆俎從<lb/>
獻皆如主人主人更爵酌醋卒爵降實爵于<lb/>
篚入復位<hi>主人更爵自酢男子不承婦人爵也祭統曰夫婦相授受不相襲處酢必易爵明夫婦之别古文更爲受</hi>三獻作止爵<hi>賔也謂三獻者以事命之作起也舊說云賔入戶北面曰皇尸請舉爵</hi>尸卒爵酢酌獻洗及<lb/>
<pb n="13a"/>
佐食洗爵酌致于主人主婦燔從皆如初更<lb/>
爵酢于主人卒復位<hi>洗乃致爵爲異事新之燔從皆如初者如亞獻及主人主婦致爵也凡獻佐食皆無從其薦俎獻兄弟以齒設之賔更爵自酢亦不承婦人爵今文曰洗致古文更爲受</hi>主人降阼階西面拜賔如初<lb/>
洗<hi>拜賔而洗爵爲將獻之如初如視濯時主人再拜賔荅拜三拜衆賔衆賔荅再拜者</hi>
賔辭洗卒洗揖讓升酌西階上獻賔賔北面<lb/>
拜受爵主人在右荅拜<hi>就賔拜者此禮不主於尊也賔卑則不專階主人在右綂於其位今文無洗</hi>薦脯醢設折俎<hi>凡節解者皆曰折俎<pb n="13b"/>不言其體畧云折俎非貴體也上賔骼衆賔儀公有司設之</hi>賔左執爵祭<lb/>
豆奠爵興取肺坐絶祭嚌之興加于俎坐挩<lb/>
手祭酒卒爵拜主人荅拜受爵酌酢奠爵拜<lb/>
賔荅拜<hi>主人酌自酢者賔不敢敵主人主人逹其意</hi>主人坐祭卒<lb/>
爵拜賔荅拜揖執祭以降西面奠于其位位<lb/>
如初薦俎從設<hi>位如初復其位東面少牢饋食禮宰夫執薦以從設于祭東司士執俎以從設于薦東是則皆公有司爲之與</hi>衆賔升拜受爵坐<lb/>
祭立飲薦俎設于其位辯主人備荅拜焉降<lb/>
<pb n="14a"/>
實爵于篚<hi>衆賔立飲賤不備禮郷飲酒記曰立卒爵者不拜旣爵備盡盡人之荅拜</hi>尊兩壷于阼階東加勺南枋西方亦如之<lb/>
<hi>爲酬賔及兄弟行神惠不酌上尊卑異之就其位尊之兩壷皆酒優之先尊東方示惠由近禮運曰澄酒在下</hi>主人洗觶酌于西方之尊西階前<lb/>
北面酬賔賔在左<hi>先酌西方者尊賔之義</hi>主人奠觶拜<lb/>
賔荅拜主人坐祭卒觶拜賔荅拜主人洗觶<lb/>
賔辭主人對卒洗酌西面賔北面拜<hi>西面者郷賔位立於西階之前賔所荅拜之東北</hi>主人奠觶于薦北<hi>奠酬於薦左非<pb n="14b"/>爲其不舉行神惠不可同於飲酒</hi>賔坐取觶還東面拜主人<lb/>
荅拜賔奠觶于薦南揖復位<hi>還東面就其位薦西奠觶薦南明將舉</hi>主人洗爵獻長兄弟于阼階上如賔儀<lb/>
<hi>酬賔乃獻長兄弟者獻之禮成於酬先成賔禮此主人之義亦有薦脀設于位私人爲之與</hi>洗獻衆兄弟如衆賔儀<hi>獻卑而必爲之洗者顯神惠此言如衆賔儀則如獻衆賔洗明矣</hi>洗獻内兄弟于房中如獻衆<lb/>
兄弟之儀<hi>内兄弟内賔宗婦也如衆兄弟如其拜受坐祭立飲設薦俎於其位而立内賔其位在房中之尊北不殊其長畧婦人者也有司徹曰主人洗獻内賔於房中<pb n="15a"/>南面拜受爵</hi>主人西面荅拜更爵酢卒爵降實爵<lb/>
于篚入復位<hi>爵辯乃自酢以初不殊其長也内賔之長亦南靣荅拜</hi>長<lb/>
兄弟洗觚爲加爵如初儀不及佐食洗致如<lb/>
初無從<hi>大夫士三獻而禮成多之爲加也不及佐食無從殺也致致於主人主婦</hi>
衆賔長爲加爵如𥘉爵止<hi>尸爵止者欲神惠之均於在庭</hi>嗣<lb/>
舉奠盥入北面再拜稽首<hi>嗣主人將爲後者舉猶飲也使嗣子飲奠者將傳重累之者大夫之嗣子不舉奠辟諸侯</hi>尸執奠進受復位<lb/>
祭酒啐酒尸舉肝舉奠左執觶再拜稽首進<lb/>
<pb n="15b"/>
受肝復位坐食肝卒觶拜尸備荅拜焉<hi>食肝受尊者賜不敢餘也備猶盡也每拜荅之以尊者與卑者爲禮略其文耳古文備爲復</hi>舉<lb/>
奠洗酌入尸拜受舉奠荅拜尸祭酒啐酒奠<lb/>
之舉奠出復位<hi>啐之者荅其欲酢巳也奠之者復神之奠觶嗣齒於子姓凡非主人升降自西階</hi>兄弟弟子洗酌于東方之尊阼<lb/>
階前北面舉觶于長兄弟如主人酬賔儀<hi>弟子後生也</hi>宗人吿祭脀<hi>脀俎也所告者衆賔衆兄弟内賔也獻時設薦爼于其位至此禮又殺吿之祭使成禮也其祭皆離肺不言祭豆可知</hi>乃羞<hi>羞庻羞也<pb n="16a"/>下尸胾醢豆而已此所羞者自祝主人至於内賔無内羞</hi>賔坐取觶阼階<lb/>
前北面酬長兄弟長兄弟在右<hi>薦南奠觶</hi>賔奠觶<lb/>
拜長兄弟荅拜賔立卒觶酌于其尊東面立<lb/>
長兄弟拜受觶賔北面荅拜揖復位<hi>其尊長兄弟尊也此受酬者拜亦北面</hi>長兄弟西階前北面衆賔長自<lb/>
左受旅如初<hi>旅行也受行酬也𥘉賔酬長兄弟</hi>長兄弟卒觶<lb/>
酌于其尊西面立受旅者拜受長兄弟北面<lb/>
荅拜揖復位衆賔及衆兄弟交錯以辯皆如<lb/>
<pb n="16b"/>
初儀<hi>交錯猶言東西</hi>爲加爵者作止爵如長兄弟之<lb/>
儀<hi>於旅酬之間言作止爵明禮殺並作</hi>長兄弟酬賔如賔酬兄<lb/>
弟之儀以辯卒受者實觶于篚<hi>長兄弟酬賔亦坐取其奠觶此不言交錯以辯賔之酬不言卒受者實觶于篚明其相報禮終於此其文省</hi>賔<lb/>
弟子及兄弟弟子洗各酌于其尊中庭北面<lb/>
西上舉觶於其長奠觶拜長皆荅拜舉觶者<lb/>
祭卒觶拜長皆荅拜舉觶者洗各酌于其尊<lb/>
復𥘉位長皆拜舉觶者皆奠觶于薦右<hi>奠觶進奠<pb n="17a"/>之于薦右非神惠也今文曰奠于薦右</hi>長皆執以興舉觶者皆<lb/>
復位荅拜長皆奠觶于其所皆揖其弟子弟<lb/>
子皆復其位<hi>復其位者東西面位弟子舉觶於其長所以序長㓜敎孝弟凡堂下拜亦皆北面</hi>爵皆無筭<hi>筭數也賔取觶酬兄弟之黨長兄弟取觶酬賔之黨唯巳所欲亦交錯以辯無次弟之數因今接㑹使之交恩定好優勸之</hi>利洗<lb/>
散獻于尸酢及祝如𥘉儀降實散于篚<hi>利佐食也言利以今進酒也更言獻者以利待尸禮將終宜一進酒嫌於加酒亦當三也不致爵禮又殺也</hi>主人出立于戸外西南<hi>事尸禮畢</hi>祝東面告<lb/>
<pb n="17b"/>
利成<hi>利猶養也供養之禮成不言禮畢於尸問之嫌</hi>尸謖祝前主人<lb/>
降<hi>謖起也前猶導也少牢饋食禮日祝入尸謖主人降立于阼階東西面祝先尸從遂出于庿門前尸之儀士虞禮備矣</hi>祝反及主人入復位命佐<lb/>
食徹尸俎俎出于庿門<hi>俎所以載肵爼少牢饋食禮曰有司受歸之</hi>徹庶羞設于西序下<hi>爲將餕去之庻羞主爲尸非神饌也尚書傳曰宗室有事族人皆侍終日大宗巳侍於賔奠然後燕私燕私者何也巳而與族人飲也此徹庻羞置西序下者爲將以燕飮與然則自尸祝至於兄弟之庻羞宗子以與族人燕飲於堂内賔宗婦之庻羞主婦以燕飮于房</hi>筵對席佐食分簋鉶<lb/>
<pb n="18a"/>
<hi>爲將餕分之也分簋者分敦黍於㑹爲有對也敦有虞氏之器也周制士用之變敦言簋容同姓之士得從周制耳祭統曰餕者祭之末也不可不知也是故古之人有言曰善終者如始餕其是巳是故古之君子曰尸亦餕鬼神之餘惠術也可以觀政矣</hi>宗人<lb/>
遣舉奠及長兄弟盥立于西階下東面北上<lb/>
祝命甞食𧃊者舉奠許諾升入東面長兄弟<lb/>
對之皆坐佐食授舉各一膚<hi>命告也士使嗣子及兄弟𧃊其惠不過族親也古文𧃊皆作餕</hi>主人西面再拜祝曰𧃊有以<lb/>
也兩𧃊奠舉于俎許諾皆荅拜<hi>以讀如何其乆也必有以<pb n="18b"/>也之以祝曰𧃊釋辭以戒之言女𧃊于此當有所以也以先祖有德而享于此祭其坐𧃊其餘亦當以之也少牢饋食禮不戒者非親眤也舊說曰主人拜下𧃊席南</hi>若是<lb/>
者三<hi>丁寜戒之</hi>皆取舉祭食祭舉乃食祭鉶食舉<lb/>
<hi>食乃祭鉶禮殺</hi>卒食主人降洗爵宰賛一爵主人升<lb/>
酌酳上𧃊上𧃊拜受爵主人荅拜酳下𧃊亦<lb/>
如之<hi>少牢饋食禮曰賛者洗三爵酌主人受于戸内以授次𧃊舊說云主人北面授于𧃊爵</hi>主人拜祝曰酳有與也如初儀<hi>主人復拜爲戒也與讀如諸侯以禮相與之與言女酳此當有所與也與者與兄弟也旣知似先祖之德<pb n="19a"/>亦當與女兄弟謂敎化之</hi>兩𧃊執爵拜<hi>荅主人也</hi>祭酒卒爵拜<lb/>
主人荅拜兩𧃊皆降實爵于篚上𧃊洗爵升<lb/>
酌酢主人主人拜受爵<hi>下𧃊復兄弟位不復升也</hi>上𧃊即<lb/>
位坐荅拜<hi>旣授爵戸内乃就坐</hi>主人坐祭卒爵拜上𧃊<lb/>
荅拜受爵降實于篚主人出立于戸外西面<lb/>
<hi>事餕者禮畢</hi>祝命徹阼俎豆籩設于東序下<hi>命命佐食阼俎主人之俎宗婦不徹豆籩徹禮略各有爲而巳設于柬序下亦將燕也</hi>祝執<lb/>
其俎以出東面于戸西<hi>俟告利成少牢下篇曰祝告利成乃執俎<pb n="19b"/>以出</hi>宗婦徹祝豆籩入于房徹主婦薦俎<hi>宗婦旣並徹徹其卑者士虞禮曰祝薦席徹入于房</hi>佐食徹尸薦俎敦設于<lb/>
西北隅几在南厞用筵納一尊佐食闔牖戸<lb/>
降<hi>厞隱也不知神之所在或諸逺人乎尸謖而改饌爲幽闇庻其饗之所以爲厭飫少牢饋食禮曰南面而饋之設此所謂當室之白陽厭也則尸未入之前爲隂厭矣曾子問曰殤不備祭何謂隂厭陽厭也</hi>祝告利成降出主人降即位<lb/>
宗人告事畢賔出主人送于門外再拜<hi>拜送賔也凡去者不荅拜</hi>佐食徹阼俎堂下俎畢出<hi>記俎出節兄弟及衆<pb n="20a"/>賔自徹而出唯實俎有司徹歸之尊賔者</hi>記特牲饋食其服皆朝<lb/>
服玄冠緇帶緇韠<hi>於祭服北也皆者謂賔及兄弟筮曰筮尸視濯亦玄端至祭而朝服朝服者諸侯之臣與其君日視朝之服大夫以祭今賔兄弟縁孝子欲得嘉賔尊客以事其祖禰故服之緇韠者下大夫之臣夙興主人服如初則固玄端</hi>唯<lb/>
尸祝佐食玄端玄裳黃裳雜裳可也皆爵韠<lb/>
<hi>與主人同服周禮士之齊服有玄端素端然則玄裳上士也黃裳中士雜裳下士</hi>設<lb/>
洗南北以堂深東西當東榮<hi>榮屋翼也</hi>水在洗東<lb/>
<hi>祖天地之左海</hi>篚在洗西南順實二爵二觚四觶一<lb/>
<pb n="20b"/>
角一散<hi>順從也言南從統於堂也二爵者爲賔獻爵止主婦當致也二觚長兄弟酬衆賔長爲加爵二人班同冝接並也四觶一酌奠其三長兄弟酬賔卒受者與賔弟子兄弟弟子舉觶於其長禮殺事相接禮器曰貴者獻以爵賤者獻以散尊者舉觶卑者舉角舊說云爵一升觚二升觶三升角四升散五升</hi>壷棜禁饌于東序<lb/>
南順覆兩壷焉蓋在南明日卒奠幂用綌即<lb/>
位而徹之加勺<hi>覆壷者盝瀝水且爲其不冝塵鼏用綌以其堅絜禁言棜者祭尚厭飫得與大夫同器不爲神戒也</hi>籩巾以綌也纁裏棗烝<lb/>
栗擇<hi>籩有巾者果實之物多皮核優尊者可烝裏之也烝擇互文舊說云纁裏者皆<pb n="21a"/>玄被</hi>鉶芼用苦若薇皆有滑夏葵冬苴<hi>苦苦荼也苴堇屬乾之冬滑於葵詩云周原膴膴堇荼如飴今文苦爲芐苄乃地黃非也</hi>棘心匕<lb/>
刻<hi>刻若今龍頭</hi>牲爨在庿門外東南魚腊爨在其<lb/>
南皆西面饎爨在西壁<hi>饎炊也西壁堂之西牆下舊說云南北直屋梠稷在南</hi>肵俎心舌皆去本末午割之實于牲<lb/>
鼎載心立舌縮俎<hi>午割從橫割之亦勿没立縮順其牲心舌知食味者欲尸之饗此祭是以進之</hi>賔與長兄弟之薦自東房其餘<lb/>
在東堂<hi>東堂東夾之前近南</hi>沃尸盥者一人奉槃者東<lb/>
<pb n="21b"/>
面執匜者西面淳沃執巾者在匜北<hi>匜北執匜之北亦西面每事各一人淳沃稍注之今文淳作激</hi>宗人東面取巾振之<lb/>
三南面授尸卒執巾者受<hi>宗人代授巾庭長尊</hi>尸入主<lb/>
人及賔皆辟位出亦如之<hi>辟位逡遁</hi>嗣舉奠佐食<lb/>
設豆鹽<hi>肝宜鹽也</hi>佐食當事則戸外南面無事則<lb/>
中庭北面<hi>當事將有事而未至</hi>凡祝呼佐食許諾<hi>呼猶命也</hi>
宗人獻與旅齒於衆賔<hi>尊庭長齒從其長㓜之次</hi>佐食於<lb/>
旅齒於兄弟尊兩壷于房中西墉下南上<hi>爲婦<pb n="22a"/>人旅也其尊之節亞西方</hi>内賔立于其北東面西上宗婦<lb/>
北堂東面北上<hi>二者所謂内兄弟内賔姑姊妹也宗婦族人之婦其夫屬于所祭爲子孫或南上或北上宗婦宜統於主婦主婦南面北堂中房而北</hi>主婦<lb/>
及内賔宗婦亦旅西面<hi>西面者異於獻也男子獻於堂上旅於堂下婦人獻於南面旅於西面内賔象衆賔宗婦象兄弟其節與其儀依男子也主婦酬内賔之長酌奠于薦左内賔之長坐取奠于右宗婦之娣婦舉觶於其姒婦亦如之内賔之長坐取奠觶酬宗婦之姒交錯以辯宗婦之姒亦取奠觶酬内賔之長交錯以辯内賔之少者宗婦之娣婦各舉奠於其長並行交錯無筭其拜及飲者皆西面主婦之東南</hi>宗<lb/>
<pb n="22b"/>
婦賛薦者執以坐于戶外授主婦尸卒食而<lb/>
祭饎爨雍爨<hi>雍孰肉以尸享祭竈有功也舊說云宗婦祭饎爨享者祭雍爨用黍肉而巳無籩豆俎禮器曰燔燎於爨夫爨者老婦之祭盛於盆尊於瓶</hi>賔從<lb/>
尸俎出庿門乃反位<hi>賔從尸送尸也士之助祭終其事也俎尸俎也賔旣送尸復入反位者冝與主人爲禮乃去之</hi>尸俎右肩臂臑肫胳<lb/>
正脊二骨橫脊長脅二骨短脅<hi>尸俎神俎也士之正祭禮九體貶於大夫有併骨二亦得十一之名合少牢之體數此所謂放而不致者凡俎實之數竒脊無中脅無前貶於尊者不貶正脊不奪正也正脊二骨長脅二骨者将舉於尸尸<pb n="23a"/>食未飽不欲空神俎</hi>膚三<hi>爲𧃊用二/厭飫一也</hi>離肺一<hi>離猶㨒也小而長午割之亦不提心謂之舉肺</hi>刌肺三<hi>爲尸主人主婦祭今文刌爲切</hi>魚十有<lb/>
五<hi>魚水物以頭枚數隂中之物取數於月十有五日而盈少牢饋食禮亦云十有五而俎尊卑同此所謂經而等也</hi>腊如牲骨<hi>不但言體以有一骨二骨者</hi>祝<lb/>
俎髀脡脊二骨脅二骨<hi>凡接於神及尸者俎不過牲三體以特牲約加其可併者二亦得竒名少牢饋食禮羊豕各三體</hi>膚一離肺一阼<lb/>
俎臂正脊二骨橫脊長脅二骨短脅<hi>主人尊欲其體得祝之加數五體又加其可併者二亦得竒名臂左體臂</hi>膚一離肺一主<lb/>
<pb n="23b"/>
婦俎觳折<hi>觳後足折分後右足以爲佐食俎不分左臑折辟大夫妻古文觳皆作榖</hi>其餘如阼俎<hi>餘謂脊/脅膚肺</hi>佐食俎觳折脊脅<hi>三體卑者從正</hi>膚一離肺一賔骼長兄弟及宗人折其<lb/>
餘如佐食俎<hi>骼左骼也賔俎全體尊賔不用尊體爲其巳甚卑而全之其冝可也長兄弟及宗人折不言所分略之</hi>衆賔及衆兄弟内賔宗<lb/>
婦若有公有司私臣皆殽脀<hi>又略此所折骨直破折餘體可殽者升之俎一而巳不備三者賤祭禮接神者貴凡骨有肉曰殽祭統曰凡爲俎者以骨爲主貴者取貴骨賤者取賤骨貴者不重賤者不虚示均也俎者所以明惠之必均也善<pb n="24a"/>爲政者如此故曰見政事之均焉公有司亦士之屬命於君者也私臣自巳所辟除者</hi>
膚一離肺一公有司門西北面東上獻次衆<lb/>
賔私臣門東北面西上獻次兄弟升受降飲<lb/>
<hi>獻在後者賤也祭祀有上事者貴之亦皆與旅</hi>
儀禮卷第十五<lb/>
<hi>經三千四百五字注五千五百一十七字</hi>
<pb n="24b"/>
</p>
<p>
</p>
  </div>
</body>
</text>
</TEI>
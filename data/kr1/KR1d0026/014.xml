<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮卷第十四<lb/>
士虞禮第十四　鄭氏注<lb/>
士虞禮特豕饋食<hi>饋猶歸也</hi>側亨于廟門外之右<lb/>
東面<hi>側亨亨一胖也亨於爨用鑊不於門東未可以吉也是日也以虞易奠祔而以吉祭易喪祭鬼神所在則曰廟尊言之</hi>魚腊爨亞之北上<hi>爨竈</hi>饎<lb/>
爨在東壁西面<hi>炊黍稷曰饎饎北上上齊於屋宇於虞有亨饎之爨彌吉</hi>
設洗于西階西南水在洗西篚在東<hi>反吉也亦當西榮南北以堂深</hi>尊于室中北墉下當戶兩甒醴酒酒<lb/>
<pb n="1b"/>
在東無禁幂用絺布加勺南枋<hi>酒在東上醴也絺布葛屬</hi>
素几葦席在西序下<hi>有几始鬼神也</hi>苴刌茅長五寸<lb/>
束之實于篚饌于西坫上<hi>苴猶藉也</hi>饌兩豆菹醢<lb/>
于西楹之東醢在西一鉶亞之<hi>醢在西南面取之得左取菹右取醢便其設之</hi>從獻豆兩亞之四籩亞之北上<hi>豆從主人獻祝籩從主婦獻尸祝北上菹與棗不東陳别於正</hi>饌黍稷二敦于<lb/>
階間西上藉用葦席<hi>藉猶薦也古文藉爲席</hi>匜水錯于<lb/>
槃中南流在西階之南簞巾在其東<hi>流匜吐水口也</hi>
<pb n="2a"/>
陳三鼎于門外之右北面北上設扄鼏<hi>門外之右門西也今文扄爲鉉</hi>匕爼在西塾之西<hi>不饌於塾上統於鼎也塾有西者是室南鄕</hi>羞燔爼在内西塾上南順<hi>南順於南面取縮執之便也肝俎在燔東</hi>主人及兄弟如葬服賓執事者如<lb/>
弔服皆卽位于門外如朝夕臨位婦人及内<lb/>
兄弟服卽位于堂亦如之<hi>葬服者旣夕曰丈夫髽散帶垂也賓執事者賓客來執事也</hi>祝免澡葛絰帶布席于室中東<lb/>
面右几降出及宗人卽位于門西東面南上<lb/>
<pb n="2b"/>
<hi>祝亦執事免者祭祀之禮祝所親也澡治也治葛以爲首絰及帶接神宜變也然則士之屬官爲其長弔服加麻矣至於旣卒哭主人變服則除右几於席近南也</hi>宗人告<lb/>
有司具遂請拜賓如臨入門哭婦人哭<hi>臨朝夕哭</hi>
主人卽位于堂衆主人及兄弟賓卽位于西<lb/>
方如反哭位<hi>旣夕曰乃反哭入門升自西階東面衆主人堂下東面北上此則異於朝夕</hi>祝入門左北面<hi>不與執事同位接神尊也</hi>宗人西<lb/>
階前北面<hi>當詔主人及賓之事</hi>祝盥升取苴降洗之升<lb/>
入設于几東席上東縮降洗觶升止哭<hi>縮從也古<pb n="3a"/>文縮爲蹙</hi>主人倚杖入祝從在左西面<hi>主人北旋倚杖西序乃入喪服小記曰虞杖不入於室祔杖不升於堂然則練杖不入於門明矣</hi>贊薦<lb/>
菹醢醢在北<hi>主婦不薦衰斬之服不執事也曾子問曰士祭不足則取於兄弟大功以下者</hi>佐食及執事盥出舉長在左<hi>舉舉鼎也長在左西方位也凡事宗人詔之</hi>鼎入設于西階前東面北上<lb/>
匕俎從設左人抽扄鼏匕佐食及右人載<hi>載載於俎佐食載則亦在右矣今文扄爲鉉古文鼏爲密</hi>卒朼者逆退復位<lb/>
<hi>復賓位也</hi>俎入設于豆東魚亞之腊特<hi>亞次也今文無之</hi>
<pb n="3b"/>
贊設二敦于俎南黍其東稷<hi>簋實尊黍也</hi>設一鉶<lb/>
于豆南<hi>鉶菜羮也</hi>佐食出立于戸西<hi>饌巳也今文無于戸西</hi>
贊者徹鼎<hi>反于門外</hi>祝酌醴命佐食啓㑹佐食許<lb/>
諾啓㑹郤于敦南復位<hi>㑹合也謂敦蓋也復位出立于戸西今文啓爲開</hi>祝奠觶于鉶南復位主人再拜稽首<hi>復位復主人之左</hi>祝饗命佐食祭<hi>饗告神饗此祭祭于苴也饗神辭記所謂哀子某哀顯相夙興夜處不寧下至適爾皇祖某甫尚饗是也</hi>佐食許諾鉤<lb/>
袒取黍稷祭于苴三取膚祭祭如初祝取奠<lb/>
<pb n="4a"/>
觶祭亦如之不盡益反奠之主人再拜稽首<lb/>
<hi>鉤袒如今擐衣也苴所以藉祭也孝子始將納尸以事其親爲神疑於其位設苴以定之耳或日苴主道也則特牲少牢當有主象而無何乎</hi>祝祝卒主人拜如<lb/>
初哭出復位<hi>祝祝者釋孝子祭辭</hi>祝迎尸一人衰絰奉<lb/>
篚哭從尸<hi>尸主也孝子之祭不見親之形象心無所繫立尸而主意焉一人主人兄弟檀弓曰旣封主人贈而祝宿虞尸</hi>尸入門丈夫踊婦人踊<lb/>
<hi>踊不同文者有先後也尸入主人不降者喪事主哀不主敬</hi>淳尸盥宗人<lb/>
授巾<hi>淳沃也沃尸盥者賔執事者也</hi>尸及階祝延尸<hi>延進也告之以<pb n="4b"/>升</hi>尸升宗人詔踊如初<hi>言詔踊如初則凡踊宗人詔之</hi>尸入<lb/>
户踊如初哭止<hi>哭止尊尸</hi>婦人入于房<hi>辟執事者</hi>主人<lb/>
及祝拜妥尸尸拜遂坐<hi>妥安坐也</hi>從者錯篚于尸<lb/>
左席上立于其北<hi>北席北也</hi>尸取奠左執之取菹<lb/>
擩于醢祭于豆間祝命佐食墮祭<hi>下祭曰墮墮之猶言墮下也周禮曰旣祭則藏其墮謂此也今文墮爲綏特牲少牢或爲羞失古正矣齊魯之間謂祭爲墮</hi>佐食取黍稷肺祭授尸尸祭之祭奠<lb/>
祝祝主人拜如初尸嘗醴奠之<hi>如初亦祝祝卒乃再拜稽<pb n="5a"/>首</hi>佐食舉肺脊授尸尸受振祭嚌之左手執<lb/>
之<hi>右手將有事也尸食之時亦奠肺脊于豆</hi>祝命佐食邇敦佐食<lb/>
舉黍錯于席上<hi>邇近也</hi>尸祭鉶嘗鉶<hi>右手也少牢曰以柶祭羊鉶遂以祭豕鉶嘗羊鉶</hi>泰羮湆自門入設于鉶南胾<lb/>
四豆設于左<hi>博異味也湆肉汁也胾切肉也</hi>尸飯播餘于篚<lb/>
<hi>不反餘也古者飯用手吉時播餘于㑹古文播爲半</hi>三飯佐食舉幹尸<lb/>
受振祭嚌之實于篚<hi>飯間㗖肉安食氣</hi>又三飯舉胳<lb/>
祭如初佐食舉魚腊實于篚<hi>尸不受魚腊以喪不備味</hi>又<lb/>
<pb n="5b"/>
三飯舉肩祭如初<hi>後舉肩者貴要成也</hi>舉魚腊俎俎釋<lb/>
三个<hi>釋猶遺也遺之者君子不盡人之歡不竭人之忠个猶枚也今俗或名枚曰個音相近此腊亦七體如其牲也</hi>尸卒食佐食受肺脊實于篚<lb/>
反黍如初設<hi>九飯而巳士禮也篚猶吉祭之有所俎</hi>主人洗廢<lb/>
爵酌酒酳尸尸拜受爵主人北面荅拜尸祭<lb/>
酒嘗之<hi>爵無足曰廢爵酳安食也主人北面以酳酢變吉也凡異者皆變吉古文酳作酌</hi>賔長以肝從實于俎縮右鹽<hi>縮從也從實肝炙於俎也喪祭進柢右鹽於俎近北便尸取之也縮執俎言右鹽則肝鹽併也</hi>尸左執<lb/>
<pb n="6a"/>
爵右取肝擩鹽振祭嚌之加于俎賔降反俎<lb/>
于西塾復位<hi>取肝右手也加于俎從其牲體也以喪不志于味</hi>尸卒<lb/>
爵祝受不相爵主人拜尸荅拜<hi>不相爵喪祭於禮略相爵者特牲曰送爵皇尸卒爵</hi>祝酌授尸尸以醋主人主人拜<lb/>
受爵尸荅拜<hi>醋報</hi>主人坐祭卒爵拜尸荅拜筵<lb/>
祝南面<hi>祝接神尊也筵用萑席</hi>主人獻祝祝拜坐受爵<lb/>
主人荅拜<hi>獻祝因反西面位</hi>薦菹醢設俎祝左執爵<lb/>
祭薦奠爵興取肺坐祭嚌之興加于俎祭酒<lb/>
<pb n="6b"/>
嘗之肝從祝取肝擩鹽振祭嚌之加于俎卒<lb/>
爵拜主人荅拜<hi>今文無擩鹽</hi>祝坐授主人主人酌<lb/>
獻佐食佐食北面拜坐受爵主人荅拜佐食<lb/>
祭酒卒爵拜主人荅拜受爵出實于篚升堂<lb/>
復位<hi>篚在庭不復入事巳也亦因取杖乃東面立</hi>主婦洗足爵于<lb/>
房中酌亞獻尸如主人儀<hi>爵有足輕者飾也昬禮曰内洗在北堂直室東隅</hi>自反兩籩棗栗設于㑹南棗在西<hi>尚棗棗美</hi>尸祭籩祭酒如初賔以燔從如初尸祭燔<lb/>
<pb n="7a"/>
卒爵如初酌獻祝籩燔從獻佐食皆如初以<lb/>
虚爵入于房<hi>𥘉主人儀</hi>賔長洗繶爵三獻燔從如<lb/>
初儀<hi>繶爵口足之間有篆又彌飾</hi>婦人復位<hi>復堂上西面位事巳尸將出當哭踊</hi>祝出戸西面告利成主人哭<hi>西面告告主人也利猶養也成畢也言養禮畢也不言養禮畢於尸間嫌</hi>皆哭<hi>丈夫婦人於主人哭斯哭矣</hi>祝入尸謖<hi>謖起也祝入而無事尸則知起矣不告尸者無遣尊者之道也古文謖或爲休</hi>從者奉篚哭如初<hi>初哭從尸</hi>祝前尸出戸<lb/>
踊如初降堂踊如初出門亦如之<hi>前道也如初者出如<pb n="7b"/>入降如升三者之節悲哀同</hi>祝反入徹設于西北隅如其<lb/>
設也几在南厞用席<hi>改設饌者不知鬼神之節改設之庶幾歆饗所以爲厭飫也几在南變古文明東面不南面漸也厞隱也干厞隱之處從其幽闇</hi>祝<lb/>
薦席徹入于房祝自執其俎出<hi>徹薦席者執事者祝薦席則初自房來</hi>贊闔牖戸<hi>鬼神尚居幽闇或者逺人乎贊佐食者</hi>主人<lb/>
降賔出<hi>宗人詔主人降賔則出廟門</hi>主人出門哭止皆復<lb/>
位<hi>門外未入位</hi>宗人告事畢賔出主人送拜稽顙<lb/>
<hi>送拜者明于大門外也賔執事者皆去卽徹室中之饌者兄弟也</hi>記虞沐浴<lb/>
<pb n="8a"/>
不櫛<hi>沐浴者將祭自絜清不櫛未在於飾也唯三年之喪不櫛期以下櫛可也今文曰沐浴</hi>陳牲于廟門外北首西上寢右<hi>言牲腊在其中西上變吉寢右者當升左胖也腊用棜檀弓曰旣反哭主人與有司視虞牲</hi>日中<lb/>
而行事<hi>朝葬日中而虞君子舉事必用辰正也再虞三虞皆質明</hi>殺于廟<lb/>
門西主人不視豚解<hi>主人視牲不視殺凡爲喪事略也豚解解前後脛脊脅而巳孰乃體解升於鼎也今文無庿</hi>羮飪升左肩臂臑肫<lb/>
骼脊脅離肺膚祭三取諸左膉上肺祭一實<lb/>
于上鼎<hi>肉謂之羮飪孰也脊脅正脊正脅也喪祭略七體耳離肺舉肺也少牢饋<pb n="8b"/>食禮曰舉肺一長終肺祭肺三皆刌膉脰肉也古文曰左股上此字從肉殳殳矛之殳聲</hi>
升魚鱄鮒九實于中鼎<hi>差減之</hi>升腊左胖髀不<lb/>
升實于下鼎<hi>腊亦七體牲之類</hi>皆設扄鼏陳之<hi>嫌旣陳乃設扄鼏也今文扄作鉉古文鼏作密</hi>載猶進柢魚進鬐<hi>猶猶士喪旣夕言未可以吉也柢本也鬐脊也今文柢爲胝古文鬐爲耆</hi>祝俎髀脰脊脅<lb/>
離肺陳于階間敦東<hi>不升於鼎賤也統於敦明神惠也祭以離肺下尸</hi>淳尸盥執槃西面執匜東面執巾在其北<lb/>
東面宗人授巾南面<hi>槃以盛棄水爲淺汚人也執巾不授巾卑也</hi>
<pb n="9a"/>
主人在室則宗人升戸外北面<hi>當詔主人室事</hi>佐食<lb/>
無事則出戸負依南面<hi>室中尊不空立戸牖之間謂之依</hi>鉶<lb/>
芼用苦若薇有滑夏用葵冬用苴有柶<hi>苦苦荼也苴堇類也乾則滑夏秋用生葵冬春用乾苴古文苦爲枯今文或作芐</hi>豆實葵<lb/>
菹菹以西蠃醢籩棗烝栗擇<hi>棗烝栗擇則菹刌也棗烝栗擇則豆不揭籩有籐也</hi>尸入祝從尸<hi>祝在主人前也嫌如初時主人倚杖入祝從之初時主人之心尚若親存宜自親之今旣接神祝當詔侑尸也</hi>尸坐不說<lb/>
屨<hi>侍神不敢燕惰也今文說爲稅</hi>尸謖祝前鄕尸<hi>前道也祝道尸必先<pb n="9b"/>鄕之爲之節</hi>還出戸又鄕尸還過主人又鄕尸還<lb/>
降階又鄕尸<hi>過主人則西階上不言及階明主人見尸有踧踖之敬</hi>降<lb/>
階還及門如出戸<hi>及至也言還至門明其間無節也降階如升時將出門如出戸時皆還鄉尸也每將還必有辟退之容凡前尸之禮儀在此</hi>尸出祝<lb/>
反入門左北面復位然後宗人詔降尸服卒<lb/>
者之上服<hi>上服者如特牲士玄端也不以爵弁服爲上者祭於君之服非所以自配鬼神士之妻則宵衣耳</hi>男男尸女女尸必使異姓不<lb/>
使賤者<hi>異姓婦也賤者謂庶孫之妾也尸配尊者必使適也</hi>無尸則禮<lb/>
<pb n="10a"/>
及薦饌皆如初<hi>無尸謂無孫列可使者也殤亦是也禮謂衣服即位升降</hi>
旣饗祭于苴祝祝卒<hi>記異者之節</hi>不綏祭無泰羮<lb/>
湆胾從獻<hi>不綏言獻記終始也事尸之禮始於綏祭終於從獻綏當爲墮</hi>主<lb/>
人哭出復位<hi>於祝祝卒</hi>祝闔牖戸降復位于門西<lb/>
<hi>門西北面位也</hi>男女拾踊三<hi>拾更也/三更踊</hi>如食間<hi>隱之如尸一食九飯之頃也</hi>祝升止哭聲三啓戸<hi>聲者噫歆也將啓戸警覺神也今文啓爲開</hi>主人入<hi>親/之</hi>祝從啓牖鄕如初<hi>牖先闔後啓扇在内也鄕牖名也如初者主人入祝從在左</hi>主人哭出復位<hi>堂上位也</hi>
<pb n="10b"/>
卒徹祝佐食降復位<hi>祝復門西北面位佐食復西方位不復設西北隅者重閉牖户䙝也</hi>宗人詔降如初<hi>初贊闔牖戸宗人詔主人降之</hi>始<lb/>
虞用柔日<hi>葬之日日中虞欲安之柔日隂隂取其靜</hi>曰哀子某哀<lb/>
顯相夙興夜處不寧<hi>曰辭也祝祝之辭也喪祭稱哀顯相助祭者也顯明也相助也詩云於穆清廟肅雍顯相不寧悲思不安</hi>敢用潔牲剛鬣<lb/>
<hi>敢昧冒之辭豕曰剛鬣</hi>香合<hi>黍也大夫士於黍稷之號合言普淖而巳此言香合蓋記者誤耳辭次黍又不得在薦上</hi>嘉薦普淖<hi>嘉薦菹醢也普淖黍稷也普大也淖和也德能大和乃有黍稷故以爲號云</hi>明齊溲酒<hi>明齊新水也言以新<pb n="11a"/>水溲釀此酒也郊特牲曰明水涗齊貴新也或曰當爲明視謂兔腊也今文曰明粢粢稷也皆非其次今文溲爲醙</hi>哀薦祫事<hi>始虞謂之祫事者主欲其祫先祖也以與先祖合爲安今文曰吉事</hi>適爾皇祖某甫<hi>爾女也女死者告之以適皇祖所以安之也皇君也某甫皇祖字也若言尼甫</hi>饗<hi>勸強之也</hi>再虞皆如初<lb/>
曰哀薦虞事<hi>丁日葬則巳日再虞其祝辭異者一言耳</hi>三虞卒哭<lb/>
他用剛日亦如初曰哀薦成事<hi>當祔於祖廟爲神安於此後虞改用剛日剛日陽也陽取其動也士則庚日三虞壬日卒哭其祝辭異者亦一言耳他謂不及時而葬者喪服小記曰報葬者報虞者三月而後卒哭然則虞卒哭之間有祭</hi>
<pb n="11b"/>
<pb n="11b"/>
<hi>脡爲挺</hi>有乾肉折俎二尹縮祭半尹在西塾<hi>乾肉牲體之脯也如今涼州烏翅矣折以爲俎實優尸也尹正也雖其折之必使正縮從也古文縮爲蹙</hi>尸出執几從席從<hi>祝入亦告利成入前尸尸乃出几席素几葦席也以几席從執事也</hi>尸出門右南面<hi>俟設席也</hi>席設于尊<lb/>
西北東面几在南賔出復位<hi>將入臨之位士喪禮賔繼兄弟北上門東北面西上門西北面東上西方東面北上</hi>主人出即位于門<lb/>
東少南婦人出即位于主人之北皆西面哭<lb/>
不止<hi>婦人出者重餞尸</hi>尸即席坐唯主人不哭洗廢<lb/>
<pb n="12a"/>
爵酌獻尸尸拜受主人拜送哭復位薦脯醢<lb/>
設俎于薦東朐在南<hi>朐脯及乾肉之屈也屈者在南變於吉</hi>尸<lb/>
左執爵取脯擩醢祭之佐食授嚌<hi>授乾肉之祭</hi>尸<lb/>
受振祭嚌反之祭酒卒爵奠于南方<hi>反之反於佐食佐食反之於俎尸奠爵禮有終</hi>主人及兄弟踊婦人亦如之<lb/>
主婦洗足爵亞獻如主人儀無從踊如初賔<lb/>
長洗繶爵三獻如亞獻踊如初佐食取俎實<lb/>
于篚尸謖從者奉篚哭從之祝前哭者皆從<lb/>
<pb n="12b"/>
及大門内踊如初<hi>男女從尸男由左女由右及至也從尸不出大門者由廟門外無事尸之禮也古文謖作沐</hi>尸出門哭者止<hi>以餞於外大門猶廟門</hi>賔出主人送拜稽顙<hi>送賔拜於大門外</hi>主婦亦<lb/>
拜賔<hi>女賔也不言出不言送拜之於闈門之内闈門如今東西掖門</hi>丈夫說<lb/>
絰帶于廟門外<hi>旣卒哭當變麻受之以葛也夕日則服葛者爲祔期今文說爲稅</hi>入徹主人不與<hi>入徹者兄弟大功以下言主人不與則知丈夫婦人在其中古文與爲豫</hi>婦人說首絰不說帶<hi>不脫帶齊斬婦人帶不變也婦人少變而重帶帶下體之上也大功小功者葛帶時亦不說者未可以輕文變<pb n="13a"/>於主婦之質至祔葛帶以即位檀弓曰婦人不葛帶</hi>無尸則不餞猶出<lb/>
几席設如初拾踊三<hi>以餞尸者本爲送神也丈夫婦人亦從几席而出古文席爲筵</hi>哭止吿事畢賔出死三日而殯三月<lb/>
而葬遂卒哭<hi>謂士也雜記曰大夫三月而葬五月而卒哭諸侯五月而葬七月而卒哭此記更從死起異人之間其義或殊</hi>將旦而祔則薦<hi>薦謂卒哭之祭</hi>卒辭曰哀子某來日某隮祔爾于爾皇祖<lb/>
某甫尚饗<hi>卒辭卒哭之祝辭隮升也尚庶幾也不稱饌明主爲告祔也今文隮爲齊</hi>女子曰皇祖妣某氏<hi>女孫祔於祖母</hi>婦曰孫婦于<lb/>
<pb n="13b"/>
皇祖姑某氏<hi>不言爾曰孫婦婦差䟽也今文無某氏</hi>其他辭一<lb/>
也<hi>來日某隮祔尚饗</hi>饗辭曰哀子某圭爲而哀薦之<lb/>
饗<hi>饗辭勸強尸之辭也圭絜也詩曰吉圭爲饎凡吉祭饗尸曰孝子</hi>明日以<lb/>
其班祔<hi>卒哭之明日也班次也喪服小記曰祔必以其昭穆亡則中一以上凡祔巳復于寢如旣祫主反其廟練而後遷廟古文班或爲辨辨氏姓或然今文爲胖</hi>沐<lb/>
浴櫛搔翦<hi>彌自飾也搔當爲爪今文曰沐浴搔翦或爲蚤揃揃或爲鬋</hi>用<lb/>
專膚爲折俎取諸脰膉<hi>專猶厚也折俎謂主婦以下俎也體盡人多折骨以爲之今以脰膉貶於純吉今文字爲折俎而說以爲肵俎亦甚誣矣古文脰膉<pb n="14a"/>爲頭嗌也</hi>其他如饋食<hi>如特牲饋食之事或云以左胖虞右胖祔今此如饋食則尸俎肵俎皆有肩臂豈復用虞臂乎其不然明矣</hi>用嗣尸<hi>虞祔尚質未暇筮尸</hi>曰孝子某孝顯相夙興夜處小心畏忌不<lb/>
惰其身不寧<hi>稱孝者吉祭</hi>用尹祭<hi>尹祭脯也大夫士祭無云脯者今不言牲號而云尹祭亦記者誤矣</hi>嘉薦普淖普薦溲酒<hi>普薦鉶羮不稱牲記其異者今文溲爲醙</hi>適爾皇祖某甫以隮祔爾孫<lb/>
某甫尚饗<hi>欲其祔合兩告之曾子問曰天子崩國君薨則祝取羣廟之主而藏諸祖廟禮也卒哭成事而後主各反其廟然則士之皇祖於卒哭亦反其廟無主則反廟<pb n="14b"/>之禮未聞以具幣告之乎</hi>朞而小祥<hi>小祥祭名祥吉也擅弓曰歸祥肉古文朞皆作基</hi>曰薦此常事<hi>祝辭之異者言常者朞而祭禮也古文常爲祥</hi>又<lb/>
朞而大祥曰薦此祥事<hi>又復也</hi>中月而禫<hi>中猶間也禫祭名也言大祥間一月自喪至此凡二十七月禪之言澹澹然平安意也古文禫或爲導</hi>是月也吉祭猶未配<hi>是月是<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>月也當四時之祭月則祭猶未以某妃配某氏哀未忘也少牢饋食禮祝祝曰孝孫某敢用柔毛剛鬣嘉薦普淖用薦歲事于皇祖伯某以某妃配某氏尚饗</hi>
<pb n="15a"/>
</p>
<p>
儀禮卷第十四<lb/>
<hi>經二千七十九字注三千四百四十三字</hi>
</p>
<p>
</p>
  </div>
</body>
</text>
</TEI>
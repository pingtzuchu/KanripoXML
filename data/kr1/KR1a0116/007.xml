<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講易經解義卷七<lb/>
　䷘<hi>震下乾上</hi>
　　无妄之謂誠以天道言實理之自然也以聖人言實<lb/>
　　心之自然也震者動也動以天為无妄動以人則妄<lb/>
　　矣彖傳釋卦辭曰剛自外來而為主於内剛徳在内<lb/>
　　心不妄也為震主動不妄也動而健則勇於義而不<lb/>
　　屈於物欲九五以剛居中在己正也下應六二柔順<lb/>
<pb n="1b"/>
　　中正所應正也正則天命之當然也匪正則違乎天<lb/>
　　命之正而不可以有行矣對時育物先王亦順天時<lb/>
　　而已何有妄焉初之吉二之利其无妄也一時也三<lb/>
　　之災四之貞五之疾上之𤯝亦非有妄以致之也亦<lb/>
　　一時也時當動而動不當動而不動所謂動以天也<lb/>
　　所謂正也彖辭於利貞之下即繫以匪正有𤯝不利<lb/>
　　有攸往明无妄之不可不出於正也爻辭於无妄之<lb/>
　　極亦繫以无妄行有𤯝无攸利明執一不變者即匪<lb/>
<pb n="2a"/>
　正而妄也然則彖言全體爻言一節其無不以正垂<lb/>
　訓也意深切矣有无妄之實心者可不審時以趨於<lb/>
　正也歟<lb/>
无妄元亨利貞其匪正有𤯝不利有攸往<lb/>
　此卦震下乾上本天而動動而不妄故為无妄卦辭<lb/>
　言心出於正則隨感而皆通稍渉於妄則往行而有<lb/>
　礙也无妄實理自然之謂匪正謂不合正道也文王<lb/>
　繫无妄彖辭曰盈天地間惟此真實之理而已卦變<lb/>
<pb n="2b"/>
　剛來而為震主其心純乎天理動而皆實卦徳震動<lb/>
　乾健卦體剛中而應則徳既純一而誠能動物此无<lb/>
　妄之所以元亨也然其所以亨者利於至正耳若知<lb/>
　有未至理有未窮而以偏倚之見行之則自信為正<lb/>
　者政匪正之所伏也雖无妄心而不合於自然之理<lb/>
　即匪正矣匪正則災𤯝隨之以之處事應物徒有紛<lb/>
　擾之患而安能利有所往哉按无妄即所謂誠誠則<lb/>
　自無不正而又勉以利貞何也葢人無格物致知學<lb/>
<pb n="3a"/>
　問思辨之功則有志在祛妄而反墮於妄本欲從正<lb/>
　而反悖於正者以此自治必有言偽而辨行僻而堅<lb/>
　之失而受病在一身以此治人必有不諳物情不識<lb/>
　時宜之弊而受病在天下從來妄之溺於利欲者易<lb/>
　見妄之溺於意見之偏學術之誤者難知惟其難知<lb/>
　是以果於自用輕試之世道民物而貽害無窮也宜<lb/>
　聖人極論而深戒之歟<lb/>
彖曰无妄剛自外來而為主于内動而健剛中而應大<lb/>
<pb n="3b"/>
亨以正天之命也其匪正有𤯝不利有攸往无妄之往<lb/>
何之矣天命不祐行矣哉<lb/>
　此彖傳是釋无妄彖辭以明无妄則應天之命匪正<lb/>
　則失天之祐也内外以六畫之卦言下三畫為内上<lb/>
　三畫為外以三畫之卦言下畫為内上畫為外凡畫<lb/>
　卦者自下而上有由内及外之義也剛中指九五何<lb/>
　之言無所往也祐助也孔子釋无妄彖辭曰卦之名<lb/>
　為无妄者以卦變剛自訟之二來而居初則天徳之<lb/>
<pb n="4a"/>
　剛不馳於外而還為一心之主此中渾然一无妄也<lb/>
　卦徳震動乾健既有震動之才而不屈於物欲之擾<lb/>
　所主之剛不因動而移也卦體五之剛中下應於二<lb/>
　既有實意之孚而不渉形迹之偽所主之剛不因應<lb/>
　而私也无妄如是理宜大亨而必利於以正者葢以<lb/>
　天之賦命於人本無不正之理而人之受命於天必<lb/>
　盡去邪妄之私斯人之妄去而天之命見矣所謂其<lb/>
　匪正有𤯝不利有攸往者以正則可行而匪正則不<lb/>
<pb n="4b"/>
　可行乃猶自以為无妄而欲往焉動而輒阻又何之<lb/>
　矣失其所主之剛而悖乎天命之正其何以獲祐而<lb/>
　行之哉葢天人無二理總不出於一誠所以惟命不<lb/>
　于常惟徳為有常若無无妄之實而逞其私智妄意<lb/>
　天命可冀其不流於後世圖䜟之説幾希矣聖人之<lb/>
　書不且為奸雄嚆矢哉<lb/>
象曰天下雷行物與无妄先王以茂對時育萬物<lb/>
　此象傳是言先王體无妄之象以盡參贊之道也茂<lb/>
<pb n="5a"/>
　盛也對時順合天時也萬物之物兼人言孔子釋无<lb/>
　妄象曰卦體乾上震下為天下雷行之象雷行於天<lb/>
　下隂陽交和相薄而成聲正發生萬物之時天所賦<lb/>
　與洪纎高下各正其性命無有滲漏是隨物而皆與<lb/>
　以无妄之理先王法天理物以為天之无妄不可見<lb/>
　其可見者時也受天之无妄以成形者物也本至誠<lb/>
　充積之衷以對天時而順序布和以育萬物而省刑<lb/>
　弛禁則時與物皆歸无妄之中而先王亦惟順承夫<lb/>
<pb n="5b"/>
　天命而已矣按尚書有羲和之命周禮重教養之條<lb/>
　皆本无妄之念以對時育物使各得其性而已若稍<lb/>
　渉妄念如漢武之封禪梁帝之戒殺又奚足法焉為<lb/>
　人君者其務以聖帝賢王為則哉<lb/>
初九无妄往吉象曰无妄之往得志也<lb/>
　此一爻是言无妄之初動與天合者也无妄以心言<lb/>
　往吉以事言周公繫无妄初爻曰初九剛自外來而<lb/>
　為主於内是其中心誠實遏人欲之萌存天命之正<lb/>
<pb n="6a"/>
　而又在卦初上合九四兩剛相遇不牽於係應之私<lb/>
　无妄者也但居動體之下理無不往然初非有心於<lb/>
　往也至誠所感而物我交通此以誠求彼以誠應何<lb/>
　吉如之孔子釋初象曰所謂无妄之往者葢天下惟<lb/>
　誠能動物初志存於无妄以之處事則順而祥以之<lb/>
　臨人則感而化又何往而不得其志哉大抵身世之<lb/>
　扞格皆由私見之未除无妄則一實理相感召所謂<lb/>
　至誠而不動者未之有也聖賢之待物帝王之御世<lb/>
<pb n="6b"/>
　總不出一誠而已矣<lb/>
六二不耕穫不菑畬則利有攸往象曰不耕穫未富也<lb/>
　此一爻是言六二任天而動不襍以人欲之私也耕<lb/>
　春耕穫秋收菑開田畬成田一歲之農始於耕終於<lb/>
　穫三歲之田始於菑終於畬未富無求利之心也周<lb/>
　公繫无妄二爻曰凡理之自然而然者非妄也心之<lb/>
　有為而為者乃妄也二柔順中正又上應五之中正<lb/>
　居動體而能順乎中正實能无妄者也其於天命之<lb/>
<pb n="7a"/>
　正所宜盡者純其心於无間而絶無求得於外之心<lb/>
　辟之耕穫菑畬皆求得於外者也去其耕穫菑畬之<lb/>
　心而後可還其无妄之本體故有不耕穫不菑畬之<lb/>
　象然有无妄之心亦有无妄之福二能如此福澤自<lb/>
　至則有所往而自無不利矣孔子釋二象曰所謂不<lb/>
　耕穫者二之立志淡漠泊乎無營絶不念及於利而<lb/>
　為之則无妄之心一如未富之心也漢儒董仲舒曰<lb/>
　正其誼不謀其利明其道不計其功人但盡所當為<lb/>
<pb n="7b"/>
　而已利害得失豈足營心乎然不正誼則已正誼則<lb/>
　利必歸焉不明道則已明道則功必集焉又屬一定<lb/>
　之理以此在下則孔子所云寡尤寡悔祿在其中以<lb/>
　此在上則大舜之有天下不與而祿位名夀之必得<lb/>
　此六二利有攸往之㫖也<lb/>
六三无妄之災或繫之牛行人之得邑人之災象曰行<lb/>
人得牛邑人災也<lb/>
　此一爻是言六三處不得正而致无妄之災也邑人<lb/>
<pb n="8a"/>
　謂居者周公繫无妄三爻曰三以隂居陽不中不正<lb/>
　處下之上則居非其地應上之剛則遇非其人是无<lb/>
　妄而有災者也然天下事有失則有得乃三處得失<lb/>
　之外而獨攖其災此葢出於尋常意計之外者象猶<lb/>
　或繫之牛行人牽之以去而居者反遭詰捕之擾也<lb/>
　君子於此亦惟聽之適然之遭以順受乎天命之正<lb/>
　已爾孔子釋三象曰得之所在災亦及之此人所及<lb/>
　防也行人得而邑人災此葢有不及防者君子於此<lb/>
<pb n="8b"/>
　惟有順以聽之而安能預為避患之計乎按六二得<lb/>
　位而有无妄之福六三失位而有无妄之災皆時為<lb/>
　之也如李泌周旋肅代之朝深為小人所忌而得以<lb/>
　功名終此无妄之福也陸贄竭知盡忠濟其君於險<lb/>
　難卒以被讒而斥逐此无妄之災也君子亦惟盡其<lb/>
　在我而禍福不以動其心庶全乎天之正命矣<lb/>
九四可貞无咎象曰可貞无咎固有之也<lb/>
　此一爻是言九四以正道自守而无妄動之失也有<lb/>
<pb n="9a"/>
　猶守也周公繫无妄四爻曰四得乾體之剛下無係<lb/>
　應是天徳為主於中而物交不引於外无妄不待言<lb/>
　矣然剛則思動動即離於咎幸以九居四絶無過恃<lb/>
　其剛之心故可堅守其剛而事變云為皆不為之動<lb/>
　則天徳在我而命亦祐之又何咎之有孔子釋四象<lb/>
　曰四之可貞无咎者葢以无妄之理去與來其幾甚<lb/>
　㣲也稍懈即妄矣故必固守而勿失之然後可免於<lb/>
　咎耳按諸卦有以九居四為不正者為其以剛居柔<lb/>
<pb n="9b"/>
　而損剛正之徳有以九居四為可貞者為其以剛居<lb/>
　柔則不過乎剛而有可貞之道大抵剛不足則以居<lb/>
　隂為戒剛有餘則以居柔為羙无妄震動在下乾剛<lb/>
　在上此剛有餘者必固守之而後无咎其亦剛柔相<lb/>
　濟之義乎<lb/>
九五无妄之疾勿藥有喜象曰无妄之藥不可試也<lb/>
　此一爻是言制變在乎能靜不可輕動以滋咎也試<lb/>
　謂少甞之也周公繫无妄五爻曰五以中正居尊位<lb/>
<pb n="10a"/>
　二復以中正應之是君臣道合政治脩明无妄之至<lb/>
　者也然世變無常人心叵測或逺人不服而外侮堪<lb/>
　虞或奸頑弗率而内化未謐是為无妄之疾設鍼砭<lb/>
　過當攻擊太深則毒深而愈不可治故必鎮靜以俟<lb/>
　之彼將自然消弭而底於寧晏為勿藥有喜之象所<lb/>
　謂不治正所以治之也孔子釋五象曰人之有妄乃<lb/>
　宜治之既无妄矣復藥以治之必至傷損國脈朘削<lb/>
　元氣而妄反生矣藥其可輕試乎葢邪不能勝正而<lb/>
<pb n="10b"/>
　徳可以動天元氣固則疾自平内治脩則敵必服虞<lb/>
　苖之格格於舞羽非格於誓師也周頑之化化於保<lb/>
　釐非化於忿疾也彼躁妄而動動即招尤漢武馬邑<lb/>
　之師太宗征遼之役豈不可以為鑒哉<lb/>
上九无妄行有𤯝无攸利象曰无妄之行窮之災也<lb/>
　此一爻是言上剛已過極妄行而取災者也窮極也<lb/>
　周公繫无妄上爻曰上九以陽居卦之終无妄而處<lb/>
　時之極者也極而不知變將自恃其无妄不可行而<lb/>
<pb n="11a"/>
　行必至有過情越理之失而乖乎天命之正矣𤯝必<lb/>
　及之而又何利焉孔子釋上象曰所謂无妄之行者<lb/>
　特以勢處於窮決不可有所行耳行則與災會矣三<lb/>
　猶可委其災於人上直自掇其災於己耳此卦六爻<lb/>
　皆无妄初得位而為震動之主時之方來故无妄往<lb/>
　吉上失位而居乾體之極時之已去故其行雖无妄<lb/>
　而有𤯝无利是故善學易者貴識時初與二之可動<lb/>
　而動時也三四五上之不當動而靜亦時也理無不<lb/>
<pb n="11b"/>
　可行而時或有所尼君子不得不順時以聽焉此洪<lb/>
　範之稽疑所以亦云用靜吉用作凶也<lb/>
䷙<hi>乾下艮上</hi>
　大畜之義有二一止畜畜乾也一藴畜畜徳也彖傳<lb/>
　兼此二義象傳專以畜徳言六爻專以畜止之義言<lb/>
　六爻中下三爻乾體皆受畜者也上三爻艮體皆畜<lb/>
　下者也然受畜者貴止而不進故初二皆止三利艱<lb/>
　貞但初與二已為四五二隂所畜至三為畜極而通<lb/>
<pb n="12a"/>
　之時又與上皆陽爻不相畜而俱進則良馬之逐自<lb/>
　與初二不同矣畜下者貴防於未然故四能止初惡<lb/>
　於未形而得元吉五則於陽之已進而止之雖言吉<lb/>
　而不如四之元吉也至上則畜極而通之時强暴盡<lb/>
　除反側盡平而治化洋溢乎四海則天衢之亨又與<lb/>
　四五不同矣合而觀之凡畜徳者非有剛健篤實輝<lb/>
　光之盛不能成日新之徳畜惡者非有徳禮潛移黙<lb/>
　化之機不能臻蕩平之治天徳王道聖人於大畜一<lb/>
<pb n="12b"/>
　卦已盡發明則觀大畜之象玩大畜之辭天下之道<lb/>
　可以旁通而無遺矣<lb/>
大畜利貞不家食吉利渉大川<lb/>
　此卦乾下艮上以艮畜乾所畜者大故名大畜卦辭<lb/>
　言畜道必出於正然後可以享君之祿而成天下之<lb/>
　功也不家食謂食祿於朝渉大川言能匡濟時艱而<lb/>
　成功也文王繫大畜彖辭曰道之所貴者正君子為<lb/>
　畜之道而可茍哉必精以擇之一以守之使吾之所<lb/>
<pb n="13a"/>
　畜莫非天徳王道之精而不雜於異端覇術之陋則<lb/>
　不徒畜之大而且畜之正矣然徒畜而不知所以適<lb/>
　用是自私也而可乎故必舍其家食之賤以膺天祿<lb/>
　之尊則所畜得以顯其施而利貞之守以達矣何吉<lb/>
　如之然徒出而不能有以自見是茍祿也而可乎故<lb/>
　必當天下之大難以成天下之大功則所畜得以懋<lb/>
　其猷而利貞之效以彰矣何利如之夫大畜利貞體<lb/>
　之所以立也不家食渉大川用之所以行也必有其<lb/>
<pb n="13b"/>
　體而後有其用信乎畜之貴大而正也此卦有止畜<lb/>
　藴畜二義六爻中下三爻以君子為小人所畜言上<lb/>
　三爻以君子畜小人言此畜止之義也大象傳以多<lb/>
　識前言往行言此藴畜之義也彖言人必有大藴畜<lb/>
　方有大設施故推其所畜之正者以之食祿於朝則<lb/>
　吾道藉以大行以之匡濟時艱則世道賴以安奠似<lb/>
　亦專主藴畜而言然彖傳又以艮畜乾為能止健則<lb/>
　未甞不兼畜止之義當是具此二説故聖人謂智者<lb/>
<pb n="14a"/>
　觀其彖辭思過半矣以見彖之無所不統也<lb/>
彖曰大畜剛健篤實輝光日新其徳剛上而尚賢能止<lb/>
健大正也不家食吉養賢也利渉大川應乎天也<lb/>
　此彖傳是釋大畜彖辭以明所畜之正而大也孔子<lb/>
　釋大畜彖辭曰卦何以名大畜哉葢徳具於心而見<lb/>
　於事者也卦徳内乾是主於内者天理精純而不雜<lb/>
　徳性常用而不撓何如其剛健也外艮是見於外者<lb/>
　躬行<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>切踐履真摯而自然光華發越何如其篤實<lb/>
<pb n="14b"/>
　輝光也夫内有無私之本體而外有實踐之光輝所<lb/>
　養者日益精明所行者日益堅固徳之藴畜時乃日<lb/>
　新而徳為天下之至徳矣此大畜之所由名也辭何<lb/>
　取於利貞哉卦變自需來九自五而上是賢者正居<lb/>
　臣位也卦體六五尊而尚之是人君能尊賢禮士也<lb/>
　卦徳以艮畜乾是又能禁戢强暴使不為惡也剛上<lb/>
　而不以正則為枉道徇人尚賢而不以正則為恭敬<lb/>
　無實止健而不以正則為化導無方而人不服三者<lb/>
<pb n="15a"/>
　皆非大正不能然則畜徳者可不以正乎此利貞之<lb/>
　所由取也辭言不家食吉者葢大畜利貞既為可尚<lb/>
　之賢而六五又有尚賢之象是人君共以天祿養以<lb/>
　大烹而賢者得食於朝廷之上矣其不家食吉宜也<lb/>
　辭言利渉大川者葢大畜利貞既具應用之本而六<lb/>
　五下應於乾又有應天之義是不先時有為而拂乎<lb/>
　天亦不後時不為而逆乎天操縱閤闢不失時行之<lb/>
　道矣其利渉大川宜也易之一書以貞為主乾之大<lb/>
<pb n="15b"/>
　大於利貞坤之大大於永貞畜之大亦大以貞故不<lb/>
　徒曰正而曰大正不正則藴畜之徳不大在吾已非<lb/>
　賢矣欲其君尚而養之不可得也不正則畜止之得<lb/>
　亦不大雖有止健之才欲其應天而濟變不可得也<lb/>
　或謂聖人之道神妙莫測在於權而不在於正不知<lb/>
　行權正以求得夫正耳豈正之外復有權乎<lb/>
象曰天在山中大畜君子以多識前言往行以畜其徳<lb/>
　此象傳是言君子體大畜之象而盡其畜徳之功也<lb/>
<pb n="16a"/>
　多識謂博求而識於心也孔子釋大畜象曰乾天也<lb/>
　艮山也天體至大而在山中是大畜之象也君子觀<lb/>
　象而知畜徳之方焉葢古人由畜徳之盛而時發於<lb/>
　言行之間則前言之畢存非繁文也是徳之精華也<lb/>
　往行之具載非陳迹也是徳之實體也君子於是多<lb/>
　識前言往行以畜其徳焉得古人之言行即得古人<lb/>
　之心得古人之心之理即得吾心之理其所畜不亦<lb/>
　大哉按多識言行或以為近於口耳之學未免玩物<lb/>
<pb n="16b"/>
　喪志不知本末精粗道原一貫言行在外而其理根<lb/>
　於心心徳在内而其實寓於言行故為學者必居敬<lb/>
　涵養以為主而又博聞廣見以為資師心而不師古<lb/>
　好悟而不好學豈善畜徳者乎書曰人求多聞時惟<lb/>
　建事學於古訓乃有獲帝王聖賢無二學也<lb/>
初九有厲利己象曰有厲利己不犯災也<lb/>
　此一爻是言君子進則有危當以義命自安也厲危<lb/>
　也已止而不進也周公繫大畜初爻曰初九為六四<lb/>
<pb n="17a"/>
　所畜而又以陽剛居乾體之下剛鋭喜進久為小人<lb/>
　所側目宜有厲者也倘復冒昧以往必蹈危機厲其<lb/>
　能免乎惟健而能止則沈幾觀變安乎義命之常以<lb/>
　為時未可為不妨藏器以有待也全身逺害何利如<lb/>
　之孔子釋初象曰災自外至者也人自犯之耳茍身<lb/>
　履危困而諉為命之不猶晚矣若初之知有厲而能<lb/>
　已是其委蛇順時不至犯小人摧抑之災也按君子<lb/>
　出處不可不審非獨為小人所畜當止而不進即為<lb/>
<pb n="17b"/>
　小人所引而輕身就之終必有害葢一有急於用世<lb/>
　之念往往忘慮患持難之心也先儒謂乾陽上進不<lb/>
　有以止之則其神不定其守不粹故皆以止為義大<lb/>
　畜之初九其即乾之潛龍乎<lb/>
九二輿説輹象曰輿説輹中无尤也<lb/>
　此一爻是言君子守正不往而能自全其道也輹伏<lb/>
　於軸以承輻者輿説輹謂自去其輹而不進也尤過<lb/>
　也周公繫大畜二爻曰九二陽剛其才足以有行者<lb/>
<pb n="18a"/>
　特為六五所畜而未可以進二則能以中道自裁審<lb/>
　時揆勢止而不行脱然於馳逐之塲而無妄動之虞<lb/>
　為輿説輹之象則時不當行而即不行所謂可以止<lb/>
　則止者也孔子釋二象曰輿説輹而不行者二有中<lb/>
　道故能察乎時之盛衰勢之强弱則進退不失其正<lb/>
　而躁動之尤何自而至乎按輿者行之具二已在輿<lb/>
　是勢在必行而自説其輹則遂止而不行矣凡尤者<lb/>
　咎自外來當不可之時而强為天下任事則僨轅之<lb/>
<pb n="18b"/>
　患將欲誰諉二能説輹以自審非萬全勿動也又何<lb/>
　尤焉其殆審幾達務之君子乎<lb/>
九三良馬逐利艱貞曰閑輿衛利有攸往象曰利有攸<lb/>
往上合志也<lb/>
　此一爻是言君子遇可進之時尤宜審慎以善其進<lb/>
　也逐偕行也曰當作日閑調習也衛防衛也上謂上<lb/>
　九周公繫大畜三爻曰三居健體之極又遇上九以<lb/>
　陽處畜之極志同徳孚乃不相畜而與上共進以馳<lb/>
<pb n="19a"/>
　驅乎王事有良馬逐之象然三不慮其不進但慮其<lb/>
　恃剛過鋭而無周慎貞固之力則必有欲速輕動之<lb/>
　咎故利於艱難其事而貞固其守如輿所載以行也<lb/>
　而衛所以防行之具必日日閑習之使手與器相習<lb/>
　而心與身交慎則出也不茍而進也有為攸往之利<lb/>
　於三見之矣孔子釋三象曰初則利己二則説輹而<lb/>
　三獨利有攸往者以乾陽本欲上進但恐在上無合<lb/>
　志之人不能展其素具今三與上皆陽剛上之志合<lb/>
<pb n="19b"/>
　乎三之志而同類感通相為汲引又何嫌何疑而有<lb/>
　不幡然竝進者乎按三負良馬之材可以馳驟天衢<lb/>
　因其過剛不中故有艱貞之戒而教之日閑輿衛可<lb/>
　見君子出任天下之重必臨事而懼如弗克濟然後<lb/>
　可遺大投艱而無患不然恃才以騁而顛蹶失防一<lb/>
　己之身名不足道矣而悞人家國之託其罪豈可贖<lb/>
　哉<lb/>
六四童牛之牿元吉象曰六四元吉有喜也<lb/>
<pb n="20a"/>
　此一爻是言遏惡者當於未萌不使其發而難制也<lb/>
　童者未角之稱牿施横木於牛角以防其觸也周公<lb/>
　繫大畜四爻曰六四艮體而與初相應畜初者也初<lb/>
　居最下陽之㣲者㣲則其惡未形而制之甚易潛消<lb/>
　黙化猶牛未角而牿以防其觸之象夫人之惡當既<lb/>
　著而後禁則扞格而難勝及其初而豫防則人自不<lb/>
　為惡而并冺其禁之之迹矣所謂以禮立教不煩刑<lb/>
　誅大善而吉之道也孔子釋四象曰惡己章而治之<lb/>
<pb n="20b"/>
　雖亦足以禁奸戢暴而不免於刑戮之慘其於心當<lb/>
　有所大拂也四之止惡未形而元吉葢豫教而民自<lb/>
　服無為而物自化四之心葢有所深喜乎此也記有<lb/>
　之禁於未發之謂豫人未有爭心而設禮樂以教其<lb/>
　讓人未有欲心而懸法制以禁其邪開其向善之端<lb/>
　而杜其為惡之路此所謂豫也夫四與五皆以止下<lb/>
　之惡論成功之廣狹四不如五之廣故五曰有慶而<lb/>
　四曰有喜論用力之難易五不如四之易故五曰吉<lb/>
<pb n="21a"/>
　而四曰元吉五不如四之易者其時不同而四不如<lb/>
　五之廣者其位不同乎<lb/>
六五豶豕之牙吉象曰六五之吉有慶也<lb/>
　此一爻是言六五止惡有術而慶被於天下也豕謂<lb/>
　牡豕攻其特而去之曰豶所以去其勢也周公繫大<lb/>
　畜五爻曰五居君位而畜二二之剛已進而欲止之<lb/>
　是其惡已形而勞於制矣幸五以柔居尊操之有其<lb/>
　要而御之得其術使之知亷恥黜竒邪而自囘心革<lb/>
<pb n="21b"/>
　面如患豕牙之剛不制其牙而豶去其勢有牙雖存<lb/>
　而剛自止之象如是則用力不勞而刑清民服何吉<lb/>
　如之孔子釋五象曰為民上者不知止惡之方而惟<lb/>
　淫刑以逞惡未能制而天下已受其害矣六五之吉<lb/>
　葢知其本而制之有道不必徒事禁防而風移俗易<lb/>
　福慶被於生民矣按漢之趙張設鉤鉅捕盗賊豈不<lb/>
　能使奸人屏迹君子以為不如潁川之教化渤海之<lb/>
　勸諭秦之商君刑棄灰制連坐豈不足戢為惡之志<lb/>
<pb n="22a"/>
　君子以為不若虞之化讒説周之感頑民趙張之於<lb/>
　牛不牿之以童而惟治其觸商君之於豕不去其勢<lb/>
　而欲制其牙故也<lb/>
上九何天之衢亨象曰何天之衢道大行也<lb/>
　此一爻是言世運當亨通之會而王道自大行也天<lb/>
　衢天路也周公繫大畜上爻曰上以陽剛處畜極而<lb/>
　通之時是陽氣久鬱而伸隂氣久凝而散奸回盡殄<lb/>
　反側盡平皇路廓清絶無阻礙有何天之衢之象當<lb/>
<pb n="22b"/>
　此之時不必制惡而自無惡可制治化翔洽而頌聲<lb/>
　丕應亨莫加於此矣孔子釋上象曰所謂何天之衢<lb/>
　者以時與道合也天運無處不昌王化無處不浹葢<lb/>
　政教四達而治於此觀成矣其道之大行也何如哉<lb/>
　大畜上三爻所以畜下三爻者也四之牛牿其角五<lb/>
　之豕豶其牙雖所畜有難有易而皆不能不用其力<lb/>
　至上畜極而通則無藉刑驅勢禁而為惡者自相感<lb/>
　而化是剛明之臣遇尚賢之主可共濟天下之險而<lb/>
<pb n="23a"/>
　坐收渉川之功矣故曰何天之衢訝之也實喜之也<lb/>
　夫不言其難不見畜之之力不言其易不見畜之之<lb/>
　成所謂蕩蕩平平無反無側至治之盛其在是乎<lb/>
䷚<hi>震下艮上</hi>
　頤取養之義彖辭言養徳養身皆出於正則吉彖傳<lb/>
　既釋養正之義復極言養道之大而象傳又舉養徳<lb/>
　養身之切務以示人也六爻上止下動故下三爻為<lb/>
　自養上三爻為養人震性動動皆累於欲不能自求<lb/>
<pb n="23b"/>
　所養而求人以養己失養之道矣故下三爻皆凶艮<lb/>
　性靜靜則得其正求於人以養其下雖不免於顛拂<lb/>
　而於養道無失故上三爻皆吉此彖辭之所以言利<lb/>
　貞也天地以時養萬物聖人得時則養賢以及萬民<lb/>
　利天下而非以自私也故言頤之時大矣哉君子之<lb/>
　自養也知棄我良貴悖理求祿之匪正則知砥節礪<lb/>
　行之為正矣知下媚上援干求非類之匪正則知不<lb/>
　凟不謟之為正矣知簠簋不飾縱欲敗度之匪正則<lb/>
<pb n="24a"/>
　知靜儉節制之為正矣此自養之道當如是也若夫<lb/>
　以上下下誠信任賢人臣之吉也養賢及民民被其<lb/>
　福人君之貞也任大責重饑溺由已有相之道也此<lb/>
　又養人之得其正者也故動不自動而止其所止則<lb/>
　頤之道盡矣<lb/>
頤貞吉觀頤自求口實<lb/>
　此卦震下艮上上下兩陽中含四隂外實内虚上止<lb/>
　下動有頤之象故名為頤卦辭言頤有養義養出於<lb/>
<pb n="24b"/>
　正則身心皆獲所安而得吉也頤口旁也文王繫頤<lb/>
　彖辭曰頤之為言養也為卦震動在内艮止在外恐<lb/>
　内之或動於情偽之感而心之養不得其正外之或<lb/>
　止於嗜欲之安而身之養不得其正惟得正則身心<lb/>
　皆得其養而吉然出於正即入於不正危㣲之幾介<lb/>
　於毫髪故善養者必靜觀而内求之其養徳也果合<lb/>
　於聖賢之道而無異端以淆之則心正而頤正矣其<lb/>
　養身也果當於義理之節而無饑渴以害之則身正<lb/>
<pb n="25a"/>
　而口實亦正矣葢正則得吉不正則不得吉頤之所<lb/>
　為必出於正也按程傳謂觀頤為觀所養之人自求<lb/>
　口實為自求養身之道葢下體三爻皆主自養上體<lb/>
　三爻皆主養人上體則觀其養人者得正則吉下體<lb/>
　則觀其自養者得正則吉也與本義專主養徳養身<lb/>
　不同其實自養為養人之本未有自養不正而能養<lb/>
　人者真徳秀云已得其養則吾身先成然後可推而<lb/>
　達之天下是也本義專言其體程傳兼明其用解雖<lb/>
<pb n="25b"/>
　各異義實相通總以見易道之無不該而已<lb/>
彖曰頤貞吉養正則吉也觀頤觀其所養也自求口實<lb/>
觀其自養也天地養萬物聖人養賢以及萬民頤之時<lb/>
大矣哉<lb/>
　此彖傳是釋頤彖辭而極言養道之大也所養養徳<lb/>
　自養養身孔子釋頤彖辭曰頤以貞而吉者葢養必<lb/>
　以正在心常獲天理之安在身無復物欲之擾則吉<lb/>
　也稍不正則不得吉矣辭謂觀頤者在觀其所養之<lb/>
<pb n="26a"/>
　道其於性命之正純然無雜而浩然之氣不為之撓<lb/>
　則徳得正而吉也辭謂自求口實者在即其所養之<lb/>
　道以觀其自養之術其於義理之正凝然不擾而口<lb/>
　體之奉不為之動則身得正而吉也養正之道如此<lb/>
　推之而天地聖人寧外於是哉夫天地本以養萬物<lb/>
　者也茍失其正必至氣候失宜疵厲横行而物有不<lb/>
　遂其生者矣聖人本以養民者也茍失其正必至賢<lb/>
　奸混雜舉錯失當而民有不安其命者矣故天地養<lb/>
<pb n="26b"/>
　萬物聖人體天地養物之心養賢以及萬民而皆出<lb/>
　之以正則頤之時詎不大矣哉從來養萬物者天地<lb/>
　而代天地養萬物者必屬之聖人然聖人欲養民非<lb/>
　先養賢勢不能徧故不直曰養萬民而必曰養賢以<lb/>
　及萬民也唐虞之廷禹平水土稷降播種契敷教臯<lb/>
　陶明刑九官十二牧亦止完一養民之事而已仁者<lb/>
　無不愛也急親賢之為務豈不信哉<lb/>
象曰山下有雷頤君子以慎言語節飲食<lb/>
<pb n="27a"/>
　此象傳是實言君子養徳養身之切務以明養道之<lb/>
　正也孔子釋頤象曰此卦震在艮下是山下有雷震<lb/>
　動發生物由此養頤之象也君子觀象以求養正之<lb/>
　道而知徳之不正由言語以為之階慎之而言必當<lb/>
　理語必合義是言語皆養徳之具而無妄出以招禍<lb/>
　矣身之不正由飲食以亂其性節之而飲必徳將食<lb/>
　必正味是飲食皆養身之物而無妄入以致疾矣養<lb/>
　正之道不於頤備之哉推之有天下者命令政教皆<lb/>
<pb n="27b"/>
　由言語之頒資用貨財無非飲食之事其養徳養身<lb/>
　者愈大則慎之節之者愈難所以古之君子誦白圭<lb/>
　之什識金人之銘㫖酒必惡飲食必菲兢兢乎謹小<lb/>
　慎㣲無一端不合夫養之正而後可為天下後世之<lb/>
　觀法也夫<lb/>
初九舍爾靈龜觀我朶頤凶象曰觀我朶頤亦不足貴<lb/>
也<lb/>
　此一爻是言失靜養之正而動於利欲之私也爾謂<lb/>
<pb n="28a"/>
　初也靈龜不食之物我謂四也朶垂也朶頤欲食之<lb/>
　貌周公繫頤初爻曰初以陽居下本有剛明之徳養<lb/>
　息深靜而無外慕者但居動體上應六四不能以剛<lb/>
　自守而反上從四之柔則私欲熏其心爵祿嬰其慮<lb/>
　而本體之靈棄之若罔恤焉猶舍爾以氣自養之靈<lb/>
　龜觀我而朶其頤之象也如是則失其靜養之道而<lb/>
　溺於動養之欲沈迷不反何所不至其凶可知己孔<lb/>
　子釋初象曰所謂觀我朶頤者以初之剛本為可貴<lb/>
<pb n="28b"/>
　而累於動體從欲而動則將淪於汚賤而可羞矣亦<lb/>
　何足貴哉葢士君子立身於理欲之介不可不慎故<lb/>
　有以一朝之失足而遂遺千載之恨者矣此無他物<lb/>
　重而我輕也孟子曰人人有貴於己者弗思耳誠知<lb/>
　在己者有甚貴而世間之利欲豈足動其心乎<lb/>
六二顛頤拂經于丘頤征凶象曰六二征凶行失類也<lb/>
　此一爻是言失求養之義故上下皆無應也顛頤求<lb/>
　養於初也拂經違其常道也丘土之高者上之象也<lb/>
<pb n="29a"/>
　丘頤求養於上也周公繫頤二爻曰陽剛養人者也<lb/>
　隂柔養於人者也二以隂柔不能自養必求養於陽<lb/>
　剛若下求於初是在己乏資身之術而俛首豢養於<lb/>
　卑賤之流則顛頤於下而拂以上養下之常道矣若<lb/>
　求養於上又非正應是才不足以自養見上之權力<lb/>
　足以養人而奔走趨附以從之則彼有丘陵之勢而<lb/>
　我徒遭摧壓之凶矣是一則於理有所不可一則於<lb/>
　勢有所不行故均不能有濟也然則人可不自重哉<lb/>
<pb n="29b"/>
　孔子釋二象曰六二不得於初而往從夫上亦復得<lb/>
　凶者以二處非其地上下皆非應與但宜止而弗行<lb/>
　也行則皆失其類得凶宜矣按程傳謂女不能自處<lb/>
　必從男隂不能獨立必從陽二隂柔不能自養待養<lb/>
　於人固天地間之定理然去就之正不正則己得而<lb/>
　自主者也夫上而事君下而交友倘以利祿縈心而<lb/>
　希圖仕進餔啜為志而攀附交游則中君羞以為臣<lb/>
　中士羞與為友矣<lb/>
<pb n="30a"/>
六三拂頤貞凶十年勿用无攸利象曰十年勿用道大<lb/>
悖也<lb/>
　此一爻是言小人放情恣欲而大違乎頤道之正也<lb/>
　周公繫頤三爻曰三隂柔不中正又居動體之極人<lb/>
　皆求頤於上三獨拂之而隨下體之動是性既昏迷<lb/>
　動復躁妄其所為頤者不過沈湎於嗜欲放恣於口<lb/>
　體而拂乎養之常道矣雖飲食亦日用之正猶不免<lb/>
　於凶必至没身沈溺而聲名俱喪十年之久終不可<lb/>
<pb n="30b"/>
　用無所往而利也孔子釋三象曰所謂十年勿用者<lb/>
　以頤道貴靜動則悖三處動極則大悖矣任情滅理<lb/>
　終身不悔莫恤也夫葢貧賤不濫富貴不淫乃得頤<lb/>
　養之道二處貧賤而不知守約而濫者也三處富貴<lb/>
　而不知節樂而淫者也夫吾心不能以義命自主而<lb/>
　隨境轉移豈得云養正之大人乎<lb/>
六四顛頤吉虎視耽耽其欲逐逐无咎象曰顛頤之吉<lb/>
上施光也<lb/>
<pb n="31a"/>
　此一爻是言六四能求賢以養民而復示以用賢之<lb/>
　道也顛頤求養於初也耽耽虎下視貌虎視耽耽下<lb/>
　而專也其欲逐逐求而繼也周公繫頤四爻曰四以<lb/>
　柔居正而下應初之剛正是居上而能信任乎下者<lb/>
　也然隂柔不足以及物必藉初之賢以成功則養人<lb/>
　者初也而任賢以養人者惟四故為顛頤而吉也是<lb/>
　四之於初固己能下之能求之矣苐患下之不專則<lb/>
　賢者生疑而養之道未𢎞求之不繼則施為未竟而<lb/>
<pb n="31b"/>
　養之功易竭必能誠信不二而專始終無間而繼如<lb/>
　虎之視耽耽而欲逐逐焉則於求賢養民之責無忝<lb/>
　矣而又何咎之有乎孔子釋四象曰四之顛頤而得<lb/>
　吉何也葢上之於下不必恩自己出然後謂之能養<lb/>
　也今能任初之賢以養民焉則初之施即四之施而<lb/>
　恩膏所及昭然其光顯矣此其所以為吉也歟按四<lb/>
　居大臣之位有養民之責然一身不能獨理必分其<lb/>
　任於庶司百職而後可共成治功此其虛心下賢深<lb/>
<pb n="32a"/>
　合乎以人事君之道也或謂上施之上指五而言葢<lb/>
　人臣承流布化無非奉行朝廷之徳意譬諸日月之<lb/>
　照臨雷霆之鼓動雨露之滋潤寒暑之成實無非為<lb/>
　天地養萬物而已謂初之施即四之施可也謂四之<lb/>
　施即五之施又何不可哉<lb/>
六五拂經居貞吉不可渉大川象曰居貞之吉順以從<lb/>
上也<lb/>
　此一爻是言任賢足以圖治而又當凛不自用之戒<lb/>
<pb n="32b"/>
　也拂經謂以君而從臣也上謂上九周公繫頤五爻<lb/>
　曰五以柔居尊位才不足以養人上有陽剛之徳五<lb/>
　賴其賢以養之夫君以養人頤之經也反賴上之養<lb/>
　以養之是拂於經矣既以己之不足而求養於上必<lb/>
　居守貞固篤於信任斯惠澤常流而得吉也若不能<lb/>
　審已度力或以拂頤為嫌而冒昧以圖功自用以求<lb/>
　濟是猶渉大川而無操楫之任何由而克渉哉孔子<lb/>
　釋五象曰居貞之吉者謂五不恃其尊能柔順以從<lb/>
<pb n="33a"/>
　上九之賢而毫無勉强此誠得養賢以及萬民之道<lb/>
　故居貞而吉也按君道貴剛柔所不尚然柔而能任<lb/>
　剛明之賢則不獨資以自養而天下亦賴之如太甲<lb/>
　成王雖不及湯之錫勇武之執競而能信任尹虺周<lb/>
　召之賢則未始不可成治功也至若漢元優柔不斷<lb/>
　知蕭望之周堪之忠而不能用知𢎞恭石顯之惡而<lb/>
　不敢去進賢如轉石去佞如㧞山是其柔也必至於<lb/>
　莫捄矣故曰君道以進賢退不肖為大<lb/>
<pb n="33b"/>
上九由頤厲吉利渉大川象曰由頤厲吉大有慶也<lb/>
　此一爻是言上九以養民為己任而天下胥受其福<lb/>
　也由頤由之以養也周公繫頤上爻曰六五賴上九<lb/>
　之養以養人是上以有相之道而致羣黎康乂之休<lb/>
　民生未遂由以遂之民性未復由以復之有由頤之<lb/>
　象臣而若此則位高權重寧可以易心處之乎故當<lb/>
　皇皇惕慮惟恐上孤君心下失民望乃能勝其任而<lb/>
　得吉也然以上九陽剛則有能為之才在上則有得<lb/>
<pb n="34a"/>
　為之勢乗其勢而運其才雖養民極天下之大事自<lb/>
　可一身𢎞濟之而有餘而不負君上之倚毗矣夫何<lb/>
　渉大川之不利哉孔子釋上象曰養民者以澤被天<lb/>
　下為慶以上之躬膺大任果能宅心兢畏以成養民<lb/>
　之功則一時受其利萬世蒙其澤而功之所被者溥<lb/>
　矣非大有慶乎按豫九四曰由豫由豫在四猶下於<lb/>
　五也而已有可疑之迹若頤上九曰由頤上之所處<lb/>
　過中而益嫌於不安其可不存兢惕之心哉然艮止<lb/>
<pb n="34b"/>
　之性必無暴戾以招凶自以仁徳而致慶故雖厲而<lb/>
　終得吉為人臣者投艱遺大則以身肩任之及事定<lb/>
　功成而威福還諸朝廷功名歸於人主斯有譽而无<lb/>
　咎矣<lb/>
䷛<hi>㢲下兌上</hi>
　卦以四陽過盛而名大過處過之時貴有救過之道<lb/>
　必剛而得中内㢲外説則可以抑中强之弊而扶本<lb/>
　末之弱雖過而不過矣六爻相對而實相反三四居<lb/>
<pb n="35a"/>
　全卦之中皆有棟象上則隆下則橈也二近初隂五<lb/>
　近上隂皆有枯楊之象上則華下則稊也初過於敬<lb/>
　慎而有藉用白茅之安上過於有為而有過渉滅頂<lb/>
　之凶一承剛一乗剛也就四陽而言二四以剛居柔<lb/>
　處過而不過者也故一吉而一利三五以剛居剛處<lb/>
　過而太過者也故一凶而一可醜司馬光云大過剛<lb/>
　己過矣止可濟之以柔不可濟之以剛也故大過之<lb/>
　陽皆以居隂為吉不以得位為羙其道主於黙運轉<lb/>
<pb n="35b"/>
　移而不在於輘踔駿厲葢過柔固不足以有為而過<lb/>
　剛亦甚足以僨事自古立非常之大事興不世之大<lb/>
　功皆時勢所廹出於萬不得已起而挽回補救非小<lb/>
　心翼翼者不能故卦於陽之盛也有危辭而六爻亦<lb/>
　無全吉者惟初以慎之至乃得无咎彖辭則言救過<lb/>
　之道而即歎其大皆聖人之慎言之也<lb/>
大過棟撓利有攸往亨<lb/>
　此卦㢲下兌上卦體四陽居中用事陽氣過盛故名<lb/>
<pb n="36a"/>
　大過卦辭言時當極盛非材弱者所能勝其任惟剛<lb/>
　而得中乃可以濟過而有為也棟今謂之檩撓弱也<lb/>
　文王繫大過彖辭曰卦體四陽居中棟之象也上下<lb/>
　兩隂柔而無力不勝其重則委靡之才不克擔當大<lb/>
　事有棟撓之象必如卦之剛中而㢲悦善用其剛而<lb/>
　不過以是而往則以大過人之才行大過人之事必<lb/>
　能通其時之變而克勝大過之任者矣故利有攸往<lb/>
　而得亨也葢人君之保邦猶大匠之作室大匠必得<lb/>
<pb n="36b"/>
　楩楠杞梓之材而後可成巨構人君必得舟楫鹽梅<lb/>
　之佐而後可建大功否則用違其量以杖為楹以蒿<lb/>
　代柱將見棟折榱崩覆壓是懼何以享莞簟之安乎<lb/>
　故曰有非常之人乃有非常之事荷重任者亦勉之<lb/>
　而已<lb/>
象曰大過大者過也棟撓本末弱也剛過而中㢲而説<lb/>
行利有攸往乃亨大過之時大矣哉<lb/>
　此彖傳是釋大過彖辭以眀大過之時非有大過人<lb/>
<pb n="37a"/>
　之材不能濟也大者過謂陽過也本謂初末謂上弱<lb/>
　謂隂柔中謂二五孔子釋大過彖辭曰卦名大過者<lb/>
　易以陽為大今四陽居中過盛則世道有盛極將衰<lb/>
　之漸故為大者過也辭曰棟撓者何哉葢大過之時<lb/>
　以一身任天下之重猶屋之棟然必賴陽剛之力足<lb/>
　以維持之而後無傾敗之患卦體初上二隂本末皆<lb/>
　弱既不能自强其徳以固其本又不能力挽其失以<lb/>
　扶其末此其所以撓也又曰利有攸往亨者何哉葢<lb/>
<pb n="37b"/>
　天下無不可為之事惟患人無善為之道卦體四陽<lb/>
　雖過而二五得中是强毅過人固足以幹事矣而又<lb/>
　出以時措之宜卦徳内㢲外悦是思慮嚴審固足以<lb/>
　通變矣而又行以和順之羙卦有大過人之才如此<lb/>
　以是濟時之過則經綸有方可以長保其盛而不至<lb/>
　於衰此其所以亨也夫惟有剛中㢲悦之才然後利<lb/>
　往而得亨可見非常之時必有非常之人方能處之<lb/>
　而有濟大過之時豈不大矣哉夫大過之時何時也<lb/>
<pb n="38a"/>
　正天地平陂之會帝王升降之闗所謂彌綸經緯古<lb/>
　今極大事業如堯舜之揖讓湯武之征誅然亦不過<lb/>
　順時而為之竝未於時外剙造一事否則寧傳子不<lb/>
　傳賢矣寧守節不達節矣後世君臣喜功好大但見<lb/>
　外之有餘而不量中之不足罄民財而不惜竭民力<lb/>
　而不止以至傾敗而不可救此秦皇漢武之貽悔無<lb/>
　窮也當斯任者其可漫然處之哉<lb/>
象曰澤滅木大過君子以獨立不懼遯世无悶<lb/>
<pb n="38b"/>
　此象傳是言君子觀大過之象以自純其無憂懼之<lb/>
　心也澤滅木謂木在澤下也孔子釋大過象曰澤本<lb/>
　可以潤木乃至浸滅乎木澤水之大過也故為大過<lb/>
　之象君子體之而有大過人之行焉彼獨立而人不<lb/>
　我輔人多懼心君子當為則為雖一國非之而不顧<lb/>
　天下非之而不顧又何懼焉不懼則過人矣遯世而<lb/>
　人不我知人多悶心君子以道自樂不以非分之富<lb/>
　貴易我不去之貧賤又何悶焉无悶則過人矣此非<lb/>
<pb n="39a"/>
　見之甚真守之甚定學術操守卓絶乎人者不能君<lb/>
　子之異於人若此昔人謂獨立不懼㢲木之象周公<lb/>
　以之遯世无悶兑悦之象顔子以之然周公顔子非<lb/>
　强致而然周公之處常也夔夔然存恭敬之心故遇<lb/>
　變也几几然無禍患之慮惟其知懼而後能不懼也<lb/>
　顔子之居心也不以簞瓢改其樂故處遇也不以屢<lb/>
　空動其中惟其樂天而後能無悶也是以君子不治<lb/>
　境而治心不求世而求己<lb/>
<pb n="39b"/>
初六藉用白茅无咎象曰藉用白茅柔在下也<lb/>
　此一爻是言初能過慎以自全而安柔下之義也白<lb/>
　茅物之潔者周公繫大過初爻曰初以隂柔居㢲之<lb/>
　下過於畏慎者凡圖事濟時處之至安而常懐不安<lb/>
　之慮居之甚全而恒厪不全之心猶物之錯於地而<lb/>
　必藉以白茅者然夫茅之為質最柔白之取義至潔<lb/>
　以柔順居其徳而以精白勵其心慎斯術也以往可<lb/>
　以常保其安而无過咎何由及之哉孔子釋初象曰<lb/>
<pb n="40a"/>
　初之藉用白茅者以隂柔在下上承四剛勢不得不<lb/>
　過於慎幸其能柔則無矯率豪縱之氣在下則有沈<lb/>
　潛精入之思此誠慎而不失於過者也按象言獨立<lb/>
　遯世非過亢也見君子植節之偉初言藉用白茅非<lb/>
　過謹也見君子慮事之周葢天下莫不敗於輕忽成<lb/>
　於兢業誠能心存畏慎一舉一動必思出於萬全則<lb/>
　何險難之不可平而紛錯之不可理可見欲建天下<lb/>
　之偉節未有不極天下之小心者也<lb/>
<pb n="40b"/>
九二枯楊生稊老夫得其女妻无不利象曰老夫女妻<lb/>
過以相與也<lb/>
　此一爻是言二能用柔濟剛而相與以成大過之功<lb/>
　也稊根也老夫即二女妻謂初也周公繫大過二爻<lb/>
　曰二當陽過之始其雄心壯氣常足以僨事而有餘<lb/>
　幸居柔得中无應於上而下比初六資初之柔以濟<lb/>
　其剛自能固本而不撥補偏而不廢以圖事於有濟<lb/>
　者也象之物則為枯楊生稊而發生之有機象之人<lb/>
<pb n="41a"/>
　則為老夫女妻而生育之有賴枯而復榮老而資少<lb/>
　過而不過者也何不利之有孔子釋二象曰大過之<lb/>
　時患人之不我與耳今二之於初如老夫之悦少女<lb/>
　少女之順老夫隂陽相與何事不諧豈復患剛之太<lb/>
　過而不能成相濟之功乎按四陽居中用事力厚勢<lb/>
　强而不知陽太盛則隂竭隂竭則不能以資陽九二<lb/>
　陽過之始而初隂承之相比親切猶可以濟其偏而<lb/>
　補其弊為治者誠知此義勿徒專事恢廓恃其外之<lb/>
<pb n="41b"/>
　揮霍有餘而虛懐下人以求助其所不足則可以集<lb/>
　天下之益而收天下之功矣<lb/>
九三棟撓凶象曰棟撓之凶不可以有輔也<lb/>
　此一爻是言三過恃其剛而人莫為之輔也周公繫<lb/>
　大過三爻曰九三以剛居剛而不得中剛之過甚者<lb/>
　也以過甚之剛而當大過之任是剛愎自用而違時<lb/>
　拂衆必至傾敗而一無所濟故為棟撓之象而凶也<lb/>
　孔子釋三象曰所謂棟撓之凶者以三剛强自用視<lb/>
<pb n="42a"/>
　天下皆無可輔之人人亦不樂進而輔之葢知其勢<lb/>
　之必至於覆壊而不可以有輔也按卦辭以二隂不<lb/>
　能勝重故曰棟撓九三過乎陽而仍棟撓之象且加<lb/>
　以凶者何也卦之棟以隂不足而撓三之棟以陽太<lb/>
　過而撓不足者猶可輔故不言凶太過者難為助其<lb/>
　凶必矣寗嬴論陽處父曰剛而主能怨之所聚夫剛<lb/>
　則難親矣而又主能焉是訑訑之聲音顔色拒人千<lb/>
　里之外忠良之士日退讒諂之人日進未有不凶於<lb/>
<pb n="42b"/>
　家害於國者也是可為深戒矣<lb/>
九四棟隆吉有它吝象曰棟隆之吉不撓乎下也<lb/>
　此一爻是言四能勝大過之任而不可昵於私應也<lb/>
　隆隆起也下謂初周公繫大過四爻曰九四居近君<lb/>
　之地當大過之任以陽居隂剛柔合徳而又處兑下<lb/>
　是能和悦君心柔懐億兆何事不可為何功不可建<lb/>
　如棟之隆起而得吉也但濟大過以剛為主過剛而<lb/>
　濟以柔則可今九四非過剛者而下與初應復以柔<lb/>
<pb n="43a"/>
　濟之則反過乎柔不足以成天下之事而為有它之<lb/>
　吝矣孔子釋四象曰四之棟隆吉者葢太剛則折斯<lb/>
　不足以任重而撓乎下者有之今四以剛居柔過而<lb/>
　不過所以能勝重任不至撓敗而吉也按九二比初<lb/>
　則無不利九四應初戒之以吝者葢剛固不能不資<lb/>
　柔以相濟而亦不可牽係於柔以害其剛故於二既<lb/>
　明其相濟之利而於四復著其牽係之害也夫所貴<lb/>
　大臣者以其正色立朝不可攀援而後能仔肩天下<lb/>
<pb n="43b"/>
　之重茍悦小人之柔媚而親比之其不為所連累而<lb/>
　自損功名者罕矣可不戒歟<lb/>
九五枯楊生華老婦得其士夫无咎无譽象曰枯楊生<lb/>
華何可久也老婦士夫亦可醜也<lb/>
　此一爻是言五當大過之時比於隂柔之小人而無<lb/>
　足與有為也老婦謂上六士夫即九五五在上六之<lb/>
　下少於上六故曰士夫周公繫大過五爻曰五以陽<lb/>
　剛中正而居尊位宜足以勝大過之任矣然下無正<lb/>
<pb n="44a"/>
　應無與共成大過之功而上比過極之隂其所近者<lb/>
　皆庸懦之臣柔弱之士其不能相濟以有為可知象<lb/>
　如枯楊生華上雖華秀無益於枯也老婦士夫非其<lb/>
　匹偶終不能育也雖一時無撓敗之咎而當大過之<lb/>
　時君亢於上臣靡於下以是為濟過之道寧有譽乎<lb/>
　孔子釋五象曰枯楊不生稊而生華旋復枯矣安能<lb/>
　久乎是不能實心任事而國本先摇也老婦而得士<lb/>
　夫生育無基寧不可醜是將見讇諛成風而終於可<lb/>
<pb n="44b"/>
　羞也按君之有賢臣如車之有輪鳥之有翼車無輪<lb/>
　不可行逺鳥無翼不可高飛君無賢臣何以建不拔<lb/>
　之基流無窮之譽乎大過九五專為有君無臣而言<lb/>
　然自古為治未有借才異代者亦顧用之何如耳知<lb/>
　之極其明位之極其當循名責實以考其成信賞必<lb/>
　罰以鼓其氣則人人興事赴功賢者以奮不肖者以<lb/>
　勉茍有一長莫不樂為朝廷之用而何至有乏材之<lb/>
　嘆哉<lb/>
<pb n="45a"/>
上六過渉滅頂凶无咎象曰過渉之凶不可咎也<lb/>
　此一爻是言天人交困之日惟當盡力之所能為而<lb/>
　不可以成敗論也過渉勇於渉也滅頂水没其頂也<lb/>
　周公繫大過上爻曰上以隂柔而處過極之地是當<lb/>
　國事艱難之秋既不敢委於時勢之不可為又不敢<lb/>
　量其才力之不能濟真所謂竭忠盡智以死繼之者<lb/>
　也象如勇於渉水至滅頂而不悔焉此殆以身殉天<lb/>
　下之事而有凶矣然其心存効節志在成仁無媿於<lb/>
<pb n="45b"/>
　見危授命之義又何咎焉孔子釋上象曰君子幸而<lb/>
　成天下之事當論其功不幸而殉天下之事當諒其<lb/>
　心上六過渉之凶事雖不濟而其心則已盡矣後之<lb/>
　尚論者寧可以其不能濟而追咎之乎葢大過之極<lb/>
　非有大過人之才不克濟上以柔正之徳而遇極否<lb/>
　之時任過其力至鞠躬盡瘁之死而靡悔於事則凶<lb/>
　於義則无咎也夫大過本行權之事而聖人特發守<lb/>
　經之義於上六此義明而孔光馮道之徒不得借明<lb/>
<pb n="46a"/>
　哲保身之説以文其偷生賣國之奸矣<lb/>
䷜<hi>坎下坎上</hi>
　坎以一陽陷二隂之中是為坎陷之義凡陽居隂之<lb/>
　中者為陷坎水也陷者水之體也坎為險難之象所<lb/>
　謂時值艱危雖聖人亦處無可如何之勢其能自必<lb/>
　者惟心耳彖傳所言剛中有功乃教天下以存心誠<lb/>
　信為出險之法也六爻中如二爻之小有得則盡其<lb/>
　道而不遇其時者也四以忠信善道結於君心臣之<lb/>
<pb n="46b"/>
　能竭誠以勤於下者也五以陽徳居尊而時將出險<lb/>
　君之能剛中而運於上者也若夫初之深入於險三<lb/>
　之陷於兩坎上之終極於險是時勢既值其窮而才<lb/>
　徳又不足以濟欲以平大難而救大艱曷有濟乎葢<lb/>
　天下不能無險阻之時聖人貴有出險之用惟秉陽<lb/>
　剛中正之徳因時措宜天下有事則定密策决衆疑<lb/>
　以成撥亂返正之功天下無事則畫郊圻固封守以<lb/>
　裕思深慮逺之畧必深宫嘗厪險阻之虞而後薄海<lb/>
<pb n="47a"/>
　乃有磐石之固此所以坎卦至險而卦辭必言出險<lb/>
　之道歟<lb/>
習坎有孚維心亨行有尚<lb/>
　此卦上下皆坎一陽陷於二隂中為坎重之又得坎<lb/>
　焉陷益深而險益重故名習坎卦辭言處險之道惟<lb/>
　以孚信居之則心有主而成出險之功也習重習也<lb/>
　坎險陷也文王繫坎彖辭曰人當重險之來是身已<lb/>
　入乎險中而不得免者也所可得而自主者心耳卦<lb/>
<pb n="47b"/>
　體陽實在中為有孚心亨之象則中有孚信而於坎<lb/>
　險之内炯炯不昧者維此一心是心之實處即是心<lb/>
　之通處禍至而不摇變來而若適而心亨矣夫心既<lb/>
　亨通則險阻之境皆吾順行之境而何險之不可出<lb/>
　哉是在險而尚於行而不至終於險中也周易上經<lb/>
　以乾坤始以坎離終坎得乾之中爻故中實而為誠<lb/>
　離得坤之中爻故中虛而為明誠則心有定主而利<lb/>
　害得喪不得而入之明則内無偏執而是非毁譽不<lb/>
<pb n="48a"/>
　得而汨之故中實者坎之用中虛者離之用也體易<lb/>
　者因坎離之中而悟誠明之妙用古聖人之心學實<lb/>
　在於此徒為出險云乎哉<lb/>
彖曰習坎重險也水流而不盈行險而不失其信維心<lb/>
亨乃以剛中也行有尚往有功也天險不可升也地險<lb/>
山川丘陵也王公設險以守其國險之時用大矣哉<lb/>
　此彖傳是釋坎彖辭以明處險之有道而後可以出<lb/>
　險也剛中謂二五孔子釋坎彖辭曰卦之名為習坎<lb/>
<pb n="48b"/>
　者以卦體上下皆坎是為重險險不重則彼險此平<lb/>
　人情尚可趨避習坎則逺近無可避之地智愚無自<lb/>
　脱之人而聖賢之作用見焉卦辭所謂有孚者以坎<lb/>
　象為水水體内實而有常故其流也足此通彼不至<lb/>
　盈溢妄行此即其信也其信無論行於地中有常而<lb/>
　不變即至行乎險阻而不盈如故初何失焉彼人之<lb/>
　處險而信義不失者何以異此故曰有孚也維心亨<lb/>
　者以二五剛而在中則剛實無偽心有主宰自能通<lb/>
<pb n="49a"/>
　達無碍而亨也行有尚者以其剛中之才而往則至<lb/>
　誠感孚行無不達自能芟除大難而有功也夫處險<lb/>
　則思出險之方而用險還為防險之道天之險高不<lb/>
　可升是也有無形之險矣地之險山川丘陵是也有<lb/>
　有形之險矣王公法天險之無形設為法令制度以<lb/>
　防其未然法地險之有形設為城郭溝池以制其已<lb/>
　然而以守則固國是以寧皆因險之時以成險之用<lb/>
　也顧不大矣哉按信與剛中是明處險之道設險守<lb/>
<pb n="49b"/>
　國是明用險之方處險有其道則義命自安雖居患<lb/>
　難之中無入而不自得用險有其方則形便已據雖<lb/>
　有卒然之虞預備而可無患然山川城池特設險之<lb/>
　一端耳若夫尊卑之等貴賤之分明等威異物采凡<lb/>
　所以杜絶陵替限隔上下者此誠體險之大用而所<lb/>
　謂地利不如人和也用險者尤宜留意歟<lb/>
象曰水洊至習坎君子以常徳行習敎事<lb/>
　此象傳是言君子法習坎之義而得治已治人之道<lb/>
<pb n="50a"/>
　也洊至流而不息也常久也孔子釋坎象曰水流洊<lb/>
　至兩坎相習之象君子體之取水之有常以常徳行<lb/>
　必思所以茂正三徳崇脩六行而學之不厭則理義<lb/>
　熟於身心而治己之功備矣取水之洊習以習教事<lb/>
　必先使之既安其教又服其事而誨之不倦則政令<lb/>
　熟於觀聽而治人之道畢矣皆洊習之義也從來險<lb/>
　難皆起於人事故治已治人為有天下之要務徳行<lb/>
　不常則有初鮮終私欲横起遇險而不能自持者有<lb/>
<pb n="50b"/>
　之矣教事不常則始勤終怠奸宄萌生當險而不能<lb/>
　肆應者有之矣然人君必先慎脩於上日就月將而<lb/>
　後海内回心向道風移俗易不待勢制威禁自然相<lb/>
　觀而化則治已又為治人之本也<lb/>
初六習坎入于坎窞凶象曰習坎入坎失道凶也<lb/>
　此一爻是言處重險之下而失濟險之道也窞坎中<lb/>
　之陷處周公繫坎初爻曰初本隂柔之質無濟險之<lb/>
　才處重險之下無濟險之勢上無應援無濟險之人<lb/>
<pb n="51a"/>
　是其志氣昏愚所為拂亂非徒不能出乎險也惟益<lb/>
　陷於深險耳為在習坎之中而又入於坎窞之象如<lb/>
　是則墜於重淵載胥及溺而已其凶可知孔子釋初<lb/>
　象曰惟陽剛乃可以出險初以隂柔而居習坎之下<lb/>
　是失其陽剛之道而其陷益深矣所以有入于坎窞<lb/>
　之凶也葢平陂之形雖在於世而趨避之方則操乎<lb/>
　我故最凶莫如坎之初而聖人示之曰失道可見雖<lb/>
　在重險之下非無出險之道乃人自失其道而後至<lb/>
<pb n="51b"/>
　於凶此君子之所為惡居下流也<lb/>
九二坎有險求小得象曰求小得未出中也<lb/>
　此一爻是言二身處險中雖具剛中之才而僅足小<lb/>
　有濟也小得言未大也中謂二隂之中周公繫坎二<lb/>
　爻曰二當坎險之時陷於上下二隂之中乃至險之<lb/>
　地有險者也幸以剛居中是有孚心亨之人而肩濟<lb/>
　險之任宜若可出險而無難然處勢艱難人情阻拂<lb/>
　當此者僅可小有所得以為出險之地若欲遽進以<lb/>
<pb n="52a"/>
　求出乎險則將至於三之來往皆險而入于坎窞而<lb/>
　已孔子釋二象曰所謂小有得者非二之才徳不足<lb/>
　以濟險也以一陽方為二隂所陷在險之地是時尚<lb/>
　未能出乎險中而不可大有得也大抵氣數一定雖<lb/>
　聖人不能與之爭然具剛中之徳處險阻而得其道<lb/>
　則氣數亦不得而終困之曰小有得者非貪茍安而<lb/>
　已遵時養晦見可而進其亦有不得不然者乎<lb/>
六三來之坎坎險且枕入于坎窞勿用象曰來之坎坎<lb/>
<pb n="52b"/>
終无功也<lb/>
　此一爻是言三上下皆險而無濟險之才也來謂就<lb/>
　下之謂往上枕倚著未安之意周公繫坎三爻曰三<lb/>
　以隂柔不中正而履重險之間是以委靡之質而當<lb/>
　大難之衝其進與退皆無足據者也來亦遇坎之亦<lb/>
　遇坎來下則入乎險之中之上則如枕重險焉所處<lb/>
　如此則前後皆險舉足蹈危必入于坎中之窞而不<lb/>
　能出也禍患已深雖來與之安所用哉孔子釋三象<lb/>
<pb n="53a"/>
　曰所謂來之坎坎者三之心豈肯終于坎哉特以其<lb/>
　隂柔不中正雖處平易尚難克濟况履險乎徒見其<lb/>
　憧憧往來而終無出險之功也按險為陷人者也而<lb/>
　三之隂自陷險中至於跼天蹐地進退維谷嗟乎陽<lb/>
　之陷也猶可小得既平隂之陷也一敗塗地而已矣<lb/>
　彼陷人者徒自陷耳可不懼哉<lb/>
六四樽酒簋貳用缶納約自牖終无咎象曰樽酒簋貳<lb/>
剛柔際也<lb/>
<pb n="53b"/>
　此一爻是言四居濟險之任惟忠順以事上也樽以<lb/>
　盛酒簋以盛食貳益之也缶即酌器也為樽之副牖<lb/>
　室之受明處象曰樽酒簋貳之貳疑衍剛柔指四與<lb/>
　五際即交際之際周公繫坎四爻曰四以隂居柔下<lb/>
　無應援非能濟天下之險者但以其身居大臣之地<lb/>
　而當險難之日則上之倚毗於己者倍切於常時故<lb/>
　必去虛文捐形迹惟益勵其忠實之心以為事君之<lb/>
　本而其進結於君也又必因君之所明以祛其所蔽<lb/>
<pb n="54a"/>
　庶不至任質而疑於戅也為樽酒簋貳用缶納約自<lb/>
　牖之象如是則君必信吾心而用吾言以濟其險也<lb/>
　夫豈有悾悾為忠益而反以為咎乎終必无之矣孔<lb/>
　子釋四象曰所謂樽酒簋者葢以險難之時非誠實<lb/>
　不足以固其君臣之交故五以剛而下交乎臣四以<lb/>
　柔而上交乎君則精神相通形迹俱捐剛柔自是相<lb/>
　際而成濟險之功矣按君臣相遇自古為難而四與<lb/>
　五不事多儀即可交合者葢時當無事勢分之相隔<lb/>
<pb n="54b"/>
　故君臣之合常見其難運值多艱緩急之相須故君<lb/>
　臣之合偏覺其易四與五在險難之中剛柔相濟臣<lb/>
　固切於上交君亦勤於下接宜其作合之易也方之<lb/>
　在昔肅宗之於李泌徳宗之於陸贄庶幾似之然贄<lb/>
　從其君於多難之日計無不從及禍患寖平一抗直<lb/>
　言而遽罹斥逐豈其有乖納牖之道乎信乎君臣之<lb/>
　合似易而實難也人主誠深念乎此則其臣自不至<lb/>
　信而被謗忠而見疑矣<lb/>
<pb n="55a"/>
九五坎不盈祗既平无咎象曰坎不盈中未大也<lb/>
　此一爻是言五才足濟險而又有出險之機也祗抵<lb/>
　也中謂剛中周公繫坎五爻曰五在坎之中未離乎<lb/>
　險者也然以剛中之才而居尊位其才其勢俱足以<lb/>
　濟險而又時將出險則有可濟之會是以有孚心亨<lb/>
　之君而肩濟險之責必漸至於險者使易危者使平<lb/>
　猶坎陷之中雖未至盈而出然已至於平而將盈矣<lb/>
　夫險患其不平耳既平則險必可濟又何咎之有哉<lb/>
<pb n="55b"/>
　孔子釋五象曰天下之險一日未去則人君之徳一<lb/>
　日未大五之坎尚不盈時為之也其未大者乃時之<lb/>
　掩乎中而非中之不足濟乎時也按二五皆有剛中<lb/>
　之徳可以出險而二曰坎有險五曰坎既平者葢險<lb/>
　有能濟之道又有將濟之時二在下坎之中徳雖具<lb/>
　而位未隆是以猶為重險所困也五在上坎之中徳<lb/>
　位俱隆而時亦將出重險之外矣要之時不可必而<lb/>
　道當自盡此所以必有孚心亨而後行有尚也可不<lb/>
<pb n="56a"/>
　勉歟<lb/>
上六係用徽纆寘于叢棘三歲不得凶象曰上六失道<lb/>
凶三歲也<lb/>
　此一爻是言上居險之極而終於莫濟也係縛也徽<lb/>
　三股索也纆兩股索也寘拘也叢棘重險難脱之地<lb/>
　或謂即後世所云棘寺也周公繫坎上爻曰上以隂<lb/>
　柔而居險極是其才不足以濟險而又當存亡危急<lb/>
　之秋身在險中為險所陷而終無出險之日者也為<lb/>
<pb n="56b"/>
　係用徽纆寘于叢棘之象夫係之寘之所處之困廹<lb/>
　何如而至於三歲之久猶不得免則陷溺之深而凶<lb/>
　可知矣孔子釋上象曰上六所謂凶三歲者何哉葢<lb/>
　出險以陽剛為道今以隂居柔才弱莫濟全失其處<lb/>
　險之道矣宜其久而終至於凶也按初上二爻包坎<lb/>
　體四爻之外是六爻中陷坎之最甚者然聖人視此<lb/>
　不以為天運之適然而必責以人事之當然故始終<lb/>
　以失道儆之若險未嘗陷人而人自陷夫險者其勉<lb/>
<pb n="57a"/>
　人以自强之心可謂切矣<lb/>
䷝<hi>離下離上</hi>
　離麗也以其一隂附麗於二陽也又明也以其中虛<lb/>
　則明也離為火以火體本虛麗於物而始明也彖傳<lb/>
　釋卦辭惟在正以出之而順以成之故成炳照萬物<lb/>
　之功六爻之中惟九三盛極將衰有不能知止之戒<lb/>
　六二則言臣道之能將順也上九則言君威之能丕<lb/>
　振也初爻持之以敬則無咎四爻廹之以剛則終凶<lb/>
<pb n="57b"/>
　所為敬勝者吉而太剛者折也至於五爻能以憂危<lb/>
　之心收大權而保天祿此堯舜所以勤吁咈而湯武<lb/>
　所以朂銘誥歟按文王序上經始之以乾坤而終之<lb/>
　以坎離者以坎得乾之中畫離得坤之中畫故坎離<lb/>
　者天地之心也坎藏天之陽著明為月離麗地之隂<lb/>
　含明為日坎水主北方而司寒離火主南方而司暑<lb/>
　月則司夜日則司晝自太極既判兩儀化育以後凡<lb/>
　水火日月之用寒暑晝夜之運莫非二卦之所包藴<lb/>
<pb n="58a"/>
　帝王體之以治天下則裁成輔相之道以立聖賢體<lb/>
　之以治一身則動静通復之理以明洵乎易道之㣲<lb/>
　為能範圍天地而不過矣<lb/>
離利貞亨畜牝牛吉<lb/>
　此卦上下皆離隂麗於陽附麗之義故名為離卦辭<lb/>
　言附麗乎人之道既貴於正而又必出之以順也牛<lb/>
　順物牝牛順之至者也文王繫離彖辭曰凡人莫不<lb/>
　有所附麗未附麗之先交不可妄投既附麗之後情<lb/>
<pb n="58b"/>
　不可乖隔故遇合之始必出之以至正而利於貞焉<lb/>
　則道徳可以相贊功業可以相資何亨如之然正者<lb/>
　易於相忤又必謙卑以自牧柔遜以相先而處其至<lb/>
　順如畜牝牛然庶幾在已無違在人無拂而得吉矣<lb/>
　此可見貞而能順則貞不失之激順而能貞則順不<lb/>
　流於諂此附麗之善道也按離之為卦一隂離乎二<lb/>
　陽陽者君道隂者臣道故多主臣麗君而言然臣可<lb/>
　以上麗乎君君亦可下麗乎臣為君者黜邪佞登忠<lb/>
<pb n="59a"/>
　良慎之於始矣而既得賢臣則卑躬以隆其體虛懐<lb/>
　以盡其情又極延攬之誠焉此君之善乎麗臣也為<lb/>
　臣者進以禮退以義謹之於初矣而既事聖主則將<lb/>
　順以昭其羙委曲以殫其忱又極納牖之道焉此臣<lb/>
　之善乎麗君也三代以下人主巍巍於上百僚唯唯<lb/>
　於下君側多狎昵之人盈廷工諛媚之習知此者鮮<lb/>
　矣欲求合夫麗之義必交盡其正且順而可哉<lb/>
彖曰離麗也日月麗乎天百穀草木麗乎土重明以麗<lb/>
<pb n="59b"/>
乎正乃化成天下柔麗乎中正故亨是以畜牝牛吉也<lb/>
　此彖傳是釋離彖辭以明天地君臣各得其所麗之<lb/>
　道也重明主人君言明而又明明之不息也正者明<lb/>
　得其正不為苛察柔麗乎中正指六二言孔子釋離<lb/>
　彖辭曰卦名離者附麗之義也推之人物莫不各有<lb/>
　所麗故日月麗乎天是物之成象者有以麗而明也<lb/>
　百穀草木麗乎土是物之成形者有以麗而生也大<lb/>
　君者位天地之中而為天下之主豈無所麗乎將見<lb/>
<pb n="60a"/>
　人君智周萬物而行所無事推見至隱而不尚苛察<lb/>
　是重明以麗乎正也由是一明無不明一正無不正<lb/>
　百度惟貞庶績咸熙乃化成於天下矣是君之出治<lb/>
　有以麗而成也三才之各有所麗如此此離之名所<lb/>
　由取也辭曰利貞亨畜牝牛吉者葢人君以重明之<lb/>
　徳作之於上人臣當以忠順之徳附之於下卦之六<lb/>
　二柔麗乎中正則是人臣麗重明之君也不驕不亢<lb/>
　有恭敬之羙而又裁之以中行之以正不流卑諂之<lb/>
<pb n="60b"/>
　私惟中正也則有貞之義矣故亨惟柔也則有畜牝<lb/>
　牛之義矣故吉葢惟君之重明而後可以配天地惟<lb/>
　臣之柔正而後能佐人君此上下之相與有成也歟<lb/>
　按程傳以重明麗正柔麗中正皆兼君臣言竊謂重<lb/>
　明即大人之繼明豈有臣之明而敢與君之明亢者<lb/>
　且二五雖皆柔中而五所居未正二正而且中則柔<lb/>
　麗中正似專指黄離之臣為得也葢人君一日萬幾<lb/>
　非重明不足以辨忠佞非居正不足以式臣民故專<lb/>
<pb n="61a"/>
　屬之君人臣仰事一人非柔則失之專而必至分君<lb/>
　之明非中正則失之諂而不足以承君之明故專屬<lb/>
　之臣如是則明良會合心志一而功業成矣<lb/>
象曰明兩作離大人以繼明照于四方<lb/>
　此象傳是言大人自純其明徳之功而光被乎世也<lb/>
　作起也繼明以明相續也孔子釋離象曰上下皆離<lb/>
　明而重兩相繼而起重離之象也大人法離明相繼<lb/>
　之義以緝熙厥徳則本體有純一之休以覃敷厥世<lb/>
<pb n="61b"/>
　則四方無闇汶之氣在大人止自繼其明耳而文明<lb/>
　之化所以照於四方者已具足於大人明量中矣離<lb/>
　明之學非大人孰能與於斯按易卦大象或稱君子<lb/>
　或稱先王或稱后惟離稱大人葢明明徳者大人之<lb/>
　學也繼明即明明徳之義此千古聖學相傳之大原<lb/>
　也然離之所以繼明者由乾再索於坤而得其中畫<lb/>
　六二敬以直内義以方外則體用無不明矣六五黄<lb/>
　中通理正位居體則表裏無不明矣明兼體用徹表<lb/>
<pb n="62a"/>
　裏則已之徳明而即可明明徳於天下光輝所發無<lb/>
　逺不届其照四方也宜哉<lb/>
初九履錯然敬之无咎象曰履錯之敬以辟咎也<lb/>
　此一爻是言人之不可易於處事而當敬以持之也<lb/>
　履在下之象錯然紛錯之貌周公繫離初爻曰初以<lb/>
　剛在下而處離體剛徳好動則果於任事離性炎上<lb/>
　則喜於麗人是其急於所履而不顧事機之紛錯者<lb/>
　也故有履錯然之象夫初在下而跡已動動則失在<lb/>
<pb n="62b"/>
　下之宜而有咎也然其剛明之才若知其義而敬慎<lb/>
　之則心有主而動不妄履錯之咎何自而至矣孔子<lb/>
　釋初象曰履錯然欲動而必以敬者葢以初居離始<lb/>
　所履之善惡邪正紛錯交進莫知適從敬則可以慎<lb/>
　其所履而避咎耳茍其敬之雖履錯然庸何咎乎葢<lb/>
　天下是非得失本屬一定之理然有平時見之甚明<lb/>
　而臨事忽迷謬者此非不明之咎葢明而不敬之咎<lb/>
　也聖人於未明者教之以明於已明者教之以敬假<lb/>
<pb n="63a"/>
　使致知明善以後不加以謹幾慎獨之功則高明者<lb/>
　之失足與卑暗者之妄行何異乎敬之一言通於六<lb/>
　位而特舉初以槩之所謂必敬其初而後能敬其終<lb/>
　也<lb/>
六二黄離元吉象曰黄離元吉得中道也<lb/>
　此一爻是言人臣能以中正之道而上麗乎其君也<lb/>
　黄中色文之羙也黄離羙之盛也周公繫離二爻曰<lb/>
　二以文明中正之徳而上麗於文明中順之君是人<lb/>
<pb n="63b"/>
　臣之麗君也將順而濟以匡救渾厚而出以精明所<lb/>
　稱臣道之最中者矣故為黄離之象當是時祗見其<lb/>
　居中而運絶無功烈之可見而繼明之主徳自昭化<lb/>
　成之羙俗自洽君都臣俞而四海從欲嚮風大善而<lb/>
　吉之道也孔子釋二象曰所謂黄離元吉者葢黄中<lb/>
　色也二居中而麗五是其所以事君者皆得中道而<lb/>
　無過不及之差者也惟其為道也能合乎中道故其<lb/>
　為離也有取於黄離而元吉之效誠非倖致矣按六<lb/>
<pb n="64a"/>
　二之離則其明也黄則其文也文明由中道而發則<lb/>
　其明非一偏之見其文皆至徳之光所謂羙在其中<lb/>
　而暢四肢發事業者也重明之主將以明照四方化<lb/>
　成天下必有文明中正之臣為之宣布於下非如六<lb/>
　二者疇克勝其任乎<lb/>
九三日昃之離不鼓缶而歌則大耋之嗟凶象曰日昃<lb/>
之離何可久也<lb/>
　此一爻是言人當安常以貞遇而戒徒憂者之無益<lb/>
<pb n="64b"/>
　也缶常用之器周公繫離三爻曰以理言之盛必有<lb/>
　衰以數言之生必有死此人之大常也三居下體之<lb/>
　終是前明將盡盛極將衰之候故為日昃之離當此<lb/>
　時也智力既無足恃時會亦難强爭倘不安氣數之<lb/>
　常以自適而戚戚於危亡之憂以為旦夕莫保之計<lb/>
　如不鼓缶而歌則徒大耋之嗟然竟何益哉祗速之<lb/>
　斃耳凶之道也孔子釋三象曰離未至昃猶或可久<lb/>
　既昃矣則盛極將衰何可久也明者知其然安常處<lb/>
<pb n="65a"/>
　順又豈足以為凶乎按傳曰有徳則樂樂則能久孔<lb/>
　子發憤忘食樂以忘憂不知老之將至衞武公年九<lb/>
　十五猶使人日箴戒於側作詩自勵云借曰未知亦<lb/>
　聿既髦聖賢以及時聞道為樂以永不聞道為憂豈<lb/>
　有教人以時數將盡以樂消日之理乎此爻之㫖亦<lb/>
　言人之道徳功業返諸已者無憾然後可居易以聽<lb/>
　其自然所謂脩身以俟之耳非一無所用心而徒委<lb/>
　諸氣數之謂也<lb/>
<pb n="65b"/>
九四突如其來如焚如死如棄如象曰突如其來如无<lb/>
所容也<lb/>
　此一爻是言四以剛侵上而不容於世也突如其來<lb/>
　言猝至也无所容言焚死棄也周公繫離四爻曰九<lb/>
　四當後明將繼正天命重回之會人心始向之秋宜<lb/>
　以順而動徐以定之可耳而乃以剛廹之狹陋前人<lb/>
　之規盡行一已之志更張太驟突如其來如者也則<lb/>
　激而生變而厲階之作災必逮夫身矣是固以剛自<lb/>
<pb n="66a"/>
　敗者其諸以火自焚者乎焚則死死則棄矣孔子釋<lb/>
　四象曰突如其來如者四之過剛太鋭犯順已極宜<lb/>
　其不戢而自焚受禍既酷而公論不予天下之所不<lb/>
　容也按剛所以持正也剛而犯上不正莫大焉居大<lb/>
　臣之位而不避僭逼之嫌其能逭不敬之誅乎漢景<lb/>
　帝謂周亞夫意怏怏非少主臣史稱霍光之禍萌於<lb/>
　驂乗此二臣者才徳出衆功冠一時然皆不免突如<lb/>
　之戒以至殞身滅宗故知牝牛之義為人臣者尤當<lb/>
<pb n="66b"/>
　三復也<lb/>
六五出涕沱若戚嗟若吉象曰六五之吉離王公也<lb/>
　此一爻是言五明於保位之義而出之以憂懼之心<lb/>
　也離即麗也周公繫離五爻曰五以柔居尊而麗乎<lb/>
　中有文眀之徳可謂繼明之善者矣然處不得其正<lb/>
　而廹於上下之兩陽是主權將至下移而國柄慮其<lb/>
　倒持者也幸明徳在中故能反躬自治而憂深慮逺<lb/>
　既出涕沱若而憂形於色又戚嗟若而憂聞於聲謹<lb/>
<pb n="67a"/>
　畏如是庶君徳克昭奸萌潛杜收主權而固天位吉<lb/>
　莫逾焉孔子釋五象曰六五以君而下廹於臣位亦<lb/>
　殆矣而言吉者以其存憂畏之心則所行自無乖戾<lb/>
　之失有以麗於王公之位而永保天祿也按多難可<lb/>
　以興邦殷憂所以啟聖古之明主惕心危慮兢兢若<lb/>
　不自保而卒能抑奸暴之志收天下之權皆自此一<lb/>
　念致之也不然六五為離明之主何由至於出涕戚<lb/>
　嗟乎繼明而戚與方蹶而泄其得失正可㕘觀矣<lb/>
<pb n="67b"/>
上九王用出征有嘉折首獲匪其醜无咎象曰王用出<lb/>
征以正邦也<lb/>
　此一爻是言剛與明交濟故能行師而奠邦也折首<lb/>
　誅其首惡也醜類也周公繫離上爻曰上九以陽居<lb/>
　上在離之極剛明之至者也惟剛明則可以及逺故<lb/>
　王者用此道以出征則能戡亂止暴以享有嘉羙之<lb/>
　功然剛極則無所縱舍明極則無所掩匿茍不約之<lb/>
　以中則剛而失於過嚴明而病於過察矣故其出征<lb/>
<pb n="68a"/>
　　也但折取其首惡之人而威自震獲匪其從亂之類<lb/>
　　而刑不濫既不至養奸以怙亂又不至縱暴而寡恩<lb/>
　　大憝斯拔羣心傾服而共臻化成之治又何咎焉孔<lb/>
　　子釋上象曰王用出征匪以黷武也誠念邦之不正<lb/>
　　由寇賊亂之耳一出征而除暴止刑乃所以綏正其<lb/>
　　邦國也按繼體之君尤重征伐之事有扈之師啟所<lb/>
　　以承禹也商奄淮徐之征成王所以繼武也周公作<lb/>
　　立政終之曰其克詰戎兵以陟禹之迹召公告康王<lb/>
<pb n="68b"/>
　　亦曰張皇六師無壊我高祖寡命葢不如是不足以<lb/>
　　奮揚威武而救陵遲之漸此正邦之王必以出征為<lb/>
　　急也後世上下茍安口不言兵甚至武備廢弛外寧<lb/>
　　而遂忘内憂者亦獨何哉<lb/>
　<lb/>
　<lb/>
　<lb/>
日講易經解義卷七<lb/>
</p>
<p>
</p>
  </div>
</body>
</text>
</TEI>
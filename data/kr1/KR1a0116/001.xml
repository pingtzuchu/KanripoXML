<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講易經解義卷一<lb/>
　上經<lb/>
　䷀<hi>乾下乾上</hi>
　伏羲畫卦有畫無辭自文王繫卦辭周公繫爻辭孔<lb/>
　子作彖傳及大小象傳文言傳而卦之理無餘藴矣<lb/>
　卦辭統論一卦之吉凶而彖傳則或言卦體或言卦<lb/>
　徳或言卦變或言卦象皆所以推明卦義與卦辭相<lb/>
<pb n="1b"/>
　發明者也至於爻辭或六爻合撰或各爻殊趣或卦<lb/>
　言剛健而爻以為强暴或卦言隂柔而爻以為貞順<lb/>
　或隂陽相應而位不免於咎或剛柔當位而時適過<lb/>
　乎中蓋有爻辭與卦辭絶不相𩔖而六爻象傳與彖<lb/>
　傳亦各不相謀者彖言一卦之統體爻言各爻之時<lb/>
　位其不可為典要固如此矣若夫爻位得中惟二與<lb/>
　五而二臣象也五君象也上下之位殊尊卑之𫝑異<lb/>
　相濟則有功无應則取戾六十四卦同一㫖也惟大<lb/>
<pb n="2a"/>
　象闡因象命名之理於六爻之外别立一義責在用<lb/>
　易之君子學者觀六畫之象玩卦爻之辭而叅合於<lb/>
　彖象傳之㫖於以用易殆庶幾焉<lb/>
　乾取純陽至健之義故其象為天擬諸物𩔖則為龍<lb/>
　其功用則曰時成六爻潛見惕躍飛亢皆時也皆聖<lb/>
　人之事也三居人位故不稱龍而徳則龍徳也上處<lb/>
　陽極不能無悔而處得其正則變悔為吉也文言反<lb/>
　覆申明不越此理大抵合乎時則不過於剛而為羣<lb/>
<pb n="2b"/>
　龍无首不合乎時則當初陽在下急於出潛即宜有<lb/>
　悔不待上九之亢矣故曰惟聖人知進退存亡而不<lb/>
　失其正卦辭言元亨利貞而爻辭不之及六爻皆龍<lb/>
　則四徳無不畢具也他卦主隂陽相應而乾坤不相<lb/>
　應純陽純隂以同徳應則不以隂陽應也乾坤二卦<lb/>
　之隂陽未有專於一偏而不相為濟者故六爻之後<lb/>
　復以用九用六明之此則諸卦所不得而同者矣<lb/>
乾元亨利貞<lb/>
<pb n="3a"/>
　此卦六畫皆奇上下皆乾陽之純而健之至故名為<lb/>
　乾而卦辭則即天道以明聖人之徳也乾健也元大<lb/>
　也始也亨通也利宜也貞正而固也卦辭即彖辭文<lb/>
　王繫乾彖辭曰伏羲畫卦為乾純陽至健有天之象<lb/>
　蓋以形體言則謂之天而以性情言則謂之乾人能<lb/>
　體乾立極斯人道即天道矣天以元徳始萬物聖人<lb/>
　本至健之才以開物前民而元一同於天也天以亨<lb/>
　徳長萬物聖人奮有為之力以設施舉措而亨一同<lb/>
<pb n="3b"/>
　於天也遂萬物者利之徳聖人因性制宜使無一物<lb/>
　不得其所一如天之利也成萬物者貞之徳聖人化<lb/>
　裁曲成使無一物不植其命一如天之貞也析之則<lb/>
　為四徳統之不越一乾蓋乾道至大至通本無不宜<lb/>
　本無不正體乾者實能法天自强以純心行純政則<lb/>
　徳化治功自無不與天合撰耳按元亨利貞之辭見<lb/>
　於諸卦者皆為大亨而利於正孔子釋乾彖辭獨分<lb/>
　指四徳誠以乾徳渾全不可以他卦例也蓋元亨利<lb/>
<pb n="4a"/>
　貞之道即仁義禮智之徳元亨利貞運於天而本乎<lb/>
　乾仁義禮智具於心而原乎性維天之命於穆不已<lb/>
　乾之道也至誠無息純亦不已性之徳也故法天在<lb/>
　於體乾盡心由於知性其實仁義禮智之性與元亨<lb/>
　利貞之天道非有二也帝王欲象天行該聖徳亦惟<lb/>
　於性學加之意而已矣<lb/>
初九潛龍勿用<lb/>
　此一爻是言有徳無時者宜退而不宜進也畫卦自<lb/>
<pb n="4b"/>
　下而上故以下爻為初九陽數故謂陽爻為九龍性<lb/>
　屬陽因取象於龍潛藏也周公繫乾初爻曰初九陽<lb/>
　居下位是有可為之徳而阻於時之未遇者其象如<lb/>
　龍之潛藏未出者然既未出潛即宜靜以自守若不<lb/>
　能藏器待時而稍有露才躁進以輕於一試之意鮮<lb/>
　有不致僨敗者矣抱龍徳者慎勿急求用世以自喪<lb/>
　所守焉可也按易象雖通於卜筮而君子觀象玩辭<lb/>
　原不待卜筮而後可以學易即此爻而論未仕者處<lb/>
<pb n="5a"/>
　之則當隱約以俟時已仕者處之則當奉身而遠遯<lb/>
　等而上之以天子之尊而玩此爻或時當主靜或事<lb/>
　當謹密皆潛之義也推之諸卦之中雖或專言君道<lb/>
　臣道或專指一時一事亦不當膠執卦爻之辭而宜<lb/>
　觸𩔖引伸以盡其義如此則自天子以至庶人三百<lb/>
　八十四爻皆可用矣<lb/>
九二見龍在田利見大人<lb/>
　此一爻是言龍徳之及於物也在田謂處地上大人<lb/>
<pb n="5b"/>
　謂大徳之人指九二言周公繫乾二爻曰九二以陽<lb/>
　剛中正之徳當出潛離隱之時位雖未尊而徳已衆<lb/>
　著上可致君下可澤民如龍之顯見於田而霖雨足<lb/>
　以及物之象此盛徳濟時之大人也人君見之則資<lb/>
　其謀猷下民見之則資其教養何利如之按本義謂<lb/>
　占者若有見龍之徳則利見九五在上之大人此雖<lb/>
　主占法之變通而言而易理變動不居原自如是如<lb/>
　九二抱徳用世之士非得人主推心委任無由普徳<lb/>
<pb n="6a"/>
　施於天下而成霖雨之功故其義可以𩔖通而其象<lb/>
　可以互見也<lb/>
九三君子終日乾乾夕惕若厲无咎<lb/>
　此一爻是言處危地者當知憂懼也乾乾兢惕之意<lb/>
　下卦乾之終上卦乾之始故取此象周公繫乾三爻<lb/>
　曰九三才既過剛又居高位此危地也一念不慎則<lb/>
　尤悔叢生豈能無過賴三性體剛健有履危能戒之<lb/>
　象所以終日乾乾警懼上思國家寄託之重下念民<lb/>
<pb n="6b"/>
　生屬望之殷雖至日夕猶惕若不敢懈焉夫以投艱<lb/>
　遺大之地為動心忍性之資時時思過即時時求所<lb/>
　以寡過事事思危即事事求所以持危雖身處危地<lb/>
　而可以無功高震主之嫌與恃才絶物之患矣何咎<lb/>
　之有大抵聖人教人學易歸於知懼不獨處危地為<lb/>
　然天下事未有不成於敬而敗於肆者凡卦言惕言<lb/>
　厲言慎言艱貞皆危其辭以使人免過者也故曰懼<lb/>
　以終始其要无咎<lb/>
<pb n="7a"/>
九四或躍在淵无咎<lb/>
　此一爻是示人以妄進之戒也或欲進未定之辭周<lb/>
　公繫乾四爻曰九四以陽居隂志主進而不果於進<lb/>
　其位在上下之交其時在進退未定之際雖事𫝑若<lb/>
　有可為而猶遲疑審顧謀出萬全而後動其象如龍<lb/>
　之或躍而起而仍未離於淵者然時止時行知進知<lb/>
　退又何輕躁妄動之咎哉按先儒釋此爻皆言舜與<lb/>
　湯武之事而推其義凡人𫝑位崇高身任天下之重<lb/>
<pb n="7b"/>
　者皆可以此爻擬之惟是處多懼之地能常存難進<lb/>
　之心則其樹大勲立大業皆自度乎力之所能為與<lb/>
　時之所不得不為而非僥倖以立功名者所可得而<lb/>
　妄擬也已<lb/>
九五飛龍在天利見大人<lb/>
　此一爻是言聖人在上而萬物樂覩也五天位大人<lb/>
　指九五周公繫乾五爻曰九五以剛健中正之徳居<lb/>
　至尊之位乗時首出功業休明有龍飛在天乗風雲<lb/>
<pb n="8a"/>
　以霖雨天下之象此徳位兼隆之大人臣民所共仰<lb/>
　戴者也君子見之則可以得位行志小人見之則可<lb/>
　以養欲給求何不利之有按本義謂有九五之位則<lb/>
　利見九二在下之大人其義與二爻互相發明蓋聖<lb/>
　人繫乾之二五即首發上下應求之義以見體乾圖<lb/>
　治者必貴乎同徳之相濟而在九五居尊臨下汲汲<lb/>
　得賢以自輔較之九二得君而事者其利更有不同<lb/>
　尊卑異位故也<lb/>
<pb n="8b"/>
上九亢龍有悔<lb/>
　此一爻是言處𫝑位之極者當知所變通也亢過於<lb/>
　上而不能下也周公繫乾上爻曰上九居卦之終陽<lb/>
　極於上而不下如龍之飛入於天而不復潛蟄於淵<lb/>
　之象是亢龍也夫時當盛滿不能持滿戒盈則所處<lb/>
　必致失中而所往不能無過動而有悔其能免乎既<lb/>
　知有悔而以亢為戒則持以惕而返於潛庶幾不失<lb/>
　其為龍徳也矣蓋易之大義最忌滿盈日中必昃月<lb/>
<pb n="9a"/>
　盈必虧天道之不容亢也物窮必變器滿必溢人事<lb/>
　之不容亢也聖人不能不處亢之時而有善處乎亢<lb/>
　之道故天不能窮聖人而聖人常能御天亦曰隨時<lb/>
　處中而已<lb/>
用九見羣龍无首吉<lb/>
　此一節是申明體乾之道在以柔濟剛也羣龍謂六<lb/>
　陽无首謂變剛為柔周公於乾卦六爻之後復繫之<lb/>
　以辭曰乾六爻皆陽則其數皆九九者陽數之極也<lb/>
<pb n="9b"/>
　體乾之道者當思陽極則亢而濟之以柔以善其用<lb/>
　如羣龍之剛皆在于首惟能變剛為柔則其首不露<lb/>
　而其用不測人之見之有若无首者然本此道以出<lb/>
　治負創建之才而不自矜其才具絶物之智而不自<lb/>
　驕其智仁以輔義愛以濟威圖事則事無不理馭民<lb/>
　則民無不安何不吉之有大抵帝王治法剛柔相濟<lb/>
　必無偏勝之理刑名法律之治剛勝而偏者也虚無<lb/>
　清靜之治柔勝而偏者也且以操切為剛必流於殘<lb/>
<pb n="10a"/>
　忍則並不得謂之剛以姑息為柔必流於委靡則並<lb/>
　不得謂之柔内健而外順體嚴而用和庶有得于用<lb/>
　九之義而無失中之弊矣乎<lb/>
彖曰大哉乾元萬物資始乃統天雲行雨施品物流形<lb/>
大明終始六位時成時乗六龍以御天乾道變化各正<lb/>
性命保合太和乃利貞首出庶物萬國咸寧<lb/>
　此彖傳是釋乾彖辭而合天道人事以明乾徳也彖<lb/>
　獸名取其能斷故卦辭為彖辭傳為彖傳六位指六<lb/>
<pb n="10b"/>
　爻之位乗憑馭也太和天地之生氣也孔子釋乾彖<lb/>
　辭曰乾之義廣大悉備無所不該而惟天足以當之<lb/>
　惟法天之聖人足以配之試觀天道元亨利貞乾之<lb/>
　四徳而統言之皆元徳之運行也大矣哉其惟乾之<lb/>
　元乎天以生物為心而元則為生生之本當氣機方<lb/>
　動萬物初萌無一物不資元之氣以為形之始亦無<lb/>
　一物不資元之理以為性之始推至成形成性之後<lb/>
　總此一元之徳鼓盪無窮是不獨為萬物之始而且<lb/>
<pb n="11a"/>
　合亨利貞之天徳皆統貫於其中矣此乾元之大也<lb/>
　由是以觀乾之亨隂陽之氣氤緼既久一旦由靜之<lb/>
　動敷布而為雲和洩而為雨凡品彚之物迎此化機<lb/>
　皆潛滋黙長一一形露如水之流而莫禦者然蓋資<lb/>
　始時氣已畢具而至此乃有其形資生時形已悉萌<lb/>
　而至此乃流於外此乾之亨也惟聖人與天合徳觀<lb/>
　天道之元亨即大明於四徳貫通之義元為始貞為<lb/>
　終而由貞起元不終則無以為始終與始之交相循<lb/>
<pb n="11b"/>
　環總一時之所為而已以此知乾爻六位變動不居<lb/>
　正以潛見惕躍飛亢之時各有不同故龍徳運行各<lb/>
　以時而成位於是乗此六龍之徳隨時處中時宜顯<lb/>
　則顯時宜晦則晦時宜舒則舒時宜斂則斂天道之<lb/>
　消長自我御之而行則所往無不亨通可知矣是聖<lb/>
　人之元亨一天道也又進觀乾之利貞萬物之理不<lb/>
　變則不通不化則不成惟乾道運行由變而之化於<lb/>
　是萬物生意充足凡受於天之性與天所賦之命皆<lb/>
<pb n="12a"/>
　各得其正無有欠缺而且氣機就斂萬物即隨之以<lb/>
　入方初生時隂陽㑹合冲和之氣至此保固凝合皆<lb/>
　復返於其始此天道以收斂為發舒之本以歸藏裕<lb/>
　宣洩之用成終成始循環無迹乃乾之利貞也其在<lb/>
　聖人既法天之元亨以生物即法天之利貞以成物<lb/>
　凡教養生殺之事已盡行於乗龍出治之時至此則<lb/>
　恭已穆清首出於臣民之上而深仁厚澤淪洽於人<lb/>
　心風動化行感孚於中外萬國之咸寧與萬物之各<lb/>
<pb n="12b"/>
　正保合俱同鼓舞於太和元氣之中是聖人之利貞<lb/>
　一天道也大抵造化之理通乎人事性命之學合乎<lb/>
　治功孔子傳乾彖而天人之義備矣乾為天之性情<lb/>
　而元則變化之所從出是即太極也流形於亨各正<lb/>
　於利者一物各一太極資始於元保合於貞者萬物<lb/>
　統一太極太極者理也而氣在其中太和者氣也而<lb/>
　理在其中明乎此則帝王在上仁以育萬民義以正<lb/>
　萬民張弛翕闢總一太極自然之用而所謂太和在<lb/>
<pb n="13a"/>
　宇宙間者即其應天時贊化育之極功而已寧有二<lb/>
　致哉<lb/>
象曰天行健君子以自强不息<lb/>
　此象傳是勉人法天以修徳也象像也卦之上下二<lb/>
　體為大象六爻辭為小象孔子既作彖傳以釋卦辭<lb/>
　又作象傳以明卦象之義釋乾象曰乾天徳也而上<lb/>
　下皆乾則有天道運行之象天行一日一周終古不<lb/>
　息非極天下之至健不能君子觀於乾象以人既受<lb/>
<pb n="13b"/>
　天命以生即宜與天同運乃天運不息而人未免有<lb/>
　息者私欲累之耳於是克已自强靜專以立體而所<lb/>
　以為萬事之根本者無一時或息也動直以致用而<lb/>
　所以善萬事之化裁者無一時或息也天理周流始<lb/>
　終無間一如天行之一日一周者然而乗龍配天之<lb/>
　業舉而措之裕如矣蓋天與人初不相遠性與反原<lb/>
　可同歸一日自强即一日之健也一事自强即一事<lb/>
　之健也惟日進而不已則希聖希天皆其擴而充之<lb/>
<pb n="14a"/>
　之事所以成湯聖敬日躋武王以敬勝怠視堯舜之<lb/>
　精一執中若有安勉之别而及其成功一而已矣<lb/>
潛龍勿用陽在下也見龍在田徳施普也終日乾乾反<lb/>
復道也或躍在淵進无咎也飛龍在天大人造也亢龍<lb/>
有悔盈不可久也用九天徳不可為首也<lb/>
　此象傳是分釋乾六爻之象而推明繫辭之義也反<lb/>
　復重復踐行動必於道也造起也謂在天位孔子釋<lb/>
　乾六爻辭曰文王之繫卦辭示象於全體之中周公<lb/>
<pb n="14b"/>
　之繫爻辭復示象於各爻之内所以教天下後世者<lb/>
　至明且切矣試舉乾爻之象觀之初九曰潛龍勿用<lb/>
　謂九為陽徳而初居下體有可為之徳而未遇可為<lb/>
　之時也九二曰見龍在田謂其徳既盛則其化自神<lb/>
　如龍之霖雨及物而所施無不徧也九三終日乾乾<lb/>
　謂體道之心無時敢懈反復體驗以求去危而即安<lb/>
　也九四或躍在淵謂當欲進之際更加詳審則謀出<lb/>
　萬全而可免躁動之咎也九五飛龍在天謂大徳之<lb/>
<pb n="15a"/>
　人乗時首出如龍之上騰於天而萬物皆利見也至<lb/>
　上九亢龍有悔蓋以天道忌盈進極則退盛極則衰<lb/>
　理與𫝑皆不可以久也六爻皆陽而繫以用九蓋以<lb/>
　太剛必折濟之以柔則有功用為物先則致敗故天<lb/>
　徳雖尊不可以為首也大抵易之為道隂陽消長而<lb/>
　已聖人扶陽而抑隂故遇陽則進之遇隂則退之而<lb/>
　於乾之六爻予其潛戒其亢復教以无首者非謂陽<lb/>
　不當貴也誠以陽徳至健而一有恃剛自用之弊則<lb/>
<pb n="15b"/>
　反為欲所屈矣故論天道則曰下濟論君道則曰下<lb/>
　交論處世則戒壯往論濟險則在需時皆以柔濟剛<lb/>
　之道蓋必如是然後陽徳為無弊耳<lb/>
文言曰元者善之長也亨者嘉之㑹也利者義之和也<lb/>
貞者事之幹也<lb/>
　此一節書是申言元亨利貞之徳原於天而具於人<lb/>
　也文釋也言指彖爻之辭自此至末節皆文言也㑹<lb/>
　聚集也和謂無乖戾幹如木之有身也孔子於六十<lb/>
<pb n="16a"/>
　四卦分作彖傳象傳以釋卦爻之辭又以乾坤二卦<lb/>
　其道至大而其六爻之義為至廣也復作文言釋之<lb/>
　以盡其藴釋乾彖辭曰元亨利貞之義既詳見于天<lb/>
　道矣試即天之賦於人與人之全夫天者觀之所謂<lb/>
　元者天之所以始萬物也而賦於人則為仁人性之<lb/>
　中衆善悉備而元則得之最先統之最全百行由此<lb/>
　而出蓋善之長也所謂亨者天之所以通萬物也而<lb/>
　賦於人則為禮人性之中衆美各殊而亨則天理之<lb/>
<pb n="16b"/>
　節文人事之品節百度於此㑹歸蓋嘉之㑹也利者<lb/>
　天之所以遂萬物也而賦於人則為義義以定分尊<lb/>
　卑上下制之極其嚴而皆合乎人心之宜無所矯强<lb/>
　是義之和也貞者天之所以成萬物也而賦於人則<lb/>
　為智智以察理經權常變辨之極其明而預立夫萬<lb/>
　事之基無所摇奪是事之幹也大抵在天則有理氣<lb/>
　在人則有性情元亨利貞理也生長收藏氣也有是<lb/>
　理即有是氣仁義禮智性也惻隱羞惡辭讓是非情<lb/>
<pb n="17a"/>
　也有是性即有是情惟天之理氣全具於人故人之<lb/>
　性情無一不善易書教人盡性而推本於天命正以<lb/>
　天人本無二理而人不當以氣拘物蔽自遠於天也<lb/>
君子體仁足以長人嘉㑹足以合禮利物足以和義貞<lb/>
固足以幹事君子行此四徳者故曰乾元亨利貞<lb/>
　此二節書是言君子之備徳在能體乾也和義謂得<lb/>
　其宜貞固正而固也孔子曰論天命之原元亨利貞<lb/>
　之四徳本人所同具而論率性之學則衆人能行之<lb/>
<pb n="17b"/>
　者鮮矣惟君子以仁為心之徳凡其所存所發莫非<lb/>
　天理之流行則雖倫𩔖至衆而度量之含𢎞自足以<lb/>
　怙冒天下而有餘矣以禮為身之範凡其動容周旋<lb/>
　莫不萃集乎衆善則雖經曲至繁而一心之秩序自<lb/>
　足以節宣禮治而有餘矣以義能利物而後可以言<lb/>
　和於是因物付物使各得其所利而天下之人既以<lb/>
　分相安則自以恩相接豈不足以和義而無乖戾乎<lb/>
　以智能有守而後可以立幹於是擇正理之所在固<lb/>
<pb n="18a"/>
　守之而弗去而天下之事既裁制之有方自推行之<lb/>
　有本豈不足以幹事而無阻礙乎君子之能行四徳<lb/>
　如此夫人皆受天之徳而獨君子能行之者何也自<lb/>
　人狃於氣質蔽於物欲而四徳之運行遂有時而息<lb/>
　惟君子法天行之健以全天徳之剛由是本此健以<lb/>
　體仁嘉㑹則仁禮之徳行矣本此健以利物貞固則<lb/>
　義智之徳行矣卦辭不徒曰元亨利貞而必首之以<lb/>
　乾者誠以天道惟乾故四徳屬於天聖人之法天亦<lb/>
<pb n="18b"/>
　惟乾故四徳歸於聖天人合一之道一乾之至健而<lb/>
　已故曰乾元亨利貞夫天徳之所以至健者不外靜<lb/>
　專動直而靜專者健之體動直者健之用是靜又主<lb/>
　乎動者也宋儒謂聖人主靜立人極又曰無欲故靜<lb/>
　然則君子體乾之功其必制私主靜而後能配天行<lb/>
　之健哉<lb/>
初九曰潛龍勿用何謂也子曰龍徳而隱者也不易乎<lb/>
世不成乎名遯世无悶不見是而无悶樂則行之憂則<lb/>
<pb n="19a"/>
違之確乎其不可拔潛龍也<lb/>
　此一節書是申乾初九象傳之義也易謂變所守樂<lb/>
　謂道行憂道不行也初九曰潛龍勿用其義何謂也<lb/>
　孔子曰初九有神明變化之徳而潛藏在下是有龍<lb/>
　徳而隱於下位者也蓋惟龍徳剛健無欲故外物不<lb/>
　足以奪之常人行履不篤易為習俗所移初則自守<lb/>
　其徳不隨世而變易也常人學力未堅易為名譽所<lb/>
　動初則自晦其徳不枉道以求名也惟不易乎世則<lb/>
<pb n="19b"/>
　安於遯世矣雖終身遺佚而其心處之泰然何所悶<lb/>
　焉惟不成乎名則不求見是於人矣雖舉世謗毁而<lb/>
　其心自信有素又何所悶焉是以道有可行之機斯<lb/>
　霖雨足以及物此初之所甚樂者樂則出其龍徳以<lb/>
　行於世而無所矯强也道無可行之機斯庶物無由<lb/>
　各正此初之所甚憂者憂則守其龍徳以違於世而<lb/>
　不敢輕試也總之用舍之權在人而行藏之道在我<lb/>
　身可隱而不可屈道可潛而不可枉知之既明守之<lb/>
<pb n="20a"/>
　復固確乎其不可拔豈尋常隱遯之學所能及哉信<lb/>
　乎初之以龍徳而潛處於下位也蓋聖人之學吉凶<lb/>
　與民同患意本在於用世不欲獨善其身但既欲行<lb/>
　道於天下則必審天時度人事實能有濟於世然後<lb/>
　一出而為人所利見故六龍之徳有隱顯而無淺深<lb/>
　初之潛與五之飛總一靈變不測之用其不同者時<lb/>
　位而已所謂易地則皆然者也<lb/>
九二曰見龍在田利見大人何謂也子曰龍徳而正中<lb/>
<pb n="20b"/>
者也庸言之信庸行之謹閑邪存其誠善世而不伐徳<lb/>
博而化易曰見龍在田利見大人君徳也<lb/>
　此一節書是申乾九二象傳之義也正中謂處潛躍<lb/>
　之中善世善蓋一世也九二曰見龍在田利見大人<lb/>
　其義何謂也孔子曰九二有剛健中正之龍徳而正<lb/>
　當不潛未躍之時位雖未尊而徳則已衆著試於其<lb/>
　言行觀之言在人倫日用之間者庸言也庸言人所<lb/>
　易忽而二必加信焉行在人倫日用之間者庸行也<lb/>
<pb n="21a"/>
　庸行人所易懈而二必加謹焉信謹如此則邪已無<lb/>
　自入而誠已無不存矣乃其徳愈盛其心愈敬凡私<lb/>
　欲之易乗者必閑之又閑使不至於或萌實理之在<lb/>
　心者必存之又存使不至於或間由是備徳在身言<lb/>
　皆可師行皆可法善蓋乎一世矣而虚受之至又謙<lb/>
　卑自牧而不伐焉由是乗時利物上格君心下正民<lb/>
　俗徳施於極博矣而功用之神又遷善不知而幾於<lb/>
　化焉此雖未居人君之位而君臨天下之徳已早見<lb/>
<pb n="21b"/>
　於出潛離隱之時易所謂見龍在田利見大人者正<lb/>
　以其徳為君徳故直與九五同稱為大人也大抵誠<lb/>
　敬者聖學之源而存誠之功又必先之以主敬二之<lb/>
　閑邪即主敬之學也邪有自外入者有自内出者不<lb/>
　邇聲色不殖貨利所以閑其外也不顯亦臨無斁亦<lb/>
　保所以閑其内也内外交養顯微無間帝王心學相<lb/>
　傳孰有踰於此乎<lb/>
九三曰君子終日乾乾夕惕若厲无咎何謂也子曰君<lb/>
<pb n="22a"/>
子進徳修業忠信所以進徳也修辭立其誠所以居業<lb/>
也知至至之可與幾也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
无咎矣<lb/>
　此一節書是申乾九三象傳之義也至理之極致也<lb/>
　終理之歸宿也九三曰君子終日乾乾夕惕若厲无<lb/>
　咎其義何謂也孔子曰君子處危疑憂懼之地惟恃<lb/>
　徳業以為自全之道故九三之乾乾惕若非徒憂而<lb/>
<pb n="22b"/>
　已實欲其徳之進而業之修也徳何以進凡人無真<lb/>
　實之心則私偽日萌而徳日損惟三内主忠信存於<lb/>
　心者無一念之欺動於慮者無一事之妄所由進徳<lb/>
　於光大也業何以修凡人無篤行之學則虚辭日盛<lb/>
　而業日荒惟三修省言辭一言之發必有一行以應<lb/>
　之是其出言之時即為誠所植立之地言無虚罔行<lb/>
　有實效所由居業於不遷也若其所以用力則何如<lb/>
　徳之極致謂之至而其微渺則為幾君子知至之所<lb/>
<pb n="23a"/>
　在而本忠信之心以至之心與理相洽則理之幾微<lb/>
　皆為吾心所黙識可與幾也既有知幾之智復有决<lb/>
　幾之勇而徳不益進乎業之歸宿謂之終而其裁制<lb/>
　則為義君子知終之所在而本立誠之心以終之身<lb/>
　與理相安則事之經權皆為吾心所黙運可與存義<lb/>
　也既有見義之明復有守義之實而業不益修乎三<lb/>
　之終日乾乾夕惕若者其事如此是故徳愈盛而禮<lb/>
　愈恭業愈大而心愈小居上位以臨下則持盈而不<lb/>
<pb n="23b"/>
　驕忘乎其為上也居下位以事上則勝任而不憂安<lb/>
　乎其為下也故其身處危地宜若有咎而終日乾乾<lb/>
　無時不惕則上安下和處无不當雖危无咎矣三之<lb/>
　得免於咎也豈倖致哉蓋知至知終即格物致知之<lb/>
　事忠信立誠即正心誠意之事其進修不已則日新<lb/>
　又新之功而乾乾惕若則緝熙敬止之心也詳繹九<lb/>
　三一爻而内聖外王之學無不畢具已<lb/>
九四曰或躍在淵无咎何謂也子曰上下无常非為邪<lb/>
<pb n="24a"/>
也進退无恒非離羣也君子進徳修業欲及時也故无<lb/>
咎<lb/>
　此一節書是申乾九四象傳之義也邪枉道而冒進<lb/>
　也羣謂在下位之羣九四曰或躍在淵无咎其義何<lb/>
　謂也孔子曰乾之九四不果於上而又不安於下遲<lb/>
　疑於上下之間而无常位者迹似有冒進之邪而其<lb/>
　實非為邪也不决於進而又不安於退躊躇於進退<lb/>
　之間而无恒處者迹似離在下之羣而其實非離羣<lb/>
<pb n="24b"/>
　也蓋龍徳之君子徳已進矣業已修矣其意本期有<lb/>
　為於天下特患時未可為則不敢躁動以取咎耳今<lb/>
　及此可進之時正欲以忠信之徳發為濟世之徳以<lb/>
　立誠之業著為配天之業而又何敢避无常无恒之<lb/>
　嫌以致坐失事機也哉四之无輕進之咎職此故也<lb/>
　蓋天下躁進者有咎失時者亦有咎躁進而至於僨<lb/>
　事失時而至於廢事其咎不同而其為害則一也聖<lb/>
　人既不欲人倖進而又恐人借持重為口實悞幾務<lb/>
<pb n="25a"/>
　於目前故於乾之九四特申其說云<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
覩本乎天者親上本乎地者親下則各從其𩔖也<lb/>
　此一節書是申乾九五象傳之義也同聲同氣俱泛<lb/>
　指物𩔖言親上指動物親下指植物九五曰飛龍在<lb/>
　天利見大人其義何謂也孔子曰九五之大人尊居<lb/>
　天位𫝑分逈絶於人而天下皆利見之者惟其性情<lb/>
<pb n="25b"/>
　同也試以物𩔖推之凡聲之同者彼倡此和無不相<lb/>
　應凡氣之同者彼感此應無不相求水之行必流濕<lb/>
　水性趨於濕也火之炎必就燥火性趨於燥也龍興<lb/>
　而雲集雲自從夫龍也虎嘯而風生風自從夫虎也<lb/>
　惟此六者皆同𩔖相感召而况人為萬物之靈聖人<lb/>
　為人𩔖之首乎所以聖人作而在上則凡萬物之在<lb/>
　下者莫不近光利見一如聲氣之相孚水火之相就<lb/>
　而風雲之相感焉此豈聖人有意於天下之丕應哉<lb/>
<pb n="26a"/>
　蓋聖人之於民亦𩔖也本乎天者為動物動物則同<lb/>
　親乎上本乎地者為植物植物則同親乎下天為純<lb/>
　陽而動物亦屬乎陽故從陽之𩔖也地為純隂而植<lb/>
　物亦屬乎隂故從隂之𩔖也萬物之於聖人戴之如<lb/>
　天依之如地孰非以𩔖相從而自動於其所不容已<lb/>
　哉所以古帝王有見于此因人心之同施推恩之政<lb/>
　教思無窮正民徳也容保無疆厚民生也對時以育<lb/>
　物敬民時也養賢以及民重民牧也而推其本原必<lb/>
<pb n="26b"/>
　盡已性乃以盡人物之性一喜一怒惟恐拂乎人情<lb/>
　一賞一罰惟恐違乎衆志聲色貨利之欲既不使溺<lb/>
　於中而巧令孔壬之徒復不使蔽於外則人主之於<lb/>
　天下常如呼吸之相通而一體之相恤也此所以為<lb/>
　利見之大人也與<lb/>
上九曰亢龍有悔何謂也子曰貴而无位高而无民賢<lb/>
人在下位而无輔是以動而有悔也<lb/>
　此一節書是申乾上九象傳之義也四以下皆從五<lb/>
<pb n="27a"/>
　而不從上故曰无輔上九曰亢龍有悔其義何謂也<lb/>
　孔子曰從來滿招損謙受益天之道也今當盈滿之<lb/>
　地而一以亢處之則其悔有不可勝言者如居卦之<lb/>
　上可謂貴矣而亢則非常守貴之道是雖貴而无位<lb/>
　也居卦之上可謂高矣而亢則不能得羣下之心是<lb/>
　雖高而无民也下位之賢未嘗無人而亢則高賢晦<lb/>
　跡不樂為我用是雖有賢而无輔也无位則無以安<lb/>
　其身无民則無以率其下无輔則無以自立於上動<lb/>
<pb n="27b"/>
　而有悔固亢所必致履斯地者可不思所以慎處之<lb/>
　哉蓋履亢者天時致悔者人事易書以道義配禍福<lb/>
　故不以禍福之至諉之於天而必歸咎於人事之不<lb/>
　善如乾之上貴而知懼則有位矣高而善下則有民<lb/>
　矣屈已以求賢則有輔矣窮上反下何悔之有所謂<lb/>
　古今有不能盡之人事而無不可挽之天時者此也<lb/>
潛龍勿用下也見龍在田時舍也終日乾乾行事也或<lb/>
躍在淵自試也飛龍在天上治也亢龍有悔窮之災也<lb/>
<pb n="28a"/>
乾元用九天下治也<lb/>
　此七節書是再申象傳之義也行事謂進徳修業之<lb/>
　事試審度也窮亢極也孔子既詳釋乾爻之義復約<lb/>
　其辭而申言之曰所謂潛龍勿用者非其徳不足以<lb/>
　利用因位處於下故退而安於潛也所謂見龍在田<lb/>
　者非其徳不足以居尊因暫為時舍故見而止於田<lb/>
　也所謂終日乾乾者非徒為無益之憂實進徳修業<lb/>
　力行其所當行之事也所謂或躍在淵者非故示遲<lb/>
<pb n="28b"/>
　疑之迹實審時察𫝑自試其所可進之機也飛龍在<lb/>
　天者身居上位得施雲雨之澤故治功成而物皆利<lb/>
　見也亢龍有悔者時處窮極不免盈滿之虞故災悔<lb/>
　生而動輙得咎也至於乾爻皆陽而繫以用九蓋以<lb/>
　乾之元徳包舉衆善不專恃乎陽剛而能以柔濟之<lb/>
　故其用人行政悉合乎大中至正之道而天下自無<lb/>
　不治也乾爻之義約而言之又有如此者大抵乾六<lb/>
　爻各有用九之義潛見惕躍皆相時而進不敢自恃<lb/>
<pb n="29a"/>
　其剛至於五則徳位時俱得其中矣上稍過乎中因<lb/>
　以亢悔示戒聖人之意恐後世不知以柔濟剛故特<lb/>
　繫以用九又恐不知所以用九故特冠以乾元明於<lb/>
　乾元之義而諸爻之克當其位者有一不本于剛柔<lb/>
　之相濟者乎<lb/>
潛龍勿用陽氣潛藏見龍在田天下文明終日乾乾與<lb/>
時偕行或躍在淵乾道乃革飛龍在天乃位乎天徳亢<lb/>
龍有悔與時偕極乾元用九乃見天則<lb/>
<pb n="29b"/>
　此七節書是又申象傳之義也潛藏指造化言革謂<lb/>
　變革孔子以乾爻之義無窮又從而申其說曰潛龍<lb/>
　勿用者謂當陽氣未通之時生意潛藏于下故君子<lb/>
　以陽徳之伏處法造化之收斂也見龍在田者謂龍<lb/>
　徳出潛之始功用未顯於時而天下被大人之徳化<lb/>
　者已成文明之俗也終日乾乾者謂九三處危疑之<lb/>
　時行兢惕之事是時當戒懼而能與之偕行者也或<lb/>
　躍在淵者謂九四離下位而上升乾道至此適當變<lb/>
<pb n="30a"/>
　革是進而不輕於進者也飛龍在天豈徒據尊位而<lb/>
　已惟其有天徳故宜居天位是乃位乎天徳者也亢<lb/>
　龍有悔豈徒逞才𫝑而已惟其任天時之窮故不能<lb/>
　通人事之變是殆與時偕極者也乾元用九豈徒事<lb/>
　渾厚而已惟其能體天之道故能同天之化是乃見<lb/>
　天之法則者也乾爻之義更端言之又有如此者蓋<lb/>
　易書之義理無窮聖人之學易亦引伸無盡以乾居<lb/>
　六十四卦之首故特取其象反復申明之或以時言<lb/>
<pb n="30b"/>
　或以位言或以造化言或以人事言正所謂廣大悉<lb/>
　備變動不居者至於乾坤而外雖無文言而繫辭傳<lb/>
　錯舉諸爻以發其義是即文言之㫖也<lb/>
乾元者始而亨者也利貞者性情也乾始能以美利利<lb/>
天下不言所利大矣哉大哉乾乎剛健中正純粹精也<lb/>
　此以下是文言第五節申釋首章之意此四節是即<lb/>
　物理明乾之四徳而歸本於乾之大也乾始即乾元<lb/>
　而亨寓其中不言所利即貞也剛指體健兼體用中<lb/>
<pb n="31a"/>
　謂所行得中正謂所立得正純粹是四者之至極精<lb/>
　是純粹之至極也孔子復申彖傳之義曰道之運於<lb/>
　天者無形而化之形於物者可見所謂乾元者蓋氣<lb/>
　機初動萬物皆資以為始而其自無而有自微而著<lb/>
　發榮滋長遂有不可遏之𫝑非即物之始而亨者乎<lb/>
　所謂利貞者蓋當元亨之時萬物之性情已畢露於<lb/>
　外而其性情之收斂歸藏實理充足必至利貞時始<lb/>
　見則乾之利貞非即物之性情乎夫析之雖有四徳<lb/>
<pb n="31b"/>
　之名而合之總屬一元之貫所以乾元資始不止於<lb/>
　始而已為能長養亨通以嘉美之利利濟天下之物<lb/>
　而且使生物之理保合於既生之後而莫能名言其<lb/>
　所以然統天之徳不其大矣哉然而元之徳又乾之<lb/>
　所統也大哉乾乎專言其體則四徳之運行無所屈<lb/>
　撓何其剛也兼言其用則四徳之通復無所止息何<lb/>
　其健也言其行則四徳之遞嬗無過不及可謂至中<lb/>
　言其立則四徳之分屬無少偏倚可謂至正且剛健<lb/>
<pb n="32a"/>
　不雜於隂柔而極其純中正不雜於邪惡而極其粹<lb/>
　純粹之至無迹可指而又極其精乾之大不可一言<lb/>
　盡者如此所以四徳畢該而及物之功無所不備也<lb/>
　夫孔子形容乾徳至此已極而其本則不外一誠宋<lb/>
　儒周敦頤曰元亨誠之通利貞誠之復蓋天地之内<lb/>
　無非實理流行在天為命在人為性自性而發則為<lb/>
　情情之善由於性之善性之善由於天命之無不善<lb/>
　是以剛健中正之徳全具於人而元亨利貞之理無<lb/>
<pb n="32b"/>
　物不有惟視人能法乾而已矣<lb/>
六爻發揮旁通情也時乗六龍以御天也雲行雨施天<lb/>
下平也<lb/>
　此二節書是言天道具於易而聖人能體易以法天<lb/>
　也發揮陳示布列之意情即乾之情旁通謂曲盡孔<lb/>
　子曰乾之徳至微難名而能闡之使顯者莫如易今<lb/>
　觀乾卦六爻布列潛見惕躍飛亢位既不同時亦各<lb/>
　異凡天道顯藏動靜之情變化不測者皆於六位時<lb/>
<pb n="33a"/>
　成中曲盡其義則易道一天道也惟聖人知天道備<lb/>
　於易而乾之六爻具有神龍變化之徳於是因時建<lb/>
　事乗此六龍之徳以運於政事之間其治洽化流直<lb/>
　與天之雲行雨施無異而天下之被其澤者遂生復<lb/>
　性翕然和平亦與物之各正保合無異觀聖人法乾<lb/>
　之功用如此而乾徳之大從可知已夫元亨利貞者<lb/>
　乾之徳而文言以屬之君子天人同一體也雲行雨<lb/>
　施者乾之功而文言以屬之聖人天人同一用也約<lb/>
<pb n="33b"/>
　言其義則一乾元足以盡之矣體乾者法天之所以<lb/>
　立命體元者法天之所以為心全體大用直一以貫<lb/>
　之耳<lb/>
君子以成徳為行日可見之行也潛之為言也隱而未<lb/>
見行而未成是以君子弗用也<lb/>
　此以下七節是復申象傳之義此一節是釋潛龍所<lb/>
　以勿用也成徳已成之徳日可見之行謂指日可待<lb/>
　也孔子復釋乾初爻曰從來徳為行之本行為徳之<lb/>
<pb n="34a"/>
　用二者相因不容偏廢君子修身體道徳已成矣以<lb/>
　成徳而措為事功宜乎旦夕之間即可見於實用乃<lb/>
　乾之初九剛徳既成而猶以勿用自守何哉蓋徳以<lb/>
　行彰而行以時顯初九居卦之下時方處潛所以謂<lb/>
　之潛者機㑹未逢身隱而未見於世勲業有待行立<lb/>
　而未底於成雖夙負大有為之才而時位不足以濟<lb/>
　之則終不可枉道以求用是以君子上觀天時下度<lb/>
　人事寧斂其徳以自守而不敢急於用以失身此其<lb/>
<pb n="34b"/>
　所以為龍徳也不然聖人志在用世豈其樂於隱遯<lb/>
　而不欲使大業之成立哉以此見聖賢用世之學與<lb/>
　豪傑之士踴躍功名者不同名欲自我立功欲自我<lb/>
　成時未至而廹於自見豪傑之士有之而聖賢不然<lb/>
　或出或處惟其時之當然而已初之弗用所謂宜潛<lb/>
　而潛適當其可者也其終於不用則為簞瓢之顔子<lb/>
　其處下位以待用則為居莘之伊尹耳<lb/>
君子學以聚之問以辨之寛以居之仁以行之易曰見<lb/>
<pb n="35a"/>
龍在田利見大人君徳也<lb/>
　此一節是釋乾二所以為大人也寛優游漸進之意<lb/>
　仁行謂不為私欲所奪也孔子復釋乾二爻曰九二<lb/>
　未居大人之位而天下皆以大人尊之此非以其位<lb/>
　以其徳也夫成徳之功必由學入君子知天下之理<lb/>
　散寄於物非遜志以典學無以㑹其全於一心也學<lb/>
　焉而多聞多見研索夫古今事物之變而散者無弗<lb/>
　聚已所學既博不能無疑非虚已以下問無以晰此<lb/>
<pb n="35b"/>
　理於一心也問焉而親師質友窮極夫是非得失之<lb/>
　歸而疑者無弗辨已辨論既明可以坦然居之矣而<lb/>
　君子又戒其欲速也養之以寛使優游涵泳心與理<lb/>
　洽而後徳之積於内者融㑹而貫通焉蓄積既裕可<lb/>
　以毅然行之矣而君子又慮其易雜也守之以仁使<lb/>
　踐履真純心與理一而後徳之見於事者周流而無<lb/>
　間焉聚與辨入徳之始事也居與行進徳之終事也<lb/>
　聖學至此粲然大備矣易曰見龍在田利見大人正<lb/>
<pb n="36a"/>
　以君子積學成徳雖未陟尊位而君臨天下之徳已<lb/>
　具此大人之所由稱而萬物之所以利見也以此知<lb/>
　聖學之成知行合一而究其極知易而行難仁以行<lb/>
　之即所謂法天行健自强不息也體於心以制私為<lb/>
　仁及於物以利濟為仁制私者其體利濟者其用體<lb/>
　立用行而大人之徳成矣<lb/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
<pb n="36b"/>
　此一節是釋乾乾兢惕所以无咎也九陽爻三陽位<lb/>
　故曰重剛孔子復釋乾三爻曰乾之九三必乾乾惕<lb/>
　若乃得无咎者何也九三以陽居陽是為重剛質性<lb/>
　既傷于過銳而又居下之上不得其中言乎上與九<lb/>
　五居天位者不同𫝑近崇高則嫌於偪主也言乎下<lb/>
　與九二居田野者不同位隆朝宁則慮其驕人也君<lb/>
　子處此物望難副讒謗易生是時之可危未有過于<lb/>
　此者所以因時順處乾乾兢惕有徳而不敢自恃有<lb/>
<pb n="37a"/>
　業而不敢自矜力去其過剛任質之偏而實行其進<lb/>
　徳修業之事如是則雖身處危地而得免于咎矣從<lb/>
　來事變無窮所以處之之道剛與柔而已剛柔無定<lb/>
　位所以善其用者中焉而已易之言中與不中有就<lb/>
　其位言者有就其徳言者乾之三四皆所處之位失<lb/>
　中而所行一有不當則其咎即在人事故三四之憂<lb/>
　疑皆能隨時修徳以善處其位此君子持危之學也<lb/>
九四重剛而不中上不在天下不在田中不在人故或<lb/>
<pb n="37b"/>
之或之者疑之也故无咎<lb/>
　此一節是釋或躍在淵所以无咎也四非陽位重字<lb/>
　疑衍文孔子復釋乾四爻曰乾之九四所以得无咎<lb/>
　者何也九陽當四隂之位雖質禀剛强而居上之下<lb/>
　不及乎中言乎上則分屈於至尊而不在天言乎下<lb/>
　則望隆於百職而不在田言乎中則進修之學已終<lb/>
　乗時之事方始而不在人此進退未定之幾行藏可<lb/>
　疑之地也君子處此欲進而恐失於躁動欲退而又<lb/>
<pb n="38a"/>
　恐失於後時故或之或之者正其熟思審處疑而未<lb/>
　决務求天時人事之歸以為樹功立業之本者也慮<lb/>
　善而動所往合宜何咎之有夫天下事率意徑行者<lb/>
　動而多悔遲回却顧者績用弗成故始貴乎能疑繼<lb/>
　貴乎能斷乾之九四獨利於用疑者為其負陽剛之<lb/>
　才居得為之位不難於遇事勇决而難其觀變審而<lb/>
　識時豫也不然聖人豈欲人積疑生玩而致阻其任<lb/>
　事之心也哉<lb/>
<pb n="38b"/>
夫大人者與天地合其徳與日月合其明與四時合其<lb/>
序與鬼神合其吉凶先天而天弗違後天而奉天時天<lb/>
且弗違而况於人乎况於鬼神乎<lb/>
　此一節是詳指九五之徳以明天下所以利見也先<lb/>
　天謂創舉未有之事後天謂效法已然之理孔子復<lb/>
　釋乾五爻曰乾之九五為天下所利見者惟其以道<lb/>
　為體故咸尊之為大人也夫大人者以剛健中正之<lb/>
　徳君臨萬民舉一世之大皆在其覆載之内以視天<lb/>
<pb n="39a"/>
　地之覆載萬物生成無私者同一自然之功化也而<lb/>
　不與天地合徳耶附麗於天地而貞明者日月也大<lb/>
　人之徳以誠明為體以光被為用與日月之無私照<lb/>
　臨者合焉錯運於天地而成序者四時也大人之徳<lb/>
　有隂陽不測之施有因革自然之理與四時之無私<lb/>
　運行者合焉天地之功用見於惠吉逆凶者鬼神也<lb/>
　大人之徳有好善惡惡之誠有彰善癉惡之政與鬼<lb/>
　神之無私禍福者合焉徳之同於造化如此所以大<lb/>
<pb n="39b"/>
　人行事無一不與天相通凡天下有其理而無其事<lb/>
　者是天之所未為者也大人則先天而為之如敘五<lb/>
　行以厚民生備百物以前民用極其思慮之所至黙<lb/>
　與道契而行之無不當理即天之不違於大人矣凡<lb/>
　天下有其理而並著其迹者是天之所已為者也大<lb/>
　人則後天而為之如天有典禮而我惇之庸之天有<lb/>
　命討而我刑之賞之酌乎事𫝑之所宜順時而動而<lb/>
　行之無不中節即大人之與天為一矣夫天體高遠<lb/>
<pb n="40a"/>
　若不能遽格而道之所在則人定而天從之天且不<lb/>
　違而况人得天之道以生者乎况鬼神承天之道以<lb/>
　行者乎其不能違於大人固無疑矣所謂聖人首出<lb/>
　而天下皆利見之者此也大抵天之從違不可見可<lb/>
　見者人事之順逆耳人事順則天心亦順人事拂則<lb/>
　天心亦拂大人但求其事之有順無拂而幽明上下<lb/>
　自無不應其修徳也盡人以合天其出政也奉天以<lb/>
　治人總不外此大中至正之道而已道者萬化之本<lb/>
<pb n="40b"/>
　原天人之樞紐也<lb/>
亢之為言也知進而不知退知存而不知亡知得而不<lb/>
知喪其惟聖人乎知進退存亡而不失其正者其惟聖<lb/>
人乎<lb/>
　此二節是釋亢龍所以致悔而又申言處亢之道也<lb/>
　進退以身言存亡以位言得喪以物言孔子復釋乾<lb/>
　上爻曰凡人履極盛之地惟守正則不失中亢之為<lb/>
　言蓋與時俱亢而失其正者也即人身而論有進必<lb/>
<pb n="41a"/>
　有退者理也乃徒知有進而不知有退其究也必不<lb/>
　免于退也即居位而論有存必有亡者理也乃徒知<lb/>
　有存而不知有亡其究也必不免于亡也即物理而<lb/>
　論有得必有喪者理也乃徒知有得而不知有喪其<lb/>
　究也必不免于喪也蓋天下數窮理極不能已於通<lb/>
　變者雖造物亦無如之何而處窮極之時思變通之<lb/>
　道非與造物為徒者不克幾于此矣其惟聖人乎聖<lb/>
　人知進之極必有退之幾則進不忘退而不失乎進<lb/>
<pb n="41b"/>
　之正焉存之極必有亡之幾則存不忘亡而不失乎<lb/>
　存之正焉或警于未然先時而預防或戒于將然臨<lb/>
　事而加謹彼衆人蔽于欲而不能前知賢人知其理<lb/>
　而不能即决皆不得其正者也其惟聖人能明于處<lb/>
　亢之道斯潛見惕躍無不乗時而合于天則乎要而<lb/>
　言之聖人行事惟義是從義之所應為者聖人必不<lb/>
　逆計其難而畏避以謝責義之所不可為者聖人亦<lb/>
　必不姑試其可而徼倖以漫嘗所謂不失其正者擇<lb/>
<pb n="42a"/>
　　是非非擇禍福也計順逆非計利害也卒之所行合<lb/>
　　義而福與利無不歸之全易之理所為教人以趨避<lb/>
　　者孰有外於是哉<lb/>
　<lb/>
　<lb/>
　<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講易經解義卷一<lb/>
</p>
<p>
</p>
  </div>
</body>
</text>
</TEI>
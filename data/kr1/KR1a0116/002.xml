<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講易經解義卷二<lb/>
　䷁<hi>坤下坤上</hi>
　　坤取純隂至順之義故其𧰼爲地擬諸物𩔖則爲牝<lb/>
　　馬四徳皆與乾同而獨言牝馬之貞明其以順徳承<lb/>
　　乾也彖傳釋卦辭兼造化人事而言一以柔順爲正<lb/>
　　六爻則二之徳極其盛三之美含於中四之愼免於<lb/>
　　咎五之黄中内充實而外光輝雖徳量深淺不同而<lb/>
<pb n="1b"/>
　　皆有合於地道之貞順者也惟𥘉與上以隂陽消長<lb/>
　　言𥘉言堅冰戒隂勢之將長也上言龍戰警隂𩔖之<lb/>
　　過盛也此與諸爻若不相蒙然而聖人作易之㫖實<lb/>
　　在乎此葢論造化之理則隂陽二氣對待流行不容<lb/>
　　偏廢而論淑慝之分則陽主生隂主殺主生者爲善<lb/>
　　主殺者即爲不善聖人欲以人事挽造化嘗以扶陽<lb/>
　　抑隂之意寓於觀𧰼繫辭之中故諸卦每遇隂爻必<lb/>
　　勉之以柔順戒之以守貞雖隂之取𧰼不專屬於小<lb/>
<pb n="2a"/>
　人而於君子小人之際尤加謹焉以君子小人之進<lb/>
　退爲世道消長之所繫也坤爲純隂之卦諸爻皆言<lb/>
　坤徳而獨於𥘉上二爻凛然示小加大賤妨貴之防<lb/>
　其㫖深矣<lb/>
坤元亨利牝馬之貞君子有攸往先迷後得主利西南<lb/>
得朋東北喪朋安貞吉<lb/>
　此卦六畫皆偶上下皆坤隂之純而順之至故名爲<lb/>
　坤而卦辭則欲人法地而安於順也牝馬順而健行<lb/>
<pb n="2b"/>
　者主利謂主於順從西南隂方東北陽方朋謂隂𩔖<lb/>
　也文王繫坤彖辭曰伏羲畫卦爲坤純隂至順有地<lb/>
　之𧰼凡人履卑下之位能法地道以自處則无成有<lb/>
　終動罔不吉其爲大亨何疑所患者性禀隂柔持守<lb/>
　不固則有利有不利耳必如牝馬之行地其質至馴<lb/>
　其力至健始終乆暫無所變易斯有得於坤道之貞<lb/>
　者矣所以體坤之君子凡有所往即思履順守貞之<lb/>
　道隂之分宜居後而不宜居先若爭先而倡天下之<lb/>
<pb n="3a"/>
　事則必迷惑而致敗惟因𫝑所已然者而後從之則<lb/>
　功易成而有得矣隂之徳宜主利而不宜主義若主<lb/>
　義而斷天下之事則必矯拂以取戾惟因𫝑之自然<lb/>
　者而順從之則事易遂而有終矣隂之地宜於西南<lb/>
　而不宜於東北往西南以親柔順之賢則同徳相應<lb/>
　而有得朋之慶矣往東北以從剛斷之人則人不我<lb/>
　親而有喪朋之憂矣凡若此者皆坤道之至正而君<lb/>
　子之所當安守者也安於居後之貞自無僨事安於<lb/>
<pb n="3b"/>
　主利之貞自無悖徳安於得朋之貞自無失人𧰼之<lb/>
　有取於牝馬而无往不利者固如此也吉可知已夫<lb/>
　坤之義所該至廣而於臣道爲最切聖人立敎非謂<lb/>
　人臣事君專主於順從以爲正也葢坤道承乾所事<lb/>
　者陽剛中正之主故君令臣共上下合徳是爲天下<lb/>
　之至順不然將順其美固順也彌縫其闕亦順也順<lb/>
　乎正非順乎邪順乎理非順乎欲易之教特爲寵利<lb/>
　居功驕蹇自用者示戒而豈茍且充位阿意取容之<lb/>
<pb n="4a"/>
　徒所可得而借口也哉<lb/>
彖曰至哉坤元萬物資生乃順承天坤厚載物徳合无<lb/>
疆含𢎞光大品物咸亨牝馬地𩔖行地无疆柔順利貞<lb/>
君子攸行<lb/>
　此彖傳是以地道明坤義而此三節分言元亨利貞<lb/>
　之徳而因及於人事也生受形之始徳合无疆謂合<lb/>
　乾徳孔子釋坤彖辭曰坤之義博矣而成形之大莫<lb/>
　過於地試即地道言之坤有四徳與乾相同至矣哉<lb/>
<pb n="4b"/>
　其坤之元乎盈天地之間爲萬物當乾元資始時止<lb/>
　有氣而無形惟坤元一至則萬物凝成胚胎皆資其<lb/>
　理與氣以受生矣然坤非自爲之也天以理爲物性<lb/>
　之始坤特順其理而承之以生無二理也天以氣爲<lb/>
　物形之始坤特順其氣而承之以生無二氣也乾之<lb/>
　所至坤亦至之此坤元之功所以無可加也若坤之<lb/>
　亨則何如天以雲行雨施亨萬物徳之大至无疆也<lb/>
　而坤徳之厚持載萬物有與乾徳之无疆適相符合<lb/>
<pb n="5a"/>
　者方其化機之藏也生物之意藴蓄於内者無所不<lb/>
　包何其含𢎞也及其化機之𤼵也生物之意燦著於<lb/>
　外者無所不周何其光大也徳之厚如此由是萬物<lb/>
　滋榮暢茂咸得其生意而無不亨通博厚之載物與<lb/>
　高明之覆物同一功用非徳合无疆而能如是乎若<lb/>
　坤之利貞取𧰼於牝馬則何如牝爲隂屬而馬又行<lb/>
　地之物是牝馬固地𩔖也且馬之行地任重致逺而<lb/>
　及於无疆既順且健實有坤之𧰼焉故以牝馬之順<lb/>
<pb n="5b"/>
　𧰼乎坤爲柔順之徳其承天施而生萬物者未嘗居<lb/>
　先未嘗專主也以牝馬之順而健者𧰼乎坤爲利貞<lb/>
　之徳其合天行而代有終者無有間斷無有止息也<lb/>
　體而行之是在君子君子法其至順以飬和平之心<lb/>
　復法其行健以堅正固之守驗之物理合之造化而<lb/>
　所行无不利矣故曰利牝馬之貞按宋儒有陽大隂<lb/>
　小陽全隂半之説此就施生先後之理言也若以元<lb/>
　亨利貞之四徳論則乾與坤均無缺陷假使乾施而<lb/>
<pb n="6a"/>
　坤不應則物何從而生故乾健坤順而坤亦未嘗不<lb/>
　健但必天以四徳行於物然後地因以代終天不資<lb/>
　始地無由資生君不行令臣無由奉職是則乾坤大<lb/>
　小偏全之别耳<lb/>
先迷失道後順得常西南得朋乃與𩔖行東北喪朋乃<lb/>
終有慶安貞之吉應地無疆<lb/>
　此二節是言君子法坤之事也常常道也有慶謂終<lb/>
　有得朋之慶孔子釋坤彖辭曰君子法坤行事亦法<lb/>
<pb n="6b"/>
　坤徳之正而已无成者坤之道若進居物先則迷而<lb/>
　失道矣柔順者坤之常若退居物後則順而得常矣<lb/>
　葢先者非貞而後者爲貞君子之行必居於後者也<lb/>
　往西南則得朋謂隂居隂方此求彼應乃得其朋𩔖<lb/>
　而與之偕行矣往東北則喪朋謂隂居陽方處非其<lb/>
　地若反而之於西南乃終得朋而可以𫉬慶矣葢西<lb/>
　南爲貞而東北非貞君子之行必於西南者也惟知<lb/>
　居後之爲貞而安之則行不越度而循分足以有功<lb/>
<pb n="7a"/>
　知往西南之爲貞而安之則交不失人而同𩔖足以<lb/>
　相濟其𫉬吉也不有與地道之含𢎞光大同一无疆<lb/>
　者乎地以厚載配天之无疆君子以安貞應地之无<lb/>
　疆其理一而已矣按註疏謂東北喪朋以隂之爲物<lb/>
　必離其黨而後𫉬吉𧰼人臣離其黨而入君之朝程<lb/>
　傳亦從其説與本義不合而其理可以互相𤼵明葢<lb/>
　人臣無私交泰之朋兦渙之渙羣皆取離散朋黨之<lb/>
　義在坤爲純隂至順自與狎昵柔邪者不同而以隂<lb/>
<pb n="7b"/>
　從陽剛柔相濟固臣道之至正而亦易理所不廢也<lb/>
𧰼曰地勢坤君子以厚徳載物<lb/>
　此象傳是言君子法地徳之厚也天以氣運故曰行<lb/>
　地以形載故曰勢孔子釋坤𧰼曰坤之𧰼爲地此卦<lb/>
　上下皆坤是地徳至順且厚故其形勢高下相因愈<lb/>
　遠而愈無極也君子體坤之𧰼知地之徳不厚斯載<lb/>
　萬物不勝其重人之徳不厚斯載萬民不勝其勞所<lb/>
　以内而與含𢎞者同體則積極其厚舉凡地之所載<lb/>
<pb n="8a"/>
　皆兼容竝生而無有不育焉外而與光大者同用則<lb/>
　施極其厚舉凡地之所載皆仁漸義濡而無有失所<lb/>
　焉其應地无疆之功如此夫坤臣道也而厚徳載物<lb/>
　則君道不外乎是觀於師之𧰼曰容民畜衆臨之𧰼<lb/>
　曰容保无疆皆以爲君之道取法於地則坤象豈獨<lb/>
　專屬於臣葢易之義無所不通惟善體易者神而明<lb/>
　之焉耳<lb/>
初六履霜堅冰至𧰼曰履霜堅冰隂始凝也馴致其道<lb/>
<pb n="8b"/>
至堅冰也<lb/>
　此一爻是示人以防微之道也六隂數故謂隂爻爲<lb/>
　六霜與冰皆隂𩔖馴順習也道指隂道象傳履霜堅<lb/>
　冰當作初六履霜周公繫坤初爻曰坤之初六隂始<lb/>
　生於下其端甚微而一隂既萌則其勢日浸月長必<lb/>
　至於極盛如寒氣初結止見爲霜而識微之君子當<lb/>
　履霜之時即知異日堅冰之至已肇於此思患豫防<lb/>
　可勿凛凛乎孔子釋初𧰼曰初之取象於履霜者何<lb/>
<pb n="9a"/>
　也天下事皆始於微而成於著隂生於下是猶隂氣<lb/>
　始凝而爲霜也惟不能及時消釋而因循漸積以致<lb/>
　隂道之極則不至於爲堅冰不止有世道之責者失<lb/>
　防於始而徒欲維挽於終不亦可危之甚哉按聖人<lb/>
　作易於隂陽消長之際必慎之於始坤之一隂即剝<lb/>
　與姤之一隂也剝初曰剝牀以足姤初曰羸豕蹢躅<lb/>
　皆言小人始進有必害君子之勢與履霜堅冰之意<lb/>
　同一以戒小人一以警君子但剝與姤言凶而此止<lb/>
<pb n="9b"/>
　繫以𧰼者正欲君子觀𧰼而知所懼則能思患預防<lb/>
　而不至蒙小人之禍矣<lb/>
六二直方大不習无不利𧰼曰六二之動直以方也不<lb/>
習无不利地道光也<lb/>
　此一爻是言純徳之合於坤也不習謂不待學習周<lb/>
　公繫坤二爻曰坤道至純諸爻中惟六二之徳能得<lb/>
　之葢六二柔順中正其徳之存於内者粹然天理无<lb/>
　所枉曲而直𤼵於外者截然當理无所偏倚而方且<lb/>
<pb n="10a"/>
　无一念不直无一事不方而大其所爲直方大者又<lb/>
　悉出於自然不待學習而无往不利其徳之純爲何<lb/>
　如哉孔子釋二𧰼曰六二之徳合動静而無間者也<lb/>
　而事物未接之時則其徳亦无由而見惟是動於念<lb/>
　慮則貞固者見其直動於物感則有定者見其方既<lb/>
　直且方而大可知已然使直方大之徳必待學習而<lb/>
　後利或不免有矯揉强制之勞二之不習无不利是<lb/>
　盛徳之蓄於内者極其含𢎞英華之見於外者極其<lb/>
<pb n="10b"/>
　光大以之配乎地道實全體大用無一不具者也何<lb/>
　光顯如之觀此爻之義葢指成徳而言惟其成徳故<lb/>
　不假於思勉若論修徳之功則雖聖人不廢下學如<lb/>
　文言所謂主敬守義固下學力行之事而聖人之存<lb/>
　飬於未𤼵之時裁制於臨事之際亦未有舍敬與義<lb/>
　而能直方大者但功有淺深性反之不同此則存乎<lb/>
　其人矣<lb/>
六三含章可貞或從王事无成有終𧰼曰含章可貞以<lb/>
<pb n="11a"/>
時𤼵也或從王事知光大也<lb/>
　此一爻是以坤徳有終明臣道也章美徳也无成謂<lb/>
　无專成周公繫坤三爻曰六三隂居陽位陽徳内含<lb/>
　是有明體逹用之才而能飬晦退藏深沈不露者此<lb/>
　坤道之至正可以固守者也然三居下卦之上徳爲<lb/>
　時用豈能終於含藏如或出而從王之事則其恪守<lb/>
　臣順固不敢争先居首以取專成之咎而有守者自<lb/>
　能有爲凡其職分所當爲與才力所能爲者務終其<lb/>
<pb n="11b"/>
　事而後已三之徳真順而能健者乎孔子釋三𧰼曰<lb/>
　三之含章可貞非自私其美而不𤼵也君子藏器於<lb/>
　身待時而動必遇可用之時乃出其内美以𤼵施於<lb/>
　事業耳至於或從王事而能无成有終固由才具過<lb/>
　人亦其中有定見從来識見不明者器量必隘偶有<lb/>
　一長一善即不能自抑欲以表著於人卒之有喜事<lb/>
　之名而無任事之實其爲不智亦已甚矣六三知臣<lb/>
　分不可越而不敢專成又知臣職不可懈而不敢廢<lb/>
<pb n="12a"/>
　事非智慮之光明廣大何以幾此此其徳之所以爲<lb/>
　章美也按坤屬臣道而諸爻皆别舉一義惟三爻乃<lb/>
　專以臣道言葢三爲陽位又處多凶之地聖人恐其<lb/>
　恃才自專而不能守順也故以先迷後得之義皆於<lb/>
　此爻𤼵之然使用易者欲通之於君道則神明黙運<lb/>
　而喜怒不形即含章也㳟已勵精而百職就理即有<lb/>
　終也觀无成之爲臣道又可知率作興事屡省乃成<lb/>
　爲君道矣<lb/>
<pb n="12b"/>
六四括囊无咎无譽𧰼曰括囊无咎慎不害也<lb/>
　此一爻是言柔徳之宜慎也括囊謂結囊口而不出<lb/>
　也周公繫坤四爻曰坤之六四以隂居隂既無剛徳<lb/>
　又所處失中宜以輕躁淺露爲戒故處世則主於退<lb/>
　藏謀事則主於謹密出言則主於簡黙𧰼如囊之結<lb/>
　其口而不出者然夫吉凶悔吝皆生乎動過由動生<lb/>
　名亦由動集今謹守如是則無妄動之咎者亦自無<lb/>
　成事之譽葢四處多懼之地惟此爲善道矣孔子釋<lb/>
<pb n="13a"/>
　四𧰼曰四之括囊所謂能慎者也慎其身而不輕出<lb/>
　斯不辱身慎其事而不輕舉斯不僨事慎其言而不<lb/>
　輕𤼵斯不失言何害之有惟其不害是以无咎而无<lb/>
　譽非所計已葢天下務名干譽之事皆有必取禍敗<lb/>
　之道而在人臣尤所當謹市已恩者樹私交矜已才<lb/>
　者拂衆志譽之所在即咎之所歸故於六四之无譽<lb/>
　更見其能慎然既謂之曰慎則其委曲濟時小心應<lb/>
　變之學即見於括囊之中若徒以容悦爲老成竊位<lb/>
<pb n="13b"/>
　爲明哲又非易書教人之㫖矣<lb/>
六五黄裳元吉𧰼曰黄裳元吉文在中也<lb/>
　此一爻是言中順之徳無往不利也黄中色𧰼五徳<lb/>
　之中裳下飾𧰼五徳之順周公繫坤五爻曰坤之六<lb/>
　五以隂居尊位是其徽柔懿㳟之徳積之極其盛而<lb/>
　應事接物之際又絶不以之自矜由是形之身者無<lb/>
　非㢲順之容施於政者無非和平之治如黄之中色<lb/>
　用以爲裳者然如是則守中履順亢厲不形以之處<lb/>
<pb n="14a"/>
　已能盡已之道以之處人能得人之心其爲大善而<lb/>
　𫉬吉何疑乎孔子釋五𧰼曰五之黄裳元吉非矯飾<lb/>
　於外也葢居尊位者出身加民事事皆本於心徳惟<lb/>
　五實有中順之美徳充積於中故雖不自炫其文而<lb/>
　英華𤼵外自有如此之盛也按五本君位而在坤則<lb/>
　說者多屬之於臣如伊尹之寵利不居周公之碩膚<lb/>
　几几皆以爲有得於黄裳之義者也然而自古帝王<lb/>
　崇效天卑法地禮接臣下俯恤民情位高而愈自抑<lb/>
<pb n="14b"/>
　徳盛而益守謙君徳之美又孰有踰於黄裳者哉<lb/>
上六龍戰于野其血𤣥黄象曰龍戰于野其道窮也<lb/>
　此一爻是極言隂盛之害也𤣥屬陽黄屬隂其道指<lb/>
　隂道周公繫坤上爻曰隂之不敢與陽抗者理也亦<lb/>
　分也然陽不能制隂而使隂至於極盛則隂豈獨與<lb/>
　陽抗而且與陽争勝是戰之象也夫以既衰之陽而<lb/>
　與極盛之隂相竸固自處於必敗然而揆之天道度<lb/>
　之人事必無隂終勝陽之理則隂之悖理越分以求<lb/>
<pb n="15a"/>
　勝乎陽又豈能卒免於禍害乎如龍戰于野而其血<lb/>
　𤣥黄葢兩敗俱傷之道也孔子釋上象曰龍何以遂<lb/>
　戰于野耶隂夲起於至微惟馴致其道以至於窮極<lb/>
　則勢難復遏而日與陽争勝惜乎其制之不早也若<lb/>
　當其始凝而能預防其漸又焉有異日之禍哉大抵<lb/>
　隂柔之性最爲難制其未盛也潛伏而不及防其既<lb/>
　盛也横決而不可禦配諸人事方小人始進未甞不<lb/>
　降心抑氣以求包容於君子及其黨日熾遂不盡驅<lb/>
<pb n="15b"/>
　善類而去之不止所以姤一隂始生合衆君子之力<lb/>
　以防一小人而甞慮其計之疎夬一隂将盡又合衆<lb/>
　君子之力以去一小人而猶戒其勢之厲况由一隂<lb/>
　以積至於六隂雖欲不爲陽害得乎故坤爻初曰堅<lb/>
　冰至警龍戰之禍於始上曰戰于野著堅冰之害於<lb/>
　終也<lb/>
用六利永貞象曰用六永貞以大終也<lb/>
　此二節是申明體坤之道在以剛濟柔也陽大隂小<lb/>
<pb n="16a"/>
　大終謂以陽終也周公於坤卦六爻之後復繫之以<lb/>
　辭曰坤六爻皆隂則其數皆六六者隂數之極也體<lb/>
　坤之道者當思隂柔之性患在不能固守若能善用<lb/>
　其隂柔而以陽剛濟之則其處心制行常確守中順<lb/>
　之正道而私欲不爲所屈常變不爲所移貞固之徳<lb/>
　安而能永何不利之有孔子釋用六之象曰易之理<lb/>
　陽爲大隂爲小永貞者陽剛之所能也今體坤而能<lb/>
　用六則隂變爲陽而坤徳亦能永貞矣始雖柔弱而<lb/>
<pb n="16b"/>
　終則强毅是始於小者終於大也坤之與乾合徳者<lb/>
　以此按乾坤之用九用六即書剛克柔克之義一以<lb/>
　柔濟剛一以剛濟柔此逆以治之者也所謂沉潛剛<lb/>
　克髙明柔克也去其剛之偏而剛徳全矣貞其柔之<lb/>
　守而柔徳全矣此順以治之者也所謂彊弗友剛克<lb/>
　燮友柔克也二者之用備而剛柔無失中之患已<lb/>
文言曰坤至柔而動也剛至静而徳方後得主而有常<lb/>
含萬物而化光坤道其順乎承天而時行<lb/>
<pb n="17a"/>
　此四節書是申明坤彖傳之義也方謂有定體主下<lb/>
　當有利字孔子釋坤彖辭曰坤之象取義無窮而順<lb/>
　而健足以盡之其所謂利牝馬之貞者正以極順之<lb/>
　徳能持之以健有類於牝馬也葢坤之不敢專主者<lb/>
　至柔也若其動而及物常承乾之氣而𤼵生於不窮<lb/>
　既成物之形復成物之性何其剛也坤之寂然無形<lb/>
　者至静也若其徳之及物常承乾之施而予物以各<lb/>
　正物具一形而不相淩奪即物具一性而不相假借<lb/>
<pb n="17b"/>
　何其方也柔與静其順也剛與方其健也柔順利貞<lb/>
　之義於此可見矣至卦辭言後得主利何也凡天下<lb/>
　屬於陽者以居先主義爲常屬於隂者以從陽主利<lb/>
　爲常惟坤爲純隂能居乾之後而守其分所當爲即<lb/>
　以順爲利而盡其力所能爲是乃全乎隂柔之常道<lb/>
　者君子之法坤安貞獲吉亦於此可見矣且也坤有<lb/>
　柔静之徳故萬物之生意悉含於中而積之極其厚<lb/>
　坤有剛方之徳故化機之鬯逹悉著於外而𤼵之極<lb/>
<pb n="18a"/>
　其盛此其所以爲含𢎞光大也要而言之乾先而坤<lb/>
　代之終乾始而坤作之成坤之爲道其天下之至順<lb/>
　乎從来天之生物一時之自然而已天以氣賦於物<lb/>
　爲形坤即承其氣以行於物而形以時而成矣天以<lb/>
　理賦於物爲性坤即承其理以行於物而性以時而<lb/>
　成矣時未至不敢先時既至不敢後其徳之合於无<lb/>
　疆者非至健不足以成能而總全其為順而已故曰<lb/>
　乃順承天也按坤之徳主於柔静而此兼動剛以為<lb/>
<pb n="18b"/>
　言葢剛柔動静乾坤不容偏廢繫辭傳言之詳矣配<lb/>
　之人事則君道震動於上而臣下不可以退縮承也<lb/>
　君道剛斷於上而臣下不可以㢲懦承也既曰順承<lb/>
　則竝所謂動與剛者而亦承之矣夫如是庶可言合<lb/>
　徳也歟<lb/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由来者漸矣由辯之<lb/>
不早辯也易曰履霜堅冰至葢言順也<lb/>
<pb n="19a"/>
　此一節書是申坤初六象傳之義也辯察也順當作<lb/>
　慎孔子復釋坤初爻曰天下事由漸而盛由積而成<lb/>
　小而一家之盛衰大而人倫之變故未有外於此者<lb/>
　如其家積善之乆和氣足以召祥則不獨福集於一<lb/>
　身而且及於子孫有無窮之慶矣如其家積不善之<lb/>
　乆乖氣足以致戾則不獨禍中於一身而且及於子<lb/>
　孫有無窮之殃矣若其變之大者以臣而至弑君以<lb/>
　子而至弑父逆天反常莫此為甚然推原其故非始<lb/>
<pb n="19b"/>
　於弑逆之一日也亂臣賊子之所由来葢積漸使然<lb/>
　也使為之君父者早察其奸宄而逆折其亂謀則禍<lb/>
　必不若是之烈其至於若是者由辯之不早辯也甚<lb/>
　矣防患者當於其漸而遏萌者當於其㣲也易曰履<lb/>
　霜堅冰至正言持世之君子宜思辯微之道而深致<lb/>
　其凛凛焉耳夫小人之為害於國家極矣在上者豈<lb/>
　有明知為亂賊而故縱之之理乃竟使其積成凶惡<lb/>
　者何也小人中藏禍心外示柔順彌縫之智巧則易<lb/>
<pb n="20a"/>
　為所欺諂諛之術工則易為所溺從来除惡之難不<lb/>
　能察者半能察而不能斷者亦半明於易之言慎則<lb/>
　審辯而謹防之自不至貽後患已<lb/>
直其正也方其義也君子敬以直内義以方外敬義立<lb/>
而徳不孤直方大不習无不利則不疑其所行也<lb/>
　此一節書是申坤六二象傳之義也正言體義言用<lb/>
　不孤謂徳有夾持而大也孔子復釋坤二爻曰凡人<lb/>
　徳具扵心而所以成徳者由於學六二之所謂直者<lb/>
<pb n="20b"/>
　葢其心本體至正無少偏倚故極其直也六二之所<lb/>
　謂方者葢其心裁制合義無少邪曲故極其方也人<lb/>
　心皆有直方之徳而獨君子能全之者内外存𤼵之<lb/>
　間有實學以成此徳耳心不敬則内不直君子主敬<lb/>
　以存心使私意不雜而專出於理之一途斯内直矣<lb/>
　事無義則外不方君子守義以制事使𡵨念不生而<lb/>
　適合於理之至當斯外方矣專求義而不主敬則存<lb/>
　飬之功不宻而或撓於其外專主敬而不守義則取<lb/>
<pb n="21a"/>
　舎之分不明而或淆於其内惟敬義既立斯内外夾<lb/>
　持體用兼備不偏於一善而其徳不孤矣所謂不期<lb/>
　大而大者此也其又曰不習无不利者何也凡人蓄<lb/>
　徳未大則臨事每多所疑六二涵飬純熟矜持俱化<lb/>
　其一身所行之事皆坦然順適無所疑碍而又何假<lb/>
　於習乎此脩徳之始必致力於敬義而成徳之後斯<lb/>
　日進於從容也夫乾九二言誠坤六二言敬誠則無<lb/>
　不敬而敬乃所以存誠故主敬者下學之要也乾九<lb/>
<pb n="21b"/>
　二言仁坤六二言義仁可以綂義而義乃所以成仁<lb/>
　故集義者下學之功也天道人道之辨具於此矣<lb/>
隂雖有美含之以從王事弗敢成也地道也妻道也臣<lb/>
道也地道无成而代有終也<lb/>
　此一節書是申坤六三象傳之義也隂謂隂位孔子<lb/>
　復釋坤三爻曰六三有章美之徳而必以含章為正<lb/>
　道何也六三以隂從陽者也隂無專制之義雖内有<lb/>
　美徳必藴含之而不可輕露即以此徳而從王事亦<lb/>
<pb n="22a"/>
　退處於後而不敢居專成之名是非其才力不足葢<lb/>
　揆之於分而有所不敢也從来陽為天隂為地三地<lb/>
　道也陽為夫隂為妻三妻道也陽為君隂為臣三臣<lb/>
　道也地之為道至柔至静不敢專成惟順承天施而<lb/>
　代有終已耳則三居臣位而代君以終其事非得臣<lb/>
　道之正者哉大抵人臣有市美之念則驕吝日生誠<lb/>
　明於代終之義雖勲業媲於伊周不過自盡其職業<lb/>
　而已負咎之不暇何敢言功思懼之不暇何敢言譽<lb/>
<pb n="22b"/>
　彼夫小器易盈而卒至於身名俱裂者其亦未甞學<lb/>
　易矣夫<lb/>
天地變化草木蕃天地閉賢人隐易曰括囊无咎无譽<lb/>
葢言謹也<lb/>
　此一節書是申坤六四象傳之義也變化謂天地交<lb/>
　閉蒙塞也孔子復釋坤四爻曰君子之出處關乎世<lb/>
　運之盛衰如天氣下降地氣上升則變化之道行矣<lb/>
　於時太和翔洽草木亦無不蕃殖而賢才有不連茹<lb/>
<pb n="23a"/>
　而起乎如天氣上亢地氣下鬱則閉塞而不通矣於<lb/>
　時運數屯否賢人皆抱道而隐而又豈肯輕出以取<lb/>
　咎乎易曰括囊无咎无譽正言所遇當閉塞之時固<lb/>
　宜順時而隐謹密而不出也夫世運之盛衰雖屬氣<lb/>
　數而必賴人事以為轉移假使羣賢皆隐則撥亂圖<lb/>
　治之事將誰責耶葢易為賢人未仕者謀所以藏器<lb/>
　待時道宜於隐若以人君而求賢屯之時利建侯矣<lb/>
　以大臣而進賢否之時疇離祉矣所處之地不同故<lb/>
<pb n="23b"/>
　所繫之辭各異且在上誠有用賢之君相則世道寜<lb/>
　有不泰而賢人寜有終隐者哉<lb/>
君子黄中通理正位居體美在其中而暢于四支𤼵于<lb/>
事業美之至也<lb/>
　此三節書是申坤六五象傳之義也黄中徳也通貫<lb/>
　通理條理也位指尊位體指下體孔子復釋坤五爻<lb/>
　曰六五之取象於黄者何也黄為中色而居五之君<lb/>
　子大中之徳渾然内含統而觀之則時出不窮無所<lb/>
<pb n="24a"/>
　不貫通也分而觀之則條理不紊無所不精晰也衆<lb/>
　理畢備而至善無疵不猶黄之爲中色乎其取象於<lb/>
　裳者何也君子正位於上而不以尊貴自矜謙抑以<lb/>
　禮士和易以近民其所履者雖崇髙之地而其所執<lb/>
　者皆卑順之體不猶裳之為下飾乎葢中為天下之<lb/>
　美徳而順則其中之用也六五有此美徳充積於内<lb/>
　於是見於四支而和順之容極其暢適美之不言而<lb/>
　喻者然也見於事業而和順之治極其𤼵越美之不<lb/>
<pb n="24b"/>
　見而章者然也徳至此則自心而形諸身自身而形<lb/>
　諸政至精至粹而無以加矣此五之象所以獲元吉<lb/>
　哉按坤之二五皆以徳言二言脩徳之功五言成徳<lb/>
　之效而其理則可以互通也能敬以直内而後中之<lb/>
　體全能義以方外而後中之用備直内方外者内外<lb/>
　夾持交致其力而黄中通理則内外一貫幾於聖人<lb/>
　之事矣故曰美之至也<lb/>
隂疑於陽必戰為其嫌於无陽也故稱龍焉猶未離其<lb/>
<pb n="25a"/>
類也故稱血焉夫𤣥黄者天地之雜也天𤣥而地黄<lb/>
　此一節書是申坤上六象傳之義也疑敵也其類謂<lb/>
　隂類血隂屬孔子復釋坤上爻曰坤至於上而龍戰<lb/>
　于野何隂遂敢與陽抗耶盖隂盛之極力敵乎陽則<lb/>
　必至有兩相争戰之事戰則陽氣衰而勢不能自全<lb/>
　矣何以稱龍聖人以為隂之心雖欲剥陽而陽必無<lb/>
　終絶之理正為其嫌於无陽也故稱龍焉且既名為<lb/>
　龍則隂不安其為隂矣何以稱血聖人以為隂之心<lb/>
<pb n="25b"/>
　雖欲自離其類而隂必無常勝之理惟未離於其類<lb/>
　也故稱血焉其𤣥與黄竝稱者何也隂為陽所敗而<lb/>
　陽亦為隂所傷𤣥黄之色相混淆即天地之色相間<lb/>
　雜也事出於至變故舉其相雜者以為言然而尊卑<lb/>
　之定位貴賤之定分不可干也亦不可紊也天之色<lb/>
　為𤣥固不得下同於地地之色為黄終不得上擬於<lb/>
　天也豈其因一日勝負之勢而至亂隂陽之常理哉<lb/>
　觀坤上爻所繫之辭而尊陽卑隂之意深切著明矣<lb/>
<pb n="26a"/>
　大抵陽剛為天下之正氣造化人事俱不容一日息<lb/>
　者也以造化論則自姤至坤為純隂十月之卦然一<lb/>
　陽雖生於子而實萌於亥是一歳之内未甞一日無<lb/>
　陽也以人事論則自古小人之類易盛君子之類易<lb/>
　衰以小人與君子爭勝君子常不能無傷然而君子<lb/>
　既去而小人之禍亦不旋踵非獨人事抑亦天道存<lb/>
　焉是極否之運未甞一日無陽也作易至此聖人之<lb/>
　為世道慮者逺哉<lb/>
<pb n="26b"/>
䷂<hi>震下坎上</hi>
　屯取濟難之義凡處險難者必能奮𤼵有為然後可<lb/>
　以出而治險故下卦以震徳之動為亨屯之本而初<lb/>
　畫一陽居下又為成卦之主所以一卦吉凶皆視初<lb/>
　爻以起義彖辭雖統論卦體而與初爻之㫖實互相<lb/>
　𤼵明其言利貞即初之利居貞也其言勿用有攸往<lb/>
　即初之磐桓也其言利建侯即初以賢明剛正之徳<lb/>
　繫天下之望而宜早建以為侯也惟初既為民望之<lb/>
<pb n="27a"/>
　所歸則凡有志用世者必與初相輔乃克有濟故二<lb/>
　乘初則屯邅三不應初則有吝四與初正應則吉无<lb/>
　不利五位雖居尊而初得民於下則屯膏上與初地<lb/>
　位相逺下无應援則進无所之而不能自振葢諸爻<lb/>
　之辭因初起義者如此至於初為卦主既曰大得民<lb/>
　矣乃六二不應其求而反以為難何也合諸爻而言<lb/>
　則初九以陽綂隂民皆歸往㩀六二而言則二以隂<lb/>
　柔為初陽所逼受制於人此一爻别取一義非全卦<lb/>
<pb n="27b"/>
　之㫖也程傳言之晰矣<lb/>
屯元亨利貞勿用有攸往利建侯<lb/>
　此卦震下坎上以震動遇坎險故名為屯卦辭言濟<lb/>
　險者當守正慎動而又在立賢以自輔也侯謂諸侯<lb/>
　指初九文王繫屯彖辭曰屯難之世正人可大有為<lb/>
　之時才足以撥亂力足以扶危應時而動於理當得<lb/>
　元亨但屯時大難方殷舉事一不當則機㑹盡失而<lb/>
　人心易至觧體故必固守正道謀出萬全然後可以<lb/>
<pb n="28a"/>
　有濟決不宜欲速見小利而輕有所往以取困也至<lb/>
　於匡濟時艱務在得賢共理如卦之初九為衆望所<lb/>
　屬宜亟建立為侯使人心有所統繫庶幾以能濟之<lb/>
　人行善濟之道而屯難可以悉觧矣按帝王圖治非<lb/>
　守正不能黜功利之習非慎動不能抑僥倖之謀非<lb/>
　建賢不能收輔助之益平險一理常變一揆而當屯<lb/>
　難之時則所繫為尤重故聖人兢兢垂訓如此<lb/>
彖曰屯剛柔始交而難生動乎險中大亨貞雷雨之動<lb/>
<pb n="28b"/>
滿盈天造草昧宜建侯而不寜<lb/>
　此彖傳是釋屯彖辭以明濟屯之道也始交謂乾坤<lb/>
　始交一索而得震難生謂遇坎險雷震象雨坎象草<lb/>
　謂雜亂無序昧謂晦昧不明也孔子釋屯彖辭曰卦<lb/>
　之名為屯者盖以卦體震下坎上是乾剛坤柔一索<lb/>
　得震而始交再索得坎而難生也以世道論則國家<lb/>
　肇造之始中外多難經理需人惟卦以震動之徳入<lb/>
　於坎險之中是當大難方殷而能奮𤼵有為撥亂而<lb/>
<pb n="29a"/>
　為治也故卦辭繫曰大亨但在險則勢未易動必有<lb/>
　𢎞濟時艱之才又有從容觀變之畧然後動能出險<lb/>
　而所往有功故大亨而又繫之曰利貞夫出險濟屯<lb/>
　之事不可枚舉其亟亟於利建侯者何也卦象雷雨<lb/>
　交作盈滿於天地之間為天運初開雜亂晦㝠之象<lb/>
　此時人心未定名分未明一人之力不能削平大難<lb/>
　必宜擇立賢哲建以為侯方可徐理天下之紛亂收<lb/>
　集天下之人心然而立君之後又未可遽謂安寜之<lb/>
<pb n="29b"/>
　時也内切履危之戒外厪防患之謀惟不寧乃所以<lb/>
　求寕惟事事求寕乃愈不敢自以為寕此真濟屯之<lb/>
　正道矣按卦義隂陽不交則為否始交而未成澤則<lb/>
　為屯澤及於物則為觧萬物既通則為泰由否之泰<lb/>
　全視乎濟屯之功而其道則主於震動天時動於上<lb/>
　人事應於下皆震之徳也惟其時至事起故曰貞有<lb/>
　濟屯之責者其可不奮𤼵以有為哉<lb/>
象曰雲雷屯君子以經綸<lb/>
<pb n="30a"/>
　此象傳是言君子濟屯之事也雲坎象鬱而未通故<lb/>
　言雲而不言水經綸治絲之事先經以引之後綸以<lb/>
　理之也孔子釋屯象曰此卦上坎為雲下震為雷雷<lb/>
　雖動矣雲蓄雨而未降屯之象也君子以治亂世如<lb/>
　治亂絲必先整其大綱而後可舉其衆目故經以引<lb/>
　之使綂紀既立復綸以理之使節目畢詳如制田里<lb/>
　以厚民生而復為之經理樹畜俾區處之畫其宜設<lb/>
　學校以正民性而復為之斟酌節文俾施行之有其<lb/>
<pb n="30b"/>
　序如是則人心大定名分昭明而何險難之不可立<lb/>
　平哉夫屯與需皆有遇險之義其象皆為隂陽未和<lb/>
　而需之飲食宴樂獨有異於屯者益需之時人事巳<lb/>
　盡則不可以期速效屯之時天運未啓則不可以無<lb/>
　事功義固各有取也<lb/>
初九磐桓利居貞利建侯象曰雖磐桓志行正也以貴<lb/>
下賤大得民也<lb/>
　此一爻是言濟屯者在有守正之徳以得民心也磐<lb/>
<pb n="31a"/>
　石也桓柱也皆難進之象周公繫屯初爻曰初九以<lb/>
　陽剛居動體當屯難之始亟宜進而有為然陽剛有<lb/>
　能進之才而居下則無可進之勢動體有欲進之志<lb/>
　而應柔則無引進之人是其心雖深切時艱而未免<lb/>
　遲囘審顧有磐桓難進之象夫天下躁進者非貞而<lb/>
　難進者為貞惟初九處得其正故能相時而不輕動<lb/>
　揆之濟屯之道原不利於欲速倖成而利於居貞以<lb/>
　自守也且初為成卦之主徳足濟時天下之仰其徳<lb/>
<pb n="31b"/>
　者自利於建立為侯以削平禍亂又豈終於磐桓不<lb/>
　進已哉孔子釋初象曰初之磐桓雖勢不能遽進而<lb/>
　其志原在行正不肯妄為稍有不合於義寕從容藏<lb/>
　器以待之此居貞之所以利也至其以陽剛居隂下<lb/>
　盛徳不驕而日以下恤民隐為念彼民在水火之中<lb/>
　有不引領望救而願建以為侯者乎葢能得民心者<lb/>
　真定禍亂之根本耳大抵天下之治亂全視人心之<lb/>
　向背匹夫匹婦非可以權制術馭而為我用也仁足<lb/>
<pb n="32a"/>
　以使之感義足以使之服然後奮𤼵舉事而人不得<lb/>
　而議之所以三代之得天下逆取順守之説屏而不<lb/>
　用行一不義殺一不辜之事恥而不為王道之異於<lb/>
　覇功此而已矣<lb/>
六二屯如邅如乘馬班如匪宼婚媾女子貞不字十年<lb/>
乃字象曰六二之難乘剛也十年乃字反常也<lb/>
　此一爻是言二能以正自守而不茍於從人也邅邅<lb/>
　囘也班如分布不進之貌字許嫁也乘剛謂乘初剛<lb/>
<pb n="32b"/>
　之上反復也周公繫屯二爻曰六二與九五為正應<lb/>
　義所當從但位偪初九為其所制是當屯難之時君<lb/>
　臣不能遽合而見阻於强梁之人也其象為屯如邅<lb/>
　如而所乘之馬班如而不能進焉夫初九之强與二<lb/>
　合者原非與二為宼實欲其合力濟屯如婚媾之相<lb/>
　親耳惟二隂柔中正執一不渝至於歴時既乆數窮<lb/>
　理極則妄求既去而正應乃復合矣不猶女子守貞<lb/>
　不字至十年而乃字乎孔子釋二象曰六二之受難<lb/>
<pb n="33a"/>
　於人止以下乘初剛欲其變常道而與之合耳天下<lb/>
　變常之事必不能乆二之十年乃字正復反於常道<lb/>
　而君臣㑹合獲遂其本志也君子尚其知所守哉按<lb/>
　初九為一卦之主本為賢明剛正之人二與之合力<lb/>
　濟時未為失節而聖人於二之守貞不字深加奬許<lb/>
　者凡以出身事人義無私交倘或廹於侵偪之勢牽<lb/>
　於比暱之情明知其不可而姑應之鮮不至於辱身<lb/>
　敗節故以不字為正所以戒後世之懐二心者也<lb/>
<pb n="33b"/>
六三即<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>无虞惟入于林中君子幾不如舎往吝象曰<lb/>
即鹿无虞以從禽也君子舎之往吝窮也<lb/>
　此一爻是為躁進者示戒也即鹿逐鹿也虞虞人周<lb/>
　公繫屯三爻曰凡任天下事者必内度之巳外度之<lb/>
　人然後能進而亦能退六三隂柔居下是内無濟屯<lb/>
　之才也正應非人是外無濟屯之助也乃好動輕進<lb/>
　自取困窮如逐<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>而無虞人導之惟有陷入于林莽<lb/>
　之中而已雖欲退其可得乎夫其所以輕進取困者<lb/>
<pb n="34a"/>
　由不能見幾故耳天下事應行應止原有先見之幾<lb/>
　妄行之必致於困此幾之灼然易見者也惟君子知<lb/>
　之與其僥倖以圖利不如舎而勿往雖無所得而必<lb/>
　不至有失身之患若貪利往逐自不免陷於屯矣何<lb/>
　吝如之孔子釋三象曰无虞而即鹿是以身從禽而<lb/>
　不知舎也三之貪利躁進不可動而妄動亦猶是而<lb/>
　巳君子見其當舎即斷然舎之誠以往則必吝故不<lb/>
　得不去之決耳聖人戒人急於求進者如此葢濟屯<lb/>
<pb n="34b"/>
　者之入乎險中與田獵者之入於險阻其危一也方<lb/>
　其猝然遇軼材之獸駭不存之地雖使虞人導之猶<lb/>
　懼有銜橜之變况無虞乎所以聖人取象以忘身徇<lb/>
　禽為忘身徇利者之喻誠以天下利之所在即害之<lb/>
　所伏惟能見幾然後利害明利害明然後取舎決不<lb/>
　然未有不自取困辱者也<lb/>
六四乘馬班如求婚媾往吉无不利象曰求而往明也<lb/>
　此一爻是言濟屯者宜求賢自輔也求謂四求初往<lb/>
<pb n="35a"/>
　往濟屯也周公繫屯四爻曰六四居大臣之位本有<lb/>
　濟屯之責而隂柔无才志欲進而力不逮故有乗馬<lb/>
　班如之象然初九陽剛居下為四正應是乃與巳為<lb/>
　婚媾者也誠能虛已求之藉其有為之才以同往濟<lb/>
　屯則在初得展行正之志在四得成出險之功不亦<lb/>
　吉无不利乎孔子釋四象曰凡不明者非昧於知人<lb/>
　即蔽於自恃六四求初九之賢同往濟屯量已之不<lb/>
　足資人之有餘不自用而任之其識見可謂明矣盖<lb/>
<pb n="35b"/>
　人臣最忌蔽賢而又最患植黨二者或疑於相妨不<lb/>
　知意主於為國則其所以勤延攬者皆公也意主於<lb/>
　為已則其所以廣汲引者皆私也若外避植黨之名<lb/>
　而内懐嫉賢之實其害與樹私交者正復相等以處<lb/>
　無事之日必誤國家况可與之濟屯乎哉<lb/>
九五屯其膏小貞吉大貞凶象曰屯其膏施未光也<lb/>
　此一爻是言時危無輔而徳澤難施也小大謂小事<lb/>
　大事周公繋屯五爻曰五以陽剛中正居至尊之位<lb/>
<pb n="36a"/>
　宜若可以有為但時當屯難陷於險中而正應六二<lb/>
　又隂柔才弱不能出而濟險天下民心多繫属於初<lb/>
　九五雖有膏澤之施亦壅而不能下究為屯其膏之<lb/>
　象以處小事則守正猶可獲吉若欲圖濟屯之大業<lb/>
　雖得正不免於凶甚矣其時之難為也孔子釋五象<lb/>
　曰在上者以徳及生民為大九五之屯膏則以陷入<lb/>
　險中陽為隂掩雖有膏澤不能徧及於人故所施為<lb/>
　未光也按聖人立教責重人事雖時勢無可為猶必<lb/>
<pb n="36b"/>
　教之以出險濟難之道况屯之九五本有陽剛之才<lb/>
　未為失徳而直以大貞凶為戒何哉誠以有君無臣<lb/>
　必不能成大業五專恃六二隂柔之應斯所往多阻<lb/>
　卦之初九既為人望所歸使與六四同屈已下賢傾<lb/>
　心委任而又内修徳政以收拾人心未必膏澤不可<lb/>
　以下流而經綸不可以徐布故辭曰屯膏以明求賢<lb/>
　之宜急也<lb/>
上六乗馬班如泣血漣如象曰泣血漣如何可長也<lb/>
<pb n="37a"/>
　此一爻是言無才無輔不能出險也周公繫屯上爻<lb/>
　曰從来天道人事窮極則通亂極則治上六居屯之<lb/>
　極正有可亨之機乃隂柔无才又无輔助因循不進<lb/>
　坐失事幾徒為無益之憂懼而已有乗馬班如泣血<lb/>
　漣如之象孔子釋上象曰上六當屯極之時昧於出<lb/>
　險之義既不能致治則必入於敗兦泣血漣如豈長<lb/>
　乆之道哉此聖人危其辭以為濟屯者戒也易之所<lb/>
　重徳與應而已陽剛之徳雖無應猶可有濟若質本<lb/>
<pb n="37b"/>
　隂柔而復無陽剛之應鮮不敗矣即此卦而言二之<lb/>
　班如以待五也四之班如以求二也皆為隂與陽應<lb/>
　故有吉利而無凶悔就諸卦而言否之上九以才足<lb/>
　傾否則喜蹇之上六以来就九五則吉其他如復如<lb/>
　坎如困則无徳无應與屯之上同一象矣故曰陽為<lb/>
　貴隂為賤易之通義也<lb/>
䷃<hi>坎下艮上</hi>
　蒙取飬蒙之義物生方穉養徳更難于飬身聖人欲<lb/>
<pb n="38a"/>
　立教者動合于中而施當其可故卦辭予之以亨而<lb/>
　又戒之以利貞六爻四隂為蒙二陽為治蒙之人而<lb/>
　上九過剛不中又以九二時中為一卦之主初承二<lb/>
　則有利四逺二則有吝五應二則得吉五身居尊位<lb/>
　而能自處于蒙以為天下率教者之倡此剛柔之所<lb/>
　由相接而聖功之所由克成也至若三近于二宜與<lb/>
　初相同而其正應在上舎上而從二有見利忘義之<lb/>
　象故君子絶之盖易卦之所重在應屯之二以不附<lb/>
<pb n="38b"/>
　初為有守所應正也蒙之三以下從二為失身所應<lb/>
　不正也應失其正則身敗名辱雖有包蒙之教亦無<lb/>
　所施是非用上九之擊蒙不足以遏其邪而止其惡<lb/>
　矣大抵治蒙之法貴乎寛嚴適中而制之于早則易<lb/>
　為力防之于後則難為功制於早者𤼵蒙者也正法<lb/>
　以繩之而有餘防于後者擊蒙者也干戈以禦之而<lb/>
　不足所以聖人取象于初曰脱桎梏于上曰利禦宼<lb/>
　正以立教之初意原主于寛其至于擊蒙禦宼盖不<lb/>
<pb n="39a"/>
　得已而用之者也養正之功誠不可不豫矣哉<lb/>
蒙亨匪我求童蒙童蒙求我初筮告再三凟凟則不告<lb/>
利貞<lb/>
　此卦坎下艮上山下有險内險外止俱有蒙滯未通<lb/>
　之意故名為蒙卦辭言亨蒙之道貴當其可而要之<lb/>
　以正也我指九二言童蒙指六五言文王繫蒙彖辭<lb/>
　曰蒙雖穉昧未通然真明内含天良未鑿原有可通<lb/>
　之機一開𤼵之即通矣故蒙者得亨而不終于蒙然<lb/>
<pb n="39b"/>
　蒙之能亨雖蒙者有可亨之道亦由𤼵蒙者得善教<lb/>
　之宜教之之宜何如師道不可輕䙝有来學無往教<lb/>
　匪我主教者先求童蒙而強為啓廸乃童蒙虚心遜<lb/>
　志先束求我以決疑辨惑也且求我之心真實純一<lb/>
　如初筮之誠則宜迎其機而告之庶言不煩而教易<lb/>
　入若至再至三則煩瑣而凟矣凟則求教之心不切<lb/>
　即告之亦必无益故隐而不告如是則蒙者固能求<lb/>
　而明者又善告此蒙之所以得亨也然其所以告之<lb/>
<pb n="40a"/>
　者又必擴其良知充其良能非聖人之言勿道非先<lb/>
　王之法勿陳而利于貞焉庶蒙者徳日進於髙明業<lb/>
　漸臻於光大而養蒙之道始无媿矣昔宋儒周敦頤<lb/>
　有言人生而蒙長无師友則愚故師道立則善人多<lb/>
　善人多則朝廷正而天下治矣然則擇師求道誠人<lb/>
　生第一義也<lb/>
彖曰蒙山下有險險而止蒙蒙亨以亨行時中也匪我<lb/>
求童蒙童蒙求我志應也初筮告以剛中也再三凟凟<lb/>
<pb n="40b"/>
則不告凟蒙也蒙以飬正聖功也<lb/>
　此彖傳是釋蒙彖辭而備言亨蒙之道也孔子釋蒙<lb/>
　彖辭曰卦之所以名蒙者卦體坎下艮上上有艮山<lb/>
　之阻下有坎水之險卦徳内險外止内險已杌隉不<lb/>
　安外止又滯礙難進正如物生之初蒙昧未通故曰<lb/>
　蒙也至蒙之所以得亨者卦體九二以可亨之道行<lb/>
　以教人已昭昭而教人昭昭且啓廸合宜語黙中節<lb/>
　而時中也何以見之如匪我求童蒙童蒙求我盖以<lb/>
<pb n="41a"/>
　六五柔順虛中下應九二非二有求于五乃五尊賢<lb/>
　樂道之志下應于二也此非二有亨蒙之道五未必<lb/>
　求若使非時中則亦不待求而教之矣初筮告者以<lb/>
　九二有剛中之徳故能施敎有節必待其誠而始告<lb/>
　也若再三凟凟則不告者葢蒙者再三固為凟我我<lb/>
　若告之蒙亦不能聴受彌増疑惑反凟蒙矣故不告<lb/>
　也此非二有亨蒙之道无以告蒙若使非時中則告<lb/>
　之亦无節矣又曰利貞者何也蒙而飬之以正乃作<lb/>
<pb n="41b"/>
　聖之功也葢人性本正當顓蒙之始其天真未漓則<lb/>
　當保全其正者惟此時其情識漸開不可不範之以<lb/>
　正者亦惟此時敎者必及此時涵育薰陶擴充培養<lb/>
　日使之親正人聞正言全其性命之體滿其知能之<lb/>
　量則赤子之心不失而逹天立命之學在是矣非聖<lb/>
　功而何夫蒙者之求敎與教者之𤼵蒙无不以聖人<lb/>
　為期而聖功惟在養正可見天理人欲全在辨之于<lb/>
　早若待外誘既深𤼵然後禁則扞格而難勝矣伊訓<lb/>
<pb n="42a"/>
　云罔不在初召誥云王乃初服後世留心國本者必<lb/>
　惓惓以早諭敎為言其亦有見于此乎<lb/>
象曰山下出泉蒙君子以果行育徳<lb/>
　此象傳是言君子自飬之道貴内外交致其功也果<lb/>
　行者勇決其行育徳者涵飬其徳孔子釋蒙象曰艮<lb/>
　象為山坎象為泉山下出泉其水最清其流未逹猶<lb/>
　人之童穉天良内具而鬱滯未通蒙之象也君子欲<lb/>
　開一世之蒙必先有以自開其蒙于是體坎之象以<lb/>
<pb n="42b"/>
　果其行見善必遷有過必改如泉之始逹其機莫遏<lb/>
　體艮之象以育其徳培其知能葆其忠信如山之静<lb/>
　正其源常裕如是則内外交脩本末一致所以開一<lb/>
　已之蒙在是所以開天下之蒙亦在是矣葢徳者行<lb/>
　之自出行者徳之所形惟其所飬能厚故其所應不<lb/>
　竆不然源之不深其流雖疾而亦易竭則育徳尤為<lb/>
　探本之功歟<lb/>
初六𤼵蒙利用刑人用說桎梏以往吝象曰利用刑人<lb/>
<pb n="43a"/>
以正法也<lb/>
　此一爻是言𤼵蒙之道貴寛嚴相濟也刑人用刑之<lb/>
　人桎足械梏手械周公繫蒙初爻曰初六隂柔居下<lb/>
　蒙之甚者教者欲開𤼵其蒙當嚴之以威使之有所<lb/>
　畏懼而不敢不勉于善用刑人以懲之乃為利也然<lb/>
　嚴以束之又當寛以待之用說桎梏以俟其自悟自<lb/>
　新相觀而化焉若徒恃嚴威往而不舎在我既失張<lb/>
　弛之道蒙者即欲為善其道无由吝其能免乎孔子<lb/>
<pb n="43b"/>
　釋初象曰治天下有教化不能无刑罸教以養童蒙<lb/>
　之君子刑以懼愚蒙之小人𤼵初之蒙利用刑人者<lb/>
　所以正治蒙之法使之有所畏懼而不敢犯也盖𤼵<lb/>
　蒙之道既用刑以懲其初即用說以觀其後則飬之<lb/>
　意未甞不寓于法之中禮曰師嚴然後道尊道尊然<lb/>
　後民知敬學書曰敬敷五教在寛然則寛以濟嚴嚴<lb/>
　以濟寛𤼵之道莫善于此矣<lb/>
九二包蒙吉納婦吉子克家象曰子克家剛柔接也<lb/>
<pb n="44a"/>
　此一爻是言施教之道貴曲成不遺也包涵育之意<lb/>
　納受也婦羣隂之象周公繫蒙二爻曰九二有剛中<lb/>
　之徳膺𤼵蒙之任不特樂育英才而已即隂柔蒙昧<lb/>
　之人亦包之而不遺則智愚皆可成就何吉如之且<lb/>
　不特奬掖善類而已即闇昧無知如婦者亦納之而<lb/>
　不棄則賢否悉受陶成又何吉如之凡此敷敎之任<lb/>
　皆君事也大君以啓蒙之責委之於臣猶父母以治<lb/>
　家之事委之於子也二能克盡厥職合智愚賢否而<lb/>
<pb n="44b"/>
　包納靡遺是臣之克相无負于君猶子之克家无忝<lb/>
　于父也二誠以亨行時中者哉孔子釋二象曰二之<lb/>
　子克家固因二有剛中之徳足以𤼵蒙亦由六五柔<lb/>
　中虛已有以接之故二得行其時中之道以成𤼵蒙<lb/>
　之功也不然上下不交堂亷隔絶二雖有師世之才<lb/>
　將安施乎昔伊尹負鼎鼐之才傅說具鹽梅之望使<lb/>
　非成湯尊為元聖寵以阿衡高宗夢寐旁求爰立作<lb/>
　相彼亦烏能化被當時聲施後世哉甚矣任賢圖治<lb/>
<pb n="45a"/>
　為萬世人君之要道也<lb/>
六三勿用取女見金夫不有躬无攸利象曰勿用取女<lb/>
行不順也<lb/>
　此一爻是言无徳者必見棄以明行已之當慎也女<lb/>
　指六三勿用取指上九金夫指九二順當作慎周公<lb/>
　繫蒙三爻曰六三隂柔不中不正是下愚不移之人<lb/>
　君子之所不屑教者如无徳之女不可取之以為妻<lb/>
　也葢上九乃六三正應三舎上九而眤比九二如女<lb/>
<pb n="45b"/>
　之見金夫而不有其躬者穢徳彰聞人皆賤之何所<lb/>
　利乎孔子釋三象曰凡人立身當兢兢以禮自持女<lb/>
　之所以不可取者以其蕩檢踰閑素行不慎故也盖<lb/>
　與人為善固君子之用心而自暴自棄者則不得不<lb/>
　痛斥之冀彼或生媿悔之念故均是女也在九二則<lb/>
　宜納之以大其包荒之量有教无類也在上九則勿<lb/>
　用取以嚴至正之防不屑之教也教固多術矣哉<lb/>
六四困蒙吝象曰困蒙之吝獨逺實也<lb/>
<pb n="46a"/>
　此一爻是言人貴能得師也周公繫蒙四爻曰蒙昧<lb/>
　之人全頼親近剛明有道之士以開其蒙而啓其悟<lb/>
　六四隂柔不中上承六五下乗六三而其應又在初<lb/>
　六所親近者皆隂柔之人則蒙將終于蒙而永无開<lb/>
　悟之日矣羞吝其能免乎孔子釋四象曰天下无不<lb/>
　可變之質无不可啓之蒙四獨致困蒙之吝者何也<lb/>
　盖九二上九二陽俱有剛明之實徳六四獨與之逺<lb/>
　是衆人皆有道義之交而彼獨无賢明之助其困蒙<lb/>
<pb n="46b"/>
　而吝也宜矣昔仲虺誥成湯曰能自得師者王謂人<lb/>
　莫已若者亾好問則裕自用則小夫成湯聖君也仲<lb/>
　虺賢相也其君臣誥誡猶諄諄以得師好問相勸勉<lb/>
　人固可以孤陋自處而甘致困蒙之吝哉<lb/>
六五童蒙吉象曰童蒙之吉順以巽也<lb/>
　此一爻是言受教之道貴于能虛純心親賢則徳業<lb/>
　可成也周公繫蒙五爻曰六五柔中居尊下應九二<lb/>
　其心純而不雜一而不二有初筮之誠无再三之凟<lb/>
<pb n="47a"/>
　如童蒙之淳朴未漓知識未開者然如是則主心日<lb/>
　明主徳日懋其為吉也不獨在一人而在天下矣孔<lb/>
　子釋五象曰六五取象于童蒙而獲吉者以其有柔<lb/>
　順之徳故能謙巽以從乎二也使非五順而巽二雖<lb/>
　賢其能强五以從已乎盖人主處至尊之位必親賢<lb/>
　取善方可輔成其徳然非卑躬遜志以求之則賢與<lb/>
　善雖日在吾前而終不能得其益先儒甞言此道與<lb/>
　溺于利欲之人言之猶易與溺于意見之人言之甚<lb/>
<pb n="47b"/>
　難誠以人先有意見横于胸中此心便蔽而不明雖<lb/>
　有忠言讜論亦无由而入矣此童蒙之所以吉也<lb/>
上九擊蒙不利為宼利禦宼象曰利用禦宼上下順也<lb/>
　此一爻是言治蒙者宜以剛而又貴當其可也宼害<lb/>
　也禦禁止也周公繫蒙上爻曰以九居上治蒙過剛<lb/>
　有擊蒙之象然剛克之道施之貴得其宜始有利而<lb/>
　无害如以過剛之道責蒙者以未能知之理未能行<lb/>
　之事則阻其向往之機反有害于蒙是為宼也亦何<lb/>
<pb n="48a"/>
　　利乎惟用此以捍其外誘以全其性真如禦宼者然<lb/>
　　使其私意盡屏而醇良不失庶幾作聖之功即在于<lb/>
　　是斯無不利矣孔子釋上象曰上之撃蒙利用禦宼<lb/>
　　者盖以威嚴治蒙者之私心不悖剛克之道上固順<lb/>
　　矣蒙因教者之嚴而改過自新不敢恣肆于為惡下<lb/>
　　亦順也上下皆順又何不利之有哉此卦九二上九<lb/>
　　俱有剛明之徳上雖不及二之中而亦當𤼵蒙之任<lb/>
　　九二包蒙納婦利用寛上九擊蒙禦宼利用嚴寛以<lb/>
<pb n="48b"/>
　　飬其善機嚴以止其邪念師教之道備矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講易經解義卷二<lb/>
</p>
<p>
</p>
  </div>
</body>
</text>
</TEI>
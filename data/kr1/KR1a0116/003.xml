<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講易經解義卷三<lb/>
　䷄<hi>乾下坎上</hi>
　　需有二義以全體言之坎險在前下卦乾體剛健能<lb/>
　　不冒進以䧟於險有能需之才以九五一爻言之陽<lb/>
　　剛居尊值當需之時能建中表正不欲速邀功有能<lb/>
　　需之徳有其才又有其徳此所以能需而有亨吉渉<lb/>
　　川之效也然四陽乾健知險固能需矣而四上二隂<lb/>
<pb n="1b"/>
　　亦能出穴終吉何也坤順知阻能從陽也四順聼九<lb/>
　　五上敬順三陽故雖需血入穴而終能出穴獲吉剛<lb/>
　　徳真足貴哉<lb/>
　需有孚光亨貞吉利渉大川<lb/>
　　此卦乾下坎上以乾健臨坎險知險不進有需待之<lb/>
　　意故名為需卦辭言善需者必以天徳行王道然後<lb/>
　　可以濟險而成功也文王繋需彖辭曰乾坤開闢而<lb/>
　　後既建侯以統治之復立師以教育之治道巳盡矣<lb/>
<pb n="2a"/>
　此時或有未通之聲教或有未消之隠憂惟當静以<lb/>
　待之不宜欲速邀功卦體九五有陽剛中正之徳其<lb/>
　需也非限於時也非屈於勢也乃根於至誠惻怛不<lb/>
　欲擾民動衆之一心也有孚如是則不為利障不為<lb/>
　欲牽豈不光亨且本純王之心發為純王之政規模<lb/>
　逺大不行險徼倖而貞焉則久道化成天下皆享安<lb/>
　靜和平之福何吉如之即一旦臨大難而從容可以<lb/>
　觀變詳慎可以圖機雖渉大川亦无不利甚矣治道<lb/>
<pb n="2b"/>
　之貴需也昔武王克商天下已定其時猶多頑梗未<lb/>
　化之民成王周公知其當需也故不以兵刑勝之惟<lb/>
　丁寧誥誡悠優漸漬而涵濡之卒之頑消梗化不動<lb/>
　聲色而措天下於泰山之安非孚貞之眀效天驗耶<lb/>
彖曰需須也險在前也剛健而不䧟其義不困窮矣需<lb/>
有孚光亨貞吉位乎天位以正中也利渉大川徃有功<lb/>
也<lb/>
　此彖傳是釋需彖辭以眀能需之實也孔子釋需彖<lb/>
<pb n="3a"/>
　辭曰卦名需者須待之義此卦坎在乾上是險難在<lb/>
　前時固當需而以乾之剛健臨之剛則能斷健則知<lb/>
　險既有定識又有定力自不肯冒進以䧟於險揆之<lb/>
　於義宜乎其不困窮矣辭曰有孚光亨貞吉者卦體<lb/>
　以九居五是以陽剛之徳居天子之位為位乎天位<lb/>
　有正中之徳也正則大道為公无茍且邀功之事中<lb/>
　則定靜不擾无營私計利之心孚貞如是其光亨而<lb/>
　吉也不亦宜乎又曰利渉大川者蓋本此正中之徳<lb/>
<pb n="3b"/>
　徃以濟險圖功則安詳鎮定之中自裕觀變濟時之<lb/>
　略又何難不可平而何功不可建哉夫有國家者内<lb/>
　而宫府外而海甸艱難險阻徃徃伏於不測雖盛眀<lb/>
　之世亦所必有惟在人主秉剛健之徳審時而動行<lb/>
　正道以成大功耳信乎非有徳者不能需非能需者<lb/>
　不能渉大川也哉<lb/>
象曰雲上於天需君子以飲食宴樂<lb/>
　此象傳是言君子處需之道也孔子釋需象曰卦體<lb/>
<pb n="4a"/>
　下乾上坎乾為天坎為雲雲上於天將雨而猶未雨<lb/>
　有須待之意需之象也君子法之以治道值當需之<lb/>
　時不宜妄作生事勞心擾民凡所以定祻亂而開太<lb/>
　平者既經綸創作於前此時惟宜恭已无為飲食宴<lb/>
　樂養其氣體怡其心神徐以俟徳化之成可也蓋眀<lb/>
　作固所以圖功而時未可有為則紛更反以致擾故<lb/>
　優游靜鎮以俟運㑹之自至誠有不得不需者耳豈<lb/>
　躭溺晏安而矯托清淨坐致廢弛者可藉口哉<lb/>
<pb n="4b"/>
初九需于郊利用恒无咎象曰需于郊不犯難行也利<lb/>
用恒无咎未失常也<lb/>
　此一爻是眀逺害之道貴能守其常也郊曠逺之地<lb/>
　周公繋需初爻曰初九在下去險最逺而陽徳剛健<lb/>
　又能自守有需于郊之象然天下有才之人徃徃為<lb/>
　才所使倘此心妄動不能持久而冒進圖功于事无<lb/>
　濟祗取咎耳故必慎終如始超然利害之外確乎若<lb/>
　將終身焉則收身名兩全之利而決不至躁進以取<lb/>
<pb n="5a"/>
　咎矣孔子釋初象曰天下何地无險何時无險特患<lb/>
　人不眀不哲㝠行自犯耳初九之髙蹈逺引需于郊<lb/>
　者乃審機眀而持志決自不犯險難而行也夫无位<lb/>
　難以圖功而局外不宜生事初之不犯難行乃常分<lb/>
　亦常道也所謂利用恒无咎者揆之常分常道未為<lb/>
　失也蓋聖賢處世時至事起原無可强致之功業彼<lb/>
　不能義命自安汲汲有為以速戾者亦未眀乎恒之<lb/>
　義耳<lb/>
<pb n="5b"/>
九二需于沙小有言終吉象曰需于沙衍在中也雖小<lb/>
有言以吉終也<lb/>
　此一爻是見二有剛中之徳故終能逺害也沙近水<lb/>
　二近坎故有沙象衍寛裕也周公繋需二爻曰九二<lb/>
　漸近于險而剛中能需不肯冒進有需于沙之象夫<lb/>
　九二上應九五出身任事非若初之超然世外者比<lb/>
　乃亦遲廻却顧需而不前不有退懦之譏必有觀望<lb/>
　之誚小有言所不免矣然二志存濟險獨能觀變相<lb/>
<pb n="6a"/>
　時不為浮議所搖則剛健不䧟終成濟險之功何吉<lb/>
　如之孔子釋二象曰九二之需于沙由其剛而得中<lb/>
　居心寛裕譽不加喜謗不加憂故雖小有言毫不動<lb/>
　念卒能從容鎮定險濟功成而以吉終也自古豪傑<lb/>
　有志濟世急欲圖功徃徃因一言不平逞意氣于一<lb/>
　擊至於奮不顧身故聖人以小有言警之使知濟天<lb/>
　下之險者當沈其謀老其識堅其守以俟時宜甚不<lb/>
　可因人言而輕動其心冒昧前進自貽伊戚也<lb/>
<pb n="6b"/>
九三需于泥致宼至象曰需于泥災在外也自我致宼<lb/>
敬慎不敗也<lb/>
　此一爻是為過剛不中不善需者示戒也泥䧟人之<lb/>
　地周公繫需三爻曰九三切近坎體將䧟于險有需<lb/>
　于泥之象夫水涯之泥善䧟三需於此而過剛不中<lb/>
　輕躁妄動宼害之至實自致之將誰尤哉孔子釋三<lb/>
　象曰初之需于郊逺之而不敢進也二之需于沙進<lb/>
　矣而未敢逼也三之需于泥則逼于水而禍害巳在<lb/>
<pb n="7a"/>
　目前矣此即善需猶恐不免况剛而不中意氣過激<lb/>
　適足以速宼乎然此總由不知敬慎故耳若能兢業<lb/>
　小心時時敬慎庶操心危而慮患深猶可轉危為安<lb/>
　不至禍敗也蓋天下事未有不成于敬慎而敗于疎<lb/>
　忽者東漢陳蕃竇武手握大權欲清宦豎卒之奸惡<lb/>
　未除反遭其害唐張柬之等反周為唐乃忽三思養<lb/>
　虎遺患喪身誤國非皆不知敬慎之義者耶<lb/>
六四需于血出自穴象曰需于血順以聽也<lb/>
<pb n="7b"/>
　此一爻是眀出險之道在于順時也坎為血卦故有<lb/>
　血象又為隠伏故有穴象周公繫需四爻曰六四入<lb/>
　于坎體是其身當大難之衝進固不可退亦不能有<lb/>
　需于血之象幸順正知阻持重括囊卒能潛身逺害<lb/>
　免冒險之禍又有出自穴之象則雖未能有濟國謀<lb/>
　而眀哲亦可以自保矣孔子釋四象曰四之需于血<lb/>
　而終能出自穴者以其有柔正之徳晦迹韜光不冒<lb/>
　進强爭而順聼乎機㑹之自然也按三能敬慎雖廹<lb/>
<pb n="8a"/>
　于險而不敗四能順聼即䧟于險而可出然則能敬<lb/>
　且順又何險難之不可處哉<lb/>
九五需于酒食貞吉象曰酒食貞吉以中正也<lb/>
　此一爻是言人君處徳位兼隆之時自恭已而成化<lb/>
　也周公繋需五爻曰九五位乎天位而有剛健中正<lb/>
　之徳夫剛健既知險而中正又善需是治道至當需<lb/>
　之時閒暇安恬无係无營有需于酒食之象如是則<lb/>
　一人養无為之度天下享寧謐之休不亦貞而吉乎<lb/>
<pb n="8b"/>
　孔子釋五象曰凡人主值當需之時而不能需者皆<lb/>
　由无徳而求治太急也五之需于酒食貞吉以中心<lb/>
　无為克守至正故喜功之念不作急遽之謀全消惟<lb/>
　怡然自養以養天下故能合乎正道而吉也自古帝<lb/>
　王未有不歴艱危險阻而底定天下者及大難既平<lb/>
　小民甫離湯火急宜安靜勿擾休養而生息之三代<lb/>
　以前尚矣漢之文帝承髙恵之後一切更定制度謙<lb/>
　讓未遑惟勤勤于勸農養老薄賦蠲租卒致海内向<lb/>
<pb n="9a"/>
　風幾于刑措其有合於此爻之義者歟<lb/>
上六入于穴有不速之客三人來敬之終吉象曰不速<lb/>
之客來敬之終吉雖不當位未大失也<lb/>
　此一爻是言得賢共濟為出險之道也不速之客三<lb/>
　人指下三陽爻言周公繫需上爻曰上六隂柔无濟<lb/>
　險之才又處險極困窮所不免矣故有入于穴之象<lb/>
　幸下應九三九三與下二陽同徳同體需極並進是<lb/>
　衆賢不用約結不須號召合志協謀偕來赴難有不<lb/>
<pb n="9b"/>
　速之客三人來之象倘能竭誠盡禮敬以待之借其<lb/>
　剛健之才以拯一時之險始雖不免困窮終當濟險<lb/>
　出穴而吉可必也孔子釋上六象曰能需固貴有徳<lb/>
　而出險尤須借才上六入于穴是巳䧟于險矣以不<lb/>
　速之客來敬之而得終吉者上雖徳不稱位不善處<lb/>
　需然敬賢自輔集思廣益猶可出險免患不至於大<lb/>
　有失也夫徳不當位茍知敬賢猶可獲吉若徳與位<lb/>
　稱而能虚巳下賢其功效更當何如先儒謂需又有<lb/>
<pb n="10a"/>
　急切相須之義欲濟天下之險艱必需羣才之輻輳<lb/>
　殆於上爻見之矣<lb/>
䷅<hi>坎下乾上</hi>
　訟之六爻惟五聼訟惟三不訟餘皆訟者也然初不<lb/>
　永所事二不克訟四不克訟而得吉上以訟受服遂<lb/>
　有終朝之褫皆言訟不可成而使民無訟之意蓋可<lb/>
　見矣初三兩柔爻皆係以終吉九二九四以剛居柔<lb/>
　故皆不克訟卦辭有孚惕中指九二乃卦辭稱吉而<lb/>
<pb n="10b"/>
　爻辭僅曰无眚者卦辭取其有孚得中爻則兼以自<lb/>
　下訟上為義所取不同也<lb/>
訟有孚窒惕中吉終凶利見大人不利渉大川<lb/>
　此卦坎下乾上乾剛坎險在上下為相制内外為相<lb/>
　濟人已為相敵皆致訟之道也故名為訟卦辭言處<lb/>
　訟者當曲盡其道以歸於無訟也有孚是理實窒是<lb/>
　屈而不通惕憂懼之意渉大川猶駕虚辭以求勝也<lb/>
　文王繫訟彖辭曰訟為爭辨之義非人之得已也惟<lb/>
<pb n="11a"/>
　理直見枉情真受誣屈抑而不能自通是有孚見窒<lb/>
　勢不得不出於訟然所以處之之道何如必也反求<lb/>
　在我心存憂懼而能惕度於事理辨眀即已而能中<lb/>
　則有孚之窒可伸而訟復於無訟豈不為吉若自恃<lb/>
　其理可止不止終極其訟而不惕中則尚氣以損徳<lb/>
　好勝以敗業凶可知矣且又非自逞其胷臆能剖白<lb/>
　以冀免必利見公眀之大人資其眀斷始可據理以<lb/>
　獲伸如於孚窒之外妄生事端駕虚以求勝如渉川<lb/>
<pb n="11b"/>
　然冒險僥倖不能惕中之甚者矣雖訟本有理而好<lb/>
　剛自䧟其何能免乎此所為不利也按聖人不貴聼<lb/>
　訟而貴無訟惟使人懐兢惕知所畏懼所以消弭勝<lb/>
　心而一反於至當之理故能内自訟者又為無訟之<lb/>
　本也可不加之意哉<lb/>
彖曰訟上剛下險險而健訟訟有孚窒惕中吉剛來而<lb/>
得中也終凶訟不可成也利見大人尚中正也不利渉<lb/>
大川入於淵也<lb/>
<pb n="12a"/>
　此彖傳是釋訟彖辭以眀險健為致訟之象而中正<lb/>
　乃無訟之道反覆開喻以垂訓也入於淵猶䧟於罪<lb/>
　孔子釋訟彖辭曰訟之為卦卦徳上乾剛而下坎險<lb/>
　是為上剛以陵其下下險以伺其上以一人言則内<lb/>
　險以懷詐外健以恃強以二人言則又已險能攻彼<lb/>
　短彼健能欺此弱是以為訟也夫訟之端多生於人<lb/>
　心之不平辭所謂有孚見窒人心所甚不堪者乃能<lb/>
　惕中而吉何哉卦變九自遯來而居二剛來為柔所<lb/>
<pb n="12b"/>
　掩而不能自伸惟其得中能以情恕而不為己甚以<lb/>
　理遣而不欲過求有爭事而無爭心故渙然冰釋得<lb/>
　無訟之吉又言終凶者天下事惟善者可成訟則徳<lb/>
　喪而招尤怨深而召患揆之於理斷乎不可成也終<lb/>
　則不可成而成所以凶也至所謂利見大人卦體九<lb/>
　五居上卦之中得陽位之正中則先事而無偏主正<lb/>
　則臨事而決猜疑所尚如此訟之不中者咸歸於中<lb/>
　不正者一反於正故利也又言不利渉大川卦象坎<lb/>
<pb n="13a"/>
　為險䧟有淵之義焉乾以剛實乗之是訟者情真反<lb/>
　駕虚求勝自䧟其身入於罪惡之淵而不知何利之<lb/>
　有按民生有欲不能無爭欲莫大於飲食此訟之次<lb/>
　乎需也若以爭濟之則衆起興戎終為厲階故又次<lb/>
　之以師聖人為世道人心慮至深逺矣然則處訟之<lb/>
　道孰吉孰凶孰利孰不利烏可不致審乎哉<lb/>
象曰天與水違行訟君子以作事謀始<lb/>
　此象傅言君子謹始以慮終為絶訟之源也孔子釋<lb/>
<pb n="13b"/>
　訟象曰天髙在上水流就下其行相違此訟之象也<lb/>
　君子體之以為訟不起於爭訟之時而起於作事之<lb/>
　始其始不慎少有乖違始於㣲而終於著訟所由起<lb/>
　故不待發聲徴色見於云為當事幾之初必順乎人<lb/>
　情息是非於未萌協乎天理杜利害於未見不但無<lb/>
　違於言亦且無違於心訟何由得生乎作事如此則<lb/>
　始於自訟終於無訟而中吉終凶更不必言矣可見<lb/>
　脩徳者貴慎初念圖治者貴憂未然堯舜君臣反復<lb/>
<pb n="14a"/>
　咨嗟致警於幾㣲之際凡有興作莫不謀始以塞違<lb/>
　又豈獨止訟一端為兢兢歟<lb/>
初六不永所事小有言終吉象曰不永所事訟不可長<lb/>
也雖小有言其辨眀也<lb/>
　此一爻見能畏慎以處訟所以終得免訟之吉也永<lb/>
　即是終意周公繫訟初爻曰凡人自恃剛强居髙挾<lb/>
　勢徃徃逞求勝之心訟所以終極而為凶也初六隂<lb/>
　柔才弱本無健訟之資居下勢卑又無能訟之力故<lb/>
<pb n="14b"/>
　中心畏惕虚巳讓人不敢終極其事而訟不至於成<lb/>
　雖小有言辨不過眀其有孚之窒而情可以白理無<lb/>
　不伸有不終吉乎孔子釋初象曰初之不永所事者<lb/>
　非特絀於才勢而已以理度之訟非美事固不可長<lb/>
　也知其不可長有慚忿而無遂心則所發亦易收小<lb/>
　有言説止於㣲愬而不敢於大訟則所爭亦易釋其<lb/>
　辨既眀終訟何為哉以是知惕中而能得吉也夫人<lb/>
　處世貴乎識時勢尤貴乎眀理義體之於已有自量<lb/>
<pb n="15a"/>
　之心衡之於物無好勝之念此訟之初所以不言訟<lb/>
　而言事者冀其不成訟而善其中止之意也如此<lb/>
九二不克訟歸而逋其邑人三百户无𤯝象曰不克訟<lb/>
歸逋竄也自下訟上患至掇也<lb/>
　此一爻見能守義分可免犯上之患也克勝也歸逋<lb/>
　猶退避意邑人三百户是邑之小者言自處卑弱之<lb/>
　意掇自取也周公繫訟二爻曰九二陽剛而主險逞<lb/>
　其智謀有能訟之才又有欲訟之心但以剛居柔得<lb/>
<pb n="15b"/>
　下之中能反躬自審裁度於理而且上應九五之尊<lb/>
　屈於勢分不能相敵則雖欲訟烏能克勝乎故幡然<lb/>
　退避自處卑約不敢與之抗衡是為歸而逋其邑人<lb/>
　三百户之象此正能懼而得中當屈而屈不至越禮<lb/>
　犯分何𤯝之有孔子釋二象曰凡人不肯退讓皆由<lb/>
　終訟而求勝二惟不克宜其歸休而逋竄能全身以<lb/>
　逺害也所以然者上尊下卑有一定之分若以下訟<lb/>
　上既乖於分而不相安又絀於勢而不自下以之樹<lb/>
<pb n="16a"/>
　怨賈禍患之至也不猶自取之易乎記有之曰分爭<lb/>
　辨訟非禮不決禮所以别尊卑定上下防患於未然<lb/>
　也若後世爭奪相尚僭名越分駸駸乎出於禮入於<lb/>
　刑矣訟之九二嚴其辨於上下之間不特止訟亦維<lb/>
　世之深意也夫<lb/>
六三食舊徳貞厲終吉或從王事无成象曰食舊徳從<lb/>
上吉也<lb/>
　此一爻見守常安正能始終以求無訟者也食舊徳<lb/>
<pb n="16b"/>
　是守常分貞是守正理也周公繋訟三爻曰六三隂<lb/>
　柔處險而介二剛之間非能訟者但知守其常分享<lb/>
　所固有而已足由乎正理行所當然而不違是食舊<lb/>
　徳而能貞者也雖有意外之侵侮不免於危厲而能<lb/>
　泰然自得衆莫能傾况必無厲者乎吉不待言矣然<lb/>
　而守分實難必若從王之事事權在握易逞功能而<lb/>
　退遜自處一無専成之心此真能守舊居貞而得吉<lb/>
　者也孔子釋三象曰食舊徳何以得吉凡訟皆有上<lb/>
<pb n="17a"/>
　人之心必非能從人者也三惟委心聽命以順從乎<lb/>
　上則欿然自視退讓於人不敢自主其事宜其恪守<lb/>
　素分居卑處厚而得無訟之吉乎大抵聖賢學問不<lb/>
　外素位而行分所當得不與人競利分所不得越不<lb/>
　與人競功蓋一有功利之心即與世相違而不能相<lb/>
　從訟所由作矣三之從上而吉者從則安分而不違<lb/>
　為弭訟之善道也<lb/>
九四不克訟復即命渝安貞吉象曰復即命渝安貞不<lb/>
<pb n="17b"/>
失也<lb/>
　此一爻言能改過以絶訟端為得理之正也即就也<lb/>
　命猶理也渝變也貞理之正也周公繫訟四爻曰凡<lb/>
　人一有好訟之心更不思正理所在九四剛而不中<lb/>
　本欲訟者幸其居柔而剛以柔克知訟不可成以理<lb/>
　自制故亦為不克能平情恕物反其健訟之行以復<lb/>
　就於理無爭事也且悔過遷善變其欲訟之心以安<lb/>
　處於正無爭心也是訟可歸於無訟而得惕中之吉<lb/>
<pb n="18a"/>
　者矣孔子釋四象曰凡終於訟者悖理忘害不知命<lb/>
　而大無正是其失也今四能不克至於復而能即渝<lb/>
　而得安内外一歸於正雖前有欲訟之失而剛心既<lb/>
　盡忿氣自消訟不至於成豈尚有失乎吉可知也按<lb/>
　天之所命者理也人心惟危何以遂能安貞惟在乾<lb/>
　健一惕間耳前念之惕即為後念之貞競心之忘即<lb/>
　為道心之正聖人不貴無過而貴改過於此可見矣<lb/>
九五訟元吉象曰訟元吉以中正也<lb/>
<pb n="18b"/>
　此一爻見大人以徳化民能得訟之平而盡善也周<lb/>
　公繋訟五爻曰九五以聖徳而居天位所謂大人而<lb/>
　利見者能以徳化生民而使民無訟者也即有時聽<lb/>
　訟無不各得其平使理直見枉者得以上伸情真受<lb/>
　誣者可由上達有孚不至於見窒不惟天下無寃民<lb/>
　而且民自不寃矣非大善而吉者乎孔子釋五象曰<lb/>
　訟何以得元吉以五之徳本中心一於公則未聽之<lb/>
　前已無偏主五之徳本正事得其宜則既聽之後皆<lb/>
<pb n="19a"/>
　能當理將見刑清民服謂之元吉信矣按聖人論治<lb/>
　必言使民無訟而此曰訟元吉者正欲化有訟為無<lb/>
　訟也九五以中正在上正己而物正是以靡爭之化<lb/>
　百辟其刑最險如九二已歸逋矣最健如上九已三<lb/>
　褫矣其餘復即命者食舊徳者不永所事者皆已忘<lb/>
　險忘健无訟可聽此訟者所以利見大人也若止以<lb/>
　聽不偏斷合理為得聽訟之道一眀察之吏能之豈<lb/>
　所望於大人者乎此訟獄之歸大舜虞芮之質文王<lb/>
<pb n="19b"/>
　至徳之感人深而化民成俗斯義得焉耳<lb/>
上九或錫之鞶帶終朝三褫之象曰以訟受服亦不足<lb/>
敬也<lb/>
　此一爻甚言終訟之凶不可倖勝以取辱也鞶帶命<lb/>
　服之飾褫奪也周公繫訟上爻曰上九剛居訟極以<lb/>
　健訟之才而濟以必訟之志誣偽以為真矯曲以為<lb/>
　直終極其訟以求勝凶所固然也即使恃強而獲勝<lb/>
　或錫之以鞶帶焉然是非情偽不踰時而立辨以訟<lb/>
<pb n="20a"/>
　得之必且以訟失之終朝甚暫而奪之者至於三矣<lb/>
　况必無取勝之理而有必敗之道乎甚矣訟之不可<lb/>
　終也孔子釋上象曰終訟之人雖倖勝而有受服之<lb/>
　寵本非徳賞則授之者非道服之者不終縱使受而<lb/>
　不褫亦安足敬哉而况終朝之褫俄頃随至矣訟之<lb/>
　不可成也如此按五服五章天之所以命有徳也禮<lb/>
　曰君子恥服其服而無其容况以訟受服恥孰大焉<lb/>
　亦不足敬其殆有甚於三褫者乎此聖人原心之論<lb/>
<pb n="20b"/>
　所以深愧之而使人自省也<lb/>
䷆<hi>坎下坤上</hi>
　一陽之卦得位者師比而已先王之制民無事則為<lb/>
　比閭族黨故比卦衆在内一陽在上為之主君象也<lb/>
　有事則為伍兩卒旅故師卦衆在外一陽在下為之<lb/>
　主將帥象也九二剛中所謂丈人長子者也故卦辭<lb/>
　曰吉无咎九二爻辭亦曰吉无咎要之一本乎貞而<lb/>
　已聖人之兵以順動猶曰毒天下者蓋兵凶器戰危<lb/>
<pb n="21a"/>
　事也雖以順動猶不免於毒此聖人之特筆也六爻<lb/>
　中出師駐師將兵將將與夫奉辭伐罪旋師班賞之<lb/>
　道無一不偹後世言兵之書總不出此而其義光眀<lb/>
　正大非後世權謀可比王者不得己而行師豈舍此<lb/>
　而他求哉<lb/>
師貞丈人吉无咎<lb/>
　此卦坎下坤上坎水為險坤地為順蔵險於順有寓<lb/>
　兵於農之意九二六五有將兵命將之象故名為師<lb/>
<pb n="21b"/>
　卦辭言用師之道利於得正而又在命將得人以制<lb/>
　勝也貞是正道丈人才徳老成之人文王繫師彖辭<lb/>
　曰師以興兵動衆非聖人之得己也可不正乎必也<lb/>
　順天人行弔伐討亂誅暴所至若時雨出於至正而<lb/>
　無私所謂貞也然將非其人以國予敵又必重専征<lb/>
　之選嚴閫外之寄使得老成持重好謀而能懼如丈<lb/>
　人者而任焉斯師出有名天討彰而聲靈振兵行有<lb/>
　紀衆心服而勝算成是以有戰克攻取之吉而無窮<lb/>
<pb n="22a"/>
　兵黷武之咎師之道偹矣按傳有之曰秦之鋭士不<lb/>
　敵桓文之節制桓文之節制不敵湯武之仁義師以<lb/>
　仁義為本又得仁義之將如黄髪之尚父元老之方<lb/>
　叔故吉且无咎惟三代之師為然若後世嬴秦之滅<lb/>
　六國吉矣而不免於咎武侯之伐魏无咎而不能必<lb/>
　吉豈所稱出於萬全者哉<lb/>
彖曰師衆也貞正也能以衆正可以王矣剛中而應行<lb/>
險而順以此毒天下而民從之吉又何咎矣<lb/>
<pb n="22b"/>
　此彖傳是釋師彖辭見師貴乎貞而率師者又貴能<lb/>
　順以得人心而成王業也孔子釋師彖辭曰所謂師<lb/>
　者伍兩卒旅之衆也興師動衆必由仁義以張撻伐<lb/>
　是貞之為言正也凡行師之道用以伐暴而不為暴<lb/>
　用以驅害而不為害一出於正而凡不正者無不輸<lb/>
　誠向化於以順天心答民望無敵於天下而為王者<lb/>
　之師不亦然乎此師之所以貴乎貞而率師者貴乎<lb/>
　丈人蓋有在矣其在卦體九二剛中而五應之是為<lb/>
<pb n="23a"/>
　將者威而能恵勇而好謀有丈人之徳焉而且委任<lb/>
　既専事權不患於中阻是將固有丈人之徳而君又<lb/>
　能任此丈人之將也卦徳坎險而坤順兵雖凶器戰<lb/>
　雖危事而行乎險道然以征不義則叛者討而服者<lb/>
　舍以誅暴慢則近者悦而逺者懐是險而能順矣若<lb/>
　此者以剛中之徳行順民之事當兵戎所至見為勞<lb/>
　民傷財不免毒害天下實則除殘救民東征西怨民<lb/>
　不謂毒而樂從之將見功成於一舉難靖於四方是<lb/>
<pb n="23b"/>
　將能順從乎民而民心始順從乎上也吉而又何咎<lb/>
　哉按兵者聖人不得已而用之有殺戮之慘供億之<lb/>
　苦所至荆棘毒害随之故言乎毒者如攻病然毒藥<lb/>
　所施非沈疴堅癥不可輕用也然則兵可輕動乎哉<lb/>
　是在率師者以正舉以順動庻乎可矣<lb/>
象曰地中有水師君子以容民畜衆<lb/>
　此象傳言兵民合一為養師之良法也孔子釋師象<lb/>
　曰坤地之中而有坎水猶庻民之中而有兵衆師之<lb/>
<pb n="24a"/>
　象也君子體之以為師豈一時所能聚哉古者民與<lb/>
　衆非有二也於無事時制田里謀生聚養之者有定<lb/>
　制足民正所以足兵也設學校眀倫序教之者有成<lb/>
　法訓民即所以訓兵也何則以之容保者此民以之<lb/>
　畜聚者亦即此衆也故居常則比閭相居有事則守<lb/>
　望相援不必征求調發而桓桓之衆即在此元元之<lb/>
　民矣以是知蔵兵於民有兵之利而無兵之害亦猶<lb/>
　蔵水於地有水之利而無水之害君子之善用師也<lb/>
<pb n="24b"/>
　如此按自井田之法廢兵農既分天下不患無兵而<lb/>
　患在有兵故出巳力以衞民莫若以民衞民之更切<lb/>
　出巳財以養兵莫若以民養民之更易此管仲作内<lb/>
　政以寓軍令為得井田之遺法其尚有合於容民畜<lb/>
　衆之義乎<lb/>
初六師出以律否臧凶象曰師出以律失律凶也<lb/>
　此一爻戒出師者當守法以謹其始也律法律也否<lb/>
　臧不善也周公繫師初爻曰在卦之初為師之始所<lb/>
<pb n="25a"/>
　以鼓三軍之氣而懾多士之心可不謹其始哉故師<lb/>
　旅一行賞罰必眀則衆志始服部伍必整則衆力始<lb/>
　齊此出師之常道不可不慎也若不以律則號令不<lb/>
　足以信服耳目不能以専一是為否臧而喪敗随之<lb/>
　不教之兵以卒予敵凶其可免乎孔子釋初象曰師<lb/>
　一出而國家之存亾人命之安危皆繫焉其不可不<lb/>
　用律者必然之理茍一失其律則衆渙心離一潰而<lb/>
　不可收無制之兵難免喪師之辱所謂否臧之凶可<lb/>
<pb n="25b"/>
　勝言哉按師之有律猶樂之有律森眀諧協法至嚴<lb/>
　也書曰不愆於四伐五伐六伐七伐乃止齊焉所以<lb/>
　用律也若後之兵法所謂以正合以竒勝者隂謀秘<lb/>
　計可謂律乎故善用兵者教正而不教竒猶有律之<lb/>
　意存焉爾<lb/>
九二在師中吉无咎王三錫命象曰在師中吉承天寵<lb/>
也王三錫命懷萬邦也<lb/>
　此一爻見命將得人受君之寵任能體君心以立功<lb/>
<pb n="26a"/>
　也周公繫師二爻曰九二在下為衆隂所歸有將帥<lb/>
　之任剛而得中則仁義竝濟寛猛咸宜又有將帥之<lb/>
　才卦之所謂丈人者也以此而在師中司専閫之命<lb/>
　則勇足以懾衆而奮徃常先恩足以結心而捍衛不<lb/>
　懈故能計出萬全有戰勝之吉而無荼毒之咎矣且<lb/>
　以六五正應在上委任獨隆殊恩異數洊加於授鉞<lb/>
　之後又再三錫命焉則事權歸一賞罰必行其膚公<lb/>
　克奏也不亦宜乎孔子釋二象曰自古未有寵任不<lb/>
<pb n="26b"/>
　加而大將能建功於外者二之在師中吉實由上承<lb/>
　天寵得君既専自宜克効其心膂盡展其才猷二固<lb/>
　不得矜之為己功也亦未有君心不在於天下而能<lb/>
　任將以成功者六五之錫命惟其欲懐保萬邦救民<lb/>
　除害宜其専任必及於有功寵命不靳於再三二尤<lb/>
　不得私之為己寵也此吉且无咎為能無愧於丈人<lb/>
　哉按人臣無専制之義故受閫外之寄者必協乎中<lb/>
　道而適合乎時宜然後専之可也又必君命再三恩<lb/>
<pb n="27a"/>
　禮偹至斯下無専擅之嫌上無中制之失志存底定<lb/>
　者其亦善用斯道哉<lb/>
六三師或輿尸凶象曰師或輿尸大无功也<lb/>
　此一爻見輕敵喪師為貪功者示戒也輿尸師徒撓<lb/>
　敗之象周公繫師三爻曰凡師之道必審已之力量<lb/>
　敵之形可進可退故能全師而保衆也六三隂柔才<lb/>
　弱居陽志剛不中不正以此用師則才徳俱絀既患<lb/>
　師行失律在已無制勝之方犯非其分又疑師出無<lb/>
<pb n="27b"/>
　名在彼無可乘之釁由此以戰必致徒衆撓敗有或<lb/>
　輿尸之象外生敵患内貽君憂凶孰甚焉孔子釋三<lb/>
　象曰三意本在貪功不能量力度徳玩敵躁進致有<lb/>
　輿尸之凶膏血塗於原野而殘民命鋒鏑徧於疆場<lb/>
　而損國威所喪實多而大無功矣可不戒哉從來國<lb/>
　家之患莫大於貪功師旅之禍莫甚於輕敵故兵誌<lb/>
　有之曰知彼知己百戰不殆不知彼而知己一勝一<lb/>
　負不知彼不知己每戰必敗此行師者先為不可敗<lb/>
<pb n="28a"/>
　以求可勝斯無意外之虞矣<lb/>
六四師左次无咎象曰左次无咎未失常也<lb/>
　此一爻見知難而退為得全師之道也兵事尚右左<lb/>
　次謂退舍也三宿曰次周公繫師四爻曰六四隂柔<lb/>
　不中無勝敵之才非能進而克㨗者也但居隂得正<lb/>
　有量敵之智故自審才力不足以致勝外度時勢未<lb/>
　可以成功即全師而退逺舍以避其鋒堅壁以圖其<lb/>
　後有左次之象焉雖軍庸未奏而為國慮勝不敢以<lb/>
<pb n="28b"/>
　衆士之死生爭一人之功伐其所見者逺所全者大<lb/>
　何咎之有孔子釋四象曰師以能進為勇將以得儁<lb/>
　為功師左次似乎退避而辱國矣何以得无咎不知<lb/>
　見可而進者自不宜遽退以示弱知難而退者又不<lb/>
　可輕進以僨事因時施宜行師之常道也四能未失<lb/>
　其常自無輿尸失律之咎矣按書曰同力度徳同徳<lb/>
　度義帝王之師貴出萬全當計其得失成敗不當論<lb/>
　其進退遲速也若後之言兵者高坐廟堂之中逆料<lb/>
<pb n="29a"/>
　境外之事惟欲其功之速成而不計其勢之可否豈<lb/>
　知當退而退者易之垂戒固巳昭然較著乎<lb/>
六五田有禽利執言无咎長子帥師弟子輿尸貞凶象<lb/>
曰長子帥師以中行也弟子輿尸使不當也<lb/>
　此一爻是言師出必以正又任将當専然後可成出<lb/>
　師之功也禽是害稼者執言謂聲罪致討長子謂九<lb/>
　二弟子謂三四也周公繫師五爻曰六五為用師之<lb/>
　主柔順居中非喜功好大擅啟兵端者也如敵加於<lb/>
<pb n="29b"/>
　已侵害生民不得已而聲罪以致討猶禽暴我田以<lb/>
　傷禾稼利於執言而搏擊也此仁義之師攻非為暴<lb/>
　取非為貪何有黷武之咎乎然師行固不可不正而<lb/>
　任將又不可非人如剛中之九二師之所謂丈人而<lb/>
　君之所謂長子也老謀壮事位望孚人既使之帥師<lb/>
　矣又使新進弟子如三四之才徳本無足稱得與叅<lb/>
　謀議則事權不専號令不一必至撓敗而輿尸名義<lb/>
　雖正而貞不免喪敗而取凶矣孔子釋五象曰二為<lb/>
<pb n="30a"/>
　長子而以之帥師是能以剛中之道而行師恩以濟<lb/>
　威謀以濟勇固能勝任而不忝矣任茍不専一使非<lb/>
　中行者剛柔寛猛悉違其道則輿尸致敗是豈弟子<lb/>
　之罪哉由於任使之不當也可見命將之道不可不<lb/>
　審尤不可不専不審則使非其人或至喪師而辱國<lb/>
　得其人而任之不専則事無統攝不歸於一亦覆敗<lb/>
　之所由也後世如趙盾河曲之戰而謀出趙穿荀林<lb/>
　父邲之戰而令由先縠可為眀鑒矣<lb/>
<pb n="30b"/>
上六大君有命開國承家小人勿用象曰大君有命以<lb/>
正功也小人勿用必亂邦也<lb/>
　此一爻見人君報功當有正典不可濫及非人以肇<lb/>
　亂之源也周公繋師上爻曰六居師之終則武功告<lb/>
　成處順之極則天下大定論功行賞正在此時大君<lb/>
　於是有賞功之命功大者非封國無以酬其戡定之<lb/>
　勲則開拓疆宇使為諸侯功小者非承家無以報其<lb/>
　捍禦之烈則寧承世業使為卿大夫其賞必酬功報<lb/>
<pb n="31a"/>
　必償勞如此然其中或有餘於才不足於徳之小人<lb/>
　則又勿用以預政事臨民上焉是非堅樹國本保全<lb/>
　功臣之要道乎孔子釋上象曰大君有命所以程功<lb/>
　之大小而賞當其功也故開國而不為濫承家而不<lb/>
　為吝無偏無頗正以論定其功自可無徼幸怨望之<lb/>
　心矣然曷云小人勿用小人戮力師中用之奔走禦<lb/>
　侮或可以効功若用之撫綏底定則挾功自恃始以<lb/>
　靖亂者終必至於肇亂豈王者懷保萬邦之至意乎<lb/>
<pb n="31b"/>
　六之垂戒深矣按師之為卦萬世論兵之道皆不出<lb/>
　乎此至上六之終於報功之典寓黜陟之權所以優<lb/>
　功臣而隆封建見聖人待天下之公逺小人而絶禍<lb/>
　端見聖人慮天下之深後之保邦圖治者尚其深鑒<lb/>
　於此哉<lb/>
䷇<hi>坤下坎上</hi>
　比之為卦一陽居尊而五隂應之彖言五隂比一陽<lb/>
　象言一陽比五隂以互相發明比之義始盡凡彖傳<lb/>
<pb n="32a"/>
　應字多謂剛柔兩爻相應此則謂上下五隂應乎五<lb/>
　之剛又一例也六爻自九五稱顯比外餘五爻皆稱<lb/>
　比之比之之詞初比之无咎二四比之貞吉皆以其<lb/>
　比五也獨三比之匪人而傷上比之无首而凶是三<lb/>
　上自相為比而不比五也自卦言之羣隂皆比於五<lb/>
　自爻言之或逺或近或來或不來有未可一律拘者<lb/>
　蓋卦以眀一統之義而爻各随其位之所之所以盡<lb/>
　比之變也<lb/>
<pb n="32b"/>
比吉原筮元永貞无咎不寧方來後夫凶<lb/>
　此卦坤下坎上以坎水比坤地故名為比卦辭言人<lb/>
　君比天下必盡比天下之道斯能得天下之比也原<lb/>
　再也筮謂審察元謂元善之徳永謂存元善而無閒<lb/>
　於始終貞謂行元善而不流於姑息不寧謂未得所<lb/>
　比之人後夫謂不早歸附者文王繫比彖辭曰比卦<lb/>
　以一陽居尊位而得其正上下五隂順而從之以上<lb/>
　之比下言則以一人而撫萬邦以下之比上言則以<lb/>
<pb n="33a"/>
　四海而仰一人比則當為人所親厚輔助而吉然民<lb/>
　之比我比於我之有徳也故必再為審察果有元善<lb/>
　好生之徳足以長人而元善之徳果永而不至於間<lb/>
　斷貞而不失於駁雜自无忝於作民元后之責而无<lb/>
　咎矣由是仁恩四洽凡未比而不安寧者方歸來未<lb/>
　已彼負固如後夫祗自貽其戚而凶耳於王者何損<lb/>
　哉按比則天下歸心定於一統雖或頑梗弗率亦有<lb/>
　自外王化之時然帝王止自脩其徳以盡其安内攘<lb/>
<pb n="33b"/>
　外之實故虞帝舞干羽於兩階而有苖自格南越尉<lb/>
　佗自立為帝漢文以徳懐之而佗遂稱臣則脩徳又<lb/>
　比人之本與<lb/>
彖曰比吉也比輔也下順從也原筮元永貞无咎以剛<lb/>
中也不寧方來上下應也後夫凶其道窮也<hi>比吉也三字衍文</hi>
　此彖傳是釋比彖辭以眀比之義也剛中謂九五上<lb/>
　下謂五隂指臣民言孔子釋比彖辭曰卦名為比者<lb/>
　何所取哉以比有親輔之義也以卦體言之九五陽<lb/>
<pb n="34a"/>
　剛在上五隂順而從之是在下之臣民莫不傾心向<lb/>
　化也故為比辭謂原筮元永貞无咎者何所取哉蓋<lb/>
　君徳貴剛而剛貴乎得中九五以陽居中是主之以<lb/>
　眀作之心而濟之以時措之善則體仁長人而為元<lb/>
　者一剛中之徳為之且累世不息而為永無私不雜<lb/>
　而為貞皆剛中之徳為之也此所以當衆之來歸而<lb/>
　无咎又謂不寧方來者卦體上下五隂皆應九五是<lb/>
　合上下臣民之衆而皆比於一人也又謂後夫凶者<lb/>
<pb n="34b"/>
　蓋九五徳足致天下之比則民心之歸己非一日若<lb/>
　後夫自棄徳化以比之道揆之自當困窮此其所以<lb/>
　凶也蓋上下順從之日自外王化理合致窮然王者<lb/>
　之心但問吾之可比不可比不計彼之來與不來此<lb/>
　大公之道庶㡬九五之顯比者歟<lb/>
象曰地上有水比先王以建萬國親諸侯<lb/>
　此象傳是言先王體比象而能盡比天下之道也孔<lb/>
　子釋比象曰地上有水水比於地不容有間有比之<lb/>
<pb n="35a"/>
　象先王觀比之象而得比天下之道焉謂天下可以<lb/>
　一人統之而不可以一人治之乃列爵分土而建為<lb/>
　公侯伯子男之國又恐逺近不同化幽隠不得達制<lb/>
　為廵狩述職之典以親諸侯令其承宣徳意恩澤下<lb/>
　流天子以親天下者而親諸侯諸侯以親天下者而<lb/>
　報天子如此則有以比天下而無間矣按人君以一<lb/>
　身居九重之上萬國之廣人民之衆安得一一而親<lb/>
　比之故建國親侯乃比天下之大權實比天下之要<lb/>
<pb n="35b"/>
　道也漢賈誼論衆建諸侯令海内之勢如身之使臂<lb/>
　臂之使指莫不制從其得比天下之道者哉<lb/>
初六有孚比之无咎有孚盈缶終來有他吉象曰比之<lb/>
初六有他吉也<lb/>
　此一爻是勉始仕之臣以誠事君也缶瓦器也盈缶<lb/>
　充實之象周公繫比初爻曰人臣事君貴於誠信初<lb/>
　六居此之初當服官之始情意尚隔於勢分所恃以<lb/>
　進結於君者惟此孚誠而巳惟内孚之心外孚之事<lb/>
<pb n="36a"/>
　无非忠君愛國之念以此比君可无忝於臣職而无<lb/>
　咎矣然有孚非易言也必无一念之不誠无一事之<lb/>
　不實无少虧欠若盈缶然則終當感格君心而寵遇<lb/>
　之來若出意外有他吉焉孔子釋初象曰孚在比初<lb/>
　即推之至於盈缶亦止此一念之誠以此格君君恩<lb/>
　之來自在尋常意計之外宜有他吉也蓋人臣事主<lb/>
　其始進之日一念之誠偽終身之邪正分焉始進不<lb/>
　以誠後未有能出於誠者也聖人於比之初六以有<lb/>
<pb n="36b"/>
　他吉許之可以為人臣勸矣<lb/>
六二比之自内貞吉象曰比之自内不自失也<lb/>
　此一爻是美其以道事君而能得君以行道也周公<lb/>
　繫比二爻曰六二柔順中正上應九五其方出而仕<lb/>
　也一本其内之素養者以自靖焉是進非茍合而可<lb/>
　以得君於比之道為得其正而吉也孔子釋二象曰<lb/>
　徇人者失己比之自内則達不離道不自失也蓋得<lb/>
　事君之正矣可見擇才而用雖在乎上而以身許國<lb/>
<pb n="37a"/>
　必由於巳二五以中正之道相比故為得正若降志<lb/>
　辱身汲汲以求比者非君子自重之道矣國家亦奚<lb/>
　頼有若人而用之乎<lb/>
六三比之匪人象曰比之匪人不亦傷乎<lb/>
　此一爻是眀三之不能擇人而比為可鄙也匪人指<lb/>
　上六周公繫比三爻曰六三隂柔而不中正隂柔則<lb/>
　暗昧而無識不中正則邪僻而不良而况上下與應<lb/>
　皆隂則所近舉非正人以三之暗昧邪僻有不入其<lb/>
<pb n="37b"/>
　流者乎是所比為匪人矣孔子釋三象曰六二六四<lb/>
　之貞吉由於所比得人也六三既比匪人是暗於擇<lb/>
　友之眀不惟無益而反為累矣入於不善而同惡相<lb/>
　濟不亦傷乎蓋甚言比匪之必傷也按初之應四二<lb/>
　之應五皆為比得其人惟三居不正之位乗承應皆<lb/>
　隂是比之匪人也如馬援勸隗囂専意東方而囂乃<lb/>
　降於蜀卒至殺身亾宗為天下笑亦大可傷矣<lb/>
六四外比之貞吉象曰外比于賢以從上也<lb/>
<pb n="38a"/>
　此一爻是言人臣盡事上之義絶内顧之私為臣道<lb/>
　之正也賢謂九五周公繋比四爻曰六四以柔居柔<lb/>
　外比九五以柔正之徳而居近君之位是國爾忘家<lb/>
　公爾忘私得所比之正也自是眀良相遇有以輔君<lb/>
　徳而成顯比之治矣何吉如之孔子釋四象曰九五<lb/>
　以陽剛居上而得其正不但有其位而又有其徳蓋<lb/>
　賢君也六四固外比于九五之賢矣然豈止從其賢<lb/>
　而已哉蓋君臣天地之大義无所容逃臣子忠愛之<lb/>
<pb n="38b"/>
　至性必不可觧故必從之以盡其分也按四當與内<lb/>
　應乃内無可比而外比于五舍柔暗而事高眀為得<lb/>
　其正此其所以吉歟<lb/>
九五顯比王用三驅失前禽邑人不誡吉象曰顯比之<lb/>
吉位正中也舍逆取順失前禽也邑人不誡上使中也<lb/>
　此一爻是言九五以大公之道比天下也顯比謂顯<lb/>
　其比而无私三驅謂天子之田不合圍也不誡謂不<lb/>
　相警偹使中謂上之徳有以使其得中也周公繋比<lb/>
<pb n="39a"/>
　五爻曰九五一陽居尊以剛健中正之徳為上下五<lb/>
　隂所比是聖人而在天子之位親比天下普大公無<lb/>
　私之心而天下之戴之者無一不從王者之化而忘<lb/>
　于不知如天子之畋圍合三面前開一路使之可去<lb/>
　惟取其不出而反入者則禽之前去者皆免矣凡同<lb/>
　驅私属之邑人咸曉上意亦不相警僃以求必得為<lb/>
　王用三驅失前禽而邑人不誡之象蓋在上之人不<lb/>
　必求得而在下化之亦不求其必得也凡此皆吉之<lb/>
<pb n="39b"/>
　道也孔子釋五象曰所謂顯比之吉者以五有正中<lb/>
　之徳其自心而達之政皆蕩平而無私故能為天下<lb/>
　所歸徃也又謂失前禽者網開一面逆我而去者則<lb/>
　舍之如後夫不能强之來則舍之而巳向我而歸者<lb/>
　則取之如方來者不能使之去則取之而已故聽前<lb/>
　禽之失也邑人不誡者由王者建中於上而下以不<lb/>
　偏之徳應之有不期然而然者若或使之耳按程傳<lb/>
　謂顯比非唯人君比天下之道如此如以臣於君言<lb/>
<pb n="40a"/>
　之竭其忠誠致其才力乃顯其比君之道也用之與<lb/>
　否在君而已不可阿諛逢迎求其比己也在朋友亦<lb/>
　然脩身誠意以待之親己與否在人而已不可巧言<lb/>
　令色曲從茍合以求人之比己也此于三驅失前禽<lb/>
　之義更為詳盡可為讀易者之法矣<lb/>
上六比之无首凶象曰比之无首无所終也<lb/>
　此一爻是言无徳不能為民所比也无首謂无徳而<lb/>
　居上周公繫比上爻曰人必有剛中之徳然後可首<lb/>
<pb n="40b"/>
　出庻物而爲人所比上六隂柔居上无剛健之徳以<lb/>
　比下為比之无首之象如此則何以為人所比乎衆<lb/>
　叛親離凶其不免矣孔子釋上象曰人君為天下所<lb/>
　比者以其徳也比既无首則不成為比矣何能保其<lb/>
　終以善其後乎此其所以凶也按首對終而言上六<lb/>
　以隂居終不能率先天下以從君而依險自固其甘<lb/>
　為後夫而自取滅亾者乎<lb/>
䷈<hi>乾下㢲上</hi>
<pb n="41a"/>
　以大畜小以陽畜隂其常經也然亦有君子欲行事<lb/>
　而小人得以擾係之大事之將就而小故得以邀阻<lb/>
　之皆小畜也以統體言之卦惟六四一隂上下五陽<lb/>
　皆為所畜若析言之下三爻乾體受畜者也上三爻<lb/>
　巽體為畜者也以一柔下畜三剛本是難事以得五<lb/>
　與合志而後能畜至上九則畜道已成而不雨者變<lb/>
　為既雨矣要之隂亦豈能畜陽惟陽失其道乃為所<lb/>
　制乾體三爻初二皆復三眤於四而不復小畜亦但<lb/>
<pb n="41b"/>
　能畜九三一爻而已由三之不能正室自失其道也<lb/>
　四雖畜陽曰血曰惕有戒辭焉聖人扶抑之意深矣<lb/>
小畜亨密雲不雨自我西郊<lb/>
　此卦乾下巽上以巽隂而畜乾陽故名為小畜卦辭<lb/>
　言君子當小畜之時道猶可亨而得行其志也畜止<lb/>
　之之義也密雲隂物西郊隂方我者文王自謂也文<lb/>
　王演易於羑里視岐周為西方也文王繫小畜彖辭<lb/>
　曰此卦惟六四一隂上下五陽皆為所畜是以小畜<lb/>
<pb n="42a"/>
　大也夫陽之力大方能畜隂今以巽之柔順而畜三<lb/>
　陽能係而不能固則所畜者小矣夫陽為隂畜難以<lb/>
　得亨然卦徳内健外巽有能為之才卦體二五皆陽<lb/>
　有可為之勢在君子猶得安其位以伸其志而亨但<lb/>
　畜未極而施未行則所積者未厚而所施者不能及<lb/>
　逺如雲雖密而不能致雨徒起自西郊而已故有密<lb/>
　雲不雨自我西郊之象焉按雲能致雨今乃密雲不<lb/>
　雨者何耶蓋東北陽方西南隂方陽唱隂和隂唱故<lb/>
<pb n="42b"/>
　陽不和而不能成雨也是密雲不雨以其起自西郊<lb/>
　耳<lb/>
彖曰小畜柔得位而上下應之曰小畜健而巽剛中而<lb/>
志行乃亨密雲不雨尚徃也自我西郊施未行也<lb/>
　此彖傳是釋小畜彖辭以眀畜而得亨之道且以勉<lb/>
　君子向徃之功也柔得位指六居四上下謂五陽尚<lb/>
　徃言畜之未極其氣猶上進也孔子釋小畜彖辭曰<lb/>
　卦名小畜者蓋以卦體六四柔得位而上下應之上<lb/>
<pb n="43a"/>
　下五陽皆為六四一隂所畜是一小人處髙位而衆<lb/>
　君子為其所牽制有以小畜大之義故為小畜夫陽<lb/>
　為隂所畜宜不得亨而卦辭繋曰亨者何哉蓋以卦<lb/>
　徳内健外巽是其立心則有不屈之操處事復有善<lb/>
　入之道其才可以有為卦體二五皆陽是乾二之陽<lb/>
　用事於下而巽五之陽用事於上則其勢又得以有<lb/>
　為此所以不為其所畜而猶可以亨也又云密雲不<lb/>
　雨者何哉盖君子以澤及天下為心若所積未厚正<lb/>
<pb n="43b"/>
　當懋其進脩之力奮其向徃之功今則畜未極而尚<lb/>
　徃也自我西郊者正言徳未能以逺及无以兼濟萬<lb/>
　物潤澤生民施未行於天下也按自乾坤而下屯蒙<lb/>
　需訟師比皆三男陽卦用事至此方見巽之一隂用<lb/>
　事而以小畜名焉聖人於陽既幸其志行復期其尚<lb/>
　徃總不欲隂勝乎陽也如此<lb/>
象曰風行天上小畜君子以懿文徳<lb/>
　此象傳是言君子當盡威儀文辭之美也懿美也文<lb/>
<pb n="44a"/>
　徳謂徳之發見於外者孔子釋小畜象曰風行天上<lb/>
　但有氣而無質能畜物而不能久畜小畜之象也君<lb/>
　子當小畜之時不能厚積而逺施而徳之發見於外<lb/>
　者則不可以不脩飾而致謹之故於威儀則致其美<lb/>
　而為君子之容於文辭則致其美而為君子之辭使<lb/>
　一身之章觀聽之美無不歸於盡善焉蓋細行不矜<lb/>
　終累大徳皆君子之所戒也由是養盛而為大畜則<lb/>
　所施自不止於淑其身矣夫君子之文徳所以脩身<lb/>
<pb n="44b"/>
　者在是所以御物者亦在是故小畜之懿徳與大畜<lb/>
　之蓄徳雖有功力之殊原无精粗之别是以君子尤<lb/>
　不可不致謹於斯也<lb/>
初九復自道何其咎吉象曰復自道其義吉也<lb/>
　此一爻是言能以正道自守而无枉已徇人之失也<lb/>
　復者上進之意復自道言以自己道義為復也周公<lb/>
　繫小畜初爻曰初九體乾居下得正前逺於隂雖與<lb/>
　四為正應而能自守以正不為小人所畜夫陽本在<lb/>
<pb n="45a"/>
　上之物今不為小人所畜而得居所當居之位有進<lb/>
　復自道之象如是則既无枉道之失而復有正人之<lb/>
　功自不至於有咎而吉矣孔子釋初象曰枉己者不<lb/>
　能以正人今初九進復自道則進必以正不為隂邪<lb/>
　所制上足以正君而下足以正民以義揆之當得吉<lb/>
　也蓋君子未嘗不欲進而特惡進非其道初之復能<lb/>
　以道自勝而不失足於小人則大節挺然邪自不得<lb/>
　而凂之矣此正色獨立之士國家禱祀而求之者實<lb/>
<pb n="45b"/>
　以其足為朝廷重歟<lb/>
九二牽復吉象曰牽復在中亦不自失也<lb/>
　此一爻是言同徳竝進而不為小人所畜也牽連也<lb/>
　周公繫小畜二爻曰九二亦欲上進而漸近於隂似<lb/>
　若為隂所畜者以二有剛中之徳則亦能以正自守<lb/>
　而與初九之剛正者同徳而升不為隂所係畜有牽<lb/>
　復之象則正氣伸而道可行故吉也孔子釋二象曰<lb/>
　九二與初九牽復者豈無徳而能復乎蓋人無自守<lb/>
<pb n="46a"/>
　之徳鮮有不自失者今九二有剛中之徳自能與初<lb/>
　九之剛志合道同其牽而復也亦不至於自失矣按<lb/>
　君子小人不容竝立然君子之類常孤小人之黨常<lb/>
　衆故君子必剛正自守援同徳以俱升乃不為小人<lb/>
　所制此九二所以貴牽復也不然小人衆而君子孤<lb/>
　漫然以進而不受其害者鮮矣<lb/>
九三輿說輻夫妻反目象曰夫妻反目不能正室也<lb/>
　此一爻是言不能進復自道始為小人所制而終與<lb/>
<pb n="46b"/>
　之爭也輿說輻謂車說其輻而不能進也夫妻三陽<lb/>
　與四隂之象周公繋小畜三爻曰九三欲進之心雖<lb/>
　與初二同然剛而不中廹近於四不中則无靜守之<lb/>
　節近四則有易昵之私是援結小人以進卒為所制<lb/>
　而不得進如輿之說輻然乃三之志剛不安受其制<lb/>
　始則隂陽相恱有如夫婦究之心不能平而與之爭<lb/>
　為夫妻反目之象孔子釋三象曰夫妻反目豈皆妻<lb/>
　之過哉夫為婦倡未有夫不失道而妻能制之者也<lb/>
<pb n="47a"/>
　由九三剛而不中自處不以其道則說輻反目乃三<lb/>
　自為之耳於四何尤乎按初與二皆能復獨三畜於<lb/>
　四而不復者與四相比而恱也使陽不失道則隂豈<lb/>
　能畜之哉是可為失身於小人者之大戒也<lb/>
六四有孚血去惕出无咎象曰有孚惕出上合志也<lb/>
　此一爻是言六四能以孚誠獲上而得免於咎也血<lb/>
　去謂免於傷害惕出謂免於憂懼上謂五上二陽周<lb/>
　公繫小畜四爻曰六四以一隂畜衆陽勢不相敵本<lb/>
<pb n="47b"/>
　不免於傷害憂懼者幸其柔順得正虚中巽體為能<lb/>
　取信於上一誠所感二陽亦相信而助之故外之得<lb/>
　以安其身而免於傷害内之得以安其心而免於憂<lb/>
　懼為有孚血去惕出之象如是則可藉二陽之力以<lb/>
　成其畜之功而无咎矣孔子釋四象曰四之血去惕<lb/>
　出雖賴二陽之力然豈無自而得二陽之助乎以四<lb/>
　能有孚固結於上而上二陽與之合志故得免於憂<lb/>
　患也按六四一爻為畜衆陽之主然以隂柔力弱而<lb/>
<pb n="48a"/>
　又與五上二爻同為巽體故必借助於二陽共成其<lb/>
　畜之道聖人以有孚戒之欲其反而自求必誠信在<lb/>
　中足以感孚乎人而後可免意外之災懼其辭蓋深<lb/>
　切矣<lb/>
九五有孚攣如富以其鄰象曰有孚攣如不獨富也<lb/>
　此一爻是言五合上下之力以畜乾也攣如固結之<lb/>
　意富謂富厚之力以謂能左右之也周公繋小畜五<lb/>
　爻曰三陽上進其勢正盛畜之為難九五巽體居中<lb/>
<pb n="48b"/>
　而有孚處尊而富厚是其孚誠既足以感人使上下<lb/>
　相為維繋且身處尊位而富厚之力又足以屈羣力<lb/>
　而為我用蓋四與上在五左右有鄰之象而五之力<lb/>
　為能左右之以行己意也心同而力復同何三陽之<lb/>
　不為所畜哉孔子釋五象曰九五既有孚攣如是有<lb/>
　孚乃感召之本則衆志之所以信從者莫非此孚誠<lb/>
　為之也豈獨以其富厚之力使人乎此卦彖傳言以<lb/>
　一隂畜五陽而爻辭則言在上之陽與隂合志朱熹<lb/>
<pb n="49a"/>
　本義因謂巽體三爻同力畜乾是下三爻主陽為隂<lb/>
　畜而上三爻又主以上畜下之義也易理變動不居<lb/>
　一爻各立一義如此若以全卦之理論則四為隂柔<lb/>
　五當合諸陽之力以制之而乃以四同巽體受其籠<lb/>
　絡與之合志非得處畜之正道者爻雖不言凶悔而<lb/>
　亦無吉占則聖人言外之意亦可見矣<lb/>
上九既雨既處尚徳載婦貞厲月幾望君子征凶象曰<lb/>
既雨既處徳積載也君子征凶有所疑也<lb/>
<pb n="49b"/>
　此一爻是言君子為小人所制因戒小人不當害正<lb/>
　而君子亦當自防也既雨謂與隂相和既處謂與隂<lb/>
　相止載滿也婦隂柔小人之象月隂類幾望己盛之<lb/>
　象也疑窒礙而不通也周公繫小畜上爻曰上九雖<lb/>
　陽爻而居巽體對下乾爻亦為隂類上九居畜之極<lb/>
　是隂力已盛其力足以制陽而陽亦受制於隂陽不<lb/>
　得不與之和是向之不雨者今隂陽和而既雨矣既<lb/>
　與之和是隂能制陽陽至是而不得不止也所以然<lb/>
<pb n="50a"/>
　　者以君子尊尚隂徳至於積滿而然耳夫隂之常分<lb/>
　　本不可以加陽今乃以隂加陽如婦之抗夫雖或得<lb/>
　　正而亦不免於危厲在君子當隂未盛尚猶可徃至<lb/>
　　隂盛如月之幾望則徃必受小人之害而凶矣孔子<lb/>
　　釋上象曰陽與隂和而既雨既處者豈君子之得已<lb/>
　　哉由陽不能防之於始尊尚其徳至於盈滿其勢不<lb/>
　　得不與之和也當此時而征則凶者隂盛抗陽動輒<lb/>
　　得咎自然窒礙而難行矣君子至此豈可以妄行哉<lb/>
<pb n="50b"/>
　　按隂雖極盛不得有加於陽陽不失道豈為隂制乃<lb/>
　　以隂畜陽畜極而隂陽俱為不利則隂亦何利於畜<lb/>
　　陽哉細玩上九爻辭固為君子戒亦深為小人戒矣<lb/>
　<lb/>
　<lb/>
　<lb/>
　<lb/>
日講易經解義卷三<lb/>
</p>
<p>
</p>
  </div>
</body>
</text>
</TEI>
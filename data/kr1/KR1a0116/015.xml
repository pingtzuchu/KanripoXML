<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講易經解義卷十五<lb/>
　繫辭上傳<lb/>
　　繫辭傳上下二篇孔子通論一經之卦爻大體凡例<lb/>
　　所為作也先儒謂其無經可附而自分上下云按繫<lb/>
　　辭作上下傳者王肅本也司馬遷則稱易大傳孔子<lb/>
　　晚而好易讀之韋編三絶而因作十翼何謂十翼彖<lb/>
　　辭上傳彖辭下傳象辭上傳象辭下傳繫辭上傳繫<lb/>
<pb n="1b"/>
　　辭下傳文言傳説卦傳序卦傳雜卦傳也古易文王<lb/>
　　之卦辭周公之爻辭與孔子之十翼離為十二篇經<lb/>
　　自為經傳自為傳自漢費直始將彖傳象傳文言傳<lb/>
　　雜入卦中而繫辭説卦序卦雜卦諸傳另為一書晉<lb/>
　　王弼作註皆依之即所謂無經可附者此也宋儒程<lb/>
　　頤易傳一如費直之本自朱熹為本義乃復古易之<lb/>
　　舊而經傳又分明洪武間頒行學宮令士子程朱傳<lb/>
　　義兼習成化時奉化敎諭成矩始單刻本義行世而<lb/>
<pb n="2a"/>
　篇章次第又悉依程氏非復朱熹原本今世所共習<lb/>
　者是也此為易經分合源流故叙其梗概如此程頤<lb/>
　曰聖人用意深處全在繫辭繫辭本欲明易若不先<lb/>
　求卦義則亦不可以讀繫辭也<lb/>
天尊地卑乾坤定矣卑髙以陳貴賤位矣動静有常剛<lb/>
柔斷矣方以類聚物以羣分吉凶生矣在天成象在地<lb/>
成形變化見矣<lb/>
　此一章是言聖人作易之大原示人體易之實學而<lb/>
<pb n="2b"/>
　此一節是孔子以造化之實明作經之理見天地有<lb/>
　自然之易也天地者乾坤之形體乾坤者天地之性<lb/>
　情卑髙兼天地人物言方者情動之始物則指人而<lb/>
　言之也象形變化所成之體也孔子意曰易之首乾<lb/>
　坤者何也葢天地者萬物之大父母也天確然在上<lb/>
　而居尊地隤然在下而處卑而易中之卦純陽至健<lb/>
　而為乾純陰至順而為坤者已定立於此矣由是而<lb/>
　地與萬物之卑者陳於下天與萬物之髙者陳於上<lb/>
<pb n="3a"/>
　而易中卦爻之上者貴下者賤己位列於此矣天與<lb/>
　萬物之陽者為開闢為發舒而其動有常地與萬物<lb/>
　之陰者為閉藏為收斂而其靜有常而易中卦爻之<lb/>
　陽而性動者稱乎剛陰而性静者稱乎柔已剖斷於<lb/>
　此矣天下之事情有善惡而衆理衆欲以類而聚物<lb/>
　類亦有善惡而同道同惡以羣而分此陰陽淑慝自<lb/>
　然之理也而易中卦爻占決之辭或時之息事之得<lb/>
　而為吉或時之消事之失而為凶者即生於此矣日<lb/>
<pb n="3b"/>
　月星辰在天而成輕清之象山川動植在地而成重<lb/>
　濁之形此皆實理之變化也而易中蓍䇿所揲之卦<lb/>
　爻陽窮於九則退而化為八陰窮於六則進而變為<lb/>
　七者即見於此矣葢易書之有乾坤且有貴賤剛柔<lb/>
　吉凶變化無一不備皆非聖人私智之為也不過因<lb/>
　陰陽之實體而形容摹寫之是故因至著之象以見<lb/>
　至微之理觀天地即可以見易也大哉易乎天地且<lb/>
　不能隐而况於人物萬事之變乎<lb/>
<pb n="4a"/>
是故剛柔相摩八卦相盪鼓之以雷霆潤之以風雨日<lb/>
月運行一寒一暑乾道成男坤道成女乾知大始坤作<lb/>
成物乾以易知坤以簡能<lb/>
　此五節是言聖人作易而乾坤之理分見於天地也<lb/>
　摩摩戛也盪推盪也風亦云潤者承雨而言爾知管<lb/>
　也作造也成就也孔子意曰伏羲見天地間無往非<lb/>
　易不過陰陽兩端是故畫竒偶以象之竒則稱剛偶<lb/>
　則稱柔也剛柔既立變化無窮以一剛為主而以一<lb/>
<pb n="4b"/>
　剛一柔摩於其上則為太陽少陰以一柔為主而以<lb/>
　一剛一柔摩於其上則為少陽太陰而四象立矣太<lb/>
　陽與少陰相摩而生乾兑離震太陰與少陽相摩而<lb/>
　生巽坎艮坤而八卦成矣所謂兩儀生四象四象生<lb/>
　八卦易之小成也由是以乾兌離震為主各以八卦<lb/>
　推盪其上則自乾至復三十二之陽卦立矣以巽坎<lb/>
　艮坤為主各以八卦推盪其上則自姤至坤三十二<lb/>
　之陰卦立矣所謂八卦相錯因而重之易之大成也<lb/>
<pb n="5a"/>
　易既作則凡造物所有孰非易理之著見如陰陽搏<lb/>
　擊而為雷霆之鼔動陰陽和暢而為風雨之潤澤日<lb/>
　者陽之精月者陰之精則運行而代明焉寒者陰之<lb/>
　肅暑者陽之舒則迭運而無端焉此成象之實體也<lb/>
　即此剛此柔也天地絪緼萬物化生陽而健者乾之<lb/>
　道也人物得陽之多則成男陰而順者坤之道也人<lb/>
　物得陰之多則成女此成形之實體也亦此剛此柔<lb/>
　也然成男成女雖乾坤一定之分其實有相須之功<lb/>
<pb n="5b"/>
　故凡人物之始也乾皆有以主之質雖未形而胚胎<lb/>
　朕兆已全於一施之初矣其成也坤皆有以作之即<lb/>
　乾之所始者悉為之翕受培養而醖釀造就以終其<lb/>
　事矣陰陽之不能相無者如此夫盡物而始乎乾宜<lb/>
　若難矣然乾健而動常有餘力故氣一至而萬物俱<lb/>
　生理一行而萬物即動初無艱深留滯之勞何易如<lb/>
　之盡物而成乎坤宜若煩矣然坤順而静皆不自作<lb/>
　故承乎氣以成形因乎理以成性初無區畫增益於<lb/>
<pb n="6a"/>
　其間何簡如之天地生成之妙無心而成化者又如<lb/>
　此乃知易之未作易在造化易之既作造化在易論<lb/>
　乾坤之功至博而無外論乾坤之徳又至要而不煩<lb/>
　而人事之效法天地者從可識矣<lb/>
易則易知簡則易從易知則有親易從則有功有親則<lb/>
可久有功則可大可久則賢人之徳可大則賢人之業<lb/>
易簡而天下之理得矣天下之理得而成位乎其中矣<lb/>
　此二節是贊聖人之徳始於法天地終於參天地也<lb/>
<pb n="6b"/>
　孔子意曰易簡豈專屬之乾坤哉人心之良亦自有<lb/>
　易簡自私欲累之而易者險簡者阻矣有能法乾坤<lb/>
　之道一主乎理而無所容心則其易如乾矣一循乎<lb/>
　理而行所無事則其簡如坤矣易則光明洞達無一<lb/>
　毫人欲之艱深盡人皆知其中心之所存矣豈不易<lb/>
　知簡則徑直平順無一毫人欲之紛擾盡人皆能循<lb/>
　其途轍以作事矣豈不易從易知則不逺人以為道<lb/>
　而同心者衆故有親易從則盡人皆可與能而協力<lb/>
<pb n="7a"/>
　者多故有功有親則因人之信從足以驗我所存之<lb/>
　是而精一自信始終以之故其中之所存者可以至<lb/>
　於久而不變也有功則因人之協力足以輔我行之<lb/>
　不逮而兼人之能為己之能故其外之所行者可以<lb/>
　至於大而益𢎞也可久則純亦不已與天同其悠久<lb/>
　矣可大則巍乎成功與地同其廣大矣非賢於人之<lb/>
　徳業乎然其所以然者則以我之易簡與乾坤之易<lb/>
　簡同原故也易簡而天下萬殊之理莫不貫通於我<lb/>
<pb n="7b"/>
　心統㑹於我身是故天有是易我亦有是易地有是<lb/>
　簡我亦有是簡可以成人位於天地之中與之竝立<lb/>
　而無歉焉此體道之極功聖人之能事也要之人心<lb/>
　本自明白正大自為私意所蔽物欲所擾往往艱深<lb/>
　使人不可近煩碎使人不可行如權謀術數之流天<lb/>
　下之理必皆扞格而不相入易者存理而已矣簡者<lb/>
　循理而已矣其始不過坦白要約而其終至於徳崇<lb/>
　業廣與天地參善學易者何不從易簡求之乎<lb/>
<pb n="8a"/>
聖人設卦觀象繫辭焉而明吉凶剛柔相推而生變化<lb/>
是故吉凶者失得之象也悔吝者憂虞之象也變化者<lb/>
進退之象也剛柔者晝夜之象也六爻之動三極之道<lb/>
也<lb/>
　此一章是言聖人繫辭明道之功君子玩辭體易之<lb/>
　學而此四節言聖人繫辭之事也聖人文王周公也<lb/>
　設陳也言設卦則爻在其中矣象謂卦爻本然之象<lb/>
　辭謂卦爻辭憂慮也虞安也憂虞言象者猶云彷彿<lb/>
<pb n="8b"/>
　之意非觀象之象也下放此進退者造化之消息剛<lb/>
　柔之未定者也晝夜者造化之幽明剛柔之已成者<lb/>
　也六爻之動九六之變化也三極天地人之理也孔<lb/>
　子意曰伏羲畫卦吉凶之理已黙示之矣然有畫無<lb/>
　文民用弗彰也文王周公取伏羲所畫之卦而布列<lb/>
　焉統觀卦象而時有消息則繫卦辭以斷全體之吉<lb/>
　凶析觀爻象而位有當否則繫爻辭以斷一節之吉<lb/>
　凶於是易道大備而利用之功大矣然辭固因象而<lb/>
<pb n="9a"/>
　繫而象又因變而著卦爻之間九為剛六為柔柔退<lb/>
　之極則剛推去乎柔而柔變為剛剛進之極則柔推<lb/>
　去乎剛而剛化為柔其變化之間消息當否無不具<lb/>
　焉此聖人所由觀之以繫辭者也由觀象繫辭言之<lb/>
　辭之吉者即人事順理而得之象也辭之凶者即人<lb/>
　事逆理而失之象也辭有自凶趨吉之悔即人事既<lb/>
　失之後困心衡慮而為憂之象也辭有自吉向凶之<lb/>
　吝即人事未決之先安意肆志而為虞之象也辭占<lb/>
<pb n="9b"/>
　之符於人事者如此由剛柔相推言之柔變而趨夫<lb/>
　剛者即氣機之退極則漸長而為進之象也剛化而<lb/>
　趨夫柔者即氣機之進極則漸消而為退之象也既<lb/>
　變而剛是即陽明用事萬物照臨而為晝之象也既<lb/>
　化為柔是即陰晦用事羣動宴息而為夜之象也至<lb/>
　於剛柔變化流行於一卦六爻之間九六迭運所謂<lb/>
　動也其即三極之道乎一太極也而天地人各得之<lb/>
　為三極其動於初二爻者即地道之剛柔交錯也其<lb/>
<pb n="10a"/>
　動於三四爻者即人道之仁義時措也其動於五上<lb/>
　爻者即天道之陰陽迭運也何動非道何道非極象<lb/>
　變之符於造化者又如此按太極者本然之妙動静<lb/>
　者所乘之機故三才各一太極而太極各兼陰陽有<lb/>
　陰陽則有變化邵子所謂天地人之至妙者也自卦<lb/>
　爻而析言之則爻各一道一物各具一太極也自卦<lb/>
　爻而統言之則六爻一道萬物統體一太極也聖人<lb/>
　觀象繫辭亦止發揮太極之妙而已矣<lb/>
<pb n="10b"/>
是故君子所居而安者易之序也所樂而玩者爻之辭<lb/>
也是故君子居則觀其象而玩其辭動則觀其變而玩<lb/>
其占是以自天祐之吉无不利<lb/>
　此二節言君子學易之事也上言居者處之也謂以<lb/>
　易道自居也下言居者静也指未筮時而言也易之<lb/>
　序指卦爻辭獨言爻者爻言乎變尤在所當玩也變<lb/>
　即象也占即辭也所異者未筮既筮之别耳孔子意<lb/>
　曰辭占象變之既備則有須臾不能離者而可不學<lb/>
<pb n="11a"/>
　乎是故學易君子其身之居處安固而不遷者則在<lb/>
　易之序葢觀其剛柔消息一定之次第以為進退出<lb/>
　入之度也其心之愛樂玩味而不置者則在爻之辭<lb/>
　葢觀其吉凶悔吝無窮之精理以為悦心研慮之資<lb/>
　也惟君子身心不外乎易是故動静不間其功方其<lb/>
　居而未及卜筮也則觀卦爻之時位而玩其辭凡得<lb/>
　失憂虞之象吉凶悔吝之由皆其心之所㑹也而居<lb/>
　安樂玩無間於静矣及其動而謀及卜筮也則觀當<lb/>
<pb n="11b"/>
　動之卦爻而玩其占凡剛柔相推之變吉凶所占之<lb/>
　決又皆措諸事焉而居安樂玩無間於動矣夫學乎<lb/>
　易即合乎理合乎理即順乎天窮此理於無事之時<lb/>
　則静與天俱循此理於有事之日則動與天游是以<lb/>
　自天祐之所趨皆吉所避皆凶受休嘉之福而得利<lb/>
　順之應也按前章言伏羲之易而以易知簡能久大<lb/>
　徳業責成於體易者此章言文周之易而以居安樂<lb/>
　玩動静交脩責成於學易者葢天地間剛柔變化無<lb/>
<pb n="12a"/>
　一時之間人在大化中吉凶悔吝亦無一息之停必<lb/>
　動静之間舉無違理方盡學易之功方不負聖人作<lb/>
　易之意<lb/>
彖者言乎象者也爻者言乎變者也吉凶者言乎其失<lb/>
得也悔吝者言乎其小疵也无咎者善補過也是故列<lb/>
貴賤者存乎位齊小大者存乎卦辯吉凶者存乎辭憂<lb/>
悔吝者存乎介震无咎者存乎悔是故卦有小大辭有<lb/>
險易辭也者各指其所之<lb/>
<pb n="12b"/>
　此一章是釋卦爻辭之通例也悔我自尤也吝人尤<lb/>
　我也介善惡所分之路也各指其所之其指卦而言<lb/>
　之向往也孔子意曰聖人觀象於卦而繫彖辭彖者<lb/>
　言乎全體之象舉竒偶純雜内外消長之形莫不稱<lb/>
　名取類以擬其形容也觀變乎爻而繫爻辭爻者言<lb/>
　乎一節之變舉隐顯貴賤當否比應之殊莫不支分<lb/>
　節解以觀其㑹通也卦爻之辭有所謂吉凶者言乎<lb/>
　象變中時有消長位有當否而為失為得失則從逆<lb/>
<pb n="13a"/>
　而凶得則惠迪而吉也有所謂悔吝者言乎象變中<lb/>
　剛柔雜居善惡未定向於得而未得尚有小疵則内<lb/>
　自怨艾而悔生也向於失而未失已有小疵則外招<lb/>
　尤釁而吝生也有所謂无咎者言乎象變中有以處<lb/>
　非其地行非其事承乘比應非其人足以致咎然其<lb/>
　間不無一節之善一念之良焉則能圖囘更改而補<lb/>
　其所過也由卦爻辭申言之是故爻言乎變而變之<lb/>
　所示有貴賤凡居上而尊者皆貴也凡處下而卑者<lb/>
<pb n="13b"/>
　皆賤也易列之而等級分明則在乎六爻之位焉彖<lb/>
　言乎象而象之所陳有小大如姤遯否之類陰為主<lb/>
　者皆小也如復臨泰之類陽為主者皆大也易齊之<lb/>
　而使不相雜則在乎六十四卦焉夫位有貴賤卦有<lb/>
　小大而錯綜更迭得失形焉本有吉凶之理特隐而<lb/>
　未形耳易辯之以明得失之報則在乎卦爻之辭焉<lb/>
　若夫卦爻有小疵則有悔吝而易辭一遇悔吝必為<lb/>
　憂之惟恐人之至於是而慮逺説詳不能自釋焉則<lb/>
<pb n="14a"/>
　存乎善惡初分之介人能體易之憂則一念之善有<lb/>
　必充一念之惡有必遏豈猶至於悔吝乎卦爻善補<lb/>
　過則為无咎而易辭一遇无咎必為震之惟恐人之<lb/>
　終於過而奮發警惕不能自寧焉則存乎天理萌動<lb/>
　之悔人能體易之震則怨艾深而勇於舎舊覺悟切<lb/>
　而急於圖新不有以補過而無咎乎是故卦分陰陽<lb/>
　有小大矣辭别吉凶悔吝无咎有險易矣然辭之有<lb/>
　險易者正以卦之情所向不同而言葢小卦之情囘<lb/>
<pb n="14b"/>
　互而艱深為人欲之私是以不之於失則之於小疵<lb/>
　而凶悔吝之險辭隨之大卦之情坦易而明白乃天<lb/>
　理之公是以不之於得則之於補過而吉无咎之易<lb/>
　辭隨之辭豈有外於卦哉言卦則爻可知矣可見聖<lb/>
　人繫辭無非使人趨吉避凶坦然知所率由惕然知<lb/>
　所畏避其曰憂悔吝者即君子慎獨之幾大賢不逺<lb/>
　之復也其曰震无咎者即成湯改過不吝之勇太甲<lb/>
　自怨自艾之誠也趨避之道莫要於此聖人一一著<lb/>
<pb n="15a"/>
　之於辭其意深矣<lb/>
易與天地凖故能彌綸天地之道<lb/>
　此一章是言易道之大惟聖人能用之而此一節先<lb/>
　極贊其大以起下文用易之事也易指易書而言彌<lb/>
　聫合之意綸條理之意孔子意曰至大者莫如天地<lb/>
　凡囿於覆載之中者皆不足以擬之而惟易與之齊<lb/>
　凖葢天地之道不過一陰一陽之變易以道陰陽竒<lb/>
　偶二畫包含變化故於是道有以彌綸之彌者自其<lb/>
<pb n="15b"/>
　外以統觀而陰陽生生之妙無不包括於卦爻之中<lb/>
　其全體渾合初無一毫之欠缺也綸者自其内以細<lb/>
　觀而分陰分陽之理莫不精密於統貫之内其脈絡<lb/>
　條理又無一節之淆雜也天地有是道而易書亦有<lb/>
　是道謂之相凖不誠然哉夫易之未作法天地之道<lb/>
　以為易之道故曰凖易之既作還以易之道理天地<lb/>
　之道故曰彌曰綸彌之則萬合為一渾然不漏猶中<lb/>
　庸言大徳敦化也綸之則一實萬分粲然有倫猶中<lb/>
<pb n="16a"/>
　庸言小徳川流也天地之道即下文所云幽明死生<lb/>
　鬼神仁智晝夜與夫天地之化育萬物之生成皆是<lb/>
　也易既能聨合而分理之則理性命無不畢具而聖<lb/>
　人用易以彌綸天地之道亦不外乎此矣<lb/>
仰以觀於天文俯以察於地理是故知幽明之故原始<lb/>
反終故知死生之説精氣為物㳺魂為變是故知鬼神<lb/>
之情狀<lb/>
　此一節是言聖人窮理之事也天象燦然有章故曰<lb/>
<pb n="16b"/>
　文地形井然有條故曰理原者推之於前反者要之<lb/>
　於後精重濁為陰氣輕清為陽物之所受以生而未<lb/>
　屬於物者也物既成則謂之魂魄矣游者散而逺去<lb/>
　之意魂升則魄必降舉魂可以該魄也情狀猶言氣<lb/>
　象也孔子意曰易既能彌綸天地之道故聖人以易<lb/>
　之理仰觀天文即陰陽之循環以觀其晝夜即陰陽<lb/>
　之升降以觀其上下焉俯察地理即陰陽之對待以<lb/>
　察其南北即陰陽之雜居以察其髙深焉天文之夜<lb/>
<pb n="17a"/>
　與下地理之北與深幽也而其所以幽者陽之變而<lb/>
　為陰也天文之晝與上地理之南與髙明也而其所<lb/>
　以明者陰之變而為陽也幽明之故以易而知之矣<lb/>
　以易之理推原人物之所以始始即終之發端反觀<lb/>
　人物之所以終終即始之歸宿其始之生氣凝於妙<lb/>
　合之際而理隨以全陰之變而為陽也其終之死氣<lb/>
　散於殂落之餘而理隨以盡陽之變而為陰也死生<lb/>
　之説以易而知之矣以易之理究其精與氣之凝聚<lb/>
<pb n="17b"/>
　而既有知覺又有運動則為物精與氣之消散而魂<lb/>
　升於天魄降於地則為變為物者自無而有神之來<lb/>
　也伸也陰之變而為陽也為變者自有而無鬼之往<lb/>
　也屈也陽之變而為陰也此葢造化之迹二氣之良<lb/>
　能其情無形而其狀有象鬼神之情狀不又以易而<lb/>
　知之乎易固聖人窮理之書也總之幽明者陰陽之<lb/>
　顯晦死生者陰陽之消息鬼神者陰陽之聚散此三<lb/>
　者理之難窮者也聖人皆有以知之則凡天地人物<lb/>
<pb n="18a"/>
　造物之理殆無一之不窮矣是以崇效卑法生順沒<lb/>
　寧而與鬼神同其吉凶也聖人窮理之功大矣哉<lb/>
與天地相似故不違知周乎萬物而道濟天下故不過<lb/>
旁行而不流樂天知命故不憂安土敦乎仁故能愛<lb/>
　此一節是言聖人盡性之事也土者身所處之地也<lb/>
　敦厚也孔子意曰天地之道聖人之性雖有不同然<lb/>
　其為理則一而已聖人盡性故能與天地配合而相<lb/>
　似相似則立此參彼無毫髮之違悖矣其相似者何<lb/>
<pb n="18b"/>
　如葢天髙明其道為知地博厚其道為仁皆陰陽之<lb/>
　理而易書具之聖人盡乎其知則聰明洞達而於萬<lb/>
　物之理無不各究其極盡乎其仁則區處條理而於<lb/>
　天下之人無不各得其所如此則仁以成知而知有<lb/>
　實用非騖於髙逺非淪於空虚何過之有此聖人及<lb/>
　物之仁知其處常者然也若夫事有不可以常理行<lb/>
　時有不可以常法處者聖人又為之稱其輕重委曲<lb/>
　遷就以處之不膠於一定之中是所謂旁行也旁行<lb/>
<pb n="19a"/>
　則疑其易流然行權之中亦天理之所在自合乎道<lb/>
　義之歸而不流於變詐之術此聖人應事之仁知其<lb/>
　處變者然也天者仁義忠信之理樂之則黙契脗合<lb/>
　而内重外輕命者吉凶禍福之數知之則昭融洞澈<lb/>
　而脩身以俟見之明守之固凡事變得失之數自不<lb/>
　足介於光大之心矣又何憂焉聖人知之盡如此凡<lb/>
　人不安土則自擇便利而濟物之心亡故仁不敦不<lb/>
　敦仁則私意間隔而愛物之體隳故愛有限聖人素<lb/>
<pb n="19b"/>
　位而行無入不得則物我不形而天理周流惻怛慈<lb/>
　愛之念無時而不存矣是安土即敦乎仁也夫既有<lb/>
　以立愛之體則必有以達仁之用以不忍人之心行<lb/>
　不忍人之政自無一夫之不獲一物之失所矣聖人<lb/>
　仁之至如此此則知與天道同其髙明仁與地道同<lb/>
　其博厚故曰與天地相似而不違也易固聖人盡性<lb/>
　之書也按仁知二者天德王道之大端也知周道濟<lb/>
　則體用合一矣旁行不流則經權悉當矣樂天知命<lb/>
<pb n="20a"/>
　安土敦仁則與天為徒與物同體矣此聖人之全功<lb/>
　也而求其用力則有要焉中庸言知仁始於好學力<lb/>
　行孟子言知者仁者無不知無不愛必以當務為急<lb/>
　親賢為務可以知其用力之要矣<lb/>
範圍天地之化而不過曲成萬物而不遺通乎晝夜之<lb/>
道而知故神无方而易无體<lb/>
　此一節是言聖人至命之事也範圍謂裁成其過曲<lb/>
　成謂輔相不及兩在不測之謂神變化不窮之謂易<lb/>
<pb n="20b"/>
　孔子意曰天地之化陰陽之氣也二氣流行在天成<lb/>
　象在地成形無非化也然其化渾渾淪淪無有紀極<lb/>
　不能無或過者聖人則有以範圍之如順四時之序<lb/>
　以定分至辨九州之界以理疆土之類一如鑄金之<lb/>
　有範城郭之成圍使天地之化無不就裁以適於中<lb/>
　而不過焉萬物陰陽之形也萬物賦形人有智愚物<lb/>
　有動植皆待成也然萬物芸芸總總難以周遍不能<lb/>
　無或遺者聖人則有以曲成之如厚生正徳以立民<lb/>
<pb n="21a"/>
　事樽節愛養以盡物宜之類一一委曲周到知之明<lb/>
　處之當使萬物無不得所以受其成而不遺焉晝夜<lb/>
　陰陽之運也幽明死生鬼神一屈一伸循環之理皆<lb/>
　晝夜之道也其理互根動静無端陰陽無始聖人則<lb/>
　有以兼通而知之知晝矣又兼乎夜之道而知知夜<lb/>
　矣又兼乎晝之道而知如明也生也神也晝之屬也<lb/>
　晝為陽而陽實根於陰幽也死也鬼也夜之屬也夜<lb/>
　為陰而陰實根於陽一晝一夜迭運不窮亘古今皆<lb/>
<pb n="21b"/>
　是道也聖人之心與之契合無間通乎其道而知焉<lb/>
　所謂知化育也夫天地之化一陰陽之氣萬物一陰<lb/>
　陽之形晝夜一陰陽之運而易書亦陰陽之變也聖<lb/>
　人範圍不過曲成不遺通乎其道而知有如此豈非<lb/>
　得其至神之妙而易之變化在心者乎故言乎神則<lb/>
　周流不居既在此又在彼在陽者忽在於陰在陰者<lb/>
　忽在於陽得一以神无在而无不在无方所也而言<lb/>
　乎易則百千萬變既為此又為彼為陽矣而亦為陰<lb/>
<pb n="22a"/>
　為陰矣而亦為陽用兩而化无為而无不為无形體<lb/>
　也易固聖人至命之書也此易之所以與天地凖而<lb/>
　能彌綸天地之道也按仰觀俯察智周道濟範圍曲<lb/>
　成所以窮天地之理盡天地之性立天地之命也其<lb/>
　道甚大而實體之則非求之幽逺者也不外一動一<lb/>
　静致中致和而已窮理盡性以至於命聖人反身而<lb/>
　皆備焉<lb/>
一陰一陽之謂道繼之者善也成之者性也仁者見之<lb/>
<pb n="22b"/>
謂之仁知者見之謂之知百姓日用而不知故君子之<lb/>
道鮮矣<lb/>
　此一章言道之體用不外乎陰陽而未嘗倚於陰陽<lb/>
　而此三節言道之命於天而禀於人者兼示人以體<lb/>
　用全備之道也孔子意曰自有天地萬物則有天地<lb/>
　萬物之理所謂道也盈天地間無非道而所謂道者<lb/>
　無他只是一陰一陽而已陰陽氣也氣之流行一動<lb/>
　一静互為其根一陰矣又一陽焉一陽矣又一陰焉<lb/>
<pb n="23a"/>
　大而一闔一闢小而一嘘一吸莫不皆然所以然者<lb/>
　無非實理之所為此之謂道也是道也其在天命流<lb/>
　行静之終動之始可以觀其繼焉繼之者當接續之<lb/>
　間此理方動出於天而将賦於物生理所發化育為<lb/>
　功全是天道之本然無貳無雜純然善也至於賦予<lb/>
　於物各具是道可以觀其成焉成之者物各得其所<lb/>
　以生之理受天所賦人有為人物有為物實理具備<lb/>
　隨在各足乃為性也繼善者成性之方發陽之事也<lb/>
<pb n="23b"/>
　成性者繼善之已成陰之事也此一陰一陽之道在<lb/>
　天命之流行賦予者然也若夫成性之後其在人也<lb/>
　有得陽之動而成性者仁者也仁者偏於陽氣居多<lb/>
　故同是道也自仁者見之則但識其動而及物之機<lb/>
　以發生布徳之仁目為道之全體而謂道在是焉則<lb/>
　竟謂之仁矣有得陰之静而成性者知者也知者偏<lb/>
　於陰氣居多故同是道也自知者見之則但識其復<lb/>
　而幹事之體以凝静生明之智目為道之全體而謂<lb/>
<pb n="24a"/>
　道在是焉則竟謂之知矣葢天命之善本無偏而氣<lb/>
　質之受則有偏也至於蚩蚩之氓百姓也未嘗不囿<lb/>
　於道之中行焉習焉終身由之日用是道者也而不<lb/>
　著不察一無所見不知有道之仁亦不知有道之知<lb/>
　焉此又愚不肖之軰也夫道之全體陰陽無偏者也<lb/>
　乃仁者知者各有所見而得其偏百姓則於道無所<lb/>
　知是以君子陰陽合徳體用全備之道終鮮其人矣<lb/>
　夫仁陽也知陰也百姓日用亦皆陰陽所在也仁知<lb/>
<pb n="24b"/>
　雖偏而道本不偏百姓雖愚而道無不在則一陰一<lb/>
　陽之道又可見矣<lb/>
顯諸仁藏諸用鼓萬物而不與聖人同憂盛徳大業至<lb/>
矣哉富有之謂大業日新之謂盛徳<lb/>
　此二節是以造化出入之機言道之在天地者不離<lb/>
　陰陽互根之妙也仁謂造化之功天地生物之心也<lb/>
　用謂機緘之妙機是弩之機緘是絲之總結機一發<lb/>
　緘一啟妙用存焉故以言用也孔子意曰一陰一陽<lb/>
<pb n="25a"/>
　之道天地之化機不外是焉大徳曰生天地之仁也<lb/>
　仁本在内者也自内而外以顯諸仁如春夏之發生<lb/>
　始亨暢遂無非造化之功此分一本為萬殊所以鼓<lb/>
　萬物之出機也神妙變化天地之用也用本在外者<lb/>
　也自外而内以藏諸用如秋冬之收斂性情貞固自<lb/>
　有機緘之妙此合萬殊於一本所以鼓萬物之入機<lb/>
　也一顯一藏循環無端一出一入變化莫測以此鼓<lb/>
　萬物而無心成化其視聖人之有心生成萬物而常<lb/>
<pb n="25b"/>
　懐憂患者且不與同矣顯仁藏用之妙為何如哉夫<lb/>
　仁徳也而顯仁則徳之發也發而本於徳則徳盛於<lb/>
　内者也用業也而藏用則業之本也本而發為用則<lb/>
　業大於外者也盛徳大業表裏互根皆無心之化機<lb/>
　其妙不可名言至矣哉然則大業在外者也而由藏<lb/>
　用以言大業則無外非内也葢方其藏用之時此理<lb/>
　無乎不有萬物氣機洪纎髙下一一歸根復命而静<lb/>
　斂其生生化化之機於無聲無臭之中冲漠無朕而<lb/>
<pb n="26a"/>
　萬象森然已具何其富有也是大而無外者也此之<lb/>
　謂大業也盛徳在内者也乃由顯仁以言盛徳則無<lb/>
　内非外也葢方其顯仁之時此理日生不已新機逓<lb/>
　引萬物發育源源而出動舒其形形色色之象於千<lb/>
　變萬化之際物與无妄而知其生意肫然在内所以<lb/>
　日新也是久而無窮者也此之謂盛徳也夫顯仁陽<lb/>
　也而顯其所藏之仁藏用陰也而藏其所顯之用於<lb/>
　顯仁見盛徳則體具於用之中於藏用見大業則用<lb/>
<pb n="26b"/>
　妙於體之内是以大業非富有不能盛徳以日新而<lb/>
　見此體用一原顯微無間陰陽互根者也一陰一陽<lb/>
　之道其在化機之出入者如此<lb/>
生生之謂易成象之謂乾效法之謂坤極數知來之謂<lb/>
占通變之謂事陰陽不測之謂神<lb/>
　此四節言陰陽變易生生無窮法象變數莫非是道<lb/>
　而終言其道之妙一神之所為也孔子意曰一陰一<lb/>
　陽之道迭運而無端則相生而不已於是見其生生<lb/>
<pb n="27a"/>
　焉陰生陽陽生陰生而又生無有間斷陰生陽則陰<lb/>
　變為陽陽生陰則陽變為陰凡天地之消息盈虚人<lb/>
　物之動静榮悴其生也不息故其變易也無窮是生<lb/>
　生之謂易也此皆陰陽之道無乎不在者也吾觀於<lb/>
　物而得乾坤焉乾以始物氣初凝而形未具舉物之<lb/>
　形容一一命意以成無中之有彷彿可象是曰成象<lb/>
　此輕清未形陽之動也是之謂乾也坤以成物氣既<lb/>
　聚而形已受舉物之體質一一呈見而效一定之則<lb/>
<pb n="27b"/>
　詳密有法是曰效法此重濁有迹陰之静也是之謂<lb/>
　坤也一象一法陽始陰成此道之在生物者然也吾<lb/>
　觀於筮而得占事焉筮者抱蓍問易推極七八九六<lb/>
　之數以求所值卦爻之動静而孰吉孰凶遂知來物<lb/>
　此則事之未定者方在占決是之謂占也屬乎陽也<lb/>
　既占之後由極數知來以通乎凡事之變而適其吉<lb/>
　凶趨避之宜此乃占之已決者見之行事是之謂事<lb/>
　也屬乎陰也為占為事陽動陰静此道之在占事者<lb/>
<pb n="28a"/>
　然也然則一陰一陽之道繼善成性者此也見仁見<lb/>
　知者此也顯仁藏用者此也成象效法者此也極數<lb/>
　通變者此也凡天下之有不離乎陰陽而其所以然<lb/>
　者則未嘗倚於陰陽其為道也妙於无方莫知其鄉<lb/>
　即陰而道在陰即陽而道在陽在陽亦在陰在陰亦<lb/>
　在陽陰陽迭運而道無不在不可測度乃天下之至<lb/>
　神也名之謂神庶乎見道之妙也已按生生之謂易<lb/>
　本義云理與書皆然也葢由易書言之太極生兩儀<lb/>
<pb n="28b"/>
　兩儀生四象四象生八卦由是生生無窮此易書中<lb/>
　之陰陽變易也生卦生爻總不外乎乾坤乾陽三竒<lb/>
　坤陰三偶法象備焉此易書中之成象效法也卦爻<lb/>
　既列制為筮法極數通變以定吉凶以生大業此易<lb/>
　書之所以前民用也凡此皆在易書者然也孔子贊<lb/>
　易只以理言之而易書則具有此焉可見易書所以<lb/>
　摹寫此理六十四卦三百八十四爻一陰陽也陰陽<lb/>
　一道也道之妙神也至哉易也是在思而得之矣<lb/>
<pb n="29a"/>
夫易廣矣大矣以言乎逺則不禦以言乎邇則静而正<lb/>
以言乎天地之間則備矣夫乾其静也專其動也直是<lb/>
以大生焉夫坤其静也翕其動也闢是以廣生焉廣大<lb/>
配天地變通配四時陰陽之義配日月易簡之善配至<lb/>
徳<lb/>
　此一章是贊易之道極其廣大而其原由於乾坤故<lb/>
　凡易之有配之天道人事而悉凖也孔子意曰夫易<lb/>
　書之作以道陰陽也陰陽之理足以盡天地萬物之<lb/>
<pb n="29b"/>
　理故易之為書無所不載而含蓄於其中其理廣矣<lb/>
　無所不包而統括於無外其理大矣以言乎逺則四<lb/>
　海萬世易之理無乎不到而莫之止禦也以言乎邇<lb/>
　則瞬息几席易之理不待安排布置而各正不偏也<lb/>
　以言乎天地之間則洪纎髙下易之理無所不有備<lb/>
　乎是矣豈不廣大矣乎夫易何以廣大如是以易中<lb/>
　具有乾坤之理也夫乾天也乾道始物動静生焉當<lb/>
　其静也方與坤别而利貞以立其體其生物之心常<lb/>
<pb n="30a"/>
　存不他專一於此及其動也既與坤交而元亨以行<lb/>
　其用生意沛然直遂以達莫可止遏由專而直則乾<lb/>
　一之氣行乎坤兩之中萬物皆受氣於此而大生焉<lb/>
　易中純陽之乾具有此理易之所以大也夫坤地也<lb/>
　坤道成物動静形焉當其静也方與乾别而利貞以<lb/>
　立其體收斂生意在内翕聚而無餘及其動也既與<lb/>
　乾交而元亨以行其用乾氣一至受以生物将無窮<lb/>
　生意發散在外無不開闢由翕而闢則坤兩之體順<lb/>
<pb n="30b"/>
　承乎乾一之施萬物皆受形於此而廣生焉易中純<lb/>
　陰之坤具有此理易之所以廣也夫易之廣大既得<lb/>
　乾坤之理則可以配天地之道矣言乎廣大莫如天<lb/>
　地而易中三竒為乾三耦為坤乾知大始坤作成物<lb/>
　兼天地之化焉是易之廣大配乎天地言乎變通莫<lb/>
　如四時而易中一陰一陽之謂變變而不窮之謂通<lb/>
　合四時之序焉是易之變通配乎四時天道之運日<lb/>
　為陽精月為陰精而易中卦爻稱陰稱陽名義存焉<lb/>
<pb n="31a"/>
　　是陰陽之義配乎日月人心至徳如乾之易如坤之<lb/>
　　簡而易中卦爻健者恒易順者恒簡至善存焉是易<lb/>
　　簡之善配乎至徳夫天地四時日月與人心之至徳<lb/>
　　盡乎天道人事矣而易無不配焉易誠廣矣大矣按<lb/>
　　首章論乾坤之尊卑結之以易簡而理得此章論乾<lb/>
　　坤之廣大結之以易簡配至徳然則易簡者聖徳之<lb/>
　　根柢也天得一以清地得一以寧王者得一以為天<lb/>
　　下貞易簡之道也即書之所謂允執厥中也而所以<lb/>
<pb n="31b"/>
　　得此者安在曰存天理遏人欲閑人心體道心而已<lb/>
　　矣<lb/>
　<lb/>
　<lb/>
　<lb/>
　<lb/>
　<lb/>
日講易經解義卷十五<lb/>
</p>
<p>
</p>
  </div>
</body>
</text>
</TEI>
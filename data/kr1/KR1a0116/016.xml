<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講易經解義卷十六<lb/>
　子曰易其至矣乎夫易聖人所以崇德而廣業也知崇<lb/>
　禮卑崇效天卑法地天地設位而易行乎其中矣成性<lb/>
　存存道義之門<lb/>
　　此一章是贊易道之至見聖人德業與天地參無非<lb/>
　　易理之所悉備也孔子意曰易之理其至極而無以<lb/>
　　加矣乎何以言之夫夫下德之崇業之廣至於聖人<lb/>
<pb n="1b"/>
　　極矣而聖人所以崇德而廣業者用易之理也葢易<lb/>
　　中六十四卦三百八十四爻莫非至理聖人以之窮<lb/>
　　理而崇其德則得之於心者知識日進於高明其知<lb/>
　　崇也以之循理而廣其業則體之於身者踐履日就<lb/>
　　於篤實其禮卑也夫言乎崇者莫如天而聖人之知<lb/>
　　之崇則效乎天心之神明獨超萬物之上而物莫與<lb/>
　　並焉以此觀德何如其崇也言乎卑者莫如地而聖<lb/>
　　人之禮之卑則法乎地身之體備不渉一毫之虚而<lb/>
<pb n="2a"/>
　纎悉弗遺焉以此觀業何如其廣也德崇如天業廣<lb/>
　如地以天地同此易之理也試觀天設位於上地設<lb/>
　位於下乾健坤順二氣運行而其間隂變陽化如日<lb/>
　月寒暑之類往來不窮日行乎其中矣聖人知崇而<lb/>
　日上禮卑而日下則其易知簡能本成之性存而又<lb/>
　存純於不已而其間率由自然之道裁制合宜之義<lb/>
　千變萬化皆由此出是存存之成性乃道義之門矣<lb/>
　是聖人德崇業廣與天地為一者也而無非體易以<lb/>
<pb n="2b"/>
　得之易之理豈不為至矣乎按言德曰知崇即所謂<lb/>
　尊德性致廣大極高明之事也言業曰禮卑即所謂<lb/>
　道問學盡精微道中庸之事也而德之崇至於發育<lb/>
　萬物峻極於天業之廣備乎禮儀三百威儀三千此<lb/>
　即堯舜之德業如天之無不幬如地之無不載者也<lb/>
　聖人用易之極功斷在此矣<lb/>
聖人有以見天下之賾而擬諸其形容象其物宜是故<lb/>
謂之象聖人有以見天下之動而觀其㑹通以行其典<lb/>
<pb n="3a"/>
禮繫辭焉以斷其吉凶是故謂之爻言天下之至賾而<lb/>
不可惡也言天下之至動而不可亂也擬之而後言議<lb/>
之而後動擬議以成其變化<lb/>
　此一章是言卦爻之用而此四節先言聖人設卦生<lb/>
　爻立象繫辭有以盡天下之變化用易者所當擬議<lb/>
　而法行之也孔子意曰伏羲畫卦有卦之象象也者<lb/>
　所以像天下之賾也惟聖人有以見天下之賾紛繁<lb/>
　雜亂莫可紀極而各有其形容物宜於將畫卦時彷<lb/>
<pb n="3b"/>
　彿其形容其為純隂純陽者何似其為雜隂雜陽者<lb/>
　何似擬諸心目間於是畫卦以曲肖其物宜如純陽<lb/>
　之物宜於三竒以象天純隂之物宜於三偶以象地<lb/>
　雜隂雜陽之物如雷風山澤之類各有所宜以象之<lb/>
　是故謂之象也周公繫爻有爻之辭爻也者所以效<lb/>
　天下之動也惟聖人有以見天下之動變化云為莫<lb/>
　可拘泥而各有其㑹通典禮於是觀於㑹聚之中必<lb/>
　有可通之理以行其典常禮法為萬世準於六爻之<lb/>
<pb n="4a"/>
　動有循典禮而行者繫辭焉以斷其吉有背典禮而<lb/>
　行者繫辭焉以斷其凶一一效而示之是故謂之爻<lb/>
　也夫象言天下之至賾若可厭惡矣然一隂一陽理<lb/>
　所必有不可惡也爻言天下之至動若可紊亂矣然<lb/>
　一物一則理所不渝不可亂也聖人立象繫爻如此<lb/>
　用易者所不可湏臾離也是以君子將有言也必觀<lb/>
　象玩辭觀變玩占擬之象爻而後言焉將有動也必<lb/>
　觀象玩辭觀變玩占議之象爻而後動焉擬之議之<lb/>
<pb n="4b"/>
　而言有語黙危孫動有進退存亡執兩用中時措皆<lb/>
　宜以成人事之變化與天為一矣孔子言象爻之為<lb/>
　用如此下引七爻乃其例也可見易象至賾而有至<lb/>
　一者存易爻至動而有至常者存所謂惟精惟一允<lb/>
　執厥中帝王心法亦不外乎此也<lb/>
鳴鶴在隂其子和之我有好爵吾與爾靡之子曰君子<lb/>
居其室出其言善則千里之外應之况其邇者乎居其<lb/>
室出其言不善則千里之外違之况其邇者乎言出乎<lb/>
<pb n="5a"/>
身加乎民行發乎邇見乎逺言行君子之樞機樞機之<lb/>
發榮辱之主也言行君子之所以動天地也可不慎乎<lb/>
　此一節釋中孚九二爻義言擬議此爻之辭當知言<lb/>
　行之貴於誠也中孚九二之爻辭云鳴鶴在隂其子<lb/>
　和之我有好爵吾與爾靡之孔子釋之若曰鶴鳴子<lb/>
　和我爵爾靡者誠信感通之理也而感通莫大於言<lb/>
　行君子居其室在隱密之中而出其言善當乎天理<lb/>
　合乎人心則在千里之外此感彼通必且從其善而<lb/>
<pb n="5b"/>
　應之況其邇者善之所先及有不應乎居其室在隱<lb/>
　密之中而出其言不善悖乎天理拂乎人心則在千<lb/>
　里之外雖令不從必且舍其不善而違之况其邇者<lb/>
　不善之所先及有不違乎言如此行可知矣毋謂一<lb/>
　言可忽也言者心之聲天下皆屬耳焉方自身出即<lb/>
　已加乎民而不可返矣毋謂一行可忽也行者心之<lb/>
　迹天下皆屬目焉方自邇發即已見乎逺而不可掩<lb/>
　矣言行之在君子猶戸之運有樞矢之發有機樞運<lb/>
<pb n="6a"/>
　而戸必開機發而矢必逺言行如樞機之發善則人<lb/>
　應而榮不善則人違而辱乃榮辱所由感召之主也<lb/>
　不但此也人與天地同此理同此氣言行而善則和<lb/>
　氣足以召天地之祥言行不善則乖氣足以召天地<lb/>
　之殃君子之所以動天地者亦由此也可不戒懼謹<lb/>
　獨而慎之乎君子擬議此爻當謹其言行之發矣按<lb/>
　宋景三言而熒惑退舍太戊脩德而祥桑立枯言行<lb/>
　動天地實理感召然也人君端拱深宮一話一言一<lb/>
<pb n="6b"/>
　事一為皆與四海相關與天地相贊不可不慎惟在<lb/>
　擇善立誠以端其本而後發號施令頒條布政皆主<lb/>
　善以為常則萬姓咸仰大哉王言亦見一哉王心莫<lb/>
　不是訓是行近天子之光矣<lb/>
同人先號咷而後笑子曰君子之道或出或處或黙或<lb/>
語二人同心其利斷金同心之言其臭如蘭<lb/>
　此一節釋同人九五爻義言擬議此爻之辭當求同<lb/>
　於心也同人九五之爻辭云同人先號咷而後笑孔<lb/>
<pb n="7a"/>
　子釋之若曰同人九五與六二相應同心者也但隔<lb/>
　於三四不能遽同始暌終合故其爻辭云同人先號<lb/>
　咷而後笑葢君子之道其所以相同者不在迹而在<lb/>
　心若就迹而論或出而事君或處而獨善或黙而緘<lb/>
　口或語而論辨似乎不同矣原心而論則出處語黙<lb/>
　自有相信於形迹之外者寧有不同者乎夫人但患<lb/>
　心不能同耳茍二人之心皆出於一則彼此相孚利<lb/>
　害不能移讒邪不能間舉天下之物無足以阻隔之<lb/>
<pb n="7b"/>
　者即至堅如金其利足以斷之矣由此發而為言非<lb/>
　必其雷同附和自然同歸於道同協於理意味深長<lb/>
　雖蘭之臭氣馨香無以過之則甚矣同人之道不以<lb/>
　迹而以心也按同人二五同德相孚本為正應所不<lb/>
　能遽合者三四間之耳究之心既同則始雖間阻終<lb/>
　必得合此孔子指出同心二字與同人于野之㫖互<lb/>
　相發明也<lb/>
初六藉用白茅无咎子曰茍錯諸地而可矣藉之用茅<lb/>
<pb n="8a"/>
何咎之有慎之至也夫茅之為物薄而用可重也慎斯<lb/>
術也以往其无所失矣<lb/>
　此一節釋大過初六爻義言擬議此爻之辭當知凡<lb/>
　事之貴慎也大過初六之爻辭云藉用白茅无咎孔<lb/>
　子釋之若曰大過之初爻以隂柔居巽下敬慎小心<lb/>
　如將一物安置於地必用白茅藉之者然故爻辭云<lb/>
　藉用白茅无咎葢言敬慎之道也彼一物也錯置於<lb/>
　地已可以安矣而又藉之以茅自無覆敗之慮何咎<lb/>
<pb n="8b"/>
　之有此其心葢敬慎之至極其委曲周到也夫茅之<lb/>
　為物至微薄而用以藉物則使物益安其用不甚重<lb/>
　乎茍能慎持斯術以往凡所設施自无所失矣按凡<lb/>
　人處事見為可虞者或能矜持見為已安者易生忽<lb/>
　畧故聖人教人雖於易忽之處而益加以敬慎之心<lb/>
　憂勤惕勵無時不以小心處之思患預防無在不於<lb/>
　先事圖之如是則理有萬全事無一失真制事之良<lb/>
　規守身之要術也<lb/>
<pb n="9a"/>
勞謙君子有終吉子曰勞而不伐有功而不德厚之至<lb/>
也語以其功下人者也德言盛禮言恭謙也者致恭以<lb/>
存其位者也<lb/>
　此一節是釋謙九三爻義言擬議此爻之辭當知居<lb/>
　功之貴謙也言如永言孝思之言猶思念也謙九三<lb/>
　之爻辭云勞謙君子有終吉孔子釋之若曰謙之諸<lb/>
　爻無不謙者而九三有功勞而能謙尤人所難故其<lb/>
　爻辭云勞謙君子有終吉葢善居功者也彼勤於王<lb/>
<pb n="9b"/>
　事可謂勞矣而不矜伐於人勞而事成可謂有功矣<lb/>
　而不任德於已此由其器識深沉度量宏逺厚之至<lb/>
　也則夫所謂勞謙者正語其以功下人而不伐不德<lb/>
　者也此其心何心哉其心嘗念德之存於已者必欲<lb/>
　其盛故禮之接於人者必欲其恭雖欲不謙不可得<lb/>
　也然則謙也者凡以致其恭耳而人道好謙自然不<lb/>
　疑不忌位可長保而弗失矣書有之汝惟不矜天下<lb/>
　莫與汝爭能汝惟不伐天下莫與汝爭功其謙三之<lb/>
<pb n="10a"/>
　謂歟葢惟不矜不伐而後天下之功能莫與並焉使<lb/>
　有一毫自矜自伐之心則其有損於功能之數者正<lb/>
　復不少矣是以自矜者無能自伐者無功也聖人於<lb/>
　此爻所以極稱其美以為立功之善道歟<lb/>
亢龍有悔子曰貴而无位高而无民賢人在下位而无<lb/>
輔是以動而有悔也<lb/>
　此一節釋乾上九爻義言擬議此爻之辭當知持盈<lb/>
　之道也亢過於上而不能下也乾上九之爻辭云亢<lb/>
<pb n="10b"/>
　龍有悔孔子釋之若曰乾之上九處陽盛之極不知<lb/>
　變通而與時俱亢故其爻辭曰亢龍有悔夫乾之上<lb/>
　爻何以有悔哉九為龍德可謂貴矣然不得陽位是<lb/>
　貴而无位也居於上爻可謂高矣然純陽無隂是高<lb/>
　而无民也九三之賢在下而敵體不應是賢人在下<lb/>
　位而无輔也此猶人主傲物肆志簡賢虐民而為亢<lb/>
　龍之象也如此則處亢之時而與之俱亢不知盈虛<lb/>
　消息之理一有所動悔輙隨之矣按盛衰循環固必<lb/>
<pb n="11a"/>
　然之理然時之必至於亢者天也能不與之俱亢者<lb/>
　人也人主當此之時茍能識時觀變保泰持盈則安<lb/>
　富尊榮位可長享四海歸心多士樂附又焉有亢龍<lb/>
　之悔乎至於爻辭但言有悔而孔子釋之曰動而有<lb/>
　悔者葢當亢之時宜静而不宜動上處亢而妄動欲<lb/>
　求無悔難矣通書云吉凶悔吝生乎動吉一而已動<lb/>
　可不慎哉亦足與孔子之意相發明云<lb/>
不出戸庭无咎子曰亂之所生也則言語以為階君不<lb/>
<pb n="11b"/>
密則失臣臣不密則失身幾事不密則害成是以君子<lb/>
慎密而不出也<lb/>
　此一節釋節初九爻義言擬議此爻之辭當知凡事<lb/>
　之貴密也節初九之爻辭云不出戸庭无咎孔子釋<lb/>
　之若曰節之初九居節之初未可有為貴乎能節而<lb/>
　止者故其爻辭曰不出戸庭无咎夫口舌為召亂之<lb/>
　端故亂之所生每以言語為之階如君為臣謀而能<lb/>
　密其言則終始交孚自無奸邪之妬若不密則失其<lb/>
<pb n="12a"/>
　臣矣臣為君謀而能密其言則謀猷就理自無反中<lb/>
　之傷若不密則失其身矣至於利害伏於幾微成敗<lb/>
　係於毫忽所謂幾事也能密其謀則無不成若不密<lb/>
　則人忌其成而樂其敗是事可成而自害之矣是以<lb/>
　君子戒之慎密其言而不輕出也按古之人君言語<lb/>
　必飭嚬笑必嚴其深謀逺慮雖左右近侍不得窺其<lb/>
　意㫖而為之臣者周詳謹飭守口如瓶不敢以禁廷<lb/>
　密勿之語宣示外人良有鑒於此也然其慎密之事<lb/>
<pb n="12b"/>
　又必出於大公歸於至正為君者必如宋太祖所云<lb/>
　我心如重門洞開茍有私曲人皆見之為臣者必如<lb/>
　司馬光所云吾生平所為無不可對人言者然後慎<lb/>
　以將之密以濟之庶不失聖人立言之㫖歟<lb/>
子曰作易者其知盜乎易曰負且乘致寇至負也者小<lb/>
人之事也乘也者君子之器也小人而乘君子之器盜<lb/>
思奪之矣上慢下暴盜思伐之矣慢藏誨盜冶容誨淫<lb/>
易曰負且乘致寇至盜之招也<lb/>
<pb n="13a"/>
　此一節釋解六三爻義言擬議此爻之辭當度德而<lb/>
　居位也慢藏不謹慎而暴露之意冶脩飾也孔子意<lb/>
　曰作易者其知致盜之由乎易解之三爻曰負且乘<lb/>
　致寇至此言何謂也葢負也者小人勞力之事小人<lb/>
　之所宜也乘也者君子所乘之器君子之所宜也若<lb/>
　小人而乘君子之器處非其所適啓謀利者覬覦之<lb/>
　心盜思奪之矣其所以然者何哉葢小人竊據所乘<lb/>
　上則不忠而慢乎君下則不仁而暴其民謀利者得<lb/>
<pb n="13b"/>
　執之為名而盜思伐之矣此豈人之咎哉猶之我慢<lb/>
　其藏是我教人之盜之也我冶其容是我教人之淫<lb/>
　之也易曰負且乘致寇至正言六三無德據位而為<lb/>
　盜之招也此作易者所以為知盜也觀於此則為人<lb/>
　臣者當度德量力不得妄居高位以貽尸素之譏為<lb/>
　君者尤當辨材授官不得輕䙝名器以開僥倖之路<lb/>
　庶幾政平事理而無致寇之患也歟<lb/>
天一地二天三地四天五地六天七地八天九地十天<lb/>
<pb n="14a"/>
數五地數五五位相得而各有合天數二十有五地數<lb/>
三十凡天地之數五十有五此所以成變化而行鬼神<lb/>
也<lb/>
　此一章是言天地之數由圖而載揲蓍之法由圖而<lb/>
　出統而歸之於神而此二節乃言河圖之數也變化<lb/>
　指五行之生成而言鬼神指隂陽之屈伸往來而言<lb/>
　孔子意曰昔伏羲時龍馬負圖而出於河其背上旋<lb/>
　毛有自一至十之數人但知其一六居下二七居上<lb/>
<pb n="14b"/>
　三八居左四九居右五十居中而不知其何所屬由<lb/>
　今觀之天為純陽其數竒圖之一三五七九皆竒則<lb/>
　皆天數也地為純隂其數偶圖之二四六八十皆偶<lb/>
　則皆地數也河圖具天地之數如此統而計之彼一<lb/>
　三五七九屬天是天數有五也二四六八十屬地是<lb/>
　地數有五也五數在圖各有定位是為五位而五位<lb/>
　又相得而各有合焉何謂相得一與二三與四五與<lb/>
　六七與八九與十竒在先偶在後其序秩然不紊不<lb/>
<pb n="15a"/>
　有如兄弟之相得乎何謂各有合一與六二與七三<lb/>
　與八四與九五與十竒主施偶主承其交肫然無間<lb/>
　不有如夫婦之有合乎至若以天之一三五七九總<lb/>
　之其數二十有五以地之二四六八十總之其數三<lb/>
　十合天地之二數則有五十有五而相得有合之數<lb/>
　全矣由此而變化於此成焉葢陽主變隂主化天以<lb/>
　一三五生水木土陽變也而地以六八十化成之地<lb/>
　以二四生火與金隂化也而天以七與九變成之變<lb/>
<pb n="15b"/>
　起於天者化成於地化起於地者變成於天人但知<lb/>
　變化之成而不知所以成變化者此數為之也由此<lb/>
　而鬼神亦於此行焉一二三四五生數來而伸也然<lb/>
　始生雖來而伸既生則往而屈矣六七八九十成數<lb/>
　往而屈也然既成雖往而屈方成則來而伸矣來與<lb/>
　往相倚伏而鬼神逓運於不窮屈與伸相始終而鬼<lb/>
　神黙移於無迹人但知鬼神之行而不知所以行鬼<lb/>
　神者此數為之也其功用之妙如此按興神物以前<lb/>
<pb n="16a"/>
　民用固非聖人不能然皆本乎理之自然未嘗强為<lb/>
　之説故河圖之數變化無窮而對待流行自有一定<lb/>
　而不可易者伏羲觀圖作易以洩天地之竒文孔子<lb/>
　就易按圖以明天地之常理兩聖人之所見如出一<lb/>
　揆云爾<lb/>
大衍之數五十其用四十有九分而為二以象兩掛一<lb/>
以象三揲之以四以象四時歸竒于扐以象閏五歲再<lb/>
閏故再扐而後掛乾之策二百一十有六坤之策百四<lb/>
<pb n="16b"/>
十有四凡三百有六十當期之日二篇之策萬有一千<lb/>
五百二十當萬物之數也<lb/>
　此三節是言揲蓍之法以見策數之各有所象也衍<lb/>
　推衍也四四數之也竒零餘也孔子意曰河圖具天<lb/>
　地之數而聖人之蓍法由此起焉河圖之數始於中<lb/>
　宮以中宮之五為衍母次十為衍子以五之一而乘<lb/>
　其十是謂小衍小衍則一十矣以五之一而各乘其<lb/>
　十是謂大衍大衍則五十矣故蓍策之數有五十焉<lb/>
<pb n="17a"/>
　及其揲之也以右手取一策反於櫝中虛一不用以<lb/>
　象太極之體其用止四十有九於是將四十九策隨<lb/>
　手中分置之左右左以象天右以象地是分而為二<lb/>
　以象兩儀也隨取右手一策掛於左手小指之間以<lb/>
　象人處天地之中是掛一以象三才也於焉兩手所<lb/>
　分之策多寡猶未辨也乃用左手取左傍之策以右<lb/>
　手四四揲之復用右手取右傍之策以左手四四揲<lb/>
　之以象春夏秋冬之四時是揲之以四以象四時也<lb/>
<pb n="17b"/>
　四數之後各有零餘於是將所揲餘策或一或二或<lb/>
　三或四扐於左手第三四指之間亦猶一歲之中氣<lb/>
　盈朔虛積之以成閏是歸竒于扐以象閏也然不惟<lb/>
　扐而又再扐者何也葢一歲之中氣盈六日朔虚六<lb/>
　日積三歲多三十六日以三十日為一閏其餘六日<lb/>
　又遲二歲則更積二十四日合前所餘六日共三十<lb/>
　日為再閏是謂五歲再閏歴法如是故揲蓍之法既<lb/>
　揲左而扐左又揲右而扐右則前之策無餘矣然後<lb/>
<pb n="18a"/>
　别起掛揲以為後揲之端亦猶五歲之有再閏也蓍<lb/>
　既揲矣而過揲之策亦各有所象焉葢揲蓍之法每<lb/>
　一變後餘四者為竒餘八者為偶竒圓圍三偶方圍<lb/>
　四三用其全四用其半以三變之餘通計之去其初<lb/>
　掛之一餘一十二策者謂之三竒一竒圍一三則三<lb/>
　竒共圍三三而為九九者老陽之數也餘二十四策<lb/>
　者謂之三偶一偶用一四之半則三偶用三四之半<lb/>
　而為六六者老隂之數也餘十六策者謂之二竒一<lb/>
<pb n="18b"/>
　偶其數得八而為少隂餘二十策者謂之二偶一竒<lb/>
　其數得七而為少陽老陽餘一十二策則過揲之數<lb/>
　有三十六策也一爻三十六六爻則二百一十有六<lb/>
　矣老隂餘二十四策則過揲之數有二十四策也一<lb/>
　爻二十四六爻則百四十有四矣合乾坤六爻之策<lb/>
　凡三百六十與期之日適相當焉葢一歲之中雖有<lb/>
　氣盈朔虛之不同三百六十日其常也至於二少過<lb/>
　揲之數合之亦總不外三百六十可見時令之行歲<lb/>
<pb n="19a"/>
　序之紀無不出於其中聖人豈無本而臆為此法者<lb/>
　乎統上下經二篇過揲之策計之二篇中之陽爻皆<lb/>
　乾也陽爻百九十二每一爻三十六則有六千九百<lb/>
　一十二策二篇中之隂爻皆坤也隂爻百九十二每<lb/>
　一爻二十四則有四千六百八策共萬有一千五百<lb/>
　二十適與萬物之數相當焉葢物之形化氣化雖不<lb/>
　同而萬其大數也按揲蓍之理於至明顯中寓精微<lb/>
　之妙其適相符㑹若有天造地設而非人力所能參<lb/>
<pb n="19b"/>
　者其揲之之法當參觀之易學啓蒙一書則如指諸<lb/>
　掌矣<lb/>
是故四營而成易十有八變而成卦八卦而小成引而<lb/>
伸之觸類而長之天下之能事畢矣顯道神德行是故<lb/>
可與酬酢可與祐神矣子曰知變化之道者其知神之<lb/>
所為乎<lb/>
　此五節是言成卦之次第及卦變之妙用又總數法<lb/>
　而歸之於神也引加長也伸舒展之也長增益之也<lb/>
<pb n="20a"/>
　神德行即鼓舞盡神之謂使之莫知其然而然也孔<lb/>
　子意曰夫蓍法既合於造化如此若用之以求卦又<lb/>
　有序焉不可紊也凡卦始於一變謂之易而易何自<lb/>
　成乎分二掛一揲四歸竒經四番經營然後或為竒<lb/>
　或為偶而易自此成矣此一變也由是三變成爻積<lb/>
　之十有八變則六爻皆成然後内外以全貞悔以備<lb/>
　而卦於是乎成矣然此乃大成之卦也未有内卦不<lb/>
　立而成外卦者方其三十六營以成九變則三畫以<lb/>
<pb n="20b"/>
　具或為乾坎艮震或為巽離坤兌雖外卦尚湏九變<lb/>
　然内體之卦從此已立而可謂之小成矣六爻既備<lb/>
　卦變亦可考而知焉一卦之中老少形而動静異或<lb/>
　變在動或變在静引其變之端而伸之則一卦可變<lb/>
　為六十四卦一卦既變諸卦不可類推乎即以引伸<lb/>
　者觸其類而長之則卦卦可變為六十四卦由是吉<lb/>
　者趨凶者避天下之能事畢具於此矣蓍卦之變如<lb/>
　此其功用何如哉吉凶有不易之理則曰道道至微<lb/>
<pb n="21a"/>
　也而易有辭以顯之趨避之理得之心而見之行則<lb/>
　曰德行德行至顯也而易有數以神之夫惟顯之神<lb/>
　之如此是故明則有功於人事方卜筮之時受命如<lb/>
　嚮儼若賔主之酬酢焉幽則有功於造化開天下之<lb/>
　志成天下之務有以贊神化之不及焉故曰天下之<lb/>
　能事畢也夫人能因數以成變因法以明理知數法<lb/>
　之變化者其知出於理勢之自然而非人力之可與<lb/>
　者乎數也法也一變化也其不得不變不得不化者<lb/>
<pb n="21b"/>
　神也知變化則知神矣按天地間有理則有氣有氣<lb/>
　則有數龍馬鍾天地之靈洩天地之秘其背上旋毛<lb/>
　不過自一至十之數耳而五行之生成造化之功用<lb/>
　悉具焉聖人起而制揲蓍之法為天下萬世明得失<lb/>
　决趨避其禆益於人世者豈淺鮮哉有河圖而天地<lb/>
　之數明有聖人而圖數之功顯此數學之所以大而<lb/>
　聖人之所以幽贊神明也<lb/>
易有聖人之道四焉以言者尚其辭以動者尚其變以<lb/>
<pb n="22a"/>
制器者尚其象以卜筮者尚其占<lb/>
　此一章是言易之有功於天下聖人之有功於易而<lb/>
　首一節正言易之為用至大也器一定之理變七八<lb/>
　九六之變象老少動静之象孔子意曰聖人本道以<lb/>
　作易易之既作道即在易易有聖人之道四焉四者<lb/>
　何辭變象占是也聖人以道而繫之於辭固曲中而<lb/>
　不越者也人之欲以言商確乎事者尚乎卦爻之辭<lb/>
　以為言則淺深詳畧各當其可矣聖人以道而裁之<lb/>
<pb n="22b"/>
　為變固屢遷而不居者也人之欲以動措置乎事者<lb/>
　尚乎卦爻之變以為動則經權常變不膠於一矣彼<lb/>
　裁制於心而欲事有定理者是謂制器則尚乎隂陽<lb/>
　老少之象葢象者變之已定者也尚之則確然不易<lb/>
　可以成務矣彼兩可於心而欲決其所疑者是謂卜<lb/>
　筮則尚乎吉凶得失之占葢占者辭之已決者也尚<lb/>
　之則從違已斷可以通志矣於此可見易之道開於<lb/>
　天地成於聖人用於天下大而家國天下之事小而<lb/>
<pb n="23a"/>
　日用事物之理易皆有以範圍之而不能外大哉易<lb/>
　之用乎<lb/>
是以君子將有為也將有行也問焉而以言其受命也<lb/>
如嚮无有逺近幽深遂知來物非天下之至精其孰能<lb/>
與於此<lb/>
　此一節是言尚辭尚占之事也為為之於身也行行<lb/>
　之於天下也命卜筮者之言也如嚮應之速也孔子<lb/>
　意曰人之所以尚辭尚占者以辭占之至精也是以<lb/>
<pb n="23b"/>
　君子將有為於一身將有行於天下此時吉凶未定<lb/>
　抱蓍問易求卦爻之辭占以決其從違易則受人之<lb/>
　命隨叩隨答應之甚速如嚮之應聲凡逺而時地之<lb/>
　遼廓近而時地之現前幽而事幾之潛藏深而人心<lb/>
　之不測无有逺近幽深而來物之吉凶無不周知焉<lb/>
　此由辭占之理純粹不雜其於天道人事究極微密<lb/>
　惟天下之至精故能如此非然者安能應之速而無<lb/>
　遺如此哉按辭占為卜筮而設而孔子謂之至精者<lb/>
<pb n="24a"/>
　蓋易之理上窮天道之藴下推物則之原細微曲折<lb/>
　無一渗漏則豈獨為卜筮之書哉<lb/>
參伍以變錯綜其數通其變遂成天地之文極其數遂<lb/>
定天下之象非天下之至變其孰能與於此<lb/>
　此一節是言尚象尚變之事也參參酌之意伍互合<lb/>
　之意錯綜即以參伍者而錯綜之考覈之意孔子意<lb/>
　曰人之所以尚象尚變者以象變之至變也蓋卦始<lb/>
　於一變而變何以成是有參伍之法在始則參之各<lb/>
<pb n="24b"/>
　數其左右之所歸繼則伍之總數其左右之所扐則<lb/>
　其策或八九之多或四五之寡而其變成矣此四營<lb/>
　成易所謂一變也凡爻成於三變而爻何以成是有<lb/>
　錯綜之法在即其參伍者分之左右交錯以稽其變<lb/>
　列之低昂總挈以合其歸則其數或九六為老或七<lb/>
　八為少而其數明矣此三變成爻所謂一爻也然則<lb/>
　參伍以變特一變耳尚未成爻也通三變而皆此參<lb/>
　伍則天地之文不成於通變中乎蓋天地之文隂陽<lb/>
<pb n="25a"/>
　老少而已變既通則竒偶錯陳老少間襍宛然天經<lb/>
　地緯燦然而成章矣錯綜其數特三變耳尚未成卦<lb/>
　也極六爻之數而皆此錯綜則天下之象不定於極<lb/>
　數中乎蓋天下之象隂陽動静而已數既極則天地<lb/>
　水火雷風山澤宛然事物之象一定而不易矣此由<lb/>
　象變具圓神之德妙屢遷之用惟天下之至變故能<lb/>
　如此不然者安能成文定象若此哉按象變祗此蓍<lb/>
　數而謂之至變者蓋象變之在易活潑流動無一毫<lb/>
<pb n="25b"/>
　凝滯之累故能竒偶動静惟變所適而文與象已具<lb/>
　焉此以動以制器者所以必尚之也<lb/>
易无思也无為也寂然不動感而遂通天下之故非天<lb/>
下之至神其孰能與於此<lb/>
　此一節是極言精變之妙也神即精變之所為非精<lb/>
　變之外别有神也孔子意曰嘗統精變之妙而計之<lb/>
　更有不知其然而然者凡物有心則有思有為易无<lb/>
　心也何有於思何有於為方其蓍未揲卦未求時辭<lb/>
<pb n="26a"/>
　占象變冺然無迹寂然不動也及其感而揲蓍求卦<lb/>
　也則受命如嚮來物遂知文象遂見則感而遂通矣<lb/>
　天下之事本有吉凶易則直指吉凶以示人所謂通<lb/>
　天下之故也若此者以辭占至精而精之所通者無<lb/>
　方象變至變而變之所通者無體惟天下之至神故<lb/>
　能如此非然者安能體用交備動静咸宜若此哉蓋<lb/>
　凡天下之物一於寂者淪於無倚於感者滯於有皆<lb/>
　非神也易則无思而无不思无為而无不為是以寂<lb/>
<pb n="26b"/>
　不終寂感而遂通洵乎精變之至神妙無方也此聖<lb/>
　人繫辭觀變畫象玩占之功濟萬世而不窮者歟<lb/>
夫易聖人之所以極深而研幾也唯深也故能通天下<lb/>
之志唯幾也故能成天下之務唯神也故不疾而速不<lb/>
行而至子曰易有聖人之道四焉者此之謂也<lb/>
　此三節究言易道本於聖心而贊聖人作易之功大<lb/>
　也孔子意曰夫易固至精至變至神矣然非易自能<lb/>
　精變神也聖人為之也天下吉凶禍福之理隱於無<lb/>
<pb n="27a"/>
　形謂之深深則最難測識而易之卦爻無不備也隂<lb/>
　陽老少兆於微茫謂之幾幾則極難剖判而易之蓍<lb/>
　策無不具也夫卦爻所具幽逺不測之深蓍策所備<lb/>
　微茫難判之幾乃聖人所以究而極之精而研之著<lb/>
　為辭占制為象變以開示夫天下後世者也極深以<lb/>
　為至精研幾以為至變而神即寓於精變之中矣易<lb/>
　之至精既由聖人之極深而成是辭占所具皆幽逺<lb/>
　莫測之深也唯深故受命如嚮遂知來物而有以通<lb/>
<pb n="27b"/>
　天下之志易之至變既由聖人之研幾而成是蓍策<lb/>
　所兆皆微茫難判之幾也唯幾故成文定象制器斷<lb/>
　疑而有以成天下之務唯深幾皆出於自然而神也<lb/>
　故无方无體感而遂通不必疾而自速不用行而自<lb/>
　至也吾所謂易有聖人之道四焉者正謂聖人極深<lb/>
　而為辭占可以通志研幾而為象變可以成務而通<lb/>
　志成務一統於至神之謂也可見聖人之道隂陽不<lb/>
　測之神也按上章總言易之神此言易之神足為人<lb/>
<pb n="28a"/>
　尚而實本聖心之神推之為大易之神故分之為辭<lb/>
　占象變統之為精變神而實本於聖人極深研幾之<lb/>
　一心然則欲求聖人之道而㑹聖心之神者舍學易<lb/>
　曷由哉<lb/>
子曰夫易何為者也夫易開物成務冒天下之道如斯<lb/>
而已者也是故聖人以通天下之志以定天下之業以<lb/>
斷天下之疑<lb/>
　此一章專言卜筮而此一節則統論易為通志成務<lb/>
<pb n="28b"/>
　斷疑之書以明易之功用大也易指蓍卦爻言物指<lb/>
　人言開物謂使人知吉凶成務謂使人知趨避冒謂<lb/>
　統括也孔子意曰夫易有蓍有卦有爻更伏羲文王<lb/>
　周公三聖人而成書必有莫大之用具乎其中而易<lb/>
　果何為者也夫易恐人迷於吉凶而得告吉失告凶<lb/>
　以開發夫顓蒙恐人眩於趨避而吉使趨凶使避以<lb/>
　成就夫事務且天地人物之理盈虛消息之數無不<lb/>
　該括於卦爻之中而統冒夫天下之道焉易之為用<lb/>
<pb n="29a"/>
　如斯而已者也是故聖人欲開天下之物而不能自<lb/>
　開也故制為卜筮使人不迷乎吉凶以開通天下之<lb/>
　志欲成天下之務而不能自成也使人因卜筮所告<lb/>
　而勇於趨避以成定天下之業欲冒天下之道使巨<lb/>
　細靡遺也故立卦生爻使人觀象玩辭不惑於義理<lb/>
　觀變玩占不淆於從違以斷天下之疑焉易之有關<lb/>
　於民用如此聖人作易烏可已哉按人生而蒙愚昧<lb/>
　未明有父兄之教不能入帝王之令不能行者易昭<lb/>
<pb n="29b"/>
　告吉凶之道如夢頓覺故曰開自建侯行師用獄治<lb/>
　歴以至纎細不可枚舉易斟酌從違之宜受命如嚮<lb/>
　使人鼓舞不倦有始有終故曰成上自造化氣運之<lb/>
　大下及人心念慮之微逺近幽深自卦爻一設包舉<lb/>
　其中一無所遺故曰冒天下之道是易頼聖人以成<lb/>
　能斯百姓皆可以與能也<lb/>
是故蓍之德圓而神卦之德方以知六爻之義易以貢<lb/>
聖人以此洗心退藏於密吉凶與民同患神以知來知<lb/>
<pb n="30a"/>
以藏往其孰能與於此哉古之聰明睿知神武而不殺<lb/>
者夫<lb/>
　此一節是言蓍卦爻之德本於聖心以明作易之原<lb/>
　也圓神謂變化莫測方知謂定理昭然易貢謂變易<lb/>
　以告人孔子意曰夫聖人何以能通志成務斷疑也<lb/>
　以蓍卦爻也是故易有揲蓍之法其竒偶老少參伍<lb/>
　錯綜圓通不滯而神妙莫測其德不圓而神乎揲蓍<lb/>
　所得之卦其中吉凶得失之理盈虛消息之數燦然<lb/>
<pb n="30b"/>
　備陳而範圍莫過其德不方以知乎至發揮於剛柔<lb/>
　而效天下之動者爻也爻各一其位位各一其時事<lb/>
　因時變辭以情遷其隨時化裁之義非變易以貢人<lb/>
　之求者乎此其所以能通志成務斷疑也夫蓍卦爻<lb/>
　固足以通志成務斷疑矣使非聖人有洗心之功則<lb/>
　亦烏能出其心之神知以生蓍立卦生爻哉聖人知<lb/>
　吾心之神本能知來吾心之知自足藏往但恐洗心<lb/>
　之功不純使此心馳騖而不存物我有間而不公吾<lb/>
<pb n="31a"/>
　心遂昏昧而不神障蔽而不知耳聖人知其如此也<lb/>
　以此日新又新洗濯其心不使有一塵之累復凝精<lb/>
　聚神斂視返聼退藏於宥密淵深之地而存存不息<lb/>
　且物我之見皆忘彼此之形悉化或吉或凶與民同<lb/>
　患由是一心澄定全體瑩然凡吉凶未兆謂之來來<lb/>
　固未易知也而聖心之神善必先知其吉不善必先<lb/>
　知其凶光照所燭巨細靡遺事理已定謂之往往亦<lb/>
　未易藏也而聖心之知所見以為可者千百世莫能<lb/>
<pb n="31b"/>
　移所見以為否者千百世不能外睿照所及確不可<lb/>
　易知來藏往聖心之神知如此其孰能與於此哉唯<lb/>
　古之聰明睿知神武而不殺伐之聖人始能不假蓍<lb/>
　卦爻而知吉凶也夫按上章言易之辭占象變為聖<lb/>
　人極深研幾之書此章揭出洗心二字正極研之實<lb/>
　功作易之大原也吾心之神即天地萬物之神人皆<lb/>
　有此心心咸具此神然知來藏往獨讓聖人而他人<lb/>
　不能者有所蔽也其有所蔽者無洗心之功也聖人<lb/>
<pb n="32a"/>
　能洗其心故能全其神退藏者存存不息也同患者<lb/>
　物我無間也知來藏往則其自然之能事也孔子不<lb/>
　惑知命耳順從心非洗心之純何以臻此哉<lb/>
是以明於天之道而察於民之故是興神物以前民用<lb/>
聖人以此齋戒以神明其德夫<lb/>
　此一節是直指聖人興蓍之實也興神物謂制揲蓍<lb/>
　之法齋謂齊在内之思慮戒謂閑在外之物誘孔子<lb/>
　意曰夫聖人之神知既逈絶乎人是以洞燭乎天道<lb/>
<pb n="32b"/>
　之盈虛消息而契吉凶之原詳審乎民情之愛惡攻<lb/>
　取而識吉凶之故於是制為揲蓍求卦之法出吾心<lb/>
　之神知興此神物以通志成務斷疑而前民用焉民<lb/>
　用前而民行濟聖人吉凶同患知來藏往之神知及<lb/>
　於天下後世矣然非有洗心之功不及此聖人所以<lb/>
　湛然純一齊其思慮肅然警惕閑其外誘以神明其<lb/>
　德而使之能知來藏往者其以此夫按齋戒二字便<lb/>
　是聖人洗心之功聖人有洗心之學然後有神知之<lb/>
<pb n="33a"/>
　用亦必有洗心之學然後能出其心之神知以興神<lb/>
　物而前民用至神物興而民用前則一時用之聖人<lb/>
　之神明及於一時萬世用之聖人之神明通於萬世<lb/>
　矣使不能齋戒以洗其心則吾之德先有所滯而不<lb/>
　神有所蔽而不明亦烏能明天道察民故興神物以<lb/>
　前民用哉<lb/>
是故闔戸謂之坤闢戸謂之乾一闔一闢謂之變往來<lb/>
不窮謂之通見乃謂之象形乃謂之器制而用之謂之<lb/>
<pb n="33b"/>
法利用出入民咸用之謂之神<lb/>
　此一節詳言制蓍之由以明前民用之實也闔戸指<lb/>
　氣機收斂言闢戸指氣機發生言見謂萌芽初生形<lb/>
　謂體質已成制用謂制為揲蓍之法用之以卜吉凶<lb/>
　也孔子意曰夫神物興於聖人而生於天地是故造<lb/>
　化一氣流行即萬物出入之戸時乎静而氣機收斂<lb/>
　如戸斯闔隂氣用事故謂之坤時乎動而氣機發生<lb/>
　如戸斯闢陽氣用事故謂之乾一闔一闢隂陽交換<lb/>
<pb n="34a"/>
　如環無端不謂之變乎闔極而闢闢極而闔流行旋<lb/>
　轉往來不窮不謂之通乎夫乾坤變通化育之功如<lb/>
　此由是自無生有萌芽初見彷彿未形止謂之象及<lb/>
　其著見成形體質已具一定不移乃謂之器象器既<lb/>
　具而蓍生於其中矣聖人法乾坤之道準變通之宜<lb/>
　制為大衍五十之數使人用以筮而四營成易十有<lb/>
　八變成卦受命如嚮感而遂通不謂之法乎由是法<lb/>
　立而出入之度以昭民用之出而利民用之入而利<lb/>
<pb n="34b"/>
　一出一入民咸用之鼓舞於趨避而不知其所以然<lb/>
　不謂之神得乎此聖人興神物以前民用之實也按<lb/>
　蓍亦植物中之一物耳使不遇聖人何由而知為神<lb/>
　物使非聖人神明化裁制而用之則神物終屬無用<lb/>
　之物亦烏能自著其神耶故神物非神必經聖人之<lb/>
　裁制而後成其為神至於利用出入民咸用之則聖<lb/>
　心之神直貫乎天下後世矣故謂神為蓍之神可也<lb/>
　謂神為民之神亦可也其實皆聖人之神借助於蓍<lb/>
<pb n="35a"/>
　之神以鼓舞乎斯民之神耳<lb/>
是故易有大極是生兩儀兩儀生四象四象生八卦八<lb/>
卦定吉凶吉凶生大業<lb/>
　此二節是言聖人畫卦之序以徵民用之所由前也<lb/>
　大極謂至極無上以主宰萬化之理言兩儀謂竒偶<lb/>
　四象謂老隂老陽少隂少陽八卦謂乾兌離震巽坎<lb/>
　艮坤孔子意曰聖人既興蓍以妙其用必先有卦畫<lb/>
　以立其體是故儀象八卦皆隂陽之變化所謂易也<lb/>
<pb n="35b"/>
　易固生生不已變化無端矣然必有至一不變之理<lb/>
　主宰於中以為生生之本大極是也大極動而生陽<lb/>
　聖人因畫一竒以象陽静而生隂聖人因畫一偶以<lb/>
　象隂大極生兩儀而兩儀一大極也兩儀之上各加<lb/>
　一竒一偶而太陽少隂太隂少陽之四象生焉太陽<lb/>
　少隂之上再加一竒一偶而生乾兌離震太隂少陽<lb/>
　之上再加一竒一偶而生巽坎艮坤四象生八卦而<lb/>
　四象八卦亦一大極也由是八卦既成引伸觸類六<lb/>
<pb n="36a"/>
　十四卦三百八十四爻莫非八卦之錯綜變化其間<lb/>
　時有消息位有當否得失既殊吉凶立判八卦不可<lb/>
　以定吉凶乎吉凶既定趨避昭然一時用之可生一<lb/>
　時之大業萬世用之可生萬世之大業真可以通志<lb/>
　成務斷疑而前民用也又何一非大極之所生所定<lb/>
　耶按易之八卦方圖具有生兩生四生八之象儒者<lb/>
　相傳以為畫卦之由但細玩定吉凶生大業之言分<lb/>
　明是揲蓍之事則兩儀四象即揲蓍所得或四或八<lb/>
<pb n="36b"/>
　竒偶兩儀三竒三偶之老陽老隂一竒二偶一偶二<lb/>
　竒之少陽少隂也下文云易有四象所以示也若以<lb/>
　四象為指兩畫言如何示人以所值之卦爻乎此章<lb/>
　先言蓍之德次言卦爻之德昔者聖人章先言生蓍<lb/>
　後言立卦生爻分明有蓍而後有卦有爻生蓍立卦<lb/>
　生爻是一時事人知揲蓍為後人用易之法而不知<lb/>
　即聖人作易之原上言興神物以前民用繼言制而<lb/>
　用之謂之法而易有大極則詳言興蓍制法之序也<lb/>
<pb n="37a"/>
　易者儀象卦爻也大極者大衍之數也兩儀者四營<lb/>
　所成之竒偶也四象者三變所得之老隂老陽少隂<lb/>
　少陽也八卦者十八變所成六畫之卦也言八卦而<lb/>
　六十四卦在其中矣十八變所成之卦始可以定吉<lb/>
　凶生大業若三畫之卦如何定吉凶生大業乎或疑<lb/>
　大極如何是大衍之數曰聖人明言大衍之數五十<lb/>
　其用四十有九用者大極之用其一即大極之體體<lb/>
　静而用動也乾坤之策三百六十二篇之策萬有一<lb/>
<pb n="37b"/>
　千五百二十六十四卦之策妙合天地萬物之數而<lb/>
　皆統括於衍數之中故自其數之推衍無可復加而<lb/>
　言謂之大衍之數自其範圍天地萬物包含儀象卦<lb/>
　爻而言謂之大極先儒周敦頤所論大極指無聲無<lb/>
　臭之理言所謂兩儀指天地流行真隂真陽之氣言<lb/>
　也孔子所謂大極指統括天地萬物之衍數而言所<lb/>
　生兩儀指分二掛一揲四歸竒所得或四或八之竒<lb/>
　偶而言也周子借大極二字論天地生生之理孔子<lb/>
<pb n="38a"/>
　則詳言制法興蓍之序義各有屬其實大衍之數原<lb/>
　從圖書中五衍成括盡天地萬物之數而中五渾淪<lb/>
　未發括盡天地萬物之理是言數而理即寓於數之<lb/>
　中言理而數即含於理之内神而明之非有二也<lb/>
是故法象莫大乎天地變通莫大乎四時縣象著明莫<lb/>
大乎日月崇高莫大乎富貴備物致用立成器以為天<lb/>
下利莫大乎聖人探賾索隱鈎深致逺以定天下之吉<lb/>
凶成天下之亹亹者莫大乎蓍龜<lb/>
<pb n="38b"/>
　此一節是即造化人事而極贊蓍龜之功用大也孔<lb/>
　子意曰易能定吉凶生大業功用之大如此試再即<lb/>
　造化人事而究論之是故有形可法有象可像者莫<lb/>
　大乎天之無不覆地之無不載也而天地之變化莫<lb/>
　測流通不窮者莫大乎四時之推遷錯行也至縣象<lb/>
　於上而著明於下者莫大乎麗乎天之日月也若夫<lb/>
　效天法地而成位乎中則端有藉夫崇高之位而崇<lb/>
　高莫大乎富有天下貴為天子焉若夫效四時之變<lb/>
<pb n="39a"/>
　通盡利神化宜民則端有頼夫制作之利而廣備諸<lb/>
　物因其材質以致之於用竭耳目心思立一成之器<lb/>
　以為天下萬世之利者莫大乎聰明睿知之聖人焉<lb/>
　若夫法日月之明極制作之大探討夫事理之繁賾<lb/>
　而精識其原詳索夫事機之隱伏而洞悉其故研究<lb/>
　夫性命不測之深而鈎之使顯窮極夫千萬里千百<lb/>
　世之逺而致之使近因明得失之報以定天下之吉<lb/>
　凶使之勇於趨避鼓舞不倦成天下之亹亹者有大<lb/>
<pb n="39b"/>
　乎聖人所制之蓍龜者哉甚矣聖人興神物之功大<lb/>
　也按自古蓍龜並重此章但專言筮法首節言易為<lb/>
　開物成務冒道之書次節即言蓍卦爻之德是明言<lb/>
　易為蓍卦爻也三節言興神物以前民用興神物即<lb/>
　立揲蓍之法四節言蓍生於天地制於聖人大極二<lb/>
　節則詳言生蓍立卦之序以明前民用之實也前後<lb/>
　俱是論蓍所謂莫大乎蓍龜者乃因蓍及龜見蓍之<lb/>
　定吉凶成亹亹與龜同耳聖人興之制之則之總是<lb/>
<pb n="40a"/>
　揲蓍之事時講蓍龜並重失聖人立言之㫖矣<lb/>
是故天生神物聖人則之天地變化聖人效之天垂象<lb/>
見吉凶聖人象之河出圖洛出書聖人則之易有四象<lb/>
所以示也繫辭焉所以告也定之以吉凶所以斷也<lb/>
　此二節究言聖人作易之由以明通志成務斷疑之<lb/>
　故也神物與前神物同指蓍言變化指隂陽言垂象<lb/>
　指日月星辰言四象謂隂陽老少示謂示人以趨避<lb/>
　動静之宜孔子意曰夫蓍之定吉凶成亹亹既與龜<lb/>
<pb n="40b"/>
　同則聖人興蓍之功大矣是故易之有蓍也非聖人<lb/>
　自為之也蓍之生也一本百莖下有神龜守之固天<lb/>
　生神物也聖人則之立揲蓍之法而圓神之德備焉<lb/>
　易有卦象内含變化亦非聖人意為之也天地隂陽<lb/>
　闔闢變化無窮聖人效之畫卦立象變動不拘剛柔<lb/>
　相易而方知之德備焉易有吉凶之辭亦非聖人自<lb/>
　為之也天垂日月星辰循序失序之象而見得失吉<lb/>
　凶之徵聖人象之繫彖爻吉凶之辭而易貢之義昭<lb/>
<pb n="41a"/>
　焉然則蓍也卦也爻也無一而非易也實無一而非<lb/>
　數也是豈無所則哉天不愛道龍馬負圖而出於河<lb/>
　以五生數統五成數而同處其方數之體也地不愛<lb/>
　寳神龜載書而出於洛以五竒數統四偶數而各居<lb/>
　其所數之用也總之皆易理也聖人則圖而用摩盪<lb/>
　之法其所為儀象八卦者已備則書而用縱横交錯<lb/>
　之法其所為儀象八卦者亦符易皆因造化而作也<lb/>
　聖人豈强為哉合而觀之易有七八九六隂陽老少<lb/>
<pb n="41b"/>
　四象所以示人以動静從違之準而通天下之志也<lb/>
　於象之所示而繫以彖爻之辭所以告人觀象玩辭<lb/>
　觀變玩占而定天下之業也且卦有小大辭有險易<lb/>
　因其得失而定其或吉或凶所以決其何者當趨何<lb/>
　者當避而斷天下之疑也易之為用豈不大哉按此<lb/>
　章頭緒甚多總是承上章言蓍之所未備故朱子以<lb/>
　為專言卜筮然要皆原於造化而神明於聖人之一<lb/>
　心聖人能洗心以神明其德故能則之效之象之興<lb/>
<pb n="42a"/>
　蓍立卦生爻以通志成務斷疑建範圍天地之業曲<lb/>
　成萬物之功聖人作易之本既自洗心中來後之學<lb/>
　易者茍無洗心之功則又焉能神明其意而收寡過<lb/>
　之效哉<lb/>
易曰自天祐之吉无不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉无不利也<lb/>
　此一節是釋大有上九爻義見惟德可以動天也此<lb/>
<pb n="42b"/>
　節錯簡宜在第八章之末孔子意曰易大有上九曰<lb/>
　自天祐之吉无不利天豈私祐上九哉有所以致天<lb/>
　之祐者在也蓋祐之為言助之義也天人雖殊理則<lb/>
　一致天之所助者順也順則不悖於理故天助之人<lb/>
　之所助者信也信則不欺乎人故人助之天人所助<lb/>
　既在順信則不必問天不必問人但問我之順信何<lb/>
　如耳今上九以剛居上而能下從六五是身所履者<lb/>
　信而動必以實心所思者順而慮以下人以此信順<lb/>
<pb n="43a"/>
　又專尚六五之賢如此滿而不溢盡處有之道而克<lb/>
　當天心是以自天祐之而吉無不利也按爻但言天<lb/>
　而孔子兼言人者天空虛無憑而人真實可據倘言<lb/>
　天不言人恐人疑其為矯誣上天且懼世之不盡人<lb/>
　事者或謟事鬼神妄希福祐故以人之所助實之見<lb/>
　上九之所謂天助者實不出此人助之外也<lb/>
子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情偽繫辭焉以盡其<lb/>
<pb n="43b"/>
言變而通之以盡利鼓之舞之以盡神<lb/>
　此一章見易為聖人盡意之書用易者貴神明其意<lb/>
　而此一節則先言聖人作易之事也象指卦畫竒偶<lb/>
　言卦指六十四卦言孔子意曰流行於天地萬物則<lb/>
　為道存於聖人之心則為意意發而為言言筆之為<lb/>
　書是道意者言而載言者書也然書固所以載言而<lb/>
　實不能盡言言固所以道意而實不能盡意然則聖<lb/>
　人明道覺世之意其終隱而不可見乎非也聖人知<lb/>
<pb n="44a"/>
　天地萬物之理不外隂陽於是畫一竒以象陽畫一<lb/>
　偶以象隂則大而天地小而萬物精入無形粗及有<lb/>
　象悉包括於中而聖人之意盡矣然人之善惡萬變<lb/>
　不越情偽兩端使無道以彰其情偽聖人之意猶未<lb/>
　盡也於是即八卦竒偶之象因而重之為六十四卦<lb/>
　卦有隂陽淑慝而人之愛惡取舍事變萬端莫能逃<lb/>
　其範圍豈不可以盡情偽乎又懼人不能即象以㑹<lb/>
　意即卦以究情偽也復即象之失得卦之大小而繫<lb/>
<pb n="44b"/>
　以吉凶悔吝之辭以盡其言使人因言以㑹意因言<lb/>
　以辨情偽而聖人之精藴益以闡矣夫聖人之意固<lb/>
　欲以利天下也人亦孰不欲利特無聖人之辭以指<lb/>
　示之因㝠行罔覺窮弗能變變弗能通耳聖人既立<lb/>
　象設卦復繫以辭明示天下後世以窮變通久之道<lb/>
　天下後世之人静則觀其象而玩其辭動則觀其變<lb/>
　而玩其占自能通變趨時無往弗順且趨避之際鼓<lb/>
　舞不倦莫測其端莫知其然非所以盡利盡神乎至<lb/>
<pb n="45a"/>
　於盡利盡神而聖人之意尚有弗盡乎按聖人作易<lb/>
　之意總是教人趨吉避凶而吉凶原於善惡善惡根<lb/>
　於情偽順其性則為情拂其性則為偽情則為君子<lb/>
　偽則為小人故從來純忠至孝祗求惬乎至情而元<lb/>
　惡巨憝總以行其大偽孔子釋乾二爻曰閑邪存其<lb/>
　誠誠者情也邪者偽也使人人皆能閑邪存誠祛偽<lb/>
　盡情而聖人之易亦可弗作矣無如人之行詐者多<lb/>
　率性者少始或徼倖一時終必納諸罟擭陷阱而罔<lb/>
<pb n="45b"/>
　知趨吉避凶之道此立象設卦繫辭之所以不容已<lb/>
　也<lb/>
乾坤其易之緼耶乾坤成列而易立乎其中矣乾坤毁<lb/>
則无以見易易不可見則乾坤或幾乎息矣是故形而<lb/>
上者謂之道形而下者謂之器化而裁之謂之變推而<lb/>
行之謂之通舉而措之天下之民謂之事業<lb/>
　此二節見易不外於乾坤以明聖人立象盡意之實<lb/>
　也緼衣中之絮謂包蓄也乾坤指卦畫竒偶言乾坤<lb/>
<pb n="46a"/>
　息之乾坤指天地之功用言孔子意曰夫立象所以<lb/>
　能盡意者以聖人之意盡於易而易盡於乾坤也六<lb/>
　十四卦莫非乾坤之變化故易得乾坤而成易猶衣<lb/>
　得絮而成裘也試觀乾父坤母左右成列而隂變為<lb/>
　陽陽變為隂變化無方之易已立乎其中矣使乾坤<lb/>
　卦畫毁而不立則不知何者為隂何者為陽是乾坤<lb/>
　毁則无以見易也聖人因天地有自然之易故畫卦<lb/>
　作易以形容之使人即乾坤卦畫之變化因以識天<lb/>
<pb n="46b"/>
　地隂陽之變化此畫卦立象之㫖也若乾坤之卦畫<lb/>
　毁而不可見則隂陽變化之妙無由而測識其端而<lb/>
　乾坤之功用或幾乎息矣乾坤之功用幾息而聖人<lb/>
　之意又何由而見耶甚矣立象之不可已也是故乾<lb/>
　坤一竒偶也竒偶一隂陽也自其超於隂陽竒偶之<lb/>
　外而不以形象囿者形而上者也斯則大極真機主<lb/>
　宰夫有形之器者謂之道道固乾坤之精也若夫有<lb/>
　形可見有象可求者形而下者也斯則有體有質承<lb/>
<pb n="47a"/>
　載夫無形之道者謂之器器乃乾坤之迹也因乾坤<lb/>
　自然之化而制為七八九六之數剛柔相推隂陽互<lb/>
　易不可為典要惟變所適故謂之變推此化裁之變<lb/>
　而行諸日用動静之間則吉凶明而趨避決事無疑<lb/>
　而行不滯不謂之通乎舉此變通之法措諸天下之<lb/>
　民使天下之民皆知變通趨利鼓舞不倦則志通務<lb/>
　成聖人道濟天下之事業孰有大於此者哉信乎乾<lb/>
　坤為易之緼而立象果足以盡意也按形上形下二<lb/>
<pb n="47b"/>
　語論道器精粗最為該括乾坤二字有指天地隂陽<lb/>
　言者有指卦畫竒偶言者自卦畫言之則卦之竒偶<lb/>
　為形下之器而竒偶中所寓之精意乃形上之道自<lb/>
　天地隂陽言之則成象於天成形於地者為形下之<lb/>
　器而主宰夫是綱維夫是弗見弗聞無聲無臭者乃<lb/>
　形上之道合隂陽竒偶言之則一隂一陽流行不息<lb/>
　盛德大業化育無窮者形而上之道而象者像此爻<lb/>
　者效此剛柔竒偶確然可據者乃形而下之器也要<lb/>
<pb n="48a"/>
　之非道無以宰器非器無以顯道有隱見之别無彼<lb/>
　此之分知此則知聖人立象盡意之㫖矣<lb/>
是故夫象聖人有以見天下之賾而擬諸其形容象其<lb/>
物宜是故謂之象聖人有以見天下之動而觀其㑹通<lb/>
以行其典禮繫辭焉以斷其吉凶是故謂之爻極天下<lb/>
之賾者存乎卦鼓天下之動者存乎辭化而裁之存乎<lb/>
變推而行之存乎通神而明之存乎其人黙而成之不<lb/>
言而信存乎德行<lb/>
<pb n="48b"/>
　此三節是申言象所由立以示用易者貴即象以㑹<lb/>
　意得意而忘象也上言謂之變謂之通指作易言此<lb/>
　言存乎變存乎通指用易言明謂明卦爻變通之理<lb/>
　孔子意曰聖人固立象盡意矣夫象豈無所見而能<lb/>
　立哉聖人有以見天下之賾莫非道也於是擬諸其<lb/>
　形容而畫卦立象以象其事物之宜是象乃以象乎<lb/>
　其賾者也是故謂之象象立而卦立卦立而爻生焉<lb/>
　爻亦非無所見也聖人有以見天下之動亦莫非道<lb/>
<pb n="49a"/>
　也於是即其動而觀衆理之統㑹以求一理之可通<lb/>
　即可通之一理以立為不易之典常合此典常則繫<lb/>
　辭焉斷其為吉悖此典常則繫辭焉斷其為凶是爻<lb/>
　乃以效乎其動者也是故謂之爻可見象爻雖形下<lb/>
　之器而實寓夫形上之道故極天下之賾而精粗靡<lb/>
　不窮盡者實存乎卦觀於卦畫之純雜而天地之撰<lb/>
　萬物之情皆可㑹也舍卦而何以極天下之賾也鼓<lb/>
　天下之動而使之亹亹不倦者實存乎彖爻之辭玩<lb/>
<pb n="49b"/>
　其辭之何以吉何以凶而趨避之意不覺踴躍奮迅<lb/>
　油然而生也非辭而何以鼓天下之動也化裁謂變<lb/>
　是易中已具化裁之變以備人揲蓍之用人茍欲決<lb/>
　從違審動静化裁適宜即存乎七八九六之變察其<lb/>
　隂陽老少而動静從違之宜決矣推行謂通是易中<lb/>
　原有可行之通以備人推行之用人茍欲趨夫吉避<lb/>
　夫凶通達無碍即存乎變化可行之通宜動則動宜<lb/>
　静則静自然動静允協行無弗利矣夫卦爻雖具此<lb/>
<pb n="50a"/>
　　變通之理而天下未必皆善用易之人以其滯於象<lb/>
　　器而不能神明其意即不能神明其道也誠能齋戒<lb/>
　　洗心以吾心之神㑹作易之神即象以識其意即器<lb/>
　　以悟夫道此存乎善讀易善用易之人而未可概責<lb/>
　　之天下也若夫神明於心即黙成於身不睹不聞之<lb/>
　　際有闇然日省之功不徒事言論講説而存存不息<lb/>
　　無一毫虚偽欠闕此非素有脩德凝道之學至於德<lb/>
　　成行備者不能也豈不存乎德行哉按孔子言君子<lb/>
<pb n="50b"/>
　　居則觀其象而玩其辭動則觀其變而玩其占是以<lb/>
　　自天祐之吉无不利夫君子固所稱神明黙成之人<lb/>
　　也所以觀象玩辭者正以卦能極天下之賾辭能鼓<lb/>
　　天下之動也所以觀變玩占者正以化裁存乎變推<lb/>
　　行存乎通也自天祐之不亦宜乎<lb/>
　<lb/>
　<lb/>
日講易經解義卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講易經解義卷九<lb/>
　䷣<hi>離下坤上</hi>
　　眀夷以明而見傷為義日入地中明傷昏暗之時非<lb/>
　　處順安常之日也所以他卦多言利貞而此獨曰利<lb/>
　　艱貞者雖守正而亦不得直遂其正故當艱難以守<lb/>
　　正也卦辭止言其理彖傳旣釋其義復舉其人以明<lb/>
　　之如文王箕子俱當明夷之時但所居之位有逺近<lb/>
<pb n="1b"/>
　　故所處之道有難易此彖傳獨以箕子當六五一爻<lb/>
　　而繫以利艱貞之義也六爻下三爻離體明也上三<lb/>
　　爻坤體暗也上六暗極為明夷之主自五而下皆受<lb/>
　　傷者也初明雖傷去上最逺垂翼而已二視初稍近<lb/>
　　去上猶逺雖見傷而未切亦在速拯之耳三則與上<lb/>
　　為正應可以南狩而獲其大首矣四入坤晦之門庭<lb/>
　　其暗尚淺有可去之道惟五則近於難義不可去亦<lb/>
　　惟艱貞自晦其明而已聖人處明夷之道淺深逺近<lb/>
<pb n="2a"/>
　各有不同於此可見矣<lb/>
明夷利艱貞<lb/>
　此卦離下坤上離明為坤地所掩是君子之道為柔<lb/>
　暗所傷故為明夷卦辭言人臣遇難當守正保身而<lb/>
　曲全其道也艱者敬愼之意貞者正固之心文王繫<lb/>
　明夷彖辭曰君子遭逢盛世君明臣良斯可危言危<lb/>
　行遂其有為之志今卦象離居坤下明體見傷時固<lb/>
　不可為而勢亦無能為矣然君子處患難之道不外<lb/>
<pb n="2b"/>
　於一正自持惟委曲盡忠而行其艱難之貞焉旣不<lb/>
　唯諾以徇俗亦不激亢以傷時處亂之道惟此乃為<lb/>
　利也盖人臣謀人家國之際其道莫艱於處晦以全<lb/>
　忠如使枉道而徇物則將順逢迎之罪固已非貞而<lb/>
　欲抗志以匡時則禍患戮辱之來又多不利曰利艱<lb/>
　貞者貞由艱出而因艱以行其貞於委曲補救之中<lb/>
　而不失其自靖自獻之節此非學問旣深而涵養裕<lb/>
　如者不能故孔子釋彖以文王箕子當之也<lb/>
<pb n="3a"/>
彖曰明入地中明夷内文明而外柔順以蒙大難文王<lb/>
以之利艱貞晦其明也内難而能正其志箕子以之<lb/>
　此彖傳是釋明夷彖辭言處難之道而兩舉古人以<lb/>
　示法也孔子釋明夷彖辭曰卦象離為日坤為地以<lb/>
　離在坤下明入地中有似明之見傷於地者故名明<lb/>
　夷夫明入地中固有取於明夷之名矣乃觀諸卦德<lb/>
　内文明而外柔順則是睿知中涵素具夫燭照之明<lb/>
　而謙恭外昭克篤夫忠順之守以是當宵小之讒譖<lb/>
<pb n="3b"/>
　觸暗主之雷霆而蒙犯大難焉古之人有用此道者<lb/>
　其文王與紂之時乎盖文王躬遭困辱囚於羑里而<lb/>
　緝熙之德自存事殷之禮不廢故紂雖肆虐於天下<lb/>
　而文王得以保其身是處明夷以一卦之道者文王<lb/>
　也辭曰利艱貞者觀諸卦體六五一爻居暗地而近<lb/>
　上六則是雖有柔中之德本之以昭昭而恐被暗主<lb/>
　之傷處之以汶汶自晦其明正艱貞之義也夫身為<lb/>
　至親處勢甚近有不可避之難而周旋委曲以行其<lb/>
<pb n="4a"/>
　正古之人有用此道者其箕子居紂之朝乎盖箕子<lb/>
　爲殷宗親在其國内而佯狂之辱不逃貞明之志不<lb/>
　亂故紂雖肆虐於家而箕子得以保其身是處明夷<lb/>
　以一爻之道者箕子也此可見文明柔順本立身之<lb/>
　大防而正志艱貞尤處患之善術人臣當患難之來<lb/>
　各視其一時之所處若夫義旣不可避誼又無所逃<lb/>
　與其顯而抗志徒自蹈於危亡孰若晦而藏脩審其<lb/>
　幾於權變古之人操心危慮患深誠有跡愈難而心<lb/>
<pb n="4b"/>
　益貞者迄今讀聖明之操麥秀之歌其柔順晦明爲<lb/>
　何如哉<lb/>
象曰明入地中明夷君子以莅衆用晦而明<lb/>
　此象傳是言君子臨民不貴苛察惟善用其明而明<lb/>
　自不息也孔子釋明夷象曰日入地中明而見傷明<lb/>
　夷之象也君子當明夷之時非明無以審事物之理<lb/>
　度時勢之宜將倀倀莫知所之矣然一自暴露其明<lb/>
　則又觸乎物之忌而懼反爲明之累故其臨莅乎衆<lb/>
<pb n="5a"/>
　也必用晦而明見雖足以察於幾微而不以苛核失<lb/>
　含宏之度智雖足以燭於隱伏而惟以端黙宏坐照<lb/>
　之神盖不以明為明而以晦為明者也以是而徃則<lb/>
　内不失已外不失人處明夷之道孰有善於此者乎<lb/>
　昔人云自治用昭去惡乃盡莅衆用晦太察則傷是<lb/>
　故日無明暗之分言其體也而晷有晝夜之别象其<lb/>
　用也君子於此宜三致意焉又豈獨處明夷之時為<lb/>
　然哉<lb/>
<pb n="5b"/>
初九明夷于飛垂其翼君子于行三日不食有攸往主<lb/>
人有言象曰君子于行義不食也<lb/>
　此一爻是言君子當見幾而作乃可免於患也于飛<lb/>
　行道之象垂翼見傷之象周公繫明夷初爻曰君子<lb/>
　得時行道如鳥奮翼而飛今初九陽明在下明夷之<lb/>
　初患雖未及而諫不行言不聽道已難行為于飛垂<lb/>
　翼之象君子處此惟有早去而已縱所值之困不能<lb/>
　安其身至於三日不食吾不得辭也縱所如不合動<lb/>
<pb n="6a"/>
　而得咎至於主人有言吾亦不暇避也盖君子而行<lb/>
　雖不免困窮言語之傷而吾之晦其明者猶可以自<lb/>
　全君子不行即或免一時之謗而禍亂旣至欲晦其<lb/>
　明而不可得終於見傷而已此處明夷之時者宜早<lb/>
　為之圖也孔子釋初象曰君子見幾逺去可以速則<lb/>
　速則初九之于行豈迫於勢而不得食哉直斷之於<lb/>
　義耳義當早去則愛其道更甚於愛其身雖至不食<lb/>
　又何足惜甚矣去就之宜决也按繫辭云君子見幾<lb/>
<pb n="6b"/>
　而作不俟終日故幾者動之微吉凶之先見而非衆<lb/>
　人所能識也士不幸値頽敝之世自當揆乎義理之<lb/>
　宜決乎出處之介高蹈逺引以全身名豈得隱忍遲<lb/>
　疑而陷身不測乎此薛方所為保身而自全揚雄所<lb/>
　為投閣而不免也吁可慨哉<lb/>
六二明夷夷于左股用拯馬壯吉象曰六二之吉順以<lb/>
則也<lb/>
　此一爻是言二傷猶未切而示以速去之道也夷于<lb/>
<pb n="7a"/>
　左股是傷猶未切之象股在脛足之上於行之用不<lb/>
　甚切左又非便用者故云傷猶未切也拯救也馬壯<lb/>
　如馬之壯者能速行也周公繫明夷二爻曰君子得<lb/>
　位行道固欲彰其有為之才亦必一德同心方可展<lb/>
　其救時之用今六二以明德處暗地較之初九則位<lb/>
　已近君然志欲于飛而事多掣肘如傷其左股之象<lb/>
　當此時而不去必且身中危機即去而不速亦恐禍<lb/>
　患尋至故為二計當速於決去如用馬壯之速以救<lb/>
<pb n="7b"/>
　之則可以全身免禍而吉矣孔子釋二象曰六二所<lb/>
　處較近於初而乃得吉者何哉葢知禍將及時可去<lb/>
　而不違其時順也去而適合乎當然之理順以則也<lb/>
　惟順故能合則亦惟順以則故能得吉茍或不當去<lb/>
　而去而徒以茍免為心則揆之於時旣不能順揆之<lb/>
　於理又失其則何吉之有哉大抵人臣之遭逢旣殊<lb/>
　則此身之去就亦異可以久則久晦明䝉難文王箕<lb/>
　子利在於艱貞可以速則速接淅而行孔子去齊吉<lb/>
<pb n="8a"/>
　因乎順則固各有其道也宋儒蘇軾釋此爻獨以二<lb/>
　本在朝之臣當忍傷以救君之闇豈可如居下之初<lb/>
　潔身逺去所謂用拯馬壯者竭忠盡智彌縫其闕匡<lb/>
　救其災要在有濟國事於萬一爾此言亦有合於為<lb/>
　臣之義故附錄之<lb/>
九三明夷于南狩得其大首不可疾貞象曰南狩之志<lb/>
乃大得也<lb/>
　此一爻是言除暴之義而示以詳愼之道也南狩向<lb/>
<pb n="8b"/>
　明除害之象得大首是元惡就執之象周公繫明夷<lb/>
　三爻曰九三以剛明之德負天下之望而適處暴虐<lb/>
　之時其勢不能不除殘以安民為南狩得大首之象<lb/>
　然放伐大事以德伐暴其事雖貞必當審愼於其際<lb/>
　上觀天命下察人心以不得已之衷行不得已之事<lb/>
　然後人不以我為利天下而以我為安天下豈可以<lb/>
　除暴為貞而亟於為之耶孔子釋三象曰上下之分<lb/>
　無所逃於天地之間者也九三有除暴救民之志而<lb/>
<pb n="9a"/>
　非富天下為心者乃能行此非常之事而為伐罪之<lb/>
　舉成大功而得天下也茍志不在南狩則是古今一<lb/>
　罪人耳夫豈所云大得者乎從來建非常之事必先<lb/>
　問其志之所存故志者公私之分界也志之所存與<lb/>
　日月同其光明天人同其運會毫無自私自利之念<lb/>
　而天下始有以諒其衷而成其功以成湯之聖而猶<lb/>
　慮後世以為口實則豈奸雄亂賊之所可假託哉聖<lb/>
　人繫此爻固為人君示其警誡而實以嚴千古臣心<lb/>
<pb n="9b"/>
　之不軌者<lb/>
六四入于左腹獲明夷之心于出門庭象曰入于左腹<lb/>
獲心意也<lb/>
　此一爻是言四能脫身逺害得遂其去亂之志也左<lb/>
　腹暗地也出門庭脫身逺去之象周公繫明夷四爻<lb/>
　曰坤為腹左者隱僻之所今六四居坤之下是已入<lb/>
　暗地身處昏朝而道無由明與其抗節以死初無益<lb/>
　於國家不如脫身而行猶不失夫明哲故飄然逺引<lb/>
<pb n="10a"/>
　遂其嘉遯之初懷為能獲明夷之心雖出門庭長往<lb/>
　而不悔也孔子釋四象曰六四入于左腹而尚能獲<lb/>
　明夷之心者盖人臣之心茍非萬不得已亦何忍舎<lb/>
　其君父而恝然逺去今幸居暗地尚淺猶未深受其<lb/>
　害外度之勢内度之心誠有不得不去者於是潔身<lb/>
　而出得獲其逺害之心意而超然無累也夫六二之<lb/>
　夷于左股其受患也淺故用拯馬壯決去而不違其<lb/>
　則也六四之入于左腹其操心也危故出于門庭脫<lb/>
<pb n="10b"/>
　身而適獲其心也觀於比干之諫厲疾卽起于門庭<lb/>
　而行遯之舉心意獲全于左腹古仁人之用心夫亦<lb/>
　各揆其義之所是各遂其志之所安而已<lb/>
六五箕子之明夷利貞象曰箕子之貞明不可息也<lb/>
　此一爻是言人臣遭内難而能正其志者也周公繫<lb/>
　明夷五爻曰六五地處至暗乃貴戚之卿處王家之<lb/>
　難此時諫旣不可回義又無可去惟以柔中之德不<lb/>
　徇君之非正志而不亂亦不失臣之節委曲而不激<lb/>
<pb n="11a"/>
　如箕子之守正而貞焉乃為利也孔子釋五象曰箕<lb/>
　子當内難而能正其志外固晦其明矣然其本體之<lb/>
　明自存不可得而滅息也使明與時息則佯狂何以<lb/>
　稱仁人之名作範安能叙彝倫之道耶盖明不可息<lb/>
　者正晦其明而利艱貞也處箕子之地當箕子之時<lb/>
　非艱無可為貞非晦無可為明盖箕子之明雖晦而<lb/>
　箕子之志不可移志不移則明不息明不息而後可<lb/>
　以為感悟君心之地矣故志愈苦者守不渝迹愈歛<lb/>
<pb n="11b"/>
　者幾不昧外雖不露其明而精忠炯炯於艱難之中<lb/>
　未嘗一念回互一念間斷即運數難挽成敗難期而<lb/>
　此心昭然固可千古矣惜乎當日之不諒其心也<lb/>
上六不明晦初登于天後入于地象曰初登于天照四<lb/>
國也後入于地失則也<lb/>
　此一爻是言上甘溺於昏暗終有自隕之患也不明<lb/>
　晦者昏暴之象周公繫明夷上爻曰上六隂柔而居<lb/>
　坤之極乃昏暗之甚者不能自明其德以至於晦而<lb/>
<pb n="12a"/>
　下之受傷者衆矣然傷人之明已亦不免故始雖㨿<lb/>
　高位而終必自傷如日之初登于天而後入于地也<lb/>
　惟命不于常可不戒乎孔子釋上象曰六之昏暗陷<lb/>
　溺初亦儼居尊位有照臨四國之權而縱欲敗度失<lb/>
　綂御萬方之則所以致入地之傷而為不明之晦也<lb/>
　盖為君者必法天以行健象日以照幽俾海内時雍<lb/>
　臣民式化而仰欽明之至治焉斯為交泰之世矣茍<lb/>
　或不然必致失則之咎此聖人所以垂戒於明夷之<lb/>
<pb n="12b"/>
　上六也<lb/>
䷤<hi>離下㢲上</hi>
　家人男女而已正家之責男女之尊者任之九五男<lb/>
　正乎外六二女正乎内内外旣正則卦中諸爻或為<lb/>
　父子或為兄弟相觀而化自無不正矣故彖辭專言<lb/>
　女貞見正外莫先正内彖傳兼言男正見正内實由<lb/>
　正外而總以二五為正家之主若分析六爻則二柔<lb/>
　固女也四柔亦女也婦道以順為正故一曰順以㢲<lb/>
<pb n="13a"/>
　一曰順在位至於初三五上皆為陽剛則皆有正外<lb/>
　之責三以嚴五以愛初閑於始上威於終蓋因其位<lb/>
　之尊卑性之寛嚴時之初終以各正乎外外正斯内<lb/>
　正而家道正天下定矣<lb/>
家人利女貞<lb/>
　此卦離下㢲上卦體九五六二内外各得其正是舉<lb/>
　家無不正之人而家道以成故名家人卦辭言正家<lb/>
　之道貴先正乎其内也文王繫家人彖辭曰君子齊<lb/>
<pb n="13b"/>
　家以立教固莫不欲使内外咸得其正也然家之不<lb/>
　正恒起於婦人而家之難正亦莫甚於婦人故正家<lb/>
　者必以正内為先務惟自脩其身以端其本使一家<lb/>
　之中肅然有貞静之風穆然守宫闈之範則内正而<lb/>
　外自無不正大化之源肇於此矣何利如之夫詩首<lb/>
　周南而以關雎為始見文王之化自家而國也故葛<lb/>
　覃樛木諸什皆脩身齊家之效而桃天芣苢則家齊<lb/>
　而國治之驗江漢汝墳則天下平之漸矣非深有合<lb/>
<pb n="14a"/>
　於家人之義者乎然必有不顯無射之德立乎刑于<lb/>
　之先而後室家以正教化以洽卜年卜世之基無不<lb/>
　本於此也帝王正已以正家正家以正國與天下豈<lb/>
　有外於女貞之訓者哉<lb/>
彖曰家人女正位乎内男正位乎外男女正天地之大<lb/>
義也家人有嚴君焉父母之謂也父父子子兄兄弟弟<lb/>
夫夫婦婦而家道正正家而天下定矣<lb/>
　此彖傳是釋家人彖辭言所以正家之義以明家正<lb/>
<pb n="14b"/>
　而化自成也女正位指六二柔順男正位指九五剛<lb/>
　正嚴君謂一家尊嚴之主父指上言子指初言兄指<lb/>
　五言弟指三言夫指五三言婦指四二言孔子釋家<lb/>
　人彖辭曰卦名家人而辭言利女貞者盖一家之人<lb/>
　内外盡之矣治家之道一正盡之矣卦體六二柔正<lb/>
　是女秉順德貞静自守不預外事而正位乎内九五<lb/>
　剛正是男秉健徳以義制事不牽内私而正位乎外<lb/>
　男女有相成之體内外無侵越之嫌各止其宜而皆<lb/>
<pb n="15a"/>
　歸於正若此者豈細故哉乃隂陽之理萬世所不能<lb/>
　易固天地之大義也誠明乎是義則一家之中不一<lb/>
　者分不同者情而必有握正大之權立整齊之化所<lb/>
　謂嚴君者以主之九五正位乎外克敦父道乃外之<lb/>
　嚴君也男之教統此矣六二正位乎内克盡母道即<lb/>
　内之嚴君也女之教統此矣以分而言旣足整肅乎<lb/>
　一家之分以情而言又克聨屬乎一家之情是故教<lb/>
　行於父子則初上秩尊卑之位善作善述而父父子<lb/>
<pb n="15b"/>
　子也教行於兄弟則三五定先後之序以友以恭而<lb/>
　兄兄弟弟也教行於夫婦則五三四二嚴内外之别<lb/>
　惟義惟順而夫夫婦婦也家道有不正焉者乎一人<lb/>
　能盡其倫而人人皆各盡其倫家正而天下之父子<lb/>
　兄弟夫婦定矣夫天下之大即於一家定之此家人<lb/>
　之所關甚鉅也而正家之道必於嚴君成之此女貞<lb/>
　之所為獨先也可見天地泰而萬物化生男女正而<lb/>
　内外各治造物不能外隂陽而神其用帝王不能外<lb/>
<pb n="16a"/>
　倫紀而大其功以天下為家者欲一道徳而同風俗<lb/>
　豈能舍宮壼之地而别求起化之原乎<lb/>
象曰風自火出家人君子以言有物而行有恒<lb/>
　此象傳是言君子脩言行以端風化之本也物謂言<lb/>
　之有實恒謂行之有常孔子釋家人象曰此卦上㢲<lb/>
　為風下離為火風出於火如化出於家家人之象也<lb/>
　君子以家人為風化之始而齊家之本在於脩身脩<lb/>
　身之要在於言行言行者一家之視聽攸闗而效法<lb/>
<pb n="16b"/>
　所係者也使言而無物則議論皆虛何以使之承聽<lb/>
　乎故闡明綱常本諸眞實君子之言必可守以為則<lb/>
　焉抑行而無恒則踐履有虧何以使之觀法乎故敦<lb/>
　篤倫理無間始終君子之行必可奉以為型焉如此<lb/>
　則飭躬之理得而作則之道全由已以及家由近以<lb/>
　及逺天下之定推之而莫外矣盖聖人之學無過言<lb/>
　行兩端所以盡一已之脩者在此所以溥及物之化<lb/>
　者亦在此而其原總本於一心心有所偽言必不能<lb/>
<pb n="17a"/>
　以有實矣心有所疎行必不能以有常矣惟存其心<lb/>
　於眞純之内悦其心於義理之中則言自有物行自<lb/>
　有恒而感人者豈徒在告語之文防範之迹乎是故<lb/>
　君子脩言行之功必自正心始<lb/>
初九閑有家悔亾象曰閑有家志未變也<lb/>
　此一爻是言能嚴於正家之始則家道可成也閑整<lb/>
　齊之意周公繫家人初爻曰正家之道莫重於始始<lb/>
　而不閑後必有戾將不免於悔矣初九以陽剛處有<lb/>
<pb n="17b"/>
　家之始是初之時固當閑而九之剛又能閑者也於<lb/>
　是乘其嫌釁未萌急為篤肫然之愛以閑其疏復請<lb/>
　嚴截然之分以閑其僭使一家之中尊卑之誼常明<lb/>
　内外之情允協而相陵相凟之悔自無由而生矣孔<lb/>
　子釋初象曰初之閑有家者盖正家之道閑之於未<lb/>
　變者易為力閑之於已變者難為功當家人之初而<lb/>
　能豫為之防則可潛消黙化而未變者終於不變矣<lb/>
　此誠謹始慮終為正家久逺之道也乃知天下事嚴<lb/>
<pb n="18a"/>
　於其端而後可杜於其漸審於其幾而後可愼於其<lb/>
　微是故君子於家人旣以有物有恒本身為訓而又<lb/>
　使左右前後必聞正言春夏秋冬必習正業當氣質<lb/>
　未變之初先有以熏陶其德性長養其才智然後教<lb/>
　易入而化易成父子兄弟夫婦莫不各循其分敦其<lb/>
　倫而可以世保厥家矣此則閑有家之實事也<lb/>
六二无攸遂在中饋貞吉象曰六二之吉順以㢲也<lb/>
　此一爻是言女能正位乎内而有柔順之德也無攸<lb/>
<pb n="18b"/>
　遂謂事無專制中饋飲食之類婦人之職也周公繫<lb/>
　家人二爻曰六二柔順中正是女之幽閒静好者舉<lb/>
　家庭之事一統於夫子而不敢専其成所職者止在<lb/>
　於中饋徒酒食是議耳他無所與也惟能正位乎内<lb/>
　如此則貞淑之風以著而宜家之化以成吉孰加焉<lb/>
　孔子釋二象曰六二克盡婦道而吉者盖由以柔居<lb/>
　柔而有至順之德㢲以從乎夫故能必敬必戒無專<lb/>
　制之失而昭幽貞之化此所以吉也從來隂道可以<lb/>
<pb n="19a"/>
　濟陽而不可以勝陽内治可以助外而不可以侵外<lb/>
　此天地人道之正也天地得其正而後運會有常經<lb/>
　人道得其正而後閨壼有雅化誠能體乎隂柔之德<lb/>
　協乎㢲順之宜以正位而成家何至女德無極惟厲<lb/>
　之階貽詬於世也哉<lb/>
九三家人嗃嗃悔厲吉婦子嘻嘻終吝象曰家人嗃嗃<lb/>
未失也婦子嘻嘻失家節也<lb/>
　此一爻是言治家寧嚴而不可過於寛也嗃嗃嚴厲<lb/>
<pb n="19b"/>
　之象嘻嘻謂笑樂無節周公繫家人三爻曰治家之<lb/>
　道貴寛嚴相濟九三剛而不中過於嚴厲使一家之<lb/>
　人畏威懼法而不敢犯有嗃嗃之象雖似傷恩而拂<lb/>
　情悔厲在所不免然人心祗畏内治整齊猶為正家<lb/>
　之吉也若使一於寛和而不知嚴肅之道致使婦子<lb/>
　嘻嘻笑語無節則縱情敗度家政日隳終必有吝矣<lb/>
　以二者觀之與其寛毋寧過於嚴也孔子釋三象曰<lb/>
　九三家人嗃嗃義勝於情似一以嚴為主然而法度<lb/>
<pb n="20a"/>
　肅倫理明於正家之道未為失也至於婦子嘻嘻則<lb/>
　和而流寛而縱失其節矣寧能免於吝乎盖家人之<lb/>
　情無窮易失于過節者所以防範其過也立於始為<lb/>
　閑調於中為節非有二也言節於三以三在内外之<lb/>
　介耳惟脩徳於躬立中正和平之極則軌物是飭旣<lb/>
　不嫌於煩苛而樂易為懐亦不傷於放逸斯兩得之<lb/>
　矣聖人審於嗃嗃嘻嘻之間而為著吉與吝之辨者<lb/>
　非欲人之一於嚴也苐以寛之而無所制寧嚴之而<lb/>
<pb n="20b"/>
　有所守也家人有嚴君焉其即節之謂與<lb/>
六四富家大吉象曰富家大吉順在位也<lb/>
　此一爻是言六四能順正以保其家也周公繫家人<lb/>
　四爻曰六四以隂居陰而居上位是主門内之政者<lb/>
　也秉柔順之德而握閨壼之柄為能制節謹度克勤<lb/>
　克儉以開利之源不侈不驕以裕財之用能富其家<lb/>
　者也由是則出入有經奢侈不作孝敬仁讓之風莫<lb/>
　不成於富足之後吉孰大焉孔子釋四象曰六四富<lb/>
<pb n="21a"/>
　其家而大吉者盖以其有順德而在上位是不徒操<lb/>
　一家之權而且得治家之道宜能永保其所有而大<lb/>
　吉也按家人之卦四陽二隂昔人謂六二之隂持家<lb/>
　之婦也六四之隂其主家之婦乎二惟順以㢲故克<lb/>
　盡在下之婦道而貞吉四惟順在位故克盡在上之<lb/>
　母道而大吉然陽為實隂為虚故小畜九五稱富泰<lb/>
　之六四稱不富今六四以隂而稱富家者易之占法<lb/>
　陽主義隂主利故也抑所謂富家者豈止富厚而已<lb/>
<pb n="21b"/>
　哉記有之父子篤兄弟睦夫婦和家之肥也家之肥<lb/>
　即家之富矣由此推之而國之富天下之富亦豈出<lb/>
　於此爻之義乎<lb/>
九五王假有家勿恤吉象曰王假有家交相愛也<lb/>
　此一爻是言人君得内助之賢而天下之化自成也<lb/>
　王謂君天下者五君位故云王假至也假有家猶言<lb/>
　以此而至於家周公繫家人五爻曰九五剛健中正<lb/>
　而下應六二之柔順中正是有刑于之德而又獲内<lb/>
<pb n="22a"/>
　助之賢者也王者以是至於其家則内外得人家無<lb/>
　不正上可以奉神靈之統下可以衍嗣續之蕃内可<lb/>
　以綱紀乎六宫外可以風動乎四海勿用憂恤而吉<lb/>
　可必矣孔子釋五象曰王假有家豈私昵之情哉盖<lb/>
　五與二同德相孚君慶内治之得人后樂刑家之有<lb/>
　主雍雍在宫以禮相合以義相比而成愛者此所以<lb/>
　吉也盖聖德協而壼政脩教化行而海宇定自古雍<lb/>
　穆之治未有不起於宫闈者此問夜之勤雞鳴之儆<lb/>
<pb n="22b"/>
　為王化之根本也先儒謂愛有二義有溺於私欲之<lb/>
　偏者有𤼵於性情之正者私欲之偏即為禍亂所由<lb/>
　萌性情之正則為風敎所自出一念得失之分而天<lb/>
　下之治忽因之此脩齊治平之效必本於格致誠正<lb/>
　之功歟<lb/>
上九有孚威如終吉象曰威如之吉反身之謂也<lb/>
　此一爻是言恩威著而家道昌可以見教成之效也<lb/>
　周公繫家人上爻曰凡治家者當愼於其始尤貴善<lb/>
<pb n="23a"/>
　乎其終誠信不足者終必擕威嚴不足者終必凟信<lb/>
　與威相濟乃為可久之道今上九以剛居上在卦之<lb/>
　終本孚誠以篤恩義而又倫紀森然凛不可犯有孚<lb/>
　而威如者也故其言可以體家人之心而無傷恩拂<lb/>
　情之失其威可以正家人之志而無凟倫亂紀之愆<lb/>
　則一家之中愛敬日隆將見彌逺而彌昌矣不其終<lb/>
　吉乎孔子釋上象曰上九威如之吉者非作威之謂<lb/>
　也乃反身自治貞度立誠而動静語黙有謹以自勅<lb/>
<pb n="23b"/>
　之幾瞻視衣冠有尊而可畏之象初未嘗有意於嚴<lb/>
　厲而家人自服之葢躬行之化不怒之威也可見反<lb/>
　身之理為正家之原而主敬之學又反身之要大廷<lb/>
　廣衆固無可少忽之時暗室屋漏尤必凛有嚴之志<lb/>
　如是則不動而敬不言而信威由孚出孚以威成而<lb/>
　家有不肅教有不洽者乎故有家者不可為一時茍<lb/>
　且之計而當愼百世永逺之圖有始有終而家人之<lb/>
　義全矣<lb/>
<pb n="24a"/>
䷥<hi>兌下離上</hi>
　濟大事必以人心人心喜合而惡離貴同而賤異卦<lb/>
　之火澤異性中少異情所以為睽然以旣睽之日而<lb/>
　能本濟睽之德乘濟睽之勢以求濟睽之助則通志<lb/>
　遂情其機在我故彖辭謂小事吉而彖傳又推廣言<lb/>
　之以見時用之大焉至六爻則於君臣僚友先睽後<lb/>
　合之際反覆言之初與四以無應而睽三與上以疑<lb/>
　貳而睽惟二五居中得應故當睽而不睽原睽所自<lb/>
<pb n="24b"/>
　來莫不始於猜嫌成於乖隔濟睽之道反之而已臣<lb/>
　積誠以悟主君降心以求助上下合心剛柔協德委<lb/>
　曲綢繆以贊大業則渙者可使之合疎者可使之親<lb/>
　而睽不終睽不害其為吉矣此一卦之大㫖也<lb/>
睽小事吉<lb/>
　此卦兌下離上上火下澤異其性物之睽中女少女<lb/>
　異其志人之睽皆有乖離之義故名為睽卦辭言當<lb/>
　世事人心睽異之時未可以大有所為也小事是補<lb/>
<pb n="25a"/>
　偏救弊之事文王繫睽彖辭曰濟大事以人心為本<lb/>
　睽則衆志乖異矣尚幸卦德有濟睽之才卦變有濟<lb/>
　睽之勢卦體有濟睽之助夫惟有是三者之善雖不<lb/>
　能大有所為使睽者一旦而合然以之維持國勢収<lb/>
　拾民心亦可徐俟羣志之定不致於終離而小事吉<lb/>
　也盖天下之睽散不可一日不合聖人豈肯安於無<lb/>
　事但以當睽之日而驟興非常之役建不世之功則<lb/>
　衆志猜疑一時難以開釋安望其動必有成乎盤庚<lb/>
<pb n="25b"/>
　之遷邑武王之東征古之帝王有不能遽行已意者<lb/>
　惟所遇之時難也從容鎭定而使之不驚批郤導窽<lb/>
　而使之無阻小其事正所以大其用此濟睽之善道<lb/>
　也夫<lb/>
彖曰睽火動而上澤動而下二女同居其志不同行説<lb/>
而麗乎明柔進而上行得中而應乎剛是以小事吉天<lb/>
地睽而其事同也男女睽而其志通也萬物睽而其事<lb/>
類也睽之時用大矣哉<lb/>
<pb n="26a"/>
　此彖傳是釋睽彖辭明其體而贊其用也離為中女<lb/>
　兌為少女故曰二女得中指六五應剛指九二孔子<lb/>
　釋睽彖辭曰卦名為睽者何也以先天之取象言之<lb/>
　離火動而炎上兌澤動而潤下其性睽也以後天之<lb/>
　取象言之離中女兌少女雖同其居不同其適其情<lb/>
　睽也卦之名睽非以是乎睽之時本無可為者何以<lb/>
　云小事吉盖天下事惟有德者能成之卦德説而麗<lb/>
　於明是内焉心氣和平外焉事機昭徹具有為之才<lb/>
<pb n="26b"/>
　矣又惟有位者能主之卦變自離來者二進居三自<lb/>
　中孚來者四進居五而自家人來者兼此二變皆柔<lb/>
　進上行是以徽懿之資居崇高之地挾有為之勢矣<lb/>
　且惟有輔者能濟之卦體六五得中應剛是本虚中<lb/>
　之誠收英傑之助得有為之佐矣備此三善雖在睽<lb/>
　時未能大有所為而猶可補偏救弊不至於一無成<lb/>
　就是以小事吉也然睽之義豈無所用哉人知睽之<lb/>
　為睽而不知睽之終合試極言之天髙地下睽也然<lb/>
<pb n="27a"/>
　天施地生化育之事則同也男外女内睽也然夫倡<lb/>
　婦隨相合之志則通也物以羣分睽也然此感彼應<lb/>
　應求之事則類也可見睽者其静則别而合者其通<lb/>
　則交不睽則無以為合而三才之用幾息矣睽之時<lb/>
　用顧不大哉大抵天下事物皆本於一其後散而分<lb/>
　之有似乎睽然實未嘗不合所謂理一分殊此即太<lb/>
　極之㫖無窮功用所從出常人徇末而忘本拘於形<lb/>
　氣之私嗜欲好惡紛争侵奪不相為下遂終於睽而<lb/>
<pb n="27b"/>
　不合故曰惟天生民有欲無主乃亂非亶聰明之元<lb/>
　后烏能合天下之睽而盡歸於一耶<lb/>
象曰上火下澤睽君子以同而異<lb/>
　此象傳是言君子惟義與比不求異而自異也孔子<lb/>
　釋睽象曰上火下澤性相違異睽之象也君子體之<lb/>
　而得處之之道焉盖君子以天下之量容天下之人<lb/>
　以天下之理處天下之事本無不同也但義之不當<lb/>
　同者則介然守正而不為茍同是故如其義也則在<lb/>
<pb n="28a"/>
　家同於家在國同於國而君子不嫌於同矣非其義<lb/>
　也則一家非之不顧一國非之不顧而君子不嫌於<lb/>
　異矣斯所謂和而不流羣而不黨者歟按彖言異中<lb/>
　之同所以責君子濟睽之功象言同中之異所以明<lb/>
　君子不茍同之理有同而異者立其體而以異為同<lb/>
　者善其用斯眞得處睽之道奚至逐物而喪已乎<lb/>
初九悔亾喪馬勿逐自復見惡人无咎象曰見惡人以<lb/>
辟咎也<lb/>
<pb n="28b"/>
　此一爻是言睽時貴有同德之助尤宜明逺禍之道<lb/>
　也喪馬是無正應之象勿逐自復不求而自得之象<lb/>
　辟逺之也周公繫睽初爻曰天下之睽必有合而後<lb/>
　可濟初九上無正應宜不能濟睽而有悔然幸四亦<lb/>
　同此陽剛之德情雖不洽而道則相符終得恊力而<lb/>
　悔可亾有喪馬勿逐自復之象然當睽時同德相合<lb/>
　正異已者所忌分别太嚴必遭讒搆故或遇惡人雖<lb/>
　非與我同德而不可不見之庶釋其猜疑而免中傷<lb/>
<pb n="29a"/>
　之咎盖義當如此非有所屈也孔子釋初象曰睽違<lb/>
　之害每起於是非之過明而好惡之太峻彼惡人君<lb/>
　子之所逺而恐凂者也然當其相遇絶之過甚則意<lb/>
　外之禍必生故不得已而見之正所以辟咎也豈其<lb/>
　本心哉大抵世至於睽讒夫得志正士莫容君子處<lb/>
　此自有難徑情直行者盖非獨為一身計而并為天<lb/>
　下計也孔子曰人而不仁疾之已甚亂也賢者不幸<lb/>
　値此時茍能委曲從容苦心調劑豈但君子不受害<lb/>
<pb n="29b"/>
　於小人或可使小人化而為君子則濟睽之妙用即<lb/>
　在其中矣<lb/>
九二遇主于巷无咎象曰遇主于巷未失道也<lb/>
　此一爻是言二能委曲喻主而得臣道之正也巷是<lb/>
　委曲之意周公繫睽二爻曰二與五應君臣之分定<lb/>
　矣但值睽時或為小人間隔憂讒畏譏忠悃不白則<lb/>
　當委曲竭力或積誠以感其心或匪懈以通其志或<lb/>
　負罪以兾其悟所以自靖者不拘一途如遇主于巷<lb/>
<pb n="30a"/>
　焉然後上下交孚乃為無忝臣節而咎可免也孔子<lb/>
　釋二象曰人臣事君道合則畱不合則去九二顧遇<lb/>
　主于巷何耶盖君臣之誼闗於天性委曲抒誠乃道<lb/>
　之正原非枉尺直尋為鄙夫之見也按二五正應而<lb/>
　當睽時隂陽相應之道衰剛柔相戾之意勝所以上<lb/>
　下之間非曲折婉轉其情不能相通此正忠臣愛君<lb/>
　之切體國之至休戚相闗有不出於此而不能者孔<lb/>
　子恐後世功名之士必將借此言為口實故特云未<lb/>
<pb n="30b"/>
　失道以明之以見遇非屈已逢迎巷非邪僻由徑必<lb/>
　合於道而後可不然而鬻羖羊以進身因寺人而見<lb/>
　主一時或得遇合而已先不正矣何以正君哉<lb/>
六三見輿曳其牛掣其人天且劓无初有終象曰見輿<lb/>
曳位不當也无初有終遇剛也<lb/>
　此一爻是言始雖疑而終有以濟睽也輿曳二之曳<lb/>
　於後牛掣四之掣於前其人指三也天是去髪之刑<lb/>
　劓是去鼻之刑周公繫睽三爻曰六三與上九正應<lb/>
<pb n="31a"/>
　有君臣之分者也不幸處二陽之間迹若可疑而上<lb/>
　猜忌方深三求合不得積疑成惑若見二之曳其輿<lb/>
　於後也若見四之掣其牛於前也更若見上之加刑<lb/>
　於已而天且劓也睽離如此是無初矣然天下之理<lb/>
　邪不勝正二四之求久當自去上九之疑久當自釋<lb/>
　究必得遇於正應之君而為有終也孔子釋三象曰<lb/>
　三居二陽之間處位不當一時難合於上所以積疑<lb/>
　而起輿曳之見也然終遇者由上九剛明其疑易釋<lb/>
<pb n="31b"/>
　終必相得又何睽之不可釋乎自古君臣之間嫌隙<lb/>
　不可稍開或因意見之叅差或因奸邪之間阻君心<lb/>
　一疑則其臣一言一動無非獲罪之端然人臣當此<lb/>
　不可過為猜懼惟有益勵其靖共之節竭其愛敬之<lb/>
　忱安常守分以待君之悔悟精誠所感自終見亮於<lb/>
　聖主矣此事君者所宜加勉也<lb/>
九四睽孤遇元夫交孚厲无咎象曰交孚无咎志行也<lb/>
　此一爻是言四有同德之助自可以濟睽也孤指无<lb/>
<pb n="32a"/>
　應元夫指初九周公繫睽四爻曰九四當睽之時而<lb/>
　無隂柔之應為而或沮之動而或摧之若不免於孤<lb/>
　也幸遇初九元善之夫與之同德遂推誠相與以共<lb/>
　濟時艱則亦不為孤矣顧人之情在無事之日則安<lb/>
　常處順而釁隙不萌當多事之時則變故横生而猜<lb/>
　忌易起故必危以處之内杜疑貳之端外防讒間之<lb/>
　入惟恐吾之誠信有未至焉然後可保其交孚之美<lb/>
　同心協力以濟天下之睽而無始合終離之咎也孔<lb/>
<pb n="32b"/>
　子釋四象曰九四之志本欲濟睽但應之者未得其<lb/>
　人則雖有志而不能行今旣獲初九元善之夫以矢<lb/>
　心同濟志願遂矣寧慮睽哉按人臣比肩事君惟宜<lb/>
　一心一德共僇力以報國若意見各立遂至積成猜<lb/>
　嫌互相嫉害此豈社稷之福乎後世人臣之睽莫甚<lb/>
　於趙之廉藺唐之牛李廉藺始睽而終合者以兩人<lb/>
　之心皆出於公公則自無不可化也牛李始睽而終<lb/>
　亦睽者以兩人之心皆徇乎私私則自不能克也四<lb/>
<pb n="33a"/>
　與初皆有陽剛之德同德相遇故始雖睽而終必合<lb/>
　欲濟天下之睽者亦觀其心之公私而已矣<lb/>
六五悔亾厥宗噬膚往何咎象曰厥宗噬膚往有慶也<lb/>
　此一爻是言人君得賢自輔有濟睽之功也厥宗指<lb/>
　九二噬膚易合之象周公繫睽五爻曰六五以隂居<lb/>
　陽濟睽之才不足宜其有悔但以柔中之德應九二<lb/>
　之賢得人輔治而有以匡其不逮故雖有悔而終必<lb/>
　亾之然二五君臣相得豈僅如遇合之常哉盖二本<lb/>
<pb n="33b"/>
　五之正應乃宗子之家相所謂宗臣也當睽之時五<lb/>
　固切於下交二又篤於事主情洽意孚誠有如噬膚<lb/>
　之易者以是而往可以同心共濟合天下之睽矣復<lb/>
　何咎乎孔子釋五象曰處睽患不得所合耳五有厥<lb/>
　宗合之如噬膚之易則君臣同德以濟天下之睽此<lb/>
　雖一人之福而實四海之慶也盖二五君臣之睽二<lb/>
　言合之難者臣道也不敢輕身也五言合之易者君<lb/>
　道也急欲下賢也故二言主尊之也下當以分嚴上<lb/>
<pb n="34a"/>
　也五言宗親之也上當以情親下也二依五以為主<lb/>
　五親二以為宗相須甚殷自然相見恨晚宜其易於<lb/>
　合矣然必君先求賢而後賢乃從君此又愼重於始<lb/>
　交之道也<lb/>
上九睽孤見豕負塗載鬼一車先張之弧後説之弧匪<lb/>
寇婚媾往遇雨則吉象曰遇雨之吉羣疑亾也<lb/>
　此一爻是言先睽後合而疑慮俱消也豕汚穢之物<lb/>
　鬼恠異之類張弧始而疑也説弧終而釋也遇雨和<lb/>
<pb n="34b"/>
　合之象周公繫睽上爻曰上九下應六三本不孤也<lb/>
　然以剛明之過處睽極之地猜疑所結妄見多端故<lb/>
　睽孤而無與三本非汚而疑其汚如見豕負塗若将<lb/>
　凂已也即至一切所無之事盡疑其有如載鬼一車<lb/>
　反以幻為眞也由是積疑成忿先張弧而欲射之乃<lb/>
　本無是事疑久自消則又説弧而不果射始知三非<lb/>
　我冦實為親我之人前疑盡釋而往以遇之猶隂陽<lb/>
　和而致雨焉則睽合而不孤矣孔子釋上象曰上九<lb/>
<pb n="35a"/>
　遇雨吉者盖人情有所疑則不能合今兩情式好而<lb/>
　乖戾不形二人同心而猜嫌盡冺則向日之妄見至<lb/>
　此而俱消矣又何睽之足慮哉大抵上下之交莫難<lb/>
　於信莫易於疑信則志同道合一德交孚疑則是反<lb/>
　為非忠反為佞故嘉猷入告則疑其好名忠言逆耳<lb/>
　則疑其賣直同道為朋則疑其植黨薦賢為國則疑<lb/>
　其市恩疑端一開何所不至小人因之播弄其間而<lb/>
　忠良之禍不可解矣周公於此爻旣極摹其情状而<lb/>
<pb n="35b"/>
　孔子於象又概之以羣疑以見猜忌不釋則睽終不<lb/>
　可得而合所以致儆者不亦深切著明哉<lb/>
䷦<hi>艮下坎上</hi>
　蹇之為卦聖人所以教人濟難也見險而止固為審<lb/>
　時觀變然禍患之作天所以開聖人誠能擇地擇人<lb/>
　正名仗義事亦何不可為者故彖辭曰利曰吉而彖<lb/>
　傳備言時用之大為濟蹇之人勸也但彖傳於旣止<lb/>
　之後策其奮往故一則曰往得中再則曰往有功而<lb/>
<pb n="36a"/>
　六爻則於徃多戒辭於來多幸辭盖庸懦者遇險輒<lb/>
　畏非往無以振因循躁動者冐險妄為非來無以需<lb/>
　時㑹沈潛之智與果斷之勇非有二也而要之來非<lb/>
　止而不往方且博求才俊聨情合勢以宏濟艱難故<lb/>
　爻自初二以上不曰來反則曰來連不曰朋來則曰<lb/>
　來碩與彖傳利見大人之㫖實相發明云<lb/>
蹇利西南不利東北利見大人貞吉<lb/>
　此卦艮下坎上以艮止遇坎險不能前進故名為蹇<lb/>
<pb n="36b"/>
　卦辭言當蹇之世勢難有為而詳示以濟蹇之道也<lb/>
　西南坤方坤順也故為平易之地東北艮方艮險也<lb/>
　故為險阻之地大人指九五而言文王繫蹇彖辭曰<lb/>
　世運艱難之㑹固不宜輕進然亦豈可終止而不思<lb/>
　所以濟之乎故必所據得其地所遇得其人而又行<lb/>
　事皆出於至正乃庶幾其有成如平易通逹之地則<lb/>
　西南也利於往以資其形勢之便險阻艱難之地則<lb/>
　東北也不利於往以失其進取之機地利得而後可<lb/>
<pb n="37a"/>
　以一衆心決大計矣然撥亂不得其人不將病於無<lb/>
　主乎若於大人而見之德望可以繫人心謀猷可以<lb/>
　匡多難則神器有屬而耆定之功成矣利何如也然<lb/>
　施為或失其正又何以服天下乎必以正道而行之<lb/>
　不肯行一不義不肯殺一無辜則行事正大萬衆歸<lb/>
　誠矣吉何如也得其地得其人得其正具此三者又<lb/>
　奚蹇之不濟哉按得地得人得正之説不獨濟蹇之<lb/>
　道為然也當世運亨嘉之㑹民物昌遂之時一人躬<lb/>
<pb n="37b"/>
　仁聖之資攬乾綱之柄所謂帝王自有眞也措之事<lb/>
　業綱舉目張上合天意下順民心自得其正也中天<lb/>
　下而立居重以馭輕安内以輯外有山川設險之固<lb/>
　為萬年磐石之安自得其地也則易之理可以引伸<lb/>
　觸類於無窮矣<lb/>
彖曰蹇難也險在前也見險而能止知矣哉蹇利西南<lb/>
往得中也不利東北其道窮也利見大人往有功也當<lb/>
位貞吉以正邦也蹇之時用大矣哉<lb/>
<pb n="38a"/>
　此彖傳是釋蹇彖辭以明濟蹇之時用也當位指卦<lb/>
　體各當其位孔子釋蹇彖辭曰卦名為蹇者有險難<lb/>
　之義也卦德坎為險而坎居上是險在前也艮為止<lb/>
　而艮居下是遇險而不進也此所以為蹇也夫明難<lb/>
　察於幾微而禍易成於猶豫今見險而能止則熟識<lb/>
　利害之勢而灼見安危之幾矣其智矣哉然見險固<lb/>
　貴於能止而又不可以終止辭曰利西南者卦變自<lb/>
　小過而來四之陽往居五而得中是處平易之地而<lb/>
<pb n="38b"/>
　可為進取之資故利也不利東北者退則入於艮是<lb/>
　䧟險阻之地而失形勢之便故不利也又曰利見大<lb/>
　人者卦體九五有大人之象往而見之則可資其陽<lb/>
　剛之才中正之德以成濟蹇之功此所以為利也又<lb/>
　曰貞吉者卦體自二至上五爻隂陽各當其位有正<lb/>
　之義正則自無不吉盖扶大義秉大公以削平禍亂<lb/>
　整頓紀綱而邦因以正矣此所以吉也合而觀之當<lb/>
　蹇之時必得其地必得其人又必得其正而後蹇始<lb/>
<pb n="39a"/>
　可濟蹇之時用豈不大哉按蹇難之世躁於進取者<lb/>
　每䧟於險而不能濟昧於圖度者又缺於用而不能<lb/>
　濟故必有大人出焉具沈幾觀變之識而又得撥亂<lb/>
　反正之資然後可以平大難而福蒼生也要之必以<lb/>
　智為本有智則立乎險之外以運於險之中方能操<lb/>
　全勝之局而進止皆得其當若冐昧從事則一蹶塗<lb/>
　地安能濟蹇而成厥功乎<lb/>
象曰山上有水蹇君子以反身脩德<lb/>
<pb n="39b"/>
　此象傳是言君子當蹇之時惟宜盡自脩之道也孔<lb/>
　子釋蹇象曰此卦下艮上坎水在山上曲折艱阻而<lb/>
　難行蹇之象也君子體之以行有不得或阻於時命<lb/>
　或罹於讒毁此吾身之蹇也要皆實德之不脩階之<lb/>
　故怨天尤人無益也行險僥倖非義也惟反之於身<lb/>
　以脩其德省察於念慮之微率循於言動之實如是<lb/>
　則德孚於人而行無不遂所以濟一已之蹇者在此<lb/>
　所以濟斯世之蹇者亦在此矣按孟子謂行有不得<lb/>
<pb n="40a"/>
　者皆反求諸已如反其仁反其智反其敬皆反身脩<lb/>
　德之實事也故曰救寒莫若重裘止謗莫若自脩又<lb/>
　曰君子脩道立德不以困窮而毁節焉有所未善則<lb/>
　改之無歉於心則加勉聖賢之心亦祗見其惟日不<lb/>
　足而已矣<lb/>
初六往蹇來譽象曰往蹇來譽宜待也<lb/>
　此一爻是言才不足者宜見幾而止也上進則為往<lb/>
　不進則為來周公繫蹇初爻曰初六隂柔而居艮始<lb/>
<pb n="40b"/>
　正在宜止之時若當此而欲往以有為則祗有䧟入<lb/>
　於險不其蹇乎惟不往而來見險能止則知㡬之譽<lb/>
　集於一身斯為知也孔子釋初象曰初六之往蹇來<lb/>
　譽豈終於不往哉君子之所不能違者時也時旣不<lb/>
　可為正宜考槃自樂以俟干旌之求然後出而應世<lb/>
　耳此可見初六之義非終老山林沽名釣譽者比孔<lb/>
　子恐人誤為退避故曰宜待待者藏器於身待時而<lb/>
　動也他日答子貢問美玉而有吾待賈之言對哀公<lb/>
<pb n="41a"/>
　問儒行而有席珍待聘强學待問力行待取之語正<lb/>
　與此爻相發明則知聖人當日雖皇皇環轍不忍忘<lb/>
　民與物而其自處不茍如此所以斯世不用則已用<lb/>
　則必能濟天下之蹇也<lb/>
六二王臣蹇蹇匪躬之故象曰王臣蹇蹇終无尤也<lb/>
　此一爻是明人臣致身之義也艱險至甚故曰蹇蹇<lb/>
　周公繫蹇二爻曰六二柔順精白盡節之臣也正應<lb/>
　在上方處蹇中則是當國歩艱難之秋主憂臣辱之<lb/>
<pb n="41b"/>
　日鞠躬盡瘁不避危險以求濟之是王臣之蹇而又<lb/>
　蹇者也此其所以然者盖二之心但知君之當急職<lb/>
　之當盡必如是而後可以塞臣子之責副君上之託<lb/>
　耳非干譽邀寵而為厥躬之計也孔子釋二象曰人<lb/>
　臣事君不盡其心者可以尤其心也不竭其力者可<lb/>
　以尤其力也若六二之王臣蹇蹇雖事之濟不濟未<lb/>
　可知縱使不濟而一念之自靖可以質諸鬼神而無<lb/>
　媿於天下萬世矣誰得而尤之乎按五為當位之大<lb/>
<pb n="42a"/>
　人凡天下之蹇五獨任其責而不辭故曰大蹇二與<lb/>
　五為正應在王臣之位凡五之蹇二亦獨當其難而<lb/>
　不避故曰蹇蹇一以天下之蹇任之於身一以其君<lb/>
　之蹇責之於已此其君臣之交中正道合大義已正<lb/>
　大節已明濟蹇之道無踰此者漢臣諸葛亮有言鞠<lb/>
　躬盡瘁死而後已至於成敗利鈍非臣之明所能逆<lb/>
　覩三代而下如亮者誠不媿蹇蹇之臣矣<lb/>
九三往蹇來反象曰往蹇來反内喜之也<lb/>
<pb n="42b"/>
　此一爻是言濟蹇之道當求助於同心之人也往蹇<lb/>
　是獨力不能有濟來反來就二隂也周公繫蹇三爻<lb/>
　曰九三過剛不中而坎險在前又値大難方殷之日<lb/>
　於此而毅然前往則獨力不足以成功亦終於蹇而<lb/>
　已惟反就二隂與之同心戮力庶克拯救時艱而共<lb/>
　濟夫蹇也孔子釋三象曰往蹇來反非强與之合也<lb/>
　盖九三有陽剛之德在内二隂不能自立皆喜得三<lb/>
　共事而相與有成也使彼無樂附之心縱三欲與之<lb/>
<pb n="43a"/>
　比詎可得乎按九三乃下卦之主是為内之所恃者<lb/>
　故不獨初與二喜之而四亦欲連之盖處蹇之時非<lb/>
　剛明之才不可以治蹇故隂皆思附陽以求濟亦可<lb/>
　見隂之必利於從陽而益信陽德之尊矣<lb/>
六四往蹇來連象曰往蹇來連當位實也<lb/>
　此一爻是言才力不足者當資人以共濟也連謂連<lb/>
　乎九三實謂九三陽剛當位周公繫蹇四爻曰六四<lb/>
　上承九五有濟蹇之責者也然隂柔之質當多事之<lb/>
<pb n="43b"/>
　時孑身以往未必有濟祗䧟於蹇耳幸九三以陽剛<lb/>
　在下連之同進資其猷畧以共挽時艱則藉天下之<lb/>
　才濟天下之蹇而羣賢之功皆其功矣孔子釋四象<lb/>
　曰四之往蹇而必連九三者何哉盖濟蹇非陽剛不<lb/>
　能也三乃當位之陽内抱匡濟之實心外展經綸之<lb/>
　實用足以有為者故宜連之以共濟耳大抵陽實隂<lb/>
　虚虚者必有資於實此隂之必求助於陽也然四位<lb/>
　近五大臣之道正當合天下之羣策羣力以共輔其<lb/>
<pb n="44a"/>
　君功不必自已出名不必自已成唯求有濟於艱難<lb/>
　而已豈矜一手足之烈乎髙帝有蕭何而淮隂効力<lb/>
　藝祖得趙普而諸將歸心其庶幾乎此義矣<lb/>
九五大蹇朋來象曰大蹇朋來以中節也<lb/>
　此一爻是言世事艱難之會必得賢而後可以濟也<lb/>
　大蹇謂非常之蹇中節能守其中徳之意周公繫蹇<lb/>
　五爻曰九五居尊位而當蹇之時是其蹇乃國家安<lb/>
　危之闗宗社存亾之係而為莫大之蹇也不幸而值<lb/>
<pb n="44b"/>
　此時非得天下之賢其何以濟所喜者五有剛健中<lb/>
　正之德勢力旣足以招徠而信義又足以結納是以<lb/>
　豪傑景附自九二正應而外如來譽來反來碩來連<lb/>
　之朋羣然歸之効力宣猷而不患其終蹇矣孔子釋<lb/>
　五象曰九五當大蹇而得朋來之助豈無以致之哉<lb/>
　盖中德存於平居之時易存於變故之時難五能守<lb/>
　其中德而不變則造次之頃而志槩弗移顚沛之遭<lb/>
　而信義愈篤是以能鼓舞賢豪而得其慷慨悦從之<lb/>
<pb n="45a"/>
　心也按五為蹇主故曰大蹇天下之蹇直以一身肩<lb/>
　之湯之萬方有罪在予一人成王之遺大投艱於朕<lb/>
　身是也然欲濟天下之大蹇必需天下之大才湯非<lb/>
　伊尹仲虺無以昭九有之勳成非周公召公無以著<lb/>
　夾輔之烈古之帝王戡亂致治孰有外於得人者哉<lb/>
上六往蹇來碩吉利見大人象曰往蹇來碩志在内也<lb/>
利見大人以從貴也<lb/>
　此一爻是示人以濟蹇之道而因明其所以成功也<lb/>
<pb n="45b"/>
　大人指九五周公繫蹇上爻曰上六居蹇之極則有<lb/>
　將濟之機而時可為矣茍徒以時之可為遂欲自往<lb/>
　以求濟不得濟蹇之主而奉之則無以行其拯溺亨<lb/>
　屯之志而蹇且益甚惟能來就九五則有碩大之功<lb/>
　而吉矣盖九五德位兼隆之大人也見而附之則憂<lb/>
　時立功之念獲伸於中節之君而撥亂反正之猷得<lb/>
　效於朋來之日不惟一身慶其遭逢而實天下䝉其<lb/>
　福澤其利為何如哉孔子釋上象曰上六往蹇來碩<lb/>
<pb n="46a"/>
　者以其志欲從九五與之同心共濟相得益彰故能<lb/>
　成其功而吉也又必見大人而後利者以九五剛徤<lb/>
　中正而居尊位其位與德皆為可貴今往而見之斯<lb/>
　能繫天下之望得天下之心於以濟蹇夫復何疑哉<lb/>
　乃知大蹇之世君擇臣臣亦擇君五之朋來是延攬<lb/>
　羣才以資廓清耆定之畧興王之所以定大業也上<lb/>
　之來碩是攀附真主以成旂常竹帛之功名世之所<lb/>
　以垂不朽也二者宜其相須甚殷而相見恨晚矣不<lb/>
<pb n="46b"/>
　如此何以濟蹇耶<lb/>
䷧<hi>坎下震上</hi>
　解取解難之義凡解難者必有震動幹濟之才乃能<lb/>
　易險為平出乎禍亂之外屯之動乎險中固不若解<lb/>
　之動乎險外也彖言利西南與蹇同辭者蹇處險而<lb/>
　教以擇地則難可紓解出險而教以安静則難不復<lb/>
　作然生天下之難者莫甚於小人解天下之難者莫<lb/>
　先於解小人故卦之六爻惟初以解難為義而諸爻<lb/>
<pb n="47a"/>
　皆以解小人為義六五以君而解小人者也二四以<lb/>
　大臣而解小人者也初三上則三隂之小人也而三<lb/>
　隂之中惟六三不中不正竊據髙位尤為肆虐故狐<lb/>
　以象其蠱惑隼以象其鷙害負且乘以象其僭竊而<lb/>
　於五爻明以小人斥之所以著三之罪也總之君相<lb/>
　欲解天下之難未有不以解小人為第一義者也小<lb/>
　人不解則難本不除前難方解而後難將復作矣故<lb/>
　二曰獲狐四曰解拇上曰射隼五為解主直曰解小<lb/>
<pb n="47b"/>
　人作易聖人其兢兢於去小人盖如此<lb/>
解利西南无所往其來復吉有攸往夙吉<lb/>
　此卦坎下震上居險能動出乎險外有患難解散之<lb/>
　義故名為解卦辭言險難旣平宜與天下以休息之<lb/>
　道也西南亦指坤方平易之地文王繫解彖辭曰險<lb/>
　難方解利於平易安静且卦變自升來三往居四入<lb/>
　於坤體二居其所而又得中皆平易安静之義故遇<lb/>
　解之時國運方復元氣未固當思撫循而培養之以<lb/>
<pb n="48a"/>
　寛大之心行簡易之政而利西南焉若其禍亂旣殄<lb/>
　而无所往歟則與民休息相安於無事上不苦於紛<lb/>
　更下不致於疲敝而天下享和平之福不亦吉乎若<lb/>
　其餘患尚存而不容無所往歟則早往以除其釁早<lb/>
　復以収其成旣不至於養亂又不至於黷武而天下<lb/>
　収廓清之功不亦吉乎處解之道盡於此矣按程傳<lb/>
　謂國家必紀綱廢而後禍患生聖人旣解其難則當<lb/>
　脩治道正紀綱明法度進復先代明王之治是來復<lb/>
<pb n="48b"/>
　也自漢以下亂旣除則不復有所為姑隨時維持而<lb/>
　已故不能成善治此不知來復之㫖也至哉言乎盖<lb/>
　无所往者言天下初定不宜以無益之事輕舉妄動<lb/>
　滋生民紛擾之端至一代之興所為規畫布置以建<lb/>
　久安長治之規君臣上下孜孜汲汲猶恐不逮固未<lb/>
　嘗頃刻可緩也若謂時難甫息便可晏然無事因循<lb/>
　玩弛聽其自然以偷旦夕之安恐前難方解而後難<lb/>
　復起矣豈有當於此卦之義乎<lb/>
<pb n="49a"/>
彖曰解險以動動而免乎險解解利西南往得衆也其<lb/>
來復吉乃得中也有攸往夙吉往有功也天地解而雷<lb/>
雨作雷雨作而百果草木皆甲拆解之時大矣哉<lb/>
　此彖傳是釋解彖辭以明解之義且極言造化之功<lb/>
　用而贊其大也險以時言動以才言功是安民之功<lb/>
　甲是萌芽包含拆是萌芽發露孔子釋解彖辭曰卦<lb/>
　何以名解哉盖蹇雖見險而止然險在前也不可言<lb/>
　解屯雖動乎險中猶未出險也未可言解此則卦德<lb/>
<pb n="49b"/>
　坎下震上居險能動動而免乎險故為解也辭謂利<lb/>
　西南者何哉卦變三往居四入於坤體而坤為衆又<lb/>
　有得衆之義則是平易近人人必歸之此西南之所<lb/>
　以利也其來復吉者何哉葢解時以安静為中卦變<lb/>
　二居其所而又得中則是内焉宅心安静而無喜功<lb/>
　外焉處事循理而無過舉故能與時休息來復而吉<lb/>
　也有攸往夙吉者何哉二旣以得中而有攸往制勝<lb/>
　本於廟算舉動出於萬全所以早往早復民社獲安<lb/>
<pb n="50a"/>
　寧之福而有功也然解之道不特王者以之生萬民<lb/>
　天地亦以之生萬物當天地閉塞之時二氣鬱結不<lb/>
　散今倐而解矣解則氣機鼓暢雷雨交作以動以潤<lb/>
　凡百果草木枯者萌甲而甲者開拆矣夫天地一解<lb/>
　遂成化育之仁而其成之則以時也解之時豈不大<lb/>
　矣哉王者法天以行解亦猶此矣葢天地帝王闔闢<lb/>
　張弛本同一道天地於時之未解則雷以奮之於先<lb/>
　雨以潤之於後而後品彚以昌及其旣解則收歛神<lb/>
<pb n="50b"/>
　功返於寂若此一闔一闢之機所以變化萬物者也<lb/>
　帝王於難之未解則經綸乎草昧肇造乎艱難而後<lb/>
　大亂始定及其旣解則相與休息垂拱受成此一張<lb/>
　一弛之用所以奠安萬民者也説者以人君解難主<lb/>
　於静造物解難主於動則是天人有二理矣豈其然<lb/>
　乎<lb/>
象曰雷雨作解君子以赦過宥罪<lb/>
　此象傳是言君子體解之義以仁其民也孔子釋解<lb/>
<pb n="51a"/>
　象曰雷雨交作則散藴結而為亨通有以解萬物之<lb/>
　難解之象也君子之於萬民猶天地之於萬物念兹<lb/>
　蹇難之後多罹於法非䧟於不自知即迫於不得已<lb/>
　與處常之時不同故矜恤之典行焉於無心之過則<lb/>
　赦之而不問於犯法之罪亦宥之而從輕沛以解網<lb/>
　之仁開其自新之路誠仰體天地好生之德而然也<lb/>
　大抵承平之世赦宥不可數數則奸宄得志而良民<lb/>
　不安故明罰勅法昭萬世之常經處危疑之世赦宥<lb/>
<pb n="51b"/>
　不可無無則反側不安而禍難不解故泣罪祥刑見<lb/>
　一人之寛政此古帝王治世之微權在因時而用之<lb/>
　也夫<lb/>
初六无咎象曰剛柔之際義无咎也<lb/>
　此一爻是言初柔得剛以濟而動無過舉也周公繫<lb/>
　解初爻曰解難之初擾以多事固不足以安民而弛<lb/>
　以無事又不免於滋弊初六以柔在下本安静不擾<lb/>
　而上應九四之剛又足以濟之敷政優優與民休息<lb/>
<pb n="52a"/>
　旣免紛更之害亦鮮委靡之譏復何咎乎孔子釋初<lb/>
　象曰初處解之始而得無咎者非倖也以初應四柔<lb/>
　際乎剛是能鎮静而濟以明作不因循不激變得張<lb/>
　弛之妙用時措之咸宜揆之於義固當无咎也按六<lb/>
　爻之義有以解難言者有以解去小人言者盖天下<lb/>
　之難多自小人致之此諸爻所以主解小人也若初<lb/>
　爻則專主解難之意必本之以和平安静而輔之以<lb/>
　果斷剛決然後無所往而不失之廢弛有攸徃而不<lb/>
<pb n="52b"/>
　失之煩擾戡亂安民不外此矣然四以初為小人惟<lb/>
　恐解拇之不速而初以四為正應惟恐剛柔之不濟<lb/>
　又可見六爻之取義各不同也<lb/>
九二田獲三狐得黄矢貞吉象曰九二貞吉得中道也<lb/>
　此一爻是言二能去邪而得正也田者去害之事狐<lb/>
　獸之變幻惑人者三狐指三隂爻言黄中色矢直物<lb/>
　謂中直也周公繫解二爻曰二有剛中之德乃秉道<lb/>
　嫉邪之君子也而當三隂用事之時為能解而去之<lb/>
<pb n="53a"/>
　以杜惑上殘民之禍夫小人旣去則善類自進而得<lb/>
　中行直道之賢故為田獲三狐得黄矢之象如此則<lb/>
　舉錯得宜合乎進君子退小人之正道朝廷清而天<lb/>
　下治貞而且吉也孔子釋二象曰親賢逺奸不易能<lb/>
　也九二能去邪媚得中直而貞吉者何哉盖人惟自<lb/>
　處不中故不知邪媚之當去而正直之當親二本中<lb/>
　徳君子已心之邪媚無不去故於人之邪媚自不能<lb/>
　容已心之正直無不存故於人之正直自相保䕶也<lb/>
<pb n="53b"/>
　所謂惟仁人能好人能惡人者歟從來小人為害人<lb/>
　人皆知而不能去之者以其善媚也人好利即媚之<lb/>
　以利人好名即媚之以名多方以結人之歡先事以<lb/>
　承人之意盖不獨庸衆為其蠱惑即端人君子亦有<lb/>
　時誤受其欺蔽者矣然外為巧言令色之態以售其<lb/>
　奸詐而中實包藏險毒凶於家害於國有不可言者<lb/>
　聖人痛之惡之故於二之爻名之為狐言其邪媚惑<lb/>
　人之可羞於上之爻又名之為隼言有險鷙搏噬之<lb/>
<pb n="54a"/>
　可畏俾後之人知所鑒戒慎勿喜其媚而忘其毒也<lb/>
　庶有以解天下之難哉<lb/>
六三負且乘致寇至貞吝象曰負且乘亦可醜也自我<lb/>
致戎又誰咎也<lb/>
　此一爻是儆無才德者不宜在高位也負是擔負乘<lb/>
　是乘車周公繫解三爻曰天下惟有德者宜在高位<lb/>
　六三隂柔不中正而居下之上乃無德而竊據高位<lb/>
　者則褫辱所必加斥逐所必至雖得之必失之是猶<lb/>
<pb n="54b"/>
　小人宜負荷而反乘車處非其分當致寇奪也雖爵<lb/>
　禄出於公朝本由君上之命自以為貞而不稱之羞<lb/>
　豈能免乎其見攘也宜矣孔子釋三象曰朝廷設位<lb/>
　以待有德之人也六三負而且乘則在我為非分之<lb/>
　福而在人有素餐之譏是誠可醜也所謂致寇至者<lb/>
　盖德不配位人將奪之是戎雖在人而所以致戎者<lb/>
　則在於我又將誰咎也按古者德以詔爵能以詔禄<lb/>
　人人各安其分而不萌僥倖之想後世用人不以行<lb/>
<pb n="55a"/>
　舉不以言揚一小人得志而衆小人生心紛紛競進<lb/>
　各挾負販之智而逞暴取豪奪之私其為生民之害<lb/>
　豈可言乎夫安民可與行義危民易與為非民旣稔<lb/>
　受其毒而出爾反爾犯上作亂之事因之而起故曰<lb/>
　負且乘致寇至盗之招也可見天下本無寇盗而用<lb/>
　小人者實招致之有天下者與其勞師動衆以殄平<lb/>
　寇盗不若愛惜名器以慎絶小人未有小人不去而<lb/>
　寇盗可平者三復此爻意葢深切著明矣<lb/>
<pb n="55b"/>
九四解而拇朋至斯孚象曰解而拇未當位也<lb/>
　此一爻是勉四以去小人而因幸其得朋也拇象在<lb/>
　下小人指初也周公繫解四爻曰當解之時非剛正<lb/>
　之朋不足以同心而共濟四應初柔非其儕類此君<lb/>
　子交相疑忌而不至也故為四計莫若斷然解去其<lb/>
　拇屏絶匪類以示已無私交則一德之朋至而相孚<lb/>
　無間矣孔子釋四象曰四所以解而拇者以四居位<lb/>
　不正而下應初六故初得附之為其拇所謂私情之<lb/>
<pb n="56a"/>
　合也以私情比私交則賢士必聞而解體矣非解而<lb/>
　去之則終為所累何以來君子之朋耶大抵君子小<lb/>
　人氣類各别若使竝立於朝小人未有不日進君子<lb/>
　未有不日退者其故何也君子以道事人人必敬之<lb/>
　而疎小人惟言莫違人必狎之而親疎者易間而親<lb/>
　者難睽也而君子者不得志則樂道自守奉身而退<lb/>
　小人者不得志則狡謀百出不進不休君子有時容<lb/>
　小人而小人必不肯容君子自古以來斷無小人在<lb/>
<pb n="56b"/>
　位而君子得安其身者也是故仙客用而九齡疎承<lb/>
　璀入而李絳出一薰一蕕不可同器有用人之責者<lb/>
　可不細玩此爻之義乎<lb/>
六五君子維有解吉有孚于小人象曰君子有解小人<lb/>
退也<lb/>
　此一爻是言去小人之當斷也孚驗也言以小人之<lb/>
　逺去為驗也周公繫解五爻曰五當君位是君子也<lb/>
　乃與三隂同類而相比狎邇小人之咎不能免矣當<lb/>
<pb n="57a"/>
　此之時惟有惕然自省知其決不可畱解而去之一<lb/>
　解之外無他術也如是則朝宁清明紀綱振肅吉孰<lb/>
　大焉然君子之有解於何驗之即驗諸小人之退而<lb/>
　已必小人果退方見我之能解若猶有瞻顧則是外<lb/>
　示解之之迹而内無解之之心其何以為能孚也哉<lb/>
　孔子釋五象曰小人非難解特患君子之心未必真<lb/>
　欲解耳若果能解之辨之極其明而斷之極其勇則<lb/>
　小人自消沮屏伏而無所復用其夤緣矣古之眞能<lb/>
<pb n="57b"/>
　退小人者莫如堯舜如共工之象恭滔天驩兜之比<lb/>
　周為黨鯀之方命圯族三苗之負固不恭毅然加以<lb/>
　流放殛竄之刑曽無姑息養癕之患乃為有解之君<lb/>
　子也六五本隂類恐其優柔少斷明知小人之當去<lb/>
　而牽於私愛姑飾詞以掩天下之耳目若曰吾已屏<lb/>
　黜之矣而隂狎昵之如故則彼益倡狂恣肆惟所欲<lb/>
　為而一無忌憚國家之禍遂至於莫救此管子所云<lb/>
　惡惡而不能去郭之所以危也豈不可戒歟<lb/>
<pb n="58a"/>
上六公用射隼于高墉之上獲之无不利象曰公用射<lb/>
隼以解悖也<lb/>
　此一爻是言上能佐五以去小人也公指上六隼鷙<lb/>
　害之鳥以喻小人指六三髙墉宫垣也周公繫解上<lb/>
　爻曰六三以隂柔小人竊位媚主鷙悍叵測猶隼之<lb/>
　立于髙墉者然上六當大臣之任位尊望重一舉而<lb/>
　殱厥兇惡有射隼于高墉之上之象如是則僉壬退<lb/>
　而禍患除上無負於天子下有禆於蒼生則无不利<lb/>
<pb n="58b"/>
　宜也孔子釋上象曰所謂公用射隼者盖蠧國害民<lb/>
　小人悖道甚矣其罪旣明則解而去之正所以除天<lb/>
　下之禍亂耳豈為一已之私惡哉按小人恒在人主<lb/>
　左右居髙而害物故取象於隼方其棲於山林人皆<lb/>
　得而射之惟棲於王宫髙墉之上則如城狐社䑕有<lb/>
　所憑依雖欲射之而不能矣不幸與之相值將解去<lb/>
　之非其人不敢動有其人非其時亦不敢動必下有<lb/>
　九二之中直九四之得朋上有六五之能解而後上<lb/>
<pb n="59a"/>
　　六乃得乘其便利除君側之奸功成而天下安之然<lb/>
　　則去小人寧易易哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講易經解義卷九<lb/>
</p>
<p>
</p>
  </div>
</body>
</text>
</TEI>
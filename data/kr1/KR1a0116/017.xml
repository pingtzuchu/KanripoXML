<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講易經解義卷十七<lb/>
　繫辭下傳<lb/>
　八卦成列象在其中矣因而重之爻在其中矣剛柔相<lb/>
　推變在其中矣繫辭焉而命之動在其中矣吉凶悔吝<lb/>
　者生乎動者也剛柔者立本者也變通者趣時者也<lb/>
　　此一章言卦爻吉凶原於易簡而此四節則先論象<lb/>
　　爻變動之所自岀以推吉凶之所由生也八卦謂乾<lb/>
<pb n="1b"/>
　　兑離震巽坎艮坤三畫之卦象謂竒偶純雜之象因<lb/>
　　重謂每一衍八重之為六十四也剛柔謂奇偶變謂<lb/>
　　隂陽變化動謂占者所值當動之爻象孔子意曰易<lb/>
　　理盡於吉凶吉凶寓於象爻變動象爻變動何自而<lb/>
　　生乎聖人作易本大極而生兩儀由兩儀而生四象<lb/>
　　八卦次第成列則乾坤列而純隂純陽之象以著六<lb/>
　　子列而雜隂雜陽之象以昭象不在成列之中乎由<lb/>
　　是因已成之卦各以八卦次第加之則内外備而貞<lb/>
<pb n="2a"/>
　悔全逺近貴賤承乘比應之爻即燦然於各卦之中<lb/>
　矣由是爻之竒偶即為剛柔而六十四卦三百八十<lb/>
　四爻不過剛柔二畫徃來推换則凡隂極變陽陽極<lb/>
　變隂不即在此相推中乎由是卦爻之中時有消息<lb/>
　位有當否聖人皆繫之辭而明示以趨避之宜此時<lb/>
　雖未形於動而占者所值當動之爻象豈能出辭所<lb/>
　命之中哉夫辭之所命者吉凶悔吝而已吉凶悔吝<lb/>
　雖已備於繫辭之時必俟卦爻之動而吉凶悔吝方<lb/>
<pb n="2b"/>
　始昭然是吉凶悔吝固生乎卦爻之動者也使不先<lb/>
　繫辭以命之人將何所適從乎然所謂動者亦因乎<lb/>
　時而已蓋六十四卦不外剛柔兩畫方其未動一剛<lb/>
　一柔各有定位確不可移則剛柔非立易之本者乎<lb/>
　然位有定而時無定及其既動則化裁推行總非自<lb/>
　主非順乎時之自然而趨乎時之不得不然者乎可<lb/>
　見時之所在動不能違人能變通趨時自然動與吉<lb/>
　㑹何凶悔吝之有按天道不外一時聖人合徳天地<lb/>
<pb n="3a"/>
　之學亦不外於一時孔子釋乾五曰先天而天弗違<lb/>
　後天而奉天時釋大有彖辭曰其徳剛徤而文明應<lb/>
　乎天而時行萃之時用大牲吉也而損之時則二簋<lb/>
　可用享屯之時君子以經綸也而需之時則宜飲食<lb/>
　宴樂盖莫非時之所宜然也知易之理不外乎一時<lb/>
　則知聖人體易之學矣<lb/>
吉凶者貞勝者也天地之道貞觀者也日月之道貞明<lb/>
者也天下之動貞夫一者也<lb/>
<pb n="3b"/>
　此二節是申明吉凶之故而示人以貞一之學也貞<lb/>
　謂正而常也一即理也孔子意曰夫剛柔變通則卦<lb/>
　爻動而吉凶生矣然吉凶不容並立常以正而相勝<lb/>
　者也吉勝凶凶勝吉雖有萬變不外一貞貞則吉勝<lb/>
　於凶不貞則凶勝於吉所謂惠廸吉從逆凶唯影響<lb/>
　也不觀之造化乎天地之道消息盈虚至變矣惟以<lb/>
　貞常運天垂象地效法歴萬古而不易也日月之道<lb/>
　晦朔弦望至變矣惟以貞常照日明晝月明夜亘萬<lb/>
<pb n="4a"/>
　古而不息者也然則天下之動可知矣天下之動得<lb/>
　失憂虞萬變無窮其貞常不易者一理而己人之動<lb/>
　非順乎理即逆乎理順理則吉逆理則凶勢無常而<lb/>
　理有定不猶天地之貞觀日月之貞明乎此吉凶之<lb/>
　所以貞勝也按聖人繫辭以斷吉凶原有以見天下<lb/>
　之動而觀其㑹通以行其典禮所謂典禮即貞也所<lb/>
　謂㑹通即一也故其所繫之辭從之則吉悖之則凶<lb/>
　而天下後世不能外也<lb/>
<pb n="4b"/>
夫乾確然示人易矣夫坤隤然示人簡矣爻也者效此<lb/>
者也象也者像此者也爻象動乎内吉凶見乎外功業<lb/>
見乎變聖人之情見乎辭<lb/>
　此三節推原象爻所由立吉凶所由見而歸功於聖<lb/>
　人也確然徤貌隤然順貌動乎内謂揲蓍求卦而值<lb/>
　當動之爻象也功業指趨避言變即動動則變也辭<lb/>
　即吉凶之辭孔子意曰夫天下之動固貞夫一矣人<lb/>
　亦知一之原於天地乎夫乾天也性情確然静專動<lb/>
<pb n="5a"/>
　直氣至即逹自然無為以生萬物眀示人以易矣坤<lb/>
　地也性情隤然静翕動闢無所煩擾順承天施以生<lb/>
　萬物明示人以簡矣乾坤既以易簡示人聖人憂天<lb/>
　下後世不能效法乾坤也因作易以教人而立象生<lb/>
　爻焉爻備於因重人知效天下之動也不知奇而陽<lb/>
　者效乾之易偶而隂者效坤之簡爻雖至變而有不<lb/>
　變之理以主宰於中爻非彷效乾坤之所示者乎象<lb/>
　具於成列人知象天下之賾也不知陽息隂消者如<lb/>
<pb n="5b"/>
　戸斯闢象乾之易隂息陽消者如戸斯闔象坤之簡<lb/>
　象雖至賾而有至約之理以綱維於内象非肖像乾<lb/>
　坤之所示者乎有爻象即有吉凶之辭而吉凶必借<lb/>
　揲蓍而後著如人抱蓍問易参伍錯綜通變極數效<lb/>
　像乾坤之爻象動乎蓍卦之内而所值或吉或凶即<lb/>
　見乎蓍卦之外所謂吉凶悔吝生乎動也此爻象之<lb/>
　動即變也既動乎内而為變此時雖未即措之天下<lb/>
　而務自此可成業自此可定利用出入百姓與能之<lb/>
<pb n="6a"/>
　功業已見乎此矣然非聖人繫辭以命之則趨避終<lb/>
　迷而功業亦無由而見是功業固見於爻象之變必<lb/>
　得聖人繫爻彖吉凶之辭然後得失明而從違决聖<lb/>
　人與民同患之情不畢見於辭乎此其憂世覺民之<lb/>
　功真可比徳天地矣按此章貞一二字最為精要一<lb/>
　即天命之性也貞即率性之道也乾坤易簡者性命<lb/>
　之原而生成萬物之大本也聖人效天法地立象繫<lb/>
　辭者固欲天下各脩其道以盡其性而至於命也故<lb/>
<pb n="6b"/>
　聖人之意盡於象而聖人之情見乎辭學易者可不<lb/>
　神明夫聖人之意與情乎<lb/>
天地之大徳曰生聖人之大寳曰位何以守位曰仁何<lb/>
以聚人曰財理財正辭禁民為非曰義<lb/>
　此一節是言用易之聖人體天地造化之情以為情<lb/>
　而著之於功業者也天地無心而成化故不言情而<lb/>
　言徳徳之所被無不周遍故言大徳生謂物遂其生<lb/>
　也位人君之位也仁當作人理治也孔子意曰易之<lb/>
<pb n="7a"/>
　卦爻既已彰彰矣然易之所以為用者在天地則為<lb/>
　造化在聖人則為功業以天地言之天地有大徳曰<lb/>
　生而已盖天地之間品物萬形無所不具惟天則確<lb/>
　然於上地則隤然於下寂然一無所為而生生不已<lb/>
　之機隨處流行若日以生物為事是生固天地之大<lb/>
　徳矣以聖人言之聖人體天地好生之徳以生天地<lb/>
　所生之民必身膺天位然後可以賛化育而宰群生<lb/>
　則又以位為大寳也然大寳在位須兢業以守之而<lb/>
<pb n="7b"/>
　守之則以人焉士民樂業遐邇歸心而後位可守也<lb/>
　守位在人須休養以聚之而聚之則以財焉家室盈<lb/>
　寕閭閻優給而後人可聚也至若財以聚人宜理也<lb/>
　則崇本業省冗費以理之辭以教民宜正也則殊貴<lb/>
　賤辨名實以正之民之為非宜禁也則申法令明刑<lb/>
　罰以禁之然三者必皆裁之以義焉盖合於義則理<lb/>
　之而財得其平正之而辭得其順禁之而民格其非<lb/>
　庻聖人之功業與天地之大徳侔矣按易之一書原<lb/>
<pb n="8a"/>
　為與民同患而作故上繫首章由乾始坤成而歸之<lb/>
　乾坤易簡之理下繫首章復由乾易坤簡而歸之天<lb/>
　地大生之徳得乾坤易簡之理而成位乎其中者聖<lb/>
　人之體也行天地大生之徳而以位為大寳者聖人<lb/>
　之用也有體則與天地合其徳有用則為天地大其<lb/>
　功繫易者其有望於後世有徳有位之聖人也如此<lb/>
　哉<lb/>
古者包犧氏之王天下也仰則觀象于天俯則觀法于<lb/>
<pb n="8b"/>
地觀鳥獸之文與地之宜近取諸身逺取諸物于是始<lb/>
作八卦以通神明之徳以類萬物之情作結繩而為罔<lb/>
罟以佃以漁盖取諸離<lb/>
　此一章是言聖人制器尚象之事而此二節言包犧<lb/>
　氏作易以前民用而開鮮食之原也文羽毛也與地<lb/>
　之宜諸本多有天字宜時令方隅也結繩以麻為之<lb/>
　網所以佃罟所以漁葢者疑辭言疑取諸此而非必<lb/>
　取諸此也孔子意曰粤稽古昔以聖人之徳履大寳<lb/>
<pb n="9a"/>
　之位而能作易以前民用者昉於包犧氏之王天下<lb/>
　也盖羲皇藏徃知來心通造化固已具一作易之本<lb/>
　矣而又求之於俯仰逺近之内以驗隂陽消息之理<lb/>
　故仰則觀經緯之象於天如日月星辰之屬是也俯<lb/>
　則觀一定之法於地如南北高深之類是也至於俯<lb/>
　仰之間即鳥獸之文觀之如剛鬛柔毛亦隂陽也希<lb/>
　革毛毨亦消息也即天地之宜觀之如春夏則陽之<lb/>
　息秋冬則隂之消也髙者陽之息下者隂之消也近<lb/>
<pb n="9b"/>
　取諸身之形體性情逺取諸物之飛潛動植而隂陽<lb/>
　消息之理無不畢具於其中於是乃作乾兑離震巽<lb/>
　坎艮坤之八卦焉神明之徳不可見者也就徤順動<lb/>
　止八者之徳以通之而凡隂陽之理深入無形者易<lb/>
　皆與之融貫而無間矣萬物之情可見者也就雷風<lb/>
　山澤八物之情以類之而凡隂陽之理顯及有象者<lb/>
　易皆與之相肖而不違矣八卦既成顯㣲畢著聖人<lb/>
　人作易寧徒為制器而設然而制器之理總不越此<lb/>
<pb n="10a"/>
　古者禽獸魚鼈多而人民少故包犧氏教民結麻為<lb/>
　繩以為網罟以佃於山林以漁於川澤使民知鮮食<lb/>
　之利焉若是者疑取諸離盖離象為目離徳為麗如<lb/>
　網罟之兩目相承而物麗之也按宓犧首畫八卦其<lb/>
　神靈意智本不待外象而著特假河圖神物以徴信<lb/>
　兆民耳故易之未作全易之理具在聖心易之既作<lb/>
　天下之理備於易書雖備物致用聖人未嘗取象於<lb/>
　易而究未有出於易之外者其理同也不然網罟之<lb/>
<pb n="10b"/>
　設未必不在畫卦之前則又何從取兩目相承之象<lb/>
　而求合之乎<lb/>
包犧氏沒神農氏作斵木為耜揉木為耒耒耨之利以<lb/>
教天下盖取諸益日中為市致天下之民聚天下之貨<lb/>
交易而退各得其所盖取諸噬嗑<lb/>
　此二節是言神農氏之教民粒食而通有無於不匱<lb/>
　也耜耒首也斵木使銳而為之耒耜柄也揉木使曲<lb/>
　而為之耨除草也孔子意曰包犧之時鮮食之原既<lb/>
<pb n="11a"/>
　開矣然粒食之道未備也包犧氏沒神農氏作民厭<lb/>
　鮮食而食草木之實於是斵木使鋭為耜揉木使曲<lb/>
　為耒耒以運耜耜以起土設為耒耨之利而教天下<lb/>
　以樹藝之法焉若是者疑取諸益盖二體皆木取益<lb/>
　之象其動者在下之耜而入之者在上之耒上入下<lb/>
　動取益之徳天下之益莫大於耒耜又有取於益之<lb/>
　義也夫網罟設而鮮食足耒耜具而黍稷登則貨財<lb/>
　殖矣然有穀者或不給於鮮有鮮者或不給於穀乏<lb/>
<pb n="11b"/>
　者無所取積者無所散則有無不均而所養或缺神<lb/>
　農氏於是教民期以日中為市使之道里均趨走便<lb/>
　而天下之民無不致矣市各聚其貨使之百物具諸<lb/>
　用備而天下之貨無不聚矣交其所有易其所無交<lb/>
　易而退則有無相濟彼此相通而人人各得其所矣<lb/>
　若是者疑取諸噬嗑蓋卦徳上明下動日中象上明<lb/>
　為市象下動卦名噬嗑民不一業貨不一用致而聚<lb/>
　之又噬而嗑之之義也按聖人立成器以為天下利<lb/>
<pb n="12a"/>
　其用不止一端而繫易者必先自離次益次噬嗑其<lb/>
　説何耶盖食貨乃斯民之大命生養為王政之大端<lb/>
　聖王圖治未有舍此而他為先圖者大傳之垂訓也<lb/>
　深矣<lb/>
神農氏沒黄帝堯舜氏作通其變使民不倦神而化之<lb/>
使民宜之易窮則變變則通通則久是以自天祐之吉<lb/>
无不利黄帝堯舜垂衣裳而天下治盖取諸乾坤刳木<lb/>
為舟剡木為楫舟楫之利以濟不通致逺以利天下盖<lb/>
<pb n="12b"/>
取諸渙服牛乗馬引重致逺以利天下葢取諸隨重門<lb/>
擊柝以待暴客葢取諸豫斷木為杵掘地為臼臼杵之<lb/>
利萬民以濟盖取諸小過弦木為弧剡木為矢弧矢之<lb/>
利以威天下盖取諸睽<lb/>
　此以下是言黄帝堯舜通變宜民之事而此六節皆<lb/>
　創制以前民用者也刳刻之使中虚也剡削之使末<lb/>
　鋭也弦以絲弦木也弧木弓也孔子意曰神農之時<lb/>
　食貨足而生養遂矣然風氣日開人心漸啓樸陋之<lb/>
<pb n="13a"/>
　治不可以久也迨神農氏沒黄帝堯舜氏作三聖人<lb/>
　又有因時致治之道焉盖民心之厭淳固而思變為<lb/>
　文明也時為之也聖人因其時之變而通之使天下<lb/>
　之民亹亹焉日習於其中而不倦焉然其通變之道<lb/>
　又不過因其自然之勢而導以自然之理若神化莫<lb/>
　測者然故使天下之民皆鼓舞於神化之内而安之<lb/>
　以為宜惟其宜之故趨之而不倦也三聖人之通變<lb/>
　神化若此豈有他術哉一易理而已矣盖易理即天<lb/>
<pb n="13b"/>
　之理也消息互乘盈虚迭運時處其窮則數盡必更<lb/>
　勢重必返未有不變者變則隨時而轉因勢而導未<lb/>
　有不通者通則一時適宜後世無弊未有不久者三<lb/>
　聖人之通變合乎易即合乎天矣是以民宜之而天<lb/>
　祐之吉无不利也嘗即通變而進稽其事始於黄帝<lb/>
　備於堯舜定為上衣下裳之制垂之於身以革上古<lb/>
　簡陋之俗則貴賤别而上下分民志以定恭已無為<lb/>
　而天下治矣若是者疑取諸乾坤盖乾以易知坤以<lb/>
<pb n="14a"/>
　簡能乾坤之變化無為也垂衣裳而天下治聖人之<lb/>
　變化無為也衣裳之制度既同将遐邇之嚮風恐後<lb/>
　茍川澤梗塞則文教有所不通於是刳木使中虚而<lb/>
　為舟剡木使末鋭而為楫舟以載物楫以進舟舟楫<lb/>
　之利興而不通者賴以通矣若是者疑取諸渙盖渙<lb/>
　之象上巽木而下坎水一如舟之浮出於水上也夫<lb/>
　川澤既通而山林阻脩則擔簦重趼負戴勞苦也於<lb/>
　是牛以順為道故服而馴之以引重馬以徤為性故<lb/>
<pb n="14b"/>
　乗而駕之以致逺而天下享安驅之利矣若是者疑<lb/>
　取諸隨葢卦徳下動上説猶物在下而動人在上而<lb/>
　説也川塗既通逺邇錯至暴客或乗而起矣於是設<lb/>
　為重門以禦之於外嚴為擊柝以戒之於内雖有暴<lb/>
　客之來而警備已宻吾固有以待之矣若是者疑取<lb/>
　諸豫盖取豫備之意也耒耜以開粒食之原而民未<lb/>
　知脱粟之利於是斷木為杵而使之足以舂掘地為<lb/>
　臼而使之足以容杵臼之利興而萬民之養益以濟<lb/>
<pb n="15a"/>
　矣若是者疑取諸小過葢卦象上木下土杵為木臼<lb/>
　為土卦徳下止上動如臼止而杵動也外有擊柝以<lb/>
　待暴客内有杵臼以精粒食而害之大者無所挾以<lb/>
　威之則雖有險而不能守雖有粟而不得食於是弦<lb/>
　木使曲而為弧剡木使鋭而為矢弧矢之利所及者<lb/>
　逺以威天下之不軌非止重門擊柝以防之於内也<lb/>
　若是者疑取諸睽盖睽乖然後威以服之也按天下<lb/>
　風氣既趨於文眀則人心嗜慾日繁詐偽亦日甚不<lb/>
<pb n="15b"/>
　予之以利無以遂其求不震之以威無以禁其暴是<lb/>
　故利天下者聖人之仁也威天下者聖人之義也仁<lb/>
　與義皆所以宜民而已矣<lb/>
上古穴居而野處後世聖人易之以宫室上棟下宇以<lb/>
待風雨盖取諸大壯古之葬者厚衣之以薪葬之中野<lb/>
不封不樹喪期無數後世聖人易之以棺椁盖取諸大<lb/>
過上古結繩而治後世聖人易之以書契百官以治萬<lb/>
民以察盖取諸夬<lb/>
<pb n="16a"/>
　此三節是言黄帝堯舜易古制以前民用者也棟屋<lb/>
　脊檩也宇椽也喪期喪哭之期也書文字也契合約<lb/>
　也孔子意曰凡上古未備之噐而不可緩者聖人皆<lb/>
　尚象而創其制矣乃上古已備之噐而不可用者聖<lb/>
　人尤必尚象而變其制如上古宫室未興冬則穴居<lb/>
　夏則野處風雨奄至民無寕居後世聖人易之以宫<lb/>
　室之制有棟以直承而上有宇以兩垂而下雖有震<lb/>
　風暴雨莫能侵之矣若是者疑取諸大壮盖取壯固<lb/>
<pb n="16b"/>
　之意宫室不壮則不固也宫室既具生者得以庇䕃<lb/>
　而死者無所覆藏亦何以教民孝乎古之葬者不過<lb/>
　厚衣之以薪葬之中野之地無封土樹木之規無喪<lb/>
　麻哭踊之期後世聖人易之棺以周其内槨以固其<lb/>
　外計慮久逺而無使土親膚矣若是者疑取諸大過<lb/>
　盖取送死大事寧過於厚也上古民淳事簡故小大<lb/>
　之事惟結繩以記驗之亦足以為治後世風俗寖薄<lb/>
　欺詐日生於是聖人易之以書契言有不能記者書<lb/>
<pb n="17a"/>
　識之事有不能信者契驗之由是百官之功實可稽<lb/>
　萬民之情偽可覈而以治以察矣若是者疑取諸夬<lb/>
　盖取明决之意以夬能决去小人之偽而防其欺也<lb/>
　按歴代聖人制器尚象或尚其徳或尚其名或尚其<lb/>
　義或尚其體又或尚其道緫謂之象也盖卦者象而<lb/>
　已矣五聖人之制作非必觀玩於十三卦之象而為<lb/>
　之而孔子以為取諸云者正以日用事物之間原自<lb/>
　有一易之理聖人所為默與之合即邵子所謂畫前<lb/>
<pb n="17b"/>
　之易是也然則千萬世利用安身養生送死之道無<lb/>
　一不由於易易豈僅為卜筮之書而已哉<lb/>
是故易者象也象也者像也彖者材也爻也者效天下<lb/>
之動者也是故吉凶生而悔吝著也<lb/>
　此一章是言易之卦爻不外乎象而人當觀象玩辭<lb/>
　以知所趨避也材卦之質也效倣也孔子意曰原夫<lb/>
　聖人尚象之故而知羲皇既作圖書遂起於是易有<lb/>
　小成有大成不過六十四卦三百八十四爻奇偶之<lb/>
<pb n="18a"/>
　象而已然象有本體之象有一爻之象總之不滯於<lb/>
　跡彷彿於理之似耳如陽卦六畫之乾以卦言則所<lb/>
　以像夫純陽至健之理以爻言則有以像夫潛見惕<lb/>
　躍飛亢之理隂卦六畫之坤以卦言則所以像夫純<lb/>
　陰至順之理以爻言則或以像一陰之始生或以像<lb/>
　隂盛而亢陽亦各自備一理舉乾坤而諸卦可類推<lb/>
　矣此聖人作易立象以盡意也象既立矣觀象而繋<lb/>
　辭則有彖彖者言一卦之材也如卦徳卦體卦變卦<lb/>
<pb n="18b"/>
　象卦義皆其材也卦兼有善惡卦材之善者辭亦從<lb/>
　而善卦材之惡者辭亦從而惡而象之全體形矣於<lb/>
　是乎又有爻爻也者效天下之動者也如愛惡相攻<lb/>
　逺近相取情偽相感天下之動紛紜變化莫可窮詰<lb/>
　而皆爻中之所已具是以聖人一一摹倣於逐爻之<lb/>
　下而象之一節昭矣既有卦爻以象告又有卦爻之<lb/>
　辭以𤼵揮乎象是故得失之報以明吉凶由此而生<lb/>
　焉憂虞之故以晰悔吝由此而著焉盖悔吝在心未<lb/>
<pb n="19a"/>
　著吉凶在事已著吉之生悔之著也凶之生吝之著<lb/>
　也總之繫辭以盡言不外乎立象以盡意材者象之<lb/>
　質動者象之用吉凶悔吝者象之徴也象立而易之<lb/>
　理備矣按宓羲畫象其吉凶悔吝之故已了然於心<lb/>
　中特其時當渾穆故不顯著之於辭而止以象告至<lb/>
　中古之世詐偽日生凡辭之所繫者皆事之所有故<lb/>
　聖人繫之辭以正告天下曰如是則可以悔而得吉<lb/>
　如是則必至吝而得凶使天下曉然於趨避之途則<lb/>
<pb n="19b"/>
　聖人之立象繫辭皆因乎時以有功於世道者也<lb/>
陽卦多隂隂卦多陽其故何也陽卦奇陰卦耦其德行<lb/>
何也陽一君而二民君子之道也隂二君而一民小人<lb/>
之道也<lb/>
　此一章是即少陽少隂之卦名以見聖人貴陽賤隂<lb/>
　之意也君謂陽民謂隂孔子意曰乾坤二卦純陽純<lb/>
　隂其畫無有多寡矣至於震坎艮皆為陽卦宜多陽<lb/>
　矣其畫乃一陽二隂是陽卦反多隂也巽離兑皆為<lb/>
<pb n="20a"/>
　隂卦宜多隂矣其卦乃一陰二陽是隂卦反多陽也<lb/>
　此其故何也凡陽卦以一陽為一畫其二隂各二畫<lb/>
　合之則為五畫五竒數也竒則為陽卦矣凡隂卦其<lb/>
　一隂已二畫其二陽又各一畫合之則為四畫四耦<lb/>
　數也耦則為陰卦矣是皆數中自然之妙非人力所<lb/>
　能參也然數未有不本於理由數之所呈以究其理<lb/>
　之所合則卦畫之所在即徳行之所在也而其徳行<lb/>
　又有公私邪正之不同焉盖陽道尊貴而統隂有君<lb/>
<pb n="20b"/>
　之象隂道卑賤而從陽有民之象陽卦一陽而二隂<lb/>
　則其象為一君而二民夫以一君而統二民其道大<lb/>
　而公義之正也君子之道也隂卦一隂而二陽則其<lb/>
　象為一民而二君其道小而私事之變也小人之道<lb/>
　也然則多隂者為陽卦多陽者為隂卦豈非理之一<lb/>
　定數之自然而聖人扶抑之深意所隠寄於其中者<lb/>
　哉從來君子雖多小人用事其象為隂小人雖多君<lb/>
　子用事其象為陽盖小人為君子所制則治君子為<lb/>
<pb n="21a"/>
　小人所制則亂小人為君子所制或能改絃易轍以<lb/>
　求當乎君子之意尚可以効一官一職之能君子為<lb/>
　小人所制斷難敗行喪檢以求類乎小人所為必至<lb/>
　於成相傾相軋之漸此治亂所由分也易之泰卦不<lb/>
　曰有君子無小人而曰内君子外小人然則處之得<lb/>
　其宜用之得其道雖小人亦烏足為害哉<lb/>
易曰憧憧徃來朋從爾思子曰天下何思何慮天下同<lb/>
歸而殊塗一致而百慮天下何思何慮日徃則月來月<lb/>
<pb n="21b"/>
徃則日來日月相推而明生焉寒徃則暑來暑徃則寒<lb/>
來寒暑相推而嵗成焉徃者屈也來者信也屈信相感<lb/>
而利生焉尺蠖之屈以求信也龍蛇之蟄以存身也精<lb/>
義入神以致用也利用安身以崇徳也過此以徃未之<lb/>
或知也窮神知化徳之盛也<lb/>
　此四節是引咸九四爻辭以明天下感應之理屈信<lb/>
　之機皆出自然而無所容心於其間也思者心之用<lb/>
　也慮者謀度其事也致極致也咸之四爻以陽居隂<lb/>
<pb n="22a"/>
　不能正固将以私感而害大公故其爻辭曰憧憧徃<lb/>
　來朋從爾思孔子釋之意曰天下至廣大也其一感<lb/>
　一應之相為徃來者原屬天下自然之理而不碍我<lb/>
　空虚之體則又何處可用吾之思用吾之慮哉葢天<lb/>
　下之理原於太極本同歸也但一渉於事物則所感<lb/>
　者多其塗各殊究之塗雖殊而歸則同天下無二理<lb/>
　也理根於人心本一致也但既接乎事物則所應者<lb/>
　分慮亦有百究之慮雖百而致則一天下無二心也<lb/>
<pb n="22b"/>
　夫理無二理心無二心則順理行之因心付之足矣<lb/>
　信乎何處可用吾之思用吾之慮而以憧憧為哉試<lb/>
　以天運觀之因日之徃而有月之來因月之徃而有<lb/>
　日之來二曜相推以相代則明生而不匱因寒之徃<lb/>
　而有暑之來因暑之徃而有寒之來二氣相推以相<lb/>
　繼則嵗成而不缺夫日月寒暑之徃者不待思而往<lb/>
　乃氣機之消而屈也日月寒暑之來者不待思而來<lb/>
　乃氣機之息而信也一屈一信即造化相感不已之<lb/>
<pb n="23a"/>
　機而明生嵗成之利於是乎生焉是屈信往來孰非<lb/>
　感應自然之常理乎因天運而推之物理莫不皆然<lb/>
　如尺蠖之行也不有所屈則不能有所信其屈也自<lb/>
　有求信之理不待思慮而信也龍蛇之在冬也不蟄<lb/>
　而伏其氣則不能存其身其蟄也自能以存其身不<lb/>
　待思慮而存身也豈特物理為然哉即驗之聖學亦<lb/>
　有自然之機也夫天下事物之感不齊而心能裁制<lb/>
　之即為義心之所感不一而義能變通之即為神精<lb/>
<pb n="23b"/>
　硏其義至於入神其於事物之所宜靡不洞察而臻<lb/>
　於神妙之地則心不外馳入者不出内之屈也而見<lb/>
　理明徹自有以推極其外之用屈之感信也既足以<lb/>
　致用而用無不利則應事接物隨其所遇迎刄而觧<lb/>
　而身之所履無適不安外之信也而動作得宜自有<lb/>
　以增崇其内之徳信之感屈也夫屈信往來無徃非<lb/>
　交養互𤼵之理功在於此而效見於彼則亦何在可<lb/>
　容吾思慮之擾其間哉夫義求其精用求其利此其<lb/>
<pb n="24a"/>
　機在我可知者也由此内外之間交養互𤼵自有欲<lb/>
　罷不能者矣自是以上惟有待其天機之自至而絶<lb/>
　非人功之可加又豈我之所能知哉盖窮極天地之<lb/>
　神而與合一不測者共藏其域通知天地之化而與<lb/>
　推行有漸者㝠契其機始而入神至此神已窮矣始<lb/>
　而可知至此知已化矣皆由其徳之盛故能窮神知<lb/>
　化如斯也豈徒崇之已乎夫交養互𤼵之機熟之又<lb/>
　熟而至於不知者往而屈也神化合一之妙忘之又<lb/>
<pb n="24b"/>
　忘而至於自致者來而信也是亦皆感應自然之理<lb/>
　而非思慮之所能及也按咸之象以虚為義至虗之<lb/>
　中無不同焉無不一焉然推之晦明寒暑往來屈信<lb/>
　之理則同之中有至不同者存一之内有至不一者<lb/>
　存此神化所由生也故又推之精義利用及於窮神<lb/>
　知化以明同者惟通不同為同然後其同可通一者<lb/>
　惟合不一為一然後其一可合孔子之一貫是也若<lb/>
　夫俗學之失固患乎思慮之紛紜而異端之學又誤<lb/>
<pb n="25a"/>
　執何思何慮而流入於虗無寂滅将何以致用崇徳<lb/>
　而窮神知化乎故九五之志末與憧憧同戒也<lb/>
易曰困于石據于蒺藜入于其宫不見其妻凶子曰非<lb/>
所困而困焉名必辱非所據而據焉身必危既辱且危<lb/>
死期将至妻其可得見耶<lb/>
　此一節是引困六三爻辭以戒小人不當揜抑君子<lb/>
　而自貽伊戚也易困卦之三爻以陰柔之質上揜四<lb/>
　下揜二欲困人而卒自困故其爻辭曰困于石據于<lb/>
<pb n="25b"/>
　蒺藜入于其宫不見其妻凶孔子釋之意曰困之六<lb/>
　三以陰柔不中正是無才徳之小人也而居九四之<lb/>
　下四之剛堅重不撓足以壓制夫三石之象也三不<lb/>
　自量其力而思傾陷乎四之下欲乗其隙而奪之位<lb/>
　是非所困而困焉必至公論不與而名辱又居九二<lb/>
　之上二之剛英鋭難近不甘依倚乎三蒺藜之象也<lb/>
　三不外度其人而思盤據於二之上欲慿其權以搤<lb/>
　其腕是非所據而據焉必至貫盈禍至而身危夫名<lb/>
<pb n="26a"/>
　既辱身且危死亾無日矣雖上六正應有妻之象然<lb/>
　身且不能保其能有其妻耶故妻不可得而見明上<lb/>
　六之親䁥亦不為三應也按君子有不幸之困非其<lb/>
　所自致身雖危而名不辱小人欲陵君子卒必至於<lb/>
　自困以至名辱身危何如安分自守人已兩全之為<lb/>
　愈哉易不唯為君子謀其為小人謀者亦至矣<lb/>
易曰公用射隼于髙墉之上獲之无不利子曰隼者禽<lb/>
也弓矢者噐也射之者人也君子藏噐於身待時而動<lb/>
<pb n="26b"/>
何不利之有動而不括是以出而有獲語成器而動者<lb/>
也<lb/>
　此一節是引解上六爻辭以明君子當善藏其用也<lb/>
　藏收斂不露之意括結礙也成完全無缺也易解卦<lb/>
　之上爻居公孤之位而能觧除六三之悖惡故其爻<lb/>
　辭曰公用射隼于高墉之上獲之无不利孔子釋之<lb/>
　意曰隼者鷙害之禽也弓矢者射禽之噐也射之者<lb/>
　操弓矢以射隼之人也解悖之義庻唯君子得之君<lb/>
<pb n="27a"/>
　子抱經邦濟世之才是葢藏其利用之器於其身也<lb/>
　弢鋒斂鍔不先不後待其時之可為而動則其噐已<lb/>
　素具矣何不利之有若是者正以其藏而後動故其<lb/>
　動自利而無足為我括一出則鷙害以除而有獲矣<lb/>
　然則觧上爻之語正言公之能善藏以成其噐謀出<lb/>
　萬全動無結礙是以獲之无不利也按君子之待小<lb/>
　人常疎小人之伺君子常宻必藏噐以待使之不疑<lb/>
　不忌而後可乘時以制其命大舜之去四凶孔子之<lb/>
<pb n="27b"/>
　誅少正夘不動聲色而成功於俄頃率是道也<lb/>
子曰小人不恥不仁不畏不義不見利不勸不威不懲<lb/>
小懲而大誡此小人之福也易曰屨校滅趾无咎此之<lb/>
謂也<lb/>
　此一節是引噬嗑初九爻辭以明人君當懲戒小人<lb/>
　使之逺於罪戾也孔子意曰仁載於心心莫患乎無<lb/>
　恥小人唯不恥不仁故其心入於不仁義著於事唯<lb/>
　其不恥不仁故其所為之事常不畏夫不義之名既<lb/>
<pb n="28a"/>
　至於不耻不畏則其中蕩然無名教之可懼而無所<lb/>
　不至然小人雖愚彼其初原不知仁義之為利而不<lb/>
　仁不義之深為害也苟歆之以所利而怵之以所害<lb/>
　彼其趨避之情當必有翻然悔悟者矣故不見利則<lb/>
　不勸於仁義不見威則不懲於不仁不義是利與威<lb/>
　正人君懲誡之大權也始之懲其小不仁不義於其<lb/>
　前而終能誡其大不仁不義於其後此懲之誡之所<lb/>
　以造小人之福也易曰屨校滅趾无咎此小懲大誡<lb/>
<pb n="28b"/>
　之謂也按天下之小人非必生而怙終者也大約進<lb/>
　無所慕退無所懼流於極惡而靡所底止使有國家<lb/>
　者早明勸懲之典則斯世不受僉壬之禍而小人亦<lb/>
　得以蒙其福必至於刑措而不用矣<lb/>
善不積不足以成名惡不積不足以滅身小人以小善<lb/>
為无益而弗為也以小惡為无傷而弗去也故惡積而<lb/>
不可掩罪大而不可觧易曰何校滅耳凶<lb/>
　此一節是引噬嗑上九爻辭以明善惡視其所積而<lb/>
<pb n="29a"/>
　禍機伏於所忽也孔子意曰善者成名之機也不積<lb/>
　則不足以成名惡者滅身之媒也不積則不足以滅<lb/>
　身小人之心不知小善之可以積而至於大善也但<lb/>
　以為无益於名而弗為也又不知小惡之可以積而<lb/>
　至於大惡也但以為无傷於身而弗去也夫善既不<lb/>
　為惡又日積則穢徳彰聞漸不可掩惡極罪大豈復<lb/>
　能解乎易曰何校滅耳凶由滅趾不防而至於滅耳<lb/>
　也夫安得而不凶哉按旅獒之訓曰不矜細行終累<lb/>
<pb n="29b"/>
　大徳為山九仞功虧一簣漢昭烈之戒子曰勿以善<lb/>
　小而弗為勿以惡小而為之盖言積小以致大也至<lb/>
　若聖賢之學致謹乎隠㣲不愧於屋漏又豈待小善<lb/>
　小惡之著而後兢兢哉<lb/>
子曰危者安其位者也亡者保其存者也亂者有其治<lb/>
者也是故君子安而不忘危存而不忘亡治而不忘亂<lb/>
是以身安而國家可保也易曰其亡其亡繫于苞桑<lb/>
　此一節是引否九五爻辭以明人君常存戒懼之心<lb/>
<pb n="30a"/>
　則能永享天位而固國勢於不傾也孔子意曰凡圖<lb/>
　事宜謀其甚全存心貴操其不足故必使其心若危<lb/>
　危者乃所以安其位者也使其心若亡亡者乃所以<lb/>
　保其存者也使其心若亂亂者乃所以有其治者也<lb/>
　君子深鑒其故雖海内寧謐可謂安矣而常慮位之<lb/>
　不可久安不忘危之将至也宗廟鞏固可謂存矣而<lb/>
　常慮存之不可屢倖不忘亡之或及也紀綱釐舉可<lb/>
　謂治矣而常慮治之不可徒恃不㤀亂之漸萌也夫<lb/>
<pb n="30b"/>
　既不忘有危有亾有亂之時則必圖所以安之存之<lb/>
　治之之䇿是以身之位得以安而國家可保其久存<lb/>
　長治也易曰其亡其亡繫于苞桑玩爻辭而益加儆<lb/>
　惕矣按唐虞之時可稱極盛然禹有慢逰傲虐之戒<lb/>
　益有怠荒逸樂之箴至若伊尹儆太甲以恒舞酣歌<lb/>
　召公訓武王以玩物喪志賈誼陳治安策於文帝之<lb/>
　朝魏徴上十漸疏於太宗之世李沆處真宗太平之<lb/>
　日而惟以水旱盗賊為言耶律楚材當太祖開創之<lb/>
<pb n="31a"/>
　初而日以生民休戚為告豈故為是已甚之辭哉惟<lb/>
　其日慮夫亂亡故能保世於長久然則其亡二語真<lb/>
　萬世有天下者之金鑑歟<lb/>
子曰徳薄而位尊知小而謀大力小而任重鮮不及矣<lb/>
易曰鼎折足覆公餗其形渥凶言不勝其任也<lb/>
　此一節是引鼎九四爻辭以明小人不量才徳而貪<lb/>
　位圖功必至於覆國亡身也孔子意曰凡居位必視<lb/>
　乎其徳謀事必視乎其知責任必視乎其力若夫徳<lb/>
<pb n="31b"/>
　薄者位亦宜卑知小者謀亦宜小力小者任亦宜輕<lb/>
　此理之常也茍始之不自審其徳之薄而貪夫尊位<lb/>
　位既得矣又不肯自揣智力之所不足而謀大任重<lb/>
　務為好大喜功之論以飾其愚而固其位則敗可立<lb/>
　見而位亦旋失不特身名俱喪公家之餗由此覆矣<lb/>
　易曰鼎折足覆公餗其形渥凶盖言其位雖尊而才<lb/>
　徳不足以勝其任也按古聖賢出處之際必先内度<lb/>
　之已外度之君雖卑位㣲秩亦必勝其事而後食其<lb/>
<pb n="32a"/>
　禄况身秉國鈞事關民社豈可不自度量而漫然處<lb/>
　於其上乎然用人者人君之事則又當辨才授官不<lb/>
　使有尸位素餐之誚此大傳之㣲㫖也以上六節五<lb/>
　節皆言小人之事困之三爻以小人而圖君子者也<lb/>
　解之上爻以君子而圖小人者也噬嗑之初爻小人<lb/>
　之未遂其非僻者也噬嗑之上爻小人之已陷於大<lb/>
　惡者也鼎之四爻小人之貽患於家國者也聖人或<lb/>
　危之或幸之或指示之或哀矜之或憂慮之總欲使<lb/>
<pb n="32b"/>
　之安其分而不為天下之害御小人者其亦知所以<lb/>
　善處之道哉<lb/>
子曰知幾其神乎君子上交不諂下交不凟其知幾乎<lb/>
幾者動之㣲吉之先見者也君子見幾而作不俟終日<lb/>
易曰介于石不終日貞吉介如石焉寕用終日斷可識<lb/>
矣君子知㣲知彰知柔知剛萬夫之望<lb/>
　此一節釋豫卦六二爻義也孔子意曰凡人於處事<lb/>
　接物之間其幾必有先動者人心至神本無不燭唯<lb/>
<pb n="33a"/>
　心有所蔽則當幾而不知茍此心空洞無物自然隨<lb/>
　觸而覺未有不知幾者知至於幾其神矣乎夫上下<lb/>
　之交莫不有幾存焉與上交固貴於恭遜然恭遜之<lb/>
　過便近於阿附而為諂與下交固貴於和易然和易<lb/>
　之過便近於䙝狎而為凟所争在幾㣲之間耳唯君<lb/>
　子上交而不至於諂下交而不至於凟於事理一定<lb/>
　之權衡審之極其精而行之無少過其真知幾乎夫<lb/>
　所謂幾者乃天理之萌動其動至㣲兆而未著茍順<lb/>
<pb n="33b"/>
　適其幾無有不吉此吉之先見者也衆人所不及察<lb/>
　唯君子見之君子一見此幾即作而趨之有不俟終<lb/>
　日者盖稍渉濡遲則失其所為幾而違其所為吉矣<lb/>
　易曰介于石不終日貞吉言人赴幾之不速由於心<lb/>
　溺物欲而不能静見渉依違而不能斷茍其介然如<lb/>
　石焉無欲而静堅確而不可移則理定而智圓守固<lb/>
　而行决斷可識其不俟終日矣盖天下之理有隠潛<lb/>
　而㣲者有顯設而彰者人之處事有巽順而柔者有<lb/>
<pb n="34a"/>
　勇决而剛者人知乎此方能知幾今君子既知其微<lb/>
　又知其彰既知其所以柔又知其所以剛四者既知<lb/>
　則無所不知所以為萬夫之望此真所謂知幾之神<lb/>
　也按繫辭釋豫卦六二爻而言上交不諂下交不凟<lb/>
　者以豫之九四不中不正為豫之主初與之應三與<lb/>
　之比皆諂乎四六二中正自守在初與三之間上交<lb/>
　不諂也初六鳴豫凶不正者也六二雖與之比中正<lb/>
　而不凟慢下交不凟也此所謂知幾也乃知易之理<lb/>
<pb n="34b"/>
　不外於知幾而知幾實難必静止之功成於内然後<lb/>
　光明所燭能得於義理之精㣲應事接物無少過差<lb/>
　動與吉㑹始為知幾之君子也<lb/>
子曰顏氏之子其殆庶幾乎有不善未嘗不知知之未<lb/>
嘗復行也易曰不逺復无祗悔元吉<lb/>
　此一節釋復卦初九爻義也顔氏之子謂顔囬也庻<lb/>
　幾言近道也孔子意曰人自繼善成性以來止有一<lb/>
　善但為氣禀物欲所拘蔽乃漸失其本然矣唯聖人<lb/>
<pb n="35a"/>
　之心純乎至善與道為體賢人之心復其本善庶幾<lb/>
　近道若及門之顔回其殆庶幾乎囬不必有顯形之<lb/>
　過方其念慮之間或稍有間雜有非繼善之初者即<lb/>
　為不善也回於不善之動當體即知無有蒙昧而不<lb/>
　及察有不善未嘗不知不待迷而後覺也知其不善<lb/>
　之動當幾即克無或遲留而不遽改知之未嘗復行<lb/>
　非失久而後復也易曰不逺復无祗悔元吉盖初九<lb/>
　一陽來復復之最先所謂不遠之復不至於悔大善<lb/>
<pb n="35b"/>
　而吉者即顔氏子之學也乃知人性之善以能復為<lb/>
　功復性之學以知行為要有不善而不知不可言行<lb/>
　知不善而復行不可言知如顔子之學知行合一庶<lb/>
　幾復性之功乎<lb/>
天地絪緼萬物化醇男女搆精萬物化生易曰三人行<lb/>
則損一人一人行則得其友言致一也<lb/>
　此一節釋損卦六三爻義也絪緼濃宻也醇凝厚也<lb/>
　搆交也致一言專一也孔子意曰造化之生機與人<lb/>
<pb n="36a"/>
　類之事為莫不合兩為一以盡變化而成功能試觀<lb/>
　天地本兩也及其以氣相交隂陽絪緼濃宻無間則<lb/>
　兩而一矣而萬物之以氣化者於是醇厚而不漓焉<lb/>
　男女本兩也及其以形相交隂陽施受精氣感通則<lb/>
　兩而一矣而萬物之以形化者於是生生而不息焉<lb/>
　夫天地男女所以成化醇化生之功者以其絪緼搆<lb/>
　精專一而不二也易曰三人行則損一人一人行則<lb/>
　得其友損一人者兩也得其友者亦兩也兩相與則<lb/>
<pb n="36b"/>
　專一若三則雜亂不能成功損其間吾兩之人所以<lb/>
　致吾兩者之專一也言致一也按損卦以卦象言三<lb/>
　陽三隂地在中爻上下皆天有天地絪緼之象以上<lb/>
　下二卦言少男在上少女在下男止女説有男女搆<lb/>
　精之象故以天地男女言之六三與上九相應志氣<lb/>
　專一故曰致一而本卦六爻應與亦各隂陽相配無<lb/>
　非致一也此造化之生機人事之功用所不能外也<lb/>
子曰君子安其身而後動易其心而後語定其交而後<lb/>
<pb n="37a"/>
求君子脩此三者故全也危以動則民不與也懼以語<lb/>
則民不應也无交而求則民不與也莫之與則傷之者<lb/>
至矣易曰莫益之或擊之立心勿恒凶<lb/>
　此釋益卦上九爻義也動見諸政事也易坦易也語<lb/>
　施諸號令也求取諸賦税也孔子意曰取益之道在<lb/>
　於有恒如臨民出治則有動而君子不遽動也去欲<lb/>
　循理以安其身使大中至正畧無偏陂而後萬事萬<lb/>
　變慮善而動焉𤼵號施令則有語而君子不遽語也<lb/>
<pb n="37b"/>
　平情抑氣以易其心使坦適從容畧無詭戾而後有<lb/>
　體有要因時而語焉制國家之用則有求而君子不<lb/>
　遽求也待民若子以定其交使上下感通畧無疑貳<lb/>
　而後度地制賦循分而求焉安其身易其心定其交<lb/>
　君子脩此三者則取益之道全故動則民悦語則民<lb/>
　信求則民與不求益而自益矣若理不足以勝欲則<lb/>
　危危以動是自處於可危之地而驟欲動民民誰與<lb/>
　而從之心不足以制氣則懼懼以語是我實不徳而<lb/>
<pb n="38a"/>
　告令以空文未免有恫疑之心民誰應而奉之有相<lb/>
　臨之分無相感之情則无交无交而求是恩無所施<lb/>
　而徒責其報民又誰與而供之至於莫之與則不但<lb/>
　不與而已以身𤼵財爭民施奪而傷之者至矣此易<lb/>
　之所云莫益之而或擊之由其立心之勿恒是以凶<lb/>
　也夫益下者君道之恒有恒者益之本也益之上九<lb/>
　陽居益之極求之不巳而專於利巳則失其恒無恒<lb/>
　即無益矣此周公所以為殖貨者戒而孔子復詳以<lb/>
<pb n="38b"/>
　釋之使後之君子知立恒以取益也<lb/>
子曰乾坤其易之門邪乾陽物也坤隂物也隂陽合徳<lb/>
而剛柔有體以體天地之撰以通神明之徳<lb/>
　此一章言聖人本陰陽以作易明造化之理示人事<lb/>
　之得失也此一節言卦爻之畫從乾坤而出備於理<lb/>
　而妙於用也物言有形質也撰猶事也有形可擬曰<lb/>
　體有理可推曰通孔子意曰易始乾坤凡六十四卦<lb/>
　三百八十四爻皆從此變化而出然則乾坤者其易<lb/>
<pb n="39a"/>
　書諸卦爻之門邪夫一隂一陽之謂道隂陽不可見<lb/>
　聖人畫竒為乾以象陽之健是乾乃陽物也畫偶為<lb/>
　坤以象隂之順是坤乃隂物也以隂陽之徳言則隂<lb/>
　與陽合陽與隂合交錯往來而二物相得其徳合矣<lb/>
　以隂陽之體言則剛自為剛柔自為柔各成其質而<lb/>
　二物對待其體立矣由是形之可見者如雷風山澤<lb/>
　之類易則一一象出之無不形容其似是天地之撰<lb/>
　以易而體矣理之可推者如健順動止之類易則一<lb/>
<pb n="39b"/>
　一顯出之無不𤼵揮其妙是神明之徳以易而通矣<lb/>
　總之易之為言隂陽往來而巳六十四卦乾坤徃來<lb/>
　而巳言其合而未嘗不分言其分而未嘗不合聖人<lb/>
　作易因其自然之徃來自然之分合為之陳其數而<lb/>
　備其義體天地通神明而不外乎隂陽二物此乾坤<lb/>
　為易之門也<lb/>
其稱名也雜而不越於稽其類其衰世之意邪<lb/>
　此一節言易書卦爻之辭不出隂陽之變亦因時而<lb/>
<pb n="40a"/>
　作也越踰越也類事類也孔子意曰太始以來唯有<lb/>
　隂陽而窮極理數至於不可勝紀於是一卦有一卦<lb/>
　之名一爻有一爻之名或言物象或言事變其稱名<lb/>
　也可謂紛然雜出矣而總不出乎隂陽之變是稱名<lb/>
　雖雜而未始有踰越也然嘗稽考其事類所以盡萬<lb/>
　物之變者似非上古民淳俗朴不識不知之語也盖<lb/>
　文王周公見中古以來人心日澆迷謬愈甚乃繫卦<lb/>
　爻之辭示吉凶之義憂患後世之意甚深且切其衰<lb/>
<pb n="40b"/>
　世之意邪乃知聖人制作因乎其時當伏羲之畫卦<lb/>
　凡事物之變巳無不具於其中特上古質朴無用費<lb/>
　辭至後世人情物態無所不有文王周公目擊身歴<lb/>
　慮之也深故言之也詳易之道乃無餘藴亦時之不<lb/>
　得不然也<lb/>
夫易彰往而察來而㣲顯闡幽開而當名辨物正言斷<lb/>
辭則備矣<lb/>
　此一節承上雜而不越而更言其理之備也按本義<lb/>
<pb n="41a"/>
　云而㣲顯恐當作㣲顯而開而之而亦疑有誤彰彰<lb/>
　明也闡闡𤼵也孔子意曰易既雜而不越則理無不<lb/>
　備如天道之已然者謂之往而易書卦爻之變象於<lb/>
　隂陽消息已然之理皆有以彰之人事之未然者謂<lb/>
　之來而易書卦爻之占辭於吉凶悔吝未然之幾皆<lb/>
　有以察之日用所為者顯也易則推其根於理數之<lb/>
　幽使顯者至㣲盖以人事本之天道也百姓不知者<lb/>
　幽也易則𤼵其端於事為之顯使幽者畢闡盖以天<lb/>
<pb n="41b"/>
　道用之人事也天下不可亂者名分易則於君臣父<lb/>
　子之分貴賤上下之等各當其位矣天下不可混者<lb/>
　物類易則於乾馬坤牛離火坎水之類各辨其似矣<lb/>
　以明卦爻之義則有言易之言皆本典常之道以𤼵<lb/>
　之無不中正言之正也以告吉凶之故則有辭而易<lb/>
　之辭皆因得失之情以判之無有囬惑辭之㫁也盖<lb/>
　易之理精及無形粗及有象無弗備矣而要其所以<lb/>
　備者即隂陽二物有以體其撰通其徳也乾坤不信<lb/>
<pb n="42a"/>
　為易之門耶<lb/>
其稱名也小其取類也大其㫖逺其辭文其言曲而中<lb/>
其事肆而隐因貳以濟民行以明失得之報<lb/>
　此一節承上節言理之備而詳論其妙也肆陳也貳<lb/>
　疑也報猶應也孔子意曰易辭纎悉無遺其稱名嘗<lb/>
　小矣然其所取之類皆本於乾之陽坤之隂何其大<lb/>
　也天地隂陽道徳性命散見於諸卦爻之中其㫖甚<lb/>
　逺矣而其所繫之辭經緯錯綜煥然明白何其文也<lb/>
<pb n="42b"/>
　凡委曲其辭者未必皆中於理而易之言多委曲矣<lb/>
　乃適當於義理之極致何其曲而中也将以廸人從<lb/>
　也凡敷陳其事者無有隐而不露而易之於事大小<lb/>
　本末無有不該極其敷肆矣然至理貫於其中未易<lb/>
　窺測何其肆而隐也将以啟人思也易書之曲盡其<lb/>
　妙如此盖後世民心不古情偽愛惡柏感相攻而吉<lb/>
　凶相雜疑貳紛然莫知趨避聖人因其疑貳之情欲<lb/>
　濟其行之所不及故作易定吉凶以告人明其失得<lb/>
<pb n="43a"/>
　之報使知所趨避所以濟民之陷溺者端在乎此聖<lb/>
　人慮民之心深矣乃知乾坤二卦巳包三百八十四<lb/>
　爻而文王周公卦爻之辭即伏羲之畫先天盡意後<lb/>
　天盡言而聖人開物成務之功無不同也<lb/>
易之興也其于中古乎作易者其有憂患乎是故履徳<lb/>
之基也謙徳之柄也復徳之本也恒徳之固也損徳之<lb/>
脩也益徳之裕也困徳之辨也井徳之地也巽徳之制<lb/>
也<lb/>
<pb n="43b"/>
　此一章是言易有處憂患之道在於反身脩徳而此<lb/>
　二節原易之所由興因舉九卦之徳以明其序也中<lb/>
　古謂文王時文王拘於羑里而繋彖辭孔子意曰易<lb/>
　自羲皇而肇其來逺矣然夏商之末其道中㣲易之<lb/>
　復興也其在中古之時乎當是時文王以盛徳而蒙<lb/>
　大難因演易六畫之卦而繋之彖辭以垂教萬世操<lb/>
　心危而慮變深其有憂患之思乎夫以憂患之心作<lb/>
　易則處憂患之道莫備於易矣要其道無如反身脩<lb/>
<pb n="44a"/>
　徳而脩之有序大約於九卦可槩見焉是故徳莫先<lb/>
　於立基必謹於踐履之實則身心有所受治而可以<lb/>
　為積累之漸履非徳之基乎徳基始立一有驕亢之<lb/>
　念即至隳壊必守之以謙退則有所執持而不失謙<lb/>
　非徳之柄乎既有執持又必於念慮之萌時時審幾<lb/>
　而反復於善以存養其本體故復為徳之本本既在<lb/>
　我而不能常守雖得必失又必其守之也恒久不變<lb/>
　始安固而不摇故恒為徳之固然持守雖固私欲或<lb/>
<pb n="44b"/>
　未盡去也損則懲忿窒慾以去其所本無徳於是乎<lb/>
　脩焉然脩省雖嚴天理或未盡純也益則改過遷善<lb/>
　以充其所固有德於是乎裕焉徳既至於充裕則可<lb/>
　自驗於處境矣盖當困時凡進退語黙取舍辭受之<lb/>
　間最可觀徳當義則是違理則非是困為徳之辨也<lb/>
　徳至於可以處困則可施以及物矣盖性體常定始<lb/>
　終無改而應變不窮如井之澤及於物而未嘗動焉<lb/>
　故井為徳之地也至此則凡事之來能以心順入於<lb/>
<pb n="45a"/>
　其理而裁制得宜盖事理之細㣲曲折非此心巽入<lb/>
　則所見必有未徹不無幾㣲之失惟順而能入斯化<lb/>
　裁盡妙此巽所以為徳之制也哉凡此九卦皆反身<lb/>
　脩徳以處憂患之道也要之聖人之徳純亦不已心<lb/>
　與易㑹自居平以及處憂患無非全體乎易豈僅以<lb/>
　此九卦為反身脩徳之事哉孔子苐就處憂患之道<lb/>
　而舉其近似者言之為萬世學易者之法可以見徳<lb/>
　之有序而其用無所不備耳<lb/>
<pb n="45b"/>
履和而至謙尊而光復小而辨于物恒雜而不厭損先<lb/>
難而後易益長裕而不設困窮而通井居其所而遷巽<lb/>
稱而隐履以和行謙以制禮復以自知恒以一徳損以<lb/>
逺害益以興利困以寡怨井以辨義巽以行權<lb/>
　此二節是言卦徳之妙而因以著聖人之用易也物<lb/>
　指衆隂言設是施為之意孔子意曰易以九卦為反<lb/>
　身脩徳之序而其徳之兼體用而咸備者固無乎不<lb/>
　宜也履之為道君臣上下固以各得其所為和矣而<lb/>
<pb n="46a"/>
　平易近情之中無非天理民彞之凖盖至極而無可<lb/>
　加也謙之為道卑以自牧固未嘗自處於尊而心愈<lb/>
　斂則望愈崇自光顯而不可掩也復以一陽動於羣<lb/>
　隂之下善端甚㣲似易為物之所淆而理欲界限判<lb/>
　然分明不既辨於物乎事變之來雜然不一每易至<lb/>
　於厭怠惟徳能有恒則雖處紛擾而所守常定何厭<lb/>
　之有乎損主懲忿窒慾其功固先有所甚難矣而克<lb/>
　治既久馴至私累自消後何易耶益主遷善改過其<lb/>
<pb n="46b"/>
　勢固滋長而充裕矣然積累之基皆吾固有何待於<lb/>
　施設耶身雖處困而道不與之俱困無入不自得者<lb/>
　此其窮而能通也立於不動而可以應天下之動及<lb/>
　物而不窮者井之居而能遷也至於巽以應事能劑<lb/>
　量萬物之宜而稱物平施不見表暴之迹乃所謂稱<lb/>
　而隱者也卦徳之妙如此以觀於其用則何如行已<lb/>
　若不以禮遂至乖戾惟由於自然之節文則有從容<lb/>
　順適之休此行之所以和也非履何以哉行禮若無<lb/>
<pb n="47a"/>
　節制亦為虗器惟出之以卑遜而自合於範圍之節<lb/>
　此禮之所以得其制也非謙何以哉善端所存在於<lb/>
　一念憬然自覺而其幾自此日進則復實以之植徳<lb/>
　之方在於始終純一無間而不為事物所奪則恒實<lb/>
　以之欲之日長也其為徳之害甚大有以逺之而非<lb/>
　幾不至於冒貢矣道在於用損徳之當脩也其為身<lb/>
　心之利何窮有以興之而積累自此日崇矣道在於<lb/>
　用益用困之道以自處則能盡其在我而隨遇皆安<lb/>
<pb n="47b"/>
　自無容其怨尤之意非所以寡怨乎用井之道以處<lb/>
　物則安而能慮而事至吾前自不淆於是非之正非<lb/>
　所以辨義乎若夫巽順在中則與道為體雖處變事<lb/>
　而能委曲合宜此則權之所以行而巽之用為至也<lb/>
　卦徳之用如此自非聖人能全備是徳何以能處憂<lb/>
　患而裕如哉按易卦屯坎蹇皆有處憂患之義而此<lb/>
　不之及聖人處常處變總一脩徳而已如履謙復恒<lb/>
　諸卦之徳豈待遇險難而後力行若以憂患言則困<lb/>
<pb n="48a"/>
　而不失其亨即困之一卦已不勝用矣此章隨舉九<lb/>
　卦正以見聖人之體用無不備而易之理無往不宜<lb/>
　也<lb/>
易之為書也不可逺為道也屢遷變動不居周流六虚<lb/>
上下无常剛柔相易不可為典要唯變所適其出入以<lb/>
度外内使知懼又明於憂患與故无有師保如臨父母<lb/>
初率其辭而揆其方既有典常茍非其人道不虚行<lb/>
　此一章專論玩辭觀變為學易之事而深有望於其<lb/>
<pb n="48b"/>
　人也逺猶忘也不可逺猶言不可離不居猶不止也<lb/>
　六虚六位也位未有爻曰虚卦雖六位而剛柔爻畫<lb/>
　徃來如寄非實有也故以虚言出入者以卦内外體<lb/>
　言出者自内之外徃也入者自外之内來也方道也<lb/>
　孔子意曰聖人之作易也其書所載皆天地自然之<lb/>
　理而人生日用之不可湏臾離者豈可逺乎盖易以<lb/>
　中正有常之則而隨時運動其為道也屢遷矣道不<lb/>
　外乎隂陽隂陽變動而不居其所常周流於六虚位<lb/>
<pb n="49a"/>
　之間或自上而降或由下而升而上下之无常或柔<lb/>
　來而文剛或剛上而文柔而剛柔之相易此豈可以<lb/>
　典要拘之哉唯隨時變易以從道適得其宜而巳易<lb/>
　既唯變所適故其卦體之一出一入皆道之確然不<lb/>
　可踰者範圍乎一定之矩所謂度也度之所在使人知<lb/>
　消息盈虚之理出處進退之宜出外入内惕然知所<lb/>
　戒懼而不敢妄有踰越此其為教彰彰矣而且於出<lb/>
　入以度之中又獨明憂患之事與所以致憂患之故<lb/>
<pb n="49b"/>
　而一一詳切示之使人不致迷其所徃故居則觀象<lb/>
　玩辭動則觀變玩占莫不惕然恐懼雖無師保之儆<lb/>
　戒儼如父母之臨於其上而不敢玩忽則於知懼之<lb/>
　中更有懼焉易之示人深切如此其可逺耶故善學<lb/>
　易者始由卦爻既變之辭而度卦爻之理則出入之<lb/>
　度憂患之故確有定向而不可為典要者今則既有<lb/>
　典常可以遵而行之矣然人之由辭以逹變者於無<lb/>
　定之中而求有定之體即於不變之理而神其至變<lb/>
<pb n="50a"/>
　之用是在於人之神而明之推類而長之也茍非其<lb/>
　人則易道雖日在天下而豈能虚行哉盖古者作易<lb/>
　以通神明之徳類萬物之情參伍錯綜固有以極天<lb/>
　下之變而為義類之所宗所謂百姓日用而不知者<lb/>
　也自非極深研幾之哲則不能由辭以得其意而有<lb/>
　以盡易之妙矣此道之所以重有待乎其人也<lb/>
易之為書也原始要終以為質也六爻相雜唯其時物<lb/>
也其初難知其上易知本末也初辭擬之卒成之終若<lb/>
<pb n="50b"/>
夫雜物撰徳辨是與非則非其中爻不備噫亦要存亡<lb/>
吉凶則居可知矣知者觀其象辭則思過半矣<lb/>
　此一章專論爻畫之義以示人而此四節首言立卦<lb/>
　生爻之義又析六爻之藴而掲其要也質以卦體言<lb/>
　時謂六位之時物謂隂陽中爻卦中四爻也象辭統<lb/>
　論一卦六爻之體者也孔子意曰易之為書卦立而<lb/>
　爻生焉是以全體而妙大用者也然卦有定體而爻<lb/>
　無定用原其一畫之始以要其六畫之終則内外剛<lb/>
<pb n="51a"/>
　柔無不畢備卦之體質立矣至卦有六爻或隂居陽<lb/>
　位或陽居隂位相雜而成用則唯六位之時不同而<lb/>
　事物亦異隂陽各以時成豈有定體之可執乎故以<lb/>
　時物之見於初上二爻者言初則理㣲而難知上則<lb/>
　理顯而易知盖初為卦之本其質未明上為卦之末<lb/>
　其質已著本末之分也惟難知故初爻所繫之辭必<lb/>
　取其象與占而極擬之惟易知故上爻之終但因初<lb/>
　之象占而卒成之固無煩於擬議也夫初上既足該<lb/>
<pb n="51b"/>
　始終之時物矣若夫隂陽賾亂之物雜而陳之剛柔<lb/>
　中正之徳撰而出之物有純有雜則辨其物中之是<lb/>
　與非徳有當有否則辨其徳中之是與非若是者以<lb/>
　類萬物之情以通神明之徳以明得失之報洵非中<lb/>
　四爻不備也總而論之六爻既備則天道存亡人事<lb/>
　吉凶之理具焉噫人亦要其存亡吉凶之所歸則六<lb/>
　爻之義居然可洞晰而無疑矣又況於智者能見事<lb/>
　於未形雖不必徧觀六爻但觀卦首之彖辭則存亡<lb/>
<pb n="52a"/>
　吉凶之理具於全體中者已得其槩所思不已過半<lb/>
　矣哉要之天下不皆知者所以聖人作易既設卦而<lb/>
　復陳爻舉凡天道之消長人事之得失闡𤼵詳明使<lb/>
　天下後世知所趨避此聖人所以立開物成務之極<lb/>
　也<lb/>
二與四同功而異位其善不同二多譽四多懼近也柔<lb/>
之為道不利逺者其要无咎其用柔中也三與五同功<lb/>
而異位三多凶五多功貴賤之等也其柔危其剛勝邪<lb/>
<pb n="52b"/>
　此二節又申論中四爻之義也近謂四近君也柔指<lb/>
　六言剛指九言孔子意曰易書卦爻之義藴固理無<lb/>
　不備矣更以二四言之二與四皆隂爻同有柔順之<lb/>
　事功然所處之位則異故其善有不同二多聲譽而<lb/>
　四則多恐懼焉盖四之位近於五動則有逼上之嫌<lb/>
　所以多懼也然論柔之為道必附陽剛而後能自立<lb/>
　逺則難援本不利於逺者二柔而逺於五乃其要歸<lb/>
　於无咎而多譽則以二居下體之中其用柔得中故<lb/>
<pb n="53a"/>
　也夫觀二之多譽由於得中則四之多懼又豈獨以<lb/>
　近君之故乎更以三五言之三與五皆陽爻同有陽<lb/>
　剛之事功然所處之位則異故三多凶危而五則多<lb/>
　功能焉盖五為君位而貴獨操得為之權三為臣位<lb/>
　而賤有難自擅之勢貴賤之等殊也要之三五皆陽<lb/>
　位以柔居之懦弱不足以有為三固多凶五亦安能<lb/>
　多功鮮有不危者矣惟以剛居之强毅始足以有濟<lb/>
　五固多功三亦不至多凶豈有不能勝其事者耶夫<lb/>
<pb n="53b"/>
　逺近貴賤物也剛柔中正徳也懼譽凶功是非之辨<lb/>
　也惟中四爻悉備之學易者洵不可不加之意也觀<lb/>
　孔子之言是可見人臣當以剛中之徳佐君有為而<lb/>
　人君任天下之重臨御兆民曰有萬幾尤必剛健奮<lb/>
　𤼵以作於上則股肱良而庻事康天下未有不治者<lb/>
　矣<lb/>
易之為書也廣大悉備有天道焉有人道焉有地道焉<lb/>
兼三才而兩之故六六者非它也三才之道也道有變<lb/>
<pb n="54a"/>
動故曰爻爻有等故曰物物相雜故曰文文不當故吉<lb/>
凶生焉<lb/>
　此一章言易具天地人之道也變動謂卦之一體非<lb/>
　指隂陽老少之變也物指隂陽言不當謂爻不當位<lb/>
　也孔子意曰易之為書以綂體言則渾淪而無外極<lb/>
　其廣大以條理言則細宻而無遺又悉備也盖天下<lb/>
　之道天地人盡之矣方易之三畫成卦上畫有天之<lb/>
　道焉中畫有人之道焉下畫有地之道焉是三畫已<lb/>
<pb n="54b"/>
　具三才矣又兼三才而兩之故有六畫是六畫者非<lb/>
　它也上二爻即天道之兼隂與陽中二爻即人道之<lb/>
　兼仁與義下二爻即地道之兼柔與剛固三才之道<lb/>
　也夫道之變動不居如乾之六畫潛見惕躍飛亢之<lb/>
　類各得卦之一體是皆道之變動而謂之爻爻有逺<lb/>
　近貴賤之等級森然齊列判然分晰故謂之物物之<lb/>
　剛間乎柔柔間乎剛六位雜陳經緯燦然故謂之文<lb/>
　是文也有柔居剛位剛居柔位而未必當者亦有純<lb/>
<pb n="55a"/>
　剛純柔而位未必皆當者故吉凶生於其間而為人<lb/>
　事得失之象焉是則爻也物也文也吉凶也皆道之<lb/>
　所出而三才之所統貫也易誠廣大悉備矣哉按孔<lb/>
　子以天地人為三才才之為言以其能有為而為萬<lb/>
　物之所利賴也天地以覆載萬物為功聖人承天地<lb/>
　以成萬物使莫不得其所故中庸言至誠盡人物之<lb/>
　性而可以参贊化育斯所以綂三才而建極也歟<lb/>
易之興也其當殷之末世周之盛徳邪當文王與紂之<lb/>
<pb n="55b"/>
事邪是故其辭危危者使平易者使傾其道甚大百物<lb/>
不廢懼以終始其要无咎此之謂易之道也<lb/>
　此一章原易興於文王而𤼵其所以教人之旨也孔<lb/>
　子意曰易之所從來逺矣其復興也時當殷之末世<lb/>
　周之盛徳而其事當文王與紂之事耶盖末世則人<lb/>
　之詐偽滋熾盛徳則易之道有自傳文王以聖人之<lb/>
　盛徳為紂囚於羑里於是處憂患而作易故其所繫<lb/>
　之辭皆有危懼之意凡危懼者能使之平安亨利吉<lb/>
<pb n="56a"/>
　无咎是也慢易者能使之傾覆悔吝凶害是也盖出<lb/>
　於理勢之自然若或使之是其道為甚大舉天下百<lb/>
　物之理平未有不生於危傾未有不生於易者禍福<lb/>
　之由皆有必然誰能廢之故文王之作易不過教人<lb/>
　以危懼存心終如其始則其要歸於无咎而有平無<lb/>
　傾矣此之謂易之道也此聖人與民同患之心存於<lb/>
　易書之内者也按孔子又嘗言天之生物必因材而<lb/>
　篤栽者培之傾者覆之而書仲虺之誥亦以殖有禮<lb/>
<pb n="56b"/>
　覆昏暴為慎終惟始之戒其與此之言危平易傾懼<lb/>
　以終始義有相𤼵明者矣<lb/>
夫乾天下之至健也徳行恒易以知險夫坤天下之至<lb/>
順也徳行恒簡以知阻能説諸心能研諸侯之慮定天<lb/>
下之吉凶成天下之亹亹者是故變化云為吉事有祥<lb/>
象事知噐占事知來天地設位聖人成能人謀鬼謀百<lb/>
姓與能<lb/>
　此一章總言作易教人之功而此四節先言聖人體<lb/>
<pb n="57a"/>
　易簡之理於心可以無卜筮而知吉凶次言聖人作<lb/>
　易以成天地之能而使百姓皆與其能者不外此易<lb/>
　簡之理也徳是乾坤藴諸心者行是乾坤見諸事者<lb/>
　侯之二字衍文亹亹是不倦於趨避之意孔子意曰<lb/>
　夫易乾坤而巳矣自其純乎理者名乾乾則自強不<lb/>
　息天下之至健也以此至健之徳見之於行易固易<lb/>
　也即難亦無弗易而見為恒易易本無險故凡險之<lb/>
　幾舉歸坐照以坦蕩明白之𠂻燭之而有餘不待險<lb/>
<pb n="57b"/>
　而知自能見險而不陷也自其順於理者名坤坤則<lb/>
　安貞無為天下之至順也以此至順之徳見之於行<lb/>
　簡固簡也即煩亦無弗簡而見為恒簡簡本無阻故<lb/>
　凡阻之幾無不洞晰以卑約敬慎之念處之而無碍<lb/>
　不待阻而知自能遇阻而不困也然此知險知阻豈<lb/>
　徒知之而巳哉是有其能矣聖人於未事時心與理<lb/>
　㑹融洽於中而莫可言喻能以易簡悦諸心焉及應<lb/>
　事時理因慮審精晰於中而無所参雜能以易簡研<lb/>
<pb n="58a"/>
　諸慮焉惟悦心是以吉凶之理皆吾心所素藏險阻<lb/>
　與否無不先知之而吉凶有不定乎惟研諸慮是<lb/>
　以趨避之幾皆吾慮所宻察險阻與否無不預决之<lb/>
　而亹亹有不成乎夫既悦心研慮定吉凶成亹亹而<lb/>
　其自然之知又可進推矣是故在天道有盈虚消息<lb/>
　而變化以成在人事有語黙動静而云為以起此理<lb/>
　之顯者也至天道人事各有吉事必有禎祥以徴其<lb/>
　感應如變化有吉則祥徴見於垂象云為有吉則祥<lb/>
<pb n="58b"/>
　徴動於四體此理之微者也其在聖人理之顯者循<lb/>
　迹觀變比擬其象於既徃則一定之理所謂器者周<lb/>
　知而不爽矣理之微者窮幽察隐推驗其占於将然<lb/>
　則先兆之幾所謂來者早知而不惑矣若是者聖人<lb/>
　之能事不假卜筮而知吉凶百姓何由與能乎試觀<lb/>
　天地設位日以易簡之理昭然示人不能使人皆以<lb/>
　易知險以簡知阻是其能猶缺陷而未成也惟聖人<lb/>
　闡明此理畫卦繫辭作為易書贊天地所不及教萬<lb/>
<pb n="59a"/>
　世於無窮以成天地之能焉由是人欲定吉凶成亹<lb/>
　亹者既先人謀以審其是非而趨避未决又抱蓍問<lb/>
　易繼之以鬼謀則吉凶可定亹亹可成而聖人知險<lb/>
　知阻之能百姓雖愚皆得與之此聖人所以成能者<lb/>
　也要之成能者成之以此易此簡而與能者亦不外<lb/>
　此易知險簡知阻之能也己<lb/>
八卦以象告爻彖以情言剛柔雜居而吉凶可見矣變<lb/>
動以利言吉凶以情遷是故愛惡相攻而吉凶生逺近<lb/>
<pb n="59b"/>
相取而悔吝生情偽相感而利害生凡易之情近而不<lb/>
相得則凶或害之悔且吝將叛者其辭慙中心疑者其<lb/>
辭枝吉人之辭寡躁人之辭多誣善之人其辭游失其<lb/>
守者其辭屈<lb/>
　此三節首二節言聖人成能之事使人由卜筮以知<lb/>
　吉凶末節即人之辭以明卦爻之辭也告告此險阻<lb/>
　言言此險阻也相攻是兩情相觸相取是强為要結<lb/>
　叛背理也疑可否未决枝兩歧不一失其守無操持<lb/>
<pb n="60a"/>
　也孔子意曰夫聖人成能其事何如天地之精非畫<lb/>
　無以示先天畫八卦或以純隂純陽之象告或以雜<lb/>
　隂雜陽之象告矣卦畫之藴非辭無以𤼵後天係爻<lb/>
　彖或以全體之情言或以一節之情言矣夫象所告<lb/>
　情所言不過欲人知險知阻以趨避吉凶耳而吉凶<lb/>
　於何見之卦爻中剛柔雜居如初三五剛也或雜之<lb/>
　以柔二四上柔也或雜之以剛雜居而當位中正則<lb/>
　順理而得雜居而不當位不中正則逆理而失吉凶<lb/>
<pb n="60b"/>
　不於此昭然可見乎然是吉凶也由象辭以見其體<lb/>
　必因變占以逹其用方揲蓍求卦之初隂陽老少變<lb/>
　動而未定雖未成卦爻而趨避之利已寓言吉固利<lb/>
　言凶而使人避亦利也及求卦既成占决巳著遂分<lb/>
　吉凶卦爻之情有消息當否之異而辭之吉凶因焉<lb/>
　非以情遷乎情遷何如如卦爻中正相與是愛相攻<lb/>
　也情孚而理順故吉生如不以中正相與是惡相攻<lb/>
　也情乖而理拂故凶生吉凶以愛惡之情遷矣至於<lb/>
<pb n="61a"/>
　吉凶未判曰悔吝吉凶方萌曰利害又何從生也以<lb/>
　逺相取則情雖合而病於疎以近相取則情或暌而<lb/>
　嫌於妄悔吝不由此生乎以情相感則交以道義而<lb/>
　利生以偽相感則合以私邪而害生利害不由此而<lb/>
　生乎悔吝利害又以逺近情偽之情遷矣要之凡易<lb/>
　之情固貴近而相得或逺而不相得亦無害也惟近<lb/>
　而不相得則以惡相攻所以致凶也以偽相感所以<lb/>
　致害也且以不善相取所以致悔吝也夫悔吝利害<lb/>
<pb n="61b"/>
　皆吉凶之屬各推其情如此故曰吉凶以情遷可見<lb/>
　聖人作易以成能而衆人必由卜筮以知吉凶者此<lb/>
　也夫所謂情遷者豈特卦爻之辭為然即凡人之辭<lb/>
　亦可見矣理在人心本自難昧如叛正理者其心多<lb/>
　愧而辭慚恧理有可否豈宜遷就如疑正理者其心<lb/>
　多惑而辭枝離有徳之吉人養深蓄䆳言不妄𤼵而<lb/>
　辭寡無徳之躁人輕浮淺露言不由衷而辭多謗善<lb/>
　為惡者毁譽失當其辭浮游而不實失所執守者神<lb/>
<pb n="62a"/>
　　氣沮喪其辭屈抑而不伸凡此皆人之辭以情遷者<lb/>
　　也由人之辭以推卦爻之辭則險阻自無遯情此聖<lb/>
　　人所以成能百姓所以與能者其為知險知阻一而<lb/>
　　已矣按洪範惟皇作極凡厥庻民不罹於咎其即此<lb/>
　　作易教人之義也夫<lb/>
　<lb/>
　<lb/>
　<lb/>
<pb n="62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講易經觧義卷十七<lb/>
</p>
<p>
</p>
  </div>
</body>
</text>
</TEI>
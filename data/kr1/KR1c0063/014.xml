<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩瀋卷十四</head> <lb/>
    <p>
<pb n="1a"/>
欽定四庫全書<lb/>
　詩瀋卷十四<lb/>
　　　　　　　　　柳州府知府范家相撰<lb/>
　小雅<lb/>
　　桑扈<lb/>
左傳衛侯享苦成叔甯惠子相苦成叔傲惠子曰彼交<lb/>
匪傲萬福來求今夫子傲取禍之道也鄭伯享趙孟于<lb/>
垂隴公孫叚賦桑扈趙孟曰匪交匪傲福將焉往合觀<lb/>
<pb n="1b"/>
之可知此詩之義矣葢天子饗諸侯而訓之<lb/>
三章言不斂戢又不畏難則受福不多下章言交而匪<lb/>
傲必不斂戢而畏難而結之曰萬福來求正言傲不可<lb/>
長福不可以妄干<lb/>
　　鴛鴦<lb/>
此固非刺幽之詩但朱子以為諸侯之荅桑扈則乘馬<lb/>
在廏無指矣葢因諸侯來朝錫以乘馬而美之之詞鴛<lb/>
鴦馴而易養喻諸侯之順命<lb/>
<pb n="2a"/>
戢其左翼韓詩戢犍也謂犍其噣于左也鳥之宿者皆<lb/>
插其噣于左翼喻其安靜之意<lb/>
　　頍弁<lb/>
天子燕異姓服𤣥冠燕同姓服皮弁有頍者弁是燕同<lb/>
姓也三章因燕同姓而及親戚與伐木之燕正同<lb/>
酒㫖殽嘉兄弟舅甥畢集燕之樂也乃詩云未見而憂<lb/>
心奕奕既見而庶幾悦懌似有感嘆暌隔之意焉且三<lb/>
章言如彼雨雪先集維霰因而慮死喪之無日明非愷<lb/>
<pb n="2b"/>
樂之音矣然常棣不言死喪之威兄弟孔懷乎手足天<lb/>
性休戚相關逾時不見憂即隨之死喪無日無幾相見<lb/>
猶云百年易盡老病無時當長聚以為歡耳古人之詩<lb/>
語語發乎至情豈以宴會而必為吉祥之詞哉<lb/>
　　車舝<lb/>
此序但以為大夫刺幽後序遂云褒姒嫉妬無道並進<lb/>
讒邪敗國德澤不加于民皆非詩意集傳泛指人主燕<lb/>
樂新昏意不主刺也竊以髙山景行四句書傳引之最<lb/>
<pb n="3a"/>
多表記述夫子之言曰詩之好仁如此鄉道而行不中<lb/>
道而廢不知老之將至嘉其能好德也首句德音來括<lb/>
繼曰令德來敎葢好德之誠情見乎詞如此瞻髙山而<lb/>
仰止意必有所指當是王將行昏禮詩人欲得淑女以<lb/>
配君子非美詞也當依序作刺幽意在方娶褒姒時與<lb/>
首章思德音之來括而有飢渴之殷二章未卜季女之<lb/>
賢否而姑為燕喜之歡非但疑之且以慮之矣然猶望<lb/>
之于後也言苟有令德之來敎好之將無厭射之時也<lb/>
<pb n="3b"/>
雖無德與女式歌且舞又進而勸之四章反復如話<lb/>
髙山人所共仰景行人所共行豈有美德在望而人不<lb/>
矜式之理其㫖甚明善讀詩者當審其命意所在合全<lb/>
篇而求其歸重之詞<lb/>
　　青蠅<lb/>
詩曰交亂四國言讒人之多也姜炳璋曰漢昌邑王夢<lb/>
青蠅之矢積東西房可五六石以問龔遂遂引此詩曰<lb/>
陛下讒人衆多青蠅惡矣惡即矢也漢成建始中有青<lb/>
<pb n="4a"/>
蠅垂萬數集未央宫朝者坐陸氏詩學云詩人偶爾寄<lb/>
興而昌邑信讒夜夢蠅矢明皇友愛殿集鶺鴒一經品<lb/>
題物以類應可昧其㫖乎<lb/>
　　賓筵<lb/>
序云武公刺時後序指為刺幽説詳大雅抑詩韓序但<lb/>
以為武公飲酒悔過則與詩文又不類考大射禮公以<lb/>
大夫為賓大夫以士為賓與祭之立賓也同王射以卿<lb/>
為賓武公入為王卿故詩首賓筵也後三章極言賓醉<lb/>
<pb n="4b"/>
之失而不及主祭主射者不敢斥言王之湛樂微言諷<lb/>
諫非悔過也<lb/>
首章毛主燕射鄭主祭射當依鄭氏葢天子將祭必先<lb/>
擇射澤宫也朱子從崔靈恩分以為二上章因大射而<lb/>
飲下章因時祭而飲但詩云以奏爾時非時祭也入又<lb/>
加爵禮成而美之以時猶楚茨所云孔惠孔時也烝衎<lb/>
烈祖二句直接發彼有的説下明是因祭而射不分為<lb/>
二<lb/>
<pb n="5a"/>
以洽百禮謂天下諸侯之所獻三牲魚腊四海九州之<lb/>
美味無所不備也有壬有林禮儀之盛如此以金錫圭<lb/>
璧之身當此大射與祭豈有屢舞讙呶之事其為托諫<lb/>
至明<lb/>
賓載手仇<hi>讀如㪺</hi>謂賓弟子手自酌酒舉觶于長賔以醻<lb/>
主也室人入又謂兄弟之子又舉觶于主以醻賔也是<lb/>
旅酬之禮承上各奏爾能説下集傳從箋為獻尸之酌<lb/>
亦非<lb/>
<pb n="5b"/>
彼醉不臧不醉反恥謂彼醉者之不臧反以不醉為可<lb/>
恥也式勿從謂毋俾太怠式法也立之法勿使太怠如<lb/>
下云俾出童羖屢舞僛僛即不臧太怠也君子飲三爵<lb/>
而油油斯尚慮昏而不記矧敢多而又飲乎<lb/>
姜氏<hi>炳璋</hi>曰鐘鼓既設是貫串上下語大射之樂八音皆<lb/>
備以鐘鼓為大綱公升即席奏肆夏一也主人升舉席<lb/>
獻公公拜受爵而奏肆夏乃行醻禮二也旅酬後獻工<lb/>
工歌鹿鳴三終下管新宫三終三也射畢又為羣臣舉旅<lb/>
<pb n="6a"/>
酬既燕復射其禮殺射畢有無算爵無算飲四也賓出<lb/>
奏陔夏五也公入奏驁夏六也皆于鐘鼓既設中統之<lb/>
　　魚藻<lb/>
此與采菽皆無刺王之意魚在藻而但見其首猶諸侯<lb/>
之侍飲莫不仰首而視王也有莘其尾燕畢而退其行<lb/>
衆也依于其蒲諸侯之歸于其居也當依集傳為王燕<lb/>
諸侯而諸侯美之之詞<lb/>
　　采菽<lb/>
<pb n="6b"/>
韋昭以為王賜諸侯命服之樂孔叢子亦曰采菽明王<lb/>
所以燕諸侯也當從古説無疑但未知何王之詩何楷<lb/>
的指康王然疑則闕之<lb/>
采菽者采其葉以為藿芼牲以為鉶羮而饗賓當依鄭<lb/>
箋采芹亦以為葅皆興而兼賦四章以維柞之枝興率<lb/>
從之人之多五章以舟之維繫輕泛興諸侯之欵留而<lb/>
優游各有深義彼交匪紓嘉其敬共殿天子之邦勗其<lb/>
矢侯職而藩王室也<lb/>
<pb n="7a"/>
　　角弓<lb/>
周之興也伐木歌于上其衰也角弓刺于下封建非聖<lb/>
人之得已恃乎人主之維繫耳一本九族之不親無以<lb/>
敎親睦即以之起亂萌可不慎歟<lb/>
上四章責其逺兄弟下四章責其親小人事必相因而<lb/>
至小人不讒骨肉無以固其寵奸佞多用此術范睢直<lb/>
以此取秦丞相矣<lb/>
以老馬為駒後必輸載也如食過飽宜其反饇如飲已<lb/>
<pb n="7b"/>
醉唯酌孔取譏其悞讒而自貽伊戚也于是敎猱升木<lb/>
如塗塗附盤踞固結益不可解矣嗟彼君子豈無徽猷<lb/>
可挽救乎無如小人之是屬何二章一串<lb/>
莫肯下遺<hi>鄭讀如隨</hi>謂小人莫肯以禮相卑下隨從于人也<lb/>
見睍曰消敗將立致夫既驕且亂焉有不敗哉<lb/>
　　菀柳<lb/>
菀柳不息行人喻人主不庇下民也上帝指君也蹈動<lb/>
也<hi>古注</hi>謂其心變動無常我其無自親暱以取罪戾也彼<lb/>
<pb n="8a"/>
人之心于何其臻正是變動處俾予靖之後予極焉言<lb/>
非但親暱也即使靖共在位後將使予無所不至如三<lb/>
章所云居以凶矜是也鳥飛傅天明將逺舉矣<lb/>
　　彼都人士<lb/>
此詩緇衣所引甚明葢東遷之後在雒之民思古之長<lb/>
民于西京者衣服不貳從容有常瞻望而咨嗟也曰行<lb/>
歸于周萬民所望責大家即以責平王<lb/>
狐裘黄黄士大夫之盛服行歸于周歸周京也臺笠緇<lb/>
<pb n="8b"/>
撮賤者之服彼君子女綢直如髪言女之首飾細密而<lb/>
直一如髪之本然不加髲髢為髙髻也<hi>解頤新語</hi>尹姞周之<lb/>
大族充耳琇實貴者之飾垂帶而厲巻髪如蠆則兼貴<lb/>
賤士女言之<lb/>
　　采緑<lb/>
緑即今之木賊草古注王芻也郭璞又謂是菜名即今<lb/>
之腳莎未知孰是終朝采緑尚將歸沐以待君子望之<lb/>
切也五日者期之近乃六日而猶不卜其至否則期之<lb/>
<pb n="9a"/>
逺者益不可詹卜矣或曰君子行役之地期于五日耳<lb/>
不意六日猶未至家則歸將無定矣亦通<lb/>
之子之在家也薄言往狩我為之韔其弓薄言往釣我<lb/>
為之綸其繩倡隨之樂如在目前矣且之子之善釣也<lb/>
其釣維何維魴及鱮我未嘗不往觀而羨美今則久無<lb/>
此事矣葢托為婦念夫之詞以刺王<lb/>
　　黍苗<lb/>
鄭氏謂陳宣王之德述召伯之功以刺幽王本古序也<lb/>
<pb n="9b"/>
按通篇不見刺意亦經師之移失次第而并失其原序<lb/>
也韋昭謂召伯述職勞來諸侯則三家原作宣王時詩<lb/>
朱子謂與崧髙蒸民相表裏是也葢因營謝而勞諸侯<lb/>
美召伯即以美宣王<lb/>
　　隰桑<lb/>
以隰桑之阿難興君子之容儀可親心乎愛遐不謂既<lb/>
見而欲罄其言也昔者君子逺隔但心藏而不忘明其<lb/>
傾慕且以道其慰幸也左傳鄭伯享趙孟于垂隴子産<lb/>
<pb n="10a"/>
賦此詩趙孟曰武請受其卒章葢願鄭伯之盡言相告<lb/>
也通篇亦不見刺意<lb/>
　　白華<lb/>
周人悲申后之將廢而代為之詞猶相如之長門賦也<lb/>
曰白華漚以成菅猶束之以白茅之潔雖有絲麻毋棄<lb/>
菅蒯之意也何之子之逺我俾我獨處而無依乎<lb/>
英英之雲菅茅猶得上霑膏露王之逺我如此殆菅茅<lb/>
之不若也欲問天而無路信舉步之艱難空使我圖維<lb/>
<pb n="10b"/>
而不置也<lb/>
滮池尚浸稻田桑薪尚堪燎爐一以喻王一以自喻也<lb/>
鼓鐘必聞于外明宫中之事外人罔不盡知念子之逺<lb/>
我而懆懆竟使我邁邁而不顧也<lb/>
鶖反居梁而鶴則在林念古之碩人實勞我心昔者如<lb/>
鴛鴦之並飛而戢其左翼今則中道而二三其德昔我<lb/>
乘石以履車今則無石而履卑之子無良乃至于此匪<lb/>
但勞我心而且俾我病兮<lb/>
<pb n="11a"/>
鄭箋龍漦化黿之説孔疏以帝王世紀証之知褒姒之<lb/>
在母腹凡五十年而生葢厲王末年發漦童妾未既齔<lb/>
而遭之<hi>女七歳毁齒六歲未既齔</hi>既笄而孕則十五歲也幽之三年<lb/>
褒姒甫十四娶之入宫中歴宣王三十六年共和十四<lb/>
年距流彘之歲實五十年計褒姒之母懷孕四十二年<lb/>
其生褒姒年五十六矣恐古書紀載傳訛不可深信聊<lb/>
附於此<lb/>
　　緜蠻<lb/>
<pb n="11b"/>
董子曰先飲食而後敎誨言治人也當時民之不治甚<lb/>
矣道途疲命之小人昔者先王養之井田飲之食之升<lb/>
之學校敎之誨之其秀良者後車載之以入貢于王朝<lb/>
今則呻吟太息不如黄鳥之緜蠻得止息于丘阿豈不<lb/>
傷哉<lb/>
　　瓠葉<lb/>
瓠即匏也埤雅釋匏有三種而實則一幡幡初生之葉<lb/>
豈可熟之以為葅有兔斯首朱子謂即數魚言尾之意<lb/>
<pb n="12a"/>
然何不曰有兔一首乎按内則曰兔去凥去尻則尚首<lb/>
也凡雉兔皆有芼芼和也凡和春多酸夏多苦夏初瓠<lb/>
葉之苦宜和兔首此古人不以微薄廢禮之意鄭伯享<lb/>
趙孟趙孟賦瓠葉穆叔曰趙孟欲一獻子其從之注謂<lb/>
古人不以微物廢禮是也先言瓠葉而後兔首因時以<lb/>
起興也重在兔首故獻賓醻賓單言炮燔兔首　後漢<lb/>
劉昆每春秋饗射備列典儀以素木瓠葉為俎豆桑弧<lb/>
蒿矢以射兔首則此詩或即古人饗射之樂乎<lb/>
<pb n="12b"/>
　　漸漸之石<lb/>
東征在幽王時無可考唯左傳載椒舉之言曰幽王為<lb/>
太室之盟戎狄叛之殆即此事若東遷以後益無暇經<lb/>
營四方矣<lb/>
不遑朝謂朝下令而朝即行不遑出并不遑出車之在<lb/>
牧矣極言軍期之迫豕本水畜而羣涉于波鬱烝之氣<lb/>
使然滂沱之徵也南方之豕蹢皆白北方皆黑其穀洛<lb/>
溢之兆歟<lb/>
<pb n="13a"/>
　　苕之華<lb/>
陵苕原隰皆有非僅附之喬木者其華紫赤今則芸黄<lb/>
摇落即在目前喻亂亡死喪之無日不久同歸于盡也<lb/>
牂羊墳首野無青草之故三星在□水無魚鼈可知生<lb/>
意盡矣<lb/>
　　何草不黄<lb/>
幽王征伐之事不見古史以此三詩觀之則其殘民以<lb/>
逞者非一詩即史也匪兕匪虎有芃者狐皆賦而兼比<lb/>
<pb n="13b"/>
率彼曠野驅戮有如虎兕芃狐是何人之不矜者而王<lb/>
則忍之矣<lb/>
　<lb/>
　<lb/>
　<lb/>
　<lb/>
　<lb/>
　詩瀋巻十四<lb/>
</p>
<p>
</p>
  </div>
</body>
</text>
</TEI>
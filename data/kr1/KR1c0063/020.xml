<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩瀋卷二十</head> <lb/>
    <p>
<pb n="1a"/>
欽定四庫全書<lb/>
　詩瀋卷二十<lb/>
　　　　　　　　　　栁州府知府范家相撰<lb/>
　魯頌<lb/>
　　總論<lb/>
魯之郊禘非成王之賜伯禽之受先儒之説有五子曰<lb/>
魯之郊禘非禮也周公其衰矣但言魯之郊禘不言成<lb/>
玉賜魯郊禘一也明堂位祭統皆出漢儒賜祭之文在<lb/>
<pb n="1b"/>
漢文分封三王已著其說雖非劉歆之偽竄而實未見<lb/>
之經傳<hi>尚書三傳</hi>不可取信二也自伯禽至魯恵公凡二十<lb/>
二世始請郊廟平王使史角止之使成王賜魯郊禘在<lb/>
恵先公何必請命平王亦安能止之故春秋自𨼆桓莊以<lb/>
下並無卜郊卜禘有事於太廟之文而僖公八年後遂<lb/>
一一書之可知僭自僖公三也即以詩證之閟宫三章<lb/>
首述分封但云錫之山川土田附庸不言賜祭下乃云<lb/>
周公之孫荘公之子龍旂承祀明明指出禘始僖公四<lb/>
<pb n="2a"/>
也如郊禘始自伯禽何以無頌詩貽後而獨有閟宮一<lb/>
篇即此可見魯之先公無重祭五也考僖公之前惟閔<lb/>
公二年書禘者一乃是吉禘非大禘是賊臣慶父所爲<lb/>
正僣亂之漸至僖公遂公言賜祭若固有之僭郊因以<lb/>
僭頌詩曰是饗是宜言外豈無微詞㦯曰𨼆公四年初<lb/>
獻六羽正是僭郊之始蓋𨼆公於周桓王時業已得請<lb/>
而不敢舉行至僖公乃居然行之是亦一説要不得謂<lb/>
郊禘始自伯禽也<lb/>
<pb n="2b"/>
後序謂季孫行父請命於周史克作頌考行父於宣公<lb/>
六年始見於經至襄公六年卒左氏稱其相三君<hi>宣成襄</hi>
而無私積若僖公時安有行父適周之事史克即里革<lb/>
與行父同時恐請命作頌别有其人而傳訛耳然僖之<lb/>
僭郊作頌即此亦是明証<lb/>
頌皆祭祀之樂章體荘曲短而魯頌専美其君有似變<lb/>
風變雅是頌之變也僖在魯稱賢君而春秋所書如城<lb/>
項伐邾取濟西田與夫人姜氏如齊㑹齊侯其失非一<lb/>
<pb n="3a"/>
而僭郊作頌其罪尤大<lb/>
　　駉<lb/>
古者天子諸侯皆重牧事宣王中興雅有考牧衞文渡<lb/>
河風美騋牝故詩人即就駉牧以美僖公曰思無邪曰<lb/>
思無疆猶定之言秉心塞淵即駉牧之用心如是而他<lb/>
可知矣<lb/>
季氏本曰詩所叙之馬凡十六種毛公謂諸侯六閑馬<lb/>
四等首章為良馬二爲戎馬三為田馬四為駑馬考經<lb/>
<pb n="3b"/>
文不言馬之髙下而皆曰牡至扵車則曰彭彭伾伾繹<lb/>
繹祛祛皆言其有力而能勝車未見有四等之分也按<lb/>
三章驒駱駵雒固未即是戎馬若四章之駰驔騢魚益<lb/>
非駑馬可知彭山之説是也<lb/>
　　有駜<lb/>
序曰頌僖公君臣之有道也李迂仲曰僖之賢臣惟季<lb/>
友臧文仲而已季友不死子般之難文仲有三不仁三<lb/>
不知安得為有道乎按三章俱君臣燕樂之詞亦不見<lb/>
<pb n="4a"/>
稱其有道意以僖公重農飬士上下和睦而美之乎<lb/>
　　泮水<lb/>
序謂僖公能脩泮宮言外已無餘義采芹采藻小大從<lb/>
公而匪怒伊教當此學校廢弛之日僖能愛賢育才如<lb/>
此可謂加人一等但詩多溢美耳<lb/>
平淮夷一事叙至四章之多考僖公十三年從齊桓㑹<lb/>
于鹹討淮夷之病杞十六年又從齊桓㑹于淮討淮夷<lb/>
之病鄫只此二事皆因人成事他無可考所謂獻馘獻<lb/>
<pb n="4b"/>
囚及元龜象齒等語悉非實録或以末章式固爾猶淮<lb/>
夷卒獲二句疑為未定之辭益是强説<lb/>
按詩凡八章首三章美公之脩泮宮者已畢四章美其<lb/>
允文允武昭假烈祖而曰靡有不孝是美其能紹文武<lb/>
周公伯禽之業也夫泮宮者伯禽始封于魯之所作非<lb/>
作自僖公但僖公重修之耳五章首曰明明魯侯既作<lb/>
泮宮是追叙伯禽始作泮宮甚明然則淮夷卒獲獻馘<lb/>
獻囚皆叙伯禽之事無疑矣尚書費誓叙曰伯禽宅曲<lb/>
<pb n="5a"/>
阜淮夷並興東郊不開作費誓其文曰徂茲淮夷徐戎<lb/>
並興正與作泮宮服淮夷語語印合蓋追述前勛以美<lb/>
公之能復舊業耳末言懷我好音來獻其琛意僖公時<lb/>
淮夷尚能脩職備賂而詩特侈言之<lb/>
　　閟宮<lb/>
閟宮非姜嫄與閔公廟也詩首言后稷太王繼及文武<lb/>
以逮文公三章總言龍旂承祀則非一廟可知况下云<lb/>
春秋匪懈夏而楅衡秋而載甞是時祭也云皇皇后帝<lb/>
<pb n="5b"/>
皇祖后稷享以騂犠是孟春郊祀也云周公皇祖亦其<lb/>
福女是祭太祖也其祭非一則廟亦匪一蓋僖公大脩<lb/>
羣廟故歴舉而美之當從集傳泛指羣廟<lb/>
顧氏絳曰太王當武丁祖甲之世殷道未衰何從翦商<lb/>
詩特本王迹所基而侈言之猶泰誓言命我文考肅將<lb/>
天威康誥言天乃大命文王殪戎殷也<lb/>
三章自王曰叔父至土田附庸述成王命伯禽之詞自<lb/>
周公之孫以下言伯禽郊天配祖之事四章自秋而載<lb/>
<pb n="6a"/>
甞至萬舞洋洋言祭之盡禮自孝孫有慶以下言祭之<lb/>
獲福可見僣郊實始僖公詩文顯然李迂仲曰春秋書<lb/>
郊多矣皆譏其僭而詩乃美之左氏曰皇皇后帝皇祖<lb/>
后稷君子曰禮謂其后稷親而先帝也不知諸侯用郊<lb/>
禘果可以為禮乎僖三十一年四月四卜郊不從乃免<lb/>
牲以四月而卜郊卜至於四安在其爲春秋匪懈享祀<lb/>
不忒也哉安溪詩所曰春秋自𨼆桓以下不書郊知魯<lb/>
之郊自僖公始其可謂成王之錫周公乎公羊曰魯郊<lb/>
<pb n="6b"/>
非禮也<lb/>
龍旂承祀曺氏曰司常言日月為常王建之交龍爲旂<lb/>
侯建之僖雖僭郊猶以龍旂承祀不建太常甚明乃明<lb/>
堂位直曰日月之章則又過矣按詩明著此四字言建<lb/>
龍旂者乃祭上帝而接之曰是饗是宜是美即為諷也<lb/>
魯之禘與周微異萬氏斯同曰公羊傳於文二年八月<lb/>
大事于太廟曰大祫也大祫即禘也又曰毁廟之主陳<lb/>
於太廟未毁廟之主皆升合食於太祖則下及羣祖與<lb/>
<pb n="7a"/>
天子同推所自出與天子異明堂位言季夏六月以禘<lb/>
禮祀周公於太廟言禘禮止言周公則不推所出也此<lb/>
詩既曰周公又曰皇祖朱子曰皇祖羣公也合已祧未<lb/>
祧之主其為禘可知不言文王不推所出也<lb/>
集傳曰白牡爲周公之牲騂剛為魯公之牲周公有王<lb/>
禮故不敢與文武同魯公則無所嫌故曰騂剛羅長源<lb/>
曰周牛以騂而魯牛以白此明僭郊而自為之制也嚴<lb/>
氏粲又曰從殷之白所以自比於宋也黄楚望曰禘者<lb/>
<pb n="7b"/>
殷諸侯之盛禮周公定為不王不禘之法以祫代之成<lb/>
王以周公有大勛勞故命魯以殷諸侯之禮祀周公以<lb/>
示不臣之意故牲用白牡白牡者殷牲也騂剛者魯公<lb/>
之牲也又可見魯公以下皆合食於太廟而禮秩不敢<lb/>
同於周公若禘於羣公之廟則後世僭之此與嚴氏之<lb/>
意相似而黄較長<lb/>
三夀作朋鄭氏謂是三卿或據令妻夀母合成風聲姜<lb/>
與僖公為三皆非王厚齋曰晉姜鼎銘云保其孫子三<lb/>
<pb n="8a"/>
夀是利則三壽乃古語也但未知何解<lb/>
詩中事實惟膺戎狄無考其四年從齊桓伐楚盟召陵<lb/>
謂之懲荆舒也可邾莒在魯之東而近海世與魯相爭<lb/>
僖元年敗邾師於偃十月敗莒師于酈二十二年伐邾<lb/>
取須句謂之荒大東也可徐素服於魯踰鳬繹即至於<lb/>
徐十四年楚人伐徐公孫敖帥師㑹諸侯救徐是荒徐<lb/>
宅也徐即南夷而在淮南非及彼南夷乎詩人因公大<lb/>
祀而先述先公所以保世滋大之由美公能敬承先志<lb/>
<pb n="8b"/>
克復舊宇至於睂夀未有艾非盡虛詞但不免過於誇<lb/>
大耳<lb/>
　商頌<lb/>
　　總論<lb/>
國語云正考父校商之名頌十二篇於周太師以那為<lb/>
首名頌頌之美者周用六代之樂故太帥有之正考父<lb/>
爲戴公大夫宋自微子至戴公僅十世而禮樂廢壞至<lb/>
於名頌無存非正考父則不可復問矣夫子取以附魯<lb/>
<pb n="9a"/>
頌之後斷無刪去七篇之理已詳卷首<lb/>
商頌之文較周頌反似平易者周人尚臭殷人尚聲尚<lb/>
聲則音曲寛轉節拍紆徐所以格神明而□幽渺者盖<lb/>
在乎斯不可不知<lb/>
商有三宗今唯髙宗中宗而太宗則無三宗皆中興之<lb/>
主其廟百世不遷必有専頌而軼之矣<lb/>
　　那<lb/>
那爲殷人尚聲之証通篇皆言聲樂中間於赫湯孫穆<lb/>
<pb n="9b"/>
穆厥聲二句尤極分明首曰置我鞉鼓奏鼓簡簡即記<lb/>
云讙以動衆先鼓以警戒三步以見方乃樂之始作非<lb/>
如毛氏謂鞉乃樂之成也詩分三節首莭是樂三闋然<lb/>
後出迎牲求神之事二節牲既入行九獻仍以鞉鼓為<lb/>
莭第三節是九獻之終金鼓交作而萬舞在庭節次如<lb/>
繪<lb/>
㦯曰記所謂尚聲特未迎牲先奏樂耳此詩貫祭之始<lb/>
終豈是未迎牲之樂且臭味殷豈不重不見烈祖之重<lb/>
<pb n="10a"/>
言和羹𤣥鳥之重言大糦乎曰臭味之重何論殷周但<lb/>
殷尤以聲是尚耳就此篇繹之臭味未成先以滌蕩其<lb/>
聲既成則鞉鼓與管音並作焉而結之以依我磬聲但<lb/>
言聲不言味非尚聲之明証而何<lb/>
奏鼓簡簡以下樂之音節至繁詩難悉舉故但以革竹<lb/>
二音括之而八音之克諧可知既和且平兼衆音而言<lb/>
非専指鞉鼓也<lb/>
庸鼓有斁之庸當兼有鐘磬在内周禮鐘有頌鐘笙有<lb/>
<pb n="10b"/>
頌笙磬亦有頌磬頌即庸也與歌聲相間<lb/>
周樂之不同於殷者在乎音容莭奏之繁殺不在乎條<lb/>
理始終之差别故曰周因乎殷禮所損益可知也郊特<lb/>
牲曰禘有樂而嘗無樂今此詩専言聲而曰顧予烝甞<lb/>
湯孫之將則殷人秋嘗有樂甚明此其與周異者也若<lb/>
其作樂之條理大抵無甚懸殊耳<lb/>
　　烈祖<lb/>
此序以為祀中宗之詩其首稱烈祖毛傳無明文鄭氏<lb/>
<pb n="11a"/>
謂指成湯其下及爾斯所之所指主祭之時王歐陽公<lb/>
謂烈祖自太甲至紂皆是詩云烈祖即指中宗及爾斯<lb/>
所指助祭言其説與鄭不同盖以中宗為殷三宗之一<lb/>
功烈頗盛其稱為祖者如丙以甲爲祖戊又以丙為祖<lb/>
也此於烈祖為創解而要皆爲祀中宗之詩夫中宗爲<lb/>
湯之四世孫有桑糓之異復興商業其廟百世不遷特<lb/>
祀固宜但詩無明文可據而奏假思成等句又與烈祖<lb/>
同是以朱子改為祀成湯之樂而諸家多執序説不從<lb/>
<pb n="11b"/>
今按那主聲樂此主臭味那無祈福祝嘏此言豐穰降<lb/>
康似那為迎牲之詩此乃迎牲後獻神之詩朱子改此<lb/>
非無故也<lb/>
和羮鉶羮也晏子曰水火醯醢鹽梅以烹魚肉宰夫和<lb/>
之齊之以味濟其不及以洩其過君子食之以平其心<lb/>
是和羮也詩記曰儀禮載祭祀燕享毎始言羮定盖以<lb/>
羮熟為莭然後行禮即戒平之謂按禮曰納牲詔于庭<lb/>
血毛詔於室羮定詔於堂是羮定在納牲啟毛之後也<lb/>
<pb n="12a"/>
既戒既平在行禮之先而詔羮則在薦熟之時於禮為<lb/>
五獻<lb/>
清酤者祼神之清酒載設也殷人先合樂以求神於陽<lb/>
而後迎牲迎牲而後祼非如周之祭先祼地以求神於<lb/>
陰而後迎牲也蓋聲陽也味陰也孔氏曰殷周之禮先<lb/>
後雖異而作樂行祼相去亦無㡬是知殷祭亦未甞不<lb/>
祼故曰既載清酤是祼也曰賚我思成是祼在後也<lb/>
　　𤣥鳥<lb/>
<pb n="12b"/>
序祀髙宗明見詩文朱子乃以武丁孫子為武丁主祭<lb/>
之稱則是祀祖庚矣考祖庚之有武功不見書傳而武<lb/>
丁非商家世襲之號是不可從也<lb/>
首曰天命𤣥鳥降而生商雖無吞卵之文而顯有降命<lb/>
之語故愚以為吞卵流娀事或有之但不過聖人降生<lb/>
之祥耳簡狄吞卵自仍進御而生契詳見生民之詩<lb/>
方命二句直就武丁説起言商自正域四方以後至中<lb/>
葉而微矣武丁既立乃班四方之命於羣后奄有九有<lb/>
<pb n="13a"/>
商之先后所以受命不殆者在武丁之為孫子克紹前<lb/>
烈也稱武丁者在廟則名商尚質也<lb/>
武丁之為孫子遵武王之遺業任天下之艱鉅其德靡<lb/>
所不勝是以諸侯賔服威徳逺加而奉黍稷以來助祭<lb/>
者在廟之濟蹌如是其盛也<lb/>
邦畿千里三句承武王靡不勝言之言武丁中興之功<lb/>
與武湯之正域四方無異今日之祭四海來假由景山<lb/>
四周之大河以至皇都可卜殷之受命咸宜雖百世未<lb/>
<pb n="13b"/>
艾也<lb/>
　　長發<lb/>
序曰長發大禘也朱子承趙伯循解大傳之誤謂配唯<lb/>
始祖一人不及羣祖詩中兼及相土明非大禘因改是<lb/>
詩為大祫今詳考唐宋元明諸儒禘祫不同之説而折<lb/>
衷之知禘祫本無二祭禘非單祭始祖不及羣祖而序<lb/>
不可易也<lb/>
按禮大傳及喪小記皆曰禮不王不禘大傳不王不禘<lb/>
<pb n="14a"/>
下接言之曰王者禘其祖之所自出以其祖配之諸侯<lb/>
及其太祖大夫士有大事省扵其君干祫及其高祖馬<lb/>
端臨謂禮文止言一祭是也天子及其祖之所自出諸<lb/>
侯祭止太祖大夫士見知於君許之祫則干祫及其髙<lb/>
祖共是合祭祖宗但所及有逺近耳盖天子五年之殷<lb/>
祭謂之大禘其禮獨隆諸侯無大禘合祭祖宗但可謂<lb/>
之祫不可謂之禘趙氏泥於祖之所自出一語遂謂配<lb/>
惟始祖一人不及羣祖不知始祖以下皆祖也記曰以<lb/>
<pb n="14b"/>
祖配之不包有羣祖乎長發之合祭祖宗正是大禘非<lb/>
大禘之外别有大祫也自朱子誤信趙氏以之注論語<lb/>
並因之以改序而楊信齋諸人推廣其意附㑹禮文以<lb/>
成其是謂禘為大祭不與祫混皆與禮不合也且夫祫<lb/>
禘何以本無二祭也禘非王者不舉祭法曰夏后氏禘<lb/>
嚳而郊冥國語曰有虞氏禘黄帝而祖顓頊其制盖始<lb/>
於有虞而三代因之爾雅曰禘大祭也即公羊傳所謂<lb/>
五年殷祭是也合毁廟未毁廟之主皆升合食於太廟是<lb/>
<pb n="15a"/>
之謂禘其文從示從帝盖帝祭之稱又以審視昭穆為<lb/>
義也若夫祫之爲祭於經不數見自大傳大夫士干祫<lb/>
外唯曾子問有祫祭於祖王制有祫甞祫烝之文乃是<lb/>
時祭時祭亦合祭羣廟所以謂之祫其他别無祫祭而<lb/>
春秋文二年有事於太廟公羊獨曰大事者何大祫也<lb/>
而大祫之名始見于是禮緯有三年一祫五年一禘之<lb/>
語韋元成遂誤解公羊謂五年而再殷祭一禘一祫漢<lb/>
光武詔問羣臣禘祫之禮張純即據緯書以對康成篤<lb/>
<pb n="15b"/>
信緯書遂謂祫大禘小王肅張融孔晁諸人又謂祫小<lb/>
禘大聚訟紛如而禘祫分以爲二矣不知公羊氏解大<lb/>
事為大祫者以禘之合祭為特大特發一義以補諸經<lb/>
所未及耳祫之文從示從合凡合祭皆謂之祫通於上<lb/>
下故大夫士亦可干祫及其髙祖也孔潁達曰取其序<lb/>
昭穆謂之禘取其合羣祖謂之祫杜預以左傳無大祫<lb/>
因以經之大事即為禘孔氏又曰祫即禘也皆不易之<lb/>
論也夫祭不欲數數則煩煩則不敬古者日有祭月有<lb/>
<pb n="16a"/>
享時有類嵗有祀可謂勤矣若三年一祫五年又一禘<lb/>
不且煩數而非所以敬祖乎漢元帝始創爲五年祫祭<lb/>
而不行禘禮司馬彪謂即禘祭章懷太子亦云祫即是<lb/>
禘然則禘不當改爲祫明矣長發之詩决當從序不當<lb/>
從朱為大祫也<lb/>
禘祭有混於大禘者二人主免喪即吉致新主入太廟<lb/>
而逺主當遷入祧廟因大祭而審昭穆之序謂之吉禘<lb/>
三年即吉而行之如春秋閔公二年書吉禘于莊公是<lb/>
<pb n="16b"/>
也或疑禮無吉禘明文閔之禫祭適當時禘之期故合<lb/>
兩祭為一耳不知閔之吉禘喪服猶未闋也春秋所以<lb/>
譏之而書於經况竹書紀年稱康王三年吉禘於先王<lb/>
顯然可証且雍非吉禘之詩乎一也天子諸侯四時之<lb/>
祭春曰礿夏曰禘秋曰嘗冬曰烝謂之時禘散見於禮<lb/>
文及春秋者非一如春秋昭十五年春禘於襄公定八<lb/>
年冬禘於僖公皆時禘也鄭康成謂王制所言是殷禮<lb/>
若周之時祭改夏禘爲祠矣故詩曰禴祠烝嘗也按郊<lb/>
<pb n="17a"/>
特牲亦曰春禘而秋甞鄭指爲殷禮並無明証若春秋<lb/>
定公冬烝于僖公何以云冬禘乎似礿祠烝甞通可名<lb/>
之曰禘故曰時禘二也吉禘時禘皆兼羣廟雖俱名曰<lb/>
禘而其禮皆殺於大禘毛竒齡曰吉禘亦稱吉祫公羊<lb/>
曰大事者何大祫也商頌𤣥鳥注曰祀者祫也其義一<lb/>
也時禘亦稱時祫主制天子犆礿祫禘祫嘗祫烝諸侯<lb/>
礿犆禘一犆一祫甞祫烝祫犆者特也天子以春礿為<lb/>
特祭而禘嘗烝皆合祭諸侯不然礿固特祭而禘則一<lb/>
<pb n="17b"/>
年特一年祫是時即爲祫非時之外又别有祫也是故<lb/>
大禘非吉禘時禘可得混也近時四明萬充宗著學禮<lb/>
質疑其辨禘祫為一事尤極詳明但斷以大禘即爲時<lb/>
禘博引經傳而不顧其是否亦足悮人故為之辨而附<lb/>
於後<lb/>
萬氏曰大禘即時禘也大傳喪小記所言不王不禘皆<lb/>
指時禘不但禮文並無吉禘亦並無大禘可証凡禘歲<lb/>
舉必以午月蓋夏祭之禘乃時祭中最大之禮春秋一<lb/>
<pb n="18a"/>
一可證也其説凡數千言不可悉載夫時祭乃毎嵗之<lb/>
常祭大禘乃五年之大典今謂天子無大禘而但有時<lb/>
禘舉經傳一掃而空之以辯博文其武斷悞人甚矣按<lb/>
祭統曰夏祭曰禘時陽盛也其取義不過如此今以不<lb/>
王不禘為不王不作時陽之祭可乎古者諸侯時祭亦<lb/>
名爲禘王制曰諸侯礿則不禘禘則不甞又曰諸侯礿<lb/>
犆禘一犆一祫是也豈諸侯與王者之重祭同乎記何<lb/>
以云不王不禘乎大禘惟魯僭行他國未見妄干唯時<lb/>
<pb n="18b"/>
禘通於侯國若時禘即是大禘則魯僖非僭矣非背傳<lb/>
且以背經乎萬氏特以中庸言禘甞之義與郊社對舉<lb/>
取以為時禘即大禘之証不知中庸以禘甞對郊社者<lb/>
承上文脩其祖廟三節皆指時祭而言也執其偏謬欲<lb/>
以改古王之盛典願學者毋信其謬也<lb/>
詩首云有娀方將帝立子生商是禘所自出之帝也曰<lb/>
相土烈烈海外有截相土是昭明之子契之孫自契至<lb/>
湯凡十四世<hi>國語</hi>此詩作於湯崩之後是相土早為毁廟<lb/>
<pb n="19a"/>
之主而合祭於廟此合毁廟未毁廟之主皆升合食於<lb/>
太廟也末章實維阿衡實左右商王此大禘之時功臣<lb/>
與祭盤庚所云兹予大享于先王爾祖其從與享之是<lb/>
也<lb/>
契與禹同為堯臣而詩曰禹敷下土方有娀方將者言<lb/>
司徒之命在禹平水土之後乃推言契受命之始也或<lb/>
云禹既平水土是時有娀方大乃立其女而生契不但<lb/>
年分相去甚逺似契為堯所生之子矣<lb/>
<pb n="19b"/>
𤣥王桓撥毛傳桓大也撥治也言五品不遜百姓不親<lb/>
契為司徒而大治之而大國小國皆達其道也<lb/>
幅員既長員與圓同詩緝曰自其直方言之曰幅自其<lb/>
周圍言之曰員有娀方將言簡狄方將往為帝嚳之妃<lb/>
天已立子氏之姓而生商矣<lb/>
帝命不違至于湯齊齊集也日躋者日新又新也上帝<lb/>
是祗正聖敬日躋之實帝命式于九圍惟民歸于一徳<lb/>
也不競不絿不剛不柔允執厥中也小球大球大國小<lb/>
<pb n="20a"/>
國所執之瑞綴旒以喩諸侯之心如旌旗之旒綴之於<lb/>
縿也<hi>旂之下垂者爲旒衆旒所著為縿</hi>小共大共惟正之供駿大厖厚<lb/>
也為下國大其恩澤薄取於下而不傷其財也<lb/>
　　殷武<lb/>
高宗當帝乙之世親盡當祧以中興功髙百世不遷此<lb/>
新廟既成而祀之樂歌<lb/>
易曰高宗伐鬼方三年克之古注謂即荆楚盖南人尚<lb/>
鬼故曰鬼方也意其負固阻兵三年中伐非一次非竟<lb/>
<pb n="20b"/>
頓兵三戴也此其㝡後蕩平之舉耳百濮羣蠻之地林<lb/>
莽深菁其人隨服隨叛非窮其巢穴不足以安反側故<lb/>
必冞入其阻以彰撻伐<lb/>
來享來王享入貢也王來朝也非近者以時聘享逺者<lb/>
亦来終王之謂孔疏曰逺夷父死子繼及嗣王即位乃<lb/>
來朝於王其非來朝之日凡遇嵗貢則有貢獻盖待戎<lb/>
狄之禮當如此亦不必以要荒分二等<lb/>
三章舉天命以柔人謂天既命爾衆君設此都邑于禹<lb/>
<pb n="21a"/>
所厎績之所必時以自戒嵗時來脩朝貢謂天其庶勿<lb/>
予我以禍適乎爾於稼穡之事尤當盡心匪懈此正天<lb/>
所以命爾以主民者也<lb/>
寢廟之成非高宗之脩之也此所重在徳威之逺服與<lb/>
閟宫不同集傳謂立高宗百世不遷之廟據史記也方<lb/>
是祀髙宗之詩<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩瀋卷二十<lb/>
</p>
<p>
</p>
  </div>
</body>
</text>
</TEI>
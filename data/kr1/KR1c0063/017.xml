<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩瀋卷十七</head> <lb/>
    <p>
<pb n="1a"/>
欽定四庫全書<lb/>
　詩瀋卷十七<lb/>
　　　　　　　　　　栁州府知府范家相撰<lb/>
　大雅<lb/>
　　蕩<lb/>
詩以殷受比厲王與書微子一篇可互証彊禦掊克流<lb/>
言冦攘即書所謂罔不草竊姦宄師師非度也炰烋中<lb/>
國斂怨為德即書所謂斂仇召敵不怠也明晦號呼俾<lb/>
<pb n="1b"/>
晝作夜即沉酗敗亂厥徳也蜩螗沸羹小大近䘮多瘠<lb/>
罔詔也老成典型曾是莫聴乃罔畏畏咈其耉長舊有<lb/>
位人也書曰殷遂䘮越至于今是時受尚未亡詩曰大<lb/>
命以傾是時厲王亦見在𨼆𨼆若合符節故結之曰殷<lb/>
鑒不逺在夏后之世<lb/>
蕩蕩廣大之上帝實維生民之辟疾威暴虐之上帝其<lb/>
命多行邪辟天生烝民奈其命之匪諶何哉厲王暴虐<lb/>
見於外傳史記者皆三十年以後事意其初政猶尚寛<lb/>
<pb n="2a"/>
大後乃暴虐故又曰靡不有初鮮克有終<lb/>
彊禦掊克以殘濟貪也小人非彊禦不居要位居要位<lb/>
則恣睢驕蹇漸不可制三章曰而秉義類彊禦多懟言<lb/>
之似若可聴不從則怨懟交作是也於是設為危詞哃<lb/>
喝其君而流言以對焉交結近侍以伺察燕私而冦攘<lb/>
式内焉為之君者沉湎荒淫不義從式安得不小大近<lb/>
喪顛沛之揭乎<lb/>
　　抑<lb/>
<pb n="2b"/>
國語武公年九十五作懿戒以自警懿即抑也世家云<lb/>
武公以宣王三十六年即位厲王時方為世子何當作<lb/>
詩諫厲故正義以為文刺前朝意在當代亦□稜之說<lb/>
耳考武公在位五十五年計即位時不過四十五六歲<lb/>
人乃自宣之三十六年數至幽之十一年凡二十一年<lb/>
武公僅年七十以上而謂九十有五始作懿戒不又錯<lb/>
乎大抵世家之言不足據武之為王卿士未知是厲是<lb/>
幽以詩觀之此篇文辭𨼆約似畏王暴指厲為近賔筵<lb/>
<pb n="3a"/>
亦同　姜炳璋曰幽厲皆亡國之君而病症不同幽則<lb/>
小人豔妻宦寺任用多傾險柔克之人厲則飾非拒諫<lb/>
任用多彊禦掊克之人此詩與民勞板蕩無一不合非<lb/>
厲王之刺詩而何其曰自儆者恐忠言逆耳故托為父<lb/>
兄師保之訓已微文諷刺也曰爾曰小子皆自謂曰既<lb/>
耄曰誨爾皆父兄師保之言及其暮年以是詩有禆於<lb/>
脩身齊治之要故使人日誦之以自儆耳<lb/>
德隅徳之外見而有廉角者無威儀則無德矣通篇以<lb/>
<pb n="3b"/>
抑抑威儀爲王當時王喪威儀臣下相習故重言之二<lb/>
章承哲人説下訏謨逺猶所以訓四方敬慎威儀所以<lb/>
行徳隅敬慎即抑抑之本<lb/>
四章修車馬戒戎兵警外患之至也乃首以夙夜洒埽<lb/>
維民之章是戒何也外患起於宮庭洒埽以除穢積為<lb/>
民表章正國人即以正四國也<lb/>
樞機之發榮辱之主白圭之玷難磨則言不苟發非心<lb/>
存不放正心誠意毋自欺者不能故南容三復斯言而<lb/>
<pb n="4a"/>
夫子嘉之司馬牛易視訒言而示以為之難<lb/>
爾室不愧𨼆顯如一慎獨之實功也神不可度戒謹恐<lb/>
懼之常存也此與菉竹之切磋琢磨皆聖賢用功之切<lb/>
要非身致其力者焉能道得如此親切<lb/>
八章投桃報李喻上下感應之不爽輕重也脩已安民<lb/>
則人自悦服反是而責民猶童羊而責其角耳厲王監<lb/>
謗道路以目故其言𨼆約如此<lb/>
末二章托父兄師保之言以自述其憂勤三我字父兄<lb/>
<pb n="4b"/>
師保之自謂亦既抱子承耳提面命若謂女借曰未知<lb/>
亦既抱子而稱父矣亦聿既耄承誨爾諄諄若謂女借<lb/>
以我爲無知亦聿旣耄而更事矣告爾舊止即先王之<lb/>
明刑取譬不逺言當以明刑近取諸身其則不逺也若<lb/>
回遹其德俾民大棘則國無不喪矣<lb/>
　　桑柔<lb/>
左傳秦穆分引大風有隧二句明云芮良夫作蓋在厲<lb/>
王流彘共和行政之時故曰滅我立王也是時貪人漏<lb/>
<pb n="5a"/>
網歸咎厲王欲圗復進故良夫直揭其惡使之無地自<lb/>
容也前七章叙亂離征役之苦後九章備著其貪殘悮<lb/>
國之狀蓋榮公長公諸人是也<lb/>
二章靡國不泯民靡有黎指征役之煩苦考史傳厲王<lb/>
無征伐之事或指諸侯自相征伐而言然厲王三十年<lb/>
中一無事實古史缺佚詩即史耳<lb/>
國步蔑資天不我將将扶助也國步斯頻庶望天之將<lb/>
我而竟不將也為謀爲毖似欲已亂而亂已滋迫則且<lb/>
<pb n="5b"/>
告爾以憂恤之故尚其分别賢邪以序爾之爵誰能執<lb/>
熱逝不以清泉濯其手乎然灾害並至雖有善者亦何<lb/>
能淑唯相與共此淪胥而已<lb/>
遡風則僾順風則不僾民非無肅敬之心而王乃使之<lb/>
不逮稼穡維民之寳勞力代食維民之好王乃使民不<lb/>
得盡力於農畆是遡風而行焉得不僾乎<lb/>
維惠君之宣猷必考擇慎求其相以之輔政而臨民維<lb/>
彼不順乃自以爲是自有肺腸俾民卒狂此一章雖專<lb/>
<pb n="6a"/>
以責君然曰考慎其相則所用之非人已在言下<lb/>
大風之起有隧道必起自有空之大谷猶良人始作便<lb/>
見式穀不順之始征便見中垢也中垢中藏之穢惡因<lb/>
風而揚播也<lb/>
聽貪人之言則欣然以對聞規誦之言則懵然如醉既<lb/>
不用我之良言反使我從彼不順之悖言我其奈此敗<lb/>
類之貪人何<lb/>
嗟爾朋友予豈不知而妄作哉蟲飛幽暗之中㝷聲尚<lb/>
<pb n="6b"/>
可以弋獲予既窮之陰暗而得女矣女反以言來恐嚇<lb/>
亦不自量之甚矣<lb/>
　　雲漢<lb/>
史記曰漢金之散氣其本曰水張衡曰水精爲漢曹粹<lb/>
中曰漢之在天似雲非雲故曰雲漢左傳梓慎曰漢水<lb/>
祥也天將雨其兆先見於漢　序曰宣王内有撥亂之<lb/>
志蓋中興非立志不能左傳諸侯釋位以閒王政宣王<lb/>
有志而後效官<lb/>
<pb n="7a"/>
首二章禱旱自責之誠三四畏大命之將傾望父母先<lb/>
正羣公之助佑六言祈年方社之舉七憫庶官左右救<lb/>
灾之瘁八冀天惠之降雨并勉諸臣之無怠其敬天恤<lb/>
民尊祖事神如自肺腑流出仍叔可謂善美君矣晉穆<lb/>
帝大雩梁武帝祈雨魏和平元年祈旱皆歌此詩為樂<lb/>
章<lb/>
　　崧髙<lb/>
宣王中興勲臣見於二雅者仲山甫方叔召虎申伯甫<lb/>
<pb n="7b"/>
侯韓姞皇父諸人其功莫大於伐玁狁平淮夷伐荆楚<lb/>
征徐方而申伯封謝韓姞封韓戰功無考乃策命寵榮<lb/>
尤優者韓以北國爲重寄義見本篇城謝為平荆徐之<lb/>
本非老成碩德不足以式南邦而招擕貳也<lb/>
分封侯伯國有常經宣於申伯獨命召伯為之定宅徹<lb/>
田營其城廟又命傅御遷其私人錫之介圭飲餞遄行<lb/>
此未有之曠典也考幽之申后即申伯女其後率犬戎<lb/>
而逐幽者即申伯之子平王既立率畿内之民戍申詩<lb/>
<pb n="8a"/>
人為賦揚水周之於申恩徳至厚而西周實亡於申申<lb/>
伯有知能不抱慙地下哉<lb/>
三章王命召伯徹申伯土田六章又命徹其土疆以峙<lb/>
其粻舊説皆云厲王時徹法漸壞故使召伯重徹其土<lb/>
田夫魯宣税畆始見春秋厲王去成康三世徹法安必<lb/>
盡壞即如所言宣王命諸侯自為釐正何難而必重申<lb/>
之召伯乎此徹字正與篤公劉徹田爲糧同義蓋命召<lb/>
伯先為通治其土田之所入以峙其粻然後啟行峙其<lb/>
<pb n="8b"/>
粻正為軍需起見句中自有意義<lb/>
　　烝民<lb/>
王命仲山甫築城於齊似非大事而吉甫美之如此者<lb/>
齊為東諸侯長與淮徐鄰王之命蓋以備徐也吉甫乃<lb/>
借此城齊一行備述其抱德有素以見王用賢使人之<lb/>
美焉考國語王立魯公子戱山甫諫王料民於太原山<lb/>
甫又諫其賢可知<lb/>
烝民之重在德與崧髙梁山不同首言維嶽降神生甫<lb/>
<pb n="9a"/>
及申繼言天監有周生仲山甫何等鄭重柔嘉之維則<lb/>
明哲之保身柔不茹而剛不吐補衮職而舉徳輶其傾<lb/>
倒至矣合崧髙韓奕觀之可見吉甫立言輕重之所在<lb/>
　　韓奕<lb/>
北方之國追貊雜處獫狁出入王以韓侯為北國長幹<lb/>
不庭方親命於廷曰無廢朕命夙夜匪懈又曰䖍共爾<lb/>
位朕命不易丁寕戒諭與制誥無異<lb/>
二章叙韓侯分封就國之後復來朝王而被寵遇四五<lb/>
<pb n="9b"/>
就取妻燕譽之事見其取重於人者有在末以先祖受<lb/>
命奄有北國作結歸重宣王懋功懋賞柔逺能邇也<lb/>
　　江漢<lb/>
宣王命召虎伐淮南在伐玁狁伐蠻荆之後而征徐方<lb/>
與伐淮南未知先後或曰王自將以征徐方先命召穆<lb/>
公率江漢之師以平淮夷王以大軍駐淮浦由淮浦達<lb/>
徐進討揆之形勢似為近之<lb/>
三章王命召虎式辟四方又曰于疆于理至于南海即<lb/>
<pb n="10a"/>
接旬宣之命不及經營式辟之功者下文召公是似肇<lb/>
敏戎公即是叙功也召公當文武時日闢國百里則其<lb/>
奉王命而至南海兵不血刃而底績可知故曰肇敏戎<lb/>
公<lb/>
作召公考諸家多據彜器銘詞以考為祖考之考非也<lb/>
或曰虎以孫繼祖爲祖召公成終與楚辭身憔悴而考<lb/>
旦同義按在宗載考正作考成解則後説為是矢其文<lb/>
徳二句承天子萬夀説下是召虎對揚之辭願王之終<lb/>
<pb n="10b"/>
以文徳洽四國也<lb/>
　　常武<lb/>
宣王征伐之事於玁狁則命吉甫扵蠻荆淮夷則命方<lb/>
叔召虎獨淮北之夷自將以往豈徐方之不庭獨甚與<lb/>
以詩詳之王自六月扺淮隨執醜虜衆已帖服既服即<lb/>
已班師豈六師好為張皇哉昭王南征不復徐偃旋叛<lb/>
穆王宣承厲王衰亂之後不如此赫然震動無以安天<lb/>
下之反側也爾時兵旅四出民不怨咨詩所以皆美而<lb/>
<pb n="11a"/>
無刺也<lb/>
一章命皇父之詞二命程伯休父云南仲太祖者南仲<lb/>
為皇父之太祖也不畱不處者不延師期不頓警蹕三<lb/>
事就緒者三卿從行悉遵廟算三章王師敬戒先聲已<lb/>
足震驚四章兮兵淮浦先征從亂之國臨陣交兵將各奮<lb/>
勇首惡就擒餘黨隨已歸命五六極形用兵之神成功<lb/>
之速<lb/>
　　瞻卬<lb/>
<pb n="11b"/>
此詩作於驪山亡國之後凡伯之忠憤於褒姒直曰為<lb/>
梟為鴟婦有長舌無所顧忌唐人祖之遂盡情以詬玉<lb/>
環也<lb/>
賊由外入疾自内生物必自腐而蟲生姦惡必乘内釁以<lb/>
禍國蟊賊者皇父虢石父諸人蟊疾指褒姒也後皆承<lb/>
此說下二章極言内外交煽賊害忠良牽引黨與毫無<lb/>
忌憚之状與小雅莭南山正月十月諸篇如出一詞無<lb/>
非倚恃褒姒内勢故四章專責褒<lb/>
<pb n="12a"/>
鞫人忮忒謂窮極忮害僣忒肆毒而恣横也譛始竟背<lb/>
謂始猶以譛害人繼竟背上而自恣是其為惡豈猶不<lb/>
極與苟非褒姒在内為之主持伊胡爲慝哉彼其内外<lb/>
蒙蔽以利相結如賈之求利務求三倍之獲焉身為君<lb/>
子惟此是識民安得不失其業婦安得不休其蠶織乎<lb/>
下三章皆歸本王身親惡逺忠自取亂亡之故<lb/>
　　召旻<lb/>
上篇歸重褒姒此乃專責小人云我位孔貶則土地人<lb/>
<pb n="12b"/>
民皆為此輩奪而去之故言之尤激維昔之富不如時<lb/>
聚斂於上則貨財充斥過於往時矣維今之疚不如兹<lb/>
財聚民散則士民之凋瘵至斯而極矣君子之與小人<lb/>
如疏之與粺不難辨别彼實疏糲斯寔精粺胡不早替<lb/>
其疏乃貺之以國柄使之引其黨類以亂政哉<lb/>
　<lb/>
　<lb/>
　詩瀋巻十七<lb/>
</p>
<p>
</p>
  </div>
</body>
</text>
</TEI>
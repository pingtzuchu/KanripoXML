<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩瀋卷五</head> <lb/>
    <p>
<pb n="1a"/>
欽定四庫全書<lb/>
　詩瀋卷五<lb/>
　　　　　　　　　　柳州府知府范家相撰<lb/>
　邶<lb/>
　　柏舟<lb/>
柏舟不類于凡舟泛之水而無所用則亦泛其流耳以<lb/>
興賢者之在人國置而弗用則憂讒畏禍不得不隨波<lb/>
以逐流也然而豈敢置君國于膜外哉耿耿不寐實有<lb/>
<pb n="1b"/>
切已之隐憂焉雖有㫖酒不得以敖以逰而䜛言且日<lb/>
進矣<lb/>
鑒所以茹物而我心匪鑒不可以茹兄弟我所據而我<lb/>
有兄弟不可以據薄言往愬適以逢彼之怒我真惘惘<lb/>
矣哉兄弟指小人怒則羣起而攻之三章遂言受讒之<lb/>
故<lb/>
夫我心雖匪鑒也然而匪石也不可轉也匪席也不可<lb/>
卷也我之威儀棣棣猶是中規中矩不可選以隨人豈<lb/>
<pb n="2a"/>
因彼一怒而改其常度乎<lb/>
唯其如是而我之憂滋甚矣既獨立而無偶自取慍于<lb/>
羣小覯閔多而受侮不少未嘗不寤辟之有摽也憂心<lb/>
悄悄非但畏讒正以憂國寤辟有摽非思改節正以憂<lb/>
公<lb/>
我無所訴訴之于日月日居月諸胡不長明而迭微則<lb/>
有時固不可控愬矣煩冤蘊結如彼不浣之衣積垢在<lb/>
身不可湔滌而一新也安能假羽翼以奮飛使得一至<lb/>
<pb n="2b"/>
君所而申雪之乎<lb/>
　　緑衣<lb/>
緑衣也而忽黄其裏則將黄其衣矣黄其衣則將黄其<lb/>
裳矣心雖憂而無益曷若已且亡哉<hi>一二章</hi>緑兮絲兮是<lb/>
女所手治而甚明兮同是絲也而治之為緑治之為黄<lb/>
我思古人正名定分盖使之各相安而無相訧兮<hi>三章</hi>絺<lb/>
兮綌兮妻其以風過時而成棄捐古之人未嘗有之今<lb/>
則然矣我思古人實獲我心所以刺莊公者何其婉也<lb/>
<pb n="3a"/>
　　燕燕<lb/>
石碏之謀州吁也以陳為援戴媯之歸陳不無力矣詩<lb/>
曰先君之思以朂寡人則其平日之勉戴媯而欲甘心<lb/>
于州吁者殆非一日故稱其秉心之塞淵而逺送于野<lb/>
其執手丁寕豈直為婦女態哉詩之可以補史也如是<lb/>
　　日月<lb/>
此與下終風皆追念莊公悲其言之不聴也盖嘗對日<lb/>
月以矢誠望古處以規正不謂乃如之人逝不古處則<lb/>
<pb n="3b"/>
邦國胡能有定乎當其時寜不可惠然顧我耶<lb/>
三章言徳音又曰無良者言彼之所稱為徳音實皆無<lb/>
良之言也指嬖妾而言之<lb/>
末章父兮母兮畜我不卒言父母畜我之深恩初不料<lb/>
我之有今日也苟其有知應念其畜我之不卒矣報我<lb/>
不述言莊公所報之言不堪盡述于人<lb/>
　　終風<lb/>
借終風之暴比莊公之喜怒無常笑而謔浪且傲匪笑<lb/>
<pb n="4a"/>
而實怒矣中心焉得而不悼乎<lb/>
終日之風未有不霾者也則雖惠然肯來而忍見其霾<lb/>
哉莫往莫來言其往來無定是以悠悠之思與日俱長<lb/>
也<lb/>
霾則曀曀則隂且雷昏戾恣睢無所不至也願言則嚏<lb/>
氣噎則生鼽嚏也<lb/>
　　擊鼔<lb/>
州吁以諸侯之兵伐鄭以告于宋無平陳與宋之事其<lb/>
<pb n="4b"/>
伐鄭有二一圍其東門五日而還一敗鄭徒兵取其禾<lb/>
以還亦未嘗曠日持乆如詩所云也且詩云土國城漕<lb/>
考春秋閔二年戴公渡河而廬于漕僖二年文公又城<lb/>
楚丘使漕既城不城楚丘矣諸家皆以為疑同年友姜<lb/>
炳璋曰州吁連陳伐鄭推宋為主平陳與宋者連合陳<lb/>
宋之謂兩次雖俱未曠日持乆方其踴躍用兵必不能<lb/>
先計往返之速如是所以有居處喪馬死生契濶之悲<lb/>
居無宫室即謂之廬不係乎有城無城先城漕而復城<lb/>
<pb n="5a"/>
楚丘為遷都計也何疑為州吁之詩<lb/>
首章言其殘民以逞或城漕或伐鄭踊躍無前之狀二<lb/>
章猶望其歸三章恐其不復能歸也彼將于是為居于<lb/>
是為處阻兵而安忍則將爰喪其馬為敵人之所騎矣<lb/>
于以求之于林之下敵人之馬充斥于林中而身命其<lb/>
可保乎下章遂以長訣其室家<lb/>
　　凱風<lb/>
孟子曰凱風親之過小者也若既已改嫁則義與父絶<lb/>
<pb n="5b"/>
非小過矣盖不安其室而七子作此以自責欲嫁而中<lb/>
止故曰小過也詩無母嫁之意甚明<lb/>
凱風自南棘心吹而夭夭可以人而不如棘乎母氏劬<lb/>
勞凱風之吹棘也<lb/>
凱風之吹棘俄而成薪矣我母氏之聖善撫我七人竟<lb/>
無一之為令人何以為人子哉<lb/>
寒泉之在浚者一而汲之甚衆猶母唯一身而待育者<lb/>
七焉母氏其勞苦矣敢不思而自奮乎<lb/>
<pb n="6a"/>
黄鳥之好音猶能悅人乃有子七人莫慰母心誠鳥之<lb/>
不若也自責自恨真孝子之言<lb/>
　　雄雉<lb/>
春秋隐四年衛宣即位明年衛人入郕十年與宋入鄭<lb/>
伐戴瓦屋之盟及鄭平矣又與陳蔡從王伐鄭既為鄭<lb/>
敗又與齊鄭謀魯魯桓求好于桃丘弗遇卒來戦于郎<lb/>
前後反覆貪求忮害莫此為甚詩殆作于此時<lb/>
詩人托為婦之念夫以刺衛君之搆兵而勞民前三章<lb/>
<pb n="6b"/>
道思婦之情末乃指其因忮害而起釁爭因貪求而召<lb/>
搆怨動輒得怨以致<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>杌而不安也不敢斥言君故以<lb/>
責之百爾之君子<lb/>
雄雉取其善鬪故以起興為國事阻而曰自貽者以勇<lb/>
敢而選從軍不啻夫人之自召也指其夫實以指其君<lb/>
首章已露本㫖矣<lb/>
　　匏有苦葉<lb/>
此詩二章言雉鳴求牡三章言雝雝鳴鴈非刺淫而何<lb/>
<pb n="7a"/>
但序指宣姜詩中不見此意豈諱而不敢斥言哉<lb/>
匏之成也可佩而濟而尚有苦葉則不可以佩也濟之<lb/>
盈也畏其溺人而有瀰其盈則不可以涉也今乃徒步<lb/>
以往涉雖深則以厲淺則以揭尚其慎之哉<lb/>
有瀰濟盈水方盛而以為曾不濡軌則將徒涉以往矣<lb/>
有鷕雉鳴音相感而若求其牡則將騫飛以赴矣求其<lb/>
牡者求為牝牡之苟合云爾<lb/>
嗟此配偶之大事而可若是之苟且乎請言昏姻之禮<lb/>
<pb n="7b"/>
納采必用雁請期必旭旦皆在河氷未泮之時士如歸<lb/>
妻未有不以禮者也<lb/>
若我之濟也豈敢輕身以往哉濟有深<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>必方舟而後<lb/>
濟焉招招舟子人滿舟盈人雖渡而我尚否焉願俟我<lb/>
友以共濟彼徒<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>者曷不猛省哉<lb/>
　　谷風<lb/>
衛有棄糟糠而戀新昏者詩人述棄婦之言而深惡之<lb/>
言葑菲上下可食毋取其莖而遺其根夫婦始終與齊<lb/>
<pb n="8a"/>
毋好于初而背于終况徳音不可以違尤當黽勉同心<lb/>
及爾同死乎<lb/>
不逺伊邇薄送我畿言無望其送之逺也但薄送于門<lb/>
畿猶見故夫之意而竟忍相决絶也盖有洸有潰之狀<lb/>
棄之唯恐不速情狀如繪<lb/>
涇本清而渭濁之言其始非無知今乃戀新昏而瞀亂<lb/>
也逝梁發笱言去後不顧私蔵遑恤我後并其子女而<lb/>
莫之恤矣<lb/>
<pb n="8b"/>
就淺就深者相時之勤何有何無者安貧之苦匍匐救<lb/>
喪者相夫之任䘏也<lb/>
既阻我徳賈用不售言其諫之逆耳也徳者婦徳即首<lb/>
章之徳音也育養也昔恐其養生之鞠窮以及顛覆故<lb/>
言無不入今則比予于毒而棄之矣<lb/>
㫖蓄所以禦冬而爾之畜我但以禦窮獨不念昔者予<lb/>
之來塈乎通篇怨而不怒哀絃掉尾餘音如訴當想其<lb/>
立言之忠厚<lb/>
<pb n="9a"/>
　　式微<lb/>
左傳荀林父畧狄土立黎侯在衛穆公時方其失國晉<lb/>
方主盟中夏乃不望救扵晉而望之衛者流寓在衛急<lb/>
不暇擇也或謂宣公時無可考<lb/>
式微胡不歸舊說國雖微而未滅尚有可歸之地愚意<lb/>
式微正指衛也衛之式微如此我胡不歸而留此哉國<lb/>
破家亾歸將焉往傷之至也下二句乃以望衛君而深<lb/>
責之<lb/>
<pb n="9b"/>
　　旄丘<lb/>
狐裘蒙戎與下𤨏兮尾兮相應若曰昔之來也猶衣狐<lb/>
裘之蒙戎今則裘敝而瑣尾為流離之子矣黎在上黨<lb/>
壺闗縣本處衛西其來奔衛則東故曰匪車不東言昔<lb/>
尚有車而今且徒步也叔伯同姓之稱非以方伯稱衛<lb/>
亦非呼其臣<lb/>
　　簡兮<lb/>
日之方中在前上處公之覩我甚明故賞我而錫以公<lb/>
<pb n="10a"/>
庭之爵然雖賞我而不我用是仍以伶人畜我耳此非<lb/>
賢者之自作也如曰自作則似東方曼倩之自嘲寜得<lb/>
為賢乎有力如虎禦亂之才執轡如組治民之能美人<lb/>
而曰西方之人謂西周之盛賢才之得時而駕者非以<lb/>
美人為文武也山有榛則茂隰有苓則繁如使隰有榛<lb/>
山有苓而能得其所乎是以望西方之美人而嘆之<lb/>
萬舞有二一羽舞文舞也一干舞武舞也此文舞也籥<lb/>
以竹為之長三尺有六孔執籥以左將釋籥也秉翟以<lb/>
<pb n="10b"/>
右將舞翟也非右舞而左吹<lb/>
　　泉水<lb/>
歸寜者歸以寜其父母如父母已終則何歸之有後序<lb/>
非是詩亦無终逺父母之意當是父母在以他故不得<lb/>
歸寜如兵戎搆釁之類故思之切如是録其詩所以嘉<lb/>
其孝思也衛女懐歸之詩載馳竹竿與此凡三皆止乎<lb/>
禮義之作<lb/>
泲水屬東郡濮陽禰無所考樂史寰宇記山東兖州有<lb/>
<pb n="11a"/>
大禰溝疑即此禰乃所嫁之國適衞之道<lb/>
　　北門<lb/>
君居南面以嘻臣出北門以憂為君國非為身家也窶<lb/>
且貧能守道也貶謫至而政事日益乃曰天實為之不<lb/>
敢怨其君也世亂君闇守死不變其心彌苦其節彌堅<lb/>
　　北風<lb/>
北門留而此篇去亂邦不居也其虚其徐威儀容止也<lb/>
<hi>爾雅</hi>夫身既去國尚何虚徐之有故曰既亟只且赤狐黑<lb/>
<pb n="11b"/>
烏禍在目前尚可不亟行哉<lb/>
　　靜女<lb/>
此惜君子不遇于時愛而思慕之故借靜女為喻左傳<lb/>
靜女之三章取彤管焉言其遇主于巷所進皆法物也<lb/>
以貞靜之女而擬之曰其姝猶干旄之言彼姝也城隅<lb/>
幽僻非在山林彼其俟我之求之矣愛而不見搔首踟<lb/>
蹰求之未得其道也<lb/>
靜女其孌矣乎而非孌也彼將貽我以彤管之法物而<lb/>
<pb n="12a"/>
致之于禮度我思彤管之有煒是以悅懌于女美也<lb/>
荑生于郊野可縮酒而奉祭自牧歸荑尚洵美而且異<lb/>
我非以女之美而異之也貴其為美人之貽也<lb/>
解頥新語曰古有鍼管樂管非是今之筆管古以刀為<lb/>
筆無管<lb/>
　　新臺<lb/>
予讀新臺之詩而嘆人情之賤女貴男莫如春秋時為<lb/>
甚也以秦穆之方强也既以懐嬴事晉惠復以備媵于<lb/>
<pb n="12b"/>
重耳以晉霸之猶存也明知楚靈之挾仇乃送女以為<lb/>
之妃齊景涕出而女呉呉亦以孟子妻魯昭若不計其<lb/>
配之當否而漫以與人國者且既已與之即不計其國<lb/>
之君奪以為妻而凟亂其天倫也魯惠公奪子息之妻<lb/>
以為妃而宋武弗之問<hi>事見史記</hi>楚平王奪子建之妻以為<lb/>
室而秦人莫之何降而公孫敖奪襄仲之妻若固有之<lb/>
夏姬嫁八夫而濫淫鄭人聴之<hi>夏姬鄭穆公女</hi>此宣公奪伋之<lb/>
妻作新臺于河上而齊人閴若無聞哉雖然新臺之作<lb/>
<pb n="13a"/>
以情事論之尚不能以無疑夫衛弱國也非楚平可比<lb/>
齊能殺哀姜之滛必不甘受耻于衛且國君之嫁女送<lb/>
必以卿宣何敢明目張胆要于中路乎况既欲奪之又<lb/>
何必作臺于河上使兩國之人耳而目之而自揚其醜<lb/>
考傳宣公烝于夷姜生急子屬諸右公子為之取于齊<lb/>
而美公取之以理推之當是先為伋求取于齊右公子<lb/>
復命于公未將六禮公聞其美乃自求為夫人焉宣姜<lb/>
未必即是齊公女故齊人以之許其父而公往取之新<lb/>
<pb n="13b"/>
臺之作所以悅宣姜而國人惡之故曰要之而作是詩<lb/>
耳燕婉之求得此戚施盖推本言之也夫盈門有爛將<lb/>
與其子行饋食之禮而要之中路加以揄狄直同兒戲<lb/>
當時君雖賤女恐不至于是<lb/>
　　二子乗舟<lb/>
此序與左傳魯詩俱同者然孔䟽已疑其不合矣考宣<lb/>
公之立承州吁之後在隐之四年其卒在桓之十二年<lb/>
凡在位十九年宣之烝夷姜而生伋必不在莊桓之世<lb/>
<pb n="14a"/>
而在即位以後可知乃其屬右公子為伋求娶于齊則<lb/>
年當及冠在位應近二十年矣若奪伋之妻生壽及朔<lb/>
朔能與宣姜同搆急子壽能竊兄之旌以代其死年又<lb/>
長大合前後計之當是三四十年之事乃宣之在位實<lb/>
止十九年也年分之不合如此左氏其可據乎朔與宣<lb/>
姜所遣殺伋之盜必為親信亦豈有不辨伋夀而誤殺<lb/>
之理且夷姜之未縊也為夫人乎抑不為夫人乎為夫<lb/>
人則名不正不為夫人則伋為庶子何以立為世子况<lb/>
<pb n="14b"/>
宣姜未取之先宣公不聞别有夫人是庶母也而儼以<lb/>
為妻乎左氏傳聞非實毛公據之與之同失而不知洪<lb/>
容齋諸人雖辨之而弗詳也按劉向新序曰宣公之子<lb/>
伋也壽也伋前妻子也壽之母與朔謀殺太子而立壽<lb/>
使人與伋乗舟將沉而殺之壽知不能止也與之同舟<lb/>
舟人不能殺伋方乗舟時其傅母閔之而作詩云云其<lb/>
但云伋為前妻之子則非姦生之子可知故立為太子<lb/>
二子乗舟以夀在不死後乃俱死于齊則情事俱順此<lb/>
<pb n="15a"/>
魯詩之可從者<lb/>
毛竒齡曰史稱莊公卒太子完立是為桓公二年弟州<lb/>
吁驕奢公絀之州吁出奔十六年州吁襲殺桓公而自<lb/>
立是年州吁殺于濮宣公乃立宣公之生伋當在桓公<lb/>
之時至即位之初長大可娶年分悉合史但稱愛夫人<lb/>
夷姜而生伋不云是莊公之妾則左氏所云烝于夷姜<lb/>
者非也按此即新序魯詩說也但奪取宣姜而生壽亦<lb/>
當在即位之初年方合<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩瀋卷五<lb/>
</p>
<p>
</p>
  </div>
</body>
</text>
</TEI>
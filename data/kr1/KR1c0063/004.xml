<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩瀋卷四</head> <lb/>
    <p>
<pb n="1a"/>
欽定四庫全書<lb/>
　詩瀋卷四<lb/>
　　　　　　　　　　柳州府知府范家相撰<lb/>
　召南<lb/>
　　鵲巢<lb/>
以鵲巢興夫人之徳何也鵲善為巢而無鳲鳩之徳鳲<lb/>
鳩均平而不善為巢兩美不相兼物固有之人亦宜然<lb/>
或婦備其徳而所適非其人或室家雖美而于歸非其<lb/>
<pb n="1b"/>
人者比比然也美哉夫人之來嫁也維鵲有巢維鳩居<lb/>
之矣盛哉親迎之為禮也之子于歸百兩其御之矣下<lb/>
二章特就首章之意而咏嘆之<lb/>
　　采蘩<lb/>
記曰采蘩樂不失職也左傳采蘩采蘋昭忠信也皆主<lb/>
祭祀言不主蠶事當依古義則樂可通用蘩香草皤蒿<lb/>
也故可以薦鬼神<lb/>
在公也而被之僮僮還歸也而被之祁祁夫人之誠敬<lb/>
<pb n="2a"/>
但言其被而自見矣夫人之盡職公侯之刑于也鵲巢<lb/>
繼闗雎采蘩亦繼葛覃<lb/>
按天官内司服后六服褘衣揄狄闕狄謂之三翟與鞠<lb/>
衣展衣褖衣共為六服其首飾則有副編次三項副者<lb/>
覆之于首若今之步摇以從君祭祀以配三翟者也編<lb/>
者編髪為之若今之假紒編他髪為之假作紒形乃告<lb/>
桑之服以配鞠衣者也次者亦鬄他髪與已髪相合為<lb/>
紒次第其髪之長短為之所謂髲鬄是也乃進朝于君<lb/>
<pb n="2b"/>
之服以配褖衣者也凡諸侯夫人于其國衣服與王后<lb/>
同上公夫人得褘衣以下侯伯夫人得揄翟以下被即<lb/>
次也夫人祭祀不得服被如云蠶事則告桑當服編受<lb/>
繭當服副亦不應服被古無定說同年友姜炳璋<hi>白岩</hi>云<lb/>
此夫人齋時之首服也祭統云先期旬有一日宫宰宿<lb/>
夫人夫人亦散齋七日致齋三日君致齋于外夫人致<lb/>
齋於内然後㑹于太廟疏云外君之路寢内夫人之正寢<lb/>
后夫人有正寢亦有燕寢夙夜在公言齋宫也謝叠山曰<lb/>
<pb n="3a"/>
齋廬之類君以路寢為齋宫夫人以正寢為齋宫夫人在<lb/>
齋宫而首服以被者玉藻云𤣥冠丹組纓諸侯之齋冠也<lb/>
聶氏三禮圖云婦人褖衣之黑因男子之𤣥端也亦名褖<lb/>
衣由是言之君之齋服𤣥冠夫人不褖衣乎君之齋服𤣥<lb/>
端夫人不服次乎夫人齋于正寢既不可如祭時服副褘<lb/>
又不可服告桑之編則同于燕寢之見君首服以次故曰<lb/>
被者夫人齋居之首服也此說為前人所未及似可從也<lb/>
被之祁祁薄言旋歸夫人自正寢易副以被歸于燕寢也<lb/>
<pb n="3b"/>
夫人之祭服當釋于正寢自正寢而歸燕寢曰旋歸<lb/>
　　草蟲<lb/>
未見而心則憂既見而心則夷婦人之思君子如是焉而<lb/>
已不敢怨其君但以慰其勞和平之至也能以禮自防也<lb/>
　　采蘋<lb/>
記曰采蘋樂循法也故序曰大夫妻能循法度古說謂<lb/>
是教成之祭按昏義婦人先嫁三月教之言徳容功教<lb/>
成祭之牲用魚芼以蘋藻與采蘋采藻正合玩末章有<lb/>
<pb n="4a"/>
齋季女一語似為未成婦之稱亦與教成之祭合不知<lb/>
序義更有進焉者謂大夫妻奉祭之循法自其教成而<lb/>
已然也女之教成而能循法者幾人而季女獨一一循<lb/>
之葢其難哉且夫采蘋藻盛筐筥湘錡釡奠牖下不過<lb/>
尋常之禮法人所能為也而一切灌濯奉持升降拜獻<lb/>
洞洞屬屬之意俱歸併在有齋季女一句此之謂大夫<lb/>
妻能循法也豈教成未為婦乎<lb/>
　　甘棠<lb/>
<pb n="4b"/>
此萹以文義詳之似不類召伯生前時詩左傳思其人<lb/>
猶愛其𣗳亦似旣沒而思慕之詞然詩作於武王之世<lb/>
則召伯之循行當在文王時而召人去後見思非在身<lb/>
後矣舊說為長<lb/>
　　行露<lb/>
此詩韓詩外傳及列女傳所述甚詳當為申人女所作<lb/>
但召伯聽其訟耳故入之召南<lb/>
多露濡人之裳我豈不願夙夜以遄行但畏行多露耳<lb/>
<pb n="5a"/>
喻非禮之不可犯也<lb/>
雀本無角而能穿我之屋鼠本無牙而能穿我之墉猶<lb/>
之爾並無室家之禮而居然以我為室家速我於獄也<lb/>
然雖速我獄其如室家之不足何哉其文甚明<lb/>
　　羔羊<lb/>
孔疏釋羔裘為卿大夫之朝服考禮表裘襲裘皆不入<lb/>
公門明非朝服可知葢退朝則釋朝服而表裘故五紽<lb/>
五緎並見觀瞻耳然檜風不曰羔裘以朝乎曰此禓衣<lb/>
<pb n="5b"/>
也賈氏孔氏謂禓衣之外别有朝祭之服不知玉藻明<lb/>
云君在則裼盡飾也是禓衣即朝服矣古之禮服直領<lb/>
無衿裘上禓衣裘色微露故曰盡飾<lb/>
五紽五緎衣服不貳退食自公從容有常猶大雅美都<lb/>
人士之意<lb/>
羔羊之皮五而素絲之飾亦五紽亦縫也緎者縫之界<lb/>
域織素絲為組紃各加飾于裘之縫中凡有五也委蛇<lb/>
韓詩作逶迤公正也其義較長<lb/>
<pb n="6a"/>
　　殷其雷<lb/>
殷其雷在南山之陽雨雪也而楊柳矣何斯役也而竟<lb/>
違斯時乎則以王事之靡盬而莫敢或遑耳然我振振<lb/>
然仁厚之君子知其必畢事而來歸哉望其歸而美以<lb/>
振振信其不肯念私室而忘公事也而大夫之盡瘁亦<lb/>
在言下<lb/>
　　摽有梅<lb/>
摽有梅非女子之自言詩人之言也詩曰求我庶士迨<lb/>
<pb n="6b"/>
其謂之雖村巷之女豈赧然而出諸口哉<hi>集傳我者女子之自我也</hi>
此與周南之桃夭相應桃夭羨其及時摽梅惟恐失時<lb/>
其義一也<lb/>
　　小星<lb/>
此美南國夫人之能逮下使衆妾各知安命也能安命<lb/>
則抱衾與裯望星宵征皆視為分所固然而無並后匹<lb/>
嫡兩政耦國之禍矣尊卑明而進御以法宫政肅而女<lb/>
謁不興后妃之化大哉<lb/>
<pb n="7a"/>
星之早見於東方者或三或五皆大星也參昴正是大<lb/>
星而詩小之者從其初見言之耳或曰王后惟月對月<lb/>
而言則星為小此嬪婦三夫人之喻若抱衾與裯則是<lb/>
下妾賤役葢嬪婦三夫人當宵征之際指下妾所抱之<lb/>
衾裯以明已不敢當夕之故寔命不猶耳此義尤細<lb/>
　　江有汜<lb/>
江大汜小猶之嫡正媵偏興而比也能左右之曰以與<lb/>
猶許也過往過也葢此媵從嫡来歸為嫡所惡斥之他<lb/>
<pb n="7b"/>
所後乃迎之以歸非待年於國先已妬之也<lb/>
毛傳曰江沱之間有嫡不以媵備數媵遇勞而無怨嫡<lb/>
亦自悔其云不以媵偹數是從嫡而来歸者可知故曰<lb/>
遇勞而無怨若猶待年于國則何勞之可服乎此集傳<lb/>
用古注而失者<lb/>
左傳曰諸侯嫁女同姓媵之異姓則否公羊曰諸侯一<lb/>
娶九女二國媵之以姪娣從士昏禮云雖無娣媵先言<lb/>
若無姪娣猶先媵之也媵之禮明見於經傳如此說者<lb/>
<pb n="8a"/>
謂古人媵女之意葢恐其嫡不幸早亡即以媵為之繼<lb/>
室且姊妹相處亦可息婦女之隂訟是固然矣予考媵<lb/>
之職自升階即席以至燭出侍户聞呼則應詳載儀禮<lb/>
者無殊婢子禮本人情何以國君之女使同列之諸侯<lb/>
賤役之如是且諸侯自長女以下嗣此餘女悉當為媵<lb/>
何以衛宣之女一為宋桓夫人又一為許穆夫人詩美<lb/>
莊姜何以曰邢侯之姨譚公維私乎且以姑媵姪以姊<lb/>
媵娣古人制禮必不如是紊也竊以禮之言媵未嘗指<lb/>
<pb n="8b"/>
為親娣親姪意者同姓大夫之女媵于君女是即姪娣<lb/>
葢古之媵猶今之陪嫁非特女可媵男亦可媵伊尹嘗<lb/>
為有莘媵臣春秋載公子結媵陳婦于鄄秦以井伯媵<lb/>
穆姬是也非必以親女為媵凡媵必隨嫡以往亦無待<lb/>
年于國之理若秦穆以懐嬴媵重耳則是親生庶女但<lb/>
愛其人而願為之媵非禮本當媵也春秋時以弱媵强<lb/>
以小媵大皆臨之以勢而說經者遂據為古禮至如秦<lb/>
穆之媵重耳尤事不恒有非可執以為証讀左氏公羊<lb/>
<pb n="9a"/>
毛傳者審而討論之可也<lb/>
　　野有死麕<lb/>
此戒士之無禮以求女也野有死麕物之自斃者堪憎<lb/>
人胡不知所擇猥以純潔之白茅包而取之有女懐春<lb/>
女之感時者非正士胡不知自愛乃無端身往誘之乎<lb/>
此非必真有其事也設言如有懐春之女吉士斷不可<lb/>
往誘之耳下章乃正言之<lb/>
林有樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>蒙茸幽翳不可輕身以入也野有死鹿白茅<lb/>
<pb n="9b"/>
純束不可冐昧以取也女處深閨懐春之思誰實知之<lb/>
而吉士可以非禮誘之乎<lb/>
為吉士者戒之哉舒其行而脫脫兮無動其所佩之帨<lb/>
兮<hi>内則男子佩紛帨</hi>無使彼守閭之尨也吠斯其為好脩之吉<lb/>
士也此為二南之正音乃前人失解至目為滛詩可怪<lb/>
也<lb/>
　　何彼穠矣<lb/>
平王齊侯斷非平正齊一之謂顧氏日知録曰此莊王<lb/>
<pb n="10a"/>
之事附于召南其與文侯之命以平王之事而附于書<lb/>
一也召南十三篇王柏乃欲退其三于王風而不知後<lb/>
王之事可附前王是不讀書也其說是矣但顧氏依集<lb/>
傳作莊王之事尚未的齊桓娶莊王之女乃平王之曾<lb/>
孫非孫也劉氏瑾曰此齊侯是㐮公之父僖公亦娶王<lb/>
姬也萬斯大曰魯莊公元年及十一年皆書王姬歸于<lb/>
齊則王姬當是其姊妹非㐮公即威公其說較勝于諸<lb/>
家可從也<lb/>
<pb n="10b"/>
鄭箴膏肓<hi>書出康成</hi>魯詩說也其說此詩曰齊侯嫁女以其<lb/>
母王姬始嫁之車逺送之齊侯齊僖也王姬正是平王<lb/>
之孫而其女乃平王之外孫詩人見其衣之穠容之盛<lb/>
車行之肅雝猶是王姬之故物因以想見周家内教之<lb/>
美此古說之可據者弗謂三家盡不當從也<lb/>
　　騶虞<lb/>
記曰騶虞樂官備也官備者才多之謂賈誼曰騶者天<lb/>
子之囿虞者囿之司獸虞人翼五豝以待一發所以復<lb/>
<pb n="11a"/>
中也騶虞之官能效職以供田獵則官之備才之多可<lb/>
見矣<lb/>
鄭箋一發五豝謂戰禽獸之命令言禽獸各争其命也<lb/>
孔疏五豝一矢殺其一而已非矢不單發中必疊雙如<lb/>
西都賦所云也集傳引之悮古者一發四矢葢先後發<lb/>
之非四矢並發也一豝中而五豝齊見于葭蓬之中庶<lb/>
物之蕃廡可見而虞人之效職不可歎美乎<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩瀋卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩瀋卷六</head> <lb/>
    <p>
<pb n="1a"/>
欽定四庫全書<lb/>
　詩瀋卷六<lb/>
　　　　　　　　　　柳州府知府范家相撰<lb/>
　鄘<lb/>
　　柏舟<lb/>
序曰共伯早死共姜守義父母欲奪而嫁之作此自誓<lb/>
共伯武公兄也武公在位五十五年當其即位之初年<lb/>
已四十餘矣世家言武公簒共伯而自立固未可信但<lb/>
<pb n="1b"/>
釐公死而共伯立既葬而後死則可知何也父死未𦵏<lb/>
雖已立不稱君禮也共伯長于武公其死時年亦近五<lb/>
十何云早死共姜年必相仿非少艾也父母何尚欲奪<lb/>
而嫁之髦者垂髪至眉被于兩旁㓜小之飾若父母現<lb/>
存雖長不去唯拂而扱之冠纓内則云子事父母拂髦<lb/>
冠纓是也至父母死乃脫其髦喪大記云小歛脫髦是<lb/>
也當共伯之死釐公已𦵏何尚以兩髦稱之是皆悞也<lb/>
竊意共伯立為世子早已身死武公是以嗣立共姜無<lb/>
<pb n="2a"/>
倚大歸于齊其母欲奪其志故指兩髦以自矢是時釐<lb/>
公尚在故曰髧彼兩髦也<lb/>
柏之為木其心至堅雖為之舟而泛于河不腐也故共<lb/>
姜借以喻其之死靡他之心與泛彼柏舟取義不同<lb/>
　　墻有茨<lb/>
此序但云刺宣姜與頑淫亂而左氏所記尤為可疑按<lb/>
傳惠公之立也少齊人使昭伯烝于宣姜不可强之生<lb/>
齊子戴公文公宋桓夫人許穆夫人夫宣姜據傳是齊<lb/>
<pb n="2b"/>
僖之女既以不正始復縱淫于後使其庶子烝之不可<lb/>
而又强之是以犬彘畜宣姜俾貽醜于無窮也且曰使<lb/>
之曰强之若迫之以必從者尤非理之所有事之或然<lb/>
也豐坊曰昭伯不可而齊襄强之竟改適為夫婦左氏<lb/>
以其人倫失序故謂之烝盖襄公躬行禽獸恵與宣姜<lb/>
頑同奔于齊而襄公使之淫亂以為樂雖未可知然予<lb/>
謂戴公文公五人㫁非昭伯所生何也史稱昭伯早死<lb/>
若烝于宣姜生子女五人則惠公立後十年尚在何云<lb/>
<pb n="3a"/>
早死且此子女五人育于宫中惠公何以稱之不特此<lb/>
也戴公廬于漕齊桓為之禦文公遷楚丘桓又為之封<lb/>
桓之霸也申五命以樓諸侯皆以正身齊家為本豈有<lb/>
立昭伯姦生之二子以亂衛之宗祊即衛人亦不服也<lb/>
宋桓許穆儼然人主亦豈肯取曖昧不明之女為夫人<lb/>
哉且戴與文之立也如據史以昭伯為父是以祖母為<lb/>
生母也如以宣公為父則又以生父為親兄名分之不<lb/>
正莫此為甚獨不為齊桓衛文一籌度之乎竊以昭伯<lb/>
<pb n="3b"/>
之烝宣姜事或有之但非齊人之所使齊子戴公五人<lb/>
或皆宣之庶子不必盡宣姜之所生即宣姜亦未必即<lb/>
齊僖之女左之失誣可勝指哉<lb/>
　　偕老<lb/>
此詩當在新臺後墻茨前宣姜正為夫人之時夫燕婉<lb/>
之求得此戚施乃同心唱隨絶不知耻詩人醜之首曰<lb/>
君子偕老刺意已明<lb/>
嚴華谷曰此詩唯述夫人服飾容貌之尊盛中間但有<lb/>
<pb n="4a"/>
子之不淑一言而刺意盡見碩人唯述莊姜之美不言<lb/>
莊公不見答中間但有大夫夙退一語倚嗟之詩但有<lb/>
展我甥兮一語三詩體同但下一二冷語不露<lb/>
夫人以承祭為重故首言副笄六珈以法服為尊故繼<lb/>
以象服是宜委委佗佗行步之美如山之重河之平也<lb/>
玼兮玼兮承副筓也加副筓則必著翟衣加瑱揥是以<lb/>
眉之清揚愈顯其晳也天也帝也言其儼居尊位而不<lb/>
自省也<lb/>
<pb n="4b"/>
瑳兮瑳兮承象服也服展衣䝉縐絺夏之盛服益表其<lb/>
顔之清揚如是之人而稱之曰邦之媛兮愧耶否耶<lb/>
　　桑中<lb/>
左傳夫子有三軍之行而又有桑中之喜是將竊妻以<lb/>
逃者也盖以桑中之刺奔指巫臣之竊夏姬非以桑中<lb/>
本為竊妻作也毛公悞㑹其㫖遂以世族在位相竊妻<lb/>
妾為說非也依序但云刺奔為正<lb/>
樂記桑間濮上之音比于慢矣據史記紂使師延作新<lb/>
<pb n="5a"/>
聲武王克商師延投濮水而死衞師涓從靈公過濮上<lb/>
夜聞水中樂器聲<hi>延抱樂噐以沉</hi>因冩之為晉平公奏焉師曠<lb/>
曰此得之桑間濮上乎然則桑間濮上之音盖指紂樂<lb/>
非指此詩之音也<lb/>
期桑中要上宫送淇上其地則一孟姜孟弋孟庸其人<lb/>
則三盖淫者一而奔者三一人一事也李厚齋詩所指<lb/>
為宣姜詩孟姜孟弋孟庸或即其娣然弋與庸明是姓<lb/>
豈槩是娣媵乎<lb/>
<pb n="5b"/>
　　鶉奔<lb/>
此詩趙孟明以為床笫之言不知伯有之賦此何所取<lb/>
義豈以祈大國之正已耶楊龜山曰聖人録此見衞所<lb/>
以為狄滅之因故次于定之前<lb/>
　　定<lb/>
姜氏<hi>炳璋</hi>曰詩但言宫室而城郭都邑皆在量度中也但<lb/>
言琴瑟而噐用服物可備知也但言一升一望而朝市<lb/>
民居已在目也但言降觀而分井授㕓有田有宅也但<lb/>
<pb n="6a"/>
言夙駕而宵旰之勤可見也但言騋牝而國之富强可<lb/>
知也落落數大端而中興之規模畢見<lb/>
周公卜瀍澗于東西左氏言山河之表裏皆以地利為<lb/>
本文之建衛升虚望楚降觀于桑其于形勢審矣衛之<lb/>
亾也以秦之二世非終焉允臧歟<lb/>
匪直也人承上起下之詞言公之勤于農桑匪直為民<lb/>
人如是也其秉心之充塞用意之淵深無所不到即畜<lb/>
牧之孳息已有騋牝之三千矣<lb/>
<pb n="6b"/>
　　蝃蝀<lb/>
蝃蝀地之淫氣傍日以成彩隂干陽也曰莫之敢指者<lb/>
戾氣在上也序但云止奔古說多指宣姜然女子有行<lb/>
逺父母兄弟于宣姜不相似<lb/>
　　相鼠<lb/>
此序但惡無禮而諸說並刺宣姜韓詩亦然然衛文賢<lb/>
君其治衛之詩自干旄而外不多見詩之次序雖有移<lb/>
亂而蝃蝀與此篇恰在定之後干旄之前則止奔所以<lb/>
<pb n="7a"/>
防淫惡無禮所以訓俗猶見中興之雅化當從首序為<lb/>
是<lb/>
　　干旄<lb/>
定為文公立國之本干旄則作人之雅化也在郊在野<lb/>
在城國人于干旄一見再見三見也大夫乗四馬初往<lb/>
求賢故曰四之求賢既得並馬以歸故曰五之六之何以<lb/>
告之何以畀之知其必有以報大夫也左傳干旄何以<lb/>
告之取其忠也家語干旄之忠告至矣哉言上之致敬<lb/>
<pb n="7b"/>
盡禮如此賢者無不獻可替否以致其忠愛者但不知<lb/>
其何以告之何以畀之耳美大夫正以美衛文<lb/>
　　載馳<lb/>
一章虚言欲歸二三正言責臣四則明言當控告于大<lb/>
邦發乎情止乎禮義莫夫人若矣意欲大夫之設法以<lb/>
救衛非違禮而徑情也左傳許穆夫人賦載馳齊侯使<lb/>
公子無虧帥師戍漕意許大夫即從夫人之命往齊請<lb/>
救可知<lb/>
<pb n="8a"/>
此事左傳年分亦誤按閔公二年狄入衛冬十二月宋<lb/>
桓公隨立戴公以廬于漕是年戴公卒立甫一月耳文<lb/>
公繼立夫人之思歸當在此時夫周之十二月夏十月<lb/>
也詩云芃芃其麥言采其蝱豈十月所有乎盖唁衛或<lb/>
在次年或戴公未立之前耳<lb/>
視爾不臧我思不閟言我視爾之所謀皆非良圗若我<lb/>
之所思不在逺而在近若齊與宋必不閟而不納也<lb/>
古禮有不可行于後世者三祭之立尸以孫象祖至于<lb/>
<pb n="8b"/>
祫禘堂上皆諸孫堂下皆父兄相率而羅拜心何以安<lb/>
一也諸侯一娶九女二國媵之皆以姪娣幼者待年此<lb/>
春秋之事不可以行二也<hi>詳江有汜</hi>父母既沒雖國破家亾<lb/>
不得歸省兄弟三也秦漢而下三者皆廢豈以違古為<lb/>
非哉<lb/>
　衛<lb/>
　　淇奥<lb/>
抑之詩有與淇奥相發明者不愧屋漏不敢射思即切<lb/>
<pb n="9a"/>
磋琢磨也質人民謹侯度即瑟僩赫喧金錫圭璧也無<lb/>
易由言無曰苟矣善戯謔不為虐也惠朋友繩孫子至<lb/>
于萬民靡不承有斐君子終不可諠也<lb/>
聖賢之學治外即以治内動容周旋中禮者盛徳之至<lb/>
切磋琢磨于威儀言詞見之可謂善言睿聖<lb/>
切磋琢磨大學分道學自修是為已事後序言武公聴<lb/>
諫以禮自防其意亦同要之不外主敬而已詩中語語<lb/>
有敬字在<lb/>
<pb n="9b"/>
緑竹古分為二綠為王芻竹為萹竹王芻莎也萹竹萹<lb/>
蓄也朱子改為緑色之竹是也漢志武帝塞瓠子河下<lb/>
淇園之竹以為犍詩曰籊籊竹竿以釣于淇淇故多竹<lb/>
哉<lb/>
　　考槃<lb/>
淮南子曰夫可以揚清激濁抑貪止廉其惟隐者故録<lb/>
考槃與孔叢子合後序刺莊公不能繼武公使賢者窮<lb/>
處疑有本<lb/>
<pb n="10a"/>
因澗阿以考室架木作屋謂之槃其中既寛且薖可以<lb/>
寤歌何樂如之永矢弗告猶云此中人語不足為外人<lb/>
道也<lb/>
　　碩人<lb/>
以碩人美莊姜而曰其頎曰敖敖叙世系以及婣親美<lb/>
容色而極形容因而喜盈門之有爛道大國之多儀皆<lb/>
俗情之艷羨非好徳之所尚也乃詩人一一侈陳之者<lb/>
明莊姜之賢不必言即以容貌禮儀姻族觀之亦人情<lb/>
<pb n="10b"/>
所共悅而何以不見答于公也<lb/>
巧笑者笑之倩不輕笑也竹竿云巧笑之瑳是也公唯<lb/>
謔浪笑傲則不樂巧笑矣可互証以見<lb/>
嚴氏解大夫夙退二句曰莊姜以禮來嫁不應不見答<lb/>
于公豈吾君疲于政事未暇與夫人相接耶如是則大<lb/>
夫在朝者且宜夙退無使君勞也其體㑹細矣愚謂此<lb/>
來嫁入朝之禮也夫人至君冕而親迎大夫從君命婦<lb/>
從夫人至于入而行共牢之禮則大夫當夙退矣無使<lb/>
<pb n="11a"/>
君勞行禮之勞也詩皆叙其來嫁之事似不必言其後<lb/>
之不見答也<lb/>
　　氓<lb/>
詩人述棄婦之言以明苟合之無終其為戒深矣曰淇<lb/>
曰頓丘曰復闗明著其地曰貿絲曰秋期明著其時盖<lb/>
詩人述棄婦之言以為當時奔女戒也昔人謂谷風節<lb/>
節是哀氓詩節節是供牒也<lb/>
此婦之奔方三嵗而顔之衰旋比于桑之落者作勞故<lb/>
<pb n="11b"/>
耶亦所遷之賄已盡食貧在室以致如是耳彼男子之<lb/>
來即我謀非貪色盛亦利財多財色去而愛絶可不戒<lb/>
歟及爾偕老以下追述始奔之語期偕老之如一謂爾<lb/>
毋使我老而興怨也當無㟁無泮長如總角之晏言笑<lb/>
宴宴乃為有始有終耳其情雖苦而事彌醜<lb/>
　　竹竿<lb/>
序言思歸即歸寜也後序以為適異國而不見答非也<lb/>
夫適人而夫不見答可以思歸故國乎首以少時閒情<lb/>
<pb n="12a"/>
說起明其在家之樂接言豈不爾思言歸寜不得思亦<lb/>
徒然也明人季本以此二句似淫詩而改之大謬<lb/>
　　芄蘭<lb/>
佩觿佩韘者雖童子也能不以彼為知于我甲于我乎<lb/>
彼其垂帶而悸顔厚有忸怩矣其詞雖曲而有直體若<lb/>
非刺君之詞則指童昏而居上位者言之<lb/>
　　河廣<lb/>
易同人注天子諸侯后夫人不出謂其嬪妾多雖無子<lb/>
<pb n="12b"/>
不出唯犯大故仍用常法耳宋桓夫人之出未知何故<lb/>
說苑載宋襄為太子請于桓公曰請使目夷立公曰何<lb/>
故曰臣之舅在衛愛臣若立則終不可往矣盖不敢言<lb/>
其母而言舅則夫人似非為淫逆而去故兾以感桓公<lb/>
而反之也夫人河廣之詩當作于此時嚴氏謂㐮公之<lb/>
世衛文已遷河南不須渡河其証甚明<lb/>
詩雖以望宋為言然于桓公無相思之理詩億引宋仁<lb/>
宗廢后郭氏不肯與仁宗私見一事明夫人之不思桓<lb/>
<pb n="13a"/>
桓公是也盖望宋但以思子<lb/>
　　伯兮<lb/>
執殳前驅義當從戎無怨懟也膏沐不施偶居無匹誨<lb/>
冶容也其雨也而日杲杲望雨者無不首之疾我之望<lb/>
伯猶是矣萲之為言諼也忘也樹諼堂背或可忘憂皆<lb/>
思婦之言而序曰刺時者刺兵戎之不息也<lb/>
古說謂為王前驅即桓五年蔡衛陳從王伐鄭繻葛一<lb/>
戰夫衛宣從王伐鄭于義甚正詩人何故興刺春秋之<lb/>
<pb n="13b"/>
事左氏失載甚多何必定指一事以証之<lb/>
　　有狐<lb/>
舊說以狐之媚比女之無因而憂人之裳衣其義甚淺<lb/>
且寡婦鰥夫于詩無徵此盖憂亂之作故序曰刺時耳<lb/>
淇梁孔道之上狐不夜出而晝見綏綏然不復避人妖<lb/>
徴也無裳無帶無服民之衣不蔽體則食不充口可知<lb/>
窮困如此亂將至矣皆觸目傷心之語<lb/>
　　木𤓰<lb/>
<pb n="14a"/>
齊桓之封衛衛未有以報也而曰報之以瓊琚報之以<lb/>
瓊玖且車馬噐物之遺非輕何以木𤓰木李為喻乎詩<lb/>
若曰人生贈遺之故苟其情甚厚于我雖投我以木𤓰<lb/>
之微必報之以瓊玖之重匪以為報也盖欲永以為好<lb/>
也齊之厚我豈木𤓰也哉衛之感齊桓也深故其詞如<lb/>
此而所以美桓公者自見<lb/>
　王<lb/>
　　王風次序說<lb/>
<pb n="14b"/>
王風何以次于邶鄘衛之後也元城劉氏曰王風在邶<lb/>
鄘衛後者存二代之後也周既滅商分其畿内為三國<lb/>
即邶鄘衛也自紂城以北謂之邶其南謂之鄘東謂之<lb/>
衛邶以封紂子武庚也鄘管叔尹之衛蔡叔尹之以監<lb/>
殷民謂之三監武王崩三監叛周公滅之盡以其地封<lb/>
康叔故邶詩十九鄘詩十篇共二十九篇皆衛詩也序<lb/>
詩者以其地本商之畿内故列于王之先而仍列為三<lb/>
國獨不謂之衛其意深矣<lb/>
<pb n="15a"/>
　　黍離<lb/>
岐豐為西戎所有六七年始入于秦周之宗廟宫室戎<lb/>
之所毁非秦之所毁也大夫行役覩禾黍之離離傷故<lb/>
都之淪喪而民皆封殖耕農因作是詩非但悲宗廟宫<lb/>
室之欝為禾黍也故首序但曰閔宗周<lb/>
　　于役<lb/>
君子于役不知其期斯時其曷至哉鷄棲于塒日其夕<lb/>
矣牛羊皆已下括則今日又不至矣如之何令我弗思<lb/>
<pb n="15b"/>
盖日日期望之詞詩次黍離故序刺平王<lb/>
　　君子陽陽<lb/>
此與簡兮相似彼萬舞而誇錫爵此執翿而樂只且皆<lb/>
舞師也古者樂正之職習舞釋菜興噐用弊國之俊秀<lb/>
肄焉干戈羽籥春夏以時非賤職也籥師旄人掌教舞<lb/>
仕與國子身閒而業尊聊逍遥以肆志故賢者時出其<lb/>
中秦漢以下俳優侏儒盡入太常房中之樂但以窮聲<lb/>
色娛耳目而興賢育才之地一化為酣歌妙舞之塲賢<lb/>
<pb n="16a"/>
者豈肯出此哉<lb/>
房者樂師肄業所居之房也古注以為房中之樂箋䟽<lb/>
以天子路寢小寢之房釋之夫路寢法地也樂師可陽<lb/>
陽然執簧以招友為樂乎<lb/>
　　揚之水<lb/>
戌甫戌申戍許不一戍而序専言母家者甫許之戍因<lb/>
申而連及之也甫與申同在南陽宛縣許在開封鄧州<lb/>
之間與申接壤戌之皆以為申耳孔氏謂甫許俱姜姓<lb/>
<pb n="16b"/>
故借言之其實不戌非也顧亭林曰申侯之伐幽王之<lb/>
弑不可謂非出于平王之志當時但知其冡嗣為當立<lb/>
而不知其與聞乎弑為可誅孔子生于二百年之後盖<lb/>
有所不忍言故録文侯之命于書録楊之水于詩其㫖<lb/>
微矣<lb/>
　　中谷<lb/>
此幽王詩也三章皆曰有女仳離是民人棄其室家亂<lb/>
離莫保情非得已何以重責其夫曰遇人之不淑乎盖<lb/>
<pb n="17a"/>
責其夫愈以憫其女也言外亦若為申后憐者蓷名菴<lb/>
䕡即益母宜生濕地暵其乾先燥其乾地之蓷也繼則<lb/>
得地而脩長者亦悴矣終并下濕之地無一不暵其殆<lb/>
為宜臼之在申喻乎<lb/>
　　有兔<lb/>
後序以此為桓王詩朱子不詳其世考桓王在位二十<lb/>
三年唯率蔡衛陳伐鄭一事見春秋傳他無所考詩曰<lb/>
我生之初尚無為我生之後逢此百罹則明為平王詩<lb/>
<pb n="17b"/>
也幽王之初年周室尚平故生初無為至犬戎入冦王<lb/>
死驪山禍始大劇東遷以後戎患未息平乃覥顔庇仇<lb/>
戌申戌許征役不息非逢此百罹逢此百凶乎兎狡而<lb/>
避罿罦雉則罹之盖以自喻也<lb/>
　　葛藟<lb/>
三章皆以終逺兄弟責平王不親兄弟之國而終依母<lb/>
家謂他人父謂他人母愚莫甚也亦莫我顧亦莫我有<lb/>
謂寕使彼之弗我顧弗我有而呼之親之之情彌摯焉<lb/>
<pb n="18a"/>
孰知其終不可恃也哉<lb/>
終逺兄弟之下接云謂他人父謂他人母者逺兄弟則<lb/>
以他人為兄弟以他人為兄弟則以他人之父母為父<lb/>
母矣甚之之詞也故三章明言之曰謂他人昆<lb/>
　　采葛<lb/>
葛蔓草也易困之上六曰困于葛藟于臲卼盖苦其纒<lb/>
束以致危動也蕭父混于香草楚辭曰何昔日之芳草<lb/>
兮今直為此蕭艾也彼者彼其君之辭一日不見如三<lb/>
<pb n="18b"/>
月兮謂君之于讒人親密之至一日不可以離則去君<lb/>
日乆者能弗惴惴如集木哉黄氏日抄載朱子詩傳新<lb/>
說仍改為聴讒惜不見其原本<lb/>
　　大車<lb/>
榖異室死同穴守禮之言下二句信誓之詞當是周大<lb/>
夫聴讒失㫁而男女怨恨自誓也序刺周大夫後序以<lb/>
為不能聴男女之訟按之詩文甚明<lb/>
畏子不奔者女之言也言我若奔爾則爾仍罹大夫之<lb/>
<pb n="19a"/>
法是以畏而不敢也然豈遂忘夫婦之恩而有二心乎<lb/>
故誓之曰謂予不信有如皦日<lb/>
　　　中有麻丘<lb/>
周人惜賢者之去而思之也言<graphic n="KR1406" url="https://raw.githubusercontent.com/kanripo/KR-Gaiji/master/images/KR1406.png" mimeType="image/png"/>彼丘中以望田則有<lb/>
麻有麥果則有李皆子嗟子國之所封殖也遺愛猶新<lb/>
彼其猶肯施施而來食我而貽我以佩玖乎毛氏以子<lb/>
嗟子國為留氏父子之名必有所本或曰設為彼國之<lb/>
留賢亦通若指為淫詞則失之逺矣<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩瀋卷六<lb/>
</p>
<p>
</p>
  </div>
</body>
</text>
</TEI>
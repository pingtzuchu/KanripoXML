<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩瀋卷十一</head> <lb/>
    <p>
<pb n="1a"/>
欽定四庫全書<lb/>
　詩瀋卷十一<lb/>
　　　　　　　　　柳州府知府范家相撰<lb/>
　小雅<lb/>
　　雅樂說<lb/>
雅之有大小者以樂之大小别之也孔子反魯正樂之<lb/>
部分以復先王之舊使大小各歸其所小雅自鹿鳴以<lb/>
至魚麗治内治外事莫重焉而較之大雅之所用則為<lb/>
<pb n="1b"/>
小政有大小故樂亦分大小也小雅如鹿鳴四牡頍弁<lb/>
間關諸篇皆雜以風體而大雅則無是小雅如南山魚<lb/>
麗諸篇皆用叠曲而大雅則無是小雅猶近于風而大<lb/>
雅則已近于頌由其辭曲以思其音節由其體製以觀<lb/>
其典禮則雅之大小思過半矣<lb/>
馬端臨曰古人歌詩合樂有不可曉者如關雎鵲巢后<lb/>
妃夫人之詩何預於燕禮而鄉飲燕禮用之采蘋采蘩<lb/>
大夫妻能主祭祀之詩何預于鄉射而射禮用之文王<lb/>
<pb n="2a"/>
大明綿興周之詩何預于交鄰而兩君相見歌之歌詩<lb/>
與作詩之意判然不合有不可强通者殆難意解而愚<lb/>
謂不難解也葢聖人之作樂與禮制相為表裏而其施<lb/>
不同禮之本在節樂之本在和禮辨異樂統同樂之用<lb/>
施之於朝廷亦通之於邦國其辨在音容之隆殺器數<lb/>
之等威而不在於文辭章曲之異同故其義苟可通則<lb/>
通用之而不為紊不必有一事即備一詩也陳晉之曰<lb/>
鄉射升歌鹿鳴四牡諸詩所以寓君臣之教笙奏南陔<lb/>
<pb n="2b"/>
白華諸詩所以寓父子之敎間歌魚麗笙由庚歌南有<lb/>
嘉魚笙崇丘歌南山有臺笙由儀所以寓上下之敎合<lb/>
樂三終歌二南諸詩所以寓夫婦之敎其說可謂明辨<lb/>
晳矣然則鄉射之歌蘋蘩取其守職而循法也享元侯<lb/>
之歌肆夏取其毋忘覲光而揚烈也見兩君之歌文王<lb/>
取其陳天命而勉事周也皆易地以見義而不必泥於<lb/>
作詩之本意此樂之所以統同也若三家歌雍樂有限<lb/>
制義無所取所謂禮崩樂壞而莫之挽者歟<lb/>
<pb n="3a"/>
　　鹿鳴<lb/>
此非燕享通用之樂歌當從序為燕羣臣嘉賔之樂歌<lb/>
葢享禮設几而不倚受爵而不飲禮主乎恭燕則飲酒<lb/>
樂豈笙簧琴瑟並奏於堂禮以通上下之情與享不同<lb/>
二三章明曰嘉賓式燕以敖以燕樂嘉賔之心安可以<lb/>
通於享乎享當用肆夏見左傳穆叔之言<lb/>
淮南子曰鹿鳴興於獸而君子美之取其得食之相呼<lb/>
鼓瑟承筐則所以厚貺之而使言也燕以示慈惠而不<lb/>
<pb n="3b"/>
廢求言之本禮之盛者無具文<lb/>
周行大路也德音孔昭所謂示我周行視民不佻君子<lb/>
是則是傚即其儀不忒正是四國之意賓以是示我可<lb/>
謂實獲我心矣君臣一徳燕樂非虚如此<lb/>
　　四牡<lb/>
鄭氏以此詩是文王為方伯時使臣以王事來往四國<lb/>
于其來也陳其功苦以勞之之詞其云王事即殷之王<lb/>
事愚謂詩作于周公自從追王之禮稱之事雖殷事王<lb/>
<pb n="4a"/>
即文王詳見采薇<lb/>
或曰文王遣使臣豈致有不遑將父之歎不知此文王<lb/>
代使臣以言情所以慰且勞也與陟岵諸詩不同<lb/>
不遑將父不遑將母皆以鵻興者蘇氏謂鵻即祝鳩孝<lb/>
鳥也左傳祝鳩氏司徒也敎孝也是以孝子不獲養而<lb/>
稱焉<lb/>
　　皇華<lb/>
四牡以不遑將父為義有慰勞而無戒勉皇華以每懷<lb/>
<pb n="4b"/>
靡及為義則戒勉多于慰勞意各不同<lb/>
駪駪征夫車駢馬集啟行之狀六轡如濡車調馬良征<lb/>
途之狀重在<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>謀詢度以盡厥職合為五善分為六徳<lb/>
内外傳之言備矣<lb/>
　　常棣<lb/>
左傳富辰曰周公弔二叔之不咸故封建親戚以屏藩<lb/>
周召穆公思周徳之不類故紏合宗族于成周而作詩<lb/>
又曰周之有懿徳也猶曰莫如兄弟故以親屏周召穆<lb/>
<pb n="5a"/>
公亦云杜氏以為周公作詩穆公歌之是也召穆公在<lb/>
厲王時見王室無親故重歌此詩以明公所以作詩之<lb/>
故非以詩為穆公作也<lb/>
常人之於兄弟不至於外侮生急難至不足見手足之<lb/>
天親不至於裒原隰威死喪不足見同氣之可恃葢至<lb/>
是而見已遲悔已晚矣然而侮難喪亂之既過又往往<lb/>
近比匪昵妻子以兄弟為可外者試思兄弟翕則室家<lb/>
宜妻孥樂苟是究是圖不亶其然乎通篇一意而層折<lb/>
<pb n="5b"/>
反覆其味無窮夫朋友妻子同列天倫非不當親厚好<lb/>
合也但天合人合輕重有間不極言之而誰其猛省哉<lb/>
常棣棣也唐棣栘也分為二木<hi>見爾雅</hi>常棣即郁李唐棣<lb/>
即楊陸璣誤合為一朱子因之至今紛如姜氏<hi>炳璋</hi>曰唐<lb/>
棣之華反而復合喻夫婦之别也常棣之華華鄂相承<lb/>
喻兄弟之和也鄂與萼通花足也詩人取興如此<lb/>
鹿鳴之燕嘉賓皇華之効馳驅君臣之義也四牡之將<lb/>
父將母父子之親也此篇之兄弟既翕兄弟之愛也下<lb/>
<pb n="6a"/>
篇之求其友生朋友之交也於五倫似缺夫婦然此篇<lb/>
言如鼓瑟琴末言宜室家樂妻孥則是兄弟翕而妻子<lb/>
自當好合夫婦之道也五常為百行之原葢悉備於鹿<lb/>
鳴之什<lb/>
　　伐木<lb/>
三章皆以伐木興者取其聲之相應也伐木之丁丁不<lb/>
求應而自應鳥鳴之嚶嚶求其應而無弗應聲之同氣<lb/>
之求自然而相感雖神之聽之亦既和而且平可以人<lb/>
<pb n="6b"/>
而不求友乎<lb/>
天子之燕同姓用肥羜肥牡異於諸侯之用犬也天子<lb/>
燕異姓以八簋比于公食大夫之禮以待族人設食之<lb/>
禮待之親之也釃酒即鹿酒下章之湑也重言酒重言<lb/>
肥羜明其為燕而非饗也<lb/>
民之失徳乾餱以愆飲食多啟訟師子公染鼎釁生弑<lb/>
逆御斟憾羊禍足亡師所關非細先王慮此至逺也有<lb/>
酒則以湑酒飲我無酒則以酤酒飲我<hi>一宿謂之酤</hi>以鼓鼓<lb/>
<pb n="7a"/>
我以舞舞我皆代諸父諸舅而為之詞也乃答之曰待<lb/>
我暇日豈無湑酒而用酤酒乎親厚之至也<lb/>
　　天保<lb/>
韓詩外傳曰天保定爾言天以仁義禮智保定人之身<lb/>
其義大矣詩言百禄遐福至于川流方至必歸本于天<lb/>
之單厚者明天人感應之自然也言多福徧徳極之日<lb/>
升月恒必歸本於神之貽爾者明幽冥之昭假不爽也<lb/>
至于中言多福即接之以羣黎徧徳尤見福莫大于得<lb/>
<pb n="7b"/>
民焉葢所以勸之敬天尊祖愛民者無所不至讀此詩<lb/>
者當知此意豈後世之封禪美新典引可比哉<lb/>
顧氏絳曰罄無不宜宜室家宜兄弟宜子孫民人也是<lb/>
用孝享于公先王得萬國之歡心以事其先王也民之<lb/>
質矣日用飲食有道之世人醇工龎商樸女童上下皆<lb/>
有嘉徳而至治馨香感于神明也祈天永命之實必本<lb/>
於親民而斵彫為樸其道何由必以養生為本<lb/>
　　采薇<lb/>
<pb n="8a"/>
武王成王無征伐玁狁之事此與下出車枤杜皆文王<lb/>
為方伯受命專征之事當時命將遣帥勞還飲至得行<lb/>
天子之禮周公制禮作樂追述豐功以垂後世其云王<lb/>
事王命云天子者皆以追王稱之也如指殷受則以新<lb/>
王一代之樂章特以表小心服事之誠于義無當且是<lb/>
殷詩而非周雅矣即以大雅伐密伐崇之稱文王可見<lb/>
文王伐玁狁之事亦無考玁狁即獯鬻太王畏而事之<lb/>
文王之征事必有之昆夷即西戎竹書紀年紂三十三<lb/>
<pb n="8b"/>
年西伯專征明年冬十二月昆夷侵周三十六年周伐<lb/>
昆夷即此事昆夷在岐之西玁狁在岐之北即漢之匈<lb/>
奴也<lb/>
薇春頴而夏花曰作止者春中時也柔則稍長剛則難<lb/>
食漸至夏矣啟行在春還歸在冬乃戍期之一定三章<lb/>
云我戍未定謂無定息之所非指戍期之無定<lb/>
　　出車<lb/>
伐玁狁伐西戎一役二事也采薇出車枤杜一事三詩<lb/>
<pb n="9a"/>
也今以三詩去來時日計之似有不合者采薇首曰薇<lb/>
亦作止與末章楊柳依依相應是啟行在春仲也乃出<lb/>
車四章曰昔我往矣黍稷方華又在六月啟行矣采薇<lb/>
曰歸曰歸歳亦暮止與末章雨雪霏霏相應出車三章<lb/>
亦曰雨雪載途是旋師在冬盡也乃末章又曰春日遲<lb/>
遲薄言還歸枤杜亦曰卉木萋止征夫歸止是又在春<lb/>
盡夏初還歸矣其互異何也曰采薇之二三章曰薇亦<lb/>
柔止薇亦剛止葢啟行在春而途中則歴更其時矣其<lb/>
<pb n="9b"/>
歸也歳亦陽止歳亦暮止至于抵家則春日遲遲卉木<lb/>
萋止分明今春出師明年春奏凱而夏抵家也然此一<lb/>
役二事當先伐西戎乎抑先伐玁狁乎蘇氏謂西戎與<lb/>
玁狁為犄角西戎平而玁狁自平當自西至北猶漢唐<lb/>
之伐匈奴契丹必先通西域也而愚不謂然采薇曰靡<lb/>
室靡家玁狁之故又曰玁狁孔棘則其事急于西戎甚<lb/>
明且出車三章明曰王命南仲往城于方赫赫南仲玁<lb/>
狁于襄襄除也是先伐玁狁必矣葢先城朔方以衞沿<lb/>
<pb n="10a"/>
邊之地進伐玁狁一月三捷隨即平定其時當在秋冬<lb/>
乃反斾以伐西戎故詩曰今我來思雨雪霏霏下章接<lb/>
言赫赫南仲薄伐西戎其文顯然伐西戎兵不血刅而<lb/>
下于是全師以歸焉故詩曰春日遲遲薄言還歸然則<lb/>
昔我往矣黍稷方華一章是由朔方至西戎之文非還<lb/>
師之月日也善讀詩者知之<lb/>
　　枤杜<lb/>
首曰王事靡盬繼嗣我日是玁狁既伐嗣伐西戎也枤<lb/>
<pb n="10b"/>
杜實在秋冬是雨雪霏霏也二章接言卉木萋止征夫<lb/>
歸止是春暮抵家也其文益明<lb/>
四牡以不遑將父為義此詩先言女心傷悲後言憂我<lb/>
父母義各有當也由征夫言之則當以父母為憂而不<lb/>
及妻子若婦人代子職以奉養舅姑則唯君子之憂是<lb/>
迫耳三章曰憂我父母者言其夫必以父母為憂也細<lb/>
味之自明漢書宣王興師征伐詩人美其功曰出車彭<lb/>
彭城彼朔方此三家説也宣王伐玁狁别有六月采芑<lb/>
<pb n="11a"/>
之詩何當重出况時亦不合且宣王不還師以伐西戎<lb/>
也以此為别<lb/>
　　魚麗<lb/>
序曰萬物衆多可告神明似主祭祀言之但儀禮鄉飲<lb/>
酒及燕禮皆歌是詩則為燕賔之樂矣朱子據儀禮一<lb/>
歌一笙之序移此詩于南陔三篇之後殊不必也考鄉<lb/>
飲酒禮工歌關雎笙鵲巢工歌葛覃笙采繁工歌巻耳<lb/>
笙采蘋中越草蟲一詩又工歌之際歌鹿鳴四牡皇華<lb/>
<pb n="11b"/>
即笙南陔白華華黍則此三詩又當次于皇華之後矣<lb/>
詩之次第有不能盡依禮文者儀禮用詩非詩用儀禮<lb/>
也<lb/>
言萬物盛多但言魚者在下動物之多莫如魚也大雅<lb/>
言豐年之兆亦曰衆維魚矣<lb/>
陸佃曰鰋白額魚鱨魚黄魴魚青鱧魚黑鰋魚白鯉魚<lb/>
赤鱨鯊小魚魴鱧中魚鰋鯉大魚由農師之釋魚觀之<lb/>
可見詩無一字無意義也<lb/>
<pb n="12a"/>
　　南陔白華華黍由庚崇丘由儀<lb/>
此六篇皆笙詩三家并亡其目毛公有其目而亡其詞<lb/>
僅存序義朱子謂笙本無詞而非缺文葢本之劉原父<lb/>
鄭漁仲洪容齋諸人而朱子因之說者多以為疑明郝<lb/>
仲輿近時毛大可辨之尤明文多難以悉載考朱子所<lb/>
據全在儀禮而儀禮明云笙入堂下磬南北面立樂南<lb/>
陔樂之為言比音而樂之也是禮文顯以為有詞矣况<lb/>
工歌關雎笙鵲巢工歌葛覃笙采蘋豈升歌之笙有詞<lb/>
<pb n="12b"/>
而間歌之笙獨無詞乎此即以儀禮証儀禮而可曉者<lb/>
也朱子曰笙之無詞大約如魯鼓薛鼓之節而亡之是<lb/>
又不然鼓所以節樂考擊出于人手類于鼗磬柷敔不<lb/>
可比之以詞若笙籥管篴皆因人氣逼而有音其高下<lb/>
長短疾徐唯人是使如今俗樂必有工尺之譜也而謂<lb/>
笙本無詞乎<lb/>
　　嘉魚<lb/>
此與下篇一以樂與賢一以樂得賢皆燕賢之詩本無<lb/>
<pb n="13a"/>
二義故同用之鄉飲燕禮明人主之好賢崇德在下者<lb/>
不可不知所報已詳鹿鳴之詩矣<lb/>
罩者捕魚之籠汕者撩魚之罟淮南子云罩者抑之罾<lb/>
者舉之其取魚一也詩言罩又言汕喻求賢之無方也<lb/>
首云嘉賔式燕以樂末云式燕又思言既燕而又思所<lb/>
以維繫之愛之至也<lb/>
　　南山有臺<lb/>
姜炳章曰人君既得賢而樂之形為歌咏曰基曰光語<lb/>
<pb n="13b"/>
其始也曰父母曰德音語其用也曰眉壽黄耉保艾要<lb/>
其終也從今日所得之賢想到賢者之耄期并想到賢<lb/>
者之必有賢子孫無非利我國家皆于今日始之可謂<lb/>
善説是詩矣然萬壽無期萬壽無疆非屬臣下謂厯數<lb/>
賴以綿長即邦家賴以永固也<lb/>
　　蓼蕭<lb/>
蓼蕭之微尚獲零露之湑况君子既見于前而不予之<lb/>
以嘉惠乎心寫而接笑語我是以得永終譽而安處兮<lb/>
<pb n="14a"/>
龍光天子之寵光其德不爽言能不貳其德雖至壽考<lb/>
而不可忘此德也<lb/>
此非五服盡朝于王也侯甸男采衞應朝之年各以次<lb/>
述職于王王則燕之以示慈惠用昭天子之恩德葢通<lb/>
用之樂歌<lb/>
　　湛露<lb/>
左傳甯武子曰諸侯朝正于王王宴樂之于是乎賦湛<lb/>
露不明諸侯之為同姓異姓也考禮天子宴族人于室<lb/>
<pb n="14b"/>
宴兄弟于房詩言厭厭夜飲是在室在房可知專指同<lb/>
姓而言也若蓼蕭之澤及四海<hi>序文</hi>則合同異姓言之矣<lb/>
在宗載考言宗宫之成在同姓原有夜飲之禮非卜其<lb/>
晝未卜其夜也箋疏確不可易後人好立新説耳令儀<lb/>
令色成禮之美<lb/>
　<lb/>
　<lb/>
　詩瀋卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩瀋卷八</head> <lb/>
    <p>
<pb n="1a"/>
欽定四庫全書<lb/>
　詩瀋卷八<lb/>
　　　　　　　　　　柳州府知府范家相撰<lb/>
　齊<lb/>
　　鷄鳴<lb/>
蒼蠅之聲何以誤聴為鷄鳴如曰夢寐則非賢妃戒旦<lb/>
語矣盖鷄本未鳴而促之曰鷄既鳴兮且非但鷄則既<lb/>
鳴蒼蠅已將作聲矣可安寢而怠朝哉<lb/>
<pb n="1b"/>
匪東方則明月出之光言若非東方之明豈猶是月出<lb/>
之光乎促之愈迫也三章蟲飛薨薨正是蒼蠅之聲皆<lb/>
設為之詞以形容賢妃戒旦之殷齊之賢妃無指故序<lb/>
曰思古也<lb/>
季子稱齊風泱泱表海今存者十一篇而齊襄文姜之<lb/>
事過半意其遺佚多矣<lb/>
　　還<lb/>
齊人好田獵而不務本業急功尚詐皆上之所化序曰<lb/>
<pb n="2a"/>
刺荒後序指哀公或亦有據乎以子之還且茂遭獵者<lb/>
于道揖而稱之曰獧曰好相習成風雖士人亦不為非<lb/>
矣非特獵者之互誇也<lb/>
　　著<lb/>
親迎之廢于春秋乆矣隐二年經書紀履繻來迎女君<lb/>
不親至而遣大夫譏之也當時視古禮為可廢故魯哀<lb/>
疑冕而親迎為己重乃齊人猶行俟著俟庭俟堂之禮<lb/>
其充耳猶依古飾獨廢親迎而不講詩人見而惜之曰<lb/>
<pb n="2b"/>
此貴家之昏也何以祗有道婦入門之禮而不見其親<lb/>
迎乎其意甚盛夫子亟録之以警頽風也<lb/>
詩記昏禮婿往婦家親迎既奠鴈御輪先歸婦至婿揖<lb/>
婦以入及寢門揖入升自西階齊人既不親迎故但行<lb/>
婦至壻家之禮俟于著者俟于門外揖婦以入之時也<lb/>
俟于庭在大門之内寢門之外此及寢門揖入之時也<lb/>
俟于堂升階而後至堂升自西階時也壻道婦以入每<lb/>
節皆俟之集傳節録吕氏原說太簡故詳録之<lb/>
<pb n="3a"/>
充耳塞耳即瑱也懸之當耳故曰塞耳以素以青以黄<lb/>
謂以三色之絲為紞以之懸瑱紞者繩也繫瑱于衡衡<lb/>
附于筓衡所以維持冠也筓者簪也所以固冠卿大夫<lb/>
親迎與助祭之服同其服冕士弁冕弁皆有筓有衡有<lb/>
紞垂于耳之兩旁故曰充耳瓊華瓊英瓊瑩皆石次玉<lb/>
者唯諸侯得用真玉尚者尊尚也<lb/>
　　東方之日<lb/>
序以為刺衰之詩今味詩意似指小人在位朋比搆結<lb/>
<pb n="3b"/>
詭譎行私之狀履我猶言躡我左傳履士㑹之足于朝<lb/>
是也日方升東姝子入我室而履我約之相就月之升<lb/>
東在我之闥履我而速之行朝期暮約行徑如繪若作<lb/>
淫奔解則太䙝<lb/>
　　東方未明<lb/>
荀子曰君命召顛倒衣裳而往禮也<hi>釋詩祗此三句</hi>何以刺為<lb/>
曰非常朝之日也雖非常朝東方未明而召臣亦其常<lb/>
也何以刺為曰非軍國之急務朝令暮改使人臣奔走<lb/>
<pb n="4a"/>
之不遑也末章言折栁以為樊圃雖狂夫尚瞿瞿然不<lb/>
敢以踰况人主在上而急以召我而不能辰夜不夙則<lb/>
暮怨之深矣<lb/>
　　南山<lb/>
此桓公與文姜入齊之始齊人知其淫亂而惡之也諸<lb/>
家疑文姜未嫁早通于襄故來齊以續淫按桓以三年<lb/>
迎姜齊僖親送于讙愛之也僖卒于桓之十四年至十<lb/>
八年始與公如齊似其嫁時襄尚少也毋論其從前有<lb/>
<pb n="4b"/>
無通淫而至此則已章明内外矣<hi>據史記是私通在前及同桓公來齊復通</hi>
或曰諸侯之女嵗一歸寜齊僖卒于桓之十四年計其<lb/>
歸寜十餘次矣其與襄通當在歸寜之日然春秋于夫<lb/>
人之歸寜皆謹書之而文姜則無考春秋桓十年齊侯<lb/>
衛侯鄭伯來戰于郎十三年魯㑹紀侯鄭伯與宋齊衛<lb/>
戰意者齊僖與魯絶好故不歸寜歟然則雄狐之綏始<lb/>
于濼未可知也<lb/>
葛屨賤服而下有五兩之多冠緌尊飾而上有成雙之<lb/>
<pb n="5a"/>
美貴賤各有匹偶如此魯道有蕩齊子既與桓公為匹<lb/>
偶而庸止于魯矣既曰庸止曷又從公而來齊乎<hi>葛屨曹粹中取周禮屨人命夫命婦之說其義亦長</hi>
　　甫田<lb/>
此詩朱子以總角丱突而弁不似襄公故不從序而泛<lb/>
指時人然襄無禮義而求諸侯明見春秋傳中故詩曰<lb/>
無思逺人勞心忉忉也當是刺襄公初即位之事田甫<lb/>
田而莠驕驕無思逺人而心忉忉言憂不在諸侯而在<lb/>
<pb n="5b"/>
蕭牆之内也婉而孌突而弁君其猶有童心矣童而妄<lb/>
求其不至于殆也幾希<lb/>
　　盧令<lb/>
以盧與人對舉以美且鬈美且偲與重環重鋂對舉賤<lb/>
之也人者從禽之人荒于禽者不仁而曰美且仁刺上<lb/>
下之交荒也<lb/>
　　敝笱<lb/>
敝笱雖刺文姜惡魯桓而取義莫大焉當時王綱廢弛<lb/>
<pb n="6a"/>
天下無霸法之敝甚矣襄與姜姊弟宣滛殺其夫而往<lb/>
來無忌網漏吞舟之魚莫之誰何此敝笱之所以興嘆<lb/>
也讀詩者當知此意<lb/>
　　載驅<lb/>
莊之二年姜㑹齊侯于禚四年又享齊侯于祝丘五年<lb/>
如齊師七年㑹于防又㑹于穀凡五㑹焉發夕而成豈<lb/>
弟翶翔而恣逰敖詩人直叙之以垂惡于萬世可畏矣<lb/>
哉<lb/>
<pb n="6b"/>
　　猗嗟<lb/>
此以嘆美為諷刺也縱其母以宣淫而反以譽之美之<lb/>
益無地可容矣射則臧兮儀既成兮曰則曰既愛之惜<lb/>
之不啻嘲且笑之結云四矢反兮以禦亂兮責其當復<lb/>
仇雪耻張弓挾矢以報乃父于九泉也然而莊且聫<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>
于齊矣<lb/>
　魏<lb/>
　　葛屨<lb/>
<pb n="7a"/>
履霜者早行之苦而糾糾葛屨亦著之以履霜縫裳者<lb/>
婦人之職而纎纎女手亦率之而縫裳可謂勤矣且其<lb/>
所縫之裳非常服也先其裳腰後其棘領是好人之服<lb/>
也以未嫁之女而縫此裳風之勤儉益可見矣<lb/>
是好人者服是要襋之服往嫁而入親迎之門宛然而<lb/>
行左辟之禮其所佩之飾則以象為揥提提然其安泰<lb/>
是貴家之昏禮也乃其所服之裳又不過要領之粗具<lb/>
而已盖其家非不可以備禮而故為是不備是褊心也<lb/>
<pb n="7b"/>
維是褊心是以為刺民間有是風俗而不能致之于禮<lb/>
教在上者焉得辭其咎哉<lb/>
好人者少好之人左辟者婦入門而壻揖女不敢當尊<lb/>
而辟之也象揥尊者之飾女者未成婦之稱　婦人三<lb/>
月而廟見是無舅姑者也若舅姑見在則質明即當贊<lb/>
見矣然必三月助祭始克成婦孔疏甚明而朱子悞以<lb/>
凡婦皆必三月廟見乃見舅姑不可不知<lb/>
　　汾沮洳<lb/>
<pb n="8a"/>
此非但刺儉也以公路公行公族之貴躬自采桑采莫<lb/>
貧亦可知君不惜同姓為之重其祿以至于微弱是以<lb/>
為刺<lb/>
或曰汾水沮洳尚有莫有桑可采喻賢才何地無之彼<lb/>
其之子美如玉美如英而棄之草茅亦異乎公路公行<lb/>
以儉嗇而居髙位者矣此義亦長<lb/>
　　園有桃<lb/>
桃與棗皆落實于秋<hi>棘即棗也</hi>詩人憂其國將為他人所取<lb/>
<pb n="8b"/>
故托以起興魏小而逼于晉知其必為晉并也實之殽<lb/>
實之食言隕落即在目前不知我者謂我士也驕曰子<lb/>
之所言其指彼人耶何乃至于是乎舉國夢夢若燕雀<lb/>
之處堂心之憂矣如之何勿之思<lb/>
　　陟岵<lb/>
陟岵之垂戒有三焉知父母之愛我如此則昊天罔極<lb/>
之恩當時切于心一也二親遺體登陟不可不慎二也<lb/>
知人之愛其子思其親如是則驅之死亡鋒鏑而不顧<lb/>
<pb n="9a"/>
者必拂人心而干天和三也嗟予子行役其說亦有三<lb/>
陟岵而懸揣父母之念我知天下無不愛子之父母一<lb/>
也憶臨行之叮囑涕泣宛在目前二也猶來無止言無<lb/>
止息于王事不以私害公三也<lb/>
　　十畆<lb/>
此述賢者之招隐以刺時也五畆之宅樹之以桑十畝<lb/>
者兩之也行與子還兮兩人也盖辟地者招其友同往<lb/>
居之<lb/>
<pb n="9b"/>
　　伐檀<lb/>
孔叢子曰於伐檀見君子之先事後食也文選注引張<lb/>
楫之言曰代檀刺賢者之不遇明王也皆與序合<lb/>
伐檀而寘河干以有用之才置之無用之地也河水清<lb/>
且漣漪為輪為輻將安所施為問厚禄之人不稼不穡<lb/>
而胡取禾三百不狩不獵胡瞻爾庭有縣貆食人之食<lb/>
者憂其事彼君子兮不素餐兮其亦顧名而思義哉自<lb/>
首二句以下皆詰責之詞以見賢者之不然<lb/>
<pb n="10a"/>
　　碩鼠<lb/>
碩鼠指當時為君聚歛之臣非以指君三嵗貫女惡其<lb/>
重歛欲去而適他國也凡賊民者謂之蟊苛民謂之虎<lb/>
苛而貪謂之狼貪而狡謂之鼠<lb/>
　唐<lb/>
　　蟋蟀<lb/>
季札之美唐風曰思深哉其有陶唐氏之遺民乎即蟋<lb/>
蟀一詩可以見之嵗晚務閒不圖休息瞿瞿蹶蹶動目<lb/>
<pb n="10b"/>
驚心豈非思之深而憂之逺歟故孔叢以為見儉徳之<lb/>
大也序刺晉僖說者從而為之詞謂僖公局促鄙陋詩<lb/>
人欲提策其精神開廣其志意為挽回國是之計考僖<lb/>
公即釐侯世家無事實詩譜言其儉不中禮甚嗇愛物<lb/>
亦與詩不類<lb/>
蟋蟀居休力田奉公之勤也今我不樂飲蜡伏臘之歡<lb/>
也無已太康制節謹度之美也盖耕田鑿井之風猶有<lb/>
存焉者故稱之曰良士瞿瞿良士蹶蹶言外一無刺意<lb/>
<pb n="11a"/>
當以集傳為正<lb/>
　　山樞<lb/>
詩以鐘鼓衣裳為諷明指人君苟安怠慢而言非與前<lb/>
篇對舉作曠達之言也宛其死矣他人是愉儉嗇無禮<lb/>
已在言外盖借其儕類以刺其君耳衣裳車馬之弗用<lb/>
則車服悉為虚設鐘鼓琴瑟之無聞則宫懸俱屬空陳<lb/>
禮崩樂壊斤斤焉吝嗇守財何以立國此非刺晉昭微<lb/>
弱之詩當是上篇刺僖公之序經師失其傳而悞移之<lb/>
<pb n="11b"/>
者<lb/>
　　揚之水<lb/>
此序與史記合而朱子從之者嚴華谷則云此晉昭之<lb/>
臣設為國人相語之詞有相與為叛以應曲沃者微詞<lb/>
以泄其謀欲公之早為備也其說尤長夫曲沃自桓叔<lb/>
至武公竭三世七十年之力僅遂其心皆文侯乃心王<lb/>
室其遺臣不肯易心之故也昭公何以不省哉<lb/>
石在水中隐而不見揚之水則鑿鑿其在目矣以興曲<lb/>
<pb n="12a"/>
沃之君臣隂謀暴露也素衣而縁以朱人君之服彼皆<lb/>
願桓叔之衣是衣而相從于沃此潘父諸人之私語也<lb/>
既見君子云胡不樂述此輩祈望之切事不旋踵而見<lb/>
矣我聞有命不敢以告人桓叔之命也<lb/>
　　椒聊<lb/>
沃盛則晉危故詩人憂之如此是時晉尚不甚微弱圖<lb/>
沃正及其時矣碩大無朋狀貌之異篤者計謀之深條<lb/>
喻其子孫之多條益逺則實益繁尤可慮也<lb/>
<pb n="12b"/>
　　綢繆<lb/>
序云刺亂未知何指若依詩之次為說此篇在揚水後<lb/>
枤杜前似屬昭公之詩但枤杜刺昭公不親兄弟而為<lb/>
之危究未遭桓叔之弑其在位七年亦無兵亂何云刺<lb/>
亂乎此詩當是桓叔與荘伯歴年搆兵簒弑之事詩次<lb/>
之紊豈可一二數哉<lb/>
三星有二一心也一參也古之户南向參在户是孟春<lb/>
心在户是孟夏毛傳主參鄭主心當從毛<lb/>
<pb n="13a"/>
束薪所以為燎束芻所以秣馬楚薪之翹也婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>之所<lb/>
用綢繆纒束為時無幾俄而三星在户今夕何夕見此<lb/>
良人為之幸也子兮子兮如此良人何即東山其新孔<lb/>
嘉其舊如之何之意子者男女之通稱嚴氏首章指女<lb/>
子二章並指男女三章指男子<lb/>
　　枤杜<lb/>
樹無葉則萎人無助則顛枤杜之葉湑湑如此可以人<lb/>
而不如枤杜乎獨行之踽踽豈無他人之可助但不如<lb/>
<pb n="13b"/>
同父之切也嗟彼路人胡不與爾相比洽焉人無兄弟<lb/>
胡不思其無佽焉言同姓者兄弟之變文也<lb/>
春秋如宋衛楚鄭皆得宗卿之力魯三家雖不道亦未<lb/>
簒國齊用田氏晉用六卿而皆亡不親兄弟之証也或<lb/>
曰此刺獻公也獻殺羣公子殺富子殺游氏二子以士<lb/>
蒍為密勿之臣是不親兄弟而親他人也亦合晉事<lb/>
　　羔裘<lb/>
羔裘以豹為袪為褎乃大夫之常飾望而知其可畏焉<lb/>
<pb n="14a"/>
若曰彼之執法以治我民人者自我人之居居究究懐<lb/>
惡不相親附故耳人懐二心已乆豈無他人可歸但以<lb/>
子之法密而不敢耳序云刺時未知何指後序指昭公<lb/>
無可證<lb/>
　　鴇羽<lb/>
詩曰王事即晉事也晉自昭侯以後與曲沃兵爭不息<lb/>
無暇勞于王事而王則為晉勞兵者二桓王二年莊伯<lb/>
合鄭邢之師請王旅以臨晉一也十六年曲沃誘小子<lb/>
<pb n="14b"/>
侯殺之王又以兵救晉二也豈周師在晉因妨農失養<lb/>
而作此歟夫晉之立孝侯鄂侯哀侯小子侯也皆稱王<lb/>
命則其與曲沃相拒亦稱王事可知周人在晉而作詩<lb/>
與晉人勞兵而作詩一也<lb/>
鴇如鴈而大無後趾連蹄性不止樹止則樹為之枯今<lb/>
乃集于苞栩者其飛肅肅疾甚而不得不止也苞栩乃<lb/>
叢生之木鴇之不擇而棲不得其所也凡詩言鴇羽其<lb/>
㫖皆同<lb/>
<pb n="15a"/>
　　豈曰無衣<lb/>
侯伯七命天子之卿六命武公使大夫請命于周也假<lb/>
衰微之命服以飾簒奪之惡名他日韓趙魏之分晉與<lb/>
田氏簒齊皆襲其故智此春秋一大闗係也<lb/>
武公之請命名為尊王而詩人述其請命之詞即不啻<lb/>
大書其簒奪之實乃序曰美武公也春秋之法綦嚴國<lb/>
史何以昧此大義序之失傳莫多于唐風朱子辨此審<lb/>
矣<lb/>
<pb n="15b"/>
　　杕杜<lb/>
武之簒立小人附而君子或不肯仕焉當其新立之時<lb/>
度必收召人心求賢以自輔故為之詞曰中心好之曷<lb/>
飲食之然君子其遂肯輕以適我乎<lb/>
　　葛生<lb/>
晉自武公以後用兵之多未有過于獻公者序以為刺<lb/>
獻是也古注及程子朱子皆不作悼夫之亡而嚴華谷<lb/>
獨主以為說今玩詩文意尚和緩異于寡婦之噍殺其<lb/>
<pb n="16a"/>
曰予美亡此誰與獨處曰百嵗之後歸于其居則唐人<lb/>
所謂其存其亡家莫聞知者殆彷彿似之<lb/>
葛生蒙楚蘝蔓于野無可附也苟予美而亡此誰能獨<lb/>
處而長此畢世乎予美猶言予之美士指其夫也<lb/>
苟予美而亡此也葛之蒙楚者將蒙于棘蘝之蔓于野<lb/>
者將蔓于兆域矣枕之粲衾之爛始嫁之陳設宛其在<lb/>
目安能守此長夜而獨旦乎<lb/>
莫長于夏之日莫永于冬之夜而倐已逝矣人無百嵗<lb/>
<pb n="16b"/>
身终必歸其居不如早死以相從婦之志良可悲矣<lb/>
　　采苓<lb/>
序曰獻公信讒是明為申生作也苓隰草也采苓而在<lb/>
首陽之巔欺誑如是其可信乎人者指驪姬而外之明<lb/>
告公之無信其欺也舍旃舍旃兾其舍申生之罪而徐<lb/>
察之也人之為言胡得焉言驪姬處深宫之内申生與<lb/>
人謀議之密言何由得至其耳以告于君盖優施教姬<lb/>
之語隐然亦在言下矣詩與國語正可互證何諸家未<lb/>
<pb n="17a"/>
有及此者也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩瀋卷八<lb/>
</p>
<p>
</p>
  </div>
</body>
</text>
</TEI>
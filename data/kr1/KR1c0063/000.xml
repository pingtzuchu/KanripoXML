<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩瀋</head>
    <p>
<pb n="1a"/>
欽定四庫全書　　　　經部三<lb/>
　詩瀋　　　　　　　　詩類<lb/>
　　提要<lb/>
　　　　<hi>臣</hi>等謹案詩瀋二十卷<lb/>
　　　國朝范家相撰是編乃其釋詩之說家相之學<lb/>
　　　　源出蕭山毛奇齡奇齡之說經引証浩博喜<lb/>
　　　　於詰駁其攻擊先儒最甚而盛氣所激出爾<lb/>
　　　　反爾其受攻擊亦最甚家相有戒於斯故持<lb/>
<pb n="1b"/>
　　　　論一出於和平不敢放言髙論其作是書大<lb/>
　　　　㫖斟酌於小序朱傳之間而斷以已意首為<lb/>
　　　　總論三十篇以下依次詮說皆不載經文但<lb/>
　　　　著篇目其先儒舊說無可置辨者則併篇目<lb/>
　　　　亦不著之今核其所言短長互見如謂卷耳<lb/>
　　　　為文王在羑里后妃遣使臣之作謂中谷有<lb/>
　　　　蓷為憐申后謂褰裳為在晉楚争政之時謂<lb/>
　　　　丰為男親迎而女不從謂敝笱為嘆王綱廢<lb/>
<pb n="2a"/>
　　　　弛謂采苓為申生而作謂采薇為文王伐玁<lb/>
　　　　狁謂沔水為宣王信讒皆以意揣度絶無確<lb/>
　　　　證然如總論第十四條刀破黍離降為國風<lb/>
　　　　之說謂太史不采風王朝無掌故諸侯之國<lb/>
　　　　史亦不紀録以進葢四詩俱亡非獨雅也詩<lb/>
　　　　亡而諷諭彰癉之道廢是以春秋作焉此與<lb/>
　　　　孟子迹熄之說深有發明第十五條謂三百<lb/>
　　　　五篇之韻叶之而不諧者其故有三列國之<lb/>
<pb n="2b"/>
　　　　方音不同一也古人一字每篇數音而字音<lb/>
　　　　傳訛已久非可執一以諧聲二也詩必歌而<lb/>
　　　　後出每以餘音相諧自歌詩之法不傳而餘<lb/>
　　　　音莫辨三也此亦足解顧炎武毛奇齡二家<lb/>
　　　　之鬭其解采蘩篇謂被之僮僮為夫人齋居<lb/>
　　　　之首服而厯引周禮内司服玉藻及聶氏三<lb/>
　　　　禮圖以証之葢被者所以配褖衣今據聶氏<lb/>
　　　　謂婦人之褖衣因男子之元端又玉藻云元<lb/>
<pb n="3a"/>
　　　　冠丹組纓諸侯之齋冠也則知夫人服被為<lb/>
　　　　齋夫人齋於正寢既不可如祭之服副褘又<lb/>
　　　　不可服告桑之編故服燕寢朝君之被此說<lb/>
　　　　為前人所未及其解楚茨信南山諸篇尤為<lb/>
　　　　詳晰如南東其畝及中田有廬之類於溝洫<lb/>
　　　　田制咸依據確鑿不同附㑹在近代説詩之<lb/>
　　　　家猶可謂瑜不掩瑕瑕不掩瑜者也乾隆四<lb/>
　　　　十四年六月恭校上<lb/>
<pb n="3b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
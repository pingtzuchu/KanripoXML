<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩瀋卷九</head> <lb/>
    <p>
<pb n="1a"/>
欽定四庫全書<lb/>
　詩瀋卷九<lb/>
　　　　　　　　　　柳州府知府范家相撰<lb/>
　秦<lb/>
　　車鄰<lb/>
秦之立國始于平王之世周衰而秦興代周者即秦也<lb/>
五徳迭興伯翳有可王之理天意其或有在乎仲初為<lb/>
大夫而民之愛戴如此無君故也鼔瑟鼔簧雍雍有禮<lb/>
<pb n="1b"/>
樂之風季札所以美其有夏聲乎<lb/>
秦之為大夫始于仲故此篇稱子其為諸侯始于襄故<lb/>
下篇遂稱公<lb/>
阪有漆有桑隰有栗有楊指其封殖而美之即衛風樹<lb/>
之榛栗之意曰今者不樂逝者其亡愛之深而言之質<lb/>
也然而仲之見殺于西戎已為之讖矣<lb/>
　　駟鐵<lb/>
上篇美寺人此篇誇媚子立國以此為重失其本矣秦<lb/>
<pb n="2a"/>
之亡也以趙高盖兆端于襄公之世<lb/>
　　小戎<lb/>
小戎鋪張車馬弓矢之盛不無侈詞其體頗似雅詩而<lb/>
借女子之言出之所以為風也以報仇義憤之師而有<lb/>
從容暇整之象可以觀軍容而知勝負矣<lb/>
戎車之小者為小戎收軫也車之四畔各有木以收之<lb/>
謂之軫軫方象地其在前者謂之軌不謂之軫軫去地<lb/>
四尺長六尺有六咫登車下車適得其中集傳據疏以<lb/>
<pb n="2b"/>
為前後兩端横木非也古人升車皆由車後以入車中<lb/>
非如今時升車由前轅以入車中小戎自車後至車中<lb/>
其深止四尺四寸較大車之六尺六寸為淺故曰俴收<lb/>
也輈者軏也在轅之端以之鉤衡而駕馬凡轅長一丈<lb/>
四尺四寸前為頸後為踵頸以持衡踵以承軫輈從軏<lb/>
前而稍曲其上至末為頸至轅之端值衡則向下鉤之<lb/>
而束之以五楘然加采色焉衡者轅前横木當兩服之<lb/>
領上以扼馬領使不得去故又謂之軏古者車非一馬<lb/>
<pb n="3a"/>
當轅分四馬為兩服俱駕于轅以皮環當兩服之背引<lb/>
兩驂之外轡使不外出謂之游環又以皮繫于衡之兩<lb/>
端使不得内入謂之脅驅隂者揜軓也以板横于車之<lb/>
前及左右適當軓之處若隂蔽然暢轂長轂轂者車輪<lb/>
之心也其中空外持幅而内受軸者内頭為賢外頭為<lb/>
軹轂中横木為軸軸末為轊其鐵為轄軸上伏兔為轐<lb/>
轐上為軫凡大車轂長尺有半兵車三尺三寸安其車<lb/>
以便馳宇也<lb/>
<pb n="3b"/>
從戎之士而曰温其如玉温其在邑其寢興則厭厭其<lb/>
徳音則秩秩猶見投壺雅歌之度莫非中夏遺風<lb/>
西戎弑幽王殺秦仲襄公奉命征討故民皆踴躍敵愾<lb/>
而兵尚未入其境也故曰温其在邑仲本附庸而邑之<lb/>
秦<lb/>
　　蒹葭<lb/>
序以為刺襄者襄以武功立國唯事車馬田獵作西畤<lb/>
以僭郊祀無禮自恣周之遺民賢士委之清波浩渺而<lb/>
<pb n="4a"/>
不用詩人所以惓惓于周也葭蒼露白秋水澄明伊人<lb/>
之高潔可想矣溯洄則道阻且長溯㳺則宛在水中央<lb/>
盖下㳺為雒京士之在周者如見其在水中央而不可<lb/>
得也上㳺為汧渭士之在秦者道雖阻長而可致也而<lb/>
置之弗求則周官之舊不可復見矣魏仲雪曰此秦人<lb/>
不復見周室之威儀而隐然有美人之感朱謀㙔曰是<lb/>
故老之遁跡在秦者襄公不能招致之也二家之見先<lb/>
得我心<lb/>
<pb n="4b"/>
　　終南<lb/>
岐豐自幽王之末入于西戎者六七年秦襄伐戎至岐<lb/>
而有之以聲名文物之區淪沒有如水火襄公盡復舊<lb/>
宇雖故君逺在雒邑而遺民猶見都人是以愛而稱之<lb/>
曰其君也哉然猶重望于將來也故序曰戒<lb/>
史稱秦襄伐戎至岐而卒子文公立十六年始伐戎收<lb/>
周餘民有之地至岐如所言則自小戎以下皆文公之<lb/>
詩也孔氏以史不足據襄公救周即得之當如序説<hi>歐陽<pb n="5a"/>氏及綱目前編皆宗史記不知史記本魯詩耳</hi>
　　黄鳥<lb/>
康公從穆公之亂命盖父子交刺之殉𦵏始于穆公至<lb/>
始皇之亡後宫皆令從死工匠生閉墓中可畏矣哉<lb/>
史載穆公殉𦵏凡百七十七人是可哀者不獨三良矣<lb/>
李徳裕曰如三良者殉榮樂非殉患難也其論雖韙然<lb/>
非三良之願殉穆公也康遵遺命而迫之焉得不死詩<lb/>
曰臨其穴惴惴其慄豈是視死如飴<lb/>
<pb n="5b"/>
　　晨風<lb/>
晨風望北風而來歸猶多士望盛朝以委贄所謂良禽<lb/>
擇木良臣擇君也朝無君子憂心能不欽欽如何如何<lb/>
忘我實多代故老作望君之詞是刺康公之不用舊臣<lb/>
也<lb/>
　　無衣<lb/>
秦自襄文而後無為王興師之事唯襄王䝉子帶之亂<lb/>
出居于鄭有秦穆師于河上一事是時周室衰微諸侯<lb/>
<pb n="6a"/>
為王興師詩人豈刺其好兵若康公與晉搆兵有令狐<lb/>
之戰河曲之戰又興師伐晉者一與楚滅庸者一意其<lb/>
皆假王命故曰為王興師耳若指秦穆之勤王則是美<lb/>
非刺<lb/>
　　渭陽<lb/>
秦晉交惡其曲在晉惠懐無親穆公納重耳以定晉康<lb/>
公送之贈遺之厚如此繾綣係戀詩非徒美其念母亦<lb/>
嘉其存厚也張南軒乃以令狐之役責其怨欲害乎良<lb/>
<pb n="6b"/>
心誤甚夫令狐之役亦晉之負秦而康之送雍則曰文<lb/>
公之入無衛是以有吕卻之難乃多與之徒役是渭陽<lb/>
之情依然未改何云怨欲害于良心乎嚴華谷曰此詩<lb/>
念母而不言母但言送舅而勤拳不已自存思母之意<lb/>
讀之但覺其意味悠然深長也<lb/>
　　權輿<lb/>
首以夏屋為嘆<hi>夏屋食俎</hi>食俎雖設而食已無餘繼則四簋<lb/>
去而食竟不飽禮貌衰則賢者去况飲食之不承權輿<lb/>
<pb n="7a"/>
乎秦風十篇刺棄賢者三而以權輿殿是逐客之所以<lb/>
紹述也<lb/>
　陳<lb/>
　　宛丘<lb/>
擊鼓擊缶管絃鐘鼔之音不作無冬無夏祈寒暑雨之<lb/>
事罔知但留情于逰豫莫自飭其威儀在上如斯民其<lb/>
安仰季子所謂國無主也焉得不亡<lb/>
　　東門之枌<lb/>
<pb n="7b"/>
此與鄭之溱洧相似<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>邁而貽握椒猶往觀而貽芍藥<lb/>
也詩人疾而斥言之子仲之子盖世家望族也陳染大<lb/>
姬之化好巫恒舞其敝乃至于斯君子又以思太姒之<lb/>
嗣徽音矣<lb/>
　　衡門<lb/>
此為隐士之詩無疑然聖人録其詩賢者道其志固必<lb/>
有在夫隐為美徳而遯之九四曰好遯君子吉小人凶<lb/>
是固視乎其人耳荷蕢沮溺果于忘世猶非聖人之所<lb/>
<pb n="8a"/>
取若時必不可則奉身避難乃為高隐衡門之詩其以<lb/>
儉徳避難者乎故序曰誘僖公借隐居之詞以刺為誘<lb/>
也<lb/>
陳俗好逰蕩而不務本業將必華宫室美飲食以為樂<lb/>
也而士則守衡門以棲遲對泌水以樂飢俗之娶妻將<lb/>
必尚冶容擇門第以相誇也而士則食魚不求河魴娶<lb/>
妻不求齊姜居圭竇之中不慕鼎鍾之奉樂漁釣之鮮<lb/>
自有蓬頭之婦以為民人勸即以為君上誘矣<lb/>
<pb n="8b"/>
　　東門之池<lb/>
此就詩文讀之誠類男女聚㑹之詩而序以為刺時後<lb/>
序以為思得賢女以配君子者即彼美淑姬二句見之<lb/>
也盖績麻為女之正業上篇不績其麻詩人斥之矣古<lb/>
者井田未廢五穀既入民皆居宅里正趨緝績男女同<lb/>
巷相從夜績至于夜中有所怨恨相從而歌焉<hi>何休公羊注</hi>
詩所謂漚麻漚菅猶古之遺風也淑女非必即績麻之<lb/>
人但賢女多生于勤儉詩人因見漚麻之在東門兾君<lb/>
<pb n="9a"/>
之得淑姬以聴其警戒故曰彼美淑姬可與晤言其㫖<lb/>
微矣<lb/>
　　東門之楊<lb/>
楊葉牂牂春將暮矣非婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>之時昏禮用昏不用朝取<lb/>
陽往隂來之義啟明已見細栁在目男親迎而女不至<lb/>
民風如此誰實使之<lb/>
　　墓門<lb/>
佗之不良為祖宗丘墓所不容比之墓門之棘誰不欲<lb/>
<pb n="9b"/>
斯而去之乃歌以訊之而君若無聞知而不已養成弑<lb/>
逆之惡耆舊之賢偹見始末追究先君不為佗置良師<lb/>
傅而作是也<lb/>
　　防有鵲巢<lb/>
鵲巢皆髙而曰防實有之陵苕宜卑而曰卭實生之猶<lb/>
云采苓在首陽之巔也中唐之塗非一甓卬上之綬非<lb/>
一色瑣碎炫耀亂人耳目誰實壅蔽予之美士使予忉<lb/>
忉而惕惕也憂讒愛賢溢于言表豈淫奔之詩後序指<lb/>
<pb n="10a"/>
為陳宣或有據乎<lb/>
　　月出<lb/>
月出刺在位株林刺靈公一時之作也孔寜儀行父諸<lb/>
人與佼人相期在月出之時視其容飾而僚然觀其態<lb/>
度而舒緩樂可知矣然我獨勞心悄兮者為若輩憂其<lb/>
禍及也或曰三章皆言舒即徴舒也亦通<lb/>
　　株林<lb/>
靈公淫夏姬而詩言夏南者夏南食邑為大夫年非幼<lb/>
<pb n="10b"/>
稚乃宣淫其母朝夕無忌如此詩人䇿其禍之不逺也<lb/>
從者從夏南而往也形影相隨道路為之寒心矣<lb/>
　　澤陂<lb/>
此亦刺靈之詩言蒲與荷同生于澤之陂美惡混淆即<lb/>
蕙蘭蕭艾之喻美人而曰碩大且卷似指泄冶之直諫<lb/>
而被殺也故曰傷如之何寤寐無為涕泗滂沱言其始<lb/>
未嘗不為之寤寐思維而終莫為之地唯有涕泣交横<lb/>
而已其詞慘切而易明豈猶月出之賦佼人乎<lb/>
<pb n="11a"/>
　檜<lb/>
　　羔裘<lb/>
人君好潔其衣未為大過况羔裘狐裘皆法服大夫何<lb/>
故便去其國後序盖以逍遥翺翔生義耳按詩但言狐<lb/>
裘不言何色玉藻曰君子狐青裘豹褎𤣥綃衣以裼之<lb/>
又曰君衣狐白裘錦衣以裼之又云狐裘黄衣以裼之<lb/>
狐白黄裘皆君服狐青大夫士之服安知此所云狐裘<lb/>
即狐白狐黄乎詩序曰大夫以道去其國不過言其為<lb/>
<pb n="11b"/>
大夫之服耳<lb/>
言大夫服是羔裘逍遥翶翔服是狐裘在朝在堂無所<lb/>
事事義不素餐自當避位去國彼其平日豈不爾思哉<lb/>
盖勞心之忉忉雖憂傷悲悼直無如之何耳三章羔裘<lb/>
如膏即三英粲兮之意<lb/>
檜并于鄭其亡最先故詩止四篇世次亦莫可考鄭氏<lb/>
以為夷厲時檜君不務政事而好潔衣服大夫去之檜<lb/>
之變風始作按國語史伯對鄭桓曰濟洛河潁之間虢<lb/>
<pb n="12a"/>
檜為大虢叔恃勢檜仲恃險皆有驕奢怠慢之心而加<lb/>
之以貪冒云云竊以羔裘萇楚必作于此時檜仲既驕<lb/>
且貪大夫義不苟安以道去國情事恰合且匪風云誰<lb/>
將西歸懐之好音夷厲時周轍未東檜滅于鄭武<hi>一云鄭桓</hi>
至平王初年尚存詩文固有明証也<lb/>
　　素冠<lb/>
素冠素韠素衣守禮固可敬矣而棘人之欒欒哀瘠憔<lb/>
悴尤非禮有餘而哀不足也傷悲而欲與同歸藴結而<lb/>
<pb n="12b"/>
與之如一因所見而念及其親孝子之言足以為風矣<lb/>
季本曰棘葉少而無枝比其居䘮骨立之狀<lb/>
　　萇楚<lb/>
萇楚無知猗那其枝我豈不樂為萇楚哉然弱蔓難存<lb/>
摇落在即危之甚也無室家者亡國之喻<lb/>
韓非子載鄭桓將襲檜取其豪傑良臣智辨果敢之姓<lb/>
名擇檜之良田設壇塲而埋于國門之外若盟然檜君<lb/>
疑而盡殺其臣公乃襲檜取之其言或必有本盖檜無<lb/>
<pb n="13a"/>
君而有臣四篇皆忠臣之言也<lb/>
　　匪風<lb/>
風發而塵斯冥車偈而輸其載是周道之常有也乃匪<lb/>
風之發匪車之偈而周道之上觸目皆晦冥顛覆之象<lb/>
中心能不忉怛乎<lb/>
　曹<lb/>
　　蜉蝣<lb/>
古以蜉蝣為渠略即蛣蜣也生于糞土翅羽無可觀亦<lb/>
<pb n="13b"/>
未見其朝生暮死當别是一物言蜉蝣之羽濟楚華采<lb/>
鮮潔如麻彼亦自以為樂矣而不知憂之立致也彼小<lb/>
人以無事享其福賢者則以有事任其艱知其必將于<lb/>
我乎歸處猶言息肩于我之身也明惡在位之比匪唯<lb/>
務脩飾㒺識憂公之狀<lb/>
　　候人<lb/>
小人驛騷候人之迎送不堪其苦矣赤芾者乗軒之服<lb/>
晉文入曹數其不用僖負羈而乗軒者三百是也<lb/>
<pb n="14a"/>
鵜鶘入水而得魚宜濡其翼與咮而乃不濡者高居于<lb/>
梁之上不待取而自得也貪而在位誠為可樂然不稱<lb/>
其服終不長遂其媾結之私矣<lb/>
彼其羣黨之盛如草木之薈且蔚矣勢熖之盛如南山<lb/>
之雲朝隮于上矣而深閨之季女守禮婉孌獨不免于<lb/>
調飢盖比守道之君子也<lb/>
　　鳲鳩<lb/>
以鳲鳩美君子之均平而思其儀之一故曰心如結兮<lb/>
<pb n="14b"/>
鳩之子學飛而出巢在梅在棘在榛無定處而鳩之在<lb/>
桑不易其所所謂一也唯一可以齊家正四國而正國<lb/>
人思古之君子以嘆今之不然故曰胡不萬年以為人<lb/>
君之勸也<lb/>
　　下泉<lb/>
泉下則冽但可以浸稂莠蕭蓍之賤而不足以滋禾黍<lb/>
其何濟于人哉寤嘆而念京周念郇伯也前三章一氣<lb/>
注下言黍苗之芃芃唯隂雨可以膏之苟明王在上如<lb/>
<pb n="15a"/>
郇伯勞民民無不沾其澤豈如下泉之冽哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩瀋卷九<lb/>
</p>
<p>
</p>
  </div>
</body>
</text>
</TEI>
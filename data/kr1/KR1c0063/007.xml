<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩瀋卷七</head> <lb/>
    <p>
<pb n="1a"/>
欽定四庫全書<lb/>
　詩瀋卷七<lb/>
　　　　　　　　　　栁州府知府范家相撰<lb/>
　鄭<lb/>
　　緇衣<lb/>
記曰好賢如緇衣惡惡如巷伯則爵不凟而民作愿刑<lb/>
不試而民咸服明栺上之好賢而言非民之愛武公之<lb/>
詞也緇衣指賢之仕于周為大夫者武公之薦于朝者<lb/>
<pb n="1b"/>
也稱其宜欲其乆于位衣之敝予則為改製而新之適<lb/>
子之舘見子之勤于職而薄于奉也還則使廩人繼之<lb/>
粟而授之餐司徒之官以賢制爵使民慎徳武公之輔<lb/>
周如此信能繼桓公之業哉孔叢子曰于緇衣見好賢<lb/>
之至焉與記正同<lb/>
桓以隂謀取國後死于犬戎之難召犬戎者申也武公<lb/>
乃忘父仇而結昏<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>至其子莊公首抗王師射王中肩<lb/>
如是而稱為世徳良可寒心然好賢之誠自不可沒<lb/>
<pb n="2a"/>
緇衣黑色布衣士冠禮主人𤣥冠朝服緇帶素韠盖諸<lb/>
侯卿大夫視朝之通服非常朝之服<lb/>
　　將仲子<lb/>
仲子指祭仲也仲之諫莊公也實啓公以圖段之思所<lb/>
以惡其踰里踰牆間人骨月也惡仲則刺莊矣折杞折<lb/>
檀手足相戕之喻父母指姜氏下三句乃莊公飾詞對<lb/>
仲之言此作于荘公之世故隐而不直<lb/>
　　叔于田　大叔于田<lb/>
<pb n="2b"/>
國人之愛段莊之縱之也莊之縱段正以圖段也深心<lb/>
以殘骨肉醸亂以逞雄才惡莫甚焉故不刺段而刺莊<lb/>
左傳段得衆國人愛之意段亦有可愛之事歟不然何<lb/>
以巷無居人也荘公至此盖若為弗知也者而甲兵則<lb/>
已備矣<lb/>
袒裼暴虎獻于公所古注謂獻于莊公之所是也從公<lb/>
而田田之大也故别之曰大叔于田將叔無狃戒其傷<lb/>
女述公飾為愛弟之言<lb/>
<pb n="3a"/>
　　清人<lb/>
春秋經曰狄入衛鄭棄其師其詞盖専責鄭文之惡高<lb/>
克而并棄其師無人君之道故詩亦無惡高克之意夫<lb/>
狄之入衛患未逼鄭何容先發兵以禦之河文公既惡<lb/>
高克何不逐之乃逆料其不能將師使之棄師而自奔<lb/>
馭臣之道既失而棄師之心尤不可問詩即史也<lb/>
周制大國三軍次國二軍鄭次國也不應有三軍而詩<lb/>
曰中軍作好者繻葛之戦明有左距右距僭之乆矣左<lb/>
<pb n="3b"/>
旋右抽謂左軍方自河上以旋右軍復抽師以出河而<lb/>
高克但在中軍作好形其不堪將師之狀<lb/>
　　羔裘<lb/>
羔裘之美大夫詩文甚明序曰刺時者意以刺君之不<lb/>
能用以當國耳曰彼其之子是及其在位而稱美之詞<lb/>
非如後序所云思古以風<lb/>
　　遵大路<lb/>
為君留賢而曰無我惡者是同僚之詞也去國以禮故<lb/>
<pb n="4a"/>
行大路摻操也<hi>魏了翁曰魏晉間避曹操諱多改操為椮</hi>操其袪而留之曰<lb/>
毋我厭惡而不省也君臣之義去就之大禮當係戀我<lb/>
之留子為人君不當速去故君也寁者速也<lb/>
　　鷄鳴<lb/>
明星啓明星也士將早弋而女聴鷄鳴以相告未及昧旦<lb/>
也而士則疑為昧旦矣然明星尚有爛也以是翺翔而<lb/>
往弋鳬雁未散所獲必多矣<hi>唐李華曰將翺將翔弋鳬與雁此主酒食待賔客之儀也載在禮經</hi>
<pb n="4b"/>
弋之多和之宜足以佐飲願偕老之如斯萊妻鴻婦之<lb/>
敬也鼓瑟鼓琴雖樂非躭故曰莫不靜好<lb/>
知子者士之知己也或同其方而來或傾其心而順或<lb/>
合其志而好以贈以問以報我毋惜此雜佩子毋失此<lb/>
良友有進徳之思焉詩人述賢夫婦之相警以戒當時<lb/>
不悅徳而好色之多序說是也<lb/>
　　有女同車<lb/>
此固非竊妻之詩但序云刺忽義亦難通盖忽之辭昏<lb/>
<pb n="5a"/>
雖失大國之援而義則甚正考鄭忽先在王所陳侯請<lb/>
以女妻之鄭伯許焉而後成昏忽從父命而可以為非<lb/>
乎陳媯不以色聞又何以舜華為比且詩云孟姜如序<lb/>
所言正是魯之文姜也詎文姜也而徳音之不瑕乎淫<lb/>
弟殺夫天下後世之所深惡忽之辭昏幸而免為魯桓<lb/>
若詩人反以刺忽此聖人之必刪無疑者也或曰鄭昭<lb/>
之取陳媯也在隐之八年是時未聞齊欲以文姜妻之<lb/>
及桓之六年昭公率鄭師以敗北戎始有請昏之事昭<lb/>
<pb n="5b"/>
公辭而祭仲勸之昭公不從爾時文姜歸桓業已三年<lb/>
似忽之辭昏者别有一孟姜而非文姜也抑知昭之娶<lb/>
陳媯時已十年矣尚何以請昏為哉總之左氏記載前<lb/>
後舛訛毛公但據祭仲勸忽一節以之解詩㫁不可訓<lb/>
也此刺當時親迎者不悅徳而好色之詞孟姜不必定<lb/>
有其人親迎未知何指六卿餞韓宣子于郊子旗賦此<lb/>
取其徳音之不瑕詩意甚明<lb/>
唐李華與外孫崔氏二孩書云將翶將翔佩玉瓊琚此<lb/>
<pb n="6a"/>
奉舅姑助祭祀之儀也載在禮經汝其記之今禮經無<lb/>
此文然必有所本要之此非淫詩益明<lb/>
　　扶蘇<lb/>
此合下三篇固非淫奔之詞但序云刺忽亦復可疑箋<lb/>
疏以狂且狂童皆指昭公夫昭之即位年非童幼遭家<lb/>
多難不狂不狡詩何以云然乎朱子初說疑指厲公然<lb/>
厲與昭年正相近亦不當目以狂童或指祭仲則仲實<lb/>
老姦非童也嚴氏泛指昭之執政似為近之然昭公執<lb/>
<pb n="6b"/>
政自祭仲傅瑕外不聞别有何人且立未一年即出奔<lb/>
于衛四年始得反國又二年即已遇弑豈其别有親近<lb/>
寵昵以致悞國䘮身歟皆無可考此詩為刺臣之詞甚<lb/>
明但未知的在何時<lb/>
范處義曰在山則扶蘇之與橋松在隰則荷華之與游<lb/>
龍孰為美孰非美宜若易辨今所用之人乃狂狡之童<lb/>
而子充子都之美反不見用則美惡倒置矣二章皆賦<lb/>
而比也子都荘公時人子充不知所考大約亦美士耳<lb/>
<pb n="7a"/>
以子都子充比狂且可知是少年不更事之人<lb/>
　　蘀兮<lb/>
風吹槁葉君危于上予倡汝和臣比于下如燕雀之處<lb/>
堂而不知厦屋之將傾詩人故代為之懼且危焉其詞<lb/>
似近于刺忽而忽之時事亦無所證<lb/>
　　狡童<lb/>
此與扶蘇如出一詞盖疾其君所用之人心皆叵測君<lb/>
實被其煬蔽而不勝憂憤也彼狡獪之童始與我言且<lb/>
<pb n="7b"/>
食今則否矣我豈不能去此而他適哉維予之故徘徊<lb/>
繫念使我不得食與息兮子者指其君也<lb/>
　　褰裳<lb/>
序曰褰裳思見正也以鄭事考之若在晉楚爭鄭之時<lb/>
似為近之當時鄭連嵗被兵民不堪命子駟當國謀之<lb/>
不臧故思大國之正己也<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>溱<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>洧意在從晉不我思<lb/>
而就他人方從晉而又從楚也犧牲玉帛待于二境鄭<lb/>
之不安其國者凡四五年皆子駟之本謀故斥之曰狂<lb/>
<pb n="8a"/>
童之狂六卿餞韓宣子于郊子太叔賦此詩宣子曰起<lb/>
在此敢勤子至于他人乎言鄭若從晉必無不急鄭之<lb/>
理似非他處㫁章可比<lb/>
　　丰<lb/>
男親迎而女不從春秋多有此事坊記曰親迎之禮舅<lb/>
姑承子以授壻<hi>此舅姑是女之父母</hi>以此坊民婦猶有不至者此<lb/>
詩盖述女之不就親迎而中悔之者男行而女不從昏<lb/>
<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>之道缺是亂常也故序曰刺亂<lb/>
<pb n="8b"/>
親迎之人容則既丰且昌服則錦衣而褧裳其禮之恭<lb/>
則俟乎巷俟乎堂尚何不足之有而父母乃不予送不<lb/>
予將能無悔乎不曰悔不送予而曰悔予不送者婉其<lb/>
詞也女嫁而送之門者父母之事乃又曰叔兮伯兮駕<lb/>
予與行者言此時叔伯在旁何不勸而使駕乎悔之至<lb/>
也聖人録此以警當時之頽俗猶坊記之意也<lb/>
　　東門之墠<lb/>
東門之外移居者新除地以為墠而樹之嘉栗始則茹<lb/>
<pb n="9a"/>
藘之在阪今已室家之有踐雖其室邇在東門而其人<lb/>
已不可長見矣我豈肯忘情于爾乎但恐子之棄我而<lb/>
不我即也有踐家室言其治家之有條理詩無䙝詞明<lb/>
是賢人去位高隐而詩人企慕之如此與下篇風雨相<lb/>
似<lb/>
　　風雨<lb/>
序曰思君子也風雨晦冥之時忽覩君子之光幸何如<lb/>
之雞戒旦而天將曙苟君子出而仕人之國世必將治<lb/>
<pb n="9b"/>
矣盖望其出而勸之也或曰雞鳴在風雨之候昏旦庶<lb/>
乎可分君子治濁亂之政時事庶乎清明既見而云胡<lb/>
不夷未得見也其思深其詞曲二說皆長<lb/>
　　子衿<lb/>
青青學士之衿昔之被此禮服以逰于庠者今則悠悠<lb/>
我思矣絃誦乆輟學舍空存我縱以失教而不往子寜<lb/>
不可重加振作繼嗣昔日之好音乎我者代為學子之<lb/>
言子以指其上也<lb/>
<pb n="10a"/>
挑兮達兮非復青衿之舊矣登城闕以遨逰念人才之<lb/>
可惜兮一日不見如三月兮鄭以被兵之故然明欲廢<lb/>
學校微子産則庠序鞠為茂草然究不得延師儒而勤<lb/>
教育也詩人是以傷之<lb/>
　　揚之水<lb/>
水無物不流而揚之使流雖束楚之輕亦暫流而旋止<lb/>
喻懦弱之主不可扶之使强也不信兄弟而信廷言危<lb/>
乎殆哉序以為刺忽之詩似或可從<lb/>
<pb n="10b"/>
　　出其東門<lb/>
東門之女非不如雲如荼皆匪我思存也縞衣綦巾守<lb/>
貧聊以自樂人之慕冶容以喪節操者曷弗省焉詩意<lb/>
甚明序以為五公子爭兵民人思保其室家則以禁戒<lb/>
人之乗亂以奪人室家者于義亦通但語意和緩似不<lb/>
類閔亂之詞<lb/>
此所云荼茅秀也與以薅荼蓼之為秀草誰謂荼苦之<lb/>
為苦菜不同<lb/>
<pb n="11a"/>
　　蔓草<lb/>
蘇潁濱曰鄭人困于亂政感蔓草尚得零露以生而自<lb/>
傷其不及也思得君子以被膏澤庶幾邂逅遇之以適<lb/>
我願故子太叔賦此詩而趙文子美之以為吾子之惠<lb/>
意取于此夫子與程子傾盖相歡曰有美一人清揚婉<lb/>
兮明非述淫詩也<lb/>
　　溱洧<lb/>
冰渙蕳榮正桃花水下之時而溱洧之逰冶士女之謔<lb/>
<pb n="11b"/>
浪如此風俗之敝莫斯為甚然所謂同逰之士女亦當<lb/>
是平日素相狎習之人非水濵雜沓無端目成而采蘭<lb/>
贈芍各隨所愛以奔之也詩人直叙之而義自明夫子<lb/>
次第之以為鄭風殿㫖深哉<lb/>
　<lb/>
　<lb/>
　<lb/>
　詩瀋卷七<lb/>
</p>
<p>
</p>
  </div>
</body>
</text>
</TEI>
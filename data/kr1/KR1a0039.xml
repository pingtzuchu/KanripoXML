<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>易説</head>
    <p>
<pb n="1a"/>欽定四庫全書　　　　經部一<lb/>
　易説　　　　　　　　易類<lb/>
　　提要<lb/>
　　　　<hi>臣</hi>等謹案易説四卷宋宗室趙善譽撰善譽<lb/>
　　　　字静之乾道五年試禮部第一累遷大理丞<lb/>
　　　　潼川路提刑轉運判官事蹟見宋史是編載<lb/>
　　　　陳振孫書録解題振孫稱其每卦為論一篇<lb/>
　　　　盖為潼川漕時進呈之本今考其書於各卦<lb/>
<pb n="1b"/>　　　　名義之相似者多參互以求其義如云頤井<lb/>
　　　　鼎皆有養人之義豈非養人之利溥故多取<lb/>
　　　　象以示人耶又云三卦義雖不同皆以上爻<lb/>
　　　　為吉故頤之由頤井之勿幕鼎之玉鉉皆在<lb/>
　　　　上爻也至於各卦之六爻亦往往比類以觀<lb/>
　　　　之如乾卦云初九之辭決戒之切也九四之<lb/>
　　　　辭疑則與之進也九三之辭詳猶可勉也上<lb/>
　　　　九之辭直則可為也聖人之言纎悉委曲一<lb/>
<pb n="2a"/>　　　　至於此亦惟恐其陽剛之或偏而已論坤卦云<lb/>
　　　　乾坤二卦惟二五兩爻為善而他爻皆有戒<lb/>
　　　　之之辭又云履霜戒于一陰之生括囊戒于<lb/>
　　　　多懼之位三猶可以含章而從事上則至于<lb/>
　　　　龍戰而道窮亦乾卦爻辭不同之意論頤卦<lb/>
　　　　云頤以養正而不妄動為善下卦震體有動<lb/>
　　　　而求養之象故三爻皆凶上卦艮體有静而<lb/>
　　　　知止之象故三爻皆吉論革卦云内明則見<lb/>
<pb n="2b"/>　　　　理必盡外説則無拂于人情不如是而能革<lb/>
　　　　者未之有也論節卦云六四以陰柔而應于<lb/>
　　　　初又上承九五之陽能安則無所往而不通<lb/>
　　　　故曰亨承上道也九五居尊得位剛健中正<lb/>
　　　　節之當者也當則無所往而不可故曰甘節<lb/>
　　　　吉往有尚以其在臣故曰安曰亨言已能安<lb/>
　　　　之則亨也以其在君故曰甘曰吉言施之天<lb/>
　　　　下人皆美之然後為吉也其論皆明白正大<lb/>
<pb n="3a"/>　　　　朱子謂其能擴先儒之未明馮椅易學亦多<lb/>
　　　　取之謂其能本畫卦命名之意參稽卦爻彖<lb/>
　　　　象之辭以貫道六爻之義而為之説盖不虚<lb/>
　　　　美也自明以來外間絶少傳本故朱彝尊經<lb/>
　　　　義考注云已佚今永樂大典具載於各卦之<lb/>
　　　　後僅缺豫隨无妄大壯晉暌蹇中孚八卦因<lb/>
　　　　搜緝成編資説易家之參考宋史藝文志本<lb/>
　　　　作二卷今以其文頗繁釐為四卷焉乾隆四<lb/>
<pb n="3b"/>　　　　十六年九月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　總　校　官<hi>臣</hi>陸　費　墀<lb/>
<pb n="4a"/>原序<lb/>
昔者焴之先公喜易早嵗集諸公書而録之晚以禁從<lb/>
侍筵乃得光堯御書乾卦以冠篇首遂為世寳焴幼而<lb/>
肄業于他經皆略通理義其于易葢亦成誦至究其説<lb/>
則茫然如繋風捕影莫得窺測時于文字雖復援證而<lb/>
實不了然也年三十餘乃似有所入嘗以叩親舊之治<lb/>
易者曰以卦為時以爻為位而觀易其可乎則笑而應<lb/>
曰某但作時文耳初不窮經也焴雖不得問而自此亦<lb/>
<pb n="4b"/>稍能措意遇易家書得以覽觀有言之者得以應酬矣<lb/>
然止于涉獵終不能究極有所論著去嵗假守安陸而<lb/>
武陵故人畢希簡叔文寄示恕齋易説一編伏而讀之<lb/>
犂然㑹心簡而備婉而通深而不晦竒而不鑿渾渾乎其<lb/>
純也原原乎其正也是誠可與同志共之者獨患板大<lb/>
非書生巾衍所宜欲易為小本久矣適方開鄖溪集未<lb/>
暇及兹畢工則有餘板乃俾鋟之庶以廣傳非特真學<lb/>
易者得為指南雖從事科舉而用是馳騁敷揚于塲屋<lb/>
<pb n="5a"/>間亦足以策勲矣時恕齋既繇本路倉使改持東蜀祥<lb/>
刑之節嗟乎推是道也亦安徃而不為民福哉淳熙丙<lb/>
午秋九月辛亥建康秦焴書<lb/>
<pb n="6a"/>　　　易統論<lb/>
易之作也所以示天下為君父者也其數以天包地容<lb/>
而兼之者君父之道也𤣥之作也所以示天下為臣子<lb/>
者也其數以地承天奉而行之者臣子之道也是故易<lb/>
用四象而不用五行用六爻而不用九位與夫爻用九<lb/>
用六而六位以二五為中者皆虚容而不亢以待續終<lb/>
之事也此君父之道也地有四方𤣥用三方存北極以<lb/>
為𤣥老陽有三十六策𤣥用三十三策虚地三以併天<lb/>
<pb n="6b"/>與夫書年日不書月而九位以一五為中者皆尊奉而<lb/>
不敵以推造始之原也此臣子之道也𤣥本地道而作<lb/>
故首與之卦準易緯之用而不準易經之體也或曰緯<lb/>
非經也子雲雖準之其可信乎曰卦氣圖冬至始于復<lb/>
夫復者一陽之生也先之以中孚者七日來復也夏至<lb/>
始于姤者一隂之生也先之以咸者亦七日來姤也孔<lb/>
子賛易上繋者天道也其舉七爻而先之以中孚之九<lb/>
二者冬至起中孚之理也下繋者地道也其舉十一爻<lb/>
<pb n="7a"/>而先之以咸之九四者夏至起咸之理也夫中孚咸皆<lb/>
感應也中孚九二无心之感先天之生陽也咸之九四<lb/>
有心之感後天之生隂也大抵隂陽皆由感應而生故<lb/>
卦氣圖以復繼中孚而以姤繼咸之義孔子實言之矣<lb/>
孰謂非出于子夏商瞿之所衍述乎子雲準之豈妄也<lb/>
哉<lb/>
</p>

  </div>
            <div>
                <head>易説卷一</head>
    <p>
<pb n="1a"/>欽定四庫全書<lb/>
　易説卷一　　　　　　宋　趙善譽　撰<lb/>
上經一<hi>乾至隨</hi>
　　　乾卦説<lb/>
卦之始畫也竒耦而已一與一為二故有竒則有耦二<lb/>
與一為三故三畫而成卦竒陽也三畫皆竒純乎陽者<lb/>
也名之以乾謂其健也耦隂也三畫皆耦純乎隂者也<lb/>
名之以坤謂其順也故曰乾陽物也坤隂物也易雖生<lb/>
<pb n="1b"/>于隂陽竒耦之畫然竒耦不相錯則乾坤判然二物何<lb/>
以見隂陽剛柔之用哉是以純乎陽則偏乎陽純乎隂<lb/>
則偏乎隂其純也固其所以為偏也况重乾為乾重坤<lb/>
為坤六位皆純而健順之至聖人作易得不為之慮乎<lb/>
故今乾坤二卦諸爻皆有惕懼警戒之辭而惟二五之<lb/>
中爻則否誠慮其或偏也吉今説者往往直以乾坤為<lb/>
天地而不少致思亦不復玩味其辭以求消息盈虚之<lb/>
理胡不以未有十翼之前觀之乎乾坤卦下之辭與六<lb/>
<pb n="2a"/>爻之辭及用九用六之辭凡二百十七字自飛龍在天<lb/>
一字之外皆未嘗以天地為言至孔子作彖象文言乃<lb/>
始詳陳天地之理特舉其得乾坤健順之大者以明之<lb/>
耳豈可直謂之天地而不深玩其辭哉先儒亦曰為君<lb/>
為父在人之乾也為玉為金之類在物之乾也乾坤之<lb/>
理无乎不在而謂乾坤二卦即天地可乎初九在下乾<lb/>
之下九四在上乾之下皆未進于中者也故初有勿用<lb/>
之戒四有或躍之疑九三在下乾之上上九在上乾之<lb/>
<pb n="2b"/>上皆過乎中者也故三有夕惕之戒上有亢悔之災惟<lb/>
二五各居一卦之中而不偏不過則中正合徳而皆有<lb/>
利見大人之辭其所以詔天下後世者甚明白矣至如<lb/>
初與四雖皆未進乎中而初最在下其剛健尤戒于輕<lb/>
進故曰潛龍勿用曰勿用云者言其必不可用也四則<lb/>
出于下卦之上有時而可進故雖或躍在淵而无咎三<lb/>
與上雖皆過乎中而上處一卦之極剛健之過甚者也<lb/>
故曰亢龍有悔曰有悔云者言其當有悔也三則猶在<lb/>
<pb n="3a"/>上卦之下其過未至于甚也故惟終日乾乾夕惕若厲<lb/>
則可以无咎初九之辭決戒之切也九四之辭疑則與<lb/>
之進也九三之辭詳猶可勉也上九之辭直則不可為<lb/>
也聖人之言纎悉委曲一至于此則亦惟恐其陽剛之<lb/>
或偏而已用九曰見羣龍无首吉正謂陽剛易過所以<lb/>
用之者要不可為首也六十二卦皆无用九用六而獨<lb/>
于乾坤言之于其純者而戒其偏且過也六十二卦之<lb/>
九六即乾坤之九六也<lb/>
<pb n="3b"/>　　　坤卦説<lb/>
乾坤雖以隂陽之純而成卦然純則乾坤不交而失之<lb/>
偏偏則過矣故乾坤二卦惟二五兩爻為善而他爻皆<lb/>
有戒之之辭至于用九用六又必各有其道其詳已論<lb/>
于前今觀坤之卦辭與夫用六之辭益甚昭晰如曰利<lb/>
牝馬之貞惟恐其順而不貞也又曰安貞吉惟恐其不<lb/>
安于貞也又曰利永貞惟恐其貞而不能久也貞而安<lb/>
安而久則隂柔庶幾其不偏乎初六在下卦之下故有<lb/>
<pb n="4a"/>履霜之戒六四在上卦之下故有括囊之戒皆以隂柔<lb/>
之不得中也六三在下卦之上故曰无成有終戒其須<lb/>
倡乃應也上六在上卦之上故曰龍戰于野戒其盛而<lb/>
侵陽也皆以其隂柔之過中也惟二五各居其中故二<lb/>
之直方大不必習而自无不利五之黄裳能處中以順<lb/>
而獲元吉亦如純乾之二五焉若夫履霜戒于一隂之<lb/>
初括囊戒于多懼之位三猶可以含章而從事上則至<lb/>
于龍戰而道窮則亦乾卦爻辭不同之意也由是觀之<lb/>
<pb n="4b"/>乾坤之畫雖純要必相濟而後可一失其中則聖人必<lb/>
為之慮學易者可不玩味于消息盈虚之際哉<lb/>
　　　屯卦説<lb/>
易始于乾坤者隂陽之純也而繼之以屯者九六之初<lb/>
交也乾之畫初交于坤而為震再交于坤而為坎所謂<lb/>
一索再索而得長男中男者也畫卦必自下而上今震<lb/>
在下而坎在上則乾坤之交莫先于此矣故曰剛柔始<lb/>
交震動于下而坎險陷之故曰難生此所以名之曰屯<lb/>
<pb n="5a"/>而次于乾坤也剛柔既交則造化之功見故大亨屯難<lb/>
之世唯正能處之故利貞所謂勿用有攸往利建侯者<lb/>
深以輕犯險難為戒而利在于求輔以濟斯世也故初<lb/>
九爻辭亦曰利居貞利建侯葢拯難之道唯剛健而能<lb/>
謙下者乃克有濟初九以陽剛居動之始又在五爻之<lb/>
下真濟難之才也一卦之義實具于此是以卦下之辭<lb/>
與初爻之辭皆同卦辭曰无亨利貞此則曰利居貞卦<lb/>
辭曰利建侯此亦曰利建侯卦辭曰勿用有攸往此則<lb/>
<pb n="5b"/>先之以盤旋不可輕動之戒聖人之意豈不明甚故五雖<lb/>
以陽剛得位而在坎險之中雖有六二之正應而隂柔<lb/>
非濟難之材故猶屯其膏不免于凶也處險而无輔又<lb/>
不能以貴下賤宜不足以有為六二上六皆以隂居隂<lb/>
位而乘初五之剛非唯柔弱不進皆有乗馬班如之象<lb/>
而亦有邅如漣如之咎矣就二爻而言之六居二為得<lb/>
中得位故為女子之貞雖應于五而五在險中不能字<lb/>
之屯難之極必至于十年反常而後正應得乃字言其<lb/>
<pb n="6a"/>中正猶可以俟時亦利居貞之義也上六則柔過于中<lb/>
而居險之極豈長久之道哉故曰泣血漣如何可長也<lb/>
六二曰非㓂婚媾六四曰求婚媾往吉无不利皆指初<lb/>
而言也初之下二雖非其應而當屯之時陽下隂有求<lb/>
附婚媾之義非冦害之者也六四雖以隂居隂位而正<lb/>
應在初有舍已從人之象故如班馬之退以求婚媾往<lb/>
吉而无不利也二不應初則十年不字四能從其正應則<lb/>
往吉而孔子謂之明益可見屯之六爻惟以剛健而能<lb/>
<pb n="6b"/>謙下者為一卦之主也至如六三當震動之極而以隂<lb/>
居陽位无濟難之才而躁動者也故有即鹿无虞之戒<lb/>
君子必貴于知㡬而能舍苟不度已之不可動而妄進<lb/>
焉安得而不吝此亦勿用有攸往之義也<lb/>
　　　蒙卦説<lb/>
剛陷于險又在艮止之下所以為蒙謂其有所蔽而未<lb/>
發也然卦辭專言童蒙而六五爻辭亦言童蒙吉者謂<lb/>
其渾然固有本无所蔽莫如童子之蒙也蒙之所以亨<lb/>
<pb n="7a"/>而可以養正者以此説者皆曰九二為一卦發蒙之主<lb/>
羣蒙資之以明者也其説原乎初筮告以剛中之語殊<lb/>
不知卦之所謂初筮告者為初六而言也彖所謂以剛<lb/>
中者為初六之近于九二也當蒙之時隂爻必求陽以<lb/>
發其蒙然惟切近于陽而下之者則有發蒙之望六三<lb/>
以隂居陽位而乘二之剛非能謙下者也雖見上九陽<lb/>
剛之配為可應而不知在已者无其質亦上九之所不<lb/>
與也故曰勿用取女見金夫不有躬无攸利六四上下<lb/>
<pb n="7b"/>為二隂所間而其爻又獨逺于二陽困之道也故曰困<lb/>
蒙吝惟六五切近上九而下之有謙恭下善之意而又<lb/>
下應九二故曰童蒙吉而象亦曰順以巽也初六之于<lb/>
九二亦如六五之近于上九而下之故有發蒙利用刑<lb/>
人用説桎梏之辭而彖亦曰初筮告以剛中也若夫九<lb/>
二雖以剛中而有發蒙之資然猶在坎險之中不過能<lb/>
自涵養其蒙以納隂爻之比與應者而已未能盡去諸<lb/>
爻之蒙僅如子之克家非可盡專其事也故有包蒙納<lb/>
<pb n="8a"/>婦子克家之象焉其實蒙之一卦惟上九能盡發蒙之<lb/>
道以其艮止之陽超乎諸爻之上能定能應有以出乎<lb/>
其類而後足以去衆人之蒙也故不曰發蒙而曰撃蒙<lb/>
言能盡去其蒙也古今解者但見此爻有不利為冦之<lb/>
語因疑其未盡善而獨取于九二之剛中亦未之思也<lb/>
發蒙之道不過啟其未開之明而已明固彼之所自有<lb/>
非發者所能加損益也既已啟之矣則蒙去而明自生<lb/>
非于撃蒙之外復有明以與之也不然蒙已去而更求<lb/>
<pb n="8b"/>焉是告子之欲戕賊人性以為仁義者也故曰利禦冦<lb/>
言利于去人之蒙也故曰不利為冦恐其用心之過而<lb/>
反以害其天也亦因艮止之義而為之戒也發蒙之道<lb/>
无大于此豈九二所可比也卦辭曰初筮告言童蒙求<lb/>
發于我當決于其疑之初也曰再三瀆瀆則不告言疑<lb/>
已決而瀆告之非徒无益適以瀆夫蒙也初六所謂利<lb/>
用刑人用説桎梏者言發蒙如施刑于人既刑則説其<lb/>
桎梏刑既施而猶桎梏之則非君子用刑之本意故曰<lb/>
<pb n="9a"/>以往吝言過此則吝也初筮則告刑人則説其桎梏所<lb/>
謂利禦冦者也再三則瀆以往則吝所謂不利為宼者<lb/>
也聖人既于卦辭詳陳此理而又于初上兩爻推明此<lb/>
理學者尚何疑耶<lb/>
　　　需卦説<lb/>
需之為卦不特以乾剛遇險而致須待之戒九五之剛<lb/>
雖居中得正三陽又自下進為己助然五方在險亦不<lb/>
可不須也故象曰君子以飲食宴樂而九五亦曰需于<lb/>
<pb n="9b"/>酒食貞吉言吉所以為九五之戒明矣其曰宴樂酒食<lb/>
云者言當涵養以俟時非謂宴安以自怠也盖純乾上<lb/>
進往則有功不患不能出險但患不能俟時而失輕重<lb/>
爾此聖人所以于四陽爻皆致戒也初九去坎尚逺故<lb/>
戒以需于郊而利用恒二則漸近于坎故戒以需于沙<lb/>
而小有言三則切近于坎矣故言需于泥而致宼至曰<lb/>
郊曰沙曰泥皆以去坎水之逺近取象曰利用恒曰小<lb/>
有言曰致宼至皆因其逺近之殊而為之戒曰不犯難<lb/>
<pb n="10a"/>曰衍在中曰敬慎不敗又所以明三陽處需之道也初<lb/>
則謹之于始二則中而裕三能敬謹而不至于敗則其<lb/>
為純乾剛健之戒豈不委曲詳盡哉若夫隂爻則欲亟<lb/>
去而不可以需故六四曰需于血言陽剛方進隂或需<lb/>
而不去則必為陽所傷也曰出自穴言當亟出以避陽<lb/>
也上六曰入于穴有不速之客三人來敬之終吉言三<lb/>
陽方來亦惟入穴以避之可也此兩爻皆言隂之不可<lb/>
以需也四居坎下故言出穴上居坎上故言入穴其為<lb/>
<pb n="10b"/>敬順以避陽剛則一而已<lb/>
　　　訟卦説<lb/>
訟上剛下險有訟之理天水違行有訟之象世皆知之<lb/>
矣然九二之剛窒于二隂之間而與九五不相應亦所<lb/>
以為訟也剛而居中則為有孚遇窒而惕則中斯獲吉<lb/>
孔子曰剛來而得中葢謂此一爻也曰終凶者言雖有<lb/>
孚信而又能惕懼猶不可以終訟則訟其可以成乎故<lb/>
六爻之間以六處初以六處三皆隂居陽位非健而欲<lb/>
<pb n="11a"/>訟者也故初有不永所事之吉三有貞厲之吉以九處<lb/>
二以九處四皆陽居隂位雖欲訟而不能者也故九二<lb/>
不克訟必至于失衆知懼而後无眚九四不克訟必能<lb/>
自反知變而後有安貞之吉惟九五居中得正為聽訟<lb/>
之主所謂利見大人尚中正者也故獲元吉上九則在<lb/>
健之極處訟之終所謂終凶者也故雖以訟受服而不<lb/>
免三禠之辱矣需之九二陽居隂位非健而進者也其<lb/>
位應乎坎之中而其爻則不應故曰小有言終吉取其<lb/>
<pb n="11b"/>在中而能需也訟之初六隂居陽位非健而訟者也雖<lb/>
已在坎體而近乎中爻然隂柔決不終訟故亦曰小有<lb/>
言終吉取其能謹于訟之初也坤之六三曰或從王事<lb/>
无成有終以其隂居陽位而戒之也訟之六三亦曰或<lb/>
從王事无成而不言有終則以其訟之不可終也學易<lb/>
者要以類通之<lb/>
　　　師卦説<lb/>
坎險也坤衆也亦順也兵凶器戰危事險莫甚焉衆行<lb/>
<pb n="12a"/>險上師之象也行險而順師之道也此坤上坎下所以為<lb/>
師也卦辭所謂師貞者師以正為本也所謂丈人吉者<lb/>
丈人長者之稱必不嗜殺人者能吉而无咎也夫五隂<lb/>
而一陽則一陽固羣隂之所宗然陽居五則為比大君<lb/>
得位而上下應之也陽居二則為師人臣處此惟行師<lb/>
用兵而後可也故彖曰剛中而應言二以剛居中而得<lb/>
六五之正應也九二又曰王三錫命而象亦有承天寵<lb/>
懷萬邦之辭言二雖以中而獲吉亦惟天子有以委任<lb/>
<pb n="12b"/>寵嘉之爾九二任帥師之責者也又以陽處隂位而得<lb/>
中然聖人必諄諄推明六五正應之吉以詔天下後世<lb/>
者于以見人臣有權得衆皆其君寵仕之所致也不然<lb/>
剛中而不應則惟怙兵自大其不陷于背叛滅亡者㡬<lb/>
希安得師中之吉哉聖人不特于此為人臣之訓又于<lb/>
六五為人主之訓曰田有禽利執言无咎言禽之犯田<lb/>
執之為有辭如弔民伐罪而師出有名者也故可以无<lb/>
咎葢六五以柔居尊位決非好大喜功之君所謂丈人<lb/>
<pb n="13a"/>之无咎是也古今説者皆以丈人為主九二而言殊不<lb/>
思帥師之權雖在乎將而興師之權實出乎君帥師固<lb/>
貴乎剛中而興師當出于不得已此六五之所以為丈<lb/>
人而吉无咎也曰長子帥師弟子輿尸貞凶則因為六<lb/>
五將將之訓也既不得已而用師又將剛中之臣以任<lb/>
之則帥師之權俾二專之可也不然任之不專而衆或<lb/>
得以主之則禀命不一取敗必矣故雖正亦凶此又以<lb/>
六五之柔而恐其易惑也在下四爻惟六三以隂居陽<lb/>
<pb n="13b"/>處非其位而又在坎險之極乘九二之剛有出位犯分<lb/>
之象故爻辭先有輿尸之戒而于六五加詳焉聖人之<lb/>
意亦何明哉若夫初六出師之始惟戒失律六四隂柔<lb/>
之至以自知其不能而左次為无咎上六用師之終而<lb/>
䇿勲行賞戒以小人勿用凡師之道始末盡矣然惟六<lb/>
五一爻言執言之利而餘爻終不言亨利其曰吉者又<lb/>
必繼之以无咎謂不如是則不免有咎也嗚呼兵其可<lb/>
以輕用哉<lb/>
<pb n="14a"/>　　　比卦説<lb/>
一陽得中得位而五隂從之有比之象焉隂之從陽雖<lb/>
不可以苟合亦不可以後時故原筮元永貞无咎謂再<lb/>
三卜度其長人之仁能久而不失其正則比之可以无<lb/>
咎明九五之剛中為可比也不寜方來後夫凶謂羣隂<lb/>
不能自安方當就陽以求安而已獨後也烏得而不凶<lb/>
明上六之乘剛為不知所比也是故易中六爻貴于正<lb/>
應其近而相得亦有不必應者也惟比之諸爻則不論<lb/>
<pb n="14b"/>其應之正否而專以比于五為吉葢陽剛中正得時得<lb/>
位可以為天下之主則天下之人捨九五將安歸乎今<lb/>
夫六二之于九五正應也故曰比之自内貞吉言二自<lb/>
内以比于五非五之求比于二也六四當應于初兩隂<lb/>
不相應獨取其近而能比于五故曰外比之貞吉言外<lb/>
有可比則為正吉不必應初于内而後為正也初六曰<lb/>
有孚比之无咎非特相比之始貴于誠信亦言九五之<lb/>
中實為有孚而可比也曰有孚盈缶終來有它吉言誠<lb/>
<pb n="15a"/>信苟充雖以缶之盈終來相比而吉也然而必曰有它<lb/>
吉者它之為言在彼而非必于一者也謂初能求有孚<lb/>
者而比之固不必偏于所應而謂它之必不可也深言<lb/>
其當舍四而從五也以二比五則為自内以四比五則<lb/>
為外比以初比五則為它吉諸爻之義斷可知矣惟上<lb/>
六乘乎九五之剛而不知比乎五又在比之終坎之極<lb/>
所謂後夫者也衆隂皆有所宗而已獨无之是无元首<lb/>
也其无所終而終凶宜矣六三應乎上六者也故亦有<lb/>
<pb n="15b"/>比之匪人之傷則當比之時可不惟九五之從哉又嘗<lb/>
論之九五之所謂顯比以其陽剛中正而顯然為天下<lb/>
之所比也然必曰王用三驅失前禽而後邑人不誡吉<lb/>
陽剛獨用恐其或過于剛也知三驅之禮舎前禽而不敢<lb/>
盡取則用九之道庶乎其盡善也大有之卦柔居尊位<lb/>
而能有大者也聖人于六五必曰威如吉亦恐其過于<lb/>
柔也于比之剛而曰失前禽于大有之柔而曰威如吉<lb/>
聖人之以中道詔天下後世如此哉<lb/>
<pb n="16a"/>　　　小畜卦説<lb/>
世之言易者曰艮在上而乾在下以艮止而畜乾也艮<lb/>
陽卦易以陽為大故曰大畜巽在上而乾在下巽隂卦<lb/>
也易以隂為小故曰小畜雖然乾健上行而遇艮止謂<lb/>
之畜可也今遇巽而亦謂之畜何也如曰畜止剛健莫<lb/>
如巽順則兊説亦可以畜乾乎嘗試思之乾之一陽初<lb/>
交于坤而為震故謂之長男坤之一隂初交于乾而為<lb/>
巽故謂之長女巽者坤之初交而乾之初變也故易乾<lb/>
<pb n="16b"/>上巽下則為姤而聖人有女壯勿用取女之戒巽上乾<lb/>
下則為小畜而聖人有密雲不雨自我西郊之戒盖六<lb/>
十二卦雖皆乾坤六子交錯而成惟乾巽之成卦則坤<lb/>
畫之初交于乾者爾其在下也為姤其在上也則為小<lb/>
畜曰小畜云者為三陽方長而六四居上卦之下以限<lb/>
隔之下之三陽不得以進于上而上之二陽不得以接<lb/>
于下六四獨以隂居隂而在二卦之中此其所以能養<lb/>
畜夫陽也非巽之能畜乾也坤之一隂初來變乾而居<lb/>
<pb n="17a"/>于四其柔為得位也故曰柔得位而上下應之然五陽<lb/>
而一隂豈能中間乎陽哉苐如西郊之雲隂徒倡而不<lb/>
雨爾况乎二五皆以剛得中而乾健上行其勢亦安得<lb/>
畜故曰剛中而志行乃亨今夫乾者陽之極也復者陽<lb/>
之初也小畜之時雖以乾之剛健亦未可以輕進故初<lb/>
九欲其復之自道九二欲其牽以復于中皆自反之義<lb/>
陽雖盛而退託于不足者也至九三則處乾之極而迫<lb/>
近于四矣故有輿説輻夫妻反目之象輿而説去其輻<lb/>
<pb n="17b"/>言不能以有行也夫妻反目言隂陽之必相傷也九五<lb/>
曰有孚攣如富以其隣言剛實在中與九二為類有孚<lb/>
者也小畜之時雖有隂以間之而二與其隣皆陽剛富<lb/>
實而同為乾體其勢必相連以進謂小畜之不能久也<lb/>
上九曰既雨既處尚徳載者言五以有孚下接于三陽<lb/>
而上九又以剛在上則是尚徳而能有成者也與大有<lb/>
大畜之上九所謂尚賢同義向以乾陽被畜而不雨今<lb/>
五陽交孚則陽倡隂和而自雨矣既雨則隂陽各得其<lb/>
<pb n="18a"/>所矣曰婦貞厲月㡬望君子征凶言小畜之極如婦之<lb/>
用事雖正亦厲如月之㡬望必至與陽為敵君子亦不<lb/>
可有行也故詳戒之欲九五知尚徳之有成而與上九<lb/>
下應于三陽无使隂得以先倡而不雨也若乃六四之<lb/>
所謂有孚非言四之有孚也謂二五皆具剛實有孚之<lb/>
徳已雖欲間之而終不能乾陽上進徒自傷而已惟傷<lb/>
而知去惕而知出以避三陽之進則與上二爻合志而<lb/>
可以无咎正如需之六四所謂需于血出自穴亦戒其<lb/>
<pb n="18b"/>避乾陽之進也説者但見彖言柔得位遂以有孚為六<lb/>
四之善而一卦之意益以不明其未之思乎大抵小畜<lb/>
以一隂居五陽之間又在乾陽之上聖人慮乾陽之輕<lb/>
于上行也故于下三陽皆有自反不輕進之辭又慮九<lb/>
五上九之親夫四而不知接乎下也故于上二陽皆有<lb/>
陽剛交孚同徳之意惟六四則戒其血去惕出以見小<lb/>
畜之必不可久也嗚呼大易之㫖其深矣乎<lb/>
　　　履卦説<lb/>
<pb n="19a"/>履之成卦本以一柔履二剛而上承三陽介乎兩卦之<lb/>
間其所履似危矣而其實兊説上應乎乾非如小畜一<lb/>
隂之在乾上也故曰履虎尾不咥人亨然六三爻辭乃<lb/>
曰履虎尾咥人凶則與卦辭不同何也葢卦論乾上兊<lb/>
下之體故以説應乎乾為善而有不咥之亨爻論隂居<lb/>
陽位而又承乘皆陽則有不能自量而躁動之象故有<lb/>
咥人凶之戒既取其説之能亨又戒其失位之見咥聖<lb/>
人作易之意深矣何以言之六以隂柔而居三之陽位<lb/>
<pb n="19b"/>又上承九四而下乘九二皆陽也好剛之過則必忘其<lb/>
六之本柔故不自量而妄以視履為能其不逼陽而取<lb/>
禍者㡬希故曰武人為于大君言如武人志存剛暴而<lb/>
在人上必不可者也六三雖履二陽之上猶在乾陽之<lb/>
下也而深戒其好剛之志惟恐其不量力而妄動也初九曰<lb/>
素履往无咎言君子之所履貴乎有素則當謹于其初<lb/>
也九二曰履道坦坦幽人貞吉言陽剛得中則所行坦<lb/>
然而无險怪之失上雖无應不害其為幽人之正也九<lb/>
<pb n="20a"/>四居近君之位而下有失位之隂不可不畏故惟愬愬<lb/>
恐懼然後可以終吉九五剛中得位而下説以應之不<lb/>
可以莫予違而肆志也故雖剛可决柔而正固不能无<lb/>
危厲至上九則履道之成可以視所履而考祥矣然在<lb/>
一卦之終處乾剛之極苟非知所自反則亦未能盡善<lb/>
故惟其旋而後元吉然則君子之踐履其可須臾不謹<lb/>
哉故夫履之為卦因柔之履剛以為萬世踐履之訓也<lb/>
而孔子之象尤為詳切初九之象言獨行願也則雖无<lb/>
<pb n="20b"/>應而獨行其所願九二之象言中不自亂也則不以无<lb/>
應而汨厥中九四之象言志行也則不以處多懼之地<lb/>
而乖其素志皆踐履之難而反求諸已者也由是推之<lb/>
所謂履虎尾者豈特以柔履剛為喻哉欲君子知踐履<lb/>
之難而不敢忽焉耳非説應乎乾而樂循天理何足以<lb/>
盡此<lb/>
　　　泰卦説<lb/>
易以陽為大隂為小故以陽為君子隂為小人如小畜<lb/>
<pb n="21a"/>之九四與乾之三陽上應九五故曰有孚攣如冨以其<lb/>
隣謙之六五與六四上六皆坤體故曰不富以其隣則<lb/>
又以陽為冨也如蒙之六四獨逺于二陽故曰獨逺實<lb/>
鼎之九二陽剛在中故曰鼎有實則又以陽為實也今<lb/>
泰之成卦乾在下而坤在上有天地交之象焉故于隂<lb/>
陽消長之理言之為最詳曰小往大來曰内陽外隂言<lb/>
隂往于外而陽來于内也曰内君子而外小人又曰君<lb/>
子道長小人道消言來者長而往者消也六四隂也六<lb/>
<pb n="21b"/>五上六同坤體也故曰翩翩不冨以其隣上卦俱隂而<lb/>
无陽故曰皆失實也曰小曰大曰君子曰小人曰冨曰<lb/>
實皆具于此一卦之内則所以發明隂陽之理豈不明<lb/>
白詳盡哉大抵泰之為卦不特取其乾下坤上為乾坤<lb/>
之交而三隂三陽内外六爻實交相為應初九上應于<lb/>
六四故三陽同升而有㧞茅彚征之象六四下應于初<lb/>
九故三隂翩翩同降而不戒以孚此初與四之交相應<lb/>
也九二上應于六五故引其類為有道而得尚乎中行<lb/>
<pb n="22a"/>之君六五下應于九二故下下以成其政而得帝乙歸<lb/>
妹之吉此二與五之交相應也惟九三上六各居二卦<lb/>
之極故雖相應而皆有警戒之辭九三處乾之極天地<lb/>
之際也所以有无平不陂无往不復之戒上六處坤之<lb/>
極泰之終也所以有城復于隍之戒九三之時尚可為<lb/>
也故能艱貞而无咎勿恤其孚而盡其在我則可以長<lb/>
享其福上九之時不可為也故雖自邑告命而其命益<lb/>
亂而不免于吝此聖人所以貴于制治于未亂而保邦<lb/>
<pb n="22b"/>于未危者也包荒用馮河不遐遺朋亡先儒之説非一<lb/>
也然多牴牾而不通其實謂九二得時引類之道如此<lb/>
而已人材有不及者容之所謂包荒也其或勇為之過<lb/>
則亦取之所謂用馮河也不以其逺而遺之不以其朋<lb/>
而私之所謂不遐遺朋亡也皆所以引類而配于中行<lb/>
之君也過與不及皆无所棄而私與親皆无所偏誠用<lb/>
人之要道而極治之世尤不可不留意也此九二之責<lb/>
也<lb/>
<pb n="23a"/>　　　否卦説<lb/>
泰否雖以乾坤之交與不交為義然泰則三陽在内有<lb/>
君子同升之象隂雖在外而六五下應九二有柔得尊<lb/>
位而能下賢之象故泰之六爻専以交相應為善否則<lb/>
三隂在内有小人方進之象陽雖在外而九五居中得<lb/>
位有剛健中正以興衰撥亂之象故否之六爻惟三陽<lb/>
爻為善各因其爻而取義固與論成體之卦不同也在<lb/>
否之初隂雖相連有如茅茹之㧞然非如泰之可以彚<lb/>
<pb n="23b"/>征也惟守正則吉而亨爾象曰志在君也言有志于事<lb/>
君非正不能也六二以隂居隂而又承乘皆隂隂柔之<lb/>
甚者也故以包容承順為小人之吉若大人則寧身否<lb/>
而道亨豈以承媚為吉乎六三居非其位而在順之極<lb/>
其所以包容苟且益可羞矣故曰包羞位不當也此三<lb/>
爻皆以隂之方進而為小人戒也至于九四雖陽不當<lb/>
位然出于下卦羣隂之上與二陽同徳而近九五剛中<lb/>
之君苟得君而有所承命則可以无咎而使疇類咸附<lb/>
<pb n="24a"/>麗其福也九五剛健中正有能休否之理故言大人吉<lb/>
曰其亡其亡繋于苞桑言當時時警懼危亡以為安固<lb/>
之道也上九處乾之極當否之終乾極則變而否終則<lb/>
傾故先否而後喜此三爻皆言陽之在上否極必泰而<lb/>
為君子勸也泰之三陽君子在内之象也而九二不忘<lb/>
包荒朋亡之戒否之三隂小人在内之象也而六二乃<lb/>
有大人否亨之辭泰至于上六極治也而城復于隍若<lb/>
不可以一朝安否至于上九極否也而先否後喜必有<lb/>
<pb n="24b"/>可為之理消息盈虚之不常如此宜乎序卦有物不可<lb/>
以終通終否之説也<lb/>
　　　同人卦説<lb/>
同人卦惟一隂衆陽之所同歸也一隂在五則是柔得<lb/>
中而居尊位上下之所同應也故為大有一隂在二則<lb/>
是柔得中而有謙下以同乎人之象故為同人正如一<lb/>
陽在上卦之中則為比在下卦之中則為師也曰同人<lb/>
于野亨言逺无不同而後為亨也曰應乎乾者言合乎<lb/>
<pb n="25a"/>天理則非私意之同也是故一卦之爻惟初九居六爻<lb/>
之下有捨已從人之義故如出門同人而可以无咎六<lb/>
二雖以成卦言之有中正謙下之美然以爻言之則正<lb/>
應惟五而所同有限故有同人于宗之吝九三以陽居<lb/>
陽又在下卦之上而不應上九之剛非能謙下者也故<lb/>
伏戎于莽升其髙陵有疑其所應而欲在人上之意安<lb/>
得與人同哉此所以三嵗不興而无所往也曰安行者言<lb/>
其安所徃也自是以上三爻皆乾體尤非能謙下同人<lb/>
<pb n="25b"/>者也故九四之乘剛有乘墉之象惟弗克攻而能自反<lb/>
則吉九五亦先號咷而後笑雖以剛中下應六二非九<lb/>
三九四二陽所間如大師可以必克而相遇然係應惟<lb/>
二所同未大此所以不言吉也上九以陽處隂以能同<lb/>
人于郊庶㡬同人于野者矣然陽在六爻之上又居乾<lb/>
健之極終非謙下而能與人同者僅能无悔而已象言<lb/>
志未得也言陽剛自髙終未可以得志也然則同人之<lb/>
道其惟執謙守柔而忘已之私者乎<lb/>
<pb n="26a"/>　　　大有卦説<lb/>
大有不惟五陽一隂柔得尊位有不自滿假可以持盈<lb/>
守成之義而離明在上亦天下之所同歸也故六爻雖<lb/>
或不應而皆有亨吉无咎之辭初九九四皆陽爻而不<lb/>
相應者也然當大有之時上有柔明居中不自大之君<lb/>
諸陽之所同歸而不在于應固非相害而為咎也故曰<lb/>
无交害匪咎惟大有之初能思所以有大之艱難則无<lb/>
咎故又曰艱則无咎九二與六五為正應君能體明執<lb/>
<pb n="26b"/>柔以接下而臣能剛中以任重者也故曰大車以載有<lb/>
攸往无咎九三居下卦之上雖重剛不中然當大有之<lb/>
時羣陽並進亦能自通于柔明之君者也故曰公用亨<lb/>
于天子其曰小人弗克者言此時此位必惟陽剛君子<lb/>
而後能得乎君也九四處近君之位當大有之時而能<lb/>
以剛居柔則亦不敢有其大者也故曰匪其彭彭盛多<lb/>
貌言不自以為盛也非明哲之君子孰能深知乎此理<lb/>
故曰明辨晳也六五之柔明固五陽之所交孚然柔不<lb/>
<pb n="27a"/>可過也故必有威可畏而後為吉夫子又慮後世不知<lb/>
所謂徳威之威而或作威以傷夫大有之盛也故曰威<lb/>
如之吉易而无備言平易而无防閑擬備自然之威人<lb/>
自敬之非為髙亢崖岸以絶乎其下也既曰孚矣又曰<lb/>
威如吉既曰威矣又曰易而无備聖人之為天下後世<lb/>
慮何其諄復切至哉六五以柔得位而下有九二剛實<lb/>
有孚之應所謂履信也以六居五得坤黄裳之元吉所<lb/>
謂思順也上九以剛在上而已以柔下之所謂尚賢也<lb/>
<pb n="27b"/>故于上九曰自天祐之吉无不利言六五之能尚賢所<lb/>
以為大有之美也然則坤之卦辭曰元亨大有亦曰元<lb/>
亨坤之六五曰元吉而大有推言六五尚賢之美亦曰<lb/>
上吉嗚呼㣲哉<lb/>
　　　謙卦説<lb/>
説易者曰地體卑下山髙大之物而居地下謙之象也<lb/>
然謙五隂而一陽初在艮止之下五得柔順之中二與<lb/>
四皆當位而比乎三上六又下與九三相應五柔皆有<lb/>
<pb n="28a"/>卑順從陽之義故其卦為謙况九三一爻雖以陽居陽<lb/>
而在上卦之下又艮陽以止為體亦有謙退不進之象<lb/>
此謙之六爻所以皆吉而无凶也以六處初而在艮下<lb/>
謙之又謙者也故曰謙謙君子六二上比于九三柔得<lb/>
中正而有求陽之意故曰鳴謙貞吉上六與九三為正<lb/>
應者也故亦曰鳴謙皆謂其自鳴以求陽之應也解者<lb/>
不知鳴謙之義又惑于上六所謂志未得之辭乃以六<lb/>
二之鳴謙為善而以上六之鳴謙為非是隨爻辭而妄<lb/>
<pb n="28b"/>為之别也象之所謂志未得者言上六謙之極猶未以<lb/>
為得志而下求乎陽也非以其為未善也至如九三以<lb/>
陽剛而知艮止有勲勞而能謙者也故曰萬民服六四<lb/>
隂柔得位而下比于三為撝布其謙者也故曰不違則<lb/>
六五以柔順居尊位其鄰皆隂而无自盈既富之意也<lb/>
故利用侵伐无不利皆所以言謙之美也雖然師卦不<lb/>
言侵伐行師之利而謙之六五上六乃詳言之謙豈用<lb/>
師之道哉葢惟謙之柔順知止而无好大喜功之心况<lb/>
<pb n="29a"/>六五上六處謙順之極其于用師必有不得已之意不<lb/>
然未見其利也師之六五曰田有禽利執言无咎亦以<lb/>
其坤順之中而後可以言利也哉<lb/>
　　　豫卦説<lb/>
　　　隨卦説<lb/>
</p>

  </div>
            <div>
                <head>易説卷二</head>
    <p>
<pb n="1a"/>欽定四庫全書<lb/>
　易説卷二　　　　　　宋　趙善譽　撰<lb/>
上經二<hi>蠱至離</hi>
　　　蠱卦説<lb/>
蠱自泰來大徃小來之初也故蠱以敝壊為義而治蠱<lb/>
惟陽剛中正乃克有濟初陽位也以六居之故雖可以<lb/>
幹父之蠱而厲然後吉二隂位也以九居之故可以幹<lb/>
母之蠱而不可貞九三陽居陽位故可以幹父之蠱而<lb/>
<pb n="1b"/>无大咎其所以小有悔者為陽剛而不中也六四隂居<lb/>
隂位隂柔之至非能有為者也徒增益其蠱而已故裕<lb/>
父之蠱而徃見吝六五雖隂而居陽位柔得中居尊而<lb/>
下有剛中之應亦可以有為者也故曰幹父之蠱用譽<lb/>
上九陽居隂位處蠱之極有能為之資而不可有為者<lb/>
也故曰不事王侯髙尚其事四爻皆取幹父之蠱為義<lb/>
而九二獨曰幹母之蠱故曰剛上而柔下言其自泰來<lb/>
也否極則必變而之泰故隨有隨時適變之意泰極則有<lb/>
<pb n="2a"/>復否之理故蠱為治敝之卦設卦命名之義豈苟然㦲<lb/>
大抵適變不能不隨而隨常患乎不正當隨之時而不<lb/>
知適變則失時徒知適變而不能守正則失已二者皆<lb/>
非也故六爻雖専取其相比相隨而不必其應然非陽<lb/>
居陽位則必有戒之之辭至隂爻則惟取其能比于陽<lb/>
而隨之蓋惟恐隂柔之不能正也初九陽居陽位為動<lb/>
之主于隨之初而能有立者也故曰官有渝官言其守<lb/>
也有渝言其變也惟其有守也故能貞而吉惟其有渝<lb/>
<pb n="2b"/>也故能出而與物接故又曰貞吉出門交有功也六二<lb/>
當隨之時而近比于六三之隂係于小子者也上係隂<lb/>
則下不能兼與乎初九之陽矣故曰係小子失丈夫言<lb/>
隨乎上則失乎下也六三當隨之時而近比于九四之<lb/>
陽係于丈夫者也上係乎陽則下舍六二之隂也故曰<lb/>
係丈夫失小子隨有求得利居貞言隨乎陽則可以求<lb/>
而有得惟在于居正也六三隂也而比于九四故求于<lb/>
陽而有得謂隂之得于陽也九四陽也而比于九五故<lb/>
<pb n="3a"/>能隨九五之中正而有獲于下之二隂謂陽之能得隂<lb/>
也此求有得隨有獲之異也六二六三之二隂上而隨<lb/>
乎陽莫如九五之尊也而九四以陽剛之才居近君之<lb/>
位二隂比之蠱以其内卦之中也五爻皆取人子幹蠱<lb/>
為義而上九獨曰不事王侯以其在外卦之極也其在<lb/>
内則所幹為有限其在外則不事不失為髙尚其實隨<lb/>
自否來有變而為泰之漸故上六曰王用享于西山所<lb/>
謂小徃大來吉亨者也蠱自泰來有積而為否之漸故<lb/>
<pb n="3b"/>上九曰不事王侯髙尚其事所謂㧞茅茹以其彚貞吉<lb/>
亨者也先甲後甲之説先儒謂甲者事之始也先甲則<lb/>
先于此而究其所以然後甲則後于此而慮其將然又<lb/>
曰復稱七日自姤經六爻至復初九而七也臨稱八月<lb/>
復經六爻至遯六二而八也先甲後甲亦六日之義其<lb/>
説得之若論甲庚而及于辛丁巫史之言也仲尼之所<lb/>
不道也<lb/>
　　　臨卦説<lb/>
<pb n="4a"/>一陽為復陽始生也二陽為臨陽浸長也陽剛方長有<lb/>
進而无退故序卦曰臨者大也言陽之方盛也舊註曰<lb/>
相臨之道莫若説順亦臨之義也當臨之時剛浸而長<lb/>
莫能禦也内説而外順无所忤也九二剛得中而應乎<lb/>
五不可問也合是三者上下内外彼己之間无一毫之<lb/>
逆境人情之所易忽也故卦辭言元亨利貞而繼之以<lb/>
八月有凶于其陽盛之際而先戒之以隂之將然也自<lb/>
一陽生而為復長而為臨八變而得遯遯者隂之長也<lb/>
<pb n="4b"/>隂長則陽遯矣故曰有凶惟能于方盛之時而預知其<lb/>
將有凶之理庶乎其盛而不驕也坤之初六曰履霜堅<lb/>
氷至泰之九三曰无平不陂无徃不復于姤卦一隂之<lb/>
生又曰勿用取女皆聖人先為之戒也臨之六爻雖以<lb/>
相臨為義其實二陽方長在上四爻惟與陽為應者然<lb/>
後足以為吉初九九二兩爻皆以陽在下而與上卦六<lb/>
四六五為正應是上有以臨之而下有以感之也故六<lb/>
四居近君大臣之位則曰至臨无咎而初九曰咸臨貞<lb/>
<pb n="5a"/>吉六五柔得尊位則曰知臨大君之宜吉而九二曰咸<lb/>
臨吉无不利以其應于四故曰貞吉以其應于五故曰<lb/>
吉无不利然皆感于臨而應之故皆曰咸臨也至于六<lb/>
三上六无陽以為應故六三曰甘臨无攸利言處兑説<lb/>
之極以佞説姑息臨下不足以為利也上六曰敦臨吉<lb/>
无咎言處坤順之極以敦厚接下雖无應而无咎也此<lb/>
又各以其兑坤之體言之也惟九二之象曰未順命也<lb/>
最為難解説者或曰若順于五則剛徳不長其能无不<lb/>
<pb n="5b"/>利者必未順命也或曰其順之實已見于未命之先矣<lb/>
或曰未順命者有獻可替否之義非獨順命而後利也<lb/>
其説皆有理而未盡其實咸臨之吉本于剛柔中正之<lb/>
相感非上之所能命也<lb/>
　　　觀卦説<lb/>
臨以二陽方長為義故在上四爻惟與二五相應為最<lb/>
吉觀以二陽在上而取羣隂觀仰為義故在下四爻以<lb/>
其去陽之逺近為善否初六以隂柔處觀之始去陽為<lb/>
<pb n="6a"/>最逺所觀見者淺童蒙之觀小人之道也故曰童觀小<lb/>
人无咎君子吝六二以隂柔在内卦之中而去陽亦逺<lb/>
如闚而觀之婦人之道也故曰闚觀利女貞六三去陽<lb/>
漸近可以觀仰于上也然六以隂居陽位而在坤順之<lb/>
極有欲進而不能之象故雖能觀于陽而未免于進退<lb/>
故曰觀我生進退六四隂柔得位而切近于陽可以觀<lb/>
仰而親附于陽者也故曰觀國之光利用賓于王皆以<lb/>
去陽之逺近而為之等差也九五以陽剛中正而有六<lb/>
<pb n="6b"/>二之正應上九雖无位而下有四隂非如乾上九之无<lb/>
民也惟觀已之剛德允協于君子則可以无咎故皆有<lb/>
觀生之辭既能觀我陽剛之德則可以觀隂之必應故<lb/>
九五之象又有觀民之辭先儒釋六三之觀我生謂動<lb/>
作施為之出于已者釋九五之觀我生謂時俗政化之<lb/>
出于已者其説殊為費辭要之陽為德而主生羣隂之<lb/>
所觀仰也故陽以生為言隂為彼則陽為我故生以我<lb/>
為言至上九不曰我而曰觀其生則有髙亢作為之意<lb/>
<pb n="7a"/>象所以云志未平者也説者謂臨與所臨觀與所觀皆<lb/>
有與求之義或有與无求或有求无與皆非臨觀之義<lb/>
蓋因兩或字而為之説也其義雖通而攷之卦畫則未<lb/>
盡然其實臨二陽方進而在下専以隂陽相感應為義<lb/>
故曰與觀二陽在上則以隂求親于陽為義故曰求舊<lb/>
註未為不然也<lb/>
　　　噬嗑卦説<lb/>
否一變而為隨者上九之剛下于坤柔而為初九初六<lb/>
<pb n="7b"/>之柔上于乾剛而為上六下卦為震而上卦為兑震動<lb/>
兑説則否之象變矣故為隨時當乎隨物必説而從之<lb/>
然不能皆隨也有強梗以為吾之間聖人不能不去之<lb/>
故隨一變而為噬嗑九四陽非其位而在中虚之下震<lb/>
動之上頥中有物之象也噬而嗑之則非正之剛不得<lb/>
而間故噬嗑必亨而利于用獄也否之變隨不過初上<lb/>
兩爻升降而已剛柔未相間也至噬嗑則初六之柔上<lb/>
而入于二陽之中九五之剛下而處于二隂之下六爻<lb/>
<pb n="8a"/>之剛柔始分矣故曰剛柔分又曰柔得中而上行震得<lb/>
陽而動離得隂而明故曰動而明又曰雷電合而章用<lb/>
獄之道莫大乎威與明也説者皆曰噬嗑專以除間用<lb/>
獄為義初九雖陽爻而在六爻之下則取下民受刑之<lb/>
象上九居无位之地亦為受刑之人惟二三四五皆言<lb/>
噬蓋用刑除間之爻且九四以卦言之則為間者也以<lb/>
爻言之則居大臣之位任除問之責者也是皆隨卦爻<lb/>
之辭而為之説則不免自相矛盾以初九上九為受刑<lb/>
<pb n="8b"/>之人固非易之本㫖既以九四為間而又曰任除間之<lb/>
責尤非通論也初九言屨校滅趾者謂懲當于其初也<lb/>
上九言何校滅耳者謂不幸有極惡之人則亦不得已<lb/>
而治之也其初苐欲其警而不趨于惡故不言噬其終<lb/>
惡積罪大則當深懲之故噬不足言也要之九四為間<lb/>
于頥中者也不可不噬而去之也初九六二六三六五<lb/>
皆噬之者也此四爻所以皆言噬也其實自九四之外<lb/>
初二三五與上九五爻皆當用刑之寄者也六二以柔<lb/>
<pb n="9a"/>處中宜用刑者也雖在震乗剛而㡬于躁動其去惡如<lb/>
噬膚之易而没鼻然柔中必不過于剛可以无咎也六<lb/>
三以隂居陽而在震之極動不量力者也故有噬腊肉<lb/>
遇毒之戒腊謂小物之全乾者也然亦不過小吝而已<lb/>
五居中故曰黄五陽位故曰金黄言其中而金言其剛<lb/>
所謂得黄金也然六居之終非其材故有噬乾肉之戒<lb/>
惟守正若厲則无咎也獨九四為間于一卦之内處非<lb/>
其地又剛而不中雖欲噬而去之而其實難噬者也故<lb/>
<pb n="9b"/>有乾胏之象胏肉之有骨而最難噬者雖噬之而得剛<lb/>
直之道又必克艱守正而後吉甚言其噬之難也<lb/>
　　　賁卦説<lb/>
賁隨自否變故隨則无故既隨矣其不隨者不可不去<lb/>
也故又變而為噬嗑蠱自泰變故蠱則必飭既飭矣不<lb/>
可以无文飾之也故又變而為賁上六之柔來居乾陽<lb/>
之中而為離九二之剛上處坤隂之上而為艮剛柔相<lb/>
交以為文也然柔文剛則曰亨剛文柔則曰小利有攸<lb/>
<pb n="10a"/>往者柔來而居二得中得正故亨剛上而居外人否之<lb/>
漸也故小利有攸往而已賁之六爻專以剛柔相比相<lb/>
應而後足以為文初九近六二也而有六四之應故雖<lb/>
在下亦能賁飾其所行苟非其義寜舍車而徒爾以其<lb/>
才剛而有離之明也六二柔麗乎中正而上下二陽賁<lb/>
之其所以為飾者美矣然正應在五而六五不能相應<lb/>
必有待而後興也故曰賁其須須者待也惟得時得君<lb/>
而後足以致文明之化也九三居六二六四之間頼二<lb/>
<pb n="10b"/>隂之相濡以為賁者也然處乎隂柔之間常患乎不正<lb/>
而易流故曰永貞吉能永貞則終莫之陵矣六四雖有<lb/>
初九之應而乗九三之剛故疑九三之冦已而不獲陽<lb/>
剛之賁曰賁如皤如者言其白而不受飾也曰匪冦婚<lb/>
媾言當賁之時剛柔相比以為文雖乗剛亦婚匹而非<lb/>
冦也六五下无其應而比于上九之陽有賁于在外之<lb/>
賢之象故曰賁于丘園束帛戔戔吝終吉非謂幣聘當<lb/>
吝也謂其獨賁于上九則吝而未廣也然不失為好賢<lb/>
<pb n="11a"/>下士故終吉也上九居賁飾之極而在艮止之終故惟<lb/>
反之質素而後无咎故曰白賁无咎深言其不可過于<lb/>
文也此雜卦所謂賁无色者也<lb/>
　　　剥卦説<lb/>
柔變剛則剛剥落故曰剥剥自下而上至于五則隂柔<lb/>
之盛也故曰不利有攸徃惟君子觀坤順艮止之象故<lb/>
當剥之時不過順而止之而已五隂一陽而為剥君子<lb/>
所宜忿疾也而曰順而止之五陽一隂而為夬君子所<lb/>
<pb n="11b"/>宜亟決也而曰孚號有厲聖人之為君子慮何其戒謹<lb/>
而不敢忽如此㦲剥之諸爻所有剥牀以足以辨以膚<lb/>
之别者以其自下而上也足者牀之足也當剥之初隂<lb/>
來剥陽大往小來而滅沒于正道者也故曰滅貞凶辨<lb/>
者牀之幹以其分隔上下而謂之辨也剥牀而以辨則隂<lb/>
柔浸長矣故亦曰蔑貞凶六四之膚則將滅其身也故<lb/>
曰切近災也若乃六三在六四之下不言剥牀而曰剥<lb/>
之无咎者以其上應于上九之陽小人之知歸乎君子<lb/>
<pb n="12a"/>者也故許之以无咎而象亦言其失上下同類之故也<lb/>
六五居剥之極亦不言剥而曰貫魚以宫人寵者以剥<lb/>
及君位難于有言故但言人主所以待羣隂之道必防<lb/>
微杜漸當如貫魚使之順序以宫人之寵寵之而不假<lb/>
之以權則終无尤也上九以陽剛而在艮止之上隂之<lb/>
所不能剥者也故如碩果之不食將有復生之理艮反<lb/>
為震剥反為復則君子可以有行故曰君子得輿震陽<lb/>
動于復而極于夬則小人將无所庇矣故曰小人剥廬<lb/>
<pb n="12b"/>所以深戒夫小人之進而為君子地也<lb/>
　　　復卦説<lb/>
姤者陽之始消也消則必復故震之一陽動于坤下而<lb/>
為復曰復亨者下動上順既復則必亨也曰出入无疾<lb/>
者言陽之消長皆以漸也曰朋來无咎者言一陽之生<lb/>
甚㣲必得其朋類之來然後為臨為泰而无咎也曰反<lb/>
復其道者言消而復長也曰七日來復者乾一變為姤<lb/>
二變為遯三變為否四變為觀五變為剥六變為坤七<lb/>
<pb n="13a"/>變而陽始復也曰復其見天地之心者坤靜而震動一<lb/>
陽動于下而為生物之始也先儒或謂動靜見天地之<lb/>
心或謂生物為天地之心要之非靜則何以能動非動<lb/>
則何以生物其實一理也雖然隂極則陽生陽極則隂<lb/>
生隂陽消長若循環而一隂之生止曰姤一陽之生乃<lb/>
曰復何也復以來復為義謂其本有也所以幸夫陽之<lb/>
生也姤若始相遇然所以惡其隂之逢也此聖人任德<lb/>
不任刑進君子而退小人之意初九以陽剛為震之主<lb/>
<pb n="13b"/>在復之初其失不逺而能復者也故爻辭言无祗悔元<lb/>
吉而象曰以修身也六二柔順中正而下比于初其復<lb/>
美矣故爻辭言休復吉而象曰以下仁也六三上无其<lb/>
應而以隂居陽位有欲善而資不能之象故頻失頻復<lb/>
厲而後无咎六四柔得位而下有初九之正應故居四<lb/>
隂之中而能獨復象亦言以從道也六五柔得尊位而<lb/>
下无其應然居坤體之中其敦厚足以自成而已故曰<lb/>
中以自考也上六以隂居隂而在坤之上復之極下无<lb/>
<pb n="14a"/>陽以應之隂柔之至不能自強者也故迷而不能復則<lb/>
行師取敗以其君凶久而至乎十年猶不可以有所徃<lb/>
也然則陽剛之德君子其可一日无㦲此卦五隂在上<lb/>
而下惟一陽初九之復既可以修身矣六二比之則有<lb/>
下仁之美六四應之又有從道之善曰修身曰仁曰道<lb/>
皆謂在下一陽噫此其殆庻幾夫子所以獨歸顔子歟<lb/>
　　　无妄卦説<lb/>
　　　大畜卦説<lb/>
<pb n="14b"/>艮在上而乾在下乾健上進而為艮所止也故有畜之<lb/>
義艮陽卦也易以陽為大故曰大畜以别于小畜然初<lb/>
九九二乾體之陽也六四六五艮體之隂也他卦雖以<lb/>
隂陽之應為正此則專取艮止畜陽為義六四六五畜<lb/>
乾者也初九九二受畜者也惟九三與上九合志然後<lb/>
利有攸徃考之六爻之辭斷可識矣初九曰有厲利己<lb/>
言健而上進則有危厲惟利于已而不進也需之乾遇<lb/>
坎故初九之象曰不犯難大畜以乾遇艮故初九之象<lb/>
<pb n="15a"/>曰不犯災皆所以為乾陽之戒也至六四則畜初九者<lb/>
也故曰童牛之牿元吉言畜初之剛如童牛未有角而<lb/>
先牿之則易制也九二曰輿説輹言艮止在上乾健不<lb/>
可以上進如輿之説去其輹可也小畜之九三逼近于<lb/>
隂故先言輿説輹而又戒以夫妻反目之相傷大畜之<lb/>
九二則在下卦之中故止言説輹則可以无尤其言如<lb/>
輿之不可以進則一也至六五則畜九二者也故曰豶<lb/>
豕之牙吉言畜九二之剛如豶其豕則牙雖存而无害<lb/>
<pb n="15b"/>也九三以陽居陽而與上為類故爻辭曰良馬逐又曰<lb/>
利有攸往而象又有上合志之辭言三陽之進如良馬<lb/>
之相逐利有所往而與上九陽剛之志合也上九處畜<lb/>
之極而下引三陽畜極則通者也故曰何天之衢亨而<lb/>
象又曰道大行也言道之大行无往而不亨何待衢路<lb/>
而後亨也然而九三之辭必言利艱貞曰閑輿衛者以<lb/>
其居健之極雖有艮陽在上而不可不戒也輿所以行<lb/>
也衛所以自防也既利艱貞矣又必自警曰閑習于輿<lb/>
<pb n="16a"/>衛而後有攸徃則无輕進犯災之失矣此亦乾之九三<lb/>
終日乾乾夕惕若之意也<lb/>
　　　頤卦説<lb/>
先儒言六二之顛頤曰下求于初則為顛倒至六四之<lb/>
顛頤則曰以上養下其施光矣言六二之拂經則以違<lb/>
經為非至六五之拂經則以違經為吉歴攷六爻之義<lb/>
諸家之説或通于此而礙于彼或牽合其一而牴牾諸<lb/>
爻恐非通論也要之頤以養正為吉正以不妄動為善<lb/>
<pb n="16b"/>下卦震體有動而求養之象故三爻皆凶上卦艮體有<lb/>
靜而知止之象故三爻皆吉雖其爻之剛柔位之當否<lb/>
為義不同然吉凶之大概可決也初九居震之下動之<lb/>
主也故有舍爾靈龜觀我朶頤之戒六二隂居隂位又<lb/>
在震體之中其動而求養于陽必矣故反而從初九則<lb/>
為顛頤而拂經上而從其應則六五亦隂也故曰于丘<lb/>
頤征凶丘在上之象謂六五也六三以隂處陽在震動<lb/>
之極非頤之正也故不特凶而已且有十年勿用无攸<lb/>
<pb n="17a"/>利之戒焉凡此皆為震而言也六四當艮止之初隂得<lb/>
位而正應于初九是能止震動而養正者也故顛頤吉<lb/>
虎視耽耽而不用其威其欲逐逐而私欲不留養正之<lb/>
始也六五以柔居尊位下无其應而比于上九亦拂經<lb/>
也然居艮體之中居正而吉也雖止而不能渉大川不<lb/>
害其為柔順而能尚賢故曰順以從上也上九以艮陽<lb/>
居一卦之上羣隂由之以養也故曰由頤然不可以亢<lb/>
也故厲而後吉至于利渉大川而象以為大有慶則以<lb/>
<pb n="17b"/>其艮止之陽也凡此皆為艮而言也由是觀之頤之貴<lb/>
于止而不貴于動明矣君子所以謹言語節飲食而不<lb/>
敢妄動者其養正之要歟<lb/>
　　　大過卦説<lb/>
卦惟六畫而四陽在中大者過也隂爻惟二而分于初<lb/>
上本末弱也本末皆弱故有棟橈之象剛雖過而二五<lb/>
皆剛中又内巽而外説故利有攸徃而亨要之大過之<lb/>
時不患其不能有為而患陽剛之大過初六以柔居下<lb/>
<pb n="18a"/>故如藉之用茅而无咎九二九四皆以陽居隂位剛柔<lb/>
之相濟者也故二則无不利四則棟隆吉九三九五皆<lb/>
以陽居陽位剛之過者也故三則棟橈凶五雖无咎无<lb/>
譽而象有何可久亦可醜之辭惟上六雖隂柔而處大<lb/>
過之極故有過渉滅頂之凶无非以太過為戒也九二<lb/>
之陽下比于初六之隂故言老夫得其女妻九五之陽<lb/>
上比于上六之隂故言老婦得其士夫初六柔下而吉<lb/>
也故九二下比如枯楊之生稊稊根也上六過而必凶<lb/>
<pb n="18b"/>也故九五上比如枯楊之生華言其必不久也九三重<lb/>
剛不中而所應上六亦失于太過故直言棟橈之凶九<lb/>
四剛而能柔又有初六之正應故直言棟隆之吉説者<lb/>
謂九四剛柔得宜而志復應初之隂是有它也有它則<lb/>
累于剛矣故曰有它吝殊不知大過之剛惟恐其不能<lb/>
柔也九四與初六為正應以六居初亦剛柔得宜也安<lb/>
得有吝况易中所謂有它者未有以正應為它者也比<lb/>
之初六專比于五而不應四故曰有他吉今九四既取<lb/>
<pb n="19a"/>其剛柔得宜以為吉矣而又曰有它吝者以其下近于<lb/>
九三恐其同類相比而舍正應則至于棟橈之凶故復<lb/>
戒之以此也不然九三之象何以曰棟橈之凶不可以<lb/>
有輔九四之象何以亦曰不橈乎下㦲<lb/>
　　　坎卦説<lb/>
一陽陷于二隂之間故曰坎然剛實在中有孚者也外<lb/>
雖為隂所揜而心實亨况重坎之卦二五爻皆剛中而<lb/>
合德則陽動而比必得其類而可以出險矣此卦之所<lb/>
<pb n="19b"/>以獨曰習坎而謂之行有尚者也先儒多疑八純卦无<lb/>
增字徃往以習字為衍蓋坎之為險非重之則剛中不<lb/>
能有尚而无以見出險之理此所以加習字而别乎不<lb/>
重之坎也初六以隂柔在下則為坎之深上六以隂柔<lb/>
終不足以出險則為坎之極故初有入于坎窞之凶而<lb/>
上有三嵗不得之凶六三柔不當位未能出乎下坎而<lb/>
又在上坎之下故來往皆不免于坎而有勿用之戒九<lb/>
二在下坎之中有得亨之理然以九之陽而居二之隂<lb/>
<pb n="20a"/>位則未能獨亨也故不過求小得而已惟九五陽居陽<lb/>
位又在上坎之中剛實而中正者也故雖如坎之不盈<lb/>
未能出險然陽剛得位終秪于平而无咎也若夫六四<lb/>
柔得其位已出于下坎之上而上比乎九五之陽當險<lb/>
之時剛柔交際君臣相須之象也故雖酒簋之㣲瓦缶<lb/>
之噐自牖納此至約不必階序行禮之地而其誠意已<lb/>
接矣深言濟險之功必在乎君臣之交孚也大抵天一<lb/>
生水而為坎一者陽也坎雖以陷為義而乾陽在坤隂<lb/>
<pb n="20b"/>之中實萬物胚胎之始故易始于乾坤而屯蒙需訟師<lb/>
比六卦繼之者皆有坎非偶然也屯蒙以乾之一索再<lb/>
索三索于坤而為卦故震下坎上為屯坎下艮上為蒙<lb/>
皆以陽卦之合而成也然後以乾遇坎而為需訟以坤<lb/>
遇坎而為師比莫不有自然之序焉嗚呼此乾之所以<lb/>
居西北而坎居正北者歟<lb/>
　　　離卦説<lb/>
坎以一陽陷于二隂之間而為坎離以一隂麗于二陽<lb/>
<pb n="21a"/>之間而為離坎雖陷于險然剛實在中故有孚維心亨<lb/>
而行有尚離雖麗而明然柔在中故必利貞而後亨能<lb/>
如畜牝牛則吉此坤之所以利牝馬之貞而用六坤之<lb/>
道必在于利永貞者也是故以六居五柔之麗乎中者<lb/>
也五陽位而隂居之非正也况承乗皆剛不可以不懼<lb/>
故必出涕戚嗟而後吉言王者不恃其文明而求公輔<lb/>
以為已助也故象曰離王公也言六五知此而後王公<lb/>
相附也以六居二亦柔之麗乎中也二隂位也而隂居<lb/>
<pb n="21b"/>之正也既中且正故黄離元吉而孔子以為得中道也<lb/>
言柔惟處正而後可以盡中道也履卦以隂履陽為義<lb/>
今初九在下而六二麗于上所謂履也附麗之始所履<lb/>
之邪正善惡紛錯而未知適從之時也不敬則妄動而<lb/>
獲咎矣故履錯之敬可以辟咎上九明之極而陽之亢<lb/>
也附麗之極不能无未服者而以太察之明過亢之陽<lb/>
臨之其不用兵者㡬希故聖人以王者之師而戒之言<lb/>
王者之出征非樂于毒天下也所嘉者在于折取其渠<lb/>
<pb n="22a"/>魁而非必盡獲其醜類故无咎蓋不如是則未免于咎<lb/>
也孔子從而釋之曰以正邦也知所以正邦則豈察察而<lb/>
剛暴者㦲若夫九三陽剛不中居下離之上又在六二<lb/>
中正之上過乎中而不常其德者也故不鼓缶而歌則<lb/>
有大耋之嗟言其哀樂之不常也九四陽非其位而居<lb/>
下離之上又在近君多懼之地不量力而妄進者也故<lb/>
雖如離火之炎突然其來而適足自焚不免于危亡棄<lb/>
絶之禍也然則先儒謂所親近之人所由之道所主之<lb/>
<pb n="22b"/>事皆麗也可不謹㦲<lb/>
</p>

  </div>
            <div>
                <head>易說卷三</head>
    <p>
<pb n="1a"/>欽定四庫全書<lb/>
　易說卷三　　　　　　宋　趙善譽　撰<lb/>
下經一<hi>咸至革</hi>
　　咸卦說<lb/>
咸說者皆曰咸感也六爻雖有不當其位而隂陽皆相<lb/>
應所以為咸殊不知艮下兊上内止而外說也内止則<lb/>
其感為无心外說則无感而不通以其本于无心故為<lb/>
感之至也是以艮之三爻皆以有應而不能止為戒九<lb/>
<pb n="1b"/>四上六皆以不中而有應為戒惟九五剛健中正在兊<lb/>
之中而與艮之六二為正應然後有咸其脢无悔之辭<lb/>
則以其應之本于中正而无心于感也易之爻象或近<lb/>
取諸身逺取諸物以發明一卦之義惟上艮下艮與此<lb/>
下艮上兊之卦則專取一身以為况艮自趾腓限夤身<lb/>
以至于輔咸自拇腓股心脢以至輔頰舌其爻皆有自<lb/>
然之序而皆以艮止為主則聖人所以曉天下後世者<lb/>
亦切矣何謂拇足之大指也何謂腓足肚是也股在腓<lb/>
<pb n="2a"/>上故先言腓而後言股皆行而動者也心則思而動者<lb/>
也輔與頰舌則言而動者也咸雖以相應為感要不可<lb/>
以動而有心也惟脢之在背非有欲者也非動而求感<lb/>
者所謂艮其背之意也九五剛中得位而下與艮體之<lb/>
中為正應非如九四初六之皆不當位又非如上六隂<lb/>
柔之至而下應九三不中之剛其所感中正必无私與<lb/>
故曰咸其脢言在背而非所見者亦感之則可見其无<lb/>
心之感為至也象所以言志末也者謂有志于感則末<lb/>
<pb n="2b"/>也初六之象曰志在外九三之象曰志在隨人皆惡夫<lb/>
志之動也初六以隂柔居艮止之始而上應九四則是<lb/>
不能止而欲動者也故曰咸其拇言其有動足之漸而<lb/>
所感者淺也六二以隂柔居艮止之中而上應九五亦非<lb/>
能止者也故其動而求感如腓之行則先動安得不凶<lb/>
故曰咸其腓凶居吉言求感則凶惟靜而不動則吉也<lb/>
九三居艮之極而上應上六有止極而妄動之象故曰<lb/>
咸其股執其隨往吝言不能止而如股之隨足則往必<lb/>
<pb n="3a"/>吝也此皆因艮體之有應而為之戒也九四以陽處隂<lb/>
既非其位而在兑之初下應初六未能至於无思之域<lb/>
者也故惟貞吉而後悔亡不然則凡隨其所感憧憧往<lb/>
來而未嘗暫已者物各以其朋類而從爾之思矣知物<lb/>
之來各因其思則一心之間非正安能吉而无悔哉孔<lb/>
子從而釋之曰貞吉悔亡未感害也言當正心于未感<lb/>
利害之先則湛然不為物役也上六以隂柔居兌之極<lb/>
而下應不中之九三誠之不足而欲以言語説人者也<lb/>
<pb n="3b"/>故如咸其輔頰舌徒滕揚其口舌而已此又以其兑體<lb/>
所應不中而為之戒也聖人于九四先言貞吉而後悔<lb/>
亡至九五則直言其无悔既于九四戒其有思之失又<lb/>
于九五明其无心之理則咸其可以有心為哉<lb/>
　　　恒卦說<lb/>
說卦曰震動也巽入也巽入而静未足以盡常乆之理<lb/>
惟動而不失其常斯能乆于其道故曰巽而動剛柔皆<lb/>
應恒又曰日月得天而能乆照四時變化而能乆成皆<lb/>
<pb n="4a"/>因動而見其常也象亦曰雷風恒君子以立不易方雷<lb/>
風所以鼓舞萬物也雷厲風飛可謂動矣而其所謂恒<lb/>
者未嘗變也故君子體震之動而出與物接體巽之静<lb/>
而入與道俱動静出入未嘗不易而所立之方則不易<lb/>
也方猶所也不易其所則于易之中而有不易者存也<lb/>
此所以為恒也艮止也若无與于感也然惟艮在内而<lb/>
説于外斯足以為咸以是知相感之至不必動而求感<lb/>
也巽入也若可見其恒也然于巽在内而動于外斯足<lb/>
<pb n="4b"/>以為恒以是知有恒之至必于動而後見也此皆以成<lb/>
卦言也非必専取男女長少之上下以别咸恒之義也<lb/>
若夫以六爻言之則内外之卦有宜言應者有不宜應<lb/>
者有爻雖應而位不應者此咸之六爻所以有凶吝而<lb/>
恒之六爻亦多凶也初六九二九三皆巽體也初六在<lb/>
巽入之下求恒而過深者也雖有九四之應而以隂居<lb/>
陽位銳于初而不能恒也故正固則凶而无攸利九二<lb/>
在巽之中雖不當位而上有六五之應能合乎中者也<lb/>
<pb n="5a"/>故悔亡九三雖有上六之應而重剛不中居巽之極重<lb/>
剛則不能退巽柔則不能進或進或退不恒其徳者也<lb/>
故㦯承之羞而貞固亦吝九四六五上六皆震體也九<lb/>
四在震之下動之主也然以九居四又與初六為應非<lb/>
可恒者也故如田而无禽雖動而无益也六五在震之<lb/>
中動而不違乎中者也故曰恒其徳貞然以隂柔而下<lb/>
應九二則是尊從卑陽從隂也故又曰婦人吉夫子凶<lb/>
上六在恒之終而居動之極又下應九三不中之剛是<lb/>
<pb n="5b"/>以妄動為恒者振奮不已將失其恒凶之道也嗚呼知<lb/>
震巽之義然後可與論恒矣<lb/>
　　　遯卦説<lb/>
先儒曰他卦以下為初遯者往遯也在前者先進故初<lb/>
反為尾尾在後之物也遯在後而不及是以危也諸家<lb/>
之説往往如此然易于初爻或曰咸其拇或曰壯于趾<lb/>
㦯曰艮其趾皆以初為義未有以為在後者也惟既濟<lb/>
之初九曰濡其尾未濟之初六亦曰濡其尾則以初濟<lb/>
<pb n="6a"/>與不能濟為喻亦未嘗以初為在後之象也况遯之為<lb/>
卦以二隂浸長而陽當遯為義初六隂之方長也何預<lb/>
于陽而以為遯之在後者哉其實遯之六爻于九三九<lb/>
四九五上九皆以遯為善所以為君子慮也于初六六<lb/>
二隂之浸長則皆有戒之之辭所以為小人戒也泥夫<lb/>
一卦之名而不察其剛柔之異此學易者之通患也何<lb/>
以言之首者初也尾者終也初六當遯之時而一隂方<lb/>
長其勢甚壯也聖人慮其乗時而不已于是為之戒曰<lb/>
<pb n="6b"/>遯尾厲言當遯之初隂柔雖可進而終則危厲如于二<lb/>
陽之長而先戒之以八月有凶之意故曰勿用有攸往<lb/>
而象亦曰不往何災也黄中色也牛順物也革則固也<lb/>
六以柔順居二又在下卦之中所謂黄牛也執之用黄<lb/>
牛之革者謂有此中順之徳執之當固也六二隂既浸<lb/>
長而逼近九三所以戒其中順而固守也勝升證切説<lb/>
吐活切曰莫之勝説言惟執中順如革之固則莫能勝<lb/>
莫能説也象亦曰固志也甚言隂柔之不可妄進也自<lb/>
<pb n="7a"/>是以上則皆言陽之當遯宜知㡬而逺避故九三近於二<lb/>
隂則係之而有疾厲九四逺于二隂矣則君子有好遯<lb/>
之吉九五以剛中正去二隂為益逺故曰嘉遯貞吉上<lb/>
九以陽剛超乎六爻之上去二隂為絶逺故曰肥遯无<lb/>
不利六爻之義豈不甚明哉初六九四剛柔之應也六<lb/>
二九五剛柔之應且正也他卦多以有應為善而遯之<lb/>
九四乃以好遯為君子之吉則是不必應于初也九五<lb/>
又直以遯為嘉且吉則是不必應于二也聖人于遯皆<lb/>
<pb n="7b"/>不欲陽之應于隂如此而彖辭又曰剛當位而應與時<lb/>
行也亦謂五之當位雖與二應而與時偕行當遯則遯<lb/>
不必専于應也亦逺小人不惡而嚴之意也嗚呼何其<lb/>
戒謹于君子小人之際哉<lb/>
　　　大壯卦説<lb/>
　　　晉卦説<lb/>
　　　明夷卦説<lb/>
先儒言凡卦皆以五為君位惟明夷之君貴而无位髙<lb/>
<pb n="8a"/>而无民故以上六當之而五為切近至暗之人因以五當<lb/>
父師之任以明處之之道是未免以六五之言箕子而併以<lb/>
上六為君位也且其説既以六四為近君之大臣矣而<lb/>
又増父師一爻于大臣之上其可哉上六之為初登于<lb/>
天後入于地者以其處明夷之極故原其初之能照四<lb/>
國而深惜其後之失則蓋取日為喻以見明夷之極雖<lb/>
如此然非其本不明也六五之言箕子者不欲于君位<lb/>
而言明夷故言君子之處明夷之時者當如箕子之正<lb/>
<pb n="8b"/>其志也大抵明夷之卦最為難説故古今解者往往有<lb/>
大礙理處如九三一爻自王氏以至近時程氏楊氏漢<lb/>
上朱氏諸家皆以為去闇主湯武之事且以南狩謂前<lb/>
進而除害得其大首謂獲其昏闇之魁首嗚呼聖人忍<lb/>
言之哉易更三聖將以為天下萬世大訓安得有此言<lb/>
哉夫離在坤下有日入地中之象故謂之明夷九三居<lb/>
下卦之極在離之上其明有復出之漸焉故曰于南狩<lb/>
言當往于離方也得其大首言復向于明方則將得其<lb/>
<pb n="9a"/>端緒之大者也然猶在坤之下而未能遽出惟當守正<lb/>
俟時而不可以欲速故曰不可疾貞凡去昏而復明者<lb/>
皆若此非必專為人主言也而直謂之湯武之事何哉<lb/>
要之所謂明夷者不特遭時之昏闇人有蔽于物汨于<lb/>
情者皆足以傷吾之明也初九明夷之初也故君子見<lb/>
幾而避之六二離明之中正也故傷不至于甚而用拯<lb/>
馬壯吉馬者健順之物健則能正其志順則能晦其明<lb/>
其為吉也何有初九六二九三同離體也故皆言明夷<lb/>
<pb n="9b"/>之可以復自六四以上則坤體所以傷此明者也故于<lb/>
六五言利貞于上六言失則唯六四在坤之初近明夷<lb/>
之君故言能獲其心意則當出門庭以避之聖人惓惓<lb/>
為明哲之慮也如此學者其无惑于傳註之説哉<lb/>
　　　家人卦説<lb/>
家人之卦不惟九五六二兩爻各得其内外之正位而<lb/>
六四一爻亦當其位焉同人之言柔得位得中謂六居<lb/>
二也小畜之言柔得位謂六居四也今卦惟二隂爻而<lb/>
<pb n="10a"/>一居二一居四可謂隂柔各得其位矣此彖辭所以言<lb/>
男女正而卦辭獨曰利女貞者也豈惟卦辭然哉六二<lb/>
以柔明居中故无所遂事而在中饋貞吉所謂惟酒食<lb/>
是議也六四以柔居巽下故能富家大吉所謂家之肥<lb/>
也夫子釋六二之吉既曰順以巽而釋六四之吉又曰<lb/>
順在位豈非女子之正莫大乎順哉常試論之正家之<lb/>
道莫若以嚴彖于父母皆謂嚴君而王假有家必歸于<lb/>
剛健中正之九五欲其嚴也家人過嚴而嗃嗃則雖悔<lb/>
<pb n="10b"/>厲而獲吉婦子嘻嘻而失節則必至于終吝欲其嚴也<lb/>
初九正家之始必防閑而後悔亡上九家道之成威如<lb/>
終吉亦欲其嚴也嗚呼嚴則是矣其所以嚴者不可不<lb/>
知也風自火出風化自内及外之象也言有物而行有<lb/>
恒則風化之實係乎已之言行也上九先言有孚而後<lb/>
言威如誠信足以感之而後足以服人也夫子從而釋<lb/>
之曰威如之吉反身之謂也威豈剛嚴以求人之畏哉<lb/>
則亦在于反身之誠而已然則言行之不謹而自反之<lb/>
<pb n="11a"/>未至聖人固无取夫嚴也世固有嚴于處家而未知所<lb/>
以反身者或至于上下胥怨而父子亦不用其情豈易<lb/>
之所謂嚴哉<lb/>
　　　睽卦説<lb/>
　　　蹇卦説<lb/>
　　　解卦説<lb/>
解震在上而坎在下動而出乎險也故為患難解散之<lb/>
義言利西南坤方之得衆而不言不利東北者解則无<lb/>
<pb n="11b"/>所不利也先儒曰无所往其來復吉謂難已解无所為<lb/>
則當修復治道也有攸往夙言謂尚有當解之事則早<lb/>
為之乃吉也其言大畧與舊註同然求之彖所謂得中<lb/>
之辭則似有未盡其實所謂无所往其來復吉為下卦<lb/>
之坎言之也有攸往夙吉為上卦之震言之也方其在<lb/>
險而无所往故來復于中而吉以其陽剛之在中也及<lb/>
其出險而之震則有攸往矣故動宜早而往有功以其<lb/>
陽之初爻而可以動也其未解則來復蹇之所謂來反<lb/>
<pb n="12a"/>也其既解則有功蹇之所謂利見大人也蹇發其端而<lb/>
解言其詳不可不詳玩而深思也夫當既解之時已出<lb/>
乎險而動乎上故坎之三爻必有應于上為吉而以无<lb/>
應于上為有咎蓋无應則不能出乎險也震之三爻則<lb/>
以動之初終為等差雖動至于極而无不利蓋已出乎<lb/>
險非動則不足為解也易言吉凶悔吝生乎動故凡于<lb/>
震體必有戒之之辭今獨不然者以其自坎而進于震<lb/>
經歴險阻而後動則其動必不妄也初六當解之時以<lb/>
<pb n="12b"/>柔而上應九四之剛剛柔之相際也故无咎九二當解<lb/>
之時以剛中而上應六五之君羣隂之所歸附也故如<lb/>
田之獲三狐焉狐隂類謂初六六三上六三隂爻也得<lb/>
黄矢貞吉則以其得中直之道也六三當解之時而上<lb/>
无應又以六居三隂柔不能解難而僣居陽位者也故<lb/>
如小人乗君子之器適足致冦而已此下坎三爻之别<lb/>
也九四當解之時而在震之初宜其足以解難也然以<lb/>
陽處隂其位未當僅能出乎坎而又下應初六故但能<lb/>
<pb n="13a"/>解而拇言所解者在下而㣲也陽剛而動進而不已則<lb/>
朋類自孚故又曰朋至斯孚六五去坎既逺乂以柔在<lb/>
震之中下與九二之剛中為應則動協于中而能有解<lb/>
者也雖小人亦交孚而退聼故曰君子維有解吉有孚<lb/>
于小人上六以隂柔之至而在震之極當解之時動而<lb/>
不過者也隼髙飛之禽又在髙墉之上似未易獲也而<lb/>
君子待時而動雖射隼髙墉而獲之則其能動而有成<lb/>
可知矣此上震三爻之别也夫子于此所以詳言君子<lb/>
<pb n="13b"/>待時而動者正所以發明震動之爻為天下萬世訓耳<lb/>
　　　損卦説<lb/>
陽實有餘而隂虚不足故損益之卦皆以損陽益隂為<lb/>
義損自泰來者也損三之陽以益于上故下乾變而成<lb/>
兑上坤變而成艮所以謂之損以其損下而益上也益<lb/>
自否來者也損四之陽以益于初故上乾變而成巽下<lb/>
坤變而成震所以謂之益以其損上而益下也莫吉于<lb/>
泰而益上則損莫凶于否而損上則益則是上可損而<lb/>
<pb n="14a"/>不可益下可益而不可損明矣損下益上固非聖人之<lb/>
所欲也然无君子莫治野人无野人莫養君子則損下<lb/>
有時而不能免此損之名所以不廢于易也許行謂滕<lb/>
有倉廪府庫以為厲民而自養者知損下之不可而不<lb/>
知易之所謂損也損之一卦雖以下卦之陽益于上卦<lb/>
為名然艮體在上有知止之義兑體在下有説順之義<lb/>
上知止則无過取下説順則非強從上止而下説然後<lb/>
可以為損則夫非止而説者烏可以損下哉益之彖曰<lb/>
<pb n="14b"/>損上益下民説无疆今損下而下亦説則損之道豈剥<lb/>
下奉上之謂哉故損之所謂有孚以三陽三隂之相應<lb/>
而交孚也上下交孚則元吉而无咎矣所謂可貞以二<lb/>
五之正應也九二剛中則能應乎上六五柔中无求于<lb/>
下斯可以有攸往矣是亦以其上知止而下説順爾曰<lb/>
曷之用謂在上而知止无所用于益也曰二簋可用享<lb/>
謂在下而説順雖二簋之㣲亦以享于上也曰損下益<lb/>
上其道上行言陽在上有以先之也曰二簋應有時損<lb/>
<pb n="15a"/>剛益柔有時言説應于下其損有時而非過于損也此<lb/>
卦彖之大意若夫六爻雖以損剛益柔為義亦各因兑<lb/>
艮二體而為之辭初九陽居陽位在兑之始而應于六<lb/>
四其損下以益上必矣損不可過故戒之以已事則當<lb/>
遄往酌而損之可也九二以剛中而應于六五亦損下<lb/>
以益上者也説而應乎正則利過此則凶故不損而益<lb/>
之則為不失其中矣六三在兑説之極居損剛之位故<lb/>
曰三人行損一人言下爻三陽而損此一爻也一人行<lb/>
<pb n="15b"/>則得其友言九居上而六居三則一陽上行六三有應<lb/>
為得其友也象曰三則疑者言三陽之盛極必損故疑<lb/>
之也此皆以兑體言之也六四以隂居隂在艮之始而<lb/>
下應于初知止而不妄求者也故初之益上其損雖疾<lb/>
而此无過求焉則彼己已事而遄往此亦无咎而遄有<lb/>
喜矣舊註古者元龜直二十大貝雙貝曰朋故曰十朋<lb/>
之龜六五在艮之中柔得尊位下應九二又剛上而尚<lb/>
賢故或益之多雖十朋之龜弗能違也象曰自上祐也<lb/>
<pb n="16a"/>而不言九二之應者益上之爻止以上九為主也上九<lb/>
雖在六爻之極而實艮止之陽非過亢者也損終必益<lb/>
而又為益上之爻故不損而益之非特无咎利貞而已<lb/>
且利有攸往而无有内外无不臣服宜矣此皆以艮體<lb/>
言之也<lb/>
　　　益卦説<lb/>
損之卦辭曰有孚元吉无咎又曰可貞利有攸往又曰<lb/>
曷之用二簋可用享諄諄于訓戒之際盖如此至益之<lb/>
<pb n="16b"/>卦辭乃曰利有攸往利渉大川兩語而已是知當益之<lb/>
時上以順而益下下以動而應上上損而下益自然无<lb/>
所往而不利所以其辭寡也損以下卦之陽而為上卦<lb/>
之上九則上九者損之所由以成也故上九弗損益之<lb/>
利有攸往而六五比于上九乃有十朋之龜弗克違之<lb/>
吉象所謂自上祐者言自上九以益于六五也益以上<lb/>
卦之一陽而為下卦之初九則初九者益之所由以成<lb/>
也故初九利用為大作元吉而六二比于初九亦有十<lb/>
<pb n="17a"/>朋之龜弗克違之吉象所謂自外來者言初九之陽本<lb/>
自外卦來而為益也或曰自上祐或曰自外來其言損<lb/>
陽以益隂則一也然損之六五謂之元吉而益之六二<lb/>
謂之永貞吉者益以六居二隂柔之至故戒之以永貞<lb/>
也易中諸卦或言利有攸往或言利渉大川未嘗併是<lb/>
二者而言也卦辭雖言利矣而爻辭或未必曰利則利<lb/>
故未嘗輕言也惟此卦辭既併言利有攸往利渉大川<lb/>
而初九又曰利用為大作元吉六四又曰利用為依遷<lb/>
<pb n="17b"/>國至于六二曰王用享于帝六三曰用凶事无咎豈非<lb/>
益下則利乎九五剛健中正位乎天位又以巽體而得<lb/>
六二之正應損上益下之主也故剛實有孚而惠發于<lb/>
誠心勿問而自然元吉下亦懐我之徳而大得其志此<lb/>
蓋益道之大也上九以陽剛而處益之極有求益无已<lb/>
之意外卦之陽既以下益而為初九則上固不可復求<lb/>
益也故莫之與而傷之者至而象亦推言益之來本自<lb/>
于外也是以初九六二六三皆震體而在下卦蒙益者<lb/>
<pb n="18a"/>也故三爻皆吉而无咎震之成卦由于初九則初九震<lb/>
之主可以有為者也故在益之時則利用大作六二居<lb/>
震體之中而近初九之陽得十朋之益者也而又上應<lb/>
九五故有享帝之象六三居震體之極幾于躁動而凶<lb/>
然有上九之正應則是有孚也六雖居三而應于巽動<lb/>
必以順是中行也是以告于公上而逹其誠上下之所<lb/>
固有也雖用之凶事以濟大烖亦无咎也四本陽爻也<lb/>
損其陽而下益于初故為益則四者損剛之位也又下<lb/>
<pb n="18b"/>有初九之正應故六四雖柔而不失于中行是以告公<lb/>
上則九五之所樂從也四本陽而移于初有遷徙之象<lb/>
焉故曰利用為依遷國亦以其志之在于益下也然則<lb/>
損上益下之惠其本發于九五有孚之心而其效見于<lb/>
大作享帝救烖遷國之際有天下國家者其可一日不<lb/>
知此理哉<lb/>
　　　夬卦説<lb/>
舊註曰揚于王庭其道公也故先儒因之曰小人衰㣲<lb/>
<pb n="19a"/>君子道盛則當顯行于公朝然彖釋揚于王庭乃曰柔<lb/>
乘五剛何也蓋大壯四陽也君子雖道盛而九五之徳<lb/>
猶未同也故戒其利貞而未足以決去小人夬則五陽<lb/>
也四爻以陽剛之徳進于下而九五以陽剛之徳應于<lb/>
上有剛中之君以為之主然後可以出命而決去小人<lb/>
也曰揚于王庭謂必有君命而後可也曰柔乗五剛謂<lb/>
必有五剛而後可以決柔也自昔君子恃其公論之勝<lb/>
鋭于誅斥小人而不量其君之不足以有為未有不召<lb/>
<pb n="19b"/>禍者不知易之過也曰孚號有厲言雖有君命又當至<lb/>
誠誡號于衆彼知決去小人之難而或有危厲也曰告<lb/>
自邑言當自治以盡其在我者也曰不利即戎言不勝<lb/>
其忿而以兵戎則適以趣亂也唯知其難如此其利害<lb/>
如此然後可以決去小人故曰利有攸往此乾下兑上<lb/>
聖人所以黙寓健而説決而和之意也使徒健而不説<lb/>
決而不和何足以成事哉大壯之初九曰壯于趾征凶<lb/>
戒乾陽之輕進也今夬之初九曰壯于前趾往不勝為<lb/>
<pb n="20a"/>咎當夬決之時戒之尤切也大壯之九二曰貞吉陽居<lb/>
隂位而在乾之中剛而不過故言其正則吉也今夬之九<lb/>
二曰惕號莫夜有戎勿恤言當夬決之時尤戒于陽剛<lb/>
之過故必惕懼誡號而後可以无憂也大壯之九三曰<lb/>
小人用壯君子用罔貞厲羝羊觸藩羸其角以其處健<lb/>
之極重剛不中故詳言用壯不用壯之得失以戒其剛<lb/>
之過也今夬之九三曰壯于頄有凶頄觀也壯于頄則<lb/>
怒之見于靣者也欲決小人而輕發易怒取凶之道也<lb/>
<pb n="20b"/>是小人用壯也君子夬夬獨行遇雨若濡有愠无咎言<lb/>
君子當其可決而決之其處已雖已特立獨行而其待<lb/>
小人未嘗不和雖若為小人所濡而可以有愠然決之<lb/>
而和何咎之有亦所以明用壯之得失為君子訓也大<lb/>
壯與夬皆陽盛之卦而下卦皆乾故其爻辭略同而于<lb/>
夬戒之尤至可見聖人之心惓惓于君子小人之際也<lb/>
九四陽居隂位又以兑體而乘乾陽之剛乗剛則不能<lb/>
安故有臀无膚之象隂柔則不能進故有行次且之象<lb/>
<pb n="21a"/>宜其有悔也然能牽引下卦之三陽以助九五之決則<lb/>
可以无悔故曰牽羊悔亡亦大壯以羊喻剛之義也聞<lb/>
言不信則以其兑隂之體也九五剛健中正而下有諸<lb/>
陽之助故其于柔也當決而決如莧陸之易去要必中<lb/>
行而後无咎也象所謂中未光者亦恐其決之過也上<lb/>
六處夬之極小人必去不必誡號而小人之凶可必也<lb/>
故曰无號終有凶又所以深為小人戒也<lb/>
　　　姤卦説<lb/>
<pb n="21b"/>臣嘗于復卦論立卦之名以為聖人于一陽之生曰復<lb/>
謂本有而復來有幸之之辭于一隂之生曰姤則若始<lb/>
相遇然有惡之之辭蓋聖人進君子退小人之意也今<lb/>
觀姤之卦辭則此意益可知何則陽至于四畫而後謂<lb/>
之大壯隂始一畫爾而卦辭已曰女壯又戒之以勿用<lb/>
取女彖又曉然釋之曰不可與長也則聖人防㣲杜漸<lb/>
之意為何如哉姤之初六即坤之初六也坤一交于乾<lb/>
而為巽故有天地相遇品物咸章之理然方來之隂漸<lb/>
<pb n="22a"/>長則為遯又長則為否極而至于六五則為剥矣剥則<lb/>
其凶有不可言者故聖人于其㣲而戒之坤之初六曰<lb/>
履霜堅氷至而姤之卦辭曰女壯勿用取女其意一也<lb/>
柅止車之物也以金為之固之至也豕隂躁之物也當<lb/>
羸弱而猶蹢躅則其性然也初六之辭曰繋于金柅貞<lb/>
吉言一隂之長當固止于初則吉也有攸往見凶言浸<lb/>
長不已則為凶也羸豕孚蹢躅言雖應于九四有剛柔<lb/>
相孚之意然其中實躁動不可謂隂之㣲而忽之也既<lb/>
<pb n="22b"/>言固止之為正吉又言其不止而往則凶其為小人之<lb/>
戒明矣猶恐常情忽于其㣲而不戒也復言羸豕之蹢<lb/>
躅以見小人之情狀嗚呼聖人之慮天下後世何其切<lb/>
哉當姤之時小人故不可使之進為君子之計亦不可<lb/>
无以畜小人也故聖人既戒初六之不可征而又于九<lb/>
二九四九五皆言所以包制隂柔之理魚隂類也九二<lb/>
比于初六故言包有魚則无咎九四逺于初六故言包<lb/>
无魚則起凶杞髙木而大葉瓜則生于地者也九五剛<lb/>
<pb n="23a"/>中在上而初六在一卦之下故有以杞包瓜之辭九三<lb/>
重剛而不中在下卦之極近于驕亢而不能蓄下者也<lb/>
故居不獲安而進亦不果惟自知危厲則可无大咎上<lb/>
九以陽剛而居一卦之終尤髙亢而不能蓄下者也故<lb/>
如角之窮而不免于吝幸其去隂之逺可以无咎而已<lb/>
皆所以為君子待小人之訓也雖然九二之言不利賔<lb/>
何也賔者主之配也爻之隂陽固欲其相配惟姤之時<lb/>
則惟恐一隂之長故義在包制柔而豫防之不可與之<lb/>
<pb n="23b"/>為配以引其進也與卦辭所謂勿用取女之意同獨此<lb/>
時為然也故曰不利賔又曰義不及賔也九四之言逺<lb/>
民何也文言論乾之上九曰髙而无民謂下无隂也繋<lb/>
辭論陽卦之竒曰陽一君而二民謂二隂畫為民也今<lb/>
五陽而一隂在下固非无民九四當與之為應而近已<lb/>
為九二所包故曰逺民也九五之言含章有隕自天何<lb/>
也含章者坤順之道也九五之制一隂能如以杞包瓜<lb/>
則隂必不至于剥陽而有坤順之羙不然隂長而无以<lb/>
<pb n="24a"/>包制之則剥道將成而九五非所利矣故曰有隕自天<lb/>
所以豫為之戒也象曰志不舍命者雖當五陽之盛可<lb/>
以包制一隂而必立志自我恐懼修省而不敢忘難諶<lb/>
之命也説者或謂有隕自天為天之生賢或謂天降之<lb/>
祥或謂有隕越者自天隕之豈未之思乎<lb/>
　　　萃卦説<lb/>
陽居五而五隂從之故為比陽居五與四而四隂從之<lb/>
故為萃二卦若相似也然聖人于比之彖止言下順從<lb/>
<pb n="24b"/>以明下卦坤順之羙又言剛中以明一陽之在五而殊<lb/>
不及坎險之義至萃之彖乃曰順以説剛中而應則併<lb/>
兑説坤順二體言之何哉比者衆隂始附之初聖人作<lb/>
而萬物覩之時也以一陽之在尊位而上下應之故專<lb/>
以剛中下順為言而不及于坎險非无取于坎也方其<lb/>
剛中未出于險則可見天下之始附雖不言險而坎險<lb/>
之實寓焉故曰原筮元永貞无咎又曰不寕方來後夫<lb/>
凶又曰先王以建萬國親諸侯皆始附之意也萃者二<lb/>
<pb n="25a"/>陽相比羣隂聚而歸之君臣同徳而萬物盛多之時也<lb/>
非下順而上説則不足以為萃豈止二五相應而已哉<lb/>
此所以必兼言二體也所謂利見大人亨利貞言君臣<lb/>
陽剛同徳之利見也所謂王假有廟用大牲吉萬物盛<lb/>
多而後能傋禮也所謂利有攸往順天命者上説下順<lb/>
則動无迷于天理也是故六爻之義皆以隂陽相應相<lb/>
比為吉蓋當説順萃聚之時説極則易憂順極則易乖<lb/>
聚極則易散君子所當警戒不虞而有惡于不相親也<lb/>
<pb n="25b"/>當萃之初隂必聚而歸于陽今乃以六居之則是陽位<lb/>
而隂爻也故有孚而不終陽實不足也志亂而若號隂<lb/>
柔而不能无疑也然而上有九四之應進而相遇則握<lb/>
手一笑可矣无憂而往則无咎此言初六雖不當位以<lb/>
有應而无咎也九四以陽居隂位而應于初六故亦曰<lb/>
大吉无咎象又曰位不當也六二隂柔得中得位而應<lb/>
于九五者也故能引初六之隂以享于上故曰引吉无<lb/>
咎孚乃利用禴禴祭之簡薄者言誠意足以享上也升<lb/>
<pb n="26a"/>之九二亦應于六五則亦有孚乃利用禴之辭其義一也<lb/>
九五陽剛得中得位而應于六二者也故其萃有正應<lb/>
之位不待相孚而无咎惟元永貞則悔亡也比以九五<lb/>
一陽為主故卦辭有元永貞之言萃有兩陽爻故元永<lb/>
貞獨歸之九五亦可見易中卦爻彖象之辭无非一理<lb/>
所貫也六三隂不當位處順之極而上无應其乖易致<lb/>
故萃而嗟无有所利然當萃之時而上比于二陽為可<lb/>
親也故又言往則无咎小吝而象亦曰上巽也上六隂<lb/>
<pb n="26b"/>柔之至處説之極而下无應其憂易生故至于齎咨而<lb/>
涕洟然當萃之時而下比于二陽終得其所親也故卦<lb/>
辭曰无咎而象亦曰未安上也雖然九五之萃有位而<lb/>
象以為志未光何也九五萃之主也九四之所比而衆<lb/>
隂之所由以萃也而其應獨專于六二之一爻則是有<lb/>
位所應為有限其志為未光豈易所以為萃乎聖人慮<lb/>
後世泥于剛中而應之辭而不深察夫順以説之理故<lb/>
于九五之象發之<lb/>
<pb n="27a"/>　　　升卦説<lb/>
艮止也坤順也艮有不自滿之意故内艮外順而為謙<lb/>
巽入也亦順也巽有不自髙之意故内巽外順而為升<lb/>
以其謙也故曰地中有山以其升也故曰地中生木其<lb/>
為自卑自下則一也謙之六爻言吉者三言利者三而<lb/>
无凶悔吝之辭升之六爻言吉者三言利者三九三雖<lb/>
不言利與吉而亦无凶悔吝之辭雖以上六之冥升亦<lb/>
利于不息之貞則内巽外順之効雖然巽在坤下不言<lb/>
<pb n="27b"/>地中有木而曰地中生木者巽有漸進之義木之生于<lb/>
地則亦以漸而已故又曰君子以順徳積小以髙大然<lb/>
則非巽而順安得謂之升哉初六以柔居一卦之下又<lb/>
巽之主合于上卦之坤柔宜升者也故曰允升大吉言<lb/>
其必可升也九二在巽之中而以剛中應于六五故曰<lb/>
孚乃利用禴言其誠之足以享上也與萃之二五相應<lb/>
而曰孚乃利用禴同意九三以陽剛居巽體之上而正<lb/>
應于上六往无所疑也故曰升虚邑言其莫之違也六<lb/>
<pb n="28a"/>四與初雖非其應而以巽柔上合于同類之坤非无民<lb/>
也故如太王之享于岐山六五雖柔居尊位而下有九<lb/>
二之正應故貞而獲吉如升階之易夫子于諸爻之象<lb/>
曰上合志曰有喜曰无所疑曰順事曰大得志无非以<lb/>
其上下巽順之相應也上六以坤順之終而在升之極<lb/>
昧于進而不知止者也故曰冥升然進徳則不厭于升<lb/>
也故又曰利于不息之貞坤柔惟患不能永貞今貞而<lb/>
不息則何不利之有象所謂消不富者如不富以其鄰<lb/>
<pb n="28b"/>之類言坤之隂虚也冥升而不知止則消矣欲其弗消<lb/>
唯不息之貞乎<lb/>
　　　困卦説<lb/>
陽剛陷于二隂之間故曰坎卦唯三陽而皆為柔所揜<lb/>
故曰困雖然坎上巽下亦柔揜剛也而必兑上坎下乃<lb/>
謂之困何哉天下无常困之理君子有處困之道困雖<lb/>
君子之所不能免也而不失其所亨則必有道也坎險<lb/>
也兑説也在險而能説則无入而不自得矣其于處困<lb/>
<pb n="29a"/>也何有此聖人名卦垂訓之意也故夫成卦雖以柔揜<lb/>
剛為義而六爻唯陽剛而後為善蓋非陽剛不足以出<lb/>
乎困也初六以隂柔在坎險之下故臀困于株木入于<lb/>
幽谷三嵗不覿言不足以出險也六三以隂柔在坎險<lb/>
之極而又承乗皆剛故曰困于石據于蒺藜入于其宫<lb/>
不見其妻凶言進退皆不可而上六亦不應也九二以<lb/>
剛中而合九五然陽居隂位在坎之中未能出險故曰<lb/>
困于酒食朱紱方來利用享祀困于酒食如需于酒食<lb/>
<pb n="29b"/>之意言未可以有為也朱紱王者之服利用享祀言其<lb/>
剛中有合足以享上也可以待上之來求而不可以求<lb/>
合于上故又曰征則凶而无所咎此皆因坎體而為之<lb/>
訓也九四以陽居隂其位既不當而下有初六之應其<lb/>
柔又不足以出險故有來徐徐困于金車之吝然而曰<lb/>
有終者則以其體之説才之剛也上六以隂柔之至在<lb/>
困之終説之極故困于葛藟于臲卼然而曰動悔有悔<lb/>
征吉者言動而能悔其有悔則往而可以出乎困也亦<lb/>
<pb n="30a"/>以其在險能説而困極則通也唯九五以剛健中正居<lb/>
説之中為卦之主而下有同徳之九二善處困者也故<lb/>
雖上下皆揜于隂如劓刖之傷而不失其説而利也赤<lb/>
紱人臣之服在困而于赤紱則君能下下也乃徐有説<lb/>
利用祭祀言君臣相説則其中受福也此皆因兑體而<lb/>
為之訓也九二言朱紱方來利用享祀而九五言困于<lb/>
赤紱利用祭祀于以見當困之時唯君臣交孚而後足<lb/>
以有為也要之五爻皆不言吉而獨于上六言征吉處<lb/>
<pb n="30b"/>困之道要當俟時而不可欲速也聖人于九二曰征凶<lb/>
于九四曰來徐徐于九五曰乃徐有説而于上六始有<lb/>
征吉之辭則處困而求出乎困其可以欲速哉<lb/>
　　　井卦説<lb/>
坎與乾坤震艮巽離兑交而成七卦反對而成十四卦<lb/>
坎又自重而為一卦然坎上之卦凡八惟比取五隂之<lb/>
附一陽既濟取水火之相交為義其餘震遇坎則為屯<lb/>
乾遇坎則為需艮遇坎則為蹇兑遇坎則為節坎遇坎<lb/>
<pb n="31a"/>則為習坎皆取遇險之義至于巽遇坎乃獨以為井何<lb/>
也井亦坎䧟之義也以巽入而在坎䧟之下其隂柔不<lb/>
足以濟險也故聖人不言險而特取巽水上水之象以<lb/>
明巽之亦可以出險而濟物也孔子于屯曰動乎險中<lb/>
大亨貞于需曰剛健而不䧟于蹇曰見險而能止于節<lb/>
曰説以行險于坎曰行險而不失其信皆示人以處險<lb/>
之道也于井雖不言險而曰巽乎水而上水井是亦出<lb/>
險之意也卦既以巽能出險為義而井又以上出為用<lb/>
<pb n="31b"/>此井之六爻所以惡下而欲上其次第皆可得而言也<lb/>
初六以隂柔居巽之下而无上應入而不能出者也故<lb/>
有井泥不食舊井无禽之象九二居巽无應而比于初<lb/>
趨下而不能上者也故有井谷射鮒甕敝漏之象九三<lb/>
陽剛得位而在巽之上又有上六之正應故雖井渫不<lb/>
食而可以汲能求王明則受福矣至于六四隂柔雖不<lb/>
能濟物然出乎下卦之上而又柔得位故如井之甃能<lb/>
自脩而可以待用九五陽剛中正雖未出坎而為坎之<lb/>
<pb n="32a"/>主所謂天一生水者也其兼濟萬物實本乎此故如井<lb/>
冽寒泉之可食而象有中正之辭上六居坎之上又在<lb/>
一卦之上水已上井而可濟物之象故曰井收勿幕言<lb/>
汲取之不可覆幕也雖然上六言井收勿幕而繼之以<lb/>
有孚元吉則又何也天一生水而為坎坎陽卦也故井<lb/>
之六爻每于陽爻則言水如九二射鮒九三之可汲九<lb/>
五之寒泉皆以水為言也初六在下而乃曰井泥六四<lb/>
雖當位而第曰井甃皆言井而不及水則以其二爻皆<lb/>
<pb n="32b"/>隂也上六雖亦隂爻而下與九三為應陽實有孚而應<lb/>
在于上也水之上出莫此為吉此所以為元吉而孔子<lb/>
以為井道之大成也嗚呼知有孚之辭為九三而言然<lb/>
後可以論井養不窮之理矣<lb/>
　　　革卦説<lb/>
甚哉革道之難也兑澤也水也坎險也亦水也革之為<lb/>
卦既取水火相息為義然不取坎上離下而取兑上離<lb/>
下者以變革之難非内明而外説則不可也内明則見<lb/>
<pb n="33a"/>理必盡外說則無咈于人情不如是而能革者未之有<lb/>
也卦辭曰已日乃孚言革之初未必孚也曰元亨利貞<lb/>
悔亡非元亨利貞則必有悔也孔子從而釋之曰革而<lb/>
當其悔乃亡則革而不當未有无悔者也當革之際求<lb/>
信之難如此求其无悔之難又如此則革其可以易言<lb/>
哉卦之六爻唯二五中正相應所謂大亨以正者也故<lb/>
六爻之中唯此二爻為善蓋以六居二而在離明之中<lb/>
則所見不偏必无過舉故曰己日乃革之可以征吉而<lb/>
<pb n="33b"/>无咎以九居五而在兑説之中則所存剛實必无不信<lb/>
故一時丕變如虎文之炳著雖未占而有孚下言征吉<lb/>
上言有孚則中正相應之辭也當革之時而必在于内<lb/>
明外說居中得正而又上下相應則革道之難益可見<lb/>
也是故初九以陽剛當革之初未可革而欲革者也故<lb/>
曰鞏用黃牛之革而象曰不可以有為言當固守中順<lb/>
之道也上六以柔順而當革之終從九五而革者也故<lb/>
曰君子豹變小人革面而象亦曰其文蔚又曰順以從<lb/>
<pb n="34a"/>君言革道之成君子從上之徳如豹文之類虎而小人<lb/>
亦革面以從君也其曰征凶居貞吉者又言革之不可<lb/>
以過也至如九三陽剛而不中故有征凶貞厲之戒必<lb/>
革言三就而能從衆然後可以有孚九四以陽居隂位<lb/>
故必悔亡而後有孚可以改命皆所以明革道之難也<lb/>
噫後世好名喜功之説勝君臣往往厭于持循易于改<lb/>
作而不復知聖人所以畫卦垂訓之意雖欲无悔得乎<lb/>
哉<lb/>
</p>

  </div>
            <div>
                <head>易説卷四</head>
    <p>
<pb n="1a"/>欽定四庫全書<lb/>
　易説卷四　　　　　　宋　趙善譽　撰<lb/>
下經二<hi>鼎至未濟</hi>
　　　鼎卦説<lb/>
易中以畫取象命名者唯三卦頤也井也鼎也其取象<lb/>
雖不同而皆有飬人之義豈非飬人之利博故特取象<lb/>
以示人邪頥取諸身者也故以艮止震動為卦井與鼎<lb/>
取諸物者也故以木巽水則為井以木巽火則為鼎其<lb/>
<pb n="1b"/>取義雖不同而皆以上爻為吉豈非致飬之道必于其<lb/>
終而後見也就三卦之中而别之唯井鼎之義最為相<lb/>
近水以汲而出井為用故上六勿幕而元吉食以亨而<lb/>
出鼎為用故上九玉鉉而大吉井以陽實為天一之水<lb/>
故九五言井冽寒泉食鼎以隂虗為耳受鉉之象故六<lb/>
五言黄耳金鉉利貞皆以在上為吉也井以初六為泥<lb/>
鼎以初六為趾皆以在下為言也井之九二无應故言<lb/>
谷射鮒而甕敝漏鼎之九二有應故言有實而終无尤<lb/>
<pb n="2a"/>井之九三有應故言井渫不食而可用汲鼎之九三无<lb/>
應故言雉膏不食而其行塞井之六四不應於初故為<lb/>
井甃无咎鼎之九四與初為應故為折足覆餗此則以<lb/>
其剛柔之應否而異其辭也要之鼎以虗受物耳以虗受<lb/>
鉉皆惡夫實而自滿也九二九三九四鼎也皆陽實也<lb/>
故二以有實而招疾三以行塞而不食四亦折足而覆<lb/>
餗皆以其不虗也以九處二陽非其位而比於初六之<lb/>
隂宜其招仇而見疾也然在㢲之中而上有六五之正<lb/>
<pb n="2b"/>應初之所不能害也故能謹所之則終无尤以九處三<lb/>
而上无應陽剛之過不惟如鼎之已實不能有容其耳<lb/>
亦實而不行矣故必如方雨而和則悔虧而終吉以九<lb/>
居四陽亦不當位而在重剛之上又下應初六之隂柔<lb/>
不唯剛實自滿而且折其足矣故至于覆餗而形渥三<lb/>
爻之位雖不同其戒于實則一也六五耳也宜虗而受<lb/>
鉉者也宜虗而以隂居之又下有九二陽剛之應是黄<lb/>
耳而得金鉉也象曰中以為實者以其居中而虗所以<lb/>
<pb n="3a"/>能納剛中之實也上九鉉也以九處上居隂履柔而在<lb/>
鼎之終故剛柔得宜而有玉鉉之象此鼎道之成而飬<lb/>
人之功博也故曰大吉无不利而象亦曰剛柔節也若<lb/>
夫初六之在下趾也以隂柔而居之弱而顛之象也然<lb/>
在鼎之初則為出否取新之時故雖顛而將以有用如<lb/>
得妾以其子而无咎也及其鼎已有實則不可顛矣故<lb/>
九四應之則有折足之凶義各有取也<lb/>
　　　震卦説<lb/>
<pb n="3b"/>一陽動于二隂之下而為震故震有亨之理雷洊至則<lb/>
威益加故震有恐懼之義要之吉凶悔吝生乎動者也<lb/>
一渉于動而吉凶悔吝随之則動豈可以不懼乎<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
恐懼貌啞啞笑而不敢出聲之貌震雷<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>言其動而<lb/>
知懼也笑言啞啞言其懼以致福雖喜而不敢肆也此<lb/>
君子處震之道也初九一爻震之主也又在一卦之初<lb/>
故其辭與卦下之辭相同益可見動之不可不謹也陽<lb/>
剛而動猶在所戒則以隂爻而居震體可不戒乎六二<lb/>
<pb n="4a"/>隂柔也在動而乗剛危之道也故曰震來厲以柔而動<lb/>
鮮能無失故曰億喪貝以其乗剛之危故有躋于九陵<lb/>
之象以其七變而下卦為艮則知止而不至於妄動上<lb/>
㢲下艮其卦為漸則動而不窮者也故有勿逐七日得<lb/>
之辭言必至于艮而後可以无失所以深戒之也六五<lb/>
亦隂爻也來則乘九四之剛往則動極必危故曰震往<lb/>
來厲然以六居五爻雖隂而位則陽也隂陽相濟而居<lb/>
尊得中亦可以无失而有為也故曰億无喪有事言非<lb/>
<pb n="4b"/>在中則不可以有所事亦所以深戒之也蘇蘇神氣驚<lb/>
惕散緩之貌也六三在下震之上妄動而未至於甚者<lb/>
也故必震蘇蘇而後可以有行而无眚索索自失之貌<lb/>
矍矍不安之貌也上六在上震之極妄動而不已者也<lb/>
故雖震索索視矍矍而有往則凶其曰震不于其躬于<lb/>
其鄰言未及其身則當先戒也婚媾有言以其在動之<lb/>
極雖驚懼之早猶不免於小有言也甚言動之不可不<lb/>
戒也若夫九四雖以陽剛在上震之下然以陽居隂位<lb/>
<pb n="5a"/>又承乗皆柔陷於隂柔而不能奮動之象非初九之比<lb/>
也故曰震遂泥而象亦曰未光也鳴呼孰謂君子之動<lb/>
而可以不戒懼乎<lb/>
　　　艮卦説<lb/>
先儒之言曰艮一陽居二隂之上陽動而上進之物既<lb/>
至於上則止矣隂者靜也上止而下靜故為艮也或曰<lb/>
艮一陽為主於兩隂之上各得其位而其勢止也又曰<lb/>
人之所以不能安其止者動于欲也艮其背止於所不<lb/>
<pb n="5b"/>見也不獲其身謂忘我也行其庭不見其人謂不交於<lb/>
物也艮之取義備於此矣雖然重艮之義則未之詳也<lb/>
易以上下卦而分内外者也下卦為艮止於内也上卦<lb/>
為艮止於外也止於内則私欲不動故曰艮其背不見<lb/>
其身止於外則私欲不行故曰行其庭不見其人卦之<lb/>
六爻二陽四隂而皆不相應内外兼止艮之至也故曰<lb/>
艮其止止其所也上下敵應不相與也无非為重艮而<lb/>
言之也是故爻之次序雖以趾腓夤身與輔為象其實<lb/>
<pb n="6a"/>下三爻皆以止於内為言而上卦四五兩爻皆以止於<lb/>
外為言唯上九在一卦之終處重艮之極則有内外兼<lb/>
止之辭焉初六之艮其趾止於未動之初也六二之艮其<lb/>
腓則不能自止而随物以動者也九三之艮其限列其<lb/>
夤不能止於初而力止於終者也然初六之象曰未失<lb/>
正謂私欲之未萌也六二之辭曰其心不快九三之辭<lb/>
又曰厲薰心則三爻皆以止於内者為言无疑也六四<lb/>
之艮其身謂躬之所行也六五之艮其輔謂口之所言<lb/>
<pb n="6b"/>也言行見於外者也故能止之則於四為无咎於五則<lb/>
言有序而悔亡矣此二爻皆以止於外者為言无疑也<lb/>
動不可過故震之上六則凶止不患於過故艮之上九<lb/>
則吉曰敦艮之吉以厚終者言艮止之極斯能敦厚而<lb/>
有終也此内外兼止之極至也然則艮止之學要必明<lb/>
乎重艮之義哉<lb/>
　　　漸卦說<lb/>
地中生木謂之升以其㢲而順也故曰柔以時升㢲而<lb/>
<pb n="7a"/>順剛中而應是以大亨山上有木謂之漸以其止而㢲<lb/>
也故曰漸之進也其位剛得中也止而㢲動不窮也㢲<lb/>
貴卑退而與坤順艮止相遇又有地中生木山上有木<lb/>
之象此其所以曰升曰漸皆以上進為義而尤取于剛<lb/>
中而應也君子觀升之象而以順德積小以髙大觀漸<lb/>
之象而以居賢徳善俗則進徳之要非卑㢲其可哉雖<lb/>
然㢲長女也艮少男也以男下女則女歸之象也天下<lb/>
之事進必有其漸然亦有不以漸者唯女之歸非漸則<lb/>
<pb n="7b"/>不可故曰漸女歸吉言必如女歸之有漸則吉也其曰<lb/>
利貞者以二五中正之相應也六爻皆言鴻漸者鴻之<lb/>
進最為有時而其飛翔亦且有序皆漸之義也卦之明<lb/>
漸以女歸言象之明漸以木言爻之明漸則又以鴻言<lb/>
以此知易之取象要以發明天下之理不可執一而觀<lb/>
也干水涯也磐水中石也初六六二皆艮體不妄進者<lb/>
也故初則漸于干小子以為危厲且有言而君子之義<lb/>
則无咎也二則漸于磐飲食衎衎以其居中知止而又<lb/>
<pb n="8a"/>有九五之應故可樂也九三在艮之極而以陽居陽位<lb/>
止極而動不能自止者也故如鴻漸自水而逺之于陸<lb/>
无應于上而比于六四非其配也故有夫征不復婦孕<lb/>
不育之凶曰利禦冦者言九三六四雖不可以為配然<lb/>
艮止㢲順可以相保而无害也六四自艮而之㢲自下<lb/>
卦而之上卦如鴻之自陸而之木也柔得位而在㢲之<lb/>
下无所往而不安也故雖漸于木而㦯得其桷无咎九<lb/>
五自木之陵則其漸益髙矣剛中得位而下應六二故<lb/>
<pb n="8b"/>雖有六四九三之間而終莫之勝也九三比六四故以<lb/>
夫征婦孕而言九五應六二而中有間之故以婦三嵗<lb/>
不孕為喻皆因卦有女歸之象而爻有隂陽之配而已<lb/>
升自下而上者也至上六則曰㝠升惡其升而不已也<lb/>
漸亦自下而進也至上九則曰鴻漸于陸其羽可用為<lb/>
儀吉以其進而知退也上九雖居一卦之極而在㢲之<lb/>
上㢲非好進者也故雖如鴻之自陸已漸于木于陵而<lb/>
復漸于陸則進退可觀矣嗚呼君子所貴于㢲者如此<lb/>
<pb n="9a"/>哉<lb/>
　　　歸妹卦說<lb/>
震長男也兑少女也以少女配長男故曰歸妹然兊下<lb/>
而震上非男下女之義故曰征凶无攸利聖人於漸曰<lb/>
女歸吉於歸妹曰征凶所以埀訓者明矣大抵兊隂卦<lb/>
也隂柔而說則常患乎不正故兊下之卦陽爻多吉而<lb/>
隂爻多凶如臨如睽如兊如中孚等卦皆然而履之三<lb/>
爻尤與歸妹之三爻相似皆恐其隂柔之過於說也履<lb/>
<pb n="9b"/>之初九曰往无咎此則曰征吉履之九二曰幽人貞吉<lb/>
此則曰利幽人之貞履之六三曰𦕈能視跛能履此則<lb/>
於初言歸妹以娣跛能履於二言𦕈能視而三則曰反<lb/>
歸以娣亦以六三之柔不如在下之陽爻也履為君子<lb/>
踐履之訓而歸妹為女之從人之訓其恐過於隂柔以<lb/>
求說則一也雖然初二兩爻皆陽也而謂之跛眇何也<lb/>
歸妹之時上下卦皆隂爻為主初二雖陽爻而在下實<lb/>
娣之象也况在兊體亦不盡専其事故不過如跛能履<lb/>
<pb n="10a"/>眇能視而已在君子之踐履則以跛眇為非故併言於<lb/>
六三在歸妹之娣則以跛眇為當然故析言於初二其<lb/>
實皆因兊體而為之戒也六三隂不當位而處兊之極<lb/>
柔邪以求說賤者之事也古者謂賤妾為須歸妹而以<lb/>
須之事豈婦人之正哉故曰反歸以娣言不若初九九<lb/>
二之娣為正也九四在震之初動之本也婦人以靜正<lb/>
為徳動而求歸則非正也故雖歸妹愆期而不可不堅<lb/>
其待時之志也六五雖在震體而居中得尊位上卦之<lb/>
<pb n="10b"/>主也又下有九二之正應帝乙歸妹之象也其君之袂<lb/>
不如其娣之袂良言其柔中之徳不事乎飾也月幾望<lb/>
吉言必如月之幾望則不至與陽敵也上六隂柔之至<lb/>
在歸妹之終而處震之極夫婦失道之象也故所承无<lb/>
實刲羊无血而不足以奉祭祀此皆因震體而為之戒<lb/>
也震上兊下雖有歸妹之象而兊說震動皆不可以不<lb/>
戒此所以征凶而无攸利者也<lb/>
　　　豐卦說<lb/>
<pb n="11a"/>交泰時之盛也初四二五皆以剛柔相應為吉而九三<lb/>
在下卦之極上六在上卦之極則皆有戒之之辭慮其<lb/>
泰之極也豐大亦時之盛也初四二五剛柔雖不相應<lb/>
而以明動相應為吉至九三上六亦以明動之極而有<lb/>
戒之之辭慮其豐之極也豐之初九九四皆剛也剛則<lb/>
不相應然以明之動則无嫌于同類也故以初遇四則<lb/>
為配主以四遇初則為夷主夷等夷也亦配之義也曰<lb/>
雖旬无咎往有尚旬均也言雖均為陽爻而往則有尚<lb/>
<pb n="11b"/>也曰吉行者亦往有尚之意也此初四明動之相應也<lb/>
六二六五皆柔也柔則不相應然以明之動則亦无嫌<lb/>
子同類也故以二應五雖其往有不應之疑而六二中<lb/>
正上合六五之柔中則二五交孚矣故曰有孚發若信<lb/>
以發志也以五應二雖六五柔在尊位而能下接六二<lb/>
含章之柔則柔來而有慶矣故曰來章有慶譽吉九三<lb/>
離明之極也明極則暗故至于豐其沛日中見沬折其<lb/>
右肱而无所咎沛謂幡幔之屬沬謂星之小者也上六<lb/>
<pb n="12a"/>動之極亦豐之極也豐極則暗動極則凶故至于豐其<lb/>
屋蔀其家闚其户闃其无人而三嵗不覿凶蔀者覆障<lb/>
而致闇之謂豐大其屋謂滿假也蔀其家謂昏暗也滿<lb/>
假而昏暗則人无助已者矣宜其无所覿也曰天際翔<lb/>
者言其髙亢也曰自藏者言其自取之也大抵豐卦六<lb/>
爻唯初九六五不言豐而皆吉六二九三九四上六皆<lb/>
言豐而有見斗見沬闚户无人之戒以是知居豐大之<lb/>
時而有其豐者皆非善處者也故卦辭曰勿憂宜日中<lb/>
<pb n="12b"/>非中則有憂也彖曰天地盈虗與時消息則豐固不能<lb/>
常也雜卦又曰豐多故也則无事之時實多事之基也<lb/>
可不畏哉<lb/>
　　　旅卦説<lb/>
離下震上明以動也其卦為豐豐之上九曰闚其户闃<lb/>
其无人豐大者必失其居也故豐之反對則其卦為旅<lb/>
以其止而麗乎外也山止而火行則有旅之象止而麗<lb/>
乎外則有旅之義豐極而失其居則有旅之漸此所以<lb/>
<pb n="13a"/>名之曰旅也豐震在上陽用事也故曰豐大旅離居上<lb/>
隂用事也故曰小亨處旅之道莫若正故曰旅貞吉六<lb/>
二柔中得位旅之正者也故有即次之安有懐資之用<lb/>
又有童僕之助則以其正而已六五柔得中而合于二<lb/>
亦旅之正也故能一發而中于離明之德下以得人之<lb/>
譽而上以得天之命則以其居離之中能自上以逮于<lb/>
六二之正也其他如初六九四皆不及于中者也故初<lb/>
則𤨏𤨏取災而四則其心不快九三上九皆過于中者<lb/>
<pb n="13b"/>也故三以陽近離而有旅焚其次之言上以陽處高而<lb/>
有鳥焚其巢之象三言喪其童僕則視夫得童僕者異<lb/>
矣上言先笑後號咷則視夫終以譽命者逺矣牛以負<lb/>
重致逺亦旅之所資也今以陽亢太過之故而喪牛于<lb/>
易豈復知所以處旅之道哉故卦辭曰喪牛于易凶而象<lb/>
曰終莫之聞也嘗試推之噬嗑之利用獄豐之折獄致<lb/>
刑皆以有震之威離之明也然噬嗑之後繼之以賁豐<lb/>
之後繼之以旅則離明如故而震為艮止明矣明无時<lb/>
<pb n="14a"/>而不然威有時而當止故聖人于賁之象曰君子以明<lb/>
庶政无敢折獄于旅之象曰君子以明慎用刑不留獄<lb/>
知聖人无敢之辭又知聖人慎而不留之辭則知震變<lb/>
為艮之義矣易言用刑之卦反對相繼者唯此四卦而<lb/>
其象辭切至如此則用刑之際可不謹哉<lb/>
　　　㢲卦說<lb/>
以卦言之則上下皆㢲取其上以㢲出命而下以㢲順<lb/>
命也以畫言之則二隂爻皆在一卦之下而順乎陽取<lb/>
<pb n="14b"/>其從命之順也以其重也故有申命之辭以其二五皆<lb/>
剛也故有志行之辭㢲以柔用事故曰小亨然而剛中<lb/>
也故曰利有攸往利見大人大抵巽以柔順為用在上<lb/>
而㢲則可以接下在下而㢲則可以事上然皆不可過<lb/>
也初六居㢲之下卑退而不中故疑而進退然以六居<lb/>
初非專于柔也故曰利武人之貞九二陽不當位而最<lb/>
在四陽之下㢲之甚也故曰㢲在牀下然剛而得㢲之<lb/>
中不失為事上之道故曰用史巫紛若吉言如祭祀之<lb/>
<pb n="15a"/>用史巫可以逹誠也九三處下卦之極而又以陽居陽<lb/>
位雖㢲體而不能㢲者也故頻㢲吝言其頻失而頻㢲<lb/>
也此為在下之㢲言之也六四以柔隂之至而出乎下<lb/>
卦之上能以其柔㢲而接下者也故悔亡而下卦之三<lb/>
爻亦皆順之如田而獲三品也九五剛健中正而居㢲<lb/>
之中盡㢲之道得位得中而能行權者也故貞吉悔亡<lb/>
无不利雖其命令初有未善亦先後推究極其終始而<lb/>
後革之也故无初有終又曰先庚三日後庚三日吉上<lb/>
<pb n="15b"/>九陽不當位在一卦之極亦㢲之甚也故亦曰㢲在牀<lb/>
下非如九二之猶得中也故喪其資斧貞固則凶此以<lb/>
在上之㢲言之也世言甲庚之說多矣惟先儒所謂甲<lb/>
者事之始庚者有所革也自甲至戊己春夏生物之氣<lb/>
已備庚者秋冬成物之氣也故有所革其説至當不可<lb/>
易也嘗試推之當㢲順之時有申命之審宜其出令之<lb/>
無不善也亦無不從也而聖人于九五剛中之爻必及<lb/>
于終始變革之說豈故于此以啓天下後世變法之患<lb/>
<pb n="16a"/>哉盖惟其㢲而後足以行權非㢲而行權則自是矣惟<lb/>
㢲而中正然後足以更變非㢲而中正則生事矣故曰<lb/>
剛㢲乎中正而志行又曰九五之吉位正中也善觀易<lb/>
者要必詳味于此<lb/>
　　　兊卦說<lb/>
㢲兊皆隂卦也㢲曰小亨而兊不曰小亨者兊之柔在<lb/>
外也剛中而柔外則其說不失於正故曰兊亨利貞其<lb/>
所以重兊為兊者上以說使下而下以說應上也兊雖<lb/>
<pb n="16b"/>坤之三索而成卦陽剛實為主於中故六爻之吉者唯<lb/>
在於陽爻九五亦陽爻也而有孚于剥之戒則以其居<lb/>
尊位而下無應也以卦言之則上下皆說有相應之義<lb/>
以爻言之則六爻皆不應此兩隂爻所以皆非吉而四<lb/>
陽爻獨於九五致戒也初九陽居陽位而在兊之初剛<lb/>
而不過者也故曰和兊吉九二陽居隂位而在兊之中<lb/>
剛實而有孚者也故曰孚兊吉悔亡六三隂柔而不當<lb/>
位非正以求說者也故曰來兊凶此以在下之兊言之<lb/>
<pb n="17a"/>也九四陽居隂位而不中又下比於六三之隂雖欲商<lb/>
度以説接下而位非所安也故曰商兊未寧然能剛介<lb/>
有守疾其隂柔則有慶矣故曰介疾有喜九五雖剛健<lb/>
中正而下與九二不相應非能得下之説也下無其應<lb/>
而比於上六信于隂柔小人者也故曰孚于剥有厲上<lb/>
六以隂柔居兊之極以不正之説而接引於下者也故<lb/>
曰引兊未光也此以在上之兊言之也上下之說雖不<lb/>
同其貴於剛中則一也六爻之剛柔皆不相應而九五<lb/>
<pb n="17b"/>君位獨以在下無應為戒作易之意可見也故曰説以<lb/>
先民民忘其勞説以犯難民忘其死説之大民勸矣哉<lb/>
　　　渙卦說<lb/>
前嘗論比卦一陽居五而未出乎坎故為天下始附之<lb/>
時萃卦二陽相比而下皆從之故為萬物咸聚之時今<lb/>
渙之為卦㢲順出乎坎險之上而二五皆剛中雖未至<lb/>
於萃聚之盛而視九五之猶在坎中者有間矣渙散也<lb/>
言能散夫險難也天下之難非陽剛得位則莫能濟故<lb/>
<pb n="18a"/>其下之始附也則為比其難之散也則為渙及其君臣<lb/>
同徳而下皆順從也則為萃固自有次第哉此雖吉而<lb/>
未至於亨渙則亨矣渙之亨不過曰王假有廟利渉大<lb/>
川利貞而已萃之亨則曰王假有廟利見大人亨利貞<lb/>
用大牲吉利有攸徃矣渙之言亨者一而萃則再言之<lb/>
渙之言利者二而萃則三言之渙言王假有廟而萃則<lb/>
加以用大牲吉之辭以是知比而後渙渙而後萃誠有<lb/>
其序也坎在㢲上以㢲而遇坎也柔㢲不足以出險故<lb/>
<pb n="18b"/>聖人不言險而取以木㢲水之象以為井㢲在坎上㢲<lb/>
而出乎坎也出乎坎則險難可出矣故聖人取濟險之<lb/>
象而言利渉大川乗木有功聖人所以為天下後世處<lb/>
險之訓者葢可見矣初六以隂柔居渙之初又在坎險<lb/>
之下不足以渙難者也故不言渙而曰用拯馬壯吉言<lb/>
必頼乎陽剛而後足以有濟也象亦曰初六之吉順也<lb/>
以其比乎九二之剛中故言順也九二在坎體而陽剛<lb/>
得中可以少安而俟時也故曰渙奔其机悔亡机所憑<lb/>
<pb n="19a"/>以安者也六三隂居陽位在坎之上而與上九為正應<lb/>
有出乎險之象焉故曰渙其躬无悔以其猶在坎體故<lb/>
所渙惟其躬以其有應於上故象曰志在外也六四在<lb/>
上卦之下而居近君之位㢲而出乎險矣故能渙其群<lb/>
元吉謂渙而後得衆也然以隂居隂柔㢲之至非能盡<lb/>
任渙難之事故有有丘匪夷之思言未能盡平其難也<lb/>
九五陽剛得位而在㢲之中故能渙散其難而使號令<lb/>
如汗之洽非如六四之猶有匪夷之丘以其居王位而<lb/>
<pb n="19b"/>无咎故曰王居无咎正位也上九當渙難之終陽亢自<lb/>
高而乗九五之剛則傷之者至矣故曰渙其血去逖出<lb/>
无咎言當已渙之時功成身退則可以无咎也㢲之三<lb/>
爻皆出乎坎險者也於六四曰渙有丘匪夷所思於上<lb/>
九曰渙其血去逖出而王居无咎獨歸之九五則渙難<lb/>
之道非剛中之君孰能盡哉<lb/>
　　　節卦說<lb/>
人有所說則往而不能止以其順境在前也說而遇險<lb/>
<pb n="20a"/>則知止矣故兑下坎上其卦為節恐其說而至於過也<lb/>
以爻言之則二五皆剛中亦節之意也雖然渙亦剛柔<lb/>
分而剛得中也而彖獨言之於此何哉渙自否來九四<lb/>
之陽來居於二而六二之隂徃居於四也陽來居内故<lb/>
曰剛來而不窮柔往居四故曰柔得位而上同節自泰<lb/>
來九三之陽升而居五六五之隂降而　三也陽升隂<lb/>
降而三隂三陽之分始均故曰剛柔分而剛得中也否<lb/>
變則泰渙則將泰之漸也故於剛言來而於柔言得位<lb/>
<pb n="20b"/>泰變則否節則制之於未否也故於剛柔言分而幸其<lb/>
剛之得中義各有在也節之為言制而不敢過也於節<lb/>
而又過之則亦非正也故曰苦節不可貞初九在兊之<lb/>
下而有應於上不可出而不出者也故戒以不出户庭<lb/>
則无咎九二在兊之中而無應於上可出而不出者也<lb/>
故戒以不出門庭則凶不可出而不出則不昧於通塞<lb/>
故象曰知通塞也可出而不出則為不知時故象曰失<lb/>
時極也六三在兊之極隂居陽位而又乗剛不知節者<lb/>
<pb n="21a"/>也說極則悲故不節若則嗟若无咎言皆自取之无所<lb/>
咎也上六隂柔之至居坎之上而又在節之極過乎節<lb/>
者也太過則苦故苦節貞凶悔亡言貞固則凶悔則無<lb/>
凶也孔子以又誰咎也釋三爻无咎之辭而先儒以悔<lb/>
則凶亡釋此爻悔亡之辭與他卦殊不同葢其文義如<lb/>
此不可得而同也初則戒之以出二則戒之以不出一<lb/>
處一出各有宜也三則戒其不節上則戒其太節過與<lb/>
不及其失均也唯六四以隂柔而應於初以坎水而就<lb/>
<pb n="21b"/>於下又上承九五之陽能安於節者也安則無所往而<lb/>
不通故曰安節亨承上道也九五居尊得位而剛健中<lb/>
正節之當者也當則無所往而不可故曰甘節吉往有<lb/>
尚以其在臣也故曰安曰亨言已能安之則亨也以其<lb/>
在君也故曰甘曰吉言施之天下而人皆羙之然後為<lb/>
吉也六三言嗟而六四言安上六言苦而九五言甘則<lb/>
節之道其可過而至於咈人情也哉<lb/>
　　　中孚卦說<lb/>
<pb n="22a"/>　　　小過卦說<lb/>
四柔在外而二剛居中柔過於剛也故曰小過以全體<lb/>
言之則剛中故亨利貞以二體言之則剛不中故可小<lb/>
事而不可大事也不宜上宜下謂飛鳥之遺音能順而<lb/>
下不能逆而上雖因六畫有飛鳥之象而言之要之震<lb/>
上艮下在小過之時宜過於止而不宜過於動也祖始<lb/>
也謂初也六二以柔在内卦之中妣也二在初六之上<lb/>
而以柔中過其祖而遇其妣也君謂五也二臣位也六<lb/>
<pb n="22b"/>與二皆柔而不如六五柔居剛位不及其君也以柔而<lb/>
居臣位遇其臣也柔雖過於初而得妣之中六與二雖<lb/>
皆柔不及於五而在臣之位故雖小過而无咎也宻雲<lb/>
不雨自我西郊隂唱而陽不和隂之過也弋而取其在<lb/>
穴隱伏之物弋之過也六五雖亦小者之過未能澤物<lb/>
而居尊得中動亦可以有獲所謂可小事不可大事也<lb/>
初六在小過之初艮止之下過而未形者也故先有飛<lb/>
鳥以凶之戒言其初之不謹則其終末如之何也上六<lb/>
<pb n="23a"/>在小過之終震動之極無所遇而過之甚也故終之以<lb/>
飛鳥離之凶之辭言其離於凶災葢自取也若夫九三<lb/>
九四兩陽爻非過者也故皆以弗過言之九三雖弗過<lb/>
而應於上六當小過之時不可以不防也不防則或為<lb/>
隂所傷故曰弗過防之從或戕之凶九四雖弗過而應<lb/>
於初六初雖未至于過而將過也故惟知相遇之有厲<lb/>
而戒之則勿用而永守于貞矣故曰无咎弗過遇之往<lb/>
厲必戒勿用永貞然則聖人於隂爻言過而於陽爻言<lb/>
<pb n="23b"/>弗過且有防之戕之往厲勿用之戒其為君子慮也豈<lb/>
不切哉<lb/>
　　　既濟卦說<lb/>
坤上乾下為泰以天地之交也坎上離下為既濟以水<lb/>
火之交也以天地水火之象言之則既濟若未可以同<lb/>
於泰以乾坤之畫觀之則乾畫居坤之中而為坎坎者<lb/>
乾之中也故乾居西北而坎居正北坤畫居乾之中而<lb/>
為離離者坤之中也故坤居西南而離居正南乾坤不<lb/>
<pb n="24a"/>居正位而坎離居之則坎離者乾坤之大用也故泰之<lb/>
六爻雖相應而二五處非其位既濟不唯六爻相應而<lb/>
柔剛之位无一之不當以是爻而居是位則其應者皆<lb/>
正也水火相交而剛柔正應則其為既濟也豈不大哉<lb/>
易中諸卦六爻皆應者凢八泰否咸恒損益既濟未濟<lb/>
然其當位而應則惟既濟而已此所以小者皆亨而有<lb/>
初吉終亂之戒也知小者之亨則天下无可為之事知<lb/>
初吉終亂則天下有不可勝窮之憂以其剛柔之應過<lb/>
<pb n="24b"/>於交泰之時故其卦下初吉終亂之辭早於城復于隍<lb/>
之戒此聖人所以不畏多難而畏无難者也初九六四<lb/>
剛柔之相應也故初以陽剛當始濟之時雖曳輪濡尾<lb/>
而无咎以其有應而可以濟也曳輪謂其勇於行濡尾<lb/>
則初濟之象也四當水火之交雖有新繻而不棄衣袽<lb/>
之敝以其不忘濟難之始也繻謂繒采衣袽弊衣也六<lb/>
二九五亦剛柔之相應也二以柔中故雖有喪而勿逐<lb/>
自得五以剛中故雖薄祭而可以受福言當既濟之時<lb/>
<pb n="25a"/>中正相應則无往而不利也唯九三以陽剛在下卦之<lb/>
上居離之極有甲胄戈兵之象恃其既濟而欲以威服<lb/>
人者也故雖克鬼方而不免三年之憊泰之九三類也<lb/>
上六以隂柔在既濟之終居坎之極有窮而遇險之象<lb/>
恃其既濟而終亂者也故濡没其首危厲可必亦泰之<lb/>
上六類也<lb/>
　　　未濟卦説<lb/>
未濟不特坎離之不交而已三隂三陽俱不當位又濟<lb/>
<pb n="25b"/>難之材非陽剛不能而其陽爻一極于卦外二揜于三<lb/>
隂之中皆不足以有濟也故曰无攸利又曰未濟男之<lb/>
窮也然而猶曰未濟者柔得尊位而剛柔相應今雖未<lb/>
濟而終必有濟者也初六在坎之下而以隂居陽位不<lb/>
量其材而妄欲求濟者也故曰濡其尾吝言其不能有<lb/>
濟也在未濟之初而妄以為可濟不能要其始終者也<lb/>
故象曰亦不知極也六三在坎之上而亦以隂居陽位<lb/>
亦不自量而妄求濟也故曰未濟征凶言往則凶也然<lb/>
<pb n="26a"/>將出乎坎而上有上九之應終亦有濟者也故又曰利<lb/>
涉大川六五雖柔不當位而虚中居上有九二剛中之<lb/>
應上以謙光接下下以孚實應上雖未濟而可以有濟<lb/>
者也故曰貞吉无悔君子之光有孚吉此皆以柔之不<lb/>
足濟難而為之訓戒也九二以剛中而應乎五可以有濟<lb/>
也然以陽居隂位則有不能進之象故曰曳其輪貞吉<lb/>
所以勉其行也九四陽剛出乎坎險亦可以有濟也然<lb/>
陽不當位而下應于初則亦有不能進之象故曰貞吉<lb/>
<pb n="26b"/>悔亡震用伐鬼方三年有賞于大國亦所以勉之也<lb/>
上九以陽剛居未濟之極而下有六三之應時之將濟<lb/>
交孚燕衎而可以有濟者也然剛柔皆不當位則燕樂<lb/>
之過至於牽惑没溺雖有孚而不足以乗時濟難矣故<lb/>
曰有孚于飲酒无咎濡其首有孚失是此皆惜夫剛之<lb/>
失位而為之訓戒也未濟于初六言濡尾之吝而于九二<lb/>
言曳輪之吉當未濟之始柔不足以有濟而剛中可以<lb/>
有行也既濟于初九則併言曳輪濡尾之无咎當既濟<lb/>
<pb n="27a"/>之初剛能有行以濟難則尾雖濡而无咎也因濟而言<lb/>
濡尾則同其未濟既濟則不同也既濟于九三言伐鬼<lb/>
方小人勿用恐陽剛之過而戒之也未濟于九四言震<lb/>
伐鬼方有賞于大國為其陽不當位而勉之也因離之<lb/>
甲胄戈兵而言伐鬼方則同其戒之勉之則不同也既<lb/>
濟之上六隂雖當位而在既濟之極故有濡其首之戒<lb/>
未濟之上九陽不當位而在未濟之極故亦有濡其首<lb/>
之戒隂陽之爻雖不同其在一卦之極則同也未濟既<lb/>
<pb n="27b"/>濟坎離之反對而成也未濟則必濟既濟則復至于未<lb/>
濟消息盈虚之理循環无窮此所以為易也<lb/>
</p>

  </div>
        </body>
    </text>
</TEI>
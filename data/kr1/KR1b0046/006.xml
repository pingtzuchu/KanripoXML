<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
欽定書經傳説彚纂卷四<lb/>
　夏書<lb/>
　　集傳夏禹有天下之號也書凡四篇禹貢作於虞<lb/>
　　時<hi>孔氏穎達曰治水是堯末時事</hi>而繫之夏書者禹之王以是功<lb/>
　　也<lb/>
　　集説<hi>孔氏穎達曰此篇必在虞書之内盖夏史抽入夏書或仲尼始退其第○金氏履祥曰禹</hi>
　　<hi>貢叙水土在唐虞之際禹謨序功謨在有虞之時舊皆名夏書以夏史之所述也夫子定書升禹謨</hi>
<pb n="1b"/>
　　　<hi>於虞書以著三聖相傳之道冠禹貢於夏書以明大禹有天下之本也</hi>
　　　禹貢上<lb/>
　　　　集傳上之所取謂之賦下之所供謂之貢是篇<lb/>
　　　　有貢有賦而獨以貢名篇者孟子曰夏后氏五<lb/>
　　　　十而貢貢者較數嵗之中以為常則貢又夏后<lb/>
　　　　氏田賦之總名<hi>孔氏安國曰禹制九州貢法</hi>今文古文皆有<lb/>
　　　　集説<hi>孔氏頴達曰九州之土物産各異任其土地所有以定貢賦之差亦因其肥瘠多少</hi>
　　　　<hi>不同制為差品治田出榖經定其差等謂之厥賦以其所出之榖市其土地所生異物獻謂之</hi>
<pb n="2a"/>
　　　<hi>厥貢雖以所賦之物爲貢用賦物不盡有也亦有全不用賦物直隨地所有採取以爲貢者此</hi>
　　　<hi>之所貢即與周禮太宰九貢不殊但周禮分之爲九耳○林氏之竒曰别而言之雖有貢有賦</hi>
　　　<hi>冇上下之差合而言之則貢者乃賦税之總稱田賦包篚皆在其中此貢之一字與商之助周</hi>
　　　<hi>之徹皆是其一代之制取民之總名也○朱子曰禹自言予決九川距四海濬畎澮距川一篇</hi>
　　　<hi>禹貢不過此數語</hi>
禹敷土隨山刋木奠高山大川<lb/>
　集傳敷分也分别土地以爲九州也奠定也定髙山<lb/>
　大川以别州境也若兗之濟河青之海岱揚之准海<lb/>
<pb n="2b"/>
　雍之黑水西河荆之荆衡徐之海岱淮豫之荆河梁<lb/>
　之華陽黑水是也方洪水横流不辨區域禹分九州<lb/>
　之地隨山之勢相其便宜斬木通道以治之<hi>蘓氏軾曰山行</hi>
　<hi>多迷刋木以表之且以通道史記云行山表木○吕氏祖謙曰隨山有兩意一謂隨山開道以觀水勢一</hi>
　<hi>謂隨山之脈絡相視其水勢濬其川</hi>又定其山之髙者與其川之大者<lb/>
　以爲之紀綱<hi>葉氏夢得曰治水者惟形勢之順形勢以山川爲主山川以高且大者爲主高</hi>
　<hi>山大川各定其所而名正則其餘可以類求</hi>此三者禹治水之要故作書<lb/>
　者首述之○曾氏曰禹别九州非用其私智天文地<lb/>
<pb n="3a"/>
　理區域各定故星土之法則有九野而在地者必有<lb/>
　髙山大川為之限隔風氣為之不通民生其間亦各<lb/>
　異俗<hi>禮記王制曰廣谷大川異制民生其間者異俗</hi>故禹因髙山大川之所<lb/>
　限者别為九州又定其山之髙峻水之深大者為其<lb/>
　州之鎮秩其祭而使其國主之也<lb/>
　集説<hi>杜氏佑曰九州本制起於顓頊辨其疆界始於禹貢○黄氏度曰髙山山之㑹也崗麓分衍谿</hi>
　<hi>壑隨大小行其中衆水輳合於大川大川所以紀理衆小水也九州皆有髙山大川不獨五岳四瀆所謂</hi>
　<hi>刋旅滌源者也○鄭氏樵曰州縣之設有時而更山川之形千古不易所以禹貢分州必以山川定疆界</hi>
<pb n="3b"/>
　<hi>使兗州可移而濟河之兗州不能移梁州可遷而華陽黑水之梁州不能遷故禹貢為萬世不易之書○</hi>
　<hi>呂氏祖謙曰史官作禹貢首言禹敷土見禹之胸中先有一定之規模分布九州之土某土如此某土如</hi>
　<hi>彼然後用工所以有成奠髙山大川者先定髙山之標準次辨其大川之所歸○羅氏苹曰廣谷大川風</hi>
　<hi>俗之所以分故推其髙大者先正之然後九州可别如大山定而山之西為兗大河定而河之南為豫此</hi>
　<hi>分畫之要也</hi>
冀州<lb/>
　集傳冀州帝都之地<hi>左傳疏曰堯治平陽舜治蒲坂禹治安邑三都相去各二百餘</hi>
　<hi>里俱在冀州</hi>三面距河兗河之西雍河之東豫河之北<hi>孔氏</hi>
<pb n="4a"/>
　<hi>頴逹曰兗州云濟河自東河以東也豫州云荆河自南河以南也雍州云西河自西河以西也明東河之</hi>
　<hi>西西河之東南河之北是冀州之境也</hi>周禮職方河内曰冀州是也<hi>爾雅</hi>
　<hi>曰兩河間曰冀州○史記正義曰古帝王之都多在河東河西故呼河北爲河内河南爲河外又云河從</hi>
　<hi>龍門南至華隂東至衛州東北入海曲繞冀州故言河内</hi>八州皆言疆界而冀不<lb/>
　言者以餘州所至可見晁氏曰亦所以尊京師示王<lb/>
　者無外之意<hi>地理今釋冀州今山西之太原平陽汾州潞安大同五府澤遼沁三州直隷之</hi>
　<hi>順天永平保定廣平順徳宣化六府及真定河間二府西北境大名府濬縣西境  盛京之錦州府河南</hi>
　<hi>之懐慶衛輝彰徳三府其北直抵塞外隂山下西起東受降城今蒙古名薩爾几村之北東訖于大遼水</hi>
<pb n="4b"/>
　<hi>也</hi>
　集説<hi>曾氏旼曰九州其來乆矣洪水堙没禹治水復分别之舜即位分爲十二州分冀東爲并東北</hi>
　<hi>爲幽分青之東北爲營至商又但言九圍九冇爾雅九州有幽營而無青梁其商制歟周禮職方氏有幽</hi>
　<hi>并而無徐梁營則周制也○朱子曰平陽晉州蒲坂太行山之盡頭其地磽瘠人民朴陋儉嗇惟堯舜能</hi>
　<hi>都之○成氏申之曰河自積石東北流入中國則折而南流雍州在其西故曰西河至華隂折而東流豫</hi>
　<hi>州在其南故曰南河至大伾又折而西北流兗州在其東故曰東河冀地最廣兗最狹冀今河東河北皆</hi>
　<hi>在焉居天下四分之一舜分爲幽并幽州燕薊幽涿朔莫等州是其域也并州太原澤潞晉代汾絳等州</hi>
　<hi>是其域也○焦氏竑曰冀在唐虞水患特甚在今日河流徐邳而九河故地乃爲漳衛入海之道則冀之</hi>
<pb n="5a"/>
　<hi>東北無復河水之繞而所謂三面濱河者盖舊迹也○茅氏瑞徵曰王氏曰九州之序禹貢始於冀次於</hi>
　<hi>兗而終於雍職方氏則始於揚次於荆而終於并者盖禹貢言治水之序也職方言逺近之序也治水則</hi>
　<hi>自帝都始然後順水性所便自下而上故由兗至雍也以逺近言則周之化自北而南爲逺揚在東南荆</hi>
　<hi>在正南并在正北先逺而後近也</hi>
既載壺口<lb/>
　集傳經始治之謂之載壺口山名漢地志在河東郡<lb/>
　北屈縣東南<hi>應氏劭曰已有南屈故稱北屈</hi>今隰州吉鄉縣也<hi>皇輿表吉</hi>
　<hi>鄉縣今吉州屬平陽府地理今釋壺口今山西平陽府吉州西南七十里有壺口山黄河之水注其中如</hi>
<pb n="5b"/>
　<hi>壺然</hi>○今案既載云者冀州帝都之地禹受命治水所<lb/>
　始在所當先經始壺口等處以殺河勢<hi>焦氏竑曰河自塞外入中</hi>
　<hi>國壺口當南出之孔道故名河口</hi>故曰既載<hi>朱子曰既者已事之詞載者始有事也</hi>然<lb/>
　禹治水施功之序則皆自下流始故次兗次青次徐<lb/>
　次揚次荆次豫次梁次雍兗最下故所先雍最髙故<lb/>
　獨後禹言予決九川距四海濬畎澮距川即其用工<lb/>
　之本末先決九川之水以距海則水之大者有所歸<lb/>
　又濬畎澮以距川則水之小者有所泄皆自下流以<lb/>
<pb n="6a"/>
　疏殺其勢讀禹貢之書求禹功之序當於此詳之<lb/>
　集説<hi>孔氏頴達曰九州之次以治爲先後水性下流當從下而泄故治水皆從下爲始自兗已下皆</hi>
　<hi>準地之形勢從下向高從東向西青徐揚三州竝爲東偏雍州高於豫豫高於青徐雍豫之水從青徐而</hi>
　<hi>入海也梁髙於荆荆髙於揚梁荆之水從揚而入海也兗在冀東南冀兗二州之水各自東北入海也冀</hi>
　<hi>州之水不經兗州以冀是帝都河爲大患故先從冀起而次治兗若使冀州之水東入兗州水無去處治</hi>
　<hi>之無益雖是帝都不得先也</hi>
治梁及岐<lb/>
　集傳梁岐皆冀州山梁山呂梁山也在今石州離石<lb/>
<pb n="6b"/>
　縣東北<hi>皇輿表離石縣今永寜州屬汾州府</hi>爾雅云梁山晉望即冀州<lb/>
　呂梁也呂不韋曰龍門未闢呂梁未鑿河出孟門之<lb/>
　上又春秋梁山崩左氏榖梁皆以爲晉山則亦指呂<lb/>
　梁矣酈道元謂呂梁之石崇竦河流激盪震動天地<lb/>
　此禹既事壺口乃即治梁也岐山在今汾州介休縣<lb/>
　狐岐之山勝水所出東北流注於汾酈道元云後魏<lb/>
　於胡岐置六壁防離石諸胡因爲大鎮今六壁城在<lb/>
　勝水之側實古河逕之險阨二山河水所經治之所<lb/>
<pb n="7a"/>
　以開河道也先儒以爲雍州梁岐者非是<hi>地理今釋案孔傳梁</hi>
　<hi>岐在雍州今陜西西安府韓城縣西北九十里之梁山鳯翔府岐山縣東北四十里之岐山也岐山一名</hi>
　<hi>天柱山山南爲周原詩所謂周原膴膴也蔡傳疑雍州之山不當載于冀州指今山西汾州府永寜州東</hi>
　<hi>北之呂梁山一名骨脊山者爲梁山汾州府孝義縣西之狐岐山一名薛頡山者爲岐山然二山去河甚</hi>
　<hi>逺不得謂河水所經曾旼云壺口梁岐一役也其施功皆同時不可分言于二州故并言于冀得此可釋</hi>
　<hi>蔡氏之疑</hi>
　集説<hi>朱子曰他所舉山川皆先地後績者覩成功而言也壺口梁岐及太原皆先績後地者本用功</hi>
　<hi>之始而言也豈治之冇難易歟○論形勢先識大綱如水則中國莫大于河南方莫大于江涇渭則入河</hi>
<pb n="7b"/>
　<hi>者也先定大者則小者便易攷</hi>
既修太原至于岳陽<lb/>
　集傳修因鯀之功而修之也<hi>曾氏旼曰記云禹能修鯀之功</hi>廣平曰<lb/>
　原今河東路太原府也<hi>孔氏頴達曰太原原之大者地理今釋案孔傳高平曰太</hi>
　<hi>原今以爲郡名正義曰即晉陽縣也唐之晉陽縣今山西太原縣是東北去太原府治四十里蔡傳以爲</hi>
　<hi>今河東路太原府者亦統同言之也</hi>岳太岳也周職方冀州其山鎮曰<lb/>
　霍山地志謂霍太山即太岳在河東郡彘縣東今晉<lb/>
　州霍邑也<hi>孔氏安國曰太岳在太原西南○皇輿表晉州今平陽府霍邑今霍州屬平陽府地</hi>
<pb n="8a"/>
　<hi>理今釋岳陽太岳一名霍太山今爲中鎮在山西平陽府霍州東三十里山周三百餘里南接岳陽趙城</hi>
　<hi>二縣北接靈石縣東接沁源縣界</hi>山南曰陽即今岳陽縣地也<hi>皇輿表今</hi>
　<hi>屬平陽府</hi>堯之所都<hi>徐氏堅曰帝堯爲唐侯所都</hi>揚子雲冀州箴曰岳<lb/>
　陽是都是也盖汾水出於太原經於太岳東入于河<lb/>
　此則導汾水也<hi>茅氏瑞徵曰河入海汾入河二水原相屬禹自壺口至太岳治河即以治</hi>
　<hi>汾</hi>
　集説<hi>陳氏擽曰惟冀州有修治之辭餘州皆無之非餘州皆無事也以冀例之見餘州之役自禹創</hi>
　<hi>始者皆曰治修鯀之功者皆曰修蒙冀文也○夏氏允彝曰鯀隄在今開州博州亦有鯀隄又名禹隄衛</hi>
<pb n="8b"/>
　<hi>州亦有禹隄通名金隄一名千里隄今案汾水自管涔而下西瀕省城不數百武地卑濕又河土疏且沙</hi>
　<hi>淖故善徙説者謂河出山陿中勢得逞故易徙全賴石堤堅固非得已也○茅氏瑞徵曰岳陽向爲堯都</hi>
　<hi>鯀極意崇防頗有遺蹟可因而壺口梁岐則禹創爲疏鑿耳總之治冀州水以河爲主先疏下流以殺河</hi>
　<hi>勢便得大頭腦河流既定太原一帶只修鯀舊績自可奏功此神禹化工手段也并鯀蹟不朽矣凡既字</hi>
　<hi>皆據成功言工力創造曰治沿緒曰修道里附近曰及總括曰至皆書法也</hi>
覃懷厎績至于衡漳<lb/>
　集傳覃懷地名地志河内郡有懷縣今懷州也<hi>地理今釋</hi>
　<hi>覃懷今河南懷慶府地通典云懷州禹貢覃懷之地是也</hi>曾氏曰覃懷平地也當<lb/>
<pb n="9a"/>
　在孟津之東大行之西淶水出乎其西淇水出乎其<lb/>
　東方洪水懷山襄陵之時而平地致功為難故曰厎<lb/>
　績衡漳水名衡古横字地志漳水二一出上黨沾縣<lb/>
　大□谷今平定軍樂平縣<hi>皇輿表今平定州樂平縣屬太原府</hi>少山也<lb/>
　名為清漳一出上黨長子縣鹿谷山今潞州長子縣<lb/>
　<hi>皇輿表今長子縣屬潞安府</hi>𤼵鳩山也名為濁漳酈道元謂之衡<lb/>
　水又謂之横水東至鄴合清漳東北至阜城入北河<lb/>
　鄴今潞州渉縣也<hi>皇輿表渉縣今屬彰徳府</hi>阜城今定逺軍東光<lb/>
<pb n="9b"/>
　縣也<hi>皇輿表東光縣今阜城縣屬河間府地理今釋衡漳清漳水出今山西太原府樂平縣西南三</hi>
　<hi>十里沾嶺水經注所謂少山大□谷也東南流至河南彰徳府渉縣交漳口㑹濁漳水又東北流入直隷</hi>
　<hi>界至廣平縣分二支一支東行入衛河一支為經流東北行經山東邱縣界復分二支一支北行入大陸</hi>
　<hi>澤一支為經流東北行經直隷清河阜城交河至青縣合衛河北流至天津西沽合桑乾諸水東行入海</hi>
　<hi>所謂老漳河也其一支入大陸者亦東北行至天津西沽合諸水入海所謂新漳河也濁漳水出今山西</hi>
　<hi>潞安府長子縣西五十里𤼵鳩山亦東南流至交漳口㑹清漳</hi>○又案桑欽云二漳<lb/>
　異源而下流相合同歸于海唐人亦言漳水能獨逹<lb/>
　于海請以為瀆而不云入河者盖禹之導河自洚水<lb/>
<pb n="10a"/>
　大陸至碣石入于海本隨西山下東北去周定王五<lb/>
　年河徙砱礫<hi>案漢書溝洫志周定王五年河徙不著其地蔡傳則云定王五年河徙砱礫又</hi>
　<hi>見於導河傳説本程氏但砱礫地名未詳據溝洫志載賈讓治河奏有滎陽漕渠如淳曰今礫谿口是也</hi>
　<hi>師古曰礫谿谿名即水經所云泲水東過礫谿者似程氏訛以今為令又加石作砱遂為周時河徙之處</hi>
　<hi>而蔡傳相承引用耳</hi>則漸遷而東漢初漳猶入河其後河徙日<lb/>
　東而取漳水益逺至欽時河自大伾而下已非故道<lb/>
　而漳自入海矣故欽與唐人所言者如此<lb/>
　集説<hi>曾氏旼曰河自大伾北流漳水東流注之地形東西為横南北為從河北流而漳東注則河從</hi>
<pb n="10b"/>
　<hi>而漳横矣而北既得</hi>　<hi>林氏之竒曰禹自覃懷致功遂踰大行源而導之入河漳水合河下流如不以</hi>
　<hi>道則亦害於河流故也○夏氏僎曰自壺口至衡漳皆所以治河之害與夫别流之入于河也</hi>
厥土惟白壤<lb/>
　集傳漢孔氏曰無塊曰壤<hi>孔氏穎逹曰壤是土和緩之名故云無塊此土本色</hi>
　<hi>為然水去土復其性色白而壤</hi>顔氏曰柔土曰壤夏氏曰周官大司<lb/>
　徒辨十有二壤之物而知其種以教稼穡樹藝以土<lb/>
　均之法辨五物九等<hi>周禮注五物五地之物也九等騂剛赤緹之屬○周禮疏禹貢</hi>
　<hi>白壤白墳九等與此騂剛之屬九等不同者以禹貢是九州大判各為一等此九等無妨一州竝有其類</hi>
<pb n="11a"/>
　<hi>故不同也</hi>制天下之地征則夫教民樹藝與因地制貢固<lb/>
　不可不先於辨土也然辨土之宜有二白以辨其色<lb/>
　壤以辨其性也盖草人糞壤之法騂剛用牛赤緹用<lb/>
　羊墳壤用麋渴澤用鹿<hi>周禮草人凡糞種騂剛用牛赤緹用羊墳壤用麋渴澤用</hi>
　<hi>鹿鹹潟用貆勃壤用狐塡壚用豕疆㯺用蕡輕爂用犬注云凡所以糞種者謂煑取汁也赤緹縓色也渴</hi>
　<hi>澤故水處也</hi>糞治田疇各因色性而辨其所當用也曾氏<lb/>
　曰冀州之土豈皆白壤云然者土㑹之法<hi>周禮注㑹訃也以土</hi>
　<hi>計貢税之法</hi>從其多者論也<lb/>
<pb n="11b"/>
　集説<hi>劉氏向曰山川汙澤陵陸邱阜五土之宜聖王就其勢因其便不失其性髙者黍中者稷下者</hi>
　<hi>秔蒲葦菅蒯之用不乏麻麥黍梁亦不盡○王氏安石曰物其土田以知所宜奠其賦以知所出也○金</hi>
　<hi>氏履祥曰河東太行地勢全體皆石土載其上但壤性柔細故其地為九州第五</hi>
厥賦惟上上錯厥田惟中中<lb/>
　集傳賦田所出榖米兵車之類錯雜也<hi>孔氏穎達曰賦謂土地所</hi>
　<hi>生以供天子多者為正少者為雜○朱子曰常出者為正閒出者為雜</hi>賦第一等而錯<lb/>
　出第二等也田第五等也<hi>孔氏安國曰田之髙下肥瘠九州之中為第五</hi>賦<lb/>
　髙於田四等者地廣而人稠也林氏曰冀州先賦後<lb/>
<pb n="12a"/>
　田者冀王畿之地天子所自治併與場圃園田漆林<lb/>
　之類而征之如周官載師所載賦非盡出於田也<hi>周禮</hi>
　<hi>載師凡任地國宅無征園廛二十而一近郊十一逺郊二十而三甸稍縣都皆無過十二惟其漆林之征</hi>
　<hi>二十而五</hi>故以賦屬於厥土之下餘州皆田之賦也故先<lb/>
　田而後賦又案九州九等之賦皆每州嵗入總數以<lb/>
　九州多寡相較而為九等非以是等田而責其出是<lb/>
　等賦也冀獨不言貢篚者冀天子封内之地無所事<lb/>
　於貢篚也<lb/>
<pb n="12b"/>
　集説<hi>陸氏徳明曰禹貢九州言田賦者九曰篚者三曰包者二匭者一曰貢者八而冀州則獨言田</hi>
　<hi>賦而不言貢者盖八州諸侯分封之國各以嵗時致其田之所有以獻於王者之謂貢冀為天子畿内之</hi>
　<hi>地其物之所有皆屬於王則虞衡澤虞牧人罟人掌之何貢之為○葉氏夢得曰賦不皆出於田故有田</hi>
　<hi>上而賦寡如徐青梁之類而甚若雍之田上上而賦乃中下者有田下而賦多如豫冀揚之類而甚若荆</hi>
　<hi>之田下中而賦乃上上者田下而賦多則土賦兼其間也田上而賦寡則又溝畎灌溉之於水旱畜泄有</hi>
　<hi>利否而人力衆寡勤惰之不齊不可概以田為率也○朱子曰賦有九等此乃計九州嵗入多寡相較以</hi>
　<hi>為之等非科定取民也取民則用什一賦入既有常數而又有閒出他等之時者嵗有豐凶不能皆如其</hi>
　<hi>常故有錯法以通之然則雖夏法亦未嘗不通也</hi>
<pb n="13a"/>
恒衞既從大陸既作<lb/>
　集傳恒衞二水名恒水地志出常山郡上曲陽縣恒<lb/>
　山北谷在今定州曲陽縣西北恒山也<hi>皇輿表定州曲陽縣今眞</hi>
　<hi>定府曲陽縣</hi>東入滱水<hi>水經曰滱水出代郡靈邱縣髙氏山南過廣昌縣南又東南過中山</hi>
　<hi>上曲陽縣北恒水從西來注之</hi>薛氏曰東流合滱水至瀛州髙陽縣<lb/>
　入易水<hi>皇輿表瀛州今河間府髙陽縣今屬保定府</hi>晁氏曰今之恒水西<lb/>
　南流至眞定府行唐縣東流入于滋水又南流入于<lb/>
　衡水非古逕矣<hi>地理今釋恒水一名長溪源出恒山自直隷眞定府阜平縣龍泉闗北迤</hi>
<pb n="13b"/>
　<hi>邐流經大𣲖山為大𣲖水亦曰沙水又東南至保定府祁州界合滋河入于唐水唐水即滱水也</hi>衛<lb/>
　水地志出常山郡靈壽縣東北即今眞定府靈壽縣<lb/>
　也東入滹沱河薛氏曰東北合滹沱河過信安軍<hi>九域</hi>
　<hi>志覇州淤口寨改信安軍</hi>入易水<hi>地理今釋衛水今名雷溝河出真定府靈壽縣良同村南流至</hi>
　<hi>縣東南入滹沱河</hi>從從其道也大陸孫炎曰鉅鹿北廣阿澤<lb/>
　河所經也程氏曰鉅鹿去古河絶逺河未嘗逕邢以<lb/>
　行鉅鹿之廣阿非是<hi>地理今釋大陸澤一名廣阿澤跨今直隷保定府東鹿縣元和</hi>
　<hi>志大陸澤在深州鹿城縣南是也順徳府鉅鹿縣元和志大陸澤一名鉅鹿澤在邢州鉅鹿縣西北五里</hi>
<pb n="14a"/>
　<hi>是也真定府隆平縣通典趙州昭慶縣有大陸澤元和志廣阿澤在趙州昭慶縣東二十五里是也寜晉</hi>
　<hi>縣明一統志寧晉縣有葫蘆河即大陸澤是也深州通典深州陸澤縣禹貢大陸澤在此元和志深州陸</hi>
　<hi>澤縣南三里即大陸之澤是也上承滹沱滏陽漳唐諸河水滙為巨浸又東北流為新漳河至大城縣為</hi>
　<hi>子牙河至天津衛入海○案漢書溝洫志禹之行河水本隨西山下東北去鉅鹿正在西山之下自是大</hi>
　<hi>河所經程大昌以為鉅鹿去河絶逺未嘗逕邢以行非也當從孫炎之說為是</hi>案爾雅髙平<lb/>
　曰陸大陸云者四無山阜曠然平地盖禹河自澶相<lb/>
　以北<hi>皇輿表澶今大名府開州相今彰徳府</hi>皆行西山之麓故班馬王<lb/>
　横皆謂載之髙地則古河之在貝冀以及枯洚之南<lb/>
<pb n="14b"/>
　率皆穿西山踵趾以行及其已過信洚之北<hi>漢書地理志冀</hi>
　<hi>州信都縣有洚水故曰信洚</hi>則西山勢斷曠然四平盖以此地謂<lb/>
　之大陸乃與下文北至大陸者合故隋改趙之昭慶<lb/>
　以為大陸縣唐又割鹿城置陸渾縣皆疑鉅鹿之大<lb/>
　陸不與河應而亦求之向北之地杜佑李吉甫以為<lb/>
　邢趙深三州<hi>皇輿表邢州今順徳府趙州深州今屬真定府</hi>為大陸者得之<lb/>
　作者言可耕治水患既息而平地之廣衍者亦可耕<lb/>
　治也恒衛水小而地逺大陸地平而近河<hi>曽氏旼曰恒衛在帝</hi>
<pb n="15a"/>
　<hi>都之北而且逺大地最卑而河所經</hi>　故其成功於田賦之後<lb/>
　集説<hi>傅氏寅曰大陸之地廣大跨相趙深三州俱有之不止於河所經也恒衛二水既入滱與滹沱</hi>
　<hi>而滱滹沱皆經大陸之北而東行言恒衛既從則滱滹沱之治可知矣滱滹沱治則大陸之可耕作必矣</hi>
　<hi>○黄氏度曰河未入海則恒衛合而為瀰漫之勢大陸淪焉自河北流不壅恒衛皆順從大陸於是可耕</hi>
　<hi>作矣○呂氏祖謙曰言水土平於田賦之前者其害大當先治也言於田賦後其害小徐治之也</hi>
島夷皮服<lb/>
　集傳海曲曰島<hi>爾雅釋名曰海中可居者曰島</hi>海島之夷以皮服來<lb/>
　貢也<hi>焦氏竑曰爾雅所謂東北方之文皮者是也</hi>
<pb n="15b"/>
　集説<hi>林氏之竒曰冀州之島夷青州之萊夷徐州之淮夷梁州之和夷與雍州之崑崙析攴渠搜皆</hi>
　<hi>是逐州之閒所近要荒之服也洪水既平之後任土作貢自綏服之内皆有每嵗之常貢至於要荒之服</hi>
　<hi>則不責其必貢也亦不責其重貨也閒有欲效誠於上者惟輸其所有之物如蠙珠織皮之類是也島夷</hi>
　<hi>皮服者言水害既除海曲之夷獻其皮服也○王氏炎曰北地寒故服用皮南地暖故服用卉</hi>
夾右碣石入于河<lb/>
　集傳碣石地志在北平郡驪城縣<hi>孔氏穎達曰碣石海畔山也○皇輿</hi>
　<hi>表驪城縣今永平府撫寧縣</hi>西南河口之地今平州之南也<hi>皇輿表平</hi>
　<hi>州今永平府地理今釋碣石案漢書地理志云大碣石山在右北平郡驪城縣西南武帝紀注文頴云碣</hi>
<pb n="16a"/>
　<hi>石在遼西絫縣絫縣今罷入臨渝此石著海旁盖驪城即今直隷永平府撫寧縣絫縣即今昌黎縣二縣</hi>
　<hi>壤地連接杳無碣石踪跡而海水蕩滅之説又荒誕不可信考肇域志云山東濟南府海豐縣有馬谷山</hi>
　<hi>即古碣石劉文偉亦以馬谷山在古九河之下合于禹貢入河入海之文斷為碣石無疑近世論碣石者</hi>
　<hi>惟此説庶幾近之</hi>冀州北方貢賦之來自北海入河南向西<lb/>
　轉而碣石在其右轉屈之閒故曰夾右也<hi>蘇氏軾曰夾挾也自</hi>
　<hi>海入河逆流而西右顧碣石如在挾掖也</hi>程氏曰冀為帝都東西南三靣<lb/>
　距河他州貢賦皆以達河為至故此三方亦不必書<lb/>
　而其北境則漢遼東西右北平漁陽上谷之地其水<lb/>
<pb n="16b"/>
　如遼濡滹易皆中髙不與河通故必自北海然後能<lb/>
　達河也又案酈道元言驪城枕海有石如甬道數十<lb/>
　里當山頂有大石如柱形韋昭以為碣石其山昔在<lb/>
　河口海濵故以誌其入貢河道歴世既久為水所漸<lb/>
　淪入于海已去岸五百餘里矣<hi>程氏大昌曰道元所書特為詳具韋昭推</hi>
　<hi>究首尾謂漢世水波襄食地廣碣石當巳苞淪於海故歴代釋經皆援此碣石以為之據也</hi>戰國<lb/>
　䇿以碣石在常山郡九門縣者恐名偶同而鄭氏以<lb/>
　為九門無此山也<hi>孔氏穎逹曰鄭云戰國萊碣石在九門縣今屬常山郡盖别有碣石</hi>
<pb n="17a"/>
　<hi>與此名同今驗九門無此山也</hi>
　集説<hi>孔氏穎達曰下文導河入于海傳云入于渤海渤海之郡當以此海為名計渤海北距碣石五</hi>
　<hi>百餘里河入海處逺在碣石之南禹行碣石不得入于河也盖逺行通水之處北盡冀州之境然後南廻</hi>
　<hi>入河而逆上也夾右者孔云夾行此山之右則行碣石山西南行入河在碣石之右故云夾右也顧氏亦</hi>
　<hi>云山西曰右○林氏之竒曰禹貢所載上言田賦貢篚之事而於下言其所以達於帝都之道其始末曲</hi>
　<hi>折莫不盡備而皆以達于河為至盖達于河則達于帝都故也此云夾右碣石入于河者盖在冀州之北</hi>
　<hi>者逺于帝都之地或有舟楫轉輸則必遵海道以入于河然後至于帝都瀕河之地則徑自河以達於帝</hi>
　<hi>都矣○朱子曰碣石山負海當河入海之衡自海道夾出碣石之右然後入河而達帝都也冀州三而距</hi>
<pb n="17b"/>
　<hi>河其建都實取轉漕之利朝㑹之便故九州之終皆言達河以紀其入帝都之道冀實帝都亦曰入河者</hi>
　<hi>為北境絶逺者言之以明海道亦可至也</hi>
濟河惟兗州<lb/>
　集傳兗州之域東南據濟西北距河<hi>鄭氏樵曰以地命州如兗州者</hi>
　<hi>當時所命之名後世安知其在南在北故以濟水河水之閒為兗州也</hi>濟河見導水蘇<lb/>
　氏曰河濟之間相去不逺兗州之境東南跨濟非止<lb/>
　於濟也愚謂河昔北流兗州之境北盡碣石河右之<lb/>
　地後碣石之地淪入于海河益徙而南濟河之閒始相<lb/>
<pb n="18a"/>
　去不逺蘇氏之説未必然也<hi>地理今釋兗州今山東之東昌府及兗州府曹</hi>
　<hi>州陽榖壽張鄆城三縣濟南青州二府西北境直隷之大名府及真定河間二府東南境河南之衛輝府</hi>
　<hi>胙城縣也</hi>○林氏曰濟古文作泲説文注云此兗州之濟<lb/>
　也其從水從齊者説文注云出常山房子縣<hi>皇與表房子縣</hi>
　<hi>今趙州臨城縣属真定府</hi>贊皇山則此二字音同義異當以古文為<lb/>
　正<hi>茅氏瑞徵曰泲即沇水其從水從齊者非四瀆之水然水經注云二濟同名則泲之訛為濟舊矣</hi>
　集説<hi>孔氏穎達曰此下八州𤼵首言山川者皆謂境界所及也○林氏之竒曰以髙山大川定逐州</hi>
　<hi>疆界序所謂别九州篇首所謂奠山川也九州命名之意盖出於一時之偶然不可必求其義也○朱子</hi>
<pb n="18b"/>
　<hi>曰河患惟兗為甚兗州是河曲處其曲處兩岸無山皆是平地所以潰決常必在此故禹自其决處導之</hi>
　<hi>用工尤難○熊氏禾曰兗州當河之下流西距河東距濟北濵海南接徐豫之境</hi>
九河既道<lb/>
　集傳九河爾雅一曰徒駭二曰太史三曰馬頰四曰<lb/>
　覆鬴五曰胡蘇六曰簡潔七曰鈎盤八曰鬲津其一<lb/>
　則河之經流也先儒不知河之經流遂分簡潔為二<lb/>
　既道者既順其道也○案徒駭河地志云滹沱河寰<lb/>
　宇記云在滄州清池南<hi>皇輿表清池縣今滄州屬河間府</hi>許商云在<lb/>
<pb n="19a"/>
　平城馬頰河元和志在徳州安徳平原南東<hi>皇輿表安徳今</hi>
　<hi>陵縣平原今徳州平原縣竝屬濟南府</hi>寰宇記云在棣州滳河北<hi>皇輿表棣</hi>
　<hi>州滳河今商河縣屬濟南府</hi>輿地記云即篤馬河也覆鬴河通典<lb/>
　云在徳州安徳胡蘇河寰宇記云在滄之饒安無棣<lb/>
　臨津三縣<hi>皇輿表饒安今滄州無棣今慶雲縣臨津今南皮縣竝屬河間府</hi>許商云<lb/>
　在東光<hi>皇輿表東光今東光縣屬河間府</hi>簡潔河輿地記云在臨津<lb/>
　<hi>案孔穎達九河疏據爾雅郭璞注以簡潔為二河朱子孟子集注亦因之曰簡曰潔分舉犂然蔡傳則據</hi>
　<hi>曾旼之説合簡潔為一河其一則河之經流也林之竒嘗辨之以為九河勢均安得以一為經流八為支</hi>
<pb n="19b"/>
　<hi>派哉當從朱子孟子集注為正</hi>鈎盤河寰宇記云在樂陵東南<hi>皇輿表樂</hi>
　<hi>陵今武定州樂陵縣屬濟南府</hi>從徳州平昌來輿地記云在樂陵鬲<lb/>
　津河寰宇記云在樂陵東西北流入饒安許商云在<lb/>
　鬲縣輿地記云在無棣太史河不知所在自漢以來<lb/>
　講求九河者甚詳漢世近古止得其三唐人集累世<lb/>
　積傳之語遂得其六歐陽忞輿地記又得其一或新<lb/>
　河而載以舊名或一地而互為兩説要之皆似是而<lb/>
　非無所依據至其顯然謬誤者則班固以滹沱為徒<lb/>
<pb n="20a"/>
　駭而不知滹沱不與古河相渉樂史馬頰乃以漢篤<lb/>
　馬河當之鄭氏求之不得又以為九河齊桓塞其八<lb/>
　流以自廣夫曲防齊之所禁塞河宜非桓公之所為<lb/>
　也河水可塞而河道果能盡平乎皆無稽考之言也<lb/>
　惟程氏以為九河之地已淪于海引碣石為九河之<lb/>
　證以謂今滄州之地北與平州接境<hi>皇輿表平州今永平府</hi>相<lb/>
　去五百餘里禹之九河當在其地後為海水淪没故<lb/>
　其跡不存方九河未没於海之時從今海岸東北更<lb/>
<pb n="20b"/>
　五百里平地河播為九在此五百里中又上文言夾<lb/>
　右碣石則九河入海之處有碣石在其西北岸九河<lb/>
　水道變遷難於推考而碣石通趾頂皆石不應仆没<lb/>
　今兗冀之地既無此石而平州正南有山而名碣石<lb/>
　者尚在海中去岸五百餘里卓立可見則是古河自<lb/>
　今以為海處向北斜行始分為九其河道已淪入於<lb/>
　海明矣漢王横言昔天常連雨東北風海水溢西南<lb/>
　出浸數百里九河之地已為海水所漸酈道元亦謂<lb/>
<pb n="21a"/>
　九河碣石苞淪於海後世儒者知求九河於平地而<lb/>
　不知求碣石有無以為之証故前後異説竟無歸宿<lb/>
　盖非九河之地而强鑿求之宜其支離而不能得也<lb/>
　<hi>地理今釋案孔穎達九河疏徒駭在成平胡蘇在東光鬲津在鬲縣此祖漢許商徒駭最北鬲津最南之</hi>
　<hi>言也其餘六者復據爾雅九河之次謂太史馬頰覆釡在東光之北成平之南簡潔鈎盤在東光之南鬲</hi>
　<hi>縣之北蔡傳以太史河不知所在又合簡潔為一與孔疏異今考直隷河間府滄州自唐迄元滄州治清</hi>
　<hi>池縣之西交河縣漢成平縣之東北六十里有徒駭河漢書地理志所謂滹沱河民曰徒駭河是也山東</hi>
　<hi>濟南府平原縣北有篤馬河東北經陵縣徳平商河隋唐為滳河縣樂陵諸縣界其流或斷或續相傳即</hi>
<pb n="21b"/>
　<hi>馬頰河也濟南府徳州有覆釜河東北至海豐縣入海河間府東光縣東南有胡蘇河東經寧津縣唐臨</hi>
　<hi>津縣滄州漢鳳安縣在州東南慶雲縣隋唐為無非縣界至海豐縣入海河間府南皮縣城外有簡河絜</hi>
　<hi>河二河相去最近濟南府樂陵縣東南有鈎盤河自平原徳平二縣界流入至海豐縣東入海徳州西南</hi>
　<hi>有鬲津河東經呉橋寧津徳平樂陵慶雲諸縣界至海豐縣大沽口入海其太史河據齊乗在清滄二州</hi>
　<hi>之間明一統志亦云在南皮縣北今其地雖無顯跡然以孔疏參之明一統志亦非無據盖九河故道自</hi>
　<hi>春秋時已湮廢遷徙漢唐以來諸儒訪求古跡就所見之斷港絶潢指為某河某河似乎是非不可知然</hi>
　<hi>河自大陸以北順勢下趨禹時九河自當在徳州以上河間數百里之地考之于古驗之于今是亦可信</hi>
　<hi>也已</hi>
<pb n="22a"/>
　集説<hi>孔氏安國曰河水分為九道在此州界平原以北是○呂氏祖謙曰禹不惜數百里地疏為九</hi>
　<hi>河以分其勢善治水者不與水爭地也○余氏闕曰多其委使河之大有所㵼而其力有所分此禹治河</hi>
　<hi>之道也自周定王時河始南徙訖於漢而禹之故道失矣故西京時受患特甚自瓠子再決流為屯氏諸</hi>
　<hi>河其後河入千乗而徳棣之河又播為八漢人指以為太史馬頰者偶合於禹迹故迄東都至唐河不為</hi>
　<hi>害者千數百年至宋而河又南決乃由彭城合汴泗東南以入淮</hi>
雷夏既澤<lb/>
　集傳澤者水之鍾也<hi>爾雅釋名曰下而有水曰澤言潤澤也○風俗通曰水草交厝</hi>
　<hi>名之為澤</hi>雷夏地志在濟隂郡城陽縣西北今濮州雷澤<lb/>
<pb n="22b"/>
　縣西北也<hi>皇輿表雷澤縣今東昌府濮州地理今釋雷夏今山東東昌府濮州東南有雷澤接</hi>
　<hi>曹州界水經注云雷澤在大成陽故城西北十餘里其陂東西二十餘里南北十五里即舜所漁也</hi>山<lb/>
　海經云澤中有雷神龍身而人頰鼓其腹則雷然則<lb/>
　本夏澤也因其神名之曰雷夏也洪水横流而入于<lb/>
　澤澤不能受則亦氾濫奔潰故水治而後雷夏為澤<lb/>
　集説<hi>孔氏穎達曰洪水之時髙原亦水澤不為澤雷夏既澤髙地水盡此復為澤也</hi>
灉沮㑹同<lb/>
　集傳灉沮二水名灉水曾氏曰爾雅水自河出為灉<lb/>
<pb n="23a"/>
　許愼云河灉水在宋又曰汳水受陳留浚儀隂溝至<lb/>
　蒙為灉水東入于泗水經汳水出隂溝東至蒙為狙<lb/>
　獾<hi>案水經汳水至梁郡蒙縣為濉水又獲水出汳水於梁郡蒙縣北無狙獾字當是濉獲二字之訛</hi>
　則灉水即汳水也灉之下流入于睢水沮水地志睢<lb/>
　水出沛國芒縣<hi>皇輿表漢沛國芒縣今歸徳府永城縣</hi>睢水其沮水歟<lb/>
　晁氏曰爾雅云自河出為灉濟出為濋求之於韻沮<lb/>
　有楚音二水河濟之别也二説未詳孰是<hi>地理今釋案元和志</hi>
　<hi>灉水沮水俱出濮州雷澤縣西北平地去縣四十里九域志濮州有沮溝即禹貢灉沮㑹同是也宋時河</hi>
<pb n="23b"/>
　<hi>決曹濮間灉沮之源適當其衝久而泥滓塡淤二水遂涸蔡傳乃欲以汳睢當之非是韓汝節云汳睢在</hi>
　<hi>豫徐之境無豫于兗州而兗州自有灉沮也</hi>㑹者水之合也同者合而一<lb/>
　也<lb/>
　集説<hi>王氏炎曰九域志濮州有沮溝即禹貢灉沮㑹同者下流相合接山東諸水盈涸不常○茅氏</hi>
　<hi>瑞徵曰河濟為兗州二大水灉沮其支流也二水竝治而兗境無復水患矣</hi>
桑土既蠶是降丘宅土<lb/>
　集傳桑土宜桑之土既蠶者可以蠶桑也蠶性惡濕<lb/>
　故水退而後可蠶然九州皆賴其利而獨於兗言之<lb/>
<pb n="24a"/>
　者兗地宜桑後世之濮上桑閒猶可驗也<hi>鄭氏康成曰今濮水</hi>
　<hi>之上地有桑閒者僖三十一年衛遷于帝邱杜預云今東郡濮陽縣也濮陽在濮水之北是有桑土矣</hi>
　地高曰邱<hi>爾雅釋邱曰非人為之邱孫炎曰地性自然也○廣雅曰小陵曰邱</hi>兗地多<lb/>
　在卑下水害尤甚民皆依邱陵以居至是始得下居<lb/>
　平地也<lb/>
　集説<hi>孔氏頴達曰降丘宅土與既蠶連文知下邱居平土就桑蠶也計下邱居土諸處皆然獨於此</hi>
　<hi>州言之者鄭𤣥云此州寡於山而夾川両大流之閒遭洪水其民尤困水害既除於是下邱居土以其免</hi>
　<hi>於厄尤喜故記之○王氏綱振曰兗州水治後歴數其土可桑可蠶可宅可作備言民生衣食居止之利</hi>
<pb n="24b"/>
厥土黑墳厥草惟繇厥木惟條<lb/>
　集傳墳土脈墳起也如左氏所謂祭之地地墳是也<lb/>
　繇茂條長也<hi>孔氏頴逹曰繇是茂之貎條是長之體言草茂而木長也</hi>○林氏曰<lb/>
　九州之勢西北多山東南多水多山則草木為宜不<lb/>
　待書也兗徐揚三州最居東南下流其地卑濕沮洳<lb/>
　洪水為患草木不得其生至是或繇或條或夭或喬<lb/>
　而或漸包故於三州特言之以見水土平草木亦得<lb/>
　遂其性也<lb/>
<pb n="25a"/>
　集説<hi>陳氏大猷曰兗徐揚居河濟江淮下流水未平則為下濕於草木非宜水既平則為沃衍於草</hi>
　<hi>木尤宜故以三州言草木</hi>
厥田惟中下厥賦貞作十有三載乃同<lb/>
　集傳田第六等賦第九等貞正也兗賦最薄言君天<lb/>
　下者以薄賦為正也作十有三載乃同者<hi>孔氏穎逹曰作者役</hi>
　<hi>功作務</hi>兗當河下流之衝水激而湍悍地平而土疎被<lb/>
　害尤劇今水患雖平而卑濕沮洳未必盡去土曠人<lb/>
　稀生理鮮少必作治十有三載然後賦法同於他州<lb/>
<pb n="25b"/>
　此為田賦而言故其文屬於厥賦之下先儒以為禹<lb/>
　治水所歴之年且謂此州治水最在後畢州為第九<lb/>
　成功因以上文厥賦貞者謂賦亦第九與州正為相<lb/>
　當殊無意義其説非是<lb/>
　集説<hi>王氏炎曰水患未盡去則賦難定其等故十三載姑較所収而定其賦之下下州界既狹又冇</hi>
　<hi>浸灌之患賦所以最少○王氏充耘曰天道變於上地力復於下然後使供輸比同於他州盖因其受患</hi>
　<hi>之深所以優恤之至○陳氏雅言曰地利之羙有未闢故田稍髙而賦為至下人工之修冇未齊故賦既</hi>
　<hi>薄而其入尤後○王氏樵曰史臣叙兗之成功其文異於他州者有二記桑土一也記賦貞十三載乃同</hi>
<pb n="26a"/>
　<hi>二也皆以河患故也</hi>
厥貢漆絲厥篚織文<lb/>
　集傳貢者下獻其土所有於上也<hi>周禮太宰以九貢致邦國之用○朱</hi>
　<hi>子曰貢者諸侯貢天子故畿外八州皆有貢</hi>兗地宜漆宜桑故貢漆絲也<lb/>
　<hi>周禮典絲掌絲入而辨其物○孔氏頴達曰任土作貢此州貢漆知地宜漆林也周禮載師云漆林之征</hi>
　篚竹噐筐屬也古者幣帛之屬則盛之以筐篚而貢<lb/>
　焉經曰篚厥𤣥黄是也織文者織而有文錦綺之屬<lb/>
　也<hi>顔氏師古曰錦織綵為文也○孔氏穎達曰綺是織繒之有文者是綾錦之别名故云錦綺之屬</hi>
<pb n="26b"/>
　以非一色故以織文總之林氏曰有貢又有篚者所<lb/>
　貢之物入於篚也<lb/>
　集説<hi>孔氏穎達曰鄭𤣥云貢者百功之府受而藏之其實於篚者入于女功故以貢篚别之篚之所</hi>
　<hi>盛皆供衣服之用諸州無厥篚者無入篚之物故不貢也○林氏之竒曰八州之貢揚荆最多兗雍最寡</hi>
　<hi>各因其地之所有而不强之以所無也雖有多寡然皆以其所入準其髙下以充每嵗之常貢是以有多</hi>
　<hi>寡而無輕重○呂氏祖謙曰八州之貢皆服食噐用之物所謂惟正之供也</hi>
浮于濟漯達于河<lb/>
　集傳舟行水曰浮漯者河之枝流也兗之貢賦浮濟<lb/>
<pb n="27a"/>
　浮漯以達于河也<hi>孔氏安國曰因水入水曰達○孔氏穎達曰謂不湏舍舟而陸行水</hi>
　<hi>路相通得乗舟徑達也</hi>帝都冀州三靣距河達河則達帝都矣<lb/>
　又案地志曰漯水出東郡東武陽至千乗<hi>皇輿表東武陽今濮</hi>
　<hi>州朝城縣属東昌府千乗今青州府樂安縣</hi>入海<hi>漢書地理志過郡三行千二十里</hi>程氏<lb/>
　以為此乃漢河與漯殊異然亦不能明言漯河所在<lb/>
　未詳其地也<hi>地理今釋漯今山東東昌府朝城縣南有漯河陂廣十餘里又青州府高苑縣</hi>
　<hi>北有漯河濟南府禹城縣西二里有漯河一名源河俗乂名土河東北入臨邑縣界案朝城漢之東武陽</hi>
　<hi>縣高苑漢之千乘縣禹城漢之高唐縣也蓋漯水本出高唐至千乘入海自禹導河至大伾始分河之一</hi>
<pb n="27b"/>
　<hi>支史記禹厮二栗以引其河注其一則漯川東北流首經東武陽至高唐合漯水自合漯水則高唐以南</hi>
　<hi>武陽以北之河皆彼以漯名矣故漢志于平原郡高唐注則云漯水所出于東郡東武陽則云禹治漯水</hi>
　<hi>東北至千乘入海疏解漯水源流固自瞭然蔡傳未究斯㫖又誤解程大昌此河乃漢河元非禹河之語</hi>
　<hi>竟不知漯水所在善乎陳師凱書傳旁通曰程氏之意非指漯為漢河蓋言漯入河處所受河水乃漢以</hi>
　<hi>後所徙頓邱之河非禹時澶相以北之河其漯水仍以東武陽為是也</hi>
　集説<hi>程氏大昌曰禹貢古河其分派旁出者凡二在南為濟少北為漯二水雖分枝於河而皆不得</hi>
　<hi>名河周定王時河徙故瀆則已與禹貢異漢元光河又改向頓邱東南流入渤海則漢河全非禹河故迹</hi>
　<hi>矣司馬遷班固雖能言禹河之在降水大陸者别為一枝而乂雜取漢世新河亦附之禹其曰禹釃為二</hi>
<pb n="28a"/>
　<hi>渠者是也孟康順承遷固此語以漢河為漯川然漯在禹時未嘗得附名於河也</hi>
海岱惟青州<lb/>
　集傳青州之域東北至海西南距岱岱泰山也在今<lb/>
　襲慶府奉符縣西北三十里<hi>皇輿表襲慶府今兗州府奉符縣今濟南府泰</hi>
　<hi>安州地理今釋青州今山東之登州萊州二府青州府益都臨淄昌樂安邱夀光臨朐六縣及諸城高苑</hi>
　<hi>博興樂安四縣南境濟南府肥城長清歴城章邱鄒平長山新城淄川八縣及泰安州萊蕪縣北境兗州</hi>
　<hi>府東阿平隂二縣北境其東北跨海為  盛京之奉天府訖于朝鮮國也</hi>
　集説<hi>孔氏穎達曰東萊東境之縣入海曲之閒青州之境非至海畔而已堯時青州當越海而有遼</hi>
<pb n="28b"/>
　<hi>東也舜為十二州分青州為營州營州即遼東也○杜氏佑曰青州之界從岱山東歴密州東北歴海曲</hi>
　<hi>萊州越海分遼東樂浪三韓之地西扺遼水也○金氏履祥曰青州於中國為正東故名從東方之色</hi>
嵎夷既略<lb/>
　集傳嵎夷薛氏曰今登州之地略經略為之封畛也<lb/>
　<hi>楊氏愼曰昭七年左傳經略注聚土為封曰略經謂廵行略謂邊界</hi>即堯典之嵎夷<hi>于氏</hi>
　<hi>欽曰寜海州為禹貢嵎夷</hi>
　集説<hi>鄭氏曉曰嵎夷東表之地可以興樹藝而為之封也可以立溝塗而為之畛也青州之土平矣</hi>
　<hi>○焦氏竑曰經界東方盡嵎夷之地舉逺以見近也</hi>
<pb n="29a"/>
濰淄其道<lb/>
　集傳濰淄二水名濰水地志云出琅琊郡箕縣今密<lb/>
　州莒縣<hi>皇輿表密州莒縣今青州府莒州</hi>東北濰山也北至都昌入<lb/>
　海今濰州昌邑也<hi>皇輿表濰州今濰縣屬萊州府地理今釋濰水出今山東青州府莒</hi>
　<hi>州西北九十里箕屋山即濰山也土人名為淮河東流逕諸城縣西折而北至萊州府昌邑縣東北五十</hi>
　<hi>里入海</hi>淄水地志云出泰山郡萊蕪縣原山今淄州淄<lb/>
　川縣<hi>皇輿表淄川縣今屬濟南府</hi>東南七十里原山也東至博昌<lb/>
　縣入濟今青州壽光縣也<hi>地理今釋淄水出今青州府益都縣西南顔神鎮東</hi>
<pb n="29b"/>
　<hi>南二十五里岳陽山即原山也其山接濟南府章邱淄川萊蕪三縣淄水出于山之東谷東北流至青州</hi>
　<hi>府壽光縣北由清水泊入海禹時淄水入海不入濟水經注叙述甚明史記河渠書亦云禹治水之後于</hi>
　<hi>齊則通菑濟之閒是二水不通可知蔡氏因漢書淄水入泲一語云淄水東入濟非是</hi>其道者<lb/>
　水循其道也上文言既道者禹為之道也此言其道<lb/>
　者氾濫既去水得其故道也林氏曰河濟下流兗受<lb/>
　之淮下流徐受之江漢下流揚受之青雖近海然不<lb/>
　當衆流之衝但濰淄二水順其故道則其功畢矣比<lb/>
　之他州用力最省者也<lb/>
<pb n="30a"/>
　集説<hi>王氏綱振曰青州是濟水㑹汶入海處則濟汶皆宜入紀但因汶入海近不為青害而濟之治</hi>
　<hi>又詳見於豫兗二州故本州但紀濰淄治正如江漢皆揚州入海亦因江入海不為揚害而其治亦詳見</hi>
　<hi>於荆梁二州故本州但紀彭蠡震澤治同一例</hi>
厥土白墳海濱廣斥<lb/>
　集傳濱涯也海涯之地廣漠而斥鹵<hi>孔氏穎達曰言水害除復舊性</hi>
　<hi>也</hi>許慎曰東方謂之斥西方謂之鹵斥鹵鹹地可煑<lb/>
　為鹽者也<hi>金氏履祥曰斥鹵可煑為鹽故齊有魚鹽之利今登州千里長沙是其地</hi>
　集説<hi>林氏之竒曰此州土有二種平地之土色白而性墳海濱之土彌望皆斥鹵○鄭氏曉曰上辨</hi>
<pb n="30b"/>
　<hi>一州之土下辨一方之土○茅氏瑞徵曰州境邊海者三而青土獨别舉海濱以鹽利蚤開故特摽土産</hi>
　<hi>為貢鹽志其始也</hi>
厥田惟上下厥賦中上<lb/>
　集傳田第三賦第四也<lb/>
　集説<hi>金氏履祥曰九州雍田第一青徐即次之後世所謂秦得百二齊得十二亦言其地利之饒非</hi>
　<hi>獨形勢也○鄭氏曉曰田有定則賦有定等也</hi>
厥貢鹽絺海物惟錯岱畎絲枲鉛松怪石萊夷作牧厥<lb/>
篚檿絲<lb/>
<pb n="31a"/>
　集傳鹽斥地所出絺細葛也錯雜也海物非一種故<lb/>
　曰錯林氏曰既總謂之海物則固非一物矣此與揚<lb/>
　州齒革羽毛惟木文勢正同錯盖别為一物如錫貢<lb/>
　磬錯之錯理或然也畎谷也岱山之谷也枲麻也怪<lb/>
　石怪異之石也<hi>陸氏徳明曰怪石碔砆之屬</hi>林氏曰怪石之貢誠<lb/>
　為可疑意其必湏以為噐用之飾而有不可闕者非<lb/>
　特貢其怪異之石以為玩好也<hi>孔氏頴達曰岱山之谷有此五物美於他</hi>
　<hi>方所有故貢之也</hi>萊夷顔師古曰萊山之夷齊有萊侯萊人<lb/>
<pb n="31b"/>
　即今萊州之地<hi>司馬氏貞曰宣七年左傳齊侯伐萊服䖍以為東萊黄縣是今案地理志</hi>
　<hi>黄縣有萊山恐即此地之夷地理今釋案蔡傳以萊夷為今萊州之地然元和志云故黄城在登州黄縣</hi>
　<hi>東南二十五里古萊子國宣七年春秋傳曰齊侯伐不萊杜注今東萊黄縣是今之登州府亦禹貢萊夷地</hi>
　<hi>獨萊州府矣</hi>作牧者言可牧放夷人以畜牧為生也檿山<lb/>
　桑也山桑之絲其韌中琴瑟之絃蘇氏曰惟東萊為<lb/>
　有此絲以之為繒其堅韌異常萊人謂之山繭<lb/>
　集説<hi>林氏之竒曰凡貢不言所出以一州所出皆可貢也言所出者以此地所出為良也○朱子曰</hi>
　<hi>萊夷及揚之島夷閒於貢篚之閒時貢土物以見來王之意</hi>
<pb n="32a"/>
浮于汶達于濟<lb/>
　集傳汶水出泰山郡萊蕪縣原山今襲慶府萊蕪縣<lb/>
　也<hi>皇輿表襲慶府萊蕪縣今泰安州萊蕪縣屬濟南府</hi>西南入濟在今鄆州中<lb/>
　都縣也<hi>皇輿表鄆州中都縣今東平州汶上縣屬兗州府地理今釋汶水出今山東濟南府萊蕪</hi>
　<hi>縣其源非一合流于泰安州之静安鎮謂之大汶又有小汶出新泰縣宫山之下至徂徠山南入大汶水</hi>
　<hi>經注有牟汶北汶柴汶元和志又有嬴汶禹貢錐指云汶水有五北汶嬴汶柴汶牟汶其一則經流也嬴</hi>
　<hi>汶在今萊蕪縣南三十里源出新泰縣宮山之隂流合牟汶牟汶在萊蕪縣南門外西流至泰安州東入</hi>
　<hi>汶北汶即泮水源出泰山分水嶺泰安州志謂之塹汶柴汶在泰安州東三十五里俗名司馬河又有水</hi>
<pb n="32b"/>
　<hi>出萊蕪縣寨子村流合牟汶者近志指為浯汶據漢志瑯邪靈門縣有高泵山浯水所出東北入濰説文</hi>
　<hi>云水出靈門山世謂之浯汶在今莒州界與業蕪無涉志誤汶水舊由安民亭合濟水東北入海自明永</hi>
　<hi>樂九年于東平州東六十里築戴村壩盡遏汶水出南旺南北分流南流達于濟寜州㑹沂泗諸水入淮</hi>
　<hi>者十之四北流達于臨清州㑹漳衛諸水入海者十之六矣</hi>盖淄水出萊蕪原山<lb/>
　之隂東北而入海汶水出萊蕪原山之陽西南而入<lb/>
　濟不言逹河者因於兗也<lb/>
　集説<hi>桑氏欽曰汶水出原山西南過嬴縣南又東南過奉高縣北又西南過壽張縣北又西南至安</hi>
　<hi>民亭入于濟○程氏大昌曰青之浮汶入濟盖期至河而非以至濟也經書青貢止曰逹濟而不竟之於</hi>
<pb n="33a"/>
　<hi>河者達濟則河自可達不待復書也○于氏欽口入濟之汶見禹貢論語之汶上書傳謂之北汶即今大</hi>
　<hi>清河入濰之汶見漢書入沂之汶見水經齊有三汶清河為大○焦氏竑曰西南入濟汶之水道浮汶達</hi>
　<hi>濟青之貢道今之汶則南北分流為轉漕之要道矣○胡氏瓚曰自河南徙而濟水中枯止汶水北流今</hi>
　<hi>遏之南接淮泗北通漳衛以濟漕所謂㑹通河也張秋北有鹽河通㑹城是浮汶之故道</hi>
海岱及淮惟徐州<lb/>
　集傳徐州之域東至海南至淮北至岱而西不言濟<lb/>
　者岱之陽濟東為徐岱之北濟東為青言濟不足以<lb/>
　辨故略之也爾雅濟東曰徐州者商無青并青於徐<lb/>
<pb n="33b"/>
　也周禮正東曰青州者周無徐并徐於青也<hi>杜氏佑曰今分</hi>
　<hi>入兗州之域</hi>林氏曰一州之境必有四至七州皆止二至<lb/>
　盖以鄰州互見至此州獨載其三邊者止言海岱則<lb/>
　嫌於青止言淮海則嫌於揚故必曰海岱及淮而後<lb/>
　徐州之疆境始别也<hi>地理今釋徐州今江南之徐州及鳯陽府懷逺五河虹靈璧四</hi>
　<hi>縣泗宿二州淮安府桃源清河安東宿遷睢寜贛榆六縣邳海二州山東之兗州府滋陽曲阜寜陽泗水</hi>
　<hi>金郷魚臺嘉祥鉅野汶上郯城鄒滕嶧費十四縣及平隂縣南境濟寜東平沂三州濟南府新泰縣及萊</hi>
　<hi>蕪縣泰安州南境青州府莒州蒙隂沂水日照三縣及諸城縣南境也</hi>
<pb n="34a"/>
　集説<hi>鄭氏康成曰成王封周公元子伯禽於魯其封域在禹貢徐州大野蒙羽之野又武王以陶唐</hi>
　<hi>氏火正閼伯之虚封微子啓宋公為商後其封域在徐州泗濱西及豫州盟豬之野○熊氏禾曰徐州沂</hi>
　<hi>泗諸水在其前冀東與兗豫之地皆可接引而在懷抱拱揖之内亦東方一形勝也</hi>
淮沂其乂<lb/>
　集傳淮沂二水名淮見導水曾氏曰淮之源出于豫<lb/>
　之境至揚徐之閒始大其氾濫為患尤在於徐故淮<lb/>
　之治於徐言之也沂水地志云出泰山郡盖縣艾山<lb/>
　<hi>寰宇記曰艾山一名臨樂</hi>今沂州沂水縣也<hi>皇輿表沂州今屬兗州府沂水縣今屬青</hi>
<pb n="34b"/>
　<hi>州府</hi>南至于下邳西南而入于泗<hi>孔氏頴達曰地志云過郡五行六百里○</hi>
　<hi>金氏履祥曰此禹貢之沂地理今釋沂水出今山東青州府沂水縣西北一百七十里雕崖山鄭康成云</hi>
　<hi>沂水出沂山或云臨樂山酈道元云沂水出艾山禹貢錐指謂雕崖臨樂艾山皆沂山支阜之異名也接</hi>
　<hi>蒙隂縣界南流至江南淮安府宿遷縣北匯為駱馬湖又南入運河</hi>曾氏曰徐州水以<lb/>
　沂名者非一酈道元謂水出尼邱山西北徑魯之雩<lb/>
　門亦謂之沂水<hi>金氏履祥曰此曽㸃浴沂之沂</hi>水出太公武陽之冠<lb/>
　石山<hi>皇輿表武陽今費縣屬兗州府</hi>亦謂之沂水<hi>許氏慎曰沂水出東海費縣東西入</hi>
　<hi>泗俗謂為小沂水</hi>而沂水之大則出於泰山也又案徐之水<lb/>
<pb n="35a"/>
　有泗有汶有汴有漷而獨以淮沂言者周職方氏青<lb/>
　州其川淮泗其浸沂沭周無徐州兼之於青周之青<lb/>
　即禹之徐則徐之川莫大於淮淮乂則自泗而下凡<lb/>
　為川者可知矣徐之浸莫大於沂沂乂則自沭而下<lb/>
　凡為浸者可知矣<hi>鄭氏曉曰泉源注於海曰川可為陂障以灌溉者曰浸</hi>
　集説<hi>孔氏頴達曰淮出桐栢山𤼵源逺矣於此州言之者淮水至此而大為害尤甚喜得其治故於</hi>
　<hi>此記之</hi>
蒙羽其藝<lb/>
<pb n="35b"/>
　集傳蒙羽二山名蒙山<hi>林氏之竒曰即語東蒙詩奄有龜蒙</hi>地志在泰<lb/>
　山郡蒙隂縣西南今沂州費縣也<hi>地理今釋蒙山在今山東青州府蒙</hi>
　<hi>隂縣南八里西南接兗州府費縣界延袤一百餘里</hi>羽山地志在東海郡祝其<lb/>
　縣南今海州朐山縣也<hi>皇輿表朐山縣今海州屬淮安府</hi>藝者言可<lb/>
　種藝也<hi>孔氏穎達曰詩云藝之荏菽故藝為種也○茅氏瑞徵曰其藝與既藝亦别既藝言已開</hi>
　<hi>墾其藝則可施功種藝也</hi>
　集説<hi>王氏炎曰先淮後沂先大而後小也先蒙後羽先高而後下也淮沂乂而後蒙羽可藝事之相</hi>
　<hi>因也○焦氏竑曰蒙山與龜山相連延袤八十餘里蒙山之陽為費縣隂為蒙隂縣羽山在今淮安府贛</hi>
<pb n="36a"/>
　<hi>榆縣西北八十里即舜殛鯀處然登州府又有羽山在府治東南三十里亦以為舜殛鯀處○茅氏瑞徵</hi>
　<hi>曰經云徐田上中齊乘稱沂州東南芙蓉山下有湖溉田千頃香粳鍾畝古稱琅琊之稻元和志承縣界</hi>
　<hi>有陂十三所今沂嶧二州仰泇承二水漑田青徐水利莫與為匹皆十三陂之遺跡則蒙羽為沃壤可知</hi>
大野既豬<lb/>
　集傳大野澤名地志在山陽郡鉅野縣北今濟州鉅<lb/>
　野縣也<hi>皇輿表鉅野縣今屬兗州府</hi>鉅即大也水蓄而復流者謂<lb/>
　之豬<hi>孔氏頴達曰豬停水處也往前漫溢今得豬水為澤也</hi>案水經濟水至乗<lb/>
　氏縣分為二南為菏北為濟酈道元謂一水東南流<lb/>
<pb n="36b"/>
　一水東北流入鉅野澤則大野為濟之所絶其所聚<lb/>
　也大矣何承天曰鉅野廣大南導洙泗北連清濟徐<lb/>
　之有濟於是乎見又鄆州中都西南亦有大野陂或<lb/>
　皆大野之地也<hi>地理今釋元和志云大野澤一名鉅野在鄆州鉅野縣今屬山東兗州府</hi>
　<hi>東五里南北三百里東西百餘里禹貢錐指云鉅野屢遭河患自漢以來衝決填淤凡四五度高下易形</hi>
　<hi>乆已非禹迹之舊逮元至正四年河又決入此地及河南徙澤遂涸為平陸而畔岸不可復識矣</hi>
　集説<hi>會氏旼曰職方河東曰兗州其澤藪曰大野濟水之所絶禹時蓋在徐之西兗之東也周無徐</hi>
　<hi>故專屬兗○王氏樵曰或云鄆州中都西南有大野陂鄆州今東平州即古東原而中都則汶上縣也今</hi>
<pb n="37a"/>
　<hi>南旺湖實在汶上西南縈廻百五十餘里漕河貫乎其中西湖廣衍倍於東湖東湖北接馬踏伍莊坡湖</hi>
　<hi>以及安山南接蜀山焉場坡湖以及昭陽諸湖連亘數百里而東原徐鄆諸邑又悉環列左右與古經志</hi>
　<hi>合是南旺湖即古大野無疑</hi>
東原厎平<lb/>
　集傳東原漢之東平國今之鄆州也晁氏曰東平自<lb/>
　古多水患數徙其城咸平中又徙城於東南則其下<lb/>
　濕可知厎平者水患已去而厎於平也後人以其地<lb/>
　之平故謂之東平又案東原在徐之西北而謂之東<lb/>
<pb n="37b"/>
　者以在濟東故也東平國在景帝亦謂濟東國云益<lb/>
　知大野東原所以志濟也<hi>地理今釋東原今山東兗州府東平州及濟南府泰</hi>
　<hi>安州之西南境也</hi>
　集説<hi>曾氏旼曰淮沂水之流者大野水之止者蒙羽地之高者東原地之平者無不治也○王氏炎</hi>
　<hi>曰大野豬而後東原平亦事之相因也</hi>
厥土赤埴墳草木漸包<lb/>
　集傳土黏曰埴埴腻也黏泥如脂之腻也周有摶埴<lb/>
　之工<hi>孔氏穎達曰考工記用上為瓦謂之摶埴之工是埴為黏土</hi>老氏言埏埴以<lb/>
<pb n="38a"/>
　為噐惟土性黏腻細密故可摶可埏也漸進長也如<lb/>
　易所謂木漸言其日進於茂而不已也包叢生也如<lb/>
　詩之所謂如竹包矣言其叢生而稹也<hi>孔氏穎達曰釋言云苞稹</hi>
　<hi>也孫炎曰物叢生曰苞齊人名曰稹郭璞曰今人呼叢緻者為稹漸包謂長進叢生言其美也</hi>
　集説<hi>林氏之竒曰徐受淮之下流其地墊溺已甚草木不得遂茂乆矣今洪水既平乃至進長叢生</hi>
　<hi>故可書也○王氏樵曰埴土性之美者也而又墳起最宜於生物故草木漸包</hi>
厥田惟上中厥賦中中<lb/>
　集傳田第二等賦第五等也<lb/>
<pb n="38b"/>
　集説<hi>胡氏瓚曰土禀冲和之氣故壤為上太燥者不凝故墳次之墳膏起也青在壤上者以有斥南</hi>
　<hi>之利豫壤同而先冀者或田賦遞為上下也色性相參而三壤則矣○茅氏瑞徵曰徐州土美故田第二</hi>
　<hi>凡賦卑於田者以壤地狹或人工未修也</hi>
厥貢惟土五色羽畎夏翟嶧陽孤桐泗濱浮磬淮夷蠙<lb/>
珠暨魚厥篚𤣥纖縞<lb/>
　集傳徐州之土雖赤而五色之土亦閒有之故制以<lb/>
　為貢<hi>水經注姑幕縣有五色土王者封建諸侯隨方受之○元和志徐州彭城郡開元貢五色土各</hi>
　<hi>一斗○寰宇記出彭城縣北三十五里之赭土山</hi>周書作雒曰諸侯受命于<lb/>
<pb n="39a"/>
　周乃建大社于國中其壝東青土南赤土西白土北<lb/>
　驪土中央舋以黄土將建諸侯鑿取其方面之土苞<lb/>
　以黄土<hi>孔氏頴達曰四方各依其方色皆以黄土覆之</hi>苴以白茅<hi>孔氏頴達曰易稱藉</hi>
　<hi>用白茅茅色白而潔美</hi>以為土封故曰受削土于周室此貢土<lb/>
　五色意亦為是用也羽畎羽山之谷也夏翟<hi>孔氏頴達曰釋</hi>
　<hi>鳥云翟山雉此言夏翟共為雉名周禮立夏采之官取此名也</hi>雉具五色其羽中旌<lb/>
　旄者也<hi>孔氏頴達曰周禮司常曰全羽為旞析羽為旌用此羽為之故曰羽中旌旄</hi>染人<lb/>
　之職秋染夏<hi>周禮染人掌染絲帛凡染春㬥練夏纁𤣥秋染夏冬獻功</hi>鄭氏曰染<lb/>
<pb n="39b"/>
　夏者染五色也林氏曰古之車服噐用以雉為飾者<lb/>
　多不但旌旄也曾氏曰山雉具五色出于羽山之畎<lb/>
　則其名山以羽者以此歟嶧山名地志云東海郡下<lb/>
　邳縣西有葛嶧山古文以為嶧山<hi>焦氏竑曰在鄒縣者為鄒嶧在邳州</hi>
　<hi>者為葛嶧地理今釋嶧陽一名葛嶧山在今江南淮安府邳州西南俗名距山以與沂水相距也</hi>下<lb/>
　邳今淮陽軍下邳縣也<hi>皇輿表下邳縣今邳州屬淮安府</hi>陽者山南<lb/>
　也孤桐特生之桐<hi>管子曰五沃之土其木為桐</hi>其材中琴瑟<hi>應氏劭曰</hi>
　<hi>梧桐出嶧陽山採東南孫枝為琴聲甚清越</hi>詩曰梧桐生矣于彼朝陽盖<lb/>
<pb n="40a"/>
　草木之生以向日為貴也泗水名出魯國卞縣桃墟<lb/>
　西北陪尾山源有泉四四泉俱導因以為名西南過<lb/>
　彭城又東南過下邳入淮卞縣今襲慶府泗水縣也<lb/>
　<hi>皇輿表襲慶府泗水縣今兗州府泗水縣地理今釋泗水出今山東兗州府泗水縣東五十里陪尾山四</hi>
　<hi>源竝發故名西南流至兗州府城東金口壩分為二派一越壩西南流至濟寜州界為泗河又西南至魯</hi>
　<hi>橋入運河一從壩上西流至兗州府城西為府河又西南至濟寜州東合洸水又西南至天井牐入運河</hi>
　濱水旁也浮磬石露水濱若浮於水然<hi>孔氏安國曰泗水涯水中</hi>
　<hi>見石可以為磬</hi>或曰非也泗濱非必水中泗水之旁近浮者<lb/>
<pb n="40b"/>
　石浮生土中不根著者也今下邳有石磬山或以為<lb/>
　古取磬之地曾氏曰不謂之石者成磬而後貢也<hi>陳氏</hi>
　<hi>大猷曰石輕浮可為磬者成而貢之磬聲清越取輕浮者良</hi>淮夷淮之夷也<hi>地理今釋</hi>
　<hi>淮夷淮南北近海之夷民今江南淮安揚州二府近海之地皆是</hi>蠙蚌之别名也<hi>孔氏</hi>
　<hi>頴達曰此蠙出珠故以蠙為珠名</hi>暨及也珠為服飾魚用祭祀今濠<lb/>
　泗楚皆貢淮白魚亦古之遺制歟夏翟之出於羽畎<lb/>
　孤桐之生於嶧陽浮磬之出於泗濱珠魚之出於淮<lb/>
　夷各有所産之地非他處所有故詳其地而使貢也<lb/>
<pb n="41a"/>
　𤣥赤黑色幣也武成曰篚厥𤣥黄<hi>孔氏頴達曰篚之所盛例是衣服之</hi>
　<hi>用</hi>纖縞皆繒也<hi>爾雅縞皓也○孔氏安國曰纖細也</hi>禮曰及期而大祥<lb/>
　素縞麻衣中月而禫禫而纖記曰有虞氏縞衣而飬<lb/>
　老則知纖縞皆繒之名也曾氏曰𤣥赤而有黑色以<lb/>
　之為衮所以祭也以之為端所以齊也<hi>胡氏一桂曰端取其正謂</hi>
　<hi>士服衣袂二尺二寸屬幅廣袤等也</hi>以之為冠以為首服也黑經白緯<lb/>
　曰纖纖也縞也皆去凶即吉之所服也<lb/>
　集説<hi>茅氏瑞徵曰此州制貢大略竝供禮樂之用○顧氏霖調曰物取國之用不困天下以無故之</hi>
<pb n="41b"/>
　<hi>求地取物之良不強天下以難得之貨經國之義愛民之仁也</hi>
浮于淮泗逹于河<lb/>
　集傳許愼曰汳水受陳留浚儀隂溝<hi>皇輿表浚儀今祥符縣屬開封</hi>
　<hi>府</hi>至蒙為灉水東入于泗則淮泗之可以達于河者<lb/>
　以灉至于泗也許愼又曰泗受泲水東入淮盖泗水<lb/>
　至大野而合泲然則泗之上源自泲亦可以通河也<lb/>
　<hi>案史記河渠書叙禹功畢廼云自是之後滎陽下引河東南為鴻溝與濟汝淮泗㑹則汳水為鴻溝分流</hi>
　<hi>禹時所未有許慎所云乃漢周以後水道不可為禹時淮泗入河之証也蓋徐州貢道自淮入泗自泗入</hi>
<pb n="42a"/>
　<hi>泲入漯以達河當在菏澤以東若菏澤以西泲水屢見屢伏與河無相通之理泗水安能達于河耶蔡氏</hi>
　<hi>所謂泗之上源自濟可以通河者亦未明晰</hi>
淮海惟揚州<lb/>
　集傳揚州之域北至淮東南至于海<hi>爾雅曰江南曰揚州地理今釋</hi>
　<hi>揚州今江南之江寜揚州廬州安處池州太平寜國徽州鎭江常州蘓州松江十二府滁和廣徳三州鳯</hi>
　<hi>陽府鳯陽臨淮定遠霍邱盱眙天長六縣壽州淮安府山陽鹽城二縣河南之汝寜府光山固始二縣光</hi>
　<hi>州湖廣之黄州府羅田蘄水廣濟黄梅四縣蘄州廣東之潮州府及浙江江西福建皆是也</hi>
　集説<hi>熊氏禾曰揚州在地東南隅以地勢言山必起于西北澤必匯于東南經言淮海惟揚州北距</hi>
<pb n="42b"/>
　<hi>淮東南至海閩粤雖上古未通亦當在要荒之服禹㑹諸侯於塗山㑹稽又禹迹之所至矣西抵荆州之</hi>
　<hi>境淮之西當在桐栢荆州之界江之西當在衡漳之界其地乃淮東西江東西及兩浙之地</hi>
彭蠡既豬<lb/>
　集傳彭蠡地志在豫章郡彭澤縣東<hi>地理今釋彭蠡湖在今江西南</hi>
　<hi>昌府城東北一百五十里饒州府城西四十里南康府城東五里九江府城東南九十里上承章貢諸水</hi>
　<hi>與江水相吞吐周迴四百五十里亦曰鄱陽湖者以中有鄱陽山而名俗又稱在都昌縣者為東鄱湖在</hi>
　<hi>南昌縣者為西鄱湖</hi>合江西江東諸水跨豫章饒州南康軍三<lb/>
　州之地<hi>皇輿表豫章今南昌府饒州今饒州府南康軍今南康府</hi>所謂鄱陽湖者<lb/>
<pb n="43a"/>
　是也<hi>夏氏允彜曰彭蠡一名鄱陽湖以中有鄱陽山也</hi>詳見導水<lb/>
　集説<hi>鄭氏曉曰彭蠡澤之大者禹既疏導由是衆流之來有所鍾下流之去有所泄始得而豬也</hi>
陽鳥攸居<lb/>
　集傳陽鳥隨陽之鳥謂鴈也<hi>孔氏穎達曰日陽也此鳥南北與日進退故曰</hi>
　<hi>陽鳥</hi>今惟彭蠡洲渚之閒千百為羣記陽鳥所居猶夏<lb/>
　小正記鴈北鄉也<hi>楊氏慎曰小正於其來則曰鄉去則曰遰</hi>言澤水既豬<lb/>
　洲渚既平而禽鳥亦得其居止<hi>林氏之竒曰水退其地可居也</hi>而遂<lb/>
　其性也<lb/>
<pb n="43b"/>
　集説<hi>孔氏穎達曰鴻鴈九月而南正月而北左思蜀都賦所云木落南翔冰泮北徂是也○蘇氏軾</hi>
　<hi>曰陽烏避寒就暖彭蠡在彭澤西北北方之南南方之北也故陽鳥多留於此</hi>
三江既入<lb/>
　集傳庾仲初呉都賦注松江下七十里分流東北入<lb/>
　海者為婁江東南流者為東江併松江為三江其地<lb/>
　今亦名三江口呉越春秋所謂范蠡乗舟出三江之<lb/>
　口者是也○又案蘇氏謂岷山之江為中江嶓冢之<lb/>
　江為北江豫章之江為南江即導水所謂東為北江<lb/>
<pb n="44a"/>
　東為中江者既有中北二江則豫章之江為南江可<lb/>
　知今案此為三江若可依據然江漢㑹於漢陽合流<lb/>
　數百里至湖口而後與豫章江㑹又合流千餘里而<lb/>
　後入海不復可指為三矣蘇氏知其説不通遂有味<lb/>
　别之説禹之治水本為民去害豈如陸羽輩辨味烹<lb/>
　茶為口腹計耶亦可見其説之窮矣以其説易以惑<lb/>
　人故并及之或曰江漢之水揚州巨浸何以不書曰<lb/>
　禹貢書法費疏鑿者雖小必記無施勞者雖大亦略<lb/>
<pb n="44b"/>
　江漢荆州而下安於故道無俟濬治故在不書况朝<lb/>
　宗于海荆州固備言之是亦可以互見矣此正禹貢<lb/>
　之書法也<hi>地理今釋案三江孔安國班固鄭康成韋昭桑欽郭璞顧夷諸説不一惟鄭康成曰</hi>
　<hi>左合漢為北江右合彭蠡為南江岷江居其中則為中江故書稱東為中江者明岷江至彭蠡并與南合</hi>
　<hi>始得稱中也融洽前後經文確不可易宋蘇軾實宗其説蔡傳專主庾仲初呉都賦注以松江婁江東江</hi>
　<hi>為三江力排蘇説且曰大江合漢與彭蠡之後又千餘里而入海不復可指為三不知三江云者因上流</hi>
　<hi>有中江北江南江而言之非截然指為三也蔡傳又云禹貢無施勞者雖大亦畧揚州大江無俟濬治故</hi>
　<hi>在不書不知禹貢所紀皆成功而施功即在其中當洪水氾濫之後大江自彭蠡以東至入海處其閒豈</hi>
<pb n="45a"/>
　<hi>無泥沙壅塞謂之無施勞可乎况管子荀子淮南子皆云禹疏三江可證也</hi>
　集説<hi>程氏大昌曰揚居東南近海之地水自為源而直達于海者甚多諸家見經有三江随其所見</hi>
　<hi>指執三水至于經文中江北江皆棄之不録今證以地理乃知三江本不為三其實一江而三名爾○袁</hi>
　<hi>氏仁曰岷江在梁漢江在荆而其入海皆在揚故于揚言之</hi>
震澤厎定<lb/>
　集傳震澤太湖也<hi>孔氏穎達曰大澤蓄水南方名之曰湖</hi>周職方揚州<lb/>
　藪曰具區地志在呉縣西南五十里今蘇州呉縣也<lb/>
　<hi>地理今釋震澤即太湖介于江南浙江之間今江南蘇州府之呉呉江二縣常州府之武進無錫宜興三</hi>
<pb n="45b"/>
　<hi>縣浙江湖州府之烏程長興二縣皆其所分𨽻也</hi>曾氏曰震如三川震之震<lb/>
　若今湖翻是也具區之水多震而難定故謂之震澤<lb/>
　厎定者言厎於定而不震蕩也<lb/>
　集説<hi>金氏履祥曰案揚州之境自建嶺至栁䖍北枝趨敷淺原水皆東流又自建嶺一枝轉而北趨</hi>
　<hi>介衢為歙嶺亘宣而厎建康其岡脊以西之水皆西流是俱匯為彭蠡其岡脊以東之水南則浙江北則</hi>
　<hi>震澤也彭蠡之水不豬則今江西江東諸州之水為揚西偏之患震澤之水不泄則今浙西諸州之水為</hi>
　<hi>揚東偏之患大江之南西偏莫大於彭蠡東偏莫大于震澤二患既平則揚之土田皆治矣故舉二湖以</hi>
　<hi>見揚之告成○夏氏允彜曰三呉之水悉注於震澤震澤之水三江分洩之以入海則震蕩者平定相因</hi>
<pb n="46a"/>
　<hi>之勢也震澤西南受杭歙諸郡之水西北受宣州諸溪之水既高若建瓴而入海之地又亢若仰盂水亦</hi>
　<hi>反流而趨内其中受水之處蓄而不洩内溢而外噎則激蕩靡寧勢固然也故必使三江之流既深且廣</hi>
　<hi>務使海下於江江下於湖而又流闊易瀉則震澤治而東南無水患矣</hi>
篠簜既敷厥草惟夭厥木惟喬厥土惟塗泥<lb/>
　集傳篠箭竹<hi>爾雅曰東南之美者有㑹稽之竹箭焉郭璞注篠也</hi>簜大竹郭璞<lb/>
　曰竹闊節曰簜敷布也水去竹已布生也少長曰夭<lb/>
　喬高也<hi>邢氏昺曰木枝上竦而曲巻者名喬如木楸上竦者亦曰喬</hi>塗泥水泉濕<lb/>
　也<hi>説文曰泥黑土在水中者也</hi>下地多水其土淖<lb/>
<pb n="46b"/>
　集説<hi>王氏炎曰南方地煖故草木皆少長而木多上踈河朔地寒雖合抱之木不能高也兗徐言草</hi>
　<hi>木皆居厥土之下凡土無高下燥濕其性皆然兼山林言之若揚之塗泥惟言沮洳之多山林不與故先</hi>
　<hi>草木也青不言草木而貢有松檿絲則可知荆亦不言然貢有杶榦等亦可知矣蓋兗青相同荆揚為一</hi>
　<hi>惟徐漸包為異耳</hi>
厥田惟下下厥賦下上上錯<lb/>
　集傳田第九等賦第七等雜出第六等也言下上上<lb/>
　錯者以本設賦九等分為三品下上與中下異品故<lb/>
　變文言下上上錯也<lb/>
<pb n="47a"/>
　集説<hi>王氏炎曰土塗泥故其田下下大抵南方水淺土薄不如北方地力之厚○鄭氏曉曰以言其</hi>
　<hi>田較之他州下品之下為第九等以土性惡也以言其賦下品之上為第七等雜出則中品之下為第六</hi>
　<hi>等自下品而入中品非上錯乎此由地利廣而人工修故田有定等而賦無定品也</hi>
厥貢惟金三品瑶琨篠簜齒革羽毛惟木島夷卉服厥<lb/>
篚織貝厥包橘柚錫貢<lb/>
　集傳三品金銀銅也<hi>班氏固曰金有三等黄金為上白金為中赤金為下</hi>瑶琨<lb/>
　玉石名詩曰何以舟之<hi>詩鄭箋曰舟帶也</hi>惟玉及瑶琨説文<lb/>
　云石之美似玉者取之可以為禮噐篠之材中於矢<lb/>
<pb n="47b"/>
　之笴簜之材中於樂之管簜亦可為符節周官掌節<lb/>
　有英簜象有齒犀兕有革鳥有羽獸有毛木楩梓豫<lb/>
　章之屬齒革可以成車甲羽毛可以為旌旄木可以<lb/>
　備棟宇噐械之用也島夷東南海島之夷卉草也葛<lb/>
　越<hi>孔氏穎達曰葛越南方布名用葛為之左思呉都賦云蕉葛升越弱於羅紈是也</hi>木綿之<lb/>
　屬織貝錦名織為貝文詩曰貝錦是也<hi>鄭氏康成曰凡為織者先</hi>
　<hi>染其絲乃織之其文成矣○呉氏澄曰染其絲五色織之成文者曰織貝不染五色而織之成文者曰織</hi>
　<hi>文</hi>今南夷木綿之精好者亦謂之吉貝<hi>蘇氏軾曰鳥夷績草木為</hi>
<pb n="48a"/>
　<hi>服如今吉貝木綿之類其紋瀾斑如貝故曰織貝</hi>海島之夷以卉服來貢而<lb/>
　織貝之精者則入篚焉包褁也小曰橘大曰柚<hi>顔氏師古</hi>
　<hi>曰柚似橘而大其味尤酸橘袖皆不耐寒故包裹而致之</hi>錫者必待錫命而後貢<lb/>
　非嵗貢之常也張氏曰必錫命乃貢者供祭祀燕賓<lb/>
　客則詔之口腹之欲則難於出令也<lb/>
　集説<hi>周禮掌節凡邦國之使節皆金也以英簜輔之掌皮掌秋斂皮冬斂革角人掌以時徵齒角凡</hi>
　<hi>骨物於山澤之農羽人掌以時徵羽翮之政於山澤之農○考工記曰燕之角荆之幹妢胡之笴呉粤之</hi>
　<hi>金錫此材之美者也○孔氏頴達曰橘柚錫貢文在篚下以不常故耳荊州大龜豫州磬錯皆為非常竝</hi>
<pb n="48b"/>
　<hi>在篚下</hi>
沿于江海達于淮泗<lb/>
　集傳順流而下曰沿沿江入海自海而入淮泗<hi>孔氏頴達</hi>
　<hi>曰文十年左傳云沿漢泝江泝是逆沿是順沿江入海順也自海入淮自淮入泗逆也</hi>不言逹<lb/>
　于河者因於徐也禹時江淮未通故沿于海至呉始<lb/>
　開䢴溝<hi>左傳哀公九年呉城䢴溝通江淮注云於䢴江築城穿溝東北通射陽湖西北至宋口入</hi>
　<hi>淮通糧道也今廣陵䢴江是○郡縣志在江都縣東二里</hi>隋人廣之而江淮舟船<lb/>
　始通也孟子言排淮泗而注之江記者之誤也<lb/>
<pb n="49a"/>
　集説<hi>朱子語類孟子説瀹濟漯而注諸海決汝漢排淮泗而注之江據今水路及禹貢所載惟漢入</hi>
　<hi>江汝泗自入淮而淮自入海分明是誤蓋一時牽於文勢而不暇考其實爾今人強為之解釋終是可笑</hi>
　<hi>○易氏祓曰揚之貢在北者可徑達淮泗在南者䢴溝未開無道入淮必沿江海以達淮泗則與徐州同</hi>
　<hi>貢以達於河</hi>
荆及衡陽惟荆州<lb/>
　集傳荆州之域北距南條荆山<hi>曽氏旼曰此荆州之荆山非雍州荆岐既</hi>
　<hi>旅之荆山</hi>南盡衡山之陽荆衡各見導山唐孔氏曰荆州<lb/>
　以衡山之陽為至者盖南方惟衡山為大以衡陽言<lb/>
<pb n="49b"/>
　之見其地不止此山而猶包其南也<hi>地理今釋荆州今湖廣之武昌</hi>
　<hi>漢陽安陸荊州岳州長沙衡州常徳辰州寳慶永州十一府郴靖二州施州衛及襄陽府南漳縣徳安府</hi>
　<hi>安陸雲夢孝感應城應山五縣隨州南境黄州府黄岡麻城黄陂黄安四縣四川之夔州府建始縣廣西</hi>
　<hi>之桂林府全州及興安縣越城嶺北境也</hi>
　集説<hi>熊氏禾曰荆州之地亦廣北接雍豫之境南逾五嶺即越之南徼也越雖上古未通已當在要</hi>
　<hi>荒之服東抵揚州之境西抵梁州及西南夷等處皆楚地也</hi>
江漢朝宗于海<lb/>
　集傳江漢見導水春見曰朝夏見曰宗朝宗諸侯見<lb/>
<pb n="50a"/>
　天子之名也江漢合流于荆去海尚逺然水道已安<lb/>
　而無有壅塞横決之患雖未至海而其勢已奔趨于<lb/>
　海猶諸侯之朝宗于王也<hi>孔氏安國曰百川以海為宗○孔氏穎逹曰朝宗是</hi>
　<hi>人事之名詩云沔彼流水朝宗于海假人事而言水也</hi>
　集説<hi>鄭氏曉曰江漢發源於梁而荆當其下流之衝入海於揚而荆據其上游之會故於此言朝宗</hi>
　<hi>見其上無所壅下有所洩○茅氏瑞徵曰荆州之水以江漢為主詩曰滔滔江漢南國之紀此正記其合</hi>
　<hi>流處合則力大勢鋭不至海不已故以朝宗狀其勢</hi>
九江孔殷<lb/>
<pb n="50b"/>
　集傳九江即今之洞庭也水經言九江在長沙下雋<lb/>
　西北<hi>水經曰江水又東至長沙下雋縣西北澧水沅水資水合東流注之湘水從南來注之</hi>楚<lb/>
　地記曰巴陵瀟湘之淵在九江之閒今岳州巴陵縣<lb/>
　<hi>皇輿表巴陵縣屬岳州府</hi>即楚之巴陵漢之下雋也洞庭正在其<lb/>
　西北則洞庭之為九江審矣今沅水漸水元水辰水<lb/>
　叙水酉水澧水資水湘水皆合於洞庭意以是名九<lb/>
　江也孔甚殷正也九江水道甚得其正也○案漢志<lb/>
　九江在廬江郡之尋陽縣尋陽記九江之名一曰烏<lb/>
<pb n="51a"/>
　江二曰蜯江三曰烏白江四曰嘉靡江五曰畎江六<lb/>
　曰源江七曰廩江八曰提江九曰箘江今詳漢九江<lb/>
　郡之尋陽乃禹貢揚州之境而唐孔氏又以為九江<lb/>
　之名起於近代未足為據<hi>程氏大昌曰隋以九江名尋陽第知因舊地舊名以</hi>
　<hi>名新郡而差池貿易不勝紊矣</hi>且九江派别取之邪亦必首尾短長<lb/>
　大略均布然後可目之為九然其一水之閒當有一<lb/>
　洲九江之閒沙水相閒乃為十有七道而今尋陽之<lb/>
　地將無所容况沙洲出没其勢不常果可以為地理<lb/>
<pb n="51b"/>
　之定名乎設使派别為九則當曰九江既道不應曰<lb/>
　孔殷於導江當曰播九江不應曰過九江反復參考<lb/>
　則九江非尋陽眀甚本朝胡氏以洞庭為九江者得<lb/>
　之曾氏亦謂導江曰過九江至於東陵東陵今之巴<lb/>
　陵今巴陵之上即洞庭也因九水所合遂名九江故<lb/>
　下文導水曰過九江經之例大水合小水謂之過則<lb/>
　洞庭之為九江益以明矣<hi>地理今釋九江即洞庭湖在今湖廣岳州府巴陵縣</hi>
　<hi>西南北接華容安鄉二縣西南接常徳府龍陽縣東南接長沙府湘隂縣界為湖南衆水之匯案漢書地</hi>
<pb n="52a"/>
　<hi>理志廬江郡尋陽縣禹貢九江在南皆東合為大江蔡傳云九江尋陽乃禹貢揚州之域不得以荆州之</hi>
　<hi>水當之且導江經文過九江至于東陵東陵即今巴陵岳州府治九江在巴陵之上其非尋陽可知上海</hi>
　<hi>經於洞庭之山云澧沅瀟湘在九江之間水經云九江在長沙下雋縣今武昌府通城崇陽二縣地西北</hi>
　<hi>至宋曾彦和以沅沅水出今貴州黎平府生苖界俗名清水江東北入湖廣境合辰酉等水注洞庭湖漸</hi>
　<hi>出今湖廣常徳府武陵縣東入沅無亦作潕出今湖廣辰州府沅陵縣入沅辰出今貴州銅仁府東北至</hi>
　<hi>湖廣辰州府入沅叙一名渠江出今湖廣靖州西北入沅酉出今沅陵縣東入沅湘出今廣西桂林府興</hi>
　<hi>安縣東北入洞庭湖資出今湖廣寳慶府武岡州東北入湘澧詳後導江水皆合洞庭中東入于江是為</hi>
　<hi>九江蔡氏遵之朱子考定九江去無澧二水而易以瀟一名營水出今湖廣永州府寜逺縣北注湘水蒸</hi>
<pb n="52b"/>
　<hi>出今寳慶府邵陽縣界東注于湘大抵通儒皆主洞庭之説也</hi>
　集説<hi>金氏履祥曰訃禹時九江入江會合未甚廣故未有洞庭之名其後漸序日廣方八百里而洞</hi>
　<hi>庭山遂在其中故因山得名今所謂荆湖南北路自是而分○陳氏櫟曰江漢朝宗于海即繼曰九江孔</hi>
　<hi>殷導江不曰播九江而曰過九江則大江自大江九江自九水可見證以導江東至于澧過九江至于東</hi>
　<hi>陵則九江當在澧水之下巴陵之上而不在尋陽與今之江州尤明矣</hi>
沱潛既道<lb/>
　集傳爾雅曰水自江出為沱自漢出為潛凡水之出<lb/>
　於江漢者皆有此名此則荆州江漢之出者也<hi>孔氏頴達</hi>
<pb n="53a"/>
　<hi>曰荆梁二州各有沱潛但地勢西高東下雖於梁州合流還從荆州分出耳</hi>今案南郡枝<lb/>
　江縣<hi>皇輿表南郡枝江縣今荆州府枝江縣</hi>有沱水<hi>王氏炎曰土人謂枝江縣百里洲夾</hi>
　<hi>江沱二水之閒其與江分處謂之上沱與江合處謂之下沱</hi>然其流入江而非出<lb/>
　於江也華容縣<hi>皇輿表華容縣今監利縣屬荆州府</hi>有夏水首出於江<lb/>
　尾入於沔亦謂之沱若潛水則未有見也<hi>王氏炎曰隋志南郡</hi>
　<hi>松滋縣有涔即古潛字故史記云沱涔既道今松滋分為潛江縣矣地理今釋案荆州之沱有二説漢書</hi>
　<hi>地理志云南郡枝江縣今屬湖廣荆州府江沱出西東入江顔師古曰沱即江别出者也水經江水東逕</hi>
　<hi>上明城北注云其地夷敞北據大江江沱枝分東入大江縣治洲上故以枝江為稱是古枝江縣有沱水</hi>
<pb n="53b"/>
　<hi>也今不可考又孔頴達正義引鄭注云華容漢華容縣今荆州府監利石首二縣地非今之岳州府華容</hi>
　<hi>縣也有夏水首出江尾入沔此所謂沱也夏水自今荆州府江陵縣東南首受江水曰中夏口經監利縣</hi>
　<hi>沔陽州界入漢水以其冬竭夏流故名夏水其在梁州者則今四川成都府郫縣沱江是江在縣北六里</hi>
　<hi>一名郫江至瀘州入大江其上流為成都府灌縣蔡傳所謂永康軍導江縣也○潛水一在今安陸府潛</hi>
　<hi>江縣東由蘆洑腦分流遶城東南一支通順河入沔陽州境今淤一支南流至拖船埠入漢水此荆州之</hi>
　<hi>潛也禹貢錐指曰韻曾潛水伏流也荆州之潛雖不如龍門石穴之竒亦必漢水伏流從平地涌出故謂</hi>
　<hi>之潛今漢水之分流者名蘆洑宜取伏流之意以為古潛水庶幾得之蓋禹時本自伏流涌出復入于漢</hi>
　<hi>及乎後世通渠漢川雲夢之際則開通上源以資舟楫之利禹迹遂不可知耳一在今四川保寜府廣元</hi>
<pb n="54a"/>
　<hi>縣亦名龍門水自朝夭驛北穿穴而出入嘉陵江此梁州之潛也郭璞爾雅音義云有水從漢中沔陽縣</hi>
　<hi>南流至梓潼漢壽入大穴中通峒山下西南潛出一名沔水舊俗云即禹貢潛也又四川順慶府渠縣東</hi>
　<hi>有潛水渠縣蔡傳所謂渠州流江縣也</hi>
　集説<hi>程氏大昌曰江有汜之詩始曰汜中曰渚終曰沱三者展轉變稱皆取聲協亦可以見其不主</hi>
　<hi>一地不專一名也然則凡水之出江漢皆可名以沱潛沱潛云者乃從江漢下流得名爾今兩州皆言沱</hi>
　<hi>潛既道蓋作經者甚喜江漢之厎平故以沱潛循道記之其意若曰不獨其上流治其下流亦治云爾</hi>
雲土夢作乂<lb/>
　集傳雲夢澤名周官職方荆州其澤藪曰雲夢方八<lb/>
<pb n="54b"/>
　九百里跨江南北華容枝江江夏安陸<hi>皇輿表江夏今武昌府江</hi>
　<hi>夏縣安陸今徳安府安陸縣</hi>皆其地也<hi>朱子曰江陵之下岳州之上是雲夢又曰江陵之下</hi>
　<hi>連岳州是雲夢○金氏履祥曰司馬相如謂雲夢方八九百里其所連亘固廣矣楚之藪澤不一後人既</hi>
　<hi>以雲夢無稱故所在藪澤皆為雲夢耳地理今釋漢書地理志云南郡華容縣見前沱水注雲夢澤在南</hi>
　<hi>荊州藪編縣今安陸府荆門州有雲夢宫又江夏郡西陵縣今黄州府蘄州及黄岡麻城二縣有雲夢宫</hi>
　<hi>水經注云雲杜縣今安陸府京山縣東北有雲夢城又夏水東逕監利縣今屬荊州府南縣土卑下澤多</hi>
　<hi>陂陁西南自州陵今安陸府沔陽州東界逕于雲杜沌陽今漢陽府漢陽縣為雲夢之藪杜預云枝江縣</hi>
　<hi>今屬荊州府安陸縣今屬徳安府有雲夢盖跨川亘隰兼包勢廣矣元和志云雲夢澤在安陸縣南五十</hi>
<pb n="55a"/>
　<hi>里又云雲夢澤在雲夢縣今屬徳安府西七里然則東抵蘄州西抵枝江京山以南青草以北皆為古之</hi>
　<hi>雲夢正義所謂雲夢一澤而每處有名者也</hi>左傳楚子濟江入于雲中又<lb/>
　楚子以鄭伯田于江南之夢<hi>孔氏穎達曰此澤亦得單稱雲單稱夢經之土</hi>
　<hi>字在二字之閒蓋史文兼上下也</hi>合而言之則為一别而言之則二<lb/>
　澤也雲土者雲之地土見而已夢作乂者夢之地已<lb/>
　可耕治也盖雲夢之澤地勢有高卑故水落有先後<lb/>
　人工有蚤晚也<lb/>
　集説<hi>羅氏泌曰雲夢楚之二澤也江南為夢江北為雲後世以為一澤雲在前為水所没至是始得</hi>
<pb n="55b"/>
　<hi>為土夢在前雖土而未可作至是始可作而乂之蓋夢地差高而雲下○茅氏瑞徴曰此由江漢二水治</hi>
　<hi>相因而致荆之功以江漢朝宗為主九江經流沱潛其别流也雲土夢作乂而荆州水土無不平治夷</hi>
厥土惟塗泥厥田惟下中厥賦上下<lb/>
　集傳荆州之土與揚州同故田比揚只加一等而賦<lb/>
　為第三等者地闊而人工修也<lb/>
厥貢羽毛齒革惟金三品杶榦栝柏礪砥砮丹惟箘簵<lb/>
楛三邦厎貢厥名包匭菁茅厥篚𤣥纁璣組九江納錫<lb/>
大龜<lb/>
<pb n="56a"/>
　集傳荆之貢與揚州大抵多同然荆先言羽毛者漢<lb/>
　孔氏所謂善者為先也案職方氏揚州其利金錫荆<lb/>
　州其利丹銀齒革則荆揚所産不無優劣矣杶栝栢<lb/>
　三木名也<hi>曾氏旼曰揚言惟木多不勝名也荆木名之貢止此也</hi>杶木似樗而<lb/>
　可為弓榦栝木栢葉松身礪砥皆磨石砥以細密為<lb/>
　名礪以麤糲為稱砮者中矢鏃之用肅愼氏貢石砮<lb/>
　者是也丹丹砂也箘簵竹名楛木名皆可以為矢董<lb/>
　安于之治晉陽也公宫之垣皆以荻蒿苫楚廩之其<lb/>
<pb n="56b"/>
　髙丈餘趙襄子𤼵而試之其堅則箘簵不能過也則<lb/>
　箘簵盖竹之堅者其材中矢之笴楛肅愼氏貢楛矢<lb/>
　者是也三邦未詳其地厎致也致貢箘簵楛之有名<lb/>
　者也<hi>孔氏安國曰三物皆出雲夢之澤近澤三國常致貢之其名天下稱善○張氏九成曰厥名猶</hi>
　<hi>言尤羙也</hi>匭匣也菁茅有刺而三脊所以供祭祀縮酒之<lb/>
　用既包而又匣之所以示敬也齊桓公責楚貢包茅<lb/>
　不入王祭不供無以縮酒<hi>孔氏頴達曰郊特牲云縮酌用茅明酌也鄭注云以</hi>
　<hi>茅縮酒也周禮甸師云祭祀供蕭茅鄭興云蕭字或為莤莤讀為縮束茅立之祭前酒沃其上酒滲下若</hi>
<pb n="57a"/>
　<hi>神飲之</hi>又管子云江淮之閒一茅而三脊名曰菁茅菁<lb/>
　茅一物也孔氏謂菁以為葅者非是今辰州麻陽縣<lb/>
　苞茅山出苞茅有刺而三脊纁周禮染人夏纁𤣥纁<lb/>
　絳色幣也<hi>孔氏頴達曰爾雅釋器云三染謂之纁李廵云三染其色已成為絳纁絳一名也考</hi>
　<hi>工記云三入為纁五入為緅七入為緇鄭云纁者三入而成𤣥色在緅緇之閒其六入者是染𤣥纁之法</hi>
　<hi>也</hi>璣珠不圓者組綬類<hi>孔氏頴達曰玉藻説佩玉所懸者皆云組綬是柏類之物</hi>
　<hi>也○呉氏澄曰璣組以璣穿結為組也</hi>大龜尺有二寸<hi>史記龜䇿傳曰龜千嵗滿尺二</hi>
　<hi>寸</hi>所謂國之守龜非可常得故不為常貢若偶得之<lb/>
<pb n="57b"/>
　則使之納錫於上謂之納錫者下與上之辭重其事<lb/>
　也<lb/>
　集説<hi>申氏時行曰厥貢至璣組常貢也納錫句不常貢也惟箘簵楛一句以戎備言因地而取其良</hi>
　<hi>也包匭菁茅以祀事言因物而致其敬也納錫一以見其非常一以見重其事也</hi>
浮于江沱潛漢逾于洛至于南河<lb/>
　集傳江沱潛漢其水道之出入不可詳而大勢則自<lb/>
　江沱而入潛漢也逾越也漢與洛不通故舍舟而陸<lb/>
　以達于洛自洛而至于南河也<hi>王氏炎曰凡曰逾皆水道不通遵陸而後</hi>
<pb n="58a"/>
　<hi>能達也逾于沔同義</hi>程氏曰不徑浮江漢兼用沱潛者隨其貢<lb/>
　物所出之便或由經流或循枝派期於便事而已<lb/>
　集説<hi>孔氏安國曰河在冀州南東流故越洛而至南河○張氏九成曰順流而下曰浮自荆州順江</hi>
　<hi>流以入沱自沱順流以入潛自潛順流以入漢至漢則捨舟陸行以入洛○鄭氏曉曰荆州至冀州中閒</hi>
　<hi>還隔豫州貢道近於漢者則徑浮於漢不必沿江而入漢也近於潛者則徑浮於潛而入漢不必自江而</hi>
　<hi>入漢也沱自華容縣出於江入於沔沔即漢也由江入沱由沱入漢一路也潛自漢出至潛江縣入於江</hi>
　<hi>由江入潛由潛入漢一路也</hi>
荆河惟豫州<lb/>
<pb n="58b"/>
　集傳豫州之域西南至南條荆山北距大河<hi>地理今釋豫州</hi>
　<hi>今河南之河南開封歸徳南陽汝寜五府汝州直隸之大名府東明長垣二縣山東之兗州府定陶城武</hi>
　<hi>曹單四縣江南之鳯陽府潁亳二州潁上太和蒙城三縣湖廣之襄陽府襄陽光化宜城棗陽榖城五縣</hi>
　<hi>均州鄖陽府鄖保康二縣及鄖西縣東境徳安府隨州北境也</hi>
　集説<hi>朱子語類問周公定豫州為天地之中東西南北各五千里今北邉無極而南方交趾際海道</hi>
　<hi>里長短敻殊何以云各五千里曰此但以中國地段四方相去言之未說極邉與際海處周公以土圭測</hi>
　<hi>天地之中則豫州為中而南北東西際天各遠許多至於北逺而南近則地形有偏耳所謂地不滿東南</hi>
　<hi>也○熊氏禾曰豫州古人於此定都不但形勢之所在亦朝會貢賦之便○茅氏瑞徵曰河患兗為甚豫</hi>
<pb n="59a"/>
　<hi>次之故二州疆域竝繫以河</hi>
伊洛瀍㵎既入于河<lb/>
　集傳伊水山海經曰熊耳之山伊水出焉東北至洛<lb/>
　陽縣南北入于洛郭璞云熊耳在上洛縣南今商州<lb/>
　上洛縣也<hi>皇輿表宋上洛縣為商州治今為商州屬西安府</hi>地志言伊水出<lb/>
　𢎞農盧氏之熊耳者非是<hi>皇輿表盧氏縣漢屬𢎞農郡今屬河南府地理今釋</hi>
　<hi>伊水出今河南河南府盧氏縣熊耳山縣志謂伊水出悶頓崩之陽者古熊耳盤基甚廣悶頓亦熊耳也</hi>
　<hi>至偃師縣南入洛</hi>洛水地志云出𢎞農郡上洛縣冢領山水<lb/>
<pb n="59b"/>
　經謂之讙舉山今商州洛南縣冢領山也至鞏縣入<lb/>
　河今河南府鞏縣也<hi>地理今釋洛水出今陜西西安府雒南縣冡嶺山至河南府鞏</hi>
　<hi>縣東北入河</hi>瀍水地志云出河南郡榖城縣潜亭北今河<lb/>
　南府河南縣西北有古榖城縣其北山實瀍水所出<lb/>
　也至偃師縣入洛今河南府偃師縣也<hi>地理今釋瀍水出今河南</hi>
　<hi>府洛陽縣西北榖城山至縣東入洛</hi>㵎水地志云出𢎞農郡新安縣東<lb/>
　南入于洛新安在今河南府新安澠池之閒今澠池<lb/>
　縣東二十三里新安城是也城東北有白石山即㵎<lb/>
<pb n="60a"/>
　水所出酈道元云世謂之廣陽山然則㵎水出今之<lb/>
　澠池至新安入洛也<hi>地理今釋㵎水出今河南府澠池縣東北白石山至洛陽縣西</hi>
　<hi>南入洛</hi>伊瀍㵎水入于洛而洛水入于河此言伊洛瀍<lb/>
　㵎入于河若四水不相合而各入河者猶漢入江江<lb/>
　入海而荆州言江漢朝宗于海意同盖四水竝流小<lb/>
　大相敵故也詳見下文<lb/>
　集説<hi>傅氏寅曰下文導洛言東北會于㵎瀍又東會于伊此序水之次第自上而及下也此言伊洛</hi>
　<hi>瀍澗乃治水之先後自下而及上也○錢氏福曰始焉三水得洛而有依以一而曾三洛固受乎衆流終</hi>
<pb n="60b"/>
　<hi>焉洛水得河以為歸總四而歸一洛實為之統領○王氏樵曰豫之洛猶雍之渭而書法不同涇灃漆沮</hi>
　<hi>雖皆入渭而水之大小不同故曰屬曰從曰同各别志之伊洛瀍澗四水相敵故統志其入河與江漢同</hi>
　<hi>文</hi>
滎波既豬<lb/>
　集傳滎波二水名濟水自今孟州温縣入河<hi>皇輿表孟州今</hi>
　<hi>為孟縣與温縣同屬懷慶府</hi>潛行絶河南溢為滎在今鄭州滎澤<lb/>
　縣西五里敖倉東南敖倉者古之敖山也案今濟水<lb/>
　但入河不復過河之南滎瀆水受河水有石門謂之<lb/>
<pb n="61a"/>
　滎口石門也鄭康成謂滎今塞為平地滎陽民猶謂<lb/>
　其處為滎澤酈道元曰禹塞淫水於滎陽<hi>皇輿表滎陽縣今屬</hi>
　<hi>開封府</hi>下引河東南以通淮泗濟水分河東南流漢眀<lb/>
　帝使王景即滎水故瀆東注浚儀謂之浚儀渠漢志<lb/>
　謂滎陽縣有狼蕩渠首受濟者是也南曰狼蕩北曰<lb/>
　浚儀其實一也波水周職方豫州其川滎雒其浸波<lb/>
　溠爾雅云水自洛出為波山海經曰婁涿之山波水<lb/>
　出其隂北流注于榖二説不同未詳孰是孔氏以滎<lb/>
<pb n="61b"/>
　波為一水者非也<hi>地理今釋滎波即滎澤在今河南開封府滎陽縣南三里古城村案</hi>
　<hi>孔安國傳云滎澤波水已成遏豬正義曰鄭云今塞為平地滎陽民猶謂其處為滎澤在其縣東蓋濟水</hi>
　<hi>伏流地中絶河而南溢為巨澤禹貢錐指云案馬鄭王本波竝作播伏生今文亦然孔安國解作一水非</hi>
　<hi>二水以為二水自顔師古始宋林之竒本之引周職方豫州其川滎雒其浸波溠爾雅水自洛出為波别</hi>
　<hi>滎波為二水蔡氏因之然案圖究義以滎波為二水終無是處傅氏寅曰上文言導洛此則専主導濟言</hi>
　<hi>不當又泛言洛之支水職方所記山川非治水次第不必泥也山海經婁涿之山波水出於其隂北流注</hi>
　<hi>於榖水今本作陂郭璞云世謂之百荅水非屬波水證一惟酈注引作波然亦出於山不出於洛非屬波</hi>
　<hi>水證二水經洛水又東門水出焉注云爾雅所謂洛别為波也惟此堪引然余考門水下流為鴻闋水今</hi>
<pb n="62a"/>
　<hi>謂之洪門堰在商州洛南縣東北至靈寳縣而入河何曾見水豬為澤乎非屬波水證三且職方豫州之</hi>
　<hi>波出魯山縣鄭注謂即滎播固非而洛南之波水則與滎澤相距五六百里中隔大山豈可總撮而言之</hi>
　<hi>曰滎波既豬乎其説極詳引之以証林氏之失</hi>
　集説<hi>傅氏寅曰導水之法大抵自下而上此先言伊洛瀍澗之入河而後次及滎澤何也洛濟入河</hi>
　<hi>處不甚相遠平時洛併諸水之力附河而下濟猶有所不堪况横流浩蕩之時滎澤所承其有下為害之</hi>
　<hi>慘乎禹灼知利病故經始河患於瀹濟之功必先疏四水以循故道而滎波固可豬矣</hi>
導菏澤被孟豬<lb/>
　集傳菏澤地志在濟隂郡定陶縣東今興仁府濟隂<lb/>
<pb n="62b"/>
　縣南三里<hi>皇輿表興仁府濟隂縣今曹州曹縣屬兗州府</hi>其地有菏山故名<lb/>
　其澤為菏澤也盖濟水所經水經謂南濟東過冤句<lb/>
　縣南<hi>漢書地理志顔師古注句音劬</hi>又東過定陶縣南<hi>皇輿表定陶縣屬兗州府</hi>
　<hi>曹州</hi>又東北菏水東出焉是也<hi>地理今釋菏澤古濟水所匯當在今山東兗州</hi>
　<hi>府曹州東南及定陶縣界</hi>被及也孟豬爾雅作孟諸<hi>孔氏頴達曰周禮作望諸</hi>
　<hi>聲轉字異總是一地也</hi>地志在梁國睢陽縣東北<hi>皇輿表睢陽縣今商邱縣</hi>
　<hi>為歸徳府治</hi>今南京虞城縣<hi>皇輿表宋南京今歸徳府虞城縣屬歸徳府</hi>西北<lb/>
　孟諸澤是也<hi>地理今釋孟豬周禮作望諸史記作明都澤今河南歸徳府商邱虞城二縣界</hi>
<pb n="63a"/>
　<hi>有孟諸臺寰宇記云虞城孟諸澤俗呼為湄臺蓋澤中有臺也</hi>曽氏曰被覆也菏水<lb/>
　衍溢導其餘波入于孟豬不常入也故曰被<lb/>
　集説<hi>林氏之竒曰菏澤水盛然後覆被孟豬亦猶弱水餘波入于流沙也周禮青州澤藪曰望諸即</hi>
　<hi>此澤也蓋職方氏之青州在豫州之正東故得兼有孟豬○葉氏夢得曰孟豬菏澤其相去遠被言水僅</hi>
　<hi>相及而孟豬之蓄不以菏澤也○茅氏瑞徵曰滎波在豫西北菏孟在豫東北澤與豬不同豬是蓄而復</hi>
　<hi>流澤是水之聚</hi>
厥土惟壤下土墳壚<lb/>
　集傳土不言色者其色雜也<hi>焦氏竑曰冀白壤雍黄壤豫止曰壤者色雜也</hi>
<pb n="63b"/>
　壚疏也顔氏曰𤣥而疏者謂之壚其土有高下之不<lb/>
　同<hi>顧氏臨曰高地則壤下地則壚如青厥土白墳海濵廣斥是也</hi>故别言之<lb/>
　集説<hi>吕氏不韋曰凡耕之道必始於壚為其寡澤而後枯○王氏炎曰壤則沃墳壚則為瘠○鄭氏</hi>
　<hi>曉曰此因其土之不同辨其性之不同也伊洛至此四合水之流止者得其治地之高下者辨其性也</hi>
厥田惟中上厥賦錯上中<lb/>
　集傳田第四等賦第二等雜出第一等也<lb/>
　集説<hi>傅氏寅曰此州田宜若最上而止居第四者以下上又有黑剛之處非播種所宜故也○金氏</hi>
　<hi>履祥曰唐虞甸服跨河而南故豫之賦與冀相埒○鄭氏曉曰錯字在上者高一等在下者低一等觀冀</hi>
<pb n="64a"/>
　<hi>州及此可見皆在本品之中若出本品則變文如揚州也</hi>
厥貢漆枲絺紵厥篚纖纊錫貢磬錯<lb/>
　集傳林氏曰周官載師漆林之征二十有五<hi>周禮職方氏豫</hi>
　<hi>州其利漆枲○史記貨殖傳陳夏千畞漆</hi>周以為征而此乃貢者盖豫州<lb/>
　在周為畿内故載師掌其征而不制貢禹時豫在畿<lb/>
　外故有貢也推此義則冀不言貢者可知顔師古曰<lb/>
　織紵以為布及練然經但言貢枲與紵<hi>陸氏璣曰紵亦麻也宿根</hi>
　<hi>在地至春自生今紵布皆用此</hi>成布與未成布不可詳也纊細綿也<lb/>
<pb n="64b"/>
　<hi>孔氏頴達曰纖是細故言細綿</hi>磬錯治磬之錯也<hi>孔氏安國曰治玉石曰錯○孔氏頴</hi>
　<hi>達曰詩云他山之石可以攻玉又曰可以為錯磬有以玉為之者</hi>非所常用之物故<lb/>
　非常貢必待錫命而後納也與揚州橘柚同然揚州<lb/>
　先言橘柚而此先言錫貢者橘柚言包則於厥篚之<lb/>
　文無嫌故言錫貢在後磬錯則與厥篚之文嫌於相<lb/>
　屬故言錫貢在先盖立言之法也<lb/>
　集説<hi>張氏九成曰揚荆二州去冀都甚遠其待錫命則有説矣豫州北近冀都而磬錯亦以錫貢聖</hi>
　<hi>賢之惜人力如此○鄭氏曉曰厥賦至此上之所取者常暫異其制下之所貢者常暫異其物厥田至此</hi>
<pb n="65a"/>
　<hi>田有定等而物之出於田者無定制貢有定品而物之非常貢者無定期也</hi>
浮于洛達于河<lb/>
　集傳豫州去帝都最近豫之東境徑自入河豫之西<lb/>
　境則浮于洛而後至河也<hi>焦氏竑曰洛自西來中分豫境</hi>
　集説<hi>茅氏瑞徵曰洛匯衆流入河即資之為運道轉漕最為直㨗此在豫西境者也若東境徑自入</hi>
　<hi>河矣</hi>
華陽黑水惟梁州<lb/>
　集傳梁州之境東距華山之南西據黒水<hi>地理今釋梁州黑水</hi>
<pb n="65b"/>
　<hi>即今雲南之金沙江其源發於西蕃諾莫渾五巴什山分支之東曰阿克達母必拉南流至塔城闋入雲</hi>
　<hi>南麗江府境亦曰麗水東南流至姚安府大姚縣之左却鄉即苴邦營北打冲河自鹽井衛來㑹之打冲</hi>
　<hi>河出自西蕃界在崑崙東南百里二源冋發名查陼必扻蒙古謂之七察兒哈那平地水泉數十泓沮洳</hi>
　<hi>盛沸散若列星匯而南流有支河十二道左右流入之至占對安撫司入四川界南流東折繞鹽非衛之</hi>
　<hi>東北又南至烏喇猓果入金沙江又東入四川境逕㑹川衛南又東至東川府西折而東北流逕烏蒙府</hi>
　<hi>西北馬湖府南又東逕叙州府南入岷江</hi>華山即太華見導山黒水見導<lb/>
　水<hi>地理今釋梁州今陜西之漢中府興安州及西安府商州雒南山陽鎭安商南四縣鞏昌府兩當文</hi>
　<hi>成三縣徽階二州湖廣之鄖陽府房竹山竹溪三縣及鄖西縣西境四川之成都保寜順慶龍安馬湖五</hi>
<pb n="66a"/>
　<hi>府潼川嘉定卭眉雅五州及叙州重慶夔州三府瀘州江北諸州縣松潘建昌二衛疉溪營黎大所天全</hi>
　<hi>六蕃招討司是也</hi>
　集説<hi>孔氏頴達曰華山在豫州界内此梁州之境東據華山之南不得其山故言陽也○杜氏佑曰</hi>
　<hi>梁州當夏殷閒為蠻夷國所謂巴實彭濮之人也○曾氏旼曰華山即西嶽在梁雍之東其陽為梁州其</hi>
　<hi>隂為雍州○熊氏禾曰梁州即今全蜀之地或言秦以前未嘗通至秦鑿山開道關塞始通恐止言金牛</hi>
　<hi>一道耳下言岷嶓沱潛蔡蒙和夷禹之故迹皆可見何嘗不通中國也</hi>
岷嶓既藝<lb/>
　集傳岷嶓二山名岷山地志在蜀郡湔氐道西徼外<lb/>
<pb n="66b"/>
　在今茂州汶山縣<hi>皇輿表汶山縣省入茂州屬成都府</hi>江水所出也<hi>水經</hi>
　<hi>注云江水逕汶山道汶出徼外岷山西玉輪坂下而南行又東逕其縣而東注于大江</hi>晁氏曰<lb/>
　蜀以山近江源者通為岷山連峰接岫重疉險阻不<lb/>
　詳逺近青城天彭諸山之所環遶皆古之岷山青城<lb/>
　乃其第一峰也<hi>地理今釋岷山跨古雍梁二州自陜西鞏昌府岷州衛以西大山重谷谽</hi>
　<hi>谺起伏西南走蠻箐中直抵四川成都府之西境凡茂州之雪嶺灌縣之青城皆其支脈而導江之處則</hi>
　<hi>在今松嶓衛北西蕃界之浪架嶺漢書地理志所云岷山在湔氐道西徼外是也</hi>嶓冢山地<lb/>
　志云在隴西郡氐道縣<hi>皇輿表隴西郡今鞏昌府</hi>漾水所出又云<lb/>
<pb n="67a"/>
　在西縣今興元府西縣三泉縣也<hi>皇輿表興元府今漢中府西縣今沔</hi>
　<hi>縣属漢中府寧羌州</hi>盖嶓冢一山跨于両縣云<hi>地理今釋嶓冢冇二一在陜西</hi>
　<hi>漢中府寧羌州北九十里東漢水所出即導漾之嶓冢一在鞏昌府秦州西南六十里西漢水所出二山</hi>
　<hi>南北相去三四百里而支脈隠然聫属郡縣志所謂隴東之山皆嶓冢是也</hi>川原既滌水<lb/>
　去不滯而無泛溢之患其山已可種藝也<lb/>
　集説<hi>葉氏夢得曰江漢見於荆者既朝宗于海則已治矣故於發源無所用力特言岷嶓既藝則不</hi>
　<hi>特水治也○林氏之竒曰江漢二水發源此州當其泛溢慓悍而未有所歸則其𤼵源之山亦為水所浸</hi>
　<hi>灌而不得遂其播種之利今既疏導以入於海則岷嶓所出之水皆順流而東此二山遂可種藝矣</hi>
<pb n="67b"/>
沱潛既道<lb/>
　集傳此江漢别流之在梁州者沱水地志蜀郡郫縣<lb/>
　江沱在東西入大江郫縣今成都府郫縣也又地志<lb/>
　云蜀郡汶江縣江沱在西南東入江汶江縣今永康<lb/>
　軍導江縣也<hi>皇輿表永康軍導江縣今灌縣屬成都府</hi>潛水地志云巴郡<lb/>
　宕渠縣潛水西南入江<hi>鄭氏康成曰潛蓋漢西出嶓冢東南至巴郡江州入江者</hi>
　宕渠今渠州流江縣也<hi>皇輿表宋渠州流江縣今渠縣屬順慶府廣安州</hi>酈<lb/>
　道元謂宕渠縣有大穴潛水入焉通罡山下西南潛<lb/>
<pb n="68a"/>
　出南入于江又地志漢中郡安陽縣灊谷水出西南<lb/>
　入漢灊音潛安陽縣今洋州眞符縣也<hi>皇輿表宋洋州眞符縣今</hi>
　<hi>為洋縣屬漢中府</hi>○又案梁州乃江漢之原此不志者岷之<lb/>
　藝導江也嶓之藝導漾也道沱則江悉矣道潛則漢<lb/>
　悉矣上志岷嶓下志沱潛江漢源流於是而見<lb/>
　集説<hi>孔氏安國曰沱潛發源此州入荆州○呉氏澄曰凡江漢支流皆名沱潛不拘一處岷嶓藝則</hi>
　<hi>江漢之上源治矣沱潛導則江漢之下流治矣○陸氏深曰今蜀山綿連延亘凡居左者皆曰岷右者皆</hi>
　<hi>曰嶓江别流而復合者皆曰沱漢别流而復合者皆曰潛</hi>
<pb n="68b"/>
蔡蒙旅平<lb/>
　集傳蔡蒙二山名蔡山輿地記在今雅州嚴道縣<hi>皇輿</hi>
　<hi>表宋嚴道縣今省入雅州地理今釋蔡山宋葉少藴謂即周公山在今四川雅州東五里</hi>蒙山地<lb/>
　志蜀郡青衣縣今雅州名山縣也<hi>地理今釋蒙山在今雅州名山縣西</hi>
　<hi>五里接雅州及蘆山縣界</hi>酈道元謂山上合下開沫水逕其閒<hi>水經</hi>
　<hi>青衣水出青衣縣西蒙山東與沫水合</hi>溷崖水脈漂疾歴代為患蜀郡<lb/>
　太守李冰𤼵卒鑿平溷崖則此二山在禹為用功多<lb/>
　也祭山曰旅<hi>周禮大宗伯旅上帝及四望鄭云旅陳也陳其祭祀以祈焉</hi>旅平者<lb/>
<pb n="69a"/>
　治功畢而旅祭也<lb/>
　集説<hi>陳氏大猷曰古人舉事必祭况治水土大事必不敢忽然旅獨於梁雍言之者蓋九州終於梁</hi>
　<hi>雍以見前諸州名山皆有祭也旅獨於蔡蒙荆岐言之者蓋紀梁之山終於蔡蒙紀雍之山始於荆岐以</hi>
　<hi>見州内諸名山皆有祭也故下文復以九山刋旅總結之</hi>
和夷厎績<lb/>
　集傳和夷地名<hi>四川志和夷在黎雅越雋等處</hi>嚴道以西有和川有<lb/>
　夷道或其地也又案晁氏曰和夷二水名和水今雅<lb/>
　州榮經縣北和川水自蠻界羅喦州東西來逕蒙山<lb/>
<pb n="69b"/>
　所謂青衣水而入岷江者也夷水<hi>漢地志越雋蘓示縣西北有<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>江師</hi>
　<hi>古曰<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>古夷字</hi>出巴郡魚復縣東南過佷山縣南又東過夷<lb/>
　道縣北東入于江今詳二説皆未可必但經言厎績<lb/>
　者三覃懐原隰既皆地名則此恐為地名或地名因<lb/>
　水亦不可知也<hi>地理今釋和夷案水經注引鄭説云和夷和上夷所居之地和即和川水</hi>
　<hi>在今四川雅州榮經縣寰宇記謂榮經縣北九十里有和川水從羅岩右蠻州來也蔡傳以夷為嚴道今</hi>
　<hi>榮經縣宋曰嚴道以西之夷道滎經以西無夷道非是時瀾書說云嚴道以西地名和川夷人所居乃為</hi>
　<hi>得之</hi>
<pb n="70a"/>
　集説<hi>茅氏瑞徴曰梁州治水亦以江漢為主蔡蒙和夷總見水治而地之險且逺者無不奏効耳</hi>
厥土青黎<lb/>
　集傳黎黑也<hi>呉氏澄曰土不言質質不一也</hi>
　集説<hi>傅氏寅曰獨言色之青黑而不及其性則非壤非墳可知使其果為沃壤如孔氏之説則田宜</hi>
　<hi>上品而顧乃止居下上何耶○董氏二酉日黎訓黑以色言或訓疏以性言考黎字無疏訓疏乃黑土之</hi>
　<hi>性耳説者見蜀上疏惡遂以附㑹字義實不然也</hi>
厥田惟下上厥賦下中三錯<lb/>
　集傳田第七等賦第八等雜出第七第九等也案賦<lb/>
<pb n="70b"/>
　雜出他等者或以為嵗有豐凶或以為户有增減皆<lb/>
　非也意者地力有上下年分不同如周官田一易再<lb/>
　易之類故賦之等第亦有上下年分冀之正賦第一<lb/>
　等而閒嵗第二等也揚之正賦第七等而閒嵗第六<lb/>
　等也豫之正賦第二等而閒嵗第一等也梁之正賦<lb/>
　第八等而閒嵗出第七第九等也當時必有條目詳<lb/>
　具今不存矣書之所載特凡例也若謂嵗之豐凶户<lb/>
　之增減則九州皆然何獨於冀揚豫梁四州言哉<lb/>
<pb n="71a"/>
　集説<hi>王氏樵曰無錯者其等已定有錯者其等難定時進退以通節之也○秦氏繼宗曰田有三等</hi>
　<hi>故定三等之賦然不以第七為定賦而以第八為定賦閒嵗乃出第七而又閒出第九以寛之仁之至矣</hi>
　<hi>揚豫正賦皆下於閒賦一等亦此意也至冀則宜出第一等而閒嵗第二無非法中之仁而已</hi>
厥貢璆鐵銀鏤砮磬熊羆狐貍織皮<lb/>
　集傳璆<hi>廣韻璆與球同</hi>玉磬鐵柔鐵也鏤剛鐵可以刻鏤者<lb/>
　也<hi>寰宇記曰定笮縣有鐡石山山有砮石火燒之成鐵為劍㦸極利</hi>磬石磬也言鐵<lb/>
　而先於銀者鐵之利多於銀也<hi>鄒氏近仁曰漢志犍為郡朱提縣有朱提</hi>
　<hi>山出銀犍為正梁州之境</hi>後世蜀之卓氏程氏以鐵冶富擬封君<lb/>
<pb n="71b"/>
　則梁之利尤在於鐵也織皮者梁州之地山林為多<lb/>
　獸之所走熊羆狐狸四獸之皮製之可以為裘其毳<lb/>
　毛織之可以為罽也<hi>蘇氏轍曰以罽者曰織以裘者曰皮</hi>○林氏曰徐<lb/>
　州貢浮磬此州既貢玉磬又貢石磬<hi>金氏履祥曰漢於犍為水濵得</hi>
　<hi>古磬十六枚蓋其土人所琢也</hi>豫州又貢磬錯以此觀之則知當時<lb/>
　樂噐磬最為重豈非以其聲角而在清濁小大之閒<lb/>
　最難得其和者哉<lb/>
　集説<hi>鄭氏曉曰璆即鳴球也璆鐵銀鏤砮磬噐用之需也熊羆狐貍織皮服用之需也厥賦至此取</hi>
<pb n="72a"/>
　<hi>地力而異其等供地利而有其制</hi>
西傾因桓是來浮于潛逾于沔入于渭亂于河<lb/>
　集傳西傾山名地志在隴西郡臨洮縣西今洮州臨<lb/>
　潭縣西南<hi>皇輿表洮州臨潭縣今為洮州衛地理今釋西傾山一名嵹臺山在今陜西鞏昌府</hi>
　<hi>洮州衛西蕃界延袤千里外跨諸羌</hi>桓水名水經曰西傾之南桓水出<lb/>
　焉<hi>地理今釋桓水一名白水出今陜西岷州衛東南分水嶺至四川保寜府昭化縣東入西漢水西漢</hi>
　<hi>水出秦州嶓冢山上流為犀牛江下流為嘉陵江</hi>蘇氏曰漢始出為漾東南<lb/>
　流為沔至漢中東行為漢沔<hi>地理今釋沔水一名沮水漢書地理志武都郡</hi>
<pb n="72b"/>
　<hi>沮縣沮水出東狼谷沮縣即今陜西漢中府略陽縣也東南至沔縣西南入漢水名曰沮口</hi>酈道<lb/>
　元曰自西傾而至葭萌浮于西漢西漢即潛水也自<lb/>
　西漢遡流而屆于晉夀界阻漾枝津南歴岡北迤邐<lb/>
　接漢沔<hi>案今水經注云南歴岡穴迤邐而接漢沿此入漾書所謂浮潛而逾沔矣岡穴即郭璞所</hi>
　<hi>謂峒山括地志所謂龍山大石穴也蔡傳作南歴岡北非是迤邐接漢沔句亦冇脱誤</hi>歴漢川<lb/>
　至于褒水逾褒而暨于衙嶺之南溪灌于斜川屆于<lb/>
　武功而北以入于渭漢武帝時人有上書欲通褒斜<lb/>
　道及漕事下張湯問之云褒水通沔斜水通渭皆可<lb/>
<pb n="73a"/>
　以漕從南陽上沔入褒褒絶水至斜閒百餘里以車<lb/>
　轉從斜下渭如此則漢中榖可致經言沔渭而不言<lb/>
　褒斜者因大以見小也褒斜之閒絶水百餘里故曰<lb/>
　逾然於經文則當曰逾于渭今曰逾于沔此又未可<lb/>
　曉也絶河而渡曰亂<lb/>
　集説<hi>孔氏頴逹曰西傾在雍州自西傾山南行因桓水是來浮於潛水也○朱子曰西傾雖在雍州</hi>
　<hi>其人有事於京師者必道取梁州因桓水而來故梁貢道及之○傅氏寅曰浮潛逾沔逾之一字與自漢</hi>
　<hi>逾洛同義漢不通洛則自潛逾沔之地亦非水道相貫而所以至此必捨舟陸行者以潛入沔之處相逺</hi>
<pb n="73b"/>
　<hi>而於此而逾非惟趨沔為近且入渭為便故貢道不得不然耳○鄭氏曉曰桓水入潛潛出於沔沔接於</hi>
　<hi>褒故貢道于西傾之山因桓浮潛由潛達沔由沔達褒褒不與斜通故舍舟而陸若夫斜入于渭渭入于</hi>
　<hi>河故貢道由斜川而達於渭由渭而亂於河史臣於梁州之貢道必詳其所自所經所至也</hi>
黑水西河惟雍州<lb/>
　集傳雍州之域西據黑水<hi>地理今釋雍州黑水出陜西甘肅塞外南流至河州</hi>
　<hi>入積石河今俗名大通河是也案括地志云黑水出伊州伊吾縣北東南流至郢州又東南至河州入黄</hi>
　<hi>河今黑水上源為流沙壅塞已無遺跡可考其下流為大通河在瓜州之南歴西寜衛東南至河州入河</hi>
　<hi>西寜即唐之鄯州則括地志之説與今圖合○人案河之積石北則大通河入之南則大夏河注之二水</hi>
<pb n="74a"/>
　<hi>入河之口南北相值後人或遂指大夏為黑水絶河而南之跡不知大夏雖在黄河之南實仍在南山之</hi>
　<hi>北且其源自南而北與山南入海之水絶不相通</hi>東距西河謂之西河者主<lb/>
　冀都而言也<hi>地理今釋雍州今陜西之臨洮平凉慶陽延安鳯翔五府西安府長安咸寜咸</hi>
　<hi>陽興平臨潼高陵鄠藍田涇陽三原盩厔渭南富平醴泉朝邑郃陽澄城白水韓城華隂蒲城同官武功</hi>
　<hi>永夀三水淳化長武二十七縣同華耀乾邠五州鞏昌府隴西安定會寜通渭寜逺伏羌西和秦安清水</hi>
　<hi>漳禮十一縣泰州及榆林寜夏寜夏中靖遠岷州洮州甘州莊浪諸衛所其在化外者南至西傾積石西</hi>
　<hi>踰三危北抵沙漠皆是也</hi>
　集説<hi>孔氏頴達曰禹治豫州乃次梁州自東向西故言梁州之境先以華陽而後黒水從梁適雍自</hi>
<pb n="74b"/>
　<hi>南向北故先黑水而後西河河在雍州之東而謂之西河者龍門之河在冀州西界故謂之西河王制云</hi>
　<hi>自東河至於西河千里而近是河相對而為東西也○朱子曰雍州土厚水深其民重厚質直以善導之</hi>
　<hi>易以興起而篤於仁義以猛驅之其强毅果敢之資亦足以强兵力農而成富强之業</hi>
弱水既西<lb/>
　集傳栁宗元曰西海之山有水焉散渙無力不能負<lb/>
　芥投之則委靡墊没及底而後止故名曰弱既西者<lb/>
　導之西流也地志云在張掖郡刪丹縣<hi>焦氏竑曰刪丹即今山丹</hi>
　<hi>衛</hi>薛氏曰弱水出吐谷渾界窮石山自刪丹西至合<lb/>
<pb n="75a"/>
　黎山與張掖縣河合<hi>皇輿表張掖縣今甘州衛</hi>又案通鑑魏太武<lb/>
　擊柔然至栗水西行至菟園水分軍収討又循弱水<lb/>
　西行至涿邪山則弱水在菟園水之西涿邪山之東<lb/>
　矣北史載太武至菟園水分軍搜討東至瀚海西接<lb/>
　張掖水北度燕然山與通鑑小異豈瀚海張掖水於<lb/>
　弱水為近乎程氏據西域傳以弱水為在條支援引<lb/>
　甚悉然長安西行一萬二千二百里又百餘日方至<lb/>
　條支其去雍州如此之逺禹豈應窮荒而導其流也<lb/>
<pb n="75b"/>
　哉其説非是<hi>地理今釋弱水今陜西山丹衛漢刪丹縣城西有山丹河古弱水也法顯佛國</hi>
　<hi>記謂之流沙河出衛西南窮石山正流西至合黎山與張掖河合又東北至甘州衛北迤邐流至塞外入</hi>
　<hi>居延澤其餘波溢入流沙也</hi>
　集説<hi>林氏之竒曰衆水皆東而弱水獨西黑水獨南因其性與勢之自然也必欲東之則逆其自然</hi>
　<hi>非行所無事矣○程氏大昌曰弱水之當西如四瀆之當東也時必壅溢而東行導之而至合黎既皆復</hi>
　<hi>故則逆行者順矣○傅氏寅曰横流之時弱水亦東侵而被於河河不安而涇亦受其患導之使西以復</hi>
　<hi>其故道則河西無汜濫之水河安而涇亦安矣○焦氏竑曰據今甘州衛有合黎山則亦不必逺求之别</hi>
　<hi>域而定以甘州之弱水為非矣</hi>
<pb n="76a"/>
涇屬渭汭<lb/>
　集傳涇渭汭三水名涇水地志出安定郡涇陽縣西<lb/>
　今原州百泉縣岍頭山也<hi>淮南子涇出薄落之山高誘注薄落一名幵頭山○</hi>
　<hi>括地志筓頭山一名崆峒山在原州平凉縣西</hi>東南至馮翊陽陵縣入渭今<lb/>
　永興軍髙陵縣也<hi>皇輿表今高陵縣屬西安府地理今釋涇水出今陜西平凉府平凉</hi>
　<hi>縣西南筓頭山亦名崆峒山東至西安府高陵縣西南入渭水</hi>渭水地志出隴西郡<lb/>
　首陽縣西南今渭州渭源縣<hi>皇輿表今渭源縣屬臨洮府</hi>鳥鼠山<lb/>
　西北南谷山也東至京兆船司空縣入河今華州華<lb/>
<pb n="76b"/>
　隂縣也<hi>皇輿表華州華隂縣今屬西安府地理今釋渭水出今陜西臨洮府渭源縣西鳥鼠山東</hi>
　<hi>至西安府華隂縣東北入河</hi>汭水地志作芮扶風汧縣弦蒲藪芮<lb/>
　水出其西北東入涇今隴州汧源縣<hi>皇輿表隴州汧源縣今屬鳯翔</hi>
　<hi>府</hi>弦蒲藪有汭水焉<hi>地理今釋汭水出今平凉府華亭縣有二源北源出湫頭山之</hi>
　<hi>朝那湫南源出齊山至縣東與北河合又東至涇州西北入涇水</hi>周職方雍州其川<lb/>
　涇汭詩曰汭鞠之即皆謂是也屬連屬也涇水連屬<lb/>
　渭汭二水也<lb/>
　集説<hi>王氏樵曰雍州之水渭為大涇之源最居雍之北境自北而南注以渭為歸而汭東入焉是涇</hi>
<pb n="77a"/>
　<hi>上屬于汭而下屬于渭也經不以渭立文而曰涇屬渭汭以涇水在中先曽汭水後入渭水順其勢而言</hi>
　<hi>故謂屬渭汭者涇而其實納涇者渭也</hi>
漆沮既從<lb/>
　集傳漆沮二水名漆水寰宇記自耀州同官縣東北<lb/>
　界<hi>皇輿表宋耀州同官縣今屬西安府</hi>來經華原縣<hi>皇輿表宋華原縣今耀州屬西安府</hi>
　合沮水<hi>地理今釋漆水源出陜西西安府同官縣北高山流經縣城東合同官水西南至耀州屬</hi>
　<hi>西安府與沮水合</hi>沮水地志出北地郡直路縣東今坊州宜<lb/>
　君縣西北境也<hi>皇輿表宋坊州今中部縣宜君縣今屬延安府</hi>寰宇記沮水<lb/>
<pb n="77b"/>
　自坊州昇平縣北<hi>皇輿表宋昇平縣省入宜君縣</hi>子午嶺出俗號子<lb/>
　午水下合榆谷慈馬等川遂為沮水至耀州華原縣<lb/>
　合漆水至同州朝邑縣<hi>皇輿表同州朝邑縣今屬西安府</hi>東南入渭<lb/>
　<hi>地理今釋沮水出陜西延安府中部縣西南流經宜君屬延安府同官二縣境至耀州城南曾漆水東南</hi>
　<hi>入富平縣屬西安府界名石川河又南流至臨潼縣屬西安府北交口鎭入渭水</hi>二水相敵<lb/>
　故竝言之既從者從於渭也又案地志謂漆水出扶<lb/>
　風縣<hi>皇輿表今扶風縣屬鳯翔府</hi>晁氏曰此豳之漆也水經漆水<lb/>
　出扶風杜陽縣程氏曰杜陽今岐山普潤縣之地亦<lb/>
<pb n="78a"/>
　漢漆縣之境其水入渭在灃水之上與經序渭水節<lb/>
　次不合非禹貢之漆水也<lb/>
　集説<hi>蘇氏軾曰從如少之從長渭大而漆沮小故言從○程氏大昌曰雍地四漆沮而實三派禹貢</hi>
　<hi>漆沮惟富平石川河正當其地漆在沮東至華原而西乃始合沮沮在漆西既已受漆則遂南東而合乎</hi>
　<hi>洛洛又在漆沮之東至同州白水縣與漆沮合而相與南流以入於渭三水雖分及至白水縣遂混為一</hi>
　<hi>流○段氏昌武曰詩漆沮言於渭之上流書漆沮入於渭之下流詩自土沮漆言於岐周之閒書言于東</hi>
　<hi>㑹于灃又東㑹于涇之下</hi>
灃水攸同<lb/>
<pb n="78b"/>
　集傳灃水地志作酆出扶風鄠縣終南山<hi>皇輿表鄠縣今屬西</hi>
　<hi>安府</hi>今永興軍鄠縣山也東至咸陽縣入渭<hi>地理今釋灃水源出</hi>
　<hi>今陜西西安府鄠縣東南終南山自紫閣而下至咸陽縣東南入渭水</hi>同者同於渭也<lb/>
　<hi>蘇氏軾曰灃渭相若故言同</hi>渭水自鳥鼠而東灃水南注之涇水<lb/>
　北注之漆沮東北注之曰屬曰從曰同皆主渭而言<lb/>
　也<lb/>
　集説<hi>葉氏夢得曰灃在涇上漆沮在涇下今言涇而後漆沮言漆沮而後灃者漆沮既從而不違則</hi>
　<hi>灃可與渭同入於河灃以後成用力宜差多故詩獨言豐水東注維禹之績也○傅氏寅曰治弱水以及</hi>
<pb n="79a"/>
　<hi>涇漆沮雖自西而束然涇漆沮治而後治灃則又自下而上也禹之規畫如此度勢隨宜行其所無事也</hi>
　<hi>如河患在九河疏其下則其上易為力江患在彭蠡豬其上則其下無足憂皆所以先後順理也</hi>
荆岐既旅終南惇物至于鳥鼠<lb/>
　集傳荆岐二山名荆山即北條之荆<hi>孔氏安國曰此荆在岐東非荆</hi>
　<hi>州之荆</hi>地志在馮翊懐徳縣南今耀州富平縣掘陵原<lb/>
　也<hi>地理今釋荊山在今陜西西安府富平縣西南十里下有荆渠</hi>岐山<hi>説文曰山有兩岐因以名</hi>
　<hi>焉</hi>地志在扶風美陽縣西北今鳳翔府岐山縣東北<lb/>
　十里也<hi>詩譜曰周自太王居岐之陽皇甫謚云今美陽西北有岐城舊址郡國志岐山南有周原</hi>
<pb n="79b"/>
　終南惇物鳥鼠亦皆山名終南地志古文以太一山<lb/>
　為終南山<hi>水經注曰終南杜預以為中南亦曰太白山</hi>在扶風武功縣今<lb/>
　永興軍萬年縣南五十里也<hi>皇輿表萬年縣今咸寜縣地理今釋終南山在</hi>
　<hi>今陜西西安府長安縣南五十里東至藍田縣西至鳳翔府郿縣綿亘八百餘里</hi>惇物地志<lb/>
　古文以垂山為惇物在扶風武功縣今永興軍武功<lb/>
　縣也<hi>地理今釋惇物山漢書地理志右扶風縣武功注大壹山古文以為終南垂山古文以為惇物</hi>
　<hi>皆在縣東武功今陜西鳯翔府郿縣考圖志不載是山胡渭禹貢錐指以為太乙之北峰在縣東四十里</hi>
　<hi>者是也</hi>鳥鼠<hi>爾雅其鳥曰䳜其鼠曰鼵</hi>地志在隴西郡首陽縣西南<lb/>
<pb n="80a"/>
　今渭州渭源縣西也俗呼為青雀山<hi>地理今釋鳥鼠山在今陜西臨</hi>
　<hi>洮府渭源縣西二十里</hi>舉三山而不言所治者蒙上既旅之文<lb/>
　也<lb/>
　集説<hi>程氏大昌曰終南山横亘關中南面西起秦隴東徹藍田凡雍岐郿鄠長安萬年相去且入百</hi>
　<hi>里而連綿峙據其南者皆此一山也○鄭氏曉曰自涇屬至此衆水致功而衆山致祭荆山漆沮經其下</hi>
　<hi>也岐山涇汭經其傍也終南灃水所出也惇物灃水所經也鳥鼠渭水所經也</hi>
原隰厎績至于豬野<lb/>
　集傳廣平曰原下濕曰隰詩曰度其隰原即指此也<lb/>
<pb n="80b"/>
　<hi>山水考曰原隰泛言之則原為廣平隰為下濕之地然西安府城南實有其地</hi>鄭氏曰其地<lb/>
　在豳<hi>朱子詩傳曰豳在岐山之北原隰之野</hi>今邠州也<hi>皇輿表今邠州屬西安府</hi>豬<lb/>
　野地志云武威縣東北有休屠澤古文以為豬野今<lb/>
　涼州姑臧縣也<hi>皇輿表凉州姑臧縣今為凉州衛地理今釋豬野在今陜西鎮蕃衛東北</hi>
　<hi>八十里即漢書地理志所云休屠澤也</hi>治水成功自髙而下故先言山<lb/>
　次原隰次陂澤也<lb/>
　集説<hi>孔氏頴達曰原隰豳地從此致功西至豬野之澤也○鄭氏曉曰地勢有高卑水落有先後山</hi>
　<hi>既治矣由是廣平之原厎于績焉原既治矣由是下濕之隰厎于績焉隰既治矣由是豬野之澤厎于績</hi>
<pb n="81a"/>
　<hi>焉治水成功自高而下弱水至攸同言水之常變者得其平也荆岐至豬野言地之高下者得其平也</hi>
三危既宅三苗丕叙<lb/>
　集傳三危即舜竄三苗之地或以為燉煌未詳其地<lb/>
　<hi>杜氏預曰瓜州今燉煌也○後漢西羌傳注三危山在今沙州燉煌縣東南山有三峰故曰三危</hi>三<lb/>
　苗之竄在洪水未平之前及是三危已既可居三苗<lb/>
　於是大有功叙今案舜竄三苗以其惡之尤甚者遷<lb/>
　之而立其次者於舊都今既竄者已丕叙而居於舊<lb/>
　都者尚桀驁不服盖三苗舊都山川險阻氣習使然<lb/>
<pb n="81b"/>
　今湖南猺洞時猶竊𤼵俘而詢之多為猫姓豈其遺<lb/>
　種歟<lb/>
　集説<hi>吕氏祖謙曰三苗有罪自當竄逐發政施仁自常及之故治水至三危亦必使安宅丕叙後世</hi>
　<hi>以為投之四裔若棄之者非聖人之心也○金氏履祥曰聖人黜惡以逺為罰經理則不以逺為閒○鄭</hi>
　<hi>氏曉曰三危既宅地之逺者得其平三苗丕叙人之頑者從其化宅是造廬舍定疆埸叙是遷善改過革</hi>
　<hi>其凶頑</hi>
厥土惟黄壤<lb/>
　集傳黄者土之正色林氏曰物得其常性者最貴雍<lb/>
<pb n="82a"/>
　州之土黄壤故其田非他州所及<lb/>
　集説<hi>董氏仲舒曰五行莫貴於土五色莫盛於黄○陳氏櫟曰土黄壤最貴故雍田上上塗泥最下</hi>
　<hi>故揚田下下</hi>
厥田惟上上厥賦中下<lb/>
　集傳田第一等<hi>王氏炎曰東方朔云關中之地號為畝直一金田上上可知</hi>而賦<lb/>
　第六等者地狹而人功少也<lb/>
　集説<hi>孔氏頴逹曰荆州云人功修此州云人功少者王制云凡居民量地以制邑度地以居民地邑</hi>
　<hi>民居必參相得則民當相準而有人功修人功少者記言初置邑者可以量之而州境闊遠民居先定新</hi>
<pb n="82b"/>
　<hi>遭洪水存亡不同故地勢有美惡人功有多少治水之後即為此差在後隨人少多必得更立其等此非</hi>
　<hi>永定也</hi>
厥貢惟球琳琅玕<lb/>
　集傳球琳美玉也琅玕石之似珠者<hi>鄭氏曉曰球琳以為珪璧璋瑁</hi>
　<hi>之用琅玕以為冠冕珮襦之飾</hi>爾雅曰西北之美者有昆侖虛之球<lb/>
　琳琅玕今南海有青琅玕珊瑚屬也<lb/>
　集説<hi>林氏駧曰古者以貢為賦正什一便民之法貢金琳琅大龜熊皮海錯橘柚之屬皆為土貢之</hi>
　<hi>物也皆償田賦之輕也聖人初何心過求哉</hi>
<pb n="83a"/>
浮于積石至于龍門西河㑹于渭汭<lb/>
　集傳積石地志在金城郡河闗縣西南羌中今鄯州<lb/>
　龍支縣界也<hi>地理今釋積石山在今河州北一百二十里水經注謂之唐述山拈地志云山</hi>
　<hi>勢峭拔下臨黄河其西五十里有積石關唐置積石軍於此山海經云積石山在金城河門關西南境中</hi>
　<hi>漢之河關縣今之河州杜佑通典云禹施功自積石山而東今西平郡龍支縣今西寜衛地與河州接界</hi>
　<hi>界山是也案諸家言積石者多以此為小積石别有大積石去此尚千餘里其說蓋本於漢書西域傳謂</hi>
　<hi>河源出于闐北流與葱嶺河合東注蒲昌海潛行地下南出于積石為中國河之文其實禹施功之始即</hi>
　<hi>此積石更無所謂大積石也歐陽忞輿地廣記云班固所載張騫窮河源事乃意度之非實見蒲昌海與</hi>
<pb n="83b"/>
　<hi>積石通流其言甚正蓋河源在吐蕃境漢時吐蕃未通中國武帝以于闐山出玉案古圖書乃名河所出</hi>
　<hi>為崑崙後人遂并積石亦失其實耳于闐東流之水古名玉河葱嶺之水名新頭河見法顯佛國記總與</hi>
　<hi>河源無涉至水經并云積石在葱嶺之北則又失之逺矣或議杜佑主龍支之積石謂因唐置積石軍于</hi>
　<hi>澆河故城而誤考後漢書郡國志隴西郡河關縣積石山在西南又桓帝紀燒當羌叛段顃追擊于積石</hi>
　<hi>注即禹貢導河積石在鄯州龍支縣南是河州積石之名非始于唐矣蔡氏據杜氏説釋經最當</hi>龍<lb/>
　門山地志在馮翊夏陽縣今河中府龍門縣也<hi>皇輿表河</hi>
　<hi>中府今蒲州龍門縣今河津縣地理今釋龍門山在今陜西西安府韓城縣東北五十里大河之西東與</hi>
　<hi>壺口隔水相望</hi>西河冀之西河也雍之貢道有二其東北境<lb/>
<pb n="84a"/>
　則自積石至于西河其西南境則㑹于渭汭<hi>孔氏頴達曰會</hi>
　<hi>合也人行逆流而水相向故逆流曰㑹○王氏樵曰渭自鳥鼠而東中貫雍境取漕莫徑焉</hi>言渭<lb/>
　汭不言河者蒙梁州之文也他州貢賦亦當不止一<lb/>
　道𤼵此例以互見耳○案邢恕奏乞下熙河路打造<lb/>
　船五百隻於黄河順流放下至㑹州西小河内藏放<lb/>
　熙河路漕使李復奏竊知邢恕欲用此船載兵順流<lb/>
　而下去取興州契勘㑹州之西小河鹹水其闊不及<lb/>
　一文深止於一二尺豈能藏船黄河過㑹州入韋精<lb/>
<pb n="84b"/>
　山石峽險窄自上垂流直下高數十丈船豈可過至<lb/>
　西安州之東大河分為六七道散流渭之南山逆流<lb/>
　數十里方再合逆溜水淺灘磧不勝舟載此聲若出<lb/>
　必為夏國侮笑事遂寢邢恕之䇿如李復之言可謂<lb/>
　謬矣然此言貢賦之路亦曰浮于積石至于龍門西<lb/>
　河則古來此處河道固通舟楫矣而復之言乃如此<lb/>
　何也姑録之以備參考云<lb/>
　集説<hi>熊氏禾曰正道皆從渭達河惟山脊以西之地渭道不可通處必自積石之河經渉龍門然後</hi>
<pb n="85a"/>
　<hi>達於西河以至帝都也○鄭氏曉曰雍之貢賦以其東北境言之河見於積石經流於龍門而為西河故</hi>
　<hi>貢賦之來由積石浮河北行東轉南向而至于龍門由龍門而達于西河則遶出雍州之東境而至冀州</hi>
　<hi>之西境西境即西河也至西河則至帝都矣以其西南境言之渭入於河漆沮東注於渭涇水北注於渭</hi>
　<hi>灃水南注於渭故貢賦之來或由乎灃涇或由乎漆沮皆㑹於渭水之北焉至渭則達河矣</hi>
織皮崑崙析支渠搜西戎即叙<lb/>
　集傳崑崙即河源所出在臨羌<hi>漢書張騫傳曰漢使窮河源其山多玉石</hi>
　<hi>采來天子案古圖書名河所出曰崑崙云地理今釋崑崙西戎國蓋附近崑崙山者○案鄭康成云衣皮</hi>
　<hi>之民居此崑崙析支渠搜三山之野者是崑崙析支渠搜皆本山名而因以為國號也</hi>析支在<lb/>
<pb n="85b"/>
　河闗西千餘里<hi>地理今釋析支今西蕃在陜西臨洮府河州西應劭曰禹貢析支屬雍州</hi>
　<hi>在河關之西東去河關千餘里羌人所居謂之河曲羌也唐書党項傳曰党項漢西羌别種其地古析支</hi>
　<hi>東距松州西葉䕶南舂桑迷桑等羌北吐谷渾</hi>渠搜水經曰河自朔方東轉<lb/>
　經渠搜縣故城北盖近朔方之地也<hi>地理今釋渠搜凉土異物志云</hi>
　<hi>古渠搜國在大宛北界隋書西域傳云鏺汗國文獻通考云鏺汗國東去𤓰州五千五百里都葱嶺之西</hi>
　<hi>五百餘里古渠搜國渠搜當在西域非朔方也傳寅禹貢集解云陸氏曰漢志朔方郡有渠搜縣武紀云</hi>
　<hi>北發渠搜是也然考漢朔方之渠搜非此所謂渠搜此亦當是金城以西之戎也後世種落遷徙故漢冇</hi>
　<hi>居朔方者當禹時渠搜居朔方則不應浮積石陸説非也</hi>三國皆貢皮衣故以織<lb/>
<pb n="86a"/>
　　皮冠之皆西方戎落故以西戎總之即就也雍州水<lb/>
　　土既平而餘功及於西戎故附於末○蘇氏曰青徐<lb/>
　　揚三州皆萊夷淮夷島夷所篚此三國亦篚織皮但<lb/>
　　古語有顛倒詳略爾其文當在厥貢惟球琳琅玕之<lb/>
　　下浮于積石之上簡編脱誤不可不正愚謂梁州亦<lb/>
　　篚織皮恐蘇氏之說為然<lb/>
　　集説<hi>鄭氏曉曰雍州土地最廣史謂金城千里天府之國也其地弱水西流渭水東流而涇汭漆沮</hi>
　　<hi>灃水皆入渭而入河也荆岐在雍之北終南惇物在雍之南鳥鼠又在雍之西矣原隰在邠岐之閒又西</hi>
<pb n="86b"/>
　　<hi>而豬野在甘凉之境又西而三危則夷裔之區矣其貢道有二東北來者險而遠西南來者便而近</hi>
　<lb/>
　<lb/>
　<lb/>
　<lb/>
　<lb/>
　<lb/>
欽定書經傳說彚纂卷四<lb/>
</p>
<p>
</p>
  </div>
</body>
</text>
</TEI>
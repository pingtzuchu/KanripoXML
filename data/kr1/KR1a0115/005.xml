<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易經通注卷五</head>
    <p>
<pb n="1a"/>
欽定四庫全書<lb/>
　易經通注卷五　　　　　大學士傅以漸<lb/>
　　　　　　　　　　　　左庶子曹本榮撰<lb/>
下經<lb/>
䷩<hi>震下巽上</hi>
益利有攸往利涉大川<lb/>
　此卦損上卦初畫之陽益下卦初畫之隂自上卦而<lb/>
　下于下卦之下捐九府以周萬姓有益下之仁焉徳<lb/>
<pb n="1b"/>
　惠四達何往不利即除殘暴恤災患哀煢獨且无不<lb/>
　利者<lb/>
彖曰益損上益下民説无疆自上下下其道大光<lb/>
　以卦體釋卦名義實心利下百姓之仰戴无疆此豈<lb/>
　移民移粟之故智哉自上中有經濟在大光者上下<lb/>
　與天地同流也<lb/>
利有攸往中正有慶利涉大川木道乃行<lb/>
　以卦體卦象釋卦辭往即慶在天下惟九五六二中<lb/>
<pb n="2a"/>
　正得而有之君臣同徳以美意為良法也下震上巽<lb/>
　皆木具幹理之宏材乃可起萬民之阽危也<lb/>
益動而巽日進无疆天施地生其益无方凡益之道與<lb/>
時偕行<lb/>
　此節推本聖學發明木道乃行之義盖有日新之盛<lb/>
　徳而造富有之大業也卦徳煥發有為而又沉潜不<lb/>
　浮則勿忘勿助可躋美大聖神之域此其理實法于<lb/>
　天地有天之施氣而資始地乃代終而資生生生化<lb/>
<pb n="2b"/>
　化卦體固然此益民之道所以法天而並行也<lb/>
象曰風雷益君子以見善則遷有過則改<lb/>
　風雷之勢交相助益遷善當如風之速改過當如雷<lb/>
　之猛益之大者其相益亦猶是也<lb/>
初九利用為大作元吉无咎<lb/>
　初雖居下然當益下之時受上之益者也不可徒然<lb/>
　无所報効故利用為大作必大善之吉始得无咎也<lb/>
象曰元吉无咎下不厚事也<lb/>
<pb n="3a"/>
　始進之臣未經重大之事故不如是不足以塞咎也<lb/>
六二或益之十朋之龜弗克違永貞吉王用享于帝吉<lb/>
　六二當益下之時虚中處下精白乃心大君寵眷洊<lb/>
　加此貞道也然爻位皆隂故以永貞為戒王者且用<lb/>
　此精誠以格上帝臣以此格君君豈有不益之者乎<lb/>
象曰或益之自外來也<lb/>
　益出望外故稱或焉表二之自能永貞也<lb/>
六三益之用凶事无咎有孚中行告公用圭<lb/>
<pb n="3b"/>
　天心仁愛人君則時出災異以儆之大君仁愛人臣<lb/>
　則或出凶事以益之投大遺艱正可動心忍性有孚<lb/>
　者真誠體國而不欺中行者奉公守法而不悖庶可<lb/>
　上答聖明責望之心君借此以感通猶告公用圭通<lb/>
　信者然此无咎之道也<lb/>
象曰益用凶事固有之也<lb/>
　孚中人所自有但精神不震動則不堅凝益用凶事<lb/>
　正欲固其所有非棄之也<lb/>
<pb n="4a"/>
六四中行告公從利用為依遷國<lb/>
　以利民之心行利民之政可以上信于君即可以下<lb/>
　信于民遷國且无不利況其他乎<lb/>
象曰告公從以益志也<lb/>
　以益下為志上必信而從之<lb/>
九五有孚惠心勿問元吉有孚惠我徳<lb/>
　上有信以惠于下則下亦有信以惠于上不問而元<lb/>
　吉可知粒我烝民莫非爾極民直見為我徳而已<lb/>
<pb n="4b"/>
象曰有孚惠心勿問之矣惠我徳大得志也<lb/>
　惠政可問惠心何問堯舜之世問之朝野總不知也<lb/>
　大徳不徳志乃大得故大役大禮大荒大遷无一事<lb/>
　不為上用而自上下下其道大光之理始盡<lb/>
上九莫益之或擊之立心勿恒凶<lb/>
　以陽居益之極求益不已豈待擊之而後為凶哉<lb/>
象曰莫益之偏辭也或擊之自外來也<lb/>
　莫益尚屬偏辭擊則突自外至危哉利不可貪若此<lb/>
<pb n="5a"/>
䷪<hi>乾下兑上</hi>
夬揚于王庭孚號有厲告自邑不利即戎利有攸往<lb/>
　此卦以五陽去一隂决之而已然决正不可易言之<lb/>
　也小人所盤踞者王庭故必正名其罪而盡誠以呼<lb/>
　號其衆相與合力且尚有危厲不可安肆又當先治<lb/>
　其私而不可専尚威武則利有所往也皆戒之之辭<lb/>
彖曰夬决也剛决柔也健而説决而和<lb/>
　釋卦名義而賛其徳小人不難决惟在善蔵其用有<lb/>
<pb n="5b"/>
　秉道嫉邪之心而不傷于忿激决自得其窽㑹發皆<lb/>
　中節也<lb/>
揚于王庭柔乘五剛也孚號有厲其危乃光也告自邑<lb/>
不利即戎所尚乃窮也利有攸往剛長乃終也<lb/>
　不特顯據五剛之上且有窺隙而動之心故不危何<lb/>
　光尚健且窮剛長乃終謂一變則為純乾也<lb/>
象曰澤上于天夬君子以施禄及下居徳則忌<lb/>
　澤本下也氣騰而上于天勢必决為雨露未有積天<lb/>
<pb n="6a"/>
　而不下者以天下之貢賦仍推之以及于下倘自以<lb/>
　為徳而居之濊澤積而不流則非矣彖决斷象潤澤<lb/>
　威惠並行决隂妙用<lb/>
初九壯于前趾往不勝為咎<lb/>
　當决之時居下任壯不勝而且為衆正之咎也<lb/>
象曰不勝而往咎也<lb/>
　豈至往始知其不勝哉不勝在我安得不敗<lb/>
九二惕號莫夜有戎勿恤<lb/>
<pb n="6b"/>
　彖所謂孚號告自邑者此爻當之内懐兢惕外嚴戒<lb/>
　號自治如此其宻雖莫夜有戎何懼哉<lb/>
象曰有戎勿恤得中道也<lb/>
　剛而居柔又得中道惟中故和不必病其過慎也<lb/>
九三壯于頄有凶君子夬夬獨行遇雨若濡有愠无咎<lb/>
　九三當决之時以剛而過乎中是欲决小人而剛壯<lb/>
　見于顴頄者機事不宻則害成凶道也然在衆陽之<lb/>
　中獨與上六為應若能果决其决不係私愛則雖合<lb/>
<pb n="7a"/>
　于上六如獨行遇雨至于若濡而為君子所愠終必<lb/>
　決去小人而无咎也温嶠之于王敦其事類此<lb/>
象曰君子夬夬終无咎也<lb/>
　其始非不過用其曲折終能決去小人而无咎也<lb/>
九四臀无膚其行次且牽羊悔亡聞言不信<lb/>
　衆君子方欲討小人于王庭之上四與上同體不免<lb/>
　有曲庇之心故居則不安行則不進若不與衆陽競<lb/>
　進而安處其後如牽羊之法則可以亡其悔其如聞<lb/>
<pb n="7b"/>
　言不信何哉盖深激其信吾言以濟事也<lb/>
象曰其行次且位不當也聞言不信聰不明也<lb/>
　以陽居隂不中不正反自髙其聰不求其所以明可<lb/>
　乎<lb/>
九五莧陸夬夬中行无咎<lb/>
　當决之時為决之主而切近上六之隂如莧陸感隂<lb/>
　氣之多者彚征王庭鞠為茂草若能决而去之而又<lb/>
　不為過暴合于中行自不至浸淫既潰大命隨之<lb/>
<pb n="8a"/>
象曰中行无咎中未光也<lb/>
　爻許其中行象復破其未慊之心可見去小人非難<lb/>
　去君心之小人實難危乃光者兢業之透刻中未光<lb/>
　者依比之微茫也<lb/>
上六无號終有凶<lb/>
　隂柔小人居窮極之時黨類已盡无所號呼終凶而<lb/>
　已<lb/>
象曰无號之凶終不可長也<lb/>
<pb n="8b"/>
　怙惡不悛有以自取非君子之乏容徳也<lb/>
䷫<hi>巽下乾上</hi>
姤女壯勿用取女<lb/>
　决盡則為純乾而一隂忽生于下如不期而遇者女<lb/>
　徳不貞其壯實甚取以自配必害于陽故戒之<lb/>
彖曰姤遇也柔遇剛也<lb/>
　柔敢于遇剛浸壯矣<lb/>
勿用取女不可與長也<lb/>
<pb n="9a"/>
　戒君子也<lb/>
天地相遇品物咸章也<lb/>
　夫天下豈得皆陽而无隂哉卦體一隂時當五月是<lb/>
　朱明大夏忽沃之以清隂則萬物相見而蕃衍天地<lb/>
　之不可无遇如此<lb/>
剛健中正天下大行也<lb/>
　九五剛徳用事復遇中正以善其剛不激不隨无偏<lb/>
　无黨君子之道沛然大行于天下人君之不可无遇<lb/>
<pb n="9b"/>
　如此<lb/>
姤之時義大矣哉<lb/>
　天地人君既不可不有所遇世界昌明而一隂潜伏<lb/>
　幾微之際聖人所謹其義可知而不可言故嘆其大<lb/>
象曰天下有風姤后以施命誥四方<lb/>
　風以鼔萬物命以鼓萬民布昭中外天下曉然知朝<lb/>
　廷之无私煬竈之奸不得中阻矣<lb/>
初六繫于金柅貞吉有攸往見凶羸豕孚蹢躅<lb/>
<pb n="10a"/>
　柅所以止車以金為之其剛可知初遇二故為所縛<lb/>
　而不進止便是貞往害君子自取凶耳然其勢不可<lb/>
　止也故又以羸豕孚蹢躅曉君子使深為之備云<lb/>
象曰繫于金柅柔道牽也<lb/>
　小人之情甘如醴牽引甚易故當早思所以防之也<lb/>
九二包有魚无咎不利賔<lb/>
　魚隂物二與初遇制之在已可以无咎若不制而使<lb/>
　遇于衆則其為害廣矣女壯可不畏哉<lb/>
<pb n="10b"/>
象曰包有魚義不及賔也<lb/>
　何必計其及賔之害義之所在虎兕出柙誰之過歟<lb/>
九三臀无膚其行次且厲无大咎<lb/>
　陽剛君子豈肯甘心與小人遇故不欲安坐以墮其<lb/>
　術又不能大行以制其機然既无所遇則无隂邪之<lb/>
　傷雖危厲而无大咎也<lb/>
象曰其行次且行未牽也<lb/>
　雖不得遂其行猶不為柔道所牽幸之也<lb/>
<pb n="11a"/>
九四包无魚起凶<lb/>
　與初正應未免互持小人不受其包禍亂所從起也<lb/>
象曰无魚之凶逺民也<lb/>
　入包而制之則為民外包而逺之則為奸四之罪也<lb/>
九五以杞包𤓰含章有隕自天<lb/>
　𤓰甘美而善潰杞髙䕃大包𤓰于下任其蔓廷必不<lb/>
　實而自潰九五陽剛中正主卦于上而下防始生必<lb/>
　潰之隂含晦章美静以俟之則可以回造化也<lb/>
<pb n="11b"/>
象曰九五含章中正也有隕自天志不捨命也<lb/>
　涵養不深則英氣必露中正者純以静制一念獨覺<lb/>
　之中别有幹旋豈有不可囬天而動氣者哉<lb/>
上九姤其角吝无咎<lb/>
　以剛居上而无位不得其遇徒與天下相觸忤耳吝<lb/>
　所不免亦无匪人之傷也<lb/>
象曰姤其角上窮吝也<lb/>
　上窮固吝然與其茍而遇无寧窮而吝聖人之深惡<lb/>
<pb n="12a"/>
　女壯也<lb/>
䷬<hi>坤下兑上</hi>
萃亨王假有廟利見大人亨利貞用大牲吉利有攸往<lb/>
　卦惟二陽君臣同徳萬物盛多之世聚祖考之精神<lb/>
　又必能聚已之精神則可以至于廟而承祖考故格<lb/>
　廟為保萃第一義見必于大人者不從四而從五不<lb/>
　趨權門也道可行而猶必利于貞不枉已以殉人也<lb/>
　物聚可以備禮人聚可以集事大牲攸往皆盛世所<lb/>
<pb n="12b"/>
　不容己者<lb/>
彖曰萃聚也順以説剛中而應故聚也<lb/>
　卦徳下順從乎上上欣合乎下卦體君誠于下交臣<lb/>
　切于上應此元后百姓一心元首股肱同徳真千載<lb/>
　一時也<lb/>
王假有廟致孝享也利見大人亨聚以正也用大牲吉<lb/>
利有攸往順天命也<lb/>
　致極誠敬仰歆祖考非文也以道事君衆正連茹非<lb/>
<pb n="13a"/>
　媚也天命謂性忠孝皆不容自已者大牲以将格廟<lb/>
　事親如事天攸往以達貞操事君如事天人心所在<lb/>
　天命服焉故曰順<lb/>
觀其所聚而天地萬物之情可見矣<lb/>
　極言其理而賛之人與天地萬物精神本自相通既<lb/>
　以孝與正順天命則天與我一地與我一萬物與我<lb/>
　一絪緼化醇之景象不在造化而在我順説剛應渾<lb/>
　乎无名矣<lb/>
<pb n="13b"/>
象曰澤上于地萃君子以除戎器戒不虞<lb/>
　津潤上行萬物暢茂然水聚无防則流人聚无防則<lb/>
　亂故克詰戎兵張皇六師以防意外之變是深于保<lb/>
　萃者<lb/>
初六有孚不終乃亂乃萃若號一握為笑勿恤往无咎<lb/>
　初與四應聖人恐其不能自守也特設不終之戒惟<lb/>
　當呼號正應任其是非棼棼守正不可不堅也<lb/>
象曰乃亂乃萃其志亂也<lb/>
<pb n="14a"/>
　志不自亂誰得而亂之<lb/>
六二引吉无咎孚乃利用禴<lb/>
　二應五而雜于二隂之間必牽引以同升諸公則集<lb/>
　思廣益而无植黨之咎矣然豈畏罪要名乎哉忠君<lb/>
　愛國之實心自靖自獻又安用粉飾吾知其上應剛<lb/>
　中也<lb/>
象曰引吉无咎中未變也<lb/>
　柔順虚中是忠貞之骨不為朋黨所亂也<lb/>
<pb n="14b"/>
六三萃如嗟如无攸利往无咎小吝<lb/>
　六三隂柔不中不正上无應與欲求萃而不得故嗟<lb/>
　如而无所利惟往從于上則可以无咎然不得其萃<lb/>
　困然後往復得隂極无位之爻亦可小羞矣<lb/>
象曰往无咎上巽也<lb/>
　言上巽以堅其必往之志勉人之聚以正也<lb/>
九四大吉无咎<lb/>
　上比九五下比衆隂得其萃矣然以陽居隂不正故<lb/>
<pb n="15a"/>
　當思患以杜釁蘖之萌謹度以防僣偪之嫌必大吉<lb/>
　然後无咎也<lb/>
象曰大吉无咎位不當也<lb/>
　非大君之位而當天下之萃可危也<lb/>
九五萃有位无咎匪孚元永貞悔亡<lb/>
　陽剛中正當萃之時而居尊固无咎矣然聖明之世<lb/>
　不无頑梗則亦修其長人之徳自强不息无偏无黨<lb/>
　而匪孚之悔可亡也位本五所有言有位者别四也<lb/>
<pb n="15b"/>
　二獨孚五初應四三比四皆匪孚者比専重五故總<lb/>
　戒之以元永貞萃尚有四故特勉之以元永貞也<lb/>
象曰萃有位志未光也<lb/>
　未光者鬰塞不快病已徳之未洽也<lb/>
上六齎咨涕洟无咎<lb/>
　處萃之終隂柔无位求萃不得正所謂孤臣孽子者<lb/>
　齎咨涕洟發自真情儆戒修徳所以无咎<lb/>
象曰齎咨涕洟未安上也<lb/>
<pb n="16a"/>
　人情莫真于聚散未安者常懐不虞之戒者也<lb/>
䷭<hi>巽下坤上</hi>
升元亨用見大人勿恤南征吉<lb/>
　士君子乘機遘㑹辭江湖而登魏闕通達无碍然必<lb/>
　用升之道以見大人則勿憂不得君而功業彰彰也<lb/>
彖曰柔以時升<lb/>
　卦變自解柔上居四是知時而又能用柔者純臣也<lb/>
巽而順剛中而應是以大亨<lb/>
<pb n="16b"/>
　卦徳内順外巽心則沉潜機則恰適卦體九二剛中<lb/>
　而五應之剛毅正直之臣遇明揚汲引之主安得不<lb/>
　大亨也<lb/>
用見大人勿恤有慶也南征吉志行也<lb/>
　慶莫大于得君志莫切于行道輔明君而嚮明出治<lb/>
　升斯世于大猷可知也志未行豈謂慶哉<lb/>
象曰地中生木升君子以順徳積小以髙大<lb/>
　地中生木根深者其末茂積故也木一日不長便為<lb/>
<pb n="17a"/>
　枯瘁而人不知其為長慎徳者如是而已<lb/>
初六允升大吉<lb/>
　以柔順居下而巽于二陽二陽必推服而薦拔之矣<lb/>
象曰允升大吉上合志也<lb/>
　天下巽入之深者无如信友獲上道自初始南征之<lb/>
　志也何其柔也<lb/>
九二孚乃利用禴无咎<lb/>
　彖所謂剛中而應此爻當之自古强臣事弱主未有<lb/>
<pb n="17b"/>
　不為矯飾者乃不能積誠感動簡質何用焉孚者精<lb/>
　白乃心質諸鬼神而不疑況一體乎<lb/>
象曰九二之孚有喜也<lb/>
　都俞吁咈澤及天下彖曰有慶此曰有喜孚之快也<lb/>
九三升虚邑<lb/>
　虚邑者推賢讓能无嫉妬傾陷之風者也九三以陽<lb/>
　剛當升時而進臨于坤故有此象<lb/>
象曰升虚邑无所疑也<lb/>
<pb n="18a"/>
　于徳无疑事于時无滯機<lb/>
六四王用亨于岐山吉无咎<lb/>
　大臣近五不可復升惟有至誠上通而已順本人臣<lb/>
　之吉道或有係累是有所為而為也无應于下故吉<lb/>
　且无咎<lb/>
象曰王用亨于岐山順事也<lb/>
　忠順不失以事一人<lb/>
六五貞吉升階<lb/>
<pb n="18b"/>
　以隂居陽當升而居尊位是踐阼之君也貞者任賢<lb/>
　圖治其心至専登三咸五其易易耳<lb/>
象曰貞吉升階大得志也<lb/>
　二既志行五之志豈不大得剛中而應熙皡休風也<lb/>
上六冥升利于不息之貞<lb/>
　以隂居升極昏冥不已无適而利但可反其不已于<lb/>
　外之心施之于不息之正而已<lb/>
象曰𡨕升在上消不富也<lb/>
<pb n="19a"/>
　南征不已亦有消時何不反之順徳積小以髙大也<lb/>
䷮<hi>坎下兑上</hi>
困亨貞大人吉无咎有言不信<lb/>
　此卦教天下以素患難之學也陽明為隂邪所傷亦<lb/>
　君子所不免但自有不失其亨之道安守義命泰然<lb/>
　自得非有大涵養大識見者不能也吉且无咎不正<lb/>
　之小人何足以當之當此阨塞而求濟祇有正身修<lb/>
　徳為要悲鳴憤恨之言誰其信之哉<lb/>
<pb n="19b"/>
彖曰困剛揜也<lb/>
　卦體坎剛為兑柔所揜九二為二隂所揜四五為上<lb/>
　六所揜歸咎小人不得也<lb/>
險以説困而不失其所亨其惟君子乎貞大人吉以剛<lb/>
中也有言不信尚口乃窮也<lb/>
　卦徳當世界顛險而以悦道處之則義命之亨依然<lb/>
　不失君子者剛中之大人也卦體二五剛中剛非即<lb/>
　柔揜之剛乎中則不至拂戾世困何足窮我尚口乃<lb/>
<pb n="20a"/>
　窮可不早思徳之辨哉<lb/>
象曰澤无水困君子以致命遂志<lb/>
　水下漏則澤上枯困象也忠孝誰獨无志有所顧戀<lb/>
　則未免茍且致命者舍其身以報國可生可殺而此<lb/>
　志斷不可奪成敗何足論求吾心之快然無憾而已<lb/>
　致命者險象遂志者説象也<lb/>
初六臀困于株木入于幽谷三嵗不覿<lb/>
　坐困者臀為下處困之底居暗之甚亨其何日之有<lb/>
<pb n="20b"/>
象曰入于幽谷幽不明也<lb/>
　剛則能處明則能出初所謂驅而納諸罟擭者也<lb/>
九二困于酒食朱紱方來利用亨祀征凶无咎<lb/>
　有剛中之徳以處困時遺大投艱責成者重酒食方<lb/>
　困朱紱又來寵命愈隆報塞非易惟有殫竭誠心而<lb/>
　已義所難辭雖凶何咎正所以堅其報効之志也<lb/>
象曰困于酒食中有慶也<lb/>
　中即彖之所謂剛中以一身之勞瘁貽天下之福慶<lb/>
<pb n="21a"/>
　雖困何辭<lb/>
六三困于石據于蒺藜入于其宫不見其妻凶<lb/>
　石指四蒺藜指二隂柔不中正无濟困之才者也<lb/>
象曰據于蒺藜乘剛也入于其宫不見其妻不祥也<lb/>
　剛本非柔所能揜三敢乘其上安得不禍<lb/>
九四來徐徐困于金車吝有終<lb/>
　濟困固須得人而相與則當以正四為初之正應初<lb/>
　方困下多懼多疑又為九二所隔豈不可羞然終必<lb/>
<pb n="21b"/>
　相從寒士之妻弱國之臣各安其正而已金車象九<lb/>
　二之剛中正見剛亦非可輕從者<lb/>
象曰來徐徐志在下也雖不當位有與也<lb/>
　人患无志耳志茍在初才雖不足終必相合<lb/>
九五劓刖困于赤紱乃徐有説利用祭祀<lb/>
　以剛居剛忿小人之揜也刑威以逞揜我上者我劓<lb/>
　之揜我下者我刖之威窮而人不服反困于赤紱幸<lb/>
　其説體轉而徐圖静俟機宜庶乎小人可去君位可<lb/>
<pb n="22a"/>
　安又當念天下之困求天下之賢若祭祀之致其誠<lb/>
　敬者則徐中之妙用也<lb/>
象曰劓刖志未得也乃徐有説以中直也利用祭祀受<lb/>
福也<lb/>
　始為隂揜方困而志未得繼以中直得賢而困可濟<lb/>
　區處合宜不撓不激二既有慶五且受福誠敬之不<lb/>
　可已如是夫<lb/>
上六困于葛藟于臲卼曰動悔有悔征吉<lb/>
<pb n="22b"/>
　困極當通而上六以隂柔處之才與時違纒綿不散<lb/>
　又生動摇是動輙有悔无時而不危者也然時勢交<lb/>
　窮之㑹正豪傑幹濟之秋誠能自悔其失奮發有為<lb/>
　定不為困所縛征則得吉豈可坐待其困哉<lb/>
象曰困于葛藟未當也動悔有悔吉行也<lb/>
　非葛藟果能困人患无徳而不悔耳悔則直與吉同<lb/>
　行矣困卦剛為柔揜爻究剛者勝而柔者困所以重<lb/>
　大人<lb/>
<pb n="23a"/>
䷯<hi>巽下坎上</hi>
井改邑不改井无喪无得往來井井汔至亦未繘井羸<lb/>
其瓶凶<lb/>
　井體有常而不遷猶治道有定而不易誠能恪守先<lb/>
　王之成法即斟酌損益正以善其法于不窮天下咸<lb/>
　被其澤无喪无得往來者无不井其井也然守法要<lb/>
　在慎終茍守之未幾而遽騁聰明狹小前人之制度<lb/>
　妄圖其得所喪實多汔至而羸其瓶凶何如哉<lb/>
<pb n="23b"/>
彖曰巽乎水而上水井井養而不窮也<lb/>
　津液上行枝杪皆水不巽不上也井之上汲象之王<lb/>
　者法井以養民静深有本无波濤險阻之虞斟酌任<lb/>
　人无徳怨施受之蹟養天下而不窮何可改也何可<lb/>
　不善其終也<lb/>
改邑不改井乃以剛中也汔至亦未繘井未有功也羸<lb/>
其瓶是以凶也<lb/>
　卦體二五剛中剛則强毅能守中則精一善守必有<lb/>
<pb n="24a"/>
　功始謂之善養何為乎竟羸其瓶豈全不知養民者<lb/>
　乃凶哉<lb/>
象曰木上有水井君子以勞民勸相<lb/>
　木氣入水則水温水氣上木則木旺井其可見者安<lb/>
　輯休養又為之黽勉教誡相助也皆井養之義也<lb/>
初六井泥不食舊井无禽<lb/>
　井以陽剛為泉上出為功初六以隂居下故不泉而<lb/>
　泥人所不食而禽鳥亦莫之顧也<lb/>
<pb n="24b"/>
象曰井泥不食下也舊井无禽時舍也<lb/>
　人品汙下為時所棄也<lb/>
九二井谷射鮒甕敝漏<lb/>
　九二剛中有泉之象然上无正應下比初六功不上<lb/>
　行雖抱經濟之畧獨善其身而已<lb/>
象曰井谷射鮒无與也<lb/>
　陽剛本可濟用其如薦拔无人何非徳之過也時也<lb/>
九三井渫不食為我心惻可用汲王明並受其福<lb/>
<pb n="25a"/>
　井不停汙何以不食使我心惻汲可緩乎哉惜乎不<lb/>
　遇王明汲之耳汲之則徳澤溥而君民共享其福也<lb/>
　九三以陽居陽在下之上而未為時用故其象如此<lb/>
象曰井渫不食行惻也求王明受福也<lb/>
　行道之人皆以為惻公心也求即惻中之期望也<lb/>
六四井甃无咎<lb/>
　四正當巽木出坎水之時但隂柔防禦稍疎汙穢或<lb/>
　乗之而入故必用日新之功嚴加修戢庶清潔之本<lb/>
<pb n="25b"/>
　不傷也<lb/>
象曰井甃无咎修井也<lb/>
　井有體有用四雖功不及物所以濟世利物已有其<lb/>
　具也<lb/>
九五井冽寒泉食<lb/>
　寒者水之本性也陽剛中正功及于物是以本性而<lb/>
　流膏澤于天下者二之泉三之渫四之甃遇王明而<lb/>
　天下受福矣<lb/>
<pb n="26a"/>
象曰寒泉之食中正也<lb/>
　惟有洗心浴徳之功斯有清冽膏腴之澤<lb/>
上六井收勿幕有孚元吉<lb/>
　井以上出為功而坎口不揜繘至于收養能及物天<lb/>
　下信其心之公而有孚所以獲大善之吉也<lb/>
象曰元吉在上大成也<lb/>
　象始末掲上下二字井用在上愈上則功愈大井養<lb/>
　不窮王道之大成也<lb/>
<pb n="26b"/>
䷰<hi>離下兑上</hi>
革已日乃孚元亨利貞悔亡<lb/>
　變法之事聖人之不得已也百姓可與樂成難與慮<lb/>
　始故革之為道即日不孚己日乃孚然有不容不革<lb/>
　者亦何暇恤哉必可以通行无碍曰元亨而元亨又<lb/>
　必利于正然後為人所信妄革之悔可亡甚矣變革<lb/>
　之難也<lb/>
彖曰革水火相息二女同居其志不相得曰革<lb/>
<pb n="27a"/>
　以卦象釋卦名義水火相違則為睽相息則為革非<lb/>
　水乾則火滅物理之窮也中女少女分之則不同行<lb/>
　合之則不相得人情之窮也天下事茍不至如水火<lb/>
　如二女聖人豈得已而不已乎<lb/>
已日乃孚革而信之文明以説大亨以正革而當其悔<lb/>
乃亡<lb/>
　革難信而何以信惟卦徳本文明之徳而行以説道<lb/>
　斟酌調停必大通且至正也當始悔亡不當必悔况<lb/>
<pb n="27b"/>
　有害于天下乎<lb/>
天地革而四時成湯武革命順乎天而應乎人革之時<lb/>
大矣哉<lb/>
　舉天地以盡造化舉湯武以盡人事時之所趨不得<lb/>
　不與天下更始革非聖人意也止言時不言用革者<lb/>
　聖人所難用也<lb/>
象曰澤中有火革君子以治厯明時<lb/>
　澤中有燄隂火潜燒其革甚微就一日而明之有賔<lb/>
<pb n="28a"/>
　餞作息就一嵗而明之有析因夷隩在上得以敬天<lb/>
　而勤民在下得以因時而起事治厯者順天以求合<lb/>
　之法也<lb/>
初九鞏用黄牛之革<lb/>
　雖當革時居初无應未可有為故當堅確固守也<lb/>
象曰鞏用黄牛不可以有為也<lb/>
　非禁其為也正示以善用其為也<lb/>
六二已日乃革之征吉无咎<lb/>
<pb n="28b"/>
　六二為革卦之主位則中正徳則文明有應于上又<lb/>
　君臣同徳時可矣位得矣才足矣猶且擬議于已日<lb/>
　之久而後革正所謂大亨以正者以此而征庶有更<lb/>
　新之美无紛擾之咎<lb/>
象曰已日革之行有嘉也<lb/>
　革之大權在五行而上應則有可嘉之功也<lb/>
九三征凶貞厲革言三就有孚<lb/>
　過剛不中居離之極躁動于革者也其凶可必雖貞<lb/>
<pb n="29a"/>
　亦厲然時則當革果能革言三就胸有成謀則亦有<lb/>
　孚而可革也<lb/>
象曰革言三就又何之矣<lb/>
　已詳審而復狐疑不决則人懐茍且之心事有叢脞<lb/>
　之虞故言又何之以勸其斷<lb/>
九四悔亡有孚改命吉<lb/>
　以陽居隂承訛襲敝本當有悔然卦已過中水火之<lb/>
　際乃革之時而剛柔不偏又革之用也革而當則悔<lb/>
<pb n="29b"/>
　亡而人信之改命而如是也上不疑下不駭不亦吉<lb/>
　乎<lb/>
象曰改命之吉信志也<lb/>
　信事者孚在後信志者孚在先幽獨毫不可欺即天<lb/>
　地鬼神亦且見諒而况一體者乎<lb/>
九五大人虎變未占有孚<lb/>
　以大人之徳革天下之事體剛則有道徳之威用中<lb/>
　則得神化之宜創制立法煥然改觀四海從風而靡<lb/>
<pb n="30a"/>
　盖未占之時人已信其如此有以為之本矣揖遜天<lb/>
　下見其徳故曰龍征誅天下服其武故曰虎<lb/>
象曰大人虎變其文炳也<lb/>
　不言武而言文者禮樂交通紀綱明備依然光格之<lb/>
　天下也<lb/>
上六君子豹變小人革面征凶居貞吉<lb/>
　革道已成化行俗美君子光輝所發越如豹之變小<lb/>
　人亦莫不傾誠内向也變革原不可過而上六之才<lb/>
<pb n="30b"/>
　亦不可以有行故征則凶而居正則吉<lb/>
象曰君子豹變其文蔚也小人革面順以從君也<lb/>
　君子積中發外固是涵濡聖化之深小人就日望雲<lb/>
　亦自率俾王綱之内又何所容其作為哉<lb/>
䷱<hi>巽下離上</hi>
鼎元吉亨<lb/>
　革命之後剏立新制以養天下億萬年之基業全係<lb/>
　諸此須體元以生四海經綸調燮各得其宜則上可<lb/>
<pb n="31a"/>
　凝帝命下可維民心鼎常奠而不傾也吉亨<lb/>
彖曰鼎象也以木巽火亨飪也聖人亨以享上帝而大<lb/>
亨以養聖賢<lb/>
　卦體下隂為足二三四陽為腹五隂為耳上陽為鉉<lb/>
　有鼎象焉以木入火成其亨飪則鼎之用也鼎一器<lb/>
　耳何足為重盖國家始建即立郊廟必有鼎以為祭<lb/>
　祀之用鼎與郊廟並重非重鼎重郊廟也聖人承天<lb/>
　命而為天子不可无此鼎以享上帝聖賢者上帝所<lb/>
<pb n="31b"/>
　生以佐我保鼎者也推此亨而大之饔飱牢禮當極<lb/>
　其盛保鼎顧可不慎乎哉<lb/>
巽而耳目聰明柔進而上行得中而應乎剛是以元亨<lb/>
　保鼎莫大于徳卦象上離為目五虚中為耳而木巽<lb/>
　火則得力尤在巽是心思沉潜能深入乎幾微神妙<lb/>
　而真聰真明從此出焉卦變自巽隂進居五是又以<lb/>
　徽柔居天子之位卦體虚中下賢復得剛明輔鼎之<lb/>
　人享帝養賢長為令主所以元亨<lb/>
<pb n="32a"/>
象曰木上有火鼎君子以正位凝命<lb/>
　木火相交鼎乃有用鼎所在即天命所在恭已聚精<lb/>
　以凝之所謂協于上下以承天休者<lb/>
初六鼎顛趾利出否得妾以其子无咎<lb/>
　居鼎下有趾象上應九四則顛矣幸當卦初鼎未有<lb/>
　實而舊有否惡之積焉因其顛而出之則顛反為利<lb/>
　如得妾以其子者因敗以為功因賤以致貴也<lb/>
象曰鼎顛趾未悖也利出否以從貴也<lb/>
<pb n="32b"/>
　顛趾悖道也何以未悖則出否以從貴故也五為承<lb/>
　鼎之大君四所覆者此鼎我能儆戒而翻然取新者<lb/>
　亦此鼎天下始不幸而終得全者比比皆是初可自<lb/>
　棄乎哉<lb/>
九二鼎有實我仇有疾不我能即吉<lb/>
　以剛居中經綸在抱第患隂柔小人欲借交于我以<lb/>
　自重媚悦來即非愛我也與我為仇者也二能剛中<lb/>
　自守初自窮于无所縁而後所有之實可薦上帝可<lb/>
<pb n="33a"/>
　饗聖賢可飽天下何吉如之<lb/>
象曰鼎有實慎所之也我仇有疾終无尤也<lb/>
　有實君子往往忽小人為不足介意故教之以慎慎<lb/>
　于始方能不尤于終<lb/>
九三鼎耳革其行塞雉膏不食方雨虧悔終吉<lb/>
　本有雉膏之美足食天下以其與黄耳之君革不得<lb/>
　正應故行則塞而不食可悔然以陽居陽為得其正<lb/>
　茍能自守以待時則君臣交和其悔必虧而不食者<lb/>
<pb n="33b"/>
　食矣終則吉也<lb/>
象曰鼎耳革失其義也<lb/>
　君臣大義難逃豈可以過剛不中而失之<lb/>
九四鼎折足覆公餗其形渥凶<lb/>
　鼎量極于四居上而所任最重下應初六之隂則不<lb/>
　勝其任矣形渥者羞愧之甚也<lb/>
象曰覆公餗信如何也<lb/>
　薦賢為國大臣素信覆敗至此信将焉存<lb/>
<pb n="34a"/>
六五鼎黄耳金鉉利貞<lb/>
　五于象為耳而有中徳虚中以應九二之堅剛是黄<lb/>
　耳貫之以金鉉此任賢勿貳大君之正道也<lb/>
象曰鼎黄耳中以為實也<lb/>
　二本有實耳不虚則无所容其實五能虚中以受之<lb/>
　則二之實可以凝命而養天下矣<lb/>
上九鼎玉鉉大吉无不利<lb/>
　上佐五以出治猶鉉貫耳以舉鼎也以陽居隂則渾<lb/>
<pb n="34b"/>
　厚精明合而為一比徳于玉鼎道已成功足及物故<lb/>
　大吉无不利盖以鼎熟物人皆能之至于炎不可舉<lb/>
　其非玉鉉不可所以養聖賢為享上帝之要道<lb/>
象曰玉鉉在上剛柔節也<lb/>
　輔鼎貴剛而太剛則折節之以柔縝宻以栗其所内<lb/>
　凝者久矣特揭在上任大責重君道重中相道重節<lb/>
　鼎始可鞏奠而不拔也<lb/>
䷲<hi>震下震上</hi>
<pb n="35a"/>
震亨震來虩虩笑言啞啞震驚百里不喪匕鬯<lb/>
　一陽始生于二隂之下有奮發震動之義在人則遭<lb/>
　事變而不自安者然亨道自在震未來常若震來恐<lb/>
　懼驚顧便能笑言啞啞即至震驚百里而匕鬯不失<lb/>
　此震之所以亨也盖人之致其誠敬者莫如祭祀奏<lb/>
　格无言神明有主有學問蔵乎其中焉<lb/>
彖曰震亨<lb/>
　震則自亨惟震故亨<lb/>
<pb n="35b"/>
震來虩虩恐致福也笑言啞啞後有則也<lb/>
　恐非福實所以致福觀變已精慮事已熟任其變故<lb/>
　猝臨自有法則以處之所為言笑得自如也<lb/>
震驚百里驚逺而懼邇也出可以守宗廟社稷以為祭<lb/>
主也<lb/>
　借雷以明其至可畏而主器長子獨能不喪七鬯者<lb/>
　其精神凝定宗廟社稷之靈有所憑依也是以繼體<lb/>
　而得亨<lb/>
<pb n="36a"/>
象曰洊雷震君子以恐懼修省<lb/>
　君子无時不恐懼修省豈必災異以儆告之即洊雷<lb/>
　已罔敢自恕焉恐懼者敬天之實心修省者敬天之<lb/>
　實事<lb/>
初九震來虩虩後笑言啞啞吉<lb/>
　全乾之精神孕于初故辭與彖同而以吉賛之言後<lb/>
　者别四也震于事先則乾惕震于事後則畏葸<lb/>
象曰震來虩虩恐致福也笑言啞啞後有則也<lb/>
<pb n="36b"/>
　生全出于憂患暇豫得于精明慎始也<lb/>
六二震來厲億喪貝躋于九陵勿逐七日得<lb/>
　當震來而危厲亦可謂知悚動其心者我為之億度<lb/>
　其萬全必先去其功利之私日造于髙明之域則悠<lb/>
　然自得之妙即在心境凑泊中其柔順中正足以自<lb/>
　守故也<lb/>
象曰震來厲乗剛也<lb/>
　大難在前摧之不去乗剛故厲豈徳之不足哉<lb/>
<pb n="37a"/>
六三震蘇蘇震行无眚<lb/>
　當震時而行險徼幸中失其所主故蘇蘇不自振果<lb/>
　能因懼而奮發以去其不正則不終于蘇蘇也<lb/>
象曰震蘇蘇位不當也<lb/>
　非變之足以靡人以隂居陽有不正之心也<lb/>
九四震遂泥<lb/>
　以剛處柔不中不正是陷利欲而不能自拔者<lb/>
象曰震遂泥未光也<lb/>
<pb n="37b"/>
　陽剛本有光亨之道如雷之迸重隂而出其如自泥<lb/>
　何<lb/>
六五震往來厲億无喪有事<lb/>
　震方往而又來无事而不危以其得中則不惟无喪<lb/>
　且可漸圗恢復而有事其理固可億也<lb/>
象曰震往來厲危行也其事在中大无喪也<lb/>
　與危同行非勵精圗治不可攝有為之業于中則恐<lb/>
　懼修省不令人窺豈惟无喪有大焉者矣<lb/>
<pb n="38a"/>
上六震索索視矍矍征凶震不于其躬于其鄰无咎婚<lb/>
媾有言<lb/>
　以隂柔處震極志氣銷沮瞻視徬徨其凶必矣茍能<lb/>
　及其震未及身之時恐懼修省則可以无咎而亦不<lb/>
　免于婚媾之有言况不早勅能免索索矍矍之咎乎<lb/>
象曰震索索中未得也雖凶无咎畏隣戒也<lb/>
　中謂中心得中則致治于未亂保邦于未危且使隣<lb/>
　知戒我敢不畏隣戒哉卦中震字二十一大抵在我<lb/>
<pb n="38b"/>
　者則重也<lb/>
䷳<hi>艮下艮上</hi>
艮其背不獲其身行其庭不見其人无咎<lb/>
　此卦教天下以止至善之學也一陽止于二隂之上<lb/>
　陽自下升極上而止也故艮字取反身之象身本動<lb/>
　物惟背為止而九竅百骸之脈全綰于背艮其背者<lb/>
　聲色臭味盡行缷却此身竟如不獲者然已見既无<lb/>
　人見亦融任處紛紜轇轕之庭是非毁譽總不相涉<lb/>
<pb n="39a"/>
　學問至此真是寂然不動感而遂通何咎之有<lb/>
彖曰艮止也時止則止時行則行動静不失其時其道<lb/>
光明<lb/>
　艮之義為止而非専于止行止各有其時而時中之<lb/>
　定理則道故時止而止止也時行而行亦止也全體<lb/>
　渾是太極動即静之動静即動之静動静合而時出<lb/>
　焉何光如之<lb/>
艮其止止其所也上下敵應不相與也是以不獲其身<lb/>
<pb n="39b"/>
行其庭不見其人无咎也<lb/>
　動静既不失其時而光明則本體所在即為功力不<lb/>
　言背而言止艮不在背也止其所因其艮止而止之<lb/>
　也彼如是來我如是往明鏡照形鬚眉畢肖而鏡自<lb/>
　如无參差並无芥蒂以為有與不可以為无與不可<lb/>
　則為不相與而已矣和應者俗學絶應者禪學敵應<lb/>
　者雖應而不和應而未嘗應也夫是以内不見己外<lb/>
　不見人也<lb/>
<pb n="40a"/>
象曰兼山艮君子以思不出其位<lb/>
　兩雷兩風兩水兩火兩澤皆有往來之義惟兩山並<lb/>
　峙不相往來故止也心之官則思思如其位位之所<lb/>
　在无思而无不通位所不在无不思依然无思也<lb/>
初六艮其趾无咎利永貞<lb/>
　脚跟不定全體皆差以隂柔居艮初遏人欲于方萌<lb/>
　然以其隂柔必初終如一方可<lb/>
象曰艮其趾未失正也<lb/>
<pb n="40b"/>
　人生而静天之正也初尚未失能保其終乎故利永<lb/>
　貞<lb/>
六二艮其腓不拯其隨其心不快<lb/>
　居中得正在已固无躁動之心然君子為學人已兼<lb/>
　成其心乃快三為限則腓所隨也而過剛不中以止<lb/>
　乎上二雖中正而體柔弱不能往而拯之欲立欲達<lb/>
　何日遂乎<lb/>
象曰不拯其隨未退聴也<lb/>
<pb n="41a"/>
　三止乎上不肯退而聴非二之過也<lb/>
九三艮其限列其夤厲薰心<lb/>
　此强制之學也九三以過剛不中當限之處而制之<lb/>
　不動則不得屈伸而上下判隔如列其夤者非不安<lb/>
　心求静反覺焦爍不安矣<lb/>
象曰艮其限危薰心也<lb/>
　人知厲薰心為列夤所致不知艮其限已屬可危甚<lb/>
　哉惡動之當戒也<lb/>
<pb n="41b"/>
六四艮其身无咎<lb/>
　六隂爻有静止之性四隂位當静止之時時止而止<lb/>
　之道得之矣<lb/>
象曰艮其身止諸躬也<lb/>
　四本屬心何云艮其身盖有此身則不得脱應感即<lb/>
　此應感之窮而求其止行亦歸止正不必返聰墮體<lb/>
　為也<lb/>
六五艮其輔言有序悔亡<lb/>
<pb n="42a"/>
　止于未言之先言不妄發發必當理悖出之悔可亡<lb/>
象曰艮其輔以中正也<lb/>
　有序即正而本于中中心静専故其言也訒<lb/>
上九敦艮吉<lb/>
　上九成艮之主且在艮終故不専言一體而直以吉<lb/>
　與之徳性本自堅凝功夫又无間斷執極守静之學<lb/>
　固如此<lb/>
象曰敦艮之吉以厚終也<lb/>
<pb n="42b"/>
　震重始艮重終上九以陽剛居止極愈久愈凝功若<lb/>
　加厚初之永貞卦之不𫉬不見惟此足以當之也<lb/>
　<lb/>
　<lb/>
　<lb/>
　<lb/>
　<lb/>
　易經通注卷五<lb/>
</p>
<p>
</p>
  </div>
</body>
</text>
</TEI>
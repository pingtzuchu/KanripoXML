<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易經通注卷四</head>
    <p>
<pb n="1a"/>
欽定四庫全書<lb/>
　易經通注卷四　　　　　大學士傅以漸<lb/>
　　　　　　　　　　　　左庶子曹本榮撰<lb/>
下經<lb/>
䷞<hi>艮下兑上</hi>
咸亨利貞取女吉<lb/>
　咸者无心之感兩情訢合本體毫无間隔故曰亨然<lb/>
　必直從天命人心發出我感而不存感之之念人應<lb/>
<pb n="1b"/>
　而不存應之之念如取女之貞則相與有成長保其<lb/>
　亨矣<lb/>
彖曰咸感也<lb/>
　有感斯有應有應復為感天道人事未有不交感者<lb/>
　也<lb/>
柔上而剛下二氣感應以相與止而説男下女是以亨<lb/>
利貞取女吉也<lb/>
　何以亨利貞取女吉卦體兑柔在上艮剛在下正所<lb/>
<pb n="2a"/>
　謂天氣下降地氣上騰柔感則剛應和合大同不相<lb/>
　拂戾此造化所感之正也卦徳止則求者専一而不<lb/>
　他説則應者順從而不逆此人已所感之正也卦象<lb/>
　以艮男而下少女男先于女旣不越分以少配少又<lb/>
　不失時此男女所感之正也精神至此豈不流洽然<lb/>
　道固如是是以亨必利貞如取女則吉也<lb/>
天地感而萬物化生聖人感人心而天下和平觀其所<lb/>
感而天地萬物之情可見矣<lb/>
<pb n="2b"/>
　極言感通之理天地之感普萬物而无心聖人之感<lb/>
　順人心而无為皆本于正可見一正則无不正觀人<lb/>
　心所感而天地位萬物育之氣象已昭然于致中致<lb/>
　和之間寂然不動性也感而遂通情也<lb/>
象曰山上有澤咸君子以虚受人<lb/>
　山性虚故澤上通以人受人以虚受虚而已<lb/>
初六咸其拇<lb/>
　拇腓股等皆人身之情所注此卦雖主于感然六爻<lb/>
<pb n="3a"/>
　皆宜静而不宜動况在艮初尤所當止應四則不免<lb/>
　先動其心根基不定不可以為學<lb/>
象曰咸其拇志在外也<lb/>
　志者心之動果能在内即情事紛糾何害在外則大<lb/>
　者不立小斯奪之矣<lb/>
六二咸其腓凶居吉<lb/>
　全體寂然謂之止一體卓然謂之居六二隂柔不能<lb/>
　固守故欲行則先自動然有中正之徳故以居字戒<lb/>
<pb n="3b"/>
　之此虚以受人之本也<lb/>
象曰雖凶居吉順不害也<lb/>
　豈教人以苦寂之守哉天下事各有宜順其自然可<lb/>
　也<lb/>
九三咸其股執其隨往吝<lb/>
　止極不中則偏而為執所謂從風而靡與世俯仰而<lb/>
　執定隨人為感應之正道者可羞孰甚<lb/>
象曰咸其股亦不處也志在隨人所執下也<lb/>
<pb n="4a"/>
　初二隂躁其動也宜九三陽剛堅毅之才而亦不知<lb/>
　處何哉吾知其志在隨人也下柔本屬乾剛之正執<lb/>
　定如此舉一害百聖人惜之<lb/>
九四貞吉悔亡憧憧往來朋從爾思<lb/>
　九四居股之上脢之下又當三陽之中心之象咸之<lb/>
　主也心之感物當正而固静以主動動不離静正所<lb/>
　謂感人心而天下和平者四乃以陽居隂為失其正<lb/>
　而不能固故戒以貞則物无不通而係累之悔亡矣<lb/>
<pb n="4b"/>
　若憧憧往來不能正固朋類從之豈能及逺哉<lb/>
象曰貞吉悔亡未感害也憧憧往來未光大也<lb/>
　感害言不正而感則有害也虚生明故光虚能容故<lb/>
　大既以未感害危之又以未光大醒之所以處艮兑<lb/>
　之間者盡矣<lb/>
九五咸其脢无悔<lb/>
　在心上而相背執定无心之感竟落禪寂之學悔則<lb/>
　　无矣其如感通之正何哉艮體為止止宜居二失之<lb/>
<pb n="5a"/>
　兑體爲説説宜感五失之<lb/>
象曰咸其脢志末也<lb/>
　志在躭空失心之本<lb/>
上六咸其輔頰舌<lb/>
　輔頰舌皆所以言者上六隂柔居説之終處咸之極<lb/>
　感人以言而无其實故其象如此凶咎可知<lb/>
象曰咸其輔頰舌滕口説也<lb/>
　馳騁飾辯去貞逺矣<lb/>
<pb n="5b"/>
䷟<hi>巽下震上</hi>
恒亨无咎利貞利有攸往<lb/>
　天下惟常者為可久即天賦我之恒心恒性必貫之<lb/>
　以至誠无息之學自能豁然通達而无二三之咎然<lb/>
　有執中无權之輩曷嘗不自以為恒但其初擇之不<lb/>
　精仁非其仁義非其義故聖人教之以貞大中至正<lb/>
　乃成其為恒而作用綽綽乎有餘裕也<lb/>
彖曰恒久也剛上而柔下雷風相與巽而動剛柔皆應<lb/>
<pb n="6a"/>
恒<lb/>
　卦體震剛在上有常尊巽柔在下有常卑天地君臣<lb/>
　之大分也卦象雷因風而益迅風因雷而益烈不相<lb/>
　悖而相與是為恒運卦徳動而不過于動无所忘亦<lb/>
　无所助順其所自然而行其所當然徳之所以固也<lb/>
　隂陽相應則陽得隂助隂得陽輔是又情之可常久<lb/>
　者故名恒<lb/>
恒亨无咎利貞久於其道也天地之道恒久而不已也<lb/>
<pb n="6b"/>
　恒固能亨且无咎矣然必利于正乃為久于其道不<lb/>
　正則久非其道矣天地之道所以長久亦以正而已<lb/>
　矣<lb/>
利有攸往終則有始也<lb/>
　久于其道終也利有攸往始也學術滿盈之後經濟<lb/>
　有勃不可遏者也<lb/>
日月得天而能久照四時變化而能久成聖人久於其<lb/>
道而天下化成觀其所恒而天地萬物之情可見矣<lb/>
<pb n="7a"/>
　即恒久之道而極言之終始相生者莫如日月惟得<lb/>
　天之正故不常亦常終始相生者又莫如四時惟有<lb/>
　正以握變化之樞故常成其為常况聖人固乆于其<lb/>
　道者哉未始不經權迭用而淵然黙運天下已化其<lb/>
　心成其俗天地萬物之情又何在能外此貞者此恒<lb/>
　道所為大也<lb/>
象曰雷風恒君子以立不易方<lb/>
　天下至震動者莫如雷風凡人易至倉皇失措而君<lb/>
<pb n="7b"/>
　子以為此恒也生平確有把持自不因驚頓變至變<lb/>
　不變其學乃真<lb/>
初六浚恒貞凶无攸利<lb/>
　恒固貴貞然天下有理本正而勢不可通者初六以<lb/>
　隂居下為巽之主用功淪于穿鑿則雖貞亦凶而无<lb/>
　所利也<lb/>
象曰浚恒之凶始求深也<lb/>
　深造以道欲其自得始求而過于深是立志太鋭取<lb/>
<pb n="8a"/>
　效太急必有欲速助長之病矣<lb/>
九二悔亡<lb/>
　以陽居隂本當有悔能變化氣質則喜反以為功也<lb/>
象曰九二悔亡能久中也<lb/>
　未發之中即為恒性而恒性之明不可息非有大學<lb/>
　者不能<lb/>
九三不恒其徳或承之羞貞吝<lb/>
　徳本三所自有而過剛不中當風雷之變不能自守<lb/>
<pb n="8b"/>
　或者不知其何人之辭言人皆得奉而進之不知其<lb/>
　羞所自來也貞吝者正而不恒為可羞吝<lb/>
象曰不恒其徳无所容也<lb/>
　公是公非在人十目十手在獨无可逃于天地之間<lb/>
　也<lb/>
九四田无禽<lb/>
　三當恒而不恒四不當恒而恒以陽居隂逰神于无<lb/>
　何有之鄉内不足以成已外不足以成物<lb/>
<pb n="9a"/>
象曰久非其位安得禽也<lb/>
　位即所當止之正道以有用之心用之无用之地大<lb/>
　可惜也<lb/>
六五恒其徳貞婦人吉夫子凶<lb/>
　六五固有徳者但以隂居陽處位不當當有陶鑄之<lb/>
　學以變化其氣質執此為貞守之不變如婦人順徳<lb/>
　為終身者豈丈夫所宜哉久道化成非精義入神安<lb/>
　足語此<lb/>
<pb n="9b"/>
象曰婦人貞吉從一而終也夫子制義從婦凶也<lb/>
　執一无權故不能主張在我<lb/>
上六振恒凶<lb/>
　居恒之極處震之終恒極則不常震終則過動又隂<lb/>
　柔不能固守居上非其所安故有振恒之象誤天下<lb/>
　蒼生索國家元氣必此人也<lb/>
象曰振恒在上大无功也<lb/>
　其進鋭者其退速何功之有<lb/>
<pb n="10a"/>
䷠<hi>艮下乾上</hi>
遯亨小利貞<lb/>
　此卦二隂浸長陽當退避故為遯君子能遯必有善<lb/>
　蔵其用者故身雖退而道亨小人則利于守正不可<lb/>
　以浸長之故而遂浸廹于陽也<lb/>
彖曰遯亨遯而亨也剛當位而應與時行也<lb/>
　以九五一爻釋亨義遯而亨亨即在遯剛當位者善<lb/>
　用其剛立身无可指摘小人自潜移黙運其中而不<lb/>
<pb n="10b"/>
　覺因時而行委婉盡變與世之戀功名而廹于不得<lb/>
　已者大别故曰亨也<lb/>
小利貞浸而長也<lb/>
　小人浸長其勢必至于否然非小人之福也故必利<lb/>
　貞<lb/>
遯之時義大矣哉<lb/>
　隂方浸長處之為難非有先見之哲勇退之力者不<lb/>
　能也故嘆其大<lb/>
<pb n="11a"/>
象曰天下有山遯君子以逺小人不惡而嚴<lb/>
　天體無窮山髙有限遯象也君子以天自處所守方<lb/>
　嚴小人自不能近不惡而嚴真嚴也<lb/>
初六遯尾厲勿用有攸往<lb/>
　物之惡者其毒在尾初小人在下以尾害君子者也<lb/>
　害正多殃豈可以此心往哉<lb/>
象曰遯尾之厲不往何災也<lb/>
　往則必災直以禍患怵之也<lb/>
<pb n="11b"/>
六二執之用黄牛之革莫之勝説<lb/>
　結納君子奉之以中順小人中之出類者也莫之勝<lb/>
　説執之極也所謂應在此所謂利貞亦在此<lb/>
象曰執用黄牛固志也<lb/>
　聖人慮其為邪黨所摇惑也故示之以固守其志焉<lb/>
九三係遯有疾厲畜臣妾吉<lb/>
　上四爻皆君子之能遯者九三下比二隂是當小人<lb/>
　維係之時而遯有疾而危之道也必用畜臣妾之法<lb/>
<pb n="12a"/>
　以為之盖小人易親如臣妾之易以惑主上三陽全<lb/>
　恃九三之調䕶捍蔽故嚴以杜其狎邪之奸而不惡<lb/>
　以柔其忿戾之氣則可免疾厲而得吉也<lb/>
象曰係遯之厲有疾憊也畜臣妾吉不可大事也<lb/>
　小人係君子蠱惑之術必生君子窺見已真姑與之<lb/>
　為覊縻豈可與之共大事哉<lb/>
九四好遯君子吉小人否<lb/>
　下應初六而乾體剛健有所好而能絶之以遯之象<lb/>
<pb n="12b"/>
　也君子則吉小人閉塞矣<lb/>
象曰君子好遯小人否也<lb/>
　君子好遯小人自否其權在君子耳<lb/>
九五嘉遯貞吉<lb/>
　剛陽中正下應六二亦柔順而中正所謂剛當位而<lb/>
　應與時行者遯之嘉美者也遯得其貞保全善類不<lb/>
　亦吉乎<lb/>
象曰嘉遯貞吉以正志也<lb/>
<pb n="13a"/>
　志雖不能大有所展持之以正則直遂而无少屈撓<lb/>
　所以為不惡而嚴<lb/>
上九肥遯无不利<lb/>
　以剛陽居卦外下无係應遯之逺而處之裕者也天<lb/>
　下事无不可為也<lb/>
象曰肥遯无不利无所疑也<lb/>
　三疑于所比四五疑于所應故无所疑獨歸之上宇<lb/>
　宙殺機皆從疑生方有疑即于天覆之量不无虧蝕<lb/>
<pb n="13b"/>
　幽棲髙隠僅稱山澤之癯何以能肥上可謂依乎中<lb/>
　庸者矣<lb/>
䷡<hi>乾下震上</hi>
大壯利貞<lb/>
　此卦四陽盛長理勢相鼓以成大壯壯何可恃故戒<lb/>
　以利貞禮義亷恥立身之大防温厚和平立朝之大<lb/>
　本也<lb/>
彖曰大壯大者壯也剛以動故壯<lb/>
<pb n="14a"/>
　卦體陽長過中正人盈庭卦徳乾剛震動天徳為主<lb/>
　動罔不臧所以為大壯也<lb/>
大壯利貞大者正也正大而天地之情可見矣<lb/>
　大則未有不正者此即天地惓惓君子之真情也故<lb/>
　正則情可見君子忍負天地乎哉<lb/>
象曰雷在天上大壯君子以非禮弗履<lb/>
　雷在天上聲勢赫然君子用克己之功嚴絶非禮之<lb/>
　私銷融浄盡自不形乎動履之間始知自强不息非<lb/>
<pb n="14b"/>
　闗意氣輕憤一擊非時之雷也氣洩不固矣<lb/>
初九壯于趾征凶有孚<lb/>
　趾在下而進動之物也剛陽處下而當壯時壯于進<lb/>
　者也居下而壯于進其凶必矣<lb/>
象曰壯于趾其孚窮也<lb/>
　言必困窮<lb/>
九二貞吉<lb/>
　二為乾主處壯不可不正正所為以禮禔躬者君子<lb/>
<pb n="15a"/>
　皆賴其維持矣<lb/>
象曰九二貞吉以中也<lb/>
　貞者壯之方中者貞之幹徳性優厚併无用壯之心<lb/>
　也<lb/>
九三小人用壯君子用罔貞厲羝羊觸藩羸其角<lb/>
　九四者衆陽之藩也一以防隂之入使不得螫陽一<lb/>
　以閑陽之輕進使不陷小人之阱九三過剛不中當<lb/>
　壯之時是小人用壯而君子則視有如无豈非過于<lb/>
<pb n="15b"/>
　勇者乎雖正亦危盖觸藩而往不協衆力罔視甚矣<lb/>
　安得不敗<lb/>
象曰小人用壯君子罔也<lb/>
　小人何敢于用壯由君子之昏䝉耳惜之也<lb/>
　九四貞吉悔亡藩决不羸壯于大輿之輹<lb/>
　卦以剛動為義故九四為成卦之主不恃其壯則得<lb/>
　進而阻撓之悔亡矣有藩籬之才決此小人必不反<lb/>
　受其殃騰驤皇路經濟綽綽大抵皆一貞所為也<lb/>
<pb n="16a"/>
象曰藩决不羸尚往也<lb/>
　積四陽之壯至是而後遂剛其可妄動乎<lb/>
六五喪羊于易无悔<lb/>
　天下事豈可易心處哉六五隂柔則退縮而不前居<lb/>
　中則安常而自止自喪其剛非處壯之道特愈于壯<lb/>
　趾取凶觸藩羸角者耳故姑以无悔與之<lb/>
象曰喪羊于易位不當也<lb/>
　柔中雖善以之處壯則為不當剛固不可恃抑豈可<lb/>
<pb n="16b"/>
　喪哉<lb/>
上六羝羊觸藩不能退不能遂无攸利艱則吉<lb/>
　壯終動極其質本柔志則壯而才則弱故進退兩失<lb/>
　其據然猶幸其不剛誠能内審事理外度時宜尚可<lb/>
　進而得吉也<lb/>
象曰不能退不能遂不詳也艱則吉咎不長也<lb/>
　以為易則不詳以為艱則詳矣故艱者非禮弗履之<lb/>
　轉闗也<lb/>
<pb n="17a"/>
䷢<hi>坤下離上</hi>
晉康侯用錫馬蕃庶晝日三接<lb/>
　大明在上下體同附有君明臣良萬邦從王之象治<lb/>
　進而盛躋一世于康寧之域侯之力也侯以和順得<lb/>
　衆之績上通天子天子以柔中之徳比而親之不特<lb/>
　錫馬蕃庶且當晝日之朝接見之禮頻加皆康侯之<lb/>
　可以用大君所不容已也<lb/>
彖曰晉進也<lb/>
<pb n="17b"/>
　世道日進于休明也<lb/>
明出地上順而麗乎大明柔進而上行是以康侯用錫<lb/>
馬蕃庶晝日三接也<lb/>
　人臣之進録功者時立功者徳報功者君卦象明出<lb/>
　地上則世道清明而賞罰无私卦徳坤順而麗乎英<lb/>
　察之主則恭順事上而竭智盡忠卦變自觀六四之<lb/>
　柔上行于五是又徽謙在御而崇徳奨勲三者俱備<lb/>
　此天寵所以重頒也<lb/>
<pb n="18a"/>
象曰明出地上晉君子以自昭明徳<lb/>
　日出地則明入地則晦日明本无増損蔽與不蔽之<lb/>
　間耳日新又新完明徳之體其功惟自至健莫如天<lb/>
　故君子以之自强至明莫如日故君子以之自昭<lb/>
初六晉如摧如貞吉罔孚裕无咎<lb/>
　以隂居下應不中正見幾而作恍乎四之摧之者不<lb/>
　夤縁以干進則道可行矣然此論其理耳設不為人<lb/>
　所信亦當處以寛裕則无失身之咎也<lb/>
<pb n="18b"/>
象曰晉如摧如獨行正也裕无咎未受命也<lb/>
　獨者介然不拔之義初居下位未有官守之命以正<lb/>
　見摧正可因摧行正也<lb/>
六二晉如愁如貞吉受兹介福于其王母<lb/>
　當大明之世而上無應援憂道不行寧无不豫乃不<lb/>
　階左右以先容其道未有不行者自重者人必重之<lb/>
　王母寵用之福直有以受之而不辭矣<lb/>
象曰受兹介福以中正也<lb/>
<pb n="19a"/>
　大明之主得失兩忘至中且正二以隠微之中發為<lb/>
　操持之正徳同道合豈至福來始信哉<lb/>
六三衆允悔亡<lb/>
　三不中正宜有悔者然居順之極可進而不遽進必<lb/>
　衆允之而後進是順而麗乎大明者也<lb/>
象曰衆允之志上行也<lb/>
　君子進徳修業莫先于立志三志向上其進修必卓<lb/>
　有可觀不則衆豈易允哉<lb/>
<pb n="19b"/>
九四晉如鼫䑕貞厲<lb/>
　不中不正以竊髙位貪而畏人盖危道也雖爵禄頒<lb/>
　自天朝何益<lb/>
象曰鼫䑕貞厲位不當也<lb/>
　晉世尚有摧愁之賢豈可无徳而居相位哉<lb/>
六五悔亡失得勿恤往吉无不利<lb/>
　柔進上行大明之體全无計較即失與得且不論以<lb/>
　此治世上下與天地同流矣<lb/>
<pb n="20a"/>
象曰失得勿恤往有慶也<lb/>
　萬方之慶闗乎主徳之純與不純故君道貴剛晉則<lb/>
　患其過剛而流于察也<lb/>
上九晉其角維用伐邑厲吉无咎貞吝<lb/>
　剛進之極貪名位而不止有晉其角之象此道无適<lb/>
　而可惟用之以克去已私夫克已誠難極剛勝私不<lb/>
　至從欲惟危則雖危而吉且无咎然不能防之未萌<lb/>
　而制之已發雖貞且吝況溺而忘反者乎甚哉已私<lb/>
<pb n="20b"/>
　之不可不伐而自昭為處晉之本也<lb/>
象曰維用伐邑道未光也<lb/>
　以極剛而治私終屬强制于自昭明徳之體不同故<lb/>
　曰未光明可過中乎哉<lb/>
䷣<hi>離下坤上</hi>
明夷利艱貞<lb/>
　正道沉淪惟有艱難貞固獨守其意而已<lb/>
彖曰明入地中明夷<lb/>
<pb n="21a"/>
　以卦象釋卦名大明之徳為隂邪所傷也<lb/>
内文明而外柔順以䝉大難文王以之<lb/>
　以卦徳釋卦義心胸洞達形跡韜固以善蔵于闇主<lb/>
　之朝有感悟之深思以保天下即力窮于主未嘗不<lb/>
　保其身以為主保天下此文王之妙用難言也<lb/>
利艱貞晦其明也内難而能正其志箕子以之<lb/>
　以六五一爻之義釋卦辭箕子情切休戚較之文王<lb/>
　又覺不同挽之不能去之不可所黙黙周旋者止有<lb/>
<pb n="21b"/>
　正志一法耳卒之文王演易箕子敘疇斯文即大著<lb/>
　于憂患之間盖有天意存焉<lb/>
象曰明入地中明夷君子以蒞衆用晦而明<lb/>
　不明則墮奸過明則傷厚故不貴善用而貴善蔵蔵<lb/>
　之正所以用之也<lb/>
初九明夷于飛垂其翼君子于行三日不食有攸往主<lb/>
人有言<lb/>
　當明夷之世志不可伸動遭淹抑有欲飛不能者幸<lb/>
<pb n="22a"/>
　其居初見幾明决即三日不食未嘗不可辭豐就約<lb/>
　則庸者<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>未夷先遯則愚者疑主人有言亦聴之而<lb/>
　已<lb/>
象曰君子于行義不食也<lb/>
　義者事之决也非廹于勢而不食也晦之至也<lb/>
六二明夷夷于左股用拯馬壯吉<lb/>
　為天子股肱之臣而元首未明即欲畢謀効力動輙<lb/>
　掣肘然休戚與同豈忍坐視須馬壯以佐國家之急<lb/>
<pb n="22b"/>
　而後可<lb/>
象曰六二之吉順以則也<lb/>
　忍傷以救國事合乎為臣之則也<lb/>
九三明夷于南狩得其大首不可疾貞<lb/>
　以剛居剛又在明體之上而屈于至暗之下正與上<lb/>
　六闇主為應故向明以除君側之元惡雖亦人臣之<lb/>
　正道然嫌于逼上侵權不可亟也<lb/>
象曰南狩之志乃大得也<lb/>
<pb n="23a"/>
　但為朝廷去巨奸大息天下之害志已足矣别无利<lb/>
　天下之心也<lb/>
六四入于左腹獲明夷之心于出門庭<lb/>
　以宗臣而遭内難不得已潜身逺害行遁于荒野盖<lb/>
　柔正居闇地而尚淺者也<lb/>
象曰入于左腹獲心意也<lb/>
　迹則似乎逺害心實専為存宗社計僅可自知難與<lb/>
　人言也<lb/>
<pb n="23b"/>
六五箕子之明夷利貞<lb/>
　居至闇之地近至闇之君而能正其志箕子之象也<lb/>
　貞之至也君何使臣至此極也<lb/>
象曰箕子之貞明不可息也<lb/>
　忠義炳朗精忱憤烈即萬苦備嘗絲毫不容間斷也<lb/>
上六不明晦初登于天後入于地<lb/>
　以隂居坤之極不明其徳以至于晦始則處髙位以<lb/>
　傷人之明終必至于自傷而墜厥命盖君雖无道在<lb/>
<pb n="24a"/>
　五位則无可伐之理在上則天人共棄故聖人特異<lb/>
　其文示萬世行權之準<lb/>
象曰初登于天照四國也後入于地失則也<lb/>
　亡國之主初何嘗不髙視逺覽自神其明察哉失為<lb/>
　君之則究成昏闇故順則者用晦而明失則者不明<lb/>
　而晦<lb/>
䷤<hi>離下巽上</hi>
家人利女貞<lb/>
<pb n="24b"/>
　家人者一家之人也家之難治莫甚于婦人故女貞<lb/>
　尤要修身謹刑于之化則内正而外无不正矣<lb/>
彖曰家人女正位乎内男正位乎外男女正天地之大<lb/>
義也<lb/>
　以卦體釋利女貞之義六二柔順中正九五剛健中<lb/>
　正内外不相假借即天地之大義萬古不毁總之一<lb/>
　正而已<lb/>
家人有嚴君焉父母之謂也<lb/>
<pb n="25a"/>
　正則内外整肅何其嚴也不特國與天下有嚴君家<lb/>
　人亦有嚴君焉正此父母之謂也母不嚴家之蠧也<lb/>
　故並稱嚴君<lb/>
父父子子兄兄弟弟夫夫婦婦而家道正正家而天下<lb/>
定矣<lb/>
　惟有此嚴君故父子兄弟夫婦各得其所而家道正<lb/>
　天下之定即在于此可不嚴肅以正其家哉上父初<lb/>
　子五三夫四二婦五兄三弟以卦畫推之又有此象<lb/>
<pb n="25b"/>
　所以陽爻俱尚剛明<lb/>
象曰風自火出家人君子以言有物而行有恒<lb/>
　火與風皆以氣用風自火出則火之熾皆風之力君<lb/>
　子知風化之本在家而家本在身深究乎慈孝友恭<lb/>
　唱隨之原言必有據行必可常如火之烈烈難犯者<lb/>
　貞嚴孚威俱在其中矣<lb/>
初九閑有家悔亡<lb/>
　治家之道莫重乎始始之不閑相瀆相夷之悔從此<lb/>
<pb n="26a"/>
　生焉初九以陽剛處有家之始能範圍之不過教婦<lb/>
　初來教子嬰孩正在此<lb/>
象曰閑有家志未變也<lb/>
　志未變而豫防之離有先見之明故也<lb/>
六二无攸遂在中饋貞吉<lb/>
　六二柔順中正女之正位乎内者也事无専制中饋<lb/>
　外无餘事焉必貞而後得吉勉之也<lb/>
象曰六二之吉順以巽也<lb/>
<pb n="26b"/>
　所以巽從九五者本于幽閒貞静之徳豈至今日而<lb/>
　始勉之以貞哉<lb/>
九三家人嗃嗃悔厲吉婦子嘻嘻終吝<lb/>
　以剛居剛而不中過乎剛者也義勝傷恩一時固不<lb/>
　免于悔厲然不失為正家之吉道反是而嘻嘻則終<lb/>
　必吝君子可不為終計哉<lb/>
象曰家人嗃嗃未失也婦子嘻嘻失家節也<lb/>
　家人骨肉之情最无窮極故必有節以防之嚴則不<lb/>
<pb n="27a"/>
　曰不失而曰未失寛則直决其失以三在内外之介<lb/>
　故戒之者切也<lb/>
六四富家大吉<lb/>
　王者以天下為家四其家相也以柔正居上位開源<lb/>
　節流能富天下之家禮義生于富足仁譲之風成矣<lb/>
　大吉之道也<lb/>
象曰富家大吉順在位也<lb/>
　富豈金帛寳玉之謂哉慈孝友恭因自有之恩義而<lb/>
<pb n="27b"/>
　惇厚之所以為生財之大道也<lb/>
九五王假有家勿恤吉<lb/>
　五以天下為一家而與二為應二既正位乎内但以<lb/>
　精神感格内外自无不正者所謂雝雝在宫是也勿<lb/>
　用憂恤桃夭化成天下治矣<lb/>
象曰王假有家交相愛也<lb/>
　夫愛其内助婦愛其刑家治化之彰固本乎性情之<lb/>
　正也<lb/>
<pb n="28a"/>
上九有孚威如終吉<lb/>
　上九以剛居上在卦之終故言正家久逺之道治家<lb/>
　固非至誠不可然慈過則无嚴恩勝則掩義必森森<lb/>
　毫不可犯則傳之永久人心常自振肅也<lb/>
象曰威如之吉反身之謂也<lb/>
　謂非作威也反身自治則人畏服之矣<lb/>
䷥<hi>兑下離上</hi>
睽小事吉<lb/>
<pb n="28b"/>
　舉大事者以人心為本人心乖異豈能大有為哉僅<lb/>
　可圗偏安之小事而已<lb/>
彖曰睽火動而上澤動而下二女同居其志不同行<lb/>
　以卦象釋卦名義物理之睽在動人道之睽在志所<lb/>
　潜滋者微矣<lb/>
説而麗乎明柔進而上行得中而應乎剛是以小事吉<lb/>
　睽則无一可為何以小事吉盖濟睽之道非徳非勢<lb/>
　非輔不可卦徳内説心氣和平外又善灼事機卦變<lb/>
<pb n="29a"/>
　自離柔進居三自中孚柔進居五自家人兼之是才<lb/>
　雖柔弱得位乗權卦體六五且以虚中之誠得英賢<lb/>
　之助故雖不得肇造寰區猶可延國祚而繫人心也<lb/>
天地睽而其事同也男女睽而其志通也萬物睽而其<lb/>
事類也睽之時用大矣哉<lb/>
　且人亦知不睽則不合乎天髙地下化育之事則同<lb/>
　成男成女唱隨之志則通物以羣分感應之事則類<lb/>
　睽固生生之本化化之原所以立天地之大義挈人<lb/>
<pb n="29b"/>
　物之終始者也是在人之用之也<lb/>
象曰上火下澤睽君子以同而異<lb/>
　孤髙絶俗何以濟世故君子未嘗不有異也但以同<lb/>
　而異油然樂易之中自有耿然特立之骨彖言睽而<lb/>
　合責其功也象言同而異標其性也<lb/>
初九悔亡喪馬勿逐自復見惡人无咎<lb/>
　人我相合睽乃克濟初不與四應而徳則相同喪馬<lb/>
　勿逐而自復悔亡之象也同徳協力異已生嫌茍又<lb/>
<pb n="30a"/>
　分别大嚴未免為䜛邪所搆即惡人豈當峻絶哉此<lb/>
　乃合異為同之妙用歟<lb/>
象曰見惡人以辟咎也<lb/>
　且无論濟世先圗避咎安其身而後可以合天下也<lb/>
九二遇主于巷无咎<lb/>
　二五隂陽正應居睽之時乖戾不合必委曲相求而<lb/>
　得㑹遇下有悃悃欵欵之臣上豈有亢然難下之主<lb/>
　厥宗噬膚所自來矣<lb/>
<pb n="30b"/>
象曰遇主于巷未失道也<lb/>
　其迹可疑故聖人以君臣大義明之<lb/>
六三見輿曳其牛掣其人天且劓无初有終<lb/>
　正應上九而居二陽之間故致正應之疑而三遂以<lb/>
　疑成見輿所以載已者牛所以引車者欲進以附上<lb/>
　復疑以自尼本无曳若為二曳本无掣若為四掣本<lb/>
　无天與劓刑之傷若上且天之劓之然邪不勝正終<lb/>
　必得合也<lb/>
<pb n="31a"/>
象曰見輿曳位不當也无初有終遇剛也<lb/>
　處位不當迹有可疑何以尚能有終則遇剛故也大<lb/>
　凡剛性最為躁急稍見可疑不惜情面至狠至毒然<lb/>
　胸中實无他腸心志一明渙然氷釋矣<lb/>
　九四睽孤遇元夫交孚厲无咎<lb/>
　睽孤謂无應遇元夫謂得初九喪馬勿逐之仁人交<lb/>
　孚謂同徳相信然當睽時嫌隙易生故必危厲乃得<lb/>
　无咎也孚正所以成其遇厲正所以成其孚<lb/>
<pb n="31b"/>
象曰交孚无咎志行也<lb/>
　大臣濟天下之睽全以至誠感動豈止无咎哉<lb/>
六五悔亡厥宗噬膚往何咎<lb/>
　以隂居陽而居中得應則悔亡矣二為五之宗臣五<lb/>
　切下交二來巷遇若噬膚之易合又何睽之不濟乎<lb/>
象曰厥宗噬膚往有慶也<lb/>
　二止无咎臣盡上應之責也五乃有慶君取下賢之<lb/>
　福也<lb/>
<pb n="32a"/>
上九睽孤見豕負塗載鬼一車先張之弧後説之弧匪<lb/>
寇婚媾往遇雨則吉<lb/>
　睽孤謂六三為二陽所制而已又猜狠而乖離也見<lb/>
　豕負塗見其汙也載鬼一車以无為有也疑情所結<lb/>
　怪妄叢生故張弧欲射而六三正應其誠終著故説<lb/>
　弧不射迨其後兩相和諧即最難合者且合一卦之<lb/>
　睽无不合矣<lb/>
象曰遇雨之吉羣疑亡也<lb/>
<pb n="32b"/>
　剛明之極一亡則无所不亡也<lb/>
䷦<hi>艮下坎上</hi>
蹇利西南不利東北利見大人貞吉<lb/>
　世難方殷止而不進然果可束手坐聴乎利西南則<lb/>
　英雄得用武之地不利東北可知大人徳位兼隆奉<lb/>
　之為主斷不為行一不義殺一不辜之事是當顛沛<lb/>
　而信義愈明人心響應大勲可成也<lb/>
彖曰蹇難也險在前也見險而能止知矣哉<lb/>
<pb n="33a"/>
　坎險在前不冒入其中卦徳能居静以觀變故賛其<lb/>
　美<lb/>
蹇利西南往得中也不利東北其道窮也利見大人往<lb/>
有功也當位貞吉以正邦也蹇之時用大矣哉<lb/>
　卦變自小過陽進居五是得天下形勢之中可戰可<lb/>
　守若往東北即英雄且奈何哉卦體九五剛健中正<lb/>
　救時之明君故見則有功自二以上五爻皆得正位<lb/>
　協徳而共濟故邦歸于正正固所以善其用止尤所<lb/>
<pb n="33b"/>
　以精其往蹇抑何必辭也<lb/>
象曰山上有水蹇君子以反身修徳<lb/>
　山峻水險足不能進自反此躬何故受蹇将生平所<lb/>
　不至者檢省而刮剔之反身取艮之背修徳取坎之<lb/>
　心<lb/>
初六往蹇來譽<lb/>
　初居艮始見險而止故往過險而來得知幾之譽也<lb/>
象曰往蹇來譽宜待也<lb/>
<pb n="34a"/>
　非勿往也宜待時而往也<lb/>
六二王臣蹇蹇匪躬之故<lb/>
　柔順中正正應在上而在險中故蹇而又蹇以求濟<lb/>
　之非以其身之故也但當鞠躬盡力成敗利鈍豈所<lb/>
　論哉<lb/>
象曰王臣蹇蹇終无尤也<lb/>
　事雖不濟亦無可尤況濟乎<lb/>
九三往蹇來反<lb/>
<pb n="34b"/>
　下就二隂同心戮力則得其所安也<lb/>
象曰往蹇來反内喜之也<lb/>
　二為與君休戚之臣赤心報國原喜三反三亦何憚<lb/>
　而不反乎<lb/>
六四往蹇來連<lb/>
　天下豪傑誰不思建功立業我无以結納之則不得<lb/>
　其力連于九三傾心依比尚不可共與有為乎<lb/>
象曰往蹇來連當位實也<lb/>
<pb n="35a"/>
　九三以陽居陽實有濟蹇之才四所以宜速連之也<lb/>
九五大蹇朋來<lb/>
　以天下之蹇為蹇而陽剛中正信義足以感人故朋<lb/>
　皆來助而蹇可濟<lb/>
象曰大蹇朋來以中節也<lb/>
　遺大投艱不有剛貞之節未有不畏難而中阻者故<lb/>
　中節者朋來之本也<lb/>
上六往蹇來碩吉利見大人<lb/>
<pb n="35b"/>
　已在卦外往无所之益以蹇耳來就九三與之共見<lb/>
　九五之大人則濟蹇之功可成三為成卦之主正見<lb/>
　險而能止者<lb/>
象曰往蹇來碩志在内也利見大人以從貴也<lb/>
　引天下國家為分内之責又奉天潢之正派而從之<lb/>
　也<lb/>
䷧<hi>坎下震上</hi>
解利西南无所往其來復吉有攸往夙吉<lb/>
<pb n="36a"/>
　中原鼎沸主張世道者具震動之才以解散之元氣<lb/>
　初復正宜培養休息故利西南取平易也安平无事<lb/>
　則當修復治道明法度正紀綱天下享太平之福矣<lb/>
　若餘孽未必盡熄大奮神武掃清中夏早往早復豈<lb/>
　可久煩擾哉<lb/>
彖曰解險以動動而免乎險解<lb/>
　以卦徳釋卦名義當險難之衝有戡定之才則屯尚<lb/>
　動乎險中此直動乎險外矣<lb/>
<pb n="36b"/>
解利西南往得衆也其來復吉乃得中也有攸往夙吉<lb/>
往有功也<lb/>
　卦變自升三往居四入于坤體地坦而數多是能平<lb/>
　易近民者二居其所而又得中安静无為與民休息<lb/>
　得處解之中道聖人又慮其優柔養亂不憚一時之<lb/>
　勞而貽萬世久安之利功莫大焉<lb/>
天地解而雷雨作雷雨作而百果草木皆甲拆解之時<lb/>
大矣哉<lb/>
<pb n="37a"/>
　極言而賛其大也形隨氣解仁氣旁流不言用者用<lb/>
　已顯也<lb/>
象曰雷雨作解君子以赦過宥罪<lb/>
　雷者天威雨者天澤威中有澤故過則赦而不問罪<lb/>
　則宥而從輕廣天地之仁使反側子自安也<lb/>
初六无咎<lb/>
　解初原宜安静不必有所作為而自爾无咎者初也<lb/>
象曰剛柔之際義无咎也<lb/>
<pb n="37b"/>
　難之方解固貴静息亦不可不有以振作初六之柔<lb/>
　得際乎九四之剛不擾不弛盖得雷雨作之大義焉<lb/>
　故无咎也<lb/>
九二田獲三狐得黄矢貞吉<lb/>
　解則險已平矣不知天下有至險未平者小人百姓<lb/>
　之過罪猶可原小人之奸惡必不可騁九二屏去邪<lb/>
　媚㑹聚中直此大臣之正道所以清朝廷而安天下<lb/>
　者也<lb/>
<pb n="38a"/>
象曰九二貞吉得中道也<lb/>
　君側之小人難去疎逖之君子又不易合自非心无<lb/>
　邪曲一中自秉安能舉直錯枉整頓朝綱至此<lb/>
六三負且乘致寇至貞吝<lb/>
　小人而居髙位雖以正得且可羞吝也<lb/>
象曰負且乘亦可醜也自我致戎又誰咎也<lb/>
　縱曰不奪尚屬可醜況乎致寇夫誰之咎<lb/>
九四解而拇朋至斯孚<lb/>
<pb n="38b"/>
　大臣門下无私交初六以柔際剛可倚四不可倚初<lb/>
　故解之而真朋自來共奏開國之治也<lb/>
象曰解而拇未當位也<lb/>
　我以失位不正而應初故初得附之為拇聖人所以<lb/>
　責大臣者嚴矣<lb/>
六五君子維有解吉有孚于小人<lb/>
　小人難去人君往往外疏而中親即此為喪邦之本<lb/>
　故非决斷直捷不可君子有解以小人之退為驗也<lb/>
<pb n="39a"/>
象曰君子有解小人退也<lb/>
　特患君子不解耳君子有解小人豈有不退者哉<lb/>
上六公用射隼于高墉之上獲之无不利<lb/>
　三據髙位以害人隼象也上六蔵器待時一發而功<lb/>
　成<lb/>
象曰公用射隼以解悖也<lb/>
　小人亂邦名之曰悖著其當解之罪也悖解乃真大<lb/>
　順<lb/>
<pb n="39b"/>
䷨<hi>兑下艮上</hi>
損有孚元吉无咎可貞利有攸往<lb/>
　此卦損下卦上畫之陽益上卦上畫之隂損兑澤之<lb/>
　深益艮山之髙剥民奉君之象也國家有大變故大<lb/>
　興革用度不足不免常賦之外别加徵發必平日節<lb/>
　用愛人之心素著臨時乃諒其有不得已之實民樂<lb/>
　輸而事可濟道為元吉征有名而怨不生義為无咎<lb/>
　又須持守正固不為朝令夕更斯天下可通行耳<lb/>
<pb n="40a"/>
曷之用二簋可用享<lb/>
　國家莫大乎祭至此而不得不損可見其不得已可<lb/>
　見其真有孚<lb/>
彖曰損損下益上其道上行<lb/>
　卦體有剥民奉君之象苟非有孚損道未有不上行<lb/>
　者何以元吉无咎可貞利有攸往也<lb/>
損而有孚元吉无咎可貞利有攸往曷之用二簋可用<lb/>
享二簋應有時損剛益柔有時損益盈虚與時偕行<lb/>
<pb n="40b"/>
　損而有孚既无所不可又曰二簋用享者何盖損不<lb/>
　出于聖人之意而出于天下之時國奢則示之以儉<lb/>
　國儉則示之以禮時當二簋故二簋也彊弗友剛克<lb/>
　夑友柔克徳之時也凶嵗不祭肺施之豐年則隘平<lb/>
　國用中典施之亂國則弛作用何在不當以時哉<lb/>
象曰山下有澤損君子以懲忿窒慾<lb/>
　山下有澤氣泄成損忿起象山當摧其勢慾流象澤<lb/>
　當窒其源君子修身所當損者莫切于此<lb/>
<pb n="41a"/>
初九已事遄往无咎酌損之<lb/>
　損下益上之卦聖人所不忍言故六爻皆言懲忿窒<lb/>
　慾之事所以深發明有孚之義也初九當損下益上<lb/>
　之時上應六四之隂輟所為之事而速往以益之成<lb/>
　人即以盡已无咎之道也然必忠告善道方可<lb/>
象曰己事遄往尚合志也<lb/>
　爻曰酌損聖人慮觀望者之藉口而不往也謂四之<lb/>
　志正欲損已之疾豈有不喜初遄往者乎<lb/>
<pb n="41b"/>
九二利貞征凶弗損益之<lb/>
　九二剛中志在自守不肯妄進故利貞而往則凶弗<lb/>
　損益之言不變其所守乃所以益上也<lb/>
象曰九二利貞中以為志也<lb/>
　有確乎不㧞之志故貞中則欲不染氣不囂其所以<lb/>
　貞也<lb/>
六三三人行則損一人一人行則得其友<lb/>
　下卦本乾而損上爻以益坤三人行而損一人也一<lb/>
<pb n="42a"/>
　陽上而一隂下一人行而得其友也精義之學豈不<lb/>
　貴損哉<lb/>
象曰一人行三則疑也<lb/>
　兩相與則専三則雜而亂故一人行正所以致一<lb/>
六四損其疾使遄有喜无咎<lb/>
　以初九之陽剛益已而損其隂柔之疾初之遄也實<lb/>
　四遷善改過之心有以使之内省不疚不亦可喜而<lb/>
　无咎乎<lb/>
<pb n="42b"/>
象曰損其疾亦可喜也<lb/>
　天下豈惟秉性中和者為可喜哉<lb/>
六五或益之十朋之龜弗克違元吉<lb/>
　柔順虚中以居尊位當損之時受天下之益者也清<lb/>
　心寡欲誰不樂從彼慧通之士决幾斷疑各以嘉謀<lb/>
　嘉猷入告有若或錫之十朋之龜而弗克違者焉君<lb/>
　徳純治化普矣<lb/>
象曰六五元吉自上祐也<lb/>
<pb n="43a"/>
　賢才皆天所相惟徳動天惟天眷徳故曰上祐<lb/>
上九弗損益之无咎貞吉利有攸往得臣无咎<lb/>
　上九當損下益上之時居卦之上受益之極而欲自<lb/>
　損以益人也然居上而益下有所謂惠而不費者不<lb/>
　待損已然後可以益人也能如是則无咎然亦必以<lb/>
　正則吉王道平平澤可旁達踐土食毛誰非臣子三<lb/>
　得友歸其功于上也上得臣溥其益于天下也<lb/>
象曰弗損益之大得志也<lb/>
<pb n="43b"/>
　三志字皆本于懲忿窒慾无一夫不被其澤君子樂<lb/>
　之<lb/>
　<lb/>
　<lb/>
　<lb/>
　<lb/>
　<lb/>
　易經通注卷四<lb/>
</p>
<p>
</p>
  </div>
</body>
</text>
</TEI>
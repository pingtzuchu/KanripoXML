<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易經通注卷一</head>
    <p>
<pb n="1a"/>
欽定四庫全書<lb/>
　易經通注卷一　　　　　大學士傅以漸<lb/>
　　　　　　　　　　　　左庶子曹本榮撰<lb/>
上經<lb/>
　　因河圖而畫卦先成三畫八卦復成六畫六十四<lb/>
　　卦者伏羲也卦下各繫之以彖辭者文王也爻下<lb/>
　　各繫之以爻辭者周公也彖傳上彖傳下象傳上<lb/>
　　象傳下文言繫辭上傳繫辭下傳說卦傳序卦傳<lb/>
<pb n="1b"/>
　　雜卦傳謂之十翼皆孔子所作也天地定位故上<lb/>
　　經首乾次坤山澤通氣故下經首咸雷風相薄故<lb/>
　　次恒水火不相射故上經終坎離下經終既濟未<lb/>
　　濟<lb/>
䷀<hi>乾下乾上</hi>
乾元亨利貞<lb/>
　六畫皆竒上下皆乾則陽之純而健之至維天<lb/>
　之命萬古不息故為乾人得此乾何所施而不<lb/>
<pb n="2a"/>
　通然元亨原本健來健則自无不正者不雜以<lb/>
　欲不競於氣合乎天道之正焉是聖人法天之<lb/>
　學也<lb/>
初九潛龍勿用<lb/>
　卦之下爻為初陽為九隂為六乾道剛健之體能變<lb/>
　能化象之曰龍但時當在下有聖人之徳而居側陋<lb/>
　之地豈可輕出以求用哉<lb/>
九二見龍在田利見大人<lb/>
<pb n="2b"/>
　剛健中正出潛離隠澤及於物故雖未得位而大人<lb/>
　之徳已著君民皆宜見之<lb/>
九三君子終日乾乾夕惕若厲无咎<lb/>
　重剛不中居下之上乃危地也然性體剛健精力有<lb/>
　餘以人事成天地之功乾而又乾終日不息即夕或<lb/>
　无事仍此戰兢不寧故雖處危地而无咎也<lb/>
九四或躍在淵无咎<lb/>
　或者疑而未定之辭躍者无所縁而絶于地特未飛<lb/>
<pb n="3a"/>
　爾淵者上空下洞深昧不測之所龍之在是若下于<lb/>
　田或躍而起則向乎天矣九陽四隂居上之下時當<lb/>
　改革而天命去留之際人心向背之闗皆須詳審是<lb/>
　安其身而後動者有何冒進之咎<lb/>
九五飛龍在天利見大人<lb/>
　以剛健中正之徳而居天子之位教化大行澤及天<lb/>
　下矣<lb/>
上九亢龍有悔<lb/>
<pb n="3b"/>
　上者最上一爻之名亢者過于上而不能下之意也<lb/>
　陽極于上動必有悔亦時之不得不然者<lb/>
用九見羣龍无首吉<lb/>
　乾卦純陽坤卦純隂然太剛則折太柔則廢故必用<lb/>
　九用六而剛柔乃不至於偏聖人備天道于一身能<lb/>
　潛能見能惕能躍能飛能亢剛而能柔斯謂真剛甚<lb/>
　矣龍徳之貴全也<lb/>
彖曰大哉乾元萬物資始乃統天<lb/>
<pb n="4a"/>
　卦下之辭為彖夫子從而釋之謂之彖傳皆所以言<lb/>
　一卦之大㫖也此專以天道明乾義又析元亨利貞<lb/>
　為四徳以𤼵明之而四徳尤莫大于元真陽一㸃不<lb/>
　落五行二氣之中性命太和包括其域直先聖人而<lb/>
　立生天生地之根天下萬物從此托始所以亨者天<lb/>
　之𤼵用利者天之成實貞者天之歸結无不本此一<lb/>
　元是元能統乎天徳之始終也<lb/>
雲行雨施品物流形<lb/>
<pb n="4b"/>
　此乾之亨也雲雨其元氣之蓄極必流者<lb/>
大明終始六位時成時乗六龍以御天<lb/>
　始即元也終謂貞也不終則无始不貞則无以為元<lb/>
　也聖人大明乾道之終始則見卦之六位各以時成<lb/>
　而乗此六陽以行天道潛見惕躍飛亢即用人行政<lb/>
　在在皆有緩急可否悉心斟酌必合乎乾道所當然<lb/>
　惟統天斯能御天此聖人體元以亨天下也<lb/>
乾道變化各正性命保合太和乃利貞<lb/>
<pb n="5a"/>
　變者化之漸化者變之成物所受為性天所賦為命<lb/>
　太和隂陽㑹合沖和之氣也自夏徂秋乾道由變而<lb/>
　化萬物所得之性命大小髙下莫不分明而整齊性<lb/>
　命中之太和又莫不翕聚而飽滿吾且何以知天道<lb/>
　之利貞哉以此<lb/>
首出庶物萬國咸寧<lb/>
　聖人在上高出于物猶乾道之變化也萬物各得其<lb/>
　所而咸寧猶萬物之各正性命而保合太和也此聖<lb/>
<pb n="5b"/>
　人體元以利貞天下也傳中文義有非文王之舊者<lb/>
　然讀者各以其意求之則並行而不悖<lb/>
象曰天行健君子以自强不息<lb/>
　此大象傳也六十四卦皆用以字亦萬世學易之凖<lb/>
　也凡重卦皆取重義乾獨不然者天一而已但言天<lb/>
　行則見其一日一周而明日又一周非至健不能君<lb/>
　子法之不以人欲害其天徳之剛則乾道在我矣<lb/>
潛龍勿用陽在下也<lb/>
<pb n="6a"/>
　此以下為小象傳陽謂九下謂潛君子處㣲之時也<lb/>
見龍在田徳施普也<lb/>
　見于地上徳化及物其施已普也<lb/>
終日乾乾反復道也<lb/>
　重復踐行莫非乾道<lb/>
或躍在淵進无咎也<lb/>
　可以進而不必進也<lb/>
飛龍在天大人造也<lb/>
<pb n="6b"/>
　居天位行天道所造于天下者大也<lb/>
亢龍有悔盈不可乆也<lb/>
　天道忌盈人道惡盈不盈則處亢之道也<lb/>
用九天徳不可為首也<lb/>
　陽剛不可為物先故六陽皆變而吉<lb/>
文言曰元者善之長也亨者嘉之㑹也利者義之和也<lb/>
貞者事之幹也<lb/>
　文言申彖傳象傳之意以盡乾坤二卦之藴此章言<lb/>
<pb n="7a"/>
　元亨利貞皆性中所自有君子則能盡其性者天人<lb/>
　之所以合一也元于時為春于人則為仁生生大德<lb/>
　兼統衆善亨于時為夏於人則為禮三千三百蔵於<lb/>
　无體利于時為秋于人則為義區處截然不相凌犯<lb/>
　而人不見其為苦貞於時為冬於人則為智静正不<lb/>
　搖萬事萬變莫不根柢於此焉<lb/>
君子體仁足以長人嘉㑹足以合禮利物足以和義貞<lb/>
固足以幹事<lb/>
<pb n="7b"/>
　四徳雖盡人而具而盡性者惟君子君子者有自强<lb/>
　不息之功者也以仁為體則无一物不在所愛之中<lb/>
　故足以長人嘉其所㑹直挈制作之原豈有不恰合<lb/>
　乎禮者物各有宜而物宜之本在心使物各得其利<lb/>
　任其千變不齊无不均平浹洽貞固者知正之所<lb/>
　在而固守之所謂知而弗去者故足以為事之幹<lb/>
君子行此四徳者故曰乾元亨利貞<lb/>
　非君子之至健无以行此行此四徳乃合於乾也<lb/>
<pb n="8a"/>
　此第一節申彖傳之意<lb/>
初九曰潛龍勿用何謂也子曰龍徳而隠者也不易乎<lb/>
世不成乎名遯世无悶不見是而无悶樂則行之憂則<lb/>
違之確乎其不可拔潛龍也<lb/>
　聖賢之在側陋也守其道不隨世而變晦其行不求<lb/>
　知于時自信自樂見可而動知亂而避其守堅不可<lb/>
　奪潛龍之徳也凡悶者氣有所欝而不自達之義聖<lb/>
　人萬物一體即在下位此心未嘗不流行于天地之<lb/>
<pb n="8b"/>
　問豈石隠者所能哉<lb/>
九二曰見龍在田利見大人何謂也子曰龍徳而正中<lb/>
者也庸言之信庸行之謹閑邪存其誠善世而不伐徳<lb/>
博而化易曰見龍在田利見大人君徳也<lb/>
　以龍徳而處正中非潛非躍似乎别有神竒不知聖<lb/>
　人所致身者止修其庸言庸行而已常言亦信常行<lb/>
　亦謹造次必于是也既處无過之地則惟在閑邪閑<lb/>
　邪則誠自存无斁亦保之心也誠之純粹者善善世<lb/>
<pb n="9a"/>
　而不伐不有其善也善之普被者徳徳博而化正已<lb/>
　而物正也究之庸言庸行之道本當如此而非作意<lb/>
　於其間雖非君位君之徳也釋大人之為九二也<lb/>
九三曰君子終日乾乾夕惕若厲无咎何謂也子曰君<lb/>
子進徳修業忠信所以進徳也修辭立其誠所以居業<lb/>
也知至至之可與㡬也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
无咎矣<lb/>
<pb n="9b"/>
　大臣處危疑之地將何為哉惟有進徳修業而已忠<lb/>
　信則主於心者无一念之不誠日新又新无所容其<lb/>
　懈惰修辭立其誠以實言為實行精神更无走作不<lb/>
　至業而始修直圖所以居業者即此内外皆誠毫无<lb/>
　可加曰至確不可移曰終而危㣲分辨之初曰㡬其<lb/>
　事物各有裁制曰義知至而必至之實心統貫㡬來<lb/>
　湊我如此方是忠信方是進徳知終而必終之實事<lb/>
　擔當義由我定如此方是立誠方是修業去驕憂之<lb/>
<pb n="10a"/>
　根而乾惕之精神自因時而露進修之所以无窮極<lb/>
　也<lb/>
九四曰或躍在淵无咎何謂也子曰上下无常非為邪<lb/>
也進退无恒非離羣也君子進德修業欲及時也故无<lb/>
咎<lb/>
　人惟自信不真不得不周旋于形迹之間四之位可<lb/>
　上可下而非為邪四之身若進若退而又非離羣蓋<lb/>
　徳已進業已修自信此心純為天下非為一已但不<lb/>
<pb n="10b"/>
　敢苟且以赴功名之㑹耳<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
覩本乎天者親上本乎地者親下則各從其類也<lb/>
　人之與聖人類也五以龍徳升尊位人類莫不歸仰<lb/>
　聲氣之通水火之因龍虎之從皆以氣類故聖人作<lb/>
　而萬物皆覩時乗御天萬國咸寧理則然也本乎天<lb/>
　者如日月星辰本乎地者如蟲獸草木隂陽各從其<lb/>
<pb n="11a"/>
　類又何疑于人物哉<lb/>
上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
　時處其亢凡物皆不可據為已有矣　此第二節申<lb/>
　象傳之意<lb/>
潛龍勿用下也<lb/>
　前皆𤼵明各爻之德此則以其人而言之潛龍者在<lb/>
　下之人也<lb/>
<pb n="11b"/>
見龍在田時舎也<lb/>
　雖非不足於飛而時則在田未為時用也<lb/>
終日乾乾行事也<lb/>
　進德修業本天行以為行之時也<lb/>
或躍在淵自試也<lb/>
　未遽有為姑試其可<lb/>
飛龍在天上治也<lb/>
　居上以治下<lb/>
<pb n="12a"/>
亢龍有悔窮之災也<lb/>
　窮極而災至也<lb/>
乾元用九天下治也<lb/>
　不徒曰用九而曰乾元元天之心也九天之用也聖<lb/>
　人體天之心用天之道故剛而能柔天下无不治也<lb/>
　　此第三節再申前意<lb/>
潛龍勿用陽氣潛蔵<lb/>
　此又就氣運而言之潛龍者上古之醇風<lb/>
<pb n="12b"/>
見龍在田天下文明<lb/>
　文明者中天之景運<lb/>
終日乾乾與時偕行<lb/>
　无時不謹者守貞之常因時加謹者處危之道<lb/>
或躍在淵乾道乃革<lb/>
　離下而上變革之時<lb/>
飛龍在天乃位乎天德<lb/>
　聖人皆有天徳惟飛龍則居之以天子之位也<lb/>
<pb n="13a"/>
亢龍有悔與時偕極<lb/>
　時既極則處時者亦極聖人之无如何者也<lb/>
乾元用九乃見天則<lb/>
　剛而能柔天之法也見天則依然見羣龍之无首矣<lb/>
　　此第四節又申前意<lb/>
乾元者始而亨者也<lb/>
　乾元之妙反覆不盡從六爻以𤼵揮之則可以治天<lb/>
　下是爻爻皆乾元也天地生生之氣由㣲而著有漸<lb/>
<pb n="13b"/>
　次無斷續始則必亨而利貞已在其中矣<lb/>
利貞者性情也<lb/>
　收斂歸蔵乃見性情之實<lb/>
乾始能以美利利天下不言所利大矣哉<lb/>
　乾始之道能使庶類生成天下蒙其美利而不言所<lb/>
　利者蓋无所不利非可指名始亨性情總圑結于乾<lb/>
　元之中故因其大而贊之<lb/>
大哉乾乎剛健中正純粹精也<lb/>
<pb n="14a"/>
　元之大乾之大也剛以體言氣至即行健兼用言通<lb/>
　復无息中者其行无過不及正者其立不偏純者不<lb/>
　雜於隂柔粹者不雜於邪惡蓋剛健中正之至極而<lb/>
　精者又純粹之至極也<lb/>
六爻𤼵揮旁通情也<lb/>
　語乾元而至于精聖人且何以體之哉然微言之則<lb/>
　精而詳言之則情有六爻焉或潛或見或惕或躍或<lb/>
　飛或亢在在𤼵揮分之即四徳之流行合之即一元<lb/>
<pb n="14b"/>
　之包括不直通而旁通盡人合天之極致也<lb/>
時乗六龍以御天也雲行雨施天下平也<lb/>
　情之所向即為時時乗六龍以御天則如天之雲行<lb/>
　雨施而天下平美利利天下而不言聖人所以與乾<lb/>
　元並大　此第五節復申首章之意<lb/>
君子以成徳為行日可見之行也潛之為言也隠而未<lb/>
見行而未成是以君子弗用也<lb/>
　成徳已成之徳也初九固成徳但其行未可見耳惟<lb/>
<pb n="15a"/>
　成徳者能為用亦惟成徳者能為弗用<lb/>
君子學以聚之問以辨之寛以居之仁以行之易曰見<lb/>
龍在田利見大人君徳也<lb/>
　二何以為君徳之大人有精一之功以成之也庸徳<lb/>
　盡於言行而聚者惟學庸徳界于邪誠而辨者惟問<lb/>
　學問不得洩於善世之伐所以居者必寛學問可實<lb/>
　見於德博之化所以行者必仁再言君徳以深明九<lb/>
　二之為大人也<lb/>
<pb n="15b"/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
　危懼之地以危懼處之故雖危而不至于咎<lb/>
九四重剛而不中上不在天下不在田中不在人故或<lb/>
之或之者疑之也故无咎<lb/>
　三四在上乾下乾之間故皆曰重剛中不在人進修<lb/>
　已畢也<lb/>
夫大人者與天地合其徳與日月合其明與四時合其<lb/>
<pb n="16a"/>
序與鬼神合其吉凶先天而天弗違後天而奉天時天<lb/>
且弗違而况于人乎况于鬼神乎<lb/>
　大人與天地日月四時鬼神合者合乎道也全體乾<lb/>
　道渾然無私曽何彼此先後之可言哉先天不違謂<lb/>
　意之所為黙與道契後天奉天謂知理如是奉而行<lb/>
　之天地間未有之事皆天地間本有之理大人即天<lb/>
　是以先天後天<lb/>
亢之為言也知進而不知退知存而不知亡知得而不<lb/>
<pb n="16b"/>
知喪<lb/>
　所以動而有悔也<lb/>
其唯聖人乎知進退存亡而不失其正者其唯聖人乎<lb/>
　進必退存必亡非聖人亦有能知者但貪得念勝即<lb/>
　世故愈練而利害轉多不失其正乃所以成其知也<lb/>
　再言其唯聖人乎始若設問而卒自應之此乾之所<lb/>
　以必利貞歟　此第六節復申第二第三第四節之<lb/>
　意<lb/>
<pb n="17a"/>
䷁<hi>坤下坤上</hi>
坤元亨利牝馬之貞君子有攸往先迷後得主利西南<lb/>
得朋東北喪朋安貞吉<lb/>
　三畫皆偶名坤而象地重之又得坤焉則隂之純而<lb/>
　順之至也人得坤道以處事力不妄𤼵職所應為者<lb/>
　自爾通達无碍然柔順之道務必徹始徹終乃利何<lb/>
　言乎利牝馬之貞也陽先隂後陽主義隂主利西南<lb/>
　隂方東北陽方安順之為也貞健之守也君子如有<lb/>
<pb n="17b"/>
　所往因人成功行所无事又得同𩔖者以為之濟能<lb/>
　安此牝馬之貞則元亨可成而吉也<lb/>
彖曰至哉坤元萬物資生乃順承天<lb/>
　此以地道明坤之義而首言元也天下无二元元氣<lb/>
　一動即乾稍緩即坤大者无所不統至者无所不到<lb/>
　始者氣之始生者形之始順承天施地之道也<lb/>
坤厚載物徳合无疆含宏光大品物咸亨<lb/>
　言亨也徳合无疆謂配乾也坤何以厚其資生時承<lb/>
<pb n="18a"/>
　天以付於物者无減乾元之初故也其静也翕則含<lb/>
　无所不包宏无所不有其動也闢則光无所不著大<lb/>
　无所不被品物咸亨而皆在厚徳吐納之中也<lb/>
牝馬地𩔖行地无疆柔順利貞君子攸行<lb/>
　坤之元亨固皆柔順利貞又何以取義于牝馬牝馬<lb/>
　乃地之𩔖而致逺不息者故坤之柔順必曰利貞承<lb/>
　天生物直至各正性命保合太和而後已君子攸行<lb/>
　人之所行如坤之徳也<lb/>
<pb n="18b"/>
先迷失道後順得常西南得朋乃與𩔖行東北喪朋乃<lb/>
終有慶<lb/>
　君子果何以行之哉居先則迷而失坤之道居後則<lb/>
　順而得坤之常東北雖喪朋然反之西南則終有慶<lb/>
　凡此皆柔順利貞之則君子所宜詳審者<lb/>
安貞之吉應地无疆<lb/>
　安貞何以得吉有才而能斂蔵不露徳深器厚直與<lb/>
　地之厚徳載物同其順承故人君法天當法其元人<lb/>
<pb n="19a"/>
　臣法地當法其貞<lb/>
象曰地勢坤君子以厚徳載物<lb/>
　天以氣言故曰行地以形言故曰勢髙下相因无所<lb/>
　不載君子法之深仁厚澤容保萬民<lb/>
初六履霜堅氷至<lb/>
　霜隂氣所結盛則水凍而為氷此爻隂始生于下其<lb/>
　端甚微而其勢必盛聖人扶陽抑隂于此直下戒辭<lb/>
象曰履霜堅氷隂始凝也馴致其道至堅氷也<lb/>
<pb n="19b"/>
　初止履霜何即繼之曰堅氷天下事制之在始始凝<lb/>
　則安有不浸盛者馴之一字不能制而順習之是至<lb/>
　堅氷非堅氷至矣<lb/>
六二直方大不習無不利<lb/>
　柔順正固坤之直也賦形有定坤之方也坤合无疆<lb/>
　坤之大也六二柔順而中正又得坤道之純者故内<lb/>
　則无所屈撓外則无所詭隨且念念皆直事事皆方<lb/>
　何其大也即此是无不利率性自然豈待學習而後<lb/>
<pb n="20a"/>
　利哉<lb/>
象曰六二之動直以方也不習无不利地道光也<lb/>
　方本于直而根原全惟六二六二既得坤道之純其<lb/>
　動則安有不直以方者光者思為不擾性體獨呈之<lb/>
　謂聖賢何嘗廢學而輯熙敬止原非矜持由仁義行<lb/>
　非行仁義也<lb/>
六三含章可貞或從王事无成有終<lb/>
　六隂三陽内含章美有善則歸之于君乃上无忌惡<lb/>
<pb n="20b"/>
　之心下得柔順之道也不貞固以守之不可然居下<lb/>
　之上或時出而從王之事不敢當功業之成惟守職<lb/>
　以終其事而已<lb/>
象曰含章可貞以時𤼵也或從王事知光大也<lb/>
　夫子慮人不達含章之義托名韜晦而生規避之心<lb/>
　故特以時𤼵表之義所當為時𤼵而不有其功乃為<lb/>
　含章事為王事君主臣從惟知識光大者始能无成<lb/>
　有終淺暗之人有善惟恐人不知豈能含章也<lb/>
<pb n="21a"/>
六四括囊无咎无譽<lb/>
　重隂其性過斂不中其時又塞謹宻不敢輕為如括<lb/>
　囊口而不出者无妄動之咎又何名譽之有名者人<lb/>
　所競亦人所忌固爭之府禍之門也无譽正所以能<lb/>
　括囊也<lb/>
象曰括囊无咎慎不害也<lb/>
　咎輕而害重慎則可以免害括囊豈得已哉<lb/>
六五黃裳元吉<lb/>
<pb n="21b"/>
　此爻當是繼體守成之君以隂麗陽而居中位徳至<lb/>
　此而盛美至此而顯故有黃裳之象此坤徳之至大<lb/>
　善之吉也天𤣥地黃黃本坤徳上衣下裳裳原坤體<lb/>
象曰黃裳元吉文在中也<lb/>
　中順之徳充諸内而見諸外也<lb/>
上六龍戰于野其血𤣥黃<lb/>
　隂盛之極至與陽爭兩敗俱傷隂亦何利之有哉<lb/>
象曰龍戰于野其道窮也<lb/>
<pb n="22a"/>
　隂道窮極安得不戰早為之防何至于此<lb/>
用六利永貞<lb/>
　隂柔不能固守變而為陽則能永貞矣<lb/>
象曰用六永貞以大終也<lb/>
　初隂後陽則與健而不息者更无分别故曰大終<lb/>
文言曰坤至柔而動也剛至静而徳方<lb/>
　乾道主始故言元而无所不包坤道主終故言貞而<lb/>
　无所不貫首節釋牝馬之貞次節釋利三節釋亨末<lb/>
<pb n="22b"/>
　總歸之乃順承天坤无專成可謂至柔而氣至即𤼵<lb/>
　誰得禁禦其生物也作為俱冺而因物賦物形體確<lb/>
　然<lb/>
後得主而有常<lb/>
　曰剛曰方有常不變而惟後得主利則然<lb/>
含萬物而化光<lb/>
　品物咸亨光不可掩亦惟含萬物乃能有此不翕聚<lb/>
　則不𤼵散也<lb/>
<pb n="23a"/>
坤道其順乎承天而時行<lb/>
　可見坤之為道一順盡之不敢先乾而倡始亦不至<lb/>
　後乾而不應至柔至静所以謂之至哉坤元而人事<lb/>
　可知矣　此以上申彖𫝊之意<lb/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由來者漸矣由辯之<lb/>
不早辯也易曰履霜堅氷至蓋言順也<lb/>
　聖人所最畏者漸而根俱本于所積然待臣子萌不<lb/>
<pb n="23b"/>
　肖之心始辯其辯已遲早辯直從自身作主慎審其<lb/>
　所積順即慎字<lb/>
直其正也方其義也君子敬以直内義以方外敬義立<lb/>
而徳不孤直方大不習无不利則不疑其所行也<lb/>
　此以學而言之也正謂本體義謂裁制直言其正也<lb/>
　方言其義也正義不可缺則直方不可變君子主敬<lb/>
　以直其内守義以方其外敬立而内直義形而外方<lb/>
　内外夾持精神樹立私邪自參入不得徳不期大而<lb/>
<pb n="24a"/>
　自大矣无所用而不周无所施而不利孰為疑乎而<lb/>
　六二坤道之純其不廢學有如此者<lb/>
隂雖有美含之以從王事弗敢成也地道也妻道也臣<lb/>
道也地道无成而代有終也<lb/>
　有美不露非弗能成弗敢成也地道妻道臣道總此<lb/>
　一法地道无成代終又何疑於六三文王艱貞心事<lb/>
　大抵如此<lb/>
天地變化草木蕃天地閉賢人𨼆易曰括囊无咎无譽<lb/>
<pb n="24b"/>
蓋言謹也<lb/>
　草木无情先通其應賢人見㡬預覩其微謹字中有<lb/>
　黙囘天地之道焉<lb/>
君子黄中通理<lb/>
　人受天地之中以生渾然不顯而有觸必應且品節<lb/>
　在在分明六五有此中徳之美所以取象于黄<lb/>
正位居體<lb/>
　雖在尊位而謙恭下士平易近民所以取象于裳<lb/>
<pb n="25a"/>
美在其中而暢於四支發於事業美之至也<lb/>
　然豈中自中而順自順哉美在其中欝而必暢積而<lb/>
　必𤼵四支事業皆通理居體之符无美為美是為至<lb/>
　美坤元之至君子備之所以元吉<lb/>
隂疑於陽必戰為其嫌於无陽也故稱龍焉猶未離其<lb/>
𩔖也故稱血焉夫𤣥黄者天地之雜也天𤣥而地黄<lb/>
　疑謂鈞敵而无小大之差不辨之禍一至於此稱龍<lb/>
　則存陽之名以扶其衰稱血則彰隂之害以悚其𩔖<lb/>
<pb n="25b"/>
　况究竟天𤣥而地黄至變之中依然不變易所以為<lb/>
　辨名定分之書　此以上申象𫝊之意<lb/>
䷂<hi>震下坎上</hi>
屯元亨利貞勿用有攸往利建侯<lb/>
　天地定位混沌初開震為長子始出用事據其險中<lb/>
　能動自不為險所縛當得元亨然必斟酌詳審不可<lb/>
　輕躁既曰利貞又曰勿往蓋屯難之世庸夫既束手<lb/>
　莫措豪傑又自騁其才往往急於見功或反以躁妄<lb/>
<pb n="26a"/>
　而取敗故聖人收其壯心猛氣于寧静之中有不動<lb/>
　動罔不臧矣初九陽居隂下為成卦之主得民而可<lb/>
　君衆當共建之為侯以繫天下之望所謂利貞在此<lb/>
　所謂元亨亦在此<lb/>
彖曰屯剛柔始交而難生<lb/>
　以二體釋卦名義乾坤始交而得震與坎相逢險阻<lb/>
　多端未有人焉以經綸之何其難也<lb/>
動乎險中大亨貞<lb/>
<pb n="26b"/>
　坎徳固險震徳則動動則可以出險而動乎險中仍<lb/>
　是險故大亨而必利于貞<lb/>
雷雨之動滿盈天造草昧宜建侯而不寧<lb/>
　何以利建侯震象為雷坎象為雨皆天之所以生物<lb/>
　而欝勃未達雜亂晦冥塞乎兩間天下未定名分未<lb/>
　明宜立君以統治而未可遽謂安寧之時也亨屯事<lb/>
　業尚有多端不竭心力以輔真主可乎哉<lb/>
象曰雲雷屯君子以經綸<lb/>
<pb n="27a"/>
　雲雷相蒸雨澤未降屯象也經則引其大端綸則抽<lb/>
　其大節屯難之世君子有為之時也<lb/>
初九磐桓利居貞利建侯<lb/>
　屯難之初以陽在下又居動體而上應險陷之爻不<lb/>
　輕往以濟屯若磐桓者然此貞即可固守而居之建<lb/>
　此居貞之人以為侯自可成出險就夷之業初得乾<lb/>
　確乎不拔之體故象磐桓居則潛龍勿用之説也<lb/>
象曰雖磐桓志行正也以貴下賤大得民也<lb/>
<pb n="27b"/>
　磐桓似无志於天下不知居則能行而正天下必先<lb/>
　正已志行正安得不居貞也以陽徳而下賤體悉民<lb/>
　𨼆民必歸之<lb/>
六二屯如邅如乗馬班如匪寇婚媾女子貞不字十年乃字<lb/>
　班分布不進之貌字許嫁也六二柔順中正與五正<lb/>
　應而近乎初故為所難而邅囘不進初果為寇拒之<lb/>
　可也方得民於下求為婚媾以濟時艱義所難割况<lb/>
　至十年時移勢換一則殷勤不改一則㑹期杳然而<lb/>
<pb n="28a"/>
　執定節操不字初而終于字五貞何其嚴也心何其<lb/>
　至也<lb/>
象曰六二之難乗剛也十年乃字反常也<lb/>
　為初所難可謂勍敵君臣常道㡬乎失之十年則常<lb/>
　道反矣<lb/>
六三即鹿无虞惟入于林中君子㡬不如舍往吝<lb/>
　君子志在濟屯已有才徳人協心力然後可以出身<lb/>
　犯難六三隂柔居下不中不正上无正應妄行取困<lb/>
<pb n="28b"/>
　如逐鹿而不得虞人陷入林中而已不知天下事各<lb/>
　有㡬㡬不在既即之後實在未即之先君子見㡬不<lb/>
　如舎去往而不舎必致羞吝<lb/>
象曰即鹿无虞以從禽也君子舎之往吝窮也<lb/>
　我先有從禽之貪心禍其自招豈待往舎間論窮通<lb/>
　哉<lb/>
六四乗馬班如求婚媾往吉无不利<lb/>
　隂柔无才不能上進然初九守正居下以應于已虚<lb/>
<pb n="29a"/>
　心求之可以濟屯矣<lb/>
象曰求而往明也<lb/>
　知已之不足又知人之有餘<lb/>
九五屯其膏小貞吉大貞凶<lb/>
　九五雖以陽剛中正居尊位然當屯之時陷於險中<lb/>
　即有六二正應而隂柔才弱不足以濟初九得民於<lb/>
　下衆皆歸之九五坎體有膏潤而不得施為屯其膏<lb/>
　之象以處小事則守正猶可𫉬吉以處大事則雖正<lb/>
<pb n="29b"/>
　而不免于凶<lb/>
象曰屯其膏施未光也<lb/>
　君恩遍洽於天下方謂之光五吝嗇不足結人心豈<lb/>
　盡時勢之艱難哉<lb/>
上六乗馬班如泣血漣如<lb/>
　亂極當治屯極當通隂柔无應坐失時機憂懼而已<lb/>
象曰泣血漣如何可長也<lb/>
　憂戚无益長此安窮<lb/>
<pb n="30a"/>
䷃<hi>坎下艮上</hi>
蒙亨匪我求童䝉童蒙求我初筮告再三瀆瀆則不告<lb/>
利貞<lb/>
　天地開闢在世道則為屯在人心則為蒙故屯以長<lb/>
　子為君䝉以次子為師此蒙混沌未鑿純一未散靈<lb/>
　明内固原有可亨之理九二剛中正當𤼵蒙之任自<lb/>
　重而不往教又迎機而不輕教然人性皆善鼓動所<lb/>
　至自獻懇切有不得不求我者初則誠再三則瀆初<lb/>
<pb n="30b"/>
　筮則告達其蒙也再三不告亦逹其䝉也一告而達<lb/>
　則恱再三而不告則憤安知憤者之達不深於恱者<lb/>
　乎貞者蒙所自有教者因而養之此亨道也<lb/>
彖曰蒙山下有險險而止蒙<lb/>
　艮象山坎象險人心最初崇嶐无上一落知識坑塹<lb/>
　百端然坎徳險艮徳止是雖有險而未雕未琢可教<lb/>
　正在此故曰蒙<lb/>
蒙亨以亨行時中也匪我求童蒙童蒙求我志應也初<lb/>
<pb n="31a"/>
筮告以剛中也再三瀆瀆則不告瀆蒙也蒙以養正聖<lb/>
功也<lb/>
　蒙何以亨卦體九二善教乗童蒙有可亨之機淺深<lb/>
　恰合其宜也其鼓舞在志二不知何以感動乎五五<lb/>
　竟安心受之而不疑也以剛中者以剛而中无私无欲<lb/>
　完未𤼵之大本譬之洪鐘在懸實叩則應未有誠心<lb/>
　求之而不告者也至理難言解悟俟其自至過于告<lb/>
　反使之棄心信耳終不𤼵憤終不精思非蒙果瀆我<lb/>
<pb n="31b"/>
　瀆蒙也蒙以養正乃作聖之功聖具蒙心養由時轉<lb/>
　惟正則聖聖不得自以為聖此所以必利貞歟<lb/>
象曰山下出泉䝉君子以果行育德<lb/>
　泉水之始出者必行而實有漸君子體坎之剛中以<lb/>
　果决其行體艮之静正以涵育其徳<lb/>
初六𤼵蒙利用刑人用說桎梏以往吝<lb/>
　以隂居下下民之蒙心有桎梏真明何出𤼵之之道<lb/>
　當明刑禁以使之知畏雖蒙心未能黙喻亦當畏威<lb/>
<pb n="32a"/>
　以從不敢肆其昏蒙之欲然後漸知善道而革其非<lb/>
　心茍執此以往民免无恥治化尚有不得而成者故<lb/>
　吝<lb/>
象曰利用刑人以正法也<lb/>
　遽用刑人无乃不教而誅乎不知𤼵蒙之初法不可<lb/>
　不正懲戒所以正法也<lb/>
九二包蒙吉納婦吉子克家<lb/>
　九二以陽剛為内卦之主統治羣隂當𤼵蒙之任者<lb/>
<pb n="32b"/>
　所治既廣物性不齊不可一槩取必而爻之徳剛而<lb/>
　不過亨行時中為能有所包容而大小各成其材即<lb/>
　最難教者莫如婦亦愚使明柔使强故兩稱吉而以<lb/>
　子克家與之造就天下之䝉師相之責乃不負也<lb/>
象曰子克家剛柔接也<lb/>
　克家豈特二之能哉五以柔接剛虚心聴從故二得<lb/>
　盡展其𤼵蒙之畧也<lb/>
六三勿用取女見金夫不有躬无彼利<lb/>
<pb n="33a"/>
　隂柔而不中不正不成其為蒙矣<lb/>
象曰勿用取女行不順也<lb/>
　率性即順為利所誘則不順<lb/>
六四困蒙吝<lb/>
　既逺于陽又无正應困心衡慮可羞吝也<lb/>
象曰困蒙之吝獨逺實也<lb/>
　二有剛中之實四獨逺之何不亟振其恥哉<lb/>
六五童蒙吉<lb/>
<pb n="33b"/>
　柔中居尊下應九二純一未𤼵以聽于人成王之于<lb/>
　周公是也艮為少男故有童象<lb/>
象曰童蒙之吉順以巽也<lb/>
　順則善從巽則善入志應既切聖功可成<lb/>
上九擊蒙不利為寇利禦寇<lb/>
　以剛居上治蒙過剛故為擊蒙之象六三失躬與寇<lb/>
　何異蒙不可擊六三之蒙不可不擊也<lb/>
象曰利用禦寇上下順也<lb/>
<pb n="34a"/>
　三不順而上擊之則人依性而行三亦依性而行故<lb/>
　勿用取女不屑之教誨也<lb/>
䷄<hi>乾下坎上</hi>
需有孚光亨貞吉利涉大川<lb/>
　需待也以剛德之人遭憂患之境能停待而不輕進<lb/>
　也涉世者學問之大闗但恐心不篤實則僥倖躁妄<lb/>
　之念生果有真心實意自無障蔽自无怨尤樂天知<lb/>
　命即可以轉天立命縱至大疑大難如涉大川无不<lb/>
<pb n="34b"/>
　利者此聖賢真作用也<lb/>
彖曰需須也險在前也剛健而不陷其義不困窮矣<lb/>
　變故當前時所當需卦徳剛健而不陷是挾冠世之<lb/>
　經綸又切痌瘝乃身之慮乃獨于洶洶擾擾之中凝<lb/>
　然不動以義揆之當不困窮也<lb/>
需有孚光亨貞吉位乎天位以正中也利涉大川往有<lb/>
功也<lb/>
　需必有孚乃光亨貞乃吉者卦體九五位乎天位勢<lb/>
<pb n="35a"/>
　足自逞而正則規模宏逺中則性情安静是不特在<lb/>
　前之險用剛健在險中者尤重徳位往且有功无弗<lb/>
　濟矣<lb/>
象曰雲上於天需君子以飲食宴樂<lb/>
　雲上於天无所復為待其隂陽之和而自雨耳事之<lb/>
當需亦不容更有所為飲食宴樂俟其自至所謂居<lb/>
　易以俟命也<lb/>
初九需于郊利用恒无咎<lb/>
<pb n="35b"/>
　郊曠野之地未近於險之象也而初九陽剛又能恒<lb/>
　於其所孚與貞皆在其中矣<lb/>
象曰需于郊不犯難行也利用恒无咎未失常也<lb/>
　難豈能盡无不犯則得需之常道也<lb/>
九二需于沙小有言終吉<lb/>
　沙則近於險矣漸進近坎故有此象剛中能需即或<lb/>
　議其无能或罪其坐視亦災害之小者終當濟險何<lb/>
　必以此介意哉<lb/>
<pb n="36a"/>
象曰需于沙衍在中也雖小有言以吉終也<lb/>
　中有剛健則无入不自得譽不加宻毁不加疎也<lb/>
九三需于泥致寇至<lb/>
　泥將陷於險矣寇則害之大者過剛不中禍患臨前<lb/>
　三實招之<lb/>
象曰需于泥災在外也自我致寇敬慎不敗也<lb/>
　内外事一介耳亟圖敬慎自剛健不陷何敗之有<lb/>
六四需于血出自穴<lb/>
<pb n="36b"/>
　坎體入險國步艱難柔得其正則雖在傷地而終得<lb/>
　出也<lb/>
象曰需于血順以聴也<lb/>
　在險外貴剛在險中貴順涉世之法曲而盡矣<lb/>
九五需于酒食貞吉<lb/>
　此正所謂位乎天位以正中者德澤已敷惟優游以<lb/>
　俟教化之洽需時之正道也我无為而民自化吉<lb/>
象曰酒食貞吉以中正也<lb/>
<pb n="37a"/>
　内多欲則有求治太急之患中正者棲心於淡逰神<lb/>
　于虚所以需合于貞而得吉<lb/>
上六入于穴有不速之客三人來敬之終吉<lb/>
　隂居險極无復有需有陷而入穴之象下應九三九<lb/>
　三與下二陽需極並進或用恒或在中或敬慎莫不<lb/>
　奮𤼵以圖功名我果積誠以感動之同心戮力終必<lb/>
　得吉<lb/>
象曰不速之客來敬之終吉雖不當位未大失也<lb/>
<pb n="37b"/>
　剛健方可濟險以隂居之是不當位然得人可以共<lb/>
　濟有何大失天下无不可挽之勢顧人力何如耳<lb/>
䷅<hi>坎下乾上</hi>
訟有孚窒惕中吉終凶利見大人不利涉大川<lb/>
　以坎遇乾乾剛坎險相猜相敵有訟道焉聖人本欲<lb/>
　教人无訟但凡有血氣誰无争心天下盡化於忘言<lb/>
　勢必不能反借其好勝之念而撥轉之分判吉凶使<lb/>
　知趨避必要理本直情本真而見屈于人方可訟猶<lb/>
<pb n="38a"/>
　且怵然自惕不敢以理自恃辨明即止无敢過騁則<lb/>
　爭而无爭不亦吉乎若終訟以求全勝招悔結怨何<lb/>
　凶如之又必利見大人大人曰公曰明情真必能見<lb/>
　白在大人之前而駕虚辭以圖勝如涉大川反并其<lb/>
　情而掩之矣何利之有<lb/>
彖曰訟上剛下險險而健訟<lb/>
　以卦徳釋卦名義上剛制下下險伺上上下相激好<lb/>
　訟豈徒民罪哉一人則内險而外健兩人則此險而<lb/>
<pb n="38b"/>
　彼健皆致訟之道也<lb/>
訟有孚窒惕中吉剛來而得中也終凶訟不可成也利<lb/>
見大人尚中正也不利涉大川入于淵也<lb/>
　九二中實上无應與又為加憂且于卦變自遯而來<lb/>
　為剛來居二而當下卦之中是情理堅確收攝向裏<lb/>
　惟有沖然无競之本體而已平生置其身于不爭之<lb/>
　地訟時自能惕中所以得吉成成心也卦體九五以<lb/>
　中正為尚中則聽不偏正則斷合理入淵者行險而<lb/>
<pb n="39a"/>
　遭沈溺也<lb/>
象曰天與水違行訟君子以作事謀始<lb/>
　天一生水後則天西旋水東流其行違矣君子觀于<lb/>
　此有自訟之道焉其作事也審㡬誠意不專為絶訟<lb/>
　而絶訟在其中矣<lb/>
初六不永所事小有言終吉<lb/>
　隂柔无才居下无勢不能終訟間有所言平心觀理<lb/>
　而已<lb/>
<pb n="39b"/>
象曰不永所事訟不可長也雖小有言其辨明也<lb/>
　不永所事豈屈于才勢之不足哉知理有所不可也<lb/>
　言雖小而辨明終訟何為也<lb/>
九二不克訟歸而逋其邑人三百戸无𤯝<lb/>
　九二陽剛為險之主本興大訟與上告訐幸而以剛<lb/>
　居柔得下之中九五陽剛居尊勢不可敵故知其不<lb/>
　可訟而不訟自處卑約以免災患三百戸邑之小者<lb/>
象曰不克訟歸逋竄也自下訟上患至掇也<lb/>
<pb n="40a"/>
　訟莫善於歸後其身而身无患惕故也干名犯義患<lb/>
　其自取災眚能免哉<lb/>
六三食舊徳貞厲終吉或從王事无成<lb/>
　六三隂柔非能訟者守舊居貞常人以為怯君子以<lb/>
　為徳然居下之上或代天子任分理之責必无鬻獄<lb/>
　受貨之事平反兩造終不敢以訟事見成功也<lb/>
象曰食舊徳從上吉也<lb/>
　九五以中正先天下三亦遵奉上㫖而已<lb/>
<pb n="40b"/>
九四不克訟復即命渝安貞吉<lb/>
　天命之始人我皆是太虚九四剛而不中故有訟象<lb/>
　以其居柔不克爭訟復還天命渝變其心而安處于<lb/>
　貞養天下之和平正在此吉<lb/>
象曰復即命渝安貞不失也<lb/>
　能克已則理不失不必以事之禍福為吉凶也<lb/>
九五訟元吉<lb/>
　陽剛中正以居尊位聴訟而得其平者也初不永二<lb/>
<pb n="41a"/>
　不克三食舊四安命渾天下於一元之中是為使民<lb/>
　无訟之大人<lb/>
象曰訟元吉以中正也<lb/>
　天下之訟各持一法以應則勞甚五惟以中正待之<lb/>
　而已<lb/>
上九或錫之鞶帶終朝三褫之<lb/>
　褫奪也以剛居訟極終訟而能勝之故有錫命受服<lb/>
　之象然以訟得之豈能安乆終訟何益也<lb/>
<pb n="41b"/>
象曰以訟受服亦不足敬也<lb/>
　既犯終凶之戒何必果褫即受服亦不足敬矣况未<lb/>
　必受哉<lb/>
䷆<hi>坎下坤上</hi>
師貞丈人吉无咎<lb/>
　師兵衆也下坎上坤坎險坤順坎水坤地寓兵於農<lb/>
　伏至險於大順蔵不測于至靜之中九二為將上下<lb/>
　五隂為衆六五以柔居上而任之為命將出師之象<lb/>
<pb n="42a"/>
　聖人欲兵期無兵也特揭出貞字必奉天伐暴而又<lb/>
　專任老成持重之人然後戰勝攻取而无窮兵黷武<lb/>
　之咎<lb/>
彖曰師衆也貞正也能以衆正可以王矣<lb/>
　此以卦體釋師貞之義以謂能左右之也既有大衆<lb/>
　又有正名王者心知天地不得已而用兵總為天下<lb/>
　除殘賊順天應人在此舉矣<lb/>
剛中而應行險而順以此毒天下而民從之吉又何咎<lb/>
<pb n="42b"/>
矣<lb/>
　其所為能以衆正者卦體九二剛中仁勇兼濟六五<lb/>
　又專心以應之卦德坎險坤順兵凶戰危而皆恰順<lb/>
　人心洩天下之公憤如病至沈疴不得不以毒攻殺<lb/>
　一人而生千萬人丈人所以吉无咎也<lb/>
象曰地中有水師君子以容民畜衆<lb/>
　水不外於地兵不外於民故能養民則可以得衆軍<lb/>
　蔵于六鄉弗謂軍將蔵於六卿弗謂將軍伍㑹于司<lb/>
<pb n="43a"/>
　徒軍禮掌於宗伯軍禁狥於士師無事皆民有事皆<lb/>
　衆於此得古人井田之法焉<lb/>
初六師出以律否臧凶<lb/>
　律法也出師之道當謹始而守法故以律者正勝也<lb/>
　不以律者竒勝也竒勝者其利近其禍逺其獲小其<lb/>
　喪大<lb/>
象曰師出以律失律凶也<lb/>
　失律即凶雖幸而勝亦凶道也<lb/>
<pb n="43b"/>
九二在師中吉无咎王三錫命<lb/>
　為衆隂所歸而有剛中之德威望足以鎭服三軍自<lb/>
　致人而不致於人吉无咎矣然非上應于五寵任之<lb/>
　深亦何以成功乎<lb/>
象曰在師中吉承天寵也王三錫命懷萬邦也<lb/>
　寵而曰天可見天討无私萬邦皆王者之一體有一<lb/>
　人自外於教化者所不忍也二何以不負此命也<lb/>
六三師或輿尸凶<lb/>
<pb n="44a"/>
　輿尸謂師徒撓敗輿尸而歸也以隂居陽才弱志剛<lb/>
　不中不正而犯非其分故如此<lb/>
象曰師或輿尸大无功也<lb/>
　喪師辱國<lb/>
六四師左次无咎<lb/>
　左次謂退舎也隂柔不中而居隂得正全師以退賢<lb/>
　於六三逺矣<lb/>
象曰左次无咎未失常也<lb/>
<pb n="44b"/>
　知難而退師之常也<lb/>
六五田有禽利執言无咎長子帥師弟子輿尸貞凶<lb/>
　六五用師之主柔順而中不為兵端者也敵加于已<lb/>
　不得已而應之如田有禽不得不搏執而聲其罪長<lb/>
　子九二也弟子三四也國望之為丈人君視之為長<lb/>
　子若使君子任事而又使小人參之則是使之輿尸<lb/>
　而歸故雖貞而不免於凶也<lb/>
象曰長子帥師以中行也弟子輿尸使不當也<lb/>
<pb n="45a"/>
　中行者體君不好兵之心而行也使之者不當豈弟<lb/>
　子之過哉<lb/>
上六大君有命開國承家小人勿用<lb/>
　師之終順之極論功行賞之時也開國承家者優功<lb/>
　臣而廣封建見聖人待天下之公小人則雖有功亦<lb/>
　不可使之得有爵土但優以金帛見聖人慮天下之<lb/>
　逺<lb/>
象曰大君有命以正功也小人勿用必亂邦也<lb/>
<pb n="45b"/>
　功分大小所以塞其僥倖怨望之心師以貞始仍以<lb/>
　正終也小人挾功以逞則不可制矣<lb/>
　<lb/>
　<lb/>
　<lb/>
　<lb/>
　<lb/>
　易經通注卷一<lb/>
</p>
<p>
</p>
  </div>
</body>
</text>
</TEI>
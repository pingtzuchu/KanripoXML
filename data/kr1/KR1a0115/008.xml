<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易經通注卷八</head>
    <p>
<pb n="1a"/>
欽定四庫全書<lb/>
　易經通注卷八　　　　大學士傅以漸<lb/>
　　　　　　　　　　　左庶子曹本榮撰<lb/>
　繫辭下傳<lb/>
八卦成列象在其中矣因而重之爻在其中矣<lb/>
　此章特掲貞一二字本爻象之剛柔明天地之易簡<lb/>
　天地總此貞一體天地之功業為帝王之仁義聖人<lb/>
　總此貞一也易言象爻言變動言吉凶悔吝言剛柔<lb/>
<pb n="1b"/>
　變通種種不一要皆天下之自然乾一兌二離三震<lb/>
　四巽五坎六艮七坤八方成位列隂陽純雜之象已<lb/>
　在其中矣各因一卦而以八卦次第加之為六十四<lb/>
　六爻又已在其中矣<lb/>
剛柔相推變在其中矣繫辭焉而命之動在其中矣<lb/>
　有象爻則有變剛柔相推而徃來之變徃來交錯无<lb/>
　不可見聖人因其如此而皆繫之辭以命其吉凶則<lb/>
　占者所值當動之爻象亦不出乎此矣<lb/>
<pb n="2a"/>
吉凶悔吝者生乎動者也<lb/>
　動藏于繫辭之中辭不有吉凶悔吝乎然必因卦爻<lb/>
　之動而後見或本卦或之卦或老爻或少爻一揲蓍<lb/>
　則躍然不可揜也<lb/>
剛柔者立本者也變通者趣時者也<lb/>
　當其未動一剛一柔各有定位及其既動則剛變而<lb/>
　通于柔柔變而通于剛時之所在迭運不窮聖人豈<lb/>
　有心于其間哉<lb/>
<pb n="2b"/>
吉凶者貞勝者也<lb/>
　要之天下之事非吉則凶非凶則吉相勝不已而必<lb/>
　以其所正為常一貞可以勝萬變論道義不論禍福<lb/>
　也<lb/>
天地之道貞觀者也日月之道貞明者也天下之動貞<lb/>
夫一者也<lb/>
　此貞實本于造化天地之道消息盈虚至變也而以<lb/>
　貞為常運日月之道晦朔弦望至變也而以貞為常<lb/>
<pb n="3a"/>
　照天下之動其變无窮然順理則吉逆理則凶其所<lb/>
　正而常者亦一理而已矣<lb/>
夫乾確然示人易矣夫坤隤然示人簡矣<lb/>
　一者何易簡是也乾為天道而確然示人者易四徳<lb/>
　通復得一以清也坤為地道而隤然示人者簡承天<lb/>
　時行得一以寧也所謂貞觀者也<lb/>
爻也者效此者也象也者像此者也<lb/>
　乾坤既以易簡示人爻象豈能外之乎因而重之<lb/>
<pb n="3b"/>
　之爻效此易簡而已八卦成列之象像此易簡而<lb/>
　已<lb/>
爻象動乎内吉凶見乎外功業見乎變聖人之情見乎<lb/>
辭<lb/>
　所以蓍方揲卦方求爻象之消息當否一動乎内而<lb/>
　或吉或凶已見乎外矣爻象中老少純雜即謂變雖<lb/>
　功業未奏而趨避已決夫以天下之功業全筦于變<lb/>
　中吉則天下受其福凶則天下受其禍如之何可以<lb/>
<pb n="4a"/>
　不貞聖人繫辭焉而命之豈好為是喋喋哉世變愈<lb/>
　煩知故愈多日奔趨于凶悔吝之途而吉事絶響不<lb/>
　得不詳盡其辭使人知所趨避憂世覺民之情不見<lb/>
　于吉凶之辭乎<lb/>
天徳之大徳曰生聖人之大寶曰位何以守位曰仁何<lb/>
以聚人曰財理財正辭禁民為非曰義<lb/>
　聖人之情既見乎辭功用可與天地參矣天大生地<lb/>
　廣生發榮滋長固生霜摧雪隕无非生也聖人體天<lb/>
<pb n="4b"/>
　地之徳以生天下得崇髙之位然後成位乎中而贊<lb/>
　化育位非聖人之大寶乎位誠不可不守而守位曰<lb/>
　仁人惟邦本本固邦寧也人誠不可不聚而聚人曰<lb/>
　財立成器為天下利固民所不約而赴者也至于財<lb/>
　而聖人之憂患方深矣蓋財者起争之端好勝所至<lb/>
　吉凶悔吝悍然不一舍其本而趨時乘乎動而生變<lb/>
　必九賦九式量入為出使兼并无所肆其開闢邦國<lb/>
　不得擅其節制而又六徳六行有其教訓五刑五罰<lb/>
<pb n="5a"/>
　有所禁飭所謂合天下以歸貞一者也義也天地秋<lb/>
　冬似忍而閉闗正以養暢茂聖人義正似嚴而肅殺<lb/>
　即以佐生成大生所不及者聖人之仁乘乎位大寶<lb/>
　所不及者聖人之情見乎辭所以知有凶始凜凜于<lb/>
　吉知有卦爻變動始切切于貞是聖人以易簡示天<lb/>
　下之苦心也<lb/>
　　右第一章<lb/>
古者包犧氏之王天下也仰則觀象于天俯則觀法于<lb/>
<pb n="5b"/>
地觀鳥獸之文與地之宜近取諸身遠取諸物於是始<lb/>
作八卦以通神明之徳以𩔖萬物之情<lb/>
　此章言聖人制器尚象之事即上章理財正辭禁民<lb/>
　為非之實作用也聖人通體皆易任所創制无不脗<lb/>
　合五帝心傳傳此而已以包犧而王天下巍然參天<lb/>
　兩地之規模大開法眼仰則觀日月星辰之象于天<lb/>
　俯則觀山川陵谷之法于地觀鳥獸希革毛毨之文<lb/>
　天産之物飛陽而走隂也與地髙下原隰之宜地産<lb/>
<pb n="6a"/>
　之物動陽而植隂也近取諸身精理俱備遠取諸物<lb/>
　性命各正此包犧開闢天地之大學問非專為畫卦<lb/>
　也不得已而教人于是始作八卦開萬世文字之祖<lb/>
　太極本體至精至粹者徳以健順動止通之精入无<lb/>
　形矣萬物相通相感者情以雷風山澤𩔖之粗及有<lb/>
　象矣<lb/>
作結繩而為網罟以佃以魚蓋取諸離<lb/>
　天生聖人為生民主使人知自别于禽獸為網罟以<lb/>
<pb n="6b"/>
　佃漁非徒鮮食之利抑亦去其害而安其居也衣裳<lb/>
　辨分書契防欺皆本諸此而加詳焉耳<lb/>
包犧氏沒神農氏作斵木為耜揉木為耒耒耨之利以<lb/>
教天下蓋取諸益<lb/>
　有鮮食不可无粒食故耒以運耜耜以起土二體皆<lb/>
　木上入下動天下之益莫大于此包犧木王其用在<lb/>
　火神農火王其用在土也<lb/>
日中為市致天下之民聚天下之貨交易而退各得其<lb/>
<pb n="7a"/>
所蓋取諸噬嗑<lb/>
　網罟設而魚鳥集耒耨制而菽粟興不彼此互通其<lb/>
　利必壅故市道定于日中而有无互濟是上明而下<lb/>
　動市人惟利是嗜必噬之而後合者争多寡權子母<lb/>
　之謂也<lb/>
神農氏沒黄帝堯舜氏作通其變使民不倦神而化之<lb/>
使民宜之易窮則變變則通通則乆是以自天祐之吉<lb/>
无不利黄帝堯舜垂衣裳而天下治蓋取諸乾坤<lb/>
<pb n="7b"/>
　上古風教渾樸至此不得不厭固陋而思文明是其<lb/>
　變也聖人通之以禮樂法度而民鼓舞樂趨若或使<lb/>
　之所以然者豈聖人之自為哉蓋因風氣之自然變<lb/>
　化而无為民自相安而宜之也大凢天下之理盈極<lb/>
　必虚消極必息則不阻塞而百年无弊合乎易即合<lb/>
　乎天不倦民宜吉无不利也本草衣皮裳之制而變<lb/>
　服色以别貴賤天下已熈熈大治洪荒之後另闢乾<lb/>
　坤神化不測不有取于乾坤乎<lb/>
<pb n="8a"/>
刳木為舟剡木為楫舟楫之利以濟不通致遠以利天<lb/>
下蓋取諸渙<lb/>
　衣裳之垂遠邇觀化又慮險阻之不通有舟楫則天<lb/>
　下如一家渙者聚也<lb/>
服牛乘馬引重致遠以利天下蓋取諸隨<lb/>
　舟楫因植物之材而川通牛馬因動物之性而陸通<lb/>
　穿鼻絡首各隨其天也<lb/>
重門擊柝以待暴客蓋取諸豫<lb/>
<pb n="8b"/>
　川陸既通暴客或至又不可无所以禦之象地險為<lb/>
　重門象雷聲為擊柝豫備何其至也<lb/>
斷木為杵掘地為臼臼杵之利萬民以濟蓋取諸小過<lb/>
　民粒食矣又使之精食小有所過而利人者也<lb/>
弦木為弧剡木為矢弧矢之利以威天下蓋取諸睽<lb/>
　既有仁以育天下又有義以正天下弧矢及遠威暴<lb/>
　正所以仁良利孰尚焉守重門則戰守互用之法裕<lb/>
　耕儲則兵農合一之政也<lb/>
<pb n="9a"/>
上古穴居而野處後世聖人易之以宮室上棟下宇以<lb/>
待風雨蓋取諸大壯<lb/>
　外患既靖民居不奠何以安乎棟直承而上宇兩垂<lb/>
　而下壯固甚矣<lb/>
古之塟者厚衣之以薪塟之中野不封不樹喪期无數<lb/>
後世聖人易之以棺椁蓋取諸大過<lb/>
　衣食宮室所以養生又制塟禮非送死大事而過于<lb/>
　厚者乎終天罔極之報聖人不嫌其大過也<lb/>
<pb n="9b"/>
上古結繩而治後世聖人易之以書契百官以治萬民<lb/>
以察蓋取諸夬<lb/>
　終之以書契其同文之化乎言有不能識者書識之<lb/>
　事有不能信者契騐之綜核明而臣工肅是非昭而<lb/>
　情僞見所以決去小人者豈不盡哉為之者創始易<lb/>
　之者増華皆通變神化所必然諸大聖人所以統天<lb/>
　地人物于一身通神明𩔖萬物究不過為百姓謀生<lb/>
　全而已易卦何可不深思之也<lb/>
<pb n="10a"/>
　　右第二章<lb/>
是故易者象也象也者像也<lb/>
　上章制器尚象純是虚空影似聖人恐人執定成心<lb/>
　故㸃出象字又㸃出像字即彖爻各有其辭吉凶悔<lb/>
　吝恁地詳悉无非稽實待虚仍歸之一象而已易始<lb/>
　于伏羲畫奇即陽之象畫偶即隂之象象豈懸空固<lb/>
　實理之形容也<lb/>
彖者材也<lb/>
<pb n="10b"/>
　德體象變所以言一卦之材也<lb/>
爻也者效天下之動者也<lb/>
　天下之動至繁爻能一一倣而效之也<lb/>
是故吉凶生而悔吝著也<lb/>
　當立象盡意吉凶悔吝已藏其中有文王之彖周公<lb/>
　之爻乃發生顯著于天下而通志定業者不能外易<lb/>
　所以為有用之書也<lb/>
　　右第三章<lb/>
<pb n="11a"/>
陽卦多隂隂卦多陽<lb/>
　此章見卦畫有關于世道也伏羲八卦皆起于三畫<lb/>
　乾坤之純而不雜无論矣震坎艮為陽卦皆一陽二<lb/>
　隂巽離兊為隂卦皆一隂二陽<lb/>
其故何也陽卦奇隂卦偶<lb/>
　陽卦以奇為主隂卦以偶為主以之為主則不得不<lb/>
　少以少御衆易之道也<lb/>
其德行何也陽一君而二民君子之道也隂二君而一<lb/>
<pb n="11b"/>
民小人之道也<lb/>
　有數必有理其隂陽淑慝之德行何也易之大分陽<lb/>
　貴而隂賤一人建極萬邦歸命陽明用事君子之世<lb/>
　界也政出多門民无定主隂濁用事小人之世界也<lb/>
　扶陽抑隂固聖人作易之微權歟<lb/>
　　右第四章<lb/>
易曰憧憧徃來朋從爾思子曰天下何思何慮天下同<lb/>
歸而殊塗一致而百慮天下何思何慮<lb/>
<pb n="12a"/>
　此章言聖人之心學也心學本微棼之以思慮則幾<lb/>
　入於危故得其幾者藏而動危而安致一于天地萬<lb/>
　物之間而所修皆全不得其幾者不度𫝑而困不懲<lb/>
　小而滅負刑于折足覆餗之下而勿恒示戒知幾者<lb/>
　无心庶幾者有心而歸於无心是以謂天下何思何<lb/>
　慮首四節引咸九四爻辭而釋之憧憧徃來豈茫无<lb/>
　知識者哉正極用思慮之人也思慮過多驟希神化<lb/>
　而日用精切之功反遁抑知天下空體也以天下還<lb/>
<pb n="12b"/>
　天下何用思何用慮太極止此一理但事至物來不<lb/>
　得不有各行之路人心原無二致而應事接物不得<lb/>
　不有靈變之機究竟殊塗仍是同歸百慮統此一致<lb/>
　何思何慮為哉<lb/>
日徃則月來月往則日來日月相推而明生焉寒徃則<lb/>
暑來暑徃則寒來寒暑相推而嵗成焉徃者屈也來者<lb/>
信也屈信相感而利生焉<lb/>
　徃來者莫如日月而明生无心徃來者又莫如寒暑<lb/>
<pb n="13a"/>
　而嵗成無心成功者退將來者進明生嵗成天下未<lb/>
　嘗不享其利大抵皆感應自然之常理无容思慮為<lb/>
　也<lb/>
尺蠖之屈以求伸也龍蛇之蟄以存身也精義入神以<lb/>
致用也利用安身以崇德也<lb/>
　世未有下學之功不至而頓能上達者試觀尺蠖必<lb/>
　屈以求信龍蛇必蟄以存身而聖賢可易言乎精研<lb/>
　其義至于入神屈之至也然乃所以為出而致用之<lb/>
<pb n="13b"/>
　本利其施用无適不安信之極也然乃所以為入而<lb/>
　崇德之資精者握同以觀殊得一而御百致用則用<lb/>
　通于一致利用者以致為利迎刃而解形不勞而神<lb/>
　不擾則寧極根深天下理得所謂内外交相養互相<lb/>
　𤼵也<lb/>
過此以徃未之或知也窮神知化德之盛也<lb/>
　下學之事盡力于精義利用而交養互𤼵之機自不<lb/>
　能已自是以上則亦无所用其力矣至于窮神知化<lb/>
<pb n="14a"/>
　乃德盛仁熟而自致耳神由我主化不可為究不過<lb/>
　精義利用盡之又何思慮之有<lb/>
易曰困於石據于蒺藜入于其宮不見其妻凶子曰非<lb/>
所困而困焉名必辱非所據而據焉身必危既辱且危<lb/>
死期將至妻其可得見耶<lb/>
　釋困六三爻義君子精義利用安身日入乎神小人<lb/>
　見利名辱身危日迫于死<lb/>
易曰公用射隼于髙墉之上𫉬之无不利子曰隼者禽<lb/>
<pb n="14b"/>
也弓矢者器也射之者人也君子藏器于身待時而動<lb/>
何不利之有動而不括是以出而有𫉬語成器而動者<lb/>
也<lb/>
　釋解上六爻義君子之去小人有才略而急于見功<lb/>
　必反為小人所中隼象小人奸險之性弓矢象君子<lb/>
　道德之威然非善藏其用之人不可大智若愚大勇<lb/>
　若怯待可動之時而後動理无結礙出始有𫉬上六<lb/>
　之无不利正謂其成器而動也<lb/>
<pb n="15a"/>
子曰小人不恥不仁不畏不義不見利不勸不威不懲<lb/>
小懲而大誡此小人之福也易曰屨校滅趾无咎此之<lb/>
謂也<lb/>
　釋噬嗑初九爻義小懲而大誡聖王為小人造福也<lb/>
善不積不足以成名惡不積不足以滅身小人以小善<lb/>
為无益而弗為也以小惡為无傷而弗去也故惡積而<lb/>
不可掩罪大而不可解易曰何校滅耳凶<lb/>
　釋噬嗑上九爻義惡起于微禍成于積无傷者敢心<lb/>
<pb n="15b"/>
　為之也<lb/>
子曰危者安其位者也亡者保其存者也亂者有其治<lb/>
者也是故君子安而不忘危存而不忘亡治而不忘亂<lb/>
是以身安而國家可保也易曰其亡其亡繫于苞桑<lb/>
　釋否九五爻義安危者位存亡者身治亂者紀綱君<lb/>
　子身當休否之時既已目擊其艱而又深明乎循環<lb/>
　之理故其亡其亡繫于苞桑終身不忘今日所以休<lb/>
　否者而已<lb/>
<pb n="16a"/>
子曰德薄而位尊知小而謀大力小而任重鮮不及矣<lb/>
易曰鼎折足覆公餗其形渥凶言不勝其任也<lb/>
　釋鼎九四爻義自古悞人家國不在無才智之人反<lb/>
　在小有才智自恃以為能者故无德无智无力者不<lb/>
　足責而聖人所責正徳之薄知力之小者耳<lb/>
子曰知幾其神乎君子上交不諂下交不瀆其知幾乎<lb/>
幾者動之微吉之先見者也君子見幾而作不俟終日<lb/>
易曰介于石不終日貞吉介如石焉寧用終日斷可識<lb/>
<pb n="16b"/>
矣君子知微知彰知柔知剛萬夫之望<lb/>
　釋豫六二爻義功名富貴塲中有一定不移之理就<lb/>
　其至幽至微則謂之幾就其通動静貫有无而不可<lb/>
　測則謂之神涵養此心空空洞洞我即幾而幾即我<lb/>
　上交自爾不諂下交自爾不瀆蓋絶其萌于諂瀆未<lb/>
　𤼵之先其知幾乎然幾豈易言哉動則顯不動則静<lb/>
　初念方𤼵依然繼善成性之元悔吝俱无焉得有凶<lb/>
　是吉之先見者也君子見之真赴之勇極力斡旋寧<lb/>
<pb n="17a"/>
　俟終日觀易豫二之言堅確凝定其介如石而後此<lb/>
　體常明常覺可與言幾事之鎮宻者微也微中有幾<lb/>
　𤼵揮者彰也彰中有幾委順者柔直遂者剛也柔剛<lb/>
　中各有幾一知盡知惟知則斷惟斷則神其孰能有<lb/>
　此入豫而不沈溺者哉<lb/>
子曰顔氏之子其殆庶幾乎有不善未嘗不知知之未<lb/>
嘗復行也易曰不逺復无祗悔元吉<lb/>
　釋復初九爻義聖人神于幾顔子近于聖人之幾學<lb/>
<pb n="17b"/>
　不能先明乎善有不善必不能知即知亦意之而已<lb/>
　故惟顔子乃知有不善而隨覺隨化與動之微吉之<lb/>
　先見何異故曰元吉<lb/>
天地絪緼萬物化醇男女構精萬物化生易曰三人行<lb/>
則損一人一人行則得其友言致一也<lb/>
　釋損六三爻義借天地男女以𤼵致一之理一者幾<lb/>
　之未分者也去其間而推極无間則氣交形交總是<lb/>
　生生一致者自然之宗致一者推極之力<lb/>
<pb n="18a"/>
子曰君子安其身而後動易其心而後語定其交而後<lb/>
求君子脩此三者故全也危以動則民不與也懼以語<lb/>
則民不應也无交而求則民不與也莫之與則傷之者<lb/>
至矣易曰莫益之或擊之立心勿恒凶<lb/>
　釋益上九爻義君子秉益道以治天下立心有恒其<lb/>
　身順適而安閒其心坦白而和易其交聮合而無間<lb/>
　平日功深故能行无不得若事不順理而悍然必行<lb/>
　則危以動也誰其同心知其非不免惶惑猶強人從<lb/>
<pb n="18b"/>
　令則懼以語也誰其率俾况恩非素結信非素孚而<lb/>
　使之輸財供役不與必矣豈惟不與有不忍言者恒<lb/>
　顧可緩乎哉損得致一之真幾益反得无恒之妄幾<lb/>
　可見欲安身以保國家勝大任去大奸者于義貴精<lb/>
　于善貴知不誠不明憧憧何補宜乎身名俱敗罪惡<lb/>
　難掩危亡之接踵也<lb/>
　　右第五章<lb/>
子曰乾坤其易之門邪乾陽物也坤隂物也隂陽合德<lb/>
<pb n="19a"/>
而剛柔有體以體天地之撰以通神明之德<lb/>
　此章明後天之易之有功于先天也惟雜則人疑其<lb/>
　小而逺曲而肆不知為民苦心不得不如此猶之乎<lb/>
　體天地通神明也先天伏羲畫奇為乾畫偶為坤其<lb/>
　六十四卦從出之門耶門則已開不得不雜之𫝑矣<lb/>
　隂陽各有其體質故曰物隂陽總本于太極故曰德<lb/>
　合之者互根而不容已生四象生八卦小成之剛柔<lb/>
　有體矣八卦相盪為六十四大成之剛柔有體矣風<lb/>
<pb n="19b"/>
　雨露雷天地之可見者易之山澤雷風足以體之天<lb/>
　地之撰皆本隂陽即神明之徳易之健順動止又以<lb/>
　通之人見易之精奥无倫抑知其无所不有也哉<lb/>
其稱名也雜而不越于稽其𩔖其衰世之意邪<lb/>
　後天之易多其名稱或馬或龍總皆至理雖雜出而<lb/>
　不差謬然非上古淳質之時思慮所及也世衰則民<lb/>
　愈囂陵事愈反覆不得不慮之周說之詳豈好為此<lb/>
　瑣瑣哉<lb/>
<pb n="20a"/>
夫易彰徃而察來而微顯闡幽開而當名辨物正言斷<lb/>
辭則備矣<lb/>
　所以易中无所不有造化已然之迹曰徃人事未然<lb/>
　之兆曰來易則彰而察之而日用云為必根諸理神<lb/>
　化性命必托諸事是又微其顯闡其幽也從此開闢<lb/>
　混沌而貴賤上下必使之實稱其名飛走服用必使<lb/>
　之分從其𩔖言有是非之鑿鑿辭有吉凶之朗朗又<lb/>
　何天下之道不具備也<lb/>
<pb n="20b"/>
其稱名也小其取𩔖也大其指逺其辭文其言曲而中<lb/>
其事肆而隱因貳以濟民行以明失得之報<lb/>
　稱名雖在一節而取𩔖則關隂陽淑慝之大分所指<lb/>
　者天地神明之逺而辭則燦然章明其言曲引旁通<lb/>
　而皆刺中人身之利病其事排引恣肆如言龍即有<lb/>
　潛見飛亢言鴻即有干磐陸陵而皆備陳隂陽之精<lb/>
　藴凡此之雜而不越者何所因哉時當衰世民心貳<lb/>
　矣有吉即有凶且又有悔吝故繫辭以教人趨避明<lb/>
<pb n="21a"/>
　其失得之報夫君子修身制行寸心自知何必言報<lb/>
　言報而世事可知也先天之易原有關于民行後天<lb/>
　之易究之明此隂陽此所以俱有功于天下歟<lb/>
　　右第六章<lb/>
易之興也其於中古乎作易者其有憂患乎<lb/>
　文王之易既有感于衰世民行之不濟其所為明失<lb/>
　得之報者正不在臨事之趨避而在平日之進修故<lb/>
　特舉九卦以明處憂患之道也夏商之末易道中微<lb/>
<pb n="21b"/>
　文王拘于羑里而繫彖辭易道復興身嘗艱辛其言<lb/>
　不得不痛是先天下之憂而憂者<lb/>
是故履徳之基也謙德之柄也復德之本也恒德之固<lb/>
也損德之脩也益德之裕也困德之辨也井德之地也<lb/>
巽德之制也<lb/>
　易卦无非修德之助此九卦尤其最切者試以其序<lb/>
　言之所履惟禮上天下澤定分不易必謹乎此然後<lb/>
　其德有以為基而立也謙者自卑而尊人又為禮者<lb/>
<pb n="22a"/>
　之所當執持而不可失者也復則心不外而善端存<lb/>
　是立天下之大本恒者守不變而常且乆是藏其身<lb/>
　于至固懲忿窒慾以修身則損所當損遷善改過以<lb/>
　長善則益所當益困以自驗其力井以不變其所然<lb/>
　後能巽順于理以制事變也<lb/>
履和而至謙尊而光復小而辨于物恒雜而不厭損先<lb/>
難而後易益長裕而不設困窮而通井居其所而遷巽<lb/>
稱而𨼆<lb/>
<pb n="22b"/>
　九德之妙何如禮非強世然事皆至極謙以自卑而<lb/>
　尊人乃己德光不可掩復陽微而不亂于羣隂恒處<lb/>
　雜而常德不厭損欲先難習熟則易益但充長而不<lb/>
　造作困身困而道亨井不動而及物巽稱物之宜而<lb/>
　潛𨼆不露皆相反而實相成者<lb/>
履以和行謙以制禮復以自知恒以一德損以逺害益<lb/>
以興利困以寡怨井以辨義巽以行權<lb/>
　其用果何如哉行不本禮事多乖舛履則發皆中節<lb/>
<pb n="23a"/>
　之和也天下節文度數本之乎謙恭善下之一念實<lb/>
　有所以裁制之者知為自知靈光不滅聖狂界在危<lb/>
　微人禽判于幾希以天動不以人動也德惟一動㒺<lb/>
　不吉恒則勿二勿三風雷交變而立不易方焉每見<lb/>
　忿如突飇來不及捍慾如粘絲刷不可去遠害之難<lb/>
　也而損以遠害動則如天地之无方巽則如毛髮之<lb/>
　暗滋興利之妙也而益以興利遭險日甚天人之介<lb/>
　愈明更事日多利害之故愈晰怨當思所以寡之不<lb/>
<pb n="23b"/>
　資深不居安何以待用惟止水能鑑物恰可隨時義<lb/>
　當思所以辨之聖人經權互用權仍歸經如春風之<lb/>
　披奥窔皆入故精義入神正无適无莫之妙用耳有<lb/>
　此以反身修德可以處憂患矣彼英心盛氣臨事者<lb/>
　豈過人之才乎<lb/>
　　右第七章<lb/>
易之為書也不可逺為道也屢遷變動不居周流六虚<lb/>
上下无常剛柔相易不可為典要唯變所適<lb/>
<pb n="24a"/>
　此承上章處憂患之道而言論徳則自經而權論道<lb/>
　又自變而常所以明全易无非使人知懼之㫖也逺<lb/>
　猶忘也屢遷正見其不可逺隂陽流行于卦之六位<lb/>
　九或居下六或居上九或居柔六或居剛唯變所適<lb/>
　果可為典要乎哉<lb/>
其出入以度外内使知懼<lb/>
　適出適入皆道之宜出宜入而確不可踰者順度則<lb/>
　吉逆度則凶欲不懼何可得若或使之<lb/>
<pb n="24b"/>
又明於憂患與故无有師保如臨父母<lb/>
　但言出入猶叅禍福兩途言憂患則懼之尤凛凛者<lb/>
　明憂患并與憂患之故而明之雖无師保常臨父母<lb/>
　戒懼之至也<lb/>
初率其辭而揆其方既有典常茍非其人道不虚行<lb/>
　惟先有此懼心抱蓍問易因卦爻所値之辭而揆度<lb/>
　其方向則出入之度憂患之故昭然大明向之不可<lb/>
　為典要者既有典常之可守此之謂真不可逺茍非<lb/>
<pb n="25a"/>
　知懼之人道豈虚行乎哉<lb/>
　　右第八章<lb/>
易之為書也原始要終以為質也六爻相雜唯其時物<lb/>
也<lb/>
　此章專論爻畫之不可不觀也周公之有功于文王<lb/>
　也易書有卦原統六爻而為質原其始要其終則内<lb/>
　外備貞悔全何以又分而為六爻初三五陽也九居<lb/>
　之六亦居之二四上隂也六居之九亦居之惟其當<lb/>
<pb n="25b"/>
　如此則如此時成之道各不可誣卦有定體爻无定<lb/>
　用讀易者信不可不玩爻矣<lb/>
其初難知其上易知本末也初辭擬之卒成之終<lb/>
　試觀初與上之時物初則意義𤣥邃而難知上則脉<lb/>
　理昭宣而易知何哉本難而末易也因想當日聖人<lb/>
　之繫辭于初則商度其當假何象當著何占至于上<lb/>
　不過因初擬而卒成之耳初上之時固然也<lb/>
若夫雜物撰德辨是與非則非其中爻不備<lb/>
<pb n="26a"/>
　初上亦有物亦有德亦有是非然而未備也若夫剛<lb/>
　柔錯齊之物隂陽淑慝之徳雜而列之撰而揮之其<lb/>
　中消息當否一一剖辨非中四爻不能盡其委折故<lb/>
　有初不可无二三有上不可无四五中四爻之時物<lb/>
　固然也<lb/>
噫亦要存亡吉凶則居可知矣知者觀其彖辭則思過<lb/>
半矣<lb/>
　上文既備言時物之妙不覺慨然𤼵嘆曰總六爻之<lb/>
<pb n="26b"/>
　辭而玩之天道存亡人事吉凶皆居然可知矣惟知<lb/>
　者則不必六爻但觀其彖辭而吉凶存亡思已過半<lb/>
　天下不皆知者六爻何可不備哉<lb/>
二與四同功而異位其善不同二多譽四多懼近也柔<lb/>
之為道不利逺者其要无咎其用柔中也<lb/>
　其所為雜物撰德辨是與非者何如請以二四論同<lb/>
　功謂皆隂異位謂逺近不同功者力量之所能善者<lb/>
　時位之所值譽與懼隨其位而自盡其事皆人臣之<lb/>
<pb n="27a"/>
　善物而四多懼以其近君有凌逼之嫌也夫柔之為<lb/>
　道非得陽剛為依附則无以自立本不利逺而二乃<lb/>
　大要得无咎者以其柔中也知二之无咎在柔中則<lb/>
　四之多懼豈獨近哉<lb/>
三與五同功而異位三多凶五多功貴賤之等也其柔<lb/>
危其剛勝邪<lb/>
　請再以三五論同功者皆能任天下之事貴賤者君<lb/>
　臣之大分也貴則權獨操而職其要合天下之功皆<lb/>
<pb n="27b"/>
　一人之功賤則聽命陳力不避艱險故常任其凶而<lb/>
　不辭要之柔則危剛則勝蓋君與臣既同心以負天<lb/>
　下之重時至事起剛德乃克不則未有能免于危者<lb/>
　又不以貴賤論矣遠近貴賤者物柔中柔剛者德譽<lb/>
　懼凶功或无咎或危與勝者辨是與非也此觀彖辭<lb/>
　者不可不玩爻辭也<lb/>
　　右第九章<lb/>
易之為書也廣大悉備有天道焉有人道焉有地道焉<lb/>
<pb n="28a"/>
兼三才而兩之故六六者非它也三才之道也<lb/>
　上章論爻辭此章論爻畫易之含蓄者廣包括者大<lb/>
　且又纎悉畢具即專以畫論三畫方具天人地已俱<lb/>
　在其中兼三才而兩之則天有隂陽人有仁義地有<lb/>
　柔剛故不得不用六畫六畫豈有他哉猶然三才之<lb/>
　道也靜而能動曰極極者主宰獨而能兼曰才才者<lb/>
　作用下節文物吉凶已盡<lb/>
道有變動故曰爻爻有等故曰物物相雜故曰文文不<lb/>
<pb n="28b"/>
當故吉凶生焉<lb/>
　畫之所在道之所在也道有變動爻以效之爻者三<lb/>
　才之迭運上下有辨貴賤有差物者三才之散殊剛<lb/>
　來文柔柔來文剛文者三才之錯綜文則豈能各當<lb/>
　天地不能皆祥而无災人道不能皆得而无失吉凶<lb/>
　者三才之貞勝信乎易之廣大悉備也<lb/>
　　右第十章<lb/>
易之興也其當殷之末世周之盛徳邪當文王與紂之<lb/>
<pb n="29a"/>
事邪是故其辭危危者使平易者使傾其道甚大百物<lb/>
不廢懼以終始其要无咎此之謂易之道也<lb/>
　爻辭爻畫皆以𤼵明易道而外内知懼抑烏可自已<lb/>
　哉故此章又統承諸章從文王之處憂患者痛加儆<lb/>
　省非末世則情偽不若是之滋熾非盛徳則體易不<lb/>
　若是之透切親見紂之逸樂肆志將有傾亡之禍故<lb/>
　為此危辭以儆天下後世危懼故得平安慢易則必<lb/>
　傾覆兩使廻環所以可危提出道字世无偶至之福<lb/>
<pb n="29b"/>
　亦无倖免之禍百事不廢其大何如懼以終始千聖<lb/>
　寡過之心法也此憂世覺民不能自已也<lb/>
　　右第十一章<lb/>
夫乾天下之至健也徳行恒易以知險夫坤天下之至<lb/>
順也徳行恒簡以知阻<lb/>
　此章言聖人心與天地合徳故能成天地之能以前<lb/>
　民用也聖人隂陽合徳自其秉陽之性則為乾健而<lb/>
　不息則所行无難故知夫禍患之險非險也而莫險<lb/>
<pb n="30a"/>
　于一念之私知險必不陷于險且有以知天下之險<lb/>
　自其秉隂之性則為坤静而不拂則所行不煩故知<lb/>
　夫變故之阻非阻也而莫阻于物欲之間知阻必不<lb/>
　困于阻且有以知天下之阻<lb/>
能説諸心能研諸侯之慮定天下之吉凶成天下之亹<lb/>
亹者<lb/>
　當其无事知險知阻皆此心自得之真趣及其有事<lb/>
　即此通泰中復有謀畫詳宻莫可參雜諸侯物主有<lb/>
<pb n="30b"/>
　為者也研諸侯之慮以通天下而吉凶定于斯亹亹<lb/>
　成于斯定與成皆關乎天下所以為天下之至健天<lb/>
　下之至順非聖人安能若此者<lb/>
是故變化云為吉事有祥象事知器占事知來<lb/>
　既説心研慮又豈待卜筮而知吉凶乎天有風雨露<lb/>
　雷之變化人即有日用酬酢之云為人有日向高明<lb/>
　之吉事天即有休徵滋至之禎祥聖人于變化云為<lb/>
　一定之器一比度而知其或吉或凶何以銷弭何以<lb/>
<pb n="31a"/>
　迎迓于變化云為未定之來一考驗而知其有祥无<lb/>
　祥何以斡旋何以敬奉知險知阻所以知器知來而<lb/>
　孰非易簡之所為哉<lb/>
天地設位聖人成能人謀鬼謀百姓與能<lb/>
　聖心固有全易然使聖人能之而百姓不能究屬聖<lb/>
　功之缺陷不得不制為卜筮以教天下天地者易知<lb/>
　簡能之本但舉此理以告人即天地亦窮于不能卜<lb/>
　筮正所以成其能也不特謀之于人又必謀之于鬼<lb/>
<pb n="31b"/>
　百姓皆得以與其能又何險阻之不盡去哉知以啓<lb/>
　能能以示知皆恒易恒簡中自呈之靈明自運之變<lb/>
　化而已<lb/>
八卦以象告爻彖以情言剛柔雜居而吉凶可見矣<lb/>
　作易成能使人知吉凶耳初畫八卦僅以象告百姓<lb/>
　未必遂知險阻之情惟有爻象始以情言然所言即<lb/>
　此卦畫中之剛柔交錯而當否互異者此吉凶所以<lb/>
　可見而百姓所以與能也<lb/>
<pb n="32a"/>
變動以利言吉凶以情遷是故愛惡相攻而吉凶生遠<lb/>
近相取而悔吝生情偽相感而利害生凡易之情近而<lb/>
不相得則凶或害之悔且吝<lb/>
　有卦爻以立其體必有變占以達其用蓍之方揲隂<lb/>
　陽老少俱无定可謂變動矣然趨避之機已寓蓍之<lb/>
　既揲隂陽老少俱有定可蓍吉凶矣然得失之故不<lb/>
　同情遷果何如哉卦爻有中正相與者道義之交也<lb/>
　愛相攻而吉生不以中正相與者私情之交也惡相<lb/>
<pb n="32b"/>
　攻而凶生吉凶之未萌者悔吝吉凶之方萌者利害<lb/>
　生則无所不生中正既近而處反遠情隔必悔求之<lb/>
　不得必吝不中正當遠而處反近情乖必悔係累難<lb/>
　免必吝中正者情必摯不中正者情必詐其利害又<lb/>
　有不可勝言者故凡易之情以近而相得為上遠而<lb/>
　不相得猶可近而不相得則禍亂叢生此吉凶所以<lb/>
　情遷也<lb/>
將叛者其辭慙中心疑者其辭枝吉人之辭寡躁人之<lb/>
<pb n="33a"/>
辭多誣善之人其辭㳺失其守者其辭屈<lb/>
　然不觀人之情遷何以知卦之情遷乎方離正道良<lb/>
　心未死辭必慙愧而難安中心疑似不敢確據辭必<lb/>
　兩岐而不一養定者安以舒其辭簡以黙躁人則輕<lb/>
　率不能自禁也誣善者奸而雜其辭浮而亂失守則<lb/>
　理短而持之无故也六辭之中吉一而叛疑等居其<lb/>
　五所以吉凶悔吝之分吉一而凶悔吝居其三人心<lb/>
　險阻于斯為極聖人作易成能直與天下同登易簡<lb/>
<pb n="33b"/>
　是以為天下之至健天下之至順<lb/>
　　右第十二章<lb/>
　<lb/>
　<lb/>
　<lb/>
　<lb/>
　<lb/>
　易經通注卷八<lb/>
</p>
<p>
</p>
  </div>
</body>
</text>
</TEI>
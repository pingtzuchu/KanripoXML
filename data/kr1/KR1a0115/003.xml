<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易經通注卷三</head>
    <p>
<pb n="1a"/>
欽定四庫全書<lb/>
　易經通注卷三　　　　　大學士傅以漸<lb/>
　　　　　　　　　　　　左庶子曹本榮撰<lb/>
上經<lb/>
䷒<hi>兊下坤上</hi>
臨元亨利貞至于八月有凶<lb/>
　臨非君子果凌逼于小人二陽浸長正大之氣如日<lb/>
　初出光焰逼人小人自无可抵敵者勢可大行然又<lb/>
<pb n="1b"/>
　必以理自持而貞焉毋謂朝廷之上遂无奸邪自復<lb/>
　卦一陽之月至遯卦二隂之月隂長陽遯數不過八<lb/>
　可不早思所以防之乎<lb/>
彖曰臨剛浸而長<lb/>
　以卦體釋卦名義二陽浸浸上長小人不覺退聴也<lb/>
説而順剛中而應<lb/>
　卦徳内說外順和平不流矯激舉動不逞意氣也卦<lb/>
　體九二剛中六五應之天徳自强而不過又復得行<lb/>
<pb n="2a"/>
　君志也所為元亨在此所為利貞亦在此<lb/>
大亨以貞天之道也<lb/>
　此大亨以正豈特君子臨小人之道哉天之道也陽<lb/>
　氣盛隆肅殺自消不期然而然者正而已矣利貞之<lb/>
　戒觀天益明<lb/>
至于八月有凶消不乆也<lb/>
　言雖天運之當然君子宜知所戒<lb/>
象曰澤上有地臨君子以教思无窮容保民无疆<lb/>
<pb n="2b"/>
　地臨于澤是上臨下臨民不可无教勞來匡直又從<lb/>
　而振徳與兊澤同其深也臨民不可无養容受而保<lb/>
　愛直使之樂其樂而利其利與坤地同其厚也小人<lb/>
　潛化于其中矣<lb/>
初九咸臨貞吉<lb/>
　卦惟二陽徧臨四隂故二爻皆有咸臨之象初九剛<lb/>
　而得正故道可大行而吉<lb/>
象曰咸臨貞吉志行正也<lb/>
<pb n="3a"/>
　欲行正道於天下豈植黨求勝務洩不平哉<lb/>
九二咸臨吉无不利<lb/>
　君子每患勢孤二與初共為咸臨剛得中而勢上進<lb/>
　故吉无不利也<lb/>
象曰咸臨吉无不利未順命也<lb/>
　大亨以正天之命也小人黨邪尚未順命君子不得<lb/>
　不進而臨之豈恃勢哉<lb/>
六三甘臨无攸利既憂之无咎<lb/>
<pb n="3b"/>
　隂柔不中正而居下之上自憂不能見容故以甘説<lb/>
　臨君子何利之有哉然即此知所憂懼之心改行從<lb/>
　善君子亦不追其既往而咎之矣<lb/>
象曰甘臨位不當也既憂之咎不長也<lb/>
　位不當是无徳可憂知憂咎自不長何可不憂也<lb/>
六四至臨无咎<lb/>
　處得其位下應初九不以勢分拘不以毁譽間相臨<lb/>
　之至如膠如漆得為相用人之體何咎之有<lb/>
<pb n="4a"/>
象曰至臨无咎位正當也<lb/>
　有柔正之徳自與剛正之賢契之深而相臨獨至也<lb/>
六五知臨大君之宜吉<lb/>
　君臨天下而自任其知適為不知六五以柔居中下<lb/>
　應九二不自用而任人是明目達聰得大君之宜者<lb/>
　教思容保之治成矣<lb/>
象曰大君之宜行中之謂也<lb/>
　大君之宜何以惟賢是從我有中徳任人正行我之<lb/>
<pb n="4b"/>
　中非懲苛察之過也<lb/>
上六敦臨吉无咎<lb/>
　居卦之上處臨之終敦厚於臨化成乆道正所謂容<lb/>
　民无疆者<lb/>
象曰敦臨之吉志在内也<lb/>
　四海皆吾一體所以能敦也卦以凌逼小人為義上<lb/>
　三爻獨惓惓于知人安民之間貞字精神乃盡<lb/>
䷓<hi>坤下巽上</hi>
<pb n="5a"/>
觀盥而不薦有孚顒若<lb/>
　帝王有可以為天下觀者曰觀此卦九五在上四隂<lb/>
　仰之本體精微不得不達于政教其篤恭不顯之神<lb/>
　真如將祭而盥盥尚未薦此時胸中凜凜肅肅妄想<lb/>
　雜慮絲毫難容為觀者常存此想愈斂愈純愈收愈<lb/>
　潔則孚信在中而顒然可仰矣<lb/>
彖曰大觀在上順而巽中正以觀天下<lb/>
　以卦體卦徳釋卦名義一人在上為天下觀正是聖<lb/>
<pb n="5b"/>
　作物覩順則不假作為巽則不露形迹建中正之極<lb/>
　巍然為天下瞻仰真一王之盛也而神已在此<lb/>
觀盥而不薦有孚顒若下觀而化也<lb/>
　惟其如此所以盥而不薦有孚顒若天下自不識不<lb/>
　知順帝之則此篤恭而天下平也<lb/>
觀天之神道而四時不忒聖人以神道設教而天下服<lb/>
矣<lb/>
　中正即上之神化即下之神而皆聖人之真誠鼓盪<lb/>
<pb n="6a"/>
　以出天有神道四時各循其序聖與天契設為政教<lb/>
　天下若其化卒莫測其功觀道至此猗歟盛矣<lb/>
象曰風行地上觀先王以省方觀民設教<lb/>
　風行地上徧觸庶類先王設教豈得執一省方者以<lb/>
　不敢暇逸之心為不敢自用之法風奢教儉風儉教<lb/>
　禮風淫教貞風儇教厚要歸使民中正而已<lb/>
初六童觀小人无咎君子吝<lb/>
　卦以觀示為義據九五為主也爻以觀瞻為義皆觀<lb/>
<pb n="6b"/>
　乎九五也初六隂柔居下不能逺見在小人遵道遵<lb/>
　路何咎之有君子當此不能光昭聖化甚可羞也<lb/>
象曰初六童觀小人道也<lb/>
　非君子所宜可知<lb/>
六二闚觀利女貞<lb/>
　隂柔居内而觀乎外闚觀之象女子之正也<lb/>
象曰闚觀女貞亦可醜也<lb/>
　在丈夫則為醜也激之也<lb/>
<pb n="7a"/>
六三觀我生進退<lb/>
　我生我之所行也六三居下之上進而觀光上國本<lb/>
　欲贊襄聖明以圖不朽自反生平才徳不足大展則<lb/>
　亦退而進徳修業而已不敢苟且以赴功名之㑹也<lb/>
象曰觀我生進退未失道也<lb/>
　進固行道退亦修道何至進退兩失其據哉<lb/>
六四觀國之光利用賓于王<lb/>
　五以中正觀天下禮樂制作燦然輝煌六四最近于<lb/>
<pb n="7b"/>
　五故得盡炙其光華此真豪傑奮庸之竒遘乎疎逖<lb/>
　之臣利用朝覲草莽之士利用仕進作賓王家同慶<lb/>
　觀光之㑹可也<lb/>
象曰觀國之光尚賓也<lb/>
　四之觀光正為大觀之主賓興之典獨隆耳<lb/>
九五觀我生君子无咎<lb/>
　陽剛中正以居尊位其下四隂仰而觀之君子之象<lb/>
　也反躬自照我生果无負建中表正之皇極斯足當<lb/>
<pb n="8a"/>
　天下之瞻而无愧矣<lb/>
象曰觀我生觀民也<lb/>
　王者合天下為一身故當觀民徳之善否以自省察<lb/>
　也<lb/>
上九觀其生君子无咎<lb/>
　以陽剛居尊位之上是以師道表率天下者果道業<lb/>
　尊嚴則无咎<lb/>
象曰觀其生志未平也<lb/>
<pb n="8b"/>
　雖不得位而垂教之情无已未可忘戒懼也<lb/>
䷔<hi>震下離上</hi>
噬嗑亨利用獄<lb/>
　此卦上下兩陽而中虚九四一陽間於其中必齧之<lb/>
　而後合有間故不通齧之而合則亨通矣如舜遭四<lb/>
　凶周公遇三叔孔子值少正夘事當極至道徳仁義<lb/>
　之化俱有所不及用此聖人之大不得已也<lb/>
彖曰頤中有物曰噬嗑<lb/>
<pb n="9a"/>
　頤中有物不得不噬頑梗阻我教化不得不去也<lb/>
噬嗑而亨剛柔分動而明雷電合而章柔得中而上行<lb/>
雖不當位利用獄也<lb/>
　噬嗑何以得亨卦體三剛三柔是執法之義矜恤之<lb/>
　仁俱備也卦徳動而明是問刑擬罪之時折之敏擬<lb/>
　之决不為威屈利誘復折之精擬之當无失輕失重<lb/>
　之病也卦象震雷雜電是行罰致責之時動无留行<lb/>
　如雷奮而合電確當无枉如電照而合雷造化震耀<lb/>
<pb n="9b"/>
　之章直在金科玉律中也卦變本益六四之柔上行<lb/>
　至五而得其中是天子以好生為徳平反合法得行<lb/>
　其治獄之志也雖未得遊渾渾噩噩之盛清問肅而<lb/>
　天下稱平利用獄也<lb/>
象曰雷電噬嗑先王以明罰敕法<lb/>
　雷電未必擊而人警于是乎有先間而防之法焉<lb/>
初九屨校滅趾无咎<lb/>
　初上无位為受刑之象中四爻為用刑之象初在卦<lb/>
<pb n="10a"/>
　始罪薄過小又在卦下故為屨校滅趾之象止惡於<lb/>
　初故得无咎<lb/>
象曰屨校滅趾不行也<lb/>
　小懲大誡不進于惡也<lb/>
六二噬膚滅鼻无咎<lb/>
　徳本中正公則生明治獄固如噬膚之易矣然彼既<lb/>
　剛暴非嚴刑峻罰不足以服其心故必用滅鼻之刑<lb/>
　以處之乃得无咎寛大之名不可博也<lb/>
<pb n="10b"/>
象曰噬膚滅鼻乗剛也<lb/>
　大奸必用上刑豈徳之不足哉<lb/>
六三噬腊肉遇毒小吝无咎<lb/>
　腊肉謂獸腊全體骨而為之者隂柔不中正治人而<lb/>
　人不服噬腊遇毒誠可小吝然終可去奸而无咎也<lb/>
象曰遇毒位不當也<lb/>
　非人果難服徳不足取信于人也<lb/>
九四噬乾胏得金矢利艱貞吉<lb/>
<pb n="11a"/>
　以一卦言之則為間以六爻言之則為大司寇掌邦<lb/>
　刑者以剛居柔有果斷之才而不傷刻核即難治之<lb/>
　獄亦自輸情服罪而堅直之理可得矣然死者不可<lb/>
　復生斷者不可復續必内則其難其慎外則无黨无<lb/>
　偏庶天下无寃民耳<lb/>
象曰利艱貞吉未光也<lb/>
　民命重情稍有偏私慢易之心則未光明也何可不<lb/>
　以艱貞為戒<lb/>
<pb n="11b"/>
六五噬乾肉得黄金貞厲无咎<lb/>
　乾肉難于膚而易於腊胏金亦獄訟所入之鈞金也<lb/>
　六五柔順而中以居尊位用刑于人人无不服中堅<lb/>
　之理可得然獄成獻天子之廷再无更生之望必持<lb/>
　之以貞而其心猶不敢忽常若有未悉之隠乃得无<lb/>
　咎也人臣勢屈詘法易執法難故雖艱而利用貞人<lb/>
　主勢尊行法易欽法難故雖貞而利用厲<lb/>
象曰貞厲无咎得當也<lb/>
<pb n="12a"/>
　柔中之主必兼貞厲治獄乃得其當信乎治獄之難<lb/>
　也<lb/>
上九何校滅耳凶<lb/>
象曰何校滅耳聰不明也<lb/>
　自恃其聰而不明奉公守法之義大奸大惡之本也<lb/>
䷕<hi>離下艮上</hi>
賁亨小利有攸往<lb/>
　混沌初闢渾是太樸時移勢變不得不日趨於文明<lb/>
<pb n="12b"/>
　聖人憂其有滅質之患也謂質為主猶亨文為主則<lb/>
　小利耳<lb/>
彖曰賁亨柔來而文剛故亨分剛上而文柔故小利有<lb/>
攸往天文也<lb/>
　卦變自損柔自三來而文二剛自二上而文三自既<lb/>
　濟柔自上来而文五剛自五上而文上柔來文剛是<lb/>
　質為主而文輔之故亨分剛上而文柔是文為主而<lb/>
　質輔之故小利有攸往即此剛柔交錯上天之文運<lb/>
<pb n="13a"/>
　昭焉<lb/>
文明以止人文也<lb/>
　卦徳文明以止彬彬煌煌之中有太羹元酒之意性<lb/>
　止於命情止於節非即人文之自然而然者乎<lb/>
觀乎天文以察時變觀乎人文以化成天下<lb/>
　聖人主張世界仰觀天文細察其變因時而施補捄<lb/>
　之大用質極則濟以文文極則救以質使天下範圍<lb/>
　於文明以止之内則人莫非天柔莫非剛矣<lb/>
<pb n="13b"/>
象曰山下有火賁君子以明庶政无敢折獄<lb/>
　火在下而上照雖不及逺庶類光昭賁象也明庶政<lb/>
　事之小者折獄事之大者一則法火之明察一則法<lb/>
　山之鎮重<lb/>
初九賁其趾舍車而徒<lb/>
　剛徳明體豈不能黼黻皇猷時不在我自賁于下為<lb/>
　舎非道之車而安于徒步之象<lb/>
象曰舎車而徒義弗乗也<lb/>
<pb n="14a"/>
　君子之取舍决於義而已義之所在賁莫尚焉<lb/>
六二賁其須<lb/>
　二以隂柔居中正三以陽剛而得正皆无應與故二<lb/>
　附之而動有賁其須之象<lb/>
象曰賁其須與上興也<lb/>
　二主文剛三主文柔附上而興柔為剛用矣<lb/>
九三賁如濡如永貞吉<lb/>
　一陽居二隂之間得其賁而潤澤者也然不溺於所<lb/>
<pb n="14b"/>
　安故有永貞之戒<lb/>
象曰永貞之吉終莫之陵也<lb/>
　陵生於狎永貞則正大之義實示人以莫可陵徹終<lb/>
　不動乃真剛正也<lb/>
六四賁如皤如白馬翰如匪寇㛰媾<lb/>
　四與初為賁皆以實心相賁初曰賁趾四曰皤如初<lb/>
　曰舎車四曰白馬同一白賁之風焉而无如近三九<lb/>
　三剛正非為寇者乃求婚媾然究不易其求初之切<lb/>
<pb n="15a"/>
　也<lb/>
象曰六四當位疑也匪寇婚媾終无尤也<lb/>
　所當之位雖可疑守正而不與有何他患哉<lb/>
六五賁于丘園束帛戔戔吝終吉<lb/>
　六五柔中為賁之主敦本尚實得賁之道故有丘園<lb/>
　之象然隂性吝嗇故有束帛戔戔之象人而如此雖<lb/>
　可羞吝禮奢寧儉故得終吉<lb/>
象曰六五之吉有喜也<lb/>
<pb n="15b"/>
　六五有化成天下之權已先敦固江河豈至日下哉<lb/>
上九白賁无咎<lb/>
　賁極反本復于无色善補過矣<lb/>
象曰白賁无咎上得志也<lb/>
　雖當紛華靡麗終有厭薄之心其快在志其本在艮<lb/>
　也<lb/>
䷖<hi>坤下艮上</hi>
剥不利有攸往<lb/>
<pb n="16a"/>
　五隂在下而方生一陽在上而將盡隂盛陽衰小人<lb/>
　壯而君子病不可以有所往也<lb/>
彖曰剥剥也柔變剛也<lb/>
　隂之去陽萋菲浸潤使之日消而不自知也<lb/>
不利有攸往小人長也順而止之觀象也君子尚消息<lb/>
盈虚天行也<lb/>
　卦體既為小人之長卦徳幸有君子之順惟順乃止<lb/>
　剛直不敢顯也有息必有消有盈必有虚人可違天<lb/>
<pb n="16b"/>
　乎哉<lb/>
象曰山附于地剥上以厚下安宅<lb/>
　山托於地君托於民厚下可以安宅剥下正所以自<lb/>
　剥也<lb/>
初六剥牀以足蔑貞凶<lb/>
　剥自下起其勢必至蔑貞然小人何利為此<lb/>
象曰剥牀以足以滅下也<lb/>
　蔑猶藐視滅則浸沒消剛之禍甚不可測君子戒之<lb/>
<pb n="17a"/>
六二剥牀以辨蔑貞凶<lb/>
　辨牀榦也進而上矣<lb/>
象曰剥牀以辨未有與也<lb/>
　黨與猶未大盛去之何可不速哉<lb/>
六三剥之无咎<lb/>
　衆隂方剥陽而已獨應之去其黨而從正无咎之道<lb/>
　也<lb/>
象曰剥之无咎失上下也<lb/>
<pb n="17b"/>
　勸其斷也上下謂四隂<lb/>
六四剥牀以膚凶<lb/>
　隂禍切身君子危矣小人獨无血戰乎<lb/>
象曰剥牀以膚切近災也<lb/>
　咎君子之不知止也<lb/>
六五貫魚以宫人寵无不利<lb/>
　魚隂物宫人隂之美而受制于陽者也五為衆隂之<lb/>
　長當率其類受制於陽則无不利也<lb/>
<pb n="18a"/>
象曰以宫人寵終无尤也<lb/>
　破小人之疑情掲君子之宏量所以深誘之也<lb/>
上九碩果不食君子得輿小人剥廬<lb/>
　一陽在上剥未盡而能復生太平從此開善類從此<lb/>
　培是艮之成終成始不已之果也君子必為衆隂所<lb/>
　載小人逞憤不已則自取敗亡耳<lb/>
象曰君子得輿民所載也小人剥廬終不可用也<lb/>
　天下最公正者民當剥運而愛戴愈殷故時可以徼<lb/>
<pb n="18b"/>
　上天之幸而權不能奪丘民之志迨至終不可用聖<lb/>
　人之為君子至矣<lb/>
䷗<hi>震下坤上</hi>
復亨出入无疾朋來无咎反復其道七日來復利有攸<lb/>
往<lb/>
　天道不可一日无陽復者還其所自有也陽復則必<lb/>
　亨已之出入既得无疾朋類之來亦得无咎即反復<lb/>
　天道自姤卦一隂初生至此七日一陽來復理勢自<lb/>
<pb n="19a"/>
　然從此修舉舊章致天下泰寧之盛皆君子所應往<lb/>
　者幸之也<lb/>
彖曰復亨剛反<lb/>
　反者振奮囘來畧无凝滯初本陽剛從此而往即從<lb/>
　此而還顧安有不亨者乎<lb/>
動而以順行是以出入无疾朋來无咎<lb/>
　剛反即動然元氣初囘稍忿激則一洩无餘卦徳動<lb/>
　而行之以順微婉以固前日之生機復和平以養方<lb/>
<pb n="19b"/>
　來之全力聖學徳業愈潛愈確所以无疾无咎也<lb/>
反復其道七日來復天行也<lb/>
　况天運所在消可息虚可盈天與人協非人敢恃天<lb/>
　也<lb/>
利有攸往剛長也<lb/>
　有生則必有長為臨為泰以至為乾作用豈容已哉<lb/>
復其見天地之心乎<lb/>
　天地之心生生不息本厯四時而不換但當氷堅龍<lb/>
<pb n="20a"/>
　戰生意全韜至一陽初動黙參元氣果無休歇復既<lb/>
　在人則静極而動惡極而善本心㡬息而復見之端<lb/>
　也天地人心原同一體人心見則天地之心見此順<lb/>
　行之所以精而剛反之所以大歟<lb/>
象曰雷在地中復先王以至日閉闗商旅不行后不省<lb/>
方<lb/>
　雷在地中寂然无聲乃真陽氣之復先王閉闗休息<lb/>
　安静以養微物商旅至賤不行者无所求也則商旅<lb/>
<pb n="20b"/>
　以上可知后至貴不省方者无所見也則后以下又<lb/>
　可知蓋動者天地生成之心而静者聖人裁成之道<lb/>
　政事云為凡可以扶陽抑隂而參贊化育者必无所<lb/>
　不至矣<lb/>
初九不逺復无祗悔元吉<lb/>
　一陽復生於下復之主也又居事初失之未逺能復<lb/>
　于善不祗于悔大善而吉之道也<lb/>
象曰不逺之復以修身也<lb/>
<pb n="21a"/>
　秉天地之心以為身一陽為主形色皆天矣<lb/>
六二休復吉<lb/>
　凡由剥入復者省察克治功力艱難六二柔順中正<lb/>
　近于初九親賢樂善以成其復復之休美吉之道也<lb/>
象曰休復之吉以下仁也<lb/>
　二豈惟因人以成事哉初為克己復禮之仁吾能下<lb/>
　之勝心客氣融化磨礲實有深心以處此也<lb/>
六三頻復厲无咎<lb/>
<pb n="21b"/>
　復者惟一之功何言乎頻以隂居陽不中不正又處<lb/>
　動極屢失屢復之象屢失故危復則无咎也<lb/>
象曰頻復之厲義无咎也<lb/>
　知其厲而振奮之者義也一復永復何咎之有<lb/>
六四中行獨復<lb/>
　處羣隂之中而獨與初應是宗天下之大本以為行<lb/>
　者憬然獨覺誰得而汙染之<lb/>
象曰中行獨復以從道也<lb/>
<pb n="22a"/>
　二與初近洞見本原故曰仁四與初應恪遵軌範故<lb/>
　曰道<lb/>
六五敦復无悔<lb/>
　性體所結厚重有力五以中順居尊不加雕琢至誠<lb/>
　无息此足當之矣<lb/>
象曰敦復无悔中以自考也<lb/>
　考成也得天地之中以生還所自有正所謂復以自<lb/>
　知者<lb/>
<pb n="22b"/>
上六迷復凶有災眚用行師終有大敗以其國君凶至<lb/>
于十年不克征<lb/>
　以隂柔居復終故將終迷不復之象而極言之<lb/>
象曰迷復之凶反君道也<lb/>
　心天君也求復而失其君故愈求而愈逺也<lb/>
䷘<hi>震下乾上</hi>
无妄元亨利貞其匪正有眚不利有攸往<lb/>
　无妄者實理自然之謂此卦乾剛震動動以天不動<lb/>
<pb n="23a"/>
　以人誠極必通聖人又恐其流於硜硜信果也貞則<lb/>
　經權常變各得其正若有匪正即信亦理中之障豈<lb/>
　能通行无碍哉<lb/>
彖曰无妄剛自外來而為主於内動而健剛中而應大<lb/>
亨以正天之命也其匪正有眚不利有攸往无妄之往<lb/>
何之矣天命不佑行矣哉<lb/>
　卦變自訟九自二來而居初是天徳之剛秉賦而為<lb/>
　我身之主卦徳動而健奮𤼵有為不撓于物欲卦體<lb/>
<pb n="23b"/>
　九五剛中而應六二實意交孚不隔於形骸處已接<lb/>
　人總慿此天徳命固如斯則圓通者知命存養者立<lb/>
　命精一者受命亨貞並運上下交協至誠之所以不<lb/>
　可及也不然執定无妄不達於人不祐於天既已匪<lb/>
　貞焉能大亨也<lb/>
象曰天下雷行物與无妄先王以茂對時育萬物<lb/>
　天下雷行震動𤼵生萬物各正其性命是物物而與<lb/>
　之以无妄也先王𤼵此篤實感𤼵對越上帝養育<lb/>
<pb n="24a"/>
　人民物各得所因其所往而不為私焉<lb/>
初九无妄往吉<lb/>
　以剛在内誠之主也震陽初動動與天合其吉可知<lb/>
象曰无妄之往得志也<lb/>
　本天命之初體以自動自得其所之之正也<lb/>
六二不耕穫不菑畬則利有攸往<lb/>
　柔順中正因時順理其為學也无所為於前无所冀<lb/>
　於後不圖穫若并不耕不圖畬若并不菑得失兩忘<lb/>
<pb n="24b"/>
　日用通闢攸往其必然者首造其事即屬妄端有𤯝<lb/>
　不利矣<lb/>
象曰不耕穫未富也<lb/>
　富如非富天下之富言非計其利而為之也<lb/>
六三无妄之災或繫之牛行人之得邑人之災<lb/>
　聖人恐人執定无妄往吉之説稍遭拂戾便生怨尤<lb/>
　特𤼵此爻以盡其義六三本无妄者而處不得正故<lb/>
　无故而有災也<lb/>
<pb n="25a"/>
象曰行人得牛邑人災也<lb/>
　事有出於意外者君子亦自信而已<lb/>
九四可貞无咎<lb/>
　貞即无妄利貞之貞誠之存而不變者是也陽剛乾<lb/>
　體下无應與可固守而无咎<lb/>
象曰可貞无咎固有之也<lb/>
　有猶守也入世而不洩天徳之渾淪幹事之精神在<lb/>
　是焉<lb/>
<pb n="25b"/>
九五无妄之疾勿藥有喜<lb/>
　陽剛中正以居尊位而下應亦中正无妄之至也内<lb/>
　治畢舉而奸宄竊𤼵静以鎮之无所庸其攻擊也<lb/>
象曰无妄之藥不可試也<lb/>
　既无妄而復藥之則反為妄而生疾矣為生事者戒<lb/>
　也<lb/>
上九无妄行有眚无攸利<lb/>
　上非有妄但處窮極之地執固不通匪正有眚此爻<lb/>
<pb n="26a"/>
　上非有妄但處窮極之地執固不通匪正有眚此爻<lb/>
　當之<lb/>
象曰无妄之行窮之災也<lb/>
　欲往何之<lb/>
䷙<hi>乾下艮上</hi>
大畜利貞不家食吉利涉大川<lb/>
　天下惟陽為大亦惟陽為能畜此卦以艮畜乾學問<lb/>
　道徳充積於内然必不雜異端不流霸術挾此舟楫<lb/>
<pb n="26b"/>
　霖雨之材大行其道於天下至於大節猝臨洶湧淜<lb/>
　湃吾有決大疑定大難之經濟方為體用合一之學<lb/>
　耳<lb/>
彖曰大畜剛健篤實輝光日新其徳<lb/>
　以卦徳釋卦名義聖賢學問先以剛健為主纎私不<lb/>
　容其用功也不敢暇逸敦篤懇至直將天下正道力<lb/>
　為體騐力為躬行天機活潑鼓舞闇然中若有精光<lb/>
　閃爍不可掩遏者内外夾持日新月異此其所以為<lb/>
<pb n="27a"/>
　大畜歟<lb/>
剛上而尚賢能止健大正也<lb/>
　卦變自需九自五而上卦體六五尊而尚之卦徳又<lb/>
　能止健是剛正之德毅然不屈而折節賢豪止遏乎<lb/>
　險健之奸君臣道合舉措公明皆吾藴蓄中所應有<lb/>
　大則必正所以利貞也<lb/>
不家食吉養賢也<lb/>
　惟尚賢則養賢值此際而家食坐觀必學不足經邦<lb/>
<pb n="27b"/>
　者耳<lb/>
利涉大川應乎天也<lb/>
　利涉大川豈尋常之事義理精貫百凡通變動與天<lb/>
　齊非應天時行者不能也然豈於剛健本體另有所<lb/>
　加也哉<lb/>
象曰天在山中大畜君子以多識前言往行以畜其德<lb/>
　天為積氣虚空中莫非氣謂天在山中可也前言往<lb/>
　行皆徳所散見多識而畜之即聞見即徳性廣儲非<lb/>
<pb n="28a"/>
　盈並納无礙化實為虚心可涵天也<lb/>
初九有厲利已<lb/>
　大畜本明體適用之學然有意於用或昧其㡬故借<lb/>
　畜止之義以明之初爻下一厲字何其澟澟也<lb/>
象曰有厲利已不犯災也<lb/>
　世間災禍每伺我於進退之交初惟剛正故能不犯<lb/>
　也<lb/>
九二輿說輹<lb/>
<pb n="28b"/>
　剛而得中心无係累時止而止若輿之自說其輹者<lb/>
　可謂知㡬之士矣<lb/>
象曰輿說輹中无尤也<lb/>
　說輹非闗涉世之功无尤而本於中中則不躁而有<lb/>
　相時觀變之哲也<lb/>
九三良馬逐利艱貞日閑輿衛利有攸往<lb/>
　乾為良馬三陽共進並駕齊驅然憂其過剛鋭進也<lb/>
　心必艱外必貞而又日日閑習乎輿衛輿者力足以<lb/>
<pb n="29a"/>
　任重衛者才足以應變初即乾之潛二即乾之舎三<lb/>
　即乾之惕也<lb/>
象曰利有攸往上合志也<lb/>
　陽剛濟世之心既同故更相汲引而往无不利也<lb/>
六四童牛之牿元吉<lb/>
　下三爻重所學故當畜極而後通上三爻重所發故<lb/>
　當舉天下而畜之也六四以禮坊民禁於未𤼵如施<lb/>
　横木於牛角止之於未角之時為力則易大善之吉<lb/>
<pb n="29b"/>
　也<lb/>
象曰六四元吉有喜也<lb/>
　銷天下之惡而不煩刑誅此心為之一快<lb/>
六五豶豕之牙吉<lb/>
　居尊位而畜天下之惡宻法嚴刑未必可勝六五柔<lb/>
　中操得其要相機㑹而制之若豕牙難制豶其勢而<lb/>
　牙之剛躁自止衣食足而民不偷男女足而民不亂<lb/>
　者順其情弭其源也<lb/>
<pb n="30a"/>
象曰六五之吉有慶也<lb/>
　論其畜四不若五之易論其功四不若五之廣有尊<lb/>
　位則慶及天下也<lb/>
上九何天之衢亨<lb/>
　畜極而通豁達无碍何者驚喜之辭<lb/>
象曰何天之衢道大行也<lb/>
　蔵於心謂之徳顯於政謂之道業極應天大畜之能<lb/>
　事畢矣<lb/>
<pb n="30b"/>
䷚<hi>震下艮上</hi>
頤貞吉觀頤自求口實<lb/>
　此卦上下二陽内含四隂外實内虚上止下動為頤<lb/>
　之象養之義也貞吉者必得正始吉觀頤者精一之<lb/>
　功理欲闗頭止爭一介省察之力无念少寛而皆由<lb/>
　養身始嘑蹴不受則徳日進於清明矣<lb/>
彖曰頤貞吉養正則吉也觀頤觀其所養也自求口實<lb/>
觀其自養也<lb/>
<pb n="31a"/>
　飲食豈小道哉養正則吉不正則凶也觀其正在觀<lb/>
　其所養何如觀所養在觀其自養何如就嗜欲以證<lb/>
　義理即人心以辨道心而貞吉可知矣觀之得力在<lb/>
　艮艮止能明外内兩觀自求乃真正字乃盡<lb/>
天地養萬物聖人養賢以及萬民頤之時大矣哉<lb/>
　天地失其正則隂陽謬戾而物不遂生聖人失其正<lb/>
　則賢才退位而民不被澤此頤之時所以為大而養<lb/>
　之不可不正也<lb/>
<pb n="31b"/>
象曰山下有雷頤君子以慎言語節飲食<lb/>
　山下有雷震動𤼵生養道也言語從頤出飲食從頤<lb/>
　入皆當可而得其正養天下必自此始<lb/>
初九舎爾靈龜觀我朶頤凶<lb/>
　陽剛在下道足自腴乃上應六四之隂而動於欲聖<lb/>
　人設為四語初之辭以鄙之舎良貴而垂涎勲名士<lb/>
　林何可有此<lb/>
象曰觀我朶頤亦不足貴也<lb/>
<pb n="32a"/>
　人之貴乎剛者為其能立而不屈于欲也貴乎明者<lb/>
　為其能照而不失於正也既惑所欲而失其正雖有<lb/>
　剛健明智之才无所用之惜之之辭亦激之之辭<lb/>
六二顛頤拂經於丘頤征凶<lb/>
　丈夫无資身之䇿妄思求人又无平昔之驩相知之<lb/>
　素毋論在上在下均所不可求養於初則顛倒而違<lb/>
　於常理求養於上必且斥逐而有凶矣<lb/>
象曰六二征凶行失類也<lb/>
<pb n="32b"/>
　養道以静為吉行則全无把持㢘隅盡喪所以失類<lb/>
　而凶也<lb/>
六三拂頤貞凶十年勿用无攸利<lb/>
　隂柔不中正以處動極恣情滅性雖正亦凶<lb/>
象曰十年勿用道大悖也<lb/>
　所謂以嗜欲殺身以貨利殺子孫者<lb/>
六四顛頤吉虎視耽耽其欲逐逐无咎<lb/>
　居上而求初迹亦似顛然柔正而又得正應志原在<lb/>
<pb n="33a"/>
　於養天下分司之功皆總理之功也虎視眈眈者下<lb/>
　而專其欲逐逐者求而繼誠切懇至如此豈下士之<lb/>
　虚名哉<lb/>
象曰顛頤之吉上施光也<lb/>
　五有篤實輝光四求賢以養民皆天子之功也<lb/>
六五拂經居貞吉不可涉大川<lb/>
　人君以養天下為經六五隂柔不正居尊位而不能<lb/>
　養人反賴上九之養似乎拂矣然養賢及民拂反為<lb/>
<pb n="33b"/>
　貞居之則吉若挾自用之聰而不居是涉大川也不<lb/>
　可也<lb/>
象曰居貞之吉順以從上也<lb/>
　貞惟在順從上九之賢是以謂之居也<lb/>
上九由頤厲吉利涉大川<lb/>
　六五賴上九之養以養人是物由上九以養也位髙<lb/>
　任重不厲何吉必竭陽剛之才力濟天下之艱危乃<lb/>
　足稱委遇而為賢也<lb/>
<pb n="34a"/>
象曰由頤厲吉大有慶也<lb/>
　慶從厲出兢業中之經綸也大臣一心天下所托命<lb/>
　五不可涉川而上獨利涉者君不可喜功臣不可避<lb/>
　事也<lb/>
䷛<hi>巽下兊上</hi>
大過棟橈利有攸往亨<lb/>
　此卦四陽盛長居中用事時勢非常正可以建掀天<lb/>
　掲地之業者若才力不足則有棟橈之象善用其剛<lb/>
<pb n="34b"/>
　則利有攸往而得亨此持危定傾之長䇿也<lb/>
彖曰大過大者過也<lb/>
　以卦體釋卦名義作事固貴英明而巽順亦不可少<lb/>
　今皆果敢之人相聚共事操持太嚴議論太髙刻覈<lb/>
　太至是大者過也<lb/>
棟橈本末弱也<lb/>
　卦體初上皆隂是不能振作於始又不能憤𤼵於終<lb/>
　也<lb/>
<pb n="35a"/>
剛過而中巽而說行利有攸往乃亨<lb/>
　當過極難處之中猶有可以幹旋者卦體剛過易流<lb/>
　偏抝而二五得中意氣化於徳性也卦徳巽而説行<lb/>
　沈潛内運和順外宜則静无不察之變動无不投之<lb/>
　機乃亨者難之之辭<lb/>
大過之時大矣哉<lb/>
　大過之時非有大過人之材者不能濟也故歎其大<lb/>
象曰澤滅木大過君子以獨立不懼遯世无悶<lb/>
<pb n="35b"/>
　澤以生木澤過則反滅木然植根果固則終不能搖<lb/>
　君子通體陽明見理真確任其利害遞來是非交起<lb/>
　毫不為動而生平學力識力反借此磨鍊何懼何悶<lb/>
　之有此所以大過乎人歟<lb/>
初六藉用白茅无咎<lb/>
　時當大過士君子方以慷慨激烈相高初以隂柔居<lb/>
　巽下過於畏慎而无咎者也<lb/>
象曰藉用白茅柔在下也<lb/>
<pb n="36a"/>
　柔則安静在巽下則沈潛故為棟雖橈為藉則无咎<lb/>
　顧用之何如耳<lb/>
九二枯楊生稊老夫得其女妻无不利<lb/>
　陽過之始英氣方多幸比初隂則能補偏而救過楊<lb/>
　枯矣而生稊老夫矣而得女妻盖陽氣復於下則生<lb/>
　機不息隂氣滋於内則生意不窮天下事尚可為也<lb/>
象曰老夫女妻過以相與也<lb/>
　二與初原非正偶時方需才不得不慶其剛柔相濟<lb/>
<pb n="36b"/>
　也<lb/>
九三棟橈凶<lb/>
　三四居卦之中有棟之象九三以剛居剛過甚則折<lb/>
　與太柔則廢者正等何凶如之<lb/>
象曰棟橈之凶不可以有輔也<lb/>
　无本不立无輔不成剛愎不受人輔誰其輔之也<lb/>
九四棟隆吉有它吝<lb/>
　以陽居隂過而不過文武並用屹然朝廷柱石然下<lb/>
<pb n="37a"/>
　應初六以柔濟之則過于柔矣故又戒以有它則吝<lb/>
　也<lb/>
象曰棟隆之吉不橈乎下也<lb/>
　棟隆起則吉不橈曲以就下也謂不下繫於初也<lb/>
九五枯楊生華老婦得其士夫无咎无譽<lb/>
　陽過極而比過極之隂以太柔无能之臣輔剛暴自用<lb/>
　之主所謂欲振天下之神氣而實索天下之元氣者<lb/>
　也无咎无譽言事莫克濟也<lb/>
<pb n="37b"/>
象曰枯楊生華何可乆也老婦士夫亦可醜也<lb/>
　枯楊而又生華是速之也老婦士夫豈能成生育之<lb/>
　功哉<lb/>
上六過涉滅頂凶无咎<lb/>
　處過極之地才弱不足以濟殺身成仁於義何咎焉<lb/>
象曰過涉之凶不可咎也<lb/>
　五實仗之以涉川雖過而不嫌於過聖人蓋以維過<lb/>
　之責望天下也<lb/>
<pb n="38a"/>
䷜<hi>坎下坎上</hi>
習坎有孚維心亨行有尚<lb/>
　坎為險陷人情易想脫離習之云者若出於日用常<lb/>
　行者也其法在有孚如鳥字卵全身脈絡悉傾注於<lb/>
　其中心體光瑩何事不通往而行險且有可尚之功<lb/>
　焉<lb/>
象曰習坎重險也<lb/>
　險而曰重逺近无可避之地智愚无自脱之人而後<lb/>
<pb n="38b"/>
　天下之真豪傑出焉所以必相習而後可<lb/>
水流而不盈行險而不失其信<lb/>
　辭何云有孚觀之水可知矣流行動盪足此通彼不<lb/>
　至放溢水之信也縱至越巖壑陶泥沙而不盡之體<lb/>
　終古如是人心之信亦猶是焉<lb/>
維心亨乃以剛中也行有尚往有功也<lb/>
　二五剛而在中一真為主利害變故不能摧也惟剛<lb/>
　而心亨自能静觀時變出險成功<lb/>
<pb n="39a"/>
天險不可升也地險山川丘陵也王公設險以守其國<lb/>
險之時用大矣哉<lb/>
　究而極之險以之為害不可有以之防害不可无天<lb/>
　有无形之險地有有形之險王公法无形之險制之<lb/>
　以紀綱法度法有形之險制之以城郭溝池所以守<lb/>
　國即所以安民三才一體何能不習何可不習<lb/>
象曰水洊至習坎君子以常徳行習教事<lb/>
　水之流也習而不已以成大川人之學也習而不止<lb/>
<pb n="39b"/>
　以成大賢日新又新常徳行也勞來匡直習教事也<lb/>
初六習坎入於坎窞凶<lb/>
　以隂柔居重險之下其陷益深也<lb/>
象曰習坎入坎失道凶也<lb/>
　剛中者處險之道失道則凶可諉諸天乎哉<lb/>
九二坎有險求小得<lb/>
　處重險之中未能自出故為有險之象然剛而得中<lb/>
　因勢利導善用其幹旋可以求小得也<lb/>
<pb n="40a"/>
象曰求小得未出中也<lb/>
　雖有剛中之才而尚在險中抑何敢奢望大得哉<lb/>
六三來之坎坎險且枕入於坎窞勿用<lb/>
　以隂柔不中正而履重險之間來往皆險前險而後<lb/>
　枕其陷益深不可用也枕倚著未安之意<lb/>
象曰來之坎坎終无功也<lb/>
　命世之才且難之况六三乎<lb/>
六四樽酒簋貳用缶納約自牖終无咎<lb/>
<pb n="40b"/>
　此大臣處險難之法也四五有君臣之分而時當險<lb/>
　難君之倚信倍於平常四何必尚儀文拘格套但益<lb/>
　以誠心因明自結牖非所由之正而室之所以受明<lb/>
　也始雖艱阻終得无咎<lb/>
象曰樽酒簋貳剛柔際也<lb/>
　四何敢樸畧至此蓋濟險莫重於剛而亦莫切于剛<lb/>
　剛中之主篤於下求柔有不得不獻之以誠者行險<lb/>
　不失其信也<lb/>
<pb n="41a"/>
九五坎不盈祗既平无咎<lb/>
　九五雖在坎中然以陽剛中正居尊位才勢有為時<lb/>
　亦將出不盈則平有日矣何咎之有<lb/>
象曰坎不盈中未大也<lb/>
　有中徳而未敢自大是自强不息之乾體當險難而<lb/>
　愈明險其有不平乎二求小五未大皆以中勝彖之<lb/>
　孚亨已在此<lb/>
上六繫用徽纆寘于叢棘三歲不得凶<lb/>
<pb n="41b"/>
　以隂柔居險極陷而不復出矣<lb/>
象曰上六失道凶三歲也<lb/>
　作事謀始道在防險明哲保身道在離險義命自安<lb/>
　道在處險得道則終身憂勞之君子失道則終身燕<lb/>
　溺之小人<lb/>
䷝<hi>離下離上</hi>
離利貞亨畜牝牛吉<lb/>
　離麗也萬物莫不皆有所麗在人則為所親附之人<lb/>
<pb n="42a"/>
　所由之道所主之事皆其所麗也貞正則可以亨通<lb/>
　而涵養沖和又所以成其貞明不貞者逆億間之順<lb/>
　不畜者决躁乗之故既言貞而必以畜牝牛為吉也<lb/>
彖曰離麗也日月麗乎天百穀草木麗乎土重明以麗<lb/>
乎正乃化成天下<lb/>
　附麗之義所闗甚大天統元氣日月麗之地統元形<lb/>
　百穀草木麗之人君本明而又明之徳旁燭无疆而<lb/>
　復苛察不事乃能正百官正萬民成文明之治于天<lb/>
<pb n="42b"/>
　下<lb/>
柔麗乎中正故亨是以畜牝牛吉也<lb/>
　君既以重明作于上臣可不以中順佐於下乎卦體<lb/>
　六二之事君也徽柔懿恭且裁之以中正不流於卑<lb/>
　諂故必畜牝牛始謂之貞天下凡有所麗皆可以類<lb/>
　推矣<lb/>
象曰明兩作離大人以繼明照于四方<lb/>
　天下无兩明兩作者循環不已之義大人明明徳于<lb/>
<pb n="43a"/>
　天下民情物理並照无私湯之懋昭文之緝熙也<lb/>
初九履錯然敬之无咎<lb/>
　以剛居下而處明體志欲上進紛錯不寧咎從生焉<lb/>
　然既具剛明之才知其義而詳審之則敬慎不敗也<lb/>
象曰履錯之敬以辟咎也<lb/>
　事不可避咎則可避故避咎正所以善其動<lb/>
六二黄離元吉<lb/>
　黄中色柔麗乎中而得其正成君之徳不見其功盡<lb/>
<pb n="43b"/>
　已之職不露其迹不徒曰吉而曰元吉者君明臣良<lb/>
　渾无節義事功之可著也<lb/>
象曰黄離元吉得中道也<lb/>
　正歸於中明而有本元吉固不于麗君求之也<lb/>
九三日昃之離不鼓缶而歌則大耋之嗟凶<lb/>
　火得所麗則傳人得所麗則濟初與二五與上皆隂<lb/>
　陽之相資者三四之无所附而遇其窮也命也九三<lb/>
　處前明將盡之時不安常以自樂則不能自處而凶<lb/>
<pb n="44a"/>
　矣<lb/>
象曰日昃之離何可乆也<lb/>
　聖人言人不言天曰何可乆咎其幹旋之不早也<lb/>
九四突如其來如焚如死如棄如<lb/>
　後明將繼而九四以剛迫之神太用則竭所必然者<lb/>
象曰突如其來如无所容也<lb/>
　上陵其君不順所承人惡衆棄天下所不容也<lb/>
六五出涕沱若戚嗟若吉<lb/>
<pb n="44b"/>
　居尊位而守中有文明之徳然附麗於剛强之間其<lb/>
　勢甚危惟其明也故能畏懼深切至於出涕而繼以<lb/>
　戚嗟若自恃其重明與所麗之中正豈能保其吉哉<lb/>
象曰六五之吉離王公也<lb/>
　麗王公之位自當憂王公之憂殷憂所以啓聖也<lb/>
上九王用出征有嘉折首獲匪其醜无咎<lb/>
　剛明及逺威震而刑不濫六五用之以出征有嘉美<lb/>
　之功焉威震故殱厥渠魁不濫故脅從罔治也<lb/>
<pb n="45a"/>
象曰王用出征以正邦也<lb/>
　重明麗正之世小醜豈容竊𤼵有此征而離之利貞<lb/>
　方完是以為王者之兵<lb/>
　<lb/>
　<lb/>
　<lb/>
　<lb/>
　<lb/>
<pb n="45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經通注卷三<lb/>
</p>
<p>
</p>
  </div>
</body>
</text>
</TEI>
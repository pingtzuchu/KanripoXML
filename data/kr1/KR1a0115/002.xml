<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易經通注卷二</head>
    <p>
<pb n="1a"/>
欽定四庫全書<lb/>
　易經通注卷二　　　　大學士傳以漸<lb/>
　　　　　　　　　　　　左庶子曹本榮撰<lb/>
上經<lb/>
䷇<hi>坤下坎上</hi>
比吉原筮元永貞无咎不寧方來後夫凶<lb/>
　放馬歸牛海宇率俾以一人而撫萬邦以四海<lb/>
　而仰一人言比則熙皞之象成矣吉然必再筮<lb/>
<pb n="1b"/>
　以自審果其元而好生之徳容保天下且無所<lb/>
　間斷不雜偏霸永貞正所以成其元然後可以<lb/>
　當衆之歸而无咎其未比而有所不安者亦將<lb/>
　皆來歸之若又遲而後至此交已固彼來已晚<lb/>
　自取凶耳來與不來於聖治有何加損王者惟<lb/>
　原筮元永貞而已<lb/>
彖曰比吉也比輔也下順從也<lb/>
　比何以吉比者親輔之義卦體一剛在上合坤衆而<lb/>
<pb n="2a"/>
　順從于下也<lb/>
原筮元永貞无咎以剛中也不寧方來上下應也後夫<lb/>
凶其道窮也<lb/>
　比莫大於徳九五性體强毅所養又純粹无瑕元永<lb/>
　貞其所素具當比時不得不原筮之也上下五隂衆<lb/>
　舉之辭後夫道窮豈王者以威力窮之哉<lb/>
象曰地上有水比先王以建萬國親諸侯<lb/>
　比比於地不容有間建國親侯亦先王所以比天下<lb/>
<pb n="2b"/>
　而无間者也彖意人来比我此取我往比人<lb/>
初六有孚比之无咎有孚盈缶終來有他吉<lb/>
　人臣立朝心術全定於筮仕之日初六之比以初為<lb/>
　比無二爾心是為有孚此有孚者徹始徹終樸茂圓<lb/>
　滿天寵重頒必出望外矣寵眷亦朝廷分内之事而<lb/>
　真誠體國更萌一念不得初所以為純臣<lb/>
象曰比之初六有他吉也<lb/>
　吉豈俟之異日即其初六已知之矣<lb/>
<pb n="3a"/>
六二比之自内貞吉<lb/>
　柔順中正上應九五以家修為廷獻正已即可以正<lb/>
　君也<lb/>
象曰比之自内不自失也<lb/>
　守道秉正不自失誰得而失之<lb/>
六三比之匪人<lb/>
　隂柔不中正承乗應皆隂所比非人大凶可知<lb/>
象曰比之匪人不亦傷乎<lb/>
<pb n="3b"/>
　使之惕然深省<lb/>
六四外比之貞吉<lb/>
　以柔居柔上比九五國爾忘家公爾忘私可以佐顯<lb/>
　比之治矣<lb/>
象曰外比于賢以從上也<lb/>
　豈徒以五有剛中之徳哉君臣之義无所逃于天地<lb/>
　間耳二逺臣故以不失嚴其操四近臣故以從上破<lb/>
　其黨<lb/>
<pb n="4a"/>
九五顯比王用三驅失前禽邑人不誡吉<lb/>
　一陽居尊剛健中正卦之羣隂皆來比已顯其比而<lb/>
　无私本之以至誠溥之以大公如天子不合圍開一<lb/>
　面之網來者不拒去者不追邑人不誡蓋雖私屬亦<lb/>
　喻上意不相驚備以求必得也何吉如之<lb/>
象曰顯比之吉位正中也舍逆取順失前禽也邑人不<lb/>
誡上使中也<lb/>
　顯比何以吉當君位而有正中之徳正則无矯拂之<lb/>
<pb n="4b"/>
　念中則无偏係之私以此為政來者安之去者聽之<lb/>
　不必其順若見為逆不必于取若見為舎象之以失<lb/>
　前禽非果有失而然也中者民所自有順帝之則若<lb/>
　或使之<lb/>
上六比之无首凶<lb/>
　隂柔居上不來比五後夫之凶所不免也<lb/>
象曰比之无首无所終也<lb/>
　負固不服安所容身于顯比之世乎<lb/>
<pb n="5a"/>
䷈<hi>乾下巽上</hi>
小畜亨宻雲不雨自我西郊<lb/>
　四為卦主籠絡衆陽是小人之畜君子也然而陽猶<lb/>
　有可亨之理但今隂氣凝結之極充塞於天地之間<lb/>
　君子當斂德以避難焉凡陽倡隂和則雨隂先倡陽<lb/>
　則不雨自我西郊畜不固也聖人之亟為君子謀也<lb/>
彖曰小畜柔得位而上下應之曰小畜<lb/>
　以卦體釋卦名義剛暴之小人勢焰相迫絶之易柔<lb/>
<pb n="5b"/>
　媚之小人情意相縻絶之難應者罪君子之辭也<lb/>
健而巽剛中而志行乃亨<lb/>
　小畜何以得亨卦徳内健外巽是中心有主事又巽<lb/>
　順而不憤激卦體二五皆陽各居一卦之中而用事<lb/>
　操縱得宜尚有可為之機乃亨者難之之辭也<lb/>
宻雲不雨尚往也自我西郊施未行也<lb/>
　陽氣猶得𤼵舒而尚往隂氣雖能設施而未究倘畜<lb/>
　已極將奈之何哉<lb/>
<pb n="6a"/>
象曰風行天上小畜君子以懿文徳<lb/>
　風有氣而无質能畜而不能乆故為小畜之象君子<lb/>
　曰時當小畜修徳益慎威儀言動无之可茍懿者精<lb/>
　粹完美因其畜而畜之一如風行天上全无凝滯小<lb/>
　人不得而指摘之矣<lb/>
初九復自道何其咎吉<lb/>
　下卦乾體本皆在上之物志欲上進而為隂所畜然<lb/>
　初九體乾居下得正前逺於隂雖與四為正應而能<lb/>
<pb n="6b"/>
　自守以正不為所畜以道自持何有失身之咎乎<lb/>
象曰復自道其義吉也<lb/>
　合于道則合于時措之義義所當吉无咎其不必言<lb/>
　者<lb/>
九二牽復吉<lb/>
　三陽志同而九二漸近於隂以其剛中故能與初九<lb/>
　牽連而復陽勢益昌志可行于小人用事之日也<lb/>
象曰牽復在中亦不自失也<lb/>
<pb n="7a"/>
　復而曰牽似乎借交植黨以為進身之地曰在中實<lb/>
　能耿介自守故復自道者之不失易見而亦不自失<lb/>
　者難知聖人于畜卦兩提復字欲人以復道處畜也<lb/>
　初則出入无疾二則朋來无咎<lb/>
九三輿説輻夫妻反目<lb/>
　九三亦欲上進然剛而不中迫近于隂而又非正應<lb/>
　但以隂陽相説而為所係畜不能自進故有輿説輻<lb/>
　之象然以志剛故又不能平而與之爭為夫妻反目<lb/>
<pb n="7b"/>
　之象<lb/>
象曰夫妻反目不能正室也<lb/>
　自復者自也不自失者自也不能正室亦自也<lb/>
六四有孚血去惕出无咎<lb/>
　以一隂畜衆陽本有傷害憂懼以其柔順得正虚中<lb/>
　巽體二陽助之是自悔其畜陽之非而以真誠感動<lb/>
　乎君子君子亦諒其心而為之用血可去惕可出何<lb/>
　咎之有<lb/>
<pb n="8a"/>
象曰有孚惕出上合志也<lb/>
　小人而知有孚其志可嘉剛中志行之五合之則衆<lb/>
　陽皆合之矣惕出何足論<lb/>
九五有孚攣如富以其鄰<lb/>
　小人得位其責在君九五居尊處中勢能有為以我<lb/>
　之孚感四之孚小人見化于君子而盡輸其肝膽一<lb/>
　堂之上臣鄰交濟彼此无互爭之傷受富厚之力者<lb/>
　不獨一人故曰富以其鄰以謂能左右之也<lb/>
<pb n="8b"/>
象曰有孚攣如不獨富也<lb/>
　徳克格奸不在區區威力之間也<lb/>
上九既雨既處尚徳載婦貞厲月㡬望君子征凶<lb/>
　隂陽不病其相爭而病其相和畜極而成隂陽和矣<lb/>
　不雨者雨尚往者處矣究其始惟尊尚隂德至於積<lb/>
　滿而然也隂加于陽雖正亦厲然隂既盛而抗陽則<lb/>
　君子亦不可以有行矣聖人之深戒矣<lb/>
象曰既雨既處德積載也君子征凶有所疑也<lb/>
<pb n="9a"/>
　隂徳何載惟積則然小人抗君子必至於害君子安<lb/>
　得不疑慮乎若前知疑慮而警懼求所以制之則不<lb/>
　至於凶矣<lb/>
䷉<hi>兊下乾上</hi>
履虎尾不咥人亨<lb/>
　人生涉世所履莫非危機惟和恱以懾剛强之後則<lb/>
　善用之而不攖其鋒如履虎尾而不咥人者此戒懼<lb/>
　之學也<lb/>
<pb n="9b"/>
象曰履柔履剛也<lb/>
　八卦惟兊體至柔乾體至剛以至柔履至剛則我之<lb/>
　勢易靡彼之暴易逞履非所履也名之履危之也<lb/>
説而應乎乾是以履虎尾不咥人亨<lb/>
　柔履剛則危亦惟柔履剛則危而不危卦徳乾剛而<lb/>
　以兊説應之順而不拂和而不戾柔可化强故亨<lb/>
剛中正履帝位而不疚光明也<lb/>
　説豈情貌之周旋哉實本於中正焉即至危者莫如<lb/>
<pb n="10a"/>
　帝位卦體九五以剛中正之徳履之英明强毅之中<lb/>
　運之以兢惕毫不涉乎恣睢偏倚而无夬履之疚然<lb/>
　後事業光明此帝治所以亨也涉世故有大用非求<lb/>
　其不咥而已<lb/>
象曰上天下澤履君子以辨上下定民志<lb/>
　天在上澤居下上下之正理也人之所履當如是故<lb/>
　取其象而為履古者公卿大夫而下位各稱其德終<lb/>
　身居之得其分也士修其學學至而君求之農工商<lb/>
<pb n="10b"/>
　賈勤其事而所享有限故皆有定志而天下之心可<lb/>
　一後世自庶士至於公卿日志於尊榮農工商賈日<lb/>
　志於富侈億兆之心交騖於利天下紛然如之何其<lb/>
　可也君子所以觀履之象而凜然辯之也<lb/>
初九素履往无咎<lb/>
　以陽在下居履之初未為物遷率其素履者也本此<lb/>
　涉世太樸可還矣<lb/>
象曰素履之往獨行願也<lb/>
<pb n="11a"/>
　獨與功名富貴相對若欲貴之心與行道之心交戰<lb/>
　於中豈能安履其素哉<lb/>
九二履道坦坦幽人貞吉<lb/>
　剛中在下无應於上此居易俟命之君子也道无炫<lb/>
　燿故曰幽人不必果避囂而入寂也<lb/>
象曰幽人貞吉中不自亂也<lb/>
　富貴何能亂我恐自亂耳有中徳則吾道自足而不<lb/>
　願乎外<lb/>
<pb n="11b"/>
六三眇能視跛能履履虎尾咥人凶武人為于大君<lb/>
　六三本說而應乎乾者但以不中不正柔而志剛无<lb/>
　明而自恃其謀无才而自雄其斷明犯咥人之戒且<lb/>
　縦意揮霍視天下无不可為之事得志而肆暴豈能<lb/>
　久也<lb/>
象曰眇能視不足以有明也跛能履不足以與行也咥<lb/>
人之凶位不當也武人為于大君志剛也<lb/>
　自以為能病在不足位不當者罪其自取也志剛則<lb/>
<pb n="12a"/>
　妄動此彖𫝊言剛必歸中正始完說應之道歟<lb/>
九四履虎尾愬愬終吉<lb/>
　九四亦以不中不正近九五英察之主然以剛居柔<lb/>
　故能戒懼而得終吉忠順不失上所諒也<lb/>
象曰愬愬終吉志行也<lb/>
　人臣本欲行志於天下而炫才恃氣者反失之愬愬<lb/>
　則積誠悟主雖暴必囘豈惟免咥且可行志<lb/>
九五夬履貞厲<lb/>
<pb n="12b"/>
　九五以剛中正履帝位而下以兊説應之是才既能<lb/>
　為勢又得為臣子復將順其所欲為凡事必行无所<lb/>
　疑礙故其象為夬决其履雖使得正亦危道也甚矣<lb/>
　履帝位而不疚之難也<lb/>
象曰夬履貞厲位正當也<lb/>
　傷于所恃彖為説者設法故當學五爻為乾自為法<lb/>
　故又當從衆聖人憂盛危明之心至矣<lb/>
上九視履考祥其旋元吉<lb/>
<pb n="13a"/>
　吉事有祥居履終而健行不息回光返照以考其祥<lb/>
　則祥不在天而在我其旋者終始再審元吉者自求<lb/>
　多福<lb/>
象曰元吉在上大有慶也<lb/>
　初心易勵末念難持元吉在上則彌髙彌卲愈乆愈<lb/>
　精豈特有慶而已<lb/>
䷊<hi>乾下坤上</hi>
泰小往大來吉亨<lb/>
<pb n="13b"/>
　貞元㑹合陽明之氣充滿世界彼隂暗之小人畏阻<lb/>
　退避而居中用事者皆剛健之君子小自往大自來<lb/>
　不必排擊不必援引吾道大暢吉而且亨<lb/>
彖曰泰小往大來吉亨則是天地交而萬物通也上下<lb/>
交而其志同也内陽而外隂内健而外順内君子而外<lb/>
小人君子道長小人道消也<lb/>
　天地之交以氣上下之交以心隂陽者氣健順者德<lb/>
　君子小人者類内外皆君心自為之生氣流行而殺<lb/>
<pb n="14a"/>
　氣潛伏也剛毅為主而柔懦不行也于君子信而任<lb/>
　之小人疎而逺之也内則道長外則道消總之時當<lb/>
　泰通一有皆有聖人忻幸之極也<lb/>
象曰天地交泰后以財成天地之道輔相天地之宜以<lb/>
左右民<lb/>
　自有乾坤以來經厯六坎險阻倍嘗方底泰通之世<lb/>
　正氣化蒸欝之㑹也元后挾參贊之功將天地渾淪<lb/>
　之道治厯明時畫野分州裁成以制其過道中有宜<lb/>
<pb n="14b"/>
　又為之春耕秋斂髙黍下稻輔相以補其不及皆所<lb/>
　以左右生民此翊泰之大權也<lb/>
初九拔茅茹以其彚征吉<lb/>
　三陽在下相連而進可以贊裁成輔相之治矣<lb/>
象曰拔茅征吉志在外也<lb/>
　君子之志在天下故吉不則植黨何以上下交而志<lb/>
　同<lb/>
九二包荒用馮河不遐遺朋亡得尚于中行<lb/>
<pb n="15a"/>
　九二以剛居柔在下之中主乎泰而得中道者也泰<lb/>
　寧之世人情安肆法度縱弛應當振作釐革然驟振<lb/>
　作則激遽釐革則擾須先有包荒之心從含宏中施<lb/>
　剛果之用精宻之思更无一事遺其外公忠之念更<lb/>
　无一人係其内不遐遺朋亡非有馮河之勇者不能<lb/>
　而馮河總以包荒用始可與中以行願之君相配耳<lb/>
象曰包荒得尚于中行以光大也<lb/>
　包荒似優容太過乃得尚于中行心同天明无所不照<lb/>
<pb n="15b"/>
　量同天運无所不納光大故中其得尚不在包荒也<lb/>
九三无平不陂无往不復艱貞无咎勿恤其孚于食有<lb/>
福<lb/>
　將過乎中泰將極而否欲來此平陂往復之定數也<lb/>
　孚之可恤者也聖人示之以艱貞内兢業外愼重人<lb/>
　事直无可咎庶孚不必恤而福可常亨天定勝人人<lb/>
　定亦勝天也<lb/>
象曰无往不復天地際也<lb/>
<pb n="16a"/>
　天地交則上濟下行天地際則此亢彼戰挽囘當速<lb/>
　稍緩則无及也<lb/>
六四翩翩不富以其鄰不戒以孚<lb/>
　已過乎中泰已極矣四與二隂翩然下復不待富厚<lb/>
　而其類從之不待戒令而翕然共信黨類易集若此<lb/>
　君子豈得晏然而已乎<lb/>
象曰翩翩不富皆失實也不戒以孚中心願也<lb/>
　向當小往厚實乆失而其心則未嘗一日忘者時有<lb/>
<pb n="16b"/>
　可乗中心共願小人之伺君子恒宻可危也夫<lb/>
六五帝乙歸妹以祉元吉<lb/>
　以隂居尊為泰之主柔中虚已下應九二所謂上下<lb/>
　交而其志同者如帝乙始制下嫁之禮隂必從陽天<lb/>
　下實受其福<lb/>
象曰以祉元吉中行願也<lb/>
　任賢保泰君之願也有以間之則不行清心寡欲惟<lb/>
　賢是從輔相裁成功歸社稷矣<lb/>
<pb n="17a"/>
上六城復于隍勿用師自邑告命貞吝<lb/>
　泰極而否不可力爭自守雖貞且不免於羞吝<lb/>
象曰城復于隍其命亂也<lb/>
　命者禮樂征伐之謂命亂故復否内治何可緩也<lb/>
䷋<hi>坤下乾上</hi>
否之匪人不利君子貞大往小來<lb/>
　三綱湮九法滅无人道所以不成其為天地之道<lb/>
彖曰否之匪人不利君子貞大往小來則是天地不交<lb/>
<pb n="17b"/>
而萬物不通也上下不交而天下无邦也内隂而外陽<lb/>
内柔而外剛内小人而外君子小人道長君子道消也<lb/>
　否泰反其類也故其辭盡與泰反<lb/>
象曰天地不交否君子以儉徳辟難不可榮以禄<lb/>
　收斂其徳不形於外以避小人之難人不得以禄位<lb/>
　榮之<lb/>
初六拔茅茹以其彚貞吉亨<lb/>
　聖人不忍正道之絶故因初惡未形而開示之果其<lb/>
<pb n="18a"/>
　幡然從正自无禍患之臨初亦何苦為邪倡也<lb/>
象曰拔茅貞吉志在君也<lb/>
　君權在上專欲得君而用之則不計其私可以變為<lb/>
　君子矣<lb/>
六二包承小人吉大人否亨<lb/>
　隂柔而中正不忍加害君子而承順不違吉道也大<lb/>
　人則當安守其否然後道亨豈可以彼包承于我而<lb/>
　自失其守哉<lb/>
<pb n="18b"/>
象曰大人否亨不亂羣也<lb/>
　言不亂于小人之羣<lb/>
六三包羞<lb/>
　以隂居陽而不中正小人志於傷善而未能也故為<lb/>
　包羞之象以其未發故无凶咎之戒<lb/>
象曰包羞位不當也<lb/>
　猶幸小人之短于才耳實為君子危之<lb/>
九四有命无咎疇離祉<lb/>
<pb n="19a"/>
　天命初回不可矯激以逞九四以陽居隂不極其剛<lb/>
　則善能調䕶人事无躁急之咎矣疇類三陽皆獲其<lb/>
　福<lb/>
象曰有命无咎志行也<lb/>
　濟否之志可行<lb/>
九五休否大人吉其亡其亡繫于苞桑<lb/>
　陽剛中正以居尊位興衰起敝犂然與天下更始大<lb/>
　人之事也然必時懷兢惕若禍亂之叵測不拔之業<lb/>
<pb n="19b"/>
　基於其亡一念中矣<lb/>
象曰大人之吉位正當也<lb/>
　有拯世之權又有正當之徳故小人尊為君君子恃<lb/>
　為命<lb/>
上九傾否先否後喜<lb/>
　以陽剛居否極能傾時之否者也先否後喜有懼心<lb/>
　焉上三爻皆盡人囘天天下所以有人道歟<lb/>
象曰否終則傾何可長也<lb/>
<pb n="20a"/>
　迫之也<lb/>
䷌<hi>離下乾上</hi>
同人于野亨利涉大川利君子貞<lb/>
　天下人无不同從軀殻起見則分爾我于野者曠逺<lb/>
　而无私也大公之精神何所不到即涉川且利甚言<lb/>
　其无所不利也聖人又懼其同流合汙必君子貞情<lb/>
　惟理勝勢本性出乃真于野而得亨<lb/>
彖曰同人柔得位得中而應乎乾曰同人<lb/>
<pb n="20b"/>
　同人之道過剛則忤卦體六二得同人之位且有中<lb/>
　徳應乎九五之乾是大公无私與天合徳也<lb/>
同人曰同人于野亨利涉大川乾行也文明以健中正<lb/>
而應君子正也唯君子為能通天下之志<lb/>
　爾我之念非大勇不能去乾行則主之以无私之天<lb/>
　徳也乾行即健卦徳文明在内大同之義知之既真<lb/>
　行之必確六二不特能中且兼能正上應九五之中<lb/>
　正則五乾皆成二明君子所以正也通天下之志乃<lb/>
<pb n="21a"/>
　為大同不然則是私情之合而已何以致亨而利涉<lb/>
　哉<lb/>
象曰天與火同人君子以類族辨物<lb/>
　天在上而火炎上其性同也尊卑上下各分其類車<lb/>
　旗服色各嚴其辨所以審異而致同也<lb/>
初九同人于門无咎<lb/>
　同人之初未有私主以剛在下上无係應可以无咎<lb/>
象曰出門同人又誰咎也<lb/>
<pb n="21b"/>
　毅然出門乾行有志又何咎哉<lb/>
六二同人于宗吝<lb/>
　外應為媾同體為宗從媾正也從宗不正也二本應<lb/>
　五乃在初三之間近親未免有係而不能上同乎五<lb/>
　所以可吝<lb/>
象曰同人于宗吝道也<lb/>
　非君子正也之道<lb/>
九三伏戎于莽升其髙陵三歳不興<lb/>
<pb n="22a"/>
　剛而不中上无正應欲同于二而非其正懼九五之<lb/>
　見攻是以内蔵窺伺之奸外起慿陵之志理勢俱屈<lb/>
　終不敢𤼵也<lb/>
象曰伏戎于莽敵剛也三歳不興安行也<lb/>
　五剛何可敵究不能行其憤脅之恨也<lb/>
九五乗其墉弗克攻吉<lb/>
　剛不中正又无應與亦欲同于六二而為三所隔故<lb/>
　為乗墉以攻之象然以剛居柔故有自反而不克攻<lb/>
<pb n="22b"/>
　之象是能改過而得吉也<lb/>
象曰乗其墉義弗克也其吉則困而反則也<lb/>
　既以乗墉則非其力之不足也特以義之弗克而不<lb/>
　攻耳能以義斷困而反于法則知㡬改過兩得之矣<lb/>
九五同人先號咷而後笑大師克相遇<lb/>
　五剛中正二以柔中正相應于下同心者也而為三<lb/>
　四所隔欝積之念不能自吐情莫真于此矣從睽得<lb/>
　合欣慰倍常然六二柔弱而三四剛强故必用大師<lb/>
<pb n="23a"/>
　以勝之始得相遇中正固非乾行不可也夫卦以相<lb/>
　同為義而伏莽乗墉勞五師克至易至簡之中輒蔵<lb/>
　艱深險絶之事不學易者真不可以涉世<lb/>
象曰同人之先以中直也大師相遇言相克也<lb/>
　人以為五之同二在後不知精神方肇之先已有中<lb/>
　直呼天籲地之誠皆其中而不偏直而不容遏者大<lb/>
　師相遇謂二與五各克去其已私聖人所以勸之斷<lb/>
　也<lb/>
<pb n="23b"/>
上九同人于郊无悔<lb/>
　居外无應物莫與同无得无失何悔之有<lb/>
象曰同人于郊志未得也<lb/>
　時處其極不能遂其大同之志聖人為逃世者下砭<lb/>
　也<lb/>
䷍<hi>乾下離上</hi>
大有元亨<lb/>
　一人照臨萬邦萬邦歸命一人故名大有所有既大<lb/>
<pb n="24a"/>
　必令我之精神周遍蒸徹制作盡善之謂元治化四<lb/>
　達之謂亨斯能乗龍御天而長保隆平也<lb/>
彖曰大有柔得尊位大中而上下應之曰大有<lb/>
　以卦體釋卦名義六五柔順温恭居聖作物覩之位<lb/>
　有維皇建極之徳而上則天祐下則人助此大一統<lb/>
　之世也<lb/>
其徳剛健而文明應乎天而時行是以元亨<lb/>
　以卦徳卦體釋卦辭夫大中之徳果何徳哉剛健在<lb/>
<pb n="24b"/>
　内則廣運而不息文明在外則並照而无私天之道<lb/>
　不過張弛遞推晦昭迭用大君明斷交資即可以先<lb/>
　天弗違後天奉若應天時行直操制作之原是以有<lb/>
　元亨之治也<lb/>
象曰火在天上大有君子以遏惡揚善順天休命<lb/>
　火在天上所照者廣為大有之象所有既大无以治<lb/>
　之則釁蘖萌于其間矣君子曰天命之本止有休嘉<lb/>
　其樂與人為善之心婉轉淋漓惡者兆之而自絶善<lb/>
<pb n="25a"/>
　者撥之而愈動正以欽奉天命而力致保有之長䇿<lb/>
　也<lb/>
初九无交害匪咎艱則无咎<lb/>
　太平之世驕肆易生害即伏焉初九以陽居下上无<lb/>
　係應而在事初未涉乎害者也縱欲敗度之咎何有<lb/>
　然初可長恃乎欲易𤼵而難制必艱以處之庶可終<lb/>
　身无咎耳<lb/>
象曰大有初九无交害也<lb/>
<pb n="25b"/>
　惟初則无交害耳隠然禍亂无窮非艱不可<lb/>
九二大車以載有攸往无咎<lb/>
　剛中在下得應乎上以大徳而勝大任驅馳皇路不<lb/>
　危不泥何咎之有伊尹任天下之重此爻當之<lb/>
象曰大車以載積中不敗也<lb/>
　豈至往而後考其成敗哉具文武之全才所以克壯<lb/>
　厥猶也<lb/>
九三公用享于天子小人弗克<lb/>
<pb n="26a"/>
　居下之上公侯之象剛而得正上有六五之君虚中<lb/>
　下賢故嘉謀嘉猷入告爾后此其精誠諒必有憂盛<lb/>
　危明者若小人則專心媚恱稱觴祝嵩而已<lb/>
象曰公用享于天子小人害也<lb/>
　小人豈惟弗克必且援豐亨豫大之說以蠱惑君心<lb/>
　矣反證公享之所全者大也<lb/>
九四匪其彭无咎<lb/>
　彭盛貌六五柔中之君九四以剛近之有僭逼之嫌<lb/>
<pb n="26b"/>
　然以其處柔也不自居其功德之盛小心翼翼媚兹<lb/>
　一人何咎<lb/>
象曰匪其彭无咎明辨晳也<lb/>
　君尊臣卑之分盈虚消息之理人皆知之但才望日<lb/>
　隆勲猷日著不覺心滿而鑒旋昏明辨晳者當局不<lb/>
　迷離體故明晳者火之㣲光所以形不居其有之義<lb/>
六五厥孚交如威如吉<lb/>
　大有之世柔順而中以處尊位虚已以應九二之賢<lb/>
<pb n="27a"/>
　而上下歸之是其孚信之交也纎偽不參而徳威自<lb/>
　著威生於孚遏惡揚善斷然行之大有元亨在是<lb/>
象曰厥孚交如信以𤼵志也<lb/>
　上交下下交上各有志在但交在臣則害交在君則<lb/>
　虚有一人之信以𤼵之剛健文明渾乎一致也<lb/>
威如之吉易而无備也<lb/>
　太柔則人將易之而无畏備之心<lb/>
上九自天祐之吉无不利<lb/>
<pb n="27b"/>
　在卦之終居无位之地是大有之極而不居其有者<lb/>
　也處離之上明之極也惟至明所以不居其有滿而<lb/>
　不溢動與天合天其有不祐之乎萬年不拔百慶俱<lb/>
　舉吉无不利也<lb/>
象曰大有上吉自天祐也<lb/>
　至于上而猶然初舉之心安得不祐如是乃成其為<lb/>
　大有故初上兩爻皆明其為大有甚哉有大者不可<lb/>
　以盈也<lb/>
<pb n="28a"/>
䷎<hi>艮下坤上</hi>
謙亨君子有終<lb/>
　謙者有而不居之義卦徳止乎内而順乎外卦象山<lb/>
　至髙而地至卑乃屈而止于其下是蓋世之勲名浮<lb/>
　雲不繫也美徳人所同好行无不得始雖不居其有<lb/>
　終則不沒其有也<lb/>
象曰謙亨天道下濟而光明地道卑而上行<lb/>
　謙之必亨即觀之天道地道且有然者天氣下交與<lb/>
<pb n="28b"/>
　地共濟而萬物化光地居後代終其氣上達而人可<lb/>
　知矣<lb/>
天道虧盈而益謙地道變盈而流謙鬼神害盈而福謙<lb/>
人道惡盈而好謙謙尊而光卑而不可踰君子之終也<lb/>
　謙无物不有天則益謙日月隂陽是也地則流謙山<lb/>
　谷川澤是也鬼神則福謙福善禍淫是也人則好謙<lb/>
　予奪進退是也居尊者其徳愈光如登艮山企而益<lb/>
　高居卑者人亦莫能過如行坤地循而更逺此君子<lb/>
<pb n="29a"/>
　所以有終也<lb/>
象曰地中有山謙君子以裒多益寡稱物平施<lb/>
　以卑藴高謙之象也裒多益寡所以稱物之宜而平<lb/>
　其施蓋置其身於萬物之中人已兩化則君子之真<lb/>
　謙也<lb/>
初六謙謙君子用涉大川<lb/>
　以柔處下其心純一謙之至也以此涉難何往不濟<lb/>
　况平居乎<lb/>
<pb n="29b"/>
象曰謙謙君子卑以自牧也<lb/>
　謙謙豈為涉世計全副精神漸漬浸灌於謙卑之内<lb/>
　也<lb/>
六二鳴謙貞吉<lb/>
　柔順中正以謙有聞充諸内而見諸外非有所矯飾<lb/>
　而然者故曰貞吉<lb/>
象曰鳴謙貞吉中心得也<lb/>
　心不實而周旋世故則巧言令色足恭无所不至中<lb/>
<pb n="30a"/>
　心既得據此真誠𤼵越足矣不鳴乃鳴也<lb/>
九三勞謙君子有終吉<lb/>
　卦惟一陽居下之上剛而得正上下所歸有功勞而<lb/>
　能謙尤人所難不矜則天下莫與爭功不伐則天下<lb/>
　莫與爭能也<lb/>
象曰勞謙君子萬民服也<lb/>
　人原有好謙之公心萬民之服非服其勞也服其謙<lb/>
　也<lb/>
<pb n="30b"/>
六四无不利撝謙<lb/>
　居多懼之地下乗功臣上近柔主非利也幸六四柔<lb/>
　而得正上而能下所以无不利焉然必常有不自安<lb/>
　之意𤼵撝于容貌辭氣之間始為處功臣之正道也<lb/>
象曰无不利撝謙不違則也<lb/>
　尊賢尚功法則本當如此非銷疑化忌之故也<lb/>
六五不富以其鄰利用侵伐无不利<lb/>
　以柔居尊在上而能謙者也敬天勤民禮賢下士臣<lb/>
<pb n="31a"/>
　民安有不效順者故為不富而能以其鄰之象即用侵<lb/>
　伐戰勝攻取且无不利矣<lb/>
象曰利用侵伐征不服也<lb/>
　人不服以我不謙耳以謙征之則征正合天下以成<lb/>
　其謙也<lb/>
上六鳴謙利用行師征邑國<lb/>
　處謙之極人之所與猶有凌慢不恭者必修文告之<lb/>
　辭以勸之是為鳴謙即興問罪之師于邑國之中總<lb/>
<pb n="31b"/>
　之不害其為謙也<lb/>
象曰鳴謙志未得也可用行師征邑國也<lb/>
　君子之志原合天下以成謙有自外于教化者心甚<lb/>
　不安故不得已而至于鳴也由中達外貫人肺腑義<lb/>
　旗所指舉國肅清何不可之有哉征伐亦裒盈之大<lb/>
　者是君子之有終也<lb/>
䷏<hi>坤下震上</hi>
豫利建侯行師<lb/>
<pb n="32a"/>
　豫和樂也人心和樂以應其上也人心既得何所為<lb/>
　而不成即建侯行師且无不利侯以堅衆心之愛戴<lb/>
　師以洩人心之公憤此人和所以為定天下之本也<lb/>
彖曰豫剛應而志行順以動豫<lb/>
　卦體九四以剛在上上下應之其志得行宛然太和<lb/>
　景象且卦徳又順以動是動於一身者喜怒哀樂皆<lb/>
　本之履中蹈和動於天下者禮樂刑政皆出以大中<lb/>
　至正所以能得人心而成豫也<lb/>
<pb n="32b"/>
豫順以動故天地如之而况建侯行師乎<lb/>
　此順以動者不獨感格人心直可感格天地與天地<lb/>
　合徳功用何其廣大建侯行師在人事固大以天地<lb/>
　觀之又小焉者矣<lb/>
天地以順動故日月不過而四時不忒聖人以順動則<lb/>
刑罰清而民服豫之時義大矣哉<lb/>
　我之順動果何以如天地哉天地之動本順故聖人<lb/>
　以順而動則刑清而民服與三光明六符正同一運旋<lb/>
<pb n="33a"/>
　可見太和之精三極共貫豫之時義豈不甚大最干<lb/>
　豫者刑故抽言之<lb/>
象曰雷出地奮豫先王以作樂崇徳殷薦之上帝以配<lb/>
祖考<lb/>
　不欝不奮太和原在未出之先王者功成作樂以象<lb/>
　雷聲之和將吾心徳功徳盡有以闡揚而光大之極<lb/>
　其所至冬至薦上帝于圜丘而配以祖季秋薦上帝<lb/>
　于明堂而配以考形氣皆有所從始而上下昭格是<lb/>
<pb n="33b"/>
　深于制作之原者也<lb/>
初六鳴豫凶<lb/>
　隂柔小人上有强援得時主事故不勝其豫而以自<lb/>
　鳴凶之道也卦為衆樂之義爻多自樂所以有吉凶<lb/>
　之不同<lb/>
象曰初六鳴豫志窮凶也<lb/>
　窮謂滿極敗名喪節所必至也<lb/>
六二介于石不終日貞吉<lb/>
<pb n="34a"/>
　豫雖主樂然易以溺人溺則反而憂矣卦獨此爻中<lb/>
　而得正是上下皆溺於豫而獨能自守其介如石也<lb/>
　其徳安静而堅確故思慮明審不俟終日而見凡事<lb/>
　之㡬微也<lb/>
象曰不終日貞吉以中正也<lb/>
　以无欲之中而為不移之正所以超然宴樂之外也<lb/>
六三盱豫悔遲有悔<lb/>
　盱上視也隂不中正而近於四四為卦主六三依附<lb/>
<pb n="34b"/>
　權勢以圖富貴然其心必有不安者聖人懼其託言<lb/>
　事成无可如何也因其悔而動之事當速悔悔之遲<lb/>
　則必有悔矣<lb/>
象曰旴豫有悔位不當也<lb/>
　近四何傷病其徳之不足耳<lb/>
九四由豫大有得勿疑朋盍簮<lb/>
　天下和平皆由九四所致豈不大有所得乎然欲得<lb/>
　天下之心必先得賢才之心開誠布公集思廣益則<lb/>
<pb n="35a"/>
　朋類合而從之矣<lb/>
象曰由豫大有得志大行也<lb/>
　合天下以為豫通體精神為之一暢故曰剛應而志<lb/>
　行<lb/>
六五貞疾恒不死<lb/>
　當豫之時以柔居尊宴安所至國脈沈危如得貞固<lb/>
　之疾者幸先代遺澤未斬尚可存活也<lb/>
象曰六五貞疾乗剛也恒不死中未亡也<lb/>
<pb n="35b"/>
　九四剛應志行民已歸心六五乗之何能大振其威<lb/>
　靈所恃者祖宗流風餘韻而已亦危矣哉<lb/>
上六㝠豫成有渝无咎<lb/>
　以隂柔居豫極昏㝠不返然震體能動幡然變遷是<lb/>
　能補過而无咎也<lb/>
象曰㝠豫在上何可長也<lb/>
　欲不可縱樂不可極㝠豫而在上其亟改之勿怠<lb/>
䷐<hi>震下兊上</hi>
<pb n="36a"/>
隨元亨利貞无咎<lb/>
　此卦陽動隂説是王者徳足致人之隨治化洋溢其<lb/>
　亨大矣然必慿天理為鼓舞而不假私情之要結利<lb/>
　於大公无我之貞焉若所隨不貞則雖大亨而不免<lb/>
　於有咎也<lb/>
彖曰隨剛來而下柔動而説隨<lb/>
　卦變自困九來居初自噬嗑九來居五自未濟又兼<lb/>
　此二變是君有剛中之徳而沁入於下民之肺腑卦<lb/>
<pb n="36b"/>
　徳震動兊説是凡所舉動與天下藹乎欣洽而絶无<lb/>
　拂戾此所以致天下之隨也<lb/>
大亨貞无咎而天下隨時<lb/>
　天下有一定之時時之所在即為貞所以必貞乃无<lb/>
　咎者通其變使民不倦神而化之使民宜之也<lb/>
隨時之義大矣哉<lb/>
　隨時非貞不可必知㡬能權者乃可深造故贊其大<lb/>
象曰澤中有雷隨君子以嚮晦入宴息<lb/>
<pb n="37a"/>
　雷蔵澤中隨時休息養來春𤼵生之力君子法之用<lb/>
　洗心蔵宻之功寧神於定戢志於恬將惕厲精進毫<lb/>
　不輕洩是静以涵動動根於静所以為善體隨也<lb/>
初九官有渝貞吉出門交有功<lb/>
　卦以物隨為義爻以隨物為義初九以陽居下為震<lb/>
　之主人所視之以為隨者也故曰官既有所隨心體<lb/>
　皆為世變豈可不慎出以交不阿所好即所謂貞庶<lb/>
　可有功而吉也<lb/>
<pb n="37b"/>
象曰官有渝從正吉也出門交有功不失也<lb/>
　從正吉不從正則不吉戒辭也僅保不失何敢談功<lb/>
　也<lb/>
六二係小子失丈夫<lb/>
　初陽在下而近五陽正應而逺二隂柔不能固守以<lb/>
　須正應故其象如此凶吝可知<lb/>
象曰係小子弗兼與也<lb/>
　豈不知仰止丈夫係小子則縱欲從正而不可得危<lb/>
<pb n="38a"/>
　哉<lb/>
六三係丈夫失小子隨有求得利居貞<lb/>
　丈夫謂九四小子亦謂初也三近四而失初權勢可<lb/>
　得然非正應不免有邪媚之嫌故戒以利居貞資其<lb/>
　道徳不利其權勢可也<lb/>
象曰係丈夫志舍下也<lb/>
　矢志舍初豈有不貞之理堅之也<lb/>
九四隨有獲貞凶有孚在道以明何咎<lb/>
<pb n="38b"/>
　以陽剛之才居上之下與五同徳隨其所求无有不<lb/>
　獲雖為大臣之正道而僭逼之嫌從中蔵焉不亦凶<lb/>
　乎常人處此危疑之地樹立不定不得不多設術數<lb/>
　或巧媚君心或借援左右或表白心迹以自明其无<lb/>
　他聖人槩不之用所用以自盡者止有孚在道而已<lb/>
　本之以忠誠知无不為為无不力非此心光明洞達<lb/>
　大有識見者不能也體國之忠知㡬之哲兩得之矣<lb/>
　又何咎<lb/>
<pb n="39a"/>
象曰隨有獲其義凶也有孚在道明功也<lb/>
　不凶於事而凶于義義之所在君子正不必避也有<lb/>
　孚在道不惟身名光大國家且得收忠藎之益天下<lb/>
　歸功焉<lb/>
九五孚于嘉吉<lb/>
　五與二為正應二係小子何仍稱之曰嘉蓋六二徳<lb/>
　本中正昵近其形迹耳負俗之累賢臣不免明主捐<lb/>
　其形迹釋其猜嫌而一心相信則嘉㑹成矣其吉可<lb/>
<pb n="39b"/>
　知<lb/>
象曰孚于嘉吉位正中也<lb/>
　取人以身有五之陽剛中正乃能信二之柔順中正<lb/>
上六拘係之乃從維之王用亨于西山<lb/>
　居隨之極隨之固結而不可解者也戀主之思持乆<lb/>
　愈堅誠意可通乎神明况君臣一體哉<lb/>
象曰拘係之上窮也<lb/>
　誠意固結之極也<lb/>
<pb n="40a"/>
䷑<hi>巽下艮上</hi>
蠱元亨利涉大川先甲三日後甲三日<lb/>
　蠱壊極而有事也上下不交君臣怠緩紀綱法度溘<lb/>
　焉大壊聖人恐人當此退托而不前也先言元亨以<lb/>
　鼓其銳仍要振起精神不可絲毫茍安若涉大川者<lb/>
　然先甲三日辛也後甲三日丁也前事過中而將壊<lb/>
　則可自新以為後事之端而不使至于大壞後事方<lb/>
　始而尚新然更當致其丁寧之意以監其前事之失<lb/>
<pb n="40b"/>
　而不使至於速壞此旋乾轉坤之大用也<lb/>
彖曰蠱剛上而柔下巽而止蠱<lb/>
　卦體艮剛居上巽柔居下卦變自賁初上二下自井<lb/>
　五上上下自既濟者兼之亦剛上而柔下是君日驕<lb/>
　而臣日諂也卦徳巽而止是臣工无整頓之志而大<lb/>
　君无勵精之圖也安得不積弊而至于蠱乎<lb/>
蠱元亨而天下治也利涉大川往有事也先甲三日後<lb/>
甲三日終則有始天行也<lb/>
<pb n="41a"/>
　治蠱至於元亨則亂而復治之象也往有事者猛力<lb/>
　向前救焚拯溺亂之終治之始天實為之特不得不<lb/>
　假手于人此蠱之所以不足憂也<lb/>
象曰山下有風蠱君子以振民育徳<lb/>
　風遇山止則木氣不宣暢而中敗蠱象也世風之壞<lb/>
　由民民風之壊由我鼓舞萬民保攝徳性治已治人<lb/>
　之道也<lb/>
初六幹父之蠱有子考无咎厲終吉<lb/>
<pb n="41b"/>
　蠱非一朝一夕之故必世而後見故諸爻皆以父母<lb/>
　言之初六蠱未深而事易濟整頓前人之緒足稱有<lb/>
　子考得克蓋其愆而无咎然亦危矣知危而能戒則<lb/>
　終吉也<lb/>
象曰幹父之蠱意承考也<lb/>
　蠱雖考致而望幹之深心未嘗不切不承其事而承<lb/>
　其意正所謂善繼人之志者巽風所到无微不達也<lb/>
九二幹母之蠱不可貞<lb/>
<pb n="42a"/>
　九二剛中上應六五子幹母蠱之象不可堅貞言當<lb/>
　巽以入之也蓋事庸主與英主不同英主喜于有為<lb/>
　一轉即往庸主畏事委曲周旋方克有濟直行已志<lb/>
　反啓其畏難苟安之心甚矣治蠱之難也<lb/>
象曰幹母之蠱得中道也<lb/>
　蠱以幹為貞母蠱又以不可貞為中得中正以成其<lb/>
　幹也<lb/>
九三幹父之蠱小有悔无大咎<lb/>
<pb n="42b"/>
　過剛不中更張太驟不免形親之過故有小悔然幹<lb/>
　所當幹巽體得正有何大咎<lb/>
象曰幹父之蠱終无咎也<lb/>
　加一終字人臣為國革弊當圖乆逺不必計一時之<lb/>
　悔也<lb/>
六四裕父之蠱往見吝<lb/>
　以隂居隂不能有為寛裕治蠱蠱且日深矣<lb/>
象曰裕父之蠱往未得也<lb/>
<pb n="43a"/>
　規避念切託言安分之為得既往即當有事豈可未<lb/>
　得也<lb/>
六五幹父之蠱用譽<lb/>
　柔中居尊下應九二剛柔相濟臣主同心勵精剔弊<lb/>
　以光大先王之令緒所謂中興聖主也善繼善述之<lb/>
　名洋溢乎中外矣<lb/>
象曰幹父用譽承以徳也<lb/>
　蠱則何徳可承歸美前人並振飭之迹而冺之也<lb/>
<pb n="43b"/>
上九不事王侯髙尚其志<lb/>
　陽剛非遺世不事事之人居蠱終則時當无事在事<lb/>
　外又无可當之事惟將幹蠱之精神常提毋令委頓<lb/>
　而已<lb/>
象曰不事王侯志可則也<lb/>
　惟不受世累之人然後能濟世耕莘釣渭中未始无<lb/>
　涉川幹蠱之作用也<lb/>
　易經通注卷二<lb/>
</p>
<p>
</p>
  </div>
</body>
</text>
</TEI>
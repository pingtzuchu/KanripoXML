<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易經通注卷六</head>
    <p>
<pb n="1a"/>
欽定四庫全書<lb/>
　易經通注卷六　　　　大學士傅以漸<lb/>
　　　　　　　　　　　左庶子曹本榮撰<lb/>
下經<lb/>
䷴<hi>艮下巽上</hi>
漸女歸吉利貞<lb/>
　仕進而不輕于進如女子之六禮備而後成婚則其<lb/>
　進也不茍其出也可以有為然世未有不正而成其<lb/>
<pb n="1b"/>
　漸者故必敦亷恥持禮義正已正人始終不變乃謂<lb/>
　之女歸吉<lb/>
彖曰漸之進也女歸吉也<lb/>
　漸非進而實以之為進者也女歸吉其固然也<lb/>
進得位往有功也進以正可以正邦也<lb/>
　何又云利貞盖士君子之進所闗者大卦變自渙九<lb/>
　進居三自旅九進居五進則得位以成正人之功而<lb/>
　不必于正邦見之當進以正時節操凜凛已決其可<lb/>
<pb n="2a"/>
　以正邦也<lb/>
其位剛得中也<lb/>
　況九五得位而剛中正所謂惟精惟一允執厥中者<lb/>
　有君如此明良道合君子之進豈可不正<lb/>
止而巽動不窮也<lb/>
　君子之進卦徳備之止則恬淡无求巽則舒徐不茍<lb/>
　所以能善其動得位在此正邦亦在此<lb/>
象曰山上有木漸君子以居賢徳善俗<lb/>
<pb n="2b"/>
　氣厚體堅非松柏不生非美材不植漸象也賢徳必<lb/>
　積累而後成曰居則无欲速之心俗必漸摩而後化<lb/>
　曰善則无督責之意居象艮止善象巽入也<lb/>
初六鴻漸于干小子厲有言无咎<lb/>
　鴻之行有序而進有漸干水涯也初六始進于下名<lb/>
　實未孚處不得安而上復无應吾甚為小子危之能<lb/>
　免詆毁之傷乎初固不競進者也何咎<lb/>
象曰小子之厲義无咎也<lb/>
<pb n="3a"/>
　仕路多險亦求其義之无咎而已<lb/>
六二鴻漸于磐飲食衎衎吉<lb/>
　柔順中正進以其漸而上有九五之應居髙爵食厚<lb/>
　禄而委蛇自得正邦之化可成<lb/>
象曰飲食衎衎不素飽也<lb/>
　徳足以幹理天下之事故不為徒飽而處之安也<lb/>
九三鴻漸于陸夫征不復婦孕不育凶利禦宼<lb/>
　鴻水鳥陸非所安也九三過剛不中上无正應知止<lb/>
<pb n="3b"/>
　而不知巽故止非所當止外圗征進而不得終其事<lb/>
　内蓄進意而不能達其懐凶何如哉此道惟用之于<lb/>
　禦宼則利正明其無利于仕進也<lb/>
象曰夫征不復離羣醜也婦孕不育失其道也利用禦<lb/>
宼順相保也<lb/>
　羣醜皆漸進而三獨決焉以逞其道已失反而歸中<lb/>
　與衆相保何患不進躁進者吾心之宼也<lb/>
六四鴻漸于木或得其桷无咎<lb/>
<pb n="4a"/>
　鴻不木棲得平柯則可稍安六四乗剛而能巽是外<lb/>
　遇强梁而以謙和自處者无咎之道也<lb/>
象曰或得其桷順以巽也<lb/>
　或者不可必得之辭而何以得桷有平日之徳在順<lb/>
　則和易謙沖與物无忤巽又深潜善入計出萬全也<lb/>
九五鴻漸于陵婦三嵗不孕終莫之勝吉<lb/>
　九五正所謂其位剛得中者居髙尊嚴二不輕進五<lb/>
　不輕任必待三之禦宼四之得桷在在不窮相須乆<lb/>
<pb n="4b"/>
　而相信深然後推誠一日結契終身已无可勝夫孰<lb/>
　能勝之甚矣君臣之合不宜驟也<lb/>
象曰終莫之勝吉得所願也<lb/>
　得賢宏化可以正邦而有功矣<lb/>
上九鴻漸于陸其羽可用為儀吉<lb/>
　陸當作逵謂雲路也儀羽旄旌纛之飾也上九有剛<lb/>
　徳而居人臣之外清風髙節自足亷頑起懦當此之<lb/>
　際事功不難而節義難故特表之以風百世<lb/>
<pb n="5a"/>
象曰其羽可用為儀吉不可亂也<lb/>
　漸進愈髙而不為无用其志卓然豈可得而亂哉<lb/>
䷵<hi>兌下震上</hi>
歸妹征凶无攸利<lb/>
　兑以少女而從震之長男所歸在妹禮義亷耻既喪<lb/>
　廹脅之事其所必至何利之有<lb/>
彖曰歸妹天地之大義也天地不交而萬物不興歸妹<lb/>
人之終始也<lb/>
<pb n="5b"/>
　提出大義私情盡行掃却天地不交則氣化塞男女<lb/>
　不交則形化泯女之終即為生育之始所闗何如其<lb/>
　大也<lb/>
説以動所歸妹也<lb/>
　惟卦徳本悦以動是全不以禮自閑所歸在妹聖人<lb/>
　惡之<lb/>
征凶位不當也无攸利柔乘剛也<lb/>
　卦體自二至五皆不得正則男女内外之界紊三五<lb/>
<pb n="6a"/>
　爻皆以柔乗剛則夫婦唱隨之理差<lb/>
象曰澤上有雷歸妹君子以永終知敝<lb/>
　雷動則澤水摇蕩如女之可挑而動者故為歸妹始<lb/>
　合以正方保厥終情説茍合其乖離潰亂有不可勝<lb/>
　言者澤可説雷則可畏説中知畏如之何不䖍其始<lb/>
　此卦所以為萬世二后並嫡之龜鑑<lb/>
初九歸妹以娣跛能履征吉<lb/>
　初九居下而无正應故為娣象然陽剛在女子為賢<lb/>
<pb n="6b"/>
　正之徳安于娣而不敢専行未嘗不能承助其君也<lb/>
象曰歸妹以娣以恒也跛能履吉相承也<lb/>
　長男長女之卦為恒初之安于娣終身如一日也妻<lb/>
　承夫我亦相承而不専是全不為説所動者<lb/>
九二眇能視利幽人之貞<lb/>
　陽剛得中女之賢也上有正應而反隂柔不正乃女<lb/>
　賢而配不良不能大成内助之功幽閒貞静之徳斷<lb/>
　不可改是為剛婦事柔夫之正道説動可惡故跛眇<lb/>
<pb n="7a"/>
　皆不失其正<lb/>
象曰利幽人之貞未變常也<lb/>
　後順得常乃為坤道未變者勉其終也<lb/>
六三歸妹以須反歸以娣<lb/>
　隂柔而不中正又為説之主女之不正人莫之取者<lb/>
　也故為未得所適而反為娣之象須女之賤者<lb/>
象曰歸妹以須未當也<lb/>
　與四相近輙為淫奔非正道也<lb/>
<pb n="7b"/>
九四歸妹愆期遲歸有時<lb/>
　九四以陽居上體而无正應賢女不輕從人而愆期<lb/>
　以待所歸之象正與六三相反<lb/>
象曰愆期之志有待而行也<lb/>
　人莫先于立志四為動主動必以正不以悦而妄動<lb/>
　有時可待愆期何傷<lb/>
六五帝乙歸妹其君之袂不如其娣之袂良月幾望吉<lb/>
　六五柔中居尊下應九二王姬下嫁不尚容飾在家<lb/>
<pb n="8a"/>
　稱妹已歸稱君至隂之精而不敢自盛如月之幾望<lb/>
　者是女子處尊貴之道也<lb/>
象曰帝乙歸妹不如其娣之袂良也其位在中以貴行<lb/>
也<lb/>
　以其有中徳之貴而行故不尚飾<lb/>
上六女承筐无實士刲羊无血无攸利<lb/>
　婦所以承先祖奉祭祀无實无血則其禮不成<lb/>
象曰上六无實承虚筐也<lb/>
<pb n="8b"/>
　隂柔无承祭之徳所承者虚筐故知其不永終也<lb/>
䷶<hi>離下震上</hi>
豐亨王假之勿憂宜日中<lb/>
　此卦雷電皆至轟震閃爍生發滿盈天地之間何所<lb/>
　為而不成故有亨道盛極當衰則又有憂道焉聖人<lb/>
　以為徒憂無益但能持盈保泰兢兢于日之方中不<lb/>
　至于過盛則可矣<lb/>
彖曰豐大也明以動故豐<lb/>
<pb n="9a"/>
　業大則无所不容才大則無所不濟果何以致此哉<lb/>
　君道莫先于明卦徳明與動兼則其動不妄其明愈<lb/>
　不息聖智運為神武所以致豐者在此所以保豐者<lb/>
　亦在此<lb/>
王假之尚大也勿憂宜日中宜照天下也<lb/>
　氣𫝑既大王者至此不期侈而侈四海休戚生民利<lb/>
　病未免有不及照者照則不用動而用明有不敢尚<lb/>
　大之心焉<lb/>
<pb n="9b"/>
日中則昃月盈則食天地盈虚與時消息而況于人乎<lb/>
況于鬼神乎<lb/>
　盛極必衰天地消息總于日月驗之何況人與鬼神<lb/>
　天下之不可不預防者豐亨是也故宜日中也<lb/>
象曰雷電皆至豐君子以折獄致刑<lb/>
　取其威照並行之象獄當未成法電之照是非曲直<lb/>
　昭然難逃獄之既成法雷之威輕重大小斷然不假<lb/>
初九遇其配主雖旬无咎往有尚<lb/>
<pb n="10a"/>
　配主謂四旬謂其皆陽當豐之時明動相資故初九<lb/>
　之遇九四雖𫝑均力敵實有和同相濟之雅往焉可<lb/>
　以保豐也<lb/>
象曰雖旬无咎過旬災也<lb/>
　雖旬何傷但不可過耳倘有求勝其配之心則兩賢<lb/>
　相厄宗社生靈胥受其災矣<lb/>
六二豐其蔀日中見斗往得疑疾有孚發若吉<lb/>
　六二居豐之時為離之主至明者也而上應六五以<lb/>
<pb n="10b"/>
　震動太過而成柔暗故豐蔀見斗太陽不顯其光将<lb/>
　欲忠言極諫開其蔽惑反生疑忌不如積誠以感發<lb/>
　之猶有轉日囘天之望也發如樞機轉旋在我發如<lb/>
　草木候至則生<lb/>
象曰有孚發若信以發志也<lb/>
　尚大方萌于志故當從志而撥轉之徹底精誠有何<lb/>
　難發哉<lb/>
九三豐其沛日中見沬折其右肱无咎<lb/>
<pb n="11a"/>
　沛幡幔也沬小星也三處明極而應上六遭昏暗而<lb/>
　黨錮之雖不可用豈三之咎哉<lb/>
象曰豐其沛不可大事也折其右肱終不可用也<lb/>
　保豐原屬大事五志可發上竟无志可發不可用而<lb/>
　不用保身之哲也<lb/>
九四豐其蔀日中見斗遇其夷主吉<lb/>
　當豐而遇暗主事多憂危下與初九為等夷同發主<lb/>
　蔽而保時豐則以人事君之道得矣<lb/>
<pb n="11b"/>
象曰豐其蔀位不當也日中見斗幽不明也遇其夷主<lb/>
吉行也<lb/>
　以好動之臣投尚大之主俱陷于蔽且能蔽人雖君<lb/>
　之過哉臣亦與有責焉求同徳以相助直向吉行明<lb/>
　以動故也<lb/>
六五來章有慶譽吉<lb/>
　當豐而氣魄太大志願太廣遂受其隂暗而不覺聖<lb/>
　人開之以下賢之義果能招致文明之臣必有慶譽<lb/>
<pb n="12a"/>
　而得吉可見顯患𨼆憂一虚即銷依然保大成功之<lb/>
　主也<lb/>
象曰六五之吉有慶也<lb/>
　一人之吉天下之慶所以宜照天下<lb/>
上六豐其屋蔀其家闚其户閴其无人三嵗不覿凶<lb/>
　以隂柔居豐極處動終妄自尊大衆叛親離<lb/>
象曰豐其屋天際翔也闚其户閴其无人自蔵也<lb/>
　侈大如天翔則不復照下自蔵避人非人之罪也<lb/>
<pb n="12b"/>
䷷<hi>艮下離上</hi>
旅小亨旅貞吉<lb/>
　羇旅最為難處有徳者僅能免禍而已他卦止言貞<lb/>
　此獨再提旅自有旅之貞固不可志趣卑靡亦不可<lb/>
　識力髙曠若謂天地皆逆旅萬物皆寄寓恐有日流<lb/>
　放蕩而不自知者何以為素位而行之學哉<lb/>
彖曰旅小亨柔得中乎外而順乎剛止而麗乎明是以<lb/>
小亨旅貞吉也<lb/>
<pb n="13a"/>
　卦體六五得中于外而順乎上下之二陽柔則不躁<lb/>
　中則不靡在旅而有才士之可托卦徳内止外明心<lb/>
　懐知足事達世故亨所在即貞所在也<lb/>
旅之時義大矣哉<lb/>
　非貞不可<lb/>
象曰山下有火旅君子以明慎用刑而不留獄<lb/>
　山者火之所旅久則延燒獄者囚徒之所旅留則淹<lb/>
　滯明象火慎象山不留象山不留火此用刑逺囚之<lb/>
<pb n="13b"/>
　道<lb/>
初六旅𤨏𤨏斯其所取災<lb/>
　當旅之時以隂柔居下位行事鄙𤨏招釁納侮其必<lb/>
　然者<lb/>
象曰旅𤨏𤨏志窮災也<lb/>
　事决于志志无逺大安得不窮<lb/>
六二旅即次懐其資得童僕貞<lb/>
　柔順既能温厚中正又不𤨏屑故所居所用與所賴<lb/>
<pb n="14a"/>
　之童僕俱備旅之最吉者也<lb/>
象曰得童僕貞終无尤也<lb/>
　旅貴得人得童僕貞則即次益安懐資益裕<lb/>
九三旅焚其次喪其童僕貞厲<lb/>
　過剛不中居下之上待人不遜御下寡恩雖貞亦厲<lb/>
象曰旅焚其次亦以傷矣以旅與下其義喪也<lb/>
　焚次已傷況喪童僕驕亢自恣豈童僕罪哉<lb/>
九四旅于處得其資斧我心不快<lb/>
<pb n="14b"/>
　羇旅之臣上比乎五用柔能下道途之間得次得資<lb/>
　然上无剛陽之與下惟隂柔之應不能薦拔而行志<lb/>
　也<lb/>
象曰旅于處未得位也得其資斧心未快也<lb/>
　君子以行道為志不得位則居與資皆虚拘耳<lb/>
六五射雉一矢亡終以譽命<lb/>
　人君无旅六五乃四方賓旅之士所趨赴以成功名<lb/>
　者柔順虚中便能英雄入彀如射雉不无亡矢之費<lb/>
<pb n="15a"/>
　而人譽天命翕然同歸也<lb/>
象曰終以譽命上逮也<lb/>
　始亡矢而終譽命柔中之徳能上達也旅道貴柔益<lb/>
　信<lb/>
上九鳥焚其巢旅人先笑後號咷喪牛于易凶<lb/>
　上九過剛處旅之上離之極驕而不順凶之道也<lb/>
象曰以旅在上其義焚也喪牛于易終莫之聞也<lb/>
　以不親之身而居髙衆之所嫉也柔順易喪剛猛難<lb/>
<pb n="15b"/>
　磨涉世可不貞哉<lb/>
䷸<hi>巽下巽上</hi>
巽小亨利有攸往利見大人<lb/>
　一隂伏于二陽之下其性能入重之又得巽焉處事<lb/>
　以沉潜為主者僅可小亨而已若欲圖大必當從陽<lb/>
　借其才力以資揮霍然陽剛豈盡英雄見衆陽所宗<lb/>
　之大人方可建功立業而小亨不足言矣<lb/>
彖曰重巽以申命<lb/>
<pb n="16a"/>
　命之入人原在未申之先又丁寧反復以申之也<lb/>
剛巽乎中正而志行柔皆順乎剛是以小亨利有攸往<lb/>
利見大人<lb/>
　大人何如人哉卦體九五有神武之資而出之以不<lb/>
　偏不倚行之以无反无側建中表正之志行矣臣民<lb/>
　皆順其剛中而化于中順其剛正而化于正所以小<lb/>
　亨攸往必利見此大人也<lb/>
象曰隨風巽君子以申命行事<lb/>
<pb n="16b"/>
　風不繼萬物不入命不申萬民不入事闗宗社生靈<lb/>
　必申命然後行之此盤庚洛誥惟懼不明且盡也<lb/>
初六進退利武人之貞<lb/>
　以隂居下為巽之主卑巽之過故為進退不果之象<lb/>
　若以武人之貞處之則有以濟其所不及也<lb/>
象曰進退志疑也利武人之貞志治也<lb/>
　天下事决于志疑則不治治則不疑武人曰貞取其<lb/>
　矯也<lb/>
<pb n="17a"/>
九二巽在牀下用史巫紛若吉无咎<lb/>
　人臣忠君愛國常欲煩悉其辭以自達然意氣有所<lb/>
　矯激則感格未善九二以巽在牀下之心用史巫紛<lb/>
　若之術引君當道臣職克修吉又何咎<lb/>
象曰紛若之吉得中也<lb/>
　本于中心之誠使初之順我剛者共順乎五也<lb/>
九三頻巽吝<lb/>
　遇剛不中居下之上非能巽者勉為屢失吝之道也<lb/>
<pb n="17b"/>
象曰頻巽之吝志窮也<lb/>
　巽豈可聲音笑貌為哉疑與躁兼不志治豈能志行<lb/>
　乎<lb/>
六四悔亡田𫉬三品<lb/>
　隂柔无應宜其有悔而悔亡者用柔能下柔順乎剛<lb/>
　也順剛則得剛之助大臣虚懐英豪樂用故田𫉬即<lb/>
　武人之貞<lb/>
象曰田𫉬三品有功也<lb/>
<pb n="18a"/>
　羣才畢集相臣之功也<lb/>
九五貞吉悔亡无不利无初有終先庚三日後庚三日<lb/>
吉<lb/>
　承前人積弊之後而剛健能更中正又善更故能補<lb/>
　偏救弊得變更之貞而吉吉則悔亡而无不利矣有<lb/>
　悔是无初亡之則有終其貞若何先庚三日丁也丁<lb/>
　寧于其變之前後庚三日癸也揆度于其變之後夫<lb/>
　是為申命行事<lb/>
<pb n="18b"/>
象曰九五之吉位正中也<lb/>
　正中即于其位見之變而不失其正權而不離乎中<lb/>
上九巽在牀下喪其資斧貞凶<lb/>
　位極人臣患失念勝不知巽愈過而身愈危小則喪<lb/>
　資用大則喪權𫝑雖正亦凶况不正乎<lb/>
象曰巽在牀下上窮也喪其資斧正乎凶也<lb/>
　居上而失其斷自以為正者即所為凶也<lb/>
䷹<hi>兑下兑上</hi>
<pb n="19a"/>
兌亨利貞<lb/>
　一隂進乎二陽之上喜之見乎外者也人君以恩澤<lb/>
　説天下情意欣洽然必出乎天理人情之正㒺拂百<lb/>
　姓以從己之欲㒺違道以干百姓之譽乃為利耳<lb/>
彖曰兑説也<lb/>
　兑无言之説也亨道也<lb/>
剛中而柔外説以利貞是以順乎天而應乎人説以先<lb/>
民民忘其勞説以犯難民忘其死説之大民勸矣哉<lb/>
<pb n="19b"/>
　何又云貞卦體柔和外見而本之剛中誠心以出即<lb/>
　此是正為天命人心與我同然者忘勞忘死真情之<lb/>
　鼓舞自如是耳不正則不大説之大既通天人民安<lb/>
　有不勸者哉<lb/>
象曰麗澤兑君子以朋友講習<lb/>
　兩澤互相滋益故講而且習則心理相涵而真説在<lb/>
　我<lb/>
初九和兑吉<lb/>
<pb n="20a"/>
　以陽爻居説體而處最下又无係應和而不流者也<lb/>
象曰和兑之吉行未疑也<lb/>
　有未發之中自有中節之和以此而行有何凝滯<lb/>
九二孚兑吉悔亡<lb/>
　二處大臣之位當説之時天下視其所説以為趨向<lb/>
　者也茍非孚信出于剛中鮮有不為六三所惑者<lb/>
象曰孚兑之吉信志也<lb/>
　初未涉世預防其行二已涉世惟求信志説以利貞<lb/>
<pb n="20b"/>
　固在中不在外哉<lb/>
六三來兑凶<lb/>
　為兑之主上无所應來就二陽以求説二陽豈受其<lb/>
　媚乎<lb/>
象曰來兑之凶位不當也<lb/>
　隂柔不中正違利貞之戒者也<lb/>
九四商兑未寧介疾有喜<lb/>
　以陽剛之才處近君之位是詔王以八柄馭羣臣者<lb/>
<pb n="21a"/>
　也所以奔走服役于其下而求説于我者无所不至<lb/>
　況三與之親比乎故商度所説未能有定然質本陽<lb/>
　剛故能介然守正而嫉惡柔邪也<lb/>
象曰九四之喜有慶也<lb/>
　不近小人則澤及天下<lb/>
九五孚于剥有厲<lb/>
　五本陽剛中正順乎天而應乎人者然當説之時密<lb/>
　近上六上六隂柔為説之主處説之極妄説剥陽竟<lb/>
<pb n="21b"/>
　爾孚之厲從中伏可不戒乎<lb/>
象曰孚于剥位正當也<lb/>
　履五太剛故曰夬兑五近柔故曰剥皆傷于所恃者<lb/>
　也<lb/>
上六引兑<lb/>
　隂居説極引下二陽相與為説豈能必其從乎<lb/>
象曰上六引兑未光也<lb/>
　蹤跡詭秘故能誘人于不及知也<lb/>
<pb n="22a"/>
䷺<hi>坎下巽上</hi>
渙亨王假有廟利涉大川利貞<lb/>
　此卦下坎上巽風行水上離披解散之象故為渙然<lb/>
　渙有聚之機焉濟渙之法先收人心次談經濟當此<lb/>
　神州變亂九廟震驚假廟以聚祖考之精神使人知<lb/>
　反本而有所係屬況又具涉川之大才豈可畏難茍<lb/>
　安然僥倖終不可以成功故又有利貞之戒<lb/>
彖曰渙亨剛來而不窮柔得位乎外而上同<lb/>
<pb n="22b"/>
　卦變自漸九來居二而得中英雄得用武之地經綸<lb/>
　可展六往居三得九之位而上同于四才兼文武與<lb/>
　六四同心協力是羣臣濟渙之大道也<lb/>
玉假有廟王乃在中也<lb/>
　既有賢臣復有明主在中者不薦之孚无言之奏也<lb/>
利涉大川乗木有功也<lb/>
　木乗水則濟才乗難則利君臣拮据哀痛以作天下<lb/>
　之心貞即在此而亨不必言矣<lb/>
<pb n="23a"/>
象曰風行水上渙先王以享于帝立廟<lb/>
　萬物本乎天人本乎祖知天則人思尊不敢以下而<lb/>
　犯上知祖則人思親不敢背死而忘生此神道設教<lb/>
　之大端也合精氣于一壇一室其聚渙有微焉者矣<lb/>
初六用拯馬壯吉<lb/>
　九二剛中為美脊之馬初當渙初為力既易得壯馬<lb/>
　而乗之出險必矣<lb/>
象曰初六之吉順也<lb/>
<pb n="23b"/>
　初六非有濟渙之才順乎九二而已功何必已出哉<lb/>
九二渙奔其机悔亡<lb/>
　九而居二失其故居似有悔者當渙之時剛來不窮<lb/>
　得天下之險要而據之全勝在我可以圗恢復矣<lb/>
象曰渙奔其机得願也<lb/>
　豈至功成始得遂所願哉當其急奔志不在小也<lb/>
六三渙其躬无悔<lb/>
　此上四爻皆因渙以濟渙者冒險難以收人心雖欲<lb/>
<pb n="24a"/>
　稍顧己私不得六三居得陽位公爾忘私并其躬而<lb/>
　渙之何悔之有<lb/>
象曰渙其躬志在外也<lb/>
　以躬為内則天下國家為外志在外所以渙其躬<lb/>
六四渙其羣元吉渙有丘匪夷所思<lb/>
　居隂得正上承九五當濟渙之任者也下无應與能<lb/>
　散朋黨而専心事上公道既昭人心自有歸屬羣䇿<lb/>
　羣力之畢來使所散者聚而若丘其功甚大其事甚<lb/>
<pb n="24b"/>
　難其用至妙非常人思慮所能及也<lb/>
象曰渙其羣元吉光大也<lb/>
　聚賢不易絶朋黨尤不易渙其羣則此心全无曖昧<lb/>
　全无偏黨吉孰有大于此者<lb/>
九五渙汗其大號渙王居无咎<lb/>
　人君號令由中達外如汗之出而不反九五陽剛中<lb/>
　正以居尊位當渙之時布昭天下使民間之鬱結頓<lb/>
　解實惠下究并與其積儲而渙之乃可收天下之心<lb/>
<pb n="25a"/>
　而无咎<lb/>
象曰王居无咎正位也<lb/>
　此正徳而居位王乃在中故能宣鬱導滯大賚四海<lb/>
上九渙其血去逖出无咎<lb/>
　海内分裂如血人心震驚故惕上九陽剛有才渙極<lb/>
　易濟天時人事兩得之矣<lb/>
象曰渙其血逺害也<lb/>
　瘡痍甫復未敢言功也<lb/>
<pb n="25b"/>
䷻<hi>兑下坎上</hi>
節亨苦節不可貞<lb/>
　此卦下兑上坎防其流使不至于潰節象也節有亨<lb/>
　道裁制得宜則通行无弊然世有矯激之徒往往過<lb/>
　于裁制而不顧情理之所安故聖人又以苦節垂戒<lb/>
　焉<lb/>
彖曰節亨剛柔分而剛得中<lb/>
　卦體三剛三柔豐儉適宜而二五得中又能節得其<lb/>
<pb n="26a"/>
　當道固有可亨者<lb/>
苦節不可貞其道窮也<lb/>
　非不有矯世厲俗之心而道不可行于天下也<lb/>
説以行險當位以節中正以通<lb/>
　盖人心最險聖人防欲如防川卦徳説以行之本人<lb/>
　心之共恬共適者立為凛然不可犯之矩矱九五在<lb/>
　上操主節之權而有中正之徳正所謂剛得中者所<lb/>
　以通而不節也<lb/>
<pb n="26b"/>
天地節而四時成節以制度不傷財不害民<lb/>
　此中正以通道直合乎天地剛柔分而不過四時所<lb/>
　以不爽其度也制度者法天地以官山海出入有經<lb/>
　不濫用如泥沙自不殘民如草菅節道可易言哉<lb/>
象曰澤上有水節君子以制數度議徳行<lb/>
　澤滿必溢財滿必奢民滿必淫因數而起度用物有<lb/>
　等由徳而為行修禮協時制而且議求合中正之則<lb/>
　而已<lb/>
<pb n="27a"/>
初九不出户庭无咎<lb/>
　陽剛得正居節之初将整離散而立制度者也故可<lb/>
　止則止慎宻不失其事乃濟<lb/>
象曰不出户庭知通塞也<lb/>
　通則行塞則止節道也知不可出而不出所以中節<lb/>
九二不出門庭凶<lb/>
　為天子制度之臣而不能上從剛中正之道成節之<lb/>
　功乃係于私暱之隂柔是知節而不知通者<lb/>
<pb n="27b"/>
象曰不出門庭凶失時極也<lb/>
　節以時為大出處之失時已極豈復有節亨之理哉<lb/>
六三不節若則嗟若无咎<lb/>
　處説之極而位上充盈自恣而不節嗟嘆亦何及矣<lb/>
象曰不節之嗟又誰咎也<lb/>
　此无咎與諸爻異言无所歸咎也<lb/>
六四安節亨<lb/>
　柔順得正上承九五自然有節无經畫造作之勞者<lb/>
<pb n="28a"/>
　也卦之節亨全備諸此<lb/>
象曰安節之亨承上道也<lb/>
　五方以甘節先天下乃得六四近臣安節以承之天<lb/>
　下所以蒙不傷財不害民之福也非六四之亨天下<lb/>
　之亨也<lb/>
九五甘節吉往有尚<lb/>
　所謂當位以節中正以通者恭儉亷讓之風可成<lb/>
象曰甘節之吉居位中也<lb/>
<pb n="28b"/>
　節貴中未發之中澹然无欲故總謂之剛得中<lb/>
上六苦節貞凶悔亡<lb/>
　居節之極故為苦節苦節不可貞貞則凶矣然猶愈<lb/>
　于不節之嗟者<lb/>
象曰苦節貞凶其道窮也<lb/>
　道豈有窮苦節者自窮之耳<lb/>
䷼<hi>兑下巽上</hi>
中孚豚魚吉利涉大川利貞<lb/>
<pb n="29a"/>
　二隂在内四陽在外以一卦言之為中虚以二體言<lb/>
　之為中實誠能動物即至𡨕頑者尚可感化況有知<lb/>
　乎即至險難時尚可利濟況平居乎中孚未有不貞<lb/>
　者非硜硜之小信也<lb/>
彖曰中孚柔在内而剛得中説而巽孚乃化邦也<lb/>
　卦體二柔在内剛得二五之中是太虚之心一私不<lb/>
　著湛然无物而萬理充周此一心之孚也卦徳説而<lb/>
　巽是臣以和平感君君以折節下臣此兩情之孚也<lb/>
<pb n="29b"/>
豚魚吉信及豚魚也利涉大川乗木舟虚也<lb/>
　由是至誠所感豚魚可格有實才而蕩以虚衷如空<lb/>
　舟之不繫又何難渉大川也<lb/>
中孚以利貞乃應乎天也<lb/>
　然何以利貞哉天體无形原是太虚人至中孚純亦<lb/>
　不己何處可容執著即柔即剛即中即説巽矣<lb/>
象曰澤上有風中孚君子以議獄緩死<lb/>
　風无形而能震川澤誠无象而能動萬物君子无所<lb/>
<pb n="30a"/>
　不盡其忠議獄緩死其大者也求其生而不得則死<lb/>
　者與我俱无憾矣<lb/>
初九虞吉有他不燕<lb/>
　當中孚之初上應六四能度其可信而信之徳業有<lb/>
　所觀型吉道也既從四而此心復有他則不得其所<lb/>
　安矣<lb/>
象曰初九虞吉志未變也<lb/>
　定交在初防心亦在初惟初故未變竟其志于終可<lb/>
<pb n="30b"/>
　也<lb/>
九二鳴鶴在隂其子和之我有好爵吾與爾縻之<lb/>
　九二中孚之實而九五亦以中孚之實應之藹然于<lb/>
　賡歌喜起之間猶之鳴鶴子和所以然者懿徳出于<lb/>
　同好自繫戀而難割耳在隂謂九居二好爵謂得中<lb/>
　稱五為子為爾忘分之極也是之謂真説巽<lb/>
象曰其子和之中心願也<lb/>
　願出于中中孚之至也<lb/>
<pb n="31a"/>
六三得敵或鼓或罷或泣或歌<lb/>
　敵謂上九信之窮者六三隂柔不中正以居説極而<lb/>
　與之為應故不能自主而作止无常哀樂无常<lb/>
象曰或鼓或罷位不當也<lb/>
　无中孚之徳以感上故事多不合也<lb/>
六四月幾望馬匹亡无咎<lb/>
　居隂得正位近于君乃盛不自盛如月幾望者杜絶<lb/>
　私交而上信于五有何危疑之咎<lb/>
<pb n="31b"/>
象曰馬匹亡絶𩔖上也<lb/>
　絶初方能信五世未有一心為公一心為私者<lb/>
九五有孚攣如无咎<lb/>
　剛健中正中孚之實而居尊位為孚之主者也下應<lb/>
　九二與之同徳萬邦可以作孚矣<lb/>
象曰有孚攣如位正當也<lb/>
　正即貞字以貞為孚故不可解也<lb/>
上九翰音登于天貞凶<lb/>
<pb n="32a"/>
　居信之極而不知變如雞非登天之物而欲登天雖<lb/>
　貞亦凶也小信者大信之賊豈能應天乎<lb/>
象曰翰音登于天何可長也<lb/>
　誠于中者可久飾于外者難繼<lb/>
䷽<hi>艮下震上</hi>
小過亨利貞可小事不可大事飛鳥遺之音不宜上宜<lb/>
下大吉<lb/>
　四隂在外而得𫝑二陽在内而失權隂過于陽非若<lb/>
<pb n="32b"/>
　隂長之消陽也故君子猶有可亨之理但不可不利<lb/>
　貞耳利貞何如收斂謹宻不可任意揮霍如鳥飛而<lb/>
　音下及則君子可以亨矣可小事者小過之貞宜下<lb/>
　又小事之貞也<lb/>
彖曰小過小者過而亨也<lb/>
　卦體小雖過而有可亨之道也<lb/>
過以利貞與時行也柔得中是以小事吉也<lb/>
　順時而行方能制小人而維其盛二五柔而得中正<lb/>
<pb n="33a"/>
　知時之所在而調停得宜者<lb/>
剛失位而不中是以不可大事也<lb/>
　三四不特不中且申之以失位之戒權不在而徒負<lb/>
　不平之意氣相矯相激適足以敗乃事也故不可也<lb/>
有飛鳥之象焉飛鳥遺之音不宜上宜下大吉上逆而<lb/>
下順也<lb/>
　何取象于飛鳥中實外虚有其象焉可知挾一上人<lb/>
　之心則忤時而為逆持一下人之心則合時而為順<lb/>
<pb n="33b"/>
　故非貞不可<lb/>
象曰山上有雷小過君子以行過乎恭喪過乎哀用過<lb/>
乎儉<lb/>
　山雷雖過于地中實小于天上時有過髙過易過奢<lb/>
　之事故以過恭過哀過儉矯之補救以趨于平所謂<lb/>
　時中也<lb/>
初六飛鳥以凶<lb/>
　以隂柔上應九四又居過時髙傲飛揚上而不下者<lb/>
<pb n="34a"/>
　也<lb/>
象曰飛鳥以凶不可如何也<lb/>
　莫能為之解救也<lb/>
六二過其祖遇其妣不及其君遇其臣无咎<lb/>
　祖妣者剛柔之象六二正所謂柔得中者去髙亢而<lb/>
　獨遇柔順則不敢凌逼乎君特守為臣之分而已純<lb/>
　臣也何咎<lb/>
象曰不及其君臣不可過也<lb/>
<pb n="34b"/>
　大分截然二之忠也實臣之誼也<lb/>
九三弗過防之從或戕之凶<lb/>
　凡事不可過惟防小人則不可不過九三以剛居正<lb/>
　衆隂所欲害者也而自恃其剛不肯過為之備故戕<lb/>
　傷立至<lb/>
象曰從或戕之凶如何也<lb/>
　甚言之以聳動君子也<lb/>
九四无咎弗過遇之往厲必戒勿用永貞<lb/>
<pb n="35a"/>
　九四乃失位之剛周公即以无咎許之君子雖當隂<lb/>
　過之時自有可以善處之術在不過于剛遇之以柔<lb/>
　而已矣往厲不可不防時宜變通不得自認為貞而<lb/>
　固守為也必如是乃可无咎耳<lb/>
象曰弗過遇之位不當也往厲必戒終不可長也<lb/>
　易貴當位小過反以不當為宜者本剛而遇之以柔<lb/>
　也長用其剛終為不可所以不可大事歟<lb/>
六五宻雲不雨自我西郊公弋取彼在穴<lb/>
<pb n="35b"/>
　隂柔无能為之才居尊有髙亢之志澤不下究雲雖<lb/>
　宻而不雨當此之時必下求巖穴之士以為輔而後<lb/>
　可<lb/>
象曰宻雲不雨已上也<lb/>
　正犯宜下之戒所以雖得中而无用也<lb/>
上六弗過遇之飛鳥離之凶是謂災眚<lb/>
　隂過當遇之以剛乃處動之極弗遇而過之天災人<lb/>
　眚雜然並至矣<lb/>
<pb n="36a"/>
象曰弗遇過之已亢也<lb/>
　亢且不可况已亢乎上逆二字此爻當之<lb/>
䷾<hi>離下坎上</hi>
既濟亨小利貞初吉終亂<lb/>
　水火相交各得其用六爻之用各得其正是國家當<lb/>
　太平極盛之時自然釁蘖潜生而亨小矣必敬天勤<lb/>
　民親賢逺奸皆歸于理之正焉所以然者初則人心<lb/>
　敬畏故吉終則人心怠玩故亂何可不利貞也<lb/>
<pb n="36b"/>
彖曰既濟亨小者亨也<lb/>
　小者亨則大者未必全亨可不盡人以維天乎<lb/>
利貞剛柔正而位當也<lb/>
　卦體初三五剛也以剛居之則精明而不至好大二<lb/>
　四上柔也以柔居之則持重而不至因循上下同此<lb/>
　憂勤彼此互相儆戒何其貞也况亨小如之何不利<lb/>
　貞也<lb/>
初吉柔得中也<lb/>
<pb n="37a"/>
　上既剛柔並重此復借六二以明初吉之義創業貴<lb/>
　剛守成貴柔柔順文明而得中故能成既濟之功也<lb/>
終止則亂其道窮也<lb/>
　終亂非闗天運有茍安之心濟道乃窮也<lb/>
象曰水在火上既濟君子以思患而豫防之<lb/>
　思火之為患而儲水以防使水常在火上既濟之象<lb/>
　也患𨼆不及覺故必思以慮其終患猝不及持故必<lb/>
　防以謹其始<lb/>
<pb n="37b"/>
初九曳其輪濡其尾无咎<lb/>
　剛多好動初九剛而得正濟而常懐未濟之心者也<lb/>
　任事慎重如曳輪慮患周匝如濡尾濟不其常保乎<lb/>
象曰曳其輪義无咎也<lb/>
　大才持以小心得初吉之義者也<lb/>
六二婦喪其茀勿逐七日得<lb/>
　二以文明中正之徳上應九五陽剛中正之君宜得<lb/>
　行其志而九五居既濟之時不能下賢以行其道故<lb/>
<pb n="38a"/>
　二有婦喪其茀之象茀婦車之蔽言失其所以行也<lb/>
　然中正之道不可終廢逐之則反動君之疑静以待<lb/>
　之大猷在我舍我其誰<lb/>
象曰七日得以中道也<lb/>
　保濟莫大于中中道在我君自下求逐之何用<lb/>
九三髙宗伐鬼方三年克之小人勿用<lb/>
　既濟之時以剛居剛内治己修不免耀武揚威于外<lb/>
　以髙宗而伐鬼方猶三年而後克之成功如此其難<lb/>
<pb n="38b"/>
　其可用小人而啓多事之源乎<lb/>
象曰三年克之憊也<lb/>
　即克而師老財匱其憊已極况未必克乎動何可輕<lb/>
　也<lb/>
六四繻有衣袽終日戒<lb/>
　繻當作濡衣袽所以塞舟之罅漏六四出離入坎罅<lb/>
　漏易生以柔居柔能預備而戒懼之故其象如此<lb/>
象曰終日戒有所疑也<lb/>
<pb n="39a"/>
　自信則生止有所疑疑不止一端亦无可指之端也<lb/>
九五東鄰殺牛不如西鄰之禴祭實受其福<lb/>
　此教五以祈天永命之道也九五陽剛中正當物力<lb/>
　豐盛之時驕奢易萌誠敬或減故聖人借兩鄰為喻<lb/>
　以儆之殺牛何其盛禴祭何其薄然神无常享享于<lb/>
　克誠彼殺牛者反不如禴祭之實受其福信乎享神<lb/>
　者在誠不在物保治者以實不以文也<lb/>
象曰東鄰殺牛不如西鄰之時也實受其福吉大來也<lb/>
<pb n="39b"/>
　不如者自心之儆懼吉大來則如川方至如日方升<lb/>
　時由心造可不常存此初吉之義哉<lb/>
上六濡其首厲<lb/>
　既濟之極險體之上以隂處之狐涉水而濡首危道<lb/>
　也<lb/>
象曰濡其首厲何可久也<lb/>
　終止則亂嗟哉何及<lb/>
䷿<hi>坎下離上</hi>
<pb n="40a"/>
未濟亨小狐汔濟濡其尾无攸利<lb/>
　水火不交協力无助爻皆失位圗謀不臧未之為言<lb/>
　非終于不濟也有待而濟也故有亨道必慎始敬終<lb/>
　乃可不自度其才小力弱而鋭然冒險如小狐汔濟<lb/>
　而濡尾何利哉<lb/>
彖曰未濟亨柔得中也<lb/>
　未濟之亨果天道哉卦體六五柔而得中能持重而<lb/>
　其心不流于葸重離明也既濟則臣厚其終君享其<lb/>
<pb n="40b"/>
　逸未濟則君䖍其始臣代其終<lb/>
小狐汔濟未出中也濡其尾无攸利不續終也雖不當<lb/>
位剛柔應也<lb/>
　未出險難之中正當慎終求出乃濡尾无攸利則敬<lb/>
　慎之心初終不相續也然天下事終于不濟已乎雖<lb/>
　不當位一己之才力不足而剛柔相應可以同心戮<lb/>
　力可見未濟原有必亨之理在人之續其終而已<lb/>
象曰火在水上未濟君子以慎辨物居方<lb/>
<pb n="41a"/>
　水火異物各失所居君子曰時當未濟名器錯淆不<lb/>
　辨則孰能各安其所本慎心以辨之因器以命之縁<lb/>
　分以定制則情相洽而儀不相争辨物如火之明居<lb/>
　方如水之聚同人之辨别其所本同也未濟之辨致<lb/>
　其所各異也<lb/>
初六濡其尾吝<lb/>
　未濟之初時正可濟而以隂居下逡巡退縮而不進<lb/>
　終于不濟矣豈不可羞彖云小狐此爻當之<lb/>
<pb n="41b"/>
象曰濡其尾亦不知極也<lb/>
　濟莫重于離明亂之極治之始初之濡尾是不知變<lb/>
　通之理者也豈特濡首者為不知哉<lb/>
九二曳其輪貞吉<lb/>
　國事艱難之際五則柔而二則剛恐不免有凌逼之<lb/>
　嫌乃以柔順自守能進而不輕進此純臣之節得為<lb/>
　下之正者也<lb/>
象曰九二貞吉中以行正也<lb/>
<pb n="42a"/>
　展剛才以濟時艱正道本當行于天下而所以行正<lb/>
　者則必本乎中恭順不縁外飾持重總歸内力事何<lb/>
　不濟也<lb/>
六三未濟征凶利涉大川<lb/>
　三居險極正當離坎之交乃将濟未濟安危所闗以<lb/>
　柔居剛恐其躁進敗事故以征凶戒之非不欲其濟<lb/>
　也欲其養精蓄鋭與九二併力以求必濟故曰利涉<lb/>
　大川盖水浮則借舟力是用人則裕之象也<lb/>
<pb n="42b"/>
象曰未濟征凶位不當也<lb/>
　諸爻皆位不當而獨于六三言之未濟由于三也才<lb/>
　力不足何不急借陽剛之助乎<lb/>
九四貞吉悔亡震用伐鬼方三年有賞于大國<lb/>
　此大臣任濟世之責者也而以剛居柔志欲有為而<lb/>
　不免于沮喪不貞而有悔也誠能勉而貞乎永肩一<lb/>
　心不懈于位則得臣道之善悔可亡矣當此禍亂未<lb/>
　平正戮力劻勷之日是必以剛决之心作其震發之<lb/>
<pb n="43a"/>
　氣用力持久乃克有勲如伐鬼方三年有賞斯可謂<lb/>
　貞斯可吉而悔亡既濟利静故憂其伐之憊未濟利<lb/>
　動故慶其伐之賞彼日中之光守成之令圗此日出<lb/>
　之陽開創之大業也<lb/>
象曰貞吉悔亡志行也<lb/>
　奮發有為濟世之志得行<lb/>
六五貞吉无悔君子之光有孚吉<lb/>
　出坎之上居離之體當震伐鬼方之後險阻蕩平五<lb/>
<pb n="43b"/>
　不必自用征伐况為文明之中虚靈在中陽剛來輔<lb/>
　則切磋琢磨之功到而天光湛然故得貞而吉且无<lb/>
　悔由是暢四支發事業正所謂闇然之君子坎中之<lb/>
　孚皆為離用上下交而徳業成不吉而又吉乎<lb/>
象曰君子之光其暉吉也<lb/>
　光本于君子即有孚之光豈有不格上下而被四表<lb/>
　者彖所以専重六五之柔得中<lb/>
上九有孚于飲酒无咎濡其首有孚失是<lb/>
<pb n="44a"/>
　以剛明居未濟之極正文武成康之世惟以真心實<lb/>
　政與天下共樂其樂而已然不可以戒生事而入怠<lb/>
　荒若濡其首則孚失其孚矣憂樂同門聖人不敢不<lb/>
　續終也<lb/>
象曰飲酒濡首亦不知節也<lb/>
　孚之裁制為節即象之所謂方也失是由于不知不<lb/>
　知由于不辨故君子慎之未濟有既濟之理既濟懐<lb/>
　未濟之心而易道備矣<lb/>
<pb n="44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經通注卷六<lb/>
</p>
<p>
</p>
  </div>
</body>
</text>
</TEI>
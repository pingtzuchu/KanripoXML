<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　　易經通注後序<lb/>
　　易之為書也有太極之理有儀象卦爻之用自剛柔<lb/>
　　未判之精以極於事物細微之際無不備具斯固造<lb/>
　　化之奥典而日用之恒經也恭惟<lb/>
皇上乗龍御天黙成德行其所以理萬幾而建皇極者<lb/>
　　上通神明之德下類萬物之情易道之顯於今快覩<lb/>
　　矣迺憂世覺民之意恩勤無已以為昔之儒者家訓<lb/>
　　戸解疏傳浩繁未必悉當載籍多而耳目亂不若循<lb/>
<pb n="1b"/>
　　文順義正辭達旨使天下來世咸知所歸也爰<lb/>
命大學士<hi>臣</hi>以漸暨<hi>臣</hi>本榮由繹原本考訂同異要約<lb/>
　　詮釋務得旨歸<hi>臣</hi>自顧弇薄一經之守尚未通曉矧<lb/>
　　兹聖人之書潔靜精微之旨豈能測識其萬一以無<lb/>
　　負<lb/>
簡命哉又竊自惟天之大雖極於無窮而管窺之所及<lb/>
　　者亦天之體海之深雖極於不測而蠡測之所及者<lb/>
　　亦海之量是可畏難而已耶是用洗心齋戒從<hi>臣</hi>以<lb/>
<pb n="2a"/>
　漸之後深思四聖之微言博稽諸儒之往訓竊以天<lb/>
　地之理備於易而易之理具於吾人之心其動靜云<lb/>
　為之宰妙乎無聲無臭者吾心之太極也其幾動神<lb/>
　發順乎酬酢萬變之應者吾心之儀象卦爻也其舉<lb/>
　而措之事業守之而貴行之而利者吾心之吉凶大<lb/>
　業也圖畫之詳形容此心之易簡此心之用符合圖<lb/>
　畫之精微豈有間哉雖然學固未有窮也卦以時遷<lb/>
　稍間其機則太極之理滯矣爻以事變少違其適則<lb/>
<pb n="2b"/>
　太極之理悖矣卦爻之本推之於前不見其始之所<lb/>
　以合引之於後不見其終之所以離少歧其動靜之<lb/>
　功則太極之理廢矣造化由闔以至闢人心自始以<lb/>
　至終無時非用也無時非體也其反復乎不息之誠<lb/>
　而屢遷乎日新之德者誠不可以須臾離矣故曰君<lb/>
　子所居而安者易之序也所樂而玩者爻之辭也居<lb/>
　則觀其象而玩其辭動則觀其變而玩其占是以自<lb/>
　天祐之吉无不利也此固昔之君子心知乎易之理<lb/>
<pb n="3a"/>
　而懋勤乎學易之功以神明乎用易之道者或有如<lb/>
　此也已由此以思六經者吾心之常道心之理固非<lb/>
　有所歉於經也經之理亦非有所溢於心也以受乎<lb/>
　天地之中環之而應下學乎已形已見之易卦而上<lb/>
　達乎不睹不聞之天心豈非學者之所當自致哉至<lb/>
　夫圖象之繁傳注之密自漢以來之儒者皆可以言<lb/>
　易而皆未足以盡易謂<hi>臣</hi>之所注必有當於易書之<lb/>
　㫖此非臣愚之所敢出矣經筵日講官左春坊左庶<lb/>
<pb n="3b"/>
　子兼内翰林祕書院侍讀加一級<hi>臣</hi>曹本榮謹序<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經通注後序<lb/>
</p>
<p>
</p>
  </div>
</body>
</text>
</TEI>
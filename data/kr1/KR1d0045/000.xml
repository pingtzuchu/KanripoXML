<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宫室考</head> <lb/>
    <p>
<pb n="1a"/>
欽定四庫全書<lb/>
　宫室考<lb/>
　　提要<lb/>
　　　　<hi>臣</hi>等謹案宫室考二卷<lb/>
　　　國朝任啓運撰啓運有周易洗心已著録是書<lb/>
　　　　于李如圭釋宫之外别為類次曰門曰觀曰<lb/>
　　　　朝曰廟曰寢曰塾曰宁曰等威曰名物曰門<lb/>
　　　　大小廣狹曰明堂曰方明曰辟雍考據頗為<lb/>
<pb n="1b"/>
　　　　詳核惟謂房東為東廂西為西廂北墉東墉<lb/>
　　　　西墉南户屬諸堂東為東堂西為西堂堂上<lb/>
　　　　東西墻曰序序東為東夾室西為西夾室南<lb/>
　　　　墉東墉西墉北户偏諸東東為東堂西為西<lb/>
　　　　堂如其所説則東西廂在房之東西東西夾<lb/>
　　　　室在堂之東西東西廂之南東西夾室之北<lb/>
　　　　則曰東西堂矣然考之經傳實全無根據儀<lb/>
　　　　禮覲禮記注曰東廂東夾之前相翊待事之<lb/>
<pb n="2a"/>
　　　　處特牲饋食禮注曰西堂西夾之前近南疏<lb/>
　　　　曰即西廂也爾雅釋宫曰室有東西廂曰廟<lb/>
　　　　郭璞注曰夾室前堂據此則東西廂即東西<lb/>
　　　　堂明在東西夾室之前而啓運謂在東西夾<lb/>
　　　　室之後誤矣公食大夫禮曰公揖退于廂下<lb/>
　　　　公受宰夫束帛以侑西鄉立注云廂東夾之<lb/>
　　　　前俟事之處受束帛於序端葢東廂即接序<lb/>
　　　　端公當於序端受帛故先立于東廂以俟之<lb/>
<pb n="2b"/>
　　　　地近則事便也若東廂在東房之東夾室之<lb/>
　　　　北則南距序端中間隔一正堂使于此而俟<lb/>
　　　　事則往來不便孰甚焉是以經證啓運之説<lb/>
　　　　無一相合又漢書周昌傳吕后側耳于東廂<lb/>
　　　　聴顔師古注曰正寢之東西室皆曰廂若東<lb/>
　　　　廂僻在房東逺在夾北則又何從側耳聴乎<lb/>
　　　　又金日磾傳莽何羅從外入從東廂上見日<lb/>
　　　　磾色變走趨卧内盖從東堂趨室内故云從<lb/>
<pb n="3a"/>
　　　　外入也若東廂在房東夾北則是從内出矣<lb/>
　　　　後漢書周舉傳天子親自露坐徳陽殿東廂<lb/>
　　　　請雨則東廂不隠在房東夾北明矣是以史<lb/>
　　　　證啓運之説亦無一相合且儀禮燕禮小臣<lb/>
　　　　共槃也在東堂下注曰為公盥也下又云公<lb/>
　　　　降盥盖降東階就槃也故共槃也在東堂下<lb/>
　　　　就近也啓運謂東堂在東夾北則是公降盥<lb/>
　　　　于東夾北之堂下豈經義乎又特牲饋食禮<lb/>
<pb n="3b"/>
　　　　主婦視饎爂于西堂下注曰近西壁南齊于<lb/>
　　　　坫如東堂在東夾北則注于堂下當云北齊<lb/>
　　　　于坫矣啓運不究儀禮全經自立新説故其<lb/>
　　　　失如此又謂周之為學者五中曰成均左之<lb/>
　　　　前曰東膠左之後曰東序右之前曰瞽宗右<lb/>
　　　　之後曰虞庠于四郊先為四國學南之東曰<lb/>
　　　　東膠北之東曰東序南之西為瞽宗北之西<lb/>
　　　　為虞庠今考周太學曰東膠在今宫南之左<lb/>
<pb n="4a"/>
　　　　小學曰虞庠在西郊見於王制注三代之學<lb/>
　　　　所在無文至劉敞始謂辟廱居中其北為虞<lb/>
　　　　學其東為夏學其西為殷學至陸佃禮象始<lb/>
　　　　謂辟廱居中其南為成均北為上庠東為東<lb/>
　　　　序西為瞽宗啓運葢襲其説遂謂四代之學<lb/>
　　　　皆在學中而不考其無所本又三禮義宗曰<lb/>
　　　　凡立學之法有四郊及國中在東郊謂之東<lb/>
　　　　學在南郊謂之南學在西郊謂之西學在北<lb/>
<pb n="4b"/>
　　　　郊謂之北學故鄭注祭義曰周有四郊之虞<lb/>
　　　　庠據此則周特為虞庠於四郊而啓運謂並<lb/>
　　　　立東序瞽宗于郊尤為特創不足據也他若<lb/>
　　　　謂宗廟在雉門内引禮運仲尼與於蜡賔事<lb/>
　　　　畢出遊于觀之上榖梁傳禮送女母不出祭門<lb/>
　　　　諸母兄弟不出闕門如此之類則頗為精審<lb/>
　　　　可以與鄭注相叅矣儀禮一經久成絶學啓<lb/>
　　　　運能研究鉤貫使條理秩然雖間有疵謬而<lb/>
<pb n="5a"/>
　　　　大致精核要亦不愧窮經之目矣乾隆四十<lb/>
　　　　六年十一月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　總　校　官　<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
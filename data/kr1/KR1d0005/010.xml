<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮詳解卷十</head> <lb/>
    <p>
<pb n="1a"/>
欽定四庫全書<lb/>
　周禮詳解卷十<lb/>
　　　　　　　　　　　　宋　王昭禹　撰<lb/>
　　　大司徒下<lb/>
凡建邦國以土圭土其地而制其域諸公之地封疆方<lb/>
五百里其食者半諸侯之地封疆方四百里其食者參<lb/>
之一諸伯之地封疆方三百里其食者參之一諸子之<lb/>
地封疆方二百里其食者四之一諸男之地封疆方百<lb/>
<pb n="1b"/>
里其食者四之一<hi>疆居良反</hi>
　<hi>夫日景移一寸則差一千里先王非特用土圭測土深以建王國而凡建諸侯之國亦以土圭度之土圭</hi>
　<hi>所以度土之廣狹故曰以土圭土其地而制其域度土而曰土其地猶治亂而謂之亂治荒而謂之荒也</hi>
　<hi>且列爵惟五分土惟三其來尚矣孟子言周室班爵祿之制亦曰公侯方百里伯七十里子男五十里又</hi>
　<hi>言齊魯為方百里也而儉于百里然則制國不過乎百里之同過同則封域必異矣今此則諸公方五百</hi>
　<hi>里諸侯四百里伯三百里子二百里男百里而其制不同者盖孟子與書指邦國實封之地而言之也周</hi>
　<hi>官則兼附庸之地而言之也詩曰錫之山川土田附庸孔子亦曰夫顓㬰昔者先王以為東䝉主且在邦</hi>
　<hi>域之中矣是社稷之臣也然則諸侯于附庸盖得兼有其地矣如是則附庸無乃已多乎盖附庸之地統</hi>
<pb n="2a"/>
　<hi>于王則煩專于已則費惟附于諸侯之國而承流以逹之然後上之政令有所屬而不煩下之賦貢有所</hi>
　<hi>附而不費此大者因得以庇小而盡其樂天之仁小者因得以事大而致其畏天之智易之比言先王之</hi>
　<hi>建萬國親諸侯殆謂此也然諸公之地方五百里其食者半若其半則山林川麓不可食者也以至侯伯</hi>
　<hi>子男之地亦各以是為差而已州方千里其地不能無肥磽之别凡以可食多者為上諸公之地可食者</hi>
　<hi>半所謂上地也諸伯之地可食者三之一所謂中地也子男之地可食者四之一所謂下地也猶不易一</hi>
　<hi>易再易之地任民而已然諸公之地方五百里以開方言之則為方百里者二十五公之實封不過百里</hi>
　<hi>之同而餘二十四同則附庸在焉推而下之至于侯伯子男之國亦然矣</hi>
凡造都鄙制其地域而封溝之以其室數制之不易之<lb/>
<pb n="2b"/>
地家百畮一易之地家二百畮再易之地家三百畮<lb/>
　<hi>都鄙則王畿之内三等采地也王制天子之縣内方百里之國九十七十里之國二十有一五十里之國</hi>
　<hi>六十有三都鄙有三等之異則其地廣狹不一宜隨其廣狹而為之制其地域也封所以為守溝所以為</hi>
　<hi>限都鄙在王畿之内其制宜詳于邦國故于邦國則曰建都鄙則曰造建者作而立之也造者為而成之</hi>
　<hi>也以室數制之則王制所謂量地以制邑度地以居民地邑民居必參相得也不謂之家數而謂之室數</hi>
　<hi>者所用制者居民而已七月之詩曰入此室處緜之詩曰築室于兹盖行以屋為至屋以室為至是居主</hi>
　<hi>于室矣先王之制詳内而畧外惟其畧于外故建邦國則以里數制之惟其詳于内故造都鄙則以室數</hi>
　<hi>制之逺近之勢然也不易之地家百畮則遂人所謂上地田百畮萊五十畮也一易之地家二百畮則遂</hi>
<pb n="3a"/>
　<hi>人所謂中地田百畮萊百畮也再易之地家三百畮則遂人所謂下地田百畮萊二百畮也遂人言夫一</hi>
　<hi>㕓又言餘夫亦如之則都鄙亦必如此而不言則以遂人見之也惟遂人有萊五十畮為異于都鄙盖以</hi>
　<hi>此利上農實遂地實遂地所以强本也</hi>
乃分地職奠地守制地貢而頒職事焉以為地灋而待<lb/>
政令<lb/>
　<hi>凡有職于地皆地職也若三農園圃虞衡藪牧之類有職于地是也凡有守于地皆地守也若山虞掌山</hi>
　<hi>林之政令物為之厲而為之守禁小司徒乃分地域而辨其守是也凡有貢于地者皆地貢也若農以耕</hi>
　<hi>事貢九穀圃以植事貢草木虞衡以山澤事貢其物是也地職有不同故不可以不分分者别而制之也</hi>
<pb n="3b"/>
　<hi>地守不可易故不可以不奠奠者就而定之也地貢則宜因其所産使以供上故不可以不制制者因其</hi>
　<hi>所有而裁之也有職然後有守有守然後有責此事之序也既分地職奠地守制地貢則分命使各為其</hi>
　<hi>所職之事故頒職事焉頒者以等級分之也地法則地職地守地貢各有度數存焉故謂之地法也頒職</hi>
　<hi>事以為地法亦所以待上政令之事故曰以為地法而待政令政則上有所正乎下者是也令則出于上</hi>
　<hi>而禀于下者是也職則土均之法言作民職而此言地職者盖方其辦五物九等制天下之地征以令地</hi>
　<hi>貢以歛財賦以均齊天下之政則所作者非特地政而已故言民職盖言民職則地職在焉及其言造都</hi>
　<hi>鄙以室數制之則所主者地而已故言地職也</hi>
以荒政十有二聚萬民一曰散利二曰薄征三曰緩刑<lb/>
<pb n="4a"/>
四曰弛力五曰舍禁六曰去幾七曰𤯝禮八曰殺哀九<lb/>
曰蕃樂十曰多昏十有一曰索鬼神十有二曰除盗賊<lb/>
　<hi>弛式氏反舍音捨𤯝所景反殺所界反蕃方袁反</hi>
　<hi>天地之理不能常和隂陽之運不能無舛則凶荒之變雖至治之世所不能無也夫民之所聚以有財以</hi>
　<hi>相飬之也凶甚而至于荒則其財不足以相飬上之人茍無政以救之老弱轉乎溝壑壮者散而之四方</hi>
　<hi>斯民何得不散乎先王由是有荒政以聚之也救荒莫大乎散利若遺人掌縣都之委積以待凶荒是也</hi>
　<hi>以散利為不足則又薄征非無征也量其所出而輕之也以薄征為不足則又緩刑夫民之犯刑為貧也</hi>
　<hi>致刑者豐之時則荒時之緩刑宜矣以緩刑為不足則又弛力弛力為民方私其力以免死故也以弛力</hi>
<pb n="4b"/>
　<hi>為不足則又舍禁以舍禁為不足則又去幾盖山林澤梁有禁所以止害也門闗有幾所以察過也雖有</hi>
　<hi>小害舍而弗禁雖有小過釋而弗察為其困甚權以救之也荒政去幾而司闗國凶札則無關門之征猶</hi>
　<hi>幾者盖所謂去幾者非皆無幾也有所去而已則所謂舍禁亦若此也非皆無禁有所舍而已以去幾為</hi>
　<hi>不足則又𤯝禮以𤯝禮為不足則又殺哀夫禮者體也體定矣不可以有加損而以荒故𤯝禮哀又禮之</hi>
　<hi>大事人人所當自勉而以荒故殺哀則其為不得已甚矣禮不可去𤯝之使勿充而已哀不可止殺之使</hi>
　<hi>勿致而已以殺哀為不足則又蕃樂蕃樂則藏而弗用此其所以在殺哀之後以蕃樂為不足則又多昏</hi>
　<hi>矣昏者天地之大義人之終始非可以苟也苟而多昏其為不得已又甚矣如是而人事畢矣則索鬼神</hi>
　<hi>而已苟人事有未盡而将求于鬼神鬼神其肯福之乎盖鬼神聰明正直依人而行故也自散利至于索</hi>
<pb n="5a"/>
　<hi>鬼神所以恤人者盡矣于是乎除盗賊盖盗賊害人荒嵗猶多不可以不除然其所以恤人者未盡而遽</hi>
　<hi>欲除之是亦罔民而已故荒政以除盗賊為後能脩政事然後可以索鬼神能恤人然後可以除盗賊此</hi>
　<hi>荒政之序也荒政有散利而大荒大札令邦國則移民通財盖通財者若晉饑秦輸粟是也諸候各守一</hi>
　<hi>國平時無通財之義于荒札也然後令通財尚令他國與之通財則其散利于國中不令而可知也故令</hi>
　<hi>邦國言通財而已令邦國移民通財而荒政不言則荒政所以聚民移民非所以聚也王者以天下為一</hi>
　<hi>常與共財不俟凶荒然後言通故荒政言散利而已</hi>
以保息六飬萬民一曰慈㓜二曰飬老三曰振窮四曰<lb/>
恤貧五曰寛疾六曰安富<lb/>
<pb n="5b"/>
　<hi>茍得其飬無物不長茍失其飬無物不消民之為道有生而不能自成有形而不能自遂困之則耗保之</hi>
　<hi>則息亦在乎飬之而已先王欲其既生且育而無夭閼之患既繁且庶而無乖厲之憂故以保息而飬之</hi>
　<hi>慈㓜飬老振窮恤貧寛疾安富凡是六者皆所以保其息也㓜者未有所知則宜慈以愛之老者血氣既</hi>
　<hi>衰則宜飬以休之慈㓜則㓜有所長飬老則老有所終所以保其息于是為急故一曰慈㓜二曰飬老窮</hi>
　<hi>則鰥寡孤獨而無告者振則以時舉而救之也𤼵政施仁雖在所先然比于老㓜則為次焉故三曰振徳</hi>
　<hi>貧則民之無財者也恤則憂在乎内而仁見于外也若春省耕而補不足秋省歛而助不給所以恤之也</hi>
　<hi>比于窮民又為次焉故四曰恤貧疾謂有廢疾而不可任以事者故寛以容之而使得以保其正命比于</hi>
　<hi>貧者又為次焉故五曰寛疾富則使保其常産無横歛以傷其財無重役以困其力此則安之以政也因</hi>
<pb n="6a"/>
　<hi>其衣食足而導之使知榮辱倉廩實而率之使知禮節此則安之以教也飬民之道終于此故六曰安富</hi>
　<hi>夫民林林而生摠摠而羣其息未嘗有窮者天也因其生而成之因其羣而理之所以保其息者人也今</hi>
　<hi>夫説乎兌戰乎乾勞乎坎亦可謂息矣復于隂剥之後而有以保萬物之息者天地之仁也行于荒政之</hi>
　<hi>後而有以保萬物之息者聖人之仁也易之臨曰君子以教思無窮容保民無疆保息為教思也所以容</hi>
　<hi>保民而已變而通之至于無窮推而行之至于無疆此民生息之道所以與天地相為終始也</hi>
以本俗六安萬民一曰媺宫室二曰族墳墓三曰聨兄<lb/>
弟四曰聨師儒五曰聨朋友六曰同衣服<lb/>
　<hi>夫民之有俗也始乎故長乎性成乎命而已因習而能謂之故習與之成謂之性不知其所以然而然謂</hi>
<pb n="6b"/>
　<hi>之命性命之故不能相同先王本之則一焉古者化民成俗存乎教學之所為移風易俗存乎禮義之所</hi>
　<hi>致存有是焉則土地之所宜風俗之所尚無患其不同矣然則以俗教安特因其所習而教之能使民不</hi>
　<hi>偷而已未必能同也同之則有本矣以本俗而安之則民之所安者非特其所習之末而已統之則有宗</hi>
　<hi>㑹之則有元道徳于是一矣<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>宫室所以同其生族墳墓所以同其死其生也榮其死也哀民之所以不</hi>
　<hi>能去也宫室以榮之墳墓以哀之以至飬生送死而後已可謂民徳之始也聨兄弟所以同其恩聨師儒</hi>
　<hi>朋友所以同其義恩同以親之義同以尊之以至愛衆親仁而後已可謂民徳之厚也惟同衣服以終之</hi>
　<hi>所以同其禮而已古者長民衣服不貳以齊其民而民徳歸一則同衣服者本俗所以成終始可謂民徳</hi>
　<hi>之成也宫室墳墓衣服皆物之不可違兄弟朋友師儒皆理之不可亂先王所以勞來安集勸相輔翼而</hi>
<pb n="7a"/>
　<hi>使民自足于終身之願者以本于此而已則天下風俗曠然大變而㑹歸于有極之塗尚安有異政殊俗</hi>
　<hi>哉然于宫室言<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>衣服言同則皆羙而同之也盖<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>而不同則是所謂服羙于人同而不羙則離于人心</hi>
　<hi>其欲成俗難矣然所謂羙者固非極輪奐之靡崇藻節之華與夫所謂雕墻峻宇山節藻挩者異矣故其</hi>
　<hi>字從㣲所謂羙之㣲者也</hi>
正月之吉始和布教于邦國都鄙乃縣教象之灋于象<lb/>
魏使萬民觀教象挾日而歛之乃施教灋于邦國都鄙<lb/>
使之各以教其所治民<lb/>
　<hi>治教禮政刑事于嵗終皆有所改易故六官之長于正月之吉皆有所調和而布行之然司徒所布者教</hi>
<pb n="7b"/>
　<hi>之法而已所憲者教之象而已然教之為化固有得之于觀感之間揚雄曰吾見元駒之歩雉之朝雊化</hi>
　<hi>其可以成乎盖元駒之歩觀而化也雉之朝雊感而化也垂教象之法于象魏所以顯諸仁将使民觀而</hi>
　<hi>化也挾日而歛之所以藏諸用将使民感而化也大宰雖掌邦治而實統百官故施與法則于邦國都鄙</hi>
　<hi>官府而有所建陳置立焉司徒則専掌邦教故施教法于邦國都鄙使各以教其所治之民而已莫近于</hi>
　<hi>都鄙莫逺于邦國其教法一本于司徒此道徳所以一風俗所以同而造言亂民者無自而啟矣</hi>
令五家為比使之相保五比為閭使之相受四閭為族<lb/>
使之相塟五族為黨使之相救五黨為州使之相賙五<lb/>
州為鄉使之相賓<hi>比毗志反賙音周</hi>
<pb n="8a"/>
　<hi>民之從事于天下有天屬者有人屬者以天屬者廹窮禍患相收以人屬者廹窮禍患相棄此固出于性</hi>
　<hi>命之情豈人之所能為哉然先王之盛時使凡宜乎性命之情者皆無以故合亦無以故離有天屬之相</hi>
　<hi>收無人屬之相棄雖愚夫孺子有能相生以仁相死以義而後世英才豪士所以羞愧俯伏而莫能及也</hi>
　<hi>雖婦人遊女能相致以誠相結以善而後世老師碩儒所以咏歌嗟嘆而莫能過也此無他焉教行乎鄉</hi>
　<hi>閭政行乎縣鄙良心善性皆固有之而未始梏亡之故也司徒鄉遂之制始于五家之寡而終于萬有二</hi>
　<hi>千五百家之衆居雖異室而從容若一家體雖異腹而和合若一心司徒以安之則相為愷悌焉司馬以</hi>
　<hi>用之則相為憂患焉由而行之至有不知其所以然而然則亦相忘于道術矣夫五家為比則兩相比也</hi>
　<hi>其居相親也則易相督察故使之相保使之相保則有不可保者遷焉五比為閭則二十五家同閭門也</hi>
<pb n="8b"/>
　<hi>其居同里則居足以相容故使之相受使之相受則有不可受者遷焉四閭為族則相保聚也族合百家</hi>
　<hi>則其財足以相助故使之相塟五族為黨則如朋黨之黨也黨五百家則災冦足以相救故使之相救五</hi>
　<hi>黨為州則聚而比内也二千五百家則囏阨然後足以濟故使之相賙五州為鄉則嚮于内也合萬二千</hi>
　<hi>五百家則賢能皆備于中可使相與賓賢能而興之故使之相賓比相保則鄰亦相保矣閭相受則里亦</hi>
　<hi>相受矣族相塟則鄼亦相塟矣黨相救則鄙亦相救矣州相賙則縣亦相賙矣鄉相賓則遂亦相賓矣遂</hi>
　<hi>獨不言者鄉以教為主遂以耕為主故也且先王有疆理以辨井里有阡陌以制溝洫有什伯以治戎器</hi>
　<hi>有閭里以繋人民夫然後所向同風所習同俗耕不易地戰不易方疾病相扶持則其恩不待强而能守</hi>
　<hi>望相助則其義不待勉而至其薫陶積習之久固若自然而然矣為治至此則豈特以天下為家謂之小</hi>
<pb n="9a"/>
　<hi>康然哉盖相保相救以施報相求者小康之道也相賙相賓而以施報相忘者大同之道也然則成周之</hi>
　<hi>時伐條枚之婦能勉其夫以正而不知為之者盡進此道矣六鄉之制其始雖出于使之相保相受相賙</hi>
　<hi>相賔其終固有莫之使而常自然者其效豈小補哉</hi>
頒職事十有二于邦國都鄙使以登萬民一曰稼穡二<lb/>
曰樹藝三曰作材四曰阜蕃五曰飭材六曰通材七曰<lb/>
化材八曰歛材九曰生材十曰學藝十有一曰世事十<lb/>
有二曰服事<lb/>
　<hi>頒職事者頒以九職三事也登萬民者登言進而成之也九職任萬民而已加三事也所以進而成之也</hi>
<pb n="9b"/>
　<hi>故曰登萬民太宰掌治治道尊而畧故因能任之止于九職而已司徒掌教教道親而詳故又加三事焉</hi>
　<hi>以成之三事者學藝世事服事而已學藝者進而成之以道也世事者進而成之以能也服事者進而成</hi>
　<hi>之以義也一曰稼穡則太宰所謂三農生九榖也二曰樹藝則太宰所謂園圃毓草木也三曰作材則太</hi>
　<hi>宰所謂虞衡作山澤之材也四曰阜蕃則太宰所謂藪牧飬蕃鳥獸也五曰飭材則太宰百工飭化八材</hi>
　<hi>也六曰通材則太宰商賈阜通貨賄也七曰化材則太宰嬪婦化治絲枲也八曰歛財則太宰臣妾聚歛</hi>
　<hi>䟽材也九曰生材則太宰閒民無常職轉移執事也閒民八職所待以成事則材之生待是矣故曰生材</hi>
　<hi>豈特生材材之成固亦頼焉然則言其生材而不言成者亦猶嬪婦化治而偏舉其化百工飭化而偏舉</hi>
　<hi>其飭耳學藝則道藝禮樂射御書數是也世事則所謂以世事教能者是也服事則服事公家之事者若</hi>
<pb n="10a"/>
　<hi>府史胥徒之類是也</hi>
以鄉三物教萬民而賓興之一曰六徳知仁聖義忠和<lb/>
二曰六行孝友睦婣任卹三曰六藝禮樂射御書數<hi>行下</hi>
　<hi>孟反婣音因</hi>
　<hi>老子曰道之為物惟恍惟惚又曰恍兮愡兮其中有物盖行于萬物者道也道雖不廢于物物未嘗逺乎</hi>
　<hi>道大而天地未離其内小而秋毫待之成體無物而非道矣先王之教上知造物者無物而下知有物之</hi>
　<hi>自造也此性命之情道徳之理所以皆得謂之物也詩曰天生烝民有物有則民之秉彛好是懿徳徳出</hi>
　<hi>乎性行成于人藝之法實出乎道徳之所存此所謂有物也徳則異之以知仁聖義忠和行則同之以孝</hi>
<pb n="10b"/>
　<hi>友睦婣任卹藝則别之以禮樂射御書數此所謂有則也至于民之秉彛好是懿徳而後司徒以禮賓興</hi>
　<hi>而崇之以鄉飲酒勸之以鄉射考其徳行道藝以使民賓賢而出使之長使民興能而入使之治所謂格</hi>
　<hi>則承之庸之者賢能而已繼之以八刑之糾所謂否則威之也然則六徳以知為仁以仁為聖聖人之徳</hi>
　<hi>也以義為忠以忠為和賢人之徳也以其所知逹之于其所不知卒乎無所不知者為知以其所愛逹之</hi>
　<hi>于其所不愛卒乎無所不愛者為仁幽無形深不測以窮神知化而至于日新之盛徳者為聖義足以方</hi>
　<hi>外而不能盡知之所權忠足以直内而不能盡仁之所體和足以利用而不能窮聖人之所化則徳不能</hi>
　<hi>皆至于聖人故離之以為二行則同出于中庸而已故合之以為一六行以孝友為先睦婣次之任卹為</hi>
　<hi>後此親親之殺也因其所愛以善事父母為孝因其所順以善處兄弟為友資其所愛以親其所親者在</hi>
<pb n="11a"/>
　<hi>内為睦因其所順以親其所親者在外為婣相類以為朋相助以為友而出處語嘿莫不有信者為任相</hi>
　<hi>賙以為州相助以為里而吉凶患難莫不有仁者為卹睦姻之行同出乎孝任卹之行同出乎友知孝之</hi>
　<hi>為仁知友之為義又文之以六藝焉可謂君子矣禮見乎形樂見乎聲禮以為節樂以為和則禮急于樂</hi>
　<hi>也故先禮而後樂射也者所以服人御也者所以事人孔子曰執射乎執御乎則射急于御也故先射而</hi>
　<hi>後御述而紀之者為書積而散之者為數書以通乎往來今昔之變數以窮乎盈虚終始之序則書急于</hi>
　<hi>數也故先書而後數干傳有之不興于藝不能樂理是藝者徳行之所成終始也教之以知仁聖所以志</hi>
　<hi>于道教之以義忠和所以㨿于徳立之以孝友睦姻任卹所以依于仁成之以禮樂射御書數所以游于</hi>
　<hi>藝孟子曰勞之來之匡之直之輔之翼之使自得之又從而振徳之然則有鄉有遂以相安息所以勞之</hi>
<pb n="11b"/>
　<hi>也有職有事以相參伍所以來之也有六藝以脩法度所以匡之直之也有六行以揆道藝所以輔之翼</hi>
　<hi>之也至于六徳之為物使之自得之可也由是徳成而上藝成而下行成而先事成而後雖性習之異或</hi>
　<hi>逺或近道徳以之一風俗以之同無非下學而上逹故卿大夫以禮賓興之可謂又從而振徳之矣</hi>
以鄉八刑糾萬民一曰不孝之刑二曰不睦之刑三曰<lb/>
不婣之刑四曰不弟之刑五曰不任之刑六曰不恤之<lb/>
刑七曰造言之刑八曰亂民之刑<hi>婣音因弟音悌</hi>
　<hi>不威則不懲小懲而大戒者小人之福也教所以善民刑所以威衆教所不能化而不糾之以刑則彼小</hi>
　<hi>人者将縱恣而無所懲故必以刑弼教所以糾其緩散也舜命契敷五教而繼命臯陶掌刑則刑之弼教</hi>
<pb n="12a"/>
　<hi>雖至治之世所不能去也故舜嘗謂臯陶曰汝作士明于五刑以弼五教期于予治刑期于無刑民協于</hi>
　<hi>中時乃功懋哉然則刑以弼教其效不為小補之矣然則三物之教八刑之糾皆謂之鄉者盖教法始于</hi>
　<hi>鄉而刑以弼教故也睦姻之行同出乎孝則不睦不姻乃不孝之類故繼不孝言之任卹之行同出乎友</hi>
　<hi>則不任不恤乃不悌之類故繼不悌言之六行言友而于此變友言悌者鄉刑所施責㓜而已造言之刑</hi>
　<hi>則以糾其言亂民之刑則以糾其行言欲信行欲治不信而造言則惑衆不治而亂民則敗類惑衆敗類</hi>
　<hi>則害于鄉教矣此八行所以終之以造言亂民之刑周之盛時此道數行都人之士出言有章武夫之謀</hi>
　<hi>可為腹心萬民有可詢之言負薪有廊廟之語則不信而造言者固無有矣兎置之鄙夫莫不好徳江漢</hi>
　<hi>之游女無有犯禮牛羊之賤吏不踐行葦齊荘之季女足以尸祭則不治而亂民者固無有矣治效至此</hi>
<pb n="12b"/>
　<hi>雖曰神徳妙道之所化亦八刑之糾以使然也不然則四方風動舜何以謂臯陶之休矣</hi>
以五禮防萬民之偽而教之中以六樂防萬民之情而<lb/>
教之和<lb/>
　<hi>夫民之生固有不待禮而中不待樂而和者矣盖喜怒哀樂未𤼵謂之中𤼵而皆中節謂之和此中和出</hi>
　<hi>于情性之自然不待禮樂之教而後能者也奈何人之心操則存舍則亡性之真學則正否則邪夜氣梏</hi>
　<hi>于旦晝之所為心官蔽于耳目之所欲驕奢淫佚所自生放僻邪侈無不至先王知禮自外至以制中焉</hi>
　<hi>而因之以教中也知樂由中出以導和焉而因之以教和也人受天地之中以生則中也者合天地之形</hi>
　<hi>者也負隂抱陽中氣以為和則和也者合天地之氣者也一形之化而五禮生焉一氣之變而六樂生焉</hi>
<pb n="13a"/>
　<hi>資之以性情逹之以利正而禮樂之制行乎其中矣性有真有偽而其體存乎正先王制禮以防萬民之</hi>
　<hi>偽而無過不及矣此所以教天下之中情有善有惡而其用存乎利先王作樂以防萬民之情而無餘不</hi>
　<hi>足矣此所以教天下之和且偽出于人為自外入者也欲教之中而不先防其偽則真為偽所奪欲其復</hi>
　<hi>于性之中不可得矣情感物而動由中出者也欲教之和而不先防其情則善為惡所蔽欲其復于情之</hi>
　<hi>和不可得矣防以制其欲者人也教以順其性者天也且精神之運血氣之動見乎容聲𤼵乎視聽皆天</hi>
　<hi>下之所不能忘者也禮之為教有屈伸俯仰以齊其容有黼黻文章以飬其視使精神樂易萬民以治而</hi>
　<hi>肅肅之化行焉樂之為教有綴兆舒疾以齊其聲有鐘皷管絃以飬其聽使血氣隆平萬民以寕而雍雍</hi>
　<hi>之化行焉民之所視者無非中禮所聽者無非和樂如是則禮樂皆得而中和皆致矣以合天地以享鬼</hi>
<pb n="13b"/>
　<hi>神以化百物而無所不通也况萬民之情偽哉逮徳下衰人之聰明或淪于禮樂之淫慝矯弊者欲去金</hi>
　<hi>石絶絲竹無五音六律之用而天下始人舍其聰除玉帛毁籩豆無五色文章之用而天下始人舍其明</hi>
　<hi>是乃以天廢人之過非所以治天下之道也安能塗民之耳目而使之視聽不由禮樂哉古之聖人曷嘗</hi>
　<hi>不惡紅紫之奪朱以為非禮者乎曷嘗不惡鄭聲之亂雅以為非樂者乎苟不違乎禮樂之情而不過乎</hi>
　<hi>禮樂之文者無非先王之教矣欲善民心而聰明其耳目者非禮樂何以哉</hi>
凡萬民之不服教而有獄訟者與有地治者聽而斷之<lb/>
其附于刑者歸于士<hi>治直吏反斷丁亂反</hi>
　<hi>夫教之化人也深于命宜人人洗心滌慮鼔舞震動以服從今也不服其教是亦凶頑暴戾之不可化者</hi>
<pb n="14a"/>
　<hi>如是則忠信和睦之風息而乖事陵犯之變作獄訟由之起也爭而不已則至于訟訟而不已則至于獄</hi>
　<hi>故司徒與有地治者聽而斷之有地治者謂鄉州之官也聽所以求其情斷所以决其事有以求其情則</hi>
　<hi>事之是非審有以决其事則罪之輕重分故有罪者則附刑而歸于士士事也治至于用刑非徳也事而</hi>
　<hi>已士察也用刑宜致察故也</hi>
祀五帝奉牛牲羞其肆享先王亦如之<lb/>
　<hi>小宗伯毛六牲頒之于五官使共奉之牛土畜地官羞之各從其類也肆者體牲而陳之羞者奉牲而進</hi>
　<hi>之坤為牛牛順物故體牲而肆之以羞之神因以明教之義也盖教之為事因性命之理以體天下之大</hi>
　<hi>順肆之于下使其理有所明羞之于上使其功有所歸也地官之事如斯而已小司徒小祭祀奉牛牲羞</hi>
<pb n="14b"/>
　<hi>其肆與此同義所任者小而已</hi>
大賓客令野脩道委積<lb/>
　<hi>邦國之君為賓邦國之臣為客大賓則公侯伯之為賓者大客則孤卿大夫之為客者委積則禾米芻薪</hi>
　<hi>之屬是也少曰委多曰積遺人掌郊里之委積以待賓客凡國野之道三十里有路室路室有委五十里</hi>
　<hi>有候館候館有積所謂令則令遺人也凡此苟不為之脩治賓客適至而用或不給司徒之令其可緩乎</hi>
　<hi>然大司徒所令者大賓客而已若小賓客則小司徒令之故小司徒曰小賓客令野脩道委積</hi>
大喪帥六鄉之衆庻屬其六引而治其政令大軍旅大<lb/>
田役以旗致萬民而治其徒庻之政令<hi>引又音𦙍</hi>
<pb n="15a"/>
　<hi>大師之禮用衆也大田之禮簡衆也大役之禮任衆也旗所以物衆使視而從焉司常曰熊虎為旗熊毅</hi>
　<hi>獸也虎猛獸也惟猛毅為能服物而使從故也凡軍旅田役之事謂之徒非軍旅田役之事謂之衆然而</hi>
　<hi>小司徒大軍旅帥其衆庻不謂之徒則其帥之也致于大司徒而已大司徒治其政令然後謂之徒</hi>
若國有大故則致萬民于王門令無節者不行于天下<lb/>
　<hi>所遭謂之故則非常之變也致萬民于王門所以備非常也節所以為行者之信以防姦私也若掌節山</hi>
　<hi>國用虎節土國用人節澤國用龍節門關用符節道路用旌節是也國有大故尤宜致嚴故令無節者不</hi>
　<hi>行于天下</hi>
大荒大札則令邦國移民通財舍禁弛力薄征緩刑<hi>㓙之</hi>
<pb n="15b"/>
　<hi>甚為荒民疫癘曰札大荒大札又荒札之大者宜有以振民故大司徒令邦國焉</hi>
歲終則令教官正治而致事正歲令于教官曰各共爾<lb/>
職脩乃事以聽王命其有不正則國有常刑<lb/>
　<hi>大宰統六官故嵗終令百官府正治而致事大司徒所掌者教而已故所令止于教官小宰令于百官府</hi>
　<hi>各脩乃職教乃法待乃事其有不共則國有大刑大司徒令教官則曰各共爾職脩乃事以聽王命其有</hi>
　<hi>不正則國有常刑者大司徒令于教官所謂共爾職脩乃事自其教官之職事也小宰以宫刑憲禁令則</hi>
　<hi>致乃法者所以避憲也令待乃事則其事有待乎王宫之政令故也或曰大刑或曰常刑者常刑所以糾</hi>
　<hi>百官之刑所用有常法故也大刑比常刑則為有加焉司徒令教官故戒以常刑小宰以宫刑憲禁于王</hi>
<pb n="16a"/>
　<hi>宫則官刑宜嚴于官府故戒以大刑矣</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮詳解巻十<lb/>
</p>
<p>
</p>
  </div>
</body>
</text>
</TEI>
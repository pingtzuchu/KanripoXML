<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮詳解卷十九</head> <lb/>
    <p>
<pb n="1a"/>
欽定四庫全書<lb/>
　周禮詳解卷十九<lb/>
　　　　　　　　　　　宋　王昭禹　撰<lb/>
司几筵掌五几五席之名物辨其用與其位<lb/>
　<hi>几憑以為安者筵肆於地以為位者几筵之設其意微矣先王設官司其物而已故曰司几筵几有五則</hi>
　<hi>玉彫彤漆素之屬是也席有五則莞藻次蒲熊之屬是也名以命之物以色之辨其用與其位者事有不</hi>
　<hi>同則用與位亦殊也司几筵辨之而已其用之異則大朝覲大饗射之類是也其位之異則或在廟之類</hi>
　<hi>是也</hi>
<pb n="1b"/>
凡大朝覲大饗射凡封國命諸侯王位設黼依依前南<lb/>
鄉設莞筵紛純加繅席畫純加次席黼純左右玉几祀<lb/>
先王昨席亦如之<hi>朝直遥反依於豈反鄉許亮反昨音酢</hi>
　<hi>王南鄉則其位北矣北者復命而辨於物之地則位北者所以體道南者萬物相見之地則南者所以接</hi>
　<hi>物惟道之至虛為能應天下之羣實此所以萬辨並至裕然而有餘虛動而愈出矣設黼依者白與黒謂</hi>
　<hi>之黼為斧形取其能以義制矣王以道而應天下之變事來能名物至能辨在其能以義制此王位所以</hi>
　<hi>設黼依莞蒲之細者完而用之紛以分垢汚織成以為縁以莞為筵以紛為純皆柔而潔白成以全體道</hi>
　<hi>之質也肆於地上為筵加於筵上為席繅席則加繅飾焉畫純則雜衆色以章之徳之文也次席則以次</hi>
<pb n="2a"/>
　<hi>列成文黼純則以斷制為義事之制也道出而後有徳徳出而後有事故莞筵紛純而加以繅席畫純又</hi>
　<hi>加以次席黼純此出道之序也玉者君子所以象徳徳有體可據也左右玉几則左右所慿者皆徳焉玉</hi>
　<hi>徳偹此故大朝覲大饗射封國命侯祀先王受昨一用此而已必以祀先王昨席亦如之則玉徳適合於</hi>
　<hi>先王故也</hi>
諸侯祭祀席蒲筵繢純加莞席紛純右彫几昨席莞筵<lb/>
紛純加繅席畫純筵國賔於牖前亦如之左彤几<hi>繢胡内反</hi>
　<hi>蒲筵者以蒲草為筵也繢純者繢采色以為縁也莞席者以蒲之細者完而用之以為席也紛純者以織</hi>
　<hi>成紛帛以為縁也右彫几者則几之彫刻者設之於右也蒲筵則柔從為體繢純則采物有所受之以柔</hi>
<pb n="2b"/>
　<hi>從為體則雖滿而不溢右彫几則以義為主而刻制之文所以成其義義者隂也右亦隂也侯所以保其</hi>
　<hi>國而為祭主其徳如此故祭祀用之莞筵紛純加繅席畫純則致道之質以成祀事成徳之文以受胙福</hi>
　<hi>致道之質則信由中出成徳之文則禮自外作承賔事之大猶承神也故筵國賔於牖前則亦如之而已</hi>
　<hi>儀禮鄉飲酒之禮主人在阼階賔在戸牖則此所謂筵國賔於牖前者乃設筵於户牖之前與户所以通</hi>
　<hi>往來牖所以通天明凡賔主皆以禮信通往來而欲其照之于天此所以即户牖之前也左彤几者几以</hi>
　<hi>赤為飾而設之於左也葢色赤文明之物也所以合禮禮陽也左亦陽也然所謂左彤几特為祭祀之時</hi>
　<hi>耳筵國賔則不設几也葢几之為物尊者所慿筵國賔則嫌以尊加焉至於祭祀則不嫌故也然諸侯祭</hi>
　<hi>祀及昨異席則其致道也僅成祀而已無黼依無次席黼純則離於事然後致道非王徳矣有言繢純有</hi>
<pb n="3a"/>
　<hi>言畫純者葢分布采色則曰繢摹成物體則曰畫考工記青與白相次也赤與黒相次也若此所謂繢也</hi>
　<hi>又曰山以章水以龍若此所謂畫也夫繢純繢而後純則以諸侯采物有所受之畫純純而後畫而諸侯</hi>
　<hi>昨席用焉則以諸侯雖以謹度為孝亦致節故也</hi>
甸役則設熊席右漆几凡喪事設葦席右素几其柏席<lb/>
用雈黼純諸侯則紛純毎敦一几凡吉事變几凶事仍<lb/>
几<hi>甸音田柏鄭音椁劉音廹雈音丸敦音道劉音疇</hi>
　<hi>熊席者以熊皮飾席或畫熊焉甸役當以毅用衆熊之為物其性毅故也漆几者以漆飾也漆者貞固之</hi>
　<hi>物貞固所以幹事幹事智也智隂也右亦陰也故右漆几吉事尚文凶事尚質變几以文為尚也仍几以</hi>
<pb n="3b"/>
　<hi>質為尚也此司几筵於五几五筵所以掌其名物而辨其用與其位之如此易曰以制器者尚其象傳曰</hi>
　<hi>器以蔵禮揚子曰深知器械之所為則禮由已然則先王之於几筵名物用位如此豈茍然哉</hi>
天府掌祖廟之守藏與其禁令凡國之玉鎮大寳器藏<lb/>
焉若有大祭大䘮則出而陳之旣事藏之凡官府鄉州<lb/>
及都鄙之治中受而藏之以詔王察羣吏之治上春釁<lb/>
寳鎮及寶器<hi>藏才浪反中丁仲反</hi>
　<hi>揚子曰天不人不因人不天不成夫以王者繼天而為之子其所立則天位也其所治則天職也五服以</hi>
　<hi>章有徳則天所命也五刑以制有罪則天所討也何福不除則享天之福也以莫不庶則受天之禄也觀</hi>
<pb n="4a"/>
　<hi>其所為凢以奉承天之所為而已此掌祖廟之守藏與其禁令之官所以謂之天府與傳曰天子七諸侯</hi>
　<hi>五大夫三士二故徳厚者流光徳薄者流卑是以貴始徳之本也始封必祖所謂祖廟者太祖始封之廟</hi>
　<hi>也其所守有人其所藏有物禁使勿為令使為之不於他廟而於祖廟者所謂貴始徳之本也左傳曰諸</hi>
　<hi>侯之封也皆受明器於王室以鎮撫其社稷則所謂玉鎮者羙玉之可以為鎮者是也記曰崇鼎貫鼎大</hi>
　<hi>璜封父龜天子之器也所謂大寳器者葢若此類也典庸器注伐國所𫉬之器而傳得器用曰獲者是也</hi>
　<hi>旅獒曰明王慎徳四夷咸賔無有逺邇畢獻方物然則寳鎮寳器非以道勝滛不能伐而俘之非以徳服</hi>
　<hi>天下不能受其獻也故為之先者以能傳其所寳為榮而以畀其後為之後者以能守其所傳為善而以</hi>
　<hi>紹其先則夫大祭祀大䘮則出而陳之既事藏之豈非示其能傳其所寳而守其所傳如此乎治中者計</hi>
<pb n="4b"/>
　<hi>治之書也謂之治中則以凢所治者於是而取中故也夫政刑之失始於不能察羣吏之治而察羣吏之</hi>
　<hi>治者惡乎而取正哉有治中存焉耳欲守其所傳使冦賊奸宄無自而作僣竊陵侮無自而生其於察治</hi>
　<hi>庸可忽諸故凡官府鄉州及都鄙之治中受而藏之詔察羣吏之治者凢以預防其壊亂然後玉鎮玉器</hi>
　<hi>可得而守矣雖然以道泛觀者明則修人事以防其禍亂幽則賛神事以禦其災害葢明則有禮樂幽則</hi>
　<hi>有鬼神而神也者聪明正直依人而行明有以得乎人則幽有以得乎神其致一也上春釁寶鎮及寳器</hi>
　<hi>則又以神事特潔禦其災害與</hi>
凡吉凶之事祖廟之中沃盥執燭季冬陳玉以貞來嵗<lb/>
之媺惡若遷寶則奉之若祭天之司民司禄而獻民數<lb/>
<pb n="5a"/>
榖數則受而藏之<lb/>
　<hi>新經云民也榖也器也在人而已而所以制其生死所以制其豐凶天實有司之者焉司民所以制民之</hi>
　<hi>生死也司禄所以制榖之豐凶也必祭之者王之祈於天以求福之助者乃所以為守器之成終成始者</hi>
　<hi>與民數有登下榖數有多寡既祭司民司禄而後獻其數於王王受而蔵之於天府所謂天實司之也然</hi>
　<hi>則天府之所掌豈徒然哉凡以奉承天之所為而已則自天佑之吉無不利其於守器也何有</hi>
典瑞掌玉瑞玉器之藏辨其名物與其用事設其服飾<lb/>
　<hi>藏才浪反</hi>
　<hi>典瑞之官掌玉瑞玉器之蔵而名官以典瑞則器可知也葢以合驗之則曰瑞以用言之則日器故書輯</hi>
<pb n="5b"/>
　<hi>五瑞又言如五器則瑞器一也典瑞言六瑞又言六器亦以其合驗與形於用者言之耳名以命之物以</hi>
　<hi>色之用或用於朝日祀天之類或用於朝覲宗遇之類是也設其服飾則繅藉之在玉其猶人之服飾與</hi>
王晉大圭執鎮圭繅藉五采五就以朝日<hi>朝直遥反</hi>
　<hi>玉人曰大圭杼上終葵首天子服之又曰鎮圭尺有二寸天子守之圭之象道之用也大圭杼上終葵首</hi>
　<hi>則其用也即其體而已用則散而小體則渾而大大圭之用即其體此其所以為大也故王晋之晋之者</hi>
　<hi>服之也服之所以蔵諸用鎮圭則四方鎮焉萬物養焉仁而已故王執之執之所以顕諸仁繅藉則以織</hi>
　<hi>組而成藻飾以藉玉也備五色焉謂之五采設色者采藍以為青采砂以為朱所謂五采者丹砂之類是</hi>
　<hi>也采色一成謂之一就五就則五色皆成也繅藉則内玉之貞剛而以柔順藉焉五采則備徳之文五就</hi>
<pb n="6a"/>
　<hi>則成徳之事其致一也道之用則蔵故晋大圭仁之用則顯故執鎮圭其徳則内堅剛而外柔順又有備</hi>
　<hi>徳之文成徳之事如此然後可以朝日矣王之朝日猶諸侯之相見也諸侯相見以朝覲宗遇㑹同於王</hi>
　<hi>之器則王之朝日也以祀天旅上帝之器宜矣言以朝日則以祀天旅上帝可知也玉藻曰天子𤣥端而</hi>
　<hi>朝日於東門之外則𤣥端者朝日所服之冠而大圭鎮圭者其朝日之玉與</hi>
公執桓圭侯執信圭伯執躬圭繅皆三采三就子執榖<lb/>
璧男執蒲璧繅皆二采再就以朝覲宗遇㑹同於王諸<lb/>
侯相見亦如之<hi>信音身</hi>
　<hi>制見新經名位不同禮亦異數數之所在降殺以兩王之玉也藻藉五采五就則侯伯之玉其藻藉三采</hi>
<pb n="6b"/>
　<hi>三就亦宜矣其上以朝覲宗遇㑹同於王其下以相見則諸侯所以上能蕃王室者以其下能睦四隣而</hi>
　<hi>已葢天子之通道有在於君臣之義有在於賔主之禮禮與義雖出於道而有所分及其合而歸於道其</hi>
　<hi>宗則王而已此諸侯自相見之玉所以用朝覲宗遇於王之器故諸侯相見亦如之</hi>
瑑圭璋璧琮繅皆二采一就以覜聘<hi>瑑首轉反覜他弔反</hi>
　<hi>朝覲宗遇㑹同君之禮也存覜省聘問臣之禮也覜聘皆天子遣使於邦國也葢殷覜曰視王於殷周之</hi>
　<hi>後遣臣於邦國以察視其命政之致否時聘曰問王於時見之後遣臣以恩問勞邦國以行征討之事圭</hi>
　<hi>璋璧琮則皆諸侯所執之玉也玉人曰瑑圭璋八寸璧琮八寸以覜聘正謂是也聘禮曰賔襲執圭致命</hi>
　<hi>公襲受玉於中堂賔裼奉束帛加璧享公受幣又云聘於夫人用璋享用琮葢覜聘以圭璋致命以璧琮</hi>
<pb n="7a"/>
　<hi>享也於諸侯則圭以致命璧以享也於夫人則璋以致命琮以享也圭銳以象君之用璧員以象君之體</hi>
　<hi>皆陽也故用之於諸侯半圭曰璋半璧曰琮皆陰也故用之於夫人亦各稱其徳而已圭璋璧琮皆瑑焉</hi>
　<hi>則加以瑑刻之文則異於禮神之物而示賁飾以相見也二采則非二采不成為徳一就則僅成事而已</hi>
　<hi>謂覜聘者臣之禮故其殺如此</hi>
四圭有邸以祀天旅上帝兩圭有邸以祀地旅四望<hi>邸丁</hi>
　<hi>禮反</hi>
　<hi>邸猶邸宿之邸夫天地皆稱祀神之也神之則其器所象皆其所托而宿故稱邸焉祀天謂圎丘之祀大</hi>
　<hi>神也旅上帝則五帝在焉祀地謂方澤之祭大示也旅四望則五岳四瀆在焉以其及衆神故謂之旅然</hi>
<pb n="7b"/>
　<hi>天地之神妙物而不可測其見於外皆其用之所寄倐然而有忽然而無豈其常哉先王所以祀之者亦</hi>
　<hi>相其用而已四圭以璧為邸兩圭以琮為邸則璧琮以象天地之體其出也由體以起用其蔵也攝用以</hi>
　<hi>歸體如斯而已餘見新經</hi>
祼圭有瓚以肆先王以祼賔客<lb/>
　<hi>祼圭謂祼鬯之圭有瓉謂以圭為柄也名之曰瓉則祭祀賔客之禮以獻飲為主祼非正禮以賛其事而</hi>
　<hi>已祼圭所用惟宗廟之祭與賔客之禮謂之以肆先王則羞其肆焉謂之以祼賔客則先王之承賔猶承</hi>
　<hi>神大享惟不入牲其他皆如祭祀也言肆先王於上則知賔客之有饗也言祼賔客於下則知祭祀之有</hi>
　<hi>祼矣玉人曰祼圭尺有二寸以祀廟言祀廟則賔客可知矣</hi>
<pb n="8a"/>
圭璧以祀日月星辰璋邸射以祀山川以造贈賓客<hi>射食</hi>
　<hi>亦反造七報反</hi>
　<hi>圭璧者圭而以璧為邸也圭鋭以象天之用璧員以象天之體日者衆陽之長月者衆隂之長星者陽精</hi>
　<hi>之所生辰者日月星辰之所次日昱乎晝月昱乎夜星辰從其位成象而麗乎天以佐天之生成萬物麗</hi>
　<hi>於天者皆陽類也故祀之以圭璧焉璋以邸射者璋以琮為邸其貫之也若射之貫焉璋半圭以象隂之</hi>
　<hi>成事琮方以象地之體山以静而阻固川以動而利物以險阻成形而麗乎地麗於地者皆隂類也故祀</hi>
　<hi>山川則以璋邸射焉璋邸必象射之貫則以山川通氣故也夫國主山川而保之其位在於四方而四方</hi>
　<hi>之諸侯王之所頼以扞内蔽外山川之象也故其來朝聘而為賔客也至館而致餼則曰造出郊而致賜</hi>
<pb n="8b"/>
　<hi>則有贈以璋邸射而将之其用物亦與山川同也玉人曰璋邸射素功以祀山川以致稍餼致稍餼則造</hi>
　<hi>贈之事也然則山川以形勢佐王而為國阻固賔客以徳義佐王而為國扞蔽其用同物固其宜矣於圭</hi>
　<hi>言璧則知璋之非琮也於璋言邸則知圭之言邸也</hi>
土圭以致四時日月封國則以土地<lb/>
　<hi>土圭尺有五寸所以測土深也故謂之土圭其為法也所以度天之髙四方之廣與土之深舉測土深則</hi>
　<hi>天與四方從可知矣以之測天時則致日月於冬夏春秋之四時而知其景之長短以之度地里則建國</hi>
　<hi>以封諸侯而知其域之大小葢冬至日在牽牛景丈有三尺夏至日在東井景尺有五寸此長短之極也</hi>
　<hi>春分日在婁秋分日在角而月弦於牽牛東井以其景知其至否也春夏秋冬氣皆至則四時之序正矣</hi>
<pb n="9a"/>
　<hi>土圭之致四時日月者此也大司徒凢建國以土圭土其地而制其域則土圭封國以土地者此也玉人</hi>
　<hi>言土圭尺有五寸以致日以土地言致日而不言月者亦猶堯典於平秩南訛言敬致而不言月也葢主</hi>
　<hi>成嵗而言則成嵗者陽也故不言致月也</hi>
珍圭以徴守以恤凶荒牙璋以起軍旅以治兵守璧羡<lb/>
以起度駔圭璋璧琮琥璜之渠眉疏璧琮以斂尸<hi>駔音祖斂</hi>
　<hi>力驗反</hi>
　<hi>玉人曰鎮圭尺有二寸天子守之鎮圭玉瑞也其體足以鎮四方其用足以飬萬物諸侯之在四方為王</hi>
　<hi>鎮禦故徴諸侯以之凶荒則在施惠以飬民故恤凶荒以之其以之者凢以将王命故也牙璋者别象隂</hi>
<pb n="9b"/>
　<hi>之成事而有噬嗑之用焉出征也則以之起軍旅而討有罪守國也則以之治兵守而防患難皆象隂之</hi>
　<hi>成事而務除間故也璧羡者為璧而羡之也璧之體其員九寸羡之則其長一尺以起度則度尺以為度</hi>
　<hi>葢自分而積之則為寸自寸而積之則為尺自尺而累之則為丈其餘長短皆自是生焉度之在樂則起</hi>
　<hi>於黄鍾之長在禮則起於璧羡先王以為度之不存則禮樂之文熄故作此使天下後世有考焉然則黄</hi>
　<hi>鍾之長也九寸則以樂由陽來其數取諸陽璧之羡也盈尺則以禮由隂作而其數取諸隂度之為物雖祖</hi>
　<hi>而隂陽之理實寓是矣圭璋璧琮琥璜之六物皆為渠眉以組穿貫其渠眉而以聨之也渠溝瑑也璧琮</hi>
　<hi>又䟽通之此六物於大歛則加之也故曰以歛尸圭在左琥在右璋在首璜在足璧在背琮在腹取象於</hi>
　<hi>方明所以神之也璧以象天琮以象地特䟽之者所以通天地也</hi>
<pb n="10a"/>
穀圭以和難以聘女<hi>難乃旦反</hi>
　<hi>榖圭葢如榖圭之文以信善為義以榖不失性能生生以飬人也列土之君當比小事大以和邦國以蕃</hi>
　<hi>王室茍相為怨仇則安能同心一徳以尊天子哉故王遣臣以和其難則用榖圭使之各致信善之實無</hi>
　<hi>相疑貳不失信而務相生飬也春秋宣公四年公及齊侯平莒及郯所謂和難者是所以平之也男女之</hi>
　<hi>合本於性善之端先王由可欲之善充之使至於有諸己之信而充之使至於美而不可加之嘉故婚姻</hi>
　<hi>之禮則謂之嘉禮聘女之所以納幣則務致其信善之實亦取其不失信而有均生飬之義也故用榖圭</hi>
　<hi>士婚禮士大夫用𤣥纁天子加榖圭則所謂榖圭以聘女者天子之禮也然則諸侯有難以此和之則以</hi>
　<hi>信善相飬於險阻之時天子聘女以此加焉則以信善相飬於和平之日也能弭險阻然後和平為可致</hi>
<pb n="10b"/>
　<hi>焉故言和難而聘女次之</hi>
琬圭以治徳以結好琰圭以易行以除慝<hi>好呼報反行下孟反</hi>
　<hi>圭形上鋭琬圭圓其銳則宛而不剡以順為義而致柔克所以示愛也故以治徳以結好治徳者以其上</hi>
　<hi>有徳於王下有徳於民以此治而旌之也結好者行人曰時聘以結諸侯之好時聘以恩問之故謂之結</hi>
　<hi>好以其有好於主以此結而固之也治徳為大結好次之仁之序也琰圭者圭形上鋭又從而剡其末使</hi>
　<hi>有鋒鋩則剡而不宛有戈兵之象而致剛克所以示惡也諸侯之君有過惡其行或違正焉則以此而易</hi>
　<hi>之易行者易其惡而使之善則以威讓文誥加之而已除慝除去其惡匿之慝而大者則當如農人之務</hi>
　<hi>去草芟夷不復使存則誅伐之事以威讓文誥為先而誅伐為後義之序也先王制器以尚象而其義所</hi>
<pb n="11a"/>
　<hi>出葢如此</hi>
大祭祀大旅凡賓客之事共其玉器而奉之大喪共飯<lb/>
玉含玉贈玉凡玉器出則共奉之<hi>飯扶晚反含户暗反</hi>
　<hi>大祭祀所謂祀大神示享先王也大旅所謂旅上帝旅四望也賓客之事所謂享賔也玉器謂四圭祼圭</hi>
　<hi>之屬共其玉器而奉之則共其物而又奉其事也飯玉碎玉以雜飯也含玉則致於死者之口贈玉則加</hi>
　<hi>璧與幣三者皆用玉以玉為陽精之純可以完其形且助濟其精神也玉府大䘮共含玉而此又共者玉</hi>
　<hi>府掌造其玉典瑞則因其成物而共之也凡玉器出則共奉之非特大祭祀大旅大賔客之事而已謂凢</hi>
　<hi>玉器之用皆共其物而奉其事也</hi>
<pb n="11b"/>
典命掌諸侯之五儀諸臣之五等之命<lb/>
　<hi>制於上下聼之而不敢違者命也萬物致命於天臣民制命於王故王與天同謂之命上言之以為命下</hi>
　<hi>守之以為令命出於上則變而不窮令守於下則常而無變此命之字所以從令在左為是故也先王以</hi>
　<hi>是命天下皆有常數而天下聼焉而莫敢違故以典命名官掌諸侯之五儀諸臣之五等之命者傳曰名</hi>
　<hi>位不同禮亦異數先王之時公侯伯子男以其分土而治人故皆謂之君公卿大夫士以其屈服而事人</hi>
　<hi>故皆謂之臣皆君道也而其名位有尊卑皆臣道也而其名位有隆殺則其儀命異而不同宜也其儀有</hi>
　<hi>等其命有數觀其儀則足以知其命知其命則足以知其儀故言諸侯之五儀則其命可知也言諸臣之</hi>
　<hi>五等之命則其儀可知也於諸臣言五等則諸侯五等亦可知也然儀與命皆以互見而必於諸侯言儀</hi>
<pb n="12a"/>
　<hi>諸臣言命葢有命然後有儀公侯伯子男皆君道而其儀出於命為最隆故言五儀公卿大夫士皆臣道</hi>
　<hi>而其儀出於命則為殺故言五等之命葢卑者尤以辨等為義而使之無覬覦故也</hi>
上公九命為伯其國家宫室車旗衣服禮儀皆以九為<lb/>
節侯伯七命其國家宫室車旗衣服禮儀皆以七為節<lb/>
子男五命其國家宫室車旗衣服禮儀皆以五為節<lb/>
　<hi>王之三公八命出封加一等則為上公為上公則九命矣上公有功徳者則為二伯二伯者雖同於九命</hi>
　<hi>而九命者不必皆為伯也公其爵也伯其職也若自陕以東周公主之陕以西召公主之此王制所謂八</hi>
　<hi>伯各以其屬屬於天子之老二人分天下為左右曰二伯是也其國家宫室車旗衣服禮儀皆以九為節</hi>
<pb n="12b"/>
　<hi>則國之城方九里宫之歩方九百貳車九乗建旗九斿冕服九章桓圭九寸樊纓九就介九人禮九牢其</hi>
　<hi>朝位賔主之間九十歩凡皆以九為節也言禮而又言儀者昔子太叔見趙簡子問揖遜周旋之禮對曰</hi>
　<hi>是儀也非禮也葢儀有在物者則若易所謂其羽可用為儀是也有在容者則子太叔所謂揖遜周旋者</hi>
　<hi>是也然典命既言禮物而又言儀則此所謂儀者容而已如所謂其朝位賔主之間五十歩者是也自上</hi>
　<hi>公而下降殺以兩故侯伯七命子男五命其數亦以七以五為節葢禮文之數視其命而制之也王制曰</hi>
　<hi>三公一命卷若有加則賜也不過九命次國之君不過七命小國之君不過五命亦若此</hi>
王之三公八命其卿六命其大夫四命及其出封皆加<lb/>
一等其國家宫室車旗衣服禮儀亦如之<lb/>
<pb n="13a"/>
　<hi>新經云自三命以下則己卑故雖言數亦以命人臣如王之上士三命下士一命公侯伯之卿三命其士</hi>
　<hi>一命子男之大夫一命皆陽數無所嫌焉三公八命加一等則九命而為上公卿六命加一等則七命而</hi>
　<hi>為侯伯大夫四命加一等則五命而為子男盖近於王則其𫝑有所屈逺于王則其𫝑有所伸者不言孤</hi>
　<hi>則孤與卿同六命矣</hi>
凡諸侯之適子誓於天子攝其君則下其君之禮一等<lb/>
未誓則以皮帛繼子男公之孤四命以皮帛眡小國之<lb/>
君其卿三命其大夫再命其士一命其宫室車旗衣服<lb/>
禮儀各眡其命之數侯伯之卿大夫士亦如之子男之<lb/>
<pb n="13b"/>
卿再命其大夫一命其士不命其宫室車旗衣服禮儀<lb/>
各眡其命之數<hi>適丁歴反下遐嫁反</hi>
　<hi>古者繼世以立諸侯象賢也則諸侯之適子雖有繼立之義而謂之象賢則非徒立之也謂其賢足以繼</hi>
　<hi>世天子乃誓而命之也夫立嫡者先王所以防僣亂也諸侯之適子攝其君則其君或老疾故也誓於天</hi>
　<hi>子則已成其為君之嗣故攝其君以行禮則降一等焉避國君之正也若公之子則眡侯伯之禮若侯伯</hi>
　<hi>之子則眡子男之禮不敢備其君之正禮也未誓則未有為諸侯之義故以皮帛繼子男同於孤之禮也</hi>
　<hi>雖上公之子未誓亦然所以正名分而尊天子之命也夫其道足以衣被人而飾之以炳蔚之文章者孤</hi>
　<hi>之事王之孤與公之孤皆謂之孤以其特立而無朋其徳則同矣其執皮帛以眡小國之君固其宜也大</hi>
<pb n="14a"/>
　<hi>宗伯言孤執皮帛典命言諸侯之適子未誓則以皮帛繼子男公之孤以皮帛眡小國之君摯用帛惟此</hi>
　<hi>而已然則書所謂三帛者此與上公諸侯之君為己尊由天道而其徳與王同焉故其臣得立孤以有特</hi>
　<hi>立無朋之臣然後足以承由天道而公之君故也上公九命則其臣命之隆者亦不得等其君命之半故</hi>
　<hi>孤四命而己卿次於孤故三命大夫次於卿故再命士又次於大夫故一命侯伯七命卑於公故不得設</hi>
　<hi>孤其臣命亦不得等其君命之半故卿三命大夫再命士一命子男五命故其卿再命其大夫一命其士</hi>
　<hi>不命其士不命而曰各眡其命之數者葢雖不命亦眡一命之數者焉夫侯伯之君與公異命而其卿大</hi>
　<hi>夫士之命與公同者葢自其君之命數而為之降殺公九命而有四命之孤侯伯不得設孤故進其三命</hi>
　<hi>之卿而與上公之卿同焉以其臣命之降者不得等其君命之半則進侯伯之臣而與公之卿大夫士同</hi>
<pb n="14b"/>
　<hi>命亦可致其勸而無加矣傳曰人之於天也以道受命於人以言受命不若於道者天絶之也不若於言</hi>
　<hi>者人絶之也臣子大受命先王之時典命之職修而上不以偪下下不敢僣上則以其所受於上者若之</hi>
　<hi>無所違也後世失是揚之水刺大夫之僣禮則有曰我聞有命不敢以告人采菽刺幽王而思古則曰樂</hi>
　<hi>只君子天子命之然則典命之所掌庸詎可廢哉</hi>
司服掌王之吉凶衣服辨其名物與其用事<lb/>
　<hi>書曰天命有徳五服五章哉葢徳不能以自彰也有君子之徳者必文之以其容容不能以自荘也有君</hi>
　<hi>子之容者必飾之以其服先王制為衣裳冕弁豈徒為繁文虛飾哉其制之所取必有㣲而難知之義其</hi>
　<hi>官之所掌必有麄而可陳之法其義之所存其法之所在使天下之人相與目撃而心喻深明乎不説之</hi>
<pb n="15a"/>
　<hi>意於其間矣此司服之職所由設也衣服一也以其衣以蔽形謂之衣以其服以行道則謂之服吉禮所</hi>
　<hi>以飾歡也凶禮所以飾哀也飾歡故衣服則尚文飾哀故衣服則尚素其名其物其用事有不同也則司</hi>
　<hi>服之所掌從而辨焉固其職也荀子曰禆冕黼黻文織資麤衰絰是吉凶憂愉之情𤼵於衣服者也則司</hi>
　<hi>服之所辨者外以稱其事内以稱其情故也謂王之吉凶衣服則禮當自王出也以王為主而公侯伯子</hi>
　<hi>男公卿大夫之服皆在所掌矣</hi>
王之吉服祀昊天上帝則服大裘而冕祀五帝亦如之<lb/>
享先王則衮冕享先公饗射則鷩冕祀四望山川則毳<lb/>
冕祭社稷五祀則希冕祭羣小祀則𤣥冕<hi>鷩必滅反毳昌鋭反</hi>
<pb n="15b"/>
　<hi>大裘黒羔裘無經緯之文無繪繡之功以象天道之自然也其色黒則從乎至幽而已以象天道之無為</hi>
　<hi>也羣而不黨則又由天道而公焉致恭以有禮則事至尊之道也故以祀昊天上帝為足以稱之名之曰</hi>
　<hi>大為是故也昊天上帝大神也天言其體帝言其用神則妙萬物而不可測昊天上帝惟其有妙物之神</hi>
　<hi>故即無而有即有而無在體為體而不滯於體在用為用而不拘於用先王以為非致其道則不足以格</hi>
　<hi>之非盡其禮則不足以事之故大裘所象如此大裘正以祀昊天上帝為主五帝則佐昊天上帝以成萬</hi>
　<hi>物其用則各主一時其位則各列一方其為徳則既有所分矣故祀五帝則亦如之而已然五帝之徳既</hi>
　<hi>有所分裘不可以徒服葢亦服衮故記曰郊之祭王被衮以象天然則祀五帝則内服大裘而外服衮冕</hi>
　<hi>矣記曰大裘不裼葢謂此也大裘以象道衮冕以象徳五帝㪚道而之徳則徳著乎外而道隠乎内故服</hi>
<pb n="16a"/>
　<hi>大裘而加以衮冕周之冕服九章而已衮冕自山龍而下無為而仁者山也仁而不可知者龍也先王之</hi>
　<hi>徳象此故享先王則衮冕也鷩冕自華蟲而下華蟲即雉也以其色文明禮之象也先公之徳如此享賔</hi>
　<hi>也大射也皆以禮而相接故享先享射則服鷩冕也夫王者天下之君也公者一國之君也王有天下則</hi>
　<hi>其覆下也以仁公有一國則其事上也以禮此冕服所以象其徳之意與以周之祖廟考之則先公尊於</hi>
　<hi>先王以周之列爵考之則王爵尊於公爵以先公之尊而其所服止於鷩冕者非卑之於先王以為祭則</hi>
　<hi>各以其服授尸尸服如是而王服衮以臨之則非所以為敬故弗敢也毳冕自虎蜼而下虎義也蜼智也</hi>
　<hi>象之於宗廟之彞器則以能常奉宗廟而致敬焉岳瀆山川國之所頼以為阻固足以扞難而防患智與</hi>
　<hi>義之象也人君所頼以保其宗廟焉故祀四望山川則服毳冕也希冕自粉米而下二章之服也其章為</hi>
<pb n="16b"/>
　<hi>少矣故謂之希米能飬人粉之則利㪚而均社以祀五土之神也稷以祭五榖之神也春之祀户夏之祀</hi>
　<hi>竈季夏之祀中霤秋之祀門冬之祀行皆以其能利人而養之也故祭社稷五祀則服希冕也𤣥冕則裳</hi>
　<hi>蔽而已其章不足道也故稱衣之𤣥焉𤣥之為色終功之時也羣小祀也其在天則日月星辰是也其在</hi>
　<hi>地則四方百物是也皆終天地之功而其為功則小矣故祭羣小祀則服𤣥冕也然冕之為物後方而前</hi>
　<hi>員後仰而前俛𤣥表而朱裏後方者不變之體也前員者無方之用也仰而𤣥者升而辨於物𤣥者北方</hi>
　<hi>之色與物辨之時也俛而朱者降而與萬物相見朱南方之色與萬物相見之時也名之曰冕以與物相</hi>
　<hi>見名之也六冕之服其衣則皆𤣥其裳則皆纁𤣥者正北方之色無為而與物辨徳之象也纁者黄赤之</hi>
　<hi>間西南方之色有為而與物接事之象也徳成而上故衣以𤣥事成而下故裳以纁服有六而冕則一者</hi>
<pb n="17a"/>
　<hi>陽純而竒陰雜而偶之意也然則施之多少則又稱其服之降殺焉此制作之大凡也</hi>
凡兵事韋弁服眂朝則皮弁服凡甸冠弁服凡凶事服<lb/>
弁服凡弔事弁絰服<hi>甸音田</hi>
　<hi>以幂首而俛焉則謂之冕上服以臨下也以收首而入焉則謂之弁下服以事上也下服以事上而人君</hi>
　<hi>亦服弁者上得以兼下故也冕主於奉祭弁主於涖事韋弁者違物性而制之皮之為物順其性而不革</hi>
　<hi>則質具焉質而不全則質而已矣葢兵者所以禦亂也所以除害也彼欲亂而我制之彼肆害而我誅之</hi>
　<hi>以威克愛以猛勝寛殆非人之所欲是違其性矣故用韋弁服取其革之質則所以象兵之義其染赤為</hi>
　<hi>之則以宣布著盡之義於是乎可見矣皮弁者順物性而致之文質具焉葢天下莫不願治而王日視朝</hi>
<pb n="17b"/>
　<hi>聚精㑹神以講天下之治有文以相接有質以相辨則順物性而制之矣故視朝則皮弁服也其用鹿皮</hi>
　<hi>為之則以知接其類為義葢鹿羣居則環其角以外向食則鳴而呼其羣詩之燕羣臣嘉賔必取諸鹿鳴</hi>
　<hi>者此也冠弁𤣥冠也以幂首而有度數存焉則謂之冠兵則有事矣故尚赤赤南方之色有事之地也甸</hi>
　<hi>方習武未有事也故尚𤣥以𤣥者黒而兼赤北方之色未有事之時也葢黒而兼赤色則赤蔵乎黒之内</hi>
　<hi>未著乎外也先王以武事蔵乎甸故其所象如此凡凶事服弁服者鄭氏以為服弁䘮冠也其服斬衰齊</hi>
　<hi>衰弁絰鄭氏以為如爵弁而素加環絰其服錫衰緦衰疑衰</hi>
凡喪為天王斬衰為王后齊衰王為三公六卿錫衰為<lb/>
諸侯緦衰為大夫士疑衰其首服皆弁絰大札大喪大<lb/>
<pb n="18a"/>
烖素服<hi>為于偽反</hi>
　<hi>天王有父道故諸臣服斬衰王后有母道故諸臣服齊衰謂之天王則以王為天故也明不以王為天則</hi>
　<hi>弗服矣故諸侯之大夫自天其君則為王緦衰而已錫衰鄭氏謂麻之滑易者緦衰謂有事其縷無事其</hi>
　<hi>布疑衰謂有疑於吉然君為臣服而已既𦵏則除之矣此以義勝恩也臣之於君則其恩特加隆焉故服</hi>
　<hi>視父母然錫衰緦衰疑衰三者皆服之輕者而用之于弔故皆同服弁絰也錫如金錫之錫以金性堅剛</hi>
　<hi>而錫則㪚施而金性易矣然則麻之滑易者施於喪服亦如是焉故曰錫衰緦則又輕於錫以緦麻縷數</hi>
　<hi>服至於緦衰不足也致其思而已故曰緦衰疑衰則又輕於緦以吉服十五升布而疑衰則用十四升是</hi>
　<hi>有疑於吉矣故曰疑衰大札大荒大烖皆天地之變故王素服如䘮禮焉葢憂存乎内則𤼵乎衣服夫修</hi>
<pb n="18b"/>
　<hi>徳以銷其變者本也素服以待其變者末也無本不立無末不行矣</hi>
公之服自衮冕而下如王之服侯伯之服自鷩冕而下<lb/>
如公之服子男之服自毳冕而下如侯伯之服孤之服<lb/>
自希冕而下如子男之服卿大夫之服自𤣥冕而下如<lb/>
孤之服其凶服加以大功小功士之服自皮弁而下如<lb/>
大夫之服其凶服亦如之其齊服有𤣥端素端凡大祭<lb/>
祀大賓客共其衣服而奉之大䘮共其復衣服斂衣服<lb/>
奠衣服廞衣服皆掌其陳序<lb/>
<pb n="19a"/>
　<hi>凡諸侯之服各視其命之數上公九命故其服九章自衮冕而下如王之服侯伯七命故其服七章自鷩</hi>
　<hi>冕而下如公之服子男五命故其服五章自毳冕而下如侯伯之服夫公以徳言則與王同以位言則與</hi>
　<hi>王隣故與王同九章之衮記曰三公一命卷其有加則賜也然則此言公之服則上公若王之三公則其</hi>
　<hi>服當有所屈矣詩曰是以有衮衣兮無以我公歸兮東人欲周公之有衮衣而不歸周則公之歸周不服</hi>
　<hi>衮矣然則三公八命當與侯伯同服鷩矣三公八命而服鷩則卿六命與子男同服毳矣大夫四命則服</hi>
　<hi>章之希冕與諸侯之孤同服矣然則詩之大車陳古以刺周之大夫不能聼男女之訟而其詩曰毳衣如</hi>
　<hi>菼毳衣如璊者何也葢所謂周大夫者卿也故周官男無上大夫所謂卿則上大夫是也卿六命則服與子</hi>
　<hi>同毳宜矣孤之服自希冕而下如子男之服自此以下皆諸侯之孤卿大夫士也公之孤四命故其服三</hi>
<pb n="19b"/>
　<hi>章自希冕而下如子男之服公侯之卿皆三命其大夫皆再命子男之服公侯之卿皆三命其大夫皆再</hi>
　<hi>命子男之卿再命則其服一章而已故自𤣥冕而下如孤之服公侯之士同一命子男之士不命則其服</hi>
　<hi>無章數其首服以皮弁故曰士之服自皮弁而下如大夫之服則𤣥衣纁裳而已然則典命不言王之士</hi>
　<hi>以理推之公侯伯之士皆一命則王之士三命中士再命下士一命矣王之三命再命之士其服當同於</hi>
　<hi>一章之𤣥冕則一命之士亦服皮弁矣卿大夫之服加以大功小功則無緦矣則孤與諸侯又無大功小</hi>
　<hi>功矣葢或制一國之命或與其君共政習之如是也後貴足以臨賤義足以勝恩其齊有𤣥端素端則非</hi>
　<hi>特士為然也自公而下皆然𤣥端則𤣥冠也素端則素冠也齊則無為以待事也故其冠以𤣥與素而已</hi>
　<hi>名之曰端則取其正也凢吉禮之致齊者皆𤣥端而凶禮則皆素端矣玉藻曰𤣥端丹組纓諸侯之齊冠</hi>
<pb n="20a"/>
　<hi>也以此推之則天子之齊𤣥冕諸侯而下皆以𤣥冠矣凡大祭祀大賔客共其衣服而奉之則共王以衣</hi>
　<hi>服而又奉其事也復衣服則始死復魂之衣服也歛衣服則大歛小歛皆有衣服也奠衣服則陳於坐上</hi>
　<hi>之衣服也廞衣服則陳於庭序以興觀者之欽也復歛奠廞所陳之衣服皆有先後之序司服則掌其所</hi>
　<hi>陳序故曰皆掌其陳序</hi>
典祀掌外祀之兆守皆有域掌其禁令若以時祭祀則<lb/>
帥其屬而修除徴役於司𨽻而役之及祭帥其屬而守<lb/>
其厲禁而蹕之<hi>蹕音畢</hi>
　<hi>祭祀之禮有國中之祀者有國外之祀者所謂外祀者國外之祀也若小宗伯所謂兆五帝於四郊四望</hi>
<pb n="20b"/>
　<hi>四類亦如之兆山川丘陵墳衍各因其方是也鄭氏之所謂外祀所祀於四郊者以此也兆謂之壇兆守</hi>
　<hi>謂守其兆域皆有域謂凡國外之祀謂之兆守者皆有營域故也掌其禁令者禁使不得犯令其所當為</hi>
　<hi>焉以時祭祀謂天地山川之類是其祭祀也皆有時矣帥其屬而修除者治其外之謂修除舊置新之謂</hi>
　<hi>除徴役於司𨽻葢司𨽻掌帥其民而役國中之屬事故也及祭帥其屬而守其屬禁而蹕之者厲禁謂嚴</hi>
　<hi>厲禁止之地蹕所以止行者将祭之前帥其屬而修除則以修治為事而致其潔及祭之日帥其屬守其</hi>
　<hi>厲禁而蹕之則以禁止為事而致其嚴此先王所以事天地神示之義也其事則典祀掌之其義則王者</hi>
　<hi>明之故曰明其義者君也能其事者臣也失其義陳其數有司之事也先王設官豈徒然哉</hi>
守祧掌守先王先公之廟祧其遺衣服藏焉若將祭祀<lb/>
<pb n="21a"/>
則各以其服授尸其廟則有司修除之其祧則守祧黝<lb/>
堊之旣祭則藏其隋與其服<hi>黝於紏反堊烏路反本或作惡同隋許恚反</hi>
　<hi>逺廟為祧守廟兆而名之曰守非守兆則廟可知矣故祧之字從示從兆遷祖也今所神事者兆於此故</hi>
　<hi>謂之祧廟之字從广從朝到广以朝焉故謂之廟先王之制徳厚者流光天子七廟稱其徳也廟有昭也</hi>
　<hi>而祧以兆之故昭與昭為三廟有穆也而祧以兆之故穆與穆為三三昭三穆以義率祖順而下之也三</hi>
　<hi>昭三穆與太祖之廟而七以仁率親等而上之也先王之於親事死也如事存以其雖視之而不見聼之</hi>
　<hi>而不聞然體物而不可遺也守祧掌守先王先公之廟祧其遺衣服藏焉者豈特以其常服之衣服為不</hi>
　<hi>可褻而忘哉亦所以示其體物而不可遺之意也遺衣服者謂大歛之餘也先王先公其遺衣服藏於廟</hi>
<pb n="21b"/>
　<hi>祧若將祭祀則各以其服授尸所以依神此之謂體物而不遺也司服之職享先王則衮冕享先公則鷩</hi>
　<hi>冕則所謂各以其服授尸者葢其所服各有稱也其廟則有司修除之以廟則近而親故也其祧則守祧</hi>
　<hi>黝堊之以祧則逺而踈故也葢曰考廟曰王考廟曰皇考廟曰顯考廟曰祖考廟皆月祭之逺廟為祧享</hi>
　<hi>嘗乃止故有司不復修除守祧黝堊之而已爾雅曰地謂之黝墻謂之堊葢黝以黒飾之堊以白飾之治</hi>
　<hi>事有漸故也既祭則藏其隋與其服以肉謂之隋葢尸祭之餘也藏其隋則埋以藏之藏其服則藏於廟</hi>
　<hi>祧也亦所以明神之所依也記曰孝子之祭也盡其慤而慤焉盡其信而信焉盡其敬而敬焉此之謂也</hi>
　<lb/>
　周禮詳解卷十九<lb/>
</p>
<p>
</p>
  </div>
</body>
</text>
</TEI>
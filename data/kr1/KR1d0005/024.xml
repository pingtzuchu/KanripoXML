<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮詳解卷二十四</head> <lb/>
    <p>
<pb n="1a"/>
欽定四庫全書<lb/>
　周禮詳解卷二十四<lb/>
　　　　　　　　　　　　宋　王昭禹　撰<lb/>
内史掌王之八枋之灋以詔王治一曰爵二曰禄三曰<lb/>
廢四曰置五曰殺六曰生七曰予八曰奪<hi>枋本又作柄兵病反治直</hi>
　<hi>吏反</hi>
　<hi>夫上下之分有道揆有法守大宰有八柄詔王馭羣臣者明道揆于上而所掌者非特法守而已内史掌</hi>
　<hi>王八枋之法以詔王治者謹法守而下而道揆有不與也謂之八枋之法則其所掌者法而已謂之王之</hi>
<pb n="1b"/>
　<hi>八枋之法則法當自王出故也枋亦柄也大宰言八柄則以道揆者操之而惟我所為陽之正也丙之陽</hi>
　<hi>有時也有方也其執為有方其釋為有時矣内史言八枋則以法守者其執為有方矣非若陽之正能執</hi>
　<hi>而能釋也大宰言詔王馭羣臣則疾徐進止制于上而大宰有同于君道故也内史言詔王治而不言羣</hi>
　<hi>臣則以内史者有司之事而治則在王于馭羣臣非所宜矣餘見大宰新傳</hi>
執國灋及國令之貳以攷政事以逆㑹計掌叙事之灋<lb/>
受納訪以詔王聴治<lb/>
　<hi>上以道制而下守之則為命上以命使之而下禀之則為令國法國令有正有貳内史掌其貳而已故曰</hi>
　<hi>執國法及國令之貳以攷政事所主在治也以逆㑹計則所主在財用也盖以人為而凡有所正者皆政</hi>
<pb n="2a"/>
　<hi>也通上下而凡有所為者皆事也政有善惡之殊事有當否之異則不可以不攷也積月計而為日成積</hi>
　<hi>日成而為月要積月要而為嵗㑹一嵗財用之計謂之㑹計㑹計有是非之辨有實偽之别則不可以不</hi>
　<hi>逆也内史于政事以法令之貳攷之則其善惡當否猶白黑相辨也于㑹計以法令之貳逆之則其是非</hi>
　<hi>實偽猶一二之可數也政事又安從而廢弛于闇黯之間乎㑹計又安得而混淆于鹵莽之際乎夫法令</hi>
　<hi>之正所以施之於其終則内史執其貳以攷政事以逆㑹計者其效不為小補矣叙事謂事治之先後也</hi>
　<hi>納謂納言于上者書所謂納言是也訪謂訪事于下若書所謂王訪于箕子是也叙事之法所以詔聴其</hi>
　<hi>事受納訪所以詔聴其情而其法之所掌則皆先尊而後卑先貴而後賤先上而後下先大而後小此其</hi>
　<hi>所以謂掌叙事之法受納訪以詔王聴治也宰夫以六叙正羣吏之治亦若此而已</hi>
<pb n="2b"/>
凡命諸侯及孤卿大夫則䇿命之凡四方之事書内史<lb/>
讀之王制禄則贊為之以方出之賞賜亦如之内史掌<lb/>
書王命遂貳之<lb/>
　<hi>諸侯者邦國之君孤卿大夫者在朝之臣亦或諸侯之臣也䇿以竹為之命以為之節故以䇿命之也禄</hi>
　<hi>有十于卿者有倍于大夫士者賞賜或以土田或以車服或以器物方以木為之禄及賞賜則以仁之故</hi>
　<hi>以方出之也然義以方列名之曰方則亦有義存焉耳四方之事書謂下以事而書以報之于上也言讀</hi>
　<hi>四方之事書次于策命之後則事非命不立故也王命謂王言之出下禀而行之者也内史載而書之言</hi>
　<hi>書王命次于方出之後則命非祿及賞賜則不行故也遂貳之則書其副而藏之以待有所攷也盖八枋</hi>
<pb n="3a"/>
　<hi>之法明則慶賞刑威之政舉方此之時君子進為上小人退聴于下則法由之而立令由之而明治由之</hi>
　<hi>而詔爵禄賞賜足以誘天下之善良然後下之事達于上其利可得而知先王命之施于下其從違可得</hi>
　<hi>而致矣則内史所掌如此不亦宜乎</hi>
外史掌書外令掌四方之志掌三皇五帝之書掌達書<lb/>
名於四方若以書使于四方則書其令<hi>使所吏反</hi>
　<hi>書曰王言惟作命不言臣下罔攸禀令盖合而言之則上出而為命下禀之則為令别而言之則一定而</hi>
　<hi>不可易者命也若天之命是也因是而告之者令也若四時之令是也命後世所謂制也故内史書之則</hi>
　<hi>以出于上者為主令後世所謂詔也故外史書之以告于下者為主外令則所謂國令也外史掌書之而</hi>
<pb n="3b"/>
　<hi>内史則執其貳謂之外令則别于女史之内令也掌四方之志則下以知風俗之所尚也掌三皇五帝之</hi>
　<hi>書則上以攷古昔之所行也書名者字也所以正名百物故謂之名焉其位則有上下内外終始前後中</hi>
　<hi>偏左右之異宜其形則有衡邪曲直耦重交拆反缺倒反之異制其聲則有𤼵歛呼吸抑揚合㪚虚實清</hi>
　<hi>濁之異用其義則可視而知可聴而思先王所以一道徳而同風俗者此其本也則外史之達書名于四</hi>
　<hi>方又豈有異政殊俗之尚哉達書名于四方則書名制于王而作私名以正名者不得而作也若以書使</hi>
　<hi>于四方則王使人于四方也外史書其令則掌外令故也</hi>
御史掌邦國都鄙及萬民之治令以贊冢宰凡治者受<lb/>
灋令焉掌贊書凡數從政者<hi>治直吏反數所主反</hi>
<pb n="4a"/>
　<hi>邦國都鄙及萬民之治令所謂六典以治邦國八則以治都鄙官成以待萬民之治是也其法則冢宰以</hi>
　<hi>道制之其命則御史掌之故以贊冢宰為職也凡治者受法令焉則若九賦九貢九式九兩之類有其法</hi>
　<hi>也而御史掌其令而治之法令皆書于此而凡治者即是而受也掌贊書則書于簡冊者御史贊之也凡</hi>
　<hi>謂計其總數也數謂數其折數也一二三四之謂也凡則如師掌官成以治凡之凡同數則如旅掌官常</hi>
　<hi>以治數之數同凡數從政者謂以凡以數而從政者以凡以數而從政者御史皆掌而攷校之則以凡與</hi>
　<hi>數皆載于書故也若後世之御史掌班簿亦古之遺法歟盖自公卿以下至于庶人之在官者莫非從政</hi>
　<hi>者不可以不知其登下多寡之計故有凡數也</hi>
巾車掌公車之政令辨其用與其旗物而等叙之以治<lb/>
<pb n="4b"/>
其出入<lb/>
　<hi>掌公車之政令而名官曰巾車者盖巾設飾之物也車人為車别于名官百工之事而巾車之所掌則設</hi>
　<hi>飾為主故也自王之五路至庶人乗役車以上皆典于公而非私車也故謂之公車辨其用謂玉路以祀</hi>
　<hi>之類也辨其旗物謂玉路建大常之類也等謂差其上下叙謂次其先後則以治其出入是故有先路綴</hi>
　<hi>路次路之名焉</hi>
王之五路一曰玉路錫樊纓十有再就建大常十有二<lb/>
斿以祀<hi>錫音陽樊歩干反斿音留</hi>
　<hi>王之車皆謂之路者老子曰域中有四大道大天大地大王亦大域中之主惟王大則有大物者也所以</hi>
<pb n="5a"/>
　<hi>馭物而乗之者不可以不大矣有徃來不窮之通有殊塗同歸之㑹而有趾者得是而成功此其車所以</hi>
　<hi>謂之路也門謂之路門寝謂之路寝馬謂之路馬皆是意矣路車以王所乗為主而其賜諸侯則以路車</hi>
　<hi>者盖王所乗之車而賜諸侯所以為主之厚意也諸侯乗之亦所以順王命也故詩有路車乗馬之辭焉</hi>
　<hi>錫以介圭亦若此也玉路以玉為飾也玉德之美也温潤而澤此德之見于仁縝宻以栗徳之見于智垂</hi>
　<hi>之如隊叩之其聲清越以長其終詘然徳之見于禮樂者瑕不掩瑜瑜不掩瑕孚尹旁達德之見于忠信</hi>
　<hi>者王乗玉路示其德之美而能馭萬物也偹徳之美然後可以格神而享之故玉路王乗之以祀建大常</hi>
　<hi>者日月天之明星辰天之精相代而成晝夜相推而成嵗時此天道之常也王建大常示其能立於道而</hi>
　<hi>能属萬物也偹道之全然後可以格神而寧之此玉路所以建大常也先儒以謂眉上曰鍚謂馬靣當顱</hi>
<pb n="5b"/>
　<hi>刻金為之詩所謂鉤纓鏤錫也動則有聲所以飬王聰也樊馬大帶也纓馬鞅所以羇馬也皆以五采飾</hi>
　<hi>之所以養王明也樊纓十有再就大常十有二斿偹大數也</hi>
金路鉤樊纓九就建大旂以賔同姓以封<hi>旂其依反</hi>
　<hi>金路以金為飾也金雖堅剛化而不亡然其為物也因型而從革以譬則義之和也盖其形堅剛所以為</hi>
　<hi>義其材從革所以為和今夫剪裁以有㫁刻制以為成求方與之為方求圓與之為圎惟冶之所鑄大叩</hi>
　<hi>之則大鳴小叩則小鳴唯物之所感豈非其義之和歟大旗象春其繢交龍以譬則仁也然則金以飾路</hi>
　<hi>義通其和矣建以大旗仁以接之矣以禮賔以封同姓固其宜也何則諸侯之于王莫非臣也然有所</hi>
　<hi>謂尊之而弗臣者焉莫非親也然有所謂踈之而弗親者焉以賔禮見之則賔之而弗臣也以同姓眡之</hi>
<pb n="6a"/>
　<hi>則親之而弗踈也茍非和義而輔以仁君臣之情孰自而通乎此所以致義之和而且以仁接之也鉤婁</hi>
　<hi>頷之鉤也以金為之金路無鍚有鉤而已樊纓九就則降之于玉路也</hi>
象路朱樊纓七就建大赤以朝異姓以封<hi>朝直遥反</hi>
　<hi>象路以象齒為飾也象南方之獸其致用以鼻而不以口肺為金而開竅于鼻致用義之譬也其齒堅强</hi>
　<hi>而不撓立體以義之譬也其色潔白而不雜為色達以義之譬也其齒則堅而文生其文則縝理而直</hi>
　<hi>則為文固有辨矣建以大赤禮足以示之矣以異姓眡之則非若異姓之尚親也茍非辨義而輔以禮君</hi>
　<hi>臣之分孰自而嚴乎此所以致義之辨而且以禮示之矣朱謂以朱飾勒也樊纓七就則降金路一等矣</hi>
革路龍勒條纓五就建大白以即戎以封四衛<lb/>
<pb n="6b"/>
　<hi>革路鞔之以革也革所以扞内而蔽外義之制也大白象秋正西方之物惟白為能受采則以義受之之</hi>
　<hi>譬也不以義制非不足以威衆非所以服逺也不以義受則不足以畜衆非所以懐逺也然則革以鞔路</hi>
　<hi>義得其制矣建以大白義足以受之矣以即戎以封四衞固其宜也盖能以義制而不能以義受則不足</hi>
　<hi>以即戎蠻服以内之侯謂之四衛欲其扞外而蔽内且有所受焉即戎之類也故封四衛亦以此龍先儒</hi>
　<hi>讀為龎謂以白黒飾韋雜色為勒也條讀為絛謂以絛絲飾樊纓也五就則降象路一等矣</hi>
木路前樊鵠纓建大麾以田以封蕃國<hi>前子踐反鵠戸篤反</hi>
　<hi>木路不飾不鞔其質則木而已木𤼵生于東方仁之質也木路則以譬仁之施也大麾象冬正北方之色</hi>
　<hi>也于行為水于物為精智之象也然則木以為路仁得其施矣建以大麾智足以服之矣以田以封蕃國</hi>
<pb n="7a"/>
　<hi>固其宜也盖田不以禮則暴殄天物非所以為仁蒐田以時則仁如騶虞而王道成則田事貴仁可知也</hi>
　<hi>蕃國在九州之外不及以政亦仁之而已然能以仁施而不能以智服之則不足以制度而防不虞之憂</hi>
　<hi>故大田之禮以簡衆而習戰蕃國之諸侯威以制之而惟世一見而已是皆以智服之也仁以施之則足</hi>
　<hi>以致生養之恩智以服之則有以防不虞之變木路之建大麾仁智兩全矣前先儒讀為剪謂以淺黑色</hi>
　<hi>飾韋為樊也鵠纓謂以鵠色飾者為纓也祀以徳故建大常奉天道之象也有德為能忘焉賔以仁故建</hi>
　<hi>大旂大旂有升降而不為亢固賔之道也朝以禮故建大赤臣以宣布著見事上而君亦以是准焉固朝</hi>
　<hi>之道也即戎以義故建大白田以智故建大麾且夫白之為色正秋也以即戎則宜莫盛于秋矣大麾之</hi>
　<hi>為色正冬也以田則宜莫盛于冬矣餘見傳</hi>
<pb n="7b"/>
王后之五路重翟錫面朱總厭翟勒面繢總安車彫面<lb/>
鷖總皆有容蓋翟車貝面組總有握輦車組鞔有翣羽<lb/>
蓋<hi>重直龍反繢戸對反鷖鳥兮反翣所甲反</hi>
　<hi>重翟謂重雉羽為車兩旁之蔽也厭翟謂不重次其羽使相近也朱總謂以朱飾繒為飾著馬勒直兩耳</hi>
　<hi>也錫面則以錫飾馬面也勒面謂以韋為當面飾也繢總謂畵文為飾也安車無翟飾也彫則彫之而已</hi>
　<hi>鷖總謂以鷖色為飾鷖青鷖黑也青黑鷖隂乃所以安之也故安車用鷖總然則白者隂之中黑者隂之</hi>
　<hi>至禕衣白而韋陽適以可蔽則青黑鷖隂以隂在下承陽非安而何翟居不重不厭以翟飾車之側也貝</hi>
　<hi>面則以貝飾勒之當面也總組則以織組為總也輦車則以人鞔之以行也容謂車帷盖謂車盖有翣以</hi>
<pb n="8a"/>
　<hi>御風塵羽蓋以翳日見傳</hi>
王之喪車五乘<hi>不解</hi>
服車五乘孤乘夏篆卿乘夏縵大夫乘墨車士乘棧車<lb/>
庶人乘役車<hi>篆直轉反縵莫干反棧才産反</hi>
　<hi>服車謂服事者之車也坐而論道謂之王公作而行之謂之士大夫然則自孤卿以下皆非論道經邦之</hi>
　<hi>任但務末以贊治効力以佐王作而行之而已故其所乘之車以服事名之鄭司農云夏赤也篆讀為圭</hi>
　<hi>瑑之瑑夏篆以采篆飾車也夏以五采為飾篆以藏義為文以不羣為德而貳公𢎞化者孤也故乗夏篆</hi>
　<hi>以象文德之隆也觀其摯執皮帛而取其有炳蔚之文章則其文德之隆為可知也夏縵亦五采雜畫但</hi>
<pb n="8b"/>
　<hi>不篆耳孤與卿皆以文德事上者也然其文則有隆殺之别焉故卿乗夏縵所以明文德之畧也未繒以</hi>
　<hi>無文為縵樂以非朝祭為縵則車有五采而無篆文比于有篆文者為縵矣觀其摯用羔而飾之以繢則</hi>
　<hi>其文不及孤之炳蔚可知矣墨之視夏為質而幽而大夫降于卿一等故其車墨而不采以其文不若卿</hi>
　<hi>之著也古者五十而仕始命為大夫服官政則大夫正以服事為主而墨則取其智之貞固足以幹事也</hi>
　<hi>棧車則素質而無飾矣士降于大夫一等而其職止于事人而已則其文固不足道也故乗棧車考工記</hi>
　<hi>曰棧車欲弇飾車欲侈墨車以上皆飾車棧車無飾則為淺所見惟質而已矣役車鄭氏謂方箱可載任</hi>
　<hi>器以共役然謂之乗則非特以載任器而已夫貴而孤卿賤而庶人率皆叅稽其德位之隆殺以為之制</hi>
　<hi>度以立之差等則德不稱焉有所不用也位不稱焉驁有所不用也上不得以偪下下不得以僭上雖有桀</hi>
<pb n="9a"/>
　<hi>者不敢干也雖有覬覦者不敢越焉乃所以正名分之大而杜竊擬之端歟</hi>
凡良車散車不在等者其用無常凡車之出入嵗終則<lb/>
㑹之凡賜闕之毁折入齎于職幣大喪飾遣車遂廞之<lb/>
行之及𦵏執盖從車持旌及墓嘑啓闗陳車小喪共匶<lb/>
路與其飾嵗時更續共其弊車大祭祀鳴鈴以應鷄人<lb/>
　<hi>散素旱反遣弃戰反從才用反</hi>
　<hi>良車與良喪之良同謂其質之甚善也散車與散樂之散同謂其非法度之所用也自役車以上皆在等</hi>
　<hi>者其用固有常矣餘或良或散惟所用而已固無一定之常也凡車之出入嵗終則㑹之者計其完弊多</hi>
<pb n="9b"/>
　<hi>少也唯賜無常唯上所用故闕而不㑹至尊不可以有司之法制之也毁折謂乘公車而有毁折而入其</hi>
　<hi>直也大祭祀鳴鈴以應雞人者盖鷄人嘑旦以嘂百官巾車鳴鈴以和之也必使鳴鈴巾車則車有和鸞</hi>
　<hi>相應之象也鈴之字從令盖鈴在旗建旗出令者亦受令者也命物出令者君也雞人呌百官若鷄司晨</hi>
　<hi>以物自然隨天時而已巾車鳴鈴以應之以致令繼焉車臣道也致令繼焉臣事也</hi>
典路掌王及后之五路辨其名物與其用說若有大祭<lb/>
祀則出路贊駕說大喪大賔客亦如之几㑹同軍旅弔<lb/>
于四方以路從<hi>說書銳反從才用反</hi>
　<hi>巾車之官掌王及后之五路矣而典路又掌之者盖冬官造車以授巾車巾車則掌設飾之而王及后之</hi>
<pb n="10a"/>
　<hi>所乗者又入典路使别掌之也盖車之為物偹六等之數通三才之義其載足以有行其圎足以利轉通</hi>
　<hi>上下而乗之者也上下雖通乗而等用則有别故自天子至于庶人均乗車也而度數法制精粗多寡所</hi>
　<hi>稱之徳則不同惟王與后之車獨偹物焉此所以設典路之官而其職獨嚴事至尊故也故巾車名官而</hi>
　<hi>典路名官盖謂之車則上下所通乗謂之路則主于王車而已王之五路自玉路至木路是也后之五路</hi>
　<hi>自重翟至輦車是也實既不同則不可以不辨其名色既不同則不可以不示其物用謂出說謂止也大</hi>
　<hi>祭祀出路出玉路也夏官趣馬職掌駕說則典路所謂贊駕說者贊趣馬也傳言雞鳴而駕日中而說此</hi>
　<hi>駕說之辨也大喪出路則非喪車也出所陳之路焉如顧命大路在賔階面綴路在阼階面先路在左塾</hi>
　<hi>之前次路在右塾之前是也大賔客所出者金路而已亦贊駕說故曰亦如之凡㑹同軍旅弔于四方以</hi>
<pb n="10b"/>
　<hi>路從者王乗一路而典路以其餘路從行非特衛至尊而亦所以華國也</hi>
車僕掌戎路之萃廣車之萃闕車之萃苹車之萃輕車<lb/>
之萃凡師共革車各以其萃㑹同亦如之大喪廞革車<lb/>
大射共三乏<hi>萃七内反廣古曠反苹薄輕反輕遣政反</hi>
　<hi>物叢出而供之者僕也故僕之字從人菐盖使人而貴者逸事人而賤者勞也其職然也車僕掌五車之</hi>
　<hi>萃供物而事人故以車僕名官戎路巾車所謂革路也革路用之以即戎故又謂之戎路廣車左氏所謂</hi>
　<hi>乗廣也宣十二年楚子為乗廣三十乗分為左右廣然則車十五乗則謂之一廣也闕車則左氏所謂斿</hi>
　<hi>闕也楚子使藩黨率斿闕四十乗從唐侯以為左拒則以其為斿車補闕者故謂之闕車也輕車則孫武</hi>
<pb n="11a"/>
　<hi>所謂馳車也孫武書曰馳車千乘又曰輕車先出其側者是也盖用之馳敵致利非輕則不能充其任故</hi>
　<hi>馳車又謂之輕車苹車盖輜車之有屏蔽者也故其字從甾甾茀也茀蔽也凡此五車皆戎車也故各有</hi>
　<hi>萃萃隊也易曰萃聚也盖聚則有萃矣必各以其萃則以其車之出入卒伍進退皆習穆焉車僕則并其</hi>
　<hi>萃而掌之也即戎之車王之所乗于戎車為尊故獨曰戎路而巾車亦掌設飾之也車僕之所掌則五車</hi>
　<hi>之萃與凡兵車之所用者皆掌之也凡師共革車則師之所用者其車皆以革鞔之也㑹同則亦如之所</hi>
　<hi>謂不失偹也大射共三乏者乏待獲者所居也于文反正為乏正受矢者也乏則反之故謂之乏必以車</hi>
　<hi>僕共三乏者盖戎以致敵用于有事之時而射則習于無事之時有所待而防患也故其事如此而已</hi>
司常掌九旗之物名各有屬以待國事日月為常交龍<lb/>
<pb n="11b"/>
為旂通帛為旜雜帛為物熊虎為旗鳥隼為旟龜蛇為<lb/>
旐全羽為旞析羽為旌及國之大閱贊司馬頒旗物王<lb/>
建大常諸侯建旂孤卿建旜大夫士建物師都建旗州<lb/>
里建旟縣鄙建旐道車載旞斿車載旌<hi>旜之然反隼息允反旐音兆旞</hi>
　<hi>音遂</hi>
　<hi>掌九旗之官而名之曰司常者日月為常王所建也而九旗莫尊焉謂之司常主于尊者而名之也旗各</hi>
　<hi>有物物所以色之所謂通帛雜帛之属是也旗各有名所以命之所謂旂常旗物之属是也各有属謂自</hi>
　<hi>王而下其名臣各有所属建旗則使其属視而知所從也以待國事謂國有祭祀師田賔客之事自王而</hi>
<pb n="12a"/>
　<hi>下皆有所建之旗司常掌其物名使其属視而知所從則以待其所用也日月徃來未始有常而謂之常</hi>
　<hi>者惟其無常乃所以為常也日月為常天道之運也王建大常則志天道也易曰見龍在田君徳也龍利</hi>
　<hi>澤物美能養人其徳則仁也交龍為旂君徳之用也諸侯建之則志君徳也然諸侯在國則有君道在朝</hi>
　<hi>則有臣道以其有君道故一龍升以其有臣道故一龍降焉此其旂所以為交龍之象夫成事仁也而仁</hi>
　<hi>必以義成之故旂之字從斤以人君所建以帥衆宜以義辨為言也通帛為旜純赤而已赤之為色宣布</hi>
　<hi>著見于文從亶義可知也孤卿建旜以其近王宜亶以事上也雜帛為物則兼赤白焉隂陽之義也大夫</hi>
　<hi>以智而帥人士尚志以事上也然皆物其所属則一隂一陽曷可少哉物物者上之道也物于物者下之</hi>
　<hi>道也王所事者道士所事者事士之賤也嫌于不能物物故取名于物盖其所建亦使人無為而已此物</hi>
<pb n="12b"/>
　<hi>之字所以從勿者乃其義歟然物莫不貴陽賤隂則帛之雜不如通之貴矣熊虎西方之物也熊以其毅</hi>
　<hi>虎以其猛義之属也師都謂孤卿之為軍將者也師都建旗則以猛毅致其義而用衆也旗之字從其天</hi>
　<hi>數也得天數乃能知變可期物使適已熊虎西方止而左右物所期也故謂之旗焉鳥隼南方之物也鳥</hi>
　<hi>以其速隼以其摯禮之属也州里州長所治也州里建旟則以摯速致其禮而衛士也旟以帥衆而有其</hi>
　<hi>與也故其字從與鳥隼南方為有與也故謂之旟焉龜蛇北方之物也龜以其完蛇以其果智之属也縣</hi>
　<hi>鄙謂縣正鄙師也則完果致其智而戡敵也旐卑者所建兵事兆于此而龜蛇北方物所兆也故其字從</hi>
　<hi>兆而謂之旐焉夫先王制軍自旅以上乃有旗故旅之字從㫃言有旌旗而可以指撝也故鄉遂所建自</hi>
　<hi>縣鄙以上而已全羽為旞以全而遂之為義析羽為旌以析而生之為義盖道以全之為遂析之為生故</hi>
<pb n="13a"/>
　<hi>也餘見傳凡遂官降鄉官一等以州里建旟縣鄙建旐推之而知其然也旟旐以上言建則以人所建也</hi>
　<hi>旌旞言載則在車故也覲禮所謂上介皆奉其君之旂置于宫皆就其旂而立則凡祭祀㑹同賔客建焉</hi>
　<hi>不必在車也掌九旗之物名以待國事者司常也大閱則大戰武事而司馬主兵故于大閱而頒其物則</hi>
　<hi>以司馬為主而司常則贊之而已盖辨旗物之用正掌于治兵之官而司常則無所贊及國大閱則其事</hi>
　<hi>繁矣辨鼔鐸之用則如振旅辨號名之用則如茇舍辨旗物之用則如治兵故司常得以贊司馬而頒之</hi>
　<hi>也</hi>
皆畫其象焉官府各象其事州里各象其名家各象其<lb/>
號<lb/>
<pb n="13b"/>
　<hi>皆畵其象者畵其象于旗也或象其事或象其名或象其號如天之垂象以示人使知所從焉謂之象也</hi>
　<hi>官府各象其事則畵六官焉象其所掌之事而書之也州里各象其名則畵州里之官焉象其官名而書</hi>
　<hi>之也家各象其號則畵其家邑之象焉象其美稱之號而書之也事以其所治言名以其所命言號以其</hi>
　<hi>名之美稱言官府異事所畵象其事然後足以相别州里及家則無異事故所畵象其名號以别之也司</hi>
　<hi>常言各畵其象司馬言各書其事則書詳于畵矣畵其象則必書其事可知也特詳畧之辨爾師都州里</hi>
　<hi>縣鄙類也而州里居中焉言州里則師都縣鄙亦象其名從可知矣</hi>
凡祭祀各建其旗㑹同賔客亦如之置旌門大喪共銘<lb/>
旌建廞車之旌及𦵏亦如之凡軍事建旌旗及致民置<lb/>
<pb n="14a"/>
旗弊之甸亦如之凡射共獲旌嵗時共更旌<lb/>
　<hi>祭祀以事神賔客以接人師田以用武皆衆之所㑹故建其旗使其属視而知所從焉文事以祭祀為主</hi>
　<hi>而賔客亦如之武事以用軍為主而甸亦如之㑹同在國外也故置旌以為門即掌舍所謂帷宫設旌門</hi>
　<hi>是也置以植之設以飾之置旌門者司常也受而設之者掌舍也凡軍事建旌旗者軍事以旌旗作其衆</hi>
　<hi>且有進退故建之及致民則置之而已無所事建也盖作而立之謂之建植而立之謂之置止而仆之謂</hi>
　<hi>之弊此其辨歟凡射共獲旌者服不氏曰以旌居乏而待獲旌則服不氏唱獲所持之旌也司常則共之</hi>
　<hi>而已言凡射則三射皆有𫉬旌共旌弊則更</hi>
都宗人掌都祭祀之禮凡都祭祀致福於國正都禮與<lb/>
<pb n="14b"/>
其服若有冦戎之事則保羣神之壝國有大故則令禱<lb/>
祠既祭反命於國家宗人掌家祭祀之禮凡祭祀致福<lb/>
國有大故則令禱祠反命祭亦如之掌家禮與其衣服<lb/>
宫室車旗之禁令<lb/>
　<hi>宗典祀者也掌都祭祀之禮謂之都宗人則以公卿王子弟所食采謂之大都小都故也掌家祭祀之禮</hi>
　<hi>謂之家宗人則以大夫所食采謂之家邑故也夫節莫差于僣僣莫僣于祭故季氏之旅泰山而孔子病</hi>
　<hi>之則掌祭祀之禮在所尤謹也此都宗人家宗人所以皆先之以掌祭祀之禮也祭祀之致福于國者歸</hi>
　<hi>王以其福也盖都家之所食其福本于王之所施則下之報上于此乎見矣夫禮所以定尊卑别貴賤辨</hi>
<pb n="15a"/>
　<hi>親踈而明分守也而僣亂之生其㣲常起于衣服之間則正都禮與其服者又不可緩也掌祭祀之禮斯</hi>
　<hi>有以事神矣正都禮與其服斯有以治人矣幽有以事神明有以治人則宜若人不能難而天不能灾矣</hi>
　<hi>而先王思患而預防之人難天灾有不能免者則所以待之有其具矣若有冦戎之事則保羣神之壝所</hi>
　<hi>以待人難也國有大故則令禱祠所以待天灾也以其掌祭祀之禮則所以保羣神之壝而令禱祠者固</hi>
　<hi>其職也小祝言若有冦戎之事則保郊則都宗人與小祝保神壝之在外者也小祝言保郊此言保羣神</hi>
　<hi>之壝相偹也祀所以馭其神必命之祭然後祭則祭之命上所出既祭反命于國則逆祀命者盖無有也</hi>
　<hi>都宗人家宗人其典祀一也言之或詳畧互見之而已見新傳然都宗人先正都禮與其服而國之大故</hi>
　<hi>禱祠次之言正禮服于無事之時然後大故可以禱祀也家宗人先國之大故禱祀而掌家禮與其衣服</hi>
<pb n="15b"/>
　<hi>後之者言雖國故之時所以掌其禮服之禁令者亦不可廢也所以相為先後終始歟</hi>
凡以神仕者掌三辰之灋以猶鬼神示之居辨其名物<lb/>
以冬日至致天神人鬼以夏日至致地示物鬽以禬國<lb/>
之凶荒民之札喪<hi>居紀慮反鬽眉祕反</hi>
　<hi>序官曰凡以神仕者無數以其藝為之貴賤之等所謂掌三神之法以猶鬼神示之居辨其名物者皆以</hi>
　<hi>其精于藝者為之也國語所謂明神降之使制神之處位次主而為之牲器時服者是已三辰謂日月星</hi>
　<hi>之所次也三辰之法則推日月星之次舍皆有其法也猶如詩所謂允猶翕河之猶猶所以圖之也猶鬼</hi>
　<hi>神示之居謂以圗天神地示之所居也盖鬼神示雖幽無形聲可測然皆麗于隂陽則不能無所居也辨</hi>
<pb n="16a"/>
　<hi>其名則辨其所命之名也辨其物則辨其色之物也易曰是故知鬼神之情狀惟有情狀則不能無名物</hi>
　<hi>也然必圖之以三辰之法者蓋天道之大在隂陽而三辰者隂陽之精鬼神示皆不能違乎隂陽而由隂</hi>
　<hi>陽之精以推之則其居可圖也蓋辰者星所次星者日月所舎日循星以進退者也月應日以死生者也</hi>
　<hi>日月星謂之三辰者以其所次舎而言之也三辰之運其消息有氣其著明有物其進退有時其贏縮有</hi>
　<hi>數一升一降一出一入一往一來鬼神示皆以其象類從焉然則鬼神示之居與其名物可猶而辨之者</hi>
　<hi>不過推此而已易曰天地之數五十有五所以成變化而行鬼神蓋天地之數不過乎五行五行之數皆</hi>
　<hi>本乎隂陽以五行之數且足以制鬼神而行之則由隂陽之精以猶鬼神示之居又奚不可哉昔神降于</hi>
　<hi>莘周内史過曰以其物享焉其至之日亦其物也是亦以三辰之法猶之也以冬至日致天神人鬼陽故</hi>
<pb n="16b"/>
　<hi>也以夏至日致地示物鬽隂故也人鬼為陽則以對物鬽為隂故也人死則為鬼物死則為鬽凡以神仕</hi>
　<hi>者于冬夏之日至致天神人鬼地祗物鬽而祭之者以禬國之凶荒民之札喪焉故也禬所以㑹國之凶</hi>
　<hi>荒民之札喪則欲在天者無凶荒在人者無札喪故也夫祈禳梗禬人情之所不能免也先王因情而為</hi>
　<hi>之典禮凡以與民同吉凶之患歟</hi>
　<lb/>
　<lb/>
　<lb/>
　周禮詳解卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮詳解巻二十八</head> <lb/>
    <p>
<pb n="1a"/>
欽定四庫全書<lb/>
　周禮詳解巻二十八<lb/>
　　　　　　　　　　　　宋　王昭禹　撰<lb/>
司戈盾掌戈盾之物而頒之祭祀授旅賁殳故士戈盾<lb/>
授舞者兵亦如之軍旅㑹同授貳車戈盾建乗車之戈<lb/>
盾授旅賁及虎士戈盾及舎設藩盾行則歛之<hi>乗繩證反舎去</hi>
　<hi>聲</hi>
　<hi>掌戈盾之物而頒之謂祭祀軍旅㑹同之屬頒之以給用也萃之象曰君子以除戎器戒不虞旣濟之象</hi>
<pb n="1b"/>
　<hi>曰君子以思患而豫防之祭祀授旅賁殳授故士之戈盾貳車也乘車也皆有戈盾焉則戒不虞豫防患</hi>
　<hi>者聖人所不敢忽也旅賁氏執戈盾夾王車而趨此言祭祀授旅賁殳者蓋執戈盾而趨者謂軍旅㑹同</hi>
　<hi>之時也若祭祀則執殳而已故士則所謂王族故士也授以戈盾以其從王亦所以為衛也司兵言祭祀</hi>
　<hi>授舞者兵司戈盾亦授舞者兵以其通職聨事故也貳車謂副貳之車也有軍旅㑹同之事司戈盾則授</hi>
　<hi>之戈盾也乗車王所乘之車也司戈盾則建其戈盾而已旅賁虎士趨而衛王故亦授以戈盾虎士則虎</hi>
　<hi>賁氏之屬其徒八百人是已及舎則王所止之地也設以藩盾所以藩衛之及王行則無所用焉故歛之</hi>
司弓矢掌六弓四弩八矢之灋辨其名物而掌其守藏<lb/>
與其出入中春獻弓弩中秋獻矢箙<hi>中音仲箙音服</hi>
<pb n="2a"/>
　<hi>凡五兵之用逺則弓矢者射之近則矛者句之句之矣然後殳者擊之戈㦸者刺之此司兵之掌五兵五</hi>
　<hi>盾司戈盾之掌戈盾司弓矢之掌六弓四弩八矢所以相為先後也兵以自衛者為先而言戈常先盾者</hi>
　<hi>外内之序也名謂其名號若王弓弧弓之類也物謂其色若彤弓玈弓之類也守之則有人藏之則有府</hi>
　<hi>出則頒之入則受之司弓矢於其名物則辨之于其守藏出入則掌之也中春獻弓弩中秋獻矢箙者天</hi>
　<hi>地温厚之氣始於東北而中春則陽氣方和之時也弓弩成於秋故中春獻之天地嚴凝之氣始于東南</hi>
　<hi>而中秋則隂氣將堅之時也矢箙成于堅故中秋獻之蓋四時有明法萬物有成理先王以道制器固不</hi>
　<hi>違乎時之序物之理而與造化同其功矣是以器之成也旣完且美而天下之利用于是乎出矣</hi>
及其頒之王弓弧弓以授射甲革椹質者夾弓庾弓以<lb/>
<pb n="2b"/>
授射豻侯鳥獸者唐弓大弓以授學射者使者勞者其<lb/>
矢箙皆從其弓凡弩夾庾利攻守唐大利車戰野戰凡<lb/>
矢枉矢絜矢利火射用諸守城車戰殺矢鍭矢用諸近<lb/>
射田獵矰矢茀矢用諸弋射恒矢痺矢用諸散射<hi>授射之射</hi>
　<hi>並食亦反椹張林反夾古洽反豻音岸又音鴈使所吏反枉紆往反絜古結反矰音増茀孚忽反痺方二</hi>
　<hi>反散素旦反</hi>
　<hi>考工記曰往體多来體寡謂之夾庾之屬利射侯與弋往體寡来體多謂之王弓之屬利射革與質往體</hi>
　<hi>来體若一謂之唐弓之屬利射深則王弓弧弓以授射甲革椹質者以其强也夾弓庾弓以授射豻侯鳥</hi>
<pb n="3a"/>
　<hi>獸者以其弱也唐弓大弓授學射者使者勞者以其得强弱之中也鄭氏謂甲革革甲也質正也樹椹以</hi>
　<hi>為射正射甲與椹試弓習武也豻侯五十步及射鳥獸皆近射也近射用弱弓學射者弓用中後習强弱</hi>
　<hi>則易也使者勞者弓亦用中逺近可也其矢箙皆從其弓數也每弓者一箙盛百矢是矣書及傳皆云彤</hi>
　<hi>弓一彤矢百則矢之從其弓其數宜如此凡弩夾庾利攻守鄭氏謂攻城壘者與其自守者相迫近弱弩</hi>
　<hi>𤼵疾也唐大利車戰野戰鄭氏謂進退非强則不及也八矢之用枉矢絜矢皆可結火以射敵殺矢鍭矢</hi>
　<hi>皆可伺候射近者矰矢茀矢皆可以弋射飛鳥恒矢痺矢皆可以散射是也六弓之名則王亦以其强惟</hi>
　<hi>强然後无所不服謂之王則以威天下為事謂之弧則以暌孤所利以勝堅為事故也夾庾以其弱惟弱</hi>
　<hi>則不可以獨用而其用亦暫而已謂之夾則以其射至弱必夾而輔之然後可用謂之庾則如露積之庾</hi>
<pb n="3b"/>
　<hi>須臾而為廩非可以為乆也唐大則以其强弱適中而中者大之事也唐如荒唐之唐亦以其大故也八</hi>
　<hi>矢之名則枉取其曲絜取其約矢射以傷物又結矢焉于傷物為致曲也故謂之枉絜矢象焉則其用不</hi>
　<hi>可以不約絜之字従契則言約而不渝従系則言約而不紆也殺矢鍭矢用諸近射田獵殺言中之則死</hi>
　<hi>鍭矢象焉言候而中也爾雅金鏃翦羽謂之鍭蓋厚之也惟厚之是以候而中也矰矢結繳於矢孟子所</hi>
　<hi>謂思援弓繳而射之是矣茀矢象焉傳曰道茀不可行言草蕃而蔽道也以其蔽己以射以己戾物故謂</hi>
　<hi>之茀矢恒矢則以其用於散射可常用也庳矢象焉以其矢行而卑故也蓋散射用於射禮及習射之時</hi>
　<hi>非若火射弋射之類其矢行所以卑也枉矢殺矢矰矢恒矢者弓所用也絜矢鍭矢茀矢庳矢者弩所用</hi>
　<hi>也</hi>
<pb n="4a"/>
天子之弓合九而成規諸侯合七而成規大夫合五而<lb/>
成規士合三而成規句者謂之弊弓凡祭祀共射牲之<lb/>
弓矢澤共射椹質之弓矢大射燕射共弓矢如數并夾<lb/>
大喪共明弓矢凡師役㑹同頒弓弩各以其物從授兵<lb/>
甲之儀田弋充籠箙矢共矰矢凡亡矢者弗用則更<hi>弊婢</hi>
　<hi>世反從才用反籠魯東反更音庚</hi>
　<hi>規者正圜之器謂之規則圜之至也弓强則往體寡来體多合多而圜弓弱則往體多来體寡合少而圜</hi>
　<hi>天子以威天下為事其弓則至强者也故合九而成規諸侯則以威一國而已故降於天子合七而成規</hi>
<pb n="4b"/>
　<hi>大夫以智帥人而已又降於諸侯故合五而成規士事人者也取其捍患以有身而已故其弓最弱合三</hi>
　<hi>而成規夫一變而為七七變而為九九者究也陽數之窮而能變天子制變者也故其數有取於九七變</hi>
　<hi>而後為九諸侯雖有君道其用有所降焉則用七者取其有所詘也蓋七詘而申為十方七而已則其用</hi>
　<hi>屈而未申矣故賜鈇鉞而後殺賜弓矢然後得征伐合七而成規固其宜也大夫雖降於諸侯然以智帥</hi>
　<hi>人之大者不可過焉宜適中而已五者天數之中也士雖降於大夫然士方志於道數始於一立於兩成</hi>
　<hi>於三亦期於有成而已故以合三成規然皆有取於規則以規主仁弓以射為事宜本於仁故也句者謂</hi>
　<hi>之弊弓其體曲而可以句物者謂之句則句者曲之甚也弓以强為上以弱為下則直者善而句者為惡</hi>
　<hi>矣故謂之弊弓凡祭祀共射牲之弓矢者天子親牽牲而射示親殺也然殺牲非尊之事惟射為可方射</hi>
<pb n="5a"/>
　<hi>牲則司弓矢共其弓矢矣澤共射椹質之弓矢者謂選士於澤宫而射也樹椹以為射正而司弓矢則共</hi>
　<hi>其弓矢也選士而必射椹質取其能勝堅然後為可用故也射義曰天子將祭必先習射於澤澤者所以</hi>
　<hi>擇士也已射於澤而後射於射宫射中者得與於祭祭大射燕射共弓矢如數并夾者大射謂擇士助</hi>
　<hi>也燕射者謂燕飲而射也如數者謂如當射者之數也蓋凡射每人一弓乗矢詩曰四矢反兮以禦亂兮</hi>
　<hi>謂是已并夾所以取矢之髙者射鳥氏所謂矢在侯髙則以并夾取之是也司弓矢共之而射鳥氏取之</hi>
　<hi>矣凡師役㑹同頒弓弩各以其物則弓有六弩有四各以其物色而共之也従授兵甲之儀則凡頒弓弩</hi>
　<hi>其多寡之數一視兵甲之儀而已田弋充籠箙矢共矰矢籠與箙皆所以盛矢籠以竹為之箙以革為之</hi>
　<hi>故詩曰象弭魚服田弋之時則共矢而以其矢充實於籠之中於田弋則共之而已凡亡矢者弗用則更</hi>
<pb n="5b"/>
　<hi>更謂償之也用於射而亡則不償弗用而亡者償之宜矣</hi>
繕人掌王之用弓弩矢箙矰弋抉拾掌詔王射贊王弓<lb/>
矢之事凡乗車充其籠箙載其弓弩旣射則歛之無㑹<lb/>
計<hi>抉古穴反</hi>
　<hi>詩序曰繕甲治兵繕之為言善其物也繕人掌王之弓弩矢箙矰弋抉拾皆選擇其善者以共王用故以</hi>
　<hi>繕人名官弓弩皆所以射然用弓以手用弩以足則弓為貴而弩為賤惟弓為貴故凡為弓者必因其君</hi>
　<hi>之躬志慮血氣古之制弓字者亦象弛弓之形欲有武而不用也惟弩為賤故張弩必以足而弩之字則</hi>
　<hi>以奴以奴為可使而賤故也故凡言弓必先弩矢為弓弩之用故先弓弩而後矢然弧矢之利以威天下</hi>
<pb n="6a"/>
　<hi>則暌而通之也故其字從八從十欲覆入之而不用也故其字従入不得已而用欲一而止故其字從一</hi>
　<hi>箙所以盛矢故言矢則先箙然箙所以節矢而矢所服也故其字從竹以箙矰矢則用諸弋詩曰弋鳬與</hi>
　<hi>鴈言其為取之小也詩曰抉拾旣次抉右手包指所以開弦也拾者左臂裏以韋為之所謂鞲扞所以遂</hi>
　<hi>弦掌詔王射則告王以常射之節也贊王弓矢之事謂授受也凡乗車充其籠箙載其弓弩乗車上乘之</hi>
　<hi>車也充其箙則以矢實籠箙之中也載其弓弩則載之於車也既射則歛之謂収而藏之也詩曰彤弓弨</hi>
　<hi>兮受言藏之謂是已无㑹計以至尊所用不可以有司法數拘之也</hi>
槀人掌受財於職金以齎其工弓六物為三等弩四物<lb/>
亦如之矢八物皆三等箙亦如之春獻素秋獻成<hi>齎音咨下</hi>
<pb n="6b"/>
　<hi>同</hi>
　<hi>木髙則氣澤不至而槀弓矢之材以木之槀者為之故謂之槀人也掌受財於職金以齎其工者秋官職</hi>
　<hi>金曰掌受士之金罰貨罰入于司兵而槀人者司兵之屬官也故受財于職金弓矢箙百工造之在冬官</hi>
　<hi>也槀人以所受之財而為之齎以資其直也弓六物弩四物矢八物則弓弩矢所辨之物也皆三等者以</hi>
　<hi>弓弩矢箙皆有上中下之制故也考工記曰弓長六尺有六寸謂之上制上士服之弓長六尺有三寸謂</hi>
　<hi>之中制中士服之弓長六尺謂之下制下士服之是也春獻素秋獻成者司弓矢曰中春獻弓弩中秋獻</hi>
　<hi>矢箙則矢箙作于春成于秋故也蓋以箙之為物雖㣲而先王之立法也最備箙雖一器之㣲皆具隂陽</hi>
　<hi>之體一物之成皆有遲速之齊仰必有以得天之時俯必有以順物之理失其時則雖有美材巧工而不</hi>
<pb n="7a"/>
　<hi>足以為良逆其理則雖有規矩法度而不足以明義聖作巧創豈能違之乎春于方為東木用事之時萬</hi>
　<hi>物之始秋于方為西金用事之時萬物之所成也素者未成采之時未成采有始物之象焉故春獻之戊</hi>
　<hi>出丁藏於物為成至扵秋則成矣有成終之象焉故秋獻之蓋地有氣材有美工有巧而不良者不得天</hi>
　<hi>時故也作於春成於秋則天時得矣然則先王於春則圖事染人於春則暴練是亦春獻素之意也諸侯</hi>
　<hi>於秋則獻功龜人於秋則取龜是亦秋獻成之意法天時也然則先王致嚴於其器使其器可陳又豈徒</hi>
　<hi>然哉</hi>
書其等以饗工乗其事試其弓弩以下上其食而誅賞<lb/>
乃入功於司弓矢及繕人凡齎財與其出入皆在槀人<lb/>
<pb n="7b"/>
以待㑹而攷之亡者闕之<lb/>
　<hi>書其等以饗工者饗以酒為主所以勞之也工之事雖賤而先王資之以制器亦不可忘其勞也然亦不</hi>
　<hi>可以無勸沮之義故書其巧拙髙下之等而饗之亦有厚薄之差矣乗其事謂乗其費省遲速以一二三</hi>
　<hi>四計之也試其弓弩謂試其巧拙良窳用式以攷之也以下上其食而誅賞者饗之厚薄財以其等食之</hi>
　<hi>上下則以其功也尤善則賞不特上其食而已尤不善則誅不特下其食而已乃入功于司弓矢則以待</hi>
　<hi>頒也入于繕人則共王用也凡齎財與其出入皆在槀人以待㑹而攷之亡者闕之蓋槀人受財以齎其</hi>
　<hi>上財之出入必有數焉具載於書以待㑹計而考之則操之以為驗也若夫弓弩矢箙之亡者則闕而不</hi>
　<hi>㑹蓋計其所存者而已</hi>
<pb n="8a"/>
戎右掌戎車之兵革使詔贊王鼓傳王命於陳中㑹同<lb/>
充革車盟則以玉敦辟盟遂役之贊牛耳桃茢<hi>使色吏反敦音</hi>
　<hi>對茢音列</hi>
　<hi>戎右與君同車而在車之右執戈盾以備非常也執兵被甲以充役使故曰兵革使也詔王鼓以其節贊</hi>
　<hi>王鼓助達之也傳王命于陳中者以軍衆所在懼其有不聞故也㑹同充革車者蓋㑹同王乗金路而革</hi>
　<hi>車從行則充革車之左而弗敢曠也曲禮曰乗君之乗車不敢曠左左必式不敢曠左者不敢虚君位也</hi>
　<hi>左必式者不敢安君位也夫乗車之禮君處左車右處右僕處中故造車者必慎于左考工記曰終日馳</hi>
　<hi>騁左不揵指君而言之也所謂祥車曠左者何也蓋祥車者葬之乗車曠左所以空神位也盟則以玉敦</hi>
<pb n="8b"/>
　<hi>者盟之事以不協也傳所謂不協而盟是也戎右以禦侮為職故以玉敦共歃血玉敦者玉府之所共而</hi>
　<hi>戎右則以之而歃血也玉陽精之所生示真精之信由中而出也辟盟則辟啓其載書也盟則割牛耳取</hi>
　<hi>血相與歃也牛耳以示順聽然則告幽之物示信之由中也牛耳主盟者所執而戎右贊之桃茢鄭氏謂</hi>
　<hi>桃鬼所畏也茢苕帚以掃除不祥是也</hi>
齊右掌祭祀㑹同賓客前齊車王乗則持馬行則陪乗<lb/>
凡有牲事則前馬<hi>齊側皆反陪乘之乘繩證反</hi>
　<hi>齊右充玉路金路之右齊所以承祭祀而金路以賓亦謂之齊車者王敬賓事如祭故也記曰君車將駕</hi>
　<hi>則僕執䇿立於馬前齊車亦以王未乗車之時立於馬前備驚奔也故祭祀以接神㑹同賓客亦接人而</hi>
<pb n="9a"/>
　<hi>齊右皆前齊車也荀卿曰馬駭輿則君子不安輿王乗則持馬亦所以備駭輿之患也行則陪乗者謂王</hi>
　<hi>既乘而行則齊右在車右為參前也夫王弗乗則前馬方乗則持馬既乗而行則陪乗則齊右之嚴于事</hi>
　<hi>王而思患豫防无或須臾之離矣與所謂載輸爾載將伯助予者豈同日而語哉有牲事則前馬者曲禮</hi>
　<hi>曰國君式齊牛蓋王于牲事有齊敬之心則必式齊右在馬前備奔驚也</hi>
道右掌前道車王出入則持馬陪乗如齊車之儀自車<lb/>
上諭命於從車詔王之車儀王式則下前馬王下則以<lb/>
蓋從<lb/>
　<hi>道右充道車之右道車象路也象路以朝夕燕出入而謂之道車以王朝夕燕出入无非道路也掌前道</hi>
<pb n="9b"/>
　<hi>車則如齊右王弗乗則前齊車之儀王出入則持馬則如齊右王方乗則持馬之儀陪乗則如齊右馬既</hi>
　<hi>行則陪乗之儀三者皆與齊右同故曰如齊車之儀自車上諭命於從車者王行則以車従王有命焉則</hi>
　<hi>右宣王之命而諭之也詔王之車儀者道右之貌聖人逹之以為儀盛徳之至動容周旋无不中禮則无</hi>
　<hi>適而非儀矣方其朝也有所謂朝儀方其射也有所謂射儀祭祀燕饗以儀而行賓客婚冠以儀而立王</hi>
　<hi>之在車其儀獨可後乎若記曰不廣欬則口之儀也不妄指則手之儀也立視五雋式視馬尾則目之儀</hi>
　<hi>也顧不過轂則首之儀也以至于升車必正立而執綏不疾言不内顧無非車之儀也如是則周旋中規</hi>
　<hi>折旋中矩无非禮之動以蹈其安佚无非辟之心以干其純和道右之詔豈小補哉然聖人之徳充實乎</hi>
　<hi>内而輝光𤼵見乎外則其于儀也不期合而合焉又奚俟乎道右之詔哉所謂上徳不徳是以有徳也王</hi>
<pb n="10a"/>
　<hi>式則下前馬與齊右凡有牲事前馬同意王下則以蓋從者非特以奉至尊以其詔王以車儀而儀之在</hi>
　<hi>物左右前後旡乎不在則以蓋從者于下車亦以儀輔正王也然則王之五路而戎右齊右道右有其官</hi>
　<hi>矣而祭祀田獵則不言其右者鄭氏謂齊右與齊僕同車而有祭祀之事則兼玉路之右戎路則兼田右</hi>
　<hi>理宜然也</hi>
大馭掌馭玉路以祀及犯軷王自左馭馭下祝登受轡<lb/>
犯軷遂驅之及祭酌僕僕左執轡右祭兩軹祭軓乃飲<lb/>
凡馭路行以肆夏趨以采齊凡馭路儀以鸞和為節<hi>軹音</hi>
　<hi>只軓音犯</hi>
<pb n="10b"/>
　<hi>五路以玉路為大故掌馭玉路以祀其官謂之大馭也及犯軷者謂王出郊以祀故有犯軷之事也蓋行</hi>
　<hi>山曰跋王將出封土以為山而祭之驅車轢之而去喻无險難也王自左馭下祝登受轡犯軷遂驅之也</hi>
　<hi>新傳云云夫王雖侔神天而宰制禍福然王之所以有福而無禍者亦未始不本於神天之所為故出户</hi>
　<hi>而巫覡有事出門而宗祝有事則幽闇之中固有黙相之者矣及既祭也王使馭酌僕僕左執轡右祭兩</hi>
　<hi>軹軹謂兩轊也又祭軓軓謂軾前也祭軹與軓既畢然後飲則僕雖與馭並受其福而其所以受福者亦</hi>
　<hi>固有道矣新傳云云凡馭路行以肆夏趨以采齊者爾雅曰堂上謂之步門外謂之趨則馭路之儀其疾</hi>
　<hi>徐進止固有節矣蓋行則欲其舒則歌肆夏所以節其行也趨則欲其齊則歌采齊所以節其趨也樂師</hi>
　<hi>則教樂工而歌其詩大馭則馭車而應其節此二官所以皆言之也凡馭路儀以和鸞為節和鸞皆金鈴</hi>
<pb n="11a"/>
　<hi>也鸞在衡和在軾凡升車則馬動馬動則鸞鳴鸞鳴則和應鸞之聲所以養王聰而匪僻之心無自而入矣然</hi>
　<hi>則王之行趨固有環佩之聲鏘鳴于左右車之行趨又有和鸞之聲相應于衡軾是以倫清而聽聰心虚</hi>
　<hi>而氣和有諸中必形諸外其形化其心與之俱此所以不待矯揉約束而所欲不踰矩歟記言步中采齊</hi>
　<hi>趨中肆夏者蓋誤矣</hi>
戎僕掌馭戎車掌王倅車之政正其服犯軷如玉路之<lb/>
儀凡巡守及兵車之㑹亦如之掌凡戎車之儀<hi>倅七内反守同</hi>
　<hi>狩</hi>
　<hi>大馭掌馭玉路以祀名官曰馭而戎僕之馭戎車齊僕之馭金路道僕之馭象路田僕之馭田路皆以馭</hi>
<pb n="11b"/>
　<hi>為職而名官曰僕而不曰馭者所以尊玉路也戎車革車也而王乗以出則戎僕馭焉倅車副車也戎僕</hi>
　<hi>掌其政則凡以正之而已正其服則正乗戎車者之服蓋兵事則韋弁服故也然倅車貳車左車皆副也</hi>
　<hi>戎車之副謂之倅者若衆子之倅其嫡以備卒也有時而佐焉田車之副謂之佐者如衆臣之佐其君謂</hi>
　<hi>之卿佐也常以佐之為事道車之副謂之貳者世子之貳其父謂之貳儲也有故乃攝而代之其儀各有</hi>
　<hi>所主也犯軷如玉路之儀者王以兵出故有犯軷之儀田路不言犯軷則以戎路見之凡巡狩則戎車従</hi>
　<hi>焉兵車之㑹亦乗戎車也異于乗車之㑹乘金路矣掌凡戎車之儀戎以威為主甲胄有不可犯之色則</hi>
　<hi>戎車之儀可知矣</hi>
齊僕掌馭金路以賓朝覲宗遇饗食皆乗金路其灋儀<lb/>
<pb n="12a"/>
各以其等為車送逆之節<lb/>
　<hi>王敬賓客如祭故車右謂之齊右車僕謂之齊僕然僕以馭車而不馭不可以兼職故齊右兼祭祀賓客</hi>
　<hi>之事而馭則異官也金示儀之和故乗以接賓而朝覲宗遇饗食皆所以接賓也故皆乘金路其法儀各</hi>
　<hi>以其等為車送逆之節者法謂度數儀謂動容蓋王送逆公侯伯子男各以其爵命尊卑之等而為遠近</hi>
　<hi>之節行人所謂上公九十步子男五十步與司儀所掌有車逆拜辱及出車送之法儀也</hi>
道僕掌馭象路以朝夕燕出入其灋儀如齊車掌貳車<lb/>
之政令<lb/>
　<hi>象路道車也巾車言象路以朝而此言以朝夕燕出入則道車非特以朝而王之燕出入亦乗之以王之</hi>
<pb n="12b"/>
　<hi>朝夕燕出入無非道也故所謂朝夕與春朝朝日秋莫夕月之朝夕同也其法儀如齊車則其朝夕也其</hi>
　<hi>燕出入也其度數動容亦各以其等為之節也掌貳車之政令以其有故乃攝而代之故道車之副謂之</hi>
　<hi>貳車若典命言適子攝其君則下其君之禮一等足也政以正之令以使之皆道僕之所掌</hi>
田僕掌馭田路以田以鄙掌佐車之政設驅逆之車令<lb/>
𫉬者植旌及獻比禽凡田王提馬而走諸侯晉大夫馳<lb/>
　<hi>令平聲比毗志反</hi>
　<hi>田路則巾車所謂木路以田是也田不以禮則暴殄天物而木輅以明仁之施故王乗木路以田王行在</hi>
　<hi>鄙則去節故亦乗田路焉然王之所行無非事者春省耕而補不足秋省斂而助不給凡民之囏阨無不</hi>
<pb n="13a"/>
　<hi>賙焉則王之所行亦仁之施也掌佐車之政田車之副謂之佐車如卿佐焉常以佐之為事也記曰大夫</hi>
　<hi>殺則止佐車佐車止則百姓田獵則佐車于田獵可知矣設驅逆之車驅謂驅禽使前趍獲逆謂逆還之</hi>
　<hi>使不出圍也令獲者植旌則以告獲也旌有析而旌之之意服不氏曰以旌居乏而待獲則告獲者服不</hi>
　<hi>氏也令之者田僕也及獻比禽則次其小大而数之大者公之小者私之也凡田王提馬而走諸侯晉大</hi>
　<hi>夫馳者于所是則提之有提而弗棄非厄迫也故提有安舒之意王提馬而走則節之而使安舒也易曰</hi>
　<hi>明出地上晉則晉有進趍之意諸侯于王則宜以進趍為事故諸侯晉馳者決圍而去馳驅而亟進也大</hi>
　<hi>夫于諸侯為卑宜以亟進為事故大夫馳尊者安舒卑者戚速其分然也</hi>
馭夫掌馭貳車從車使車分公馬而駕治之<lb/>
<pb n="13b"/>
　<hi>自大馭以至田僕皆王五路之馭者也馭夫則馭貳車從車使車而已其車既衆非多其員則有所不給</hi>
　<hi>故馭夫以中士二十人下士四十人為之也貳車副車也従車謂属車也使車謂使者所乗之車也三者</hi>
　<hi>皆公車也故分公馬而駕之駕謂以輈加馬治謂理其行也</hi>
校人掌王馬之政辨六馬之屬種馬一物戎馬一物齊<lb/>
馬一物道馬一物田馬一物駑馬一物<lb/>
　<hi>校之字從木從交交木為之所以校禽獸校而教之故有校焉此養王馬之官所以謂之校人也掌王馬</hi>
　<hi>之政令者曰馬政蓋政所以正之凡差次養乗之數足上毛下六馬之属則天子十有二閑馬六種故也</hi>
　<hi>馬之属既分而不同而所以駕亦異不可以不辨也故隨其類而差次之種馬則小馬之至良而可以為</hi>
<pb n="14a"/>
　<hi>種者也故玉路駕種馬戎馬齊馬道馬田馬雖皆良馬而又不及種馬之為尤良也故戎路駕戎馬金路</hi>
　<hi>駕齊馬象路道馬田路駕田馬若駑則馬之不良而人所賤者也故以駕役車其毛其足其力皆所謂物</hi>
　<hi>也辨其物使之各以類而相從故皆曰一物也對毛馬物馬而言之則毛所謂齊亳也物所謂齊足齊力</hi>
　<hi>也司馬法曰宗廟齊毫尚純田事齊足尚疾戎事齊力尚强此其物豈可以不辨歟</hi>
凡頒良馬而養乗之乗馬一師四圉三乗為皁皁一趣<lb/>
馬三皁為繫繫一馭夫六繫為廏廏一僕夫六廏成校<lb/>
校有左右駑馬三良馬之數麗馬一圉八麗一師八師<lb/>
一趣馬八趣馬一馭夫<hi>乘馬之乘去聲趣倉走反</hi>
<pb n="14b"/>
　<hi>頒良馬則頒之於圉師圉人趣馬馭夫僕夫也養之乘之然後教也圉師乘馬則一人乘馬四馬也故乘</hi>
　<hi>馬則一師圉人良馬匹一人一師則四圉也圍馬而養之者圉也圉師所以教圉人養馬者也三乘為皁皁</hi>
　<hi>一趣馬馬十二匹為皁皁所以係馬而養之者也趣馬則趣走以養馬者也詩曰蹶惟趣馬故趣馬下士</hi>
　<hi>皁一人三皁為繫則凡三十六匹繫一馭夫則中士一人馬至三十六匹則數指多矣必聨繫而養之故</hi>
　<hi>謂之繫繫與九兩繫民之繫同其養馬者又能制馬之徐疾進退使惟我之聽故其官謂之馭夫六繫為</hi>
　<hi>廏則凡二百一十六匹所以應乾之筴也以馬入而已有役者以共其事故謂之廏廏一僕夫以其僕属</hi>
　<hi>於人而智足以帥其属則謂之僕夫馭夫以中士為之則僕夫其上士歟六廏成校校有左右則馬六種</hi>
　<hi>分為六廏凡千二百九十六匹矣六廏則王馬之數少備焉故曰成校焉一種者四百三十二匹良馬五</hi>
<pb n="15a"/>
　<hi>種則合二千一百六十匹駑馬三良馬之數自二馬為麗麗馬一圉推而上之則八麗十有六匹八師一</hi>
　<hi>百二十八匹八趣馬一千二十四匹以良馬一種有四百三十二匹倍三分而言之舉其成數故謂之三</hi>
　<hi>良馬之數也駑馬一物而必三良馬之數者以馬材之不良者充役事為多故也因其數之多寡設官以</hi>
　<hi>掌之亦有大小之序故良馬自圉師至於校人則以中大夫為之其官則為稍尊駑馬則自圉師至馭夫</hi>
　<hi>而止者以其材下於良馬故掌養乗之者兼其數而掌其事則官止於中士之馭夫而已以其良駑之不</hi>
　<hi>同設官凡以稱其物而已然趣馬則一馭夫掌之盖亦兼總于校人矣五良一駑三千四百五十六匹而</hi>
　<hi>王馬大備焉</hi>
天子十有二閑馬六種邦國六閑馬四種家四閑馬二<lb/>
<pb n="15b"/>
種凡馬特居四之一春祭馬祖執駒夏祭先牧頒馬攻<lb/>
特秋祭馬社臧僕冬祭馬步獻馬講馭夫凡大祭祀朝<lb/>
覲㑹同毛馬而頒之飾幣馬執扑而從之凡賓客受其<lb/>
幣馬大喪飾遣車之馬及𦵏埋之田獵則帥驅逆之車<lb/>
凡將事於四海山川則飾黄駒凡國之使者共其幣馬<lb/>
凡軍事物馬而頒之等馭夫之禄宫中之稍食<hi>臧子郎反扑普</hi>
　<hi>卜反使所吏反稍去聲食音嗣</hi>
　<hi>以木為之而有出入者閑也故畜馬之閑與防閑皆謂之閑防以防外閑以閑内謂之閑與防異矣天子</hi>
<pb n="16a"/>
　<hi>十有二閑備天數也馬六種者以六馬分而充十二閑也邦國六閑馬四種則諸侯有齊馬道馬田馬并</hi>
　<hi>駑馬為四種也卿大夫有田馬并駑馬為二種諸侯六閑則半於天子也卿大夫四閑則殺於諸侯也此</hi>
　<hi>尊卑小大而為之差也詩人以騋牝三千美衛文公以駉駉牡馬頌魯僖公則先王之設官天子諸侯卿</hi>
　<hi>大夫之馬其數至於如此者亦以政事修故也凡馬特居四之一者特謂牝特故詩共姜謂共伯亦曰實</hi>
　<hi>維我特特居四之一則三牝也欲其生之衆也馬祖天駟也房星為天駟馬資之以生春者生之時也故</hi>
　<hi>祭馬祖馬二嵗為駒駒弱血氣未定其為乗匹傷之也故執之先牧始養馬者頒馬謂夏始庌馬頒之於</hi>
　<hi>庌也攻特為其相蹄齧不可乘用也馬社謂始乘馬者也凡馬日中而出日中而入秋馬入廏之時也故</hi>
　<hi>祭馬社臧僕則簡馭者簡其臧亦簡其或不臧也秋物成之時故可臧僕馬步為馬禱行也冬則大閲之</hi>
<pb n="16b"/>
　<hi>時也故祭馬步講馭夫者五馭有法講其藝也凡大祭祀朝覲㑹同毛馬而頒之謂齊毫也如詩之六月</hi>
　<hi>所謂比物四驪頌之有駜所謂駜彼乗黄凡此皆齊亳也爾雅言祭宗廟齊毫而此於朝覲㑹同亦毛馬</hi>
　<hi>者承賓如祭神故也飾幣馬執扑而従之者謂以馬賜遺而校人則飾之馭者執策而従之也凡賓客受</hi>
　<hi>其幣馬謂諸侯享王庭實之馬也驅逆之車田僕設之而校人帥之也將事於四海山川則飾黄駒以中</hi>
　<hi>國將事於四海故也黄者中之色駒之為物可以致逺且使人將事貴誠焉故校人飾之也几國之使者</hi>
　<hi>共其幣馬則或以賜諸侯非特私覿也凡軍事物馬而頒之則所謂齊足齊力也然爾雅言戎事齊力田</hi>
　<hi>獵齊足蓋戎事非不齊足以齊力為主田獵非不齊力以齊足為主也等馭夫之禄者校人之属自趣馬</hi>
　<hi>至圉師皆有禄舉馭夫以見之也宫中之稍食則王馬有養乗於田者故也</hi>
<pb n="17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮詳解巻二十八<lb/>
</p>
<p>
</p>
  </div>
</body>
</text>
</TEI>
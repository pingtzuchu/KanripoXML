<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮詳解卷三十二</head> <lb/>
    <p>
<pb n="1a"/>
欽定四庫全書<lb/>
　周禮詳解卷三十二<lb/>
　　　　　　　　　　　　宋　王昭禹　撰<lb/>
布憲掌憲邦之刑禁正月之吉執旌節以宣布於<lb/>
四方而憲邦之刑禁以詰四方邦國及其都鄙達<lb/>
於四海凡邦之大事合衆庶則以刑禁號令<hi>詰起吉反</hi>
　<hi>令力正反</hi>
　<hi>主道利宣不利周利明不利幽又况刑禁之設將使民易避而難犯苟匿為物而愚不識及犯又從而刑</hi>
<pb n="1b"/>
　<hi>之不幾於罔民者乎先王於大司冦正月之吉既使垂刑象之法以使有目者皆見又狥以木鐸使有耳</hi>
　<hi>者皆聞則人宜知所避矣然猶以為始和布刑止於邦國都鄙與萬民而已而未及於四方邦國也又設</hi>
　<hi>布憲之官使掌憲邦之刑禁而執旌節以宣布於四方此所以名官謂之布憲也布以敷施之憲以表示</hi>
　<hi>之則四方雖逺又孰有不見聞而知者乎夫刑以懲惡禁以輔刑刑以制之所以致其義禁以止之所以</hi>
　<hi>致其仁故有刑必有禁亦期民之無犯而已先王懼四方之逺不能悉知則布憲執旌節以宣布於四方</hi>
　<hi>而憲邦之刑禁又烏可緩哉詩曰四國于蕃四方于宣盖四國以六服之内言之也四方以六服之外言</hi>
　<hi>之也先有以扞蔽而定其内然後為之宣布其政教達之於外故言四方以别四國也周官正月之吉大</hi>
　<hi>司㓂布刑於邦國都鄙則止於六服之内而已布憲憲邦之刑禁以詰四方邦國則及於六服之外也此</hi>
<pb n="2a"/>
　<hi>正與詩先言四國而後言四方同意以詰四方邦國及其都鄙非特邦國而已四方之逺則以威讓文誥</hi>
　<hi>為主故謂之詰也逹於四海則四方之逺極於四海又見其逺之至也凡邦之大事合衆庶則以刑禁號</hi>
　<hi>令者謂邦有大事鄉合州黨族閭比之聯與其民人之什伍則以刑禁號令之也發之以為警戒之謂號</hi>
　<hi>令之以為法守之謂令揚子曰鼓舞萬物者其雷風乎鼓舞萬民者其號令乎雷不一風不再不一者號</hi>
　<hi>也不再者令也布憲於合衆庶而號令亦欲其無犯也</hi>
禁殺戮掌司斬殺戮者凡傷人見血而不以告者攘獄<lb/>
者遏訟者以告而誅之<hi>攘七羊反</hi>
　<hi>殺戮者上所以誅惡也故掌戮之官掌之斬殺誅戮皆上之施刑於下也下以非法而相殺戮則在所禁</hi>
<pb n="2b"/>
　<hi>矣此禁殺戮之職所以設也掌司斬殺戮者謂非以法斬殺戮者司之以告而後誅之也於文反后為司</hi>
　<hi>后以執要而致簡則致詳而盡察者有司之事故司有察意凡傷人見血而不以告者血者隂之傷也有</hi>
　<hi>司宜告而不以告攘獄者遏訟者事之大者宜至於獄事之小者宜至於訟者有司宜受而反攘却遏止</hi>
　<hi>之如此則姦凶得以侵善良𫝑力得以抑窮弱民之情将欝而不伸下之惡將長而不革禁殺戮以告而</hi>
　<hi>誅之是所以佐善良扶窮弱也</hi>
禁暴氏掌禁庶民之亂暴力正者撟誣犯禁者作言語<lb/>
而不信者以告而誅之凡國聚衆庶則戮其犯禁者以<lb/>
徇凡奚𨽻聚而出入者則司牧之戮其犯禁者<hi>正征同撟居表</hi>
<pb n="3a"/>
　<hi>反</hi>
　<hi>以刑教中則民不虣者教官之事也以刑禁暴者刑官之事也教施於未然之前刑施於已然之後二者</hi>
　<hi>相為終始而已逆理而害治者謂之亂恃强而虐物者謂之暴力正見傳亂則敗類暴則害物力正則以</hi>
　<hi>横逆而加人凡此皆下之難制者也述事為言答問曰語言語以信為主作言語而不信則誣僞以惑衆</hi>
　<hi>凡此皆下之難知者也政之不明也以下之難知政之不行也以下之難制上之所誅於是為急故以告</hi>
　<hi>而誅之誅庶民如此則自上可知矣凡國聚衆庶則非合衆庶也若祭祀甸役之屬是已有犯禁者則戮</hi>
　<hi>之以正其罪且廵行而狥衆以示戒也奚謂女之繫於人者𨽻謂男之𨽻於人者於其出入則或司以察</hi>
　<hi>之或牧以治之亦以防其暴也故有犯命者則從而戮之</hi>
<pb n="3b"/>
野廬氏掌達國道路至於四畿比國郊及野之道路宿<lb/>
息井樹若有賔客則令守涂地之人聚柝之有相翔者<lb/>
誅之凡道路之舟車轚互者叙而行之凡有節者及有<lb/>
爵者至則為之辟禁野之横行徑踰者凡國之大事比<lb/>
修除道路者掌凡道禁邦之大師則令埽道路且以幾<lb/>
禁行作不時者不物者<hi>柝音託轚音計</hi>
　<hi>野道之小室謂之廬所以待行旅也故公劉之詩始曰于時廬旅終曰于豳斯舘則館大而廬小也先王</hi>
　<hi>設官以比國郊及野之道路宿息之類故名官以野廬氏掌達國道路至於四畿則遂人所謂千夫有澮</hi>
<pb n="4a"/>
　<hi>澮上有道萬夫有川川上有路以達於畿是也謂之四畿則自王城五百里四面皆達之也遂人皆治野</hi>
　<hi>之道路而野廬氏必掌達其道路則凡以輔成遂人之事而已而司險又掌達其道路者盖司險所達非</hi>
　<hi>特王畿之道路而已凡九州山林川澤之阻者也比國郊及野之道路宿息井樹者遺人所謂三十里有</hi>
　<hi>宿宿有路室所謂宿也十里有廬廬有飲食則所謂息也井所以共飲食樹所以為蕃蔽野廬氏則廵而</hi>
　<hi>比之也國語曰定王使單襄公聘於宋遂假道於陳以聘於楚道茀不可行司里不受館國無寄寓而知</hi>
　<hi>陳之不能守其國則野廬氏逹國之道路比及野之道路宿息者所以為先王之制也若有賔客則令守</hi>
　<hi>涂地之人聚柝之有相翔者誅之先王之時涂地皆有人以為之守有賔客則令其人聚而擊柝所以待</hi>
　<hi>暴客也相翔者語曰翔而後集彼翔而觀伺則有欲集而為㓂盗之意故誅之所以禦姦也凡道路之舟</hi>
<pb n="4b"/>
　<hi>車轚互者謂舟行於水車行於陸或廹隘而相撃觸相差互則為之序先後而行之所以息争止訟也凡</hi>
　<hi>有節者及有爵者至則為之辟有節者至則欲達之而無留難有爵者至則在所承而無敢慢故皆為之</hi>
　<hi>辟行人使避焉然則野廬氏其徒百有二十人則使其徒為之辟也禁野之橫行徑踰者横行謂不由其</hi>
　<hi>道徑踰謂不由橋亦所以防穿窬之盗池凡國之大事比修除道路者國之大事則若大祭祀大賔客之</hi>
　<hi>類其事在國中者也治其壊謂之修去其穢謂之除有修除道路者而野廬氏則比較其人之數所以防</hi>
　<hi>怠也掌凡道禁則修閭氏所謂以兵革趨行者與馳騁於國中者是已然野廬氏所禁者在野之道也修</hi>
　<hi>閭氏所禁者在國之道也前言國之大事則在國中而已此言邦之大師則通國野焉令掃道路則所以</hi>
　<hi>致潔也幾禁行作不時者謂不夙則莫不物者謂衣服操持異常也幾㣲察之禁以止之皆所以防姦故</hi>
<pb n="5a"/>
　<hi>也</hi>
蜡氏掌除骴凡國之大祭祀令州里除不蠲禁刑者任人<lb/>
及凶服者以及郊野大師大賔客亦如之若有死於道<lb/>
路者則令埋而置楬焉書其日月焉縣其衣服任器於<lb/>
有地之官以待其人掌凡國之骴禁<hi>蜡清預反骴似賜反令力呈反蠲古</hi>
　<hi>𤣥反縣音懸</hi>
　<hi>蜡氏掌除骴而與蜡同字者盖蜡祭百物昔之羽臝鱗毛介物畢致焉則蜡祭所致者神也蜡氏掌凡骴</hi>
　<hi>禁則蜡氏所治者形也神寓於形則為生神離於形則為死物之生則形與神分為二以形為神之逆旅</hi>
<pb n="5b"/>
　<hi>則彼之形神雖分為二而昔甞合而為一矣此治其形者所以與致其神者同謂之蜡也掌除骴者人物</hi>
　<hi>之死其骨曰骴月令曰掩骼埋骴盖精神者天之分也骨骸者地之分也精神與形各歸其根則骨骸在</hi>
　<hi>所掩埋而藏亦歸於地而已蜡氏掌骴為是故也非特如此形合於神則為神竒而人之所親神離於形</hi>
　<hi>則為腐臭而人之所惡獨不見豚子之食於死母者乎少焉眴若皆棄之而走不見已焉爾不得類焉爾</hi>
　<hi>則蜡氏除骴亦以人之所惡者在是故也凡國人之大祭祀令州里除不蠲禁刑者任人及凶服者以及</hi>
　<hi>郊野者盖大祭祀先王所以致精神之至而交乎神明之隐不以哀樂欲惡貳其心又去物之可以昏憒</hi>
　<hi>其志意者焉不蠲刑者任人則在所惡也凶服則在所可哀也故蜡氏令州里除而禁之除不蠲所以致</hi>
　<hi>潔也任人謂司圜任之以事之人也刑者謂黥劓之屬也凶服則子見齊衰者之類也郊特牲言祭之日</hi>
<pb n="6a"/>
　<hi>䘮者不哭不敢凶服汎埽反道亦謂此也大師大賔客亦如之者亦令州里除不蠲禁刑者任人及凶服</hi>
　<hi>者以及郊野者盖大師以危事行凶器則在所慎者客則致其齊欽如承神故也若有死於道路者則令</hi>
　<hi>置楬而埋書其日月焉縣其衣服任器於有地之官以待其人則欲令其識取之也掌凡國之骴禁則凡</hi>
　<hi>物之骨皆掌其禁而除之也</hi>
雍氏掌溝瀆澮池之禁凡害於國稼者春令為阱擭溝<lb/>
瀆之利於民者秋令塞阱杜擭禁山之為苑澤之沈者<lb/>
　<hi>澮古外反令力呈反阱在性反擭胡化反苑于院反</hi>
　<hi>雍者和之至和至而過則壅塞而不通故雍又為壅塞之雍雍氏掌隄防以止水所以名官謂之雍氏也</hi>
<pb n="6b"/>
　<hi>水十里相冓則謂之溝水之大竇則謂之瀆水之所㑹謂之澮水決於此謂之池溝瀆池有禁然後其害</hi>
　<hi>去其利均亦所以息争止訟也故雍氏掌其禁凡害於國稼者謂害國及稼也不言野而言稼盖野之禁</hi>
　<hi>惟稼而已春令為阱擭溝澮之利於民者穿地為穴以陷禽獸謂之阱於阱中設木以載禽獸使足不及</hi>
　<hi>地謂之擭春令為阱擭以民方析而在田宜防其害也春令為溝瀆則以民方耕宜資其灌溉也所謂利</hi>
　<hi>民如此利則収成之時為其或陷害人也故令塞阱杜擭阱井也故塞之擭機也故杜之禁山之為苑澤</hi>
　<hi>之沈者苑囿也沈者酖也依山以為苑是使民得以専其利非善政也害之及於物者衆非仁政也此雍</hi>
　<hi>氏所以禁之</hi>
萍氏掌國之水禁幾酒謹酒禁川游者<hi>萍音平</hi>
<pb n="7a"/>
　<hi>神農之書言萍能勝酒盖萍之為物能勝酒又不沈溺故掌國之水禁㡬酒謹酒禁川游者名官曰萍氏</hi>
　<hi>掌國之水禁者盖水雖有潤澤灌溉之利而犯之則濡溺之則死民之迷愚至有决性命之情以争尋常</hi>
　<hi>之利而不顧患害者往往蹈而死焉先王豈忍坐視而恬不為之恤哉故水之險惡能害人之所與夫不</hi>
　<hi>時入水而捕魚鱉者一切禁之是乃所以為仁政之周也萍氏則掌其禁而已㡬酒謹酒者芻豢為酒非</hi>
　<hi>以為禍也酒之流生禍焉故以禮飲酒者常始乎治而卒乎亂先王於為酒器每每致戒焉又況飲酒用</hi>
　<hi>酒之際可不為之㡬謹乎微而察之謂之㡬制使勿縱謂之謹㡬酒則於飲酒㣲察其不節也謹酒則於</hi>
　<hi>用酒謹制其無度也周書曰文王誥教小子有正有事無彜酒越庶國飲惟祀德將無醉所謂德將無醉</hi>
　<hi>以文王㡬酒而庶國之飲酒者皆有節也所謂越庶國飲惟祀者以文王謹酒而庶國之用酒者皆有度</hi>
<pb n="7b"/>
　<hi>也又曰羣飲汝勿佚盡執拘以歸於周予其殺成王之於酒致嚴如此而晚周之君臣乃至於沉湎淫泆</hi>
　<hi>天下化之良可惜哉禁川游者亦所以防沉溺也</hi>
司寤氏掌夜時以星分夜以詔夜士夜禁禦晨行者禁<lb/>
宵行者夜遊者<lb/>
　<hi>寐而覺謂之寤使掌夜時使覺而不寐者安能定其漏刻之早晚哉所以名官謂之司寤氏也掌夜時者</hi>
　<hi>一日一夜凡有十二時夏則日長而夜極短冬則日短而夜極長春為陽中秋為隂中則晝夜分焉司寤</hi>
　<hi>氏司察夜事故所掌者夜時而已晝事無預焉以星分夜者星昱乎夜以日入而見以日出而没以星分</hi>
　<hi>之則夜之或長或短或中而分皆可定而無差矣夜士則主行夜徼候者也夜禁則所以止夜之行遊者</hi>
<pb n="8a"/>
　<hi>也司寤氏於夜士夜禁則詔之使知也禦晨行者禁宵行者夜遊者自始至夜半曰宵宵者隂盛而陽衰</hi>
　<hi>之時也日出為旦晨則昧爽之前而日未旦之時傳云云御之而使去者禦也止使勿為者禁也則禁甚</hi>
　<hi>於禦以晨為近旦人將向明而作之時故但禦之而已以宣王之時去成王之世為未遠而君子之趨朝</hi>
　<hi>者或以夜未央或以夜未艾則司寤氏之職廢而不行為可知矣宜乎詩人因以箴之也</hi>
司烜氏掌以夫遂取明火於日以鑒取明水於月以共<lb/>
祭祀之明齍明燭共明水凡邦之大事共墳燭庭燎中<lb/>
春以木鐸修火禁於國中軍旅修火禁邦若屋誅則為<lb/>
明竁焉<hi>烜音毁夫方符反齍音資墳扶云反燎力召反中音仲竁昌絹反</hi>
<pb n="8b"/>
　<hi>取明火於日而名官謂之司烜者易曰日以烜之盖火本於日亘之而後明然爟與烜皆火而司爟列於</hi>
　<hi>夏官司烜列於秋官者盖司爟掌出入火南方之屬也故列於夏官司烜共明水火司冦所奉也故列於</hi>
　<hi>秋官祭祀必取明水火者以物言之則得隂陽之潔氣也以道言之則潔而清明乃可以承祭祀也夫遂</hi>
　<hi>陽遂也鑒方諸也考工記所謂金錫半謂之鑒燧之齊是也言陽遂則知方諸之為隂言方諸則知陽遂</hi>
　<hi>之為圜隂陽者其氣也方圜者其體也火至陽之氣而陽為圜故取之必以陽遂水至隂之氣而隂為方</hi>
　<hi>故取之必以方諸以陽召陽以隂召隂各以其類也然陽遂又謂之夫遂者盖遂以金為之火金夫也金</hi>
　<hi>火婦也以金得火夫應婦而至也方諸又謂之鑒者盖鑒亦以金為之金水母也水金子也以金得水以</hi>
　<hi>母鑒子而子應也以共祭祀之明齍明燭者明齍以明水為齍也明燭以明火為燭也共明水者共之以</hi>
<pb n="9a"/>
　<hi>為𤣥酒以滌粢盛也凡邦之大事共墳燭庭燎者墳燭火燭也設於門外曰墳燭於門内曰庭燎中春以</hi>
　<hi>木鐸修火禁於國中則為季春將出火先事而戒也而軍旅修火禁者大衆所聚宜致懼故也屋誅謂舉</hi>
　<hi>家受誅也竁謂壙以埋其尸也明竁盖掲其罪於竁上若明刑用梏焉司烜掌明竁則屋誅夜葬故也</hi>
條狼氏掌執鞭以趨辟王出入則八人夾道公則六人<lb/>
侯伯則四人子男則二人凡誓執鞭以趨於前且命之<lb/>
誓僕右曰殺誓馭曰車轘誓大夫曰敢不關鞭五百誓<lb/>
師曰三百誓邦之大史曰殺誓小史曰墨<hi>條音滌趨七須反辟婢亦</hi>
　<hi>反轘户患反</hi>
<pb n="9b"/>
　<hi>條如條枚之條謂條理也狼犲狼之狼謂狼扈也先王立官掌條理道路之狼扈也以王與賔客之出入</hi>
　<hi>宜致肅焉故也鞭所以革人而便其事執鞭所以為威趨辟謂趨而辟也趨則走而致肅辟則所以使人</hi>
　<hi>避也條狼氏所以衛上者如此也條狼氏以下士六人為之而其徒有六人則帥其徒以趨辟與朝士帥</hi>
　<hi>其屬而以鞭呼趨且辟同意然朝士所主者朝之事在士而條狼氏所掌者在道路而已王出入八人夾</hi>
　<hi>道則以八人之為數右不合六戾右者也左不合九戾左者也於王趨辟者取其左右戾而有别故用八</hi>
　<hi>人焉自公而下則各降殺以兩故公六人侯伯四人子男二人尊卑之辨也凡誓執鞭以趨於前且命之</hi>
　<hi>者執鞭以趨辟所以衛上也於誓而執鞭趨於前所以制下也然誓之所掌如此特於軍旅之時故也方</hi>
　<hi>誓用於軍旅之時羣吏聽誓於陣前條狼氏執鞭以趨於前且命之者欲其聽誓故也必使條狼主誓以</hi>
<pb n="10a"/>
　<hi>掌辟之官以禁止為事故也誓右曰殺者為僕右誓其屬也誓馭曰車轘者為馭誓其屬也車之進止主</hi>
　<hi>於馭助車之進止者在於右則馭之為事尤重於右也故誓右曰殺誓馭曰車轘盖以車轘裂之則其罪</hi>
　<hi>非止於殺故也誓大夫曰敢不關鞭五百刑不上大夫則亦為大夫誓其屬也關謂通之使聞敢不關則</hi>
　<hi>於軍旅之事無所聞也大夫雖不掌軍政於事當預聞而已其屬又豈有敢不聞者哉故誓之事曰敢不</hi>
　<hi>關誓之刑曰鞭五百孔子曰以吾從大夫之後又曰如有政雖不吾以吾其與聞之况軍旅於國事又為</hi>
　<hi>大者乎</hi>
脩閭氏掌比國中宿互柝者與其國粥而比其追胥者<lb/>
而賞罰之禁徑踰者與以兵革趨行者與馳騁於國中<lb/>
<pb n="10b"/>
者邦有故則令守其閭互唯執節者不幾<hi>比毗志反粥音肓令力呈</hi>
　<hi>反</hi>
　<hi>里門謂之閭里有門所以通往來扞制内外先王立官以修治其事故名官曰修閭氏掌比國中宿互柝</hi>
　<hi>者宿謂守衛互謂行馬柝謂撃柝以待暴客修閭氏則校比之而已然所比者止於國中若郊野則弗預</hi>
　<hi>也與其國粥謂待而粥物於國中者市官所不治故脩閭氏比之而比其追胥者謂逐同盗賊者於比宿</hi>
　<hi>互柝亦因而比其數既比其人數則勤怠者可見勤則賞之怠則罰之故曰而賞罰之禁徑踰者謂行不</hi>
　<hi>由橋梁與野廬氏同意然修閭氏所禁者國中之行者野廬氏則禁於野而已不言禁横行則國中與野</hi>
　<hi>異矣以兵革趨行與馳騁於國中者為其惑衆也故皆禁之邦有故則當防非常之變故令守其閭互所</hi>
<pb n="11a"/>
　<hi>令者閭里之民也惟執節者不㡬以其有節以逹之則無所用㡬也</hi>
冥氏掌設弧張為阱擭以攻猛獸以靈鼓敺之若得其<lb/>
獸則獻其皮革齒須備<hi>冥音覓</hi>
　<hi>先王仁民而愛物然猛獸以其害人則傷吾之仁政故設官以攻之而冥氏之所以立也趨利而避害獸</hi>
　<hi>之情與人同欲攻取之必有以使之冥然而不覺然後可獲所以名官謂之冥氏掌設弧張者設弧以射</hi>
　<hi>之設張以伺之為阱擭以攻猛獸以靈鼓敺之者為阱擭以陷之又鼓靈鼓使趨所陷也靈鼓則鼓人所</hi>
　<hi>謂鼓社祭者是已以事言之則靈鼓六面撃之則使之驚而疾趨以義言之則社稷能祓除災害用所鼓</hi>
　<hi>社祭者則歸賴於神若得其獸則獻其皮革齒須備則非特有以為人除害而又有以資其物之利用也</hi>
<pb n="11b"/>
庶氏掌除毒蠱以攻說禬之嘉草攻之凡敺蠱則令之<lb/>
比之<hi>庶章預反令力呈反蠱音古</hi>
　<hi>先王以善政生養天下之民其興利也詳其除害也悉則生齒之數所以至於既繁且庶故設官以除毒</hi>
　<hi>蠱之害者謂之庶氏也掌除毒蠱者傳曰于文皿蟲為蠱盖蠱之毒能病害人故也以攻說禬之則用祝</hi>
　<hi>焉與大祝之六祈所謂攻說同意以嘉草攻之則用藥焉與瘍醫所謂以五毒攻之同意用祝則治於未</hi>
　<hi>然之前用藥則治於已然之後凡敺蠱則令之比之者盖其徒有四人則令使為之校以比之皆其徒也</hi>
穴氏掌攻蟄獸各以其物火之以時獻其珍異皮革<lb/>
　<hi>冥氏之攻獸有以攻其趨走而害人者至於藏伏而害人者未去非仁政之周故掌攻蟄獸者名官謂之</hi>
<pb n="12a"/>
　<hi>穴氏蟄獸則熊羆之屬也各以其物火之則其攻之也以其所嗜誘之以火燠而出之則凡在穴者皆不</hi>
　<hi>能自蟄矣以時獻珍異皮革珍異以共膳羞之用皮革以共器物之用也</hi>
翨氏掌攻猛鳥各以其物為媒而掎之以時獻其羽翮<lb/>
　<hi>翨音翅掎居綺反</hi>
　<hi>鳥羽謂之翨鳥所以飛者在翨攻猛鳥者以攻其翨然後可獲故名官謂之翨氏各以其物為媒而掎之</hi>
　<hi>者媒之以其類也掎之則係其足以禁其上出也以時獻其羽翮者攻猛鳥以除人物之害因以資其羽</hi>
　<hi>翮之利也孟子曰鳥獸之害人者消然後人得平土而居之則正以除害為主也然則獸人皮毛筋角入</hi>
　<hi>於玉府以足王之燕私玩好之欲而冥氏穴氏翨氏攻鳥獸之猛而其所獻皆不入玉府者盖冥氏穴氏</hi>
<pb n="12b"/>
　<hi>特除其害而已獸人則其所修之利衆所除之害悉所賴之獲多仁施及人於是為大以其所施者大然</hi>
　<hi>後可以兼百姓之奉矣</hi>
柞氏掌攻草木及林麓夏日至令刋陽木而火之冬日<lb/>
至令剥隂木而水之若欲其化也則春秋變其水火凡<lb/>
攻木者掌其政令<hi>柞側百反麓音鹿令平聲刋苦干反</hi>
　<hi>除木曰柞詩曰載芟載柞皆除木之謂也盖先王欲其材木以為用則立虞衡之官柞而養蕃之詩所謂</hi>
　<hi>帝省其山柞棫斯拔松柏斯兌是已欲其地作室以宅民治田而稼穡則刋剥而化之詩所謂作之屏之</hi>
　<hi>其菑其翳修之平之其灌其栵啓之辟之其檉其椐攘之剔之其檿其柘是已然則柞氏之所掌固先王</hi>
<pb n="13a"/>
　<hi>之所不廢也積木曰林山足曰麓草木所生林麓之地茍可以宅民稼穡者大司徒固甞辨十有二土以</hi>
　<hi>相民宅矣辨十有二壤以知其種矣柞氏則因司徒之所辨者以攻治之而已故掌攻草木及林麓夏日</hi>
　<hi>至令刋陽木而火之者夏日至至陽之日也陽木也以至陽之日刋而火之則不勝其陽而死且不肄矣</hi>
　<hi>冬日至令剥隂木而水之者冬日至至隂之日也隂木也以至隂之日剥而水之則不勝其隂而死且不</hi>
　<hi>肄矣凡木之生於山南則為陽生於山北則為隂其隂陽之氣既偏勝矣又因至陽至隂之日而加以水</hi>
　<hi>火隂陽之盛氣宜其死而不復生矣若欲其化則春秋變其水火者欲其化而為土也隂木常以冬至之</hi>
　<hi>日水之矣至春又從而火之陽木常以夏至之日火之矣至秋又從而水之則其蘖薄於隂陽相殄之氣</hi>
　<hi>化而為土矣</hi>
<pb n="13b"/>
薙氏掌殺草春始生而萌之夏日至而夷之秋繩而芟<lb/>
之冬日至而耜之若欲其化也則以水火變之掌凡殺<lb/>
草之政令<hi>薙讀如鬀繩以證反音孕芟所銜反</hi>
　<hi>翦草曰薙其字從草從薙則以雉有分域萌芟有時也掌殺草者凡物以陽生以隂死惟草之為物其茇</hi>
　<hi>則隂不能死薙草者必有以殺之然後其茇不復生傳曰若農夫之務去草芟夷蕰崇之然則春始生而</hi>
　<hi>萌之夏日至而夷之秋繩而芟之冬日至而耜之此殺之之術也春始生而萌之者盖草有萌則春感陽</hi>
　<hi>氣而生方其生氣始逹則不能夷之使不生故萌之而弗治焉夏日至而夷之則陽事畢而隂已生則生</hi>
　<hi>氣極矣於是乎可夷秋繩而芟之則夷而又生生而芟之也冬日至則隂事畢而陽已生則生氣復之時</hi>
<pb n="14a"/>
　<hi>於是乎耜之夷則刈其末而未及其茇芟則毁其茇而不止於末然其茇難死故耜之耜則用耒金而深</hi>
　<hi>殄之則不復生矣若欲其化則以水火變之者欲其化而為土則以火燒其新芟夷之本末又從而加之</hi>
　<hi>以水則其感於隂陽相殄之氣而草化為土矣月令所謂燒薙行水凡殺草之術掌於薙氏故凡殺草之</hi>
　<hi>政令皆掌之</hi>
硩蔟氏掌覆夭鳥之巢以方書十日之號十有二辰之<lb/>
號十有二月之號十有二歲之號二十有八星之號縣<lb/>
其巢上則去之<hi>硩音剔覆芳復反縣音懸</hi>
　<hi>人之情莫不欲吉而惡凶先王與民同吉凶之患者則凡兆凶者皆在所去焉故設官掌覆夭鳥之巢而</hi>
<pb n="14b"/>
　<hi>謂之硩蔟氏硩言摘也蔟言巢也摘其巢而去之則夭鳥不復至矣以方書日辰月嵗星之號而縣其巢</hi>
　<hi>則去之盖日辰月嵗星之神凡有氣形者制焉故書其號可以勝夭十日之號則從甲至癸是也十二辰</hi>
　<hi>之號則從子至亥是也十二月之號則正月為娵十二月為荼是也十二嵗之號則從寅曰攝提格至在</hi>
　<hi>丑曰赤奮若是也二十八星之號則從角至軫是也必以方書之者方木也以木為之其體方焉故謂之</hi>
　<hi>方木仁也方義也立人之道曰仁與義日辰月嵗星之神天道也必有盡人道然後可以致天道而勝夭</hi>
　<hi>所以和同天人之際而無間者此也</hi>
翦氏掌除蠧物以攻禜攻之以莽草熏之凡庶蠱之事<lb/>
　<hi>蠧丁故反禜音詠</hi>
<pb n="15a"/>
　<hi>羽可前者曰翦翦所以除而去之故除三物者名官謂之翦氏蠧物虫之穿食器物者蠧之入物雖盛以</hi>
　<hi>槖猶不免焉且槖而弗用是以有蠧故其字從槖從蟲以攻禜攻之以莾草熏之此除蠧之事也以攻禜</hi>
　<hi>攻之則猶六祈所謂禜攻也其攻則用祝焉以莾草熏之以莾草所以殺虫其熏之則用藥焉凡庶蟲之</hi>
　<hi>事則凡庶氏掌蠱毒之事翦氏與之通取聯事而攻之以蠱亦蠧之類也</hi>
赤犮氏掌除墻屋以蜃炭攻之以灰洒毒之凡隙屋除<lb/>
其貍蟲<hi>友音拔蜃市軫反貍莫皆反</hi>
　<hi>火大曰赤以戾右為守曰犮凡隙屋除其貍蟲欲其宣布者見以戾隂隐為守故名官謂之赤犮氏掌除</hi>
　<hi>墻屋則蟲豸藏逃其中隂以害物宜除而去之也以蜃炭攻之則以火之毒氣暴之使出也以灰洒毒之</hi>
<pb n="15b"/>
　<hi>則以蜃灰洒而毒之使死也凡隙屋除其貍虫則隙屋之中貍虫亦有害人者故除之矣</hi>
蟈氏掌去鼃黽焚牡蘜以灰洒之則死以其煙被之則<lb/>
凡水蟲無聲<hi>蟈音國去豈吕反鼃户蝸反黽莫幸反牡莫口反蘜弓六反被皮義反</hi>
　<hi>蟈國虫也尊者所居惡其聒焉故置官以去之而謂之蟈氏新經云云鼃音哇其鳴若哇也黽音猛其鳴</hi>
　<hi>猛也故蟈氏掌去之牡蘜鞠之不華者焚牡鞠以灰洒之則死則以牡菊之灰能制鼃黽而殺之故也以</hi>
　<hi>其煙被之凡水虫無聲則牡菊之煙水能制水虫而勝之故也</hi>
壺涿氏掌除水蟲以炮土之鼓敺之以焚石投之若欲<lb/>
殺其神則以牡橭午貫象齒而沈之則其神死淵為陵<lb/>
<pb n="16a"/>
　<hi>炮步交反橭音沽又音枯</hi>
　<hi>壺瓦鼓也涿擊之也擊瓦鼓以敺水蟲故名官謂之壺涿氏掌除水虫則以其能害人者若南方水中狐</hi>
　<hi>蜮之屬舍沙射人則死凡此類皆害人者也不可以不除焉炮土之鼓則互鼓也以炮土之鼓敺之則以</hi>
　<hi>土能勝水而制之也火石則以火燒石以焚石投之則使感隂陽相殄之氣而死也若欲殺其神謂水神</hi>
　<hi>龍罔象也牡橭謂榆木也以牡橭為幹從横以象齒貫之所謂午貫也以牡橭午貫象齒而沉之水神感</hi>
　<hi>其氣而死其神既死則淵水雖深實為陵矣凡此之類皆聖人所以變化驅除之術非夫深窮物理之所</hi>
　<hi>以相治相克者孰能與於此且夫琥珀拾芥磁石引針戎鹽累卵獺膽分盃壞漆以蟹浣錦以魚散血以</hi>
　<hi>藕皮毁金以羊角皆出於自然之理先王命官如此豈非知變化之道知神之所為乎則其寓於政事之</hi>
<pb n="16b"/>
　<hi>間莫非道之所運豈庸常之所能知哉</hi>
庭氏掌射國中之夭鳥若不見其鳥獸則以救日之弓<lb/>
與救月之矢夜射之若神也則以大隂之弓與枉矢射<lb/>
之<hi>大音泰</hi>
　<hi>庭者所以治也以潔清為尚先王立官以去夭鳥使國中潔清如庭故名官曰庭氏夭鳥謂呼鳴而為怪</hi>
　<hi>者若鵩與鴞其鳴有禍皆邪氣所生民常忌之先王因人情之所惡故在國中者皆庭氏射之若不見其</hi>
　<hi>鳥獸則若妖狐孽禽之類入夜而為妖非射之所能及則以救日之弓救月之矢夜射之救日之弓救月</hi>
　<hi>之矢謂救日月食所作者也常用此救日月則其精氣足以勝妖故以此射之若神也則以太隂之弓與</hi>
<pb n="17a"/>
　<hi>枉矢射之神則若神降於莘呌於宋太廟之類非鳥獸之聲也太隂之弓救月者也以此射之則以日月</hi>
　<hi>之精氣勝其妖也於鳥獸言夜射則神以晝射可知之矣</hi>
銜枚氏掌司嚻國之大祭祀令禁無嚻軍旅田役令銜<lb/>
枚禁嘂呼歎嗚於國中者行歌哭於國中之道者<hi>嚻五羔反</hi>
　<hi>嘂音叫</hi>
　<hi>枚以竹為銜於口所以止言語嚻讙也鄭氏謂枚状如箸横銜之為之繣結於項是也東山之詩言勿士</hi>
　<hi>行杖者盖婦人之情望其夫無事於行陣銜枚故欲其無事於戰也掌司嚻者司察在朝者言語之諠譁</hi>
　<hi>也祭祀貴静而肅大祭祀尤致嚴焉故令禁嚻孔子於宗廟朝廷便便言唯謹爾者亦所以戒嚻也軍旅</hi>
<pb n="17b"/>
　<hi>田役大衆之所聚惡譁而喜静故令銜枚大祭祀止於令禁無嚻者承祭祀者不若軍旅田役之衆也詩</hi>
　<hi>之楚茨言君婦莫莫以言承祭祀者静而不譁也車攻之詩言之子于征有聞無聲者以言選車徒有善</hi>
　<hi>聞而無諠譁之聲也由此觀之則銜枚氏之所掌可知矣禁嘂呼嘆嗚於國中者丩其口而出聲者嘂也</hi>
　<hi>氣分而戾隂者呼也遇難而出氣者嘆也覩所異而嗟者嗚也若此之類為其惑衆故禁之歌樂聲也哭</hi>
　<hi>哀聲也人之樂不能不歌人之哀不能無哭聖人曷甞抑人之情使無歌哭哉於所居而歌哭則可也行</hi>
　<hi>而歌哭於國中之道則為其感動人心故禁之也然嘂呼嘆嗚言國中而歌哭言國中之道盖國中則不</hi>
　<hi>必行而在道凡在國中皆禁足矣言國中之道則在國中歌哭有所不禁矣</hi>
伊耆氏掌國之大祭祀共其杖咸軍旅授有爵者杖共<lb/>
<pb n="18a"/>
王之齒杖<lb/>
　<hi>記日伊耆氏始為蜡祭以息老物杖則老年者恃之以為安亦息老物之類也故掌共齒杖者名官以伊</hi>
　<hi>耆氏也大祭祀共其杖咸者咸盛杖之器也先王貴老八十則杖於朝大祭祀致敬以承神雖老者亦弗</hi>
　<hi>敢杖也故有司共咸以盛杖而藏之言國之大祭祀則非大祭祀老而杖於朝者弗與矣軍旅授有爵者</hi>
　<hi>杖所以致卒伍而且以為威也言有爵者則老而無爵者不任軍旅之事矣共王之齒杖者謂王賜老者</hi>
　<hi>之杖也記曰五十杖於家六十杖於鄉七十杖於國八十杖於朝所謂齒杖也王以齒杖賜老者而伊耆</hi>
　<hi>氏則共其用而已夫人之生也大塊載之以形勞之以生佚之以老自賦形以至於老天地之所以安之</hi>
　<hi>也天地安之以其形先王安之以其禮共於伊耆氏則佚老之意可見矣然則軍旅授有爵者杖貴貴也</hi>
<pb n="18b"/>
　　<hi>共王之齒杖老老也</hi>
　<lb/>
　<lb/>
　<lb/>
　<lb/>
　<lb/>
　<lb/>
　周禮詳解卷三十二<lb/>
</p>
<p>
</p>
  </div>
</body>
</text>
</TEI>
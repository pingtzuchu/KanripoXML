<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮詳解卷三十三</head> <lb/>
    <p>
<pb n="1a"/>
欽定四庫全書<lb/>
　周禮詳解卷三十三<lb/>
　　　　　　　　　　　　宋　王昭禹　撰<lb/>
大行人掌大賓之禮及大客之儀以親諸侯春朝<lb/>
諸侯而圖天下之事秋覲以比邦國之功夏宗以<lb/>
陳天下之謨冬遇以協諸侯之慮時㑹以發四方<lb/>
之禁殷同以施天下之政時聘以結諸侯之好殷<lb/>
頫以除邦國之慝間問以諭諸侯之志歸脤以交<lb/>
<pb n="1b"/>
諸侯之福賀慶以賛諸侯之喜致禬以補諸侯之<lb/>
烖<hi>朝直遥反職内皆同比毗志反好呼報反頫通弔反慝吐得反間讀去聲脤上忍反禬古外</hi>
　<hi>切</hi>
　<hi>賓之字從宀從與從貝賓者主所宀也正趣𨼆以適已則利上趣明以與物則害也客之字從宀從各客</hi>
　<hi>雖主所宀也然不與之共休戚利害也司儀曰凡諸公相為賓則諸侯之君皆謂之賓也又曰諸公之臣</hi>
　<hi>相為國客則諸侯之臣皆謂之客也諸侯之君其𫝑則尊嫌于與王亢故欲其趣𨼆以適已則不疑于亢</hi>
　<hi>矣是以謂之賓也諸侯之臣其𫝑則卑嫌于屈而不能辨故欲其不與共休戚利害則能辨矣是以謂之</hi>
　<hi>客也凡賓客其禮或大或小或如常禮唯其時物也故或言大或言小或不言大小也此言賓則指要服</hi>
<pb n="2a"/>
　<hi>内諸侯言之也言大客則指邦國之孤卿言之也於大賔言禮於大客言儀者禮以本言儀以末言尊卑</hi>
　<hi>之序也子大叔見趙簡子問揖遜周旋之禮對曰是儀也非禮也此其辨歟春則東作之時也事作于春</hi>
　<hi>故以圖天下之事秋則西成之時也功成於秋故以比邦國之功夏則相見之時也謨陳於外則以相見</hi>
　<hi>為主故陳天下之謨于夏冬則合聚之時也慮協于内則以合聚為主故協諸侯之慮于冬諸侯有不順</hi>
　<hi>王命者將命以征伐之事召而㑹有時而然以其征伐討有罪也則有禁焉故曰以𤼵四方之禁于巡守</hi>
　<hi>之嵗或不巡守㑹而見之以攷制度衆國所同以其攷制度則有政焉故曰以施天下之政時聘以恩問之而</hi>
　<hi>已故曰以結諸侯之好殷頫以事有所察治故曰以除邦國之慝間問存省之屬也以言問之則上下之</hi>
　<hi>志無所不達故曰以諭諸侯之志脤以交神之福也以脤歸之則與諸侯共其福也故曰以交諸侯之福</hi>
<pb n="2b"/>
　<hi>諸侯有喜也慶賀以賛之所以與之同其樂諸侯有烖也致禬以補之所以與之同其憂朝覲宗遇㑹同</hi>
　<hi>六者諸侯致勤于王者也時聘殷見間問歸脤賀慶致禬六者王致愛于諸侯者也諸侯禮致其勤王以</hi>
　<hi>仁致其愛尊卑之意通内外之誠達尚何猜嫌疑貳之為患哉所以親諸侯者在是矣然或言諸侯或言</hi>
　<hi>夭下或言四方者新經云云且天下之事于冬則窮矣于春則在所通之于冬則弊矣于春則在所新之</hi>
　<hi>先王將欲圖之亦未始敢忽必協慮于冬思患以預防之然後于春則圖之諸侯之慮既協而無間此圖</hi>
　<hi>之所以成也圖以謀事謀成則謨成矣謨成則功成矣今此先事後功功以成事故也先謨後慮終則有</hi>
　<hi>始故也自夏宗而下皆言以而獨春朝不言以者葢春朝為朝禮之正非適為圖事也</hi>
以九儀辨諸侯之命等諸臣之爵以同邦國之禮而待<lb/>
<pb n="3a"/>
其賔客上公之禮執桓圭九寸繅藉九寸冕服九章建<lb/>
常九斿樊纓九就貳車九乗介九人禮九牢其朝位賔<lb/>
主之間九十步立當車軹擯者五人廟中將幣三享王<lb/>
禮再祼而酢饗禮九獻食禮九舉出入五積三問三勞<lb/>
諸侯之禮執信圭七寸繅藉七寸冕服七章建常七斿<lb/>
樊纓七就貳車七乗介七人禮七牢朝位賔主之間七<lb/>
十步立當前疾擯者四人廟中將幣三享王禮壹祼而<lb/>
酢饗禮七獻食禮七舉出入四積再問再勞諸伯執躬<lb/>
<pb n="3b"/>
圭其他皆如諸侯之禮諸子執榖璧五寸繅藉五寸冕<lb/>
服五章建常五斿樊纓五就貳車五乗介五人禮五牢<lb/>
朝位賔主之間五十步立當車衡擯者三人廟中將幣<lb/>
三享王禮壹祼不酢饗禮五獻食禮五舉出入三積壹<lb/>
問壹勞諸男執蒲璧其他皆如諸子之禮凡大國之孤<lb/>
執皮帛以繼小國之君出入三積不問壹勞朝位當車<lb/>
前不交擯廟中無相以酒禮之其他皆眡小國之君凡<lb/>
諸侯之卿其禮各下其君二等以下及其大夫士皆如<lb/>
<pb n="4a"/>
之<hi>繅音藻藉在夜反斿音留樊畔干反乘去聲軹之氏反擯必刃反祼古亂反酢才洛反食音嗣積子賜反</hi>
　<hi>勞老報反相息亮反</hi>
　<hi>傳曰名位不同禮亦異數葢人非禮不立禮非儀不行禮寓於刑名度數之間於儀則為體儀見于周旋</hi>
　<hi>動容之際于禮則為用先王以其用而合其體故以九儀辨諸侯之命等諸臣之爵以同邦國之禮而待</hi>
　<hi>其賔客公侯伯子男之君其命者五孤卿大夫士之之臣其爵者四以儀而辨其命等其爵故曰九儀諸侯</hi>
　<hi>命諸侯之爵不同也而謂之同邦國之禮者比之謂以不同同之也出于上下聽而守之者命也資于尊</hi>
　<hi>所入小而人所奉者爵也有命然後有爵則命尊于爵矣故諸侯則言命于諸臣則言爵與大宗伯言王</hi>
　<hi>命諸侯則儐小宗伯則言玉賜卿大夫爵則儐同意也三公八命出封加一等則謂之上公上公九命故</hi>
<pb n="4b"/>
　<hi>其禮以九為節侯伯七命故其禮以七為節子男五命故其禮以五為節公侯伯子男所建皆龍旗而謂</hi>
　<hi>之建常以象其道故也上公立當車軹先儒謂轂末車轅北向在西邊也侯伯立當前疾先儒謂駟馬車</hi>
　<hi>轅前若輈人所謂輈深四尺七寸軾前曲木是也衡謂在輈下車軛兩服之領前是也新經云云以相禮</hi>
　<hi>曰介以相賔曰擯介擯所以傳辭也禾米芻薪曰積所以給賔客之用也或多或寡亦隆殺之辨也先王</hi>
　<hi>之待諸侯可謂厚矣未至則有委積既至則有問勞有食禮以致其恭有牲牢以備其禮之盛有瓉祼以</hi>
　<hi>用其誠之至諸侯顧王所以待已者如此又安得不相與一德以尊君親上哉是故諸侯以天子所以待</hi>
　<hi>已者如是之至故不敢不盡其誠以將其意不敢不備其物以奉其德廟中將幣三享為是故也且髙不</hi>
　<hi>足以有臨則不能使之入賔明不足以有察則不能使之内向王者以至髙至明之德則諸侯享之唯恐</hi>
<pb n="5a"/>
　<hi>其禮之不至儀之不縟此所以同于三享也夫道以三數酒以三行為至則享至於三豈用其至乎葢天</hi>
　<hi>子之待諸侯諸侯之奉天子則尊卑未始有異心焉書曰享多儀儀不及物惟曰不享則享至于三者儀</hi>
　<hi>之及物可知也享必于廟中者葢恭敬者幣之未將君子不可以貨取而廟中則示其恭敬之至也大國</hi>
　<hi>之孤朝位當車前不交擯廟中無相則彌蹙而畧矣以酒禮之則不祼焉以祼如祭祀非禮人君則弗用</hi>
　<hi>也</hi>
邦畿方千里其外方五百里謂之侯服嵗壹見其貢祀<lb/>
物又其外方五百里謂之甸服二嵗壹見其貢嬪物又<lb/>
其外方五百里謂之男服三嵗壹見其貢器物又其外<lb/>
<pb n="5b"/>
方五百里謂之采服四嵗壹見其貢服物又其外方五<lb/>
百里謂之衞服五嵗壹見其貢材物又其外方五百里<lb/>
謂之要服六嵗壹見其貢貨物九州之外謂之蕃國世<lb/>
壹見各以其所貴寶為摯<hi>見賢遍反嬪婢人反蕃音繁摯音至</hi>
　<hi>自侯服嵗一見至于要服六嵗一見以逺近為之疏數之節也自要服以上所貢有常物而蕃國則各以</hi>
　<hi>其所貴寶為摯者詳于冶内而畧于治外也郊特牲曰旅幣無方所以别土地之宜而節逺邇之期也土</hi>
　<hi>地之宜在物而逺邇之期在人然則六服之法其見有六嵗之差其貢有六物之異六物之異所謂别土</hi>
　<hi>地之宜也六嵗之差所謂節逺邇之期也然則書之周官言王撫萬邦巡侯甸四征弗庭綏厥兆民則曰</hi>
<pb n="6a"/>
　<hi>六服羣辟莫不承德至于訓迪厥官則曰六年五服一朝葢六年五服一朝者以侯甸男邦采衞言也六</hi>
　<hi>服羣辟罔不承德者兼要服而言之也先王之制中國五服而周官言六者葢近中國之夷狄承德則國</hi>
　<hi>家間暇可以明政刑之時也方是時也四征弗庭其治未若制禮之際為已備矣故其限朝止于五服而</hi>
　<hi>已周官行人于六服之見則及于要服者則其治為尤詳于四征弗庭之時也近中國之夷狄非特承德</hi>
　<hi>而又能入貢以來見焉則制禮以致太平者此其極也然周制每嵗則一服入見故更六年而五服各一</hi>
　<hi>朝也此行人所以言衞服五嵗一見而書之周官所以言五服一朝之意焉</hi>
王之所以撫邦國諸侯者嵗徧存三嵗徧頫五嵗徧省<lb/>
七嵗屬象胥諭言語協辭命九嵗屬瞽史諭書名聽聲<lb/>
<pb n="6b"/>
音十有一嵗達瑞節同度量成牢禮同數器修法則十<lb/>
有二嵗王巡守殷國<hi>屬章束反守去聲</hi>
　<hi>安而使之謂之撫先王于諸侯畫九畿以處之列九等以差之雖致其恩未嘗不制之以義雖擾以教未</hi>
　<hi>嘗不乂之以政自嵗徧存而至于十有二嵗之巡狩殷國威德兩存剛柔相濟寛而有制猛而不暴此其</hi>
　<hi>所以安之使撫也王之所以撫邦國之諸侯如斯而已又安有負固不服若菀柳之不朝者哉又安有犯</hi>
　<hi>令陵政若飛隼之不制者哉存頫省鄭氏以為王使臣于諸侯之禮所謂間問是也存者同而問之也頫</hi>
　<hi>者問而視之也省者巡而察之也頫則詳于存也省則詳于頫也記言天子巡狩山川神祗有不舉者為</hi>
　<hi>不敬不敬者君削以地宗廟有不順者為不孝不孝者君黜以爵變禮易樂者為不從不從者君流革</hi>
<pb n="7a"/>
　<hi>制度衣服者為畔畔者君討有功德者加地進律夫天子之巡狩其省方也如此則人所謂仔之頫之省</hi>
　<hi>之者雖曰以恩問之而亦微察其如此也五方之民言語不通諭言語所以使之通也賔主不交辭亦不</hi>
　<hi>相接欲民之無相䙝也協辭命所以使之交也古之名官以象胥以明所以懐而服之者逺也諭書名所</hi>
　<hi>以同其文也聽聲音所以和其聲也瑞六瑞也節六節也達瑞節所以達四方而交之也度以度物也量</hi>
　<hi>以容物也同度量所以同四方而一之也有以交之也于是成牢禮若掌客之所掌是也有以一之也于</hi>
　<hi>是同數器若合方氏之所掌是也法八法也則八則也能達四方而交之同四方而一之然後下之所守</hi>
　<hi>同乎王之所制損益因革以時修之大順以之成大利以之致而王之所以撫邦國者干是為至巡狩殷</hi>
　<hi>國之禮可以行矣此王巡狩殷國之禮所以在于修法則之後歟王巡狩則諸侯各朝于方岳王不巡狩</hi>
<pb n="7b"/>
　<hi>則㑹諸侯而殷見或巡狩或殷見其出而省焉一也書于舜典言五載一巡狩周官行人則十有一嵗王</hi>
　<hi>巡狩者葢天下之法在舜之時則畧在周之時則詳以其法之畧則巡之也宜數以其法之詳則巡之也</hi>
　<hi>宜疏然觀周官大小行人環人之數絡繹干道路則王出不必頻而周知天下之故逺方殊俗莫不承德</hi>
　<hi>也此帝王之世所以異歟</hi>
凡諸侯之王事辨其位正其等協其禮賔而見之若有<lb/>
大喪則詔相諸侯之禮若有四方之大事則受其幣聴<lb/>
其辭凡諸侯之邦交嵗相問也殷相聘也世相朝也<hi>詔相</hi>
　<hi>之相去聲</hi>
<pb n="8a"/>
　<hi>傳曰諸侯有所謂王事者其朝覲㑹同之事歟辨其位則有九十七十五十步之異正其等則有尊卑上</hi>
　<hi>下之差協其禮則有牲牢享燕積膳之具也若有四方之大事謂兵寇之類來告急者也禮不虚拘必有</hi>
　<hi>幣以將其恭必有辭以達其意行人於幣則受之于辭則聽之所以告王也凡諸侯之邦交謂鄰國之往</hi>
　<hi>來也小以事大大以比小粲然之文驩然之恩足以相愛接而四鄰睦四鄰睦然後可以蕃王室矣聘義</hi>
　<hi>曰天子制諸侯比年一小聘三年一大聘嵗相問則比年之小聘也殷相聘則三年之大聘也大聘施于</hi>
　<hi>小聘之中嵗故曰殷殷中也左傳曰孟僖子如齊殷聘禮也父死子立曰世世相朝則君親相見焉若相</hi>
　<hi>問相聘則遣臣而已凡此皆邦交之禮也若春秋之時邦交之法不修侵伐滅入無國無之則行人掌邦</hi>
　<hi>交之禮曷可廢哉</hi>
<pb n="8b"/>
小行人掌邦國賔客之禮籍以待四方之使者令諸侯<lb/>
春入貢秋獻功王親受之各以其國之籍禮之<hi>使色吏反令力</hi>
　<hi>呈反</hi>
　<hi>行人之官以其職之大也故掌大賔之禮及大客之儀以其職之小也故掌賔客之禮籍而已夫名位不</hi>
　<hi>同禮亦異數禮籍則其禮之書也禮之數皆具于此矣四方之使者謂諸侯遣臣于王國也小行人以其</hi>
　<hi>職之小故待四方之使者也春朝正之時于時為造始令入貢則貢者下以職供而上得以興事造業也</hi>
　<hi>秋嵗成之時于時為成終令獻功則功者事之成也諸侯入貢獻功而王必親受之則以諸侯為尊故也</hi>
　<hi>各以其國之籍禮之則國有小大其禮有等差而皆載之于籍也</hi>
<pb n="9a"/>
凡諸侯入王則逆勞於畿及郊勞眡館將幣為承而擯<lb/>
凡四方之使者大客則擯小客則受其幣而聽其辭<hi>勞去</hi>
　<hi>聲</hi>
　<hi>諸侯之入王以其在道塗之勞則必有以勞之以致其愛也其勞之也不可以一而足故有逆勞郊勞之</hi>
　<hi>禮逆勞于畿始至而勞之于外也郊勞既至于館而勞之干内也眡館謂致館而且眡其便宜也郊勞則</hi>
　<hi>賔已至館故及郊勞則眡館眡館亦所以致愛也將幣為承而擯謂廟中將幣以行享禮宗伯為上擯而</hi>
　<hi>小行人為承而擯之所以致敬也大客則擯擯之而見王使得自言也小客則受其幣而聽其辭則為聽</hi>
　<hi>其辭而入告于王也此亦尊卑之序然也</hi>
<pb n="9b"/>
使適四方協九儀賔客之禮朝覲宗遇㑹同君之禮也<lb/>
存頫省聘問臣之禮也達天下之六節山國用虎節土<lb/>
國用人節澤國用龍節皆以金為之道路用旌節門闗<lb/>
用符節都鄙用管節皆以竹為之<lb/>
　<hi>朝覲宗遇㑹同諸侯以禮致其敬于王皆國君之事故曰君之禮也存頫省聘問王以禮致其愛于諸侯</hi>
　<hi>王使臣之事故曰臣之禮也掌節言凡邦國之使節則使邦國者所執王官所掌之節也小行人所達謂</hi>
　<hi>之天下之節則所謂龍節人節虎節管節邦國都鄙使者所執非王官所掌邦節也都鄙用管節而掌節</hi>
　<hi>不言都鄙之管節則使都鄙者无節矣以旌節行之而已虎節人節龍節皆以金為之金不可變為義故</hi>
<pb n="10a"/>
　<hi>也旌節符節管節非為尊者將命則唯上所制期无失節而已故以竹為之竹有自然之節故也新經云</hi>
　<hi>云</hi>
成六瑞王用瑱圭公用桓圭侯用信圭伯用躬圭子用<lb/>
榖璧男用蒲璧<hi>瑱吐電反信音申</hi>
　<hi>以質言之則謂之玉以形言之則謂之器以合驗言之則謂之瑞玉所以比德器所以藏禮瑞所以應實</hi>
　<hi>上有以合驗乎下下有以合驗乎上則瑞成矣行人所謂成六瑞者如此大宗伯作六瑞則制其度數也</hi>
　<hi>故自王以下皆言執行人成六瑞則奉其成事也故自王以下皆言用執之所以行禮用之所以合符行</hi>
　<hi>禮者事之大合符者事之小故于宗伯言執而于行人言用此其辨也</hi>
<pb n="10b"/>
合六幣圭以馬璋以皮璧以帛琮以錦琥以繡璜以黼<lb/>
此六物者以和諸侯之好故<hi>琮才宗反琥音虎璜音黃好呼報反</hi>
　<hi>六幣皆諸侯所用以享也葢君子雖不可以貨取然亦不可以虚拘有物而无誠則禮有所不行謂之貨</hi>
　<hi>取可也有誠而无物則情有所不伸謂之虚拘可也故諸侯之致享内盡其誠心外備其禮物而行人所</hi>
　<hi>以合六幣也兩謂之合圭以馬璋以皮璧以帛之屬皆兩相合也新經云云合琮以錦而不以皮則皮者</hi>
　<hi>天為之文也錦者人為之文也天為文則本于自然人為文則出于或使自然之文非所以合琮故也琥</hi>
　<hi>為虎形象隂之效法故合琥以繡以五采備謂之繡故也半璧為璜北方之所用也故合璜以黼以白與</hi>
　<hi>黒謂之黼故也二王後享用圭璋侯伯用璧琮子男用琥璜凡此六幣皆諸侯以享王為主以其有以通</hi>
<pb n="11a"/>
　<hi>其情而來則謂之好以其有以因其事而來則謂之故行人為之合六幣焉所以和其好故而使之不乖</hi>
　<hi>而已故曰以和諸侯之好故</hi>
若國札喪則令賻補之若國凶荒則令賙委之若國師<lb/>
役則令槁禬之若國有福事則令慶賀之若國有禍災<lb/>
則令哀弔之凡此五物者治其事故<hi>槁苦報反禬音㑹</hi>
　<hi>先王之於諸侯分土而與之守則尺地莫非吾土也分民而與之治則一民莫非吾民也使之守吾土則</hi>
　<hi>必有與之同保其土使之治吾民則必有與之同安其民則治雖有逺近勢雖有内外而利害休戚實若</hi>
　<hi>一家也安可若是恝乎此賻補賙委槁禬慶賀哀弔之禮所以掌于行人之官凡以治其事故而已病疾</hi>
<pb n="11b"/>
　<hi>為札札而死曰喪札喪則在所賻補以利傅之謂之賻助其不足謂之補也穀不熟為凶凶甚而為荒凶</hi>
　<hi>荒則在所賙委以利周之謂之賙以聚與之謂之委也大宗伯所謂以喪禮哀死亡以荒禮哀凶札是也</hi>
　<hi>有兵寇則謂之師㑹衆以興功則謂之役師役則在所槁禬具勞而槀則謂之槁禬衆財以與之則謂之</hi>
　<hi>禬也大宗伯所謂以禬禮哀圍敗以恤禮哀寇亂是也福事則鬼神之所佑而人道所喜者也福事則在</hi>
　<hi>所慶賀以心承禮而往則謂之慶加以物焉則謂之賀也大宗伯所謂以慶賀之禮親異姓之國是也違</hi>
　<hi>神而為禍天所降曰災則在所哀弔哀則𤼵于聲音弔則如弔喪而用其至大宗伯所謂以弔禮哀禍災</hi>
　<hi>是也凡此五物者先王用之以治邦國之事與其故也所作謂之事所逢謂之故札喪凶荒禍災則出于</hi>
　<hi>所逢者也師役福事則或出於所作焉札喪凶荒天事也師役人事也福事所樂也禍烖所憂也先天事</hi>
<pb n="12a"/>
　<hi>而後人事先所樂而後所憂此其序也</hi>
及其萬民之利害為一書其禮俗政事教治刑禁之<lb/>
逆順為一書其悖逆暴亂作慝猶犯令者為一書其<lb/>
札喪凶荒厄貧為一書其康樂和親安平為一書凡<lb/>
此五物者每國辨異之以反命於王以周知天下之<lb/>
故<hi>樂音洛</hi>
　<hi>前以五物治其事故主諸侯而言之故皆稱國自利害為一書而下主萬民而言之故先稱萬民然後五</hi>
　<hi>物事故亦反命于王以周知天下之故故于萬民之利害稱及焉夫聖人以天下為度而休戚與之同以</hi>
<pb n="12b"/>
　<hi>百姓為心而憂樂與之共則天下之故其可不以周知之乎然四方之逺事物之變無窮而王之耳目所</hi>
　<hi>不及聽採所難明非行人之官巡行而辨異之有所不能徧究而悉舉故為之書以述其事而五物皆異</hi>
　<hi>書也然則著古昔之㖧㖧傳千里之覺覺載之當年足以明政事施之來世足以貽後觀是其所以為書</hi>
　<hi>豈小補哉于萬民知其利害然後為之興其利而去其害如是則大利可致也于禮俗政事教治刑禁知</hi>
　<hi>其逆順然後為之禁其逆以達其順如是則大順可成也有以成大順則悖逆暴亂作慝猶犯令者可嚴</hi>
　<hi>而制之以義矣有以致大利則札喪凶荒厄貧可寛而恤之以仁矣夫如是則康樂和親安平可坐而致</hi>
　<hi>也葢聖人以一身觀天下則一身必欲其康樂也以一家視天下則一家必欲其和親也以一國視天下</hi>
　<hi>則一國必欲其安平也民康而後可樂則康樂者出于民之性也民和而後可親則和親者出于民之情</hi>
<pb n="13a"/>
　<hi>也民安而後事平則安平者出于民之分也然民不能自康樂也所以與之為康樂者實君使之遂其性</hi>
　<hi>而民不能自和親也所以與之為和親者實君使之通其情而民不能自安平也所以與之為安平者實</hi>
　<hi>君使之明其分而已此康樂和親安平所以序于五物之後也然先王以天下為一家中國為一人則小</hi>
　<hi>行人以此五物者巡狩天下每國辨異之名為一書以反命于王以周知天下之故則先王所以同四海</hi>
　<hi>于一堂之上者可謂知所要矣</hi>
司儀掌九儀之賔客擯相之禮以詔儀容辭令揖讓之<lb/>
節將合諸侯則令為壇三成宫旁一門詔王儀南鄉見<lb/>
諸侯土揖庶姓時揖異姓天揖同姓及其擯之各以其<lb/>
<pb n="13b"/>
禮公於上等侯伯於中等子男於下等其將幣亦如之<lb/>
其禮亦如之王燕則諸侯毛<hi>相息亮反鄉去聲</hi>
　<hi>公侯伯子男之為賔孤卿大夫士之為客大行人則辨其命等其爵而待之以禮司儀則掌其擯相之禮</hi>
　<hi>而已出接賔曰擯入賛禮曰相儀者禮之用容者形之變以言達意謂之辭守以參合乎上謂之令以手</hi>
　<hi>拱人謂之揖先人後已謂之讓儀容所以相接辭令所以相與揖遜所以相欽儀容辭令揖讓各有節司</hi>
　<hi>儀則以言詔之而已詔非特告也古者合諸侯則必為壇于國外以命事焉有事于壇者皆所以致其亶</hi>
　<hi>故壇之字從亶亶之為言致實以坦故亶之字從㐭從旦㐭實也旦坦也所以交神宜致實以坦故也壇</hi>
　<hi>必三成為三等焉以禮出道其數成于三故也所謂公于上等侯伯于中等子男于下等是也宫旁一門</hi>
<pb n="14a"/>
　<hi>則覲禮所謂大子為宫方三百步四門壇十有二尋深四尺是也掌舍言為壇□宫棘門則其門以棘為</hi>
　<hi>之也詔王儀南向見諸侯此則合諸侯之時鄉明以聽天下者王也朝位王南面則其合諸侯而見之豈</hi>
　<hi>異此歟庶姓諸侯非王之親也故謂之庶姓異姓同姓則王之親也鄭氏謂土揖下手揖之時揖平手揖</hi>
　<hi>之天揖舉手揖之葢異姓親于庶姓同姓親于異姓故其揖之儀有隆殺也如此及其擯之謂擯諸侯以</hi>
　<hi>前王也公于上等侯伯于中等子男于下等則以爵之尊卑而為之等殺如此也其將幣亦如之謂其將</hi>
　<hi>幣以享也其禮亦如之謂其禮之有祼也或于上等或于中等或于下等亦如此而已王燕則諸侯毛所</hi>
　<hi>以示慈惠而親之也貴老而尚齒故其儀如此齒則均也而以老為尚此之謂王燕則諸侯毛</hi>
凡諸公相為賔主國五積三問皆三辭拜受皆旅擯再<lb/>
<pb n="14b"/>
勞三辭三揖登拜受拜送主君郊勞交擯三辭車逆拜<lb/>
辱三揖三辭拜受車送三還再拜致館亦如之致飱如<lb/>
致積之禮及將幣交擯三辭車逆拜辱賔車進答拜三<lb/>
揖三讓每門止一相及廟唯上相入賔三揖三讓登再<lb/>
拜授幣賔拜送幣每事如初賔亦如之及出車送三請<lb/>
三進再拜賔三還三辭告辟致饔餼還圭饗食致贈郊<lb/>
送皆如將幣之儀賔之拜禮拜饔拜餼拜饗食賔繼主<lb/>
君皆如主國之禮諸侯諸伯諸子諸男之相為賔也各<lb/>
<pb n="15a"/>
以其禮相待也如諸公之儀<hi>積音恣勞去聲飱素尊反授註作受賔亦如之賔註</hi>
　<hi>作儐辟音避食音嗣</hi>
　<hi>凡諸侯之邦交世必使之相朝諸公相為賔謂相朝也于所停止則有積所以待賔之用也以其間濶則</hi>
　<hi>有問所以致恭于賔也以其道塗之勞則有勞所以致愛于賔也三辭其以禮來于外若不敢當焉也積</hi>
　<hi>問皆三辭拜受再勞亦三辭拜受尊而敬之也積問受之于庭故不言登勞則受之于堂故曰三揖登拜</hi>
　<hi>受旅擯者公則擯九人旅則陳之而已以主國方遣臣來無所事于交擯也勞禮重于問禮故非特拜受</hi>
　<hi>而已于其使臣之旅也又從而拜送之也然以遣臣再勞為未足主君乂從而郊勞焉則致愛之勤于是</hi>
　<hi>為至矣交擯謂各陳擯九人而使傳辭也車送拜辱謂賔以主君躬勞出舍門而逆之謝其屈辱而來三</hi>
<pb n="15b"/>
　<hi>揖所以致恭三辭所以致謙然後拜而受之也至主君之去賔又出車以送之主君三還辭之然後賔乃</hi>
　<hi>再拜送之也致館亦如之者賔始至主國使大夫授館主君又以禮親致亦所以示其愛之勤也其致館</hi>
　<hi>也亦主君郊勞之禮也致飱如致積之禮者夕食曰飱非若饔餼之為大也故如致積之禮三辭拜受旅</hi>
　<hi>賔而已將幣請賔享主君也及將幣則賔始入廟主君迎賔故交擯以傳辭也車逆拜辱主君以車送賔</hi>
　<hi>屈辱其來賔車于是進而答拜主君也三揖三讓主君揖而賔讓也每門止一相則為將致敬于廟也及</hi>
　<hi>廟唯上相入則致敬故也擯相賔介相主合而言之皆曰相也賔三揖三讓將登堂揖而讓主君也既登</hi>
　<hi>堂以幣享主君主君則再拜受幣不曰受而曰授者以主君于賔授幣則拜而受之也主君拜授幣尊其</hi>
　<hi>所享賔拜送幣致敬于所享也毎事如初也賔亦如之鄭讀作儐言以鬱鬯禮賔也上于下曰禮敵者曰</hi>
<pb n="16a"/>
　<hi>儐禮器曰諸侯相朝灌用鬱鬯無籩豆之薦謂此朝禮畢儐賔也及出車送三請三進謂主君請賔就車</hi>
　<hi>也主君每一請車一進欲逺送之也三還三辭主君一請賔亦一還一辭三還三辭則告以避去也故終</hi>
　<hi>之以吉辟凡言三讓三辭三辟者有所不敢進則讓有所不敢受則辭有所不敢當則辟也熟食謂之饔</hi>
　<hi>可食之物生氣存焉謂之餼還圭謂賔享主君用圭以將意畢則還其圭于賔也饗以飲為主致贈謂賔</hi>
　<hi>去而贈以財也郊送謂主君躬送賔至于郊也此六者唯饗食速賔其餘皆主君親住焉其逆送揖讓辭</hi>
　<hi>受之節皆如將幣之儀也賔之拜禮者謂賔所當拜之禮也饔餼饗食皆禮之重者故拜焉拜謂就朝而</hi>
　<hi>拜謝之所以尊其禮也賔繼主君皆如主國之禮者謂賔復主人之禮費也夫一國之財為有限而贈勞</hi>
　<hi>饗食之禮為甚厚以有限之財而供甚厚之費茍無以繼之則財匱物竭而將何以為禮哉故古者諸侯</hi>
<pb n="16b"/>
　<hi>之交各稱其邦而為之幣以其幣而為之禮而賔之享獻者亦如主國之禮而無過與不及焉所適之國</hi>
　<hi>雖其費而不病其乏用者殆以此也侯伯子男凡相之為賔其進退揖讓之儀則同于諸公至其饔餼饗食</hi>
　<hi>禮則各眡其命數而為之隆殺矣故曰各以其禮相待也如諸侯之禮</hi>
諸公之臣相為國客則三積皆三辭拜受及大夫郊勞<lb/>
旅擯三辭拜辱三讓登聽命下拜登受賔使者如初之<lb/>
儀反退拜送致館如初之儀及將幣旅擯三辭拜逆客<lb/>
辟三揖每門止一相及廟唯君相入三讓客登拜客三<lb/>
辟授幣下出每事如初之儀及禮私面私獻皆再拜稽<lb/>
<pb n="17a"/>
首君答拜出及中門之外問君客再拜對君拜客辟而<lb/>
對君問大夫客對君勞客客再拜稽首君答拜客趨辟<lb/>
致饔餼如勞之禮饗食還圭如將幣之儀君館客客辟<lb/>
介受命遂送客從拜辱於朝明日客拜禮賜遂行如入<lb/>
之積凡侯伯子男之臣以其國之爵相為客而相禮其<lb/>
儀亦如之凡四方之賔客禮儀辭命餼牢賜獻以二等<lb/>
從其爵而上下之凡賔客送逆同禮凡諸侯之交各稱<lb/>
其邦而為之幣以其幣為之禮凡行人之儀不朝不夕<lb/>
<pb n="17b"/>
不正其主面亦不背客<hi>賔使者之賔註作儐辟音避稽上聲勞去聲朝直遥反上時掌</hi>
　<hi>反稱尺證反</hi>
　<hi>相朝者諸侯之禮也相聘者諸臣之禮也諸公之臣相為國客則施于相聘之時也諸公五積其臣下其</hi>
　<hi>君之禮二等故三積拜受則拜而受之于庭也諸公先再勞而後主君郊勞諸公之臣則使大夫郊勞而</hi>
　<hi>已主君郊勞交擯三辭公車逆拜辱故臣則拜辱而不以車三讓登聽命謂客登堂而聽主君之命也下</hi>
　<hi>拜登受謂聽命既畢於是下堂而拜然後登堂而受主君之命賔使者亦如初之儀鄭氏讀為擯謂勞用束</hi>
　<hi>帛擯用束錦也致館如初之儀謂使大夫致館其儀亦與郊勞同也及將幣旅擯三辭亦異乎諸公之交</hi>
　<hi>擯也拜逆客辟謂主君拜逆客辟而不答拜也客辟而不答拜非特以其不敢當焉以主君拜逆之意不</hi>
<pb n="18a"/>
　<hi>止于客也每門止一相為將致敬于朝及廟唯君相入則客相不入焉以君尊而客卑故也三讓客登拜</hi>
　<hi>謂主君讓客客登堂而主君拜客至也三辟授幣謂三辟主君之拜然後以君命授幣于主君也授幣既</hi>
　<hi>畢則下堂而出也每事如初之儀謂享及有言也亦與諸公拜送幣之後言每事如初同也及禮私面私</hi>
　<hi>獻皆再拜稽首君答拜者謂主君以醴禮客而客則私面而有私獻也私面者猶所謂私覿也左傳楚公</hi>
　<hi>子棄疾見鄭伯以其乗馬八匹私面則私面固有私獻矣然或言私面或言私覿于卿大夫則有私面私</hi>
　<hi>覿有束錦乗馬而私面亦如之也昔晉韓宣子私覲於子産以玉與馬則私覿有獻亦可知矣别而言之則</hi>
　<hi>覿與面不同通而言之則一而已然使之私覿則禮也朝覲而行私覿則非禮也故禮記言朝覲大夫之</hi>
　<hi>私覿非禮也再拜稽首所以致敬于所尊也君答拜則不稽首矣以主君而客臣故也出及中門之外即</hi>
<pb n="18b"/>
　<hi>大門之内也然後問君問大夫勞客者以在廟授幣方致敬焉未可遽問而勞之也問君客再拜而對鄭</hi>
　<hi>氏謂問君曰君不恙乎對曰使臣之來寡君命臣于庭問大夫客對鄭氏謂問大夫曰二三子不恙乎對</hi>
　<hi>曰寡君命使臣於庭二三子皆在君勞客鄭氏謂勞客曰道路悠逺客甚勞問君則再拜對問大夫則對</hi>
　<hi>而不拜者尊卑之辨也勞客而客則再拜稽首以尊勞卑宜致敬而用其至也致敬而拜其至也致饔餼如</hi>
　<hi>勞之禮饗食還圭如將幣之儀者饗食還圭其禮重于饔餼故也君館客客將去主君就省之也客辟介</hi>
　<hi>受命謂客不敢當主君之尊故辟焉而介則前而受命也遂送者以客將行主君遂拜送之也客從而拜</hi>
　<hi>辱于朝者以屈辱主君之就館故拜而謝之也明日客拜禮賜謂拜乗禽君之加惠故也如入之積則始</hi>
　<hi>終皆三積也凡侯伯子男之臣以其國之爵相為客而相禮其儀亦如之謂卿大夫士各以其爵之尊卑</hi>
<pb n="19a"/>
　<hi>而為禮之隆殺以至辭受拜揖之儀亦然也凡四方之賔客禮儀辭命餼牢賜獻以二等從其爵而上下</hi>
　<hi>之者禮儀所以相接辭命所以相與餼牢所以致敬賜則主君之好賜獻則禽獸之屬皆自上及下降殺以</hi>
　<hi>兩而為之豐殺如是則無過也無不及也一稱其爵而已凡賔客送逆同禮者來則逆之而有問勞之儀</hi>
　<hi>去則送之而有贈送之禮非勤于始而怠于終非樂于暫而厭于久卒如一而已此四方之賔客所以粲</hi>
　<hi>然有文以相接懽然有恩以相親睦乃四鄰以蕃王室者以此道素行故也凡諸侯之交各稱其邦而為</hi>
　<hi>之幣者稱其邦之大小而為幣之隆殺也以其幣而為之禮因其幣之隆殺而為禮之厚薄也如是則賔</hi>
　<hi>之所以繼主君者無過與不及而主君所以禮賔者亦無過不及矣夫邦國之君臣相為賔客先王設官</hi>
　<hi>為之掌其禮問勞贈送物為之數拜揖辭受事為之節此邦國之君臣所以相親也觀春秋之時一言之</hi>
<pb n="19b"/>
　<hi>不讎一拜之不中而兩國為之暴骨則周官圖民禍患豈為不豫哉凡行人之儀不朝不夕不正其主面</hi>
　<hi>亦不背客者不朝謂之正東鄉也不夕謂之正西鄉也不正其主面亦不背客者謂常視賔主之前却得</hi>
　<hi>兩鄉之而已</hi>
　<lb/>
　<lb/>
　<lb/>
　<lb/>
　周禮詳解卷三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周禮詳解</head>
    <p>
<pb n="1a"/>
欽定四庫全書　　　　　經部四<lb/>
　周禮詳解　　　　　　禮類一<hi>周禮之屬</hi>
　　提要<lb/>
　　　　<hi>臣</hi>等謹案周禮詳解四十卷宋王昭禹撰陳<lb/>
　　　　振孫書録解題曰昭禹未詳何等人近世為<lb/>
　　　　舉子業者多用之其學皆宗王氏新説王與<lb/>
　　　　之作周禮訂義類編姓氏世次列于龜山楊<lb/>
　　　　氏之後曰字光逺亦不詳其爵里當為徽欽<lb/>
<pb n="1b"/>
　　　　時人今按其書解惟王建國云業格于上下<lb/>
　　　　謂之王或而圍之謂之國解匪頒之式云散<lb/>
　　　　其所藏曰匪以等級之曰頒故匪從匚從非<lb/>
　　　　言其分而非藏也頒從分從頁言自上而頒<lb/>
　　　　之下解圃曰園有衆甫謂之圃解鮑魚曰魚<lb/>
　　　　之鮮者包以致之解鱐曰魚之乾者肅以<lb/>
　　　　致之解司徒云于文反后為司盖后從一從<lb/>
　　　　口從<graphic n="KR1763" url="https://raw.githubusercontent.com/kanripo/KR-Gaiji/master/images/KR1763.png" mimeType="image/png"/>從口則所以出命司反之則守令而<lb/>
<pb n="2a"/>
　　　　已從一則所以一衆司反之則分衆以治之<lb/>
　　　　而已從<graphic n="KR1763" url="https://raw.githubusercontent.com/kanripo/KR-Gaiji/master/images/KR1763.png" mimeType="image/png"/>則承上世之庇覆以君天下司反<lb/>
　　　　之則以君之爵為執事之法而已其附㑹穿<lb/>
　　　　鑿皆遵王氏字説葢當時三經新義列在學<lb/>
　　　　官功令所懸故昭禹因之不改然其發明義<lb/>
　　　　㫖則有不盡同于王氏之學者如解泉府以<lb/>
　　　　國服為之息云各以共所服國事賈物為息<lb/>
　　　　若農以粟米工以器械皆以其所有也周之<lb/>
<pb n="2b"/>
　　　　衰不能為民正田制地税歛無度又從而貸<lb/>
　　　　之則凶年饑嵗無以為償矣下無以償上之<lb/>
　　　　人又必責之則稱貸之法豈特無補于民哉<lb/>
　　　　求以國服為之息恐收還其毋而不得葢已<lb/>
　　　　目睹青苖之弊而隂破其説矣至其闡發經<lb/>
　　　　義有足訂註疏之誤者如解載師里布屋粟<lb/>
　　　　謂國宅無征民居有征無布以其不毛使之<lb/>
　　　　有里布民出耕在田廬入居在里其屋有田<lb/>
<pb n="3a"/>
　　　　以出粟今不耕田則計屋而歛之謂之屋粟<lb/>
　　　　不從先儒以里布為二十五家之泉屋粟為<lb/>
　　　　三夫之粟又解近郊十一逺郊二十而三甸<lb/>
　　　　稍縣都皆無過十二因當時正役後因逺近<lb/>
　　　　劇易而制云云皆為先儒所未發故宋人釋<lb/>
　　　　周禮者如王與之訂義林之竒講義多引其<lb/>
　　　　説固不得以遵用新説而盡廢之也五官皆<lb/>
　　　　不載叙官元末朱申作句解葢從其例究為<lb/>
<pb n="3b"/>
　　　　一失今姑仍舊本録之内附載陸徳明釋文<lb/>
　　　　而卷首以徳明之名冠昭禹前今攷昭禹自<lb/>
　　　　序末云因釋文而作則釋文或後人所増入<lb/>
　　　　又以徳明時代在前遂題諸昭禹上歟今仍<lb/>
　　　　録其音釋而徳明之名則附著于此不復並<lb/>
　　　　列簡端焉乾隆四十六年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="4a"/>
周禮詳解原序<lb/>
道判為萬物之成理理之成具不説之大法禮者法之<lb/>
大分道實寓焉聖人循道之序以制禮制而用之則存<lb/>
乎法推而行之則存乎人其人足以任官其官足以行<lb/>
法然後禮之事舉矣故唐虞稽古建官惟百夏商官倍<lb/>
至周增而為三百六十非故好詳也王者之世物繁事<lb/>
衆其制不得不然也孔子曰周監於二代郁郁乎文哉<lb/>
吾從周盖言盛矣然道之常無下散於常有之域法象<lb/>
<pb n="4b"/>
而為天地變通而為四時聖人體道之常無以觀其妙<lb/>
體道之常有以觀其微其精至於與天地合其徳與四<lb/>
時合其序雖先天而天且弗違尚何事於仰觀俯法然<lb/>
後奉其時哉惟夫出神天之本宗應帝王之興起天地<lb/>
固有大美矣四時固有眀法矣雖聖人烏得而違焉是<lb/>
故因天地之大美逹而為治教因四時之明法達而為<lb/>
禮政刑事然則常無之道為萬物而有天地四時聖人<lb/>
為天下而有治教禮政刑事天地四時道之所任以致<lb/>
<pb n="5a"/>
其用者也六官聖人任以致其事者也噫六官之建豈<lb/>
聖人之私智哉實天理之所為也由此以觀則禮之事<lb/>
雖顯於形名度數之粗而禮之理實隠於道徳性命之<lb/>
微即事而幽者闡即理而顯者微然則禮其神之所為<lb/>
乎夫神無在而無乎不在無為而無乎不為聖人立禮<lb/>
以為體行禮以為翼事為之制曲為之防亦神之無不<lb/>
在無不為之意也彼荀卿徒知禮為道之華而不知為<lb/>
物之致乃曰生於聖人之偽又烏知禮意哉王昭禹光<lb/>
<pb n="5b"/>
逺序<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮詳解原序<lb/>
<pb n="6a"/>
周禮互註總括<lb/>
經禮三百<hi>記禮器</hi>
經禮謂周禮也周禮六篇其官有三百六十<hi>上文註</hi>
文武所以綱紀百官君臨天下周公定之致隆平龍鳯<lb/>
之瑞然則周禮起於成帝劉歆成於鄭𤣥<hi>春官疏</hi>
鄭𤣥以為括囊大典網羅衆家是以周禮盛行<hi>上文同</hi>
韓子所見葢周之舊典禮經也<hi>左序</hi>
齊仲孫歸曰不去慶父魯難未已公曰若之何而去之<lb/>
<pb n="6b"/>
對曰難不已將自斃君其待之公曰魯可取乎對曰不<lb/>
可猶秉周禮周禮所以本也魯不棄周禮未可動也<hi>閔元年</hi>
晉侯使韓宣子來聘且告為政而來見禮也觀書於太<lb/>
史氏見易象與魯春秋曰周禮盡在魯矣吾乃今知周<lb/>
公之徳與周之所以王也<hi>昭二年</hi>
或問周官曰立事<hi>揚子重黎篇</hi>
子居家不暫捨周禮門人問子子曰先師以王道極是<lb/>
<pb n="7a"/>
也如有用我執此以徃通也宗周之介也敢忘其禮乎<lb/>
子曰周禮其敵於天命<hi>文中子魏相篇</hi>
周公典禮與天命齊其長久<hi>上文註</hi>
唐太宗問三代損益何者為當魏徴對曰孔子曰周監<lb/>
於二代郁郁乎文哉吾從周周禮周公旦所裁詩書仲<lb/>
尼所述雖綱紀頺缺而節制具焉荀孟陳之於前董伸<lb/>
之於後遺談餘義可舉而行若擇前代憲章發明王道<lb/>
臣請以周典唯所施行上大悦翌日又召徴入上曰朕<lb/>
<pb n="7b"/>
昨夜讀周禮真聖作也首篇云惟王建國辨方正位體<lb/>
國經野設官分職以為民極誠哉深乎良久謂徵曰朕<lb/>
思之不井田不封建而欲行周公之道不可得也<hi>録唐論禮欒事</hi>
凡禮十三家五百五十五篇<hi>前藝文志</hi>
帝王質文世有損益至周曲為之防事為之制故曰禮<lb/>
經三百威儀三千及周之衰諸侯將踰法度惡其害已<lb/>
皆滅去其籍<hi>同上</hi>
<pb n="8a"/>
周公所制百官品物備於此矣<hi>晉禮志</hi>
沈峻尤長三禮陸倕徐勉書薦峻曰凡聖賢所講之書<lb/>
必以周官立義則周官一書實為羣經源本<hi>南史本傳</hi>
褚無量建議禮文雖衆莫如周禮周禮者周公致太平<lb/>
之書先聖極折衷之典法天地而行教化辨方位而叙<lb/>
人倫其義可以幽贊神明其文可以經緯邦國備物致用<lb/>
其可忽乎<hi>唐本傳</hi>
周禮儀禮並周公所記所謂禮經三百威儀三千禮經<lb/>
<pb n="8b"/>
則周禮也威儀則儀禮也<hi>三禮正義</hi>
周禮遭秦滅學藏於山巖屋壁以故不亡漢武有李氏<lb/>
獲之以上河間獻王獨闕冬官一篇求之千金不得乃<lb/>
以考工記補之遂奏入於秘府時儒以為非是不行至<lb/>
劉歆獨識其書為周公致太平之跡始奏立學官後鄭<lb/>
𤣥為之註<hi>同上</hi>
　<lb/>
　周禮互註總括<lb/>
</p>
<p>
</p>
  </div>
</body>
</text>
</TEI>
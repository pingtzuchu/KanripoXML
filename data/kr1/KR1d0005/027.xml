<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮詳解卷二十七</head> <lb/>
    <p>
<pb n="1a"/>
欽定四庫全書<lb/>
　周禮詳解卷二十七<lb/>
　　　　　　　　　　　　宋　王昭禹　撰<lb/>
司士掌羣臣之版以治其政令嵗登下其損益之數辨<lb/>
其年嵗與其貴賤周知邦國都家縣鄙之數卿大夫士<lb/>
庶子之數以詔王治以德詔爵以功詔禄以能詔事以<lb/>
久奠食唯賜無常<hi>奠音定</hi>
　<hi>掌羣臣之版治其政令而名官曰司士者蓋自公至士皆事人皆事事故合而言之謂之司士也羣臣即</hi>
<pb n="1b"/>
　<hi>下文公孤卿大夫士也版籍也羣臣之版謂書其名于版也總謂之士者士始附于版推其本而言也治</hi>
　<hi>其政令則即損益之數與辨其嵗年貴賤之等是也損益者謂爵有黜陟人有存殁也有損有益則有登</hi>
　<hi>有下其數有多少辨其年則以知其齒之壯老辨其嵗則以知其任之久近貴謂大夫以上賤謂士以下</hi>
　<hi>邦國謂諸侯也都謂大都小都家邑也縣鄙謂六遂也言六遂以見六鄉卿大夫謂王臣及諸侯之臣與</hi>
　<hi>位都邑者也士謂卿大夫之適子已命者也庶謂卿大夫之庶子未命者也以詔王治則告王以所當進</hi>
　<hi>退者資于尊而為人之所奉承者爵也凡公侯伯子男公卿大夫士皆所謂爵也别其功狀而報之以利</hi>
　<hi>者禄也自諸侯之下士視上農夫上至君十卿禄皆所謂禄也爵以稱德非王爵之則無貴也故以德詔</hi>
　<hi>爵也禄以報功非王禄之則無富也故以功詔禄自下徹上凡有所成者皆事也事有大小能大者治大</hi>
<pb n="2a"/>
　<hi>能小者治小故以能詔事給以餼廩稱事而養之者食也食有多寡治大則其食多治小則其食寡事成</hi>
　<hi>於乆然後食可定故以乆奠食以德詔爵所以貴之也以功詔禄所以富之也以能詔事所以任之也以</hi>
　<hi>乆奠食所以養之也於爵禄事必言詔者富之貴之任之王之事也食則有司之餼廩時定之而已故不</hi>
　<hi>言詔司徒言以庸制禄而司士言功者司徒主教民也故以民功言之司士言治臣也故以國功言之唯</hi>
　<hi>賜無常者賜出於王之私恩也恩有厚薄則賜有多寡又何常之有哉然賜必權時物而制數焉在王而</hi>
　<hi>已故不可以為常且賜而有常則辟無以作福矣此之謂不可以有司法數制之也爵禄事食則有常而</hi>
　<hi>賜則無常者以此</hi>
正朝儀之位辨其貴賤之等王南鄉三公北面東上孤<lb/>
<pb n="2b"/>
東面北上卿大夫西面北上王族故士虎士在路門之<lb/>
右南面東上大僕大右大僕從者在路門之左南面西<lb/>
上司士擯孤卿特揖大夫以其等旅揖士旁三揖王還<lb/>
揖門左揖門右大僕前王入内朝皆退<hi>朝音潮鄉去聲大僕大右之大</hi>
　<hi>音泰從去聲</hi>
　<hi>司士所正之朝儀乃王自視事於路門外之朝所謂治朝也正朝儀之位則使之不差辨貴賤之等則使</hi>
　<hi>之不亂王南鄉云云見傳司士擯則擯王視朝之事也貳公𢎞化寅亮天地者三孤也以倡九牧阜成兆</hi>
　<hi>民者六卿也其職尊於大夫也故特揖以智帥人之夫者大夫也然卑於孤矣故以其等旅揖以其等則</hi>
<pb n="3a"/>
　<hi>中大夫下大夫各以其等而衆揖之也旅衆也事事而事人者士也又卑於大夫矣故旁三揖焉朝士掌</hi>
　<hi>外朝之法曰左九棘孤卿大夫位焉羣士在其後與此不同者朝士所掌者外朝聽獄弊訟詢衆庶之朝</hi>
　<hi>也羣士則公卿大夫之属官故在公卿大夫之後矣王還揖門左揖門右則在門左右者皆南面故也太</hi>
　<hi>僕前正位故也王入内朝皆退則王自視事於治朝旣畢而入内朝則事官皆退也内朝在路門之内亦</hi>
　<hi>謂之燕朝也</hi>
掌國中之士治凡其戒令掌擯士者膳其摯凡祭祀掌<lb/>
士之戒令詔相其灋事及賜爵呼昭穆而進之帥其屬<lb/>
而割牲羞俎豆凡㑹同作士從賓客亦如之作士適四<lb/>
<pb n="3b"/>
方使為介大喪作士掌事作六軍之士執披凡士之有<lb/>
守者令哭無去守國有故則致士而頒其守凡邦國三<lb/>
嵗則稽士任而進退其爵祿<hi>相息亮反使去聲披方寄反</hi>
　<hi>國中之士治謂治其進退損益也士謂初官為士者司士擯之以見王則受其摯而膳之也所謂膳其摯</hi>
　<hi>則入於王之膳人矣膳其摯以示納用其徳也祭祀之事士之所當預者則司士掌其戒令詔相其法事</hi>
　<hi>也戒戒其怠忽令令其所當為法事謂事之存於度數者詔則以言告之相則以力贊之士之同姓而同</hi>
　<hi>位者及賜爵則呼昭穆而進之也祭統曰凡賜爵割昭為一穆為一昭與昭齒穆與穆齒也帥其属而</hi>
　<hi>牲羞俎豆則以詔羣臣之政令以割制為事也故新經云云凡㑹同賓客作士従則使之従王也以司士</hi>
<pb n="4a"/>
　<hi>名官故作者士而已作士適四方使則奉王命而使適四方有以士者也為介則士為大夫之介者亦司</hi>
　<hi>士作之也凡邦國三嵗則稽士任而進退其爵禄者邦國之士皆命於王其任有勤惰有功過而爵禄有</hi>
　<hi>進退者則司士於三嵗而稽考之此黜陟勸沮之法所以皆於王朝而國無異政歟春秋之世列國之君</hi>
　<hi>爵位名號皆自已出或禄或繼皆非王命而况於士任之進退乎孔子譏之豈非嘆王政之不行歟</hi>
諸子掌國子之倅掌其戒令與其教治辨其等正其位<lb/>
國有大事則帥國子而致於大子唯所用之若有兵甲<lb/>
之事則授之車甲合其卒伍置其有司以軍灋治之司<lb/>
馬弗正凡國正弗及<hi>大子之大音泰弗正國正之正音征</hi>
<pb n="4b"/>
　<hi>掌國子之倅而名官謂之諸子者蓋公卿大夫士之子自其衆而言之則謂之諸子也國子之教師氏掌</hi>
　<hi>其正者也諸子則掌其倅而已蓋國子之適則為正而其庶之介於適者則謂之倅也掌其戒令則所謂</hi>
　<hi>國有大事則帥國子而致於太子惟所用之甲兵之事則授之車甲合其卒伍是也掌其教治則所謂使</hi>
　<hi>之修德學道以攷其藝而進退之是也辨其等所以明貴賤也正其位所以明上下也公卿大夫則聽於</hi>
　<hi>王者也其子則聽於太子者也故國有大事則帥國子而致於太子惟所用之也所謂國之大事不必甲</hi>
　<hi>兵之事也若有甲兵之事則授之以車而合其車之卒伍授之以甲而合其人之卒伍置其有司則若伍</hi>
　<hi>之有長司馬之有公也以軍法治之則其坐作其賞罰若軍旅之事而已新傳云云以軍法治之處之以</hi>
　<hi>義也司馬弗正凡國正弗及則緩之以恩也</hi>
<pb n="5a"/>
大祭祀正六牲之體凡樂事正舞位授舞器大喪正羣<lb/>
子之服位㑹同賓客作羣子從凡國之政事國子存遊<lb/>
倅使之修德學道春合諸學秋合諸射以攷其藝而進<lb/>
退之<lb/>
　<hi>大祭祀正六牲之體以其掌羣子政治辨其等正其位也故使正六牲之體焉正六牲之體則正其大體</hi>
　<hi>而已非若司士之割牲以割制為事也能教國子而正之則能保天下國家而事宗廟也凡樂事正舞位</hi>
　<hi>謂國子之在舞位者也授舞器謂國子授舞者之器也蓋先王之教國子成之以樂而大司樂攷之以樂</hi>
　<hi>故凡樂士則帥之而諸子所正授者如此㑹同賓客作羣子從則使之從王也國子亦謂之羣子者又以</hi>
<pb n="5b"/>
　<hi>其居而衆者名之也凡國之政事者所謂甲兵之事也國子之扵政非在于宿衛則在扵守固也以德則</hi>
　<hi>有成以位則已命者國子也故事之事者使之從事而任之也以德則未成以分則未明者逰倅也故存</hi>
　<hi>之存者使之在學而養之也德可據也故使之修道可志也故使之學春合諸學則教之以文而順乎陽</hi>
　<hi>也秋合諸射則教之以武而順乎隂也學亦射也射亦學也以其學道扵此故謂之學以其習射扵此故</hi>
　<hi>謂之射也宫正㑹其什伍而教之道藝教之於宿衛之時也諸子春秋合諸學射學之時也其合諸射則</hi>
　<hi>正以待甲兵之事故也攷其藝而進退之則能者在所進不能者在所退也先王之時貴而國子賤而萬</hi>
　<hi>民其教之也文德武事無乎不備及其成也舉而用之以文則無不宜以武則無不及又况於公卿大夫</hi>
　<hi>涖職於外者其子弟宿衛於王宫涖職於内者其子弟守固於邉鄙内外相維休戚一體尤為王之所賴</hi>
<pb n="6a"/>
　<hi>歟則夫諸子掌其教治如此不亦宜乎</hi>
司右掌羣右之政令凡軍旅㑹同合其車之卒伍而比<lb/>
其乗屬其右凡國之勇力之士能用五兵者屬焉掌其<lb/>
政令<hi>乘去聲屬音燭</hi>
　<hi>夫地道尊右而人之左手足不如右强故車置有力之士謂之右而羣右之長所以謂之司右也羣右齊</hi>
　<hi>右道右也司右則掌其政令焉政以正之令以使之車之卒伍則車僕所謂車之萃也車之萃則有卒伍</hi>
　<hi>焉比其乗則比其乗之馬使齊力也属其右之人使同心也凡國之勇力之士能用五兵者属焉則以車</hi>
　<hi>右必任勇力之士故也五兵則司兵所謂之五兵是也蓋凡用五兵逺則弓矢射之近則矛者句之句之</hi>
<pb n="6b"/>
　<hi>矣然後殳者擊之戈㦸者刺之五者相須以為用矣新經云云唐之弊也一旦有警而宿衛之士皆不足</hi>
　<hi>以授甲又烏知成周之法哉</hi>
虎賁氏掌先後王而趨以卒伍軍旅㑹同亦如之舎則<lb/>
守王閑王在國則守王宫國有大故則守王門大喪亦<lb/>
如之及葬從遣車而哭適四方使則從士大夫若道路<lb/>
不通有徴事則奉書以使於四方<hi>先悉薦反從遣並去聲使所吏反</hi>
　<hi>荀卿曰道徳之威成乎安强先王所以成安强者固有道徳之威然至尊之所在其出入起居必有勇力</hi>
　<hi>之士宣力以為之衛焉此虎賁氏之職所以設也謂之虎取其勇猛而力謂之賁取其衆徹而利賁異於</hi>
<pb n="7a"/>
　<hi>奔則衆徹而不退故也虎賁氏以下大夫二人為之中士十有二人其徒有虎士八百人則所以衛至尊</hi>
　<hi>者亦衆矣書之牧誓言虎賁三百人與此之虎士八百人異數者言武王所以勝商者以德而不以衆也</hi>
　<hi>武夫欲肅故先後王而趨則走以趨而自束也欲整故以卒伍以卒伍則行而有行列也王出而舎於外</hi>
　<hi>則守王閑王入而在國則守王宫所以為周衛者不廢於斯須矣國有大故守王門則非常之難要在門</hi>
　<hi>故也適四方使則從士大夫以士大夫所奉使於四方則虎士為之従也若道路不通有徴事則奉書以</hi>
　<hi>使者道路不通謂有兵冦之故也有徴事謂徴師役之事也必勇猛而有力者然後可以為使而無所留</hi>
　<hi>難故使奉書以使於四方</hi>
旅賁氏掌執戈盾夾王車而趨左八人右八人車止則<lb/>
<pb n="7b"/>
持輪凡祭祀㑹同賓客則服而趨喪紀則衰葛執戈盾<lb/>
軍旅則介而趨<hi>衰音崔</hi>
　<hi>執戈盾以夾王車而趨左八人右八人而名之曰旅賁氏以旅力而衛王故也詩曰旅力方剛者此也左</hi>
　<hi>右夾王車而必皆八人者蓋八之為數左右戾而不能變惟左右戾故能保王而使无犯害惟不能變故</hi>
　<hi>其勇有常而足以防患虎賁其徒而必八百人者此意也旅賁之夾王車則王衛之尤親者也故車止則</hi>
　<hi>持輪所以為安也王吉服則亦吉服王凶服則亦凶服王戎服則亦戎服示與王同其憂樂也所謂祭祀</hi>
　<hi>㑹同賓客則服而趨者其服則亦如王之祭禮賓客之服也軍旅主兵故介而趨焉介則甲也以人之被</hi>
　<hi>甲則如介蟲之有介故也</hi>
<pb n="8a"/>
節服氏掌祭祀朝覲衮冕六人維王之大常諸侯則四<lb/>
人其服亦如之郊祀裘冕二人執戈送逆尸從車<lb/>
　<hi>掌祭祀朝覲衮冕六人維王之太常諸侯則四人其服亦如之而其官名之曰節服氏者蓋中而不可不</hi>
　<hi>髙者德也節而不可不積者禮也由禮之升而藏焉則為道之一為德之髙由道之降而顯焉則為禮之</hi>
　<hi>節建常以象道服衮以象德者外王之禮也若夫内聖之道則蕩然无執而人以維之道之所以不散也</hi>
　<hi>故大常者王建之而維之者在節服氏衮冕六人維王之大常而諸侯則四人其服亦如之也所謂諸侯</hi>
　<hi>則四人其服亦如之者亦如諸侯之服也然王則六人諸侯則四人者以禮言之則諸侯當殺於王以理</hi>
　<hi>言之則六者水之成數所以為智也四者金之生數所以為義也降而絀絀而生智惟王則為智之至故</hi>
<pb n="8b"/>
　<hi>維太常者以六人取其智之成也君德本於仁而仁必制之以義諸侯於義為未至焉故維其旂者以四</hi>
　<hi>人以其非義之成也以道觀之則何貴何賤是謂反衍維之以人則遂分貴賤也上德不德是以有德取</hi>
　<hi>節於彼則不自有其貴也通乎此則先王制禮之意豈不㣲哉新經云云執戈盾則有利用勝物而不傷</hi>
　<hi>之義送逆尸則有出入往来不窮之義従車則有周行不殆之義觀先王之制作如此則其在服物之粗</hi>
　<hi>而天下之至順固藏於其間矣荀子曰禮樂法而不説揚子曰深知舟車宫室器械之所為則禮由己者</hi>
　<hi>謂此也</hi>
方相氏掌䝉熊皮黄金四目𤣥衣朱裳執戈揚盾帥百<lb/>
𨽻而時難以索室敺疫大喪先匶及墓入壙以戈擊四<lb/>
<pb n="9a"/>
隅敺方良<hi>難音儺索音色方良注讀岡兩</hi>
　<hi>時儺而敺疫其官名之曰方相氏者以其相視而攻疫者非一方也月令於季冬命有司大儺則曰旁磔</hi>
　<hi>以方之所在非一方凡儺皆以敺隂慝而除之也方相氏以狂夫四人為之則狂之疾以陽有餘然後能</hi>
　<hi>勝隂慝故也掌蒙熊皮則取其以毅而致果也黄金四目則取其視無所不見也必以黄金則黄者中之</hi>
　<hi>色金則剛而明剛中而明則察見隂慝而制之也執戈所以勝物揚盾所以自衛皆所以致其威也帥百</hi>
　<hi>𨽻而時儺則帥罪蠻𨽻之屬也時儺則以時而儺也月令於季春之儺財曰畢春氣仲秋之儺則曰達秋</hi>
　<hi>氣於季冬則命有司大儺是也以索室則以室者隂慝之所藏也</hi>
太僕掌正王之服位出入王之大命掌諸侯之復逆王<lb/>
<pb n="9b"/>
眡朝則前正位而退入亦如之<lb/>
　<hi>王之吉服有六大僕正王之服則王之動容周旋無不中禮也王之所立有位大僕正王之位則王之出</hi>
　<hi>入起居罔有不欽也出王之大命則宣之於外也入王之大命則納之於内也先正王之服位而後出入</hi>
　<hi>王之大命則能正位然後能凝命也大僕之出入王之大命特以其在王之左右為王之侍御掌趨走奉</hi>
　<hi>行之事而已若夫書之言龍作内言詩之言仲山甫出内王命則異於是矣掌諸侯之復逆者復有報乎</hi>
　<hi>上也逆有言乎上也諸侯邦國之君也有君道焉三公公卿朝廷之臣也有臣道焉故諸侯之復逆大僕</hi>
　<hi>掌之三公及孤卿之復逆小臣掌之以尊卑明君臣之分也王眡朝謂眡治朝在路寢門之外也大僕在</hi>
　<hi>路門之左也旣眡朝而入則又前正位而退也故入亦如之也</hi>
<pb n="10a"/>
建路鼓於大寢之門外而掌其政以待達窮者與遽令<lb/>
聞鼓聲則速逆御僕與御庶子<lb/>
　<hi>路鼓王鼓也名之曰路以人道于是為大矣又且四其面以象道之無所不通也夫<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>獨老幼謂之窮民以</hi>
　<hi>
                        <graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>獨則無助而可誣也以其老則無力而可侮也以其幼則無知而可罔也夫先王之于民為其憂之在内</hi>
　<hi>而不能自直者乂命大僕建路鼓于大寢之門外以待其外至而達之自外至者于大寢門最近焉則欲</hi>
　<hi>其聞之速也必以路鼓則亦欲四方無所不達遽令聞四方遽急之事而以言告于王者也二者皆欲其</hi>
　<hi>聞之速先窮者則欲速達甚于遽令矣先王之憂民也一何厚哉聞鼔聲速逆御僕與御庶子御僕下士</hi>
　<hi>十有一人以序守路鼓御庶子乃其屬也聞鼓聲速逆之欲速以其事聞也</hi>
<pb n="10b"/>
祭祀賓客喪紀正王之服位詔灋儀贊王牲事王出入<lb/>
則自左馭而前驅凡軍旅田役贊王鼓救日月亦如之<lb/>
大喪始崩戒鼓傳達於四方窆亦如之縣喪首服之灋<lb/>
於宫門掌三公孤卿之弔勞王燕飲則相其灋王射則<lb/>
贊弓矢王眡燕朝則正位掌擯相王不眡朝則辭於三<lb/>
公及孤卿<hi>縣同懸勞去聲相息亮反</hi>
　<hi>祭祀吉禮之事也賓客賓禮之事也喪紀凶禮之事也事旣不同王之服位亦異故大僕正之詔法儀法</hi>
　<hi>見于度数者儀見于動容者皆大僕以言告之也贊王牲事謂祭祀王射牲與割牲之事也新經云云王</hi>
<pb n="11a"/>
　<hi>出入則自左馭而前驅者謂祭祀朝覲㑹同巡狩征伐而王乗車則自車左馭而前驅也軍旅田役王以</hi>
　<hi>道而御衆也故執路鼓大僕則贊其事而鼓衆日月食皆隂為之灾鼔人于救日月則詔王鼔蓋鼓以助</hi>
　<hi>陽也而大僕則贊其事軍旅田役人事也日月食天事也天道逺人道邇故救日月亦如之也王燕飲則</hi>
　<hi>相其法者謂王與諸侯及羣燕飲酒也燕雖以示慈惠其飲無酌数以醉為度然亦有法故大僕相之也</hi>
　<hi>王射則贊弓矢謂大射燕射也小臣言賓射掌事如大僕之法則大僕之言王射為大射燕射矣射以觀</hi>
　<hi>德行之事有弓矢矣大僕則贊之燕朝謂内朝以其燕飲于此故謂之燕朝王眂燕朝則與族人燕故也</hi>
　<hi>正位則非特王位也擯則相賓相則助王皆大僕掌之也王不眂朝則以不眂之意告之故辭于三公及</hi>
　<hi>孤卿矣夫天下之治亂其原乃自乎一人之身一身之修廢其来乃自乎左右之輔先王知左右之不正</hi>
<pb n="11b"/>
　<hi>則無與修其身一身之不修則無以治天下故其建官尤重于侍御之臣而大僕則下大夫二人為之所</hi>
　<hi>謂侍御僕從罔非正人則王之視聽言動何患于不正乎其身正而天下歸之則周官之設大僕所掌如</hi>
　<hi>此豈不謂知要哉穆王命伯冏為大僕正則戒之以永弼乃后于彛憲而曰昔在文武聰明齊聖其侍御</hi>
　<hi>僕從罔非正人以旦夕承弼厥辟者凡以此歟</hi>
小臣掌王之小命詔相王之小灋儀掌三公及孤卿之<lb/>
復逆正王之燕服位王之燕出入則前驅大祭祀朝覲<lb/>
沃王盥小祭祀賓客饗食賓射掌事如大僕之灋掌士<lb/>
大夫之弔勞凡大事佐大僕<lb/>
<pb n="12a"/>
　<hi>大僕言出入王之大命則小臣掌王之小命其出入之亦可知也詔相王之小法則若行以肆夏趨以采</hi>
　<hi>齊之類也小儀則若天揖同姓時揖異姓王揖庶姓之類也小臣言小法儀則大僕所謂詔法儀者乃其</hi>
　<hi>大者也大僕言詔而小臣言詔相則非特詔以言而又相以力也大僕掌諸侯之復逆小臣掌三公孤卿</hi>
　<hi>之復逆以尊卑明君臣之分也正王之燕服位謂朝退適小寢燕居之時也若大僕之正服位無所不正</hi>
　<hi>也非特施於燕居而已王之燕出入則前驅亦謂燕私之出入也大祭祀朝覲沃王盥者以氷盥手所以</hi>
　<hi>致潔小臣沃之明所以御王者蚤自潔于燕閒之中矣祭祀所以接神而朝覲所以接人濁穢者神人之</hi>
　<hi>所惡故也王侍從之小臣猶能御王以其潔又况其大者哉小祭祀賓客饗食賓射掌事如大僕之法則</hi>
　<hi>其所掌雖事之小者而贊詔之法則同也小臣者大僕之屬官也故其掌小事也如此若大事則從其長</hi>
<pb n="12b"/>
　<hi>而已故凡大事皆佐大僕而已</hi>
祭僕掌受命於王以眡祭祀而警戒祭祀有司糾百官<lb/>
之戒具旣祭帥羣有司而反命以王命勞之誅其不敬<lb/>
者大喪復於小廟凡祭祀王之所不與則賜之禽都家<lb/>
亦如之凡祭祀致福者展而受之<hi>與音預</hi>
　<hi>祭僕掌受命扵王以眡祭祀于有司則有警戒於戒王具則有糾於既祭則有反命于有司則有勞命皆謂</hi>
　<hi>于祭祀宜與而有故不與之時也警戒祭祀有司者警以言戒以事凡以防其怠惰也糾百官之戒具者</hi>
　<hi>于前期則有戒于既戒則有具有糾焉所以約其緩散也方其將祭既受命以眂祭祀及其既祭必有以</hi>
<pb n="13a"/>
　<hi>復于王故帥羣有司而反命于王于不與之祭祀猶致嚴如此者蓋禮以祭為重祭以敬為先也誅其不</hi>
　<hi>敬者則祭僕眡而誅之也肆師誅其慢慢謂不肅也祭僕誅其不敬則非不肅之謂也凡不致急敕者皆</hi>
　<hi>是已大喪復于小廟者始祖大廟餘三昭三穆皆小廟也夏采復于大祖祭僕復于小廟不忍視其親之</hi>
　<hi>死將幸其生求之可謂盡矣凡祭祀王之所不與則賜之禽者謂非尊神則王所不與也故以王命賜之</hi>
　<hi>禽大都與家邑之祭祀亦非王所與也賜之禽亦以出于王命故也夫賜之禽則上以恩施焉致福者受</hi>
　<hi>而膳之則下以福報也夫下之報上也以惻怛致其愛唯恐其莫之盡也欲其福禄之髙也以山祝之為</hi>
　<hi>不足而又祝之以如岡其福禄之大也以阜祝之為不足而又祝之以如陵欲其為下所厚不可得而壊</hi>
　<hi>也祝之以南山之夀欲其為下所益不可得而衰也祝之以松栢之茂無事之時至誠之願于王也如是</hi>
<pb n="13b"/>
　<hi>之至又况祭祀之致福豈徒行禮而已耶其于鬼神也必有至誠以感之其于王也必有至誠以致福者</hi>
　<hi>受而膳之所以能成多福矣言展而受之則以胙自外至受而膳王不可以不慎也此又祭僕所以忠其</hi>
　<hi>君者如此</hi>
御僕掌羣吏之逆及庶民之復與其弔勞大祭祀相盥而<lb/>
登大喪持翣掌王之燕令以序守路鼓<hi>翣所甲反盥音管</hi>
　<hi>僕臣之附属于尊者如馬之在御遲速緩急唯御者之聽故以御僕名官掌羣吏之逆者羣吏自士以下</hi>
　<hi>言之也若宰夫之言三公六卿大夫然後言羣吏之位是也宰夫掌治朝之法故叙羣吏以待諸臣之復</hi>
　<hi>萬民之逆大僕掌王之大命故掌諸侯之復逆小臣掌王之小命故掌三公孤卿之復逆御僕掌守路鼔</hi>
<pb n="14a"/>
　<hi>達下情故掌羣吏之逆庶民之復謂之庶民之復則非萬民者也大司冦所謂逺近<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>獨老幼之欲有復</hi>
　<hi>于上者而已故大僕言建路鼓以待達窮者聞鼓聲則速逆御僕也大祭祀相盥而登者相盥非沃也若</hi>
　<hi>儀禮所謂奉槃授巾是也登謂為王登牲體于俎也新經云云記曰誠信之謂盡蓋祭祀致其恍惚以與神</hi>
　<hi>明交非潔而不濁穢則誠有所不至信有所不孚尚何以致其感格之道哉則其沃盥而相之也豈特為</hi>
　<hi>虚文凡以致此儀也掌王之燕令則掌王燕居之令而已若王出而視朝之類則非其所掌也以序守路</hi>
　<hi>鼓則御僕下士十有二人以序更守路鼓以待達窮民與遽令也</hi>
𨽻僕掌五寢之埽除糞洒之事祭祀修寢王行洗乗石<lb/>
掌蹕宫中之事大喪復於小寢大寢<lb/>
<pb n="14b"/>
　<hi>僕属於王而主祭之僕𨽻之者謂之𨽻𨽻僕所掌其事主䙝故名官以此也宫人掌王宫六寢之修則王</hi>
　<hi>宫之事也𨽻僕掌五寢之埽除則守宗廟之事也王者七廟而五寢蓋二祧將毁先除其寢去事有漸故</hi>
　<hi>也守祧曰其廟則有司修除之其祧則守祧<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>堊之謂此也記曰逺廟為祧蓋天子三昭三穆與太祖之</hi>
　<hi>廟而七于昭穆之中則自禰祖曾髙之外所謂二祧也然則二祧其髙祖之父與其祖歟治其壊謂之修</hi>
　<hi>祭祀修寢者治其壊故也王行洗乘石謂乗車所履之石洗之所以致潔也夫迹之所履豈其所以迹哉</hi>
　<hi>洗以致潔則迹復於無迹矣掌蹕宫中之事則亦以警備也夫三者能致孝以奉其先出則安而入則預</hi>
　<hi>以𨽻僕嚴于禁止為事也大喪祭僕云云見新經</hi>
弁師掌王之五冕皆𤣥冕朱裏延紐五采繅十有二就<lb/>
<pb n="15a"/>
皆五采玉十有二玉笄朱紘<lb/>
　<hi>冕之字從冃從免以冃而俛焉上服以臨下也弁之字從入從收收而入焉下服以事上也人君服以冕</hi>
　<hi>亦服弁者以上得兼下也此掌五冕之官所以名之曰弁師歟先儒以謂冕之制以版為之廣八寸長六</hi>
　<hi>尺六寸或曰長八寸廣六尺六寸蓋用八寸為廣六尺六寸為長者取陰數也易曰一隂一陽之謂道蓋</hi>
　<hi>自形而上者言之則隂先而陽後也冕以冃首俛而與萬物相見自道出而之事故其制如此司服掌王</hi>
　<hi>之六服而冕則従之弁師所掌則言五冕者蓋服者下之飾隂也故有六隂數也冕上之飾陽也故止于</hi>
　<hi>五陽數也六服五冕者祀昊天上帝服大裘則服衮可知矣大裘與衮其冕一也此所以謂之五冕歟𤣥</hi>
　<hi>冕者升而辨於物也朱裏者降而與萬物相見也于朱言裏則知𤣥之為表也延者冕上覆也以自下而</hi>
<pb n="15b"/>
　<hi>視之則延長故謂之延紐小鼻也綴於武上四旁笄所貫以為固也五采繅謂以五采絲為繩如藻之文</hi>
　<hi>以貫玉而垂於延之前後也五采備采也十有二就備數也玉十有二備物也然則冕之十有二旒皆用</hi>
　<hi>五采而十有二就皆五矣玉笄者以玉為笄所以貫也朱紘者其紘以朱所以結玉笄貫其上以象德也</hi>
　<hi>朱紘属其下以象事也</hi>
諸侯之繅斿九就瑉玉三采其餘如王之事繅斿皆就<lb/>
玉瑱玉笄王之皮弁㑹五采玉璂象邸玉笄王之弁絰<lb/>
弁而加環絰諸侯及孤卿大夫之冕韋弁皮弁弁絰各<lb/>
以其等為之而掌其禁令<hi>瑱吐練反㑹古外反</hi>
<pb n="16a"/>
　<hi>諸侯之繅斿九就皆指上公之制言之也蓋上公九命衣服車旗之數皆以九為節故也瑉玉三采則亦</hi>
　<hi>德之殺也然則上公繅斿九就瑉玉三采非特不備物采之數而已其德則亦異乎王之全也故用瑉玉</hi>
　<hi>焉荀子曰雖有瑉之昬昬不若玉之昭昭則瑉者石物之美而似玉者也其不及玉逺矣采謂之繅則取</hi>
　<hi>名於水藻之藻也旒謂之斿則取名於旌旗之斿也其餘如王之事則𤣥冕朱裏延紐玉笄朱紘也繅斿</hi>
　<hi>皆就玉瑱玉笄此又總言侯伯子男之冕也皆就言繅斿皆有就也侯伯七命則七就也子男五命則五</hi>
　<hi>就也侯伯七命則七就而子男五命則五就者猶上公五采則侯伯止三采矣子男則二采矣以明徳殺</hi>
　<hi>也蓋以典瑞言之公諸侯之圭其繅同於三采子男之璧其繅同於二采則冕旒之采亦可知矣玉瑱則</hi>
　<hi>以玉為瑱所以塞耳有反聽之意玉瑱以示反聽則前旒蔽明以示其内視也于諸侯言玉瑱則可知也</hi>
<pb n="16b"/>
　<hi>皮弁者王眡朝之服也㑹五采玉璂者皮弁之縫中每貫結五采玉十二為飾曰璂備文物而基以徳也</hi>
　<hi>詩所謂㑹弁如星是已玉笄則貫以徳也象邸則以象骨節弁内頂上之柢以明托宿於義也王之弁絰</hi>
　<hi>弁而加環絰此王之弔服也弁絰如爵弁而素環絰則如緦之麻絰也司服所謂凡弔事弁絰服是已諸</hi>
　<hi>侯及孤卿大夫之冕韋弁皮弁弁絰各以其等為之而掌其禁令者冕吉服也皮弁朝服也弁絰弔服也</hi>
　<hi>其為之亦各有等以眡其命數之多寡而已禁以止其不得為令以令其所當為弁師則掌其禁令也</hi>
司甲<hi>闕</hi>
司兵掌五兵五盾各辨其物與其等以待軍事及授兵<lb/>
從司馬之灋以頒之及其受兵輸亦如之及其用兵亦<lb/>
<pb n="17a"/>
如之祭祀授舞者兵大喪廞五兵軍事建車之五兵㑹<lb/>
同亦如之<lb/>
　<hi>兵之字從斤從廾斤勝木而器之義也兵以左右此而已書之費誓言善榖乃甲胄敿乃干無敢不弔而</hi>
　<hi>後言備乃弓矢鍛乃戈矛礪乃鋒刄無敢不善蓋甲胄干所以自保弓矢與矛鋒刃所以討敵戎事先自</hi>
　<hi>保而後討敵故周官之序先司甲而後兵也兵則弓矢戈矛也五盾則授舞者之盾貳車之盾乗車之盾</hi>
　<hi>旅賁虎士之盾藩盾各辨其物則其用各有宜也辨其等則其制有長短小大也以待軍事則除戌器以</hi>
　<hi>戒不虞是所以待之也及授兵從司馬之法以頒之謂師旅卒兩人數所用多少也受兵輸亦如之鄭氏</hi>
　<hi>謂師還有司還兵也及其用兵亦如之鄭氏謂出給衛守也祭祀授舞者兵謂授以朱干玉戚之属也建</hi>
<pb n="17b"/>
　<hi>車之五兵則五兵之在車者司兵皆掌之也</hi>
　<lb/>
　<lb/>
　<lb/>
　<lb/>
　<lb/>
　<lb/>
　周禮詳解巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋釋例</head>
    <p>
<pb n="1a"/>
欽定四庫全書　　　　經部五<lb/>
　春秋釋例　　　　　　春秋類<lb/>
　　提要<lb/>
　　　　<hi>臣</hi>等謹案春秋釋例十五卷晉杜預撰預事迹詳<lb/>
　　　　晉書本傳是書以經之條貫必出於傳傳之義例<lb/>
　　　　總歸於凡左傳稱凡者五十其别四十有九皆周公<lb/>
　　　　之垂法史書之舊章仲尼因而修之以成一<lb/>
　　　　經之通體諸稱書不書先書故書不言不稱<lb/>
<pb n="1b"/>
　　　　書曰之類皆所以起新舊發大義謂之變例<lb/>
　　　　亦有舊史所不書適合仲尼之意者仲尼即<lb/>
　　　　以為義非互相比較則褒貶不明故别集諸<lb/>
　　　　例及地名譜第厯數相與為部先列經傳數<lb/>
　　　　條以包通其餘而傳所述之凡繫焉更以己<lb/>
　　　　意申之名曰釋例地名本之泰始郡國圗世<lb/>
　　　　族譜本之劉向世本與集解一經一緯相為<lb/>
　　　　表裏晉書稱預自平呉後從容無事乃著集<lb/>
<pb n="2a"/>
　　　　解又參考衆家譜第謂之釋例又作盟㑹圖<lb/>
　　　　春秋長厯備成一家之學比老乃成今考土<lb/>
　　　　地名篇稱孫氏僭號於呉故江表所記特略<lb/>
　　　　則其屬稿實在平呉以前故所列多兩漢三<lb/>
　　　　國之郡縣與晉時不盡合至盟㑹圖長厯則<lb/>
　　　　皆書中之一篇非别為一書觀預所作集解<lb/>
　　　　序可見史所言者未詳晉書又稱當時論者<lb/>
　　　　謂預文義質直世人未之重惟秘書監摯虞<lb/>
<pb n="2b"/>
　　　　賞之考稽含南方草木状稱晉武帝賜杜預<lb/>
　　　　密香紙萬畨寫春秋釋例及經傳集解則當<lb/>
　　　　時固重其書史所言者亦未盡確也其書自<lb/>
　　　　隋書經籍志而後並著於録均止十五卷惟<lb/>
　　　　元呉萊作後序云四十卷豈元時所行之本<lb/>
　　　　卷次獨分析乎自明以來是書久佚惟永樂<lb/>
　　　　大典中尚存三十篇並有唐劉蕡原序其六<lb/>
　　　　篇有釋例而無經傳餘亦多有闕文謹隨篇<lb/>
<pb n="3a"/>
　　　　掇拾取孔頴逹正義及諸書所引釋例之文<lb/>
　　　　𥙷之校其訛謬釐為二十七篇仍分十五卷<lb/>
　　　　以還其舊呉萊後序亦併附焉按預集解序<lb/>
　　　　云釋例凡四十部崇文總目云凡五十三例<lb/>
　　　　而孔頴逹正義則云釋例事同則為部小異<lb/>
　　　　則附出孤經不及例者聚於終篇四十部次<lb/>
　　　　第從隠即位為首先有其事則先次之世族<lb/>
　　　　土地事既非例故退之於終篇之前土地名<lb/>
<pb n="3b"/>
　　　　起於宋衛遇於垂世族譜起於無駭卒無駭<lb/>
　　　　卒在遇垂之後故地名在世族前今是書原<lb/>
　　　　目不可考故因孔氏所述之大指推而廣之<lb/>
　　　　取其事之見經先後為序長厯一篇則次之<lb/>
　　　　土地名世族譜後以集解序述厯數在地名<lb/>
　　　　譜第後也土地名篇釋例云據今天下郡國<lb/>
　　　　縣邑之名山川涂道之實爰及四表皆圖而<lb/>
　　　　備之然後以春秋諸國邑盟㑹地名附列之<lb/>
<pb n="4a"/>
　　　　名曰古今書春秋盟㑹圖别集疏一卷附之<lb/>
　　　　釋例所畫圖本依官司空圖據㤗始之初郡<lb/>
　　　　國為正孫氏初平江表十四郡皆貢圖籍荆<lb/>
　　　　揚徐三州皆改從今為正不復依用司空圖<lb/>
　　　　則是書應有圖而今已佚又有附盟㑹圖疏<lb/>
　　　　臚載郡縣皆是元魏隋唐建置地名非晉初<lb/>
　　　　所有而陽城一條且記唐武后事當是預本<lb/>
　　　　書已佚而唐人𥙷輯又土地名所釋亦有後<lb/>
<pb n="4b"/>
　　　　人増益之語今仍録原文而各加辨証於下<lb/>
　　　　方考預書雖有曲從左氏之失而用心周密<lb/>
　　　　後人無以復加其例亦皆參考經文得其體<lb/>
　　　　要非公穀二家穿鑿月日者比摯虞謂左邱<lb/>
　　　　明為本春秋作傳而左傳遂自孤行釋例本<lb/>
　　　　為傳設而所發明何但左傳故亦孤行<hi>案故字文</hi>
　　　　<hi>義未明疑為當字之訛以晉書原本如是姑仍其舊文</hi>良非虚美且永<lb/>
　　　　樂大典所載猶宋時古本觀夫人内女歸寕<lb/>
<pb n="5a"/>
　　　　例一篇末云凡若干字經傳若干字釋例若<lb/>
　　　　干字當是校讐精當概可想見如長厯載文<lb/>
　　　　公四年十有二月壬寅夫人風氏薨杜云十<lb/>
　　　　二月庚午朔無壬寅近刻注疏本並作十有<lb/>
　　　　一月按十一月庚子朔三日得壬寅不可謂<lb/>
　　　　無壬寅也又襄公六年經文本云十有二月<lb/>
　　　　齊侯滅萊而近刻左傳本前則曰十有一月<lb/>
　　　　齊侯滅萊萊恃謀也後則曰晏弱圍棠十一<lb/>
<pb n="5b"/>
　　　　月丙辰而滅之今考長厯十一月丁丑朔是<lb/>
　　　　月無丙辰十二月丁未朔十日得丙辰杜預<lb/>
　　　　係此日於十二月下不言日月有誤可見今<lb/>
　　　　本傳文兩言十一月皆十二月之訛也如此<lb/>
　　　　之類可以校訂舛訛者不可縷數春秋以左<lb/>
　　　　傳為根本左傳以杜解為門徑集解又以是<lb/>
　　　　書為羽翼縁是以求筆削之㫖亦可云考古<lb/>
　　　　之津梁窮經之淵藪矣乾隆四十九年十月<lb/>
<pb n="6a"/>
　　　　恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>　陸　費　墀<lb/>
<pb n="7a"/>
原序<lb/>
聖人文乎魯史志乎周道筆削隠顯有權有義一正于<lb/>
周制而已權焉故有諱國惡避世禍矯事以變文也義<lb/>
焉故有例典禮貶僭亂尊王以行法也彰明五始上禀<lb/>
班朔布象之本則公旦禮經列國羣史悉得書之矣詳<lb/>
畧一字下救衰俗强臣之漸則仲尼志藴異代鮮克究<lb/>
其極焉有晉大儒杜預皓首春秋深明權義乃謂學者<lb/>
未可與權必先講義義之通明槩有宗本舉一則推萬<lb/>
<pb n="7b"/>
可知計源則衆流畢㑹是以禮經言凡者謂其統之有<lb/>
宗也志在可例者謂其會之有元也厥初寄辭史法假<lb/>
蹟霸政其事著于桓文其道窮于魯衛且諸侯専而宗<lb/>
周微三家盛而公室削道不克振事得以書由是立經<lb/>
舉元後世非以例義求之則莫能一而貫也范甯有言<lb/>
左氏失誣公羊失俗榖梁失短斯皆謂偏執空文而昧<lb/>
乎變例者也夫然釋例之作宗本于舊章非元凱獨㫁<lb/>
而然也實包括三傳同歸于聖經之奥歟且曰八公書<lb/>
<pb n="8a"/>
即位而四公發傳雖以不書不稱為文其義則一也昭<lb/>
定哀蒐皆不書公言權在三家也襄公在楚每月以不<lb/>
朝告于廟特于正月釋之者人理所自新也諸侯雖有<lb/>
九伐之法必禀命于天子可以執不可輒殺也考之數<lb/>
條足以見天厯人謀相與用舍一權一義始終詳焉始<lb/>
于平王東遷謂魯秉周禮尚可興之乎終于哀公西狩<lb/>
謂叔孫専政魯其不可為矣嗚呼夾谷之後使仲由毁<lb/>
三桓城収其甲兵不克孔子之衛至十一年自衛反魯<lb/>
<pb n="8b"/>
聖經修成後二年泰山其頽三桓勝魯聖人斯文于是<lb/>
乎掃地矣漢興帝制立賢良文學之士率以春秋治天<lb/>
下晉主中國元凱以春秋為安危故述兹凡例意欲安<lb/>
中國而御四夷釋權義以正禮經後儒有以知可例者<lb/>
文也可釋者志也善言春秋者不以文害志故志定而<lb/>
後㫁物物得其㫁則例可得焉例可忘焉故序劉蕡序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳說卷二</head>
    <p>
<pb n="1a"/>
欽定四庫全書<lb/>
　左氏傳說卷二　　　　　宋　吕祖謙　撰<lb/>
　　莊公<lb/>
　　　齊小白入于齊<hi>九年</hi>
　　　會于鄄齊始霸<hi>十五年</hi>
莊九年齊桓公自莒入齊十五年始霸鄉者說左傳須<lb/>
分三節看五霸未興以前是一節五霸迭興之際是一<lb/>
節五霸既衰之後是一節五霸桓公為盛孔子稱㣲管<lb/>
<pb n="1b"/>
仲吾其被髮左衽矣則桓公之有大功於天下固可知<lb/>
也然看得桓公之有大功又須看得他有可憾者當王<lb/>
綱解紐國自為政彊者陵弱衆者暴寡當時之人思大<lb/>
國之正已如褰裳之詩此時得桓公出來總集天下之<lb/>
𫝑整頓天下之事豈非有大功於當世然所謂猶有可<lb/>
憾者蓋五霸未出先王之遺風餘澤猶有存者天下之<lb/>
人猶有可見者霸主一出則天下之人見霸者之功而<lb/>
無復見先王之澤矣大抵重新總集整頓一次必十分<lb/>
<pb n="2a"/>
是當方可或有一毫之憾則前美皆失之矣試以二事<lb/>
明之傳註之學漢之諸儒專門名家以至於魏晉梁隋<lb/>
唐全經固失然而王肅鄭元之徒說存而猶有可見之<lb/>
美自唐太宗命孔頴逹集諸家之説為正義纔經一畨<lb/>
總集後之觀經者便只知有正義而諸儒之説無復存<lb/>
詩詞之作自漢魏而下如建安七子如顔謝徐庾雖為<lb/>
淫麗而古人之遺風餘韻猶間見也至唐杜子美以大<lb/>
才為之一切蓋了故後世惟見子美之詩而前日之詩<lb/>
<pb n="2b"/>
無復見矣<lb/>
　　　師及齊師戰乾時<hi>九年</hi>
　　　公敗齊師于長勺<hi>十年</hi>
　　　公敗齊師于乗丘<hi>十年</hi>
齊桓公霸業在春秋涉三公莊閔僖若莊公正是桓公<lb/>
當時初歸經營霸業桓公規模自用管仲後與未用管<lb/>
仲及管仲新得政時事體不同桓公以莊九年入齊即<lb/>
位是時敗魯師是年取管仲歸國而相之管仲雖初入<lb/>
<pb n="3a"/>
國是時尚新得政若莊公十年此一兩年事未是管仲<lb/>
經營所以與後來不相似大抵管仲圗霸規模緩而不<lb/>
迫看莊公十年前既敗魯師于乾時次年又舉師伐魯長<lb/>
勺之戰為魯所敗到六月齊又與宋次于郎看得涉兩<lb/>
年間三加師於魯規模促迫大抵與後不同以此知正<lb/>
緣管仲新得政未得盡施其術不惟三加師於魯規模<lb/>
迫促後面兩為魯敗長勺之戰為魯人三鼓而敗後來<lb/>
郎之次又為公子偃先敗宋師齊師乃還若當時管仲<lb/>
<pb n="3b"/>
便謀慮計<hi>闕</hi>無緣得兩敗以此看得管仲規模不惟外<lb/>
面經營諸侯緩而不迫他裏面所以得君得政亦緩而<lb/>
不迫何故前年桓公因鮑叔之言相管仲若是管仲規<lb/>
模促迫時便須諫桓公不可加兵於魯使加兵於魯管<lb/>
仲必紛然建謀出其所長蓋管仲初得政當時自有國<lb/>
子髙子政未專出他他且袖手旁觀一兩年以此見管<lb/>
仲得君得政亦緩而不迫自此以後桓公之規模大率<lb/>
不同十三年北杏之㑹是時管仲全得政且如楚當時<lb/>
<pb n="4a"/>
憑陵諸國管仲且放二三十年不問直到屈完之盟不<lb/>
戰而自屈晉獻公父子憑陵諸國亦放而不問到得後<lb/>
來葵丘之會晉侯自來蓋管仲不去歲月間見效常要<lb/>
自家政事脩舉兵乗修整本彊則精神折衝所謂崛强<lb/>
不服之國敎他自入管仲規模中此其所以為管仲此<lb/>
其所以五霸桓公為盛大抵王之與霸論來王者不計<lb/>
功謀利霸者計功謀利王者不求近功速效霸者求近<lb/>
功速效然而就霸者論之以桓文對說時桓公計功謀<lb/>
<pb n="4b"/>
利比文公時便少桓公不急功效勝文公桓公却做得<lb/>
王者事何故晉文公事業在僖二十八年都做了如侵<lb/>
曹伐衞敗楚朝王聲績赫然震蕩人耳目一年都做盡<lb/>
桓公規模三十餘年尚熾其用功之所以遲速時便是<lb/>
桓文才之髙與下管仲舅犯規模之深與淺以是知晉<lb/>
文不如管仲<lb/>
　　　齊桓霸中國<hi>十五年</hi>
　　　侵蔡伐楚<hi>僖四年</hi>
<pb n="5a"/>
　　　晉文退舍避子玉喜<hi>二十八年</hi>
看桓公之所以霸須看得管仲規模當時桓公之霸蓋<lb/>
將以尊内攘外為功也楚之憑陵中國者非一日矣如<lb/>
伐鄭伐蔡而桓公皆不之問桓公以莊之十五年霸中<lb/>
國而以僖之四年始伐楚置楚於度外而不問且二十<lb/>
年者何故仲之意豈不以吾驟加兵於楚萬一不勝則<lb/>
霸威屈矣故遵養時晦至於力彊威盛而後一舉以臨<lb/>
之則楚無不服矣夫以堂堂之楚而不敢以兵抗齊不<lb/>
<pb n="5b"/>
過使人如師及使屈完來盟則齊之盛彊蓋可知至於<lb/>
晉文公則不然桓公以兵加楚而楚不敢抗文公退舍<lb/>
辟子玉而子玉犯之文公之規模小於管仲也明矣文<lb/>
公蓋數年便欲服楚雖力戰而僅勝之然傷威損重已<lb/>
多仲之相桓則遲楚以二十年之久則文豈足以及桓<lb/>
哉其服晉也規模猶大於服楚晉獻公之滅耿滅霍滅<lb/>
魏伐東山而齊皆不問者何故仲之意豈不欲以晉之<lb/>
於齊猶家也楚之於齊猶鄰也以至彊之晉吾驟臨之<lb/>
<pb n="6a"/>
以兵萬一不勝為晉所敗則吾家人猶不能勝之何以<lb/>
服其鄰故一切置而不問逮夫諸侯盡服外域皆從光<lb/>
焰既大聲勢既盛故葵邱之會晉侯不召而自至服楚<lb/>
以兵服晉以不召而自來則以聲勢光焰臨之耳其服<lb/>
晉過於服楚逺矣蓋其遲速之不同故其力有厚薄威<lb/>
有輕重論至於此非惟王道不可要近功而霸者亦然<lb/>
齊桓遲之以二十餘年而晉文求之於六七年間須要<lb/>
做盡許多事故晉文之霸不及齊桓之盛當時葵邱之<lb/>
<pb n="6b"/>
會晉侯欲往而宰孔止之而不㑹蓋宰孔見得齊侯之<lb/>
驕故如此於此又須看得管仲之事桓公專去事上做<lb/>
工夫却不去君心上做工夫惟其去事上做工夫故鋪<lb/>
排次叙二三十年皆如其規模惟其不去君心上做工<lb/>
夫故訑訑之聲音顔色拒人於千里之外管仲之事蓋<lb/>
積數十年而成桓公之驕止一日而壞不能格君心之<lb/>
非其禍蓋如此也<lb/>
　　　荆伐鄭<hi>十六年二十八年</hi>
<pb n="7a"/>
　　　楚人伐鄭<hi>僖元年三年</hi>
齊桓公霸中國楚數侵鄭桓公惟務於鄭而不再加兵<lb/>
於楚者何故以此儘見得管仲之規模大能養威處蓋<lb/>
仲之意以謂能勝楚則不過如前日萬一不勝則霸權<lb/>
屈矣此仲之所以善養威也<lb/>
　　　鄭伯見虢叔曰盍納王<hi>二十年</hi>
　　　鄭伯將王自圉門入虢叔自此門入殺王子頽<lb/>
　　　　<hi>二十一年</hi>
<pb n="7b"/>
周惠王以王子頽之亂出奔鄭處于櫟是時虢公與鄭<lb/>
伯同帥師納王殺王子頽當時齊桓為霸主却自不納<lb/>
王其納者却出於虢鄭齊桓却不管他何故若是晉文<lb/>
凡有一事便要占做如納襄王時辭秦師而下必欲出<lb/>
於已不要與秦分功到桓公為霸聽虢鄭納王亦是規<lb/>
模不同處然所以虢鄭納王時亦自有來歷自周室東<lb/>
遷虢鄭秉周政虢公為王卿士鄭伯為王左卿士兩國<lb/>
入仕王朝與周最親者所以凡有患難二國首先任為<lb/>
<pb n="8a"/>
已責定王室之亂正王室之義所以當時齊桓公雖圖<lb/>
霸業必竟當時自有王室親臣定其亂桓公不得而預<lb/>
所以諸侯皆未出虢鄭獨先去正緣世秉周政之故這<lb/>
是霸者之初王綱尚在處當時以土地論之虢鄭之地<lb/>
甚小齊之地甚彊以堂堂大國因虢鄭世秉周政故便<lb/>
退然讓與虢鄭以此知當時尚不以甲兵强弱為事諸<lb/>
侯尚秉王命後來王室衰時王室自為之自此以後諸<lb/>
侯無復事王朝霸者所以興至於諸侯皆霸者此周之<lb/>
<pb n="8b"/>
所以衰然虢鄭之所以事王亦周自為之當時本是鄭<lb/>
伯為王卿士虢以諂媚奪鄭政自取周之麥温之禾時<lb/>
虢已有寵鄭已無寵然而到得周有患難虢視之常緩<lb/>
鄭視之常急且如王出居櫟鄭伯見虢叔曰臨禍忘憂<lb/>
憂必及之盍納王乎論來情意厚薄虢當先鄭當後今<lb/>
舉兵時却是鄭在先虢在後到得後來王賜虢公酒泉<lb/>
又與之爵與鄭伯止以鞶鑑夫王室定後王何故不察<lb/>
平定之功又却與虢之爵復厚虢而薄鄭蓋虢公於王<lb/>
<pb n="9a"/>
室無事時又却築王宫于玤又以阿媚周王以此知阿<lb/>
媚順㫖大抵無事時此等人固可喜纔到患難時看得<lb/>
意思終是緩了<lb/>
　　　齊侯使敬仲為卿<hi>二十二年</hi>
齊侯欲使敬仲為卿辭以豈不欲往畏我友朋此見得<lb/>
當時朋友之清議尚在故管仲前來請齊侯救邢亦援<lb/>
詩云豈不懐歸畏此簡書如上文畏此朋友之義此見<lb/>
得當時猶知簡書朋友之可畏又見得古詩之意猶有<lb/>
<pb n="9b"/>
存者<lb/>
　　　懿氏卜妻敬仲<hi>二十二年</hi>
　　　畢萬筮仕於晉<hi>閔元年</hi>
懿氏卜妻敬仲一叚後人云符命䜟緯之說起於王莽<lb/>
簒漢假此以愚人耳目不知已見於春秋之際看左氏<lb/>
所載敬仲畢萬之言蓋左氏之生適當戰國之初田魏<lb/>
始興故誇誣其祖以神下民當時民無有知者故皆信<lb/>
之左氏亦惑於流俗之所見不能於流俗外着一隻眼<lb/>
<pb n="10a"/>
故於敬仲畢萬之事亦從而書之後來栁子厚作貞符<lb/>
以為符命俱不足信逐以𤣥鳥生商伏羲負圖之事皆<lb/>
可疑此又墮於一偏之見也天降時雨山川出雲耆欲<lb/>
將至有開必先大抵帝王之興和氣充塞豈無祥瑞但<lb/>
當觀象之正邪豈可謂之無也<lb/>
　　　有媯之後將育于姜<hi>二十二年</hi>
　　　畢萬之後必大<hi>閔元年</hi>
符命䜟緯之說王莽以此簒漢後世論符命䜟緯之說<lb/>
<pb n="10b"/>
起於哀平之間比附王莽以此為禎祥移人耳目簒奪<lb/>
天下然推其源流符命固是起於哀平之間而符命䜟<lb/>
緯之實已自始於戰國之初考之左氏可見戰國之初<lb/>
如所謂如秦如楚如燕都是世襲舊國如晉如齊皆是<lb/>
暴戾之國當時未嘗不假符命之說為簒奪之事看左<lb/>
氏所載畢萬敬仲見當時以此移人所以載懿氏之卜<lb/>
敬仲說有媯之後將育于姜五世其昌並于正卿八世<lb/>
之後莫之與京及生敬仲周史以周易見陳侯者陳侯<lb/>
<pb n="11a"/>
使筮之遇觀之否謂此其代陳有國至於畢萬卜偃曰<lb/>
畢萬之後必大萬盈數也魏大名也以是始賞天啓之<lb/>
矣以此知戰國時已自有符命惑人了雖左氏好說符<lb/>
怪然戰國之時已自相傳如此便到得陳渉以狐鳴魚<lb/>
腹惑亂一世遂盛於王莽然此所謂符命皆是造作湊<lb/>
合得來如栁子厚作貞符之説謂無符命此又見得一<lb/>
偏大抵符命之說亦不可謂之無如所謂天降時雨山<lb/>
川出雲耆慾將至有開必先所謂帝王之興見乎蓍龜<lb/>
<pb n="11b"/>
動乎四體當深察其邪正若以不正之說例論之且如<lb/>
𤣥鳥生商伏羲受圖也不足信是因噎而廢食也大抵<lb/>
帝王之興自有自然之兆人之正心感天地之正氣所<lb/>
謂符命者自可信却不是附會湊合得來豈可謂之不<lb/>
于其祥于其仁若以此察之正邪之說昭然如日星之<lb/>
明<lb/>
　　　楚公子元帥師伐鄭而處王宫鬭射師諫則執<lb/>
　　　　而梏之秋申公鬬班殺子元鬭榖於莵自毁<lb/>
<pb n="12a"/>
　　　　其家以紓楚國之難<hi>三十年</hi>
楚之興自武王兼并自此便彊繼以文王亦能守其基<lb/>
業而不失傳于成王成王初即位尚幼是時公子元為<lb/>
令尹以貪冒淫縱為申公鬭班所殺當時君尚㓜大臣<lb/>
見殺論來楚到此合衰所以不衰時蓋緣楚能用子文<lb/>
子元初死時正是楚之盛衰存亡交關樞紐處是時復<lb/>
有子元時楚自便亡幸而得一子文為令尹以清忠表<lb/>
倡於一國自毁其家以紓楚國之難自此楚再安大抵<lb/>
<pb n="12b"/>
楚之所以立國本皆以勤儉所謂民生在勤勤則不匱<lb/>
如告戒之辭所謂訓衆而好鎮撫之召諸司而勸之以<lb/>
令徳見莫敖而告諸天之不假易也皆以勤儉勤儉是<lb/>
楚之家法到子元出來淫縱不道以破楚之家法如築<lb/>
館于夫人宫側振萬舞貪淫不厭臣下不平卒至相戕<lb/>
以殺令尹楚之勤儉家法或幾乎息矣子文出來獨以<lb/>
清忠勤儉再復楚之規模當時子文繼子元之後平常<lb/>
也做不得須是自毁其家自貶損方可何故到奢侈驕<lb/>
<pb n="13a"/>
淫之後能以清忠勤儉表倡於一國如易之小過所謂<lb/>
行過乎恭用過乎儉當時是却恁地平常做不得所以<lb/>
自毁其家却不是矯枉過直正是合做底事故不如是<lb/>
則何以救已離之人心續將絶之國命<lb/>
　　閔公<lb/>
　　　狄人伐邢<hi>元年</hi>
　　　狄人伐衞<hi>二年</hi>
齊桓公始霸之初狄滅衞又伐邢見得當時外域憑陵<lb/>
<pb n="13b"/>
中國如此之甚向非齊桓之霸封衞遷邢則中國幾何<lb/>
而不淪胥為所滅此孔子所以有微管仲吾其之歎盖<lb/>
桓公之覇盛矣<lb/>
　　　太子申生伐東山臯落氏<hi>二年</hi>
晉獻公使太子申生伐東山臯落氏里克則入諫獻公<lb/>
出則告太子以孝固是善處父子之間然其後驪姬欲<lb/>
殺申生未敢下手使問於克克對以中立之言夫驪姬<lb/>
之欲殺申生久矣所憚者惟克耳今克既告之以中立<lb/>
<pb n="14a"/>
之言則驪姬固無所畏何為而不下手左氏書曰既與<lb/>
中大夫成謀此句有筆法中大夫即里克也克雖不助<lb/>
驪姬既不拒之是亦助之也使克能拒驪姬彼必有所<lb/>
畏而不敢下手其後里克殺奚齊卓<hi>勑角反</hi>子克雖有區<lb/>
區之心終不免弑逆之惡者由其守初心之不堅而為<lb/>
驪姬之所動摇也學者最怕守初心不堅申生伐東山<lb/>
一叚論者自先友而下凡數人或是或非而皆有意味<lb/>
亦見當時隨所在有人又見晉國人才之盛<lb/>
<pb n="14b"/>
　　僖公<lb/>
　　　晉假道於虞以伐虢<hi>二十五年</hi>
晉荀息假道於虞以伐虢此一叚知宫之竒諫必不聽<lb/>
知虞之必可假知虢之必可亡料敵如見自是觀之晉<lb/>
國智謀之士如息者亦自有數至於傅奚齊此叚全不<lb/>
能知却不能先為保護之計何料敵如是之審謀國如<lb/>
是之踈蓋息本非就自身上做工夫專以臆度揣摩為<lb/>
事故有着不着處<lb/>
<pb n="15a"/>
　　　驪姬欲殺申生<hi>四年</hi>
驪姬之殺申生國語所載甚詳看左氏與國語相為表<lb/>
裏而晉語中所載本末具備中大夫里克也左氏則載<lb/>
將立奚齊既與中大夫成謀而晉語中則載當時驪姬<lb/>
欲殺申生而立奚齊所難者尚有里克使優施以酒飲<lb/>
里克欲以優言説之觀優施以言動克言人皆集於苑<lb/>
已獨集於枯是言申生之勢已自摧死不可倚恃里克<lb/>
却言吾秉君以殺太子吾不忍通復故交吾不敢中立<lb/>
<pb n="15b"/>
其免乎優施曰免則驪姬之計行矣故優施得里克之<lb/>
語以告驪姬姬聞優施之言遂肆行而無忌以國語所<lb/>
載論之所謂里克不同謀殺申生但對優施言然左氏<lb/>
直書中大夫成謀當時姬難里克里克若能守正不奪<lb/>
則殺申生之謀必不成克既有中立之言故姬得以肆<lb/>
其謀而無憚雖不預驪姬謀謂之成謀亦可也大抵姦<lb/>
人作亂不必要人依附則且持兩端中立以為無所與<lb/>
於其間則姦人便可以成謀左氏斷所以歸中大夫之<lb/>
<pb n="16a"/>
罪到後面一叚使之歸胙於獻公當時驪姬殺申生之<lb/>
謀獻公已許他了今特造此一叚事為罪名而已然則<lb/>
殺申生不是獻公不知當驪姬譖君之際論來太子合<lb/>
當便行當時太子謂我辭姬必有罪或使之行謂君實<lb/>
不察其罪皆是不知獻公之心然此時太子既是不出<lb/>
亡甘心待死而已辦一死了以正理論固是成父之過<lb/>
然而犯逆死罪了已自不是太子合即便就死又却奔<lb/>
歸於所封之邑須當看這一節這箇不是變生倉卒時<lb/>
<pb n="16b"/>
無措如此申生既不畏死尚自當倉卒之變奔歸於邑<lb/>
又不是要恃城郭以作亂以此見處死却易從容就死<lb/>
則難此無他元無工夫且則是小心不忍便至倉卒無<lb/>
措其不近道理亦自可見<lb/>
　<lb/>
　<lb/>
　<lb/>
　左氏傳說卷二<lb/>
</p>
<p>
</p>
  </div>
</body>
</text>
</TEI>
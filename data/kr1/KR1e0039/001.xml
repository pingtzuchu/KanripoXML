<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳說卷一</head>
    <p>
<pb n="1a"/>
欽定四庫全書<lb/>
　左氏傳說卷一　　　　　宋　吕祖謙　撰<lb/>
　　隱公<lb/>
　　　祭仲諫鄭莊封叔叚<hi>元年</hi>
　　　石碏諫衞莊寵州吁<hi>三年</hi>
　　　師服諫晉封桓叔<hi>桓二年</hi>
左氏所載春秋以前事如第一第二卷尚有數叚事可<lb/>
取如祭仲之諫鄭莊公石碏之諫衞莊公師服之諫晉<lb/>
<pb n="1b"/>
君此三處皆是東遷之初是以言多典法如祭仲之諫<lb/>
鄭莊公封叔叚於京所謂先王之制大都不過三國之<lb/>
一中五之一小九之一今京不度非制也見得成周築<lb/>
城之遺制尚在如石碏之諫衞莊公所謂臣聞愛子敎<lb/>
之以義方弗納於邪驕奢淫佚所自邪也見得先王敎<lb/>
子家傳之法尚在如師服之諫晉君曰吾聞國之立也<lb/>
本大而末小是以能固故天子建國諸侯立冢卿置側<lb/>
室大夫有貳宗士有𨽻子弟庶人工商各有分親皆有<lb/>
<pb n="2a"/>
等衰猶見得三代上下名分等差纎悉委曲如此之不<lb/>
可亂此是春秋初老師宿儒之所傳先王之典法在學<lb/>
者須當深考三代之氣象到後來春秋中與末能如此<lb/>
言者甚少如左史倚相之於楚叔向之於晉子産之於<lb/>
鄭纔能言當時便謂之聖賢博物君子<lb/>
　　　齊人卒平宋衞于鄭<hi>八年</hi>
　　　秋會于温盟于瓦屋<hi>八年</hi>
　　　冬齊侯使來告成三國<hi>八年</hi>
<pb n="2b"/>
春秋之初齊僖公當時謂之小霸見於春秋經傳與諸<lb/>
侯會盟征伐稍多這便是霸之始方周未東遷之前未<lb/>
嘗無方伯連帥之職然當時尚稟王命所以不謂之霸<lb/>
到得平王東遷後王者自無總合係屬人心道理諸侯<lb/>
稍有才智自然出來會盟此霸之名所以立然僖公所<lb/>
以謂之小霸非惟其他政事權謀不可望後來桓文然<lb/>
當時時節亦未能做得所以凡書盟於宋衞告成三國<lb/>
不過三國之盟到得後來齊衞鄭宋盟惡曹亦不過四<lb/>
<pb n="3a"/>
國之盟又如齊宋衞燕伐魯時亦不過四國蓋春秋之<lb/>
初王綱尚在未至於甚壞後來王室陵替凡會盟統天<lb/>
下之諸侯皆在焉以齊一國論之僖公霸業不如桓公<lb/>
以天下之勢論之桓公之時却不如僖公之時何故王<lb/>
道霸業相為消長到得桓公所以大國言齊宋逺國言<lb/>
江黄其餘莫不至霸業盛處便是王道消亡齊僖公所<lb/>
以小霸多是用私意所謂諸侯會于稷以成宋亂又與<lb/>
桓公會成魯之亂以至班爵不同帥諸侯來戰于郎凡<lb/>
<pb n="3b"/>
此類是私意當時偶然得諸侯此時才智無加於僖公<lb/>
所以略霸<lb/>
　　　羽父請諡與族<hi>八年</hi>
春秋之初諡族尚少見於魯者如所謂挾如所謂翬如<lb/>
所謂宛如所謂無駭皆不命氏傳世官春秋初東遷命<lb/>
大夫官爵甚少以魯一國論之諡族甚少大夫官爵無<lb/>
非賜姓使當時春秋以前有世官所謂鄉舉里選賔興<lb/>
不可行秀民無處安排看得世官只是起於春秋以來<lb/>
<pb n="4a"/>
　　　滕薛來朝爭長<hi>十一年</hi>
滕薛來朝爭長此一叚須看得官制滕侯曰我周之卜<lb/>
正也以此見成周盛時諸侯非惟入為王卿士而卜正<lb/>
一官亦皆諸侯為之<lb/>
　　　鄭莊因入許而曰寡人有弟弗能和協<hi>十一年</hi>
鄭入許而不有許此一叚看得王綱初解紐諸侯亦未<lb/>
敢放手滅人國如後之滅霍滅耿滅魏略無顧忌觀莊<lb/>
公封許之言委曲涵養有唐虞三代氣象然因入許而<lb/>
<pb n="4b"/>
曰寡人有弟弗能和協使餬其口於四方此謂莊公悔<lb/>
過之言不可此謂莊公不情之言亦不可蓋莊公是一<lb/>
箇有才智占勝底人觀他初待叔叚止欲叚曲我直彼<lb/>
惟有歉於心故恐為人所議所以先自説破了依舊是<lb/>
前時養惡之氣習猶未之改至莊十六年鄭厲公之言<lb/>
曰不可使共叔無後於鄭則是共叔嘗有後於鄭矣此<lb/>
言非是虚言正是兄弟不可泯絶處後來果然封他子<lb/>
弟世世食祿而不絶夫共叔之於鄭初無功徳及民而<lb/>
<pb n="5a"/>
有叛逆之惡何為必欲不絶其後也於此須見得非是<lb/>
莊公之悔心正是莊公當初機謀培養䧟叔叚也深至<lb/>
此常常自歉故施恩意於後也亦深使當時只恁地逐<lb/>
叚不用許多機關䧟穽到此必不然也且如楚懐王之<lb/>
在國荒淫不度本無徳以及人一旦秦人殺之而舉國<lb/>
無有不念之者至於八十餘年之後猶以是而亡秦只<lb/>
緣秦人毒之太深故國人思之愈切莊公惟其當初下<lb/>
手得毒故後來施得恩意極深蓋兄弟天屬也此正相<lb/>
<pb n="5b"/>
反之道理也<lb/>
　　　息侯伐鄭<hi>十一年</hi>
息侯伐鄭此叚須就息上看得楚之盛衰當是時如息<lb/>
如蔡尚與中國相通皆會盟征伐及楚一盛則與中國<lb/>
絶矣蓋息蔡皆近楚之國楚既盛則必有吞併之意彼<lb/>
朝夕自救之不暇何暇及其他看此可見是時楚未强<lb/>
盛也何故蓋楚衰則邊楚之國必强楚盛則邊楚之國<lb/>
必弱大抵看左傳須旁看方可若一事只作一事看不<lb/>
<pb n="6a"/>
可<lb/>
　　桓公<lb/>
　　　宋督弑君與大夫<hi>二年</hi>
左氏序宋督事極好觀其論督有無君之心而後動於<lb/>
惡此左氏識見髙逺處盖人心各有所主使宋督有尊<lb/>
君之心決不敢為弑逆之事惟此心一蕩則縱横放肆<lb/>
無所忌憚蓋督之殺孔父與殤公乃為惡之末流其有<lb/>
無君之心乃為惡之根本聖人所以過位變色入門鞠<lb/>
<pb n="6b"/>
躬夫豈繁文末節哉蓋所以養其尊君之心也<lb/>
　　　臧哀伯諫取郜大鼎<hi>二年</hi>
哀伯之諫取郜鼎其中所言周家宗廟制度固當攷然<lb/>
桓公於弑逆之事猶忍為之哀伯乃諫其取叛臣之鼎<lb/>
是猶不能三年之喪而緦小功之察者也哀伯亦可謂<lb/>
習而不察矣然看哀伯之諫周内史之言須看得天下<lb/>
之人皆習而不察哀伯魯之賢大夫也周内史周之良<lb/>
史也尚不知君臣之大義區區然惟納賂之是諫文辭<lb/>
<pb n="7a"/>
之是取在賢者猶不知而況下賢者數等而為衆人者<lb/>
乎以此知當時天下之人視弑君弑父以為常矣<lb/>
　　　條之役千畝之戰<hi>二年</hi>
條及千畝之役皆在幽厲間又見得周衰諸侯之相侵<lb/>
有日矣夫人君命太子之名臣下視之以為輕重漢武<lb/>
名鈎弋之門為堯母故江充遂譖戾太子是知命名之<lb/>
際亦不可不謹也<lb/>
　　　楚武王侵隨<hi>六年</hi>
<pb n="7b"/>
楚侵隨一叚見得楚自此憑陵諸夏自前年蔡鄭會于<lb/>
鄧則始懼楚至此楚浸盛矣蓋外域之强弱常由中夏<lb/>
之盛衰政治元氣也兵革亂氣也元氣全則亂氣不能<lb/>
入元氣喪則亂氣乗之楚之為患其來有自矣如商之<lb/>
衰荆楚常為亂矣至髙宗時商盛故能冞入其阻其後<lb/>
周之盛時桃弧棘矢以共禦王事篳路藍縷以處草莽<lb/>
以其勤勞如此方服役之不暇可見其弱至此復悍然<lb/>
陵犯中國非專楚之罪也蓋政治之與兵革内憂之與<lb/>
<pb n="8a"/>
外患其相為消長理之常耳<lb/>
　　　魯以周班後鄭<hi>六年</hi>
諸侯伐齊鄭忽有功魯以周班後鄭此叚見得魯秉周<lb/>
禮舉春秋之初一事言之則以周班後鄭而致三國之<lb/>
師舉春秋之末言之則以不見天子不稽首而取齊侯<lb/>
之責<hi>哀二十年</hi>原始要終則魯之秉周禮可知然魯秉<lb/>
周禮見與於大國則甚易今也吾方秉禮而彼之加於<lb/>
我者大則甲兵小則責讓乃能終守而不替此則甚難<lb/>
<pb n="8b"/>
此其所以魯一變而至於道然此非魯之君相能然蓋<lb/>
一國之風聲氣習能使之耳亦周公伯禽之化所漸者<lb/>
深也<lb/>
　　　鄭忽辭昬<hi>六年</hi>
北戎伐齊鄭忽救齊齊侯請妻之忽辭其言曰自求多<lb/>
福在我而已大國何為此言甚善彼祭仲之諫特以利<lb/>
害論之耳後世徒見昭公奔衞則咎其不用祭仲之言<lb/>
卒以無大國之助殊不知忽之敗正不在此特以不能<lb/>
<pb n="9a"/>
充自求多福之言耳自求多福雖以堯為父而不能與<lb/>
丹朱舜為子而不能與瞽瞍周公為兄而不能與管蔡<lb/>
況大國乎後世不可因昭公之失而廢其言也<lb/>
　　　楚子伐隨隨敗<hi>八年</hi>
第二卷適當楚之方興故其載楚事為甚詳隨之敗止<lb/>
緣有一少師博議論之詳矣大抵小人之根未去則雖<lb/>
勝不足喜小人之根既去則雖敗不足憂此固已言之<lb/>
然而尚有未盡者蓋大而天下小而一國必有所謂體<lb/>
<pb n="9b"/>
國之臣有所謂社稷之臣君存與存君亡與亡社稷之<lb/>
臣是也夫季梁之謀楚亦工矣言不用諫不行去之可<lb/>
也然必待少師之死而不去者蓋季梁隨之宗臣與國<lb/>
相為終始義不當去是以隨侯當時雖不用其言而楚<lb/>
人上左君必左其效謀畫計如初此季梁所以不去所<lb/>
謂君存與存君亡與亡者也<lb/>
　　　楚子伐隨<hi>八年</hi>
　　　晉滅耿滅霍滅魏<hi>閔元年</hi>
<pb n="10a"/>
入春秋之初當時先聖王之後及三代所封之國尚小<lb/>
大皆錯其事可見者尚有一二到得後來翦滅吞併雖<lb/>
不盡見於傳以大略觀之見於傳者楚晉為多何故楚<lb/>
與晉蓋有説楚自是荆蠻之與中國相為消長中國是<lb/>
元氣元氣纔衰邪氣便勝所以被他吞滅先王所封之<lb/>
國無足怪者楚之於中國蓋自商以來迭為盛衰商盛<lb/>
則楚衰商衰則楚盛如殷武詩所謂撻彼殷武奮伐荆<lb/>
楚罙入其阻裒荆之旅以此見商衰楚盛到得莫敢不<lb/>
<pb n="10b"/>
來享莫敢不來王見得商盛楚衰及到周時周盛楚再<lb/>
衰如與晉戰時欒武子謂其訓之若敖蚡冒篳路藍縷<lb/>
以啓山林見得楚衰周盛到得東遷後周既衰楚自然<lb/>
盛所以楚武王僭號抗衡中國以此見中國與外域迭<lb/>
為消長楚固是荆蠻與中國相為消長何故晉亦吞中<lb/>
國如滅耿滅霍滅魏蓋緣晉不是先王所封乃是宗族<lb/>
作亂自封桓叔於曲沃其後恃其詐力自覆本宗以詐<lb/>
力為常事不復有先王之制固敢吞滅中國蓋緣他都<lb/>
<pb n="11a"/>
是詐力無規矩典刑了若是他國如齊非不滅譚滅遂<lb/>
亦不減於晉然尚有畏憚者蓋齊是太公後先王所封<lb/>
之國所謂典章文物法度尚在<lb/>
　　　虢仲與芮梁荀賈伐曲沃<hi>九年</hi>
虢仲芮伯梁伯荀侯賈伯伐曲沃此雖等閑言語亦可<lb/>
以觀天下之勢何以見之蓋自此以後五國皆不見於<lb/>
傳盡為大國併吞了此又見世代升降處是豈不可以<lb/>
觀天下之大勢乎<lb/>
<pb n="11b"/>
　　　莫敖請濟師<hi>十二年十三年</hi>
莫敖之為人徒外面加添而裏面初不長進蒲騷<hi>音消</hi>之<lb/>
役用鬭亷之謀能敗鄖師及伐絞之役幸而絞小復勝<lb/>
及其伐羅之時志滿意得徒恃前日之勝而謂小國不<lb/>
足敵是以輕敵而敗遂致有荒谷之縊大凡學者最怕<lb/>
外面加添裏面初不長進<lb/>
　　　鄧曼謂鬬伯比非衆<hi>十三年</hi>
楚屈瑕伐羅鬭伯比送之還謂其御曰莫敖必敗<hi>云云</hi>
<pb n="12a"/>
入告夫人鄧曼鄧曼曰大夫其非衆之謂看此一叚便<lb/>
見得楚之在當時所謂盜亦有道夫楚夷狄之國耳以<lb/>
夷狄而憑陵諸夏其强如此其盛如此者豈不以亦有<lb/>
其道哉觀當時内則有鄧曼之賢以為之助内强可知<lb/>
外則有鬭亷伯比之智以為之謀外强可知内外俱有<lb/>
人所以到得如此强盛地位蓋大學之道必本於家齊<lb/>
而二南之化亦首於關睢豈非所謂盜亦有道乎<lb/>
　　　鄭厲奔蔡<hi>十五年</hi>
<pb n="12b"/>
　　　公會宋伐鄭<hi>十五年</hi>
此卷載鄭事稍詳見得莊公始末當莊公之初殺弟囚<lb/>
母雖是天下極惡緣其權謀智略有以掩之固不甚覺<lb/>
及其季年公子互爭兵革不息病弊至此始露大抵人<lb/>
之一身於少壮時戕賊其血氣雖有疾亦自可以支持<lb/>
及其老也血氣既衰百病俱作如唐太宗初間内則肅<lb/>
清華夏外則蕩滌羌戎雖有殺兄戮弟閨門大惡亦緣<lb/>
貞觀之治有以掩之故不甚見及一傳髙宗百弊俱出<lb/>
<pb n="13a"/>
學者切不可於一事二事上錯放過不理會雖其初未<lb/>
甚覺其後終不可掩也<lb/>
　　莊公<lb/>
　　　單伯送王姬<hi>元年</hi>
　　　秋築王姬之館于外<hi>元年</hi>
莊公之立桓公見殺於齊則莊公之於齊有不共戴天<lb/>
之讎而不能以復讎為念前輩論之詳矣然須識得莊<lb/>
公之要領王姬歸於齊魯絶之而不與主昬義也而魯<lb/>
<pb n="13b"/>
則畏齊之强而不敢絶欲與之主昬内則畏清議而不<lb/>
敢與外則畏齊之見討而不敢絶其君臣之間宛轉商<lb/>
量一箇兩不相妨底道理故築王姬之舘于外三傳之<lb/>
説不一然皆未必是凡天下之事不知夫不共戴天之<lb/>
讎義不可與者未足為憂既知之而求所以委曲囘護<lb/>
者深可憂蓋其不知者良心一朝頓囘則其發不可禦<lb/>
既知之而欲立一名字求以委曲囘護亦終於此而已<lb/>
矣父子之間天屬之恩莊公報齊之心宜如火之必熱<lb/>
<pb n="14a"/>
如水之必寒如手足之捍頭目安可以委曲安排囘護<lb/>
使其兩不相妨至如伐郕一叚亦然莊公本自畏齊而<lb/>
曰我實不徳齊師何罪皆是要立一箇名字文飾之此<lb/>
其所以終於不振<lb/>
　　　齊無知弑君諸兒<hi>八年</hi>
看齊襄公須看得每舉而每得志是其所以速襄公之<lb/>
死觀其當時淫侈無度肆行不道無不得志如一滅紀<lb/>
則紀侯大去其國纔以王人伐衞衞便服纔欲滅郕郕<lb/>
<pb n="14b"/>
便降至於欲會魯侯則魯侯至欲要姜氏則姜氏至每<lb/>
舉而每得志惟其得志之頻故所以為死期之速宜乎<lb/>
卒蹈無知簒弑之禍也<lb/>
　<lb/>
　<lb/>
　<lb/>
　<lb/>
　左氏傳說卷一<lb/>
</p>
<p>
</p>
  </div>
</body>
</text>
</TEI>
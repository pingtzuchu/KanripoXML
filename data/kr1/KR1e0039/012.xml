<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳說卷十二</head>
    <p>
<pb n="1a"/>
欽定四庫全書<lb/>
　左氏傳說卷十二　　　　宋　吕祖謙　撰<lb/>
　　昭公<lb/>
　　　治兵于邾南甲車四千乗<hi>十三年</hi>
　　　平丘之㑹叔向曰寡君有甲車四千乗在其何<lb/>
　　　　敵之有<hi>同上</hi>
晉自平公以後所謂霸業僅存而已到得昭公時諸侯<lb/>
皆有二心在晉無䇿不過掃境内之衆以治兵於邾南<lb/>
<pb n="1b"/>
欲以服呉甲車至於四千乗夫晉霸業之最盛者莫過<lb/>
於文公文公之戰最大者莫過於城濮城濮之戰不過<lb/>
七百乗當時能服強楚遂霸諸侯至於後来相繼或盛<lb/>
或衰亦未嘗有四千乗全出時節鞌之戰雖郤克再三<lb/>
請益兵不過至於八百乗及楚靈王欲執韓宣子與叔<lb/>
向而薳啓彊諫之亦不過曰晉長轂九百是晉當時出<lb/>
兵大率不過千餘乗何故當此削弱之時兵乃如是之<lb/>
多蓋當其盛時兵常在國雖有四五千乗所出不過千<lb/>
<pb n="2a"/>
餘乗故力常有餘而能坐制諸侯到此霸業既衰求以<lb/>
自振於是焚林涸澤掃國内之衆而出欲以威靈氣焰<lb/>
驚讋諸國初不慮其後之不繼也然而主此謀者叔向<lb/>
也叔向晉之賢大夫豈不知前出兵規模如此叔向之<lb/>
心見國勢衰弱如此亦欲庶幾一時之強而已自古論<lb/>
王霸皆曰王以德霸以力德與力是王霸所由分處然<lb/>
而霸亦嘗假德而行亦未嘗專恃力而能霸者如晉文<lb/>
公之霸所謂出定襄王入務利民伐原以示之信大蒐<lb/>
<pb n="2b"/>
以示之禮皆是依傍德而行惟文公以德輔力故能一<lb/>
戰而霸到得平公以後全無德全恃力不知霸雖是力<lb/>
亦必假徳方能立以此知維持天下者其可斯須去德<lb/>
邪昭公不合全倚靠着力此所以雖有四千乘而不能<lb/>
以一振也以此見兵初不在衆晉當時所以盡出兵革<lb/>
乃叔向之謀叔向晉之望也豈不知文公舊規模豈不<lb/>
知掃境出来後無以繼所以如此蓋出不得已當時晉<lb/>
君侈六卿強公室又卑紀綱文章皆不振雖叔向亦不<lb/>
<pb n="3a"/>
能救勉強圖須臾之安所以為此舉看此事皆非叔向<lb/>
之本心觀平邱之㑹别無人奮臂攘袂主盟其事其謀<lb/>
大抵多出於叔向強如此主張先曰諸侯不可以不示<lb/>
威到得晉將尋盟齊人不可叔向又奉命告於齊齊遷<lb/>
延不從叔向又舉先王朝聘㑹盟之禮數十語責之之<lb/>
後方得齊人懼而聽命叔向見得諸侯解弛一㑹之閒<lb/>
凡兩治兵到得於治邾莒之愬又是叔向責魯時惠伯<lb/>
對曰君信蠻夷之愬以絶兄弟之國叔向又奮然言之<lb/>
<pb n="3b"/>
曰寡君有甲車四千乗在雖以無道行之必可畏也考<lb/>
此一㑹本末見得晉衰弱皆無人維持全是叔向強主<lb/>
張振厲奮發如此然叔向豈得已哉亦圖於衰弱之中<lb/>
少振起之故不得已如此自形迹上看叔向但見得他<lb/>
發揚蹈厲見事風生風采凛然可畏然未嘗知叔向勉<lb/>
強恨愧不得已之氣象皆在言意之外此段事只看他<lb/>
震動諸侯非真知叔向者讀書須見得叔向外為壯語<lb/>
其内心如何<lb/>
<pb n="4a"/>
　　　叔弓圍費<hi>十三年</hi>
　　　南蒯將叛<hi>十四年</hi>
魯昭公當時不能堪季氏之強暴陵弱公室不勝一朝<lb/>
之忿舉兵伐季氏至於失其國身死於外自當時觀之<lb/>
不過言魯失民數世一旦輕舉妄動以喪社稷固昭公<lb/>
之可罪然當時便俛首聽命於強族亦豈是承周公伯<lb/>
禽付托之意但季氏雖強然考當時事勢亦自有可乗<lb/>
之機昭公智不足以知此費季氏腹心之地季氏不能<lb/>
<pb n="4b"/>
自固根本南蒯以費叛腹心内潰季氏討之三四年不<lb/>
服閒隙孰過於此昭公若乗此機㑹正一國之紀綱收<lb/>
公室之權當時又有子家覊清忠逺識與之圖回舉兵<lb/>
以伐之季氏必敗大抵投機之㑹固有閒不容髮者今<lb/>
也季氏討費數年之久亦一大機㑹也而昭公不能知<lb/>
當可為之時不為及季氏既服費大强之後始謀討季<lb/>
氏亦已晚矣此其所以反為季氏所陵而身死于外也<lb/>
　　　楚令尹子旗有德於王不知度九月楚子殺鬬<lb/>
<pb n="5a"/>
　　　　成然<hi>十四年</hi>
楚令尹子旗有德於王而求無厭故楚子殺子旗當時<lb/>
平王所以立子旗實與其謀到得平王即位之後以子<lb/>
旗為令尹尊寵在羣臣之上報之亦云足矣然子旗之<lb/>
心責報無已所以至殺其身大凡有德於人人已報方<lb/>
且誅求無厭卒至以德為怨觀富辰之言曰報者倦矣<lb/>
施者未厭此兩言天下之至言也當時有德於人人報<lb/>
我之心已倦然施徳之人尚無厭卒至以恩易怨至於<lb/>
<pb n="5b"/>
不得其終所以後漢崔子玉座右銘之語有曰施人謹<lb/>
勿念受施謹勿忘亦是富辰始終兩語然於此又當求<lb/>
其病根何故施恩之人常誅求無已受恩之人常厭倦<lb/>
此須思病根所在正縁不知反已只去人上看了有德<lb/>
之人但只以當時我曽有德於人只去誅求不知權衡<lb/>
輕重都不思量我當初有多少德在他處他如何報我<lb/>
了報者但說我已報他了又如此誅求不已兩者都不<lb/>
去反已只去自私心上看了然則報者自當無倦施者<lb/>
<pb n="6a"/>
自當知足故以德易怨嘗出於不知此<lb/>
　　　楚費無極害朝呉之在蔡<hi>十五年</hi>
楚靈王之後平王立楚國稍整頓規模方略奠枕再傳<lb/>
至昭王終有呉入郢之禍幾亡楚國其病源皆起於費<lb/>
無極之亂楚國其病根則又在於譖朝呉上當時朝呉<lb/>
有功於楚與平王是同體人費無極欲害其寵用間諜<lb/>
使蔡逐朝呉夫朝呉有佐命之功未有顯惡王怒曰余<lb/>
唯信呉故寘諸蔡且微呉吾不及此女何故去之王之<lb/>
<pb n="6b"/>
怒當矣使平王於此時便能正無極之罪必無後害惟<lb/>
平王却被他䜛佞辨給巧言移奪了反以無極為忠無<lb/>
極以此一事試得平王之意自此全無忌憚其後遂至<lb/>
譖逐太子建殺伍奢及昭王立又譖殺左右賢人不已<lb/>
終至於神怒民怨此其所以幾危楚之社稷只縁當時<lb/>
被他移換了大抵姦臣欲肆其謀第一次必先以一事<lb/>
試其君君若不受其欺即正其罪彼亦有所懼憚便自<lb/>
俯首帖耳不敢繼来若被他試過能移奪了便無忌憚<lb/>
<pb n="7a"/>
矣無極之請一則是欲害朝呉之寵一則欲試平王之<lb/>
昬與明使平王不改初心之怒必無他日之禍以此䜛<lb/>
口移人最難自覺佞人須是屏絶之不使一時在左右<lb/>
纔近他雖自能執持終必為他移奪而不自知此孔子<lb/>
所以有言曰逺佞人此古今之所深戒<lb/>
　　　晉荀呉帥師伐鮮虞<hi>十五年</hi>
　　　晉荀呉帥師滅陸渾之戎<hi>十七年</hi>
　　　晉荀呉使師偽糴者負甲襲鼓滅之<hi>二十二年</hi>
<pb n="7b"/>
晉荀呉帥師伐鮮虞圍鼓始者鼓人或請以城叛荀呉<lb/>
不許曰或以吾城叛吾所甚惡也人以城来吾獨何好<lb/>
圍鼓三月或請降荀呉見其民曰猶有食色姑修而城<lb/>
當時軍吏以獲城而弗取勤民頓兵為諫穆子曰獲一<lb/>
邑而教民怠將焉用邑及鼓人告食竭力盡而後取之<lb/>
若獨以此論之雖三代之用師亦不過此然考其本末<lb/>
乃知伐鼓之役蓋是荀呉姑假此以立信義之名始者<lb/>
做得太過後来所以不能繼當其鼓人以城叛固未可<lb/>
<pb n="8a"/>
受到得圍之三月之久至於他自請降則受之可也然<lb/>
必待他食竭力盡而後取之以此見得他分明是欲以<lb/>
此一事成信義之名惟其如此做得過當此其後之所<lb/>
以不繼也到得數年之後欲伐陸渾之戎亦是荀呉為<lb/>
主帥到得雒水先張虚聲要祭雒與三塗使陸渾弗為<lb/>
備乃用牲于雒為祭之状掩其不備襲而滅之同一荀<lb/>
呉何故數年前滅鼓守信義如此其賢而伐陸渾之時<lb/>
詐謀如此其甚只是一箇荀呉而信與詐前後相反如<lb/>
<pb n="8b"/>
此蓋當時圍鼓鼓外援既絶已在荀呉掌握中雖少緩<lb/>
之數月彼自不能逃故於此時示信義以假其名也若<lb/>
陸渾則貳於晉又有强楚以為之助雖欲示信義以假<lb/>
其名亦不得所以不得不用詐謀以勝之也以此知荀<lb/>
呉於無利害處常是信義於有害處常用詐謀惟其信<lb/>
義不出於誠所以不能服人考後来之事則可見觀十<lb/>
數年後鼓人又叛晉附鮮虞當時取鼓三次方受其信<lb/>
義如此論来人當心恱誠服何故不十數年而叛以信<lb/>
<pb n="9a"/>
義不出於誠蓋天下之不可掩者誠也方荀呉伐鼓時<lb/>
鼓人已在掌握中呉故於此無利害處示信義此心之<lb/>
發鼓人已窺見其機矣所以召其後之不服遂致再叛<lb/>
而歸于戎狄使呉當時果能三擒三縱皆出於誠則鼓<lb/>
人雖數十世亦不叛可也以此知矯情飾詐不如誠之<lb/>
可以服人明矣到得第二次伐鼓使偽糴者負甲襲而<lb/>
取之前此信義都不見了何故蓋前此許多信義到此<lb/>
亦自知使不得了故不免用詐以此知矯情飾詐之人<lb/>
<pb n="9b"/>
旣如此不可久他後来亦不自信他當時閑暇示信義<lb/>
鼓人旣窺見之及後来使不得不自咎此心不純方且<lb/>
謂誠不足以動人信義不可以服衆居春秋之世不如<lb/>
詐謀竒計之可以立國遂一向立詐故伐鼓所以如此<lb/>
譬如世之人誠心素不足以服人假一日之誠信求以<lb/>
服人而人不我服遂斷然謂不如詐此天下必無之理<lb/>
且以唐德宗觀之平昔猜忌無所不至特閒有一兩件<lb/>
假誠信而行及奉天之禍方且自以為推誠之過德宗<lb/>
<pb n="10a"/>
平生是猜疑忌刻之人猜疑忌刻已信於人偶然一兩<lb/>
事人不信他不能自咎終身之猜疑忌刻反責片時之<lb/>
誠乃為信義用不得一日之誠豈足以勝其千日之猜<lb/>
忌學者須思一杯之水不能救車薪之火之意反言我<lb/>
已為信義事人猶不信我今里巷人多言好事做不得<lb/>
正為此爾須能自此充養不可暫時善善而不孚於人<lb/>
縁此遂止為善之心此與荀呉所謂示信義之意同矣<lb/>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左氏傳說卷十二<lb/>
</p>
<p>
</p>
  </div>
</body>
</text>
</TEI>
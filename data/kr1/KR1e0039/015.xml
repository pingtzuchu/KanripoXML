<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳説卷十五</head>
    <p>
<pb n="1a"/>
欽定四庫全書<lb/>
　左氏傳説卷十五　　　宋　吕祖謙　撰<lb/>
　　昭公<lb/>
　　　魯人侵邾邾人愬于晉晉人來討執行人叔孫<lb/>
　　　　婼<hi>二十三年</hi>
魯人侵邾邾人愬于晉晉人來討執行人叔孫婼初時<lb/>
晉使婼與邾大夫坐論曲直婼則曰列國之卿當小國<lb/>
之君請以寡君之命介子服回當之既歷舉周制為辭<lb/>
<pb n="1b"/>
乃不果坐其後韓宣子使邾人聚其衆欲以叔孫與之<lb/>
叔孫聞之則去衆與兵而朝宣子悟士彌牟之言弗與<lb/>
乃館諸箕及范獻子欲求貨於叔孫使以請冠為名叔<lb/>
孫與之兩冠而不與貨到得申豐以貨如晉而叔孫又<lb/>
禁之使他不得行貨惟其如此所以卒免於難而魯亦<lb/>
免大國之討及其歸所館者雖一日必葺其牆屋去之<lb/>
如始至觀叔孫處艱難險阻之際措置經畫纎悉曲折<lb/>
件件皆當故能不辱君命叔孫之能固可取也學者於<lb/>
<pb n="2a"/>
叔孫之事但知叔孫處死生艱危之際如此以身衞社<lb/>
稷其所以能此者則有所自當䆒其源流蓋古之大臣<lb/>
有世職者必有家學當時魯三家叔出季處蓋魯之季<lb/>
世季氏掌國中之事叔孫氏則世掌四方之事凡魯之<lb/>
出使無非叔孫觀昭元年叔孫豹曰叔出季處有自來<lb/>
矣此便見叔孫氏世世專掌此職平日父詔其子兄詔<lb/>
其弟無不專講論此一事則當時纎悉曲折無不知之<lb/>
　　　楚囊瓦為令尹城郢沈尹戌曰子常必亡郢<hi>二十</hi>
<pb n="2b"/>
　　　　<hi>三年</hi>
楚囊瓦為令尹城郢沈尹戌言曰子常必亡郢謂苟不<lb/>
能衞城無益也囊瓦子囊之孫也當時子囊為令尹襄<lb/>
十五年卒遺言令必城郢君子謂子囊忠以城郢論之<lb/>
子囊既有遺言今囊瓦果城之可謂能承乃祖之志而<lb/>
終其業何故當時深識逺慮之士便指以為危亡之證<lb/>
蓋當時子囊建城郢之議時正是楚國之勢尊安閑暇<lb/>
時能為預備之計此正是制治于未亂保邦于未危到<lb/>
<pb n="3a"/>
得囊瓦為令尹時内有弱勢外逼強吳則其城郢蓋不<lb/>
能與人校要得畏避退守為自固之地自郢之外有不<lb/>
暇及故城郢雖同事勢大異天下之事固有事迹同而<lb/>
心甚異者不可不察也當尊安之時城郢乃所以見其<lb/>
有備當畏縮之時城郢豈非危亡之證正如仁宗朝西<lb/>
夏内陵范文正公建築都城之議當時斷國論者以不<lb/>
可示弱諍之亦沈尹戌城郢之意也<lb/>
　　　晉士彌牟逆叔孫于箕<hi>二十四年</hi>
<pb n="3b"/>
晉士彌牟逆叔孫于箕將禮而歸之叔孫疑其來殺已<lb/>
乃使梁其踁待于門内曰余左顧而欬乃殺之右顧而<lb/>
笑乃止前日奮然而前雖死不屈到得此恐士彌牟來<lb/>
殺已反與家臣謀欲殺之前日直前不可少屈之氣至<lb/>
此盡消索不見了以此知血氣把持終是有衰時雖能<lb/>
勉強於前終不保其移易於後惟是集義而生至於浩<lb/>
然之氣則終不可得變<lb/>
　　　昭子如宋逆女公若謂曹氏勿與魯將逐之九<lb/>
<pb n="4a"/>
　　　　月戊戌伐季氏<hi>二十五年</hi>
天下之事固有未為之前而成敗可以先卜者魯昭公<lb/>
欲去季氏當時季氏專秉魯權已百餘年魯之失政已<lb/>
四五世大抵欲去百餘年之強家巨室非其謀之審重<lb/>
周密終不能成事觀昭子為季平子逆女於宋季公若<lb/>
從是時昭公已有逐季氏之謀雖其謀未發然已可逆<lb/>
知其無成觀宋欲以女妻季平子平子使昭子逆女公<lb/>
若於聘女之際已知其必逐季氏使宋勿與女曰魯將<lb/>
<pb n="4b"/>
逐之是昭公逐季氏之謀雖未發而季氏之徒已洩於<lb/>
外國凡出師鄰國與夫除權臣之謀不可三人共昭公<lb/>
欲逐震主之權臣與百餘年之強家巨族其謀未發先<lb/>
使異國聞之其不審不密可知夫謀既聞於外國平子<lb/>
豈不知其深謀固慮為備必久看公若此一段凡與昭<lb/>
公謀者其病有二其一曰踈其二曰易欲逐季氏謀未<lb/>
發而泄於外國其踈可知逆料平子無能為而其謀不<lb/>
密則其易可知有此二病安能成事觀昭公逐季氏本<lb/>
<pb n="5a"/>
末考論其故不惟君之謀不密當時之臣亦皆輕淺而<lb/>
無謀大抵欲去百年之強室非其君剛明果斷沉幾先<lb/>
物終不能成大事觀昭公逐季氏本末其謀却不出於<lb/>
昭公都是羣臣湊合成此事蓋始者季氏與公若有怨<lb/>
又與郈氏有怨又與臧昭伯有怨季氏與下面臣有怨<lb/>
故皆欲逐季氏昭公始雖不信而終從之此是逐季氏<lb/>
發源處舉如此大事本不出於人君之心却出於下面<lb/>
嬖倖之人與左右二三大夫當時羣小挾私怨而醖釀<lb/>
<pb n="5b"/>
其謀昭公既自無謀如此安能成事觀其當時聘女於<lb/>
宋鄰國已知了看他相與議論之際初昭公憚季氏之<lb/>
強不從僚柤之言懼而不出數月不見大凡惟口起羞<lb/>
出好興戎惟甲胄起戎投機之㑹間不容髪當時欲逐<lb/>
季氏言一出於口却停待數月則其謀如何不深其備<lb/>
如何不素季氏之為謀既深為備既素何故公遂入季<lb/>
氏之門季氏猶未覺此見季氏機謀之深欲歸咎於昭<lb/>
公先引昭公入來見得有殺他之迹他却陽為不敢拒<lb/>
<pb n="6a"/>
君之狀所以為後日文過之地做一重籬障觀公之能<lb/>
入其門而不能登其臺足見季氏之為備雖不見於外<lb/>
而備於内者有素矣後來叔孫果來救他當時從昭公<lb/>
與謀之臣皆輕淺寡謀獨子家羈深謀逺慮有臣如子<lb/>
家羈者乃不能用此昭公之所以亡國季氏之勢所以<lb/>
不失學者須看子家羈忠愛懇切似非春秋時人初公<lb/>
如晉女叔齊言有子家羈不能用其言遂至聞於諸侯<lb/>
子家不以昭公之不用而拳拳之忠常不已使昭公早<lb/>
<pb n="6b"/>
從他言不至逐於季氏子家初言䜛臣以君僥倖不可<lb/>
為蓋當時與公共謀之臣何嘗以禄去公室政在大夫<lb/>
為念但以私怨相報耳昭公既無定志下面又無誠心<lb/>
如何做得事成公是時不獨不從子家之諫而反退之<lb/>
其拒之深矣自常人處之使子家忠誠不篤則以為我<lb/>
已曽諫君君不聽我去之可也然子家方且曰臣與聞<lb/>
命言若洩臣不獲死到後來猶入身荆棘之中周旋其<lb/>
間昭公雖不從亦要分數救他此尤見其應變精密尚<lb/>
<pb n="7a"/>
冀公之聽其言而消其禍患也此事第一着不能聽子<lb/>
家之言及季氏登臺請命傲然以為得志而弗許請囚<lb/>
不許請亡不許請待罪不許昭公與羣臣之心自以為<lb/>
唾手可取季氏子家羈又言於公曰君其許之政自之<lb/>
出乆矣公又不聽此又見公與羣臣皆輕淺寡謀不知<lb/>
季氏登臺之請豈其誠心猶設檻穽以待公使過在公<lb/>
而不在已當時之臣不知季氏自有深謀獨子家識其<lb/>
姦使公當時能從子家之言則君臣之間其患猶未深<lb/>
<pb n="7b"/>
此第二着不能聽子家之言及叔孫氏之臣司馬鬷戾<lb/>
救季氏伐公徒果敗子家又曰諸臣偽劫君者而負罪<lb/>
以出君止意如之事君也不敢不改公又不聽蓋子家<lb/>
慮事精當能料季氏終不敢成篡弑之事公上二着既<lb/>
已不能聽其言於此苟能聽其言季氏雖專權不到輕<lb/>
去其國次于陽州取笑於諸侯此是第三着不能聽子<lb/>
家之言三諫不從猶未已及公孫于齊齊侯請致千社<lb/>
公一聞之而喜便有安齊之意其輕淺可知子家又言<lb/>
<pb n="8a"/>
天禄不再不如早之晉昭公全不能處事晉雖衰微猶<lb/>
為盟主尚可號令諸侯而納公公不知齊侯無信而安<lb/>
於齊終不能求援於晉而晉亦得以為辭此是第四着<lb/>
不從子家之言夫以子家之於昭公言屢不聽而拳拳<lb/>
之忠愈不自己事無不諫慮無不盡學者須子細看他<lb/>
本末便見子家之用心處<lb/>
　　　宋樂大心言我不輸粟我於周為客若之何使<lb/>
　　　　客<hi>二十五年</hi>
<pb n="8b"/>
宋樂大心曰我不輸粟我於周為客若之何使客晉士<lb/>
伯曰自踐土以來宋何役之不㑹而何盟之不同曰同<lb/>
恤王室子焉得辟之子奉君命以㑹大事而宋背盟無<lb/>
乃不可乎右師不敢對受牒而退此一段當時晉頃公<lb/>
㑹諸侯輸粟於周宋樂大心獨拒晉曰我不輸粟我於<lb/>
周為客如之何使客晉士伯責之曰自踐土以來宋何<lb/>
役之不㑹而何盟之不同曰同恤王室子焉得辟之子<lb/>
奉君命以㑹大事而宋背盟無乃不可乎引他許多從<lb/>
<pb n="9a"/>
來舊例以責樂大心大心不敢對受牒而退以此晉士<lb/>
伯能舉許多舊例故典以折宋人可謂有專對之才大<lb/>
綱看左傳是如此然此一事為晉人惜惜乎晉人用得<lb/>
小了何故用得小了他引舊事以責樂大心止能服大<lb/>
心而已所用小晉人如能因此自反其益非細説自踐<lb/>
土以來宋何役之不㑹而何盟之不同今於此不出粟<lb/>
必是我德澤不及先公信義不如先公羣臣輯睦不如<lb/>
先公士卒訓整不如先公宋所以敢如此前此恭命今<lb/>
<pb n="9b"/>
為跋扈晉人反思自踐土以來宋何役之不㑹而何盟<lb/>
之不同今忽然如此我豈可不自反使其能如此則文<lb/>
公之霸業可復惜乎士伯引將來責大心使得小了此<lb/>
晉所以終於不霸也<lb/>
　　　晉趙鞅荀寅帥師城汝濵遂賦晉一鼓鐵以鑄<lb/>
　　　　刑鼎<hi>二十九年</hi>
晉趙鞅荀寅帥師城汝濵遂賦晉國一鼓鐵以鑄刑鼎<lb/>
著范宣子所為刑書左氏載仲尼之言夫晉國將守唐<lb/>
<pb n="10a"/>
叔之所受法度以經緯其民卿大夫以序守之民是以<lb/>
能尊其貴貴是以能守其業貴賤不愆所謂度也以左<lb/>
氏所載仲尼之言考之當是時春秋之末所謂周室法<lb/>
度尚在何故看晉文公之時唐叔所受法度本末都在<lb/>
有志王者之事用此法度尚可去維持與孟子時不同<lb/>
到孟子時班爵禄之制諸侯惡其害已而皆去其籍時<lb/>
雖不同而萌芽端兆皆起於春秋時使諸侯常守周室<lb/>
之法度必可長乆緣春秋諸侯國自為政不用先王之<lb/>
<pb n="10b"/>
法如魯之作丘甲用田賦如鄭之鑄刑書作邱賦如晉<lb/>
之鑄刑鼎舉三事論之當時諸國已自不用先王之法<lb/>
所謂先王之法不過藏之書府而已所以其漸到戰國<lb/>
之時敢去其籍大抵先王法度本末具在不可得而變<lb/>
然而立法之時所謂諸侯各守爾典以承天休當時文<lb/>
武成康分付諸侯雖數百年尚未嘗變無緣一次剪滅<lb/>
得非特先王之意在而唐叔之法度亦在看仲尼言文<lb/>
公作執秩之官為被廬之法文公雖求近功要速效亦<lb/>
<pb n="11a"/>
未能全變到這裏方始敢變當其鄭鑄刑書之時晉叔<lb/>
向詒書以責之叔向晉國之望想叔向既以為不然必<lb/>
舉晉國之人亦以為不然到十數年之後晉鑄刑鼎蹈<lb/>
鄭之覆轍正緣老成先進都盡所以做亂法度事使叔<lb/>
向在見他國鑄刑書尚且詒書以責之則晉有所畏心<lb/>
不敢鑄刑鼎以此知為國家者須有老成先進必不到<lb/>
做壞法度事晉所以衰由老成先進皆亡使叔向在何<lb/>
緣至此<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左氏傳説卷十五<lb/>
</p>
<p>
</p>
  </div>
</body>
</text>
</TEI>
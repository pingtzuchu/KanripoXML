<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳説卷八</head>
    <p>
<pb n="1a"/>
欽定四庫全書<lb/>
　左氏傳説卷八　　　　宋　吕祖謙　撰<lb/>
　　襄公<lb/>
　　　諸侯同伐齊齊侯禦諸平隂<hi>十八年</hi>
　　　鞌之戰大敗齊師<hi>成二年</hi>
晉之伐齊其大戰有二當齊頃公之時鞌之戰郤克<lb/>
為帥大敗齊師齊靈公之時平隂之戰荀偃將中軍<lb/>
亦敗齊師此兩戰有難易不同當郤克與頃公對敵<lb/>
<pb n="1b"/>
以頃公之所為克之勝甚難荀偃與靈公為對敵以<lb/>
靈公之所為偃之勝甚易考其事大槩可見郤克之<lb/>
戰當時頃公氣吞晉師如余姑翦滅此而後朝食如<lb/>
求逄丑父三出三入於晉軍之閒到得敗北之後猶<lb/>
且如此其君之强勇可知其臣如髙固桀石以投人<lb/>
繫桑本以徇曰欲勇者賈余餘勇其臣又可知故郤<lb/>
克之勝為甚難若荀偃之遇靈公而靈公則昬懦之<lb/>
君觀范宣子告析文子自其鄉入文子告公公恐遂<lb/>
<pb n="2a"/>
登巫山以望晉師晉人使司馬斥山澤之險偽以斾<lb/>
而疏陳之使乗車者左實右偽以斾先輿曳柴而從<lb/>
之且以山上空張許多旌旗又曳柴以揚塵皆以虚<lb/>
聲恐嚇如入無人之境丙寅晦齊師夜遁到得入平<lb/>
隂圍盧伐雍門洋洋然如入無人之境舉此以見得<lb/>
偃之勝甚易以兩戰觀之郤克成功之難而既勝之<lb/>
後羣帥相讓不敢居其功如范文子至不敢先入郤<lb/>
伯曰君之訓也二三子之力也臣何力之有焉范叔<lb/>
<pb n="2b"/>
曰庚所命也克之制也爕何力之有焉欒伯曰爕之<lb/>
詔也士用命也書何力之有焉退然不居其功如此<lb/>
此其所甚難然而未幾猶且滿盈君臣驕縱如郤克則<lb/>
辱於齊侯如晉侯則不敬魯君夫成大功而能警戒相<lb/>
讓其後尚不免有滿盈之心況荀偃克兹孱敵如入無<lb/>
人境其功初不足道而且以功自居宜其一勝之後霸<lb/>
業遂衰合兩戰論之猶有可言者鞌之戰雖止於敗齊<lb/>
師然於頃公之强而賔媚人致賂求和親朝晉則是一<lb/>
<pb n="3a"/>
戰之後能服齊也平隂之戰晉師直至其城下靈公雖<lb/>
卻走郵棠太子光叩馬止之能料其晉師將退而齊侯<lb/>
終不下晉及莊公即位大隧之盟方及晉平以此見晉<lb/>
之君臣皆不足此霸業所以衰也<lb/>
　　　齊侯遂東太子光後光即位殺太子牙<hi>十九年</hi>
齊侯娶于魯無子其姪生光以為太子仲子生牙戎子<lb/>
請以為太子許之仲子曰不可公曰在我而已遂東太<lb/>
子光到得靈公疾甚崔杼逆太子光而立之殺戎子執<lb/>
<pb n="3b"/>
公子牙殺二人而太子光即位莊公得國皆是崔杼之<lb/>
力其終何故見殺於崔杼之手當時立得不正了所謂<lb/>
以此始亦必以此終得之始初不正國柄自然歸崔杼<lb/>
靈公既廢莊公莊公乃乘君父危篤之時却私與强臣<lb/>
深結殺戎子而即位得之不以其道惟其得之非正故<lb/>
杼恃援立之功而不可制方莊公即位未幾杼遂殺髙<lb/>
厚而兼其室便是崔杼弑君履霜堅氷之漸在此使莊<lb/>
公雖不貪淫亦被殺縁莊公初立之時不正故也古之<lb/>
<pb n="4a"/>
人行一不義殺一不辜而得天下皆不為正此之謂也<lb/>
　　　范宣子逐欒盈欒盈復入于晉<hi>二十三年</hi>
欒盈奔楚初無大罪范宣子直以其勢位逼己兩不相<lb/>
容而逐之盈亡之後自楚適齊自齊入絳幾危晉室盈<lb/>
之罪尤大當時宣子逐盈之勢甚迫既禁錮之使無容<lb/>
足之地所以激成欒盈之禍宣子雖先逐欒盈晉亦從<lb/>
此衰夫晉以堂堂之大國逐一亡大夫東西南北任其<lb/>
所之可也何至勤天下之諸侯見得霸業不競故諸侯<lb/>
<pb n="4b"/>
得以輕侮晉室而至於失諸侯也古者大夫出疆三年<lb/>
不反然後收其田里欒盈無大罪乃兩合諸侯無所容<lb/>
於天地間其勢無聊安得而不作亂非其本心使宣子<lb/>
疾之不如此之甚欒盈亦不至如此罪在宣子不可專<lb/>
罪盈雖然就盈身上論亦不得無罪自欒書弑厲公勢<lb/>
已炙手可熱繼以欒黶驕狠侈虐上無君下無同列以<lb/>
欒書之强又繼之以黶之虐欒氏之門如烈火炎炎可<lb/>
畏盈於此繼祖父之業正當恐懼脩省尚恐不濟却又<lb/>
<pb n="5a"/>
如何用箕遺黄淵嘉父等人以固其黨使其如楚子文<lb/>
自毁其家以紓楚國之難尚未能免却招許多人如以<lb/>
火濟火其勢方炎正滿盈之後不能自損抑又却如此<lb/>
雖宣子之罪而縱風止炎抱薪救火遂致滅欒氏之門<lb/>
實欒盈之罪也<lb/>
　　　晉欒盈復入于晉入于曲沃<hi>二十三年</hi>
晉欒盈得罪於晉遂出奔齊自齊復入舊邑帥曲沃之<lb/>
甲以晝入絳夫晉以堂堂之大國范宣子為政不設戒<lb/>
<pb n="5b"/>
備而使叛臣得日以兵而入於國都當時晉國之社稷<lb/>
不亡若綴旒然使向者因欒氏之汰諸侯從而救之則<lb/>
晉之不亡者幾希宣子秉政而至此葢縁他倚靠外面<lb/>
裏面都不曾謹封疆明斥候使持兵直入國都幾亡社<lb/>
稷與其外面號令諸侯何如自家謹守分疆宣子初當<lb/>
盈奔在外時非是不知戒觀其兩次大合諸侯以重錮<lb/>
欒氏宣子自以為諸侯決不受欒氏矣他只管去外面<lb/>
理會裏面守備都懈怠了及盈既入曲沃宣子都不知<lb/>
<pb n="6a"/>
前面更無一人之禦葢縁只去外面理㑹然當時處這<lb/>
大亂當此大變粗能支持致敗欒氏存晉社稷者其謀<lb/>
皆出於樂王鮒欒氏之入也宣子倉皇無計王鮒敎之<lb/>
以奉君走固宫又敎之以欒所得惟魏氏而可强取使<lb/>
當時不從王鮒奉君之謀則欒氏之勢殆未可禦不從<lb/>
強取魏氏之謀則魏氏以佐悼公之智而助欒氏未易<lb/>
可去王鮒必欲劫而取所以終敗欒氏其功亦大矣然<lb/>
看得王鮒之功固有力於晉亦所以為晉之害王鮒在<lb/>
<pb n="6b"/>
晉一嬖臣也安晉之謀不出於晉之士大夫而出於嬖<lb/>
倖之王鮒則晉君豈不輕視士大夫而益重嬖臣之寵<lb/>
乎故使嬖臣之權愈重而晉之愈不振而霸業愈衰者<lb/>
士大夫之過也<lb/>
　　　季武子無嫡子公彌長而愛悼子<hi>二十三年</hi>
季武子無嫡子公彌長而悼子少武子偏愛廢長立少<lb/>
始者訪於家臣申豐申豐據義守正不從其言退歸盡<lb/>
室將行他日又訪之對曰其然將具敝車而行武子廢<lb/>
<pb n="7a"/>
長之心稍止他日又訪臧紇紇諂諛容悦之人欲將迎<lb/>
武子之意乃曰飲酒吾為子立之乃廢公鉏立悼子大<lb/>
抵人心未定之際最看他問得甚㡳人彼其欲為不正<lb/>
之舉其初心未敢便為使其問得正人則陳善閉邪私<lb/>
心決不敢啓若是問一箇容悦諂諛之人逢其惡其事<lb/>
易做得成唐明皇雖有廢立太子之意問張九齡九齡<lb/>
據義守正不從其言明皇雖有廢立之意終未敢為到<lb/>
得訪李林甫林甫便承當此事使明皇一日殺三子明<lb/>
<pb n="7b"/>
皇之張九齡武子之申豐也明皇之林甫武子之臧武<lb/>
仲也古之人君必使朝廷之上藹藹然多吉士皆無一<lb/>
憸人厠於其間葢平時未見其害正恐當是非未決邪<lb/>
正未分時若有一箇小人逢君之惡便到覆亡國家如<lb/>
閑時固未害何故上之人未有所問到得上之人一有<lb/>
所問小人便因風縱燎推波助瀾以此知古之君子在<lb/>
朝不可容一小人葢為此然而臧紇助武子立少葢欲<lb/>
依托季氏自固權位然武仲所以出奔亦縁此雖然目<lb/>
<pb n="8a"/>
下甚得武子意然公鉏却怨他公鉏後來却效臧紇之<lb/>
舉以脅季武子故孟孫氏卒廢秩立羯武子問之鉏即<lb/>
以何長之有惟其才也之言劫武子葢武子廢鉏之時<lb/>
有擇才而立之語武子懷前之歉遂不復問武子正卿<lb/>
也鉏陪臣也武子父也鉏子也以正卿而受制於陪臣<lb/>
以父而受制於子人心不可有所歉也如此臧武仲所<lb/>
以成季武子之志不過欲媚武子以固有其權而已使<lb/>
其當初不媚武子未必便失其位以此知天下事不可<lb/>
<pb n="8b"/>
計校惟其守正道則位可常有小人當以是為誡<lb/>
　　　太史書崔杼弑君崔子殺之其弟嗣書而死者<lb/>
　　　　二人其弟又書南史氏聞太史盡死執簡以<lb/>
　　　　徃<hi>二十五年</hi>
齊崔杼弑莊公其一時凶威虐焰舉國無一人敢禦太<lb/>
史書崔杼弑君已自是難崔杼殺太史而其弟嗣書則<lb/>
又難二人死而其弟復嗣書則尤難且三人死而其弟<lb/>
又書則愈難南史氏執簡以往則又愈難大抵君子守<lb/>
<pb n="9a"/>
正果堅則小人雖有如此凶威虐焰終不能移奪然這<lb/>
裏須看得非偶然如此蓋文武成康涵養數百年風俗<lb/>
所以有此且以本朝論之自太祖太宗真宗以來朝廷<lb/>
之上養成一箇愛君憂國犯顔逆耳㡳風俗故一時忠<lb/>
臣輩出當時如青苗如市易如保甲如户役爭者殆未<lb/>
以一二計固不可悉數止以一事論之李定以資淺入<lb/>
臺而宋敏求從之而去李大林繼之又去蘇頌又去黜<lb/>
者相踵而爭者方切當是時天下有三舍人之號齊之<lb/>
<pb n="9b"/>
三太史即我宋之三舍人也觀三太史之事當知文武<lb/>
成康涵養風俗之所致觀三舍人之事當知我祖宗涵<lb/>
養風俗之所致學者不可不知<lb/>
　　　蒍掩為司馬子木庀賦掩書土田<hi>二十五年</hi>
蒍掩為司馬子木使庀賦掩書土田有曰町原防井衍<lb/>
沃此得井田之制先輩嘗論先王井田之制如畫棊局<lb/>
有邱陵原隰必不可行遂謂井田之制不可行於後世<lb/>
觀此則先王之制初未嘗如棊局何故其言原防之閒<lb/>
<pb n="10a"/>
其地不得方正如井田則別為小頃町至衍沃平美之<lb/>
地則用井田之法先王之制曷嘗槩之以棊局之畫哉<lb/>
觀此則前輩疑井田之論破矣<lb/>
　　　程鄭卒子産始知然明<hi>二十五年</hi>
晉程鄭卒子産始知然明問為政對曰視民如子見不<lb/>
仁者誅之如鷹鸇之逐鳥雀也子産喜以語子太叔曰<lb/>
他日吾見蔑之面而已今吾見其心矣子産何故喜之<lb/>
如是之深葢子産是箇要人合己者何故他却是箇善<lb/>
<pb n="10b"/>
善惡惡明白㡳人然明如此説話有以合己故深喜之<lb/>
不然刑書之事何其聽之不如是之喜大抵人最怕要<lb/>
人合己使子産聞與其殺不辜寧失不經之言而喜之<lb/>
如是則子産是進一步處<lb/>
　　　秦伯使其弟鍼如晉叔向命召行人子員子朱<lb/>
　　　　曰當御三云叔向不應<hi>二十六年</hi>
秦伯使其弟鍼如晉修成叔向命召行人行人是通國<lb/>
好主辭命之官子朱亦居行人之職而次又輪當到他<lb/>
<pb n="11a"/>
朱自以為當御三云叔向不應不勝其忿遂撫劒從叔<lb/>
向叔向亦不平拂衣從之平公曰晉其庶乎吾臣所爭<lb/>
者大這一段事儘有可論就叔向身上言之叔向為晉<lb/>
之卿既知子朱是姦以事君者平時當告平公使黜之<lb/>
無使居行人之職則可也叔向既使之居是職而不使<lb/>
之任是事叔向之罪一也當時叔向要命行人子貟而<lb/>
不命子朱既不能去時論到却潛召子貟豈别無善道<lb/>
理可以調䕶至他三説又漠然不應反激子朱之怒遂<lb/>
<pb n="11b"/>
致按劒相逐僅免害人此叔向之罪二也葢叔向自謂<lb/>
我晉之上卿下視行人之賤直欲以氣陵之不然正當<lb/>
召他而乃召子貟豈無一箇委曲調䕶道理惟其欲以<lb/>
氣陵之所以至此若就平公身上言之雖是叔向之罪<lb/>
亦平公之暗有以致之平公庸暗之君居朝之日不能<lb/>
正色端拱威稜氣燄足以震壓小人之心豈有行人敢<lb/>
持刃於朝畧無顧忌平公庸暗之甚方且曰吾臣所爭<lb/>
者大晉其庶乎豈有行人敢撫劒以逐卿於朝近而朝<lb/>
<pb n="12a"/>
廷猶如此逺而四境爭闘相尋畧無頋忌直視為故常<lb/>
矣此其為至庸最暗處大抵暗有三等有一等臨事雖<lb/>
知之而無以鎮服其臣而其臣至於無所畏者此暗<lb/>
而未甚者也至於其臣如此至於漠然而不知者此暗<lb/>
之甚者也至於其臣如是而反以為興國之兆者此以<lb/>
亂為治以危為安以惡為善又暗之極者也平公之暗<lb/>
正是暗之極者幸而得一師曠與之言曰公室懼卑臣<lb/>
不心競而力爭不務德而爭善若是心競務德便是唐<lb/>
<pb n="12b"/>
虞之朝百僚師師百工惟時氣象至於撫劒相逐於朝<lb/>
事固無有未説唐虞雖當覇主之盛如文公悼公之時<lb/>
朝廷之上六卿協和便相推遜亦無此等事以是見得<lb/>
平公霸業之閒至於如此遂衰<lb/>
　　　宋寺人伊戾無寵於太子痤譖諸公而害之<hi>二十</hi>
　　　　<hi>六年</hi>
宋寺人伊戾無寵於太子痤欲害太子當時内則有夫<lb/>
人之欲立而為之主其謀於内又有左師之惡太子而<lb/>
<pb n="13a"/>
為之和其謀於外主之於内和之於外此所以終害太<lb/>
子這一段就宋公身上看方楚客過宋太子以其與己<lb/>
有舊請野享之伊戾請從之公曰夫不惡汝乎是平公<lb/>
固知太子之惡伊戾既而為伊戾逺近之言所惑即遣<lb/>
其往伊戾才往便謀害太子及其往則欿用牲加書徴<lb/>
之馳告公曰太子為亂公又㑹説為我子又何求是公<lb/>
又果知太子決不為變伊戾之言決不可信既而又為<lb/>
伊戾欲速言所惑使人窺之卒囚太子看此一段便見<lb/>
<pb n="13b"/>
得平公都闇矣大抵人之闇者遇事之始未嘗不曉得<lb/>
一二及其被人惑後則漸漸入於闇而不自知使平公<lb/>
能充此明守之能堅終必不至如此昬闇惟其不能於<lb/>
明處思量所以不免被人惑向使能就他夫不惡汝乎<lb/>
與為我子又何求之説上守之以堅則伊戾自無所容<lb/>
其奸矣就左師身上看宋向戌能弭諸侯之兵當時號<lb/>
為名卿乃内與寵姬用謀戕害冢嗣人臣大惡亦無過<lb/>
於此以戍之罪雖誅之可也平公方且置而不問平公<lb/>
<pb n="14a"/>
之心必謂戍能弭諸侯之兵故可以功掩過殊不知害<lb/>
國本大惡也弭諸侯之兵小善也髮毫之善豈能掩邱<lb/>
山之惡平公之闇又不言而可知若就佐身上説則尤<lb/>
有可論者夫人同謀共殺太子他日居太子之位者佐<lb/>
也是禍根皆本於佐是佐為惡首佐處此嫌疑之地何<lb/>
故太子却説道惟佐也能免我又與之期約曰日中不<lb/>
來吾知死矣佐之處此地何故能使太子不疑而反求<lb/>
解於佐以此見得佐平日於孝友慈祥上做工夫浹洽<lb/>
<pb n="14b"/>
於兄弟之閒至使危疑之際太子信而不疑佐固可取<lb/>
然至左師聒而而與之語遂為戍所留過期而不報卒<lb/>
致太子於死地是佐以曾於平公前為太子解了聒語<lb/>
之際操守不定為他移換痤死即為太子想是時亦為<lb/>
利所動因救太子不力使佐於此時操守若定則身處<lb/>
嫌疑之地既為太子解了當急報太子如救焚拯溺既<lb/>
可以脱太子之死又可以去一己之惡名何暇顧向戌<lb/>
之言論其始則固可取論其後則佐雖誅首可也<lb/>
<pb n="15a"/>
　　　宋向戌欲弭諸侯之兵以為名<hi>二十七年</hi>
　　　宋左師請免死之邑<hi>同上</hi>
宋向戌欲㑹晉楚諸侯以弭兵左氏書曰欲弭諸侯之<lb/>
兵以為名左氏書得極好最得法觀左氏書以為名三<lb/>
字便見得向戌之弭兵非是果欲息民欲求息民之名<lb/>
耳當時大國惟晉與楚向戌善於趙文子又善於令尹<lb/>
子木晉楚既從諸小國自不得不赴故卒成弭兵之一<lb/>
事其後向戌挾弭兵之事又書左師請賞公與之邑六<lb/>
<pb n="15b"/>
十則向戌弭兵之意非果欲息天下之民平諸侯之爭<lb/>
區區為一己之利而已上而為名下而為利左氏於前<lb/>
書弭兵為名既有以誅其心於後則記其請邑之事又<lb/>
有以正其罪左氏真有書法則戌弭兵之謀其心固可<lb/>
知矣當時子罕之言猶有可論者以是而論弭兵以為<lb/>
名是固可辭及其以邑示子罕子罕削而投之左師便<lb/>
辭邑向氏欲攻司城左師曰夫子存我德莫大焉又可<lb/>
攻乎其初可罪至此而能悔亦可嘉又須看弭兵是全<lb/>
<pb n="16a"/>
生靈之事息戰爭之苦固善然惟聖人能内外無患自<lb/>
非聖人内寧必有外憂此意正與孟子入則無法家拂<lb/>
士之意同又如本朝李文靖為相當時南北皆未寧或<lb/>
至旰食羽檄日至廟堂王文正每以為憂歎曰我輩安<lb/>
能坐致太平得優游無事耶文靖公曰少有憂勤足為<lb/>
警戒參政謂今日多事萬一邊鄙既寧竊恐朝廷事反<lb/>
多於今日參政自將見之其後澶淵既盟之後及北講<lb/>
和西戎納款而東封西祀蒐講墜典靡有暇日丁謂王<lb/>
<pb n="16b"/>
欽若諸人相繼更進迭用天下紛紛果如文靖之言子<lb/>
罕之言亦文靖之意<lb/>
　<lb/>
　<lb/>
　<lb/>
　<lb/>
　<lb/>
　左氏傳説卷八<lb/>
</p>
<p>
</p>
  </div>
</body>
</text>
</TEI>
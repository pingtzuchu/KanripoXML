<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳說卷十</head>
    <p>
<pb n="1a"/>
欽定四庫全書<lb/>
　左氏傳說卷十　　　　宋　吕祖謙　撰<lb/>
　　昭公<lb/>
　　　楚靈王使椒舉如晉求諸侯<hi>四年</hi>
楚靈王使椒舉求諸侯於晉當時晉平公怠惰溺於宴<lb/>
安無諸侯之志其臣亦無奮然有志為宏逺規模楚靈<lb/>
王初欲求諸侯問於子産子産固已料之於先矣言晉<lb/>
君少安不在諸侯則楚強晉弱宜晉之必從楚也然初<lb/>
<pb n="1b"/>
間靈王使椒舉之来晉侯欲不許司馬侯曰不可晉楚<lb/>
惟天所相不可與爭君其許之而修德以待其歸吾猶<lb/>
將事之晉侯又未肯乃言晉有三不殆其何敵之有國<lb/>
險而多馬齊楚多難必待司馬侯反覆調護然後許之<lb/>
何晉侯初閒未肯許它必待至於再至於三而後許也<lb/>
當時楚方强晉方弱晉自是不能與楚爭何故初閒尚<lb/>
欲不許蓋天下之事人不自量者最多使人而皆知自<lb/>
量則弱自安於弱如此則諸侯何戰奪之有正縁衰世<lb/>
<pb n="2a"/>
之君不知自量故内有削弱之實而外欲避削弱之名<lb/>
不肯屈意下心以為人役尚欲爭虚氣晉君之病正在<lb/>
此向使平公不得司馬侯委曲調䕶亦未必從晉旣不<lb/>
能主諸侯諸侯勢必從楚則以楚之威熖亦必自㑹諸<lb/>
侯矣當是時晉傷威損重多矣而頼一司馬侯調護許<lb/>
楚之請今諸侯之從楚必竟是因晉侯許之後從之則<lb/>
傷威損重猶未至扵極也然司馬侯當時地位不在六<lb/>
卿之列所以其力止如此但就事上面能使晉侯不至<lb/>
<pb n="2b"/>
於傷威損重若在六卿之列須能輔晉侯忍強楚侵陵<lb/>
之恥掃雪奮迅治楚之罪可也<lb/>
　　　六月丙午楚子合諸侯于申<hi>四年</hi>
當時靈王旣殺其君却要得諸侯為申之㑹當時諸夏<lb/>
之君莫不咸在楚子見得如此盛其心已滿所以欲示<lb/>
諸侯侈然自滿子産已知其不過十年學者到這裏最<lb/>
要識得他器量淺深之别處大抵人之分量滿溢又各<lb/>
自有先後如齊桓公圖霸業以前三十年都不曽滿到<lb/>
<pb n="3a"/>
得葵丘之㑹方滿晉悼公圖霸業以前七八年都不曽<lb/>
滿到得蕭魚之㑹方滿然未有如楚靈王纔得諸侯便<lb/>
滿以此見人之分量不同方葵邱未㑹之前三十年間<lb/>
固嘗有安王室之功有服強楚之功有㑹諸侯之功初<lb/>
不見其自滿也方蕭魚未㑹之前七八年間固嘗合諸<lb/>
侯和戎狄亦未嘗自滿齊桓公必至三十年之乆方始<lb/>
自滿桓公到此分量去不得故滿唯其滿得遲所以為<lb/>
五霸之盛其不能不滿是以止於五霸悼公和戎以正<lb/>
<pb n="3b"/>
諸華三駕而楚不能與争都未嘗滿到蕭魚之㑹分量<lb/>
亦去不得故滿以桓公三十年校悼公之七八年其滿<lb/>
溢之遲速分量之淺深霸業之久近已大段不同至於<lb/>
楚靈王則大異其所以不悠久終為天下笑今楚靈王<lb/>
方一㑹諸侯便侈然自滿度量之淺深不言可知晉悼<lb/>
公之分量逺不及齊桓公楚靈之分量又逺不如晉悼<lb/>
公之甚也雖然自楚靈王志意未滿之前有識之君子<lb/>
己自逆料他必至於此何故初間他一出来做事所為<lb/>
<pb n="4a"/>
無不如意東西南北無不服從一求諸侯於晉晉便許<lb/>
一伐呉呉便克一伐頼頼便滅一伐朱方朱方便克承<lb/>
篡弑之餘而以無道行之自以謂天下事皆可等閑做<lb/>
反所以速其禍敗使當時晉尚強尚有齟齬於其間楚<lb/>
之禍敗亦未必如此之速奈何晉日以柔懦不能與楚<lb/>
爭楚王之心到此故侈然志盈而意滿唯其滿得速所<lb/>
以禍敗也亦速<lb/>
　　　鄭子産作丘賦國人謗之<hi>四年</hi>
<pb n="4b"/>
子産作丘賦國人謗之是改三代井田之法如魯作丘<lb/>
甲一般子寛告之子産拒子寛之言甚峻推原子産為<lb/>
政此一段事蓋自有說鄭小國也中立乎晉楚強國之<lb/>
間前後數年從晉不從楚從楚則不從晉不過但供一<lb/>
邉貢賦而已則小國尚可支持到楚靈王方無道晉平<lb/>
公衰弱又不能與之校鄭以蕞爾之小國事兩霸主朝<lb/>
廷貢賦與平時所貢之物已添了一倍所以子産不得<lb/>
已作丘賦當時其他諸侯亦莫不供兩霸主貢賦何故<lb/>
<pb n="5a"/>
其他諸侯皆能供而不至作丘賦何獨鄭不能供而作<lb/>
丘賦須是推原子産所以作丘賦之意蓋子産為政常<lb/>
欲使鄭國整齊有餘不使到闕乏地位所以不恤人之<lb/>
謗已而作之大率子産為人必欲要就窄狹中却示其<lb/>
寛裕衰弱中却示其強大子産之規模多是如此是以<lb/>
有得力處有不得力處其他諸國則是到闕乏時逐旋<lb/>
為之子産不肯教國中有困乏之患於是寜甘心受謗<lb/>
而不顧所以多取於民其弊至於如此故子寛曰作法<lb/>
<pb n="5b"/>
於涼其弊猶貪作法於貪弊將若之何寛之言天下之<lb/>
至言也大抵士君子要識微慮逺有髙見逺識而能推<lb/>
原存亡之所以然方謂之通逹國體若不能如此只隨<lb/>
事上看必學有所未至也子寛見子産不從遂知國氏<lb/>
先亡又知蔡及曹滕無禮而先亡又知鄭無法而先衛<lb/>
亡可謂能推原得數百年存亡興衰之迹者其識甚逺<lb/>
其見甚明惜乎子産不能聽也<lb/>
　　　公如晉自郊勞至於贈賄無失禮<hi>五年</hi>
<pb n="6a"/>
魯昭公如晉自郊勞至贈賄無失禮者女叔齊謂魯侯<lb/>
焉知禮夫自郊勞至贈賄皆無違何故謂之不知禮觀<lb/>
女叔齊之言謂是儀也非禮也禮與儀本非二事凡周<lb/>
旋上下俯仰揖遜之際無非至理之所在到得後世析<lb/>
而觀之儀自儀禮自禮至有以儀為非禮女叔齊不特<lb/>
辨魯侯儀禮之分乃所以深警晉平公不知禮之本平<lb/>
公之時六卿方强何異魯三家有女叔齊叔向不能用<lb/>
何異有子家覊不能用是魯晉當時皆不知禮之本矣<lb/>
<pb n="6b"/>
方從事虚文而不能於實事上理㑹此女叔齊所以深<lb/>
警動他蓋周之衰大抵皆徇末忘本從事於末而不知<lb/>
本實寓於此也故林放問禮之本夫子曰大哉問是當<lb/>
時皆不知其本惟林放獨知而能問然夫子又曰禮云<lb/>
禮云玉帛云乎哉樂云樂云鐘鼓云乎哉當時皆從事<lb/>
於鐘鼓王帛之末而不知鐘鼓玉帛者固有本末存焉<lb/>
今須看得禮樂固不在於玉帛鐘鼓而亦不在於玉帛<lb/>
鐘鼓之外使聖人有作雖不徒徇乎末而所以為本者<lb/>
<pb n="7a"/>
又豈在於鐘鼓玉帛之外哉學者不可縁女叔齊之言<lb/>
遂分儀與禮為兩事使昭公果知郊勞贈賄之為禮而<lb/>
能立禮之本則三家決不至於盛而魯亦未至遽弱也<lb/>
　　　鄭人鑄刑書叔向使詒子産書<hi>六年</hi>
子産鑄刑書叔向詒子産書曰昔先王議事以制不為<lb/>
刑辟又曰民知爭端矣將棄禮而徵於書錐刀之末將<lb/>
盡爭之亂獄滋豐貨賂並行子産不從大抵古者象以<lb/>
典刑示五刑之大法而已其條目輕重淺深生殺一切<lb/>
<pb n="7b"/>
付之以人未嘗立為定法民之有罪者隨其事而權其<lb/>
輕重故不得乗吾隙以投其姦後世立法纎悉曲折盡<lb/>
著於此便起人爭心姦人得以執其法以取必於上所<lb/>
以叔向言民知爭端將棄禮而徴於書錐刀之末將盡<lb/>
爭之蓋三代之治略示大綱才略示大綱刑便無定所<lb/>
以人心常警動敬戒而不敢犯當子産未鑄刑書民但<lb/>
知有五刑而不知有五刑條目故民猶有敬戒之心及<lb/>
刑書既鑄民皆可以便已自營執上之法而取必於上<lb/>
<pb n="8a"/>
開人偽心堯舜立法之意都失了蓋子産只要目前整<lb/>
齊不為後計正縁他規模如此但要無一法之可議一<lb/>
事之可指而不知流弊於後世亦是不曽講學之過然<lb/>
以作田賦鑄刑書二者觀之方其作田賦渾罕諫之曰<lb/>
作法於涼其弊猶貪作法於貪弊將若何則不可以無<lb/>
法其鑄刑書也叔向諫之則以為不為刑辟大扺賦之<lb/>
與刑二者之用正相反賦不可使之無定刑不可使之<lb/>
有定蓋賦自有中制不可多取一分多則大桀小桀不<lb/>
<pb n="8b"/>
可少一分少則大貉小貉豈可不定若刑則不可有定<lb/>
蓋先王議事以制不為刑辟臨事制刑人當謹戒及纎<lb/>
悉既著為法則小人執法為姦子産於二事正相反賦<lb/>
不可不守法却變法刑不可定法却作刑書以此知天<lb/>
下事治亂相去正如弈棊當去東處着却去西處着了<lb/>
當去西處着却去東處着了以東為西以西為東則勝<lb/>
負可知當時子産能以作田賦之心用之於鑄刑書必<lb/>
不使之有定法以鑄刑書之心作田賦必不使之無定<lb/>
<pb n="9a"/>
法<lb/>
　　　穿封戍為陳公曰城麇不諂<hi>八年</hi>
　　　穿封戍囚鄭皇頡公子圍與之爭之<hi>襄二十六年</hi>
楚靈王在當時最號強暴無道然當時得以威行於中<lb/>
國雖終於滅亡然飛揚強大尚至於十四年蓋靈王雖<lb/>
是無道其間亦有一二件好處且如使穿封戍為陳公<lb/>
曰城麇之役不諂當靈王為王子時與穿封戍爭囚<lb/>
鄭皇頡戍操戈欲逐王子圍是仇讎之人今既即位不<lb/>
<pb n="9b"/>
惟不報其讎旣滅陳又封之為陳公如此等事正如齊<lb/>
桓公忘射鈎之讎而用管仲晉文公忘斬袪之讎而用<lb/>
寺人披異世一揆此皆與桓文暗合處若是他全是無<lb/>
道時雖凶威惡焰足以憑陵諸侯如何過得十四年惟<lb/>
其間有一二件與賢君暗合處故當時雖以無道行之<lb/>
猶可支持十餘年大抵天下之道最不可須臾離如穿<lb/>
封戍事故可取至於申無宇執人於王宫在靈王之虐<lb/>
冝若必誅而無赦今乃寛假慰遣之蓋十事中有一二<lb/>
<pb n="10a"/>
事暗合所以過得十四年故當時雖以凶威虐焰加於<lb/>
天下而不至於亡者由此故也若專凶焰暴虐以無道<lb/>
行之只如州吁數月便亡大抵暴不可恃若專以無道<lb/>
必不能久厯考篡弑之人粗能支持皆出於此後世之<lb/>
君却謂天道難知而不知天道本不難知也<lb/>
　<lb/>
　<lb/>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左氏傳說卷十<lb/>
</p>
<p>
</p>
  </div>
</body>
</text>
</TEI>
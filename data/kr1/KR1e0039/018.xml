<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳説卷十八</head>
    <p>
<pb n="1a"/>
欽定四庫全書<lb/>
　左氏傳説卷十八　　　宋　吕祖謙　撰<lb/>
　　定公<lb/>
　　　楚子常欲蔡唐二侯裘馬<hi>二年</hi>
　　　晉荀寅求貨於蔡侯<hi>四年</hi>
　　　晉人假羽毛於鄭<hi>同上</hi>
　　　祝佗言於萇宏蔡將先衞<hi>同上</hi>
楚令尹子常以貪賄敗國之政為一裘留蔡昭侯三年<lb/>
<pb n="1b"/>
為一馬留唐成公三年以一裘一馬之故淹留二國之<lb/>
君囚之至於三嵗之久使他忿然有與楚必爭之意後<lb/>
來到吳入郢柏舉之敗楚國幾亡子常之罪雖三尺之<lb/>
童亦知後世觀史冊者莫不知其然然而病源不可不<lb/>
察大抵人心之所用有大有小若用大可以經緯天地<lb/>
可以開物成務可以財成天地之道若用小聲色玩好<lb/>
之間而已子常以一裘一馬所以前有危而不見後有<lb/>
患而不知心之用小如此學者看此須察他用心在甚<lb/>
<pb n="2a"/>
處唯復在仁義禮樂上唯復在於狗馬玩好上若用心<lb/>
在於狗馬玩好上則子常此等事便漸漸做出來學者<lb/>
觀此不當徒罪子常須自察其用心之大小蔡侯既被<lb/>
子常留之三年而歸及漢執玉而沈曰余有所濟漢而<lb/>
南者有若大川誓必報楚遂如晉是時晉雖無盟主之<lb/>
實其承襲世業尚有盟主之虛名所以蔡侯赴愬于晉<lb/>
當時晉之不為盟主也久矣晉於此當因蔡之怒以奉<lb/>
王命㑹諸侯之師以討楚城濮之功可以再立文公之<lb/>
<pb n="2b"/>
霸業可以再興晉既不能與蔡救患方且求貨於蔡侯<lb/>
自此晉失霸蔡被子常求貨無厭見晉尚稱霸王所以<lb/>
赴愬今晉之執政又求貨於蔡侯是脱子常於楚又見<lb/>
子常於晉他到這裏事窮計迫安得不歸命於吳吳人<lb/>
從之卒敗楚於柏舉所以吴之𫝑自此強中國之𫝑自<lb/>
此弱中國不如蠻夷何嘗是蠻夷之罪此一件可見大<lb/>
抵中國與蠻夷君子之與小人國家之有權臣常為消<lb/>
長蠻夷盛則中國衰權臣強則王室弱且如齊景公奢<lb/>
<pb n="3a"/>
侈不能撫循其民故驅其民於陳氏且如漢孔光董賢<lb/>
之徒為政不能撫循其民而歸之於王氏蓋天下統一<lb/>
為之君者當撫循其民君不拯救撫循非所以為君及<lb/>
至天下分裂撫循其民者當在霸主霸主不能撫循其<lb/>
𫝑自然歸蠻夷此中國不如蠻夷皆中國之過非蠻夷<lb/>
之過當時晉既不伐楚㑹而歸自此失諸侯晉之失諸<lb/>
侯其大者如適來所論其小者方且假羽毛於鄭鄭人<lb/>
與之明日或斾以㑹然羽毛是王者之用鄭人僭用之<lb/>
<pb n="3b"/>
故當明貴賤尊卑之等證其罪不以其僭而不討反借<lb/>
之是與他共為亂此見晉失諸侯處自城濮以來㑹盟<lb/>
先後固有定秩所以欲長蔡侯於衞者非是晉人不知<lb/>
故事不識先後之秩蓋以其不能舉兵為蔡討楚故欲<lb/>
以此留蔡侯也及至衞祝佗陳成周之封制衞以德封<lb/>
蔡有罪封其委付不同踐土之盟衞成不在夷叔其弟<lb/>
也猶先蔡祝佗陳許多故事萇宏説告劉子與范獻子<lb/>
謀之乃長衞侯於盟非是晉人於城濮之故事不知必<lb/>
<pb n="4a"/>
待祝佗説方知蔡以急難愬晉晉不能為他舉兵伐楚<lb/>
所以長蔡侯欲以虚禮留蔡侯其情却如此到得祝佗<lb/>
言出先王之典踐土之故事晉人無辭以對所以不得<lb/>
已從其舊當蔡之初忿然有與楚不俱存之氣晉却不<lb/>
問他罪於楚區區以先後之小禮留蔡所以棄晉即知<lb/>
天下事當從其大者若小者不用却未見得害事釋其<lb/>
大者而用其小則事焉能濟今晉釋其大者而不用故<lb/>
其小節虚禮誠不足留蔡侯此霸權所以移於吴矣<lb/>
<pb n="4b"/>
　　　蔡侯吳子唐侯伐楚敗諸雍澨五戰及郢<hi>四年</hi>
吴之伐楚所以入郢幾滅楚論其源流固有自來自子<lb/>
常為令尹貪冒信讒所以致亡之道固非在於交戰之<lb/>
日然當時所以致敗所以速亡蓋自有説當吳伐楚自<lb/>
豫章與楚夾漢左司馬戍謂子常曰子沿漢而與之上<lb/>
下我悉方城外以毁其舟還塞大隧直轅冥阨子濟漢<lb/>
而伐之我自後擊之必大敗之司馬説令尹與之上下<lb/>
款吳人兵不能與戰司馬欲自後毁舟表裏夾攻之當<lb/>
<pb n="5a"/>
時司馬之謀要得子常禦吳人於前司馬以竒兵繞出<lb/>
吳之後使子常聽之則伍貟孫武亦無應楚之䇿勝敗<lb/>
未可知然子常所以敗正縁史皇謂子常楚人惡子而<lb/>
好司馬若司馬毁吳舟于淮塞城口而入是獨克吳也<lb/>
子必速戰不然不免乃濟漢而陳然所以喪師幾至亡<lb/>
國全在此子常平日失人心國勢以危使其聽司馬之<lb/>
謀勝敗尚未可知亦未至於亡國惟其私心疾忌謂楚<lb/>
惡已而好司馬怕司馬有功不使之先戰所以敗子常<lb/>
<pb n="5b"/>
於國家危如累卵之時尚且忌賢疾能恐他人有功不<lb/>
恤國家之安危此其所以亡大抵看古今亂亡之由無<lb/>
不由立朝之臣以私忌克所以亡看史皇為子常子必<lb/>
速戰不然不免諷喻他這幾句楚安得不亡以此一段<lb/>
看秦漢之後五代以前所以亡國同出一轍往往皆自<lb/>
此忌心當時子常背司馬之約先戰屢戰屢敗至於柏<lb/>
舉之戰楚師大敗子常奔鄭吳自此入郢當時史皇獻<lb/>
謀不用以其乘廣死楚之幾亡生於楚人惡子而好司<lb/>
<pb n="6a"/>
馬之一言雖區區能死不過匹夫匹婦自經於溝瀆之<lb/>
諒本不足論看史皇之言半正半邪初間與子常説楚<lb/>
人惡子而好司馬數句便是李林甫盧杞一等人便是<lb/>
李林甫盧杞口裏説話子常欲奔史皇曰安求其事難<lb/>
而逃之將何所入子必死之到得子常不用他言出奔<lb/>
鄭他便自死於軍後面一叚便是張巡顔杲卿一等人<lb/>
便是張巡顔杲卿口裏説話何故史皇之為人半正半<lb/>
邪後面終至於自死者於是知大段姦偽底人尚自知<lb/>
<pb n="6b"/>
恥畏義這箇人平日不會克私意於愛憎勝負之間消<lb/>
磨未盡前面敎子常奪司馬之功致於亡楚看他後面<lb/>
死於軍本是一箇知恥畏義底人緣他愛憎勝負之間<lb/>
不曽克私意論其罪考其實與李林甫盧杞罪一等可<lb/>
為學者深戒何況未有史皇之畏義於愛憎勝負安得<lb/>
不十分消磨學者須是切近看這般事方㑹長進<lb/>
　　　吳入郢以班處宫子山處令尹之宫<hi>四年</hi>
　　　伍貟與申包胥友謂曰我必復楚國包胥曰子<lb/>
<pb n="7a"/>
　　　　能復之我必能興之<hi>同上</hi>
　　　申包胥以秦師救楚大敗夫槩王于沂<hi>同上</hi>
吳闔廬與子胥謀楚與士卒同甘苦服勤盡瘁所以能<lb/>
成功及既入郢之後志滿意得至於班處宫之際爭處<lb/>
令尹之宫其無統紀如此未幾復敗而楚再興大抵天<lb/>
下事居功持勝最難如唐莊宗夾河之戰擒王彥章之<lb/>
徒以服後梁其用兵二十年方能成功一旦入汴之後<lb/>
便放縱田獵所以致亡如杜元凱賛晉武吞吳之後不<lb/>
<pb n="7b"/>
能保世之不亂以此知後面一叚最難然而當時吳之<lb/>
謀臣如子胥但做伐楚工夫不曽度闔廬之為人可以<lb/>
承當得這段事子胥之大缺處在此當時入郢之後若<lb/>
能誅其君弔其民若時雨降楚何緣得再興其實子胥<lb/>
專理㑹得前一叚不曽去闔廬身上做工夫後來吳王<lb/>
夫差與子胥論曰其興也以此得之其亡也以此失之<lb/>
亦是他自悔之辭當時既入郢楚子自奔於鄖吳既據<lb/>
楚之都當時楚已自亡了申包胥以匹夫再復楚之社<lb/>
<pb n="8a"/>
稷且以吳兵之衆申包胥以𦕈然之力存楚於既亡之<lb/>
中何故此最要看伍貟之與申包胥本是一等人志同<lb/>
道合皆豪傑之士不是碌碌底人伍貟以父為楚所殺<lb/>
其亡也謂申包胥曰我必復楚國申包胥曰我子勉之<lb/>
子能復之我必能興之當時二人相别已自説定於十<lb/>
餘年之前如臯陶邁種德須種得深方始有力伍貟便<lb/>
有滅楚之念申包胥便有興楚之念伍貟做滅楚工夫<lb/>
申包胥做興楚工夫所以伍貟養復楚之念十數年其<lb/>
<pb n="8b"/>
發時便能鞭平王之墓夫滅楚之社稷此不是一日做<lb/>
成自一念之力養得十數年到這裏有力申包胥養興<lb/>
楚之念亦得十數年其發時以匹夫之微乞師於秦再<lb/>
興楚之社稷此亦不是一日做成自一念之力養得十<lb/>
數年到這裏有力以此知古人在草野之間所以相期<lb/>
如此做工夫又如此然其為志雖非居仁由義之志在<lb/>
當時可謂有志者如五代時李穀與韓熙載友少時以<lb/>
功名相期熙載將事江南與穀别熙載曰江南如用我<lb/>
<pb n="9a"/>
當長驅以定中原穀曰中原見用取江南探囊中物耳<lb/>
已而穀相周世宗遂臣江南果如探囊中物韓熙載在<lb/>
江南並無所聞徒有大言無實事然却不如此李穀遇<lb/>
周世宗之明所以展盡㡳藴便如子胥遇吳王闔廬所<lb/>
以報讎無不如意到韓熙載在江南所事者李景闇弱<lb/>
之君安能用他與申包胥自奮者不同所以無聞不是<lb/>
大言乃是李景不能用他何以見得韓熙載在江南終<lb/>
日嗜酒猖狂不事事自是荒縱底人亦不見他胷中有<lb/>
<pb n="9b"/>
處置後見一兩處説景使熙載使於周是時太祖為殿<lb/>
前太尉已識太祖於潛龍之中他豈是尋常人舉這一<lb/>
件豈不做得李穀事正是李景不能用他所以自放於<lb/>
酒不事事不可以成敗論人如此之𩔖<lb/>
　<lb/>
　<lb/>
　<lb/>
　左氏傳説卷十八<lb/>
</p>
<p>
</p>
  </div>
</body>
</text>
</TEI>
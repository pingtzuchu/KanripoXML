<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳説卷十六</head>
    <p>
<pb n="1a"/>
欽定四庫全書<lb/>
　左氏傳説卷十六　　　宋　吕祖謙　撰<lb/>
　　昭公<lb/>
　　　齊侯欲納昭公命無受魯貨<hi>二十六年</hi>
齊侯欲納昭公命無受魯貨此命固是然後來季氏之<lb/>
家臣申豐以貨如齊終能轉移伐魯之謀以此知國家<lb/>
不可存小人之根小人之根正如人之有病根外邪客<lb/>
氣乗他病處入來當齊君下令於國非不信然而病根<lb/>
<pb n="1b"/>
却在梁丘據上魯之家臣雖在千里之外亦能逆知齊<lb/>
侯病根所在而投之毫髪不差唐時栁子厚論梁丘據<lb/>
言能尊信晏子至與之作賛他當時固有所激然亦不<lb/>
識他大姦所在亦不知晏子所以就他處晏子國之正<lb/>
人雖梁丘據欲效區區之小忠晏子何嘗肯附他所以<lb/>
每事指他情狀淺而論之固如此深而論之則不然以<lb/>
晏子之介亦自被他移換了雖其正色立朝介然自守<lb/>
梁丘據雖獻小忠施小惠晏子固不肯受他然與他不<lb/>
<pb n="2a"/>
竝立之意思都慢了不過時時規正他梁丘據才調䕶<lb/>
得晏子無不兩立之意他於此可以立脚便是轉移得<lb/>
晏子處便是晏子就他處<lb/>
　　　晏子論彗星則曰天道不謟<hi>昭公二十六年</hi>
　　　論路寢則曰在禮<hi>同上</hi>
　　　一言省刑踊貴屨賤<hi>昭公三年</hi>
　　　不誅祝史厚歛困民<hi>昭公二十年</hi>
齊之業固衰於景公然當時忠言讜論亦莫盛於景公<lb/>
<pb n="2b"/>
看左氏所載晏子立齊之朝雖不秉政觀其前後獻<lb/>
忠如論踊貴屨賤至於一言省刑如論不誅祝史如<lb/>
論厚歛困民如論省方觀民如論和同之説如論彗<lb/>
星則曰天道不謟論路寢則曰在禮大抵左氏所載<lb/>
七八事忠言讜論如此之多何故不能救齊之衰亡<lb/>
且景公非不能聽信晏子之言看左氏載晏子之諫<lb/>
或曰公乃止或曰公曰善哉此類甚多如孟子所載<lb/>
晏子論巡狩述職景公大説又如論語所載景公問<lb/>
<pb n="3a"/>
政夫子言君君臣臣父父子子則曰善哉見得景公於<lb/>
忠言讜論未嘗不欣然領受而齊卒不振者蓋能聽<lb/>
而不能用也此所謂法語之言能無從乎改之為貴<lb/>
巽與之言能無説乎繹之為貴説而不繹從而不改<lb/>
吾末如之何也已大抵人君寜可不受忠言固執而<lb/>
至於忿激如此只是不受猶可望他有箇轉移道理<lb/>
至於知聽而不知用人君之大患正在此孔子是大<lb/>
聖人言語尚不能轉移景公之心况晏子學問力量<lb/>
<pb n="3b"/>
視孔子不啻天淵如何移得景公之心以此知人君雖<lb/>
有寛容之量徒受直言而不能用之則國之廢興存亡<lb/>
正不在此<lb/>
　　　吴公子光弑其君僚<hi>二十七年</hi>
吴公子光弑其君僚考左氏所載本末公子光固不能<lb/>
無罪然吴王亦不知根本之虚因楚喪而伐楚親賢國<lb/>
之望使公子掩餘公子燭庸伐潛用兵於外而季子又<lb/>
使之聘于上國遂至于晉以觀諸侯之強弱一時親近<lb/>
<pb n="4a"/>
之臣皆安頓在外故公子光得窺伺間隙得行其謀而<lb/>
作亂此見得吴王不知根本之虚處大抵為國之根本<lb/>
莫大於親賢兩字有親則可以藩屏王室有賢則可以<lb/>
鎮重朝廷雖有姦賊不敢覬覦今則吴王親如掩餘燭<lb/>
庸則使之帥師圍潛賢如季子則使之出聘于外此公<lb/>
子光所以成篡弑之禍使數子皆在王之左右安得至<lb/>
此公子光包藏禍心固已久矣至此方得逞其志大抵<lb/>
篡弑之臣乗閒投隙固不足論所可罪者吴子也向使<lb/>
<pb n="4b"/>
他不知公子光之姦愈信他為腹心如此則是不覺不<lb/>
悟不足深罪觀公子光伏甲享王之時吴王亦自知其<lb/>
謀觀其使甲坐于道及其門門階户席皆王之親當時<lb/>
設備如此其嚴然終不免於禍是明知其謀而明陷於<lb/>
禍吴王既明知他有篡弑之心須當兢兢業業遵飬時<lb/>
晦於此上做工夫既不曽於此上做工夫而親信之臣<lb/>
如掩餘燭庸季子之徒不當使之在外數子既在外安<lb/>
得不致篡弑之禍以此觀之則罪不專在公子光實吴<lb/>
<pb n="5a"/>
王之罪<lb/>
　　　楚郤宛直而和國人説之<hi>二十七年</hi>
楚郤宛直而和國人説之為鄢將師費無極所譖卒不<lb/>
免於禍以常情論之直而不和固招尤納禍之道今郤<lb/>
宛既直且和亦似乎剛柔相濟亦似乎得守身之道何<lb/>
故為小人所譖終不免於禍此最當察大抵處無道之<lb/>
世䜛邪在朝郤宛在下位廼得一國之情為上下所喜<lb/>
自然招禍天下之人所以招悔尤之道有易察者有難<lb/>
<pb n="5b"/>
察者若大剛不濟之以柔大柔不濟之以剛其為招尤<lb/>
召禍却易察到得既直而和柔剛相濟只去身上㸔已<lb/>
自無病已自得處身之道以大勢論之這箇病根難察<lb/>
蓋是郤宛己不識時了自以為處身於無愧之地然而<lb/>
致亂自有一箇要領但看費無極譖郤宛這一段可見<lb/>
大抵君子小人固猶氷炭薫蕕不相同塗然既與他不<lb/>
相入雖有仇疾之心終不至於甚且如小人所貪者在<lb/>
權勢我不可貪權勢而與彼同塗小人所慕者利禄我<lb/>
<pb n="6a"/>
不可慕利禄而與彼同塗我既不與小人同趨於權勢<lb/>
利禄他如何仇疾得我當是時令尹子常既秉楚國之<lb/>
政是權勢利祿樞要處㸔他無極欲譖郤宛時先謂郤<lb/>
宛曰令尹將飲酒於子氏宛言我賤人也不足以辱令<lb/>
尹令尹將必來辱為惠已甚吾無以酬之費無極説令<lb/>
尹好甲兵子出之吾擇焉取五甲五兵曰寘諸門令尹<lb/>
至必觀之從而酬之雖是常事不知此正入無極機械<lb/>
所以得嗣進其説無極機械如此乃小人之常事然郤<lb/>
<pb n="6b"/>
宛對無極之言如此便是親附子常之意子常好賄信<lb/>
䜛是權勢利禄所聚之地而小人之所附爭趨者也使<lb/>
郤宛有高見逺識方無極説誘時正當如以朝衣朝冠<lb/>
坐於塗炭望望焉若將凂之方可郤宛不合有親附之<lb/>
意安得不被禍以郤宛得一國之情何故不免於禍只<lb/>
緣又却親附子常正與小人同塗行若果是明直君子<lb/>
必無親附小人之意郤宛以親附取死未足多恤若飲<lb/>
酒一段此是費無極設機穽以陷人有不足論也<lb/>
<pb n="7a"/>
　　　魏獻子為政分祁氏之田為七縣分羊舌氏之<lb/>
　　　　田為三縣<hi>二十八年</hi>
晉自平公之後公室漸衰當時六卿分職叔向前日對<lb/>
晏子言所謂欒郤胥原狐續慶伯降在皂隷所以扶持<lb/>
公室者剪滅殆盡到得祁氏羊舌氏之滅六卿之勢愈<lb/>
盛晉之亡證於此可見何故當襄公之前六卿雖已在<lb/>
列尚自有欒郤胥原狐續慶伯分布于朝小大相維參<lb/>
錯其間所以雖有人專政亦不得逞至此互相吞併所<lb/>
<pb n="7b"/>
存者止六卿而已其餘強家大族皆剪滅殆盡自然禄<lb/>
去公室此一段事左氏所載論魏獻子為政分祁氏之<lb/>
田為七縣分羊舌氏之田為三縣及用十人為大夫他<lb/>
謂與得其人為獻子羙事這只見得小節不得大體所<lb/>
在若以小節觀之一時分付得當固是可喜這只見一<lb/>
時事殊不知以大體而觀之則六卿分公室實自此始<lb/>
豈不大可憂學者考古論治須當自大體處㸔不可就<lb/>
小節上㸔<lb/>
<pb n="8a"/>
　　　梗陽人有獄魏戊不能斷<hi>二十八年</hi>
梗陽人有獄魏戊為大夫不能斷以獄上其大宗賂以<lb/>
女樂當時閻没女寛於從容飲食之間而能感悟獻子<lb/>
㸔他言語和易不迫自有感發人處前軰論之者多矣<lb/>
此一段尚見得三代之遺風又見得春秋之時乃戰國<lb/>
之初大抵春秋之際堯舜禹湯文武典刑法度幾盡而<lb/>
僅存戰國秦漢風俗方生而未盛正是兩邉接頭處且<lb/>
論梗陽人之獄其大宗賂以女樂固見得鄭衞之聲起<lb/>
<pb n="8b"/>
雅正之音絶是戰國秦漢起頭處兼行賂亦不是好事<lb/>
然行賂乃是大宗尚見得患難相恤之風先王五宗之<lb/>
法尚消磨未盡未至相視如路人此猶見是三代之遺<lb/>
意以此知當時若有聖賢出扶持之尚自有所因可復<lb/>
先王之舊不如後世聲消氣絶難整頓因此一事亦可<lb/>
見得樂之變前此三代之衰雖有所謂淫樂如桑間濮<lb/>
上之音然當時尚未敢肆行不過是無道之君出來時<lb/>
暫如此後來便自消亡且如桀紂之衰女樂淫邪之聲<lb/>
<pb n="9a"/>
固已有之然亦未至於肆行蓋此時先王之正氣未衰<lb/>
雖欲恣為之未可也此固不必於其善處觀之但即其<lb/>
不善處考之亦自可見且以春秋終始之變論之其始<lb/>
也楚是蠻夷之國令尹子元欲蠱文夫人為館於宫側<lb/>
振萬焉為淫慝之事以行不正固不可言然而用萬舞<lb/>
之樂尚自存雅正之音使當時敢肆行淫樂子元用之<lb/>
必矣以此見春秋之正氣勝淫樂尚未敢放行到得後<lb/>
來鄭賂宋以淫樂之矇齊人歸女樂晉侯賜魏絳女樂<lb/>
<pb n="9b"/>
二八是女樂尚用於當時之諸侯及其大宗以女樂賂<lb/>
魏子是淫聲已徧於天下矣雖梗陽人之微亦或用之<lb/>
以此見春秋二百餘年之間而先王之流風遺俗掃除<lb/>
盡矣<lb/>
　<lb/>
　<lb/>
　<lb/>
　左氏傳説卷十六<lb/>
</p>
<p>
</p>
  </div>
</body>
</text>
</TEI>
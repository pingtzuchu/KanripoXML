<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳説卷十四</head>
    <p>
<pb n="1a"/>
欽定四庫全書<lb/>
　左氏傳説卷十四　　　宋　吕祖謙　撰<lb/>
　　昭公<lb/>
　　　費無極言於楚子若大城城父而寘太子以通<lb/>
　　　　北方王收南方是得天下王説<hi>十九年</hi>
費無極欲譖太子建先言諸王曰建可室矣王為之聘<lb/>
於秦王卒取之其後又言於楚子曰晉之霸也邇於諸<lb/>
夏而楚僻陋故弗能與爭若大城城父而寘太子焉以<lb/>
<pb n="1b"/>
通北方王收南方是得天下也王説從之故太子建居<lb/>
于城父大抵小人情狀機械雖逾百年若合符節而同<lb/>
出於一轍驪姬賂外嬖梁五與東闗嬖五使二五耦譖<lb/>
太子申生與費無極同出於一謀驪姬欲譖太子其初<lb/>
説獻公亦曰曲沃君之宗也蒲與二屈君之疆也不可<lb/>
以無主宗邑無主則民不威疆埸無主則啓戎心使太<lb/>
子主曲沃重耳夷吾主蒲與屈足以威民懼戎且旌君<lb/>
伐使俱曰狄之廣莫於晉為都晉之啓土不亦冝乎其<lb/>
<pb n="2a"/>
言威民懼戎廣土闢地之利誘獻公先是間踈其父子<lb/>
使出於外然後施其計費無極譖太子建亦言若大城<lb/>
城父而寘太子焉是得天下亦是以廣土闢地之利誘<lb/>
楚平王亦是先要間踈他父子其説同其術又同蓋驪<lb/>
姬賂二嬖五先以開拓土地威民懼戎之説誘獻公故<lb/>
獻公使城曲沃而太子出居之費無極今亦以通北方<lb/>
收南方得天下之説誘平王故太子建出居城父以此<lb/>
知小人之術雖曠百數年其機械䧟穽同出一轍若合<lb/>
<pb n="2b"/>
符節然大抵父子之道天性也雖獻公平王之昬所謂<lb/>
天性亦未盡泯滅如何遽然便間得盡蓋人之心有内<lb/>
外天屬之愛内心也惟後來被小人以開拓土地之説<lb/>
引誘他内心向外去流而忘反他外心日熾内心日消<lb/>
使他裏面心都消盡故其父子自為虎狼更相戕賊然<lb/>
後讒間之計可行也學者看小人須看此處方知小人<lb/>
骨髓夫降衷秉彛何嘗不善其良心或至於戕賊到泯<lb/>
滅地位皆是被人物引其内心向外去了夫豈獨父子<lb/>
<pb n="3a"/>
之間為然凡事皆然如孟子所謂學問之道無他求其<lb/>
放心而已矣此所謂内心學者不可不闗防也<lb/>
　　　楚人城州來沈尹戌曰楚人必敗昔吳滅州來<lb/>
　　　　子旗請伐之王曰吾未撫吾民今亦如之<hi>十</hi>
　　　　<hi>九年</hi>
平王初即位當時吳滅州來子旗請伐吳平王不許曰<lb/>
吾未撫吾民未可用兵到得即位五年之後却舉兵動<lb/>
衆遂城州來以挑吳而取之自形迹上論之平王初時<lb/>
<pb n="3b"/>
即位尚新民情未安國勢未強其不許子旗之請未與<lb/>
吳校前之不伐是也其後五年城州來其意謂息民五<lb/>
年然後可以興兵動衆與吳爭州來而遂城之亦是也<lb/>
兩者皆是何沈尹戌乃知楚人必敗當時平王與左右<lb/>
自謂息民五年可以用兵學者觀此須知平王徒有息<lb/>
民之名而無息民之實平王所謂息民者止免用兵之<lb/>
役一件而已當時沈尹戌言今宫室無量民人日駭徒<lb/>
知息之於外而有以勞之於内勞役有甚於用兵便以<lb/>
<pb n="4a"/>
為息民了却不筭内作許多宫室土木之工反過於用<lb/>
兵此其所以終於吳入郢而至於敗亡只緣平王錯認<lb/>
了息民之名而不究息民之實古之所謂息民者如晉<lb/>
悼公之施舍已責器用不作衣服從給當時三駕而楚<lb/>
不能與之爭他當時既息民於外然器用不作衣服從<lb/>
給亦何嘗勞民於内方可謂之息民平王雖不勞民於<lb/>
外而實勞於内如何便認以為息民後世姦臣之事君<lb/>
或十年或二三十年以息民為言而緩於用兵者皆非<lb/>
<pb n="4b"/>
其本心其實内之工役並興其作宫室臺榭修苑囿池<lb/>
沼其害反過於用兵如天寳之末是也此最不可不察<lb/>
　　　費無極言建與伍奢將以方城之外叛王信之<lb/>
　　　　<hi>二十年</hi>
費無極言於楚子曰建與伍奢將以方城之外叛自以<lb/>
為猶宋鄭也齊晉又交輔之將以害楚其事集矣王信<lb/>
之問伍奢伍奢對曰君一過多矣何信於讒王執伍奢<lb/>
使城父司馬奮揚殺太子未至而使遣之三月太子建<lb/>
<pb n="5a"/>
奔宋王召奮揚奮揚使城父人執已以至王曰言出於<lb/>
余口入於爾耳誰告建也對曰臣告之君王命臣曰事<lb/>
建如事余臣不佞不能苟貳奉初以還不忍後命故遣<lb/>
之既而悔之亦無及已王曰而敢來何也對曰使而失<lb/>
命召而不來是再奸也逃無所入王曰歸從政如他日<lb/>
觀此一段見得當時楚平王信讒喜佞至於一箇世子<lb/>
之重為讒人所摇遂逐太子國本傾覆可謂昬闇之至<lb/>
然而使奮揚執太子建揚導之使亡空身歸報以常理<lb/>
<pb n="5b"/>
論之平王方信讒怒太子奮揚縱太子使之亡以空身<lb/>
歸必蹈鼎鑊之禍却陳一箇正義曰君王命臣事建如<lb/>
事余臣不佞不能苟貳奉初以還不忍後命故遣之既<lb/>
陳正義感悟王慨然使歸從政如他日不特不罪亦不<lb/>
奪其禄位以此一段事觀之似乎平王雖信讒聞正言<lb/>
法語其心便開明何緣始怒終息便不罪揚若精微論<lb/>
之不然不可謂平王開明蓋平王中無所主易為人所<lb/>
移易前此既被無極以讒佞之説所移易至於逐太子<lb/>
<pb n="6a"/>
是中無所主後來怒奮揚亦被揚以正言法語感動便<lb/>
霽威息怒此二事雖不同極論精微皆中無所主易為<lb/>
人所移學者看此不可謂平王開明須看事雖善惡不<lb/>
同心無所主一也<lb/>
　　　齊豹北宫喜禇師圃作亂公遂出<hi>二十年</hi>
　　　齊氏之宰渠子召北宫子北宫氏之宰不與聞<lb/>
　　　謀殺渠子滅齊氏而公入<hi>同上</hi>
天下有道則禮樂征伐自天子出及其衰也則自諸侯<lb/>
<pb n="6b"/>
出又其衰也自大夫出又其衰也自陪臣出觀春秋時<lb/>
自可見得自平王失政諸侯交爭五霸迭興主盟諸夏<lb/>
此所謂自諸侯出也至於雞澤溴梁之㑹諸侯失政大<lb/>
夫主盟㑹之權而一時政令盡出於大夫諸侯皆不能<lb/>
制所謂自大夫出也至魯昭公之世大夫失政所謂自<lb/>
陪臣出觀衞靈公出奔一段則見得自陪臣出之兆當<lb/>
時齊豹率大夫北宫喜之徒作亂逐靈公于外當時逐<lb/>
君是大夫到得靈公所以得歸乃齊氏之家臣渠子召<lb/>
<pb n="7a"/>
北宫子同謀北宫氏之宰不與其謀乃殺渠子滅齊氏<lb/>
而公入當時北宫子為家臣所制俯首聽命之不暇看<lb/>
此一段便見得政不在大夫全在陪臣齊氏之亂大夫<lb/>
不能平其亂其平亂一時者皆北宫宰之力論事勢大<lb/>
夫為亂家臣雖不與而大權已在陪臣了後之學者看<lb/>
論語見陽虎専政以謂陪臣專政自陽虎始殊不知陽<lb/>
虎是後來事陪臣專政之兆乃在數十年之前已有北<lb/>
宫宰矣蓋北宫宰之事隱陽虎之事顯所以學者多捨<lb/>
<pb n="7b"/>
北宫宰而惟陽虎之是責都不曽仔細考究大抵學者<lb/>
考書當如此考<lb/>
　　　齊景公曰唯據與我和夫晏子對據亦同也焉<lb/>
　　　　得為和<hi>二十年</hi>
晏子立於齊景公之朝當時景公非不知尊信晏子言<lb/>
無不聽景公疾梁丘據裔款欲誅祝史以謝諸侯晏子<lb/>
諫以暴虐淫泆征歛無度宫室日更無道若此神怒民<lb/>
痛之所致罪不在祝史景公悟遂命有司薄歛已責非<lb/>
<pb n="8a"/>
不尊信晏子之言如齊侯稱梁丘據與我和晏子又力<lb/>
辨和與同之異且斥據之謟諛是所謂同而非所謂和<lb/>
景公亦敬愛其言而受之不以為忤而據亦不能害晏<lb/>
子此可見尊信之實處又如孟子所載景公問晏子吾<lb/>
欲觀於轉附朝儛晏子引先王省耕省歛之制對之景<lb/>
公便出舍於郊興發補不足觀此三事則晏子之言景<lb/>
公無不聽從然以晏子輔景公而齊終不振以至於衰<lb/>
者何故蓋景公雖間有一二事上聽信晏子之言使民<lb/>
<pb n="8b"/>
隂受其賜而却不知正其大綱不過一時間有一兩件<lb/>
事從他其大勢元不曽轉諂諛如梁丘據終其身而不<lb/>
能去強大如陳氏授之權而不能除以是知為國者既<lb/>
未能絶去小人之根本雖有一二事上從賢者之言無<lb/>
益也<lb/>
　　　宋華亥自入于南里以叛<hi>二十一年</hi>
　　　宋華亥定自宋南里出奔楚<hi>二十二年</hi>
宋元公不能撫公族大臣遂有華向之亂當時華向之<lb/>
<pb n="9a"/>
族皆出奔獨華費遂在宋費遂有子三人華登已亡尚<lb/>
有華多僚華貙在而多僚與華貙相惡乃譖諸公貙將<lb/>
納亡人元公則曰司馬以吾故亡其良子死亡有命吾<lb/>
不可以再亡之元公此言已是而又為多僚出亡逃死<lb/>
之言轉移之公故召冝僚飲之酒使告司馬逐華貙貙<lb/>
之臣張匄聞遂貙與貙議使貙承冝僚以劍而訊之冝<lb/>
僚盡以告匄欲殺多僚貙則曰司馬老矣登之謂甚吾<lb/>
又重之不如亡也貙之此言亦是既而貙將見司馬而<lb/>
<pb n="9b"/>
行則遇多僚御司馬而朝匄不勝其怒遂與貙殺多僚<lb/>
劫司馬以叛而召亡人以此段論之大抵人初心之發<lb/>
未嘗不是惟其臨事移奪多不能保此心故其初雖是<lb/>
徃徃終入於不善使元公能保其初心不奪於多僚逃<lb/>
死之言華貙能保其初心不移於張匄遇多僚之際則<lb/>
宋亦安有此禍哉大抵欲驗人之良心須於其初心之<lb/>
發觀之此時未為事物所移奪故初心之發即良心所<lb/>
在也華向之亂固元公不能撫存之罪然華氏之族兄弟<lb/>
<pb n="10a"/>
亦自不相親睦多僚與貙兄弟也而更相戕害而又遇<lb/>
其君如此所以既出奔而復入為亂幾亡宋國是雖元<lb/>
公之罪而華氏之族亦不能無罪也及華氏與公分國<lb/>
而守翟僂新居于新里既戰脱甲於公而歸華妵居于<lb/>
公里亦如之夫僂新居華氏之地而反助公戰妵居公<lb/>
之地而反助華氏戰當時彼此皆無猜嫌便見得此時<lb/>
淳古之風俗尚在春秋已後全無此風俗古者兵交使<lb/>
在其間以宋區區小國尚有此風則伊尹五就湯五就<lb/>
<pb n="10b"/>
桀信有此事及赭丘之戰干犫華豹張匄同為一車與<lb/>
公子城相遇城射豹殪又射匄殪是一車三人已死其<lb/>
二人矣而干犫方且請一矢以死城欲赦而用之犫則<lb/>
曰不死伍乘軍之大刑也干刑而從子君焉用之子速<lb/>
諸乃射之殪此一段見得軍法精密處推此亦可見三<lb/>
代伍乗之制矣五人為伍七十二人為乘伍死其伍乘<lb/>
死其乘則推而上之萬二千五百人之軍莫不皆相為<lb/>
死則臨敵之際烏得有魚潰鳥散之患蓋春秋以前之<lb/>
<pb n="11a"/>
戰殺人之少只緣伍乗之法不廢是伍乗乃軍法之根<lb/>
本也至後世伍乗之法既廢臨戰之際人各有心故有<lb/>
一戰而殺人不可勝計者如白起長平之戰死者四十<lb/>
萬人使當時伍乗之法尚存雖遇起亦不至殺人如此<lb/>
之多也<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左氏傳説卷十四<lb/>
</p>
<p>
</p>
  </div>
</body>
</text>
</TEI>
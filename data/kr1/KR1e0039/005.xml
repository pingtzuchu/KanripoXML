<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳說卷五</head>
    <p>
<pb n="1a"/>
欽定四庫全書<lb/>
　左氏傳說卷五　　　　　宋　吕祖謙　撰<lb/>
　　文公<lb/>
　　　夷之蒐士縠將中軍<hi>八年</hi>
　　　先克言狐趙之勲不可廢<hi>八年</hi>
齊桓公後繼之以孝公霸業墜晉文公後繼之以襄公<lb/>
霸業不墜論來善繼前人之業莫善於襄公莫不善於<lb/>
孝公考二國所以興亡齊之霸業雖衰於孝公齊之亡<lb/>
<pb n="1b"/>
形不成於孝公晉之霸業雖繼於襄公晉之亡形却<lb/>
成於襄公所當精察孝公不過委靡無志失霸業而<lb/>
已襄公當時自殽之戰名為繼前人之業諸侯又服<lb/>
從何故亡形成於此蓋襄公之權移於臣下所以後<lb/>
來六卿分晉自襄公造出來且如自殽之戰論之方<lb/>
其在喪服之中從先軫至既戰勝舍三帥以從文夫<lb/>
人之請先軫怒不顧而唾已失君臣之義後來襄公<lb/>
依舊敬先軫先軫之志不衰若把來做好事論襄公<lb/>
<pb n="2a"/>
能用直言能待故老不知失君臣之義正在此到得<lb/>
夷之蒐時要立中軍帥其中又無所主大抵晉之中<lb/>
軍帥秉國政如後世兼將相者最是國之重任君之<lb/>
大事初襄公欲使士縠將中軍謀既定先克説狐趙<lb/>
之勲不可廢也公從之又使狐射姑將中軍趙盾佐<lb/>
之此是謀不定到陽處父至自温又改蒐于董又改<lb/>
趙盾將中軍狐射姑佐之謀中軍帥襄公全無所主<lb/>
頃刻閒三次改易人君大權何有自此趙盾有弑靈<lb/>
<pb n="2b"/>
公之難中行偃有弑厲公之難自此馴致六卿分晉<lb/>
晉遂亡論來當時虗心任賢固可以成霸業然全無<lb/>
所主不知君道權安得不下移所以謂晉亡形成於<lb/>
襄公襄公但知虗心任人不看洪範三徳所謂惟辟<lb/>
作福惟辟作威惟辟玉食權皆在上初不知虗心與<lb/>
秉權兩者何嘗相妨只看晉文公可見當時以大者論<lb/>
之謀中軍帥問於趙衰衰對曰郤縠可乃使將中軍當<lb/>
時何嘗不虗心但不曾如此紛紛不定其中自有所主<lb/>
<pb n="3a"/>
大抵人君用人固當虛心又當中有所主為君之道禍<lb/>
福相半遂至於亡<lb/>
　　　西乞術來聘<hi>十二年</hi>
西乞術聘魯襄仲辭玉西乞術一時應對之閒文辭可<lb/>
觀襄仲遂曰不有君子其能國乎國無陋矣厚賄之何<lb/>
襄仲一聞其言便信其為君子且知其國無陋何故蓋<lb/>
春秋去三代尚近人之氣質尚厚巧言令色者尚少至<lb/>
後世則氣質漸薄其言始不可信矣夫子曰始吾於人<lb/>
<pb n="3b"/>
也聽其言而信其行今吾於人也聽其言而觀其行自<lb/>
春秋至孔子方百有餘年風俗推移其言便不可信如<lb/>
此況後世乎<lb/>
　　　秦伐晉胥甲趙穿無功<hi>十二年</hi>
秦伐晉晉與秦戰胥甲趙穿干紀犯令當軍門而呼帥<lb/>
遂無功而還晉治其罪殺胥甲恕趙穿自此以後趙穿<lb/>
順長其惡馴致弑君以此見權綱所在不可一日失晉<lb/>
所以不治趙穿當時不過謂穿是晉之壻不知其來有<lb/>
<pb n="4a"/>
自惟當時不治趙穿之罪不知履霜堅氷之戒遂至穿<lb/>
後來去弑靈公然此事其端又出於晉文初晉文公遣<lb/>
顛頡魏犫去伐曹令無入僖負覊之宫魏犫顛頡至焚<lb/>
其宫文公止殺顛頡以徇于師以魏犫為才而免之所<lb/>
犯同而一誅一赦由文公倡之於先故襄公亦學之於<lb/>
後循習其弊至此以是知創業垂統之君苟有一毫不<lb/>
盡處其流弊皆足以為後世子孫累也<lb/>
　　　君弱不可以怠<hi>十五年</hi>
<pb n="4b"/>
晉郤缺以上軍下軍伐蔡曰君弱不可以怠戊申入蔡<lb/>
以城下之盟而還晉靈公之時人材如趙盾士㑹郤缺<lb/>
之徒皆立於朝人材非不衆多然靈公終至於身弑國<lb/>
危者何故蓋當靈公少時其惡未成郤缺趙盾士㑹之<lb/>
徒皆晉賢人都不能於是時正君心養君德自裏面做<lb/>
工夫一向只是謀人城攻人國却曰君弱不可以怠都<lb/>
去外面做了至於正君心裏面工夫都不曾做得一分<lb/>
及靈公長其惡已成熟雖先之以士會之諫繼之以趙<lb/>
<pb n="5a"/>
盾之諫辭盡意竭終不能正救其惡賢如郤缺在當時<lb/>
人臣之最其謀亦不過張其甲兵侵伐以示威耳所以<lb/>
終不免有簒弑之禍<lb/>
　　　羣蠻百濮叛楚<hi>十六年</hi>
　　　楚人謀徙阪髙<hi>十六年</hi>
羣蠻百濮叛楚楚人謀徙阪髙使當時不有蒍賈之謀<lb/>
楚便有退避消縮之氣則羣蠻百濮並起乘之楚自此<lb/>
𤓰分亦未可知賴有蒍賈之謀振作其氣出師侵庸而<lb/>
<pb n="5b"/>
羣蠻諸小國氷消瓦解使楚之社稷既危而復安將亡<lb/>
而復存則賈之謀國可謂精審然以其終始考之其終<lb/>
乃與伯棼共譖鬬般殺之伯棼為令尹已為司馬席未<lb/>
及煖而死於伯棼之手何故不知伯棼狼子野心蓋為<lb/>
利禄蔽了況賈初閒謀國利害不入其心心平氣定不<lb/>
為事所昬故其謀精其後則以貪位慕禄之心生雖伯<lb/>
棼是狼子野心之人亦與之共事而不覺卒斃其手所<lb/>
謂驅而納之罟擭陷穽而莫之避司馬遷曰利令智昬<lb/>
<pb n="6a"/>
是也學者於此不可不戒<lb/>
　　　宋饑公子鮑竭粟而貸<hi>十六年</hi>
春秋之世上失其政亂臣賊子多以小惠取其民如公<lb/>
子鮑以粟救饑取宋公子商人以賑施取齊陳氏亦以<lb/>
賑施取齊當時亂臣賊子取人國者無不以小惠取其<lb/>
民其閒雖不是亂臣賊子公卿能保其世家亦多因小<lb/>
惠如宋之樂氏鄭之罕氏皆賑貸乏絶之故所以如此<lb/>
者亦有由矣大抵先王盛時荒政十有二有司之所掌<lb/>
<pb n="6b"/>
至於札瘥荒歉有司聞于上以舉行荒政亂臣賊子無<lb/>
縁得入其間惟春秋時荒政不舉所以到札瘥患難之<lb/>
時小民剪焉傾覆無所告訴亂臣賊子便乘此以賑施<lb/>
收民心取其國若究本原論之大抵為人君者不能逃其<lb/>
責君職不盡荒政不舉不當專責亂臣賊子侵上之權<lb/>
何故上失其道亂臣賊子何世無之雖然就亂臣賊子<lb/>
之中論之其間勢有厚薄而其失又有淺深且如陳氏<lb/>
以私施取齊公子商人亦以私施取齊然陳氏就他私<lb/>
<pb n="7a"/>
施中積累多時自齊景公至於田恒所施已多時所以<lb/>
至於戰國尚能因此以取人之國若公子商人始者取<lb/>
齊固與陳氏無異然公子商人既得國之後又滅人之<lb/>
國奪人之妻肆行無道向來姑息小惠都消散了所以<lb/>
商人為人所殺舍爵而行畧無人恤也何故區區之私<lb/>
惠本不足恃既得其國又以無道行之如何㑹持乆如<lb/>
以理推而大之大抵或以惠恩或以勢力牢籠把持天下<lb/>
纔力衰便無餘裕自然絶滅<lb/>
<pb n="7b"/>
　　　晉侯不見鄭伯<hi>十七年</hi>
　　　鄭子家以書與趙宣子<hi>十七年</hi>
晉靈公時不見鄭伯以為貳於楚當時鄭子家執訊而<lb/>
與之書具述朝會之疏數所謂將悉敝賦以待于鯈唯<lb/>
執事命之子家辭如此之峻晉遂使鞏朔行成於鄭又<lb/>
使趙穿公壻池貴寵之人為質方得鄭平此一段若以<lb/>
事迹論之晉始者不見鄭伯如此之倨後來見子家辭<lb/>
峻又却從而行成又使貴寵人為質其禮又如此之恭<lb/>
<pb n="8a"/>
前倨後恭全不度德量力然就事上看是時趙宣子為<lb/>
政德雖不足其閲天下之事亦熟何故猖狂不審見輕<lb/>
小國徐思此事有由當時靈公不君自此後晉中衰外<lb/>
以霸主虚名加諸侯始者强張霸主之威以虛名加鄭<lb/>
卻得鄭服後來動不得鄭鄭却以實事抗晉之虛名都<lb/>
被他勝了此一段事正如渉佗成何一般當時趙簡子<lb/>
為政亦要張霸主虚威加衛侯到得衛侯忿怒始者執<lb/>
渉佗以求成於衛衛人不許又殺渉佗以謝衛亦未能<lb/>
<pb n="8b"/>
得衛服然就趙宣子趙簡子二人論之亦是不同宣子<lb/>
自度不能服鄭便與他平所以遮蓋得疎脱簡子不能<lb/>
便平他所以直至後來無措至於殺渉佗若以理論之<lb/>
晉中衰虛𫝑不足以加人若以權謀論之簡子不如宣<lb/>
子以此知晉國雖縁霸業之盛衰亦縁當時秉權之臣<lb/>
有能否又就子家身上論之子家能不屈晉國之虛威<lb/>
以峻辭拒晉亦可謂能自立有子産之風然後來公子<lb/>
宋欲弑君不免受惡名何故子家外面拒晉能自立如<lb/>
<pb n="9a"/>
此内而首䑕依違從公子宋不能自立蓋天下事切近<lb/>
處最難子家以峻辭拒晉晉雖强尚封疆不相接雖拒<lb/>
晉苟有兵戈之禍時事尚逺惟子家見得事𫝑逺所以<lb/>
敢明目張膽峻辭厲色以拒晉若夫公子宋與子家並<lb/>
立於朝其凶威姦謀甚切近便到身上所以子家到這<lb/>
裏畏縮不免從他弑君學者須知利害切近處能自立<lb/>
方可若利害不切近雖能自立未足為喜然子家為公<lb/>
子宋脅持亦自有由所謂利害逺近則是大綱論他若<lb/>
<pb n="9b"/>
公子宋所以敢脅持他時就左氏看亦有形見處所謂<lb/>
子宋與子家謀先子家始欲不從公子宋反譖子家子<lb/>
家懼而從之只看這幾句便見得子家依違怯懦所以<lb/>
致公子宋敢為弑君之謀何故伐國不問仁人始者公<lb/>
子宋敢與他論則子家可知此不足論子家曰畜老猶<lb/>
憚殺之而況君乎子家雖有不忍之意他語脉已自慢<lb/>
無力了弑君何等事却以此語對之雖有隱然不忍之<lb/>
意未有凛然可畏之氣到後面又依違所以到公子宋<lb/>
<pb n="10a"/>
反要譖他既懼不免從他弑君其間煞經時節使子家<lb/>
能以剛直自立聞公子宋謀便告君以正其罪何縁會<lb/>
有弑君之罪以受此惡名惟其不忍所以如此非惟不<lb/>
忍弑君亦不忍告公子宋於君惟依違無斷所以有此<lb/>
事此是他病之根由<lb/>
　　　敬嬴私事襄仲<hi>十八年</hi>
　　　仲殺惡及視<hi>十八年</hi>
文公敬嬴私事襄仲仲殺惡及視而立宣公以襄仲殺<lb/>
<pb n="10b"/>
嫡立庶論之罪固不可逃然論其根本源流却不在此<lb/>
閔之二年成風聞成季有為公室輔之繇乃事之而屬<lb/>
僖公焉故成季立之敬嬴惟見成風留下様子在遂亦<lb/>
案本而行傚成風私事襄仲而立宣公終有簒逆之惡<lb/>
大抵天下事雖當盛時不可做一件徼倖事徼倖而得<lb/>
者其害雖不見於當時終必為子孫之害如僖公之儉<lb/>
以足用寛以愛民三十年間魯國之人賴之季友為此<lb/>
初無大過失然後世做之其害始有不可勝言者徼倖<lb/>
<pb n="11a"/>
之事不可做以此知家法不可不正<lb/>
　　宣公<lb/>
　　　宋鄭戰于大棘<hi>元年</hi>
　　　宋城城者謳<hi>元年</hi>
宋鄭大棘之戰華元師敗身囚其辱國亦甚矣終不失<lb/>
為春秋名臣者蓋元之為人雖有寛縱處亦有含洪之<lb/>
度觀羊斟與入鄭師而敗其反國也自他人處之必殺<lb/>
羊斟而後入元乃曰子之馬然也又如城者之所嘲誚<lb/>
<pb n="11b"/>
元則曰牛則有皮犀兕尚多役人曰從其有皮丹漆若<lb/>
何元則曰夫其口衆我寡全不與之校聞其言即去之<lb/>
此二事足見元之度量深得為上之體大抵為上有包<lb/>
含容納之度雖有小疵亦蓋覆得過古人居上克寛之<lb/>
道元雖未盡如古人之寛亦足以得其髣髴所以能維<lb/>
持宋國也<lb/>
　　　普趙盾弑其君夷臯<hi>二年</hi>
趙穿弑靈公董狐直筆書之曰趙盾弑其君蓋弑雖是<lb/>
<pb n="12a"/>
趙穿其情實為趙盾出去了蓋盾平日所與親厚者惟<lb/>
穿耳穿為盾之出故敢行弑君之逆此雖是穿弑君實<lb/>
為盾弑何故見得是盾意以穿既弑君之後盾歸既不<lb/>
討其弑君之罪反使穿逆公子黒臀于周而立之則盾<lb/>
親厚穿之情無所逃矣<lb/>
　　　楚子問鼎之大小輕重<hi>三年</hi>
楚莊王之在春秋時皆謂之賢君如左氏載其築京觀<lb/>
之事甚詳亦以為賢君攷其觀兵於周問鼎之大小輕<lb/>
<pb n="12b"/>
重則傲然有簒逆無君之心暴露於此雖有終身之小<lb/>
善亦蓋覆不過今左氏不見其大惡而特取其末節何<lb/>
故蓋縁當時之人風聲氣習都不知君臣之大義人皆<lb/>
有此患視簒奪之禍不以為怪以為常事看了以此知<lb/>
學者最不可不識大義<lb/>
　　　楚滅舒蓼及滑汭盟吳越而還<hi>八年</hi>
當楚莊王時楚之威北加於中國南被蠻夷所謂盟吳<lb/>
越而還看傳所載則與舒絞州蓼相似到得十一二年<lb/>
<pb n="13a"/>
莊王既沒共王繼之吳始大不憚楚晉申公巫臣以五<lb/>
乘車敎吳楚自此疲於奔命其閒爭得二三十年莊王<lb/>
時吳越與羣舒之徒同受盟於楚其時可謂微弱何故<lb/>
數十年閒吳便為害後來至於郢幾滅楚以此知天下<lb/>
形勢不獨中國與外域相為盛衰外域自處亦自相為<lb/>
盛衰何故楚盛時吳越衰到莊王死楚衰吳越盛吳出<lb/>
來威加中國到得夫差墮越却起如漢時匈奴盛方其<lb/>
盛時凡北方所自擁據之國無不服匈奴後來匈奴分<lb/>
<pb n="13b"/>
南北烏丸又盛到烏丸既盛所謂匈奴微矣散而處中<lb/>
國如劉元海亦列于邊民之閒到西晉時邉方多故匈<lb/>
奴左右賢王劉元海再起舊時烏丸又微了自此邉風<lb/>
迭長始者北越盛氐羌衰及北越衰氐羌再盛苻堅盛<lb/>
氐羌卻衰苻堅衰慕容鮮卑繼之慕容衰孛頭元魏繼<lb/>
之更為消長直到唐藩鎮未嘗不相為盛衰論來一消<lb/>
一長此天道不息處<lb/>
　　　令尹蒍艾獵城沂使封人慮事<hi>十一年</hi>
<pb n="14a"/>
孫叔敖城沂此一段見得築城規模曲折詳細精宻處<lb/>
正要學者看此如版築之事孫叔敖已洞曉如何却使<lb/>
封人慮事蓋不親細務深得為上之大體規模曲折雖<lb/>
自知之又須是衆謀使親其事者具上規模條目將來<lb/>
然後從而增損裁正之下不侵有司之事築城是大事<lb/>
獨問守封疆之小臣此亦見深慮無不當量功命日量<lb/>
功是量用功之多寡命日是度其日子多少分財用者<lb/>
財用謂芻茭版築分謂看四隅所費多少而分配撥料<lb/>
<pb n="14b"/>
之平版榦平是商量必平其髙低厚薄板榦謂合當築<lb/>
幾雉稱畚築稱謂一人可以運幾工一人可以築幾堵<lb/>
畚是度其負土之多寡不使虛費人得預其閒築下手<lb/>
也程土物程是料度用得多少土是泥也物是材木也<lb/>
議逺邇謂就近取水取土如百歩與五十歩去百歩内<lb/>
取已爭一半略基址略是巡行也先巡略基址闊狹髙<lb/>
下方圓曲直都安排之具餱糧謂先辦其役夫之糧食<lb/>
度有司是審度有司各稱其材謂如材有餘者可以領<lb/>
<pb n="15a"/>
大事至若無材之人却能謹信者則可使之監視有便<lb/>
利輕捷者可以供來往度謂如使謹信者治財却不得<lb/>
若令監視則必專其才亦不至於無用所謂度者如此<lb/>
惟其精密詳細如此所以事三旬而成不愆于素蓋謂<lb/>
今日用事與前日所料條目一般並無增損至後來用<lb/>
事這裏添一件那裏又退一件如此是愆于素也大抵<lb/>
左氏載版築用兵救焚之事如世務曲折條目所裁纎<lb/>
悉備具所載甚詳亦足以見當時風聲氣習近於三代<lb/>
<pb n="15b"/>
其人皆是着實做工夫皆為有用之學非尚虚文也今<lb/>
人為學多尚虛文不於着實處下工夫到臨事之際種<lb/>
種不曉學者須當為有用之學<lb/>
　　　邲之戰楚莊不築武軍<hi>十三年</hi>
春秋霸者到志得意滿之後未有不自滿者所謂五霸<lb/>
是齊桓晉文楚莊秦穆宋襄如宋公不度德不量力不<lb/>
當受霸者之名今且論四者齊自葵丘之盟滿至用易<lb/>
牙𥪡刁晉自踐土之盟滿以私酖衛侯秦自焚舟之役<lb/>
<pb n="16a"/>
滿後用三良殉葬到楚莊王邲之戰勝後亦滿看楚莊<lb/>
王邲戰之前規模警戒晉之所稱上下相規截然可見<lb/>
可謂戰戰兢兢不築武軍不作京觀如此到後來志得<lb/>
意滿使申舟無假道於宋公子馮無假道於鄭分明逞<lb/>
大國之威憑陵小國論來假道禮之常載在聘禮假道<lb/>
之禮甚明楚使兩使經涉兩國而不假道此見得楚莊<lb/>
王滿處前三人未足論唯楚莊王之滿最要看大抵天<lb/>
下之事當能謙退時猶得意未深去警戒近所以能不<lb/>
<pb n="16b"/>
築武軍不作京觀然而必竟到後面移換了至於憑陵<lb/>
中夏吞滅小國而不自知正如人飲酒正飲時猶自得<lb/>
酒過了方作以此知人遇得意事當時能謙損者未足<lb/>
名喜須防在後作這要人深察<lb/>
　<lb/>
　<lb/>
　<lb/>
　左氏傳説卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左氏傳說卷首</head> <lb/>
    <p>
<pb n="1a"/>
欽定四庫全書　　　　經部五<lb/>
　春秋左氏傳説　　　　春秋類<lb/>
　　提要<lb/>
　　　　<hi>臣</hi>等謹按春秋左氏傳説二十卷宋吕祖謙撰祖謙<lb/>
　　　　有古周易已著録其生平硏究左傳凡著三書一曰左<lb/>
　　　　傳類篇二曰左傳博議一節是編其類編取左氏<lb/>
　　　　之文分别為十九目久無傳本惟散見永樂<lb/>
　　　　大典中頗無可採博義則隨事立義以評其<lb/>
<pb n="1b"/>
　　　　得失是編持論與博議畧同而推闡更為詳<lb/>
　　　　盡陳振孫書録解題稱其于左氏一書多所<lb/>
　　　　𤼵明而不為文似一時講説門人所抄録者<lb/>
　　　　其説良是朱子語録亦稱其極為詳博然遣<lb/>
　　　　詞命意頗為傷巧考祖謙所作大事記朱子<lb/>
　　　　亦謂有纎巧處而稱其扵公孫宏張湯姦狡<lb/>
　　　　處皆説得羞愧殺人云云然則朱子所謂巧<lb/>
　　　　者乃指其筆鋒頴利凡所指摘皆刻露不留<lb/>
<pb n="2a"/>
　　　　餘地耳非謂巧于馳辨或至顛倒是非也書<lb/>
　　　　録觧題載是書為三十卷此本僅二十卷考<lb/>
　　　　明張萱内閣書目所載傳説四冊外尚有續<lb/>
　　　　説四冊知陳氏所謂三十卷者實兼續説十<lb/>
　　　　卷計之今續説别于永樂大典之中裒采成<lb/>
　　　　帙以其體例自為起訖仍分著于録云乾隆<lb/>
　　　　四十一年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="2b"/>
　　　　　　　　總　校　官　<hi>臣</hi>　陸　費　墀<lb/>
<pb n="3a"/>
欽定四庫全書　　　　經部五<lb/>
　左氏傳説目錄　　　　春秋類<lb/>
　　卷首<lb/>
　　　看左氏規模<lb/>
　　卷一<lb/>
　　　隠公<lb/>
　　　桓公<lb/>
　　　莊公<lb/>
<pb n="3b"/>
　　卷二<lb/>
　　　莊公<lb/>
　　　閔公<lb/>
　　　僖公<lb/>
　　卷三<lb/>
　　　僖公<lb/>
　　卷四<lb/>
　　　僖公<lb/>
<pb n="4a"/>
　　　文公<lb/>
　　卷五<lb/>
　　　文公<lb/>
　　　宣公<lb/>
　　卷六<lb/>
　　　宣公<lb/>
　　　成公<lb/>
　　卷七<lb/>
<pb n="4b"/>
　　　成公<lb/>
　　　襄公<lb/>
　　卷八<lb/>
　　　襄公<lb/>
　　卷九<lb/>
　　　襄公<lb/>
　　　昭公<lb/>
　　卷十<lb/>
<pb n="5a"/>
　　　昭公<lb/>
　　卷十一<lb/>
　　　昭公<lb/>
　　卷十二<lb/>
　　　昭公<lb/>
　　卷十三<lb/>
　　　昭公<lb/>
　　卷十四<lb/>
<pb n="5b"/>
　　　昭公<lb/>
　　卷十五<lb/>
　　　昭公<lb/>
　　卷十六<lb/>
　　　昭公<lb/>
　　卷十七<lb/>
　　　昭公<lb/>
　　　定公<lb/>
<pb n="6a"/>
　　卷十八<lb/>
　　　定公<lb/>
　　卷十九<lb/>
　　　定公<lb/>
　　卷二十<lb/>
　　　定公<lb/>
　　　哀公<lb/>
<pb n="7a"/>
欽定四庫全書<lb/>
　左氏傳說卷首<lb/>
　　　看左氏規模<lb/>
看左傳須看一代之所以升降一國之所以盛衰一君<lb/>
之所以治亂一人之所以變遷能如此看則所謂先立<lb/>
乎其大者然後看一書之所以得失試以隱公六七年<lb/>
間考之事事皆備所謂一代之所以升降者春秋之際<lb/>
三代之衰也然去三代雖逺先王之流風遺制典章文<lb/>
<pb n="7b"/>
物猶有存者禮樂征伐尚自天子出如鄭武莊為平桓<lb/>
卿士鄭伯為左卿士則諸侯猶入為臣如伐曲沃立哀<lb/>
侯則猶能立君至於宋公不王鄭伯伐以王命曲沃叛<lb/>
王王命虢公伐之則征伐之權尚在如戎朝發幣猶不<lb/>
廢禮觀鄭莊封叔叚京城過制而祭仲之諫張皇駭愕<lb/>
翼以九宗五正逆晉侯于隨此蓋成王封唐叔之灋則<lb/>
先王制度尚存凡此皆三代之餘澤未泯使平王當此<lb/>
之時能振作奮厲尚可有為則西周之美可尋文武之<lb/>
<pb n="8a"/>
迹不墜然所以不三代而春秋者蓋由平王自為不振<lb/>
如鄭莊公為卿士當用則用當廢則廢何必以虛言欺<lb/>
之此全失人君之體曲沃莊伯本出孽正當助翼伐曲<lb/>
沃今乃助曲沃伐翼此附臣伐君全不是天討君臣之<lb/>
綱亂矣仲子惠公之嬖妾也今乃以天王之尊而下賵<lb/>
諸侯之嬖妾則夫婦之綱亂矣以至祭伯非王命而私<lb/>
交武氏子非王命而求賻及鄭伯怨王奪政而有交質<lb/>
之舉若敵國然則王綱解紐委靡削弱因以不振皆是<lb/>
<pb n="8b"/>
平王自壊了所謂一國之所以盛衰者試以魯衞鄭宋<lb/>
言之如臧僖伯諫觀魚攷其言而及典章文物之盛孔<lb/>
子所謂一變至道者於此可驗而韓宣子亦謂周禮盡<lb/>
在魯至於其後而猶有存如鄭莊公有權謀善用人當<lb/>
時有祭仲子封原繁洩駕曼伯子元之徒皆為之用故<lb/>
能以小而强而其後有子皮子産之徒出來如衞之亂<lb/>
石碏以身徇國定亂討賊維持社稷而其後有史鰌蘧<lb/>
瑗之徒出來故季札有衞多君子之言發源蓋始於此<lb/>
<pb n="9a"/>
至於宋之宣穆亂父子繼立之義而貽殤公子馮之亂<lb/>
其後隨有六卿爭政骨肉相殘之禍舉此數端雖數百<lb/>
年之事皆可槩而見也所謂一君之所以治亂者且以<lb/>
隱公言之惠公既沒隱公居長本自當立徒以姑息惠<lb/>
公之愛遂居攝而不能正君位至如費伯非公命而城<lb/>
郎公子豫非公命而擅及邾鄭盟公子翬非公命而帥<lb/>
師皆隱公不能收君柄故末年所以有鍾巫之變也所<lb/>
謂一人之所以變遷者今且舉兩端而言之有自善而<lb/>
<pb n="9b"/>
入惡者有自惡而入善者如鄭莊寘母姜氏於城潁天<lb/>
理已絶古今大惡也及其終也一有悔心因潁考叔以<lb/>
遺羮之意開導也天理油然而生遂為母子如初此自<lb/>
惡入善者如鄭請成陳侯不許五父有親仁善鄰之諫<lb/>
見得歷歷分明其於謀國也如此豈不甚善不一二年<lb/>
間如鄭涖盟而歃如忘全不以盟誓為事到此昬然不<lb/>
曉如喪心失志者與前面諫陳侯時和氣無復存幾乎<lb/>
自是兩箇人此自善入惡者讀左氏傳能如此看則所<lb/>
<pb n="10a"/>
謂先立乎其大者矣然後看一書之所以得失所謂一<lb/>
書之得失如序鄭莊公之事極有筆力寫其怨端之所<lb/>
以萌良心之所以回皆可見始言亟請於武公亟之一<lb/>
字母子之相仇疾病源在此後面言姜氏欲之焉辟害<lb/>
此全無母子之心蓋莊公材略儘髙叔叚也在他掌握<lb/>
中故祭仲之徒愈急而莊公之心愈緩待叚先發而後<lb/>
應之前面命西鄙北鄙貳於已與收貳為己邑莊公都<lb/>
不管且只是放他去到後來罪惡貫盈乃遽絶之略不<lb/>
<pb n="10b"/>
假借命子封帥師伐京叚奔鄢公又親帥師伐鄢於其<lb/>
未發待之甚緩於其已發追之甚急公之於叚始如處<lb/>
女敵人開户後如脱兎敵不及拒者也然莊公此等計<lb/>
術施於敵國則為巧施於骨肉則為忍大凡人於骨肉<lb/>
兄弟分上最不可分彼曲我直纔分一箇彼曲我直便<lb/>
失親親之意觀莊公始者欲害叚而有姜氏欲之焉辟<lb/>
害之語則是欲曲在姜氏直在莊公及其欲伐叚而待<lb/>
其惡大亦欲曲在叔叚直在莊公此所以伐之無辭莊<lb/>
<pb n="11a"/>
公之心只分曲直兩字殊不知兄弟間豈較曲直纔言<lb/>
彼曲我直彼我對敵便有日相戕賊之害此左氏鋪叙<lb/>
好處以十分筆力寫十分人情其後序周鄭交質一事<lb/>
則全不能分别君臣之大義如云周鄭交質與結二國<lb/>
之信此等言語似敵國一般蓋周之衰習俗見得如此<lb/>
左氏雖才髙識逺然不曾明理溺於習俗之中而不能<lb/>
於習俗之外别着一隻眼看此左氏紀述之失也若向<lb/>
所說通鑑四條六七年間亦可見得軍制如鄭之敗燕<lb/>
<pb n="11b"/>
以三軍軍其前潛軍軍其後若此之類人孰不知其為<lb/>
兵制至於不說兵制因而見之者須當看也如諸侯敗<lb/>
鄭徒兵此雖等閑句而三代兵制大沿革處可見於此<lb/>
蓋徒兵自此立而車戰自此浸弛也財賦之顯然者人<lb/>
孰不知其為財賦至於不說財賦因而說之者須當看<lb/>
也如臧僖伯之諫觀魚此固非論財賦然所謂魚鼈鳥<lb/>
獸之肉不登於爼皮革齒牙骨角毛羽不登於噐之類<lb/>
此亦見當時惟正之供其經常之大者雖歸之公上而<lb/>
<pb n="12a"/>
其小者常在民間此所以取之無窮用之不竭也如武<lb/>
氏子來求賻一事此可見天子之權不振不能使諸侯<lb/>
自來貢而反求之盖周之盛時自有大喪記之類使其<lb/>
制不廢亦何縁至於求賻地位乎須當如此考如鄭武<lb/>
公莊公為王卿士則猶有官制之舊左氏一書接三代<lb/>
之末流五經之餘𣲖學者苟盡心於此則有不盡之用<lb/>
矣故今特言其大槩耳<lb/>
</p>
<p>
</p>
  </div>
</body>
</text>
</TEI>
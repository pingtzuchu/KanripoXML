<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋毛氏傳卷一</head> <lb/>
    <p>
<pb n="1a"/>
欽定四庫全書　　　　　經部五<lb/>
　春秋毛氏傳　　　　　　春秋類<lb/>
　　卷一<lb/>
　　　總論<lb/>
　　卷二<lb/>
　　　隱公元年<lb/>
　　卷三<lb/>
　　　隱公元年二年<lb/>
<pb n="1b"/>
　　卷四<lb/>
　　　隱公三年至五年<lb/>
　　卷五<lb/>
　　　隱公六年至十一年<lb/>
　　卷六<lb/>
　　　桓公元年至四年<lb/>
　　卷七<lb/>
　　　桓公五年至八年<lb/>
<pb n="2a"/>
　　卷八<lb/>
　　　桓公九年至十八年<lb/>
　　卷九<lb/>
　　　莊公元年至八年<lb/>
　　卷十<lb/>
　　　莊公九年至十六年<lb/>
　　卷十一<lb/>
　　　莊公十七年至二十五年<lb/>
<pb n="2b"/>
　　卷十二<lb/>
　　　莊公二十六年至三十二年<lb/>
　　卷十三<lb/>
　　　閔公元年二年<lb/>
　　卷十四<lb/>
　　　僖公元年至十年<lb/>
　　卷十五<lb/>
　　　僖公十一年至二十年<lb/>
<pb n="3a"/>
　　卷十六<lb/>
　　　僖公二十一年至二十七年<lb/>
　　卷十七<lb/>
　　　僖公二十八年至三十三年<lb/>
　　卷十八<lb/>
　　　文公元年至六年<lb/>
　　卷十九<lb/>
　　　文公七年至十八年<lb/>
<pb n="3b"/>
　　卷二十<lb/>
　　　宣公元年至八年<lb/>
　　卷二十一<lb/>
　　　宣公九年至十八年<lb/>
　　卷二十二<lb/>
　　　成公元年至七年<lb/>
　　卷二十三<lb/>
　　　成公八年至十八年<lb/>
<pb n="4a"/>
　　卷二十四<lb/>
　　　襄公元年至八年<lb/>
　　卷二十五<lb/>
　　　襄公九年至十二年<lb/>
　　卷二十六<lb/>
　　　襄公十三年至十七年<lb/>
　　卷二十七<lb/>
　　　襄公十八年至二十四年<lb/>
<pb n="4b"/>
　　卷二十八<lb/>
　　　襄公二十五年至三十一年<lb/>
　　卷二十九<lb/>
　　　昭公元年至九年<lb/>
　　卷三十<lb/>
　　　昭公十年至十七年<lb/>
　　卷三十一<lb/>
　　　昭公十八年至二十四年<lb/>
<pb n="5a"/>
　　卷三十二<lb/>
　　　昭公二十五年至三十二年<lb/>
　　卷三十三<lb/>
　　　定公元年至七年<lb/>
　　卷三十四<lb/>
　　　定公八年至十五年<lb/>
　　卷三十五<lb/>
　　　哀公元年至七年<lb/>
<pb n="5b"/>
　　卷三十六<lb/>
　　　哀公八年至十四年<lb/>
　　　　<hi>臣</hi>等謹案春秋毛氏傳三十六卷<lb/>
　　　國朝毛竒齡撰自昔説春秋者但分義例至宋<lb/>
　　　　張大亨始分五禮元吴澄因之粗具梗槩而<lb/>
　　　　已奇齡是書分改元即位生子立君朝聘盟<lb/>
　　　　會侵伐遷滅昏覿享唁喪期祭祀蒐狩興作<lb/>
　　　　甲兵田賦豐凶災祥出國入國盜弑刑戮凡<lb/>
<pb n="6a"/>
　　　　二十二門又總該以四例曰禮例曰事例曰<lb/>
　　　　文例曰義例然門例雖分而卷之先後依經<lb/>
　　　　為次無割裂分隸之嫌較他家體例為善其<lb/>
　　　　説以左𫝊為主間及他家而最攻擊者莫若<lb/>
　　　　胡安國傳其論安國開卷春王正月已辭窮<lb/>
　　　　理屈可謂確當然左𫝊元年春王周正月之<lb/>
　　　　文本以周禮正嵗正日兼用夏正夏正亦屬<lb/>
　　　　王制故變文稱王周正月以别夏正而奇齡<lb/>
<pb n="6b"/>
　　　　乃讀春王為一句周正月為一句謂王字乃<lb/>
　　　　木王於春之王而非天王之王其為乖謬殆<lb/>
　　　　更甚於安國又如鄭康成中庸注䇿簡也蔡<lb/>
　　　　邕獨斷曰䇿者簡也其制長二尺短者半之<lb/>
　　　　春秋正義曰大事書於䇿者經之所書也小<lb/>
　　　　事書於簡者𫝊之所載也又云大事後雖有<lb/>
　　　　䇿其初亦記於簡据此則經𫝊簡䇿並無定<lb/>
　　　　名故崔杼之事稱南史氏執簡而華督之事<lb/>
<pb n="7a"/>
　　　　稱名在諸侯之䇿其文互見奇齡乃以簡書<lb/>
　　　　䇿書為經𫝊之分亦為武斷然其書一反胡<lb/>
　　　　𫝊之深文而衡以事理多不失平允之意其<lb/>
　　　　義例皆有徵據而典禮尤所該洽自吳澄纂<lb/>
　　　　言以後説春秋者罕有倫比非其説詩説書<lb/>
　　　　好逞臆見者比至於喧呼叫呶則其結習所<lb/>
　　　　成千篇一律置之不議不論可矣乾隆四十<lb/>
　　　　五年十二月恭校上<lb/>
<pb n="7b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="8a"/>
欽定四庫全書<lb/>
　春秋毛氏傳卷一<lb/>
　　　　　　　　　　翰林院檢討毛竒齡撰<lb/>
　春秋者魯史之名也古凡史官記事必先立年時月<lb/>
　日而後書事于其下謂之記年<hi>晉後出書有竹書記年即此名</hi>故每<lb/>
　歲所書四時必備然而祗名春秋者春可以該夏秋<lb/>
　可以該冬也舊謂春以善善秋以惡惡春秋者善善<lb/>
　惡惡之書則毛詩春秋匪懈孝經春秋祭祀以時思<lb/>
<pb n="8b"/>
　之中庸春秋修其祖廟未聞有善惡于其間也葢古<lb/>
　來恒稱如是矣若賈逵謂春取陽中秋取隂中則周<lb/>
　正春皆是冬秋皆是夏非隂陽中也賀道養謂春貴<lb/>
　陽始秋重隂初則期合周正而又曲為之説究何必<lb/>
　然<lb/>
　苐春秋立名不始夫子在夫子未修前早有是名傳<lb/>
　稱韓宣子來聘觀易象春秋此在昭二年夫子未修<lb/>
　以前之文而坊記謂魯春秋記晉喪曰殺其君之子<lb/>
<pb n="9a"/>
　奚齊及其君卓其文在僖九年夫子且未嘗生也故<lb/>
　公羊道聽塗說亦云有未修時春秋見莊七年傳而<lb/>
　魯史至西狩獲麟後尚有二年共二十六條皆曰此<lb/>
　魯春秋文也故孟子曰詩亡然後春秋作此夫子春<lb/>
　秋也魯之春秋此魯春秋也<lb/>
　或又謂春秋是周時史書不止魯史者孔疏于杜氏<lb/>
　序云據周世法則每國有史記當同名春秋又公羊<lb/>
　引閔因敘云孔子使子夏等十四人求周史記得百<lb/>
<pb n="9b"/>
　二十國寳書以為春秋則直以春秋一名為周史與<lb/>
　列國諸史所共有之名不始夫子并不始魯史也<lb/>
　若先仲氏又云春秋為六經之一三代以前早有之<lb/>
　至三代以後則祗傳夫子一書而前此春秋之書亡<lb/>
　焉嘗訊其說謂古凡稱六藝即六經也即易書詩禮<lb/>
　樂與春秋也<hi>古皆以六經為六藝惟周禮保氏職始以五禮六樂五射五御六書九數為六</hi>
　<hi>藝他皆不然</hi>其以此六藝為教謂之六教禮記經解所謂<lb/>
　詩教書教禮教樂教易教與春秋教者此夫子之言<lb/>
<pb n="10a"/>
　也夫子言古王之為教本如是也其以此六藝為學<lb/>
　謂之六學班氏藝文志云易學如天當無時不學而<lb/>
　詩書禮樂與春秋共五學則如天之有五行必三年<lb/>
　通一藝自十五入大學後至三十而五學始立故西<lb/>
　漢劉歆輯内府古文春秋名六藝略而漢志謂古之<lb/>
　王者左史記言右史記事事為春秋言為尚書帝王<lb/>
　靡不同之則明在周魯以前而疏公羊者亦云春秋<lb/>
　者國史所記人君動作之事左史所記為春秋右史<lb/>
<pb n="10b"/>
　所記為尚書故晉語司馬侯薦羊舌肸曰肸習于春<lb/>
　秋而楚語申叔時論教太子之法曰當教之以春秋<lb/>
　此正以六學為六教在三代以來原有是書與尚書<lb/>
　並傳而秦火以後但見此而不見彼遂以夫子之春<lb/>
　秋當六經之數而不知前此之為春秋在春秋晉楚<lb/>
　間猶見之也故先仲氏曰古之六經則古之春秋也<lb/>
　而其書亡焉今之六經則夫子之春秋也然而樂經<lb/>
　亡焉<lb/>
<pb n="11a"/>
　乃徐仲山日記又曰曩時春秋記事而已夫子之春<lb/>
　秋則但志其名而不記其事按周禮内史讀四方之<lb/>
　書事謂書四方之事而讀於王前此記事也若外史<lb/>
　掌四方之志則志解作誌又解作□謂標□其名而<lb/>
　列作題目以告于四方故又曰外史掌書名達于四<lb/>
　方其所為記即春秋之傳也所為志即春秋經也是<lb/>
　以左𫝊序云史官掌邦國四方之事則記也緯書鉤<lb/>
　命訣曰欲觀我褒貶諸侯之志在春秋<hi>後儒但見何休公羊傳序</hi>
<pb n="11b"/>
　<hi>有吾志在春秋語遂將志字誤解作言志之志</hi>崇人倫之行在孝經則志也<lb/>
　特志簡而記煩簡則書之於簡謂之簡書簡者簡也<lb/>
　以竹為之但寫一行字者煩則書之於䇿謂之䇿書<lb/>
　聘禮所云百名書於䇿謂百字以上皆書之雖猶是<lb/>
　竹牒木版所為而單䇿為簡聨簡為䇿䇿者冊也以<lb/>
　編合竹簡合兩□為一册故襄二十五年崔杼弑齊<lb/>
　君南史氏執簡以往此簡也書志者也文十五年宋<lb/>
　司馬華孫來盟公與之宴辭曰臣之先臣督得罪殤<lb/>
<pb n="12a"/>
　公名在諸侯之䇿此䇿也書記者也<lb/>
　然且簡䇿之例必具三事一讀本國一上之王朝一<lb/>
　告之四方邦國諸侯故國語魯臧文仲祀爰居展禽<lb/>
　陳國之祀典以折之文仲曰信吾過也季子之言不<lb/>
　可不法也使書之以為三䇿三䇿者一讀一上一告<lb/>
　也<lb/>
　是以夫子修春秋苐修簡書而左丘明作傳則取䇿<lb/>
　書而修之隱七年傳諸侯凡䇿告謂之禮經十一年<lb/>
<pb n="12b"/>
　傳諸侯不告不書於䇿明言簡䇿之例史所最嚴故<lb/>
　宣十年崔氏出奔簡書例稱族䇿書例稱名宣十七<lb/>
　年叔肸卒簡書例稱公弟䇿書例稱公子襄二十六<lb/>
　年寗殖逐衛侯簡書例稱出奔䇿書例稱出君成十<lb/>
　三年晉侯伐秦簡書例祗稱伐秦䇿書例始稱秦師<lb/>
　敗績其簡䇿書例厯有明據乃註疏乖反謂經是䇿<lb/>
　書傳是簡書則南史執簡寗殖書䇿皆不通矣此所<lb/>
　當考正者<lb/>
<pb n="13a"/>
　誠以春秋記事原有門部而作志者則因門為題就<lb/>
　事立誌謂之籖題不謂之綱領葢綱領必槩括其事<lb/>
　而取其要領以為文籖題則但誌其門名而必藉按<lb/>
　䇿以見其事不相侔也<hi>宋人以綱目擬春秋非是</hi>大抵春秋門部<lb/>
　見於舊史官記事法式有二十二門<lb/>
　改元<hi>十二公元年</hi>
　即位<hi>十二公即位</hi>
　生子<hi>桓六年子同生</hi>
<pb n="13b"/>
　立君<hi>隱四年衛人立晉</hi>
　朝聘<hi>朝脤來朝命聘歸    錫</hi>　<hi>來聘</hi>
　盟㑹<hi>會盟盟遇來盟命涖盟逃        胥    平</hi>　<hi>不盟成</hi>
　侵伐<hi>侵師伐乞克帥      師</hi>　<hi>入師圍棄襲/取      師</hi>　<hi>取/戰</hi>　<hi>戍/次</hi>　<hi>救追</hi>
　　<hi>降還敗歸敗績獻潰師      俘    㨗</hi>　<hi>獲</hi>
　遷滅<hi>遷墮</hi>　<hi>滅/亡</hi>　<hi>殱</hi>
　昏覿<hi>納幣致逆女來逆婦婦求婦覿歸送    女    媵    至</hi>
　享唁<hi>享唁</hi>
<pb n="14a"/>
　喪塟<hi>崩賵</hi>　<hi>薨/<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>
                    </hi>　<hi>卒/含</hi>　<hi>塟/襚</hi>　<hi>會塟/求金</hi>　<hi>歸喪/錫命</hi>　<hi>奔喪</hi>
　祭祀<hi>烝事嘗大禘有      事</hi>　<hi>郊廟社告望/朝      朔</hi>　<hi>雩朔作主視    繹</hi>
　　<hi>從祀萬獻</hi>
　蒐狩<hi>蒐社狩大觀觀      閲</hi>　<hi>焚</hi>
　興作<hi>立宫毁臺</hi>　<hi>築臺/新廐</hi>　<hi>作門觀城丹楹浚刻桷築屋壊築城    郛    渠    囿</hi>
　甲兵<hi>治甲兵作三軍</hi>　<hi>作丘甲舍中軍</hi>
　田賦<hi>稅畝假田</hi>　<hi>用田賦歸求車取田    田</hi>
　豐㐫<hi>有年苗饑無告糴無麥      麥禾</hi>
<pb n="14b"/>
　災祥<hi>日食星隕</hi>　<hi>螟水螽蝝氷雨雪/大    無    災</hi>　<hi>雷電<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>震蜚雹火</hi>
　　<hi>多麋星孛</hi>　<hi>眚鷁不雨/六  退飛</hi>　<hi>沙鹿崩菽山崩霜旱殺地震隕霜殺    隕  不  草</hi>
　　<hi>鸜鵒來巢獲麟</hi>
　出國<hi>如出</hi>　<hi>孫去出奔大</hi>
　入國<hi>至歸入來納來歸復          奔</hi>　<hi>來歸逃歸</hi>
　盗弑<hi>盗殺殺盗弑</hi>
　刑戮<hi>殺用</hi>　<hi>刺/釋</hi>　<hi>戕/畀</hi>　<hi>放𤯝執/肆</hi>　<hi>歸</hi>
　凡此門部先定之為記事之則而志名者則又另立<lb/>
<pb n="15a"/>
　一籖題以為門部之標識至于事之始末詳略皆所<lb/>
　不問如同一朝晉而成十八年公如晉朝晉君新立<lb/>
　也哀元年公如晉則我以新立朝晉君也同一會齊<lb/>
　而莊十三年公會齊侯盟于柯為平乘丘之敗二十<lb/>
　三年公會齊侯盟于扈為申結婚姻之好同一伐邾<lb/>
　而隱七年公伐邾為釋宋怨僖二十二年公伐邾為<lb/>
　討鄫殺同一遷許而成十五年許遷于葉則許自請<lb/>
　遷者昭九年許遷于夷則係楚逼遷之者向使無䇿<lb/>
<pb n="15b"/>
　書則此春秋者不過一門部名目曰朝耳會盟耳侵<lb/>
　伐而遷滅之耳何曾有一事可究竟言之而謂此名<lb/>
　目中有微詞凡書國書爵書名書氏皆有義例豈非<lb/>
　夣夣然而不考經文則不能讀傳不深覈簡書則不<lb/>
　能檢校䇿書之事凡釋春秋必當以經文為主而以<lb/>
　傳佐之先仲氏嘗曰春秋諸侯大夫死法不一而經<lb/>
　文祗以一卒字盡之僖二十四年晉侯夷吾卒以殺<lb/>
　死昭八年陳侯溺卒以縊死桓五年陳侯鮑卒以狂<lb/>
<pb n="16a"/>
　死定十四年呉子光卒以戰傷死定三年邾子穿卒<lb/>
　以火爛而死莊三十二年叔牙卒酖而死昭四年叔<lb/>
　孫豹卒餓死二十五年叔孫舍卒自咒死二十九年<lb/>
　叔詣卒無疾病死此其中義例必有不在一卒字中<lb/>
　者而乃苐書一卒字而其義已備此其故非深識經<lb/>
　文者不能解也<lb/>
　乃宋儒無學襲唐儒啖助趙匡之説重訾左氏傳為<lb/>
　秦後偽書且摘不更庶長諸秦官為辭此眞不讀春<lb/>
<pb n="16b"/>
　秋不識左傳為䇿書舊本而妄為是言予既已辨之<lb/>
　詳矣<hi>見論語稽求篇</hi>特左氏所據䇿書猶是魯史之未備者<lb/>
　往往與簡書互有闕落如哀十四年西狩獲麟後魯<lb/>
　史簡書凡二十六條而䇿書所闕落者有十五條則<lb/>
　其舊史之未備從可知也是以舊史有闕而左氏以<lb/>
　已意補之即與經悖如以鄭大夫尹氏為隱公之妻<lb/>
　以隱妻子氏為桓公之母以救邢之曹師為曹伯以<lb/>
　宋公子地本景公之弟為元公之孫以執曹伯畀宋<lb/>
<pb n="17a"/>
　人為分曹田與宋人以宋公殺世子痤事為宋華合<lb/>
　比奔衞事以晉先蔑士會迎公子于秦之師為拒秦<lb/>
　于堇隂之師諸凡以死賵為生賵以媵異姓為媵同<lb/>
　姓以六月日食為閏月日食以立武公之宫為立武<lb/>
　成之廟其間參錯違背不可勝數至于曹羇奔陳郭<lb/>
　赤歸曹曹殺其大夫薛弑其君比齊侯伐宋宋公伐<lb/>
　鄭衛公孟彄伐曹盗殺陳夏區夫宋向巢伐曹又伐<lb/>
　鄭宋人執滕子又執小邾子經文儼然並無一傳至<lb/>
<pb n="17b"/>
　定哀之間即本國事實仲孫伐邾三家取田亦了無<lb/>
　始末可據而列國史䇿則但得晉楚二史以為傳本<lb/>
　一如孟子所云晉之乘楚之檮杌魯之春秋者故文<lb/>
　宣以後夫子所責惟晉楚而左氏特取晉事而鋪張<lb/>
　之祁奚舉賢魏絳戮僕作人求善表章無賸以至晉<lb/>
　悼之惡三出而制于楚者反稱三駕而楚不能與爭<lb/>
　甚至借仲尼之言以褒晉大夫宣孟忠良不絶于口<lb/>
　究之定哀以後純記趙簡子之事為趙史而世顧未<lb/>
<pb n="18a"/>
　之察也<lb/>
　特其書則猶是魯史與晉楚諸史較之公羊穀梁道<lb/>
　聽塗説徒事變亂者㢠乎不同故當時左氏以其傳<lb/>
　授之曾申申授之呉起以及虞卿荀况輩皆有論著<lb/>
　漢志所稱虞氏春秋虞氏微傳皆推明左氏之學即<lb/>
　傳至西漢猶有賈誼為左傳訓詁以授京兆尹張敞<lb/>
　中大夫劉公子等原不止劉歆獲内府秘書始責讓<lb/>
　太常博士以發其義也乃不幸其書出壁中時孔安<lb/>
<pb n="18b"/>
　國已獻之内府而未立學官遂致公穀之徒各持門<lb/>
　戸以相牴牾然究之日月一出而爝火自熄彼墨守<lb/>
　廢疾皆不攻自下不事痼壊而其痺已不起矣故春<lb/>
　秋五家漢志未嘗並列祗以公穀鄒夾為四家而鄒<lb/>
　氏無師夾氏未有書原可同置之不論不議之列但<lb/>
　公穀為周秦間人其時去古未遠雖荒唐之言亦尚<lb/>
　有與周禮相借証處特世尚宋學而前儒篇帙散不<lb/>
　復理即漢後論著其顯相指名者原有二十三家春<lb/>
<pb n="19a"/>
　秋見之漢志而其後各立學官經杜氏何氏范氏訓<lb/>
　定之後猶有蘇寛劉炫戴宏閔因輩各為揚扢而惜<lb/>
　其書俱蔑没無一傳者惟唐儒陸淳作微㫖纂例釋<lb/>
　疑聯載啖助趙匡諸説其書猶存然率踳駮不足據<lb/>
　若宋元諸經解則所見凡數十家亦又何一可置辨<lb/>
　者而胡安國傳則解經之中畔經尤甚然反兢兢乎<lb/>
　辨之以為胡氏傳出而孔子道熄甚至有明三百年<lb/>
　設科立學但知有胡氏一傳而不知孔子之有經則<lb/>
<pb n="19b"/>
　辨胡氏抑所以救孔子也嗟乎言至此亦可畏矣<lb/>
　但春秋義例不一無一是處大抵此白彼墨前三後<lb/>
　四必不能畫一而前人相傳科指又極其龎賾如所<lb/>
　云二類<hi>天災人事</hi>三體<hi>正例變/例非例</hi>五情<hi>一微而顯二志而晦三婉而成章四盡而</hi>
　<hi>不汙五懲惡而勸善</hi>五始<hi>一元年二春三王/四正月五即位</hi>六輔<hi>公輔天子卿輔公大夫輔</hi>
　<hi>卿士輔大夫京師輔君諸夏輔京師</hi>七缺<hi>一夫道缺二妻道缺三父道缺四子道缺五君道缺六臣</hi>
　<hi>道缺七周公禮缺</hi>九㫖<hi>一故宋二新周三新王四所見異詞五所聞異詞六所傳聞異詞七内其</hi>
　<hi>國八内諸夏九外夷狄</hi>諸所流衍皆猥劣不足道若孔疏所云<lb/>
<pb n="20a"/>
　稱凡五十其别四十有九釋例四十部無凡者十五<lb/>
　則專指左氏所據典禮與杜氏所釋之數為言並非<lb/>
　通例其餘年時月日與國氏人名天王天子種種陋<lb/>
　義則前此註春秋者已痛辟之以為一爻可錯諸卦<lb/>
　一字不能成一義晉唐以後早已不屑置喙者惟三<lb/>
　傳引例猶尚有參變餘論見諸疏義而胡氏則概以<lb/>
　武斷施之抝曲揉直仍襲從前年時月日國氏人名<lb/>
　諸陋義而深文其間骫經傳正㫖而勦令就我使明<lb/>
<pb n="20b"/>
　明大文一經鍜鍊便成寃獄究之一罣百漏五戈十<lb/>
　盾至詞窮理絀遇有事同而文不合者則曰見聞不<lb/>
　妨各致有事不同而文同者則又曰美刺不嫌同詞<lb/>
　于是周章蔑略了無定凖而春秋亡矣予嘗平情諦<lb/>
　觀竊彚十二公二百四十二年一千八百餘條經文<lb/>
　而統以四例概之<lb/>
　一曰禮例謂春秋二十二門皆典禮也晉韓宣子觀<lb/>
　魯春秋曰周禮盡在魯矣言春秋一書以禮為例故<lb/>
<pb n="21a"/>
　左傳于隱七年書名例云諸侯䇿告謂之禮經而杜<lb/>
　註與孔疏皆云發凡起例悉本周制所謂禮經即春<lb/>
　秋例也故孔疏又云合典法者即在褒例違禮度者<lb/>
　即在貶例凡所褒貶皆據禮以斷並不在字句之間<lb/>
　故曰禮例今試觀春秋二十二門有一非典禮所固<lb/>
　有者乎毋論改元即位朝聘盟會以至征伐喪祭蒐<lb/>
　狩興作豐㓙災祥無非吉㓙軍賔嘉五禮成數即公<lb/>
　行告至討賊征亂及司冦刑辟刺放赦宥有何一非<lb/>
<pb n="21b"/>
　周禮中事而春秋一千八百餘條櫛比皆是是非禮<lb/>
　乎故讀春秋者但據禮以定筆削而夫子所為褒所<lb/>
　為貶概可見也此非書人書字所得溷也此一例也<lb/>
　二曰事例則以二十二門一千八百餘條無非事也<lb/>
　周禮内史職曰讀四方之書事左氏傳序史官掌邦<lb/>
　國四方之事又云大事書之于䇿小則書之簡牘故<lb/>
　公羊疏云春秋記人君動作之事而漢史亦云右史<lb/>
　記事事為春秋是以孟子論春秋特開一例曰其事<lb/>
<pb n="22a"/>
　則齊桓晉文謂就事而計其寡多較其大小輕重而<lb/>
　是非可驗今齊晉之事皆重大事也莊僖之間其所<lb/>
　記亦惟齊晉之事為較多也重與大則責備嚴多則<lb/>
　前後氐仰而未易以輕定故鄭伯克叚齊鄭入郕事<lb/>
　關名教則雖屬一節而實繋重大終隱桓莊三世專<lb/>
　記紀國之存亡凡二十一條則雖細而必不可忽終<lb/>
　春秋二百四十二年雜記宋鄭陳三國東西奔命之<lb/>
　節無一刻之閒則雖舉動璅璅亦必備核之而不敢<lb/>
<pb n="22b"/>
　略他如郭亡梁亡事有闕漏尹氏子氏事有訛謬圍<lb/>
　成圍郈事有混同去樂去籥事有䝉昧則概從而檢<lb/>
　較之又其餘也此又一例也<lb/>
　三曰文例則史文之法也孟子曰其文則史大凡史<lb/>
　官記事從列國來者謂之赴告從本國登者謂之記<lb/>
　注而合而成為䇿書則謂之文苐文有文法左傳定<lb/>
　四年稱備物典䇿以賜伯禽註謂典䇿即史官記事<lb/>
　之法是史官記事另有法式名為文法亦名為書法<lb/>
<pb n="23a"/>
　而統以文字概之杜氏序所云文之所害則刋而正<lb/>
　之是也但舊亦以文為例而此云文例則以無例為<lb/>
　一例如舊謂書國書爵書人書氏書時書日皆例也<lb/>
　而今皆無之以為史之例可書國可不書國可書人<lb/>
　書爵書日並可不書人書爵書日何則例固然也又<lb/>
　以有例為一例如鄭伯伐衞本討滑之亂而鄭莊不<lb/>
　忍誅滑但伐衞而返則史祗書伐衞而不書討亂齊<lb/>
　人伐衞本奉惠王命而齊桓身不親軍但遣師而還<lb/>
<pb n="23b"/>
　則史祗書伐衛而不書奉命至于宣公奔齊喪而史<lb/>
　書公如齊所以諱國王使來徵聘而史書仲孫蔑如<lb/>
　京師所以諱王此皆從文起例而予奪自明並非齊<lb/>
　人鄭伯書公書蔑之所可優劣以為文例如是文之<lb/>
　以無例為有例又如是也<lb/>
　乃四曰義例則直通貫乎禮與事與文之間天下有<lb/>
　禮與事與文而無義者乎董仲舒云為人君父者不<lb/>
　可不通春秋之義杜氏序云文約則義㣲誠以事與<lb/>
<pb n="24a"/>
　禮與文莫不有義義者意也亦㫖也即予奪進退褒<lb/>
　譏美刺之微㫖也是以禮有違合事有善惡文有隱<lb/>
　顯而褒譏美刺皆得以直行其間孟子曰其義則丘<lb/>
　竊取之矣葢取此例矣<lb/>
　若夫春秋始魯隱並無義例或者曰以平王東遷而<lb/>
　王室卑也夫平王東遷在魯孝二十七年又一年而<lb/>
　魯惠立是魯惠之立正當平遷洛之際且在位四十<lb/>
　六年正與平之五十一年相表裏乃舍惠不始而反<lb/>
<pb n="24b"/>
　始之平王四十九年埀盡之隱公無是理也若曰春<lb/>
　秋本據亂而作則亂不自隱始也以為王室亂耶則<lb/>
　戎狄弑王當始孝公以為本國亂耶則伯御弑君當<lb/>
　始懿公以為列國亂耶則晉人連弑其君當始惠公<lb/>
　乃舍懿孝惠三公不始而始之隱公隱亦不受也至<lb/>
　于公羊以隱公讓位為賢曰春秋善善長當從善始<lb/>
　穀梁以隱成父之惡為惡曰春秋惡惡之書當從惡<lb/>
　始則又誰得而定之故先仲氏曰春秋魯史也或隱<lb/>
<pb n="25a"/>
　以前亡其書則不修隱以後有其書則修之或隱以<lb/>
　前有其書而不必修則不修隱以後有其書而當修<lb/>
　則修之此非明白了義乎若夫夫子作春秋之年則<lb/>
　司馬遷謂孔子厄陳蔡時作在哀六年左氏説謂孔<lb/>
　子自衛反魯遂作春秋則在哀十一年而公羊説則<lb/>
　謂孔子西狩獲麟得端門之命乃作春秋則又在哀<lb/>
　十四年總是揣摸之言不足據者若其云受端門之<lb/>
　命則見戴宏解疑論此後世緯學大不足信然兩漢<lb/>
<pb n="25b"/>
　儒者多言之<hi>董仲舒對䇿有孔子作春秋是素王之文語鄭康成六藝論云孔子西狩獲麟</hi>
　<hi>自號素王為後世受命之君制明王之法</hi>夫獲麟作書本屬不幸而反以<lb/>
　為夫子受命之符瑞無稽之言吾不取焉<lb/>
　<lb/>
　<lb/>
　<lb/>
　<lb/>
　春秋毛氏傳卷一<lb/>
</p>
<p>
</p>
  </div>
</body>
</text>
</TEI>
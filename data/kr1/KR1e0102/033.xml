<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋毛氏傳卷三十三</head> <lb/>
    <p>
<pb n="1a"/>
欽定四庫全書<lb/>
　春秋毛氏傳卷三十三<lb/>
　　　　　　　　　　翰林院檢討毛竒齡撰<lb/>
　　　定公<hi>公名宋襄公子昭公弟也諡法安民大慮曰定</hi>
元年<lb/>
　此時公未即位當書昭三十三年至六月即位始稱<lb/>
　元年此即書元年者要是即位後改稱之以一年不<lb/>
　可有二君也史例也<lb/>
<pb n="1b"/>
春王三月晉人執宋仲幾于京師<hi>左公穀皆以春王作一節三月以下又一節誤矣今校經文本改正</hi>
　春王連三月為文此是舊例以正月二月無事至三<lb/>
　月始有事而書之無有以春王二字為文三月又為<lb/>
　文者三傳本皆截春王二字以為定公不得正其始<lb/>
　故無正月則自隠三年始凡春王二月春王三月有<lb/>
　春王而無正月者皆宜截斷二字另作節矣且其所<lb/>
　云無正月者非謂春王下無正月二字謂全無春王<lb/>
<pb n="2a"/>
　正月四字也春秋十二公凡元年俱有正月以新君<lb/>
　改元無事亦書故隠莊閔僖四公不書即位且無他<lb/>
　事可書亦必空書春王正月四字而此獨無有故曰<lb/>
　無正月則定公此時尚未為君雖昭公之喪已至壊<lb/>
　隤而公子宋未先入仍未知新君為誰而謂定公此<lb/>
　時得空書正月乎當正始乎若謂定公為意如所立<lb/>
　即不正始則宣公為東門襄仲所立獨正始而書正<lb/>
　月何也總之昭公死非其所定公立不以正在夫子<lb/>
<pb n="2b"/>
　直書其事而其義自在如必以此為狡獪則按之全<lb/>
　經而無一驗者與其不驗而廢其説何如按經而存<lb/>
　其義之為得當也<lb/>
　前年冬晉士彌牟定城成周之令至是城之時士鞅<lb/>
　新代魏舒涖政已栽<hi>版築</hi>矣宋仲幾<hi>宋大夫</hi>不受功曰滕<lb/>
　薛郳吾役也<hi>屬國為宋代役</hi>薛宰曰宋為不道絶我小國于<lb/>
　周而以我適楚故常從宋若復舊職我將承王官不<lb/>
　暇而尚役于諸侯乎仲幾曰三代非舊矣薛焉得有<lb/>
<pb n="3a"/>
　舊若云職則役宋其職也士彌牟曰晉之為政者新<lb/>
　<hi>言士鞅新代為政不知舊事</hi>子姑受功俟吾歸故府考之仲幾曰<lb/>
　子縱忘之山川鬼神忘之乎士彌牟怒謂韓簡子曰<lb/>
　薛徵于人宋徵于鬼宋罪大矣且已無辭而抑我以<lb/>
　神誣我也乃執仲幾以歸既而歸諸京師若其城役<lb/>
　則三旬畢功而孟懿子亦與焉但據傳晉先執仲幾<lb/>
　歸晉而後歸京師經不書歸晉為晉諱也戍不受功<lb/>
　則涖政者得而執之胡氏謂當執以司冦不當自執<lb/>
<pb n="3b"/>
　則士彌牟定役令時但曰授諸侯之帥未聞屬司冦<lb/>
　也祗不即歸京師而先歸晉則稍自專耳故諱之然<lb/>
　諱之即予之矣<lb/>
夏六月癸亥公之喪至自乾侯戊辰公即位<lb/>
　告于廟故書至即位者行即位禮也據傳叔孫成子<lb/>
　<hi>昭子之子</hi>迎公之喪于乾侯季孫感子家子從公之言欲<lb/>
　以為卿使叔孫道已意子家子故不見叔孫且故誤<lb/>
　㑹哭之期易幾而哭惟恐聞季孫語也叔孫乃使人<lb/>
<pb n="4a"/>
　傳季孫命謂公衍公為<hi>皆昭公子</hi>實使羣臣不得事君<hi>公子</hi>
　<hi>務人與公若謀去季氏即公為也</hi>儻得公子宋<hi>昭公弟</hi>主社稷則羣臣<lb/>
　之願也若季氏之願則願與子從政立子家後<hi>子家羇公</hi>
　<hi>孫歸父之子也歸父為季孫所逐子家羇紹之然未立為族故未有後子家歸父之字</hi>凡從公<lb/>
　出而可以入者惟子是聴對曰若立君則有卿士大<lb/>
　夫與守龜在羇何敢知若從君者則貌而出者入可<lb/>
　也<hi>貌者禮也禮當從君出</hi>冦而出者行可也<hi>與季為冦者</hi>若羇也則<lb/>
　君知其出也而未知其入也羇將逃也<hi>昭公不知入故當去</hi>喪<lb/>
<pb n="4b"/>
　及壊隤公子宋先入從公者皆自壊隤反<hi>出奔</hi>子家子<lb/>
　與焉然後公喪始告至而定公即位<lb/>
　按癸亥喪至越五日戊辰而後即位者王制天子十<lb/>
　日而殯諸侯五日而殯自癸亥至戊辰剛五日當殯<lb/>
　矣古凡即位必受命于殯行奠殯之禮如顧命三宿<lb/>
　三咤授同拜命然後出而即位此諸侯殯禮與嗣君<lb/>
　即位之禮俱如是者雖公喪自外來亦無異制祗嗣<lb/>
　君遭喪即位原在死後奠殯之頃至踰年改元則于<lb/>
<pb n="5a"/>
　朝正後又再行即位之禮以示更始而今則喪既逾<lb/>
　年元亦旋改則但以遭喪即位之禮兼改元即位之<lb/>
　禮一如簒弑之後之不再行者此亦事勢使然而並<lb/>
　無義例于其間也考諸干支合諸禮制無容臆説矣<lb/>
　乃公穀不知何據謂正棺兩楹之間然後即位夫周<lb/>
　制殯西階無正棺兩楹間者惟喪大記君薨之禮既<lb/>
　小歛男女奉尸夷于堂將由大歛而遷之于西然此<lb/>
　在未殯前之禮且小歛三日非五日于禮不合又雜<lb/>
<pb n="5b"/>
　記云諸侯行而死歸至于廟門遂入適所殯夫謂適<lb/>
　所殯者謂適西階上舊所當殯之地也若兩楹之間<lb/>
　是殷人殯處非所殯矣及鄭氏註禮依違公穀説謂<lb/>
　外來之喪不忍其遠不復以賔禮視之故變西階為<lb/>
　兩楹此以調停議禮者然考之他書實未有此説也<lb/>
　至胡氏謂周書顧命成王之崩在四月乙丑宰臣太<lb/>
　保即于是日迎康王于南門之外入室宅憂為天下<lb/>
　主今癸亥喪至戊辰即位意如所制不得以時定如<lb/>
<pb n="6a"/>
　此則公子宋先入在喪至壞隤之時此即四月乙丑<lb/>
　迎康王以宅憂之先事也若康王即位則自乙丑至<lb/>
　丁卯越三日作冊自丁卯至癸酉越七日即位凡十<lb/>
　日是天子十日而殯殯而即位諸侯五日而殯殯而<lb/>
　即位其于禮未有過也今以迎入宅憂之日誤認為<lb/>
　新君即位之日書文干支厯厯可數猶謬戾至此况<lb/>
　其他矣<lb/>
秋七月癸巳塟我君昭公<hi>在外歸故八月乃塟</hi>
<pb n="6b"/>
　季孫使役如闞<hi>先公墓地</hi>將溝焉<hi>溝分/之</hi>榮鴐鵞<hi>魯大夫</hi>曰生<lb/>
　不能事死又離之以自旌也<hi>旌已不臣</hi>乃止又問榮鴐鵞<lb/>
　曰吾欲為君諡使子孫知之對曰生弗能事死又惡<lb/>
　之以自信也<hi>伸明已不臣</hi>乃止遂塟公于墓道南孔子之<lb/>
　為司冦也溝而合諸墓<hi>溝合之</hi>
九月大雩<lb/>
立煬宫<lb/>
　煬公魯先公伯禽之子考公之弟也其宫祧久矣今<lb/>
<pb n="7a"/>
　忽立者徐仲山日記云煬公繼世兄弟相禪明立公<lb/>
　子宋之為世法也若謂昭公出時季孫每禱于煬公<lb/>
　故立之則先公多矣何取乎煬而禱之謬哉<lb/>
冬十月隕霜殺菽<lb/>
　八月霜未降而殺物記異也<lb/>
二年<lb/>
春王正月<lb/>
夏五月壬辰雉門及兩觀災<lb/>
<pb n="7b"/>
　雉門者公宫之南門兩觀者雙闕也天子諸侯以臺<lb/>
　為門築土為兩臺而架門其間謂之臺門又謂之闕<lb/>
　其又稱觀者以兩闕懸象使人觀之謂之觀也災者<lb/>
　天火也胡氏襲公穀之説謂雉門為天子五門之一<lb/>
　子家駒以設兩觀為僭天子禮制災而復作春秋所<lb/>
　以譏也按天子五門為臯庫雉應路五名然諸侯亦<lb/>
　有之故明堂位云庫門天子之臯門雉門天子之應<lb/>
　門言諸侯之庫雉二門即是天子之臯應二門非謂<lb/>
<pb n="8a"/>
　此天子之門諸侯不宜有也詩太王遷岐立臯門應<lb/>
　門家語衛莊公反國繹祭于庫門之内史記魯煬公<lb/>
　築茅闕門即雉門也檀弓魯莊公之喪既塟而絰不<lb/>
　入庫門是以禮器云天子諸侯有臺門此以髙為貴<lb/>
　者也郊特牲以臺門為大夫僭諸侯未聞謂諸侯僭<lb/>
　天子者公穀妄説也若子家駒説亦出自公羊一人<lb/>
　之言他書並無見者子家駒即子家羇亦公羊變文<lb/>
秋楚人伐吳<lb/>
<pb n="8b"/>
　吳人使舒鳩誘楚師而潛師于巢以伐之敗楚囊瓦<lb/>
　之師于豫章遂圍巢克之獲楚公子繁<lb/>
冬十月新作雉門及兩觀<lb/>
三年<lb/>
春王正月公如晉至河乃復<hi>公即位朝晉也</hi>
二月辛夘邾子穿卒<lb/>
夏四月<lb/>
秋塟邾莊公<lb/>
<pb n="9a"/>
冬仲孫何忌及邾子盟于㧞<hi>公作枝即公即位修好也㧞  郯魯地</hi>
四年<lb/>
春王二月癸巳陳侯吳卒<lb/>
三月公㑹劉子晉侯宋公蔡侯衛侯陳子鄭伯許男曹<lb/>
伯莒子邾子頓子胡子滕子薛伯杞伯小邾子齊國夏<lb/>
于召陵侵楚<lb/>
　晉人乘城成周之後假王命以伐楚故以劉子為之<lb/>
　首劉子者𫝊稱劉文公王官伯也先是蔡侯有兩裘<lb/>
<pb n="9b"/>
　一獻于楚昭王唐成公有兩肅爽馬亦一獻于昭王<lb/>
　楚令尹囊瓦欲併得其一止兩君于楚三年不使歸<lb/>
　必使併獻而後歸之故蔡侯如晉以其子元與大夫<lb/>
　之子為質而請伐楚至是荀寅求貨于蔡侯弗得乃<lb/>
　辭蔡侯故合王人并十八國諸侯興師而但書侵楚<lb/>
　以其不終伐也<lb/>
夏四月庚辰蔡公孫娃帥師滅沈以沈子嘉歸殺之<hi>娃公作歸後同</hi>
<pb n="10a"/>
　沈人不㑹召陵晉人于㑹後使蔡伐之遂滅沈而執<lb/>
　殺其君其曰以歸者歸于㑹也殺之晉殺之也故下<lb/>
　復書盟以終㑹之事<lb/>
五月公及諸侯盟于臯鼬<hi>公作浩油左與上文連作一節</hi>
　諸侯先㑹而後盟故前列諸國之目則後以諸侯二<lb/>
　字總概之此書例也召陵之㑹諸侯謀伐楚而不終<lb/>
　伐則但為盟以終之此諸侯二字即十八國也其不<lb/>
　稱劉子者以劉子有封爵雖王官實諸侯也胡氏不<lb/>
<pb n="10b"/>
　識例不讀經兼不曉事于前蔡滅沈責蔡侯之殺沈<lb/>
　子此盟諸侯責定公之為意如所立而求盟諸侯以<lb/>
　固其位夫蔡侯能殺沈子定公能盟諸侯乎此不曉<lb/>
　事也書例前不列諸國單書諸侯則為特㑹文十七<lb/>
　年諸侯㑹于扈是也前既列諸國則後書諸侯即是<lb/>
　前㑹僖五年公及列國㑹首止諸侯盟于首止是也<lb/>
　今召陵有前㑹矣此不識例也經書公㑹劉子及列<lb/>
　國侵楚既書滅沈又既書盟臯鼬然後書公至自㑹<lb/>
<pb n="11a"/>
　則此一書盟實并前㑹與後之至㑹而合書之而謂<lb/>
　此㑹是公事是不讀經也<lb/>
把伯成卒于㑹<hi>成公作戊</hi>
六月塟陳惠公<lb/>
許遷于容城<hi>許每遷必書</hi>
秋七月公至自㑹<lb/>
劉卷卒<lb/>
　即劉文公<hi>蚠</hi>也以出㑹故書之<lb/>
<pb n="11b"/>
塟杞悼公<lb/>
楚人圍蔡<hi>蔡滅沈故楚圍之</hi>
晉士鞅衛孔圉帥師伐鮮虞<hi>圉公作圄</hi>
塟劉文公<lb/>
　以同㑹故㑹塟書之<lb/>
冬十有一月庚午蔡侯以吳子及楚人戰于柏舉楚師<lb/>
敗績楚囊瓦出奔鄭<hi>柏舉公作柏莒楚地</hi>
　蔡侯以子元質晉而請伐楚召陵之㑹未及侵楚而<lb/>
<pb n="12a"/>
　楚師已圍蔡矣然且晉苐伐戎仍不救蔡蔡侯乃又<lb/>
　出子乾并大夫之子為質于吳而請伐楚吳為之興<lb/>
　師蔡侯與唐侯從焉大敗楚師于柏舉囊瓦奔鄭是<lb/>
　此舉蔡實為之故經特書蔡侯以之以者主在蔡也<lb/>
　夫如是而召陵之㑹臯鼬之盟蔡之滅沈楚之圍蔡<lb/>
　通讀之而吳晉楚蔡之是非可指掌矣故曰春秋非<lb/>
　斷爛也<lb/>
庚辰吳入郢<hi>公作楚左合上文為一節</hi>
<pb n="12b"/>
　吳師從之五戰而入郢先是郟敖之弑楚靈王殺太<lb/>
　宰伯州犂而其孫嚭奔吳為吳太宰<hi>事在昭元年楚子䴢卒左傳以</hi>
　<hi>為昭二十七年郤宛黨出奔誤</hi>及平王娶太子建妻少師費無極譖<lb/>
　太子于王且言其傅伍奢共謀為叛王乃執伍奢且<lb/>
　召其子尚並殺之而少子伍員奔吳與嚭同事闔廬<lb/>
　謀伐楚至是楚子奔隨吳伐隨隨不肯下申包胥者<lb/>
　伍員友也當員奔時遇申包胥于途謂曰我必亡楚申<lb/>
　包胥曰子亡之我必興之至是奔秦依庭牆而哭七日<lb/>
<pb n="13a"/>
　秦哀公為之出師大敗夫槩王<hi>吳王弟</hi>于沂又敗于麋<lb/>
　又敗于公壻之谿楚子還郢<lb/>
　據傳吳入郢時以班處宫謂以班次尊卑分處王與<lb/>
　大夫之宫室葢言行所也故吳王子子山處令尹之<lb/>
　宫夫槩王以王弟奪其宫居之是時楚鬬辛聞吳人<lb/>
　之爭宫也曰不讓則不和不和則吳師必亂謂其爭<lb/>
　班次以奪宫室故其亂可乘也今公穀道聴誤以宫<lb/>
　為室且誤以室為妻謂吳不稱子夷狄之也夷狄奈<lb/>
<pb n="13b"/>
　何君舍于君室大夫舍于大夫室葢妻楚王之母也<lb/>
　而胡氏遂謂乗亂肆滛黜而不子夫楚王不知其有<lb/>
　母與否然當其奔隨時急取其妺季芈與畀我<hi>二妹名</hi>
　以出則在王之宫無不奔者未有舍其母而獨取其<lb/>
　妺者也若大夫之挈室以奔則傳有藍尹亹渉其帑<lb/>
　語國語亦云見藍尹載其孥即有偶為俘虜如葉公<lb/>
　子高之弟后臧從其母于吳及聞楚子復國即棄母<lb/>
　而歸葉公惡其不義見后臧未嘗一正視之其嚴毖<lb/>
<pb n="14a"/>
　如此自公穀有妻楚王母撻平王墓之文而後之為<lb/>
　小説家者擴其邪説依類増長無所不至此禍經之<lb/>
　文不可不察也若夫前書吳子此又去子字者史文<lb/>
　有詳略並無義例此與成二年鄭伐許昭十二年晉<lb/>
　伐鮮虞例同公穀胡氏俱非也<lb/>
五年<lb/>
春王三月辛亥朔日有食之<hi>三公作正</hi>
夏歸粟于蔡<hi>䇿書未詳</hi>
<pb n="14b"/>
　蔡饑而我周之亦不可解杜氏曰蔡為楚所圍故歸<lb/>
　之粟則圍蔡在四年秋于此不合若公穀謂諸侯歸<lb/>
　之則此時蔡方從楚而諸侯肯歸之乎且但書歸而<lb/>
　不書所歸之國與人皆本國書例而此又妄言之故<lb/>
　曰不曉事不識例此又其一也<lb/>
於越入吳<lb/>
　於越越名也入吳者以吳在楚而乘間以入之也<lb/>
六月丙申季孫意如卒<lb/>
<pb n="15a"/>
　此無貶詞貶不在此也<lb/>
秋七月壬子叔孫不敢卒<hi>舍之子成子也子州仇嗣為大夫是為武叔</hi>
冬晉士鞅帥師圍鮮虞<lb/>
六年<lb/>
春王正月癸亥鄭游速帥師滅許以許男斯歸<hi>速公作遫後同</hi>
　許與鄭為終始此乗楚敗而滅之然滅其師仍不滅<lb/>
　其國觀哀元年經書楚子陳侯隨侯許男圍蔡可見<lb/>
二月公侵鄭<lb/>
<pb n="15b"/>
　此晉令也周儋翩<hi>子朝黨</hi>因鄭以作亂鄭為之取胥靡<lb/>
　故晉使魯伐之是時取匡<hi>鄭邑</hi>不書以歸之晉也<lb/>
公至自侵鄭<lb/>
夏季孫斯仲孫何忌如晉<lb/>
　據傳季桓子如晉獻鄭俘并報晉君聘也禮凡君聘<lb/>
　必夫人同之然祗遣一使報聘亦然今陽虎欲尊晉<lb/>
　且欲詘辱三桓故特遣孟懿子報晉夫人之聘雖兩<lb/>
　使而實一禮故並書之當是時陽虎之執國政如此<lb/>
<pb n="16a"/>
秋晉人執宋行人樂祁犂<lb/>
　宋使樂祁犂如晉晉趙鞅逆而飲之酒于緜上范鞅<lb/>
　惡其主趙氏也言于晉侯以不致使而私飲酒為罪<lb/>
　遂執之然則晉卿之分國而爭大如此<lb/>
冬城中城<hi>懼晉也中城見文九年</hi>
季孫斯仲孫忌帥師圍鄆<hi>何忌無何字闕文</hi>
　鄆貳于齊季孟圍之齊人乃歸鄆陽關陽虎居之<lb/>
七年<lb/>
<pb n="16b"/>
春王正月<lb/>
夏四月<lb/>
秋齊侯鄭伯盟于鹹<hi>衛地</hi>
　晉伯已衰諸侯始特盟于是齊侯貳晉與鄭伯盟衛<lb/>
　地而徵<hi>召也</hi>㑹于衛<lb/>
齊人執衛行人北宮結以侵衛<lb/>
　衛侯聞齊召思欲叛晉諸大夫不可衛侯乃使北宮<lb/>
　結如齊而私于齊侯曰陽執結以侵我使諸大夫知<lb/>
<pb n="17a"/>
　所畏遂執結侵衛<lb/>
齊侯衛侯盟于沙<hi>公作沙澤</hi>
　衛乃與齊盟而隂以結之<lb/>
齊國夏帥師伐我西鄙<lb/>
　齊以叛晉故伐我陽虎御季桓子公歛處父御孟懿<lb/>
　子<hi>處父孟氏家臣</hi>將宵入齊師齊設伏以待之處父謂虎曰<lb/>
　汝不知禍吾殺汝矣苫夷<hi>季氏家臣</hi>謂虎將陷二子<hi>季孟</hi>于<lb/>
　難吾必殺虎虎懼御二子還得不敗然則陪臣之互<lb/>
<pb n="17b"/>
　執國政各能相制又如此<lb/>
九月大雩<lb/>
冬十月<lb/>
　<lb/>
　<lb/>
　<lb/>
　<lb/>
　春秋毛氏傳巻三十三<lb/>
</p>
<p>
</p>
  </div>
</body>
</text>
</TEI>
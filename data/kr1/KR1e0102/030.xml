<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋毛氏傳卷三十</head> <lb/>
    <p>
<pb n="1a"/>
欽定四庫全書<lb/>
　春秋毛氏傳卷三十<lb/>
　　　　　　　　　　翰林院檢討毛奇齡撰<lb/>
十年<lb/>
春王正月<lb/>
夏齊欒施來奔<hi>齊公作晉誤</hi>
　欒施字子旗公子欒之孫也與髙疆字子良者同為<lb/>
　惠族皆嗜酒信讒强于陳鮑氏<hi>陳完鮑叔牙之後</hi>而與之相<lb/>
<pb n="1b"/>
　惡或告子旗與子良將攻陳鮑氏而陳鮑氏先之子<lb/>
　良欲刼公而使之助已反攻公虎門公徒出戰敗二<lb/>
　氏于稷又敗于莊又敗于鹿門欒施與髙疆皆來奔<lb/>
　疆不書非卿也按齊有欒氏髙氏以齊惠公子有子<lb/>
　欒子髙而欒施與髙疆皆就祖字而分之為氏左傳<lb/>
　稱欒髙氏史記世家稱髙欒氏然總稱惠族故子旗<lb/>
　之父子雅子良之父子尾皆惠族有名子雅之卒晏<lb/>
　嬰嘆曰姜族弱矣而嬀將始昌<hi>言陳氏</hi>二惠競爽猶可<lb/>
<pb n="2a"/>
　又弱一个焉姜其危哉所云二惠正指欒氏與髙氏<lb/>
　也公羊但知晉有欒氏而不知齊亦有之改經齊字<lb/>
　為晉字夫𫝊春秋而于春秋事茫然不曉乃信口胡<lb/>
　柴而名之曰𫝊真不可解况此一出奔正齊陳興廢<lb/>
　一大關鍵夫子書此係春秋節目而可不曉耶當是<lb/>
　時齊使陳鮑分二氏之室陳桓子盡致諸公而請老<lb/>
　于莒<hi>齊邑</hi>且公族甚衰桓子乃召髙氏所逐子山子商<lb/>
　子周欒氏所逐子城子公公孫捷皆反其邑益其祿<lb/>
<pb n="2b"/>
　厚給其衣屨幃幄器用凡公子孫之無祿者私與之<lb/>
　邑國之貧約孤寡者私與之粟而民心歸之陳氏至<lb/>
　是益大矣<lb/>
秋七月季孫意如叔弓仲孫貜帥師代莒<hi>意公作隱後同</hi>
　季孫意如季平子也仲孫貜孟僖子也叔弓叔老之<lb/>
　子子叔氏之族也三卿同伐莒取郠<hi>莒邑</hi>乃獻俘而用<lb/>
　人以祭亳社臧武仲在齊聞之曰周公不饗矣按魯<lb/>
　此時己舍中軍而仍用三卿者非必一卿領一軍或<lb/>
<pb n="3a"/>
　但用上下二軍而又分正佐以領之祗以春秋書法<lb/>
　詳内略外本國用兵雖副佐必書故備列其名而胡<lb/>
　氏竟謂季孫領二軍二家各一軍則四軍矣左氏稱<lb/>
　四分者就夫役家税而言之非軍法也且叔弓係宣<lb/>
　公弟叔肹之後為子叔氏宣族並非桓族而胡氏謂<lb/>
　三家各將所屬則于魯之公族尚未明白而欲解春<lb/>
　秋可乎<lb/>
戊子晉侯彪卒<lb/>
<pb n="3b"/>
九月叔孫舍如晉塟晉平公<lb/>
　𫝊云叔孫婼齊國弱宋華定衞北宫喜鄭罕虎許人<lb/>
　曹人莒人邾人滕人薛人把人小邾人如晉塟平公<lb/>
　也<lb/>
十有二月甲子宋公成卒<hi>成公作戍</hi>
　不書冬史闕文也<lb/>
十有一年<lb/>
春王二月叔弓如宋塟宋平公<hi>二月公作正月</hi>
<pb n="4a"/>
　夏四月丁巳楚子䖍誘蔡侯般殺之于申<hi>䖍穀作乾  兼文例</hi>
　　楚子在申召蔡靈侯饗而殺之刑其士七十人經就<lb/>
　　其事直書之其深惡痛絶固不待言但書楚子名例<lb/>
　　所不解杜氏謂從蔡所告則此時蔡人當君亡國滅<lb/>
　　之際未必有告胡氏謂惡其以詐滅人國則未有以<lb/>
　　書名責詐者即惡其滅國然滅國多矣未嘗書名也<lb/>
　　且楚虔是舉罪大惡極豈書名便足蔽辜大抵春秋<lb/>
　　國君死與被弑無不書名間有不書如宣十八年邾<lb/>
<pb n="4b"/>
　　子戕鄫子于鄫其事原無可考僖十九年邾人執鄫<lb/>
　　子用之其用之者為宋襄為邾君亦俱無明徵因略<lb/>
　其文比之夷蠻相殺如楚子誘戎蠻子殺之之例而<lb/>
　　其他諸國則無分大小無不實書名者是蔡侯之必<lb/>
　書般所固然也祗楚子不名則似以尊戮卑如天王<lb/>
　　殺太子痤晉侯殺世子申生類非敵體之例而敵體<lb/>
　相殺列國無有因特為創例亦加殺之者以名使兩<lb/>
　君相殺記有同等此亦因事成文而即可以立例者<lb/>
<pb n="5a"/>
　或謂蔡侯般曾弑父蔡君<hi>襄三十年</hi>故楚虔討之而䖍又<lb/>
　弑君之賊故兩名以見併罪則不知蔡般之名其恒<lb/>
　例也且弑逆大事何得于是時附討之<lb/>
楚公子棄疾帥師圍蔡<hi>棄疾者共王子靈王弟也</hi>
五月甲申夫人歸氏薨<hi>昭公母胡女歸姓</hi>
大蒐于比蒲<lb/>
　蒐以習武然有小君之喪而大蒐是喪蒐也<lb/>
仲孫貜會邾子盟于祲祥<hi>公作侵羊  地闕</hi>
<pb n="5b"/>
　盟不知何事然喪盟何也<lb/>
秋季孫意如會晉韓起齊國弱宋華亥衞北宫佗鄭罕<lb/>
虎曹人杞人于厥憗<hi>公作屈銀  地闕</hi>
　謀救蔡而不能也時晉使狐父請蔡于楚弗許<lb/>
九月己亥塟我小君齊歸<hi>齊諡</hi>
　公塟母不慼晉送塟者歸告之叔向曰國不恤喪不<lb/>
　忌君也君無慼容不顧親也國不忌君子不顧親殆<lb/>
　將失國矣<lb/>
<pb n="6a"/>
冬十有一月丁酉楚師滅蔡執蔡世子有以歸用之<hi>有穀作友</hi>
　楚子滅蔡改蔡為縣即以其弟棄疾為蔡公俘隱太<lb/>
　子有而用于岡山太子者蔡侯般之子蔡侯廬之父<lb/>
　有其名隱其諡也此時君死于外國又被兵公羊謂<lb/>
　有不成君故不稱子而稱世子固無理矣胡氏又謂<lb/>
　蔡有知父母之讐效死不降至于力詘就擒虐用其<lb/>
　身而不顧故稱世子以為得世子之道則在三𫝊並<lb/>
<pb n="6b"/>
　無其事南宋儒者竟可造事實以註夫子之書怪之<lb/>
　極矣若用之為牲則僖十九年邾人執鄫子用之與<lb/>
　此正同前年魯伐莒用莒人于社而經諱之非莒君<lb/>
　也然無道乃至此<lb/>
十有二年<lb/>
春齊高偃帥師納北燕伯于陽<lb/>
　北燕伯名欵三年出奔齊六年齊伐北燕納伯不得<lb/>
　故此又納之然曰納于陽則仍未入國以國自有君<lb/>
<pb n="7a"/>
　也公羊不知陽地何在以為伯于陽三字是公子陽<lb/>
　生四字之誤則𫝊稱伯為簡公史記世家稱伯為惠<lb/>
　公𫝊稱納于陽世家稱至燕而死雖稍不同然並無<lb/>
　有公子陽生其人者且此時惟伯在齊安得有公子<lb/>
　也予揣其誤似齊侯之子有公子陽生者其後弑荼<lb/>
　而立名為悼公與世家之納燕惠而死燕人立悼公<lb/>
　兩名相合遂疑燕悼公者必齊悼公之誤燕伯于陽<lb/>
　者必公子陽生之誤葢齊景公欲納其子為燕君而<lb/>
<pb n="7b"/>
　不可得也然荒唐矣陽一名唐燕之别邑後中山有<lb/>
　唐縣是也髙偃髙徯𤣥孫<lb/>
三月壬申鄭伯嘉卒<lb/>
夏宋公使華定來聘<lb/>
　宋元公新即位通嗣君也華定華椒孫<lb/>
公如晉至河乃復<lb/>
　齊侯衞侯鄭伯皆如晉朝嗣君公至河晉以我取郠<lb/>
　莒曾愬晉未治也辭不使入遂遣公子憗如晉<lb/>
<pb n="8a"/>
五月塟鄭簡公<lb/>
楚殺其大夫成熊<hi>公作能穀作虎  其事不詳</hi>
秋七月<lb/>
冬十月公子憗出奔齊<hi>憗公作整</hi>
　季平子立不禮于南蒯<hi>蒯為南遺之子季氏費邑宰也</hi>南蒯謂子仲<lb/>
　<hi>公子憗字</hi>吾出季氏而歸其室于公我以費為公臣如何<lb/>
　子仲許之旣而蒯以語叔仲小叔仲小搆叔孫昭子<lb/>
　<hi>叔孫豹之子</hi>于季孫昭子將與季孫訟季孫懼而歸罪于<lb/>
<pb n="8b"/>
　小小乃與蒯與公子憗共謀季氏會公如晉憗告公<lb/>
　而從之前公自晉還復遣憗如晉是也至是南蒯以<lb/>
　費叛憗將還聞其亂懼而奔齊<lb/>
楚子伐徐<lb/>
　楚子狩于州來次于潁尾使五大夫圍徐以懼吳而<lb/>
　親駐乾谿以待之<lb/>
晉伐鮮虞<lb/>
　鮮虞白狄種也晉荀吳詐言與齊師會假道鮮虞以<lb/>
<pb n="9a"/>
　滅肥俘肥子緜臯以歸肥亦白狄種緜臯者其君名<lb/>
　也旣而伐鮮虞乘其無備又勝之大獲而歸<lb/>
十有三年<lb/>
春叔弓帥師圍費<lb/>
　南蒯以費叛叔弓圍費弗克旣而敗季平子怒欲俘<lb/>
　諸費人冶區夫<hi>魯大夫</hi>曰如是是為南氏敺矣吾以恩<lb/>
　撫之而使之來何有乎南氏平子從之費漸有叛者<lb/>
　于是南氏家臣司徒老祁與慮癸二人刼南氏請出<lb/>
<pb n="9b"/>
　蒯遂奔齊其不書叛者徐仲山日記曰春秋國書也<lb/>
　家臣叛家不叛國書叛則疑于國矣又公史也私人<lb/>
　叛私不叛公書叛則疑于公矣故南蒯以費叛陽虎<lb/>
　以讙陽關叛經皆不書而苐書圍費則費何以圍苐<lb/>
　書盜竊則盜何以竊于是觀䇿書而其情見焉若謂<lb/>
　夫子惡季氏特削叛字以為張公室之勸則大不然<lb/>
　南蒯至齊愬曰臣欲張公室也景公曰叛夫也未有<lb/>
　夫子曾不如景公者故夫子于論語曰公山弗擾以<lb/>
<pb n="10a"/>
　費叛而于春秋則從例以為書法凡史各有體如此<lb/>
夏四月楚公子比自晉歸于楚弑其君虔于乾谿<hi>穀作溪</hi>
　楚子滅蔡有蔡洧者仕于楚而其父死滅蔡之難每<lb/>
　思報之而楚觀起之被戮也<hi>襄二十二年</hi>其子觀從事蔡<lb/>
　大夫朝吳而居守于蔡至是曰楚不能復封蔡矣乘<lb/>
　諸族怨楚者作亂乃假蔡公棄疾命召公子比于晉<lb/>
　公子黑肱于鄭<hi>皆元年楚子弑麇時出奔者</hi>棄疾初不從旣而觀<lb/>
　從僞為盟强蔡大夫朝吳及蔡人奉棄疾與公子比<lb/>
<pb n="10b"/>
　盟于鄧公子比為王黑肱為令尹棄疾為司馬依陳<lb/>
　蔡為國帥陳蔡許葉之師及羣怨諸族入楚除王宫<lb/>
　以陳蔡復讐為名殺太子祿及公子罷敵時楚子在<lb/>
　乾谿急帥師奔還而師潰于訾梁欲從夏口以入鄢<lb/>
　不得乃縊于芋尹申亥氏或曰楚麇為䖍所縊而經<lb/>
　書卒楚䖍自縊而經反書弑似乎不倫且觀從朝吳<lb/>
　原為陳蔡復讐發難而楚比以因人成事事敗身死<lb/>
　乃反䝉首惡之名又似乎失實往與先仲氏論此謂<lb/>
<pb n="11a"/>
　春秋書法有不書弑而不足貰臣子之諐書弑而反<lb/>
　以甚君父之惡者如楚麇不書弑豈宥楚䖍但以令<lb/>
　終予郟敖而楚䖍之罪同盟譏之即齊慶封亦得詬<lb/>
　之未嘗減也至楚䖍自縊而必書以弑在公子比罪<lb/>
　尚可原而靈䖍大惡必不使祗宫得没而乾谿之可<lb/>
　以不辱此等筆削真非游夏所能贊矣若夫復讐之<lb/>
　師儘足有名楚比脅從似可不治然而三叔稱王而<lb/>
　並無祿父主乎其間則復讐何與且未有殷頑挾管<lb/>
<pb n="11b"/>
　蔡以畔而其罪不在管蔡者也此春秋之旨也<lb/>
楚公子棄疾殺公子比<hi>殺公作弑</hi>
　觀從屢請子干<hi>即公子比</hi>殺棄疾而子干不忍觀從曰人<lb/>
　將忍子矣吾不忍待遂行國人夜駭曰王入矣棄疾<lb/>
　復使人周走而呼曰王至以驚國人子干恐旣而使<lb/>
　蔓成然<hi>鬭韋龜之子</hi>告子干曰王果至矣國人殺司馬<hi>謂殺</hi>
　<hi>棄疾</hi>將來矣衆怒如水火焉如何隨使人走而呼曰衆<lb/>
　已至子干子晳<hi>公子黑肱</hi>皆自殺棄疾乃即位名曰熊居<lb/>
<pb n="12a"/>
　塟子干于訾為訾敖<hi>未成君而死曰敖</hi>使蔓成然為令尹封<lb/>
　陳蔡還所收邑召觀從歸而官之初共王無冢適有<lb/>
　寵子五人而不知所立乃以璧見羣望<hi>祀山川神</hi>曰當璧<lb/>
　而拜者神所立也埋璧而使五人拜康王跨之靈王<lb/>
　肘加焉子干子晳皆遠之平王<hi>棄疾</hi>弱抱而入再拜皆<lb/>
　壓紐其驗如此<lb/>
秋公會劉子晉侯齊侯宋公衛侯鄭伯曹伯莒子邾子<lb/>
滕子薛伯把伯小邾子于平丘<lb/>
<pb n="12b"/>
　晉成虒祁宫諸侯朝而歸者多貳心乃用叔向謀大<lb/>
　會諸侯而假兵力以脅之則無道之甚晉自此不復<lb/>
　會諸侯矣劉子王朝卿士劉獻公也因徼王國威而<lb/>
　請以來會且又會吳子于良將藉强大之勢而吳辭<lb/>
　不至諸侯至者皆有賂旣而尋盟<hi>經書同盟</hi>忽治兵建而<lb/>
　不斾已又斾之諸侯皆驚乃以我伐莒取郠之故莒<lb/>
　人愬于會晉侯遂斥公不許與盟<hi>經書不與盟</hi>又旣而執<lb/>
　季孫意如以歸<hi>經書執以歸</hi>又越日公乃歸魯<hi>經書公至</hi>按宣<lb/>
<pb n="13a"/>
　七年黑壤之盟公至而晉侯却之亦不與盟然而經<lb/>
　不書同盟並不書不與盟以為國諱而此獨備書而<lb/>
　不一諱者杜氏與正義皆以為此由莒譖原非國惡<lb/>
　故不必諱而不知用莒人以祭隂社惡之大者也晉<lb/>
　伯將絶其惡己稔而魯惡至此而抑進焉夫兩惡則<lb/>
　諱何得矣<lb/>
八月甲戌同盟于平丘<lb/>
公不與盟<lb/>
<pb n="13b"/>
晉人執季孫意如以歸<lb/>
公至自會<lb/>
蔡侯廬歸于蔡陳侯吳歸于陳<lb/>
　靈王滅陳蔡而平王復之故隱太子<hi>即世子有</hi>之子廬歸<lb/>
　于蔡悼太子<hi>即世子偃師</hi>之子吳歸于陳䇿書云禮謂興<lb/>
　滅國之禮也特廬與吳皆公孫不惟未成君兼未嘗<lb/>
　立之為子而遽稱曰侯一若其自有之者此為文例<lb/>
　杜氏謂受封于楚故稱爵非也若胡氏謂不書復歸<lb/>
<pb n="14a"/>
　不使楚䖍得滅之不書自楚不使楚平得封之其説<lb/>
　未嘗不善但書例復歸則必先書去此者而後可言<lb/>
　復歸如鄭忽出奔衞始可曰鄭世子忽復歸于鄭元<lb/>
　喧出奔晉始可曰元喧復歸于衞廬吳未嘗去陳蔡<lb/>
　也若又書所自則但記其所自來未必其地之有以<lb/>
　與之如蔡季自陳歸于蔡係蔡人召歸于陳無與衞<lb/>
　侯鄭自楚歸于衞係晉人召歸于楚無與此皆書例<lb/>
　之顯然者故曰春秋自有例特不可造例爾書名見<lb/>
<pb n="14b"/>
　前<lb/>
冬十月塟蔡靈公<lb/>
公如晉至河乃復<lb/>
　時季孫尚被執未歸故公往而晉又辭之<lb/>
吳滅州來<lb/>
　州來楚邑成七年吳入州來矣至是滅之令尹子旗<lb/>
　<hi>蔓成然</hi>請伐吳楚子不許曰姑待之<lb/>
十有四年<lb/>
<pb n="15a"/>
春意如至自晉<lb/>
　季孫之見執也晉人以幕褁其身使狄人守之而入<lb/>
　時子服湫<hi>惠伯</hi>從私于中行穆子曰魯兄弟也其事晉<lb/>
　寧不如夷之小國而為夷棄之魯土地猶大以事齊<lb/>
　楚諺所云臣一而主二不必晉也穆子乃告韓宣子<lb/>
　而歸季孫惠伯不許曰寡君無罪合諸侯以執其老<lb/>
　而惠而免之諸侯不聞也請仍會諸侯以免宣子患<lb/>
　之叔向使叔魚乞惠伯惠伯使季先歸而已成見遣<lb/>
<pb n="15b"/>
　之禮然後還<lb/>
三月曹伯滕卒<lb/>
夏四月<lb/>
秋塟曹武公<lb/>
八月莒子去疾卒<lb/>
　莒以卒赴魯而魯不會塟修平丘之惡故也顧赴弔<lb/>
　恒禮以怨廢禮似不可或曰以夷小略之<lb/>
冬莒殺其公子意恢<lb/>
<pb n="16a"/>
　莒子去疾卒其子郊公立公子意恢者郊公黨也莒<lb/>
　大夫蒲餘侯與意恢惡而公子鐸怨郊公因殺意恢<lb/>
　逐郊公而迎去疾之弟庚輿于齊而立之<lb/>
十有五年<lb/>
春王正月吳子夷末卒<hi>末公作昧</hi>
二月癸酉有事于武宫籥入叔弓卒去樂卒事<lb/>
　𫝊凡稱禘曰有事但禘在太廟而此曰武宫者以此<lb/>
　時非禘年<hi>以吉禘三年推之則昭二年起當在十四年</hi>必是用武之際行<lb/>
<pb n="16b"/>
　禘禮于武公之宫如十五年𫝊所云將禘于襄公者<lb/>
　非常祭也故書之武宫者即武世室成六年所立為<lb/>
　不祧之廟者是也爾時叔弓以卿臨祭事當籥入之<lb/>
　際而叔弓暴卒于廟遂去樂而終祭事此亦非常之<lb/>
　變而即以變禮行之葢郊社大事惟君與后夫人之<lb/>
　卒則廢事卿大夫之卒無廢事者故曰卒事若去樂<lb/>
　與宣八年去籥不同仲遂之死在祀外因祭畢聞赴<lb/>
　故祗于明日祭時稍去籥以示哀慼去籥者但去籥<lb/>
<pb n="17a"/>
　舞而干戚之舞未去也非去樂也叔弓之死在祀内<lb/>
　方籥舞將入而涖事者死則并樂而盡去之不止去<lb/>
　籥也以目睹其死而不忍樂也然且樂則去而禮事<lb/>
　必終其重公祀而輕卿喪如此穀梁不知禮此曰去<lb/>
　樂于仲遂之死亦曰去樂大夫死于廟可臨祭告變<lb/>
　即不死于廟亦可臨祭告變則檀弓稱柳莊之死衞<lb/>
　靈公使其當祭必告夫惟當祭必不告故當祭必告<lb/>
　也曾子問祭設簠簋而聞君與后夫人之喪如之何<lb/>
<pb n="17b"/>
　夫但云聞君后夫人喪則定無有聞卿大夫喪者是<lb/>
　卿大夫喪在祭時必不敢聞告而况于去樂與<lb/>
夏蔡朝吳出奔鄭<hi>朝公作昭無出字</hi>
　蔡朝吳在蔡楚大夫費無極疾之搆蔡人使逐朝吳<lb/>
　楚子怒詰之無極曰臣豈不愛吳然而臣早知其為<lb/>
　人吳在蔡非楚之利也遂出奔經書此者徐仲山曰<lb/>
　朝吳復蔡之人故不忍遺略如此<lb/>
六月丁巳朔日有食之<lb/>
<pb n="18a"/>
秋晉荀吳帥師伐鮮虞<lb/>
　前十二年荀吳伐鮮虞滅肥而歸今又伐鮮虞克鼓<lb/>
　執鼓子䳒鞮而歸<lb/>
冬公如晉<hi>謝釋季孫也</hi>
十有六年<lb/>
春齊侯伐徐<lb/>
　齊侯伐徐至蒲隧徐人行成乃受賂而歸<lb/>
楚子誘戎蠻子殺之<hi>蠻公作曼</hi>
<pb n="18b"/>
　楚乘蠻亂誘其君殺之而立其子焉不名略之<lb/>
夏公至自晉<lb/>
　晉止公不聽歸故夏始告至經不書止諱辱也嗟乎<lb/>
　辱至此亦不足諱矣<lb/>
秋八月己亥晉侯夷卒<hi>禮例</hi>
九月大雩<lb/>
季孫意如如晉<hi>送塟也</hi>
冬十月塟晉昭公<lb/>
<pb n="19a"/>
十有七年<lb/>
春小邾子來朝<lb/>
夏六月甲戌日有食之<lb/>
秋郯子來朝<lb/>
　時叔孫昭子與郯子論官仲尼年十二見而學之<lb/>
八月晉荀吳帥師滅陸渾之戎<hi>公作賁渾戎穀無之字</hi>
冬有星孛于大辰<lb/>
　大辰房心尾也蒼龍之宿心在中最明為時候主故<lb/>
<pb n="19b"/>
　稱大辰孛者彗星也形似帚有除舊布新之象今除<lb/>
　舊當心心為火宿而除在火伏之時則明年火出而<lb/>
　火災必布故梓慎裨竈輩皆以為明年宋衞陳鄭同<lb/>
　日火災之兆以宋衞陳鄭為房心尾三宿次舍地也<lb/>
　若漢天文志云東宫蒼龍房心心為明堂為天王其<lb/>
　前星太子後一星庶子也而董仲舒劉向皆謂天王<lb/>
　明堂孛加其中為後五年王室大亂天王與王子適<lb/>
　庶爭國之象至後漢緯家且謂彗孛與熒惑同為火<lb/>
<pb n="20a"/>
　體熒惑守心在周為景王崩在漢為髙帝與成帝晏<lb/>
　駕説俱有據特占驗貴速漢儒所説驗俱在五年之<lb/>
　後自不若火伏而除火出而布見前厯厯之可徵也<lb/>
　予最不喜道占驗故于日食星隕槪不引天文家一<lb/>
　語或有稱胡氏是𫝊殊勝左氏而不知其為劉向之<lb/>
　説因引諸儒語而斷之如此<lb/>
楚人及吳戰于長岸<hi>楚地</hi>
　楚令尹匄司馬子魚帥師伐吳子魚死之大敗吳師<lb/>
<pb n="20b"/>
　于長岸獲其乘舟餘皇<hi>舟名</hi>旣而吳公子光<hi>即諸樊子闔廬</hi>復<lb/>
　追戰楚師亦敗奪餘皇而去<lb/>
　<lb/>
　<lb/>
　<lb/>
　<lb/>
　<lb/>
　春秋毛氏𫝊卷三十<lb/>
</p>
<p>
</p>
  </div>
</body>
</text>
</TEI>
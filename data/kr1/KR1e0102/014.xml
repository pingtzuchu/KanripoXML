<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋毛氏𫝊卷十四</head> <lb/>
    <p>
<pb n="1a"/>
欽定四庫全書<lb/>
　春秋毛氏𫝊卷十四<lb/>
　　　　　　　　　　翰林院檢討毛奇齡撰<lb/>
　　　僖公<hi>公名申莊公子閔公庶兄也母成風諡法小心畏忌曰僖</hi>
元年<lb/>
春王正月<hi>不書即位説見前</hi>
齊師宋師曹師次于聶北救邢<hi>曹師左𫝊作曹伯誤</hi>
　此狄又伐邢而齊綂諸侯以救邢之師也師雖衆而<lb/>
<pb n="1b"/>
　大夫帥師君不親將故稱國焉此是書例穀梁見左<lb/>
　𫝊經文有曹伯字而不知其誤遂謂曹小國不宜稱<lb/>
　師稱師則必君在師中矣夫君在師中當稱曹伯其<lb/>
　所以不稱伯者以春秋欲貶桓桓不侯則曹亦不伯<lb/>
　也其所以貶桓者以其救邢而先次聶北則緩不及<lb/>
　事救非所救也此則抝曲揉直之已甚者揆其故皆<lb/>
　以經文有曹伯二字誤之然且不㑹全經不考本末<lb/>
　此一救邢尚疑為莊三十二年冬狄伐邢之事則距<lb/>
<pb n="2a"/>
　此救時已三年矣公穀二𫝊遂奮然曰邢亡曰滅邢<lb/>
　曰封邢曰邢復見竟忘前此伐邢已有閔元年齊人<lb/>
　救邢之經猘犬狂吠可笑已極全不思邢未嘗滅其<lb/>
　但書再救而不書再伐者以邢不來告再伐故也若<lb/>
　其先次而後救者正以救之之速狄尚在國雜然相<lb/>
　持是必次師其地略覘動靜而然後邢人知所向往<lb/>
　立散其衆而奔諸侯之師于是玉石分明師遂迸力<lb/>
　逐狄狄棄邢而逃乃得收狄所俘之器物而遷邢而<lb/>
<pb n="2b"/>
　還之故𫝊曰諸侯救邢邢人潰<hi>散也</hi>師遂逐狄人具邢<lb/>
　器用而遷之師無私焉此與襄二十三年叔孫豹帥<lb/>
　師救晉次于雍榆有同例者胡氏吠聲又謂先次後<lb/>
　救譏救之緩夫公羊所謂緩不及事者謂邢亡也今<lb/>
　邢亡否也所謂不及事者謂狄去而救始至事不相<lb/>
　及也今事不相及否也然且曲為之例以杜人之口<lb/>
　曰齊桓伐楚次于陘與其慎也此則譏其緩夫伐師<lb/>
　可以緩而救師必不可以慎此何説耶聶北邢地名<lb/>
<pb n="3a"/>
夏六月邢遷于夷儀<hi>公羊作陳儀</hi>
　此齊遷邢如邢自遷者𫝊曰邢遷如歸<lb/>
齊師宋師曹師城邢<lb/>
　<hi>逺宗曰穀梁以前救邢稱曹師為貶桓此又曰美桓何也豈曹原可稱師乎</hi>
秋七月戊辰夫人姜氏薨于夷齊人以歸<lb/>
　閔二年𫝊哀姜孫于邾齊人取而殺之于夷以其尸<lb/>
　歸僖公請而葬之據此則哀姜在邾齊桓以伯主行<lb/>
　誅亂之典不諱親惡故取姜至夷而殺之夷者齊地<lb/>
<pb n="3b"/>
　也既殺于夷竟以尸歸齊謂義當與魯絶不當還魯<lb/>
　僖公不忍謂子無絶母之義請尸還葬夫然後桓公<lb/>
　許之而姜氏喪歸杜氏云齊侯既殺哀姜以其屍歸<lb/>
　絶之于魯而僖請喪還則此書以歸者歸于齊非歸<lb/>
　于魯也公穀不善解經謂為歸魯而胡氏又遵之然<lb/>
　則十有二月夫人氏之喪至自齊豈七月已歸十二<lb/>
　月又歸耶豈七月已歸魯十二月反至自齊耶夫𫝊<lb/>
　春秋者當讀春秋予嘗謂公穀胡氏全然不讀春秋<lb/>
<pb n="4a"/>
　者春秋有本經有前後經𫝊七月之經而不知有十<lb/>
　二月此不讀本經者也乃經有前後可以比例如經<lb/>
　書以歸不一皆是歸其國非歸他國者隠七年戎伐<lb/>
　凡伯于楚丘以歸是歸戎也昭十三年晉人執季孫<lb/>
　意如以歸是歸晉也蔡滅沈以沈子嘉歸是歸于蔡<lb/>
　鄭滅許以許男斯歸是歸于鄭若來歸我則必如莊<lb/>
　六年齊人來歸衛俘歸之他國則必如成八年晉侯<lb/>
　使來言汶陽之田歸之于齊以明明有例之書法而<lb/>
<pb n="4b"/>
　全不一解𫝊春秋謂何<lb/>
楚人伐鄭<lb/>
　前此皆稱荆此春秋書楚之始也其伐鄭者𫝊曰鄭<lb/>
　即齊故也即者就也<lb/>
八月公㑹齊侯宋公鄭伯曹伯邾人于檉<hi>公羊邾作邾婁檉作朾</hi>
　𫝊盟于犖謀救鄭也犖即檉宋地<lb/>
九月公敗邾師于偃<hi>公羊邾作邾婁偃作纓</hi>
　𫝊公敗邾師于偃虚丘之戍將歸者也虚丘之戍無<lb/>
<pb n="5a"/>
　解服䖍云虚丘魯邑魯有亂邾遣兵戍虚丘魯與邾<lb/>
　無怨因其將還要而敗之所以惡僖公也夫僖公與<lb/>
　季友同奔于邾邾方為之主則徳之不暇况虚丘為<lb/>
　魯戍而歸而敗之則狗豖豺狼不若矣且前一月方<lb/>
　同盟于檉而可遽為瘈噬乎若公羊謂怨邾以夫人<lb/>
　與齊為母復讎則齊召姜氏邾安能禁齊殺姜氏與<lb/>
　邾何涉公不讎齊而讎邾是惡殺而責刃也故杜氏<lb/>
　謂邾還姜氏後因戍虚丘思以侵魯及僖以姜氏請<lb/>
<pb n="5b"/>
　齊齊將歸姜邾人始撤其戍去而魯乃要而敗之雖<lb/>
　似近理然亦何據焉况偃屬邾地則與戍魯要敗情<lb/>
　事不合凡此者概當以闕疑置之可耳<lb/>
冬十月壬午公子友帥師敗莒師于酈獲莒挐<hi>酈公作犂穀作麗</hi>
　𫝊莒人來求賂<hi>以還慶父也</hi>季友敗諸酈酈魯地則莒師<lb/>
　至魯矣夫賂可也求賂不可也况以師求賂乎挐莒<lb/>
　子弟名<lb/>
<pb n="6a"/>
　榖梁公子謂莒挐曰吾二人不相悦士卒何罪屏左<lb/>
　右而相搏公子處下左右曰孟勞孟勞者魯之寶刀<lb/>
　也公子遂取而殺之稱獲者惡其紿也夫經明書敗<lb/>
　其師獲其人而以搏殺乎考書例搏殺與戰殺稱獲<lb/>
　不同<lb/>
十有二月丁巳夫人氏之喪至自齊<lb/>
　喪自齊來以姜屍在齊也其得來自齊以公曽請之<lb/>
　也禮喪至必告廟此以告故書則禮也而文亦寓焉<lb/>
<pb n="6b"/>
　<hi>喪至不再告則前以歸非歸魯更可知矣</hi>若氏無姜字明係闕文既已諱<lb/>
　惡則例無可貶必欲有貶則不去夫人字而單去姜<lb/>
　字不可也况書薨書葬夫人小君稱謂厯然夫葬將<lb/>
　祔廟小君之主將入禰室彼時尚不貶而獨于告廟<lb/>
　時一貶之世無此理若公羊謂喪至最重則夫人之<lb/>
　喪至自他國事當極變變禮何重輕也<lb/>
二年<lb/>
春王正月城楚丘<lb/>
<pb n="7a"/>
　楚丘衛邑也此與前城邢例同然彼言城邢此不言<lb/>
　城衛者以邢遷夷儀而齊所城者則即其所遷之地<lb/>
　所謂遷而後城者也其所城即邢也今衛遷于漕而<lb/>
　齊所城者乃在别邑之楚丘則是城而後遷者也其<lb/>
　所城時非衛也故曰遷有先後城則一焉胡氏不解<lb/>
　遷與不遷之説妄謂邢未滅故遷衛滅故不遷未滅<lb/>
　可封滅即不可封<hi>未滅諸侯可相恤滅則須天王封之</hi>因以此定封邢<lb/>
　封衛之褒貶則又大夢矣邢與衛同被狄伐同一徙<lb/>
<pb n="7b"/>
　都又同一封國而城邢則美救患城楚丘則刺擅權<lb/>
　亦思其一滅一不滅何所分别何所徵驗胡所信從<lb/>
　者惟此公穀前師次聶北時公穀謂邢滅因救緩而<lb/>
　胡亦遂以次師為緩救罪今又未滅耶然則何以定<lb/>
　辭也<lb/>
夏五月辛巳葬我小君哀姜<lb/>
虞師晉師滅下陽<hi>下公榖作夏</hi>
　𫝊晉荀息請以屈產之乘與垂棘之璧假道于虞以<lb/>
<pb n="8a"/>
　伐虢公曰宮之奇存焉對曰宮之奇懦而不能强諫<lb/>
　雖諫將不聴乃使荀息假道于虞虞公許之宮之奇<lb/>
　諫不聴遂起師晉里克荀息㑹虞師伐虢滅下陽<hi>虢名</hi>
　先書虞賄故也<hi>時虞請先導故先虞然𫝊以文例言</hi>
　按此晉師為晉獻公公不親將故稱師虞公者太王<lb/>
　次子仲雍之後武王克商封于虞史記名周北虞公<lb/>
　是也虢公王季子虢仲之後名虢公醜國語虢公夢<lb/>
　神執鉞𫝊帝命曰使晉襲于爾門公不戒至是晉果<lb/>
<pb n="8b"/>
　至後六年虢亡<lb/>
秋九月齊侯宋公江人黄人盟于貫<hi>公羊作貫澤宋地</hi>
　江黄楚與國來盟則楚黨離矣人者其大夫也<lb/>
冬十月不雨<lb/>
楚人侵鄭<lb/>
三年<lb/>
春王正月不雨夏四月不雨<lb/>
　杜氏云一時不雨必書首月故此連上冬十月春正<lb/>
<pb n="9a"/>
　　月夏四月而統記之至下六月然後雨則已二百四<lb/>
　　十日不雨矣苐𫝊謂不曰旱不為災也史之書此但<lb/>
　　以記異而穀梁謂君有志于民則書之夫史記災祥<lb/>
　　豈以君意為詳略乎<lb/>
徐人取舒<hi>徐舒小國名徐在下邳僮縣舒在廬江舒縣</hi>
六月雨<lb/>
秋齊侯宋公江人黄人㑹于陽穀<hi>陽穀齊地</hi>
　　𫝊謀伐楚也公羊桓公曰無障谷<hi>即孟子無曲防</hi>無儲粟<hi>即無</hi>
<pb n="9b"/>
　<hi>遏糴</hi>無易樹子無以妾為妻<lb/>
冬公子友如齊涖盟<hi>公子友穀作公子季友涖公穀作莅</hi>
　𫝊齊侯為陽穀之㑹來尋盟故季友如齊涖盟公羊<lb/>
　曰來盟來盟乎我也涖盟往盟乎彼也<lb/>
楚人伐鄭<lb/>
　𫝊楚人伐鄭鄭伯欲成孔叔不可曰齊方勤我棄徳<lb/>
　不祥乃止<lb/>
四年<lb/>
<pb n="10a"/>
春王正月公㑹齊侯宋公陳侯衛侯鄭伯許男曹伯侵<lb/>
蔡蔡潰遂伐楚次于陘<lb/>
　𫝊齊侯以諸侯之師侵蔡蔡潰先是齊侯與蔡姬乘<lb/>
　舟于囿蕩公公懼變色禁之不可公怒歸之未絶之<lb/>
　也而蔡人嫁之至是以蔡與楚近先侵蔡而後伐楚<lb/>
　遂者繼事之詞也楚子使與師言曰不虞君之涉吾<lb/>
　地也管仲對曰昔召康公命我先君太公曰五侯九<lb/>
　伯汝實征之爾貢包茅不入王祭不供無以縮酒<hi>尚書</hi>
<pb n="10b"/>
　<hi>包匭菁茅為祭時濾酒之用</hi>寡人是徴昭王南征而不復寡人是<lb/>
　問對曰貢之不入寡君之罪也敢不共給昭王之不<lb/>
　復君其問諸水濱<lb/>
　楚于僖立三年三書伐鄭齊桓㑹檉盟貫俱未有以<lb/>
　救之則此時進兵當直責其伐鄭之罪而反扳援往<lb/>
　事與丁零盜蘇武牛羊併案何異此理絀語遁詞令<lb/>
　之最不善者然而無譏者伐楚故也若胡氏謂當請<lb/>
　天討不宜專伐則欲以惠王之庸弱而使之行令勢<lb/>
<pb n="11a"/>
　必不能且討罪救患諸侯本事誰謂齊桓不當救鄭<lb/>
　患討楚罪者春秋無義戰彼善有之此彼善者也<lb/>
夏許男新臣卒<lb/>
　此隨齊伐楚而死于師者男其爵新臣其名也<hi>説見前</hi>
　若其但書卒而不書卒于師者史文有詳略無義例<lb/>
　也胡氏襲劉敞之説謂必歸許而死于其國故不書<lb/>
　卒師則召陵之盟尚在卒後此時諸侯未散也故後<lb/>
　屈完盟諸侯有云師次召陵齊侯陳諸侯之師與屈<lb/>
<pb n="11b"/>
　完觀之然後完與諸侯盟而謂許男先歸乎且胡氏<lb/>
　不讀葬許穆公𫝊乎<lb/>
楚屈完來盟于師盟于召陵<lb/>
　屈完楚大夫來盟者楚使之來也其可不言使者書<lb/>
　例如此此與莊十四年單伯㑹伐宋二十三年祭叔<lb/>
　來聘閔元年齊仲孫來二年齊髙子來盟並同諸説<lb/>
　謂尊完又謂尊桓又謂完有權皆不讀春秋者矣特<lb/>
　𫝊稱楚子使屈完如師師退次于召陵屈完乃及諸<lb/>
<pb n="12a"/>
　侯盟則祗此一盟而經稱盟師又稱盟召陵則似實<lb/>
　有兩盟者𫝊文或略之也<lb/>
齊人執陳轅濤塗<hi>轅公穀作袁</hi>
　轅濤塗陳大夫據𫝊轅濤塗恐師還經陳鄭間必費<lb/>
　供應紿齊桓觀兵東夷由郯莒徐夏而循海以歸申<lb/>
　侯告不便齊遂執濤塗命我公㑹江黄伐之𫝊謂之<lb/>
　討不忠是也<lb/>
秋及江人黄人伐陳<lb/>
<pb n="12b"/>
　及者公及也伐陳説見前<lb/>
八月公至自伐楚<lb/>
　此告至于廟故書但公伐楚後又伐陳此祗告伐楚<lb/>
　者以公出時祗以伐楚告故也其例與後六年公伐<lb/>
　鄭又救許祗書公至自伐鄭正同公羊疑伐陳後楚<lb/>
　叛盟而公再伐故書伐楚此屬夢夢而穀梁又妄自<lb/>
　立例謂有二事偶則以後事致若後事小則以先事<lb/>
　致此不致伐陳而致伐楚者大伐楚也此皆由不識<lb/>
<pb n="13a"/>
　公至告廟之禮以致有此然且六年伐鄭穀梁胡氏<lb/>
　皆與救許較大小夫救許不小于伐楚矣説見桓三<lb/>
　年公至自唐𫝊<lb/>
葬許穆公<hi>穆公羊作繆</hi>
　𫝊許穆公卒于師葬之以侯禮也凡諸侯薨于朝㑹<lb/>
　加一等<hi>諸侯命有三等公上等侯伯中等子男下等</hi>死王事加二等於是<lb/>
　有以衮歛<hi>公服</hi>
冬十有二月公孫兹帥師㑹齊人宋人衛人鄭人許人<lb/>
<pb n="13b"/>
曹人侵陳<hi>兹公羊作慈</hi>
　𫝊叔孫戴伯<hi>兹諡戴伯即叔牙子</hi>㑹諸侯之師侵陳陳成歸轅<lb/>
　濤塗<hi>以陳服罪而歸之</hi>
五年<lb/>
春晉侯殺其世子申生<lb/>
　初晉獻公娶于齊曰齊姜生太子申生及秦穆夫人<lb/>
　而死<hi>𫝊稱烝于齊姜生太子則齊姜武公妾其所生安得稱太子乎若史世家謂娶齊桓之女則桓</hi>
　<hi>方興伯安能不一顧所出如此</hi>又娶戎二女大戎生重耳小戎生夷<lb/>
<pb n="14a"/>
　吾及伐驪戎得驪姬生夷齊其娣生卓子則嬖之甚<lb/>
　姬欲立其子乃賂外嬖梁五與東闗嬖五<hi>嬖在外名梁五在東</hi>
　<hi>闗名東闗五晉人稱二五耦</hi>謂曲沃宗邑先君廟所在蒲邊秦屈<lb/>
　邊翟當令太子居曲沃重耳居蒲夷吾居屈以鎮之<lb/>
　而夷齊卓子遂得擅有君國焉既而獻公作二軍自<lb/>
　將上軍太子將下軍以伐霍伐魏伐耿皆滅之遂為<lb/>
　太子城曲沃而賜趙夙耿賜畢萬魏以為之大夫乃<lb/>
　復使太子伐東山勝之還自稷桑姬乃謂公曰太子<lb/>
<pb n="14b"/>
　勢成欲圖君矣復謂太子曰君夢齊姜必速祭祭歸<lb/>
　肉于公姬寘毒而獻之覆酒于地地墳與犬脯犬斃<lb/>
　與小臣小臣亦斃乃泣曰太子忍哉君老旦暮耳曽<lb/>
　不能待而欲弑之公殺太子傅杜原欵太子奔新城<lb/>
　自經死姬曰二公子皆知之重耳逃翟夷吾逃梁此<lb/>
　因晉以殺太子事告故書<lb/>
把伯姬來朝其子<lb/>
　杜云伯姬來寧寧成風也夫僖公為成風子其年最<lb/>
<pb n="15a"/>
　長尚有伯姬者以莊廿五年歸把至是約一十四年<lb/>
　則姬年當在三十以往益信成風始娶在孟任先矣<lb/>
　禮諸侯世子有相朝之義此以子尚幼故母帥而行<lb/>
　之謂之朝其子正義曰把伯姬來絶句來者來歸寧<lb/>
　也朝其子猶言其子朝也<lb/>
夏公孫兹如牟<hi>兹公羊作慈</hi>
　𫝊曰公孫兹如牟娶焉則因聘在牟而假聘以行娶<lb/>
　者牟國名桓十五年有牟人來聘公孫兹見前<lb/>
<pb n="15b"/>
公及齊侯宋公陳侯衛侯鄭伯許男曹伯㑹王世子于<lb/>
首止<hi>止公穀俱作戴後同</hi>
　王世子者惠王之太子鄭即襄王也惠王以惠后故<lb/>
　將廢太子鄭而立王子帶故齊桓帥諸侯㑹王太子<lb/>
　以定其位首止衛地<lb/>
秋八月諸侯盟于首止<lb/>
　前㑹王世子以定其位㑹之而已不敢盟也何也卑<lb/>
　不與尊盟也至是則諸侯自為盟焉此皆書其事而<lb/>
<pb n="16a"/>
　美自見者其後九年公㑹宰周公齊侯宋公衛侯鄭<lb/>
　伯許男曹伯于葵丘九月戊辰諸侯盟于葵丘書例<lb/>
　正同或又引昭十三年公㑹劉子及諸侯于平丘八<lb/>
　月甲戌同盟于平丘無諸侯字遂謂復舉諸侯即是<lb/>
　尊世子而不敢與盟之義則同一王臣尊宰孔而不<lb/>
　尊劉子不可解矣春秋書法貴實劉子與諸侯同盟<lb/>
　則同盟耳王世子與宰周公俱不與諸侯同盟則諸<lb/>
　侯盟耳穀梁云復舉諸侯公羊曰一事再見胡氏曰<lb/>
<pb n="16b"/>
　書之重詞之複皆不通之論也左𫝊于首止之盟曰<lb/>
　諸侯盟則世子不盟也于葵丘之㑹曰宰孔先歸則<lb/>
　諸侯自盟也<lb/>
鄭伯逃歸不盟<lb/>
　𫝊王使周公召鄭伯曰吾撫汝以從楚輔之以晉可<lb/>
　以少安<hi>言主楚而助以晉可拒齊也</hi>蓋欲廢太子而不欲定其位<lb/>
　也鄭伯遂逃歸不盟<lb/>
楚人滅弦弦子奔黄<lb/>
<pb n="17a"/>
　弦近楚小國𫝊曰楚使鬭穀於菟滅之<lb/>
九月戊申朔日有食之<lb/>
冬晉人執虞公<lb/>
　晉侯復假道于虞以伐虢宮之奇諫曰虢虞之表也<lb/>
　虢亡虞必從之諺所謂輔車相依脣亡齒寒者其虞<lb/>
　虢之謂也不聴宮之奇以其族行八月甲戌晉圍上<lb/>
　陽十二月滅虢虢公醜奔京師晉師還館于虞遂襲<lb/>
　虞執虞公及其大夫井伯以媵秦穆姬而修虞祀且<lb/>
<pb n="17b"/>
　修其職貢于王<lb/>
六年<lb/>
春王正月<lb/>
夏公㑹齊侯宋公陳侯衛侯曹伯伐鄭圍新城<lb/>
　此伐其逃盟也新城鄭邑<lb/>
秋楚人圍許諸侯遂救許<lb/>
　此楚以救鄭圍許而諸侯即救許而釋鄭遂者繼事<lb/>
　之詞亦速詞<lb/>
<pb n="18a"/>
冬公至自伐鄭<lb/>
　此告至也公伐鄭後又救許而祗告伐鄭者以告出<lb/>
　在伐鄭故也此與前四年公至自伐楚例同<lb/>
七年<lb/>
春齊人伐鄭<lb/>
　前以諸侯之師伐鄭鄭未服而釋以救許故此復伐<lb/>
　之<lb/>
夏小邾子來朝<lb/>
<pb n="18b"/>
　即郳犂來也初得王命而别封于邾故稱小邾此是<lb/>
　小國新立君而相朝之禮<lb/>
鄭殺其大夫申侯<lb/>
　初轅濤塗之誤軍歸也鄭大夫申侯實沮之故齊桓<lb/>
　執轅濤塗而賜申侯以虎牢其後濤塗勸申侯城虎<lb/>
　牢而譖于鄭伯已有間矣今齊屢伐鄭鄭思殺申侯<lb/>
　以悦于齊以為申侯者本申國之甥而為楚文王所<lb/>
　寵文王將死予之璧而使之他國曰子專利而不厭<lb/>
<pb n="19a"/>
　恐不免也至是城虎牢專地利而又故為楚所嬖殺<lb/>
　楚嬖則齊憾可釋矣此則專殺大夫之至無理者申<lb/>
　侯申氏侯名<lb/>
秋七月公㑹齊侯宋公陳世子欵鄭世子華盟于甯母<lb/>
<hi>穀梁作寧母</hi>
　𫝊曰謀鄭也時鄭太子請齊去洩氏孔氏子人氏三<lb/>
　族以悦齊管仲以其奸父命不許于是太子華得罪<lb/>
　于鄭鄭伯乃使人請盟于齊<lb/>
<pb n="19b"/>
曹伯班卒<hi>班公羊作般</hi>
公子友如齊<lb/>
冬葬曹昭公<lb/>
八年<lb/>
春王正月公㑹王人齊侯宋公衛侯許男曹伯陳世子<lb/>
欵盟于洮鄭伯乞盟<hi>陳世子欵下公羊有鄭世子華誤文</hi>
　按上年閏月惠王已崩襄王慮大叔帶<hi>襄王弟惠后子</hi>之難<lb/>
　<hi>惠后欲廢王立帶故前有首止之㑹</hi>畏不立故不發喪而告難于齊齊<lb/>
<pb n="20a"/>
　因為此盟使襄王定位而後發喪例王人内臣之微<lb/>
　者然亦王國通稱二十九年翟泉之㑹以王子虎為<lb/>
　王人是也王人亦皆可與盟文十年及蘇子盟于女<lb/>
　栗襄三年公㑹單子諸侯盟于雞澤是也惟王世子<lb/>
　不與耳<hi>見前盟首止𫝊</hi>乞盟請服也乞盟在盟後則洮盟不<lb/>
　入矣或别作他盟未可定耳<lb/>
夏狄伐晉<lb/>
　晉伐狄敗于采桑故狄報伐之<lb/>
<pb n="20b"/>
秋七月禘于太廟用致夫人<lb/>
　此禘所自出之禘非吉禘也禮緯稱五年一禘而杜<lb/>
　云三年大祭之名皆無定據若此夫人則𫝊曰秋禘<lb/>
　而致哀姜焉以哀姜既葬則殯廟祔姑禮所當有而<lb/>
　至是始致主者以未行吉禘之禮故逡巡焉但𫝊又<lb/>
　以為非禮則以哀姜見殺禮有不薨于寢則不致之<lb/>
　例姜在所不致者故非禮也公羊謂致非致主此當<lb/>
　是朝廟之禮以夫人初至而舎薦于廟者僖本聘楚<lb/>
<pb n="21a"/>
　女為嫡齊女為媵乃齊先致女而脅僖公以朝廟是<lb/>
　以妾為妻故謂非禮此不知何據云然然朝廟謁至<lb/>
　當另有期安得藉大禘之時雜行其禮此為不合若<lb/>
　穀梁謂以妾為妻是僖公之母成風致主宗廟則不<lb/>
　㑹全經不記文四年夫人風氏薨五年葬小君成風<lb/>
　之文謂夫人之卒葬之已是大謬而胡氏又從穀梁<lb/>
　註劉向范甯之説以為成風未死僖公于祭廟之時<lb/>
　立為夫人夫子無立母之義僖既為君則母以子貴<lb/>
<pb n="21b"/>
　在成風自為夫人何必再立况世無先君死後立夫<lb/>
　人者又况立后自有典禮升食非䇿立之地出王非<lb/>
　錫命之主宗祝祼獻不能司翟褕鞶鑑拜賜登降之<lb/>
　用而欲使秉鬯之子無端立母則直是猘犬狂吠而<lb/>
　以説春秋欲春秋不亡得乎<lb/>
　魯宜用禘予前已厯言之胡氏必引孔子郊禘非禮<lb/>
　一歎以為僭越夫僭越謂羣公用之耳非周公亦僭<lb/>
　越也且禮記所引語俱未實也雜記謂孟獻子曰七<lb/>
<pb n="22a"/>
　月日至可以有事于祖七月而禘自獻子為之則此<lb/>
　所書禘正是七月斯時獻子未生也周之七月為夏<lb/>
　之五月故曰日至是以明堂位又云季夏六月以禘<lb/>
　禮祀周公然則大禘與時禘原是夏月禮記之不足<lb/>
　憑如此<lb/>
冬十有二月天王崩<lb/>
　惠王實以前年閏月崩至是來告説見前<lb/>
九年<lb/>
<pb n="22b"/>
春王正月丁丑宋公御説卒<hi>正月公穀作三月御穀作禦</hi>
夏公㑹宰周公齊侯宋子衛侯鄭伯許男曹伯于葵丘<lb/>
　此定王位也宰周公太宰而食采于周者天子之三<lb/>
　公也𫝊稱宰孔孔其名也宋公稱子者是時宋桓公<lb/>
　卒襄公立而以桓未葬故襄公稱子亦禮例也𫝊王<lb/>
　使宰孔賜齊侯胙<hi>禮二王之後歸膰此以尊齊故賜之</hi>曰天子有事于<lb/>
　文武<hi>周七廟外别有文武廟専祭故専稱文武若七廟則焉得稱文武乎</hi>使孔賜伯舅<lb/>
　胙齊侯將下拜孔以王命止之對曰天威不違顏咫<lb/>
<pb n="23a"/>
　尺下拜登受<lb/>
秋七月乙酉伯姬卒<lb/>
　不稱國以未嫁也稱字許嫁也惟許嫁故得書卒<lb/>
九月戊辰諸侯盟于葵丘<lb/>
　𫝊宰孔先歸故諸侯自為盟盟曰凡我同盟之人既<lb/>
　盟之後言歸于好<lb/>
甲子晉侯佹諸卒<lb/>
冬晉里克殺其君之子奚齊<hi>殺公羊作弑</hi>
<pb n="23b"/>
　𫝊里克殺奚齊于喪次<hi>奚齊晉驪姬子姬譖殺太子申生事見前里克晉大夫見</hi>
　<hi>十年𫝊</hi>書曰殺其君之子未葬也<hi>獻公未葬故稱子</hi>是時齊侯<lb/>
　以諸侯之師伐晉及髙梁而還討晉亂也以告不及<lb/>
　魯故不書<lb/>
十年<lb/>
春王正月公如齊<lb/>
狄滅温温子奔衛<lb/>
　温子即蘇子司冦蘇公之後也以國于温故又稱温<lb/>
<pb n="24a"/>
　子温子叛王而居狄又不能于狄狄人伐之王不救<lb/>
　故滅<lb/>
晉里克弑其君卓及其大夫荀息<hi>卓公羊作卓子</hi>
　里克殺奚齊<hi>見前</hi>荀息復立卓子<hi>驪姬娣所生者</hi>克又殺卓子<lb/>
　于朝苟息死之其稱君稱弑者以先君既葬也<hi>獻公已葬</hi>
　例未葬稱子既葬稱君此是書法而胡氏謂里克殺<lb/>
　其君之子以國人不子也里克弑其君以里克君之<lb/>
　也夫猶是弑君猶是殺國君之子而一則不子責受<lb/>
<pb n="24b"/>
　殺者一則君之責殺者里克己矣二子被殺有何賢<lb/>
　否而一受責一不受責乎<lb/>
　及其大夫荀息與桓二年及其大夫孔父莊十二年<lb/>
　及其大夫仇牧書例並同<lb/>
　按晉語晉將廢太子而立奚齊大夫里克㔻鄭荀息<lb/>
　相見里克曰若何荀息曰吾聞事君不違命君立臣<lb/>
　從<hi>言君立奚齊則從之</hi>何貳之有㔻鄭曰不然從其義不阿其<lb/>
　惑也必立太子里克曰我不佞雖不識義亦不阿惑<lb/>
<pb n="25a"/>
　<hi>𫝊稱中立乃免</hi>乃别則是太子之殺荀息成之向使三子者<lb/>
　皆從義而不阿惑獻雖有言誰敢承命乃曰臣從是<lb/>
　從之者也是即孟子之所謂容悦君逢君者也即㔻<lb/>
　鄭之所謂阿惑也然且里克發難復告荀息息曰吾<lb/>
　與先君言之矣則是太子之殺息與先君共謀者乃<lb/>
　猶曰不食言夫尾生何嘗食言乎然而殉難矣殉又<lb/>
　何譏故先仲氏曰及其大夫及者比也連累也雖不<lb/>
　美然無刺焉若里克者則在太子伐東山時極力諫<lb/>
<pb n="25b"/>
　公曰冢子奉冢祀君行則守有守則從今君居太子<lb/>
　行非古制也且夫專行謀誓軍旅非太子事也公不<lb/>
　聴退見太子太子曰吾其廢矣克曰告之以臨民敎<lb/>
　之以軍旅不共是懼何故廢乎且子懼不孝毋懼不<lb/>
　得立當時史臣亟稱之謂善處父子之間而惜其中<lb/>
　立之見膠結于中遂以觀望始以僨敗終然且太子<lb/>
　臨廢時姬曰吾難里克假使如克者衆則新城之變<lb/>
　未必即成故春秋于晉殺里克有恕詞焉然而荀息<lb/>
<pb n="26a"/>
　殉難里克死辜廻乎不同嗟乎死生之際可不慎與<lb/>
　若公穀謂里克為太子之傅荀息為奚卓之傅則全<lb/>
　然無據而胡氏又遵之夫太子將殺時先殺其傅一<lb/>
　如漢代殺諸王之傅而其時所殺者杜原欵也太子<lb/>
　傅已殺今公然以克當之不亦異乎<lb/>
夏齊侯許男伐北戎<lb/>
晉殺其大夫里克<lb/>
　里克既殺卓子乃與㔻鄭召重耳于翟舅犯使重耳<lb/>
<pb n="26b"/>
　辭之呂甥郤稱者夷吾之徒也令夷吾賂秦以求入<lb/>
　夷吾乃遣人告賂于秦秦使公子縶弔二公子覘其<lb/>
　賢否重耳受弔曰亡人無寶仁親以為寶父死之謂<lb/>
　何而因以為利拜而哭退而不私夷吾受弔則重許<lb/>
　賂焉穆公乃欲納重耳公子縶不可謂當置不仁以<lb/>
　亂其國因與齊隰朋帥師納晉惠公惠公慮克鄭之<lb/>
　屬重耳也乃召克曰微子不及此雖然子弑二君一<lb/>
　大夫為子君者不亦難乎克曰欲加之罪其無詞乎<lb/>
<pb n="27a"/>
　臣聞命矣伏劒而死明年殺㔻鄭<lb/>
　晉殺其大夫與前七年鄭殺其大夫申侯後二十八<lb/>
　年楚殺其大夫得臣書例並同<hi>春秋討賊則有衛人殺州吁齊人殺無知</hi>
　<hi>一例與此全異且後年晉殺其大夫㔻鄭父㔻鄭不與里克同弑君而與之同詞則例可見耳</hi>
秋七月<lb/>
冬大雨雪<hi>雪公羊作雹</hi>
　此夏之秋也大雨雪乎<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋毛氏𫝊卷十四<lb/>
</p>
<p>
</p>
  </div>
</body>
</text>
</TEI>
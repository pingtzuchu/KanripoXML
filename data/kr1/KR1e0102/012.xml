<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋毛氏𫝊卷十二</head> <lb/>
    <p>
<pb n="1a"/>
欽定四庫全書<lb/>
　春秋毛氏𫝊卷十二<lb/>
　　　　　　　　　　翰林院檢討毛奇齡撰<lb/>
二十有六年<lb/>
春公伐戎<lb/>
夏公至自伐戎<lb/>
曹殺其大夫<lb/>
　不知何大夫亦不知何事見殺此與前戎侵曹曹羈<lb/>
<pb n="1b"/>
　出奔陳赤歸于曹皆曹事而皆有闕誤故左𫝊無文<lb/>
　而後人即當以史闕置不論者乃公穀謂曹伯為戎<lb/>
　所殺大夫不伏節死義故嗣君即位而借衆誅之書<lb/>
　曰曹殺蓋嘉其非專殺也則在二十三年曹伯射姑<lb/>
　卒明書于經至次年而戎侵曹此時未嘗有見殺之<lb/>
　君也自此年以後射姑之子即為僖公凡在位九年<lb/>
　至三十二年而僖公始没則是射姑父子相繼立國<lb/>
　焉得别有一曹國父子一殺一立者此豈曹郭公耶<lb/>
<pb n="2a"/>
秋公㑹宋人齊人伐徐<lb/>
　徐即戎也春公伐戎而不服故此㑹兩國大夫伐之<lb/>
　費誓淮夷徐戎並興書序稱徐夷並興以夷即是淮<lb/>
　戎即是徐也前凡㑹戎盟戎俱是以戎該徐者胡氏<lb/>
　謂戎與徐必合兵表裏非是<lb/>
冬十有二月癸亥朔日有食之<lb/>
二十有七年<lb/>
春公㑹杞伯姬于洮<lb/>
<pb n="2b"/>
　杞伯姬莊公女杞成公夫人也是時杞惠公在位成<lb/>
　尚未立必以事來㑹而以未歸寧故不入國洮魯境<lb/>
　地左氏謂訊不越境非是<lb/>
夏六月公㑹齊侯宋公陳侯鄭伯同盟于幽<lb/>
　據𫝊陳鄭服也是時陳鄭無叛齊之事不當云服故<lb/>
　杜氏解之謂二十二年陳亂而齊納敬仲二十五年<lb/>
　即鄭文公之四年獲成于楚皆有二心于齊故云則<lb/>
　鄭之不服在前二年鄭文公事其云獲成于楚一語<lb/>
<pb n="3a"/>
　見文十七年𫝊鄭子家與趙宣子書中之文而胡氏<lb/>
　以鄭之貳齊為前此鄭伯指鄭厲公言誤矣且祗稱<lb/>
　鄭而不及陳亦非是<lb/>
秋公子友如陳葬原仲<lb/>
　據𫝊如陳葬原仲非禮也原仲季友之舊也杜氏云<lb/>
　原仲者陳大夫原氏而仲字者禮臣既卒不名故稱<lb/>
　字此亦直書其事而義自見者若其稱公子友者與<lb/>
　稱公子慶父同史例如是非褒非貶而胡氏必謂公<lb/>
<pb n="3b"/>
　子是褒以友之越境而不見貶則以王朝大夫亦曽<lb/>
　外聘其不貶季友所以深貶王朝也則列國弑君皆<lb/>
　可援幽厲之事以邀免矣何兔爰雉罹如此<lb/>
　公穀謂季友私行所以避難以是時公子慶父公子<lb/>
　牙皆莊公母弟通乎夫人以脅公季子治之不能坐<lb/>
　視不可故避之蓋預指三十二年弑逆事也但是時<lb/>
　二叔弑逆尚未顯見至季友酖殺叔牙而後子般之<lb/>
　弑興觀其能酖叔牙立叔孫氏則非不能治并不得<lb/>
<pb n="4a"/>
　與國政者公羊説非也且惟季友為莊公母弟故為<lb/>
　桓公大宗稱宗卿慶父叔牙皆庶弟也若三桓皆母<lb/>
　弟則慶父大宗也安得季氏自成季至康子終春秋<lb/>
　之世皆宗卿乎<lb/>
冬杞伯姬來<lb/>
　據𫝊此歸寧也凡諸侯之女歸寧曰來出曰來歸夫<lb/>
　人歸寧曰如某出曰歸于某則此以禮書而胡氏曰<lb/>
　不當來故書則前此伯姬歸于把亦不當歸故書乎<lb/>
<pb n="4b"/>
　禮三月致女則自二十五年六月伯姬歸把至此已<lb/>
　三年矣未有三年之久而尚不可以歸寧者觀春時<lb/>
　伯姬來洮洮是魯地而猶不入魯致莊公往㑹之則<lb/>
　必拘于禮而不敢來而至是始來乃又曰非禮則歸<lb/>
　寧之禮絶矣陋例有常禮不書一語此不可訓他不<lb/>
　具論如此二十五年夏六月日食此以鼓于社而用<lb/>
　牲為非常禮故書則二十六年冬十二月日食未嘗<lb/>
　有鼓社用牲之非禮而亦書何也予説春秋一掃惡<lb/>
<pb n="5a"/>
　例非故屏之以為其説不驗也通人當自解耳<lb/>
　孔疏云出者謂犯七出而見絶者宣十六年郯伯姬<lb/>
　來歸是也若魯之夫人無被出者文十八年夫人姜<lb/>
　氏歸于齊此非出而亦書歸于某者以子死故去歸<lb/>
　而不反亦出之類故與出文並同<lb/>
莒慶來逆叔姬<lb/>
　此以莊公之女而妻于莒大夫者其書來逆禮也禮<lb/>
　惟天子不親迎自諸侯大夫以至士庶無不親迎者<lb/>
<pb n="5b"/>
　大夫不越境謂私交耳公羊謂不越境逆女非也若<lb/>
　周禮天子嫁女于諸侯使同姓諸侯主之諸侯嫁女<lb/>
　于大夫使同姓大夫主之其不書大夫主者此是略<lb/>
　文其例與十一年王姬歸于齊不書莊公為主正同<lb/>
　而穀梁胡氏又以無大夫主非之則王姬歸齊豈莊<lb/>
　公未嘗為主而得以書之魯史之䇿乎總是以非常<lb/>
　禮故書一例必求一非禮之事以誣之春秋真誣史<lb/>
　矣至不稱逆女但稱叔姬者杜氏云卿為君逆稱女<lb/>
<pb n="6a"/>
　自逆稱女字亦是禮例<lb/>
把伯來朝<lb/>
　把夏后氏後本公爵而稱伯者杜氏云為時王所黜<lb/>
　故也<lb/>
公㑹齊侯于城濮<lb/>
　此謀討衛也先是十九年𫝊莊王嬖子子頽有寵及<lb/>
　惠王即位蒍國邉伯詹父子禽祝跪五大夫及士石<lb/>
　速奉子頽伐王不克出奔温蘇氏奉子頽奔衛衛師<lb/>
<pb n="6b"/>
　燕師伐周立子頽其明年鄭厲公執燕仲父而奉王<lb/>
　以歸居于櫟王與鄭伯遂入成周取其寶器而還是<lb/>
　時子頽享五大夫樂及徧舞鄭伯乃見虢叔謀納王<lb/>
　又明年二十一年鄭伯將王自圉門入虢叔自北門<lb/>
　入殺王子頺及五大夫亂定而鄭厲公卒是此王室<lb/>
　大亂天王䝉塵者已及三年而齊桓興伯並未能勤<lb/>
　王討叛出一旅之師旁觀袖手洋洋不理然且伐戎<lb/>
　伐我兵戈四出伯主安在此固罪大惡極不止摟牽<lb/>
<pb n="7a"/>
　討伐為三王罪人已也至是年之冬王乃使召伯廖<lb/>
　錫齊侯命命為二伯作九州之長且請伐衛以其立<lb/>
　子頺而伐王故也桓然後作城濮之㑹而要公以謀<lb/>
　之二伯當如是乎此亦書其事而義有在者若鄭厲<lb/>
　公事不經赴告不見于春秋故無從褒美而祗于忽<lb/>
　突爭國時厯稱鄭伯以微示其意此亦春秋崇尚蓋<lb/>
　愆之一節也讀春秋者能實體其事而無為浮説所<lb/>
　惑則幾矣城濮衛地名<lb/>
<pb n="7b"/>
二十有八年<lb/>
春王正月甲寅齊人伐衛衛人及齊人戰衛人敗績<hi>一本衛人下另作一節</hi>
　此齊桓奉王命討衛而書齊人者桓雖在軍而令大<lb/>
　夫之無名者帥師則照例書人以奉命不尊也衛亦<lb/>
　以大夫禦齊而不知其名則亦照例書人所謂卿大<lb/>
　夫帥師而不記其名與氏則書人也<hi>説見隠元年</hi>若𫝊稱<lb/>
　齊桓數之以王命取賂而還此是實事而説左氏者<lb/>
<pb n="8a"/>
　遂謂諱取賂故稱人則襄十一年晉侯伐鄭受鄭之<lb/>
　賂告于諸侯曽不之諱而此諱之乎若公羊謂衛未<lb/>
　有罪此誤認上年同盟于幽中無衛侯因以衛侯不<lb/>
　至為罪責故伐衛此驢頭馬嘴全然不知事實者若<lb/>
　其謂春秋書例伐人者為客被伐者為主故書衛人<lb/>
　及齊人則考之諸經皆然孔疏所云令狐河曲大棘<lb/>
　彭衙長岸泓韓之屬皆以主及客此是書例而胡氏<lb/>
　以書衛及為貶衛則衛抗王命公然出戰已屬大罪<lb/>
<pb n="8b"/>
　何必借此字以貶之謬矣祗經文于此不書奉命且<lb/>
　齊衛皆稱人兩相頡頏似乎重以齊桓為不足者據<lb/>
　𫝊王錫桓命時諮及伐衛未有成命則自不宜書奉<lb/>
　命若衛之立子頺以伐王在莊十九年本衛惠公事<lb/>
　今之衛侯乃衛惠之子懿公也自十九年至今二十<lb/>
　八年十年之間伯主安在至長鯨已逝元惡考終而<lb/>
　始以何有之師移及子姓萬一桓數衛罪時衛人答<lb/>
　曰先君之過君其問諸地下將若之何故此有文焉<lb/>
<pb n="9a"/>
　不止義也<lb/>
夏四月丁未邾子瑣卒<hi>公羊作邾婁子</hi>
秋荆伐鄭公㑹齊人宋人救鄭<hi>穀梁公㑹下另作一節  公羊宋人下有邾婁人三字</hi>
　據𫝊楚令尹子元欲蠱文夫人<hi>楚文王夫人息媯也</hi>為館于其<lb/>
　宮側而振萬焉<hi>萬舞</hi>夫人泣曰先君以是舞也習戎備<lb/>
　也今令尹不尋諸仇讎而于未亡人之側不亦異乎<lb/>
　子元聞之曰婦人不忘襲讎我反忘之遂以車六百<lb/>
<pb n="9b"/>
　乘伐鄭入自純門及逵市縣門不發楚言而出<hi>鄭人效楚</hi>
　<hi>言以示整暇</hi>子元曰鄭有人焉諸侯救鄭楚師夜遁此公<lb/>
　與齊宋俱無貶辭稱人見前<lb/>
冬築郿<hi>公穀作微左穀梁註左𫝊作麋今  亦作郿</hi>
　築者城也是年大無麥禾而城築者必有所備也此<lb/>
　與襄十九年築西郛例同郿魯邑名據𫝊凡邑有宗<lb/>
　廟先君之主曰都無曰邑邑曰築都曰城蓋都有大<lb/>
　小隠元年𫝊大都不過三國之一中五之一小九之<lb/>
<pb n="10a"/>
　一則都原分三等小即邑也邑而有都稱者必其地<lb/>
　有先君之廟然後稱都但先君之廟世俱不解以為<lb/>
　廟在朝左豈有下邑立宗廟者于是無學者妄疑是<lb/>
　國之舊都與前代諸國所為都地如潁氏謂城漆以<lb/>
　漆有邾之舊廟故稱城類夫他國廢廟今未必存且<lb/>
　亦何得稱先君之廟若春秋列國皆無遷徙惟衛自<lb/>
　懿公後由朝歌遷睢陽楚自文王後由丹陽遷郢他<lb/>
　未嘗遷也况遷都則必遷廟未有都既遷而留廟與<lb/>
<pb n="10b"/>
　主在其地者然則何先君之廟曰此宗邑廟也國凡<lb/>
　易一君則其君之弟立為大宗必祭所自出立一先<lb/>
　君之廟于其邑謂之宗邑亦謂之宗廟凡一宗必有<lb/>
　一廟如鄭友立厲王廟季氏立桓公廟類此是必有<lb/>
　者自後儒昧其制反以立廟為非禮如曰公廟之設<lb/>
　于私家由三桓始而于是春秋之禮意亡矣予嘗釋<lb/>
　大小宗備考其制已有成説而註左𫝊者仍不能解<lb/>
　故復著此善學者自知之耳<lb/>
<pb n="11a"/>
大無麥禾<lb/>
　麥熟于夏禾成在秋書于冬者杜氏云計食不足而<lb/>
　後書也其不言饑者正義云以下文告糴故不饑也<lb/>
臧孫辰告糴于齊<lb/>
　𫝊云告糴禮也又魯語云魯饑臧文仲請如齊告糴<lb/>
　或以自請為難文仲曰賢者急病而讓夷居官者當<lb/>
　事不避難在位者恤民之患遂以鬯圭與玉磬往且<lb/>
　辭命亦甚善于是齊人歸其玉而予之糴則此亦無<lb/>
<pb n="11b"/>
　可譏者若公穀謂一年饑不當告糴蓋國無九年之<lb/>
　畜曰不足無六年之畜曰急無三年之畜曰國非其<lb/>
　國也未有一年即告糴者其説固是然夫子書法如<lb/>
　造物然隨時予奪恐未必全以盛王之禮繩叔世也<lb/>
　况此書亦無貶例也臧孫辰字文仲魯大夫臧僖伯<lb/>
　曽孫<lb/>
二十有九年<lb/>
春新延廏<hi>公穀作□</hi>
<pb n="12a"/>
　廏者馬舎也延廏名新則修舊之詞𫝊云凡馬日中<lb/>
　出入<hi>春分出馬秋分入馬</hi>然後修廏今周正春秋有至無分<hi>改時</hi>
　<hi>月不改分至故至在春秋分在夏冬</hi>日中未及安所用修則不時而已<lb/>
　按周禮校人馬四匹曰乘四乘曰皁三皁曰繫六繫<lb/>
　曰廏六廏曰校校分左右是一校得良馬千二百九<lb/>
　十六匹而分左右則倍之又一良馬備三駑馬則又<lb/>
　三倍之而總名之曰廏天子十二閑以六校分左右<lb/>
　而倍之也諸侯六閑良馬三閑駑馬三閑也卿大夫<lb/>
<pb n="12b"/>
　四閑則良馬一閑駑馬三閑也凡此皆養之官者謂<lb/>
　之國馬若田賦之馬則提封萬乘馬四萬匹提封千<lb/>
　乘馬四千匹國馬為車路之需兼備不虞如鄭子國<lb/>
　為盜所殺子產以車十七乘出討賊類此不及賦之<lb/>
　民間者若田賦之馬則民養之而臨期賦以為兵事<lb/>
　之用各不同<lb/>
夏鄭人侵許<lb/>
　𫝊例凡師有鐘鼓曰伐無曰侵輕曰襲<lb/>
<pb n="13a"/>
秋有蜚<lb/>
　蜚負礬也蝗屬即詩所稱草蟲者通志云以其能害<lb/>
　稼故春秋書之是也若公羊説謂臭惡蟲南越盛暑<lb/>
　所生則今所稱臭蟲者然不為災矣左氏于此𫝊特<lb/>
　曰凡物不為災不書據此則益信前秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>為有蠈<lb/>
　之誤而公穀妄釋之也又蜚是獸名見山海經與此<lb/>
　又不同<lb/>
冬十有二月紀叔姬卒<lb/>
<pb n="13b"/>
　叔姬者伯姬之媵也初書歸紀繼書歸酅此又書卒<lb/>
　豈賢姬哉亦曰傷紀耳蓋自叔姬卒而紀與我絶矣<lb/>
城諸及防<lb/>
　諸防皆魯邑𫝊云凡土功龍見而畢務戒事也言龍<lb/>
　星角亢晨見東方則農務畢而可戒土功此夏九月<lb/>
　也火見而致用水昏正而栽言大火心星次角亢見<lb/>
　則可備材木定星營室昏見正中則可栽板築此夏<lb/>
　十月也日至而畢言冬日南至則農務將興而土功<lb/>
<pb n="14a"/>
　可已此夏十一月也今周十二月城邑正當夏十月<lb/>
　則及時矣蓋城為保障不固則敗不修則壊此毎歳<lb/>
　當築者故無譏焉<lb/>
三十年<lb/>
春王正月<lb/>
夏師次于成<hi>左𫝊無師字</hi>
　以大夫帥師而無名則但稱師與他國稱人例同是<lb/>
　時齊師將降鄣我將救之故師次于成而止而不前<lb/>
<pb n="14b"/>
　穀梁所謂欲救鄣而未能是也然則魯弱可知矣<lb/>
秋七月齊人降鄣<lb/>
　降者脅之使附也不言鄣降于齊而曰降鄣者我有<lb/>
　以降之也此書法也然則桓惡可知矣鄣附庸國名<lb/>
八月癸亥葬紀叔姬<lb/>
　書葬者以我遣大夫㑹姬葬也其無諡者以媵故且<lb/>
　無子也據此則前紀叔姬卒公羊説謂紀未滅時紀<lb/>
　侯曽立叔姬為夫人謬矣<lb/>
<pb n="15a"/>
九月庚午朔日有食之鼓用牲于社<lb/>
　非禮也説見前二十五年𫝊<lb/>
冬公及齊侯遇于魯濟<lb/>
　山戎為燕病齊桓謀伐之故來㑹魯濟者魯之濟也<lb/>
　濟界于齊魯其在齊界者為齊濟在魯界者為魯濟<lb/>
齊人伐山戎<lb/>
　山戎北狄與燕國近而阻燕職貢之入齊伐之宜也<lb/>
　其稱人者以桓不親往遣大夫帥師所謂懸車束馬<lb/>
<pb n="15b"/>
　以伐之者凡書事有例胡氏既謂書人必將卑師少<lb/>
　而此又謂貶桓既謂春秋皆尊周攘夷而此又以攘<lb/>
　夷為桓罪則無所適從矣燕齊接壤而山戎界于其<lb/>
　間不必甚逺若謂逺即不伐則禹征三苗王季伐西<lb/>
　落豈俱在肘腋間乎<lb/>
三十有一年<lb/>
春築臺于郎<lb/>
　築臺刺奢而又非其時故備書以見非義後倣此<lb/>
<pb n="16a"/>
夏四月薛伯卒<lb/>
　説見前<lb/>
築臺于薛<lb/>
　此薛魯地<lb/>
六月齊侯來獻戎捷<lb/>
　獻捷者獻俘獲也伐不親往而親來獻捷誇我也傳<lb/>
　曰凡諸侯有四夷之功則獻于王王以警于夷中國<lb/>
　則否諸侯不相遺俘<lb/>
<pb n="16b"/>
秋築臺于秦<lb/>
　秦魯地<lb/>
冬不雨<lb/>
三十有二年<lb/>
春城小穀<lb/>
　𫝊稱城小穀為管仲也杜氏謂公感齊桓之徳故為<lb/>
　管仲城私邑其但稱小穀不稱齊者凡大都自以名<lb/>
　通即不繫國以其名為世共識也如吳滅州來晉滅<lb/>
<pb n="17a"/>
　下陽類穀梁註魯邑謬矣小穀齊邑即濟北穀城今<lb/>
　東阿縣地國䇿稱齊王烹阿大夫可驗<lb/>
夏宋公齊侯遇于梁丘<lb/>
　據𫝊齊侯為楚伐鄭之故<hi>在二十八年</hi>請㑹諸侯謀報之<lb/>
　時宋公請先見故首宋公梁丘據穀梁在曹邾之間<lb/>
秋七月癸巳公子牙卒<lb/>
　據𫝊莊公未娶哀姜時曽築臺而臨黨氏黨氏者魯<lb/>
　大夫也見黨氏女孟任美公欲從之而閟不得從乃<lb/>
<pb n="17b"/>
　以夫人言許之遂割臂而與公盟生子般焉及娶哀<lb/>
　姜無子公欲立子般而未敢定至是公病問後于公<lb/>
　子牙即叔牙莊公之庶弟公子慶父同母弟也時牙<lb/>
　與慶父同淫于哀姜思重抑孟任遂曰慶父材言慶<lb/>
　父可立也又問季友友者公同母弟也對曰臣以死<lb/>
　奉般公曰向者牙曰慶父材季友乃假公命使牙待<lb/>
　于鍼巫氏<hi>鍼巫即鐘巫鐘鍼轉音</hi>使鍼季酖之曰飲此則有後<lb/>
　于魯國不然死且無後飲之歸及逵泉而卒于是立<lb/>
<pb n="18a"/>
　叔孫氏為牙後則是叔牙以酖死而書曰卒者以罪<lb/>
　不即著而既為立後并不以誅告故也<lb/>
　叔牙即僖叔為慶父同母弟左𫝊穀梁註皆然惟公<lb/>
　羊謂牙與慶父皆公同母弟則季友幼弟豈得作大<lb/>
　宗稱宗卿且得專置二兄于死地而不之顧乎予前<lb/>
　于季友如陳𫝊已略辨之特此𫝊復有謂牙本母弟<lb/>
　其不稱弟係夫子所削則范甯曽駁云𫝊例諸侯之<lb/>
　尊弟兄不得以屬通蓋以禮諸侯絶朞而臣諸父昆<lb/>
<pb n="18b"/>
　弟若稱弟是申其私親也宣十七年公弟叔肸卒此<lb/>
　以賢叔肸而破例稱弟反謂稱弟是常例某所未詳<lb/>
　徐仲山日記毎以季友酖叔牙為過急而胡氏極頌<lb/>
　之謂周厚本支而庸旦仲黜蔡鮮義皆在此不無失<lb/>
　實予嘗謂此事賴公羊解之曰君親無將將而誅焉<lb/>
　其義遂定且公羊復有俄而矛弑械成語則或牙有<lb/>
　弑之形而友始殺之左𫝊略之也蓋危疑之際不嫌<lb/>
　急决友既以宗卿與聞國政而二公子之亂又事連<lb/>
<pb n="19a"/>
　宮闥苟非驟起制之則鮮有不蔓衍成勢者故先誅<lb/>
　叔牙以翦其羽而後慶父繼亂可反掌定之此雖季<lb/>
　友專決然亦見季之能善于勘亂故叔牙之酖先已<lb/>
　誅賊則子般可不言弑閔公之薨既已討賊則慶父<lb/>
　之縊并可不必言卒此皆夫子書法一諱國惡而一<lb/>
　即為季子諱使之無所歉于兄弟骨肉之間所謂隠<lb/>
　而斷刻而能全以其決也然則季子此事竟以周公<lb/>
　誅管蔡當之則未必然然春秋則未嘗不予之矣<lb/>
<pb n="19b"/>
　獨子般之立尚可疑者當時既娶孟任又娶哀姜然<lb/>
　姜自為嫡則般係諸子非世子也且諸子有長者僖<lb/>
　公是也又有少長者閔公是也按周制立子之法隠<lb/>
　元年公羊註曰禮適夫人無子立右媵右媵無子立<lb/>
　左媵左媵無子立適姪娣適姪娣無子立右媵姪娣<lb/>
　右媵姪娣無子立左媵姪娣質家親親先立娣文家<lb/>
　尊尊先立姪此立法之最明確者蓋立子先後視母<lb/>
　貴賤春秋諸侯一娶九女則一適二媵各有姪娣合<lb/>
<pb n="20a"/>
　之為九故先適後媵先媵後姪娣次第秩然今閔公<lb/>
　者少姜之子哀姜之娣所生也僖公者成風之子先<lb/>
　娶之媵所生也毋論僖公長而般閔少年齒不倫即<lb/>
　以母言之哀姜無子則孟任成風皆當是媵少姜則<lb/>
　姪娣也立法先媵則當先僖而後般以成風先孟任<lb/>
　也次及姪娣亦當先僖般而後閔以少姜姪娣也今<lb/>
　以般為世子而又使閔先于僖不無貿亂予嘗謂桓<lb/>
　公是嫡隠公是庶以嫡可再娶仲子者再娶之嫡也<lb/>
<pb n="20b"/>
　<hi>説見桓元年八年𫝊</hi>然而不通春秋如胡氏尚猶詬之謂仲子<lb/>
　非嫡桓公非世子是謂三綱淪九法斁豈有哀姜嫡<lb/>
　妃儼然未死僖當長庶不減隠公而季友奉子般殺<lb/>
　二兄而春秋史官列國諸大夫以及夫子論定無異<lb/>
　辭者故予以為桓是適般亦是適此非春秋之禮而<lb/>
　周之禮也蓋禮有始娶有再娶再娶予前已言之矣<lb/>
　<hi>見前十九年𫝊</hi>若始娶則隠元年𫝊杜氏云元妃始適夫人<lb/>
　也正義曰始者長也有始而非適孟任是也有適而<lb/>
<pb n="21a"/>
　非始哀姜是也而予則謂孟任亦適而非始其始而<lb/>
　非適者成風也莊公始娶成風為媵生僖公矣然後<lb/>
　見孟任而悦之娶為夫人則孟任適也非始也至二<lb/>
　十四年因求好齊桓再娶齊女于是抑孟任而尊姜<lb/>
　氏意當時禮法必又以氏族貴賤儀幣隆殺分正次<lb/>
　者故哀姜無子則宗卿終以孟任夫人原有適名遂<lb/>
　毅然正名而立子般此固春秋所行與周禮相合者<lb/>
　是以不立僖而立般以般適而僖媵也且立般而并<lb/>
<pb n="21b"/>
　不立閔以孟任雖降而不失為媵少姜雖適而止于<lb/>
　姪娣姪娣不先媵也若閔之先僖則齊人立閔非友<lb/>
　之意故友挾僖以奔陳而後乃立之然即以立法論<lb/>
　既抑孟任為次妃成風不與孟任齒勢必降等為次<lb/>
　妃姪娣而少姜適姪娣宜先于二媵姪娣此又立法<lb/>
　之不大逺者世無周禮而諸大夫之至魯者皆曰魯<lb/>
　秉周禮此非周禮之餼羊也乎若媵可始娶則僖公<lb/>
　成公皆然按成公為宣公子宣元年始娶穆姜此見<lb/>
<pb n="22a"/>
　于經者然而宣二年宣公之孫成公之子衡即已為<lb/>
　質于楚則宣未娶時不特成公已長即成公之子已<lb/>
　可為質必在成童以後明矣此則誰氏所生者然則<lb/>
　人君有元妃次妃下妃而皆可再娶亦皆可始娶晉<lb/>
　平公娶少姜則再娶媵魯莊宣娶僖成之母則先娶<lb/>
　媵有始適即有始庶特其禮久亡不能備考耳<lb/>
八月癸亥公薨于路寢<lb/>
　路寢正寢也<lb/>
<pb n="22b"/>
冬十月己未子般卒<lb/>
　子者太子般其名也<hi>見前𫝊</hi>其稱卒以未成君也不言<lb/>
　弑者諱國惡也禮君在稱子君薨即位稱公此稱子<lb/>
　亦以未成君之故此與後子卒子野卒例並同釋例<lb/>
　謂未葬稱子此係在喪所稱若踰年則雖在喪亦稱<lb/>
　公如文公成公皆先公未葬而經皆書公即位可驗<lb/>
　也若公羊謂既葬亦稱子踰年稱公則又一例矣據<lb/>
　𫝊莊公生子般及女公子以雩祭肄禮于梁氏而般<lb/>
<pb n="23a"/>
　與女弟觀焉圉人犖者自牆外以慢言戲女公子子<lb/>
　般怒使鞭犖公曰不如殺之是人有力能投身而蓋<lb/>
　于稷門之上至是公薨般已即位于黨氏冬十月共<lb/>
　仲<hi>即慶父</hi>使圉人犖就黨氏賊<hi>即/殺</hi>之成季<hi>即季友諡</hi>奔陳立<lb/>
　閔公<lb/>
公子慶父如齊<lb/>
　此共仲畏罪而出奔者時季子奔陳共仲恐季襲已<lb/>
　而已又無備因以姜氏故適齊求援此情事之瞭然<lb/>
<pb n="23b"/>
　者胡氏向于慶父帥師伐於餘丘時發一大議謂權<lb/>
　奸簒弑未有不掌兵柄者至是不驗乃又謂出入自<lb/>
　如皆由其主兵自恣之故遂曲引康王之誥干戈虎<lb/>
　賁扈蹕器仗認作軍伍責慶父擅兵夫慶父未嘗以<lb/>
　兵迎立閔也又未嘗擁兵而逃也至閔公見弑慶父<lb/>
　又奔莒則益窮竄之極旋且伏法而胡氏又謂慶父<lb/>
　巨姦以七百里侯國革車千乘執三十年兵柄又復<lb/>
　引漢故事謂丞相太尉先奪兵柄慶父根深自難猝<lb/>
<pb n="24a"/>
　制夫春秋出兵田賦徵而後用何曽有南北軍府兵<lb/>
　廂兵使外戚諸王掌之而一説不已又䕶一説曽不<lb/>
　思殺叔牙使鍼季一人酖之縊慶父祗奚斯一人促<lb/>
　之共仲出入未嘗弄一兵季友行誅未嘗袒一士也<lb/>
　論事須以實季友再奔邾特以哀姜内主須少避耳<lb/>
　及季自邾返而姜與慶父且抱頭並竄矣儒者解經<lb/>
　何可言不以實而洵口誕謾若此<lb/>
狄伐邢<lb/>
<pb n="24b"/>
　邢小國名<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋毛氏𫝊卷十二<lb/>
</p>
<p>
</p>
  </div>
</body>
</text>
</TEI>
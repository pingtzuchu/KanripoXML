<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋毛氏傳卷二十三</head> <lb/>
    <p>
<pb n="1a"/>
欽定四庫全書<lb/>
　春秋毛氏傳卷二十三<lb/>
　　　　　　　　　　翰林院檢討毛竒齡撰<lb/>
八年<lb/>
春晉侯使韓穿來言汶陽之田歸之于齊<lb/>
　汶陽之田本魯地而為齊所侵者二年以從晉伐齊<lb/>
　而歸我三年以齊不伏取而興師焉今已七年矣又<lb/>
　使之歸齊何以處魯魯亦何以自處時季文子雖有<lb/>
<pb n="1b"/>
　辭然不敢顯言苐于餞晉使時私言之嗟乎晉無道<lb/>
　如此<lb/>
晉欒書帥師侵蔡<lb/>
　晉復侵蔡以六年救鄭時已侵蔡而未得志也至是<lb/>
　遂侵楚獲申驪<hi>楚大夫</hi>鄭伯将㑹晉師門于許東門而<lb/>
　大獲焉鄭之反覆其又得以侵小如此<lb/>
公孫嬰齊如莒<lb/>
宋公使華元來聘<hi>傳云聘共姬也</hi>
<pb n="2a"/>
夏宋公使公孫夀來納幣<lb/>
　宋公宋共公也納幣者聘共姬也<hi>共姬為穆姜女成公姊妹</hi>士昬<lb/>
　禮有六禮五禮四禮之殊而諸侯則止有行聘納幣<lb/>
　二禮與士不同又昬禮無主人以婿不自主須父母<lb/>
　命也天子諸侯總無父矣此稱宋公則必并其母亦<lb/>
　無有者説見前<lb/>
晉殺其大夫趙同趙括<lb/>
　初趙嬰<hi>盾弟</hi>通于趙荘姬<hi>盾子朔/之妻</hi>原屏放諸齊<hi>原即趙同屏即</hi>
<pb n="2b"/>
　<hi>趙括皆嬰兄也</hi>荘姬怨之至是譖于晉侯曰原屏将為亂欒<lb/>
　卻<hi>二族</hi>為徵晉乃殺同括惟朔子武從荘姬畜于公宫<lb/>
　得免其稱國殺并稱名俱是書例使以同括為無罪<lb/>
　耶則與陳殺其大夫洩冶例同以為有罪耶則與晉<lb/>
　殺其大夫里克例同餘見前<lb/>
　史趙世家晉景公三年大夫屠岸賈為司寇治靈公<lb/>
　之賊徧告諸将曰盾雖不知猶為賊首以臣弑君而<lb/>
　子孫在朝何以懲罪乃攻趙氏于下宫殺趙朔趙同<lb/>
<pb n="3a"/>
　趙括趙嬰齊而滅其族與傳頗異且其辭甚直其理<lb/>
　甚正其事亦不可為無據此必當時有其説而戰國<lb/>
　以後尚相傳為實録者祗史遷記事極疎謂趙朔妻<lb/>
　係成公之姊則文公女也未有趙衰娶文公女而其<lb/>
　孫朔可並娶其女者且此八年殺同括在晉景為十<lb/>
　七年非三年也凡此皆存之以置勿論者然要其説<lb/>
　則何可廢哉<lb/>
秋七月天子使召伯來賜公命<hi>賜左公穀皆作錫</hi>
<pb n="3b"/>
　召伯召桓公周卿士也禮諸侯即位天子賜以命圭<lb/>
　及諸侯來朝而合瑞焉但賜在即位之後如文元年<lb/>
　毛伯來錫命僖十一年傳王賜晉惠公命同而此在<lb/>
　八年之秋故杜氏以為緩然諸侯乆不朝矣而王尚<lb/>
　賜此此正告朔餼羊有志者所當憤然思去而尚責<lb/>
　其緩也乎春秋十二公惟成朝京師<hi>僖公朝王所耳</hi>然已在<lb/>
　十三年矣緩乎否耶<lb/>
冬十月癸卯杞叔姬卒<lb/>
<pb n="4a"/>
　叔姬雖來歸而杞伯悔之請歸塟于杞則不終歸矣<lb/>
　故稱杞與文十二年稱子叔姬卒不同<lb/>
晉侯使士燮來聘叔孫僑如㑹晉士燮齊人邾人伐郯<lb/>
<hi>左公穀皆以叔孫下别作一節</hi>
　晉士燮來聘特謀伐郯以郯事吳故也夫吳伐郯時<lb/>
　伯主不能救䘏及伐郯後又不能討吳以辟後患徒<lb/>
　使受禍之國以苟存而乞成者乃甫成而討貳之師<lb/>
　集于城下惡盈貫矣是時公賂燮請緩師燮不可季<lb/>
<pb n="4b"/>
　孫懼使宣伯帥師㑹伐郯<lb/>
衛人來媵<lb/>
　此以我将嫁共姬而來致媵者禮諸侯娶夫人則兩<lb/>
　國來媵毎國三人謂之九女以本國一夫人一姪<hi>兄子</hi>
　一娣<hi>弟</hi>兩國皆一媵一姪一娣也但左氏謂同姓媵<lb/>
　之異姓則否則春秋媵多異姓即此亦儼然有齊媵<lb/>
　也又國語云王御不參一族正謂非一姓豈左氏自<lb/>
　矛盾耶抑王禮異耶若公羊謂媵止二國無三國媵<lb/>
<pb n="5a"/>
　者則此年衛媵明年晉媵又明年齊媵儼三國矣惟<lb/>
　徐仲山春秋日記有云何休云夫人居中宮少在前<lb/>
　右媵居西宮左媵居東宮少在後姪娣總名少少或<lb/>
　一或二不必定三故有三國來媵之事以為三國亦<lb/>
　九女耳此説近之至于十二公嫁女不特共姬然此<lb/>
　特詳者公羊以為聞其賢而來媵則共姬以守禮死<lb/>
　豈能預知且春秋何時齊晉何國何有乎一女子之<lb/>
　守禮而爭來致媵此不過以魯係宗國其生平儀節<lb/>
<pb n="5b"/>
　往來在諸國乆行不廢不當以輓近降殺而在我則<lb/>
　方畏强大值齊晉侵虐之際而尚能致媵則他時不<lb/>
　記而此獨記之以飾大體此正春秋揚美諱辱之㣲<lb/>
　情也<lb/>
九年<lb/>
春王正月杞伯來逆叔姬之喪以歸<lb/>
公㑹晉侯齊侯宋公衛侯鄭伯曹伯莒子杞伯同盟于<lb/>
蒲<hi>衛地</hi>
<pb n="6a"/>
　尋馬陵之盟也<lb/>
公至自㑹<lb/>
二月伯姬歸于宋<lb/>
夏季孫行父如宋致女<lb/>
　女嫁三月則當廟見舅姑以成婦禮今國君夫人于<lb/>
　三月後則其舅先公早已在廟夫人之家當遣卿聘<lb/>
　問致成婦之禮在他國來謂之來聘在我國往即謂<lb/>
　之致女此恒禮也胡氏謂遣卿非禮則桓三年齊侯<lb/>
<pb n="6b"/>
　使弟年來聘仲年介弟然亦卿也此何所分耶<lb/>
晉人來媵<lb/>
秋七月丙子齊侯無野卒<lb/>
晉人執鄭伯晉欒書帥師伐鄭<lb/>
　蒲之盟鄭既受命于晉矣既而楚反賂鄭鄭伯復㑹<lb/>
　楚公子成于鄧至是鄭伯如晉晉以其貳于楚也執<lb/>
　諸銅鞮<hi>晉縣</hi>而遣欒書伐鄭鄭人使伯蠲行成晉人殺<lb/>
　之其無道如此楚乃使子重侵陳以救鄭<lb/>
<pb n="7a"/>
冬十有一月塟齊頃公<lb/>
楚公子嬰齊帥師伐莒庚申莒潰楚人入鄆<hi>公作運</hi>
　楚子重自陳伐莒圍渠丘渠丘城惡衆潰奔莒莒人<lb/>
　乃獲楚公子平而囚之楚人曰勿殺吾歸而俘莒人<lb/>
　殺之楚師乃圍莒而莒城亦惡遂潰楚乃入鄆左氏<lb/>
　曰莒無備故也又曰備之不可以已也<lb/>
秦人白狄伐晉<lb/>
　前宣八年晉師白狄伐秦至十五年而秦人伐晉已<lb/>
<pb n="7b"/>
　報之矣至是必驅白狄來以答白狄之役<lb/>
鄭人圍許<lb/>
　鄭伯執于晉公孫申謀之曰我出師圍許以示之暇<lb/>
　且若将改立君者而緩為晉使晉必歸君<lb/>
城中城<lb/>
　中城魯邑冬而成城書時也且言急備也<lb/>
十年<lb/>
春衛侯之弟黒背帥師侵鄭<lb/>
<pb n="8a"/>
　晉命也<lb/>
夏四月五卜郊不從乃不郊<lb/>
　禮以啟蟄祈穀正周三月也凡卜以旬日當三月正<lb/>
　郊之時已三卜矣至是四月又兩卜合得五卜而不<lb/>
　吉則後此将春分矣郊不過分遂不郊<lb/>
五月公㑹晉侯齊侯宋公衛侯曹伯伐鄭<lb/>
　鄭公子班聞叔申之謀<hi>前年公孫申有改立君之謀</hi>立公子繻夏<lb/>
　四月鄭人殺繻立髠頑<hi>鄭成公大子</hi>公子班奔許欒武子<lb/>
<pb n="8b"/>
　曰鄭人立君我執一人焉何益不如伐鄭而歸其君<lb/>
　以求成焉時晉侯有疾乃生立太子州蒲為晉君而<lb/>
　㑹諸侯以伐鄭其直書晉侯著其惡也杜氏曰父不<lb/>
　父子不子一國兩君大亂之道也于是鄭子罕賂晉<lb/>
　以襄鐘<hi>鄭襄公之廟鐘</hi>子然受盟以子駟為質<hi>皆穆公子</hi>而鄭伯<lb/>
　得歸<lb/>
齊人來媵<hi>媵有遲致者以待年也</hi>
丙午晉侯獳卒<lb/>
<pb n="9a"/>
秋七月公如晉<lb/>
　公畏晉如晉親弔已非禮矣晉人復止公使公送塟<lb/>
　是時諸侯莫在者而公獨送焉不書諱之也<lb/>
冬十月<hi>公無此三字</hi>
十有一年<lb/>
春王三月公至自晉<lb/>
　初晉景之末死也觀于軍府見鍾儀問之<hi>前馬陵之戰所獲者</hi>
　曰南冠<hi>楚冠</hi>而縶者誰也曰鄭人所獻楚囚也問其族<lb/>
<pb n="9b"/>
　曰伶人也<hi>樂官</hi>與之琴操南音<hi>楚音</hi>范文子曰此君子也<lb/>
　<hi>以不忘楚</hi>㑹晉侯方慮楚将以飾好遂遣鍾儀歸而使之<lb/>
　求成楚乃使公子辰如晉報鍾儀之使而修好焉及<lb/>
　去年春晉復使糴茷<hi>晉大夫</hi>如楚報公子辰之使而未<lb/>
　反而晉景死至是公如晉弔晉已止之送塟矣復疑<lb/>
　魯之曽通楚也曰将俟糴茷反驗魯虚實必不與楚<lb/>
　通而後得歸自去年秋七月至此春三月已閲九月<lb/>
　矣公乃不得已而乞受盟焉夫友國相恤貴撫以徳<lb/>
<pb n="10a"/>
　乃徒恃彊暴以加于宗邦已則求敵成而反忌人之<lb/>
　往來凌弱虐小莫此為甚左氏無識徒誇晉君臣之<lb/>
　能動以范文子欒武子知荘子韓獻子作人求善為<lb/>
　之鋪張而胡氏拘迂全以晉順楚逆為諸國向背之<lb/>
　斷其于事理之得失毫釐不解惟夫子傷之自晉㑹<lb/>
　赤棘以後凡受盟受伐取田歸田如晉還晉皆一一<lb/>
　詳載而于作丘甲城中城立武宮諸綢繆事且三致<lb/>
　意焉世尚昧其旨何也<lb/>
<pb n="10b"/>
晉侯使卻犨來聘己丑及卻犨盟<hi>犨公作州後同</hi>
　卻犨來聘且涖盟犨求婦聲伯聲伯奪其外妹<hi>出母之女</hi>
　之嫁施氏者以與之婦人曰鳥獸猶不失儷子将若<lb/>
　何聲伯曰吾不能死亡<hi>言不與則死亡矣</hi>婦人遂行<lb/>
夏季孫行父如晉<lb/>
　此報卻犨之聘且亦涖盟而經不書者必不成盟或<lb/>
　晉君不親盟故諱之也<lb/>
秋叔孫僑如如齊<lb/>
<pb n="11a"/>
　初以齊見侵不得已乞事晉為鞌之戰絶前好矣至<lb/>
　是齊君新立乃復聘于齊而修成焉<lb/>
冬十月<lb/>
十有二年<lb/>
春周公出奔蔡<lb/>
　周公楚<hi>周卿士名楚而食采于周者</hi>惡惠襄之偪也<hi>惠王襄王之族</hi>且與<lb/>
　伯與<hi>周卿士</hi>爭政不勝怒而出及陽樊<hi>晉地</hi>王使劉子復<lb/>
　之盟于鄄而入三日復出奔晉<lb/>
<pb n="11b"/>
夏公㑹晉侯衛侯于𤨏澤<hi>公作沙澤  地闕</hi>
　宋華元善于楚令尹子重又善于晉欒武子聞晉使<lb/>
　糴茷求成于楚而楚子許之将復命矣華元乃如楚<lb/>
　復如晉合晉楚之成使晉士燮楚公子罷盟于宋東<lb/>
　門之外而後㑹𤨏澤以合齊魯使聽成焉<lb/>
秋晉人敗狄于交剛<hi>地闕</hi>
冬十月<lb/>
十有三年<lb/>
<pb n="12a"/>
春晉使卻錡來乞師<lb/>
　将伐秦也時召公佐師且卻錡将事甚不敬故不書<lb/>
　召兵而書乞師以諱之後凡書乞師皆同<lb/>
三月公如京師<lb/>
　赴晉召過周因朝王焉其不書朝者文例也<lb/>
夏五月公自京師遂㑹晉侯齊侯宋公衛侯鄭伯曹伯<lb/>
邾人滕人伐秦<lb/>
　公及諸侯朝王畢遂從劉康公成肅公<hi>皆王卿士</hi>㑹晉侯<lb/>
<pb n="12b"/>
　伐秦於是欒書荀庚士燮卻錡韓厥荀罃趙旃卻至<lb/>
　卻毅欒鍼俱在軍夏五月與秦師戰于麻隧<hi>地闕</hi>秦師<lb/>
　敗績獲秦成差及不更女父其不書王人者為王諱<lb/>
　也不書秦敗者故闕之也皆文例也不然未有公在<lb/>
　軍而不知有王人兼不知秦敗者此不須告也按杜<lb/>
　氏云經文闕漏傳文獨存夫經據簡書傳據䇿書䇿<lb/>
　書既存簡何得闕孔氏又謂經之闕漏以䇿書所無<lb/>
　也今傳反有者必當時簡書尚有此文故採而入傳<lb/>
<pb n="13a"/>
　則是其簡其䇿在夫子作時必有一存而一闕者而<lb/>
　夫子即因其已闕而故闕之盖甚不取乎逼王人脅<lb/>
　列侯越疆夸界動中國之衆以報私憾而徒愽此區<lb/>
　區之一勝也<lb/>
　不更女父是為秦不更之官而名女父者漢書稱商<lb/>
　君為法于秦戰斬一首賜爵一級其爵級凡二十中<lb/>
　有不更左庶長右庶長諸名此傳有不更而襄十一<lb/>
　年傳又有庶長鮑庶長武則必春秋時秦先有此官<lb/>
<pb n="13b"/>
　而後漸増之以至二十非盡商君新立名也唐啖助<lb/>
　趙匡據此疑左氏秦人在戰國之後故有此官而陋<lb/>
　儒遂謂其傳為漢人所造夫左氏即秦人後于商君<lb/>
　然豈不知爵級二十為商君所定而反以其名强入<lb/>
　之魯成襄秦桓景之間以自取敗漏是□兒也且諸<lb/>
　官實不自商君始也史記秦懐公四年庶長鼂與大<lb/>
　臣圍懐公懐公自殺又出子二年庶長改迎靈公之<lb/>
　子獻公于河西此皆在春秋之末秦孝公用商君前<lb/>
<pb n="14a"/>
　者即商君初説孝公孝公拜為左庶長是商君未立<lb/>
　法前且身為其官矣即商君誅後毁其所立法而庶<lb/>
　長疾戰修魚庶長章擊楚諸名仍存未嘗以毁法而<lb/>
　去之也啖趙本無學而陋者又從而和之夫爵級中<lb/>
　有大夫名矣将毋大夫亦秦末官乎<lb/>
曹伯廬卒于師<hi>廬左作盧</hi>
　時成肅公與曹宣公俱卒于師成肅公不書諱王辱<lb/>
　也<lb/>
<pb n="14b"/>
秋七月公至自伐秦<lb/>
冬塟曹宣公<lb/>
　當曹伯死晉師時公子負芻與欣時皆庶子也負芻<lb/>
　為居守使欣時迎曹伯喪及還而負芻已弑太子而<lb/>
　自立子臧<hi>即欣時</hi>将出亡國人從之至是既塟負芻慮<lb/>
　國人有變告罪請子臧反子臧不得已乃反國而辭<lb/>
　采邑焉<lb/>
十有四年<lb/>
<pb n="15a"/>
春王正月莒子朱卒<lb/>
夏衛孫林父自晉歸于衛<lb/>
　前七年衛定公惡孫林父而林父奔晉今衛侯如晉<lb/>
　晉侯强使見林父而衛侯難之及衛侯還則晉使卻<lb/>
　犨納林父于衛衛侯欲不從夫人定姜勸之曰不從<lb/>
　将亡<hi>晉見伐必亡</hi>雖惡之猶愈于亡乎乃受之而復其位<lb/>
秋叔孫僑如如齊逆女<lb/>
　此成公逆夫人也<lb/>
<pb n="15b"/>
鄭公子喜帥師伐許<lb/>
　傳子罕<hi>公子喜</hi>伐許為許所敗鄭伯復伐之入其郛許<lb/>
　人平以叔申之封<hi>四年鄭公孫申疆許田不得今許以申所封田求和于鄭</hi>
九月僑如以夫人婦姜氏至自齊<lb/>
冬十月庚寅衛侯臧卒<lb/>
秦伯卒<lb/>
　不書名史失之説見前<lb/>
十有五年<lb/>
<pb n="16a"/>
春王二月塟衛定公<lb/>
三月乙巳仲嬰齊卒<lb/>
　仲嬰齊者襄仲之子公孫歸父之弟也宣十八年逐<lb/>
　東門氏歸父走之齊而嬰齊無與至是卒以大夫禮<lb/>
　塟而書之于冊其不稱公孫而稱仲者以襄仲卒時<lb/>
　宣公賜襄仲氏仲<hi>賜以已字</hi>經于宣八年書曰仲遂卒于<lb/>
　垂是也公羊解春秋不顧前經因不曉嬰齊氏仲之<lb/>
　故乃造為説曰曷謂仲嬰齊為兄後也為兄後則曷<lb/>
<pb n="16b"/>
　謂之仲嬰齊為人後者為之子也為其子則稱仲何<lb/>
　孫以王父字為氏也而于是以兄為父以父為祖喪<lb/>
　生倫亂昭穆滅理傷教由春秋始矣夫歸父奔齊並<lb/>
　未絶嗣原不必為後即欲為後而大夫繼爵不繼綂<lb/>
　亦並無有弟為兄子子為父孫之理盖以繼綂言則<lb/>
　僖兄為子閔弟為父何則以君臣也君臣即父子也<lb/>
　以繼爵言則臧宣叔以庶子武仲為後及武仲出奔<lb/>
　則反以嫡兄臧為為後然而兄不父弟為不祖叔何<lb/>
<pb n="17a"/>
　則以繼爵也繼爵非繼綂也今以兄弟為父子則為<lb/>
　無父以大夫而繼綂系則為無君無父無君總謂之<lb/>
　大逆而乃以大逆之事在經傳所本無者而公羊造<lb/>
　之杜氏引之後人且從而遵之據之亂臣賊子不絶<lb/>
　于春秋而反興于後此之解春秋者不亦怪哉<lb/>
癸丑公㑹晉侯衛侯鄭伯曹伯宋世子成齊國佐邾人<lb/>
同盟于戚晉侯執曹伯歸于京師<hi>公歸下有之字</hi>
　此曹伯即負芻十三年殺太子自立者故執歸京師<lb/>
<pb n="17b"/>
　使天子治之時諸侯欲立子臧子臧奔宋<lb/>
公至自㑹<lb/>
夏六月宋公固卒<lb/>
楚子伐鄭<lb/>
　楚将北師子囊<hi>公子貞荘王子</hi>曰新與晉盟而背之可乎<hi>盟在</hi>
　<hi>十二年</hi>子反不從遂伐鄭并侵衛<lb/>
秋八月庚辰塟宋共公<lb/>
宋華元出奔晉宋華元自晉歸于宋宋殺其大夫山宋<lb/>
<pb n="18a"/>
魚石出奔楚<hi>公穀宋殺六字宋魚六字俱各一節</hi>
　宋共公既塟以華元為右師魚石為左師桓荘之族<lb/>
　皆以次為卿㑹司馬蕩澤謀弱公室而殺公子肥<hi>文公</hi>
　<hi>子</hi>華元不平将奔晉左師魚石者蕩氏族也與大司<lb/>
　冦向為人少司徒鱗朱太宰向帶少宰魚府五人皆<lb/>
　桓族惟華元與司徒華喜為戴族司城公孫師為荘<lb/>
　族故魚石欲止元而魚府沮之曰右師反不討桓氏<lb/>
　乎曰反則討止及澤耳不反必以晉楚之兵來無桓<lb/>
<pb n="18b"/>
　氏矣魚石乃親止華元于河上元請討許之元乃反<lb/>
　使華喜公孫師帥國人攻蕩氏殺子山<hi>澤字</hi>而魚石向<lb/>
　為人鱗朱向帶魚府畏以同族故并罪故出舍睢上<lb/>
　以示将奔乃華元固留之且親留之而五人不從及<lb/>
　元反而魚府始曰今不從不得入矣右師視速而言<lb/>
　疾有異志焉至登丘望之則右師果馳歸决睢水閉<lb/>
　門登陴以防變于是左師二司宼二宰遂奔楚徐仲<lb/>
　山日記謂此經有五疑華元未奔晉曰奔晉一疑<hi>或曰</hi>
<pb n="19a"/>
　<hi>以奔晉告則未有朱奔先告者</hi>不自晉歸曰晉歸二疑蕩澤去氏而<lb/>
　稱字予耶否耶三疑五大夫同時出奔而止書其一<lb/>
　何去何取四疑書例多省文兩宋華元五宋字五疑<lb/>
　此必簡牘有脱誤者<lb/>
冬十有一月叔孫僑如㑹晉士燮齊髙無咎宋華元衛<lb/>
孫林父鄭公子鰌邾人㑹吴于鍾離<lb/>
　左氏曰始通吴也<lb/>
許遷于葉<lb/>
<pb n="19b"/>
　許靈公畏鄭之偪請遷于楚楚公子申遷許于葉<lb/>
十有六年<lb/>
春王正月雨木冰<hi>雨著木成冰也</hi>
夏四月辛未滕子卒<lb/>
鄭公子喜帥師侵宋<lb/>
　鄭子罕伐宋宋将鉏樂懼<hi>二大大</hi>敗鄭師于汋陂退不<lb/>
　設備鄭人覆之獲将鉏樂懼以還<lb/>
六月丙寅朔日有食之<lb/>
<pb n="20a"/>
晉侯使欒黶來乞師甲午晦晉侯及楚子鄭伯戰于鄢<lb/>
陵楚子鄭師敗績<hi>公以甲午晦别作一節言晝㝠也晉侯下又作一節穀梁甲午晦晉侯以下合作一節  鄢陵楚地</hi>
　前年楚伐鄭鄭與楚成至是晉侯将伐鄭欒書将之<lb/>
　士燮卻錡荀偃韓厥卻至皆在軍卻犨徵齊衛之兵<lb/>
　欒黶來乞師三國兵未至而晉師起鄭人乃告楚楚<lb/>
　子救鄭以子反将中軍子重子辛佐之五月晉師濟<lb/>
　河聞楚師将至范文子欲反欒書不可六月遇于鄢<lb/>
<pb n="20b"/>
　陵范文子不欲戰卻至不可楚子登巢車以望晉軍<lb/>
　晉侯䧟于淖欒鍼掀之及戰晉呂錡射楚子中目楚<lb/>
　子召養由基令射錡中項死楚師薄于險叔山冉搏<lb/>
　人以投養由基所射無不殪晉師不能從子反乃命<lb/>
　軍吏察夷傷補卒乘繕甲兵展車馬以圖復戰楚子<lb/>
　召子反謀值穀陽竪獻飲于子反子反醉楚子曰天<lb/>
　敗楚也乃遁范文子立于馬前曰君㓜諸臣不佞何<lb/>
　以及此君其戒之<lb/>
<pb n="21a"/>
楚殺其大夫公子側<hi>即子反也十五年伐鄭背盟以致敗故殺之</hi>
秋公㑹晉侯齊侯衛侯宋華元邾人于沙隨不見公<lb/>
　方晉之來召兵也齊國佐髙無咎至于師衛侯出于<lb/>
　衛公出于壊隤<hi>魯邑</hi>已赴召矣叔孫僑如<hi>宣伯</hi>欲去季孟<lb/>
　<hi>季文子孟獻子</hi>而取其室穆姜助之<hi>姜成公嫡母與僑如通</hi>請逐二子<lb/>
　而後行公難之姜怒㑹公子偃公子鉏趨過<hi>二子公庶弟</hi>
　指之曰是皆君也公乃申儆備設守使孟獻子守公<lb/>
　宫然後行故不及㑹宣伯使告卻犨曰魯侯待壊隤<lb/>
<pb n="21b"/>
　待勝者而歸之也晉侯怒不見公此不諱者家難不<lb/>
　可没然亦以甚晉之惡故書之<lb/>
公至自㑹<hi>左連上作一節</hi>
公㑹尹子晉侯齊國佐邾人伐鄭<lb/>
　公受晉命㑹尹武公<hi>王卿士</hi>及諸侯伐鄭諸侯師次于<lb/>
　鄭西我師次于督掦<hi>鄭東地</hi>不敢過鄭子叔聲伯<hi>公孫嬰齊</hi>
　使叔孫豹<hi>僑如弟</hi>逆晉師而已為食于鄭郊以待之四<lb/>
　日不食<hi>晉師未至不敢先食</hi>諸侯遷于制田知武子<hi>荀罃</hi>又以諸<lb/>
<pb n="22a"/>
　侯之師侵陳并侵蔡未反諸侯又遷于潁上既而鄭<lb/>
　師夜突出諸侯皆失軍<hi>晉之虐諸侯如此</hi>
曹伯歸自京師<lb/>
　曹請晉侯赦曹伯晉侯曰子臧反吾歸而君<hi>子臧前奔宋</hi>
　子臧反曹伯歸子臧致其邑與卿而匿而不出<lb/>
九月晉人執季孫行父舍之于苕丘<hi>苕公作招  晉地</hi>
　宣伯愬卻犨使執季文子殺之晉從公所執季文子<lb/>
　公還待于鄆<hi>西鄆城</hi>使子叔聲伯請季孫于晉曰宣伯<lb/>
<pb n="22b"/>
　之情君知之悉矣若去蔑與行父是大棄魯國而罪<lb/>
　寡君也夫二臣者魯國社稷之臣也二臣朝亡則魯<lb/>
　必夕亡夫亡魯以屬齊楚治之何及時卻犨與聲伯<lb/>
　善<hi>前十一年卻犨娶聲伯外妹</hi>欲為聲伯請魯邑以赦行父聲伯<lb/>
　力辭之㑹范文子亦為言謂信䜛慝殺忠良不可乃<lb/>
　許魯平而赦季孫冬十月魯人出叔孫僑如而盟之<lb/>
　<hi>公未歸而國人逐之諸大夫共盟以為戒</hi>僑如奔齊十二月季孫及卻犨<lb/>
　盟于扈歸刺公子偃乃召叔孫豹于齊而立後焉<hi>宣伯</hi>
<pb n="23a"/>
　<hi>弟即叔孫穆子也立之為得臣後</hi>
冬十月乙亥叔孫僑如出奔齊<lb/>
十有二月乙丑季孫行父及晉卻犨盟于扈<lb/>
公至自晉<lb/>
乙酉刺公子偃<lb/>
　公子偃即穆姜所云皆可君者然不及公子鉏必宣<lb/>
　伯與偃别有謀也故不書殺而書刺刺者訊也謂訊<lb/>
　得其情而後誅之也説見前<lb/>
<pb n="23b"/>
十有七年<lb/>
春衛北宮括帥師侵鄭<hi>括公作結</hi>
　晉命也<lb/>
夏公㑹尹子單子晉侯齊侯宋公衛侯曹伯邾人伐鄭<lb/>
　晉召伐也<lb/>
六月乙酉同盟于柯陵<hi>鄭西地晉國語註經書公㑹尹子單子  侯齊國佐邾人于柯陵今經無此文</hi>
　因伐而盟之<lb/>
<pb n="24a"/>
秋公至自㑹<lb/>
　據傳楚子重救鄭師于首止諸侯還然奔命極矣<lb/>
齊髙無咎出奔莒<lb/>
　據傳齊慶克<hi>慶封父</hi>通于聲孟子<hi>齊侯夫人</hi>身䝉婦人衣而<lb/>
　出入焉鮑牽<hi>鮑叔牙曽孫</hi>見之以告國武子<hi>佐</hi>武子召慶<lb/>
　克而敕之夫人怒㑹齊靈公從晉伐鄭髙鮑處守及<lb/>
　還先閉門索客以備姦冗夫人愬靈公謂髙鮑将拒<lb/>
　君而立公子角<hi>頃公子</hi>國子知之公乃刖鮑牽而逐髙<lb/>
<pb n="24b"/>
　無咎無咎奔莒時鮑牽弟國在魯齊人召鮑國立之<lb/>
　<hi>為鮑氏後</hi>
九月辛丑用郊<lb/>
　周九月為夏七月無郊之禮且用字無解此必經文<lb/>
　有脱誤者若胡氏謂以人饗則必曰用于郊且此何<lb/>
　人也<lb/>
晉侯使荀罃來乞師<lb/>
冬公㑹單子晉侯宋公衛侯曹伯齊人邾人伐鄭<lb/>
<pb n="25a"/>
十有一月公至自伐鄭<lb/>
壬申公孫嬰齊卒于貍脤<hi>公作軫穀作蜃日貍脤地闕十一月無壬申  似有誤</hi>
十有二月丁巳朔日有食之<lb/>
邾子貜且卒<lb/>
晉殺其大夫卻錡卻犨卻至<lb/>
　晉厲公侈多外嬖反自鄢陵欲盡去羣大夫而立其<lb/>
　左右胥童者胥克子也怨卻缺廢克<hi>在宣八年</hi>與嬖人夷<lb/>
　陽五長魚矯之讎卻氏者使楚公子茷<hi>鄢陵所囚</hi>告公曰<lb/>
<pb n="25b"/>
　是戰也卻至實召楚君欲乘敗而奉孫周<hi>晉襄曽孫即悼公</hi>
　以事楚公信之以告欒書書亦忌卻氏曰其有焉㑹<lb/>
　公田與婦人先殺而飲酒後使大夫殺卻至奉豖寺<lb/>
　人孟張奪之卻至射殺張公曰季子欺予将作難胥<lb/>
　童請先殺三卻卻錡将攻公卻至不可胥童乃與羊<lb/>
　夷五帥甲攻卻氏先殺錡與犨而至欲出奔追殺之<lb/>
　皆尸諸朝且刼欒書中行偃公命勿殺既而公遊匠<lb/>
　麗氏欒書中行偃遂執公焉召士匄士匄辭召韓厥<lb/>
<pb n="26a"/>
　厥曰殺老牛莫之敢尸而况君乎乃先殺胥童使程<lb/>
　滑弑厲公以車一乘塟之于翼東門之外使荀罃士<lb/>
　魴迎周于京師<hi>即孫周也</hi>而立之朝于武宮逐不臣者七<lb/>
　人<hi>夷陽五之屬</hi>
楚人滅舒庸<hi>楚與國</hi>
十有八年<lb/>
春王正月晉殺其大夫胥童<hi>傳在前年經在今春從告也下同</hi>
庚申晉弑其君州蒲<lb/>
<pb n="26b"/>
齊殺其大夫國佐<lb/>
　初髙無咎之奔莒也<hi>在前年</hi>其子髙弱以盧<hi>髙氏邑</hi>叛慶<lb/>
　克帥師而圍之時國佐從晉伐鄭以難請于晉而歸<lb/>
　遂如盧師殺慶克而佐亦畏禍而據穀以叛齊侯與<lb/>
　之盟于徐關而復之至是齊侯使士華免以戈殺國<lb/>
　子于内宮之朝師伏夫人宮并殺子國勝而使勝弟<lb/>
　國弱嗣國氏後<lb/>
公如晉<hi>朝新君也</hi>
<pb n="27a"/>
夏楚子鄭伯伐宋宋魚石復入于彭城<hi>宋邑</hi>
　楚鄭伐宋納宋魚石向為人鱗朱向帶魚府五人<hi>皆十</hi>
　<hi>五年奔楚</hi>于彭城以三百乘戍之而還<hi>左氏書復入例與經不合</hi>
公至自晉<lb/>
晉侯使士匄來聘<hi>謝朝晉也</hi>
秋杞伯來朝<lb/>
八月邾子來朝<lb/>
築鹿囿<hi>書不時且非務也</hi>
<pb n="27b"/>
己丑公薨于路寝<lb/>
冬楚人鄭人侵宋<lb/>
　宋圍彭城楚子重㑹鄭師救之華元告急于晉晉韓<lb/>
　厥為政師于台谷以救宋楚師還<lb/>
晉侯使士魴來乞師<lb/>
十有二月仲孫蔑㑹晉侯宋公衛侯邾子齊崔杼同盟<lb/>
于虚朾<hi>地闕</hi>
　謀救宋也宋人辭諸侯而請師以㑹彭城孟獻子以<lb/>
<pb n="28a"/>
　先君将塟請先歸<lb/>
丁未塟我君成公<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋毛氏傳卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋毛氏𫝊卷二十七</head> <lb/>
    <p>
<pb n="1a"/>
欽定四庫全書<lb/>
　春秋毛氏𫝊卷二十七<lb/>
　　　　　　　　　　翰林院檢討毛奇齡撰<lb/>
十有八年<lb/>
春白狄來<lb/>
　白狄者狄之别名外域無相朝之制來之而已此與<lb/>
　僖二十九年介葛盧來例同<lb/>
夏晉人執衛行人石買<lb/>
<pb n="1b"/>
　執衛石買以其與孫蒯同伐曹也<hi>見前年</hi>是時石買與<lb/>
　蒯同使于晉晉執之故稱行人苐伐曹之釁起于孫<lb/>
　蒯且蒯亦見執而經不書者非正卿也凡諸侯使聘<lb/>
　正卿介大夫例但書正而不書介説見十四年㑹向<lb/>
　𫝊<lb/>
秋齊師伐我北鄙<hi>師穀作侯杜云不書齊侯以不入境也</hi>
冬十月公㑹晉侯宋公衛侯鄭伯曹伯莒子邾子滕子<lb/>
薛伯小邾子同圍齊<lb/>
<pb n="2a"/>
　圍與伐無稱同者此獨變例書同以為此一圍齊在<lb/>
　晉為討貳而在我實為報伐一若兩國興師而至此<lb/>
　而合同之葢不欲使晉主兵事也據𫝊晉及諸國會<lb/>
　于魯尋湨梁之言<hi>遵晉平之㑹也</hi>同伐齊齊侯禦諸平隂塹<lb/>
　防門而守之多死者魯衛攻險晉下軍克邿上軍圍<lb/>
　盧魯大夫秦周伐雍門之荻孟莊子斬槆焚雍門及<lb/>
　西郭南郭諸侯之師焚申池之竹木又焚東郭北郭<lb/>
　環諸門而門齊侯將走太子光阻之乃止于是東侵<lb/>
<pb n="2b"/>
　及濰南及沂是役也雖晉侯為政而魯衛諸侯之師<lb/>
　實併力焉故書同圍一則伯主用兵全用摟伐不甘<lb/>
　以諸侯之師統屬之晉一則晉自為晉魯自為魯雖<lb/>
　魯實藉晉而必不可使爭伯之師得竊其名為恤魯<lb/>
　之師春秋書法其過于謹嚴不憚破例如此<lb/>
曹伯負芻卒于師<lb/>
　此與僖四年許男新臣卒于師同但彼祗書卒而此<lb/>
　書卒于師者史文有詳略無義例也若其禮例則凡<lb/>
<pb n="3a"/>
　薨于朝會與薨于師者其禮加一等此曹伯爵當塟<lb/>
　以公禮見僖四年塟許穆公𫝊<lb/>
楚公子午帥師伐鄭<lb/>
　鄭子孔欲去諸大夫將叛晉而興楚師以去之使告<lb/>
　楚公子午午弗許楚子聞其謀使强之午嘆曰君王<lb/>
　其謂午懷安乎對使者稽首曰諸侯方睦于晉臣請<lb/>
　嘗之若可則君繼之不可止之則兵可無害而君亦<lb/>
　無辱乃帥師治兵於汾於是子蟜伯有從鄭伯伐齊<lb/>
<pb n="3b"/>
　子孔子展子西守二子知子孔之謀也完守入保使<lb/>
　子孔不敢會楚師楚師次魚陵右師遍圍諸鄭邑侵<lb/>
　鄭東北至于蟲牢而公子午獨門于純門信宿而還<lb/>
　是役也楚為鄭所誘非專意伐鄭且姑嘗而退未嘗<lb/>
　終伐而經反正書伐鄭者以鄭方内叛招師召禍有<lb/>
　可伐之道非于楚師有貶詞焉<lb/>
十有九年<lb/>
春王正月諸侯盟于祝柯<hi>公作阿</hi>
<pb n="4a"/>
　祝柯齊地前年圍齊之諸侯至是未退故又盟之<lb/>
晉人執邾子<lb/>
　執邾悼公以其貳晉并伐我也<lb/>
公至自伐齊<lb/>
　去年圍齊當以圍齊致如僖二十九年諸侯伐許即<lb/>
　以圍許致今特書伐齊者以我自伐齊不關晉師一<lb/>
　似與前之圍齊有各見者總是不予晉主兵前以同<lb/>
　見而分其主今又以各見而并去其主焉公羊謂圍<lb/>
<pb n="4b"/>
　齊而致伐以未圍也則其圍平隂圍盧圍齊諸郭謂<lb/>
　何若賈逵註穀梁謂不言圍而言伐以䇿伐勲則伐<lb/>
　者加兵之總名伐與圍有二勲乎<lb/>
取邾田自漷水<lb/>
　晉令邾還所侵魯田以漷為界時晉侯先歸公享晉<lb/>
　六卿于蒲圃賜之三命之服軍尉司馬司空輿尉候<lb/>
　奄皆受一命之服與成二年鞌之戰晉使齊歸所侵<lb/>
　田公賜三帥命服正同<lb/>
<pb n="5a"/>
季孫宿如晉<hi>拜師也</hi>
塟曹成公<lb/>
夏衛孫林父帥師伐齊<lb/>
　此晉令也據𫝊初荀偃將伐齊夢與厲公訟<hi>偃于成十八年</hi>
　<hi>弑晉君州蒲即厲公也至是訟</hi>弗勝公以戈擊之首墜于前偃跪而<lb/>
　戴之以走見梗陽之巫臯<hi>臯巫名醒而占之</hi>巫夜夢與偃同<lb/>
　<hi>亦見偃與厲公訟</hi>曰今兹主必死若有事于東方則可以逞<lb/>
　<hi>主指偃有事東方伐齊也</hi>故偃請伐齊濟河以朱絲繫玉二㲄沈<lb/>
<pb n="5b"/>
　禱之至是伐齊還癉疽生于頭濟河及著雍目出<hi>癉疽</hi>
　<hi>目出二病</hi>旣卒而視不可含<hi>目不閉口閉</hi>欒盈曰其為未卒事<lb/>
　于齊也乎<hi>齊尚未服</hi>乃撫之曰主苟終所不嗣事于齊者<lb/>
　有如河乃瞑受含葢畏首之墜猶望東方有事之可<lb/>
　以逞也嗟乎何及矣至是欒盈欲踐誓使衛伐齊而<lb/>
　令欒魴帥師從之經不書不予晉也或曰荀偃忠死<lb/>
　不忘國夫以弑君之賊天王不能誅列國不能討死<lb/>
　君魂魄僅得于窅㝠不可知之中報以天刑而亂臣<lb/>
<pb n="6a"/>
　賊子猶思有事東方以逞其志而無學之徒又從而<lb/>
　忠之則春秋可廢矣吾故于前此伐齊特書同圍今<lb/>
　此伐齊但書衛伐取其必不予晉者以見義焉<lb/>
秋七月辛卯齊侯環卒<hi>環公作瑗</hi>
　齊侯娶于魯曰顔懿姬無子其姪鬷聲姬生光以為<lb/>
　太子<hi>顔鬷母姓懿聲諡也</hi>諸子<hi>妾/</hi>仲子戎子<hi>皆宋女</hi>戎子嬖仲子生牙<lb/>
　屬諸戎子<hi>為戎子所養</hi>戎子請立為太子仲子不可公許<lb/>
　之遂廢太子光使髙厚傅牙為太子齊侯疾崔杼潛<lb/>
<pb n="6b"/>
　逆光乘疾立之及公卒莊公即位殺戎子而尸諸朝<lb/>
晉士匄帥師侵齊至穀聞齊侯卒乃還<lb/>
　前年伐齊魯以得勝故季武子以所得于齊之兵作<lb/>
　林鐘而銘魯功焉臧武仲極言其不可然而魯之報<lb/>
　齊則已意滿無餘事矣向使晉之伐齊為恤魯之師<lb/>
　則我已釋怨豈有恤我之師尚未已者今以齊未服<lb/>
　而復出師以侵齊則是同圍至此始終不為魯可知<lb/>
　也若其不伐齊喪至穀而返則所謂無禮之中又有<lb/>
<pb n="7a"/>
　禮者夫子直書之而義之鉅細又無一不見如此<lb/>
八月丙辰仲孫蔑卒<lb/>
齊殺其大夫髙厚<lb/>
　為其傅公子牙也其稱國殺稱大夫稱名書例如此<lb/>
　全無義例説見宣十四年衛殺其大夫孔達𫝊<lb/>
鄭殺其大夫公子嘉<hi>公作喜</hi>
　鄭子孔之為政也專國人患之乃討西宫之難<hi>十年尉止</hi>
　<hi>作難子孔知而不言</hi>與純門之師<hi>前年子孔召楚師至純門</hi>子展子西率國<lb/>
<pb n="7b"/>
　人伐之殺子孔而分其室鄭人乃使子展當國子西<lb/>
　聽政子産為卿書例見前<lb/>
冬塟齊靈公<lb/>
城西郛<lb/>
　懼齊也西郛者西郭郭本無城故城之<lb/>
叔孫豹會晉士匄于柯<lb/>
　齊及晉平盟于大隧魯懼故穆叔會范宣子于柯以<lb/>
　自固焉柯晉地<lb/>
<pb n="8a"/>
城武城<lb/>
　穆叔歸曰齊猶未也不可以不懼乃城武城<lb/>
二十年<lb/>
春王正月辛亥仲孫速會莒人盟于向<hi>速公作邀後同</hi>
　莒數伐魯至是孟莊子與之成之向莒地<lb/>
夏六月庚申公會晉侯齊侯宋公衛侯鄭伯曹伯莒子<lb/>
邾子滕子薛伯杞伯小邾子盟于澶淵<lb/>
　𫝊曰齊成故也澶淵衛地<lb/>
<pb n="8b"/>
秋公至自會<lb/>
仲孫速帥師伐邾<lb/>
　邾數伐魯未有成也故孟莊子報之<lb/>
蔡殺其大夫公子爕蔡公子履出奔楚<hi>爕穀作濕</hi>
　蔡公子爕欲去楚事晉曰先君與于踐土之盟<hi>僖二十八</hi>
　<hi>年</hi>晉不可棄且兄弟也畏楚不能行而卒請從先君<lb/>
　之志以事晉蔡人殺之𫝊曰言不與民同欲也其母<lb/>
　弟履遂奔楚夫去楚事晉在蔡人言之謂之去夷就<lb/>
<pb n="9a"/>
　華以蔡受夷禍人莫知讐獨解春秋者為之作其氣<lb/>
　而雪其憤意非不善然而夫子之經實不如是母論<lb/>
　楚本先王封國雖實介蠻夷而埒于秦越大于邾莒<lb/>
　紀鄫並非淮徐陸渾山戎赤狄之比而即以春秋之<lb/>
　旨言之其所最忌者惟是强大爭霸侵陵小弱日以<lb/>
　摟伐興師為事此無分夷夏並當以三王之罪人罪<lb/>
　之况陳蔡近楚則附楚為便幸而晉楚爭鄭厯數十<lb/>
　年而並不及蔡則可安矣乃無端起釁忽欲去彼而<lb/>
<pb n="9b"/>
　就此豈非大戾葢建邦立君本為生民咈民之欲罪<lb/>
　必歸之故傳曰不與民同欲杜氏曰惡其違衆以為<lb/>
　功罪所定祗于民心爭從違不于霸力分向背也此<lb/>
　春秋之旨也<lb/>
陳侯之弟黄出奔楚<hi>黄公榖作光後同</hi>
　據𫝊陳慶虎慶寅<hi>二慶陳卿</hi>畏公子黄之偪<hi>怨偪奪其政</hi>譖諸<lb/>
　楚曰與蔡司馬同謀<hi>即前公子爕謀去楚事晉</hi>楚人以為討<hi>責也</hi>公<lb/>
　子黄出奔楚夫楚以背楚來責黄而黄反奔楚者以<lb/>
<pb n="10a"/>
　楚能明二慶之為譖也<hi>後二十三年楚討二慶</hi>釋例書弟所以<lb/>
　罪兄則春秋書弟甚多並無此例若賈氏註穀梁謂<lb/>
　書弟以罪黄之偪則大謬二慶譖黄黄有何罪此其<lb/>
　例與衛侯之弟鱄出奔晉秦伯之弟鍼出奔晉並同<lb/>
叔老如齊<lb/>
　通齊好也<lb/>
冬十月丙辰朔日有食之<lb/>
季孫宿如宋<hi>報十五年向戌之聘</hi>
<pb n="10b"/>
二十有一年<lb/>
春王正月公如晉<lb/>
　拜師<hi>十八年伐齊</hi>及取邾田也<lb/>
邾庶其以漆閭丘來奔<lb/>
　庶其者邾大夫漆與閭丘邾二邑也庶其叛其君竊<lb/>
　其邑以來奔而季武子受之且以公姑姊<hi>公之姑姊有寡者</hi>
　妻之于是國多盜<hi>言效尤也</hi>武子使臧武仲詰之武仲曰<lb/>
　子為正卿而來外盜欲使紇去盜得乎舊謂以邑出<lb/>
<pb n="11a"/>
　為叛以邑歸我曰來奔此與莒牟夷以牟婁及防兹<lb/>
　來奔例同<lb/>
夏公至自晉<hi>禮例</hi>
秋晉欒盈出奔楚<lb/>
　欒黶娶于范宣子<hi>士匄</hi>生欒盈范鞅<hi>士鞅</hi>以其亡也怨欒<lb/>
　氏<hi>十四年欒黶驅逐范鞅使奔秦</hi>故與欒盈同為公族大夫而不相<lb/>
　能欒黶卒欒祁<hi>樂桓子之妻盈之母范宣子女也范氏祁姓</hi>與其老州賓<lb/>
　通欒盈患之祁懼其討也愬諸宣子曰盈將為亂范<lb/>
<pb n="11b"/>
　鞅為之徵<hi>證其有此事也徐仲山日記曰下宫之難欒却為徵而趙氏滅三却之難欒書為徵</hi>
　<hi>而却氏滅今欒盈之難亦有徵之者而欒氏遂滅是却氏一為徵以滅趙欒氏且兩為徵以滅趙郤而欲</hi>
　<hi>盈之免也得乎天道好還欒氏必滅况書又弑君賊乎世人無識以為欒亡于黶之汰虐固哉</hi>宣子<lb/>
　信之遂使欒盈城著邑將逐之盈好施士多歸者其<lb/>
　黨箕遺黄淵嘉父等凡十人共起作亂不克而死平<lb/>
　公乃以問陽畢陽畢曰欒書實殺厲公以厚其家室<lb/>
　不去其枝葉而絶其本根亂未已也公遂逐羣賊使<lb/>
　祁午及陽畢逐欒盈于曲沃<hi>盈邑</hi>盈出奔楚<lb/>
<pb n="12a"/>
九月庚戌朔日有食之<lb/>
冬十月庚辰朔日有食之<lb/>
曹伯來朝<lb/>
　曹武公以新君來朝禮也然已三年矣<lb/>
公會晉侯齊侯宋公衛侯鄭伯曹伯莒子邾子于商任<lb/>
　據傳錮欒氏也<hi>禁錮之使諸侯不得受</hi>夫欒氏世逆逐則已矣<lb/>
　錮不無太甚而胡氏舉大夫去國之禮責晉不導之<lb/>
　出疆先于所往則誤以被逐者而為去國者其詞固<lb/>
<pb n="12b"/>
　已悖矣且曰晉不念欒氏世勲而逐盈則以弑君之<lb/>
　逆賊而題為世勲是於春秋全經未嘗夢見而以之<lb/>
　解春秋得乎<hi>徐仲山春秋日記曰欒氏世逆罪固當滅而欒盈無罪猶之趙氏世逆罪固當</hi>
　<hi>滅而原屏無罪此為名言</hi>
二十有二年<lb/>
春王正月公至自會<lb/>
夏四月<lb/>
秋七月辛酉叔老卒<lb/>
<pb n="13a"/>
冬公會晉侯齊侯宋公衛侯鄭伯曹伯莒子邾子薛伯<lb/>
把伯小邾子于沙隨<lb/>
　復錮欒氏也夫祗錮其臣而逺召諸國兩年之間復<lb/>
　兩奔命如此<lb/>
公至自會<lb/>
楚殺其大夫公子追舒<lb/>
　楚觀起有寵于令尹追舒未益祿而有馬數十乘<hi>言偏</hi>
　<hi>寵違制令富</hi>楚人患之王乃殺追舒而轘觀起復使薳子<lb/>
<pb n="13b"/>
　馮為令尹公子齮為司馬屈建為莫敖<lb/>
二十有三年<lb/>
春王二月癸酉朔日有食之<lb/>
三月乙巳把伯匄卒<lb/>
夏邾畀我來奔<hi>畀公穀作鼻杜云即庶其黨也</hi>
塟把孝公<lb/>
陳殺其大夫慶虎及慶寅<lb/>
陳侯之弟黄自楚歸于陳<lb/>
<pb n="14a"/>
　陳侯如楚公子黄愬二慶于楚楚人召之使慶樂往<lb/>
　<hi>二慶族人</hi>楚殺之二慶據陳叛夏屈建從陳侯圍陳二慶<lb/>
　築城以拒君陳人亂遂殺慶虎慶寅楚人乃納公子<lb/>
　黄而還夫以楚師討二慶而經書陳殺喜陳人之能<lb/>
　殺之也陳侯同弟歸而經書自楚喜楚人之能歸之<lb/>
　也此與陳殺其大夫洩冶蔡季自陳歸于蔡同<lb/>
晉欒盈復入于晉入于曲沃<lb/>
　前二十二年自㑹商任錮欒氏後欒盈反自楚適齊<lb/>
<pb n="14b"/>
　及沙隨之會復錮欒氏而盈猶在齊至是晉將嫁女<lb/>
　于吳禮凡諸侯嫁女異姓有媵<hi>左𫝊謂同姓致媵異姓則否非是見予成</hi>
　<hi>十九年𫝊</hi>齊侯使析歸父媵之以藩<hi>障蔽之車</hi>載欒盈及其士<lb/>
　納諸曲沃欒盈夜見胥午<hi>曲沃大夫</hi>而告之對曰天之所<lb/>
　廢誰能興之子必不免我非愛死也知不成也盈曰<lb/>
　雖然因依子而死吾無悔矣我為天所廢子必無害<lb/>
　午許諾乃伏盈而觴曲沃人樂作午言曰今也得欒<lb/>
　孺子何如對曰得主而為之死<hi>盈為曲沃舊主</hi>猶不死也皆<lb/>
<pb n="15a"/>
　歎有泣者爵行又言皆曰得主何貳之有盈出遍拜<lb/>
　之乃帥曲沃之甲因魏舒入絳<hi>晉都</hi>以舒父魏絳將下<lb/>
　軍時盈曾為佐而舒與相親故也苐趙氏以原屏之<lb/>
　難怨欒氏<hi>成八年莊姬之譖原屏欒却為徵</hi>中行氏以伐秦之役亦<lb/>
　怨欒氏<hi>十四年欒黶違荀偃命馬首欲東</hi>他族多與范氏親惟魏氏<lb/>
　及下軍大夫與之范宣子用樂王鮒計急奉晉君以<lb/>
　走于固宫而身乘婦人輦以隨之使其子范鞅刼魏<lb/>
　舒時舒將駕車迎欒氏矣鞅急趨進曰欒氏帥賊以<lb/>
<pb n="15b"/>
　入鞅之父與二三子在君所矣使鞅逆吾子遂超乘<lb/>
　<hi>跳上舒車</hi>撫劒命驅之出僕請所之曰之公宣子迎諸階<lb/>
　執其手而入欒氏登公門范氏之徒從公臺後出欒<lb/>
　氏敗盈乃奔曲沃經兩書入不書叛者初以入而叛<lb/>
　非叛而入也繼以叛而入非入而據邑以叛也此與<lb/>
　鄭良霄入于鄭宋魚石復入于彭城不書叛同<hi>杜氏謂以</hi>
　<hi>邑屬他國始稱叛非是</hi>
秋齊侯伐衛遂伐晉<lb/>
<pb n="16a"/>
　齊晉本匹敵而晉悼興霸以後使齊奔命者若干年<lb/>
　齊環之起而抗之宜也特齊環過于忿肆不思自固<lb/>
　反侵陵與國以大致諸侯之師不惟不足以威晉而<lb/>
　祗以自戕喪師辱國抑鬱而死此固不足道者今太<lb/>
　子光思紹前烈即位之始即發憤報伐未為不可苐<lb/>
　光之無道較環尤甚根本未立而欲虚張以逞志難<lb/>
　矣故經于齊侯伐晉無所可否但就事書之而意己<lb/>
　見焉是時先伐衛後伐晉者以十九年衛受晉命以<lb/>
<pb n="16b"/>
　伐齊故先衛惡衛也據𫝊齊有先驅<hi>前鋒軍</hi>申驅<hi>次前軍</hi>
　有御右貳廣<hi>副軍</hi>有啟有胠<hi>左右/軍</hi>有大殿<hi>後軍</hi>而皆擇將<lb/>
　佐帥之自衛伐晉取朝歌為二隊入孟門登大行山<lb/>
　張武軍于熒庭<hi>築營壘也</hi>戌郫邵<hi>取而/守之</hi>封少水<hi>封晉尸以為京觀</hi>
　以報平隂之役乃還<lb/>
八月叔孫豹帥師救晉次于雍榆<hi>公穀作渝</hi>
己卯仲孫速卒<lb/>
　初季武子無適子公彌<hi>即公鉏</hi>長而愛悼子<hi>即紇</hi>欲立之<lb/>
<pb n="17a"/>
　訪于申豐豐不可武子曰吾非不愛彌吾欲擇才而<lb/>
　立之已耳訪于臧孫紇<hi>武仲</hi>紇曰飲我酒吾為子立之<lb/>
　季氏飲大夫酒臧紇為客旣獻臧孫命北面重席潔<lb/>
　新樽而召悼子降迎之大夫皆起及旅酬而後召公<lb/>
　鉏使之齒悼子下遂立悼子旣而使公鉏為馬正公<lb/>
　鉏欲弗受閔馬父勸而受之季孫喜公鉏而厚賜焉<lb/>
　孟莊子有二子曰秩曰羯皆庶也至是莊子疾孟之<lb/>
　族人欲立羯如悼子且孟氏與臧氏不相能因謂公<lb/>
<pb n="17b"/>
　鉏苟立羯請讐臧氏公鉏乞季孫季孫不應莊子卒<lb/>
　公鉏奉羯立戸側<hi>喪主位</hi>季孫至入哭而出曰秩焉在<lb/>
　公鉏曰羯在是矣曰孺子長曰何長之有惟其才也<lb/>
　季孫無以應遂立羯秩奔邾<lb/>
冬十月乙亥臧孫紇出奔邾<lb/>
　臧孫哭莊子甚哀旣而孟氏閉門告于季孫曰臧氏<lb/>
　將為亂不使我塟季孫不信臧孫聞之為戒備及孟<lb/>
　氏將辟藉除于臧氏<hi>借人助除塟道</hi>臧孫使隧正助之除于<lb/>
<pb n="18a"/>
　東門以甲從已而視之季孫怒命攻臧氏臧紇斬鹿<lb/>
　門之關以出奔邾初臧宣叔娶于鑄生賈及為而死<lb/>
　其姪繼室穆姜之姨子也<hi>媵姪為穆姜從母之女</hi>生紇長于公<lb/>
　宫故立之臧賈臧為出在鑄武仲乃自邾使告臧賈<lb/>
　且致大蔡焉<hi>臧文仲所居之龜</hi>曰紇不佞失守宗祧然紇罪<lb/>
　不及不祀子以大蔡納請其可賈拜受龜使為以納<lb/>
　請武仲乃如防使來告曰紇非能害也知不足也非<lb/>
　敢私請苟守先祀無廢二勲<hi>文仲宣叔</hi>敢不避邑乃立臧<lb/>
<pb n="18b"/>
　為武仲致防而奔齊<lb/>
晉人殺欒盈<lb/>
　晉人圍欒盈于曲沃克之盡殺欒氏族左氏曰不書<lb/>
　大夫自外入也與三十年鄭人殺良霄例同<lb/>
齊侯襲莒<hi>掩其不備曰襲</hi>
　齊侯還自晉不入國而襲莒傷股而退杞殖華還載<lb/>
　甲夜入而宿于莒郊明日遇莒子于蒲侯氏<hi>莒邑</hi>莒子<lb/>
　重賂之華周<hi>還</hi>不可曰貪貨而棄命何以事君莒子<lb/>
<pb n="19a"/>
　乃親鼓而伐之遂獲杞梁<hi>殖</hi>莒人行成齊侯歸<hi>書例大夫</hi>
　<hi>死戰曰獲</hi>
二十有四年<lb/>
春叔孫豹如晉<lb/>
仲孫羯帥師侵齊<lb/>
　晉命也羯即孟莊子之子孟孝伯也<lb/>
夏楚子伐吳<lb/>
　楚子為舟師以伐吳以不設軍政無功而還<lb/>
<pb n="19b"/>
秋七月甲子朔日有食之旣<lb/>
　按律厯推法此月日食旣則後月必無又食之理今<lb/>
　七月日食旣而八月又日食當有誤文<lb/>
齊崔杼帥師伐莒<lb/>
　齊侯旣伐晉而懼將會楚子楚子使薳啟彊如齊聘<lb/>
　且請會期齊乃祭社蒐軍實使客觀之旣而聞將有<lb/>
　晉師使陳文子從薳啟彊如楚辭會且乞師崔杼乃<lb/>
　帥師送之而伐莒焉<lb/>
<pb n="20a"/>
大水<lb/>
八月癸巳朔日有食之<lb/>
公會晉侯宋公衛侯鄭伯曹伯莒子邾子滕子薛伯把<lb/>
伯小邾子于夷儀<hi>公作陳儀後同</hi>
　會夷儀將復以諸侯之師伐齊值大水不克<lb/>
冬楚子蔡侯陳侯許男伐鄭<lb/>
　楚子伐鄭以救齊自棘澤還使薳啟彊帥師送陳文<lb/>
　子歸<lb/>
<pb n="20b"/>
公至自會<lb/>
陳鍼宜咎出奔楚<lb/>
　陳人討慶氏之黨故出奔<lb/>
叔孫豹如京師<lb/>
　前年穀洛鬭<hi>二水相厄</hi>毁王城齊人叛晉欲求媚于天子<lb/>
　而城之魯遣使聘且賀城焉<lb/>
大饑<lb/>
　春秋毛氏𫝊卷二十七<lb/>
</p>
<p>
</p>
  </div>
</body>
</text>
</TEI>
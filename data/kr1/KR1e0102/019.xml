<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋毛氏傳卷十九</head> <lb/>
    <p>
<pb n="1a"/>
欽定四庫全書<lb/>
　春秋毛氏傳卷十九<lb/>
　　　　　　　　　　翰林院檢討毛竒齡撰<lb/>
七年<lb/>
春公伐邾<hi>為其滅須句也</hi>
三月甲戌取須句<hi>公作胊</hi>
　須句魯封内之國前此僖二十二年邾曾滅須句矣<lb/>
　僖公伐邾取須句蓋取而還之也至是邾又滅須句<lb/>
<pb n="1b"/>
　文公又伐而取之乃不還其國而以邾公子在魯使<lb/>
　守須句則絶太皥之祀忘君祖母之讎<hi>須句與僖母成風同姓</hi>
　縱隣小之暴一舉而三失備焉但前書取此亦書取<lb/>
　似乎無别而實有别者凡取必我得之彼者也乃前<lb/>
　既書取而為我得矣亡何而今復書取是前此所取<lb/>
　未必得也前取未必得而謂今取得之乎而于是檢<lb/>
　之傳文所謂因經以見傳因簡書以見䇿書此書例<lb/>
　也若其義則比觀其事而義自見者其於書例無與<lb/>
<pb n="2a"/>
　焉説見前<lb/>
遂城郚<hi>郚魯邑以備邾故城之</hi>
夏四月宋公王臣卒<hi>穀作壬臣</hi>
宋人殺其大夫<lb/>
　傳宋成公卒子昭公立以公子成為右師公孫友為<lb/>
　左師樂豫為司馬鱗矔為司徒公子蕩為司城華御<lb/>
　事為司冦昭公將去羣公子樂豫沮之不聴穆襄之<lb/>
　族率國人以攻公殺公孫固公孫鄭于公宫六卿和<lb/>
<pb n="2b"/>
　公室樂豫舍司馬以讓公子卭昭公始得即位而塟<lb/>
　其不書殺者與所殺者名以殺者不得其人而所殺<lb/>
　者又不得其故則略之一如䇿書之本無其事者與<lb/>
　莊二十六年曹殺其大夫僖二十二年宋殺其大夫<lb/>
　例同<lb/>
戊子晉人及秦人戰于令狐晉先蔑奔秦<hi>蔑公作昧奔上有以師二字</hi>
　前此晉襄卒時趙盾以靈公少迎公子雍于秦秦康<lb/>
<pb n="3a"/>
　公多與之徒衛以入尚未至也既而穆嬴<hi>靈公母</hi>日抱<lb/>
　太子以啼于朝曰先君何罪其嗣亦何罪舍適嗣不<lb/>
　立而外求君將焉寘此出朝則抱以頓首于盾曰先<lb/>
　君奉此子而屬諸子今君雖終言猶在耳而棄之若<lb/>
　何盾患之乃背先蔑而立靈公且創謀距秦師秣馬<lb/>
　蓐食<hi>早食于寢蓐</hi>潛師夜起敗秦師于令狐<hi>秦地</hi>先蔑與士<lb/>
　㑹奔秦是傳有可疑者四前傳趙盾使先蔑士㑹迎<lb/>
　公子雍于秦而雍尚未至則此時先蔑當在秦也經<lb/>
<pb n="3b"/>
　云晉先蔑奔秦正以先蔑從秦来而晉敗之故還奔<lb/>
　此瞭然者今晉師拒秦而云先蔑將下軍疑一拒秦<lb/>
　之謀創自趙盾盾曰我受秦則賓不受則冦也既不<lb/>
　受矣而復緩師則秦將生心然後夜起以進兵而傳<lb/>
　于盾謀之前已早有禦秦之師行及堇隂疑二先蔑<lb/>
　既將兵禦秦已及堇隂是先蔑本拒秦者也及令狐<lb/>
　之敗而又奔秦疑三士㑹隨先蔑使秦未知其在秦<lb/>
　與否若禦秦之師則厯數有人並無士㑹在軍也及<lb/>
<pb n="4a"/>
　先蔑奔秦而士㑹從之疑四凡此皆䇿書稍脱而傳<lb/>
　輯其文而必有誤者若其事則盾實無道擅廢立起<lb/>
　隣釁殺樂拒雍走賈季先蔑士㑹罪大惡極亦苐書<lb/>
　其事而義自見者公穀必以經書人為先蔑貶夫先<lb/>
　蔑何貶焉<lb/>
狄侵我西鄙<lb/>
秋八月公㑹諸侯晉大夫盟于扈<hi>鄭地</hi>
　公以晉侯之立與諸侯晉大夫盟于扈其不書諸國<lb/>
<pb n="4b"/>
　名者以公後至未嘗以國通也此與後十五年諸侯<lb/>
　盟于扈十七年諸侯㑹于扈並同<lb/>
冬徐伐莒<lb/>
公孫敖如莒涖盟<hi>涖公穀作莅</hi>
　穆伯娶于莒曰戴己生文伯其娣聲己生惠叔戴己<lb/>
　卒又聘于莒莒以聲己辭乃為襄仲<hi>穆伯從弟</hi>聘焉至是<lb/>
　徐伐莒莒人來請盟穆伯如莒涖盟且為仲迎婚至<lb/>
　鄢陵見之美自娶之襄仲請攻之叔仲惠伯<hi>叔牙孫</hi>諫<lb/>
<pb n="5a"/>
　于公使兩皆不娶而返之莒焉<lb/>
八年<lb/>
春王正月<lb/>
夏四月<hi>是月秦伐晉取武城以報令狐之役</hi>
秋八月戊申天王崩<hi>襄王也</hi>
冬十月壬午公子遂㑹晉趙盾盟于衡雍<lb/>
　晉以扈之盟公後至來討故報盟焉衡雍鄭地名<lb/>
乙酉公子遂㑹雒戎盟于暴<hi>雒公作伊雒</hi>
<pb n="5b"/>
　時雒戎將伐魯遂不及復君故專命與之盟所謂大<lb/>
　夫出境有可以安社稷利國家者專之可也此與莊<lb/>
　十九年公子結及齊侯宋公盟同暴鄭地<lb/>
公孫敖如京師不至而復丙戌奔莒<hi>公無而字</hi>
　穆伯如周弔喪不至以幣奔莒從己氏焉<lb/>
螽<hi>公作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
宋人殺其大夫司馬宋司城來奔<hi>公穀宋司城下别作一節</hi>
　據𫝊宋襄公夫人襄王之姊也昭公不禮焉<hi>昭公適祖母</hi>
<pb n="6a"/>
　夫人因戴氏之族<hi>華樂皇皆戴族</hi>以殺襄公之孫孔叔公孫<lb/>
　鍾離及大司馬公子卭<hi>即前樂豫讓司馬者</hi>皆昭公黨也司馬<lb/>
　握節以死司城蕩意諸<hi>公子蕩之孫</hi>致節于府人而出因<lb/>
　來奔<hi>傳又云公以其官迎之禮卿違從大夫公賢其致節故迎以原官焉</hi>
九年<lb/>
春毛伯來求金<lb/>
　求金即求賻供塟用也不稱王命者未塟也<hi>未塟不稱王無</hi>
　<hi>命</hi>此與隠三年武氏子來求賻例同毛伯見前<lb/>
<pb n="6b"/>
夫人姜氏如齊<hi>歸寧也</hi>
二月叔孫得臣如京師辛丑塟襄王<hi>公穀辛丑下别作一節</hi>
　公不親徃而使卿共塟事非禮也説見隠三年天王<lb/>
　崩傳得臣叔牙孫<hi>即莊叔</hi>
晉人殺其大夫先都<lb/>
　前此晉蒐于夷晉襄將登箕鄭父先都為上軍而使<lb/>
　士縠梁益耳將中軍先克曰狐趙之勲不可廢也乃<lb/>
　以狐射姑<hi>狐偃子</hi>將中軍而趙盾<hi>趙衰/子</hi>佐之<hi>在前六年</hi>及禦<lb/>
<pb n="7a"/>
　秦師又奪蒯得田于堇隂<hi>在前七年</hi>至是箕鄭等賊殺先<lb/>
　克晉人討賊乃殺先都梁益耳其不書賊殺先克者<lb/>
　以不告故也大扺國殺大夫原係重事然告則必書<lb/>
　不告則不書並無義例而至于書例則苐書其事而<lb/>
　其義自見亦並無書名書人之法行乎其間如此稱<lb/>
　晉人謂彰國討書先都者謂正賊之名則前七年宋<lb/>
　人殺其大夫是大夫為賊殺者也而彰國討可乎前<lb/>
　六年晉殺其大夫陽處父陽處父為賊殺者也乃又<lb/>
<pb n="7b"/>
　書其名然則賊書名為賊殺者亦書名可乎<lb/>
三月夫人姜氏至自齊<lb/>
晉人殺其大夫士縠及箕鄭父<lb/>
　此亦晉討賊書也事見前傳其不同月殺者以得情<lb/>
　有先後也及者次及之也此及字與襄二十三年陳<lb/>
　殺其大夫慶虎及慶寅例同穀梁不通書例謂箕鄭<lb/>
　父累及之故稱及是以晉弑君及荀息宋弑君及孔<lb/>
　父仇牧為例失之甚逺而胡氏過遵穀梁遂謂三人<lb/>
<pb n="8a"/>
　中必有可從末減者夫箕鄭父首惡而可末減乎據<lb/>
　傳尚有蒯得梁益耳二人在經文外其討之周羅無<lb/>
　少遺者以先克黨盾是時盾為政而恣刻情以行之<lb/>
　故得如此<hi>釋春秋者當以此論事論世體夫子竊取之義而妄以書名書人書及矯强論説欲</hi>
　<hi>春秋不亡得乎</hi>
楚人伐鄭公子遂㑹晉人宋人衛人許人救鄭<hi>公穀公子遂下另作一節</hi>
　傳范山<hi>楚大夫</hi>言于楚子曰晉君少不在諸侯北方可<lb/>
<pb n="8b"/>
　圖也楚子師于狼淵以伐鄭囚公子堅公子尨及樂<lb/>
　耳<hi>皆鄭大夫</hi>鄭及楚平公子遂㑹晉趙盾宋華耦衛孔逹<lb/>
　許大夫救鄭不及而還其不書諸大夫名以不及戰<lb/>
　不知帥師何人也左氏曰緩緩不及也<lb/>
夏狄侵齊<lb/>
秋八月曹伯襄卒<lb/>
九月癸酉地震<lb/>
冬楚子使椒來聘<hi>椒縠作荻</hi>
<pb n="9a"/>
　此楚穆王也椒者子越椒令尹子文從子也春秋諸<lb/>
　國來聘凡二十有八無不書爵者所以重徃來之禮<lb/>
　而尊王制也楚凡三聘魯惟莊二十三年書荆人來<lb/>
　聘以此時甫通中國國號未定故不書爵此之書子<lb/>
　則與襄三十年楚子使薳罷來聘例同胡氏謂書爵<lb/>
　以進之誤矣若穀梁謂書大夫名者褒其來我則椒<lb/>
　本令尹司馬氏楚卿豈大夫乎<lb/>
秦人來歸僖公成風之禭<lb/>
<pb n="9b"/>
　此秦康公也康公逺慕諸華欲脩敬于魯無以為辭<lb/>
　因翟泉之盟秦先公與僖公與焉因假其義以通好<lb/>
　謂追贈僖公并僖公之母本隣國歸禭恒禮而周制<lb/>
　含禭可致塟後<hi>見予喪禮吾説篇</hi>是以距僖喪十年成風五<lb/>
　年而仍為是舉甚盛心也但僖與成風本是兩禭孔<lb/>
　疏所謂二禭一使而并致之其先僖公者以僖先薨<lb/>
　也其不言及成風者以成風君母公羊所謂子不可<lb/>
　及母也此與隱元年天王來歸惠公仲子之賵同其<lb/>
<pb n="10a"/>
　稱秦人與莊二十三年荆人來聘同其不稱夫人與<lb/>
　仲子不稱夫人同胡氏不知禮謂削去夫人既已非<lb/>
　是乃又襲穀梁説并僖公成風為一人謂是僖之成<lb/>
　風夫婦為夫有母不為子有其云惠公之仲子雖誤<lb/>
　解經文然猶可通者以婦為夫有也若云僖公之成<lb/>
　風則母為子有矣試一思之世有稱武王之太姒成<lb/>
　王之邑姜與惠文之吕后薄后而可以成史書者乎<lb/>
　何不通至是<lb/>
<pb n="10b"/>
塟曹共公<lb/>
十年<lb/>
春王三月辛夘臧孫辰卒<lb/>
夏秦伐晉<lb/>
　前此令狐之役晉實無禮雖八年傳秦有取武城之<lb/>
　舉猶報師也至是傳云春晉人伐秦取少梁夏秦人<lb/>
　伐晉取北徵則晉不謝過而黷兵負釁秦人之伐之<lb/>
　宜矣何休無識以書秦為貶以狄禮而胡氏遂謂不<lb/>
<pb n="11a"/>
　顧義理專以報復為事夷狄之道夫不責施者以義<lb/>
　理而單責報者已不倫矣况報者欲已而施者不厭<lb/>
　誰則執華禮而拱手聴之若胡氏謂少梁之取不見<lb/>
　經則前此武城之取亦未嘗見經也此皆偏詞之無<lb/>
　當者也春秋書例凡君大夫皆在軍而不知其孰帥<lb/>
　師則稱國此與七年徐伐莒成三年鄭伐許昭十二<lb/>
　年晉伐鮮虞例同<lb/>
楚殺其大夫宜申<lb/>
<pb n="11b"/>
　宜申鬭氏楚大夫子西也宜申初為商公既而改為<lb/>
　工尹疑有讒于楚子者而心不安也乃與子家謀弑<lb/>
　楚子事覺而殺之并子家焉<lb/>
自正月不雨至于秋七月<hi>杜云義與二年同</hi>
及蘓子盟于女栗<hi>頃王新立故也蘓子見僖十年女栗地闕</hi>
冬狄侵宋<hi>一本與下文連作一節</hi>
楚子蔡侯次于厥貉<hi>公厥作屈</hi>
　楚子㑹陳侯鄭伯蔡侯麇子于息遂及蔡侯次于厥<lb/>
<pb n="12a"/>
　貉將以伐宋宋華御事曰楚弱我也我實不能民何<lb/>
　罪乃逆楚子而聴命焉楚子乃田于孟諸而還其不<lb/>
　書諸國者以次厥貉時祗蔡侯也<hi>厥貉地闕</hi>
十有一年<lb/>
春楚子伐麇<hi>公作圈</hi>
　前年次厥貉麇子逃歸故伐之<lb/>
夏叔仲彭生㑹晉卻缺于承筐<hi>公穀無仲字筐公穀作匡</hi>
　傳叔仲惠伯㑹卻缺謀諸侯之從于楚者<hi>承筐宋地</hi>
<pb n="12b"/>
秋曹伯來朝<hi>曹文公也</hi>
公子遂如宋<lb/>
　傳襄仲聘宋且賀楚師之不害也<lb/>
狄侵齊<hi>此長狄也見後</hi>
冬十月甲午叔孫得臣敗狄于鹹<hi>魯地</hi>
　此狄國號鄋瞞防風氏後漆姓也據傳秋狄侵齊至<lb/>
　是伐我公使叔孫得臣追之敗于鹹獲長狄僑如時<lb/>
　富父終甥為駟乗摏其喉以戈殺之<hi>穀梁稱瓦石不能害</hi>埋其<lb/>
<pb n="13a"/>
　首于子駒之門<hi>郭門名</hi>以命宣伯<hi>命名也謂名其子宣伯曰僑如以旌已功</hi>
　初宋武公之世<hi>在春秋前</hi>鄋瞞伐宋司徒皇父帥師禦之<lb/>
　耏班為御獲長狄縁斯<hi>此僑如先世也</hi>而皇父與車右皆死<lb/>
　因賞耏班以門關之税謂之耏門晉之滅潞也<hi>宣十五年</hi>
　獲僑如之弟焚如而三弟榮如在齊襄二年<hi>桓十六年</hi>鄋<lb/>
　瞞伐齊為齊王子成父所獲埋其首于周首之北門<lb/>
　<hi>周首齊邑計桓十六年榮如死時至宣十五年已一百三歲而次兄猶在則不知幾何年矣</hi>其季<lb/>
　弟簡如退而走衛為衛人所獲至是獲僑如又獲焚<lb/>
<pb n="13b"/>
　如而鄋瞞遂亡按此長狄在鄋瞞國不知是君長與<lb/>
　否<hi>四人焉得皆君長也</hi>且鄋瞞國人亦不必皆長者<hi>若皆長則不當紀四</hi>
　<hi>人矣</hi>故但稱狄而不稱長狄此與後赤狄伐齊白狄伐<lb/>
　秦不同胡氏惑宋劉敞説以經文無長狄字為疑夫<lb/>
　經但書敗而不書獲以賤鄋瞞而不矜所俘則略之<lb/>
　葢所敗者狄而所獲者長狄也故傳曰敗狄于鹹獲<lb/>
　長狄僑如上總稱狄下特稱長狄可驗也况少見多<lb/>
　怪陋儒宿習魯語吳伐越隳㑹稽獲骨節專車以問<lb/>
<pb n="14a"/>
　仲尼曰此防風氏之骨也禹㑹諸侯惡防風後至戮<lb/>
　之在昔為汪芒氏在周為長狄氏漆姓則長狄種系<lb/>
　原有明證此固無可疑者祗魯語曰其長幾何仲尼<lb/>
　曰僬僥長三尺短之至也長不過十尺數之極也則<lb/>
　長止一丈而春秋考異郵曰長百尺穀梁身横九畝<lb/>
　<hi>廣一步長百步為一畝</hi>為五丈四尺杜氏云長三丈則未可盡<lb/>
　信耳<lb/>
十有二年<lb/>
<pb n="14b"/>
春王正月郕伯來奔<hi>郕公作盛</hi>
　傳郕伯卒郕人立君太子以夫鍾與郕邽<hi>皆邑名</hi>來奔<lb/>
　其稱爵者必郕伯既塟而後郕人别立君也<lb/>
杞伯來朝<lb/>
二月庚子子叔姬卒<lb/>
　此把桓公夫人僖三十一年杞伯姬來求婦者是也<lb/>
　方桓公來朝時以叔姬有故請絶叔姬而無絶婚更<lb/>
　以其娣為夫人公許之至是叔姬卒禮既嫁見出與<lb/>
<pb n="15a"/>
　室女同服故書卒其稱子者亦正以同室女故也不<lb/>
　稱杞絶之也<hi>女未嫁而卒不書公穀誤</hi>
夏楚人圍巢<hi>巢吳楚間小國</hi>
秋滕子來朝<hi>左傳合下作一節</hi>
秦伯使術來聘<hi>術公作遂</hi>
　術即秦大夫西乞術也秦康公求好于魯先來歸禭<lb/>
　至是以瑑玉來聘魯使公子遂辭玉而禮遣之其不<lb/>
　稱氏者史例略文與九年楚子使椒來聘襄二十九<lb/>
<pb n="15b"/>
　年吳子使札來聘並同<lb/>
冬十有二月戊午晉人秦人戰于河曲<hi>晉地</hi>
　秦晉以令狐之役交相侵伐至此思一决而臨戰並<lb/>
　却謂之交綏綏者退也交綏交相退也據傳晉趙盾<lb/>
　荀林父卻缺俱在軍用㬰駢之計深壘固軍不出戰<lb/>
　秦用士㑹計謂趙有側室<hi>庶子</hi>曰穿好勇而狂盍以輕<lb/>
　軍挑之穿果出不利反怒曰褁糧坐甲惟敵是求敵<lb/>
　至不擊將何俟焉軍吏曰將有待也穿曰我不知謀<lb/>
<pb n="16a"/>
　遂獨出宣子恐為秦所獲遂俱出交綏既而㬰駢請<lb/>
　薄險穿與胥甲横沮之乃止是時秦伯親在軍而不<lb/>
　帥師故稱人餘無義例<lb/>
季孫行父帥師城諸及鄆<hi>公作運</hi>
　諸鄆皆魯邑以逺偪他國故城之<lb/>
十有三年<lb/>
春王正月<lb/>
夏五月陳侯朔卒<lb/>
<pb n="16b"/>
邾子遽蒢卒<lb/>
自正月不雨至于秋七月<hi>自二年十年至此凡三見矣</hi>
世室屋壊<hi>世左傳穀梁作太</hi>
　世室公羊云魯公伯禽廟也周公稱太廟魯公稱世<lb/>
　室羣公稱宫其云世者以世世不毁為名然據明堂<lb/>
　位則魯公稱文世室武公稱武世室此但云世室不<lb/>
　著何公者以立武宫在成六年此時但有伯禽耳若<lb/>
　左傳作太室則周公之廟洛誥所稱王入太室裸係<lb/>
<pb n="17a"/>
　太廟中央之室在魯惟周公有之而穀梁又云伯禽<lb/>
　曰太室謬矣<lb/>
冬公如晉衛侯㑹公于沓<hi>公無公字沓地闕</hi>
狄侵衛<lb/>
十有二月己丑公及晉侯盟公還自晉鄭伯㑹公于棐<lb/>
<hi>左傳穀梁公還下别作一節公還穀無公字棐公作斐  杜氏云己丑在十一月十一日棐鄭地名</hi>
　傳公如晉朝且尋盟衛侯㑹公請平于晉及還鄭伯<lb/>
　㑹公亦以平晉請公皆成之鄭伯宴公而退<lb/>
<pb n="17b"/>
十有四年<lb/>
春王正月公至自晉<lb/>
邾人伐我南鄙叔彭生帥師伐邾<lb/>
　傳邾文公卒公使弔不敬邾人來討故惠伯報之<lb/>
夏五月乙亥齊侯潘卒<lb/>
六月公㑹宋公陳侯衛侯鄭伯許男曹伯晉趙盾癸酉<lb/>
同盟于新城<hi>宋地</hi>
　傳曰從于楚者服<hi>陳鄭宋本從楚而今服晉</hi>且謀邾也<hi>見後</hi>
<pb n="18a"/>
秋七月有星孛入于北斗<lb/>
　孛彗也既見而移入北斗非常所有故書之<lb/>
公至自㑹<lb/>
晉人納㨗菑于邾弗克納<lb/>
　邾文公元妃齊姜生定公次妃晉姬生㨗菑文公卒<lb/>
　邾人立定公㨗菑奔晉晉趙盾以諸侯之師八百乗<lb/>
　納㨗菑于邾邾人曰齊出玃且<hi>定公名</hi>長詞屈而還㨗<lb/>
　菑不稱國與莊九年公伐齊納糾例同<lb/>
<pb n="18b"/>
九月甲申公孫敖卒于齊<lb/>
　穆伯之從己氏也魯人立文伯<hi>長子穀</hi>穆伯生二子于<lb/>
　莒而求復文伯以為請襄仲使無朝聴命<hi>不奉朝請聴政</hi>三<lb/>
　年而盡室以復適莒文伯疾請曰穀之子弱<hi>子即孟獻子年</hi>
　<hi>尚少</hi>請立難也<hi>弟惠叔</hi>許之文伯卒立惠叔穆伯請重賂<lb/>
　以求復惠叔以為請許之將來卒于齊告喪請歸塟<lb/>
　不許<lb/>
齊公子商人弑其君舍<lb/>
<pb n="19a"/>
　齊昭公者桓之子潘魯婿也配叔姬無寵生子舍無<lb/>
　威公子商人<hi>昭公弟</hi>施于國而多聚士至是昭公卒舍<lb/>
　即位商人乃于七月之乙卯弑舍自立至九月而後<lb/>
　來赴書例凡君立未塟稱子既塟稱君齊昭以是年<lb/>
　五月卒至七月而舍見弑是相距兩月尚未塟也未<lb/>
　塟宜書子今以九月赴則諸侯五月而塟已五月矣<lb/>
　五月猶未成君乎遂乗其來赴直書為君以正其弑<lb/>
　逆之罪此文例也若公穀曰踰年稱君則與僖十年<lb/>
<pb n="19b"/>
　晉里克弑其君卓以塟而稱君顯相悖矣説見桓十<lb/>
　一年鄭忽奔衛傳<lb/>
宋子哀來奔<lb/>
　傳宋髙哀蕭封人也<hi>蕭邑大夫</hi>後為宋卿至是以宋公不<lb/>
　義出而待放遂來奔此春秋之髙蹈者雖來奔必書<lb/>
　原是史例然志可嘉也此皆書其事而義自見者杜<lb/>
　氏以書字貴之則安知去氏非賤之者左氏所云貴<lb/>
　豈在是乎<lb/>
<pb n="20a"/>
冬單伯如齊齊人執單伯<lb/>
齊人執子叔姬<lb/>
　齊懿公<hi>公子商人</hi>既弑其君舍舍之母則魯女也魯使襄<lb/>
　仲告于王請以王寵<hi>親厚</hi>求昭姬于齊<hi>昭公妻故稱昭姬</hi>曰殺<lb/>
　其子焉用其母請受而罪之冬單伯如齊請子叔姬<lb/>
　齊人執之又執子叔姬其不稱夫人稱子叔姬以義<lb/>
　與齊絶比之室女士喪禮所稱女子子者是也夫以<lb/>
　弑君之賊魯不能討天王不能正其罪苐請其還母<lb/>
<pb n="20b"/>
　而見辱如是則周之衰魯之弱齊之惡逆無道苐書<lb/>
　事而義皆見焉<lb/>
十有五年<lb/>
春季孫行父如晉<hi>以執單伯事告也</hi>
三月宋司馬華孫來盟<lb/>
　華孫者華耦為宋司馬官其稱孫以華氏之孫如魯<lb/>
　之稱臧孫季孫據此則益信書爵書名書氏書字之<lb/>
　無所取也前新城之盟公與宋公同㑹宋地故宋復<lb/>
<pb n="21a"/>
　來盟修同好焉<lb/>
夏曹伯來朝<lb/>
齊人歸公孫敖之喪<lb/>
　穆伯卒時請歸塟不許齊人謀曰飾棺而寘諸堂阜<lb/>
　<hi>魯境上地</hi>魯必取之卞人以告<hi>卞邑大夫入告</hi>惠叔猶毁以為請<lb/>
　<hi>前惠叔請歸塟今期年猶哀毁以請</hi>立于朝以待命許之取而殯之其<lb/>
　塟視共仲<hi>制如慶父皆以罪降</hi>
六月辛丑朔日有食之皷用牲于社<lb/>
<pb n="21b"/>
　六月者夏四月也周制日食天子伐皷于社諸侯則<lb/>
　伐皷于朝而用幣于社此伐皷在社與社之用牲皆<lb/>
　非禮也説見莊二十五年日有食之傳<lb/>
單伯至自齊<lb/>
晉卻缺帥師伐蔡戊申入蔡<lb/>
　新城之盟蔡人不與故伐之盟城下而還<lb/>
秋齊人侵我西鄙<hi>以子叔姬故也</hi>
季孫行父如晉<hi>告齊侵也</hi>
<pb n="22a"/>
冬十有一月諸侯盟于扈<lb/>
　據傳晉侯宋公衛侯蔡侯陳侯鄭伯許男曹伯盟于<lb/>
　扈㝷新城之盟且謀伐齊也齊人賂晉侯故不克而<lb/>
　還時公以齊難不與㑹其不書諸國名者正以公不<lb/>
　㑹則未能以國通也説見七年盟扈傳<lb/>
十有二月齊人來歸子叔姬<lb/>
　此歸大歸也夫死子殺賊人立無所依則歸所自來<lb/>
　此是恒禮但此與文公出姜同一不幸且同一大歸<lb/>
<pb n="22b"/>
　而出姜則書夫人姜氏歸于齊于此則書齊人來歸<lb/>
　子叔姬以出姜歸齊姜自為之子叔姬來歸則齊人<lb/>
　為之也此文例也若一稱夫人一稱子叔姬則皆我<lb/>
　所稱説見前傳<lb/>
齊侯侵我西鄙遂伐曹入其郛<hi>郛郭也</hi>
　侵我復伐曹者以是年曹來朝也齊于是惡稔矣<lb/>
十有六年<lb/>
春季孫行父㑹齊候于陽穀齊侯弗及盟<lb/>
<pb n="23a"/>
　齊將與魯平公有疾使季文子㑹齊候于陽穀請盟<lb/>
　齊侯不肯曰請俟君間<hi>疾廖也</hi>
夏五月公四不視朔<lb/>
　視朔者謂告朔後聴視此月之政也<hi>見六年閏月不告朔傳</hi>公<lb/>
　以疾故自二月至五月凡四月不視朔<lb/>
六月戊辰公子遂及齊侯盟于郪丘<hi>郪公作犀穀作師公羊疏作菑</hi>
　傳公使襄仲納賂于齊侯故得盟郪丘齊地<lb/>
秋八月辛未夫人姜氏薨<hi>僖公夫人文公母也</hi>
<pb n="23b"/>
毁泉臺<lb/>
　據傳有蛇自泉宫出入于國如先君之數<hi>伯禽至僖公十七君</hi>
　至是聲姜薨以為妖也故毁之<lb/>
楚人秦人巴人滅庸<lb/>
　楚大饑庸人麇人率百濮以伐楚申息之北門不啟<lb/>
　楚人謀徙于阪髙蒍賈不可曰不知伐庸夫麇與百<lb/>
　濮謂我饑不能師也我出師則羣蠻走矣乃自廬以<lb/>
　徃發廩同食先使廬人侵庸示以弱而後合卒而進<lb/>
<pb n="24a"/>
　之遂滅庸<lb/>
冬十有一月宋人弑其君杵臼<hi>杵公作處</hi>
　宋公子鮑<hi>昭公庶弟文公</hi>厚施貸以結國人襄公夫人<hi>昭公祖母</hi>
　助之謀殺昭公而代立前八年夫人殺其孫孔叔等<lb/>
　司馬子卭握節死司城蕩意諸來奔公義之于十二<lb/>
　年襄仲聘宋時送意諸還宋而復其官焉至是昭公<lb/>
　田孟諸夫人使帥甸攻殺公意諸殉之<lb/>
十有七年<lb/>
<pb n="24b"/>
春晉人衛人陳人鄭人伐宋<lb/>
　國語宋人弑昭公晉趙盾請師于靈公且旁告諸侯<lb/>
　治兵振旅鳴鐘鼔摝錞于丁寧以伐宋曰何故弑君<lb/>
　至宋立文公而還<hi>不能討賊反立之盾之謬戾如此</hi>
夏四月癸亥塟我小君聲姜<hi>公作聖姜有齊難是以緩塟</hi>
齊侯伐我西鄙六月癸未公及齊侯盟于穀<lb/>
　齊侯親伐我而晉不能救遂請盟左傳西鄙作北鄙<lb/>
　孔疏疑經誤者以穀在魯北故也<hi>今濟北穀城縣</hi>
<pb n="25a"/>
諸侯㑹于扈<lb/>
　晉侯蒐于黄父遂復合諸侯以平宋無功時公以齊<lb/>
　難不與㑹説見前盟扈傳<lb/>
秋公至自穀<lb/>
冬公子遂如齊<hi>拜穀盟也</hi>
十有八年<lb/>
春王二月丁丑公薨于臺下<lb/>
秦伯罃卒<hi>秦康公也公羊疏作穆公誤</hi>
<pb n="25b"/>
夏五月戊戌齊人弑其君商人<lb/>
　傳齊懿公之為公子也與邴歜之父争田弗勝及即<lb/>
　位乃掘而刖之<hi>斷尸足也</hi>而使歜僕納閻職之妻而使驂<lb/>
　乗至是公游于申池二人浴于池歜以扑抶職職怒<lb/>
　歜曰人奪汝妻而不怒一抶汝庸何傷職曰與刖其<lb/>
　父而弗能病者何如乃謀弑懿公納諸竹中歸舍爵<lb/>
　而行<hi>飲酒後去</hi>齊人立公子元<hi>懿兄惠公亦桓子</hi>
六月癸酉塟我君文公<lb/>
<pb n="26a"/>
秋公子遂叔孫得臣如齊<lb/>
　襄仲莊叔皆卿也禮凡賓介必一卿一大夫今二卿<lb/>
　以兩事徃襄仲賀齊惠新立莊叔謝齊來㑹塟故兩<lb/>
　卿並行非賓介也穀梁不識䇿書誤以兩卿相為介<lb/>
　而胡氏遵之誤矣據傳文公二妃敬嬴生宣公敬嬴<lb/>
　嬖且私事襄仲襄仲欲立之叔仲不可<hi>叔仲惠伯</hi>襄仲見<lb/>
　齊侯而請之時齊侯新立而欲親魯遂許焉<lb/>
冬十月子卒<lb/>
<pb n="26b"/>
　襄仲乃弑惡<hi>太子</hi>及視<hi>太子母弟</hi>并殺叔仲惠伯立宣公不<lb/>
　書弑諱國惡也按書例未塟稱子既塟稱君時文公<lb/>
　既塟禮當稱君與莊三十二年子般卒襄三十一年<lb/>
　子野卒兩皆未塟迥然不同然而新君諱之國史諱<lb/>
　之在夫子當時自有急難以更正者况書君必書薨<lb/>
　書薨必書塟既薨且塟則必祔主而禘廟一如閔公<lb/>
　之為例而事經久定豈能追易試問羣宫之中可得<lb/>
　容子惡立一主否不得已而别為書法苐書子而不<lb/>
<pb n="27a"/>
　書名以為此卒者不知何人假曰惡耶則惡宜稱君<lb/>
　視耶視又不宜稱子儻以為惡不成君而此不成君<lb/>
　者子也非惡也儻以為惡不入廟而此不入廟者非<lb/>
　惡也子也此必舊史有惡字而夫子特刪之者世不<lb/>
　解春秋不能解夫子書子之意以致漢儒許慎作五<lb/>
　經異義遂謂未踰年之君不當立廟引左傳公羊為<lb/>
　証而鄭𤣥蔡邕皆主其説使東漢幼主權奸强制如<lb/>
　孝殤孝冲孝質諸帝皆以幼少崩殂不令列廟但遣<lb/>
<pb n="27b"/>
　太尉司徒分祀三陵謂春秋子惡明有前事是烏知<lb/>
　春秋無子惡耶曾子惡而不成君不入廟耶<lb/>
夫人姜氏歸于齊<lb/>
　歸大歸也傳曰將行哭而過市曰天乎仲為不道殺<lb/>
　適立庶市人皆哭魯人謂之哀姜<lb/>
季孫行父如齊<lb/>
莒弑其君庶其<lb/>
　莒紀公生太子僕又生季陀愛之將廢僕僕因國人<lb/>
<pb n="28a"/>
　弑紀公以寳玉來奔公用季文子之言却之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋毛氏傳卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋毛氏傳卷十六</head> <lb/>
    <p>
<pb n="1a"/>
欽定四庫全書<lb/>
　春秋毛氏傳卷十六<lb/>
　　　　　　　　　　翰林院檢討毛竒齡撰<lb/>
二十有一年<lb/>
春狄侵衛<lb/>
宋人齊人楚人盟于鹿上<lb/>
　前諸國盟齊特要楚人所以謀宋故宋盟鹿上專求<lb/>
　解于齊楚兩大使宋得仍主盟㑹傳曰宋人為鹿上<lb/>
<pb n="1b"/>
　之盟求諸侯于楚楚人許之不虞楚之偽許之也此<lb/>
　盟鹿上與後㑹在盂俱是宋地盂㑹諸侯全恃鹿上<lb/>
　乃盟甫踰時而楚反假盂之㑹直執宋公以伐宋要<lb/>
　盟夷狄其足信乎<lb/>
夏大旱<lb/>
　周之夏夏之二三四月也於時方下種雖不雨不傷<lb/>
　禾稼然三月無雨則亦愆陽矣故書之但是年不饑<lb/>
　則終是春旱於禾稼無與耳<lb/>
<pb n="2a"/>
秋宋公楚子陳侯蔡侯鄭伯許男曹伯㑹于盂執宋公<lb/>
以伐宋<hi>盂公作霍穀作雩或作宇左公穀皆以執宋公下别作一節</hi>
　諸侯㑹宋地<hi>盂宋地</hi>宋襄主盟乃無故而楚子執襄以<lb/>
　伐宋此必諸侯惡襄不道執殺國君因以此報之雖<lb/>
　假手楚子實則諸侯共為政故鹿上要盟不足解釋<lb/>
　以盟齊之役先有以結之故也胡氏不量世事尚謂<lb/>
　五國之君不能相救夫五國之君並主之而又救之<lb/>
　乎陳蔡楚鄭皆盟齊之國唯許曹新㑹而曹又屢被<lb/>
<pb n="2b"/>
　宋伐必不肯救宋者苐楚㑹中國始于盟齊刼盟竊<lb/>
　伐實始此㑹此則諸侯之罪書其事而義自見耳執<lb/>
　宋公不言楚子非分惡諸侯亦非不予夷狄承上連<lb/>
　文書例如此此與前十九年邾執鄫子不書宋公正<lb/>
　同<hi>詳見前傳</hi>
冬公伐邾<hi>公羊作邾婁</hi>
　邾為宋用鄫子鄫子魯婿也故公特伐之雖是時邾<lb/>
　滅須句傳謂為須句伐邾則伐邾取須句在三十二<lb/>
<pb n="3a"/>
　年此非其事也<lb/>
楚人使宜申來獻捷<lb/>
　魯與盟齊而不與鹿上與盂之盟不直宋也然楚以<lb/>
　盟齊之故使來獻捷其不言獻宋捷者秋伐宋冬獻<lb/>
　捷事不異年則承上連文亦書例也説見前執宋公<lb/>
　傳<lb/>
十有二月癸丑公㑹諸侯盟于薄釋宋公<lb/>
　杜氏云諸侯既與楚共伐宋宋服故為薄盟以釋之<lb/>
<pb n="3b"/>
　公本無㑹期聞盟而徃其稱公㑹者書例然也<hi>見前</hi>諸<lb/>
　侯即上㑹盂之諸侯也然執不言釋此獨言釋者亦<lb/>
　以公與㑹得載其事故書之並無義例<lb/>
二十有二年<lb/>
春公伐邾取須句<hi>邾公羊作邾婁已後並同</hi>
　據傳須句顓臾風姓也邾人滅須句須句子來奔且<lb/>
　又與僖母成風同姓成風為言因伐邾取須句而返<lb/>
　其君取者取之邾也返其君則取之而歸其君也猶<lb/>
<pb n="4a"/>
　言取而還之也但經言取不言返者春秋經也經有<lb/>
　因傳以見者如此但書取不書返其知返者以傳見<lb/>
　也然亦有因經以見者如此書伐邾取須句文七年<lb/>
　又書伐邾取須句向使須句為魯有則此已取之何<lb/>
　必再取觀後之取則知此之返此則因經以見之者<lb/>
　也若取之為義則推于我曰予得之彼曰取並無書<lb/>
　例而胡氏又以書取為擅夫取而有之尚不擅而擅<lb/>
　夫還之者乎<lb/>
<pb n="4b"/>
夏宋公衛侯許男滕子伐鄭<lb/>
　宋襄乃伐鄭以報盂之役<lb/>
秋八月丁未及邾人戰于升陘<lb/>
　僖公兩伐邾并取須句故邾乗不備而來報之時臧<lb/>
　文仲力諫當設禦不聴因敗績邾人獲公胄懸于邾<lb/>
　城之魚門其無禮如此升陘魯地<lb/>
冬十有一月己巳朔宋公及楚人戰于泓宋師敗績<lb/>
　𫝊楚人伐宋以救鄭宋待于泓當楚人未渡泓時宋師<lb/>
<pb n="5a"/>
　已成列司馬子魚請擊之不聴及渡泓楚師未成列<lb/>
　司馬又請擊不聴且曰君子不重傷不禽二毛不以<lb/>
　阻隘不鼓不成列遂大敗此興師自楚而書宋及者<lb/>
　楚雖為救鄭而來而宋襄以盂盟見執本思雪恥故<lb/>
　知其將来而先興兵以俟之大司馬諫襄曰天棄商<lb/>
　乆矣君將興之不可赦也是宋實興兵先阻先列宋<lb/>
　為主而楚就之經書宋及本實事非義例也若宋稱<lb/>
　公楚稱人者楚子雖在軍而帥師有人君不親將則<lb/>
<pb n="5b"/>
　不書説見隠元年傳<lb/>
二十有三年<lb/>
春齊侯伐宋圍緍<hi>緍穀梁作閔後同</hi>
　齊孝公為宋襄所納而曹南之盟齊並不與反與諸<lb/>
　國謀宋盟于齊地今又專行討伐且親將之實怨乎<lb/>
　甗之敗齊志在爭伯非為納君也春秋假借仁信終<lb/>
　必敗露况襄又行詐之尤者乃蹶不旋踵彼車我徒<lb/>
　皆轢躡及之欺世之事可為乎所謂但書事而義自<lb/>
<pb n="6a"/>
　見者春秋有焉不通者于書伐書圍妄指義例春秋<lb/>
　書伐二百餘書圍四十四而欲于此二字决是否安<lb/>
　能辨之<lb/>
夏五月庚寅宋公茲父卒<hi>茲公作慈</hi>
秋楚人伐陳<lb/>
　傳楚成得臣帥師伐陳討其貳于宋也<lb/>
冬十有一月把子卒<lb/>
　卒不書名史闕之也與隠七年滕侯卒八年宿男卒<lb/>
<pb n="6b"/>
　同若把本公爵入春秋稱侯莊二十七年稱伯今又<lb/>
　稱子范氏云為時王所黜理或有之説見桓二年滕<lb/>
　子来朝傳<lb/>
二十有四年<lb/>
春王正月<lb/>
夏狄伐鄭<lb/>
　滑本姬姓小國而附于鄭者前二十年以滑貳于衛<lb/>
　鄭伐之滑己聴命矣及鄭師還而又即于衛故鄭再<lb/>
<pb n="7a"/>
　討之周襄王不知何故使伯服㳺孫伯為衛請滑鄭<lb/>
　伯不従則亦已矣乃又執王之二臣則跋扈已甚王<lb/>
　怒而伐之宜也乃使頽叔桃子出狄兵以伐鄭取櫟<lb/>
　則非復聲罪致討之師王綱之不振至矣宜其不踰<lb/>
　時而召戎禍也此不及王討一字一若狄之自來伐<lb/>
　者雖為王諱然亦曰此非王所為狄為之也文也亦<lb/>
　義也<lb/>
秋七月<lb/>
<pb n="7b"/>
冬天王出居于鄭<lb/>
　初襄王為世子時母后早死其後母曰惠后<hi>惠王之后</hi>
　生叔帶而欲立之未及而卒<hi>後母死</hi>及襄王即位叔<lb/>
　帶乃通狄謀伐襄王襄王欲誅帶帶已奔齊前二<lb/>
　十二年用富辰之言而召歸之<hi>以親親故也</hi>至是王出<lb/>
　狄師以伐鄭取櫟遂德狄人取狄女隗氏為后而<lb/>
　叔帶與隗氏通因廢后頽叔桃子乃奉大叔以狄<lb/>
　師攻王殺譚伯獲周公原伯毛伯富辰富辰死之<lb/>
<pb n="8a"/>
　王出奔鄭居于汜是召寇殺人而適以自殺誘夷<lb/>
　用讎姦宫禍國百不一當此固直書之而義自見<lb/>
　者但史記曰王出奔鄭與厲王出奔彘書法並同<lb/>
　此但書居而不書奔者以諸侯去國則書奔桓十<lb/>
　五年鄭伯突出奔蔡十六年衛侯朔出奔齊是也<lb/>
　天子去國則書居昭二十二年王猛居于皇二十<lb/>
　三年天王居于狄泉是也若𫝊曰天子無出謂天<lb/>
　子不宜出出則書之非謂天子不書出出即貶之<lb/>
<pb n="8b"/>
　也公羊與曲禮不解春秋謂天子不言出増一言<lb/>
　字便與夫子書法有未通矣書金縢王出郊康王<lb/>
　之誥王出在應門之内未嘗不言出故冋命曰出<lb/>
　入起居罔有不欽王制曰天子將出類于上帝出<lb/>
　與入同入之有出猶出之有入也春秋于襄王之<lb/>
　奔但書出而入自見曰天王出居于鄭于王猛敬王<lb/>
　之奔則但書入而出亦自見曰王猛入于王城曰天<lb/>
　王入于成周此真夫子之春秋也胡氏解春秋但知<lb/>
<pb n="9a"/>
　有公榖而全不知有夫子如此經曰貶而書出夫襄<lb/>
　固有罪當貶書出王猛與敬王何罪而乃貶而書入<lb/>
　乎<lb/>
晉侯夷吾卒<lb/>
　此晉惠公也據傳惠公之死在二十三年越二年而<lb/>
　始見于此以赴之晚也是時公子圉立是為懐公懐<lb/>
　公乃召晉大夫之從重耳者以狐偃不至殺其父狐<lb/>
　突先是重耳出亡過狄狄伐廧咎如獲其二女叔隗<lb/>
<pb n="9b"/>
　季隗納諸公子公子取季隗而以叔隗妻趙衰生盾<lb/>
　過衛衛文公不禮焉及齊齊桓妻之及曹曹共公聞<lb/>
　其駢脅浴薄而觀之及宋宋襄公贈之以馬二十乗<lb/>
　及鄭鄭文公亦不禮焉及楚楚子饗之至是及秦秦<lb/>
　伯納女五人懐嬴與焉乃納公子于晉懐公奔髙梁<lb/>
　殺之以不告故不書是時襄王亦使大宰文公及内<lb/>
　史興錫晉文命<hi>注命命服也諸侯七命冕服七章</hi>
二十有五年<lb/>
<pb n="10a"/>
春王正月丙午衛侯燬滅邢<lb/>
　邢衛皆姬姓國皆為狄所滅而邢遷夷儀衞遷楚丘<lb/>
　齊桓公皆城之則邢衛二國本宜協力距狄互相拯<lb/>
　援而前十八年邢反挾狄以伐衛圍衛莬圃及狄退<lb/>
　而邢獨留師不去則邢惡過矣越明年衛乃伐邢報<lb/>
　莬圃之役並未嘗得志于邢又明年齊孝因邢欲報<lb/>
　衛盟狄于邢以謀衛則邢實為主而狄反為客然且<lb/>
　前年之秋甫盟狄而去年之春狄即侵衛則鋒起肘<lb/>
<pb n="10b"/>
　腋狡獪莫測于是衛文用閒使大夫禮至昆弟先隂<lb/>
　仕于邢以為内應而後一舉而滅之是雖滅同姓然<lb/>
　敵國逼處勢不俱立非得已也但春秋滅國三十無<lb/>
　書名者此獨書衛侯燬傳遂有滅同姓故名一語而<lb/>
　曲禮遂引之曰失地名滅同姓名定之為春秋之例<lb/>
　夫失地無書名者曲禮鄭註引莊十年荆敗蔡師于<lb/>
　莘以蔡侯獻舞歸為據夫獻舞即蔡哀侯也哀侯以<lb/>
　被執書名未嘗失地經凡被執必書名如許男斯沈<lb/>
<pb n="11a"/>
　子嘉類不一而足已見前傳實則哀侯之執至楚即<lb/>
　還寸土不失觀後三年即與齊桓為北杏之㑹顯然<lb/>
　在經可驗也若失地之君春秋多有紀侯去國譚子<lb/>
　奔莒並不書名至于滅同姓則在楚所滅雖不可考<lb/>
　然二十六年經書楚子滅夔註云同姓或以為待夷<lb/>
　狄之禮故不名若僖二年虞師晉師滅下陽則夏陽<lb/>
　虢也虞虢與晉皆同姓以兩同姓滅一同姓而虞與<lb/>
　晉皆不名何也若晉獻滅虢并滅虞則以一同姓滅<lb/>
<pb n="11b"/>
　兩同姓然又不名故胡氏亦知難通乃曰晉滅虞不<lb/>
　名而此獨名者虞公貪璧以易鄰與邢之挾狄以伐<lb/>
　衛罪有輕重夫不責虎狼之挾群而責蟲魚之貪餌<lb/>
　非平情矣予向謂書名書爵並無史例况偶然一見<lb/>
　尤不可據且經有闕文又有羡文先仲氏曰桓十二<lb/>
　年丙戌盟武父又云丙戌衛侯晉卒下之丙戌由上<lb/>
　之丙戌而羡之者也此云衛侯燬滅邢下文云衛侯<lb/>
　燬卒上之衛侯燬則由下之衛侯燬而羡之者也此<lb/>
<pb n="12a"/>
　確論也<lb/>
夏四月癸酉衛侯燬卒<lb/>
宋蕩伯姬來逆婦<lb/>
　蕩伯姬者公女而嫁于宋大夫蕩氏為妻者也今為<lb/>
　其子來逆婦而借以歸寧特禮無姑自親逆者書逆<lb/>
　婦則其非禮可知也周禮諸侯嫁女于大夫使同姓<lb/>
　大夫主之此來逆婦不知何人女并不知誰主而胡<lb/>
　氏謂譏公失禮下主大夫之昏大不可解蕩者宋桓<lb/>
<pb n="12b"/>
　公子蕩之後<lb/>
宋殺其大夫<lb/>
　大夫無名闕文此與莊二十六年曹殺其大夫闕文<lb/>
　例同公羊謂宋三世内娶故三世無大夫<hi>謂宋公三世皆娶大</hi>
　<hi>夫女故不敢臣婦父也</hi>則其時武穆桓莊之族甚夥必非内娶<lb/>
　三世便無賸氏且未聞君不臣婦父者周武王未嘗<lb/>
　不臣齊尚父也若穀梁謂所殺者孔氏故孔子諱之<lb/>
　則桓二年宋督殺大夫孔父顯見乎經而敢為是説<lb/>
<pb n="13a"/>
　妄矣春秋有闕文又有羡文此即闕文之一耳<lb/>
　是年晉文勤王以左師迎王入于王城右師取大叔<lb/>
　于温殺之因朝王王饗醴命之宥且賜之陽樊温原<lb/>
　攢茅之田晉文復請隧弗許<lb/>
秋楚人圍陳納頓子于頓<lb/>
　頓小國名杜氏謂頓君迫于陳而出奔楚楚因圍陳<lb/>
　而納頓君于頓然則楚之圍陳為頓故也與前二年<lb/>
　楚人伐陳别是一事<lb/>
<pb n="13b"/>
𦵏衛文公<lb/>
冬十有二月癸亥公㑹衛子莒慶盟于洮<lb/>
　莒與我舊怨入春秋以来因紀君娶魯女盟莒于密<lb/>
　此後桓二十七年莒慶以莒大夫而娶莊公女叔姬<lb/>
　為婦始相和好至閔元年公子慶父出奔莒季友賂<lb/>
　莒得慶父而莒復以師責賂故僖元年季友帥師敗<lb/>
　莒師于酈獲莒挐至是衛文欲修好于魯因之平莒<lb/>
　而衛文又死其子成公修成之故衛侯于既塟之後<lb/>
<pb n="14a"/>
　變例稱子承父志也然則莒慶即莒大夫之娶莊女<lb/>
　者洮向二盟莒慶未必無意焉故先之莒慶而後以<lb/>
　莒子乃穀梁曰莒無大夫其曰莒慶何也是全忘君<lb/>
　女之得嫁大夫其于春秋前經瞢然不識而欲以傳<lb/>
　春秋可乎洮魯地莊二十七年公㑹杞伯姬于洮是<lb/>
　也惟僖八年洮之㑹杜氏范氏俱注作曹地非是<lb/>
二十有六年<lb/>
春王正月己未㑹莒子衛甯速盟于向<hi>速公作遫後同</hi>
<pb n="14b"/>
　此㝷洮之盟也洮盟衛君為政而莒大夫涖之此盟<lb/>
　則莒君為政而衛大夫涖之舊註向小國之近莒者<lb/>
　隱二年莒人入向是也公穀謂入者得而不居今盟<lb/>
　莒于向後宣四年公伐莒取向則公然莒地矣甯速<lb/>
　衛大夫莊子即甯武子父也<lb/>
齊人侵我西鄙公追齊師至<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>弗及<hi>
                        <graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>公穀作雋弗左傳作不</hi>
　齊魯自長勺乗丘諸戰後相安至今此何以突見侵<lb/>
　伐嘗以經考之齊桓卒時宋師納孝公而魯曾興師<lb/>
<pb n="15a"/>
　以距之以孝公之弟公子潘其後繼孝公為昭公者<lb/>
　本娶魯女為妻故魯爭立之前十八年經書師救齊<lb/>
　者是也至是孝公来修怨而公追逐之<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>者齊地葢<lb/>
　逐之出境也諸傳不顧經因不識見侵之由苐于書<lb/>
　人書師嘵嘵置辨夫齊人者齊大夫也齊師者齊大<lb/>
　夫所帥之師總稱也此見子隱元年傳條例甚明自<lb/>
　陋者創為人寡稱人人衆稱師之説則此既稱人又<lb/>
　稱師多寡雜出為不可通于是穀梁謂人本微者而<lb/>
<pb n="15b"/>
　以我能追故稱師以大之而胡氏又謂齊先以少誘<lb/>
　我故稱人既而伏其衆以邀我故稱師殊不知春秋<lb/>
　書法人師並見者甚多並無義例前二十二年宋人<lb/>
　及楚人戰于泓宋師敗績後二十八年晉侯及楚人<lb/>
　戰于城濮楚師敗績此豈戰時人少敗時人反多耶<lb/>
　抑豈戰時以少誘之敗時反以多邀之耶何悖誕至<lb/>
　此<lb/>
夏齊人伐我北鄙<lb/>
<pb n="16a"/>
　是時齊侯親至境臧文仲曰事急矣乃使展喜乞展<lb/>
　禽<hi>即柳下惠</hi>為詞以犒齊師齊侯始去其稱人者以帥師<lb/>
　有人齊侯不親將也説見前<lb/>
衛人伐齊<lb/>
　齊衛無惡專以洮向之盟為我伐齊故傳曰洮之盟<lb/>
　故也胡氏不讀春秋謂衛人報徳以怨伐齊之喪而<lb/>
　公兩盟之是黨衛也故齊人既侵其西又伐其北是<lb/>
　既不解魯齊之惡又不識齊衛之怨茫然立言夫衛<lb/>
<pb n="16b"/>
　未嘗伐齊喪也前十七年齊桓卒十八年宋人曹伯<lb/>
　衛人邾人伐齊此非伐喪也齊桓之卒五公子爭立<lb/>
　而宋襄遵齊桓舊約合曹衛以納孝公此一伐齊正<lb/>
　所謂定齊難正齊位孝公所宜感徳不暇者特甗之<lb/>
　敗齊則諸國師退而宋必取勝故齊啣宋則有之然<lb/>
　于曹衛並無與耳且齊果怨衛則直宜伐衛今經書<lb/>
　衛伐齊是衛黨魯非魯黨衛也衛怨齊非齊怨衛也<lb/>
　且衛以黨魯而後伐齊非齊為黨衛而然後伐魯也<lb/>
<pb n="17a"/>
　事有始末時有前後經文具在何可使顛倒謬亂至<lb/>
　于如此<lb/>
公子遂如楚乞師<lb/>
　公子遂即東門襄仲也强隣薦偪乞師距之亦屬恒<lb/>
　事特乞楚則摟伐無已矣此直書而義自見者<lb/>
秋楚人滅夔以夔子歸<hi>夔公作隗</hi>
　夔熊摰之後楚同姓國也<lb/>
冬楚人伐宋圍緡<hi>緡穀作閔</hi>
<pb n="17b"/>
　據傳晉文過宋宋襄贈馬二十乗宋遂謂有徳于晉<lb/>
　背楚即晉楚乃使子玉伐宋<lb/>
公以楚師伐齊取穀<lb/>
　取者楚取之也<lb/>
公至自伐齊<lb/>
二十有七年<lb/>
春把子來朝<lb/>
　把本公爵而稱子為時王所黜也傳謂把桓公用夷<lb/>
<pb n="18a"/>
　禮故稱子謬矣前二十三年書杞子卒此把成公也<lb/>
　成公為莊公之婿莊二十五年伯姬歸于把是也今<lb/>
　此把子則成公之子桓公亦是魯婿後三十一年把<lb/>
　伯姬來求婦為子桓公求婦是也但此時桓公尚幼<lb/>
　觀前五年伯姬來朝其子以桓幼不能朝故母㩦持<lb/>
　之以朝後三十一年始為求婦則少君初立朝且不<lb/>
　能豈有遽行夷禮之理况莊二十七年把伯来朝此<lb/>
　成公也後此文十二年杞伯來朝則桓公也是成公<lb/>
<pb n="18b"/>
　則始稱伯卒乃稱子先不行夷禮而後行夷禮桓公<lb/>
　則此稱子後復稱伯先行夷禮而後又不行夷禮天<lb/>
　下無父子對偶兩適相左如此經者夫魯侯無黜陟<lb/>
　時君之權春秋亦無用夷禮貶爵之例故范甯曰把<lb/>
　子卒把子來朝則時王所黜故父貶爵而子即承之<lb/>
　此把子来朝後杞伯来朝則時王所進故初黜而後<lb/>
　復進之此明可據者傳不顧經徒以春甫來朝秋即<lb/>
　伐杞而䇿書不載其事遂造為惡用夷禮之説不知<lb/>
<pb n="19a"/>
　此本有他故而史未明載春秋多有之如桓二年秋<lb/>
　杞侯来朝九月即入把此並不用夷禮也其稱把侯<lb/>
　並未嘗以夷禮貶也然而秋来朝而秋即伐之與此<lb/>
　之春来朝而秋即伐其事正同葢必有他故而史闕<lb/>
　之矣乃彼曰惡其無禮此曰惡其用夷禮夫既來朝<lb/>
　則雖甚無禮然猶愈于不來朝者甫來朝而遽加兵<lb/>
　萬一不來朝何以處之<lb/>
夏六月庚寅齊侯昭卒<lb/>
<pb n="19b"/>
秋八月乙未塟齊孝公<lb/>
乙巳公子遂帥師入杞<hi>杜註八月無乙巳乙巳九月六日</hi>
　見前傳<lb/>
冬楚人陳侯蔡侯鄭伯許男圍宋<lb/>
　前年楚自伐宋此則合諸國伐之總以其貳于晉也<lb/>
　時楚成王親在軍而稱人者以子玉為將也<lb/>
十有二月甲戌公㑹諸侯盟于宋<lb/>
　楚與諸國皆在宋而我徃㑹之與楚好也<lb/>
<pb n="20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋毛氏傳卷十六<lb/>
</p>
<p>
</p>
  </div>
</body>
</text>
</TEI>
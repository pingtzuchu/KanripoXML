<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋毛氏傳卷二十一</head> <lb/>
    <p>
<pb n="1a"/>
欽定四庫全書<lb/>
　春秋毛氏傳卷二十一<lb/>
　　　　　　　　　　翰林院檢討毛竒齡撰<lb/>
九年<lb/>
春王正月公如齊公至自齊<hi>左公穀皆以公至下别作一節  兼禮例</hi>
夏仲孫蔑如京師<lb/>
　春王使來徵聘至夏而孟獻子聘于周當時王以為<lb/>
　有禮厚賂之不書徴聘者諱之也<lb/>
<pb n="1b"/>
齊侯伐萊<lb/>
秋取根牟<hi>東夷國名之公羊以為邾婁  邑誤</hi>
八月滕子卒<lb/>
　此滕昭公也不書名説見前<lb/>
九月晉侯宋公衛侯鄭伯曹伯㑹于扈晉荀林父帥<lb/>
師伐陳辛酉晉侯黒臀卒于扈<hi>左公穀皆以晉荀林父及辛酉分作三節</hi>
　傳曰㑹于扈討不睦也陳侯不㑹<hi>前年與楚成故</hi>晉荀林父<lb/>
　以諸侯之師伐陳晉侯卒于扈而還<hi>杜氏云九月無辛酉日</hi>按<lb/>
<pb n="2a"/>
　扈是鄭地凡君卒赴地即書之杜氏謂扈在晉境外<lb/>
　故書地則于襄七年鄭伯卒于鄵昭二十五年宋公<lb/>
　卒于曲棘皆境内地為不合矣若公穀謂扈是晉邑<lb/>
　在境内則晉四㑹扈並非晉邑<lb/>
冬十月癸酉衛侯鄭卒<lb/>
宋人圍滕<hi>伐喪也</hi>
楚子伐鄭晉郤缺帥師救鄭<hi>左公穀皆以晉郤缺下别作一節</hi>
　前七年冬鄭用公子宋之謀請與晉平㑹王人諸國<lb/>
<pb n="2b"/>
　而盟于黒壤楚惡之故此復伐鄭晉郤缺救鄭鄭伯<lb/>
　敗楚師于栁棼<hi>鄭地</hi>國人皆喜惟子良<hi>公子去疾</hi>憂曰是國<lb/>
　之災也吾死無日矣至十二年卒有楚子入鄭之禍<lb/>
　按此楚惡鄭之貳已故親帥師稱楚子並無褒賞于<lb/>
　其間胡氏不識例妄以四年伐鄭特書楚子為褒其<lb/>
　討歸生弑立之罪則此時書子為不通矣晉楚爭彊<lb/>
　有何褒賞况四年伐鄭専以前年侵鄭鄭不即服而<lb/>
　伐之非討逆也若左氏䇿書又有六年盟厲之役楚<lb/>
<pb n="3a"/>
　鄭既平而鄭伯逃歸故有此伐則此時此事未見于<lb/>
　經當是十二年楚子圍鄭之由而誤記于此者吾苐<lb/>
　取經以証經而傳之有無所不計焉<lb/>
陳殺其大夫洩冶<hi>洩公穀作泄</hi>
　陳靈公與孔寧儀行父通于夏姬皆衷其衵服以戲<lb/>
　于朝<hi>孔寧即公孫寧與儀行父皆陳卿夏姬鄭之衣穆公女陳大夫御叔妻衷懐也衵服近身</hi>洩冶<lb/>
　諫曰公卿宣滛民無效焉且聞亦不令公其收之<hi>藏其</hi>
　<hi>衵服</hi>公曰吾能改矣以告二子二子請殺之公弗禁遂<lb/>
<pb n="3b"/>
　殺洩冶<lb/>
十年<lb/>
春公如齊公至自齊<lb/>
齊人歸我濟西田<lb/>
　此元年賂齊而齊取之者至是歸我以我服故也<lb/>
夏四月丙辰日有食之<hi>杜云不書朔官失之</hi>
己已齊侯元卒<lb/>
齊崔氏出奔衞<lb/>
<pb n="4a"/>
　據傳齊惠公卒崔杼有寵于惠公髙國畏其偪也公<lb/>
　卒而逐之遂奔衞其書崔氏者杜氏以為典䇿舊法<lb/>
　凡告者本皆書名今齊特以族來告而魯史仍之夫<lb/>
　子亦因而不改此書例偶然非有他也若左氏謂非<lb/>
　其罪故不名則非罪出奔而書名者亦衆矣且崔杼<lb/>
　逆賊出而能反反而能弑君此何如人而可以非罪<lb/>
　與之至公羊謂書氏以譏世卿則蘓氏釋辨有云崔<lb/>
　杼祖父名不見經並非世卿且周制立宗専尚氏族<lb/>
<pb n="4b"/>
　故尚書曰世選爾勞詩刺幽王惡其絶功臣之世而<lb/>
　孟子亦曰所謂故國者有世臣之謂則一日行封建<lb/>
　将一日不絶世卿而公羊墨守必欲立此義以實已<lb/>
　説然于春秋何當焉<lb/>
公如齊五月公至自齊<lb/>
　此如齊者奔喪也經不書諱之也<lb/>
癸巳陳夏徴舒弑其君平國<lb/>
　陳靈公與孔寧儀行父飲酒于夏氏公謂行父曰徵<lb/>
<pb n="5a"/>
　舒<hi>陳大夫名夏氏子也</hi>似女對曰亦似君徴舒病之公出自其<lb/>
　廏射而殺之二子奔楚<lb/>
六月宋師伐滕<lb/>
　滕人恃晉而不事宋故宋伐滕<lb/>
公孫歸父如齊塟齊惠公<hi>歸父襄仲之子</hi>
晉人宋人衛人曹人伐鄭<lb/>
　鄭及楚平故晉合諸師伐鄭取成而還<lb/>
秋天王使王季子來聘<lb/>
<pb n="5b"/>
　主季子傳以為即劉康公盖王之季子而食采于劉<lb/>
　者其來聘報前年叔孫蔑之聘也<lb/>
公孫歸父帥師伐邾取繹<hi>公作蘱繹邾邑</hi>
大水<lb/>
季孫行父如齊<hi>齊侯初即位故往聘焉</hi>
冬公孫歸父如齊<hi>傳曰子家如齊伐邾故也</hi>
齊侯使國佐來聘<hi>左傳合上作一節</hi>
　國武子來報聘杜氏曰既塟成君故稱君命使也<lb/>
<pb n="6a"/>
饑<lb/>
楚子伐鄭<lb/>
　是年夏鄭及楚平而晉即合諸侯之師以伐鄭鄭不<lb/>
　得已遂與晉成至是而楚師又至然則為鄭亦難矣<lb/>
　是時晉士㑹救鄭逐楚師于潁北諸侯之師戍鄭而<lb/>
　還<lb/>
　鄭子家<hi>公子歸生</hi>卒鄭人討幽公之亂斵子家之棺而逐<lb/>
　其族<hi>以四年弑君故也</hi>改塟幽公諡之曰靈<hi>斵棺者鑿剖其棺耳舊引喪大</hi>
<pb n="6b"/>
　<hi>記謂上大夫大棺八寸屬六寸皆斵薄之不使從卿禮則迂矣屬裏棺名</hi>
十有一年<lb/>
春王正月<lb/>
夏楚子陳侯鄭伯盟于辰陵<hi>穀作夷陵</hi>
　是年春楚子復伐鄭以去年冬潁北之逐為不得志<lb/>
　也及櫟子良<hi>鄭公子去疾</hi>曰晉楚不務徳而兵爭與其來<lb/>
　者可也晉楚無信我焉得有信乃從楚夏楚盟于辰<lb/>
　陵陳鄭服也辰陵陳地名<lb/>
<pb n="7a"/>
公孫歸父㑹齊人伐莒<lb/>
　前四年公與齊平莒不肻因伐莒取向然莒仍未服<lb/>
　也至是復㑹齊大夫伐之<lb/>
秋晉侯㑹狄于攢函<lb/>
　晉郤成子求成于衆狄衆狄疾赤狄之役已也遂服<lb/>
　于晉時諸大夫欲召狄而郤成子止之遂就狄盟攢<lb/>
　函狄地名此與成十五年㑹吳于鍾離例同<lb/>
冬十月楚人殺陳夏徵舒<lb/>
<pb n="7b"/>
丁亥楚子入陳<lb/>
納公孫寜儀行父于陳<hi>寜公作甯</hi>
　前年陳夏徵舒弑靈公時孔寧與儀行父並奔于楚<lb/>
　以楚能制陳也至是楚子果伐陳謂陳人無動将討<lb/>
　于少西氏<hi>少西徵舒祖子夏之名</hi>遂入陳轘夏徵舒于栗門<hi>轘者</hi>
　<hi>車裂也</hi>因縣陳<hi>改為/楚縣</hi>時陳侯在晉<hi>靈公子成公午</hi>申叔時使于<lb/>
　齊及反復命而退楚子讓之曰夏徵舒弑君寡人以<lb/>
　諸侯討而戮之諸侯縣公<hi>楚縣之公如葉公白公類</hi>皆慶寡人女<lb/>
<pb n="8a"/>
　獨不慶何故曰夏徵舒弑君君討而戮之義也今縣<lb/>
　陳則貪其富也以義召諸侯而以貪歸之無乃不可<lb/>
　乎楚子曰善乃復封陳納其二大夫每鄉取一人以<lb/>
　歸謂之夏州<hi>每鄉取一人以成一州以旌討夏氏所獲故名</hi>按晉自文七年<lb/>
　後趙氏忽主盟中夏而荀郤繼之日與楚爭宋鄭陳<lb/>
　三國而楚荘當興霸之際晉徒肆忿虐必不能勝以<lb/>
　致三國受禍東凌西創者厯二十餘年究之厄運将<lb/>
　裂使楚得大肆其威今年入陳明年入鄭又明年入<lb/>
<pb n="8b"/>
　宋三國殘倀幾乎滅盡即晉自號能霸六卿三帥亦<lb/>
　将舉而並喪之邲之一戰夫然後憤戾稍息自宣十<lb/>
　三年至成六年晉楚爭鄭偶見于經而陳宋則終不<lb/>
　及焉然則晉君臣之庸愚不道徒禍人國為何如矣<lb/>
　若夫楚之無禮徒知討賊而不知孔儀之當正法左<lb/>
　氏稱善固不必然亦何足責焉<lb/>
十有二年<lb/>
春塟陳靈公<hi>自十年夏被弑至此已二十二月矣</hi>
<pb n="9a"/>
楚子圍鄭<lb/>
　前年楚來討鄭用子良之言已從楚而有辰陵之盟<lb/>
　其冬晉復來討以其盟于辰陵也鄭復徼事之至是<lb/>
　楚復圍鄭旬有七日鄭人卜行成不吉卜臨<hi>哭也</hi>于大<lb/>
　宮<hi>鄭祖廟</hi>且巷出車<hi>示将見遷</hi>吉于是國人大哭守陴者皆<lb/>
　哭楚子退師聽鄭人修城而復圍之三月<hi>九十日</hi>而後<lb/>
　克入自皇門至九達鄭伯肉袒牽羊以迎曰孤不天<lb/>
　不能事君使君懐怒以及敝邑其俘諸江南以實海<lb/>
<pb n="9b"/>
　濵惟命其翦以賜諸侯使臣妾之亦惟命若惠顧前<lb/>
　好徼福于厲宣桓武不冺其社稷使改事君夷于九<lb/>
　縣<hi>楚滅九國以為縣今欲等之</hi>君之惠也非所敢望也楚子許之<lb/>
　退師三十里使潘尫<hi>楚大夫</hi>入盟鄭以子良為質焉<lb/>
夏六月乙卯晉荀林父帥師及楚子戰于邲晉師敗績<lb/>
　晉師救鄭荀林父将中軍先縠佐之士㑹将上軍郤<lb/>
　克佐之趙朔将下軍欒書佐之趙括趙嬰齊鞏朔韓<lb/>
　穿荀首趙同俱為軍大夫韓厥為司馬及河聞鄭及<lb/>
<pb n="10a"/>
　楚平桓子<hi>荀林父</hi>隨武子<hi>士/㑹</hi>皆欲還獨彘子<hi>先穀</hi>不可先<lb/>
　以中軍佐濟河桓子不得已乃俱濟時楚子北師次<lb/>
　于埏<hi>鄭地</hi>沈尹将中軍子重将左子反将右将飲馬於<lb/>
　河而歸聞晉師既濟令尹孫叔敖請勿戰已南轅矣<lb/>
　楚子聽伍參<hi>伍奢祖父</hi>之言遽令改轅而北之㑹趙括趙<lb/>
　同佐彘子邀戰而魏錡與趙旃以求卿未得且怒於<lb/>
　失楚之致師者駕以請盟入楚軍而實則挑之楚使<lb/>
　潘黨逐魏錡而趙旃又至楚子親逐之晉人懼二子<lb/>
<pb n="10b"/>
　之為楚得也使軘車來迎潘黨見塵起告曰晉師至<lb/>
　矣遂疾進師車馳而卒奔以乘晉軍桓子乃不知所<lb/>
　為鼔于軍中曰先濟者有賞中軍下軍乃爭舟舟中<lb/>
　之指可掬焉惟上軍未動工尹齊将右拒卒以逐下<lb/>
　軍軍之奔者以廣隊<hi>兵車</hi>不能進楚人教之脱扃<hi>車上兵□</hi>
　少進馬旋又教之拔斾投衡<hi>拔旗投衡上使車輕馬可進</hi>乃遁獨<lb/>
　趙旃被逐時以良馬二與兄與叔父而已乘他馬以<lb/>
　奔遇大夫逢氏始得車而魏錡御知荘子<hi>荀首</hi>荘子之<lb/>
<pb n="11a"/>
　子知罃為楚熊負羇所囚荘子急反戰射連尹襄老<lb/>
　死載其尸又射公子穀臣而獲之及昏楚師軍于邲<lb/>
　晉之餘師不能軍宵濟終夜有聲或勸楚子築武軍<lb/>
　而收晉尸以為京觀楚子不許遂還<lb/>
秋七月<lb/>
冬十有二月戊寅楚子滅蕭<hi>杜云十二月無戊寅當是十一月十九日</hi>
　蕭宋附庸國之近楚者荘二十三年蕭叔朝公僖三<lb/>
　十年介人侵蕭皆蕭國也至是為楚所滅矣若定十<lb/>
<pb n="11b"/>
　一年自陳入蕭與自曹入蕭則實宋邑名與此無渉<lb/>
　舊註皆誤説見荘十二年宋萬奔陳傳<lb/>
晉人宋人衞人曹人同盟于清丘<lb/>
　陳與鄭幾為楚滅晉固不得而爭之矣惟宋尚服晉<lb/>
　晉乃懲陳鄭之叛重結曹衞以要宋清丘一盟所以<lb/>
　為宋人伐陳地也<lb/>
宋師伐陳衞人救陳<lb/>
　前清丘之盟晉惡陳鄭之服楚而共謀討之宋先伐<lb/>
<pb n="12a"/>
　陳當以曹衛為同惡之國而衞反救陳則叛盟矣但<lb/>
　晉衞本相敵而晉視衛為臣屬衛乆不平况晉自趙<lb/>
　孟主盟以來日與楚爭與國而不能䕶毗徒授禍耳<lb/>
　在昔文元年晉伐衞時衞成公與陳共公約不受晉<lb/>
　責故垂隴之盟陳衞相恤<hi>在文二年</hi>至今不忘此非清丘<lb/>
　一盟所能間也是以今之救陳在清丘為叛盟而在<lb/>
　埀隴則為守信况當文元年衛報伐晉本孔達帥師<lb/>
　以致衛人執孔達以説晉今孔達仍帥師則達亦直<lb/>
<pb n="12b"/>
　以其身殉此行矣故達曰先君有約言焉若大國來<lb/>
　討我則死之則是晉之惡衛之弱達之致死不避有<lb/>
　直書其事而義自見者胡氏不知時并不識春秋大<lb/>
　義責楚責宋曽無一定乃于此曰衛之叛盟則不待<lb/>
　絶而惡自見而于後殺孔達則又曰孔達棄信以危<lb/>
　社稷稱國以殺惡其累上夫爭強要信雖在孺子猶<lb/>
　知其非義以解經之儒而一曰叛盟再曰棄信亦已<lb/>
　異矣且孔達臨殺直曰苟利社稷我則死之今反曰<lb/>
<pb n="13a"/>
　累上曰危社稷則必達死而晉有一矢之遺加于衛<lb/>
　者遍考經傳無是也全經既不觀而一事始末又茫<lb/>
　然不知其所自祗于書人書國間妄稱貶絶嗟乎衛<lb/>
　君臣何罪而忍貶絶之<lb/>
十有三年<lb/>
春齊師伐莒<lb/>
　前十一年齊魯共伐莒以四年平莒未服也至是則<lb/>
　齊専伐之<lb/>
<pb n="13b"/>
夏楚子伐宋<lb/>
　以宋為清丘之盟而伐陳也<lb/>
秋螽<hi>公作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
冬晉殺其大夫先縠<hi>穀作縠</hi>
　討邲之敗也<lb/>
十有四年<lb/>
春衛殺其大夫孔達<lb/>
　衛之救陳也衛孔達實帥師焉晉以背清丘之盟使<lb/>
<pb n="14a"/>
　來責衛其來使之人守而勿去曰罪何所歸盖欲得<lb/>
　孔達也達因請曰苟利社稷請以我説<hi>説謂説晉與文二年陳共</hi>
　<hi>公請衛執孔達以説晉同</hi>我則為政而亢大國之討将以誰任晉<lb/>
　使去至是達自縊衛人以説晉并告諸侯曰寡君有<lb/>
　不令之臣達搆我敝邑于大國既伏罪矣敢告已而<lb/>
　哀其有成勞<hi>謂平國之功</hi>衛侯以己女妻達之子且使襲<lb/>
　父位為大夫焉按春秋専殺大夫者三十有二其稱<lb/>
　國以殺而不去其官如云某國殺其大夫某者二十<lb/>
<pb n="14b"/>
　有四凡殺弑君之賊與忠良無故而被殺者書總一<lb/>
　例舊以書國書人書名書爵妄生褒刺者全屬寃獄<lb/>
　然而書例不殊而義各有取如此經連殺大夫一是<lb/>
　先縠一是孔達皆書國以殺而不去其官本似一例<lb/>
　然各有義者晉之先縠楚之得似皆以喪師殺者也<lb/>
　晉殺其大夫先縠當與僖廿八年楚殺其大夫得臣<lb/>
　同衛之孔達蔡之公子爕一以違晉殺一以違楚殺<lb/>
　者也衛殺其大夫孔達當與襄二十年蔡殺其大夫<lb/>
<pb n="15a"/>
　公子爕同<lb/>
夏五月壬申曹伯夀卒<lb/>
晉侯伐鄭<lb/>
　晉使宋伐陳又親伐鄭總以其貳于楚也夫以臨滅<lb/>
　乞存之國而惡其乞存而必伐之豺虎無是矣是時<lb/>
　晉但蒐鄭而不入猶畏楚也鄭伯乃如楚且使子張<lb/>
　伐子良而還<hi>子良質楚者</hi>
秋九月楚子圍宋<lb/>
<pb n="15b"/>
　楚子使申舟聘于齊曰無假道于宋亦使公子馮聘<lb/>
　于晉曰不假道于鄭申舟以孟諸之役惡宋<hi>文十年楚子田</hi>
　<hi>孟諸時申舟抶宋公僕</hi>曰鄭昭宋聾<hi>言一明一闇也</hi>晉使不害我則必<lb/>
　死楚子曰殺汝我伐之見犀而行<hi>犀申舟子以子託王示必死</hi>及<lb/>
　宋宋人止之華元曰過我而不假道鄙我也鄙我亡<lb/>
　也殺其使者必伐我伐我亦亡也亡一也乃殺之楚<lb/>
　子聞之投袂而起履及于窒皇<hi>寝門闕</hi>劒及于寝門之<lb/>
　外車及于蒲胥之市遂圍宋<lb/>
<pb n="16a"/>
塟曹文公<lb/>
冬公孫歸父㑹齊侯于穀<lb/>
十有五年<lb/>
春公孫歸父㑹楚子于宋<lb/>
　據傳孟獻子言于公曰臣聞小國之免于大國也聘<lb/>
　而獻物<hi>玉帛皮幣</hi>于是有庭實旅百<hi>主人答/饗之盛</hi>朝而獻功<hi>如鄭</hi>
　<hi>伯親獻蔡㨗類</hi>于是乎容貌采章嘉淑而有加貨<hi>言來報之備</hi>謀<lb/>
　其不免也誅而薦賄則何及矣<hi>見責而往晚矣</hi>今楚在宋公<lb/>
<pb n="16b"/>
　其圖之公説乃使歸父㑹楚子于宋<lb/>
夏五月宋人及楚人平<lb/>
　宋人使告急于晉晉侯欲救之伯宗<hi>晉大夫</hi>不可使解<lb/>
　揚如宋令無降楚佯曰晉師悉起将至矣夏五月楚<lb/>
　子以圍乆<hi>自去年秋九月至此已九閲月矣</hi>将去宋申犀稽首于馬<lb/>
　前曰無畏<hi>其父申舟之字</hi>知死而不敢棄王命王棄言焉楚<lb/>
　子不能答申叔時僕<hi>御也</hi>曰築室反耕者<hi>築室于宋而分兵歸田示</hi>
　<hi>無去志</hi>宋必聽命楚子從之宋人懼使華元夜入楚師<lb/>
<pb n="17a"/>
　登子反之牀起之曰寡君使元以病告曰敝邑易子<lb/>
　而食析骸以爨雖然城下之盟有以國斃不能從也<lb/>
　去我三十里唯命是聽子反懼<hi>懼其猝害已也戰國刺客之風于此兆矣</hi>
　<hi>杜氏謂兵法因其鄉人而知其守将左右謁者門者而利道之盖用此術</hi>與之盟而後告<lb/>
　楚子退三十里于是宋及楚平華元為質此與十一<lb/>
　年楚子入陳十二年楚子圍鄭同一晉楚爭與國事<lb/>
　而至此而宋鄭陳三國皆以大創晉苟知恥夫亦可<lb/>
　以稍休假焉<lb/>
<pb n="17b"/>
六月癸夘晉師滅赤狄潞氏以潞子嬰兒歸<lb/>
　赤狄狄之衣赤衣者潞者國名赤狄之别種也子爵<lb/>
　也嬰兒潞子名據傳潞子嬰兒之夫人晉景公之姊<lb/>
　也酆舒為政<hi>潞相</hi>而殺之又傷潞子之目晉使荀林父<lb/>
　伐之敗狄于曲梁辛亥滅潞<hi>書癸卯從赴</hi>酆舒奔衛衛人<lb/>
　歸諸晉晉人殺之<lb/>
秦人伐晉<lb/>
　秦自文二年報晉人侵崇之後秦晉各易君兩相休<lb/>
<pb n="18a"/>
　息而晉復召狄伐秦故秦又伐晉次于輔氏<hi>晉地</hi>㑹晉<lb/>
　景公治兵于稷略狄土立黎侯而還<hi>狄奪黎地故晉復立之</hi>及<lb/>
　雒魏顆遇秦師輔氏遂敗之<lb/>
王札子殺召伯毛伯<lb/>
　王札子王子而札名者傳稱王孫蘓與召氏毛氏爭<lb/>
　政使王子子捷<hi>札字</hi>殺召戴公及毛伯衛此非王命殺<lb/>
　而兩下自相殺者與昭八年陳侯之弟招殺陳世子<lb/>
　偃師例同據傳王孫蘓奔晉晉侯使隨㑹平王室定<lb/>
<pb n="18b"/>
　王享之原襄公相禮殽烝<hi>升殽于爼</hi>武子<hi>隨/㑹</hi>私問故<hi>以享當體</hi>
　<hi>薦而今殽烝故怪之</hi>王聞之召武子曰王享有體薦<hi>王為公侯設享則半</hi>
　<hi>解其體而薦之為不食也</hi>宴有折爼<hi>宴則須可食故體解節折之即殽烝也</hi>公當享<lb/>
　卿當宴王室之禮也武子歸而講求典禮以修晉國<lb/>
　之法<lb/>
秋螽<hi>禮例</hi>
仲孫蔑㑹齊髙固于無婁<hi>公作牟婁  杞邑</hi>
初税畝<lb/>
<pb n="19a"/>
　公田之法十取其一今又履其餘畝復十取其一故<lb/>
　論語哀公曰二吾猶不足盖自宣十五年至定哀皆<lb/>
　税畝矣其曰初言自此始也税者徵取之名<lb/>
冬蝝生<hi>蝝螽之始生者</hi>
饑<hi>五稼不熟曰饑</hi>
十有六年<lb/>
春王正月晉人滅赤狄甲氏及留吁<lb/>
　甲氏留吁赤狄别種范氏曰前既滅潞氏今又并盡<lb/>
<pb n="19b"/>
　其餘邑也左傳又有鐸辰亦留吁之屬<lb/>
夏成周宣榭火<hi>榭公縠作謝火公縠作災</hi>
　成周洛陽周之東都宣榭者周宣王之榭也火者災<lb/>
　也按爾雅釋宮無室曰榭凡廟無無室者室即寝也<lb/>
　但寝制有三一是廟後之室廟以宴尸而室以藏主<lb/>
　分作兩層如禮器子路與祭室事交乎尸堂事交乎<lb/>
　階是也一是割廟前之半以為室如廟前庭曰廟寝<lb/>
　曰正寝其兩楹之間曰適室兩楹之傍曰翼室是也<lb/>
<pb n="20a"/>
　一是割廟後之半以為室如周禮疏祭在前廟薦在<lb/>
　後寝漢傳昭儀傳註廟前曰殿半以後曰寝是也是<lb/>
　以周七廟之制無無後室與前寝者惟周禮𨽻僕掌<lb/>
　五寝之埽其曰五寝謂髙曽祖禰并祖廟五廟有後<lb/>
　半之寝而髙祖之父與髙祖之祖雖同在七廟中而<lb/>
　以逺當祧不置半寝遂限為五寝之埽此廟制也今<lb/>
　宣王中興雖本不祧而逺廟無寝因之有宣榭之名<lb/>
　何則以無室故也孔疏引國語先王之臺榭一語以<lb/>
<pb n="20b"/>
　為榭必是講射之堂而其名曰宣則不能解且射堂<lb/>
　偶災何足以布告天下公羊明知為宣王之宮然不<lb/>
　曉其制遂有疑祧廟之無後室者胡氏且從而兼之<lb/>
　謂講射宣廟有堂無室夫以先王之廟而可為射堂<lb/>
　宜乎在泮獻囚直戮人于夫子之廟庭而不知非也<lb/>
　<hi>古學宫與孔子廟庭為二今以文廟為泮林則獻囚在廟矣此亦大無禮者</hi>
秋郯伯姬來歸<hi>出也</hi>
冬大有年<lb/>
<pb n="21a"/>
十有七年<lb/>
春王正月庚子許男錫我卒<lb/>
丁未蔡侯申卒<lb/>
夏塟許昭公塟蔡文公<hi>左公穀俱分作兩節</hi>
六月癸卯日有食之<hi>杜云不書朔官失之</hi>
己未公㑹晉侯衛侯曹伯邾子同盟于斷道<hi>晉地</hi>
　晉侯将盟諸侯使卻克徴㑹于齊齊頃公帷婦人使<lb/>
　觀之卻克跛而登階婦人笑于房克怒出而誓曰所<lb/>
<pb n="21b"/>
　不此報者不渉此河乃先歸使其介欒京廬待命于<lb/>
　齊齊侯使髙固晏弱蔡朝南郭偃赴㑹髙固先逃晉<lb/>
　乃㑹于斷道而執蔡朝晏弱南郭偃三人既而用苗<lb/>
　賁皇<hi>楚鬬椒之子奔晉者</hi>言使逸之<lb/>
秋公至自㑹<lb/>
冬十有一月壬午公弟叔肸卒<lb/>
　叔肸宣公母弟也左傳云凡大子母弟公在曰公子<lb/>
　不在曰弟此䇿書通例使然若簡書則不同僖十六<lb/>
<pb n="22a"/>
　年公子季友卒則公不在亦稱公子昭元年陳公子<lb/>
　招昭八年陳侯之弟招則公不在而公子與弟皆可<lb/>
　稱並無一例<lb/>
十有八年<lb/>
春晉侯衛世子臧伐齊<lb/>
　晉以斷道之㑹齊侯不親至為討齊侯乃㑹晉侯盟<lb/>
　于繒以公子疆為質于晉晉師遂還<lb/>
公伐杞<lb/>
<pb n="22b"/>
夏四月<lb/>
秋七月邾人戕鄫子于鄫<lb/>
　此邾大夫就鄫殺鄫子也凡大夫不得名則皆稱人<lb/>
　説見前<lb/>
甲戌楚子旅卒<lb/>
公孫歸父如晉<lb/>
冬十月壬戌公薨于路寝<lb/>
歸父還自晉至笙遂奔齊<lb/>
<pb n="23a"/>
　公孫歸父以公命如晉公薨季文子言于朝曰使我<lb/>
　殺適立庶以失大援者仲也夫<hi>襄仲殺子惡是齊甥故失齊援</hi>臧宣<lb/>
　叔<hi>臧文仲子</hi>怒曰當其時不能治也後之人何罪子欲去<lb/>
　之許<hi>臧孫名</hi>請去之遂逐東門氏子家<hi>歸父字</hi>還及笙壇<lb/>
　帷<hi>除地為壇而張帷</hi>復命于介<hi>君薨當復命于殯升自西階執圭復命北鄉哭出袒括髮</hi>
　<hi>入門右即位踊今不得至殯則立介為位介南面歸父北面執圭如前行禮</hi>既復命袒括<lb/>
　髪即位哭三踊而出遂奔齊<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋毛氏傳卷二十一<lb/>
</p>
<p>
</p>
  </div>
</body>
</text>
</TEI>
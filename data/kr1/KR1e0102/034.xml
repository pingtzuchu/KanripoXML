<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋毛氏傳卷三十四</head> <lb/>
    <p>
<pb n="1a"/>
欽定四庫全書<lb/>
　春秋毛氏傳卷三十四<lb/>
　　　　　　　　　　翰林院檢討毛奇齡撰<lb/>
八年<lb/>
春王正月公侵齊<lb/>
　公侵齊門于陽州報前年之伐也<lb/>
公至自侵齊<lb/>
二月公侵齊<lb/>
<pb n="1b"/>
　前侵未得志故又侵之<lb/>
三月公至自侵齊<lb/>
曹伯露卒<lb/>
夏齊國夏帥師伐我西鄙<lb/>
　齊伐我西鄙晉士鞅趙鞅荀寅救之未至境即還<lb/>
公㑹晉師于瓦<lb/>
　公乃迎晉師㑹之其不言救我者以未嘗救我也一<lb/>
　若不知其㑹之者之何事也此文例也瓦衛地<lb/>
<pb n="2a"/>
公至自瓦<lb/>
秋七月戊辰陳侯柳卒<lb/>
晉士鞅帥師侵鄭遂侵衛<hi>士公作趙</hi>
　晉師自瓦還將欲就衛侯而盟于鄟澤趙鞅曰羣臣<lb/>
　誰敢盟衛君者葢惡其叛晉而思辱之也渉佗成何<lb/>
　<hi>二晉大夫名</hi>曰我能盟之禮凡諸侯盟必使小國執牛耳<lb/>
　而大國涖之葢司割耳取血之事皆卑者職也今衛<lb/>
　人請晉執牛耳以為君與大夫㰱當大夫執之成何<lb/>
<pb n="2b"/>
　不肻曰衛吾温原也焉得視諸侯及㰱渉佗捘衛侯<lb/>
　之手而血及于椀衛侯怒王孫賈曰盟以為禮也不<lb/>
　以禮叛之已耳遂叛晉不盟晉人請改盟不許士鞅<lb/>
　乃㑹成桓公謂鄭曾伐周闕外當報之因邀之同侵<lb/>
　鄭蟲牢而遂及于衛葢欲假王師以討鄭衛之貳于<lb/>
　晉也經不書不予其假也<lb/>
塟曹靖公<lb/>
九月塟陳懐公<lb/>
<pb n="3a"/>
季孫斯仲孫何忌帥師侵衛<lb/>
　晉又令我伐衛<lb/>
冬衛侯鄭伯盟于曲濮<hi>衛地</hi>
　重結之<lb/>
從祀先公<lb/>
　從順也先公閔公僖公也文二年文公躋僖公于閔<lb/>
　公之上是為逆祀今定公刋前之失因而順之據傳<lb/>
　季寤<hi>桓子弟</hi>公鉏極<hi>季/族</hi>公山不狃<hi>費宰</hi>皆不得志于季氏<lb/>
<pb n="3b"/>
　與叔孫輙叔孫志五人同因陽虎欲去三桓將以季<lb/>
　寤代季氏叔孫輙代叔孫氏陽虎代孟氏冬十月順<lb/>
　祀先公而祈焉遂于僖廟審諦昭穆之禮而改正之<lb/>
　以明已之去三桓者欲强公室為順非為逆也但叛<lb/>
　臣變制不書所自此必假定公之命而為之者葢宗<lb/>
　廟大典未有君大夫不知而一二叛臣可隂相移易<lb/>
　者也特予考全經似有未嘗移易者哀三年書桓宫<lb/>
　僖宫災夫祧廟昭穆與太廟同桓莊閔僖則必閔從<lb/>
<pb n="4a"/>
　桓而僖從莊此順祀也若桓莊僖閔則將僖從桓而<lb/>
　閔從莊便為逆祀今桓宫災而即及僖宫則僖從桓<lb/>
　矣此逆祀矣哀尚逆祀而謂定年已順祀于理未通<lb/>
　既而思之傳書司鐸宫火火踰公宫然後桓宫僖宫<lb/>
　災則火本踰越桓宫在昭踰而及僖宫之穆相對踰<lb/>
　火事未可知胡氏據蜀人馮山之説謂昭公之主未<lb/>
　得入廟至陽虎始入之如昭公塟闞在墓道南至孔<lb/>
　子為司冦始溝合兆域一類葢欲暴季孫之惡而為<lb/>
<pb n="4b"/>
　之者其説未嘗不可聴特其所謂先公者指昭公乎<lb/>
　指羣公乎昭公不得稱先公如錫桓公命吉禘莊公<lb/>
　作僖公主禘祀襄公凡後君之于前君經傳有專稱<lb/>
　也且從祀者配饗之謂也國有大祭得祔主而配饗<lb/>
　之謂之從祀如盤庚茲予大享于先王爾祖其從與<lb/>
　享之豈有昭公而相從配食如大享之祭功臣者若<lb/>
　先公為羣公則從祀為誰不明指何公從祀而徒言<lb/>
　從祀誰則從之此不特春秋無是文即他書亦無是<lb/>
<pb n="5a"/>
　文也况定立已八年豈有太廟無禰廟者夫子為司<lb/>
　㓂但溝墓道未嘗無昭墓也經既書塟我君昭公則<lb/>
　卒哭祔廟皆塟時一時之事春秋恒例但書塟而諸<lb/>
　禮皆具是昭公入廟即在昭公書塟時已有明文馮<lb/>
　山妄説也<hi>張南士曰古人以順而逆者曰從而逆故從作順解</hi>
盗竊寳玉大弓<lb/>
　盗者陽虎也寳玉夏后氏之璜大弓封父之繁弱成<lb/>
　王分魯公之物也經凡書盗皆不著名氏以為此盗<lb/>
<pb n="5b"/>
　焉耳但陽虎以家臣而謀弑季氏此國家大變經反<lb/>
　不書祗詳書此二物之失得以了其事似失輕重惟<lb/>
　徐仲山日記曰蒲圃之駕陽關之叛全無厚繫萬萬<lb/>
　不得同陽州之一遜獨此世守重器有國興喪皆視<lb/>
　之誠所謂改玉改歩得歩得玉者故夫子三致意焉<lb/>
　此真善于言春秋者葢亦以二物失得即叛臣成敗<lb/>
　一始終也據傳陽虎以壬辰日將享季氏于蒲圃而<lb/>
　殺之乃約都邑之車以癸已日至成邑宰公歛處父<lb/>
<pb n="6a"/>
　告孟孫曰季氏戒都車何故孟孫曰吾弗聞處父曰<lb/>
　然則亂也盍備之與孟孫以壬辰為期至期陽虎前<lb/>
　驅林楚御桓子虞人以鈹盾夾之陽越<hi>虎從弟</hi>殿將如<lb/>
　蒲圃桓子乘間語林楚葢欲其脱已于難而林楚難<lb/>
　之曰陽虎為政魯國服焉徒死而已何益于主桓子<lb/>
　曰能以我適孟氏乎楚許之時孟氏選圉人之壯者<lb/>
　三百人駕言築室于門外楚乃怒其馬騁之入孟氏<lb/>
　門陽越射楚不中築者乃闔門而自門間射陽越殺<lb/>
<pb n="6b"/>
　之陽虎刼公與叔孫武叔以伐孟氏公歛處父帥成<lb/>
　人自上東門入與陽氏戰于南門之外弗勝又戰于<lb/>
　棘下陽氏敗脱甲如公宫取寳玉大弓以出舍于五<lb/>
　父之衢寢而為食公歛處父請追之孟孫弗許陽虎<lb/>
　乃入讙陽關以叛<lb/>
九年<lb/>
春王正月<lb/>
夏四月戊申鄭伯蠆卒<hi>蠆公作蠆</hi>
<pb n="7a"/>
得寳玉大弓<lb/>
　陽虎歸寳玉大弓于魯魯伐陽關陽虎使焚萊門犯<lb/>
　之而出奔齊請伐魯齊侯將許之鮑文子不可去而<lb/>
　奔晉適趙氏主趙簡子焉<lb/>
六月塟鄭獻公<lb/>
秋齊侯衛侯次于五氏<lb/>
　齊伐晉夷儀次于五氏晉師千乗在中牟衛侯亦如<lb/>
　五氏以助之其不書伐晉者以不終伐也五氏晉地<lb/>
<pb n="7b"/>
秦伯卒<lb/>
　不書名見前<lb/>
冬塟秦哀公<lb/>
十年<lb/>
春王三月及齊平<lb/>
　齊伐我以晉故今諸侯皆叛晉可以平矣<lb/>
夏公㑹齊侯于夾谷公至自夾谷<lb/>
　前既相平此復為㑹以固之但兩國離㑹必有爭上<lb/>
<pb n="8a"/>
　于其間且侵伐甫息懐猜不少故齊用犂彌之計使<lb/>
　萊人以兵刼公一如莊十三年柯之盟魯人用曹沬<lb/>
　以刼齊桓者此亦春秋戰國間習事也但其用萊人<lb/>
　者萊為東夷禹貢所稱萊夷以齊曽滅萊俘之故使<lb/>
　之乘間行刼以出不意惟恐齊備兵則魯亦得以備<lb/>
　兵相抵持也乃孔子相定公赴㑹即先具兵士一見<lb/>
　萊人遽奉公退避而使士以兵擊之然後曰兩君合<lb/>
　好而使裔夷之俘得援兵以亂其間非所以令諸侯<lb/>
<pb n="8b"/>
　也夫夷不亂華俘不干盟兵不偪好於神為不祥於<lb/>
　人為失禮君必不然齊侯聞而遽辟之及盟齊人加<lb/>
　于載書曰齊師出境而不以甲車三百乗從我者有<lb/>
　如此盟葢責我以小事大之禮也惟時齊晉迭覇定<lb/>
　貢賦之制已久明知非王政而急難更易必此時一<lb/>
　相激則重搆怨矣孔子乃不使魯公涖盟令大夫茲<lb/>
　無還揖而對曰而不反我汶陽之田而以吾共命者<lb/>
　亦如之以是時齊多侵魯田且陽虎以鄆讙奔獻魯<lb/>
<pb n="9a"/>
　地愈削故使反侵地量地之所出足以當三百乘之<lb/>
　賦則亦如所盟葢其時中之聖因時酌宜但就事裁<lb/>
　處而不折之以王制一如獵較之隨俗然既不激而<lb/>
　又不辱所云反經行權者如此故經但書會而不書<lb/>
　盟一則公不親盟一則謂盟非我意夫亦不得已而<lb/>
　為之不告可也若齊欲饗公孔子又辭之者以盟饗<lb/>
　非恒禮非勞則謝如襄王饗晉文于踐土則為勞卑<lb/>
　宋公饗晉侯于楚丘則為謝尊其餘盟㑹後饗列國<lb/>
<pb n="9b"/>
　大夫皆是相勞之禮今齊具饗禮非勞非謝酬酢之<lb/>
　間必多可議不如不饗以全好合故夫子曰夫饗以<lb/>
　昭徳也不昭不如其已也誠以尊卑之間必有甚難<lb/>
　討求者在也此又夫子之經也<lb/>
晉趙鞅帥師圍衛<lb/>
　圍衛報五氏之役也然衛終不成因曰衛之叛晉由<lb/>
　渉佗成何<hi>見八年趙鞅侵衛傳</hi>於是執渉佗以求成于衛衛復<lb/>
　不許晉乃殺渉佗而成何奔燕前衛侯次五氏以伐<lb/>
<pb n="10a"/>
　晉而經不書伐以不終伐也今乃執已大夫殺已大<lb/>
　夫以求成而終不得成是尚為能終伐乎然公然書<lb/>
　圍衛者曰前不書伐為衛諱伐也曰亦惟衛不伐耳<lb/>
　今之書圍者不為晉諱圍也曽有圍人國而執已大<lb/>
　夫殺已大夫以求成者乎此文例也<lb/>
齊人來歸鄆讙龜隂田<hi>穀田上有之子</hi>
　前六年鄆人叛而以地獻齊季孫孟孫以圍鄆而齊<lb/>
　人歸之至八年陽虎奔齊則鄆讙諸地皆齊有矣故<lb/>
<pb n="10b"/>
　夫子邀其反地而今又歸之杜氏曰三邑皆在汶水<lb/>
　北故又稱汶陽田夾谷之㑹所云反我汶陽田以此<lb/>
叔孫州仇仲孫何忌帥師圍郈<lb/>
　是時魯政下移陪臣執國命陽虎公山不狃之徒相<lb/>
　繼以起而郈宰侯犯即據郈以叛郈者叔孫氏邑也<lb/>
秋叔孫州仇仲孫何忌帥師圍郈<lb/>
　初圍不克故又圍之郈工師駟赤<hi>工師官駟赤名</hi>以計出侯<lb/>
　犯而納魯師侯犯遂以郈奔齊齊人復致郈于魯而<lb/>
<pb n="11a"/>
　修好焉<lb/>
宋樂大心出奔曹<lb/>
　前六年宋使樂祁于晉而晉人執之歸而死于路宋<lb/>
　公使右師樂大心迎樂祁尸而大心僞疾不肻行樂<lb/>
　祁之子溷告大心將作亂于是宋逐之而大心奔曹<lb/>
宋公子地出奔陳<hi>公地作池後同</hi>
　公子地者宋公之弟也有白馬四公朱其尾鬛而予<lb/>
　向魋<hi>司馬桓魋</hi>地怒抶魋奪之魋懼將走公泣之目腫地<lb/>
<pb n="11b"/>
　母弟辰曰子為君禮不過出境君必止子地乃出奔<lb/>
　而公不之止<lb/>
冬齊侯衛侯鄭游速會于安甫<hi>公作鞌地闕</hi>
叔孫州仇如齊<lb/>
　謝致郈也<lb/>
宋公之弟辰暨仲佗石彄出奔陳<hi>暨字下公穀有宋字</hi>
　宋公弟辰曰吾勸兄出奔而公不止是吾迋<hi>欺也</hi>兄也<lb/>
　吾以國人出君誰與處遂亦奔陳仲佗仲幾子石彄<lb/>
<pb n="12a"/>
　褚師叚子皆宋卿其皆奔者左氏曰寵向魋故也<lb/>
十有一年<lb/>
春宋公之弟辰及仲佗石彄公子地自陳入于蕭以叛<lb/>
<hi>蕭宋邑</hi>
夏四月<lb/>
秋樂大心自曹入于蕭<lb/>
　大心奔曹在前年今入蕭從叛也<lb/>
冬及鄭平叔還如鄭涖盟<hi>叔還叔詣子</hi>
<pb n="12b"/>
　魯始叛晉也<lb/>
十有二年<lb/>
春薛伯定卒<lb/>
夏塟薛襄公<lb/>
叔孫州仇帥師墮郈<lb/>
　傳曰都城過百雉國之災也私家之强皆恃大都以<lb/>
　為險而其既也都邑大夫即得起而操私家之柄所<lb/>
　謂政逮大夫陪臣執國者封建流弊勢必致此故三<lb/>
<pb n="13a"/>
　家盛時皆有大都名城叔孫以郈季孫以費孟孫以<lb/>
　成而既則侯犯以郈叛南蒯公山弗狃以費叛公歛<lb/>
　處父據成而不肻下是以當時執政先墮三都以暫<lb/>
　解尾大之患所云墮者謂毁其城壞其郛夷其阨塞<lb/>
　使失所險阻而無可慿也比之治瘍鑿癰剔幕刳截<lb/>
　外癥以固我内衛然而元氣從此亦稍傷矣<lb/>
衛公孟彄帥師伐曹<hi>䇿書不詳</hi>
季孫斯仲孫何忌帥師墮費<lb/>
<pb n="13b"/>
　仲由為季氏宰謀墮三都<hi>郈費成也</hi>叔孫已墮郈矣季氏<lb/>
　將墮費費宰公山不狃叔孫輙師費人襲魯公乃入<lb/>
　季氏宫登武子之臺費人攻之弗克將及臺下時孔<lb/>
　子為司冦命大夫申句須樂頎下伐之費人走國人<lb/>
　追之敗諸姑蔑不狃與輙奔齊遂墮費<lb/>
秋大雩<lb/>
冬十月癸亥公㑹齊侯盟于黄<hi>齊公作晉誤</hi>
　結叛晉也<lb/>
<pb n="14a"/>
十有一月丙寅朔日有食之<lb/>
公至自黄<lb/>
十有二月公圍成<lb/>
　至是公自墮成成宰公歛處父曰成者魯鄙之保障<lb/>
　也若墮成齊人必至北門矣且謂孟孫曰無成是無<lb/>
　孟氏也我將守之因不克而返按三都惟郈費為大<lb/>
　郈費既墮則墮成最易且公親圍之而反不克非不<lb/>
　能克也郈費叛而成獨不叛不必克也墮郈費所以<lb/>
<pb n="14b"/>
　强叔孫季孫墮成適以弱孟孫不當克也郈費于全<lb/>
　魯形勢不甚相關而成在北門齊人窺我便及之故<lb/>
　前此昭二十六年公出居鄆齊侯假納公之説師卽<lb/>
　圍成經書公圍成是也是為孟氏事小為魯事大不<lb/>
　可克也况既已墮二則一亦可以已矣胡氏謂孔子<lb/>
　為司冦而不能墮成以未攝相也然則攝相又不墮<lb/>
　何與<lb/>
公至自圍成<lb/>
<pb n="15a"/>
十有三年<lb/>
春齊侯衛侯次于垂葭<lb/>
　謀伐晉也謀伐而不書伐則以其不終伐也然晉自<lb/>
　此亦多事矣<lb/>
夏築蛇淵囿<lb/>
大蒐于比蒲<lb/>
衛公孟彄帥師伐曹<hi>䇿書不詳</hi>
秋晉趙鞅入于晉陽以叛<lb/>
<pb n="15b"/>
　齊衛之師前既次五氏今又次垂葭而趙鞅患之將<lb/>
　遷衛貢五百家之在邯鄲者而歸之晉陽以絶衛親<lb/>
　<hi>衛貢五百家是服晉時賂趙鞅者左氏謂是十年圍衛時所貢按之並無此事</hi>邯鄲大夫趙<lb/>
　午惡齊衛之睦謂衛惟恃齊不如先侵齊而然後遷<lb/>
　民則邯鄲之受遷有名鞅怒其違已殺午午之親荀<lb/>
　寅與士吉射伐趙氏之宫趙鞅奔晉陽晉人圍之據<lb/>
　傳則趙鞅以避難奔晉陽而經直書叛何也夫晉陽<lb/>
　者晉之邑也鞅據為己邑而欲遷民以實之既又視<lb/>
<pb n="16a"/>
　若敵國而直據而抗本國之師則是晉陽非晉有也<lb/>
　晉陽非晉有叛也趙氏自此欲分晉矣<lb/>
冬荀寅士吉射入于朝歌以叛<hi>荀寅下公有及字</hi>
　韓魏黨趙氏而惡范氏<hi>即士氏</hi>與中行氏<hi>即荀寅氏</hi>故韓簡<lb/>
　子<hi>起之孫</hi>魏襄子<hi>舒之/孫</hi>使荀文子<hi>荀躒即知氏</hi>言于晉侯謂<lb/>
　晉制始禍者死今范氏中行氏實始禍而獨逐鞅刑<lb/>
　不均矣乃伐二氏不克而二子奔衛朝歌衛地不言<lb/>
　奔而言入者以引兵而直入之也此韓魏趙與知范<lb/>
<pb n="16b"/>
　中行黨滅之漸也<lb/>
晉趙鞅歸于晉<lb/>
　韓魏復以趙氏請乃歸之盟于公宫夫晉陽即晉也<lb/>
　而書歸于晉一似晉陽為敵國者曰此以晉陽予趙<lb/>
　也文例也<lb/>
薛弑其君比<hi>䇿書未詳</hi>
十有四年<lb/>
春衛公叔戌來奔衛趙陽出奔宋<hi>衛公穀作晉</hi>
<pb n="17a"/>
　公叔戌者公叔文子之子也衛侯忌其富且為夫人<lb/>
　南子所惡因來奔趙陽者戍之黨也<lb/>
二月辛巳楚公子結陳公孫佗人帥師滅頓以頓子牂<lb/>
歸<hi>二公作三孫公作子牂公作牄</hi>
　頓與胡楚屬國也昭三年楚為申之㑹伐吳執齊慶<lb/>
　封皆有頓子胡子至五年帥頓子伐吳二十三年吳<lb/>
　敗頓胡沈蔡陳許六國之師亦以頓子胡子為首是<lb/>
　頓子胡子世屬楚者至定四年晉定公糾十八國諸<lb/>
<pb n="17b"/>
　侯為召陵之㑹將以伐楚頓子胡子始與陳蔡滕許<lb/>
　並歸于晉乃楚未得伐而頓與胡則為所誤矣今年<lb/>
　滅頓十五年滅胡而晉陽之甲能集方城之下否春<lb/>
　秋書頓滅又書胡滅益傷晉伯之流毒逺也<lb/>
夏衛北宫結來奔<lb/>
　公叔戌之黨也<lb/>
五月於越敗吳于檇李吳子光卒<hi>檇作醉左公榖皆以吳子光卒别作一節</hi>
　吳伐越越子句踐禦之靈姑浮<hi>越大夫</hi>以戈擊闔廬斬<lb/>
<pb n="18a"/>
　其將指<hi>足大指</hi>而取其屨師敗而卒其子夫差使人立<lb/>
　于庭苟出入必曰夫差而忘越王之殺而父乎曰不<lb/>
　敢忘三年乃報越<lb/>
公㑹齊侯衛侯于牽<lb/>
　謀救范中行氏也時晉人圍朝歌故謀救之<lb/>
公至自㑹<lb/>
秋齊侯宋公㑹于洮<hi>謀范氏也</hi>
天子使石尚來歸脤<lb/>
<pb n="18b"/>
　石尚者石氏而尚名天子之士也例元士中士皆稱<lb/>
　名脤者祭肉盛以蜃器故名脤周禮大宗伯以脤膰<lb/>
　之禮親兄弟之國葢賜同姓諸侯者本定禮而間行<lb/>
　故行必書之舊例謂恒禮不書書即于禮有可議故<lb/>
　何休云魯不助祭不當歸脤此强以非禮釋例例不<lb/>
　若是也<lb/>
衛世子蒯聵出奔宋<lb/>
　衛侯為夫人南子召宋朝<hi>以南子宋女子朝宋公子故召㑹之然非禮矣</hi>太<lb/>
<pb n="19a"/>
　子蒯聵獻盂邑于齊過宋聴宋人誚詞而恥之謂戲<lb/>
　陽速曰從我朝少君我顧乃殺之既而三顧速不進<lb/>
　夫人見其色啼而走曰蒯聵殺我公執其手以登臺<lb/>
　太子奔宋<lb/>
衛公孟彄出奔鄭<lb/>
　蒯聵黨也<lb/>
宋公之弟辰自蕭來奔<lb/>
　不知何故辰獨來奔事見十年十一年<lb/>
<pb n="19b"/>
大蒐于比蒲<lb/>
邾子來㑹公<lb/>
　杜氏曰來㑹者㑹公于比蒲也以不用朝禮故祗書<lb/>
　㑹按莊二十三年公及齊侯遇于榖蕭叔朝公彼亦<lb/>
　就㑹見公者然彼行朝禮故曰朝與此不同<lb/>
城莒父及霄<lb/>
　公以叛晉兼謀范氏故懼而城之此年無冬字闕文<lb/>
十有五年<lb/>
<pb n="20a"/>
春王正月<lb/>
邾子來朝<lb/>
鼷䑕食郊牛牛死改卜牛<lb/>
二月辛丑楚子滅胡以胡子豹歸<lb/>
　見前年滅頓傳<lb/>
夏五月辛亥郊<lb/>
　周五月為夏三月孟春祈榖之祭不得過分三月則<lb/>
　過分矣故杜氏曰過也非禮也<lb/>
<pb n="20b"/>
壬申公薨于髙寢<lb/>
　高寢宫名<lb/>
鄭罕逹帥師伐宋<hi>罕公作軒誤  䇿書未詳</hi>
　據傳鄭罕逹敗宋師于老丘杜氏曰罕逹子齹之子<lb/>
　老丘宋地而其事則云宋公子地奔鄭鄭人為之伐<lb/>
　宋欲取地以處之事見哀十三年按宋公子地事始<lb/>
　于定十年經書宋公子地出奔陳然奔陳非奔鄭也<lb/>
　即其後公子辰仲佗石彄又奔陳而自陳入蕭然亦<lb/>
<pb n="21a"/>
　入蕭非入鄭也且哀十二年宋向巢伐鄭傳祗云平<lb/>
　元之族自蕭奔鄭向巢伐鄭殺元公之孫則奔鄭雖<lb/>
　可據然而公子地公子辰皆元公之子景公之弟非<lb/>
　元公孫且與平族無渉似乎兩事不相合者但春秋<lb/>
　䇿書詳于晉楚而略于他國此必公子地入蕭之後<lb/>
　公子辰來奔之前别有奔鄭文而傳略之也又必公<lb/>
　子地奔鄭時或㩦其子並奔而向巢殺之故曰元公<lb/>
　之孫䇿書又闕之也<lb/>
<pb n="21b"/>
齊侯衛侯次于渠蒢<hi>公作蘧蒢</hi>
　齊衛救朝歌而次以待之䇿書誤<lb/>
邾子來奔喪<lb/>
　諸侯無奔喪者非禮也説見前<lb/>
秋七月壬申姒氏卒<lb/>
　定姒是定公之妾而姒姓者其為哀母與否傳無明<lb/>
　文然即是哀母此時遭喪即位而先君未塟子不成<lb/>
　君其母不當以夫人赴于列國因不行赴告無夫人<lb/>
<pb n="22a"/>
　小君之稱禮也<lb/>
八月庚辰朔日有食之<lb/>
九月滕子來㑹塟<lb/>
　諸侯無㑹塟者非禮也説見前<lb/>
丁巳塟我君定公雨不克塟戊午日下昃乃克塟<lb/>
　此與宣八年塟敬嬴禮同<lb/>
辛巳塟定姒<hi>杜氏謂史失書月按辛巳是十月三日</hi>
　定姒卒距公薨六十日今姒塟辛巳距公塟丁巳裁<lb/>
<pb n="22b"/>
　二十五日夫人不必盈五月也若曽子問謂塟先輕<lb/>
　後重則宜先姒塟矣此戰國言禮與春秋刺謬處而<lb/>
　胡氏翻引為証豈辛巳先于丁巳耶不可解<lb/>
冬城漆<lb/>
　襄二十一年邾庶其以漆閭丘來奔今城之<lb/>
　<lb/>
　<lb/>
　春秋毛氏傳巻三十四<lb/>
</p>
<p>
</p>
  </div>
</body>
</text>
</TEI>
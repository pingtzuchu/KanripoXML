<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋毛氏傳卷九</head> <lb/>
    <p>
<pb n="1a"/>
欽定四庫全書<lb/>
　春秋毛氏傳卷九<lb/>
　　　　　　　　　　翰林院檢討毛奇齡撰<lb/>
　　　莊公<hi>名同桓公子也諡法勝敵克亂曰莊</hi>
元年<lb/>
春王正月<lb/>
　不書即位者父弑而不忍行即位之禮宜也<lb/>
三月夫人孫于齊<lb/>
<pb n="1b"/>
　夫人莊公母也前一年桓喪歸時夫人已隨喪歸魯<lb/>
　矣是時不書歸者以喪歸告廟夫人歸不告廟也至<lb/>
　是復奔齊諱之曰孫孫者避也言慙而避之云爾若<lb/>
　公穀謂接練時錄母之變詳其説則誤以姜未歸魯<lb/>
　當小祥練祭而莊念母尚在齊故記曰孫齊一若此<lb/>
　時新去齊者是以未歸之夫人而駕言去齊世無是<lb/>
　理况小祥練祭必期又一月喪服四制所云十三月<lb/>
　而練者今自前年夏四月至此裁十二月耳何接練<lb/>
<pb n="2a"/>
　之有<lb/>
夏單伯逆王姬<hi>逆左𫝊作送經誤文</hi>
　王姬是桓王之女齊襄公娶為后者單伯者天子卿<lb/>
　也天子上卿例書爵與公侯同王姬下嫁必以同姓<lb/>
　諸侯主之時命魯主婚故送姬至魯而聴齊就魯迎<lb/>
　之經文逆字是送字之誤𫝊文可據公穀不知是誤<lb/>
　謂王官焉得有逆王姬之事乃為説曰單伯者吾大<lb/>
　夫之命于天子者也言魯大夫貢于天子而天子命<lb/>
<pb n="2b"/>
　為魯卿也則不知單是畿内采地而世以采為氏者<lb/>
　其仕于王朝已非一世春秋所稱單伯單子皆是也<lb/>
　而謂魯有單采乎有單氏大夫乎而胡氏遵之乎<lb/>
秋築王姬之館于外<lb/>
　公在憂次不便行吉禮接賓于廟<hi>齊來迎者當在廟</hi>故築館<lb/>
　于外若穀梁胡氏謂縗麻不可接弁冕則諸侯既葬<lb/>
　喪服除矣尚縗麻乎若杜氏謂王命不敢違則天下<lb/>
　諸侯豈少同姓可主婚者而負喪行事并忘大讎此<lb/>
<pb n="3a"/>
　非不敢違不欲違也他日無王命而自娶齊女而謂<lb/>
　此時能辭王命而不為主婚必不然矣此皆不足諱<lb/>
　亦不足責者春秋所謂直書其事而義自見者如此<lb/>
冬十月乙亥陳侯林卒<lb/>
王使榮叔來錫桓公命<lb/>
　榮叔周大夫榮氏叔字錫命者死而賜以文如後之<lb/>
　哀䇿昭七年𫝊所謂追命衛襄者是也夫以桓之死<lb/>
　而錫以文瀆可知矣若王無天字此是闕文先儒皆<lb/>
<pb n="3b"/>
　謂非義所存胡氏惑啖助之説謂削天貶王為寵簒<lb/>
　弑則當桓生時天王之寵桓者至再至三聘問之間<lb/>
　厯有辭命彼時皆有天今獨無天乎且使不去天字<lb/>
　即桓之簒弑可貰乎何貿貿至是<lb/>
王姬歸于齊<lb/>
齊師遷紀郱鄑郚<lb/>
　齊將滅紀先遷其三邑之民而取其地郱鄑郚皆紀<lb/>
　邑也此與後十年宋人遷宿閔二年齊人遷陽例同<lb/>
<pb n="4a"/>
　穀梁以紀郱鄑郚為四國名又以為遷紀于郱鄑郚<lb/>
　皆非是<lb/>
二年<lb/>
春王二月葬陳莊公<lb/>
夏公子慶父帥師伐於餘丘<lb/>
　公子慶父者桓公之子莊之庶兄也以庶長稱孟而<lb/>
　時壓于嫡故又稱仲其後稱仲孫而終稱孟孫氏以<lb/>
　是也公羊于二十七年𫝊謂是莊母弟謬矣莊母弟<lb/>
<pb n="4b"/>
　惟季友耳胡氏謂魯在春秋中見弑者三君其賊未<lb/>
　有不得魯兵柄者公子翬仲遂慶父皆是也然此皆<lb/>
　六朝時事春秋藏兵于賦不立軍閫其得失未必如<lb/>
　此於餘丘杜氏云國名公穀謂是邾婁之邑則史例<lb/>
　書伐無稱邑者<hi>惟本國有伐我西鄙南鄙之稱他國無有且鄙非邑也</hi>苐國名<lb/>
　無三字此必是夷狄之國而比近魯者與成三年晉<lb/>
　郤克衛孫良夫伐廧咎如例同<lb/>
秋七月齊王姬卒<lb/>
<pb n="5a"/>
　内女書卒此書者以魯曽主婚比之内女檀弓云齊<lb/>
　告王姬之喪莊公為之服大功以由魯嫁故為服姊<lb/>
　妹之服是也<lb/>
冬十有二月夫人姜氏㑹齊侯于禚<hi>禚公羊作郜</hi>
　此姜氏即文姜也後倣此禚齊地<lb/>
乙酉宋公馮卒<lb/>
三年<lb/>
春王正月溺㑹齊師伐衛<lb/>
<pb n="5b"/>
　此伐衛為納惠公也與後五年公復㑹齊侯伐衛皆<lb/>
　是一事溺者魯大夫名其不稱氏者史有此例與隠<lb/>
　三年翬帥師四年無駭帥師並同穀梁胡氏謂惡其<lb/>
　㑹仇讎而伐同姓夫納朔非義𫝊皆莫知而尚問其<lb/>
　餘罪乎<lb/>
夏四月葬宋莊公<lb/>
五月葬桓王<lb/>
　桓王以桓十五年崩至是閲七年而始得葬義可知<lb/>
<pb n="6a"/>
　矣公穀疑改葬無據㑹葬例見隠三年<lb/>
秋紀季以酅入于齊<lb/>
　紀季者紀侯弟也史例諸侯之弟類以仲叔季稱共<lb/>
　仲許叔蔡季是也酅者紀之邑也齊侯將滅紀已遷<lb/>
　紀三邑矣至是紀季以酅邑納于齊願入齊為附庸<lb/>
　之國以姑存宗廟此亦大不得已之苦心也夫子存<lb/>
　此與後書叔姬歸于酅其卹紀與惡齊義俱見焉入<lb/>
　者納也與他入國入邑例不同<lb/>
<pb n="6b"/>
冬公次于滑<hi>滑公榖作郎</hi>
　公欲㑹鄭伯<hi>子儀</hi>以謀存紀故特過鄭鄭伯辭以難<hi>時突</hi>
　<hi>尚在櫟</hi>遂次鄭近地而不能去魯固懦矣然如鄰之不<lb/>
　相䘏何𫝊云凡師一宿為舎再宿為信過信為次滑<lb/>
　小國名以近鄭故次之若公穀作郎則魯地矣鄭能<lb/>
　來乎<hi>舊註滑鄭地非是觀後年鄭伐滑秦滅滑可見</hi>
四年<lb/>
春王二月夫人姜氏享齊侯于祝丘<lb/>
<pb n="7a"/>
　祝丘魯地則姜氏已還魯矣出入不書不告廟也兩<lb/>
　君相見有饗禮特夫人無是耳<lb/>
三月紀伯姬卒<lb/>
　此隠二年歸紀者記此見我之不能庇紀也<lb/>
夏齊侯陳侯鄭伯遇于垂<lb/>
　此齊鄭謀滅紀也前桓五年齊僖謀紀時原與鄭伯<lb/>
　同如紀思以襲之經書齊侯鄭伯如紀是也其因循<lb/>
　至今者徒以紀與王室為婚姻耳今桓王已崩無所<lb/>
<pb n="7b"/>
　顧忌故前元年即已遷紀三邑至三年而紀季以酅<lb/>
　歸齊我公特過鄭久舎于滑正以齊鄭有舊謀今必<lb/>
　牽鄭故公求鄭伯一見以解紀之難乃一宿再宿三<lb/>
　宿而鄭不與見則其約于齊而恐以我貳情可知矣<lb/>
　至是則復相㑹以終前如紀之案其不言㑹而言遇<lb/>
　者以遇禮稍殺㑹之密而不欲彰也鄭伯鄭子儀也<lb/>
　鄭自桓十五年忽歸國後突隨入于櫟而未有國也<lb/>
　既而忽為髙渠彌所弑而立子亹則齊襄殺子亹而<lb/>
<pb n="8a"/>
　戮髙渠彌何也以齊黨忽也故子亹既殺突仍不入<lb/>
　而立子儀以突為忽讎即為齊讎子儀無徳怨焉此<lb/>
　時子儀正主國故齊與謀之胡氏謂是突不惟不識<lb/>
　事實并不識情理矣突忽不兩立齊宋不兼合宋突<lb/>
　齊忽各有所為説見桓一十五年<lb/>
紀侯大去其國<lb/>
　前齊遷紀三邑紀季以酅入于齊而齊之逼紀如故<lb/>
　則不得已而去之其不言滅而祗言去者以紀季存<lb/>
<pb n="8b"/>
　酅猶奉宗祀觀後十二年有紀叔姬歸于酅文則酅<lb/>
　尚苟存可知也若其稱大去者先仲氏曰去而不反<lb/>
　曰大去猶之歸而不復曰大歸言去之至也<hi>胡氏以委棄之</hi>
　<hi>多與去國為大俱非是</hi>至于稱侯則春秋失地書名失國書爵<lb/>
　亦是史例與後十年齊侯滅譚譚子奔莒僖五年楚<lb/>
　人滅弦弦子奔黄例同公羊謂不書齊滅者為賢者<lb/>
　諱齊襄復九世之讎春秋賢之何為復九世之讎以<lb/>
　周夷王時紀侯譖齊哀公于王而烹之哀公者襄九<lb/>
<pb n="9a"/>
　世祖也此與史世家齊哀公時紀侯譖之周周烹哀<lb/>
　公語合故鄭氏亦云懿始受譖而烹齊哀是也但齊<lb/>
　哀本不道齊風還詩所以刺哀公之荒淫周制不讎<lb/>
　義殺此固義之所當殺者即使天王淫刑無所歸咎<lb/>
　比之讎有司之法更為不同且恩怨以時親逺則恩<lb/>
　衰讎逺則怨忘故周制復讎之義不過五世並無九<lb/>
　世猶相讎者且夷蠻無共主故有讎國三代共主無<lb/>
　讎國也<hi>即春秋列國兩雄對峙搆怨有之然謂之敵國若齊紀則并非敵國之比</hi>又且春<lb/>
<pb n="9b"/>
　秋一書自為終始從無連前代事實説春秋者予即<lb/>
　以經文考之即一紀存亡而合隠桓莊三公凡六十<lb/>
　一年書二十一條<hi>隠二年紀履繻來逆女于伯姬歸于紀  紀子伯莒子盟  密  七</hi>
　<hi>年叔姬歸于紀紀八年公及莒人盟于浮來紀桓五年齊侯鄭伯如    六年公㑹紀侯于郕    侯來</hi>
　<hi>朝師</hi>　<hi>八年單伯來逆王后于紀齊九年紀季姜歸京十三年公㑹紀侯鄭伯及  侯宋公衛侯燕人</hi>
　<hi>戰郱十七年公㑹齊侯紀侯盟于黄紀  邢鄑  三年紀季以酅入于齊</hi>　<hi>莊元年齊遷冬公次于滑</hi>
　<hi>姬四年紀伯姬卒姬紀侯大去其國九齊侯葬紀伯    十二年紀叔  歸于酅  二十  年紀叔姬卒</hi>
　<hi>葬三十年  紀叔姬</hi>皆厯記其求庇王室求救宗國而卒不能<lb/>
<pb n="10a"/>
　庇之救之之意其不憚璅屑綿邈有始有終如此則<lb/>
　其卹紀惡齊傷王室之卑痛宗國之弱為何如者而<lb/>
　謂賢齊襄而予之也乎况齊侯如紀在桓五年此時<lb/>
　齊僖未亡則謀紀者齊僖之志誰謂齊襄能復讎者<lb/>
　解春秋而不讀經此何説也<lb/>
六月乙丑齊侯葬紀伯姬<lb/>
　三月紀伯姬卒入夏而紀侯去國然伯姬猶未葬也<lb/>
　至六月而齊侯始葬之則去國之慘即一妻之棺而<lb/>
<pb n="10b"/>
　不能顧他可知矣若其稱齊侯者春秋書法君身稱<lb/>
　爵大夫稱人並無以褒書爵<hi>公羊説</hi>與以貶書爵之例<lb/>
　<hi>胡氏説</hi>此直書齊侯者向以為紀侯之去國無所逼逐<lb/>
　如太王遷岐走馬自行今而知齊侯之親在紀也則<lb/>
　非自去之逼逐之也故紀侯之去不可言去幾見有<lb/>
　國君而輕去國者伯姬之葬何可言葬先仲氏曰紀<lb/>
　侯自有妻紀妻自有葬幾見有齊侯而葬紀妻者皆<lb/>
　文也而義自見焉<lb/>
<pb n="11a"/>
秋七月<lb/>
冬公及齊人狩于禚<hi>禚公穀作郜</hi>
　禚齊地也公至齊不與齊侯狩而與齊大夫狩雖齊<lb/>
　侯以甥禮輕之然公則卑䙝甚矣此展甥之詩所由<lb/>
　譏與<lb/>
五年<lb/>
春王正月<lb/>
夏夫人姜氏如齊師<lb/>
<pb n="11b"/>
　師則在軍中矣此時齊未行軍得毋齊師尚在紀孔<lb/>
　疏所謂疆理紀地之師者非耶<lb/>
秋郳黎來來朝<hi>郳公羊作倪黎左𫝊作犁</hi>
　郳國黎來名郳與邾同姓即小邾子也附庸之君例<lb/>
　可書名并書字者胡氏謂夷狄之附庸稱名則春秋<lb/>
　無此例且小邾非夷狄也説見隠元年邾儀父𫝊<lb/>
冬公㑹齊人宋人陳人蔡人伐衛<lb/>
　𫝊云伐衛納惠公也公以國君與諸國大夫納有罪<lb/>
<pb n="12a"/>
　之君義何如矣<lb/>
六年<lb/>
春王正月<hi>正公穀作三</hi>
王人子突救衛<lb/>
　王人王官之微者也子突者名也周禮王之上士三<lb/>
　命中士再命下士一命而昭十二年𫝊註謂三命再<lb/>
　命皆書名惟一命書人今書人則下士之一命者也<lb/>
　然人則不名既書人又書名則或以救衛而嘉之穀<lb/>
<pb n="12b"/>
　梁所謂稱名貴之者容有是乎<hi>杜氏胡氏謂突字非是</hi>但春秋<lb/>
　書救皆是嘉予此則罪諸國而并傷王室之卑弱夫<lb/>
　以王官出討罪而但云救已可痌矣况不能救哉<lb/>
夏六月衛侯朔入于衛<lb/>
　據𫝊衛侯入放公子黔牟于周殺左公子洩右公子<lb/>
　職乃即位是朔本衛君史例失位復入當書復歸諸<lb/>
　侯納之當書歸此苐書入一似原非衛君而强入之<lb/>
　者則衛侯之入與諸國之納之皆有罪矣此與後九<lb/>
<pb n="13a"/>
　年齊小白入于齊例同<lb/>
秋公至自伐衛<lb/>
　以告廟故書然自伐衛歸則義亦見焉<lb/>
冬齊人來歸衛俘<lb/>
　俘例有二一俘其人民一俘其寶玉此則寶玉之俘<lb/>
　左氏公羊皆謂之為歸衛寶是也夫以逆王命而納<lb/>
　罪惡即無所利而為之其惡已難貰矣况利之<lb/>
七年<lb/>
<pb n="13b"/>
春夫人姜氏㑹齊侯于防<lb/>
　防魯地則齊侯來㑹矣故𫝊曰齊志也<lb/>
夏四月辛夘夜恒星不見夜中星隕如雨<hi>隕公羊作霣凡隕字後同辛夘夜夜字穀梁作昔</hi>
　恒星經星也<hi>即二十八宿</hi>以經訓常故曰恒星此祗稱恒<lb/>
　星而不稱星則必衆星皆見而恒星獨不見者若謂<lb/>
　日光不掩故星不見則未有經星較大且不見而衆<lb/>
　星反見者此非夜明掩星可知也<hi>左氏謂不見者夜明也如雨與雨偕</hi>
<pb n="14a"/>
　<hi>也</hi>至夜中星隕則非恒星而衆星矣故但稱星惟夜<lb/>
　半以前恒星不見而衆星見故初祗不見恒星而此<lb/>
　時則又見衆星之隕若謂恒星之不見以隕之故則<lb/>
　未有星體不見而能見其隕者此非恒星之隕又可<lb/>
　知也<hi>穀梁謂恒星之隕</hi>至于如雨則但擬衆星之隕比雨之<lb/>
　下故曰如雨左氏謂與雨偕者亦謂與雨相同而杜<lb/>
　氏誤解謂星隕而又雨如與而通則星隕可紀夜半<lb/>
　有雨何足記而如雖通字而此不然也<hi>康熙己未冬在史館時同</hi>
<pb n="14b"/>
　<hi>至太常䕶月食食將復而濃雲蔽之不知其復也既而各官散散時有雨然日記官但記有雲蔽月而不</hi>
　<hi>及雨以不足記也</hi>至若公羊道聴謂恒星不見者諸凡列星<lb/>
　俱不見也夜中星隕如雨者夜中列星俱復位似雨<lb/>
　之隕而不似雨之墮地也夫雨落不上天而謂星隕<lb/>
　能復位斯已奇矣然且為之説曰未修時春秋曰雨<lb/>
　星不及地尺而復夫子修之曰星隕如雨夫以星之<lb/>
　去地咫尺反而復位此大變事而修之如此是另造<lb/>
　春秋非修春秋也不知何所據而荒唐若是<lb/>
<pb n="15a"/>
秋大水無麥苖<lb/>
　秋即夏也夏方登麥而水漂之苖者五稼之苖毛詩<lb/>
　曰食我場苖<lb/>
冬夫人姜氏㑹齊侯于穀<lb/>
　穀齊地<lb/>
八年<lb/>
春王正月師次于郎以俟陳人蔡人<lb/>
　杜氏云期其伐郕而陳蔡不至故次于郎以待之與<lb/>
<pb n="15b"/>
　後文治兵圍郕還師總是一事説公穀者謂陳蔡伐<lb/>
　魯次以待之則正義云陳蔡于魯境絶路遙春秋以<lb/>
　來未嘗搆怨且兵來而我禦之但得稱防不可言俟<lb/>
　也此皆不全㑹經文而逐節作解説者盲人瞎馬逐<lb/>
　步認路非虛語也<lb/>
甲午治兵<hi>治公羊作祠</hi>
　治兵者敎戰也杜氏云將以圍郕也則此本以事習<lb/>
　戰不必有時者然即以時論亦不失時而正義謂周<lb/>
<pb n="16a"/>
　禮中秋敎治兵月令孟春不稱兵則此之春正月正<lb/>
　夏之冬十一月乃中冬非孟春也周禮中冬敎大閲<lb/>
　所以修戰法則正與四仲蒐狩治兵相表裏特用之<lb/>
　非其所耳<lb/>
夏師及齊師圍郕郕降于齊師<hi>郕公羊作成</hi>
　據經二國同討郕而郕獨降齊畏齊不畏魯也據𫝊<lb/>
　仲慶父請伐齊師而公不敢伐亦畏齊非自克也夫<lb/>
　以魯之弱莊之庸劣當强齊之讎力不能報而反好<lb/>
<pb n="16b"/>
　大凌弱藉强讎以攻同姓罪惡已極然且究不能逞<lb/>
　初則招與國而不之至既則降小弱而不之伏卒之<lb/>
　因人成事功歸他人僵手縮膊為天下笑則何如已<lb/>
　之為愈矣正義謂苐稱師則公不自將然已在師中<lb/>
　特不帥師耳不然仲慶父將何由請公伐耶郕國在<lb/>
　齊魯間文十二年有郕伯來奔則郕國而伯爵者史<lb/>
　管蔡世家有郕叔武為文王子武王母弟則與魯固<lb/>
　兄弟國也<lb/>
<pb n="17a"/>
秋師還<lb/>
　以公不帥師故不書公至然亦有義焉此師也而亦<lb/>
　還之乎蓋譏之<lb/>
冬十有一月癸未齊無知弑其君諸兒<lb/>
　諸兒齊襄公名也無知者襄公從弟公子夷仲年之<lb/>
　子也據𫝊齊僖之母弟夷仲年生公孫無知有寵于<lb/>
　僖公而襄公絀之㑹齊大夫連稱管至父戍葵丘瓜<lb/>
　時而往及瓜而代<hi>一周嵗也</hi>至期不命代無知約二人為<lb/>
<pb n="17b"/>
　亂時公獵貝丘見大豖從者曰公子彭生也公怒曰<lb/>
　彭生敢見射之豖人立而啼公懼墜于車傷足喪屨<lb/>
　及反索屨于徒人費<hi>御臣名</hi>不得鞭之見血出遇賊于<lb/>
　門刼而束之<hi>約費同入弑</hi>費曰我奚御哉<hi>言何嘗是御人言公不以御卹</hi>
　<hi>之也</hi>袒而示之背信之費請先入伏公而出鬬死于門<lb/>
　中石之紛如<hi>寺臣名</hi>死于階下遂入殺孟陽<hi>亦寺人名</hi>于牀<lb/>
　<hi>代公居狀</hi>曰非君也不類見公之足于户下遂弑之而立<lb/>
　無知<lb/>
<pb n="18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋毛氏𫝊卷九<lb/>
</p>
<p>
</p>
  </div>
</body>
</text>
</TEI>
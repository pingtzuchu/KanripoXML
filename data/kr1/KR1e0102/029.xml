<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋毛氏𫝊卷二十九</head> <lb/>
    <p>
<pb n="1a"/>
欽定四庫全書<lb/>
　春秋毛氏𫝊卷二十九<lb/>
　　　　　　　　　　翰林院檢討毛竒齡撰<lb/>
　　　昭公<hi>公名裯襄公子母齊歸夫人孟子諡法威儀恭明曰昭</hi>
元年<lb/>
春王正月公即位<lb/>
叔孫豹會晉趙武楚公子圍齊國弱宋向戌衞齊惡陳<lb/>
公子招蔡公孫歸生鄭罕虎許人曹人于虢<hi>弱公作酌齊惡公作<pb n="1b"/>石惡罕公作軒虢公作漷穀作郭</hi>
　會于虢尋宋之盟也宋之盟楚人先㰱兹但用牲載<lb/>
　舊書而不㰱血故經書仍先晉從䇿書例也虢鄭地<lb/>
三月取鄆<hi>公作運</hi>
　前年莒人以弑君故國亂季武子乘其亂伐之取鄆<lb/>
　時諸侯方會虢莒人告于㑹楚公子圍以為尋弭兵<lb/>
　之盟而魯伐莒瀆齊盟矣將戮叔孫豹而趙孟止之<lb/>
　其説甚詳且國語亦有之按經文楚來主盟始于襄<lb/>
<pb n="2a"/>
　二十七年宋之會其時無莒人也若楚公子圍尋盟<lb/>
　在前月又無莒人惟襄三十年以宋災故盟于澶淵<lb/>
　則把莒小邾俱在會然是晉人請召為會其把莒小<lb/>
　邾諸國皆是晉從來服役之私屬與楚何與而曰犯<lb/>
　瀆齊盟說甚不倫且會止一日虢之會在正月之後<lb/>
　魯之取鄆在三月經文甚明豈有正月後為會而三<lb/>
　月尚在會可告于會者春秋䇿書有極荒唐而不可<lb/>
　為訓者此類是也胡氏全不讀經反謂經不書伐莒<lb/>
<pb n="2b"/>
　不書叔孫豹事為諱辱嗟乎經未嘗亡也何不取夫<lb/>
　子全經一通讀之<hi>李塨曰後五年莒牟夷以其邑來奔莒人告晉值公方在晉晉侯欲</hi>
　<hi>執之與此相類此必由彼事而致誤者非實録也</hi>
夏秦伯之弟鍼出奔晉<lb/>
　秦公子鍼者桓公子景公弟也有寵于先君桓公而<lb/>
　富埒于景其母懼其得罪也使之奔晉鍼乃以其車<lb/>
　千乘隨之而行後昭五年秦景卒復歸于秦<lb/>
六月丁巳邾子華卒<lb/>
<pb n="3a"/>
晉荀吳帥師敗狄于大鹵<hi>公穀作大原</hi>
　荀吳<hi>荀偃子</hi>伐狄將戰魏舒<hi>魏絳子</hi>曰彼徒我車所遇又<lb/>
　阨<hi>險隘也</hi>以什共車必克<hi>增十人以當一車之用</hi>旣而困諸阨又<lb/>
　克舒乃曰請皆卒自我始乃毁車而為行<hi>毁其屬車盡為步陣</hi>
　先分三乘為三伍<hi>乘車者車三人三乘十五人為三伍</hi>使車之甲士下<lb/>
　而即卒荀吳之嬖人不肯下斬之遂列五陳分前後<lb/>
　左右而各有其名曰兩曰伍曰專曰參曰偏大敗羣<lb/>
　狄于大原崇卒也<hi>春秋時晉楚吳越皆以步卒取勝而諸國效之如季氏作三軍之自</hi>
<pb n="3b"/>
　<hi>毁其乘是也車戰自此不復用矣</hi>大鹵即太原晉地<lb/>
秋莒去疾自齊入于莒<lb/>
　前年莒展輿弑君而去疾奔齊以去疾齊出也今齊<lb/>
　納去疾而展輿奔吳以展輿吳出也時叔弓帥師乘<lb/>
　莒亂遂疆鄆田<lb/>
莒展輿出奔吳<lb/>
叔弓帥師疆鄆田<hi>春取鄆今疆之</hi>
塟邾悼公<lb/>
<pb n="4a"/>
冬十有一月己酉楚子麇卒<hi>麇公穀作卷二杜云己酉日在十  月誤</hi>
　楚子麇者康王之子郟敖也襄二十九年楚康王卒<lb/>
　立之已三年矣康王之弟公子圍<hi>共王子又名䖍</hi>在本年虢<lb/>
　之會來尋盟者至是使聘于鄭伍舉為介未出境聞<lb/>
　王有疾遣伍舉獨往而入問王疾縊之<hi>荀子云以冠纓絞之</hi>遂<lb/>
　殺其二子幕及平夏<hi>郟敖子也</hi>右尹子干<hi>即公子比</hi>出奔晉宫<lb/>
　廐尹子晳<hi>即公孫黑肱</hi>出奔鄭殺太宰伯州犁而塟王于<lb/>
　郟謂之郟敖<hi>舊謂楚人謂未成君而死者為敖此已立三年非未成君者其稱郟敖以無諡</hi>
<pb n="4b"/>
　<hi>號也</hi>經不書弑者以瘧疾赴也此與襄七年鄭伯髠頑<lb/>
　書卒哀十年齊侯陽生書卒並同<lb/>
楚公子比出奔晉<hi>即右尹子干也亦共王子公子圍之弟</hi>
二年<lb/>
春晉侯使韓起來聘<lb/>
　韓宣子以昭公即位故來聘時宣子代趙武為政𫝊<lb/>
　謂以為政來見非也<hi>韓宣子觀書于太史見易象春秋曰周禮盡在魯矣</hi>
夏叔弓如晉<hi>報宣子也</hi>
<pb n="5a"/>
秋鄭殺其大夫公孫黑<lb/>
　鄭公孫子晳<hi>黑字</hi>者穆公孫子駟子也將作亂欲去游<lb/>
　氏而代其位<hi>游氏太叔之族黒為游楚所傷故欲害游氏</hi>駟氏與諸大夫<lb/>
　欲殺之<hi>駟氏即黒之族</hi>子産使吏數其罪而使之自縊書例<lb/>
　歴見前𫝊<lb/>
冬公如晉至河乃復季孫宿如晉<lb/>
　據𫝊晉少姜卒公如晉及河晉侯使士文伯來辭曰<lb/>
　非伉儷也請君無辱公還季孫遂致服焉服者襚也<lb/>
<pb n="5b"/>
　按禮天子諸侯俱無親弔喪者天子赴至列國則列<lb/>
　國各遣上卿奔喪共弔賻器幣而君不親往至送塟<lb/>
　則然後六服諸侯齊赴京師所謂天子七月而塟同<lb/>
　軌畢至是也若諸侯則弔喪送塟俱但遣使而各有<lb/>
　重輕大抵塟重而弔輕游吉所云弔遣大夫送塟遣<lb/>
　卿而至于夫人則輕之尤輕所云弔遣士送塟遣大<lb/>
　夫其禮甚明今少姜不知是夫人與否雖平公在位<lb/>
　日久定非初娶然天子諸侯俱有再娶夫人之禮如<lb/>
<pb n="6a"/>
　魯惠公又娶于宋曰仲子衞莊公又娶于陳曰厲嬀<lb/>
　顯可考據晉平娶少姜始以韓須逆于齊韓須者韓<lb/>
　起之子此公族大夫猶曰不以卿迎至齊以大夫陳<lb/>
　無宇來致少姜晉以其非卿而執之則直以夫人視<lb/>
　姜矣葢致大國之夫人必以上卿正義所云晉以少<lb/>
　姜為夫人則齊當以上卿送是也且後此復求昏于<lb/>
　齊直曰伉儷曰内主曰任社稷之事明曰繼少姜為<lb/>
　夫人而于少姜且云在縗絰之中直為少姜服夫人<lb/>
<pb n="6b"/>
　服此亦何一非伉儷而以此為辭吾于是知晉雖無<lb/>
　道尚有天良而魯君臣之卑溽無恥為已甚也晉景<lb/>
　之喪諸侯並無至者而成公獨往弔喪送塟成十年<lb/>
　書冬公如晉至十一年春三月而始書公至自晉夫<lb/>
　子傷之今以宗國之君在天子諸侯並不當奔弔者<lb/>
　而乃弔此諸侯之夫人且以諸侯之夫人在與國屬<lb/>
　國又並無一君親弔雖服役如鄭亦僅遣太叔一往<lb/>
　而獨此魯君魯臣相率齊至故晉亦不得已必不肯<lb/>
<pb n="7a"/>
　以寵嬖視少姜者而至此以非伉儷借辭之觀其曰<lb/>
　請君無辱葢歉辭非倨辭也故夫子亦急書至河乃<lb/>
　復以幸其猶不至晉稍減淟涊耳胡氏無學不羞其<lb/>
　如晉而羞其不入以為却而不納即當為辭以入之<lb/>
　果非伉儷則陳無宇何以見執苟有二命則晉何以<lb/>
　為盟主以此見責晉必納公則萬一季孫宿無學一<lb/>
　如胡氏之為言吾不知其入而哭少姜者當何如也<lb/>
　此則説春秋者之所漫然不省者也<hi>李塨曰胡氏不曉夫人亦不可</hi>
<pb n="7b"/>
　<hi>弔故爭伉儷二字觀𫝊鄭游吉送少姜塟晉梁丙曰甚矣哉子之為此來也謂游吉上卿不當為夫人來</hi>
　　<hi>耳夫上卿猶不可來况國君乎</hi>
　三年<lb/>
春王正月丁未滕子原卒<hi>原公作泉</hi>
夏叔弓如滕五月塟滕成公<lb/>
秋小邾子來朝<hi>朝新君也</hi>
　八月大雩<lb/>
冬大雨雹<lb/>
<pb n="8a"/>
北燕伯欵出奔齊<lb/>
　據𫝊燕簡公多嬖寵欲去諸大夫而立其寵人諸大<lb/>
　夫相比以殺公之外嬖公出奔齊<lb/>
四年<lb/>
春王正月大雨雹<lb/>
夏楚子蔡侯陳侯鄭伯許男徐子滕子頓子胡子沈子<lb/>
小邾子宋世子佐淮夷會于申<lb/>
　楚子於弑立之後假合諸侯以自固故為申之會而<lb/>
<pb n="8b"/>
　地偏力詘究不能狎主齊盟與强伯比故齊晉魯衞<lb/>
　曹邾燕秦諸國並無一與祗鄭許陳蔡是其舊屬餘<lb/>
　俱夷蠻小國而已傳稱如晉求諸侯而晉君許之又<lb/>
　云時鄭伯許男原以從獵在楚遂留之而使求諸侯<lb/>
　今諸侯之來止于如此然則楚之為霸可知耳<lb/>
楚人執徐子<lb/>
　徐子吳所出楚以其貳于吳也故執之<lb/>
秋七月楚子蔡侯陳侯許男頓子胡子沈子淮夷伐吳<lb/>
<pb n="9a"/>
　楚效晉摟伐而以與會之鄭宋又去而不從故雖因<lb/>
　申會而不書諸侯之師以是也時楚伐吳使屈申圍<lb/>
　朱方克之執齊慶封而盡滅其族<hi>慶封黨崔杼弑君以襄二十八年奔</hi>
　<hi>吳吳以朱方使聚族居之</hi>
執齊慶封殺之<lb/>
遂滅賴<hi>公穀作厲</hi>
　賴小國名時賴子面縳啣璧士袒而輿櫬造于中軍<lb/>
　楚子釋之因遷賴于鄢而還<lb/>
<pb n="9b"/>
九月取鄫<lb/>
　鄫者本鄫國地莒滅之以為邑者今莒去疾爭國從<lb/>
　齊入莒而以不撫鄫之故鄫叛而來遂取之後竟為<lb/>
　魯邑哀七年公會吳于鄫是也公羊不知鄫是莒邑<lb/>
　尚以為是鄫子國而魯始取之因曰取之者何滅之<lb/>
　也則於襄六年莒人滅鄫之經顯相悖矣因于莒人<lb/>
　滅鄫𫝊造為事曰莒之滅鄫非滅其國也取後于莒<lb/>
　也其取後于莒柰何以莒女有為鄫夫人者而立其<lb/>
<pb n="10a"/>
　出也夫春秋䇿書之例凡言所出皆指母氏凡言其<lb/>
　出皆指子氏今云其出則是莒女所生之子正鄫公<lb/>
　子也未有取莒女之家人為後而可云其出者于是<lb/>
　何休又知不通又造云莒女為鄫夫人者其女還嫁<lb/>
　之莒生一子而取為鄫後則是鄫女為莒夫人非莒<lb/>
　女為鄫夫人另一事矣<hi>一是莒出一是鄫出</hi>且春秋繼絶皆天<lb/>
　子諸侯之事大夫以下皆無之從無異姓可繼絶者<lb/>
　如有則必本國爭之列國正之豈有彼以繼絶告而<lb/>
<pb n="10b"/>
　我可匿其本事而矯書滅鄫者乃胡氏又以黄歇吕<lb/>
　不韋之事當之則是闇埋其子于腹中與明取其甥<lb/>
　于國外又另一事矣<hi>一是篡國一是竊國</hi>諸𫝊説經多渉影響<lb/>
　原可不辨故前莒人滅鄫𫝊但記本事而並不一及<lb/>
　特經文前後多有照應因于取鄫文而并為滅鄫略<lb/>
　辨如此<lb/>
冬十有二月乙卯叔孫豹卒<lb/>
　據𫝊叔孫穆子避兄僑如之難奔齊過庚宗<hi>魯邑</hi>先與<lb/>
<pb n="11a"/>
　婦人宿而生䜿牛至齊又娶國氏女生孟丙仲壬及<lb/>
　歸則庚宗婦人攜其子來而國氏他適矣故二子遲<lb/>
　歸而穆子惡之豎牛以計殺孟丙逐仲壬乘穆子有<lb/>
　疾而閉之不食三日卒考經文晉人聽僑如之譖執<lb/>
　季孫行父在成十六年九月是時經又書公會尹子<lb/>
　及諸侯伐鄭叔孫豹尚在軍也至十月經書叔孫僑<lb/>
　如出奔齊至十二月經書季孫行父與晉盟于扈歸<lb/>
　即召叔孫豹而立之為後則自十月至十二月不過<lb/>
<pb n="11b"/>
　兩月間焉能遇一婦又娶一婦而遽生三子荒唐矣<lb/>
　或曰穆子先奔齊而僑如繼之夫發難在僑如幾有<lb/>
　僑如未奔而豹先奔者且豹隨公往當隨公返公在<lb/>
　十二月經始書公至自晉是公未返而豹先舍公而<lb/>
　遁將僑如未叛而豹先叛矣或曰魯之立豹不在十<lb/>
　二月而在他時觀經書叔孫豹如宋在襄二年則或<lb/>
　前此未立也襄二年始立則自成十六年至襄二年<lb/>
　已四年矣四年何事不可為而又不然者大夫之見<lb/>
<pb n="12a"/>
　經以有事無事不以有人無人也此四年之間季孫<lb/>
　行父亦不見于經豈無季孫行父乎况立後不待時<lb/>
　叔牙之死即立戴伯臧紇之奔即立臧為從無踰四<lb/>
　年而始立後者又况賞罸並行旣已刺偃<hi>僑如與穆姜所欲代</hi>
　<hi>成公者即公子偃也</hi>即當立豹皆一時事豈容一在目前一在<lb/>
　四年後而並記一處此皆䇿書之大無理而不足據<lb/>
　者吾故曰解春秋者但據經勿據𫝊𫝊苟可疑即闕<lb/>
　之可也况説𫝊者也<lb/>
<pb n="12b"/>
五年<lb/>
春王正月舍中軍<lb/>
　前此襄十一年作三軍矣今特以伯主責貢艱于悉<lb/>
　索故仍舍中軍而為二軍而實則名減而實不減苐<lb/>
　分此一軍之人而加之二軍之間所謂朝三暮四以<lb/>
　行其計者而其變制則向之三分之而三家各有其<lb/>
　一者今四分之而季氏獨有其二向之季氏征夫役<lb/>
　家税而盡有之叔孫征夫役而不征家税孟氏并夫<lb/>
<pb n="13a"/>
　役亦征其半者今并夫役家税皆盡征之而但分其<lb/>
　税而貢于公如是而已至于帥師則雖兩軍而仍以<lb/>
　三卿領之季氏領上軍曰左師孟氏領下軍曰右師<lb/>
　叔孫氏則自以叔孫為軍名哀十一年戰于清𫝊稱<lb/>
　孟孺子洩帥右師冉求帥左師叔孫武叔退而蒐乘<lb/>
　是也餘説見前<lb/>
楚殺其大夫屈申<hi>為其貳于吳也</hi>
公如晉<lb/>
<pb n="13b"/>
　公初立未經朝晉二年冬以少姜卒往原兼新君朝<lb/>
　聘之禮而辭不得入因再往焉然亦奔命矣<lb/>
夏莒牟夷以牟婁及防兹來奔<lb/>
　莒牟夷莒之大夫也牟婁防兹皆莒邑也牟夷竊邑<lb/>
　以奔魯而魯受之莒人愬于晉時公在晉晉侯欲執<lb/>
　公范獻子曰人來朝而執之誘也請歸而以師討焉<lb/>
　公始歸<lb/>
秋七月公至自晉<lb/>
<pb n="14a"/>
戊辰叔弓帥師敗莒師于蚡泉<hi>蚡公作濆穀作賁魯地</hi>
　莒人以我受牟夷旣愬晉矣又來討而叔弓敗之<lb/>
秦伯卒<lb/>
　不書名史失之説見前<lb/>
冬楚子蔡侯陳侯許男頓子沈子徐人越人伐吳<lb/>
　前四年楚伐吳圍朱方殺齊慶封而吳即入棘櫟麻<lb/>
　以報之經未書也至是楚復伐吳以報棘櫟麻之役<lb/>
　而吳復敗之楚子懼而歸則楚非吳敵矣其時越通<lb/>
<pb n="14b"/>
　楚而以大夫來會師故書人越之見于經而為吳難<lb/>
　自此始<lb/>
六年<lb/>
春王正月把伯益姑卒<lb/>
塟秦景公<hi>魯遣卿會葬故也</hi>
夏季孫宿如晉<hi>晉將為莒討魯而不果討因謝之</hi>
塟把文公<lb/>
宋華合比出奔衞<lb/>
<pb n="15a"/>
　據𫝊宋寺人柳有寵太子佐惡之右師華合比欲殺<lb/>
　柳以媚太子柳聞之乃坎牲加書而告公曰合比納<lb/>
　亡人之族<hi>襄十七年華合奔陳</hi>盟北郭矣公視之有焉時合比<lb/>
　之弟華亥欲代兄為右師遂為之徵因逐之而合比<lb/>
　奔衞按襄二十六年宋平公殺太子痤寺人惠牆伊<lb/>
　戾譖太子亦曰坎牲加書與楚客會矣公視之有焉<lb/>
　時左師向戌為之徵遂殺太子則是宋之行譖必是<lb/>
　寺人寺人之譖必是坎牲加書其証坎牲加書必是<lb/>
<pb n="15b"/>
　左師與右師似太數見且猶是宋平一人前旣識太<lb/>
　子之寃已烹寺人而今復受其譖猶是太子佐前以<lb/>
　失時不能救兄而今復不能為合比解此皆䇿書之<lb/>
　大無理而不足據者吾嘗謂經累書華氏之奔<hi>襄十七年</hi>
　<hi>華臣出奔此書華合比出奔二十年書華亥華定出奔</hi>必有一事始末相因以<lb/>
　見者而䇿書自成襄以後但記晉事而于他國每略<lb/>
　焉故凡此所記不無沿誤解經者不可不察也<lb/>
秋九月大雩<lb/>
<pb n="16a"/>
楚薳罷帥師伐吳<lb/>
　徐大夫聘于楚楚人執之䇿書未之詳也至是使薳<lb/>
　洩伐徐而吳人救之令尹子蕩乃帥師伐吳吳人復<lb/>
　敗楚師于房鍾獲宫廐尹棄疾焉其不能敵吳如此<lb/>
冬叔弓如楚<hi>以聘往且弔敗也</hi>
齊侯伐北燕<lb/>
　北燕簡公以三年奔齊至是齊侯帥師以納之史記<lb/>
　世家稱納惠公不同<lb/>
<pb n="16b"/>
七年<lb/>
春王正月曁齊平<lb/>
　及至燕而不能納燕人乃行成盟于濡上經不書燕<lb/>
　與齊平䝉上伐燕文也然不書齊與燕平而反曰與<lb/>
　齊平以求盟自燕也胡氏見經文無燕字不曉間時<lb/>
　而不間事可䝉上為文如桓五年州公如曹六年春<lb/>
　書實來不更書州公一例遂誤謂本國與外盟可不<lb/>
　書本國名又誤疑下文叔孫舍如齊涖盟則必正月<lb/>
<pb n="17a"/>
　與齊盟而三月又尋盟者因云昭公欲結强吳附荆<lb/>
　楚而故與齊平葢魯齊平非燕齊平也殊不知平雖<lb/>
　是盟然必先有怨隙而後借盟以平之所謂行成非<lb/>
　齊盟也魯自襄二十五年齊崔杼報伐後己一十四<lb/>
　年未有一十四年之怨而今始平者且涖盟非尋盟<lb/>
　也陽穀之會魯未與盟故公子友涖盟之並非尋盟<lb/>
　若文七年公孫敖如莒涖盟未嘗先有莒盟而後尋<lb/>
　之也况此齊平在正月涖盟在三月且記其文在公<lb/>
<pb n="17b"/>
　如楚之後不惟間時抑且間事與定十一年及鄭平<lb/>
　叔還如鄭涖盟又不相合又况燕齊之平明見他𫝊<lb/>
　鄭公孫叚卒在燕齊平之月罕朔殺罕魋在齊師還<lb/>
　自燕之月此如襄公之生在會于沙隨之歲衞靈公<lb/>
　之生在晉韓宣子聘于諸侯之歲𫝊例並同則是燕<lb/>
　與齊平在他𫝊引經又有旁証胡氏不讀經又不讀<lb/>
　𫝊乃欲慿臆而武斷之豈非妄與<lb/>
三月公如楚<lb/>
<pb n="18a"/>
　楚子成章華之臺願與諸侯落之而不可得太宰薳<lb/>
　啟疆謂我能使魯侯來遂以辭召公曰昔魯先君成<lb/>
　公會我先大夫嬰齊以衡父照臨楚國<hi>成二年楚伐我成公與楚</hi>
　<hi>公子嬰齊盟于蜀而以長子公衡為楚質</hi>于今四王矣嘉惠未至惟襄公<lb/>
　辱臨我喪<hi>襄二十八年襄公如楚臨康王喪</hi>今君若步玉趾以伸蜀<lb/>
　之役旣受貺矣何質之敢望<hi>不望質子</hi>君若不來使臣請<lb/>
　問行期<hi>問魯見伐之期</hi>公遂如楚先是元年會于虢楚子初<lb/>
　娶鄭公孫段氏女矣四年會申楚子使椒舉請再娶<lb/>
<pb n="18b"/>
　于晉晉侯許之及晉使韓宣子送女叔向為介楚子<lb/>
　朝其大夫曰晉吾仇讐也吾欲刖韓起使守閽宫羊<lb/>
　舌肸使為司宫以辱之如何薳啟疆諫沮之楚子之<lb/>
　無道而晉畏事之如此至是晉又惡公往乘公之未<lb/>
　返而來治杞田<hi>襄十九年晉平公為把所出使魯㑹諸侯城把且治魯所侵把田使還把</hi>
　<hi>今又治之</hi>乃為把取成而去<hi>成魯邑</hi>
叔孫舍如齊涖盟<hi>舍左穀作婼後同叔孫豹之子</hi>
夏四月甲辰朔日有食之<lb/>
<pb n="19a"/>
秋八月戊辰衞侯惡卒<lb/>
九月公至自楚<lb/>
　初公往以孟僖子從不能相禮至是歸學禮逮死使<lb/>
　其子孟懿子南宫敬叔事仲尼焉<lb/>
冬十有一月癸未季孫宿卒<hi>季武子也</hi>
十有二月癸亥塟衞襄公<lb/>
八年<lb/>
春陳侯之弟招殺陳世子偃師<lb/>
<pb n="19b"/>
　陳哀公元妃鄭姬生悼太子偃師二妃生公子留下<lb/>
　妃生公子勝哀公愛留屬之其弟司徒招與公子過<lb/>
　而公有廢疾招與過遂殺偃師而立留是世子之殺<lb/>
　啟之者哀公成之者招與過而主之者招也故但書<lb/>
　招殺而三罪之等從此定焉若稱弟稱世子别無義<lb/>
　例説見前<lb/>
夏四月陳侯溺卒<lb/>
　陳侯旣殺世子而憂恚自縊身死國亡幾于不塟罪<lb/>
<pb n="20a"/>
　可知矣經書卒而不書縊書例如此<lb/>
叔弓如晉<lb/>
楚人執陳行人干徵師殺之<lb/>
　陳赴于楚陳公子勝亦愬于楚楚乃執赴者殺之陳<lb/>
　公子留遂奔鄭<hi>干姓徵師名</hi>
陳公子留出奔鄭<lb/>
秋蒐于紅<lb/>
　蒐者春田之名所謂中春教振旅遂以蒐者葢藉田<lb/>
<pb n="20b"/>
　獵以習武雖春蒐秋獮各有其名然亦通稱也紅魯<lb/>
　地<lb/>
陳人殺其大夫公子過<lb/>
　陳公子招歸罪于過而殺之雖招不當殺過然過可<lb/>
　殺也前但書招以正其名今又書過以正其罪春秋<lb/>
　無佚罰如此<lb/>
大雩<lb/>
冬十月壬午楚師滅陳執陳公子招放之於越殺陳孔<lb/>
<pb n="21a"/>
奐<hi>奐公作瑗</hi>
　楚公子棄疾帥師奉孫吳<hi>陳悼太子偃師之子</hi>圍陳宋戴惡會<lb/>
　之遂滅陳改陳為縣封穿封戍為陳公而放招于越<lb/>
　其殺孔奐者招黨也公穀于滅陳之役無一詞實不<lb/>
　知何故滅者特穀梁于此附以四字曰惡楚子也嗟<lb/>
　乎惡之已乎<lb/>
塟陳哀公<lb/>
　公死無塟者輿人袁克殺馬毁玉以塟之楚子將殺<lb/>
<pb n="21b"/>
　克且令置馬玉不用而使之見己克乃見楚子于幄<lb/>
　加絰于顙而逃示不臣楚也時魯往會塟故書塟云<lb/>
九年<lb/>
春叔弓會楚子于陳<lb/>
　時叔弓宋華亥鄭游吉衞趙黶俱在會然特書會陳<lb/>
　者夫此地陳國耶抑陳縣耶而往會之<lb/>
許遷于夷<lb/>
　楚公子棄疾遷許于夷夷者許地即城父也因許欲<lb/>
<pb n="22a"/>
　遷城父故使然丹遷城父于陳以夷淮西田益之乃<lb/>
　遷許于夷使伍舉取州來淮北之田以益之<lb/>
夏四月陳災<hi>災公作火</hi>
　陳旣為縣無稱縣以記災之例莊二十年齊大災襄<lb/>
　九年宋災二十年宋又災昭十八年宋衞陳鄭災凡<lb/>
　記外災皆以國未嘗以都邑也即本國記災皆關宫<lb/>
　社如御廪新宫雉門亳社之類並無及都邑者况災<lb/>
　必有告此時陳旣不告而楚必無以縣災而來告者<lb/>
<pb n="22b"/>
　乃特書陳災則分明以國予陳矣夫子春秋從無以<lb/>
　一字為褒譏而此則實有意者雖陳後幸復而此時<lb/>
　已滅故夫子于書滅陳之後連書塟陳哀公會楚子<lb/>
　于陳及陳災以示陳之何可滅葢惡强楚傷衰霸閔<lb/>
　列國興廢一事而三致意焉<lb/>
秋仲孫獲如齊<lb/>
　孟僖子如齊殷聘杜氏云自叔老聘齊至今二十年<lb/>
　禮意久曠故為盛禮以將之<lb/>
<pb n="23a"/>
冬築郎囿<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋毛氏𫝊卷二十九<lb/>
</p>
<p>
</p>
  </div>
</body>
</text>
</TEI>
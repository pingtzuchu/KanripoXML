<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋毛氏𫝊卷二十六</head> <lb/>
    <p>
<pb n="1a"/>
欽定四庫全書<lb/>
　春秋毛氏𫝊卷二十六<lb/>
　　　　　　　　　　翰林院檢討毛奇齡撰<lb/>
十有三年<lb/>
春公至自晉<lb/>
夏取邿<hi>公作詩</hi>
　邿小國名<hi>公羊謂邾娄之邑</hi>據𫝊邿亂分國為三部魯以師<lb/>
　救邿旣而取之<lb/>
<pb n="1b"/>
秋九月庚辰楚子審卒<hi>楚共王也</hi>
冬城防<lb/>
十有四年<lb/>
春王正月季孫宿叔老會晉士匄齊人宋人衛人鄭公<lb/>
孫蠆曹人莒人邾人滕人薛人杞人小邾人會吳于向<lb/>
<hi>蠆公作囆</hi>
　前年楚共王卒吳伐楚喪為楚所敗而告敗于晉至<lb/>
　是晉復會諸侯以謀之𫝊曰會于向為吳謀楚故也<lb/>
<pb n="2a"/>
　叔老叔孫齊子即叔肸孫也<hi>以叔為族</hi>是時亦為卿禮聘<lb/>
　使盟會皆一卿一大夫卿為正大夫為介今魯特遣<lb/>
　二卿以尊晉極為無禮而春秋書法則惟本國征伐<lb/>
　詳内略外備書正介兩人而聘使與列國征伐則雖<lb/>
　有二使而祗書一焉今夫子深惡晉惡不諱國辱特<lb/>
　書二卿以為魯恥此皆舊史所無有而夫子特增之<lb/>
　者葢晉自文襄興伯以後約七十餘年泗上十二諸<lb/>
　侯無日不從征從會至晉悼尤甚此雖勉應亦可憾<lb/>
<pb n="2b"/>
　而况復尊之故夫子破例於諸國大夫有名者皆書<lb/>
　曰人而於本國二卿則併書其名以示恥焉或曰據<lb/>
　𫝊宋華閲仲江齊崔杼衛北宫括俱在會彼何以不<lb/>
　書而此獨書豈彼不恥耶曰此正所以深責魯也例<lb/>
　無卿大夫與會有名氏而不書者今列國皆不書而<lb/>
　獨書魯且備書二卿寛彼正所以責此且亦惟恥之<lb/>
　故責之葢深恥夫兩卿之可以已也或曰魯敬晉使<lb/>
　兩卿故晉亦敬魯兩卿而書兩卿于告文夫子之加<lb/>
<pb n="3a"/>
　一卿者從告文耳則不然列國諸卿皆在會豈有告<lb/>
　文去其名而但書兩卿以告者况崔杼華閲公孫括<lb/>
　皆名卿也告文敬魯卿豈不敬諸卿而乃無故而盡<lb/>
　去其名而獨告此魯兩卿世無此理或曰𫝊謂崔杼<lb/>
　華閲皆惰慢夫子以惰慢貶之故不書則從來惰慢<lb/>
　皆實書其名而後可曰某惰某不敬𫝊文可考也今<lb/>
　名且無有誰為惰慢且春秋書法並無以惰慢去名<lb/>
　者正義曰仲尼新意吾亦曰仲尼新意葢意固有在<lb/>
<pb n="3b"/>
　而人不識也若書鄭之公孫蠆則鄭初與會特表之<lb/>
　非恥之也此又一意也<lb/>
二月乙未朔日有食之<lb/>
夏四月叔孫豹會晉荀偃齊人宋人衛北宫括鄭公孫<lb/>
蠆曹人莒人邾人滕人薛人杞人小邾人伐秦<hi>蠆公作囆</hi>
　此則仲尼新意之尤顯著者據𫝊諸侯之大夫從晉<lb/>
　伐秦報櫟之役也<hi>在十一年</hi>晉侯待于境使六卿帥諸侯<lb/>
　之師以進而諸侯之師及涇而止皆不肯濟葢亦厭<lb/>
<pb n="4a"/>
　摟伐之無已時也惟叔孫穆子<hi>豹</hi>賦匏有苦葉決意<lb/>
　先濟叔向乃具舟濟之而鄭子蟜<hi>蠆</hi>見北宫懿子<hi>括</hi>
　曰與人而不固取惡莫甚焉若社稷何懿子悦二子<lb/>
　乃見諸侯之師而勸之濟濟涇而次焉秦人毒涇上<lb/>
　流諸侯之師多死者惟鄭司馬子蟜帥鄭師以進諸<lb/>
　侯之師皆從之至于棫林不成軍而退是時荀偃令<lb/>
　曰鷄鳴而駕塞井夷竈<hi>示不反</hi>惟余馬首是瞻欒黶曰<lb/>
　晉無此命也余馬首欲東耳乃歸而下軍從之左史<lb/>
<pb n="4b"/>
　謂魏莊子<hi>絳</hi>曰不待中行伯<hi>荀/偃</hi>乎莊子曰夫子<hi>指荀偃</hi>
　命從帥欒伯吾帥也吾將從之從帥所以待夫子也<lb/>
　于是伯游曰吾令實過悔之何及多遺秦禽耳<hi>為秦所獲</hi>
　乃命大還晉人謂之遷延之役惟欒鍼<hi>黶弟</hi>嘆曰是役<lb/>
　也報櫟之敗也役又無功晉之恥也吾兄弟在戎路<lb/>
　恥尤甚焉乃與士鞅<hi>士匄子</hi>馳秦師鍼死而鞅反欒黶<lb/>
　謂士匄曰余弟不欲往而子召之余弟死而子來是<lb/>
　而子殺余弟也弗逐余將殺子而士鞅奔秦則是濟涇<lb/>
<pb n="5a"/>
　之役在本國尚不欲往至諸侯之師則全不欲往者<lb/>
　而叔孫穆子與子蟜懿子三人實勸之進之而毫不<lb/>
　知恥故當時齊之崔杼宋之華閲仲江輩亦仍在軍<lb/>
　經但書三人而于諸大夫皆不之及葢亦甚惡夫諸<lb/>
　國之從伐秦而三大夫且勸進之也然則鄭公孫蠆<lb/>
　之書名表之乎抑恥之耶曰此則經之尤顯著者夫<lb/>
　濟涇之役報櫟之役也櫟之役則秦人為救鄭來也<lb/>
　楚爭鄭而秦不爭鄭無故而興師專伐以救我此不<lb/>
<pb n="5b"/>
　可忘矣鄭先君成公將死諸大夫請背楚成公曰楚<lb/>
　君以鄭故親集矢于其目吾何忍背之其將死言善<lb/>
　如此向使為鄭大夫者稍有人心而辭晉不行曰寧<lb/>
　從伐楚必不從伐秦秦無故救我我何面目報之則<lb/>
　晉未必不以為義而聽其自便而乃不惟從之且先<lb/>
　之又踴躍鼓舞以勸諸侯而爭進之雖其言曰如社<lb/>
　稷何一似惕晉之威而不得不然然而從之已矣爭<lb/>
　先何為故夫子曰此一人者亦幸有此役而吾不解<lb/>
<pb n="6a"/>
　也吾不知其持何説以兵向秦也可恥也故曰前之<lb/>
　書名也表之今之書名也恥之仲尼新意葢至此而<lb/>
　益著也<lb/>
己未衛侯出奔齊<hi>公羊衛侯下有衎字</hi>
　衛獻公戒<hi>命</hi>孫文子<hi>林/父</hi>寗惠子<hi>殖/</hi>食皆服<hi>朝服</hi>而朝日<lb/>
　旰<hi>晏</hi>不召而射鴻于囿二子從之<hi>至/囿</hi>不釋皮冠<hi>田獵冠</hi>
　而與之言二子怒孫文子如戚<hi>林父邑</hi>孫蒯<hi>林父子</hi>入使<lb/>
　公飲之酒令太師歌巧言之卒章<hi>取居河之湄而為亂階也</hi>蒯懼<lb/>
<pb n="6b"/>
　告文子文子曰君忌我矣弗先必死并帑于戚<hi>帑子也先</hi>
　<hi>與子分居今并居戚</hi>見蘧伯玉謀易君伯玉難之從近關出<hi>伯玉</hi>
　<hi>出境</hi>公乃使諸公子與孫子盟孫子盡殺之公出奔齊<lb/>
　孫子追公敗公徒于河澤衛人乃立公孫剽<hi>穆公孫</hi>孫<lb/>
　林父寗殖相之以聽命于諸侯時魯使厚成叔弔于<lb/>
　衛齊侯以郲邑寄衛君<hi>寄寓也古失國寓他所名寄公</hi>魯又使臧孫<lb/>
　紇至郲唁之晉為伯主不即救卹兼為之討賊至其<lb/>
　冬反合諸國盟會以定新君使逐君之賊親至壇坫<lb/>
<pb n="7a"/>
　以重固其勢三綱絶矣苐春秋凡逐君皆書出奔桓<lb/>
　十五年鄭伯突出奔蔡是也若本國君見逐則并不<lb/>
　書出奔而但書遜昭十五年公遜于齊是也葢君而<lb/>
　出奔與遜則必有奔之遜之者不必書見逐而逐在<lb/>
　其中是以䇿書書逐君簡書書出奔此舊時書例固<lb/>
　然非夫子有更易也胡氏惑杜氏之説見襄二十年<lb/>
　寗殖將死召其子曰吾得罪于君名藏在諸侯之䇿<lb/>
　曰孫林父寗殖出其君因謂䇿書書逐君而夫子改<lb/>
<pb n="7b"/>
　之且謂夫子有歸罪于君之意夫子苟逐父必不問<lb/>
　不父之罪而以君被逐而反治君罪則為君危矣况<lb/>
　此䇿書逐君簡書出奔夫子修簡書從其原文何曾<lb/>
　有改䇿書之事故曰此書例非文例也若出奔者必<lb/>
　書名此不書闕文耳如公羊經文原作衛侯衎出奔<lb/>
　齊可驗餘見桓十五年𫝊<lb/>
莒人侵我東鄙<lb/>
　報入鄆也<hi>十二年</hi>時伯主安在魯日事奔命屢見侵伐<lb/>
<pb n="8a"/>
　而曽不見伯主之救卹同惡謂何<lb/>
秋楚公子貞帥師伐吳<lb/>
　前吳伐楚喪為楚所敗而楚復報之子囊師于棠吳<lb/>
　不出戰子囊以吳為不能而勿儆及還吳人自臯舟<lb/>
　之隘要而擊之遂敗楚師獲楚公子宜穀<lb/>
冬季孫宿會晉士匄宋華閲衛孫林父鄭公孫蠆莒人<lb/>
邾人于戚<lb/>
　孫林父逐君晉不能討賊平亂反因其所立新君而<lb/>
<pb n="8b"/>
　大為會以定之使孫林父名儼然與諸國大夫並列<lb/>
　于會將盟書所謂保姦與長亂並犯之矣夫子于此<lb/>
　但直書其事而義自見焉<lb/>
十有五年<lb/>
春宋公使向戌來聘二月己亥及向戌盟于劉<lb/>
　報二年叔孫豹之聘也劉魯城外地<lb/>
劉夏逆王后于齊<lb/>
　前十二年靈王求昏于齊齊侯<hi>靈公</hi>許昏王使隂里<hi>周大</hi>
<pb n="9a"/>
　<hi>夫</hi>結<hi>成/</hi>之十四年王使劉定公<hi>劉/夏</hi>賜齊侯命<hi>將昏故先賜命</hi>
　至是遂逆后焉禮天子不親迎凡逆后必使上卿行<lb/>
　事而以公一人監之桓八年祭公來遂逆王后于紀<lb/>
　是也今經書逆后而不書公來似無監者據𫝊云官<lb/>
　師從單靖公逆王后于齊則已有監公矣其不書者<lb/>
　以周制天子下娶尊卑不敵凡娶侯國女必使同姓<lb/>
　諸侯命迎之謂之主婚前桓王娶紀女使魯主婚故<lb/>
　祭公至魯受魯命以往經書祭公來書遂逆今不知<lb/>
<pb n="9b"/>
　何國主婚但使迎者至魯一告而單靖公不來其不<lb/>
　書公來以是也若劉夏者即劉康公之子前賜命時<lb/>
　稱劉定公即其人也釋例天子公卿書爵大夫書字<lb/>
　士書名今劉夏稱名則非公卿大夫而士矣故𫝊曰<lb/>
　官師逆后而卿不行非禮也官師者士也此亦直書<lb/>
　之而義自見者<lb/>
夏齊侯伐我北鄙圍成公救成至遇<lb/>
　齊不知何故伐我𫝊曰貳于晉故也夫貳于晉而伐<lb/>
<pb n="10a"/>
　我則伐晉矣伐晉而晉尚不救不惟不能同好惡兼<lb/>
　不能伐惡矣晉之自大而不能相恤如此然則晉霸<lb/>
　以來其七十餘年間魯君臣之日夕奔命暴露道路<lb/>
　以從晉四伐者為何遇魯地<lb/>
季孫宿叔孫豹帥師城成郛<lb/>
　郛者郭也郭不必城今以備齊故城之<lb/>
秋八月丁巳日有食之<hi>杜云八月無丁巳考丁巳在七月一日</hi>
邾人伐我南鄙<lb/>
<pb n="10b"/>
　莒連歲伐我今邾又無故見伐據𫝊亦以為貳晉之<lb/>
　故乃又云魯使告晉晉將為會以討邾莒因晉侯有<lb/>
　疾而止夫晉師救魯有如舉芥而必為會以救之則<lb/>
　仍役諸侯之師且緩不待矣况以疾中止猶是餙文<lb/>
　三駕伐鄭四月師北林七月師東門魯君臣帥師以<lb/>
　從其如而歸歸而又如者三月之間兩往返焉今邾<lb/>
　人伐我距晉侯之卒亦有三月君縱有疾何難遣下<lb/>
　軍東出以示救意乃公然袖手至平公即位欲結諸<lb/>
<pb n="11a"/>
　侯以繼霸始執邾莒二子于湨梁之會事已不及然<lb/>
　且為辭曰通齊楚之使則仍是晉惡齊楚而討邾莒<lb/>
　之貳已於魯何有<lb/>
冬十有一月癸亥晉侯周卒<lb/>
十有六年<lb/>
春王正月塟晉悼公<hi>三月而塟速也</hi>
二月公會晉侯宋公衛侯鄭伯曹伯莒子邾子薛伯杞<lb/>
伯小邾子于湨梁戊寅大夫盟<lb/>
<pb n="11b"/>
　晉平公<hi>悼公子</hi>即位以羊舌肸<hi>叔/向</hi>為太傅張君臣<hi>張老子</hi>
　為中軍司馬祁奚韓襄欒盈<hi>欒黶子</hi>士鞅<hi>士匄子</hi>為公族<lb/>
　大夫虞丘書為戎馬御改服<hi>旣塟除凶服</hi>修官<hi>臨御百官</hi>烝于<lb/>
　曲沃<hi>旣塟卒哭作主祔廟可行時祭</hi>警守而下<hi>在國有守而君自東下</hi>會于湨<lb/>
　梁圖繼霸也惟時齊久服晉至是不平有爭霸之意<lb/>
　故齊侯不至但遣其大夫髙固與會而晉覘得之因<lb/>
　先為討貳執邾子莒子于會且狀其罪曰通齊楚之<lb/>
　使則明言齊之已通楚矣及會畢晉侯宴諸侯于温<lb/>
<pb n="12a"/>
　使諸大夫歌詩而髙厚之詩不類<hi>不從義類</hi>荀偃怒且曰<lb/>
　諸侯有異志矣使諸大夫盟髙厚而髙厚逃歸于是<lb/>
　叔孫豹晉荀偃宋向戌衛寗殖鄭公孫蠆及諸國大<lb/>
　夫自盟而還經不書髙厚于會以逃歸也但書大夫<lb/>
　盟不書諸國君以大夫自盟國君不與盟也公穀不<lb/>
　知本事但疑君在而大夫自盟有政逮大夫之漸而<lb/>
　胡氏又宗之夫大夫之盟君使之盟也大夫可盟髙<lb/>
　厚國君不可盟髙厚也今以衆大夫盟一髙厚而謂<lb/>
<pb n="12b"/>
　之逮大夫向使合衆諸侯以盟一髙厚則大夫役諸<lb/>
　侯矣若其他盟會雖盡役大夫吾猶惡其奔命無已<lb/>
　必國君親臨則諸侯何罪為腓肚不如為贅疣也<lb/>
晉人執莒子邾子以歸<hi>見前</hi>
齊侯伐我北鄙<lb/>
　公未歸而即見伐此與晉爭我也<lb/>
夏公至自會<lb/>
五月甲子地震<lb/>
<pb n="13a"/>
叔老會鄭伯晉荀偃衛寗殖宋人伐許<lb/>
　此鄭伐許而晉師藉之以報楚者本兩事也而夫子<lb/>
　合之為一事雖事本䇿書而簡書立義迥乎不同即<lb/>
　左氏修䇿書亦且茫然不知為何意此夫子全經之<lb/>
　所以不可不通讀也據𫝊許男請遷都思叛楚也諸<lb/>
　侯各帥其師以赴晉聽晉遷許而許不肯遷是晉為<lb/>
　許召諸侯而許反却之也晉侯乃請諸侯各歸國僅<lb/>
　留諸侯之師以伐許夫欲留其師而先歸其君固已<lb/>
<pb n="13b"/>
　知其師之有他用矣乃諸侯各歸而惟鄭不然鄭公<lb/>
　孫蠆特相鄭伯從諸侯之師而不肯歸于是叔孫豹<lb/>
　從魯君歸國而留叔老會晉荀偃及鄭伯衛寗殖宋<lb/>
　人伐許則以事言之伐許者晉事也即或有他用或<lb/>
　伐許或伐楚皆晉事也春秋書例凡主事者皆書名<lb/>
　在前不問其同事者為諸侯為大夫而總以主事者<lb/>
　先書之如僖二十七年楚人陳侯蔡侯鄭伯許男圍<lb/>
　宋雖楚人為楚大夫子玉而反書之于諸國國君之<lb/>
<pb n="14a"/>
　先何則楚為政也今晉召諸侯晉謀伐許為政在晉<lb/>
　則自宜先荀偃而忽改其例以先鄭伯雖左氏亦疑<lb/>
　之遂造為説曰為夷故也而杜氏又曲解之曰夷者<lb/>
　平也謂禮卿不會公侯而可以會伯子男今鄭是伯<lb/>
　爵原與卿尊卑等夷可以同會故仲尼新意不先書<lb/>
　主兵之荀偃而書後至之鄭伯葢取其等夷故也夫<lb/>
　旣取等夷則仍當先大夫而後伯若先伯則何云等<lb/>
　夷且此等夷何關于大事其于晉平繼霸興兵摟伐<lb/>
<pb n="14b"/>
　諸大禮大典有何重繫而興師之始頓及此例且卿<lb/>
　大夫士其與公侯會久矣何曽有卿不與會之事而<lb/>
　以此為例全屬無理殊不知夫子之先鄭者予鄭主<lb/>
　也其不先荀偃者不使荀偃為政也葢鄭意在伐許<lb/>
　晉意在伐楚兩不同矣䇿書知伐楚而不知伐許簡<lb/>
　書則但知伐許而不知伐楚不觀許之請遷晉乎許<lb/>
　何以請遷晉以向曾遷楚也向何以遷楚以畏鄭之<lb/>
　偪請于楚而遷之也許鄭之相讐久矣其自入春秋<lb/>
<pb n="15a"/>
　以來至隱十一年而許即為鄭所滅至桓十五年而<lb/>
　許始復國當齊楚爭鄭時鄭逃齊歸楚齊桓伐鄭而<lb/>
　楚救之乃不救鄭而伐許以許間于齊也至晉楚爭<lb/>
　鄭則許愬鄭伯于楚楚責鄭而鄭棄楚而歸晉以許<lb/>
　間于楚也至鄭悼公時連歲伐許故于成十五年許<lb/>
　靈公畏鄭之偪而請遷于楚惟時楚公子申為之遷<lb/>
　之經書許遷于葉是也則是許向之遷楚葢為鄭而<lb/>
　遷之矣今許乞遷晉鄭應晉之召不得已而帥師以<lb/>
<pb n="15b"/>
　來而一聞伐許則君臣獨留而帥師以前此非晉伐<lb/>
　許而鄭伐許也向遷楚為何今之遷晉又為何此皆<lb/>
　諸侯所不關而鄭君臣獨刺心者故𫝊之記請遷晉<lb/>
　與經之書請遷葉兩相比合而不善讀者不察焉若<lb/>
　夫伐楚則䇿書有之觀傳云師次棫林師次函氏<hi>皆許</hi>
　<hi>邑</hi>而晉荀偃欒黶復帥師伐楚以報揚梁之役楚公<lb/>
　子格帥師拒之戰于湛阪楚師敗績晉師侵方城之<lb/>
　外然後復伐許而還則是晉無意伐許徒借諸侯之<lb/>
<pb n="16a"/>
　師以伐楚其專意伐許者獨鄭耳然而經不書伐楚<lb/>
　而但書伐許者以為伐楚非鄭伯之所得與也夫揚<lb/>
　梁之役何役也救鄭之役也楚以救鄭來而鄭帥諸<lb/>
　侯之師以報之非人理矣故伐楚之舉雖亦鄭伯所<lb/>
　願從而夫子旣書伐許則必不與其伐楚而從而削<lb/>
　之若與前伐秦之役特書魯衛鄭三卿者有同義焉<lb/>
　葢仲尼新意必通觀經文而後知之經文一綫必有<lb/>
　照顧宋儒謂斷爛朝報此欲廢春秋之言不足道也<lb/>
<pb n="16b"/>
秋齊侯伐我北鄙圍成<hi>左作郕</hi>
　齊侯圍成孟孺子速徼之<hi>獻子之子孟莊子也</hi>齊侯曰是好勇<lb/>
　去之以為之名速遂塞海陘而還<hi>魯隘道</hi>
大雩<lb/>
冬叔孫豹如晉<lb/>
　乞晉師也齊兩年之間凡三伐我且與晉爭霸而因<lb/>
　晉及我則晉事矣至是告急晉尚曰以寡君之未禘<lb/>
　祀言三年喪未畢未急祭也穆叔曰敝邑之急朝不<lb/>
<pb n="17a"/>
　及夕若必待執事之間而至三年恐無及已見中行<lb/>
　獻子賦圻父見范宣子賦鴻雁之卒章二人皆許之<lb/>
十有七年<lb/>
春王二月庚午邾子牼卒<lb/>
宋人伐陳<lb/>
　䇿書未詳<lb/>
夏衛石買帥師伐曹<lb/>
　據𫝊衛孫蒯<hi>林父子</hi>田于曹隧飲馬于重丘<hi>曹邑</hi>毁其缾<lb/>
<pb n="17b"/>
　<hi>汲水器</hi>重丘人閉門而訽之<hi>恐其入故/閉門訽罵</hi>曰親逐而君<hi>林父</hi>
　<hi>逐君在十四年</hi>爾父為厲<hi>惡/鬼</hi>何以田為衛石買<hi>石稷子</hi>孫蒯伐<lb/>
　曹取重丘曹人愬于晉<hi>為明年晉執石買傳</hi>經凡帥師祗書卿<lb/>
　蒯不書非卿也且責買之身為卿而為蒯役也<lb/>
秋齊侯伐我北鄙圍桃<hi>公作洮魯邑</hi>
齊髙厚帥師伐我北鄙圍防<lb/>
　防臧孫紇<hi>武仲</hi>邑也髙厚欲取紇魯師將逆臧孫于旅<lb/>
　松遣鄹叔紇<hi>即叔梁紇</hi>臧疇臧賈<hi>皆紇弟</hi>帥甲三百宵犯齊<lb/>
<pb n="18a"/>
　師送紇至旅松而還守于防齊師退時齊人有獲臧<lb/>
　堅<hi>紇族</hi>者齊侯使夙沙衛<hi>奄人</hi>唁之且曰無死堅稽首曰<lb/>
　拜命之辱顧君賜不終姑又使其刑臣禮于士<hi>言使賤人</hi>
　<hi>來唁是惠賜不終也</hi>以<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>抉其傷而死<lb/>
九月大雩<lb/>
宋華臣出奔陳<lb/>
　宋華閲卒其弟華臣以閲子臯比幼弱使賊殺其宰<lb/>
　華吳幽其妻而索其大璧宋公將逐之左師向戌請<lb/>
<pb n="18b"/>
　舍之已而國人逐瘈狗瘈狗入于華臣氏國人從之<lb/>
　華臣以為逐已也懼而奔陳<lb/>
冬邾人伐我南鄙<lb/>
　助齊也<lb/>
　<lb/>
　<lb/>
　<lb/>
　春秋毛氏𫝊卷二十六<lb/>
</p>
<p>
</p>
  </div>
</body>
</text>
</TEI>
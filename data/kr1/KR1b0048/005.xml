<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書古文疏證卷五上</head>
    <p>
<pb n="1a"/>
欽定四庫全書<lb/>
　尚書古文疏證卷五上　山陽　閻若璩　撰<lb/>
　　第六十五<lb/>
今之堯典舜典無論伏生即孔安國原只名堯典一篇<lb/>
盖别有逸書舜典故魏晉間始析為二然慎徽五典直<lb/>
接帝曰欽哉之下文氣連注如水之流雖有利刃亦不<lb/>
能截之使斷惟至姚方興出妄以二十八字横安於中<lb/>
而遂不可合矣今試除去讀之堯既嫁二女于舜矣初<lb/>
<pb n="1b"/>
而歴試既而底績繼而受終次第及於齊七政輯五瑞<lb/>
肇州封山濬川明刑流放四凶雖舜之事何莫非帝之<lb/>
事哉至是而帝乃殂落而帝之事終矣月正元日以後<lb/>
則舜之事也而舜何事哉用先帝之人行先帝之政則<lb/>
舜之事而已如是又五十載而舜之事亦畢矣故以陟<lb/>
方乃死終焉惟除去二十八字耳而以殂落終堯以陟<lb/>
方終舜以為一篇可以為一人可以為虞史欲紀舜而<lb/>
追及堯行事可以為虞史實紀堯而並舜行事綂括之<lb/>
<pb n="2a"/>
亦無不可也推而合之他書又無徃而不合也再試析<lb/>
為二帝曰欽哉何以蹶然而止慎徽五典何以突如其<lb/>
來不可通者固多矣又況二十八字無一非勦襲陳言<lb/>
者乎善乎同里老友劉珵先生之言曰欲黜偽古文請<lb/>
自二十八字始<lb/>
　按鄭端簡曉予得其手批吳氏尚書纂言於二十八<lb/>
　字上批云曰若句襲諸篇首重華句襲諸史記濬哲<lb/>
　掠詩長發文明掠乾文言温恭掠頌那允塞掠雅常<lb/>
<pb n="2b"/>
　武𤣥徳掠淮南子鴻烈乃試以位掠史伯夷傳正見<lb/>
　其蒐竊之踪<lb/>
　又按朱子謂吕伯恭言舜典止載舜元年事則是若<lb/>
　云此係作史之玅則不然焉知當時别無文字在朱<lb/>
　子此等識見信髙明盖書序有舜典有汨作九共槀<lb/>
　飫十一篇皆為舜事朱子不信序而暗與之合者如<lb/>
　此余因悟此即後代作史法也史之有本紀為一史<lb/>
　之綱維猶書之有帝典體以謹嚴為主故今二典所<lb/>
<pb n="3a"/>
　載皆用人行政大者若他節目細事如設官居方别<lb/>
　生分𩔖則散見汨作諸篇盖即後代志與𫝊所從出<lb/>
　也近作史者舉凡志傳所不勝載之瑣事冗語悉羅<lb/>
　而入於本紀尚得謂諳史家體要哉<lb/>
　又按蔡傳吳氏謂肇十有二州一節在禹治水後不<lb/>
　當在四罪之先盖史官泛記舜行事耳初不計先後<lb/>
　之序非也既知肇州在平水土後自應在五載一廵<lb/>
　守後可知其四罪繫末簡者盖因刑而附記之孔安<lb/>
<pb n="3b"/>
　國傳所謂作者先叙典刑而連引四罪明皆徵用所<lb/>
　行於此總見之最確泛記舜行事初不計先後之序<lb/>
　若指此二節而不指彼一節亦可矣<lb/>
　又按胡渭生朏明謂予升聞二字又掠大戴禮記用<lb/>
　兵篇姚際恒立方曰濬哲文明温恭允塞八字襲詩<lb/>
　與易夫人知之獨不知王延壽魯靈光殿賦云粤若<lb/>
　稽古帝漢祖宗濬哲欽明王粲七釋云稽若古則叡<lb/>
　哲文明允恭𤣥塞方興所上較延壽賦易欽為文粲<lb/>
<pb n="4a"/>
　七釋易叡為濬允為温而𤣥字乃移用於下則是皆<lb/>
　襲前人之文又不得謂襲詩與易也夫舜典出於南<lb/>
　齊延夀漢人粲漢魏人何由皆與舜典增加之字預<lb/>
　相暗合耶其為方興所襲自明又漢魏時人以詩易<lb/>
　所稱稱後王可也今以商王之濬哲温恭周王之允<lb/>
　塞混加之於舜烏乎可也竊以論至此真無復餘藴<lb/>
　矣<lb/>
　又按經典釋文載齊明帝建武中吳興姚方興采馬<lb/>
<pb n="4b"/>
　王之注造孔傳舜典一篇言於大<graphic n="KR2008" url="https://raw.githubusercontent.com/kanripo/KR-Gaiji/master/images/KR2008.png" mimeType="image/png"/>頭買得上之梁<lb/>
　武時為博士議曰孔序稱伏生誤合五篇皆文相承<lb/>
　接所以致誤舜典首有曰若稽古伏生雖昬耄何容<lb/>
　合之遂不行用卓哉斯識真可稱制臨決非一切儒<lb/>
　生所能彷彿柰何隋開皇初不爾<lb/>
　　第六十六<lb/>
劉珵先生字超宗嘗告予曰二典為一三謨去二子著<lb/>
疏證誠不可不加意予曰然今試取臯陶謨益稷讀之<lb/>
<pb n="5a"/>
語勢相接首尾相應其為一篇即蔡氏猶知之但謂古<lb/>
者以編簡重大故釐而二之非有意於其間則非通論<lb/>
也自曰若稽古臯陶至徃欽哉凢九百六十九字比禹<lb/>
貢尚少二百二十五字洪範少七十三字何彼二篇不<lb/>
憚其重大而獨於臯陶謨釐而二乎說不可得通矣且<lb/>
益稷據書序原名棄稷馬鄭王三家本皆然盖别為逸<lb/>
書中多載后稷之言或契之言是以揚子雲親見之著<lb/>
法言孝至篇或問忠言嘉謨曰言合稷契之謂忠謨合<lb/>
<pb n="5b"/>
臯陶之謂嘉不然如今之虞書五篇臯陶矢謨固多矣<lb/>
而稷與契曾蕪一話一言流傳於代子雲豈鑿空者耶<lb/>
胡輕立此論盖當子雲時酒誥偶亡故謂酒誥之篇俄<lb/>
空焉今亡失頼劉向以中古文校今篇籍具存當子雲<lb/>
時棄稷見存故謂言合稷契之謂忠以篇名無謨字僅<lb/>
以謨貼臯陶惜永嘉之亂亡失今遂不知中作何語凡<lb/>
古人事或存或亡無不歴歴有稽如此<lb/>
　按吳氏尚書纂言不信魏晉間古文一以今文篇第<lb/>
<pb n="6a"/>
　為主但曰若稽古臯陶本出今文吳氏以篇首四字<lb/>
　為增斷自臯陶曰以下又不合伏生其亦揚子太𤣥<lb/>
　所謂童牛角馬不今不古者與<lb/>
　又按困學紀聞謂葛伯仇餉非孟子詳述其事則異<lb/>
　說不勝其繁矣又謂孟子之時古書猶可考今有不<lb/>
　可彊通者也此等識見最確予謂讀言合稷契者亦<lb/>
　當以是求之<lb/>
　又按馮班定逺謂古人文字中所用事與今所傳不<lb/>
<pb n="6b"/>
　同者古書有之今人不見也亦屬此義因舉張博望<lb/>
　乗槎事以例曰古人多通用近焦弱侯以為杜詩之<lb/>
　誤不知此出東方朔别傳見太平御覧自與博物志<lb/>
　所記不同焦未之知予謂洪景盧疑稷與契無一遺<lb/>
　言子雲何以遽立此論不知揚子之談經杜公之徵<lb/>
　事豈有誤者哉洪失未知亦正與焦氏等<lb/>
　又按蔡邕獨斷云漢明帝詔有司採尚書臯陶篇制<lb/>
　冕旒今其制正在益稷内邕距魏晉間不甚逺古文<lb/>
<pb n="7a"/>
　孔書未出二篇猶合為一如此至光武時張純奏宜<lb/>
　遵唐堯之典二月東巡狩章帝時陳寵言唐堯著典<lb/>
　眚災肆赦舜典合於堯又無庸論然晉武帝初幽州<lb/>
　秀才張髦上疏引肆𩔖于上帝至格于藝祖用特亦<lb/>
　不曰舜典曰堯典盖爾時雖孔書出未列之學官故<lb/>
　臣下章奏亦莫敢據為說<lb/>
　又按漢王莽列傳兩引十有二州皆云堯典今在舜<lb/>
　典中此與孟子以二十有八載四句為堯典正同竊<lb/>
<pb n="7b"/>
　怪朱子不信孔書而於堯典舜典原合為一處猶未<lb/>
　加討論集註云盖古書二篇或合為一耳見猶未徹<lb/>
　又按後漢周磐列𫝊學古文尚書臨終寫堯典一篇<lb/>
　置棺前示不忘聖道正惟彼時堯典舜典合為一無<lb/>
　問今古文皆然方單稱堯不及舜不然孔書列學官<lb/>
　以後志聖道者有不並舉二典之名乎此亦可為根<lb/>
　證<lb/>
　　第六十七<lb/>
<pb n="8a"/>
晚出武成篇孔傳不言其有錯簡唐孔氏疏始言之於<lb/>
是宋儒劉氏王氏輩紛紛考正逮朱子而益密蔡𫝊從<lb/>
之以底商之罪至罔不率俾七十八字又惟爾有神四<lb/>
語皆繫于于征伐商下為初起兵禱神之辭是己不知<lb/>
紂為天下逋逃主萃淵藪在左𫝊昭七年為武王數紂<lb/>
之罪以告諸侯之辭非告神者左氏不應有誤故偽作<lb/>
者只繫于予小子其承厥志下為王若曰之辭盖諸侯<lb/>
來受命王特告之並追述初起兵禱神如此以見天與<lb/>
<pb n="8b"/>
人歸亦猶湯誥篇援予小子履散作初請命伐桀之辭<lb/>
又告諸侯之辭亦追述之也此最作者苦心湊泊處朱<lb/>
蔡移置必反為所笑昔人有言千載之下難以情測也<lb/>
余殆欲測其情云<lb/>
　或問孔書援左氏以為重其遵若䋲尺莫敢或爽固<lb/>
　矣不識左氏傳果一無所誤乎抑有乎余曰誤亦未<lb/>
　免特比他書差密耳憶戊申夏王源崑䋲讀左傳以<lb/>
　閔二年及狄人戰于滎澤衛師敗績遂滅衛衛侯不<lb/>
<pb n="9a"/>
　去其旗是以甚敗來問曰衛侯不去其旗是以甚敗<lb/>
　此左氏推原敗之故而上文並不見懿公死下落得<lb/>
　毋亦如史記刺客𫝊遺秦舞陽下落乎所關亦不細<lb/>
　余曰文十五年凡勝國曰滅之襄十三年用大師焉<lb/>
　曰滅此左氏書滅例也經昭公二十有三年秋七月<lb/>
　胡子髠沈子逞滅杜氏註國雖存君死曰滅此又一<lb/>
　例也說本公羊以此例讀閔二年傳則所謂遂滅衛<lb/>
　者懿公已死於此句中矣下文狄入衛盖方是入其<lb/>
<pb n="9b"/>
　國都孔氏疏傳言滅而經書入引釋例為從齊桓告<lb/>
　諸侯之文不知狄入衛書法經傳悉同而先言滅乃<lb/>
　是君死之謂於社稷無涉烏得謂之無下落乎古人<lb/>
　字不虚設文章密如此<lb/>
　按左傳多引而不發賴註以發之註亦未盡賴疏以<lb/>
　盡之今試舉一事論語禄之去公室五世矣斷自宣<lb/>
　公政逮於大夫四世矣則自武子武子立襄五年上<lb/>
　泝宣元年凡四十有一年此四十一年政將何歸乎<lb/>
<pb n="10a"/>
　豈論語妄語耶論語既不妄則集註誤可知然自文<lb/>
　子數起以為實相三君又無以位置桓子反覆皆不<lb/>
　合讀昭二十五年傳政在季氏三世矣註曰文子武<lb/>
　子平子讀昭十二年傳季悼子之卒也疏曰悼子卒<lb/>
　不書經其卒當在武子之前平子以孫繼祖武子卒<lb/>
　後即平子立也始曉然于論語四世盖文武平桓而<lb/>
　悼子不在此數又孔子世家年十七是歳季武子卒<lb/>
　平子代立皆足證前說之不誣誣不誣亦曷足深計<lb/>
<pb n="10b"/>
　獨怪季孫行父身為權姦流毒累葉而享有忠公室<lb/>
　無私積之偽名甚至明著聖經歴二千年為傳註者<lb/>
　莫能指以實之嗚呼何以誅姦諛於既死哉愚謂有<lb/>
　當請於朝乞早加刋正無誤後人者此𩔖是也<lb/>
　又按文武平桓相繼而立不數悼子者專謂其執魯<lb/>
　國之政非盡悼子不為大夫特未命為卿耳苟為卿<lb/>
　卒且書經矣不為大夫卒恐無諡矣春秋父子並時<lb/>
　而仕者多有如鄢陵之役欒書將中軍適子黶如魯<lb/>
<pb n="11a"/>
　乞師次子鍼為厲公車右故皆大夫也佐中軍者父<lb/>
　士燮趨進而謀戰者其子匄豈必疑寗氏父子當成<lb/>
　公元年速猶盟向三年俞盟于宛濮為父死子始繼<lb/>
　而俞不曾逮事文公也哉盖文公末俞已仕為大夫<lb/>
　值國無事故曰有道則知成公立而艱險備至故集<lb/>
　註以有道屬文無道屬成先文後成其次第固不紊<lb/>
　矣<lb/>
　或問城濮之役先軫將中軍子先且居趙衰稱其佐<lb/>
<pb n="11b"/>
　軍也善非父子並時而仕者何余曰此出晉語恐不<lb/>
　若左氏足據左氏佐中軍者卻溱佐上軍狐偃佐下<lb/>
　軍胥臣未聞復有一軍置且居也<lb/>
　又按孔安國註此章四世亦自文子數起但不知悼<lb/>
　子宜去只得斷至平子止果爾此章發歎其在定公<lb/>
　五年六月丙申平子未卒前乎然則桓子尚未立陽<lb/>
　虎未囚其主何由而有三桓㣲矣之歎亦不合要須<lb/>
　易註曰魯自宣公八年襄仲卒季文子始專國政歴<lb/>
<pb n="12a"/>
　子武子曾孫平子𤣥孫桓子凡四世而為家臣陽虎<lb/>
　所執耳<lb/>
　又按論語不曰自陪臣出而曰陪臣執國命者盖當<lb/>
　時陪臣如南蒯陽虎公山弗擾輩俱在家制其主專<lb/>
　其政横行於國之中尚不似大夫得將兵於外與與<lb/>
　列國盟㑹聲迹及天下故變其文不與大夫同或曰<lb/>
　是固然矣但三世希不失矣虎輩僅及身止豈聖人<lb/>
　反為陪臣寛言之耶予曰否馬融論語註云陽氏為<lb/>
<pb n="12b"/>
　季氏家臣至虎三世而出奔齊融號博洽嘗自稱吾<lb/>
　見書傳多註必有徵叅以杜氏註昭十二年蒯南遺<lb/>
　之子昭四年南遺季氏家臣則南氏亦在再世主之<lb/>
　之列是又當為集註補其闕爾<lb/>
　又按孔疏固詳博疏以觧名物制度猶多未備亦試<lb/>
　舉一事壬子秋過陽曲松莊傅山先生字青主者適<lb/>
　讀左傳以哀二十五年褚師聲子韈而登席公怒下<lb/>
　問曰古人既脫屨復脫韈乎雖杜註古者見君解韈<lb/>
<pb n="13a"/>
　然書傳中僅此一見無别證何也余不能對乆之讀<lb/>
　陳祥道禮書始用以報曰禮書謂漢魏以後朝祭皆<lb/>
　跣韈又謂梁天監間尚書叅議案禮跣韈事由燕坐<lb/>
　今極恭之所莫不皆跣清廟崇嚴既絶常禮凡有履<lb/>
　行者應皆跣韈盖方是時有不跣韈者故議者及之<lb/>
　可見六朝時猶然而尤玅者在案禮跣韈事由燕坐<lb/>
　二語古祭不跣所以主敬朝不脫履以非坐故惟登<lb/>
　坐於燕飲始有跣為歡後則以跣示敬此亦古今各<lb/>
<pb n="13b"/>
　不同處因怪杜註見君解韈見君字不確要須易為<lb/>
　古者燕飲觧韈耳先生得之喜甚曰此一段真可以<lb/>
　正杜註補孔疏為劉炫趙汸所未及余不敢當兹以<lb/>
　忽忽十年聊牽連書之以見一時知己之情云<lb/>
　又按燕禮鄭康成謂飲酒以合㑹為歡者叙立司正<lb/>
　安燕一節曰賓反入及卿大夫皆說屨升就席説屨<lb/>
　便包有觧韈在内觀下文曰司正升受命皆命君曰<lb/>
　無不醉賔及卿大夫皆興對曰諾敢不醉皆反坐其<lb/>
<pb n="14a"/>
　有跣為歡可知左傳則以足有創疾韈不敢觧乃禮<lb/>
　之變者褚師聲子循禮之變遭公怒詈以致君臣相<lb/>
　攻正足補儀禮註之不逮大抵三代禮文具在一節<lb/>
　一目人所通曉讀燕禮至說屨升就席知并解其韈<lb/>
　讀他禮或至說屨升就席有不必跣韈者以非燕故<lb/>
　或曰杜預謂古者解韈與張釋之傳王生曰吾韈觧<lb/>
　同耶否耶余曰否觧韈謂觧去足之衣韈觧則韈之<lb/>
　帶觧散耳證亦有二一呂氏春秋武王至殷郊係墮<lb/>
<pb n="14b"/>
　五人御于前莫肯之為曰吾所以事君者非係也一<lb/>
　哀帝紀中山孝王來朝賜食於前後飽起下韈繫觧<lb/>
　武王之係也中山孝王之繫也並音計皆韈所束之<lb/>
　𢃄也張廷尉之跪而結也亦音計則以手從事非指<lb/>
　物言矣烏乎同<lb/>
　又按古人脫屨則有韤在脱韤則將跣足矣謝承㑹<lb/>
　稽先賢𫝊賀劭為人美容止在官府常着韈希見其<lb/>
　足君臣羣而飲酒悉觧其韤若徒跣謝罪者然此何<lb/>
<pb n="15a"/>
　禮焉曰脫韤固尚有行縢在行縢今俗名裹足是也<lb/>
　六朝人謂之行纒或曰豈即詩小雅所謂邪幅<hi>音福</hi>桓<lb/>
　二年傳臧哀伯所云幅<hi>音逼</hi>歟余曰近矣而實非也行<lb/>
　縢與今裹足皆有韤以䝉其上者也邪幅與幅則無<lb/>
　韤以䝉其上者也小雅曰赤芾在股邪幅在下邪幅<lb/>
　以上配赤芾臧哀伯諌曰衮冕黻珽帶裳幅舄幅上<lb/>
　以配衮冕等下以配赤舄盖人君之盛服也非行縢<lb/>
　者比當康成及預時已無復其制故第曰若今行縢<lb/>
<pb n="15b"/>
　而已至内則有偪則常人之服也康成直註為行縢<lb/>
　不言若其密如此憶余至福建㑹城見荷蘭國人之<lb/>
　游於市者皆以綵帛纒其足由脛以上至膝整比異<lb/>
　常非似行縢之蓬鬆因想見古者邪幅之制禮之失<lb/>
　也而謂竟不復遇諸四裔耶<lb/>
　又按後漢書始有輿服志朱子稱其詳為前史所無<lb/>
　間一及韤皆作<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>未若隋禮儀志之詳梁天監十一<lb/>
　年尚書參議跣韈事亦具載此臺官問訊皇太子皆<lb/>
<pb n="16a"/>
　朱服著襪著襪者止跣履不必跣襪盖下於宗廟崇<lb/>
　嚴一等又以見爾時問訊于君則跣襪所以示極恭<lb/>
　我固嫌杜預古者二字不確或易其註曰今見君猶<lb/>
　解韤亦可終不若古者燕飲解韤六字為至當又志<lb/>
　云省閤内得著履則非唯襪不觧履亦不跣至三公<lb/>
　黄閤下履過閤還著履其分别履與襪處極為明析<lb/>
　矣<lb/>
　又按今武成列爵惟五分土惟三疏引孟子班爵禄<lb/>
<pb n="16b"/>
　章非是孟子爵雖五等却連天子在内地又四等與<lb/>
　分土惟三不合盖直用漢地理志周爵五等而土三<lb/>
　等之說也益騐晚出書多出漢書<lb/>
　又按晚出書多出漢書雖字與義較今文及遷書古<lb/>
　文說不合亦不顧如刑法志書不云乎惟刑之恤哉<lb/>
　恤今文作謐遷書作靜盖謐即靜也但字異耳王莽<lb/>
　列傳書曰舜讓于徳不嗣嗣今文作怡遷書作懌盖<lb/>
　怡即懌也亦字異他日太史公自序唐堯遜位虞舜<lb/>
<pb n="17a"/>
　不台索隱曰台音怡悅也則又用今文益驗向所謂<lb/>
　遷書頗雜出今文<lb/>
　又按胡渭生朏明告予孔氏疏云君存稱滅則滅文<lb/>
　在上莊十年滅譚定六年滅許是也國存君死則滅<lb/>
　文在下胡子沈子是也據此遂滅衛自仍指國而言<lb/>
　非君予曰然則衛懿公尚存乎胡得有如世所傳𢎞<lb/>
　演内肝事朏明曰上敗績屬師下甚敗屬君懿公之<lb/>
　死隱具此二句中不必於遂滅衛句尋下落莊九年<lb/>
<pb n="17b"/>
　乾時之戰我師敗績公䘮戎路傳乗而歸秦子梁子<lb/>
　以公旗辟于下道是以皆止可見旗之所在敵人咸<lb/>
　屬目焉二子以公旗辟于下道以誤齊師齊師失追<lb/>
　莊公故得免今衛侯不去其旗去藏也除也不藏不<lb/>
　除狄人望而知為君遂直趨而害之甚敗之為君死<lb/>
　復何疑竊以此與史記疏漏處殊不同<lb/>
　又按詩載馳序云衛懿公為狄人所滅鄭箋云滅者<lb/>
　懿公死也君死於位曰滅孔疏云君死於位曰滅公<lb/>
<pb n="18a"/>
　羊傳文春秋之例滅有二義若國被兵宼敵人入而<lb/>
　有之其君雖存而出奔國家多喪滅則謂之滅故左<lb/>
　傳凡勝國曰滅齊滅譚譚子奔莒狄滅温温子奔衛<lb/>
　之𩔖是也若本國雖存君與敵戰而死亦謂之滅故<lb/>
　云君死於位曰滅即昭二十三年胡子髠沈子逞滅<lb/>
　之𩔖是也愚謂仍有用大師曰滅僖二年虞師晉師<lb/>
　滅下陽昭十三年吳滅州來皆邑而言滅是也疏漏<lb/>
　此一義以懿公死為滅康成已先我而作是說雖或<lb/>
<pb n="18b"/>
　未可以之解左氏要說有攸據不妨兩存<lb/>
　又按里中顧諟在瞻問晉文公在齊妻姜氏後亦不<lb/>
　見下落不比秦文嬴狄季隗一逆之一歸之何也余<lb/>
　曰盖未及公子反國而已前死云曷徵乎爾徴諸文<lb/>
　六年趙孟之言古者諸侯娶有九女文嬴嫡也班第<lb/>
　一偪姞世子母也班第二季隗文公託狄時妻班第<lb/>
　三杜祁以讓此二人也故班在四然則趙孟獨不曰<lb/>
　以齊故讓姜氏而已又次之故班在五則姜氏不在<lb/>
<pb n="19a"/>
　九人之列可知其不在九人之列意其蚤死也不然<lb/>
　文公豈得寵而忘舊者不一迎歸之乎姜豈不若季<lb/>
　隗請待子而不嫁乎齊倘若蔡嫁蔡姬晉不興師伐<lb/>
　之乎此等須從空中㸔出方識左氏文章之密劉向<lb/>
　列女傳稱晉文迎之以歸為夫人果爾置文嬴何地<lb/>
　不足據<lb/>
　又按秀水朱彜尊錫鬯告予宋胡洵直亦有考定武<lb/>
　成次第移既生魄庶邦冡君暨百工受命于周一十<lb/>
<pb n="19b"/>
　四字於于征伐商之下仍在王若曰之上移厥四月<lb/>
　哉生明二節於列爵惟五之上曰洵直以樂記攷之<lb/>
　孔子告賓牟賈以大武遲乆之意言初乆立於綴以<lb/>
　待諸侯之至則庻邦冡君受伐商之命于周乃其時<lb/>
　也故克商也有未及下車為之者有下車為之者有<lb/>
　濟河而西然後為之者云云其先後有倫如此則武<lb/>
　成之次序可槩見矣予曰既生魄據漢志為四月十<lb/>
　六日甲辰望方恊忽移作正月十六日丙午望是日<lb/>
<pb n="20a"/>
　武王逮師去鎬京已五百七十里未至孟冿者三百<lb/>
　三十里在途之中豈得謂其初時乎且綴者南頭之<lb/>
　初位乆立於綴盖未舞之前舞者持盾屹立象武王<lb/>
　待諸侯之至計其日尚當在戊子師初𤼵癸巳武王<lb/>
　始𤼵之先斷不在既望丙午大抵錫鬯平生不敢疑<lb/>
　古文見諸贈余詩所援引每如此<lb/>
　又按元熊朋來亦疑武成月日曰武王以正月初三<lb/>
　日癸巳起程再歴庚戌方為四月一百三十八日矣<lb/>
<pb n="20b"/>
　雖前十九日為辛卯王來自商至于豐仍一百十有<lb/>
　九日克商之後逗留日乆乃歸沛公欲留秦樊噲輩<lb/>
　猶能勸以還軍豈武王反出其下可疑一也或云死<lb/>
　魄晦也非朔也朔則魄蘇矣上饒謝氏疑壬辰為正<lb/>
　月二十九日癸巳為二月朔若然癸亥陳于商郊移<lb/>
　至三月一日又與國語二月癸亥夜陳未畢而雨不<lb/>
　合癸亥繫二月乃左氏正文未易改終無以釋在商<lb/>
　淹乆之疑耳予曰此不必疑也武王往三十一日囬<lb/>
<pb n="21a"/>
　亦三十一日共六十二日仍餘五十七日在商熊氏<lb/>
　徒見今武成所載反商政至大賚數事以為旬日可<lb/>
　了不知樂記未及下車而封黄帝之後於薊封帝堯<lb/>
　之後於祝封帝舜之後於陳下車而封夏后氏之後<lb/>
　於杞投殷之後於宋正論語興滅國繼絶世者盖或<lb/>
　有子孫而無爵土或有爵土而無子孫武王須求訪<lb/>
　其後以來擇地以封之此豈旬日可了孟子滅國者<lb/>
　五十與紂共為亂政者五十國須及在商遣兵四出<lb/>
<pb n="21b"/>
　翦滅以遂救民取殘之志亦豈旬日可了故五十七<lb/>
　日人以為乆吾以為速人以為疑吾以為決仁山前<lb/>
　編繫封康叔于殷東於是嵗三月内曰康誥云在兹<lb/>
　東土酒誥云肇國在西土又云我西土棐徂則此時<lb/>
　武王似未來自商以前也盖武王克商留處三月而<lb/>
　後反封康叔意此時與最合則康誥酒誥兩篇並作<lb/>
　于在商日惜乎儒生所見於古人既不能設身處地<lb/>
　揣度事機又不能叅考往籍補經文之殘闕而反以<lb/>
<pb n="22a"/>
　後代君臣所饒為者上疑三代過矣夫<lb/>
　又按武成聞有錯簡未聞有錯句如前編武成次第<lb/>
　一依蔡本獨移底商之罪四字於大邑周之下曰從<lb/>
　子王子叅訂粗為可讀是有錯句矣殆不足辯者<lb/>
　　第六十八<lb/>
嘗疑劉歆三綂歴末又引畢命豐刑曰惟十有二年六<lb/>
月庚午朏王命作䇿豐刑凡十有六字今古文皆無不<lb/>
知歆從何處得之而載于此既而思書大傳有九共帝<lb/>
<pb n="22b"/>
告篇之文安知非安國所得壁中書整篇外零章剰句<lb/>
如伏生所傳者乎歆去安國未逺流傳定真而所載康<lb/>
王年月日復闗於歴法故不忍棄之偽作古文者以王<lb/>
命作䇿豐刑與已不合特爾遺去亦猶作伊訓者遺誕<lb/>
資有牧方明作武成者遺粤若來二月以下之辭為露<lb/>
其肘也<lb/>
　按朱<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>尊錫鬯謂予子欲集先儒疑古文尚書者曷<lb/>
　不及元儒陳師凱予請徴其説曰既歴三紀當三十<lb/>
<pb n="23a"/>
　六年今自成王七年周公留治洛公薨君陳繼之君<lb/>
　陳卒然後命畢公是為康王十二年逆數至成王七<lb/>
　年已四十有三年言三紀者舉大數固不必一一脗<lb/>
　合予曰然然别有說三綂歴載周公攝政七年作召<lb/>
　誥洛誥此七年在武王崩之後成王未立之先故下<lb/>
　載成王僅三十年邵子皇極數始通以此七年繫於<lb/>
　成王之下成王為三十七年邵子歴是也陳師凱以<lb/>
　邵子歴推之自覺三紀不合偽作古文者却似誤讀<lb/>
<pb n="23b"/>
　三綂歴之攝政七年以為即在成王三十年之内成<lb/>
　王七年作召誥洛誥三十年作顧命凡二十四年接<lb/>
　以康王十二年作畢命正得三十六年故曰既歴三<lb/>
　紀若使知攝政在外既逾三紀何難變其文以求合<lb/>
　而敢故與歴背馳哉此誤所由來也凡欲攻古文譬<lb/>
　若攻病須洞見癥結方克直陳其狀不然大𣗳也豈<lb/>
　蚍蜉所能撼與<lb/>
　或曰三綂歴載成王元年命伯禽侯于魯後三十年<lb/>
<pb n="24a"/>
　有顧命作則成王在位乃三十一年予曰下文云推<lb/>
　伯禽即位四十六年至康王十六年薨以此證之成<lb/>
　非三十年而何所云後三十年乃實指其紀數之年<lb/>
　非離元年而數者<lb/>
　或又問曰子於古人有信有疑何此書惟劉歆之是<lb/>
　信余曰歆之人雖非而於經學也甚精適當王莽委<lb/>
　任之日諸所建立亦甚正反惜建武中興一切以人<lb/>
　廢耳然其於歴法亦有未盡如推洛誥戊辰為十二<lb/>
<pb n="24b"/>
　月晦日又曰是歳三月甲辰朔予以三月甲辰朔推<lb/>
　之須三月後十二月前置一閏方合猶武成欲四月<lb/>
　有庚戌辛亥亦必置閏於二月方得不然戊辰那得<lb/>
　在亥月盡耶要為脫漏一筆顧命惟四月哉生魄王<lb/>
　不懌成王盖自望日始病不知幾日至甲子大漸乙<lb/>
　丑遂崩今歴以甲子為十五日推是月庚戌朔是誤<lb/>
　㑹經文而並歴法亦錯算矣凡古人不能有得而無<lb/>
　失故予因有信復有疑予豈一槩信劉歆者哉<lb/>
<pb n="25a"/>
　又按唐孔氏疏引畢命豐刑曰云云于䇿字下增一<lb/>
　書字今漢書本闕<lb/>
　又按姚際恒立方曰今畢命較三綂歴所引増至于<lb/>
　豐者案宅洛係大事須告文王之廟故言至于豐命<lb/>
　畢公何必爾且君陳畢公等果至豐告廟兩人自當<lb/>
　一例而獨畢命云然者盖因逸書畢命有豐刑二字<lb/>
　既不可觧故就用其豐字傅㑹以為至于豐亦猶今<lb/>
　伊訓以逸書伊訓方明作乃明耳<lb/>
<pb n="25b"/>
　又按孔疏引鄭康成曰今其逸篇有冊命霍侯之事<lb/>
　不同與此序相應非也此序指畢命書小序言予考<lb/>
　之周書七十篇無冊命霍侯而齊梁間所出康成又<lb/>
　不及見然則其所謂逸篇者必另有一書今不可見<lb/>
　李氏燾陳氏振孫謂周書戰國人撰予又考之戰國<lb/>
　䇿荀息引周書曰美女破舌美男破老蘇秦引周書<lb/>
　曰緜緜不絶蔓蔓若何毫毛不拔將成斧柯左傳狼<lb/>
　瞫引周志曰勇則害上不登於明堂皆見七十篇内<lb/>
<pb n="26a"/>
　則此書不惟高戰國抑突出春秋前矣<lb/>
　又按孔疏云此歳入戊午蔀五十六年三月甲辰朔<lb/>
　大九月辛丑朔大又有閏九月辛未朔小十二月己<lb/>
　亥朔大故戊辰為三十日可補漢志之闕<lb/>
　又按余嘗有感南沙熊氏將註春秋先求明歴其明<lb/>
　志錄序曰於是問歴於劉仲敬以正諸家之失并列<lb/>
　所課而正之癸亥三載於京師就吳任臣志伊學歴<lb/>
　歸而交秦淵雲九里中益研窮之乆之始通其術案<lb/>
<pb n="26b"/>
　漢志成王元年癸巳歳正月己巳朔壬申日南至歩<lb/>
　至成王三十年壬戌歳正月辛巳朔甲辰日南至以<lb/>
　授時法通漢三綂歴推算之自元年正月日南至至<lb/>
　三十年正月日南至中積一萬○五百九十二日○<lb/>
　三刻二十五分加氣應八日三十一刻四十分為通<lb/>
　積滿旬周去之不盡四十○日○三刻四十六分五<lb/>
　十秒為甲辰日南至又置中積加閏應二日七十一<lb/>
　刻八十八分四十二秒為閏積滿朔實去之不盡為<lb/>
<pb n="27a"/>
　閏餘二十二日七十九刻九十○分四十八秒以減<lb/>
　冬至分餘一十七日二十三刻五十六分○二秒為<lb/>
　正月經朔辛巳日累加朔䇿二十九日五十三刻○<lb/>
　五分九十三秒得二月經朔庚戌日四十六日七十<lb/>
　六刻六十一分三月經朔庚辰日一十六日二十九<lb/>
　刻六十七分四月經朔己酉日四十五日八十二刻<lb/>
　七十三分加一望䇿一十四日七十六刻五十二分<lb/>
　九十六秒得四月經望甲子日○日五十八刻七十<lb/>
<pb n="27b"/>
　九分減去太隂疾差六十二刻七十一分得四月定<lb/>
　望癸亥日五十九日九十六刻○八分則惟四月哉<lb/>
　生魄王不懌十五日也甲子王乃洮頮水十六日也<lb/>
　越翼日乙丑王崩十七日也益覺歆併哉生霸與甲<lb/>
　子為一日非是此足正漢志之失<lb/>
　又按經世之書莫尚通典其門凡八曰食貨曰選舉<lb/>
　曰職官曰禮曰樂曰刑大刑用甲兵其次五刑曰州<lb/>
　郡曰邊防文獻通考就其八門析而為十九曰田賦<lb/>
<pb n="28a"/>
　曰錢幣曰户口曰職役曰征𣙜曰市糴曰土貢曰國<lb/>
　用曰選舉曰學校曰職官曰郊祀曰宗廟曰王禮曰<lb/>
　樂曰兵曰刑曰輿地曰四裔又補其闕者五門曰經<lb/>
　籍曰帝系曰封建曰象緯曰物異嘗舉似吳志伊志<lb/>
　伊曰尚闕一門曰歴予曰仍闕一門曰河渠盖自遷<lb/>
　書河渠漢志溝洫厥後一統之世之史無河渠者東<lb/>
　漢晉隋及唐偏安之世史獨有河渠者金唐無河渠<lb/>
　說有二一程子曰漢火徳多水災唐土徳少河患一<lb/>
<pb n="28b"/>
　宋敏求曰唐河朔地天寳後乆屬藩臣縱有河事不<lb/>
　聞朝廷故一部唐書僅載者薛平為鄭滑節度使河<lb/>
　決瓠子一事耳<hi>又裴耀卿傳為濟州刺史蕭倣傳為義成軍節度使皆有治河事</hi>金<lb/>
　有河渠則宋史序論所謂始自滑臺大伾嘗兩經汎<lb/>
　溢復禹蹟矣一時姦臣建議必欲回之俾復故流竭<lb/>
　天下之力以塞之屢塞屢決至南渡而後貽其禍於<lb/>
　金源氏是也馬端臨生於晚宋僻處鄱陽目不覩中<lb/>
　原河流決溢之患遂闕此考要須亟補之志伊曰弟<lb/>
<pb n="29a"/>
　補歴考子補河渠考可也<lb/>
　又按羅敦仁尚書是正極闢古文書其於堯典有言<lb/>
　古今不同有三大事一者治邊古人薄伐粗安不與<lb/>
　人爭命今也防之逾深増亭隧者數矣亦不能制其<lb/>
　入也一者治河古人因便利𨗳不與地爭勢今也持<lb/>
　之逾急沈璧馬者數矣亦不能制其徙也一者治歴<lb/>
　古人隨宜修改不與天爭時今也求之逾密具表漏<lb/>
　者數矣亦不能制其差也易曰易簡而天下之理得<lb/>
<pb n="29b"/>
　詩曰我思古人實𫉬我心嘗舉似秦雲九雲九曰治<lb/>
　歴隨宜修改不與天爭時是已但隨時修改與天相<lb/>
　應舎表漏其奚從也歴家首重日至欲得日至真時<lb/>
　刻必取日景為據次驗交食欲知交食真時刻必以<lb/>
　水漏為據是表漏者治歴之規矩準䋲也乃云不能<lb/>
　制其差何哉以弟意改作測轉交者數矣亦不能制<lb/>
　其差也庶乎可余曰然儒者鮮通歴故有所撰述輙<lb/>
　舛以我思古人實𫉬我心貼治歴說亦未允盖古歴<lb/>
<pb n="30a"/>
　疏不比今人如日食有推術謬誤至期不驗者若劉<lb/>
　劭傳論建安中正旦當日蝕是亦有卒暴有之官不<lb/>
　及覺天子諸侯仍行禮者若曾子問以日食與大廟<lb/>
　火后之喪雨霑服失容一例是皆因加時早晚食分<lb/>
　淺深以致立法疏濶不能預推若論其理豈有當食<lb/>
　不食與今時法豈有卒暴不可知之事哉盖歴至元<lb/>
　郭守敬得其七分西法入中國得其九僅有火星半<lb/>
　度之差譬猶圍祺者實高古人四子豈非今有勝古<lb/>
<pb n="30b"/>
　處雲九曰頃與子遊覺考核之學今亦有密於古人<lb/>
　處予笑而不敢答<lb/>
　　第六十九<lb/>
傳註之起實自孔子之於易孔子自卑退不敢干亂先<lb/>
聖正經之辭故以己所作十翼附于後漢藝文志易經<lb/>
十二篇十二篇者經分上下二篇餘則十翼是也一亂<lb/>
於費直再亂於王弼而古十二篇之易遂亡有宋諸儒<lb/>
出始一一復古唐孔氏詩疏謂漢初為傳訓者猶與經<lb/>
<pb n="31a"/>
别行三傳之文不與經連故石經書公羊傳皆無經文<lb/>
而藝文志所載毛詩故訓傳亦與經别及馬融為周禮<lb/>
註乃云欲省學者兩讀故具載本文而就經為註朱子<lb/>
曰據此則古之經傳本皆自為一書故高貴鄉公所謂<lb/>
彖象不連經文者十二卷之古經傳也所謂注連之者<lb/>
鄭氏之注具載本經而附以彖象如馬融之周禮也愚<lb/>
考諸藝文志周官經六篇周官傳四篇果各自為書然<lb/>
則馬融以前不得有就經為註之事決矣今安國傳出<lb/>
<pb n="31b"/>
武帝時詳其文義明是就經下為之與毛詩引經附傳<lb/>
出後人手者不同豈得謂武帝時輙有此耶善乎史鑑<lb/>
明古趙秉文畫跋考云世之作偽者幸其淺陋不學故<lb/>
人得而議之使其稍知時世先後而餙詞以實之尚何<lb/>
辨哉噫明古之論殆為斯傳𤼵歟<lb/>
　按朱子周易本義本十二卷經二卷傳十卷盡復孔<lb/>
　氏之舊乃為永樂中輯大全者所殽亂後又從大全<lb/>
　提出本義單行仍是王弼次序非朱子書顧炎武寜<lb/>
<pb n="32a"/>
　人告予當覓宋版翻刻以頒示學官甚盛心也<lb/>
　又按子夏易傳十卷今不傳陳氏振孫以其經文彖<lb/>
　象爻辭相錯正用王弼本決非漢代古書最玅或曰<lb/>
　唐張弧作也余因思闗子明易傳為阮逸偽作麻衣<lb/>
　道者正易心法為戴師愈偽作皆厯有確據而世之<lb/>
　好異者猶不能舎以從之謂之何哉<lb/>
　又按陸徳明釋文有王云者王肅之註馬云者馬融<lb/>
　之註今監本舜典肆𩔖于上帝下傳引王云馬云明<lb/>
<pb n="32b"/>
　是誤刋釋文入𫝊中非傳本然雖相承云梅獻孔書<lb/>
　亡舜典一篇時以王肅註頗𩔖孔氏遂從慎徽五典<lb/>
　以下為舜典用王肅註以補之不應復標王云讀者<lb/>
　宜辨之<lb/>
　又按愚嘗言十三經經皆有傳傳即在經之中不必<lb/>
　外求如十翼傳易三傳傳春秋皆不待言爾雅書詩<lb/>
　傳也戴記儀禮傳也儀禮又自有子夏喪服傳孟子<lb/>
　即謂論語之傳也可考經内有經有傳其無傳者獨<lb/>
<pb n="33a"/>
　周官耳又思子夏喪服傳初必另為卷帙不揷入經<lb/>
　何者傳固自有體也毛公學自謂出于子夏傳與經<lb/>
　别公羊高榖梁赤親受經子夏作傳皆無經文且人<lb/>
　以喪服傳為子夏所作者特以語勢相連與公羊體<lb/>
　𩔖因弟子而決先師其淵源如此何獨至喪服傳子<lb/>
　夏輙自亂其例乎必不爾矣是宜心通其意焉可矣<lb/>
　又按馬端臨之父碧梧先生言朱文公於易書之合<lb/>
　者離之於禮書之離者合之皆學者所當知也余謂<lb/>
<pb n="33b"/>
　合者離之即上經二卷𫝊十卷悉還孔氏之舊者是<lb/>
　離者合之則答應仁仲書謂儀禮難讀只是經不分<lb/>
　章記不随經而註疏各為一書者是近時馬公驌著<lb/>
　繹史内儀禮十七篇分章句附傳記又兼及大小戴<lb/>
　諸書真是繭絲牛毛讀之每令人心氣俱盡復叩其<lb/>
　家公生長北方實不曾見朱子古禮經傳通觧但以<lb/>
　其答應氏書二語依義編次凡五年而告竣尤可嘉<lb/>
　嘆云<lb/>
<pb n="34a"/>
　又按書序引之各冠其篇首者魏晉間孔安國本然<lb/>
　也亦從毛公分詩序以寘諸篇之首學來朱子出始<lb/>
　復併為一編各綴於經後曰以存古曰以還其舊離<lb/>
　者合之是又學者所當知也<lb/>
　又按余謂喪服傳初必另為卷帙不揷入經後讀元<lb/>
　敖氏儀禮集說辨之尤悉遂備載其辭曰他篇之有<lb/>
　記者多矣未有有傳者也有記而復有傳者惟喪服<lb/>
　此篇耳先儒以傳為子夏所作未必然也今且以記<lb/>
<pb n="34b"/>
　明之漢藝文志言禮經之記顔師古以為七十子後<lb/>
　學者所記是也而此傳則不特釋經文而已亦有釋<lb/>
　記文者焉則是作𫝊者又在於作記者之後明矣今<lb/>
　考傳文其𤼵明禮意者固多而其違悖經義者亦不<lb/>
　少然則此傳亦豈必皆知禮者之所為乎而先儒乃<lb/>
　歸之子夏過矣夫傳者之於經記固不盡釋之也苟<lb/>
　不盡釋之則必間引其文而釋之也夫如是則其始<lb/>
　也必自為一編而置於記後盖不敢與經記相雜也<lb/>
<pb n="35a"/>
　後之儒者見其為經記作傳而别居一處憚於尋求<lb/>
　而欲從簡便故分散傳文而移之於經記每條之下<lb/>
　焉此於義理雖無甚害然使初學者讀之必將以其<lb/>
　序為先後反謂作經之後即有傳作傳之後方有記<lb/>
　作記之後又有傳先後紊亂轉生迷惑則亦未為得<lb/>
　也但其從來既乆某亦未敢妄有釐正姑識于此以<lb/>
　俟後之君子云案漢志記百三十一篇下注七十子<lb/>
　後學者所記也乃班固語非小顔繼公認頗誤<lb/>
<pb n="35b"/>
　又按有偽書出近代證佐分明苟一言及輙譁然起<lb/>
　被以大不韙之名且以寜可信其有者莫過史彬之<lb/>
　致身錄鄭所南之心史一為史兆斗所撰一為姚士<lb/>
　粦所撰<lb/>
　　第七十<lb/>
顧命正義曰其人高官兼攝下司者漢世以來謂之為<lb/>
領余謂霍光以大將軍領尚書事張安世以車騎將軍<lb/>
領光禄勲事是也其人職卑上攝高官者謂之為行杜<lb/>
<pb n="36a"/>
君卿謂韓安國為御史大夫行丞相事太常周澤行司<lb/>
徒事如真是也余向論周官六卿是實職三公繫其兼<lb/>
官成王當疾困將𤼵顧命乃同召實職之六卿觀其次<lb/>
第一以六卿為序不重在三公孔安國作傳當云冡宰<lb/>
第一召公為之兼太保司徒第二芮伯為之宗伯第三<lb/>
彤伯為之司馬第四畢公為之兼太師司㓂第五衛侯<lb/>
為之司空第六毛公為之兼太傅如此於奭上之太保<lb/>
字畢毛下二公字亦無不瞭然不當云冡宰第一召公<lb/>
<pb n="36b"/>
領之司徒第二芮伯為之云云必以三公為高官而視<lb/>
六卿為下司非此經正㫖大抵國家設官各有攸司當<lb/>
坐而論道之時自畢公第一毛公次之召公又次之及<lb/>
作而行之之時又召公第一芮伯次之以至毛公終焉<lb/>
更觀康王之誥周中分天下諸侯主以二伯召公西伯<lb/>
也率西方諸侯入應門左將立王之右畢公東伯也率<lb/>
東方諸侯入應門右將立王之左右尊於左亦不以師<lb/>
屈保下為嫌及王答拜太保暨芮伯咸進相揖陳戒於<lb/>
<pb n="37a"/>
王又一依六卿之位不復紊與同召時同豈非各有攸<lb/>
司唯坐而論道方重在三公而其餘實職之所繫有不<lb/>
盡拘以師保之尊哉余向嗤蔡傳不甚通古今官制每<lb/>
每舛茲讀安國傳亦然故不憚委折論之云<lb/>
　按春秋胡氏傳云古者三公無其人則以六卿之有<lb/>
　道者上兼師保之任冡宰或闕亦以三公下行端揆<lb/>
　之職禹自司空進宅百揆又曰作朕股肱耳目是以<lb/>
　宰臣上兼師保之任也周公為師又曰位冡宰正百<lb/>
<pb n="37b"/>
　工是以三公下行端揆之職也予謂作朕股肱耳目<lb/>
　盖君資臣以為助猶元首須股肱耳目以為用乃泛<lb/>
　論臣義不貼坐而論道虞縱有師保未見伯禹為之<lb/>
　頗不確周公為師見君奭書序第十八位冡宰正百<lb/>
　工見蔡仲之命第十九遂以周公為先三公而後端<lb/>
　揆也者毋論此偽書次第不足準而即以孟子徴之<lb/>
　周公相武王武王時周公已位冡宰下及成王始兼<lb/>
　太傅既遷太師武王時太師則太公望為之所謂維<lb/>
<pb n="38a"/>
　師尚父時維鷹揚此豈周公先居是任哉益不確康<lb/>
　侯不惟不善㑹經㫖而並引事亦輒誤<lb/>
　又按李燾仁父言古之所謂相者一而已初未嘗使<lb/>
　它人參貳乎其間堯相舜舜相禹禹相臯陶臯陶既<lb/>
　沒乃相益湯相伊尹傳所謂仲虺為湯左相者不足<lb/>
　信也案仲虺為湯左相見定元年薛宰自述其皇祖<lb/>
　曾居是官或出成湯一時之權制非恒法下至襄二<lb/>
　十五年慶封為齊左相雖亂人亦或有因於古未可<lb/>
<pb n="38b"/>
　知惟通典本管子稱黃帝置六相文十八年大史克<lb/>
　稱舜舉十六相相則輔助之名非仁父所謂一相之<lb/>
　任之相善夫王華歎曰宰相頓有數人天下何由得<lb/>
　安彼六朝人且知之況黄虞盛世哉<lb/>
　又按六卿中惟彤為姒姓餘皆姬惟衛在畿外餘皆<lb/>
　畿内知其名者半奭也高也封也其不知名者亦半<lb/>
　或曰毛公非即毛叔鄭耶余曰恐未然定四年祝佗<lb/>
　曰武王之母弟八人周公為太宰康叔為司冦聃季<lb/>
<pb n="39a"/>
　為司空五叔無官五叔者鮮也度也武也處也鄭也<lb/>
　鄭果毛公安得謂無官且佗亦何故諱言之嘗思毛<lb/>
　為畿内之國伯爵為天子公卿固其常不得如孔蔡<lb/>
　二傳云入入則須畿外别有一國方可若韓非屬韓<lb/>
　原乃逺謂涿郡方城縣有韓侯城故詩人于其覲王<lb/>
　也曰入入字不苟下不然仍毛叔鄭之子嗣爵者以<lb/>
　有道上兼乎公王肅曰毛文王庶子毋論此非鄭不<lb/>
　從左氏富辰之言而從管蔡世家之文黜之於同母<lb/>
<pb n="39b"/>
　兄弟十人外何哉<lb/>
　又按富辰之言見僖二十四年杜註曰畢國在長安<lb/>
　縣西北余謂此名畢原非畢陌之在渭水之北者癸<lb/>
　丑秋曾經過其地正周畿内國彤孔疏蔡傳並失所<lb/>
　在惟通鑑周紀註其地當在漢京兆鄭縣界國于王<lb/>
　畿之内此二者皆不得云入為天子公卿與召芮毛<lb/>
　國同<lb/>
　或謂孔疏觧周公封建親戚以蕃屏周是分地以建<lb/>
<pb n="40a"/>
　諸侯使與京師作蕃籬屏扞國並屬王畿外若下二<lb/>
　十六國是非同縣内諸侯食采邑者此僅食采邑自<lb/>
　不足當蕃屏故觧祭伯原伯毛伯三國名在二十六<lb/>
　國内者曰初悉封畿外後不知何年本封絶滅還受<lb/>
　采邑為王卿士果爾則顧命當周盛時若畢若毛豈<lb/>
　有本封絶滅之事仍存向畿外孔傳云入似非無據<lb/>
　余曰亦泥㸔蕃屏二字昭九年文武成康之建母弟<lb/>
　以蕃屏周下繫晉定四年昔武王克商成王定之選<lb/>
<pb n="40b"/>
　建明徳以蕃屏周下繫魯衛唐昭二十六年昔武王<lb/>
　克殷成王靖四方康王息民並建母弟以蕃屏周下<lb/>
　文一則曰諸侯莫不並走其望固指畿外諸侯盖諸<lb/>
　侯祭名山大川之在其國者曰望再則曰諸侯釋位<lb/>
　以間王政却又指周召二公號共和者諸侯豈非畿<lb/>
　内乎且成十一年昔周克商使諸侯撫封蘇忿生以<lb/>
　温為司宼温今懐慶所領縣僖二十四年扞禦侮者<lb/>
　莫如親親故以親屏周亦承鄭言鄭初封在今之華<lb/>
<pb n="41a"/>
　州並畿内國至杜註管雍畢酆等十國十已得其四<lb/>
　曰雍國在河内山陽縣西畢國在長安縣西北酆國<lb/>
　在始平鄠縣東河内野王縣西北有䢴城或雒邑或<lb/>
　宗周並屬短長千里之内豈得盡謂是本封絶滅還<lb/>
　食采地者乎或曰祭周公季子今河南開封府鄭州<lb/>
　東此十五里有祭城為其封杜氏釋例所謂祭城在<lb/>
　河南上有敖倉者是春秋以還淪為鄭地而王畿見<lb/>
　有祭伯祭公以伯爵上兼公非孔疏觧之大申證乎<lb/>
<pb n="41b"/>
　余曰祭畢竟初封在周之畿内矣豈不足當封建當<lb/>
　蕃屏子奈何泥一二字面而害通部書之故實也耶<lb/>
　又按余謂孔𫝊蔡傳不甚通官制不獨是孟子註亦<lb/>
　然范氏曰孟子於齊盖處賓師之位有執此以問者<lb/>
　其説可得而信乎曰否孟子為卿於齊孟子致為臣<lb/>
　而歸烏有所謂賓師之位哉然則既不處賓師之位<lb/>
　何召之則不往見之曰古有可召之臣有不可召之<lb/>
　臣孟子盖欲以不可召之臣自處非真師也若果師<lb/>
<pb n="42a"/>
　則吾聞天子不召師而況諸侯乎齊宣王自不敢來<lb/>
　召又不待其召而後不往也或曰孟子既不可召矣<lb/>
　不識齊宣可就見否乎曰於將歸始就見之前此無<lb/>
　聞焉則齊宣之不足與有為可知孟子所以終去也<lb/>
　此闗聖賢出處大者不可以不論<lb/>
　或問孟子既為卿為臣又曰仕而不受禄是所異於<lb/>
　人者僅不受禄一節耳何以遂云我無官守我無言<lb/>
　責豈當日客卿竟若此與考諸秦惠王以張儀為客<lb/>
<pb n="42b"/>
　卿與謀伐諸侯昭襄王拜范睢為客卿謀兵事當時<lb/>
　客卿固非無所事事者何獨孟子而若此與曰此盖<lb/>
　齊之官制而非所論于他國也亦盖齊宣王之官制<lb/>
　而非所論于他王也何以見之見之田敬仲完世家<lb/>
　也世家云宣王喜文學游說之士自如騶衍淳于髠<lb/>
　田駢接子慎到環淵之徒七十六人皆賜列第為上<lb/>
　大夫不治而議論是以齊稷下學士復盛且數百千<lb/>
　人不治而議論者謂不治政事而各以議論相尚如<lb/>
<pb n="43a"/>
　騶衍則談天也淳于髠則滑稽也田駢接子慎到環<lb/>
　淵則論黄老道徳也而孟子於其間又述唐虞三代<lb/>
　之徳是皆所為無官守無言責者孟子之言詎不信<lb/>
　哉或曰孟子於諸游士若是其班乎曰自今日論之<lb/>
　孟子則大賢也自當日齊梁諸君之遇孟子固未見<lb/>
　甚異于游士也故齊宣王欲授孟子室餽萬鍾使臣<lb/>
　民皆矜式可謂極其隆禮者然考之孟子荀卿列𫝊<lb/>
　云騶奭者齊王嘉之自如淳于髠以下皆命曰列大<lb/>
<pb n="43b"/>
　夫為開第康莊之衢髙門大屋尊寵之覽天下諸侯<lb/>
　賓客言齊能致天下賢士也是固以此禮處騶奭輩<lb/>
　矣曷足異乎且史遷明云孟子所如者不合又云困<lb/>
　於齊梁較之騶衍所至見尊禮者為不侔安在其能<lb/>
　識賢而獨尊之也遷生當西漢上距戰國不甚逺故<lb/>
　得于聞見者如此然能于齊稷下諸游士獨推孟子<lb/>
　俾上與孔子並而知其不阿世俗苟合如騶衍之所<lb/>
　為此所以為千載隻眼之人與愚嘗謂左傳足以證<lb/>
<pb n="44a"/>
　論語史記足以證孟子兹固其一端爾<lb/>
　又按司馬温公諫院題名記古者諫無官自公卿<lb/>
　大夫至於工商無不得諫者漢興以来始置官案<lb/>
　漢百官公卿表武帝元狩五年初置諫大夫諫官<lb/>
　始此其實通典云諫議大夫秦置掌議論無常員<lb/>
　多至數十人武帝乃更置非初置温公亦考未詳<lb/>
　余以孟子有言責者不得其言則去徵之以齊已<lb/>
　先有是官唯未知官何名後讀管子書使鮑叔牙<lb/>
<pb n="44b"/>
　為大諫又云犯君顔色進諫必忠不辟死亡不撓<lb/>
　富貴臣不如東郭牙請立以為大諫之官躍然曰<lb/>
　此即漢鄭昌所謂官㠯諫為名鮑宣所謂官㠯諫<lb/>
　爭為職者與真令人聞名知警而孟子徵實齊官<lb/>
　制處又不待云<lb/>
　又按上所論右尊於左白樂天制曰魏晉以還右<lb/>
　卑於左是古者尚右今者尚左然亦僅得謂官職<lb/>
　名號至於他事或尚左或尚右初不可以一槩論<lb/>
<pb n="45a"/>
　者錢塘馮景山公以何休公羊傳註来問𨼆元年<lb/>
　年立適以長不以賢立子以貴不以長註云禮適<lb/>
　夫人無子立右媵右媵無子立左媵左媵無子立<lb/>
　嫡姪娣嫡姪娣無子立右媵姪娣右媵姪娣無子<lb/>
　立左媵姪娣是固尚右之說也至成公二年鞌之<lb/>
　戰𫝊逢丑父者頃公之車右也面目衣服與頃公<lb/>
　相似代公當左註曰陽道尚左故人君居左臣居<lb/>
　右信是說不又貴左而賤右邪何前後參錯乃爾<lb/>
<pb n="45b"/>
　余曰前說是後說不豈惟何休并𫝊文亦謬矣案<lb/>
　禮記疏乘車則君皆在左若兵戎革路則君在中<lb/>
　央御者居左又云元帥與諸將不同及君皆宜在<lb/>
　中果爾則鞌之戰頃公自居中央安得居左所以<lb/>
　左氏止言逢丑父與公易位不言代當左左氏長<lb/>
　於公羊則杜預確于何休豈待辯也<lb/>
　又按嘗語馮山公吉事尚左凶事尚右亦僅謂其綱<lb/>
　耳其細目頗不盡然如用兵凶事偏將軍居左上將<lb/>
<pb n="46a"/>
　軍居右固是以喪禮處之若行伍則又軍尚左卒尚<lb/>
　右少牢饋食禮吉也宜升左胖却升右胖曰周所貴<lb/>
　也有司徹為其下篇侑俎皆用左體曰侑賤也凶拜<lb/>
　尚右手而聞逺兄弟之喪拜賓則尚左手凶冠縫嚮<lb/>
　右而小功以下縫同吉嚮左至席一也東向南向席<lb/>
　皆尚右西向北向席皆尚左所以者何坐在陽則上<lb/>
　左坐在隂則上右也生人陽長左鬼神隂長右却又<lb/>
　天道尚右地道尚左所以者何日月西移水道東流<lb/>
<pb n="46b"/>
　則知以所趨為上也信真不可以一槩論<lb/>
　又按玉海云秦以左為上漢以右為尊其說不知何<lb/>
　所本案秦本紀武王二年初置丞相樗里疾甘茂為<lb/>
　左右丞相樗里子傳以樗里子甘茂為左右丞相似<lb/>
　疾左而茂右甘茂𫝊則云秦使甘茂定蜀還而以茂<lb/>
　為左丞相以樗里子為右丞相然亦未定孰尊也考<lb/>
　秦爵二十級十曰左庶長十一曰右庶長十二曰左<lb/>
　更十三曰中更十四曰右更十五曰少上造十六曰<lb/>
<pb n="47a"/>
　大上造仍以右為尊叅以二世本紀先叙右丞相去<lb/>
　疾次及左丞相斯文次將軍馮刼其尚右奚疑<lb/>
　　第七十一<lb/>
朱子謂五經疏周禮最好詩禮記次之易書為下㫖哉<lb/>
言也今姑以武成疏證之孔頴達於式商容閭之下引<lb/>
帝王世紀云商容及殷民觀周軍之入見畢公至云云<lb/>
旋又於而萬姓恱服之下引帝王世紀云王之於賢人<lb/>
也亡者猶表其閭況存者乎是商容既巳前卒矣竊意<lb/>
<pb n="47b"/>
相隔僅四句而所引之義則違反文則遺忘至此怪矣<lb/>
尤怪者帝王世紀出皇甫謐一人手而若此此等識見<lb/>
豈不為古文書所惑又怪蔡氏亦引亡者猶表其閭於<lb/>
集傳豈不記樂記有行商容而復其位孔傳有商容賢<lb/>
人紂所貶退式其閭巷以禮賢及韓詩外傳載武王欲<lb/>
以商容為三公商容固辭不受命之事乎或曰史記殷<lb/>
周本紀乃是命畢公表商容之閭無武王親式事式字<lb/>
何出余曰此則出留侯世家式智者之門謂箕子呂覧<lb/>
<pb n="48a"/>
表商容之閭士過者趨車過者下兼攝二義故曰式商<lb/>
容閭雖一字必有依據如此此豈皇甫謐孔頴達蔡沈<lb/>
所能窺其涯際哉其信之也固宜<lb/>
　按殷本紀宋㣲子世家並載紂怒曰吾聞聖人心有<lb/>
　七竅剖比干觀其心龜䇿列傳亦同泰誓下易聖人<lb/>
　為賢人嘗舉問友人或對曰得毋以孟子皆賢人也<lb/>
　遂謂比干為賢乎余曰固然却是真用淮南子俶真<lb/>
　訓剖賢人之心或曰既用其上語何不並用下語析<lb/>
<pb n="48b"/>
　才士之脛余曰亦是用淮南子主術訓斮朝涉者之<lb/>
　脛而萬民叛<lb/>
　或問紂有億兆夷人亦有離徳余有亂臣十人同心<lb/>
　同徳見左氏紂有臣億萬人亦有億萬之心武王有<lb/>
　臣三千而一心見管子其為古泰誓辭無疑但有臣<lb/>
　三千注疏及蔡傳俱未註明得毋即孟子所稱虎賁<lb/>
　之數乎余曰然此古天子親兵也當武王初克商數<lb/>
　至三千及搢笏說劒之後定其數八百故周禮虎賁<lb/>
<pb n="49a"/>
　氏屬有虎士八百人是也康王之誥曰昔君文武則<lb/>
　亦有熊羆之士不二心之臣熊羆言其武不二心言<lb/>
　其忠武且忠其亦不離向之所謂虎賁三千人人惟<lb/>
　一心者與<lb/>
　又按丙子夏馮山公寄余書云亡者猶表其閭況存<lb/>
　者乎亡存俱指位言非身也請證以晋語叔向賀韓<lb/>
　宣子貧宣子拜曰起也將亡賴子存之亡上文欒懐<lb/>
　子亡於楚之亡註亡奔也是觧最確喜而亟錄之<lb/>
<pb n="49b"/>
　　第七十二<lb/>
古偽詩文有二一是明掩已之姓名以欺後世一是擬<lb/>
古某文和古某詩傳之既乆忘其所出世以為真某古<lb/>
人矣如江淹陶徴君田居詩一篇東坡和陶偶并和其<lb/>
韻後刻陶集者且竄入以為真陶詩竊謂白居易有補<lb/>
逸書一篇幸皆知為白作耳若世逺言湮姓名莫得其<lb/>
摹孔書處亦幾亂真安知不更以為二十五篇之儔乎<lb/>
愚故列之以為觀者一笑云其文曰湯征諸侯葛伯不<lb/>
<pb n="50a"/>
祀湯始征之作湯征湯征葛伯荒怠敗禮廢祀湯專征<lb/>
諸侯肇徂征之湯若曰格爾三事之人逮于百衆啓乃<lb/>
心正乃容明聼予言咨先格王有彝訓曰禄無常荷荷<lb/>
于仁福無常享享于敬惠乃道保厥邦覆乃徳殄厥世<lb/>
惟葛伯反易天道怠棄邦本虐于民慢於神惟社稷宗<lb/>
廟罔克尊奉暨山川鬼神亦靡禋祀告曰罔犧牲以共<lb/>
俎羞予介厥牛羊乃暨于盜食曰罔黍稷以奉粢盛予<lb/>
佑厥稼穡乃困于仇餉今爾衆曰葛罪其予聞予聞曰<lb/>
<pb n="50b"/>
為邦者祗奉明神撫綏蒸民二者克備尚克保厥家邦<lb/>
吁廢于祀神震怒肆于虐民離心自䋲契已䧏暨于百<lb/>
代神亟民叛而不顛隮者匪我攸聞小子履以涼徳欽<lb/>
奉天威肇征有葛咨爾有衆克濟厥功其有儆師徒戒<lb/>
車乘敬君事者有明賞其有罔率職罔戮力不龔命者<lb/>
有常刑明賞不僭常刑無赦嗚呼朕告汝衆君子鍳于<lb/>
兹欽哉懋哉罰及乃躬不可悔<lb/>
　按劉敞原父有士相見義公食大夫義二篇朱子取<lb/>
<pb n="51a"/>
　以補儀禮為鄉禮一之下邦國禮四之下愚最愛其<lb/>
　古雋之致在温醇爾雅中氣味自不渉秦以後摹古<lb/>
　至此可無毫髪之恨既而思禮記畢竟出七十子後<lb/>
　之學者及漢儒所共作故劉原父筆力高復寢食行<lb/>
　走浸灌于經學中放筆摹擬尚可得其神若百篇書<lb/>
　為三代上語又親經聖人所手定豈容臨摹者能亂<lb/>
　真邪譬諸有明人古文學唐宋者或得其真學秦漢<lb/>
　者輒得其贋此有可學不可學之别也<lb/>
<pb n="51b"/>
　又按史通尚書家云晋魯國孔衍以為國史所以表<lb/>
　言行昭法式至於人理常事不足備列乃刪漢魏諸<lb/>
　史取其羙詞典言足為龜鏡者定以篇第纂成一家<lb/>
　由是有漢尚書後漢尚書後魏尚書凡二十六卷隋<lb/>
　太原王劭又錄開皇仁夀時事編而次之以𩔖相從<lb/>
　各為其目勒成隋書八十卷尋其義例皆準尚書唐<lb/>
　書王勃傳云初祖通隋末居白牛溪教授門人甚衆<lb/>
　嘗起漢魏盡晉作書百二十篇以續古尚書今諸書<lb/>
<pb n="52a"/>
　皆不傳良可悼惜愚因之忽悟六朝學士家原有此<lb/>
　種撰著文章家原有此種體制故魏晉間人遂有假<lb/>
　古題運古事以撰成二十五篇書以與真書相亂亦<lb/>
　其時風尚所致非特能鑿空者然其源亦自王莽之<lb/>
　作金縢焉漢書平帝元始五年冬帝有疾莽作䇿請<lb/>
　命於泰畤載璧秉圭願以身代藏䇿金縢置于前殿<lb/>
　敕諸公勿敢言今此篇亦不傳若傳必有酷於摹擬<lb/>
　處宋世嘗目王通孔門之王莽愚則謂孔書聖經之<lb/>
<pb n="52b"/>
　王莽殆亦確對云<lb/>
　又按晉虞溥傳作學誥宋顔延之傳作庭誥雖以誥<lb/>
　名非誥之體獨晉夏侯湛𫝊作昆弟誥辭㫖深拗可<lb/>
　喜而末幅著意學二謨殊可厭漢武帝元狩六年夏<lb/>
　四月乙巳廟立皇子閎為齊王旦為燕王胥為廣陵<lb/>
　王初作誥誥即武五子傳所載賜䇿三篇各以國土<lb/>
　風俗申戒者縱亦規摹訓誥而深穆簡重氣味自是<lb/>
　近古與後代手筆不同譬諸世胄子弟即不肖乃祖<lb/>
<pb n="53a"/>
　父而大家風度自存若優孟衣冠終偽而已作偽尚<lb/>
　書者能毫不異古尚屬優孟況乎其不能耶<lb/>
　又按余嘗語人古文書頗易撰人多未信兹讀蘇伯<lb/>
　衡平仲集首載周書補亡三篇曰獻禾曰歸禾曰嘉<lb/>
　禾自云效白居易湯征之作手筆較白實高而末一<lb/>
　篇尤佳但惜不知采𫉬傳記中逸書以為之骨然已<lb/>
　足大亂真故并列之以俟觀者焉其文曰周公既得<lb/>
　命禾庸作書以誥曰伻來乃命賚予以嘉禾曰臻兹<lb/>
<pb n="53b"/>
　在予旦嗚呼予旦尚懼弗克恭于王以𫉬戾于天夙<lb/>
　夜不自皇其皇敢行貪天之功曰厥休旦之休其惟<lb/>
　王克嗣文武徳天乃用申厥眷命休祥攸集嗚呼時<lb/>
　則大可慶亦大可恤我思夫人未遘祥乃罔不畏既<lb/>
　遘祥乃罔或畏惟不畏畏乃誕縱厥淫泆怠傲以速<lb/>
　厥辜故自古小大邦罔不用降災日興罔不用䧏祥<lb/>
　日亂嗚呼王尚永寅念于兹哉王尚若商王中宗之<lb/>
　祗謹于桑榖哉王克謹惟天眷命有申王惟不謹天<lb/>
<pb n="54a"/>
　不惟不有申命亦作孽王亦入于畏我非敢多誥王<lb/>
　惟心我惟股肱心不蘉股肱克有濟鮮哉嗚呼圗惟<lb/>
　厥終永保兹顯休命<lb/>
　又按唐文粹有陳黯禹誥一篇亦自以補尚書此則<lb/>
　如蘇伯衡所謂陶窳缶與殳丁卣父辛爵屈生敦台<lb/>
　夫鼎比妍其真不知量哉其亦大可哂哉者也隋杜<lb/>
　正藏舉秀才試擬尚書湯誓此擬題試士之始也文<lb/>
　今不傳<lb/>
<pb n="54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書古文疏證卷五上<lb/>
<pb n="55a"/>
欽定四庫全書<lb/>
　尚書古文疏證巻五下　山陽　閻若璩　撰<lb/>
　　第七十三<lb/>
歌詩之見於經者舜臯陶賡歌二章以下商頌五篇以<lb/>
上莫髙於夏五子之歌計其詩或如蘇子由所稱商人<lb/>
之詩駿𤼵而嚴厲尚庶幾焉乃每取而讀彌覺辭意淺<lb/>
近音節嘽緩此豈真出渾渾無涯之代與親遭喪亂者<lb/>
之手哉猶憶少嘗愛竟陵鍾惺論三百篇後四言之法<lb/>
<pb n="55b"/>
有二種韋孟風諌其氣和去三百篇近而近有近之離<lb/>
魏武短歌其調高去三百篇逺而逺有逺之合後代作<lb/>
者各領一𣲖竊意此偽作者生於魏晋間才既不逮魏<lb/>
武自不能如其氣韻沈雄學復不逮韋孟又不能為其<lb/>
訓辭深厚且除一人三失惟彼陶唐闗石和鈞等句之<lb/>
襲内外𫝊者餘只謂之枵然無所有而已矣蘇子瞻讀<lb/>
蔡琰悲憤詩以為其辭明白感慨𩔖世所𫝊木蘭詩東<lb/>
京無此格也建安七子含飬圭角猶不盡𤼵見況伯喈<lb/>
<pb n="56a"/>
女乎夫縱不出伯喈女亦必晋人擬作故范史收入子<lb/>
瞻為分别㣲芒不欲其亂真況赫然詩之載於經者哉<lb/>
要當與千古知詩者一共評之<lb/>
　按胡渭生朏明予與論五子之歌退而作辯一篇遺<lb/>
　予今載於此曰詩歌之名肇見於命夔然南風卿雲<lb/>
　康衢之𩔖辭不經見未足為據其可據者惟股肱元<lb/>
　首三章耳夏后氏詩歌絶少塗山及夏臣相持而歌<lb/>
　之作皆不足信而周禮所謂九徳之歌離騷所謂啓<lb/>
<pb n="56b"/>
　九辯與九歌者泯滅無遺其見於經唯五子之歌及<lb/>
　孟子所引夏諺而已五子之歌今文無古文有識者<lb/>
　謂其剽竊傳記氣體卑近殊不𩔖五子語説已詳某<lb/>
　不復及姑舉明白易曉者言之以決其偽則莫如韻<lb/>
　句之寥寥為可怪也詩大序云情𤼵於聲聲成文謂<lb/>
　之音古無所謂韻韻即音之相應者聖主賢臣聲出<lb/>
　為律兒童婦女觸物成謳要皆有天籟以行乎其間<lb/>
　非若後世之詞人按部尋聲韻句惟艱也故賡歌三<lb/>
<pb n="57a"/>
　章章三句句必韻夏諺六句句無不韻當時之歌體<lb/>
　有然下逮春秋以迄漢魏凡屬歌辭韻句最密延及<lb/>
　唐人亦遵斯軌況虞夏之民各言其志出自天籟者<lb/>
　乎而五子之歌不然大率首二句連韻餘則二句一<lb/>
　韻而第一章之韻句尢踈殆不可誦章十五句其協<lb/>
　者裁四五句耳豈作偽書者但以掇拾補綴為工而<lb/>
　竟忘其為當韻也耶且古者易象龜占句必有協百<lb/>
　家書語間作鏗鏘然則韻句而非歌者有之矣未有<lb/>
<pb n="57b"/>
　歌而韻句之寥寥者也即以書論孟子引太誓我武<lb/>
　惟揚之文五句四韻左氏引夏書惟彼陶唐之文六<lb/>
　句六韻太誓非歌則左氏所引亦未必是歌今第三<lb/>
　章乃襲取為之芟帥彼天常而改其行為厥道則又<lb/>
　減却二韻矣噫既用作歌抑何惡韻之若此也<lb/>
　又按古無平上去入四聲通為一音故帝舜歌以熈<lb/>
　韻喜韻起其證也五子之歌亦以圖韻下韻予韻馬<lb/>
　盖古法也字有古音與後代頗不同如臯陶歌明音<lb/>
<pb n="58a"/>
　芒與良康為韻五子之歌其一兩下字音户馬音姥<lb/>
　與予為韻其四有音以與祀為韻皆古音也此偽作<lb/>
　古文者幸其生於魏晋之間去古未逺尚知此等若<lb/>
　浸䧏而下并此亦弗識矣<lb/>
　又按漢書韋賢傳首載四世祖孟諌詩在鄒詩二篇<lb/>
　即繼以或曰其子孫好事述先人之志而作是詩也<lb/>
　此班固存疑之意然予讀後𤣥成自劾責戒示子孫<lb/>
　二詩殊弗如前蓋孟詩古奥變化不逮二雅而纒緜<lb/>
<pb n="58b"/>
　悱惻之致溢於言表猶三百篇遺則𤣥成號為有文<lb/>
　采者詩僅如彼豈他子孫所能代作乎為孟作無疑<lb/>
　雖然班固存疑示慎也較之范曄竟以悲憤二章載<lb/>
　入蔡琰傳末不復區别東坡謂之荒淺不亦宜乎<lb/>
　又按予嘗謂事有實證有虚㑹虚㑹者可以曉上智<lb/>
　實證者雖中人以下可也如東坡謂蔡琰二詩東京<lb/>
　無此格此虚㑹也謂琰流落在董卓既誅父被禍之<lb/>
　後今詩乃云為董卓所驅掠入胡尤知非真此實證<lb/>
<pb n="59a"/>
　也傳本云興平中天下喪亂文姬為胡騎所𫉬没於<lb/>
　胡中者十二年始贖歸興平凡二年甲戌乙亥距卓<lb/>
　誅於初平三年壬申已後兩三載坡説是也但既没<lb/>
　胡中十二年而歸歸當在建安十年乙酉或十一年<lb/>
　丙戌傳云後感傷亂離追懐悲憤作詩二章信若范<lb/>
　氏言琰正作於建安中詩正謂之建安體豈得謂伯<lb/>
　喈女筆尚髙於七子乎坡析猶未精嘗熟馮氏言蘇<lb/>
　家論事少討論一層工夫亦殆有以也<lb/>
<pb n="59b"/>
　又按木蘭詩有謂必出晋人者或曰自是齊梁本色<lb/>
　惟文苑英華作唐韋元甫余謂唐是也亦以實證唐<lb/>
　書百官志司勲掌官吏勲級凡十有二轉為上柱國<lb/>
　十有一轉為柱國以至一轉為武騎尉皆以授軍功<lb/>
　詩云䇿勲十二轉非作於唐人而何要木蘭之人與<lb/>
　事則或出代魏間<lb/>
　又按戰國䇿梁王魏嬰觴諸侯於范臺酒酣魯君避<lb/>
　席擇言曰昔者帝女令儀狄作酒而羙進之禹禹飲<lb/>
<pb n="60a"/>
　而甘之遂疏儀狄絶㫖酒曰後世必有以酒亡其國<lb/>
　者又齊桓公曰後世必有以味亡其國者晋文公曰<lb/>
　後世必有以色亡其國者楚王曰後世必有以髙臺<lb/>
　陂池亡其國者今主君之尊儀狄之酒也云云有一<lb/>
　於此足以亡其國今主君兼此四者可無戒與此即<lb/>
　第二章歌所自出然雖檃括彼語而平列直収詘然<lb/>
　而止無復悠揚之韻故每讀䇿文輒覺敷腴婉入易<lb/>
　足感人不似偽作者之寥寂盖偽作者謂代高文簡<lb/>
<pb n="60b"/>
　只以刪節為能事不知劉勰有云善删者字去而意<lb/>
　留今第見其字去耳豈曾覺其意之留也與<lb/>
　又按邦之六典八則首見天官大宰小宰之職又見<lb/>
　司㑹司書及大史乃第四章歌已詠大禹曰有典有<lb/>
　則豈果周因於夏禮與抑夏歌襲周禮也<lb/>
　又按逸書原有五子之歌今不得見予嘗妄意其書<lb/>
　必不似今襲左傳哀六年所引夏書之文何則賈逵<lb/>
　註彼文為夏桀之時不言太康逵固從父徽受真書<lb/>
<pb n="61a"/>
　云十六篇逸則可知其無矣又必不似今太康為久<lb/>
　畋失國何則離騷經啓九辯與九歌兮夏康誤以<lb/>
　自縱不顧難以圖後兮五子用失乎家巷王逸注<lb/>
　言太康不遵禹啓之樂而更作淫聲放縱情慾以<lb/>
　自娛樂不顧患難不謀後世卒以失國兄弟五人家居閭<lb/>
　巷失尊位也屈去古未逺猶見百篇全書故述其亡由<lb/>
　此又必不似今昆弟五人人各賦一章何則凱風七子<lb/>
　之詩詩止四章仍出一人手頍弁諸公刺幽王之詩孔<lb/>
<pb n="61b"/>
　氏以為作詩者一人耳言諸公以作者在諸公之中稱<lb/>
　諸公意以刺之豈有篇名五子之歌而遂五子排排作<lb/>
　歌以應其名者乎當是時哀宗國之顛覆痛社稷之淪<lb/>
　亡親親之愛五子皆然而中有一人焉發為詩歌或情<lb/>
　不自已溢而為二章為三章亦可而必如後代之分題<lb/>
　授簡人限一詩者恐無此事縱五子盡嫻文辭雜然有<lb/>
　作而必如此歌之首尾相應從輕至甚者亦恐無此事<lb/>
　或曰疏亦以其一其二是作歌之次不必屬長幼矣予<lb/>
<pb n="62a"/>
　曰篇明言五子咸怨述大禹之戒以作歌非齊作乎<lb/>
　凡疏及蔡傳曲為孔書解者吾皆無取<lb/>
　又按吾友胡朏明讀至此謂余朱子原來生唐初與<lb/>
　王無功相酬答抑知宋胡安定至南渡後尚未死受<lb/>
　業朱子之門乎余問故曰宋理宗本紀淳祐六年詔<lb/>
　朱熹門人胡安定吕燾蔡模並迪功郎本州州學教<lb/>
　授此自姓胡名安定其人者薛方山編集通鑑認作<lb/>
　胡翼之改曰詔授朱熹門人胡瑗云云不大可笑乎<lb/>
<pb n="62b"/>
　予嘗詆三百年人學殖荒陋至極惟陋則妄矣<lb/>
　　第七十四<lb/>
古人文字多用韻不獨周易老子為然其與人面語亦間<lb/>
以韻成文堯曰咨爾舜一段躬中窮終韻協太誓曰我武<lb/>
惟揚揚疆張光韻協墨子引太誓之言于去發曰惡乎君子<lb/>
天有顯德其行甚章為鑑不遠在彼殷王謂人有命謂敬不<lb/>
可行謂祭無益謂暴無傷上帝不常九有以亡上帝不順祝<lb/>
降其喪惟我有周受之大帝亦有韻之文竊意當日舜亦以<lb/>
<pb n="63a"/>
命禹原未嘗増減堯一字而偽作太禹謨者于呼禹之<lb/>
下増十三句而至天之厯數在汝躬増四句而至允執<lb/>
厥中増九句而至四海困窮天禄永終又溢以二句而<lb/>
止不惟其辭之費意之重而于古人以韻成文之體亦<lb/>
大不識之矣至墨子所引以惡乎君子天有顯德其行<lb/>
甚章竄入泰誓下篇首以為鑑不遠在彼殷王六句倒<lb/>
置之竄入中篇中又以上帝不常九有以亡二句為重<lb/>
出伊訓咸有一德所用而滅去之止留其後之語反似<lb/>
<pb n="63b"/>
墨子當日將古泰誓篇凡韻相協者采集成之而後引<lb/>
之而古人原未嘗有以韻成文之體也<lb/>
　按墨子原文為鑑不遠在彼殷王下即繫以殷王所<lb/>
　謂四語今泰誓既云商王受力行無度又更端云受<lb/>
　罪浮于桀自不得用為鑑不遠在彼殷王故遂易殷<lb/>
　王為夏王以作照應前面之辭此其遷就之本懐云<lb/>
　又按梅鶚幼龢又謂古文尚書東晉上者較前偽泰<lb/>
　誓引書加詳故遂亂本經然尚幸其有紕漏顯然以<lb/>
<pb n="64a"/>
　可指議者如改今失其行為今失厥道不與唐常方<lb/>
　綱亡協則昧經書用韻之體矣離堯曰首節為三段<lb/>
　而増加其上則非舜亦以命禹之文矣正與余互相<lb/>
　𤼵<lb/>
　又按梅氏鷟亦謂堯曰咨爾舜僅五句大禹謨于五<lb/>
　句上下輒益之共三十三句是在堯為寂寥乎短章<lb/>
　在舜為舂容乎大篇矣亦可絶倒又謂孔安國註論<lb/>
　語舜亦以命禹曰舜亦以堯命已之辭命禹不言今<lb/>
<pb n="64b"/>
　見大禹謨比此加詳則可證東晋時古文非西漢時<lb/>
　安國所見之古文決矣又謂集觧所引孔曰者乃安<lb/>
　國之手筆舉安國之手筆為證則晋人將何辭以對<lb/>
　皆與余互相𤼵<lb/>
　又按荀子引道經四語亦是以危㣲幾之成韻論語<lb/>
　雖有周親四語以親人人成韻偽作大禹謨泰誓中<lb/>
　者竟截去一半間以天視天聼之語亦係不識文有<lb/>
　用韻處<lb/>
<pb n="65a"/>
　又按毛先舒稚黄曰易小象尤屬韻語大畧句末也<lb/>
　字前一字率是韻小象古本元不與爻相間自相連<lb/>
　屬成文中有一象自為韻者如坤之初六象凝與冰<lb/>
　韻六二象方與光韻有數象聨為韻者如需之六四<lb/>
　九五象聼與正韻履之六三九四九五上九象明與<lb/>
　行與當與剛與行與當與慶韻同人之九四九五上<lb/>
　九象克與則與直與克與得韻有通六象為韻者則<lb/>
　噬嗑之象行與剛與當與光與當與明韻是也三代<lb/>
<pb n="65b"/>
　韻書不傳此等最有資于考古自後人以象傅爻兩<lb/>
　相間隔便乖古聖人諧聲摛文之意愚嘗笑詩書無<lb/>
　口冤直難鳴不獨文義受人錯觧并篇第任人移易<lb/>
　此殆其一事耳矣<lb/>
　又按傳記引書有本非韻語却被偽作者或增或删<lb/>
　或竄改以圗與韻叶若古人文實有如此協比其音<lb/>
　者又得數條亦不可不察增者何呂氏春秋夏書曰<lb/>
　天子之徳廣運乃神乃武乃文増乃聖二字于乃神<lb/>
<pb n="66a"/>
　上皆四字句以神與文叶删者何荀子其在中巋之<lb/>
　言也曰諸侯自為得師者王得友者霸得疑者存自<lb/>
　為謀而莫已若者亡删得友者霸二句以王與亡叶<lb/>
　竄改者何禮記兑命曰惟口起羞惟甲胄起兵惟衣<lb/>
　裳在笥惟干戈省厥躬改兵字為戎以下與躬叶此<lb/>
　皆屬其狡獪處<lb/>
　又按顧氏音學五書言文人言韻莫先於陸機文賦<lb/>
　余謂文心雕龍昔魏武論賦嫌於積韻而善於資代<lb/>
<pb n="66b"/>
　晉書律歴志魏武時河南杜䕫精識音韻為雅樂郎<lb/>
　中令二書雖一撰於梁一撰於唐要及魏武杜䕫之<lb/>
　事俱有韻字知此學之興盖於漢建安中不待張華<lb/>
　論韻何况士衡故止可曰古無韻字不得如顧氏云<lb/>
　起晉宋以下也<lb/>
　又按音學五書言古詩無叶音載陳第季立序言頗<lb/>
　詳尚未及焦氏竑筆乗一段余勸東海公補入諾而<lb/>
　未行書已刋布今補於此亦大有禆益韻學云筆乘<lb/>
<pb n="67a"/>
　曰詩有古韻今韻古韻乆不傳學者于毛詩離騷皆<lb/>
　以今韻讀之其有不合則彊為之音曰此叶也某意<lb/>
　不然如騶虞一虞也既音牙而叶葭與豝又音五紅<lb/>
　反而叶蓬與豵好仇一仇也既音求而叶鳩與洲又<lb/>
　音渠之反而叶逵如此則東亦可音西南亦可音北<lb/>
　上亦可音下前亦可音後凡字皆無正呼凡詩皆無<lb/>
　正字矣豈理也哉如下今在馬押而古皆作虎音擊<lb/>
　鼓云于林之下上韻為爰居爰處凱風云在浚之下<lb/>
<pb n="67b"/>
　下韻為母氏勞苦大雅緜至于岐下上韻為率西水<lb/>
　滸之類也服今在屋押而古皆作廹音闗雎云寤寐<lb/>
　思服下韻輾轉反側候人云不稱其服上韻為不濡<lb/>
　其翼騷經非時俗之所服下韻為依彭咸之遺則大<lb/>
　戴記孝昭冠辭始加昭明之元服下韻崇積文武之<lb/>
　寵徳之類也䧏今在綘押而古皆作攻音草蟲云我<lb/>
　心則䧏下韻為憂心忡忡騷經惟庚寅吾以降上韻<lb/>
　為朕皇考曰伯庸之類也澤今在陌押而古皆作鐸<lb/>
<pb n="68a"/>
　音無衣云與子同澤下韻為與子偕作郊特牲草木<lb/>
　歸其澤上韻為水歸其壑昆蟲毋作之類也此等不<lb/>
　可殫舉使非古韻而自以意叶之則下何皆音虎服<lb/>
　何皆音廹降何皆音攻澤何皆音鐸而無一字作他<lb/>
　音者耶離騷漢魏去詩人不逺故其用韻皆同世儒<lb/>
　徒以耳目所不逮而鑿空傅㑹良可歎矣予兒朗生<lb/>
　五歳時方誦國風問曰然則騶虞好仇當作何音某<lb/>
　曰葭與豝為一韻蓬與豵為一韻于嗟乎騶虞一句<lb/>
<pb n="68b"/>
　自為餘音不必叶也如麟之趾趾與子為韻麟之定<lb/>
　定與姓為韻于嗟麟兮一句亦不必叶也殷其靁黍<lb/>
　離北門章末語不入韻皆此例也兔罝仇與逵同韻<lb/>
　盖逵古一音求王粲從軍詩鷄鳴達四境黍稷盈原<lb/>
　疇館宅充鄽里士女滿荘馗馗即逵九交之道也不<lb/>
　知逵亦音求而改仇為渠之反以叶之遷就之曲說<lb/>
　也愚案惟逵古音求說非是盖逵雖亦作馗不比馗<lb/>
　有二音止音葵經文未嘗作馗豈容讀入尤韻毛氏<lb/>
<pb n="69a"/>
　先舒引漢書趙幽王歌為王餓死兮誰者憐之呂氏<lb/>
　絶理兮託天報仇云仇可與之叶自亦可與逵叶證<lb/>
　朱子音為獨得也<lb/>
　又按人皆言今之韻書多沈約吳音真屬竒寃約四<lb/>
　聲一卷唐已不傳取士一以陸法言切韻五卷為準<lb/>
　今之韻書其部之併則平水劉淵本也其字之省則<lb/>
　景祐禮部韻畧本也而酌古沿今折𠂻於南北之音<lb/>
　者則陸法言所撰本也人坐不讀陸法言序耳讀之<lb/>
<pb n="69b"/>
　自曉善乎馮氏班有言韻書定于陸法言廣于孫愐<lb/>
　法言序云與儀同劉臻等夜集論南北取韻不同曰<lb/>
　我輩數人定則定矣遂把筆記之洛下為天下之中<lb/>
　南北音詞于此取正永嘉南渡洛中君子多在金陵<lb/>
　故音詞之正天下惟有金陵洛下也然金陵襍吳語<lb/>
　其音輕洛下染北音其音濁當法言定韻之夕如薛<lb/>
　道衡北人也顔之推南人也當時已自叅合南北而<lb/>
　後定之故韻非南音也今人但知沈休文是吳興人<lb/>
<pb n="70a"/>
　　耳抑尚有未盡者當開皇初劉臻等八人同詣法言<lb/>
　　門宿夜永酒䦨商㩁韻事不獨薛道衡北也魏淵盧<lb/>
　　思道李若辛徳源皆北人不獨顔之推南也劉臻蕭<lb/>
　　該皆南人法言亦魏郡臨漳人序云蕭顔多所決定<lb/>
　　盖蕭該撰漢書及文選音顔之推家訓有音辭之篇<lb/>
　　並深于小學者魏著作淵謂我輩數人定則定矣盖<lb/>
　　此八人乃極天下文人之選一席千載各各自任是<lb/>
　　以進書於朝則抱賞歸家人皆稱歎流傳於後則唐<lb/>
<pb n="70b"/>
　　以施場屋號官韻宋以例九經令刋行其重如此豈<lb/>
　　若約獨得胸襟空矜入神梁天子竟不遵用者哉又<lb/>
　　人皆言約實創始曾無先覺亦緣過信其謝靈運傳<lb/>
　　論遂爾上掩周顒之羙下来陸厥之攻英雄欺人誠<lb/>
　　亦有之鴃舌蠻音嘻其甚矣<lb/>
　　又按韻興於漢建安及齊梁間韻之變凡有二前此<lb/>
　　止論五音後方有四聲何謂五音魏左校令李登作<lb/>
　　聲類晋呂靜放登之法作韻集五卷使宫商龣徴羽<lb/>
<pb n="71a"/>
　各為一篇後魏崔光依宮商角徴羽本音為五韻詩<lb/>
　以贈李彪隋潘徽所謂李登聲類呂靜韻集始判清<lb/>
　濁纔分宫羽者也何謂四聲南史陸厥傳永明末盛<lb/>
　為文章沈約謝朓王融以氣類相推轂周顒善識聲<lb/>
　韻約等文皆用宮商將平上去入四聲以此制韻周<lb/>
　顒傳始著四聲切韻行於時沈約傳撰四聲譜以為<lb/>
　在昔詞人累千載而不悟四聲實始于此不然有韻<lb/>
　而即有四聲自梁天監上溯建安且三百有餘載矣<lb/>
<pb n="71b"/>
　何武帝尚問周捨以何謂四聲哉盖此事初起不獨<lb/>
　人莫之信如鍾嶸言平上去入余病未能即已亦未<lb/>
　嘗遵用約論四聲玅有詮辯而諸賦往往與聲韻乖<lb/>
　是也<lb/>
　又按嗚呼始為叶音之說者誰歟其亦可謂之不識<lb/>
　字也矣字有古音以今音䋲之祗覺其扞格不合猶<lb/>
　語有北音以南音䋲之扞格猶故也人知南北之音<lb/>
　繫乎地不知古今之音繫乎時地隔數十百里音即<lb/>
<pb n="72a"/>
　變易而謂時歴數千百載音猶一律尚得謂之通人<lb/>
　乎哉曷始乎始則自後周有沈重者音毛詩于南字<lb/>
　下曰協句宜乃林反陸徳明從而和之籀於漢善於<lb/>
　選亦各曰合韻協韻自時厥後滔滔不返朱子作傳<lb/>
　註益習為固然幾無一不可叶者音之亡乆矣天牖<lb/>
　其𠂻音學復明𤼵端於明之焦氏陳氏大備於近日<lb/>
　柴氏毛氏顧氏之書試取所未及者言之榖梁傳云<lb/>
　吳謂善伊謂稻緩今吳人無此音也唐韻云韓滅子<lb/>
<pb n="72b"/>
　孫分散江淮間音以韓為何字隨音變遂為何氏今<lb/>
　江淮間無此音也呂氏春秋云君呿而不唫所言者<lb/>
　莒也髙誘註呿開唫閉顔之推謂北人之音多以舉<lb/>
　莒為矩惟李季節云齊桓公與管仲於臺上謀伐莒<lb/>
　東郭牙望桓公口開而不閉故知所言者莒也然則<lb/>
　莒矩必不同呼此為知音矣及予與莒州人遇叩其<lb/>
　鄉貫呼莒為俱雨切不為居許切則音之變也然猶<lb/>
　可諉曰此方言也請證以離騷洪興祖本於多艱夕<lb/>
<pb n="73a"/>
　替之下引徐鉉曰古之字音多與今異如皂亦音香<lb/>
　乃亦音仍盖古今失傳不見詳究如艱與替之類亦<lb/>
　應叶但失其傳耳予謂此即古音也然又可諉曰楚<lb/>
　辭辭楚故訛韻寔繁更證以三百篇三百篇風字凡<lb/>
　六見皆在侵韻内今吾鄉山西人讀風猶作方愔反<lb/>
　不作方戎反正顔之推所謂北方其辭多古語是也<lb/>
　予獨怪朱子于九歌國殤雄與凌韻云今閩人有謂<lb/>
　雄為形者正古之遺聲夫既知為古之遺聲不因以<lb/>
<pb n="73b"/>
　悟其餘而仍於其下註曰雄叶音形抑獨何哉<lb/>
　又按漢書東方朔傳郭舎人即妄為諧語曰師古注<lb/>
　諧者和韻之言也亦可證爾時無韻字<lb/>
　又按陸徳明經典釋文於士冠禮祝辭三服字皆云<lb/>
　服叶蒲北反二福字皆云福叶筆勒反獨三徳字為<lb/>
　正音不知皆古正音也服與福音變而徳音不曾變<lb/>
　也使非音變服原音馥周公當日既以此字為韻首<lb/>
　自以此為主當叶下徳字讀入一屋韻内不當以第<lb/>
<pb n="74a"/>
　二韻徳字為主反預叶上服字音匐入二十五徳韻<lb/>
　以就之矣此固情理易曉古今人所同然者何陸氏<lb/>
　誤至此緣未有以焦氏筆乗等議論告之耳亦所謂<lb/>
　恨古人不見我<lb/>
　又按初讀尚書釋文見書序共字云王已勇反臯陶<lb/>
　謨嚴字云馬魚檢反益稷絺字云鄭陟里反馬鄭王<lb/>
　三家已俱有反語疑不始自孫叔然顔之推張守節<lb/>
　語並誤既讀崇文總目云徳明以南北異區音讀罕<lb/>
<pb n="74b"/>
　同乃集諸家之讀九經論語爾雅老莊者皆著其飜<lb/>
　語以增損之是三家反語徳明代作非三家本實然<lb/>
　顔張初不誤然儀禮士昬禮記註用昕使者用昬壻<lb/>
　也壻悉計反從士從胥俗作壻女之夫鄭作反語有<lb/>
　此一條<lb/>
　　第七十五<lb/>
古人字多假借某當讀為某其類弗可悉數第以四子<lb/>
書證之有以形相近而讀者素隱之為索隱有以聲相<lb/>
<pb n="75a"/>
近而讀者既禀之為餼禀有以形聲俱相近而讀者親<lb/>
民之為新民有形既不同聲亦各異徒以其義當讀作<lb/>
某者命也之命鄭氏以為慢程子以為怠是也安國壁<lb/>
中書原有旅獒篇馬融鄭康成親從講習知旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>不得<lb/>
讀以本字故註書序馬云作豪酋豪也鄭云獒讀曰豪<lb/>
西戎無君名强大有政者為酋豪國人遣其酋豪來獻<lb/>
見於周盖從篇中文與義定之也偽作此篇者止見書<lb/>
序有旅獒字遂當以左傳公嗾夫獒焉爾雅狗四尺為<lb/>
<pb n="75b"/>
獒之獒若似馬鄭為不識字也者竊惟馬鄭兩大儒其<lb/>
理明義精之學或不如後代而博物洽聞逈非後代所<lb/>
能彷彿豈并獒字亦不識乎亦待之太薄矣<lb/>
　按書序西旅獻獒太保作旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>孔穎達疏上旅是國<lb/>
　名下旅訓為陳二旅字同而義異孔傳所謂因獒而<lb/>
　陳道義是也此從下文巢伯來朝芮伯作旅巢命例<lb/>
　出而蔡𫝊竟觧作國名亦可謂字并不識矣<lb/>
　又按旅者陳也因獒而陳道義此自史臣所命篇名<lb/>
<pb n="76a"/>
　非當日太保胸中有此二字以訓戒王二十八篇之<lb/>
　書有整取篇中字面以名如髙宗肜日西伯戡黎之<lb/>
　類有割取篇中字面以名如甘誓牧誓之類皆篇成<lb/>
　以後事今乃云太保乃作旅獒用訓于王分明是既<lb/>
　有篇名後按篇名以作書故不覺無意漏出或曰惟<lb/>
　克商以下書之本序太保乃作云云亦史臣為之辭<lb/>
　耳余曰然則召誥太保乃以庶邦冡君出取幣乃復<lb/>
　入錫周公不曾有召誥字呂刑惟呂命王享國百年<lb/>
<pb n="76b"/>
　耄荒度作刑以詰四方不曾云作呂刑以詰四方何<lb/>
　獨古文直罵題出論至此而人猶未悟則惟三國志<lb/>
　注有一譬曰若不見亮正使刳心著地與數斤肉相<lb/>
　似<lb/>
　又按國語仲尼在陳一篇正旅獒之藍本但自昔武<lb/>
　王克商至分異姓以逺方之職貢使無忘服也皆孔<lb/>
　子語今割昔武王克商二句為序以分同姓異姓入<lb/>
　召公口中亦所謂叙議錯雜者也國語指肅慎氏貢<lb/>
<pb n="77a"/>
　楛矢肅慎内傳稱為周北土書序為東夷韋昭則曰<lb/>
　東北夷之國予案之其地即今寜古塔謂東者是也<lb/>
　今竄為西旅獻獒又所謂東西莫辨者矣予留京師<lb/>
　乆遇有從寜古塔来者詢其風土云東去一千里曰<lb/>
　混同江江邊有榆樹松樹枝既枯堕入江為波浪所<lb/>
　激盪不知幾何年化為石可取以為箭鏃榆化者上<lb/>
　松次之西南去六百里曰長白山山巔之隂及黑松<lb/>
　林徧生楛木可取以為矢質堅而直不為燥濕所移<lb/>
<pb n="77b"/>
　又有鳥曰海東青即隼也予固請得一石砮以歸因<lb/>
　歎禹貢紀山川而不紀風俗紀物産而不紀人才以<lb/>
　山川物産亘千年而不變者驗諸人言猶然然則國<lb/>
　語既鑿可信而竄為旅獒文者何為也哉<lb/>
　又按漢書趙充國傳注孟康曰豪帥長也傳中先零<lb/>
　豪名封煎䍐开豪名靡當兒又有大豪中豪下豪之<lb/>
　别乃知羌戎稱豪訖漢猶然<lb/>
　又按姚際恒立方曰蔡氏觧西旅貢獒召公以為非<lb/>
<pb n="78a"/>
　所宜受作訓以戒王竊以前此驅虎豹犀象而逺之<lb/>
　此反有取於一獒恐無是理武成篇既言歸馬矣此<lb/>
　又慮其畜馬而諄戒何耶獒當如馬鄭二家作豪觧<lb/>
　尚可<lb/>
　　第七十六<lb/>
文有以譬喻出之而理愈顯而事愈著而意味愈深永<lb/>
若改而正言則反索然試一指陳誠有不能掩其改之<lb/>
迹者論語譬如為山未成一簣止吾止也此譬喻文也<lb/>
<pb n="78b"/>
今明明改之曰為山九仞功虧一簣猶以論語出於旅<lb/>
獒可乎人而不為周南召南其猶正牆面而立也與其<lb/>
猶即譬如也今明明改之曰不學牆面猶以論語為出<lb/>
於周官可乎君子之徳風小人之徳草有草上之風必<lb/>
偃而取譬意方見今改而截其半曰爾惟風下民惟草<lb/>
將成王為好作歇後之語而令君陳猜測之乎抑可乎<lb/>
不惟此也譬如為山出於旅獒譬如平地又出何書乎<lb/>
君子徳風小人徳草出於君陳而子帥以正孰敢不正<lb/>
<pb n="79a"/>
勢又必出君牙爾身克正罔敢弗正將夫子為不能自<lb/>
吐一語之人乎而必古文之是襲也亦待之太薄矣<lb/>
　按余嘗謂左傳左氏作非左丘明盖左氏六國時人<lb/>
　習聞闕里遺言而樂稱之故每於孔子前人不覺以<lb/>
　易論語之文散入其口中此自是其文之所至非當<lb/>
　日本然也如㐮九年穆姜舉元體之長也已先文言<lb/>
　有之豈孔子襲穆姜乃撰穆姜語者用孔子耳而代<lb/>
　之後先事之虚實有不暇顧故曰左之失誣或者猶<lb/>
<pb n="79b"/>
　以歐陽公言為據余請更以事徴之千古聖人莫過<lb/>
　孔子孔子所著書莫如論語論語言學莫大於仁言<lb/>
　仁莫精於顔淵仲弓問兩章據昭十二年則克己復<lb/>
　禮仁也為古志之語據僖三十三年則出門如賔承<lb/>
　事如祭仁之則也為臼季所聞皆先論語有之豈孔<lb/>
　子于二子定規規然取陳言以應之乎必不爾也要<lb/>
　在一反轉觀之而誣自見竊謂能移此法以讀古文<lb/>
　則亦可無惑於論語矣<lb/>
<pb n="80a"/>
　又按梅氏鷟亦謂為山九仞功虧一簣不特攘諸論<lb/>
　語抑且攘孟子掘井九仞九仞二字余謂掘井可以<lb/>
　九仞言而為山不可以九仞言觀荀子一書於山皆<lb/>
　曰百仞於淵於谷亦曰百仞惟牆曰數仞木曰十仞<lb/>
　下字細密如此豈似古文之騃且妄與<lb/>
　又按梅氏鷟謂中庸辟如行逺必自邇辟如登高必<lb/>
　自卑古文以若代辟如以升代登可也而以陟代行<lb/>
　則不可何則書汝陟帝位詩陟彼崔嵬凡陟皆升高<lb/>
<pb n="80b"/>
　之義無有用在遐字上者竊以此亦殊不然今文立<lb/>
　政篇其克詰爾戎兵以陟禹之迹方行天下至于海<lb/>
　表非陟遐之一註脚乎古人用字却又不盡拘拘<lb/>
　又按漢書叙傳云我徳如風民應如草不曰民徳曰<lb/>
　民應應字内含有草随風偃之意且固自以身在論<lb/>
　語後引論語可不備若君陳欲作成王語豈容如是<lb/>
　又按甚矣左之失誣也而外𫝊尤甚如曹風候人之<lb/>
　詩彼其之子三百赤芾刺共公也共公二十一年為<lb/>
<pb n="81a"/>
　内傳魯僖二十八年晉侯入曹數其乘軒者三百人<lb/>
　也正與詩合若前此六年為共公十五年縱是詩已<lb/>
　有安得甫脱於曹風人之手而輒逺述於楚成王之<lb/>
　口向其臣曰曹詩彼己之子不遂其媾乎誣莫甚于<lb/>
　此又何尤乎穆姜<lb/>
　　第七十七<lb/>
余向謂史記多古文説今異者不過字句間爾今且有<lb/>
顯然出太史公手標舉書目其辭至二十八字為安國<lb/>
<pb n="81b"/>
書所未載將太史公所從問乃另一棘下生子安國而<lb/>
安國所授本非復此二十五篇也然後可河渠書首引<lb/>
夏書曰禹抑鴻水十三年過家不入門陸行載車水行<lb/>
載舟泥行蹈橇山行即橋余謂禹抑鴻水與孟子合十<lb/>
三年與今文作十有三載乃同合過家不入門與孟子<lb/>
及今文啓呱呱而泣予弗子合陸行載車以下又與尸<lb/>
子及今文予乘四載合其事事有根據非苟作如此魏<lb/>
晉間人竟以世所童而習之之書書且開卷便見忘其<lb/>
<pb n="82a"/>
采用豈非天奪之鍳褫其魄與吾今日以口實也哉<lb/>
　或問子以禹抑鴻水魏晋間人忘其采用若采用當<lb/>
　入何篇余曰其大禹謨乎或問大禹謨在真安國書<lb/>
　為虞夏書即假安國亦名虞書何居而以夏書入大<lb/>
　禹謨也余曰以左傳例之盖可入也文十八年三引<lb/>
　虞書文皆在今舜典僖二十七年一引夏書文在今<lb/>
　益稷其引逸夏書者十有四一未采用二入五子之<lb/>
　歌三入𦙍征餘則盡入大禹謨故以夏書入大禹謨<lb/>
<pb n="82b"/>
　以下篇者準僖二十七年例也非無稽也或曰子於<lb/>
　偽古文尚書學推見至隱如此得無亦勞而罔益乎<lb/>
　予不覺失笑<lb/>
　按夏本紀稱禹為人敏給克勤克勤二字為大禹謨<lb/>
　所采尚有二語甚精曰聲為律身為度未經用予曾<lb/>
　戱以荀子聖也者盡倫者也王也者盡制者也櫽括<lb/>
　為惟聖盡倫惟王盡制以語一酷信古文者云此古<lb/>
　逸書其人欣相賞叩出何書而不悟其為君無口為<lb/>
<pb n="83a"/>
　漢輔之類也<lb/>
　又按除太史公引逸夏書外商君傳趙良引書曰恃<lb/>
　徳者昌恃力者亡蔡澤傳引書曰成功之下不可乆<lb/>
　處此皆在秦未燔書之前意所引出全書百篇中其<lb/>
　標名出引周書者則楚世家欲起無先蘇秦𫝊緜緜<lb/>
　不絶蔓蔓奈何毫釐不伐將用斧柯䝉恬𫝊必參而<lb/>
　伍之主父偃傳安危在出令存亡在所用貨殖𫝊農<lb/>
　不出則乏其食工不出則乏其事商不出則三寳絶<lb/>
<pb n="83b"/>
　虞不出則財匱少以周書七十篇按之緜緜不絶和<lb/>
　寤觧也存亡在所用王佩觧也意欲起無先至農不<lb/>
　出等語亦出七十篇内但今已亡缺十有一篇不復<lb/>
　可考見云<lb/>
　　第七十八<lb/>
余向謂説文皆古文今異者亦只字句間然從其異處<lb/>
論之已覺義理長非安國書可比今且有安國所不載<lb/>
辭至多其必出賈侍中所授二十四篇也可知故除名<lb/>
<pb n="84a"/>
標逸周書者不錄錄虞書焉商書焉周書焉尚書及書<lb/>
焉虞書曰仁閔覆下則稱旻天虞書又曰怨匹曰逑商<lb/>
書曰以相陵懱周書曰宮中之宂食讀若周書若藥不<lb/>
眄眩周書曰戔戔巧言周書曰求就惎惎周書曰豲有<lb/>
爪而不敢以撅周書曰王出涘周書曰伯臩周書曰師<lb/>
乃搯周書曰孜孜無怠周書曰惟緢有稽尚書曰圛圛<lb/>
升雲半有半無書曰竹箭如□右皆魏晉間忘其采用<lb/>
者而宋洪邁反疑之為不可曉善夫徐鉉進説文表云<lb/>
<pb n="84b"/>
大抵此書務援古以正今不徇今而違古予謂賈許所<lb/>
授受古也魏晉間出今也徇今而違古洪氏之見也援<lb/>
古以正今予之見也噫果孰謂古今人不相及也<lb/>
　按伏生今文以下王肅鄭康成古文以上統名虞夏<lb/>
　書無别而稱之者兹説文于引今堯典舜典臯陶謨<lb/>
　益稷之文皆曰虞書於引禹貢甘誓之文皆曰夏書<lb/>
　固魏晉間本之所由分乎惟於今舜典五品不愻作<lb/>
　唐書與大傳説堯典謂之唐傳同四引洪範皆曰商<lb/>
<pb n="85a"/>
　書與左氏傳同却與賈氏所奏異豈慎也自亂其例<lb/>
　與抑有誤<lb/>
　又按仁閔覆下則稱旻天毛詩傳並同嘗意孟子號<lb/>
　泣于旻天出古舜典則此亦應為其文怨匹曰逑與<lb/>
　桓二年嘉耦曰妃怨耦曰仇古之命也同凡左氏古<lb/>
　之命也皆古有是言其即指虞書可知伯臩重今冏<lb/>
　命盖鄭孔各有一冏命故其稱名同唯字别孜孜無<lb/>
　怠出偽泰誓説見第三卷王出涘亦泰誓見周頌箋<lb/>
<pb n="85b"/>
　疏豲有爪而不敢以撅出周書周祝觧説文脱逸字<lb/>
　兹偶因仍未及削正云<lb/>
　又按向以東京古文盛行推功於逵更以帝紀叅之<lb/>
　章帝建初八年詔曰其令羣儒選高才生受學左氏<lb/>
　榖梁春秋古文尚書毛詩㠯扶㣲學廣異義焉安帝<lb/>
　延光二年詔選三署郎及吏人能通古文尚書毛詩<lb/>
　榖梁春秋各一人靈帝光和三年詔舉能通尚書<hi>顧寕</hi>
　<hi>人曰尚書上脱古文二字</hi>毛詩左氏榖梁春秋各一人儒林傳云<lb/>
<pb n="86a"/>
　古文尚書毛詩榖梁左氏春秋雖不立學官然皆擢<lb/>
　高第為講郎給事近署所以網羅遺逸博存衆家其<lb/>
　盛心如是故當時古文尚書幾炳如日星目所共睹<lb/>
　慎從逵受具載撰著得以上獻闕廷不以為諱若西<lb/>
　京末㠯尚書為備而古文舊書猥㠯不誦絶之者何<lb/>
　啻莛楹學固有幸不幸如是逮獻帝建安中士燮在<lb/>
　交趾尚書兼通古今大義詳備袁徽與尚書令荀彧<lb/>
　書曰聞京師古今之學是非忿爭燮欲條尚書長義<lb/>
<pb n="86b"/>
　上之又以見爾時不獨一鄭氏家法且廣為講肄徒<lb/>
　衆盛甚奈何未及五紀王肅既薨輒星馳電逝埃滅<lb/>
　無聞令人回思莫審厥由既讀王荆公論秦焚坑之<lb/>
　禍曰而於是時始變古為隸盖天之喪斯文也不然<lb/>
　則秦何力之能為余亦謂盖天之喪古文書也不然<lb/>
　則漢曷嘗不力焉此所以每仰視而不禁閔惜嗟痛<lb/>
　也<lb/>
　又按上悼古文二十四篇不𫝊由於漢魏後陳第季<lb/>
<pb n="87a"/>
　立則以古文全經不傳由秦漢間一歸諸天一責諸<lb/>
　人因並錄其辭云曰夫書之不全皆委之秦火矣案<lb/>
　秦本紀始皇三十四年令燒天下詩書百家語越三<lb/>
　年始皇崩又越三年二世滅越五年漢高即皇帝位<lb/>
　焚書之年歳戊子漢高即位歳己亥相去十二年耳<lb/>
　張蒼秦柱下史叔孫通伏勝高堂伯秦之博士酈食<lb/>
　其陸賈申公楚元王輩皆秦儒生豈以十二年之間<lb/>
　遂至一廢埽地莊子云詩書禮樂鄒魯之士搢紳先<lb/>
<pb n="87b"/>
　生多能明之孟子荀卿述王道論詩書其及門弟子<lb/>
　徃徃散處列國戰國去秦何幾一經燄火遂爾澌滅<lb/>
　何也豈秦及戰國功利之習浹人膚髓而士生其時<lb/>
　惟學從横長短攻戰之術與夫尊秦禮儀之制而尚<lb/>
　書古經無復有讀之者耶或曰漢高雖興挾書之律<lb/>
　未除咸畏而莫敢出然伏生教于齊魯之間兵初定<lb/>
　也至史稱高帝誅項籍引兵圍魯魯中諸儒尚講誦<lb/>
　習禮絃歌之音不絶此時去秦愈近其徒最衆豈所<lb/>
<pb n="88a"/>
　講誦者都非尚書古文耶不然何泯泯也其故不可<lb/>
　知也漢武行幸河東嘗亡書三箧詔問莫能知唯張<lb/>
　安世識之具作其事後購求得書以相校無所遺失<lb/>
　秦漢之際遂無若人可悲也哉<lb/>
　又按梅氏鷟信伏生有壁藏書之事不信孔氏雖與<lb/>
　史𫝊不合亦頗玅其辭曰今夫人情貯物於櫝猶不<lb/>
　忘時加展省矧以土親聖經棄置如遺茫然弗覺豈<lb/>
　理也哉又曰孝文時伏生年九十餘老不可徴詔使<lb/>
<pb n="88b"/>
　鼂錯徃受書其所以尊榮之者至矣假令先聖之裔<lb/>
　有能藏經屋壁取經以進吾不知帝宜何如尊崇之<lb/>
　顯榮之乃孔氏之門卒無一人焉肯出其藏以應帝<lb/>
　之求者何哉且距藏書初纔三十五六年當時妻子<lb/>
　奚奴目擊其事者尚存何不聚族而謀曰愛經之主<lb/>
　不世出頃䝉主上尊榮伏生至此吾家經籍道興之<lb/>
　日也壁經不𤼵則與暴秦焚書同歸卒就滅亡奚貴<lb/>
　於藏哉内愧本心上負聖主吾不忍為也今不見有<lb/>
<pb n="89a"/>
　一人不聞有一言盖其先實無所藏故其後亦不知<lb/>
　所𤼵其先實不目擊斯事故其後亦寂無言及斯事<lb/>
　者豈不較然明著也哉余謂藏書有二説家語作孔<lb/>
　襄東觀漢記作孔鮒鮒為陳涉博士持孔子禮器以<lb/>
　歸者孔鮒近是鮒卒與陳王俱死死之後藏書遂無<lb/>
　𫝊焉容事理之所有者<lb/>
　　第七十九<lb/>
余向謂引古有例古人必不自亂其例如書云下不得<lb/>
<pb n="89b"/>
自為語氣論語孝乎惟孝是也書屬議論必不認為叙<lb/>
事與或妄增其後其前孟子一人衡行於天下有攸不<lb/>
為臣二處是也今更論之引書者必以書辭不甚明方<lb/>
從下詮釋一層未已復進一層若本辭已明其事實盡<lb/>
臚陳於下聞者自了引者奈何復屋上架屋乎兹且見<lb/>
大禹謨之於左氏矣左氏文七年郤缺引夏書曰戒之<lb/>
用休董之用威勸之以九歌勿使壊書辭止此九功之<lb/>
徳皆可歌也謂之九歌六府三事謂之九功水火金木<lb/>
<pb n="90a"/>
土榖謂之六府正徳利用厚生謂之三事釋書辭如此<lb/>
偽作大禹謨者將援戒之用休三語自不得如缺作釋<lb/>
辭又恐九歌終未明也遂倒裝于前曰水火金木土榖<lb/>
惟修正徳利用厚生惟和九功惟叙九叙惟歌戒之用<lb/>
休云云此在尋常書篇亦無不可特與左氏引古例不<lb/>
合耳或曰據子言夏書僅戒之用休三語終竟不知九<lb/>
歌何指矣余曰奚有於是慎徽五典五典克從太史克<lb/>
以父義母慈兄友弟共子孝當之未全至孟子始釋以<lb/>
<pb n="90b"/>
父子有親等作虞書者豈料後有孟子代為我釋也哉<lb/>
盖當作虞書時五典字面作夏書時九歌字面人所通<lb/>
曉無煩註明下及郤缺孟子時便不得不費辭亦所謂<lb/>
周公而下其說長曾謂作夏書者置身三代首而即如<lb/>
後代之饒舌哉<lb/>
　按周禮大司樂職九徳之歌鄭司農以春秋傳六府<lb/>
　三事一段註之始明作周禮者不顧也足徴彼時其<lb/>
　樂見存人所共曉云鄭司農引春秋傳不依郤缺次<lb/>
<pb n="91a"/>
　第乃倒次其文曰水火金木土榖謂之六府正徳利<lb/>
　用厚生謂之三事六府三事謂之九功九功之徳皆<lb/>
　可歌也謂之九歌與大禹謨同又足徴註書者與作<lb/>
　偽者其遷就之情頗相似<lb/>
　又按姚際恒立方曰凡左𫝊文皆順釋於後者兹皆<lb/>
　逆釋於前又藏却六府三事字面别出於下文帝舜<lb/>
　口中至原有義而行之謂之德禮亦係釋書辭竟忘<lb/>
　著落且戒之用休三句文固聨貫而義自為三據此<lb/>
<pb n="91b"/>
　既將九歌之義層層逆釋下即當接以勸之以九歌<lb/>
　一句方直捷不得又照逸書原辭將戒之用休二句<lb/>
　别自二義者夾於中間使九歌之義上下隔越悉欠<lb/>
　文理也又曰使書辭果有水火金木土榖等句左氏<lb/>
　不當屑屑釋之矣可不辯自明<lb/>
　又按漢藝文志六國之君魏文侯最為好古孝文時<lb/>
　得其樂人竇公獻其書乃周官大宗伯之大司樂章<lb/>
　也近日有人援此以表章為古樂經與禮經並配亦<lb/>
<pb n="92a"/>
　小有致劉向校書得樂記二十三篇末篇曰竇公即<lb/>
　載斯事惜不𫝊予獨歎南齊時雍州有盜𤼵楚王冡<lb/>
　獲科斗書考工記説者以證考工記非先秦人所作<lb/>
　則魏文侯當六國初已寳愛大司樂章謂其為六國<lb/>
　隂謀之書者顧足與深辯與<lb/>
　又按吾友王𢎞撰無異述其鄉先生韓恭簡之言告<lb/>
　予天下不治由聖人不生聖人不生由元氣不復元<lb/>
　氣不復由大樂不作大樂作則元氣復元氣復則聖<lb/>
<pb n="92b"/>
　人生聖人生則天下治予服為一代偉論因謂功成<lb/>
　作樂大樂不作亦由天下不治天下治則大樂作四<lb/>
　者如環無端此上古之世長治而不卒衰也盛哉<lb/>
　又按晉書張華問李密孔明言教何碎密曰昔舜禹<lb/>
　臯陶相與語故得簡大雅誥與凡人言宜碎孔明與<lb/>
　言者無已敵言教是以碎耳此與陳夀議並同予著<lb/>
　疏證亦知有言碎之病非卑視人實置己未高耳<lb/>
　　第八十<lb/>
<pb n="93a"/>
更例以今文之例如武王命康叔為衛侯作康誥直云<lb/>
王若曰孟侯朕其弟小子封平王以晉侯為方伯作文<lb/>
侯之命直云王若曰父義和無所庸序也即古文㣲子<lb/>
之命君陳亦爾讀左氏定四年傳祝佗述蔡仲之事其<lb/>
命書云王曰胡無若爾考之違王命也意此必古蔡仲<lb/>
之命發端第一語盖若劈面一喝聞者心悸戮其父而<lb/>
用其子自與平常封褒者不同若將是語綴入篇之中<lb/>
勢便懈甚至以乃祖文王與爾考並提其無乃非類也<lb/>
<pb n="93b"/>
乎在祝佗述其事自不得不追其巔末曰昔周公相王<lb/>
室以尹天下管蔡啟商惎間王室王於是乎殺管叔而<lb/>
蔡蔡叔以車七乗徒七十人其子蔡仲改行帥徳周公<lb/>
舉之以為己卿士見諸王而命之以蔡而偽作是篇者<lb/>
亦如其例彷彿其辭曰惟周公位冡宰正百工羣叔流<lb/>
言乃致辟管叔于商囚蔡叔于郭鄰以車七乗降霍叔<lb/>
于庶人三年不齒蔡仲克庸祗徳周公以為卿士叔卒<lb/>
乃命諸王邦之蔡以為篇端之序學者試平心以思此<lb/>
<pb n="94a"/>
為左氏本書乎抑書襲左氏也或曰據子言書直以爾<lb/>
考之違王命起其蔡叔獲罪之由終且莫知矣余曰朱<lb/>
子言古者有編年之史有每事别紀之史編年春秋是<lb/>
也每事别紀書是也書二典所載上下百有餘年而武<lb/>
成金縢諸篇或更數月或歴數年其間豈無異事盖必<lb/>
具於編年之史而今不復見矣余亦謂蔡叔獲罪盖必<lb/>
具於編年之史而不必贅序于蔡仲之命也或曰子必<lb/>
以書無序而後可余曰是何言書有有序者無序則其<lb/>
<pb n="94b"/>
指不見有不必序者彊序則祗覺其贅而已吾願學者<lb/>
以書自書不必如引書者之追其事傳自傳亦無庸以<lb/>
傳之文䦨入於書而已矣<lb/>
　按王伯厚以此𫝊為未足信云考之春秋是年三月<lb/>
　㑹于召陵蔡侯已在衛侯之上五月盟于臯鼬不序<lb/>
　諸侯經無長衛之文愚謂不爾僖公二十有八年五<lb/>
　月癸丑公㑹晉侯齊侯宋公蔡侯鄭伯衛子莒子盟<lb/>
　于踐土蔡侯次在第五衛子次在第七此㑹也祝佗<lb/>
<pb n="95a"/>
　述其載書王若曰晉重魯申衛武蔡甲午鄭捷齊潘<lb/>
　宋王臣莒期衛又在蔡上此盟也盟所以敬共明神<lb/>
　本其始也較㑹之次為重𫝊固云乃長衛侯於盟不<lb/>
　曾云㑹何有誤或曰左氏竟如是其莫可擬議乎余<lb/>
　曰劉子𤣥評其工侔造化思涉鬼神此區區事實足<lb/>
　徴曷足以盡之<lb/>
　又按囚蔡叔于郭鄰孔傳云郭鄰中國之外地名此<lb/>
　臆説也郭鄰正作郭凌出周書作雒觧孔晁止云地<lb/>
<pb n="95b"/>
　名未詳所在洵是至蔡顯屬漢汝南郡上蔡縣為其<lb/>
　父子所封未聞别地傳却云叔之所封圻内之蔡仲<lb/>
　之所封淮汝之間圻内之蔡名已滅故取其名以名<lb/>
　新國欲以戒之異哉此唯周宣王弟友初封畿内咸<lb/>
　林之地名鄭後徙溱洧之間施舊號於新邑亦名鄭<lb/>
　未聞蔡復爾爾不獨臆且瞽説矣緣其瞽説則誤讀<lb/>
　世本蔡叔居上蔡宋仲子注云胡徙居新蔡不知漢<lb/>
　地理志注胡後十八世平侯自上蔡徙新蔡非胡徙<lb/>
<pb n="96a"/>
　新蔡也後漢志河内郡山陽邑有蔡城劉昭注云蔡<lb/>
　叔邑此猶鄭管城之類乎<lb/>
　又按孔𫝊以蔡圻内國名自非以康誥之康為圻内<lb/>
　國名却是逺勝鄭康成觧作諡號者嘗證以二事一<lb/>
　定四年命以康誥而封於殷墟當既有誥文輒有篇<lb/>
　名豈待身後之諡取以冠其篇乎一史記衛世家康<lb/>
　叔卒子康伯代立父諡康子亦諡康將兩代同一易<lb/>
　名之典乎故世本宋忠注曰封從畿内之康徙封衛<lb/>
<pb n="96b"/>
　衛即殷墟畿内之康不知所在良然括地志故康城<lb/>
　在許州陽翟縣西北三十五里<lb/>
　又按祝佗言文武成康之伯猶多孔疏云文武成康<lb/>
　皆以處長而立予不覺笑曰武王不有伯邑考之壓<lb/>
　其上乎讀管蔡世家云文王崩而𤼵立是為武王伯<lb/>
　邑考既已前卒矣又云伯邑考其後不知所封可知<lb/>
　當時伯邑考固有子文王乃舍伯邑考之子而立次<lb/>
　子𤼵以遵殷禮實與引以況公儀仲子者一例鄒平<lb/>
<pb n="97a"/>
　馬公驌告予衍似㣲子之次子故曰㣲仲非其弟亦<lb/>
　以經為例盖不信世家與流俗本家語<lb/>
　又按班氏古今人表師古稱其載古人名氏與諸書<lb/>
　或不同余讀如顧命彤伯彤作師虎臣虎作龍仲桓<lb/>
　南宮毛仲作中毛作髦此或出固見古文書未可知<lb/>
　尤愛於㣲子下自注曰紂兄宋㣲中下自注曰啓子<lb/>
　足輔馬説之不孤因思㣲既屬殷畿内國名啓封之<lb/>
　于此是為㣲子斷無其弟又並封之事則㣲仲也者<lb/>
<pb n="97b"/>
　子襲父氏上有伯兄字降而次殆又一理證云<lb/>
　或謂予無若爾考之違王命出左氏率乃祖文王之<lb/>
　彜訓無所出試問成王蔡仲同為文王之孫而此一<lb/>
　孫向彼一孫呼其祖為乃祖其可通乎胡不摘出余<lb/>
　曰武王康叔同為文王之子而此一子向彼一子康<lb/>
　誥則曰惟乃丕顯考文王克明徳慎罸酒誥則曰乃<lb/>
　穆考文王肇國在西土亦從而乃之武豈自外于文<lb/>
　考乎竊以古人不甚拘與或以乃作虚辭用亦可<lb/>
<pb n="98a"/>
　又按向以二十五篇書惟㣲子之命雖當日真命書<lb/>
　不可考要此無甚可議近方覺純以僖十二年傳王<lb/>
　命管仲曰余嘉乃勲應乃懿徳謂督不忘徃踐乃職<lb/>
　無逆朕命為藍本而割湊充篇且既易往踐乃職為<lb/>
　往敷乃訓又曰往哉惟休既易無逆朕命為無朁朕<lb/>
　命上已曰慎乃服命不太複乎<lb/>
　又按命以伯禽而封於少皥之虚命以唐誥而封於<lb/>
　夏虚伯禽唐誥皆書篇名皆不見今百篇書中豈夫<lb/>
<pb n="98b"/>
　子所黜去乎仰聖人亦有未及也夫以成王為君周<lb/>
　公為相而建爾元子與封小弱弟於唐其訓戒之辭<lb/>
　詎不足幾于道以垂後世而為所删耶殊所不觧愚<lb/>
　曰盖嘗反覆詳思而得其旨矣馬端臨之論夫子删<lb/>
　詩也曰於其可知者雖比興深逺詞旨迂晦者亦所<lb/>
　不廢如芣苢鶴鳴蒹葭之類是也於其所不可知者<lb/>
　雖直陳其事文義明白者亦不果錄如翹翹車乗招<lb/>
　我以弓豈不欲往畏我友朋之類是也於其可知者<lb/>
<pb n="99a"/>
　雖詞意流泆不能不類於狹邪者亦所不删如桑中<lb/>
　溱洧野有蔓草出其東門之類是也於其所不可知<lb/>
　者雖詞意莊重一出於義理者亦不果錄如周道挺<lb/>
　挺我心扃扃禮義不愆何恤於人言之類是也然則<lb/>
　其所可知者何則三百五篇之序意是也其所不可<lb/>
　知者何則諸逸詩之不以序行於世者是也予曾出<lb/>
　一論以折之曰狐裘尨茸一國三公吾誰適從此非<lb/>
　士蒍所作詩乎宜入風祈招之愔愔式昭徳音思我<lb/>
<pb n="99b"/>
　王度式如玉式如金形民之力而無醉飽之心此非<lb/>
　祭公謀父所作祈招之詩乎宜入雅天之所支不可<lb/>
　壊也其所壊亦不可支也此非武王所作支之詩乎<lb/>
　宜入頌今風雅頌皆無焉其不以序行於世者耶而<lb/>
　馬氏之説絀馬氏説絀而吾之説起曰夫子之删詩<lb/>
　其與修春秋固無以異也春秋因魯史成文魯史所<lb/>
　不載者聖人未嘗增魯史以䇿書赴告為體赴告所<lb/>
　不及者魯史未嘗增當時若晉重耳之入國與殺懐<lb/>
<pb n="100a"/>
　公于高梁皆赴告未及故魯史不書聖人亦未嘗取<lb/>
　晉乗之文以附益之所以者何盖其慎也且以吾所<lb/>
　載二百四十二年事其褒其貶已足明將來之法矣<lb/>
　固不必誇多鬬靡如後人以無一不載為功也此修<lb/>
　春秋㫖也其删詩也必取世所𫝊某本詩凡今三百<lb/>
　五篇咸在者從而删之存此三百五篇以為其羙其<lb/>
　刺已足立吾教矣雖有士蒍祈招等作見他本者固<lb/>
　不必附益之也其删書也必取世所𫝊某本書凡今<lb/>
<pb n="100b"/>
　百篇咸在者從而删之存此百篇以為其大經大法<lb/>
　已具是爾矣雖有伯禽唐誥見他本者固不必附益<lb/>
　之也此夫子删定㫖也昔有問書何以無宣王朱子<lb/>
　曰是當時偶然不曾載得此句最好予竊謂伯禽唐<lb/>
　誥亦若是而已矣更譬之蕭統文選偶遺王逸少蘭<lb/>
　亭序説者遂吹毛求疵以為昭明意若何昭明豈真<lb/>
　有是意殆不足一笑大抵世人愛竒竒則欲博博則<lb/>
　初無所擇而惟恐遺之也聖人愛義義則從約約則<lb/>
<pb n="101a"/>
　雖有不及而已無所不包也嗚呼世之侈言撰𫐠者<lb/>
　其尚有鍳于斯哉<lb/>
　又按詩小序乆而漸知其不安也與書序同蘇子由<lb/>
　出取其首之一言為有依據後説詩者多宗之以排<lb/>
　擊紫陽以復于古愚嘗反覆詳考而覺朱未盡非毛<lb/>
　未全是至詩有不可觧處亦幾與春秋等盖春秋從<lb/>
　魯史來朱子謂魯史不傳不得深探聖人筆削之㫖<lb/>
　余則謂詩序具載國史國史不𫝊亦無由知是詩之<lb/>
<pb n="101b"/>
　何為而作夫既不知所由作遂學分四家家各一説<lb/>
　闗雎或以為美詩或以為刺詩或以為文王之妃或<lb/>
　以為康王之后是也或曰國史固不傳矣而其説之<lb/>
　散見他書者亦略可言乎余曰莫明徴於金縢書武<lb/>
　王既喪管叔及其羣弟乃流言於國曰公將不利於<lb/>
　孺子周公乃告二公曰我之弗辟我無以告我先王<lb/>
　周公居東二年則罪人斯得于後公乃為詩以貽王<lb/>
　名之曰鴟鴞王亦未敢誚公此即鴟鴞詩之序也春<lb/>
<pb n="102a"/>
　秋隱三年𫝊曰衛莊公娶于齊東宮得臣之妹曰莊<lb/>
　姜羙而無子衛人所為賦碩人也此即碩人詩之序<lb/>
　也閔二年傳曰初惠公之即位也少齊人使昭伯烝<lb/>
　於宣姜不可强之生齊子戴公文公宋桓夫人許穆<lb/>
　夫人文公為衛之多難也先適齊及敗宋桓公逆諸<lb/>
　河宵濟衛之遺民男女七百有三十人益之以共滕<lb/>
　之民為五千人立戴公以廬于漕許穆夫人賦載馳<lb/>
　此即載馳詩之序也鄭人惡髙克使帥師次于河上<lb/>
<pb n="102b"/>
　乆而弗召師潰而歸高克奔陳鄭人為之賦清人此<lb/>
　即清人詩之序也文六年𫝊曰秦伯任好卒以子車<lb/>
　氏之三子奄息仲行鍼虎為殉皆秦之良也國人哀<lb/>
　之為之賦黄鳥此即黄鳥詩之序也若他非序而説<lb/>
　之得其㫖即從其序来者一叔向曰昊天有成命是<lb/>
　道成王之徳也成王能明文昭能定武烈者也一左<lb/>
　史倚相曰昔衛公年數九十有五矣猶箴儆於國曰<lb/>
　自卿以下至於師長士苟在朝者無謂我老耄而舍<lb/>
<pb n="103a"/>
　我必恭恪於朝朝夕以交戒我在輿有旅賁之規位<lb/>
　宁有官師之典倚几有誦訓之諌居寢有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之箴<lb/>
　臨事有瞽史之道宴居有師工之誦史不失書矇不<lb/>
　失誦以訓御之於是乎作懿戒以自儆及其没也謂<lb/>
　之叡聖武公懿讀為抑不勝於郊祀天地衛武公刺<lb/>
　厲王之説乎孔子以詩書禮樂教弟子盖三千焉當<lb/>
　是時詩有定説作之者何代何人述之者何篇何義<lb/>
　皆衆所通曉不獨此三千人而已下逮孟子之時便<lb/>
<pb n="103b"/>
　不能然咸丘蒙不識北山詩之㫖妄摘取其中四言<lb/>
　以證天子可得而臣父孟子知之則曰非是之謂也<lb/>
　勞於王事而不得飬父母也曰此莫非王事我獨賢<lb/>
　勞也竊以勞於王事以下即北山詩之序也他日告<lb/>
　萬章以頌古人之詩輙繼以知其人論其世盖詩必<lb/>
　有所作之人與所當之世若小弁當幽王危殆之世<lb/>
　作者又屬毛離裏之人自宜乎怨不宜乎不怨非國<lb/>
　史實紀載亦烏乎知之故毛説之可信從國史来其<lb/>
<pb n="104a"/>
　不可信則雜出講師之傳授故曰非一人作也或曰<lb/>
　朱子攻毛𫝊正在講師之𫝊授極中其要害子亦可<lb/>
　得而略言乎余曰莫不善於抑序曰衛武公刺厲王<lb/>
　亦以自警也案衛武公以宣王十六年己丑即位上<lb/>
　距厲王流彘之年已三十載安有刺厲王之詩或曰<lb/>
　追刺尤非虐君見在始得出辭其人已逝即當杜口<lb/>
　是也祇縁序詩者見前有蕩板民勞三篇咸刺厲王<lb/>
　後有桑柔為芮良夫刺厲王尤明徴故亦以為刺厲<lb/>
<pb n="104b"/>
　王而無奈國語有作懿戒以自儆一言只得續之曰<lb/>
　亦以自警也其支綴附㑹情見勢詘不大可笑乎余<lb/>
　因之而悟刺其人羙某人詩專為羙刺而作者不可<lb/>
　信一詩編次後先有一定之時世者不可信二嗚呼<lb/>
　魯史不𫝊朱子怯於説春秋而春秋存國史不𫝊朱<lb/>
　子果於説詩而詩亡我固謂朱子于詩亦得失相半<lb/>
　爾<lb/>
　又按詩必有題即古之篇名也今人覧其題便知是<lb/>
<pb n="105a"/>
　詩之何為而作若古人僅取篇中之字或句以弁首<lb/>
　覧之有茫然弗辨者故必别須序以顯宋晁説之以<lb/>
　道論作詩者不必有序夫既有序而直陳其事則詩<lb/>
　可以不作矣説詩者或不可以無序斷㑹一詩之㫖<lb/>
　而序之庶幾乎𤼵明先民之言以告後生弟子焉今<lb/>
　之説者曰序與詩同作無乃惑歟似也而猶未盡須<lb/>
　知當日大師陳詩遒人采詩皆知此詩之所以作其<lb/>
　所以作之故錄掌於國史既不若今序首一句之寂<lb/>
<pb n="105b"/>
　寥亦不若今序往往出衆手者之傅㑹觀金縢左氏<lb/>
　則可得其體式晁氏又曰山有樞之序有財不能用<lb/>
　有鐘鼓不能以自樂有朝廷不能洒埽車攻之序宣<lb/>
　王能内修政事外攘夷狄復文武之竟土修車馬備<lb/>
　器械㑹諸侯於東都因田獵而選車徒焉詩無遺思<lb/>
　矣觧頥哉斯言至謂岐下石鼓安覩序離騷無序而<lb/>
　序出于王逸秦漢間古詩有國風之遺韻者亦無序<lb/>
　讀之者固自知之況先民本人情而有作人情不亡<lb/>
<pb n="106a"/>
　則辭不患乎不明此則以詩求詩矯枉過正之論固<lb/>
　先朱子而首𤼵矣<lb/>
　又按馬端臨譬之聼訟詩者其事也齊魯韓毛則證<lb/>
　騐之人也毛詩本書具在流𫝊甚乆譬如其人親身<lb/>
　到官供指詳明具有本末者也齊魯韓三家本書已<lb/>
　亡於它書中間見一二真偽不可知譬如其人元不<lb/>
　到官又已身亡無可追對徒得諸風聞道聽以為其<lb/>
　説如是者也余終譬之春秋毛公自謂子夏所𫝊譬<lb/>
<pb n="106b"/>
　左氏曾見國史攷事頗精得經之㫖為多齊魯韓三<lb/>
　家逺遜于毛然不無可取則譬之公羊氏而已矣榖<lb/>
　梁氏而已矣合者疑聖人之舊不合者是雜以己意<lb/>
　抑豈能一筆抹摋哉此文公詩集𫝊出説者謂一洗<lb/>
　末師專已守殘之陋允矣<lb/>
　又按公羊榖梁於襄公二十有一年並書孔子生然<lb/>
　猶可觧曰傳文非經文也若左氏於獲麟之後引經<lb/>
　以至哀公十有六年四月書孔丘卒此豈可信哉今<lb/>
<pb n="107a"/>
　春秋削去之削之誠是馬氏謂既續之於獲麟之後<lb/>
　寜保其不增益之於獲麟之前是亦未敢盡以為信<lb/>
　余謂春秋有不可觧處意其在斯與樂記云桑間濮<lb/>
　上之音亡國之音也其政散其民流誣上行私而不<lb/>
　可止也桑間即鄘之桑中篇巫臣所謂有桑中之喜<lb/>
　正指竊妻事一覧之而知為淫者自作非刺奔孔子<lb/>
　何人豈錄淫辭以誨萬世哉故程篁墩決然謂今詩<lb/>
　出漢儒所綴緝非孔子删書舊本漢儒徒見三百五<lb/>
<pb n="107b"/>
　篇名目散軼不存則每取孔子所删所放之餘一切<lb/>
　湊合以足其數而小序者不察亦一切以其得于師<lb/>
　者槩之曰刺淫此其所由失也王陽明曰詩非孔門<lb/>
　之舊本矣孔子所定三百篇皆所謂雅樂皆可奏之<lb/>
　郊廟奏之鄉黨皆所以宣暢和平涵泳徳性移風易<lb/>
　俗安得有鄭衛是長淫導奸矣此必秦火之後世儒<lb/>
　附㑹以足三百篇之數盖淫泆之詞世俗多所喜傳<lb/>
　如今閭巷皆然惡者可懲創人之逸志是求其説而<lb/>
<pb n="108a"/>
　不得從而為之辭茅鹿門曰大抵詩之言淫謔者為<lb/>
　里巷所布易傳而難滅如今南北所𫝊聲伎之類是<lb/>
　孔子嘗删之不列於經而其俗之所傳固有不能口<lb/>
　禁而火熄之者秦没而漢求亡經於天下則學士大<lb/>
　夫各采所傳以補三百之數往往雜出而並見之耳<lb/>
　某故曰詩非全經以上三説雖出近代要為卓然不<lb/>
　詭隨先儒者正可與漢志三百五篇遭秦而全者以<lb/>
　其諷誦不獨在竹帛故相叅觀<lb/>
<pb n="108b"/>
　又按余中夜而思燕禮記升歌鹿鳴下管新宮新宫<lb/>
　與鹿鳴相次盖一時之詩而為燕饗賓客及大射之<lb/>
　樂者其在小雅中無疑鄭亦註新宮小雅逸篇必不<lb/>
　為聖人所删又必不至孔子時已亡逸所以者何商<lb/>
　頌十二篇是正考甫當東遷之前得於周大師故孔<lb/>
　子時亡其大半若魯昭公二十五年宋公享叔孫昭<lb/>
　子賦新宮其詩見存孔子時年三十五去孔子年四<lb/>
　十三退修詩書禮樂弟子彌衆僅八年安得詩遂逸<lb/>
<pb n="109a"/>
　應編列孔門舊本三百篇内耳又思鄉射奏騶虞大<lb/>
　射奏貍首周禮射人王以騶虞九節諸侯以貍首七<lb/>
　節孤卿大夫及士以采蘋采蘩五節則貍首之詩與<lb/>
　騶虞采蘋采蘩相次孔穎達所謂當在召南者是夫<lb/>
　既在召南必不為聖人所删又必不至孔子時亡逸<lb/>
　所以者何射義出七十子後學者之手觀記及孔子<lb/>
　矍相之圃之射可見且歴歴舉其詩曰曾孫侯氏四<lb/>
　正具舉大夫君子凡以庶士小大莫處御于君所以<lb/>
<pb n="109b"/>
　燕以射則燕則譽豈孔子時反亡逸乎盖原編列召<lb/>
　南相其辭又頗似二雅祗遭秦火而失之余嘗疑何<lb/>
　彼穠矣屬東遷以後之詩安知非見于王風或齊風<lb/>
　者而後之學者誤取以充召南十四篇之數方為正<lb/>
　風亦未可定嗚呼予之為斯論也誠知狂瞽罪不獲<lb/>
　辭然古文尚書首𤼵難於吳才老計其時之人未信<lb/>
　也而今之信者且漸衆朱子本鄭夾漈之辨妄盡去<lb/>
　序言詩同時若呂伯恭猶疑且駭而視今之信何如<lb/>
<pb n="110a"/>
　也余敢望桓譚其人而輒旦暮遇之也哉<lb/>
　又按金仁山述其師王文憲之言曰今之三百篇非<lb/>
　盡夫子之三百篇也夫子删繁蕪之三千取雅正者<lb/>
　三百而三千之中豈無播詠於世俗之口者夫子之<lb/>
　詩既燬於秦火矣漢興管弦之聲未衰諸儒傳夫子<lb/>
　之詩而不全得見世俗之流傳管弦之濫在者槩以<lb/>
　為古詩取以足夫子三百之數而不辨其非也不然<lb/>
　若孔子之誦詠如素絢唐棣諸經書之所𫝊如貍首<lb/>
<pb n="110b"/>
　轡柔先正繁渠諸詩何以皆不與於今之三百而夫<lb/>
　子已放之鄭聲何為尚存而不削邪宋史儒林傳亦<lb/>
　載柏之言曰今詩三百五篇豈盡定於夫子之手所<lb/>
　删之詩容或有存於閭巷浮薄之口漢儒取以補亡<lb/>
　乃定二南各十有一篇兩兩相配退何彼穠矣甘棠<lb/>
　歸之王風削去野有死麕黜鄭衛淫奔之詩三十有<lb/>
　一篇説實先篁墩陽明而𤼵盖亦從史記三百五篇<lb/>
　孔子皆弦歌之以求合韶武雅頌之音悟來<hi>篁墩皇明文衡</hi>
<pb n="111a"/>
　<hi>有王直詩辨與此畧同亦先篁墩發</hi>
　又按固哉為詩孟子以謂叟由今觀之之亦何必<lb/>
　髙叟如式微詩序云黎侯寓于衞其臣勸以歸旄<lb/>
　丘詩序狄人迫逐黎侯黎侯寓于衞衞不能修方<lb/>
　伯連率之職黎之臣子以責於衞此必有所受之<lb/>
　其實表裏洞達無復擬議而朱子乃曰詩中無黎<lb/>
　侯字未詳是否余不覺匿笑昔范景仁不信佛蘇<lb/>
　子瞻詰其所以不信之說范曰某平生事非目所<lb/>
<pb n="111b"/>
　見者未嘗信蘇曰公亦安能然哉設公有疾今醫<lb/>
　切脈曰寒則服熱藥曰熱則餌寒藥公何嘗見脈<lb/>
　而信之如此何獨至於佛而必待見邪真通人之<lb/>
　言此亦可以破朱子之見<lb/>
　又按朱子以詩求詩是就詩之字面文意以得是<lb/>
　詩之何為而作正孟子以意逆志者或問子何不<lb/>
　有取其說且加正焉余曰以意逆志須的知某詩<lb/>
　出于何世與所作者何等人方可施吾逆之之法<lb/>
<pb n="112a"/>
　如近日吳喬先生共予讀李商隠東河王詩國事<lb/>
　分明屬灌均西陵魂斷夜来人君王不得為天子<lb/>
　半為當時賦洛神説曰後二語似有悔㛰王氏之<lb/>
　意夫婦不過十年甥舅纔及二載而竟致一生顛<lb/>
　躓此種情事出於口則薄徳而意中不無展轉故<lb/>
　以不倫之語志之乎若論故實丕為世子在建安<lb/>
　十二年丁亥子建賦洛神在黄初三年壬寅相去<lb/>
　十五年也唐人作詩意自有在或論故實或不論<lb/>
<pb n="112b"/>
　故實宋人不解詩便以薛王夀王同用譏刺義山<lb/>
　何異農夫以菽氣眼辨朱草紫芝乎此解可謂妙<lb/>
　絶千古發端一語已道令狐綯之當國矣盖原知<lb/>
　義山之人之事方得是解不然空空而思㝠㝠以<lb/>
　決豈可得乎縦得之恐亦成郢書燕說而已矣詩<lb/>
　集𫝊病多坐此<lb/>
　又按竇梁賓夷門人進士盧東表侍兒也詞筆容<lb/>
　態皆觀東表當及第竇為喜詩曰曉妝初罷眼初<lb/>
<pb n="113a"/>
　瞤小玉驚人踏破裙手把紅箋書一紙上頭名字<lb/>
　有郎君若掩其姓名亦可知是婦喜夫登第之作<lb/>
　朱慶餘作閏意一篇獻水部郎中張籍曰洞房昨<lb/>
　夜停紅燭待曉堂前拜舅姑妝罷低聲門夫壻畫<lb/>
　眉深淺入時無此若掩其題恐未必知是後進求<lb/>
　知就正于前輩之作也詩有難辨如此吾欲誦以<lb/>
　質晦翁<lb/>
　又按余久而得王忠文禕學詩齋記曰詩道其微矣<lb/>
<pb n="113b"/>
　乎以情性言詩非所能知自章句之說言之則某竊<lb/>
　有疑矣盖二南大小雅周頌周公之所定變風變雅<lb/>
　魯商二頌孔子之所取而並周公所定者合三百五<lb/>
　篇尚矣第今觀之二南以闗雎配鵲巢葛覃配采蘩<lb/>
　巻耳配草蟲樛木配江有汜螽斯配小星桃夭配摽<lb/>
　有梅兔罝配羔羊芣苢配采蘋漢廣配行露汝墳配<lb/>
　殷其靁麟之趾配騶虞各十一篇整然相合信其為<lb/>
　房中之樂而甘棠後人思召伯者也何彼穠矣王風<lb/>
<pb n="114a"/>
　也野有死麕淫風也此三詩者胡為而厠其間乎而<lb/>
　又成王之頌廼有康王以後之詩今謂二南周頌果<lb/>
　為周公之所定其可乎秦火詩書同祸書殘闕甚而<lb/>
　詩獨無一篇之失然素絢唐棣貍首轡柔諸詩既已<lb/>
　散逸而已放之鄭聲乃反獲存劉歆以謂詩始出時<lb/>
　一人不能獨盡其經或為雅或為頌相合而成不足<lb/>
　則以世俗之流傳筦絃之濫在者足之不復辨其非<lb/>
　故變雅之中或有類乎正雅而又六月變小雅之始<lb/>
<pb n="114b"/>
　民勞變大雅之始廼與正雅同其篇什豳風非變也<lb/>
　廼繫於十三國之末焉烏在其為各得所也然則今<lb/>
　之三百五篇謂皆孔子所刪之舊可乎不可也盖自<lb/>
　漢以來學詩者悉本於鄭氏訓詁譜序惟鄭説是從<lb/>
　人有耳目肺腸不敢以自信也及宋朱子之集傳出<lb/>
　而鄭學乃遂廢朱子所謂本之二南以求其端参之<lb/>
　列國以盡其變正之於雅以大其規和之於頌以要<lb/>
　其止者學詩之㫖無以易此矣世之習其讀者固得<lb/>
<pb n="115a"/>
　有所據依而其可疑如向之所云者學者以為朱子<lb/>
　之所未嘗言不敢以為言也昔者鄉先正王文憲公<lb/>
　盖嘗欲修正之而卒亦不果豈非詩道之㣲於是為<lb/>
　已甚乎此論正從王文憲出<lb/>
　又按趙子常引其師黄楚望之言曰周禮王巡守則<lb/>
　大史大師同車又其官屬所掌皆有世奠繫之説方<lb/>
　采詩之時大師掌其事而大史錄其時世及巡守禮<lb/>
　廢大師不復采詩而後諸國之詩皆其國史所自記<lb/>
<pb n="115b"/>
　錄以考其風俗盛衰政治得失若左傳於髙克之事<lb/>
　則曰鄭人為之賦清人莊姜之事則曰衛人為之賦<lb/>
　碩人必有所據矣胡朏明曰采詩采字均當作陳盖<lb/>
　詩有采有陳漢藝文志古有采詩之官王者所以觀<lb/>
　風俗知得失自考正也食貨志孟春之月羣居者將<lb/>
　散行人振木鐸狥于路以采詩獻之太師比其音律<lb/>
　以聞于天子此采詩之説也王制天子五年一巡守<lb/>
　命太師陳詩以觀民風鄭氏詩譜武王伐紂定天下<lb/>
<pb n="116a"/>
　巡守述職陳誦諸國之詩以觀民風俗此陳詩之説<lb/>
　也采之於每歳之孟春陳之於五載巡守四仲之月<lb/>
　是國風所自來也班孟堅曰自孝武立樂府而采歌<lb/>
　謡於是有代趙之謳秦楚之風皆感於哀樂縁事而<lb/>
　發亦可以觀風俗知薄厚漢治近古此其一端云<lb/>
　又按胡朏明曰男女淫泆奔誘之辭惟鄭衛齊陳有<lb/>
　之小序槩以為刺奔説者謂刺詩之體但鋪陳其事<lb/>
　不加一辭而閔惜懲創之意自見於言外不必譙讓<lb/>
<pb n="116b"/>
　質責而後為刺也朱子非之以為欲刺人之惡而反<lb/>
　自為彼人之言以陷其身於惡必無是理故以為淫<lb/>
　者所自作而馬貴與又非之其言曰夫人之為惡也<lb/>
　禁之使不得為不若愧之而使之自知其不可為此<lb/>
　鋪陳揄揚之中所以為閔惜懲創之至也夫子謂宰<lb/>
　我曰女安則為之夫豈真以居喪食稻衣錦為是乎<lb/>
　萬石君謂子慶曰内史貴人坐車中自如固當夫豈<lb/>
　真以不下車為是乎而二人既聞是言也卒為羞愧<lb/>
<pb n="117a"/>
　改行有甚於被譙讓者盖以非為是而使之求吾言<lb/>
　外之意則自反而不勝其愧悔矣此詩之訓也貴與<lb/>
　之説可謂辯矣然某嘗於朱子所謂淫者自作之外<lb/>
　更就數詩以求之而知鋪陳其事不加一辭之説亦<lb/>
　有不盡然者新䑓曰燕婉之求得此戚施牆有茨曰<lb/>
　中冓之言不可道也所可道也言之醜也君子偕老<lb/>
　曰子之不淑云如之何鶉之奔奔曰人之無良我以<lb/>
　為兄蝃蝀曰乃如之人也懐昏姻也大無信也不知<lb/>
<pb n="117b"/>
　命也載驅曰魯道有蕩齊子遊敖以上諸詩皆刺當<lb/>
　時之淫亂而指斥如此是未嘗不加一辭也南山敝<lb/>
　笱猗嗟株林頗似不加一辭然以雄狐目襄公以魴<lb/>
　鰥目文姜意見比興中矣猗嗟以展我甥兮明莊公<lb/>
　非齊侯之子㣲文刺譏抑又甚焉安在其為不加一<lb/>
　辭也哉株林玩其辭意亦可見作者在所賦之外以<lb/>
　此數詩反而觀之則静女桑中溱洧東方之日月出<lb/>
　等篇摹寫狎昵之情臚列鄙穢之狀者其為淫者所<lb/>
<pb n="118a"/>
　自作無疑矣淫者之辭豈可錄之於經以為漢儒所<lb/>
　綴緝以足三百之數者近是吾友閻百詩次魯齋華<lb/>
　川篁墩陽明鹿門諸論為一帙有味哉又曰漢藝文<lb/>
　志三百五篇遭秦而全者以其諷誦不獨在竹帛故<lb/>
　也某謂夫子之所錄得以流傳者維此之故夫子之<lb/>
　所刪得以篡入者亦維此之故又曰詩有具文見意<lb/>
　者叔于田二詩但為鄭人愛叔段之辭而不義得衆<lb/>
　之情自見揚之水椒聊二詩但為晉人愛桓叔之辭<lb/>
<pb n="118b"/>
　而叛翼歸沃之情自見是也馬貴與舉此以明序之<lb/>
　不可廢以為之四詩者皆頼序而明若舍序以求之<lb/>
　則子雲羙新之作袁宏九錫之文耳是豈可以訓而<lb/>
　夫子不刪之乎盖均一淫泆之辭出於奔者之口則<lb/>
　可刪而出於刺奔者之口則可錄也均一愛戴之辭<lb/>
　出於愛叔段桓叔者之口則可刪而出於刺鄭莊晉<lb/>
　昭者之口則可錄也某謂四詩出於刺者之口固可<lb/>
　錄藉令為叔段桓叔之黨所自作錄之於經亦可使<lb/>
<pb n="119a"/>
　有國者知亂賊之情而為防㣲杜漸之計無傷于義<lb/>
　無害于教也若男女淫泆之辭則不可同日而論牀<lb/>
　笫之言不踰閾即未必淫者所自作亦何得施之簡<lb/>
　䇿以教人童䝉之時力扞其外誘猶恐或入於非僻<lb/>
　而顧令日誦此等詩以誨之淫乎自此義不明世遂<lb/>
　以子夜讀曲宫體諸詩為得國風之遺意下逮花間<lb/>
　諸人及柳晏秦周輩倚聲填詞備狹斜妖冶之趣亦<lb/>
　自謂不詭於風人而號為詩餘讀者作者展轉流𫝊<lb/>
<pb n="119b"/>
　以蠱惑人之心志如山谷所謂玅年羙士近知酒色<lb/>
　之娛苦節臞儒晚悟裙裾之樂鼓之舞之使宴安酖<lb/>
　毒而不悔者皆此等議論啓之也昔漢景有言食肉<lb/>
　不食馬肝未為不知味喻學者不言湯武受命不為<lb/>
　愚學詩亦然誦三百不取桑中溱洧之類讀晉宋以<lb/>
　後詩不取子夜讀曲宮體之類亦未為不善學也<lb/>
　又按胡朏明曰朱子集𫝊云風者民俗歌謡之詩也<lb/>
　諸侯采之以貢於天子天子受之而列於樂官於以<lb/>
<pb n="120a"/>
　考其俗尚之羙惡而知其政治之得失焉某嘗疑貢<lb/>
　詩之説不知何據及讀金仁山前編引伏生書虞夏<lb/>
　傳言舜之元祀巡狩四岳八伯各貢其樂樂正定樂<lb/>
　名又引書大傳曰五載一巡狩羣后徳讓貢正聲而<lb/>
　九族具成注云此采詩作樂之始然後知貢詩之説<lb/>
　所自出與采詩陳詩相𤼵明也盖列國之行人采詩<lb/>
　以屬太師比其音律以待時巡因州伯以貢之天子<lb/>
　天子命太師陳之而取其正聲被諸弦管以為燕饗<lb/>
<pb n="120b"/>
　朝㑹祭祀之樂自虞夏以來未之或改也<hi>文中子曰諸侯不貢</hi>
　<hi>詩斯則乆矣朏明未及考此</hi>
　又按蕭山毛大可述髙忠憲講學時有執木𤓰詩問<lb/>
　難者投我以木𤓰報之以瓊琚中並無男女字面何<lb/>
　以知為淫奔坐皆黙然惟吾邑來風季曰即有男女<lb/>
　字亦何必淫奔張平子四愁詩羙人贈我金錯刀何<lb/>
　以報之英瓊瑶明明有羙人字然不為淫奔未為不<lb/>
　可也言未既即有咈然而興者曰羙人固通稱若彼<lb/>
<pb n="121a"/>
　狡童兮得不目為淫奔否曰亦何必淫奔子不讀箕<lb/>
　子麥秀歌乎麥秀漸漸兮禾黍油油彼狡僮兮不與<lb/>
　我好兮夫箕子所指者受辛也受辛君也而狡童誰<lb/>
　謂狡童淫者也髙忠憲遽起長揖曰先生言是也又<lb/>
　曰不虞今日得聞通儒之言竊以此論與詩小序相<lb/>
　合而與上胡朏明及予又相乖<lb/>
　又按蘇子由曰小旻小宛小弁小明四詩皆以小名<lb/>
　篇所以别其為小雅也其在小雅者謂之小故其在<lb/>
<pb n="121b"/>
　大雅者謂之召旻大明獨宛弁闕焉意者孔子刪之<lb/>
　矣雖去其大而其小者猶謂之小盖即用其舊也余<lb/>
　謂此非為孔子所刪盖原編次成後亡逸耳即蘇説<lb/>
　亦可證詩非孔門之舊本因思貍首安知不别有一<lb/>
　篇與騶虞采蘋采蘩體製相類者原在召南與又安<lb/>
　知曾孫侯氏八句非别一篇名而康成臆以貍首當<lb/>
　之與回憶少疑鄉飲酒燕鄉射禮並歌召南首三篇<lb/>
　越草蟲取采蘋為亂次後讀詩正義云盖采蘋舊在<lb/>
<pb n="122a"/>
　草蟲前齊詩次正如是不覺釋然詩於今人情不大<lb/>
　相逺耳<lb/>
　又按余乆而後得王文憲詩疑曰昔東萊呂成公嘗<lb/>
　疑桑中溱洧非桑間濮上之音以為夫子既曰鄭聲<lb/>
　淫而放之矣豈有刪詩示後世而反取之乎晦菴朱<lb/>
　文公則曰不然今若以桑中濮上為雅樂當以薦何<lb/>
　等鬼神接何等賓客不知何辭之風何義理之止乎<lb/>
　故文公説詩以為善者興起人之善心惡者懲創人<lb/>
<pb n="122b"/>
　之逸志以此法觀後世之詩實無遺䇿何者盖其規<lb/>
　橅恢廣心志融釋不論羙惡無非為吾受用之益而<lb/>
　邪思不萌以此法觀詩可也觀書亦可也雖觀史亦<lb/>
　可也以此論樂則恐有所未盡某嘗疑今日三百五<lb/>
　篇者豈果為聖人之三百五篇乎秦法嚴密詩無獨<lb/>
　全之理竊意夫子已刪去之詩容有存於閭巷浮薄<lb/>
　者之口盖雅奥難識淫俚易傳漢儒病其亡逸妄取<lb/>
　而攛雜以足三百篇之數某不能保其無也不然則<lb/>
<pb n="123a"/>
　不奈聖人放鄭聲之一語終不可磨滅且又復言其<lb/>
　所以放之之意曰鄭聲淫又曰惡鄭聲之亂雅樂也<lb/>
　某是以敢謂淫奔之詩聖人之所必削決不存於雅<lb/>
　樂也審矣妄意以刺淫亂如新䑓牆有茨之類凡十<lb/>
　篇猶可以存之懲創人之逸志若男女自相悦之詞<lb/>
　如桑中溱洧之類悉削之以遵聖人之至戒無可疑<lb/>
　者所去者亦不過三十有二篇使不得滓穢雅頌殽<lb/>
　亂二南初不害其為全經也如此則二先生之疑亦<lb/>
<pb n="123b"/>
　俱釋矣昔曾南豐謂不滅其籍乃善於放絶者以此<lb/>
　放絶邪説之疑似者可也若淫奔之詩不待智者而<lb/>
　能知其為惡行也雖閭閻小夫亦莫不醜之但欲動<lb/>
　情勝自不能制爾非有疑似難明必待存其迹而後<lb/>
　知今夫童子淳質未漓情欲未開或於誦習講説之<lb/>
　中反有以導其邪思非所以為訓且學者吟哦其醜<lb/>
　惡於脣齒間尤非雅尚讀書而不讀淫詩未為缺典<lb/>
　況夫子答為邦之問而此句拳拳殿於四代禮樂之<lb/>
<pb n="124a"/>
　後恐非小事也某敢記其目以俟有力者請於朝而<lb/>
　再放黜之一洗千古之蕪穢云曰野有死麕<hi>召南</hi>曰靜<lb/>
　女<hi>邶</hi>曰桑中<hi>鄘/</hi>曰氓曰有狐<hi>並衛風</hi>曰大車曰丘中有<lb/>
　麻<hi>並王風</hi>曰將仲子曰遵大路曰有女同車曰山有扶<lb/>
　蘇曰蘀兮曰狡童曰褰裳曰丰曰東門之墠曰風雨<lb/>
　曰子衿曰野有蔓草曰溱洧<hi>並鄭風</hi>曰東方之日<hi>齊</hi>曰<lb/>
　綢繆曰葛生<hi>並唐風</hi>曰晨風<hi>秦</hi>曰東門之枌曰東門之<lb/>
　池曰東門之楊曰防有鵲巢曰月出曰株林曰澤陂<lb/>
<pb n="124b"/>
　<hi>並陳風</hi>或謂三百篇之詩自漢至今歴諸大儒皆不敢<lb/>
　議而子獨欲去之毋乃誕且僭之甚耶曰在昔諸儒<lb/>
　尊尚小序太過不敢以淫奔之詩視之也方傅㑹穿<lb/>
　鑿曲為之説求合乎序何敢廢乎盖序者於此三十<lb/>
　餘詩多曰刺時也或曰刺亂也曰刺周大夫也刺莊<lb/>
　公刺康公刺忽刺衰刺晉亂刺好色刺學校廢亦曰<lb/>
　刺奔也止奔也惡無禮也否則曰憂䜛賊也懼䜛也<lb/>
　或曰思遇時也思君子也未嘗指為淫詩也正以為<lb/>
<pb n="125a"/>
　目曰淫詩則在所當放故也自朱子黜小序始求之<lb/>
　於詩而直指之曰此為淫奔之詩某嘗反覆玩味信<lb/>
　其為斷斷不可易之論律以聖人之法當放無疑曰<lb/>
　然則朱子何不遂放之乎曰朱子始訂其詞而正其<lb/>
　非其所以不廢者正南豐所謂不去其籍乃所以為<lb/>
　善放絶者也今後學既聞朱子之言真知小序之為<lb/>
　謬其知是詩之為淫而猶欲讀之者豈理也哉在朱<lb/>
　子前詩説未明自不當放生朱子後詩説既明不可<lb/>
<pb n="125b"/>
　不放與其遵漢儒之謬説豈若遵聖人之大訓乎余<lb/>
　按文云三十二篇目缺其一或請補之余曰不可得<lb/>
　補矣文憲云序未嘗指為淫詩者止奔也惡無禮也<lb/>
　懼䜛也三篇此三篇則蝃蝀相䑕原不列三十二篇<lb/>
　之目至采葛曾謂作淫詩而情欵未明今復云爾殆<lb/>
　所謂自亂其説者與<lb/>
　又按日知錄有詩之世次必不可信一篇曰今詩亦<lb/>
　未必皆孔子所正且如褒姒滅之幽王之詩也而次<lb/>
<pb n="126a"/>
　於前召伯營之宣王之詩也而次於後序者不得其<lb/>
　説遂并楚茨信南山甫田大田瞻彼洛矣裳裳者華<lb/>
　桑扈鴛鴦魚藻采菽十詩皆為刺幽王之作恐不然<lb/>
　也又如碩人莊姜初歸事也而次於後綠衣日月終<lb/>
　風莊姜失位而作燕燕送歸妾作擊鼓國人怨州吁<lb/>
　而作也而次於前渭陽秦康公為太子時作也而次<lb/>
　於後黄鳥穆公薨後事也而次於前此皆經有明文<lb/>
　可據故鄭氏謂十月之交雨無正小旻小宛皆刺幽<lb/>
<pb n="126b"/>
　王之詩<hi>十月之交有豔妻之云自當是幽王</hi>漢興之初師移其第耳而<lb/>
　左氏傳楚莊王之言曰武王作武其卒章曰耆定爾<lb/>
　功其三曰鋪時繹思我徂維求定其六曰綏萬邦屢<lb/>
　豐年今詩但以耆定爾功一章為武而其三為賚其<lb/>
　六為桓章次復相隔越儀禮歌召南三篇越草蟲而<lb/>
　取采蘋正義以為采蘋舊在草蟲之前知今日之詩<lb/>
　已失古人之次非夫子所謂雅頌各得其所者矣余<lb/>
　謂此益足證詩非孔門之舊本也<lb/>
<pb n="127a"/>
　又按鄭康成年七十嘗疾篤戒子㠯書曰末所憤憤<lb/>
　者徒㠯亡親墳壟未成所好群書率皆腐敝不得於<lb/>
　禮堂寫定傳與其人日西方暮其可圖乎時建安元<lb/>
　年丙子也余此疏證第五卷寫成年五十有三自念<lb/>
　先王父叅議公自崇禎甲申卜葬屢不獲吉壤潛精<lb/>
　積誠禱於神授以術士始克葬今學山右古蛟龍溝<lb/>
　之北原後三年果有徴閩謝氏善寫生者適至屬寫<lb/>
　二圖一禮堂寫定圖一傳與其人圖觀者咸嘆其秀<lb/>
<pb n="127b"/>
　眉明目以為康成遺照而不知實以余像代之因藏<lb/>
　諸丙舎秋山紅樹閣視我世世子孫云<lb/>
　<lb/>
　<lb/>
　<lb/>
　<lb/>
　<lb/>
　尚書古文疏證巻五下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋闕如編卷一</head> <lb/>
    <p>
<pb n="1a"/>
欽定四庫全書<lb/>
　春秋闕如編卷一<lb/>
　　　　　　　　　　　　　金山焦袁熹撰<lb/>
　隠公<lb/>
　　名息姑惠公之子立十一年為其弟桓公所弑<lb/>
元年春王正月<lb/>
　元猶始也首也繼父惠公為君逾年廼稱元年猶言<lb/>
　我公之第一年也是年為周平王之四十九年以其<lb/>
<pb n="1b"/>
　是魯國之史故自紀其君之年而已不得稱周王之<lb/>
　年也<hi>明改元非僣</hi>春者四時之首周以建子月為正月遂<lb/>
　以子丑寅之三月為春葢不特改其月并其時而亦<lb/>
　改矣故此所謂春者指子丑寅之三月<hi>以不重書春知統下両月</hi>
　而正月則建子之月今之十一月是也曰王正月者<lb/>
　周王所頒之正朔諸侯奉而行之其在隠公是年則<lb/>
　平王是也<hi>明非以夏時冠周月</hi>當時諸侯逾年改元必朝廟告<lb/>
　朔舉行即位之禮其繼弑則不修此禮者所以自貶<lb/>
<pb n="2a"/>
　損隠繼正而不書即位以其志在讓桓示不終為君<lb/>
　故特廢即位之禮以自貶損史臣但書元年春王正<lb/>
　月而已不得書公即位也<hi>明非聖人削之</hi>書元年春王正月<lb/>
　所以顯不即位之文與餘年空書首月者異也<hi>此春未甞</hi>
　<hi>無事</hi>聖人因舊史之文録之褒貶予奪無所施於其間<lb/>
　至如尊王之義正始之義若此之類自然皆在其中<lb/>
　不煩措意設辭謂我之意斤斤然特寄乎此也<lb/>
三月公及邾儀父盟于蔑<lb/>
<pb n="2b"/>
　三月建寅之月今之正月也魯侯爵而稱公者臣子<lb/>
　之稱猶曰我君云爾雖其子男之國亦皆然非為僣<lb/>
　也邾儀父者邾國之君也不言邾子者未有爵命不<lb/>
　得列於諸侯又非夷戎之属則書其君之字以别之<lb/>
　而已言公及邾儀父者以内及外以尊及卑也不相<lb/>
　信而後有盟此又為諸侯之私相盟其非美事可知<lb/>
　蔑是魯地儀父出其疆竟就公公但出其國都而與<lb/>
　之盟繼好息民猶愈於相虞詐相吞噬者之所為至<lb/>
<pb n="3a"/>
　七年伐邾則曲直之情未可知而事由後起不容於<lb/>
　此焉逆料其盟之必渝而加貶辭也春秋書之以見<lb/>
　東遷已來列國所尚我魯所行其事勢有如是而已<lb/>
夏五月鄭伯克段于鄢<lb/>
　段者鄭莊公母弟也養成其惡使為國患然後舉兵<lb/>
　伐之段不勝而出奔鄭國赴告之辭如言段有大惡<lb/>
　將行簒奪敝邑僅乃克之故書克段於鄢如言戡定<lb/>
　禍難鄭國之幸然者所謂如其意而書之也段之不<lb/>
<pb n="3b"/>
　弟鄭伯既以其罪罪之經但從鄭伯討段之文若無<lb/>
　譏於鄭伯而專罪段之不道然者其實段之罪不待<lb/>
　言而鄭伯殺弟之惡自不可掩此則史書之體聖人<lb/>
　不得以意而與其間也書鄭國之事益以見隠之仁<lb/>
　於其弟而春秋人倫之變亦已甚矣凡此皆大聖傷<lb/>
　心之故扼腕之情意言之外如將可見焉<lb/>
秋七月天王使宰咺來歸惠公仲子之賵<lb/>
　侯國之史稱天子宜曰天王所以尊之明域中獨有<lb/>
<pb n="4a"/>
　此一王尊無二上也其所行之事有悖於典禮不可<lb/>
　為訓者要非臣下所得議則直書之或婉曲書之以<lb/>
　見其義而已今此使宰咺歸賵之文自魯國言之葢<lb/>
　大君有命宜以為榮而著之策也至於諸侯之妾不<lb/>
　宜歸賵則其失各有由來亦因事而可知爾<hi>明非書名示貶</hi>
　宰者天子之士故書其名惠公仲子者惠公之仲子<lb/>
　而太子允之母也婦人須有所繫不得繫於其子故<lb/>
　以先公之仲子言之明非夫人隠於其卒也以告故<lb/>
<pb n="4b"/>
　王使來賵之也<lb/>
九月及宋人盟于宿<lb/>
　人宋之微者也所與及者亦魯之微者乎非乎將公<lb/>
　自親之乎葢不可得而考也宿之為微國也與是盟<lb/>
　為参盟之端乎葢不可得而考也然則說此經者將<lb/>
　如何曰盟不足恃非所貴也此之為盟也魯宋之交<lb/>
　於是始故如是焉而書之意直輕之而略之爾略之<lb/>
　不可盡略夫已有所略矣<lb/>
<pb n="5a"/>
冬十有二月祭伯來<lb/>
　内諸侯為王卿士非王命而私來故直言來來必有<lb/>
　事其事不足録也實非朝故不得書朝非固行朝禮<lb/>
　不與其朝而書來以惡之也<lb/>
公子益師卒<lb/>
　益師字衆父孝公之子為隠公卿佐卒書公子者周<lb/>
　道親親舉親以示恩厚不日者或史失之<hi>明非惡</hi>
二年春公㑹戎于潜<lb/>
<pb n="5b"/>
　春王正月之文施於元年者史書之所重其自二年<lb/>
　已下或不書不可以一例而言此春潜之㑹葢非正<lb/>
　月之事而意欲畧之則但書春公㑹戎于潜而已有<lb/>
　正無正有王無王非筆削之所特加也戎不書爵號<lb/>
　君臣同辭所以為畧之也㑹者好㑹而不盟㑹從戎<lb/>
　不盟公意也既而有唐之盟緣是㑹遂成之也春秋<lb/>
　謹内外之防履霜堅氷固宜於此焉譏但此㑹潜之<lb/>
　戎雜處中國與魯壤錯非若周之玁狁漢之匈奴隠<lb/>
<pb n="6a"/>
　公是時修好息民亦衰世之常事不足多怪春秋因<lb/>
　而録之見東遷已還列國之大勢若盛若衰若微若<lb/>
　著如斯而已雨露之和霆雷之憤無所加焉<lb/>
夏五月莒人入向<lb/>
　此葢莒子親帥師入向之國都而以向姜還也但書<lb/>
　莒人入向者賤且惡故略之以其近魯風聲得及雖<lb/>
　不告亦合書也王迹既熄伯事未興諸侯無小大擅<lb/>
　興師旅相吞相殘春秋縁之而作此其大都亦不繋<lb/>
<pb n="6b"/>
　於一事也<lb/>
無駭<hi>穀梁作侅</hi>帥師入極<lb/>
　無駭展氏官司空魯大夫也諸侯之子稱公子公子<lb/>
　之子稱公孫自餘則獨書名者明皆公族若後世帝<lb/>
　室之胄列於羣臣之間不繋以姓非貶而去之也無<lb/>
　駭挾柔溺等皆是也無駭將二千五百人入人國都於<lb/>
　内為惡事不言公使使若歸過於臣其實隠公在位<lb/>
　不問出公意與否莫非其君之事矣<lb/>
<pb n="7a"/>
秋八月庚辰公及戎盟于唐<lb/>
　春為潜之㑹戎請盟公辭至是從戎志而與之盟義<lb/>
　如前所說美惡不以他日寒否論蔑潜唐皆魯地公<lb/>
　並不涉他竟彼細於我故<lb/>
九月紀裂<hi>公穀作履</hi>繻來逆女<lb/>
　裂繻紀國之卿不嫌若卿自為逆者諸侯之嫡嫁於<lb/>
　諸侯貴有常分言紀裂繻來逆我女則奉彼君之命<lb/>
　可知而君不自來逆廢親迎之禮亦自見矣裂履聲<lb/>
<pb n="7b"/>
　相近由口授而訛餘多同也<lb/>
冬十月伯姬歸于紀<lb/>
　裂繻以九月至女以十月行文相承也男子曰公子<lb/>
　别之以名女曰某姬以字配姓亦所以為别也以恩<lb/>
　則某姬猶言公子也歸于者猶言得所歸也曰我伯<lb/>
　姬歸於紀矣不嫌無父母之命非所嫌也<lb/>
紀子帛<hi>公穀作伯</hi>莒子盟于宻<lb/>
　此外盟也左氏云魯故也杜氏釋之以為莒魯有<lb/>
<pb n="8a"/>
　怨紀侯既昏於魯為是盟以和解之者疑得其情而<lb/>
　史文有闕聖筆無所庸於修改彊為之說則鑿矣<lb/>
十有二月乙邜夫人子氏薨<lb/>
　隠公之夫人也史官為臣子之辭視君如父視君夫<lb/>
　人如母父母尊同故同以薨書不地者夫人處其國<lb/>
　薨有常處亦以稍殺于君第言薨而已寢疾之所不<lb/>
　容斥之不書葬者隠自挹損葬其妻不備禮也<lb/>
鄭人伐衛<lb/>
<pb n="8b"/>
　莒人入向以向姜故鄭人伐衛以公孫滑故討滑之<lb/>
　亂故聲其罪而伐之書法與莒人入向同惡可知也<lb/>
　此鄭人非君不詳主兵之人亦是惡之而略其文鄭<lb/>
　人聲衛之罪而鄭人擅用師伐國之罪愈不可掩若<lb/>
　律文之有反坐然<lb/>
三年春王二月己巳日有食之<lb/>
　春王二月之文見於此年者首月無事而日食在二<lb/>
　月故謹而書之不必毎年書王月也元年有王不疑<lb/>
<pb n="9a"/>
　餘年非王月矣其因事而書或詳或略有義無義難<lb/>
　可横斷闕所不知可也春秋謹天戒此日而微詩人<lb/>
　忌之故日食必書所以示人君當敬懼修省不可視<lb/>
　為適然葢日食雖有常度而見謂適然不知修省則<lb/>
　天災非災而泄泄乃其災矣此春秋之意堯舜禹湯<lb/>
　文武周公之心無有異也云有食之者先儒云不可<lb/>
　以知知更不推求何物食之也愚謂日月之食其理<lb/>
　非不可知正以上天垂象尊而敬之故但言有食之<lb/>
<pb n="9b"/>
　而已必云日有食之不得但云日食者亦以尊重此日<lb/>
　體之故詳緩其辭以致憂懼於下之意此雖史冊之<lb/>
　恒文而實為聖人之所制學者不可以不察也若夫<lb/>
　或日或不日或言朔或不言朔以謂厯象錯亂太史<lb/>
　廢職詳而録之以正其罪者則幾乎末與<lb/>
三月庚戌天王崩<lb/>
　日從赴雖有偽不得改從實平王於是五十一年矣<lb/>
　始聞王崩從生時號書之崩者若天之崩墜九州萬<lb/>
<pb n="10a"/>
　國皆失所仰不特我國而已獨天子書崩者猶予一<lb/>
　人諸侯不得稱之<lb/>
夏四月辛卯君<hi>公穀作尹</hi>氏卒<lb/>
　君氏尹氏經文互異傳家各以意說男子婦人不可<lb/>
　的知其實從紀子帛例闕而不論可也<lb/>
秋武氏子來求賻<lb/>
　平王以三月崩魯不往共王䘮故周人來求賻自始<lb/>
　崩至此四閱月<hi>下文有八月知此為七月事</hi>求者責也書求賻見<lb/>
<pb n="10b"/>
　王室衰替已甚同姓秉禮之國猶尚如此致使王人<lb/>
　來相詰責魯之君臣當悚仄不寧豈有反譏王朝乞<lb/>
　求非禮而謂經意者也武氏者周之大夫此來求賻<lb/>
　者武氏之子未命為大夫者也無譏也不稱使者當<lb/>
　䘮未君號令未布于諸侯其實此來傳新王冡宰之<lb/>
　意非私來也<hi>明非武氏子白有喪</hi>
八月庚辰宋公和卒<lb/>
　外諸侯卒來告曰寡君不禄不以名也國史書其名<lb/>
<pb n="11a"/>
　者前知之雖未同盟固當知之也人臣之於其君非<lb/>
　告天祖神祗無稱名之道故天王崩不名葬則書諡<lb/>
　以著其代鄰國友邦於其卒則名之明此宋公已卒<lb/>
　嗣此者又一宋公非昔之宋公也所以别於君臣之<lb/>
　義也來告則使卿大夫往弔恤之常事不足書也書<lb/>
　卒以别於内者恩痛之情自不可同故其辭從而殺<lb/>
　焉非以薨為優卒為劣也但薨之一字非君及君夫<lb/>
　人不得言之而卒則通於上下不嫌同辭故用之也<lb/>
<pb n="11b"/>
　赴必以日從所赴書之<hi>明非以正故</hi>
冬十有二月齊侯鄭伯盟于石門<lb/>
　齊僖鄭莊也尋盧之盟鄭合於齊也書此者見諸侯<lb/>
　黨援莫非罔上行私之事不特殺牲要神信不由𠂻<lb/>
　為可惡而已石門齊地鄭就其國而與之盟是為齊<lb/>
　僖小伯矣<lb/>
癸未葬宋穆公<lb/>
　葬某公者我往㑹葬如言我葬之也五等之君既葬<lb/>
<pb n="12a"/>
　皆稱公者猶言某君爾非公侯之公宋本公爵而此<lb/>
　之公字亦同下四等之例不繋於爵也猶五等之君<lb/>
　並稱諸侯非公侯之侯也程子云春秋之時皆不請<lb/>
　而私諡稱私諡所以罪其臣子愚按自西都䘮亂極<lb/>
　於東遷下凌上替禮樂征伐皆失其所請諡其小也<lb/>
　似此之類無假一一而言之<lb/>
四年春王二月莒人伐杞取牟婁<lb/>
　春秋之初大國之惡無若鄭小國之惡無若莒二年<lb/>
<pb n="12b"/>
　入向兹又伐杞而取其邑伐取兩書著其貪暴之實<lb/>
　傷天子方伯無能制之東夷小醜不足責也此其異<lb/>
　於鄭者聖人之情在乎此如向如杞未必全是無惡<lb/>
　正猶兩相鬭毆一人被殺則正其殺人之罪而已其<lb/>
　被殺之人情狀有異自然惡輕於彼不復論之若但<lb/>
　相鬭毆則有曲直也<lb/>
戊申衛州吁弑其君完<hi>穀梁作祝吁</hi>
　衛州吁奚為者也莊公嬖人子弑其君完代立迄九<lb/>
<pb n="13a"/>
　月而見殺者也不稱公子聖筆所裁或詳或畧唯<lb/>
　意所適各當文求之要之著其大惡王誅所不赦而<lb/>
　已所謂炳如日星者也其莊公過寵養惡之非推尋<lb/>
　始末即事可知不於此文寄意<hi>明伊川先生荘公不待以公子之道之說</hi>
　<hi>未然</hi>
夏公及宋公遇于清<lb/>
　公與宋公為㑹未及期聞衛之亂二國欲有所計議<lb/>
　故假遇禮以相見遇者不期之名春秋之遇以期託<lb/>
<pb n="13b"/>
　不期也書此者欲見衛事始末宋魯諸國好惡離合<lb/>
　之情通前後文以見義不以草次簡禮假託行事之<lb/>
　一節而特加貶也夫茍為王事公義而假此以行雖<lb/>
　草次簡畧不亦可乎是知聖意所重在彼不在此也<lb/>
　及宋公者以内及外也<hi>明非以尊及卑若他國䇿書當云宋公魯侯遇于清矣</hi>
　清衛地<lb/>
宋公陳侯蔡人衛人伐鄭<lb/>
　伐者聲其罪而致討也茍當其罪雖無天子之命猶<lb/>
<pb n="14a"/>
　之可也今此四國之兵其情果為何乎據事直書而<lb/>
　惡自見矣宋戎首陳蔡從衛主使而以兵則從<lb/>
秋翬帥師㑹宋公陳侯蔡人衛人伐鄭<lb/>
　夏伐鄭圍其東門五日而還未得志也宋復乞師于<lb/>
　魯隠公不許而翬固請以行再序四國甚之之辭也<lb/>
　翬帥師若專行然其實史録所書臣無不得君命而<lb/>
　自帥師之事不稱公使不以無公命為嫌不稱公子<lb/>
　惡畧之使罪專在翬又以見公仁弱彊臣專擅不制<lb/>
<pb n="14b"/>
　兆已著於此與他處不稱公子等者<hi>謂若裂繻等非謂無駭也駭翬</hi>
　<hi>臭味疑相近先儒已論之矣</hi>喜怒之情不容不異泥其一而說之<lb/>
　則聖人之情無以見矣愚之此論豈曰持兩端乎㑹<lb/>
　者我往㑹之内不得稱人若在他國直書宋公陳侯<lb/>
　魯人蔡人衛人伐鄭矣<hi>翬自得罪於魯它國即與蔡衛同</hi>
九月衛人弑州吁于濮<lb/>
　殺州吁者石碏之謀而陳人之力也事得其間然後<lb/>
　可圖州吁在國碏不能獨力誅之而假手於陳又併<lb/>
<pb n="15a"/>
　其子殺之其忠盛矣其智深矣其守堅矣其心苦矣<lb/>
　石碏不見經書衛人者即碏也碏能終討國賊故從討<lb/>
　賊之文州吁實以九月殺所殺之地實在於濮則從<lb/>
　其實而書之猶曰驅飛亷于海隅而戮之云爾<lb/>
冬十有二月衛人立晉<lb/>
　國賊既討事無急於立君於是焉迎公子晉而立之<lb/>
　晉立而衛之亂始定然而書衛人立晉又去公子者<lb/>
　以謂於法不得爾也春秋明天子之事茍非法矣雖<lb/>
<pb n="15b"/>
　天下以為可君子固不得而可之也殺州吁者碏也<lb/>
　立晉者亦碏也殺州吁從衆辭立晉亦從衆辭若云<lb/>
　石碏立公子晉是乃碏一人之私衛國為碏之有愈<lb/>
　益不可矣<lb/>
五年春公矢<hi>公穀作觀</hi>魚于棠<lb/>
　矢魚于棠書其小過變文言矢疑<hi>雖有朱子之說未敢謂必然</hi>
夏四月葬衛桓公<lb/>
　十四月葬緩之甚<hi>晉既立又四閲月乃克葬故言緩甚</hi>魯往㑹之書宋<lb/>
<pb n="16a"/>
　公也衛侯也同稱公者不特從彼國臣子辭異國稱<lb/>
　之亦然若但順彼臣子之辭呉楚之君亦得書𦵏某<lb/>
　王矣<lb/>
秋衛師入郕<hi>公羊作盛</hi>
　此修怨之師郕先侵衛不見經其事微也衛直用大<lb/>
　師入其國都報之已重据事書之惡可知也<lb/>
九月考仲子之宫初獻六羽<lb/>
　隠為桓母别立宫至是始成安其主而祀之曰考也<lb/>
<pb n="16b"/>
　隠以桓為先君太子故尊重其母不敢同諸先君之<lb/>
　羣妾然猶不正稱夫人<hi>明非聖人正名為仲子</hi>故史兩書仲子<lb/>
　而已未正稱夫人故疑所用佾數從衆仲言而獻六<lb/>
　羽也仲子宫新成未嘗得用八羽而云初者明魯前<lb/>
　此用樂於羣廟不問男子婦人並是八佾唯此考仲<lb/>
　子之宫减其兩為六羽故云初獻六羽也若其他廟<lb/>
　樂依然僣天子不改也事皆異於常故特書之其義<lb/>
　則不待説而明也嗣後桓自為君定是仍改用八此云<lb/>
<pb n="17a"/>
　初者緣前事為文不全頋後來與初稅畆又有别也<lb/>
　<hi>税𤱔不更改從舊制</hi>
邾<hi>公羊作邾娄後並同</hi>人鄭人伐宋<lb/>
　邾主兵故序鄭上非獨罪邾也入其郛郛城外郭也<lb/>
　故不書入㑹王師不書者義不得書也何言乎義不<lb/>
　得書以小以大可言也以諸侯以王師不可言也然<lb/>
　則書邾人鄭人㑹王師伐宋乎是又使王為志而二<lb/>
　國反為之役也故曰義不得書也告之不詳事固有<lb/>
<pb n="17b"/>
　之其書不書不專係乎告不告也<lb/>
螟<lb/>
　蟲傷苗稼饑可知也災有深淺逺近等書曰螟而已<lb/>
　<hi>明穀梁甚則月不甚則時之説未必然</hi>蓋雖不至大傷有國者即當留<lb/>
　意修救補助之事不以書此一事<hi>謂螟也</hi>便為惡也<hi>明何</hi>
　<hi>氏注不可全用</hi>
冬十有二月辛巳公子彄卒<lb/>
　臧僖伯也賢則誠賢矣君之恩數則誠厚矣<hi>葬之加一等</hi>以<lb/>
<pb n="18a"/>
　世論又最逺矣<hi>所傳聞</hi>書日月書公子經文如此葢<lb/>
　承用舊史不可一以義例求之公孝公也<lb/>
宋人伐鄭圍長葛<lb/>
　列國用兵相尋修怨無休息時各隨事書之而已非<lb/>
　謂伐者有罪受伐者即全無罪但書伐之時則重在<lb/>
　伐而受伐者有所不得論矣出乎爾反乎爾今之受<lb/>
　伐者昔之伐人者也今之伐人者後之受伐者也其<lb/>
　例一也無私焉書伐又書取重在取也書伐又書圍<lb/>
<pb n="18b"/>
　重在圍也雖欲不言安得而不言乎圍者四面攻圍<lb/>
　志欲拔之乆可知也<lb/>
六年春鄭人來渝<hi>公穀作輸</hi>平<lb/>
　來輸平者請釋舊怨成好也其事疑於善其志非善<lb/>
　也<hi>胡氏之論得其情矣</hi>書鄭人者意直輕之猶曰我無意於彼<lb/>
　彼人者來輸平於我云爾<lb/>
夏五月辛酉公㑹齊侯盟于艾<lb/>
　内與外㑹而且盟書此見魯與齊合是為齊僖小伯<lb/>
<pb n="19a"/>
　矣㑹盟敗則侵伐生侵伐已則㑹盟成黨同伐異事<lb/>
　故萌生則相尋迭起迄無定形録當時事勢如此撥<lb/>
　亂世反諸正存乎其人仲尼有志焉自傷卑賤不得<lb/>
　行其道此一書之大指也<lb/>
秋七月<lb/>
　春秋編年四時具為年故春夏秋冬四字每年之中<lb/>
　必全見經<hi>獨桓闕秋冬者二昭定無冬各一當文解之</hi>歴一時適無事得<lb/>
　書則空書始月而已史官於季月之盡追書之此魯<lb/>
<pb n="19b"/>
　史常法<hi>他國未可知爾</hi>聖人因之無深意也<lb/>
冬宋人取長葛<lb/>
　伐杞取牟娄牟娄之為杞邑可知也伐鄭圍長葛長<lb/>
　葛之為鄭邑可知也上年圍今年取之不疑其非鄭<lb/>
　也<hi>明賈服不繋鄭刺不能撫有其邑之説不然</hi>圍長葛為時乆矣如鄭圍<lb/>
　東門五日而還則是不成乎圍也若歴一兩月即得<lb/>
　言乆矣不必定是去冬圍師直至此秋取之然後為<lb/>
　乆也<hi>明杜說可從</hi>鄭來告可知<lb/>
<pb n="20a"/>
七年春王三月叔姬歸于紀<lb/>
　叔姬待年父母國至是歸於紀書者後為嫡賢志行<lb/>
　尤可憫魯恩痛之深春秋詳其末故録其始異於常<lb/>
　文<lb/>
滕侯卒<lb/>
　滕來赴則卒之不名者葢不得其名或史有闕非貶<lb/>
　也不書葬者不往㑹葬或所遣微不足書<lb/>
夏城中丘<lb/>
<pb n="20b"/>
　舊城壊繕完之勞民之事故書書時因以見時不時<lb/>
齊侯使其弟年來聘<lb/>
　結艾盟也書齊侯使其弟者見齊親重我猶曰彼國<lb/>
　之親貴者也聘者使人相存問上下同等通行之<lb/>
秋公伐邾<lb/>
　伐者問罪之辭公之伐邾為宋討也邾附於魯方伯<lb/>
　連帥有相征伐之道伐邾不全為惡頋所以伐之如<lb/>
　何又前雖有盟約若彼自犯罪我過不先雖興師往<lb/>
<pb n="21a"/>
　問不容以渝盟而責之但春秋衰亂之世諸侯皆蔑<lb/>
　棄王命妄動干戈用相凌虐若此之伐邾等直書其<lb/>
　事其情自顯不容不謂之惡也但以元年有盟而非<lb/>
　之者非通論矣公伐不言帥師者君行師從不疑國<lb/>
　之大衆不從公而往也<lb/>
冬天王使凢伯來聘<lb/>
　凡伯畿内諸侯為王卿士者承命來聘書者見天子<lb/>
　有恩禮於我也不見魯遣聘之文葢常事不書者多<lb/>
<pb n="21b"/>
　春秋之初史臣見為常事不足書此類非一及見責<lb/>
　問乃知有闕矣魯不一往而天子累使下聘在于爾<lb/>
　時未應得然<lb/>
戎伐凡伯于楚丘以歸<lb/>
　凡伯既聘魯還至衛地戎起徒衆要而執之以歸卿<lb/>
　行旅從宜有格鬬天子命使雖兵衛寡少亦當言伐<lb/>
　矣書者見戎華雜處下國濁亂王臣出聘乃遭艱禍<lb/>
　去蕩平之世逺矣於楚丘者别于内地罪不及我也<lb/>
<pb n="22a"/>
　雖然均之王臣也有急難<hi>難如字</hi>之誼焉以謂其在楚<lb/>
　丘也猶夫其在我<hi>我地</hi>也<lb/>
八年春宋公衛侯遇于垂<lb/>
　簡禮相見欲有所議也書者見宋衛齊鄭前後合散<lb/>
　之情云爾爾時天下大勢在於此諸國雖外相遇合<lb/>
　書之以為關於我也<lb/>
三月鄭伯使宛來歸祊庚寅我入祊<hi>公穀作邴</hi>
　以我之祊易爾之許先納祊而後敢言許也許者我<lb/>
<pb n="22b"/>
　所欲也祊者亦爾之所欲也使來歸祊歸者不反之<lb/>
　辭以謂爾之無事乎反也夫是故歸之也鄭志也<hi>以上</hi>
　<hi>為鄭之辭</hi>彼以何日歸祊日不足道也歸者彼事入者我<lb/>
　事歸由彼也入不入由我也鄭伯使宛來歸祊我則<lb/>
　以庚寅而入其祊矣祊為我祊謹志其始故日也魯<lb/>
　志也<hi>以上為魯之辭</hi>此則直書其事而外内之惡自見其義<lb/>
　顯白更無假說之然則宛奚為者也我弗知我知鄭<lb/>
　伯所使來言歸祊易許<hi>明非爾時但歸祊不言易許</hi>之事也者宛<lb/>
<pb n="23a"/>
　爾簡略之之辭也<lb/>
夏六月己亥蔡侯考父卒　辛亥宿男卒<lb/>
　蔡侯考父同宋公和宿男同滕侯<lb/>
秋七月庚午宋公齊侯衛侯盟于瓦屋<lb/>
　三大國之君相與盟誓于瓦屋之地所謂参盟者也<lb/>
　齊以王爵尊宋故先之於是齊僖小伯之成事桓文<lb/>
　諸君踵而行之加雄赫焉遂與春秋相終始凡此皆<lb/>
　見世運之變有王者起變乃至道㑹温不書舉重也<lb/>
<pb n="23b"/>
　温之㑹所以為瓦屋之盟爾<lb/>
八月葬蔡宣公<lb/>
　自卒至葬僅歴三月速甚若在八月之晦則正滿三<lb/>
　月也<hi>依杜氏長歴為說</hi>經不言日月終與否不可知不及五<lb/>
　月故為速矣<lb/>
九月辛卯公及莒人盟于浮<hi>公穀作包</hi>來<lb/>
　春秋之初視邾莒輩未得成為列國故一書其字餘<lb/>
　則不問是君與否概而人之爾戎更劣於莒莒但得<lb/>
<pb n="24a"/>
　愈於戎故曰莒人也<hi>明非魯望國莒東方微者</hi>魯望國莒東方小<lb/>
　國自然貴賤不敵亦不假顯彼是君以殺内恥爾<lb/>
螟<lb/>
　何氏以為煩擾之應猶可也必撿狐壤中丘邴田謂<lb/>
　由此三事而致是何直自為魯國之天神也且魯隠<lb/>
　施於其國之政不見經者多矣可但撿經文以當之<lb/>
　乎他放此<lb/>
冬十有二月無駭卒<lb/>
<pb n="24b"/>
　帥師入極自然惡矣至其卒也非議諡也史不得而念<lb/>
　其惡也知吾大夫無駭者於是而卒爾<hi>明非疾始滅去氏族</hi>
　卒之者非是君于爾時便無恩数及之隆殺則不容<lb/>
　無以日不日求之亦未必然也<lb/>
九年春天王使南季來聘<lb/>
　此似所謂間問以諭諸侯之志者而前後疏宻不等<lb/>
　不必用此為說葢因事而行故十四五月之間再行<lb/>
　聘問也書使來聘其為恩禮嘉好之事可知<lb/>
<pb n="25a"/>
三月癸酉大雨震電庚辰大雨雪<lb/>
　建寅之月也而大雨且震電焉異也越七日又大雨<lb/>
　雪焉異之異也雨雷雪皆出於天天意可畏故詳録<lb/>
　之示凡為人上者各省厥愆答天戒為急癸酉大雨<lb/>
　甚雨也庚辰大雨雪大下雪也如言雨螽非大雨又<lb/>
　大雪也雨雪雜下即不能平地尺也<lb/>
侠卒<lb/>
　與無駭同<lb/>
<pb n="25b"/>
夏城郎<lb/>
　郎魯之要地也元年費伯帥師城之以非公命不書<lb/>
　至是書城郎者葢公命增修之為保國禦敵之計凡<lb/>
　書不時者見汲汲務此輕用民力譏可知也<lb/>
秋七月<lb/>
冬公㑹齊侯于防<hi>公羊作邴</hi>
　謀伐宋也自此至十年取郜防具一事之本末春秋<lb/>
　所書前後多類此<lb/>
<pb n="26a"/>
十年春王二月公㑹齊侯鄭伯于中丘<lb/>
　伐宋討不王者鄭莊志也討伐之事則齊僖主之防<lb/>
　之㑹齊先合魯鄭未來故不盟至是三國共㑹於中<lb/>
　丘既㑹而盟于鄧為師期也盟鄧不見經不須臆度<lb/>
　為說或經意重在伐宋而下文既具言之此為為師<lb/>
　期而㑹其義自顯盟可畧也未審然否<lb/>
夏翬帥師㑹齊人鄭人伐宋<lb/>
　中丘之㑹為師期是公欲自往㑹齊鄭二君伐宋也<lb/>
<pb n="26b"/>
　翬乃先自往㑹伐宋是翬專行非公命也非公命者<lb/>
　如上說爾非謂此帥師公絕不聞知直既去乃知之<lb/>
　而謂之專行也翬志在專進隠優柔不君直聽從之<lb/>
　爾書翬帥師者非是無公命之文但不言公命即翬<lb/>
　專行之情亦自顯矣其他不必如翬所為者不嫌同<lb/>
　辭以其本非無公命之文故也變文書人者葢以翬<lb/>
　㑹故略之未必齊鄭更使微者翬帥師者書其從我<lb/>
　國帥師而行其㑹齊鄭伐宋之文事在未來不容不<lb/>
<pb n="27a"/>
　如是而書爾非便有與宋鬬戰之實事在三君未至<lb/>
　之前也及老桃<hi>宋地</hi>之㑹則三君聚在一所而伐宋之<lb/>
　事近矣翬固未得自用其師也㑹老桃不書者此㑹<lb/>
　不更有計議又下文有公敗宋師文不嫌公身不至<lb/>
　其齊鄭二君之至外得畧之疑或然也<lb/>
六月壬戌公敗宋師于菅辛未取郜辛巳取防<lb/>
　於是齊魯鄭之師皆㑹其敗宋師於菅者魯之師也<lb/>
　故書公敗之其齊鄭二國亦自有戰功而此魯史不<lb/>
<pb n="27b"/>
　偹書也<hi>明杜氏齊鄭後期之註未必然</hi>敗某師者彼陳未列而我撃<lb/>
　敗之也公所用之師即翬所帥是也公至則自為將<lb/>
　矣翬為役而已矣既敗其師十日而取郜又十日而<lb/>
　取防我大獲也得地必志其日與入祊同二邑鄭師<lb/>
　入之不言鄭歸于我者我能敗宋師我力也夫當日<lb/>
　之事如是於義可邪不可邪後之君子引繩而議可<lb/>
　也非珥筆者之所及也<hi>明非以日為貶</hi>然鄭以王命討不庭<lb/>
　齊為之長而魯鄭從焉告而㑹㑹而盟盟而遂聲罪<lb/>
<pb n="28a"/>
　致師進戰得勝其義甚正也其名甚美也今觀聖筆<lb/>
　所録似未見有所謂曲直之情也者葢曾不得比於<lb/>
　桓文之彼善於此也而况其為華衮之褒乎是則聖<lb/>
　人之心有不難知者一言以蔽之曰宋鄭皆無王之<lb/>
　人得罪於文武在天之靈彼此皆賊而已矣區區曲<lb/>
　直豈足道哉鄭既如此齊魯二國之美惡亦從可知<lb/>
　也<lb/>
秋宋人衛人入鄭<lb/>
<pb n="28b"/>
　鄭莊伐宋之師未還國宋衛入鄭衛從宋<lb/>
宋人蔡人衛人伐戴鄭伯伐取之<hi>公穀戴作載</hi>
　宋衛既入鄭退而召蔡人與俱伐戴未得抜鄭伯突<lb/>
　如來伐三國之師而取戴焉<hi>不用左氏取三師之説</hi>戴鄭之與<lb/>
　也三國伐戴必無戴矣伐取之者猶曰攫而奪之云<lb/>
　爾<hi>明非因三國之力</hi>意者戴属鄭附庸小國毋使為彼所有<lb/>
　急自取之而以兵拒三國三國不得志而去爾宋愚<lb/>
　而鄭黠宋鈍而鄭捷其情如此鄭之惡反浮於宋矣<lb/>
<pb n="29a"/>
　書者見諸侯放恣甚<lb/>
冬十月壬午齊人鄭人入郕<hi>公羊作盛</hi>
　蔡衛郕皆不附從齊鄭伐宋者入郕者齊僖以違王<lb/>
　命討之然則此為假義之師乎曰惡在其能假義也<lb/>
　齊人鄭人相與入人之國而已爾<lb/>
十有一年春滕侯薛侯來朝<lb/>
　數至十而盈矣十之外若百千萬皆十也<hi>十十曰百十百曰千</hi>
　<hi>十千曰萬</hi>故十而又得其一湏備文言十有一也傳言十<lb/>
<pb n="29b"/>
　一者省文史䇿之文不茍從省也故書年若月必備<lb/>
　文言有也外諸侯實為朝我而來又能行朝禮則書<lb/>
　來朝不然則否滕薛二侯同時<hi>春</hi>俱至魯受其旅見<lb/>
　若天子之於諸侯然也國史書之如曰滕薛之君皆<lb/>
　尊我而朝我也我周公之子孫受諸侯之尊我而朝<lb/>
　我有如是也若夫聖人之意之不惟此而已也則所<lb/>
　謂春秋天子之事也以盛周天子之法臨之殆將無<lb/>
　所不受治焉而非以我治之也我特如國史之所宜<lb/>
<pb n="30a"/>
　書者書之而已焉<lb/>
夏公㑹鄭伯于祁黎<hi>公穀有五月字左氏無之公羊作祁黎左氏穀梁並異文</hi>
　謀伐許也許鄰於鄭而受役於南蠻之長鄭莊思患<lb/>
　而豫防之志在得許使為己私属故假不共之名求<lb/>
　齊魯二國共伐之公往㑹鄭從鄭志也書公㑹鄭伯<lb/>
　内外之志皆見<lb/>
秋七月壬午公及齊侯鄭伯入許<lb/>
　書入以包伐伐則有不入也入則不疑非伐也壬午<lb/>
<pb n="30b"/>
　者入許之日也書入許之日則不得言㑹矣伐在入<lb/>
　前㑹更前於伐也不書及將何書乎<hi>明非明我汲汲之欲</hi>伐許<lb/>
　而入許非隠所欲也事勢迫之然也雖然既同其事<lb/>
　矣分惡而歸矣雖欲勿及安得而勿及也<hi>謂書法</hi>以其<lb/>
　書及遂謂與桓元年之及鄭伯同則寃甚矣故君子<lb/>
　之斷獄也得情為貴<lb/>
冬十有一月壬辰公薨<lb/>
　公遇弑矣十有一月壬辰之日也弑不可得而書也<lb/>
<pb n="31a"/>
　書公薨以遇弑薨也夫遇弑則亦有其地矣不書於<lb/>
　寪氏非寪氏之為也寪氏魯地也公薨者猶薨於國<lb/>
　中也<hi>與桓異</hi>所以為諱之文也痛甚不可言也其遇弑<lb/>
　文狀國史别自有文非欲使後人不知之春秋所書<lb/>
　舉大綱以見義但可如此而已<lb/>
　桓公<hi>上</hi>
　　名軌一名允隠公弟也在位一十八年見殺於齊<lb/>
元年春王正月公即位<lb/>
<pb n="31b"/>
　元年者桓立之逾年也是年春周桓王之正月桓朝廟<lb/>
　而即位也繼故不忍即位先君之不終於正寢也國人<lb/>
　其知之矣而即位何也桓自同於繼正也非繼正而自<lb/>
　同於繼正何也将正其為弑則誰弑之也故強顔而朝<lb/>
　廟強顔而臨照百官強顔而備舉即位之禮也使若隠<lb/>
　自以他故薨者而已特遭喪而嗣位云爾隠以讓桓不<lb/>
　即位桓以弑隠而即位魯之為魯一至是乎説者曰聖<lb/>
　人惡桓甚特書即位以著其惡是何湏聖人而始惡<lb/>
<pb n="32a"/>
　之哉堯舜秦政同稱曰帝不疑其等秦政於堯舜也<lb/>
　元年春王正月公即位其文不求異也亦猶稱秦政<lb/>
　之為皇帝而已矣<lb/>
三月公㑹鄭伯于垂<lb/>
　葢既葬而出㑹也修好於鄭急先務也<lb/>
鄭伯以璧假許田<lb/>
　垂之㑹鄭伯面請於公公許之也璧所以為禮也曰<lb/>
　假者鄭伯之孫詞也前使宛歸祊於魯魯既入祊矣<lb/>
<pb n="32b"/>
　許田者因循至今猶魯之物也故因是㑹而以璧假<lb/>
　之如言暫請歸我不敢終有之也<lb/>
夏四月丁未公及鄭伯盟于越<lb/>
　於是鄭得許田矣周公之祀鄭為魯祀之而泰山之<lb/>
　祭委之魯矣魯鄭之交自此當益固不可以不盟也<lb/>
　盟曰渝盟無享國信由𠂻也我然爾亦然也然則聖<lb/>
　人惡之乎曰有惡惡有重於此也祊許相易為㑹及<lb/>
　盟者貌也其心乃不止乎此何為而獨惡乎此也其<lb/>
<pb n="33a"/>
　心不止乎此者無君與親罔上營私無所不至非二<lb/>
　國相得則不可得遂也若蛩蛩駏驉之相倚然葢二<lb/>
　君者各自知之而各不言也鄭重於請假之先<hi>㑹垂</hi>殷<lb/>
　勤於既盟之後<hi>拜盟</hi>非無事也非有他也是二君者之<lb/>
　所以為欺世之道而已矣然則入祊者隠也隠亦猶<lb/>
　桓之志乎曰隠之不免於頋利忘義入當時之局中<lb/>
　而不能自拔特庸君之常文武復起不深誅也若夫<lb/>
　桓之情則豈可同日而道哉不畏天刑而畏人禍人<lb/>
<pb n="33b"/>
　禍之大莫如鄰釁而鄭者舊好也有祊許之議焉彼<lb/>
　有求於我我得因是以結驩於彼彼不惟不我非而<lb/>
　重以我為德也夫以鄭伯之人傑而親我信我推讓<lb/>
　我我之居此位以列於諸侯也豈不亦赫赫洸洸日<lb/>
　以新月以盛而不懼不憂不戁不竦已乎此所謂其<lb/>
　情至醜惡不可道者也而說者徒以易田結成之一<lb/>
　事為譏毋亦受其欺而不覺也與<lb/>
秋大水<lb/>
<pb n="34a"/>
　今山東地或大水俗謂之水發書者傷苗稼壊廬舍<lb/>
　為災<lb/>
冬十月<lb/>
　上有大水之文無年可知不湏書也<lb/>
二年春王正月戊申宋督弑其君與夷及其大夫孔父<lb/>
　其君者督之君也其大夫者與夷之大夫也<hi>上有其君與夷</hi>
　<hi>之文得言其矣</hi>及者孔父之死死於此難是督以弑君故及<lb/>
　之也死或先或後並是以君故及之書法從同不得<lb/>
<pb n="34b"/>
　為異文也所及之大夫並是死君之難所謂弑父與<lb/>
　君亦不從者正使平日無匡弼之美有取禍之端其<lb/>
　與亂賊為敵讎而以節著灼灼明也春秋書弑及其<lb/>
　大指如是而已爾他未暇論也<hi>論聖人未暇論</hi>孔父字也字<lb/>
　猶名也名猶字也得其一則書之不於此焉見美惡<lb/>
　也<lb/>
滕子來朝<lb/>
　降爵稱子三傳無文諸家各以意說<lb/>
<pb n="35a"/>
三月公㑹齊侯陳侯鄭伯于稷以成宋亂<lb/>
　成者平也猶定也書公㑹云云以成宋亂如曰宋國<lb/>
　亂矣我宜率我同好往而定之也不言若何而成之<lb/>
　葢正邪皆在其中也以正言之誅華氏而推所宜立<lb/>
　告諸王立之是乃所以成宋亂也以桓之邪志言之<lb/>
　不欲殺督明也<hi>三國亦然惡桓甚故依經公㑹之文言之舉内以明外</hi>然方其<lb/>
　為㑹之初未可得而明言之也苐曰將以成宋亂云<lb/>
　爾如將近於王事<hi>謂欲討督不然何以取賂乎</hi>無私於其間者也<lb/>
<pb n="35b"/>
　既而取郜大鼎以還則其事可知矣嘻是亦所以為<lb/>
　成<hi>仍作定字解非謂成就宋之亂</hi>宋亂也春秋筆削之㫖若此文者<lb/>
　最為微妙又了了可知說者多失之也<lb/>
夏四月取郜大鼎于宋戊申納于大廟<lb/>
　四國之君將兵臨境<hi>言公㑹齊侯等君行師從各有兵衆可知</hi>督其恐乎<lb/>
　曰無恐也夫四國易與也取我所有之物若郜大鼎<lb/>
　之属<hi>齊陳鄭各有賂故言之属</hi>而已矣魯得其郜大鼎何所取諸<lb/>
　以成宋亂故取諸也宋輸其寳器于我宋畏我也宋<lb/>
<pb n="36a"/>
　有君矣<hi>立馮</hi>又有臣矣<hi>督相馮</hi>宋亂成矣我可以還矣遂<lb/>
　命納鼎於大廟如曰此宋國之寳也而先代之遺器<lb/>
　也我以平宋亂故此鼎為我有也納於太廟亦所以<lb/>
　薦告功德明示得意云爾國惡宜諱此不諱何於桓<lb/>
　之身猶小惡也不若是非桓也無譏焉且四國共之<lb/>
　猶可以殺恥也公㑹齊侯以下於稷以成宋亂四國共<lb/>
　之也取郜大鼎于宋亦四國共之也齊陳鄭各有取<lb/>
　於宋矣非我事也故不言之爾<lb/>
<pb n="36b"/>
秋七月杞<hi>公穀作紀</hi>侯來朝<lb/>
　杞紀未知孰是<lb/>
蔡侯鄭伯㑹于鄧<lb/>
　依左氏始懼楚也葢桓文剏伯攘夷之事已見其魄<lb/>
　兆云<lb/>
九月入杞<lb/>
　入極葢滅之此入杞者直入之爾然則入有淺深之<lb/>
　差但無文以别之<lb/>
<pb n="37a"/>
公及戎盟於唐<lb/>
　魯與戎接壤戎猶不若宋鄭諸國之詐諼無禮義甚<lb/>
　故間一與之㑹盟使邊境得免相侵掠葢當時事勢<lb/>
　如此後儒見一戎字不勝裂眦乃多張皇之說矣<lb/>
冬公至自唐<lb/>
　告廟書至是也其不書至者非是盡不告廟葢至是<lb/>
　常文義所不關則多畧之筆削之間不能一例詳見<lb/>
　别卷<lb/>
<pb n="37b"/>
三年春正月公㑹齊侯于嬴<lb/>
　隠無正桓無王求之不得其說不失為智謂聖人於<lb/>
　此等之處有所示意愚終不敢謂為然也於别卷論<lb/>
　之㑹齊侯於嬴者左氏云成昏於齊也嬴齊地而近<lb/>
　魯<lb/>
夏齊侯衛侯胥命于蒲<lb/>
　胥命者相命也齊僖小伯固為尊矣衛亦北州小侯<lb/>
　之長不為齊下也故此蒲之㑹以言相約若戰國諸<lb/>
<pb n="38a"/>
　侯相王然書者見天下無道列侯為政云爾<lb/>
六月公㑹杞侯于郕<hi>公羊杞作紀郕作盛</hi>
　杞紀未知孰是<lb/>
秋七月壬辰朔日有食之既<lb/>
　天垂象見吉凶莫大於日有食之也既盡也食之甚<lb/>
　也若竟言盡則是終已不復也故曰既謂殆於既矣<lb/>
　既乃復生爾<hi>明有繼之義</hi>書者明人君事天當如孝子事<lb/>
　親顔容有異分數淺深皆熟察而謹承之日食陽微<lb/>
<pb n="38b"/>
　隂盛之徴先儒說之詳矣<lb/>
公子翬如齊逆女<lb/>
　春既相約為昏至是使卿往逆之不言公使者不稱<lb/>
　主人也春秋具文姜始末此書其始逆如言桓禍始<lb/>
　此矣翬稱公子者以逆女故著之如言公之貴戚大<lb/>
　臣慎重而使之者也故與帥師異文爾<lb/>
九月齊侯送姜氏于讙　公㑹齊侯于讙　夫人姜氏<lb/>
至自齊<lb/>
<pb n="39a"/>
齊侯送女至魯地公俟諸其境親受之於齊也如曰齊侯重<lb/>
其女以我故也齊之親我而尊我有如此也得意之辭也夫<lb/>
人姜氏至自齊此齊侯之介女而我國之正嫡夫人也於其<lb/>
　入國都也告祖廟書至自齊後此者夫人姜氏之文累累<lb/>
　見䇿書而此其始見也皆据事直書聖人不能有所增益<lb/>
　也雖然天人之故禍福之端亦可以觀矣<lb/>
冬齊侯使其弟年來聘<lb/>
　齊致女也致女者彼國謙敬之辭書其接内有恩禮<lb/>
<pb n="39b"/>
　故言來聘也其弟者齊侯之親貴者也於夫人則属<lb/>
　叔父也<lb/>
有年<lb/>
　是歲五穀皆登故於歲終統書之非冬月事也<hi>大有年饑</hi>
　<hi>大飢同此也</hi>其他事亦有不可的係何時何月者亦書<lb/>
　於其年之末春秋無是年之文故不可知爾春秋書災<lb/>
　異不書符瑞有年非他符瑞比也民惟邦本食為民<lb/>
　天歲豐則人樂得此以為喜其他年即是不能給足<lb/>
<pb n="40a"/>
　一切兵役可省不省皆為輕民命傷國本失君國子<lb/>
　民之道不言可知矣<lb/>
四年春正月公狩于郎<lb/>
　冬狩也郎國之要地講武事於此以耀四鄰用為樂<lb/>
　也<lb/>
夏天王使宰渠伯糾來聘<lb/>
　周禮有大宰小宰宰夫春秋所書惟宰周公是天子<lb/>
　之宰相無疑若歸賵之咺當為宰夫而此來聘之渠<lb/>
<pb n="40b"/>
　伯糾則意其為小宰要之皆非三公也不言小者以<lb/>
　其承天子命來接於我所以為尊榮之文若今某部<lb/>
　侍郎某寺少卿直稱某部某寺官不欲别白言之矣<lb/>
　然咺糾必見其名字者則乃所以明其為中下大夫<lb/>
　而非佐王均邦國之宰也當時王使來聘亦多以行<lb/>
　事不全是依舊典示恩禮於諸侯故疎宻不可得常<lb/>
　但其事細傳家不盡知之爾至若桓行弑逆天子不<lb/>
　能討而反遣使下聘則自東遷以來衰亂之勢由來<lb/>
<pb n="41a"/>
　者漸仲尼為之心惻不在一事一節之間退老宗國<lb/>
　刪正魯史之文明示萬世至公大義昭如日星是乃<lb/>
　所以為聖作爾何用别加義例變舊改常若雌黄之<lb/>
　為者而後足以垂世立教乎上貶天子下罪王臣有<lb/>
　是云乎非所及也<lb/>
五年春正月甲戌己丑陳侯鮑卒<lb/>
　三傳各自為説恐皆非也盖甲戌下别自有文脫爾<lb/>
　上年脫秋冬二時之文此處又有脫也<lb/>
<pb n="41b"/>
夏齊侯鄭伯如紀<lb/>
　朝書如非朝亦書如非朝不得書如則如紀者偽行<lb/>
　朝禮欲以襲紀也非朝亦得書如則如紀者徃之紀<lb/>
　爾無朝之事也無朝之事不得書齊侯鄭伯朝於紀<lb/>
　實徃之紀而紀人来告不得不書齊侯鄭伯如紀書<lb/>
　齊侯鄭伯如紀將不利於紀可知至其事之曲折則<lb/>
　不可以意為説也<lb/>
天王使仍叔之子來聘<hi>仍穀梁作任</hi>
<pb n="42a"/>
　仍叔王官王所使下聘者也叔以他故不行<hi>若疾病是</hi>故<lb/>
　使其子代父而來子不自為名故承王使之意而書<lb/>
　之明非故使稚弱䙝慢我也不加之則若叔子是人<lb/>
　名字凡此王使蓋多答聘在其間而經不書爾說詳<lb/>
　别卷<lb/>
葬陳桓公<lb/>
　隠桓間陳魯未見同盟之事<hi>經或有不書故言未見其事而已</hi>然隠<lb/>
　三年翬嘗為陳侯伐鄭桓三年公身㑹陳侯于稷是<lb/>
<pb n="42b"/>
　其邦交之禮不得而廢也彼來告卒此往㑹葬國史<lb/>
　承而書之此上又脫月日之文所傳聞世脫簡自應<lb/>
　多矣<hi>明兩闕秋冬不足為異</hi>
城祝丘<lb/>
　杜云齊鄭將襲紀故杜言此者以祝丘在今沂州意<lb/>
　其然也<lb/>
秋蔡人衛人陳人從王伐鄭<lb/>
　王奪鄭伯政鄭伯怒不朝故伐之王自為伐鄭之主<lb/>
<pb n="43a"/>
　不言以者非所得以而能以之曰以也溥天之下率<lb/>
　土之濵孰非王臣而曰王以之乎則是蔡人衛人陳<lb/>
　人非王有也王暫而得以之也是不可以訓也故書<lb/>
　曰從王伐鄭言為天子効力於疆場而已王欲伐鄭<lb/>
　則從王伐鄭而已唯而無諾之義也人者衆詞王一<lb/>
　而已自餘則皆人也衆星之光避太陽王在焉而曰<lb/>
　某公某侯某伯某子男于兩下之中復列其尊卑貴<lb/>
　賤之等者以謂已細也<hi>三國皆侯此特假設言之爾</hi>不言王自伐<lb/>
<pb n="43b"/>
　鄭但言三國從王伐鄭者使若王師所在三國從之然<lb/>
　是何也自將待邉猶可言也自將伐鄭不可言也王怒<lb/>
　之所加者亦已僅矣書三國從王伐鄭恥之也欲隠之<lb/>
　而不能非所謂布昭聖武張皇六師渙汗其大號者<lb/>
　也書此者正見王室微弱致有此等之事雖或鄭師<lb/>
　敗績猶不足書更無論射王中肩與否也<lb/>
大雩　螽<lb/>
　建巳月雩虞旱而雩也雖天無意為旱猶當先祈之<lb/>
<pb n="44a"/>
　也建午月復雩既旱而雩也不得雨矣苗稼不可待<lb/>
　也故哀籲于天神而雩者也不得已豈用為譏乎書<lb/>
　大雩則旱可知也書螽則雩不獲雨可知也<hi>非是全不得雨</hi>
　<hi>以螽由旱生知此年大雩無應</hi>書大雩又書螽無年可知也或猶得<lb/>
　有収不大被災即不書饑事非一方者也諸侯雩不<lb/>
　得祭天大雩祭天也譏之乎曰我國大雩則書大雩<lb/>
　而已其僣與否非史臣之所及議也<hi>非謂不譏僣正以紀實則是非</hi>
　<hi>自見爾</hi>
<pb n="44b"/>
冬州公如曹<lb/>
六年春正月寔來<lb/>
　此上二條不若闕之為安<lb/>
夏四月公㑹紀侯于成<hi>穀梁作郕</hi>
　左氏云紀來諮謀齊難也葢齊數加兵于紀外不悉<lb/>
　爾<lb/>
秋八月壬午大閲<lb/>
　非時而大簡車徒偹齊患故也<lb/>
<pb n="45a"/>
蔡人殺陳佗<lb/>
　五年陳桓公卒太子免嗣位佗弑免而自立秋從王<lb/>
　伐鄭者即佗也陳亂莫有鬬志以致為鄭所敗是佗<lb/>
　不能定其民國人不與之為君也至是且踰年矣既<lb/>
　嘗從王伐鄭<hi>書陳人非是使微者</hi>則固不待列於㑹而可以成<lb/>
　君之辭與之矣然而八月見殺於蔡人春秋乃不書<lb/>
　陳侯佗何邪佗弑君之賊也踰年何為茍國人不以<lb/>
　為君雖國人殺之可也蔡人所以殺之者為公為私<lb/>
<pb n="45b"/>
　不可知然而所殺者陳佗也不知其為陳侯也春秋<lb/>
　從二國本意而書之爾非故奪之使不得成君也衛<lb/>
　人殺州吁于濮殺州吁者陳也書衛人者著其謀之<lb/>
　出於石碏也碏殺州吁在當年得䝉討賊之賞是固<lb/>
　然矣愚謂有石碏之志萬一當年無間可圖忍至明<lb/>
　年成其此事春秋必不以弑君之惡而加諸石碏也<lb/>
　故曰雖國人殺之可也忠孝亂賊在毫釐間一開假<lb/>
　借之門便啟無窮之禍要之法外之意在於聖人必<lb/>
<pb n="46a"/>
　不為膠柱之見爾<hi>如云為法受惡是</hi>其他弑君之賊俄然見<lb/>
　殺以成君書者本國臣民推戴與他國相黨附使之<lb/>
　得成為君者之罪也彼實成之我不得而奪之以撥<lb/>
　亂之心書亂世之事其法固如是也又何惑焉<lb/>
九月丁邜子同生<lb/>
　君夫人長子生三月君命以名國史追書其月日曰<lb/>
　子某生<hi>曰子某生者各書其名如此子同生之例非以其字代</hi>此常法也書子<lb/>
　某生者明其當為世子也出姜子赤不見經者葢從<lb/>
<pb n="46b"/>
　後削之<hi>不言仲尼削之疑舊史先削之矣</hi>以其不成君爾其初固當<lb/>
　書也曰同者取類也<lb/>
冬紀侯來朝<lb/>
　書者見強大併吞小國圖存之難魯與之㑹復受其<lb/>
　朝不能終庇之皆衰世之事也<lb/>
七年春二月己亥焚咸丘<lb/>
　咸丘葢魯地<hi>明公穀説未可用</hi>焚火田也用大火非常事故<lb/>
　書爾<lb/>
<pb n="47a"/>
夏穀伯綏來朝　鄧侯吾離來朝<lb/>
　南方小侯宻邇荆楚雖來行朝禮猶不得全比中夏<lb/>
　諸侯故書其爵而繋之以名聊用區别非惡而賤之<lb/>
　春秋書國君葢不一例惟在稱情不干升絀之事也<lb/>
　穀伯先至受其朝書鄧侯繼至受其朝又書<hi>明非以伯先侯</hi>
　<hi>與滕薛旅見異爾</hi>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕如編卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋闕如編卷二</head> <lb/>
    <p>
<pb n="1a"/>
欽定四庫全書<lb/>
　春秋闕如編卷二<lb/>
　　　　　　　　　　　　　金山焦袁熹撰<lb/>
　桓公<hi>下</hi>
八年春正月己卯烝<lb/>
　時祭無用書以五月再烝非禮異常時故先書此月<lb/>
　烝為下張本春秋所重莫先天祖交接鬼神之事茍<lb/>
　違常典必謹録之<lb/>
<pb n="1b"/>
天王使家父來聘<lb/>
夏五月丁丑烝<lb/>
　烝冬祭也子月既烝而辰月復烝必有所為然非禮<lb/>
　明矣<lb/>
秋伐邾<lb/>
　不書公又不言某帥師知將卑師少<lb/>
冬十月雨雪<lb/>
　北方今八月微雪多有之不足為異此書雨雪者葢<lb/>
<pb n="2a"/>
　非微<lb/>
祭公來遂逆王后于紀<lb/>
　桓王取后於紀魯為之媒介故祭公銜命將逆后於<lb/>
　紀而先來魯也遂者繼此而遂行之事有美惡並得<lb/>
　言遂也<hi>明非譏祭公不反命</hi>始逆之便稱王后者臣妾海内之<lb/>
　義不待入國方得稱后也又王后紀女魯不得以父<lb/>
　母之辭言之春秋主魯而言合稱王后也<hi>不得言遂逆女于紀</hi>
　不言姜氏者尊之異於常文可知也祭公來猶祭伯<lb/>
<pb n="2b"/>
　來也知此是銜命而彼否者婚禮不稱主人以下有<lb/>
　遂事知不言王使也彼文下方無昏姻事與此異也<lb/>
九年春紀季姜歸于京師<lb/>
　自紀而言宜曰季姜父母之辭也上有王后之文此<lb/>
　言歸於京師不疑非后也上有祭公來之文逆歸皆<lb/>
　我為之主不言可知也京師者天子之國都也諸侯<lb/>
　女言歸于某國<hi>伯姬歸于紀是</hi>此不得言周者<hi>論其義爾非謂有書歸於</hi>
　<hi>周之理</hi>天下莫非周也言周則外之也<hi>王正月不得言周王正月猶春</hi>
<pb n="3a"/>
　<hi>秋魯史不得有魯字</hi>猶曰雖紀父母之國亦王之國也歸于京<lb/>
　師爾天下一家之義也<lb/>
夏四月　秋七月<lb/>
冬曹伯使其世子射姑來朝<lb/>
　曹伯欲朝魯病不能行故使其世子代之也攝行父<lb/>
　事得言朝矣此與仍叔之子來聘正相似彼不得言<lb/>
　仍叔使者上有天子之命也世子著名者本曹伯之<lb/>
　意言此是曹伯世子射姑也非其餘衆子也若不得<lb/>
<pb n="3b"/>
　其名即不書之亦無害也書者見小國事大雖困病<lb/>
　猶不敢廢列國權重王室勢輕以此較彼居然可知<lb/>
十年春王正月庚申曹伯終生卒　夏五月葬曹桓公<lb/>
　卒赴葬往卒具日葬紀月明魯答曹厚知去冬使世<lb/>
　子來朝魯人賔敬之恕己量人不責非禮<lb/>
秋公㑹衛侯于桃丘弗遇<lb/>
　衛與魯約為好㑹公至其地而衛侯不來中變也直<lb/>
　言弗遇者明曲在彼且衛魯地勢相埓不足為恥桓<lb/>
<pb n="4a"/>
　雖大惡之人然春秋所書皆就事論事未嘗每事惡<lb/>
　之曲加貶辱也<hi>明削秋冬等决非聖人所為爾</hi>聖人無成心與天地<lb/>
　合其德於春秋見之矣<lb/>
冬十有二月丙午齊侯衛侯鄭伯來戰于郎<lb/>
　來者帥師以來也來伐也不言伐者言戰則伐可知<lb/>
　也何以來伐齊志也魯為紀主婚以結於王齊以是<lb/>
　愠之而欲伐之不可以聲諸口也故假他事以為之<lb/>
　辭因鄭忽之請而從之也鄭忽之事則微矣<hi>以周班後鄭</hi>
<pb n="4b"/>
　抑逺矣<hi>事在六年</hi>不足以云伐也欲戰而已矣於是焉至<lb/>
　乎郎之地而戰也衛侯何以從齊鄭也初與魯約為<lb/>
　桃丘之㑹既而齊人有命則舍魯而從齊也擇利之<lb/>
　道也書齊侯衛侯鄭伯王爵一也齊主兵二也齊志<lb/>
　三也戰於郎葢魯敗也不言敗績不大敗也<hi>明非都諱</hi>
十有一年春正月齊人衛人鄭人盟于惡曹<lb/>
　即戰郎之齊侯衛侯鄭伯也既退師復為是盟使其<lb/>
　不相携貳也書人者上已見矣不更詳之如曰彼人<lb/>
<pb n="5a"/>
　爾人爾此外盟也書者如曰彼其為盟也以我故也<lb/>
　來戰於郎曲在彼也盟於惡曹惡在彼也然則予内<lb/>
　乎曰魯桓之惡何翅三國也頋三國之所以為是戰<lb/>
　為是盟者其志非也魯桓也齊侯衛侯鄭伯也所謂<lb/>
　比屋可誅者也彼與此不得相治也以天子之事治<lb/>
　之可也以天子之事治之非史臣之所及議也<hi>史臣即謂</hi>
　<hi>孔子矣</hi>謹志其事而已爾<lb/>
夏五月癸未鄭伯寤生卒　秋七月葬鄭莊公<lb/>
<pb n="5b"/>
　不以細故廢禮餘從同<lb/>
九月宋人執鄭祭仲　突歸于鄭　鄭忽出奔衛<lb/>
　鄭莊將死属祭仲而立公子忽忽宜立者也突宋出<lb/>
　也宋人欲立之誘執祭仲脅之以死仲不能拒以突<lb/>
　歸立為君鄭忽出奔書宋人執鄭祭仲仲未有罪也<lb/>
　突歸於鄭鄭忽出奔衛罪在仲也祭仲字也如曰此<lb/>
　鄭之受遺臣也責之云乎豈曰貴之云乎且名字一<lb/>
　也從其所稱而稱之曰我聞鄭之臣為祭仲云爾不<lb/>
<pb n="6a"/>
　知其他書者見鄭亂如此之甚權臣擅柄鄰國相圖<lb/>
　皆懐利心致天彛冺亂由王政不綱使然<lb/>
柔㑹宋公陳侯蔡叔盟于折<lb/>
　公命柔往㑹結盟也與無駭翬挾溺同例隠桓之史<lb/>
　書法多從同聖人不茍為異爾蔡叔葢蔡侯弟<hi>用陸氏説</hi>
公㑹宋公于夫鍾<hi>公羊作童</hi>　冬十有二月公㑹宋公于闞<lb/>
　三傳皆不言其事書者見二國汲汲為㑹各營其私<lb/>
　而已<lb/>
<pb n="6b"/>
十有二年春正月<lb/>
夏六月壬寅公㑹杞侯莒子盟于曲池<hi>杞公穀作紀曲池公羊作敺蛇</hi>
　左氏云平杞莒也葢撿經文為說爾盟録日者盟者<lb/>
　之意如將終不相背負故先謹其始䇿書之文特從<lb/>
　其意而存之爾前後並同其不日者或自失之或畧<lb/>
　之也<lb/>
秋七月丁亥公㑹宋公燕人盟于穀丘<lb/>
　依左氏公欲平宋鄭故為是㑹宋成未可知也故屢<lb/>
<pb n="7a"/>
　㑹焉南燕近宋葢為宋細者書人賤略之<hi>非謂燕之大夫其君</hi>
　<hi>亦略之不言燕伯也</hi>
八月壬辰陳侯躍卒<lb/>
公㑹宋公于虚<hi>公作郯</hi>冬十有一月公㑹宋公于龜<lb/>
　依左氏傳虛龜之㑹皆為平宋鄭也依杜氏註穀丘<lb/>
　虛龜又皆宋地也越竟以㑹宋公何桓之為人謀若<lb/>
　此其忠與抑何其僕僕于道而不憚煩與宋卒不肯<lb/>
　與鄭辭於桓桓遂與鄭盟而謀伐宋焉則夫再㑹三<lb/>
<pb n="7b"/>
　㑹之勤是亦不可以已與凡此傳家之說纍纍如此<lb/>
　視春秋之初隠公之篇諸侯放恣又皆甚矣<lb/>
丙戌公㑹鄭伯盟于武父<lb/>
　㑹龜之後即往鄭境鄭伯出與公盟一心仇宋也<lb/>
丙戌衛侯晉卒<lb/>
　諸侯卒例日此晉之卒適與上㑹同日國史兩書之<lb/>
　不復刋去後丙戌字意其然矣<hi>或丙戌字上下有一誤亦未可知故不質</hi>
　<hi>言耳</hi>
<pb n="8a"/>
十有二月及鄭師伐宋丁未戰于宋<lb/>
　孰及之公及之也不言公者不得言公及鄭師又不<lb/>
　得言公帥師及鄭師也伐宋者公為鄭伐也問宋公<lb/>
　之罪也<hi>若言戰於郎矣不得地異名</hi>魯鄭之師與宋師戰于彼宋<lb/>
　地爾不嫌若魯鄭自戰之文也書者見列國興師構<lb/>
　怨毒衆傷民無時得休息也<lb/>
十有三年春二月公㑹紀侯鄭伯己巳及齊侯宋公衛<lb/>
侯燕人戰齊師宋師衛師燕師敗績<lb/>
<pb n="8b"/>
　書者見諸侯分朋黨相攻伐各逞忿憾無曲直可言<lb/>
　敗者為禍勝者非福也上及鄭師伐宋魯主伐也宋<lb/>
　修是怨故告於盟主使齊主兵來伐魯也衛燕從也<lb/>
　魯為鄭故構宋怨而有德於紀紀讐齊者也故徴師<lb/>
　於紀紀侯自將來援而鄭伯之至不待言也不言來<lb/>
　伐者言戰伐可知也不言地者我地也近也言齊師<lb/>
　宋師衛師燕師敗績者如言皆為我敗也幸之也紀<lb/>
　序鄭上者王爵也齊先宋者小伯主是伐也不稱衛<lb/>
<pb n="9a"/>
　子者從其所自稱也燕人者宋細得畧之也並稱師<lb/>
　者彼實有師無庸異文也書此七國之戰者見云云<lb/>
　非福誰生厲階䀌焉傷心者也<lb/>
三月葬衛宣公<lb/>
　朔背殯稱侯以從金革之事其失亦自見也<lb/>
夏大水　秋七月　冬十月<lb/>
　大水之後無事得書者猶善之也<hi>謂若伐國及功役之事</hi>
十有四年春正月公㑹鄭伯于曹<lb/>
<pb n="9b"/>
　有事則相援救無事則為㑹以講好也<lb/>
無氷<lb/>
　建子之月宜氷不氷過於燠也日食之属見於天者<lb/>
　也天道逺而尊省愆知戒修意為先無氷之属形於<lb/>
　地者也<hi>亦天所為而形在地</hi>地道近而親思患豫防修政為急<lb/>
　<hi>修意修政亦互言之</hi>
夏五<lb/>
　此所謂闕文也闕而不補月者或月下别自有文而<lb/>
<pb n="10a"/>
　鄭語來盟自是六月事而不月或中間更有六月事<lb/>
　而鄭語䝉上月都未可知若於夏五之下補一月字<lb/>
　連下鄭伯為文則非其實矣故寧闕之也不然夏五<lb/>
　之下何疑非月而不補此一字聖人筆削之權豈應<lb/>
　若此過葸也<lb/>
鄭伯使其弟語來盟<hi>穀語作禦亦作御</hi>
　㑹曹之後仍約為盟今鄭伯使其弟名語者來盟踐<lb/>
　前約也<hi>所謂前定之盟</hi>其弟言鄭之親貴者也鄭伯之不背<lb/>
<pb n="10b"/>
　負我可知也内所與盟者誰與葢公自與盟鄭伯使<lb/>
　其弟云爾者如鄭伯之自來也以此知公自與盟也<lb/>
　示親信之深固宜公自與盟也不言者尊内也<lb/>
秋八月壬申御廪災　乙亥嘗<lb/>
　迫乎嘗之期<hi>致齋第一日</hi>而御廪災焉天之戒與神之有<lb/>
　恫與不可視為適然也夫是故書壬申御廪災乙亥<lb/>
　嘗也<hi>嘗非所書不書乙亥嘗不見迫近之事</hi>新御廪不書不疑可以不<lb/>
　新也<lb/>
<pb n="11a"/>
冬十有二月丁巳齊侯禄父卒<lb/>
宋人以齊人蔡人衛人陳人伐鄭<hi>公羊衛先蔡</hi>
　十二年及鄭師伐宋魯為鄭伐故宋先報之有明年<lb/>
　七國之戰至是報鄭用四國之師伐之四國不自起<lb/>
　兵伐鄭宋以之而伐鄭是不與主兵例同也七國之<lb/>
　戰不言宋以齊衛燕者齊志亦欲與魯為難不特宋<lb/>
　也四國見以於宋非不欲伐鄭可知然而能以之者<lb/>
　宋也以人者宋人也以於人者齊人蔡人衛人陳人<lb/>
<pb n="11b"/>
　也一槩而人之賤且惡之而畧之而不欲區别之之<lb/>
　辭也若將卑師少以否非所知也<hi>烏知其將皆卑師皆少</hi>宋獨<lb/>
　自伐鄭力非不足也用四國之師則其暴可知焚門<lb/>
　入國外事爾無用書也且書之詳即似惡專在宋為<lb/>
　甚之之辭鄭突全無罪矣此皆春秋之微意君子不<lb/>
　可以不察也衛先蔡公羊葢是也<lb/>
十有五年春二月天王使家父來求車<lb/>
　魯貢賦有闕故天子使使來徴求之也諸侯不貢車<lb/>
<pb n="12a"/>
　服此不足辨也天子責貢賦有闕婉其辭曰求車爾<lb/>
　所需豈一車而已禮樂征伐存九鼎於一綫者此爾<lb/>
　正使王室有非禮之求然而君父之失小臣子之罪<lb/>
　大舍其下而責其上舍不共之大罪而責妄求之小<lb/>
　失是與於無王之甚決非春秋之㫖也家父舊嘗聘<lb/>
　于魯至是復使之來以求車為辭不敢加譴謫於魯<lb/>
　但微見其意而已王室之衰可知也凌夷之勢庸下<lb/>
　之材所能為者僅若是而已也其後或併此而不能<lb/>
<pb n="12b"/>
　也<hi>以此見齊桓管仲之功實不可没</hi>凡此求車之属<hi>前求<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>後求金</hi>魯豈能<lb/>
　傲慢自若不一應之乎其必有以應之無疑也没而<lb/>
　不見者以謂是不足言也以應之為善則是謂亦可<lb/>
　以不應也不特此爾雖無失禮於前猶不足言也常<lb/>
　耳非異也亂極反常之世君子不以易吾常是春秋<lb/>
　之㫖也<lb/>
三月乙未天王崩<lb/>
　書前王崩則知嗣王之改元即位在其明年矣改元<lb/>
<pb n="13a"/>
　即位非魯史事故不得書之外諸侯亦同此例<lb/>
夏四月己巳葬齊僖公<lb/>
五月鄭伯突出奔蔡　鄭世子忽復歸子鄭<lb/>
　突為祭仲所立立而列於諸侯之㑹且四年矣非鄭<lb/>
　伯而何也鄭忽以世嫡嗣位四閲月而出奔未成君<lb/>
　而失國則猶先君之世子也今此之復歸繋世子者<lb/>
　猶曰是鄭之故世子云爾國忽之國也前此突立而忽<lb/>
　出今此突出而忽歸皆据其實而書之爾非可得而予<lb/>
<pb n="13b"/>
　之奪之也不言鄭子忽者子猶君也上有鄭伯下不得<lb/>
　有鄭子國不可以二君也且其四年於外言故世子則<lb/>
　可言鄭子則不可也突忽兩名之者别嫌也以鄭伯而<lb/>
　今乃出奔蔡者非他也突也以故世子而今得復歸于<lb/>
　鄭者非他也忽也諸侯不生名失國出奔則可以名之<lb/>
　也出奔者有出之者也不言出之者史䇿之文急其貴<lb/>
　而緩其賤者也我知其君之出奔矣出奔之情不一情<lb/>
　也國人與貴戚大臣與不暇以詳也<hi>史别自有文記之</hi>出鄭伯<lb/>
<pb n="14a"/>
　者祭仲也祭仲之惡不待言而顯也非祭仲之為之鄭<lb/>
　伯突曷為而出奔乎復歸者前自内而出今復歸之云<lb/>
　爾善惡皆有之復歸者亦有歸之者也<hi>謂迎以歸者</hi>急其貴<lb/>
　而緩其賤者史䇿之文從同也<lb/>
許叔入于許<lb/>
　因鄭之亂而得入其國也許叔者莊公之弟宜有許<lb/>
　者也此時而不入則不入矣入於許者至此始得入<lb/>
　也許之受制於鄭也甚矣書者見天下無道弱小<lb/>
<pb n="14b"/>
志復宗社艱難如此君子憫之乘隙遘㑹有天道有<lb/>
　人事嗣是以後王靈終己不振而霸國用昌大嶽之<lb/>
　𦙍綿延數世雖芃苖膏雨未可遽晞抑亦庶幾驩虞<lb/>
　之美大異當年之蹇阨者焉<lb/>
公㑹齊侯于艾<hi>公作鄗穀作蒿</hi>
　齊襄即位復為此㑹以修好也左氏云謀定許也意<lb/>
　之爾<lb/>
邾人牟人葛人來朝<lb/>
<pb n="15a"/>
　牟葛皆附庸小國邾嘗與㑹盟與彼二國相去無幾<lb/>
　於其旅朝皆人之而已史官之辭常尊内以略外聖<lb/>
　人因而録之美惡無容心焉<hi>明非以朝桓故貶稱人</hi>
秋九月鄭伯突入于櫟<lb/>
　五月出奔蔡者鄭伯突也復歸於鄭者世子忽也忽<lb/>
　有鄭當君鄭明矣而此之因櫟人殺櫟守而遂居櫟<lb/>
　者何以不失為鄭伯也曰鄭伯突者如言故鄭伯也<lb/>
　忽有鄭而不能守位謀不足力不贍也突力能入櫟<lb/>
<pb n="15b"/>
　而制鄭國之命是其所以不失為鄭伯者也忽未嘗<lb/>
　得稱鄭伯也然而君子也君子而弱且孤立聖人之<lb/>
　所閔也突嘗出奔而固不失為鄭伯也然而小人也<lb/>
　小人而乘君子之器聖人之所惡也鄭伯非貴也盗<lb/>
　賊而能為鄭伯也者我亦從而鄭伯之爾其名未全<lb/>
　得乎鄭國也嗣後而全得乎鄭國儼然列於諸侯雖<lb/>
　愈甚其惡我亦不名也<hi>明褒貶之例不得施於此故假言之</hi>
冬十有一月公㑹宋公衛侯陳侯于袲伐鄭<hi>公羊宋上有齊侯袲<pb n="16a"/>作侈</hi>
　袲宋地宋為主三國㑹於其地議伐鄭之事也主鄭<lb/>
　國者忽也一鄭也入於櫟以偪鄭將復君鄭者突也<lb/>
　是亦一鄭也將誰伐乎伐入櫟之鄭正也伐居鄭之鄭<lb/>
　非正也然而諸侯竟欲伐居鄭之鄭以納入櫟之鄭<lb/>
　雖素所仇怨而一旦㤀之者何也入櫟之勢足以結<lb/>
　諸侯而使之援已也忽則安能有急則出奔而已爾<lb/>
　求蚍蜉蛾子之援曽莫之與爾於是諸侯有比突<lb/>
<pb n="16b"/>
　者言曰<hi>疑其為魯桓矣</hi>鄭伯<hi>謂突</hi>之為列侯也五年於兹矣今<lb/>
　其在櫟也其勢可以自入于鄭其義又當君鄭我從<lb/>
　而伐鄭而納之夫夫也<hi>謂突</hi>有不德我而終始不背負<lb/>
　于我者乎故夫伐鄭<hi>言忽</hi>我之利也宋公亦曰是寡人<lb/>
　之心也語曰棄惡從好又曰樹德務滋其今日之謂也<lb/>
　於是焉相與伐鄭而納鄭伯<hi>突</hi>也然則諸侯之志何<lb/>
　為而皆出于此乎曰突類我者也忽不類我者也豈<lb/>
　有攻其類我而助其不類我者乎公㑹宋公云云此<lb/>
<pb n="17a"/>
　物此志也其間有疑而未决不得已而從之者其在<lb/>
　陳侯與未可知也為從焉爾書者見諸侯棄正從邪<lb/>
　黨同伐異區㝢之内昏亂否塞如晦冥然於乎悕矣<lb/>
十有六年春正月公㑹宋公蔡侯衛侯于曹<lb/>
　袲之㑹猶有疑也疑非正也伐鄭者薄乎云爾<hi>薄伐之</hi>
　未始齊力而攻之也<hi>不克納而還</hi>俄而又為曹之㑹終欲<lb/>
　納突也蔡與㑹突嘗奔蔡葢宋召之也陳侯不與其<lb/>
　有疑與未可知也兹㑹也諸侯猶若有疑者非直名<lb/>
<pb n="17b"/>
　義故也鄭突之為人夫已見於前事矣不然舉五國<lb/>
　之師以臨孤弱之鄭<hi>忽</hi>而何其乆不克也<lb/>
夏四月公㑹宋公衛侯陳侯蔡侯伐鄭<lb/>
　再伐鄭皆為納突也鄭伯突入於櫟櫟鄭之别都未<lb/>
　可以鄭畀突也伐鄭之為伐忽明也諸侯之志皆曰<lb/>
　此鄭伯<hi>突</hi>也居於櫟非所也故為之伐鄭除鄭伯之<lb/>
　害而鎮撫其社稷也春秋從其志而書之詳列諸侯<lb/>
　之爵煩而不殺焉用見當時討伐之事有若此之不<lb/>
<pb n="18a"/>
　天不王不義不仁者爾蔡衛陳畧相亞故蔡後至則<lb/>
　班次陳疑或然也<lb/>
秋七月公至自伐鄭<lb/>
　公為鄭伯故乆勞於外至是始得歸也<hi>此年閏六月葢四閲月矣</hi>
冬城向<lb/>
　葢滅於莒而魯取之恐復失之故堅完其城令可守<lb/>
　也<lb/>
十有一月衛侯朔出奔齊<lb/>
<pb n="18b"/>
　朔以譛殺兩兄國人痛之朔立四年不道為二公子<lb/>
　所逐一侯出奔則一侯立矣書名以别之葢史之常<lb/>
　例春秋書外侯出奔見列國君不君臣不臣三綱頽<lb/>
　壊不可収拾也<lb/>
十有七年春正月丙辰公㑹齊侯紀侯盟于黄<lb/>
　左氏云平齊紀且謀衛故也撿經逺近文包羅為說<lb/>
　葢紀被齊患無時得已魯欲平之強齊為是盟齊漫<lb/>
　應之不悛於心謀衛之事未知兼及以否<lb/>
<pb n="19a"/>
二月丙午公㑹邾儀父盟于趡<lb/>
夏五月丙午及齊師戰于奚<hi>公羊無夏字奚穀梁作郎</hi>
　春盟而夏戰齊侯之情可知也<hi>以來伐故獨言齊</hi>疆事與微<lb/>
　者與諱内敗與是則皆未可知也凡此之属葢猶戰<lb/>
　之小者雖小殺人多矣書者傷之<lb/>
六月丁丑蔡侯封人卒　秋八月蔡季自陳歸于蔡<lb/>
　蔡季猶許叔也皆其國之介弟也彼貴之而稱叔稱<lb/>
　季我亦從而叔之季之云爾許叔入於許其事其情<lb/>
<pb n="19b"/>
　不得言歸也非惡也蔡季自陳歸於蔡其事其情固<lb/>
　異於人也非善也蔡人以蔡季歸來告則書於䇿爾<lb/>
　畧見蔡事爾其他不可得詳者皆不得而書也<lb/>
癸巳葬蔡桓侯<lb/>
　獨稱本爵闕疑可知也<lb/>
及宋人衛人伐邾<lb/>
　大國無信凌小寡也<hi>此時邾當無失禮於大國故以是言之</hi>
冬十月朔日有食之<lb/>
<pb n="20a"/>
十有八年春王正月公㑹齊侯于濼　公與夫人姜氏<lb/>
遂如齊<hi>公羊無與字</hi>
　此魯桓被殺之因不可以不謹書也公㑹齊侯於濼<lb/>
　既㑹遂與夫人偕至齊夫人在齊也公之死夫人不<lb/>
　得無責也自濼之㑹公不反於魯矣於魯人無與也<lb/>
　公未死而欲諱不諱之情隠然於文字之間矣不言<lb/>
　及而言與者異其文以見意如曰此夫人之志但公<lb/>
　夫也夫人婦也公實將姜氏如齊非公之與而誰與<lb/>
<pb n="20b"/>
　之云爾<lb/>
夏四月丙子公薨于齊<lb/>
　此為魯臣子之辭不忍言公見殺於齊也殺亦薨也<lb/>
　所以薨者亦多門矣問公何以薨於齊不忍言也曰<lb/>
　我公薨於齊矣見殺之事史别自有文記之於此不<lb/>
　得書也所謂諱者痛之故諱之猶諱名之諱不斥言<lb/>
　爾非真欲使天下後世不聞不知而謂之諱也或曰<lb/>
　書公薨于齊則諱亦自見此亦不然也假而公以病<lb/>
<pb n="21a"/>
　卒於齊書與此同也異之乎前後之文則可矣於此<lb/>
　不得異也<hi>豈得先書公有疾後書公薨於齊以别於見殺乎</hi>讀此經者有竊<lb/>
　鈇之見於其心則遂謂之然爾夏四月丙子公薨於<lb/>
　齊吾惡乎知之哉<lb/>
丁酉公之䘮至自齊<lb/>
　書䘮歸之日明嗣子之位待䘮至而後定如面受之<lb/>
　於先君也不書者不疑于無也<lb/>
秋七月<lb/>
<pb n="21b"/>
冬十有二月己丑葬我君桓公<lb/>
　葬者臣子之事偹禮以葬則書葬我君某公隠不書<lb/>
　葬者禮不偹也翬主之見翬惡甚<lb/>
　莊公<hi>上</hi>
　　名同桓公子立時年十三矣在位三十有二年<lb/>
元年春王正月<lb/>
　繼故不修即位禮故不書公即位也王莊王也<lb/>
三月夫人孫于齊<lb/>
<pb n="22a"/>
　此書夫人出奔之事也外諸侯書出奔視彼逐之文則<lb/>
　巳隠也内君及夫人書孫視出奔之文則又隠也夫<lb/>
　人孫於齊如曰我小君夫人不知以何事故不居我<lb/>
　國而自孫以去也上年公與夫人如齊巳而公薨于<lb/>
　齊若其無與夫人事則何為而孫于齊乎此所謂諱<lb/>
　之甚深而其情自顯者也雖欲諱之不可得而全諱<lb/>
　者也夫文姜之惡極矣文姜之罪亦大矣戮諸市朝<lb/>
　磔其肉以飽烏鳶犬彘斯快也逐而出諸境猶有憾<lb/>
<pb n="22b"/>
　焉然而春秋所書若此壹似唯恐傷之也者何邪義<lb/>
　不得不爾也彼故先君之夫人也而今君之母也君<lb/>
　而夫人之我可以不夫人之乎葢雖其惡至於不可<lb/>
　道其罪至於戮諸市朝磔其肉以飽烏鳶犬彘而不<lb/>
　為過猶將待之以夫人之禮而不敢以非禮之辭輕<lb/>
　加之也夫人之惡若何罪奚若如弗聞其有是者也<lb/>
　待之以夫人之禮而不敢稍失其臣子之分以自蹈<lb/>
　於非禮夫然後夫人之惡之罪無以自容於天地之<lb/>
<pb n="23a"/>
　間而逃天下萬世之口實㫁㫁如也而亦無俟乎我<lb/>
　之口誅而筆伐之也此春秋之大義聖人之大法炳<lb/>
　如日星者也後之儒者不勝其悻悻之私而以快心<lb/>
　極意求筆削之㫖而曲為之說焉斯其所以不能無<lb/>
　失也與前有夫人姜氏之文此言夫人孫於齊不疑<lb/>
　其非姜氏也此之孫於齊是我國最恥辱最隠痛之<lb/>
　事不欲長言之以謂如是焉已足也<hi>所以異於哀姜之文亦非必不</hi>
　<hi>得書姜氏</hi>公薨齊時夫人不敢還後事稍定夫人亦自還<lb/>
<pb n="23b"/>
　矣既還而魯人尤之夫人不得自安隠忍羞畏而歸<lb/>
　其國不似後來載驅薄薄豈弟逰敖之象故言孫於<lb/>
　齊也<lb/>
夏單伯送王姬<hi>公穀送作逆</hi>
　送逆三傳異文單伯或言王臣或言魯之命大夫闕<lb/>
　疑可也<lb/>
秋築王姬之館于外<lb/>
　天子嫁女於齊使魯主之魯受命與齊行婚姻之禮<lb/>
<pb n="24a"/>
　若納女然築館于外諸家以意說之書者見魯廢大<lb/>
　義從小謹終不能絕齊無志之甚<lb/>
冬十月乙亥陳侯林卒<lb/>
王使榮叔來錫桓公命<lb/>
　錫命者有䇿命之辭焉天子所以尊寵其外臣於是<lb/>
　為極也或稱天王或单稱王者史䇿異文所由來舊<lb/>
　矣非夫子新例也王本至尊之號不以無天字見貶<lb/>
　損若稱祖曰列祖曰皇祖有時亦但曰祖而已桓行<lb/>
<pb n="24b"/>
　惡天子不能討治失在初錫命末矣不當以此動聖<lb/>
　師之怒而削去其天以罪之也<lb/>
王姬歸于齊<lb/>
　自我國而歸於齊也不言襄公來逆者絶之甚無得<lb/>
　書之道也此有于齊之文者不得已而書之爾夫齊<lb/>
　之為言非爾時臣子所忍聞也而况於口道之手書<lb/>
　之也故曰不得已也然則魯之主國是者其亦有不<lb/>
　得已與曰其然非我所知也<hi>我史臣</hi>
<pb n="25a"/>
齊師遷紀郱鄑郚<lb/>
　齊興師以臨紀遷其三邑之人而取其地所謂欲翦<lb/>
　滅此而朝食也魯為紀謀主伯姬叔姬存焉方且與<lb/>
　仇讐為親黨坐視紀之日就滅亡不復能相佽助直<lb/>
　付之無如何而已書者見非外事寔亦是内之恥爾<lb/>
　紀自結昏王室已後不聞齊用師侵伐<hi>事或不詳故但云不聞謂</hi>
　<hi>無大侵暴爾</hi>至此乃遷其邑者雖襄之暴有加於僖亦以<lb/>
　襄尚王姬不復嫌忌故也此冬之内連而書之情事<lb/>
<pb n="25b"/>
　亦可見矣<lb/>
二年春王二月葬陳莊公<lb/>
夏公子慶父帥師伐于餘丘<lb/>
　於餘丘不可知其為何也公子慶父將師伐之也莊<lb/>
　即位來首用兵於是云爾也<lb/>
秋七月齊王姬卒<lb/>
　以主昏故比之内女於其卒為之服也<lb/>
冬十有二月夫人姜氏㑹齊侯於禚<hi>公作郜</hi>
<pb n="26a"/>
　元年夫人孫於齊矣還國不書者不告廟一也不足<lb/>
　書二也書㑹則前還可知三也夫人與齊侯為好㑹<lb/>
　如兩君然明非禮矣<lb/>
乙酉宋公馮卒<lb/>
三年春王正月溺㑹齊師伐衛<lb/>
　衛朔出奔國人别立君五年矣朔主齊齊為之伐衛<lb/>
　以納焉魯使溺㑹伐黨齊甚矣意者夫人之志與夫<lb/>
　人於疆外之事葢無所不與也莊公猶童稚爾一聽<lb/>
<pb n="26b"/>
　之而己爾二年公子慶父伐於餘丘則未知於餘丘<lb/>
　奚為者也細可知也<hi>謂無討齊之志</hi>此年溺㑹齊師伐衛伐<lb/>
　衛猶之可也㑹齊師甚矣然則溺奚為者也意者翬<lb/>
　之流與曰吾不知也舍其上而問其下非春秋之㫖<lb/>
　也<hi>明貶溺非春秋所重</hi>
夏四月葬宋莊公<lb/>
五月葬桓王<lb/>
　七年乃葬緩之甚諸家以意說闕疑可也天王之稱<lb/>
<pb n="27a"/>
　所以極致崇奉頋不得施於葬者稱天王即謚不得<lb/>
　見終不知所崩之王為何又不得言葬我王桓王者<lb/>
　不疑非我也天下一王而已烏有二乎<hi>若内君則稱公者非一故</hi>
　<hi>湏言我君以别親疏也</hi>
秋紀季以<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>入于齊<lb/>
　紀季猶蔡季也以<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>入齊者附庸於齊也紀知亡矣<lb/>
　存<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>所以存紀也其存也微春秋憫紀之亡故并録<lb/>
　紀季之事葢至莊三十年葬紀叔姬而後紀之為紀<lb/>
<pb n="27b"/>
　乃始冺然不見於䇿書也興滅舉廢繼絶之心至<lb/>
　斯極矣然則紀季賢乎曰紀季賢也吾非以其字之<lb/>
　而知其賢也以聖人之不絕之而欲存之而知其賢<lb/>
　也於是乎其賢也兹其所以尤可憫與<lb/>
冬公次于滑<hi>公穀作郎</hi>
　三傳皆言為紀故也公於是年十六矣欲救紀則救<lb/>
　之可矣然而一宿再宿且前且却而罔知所措者懼<lb/>
　開釁於齊為吾國患故也齊襄之暴有加於僖魯莊<lb/>
<pb n="28a"/>
　之劣較甚於桓嗟乎紀侯復何望乎雖欲不决為大<lb/>
　去之計其可得乎春秋書公次於滑不言其情為内<lb/>
　諱恥也<lb/>
四年春王二月夫人姜氏享<hi>一作饗</hi>齊侯于祝丘<lb/>
　饗者飲酒偹舉禮樂以示崇敬相燕樂也㑹不必享<lb/>
　㑹而又享者是其為禮之盛者也相親敬之至也夫<lb/>
　人姜氏於齊侯以親則同所生也無間也以貴則彼<lb/>
　齊侯我魯夫人也相匹也故得行兩君相見之盛禮<lb/>
<pb n="28b"/>
　而莫之過者也享齊侯於祝丘者夫人為主也其意<lb/>
　以為得齊侯之驩心則魯國永無齊患四鄰莫敢侵<lb/>
　侮臣民並受其福皆我力也此所以為事之權而舉<lb/>
　國不敢以為非也葢夫人以是之故而肆然行之至<lb/>
　於三四而不已史臣一一書於䇿亦如曰夫人之干<lb/>
　預外事有若是也云爾其他非所宜知也<lb/>
三月紀伯姬卒<lb/>
　内女嫁於諸侯來告卒為之變服尊同也<lb/>
<pb n="29a"/>
夏齊侯陳侯鄭伯遇于垂<lb/>
　公次於滑俟鄭伯之至也鄭伯辭以難<hi>謂突在櫟</hi>是不欲<lb/>
　存紀也此之遇於垂齊鄭相得也鄭國之難猶是也<lb/>
　何滑之不至而垂之至也滅紀鄭無利焉<hi>壤地不相接</hi>必<lb/>
　齊之從者黨強以自固云爾或曰垂衛地謀納朔也<lb/>
　納朔之惡滅紀之惡也春秋國不一君其所以君之<lb/>
　道一而已矣此其為衰亂之世而仲尼之所以心惻<lb/>
　也此其為鄭伯突與將予儀與外亦一鄭伯<hi>突</hi>内亦<lb/>
<pb n="29b"/>
　一鄭伯何鄭伯之多與曰鄭伯突也彼其世鄭之統<lb/>
　而以鄭伯列於諸侯者也夫人而鄭伯之我從而鄭<lb/>
　伯之耳無所問焉爾<hi>明不以書法予奪人</hi>陳侯者無聞也朱墨<lb/>
　相染近也<hi>此例前後多同</hi>
紀侯大去其國<lb/>
　大去猶言大歸也不反也紀侯之力竭矣計畫無復<lb/>
　之矣不去則見獲以殺矣茍焉以求生則有面縳銜<lb/>
　璧於仇人之馬前而已矣紀侯於此有大不忍於中<lb/>
<pb n="30a"/>
　者夫是故不待迫逐窘辱之及身而决然舍去義不<lb/>
　返頋者也大去則之他國也不言奔何國者葢不可<lb/>
　知其所之也既去之後國隨以亡矣不言亡者不待<lb/>
　言也抑紀季在<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>猶若紀之未亡也不見齊滅之文<lb/>
　者非他滅國之比也春秋詳録紀事所以著齊之惡<lb/>
　至矣甚之則有之何縱失之足疑乎<hi>縱失襄公之惡是何休言</hi>
六月乙丑齊侯葬紀伯姬<lb/>
　紀侯去矣紀地皆入齊矣葬紀伯姬齊侯為之主也<lb/>
<pb n="30b"/>
　外書葬者皆以我往㑹之故書葬云云此之葬紀伯<lb/>
　姬録齊紀事用志伯姬之終不以我往㑹葬為文<hi>明往</hi>
　<hi>㑹亦不足書特以齊紀事録之</hi>紀伯姬者内辭猶言齊侯為葬吾女<lb/>
　也齊侯之於紀甚矣使其夫人不得臣子禮葬而葬<lb/>
　諸仇讐之手何隠痛如之若云齊襄有此毛髪之善<lb/>
　即滔天之惡似應小减非所聞也<lb/>
秋七月　冬公及齊人狩于禚<lb/>
　齊人者齊侯也言齊人者齊侯之狩左右徒衆大有<lb/>
<pb n="31a"/>
　其人故若為泛舉之辭不斥齊侯也謂公不可與齊<lb/>
　侯相見也相見則殺之矣相見而不殺之者以為公<lb/>
　之大惡也故諱之然言公及齊人則齊侯在此人中<lb/>
　亦自可知不為全沒其實也正使齊侯不在而公但<lb/>
　及其餘人與之狩亦自不可要之猶為可道不若及<lb/>
　齊侯之甚故書齊人使若見其小失然書夫人姜氏<lb/>
　其辭著<hi>㑹享之属</hi>姜非猶夫桓妻也不得以宜隠痛不隠<lb/>
　痛而責之書公其辭微公則猶桓之子也所望於公<lb/>
<pb n="31b"/>
　者不但能隠痛之而已今觀公之行事乃復若是是<lb/>
　必不知桓薨之情狀也者然後可也不然而如之何<lb/>
　公及齊人狩於禚也若此之書法聖人之情不難見<lb/>
　者也<lb/>
五年春王正月　夏夫人姜氏如齊師<lb/>
　齊師者齊侯帥師之所在也如齊師者其有諸侯之<lb/>
　事而夫人彊與其間與夫魯非無君也非無卿大夫<lb/>
　可使也而夫人如齊師何也徒觀夫史䇿所書其迹<lb/>
<pb n="32a"/>
　宜如是而已其他非所宜知也<lb/>
秋郳犂來來朝<hi>公羊作倪黎穀梁作黎</hi>
　公及邾儀父盟于蔑見邾子之始郳犂來來朝見小<lb/>
　邾子之始齊桓之興春秋列國之局為之一變即此<lb/>
　曹姓二君亦其徴也<lb/>
冬公㑹齊人宋人陳人蔡人伐衛<lb/>
　齊欲納衛侯朔三年溺㑹齊師伐衛未克納也四年<lb/>
　齊陳鄭之君遇於垂葢為朔謀也至是齊連四國之<lb/>
<pb n="32b"/>
　師以伐衛而公復自帥師以㑹焉則諸侯之不道至<lb/>
　是已極而公之受命於齊也何其謹哉葢内則夫人<lb/>
　為政<hi>以數㑹齊侯知其預外事</hi>而公固唯令之從下則布腹心任<lb/>
　臂指從疆場之事者大抵皆溺之徒而已皆夫人之<lb/>
　黨而已公於其間雖已成長君亦猶之一孺子爾左<lb/>
　提而右挈之爾故自夫人㑹禚諸兒未弑以前六七<lb/>
　年間魯非周公子孫之魯而夫人姜氏之魯也夫人<lb/>
　姜氏之魯即是齊襄之魯而併非魯夫人之魯也然<lb/>
<pb n="33a"/>
　則魯何頼乎有公而公又安得自推諉曰此非吾之<lb/>
　故而夫人之故也哉公㑹齊人宋人陳人蔡人伐衛<lb/>
　此間並不見夫人之跡而吾謂皆夫人為政以然者<lb/>
　事形於彼<hi>㑹禚等</hi>而功見於此理有必至物有固然也<lb/>
　嗚呼据事直書而其義自見此比事属辭之教所為<lb/>
　婉而成章也與書人者伐衛事既惡又是齊侯主兵<lb/>
　故皆人之齊魯相接之文見齊侯者皆夫人姜氏也<lb/>
　公與齊侯即如参商之相避然使若終不與齊侯相<lb/>
<pb n="33b"/>
　接見者鳴呼春秋之㫖精矣<lb/>
六年春王正月王人子突救衛<lb/>
　王人者猶言王臣也王聞五國之師挾朔以伐黔牟<lb/>
　于是使子突救衛朔之得罪于王可知也子突之至<lb/>
　或後不及事或知勢不可雖欲救無如何葢未必獨<lb/>
　與五國之師交鋒敗衂至於力竭不支而後使朔得<lb/>
　入於衛也衛黔牟之師自與五國之師戰而突特為<lb/>
　之助云爾然而子突之至為救衛至也子突者王人<lb/>
<pb n="34a"/>
　也書王人子突救衛使若子突自以其師救衛而不<lb/>
　克有功然葢若言天王使子突救衛即無論列侯抗<lb/>
　命至於敗衂無功虧損王威而堂堂天朝下臨萬國<lb/>
　乃不能使五國不伐衛而僅同鄰國友邦禍患相䘏<lb/>
　曰救曰救云爾亦豈所以訓于天下乎王人王臣之<lb/>
　微者也子突之為微者未可知也書王人正欲明其<lb/>
　為王之微者而非所謂張皇六師云爾以謂王人救<lb/>
　衛而不能退五國之師不能使朔不入於衛雖甚不<lb/>
<pb n="34b"/>
　美抑其事猶為可道云爾子突之為微者未可知則<lb/>
　何字何名之足辨乎我知為子突而已葢當是時王<lb/>
　室雖已甚卑王靈雖已甚替然而孔子作春秋則固<lb/>
　欲扶而尊之使之赫然有若天帝而強弱之形大小<lb/>
　之勢不使之得恭於其間也其甚不得已而書王人<lb/>
　救衛於五國伐衛衛朔入衛之間此聖心之所傷而<lb/>
　知我罪我之所為發嘆也夫強弱之形大小之勢而<lb/>
　不使之得恭于其間矣衛朔黔牟之孰宜君衛孰不<lb/>
<pb n="35a"/>
　宜君衛於此非所論也焉有臣子之於君父而𤨏𤨏<lb/>
　然與之校曲直之情者乎正使衛朔無惡五國之師<lb/>
　不以黨惡動書伐書救書入猶是也春秋所急正者<lb/>
　大綱而已矣使夫天子之尊下而與列國諸侯並坐<lb/>
　以待史臣之聽㫁非所聞也<lb/>
夏六月衛侯朔入于衛<lb/>
　衛侯朔者未入衛則出奔之君也衛内猶有君也既<lb/>
　得入衛則朔故在衛君矣内君出<hi>放黔牟於周</hi>不成為衛侯<lb/>
<pb n="35b"/>
　矣衛侯朔者未入衛之文也夫豈不惡之所以名之<lb/>
　者不以惡之故爾結五國之師使之助已抗天子之<lb/>
　使莫之忌也或戰或謀半嵗而乃得入衛雖欲書歸<lb/>
　其可得乎<lb/>
秋公至自伐衛<lb/>
　與桓十六年公至自伐鄭同義而有異焉者彼之伐<lb/>
　鄭告伐鄭而已未成乎伐鄭之功也此之伐衛衛定<lb/>
　矣既成乎伐衛之功矣其事有異致文從同者不得<lb/>
<pb n="36a"/>
　於至自伐衛之下别異其文也<lb/>
螟<lb/>
冬齊人來歸衛俘<hi>公穀作寳</hi>
　伐衛納朔皆齊主之所得衛賂齊侯以分四國非獨<lb/>
　讓功魯侯也魯班猶在宋下書此者終伐衛之事書<lb/>
　齊人來歸如言公無意欲之齊人以歸于我爾<lb/>
七年春夫人姜氏㑹齊侯于防<lb/>
　齊侯來至魯境夫人出㑹<lb/>
<pb n="36b"/>
夏四月辛邜夜恒星不見夜中星隕如雨<hi>穀梁上夜字作昔公羊一本無上夜字隕作霣</hi>
　以其常見謂之恒星非一星也如建邜之月昏弧中<lb/>
　弧在輿鬼南於時南方之星盡當列見是也當見不<lb/>
　見是為異矣夜中乃見衆星隕墜有若雨于地然一<lb/>
　事兩異故詳録之凡此天象有違其常定關人事不<lb/>
　空生也天道幽𤣥聖人有所不知億則屢中反為小<lb/>
　智矣<lb/>
<pb n="37a"/>
秋大水　無麥苗<lb/>
　恒星不見異而非災大水無麥苗災而非異一年之<lb/>
　中災異兩見異關天下災重本國此大水葢在建午<lb/>
　月於時麥方熟未穫禾稼之苗氣力微弱大水奄至<lb/>
　俱被漂没民將乏食為國大憂<lb/>
冬夫人姜氏㑹齊侯于穀<lb/>
　夫人至齊地㑹齊侯也葢若迭為賔主然葢嘗考之<lb/>
　桓公之篇魯齊之故十年有郎之戰十三年有七國<lb/>
<pb n="37b"/>
　之戰魯一勝焉十七年又戰於奚大約齊彊魯弱魯<lb/>
　不敵齊由來舊矣自桓公見殺魯人以殺彭生為足<lb/>
　以討賊因之復與齊為兄弟之邦而不復記其為仇<lb/>
　讎之國矣魯既不能討齊即齊復何憚于魯而不聞<lb/>
　有疆事之爭邊吏之告哉六七年間不惟二國日親<lb/>
　日宻而四鄰諸侯既惟齊令之從亦遂無一旅之師<lb/>
　偶涉乎魯之境上者此豈盡適然耶推其所以則皆<lb/>
　夫人之為之也夫人者女中之有才智者也以謂我<lb/>
<pb n="38a"/>
　子少不更事軍國之事我自與我齊侯議之故一㑹<lb/>
　禚再享祝丘三如齊師四㑹防五㑹穀不頋先王之<lb/>
　舊坊不恤衆人之多口葢直以國君自處而㤀其為<lb/>
　牝雞之司晨也莊公者方且謂母實聖善國家倚以<lb/>
　安榮宗社憑之鎮撫而遑言禁制防閑一慮在梁之<lb/>
　敝笱乎故於夫人之卒葬也而誄其盛德加之徽稱<lb/>
　曰文姜焉文之云者婦人無武事言文則美偹也自<lb/>
　非夫人實有度越流輩之才智而徒以無事而行與<lb/>
<pb n="38b"/>
　齊侯者往來如織於齊魯之道則史之書於䇿也其<lb/>
　謂之何而亦何以得此名<hi>謚文</hi>於身後哉嗚呼春秋之<lb/>
　世王教不明大綱不舉邪說暴行斁滅彛倫要其所<lb/>
　以為之者未嘗不自附于權時之宜得禮之變枉尺<lb/>
　而直㝷反經而合道也毎事如此豈獨一夫人姜氏<lb/>
　也哉<lb/>
八年春王正月師次于郎以俟陳人蔡人　甲午治<hi>公羊作祠</hi>兵　夏師及齊師圍郕<hi>公作成</hi>郕降于齊師　秋師<lb/>
<pb n="39a"/>
還<lb/>
　録圍郕一事之始末也魯欲伐郕齊為之召陳蔡以<lb/>
　共討郕不見陳蔡故疑陳蔡不至矣或陳蔡至而後期圍<lb/>
　郕獨齊魯之師故言疑也陳蔡不至或其國别有事辭<lb/>
　齊之命未可知也情變多端以一方求之則失其實<lb/>
　者多矣甲午之日治兵于郎之地將用之也迨夏而<lb/>
　我師及齊師圍郕國都齊主兵及者内辭也郕受困<lb/>
　出降於齊師齊大故也降于齊師郕服也降齊猶降<lb/>
<pb n="39b"/>
　我也師可以還矣齊師還我師亦還也凡用師始末<lb/>
　或舊史詳録而仲尼削之者多矣故公至自某之文<lb/>
　或書或不書若此之類不可以魯國全史之體求之<lb/>
　亦有無關大義聊取偹文者筆削之際有所遺餘聖<lb/>
　心𢎞大不屑屑也獨此年圍郕之事書次書治兵書<lb/>
　師還自春正及秋節次較然可見異於他文葢見舊<lb/>
　史之文體例善者莭而録之存其一二以見大都非<lb/>
　有隠深之㫖須後人之推說也或以滅同姓故特詳<lb/>
<pb n="40a"/>
　之者爾時齊但受降未必便取其國魯亦從齊而歸<lb/>
　爾魯之伐同姓多矣圍郕一事非為稀見求之過深<lb/>
　竊恐未然至於書師還以為善辭斯又謬戾不得依<lb/>
　之<hi>豈有出師而終不還者乎</hi>不言公齊侯者避相接見之文<lb/>
冬十有一月癸未齊無知弑其君諸兒<lb/>
　君之行惡若齊襄者亦可謂極矣春秋書弑君例專<lb/>
　罪臣子不復論君有道無道<lb/>
九年春齊人殺無知<lb/>
<pb n="40b"/>
　無知弑襄自立至此春則踰年矣疑於成君矣書齊<lb/>
　人殺無知者見國賊為人所殺適其宜爾何君之有<lb/>
　乎若州吁殺於明年亦當依此例書之與晉卓子等<lb/>
　異也<lb/>
公及齊大夫盟于蔇<hi>公穀作暨</hi>
　無知之亂公子糾奔魯齊大夫有來者公與之盟定<lb/>
　納糾之計不諱及大夫者時齊無君不嫌大夫伉也<lb/>
　齊大夫來者非一人多寡不可知不言其人從畧也<lb/>
<pb n="41a"/>
夏公伐齊納子糾<hi>公穀無子字</hi>　齊小白入于齊<lb/>
　二公子之黨或在内<hi>謂在齊國内</hi>或在外<hi>魯莒各有人</hi>公方挾<lb/>
　子糾以伐齊<hi>伐齊之拒糾者</hi>而小白己自莒入於齊矣齊小<lb/>
　白入於齊以兵入也<hi>齊國内亦有拒小白者</hi>魯之納糾也後糾<lb/>
　弗克入糾之死必矣然則二公子孰宜立乎曰糾也<lb/>
　糾賢於小白乎曰一言以蔽之爭國而已爾糾之賢<lb/>
　吾惡乎知之<lb/>
秋七月丁酉葬齊襄公<lb/>
<pb n="41b"/>
　小白位定乃克葬也<lb/>
八月庚申及齊師戰于乾時我師敗績<lb/>
　魯本為納糾來雖小白入國葬其先君魯為糾謀有<lb/>
　進無退春盟於蔇夏而伐齊不應到此便爾退兵故<lb/>
　有乾時之戰猶欲一决雌雄積弱之魯竟復不支雖<lb/>
　重為國恥䇿書之文不得而諱也若諱其敗績似是<lb/>
　此戰僅乃小受挫衂猶得互有殺傷然則彼齊人者<lb/>
　何以遂得取其子糾而殺之乎書我師敗績者所以<lb/>
<pb n="42a"/>
　殺殺子糾之恥也紛紛之說未見得情<lb/>
九月齊人取子糾殺之<lb/>
　終伐齊納糾之事乾時之戰雖至大崩䘮其戎路狼<lb/>
　狽而還然子糾固在魯也齊人安得取而殺之曰取<lb/>
　者魯與之也魯與之而齊得取之考之左氏則并非<lb/>
　魯與之而齊得取之齊命魯殺之而魯遂殺之也然<lb/>
　則殺子糾者我也今乃書齊人取子糾殺之如言魯<lb/>
　以生子糾與齊而齊人取殺之者猶未也如言魯固<lb/>
<pb n="42b"/>
　不肯出子糾而齊人彊取之而殺之者則以八月有<lb/>
　我師敗績之文明魯為子糾故至於師徒撓敗岸沮<lb/>
　山崩如此之甚而後齊人得取子糾而殺之也所以<lb/>
　蔽罪於齊而殺魯之恥也以謂不伐齊納糾則已伐<lb/>
　齊納糾弗克納而乃至於殺子糾以悅於齊此其事<lb/>
　如之何而可言也故為之蔽罪於齊者以謂此齊人<lb/>
　之志也雖其事不然<hi>實魯殺之</hi>而其志固然也此聖人之<lb/>
　史法也或曰隠之可乎<hi>謂不書殺子糾</hi>曰然則子糾安所終<lb/>
<pb n="43a"/>
　乎且子糾桓公爭立則同而桓尤不順桓之伯也有<lb/>
　一匡天下非常之大功其始也有簒國殺兄非常之<lb/>
　大惡齊小白比於魯允則又不可同日道隠讓而糾<lb/>
　爭也聖人之心廣大光明如天地之無不容而日月<lb/>
　之無不照並録其始末以告萬世使知桓之所以興<lb/>
　事造謀者止於如此而非有所謂將功補罪以後掩<lb/>
　前如世儒之所說也齊人者不問何人之辭以其風<lb/>
　指自齊而來則齊人之爾<lb/>
<pb n="43b"/>
冬浚洙<lb/>
　為齊偹也甚矣魯國之不競也自桓與夫人如齊見<lb/>
　殺魯人不敢深求其情而以殺一彭生為足了討賊<lb/>
　之案嗣後為王姬主婚築館於外雖相嫌忌而竟不<lb/>
　能絕齊俄而夫人出㑹齊侯修繼好息民之故事摟<lb/>
　伐之命無役不承夫莊公者亦豈真以齊為甥舅之<lb/>
　親而心悅誠服之一至是哉其志以為如是足以安<lb/>
　國家利民人而已矣其他非力所及也幸而彼國有<lb/>
<pb n="44a"/>
　弑君之事禍亂相尋公子出亡子糾我之自出也<hi>糾母</hi>
　<hi>魯女</hi>于庶公子糾宜為君來奔我國遂有居竒之心以<lb/>
　謂誠得納糾於齊糾感援已之德宜何如其為報則<lb/>
　是納糾之利倍萬於向者之附齊從齊不敢貳於齊<lb/>
　也於是盟齊大夫俾為内應而我挾糾以伐之宜若<lb/>
　可濟然而齊國大臣助糾者少黨小白者多小白已<lb/>
　得入齊而魯師之來無及於事矣事不獲已有乾時<lb/>
　之戰而我師又大敗矣糾還從莊以歸而齊之怨魯<lb/>
<pb n="44b"/>
　方深此莊之所竊懼也小白欲殺糾則為之殺糾欲<lb/>
　生得管夷吾則遂不敢殺夷吾而魯之辱國䘮氣於<lb/>
　是乎至此極矣始之納糾也非以為德將以圖其利<lb/>
　也終之殺糾也非以為忍聊以解其害也然而魯始<lb/>
　之伐齊納糾非直曰納糾而已固志存乎殺小白也<lb/>
　不殺小白其勢固不得定也乾時之戰夷吾射小白<lb/>
　中帶鉤非夷吾射之糾射之亦非糾射之魯射之也<lb/>
　小白而仁人長者也則已小白而非仁人長者也怨<lb/>
<pb n="45a"/>
　夷吾不若怨糾之深怨糾尤不若怨魯之深且怨糾<lb/>
　則既為之殺糾矣怨魯則將如何以紓之雖為之<lb/>
　殺糾其遂足以紓之乎未也然則齊師之來殆無日<lb/>
　也不為之偹是玩㓂而重吾國之禍也此浚洙之役<lb/>
　所以興於此年之冬而春秋録之以見魯之謀國是<lb/>
　者其道止於如是也愚故讀春秋至於莊公之篇而<lb/>
　重歎魯國之不競也<lb/>
十年春王正月公敗齊師于長勺<lb/>
<pb n="45b"/>
　齊師果來伐也長勺魯地齊師到此公得敗之不湏<lb/>
　言伐伐可知也敗齊師者我能敗之也<hi>明非未成列</hi>書公<lb/>
　敗者如言齊之仇我深矣我之屈於齊亦甚矣頼公<lb/>
　此舉能敗之爾兵不厭詐何云惡也况此舉亦非詐<lb/>
　左氏序之詳矣<lb/>
二月公侵宋<lb/>
　侵者但師至彼國不以討罪為名或彼患吾與國則<lb/>
　侵彼以掣之用紓其患<lb/>
<pb n="46a"/>
三月宋人遷宿<lb/>
　宿非自欲遷宋人遷之書者見彊大陵弱小不仁<lb/>
夏六月齊師宋師次于郎　公敗宋師于乘丘<lb/>
　齊宋同伐我也次者宿留有所待也待行成也書次<lb/>
　於郎如言彼其畏我而不敢與我戰也敗宋師撃敗<lb/>
　宋師而齊自退也如曰二國之不能有加於我也取<lb/>
　敗焉爾内辭也<lb/>
秋九月荆敗蔡師于莘　以蔡侯獻舞歸<lb/>
<pb n="46b"/>
　楚者蠻荆之國併吞僣竊為日乆矣桓二年蔡侯鄭<lb/>
　伯㑹於鄧諸夏近楚之國始懼楚也而未見於經嗣<lb/>
　後敗隨敗鄖滅申滅鄧滅息猶不書者葢桓莊之間<lb/>
　所詳録者獨齊宋鄭衛之事以及於陳蔡許則已略<lb/>
　矣蠻方之長蠶食其地聲息猶若隔逺不見於赴告<lb/>
　之文時史不得書也至此年敗蔡師虜其君以歸則<lb/>
　彼之雄長南服非直偃蹇自大而已葢已震驚華<lb/>
　夏而駸駸乎有不可遏抑之勢矣周宣不作元老無<lb/>
<pb n="47a"/>
　聞安得有來威之望乎猶幸而小白定齊得夷吾而<lb/>
　相之適丁是時而有伯心焉葢所謂中流失船一壺<lb/>
　千金者斯聖人撫心蒿目不得己之極思也書荆者<lb/>
　聲息始邇從其州言之如不甚悉其為何國云爾嗣<lb/>
　是而寖昌寖熾愈近愈親則從而楚人之且楚子之<lb/>
　又何怪乎以歸不言執者以歸則非執而何也執宋<lb/>
　公如諱不言執則將以何文而明其為執也蔡侯被<lb/>
　執且歸於楚即同出奔之例書其名明失國爾以蔡<lb/>
<pb n="47b"/>
　侯獻舞歸獻舞可憫也如曰此中國諸侯之恥也不<lb/>
　惡執人者而罪被執者之不能死非所云也<lb/>
冬十月齊師滅譚　譚子奔莒<lb/>
　齊桓剏霸諸侯受其賜多矣然其初年滅小國以示<lb/>
　威雖彼失事大之禮而復之已甚聖人於其前後善<lb/>
　惡之跡兩存之不以相揜也譚小國不得其君名爾<lb/>
　以不名為優者非春秋意也出奔者其國尚存奔某<lb/>
　國者已無國也<lb/>
<pb n="48a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕如編卷二<lb/>
</p>
<p>
</p>
  </div>
</body>
</text>
</TEI>
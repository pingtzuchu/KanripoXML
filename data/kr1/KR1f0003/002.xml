<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
古文孝經<hi>宋本</hi>
仲尼閒居曽子侍坐子曰參先王有至徳要道以順天<lb/>
下民用和睦上下無怨女知之乎曽子避席曰參不敏<lb/>
何足以知之子曰夫孝徳之本教之所由生復坐吾語<lb/>
女身體髪膚受之父母不敢毁傷孝之始也立身行道<lb/>
揚名於後世以顯父母孝之終也夫孝始於事親中於<lb/>
事君終於立身大雅云無念爾祖聿修厥徳<lb/>
子曰愛親者不敢惡於人敬親者不敢慢於人愛敬盡<lb/>
<pb n="1b"/>
於事親而德教加於百姓刑于四海葢天子之孝甫刑<lb/>
云一人有慶兆民賴之<lb/>
在上不驕高而不危制節謹度滿而不溢高而不危所<lb/>
以長守貴滿而不溢所以長守富富貴不離其身然後<lb/>
能保其社稷而和其民人葢諸侯之孝詩云戰戰兢兢<lb/>
如臨深淵如履薄冰<lb/>
非先王之法服不敢服非先王之法言不敢道非先王<lb/>
之徳行不敢行是故非法不言非道不行口無擇言身<lb/>
<pb n="2a"/>
無擇行言滿天下無口過行滿天下無怨惡三者備矣<lb/>
然後能守其宗廟葢卿大夫之孝也詩云夙夜匪懈以<lb/>
事一人<lb/>
資於事父以事母而愛同資於事父以事君而敬同故<lb/>
母取其愛而君取其敬兼之者父也故以孝事君則忠<lb/>
以敬事長則順忠順不失以事其上然後能保其爵祿<lb/>
而守其祭祀葢士之孝也詩云夙興夜寐無忝爾所生<lb/>
子曰因天之道因地之利謹身節用以養父母此庶人<lb/>
<pb n="2b"/>
之孝也<lb/>
故自天子已下至於庶人孝無終始而患不及者未之<lb/>
有也<lb/>
曽子曰甚哉孝之大也子曰夫孝天之經地之義民之<lb/>
行天地之經而民是則之因天之明因地之義以順天<lb/>
下是以其教不肅而成其政不嚴而治先王見教之可<lb/>
以化民也是故先之博愛而民莫遺其親陳之以徳義<lb/>
而民興行先之敬讓而民不争導之以禮樂而民和睦<lb/>
<pb n="3a"/>
示之以好惡而民知禁詩云赫赫師尹民具爾瞻<lb/>
子曰昔者明王以孝治天下也不敢遺小國之臣而況<lb/>
於公侯伯子男乎故得萬國之懽心以事其先王治國<lb/>
者不敢侮於鰥寡而況於士民乎故得百姓之懽心以<lb/>
事其先君治家者不敢侮於臣妾而況於妻子乎故得<lb/>
人之懽心以事其親夫然故生則親安之祭則鬼享之<lb/>
是以天下和平災害不生禍亂不作故明王之以孝治<lb/>
天下如此詩云有覺德行四國順之<lb/>
<pb n="3b"/>
曽子曰敢問聖人之德其無以加於孝乎子曰天地之<lb/>
性人為貴人之行莫大於孝孝莫大於嚴父嚴父莫大<lb/>
於配天則周公其人也昔者周公郊祀后稷以配天宗<lb/>
祀文王於明堂以配上帝是以四海之内各以其職來<lb/>
助祭夫聖人之徳又何以加於孝乎故親生之膝下以<lb/>
養父母日嚴聖人因嚴以教敬因親以教愛聖人之教<lb/>
不肅而成其政不嚴而治其所因者本也<lb/>
子曰父子之道天性君臣之義父母生之續莫大焉君<lb/>
<pb n="4a"/>
親臨之厚莫重焉<lb/>
子曰不愛其親而愛他人者謂之悖德不敬其親而敬<lb/>
他人者謂之悖禮以順則逆民無則焉不在於善而皆<lb/>
在於凶德雖得之君子所不貴君子則不然言斯可道<lb/>
行斯可樂德義可尊作事可法容止可觀進退可度以<lb/>
臨其民是以其民畏而愛之則而象之故能成其徳教<lb/>
而行政令詩云淑人君子其儀不忒<lb/>
子曰孝子之事親居則致其敬養則致其樂病則致其<lb/>
<pb n="4b"/>
憂喪則致其哀祭則致其嚴五者備矣然後能事親事<lb/>
親者居上不驕為下不亂在醜不争居上而驕則亡為<lb/>
下而亂則刑在醜而争則兵此三者不除雖日用三牲<lb/>
之養猶為不孝也<lb/>
子曰五刑之屬三千而罪莫大於不孝要君者無上非<lb/>
聖者無法非孝者無親此大亂之道也<lb/>
子曰教民親愛莫善於孝教民禮順莫善於弟移風易<lb/>
俗莫善於樂安上治民莫善於禮禮者敬而已矣故敬<lb/>
<pb n="5a"/>
其父則子悦敬其兄則弟悦敬其君則臣悦敬一人而<lb/>
千萬人悦所敬者寡而悦者衆此之謂要道<lb/>
子曰君子之教以孝也非家至而日見之也教以孝所<lb/>
以敬天下之為人父者教以弟所以敬天下之為人兄<lb/>
者教以臣所以敬天下之為人君者詩云愷悌君子民<lb/>
之父母非至徳其孰能順民如此其大者乎<lb/>
子曰昔者明王事父孝故事天明事母孝故事地察長<lb/>
幼順故上下治天地明察神明彰矣故雖天子必有尊<lb/>
<pb n="5b"/>
也言有父也必有先也言有兄也宗廟致敬不忘親也<lb/>
修身慎行恐辱親也宗廟致敬鬼神著矣孝弟之至通<lb/>
於神明光於四海無所不通詩云自西自東自南自北<lb/>
無思不服<lb/>
子曰君子之事親孝故忠可移於君事兄弟故順可移<lb/>
於長居家理故治可移於官是故行成於内而名立於<lb/>
後世矣<lb/>
子曰閨門之内具禮矣乎嚴父嚴兄妻子臣妾猶百姓<lb/>
<pb n="6a"/>
徒役也<lb/>
曽子曰若夫慈愛恭敬安親揚名參聞命矣敢問從父<lb/>
之令可謂孝乎子曰是何言與是何言與言之不通也<lb/>
昔者天子有争臣七人雖無道不失其天下諸侯有争<lb/>
臣五人雖無道不失其國大夫有争臣三人雖無道不<lb/>
失其家士有争友則身不離於令名父有争子則身不<lb/>
陷於不義故當不義則子不可以弗争於父臣不可以<lb/>
弗争於君故當不義則争之從父之令焉得為孝乎<lb/>
<pb n="6b"/>
子曰君子事上進思盡忠退思補過將順其美匡救其<lb/>
惡故上下能相親詩云心乎愛矣遐不謂矣中心蔵之<lb/>
何日忘之<lb/>
子曰孝子之喪親哭不偯禮無容言不文服美不安聞<lb/>
樂不樂食旨不甘此哀戚之情三日而食教民無以死<lb/>
傷生毁不滅性此聖人之政喪不過三年示民有終為<lb/>
之棺槨衣衾而舉之陳其簠簋而哀戚之擗踊哭泣哀<lb/>
以送之卜其宅兆而安措之為之宗廟以鬼享之春秋<lb/>
<pb n="7a"/>
祭祀以時思之生事愛敬死事哀戚生民之本盡矣死<lb/>
生之義備矣孝子之事親終矣<lb/>
</p>
<p>
</p>
  </div>
</body>
</text>
</TEI>
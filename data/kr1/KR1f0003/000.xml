<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文孝經孔氏傳</head>
    <p>
<pb n="1a"/>
欽定四庫全書　　　　　經部六<lb/>
　古文孝經孔氏傳　　　　孝經類<lb/>
　　提要<lb/>
　　　　<hi>臣</hi>等謹案古文孝經孔氏傳一卷舊本題漢<lb/>
　　　　孔安國傳日本信陽太宰純音據卷末乾隆<lb/>
　　　　丙申歙縣鮑廷博新刋跋稱其友汪翼滄附<lb/>
　　　　市舶至日本得于彼國之長﨑澳核其紀嵗<lb/>
　　　　干支乃康熙十一年所刋前有太宰純序稱<lb/>
<pb n="1b"/>
　　　　古書亡于中夏存于日本者頗多昔僧奝然<lb/>
　　　　適宋獻鄭注孝經一本今去其世七百餘年<lb/>
　　　　古書之散逸者亦不少而孔傳古文孝經全<lb/>
　　　　然尚存惟是經國人相傳之久不知歴幾人<lb/>
　　　　書冩是以文字訛謬魚魯不辨純既以數本<lb/>
　　　　校讐且旁及他書所引苟有足徴者莫不參<lb/>
　　　　考十更裘葛乃成定本其經文與宋人所謂<lb/>
　　　　古文者亦不全同今不敢從彼改此傳中間<lb/>
<pb n="2a"/>
　　　　有不成語雖疑其有悞然諸本皆同無所取<lb/>
　　　　正故姑傳疑以俟君子今文唐陸元朗嘗音<lb/>
　　　　之古文則否今因依陸氏音例並音經傳庶<lb/>
　　　　乎令讀者不誤其音云云考世傳海外之本<lb/>
　　　　别有所謂七經孟子考文者亦日本人所刋<lb/>
　　　　稱西條掌書記山井鼎輯東都講官物觀補<lb/>
　　　　遺中有古文孝經一卷亦云古文孔傳中華<lb/>
　　　　所不傳而其邦獨存又云其真偽不可辨末<lb/>
<pb n="2b"/>
　　　　學微賤不敢輒議云云則日本相傳原有是<lb/>
　　　　書非鮑氏新刋贋造此本核其文句與山井<lb/>
　　　　鼎等所考大抵相應惟山井鼎等稱每章題<lb/>
　　　　下有劉炫直解其字極細冩之與註文麤細<lb/>
　　　　弗類又有引及邢昺正義者為後人附録此<lb/>
　　　　本無之為少異耳其傳文雖證以論衡經典<lb/>
　　　　釋文唐㑹要所引亦頗相合然淺陋冗漫不<lb/>
　　　　類漢儒釋經之體併不類唐宋元以前人語<lb/>
<pb n="3a"/>
　　　　殆市舶流通頗得中國書籍有桀黠知文義<lb/>
　　　　者摭諸書所引孔傳影附為之以自誇圖籍<lb/>
　　　　之富歟考元王惲中堂事紀有曰中統二年<lb/>
　　　　高麗世子植來朝宴于中書省問曰傳聞汝<lb/>
　　　　邦有古文尚書及海外異書答曰與中國書<lb/>
　　　　不殊髙麗日本比鄰相接海東經典大概可<lb/>
　　　　知使果有之何以奝然不與鄭注並獻至今<lb/>
　　　　日而乃出足徴彼國之本出自宋元以後觀<lb/>
<pb n="3b"/>
　　　　山井鼎亦疑之則其事固可知矣特以海外<lb/>
　　　　秘文人所樂覩使不實見其書終不知所謂<lb/>
　　　　古文孝經孔傳不過如此轉為好古者之所<lb/>
　　　　惜故特録存之具列其始末如右乾隆四十<lb/>
　　　　六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="4a"/>
古文孝經孔氏傳原序<lb/>
先王之道莫大於孝仲尼之教莫先於孝自六經而下<lb/>
無非孔氏遺書其有出孝經之右者乎何以言之天下<lb/>
無有無父母之人故也孝經有二本其一河間王所得<lb/>
十八章者謂之今文其一魯共王壞孔壁所得竹牒科<lb/>
斗文二十二章者孔安國所為作傳謂之古文安國曰<lb/>
今文十八章文字多誤又曰河間王所上雖多誤然以<lb/>
先出之故諸國往往有之漢先帝發詔稱其辭者皆言<lb/>
<pb n="4b"/>
傳曰其實今文孝經也由是觀之今文孝經之行也已<lb/>
久矣古文者雖安國為之訓傳葢當時未之行也迨乎<lb/>
漢季馬季長擬作忠經十八章傚今文孝經也鄭康成<lb/>
注孝經亦其今文者也自是厥後今文孝經之行彌盛<lb/>
而古文亦與之俱行至唐明皇親注孝經雖兼取孔鄭<lb/>
二家之説然其經則用今文取其闕閨門章也於是古<lb/>
文孝經遂廢不行至宋邢昺依明皇御注作正義然後<lb/>
孝經唯御注本行于世鄭注遂亡古文孝經亦亡其傳<lb/>
<pb n="5a"/>
文而僅存其經文宋人尊信孝經者莫若司馬温公然<lb/>
特得古文本經而讀之耳不覩孔傳也自二程至朱熹<lb/>
氏皆疑孝經以為後人所擬作朱子又妄改易本經篇<lb/>
章著為經一章傳十四章且刪去其本文二百餘字孔<lb/>
子曰信而好古若朱子者可謂拂矣自是以來學朱氏<lb/>
者舉不信孝經塾師不以為教至令童子輩目弗見孝<lb/>
經悲夫先王之道莫大於孝仲尼之教莫先於孝夫子<lb/>
不曰乎吾志在春秋行在孝經是以後世人主不讀書<lb/>
<pb n="5b"/>
則已苟讀書者必自孝經始況下焉者乎今朱氏之徒<lb/>
不讀孝經而學心法其不為浮屠之歸者㡬希夫古書<lb/>
之亡于中夏而存于我日本者頗多宋歐陽子嘗作詩<lb/>
稱逸書百篇今尚存昔僧奝然適宋獻鄭注孝經一本<lb/>
於太宗司馬君實等得之大喜云今去其世七百有餘<lb/>
年古書之散逸者亦不少而孔傳古文孝經全然尚存<lb/>
于我日本豈不異哉予嘗試檢其書古人所引孔安國<lb/>
孝經傳者及明皇御注之文邢昺以為依孔傳者畢有<lb/>
<pb n="6a"/>
特有一二字不同耳得非傳寫之互訛乎先儒多疑孔<lb/>
傳以為後人偽造者予獨以為非經曰身體髮膚受之<lb/>
父母弗敢毁傷孝之始也諸家解皆以為孝子不得以<lb/>
凡人事及過失毁傷其身體孔傳乃以為刑傷葢三代<lb/>
之刑有劓刵及宫非傷身乎剕非傷體乎髠非傷髪乎<lb/>
墨非傷膚乎以此觀之孔傳尤有所當也王仲任亦嘗<lb/>
誦是經文而曰孝者怕入刑辟刻畫身體毁傷髪膚少<lb/>
徳泊行不戒慎之所致也合而觀之可以見古訓焉如<lb/>
<pb n="6b"/>
從諸家説則忠臣赴君難者不避水火兵刄節婦有斷<lb/>
髮截鼻者彼皆為不孝矣是説不通也余故曰孔傳者<lb/>
安國所作無疑也或曰尚書之文竒古難讀安國傳之<lb/>
其言甚簡孝經之文平易安國傳之乃不厭繁文何也<lb/>
曰傳尚書者為學士大夫也故不盡其説使讀者思而<lb/>
得之傳孝經者為凡人也故丁寧其言以告諭之此其<lb/>
所以不同也嗚呼夫孝者百行之本萬善之先自天子<lb/>
至庶人所不可以一日廢也夫孝不可以一日廢則孝<lb/>
<pb n="7a"/>
經亦不可以一日廢也夫自朱氏之學行而孝經久廢<lb/>
于世<hi>純</hi>常慨焉幸孔壁古文孝經并與安國之傳存于<lb/>
我日本者寧不知珍而寳之哉惟是經國人相傳之久<lb/>
不知厯㡬人書寫是以文字訛謬魚魯不辨<hi>純</hi>既以數<lb/>
本校讐且旁及他書所引若釋氏所稱述苟有足徵者<lb/>
莫不叅考十更裘葛乃成定本其經文與宋人所謂古<lb/>
文者亦不全同今不敢從彼改此葢相承之異未必宋<lb/>
本之是而我本之非也傳中間有不成語雖疑其有誤<lb/>
<pb n="7b"/>
然諸本皆同無所取正故姑傳疑以俟君子今文唐陸<lb/>
元朗嘗音之古文則否今因依陸氏音例並音經傳庶<lb/>
乎令讀者不誤其音矣書成而欲刻之家塾則淺田思<lb/>
孝出其槖裝以助費遂趣命工從事予未能為吾家孝<lb/>
子且為孔氏忠臣云爾太宰純謹序<lb/>
<pb n="8a"/>
古文孝經孔氏傳<lb/>
　　　　　　　　　　　　　　　孔安國<lb/>
孝經者何也孝者人之高行經常也自有天地人民以<lb/>
來而孝道著矣上有明王則大化滂流充塞六合若其<lb/>
無也則斯道滅息<hi>行下孟反滂普光反塞先北反</hi>當吾先君孔子之世<lb/>
周失其柄諸侯力争道徳既隠禮誼又廢至乃臣弑其<lb/>
君子弑其父亂逆無紀莫之能正是以夫子每於閒居<lb/>
而歎述古之孝道也<hi>弑施志反下同閒音閑</hi>夫子敷先王之教於<lb/>
<pb n="8b"/>
魯之洙泗門徒三千而達者七十有二也貫首弟子顔<lb/>
囘閔子騫冉伯牛仲弓性也至孝之自然皆不待諭而<lb/>
寤者也其餘則悱悱憤憤若存若亡<hi>敷芳無反洙音殊泗音四有音又下有二同騫起䖍反悱芳匪反憤房粉反</hi>唯曽參躬行匹夫之孝而未達天<lb/>
子諸侯以下揚名顯親之事因侍坐而諮問焉故夫子<lb/>
告其誼於是曽子喟然知孝之為大也遂集而錄之名<lb/>
曰孝經與五經竝行於世<hi>參所金反坐才卧反喟苦位反</hi>逮乎六國學<lb/>
校衰廢及秦始皇焚書坑儒孝經由是絶而不傳也<hi>逮大<pb n="9a"/>計反又音代下同校户孝反焚扶云反坑苦庚反</hi>至漢興建元之初河間王得<lb/>
而獻之凡十八章文字多誤博士頗以教授後魯共王<lb/>
使人壞夫子講堂於壁中石函得古文孝經二十二章<lb/>
載在竹牒其長尺有二寸字科斗形<hi>共音恭壞音怪牒徒協反長直亮反</hi>
魯三老孔子惠抱詣京師獻之天子天子使金馬門待<lb/>
詔學士與博士羣儒從隸字寫之還子惠一通以一通<lb/>
賜所幸侍中霍光光甚好之言為口實<hi>好呼報反下同</hi>時王公<lb/>
貴人咸神祕焉比於禁方天下競欲求學莫能得者毎<lb/>
<pb n="9b"/>
使者至魯輒以人事請索或好事者募以錢帛用相問<lb/>
遺魯吏有至帝都者無不齎持以為行路之資故古文<lb/>
孝經初出於孔氏<hi>使色吏反索所白反遺唯季反</hi>而今文十八章諸儒<lb/>
各任意巧説分為數家之誼淺學者以當六經其大車<lb/>
載不勝反云孔氏無古文孝經欲矇時人度其為説誣<lb/>
亦甚矣<hi>數色主及勝音升矇音蒙度待洛反</hi>吾愍其如此發憤精思為之<lb/>
訓傳悉載本文萬有餘言朱以發經墨以起傳庶後學<lb/>
者覩正誼之有在也<hi>思息嗣反傳直戀反下皆同</hi>今中祕書皆以魯<lb/>
<pb n="10a"/>
三老所獻古文為正河間王所上雖多誤然以先出之<lb/>
故諸國往往有之漢先帝發詔稱其辭者皆言傳曰其<lb/>
實今文孝經也<hi>上時掌反</hi>昔吾逮從伏生論古文尚書誼時<lb/>
學士㑹云出叔孫氏之門自道知孝經有師法其説移<lb/>
風易俗莫善於樂謂為天子用樂省萬邦之風以知其<lb/>
盛衰衰則移之以貞盛之教淫則移之以貞固之風皆<lb/>
以樂聲知之知則移之故云移風易俗莫善於樂也<hi>省息井反</hi>又師曠云吾驟歌南風多死聲楚必無功即其類也<lb/>
<pb n="10b"/>
且曰庶民之愚安能識音而可以樂移之乎<hi>驟仕救反</hi>當時<lb/>
衆人僉以為善吾嫌其説迂然無以難之後推尋其意<lb/>
殊不得爾也<hi>難乃旦反</hi>子游為武城宰作絃歌以化民武城<lb/>
之下邑而猶化之以樂故傳曰夫樂以闗山川之風以<lb/>
曜徳於廣逺風徳以廣之風物以聽之修詩以詠之修<lb/>
禮以節之又曰用之邦國焉用之鄉人焉此非唯天子<lb/>
用樂明矣<hi>夫音扶下同風徳福鳯反下風物同</hi>夫雲集而龍興虎嘯而風<lb/>
起物之相感有自然者不可謂母也胡笳吟動馬蹀而<lb/>
<pb n="11a"/>
悲黄老之彈嬰兒起舞庶民之愚愈於胡馬與嬰兒也<lb/>
何為不可以樂化之<hi>母音無牒徒協反</hi>經又云敬其父則子説<lb/>
敬其君則臣説而説者以為各自敬其為君父之道臣<lb/>
子乃説也余謂不然君雖不君臣不可以不臣父雖不<lb/>
父子不可以不子若君父不敬其為君父之道則臣子<lb/>
便可以忿之邪此説不通矣吾為傳皆弗之從焉也<hi>子説臣説乃説竝音悦忿芳吻反邪音耶</hi>
</p>
<p>
</p>
  </div>
</body>
</text>
</TEI>
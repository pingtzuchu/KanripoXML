<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩說解頥正釋卷五</head>
    <p>
<pb n="1a"/>
欽定四庫全書<lb/>
　詩說解頥正釋卷五　　　明　季本　撰<lb/>
衛風<lb/>
　說見邶風<lb/>
淇奥<lb/>
　經㫖曰衛人美武公之德也孔氏謂武公在幽王時<lb/>
　已為卿士然猶未以其詩斷為幽王時作也華谷嚴<lb/>
　氏始定為幽則恐幽王暴虐至於殺身武公於此畧<lb/>
<pb n="1b"/>
　不見有庇君匡國之效何足以語淇奥之學哉其必<lb/>
　平王時平戎有功而始入相耳歐陽氏補圖屬之於<lb/>
　平蓋有見矣<lb/>
瞻彼淇奥緑竹猗猗<hi>興也</hi>有匪君子如切如磋如琢如磨<lb/>
瑟兮僴兮赫兮咺兮有匪君子終不可諼兮<hi>興意</hi>○<hi>奥於六反下章同</hi>
　猗與依同倚也互相依倚則不摧折而得以成其羙<lb/>
　以興工夫之夾持也匪與斐同文之可見者也切磋<lb/>
<pb n="2a"/>
　琢磨以治玉之次第喻工夫也舊說以骨象玉石四<lb/>
　者分言恐非以玉比德之意瑟嚴密貌僴武毅也言<lb/>
　其僴瑟然也赫明盛貎咺宣著也言其咺赫然也瑟<lb/>
　僴則為恂慄蓋美之存於中者乃其德也美在其中<lb/>
　而暢於四肢則赫咺而為威儀然後其美斐然而足<lb/>
　以感人雖乆不可忘也故以終言德至於此則為盛<lb/>
　德矣詳見大學私存<lb/>
○瞻彼淇奥緑竹青青<hi>興也</hi>有匪君子充耳琇瑩㑹弁如<lb/>
<pb n="2b"/>
星瑟兮僴兮赫兮咺兮有匪君子終不可諼兮<hi>興意</hi>○<hi>㑹古外反</hi>
　青青鮮潔貎以興琇瑩充耳瑱也天子玉瑱諸侯以<lb/>
　石琇石之次玉者瑩玉色之光榮也琇瑩猶言瓊華<lb/>
　瓊英詳見著字義㑹縫也弁皮弁諸侯視朔及待賔<lb/>
　通用之冠㑹弁者綴玉於弁中之縫礫礫如星也此<lb/>
　皆諸侯之服飾以琇玉為貴而武公有斐之德能稱<lb/>
　之也<lb/>
<pb n="3a"/>
○瞻彼淇奥緑竹如簀<hi>興也</hi>有匪君子如金如錫如圭如<lb/>
璧寛兮綽兮猗重較兮善戱謔兮不為虐兮<hi>興意</hi>
　簀床棧言其密比也金錫皆金也金至精而剛錫則<lb/>
　金之柔者也此言其能剛能柔也圭璧皆玉也圭有<lb/>
　角而方璧則玉之圓者也此言其能方能圓也剛柔<lb/>
　方圓隨宜曲盡可以見其德之密矣寛𢎞廣也綽開<lb/>
　豁也較在車箱上五尺五寸立時所憑之處也箱上<lb/>
　三尺三寸為式式上二尺二寸為較併式為兩重故<lb/>
<pb n="3b"/>
　謂之重較蓋在輿時人所共見因即所見而言其器<lb/>
　量之不急迫也戱謔者混俗之言同於汚世本欲開<lb/>
　導人心未嘗流於縱肆則戱謔乃為善耳若接人之<lb/>
　際厲色嚴聲指斥其短即是虐矣虐與戱謔相反而<lb/>
　善則戱謔之不失正處見其與人之樂易也此四句<lb/>
　皆言德之安身善俗見其密而動容周旋無不中禮<lb/>
　也上章所謂恂慄威儀而有斐者蓋如此<lb/>
　　　淇奥三章章九句<lb/>
<pb n="4a"/>
　　　　衛武公之德能使人終不可諼如此㡬於聖<lb/>
　　　　矣史記乃謂其攻殺共伯何其不知德之甚<lb/>
　　　　哉<lb/>
考槃<lb/>
　經㫖曰此詩美賢者隱居樂道以終其身而無求於<lb/>
　世也然其樂道即是求志苟志之所向安於離羣則<lb/>
　為忘世而非道矣<lb/>
考槃在澗碩人之寛獨寐寤言永矢弗諼<hi>賦也</hi>
<pb n="4b"/>
　考成也槃者架木為屋盤結之義也碩人者有大抱<lb/>
　負之人也寛者胸中𢎞廣無所憂戚之意言者言其<lb/>
　所自得也既寐而寤當寤之時亦發於言則其所自<lb/>
　得者無時而不在中乃其所獨知也此亦足以自樂<lb/>
　可以自誓終身不忘不復有外慕之心矣集傳以為<lb/>
　不忘此樂則所樂何事不㡬於玩物乎<lb/>
○考槃在阿碩人之薖獨寐寤歌永矢弗過<hi>賦也</hi>
　曲陵曰阿薖與窩同因阿而言窩見其為斂藏之處<lb/>
<pb n="5a"/>
　也歌者歌其所自得也無外慕之心則無過求故曰<lb/>
　弗過<lb/>
○考槃在陸碩人之軸獨寐寤宿永矢弗告<hi>賦也</hi>
　高平曰陸軸范氏處義訓為卷猶言卷而懐之是也<lb/>
　宿止也謂雖獨寤亦止於其所自得而不以告人也<lb/>
　不告則不求人知矣<lb/>
　　　考槃三章章四句<lb/>
　　　　賢者不遇於時則隱居求志而已素貧賤行<lb/>
<pb n="5b"/>
　　　　乎貧賤豈有外慕哉故孔叢子云於考槃見<lb/>
　　　　遯世之士無悶於世斯言得之矣<lb/>
碩人<lb/>
　經㫖曰莊公惑於嬖妾使莊姜賢而不見答終以無<lb/>
　子國人閔之而作此詩也莊姜事見緑衣燕燕等篇<lb/>
碩人其頎衣錦褧衣齊侯之子衛侯之妻東宫之妹邢<lb/>
侯之姨譚公維私<hi>賦也</hi>○<hi>衣錦之衣去聲後凡此類並同</hi>
　碩人指莊姜頎頭竦貌言其德容也錦文衣也褧襌<lb/>
<pb n="6a"/>
　衣也衣錦而加褧見其服飾闇然不事表暴也齊侯<lb/>
　之子而嫁為衛侯之妻見其體之敵也東宫太子所<lb/>
　居之宫齊太子得臣也繫太子言之者明與同母言<lb/>
　所生之貴也女子後生曰妹妻之姊妹曰姨姊妹之<lb/>
　夫曰私邢侯譚侯皆莊姜姊妹之夫互言之也諸侯<lb/>
　之女嫁於諸侯則尊同故歴言之此章極稱其族類<lb/>
　之貴以見貴族之女而敬徳闇然賢可知矣不惟正<lb/>
　嫡小君為當重也<lb/>
<pb n="6b"/>
○手如柔荑膚如凝脂領如蝤蠐齒如瓠犀螓首蛾眉<lb/>
巧笑倩兮美目盼兮<hi>賦也</hi>
　茅之始生曰荑言柔而白也凝脂脂寒而凝者亦言<lb/>
　白也領頸也蝤蠐木蟲之白而長者瓠犀者瓠瓣也<lb/>
　謂瓠中之子方正潔白而比次整齊也螓如蟬而小<lb/>
　其額廣而方正蛾蠶蛾也其眉細而長曲倩口輔之<lb/>
　美也盼黒白分明也此章言其容貌之美而莊公不<lb/>
　當不親愛也<lb/>
<pb n="7a"/>
○碩人敖敖説于農郊四牡有驕朱幩鑣鑣翟茀以朝<lb/>
大夫夙退無使君勞<hi>賦也</hi>○<hi>朝音潮後凡朝㑹朝廷之朝並同</hi>
　敖與遨遊之遨同敖敖閑適之意曹氏以為優游舒<lb/>
　遲是也農郊近郊也言始至衛而止於此以待之其<lb/>
　意思閑適也四牡車之四馬也牡馬力强故常用以<lb/>
　駕車驕壯貌幩鑣飾也鑣者馬㗸外鐡在旁包斂其<lb/>
　口者也人君則以朱纒之鑣鑣非一鑣言四馬各兩<lb/>
　鑣皆以朱餙也翟翟車也茀蔽也婦人之車前後設<lb/>
<pb n="7b"/>
　幛為蔽而夫人則以翟羽為之故曰翟茀朝者自農<lb/>
　郊而入君之朝也大夫夙退欲羣臣之早退朝也玉<lb/>
　藻曰君日出而視朝退適路寢聽政使人視大夫大<lb/>
　夫退然後適小寢釋服蓋聽政乆則君體勞矣此章<lb/>
　言夫人初至國人欲其君退朝之早而與之相親也<lb/>
　觀此則莊公之踈於莊姜非國人之所欲也<lb/>
○河水洋洋北流活活施罛濊濊鱣鮪發發葭菼揭揭<lb/>
庶姜孽孽庶士有朅<hi>賦也</hi>○<hi>活音聒</hi>
<pb n="8a"/>
　河在齊西北流入海洋洋盛大貎活活水流聲施設<lb/>
　也罛魚罟也濊濊罟入水聲鱣鱑也大魚似鱘黄色<lb/>
　鋭頭口在頷下背上腹下皆有甲即鱘黄也大者千<lb/>
　餘斤可作鮓鮪似鱣而色青黒頭小而尖口亦在頷<lb/>
　下一名鮥大者不過七八尺味不如鱣發發奮躍之<lb/>
　意河水北流而施罛以得鱣鮪言其地之有魚也葭<lb/>
　葦之未秀者也菼荻之初生者也揭揭高起貎言其<lb/>
　地之有薪也庶姜謂媵嫁之姪娣孽孽者萌芽旁發<lb/>
<pb n="8b"/>
　之意所謂庶孽也庶士其媵臣也朅武壯貎言衛在<lb/>
　河西與齊接壤今以婚姻之故齊有魚薪之利衛得<lb/>
　資焉其男女之從嫁者皆為衛用所賴於齊者多矣<lb/>
　見莊姜之不可負也<lb/>
　　　碩人四章章七句<lb/>
　　　　此章無一語及莊姜不見答之事但言族類<lb/>
　　　　之貴容貌之美禮儀之備士女之從以深寓<lb/>
　　　　其閔惜之意而已辭雖㣲婉然即其稱之為<lb/>
<pb n="9a"/>
　　　　碩人而又以衣錦褧衣首言其不事外飾則<lb/>
　　　　以表其為賢而詩意亦可黙悟矣<lb/>
氓<lb/>
　經㫖曰淫婦與人苟合至於見棄而作此詩以自追<lb/>
　悔也一失其身雖悔何及况其所悔止在不詳於擇<lb/>
　夫乎亦不得為正矣<lb/>
氓之蚩蚩抱布貿絲匪來貿絲來即我謀送子渉淇至<lb/>
于頓丘匪我愆期子無良媒將子無怒秋以為期<hi>賦也</hi>○<lb/>
<pb n="9b"/>
<hi>將七羊反後凡以請為義者並同</hi>
　氓者小民惽懵之名蚩蚩愚蠢貌貿交易也貿絲蓋<lb/>
　周正季夏時也抱布貿絲託以貿絲為名也託貿絲<lb/>
　而即之謀娶可以知其先有私期矣但不言所起耳<lb/>
　頓丘土一成之名蓋在朝歌東近淇之地愆過將請<lb/>
　也渉淇送至頓丘不與俱往也先有私期而不與俱<lb/>
　往故男子以為愆期而怒之然女之意亦欲其假媒<lb/>
　售正因男之怒於是又恐失其歡心遂與定為秋期<lb/>
<pb n="10a"/>
　則不待媒妁之言矣此見其相誘之初苟合之易也<lb/>
○乗彼垝垣以望復關不見復關泣涕漣漣既見復關<lb/>
載笑載言爾卜爾筮體無咎言以爾車來以我賄遷<hi>賦也</hi>
　垝毁垣墻也復關地名或以為在開州西南未知是<lb/>
　否此男子之所居也蓋不敢顯名其人而託言之耳<lb/>
　漣漣涕出接續之貌龜曰卜觀其兆也蓍曰筮觀其<lb/>
　象也體兆象之體也言繇辭也望復關不見而涕泣<lb/>
　不知其㡬登垝垣矣蓋其望已在秋期也及其既見<lb/>
<pb n="10b"/>
　而即以車來遷賄男亦如期而至矣卜筮無咎言其<lb/>
　已得吉而來非問之之辭也觀賄遷之言則女亦有<lb/>
　貲財者而下章言三嵗食貧則不擇男家之可否而<lb/>
　甘心以養之女之淫奔一至此哉<lb/>
○桑之未落其葉沃若于嗟鳩兮無食桑葚<hi>興也</hi>于嗟女<lb/>
兮無與士躭士之躭兮猶可説也女之躭兮不可説也<lb/>
<hi>興意</hi>
　落退也沃若潤澤貌葚桑實也躭樂甚也桑未落以<lb/>
<pb n="11a"/>
　比男子情愛之方盛也葉沃若比其眷愛之恩光也<lb/>
　鳩無食葚以興婦人不可恃男之愛而貪慾也恐男<lb/>
　行之易貳耳婦治蠶事故以桑為喻可説謂士得以<lb/>
　正言女之不淑也不可説謂女以淫取賤無辭以自<lb/>
　解也此言恩愛難恃而為男所賤也<lb/>
○桑之落矣其黄而隕<hi>興也</hi>自我徂爾三嵗食貧淇水湯<lb/>
湯漸車帷裳女也不爽士貳其行士也罔極二三其德<lb/>
<hi>興意</hi>○<hi>湯音傷後凡湯湯並同漸音尖</hi>
<pb n="11b"/>
　隕墜地也桑落比愛衰黄隕比恩薄湯湯水盛如沸<lb/>
　也漸漬也帷裳以帷幛車如裳也此言見棄而歸復<lb/>
　乗車以渡淇水也爽差也不爽謂與之勤勞家事不<lb/>
　負初言也罔極謂不可測知也二三其德即是貳行<lb/>
　此因上章無食桑葚之意而指言其不足恃之實也<lb/>
○三嵗為婦靡室勞矣夙興夜寐靡有朝矣言既遂矣<lb/>
至于暴矣兄弟不知咥其笑矣静言思之躬自悼矣<hi>賦也</hi>
　靡室勞言諸務無不盡力不止勞於室中之事而已<lb/>
<pb n="12a"/>
　靡有朝言興於早而寐於夜不止朝旦之勞而已言<lb/>
　既遂即上章所謂不爽也暴即上章所謂貳其行也<lb/>
　咥笑貌以勤勞見棄於夫此情之甚苦而可哀者也<lb/>
　然始之相奔乃其自主不敢以勤勞之情告於兄弟<lb/>
　故兄弟不知一無閔恤但如常情之外示歡顔咥然<lb/>
　一笑而不以其見棄為意也則平日所以惡其私奔<lb/>
　者亦可見矣言兄弟則必無父母前章所謂賄遷者<lb/>
　乃父母所分之私財也始也不謀於兄弟今亦安望<lb/>
<pb n="12b"/>
　於兄弟之為謀哉此章言其情無所愬而自傷悼也<lb/>
○及爾偕老老使我怨<hi>賦也</hi>淇則有岸隰則有泮<hi>興也</hi>總角<lb/>
之宴言笑晏晏信誓旦旦不思其反反是不思亦已焉<lb/>
哉<hi>興意</hi>
　此言總角之時即往為婦僅三嵗耳未為老也云老<lb/>
　使我怨謂本期偕老今未至於老而已棄雖使至老<lb/>
　亦終歸於怨而已見其夫必非有終之人也岸水涯<lb/>
　也泮與判同高下所分處也晏安樂也旦旦明也反<lb/>
<pb n="13a"/>
　猶背也蓋有岸泮則有依泊背而棄之即前章所謂<lb/>
　罔極也有何邉際可止乎不思者言始焉不思其如<lb/>
　此也始惟於其反處不思則今日雖悔無及矣已焉<lb/>
　哉者無可為之辭也○此詩本淫風性情未為得正<lb/>
　宜在所刪而存之於經表記又引此章之言以明信<lb/>
　其必秦火後之所掇拾而漢儒之記禮者又據以為<lb/>
　正論歟<lb/>
　　　氓六章章十句<lb/>
<pb n="13b"/>
　　　　此詩雖若自悔其失特以見棄於夫無可奈<lb/>
　　　　何耳非其真有恥心也何足以為訓哉然聞<lb/>
　　　　之者亦足以戒矣<lb/>
竹竿<lb/>
　經㫖曰衛之男子因所私之女既嫁思之而不可得<lb/>
　故作此詩亦淫風也<lb/>
籊籊竹竿以釣于淇豈不爾思逺莫致之<hi>賦也</hi>
　籊籊長而漸殺之貌釣者衛之男子也舊説以女子<lb/>
<pb n="14a"/>
　嫁於諸侯思歸釣於淇水而不可至則釣豈可言於<lb/>
　女子哉爾指已嫁之女而言逺謂既嫁而逺也<lb/>
○泉源在左淇水在右女子有行逺父母兄弟<hi>賦也</hi>
　泉淇二水詳見泉水字義女子有行謂其嫁去也其<lb/>
　人既嫁而不可見但見衛之二水而已<lb/>
○淇水在右泉源在左巧笑之瑳佩玉之儺<hi>賦也</hi>
　瑳鮮白色笑而見齒其色瑳然佩玉詳見有女同車<lb/>
　字義儺腰身褭儺也因二水而思女子之容色也<lb/>
<pb n="14b"/>
○淇水滺滺檜楫松舟駕言出遊以寫我憂<hi>賦也</hi>
　滺滺長流貌此因女子不得見而欲駕松舟出遊於<lb/>
　淇水以自解也觀於此章則以為外女歸衛而思淇<lb/>
　水之遊益不通矣<lb/>
　　　竹竿四章章四句<lb/>
芄蘭<lb/>
　經㫖曰世俗父兄不能教童子習㓜儀而躐等以騖<lb/>
　高逺也故詩人作此以刺之<lb/>
<pb n="15a"/>
芄蘭之支<hi>比也</hi>童子佩觽雖則佩觽能不我知容兮遂兮<lb/>
垂帶悸兮<hi>賦也</hi>
　芄蘭一名蘿摩爾雅謂之雚蔓生斷之有白汁可啖<lb/>
　其體則柔弱不能勝重者也支與枝同觽錐也以象<lb/>
　骨為之所以解結成人之佩非童子之飾也能才能<lb/>
　也容遂容體自遂也垂帶與都人士垂帶同禮大帶<lb/>
　垂三尺亦非童子所宜服也悸驚貌<lb/>
○芄蘭之葉<hi>比也</hi>童子佩韘雖則佩韘能不我甲容兮遂<lb/>
<pb n="15b"/>
兮垂帶悸兮<hi>賦也</hi>
　韘開弦之决也能射則佩韘尤非童子所宜佩矣甲<lb/>
　長也不我甲猶言不為我所尊也○言童子穉弱如<lb/>
　芄蘭然於禮但當佩容臭耳而使之佩觹韘則為躐<lb/>
　等欲速之事矣然其才能則不足以為我所知為我<lb/>
　所甲故其容體雖若自遂而垂帶見人之際其心不<lb/>
　能不自驚悸也為父兄者以此教童子亦獨何哉此<lb/>
　與孔子戒闕黨童子意同<lb/>
<pb n="16a"/>
　　　芄蘭二章章六句<lb/>
河廣<lb/>
　經㫖曰宋桓公夫人衛宣姜之女也見出於桓公而<lb/>
　歸義不忘宋故作此詩也夫宋桓公賢君也其出夫<lb/>
　人不知何故豈以宣姜通於公子頑而以其為亂家<lb/>
　子歟然於夫人何尤焉觀其惓惓望宋而畧無怨言<lb/>
　則其守義之正亦可見矣舊説以為思其子襄公而<lb/>
　義絶不可往則亦常情耳何足特録於經哉<lb/>
<pb n="16b"/>
誰謂河廣一葦杭之誰謂宋逺跂予望之<hi>賦也</hi>
　衛在河北宋在河南河雖廣而甚相近一葦束蘆葦<lb/>
　以浮水上也杭如航之渡水也一葦可杭甚言其易<lb/>
　渡也跂舉踵也望望桓公之來迎也<lb/>
○誰謂河廣曽不容刀誰謂宋逺曽不崇朝<hi>賦也</hi>
　曽則容猶用也刀與舠同小船曰刀不容刀謂一葦<lb/>
　可杭也不崇朝謂不終朝而可至望其來迎之速也<lb/>
　　　河廣二章章四句<lb/>
<pb n="17a"/>
伯兮<lb/>
　經㫖曰此衛宣公時詩也左傳桓公五年蔡人衛人<lb/>
　陳人從桓王伐鄭衛之婦人以其夫從征不歸而思<lb/>
　之故作此詩亦可見其哀怨之至情矣<lb/>
伯兮朅兮邦之桀兮伯也執殳為王前驅<hi>賦也</hi>○<hi>為音謂後凡訓因訓助之為並同</hi>
　伯婦人目其夫之字也朅解見碩人桀與傑同才過<lb/>
　人也殳擊兵前驅在車前為先鋒也言伯方為王當<lb/>
<pb n="17b"/>
　前導之車見其有勇力也餘見本章及秦無衣字義<lb/>
○自伯之東首如飛蓬豈無膏沐誰適為容<hi>賦也</hi>○<hi>適音的後凡的主之適並同</hi>
　首如飛蓬謂容不理而髮亂如蓬也膏所以澤髮者<lb/>
　沐滌首去垢也適專主也此言夫不在而無意於整<lb/>
　容也孔氏曰鄭在衛之西南而言東者時蔡衛陳之<lb/>
　國兵至京師乃東行伐鄭也<lb/>
○其雨其雨杲杲出日<hi>比也</hi>願言思伯甘心首疾<hi>賦也</hi>
<pb n="18a"/>
　其者冀其將然之辭夫婦和而合歡如隂陽和而得<lb/>
　雨故以雨為比杲然日出則又不得雨矣甘心首疾<lb/>
　謂思之不已而安於頭痛也<lb/>
○焉得諼草言樹之背願言思伯使我心痗<hi>賦也</hi>
　諼與萱同一名鹿茐食之令人好歡樂忘憂故謂之<lb/>
　忘憂草背北堂也在堂後婦人所居心痗則痛在心<lb/>
　而甚於頭痛矣蓋其思之深雖得諼草而不足以解<lb/>
　憂之意集傳以為寕不求此草而心痗不辭則誤矣<lb/>
<pb n="18b"/>
　　　伯兮四章章四句<lb/>
有狐<lb/>
　經㫖曰婦人因夫乆從征役寒且無衣人有欲淫之<lb/>
　者故作此詩絶之以見其一意於夫也舊説以為寡<lb/>
　婦欲見鰥夫而嫁之此豈人道哉<lb/>
有狐綏綏在彼淇梁<hi>比也</hi>心之憂矣之子無裳<hi>賦也</hi>
　狐以比欲淫獨處之婦者綏綏獨行遲疑之貌之子<lb/>
　指夫言<lb/>
<pb n="19a"/>
○有狐綏綏在彼淇厲<hi>比也</hi>心之憂矣之子無帶<hi>賦也</hi>
　岸近危處曰厲帶所以申束衣也<lb/>
○有狐綏綏在彼淇側<hi>比也</hi>心之憂矣之子無服<hi>賦也</hi>
　婦人獨處而其夫乆戍不歸人有欲淫之者如狐之<lb/>
　妖媚獨行遲疑故以狐為比然已之所憂惟寒到夫<lb/>
　邊尚未有衣而志不在於他也則其凛然不為非禮<lb/>
　所干意自見矣<lb/>
　　　有狐三章章四句<lb/>
<pb n="19b"/>
木𤓰<lb/>
　經㫖曰舊說衛有狄人之難齊桓公救而封之衛人<lb/>
　思之而欲厚報故作此詩皆誕說也狄之入衛本未<lb/>
　嘗滅何封之有齊止城邢實無救衛之事故許穆夫<lb/>
　人以為控于大邦誰因誰極何所施於衛而欲厚報<lb/>
　之邪辯見定之方中下惟集傳以為男女相贈答之<lb/>
　辭如静女之類得其㫖矣<lb/>
投我以木𤓰報之以瓊琚匪報也永以為好也<hi>賦也</hi>
<pb n="20a"/>
　木𤓰懋木也實如小𤓰酢可食言木𤓰以别於𤓰瓞<lb/>
　瓊玉之美名非玉也琚佩玉之名詳見女曰雞鳴字<lb/>
　義<lb/>
○投我以木桃報之以瓊瑶匪報也永以為好也<hi>賦也</hi>
　木桃桃也言木桃以别於羊桃瑶美玉也<lb/>
○投我以木李報之以瓊玖匪報也永以為好也<hi>賦也</hi>
　木李李也以别於雀李玖亦美玉也𤓰桃李皆木也<lb/>
　而琚瑤玖皆瓊也以瓊報木報之厚也而不以為報<lb/>
<pb n="20b"/>
　蓋其心將永以爲好則親愛無已之情也實淫風耳<lb/>
　　　木𤓰三章章四句<lb/>
　<lb/>
　<lb/>
　<lb/>
　<lb/>
　<lb/>
　詩說觧頥正釋卷五<lb/>
</p>
<p>
</p>
  </div>
</body>
</text>
</TEI>
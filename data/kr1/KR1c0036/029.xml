<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩説解頥正釋卷二十七</head>
    <p>
<pb n="1a"/>
欽定四庫全書<lb/>
　詩説解頥正釋卷二十七　　明　季夲　撰<lb/>
臣工<lb/>
　經㫖曰此康王時詩也武王既踐天位首重民食所<lb/>
　以允釐百工已有成法而後王毎申明之故康王嗣<lb/>
　位而又作此詩以戒農官使民急於治田也并噫嘻<lb/>
　當合為一篇以噫嘻言成王故知為康王時詩也此<lb/>
　天子戒臣下之辭宜為大雅<lb/>
<pb n="1b"/>
嗟嗟臣工敬爾在公王釐爾成來咨來茹<hi>賦也</hi>
　嗟嗟歎辭臣工以在朝群臣百官言公者朝廷之事<lb/>
　釐整治條理也成先王之成法也即春耕夏耘秋穫<lb/>
　一定不易之法式也咨者謀之於衆茹者度之於心<lb/>
　言王方釐正三農之成法爾當來此咨謀茹度而講<lb/>
　求力行之庶㡬敬爾在公而王所釐者不虚也<lb/>
○嗟嗟保介維莫之春亦又何求如何新畬於皇來牟<lb/>
將受厥明明昭上帝迄用康年命我衆人庤乃錢鎛奄<lb/>
<pb n="2a"/>
觀銍艾<hi>賦也</hi>
　保介農官蓋專治田事者也云保介者取有助之意<lb/>
　高誘註吕覧以為副故集傳因謂農官之副如此則<lb/>
　以何者為農官之正乎莫春者周正建寅之月也三<lb/>
　陽交㤗則可以始興農事矣田三嵗曰畬謂已成之<lb/>
　田也欲復治之故言當此之時别無所求惟如何於<lb/>
　畬而新之明即天之明命也來牟方盛雖未及熟而<lb/>
　天命屬於有周將有受明之㡬矣蓋天之明昭鍳周<lb/>
<pb n="2b"/>
　有德常以豐年畀之則豐年者係於王者之德而盡<lb/>
　力於農畝則在農人耳錢銚鎛鋤奄忽也銍穫禾短<lb/>
　鎌也使之命我衆人早具農器以起田功則天命明<lb/>
　昭忽然觀銍艾矣謂民當體天心以力農而農事不<lb/>
　可緩也上章通戒百官此則專戒農官也<lb/>
○噫嘻成王既昭假爾率時農夫播厥百榖駿發爾私<lb/>
終三十里亦服爾耕十千維耦<hi>賦也</hi>
　噫嘻亦歎辭成王時嘗以此戒農官故曰既昭假爾<lb/>
<pb n="3a"/>
　謂昭告而感格之也集傳以為成王始置田官而嘗<lb/>
　戒命之則非矣農事古人所急治農之官自古有之<lb/>
　况武王所重者民食豈待成王而始置哉命農官率<lb/>
　農夫以播百榖必自耕始故以此戒之上章言先具<lb/>
　農器此則言先事耕田也駿大服事也駿發爾私耕<lb/>
　私田也終三十里則百畆計歩為里之數也此以助<lb/>
　法之私田言非謂郷遂之田也蓋以一井之田一方<lb/>
　三百歩為一里一夫百畝畝百歩百畆之田縱横各<lb/>
<pb n="3b"/>
　百歩積之得萬歩以三百歩為里法約之得三十三<lb/>
　里三分里之一言三十者舉成數也田一面百歩計<lb/>
　之為一畝以千歩計之則為阡阡為十畝是百畝之<lb/>
　田為十千也十阡之内以耦耕之是百畝為一耦也<lb/>
　大抵古之耕者歩百為畆其徑六尺為一歩畝為三<lb/>
　畎廣尺深尺耜廣五寸以二人並耕左右起土其深<lb/>
　者為畎髙者為壠是以一面之百歩計畝也詳見讀<lb/>
　禮疑圖卷一言駿發爾私而不及公田所重在民也<lb/>
<pb n="4a"/>
　　　臣工三章一章四句一章十一句一章八句<lb/>
　　　　集傳以臣工噫嘻分為二篇今合為一篇而<lb/>
　　　　分三章<lb/>
振鷺<lb/>
　經㫖曰武王時封紂子武庚為殷侯因其來朝助祭<lb/>
　而留之講學故作此詩古序以為二王之後來助祭<lb/>
　似亦臆説也武王既有天下封堯後於薊封舜後於<lb/>
　陳封禹後於把而陳與把宋為三恪不列堯後既已<lb/>
<pb n="4b"/>
　可疑而此來助祭獨言二王之後何為併陳而不之<lb/>
　及邪竊意此詩必專為武庚而發蓋武庚庸愚不知<lb/>
　天命故欲使之觀樂辟雝以飬德庶㡬其能忠順耳<lb/>
　此與有瞽同為一時之事而此則當列於有瞽之後<lb/>
　蓋大雅也<lb/>
振鷺于飛于彼西雝我客戾止亦有斯容<hi>賦也</hi>
　鷺之為鳥好自低昻其翔集必舞而後下盖有振起<lb/>
　之意故曰振鷺詳見宛丘字義雝辟雝也我客指紂<lb/>
<pb n="5a"/>
　子武庚作賔於周故以為客戾至也亦有斯容言亦<lb/>
　有振起之容也蓋羙其講學興起有不知手舞足蹈<lb/>
　者<lb/>
○在彼無惡在此無斁庶㡬夙夜以永終譽<hi>賦也</hi>○<hi>斁本音繹讀為丁故反者協韻也</hi>
　彼無惡言逺之則有望也此無斁言近之則不厭也<lb/>
　永終譽即世為天下法則之謂也此言講學之有益<lb/>
　於徳以勸勉之也<lb/>
<pb n="5b"/>
　　　振鷺二章章四句<lb/>
　　　　集傳一章分二節今為二章○觀於此詩則<lb/>
　　　　武王所以處殷後者蓋将飬之成德以永厥<lb/>
　　　　世武庚雖愚豈不知所感動使非管叔道之<lb/>
　　　　則異日奚至以殷畔哉故武庚之叛管叔之<lb/>
　　　　尤也<lb/>
豐年<lb/>
　經㫖曰此農事有成而報賽之樂歌也蘇氏以為秋<lb/>
<pb n="6a"/>
　祭四方冬祭八蜡分為秋冬二事其曰秋冬以夏正<lb/>
　言也集傳則以為祀田祖先農方社之屬夫田祖農<lb/>
　事所始是為先農即八蜡之先嗇也而社主春祈為<lb/>
　壇於社方主秋報為壇於郊時各不同地亦有異夲<lb/>
　分二祭也惟以其均有功於田事故此詩合而為一<lb/>
　其必人君省斂因年豐報賽緫祭一方之神而先農<lb/>
　與社方一時並列歟一方之方社不得與大社四方<lb/>
　專祭之貴神同尊先農雖古帝諸侯因農事而報夲<lb/>
<pb n="6b"/>
　反始於禮亦宜及之但不可屈尊而居一方方社之<lb/>
　下則以先農主之猶先嗇之主八蜡也故集傳序田<lb/>
　祖先農於方社之上不兼蜡也而蜡祭之小神不與<lb/>
　焉蓋與大田來方禋祀義同若春社秋方冬蜡則在<lb/>
　國中各有一時之專祭不在此限矣然此詩所謂萬<lb/>
　億及秭與載芟同辭蓋諸侯公田所入之米數也有<lb/>
　似豳詩故先儒或疑豐年即豳頌然則周禮籥章所<lb/>
　謂國祭蜡則龡豳頌擊土鼓以息老物者其即此詩<lb/>
<pb n="7a"/>
　歟蜡有先嗇即田祖也故亦用之但既為豳頌則宜<lb/>
　列於豳風耳<lb/>
豐年多黍多稌亦有高廪萬億及秭為酒為醴烝畀祖<lb/>
妣以洽百禮降福孔皆<hi>賦也</hi>
　高燥宜黍下濕宜稌黍稌皆多則髙下之地無有不<lb/>
　熟所以為豐年也亦語助辭廪倉之别名廪高則所<lb/>
　藏者多矣以下文為酒醴觀之則萬億及秭蓋以米<lb/>
　數言也酒酒味之厚者即周禮三酒所以待賔客也<lb/>
<pb n="7b"/>
　醴酒味之薄者即周禮五齊所以供祭祀也烝進畀<lb/>
　子也洽情相浹也百禮事神之衆禮也皆徧也既饗<lb/>
　祖妣而旅酬燕毛皆以此而篤親親之恩無不周焉<lb/>
　蓋民以孝弟為德而孝弟原於尊祖故特舉祭祖妣<lb/>
　者言之以見不忘本之意而百行具於其中矣此見<lb/>
　神降福之徧所以當報也<lb/>
　　　豐年一章七句<lb/>
有瞽<lb/>
<pb n="8a"/>
　經㫖曰此武庚助祭於周廟既畢而武王欲留之辟<lb/>
　雝講學以觀作樂之成故作此詩篇當列於振鷺之<lb/>
　前亦大雅也序以為作樂而合乎祖則似不知詩意<lb/>
　之所在矣<lb/>
有瞽有瞽在周之庭設業設虡崇牙樹羽應田縣鼓鞉<lb/>
磬柷圉既備乃奏簫管備舉<hi>賦也</hi>○<hi>田與<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>同音引</hi>
　瞽樂官也庭者周之廟庭也以武庚殷後故言周以<lb/>
　别之在周之庭一句屬下文蓋為設樂器發而有瞽<lb/>
<pb n="8b"/>
　當自為一句以與虡羽鼓圉叶韻瞽以眡瞭相之而<lb/>
　為之設樂器者皆眡瞭也既備者設樂既備也乃奏<lb/>
　則瞽奏樂矣簫管備舉所以奏也此言周人作樂於<lb/>
　廟庭以見樂之為重也<lb/>
○喤喤厥聲肅雝和鳴先祖是聽我客戾止永觀厥成<lb/>
<hi>賦也</hi>
　喤喤和之大也此言樂聲之羙起於人心之肅雝故<lb/>
　其和鳴足以致先祖之聽我客至此既觀其成矣苟<lb/>
<pb n="9a"/>
　永觀之則樂之感人必深將不覺其成德焉蓋欲留<lb/>
　之觀樂辟雝以飬德也<lb/>
　　　有瞽二章一章八句一章五句<lb/>
　　　　集傳一章分三節今為二章○此與振鷺當<lb/>
　　　　合觀之<lb/>
濳<lb/>
　經㫖曰此周王薦魚於寢廟之樂歌也<lb/>
猗與漆沮濳有多魚有鱣有鮪鰷鱨鰋鯉以享以祀以<lb/>
<pb n="9b"/>
介景福<hi>賦也</hi>○<hi>與音歟後猗與同</hi>
　漆沮馮翊之水與吉日之漆沮同濳者積柴飬魚使<lb/>
　得隠藏避寒則夏正冬月之事也故月令季冬命漁<lb/>
　師始漁天子親往乃嘗魚先薦寢廟季冬者夏正建<lb/>
　丑之月大寒之候孔氏謂冬月既寒魚不行乃性定<lb/>
　而肥充故特薦之又黄河魚美自渭而上漆沮依山<lb/>
　穴而藏故漆沮多魚而生致之鎬京也序併春獻鮪<lb/>
　言之蓋附於月令季春薦鮪於寢廟之説則季春者<lb/>
<pb n="10a"/>
　建辰之月也魚於時已不濳與詩意不合矣然薦以<lb/>
　薦新為義非正祭之禮而享祀則正祭之名也蓋追<lb/>
　叙平時嘗取魚於此供爼實以祭而既獲福見漆沮<lb/>
　之魚為先祖之所嗜也介助也<lb/>
　　　濳一章六句<lb/>
雝<lb/>
　經㫖曰此蓋武王祭文王而徹爼之詩也故周禮樂<lb/>
　師亦名為徹云<lb/>
<pb n="10b"/>
有來雝雝至止肅肅相維辟公天子穆穆<hi>賦也</hi>
　言諸侯來至於廟而助祭其來雝雝然而和及其至<lb/>
　也則肅肅然而敬相助也助祭之辟公和而能敬如<lb/>
　此所以天子得穆穆篤恭不待有所作為也穆穆即<lb/>
　肅肅之不顯處此言諸侯之助祭能成天子之敬也<lb/>
○於薦廣牡相予肆祀假哉皇考綏予孝子<hi>賦也</hi>
　廣牡大牲也肆陳也薦廣牡者武王薦之也相肆祀<lb/>
　者辟公相之也天子薦之而諸侯相之此則得天下<lb/>
<pb n="11a"/>
　之歡心以奉其先王所以皇考之神感假之而有以<lb/>
　安我孝子之心也此言武王能得人心而致文王之<lb/>
　感假也<lb/>
○宣哲維人文武維后燕及皇天克昌厥後<hi>賦也</hi>
　宣者通於事也哲者明於理也宣哲則盡人道矣故<lb/>
　曰維人文武則備君德矣故曰維后此文王安民之<lb/>
　本也能安民則天心亦安矣故天下歸心諸侯各以<lb/>
　其職來祭而後人得以享乆安之福也此以武王之<lb/>
<pb n="11b"/>
　得人心而享福之乆者歸功於文王之德也<lb/>
○綏我眉夀介以繁祉既右烈考亦右文母<hi>賦也</hi>
　綏眉夀介繁祉此正昌後之實也烈考與皇考同皆<lb/>
　指文王也文母太姒也烈考文毋皆得右之非為天<lb/>
　所福者不能也此承上章言所以能饗親之意<lb/>
　　　雝四章章四句<lb/>
　　　　集傳一章分四節今為四章○觀末章既右<lb/>
　　　　烈考亦右文母之言則此詩但可用於祭文<lb/>
<pb n="12a"/>
　　　　王之徹其他歌徹恐有别詩如仲尼燕居所<lb/>
　　　　謂徹以振羽振羽或謂即振鷺亦未必然也<lb/>
　　　　但相維辟公天子穆穆之言則必不可歌於<lb/>
　　　　三家之堂耳<lb/>
載見<lb/>
　經㫖曰此諸侯來助祭於武王之廟既畢而慰勞之<lb/>
　詩也似當為大雅云<lb/>
載見辟王曰求厥章龍旂陽陽和鈴央央鞗革有鶬休<lb/>
<pb n="12b"/>
有烈光率見昭考以孝以享<hi>賦也</hi>○<hi>見音現</hi>
　載則也發語辭辟王謂成王求厥章者禀受法度也<lb/>
　和在軾前孔氏謂和亦鈴是也爾雅有鈴曰旂之説<lb/>
　經無此義也此因諸侯來見而言其車服之盛以羙<lb/>
　之休美也烈熾盛也休有烈光以其有志於治道言<lb/>
　也於是成王率之以見昭考武王之廟而致孝享焉<lb/>
　見諸侯以其職來助祭乃先王之所悦也<lb/>
○以介眉夀永言保之思皇多祐烈文辟公綏以多福<lb/>
<pb n="13a"/>
俾緝熙于純嘏<hi>賦也</hi>
　承上章言諸侯為我致孝享於昭考則昭考助我以<lb/>
　眉夀使我永保大業惟有眉夀故能永保大業即多<lb/>
　福也此皆女辟公助祭之所綏而使我緝熈至于純<lb/>
　嘏也蓋辟公來求厥章皆欲脩德者也則天子之懐<lb/>
　諸侯豈得不脩身以立人極哉是緝熈者保大業之<lb/>
　本而純嘏之所由錫也所謂綏多福者如此<lb/>
　　　載見三章一章八句一章六句<lb/>
<pb n="13b"/>
　　　　集傳一章分二節今為二章<lb/>
有客<lb/>
　經㫖曰成王既誅武庚復封㣲子於宋以為殷後因<lb/>
　其始受命來朝将歸而勉留之故作此詩蓋致繾綣<lb/>
　之意以慰其心焉亦大雅也<lb/>
有客有客亦白其馬有萋有且敦琢其旅<hi>賦也</hi>○<hi>敦都囬反後取敦琢義者並同</hi>
　㣲子雖封為宋公然作賔於周故曰有客白馬者殷<lb/>
<pb n="14a"/>
　尚白而脩其禮物也萋盛也且多也以其來朝之禮<lb/>
　儀言也敦琢夲治玉之名而借以為選擇之意旅㣲<lb/>
　子之卿大夫從行者也選同德以從行則皆敬慎而<lb/>
　不至於獲戾耳此叙其自國而來者如此<lb/>
○有客宿宿有客信信言授之縶以縶其馬<hi>賦也</hi>
　縶絆也縶其馬愛之不欲其去也此言至周而留之<lb/>
　之情如此<lb/>
○薄言追之左右綏之既有滛威降福孔夷<hi>賦也</hi>
<pb n="14b"/>
　薄言者謂從容慰諭之而不迫脅也追者已去而還<lb/>
　之見其愛之無已也左右言無方也綏安也滛威謂<lb/>
　踰常之等威蓋使之統承先王得用天子之禮樂也<lb/>
　言我周既降以滛威之福於心蓋甚平夷欲其坦懐<lb/>
　不疑也所謂綏之者如此<lb/>
　　　有客三章章四句<lb/>
　　　　集傳一章分三節今為三章○今按㣲子賢<lb/>
　　　　聖與武庚之庸愚者殊異故此詩與振鷺意<lb/>
<pb n="15a"/>
　　　　亦不同然周之所以處殷後者其德之厚則<lb/>
　　　　一而已當以類相從而觀之<lb/>
武<lb/>
　經㫖曰此祭武王之樂歌蓋成王時詩也然闕誤多<lb/>
　矣<lb/>
於皇武王無競維烈允文文王克開厥後嗣武受之勝<lb/>
殷遏劉耆定爾功<hi>賦也</hi>○<hi>耆音㫖</hi>
　皇大也無競不争而不見其强也遏劉止殺也言大<lb/>
<pb n="15b"/>
　哉武王之功不以力爭天下維以德服之執競而無<lb/>
　競者也蓋因文王允有文德克開我後人而武王嗣<lb/>
　而受之其所以勝殷者亦因文德止殺以致定其功<lb/>
　耳見武王之功不以武而以文也夫以掃除殷穢平<lb/>
　定天下而不以殺為武則武之為武不出於文之外<lb/>
　矣大武之詩所存者五章皆此意也<lb/>
　　　武一章七句<lb/>
　　　　今按大武六章武為首章賚為三章桓為六<lb/>
<pb n="16a"/>
　　　　章則左氏嘗言之勺與般二章皆有詩而不<lb/>
　　　　言章次所存僅五章而尚闕一章然皆不可<lb/>
　　　　考矣勺賚及般之名皆後人所加集傳以為<lb/>
　　　　樂節之名如祭統所謂舞莫重於武宿夜則<lb/>
　　　　武宿夜亦武舞之别名耳按樂記武有六成<lb/>
　　　　即此六章之舞節也當為祭武王之樂歌然<lb/>
　　　　天子廟樂禮宜九成意必尚有文舞九成如<lb/>
　　　　禮記所謂八佾以舞大夏者蓋即周禮鐘師<lb/>
<pb n="16b"/>
　　　　之九夏也而不在此武舞六成之數歟蓋九<lb/>
　　　　夏者文舞也樂記所謂既奏以文也武者武<lb/>
　　　　舞也樂記所謂復亂以武也孔氏曰樂有文<lb/>
　　　　舞有武舞其入廟也必先文而後武則武舞<lb/>
　　　　者其入在文舞之後者也故祭統曰及入舞<lb/>
　　　　君執干就舞位冕而緫干率其群臣以樂皇<lb/>
　　　　尸通典序此於九獻之後其知樂舞之節者<lb/>
　　　　歟<lb/>
<pb n="17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩說解頤正釋卷二十七<lb/>
</p>
<p>
</p>
  </div>
</body>
</text>
</TEI>
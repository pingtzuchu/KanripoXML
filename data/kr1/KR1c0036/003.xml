<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩說解頥正釋卷一</head>
    <p>
<pb n="1a"/>
欽定四庫全書<lb/>
　詩說解頥正釋卷一　　　　明　季本　撰<lb/>
　　　正釋<lb/>
　　　　正釋釋正經也以别於總論之提大綱字義<lb/>
　　　　之盡餘意矣<lb/>
國風<lb/>
　風者諷也民俗私相咏歌之辭有嘉人之善而感動<lb/>
　良心者有刺人之惡而感動耻心者皆諷言也閨門<lb/>
<pb n="1b"/>
　鄉黨邦國可以通用其言宜皆出於性情之正而不<lb/>
　可加以淫辭風之有淫辭世儒之所雜入也周南召<lb/>
　南文王武王時之詩也邶鄘以下十三國成王以後<lb/>
　之詩也天下之國不止十三其間必有賢君可咏歌<lb/>
　與輿情之得正者而所載止十三國其詩且多不係<lb/>
　於勸戒此理之不可通者也至宋魯無風則鄭氏以<lb/>
　為宋王者之後魯聖人之後是以天子巡狩不陳其<lb/>
　詩以禮之夫陳詩以觀得失而行黜陟焉此天下之<lb/>
<pb n="2a"/>
　大政也列國諸侯宜皆有風乃以為王者後聖人後<lb/>
　而詩獨不陳則宋魯二國之政可以恣行矣又安有<lb/>
　此理邪周詩自雅頌二南之外猶有王風魯雖有頌<lb/>
　獨不可仍存其風乎今考何彼穠矣定之方中諸篇<lb/>
　皆似魯詩而竄入於他國者不可謂魯為無風也若<lb/>
　宋自微子之後君臣代有賢哲而又謂其無一詩可<lb/>
　繫於風邪詳見總論六義下其諸國序次說見刪次<lb/>
　下未盡之意於各國下論之他詩雜入者則論於各<lb/>
<pb n="2b"/>
　篇<lb/>
周南<lb/>
　周召二邑名周即今鳯翔府岐山縣以周公之采邑<lb/>
　言也召即今鳯翔府鳯翔縣以召公之采邑言也二<lb/>
　邑本皆文王岐周之地文王遷豐而其地空及武王<lb/>
　遷鎬於豐之近地而始以岐周故地分二公為采邑<lb/>
　鄭氏以為文王受命作邑於豐乃分岐邦周召之地<lb/>
　為周公旦召公奭之采地則以為文王所賜也周召<lb/>
<pb n="3a"/>
　二公至武王時乃始輔佐在文王時未嘗用事也故<lb/>
　書君奭歴舉文王之臣惟曰虢叔閎夭散宜生泰顛<lb/>
　南宫括五人而不及周召安得以岐周地賜之及武<lb/>
　王為天子而後使二公分陜以治括地志云今陜州<lb/>
　有陜原去州西南二十五里分陜從此原為界理或<lb/>
　然也周公治内自陜以西王畿在焉故所主皆國都<lb/>
　之事召公治外自陜以東侯服在焉故所主皆諸侯<lb/>
　之事而風亦以此分焉文王以諸侯為西伯得專征<lb/>
<pb n="3b"/>
　伐雖三分天下有其二不過言西方人心之歸而已<lb/>
　然其所治惟在故封若陜外之國則各有諸侯主之<lb/>
　文王方當事殷之際小心翼翼安敢盡制其國之事<lb/>
　哉至於武王為天子而天下始兼統矣惟以周之先<lb/>
　世公劉自翟疆遷豳太王自豳遷岐本自北而南故<lb/>
　岐周之地遂以南名武王有天下而陜外東西之國<lb/>
　雖盡有之亦但通謂為南猶今北方稱中國為南朝<lb/>
　也程大昌乃以南為樂名不主自北而南之說夫詩<lb/>
<pb n="4a"/>
　列樂官固為南部然豈二南所以為南之本意哉至<lb/>
　於分陜之說公羊以為成王時事先儒盖有疑者而<lb/>
　亦無確論惟黄氏以為分陜當在武王得天下之後<lb/>
　而二南之繫當在二公分陜之後此說得之盖陜内<lb/>
　之民漸化者久陜外之民被化者新則周南之詩文<lb/>
　王為多而召南之詩武王始備也但文王止為諸侯<lb/>
　未嘗巡狩采詩而巡狩采詩乃武王時事也采詩之<lb/>
　後其在諸國者必以覈實於方伯而召公因以文王<lb/>
<pb n="4b"/>
　時詩併入獻之周公之於國都亦然否則二公各輯<lb/>
　治内所存文武之詩以成編而使人肄習邪然則二<lb/>
　南之詩乃周召二公之所手錄也二南之係周召殆<lb/>
　以此耳且二公皆聖人也故其所次篇章皆切倫理<lb/>
　而二南之敎天下遍行故孔子敎其子伯魚使為周<lb/>
　南召南則二南之名古所已有此豈可與他詩不闗<lb/>
　風化者並論哉二公分治甚久周公之没在成王之<lb/>
　末召公之没在康王之初則文武之詩采輯盡矣成<lb/>
<pb n="5a"/>
　王以後風化不及二王不得入周南者則别為王風<lb/>
　不得入召南者則别為國風欲人專以文武為法也<lb/>
　其用意深矣今觀破斧九罭皆周公既歸而人愛之<lb/>
　之詩在成王之初當屬於王風而誤為豳國甘棠乃<lb/>
　召公既去而人思之之詩在成王之後當屬於所嘗<lb/>
　聽政之國如郇伯之在曹而竄入召南此詩之所以<lb/>
　雜亂而難通也夫詠周公者當為王風而詠召公者<lb/>
　不當為召南則二南之詩可以知其為文武之正風<lb/>
<pb n="5b"/>
　而不待辯矣<lb/>
闗雎<lb/>
　按鄭氏箋舊解云三百十一篇詩並是作者自為名<lb/>
　但小序多失作者之意朱子於辯說既詳辯之今細<lb/>
　繹其辭以意逆志首揭數語於篇端謂之經㫖其與<lb/>
　朱子不合者則亦稍加辯論焉<lb/>
　經㫖曰闗雎宫人詠后妃之徳能使人畏而愛之也<lb/>
　盖已事后妃時詩矣后妃即文王之妻太姒未嘗稱<lb/>
<pb n="6a"/>
　后乃後人追稱后妃如西伯之追稱文王云爾<lb/>
闗闗雎鳩在河之洲<hi>興也</hi>窈窕淑女君子好逑<hi>興意</hi>
　闗闗樂意相闗而其聲應也雎鳩水鳥狀類鳬鷖河<lb/>
　大河之近洽陽者指后妃所生之處而言也洲水中<lb/>
　可居之地窈窕委曲深微之意淑善淑女指后妃女<lb/>
　者婦人之通稱如綿之詩稱太王之妃為姜女也君<lb/>
　子指文王好亦善也逑與仇同匹也文王之志在於<lb/>
　宜家人以敎國人而后妃之徳能與之合故曰好逑<lb/>
<pb n="6b"/>
○參差荇菜左右流之<hi>興也</hi>窈窕淑女寤寐求之求之不<lb/>
得寤寐思服悠哉悠哉輾轉反側<hi>興意</hi>○<hi>參初金反差初宜反下章同</hi>
　參差不齊貎荇叢生水中長短隨水淺深也左右言<lb/>
　隨所處而無一定之方如此章以順水之勢為左右<lb/>
　下章則以制荇之宜為左右也流者順水之流而求<lb/>
　之未言得也故爾雅直謂流求也荇可為茹其性柔<lb/>
　順故以起興寤寐以夜卧言寤於寐中也則無思而<lb/>
　不思矣服猶佩服之服謂藏於心也悠長也輾轉反<lb/>
<pb n="7a"/>
　側卧不安席之意此宫人求后妃之歡心而不得之<lb/>
　辭也自怨自艾自責自脩有哀痛廹切之意焉故思<lb/>
　之長而不安席也<lb/>
○參差荇菜左右采之<hi>興也</hi>窈窕淑女琴瑟友之<hi>興意</hi>參差<lb/>
荇菜左右芼之<hi>興也</hi>窈窕淑女鐘鼓樂之<hi>興/意</hi>○<hi>樂音洛後凡和樂歡樂嘉樂之樂並倣此</hi>
　采取而既得也芼熟而薦之也琴瑟皆絲屬堂上之<lb/>
　樂與歌聲協比者也得相親密故曰友友者親愛之<lb/>
<pb n="7b"/>
　意鐘金屬鼓革屬堂下之樂所以起作樂者也自此<lb/>
　八音並奏樂形於外比友為舒暢矣此宫人言既得<lb/>
　后妃之歡心而相與愛樂於琴瑟鐘鼓之間也○孔<lb/>
　子曰闗雎樂而不滛哀而不傷以其得性情之正也<lb/>
　朱子以為后妃之徳宜配君子求之不得則不能無<lb/>
　寤寐反側之憂求而得之則宜其有琴瑟鐘鼓之樂<lb/>
　是以憂樂因於后妃而後為得正也竊意未有其人<lb/>
　而先思則思為懸想已得其人而即喜則喜為縱情<lb/>
<pb n="8a"/>
　如此則憂樂有所繫矣尚得為正乎盖后妃在宫肅<lb/>
　雝易事難說宫人非賢無由進御故不得其歡心則<lb/>
　憂其徳之有虧寤寐反側不能自安見其内自責也<lb/>
　得其歡心則樂其徳之有合琴瑟鐘鼓方能相洽見<lb/>
　其不敢肆也憂以反躬則哀止於禮義之正而非毁<lb/>
　性之哀故曰不傷若道心不行而一於困鬱則其哀<lb/>
　為毁矣樂以謹禮則樂約於音律之中而非縱情之<lb/>
　樂故曰不滛若畏心不主而流於歡娱則其樂為縱<lb/>
<pb n="8b"/>
　矣故闗雎所以為得性情之正者以宫人感於后妃<lb/>
　肅雝之化而各脩其徳亦和而敬也周公作樂列於<lb/>
　房中孔子刪詩序於篇首非以此為文王之化行於<lb/>
　后妃而可以為脩身正家之本乎春秋之時世俗所<lb/>
　尚不過鄭衛滛哇之聲耳而師摯入官之初獨以闗<lb/>
　雎為敎至其卒章音節已急而聲氣和平終始一貫<lb/>
　故孔子嘆之而曰闗雎之亂洋洋乎盈耳哉其所得<lb/>
　於闗雎者深矣<lb/>
<pb n="9a"/>
　　　闗雎三章一章四句二章章八句<lb/>
　　　　此房中之樂也國中之化皆由此始故以為<lb/>
　　　　周南之首而鄉樂亦多用之<lb/>
葛覃<lb/>
　經㫖曰后妃自叙治葛覃而欲歸省其親見其處富<lb/>
　貴之地而能勤儉孝敬也婦徳莫先於肅雝闗雎是<lb/>
　也婦功莫先於勤儉葛覃是也<lb/>
葛之覃兮施于中谷維葉萋萋黄鳥于飛集于灌木其<lb/>
<pb n="9b"/>
鳴喈喈<hi>賦也</hi>○<hi>施音異後凡延施之施並同</hi>
　葛草名蔓生可為絺綌者覃延施引蔓相及也中谷<lb/>
　谷中也萋萋盛貌灌木叢木也喈喈和聲之逺聞也<lb/>
　此章追敘葛葉方盛而有黄鳥鳴於其上盖初夏之<lb/>
　時也<lb/>
○葛之覃兮施于中谷維葉莫莫是刈是濩為絺為綌<lb/>
服之無斁<hi>賦也</hi>○<hi>斁音繹亦作射皆取厭怠之義後並同</hi>
　莫莫茂密貎刈斬濩煑也精曰絺粗曰綌斁厭也此<lb/>
<pb n="10a"/>
　言盛夏之時葛既成而治以為布也服之無斁言安<lb/>
　於絺綌之服而無外慕羅綺之心也○治葛之時蠶<lb/>
　事亦宜並舉后妃但言治葛而不及蠶事者以治葛<lb/>
　乃盛暑煩縟之事樂於親執其勞而不欲輕視耳<lb/>
○言告師氏言告言歸薄汚我私薄澣我衣害澣害否<lb/>
歸寧父母<hi>賦也</hi>○<hi>害音曷</hi>
　言者語辭師氏女師也言告言歸謂所告於師氏者<lb/>
　以歸寧也薄不敢大肆之辭猶言略也汚謂去其垢<lb/>
<pb n="10b"/>
　澣則濯之而已私衵服也衣常服也舊說以禮衣為<lb/>
　衣則禮衣不可以澣也害何也寧安謂問安也后妃<lb/>
　自洽陽嫁於周國在渭水傍自周歸洽以寧父母由<lb/>
　文王為西伯時言之乃境内也故有歸寧之禮若在<lb/>
　隣國則諸侯猶不得越境况其妻乎歸寧之禮詳見<lb/>
　春秋私考莊公二十七年杞伯姬來下此言治葛既<lb/>
　畢而始歸寧父母必告師氏者盖師氏乃君子所選<lb/>
　以掌閨門之敎者不敢專也<lb/>
<pb n="11a"/>
　　　葛覃三章章六句<lb/>
　　　　集傳曰此詩后妃所自作故無賛美之辭然<lb/>
　　　　於此可見其已貴而能勤已富而能儉已長<lb/>
　　　　而敬不弛於師傅已嫁而孝不衰於父母是<lb/>
　　　　皆徳之厚而人所難也<lb/>
卷耳<lb/>
　經㫖曰文王懐賢臣逺役而不得置之左右以論大<lb/>
　道也當紂之時四方叛亂賢臣久勞征役困於險逺<lb/>
<pb n="11b"/>
　之地而不得歸焉諸家皆據小序求賢審官之說而<lb/>
　義與文乖多曲為之解歐陽氏辯之審矣集傳之說<lb/>
　亦深得其文義但以為后妃思文王而作則采卷耳<lb/>
　而寘道路酌罍尊而解憂傷似與后妃貞靜端居表<lb/>
　率宫人之徳不類故直以為文王懐賢耳然亦初為<lb/>
　西伯徳化未行於紂之叛國時所作也<lb/>
采采卷耳不盈頃筐<hi>興也</hi>嗟我懐人寘彼周行<hi>興/意</hi>○<hi>卷上聲頃音傾後凡言頃筐並同</hi>
<pb n="12a"/>
　采采非一采也卷耳草名可以為茹故采之頃欹也<lb/>
　筐竹器筐欹則不滿故曰頃筐懐思也人指賢臣寘<lb/>
　與置同棄也周行大道也言頃筐易盈之器欲以卷<lb/>
　耳為茹而采之又采猶不易盈况於賢才之難得者<lb/>
　乎故以興所懐之人本有大道可以正君善俗而乃<lb/>
　棄於逺地使之久勞不得大用安得不嗟嘆哉<lb/>
○陟彼崔嵬我馬虺隤我姑酌彼金罍維以不永懐<hi>賦也</hi>
　陟升也崔嵬小雅谷風傳謂山巔是也盖言其髙爾<lb/>
<pb n="12b"/>
　雅以石山戴土釋之則臆說耳虺隤馬罷不能升髙<lb/>
　之病姑且也罍成酒之器惟人君得用金飾永長也<lb/>
　懐即上章懐人之懐<lb/>
○陟彼髙岡我馬𤣥黄我姑酌彼兕觥維以不永傷<hi>賦也</hi>
　山脊曰岡𤣥黄者𤣥馬病極而色變為黄也兕觥以<lb/>
　兕角為爵也○此二章皆欲登髙山以望所懐之人<lb/>
　而往從之則馬罷病而不能進亦可以見其地之險<lb/>
　逺矣而賢人久勞於彼乃不得歸則姑酌酒以自解<lb/>
<pb n="13a"/>
　庶幾不至於過傷懐抱耳金罍兕觥皆人君所與諸<lb/>
　臣酬酢之器盖雖憂勞逺臣而亦不廢諸臣燕飲之<lb/>
　事也<lb/>
○陟彼砠矣我馬瘏矣我僕痡矣云何吁矣<hi>賦也</hi>
　砠爾雅以為土山戴石盖言其髙處之險阻也瘏馬<lb/>
　病不能進也痛人病不能行也吁憂嘆也言賢人既<lb/>
　在險逺之地望之不可得見則將如之何哉但有嗟<lb/>
　嘆而已此可以見其懐賢之切也<lb/>
<pb n="13b"/>
　　　卷耳四章章四句<lb/>
樛木<lb/>
　經㫖曰南國美文王屈已下人之徳也<lb/>
南有樛木葛藟纍之<hi>興也</hi>樂只君子福履綏之<hi>興/意</hi>○<hi>樂音洛只音止後凡言樂只及語辭之只並同</hi>
　南南國猶周南之稱南也木下曲曰樛藟葛類一名<lb/>
　巨𤓰亦蔓延生纍纒繞也只語已之辭君子指文王<lb/>
　舊說指后妃非也未有婦人而可目為君子者履如<lb/>
<pb n="14a"/>
　易視履考祥之履綏安也<lb/>
○南有樛木葛藟荒之<hi>興也</hi>樂只君子福履將之<hi>興意</hi>
　荒庇覆也將猶扶助也<lb/>
○南有樛木葛藟縈之<hi>興也</hi>樂只君子福履成之<hi>興意</hi>
　縈迴旋也成就也　此詩三章以文王能屈已下人<lb/>
　故以樛木起興而言其為福祿之所歸也人心之歸<lb/>
　即是福祿<lb/>
　　　樛木三章章四句<lb/>
<pb n="14b"/>
　　　　蘇氏曰凡詩每章有先後淺深之異者固自<lb/>
　　　　有說若樛木螽斯之類皆意不盡申殷勤而<lb/>
　　　　已欲強求而說則迂雜而不當矣東萊吕氏<lb/>
　　　　曰詩亦有初淺後深初緩後急者然大率後<lb/>
　　　　章多是協韻按此二說可以為詩中通章複<lb/>
　　　　咏而文句相同者之通例<lb/>
螽斯<lb/>
　經㫖曰美后妃之化也后妃有不嫉妬之徳故衆妾<lb/>
<pb n="15a"/>
　輯睦而化及於子孫也<lb/>
螽斯羽詵詵兮<hi>比也</hi>宜爾子孫振振兮<hi>賦/也</hi>○<hi>振音真後凡言振振並同</hi>
　螽斯蝗屬一生九十九子斯語辭如鸒斯鹿斯之類<lb/>
　盖非斯螽亦非阜螽也詳見七月字義以羽言所重<lb/>
　在羽也詵詵和集貎爾指后妃振振感動相親之意<lb/>
　說見麟趾<lb/>
○螽斯羽薨薨兮<hi>比也</hi>宜爾子孫繩繩兮<hi>賦也</hi>
　薨薨群飛聲繩繩㑹聚相聫之意<lb/>
<pb n="15b"/>
○螽斯羽揖揖兮<hi>比也</hi>宜爾子孫蟄蟄兮<hi>賦也</hi>
　揖揖歛戢貎蟄蟄退藏不競之意○蟲之生子多者<lb/>
　莫如螽斯故以比衆妾此詩之義重在衆妾之輯睦<lb/>
　觀下文宜爾二字盖本於此非以興子孫也螽斯始<lb/>
　化其羽詵詵然比次而起已化則飛薨薨然有聲既<lb/>
　飛復斂羽揖揖然而聚衆妾之輯睦如是故其子孫<lb/>
　亦皆振振而親繩繩而聚蟄蟄而藏其徳皆如其母<lb/>
　不但生育之衆多而已凡此皆后妃不嫉妬之所致<lb/>
<pb n="16a"/>
　也<lb/>
　　　螽斯三章章四句<lb/>
桃夭<lb/>
　經㫖曰美后妃之化能使女子之嫁者皆盡婦道也<lb/>
桃之夭夭灼灼其華<hi>興也</hi>之子于歸宜其室家<hi>興/意</hi>○<hi>華音花後凡華實之華並同</hi>
　桃木名華紅實可食夭夭少好貎灼灼華盛如火然<lb/>
　也桃之有華婚姻之時也故以時物起興因以見女<lb/>
<pb n="16b"/>
　子徳容之美也之子指嫁者而言但不知其為何人<lb/>
　之女其必文王之公子公族而后妃所敎於宫中者<lb/>
　歟于於也指所往也故毛氏以往訓之婦人謂嫁曰<lb/>
　歸男以女為室女以男為家室者夫婦所居而家則<lb/>
　一門之内也處室家而皆得其宜女子之賢可知矣<lb/>
○桃之夭夭有蕡其實<hi>興也</hi>之子于歸宜其家室<hi>興意</hi>
　蕡大也以實之大起興見其當有嗣子之昌也上章<lb/>
　言室家以宜室而推及於家也此章言家室以宜家<lb/>
<pb n="17a"/>
　而歸本於室也皆見化本於閨門之意<lb/>
○桃之夭夭其葉蓁蓁<hi>興也</hi>之子于歸宜其家人<hi>興意</hi>
　蓁蓁美盛貎此以葉之盛起興見其當致家道之盛<lb/>
　也家人一家之人也家人宜則老老長長慈㓜無不<lb/>
　得其所矣朱子曰木少則華盛三山李氏曰桃之少<lb/>
　壯則結實必大其葉必蓁蓁然盛若非少壯則雖結<lb/>
　實不復大雖有葉不復蓁蓁此皆謂女子當及盛年<lb/>
　而嫁也然則貴於盛年者不在容色而在於有徳耳<lb/>
<pb n="17b"/>
　盖年少而有徳則其精神運用足以宜家而昌大其<lb/>
　族此桃夭所以為后妃之化也詩人之意豈借桃以<lb/>
　詠容色之美哉<lb/>
　　　桃夭三章章四句<lb/>
　　　　東萊吕氏曰桃夭既詠其華又詠其實又詠<lb/>
　　　　其葉非有他義盖餘興未已而反覆咏嘆之<lb/>
　　　　耳<lb/>
兎罝<lb/>
<pb n="18a"/>
　經㫖曰美兎罝賤士才徳兼全能勝武事之任見文<lb/>
　王之能揚側陋而野無遺賢也<lb/>
肅肅兎罝椓之丁丁赳赳武夫公侯干城<hi>賦也</hi>○<hi>丁陟耕反後凡言丁丁並同</hi>
　肅肅整飾貎罝罟也丁丁椓杙而與空林相應聲設<lb/>
　兎罝而肅然整飭可以見其人之不苟矣赳赳武貎<lb/>
　以居武職故曰武夫公侯指文王見文王未嘗稱王<lb/>
　也干盾也扞蔽如盾防守如城謂其勇力足以任守<lb/>
<pb n="18b"/>
　禦也<lb/>
○肅肅兎罝施于中逵赳赳武夫公侯好仇<hi>賦也</hi>
　施設也中逵謂九逹之道中也爾雅云九逹謂之逵<lb/>
　好仇者相與為友也謂其智謀足以資論議不但干<lb/>
　城而已<lb/>
○肅肅兎罝施于中林赳赳武夫公侯腹心<lb/>
　腹心同徳之謂謂其忠信足以寄腹心不但好仇而<lb/>
　已夫以守禦武夫而其徳猶如是可見周南之世賢<lb/>
<pb n="19a"/>
　者在位能者在職而所謂才者皆本於徳也豈專以<lb/>
　勇力為武者哉<lb/>
　　　兎罝三章章四句<lb/>
芣苢<lb/>
　經㫖曰美后妃無嫉妬而欲衆妾之有子也舊說化<lb/>
　行俗美家室和平婦人無事相與采芣苢以為樂恐<lb/>
　非婦人之宜而亦不得為俗美矣文王之化豈如是<lb/>
　哉<lb/>
<pb n="19b"/>
采采芣苢薄言采之采采芣苢薄言有之<hi>賦也</hi>
　芣苢車前盖宜子之草也欲宫中之人宜子而皆采<lb/>
　芣苢可以見后妃之不妬忌矣采始求之也有既得<lb/>
　之也<lb/>
○采采芣苢薄言掇之采采芣苢薄言捋之<hi>賦也</hi>
　掇拾也捋取其子也<lb/>
○采采芣苢薄言袺之采采芣苢薄言襭之<hi>賦也</hi>
　袺以衣貯之而執其袵也襭以衣貯之而扱其袵於<lb/>
<pb n="20a"/>
　帶間也○采而有有而掇掇而捋捋而袺袺而襭采<lb/>
　收之序如此<lb/>
　　　芣苢三章章四句<lb/>
漢廣<lb/>
　經㫖曰美文王使人及時嫁女以絶其逰戯之端也<lb/>
　舊說以為文王之化及於江漢故其出遊之女人望<lb/>
　見之而知其為端莊靜一非復前日之可求且當于<lb/>
　歸而欲秣其馬其心猶愛慕之則文王之化獨能使<lb/>
<pb n="20b"/>
　婦人女子知禮義而不能化男子說懌女美之本心<lb/>
　也豈所以語文王之治哉<lb/>
南有喬木不可休息<hi>興也</hi>漢有游女不可求思<hi>興意</hi>漢之廣<lb/>
矣不可泳思江之永矣不可方思<hi>比也</hi>○<hi>息韓詩作思當從之</hi>
　上竦無枝曰喬大抵木下蟠則隂廣上竦則隂少云<lb/>
　喬木則其下無蔽翳矣盖狎邪之人平時於此求游<lb/>
　女而今不可休故即此以興游女之不可求也○漢<lb/>
　水自西流至漢陽而江水自南來合焉主漢而言也<lb/>
<pb n="21a"/>
　泳潜行也方桴即竹筏也漢水合江則闊故言泳江<lb/>
　則其流本長故言方本詠漢游女而併及於江者盖<lb/>
　游女之不可求者以其既嫁也既嫁則地近人逺咫<lb/>
　尺千里語其近則如漢之不可泳語其逺則如江之<lb/>
　不可方盖即游女所近之水逺不可從者以為比皆<lb/>
　美文王之辭也<lb/>
○翹翹錯薪言刈其楚<hi>興也</hi>之子于歸言秣其馬<hi>興意</hi>漢之<lb/>
廣矣不可泳思江之泳矣不可方思<hi>比也</hi>
<pb n="21b"/>
　翹翹髙竦貎錯雜也楚木名荆屬孔氏曰楚在雜薪<lb/>
　中尤翹翹者是也秣飼也文王之治先使漢之游女<lb/>
　及時歸嫁以絶其好游之心盖其施為之序自化大<lb/>
　族始所謂巨室之所慕一國慕之也如翹翹錯薪之<lb/>
　中而刈其楚則以楚比巨室之特出者以起興而言<lb/>
　游女方秣馬以嫁而平時欲求者皆不可得此文王<lb/>
　正民風之首務也<lb/>
○翹翹錯薪言刈其蔞<hi>興也</hi>之子于歸言秣其駒<hi>興意</hi>漢之<lb/>
<pb n="22a"/>
廣矣不可泳思江之永矣不可方思<hi>比也</hi>
　蔞蔞蒿也陸璣曰葉似艾白色長數寸髙丈餘據此<lb/>
　則蔞亦雜薪中之翹翹者上章言刈木此章言刈草<lb/>
　盖因喬木之下無蔽翳而言駒小馬之名<lb/>
　　　漢廣三章章八句<lb/>
汝墳<lb/>
　經㫖曰婦人因其夫免於征役而以得遂室家之願<lb/>
　歸徳於文王也文王時為西伯而汝在豫州已依為<lb/>
<pb n="22b"/>
　父母則此時已得三分天下有二之人心者歟<lb/>
遵彼汝墳伐其條枚未見君子惄如調飢<hi>賦也</hi>○<hi>調音周</hi>
　汝墳汝水邉之墳起如墳也枝曰條幹曰枚惄思食<lb/>
　之意調一作輖謂重載也思日久則亦重矣君子行<lb/>
　役於外其妻為樵蘇之事而親伐薪則庶人之妻也<lb/>
　此盖喜其夫初歸而追賦其未歸時思念之情也<lb/>
○遵彼汝墳伐其條肄既見君子不我遐棄<hi>賦也</hi>
　斬而復生曰肄伐枚而又伐其肄則踰年矣至是見<lb/>
<pb n="23a"/>
　其君子之歸而喜其不相棄也云不遐棄則見其夫<lb/>
　雖在逺道而亦專念其妻無貳心於他慕也<lb/>
○魴魚頳尾<hi>比也</hi>王室如燬雖則如燬父母孔邇<hi>賦也</hi>
　魴即今鯿魚身廣而薄魚之少力者也頳赤也魚勞<lb/>
　則尾赤魴尾本白而赤則勞甚矣且取少力而勞以<lb/>
　為細民困於重役之喻燬以紂之酷烈言父母指文<lb/>
　王孔甚邇近也盖下民征役之勞實由紂酷烈之政<lb/>
　此本文王未專征伐時言也及既為西伯徳化漸行<lb/>
<pb n="23b"/>
　則從役者歸得遂室家之願而婦人因謂其夫可依<lb/>
　父母以宜其家也當紂之虐連年逺役猶不敢違而<lb/>
　况於文王之行仁者乎其尊君親上之意藹然見於<lb/>
　言表矣華谷嚴氏謂是時商王尚存西伯之事皆幹<lb/>
　蠱王室婦人從而勉其夫以王事雖急如火不得少<lb/>
　休然父母相去不逺不必念家而怠王事此言甚厚<lb/>
　但既有文王專征伐則從役之民豈復憂王室之如<lb/>
　燬乎故意此征役之歸必已被文王之澤矣<lb/>
<pb n="24a"/>
　　　汝墳三章章四句<lb/>
麟之趾<lb/>
　經㫖曰此借麟以美文王之化能行於子姓見治國<lb/>
　平天下之本在於一家之仁也<lb/>
麟之趾振振公子于嗟麟兮<hi>比也</hi>○<hi>于音吁後凡言于嗟並同</hi>
　麟麕身牛尾馬蹄不履生蟲不踐生草王者至仁乃<lb/>
　出獸中之最靈者也牡曰麒牝曰麟通名為麟耳趾<lb/>
　足也有足者宜踶而麟有足不踶振振振動之意舊<lb/>
<pb n="24b"/>
　註有訓盛者有訓信厚者而集傳於此則訓曰仁厚<lb/>
　皆於振字之義不相闗故直以振動釋之<lb/>
○麟之定振振公姓于嗟麟兮<hi>比也</hi>
　定額也有額者宜抵而麟有額不抵<lb/>
○麟之角振振公族于嗟麟兮<hi>比也</hi>
　有角者宜觸而麟有角不觸○麟仁獸也其性不殺<lb/>
　見之者皆感悅焉而非盛世則不出文王之徳由親<lb/>
　親而逹於仁民愛物故其公子姓族皆振動其良心<lb/>
<pb n="25a"/>
　莫不興起於仁可以任民物之責皆文王之化也故<lb/>
　即麟以比文王而嘆之曰于嗟麟兮盖美其能感動<lb/>
　人者皆自近始其仁亦如麟之世不常有也<lb/>
　　　麟之趾三章章三句<lb/>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩説解頥正釋卷一<lb/>
</p>
<p>
</p>
  </div>
</body>
</text>
</TEI>
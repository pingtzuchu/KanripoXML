<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩説觧頥正釋卷十二</head>
    <p>
<pb n="1a"/>
欽定四庫全書<lb/>
　詩説觧頥正釋卷十二　　　明　季本　撰<lb/>
陳<lb/>
　朱子曰陳國名大昊伏羲氏之墟在禹貢豫州之東<lb/>
　其地廣平無名山大川周武王時帝舜之胄有虞閼<lb/>
　父為周陶正武王頼其利噐用與其神明之後以元<lb/>
　女大姬妻其子滿而封之於陳都于宛丘之側與黄<lb/>
　帝帝堯之後共為三恪是為胡公今按陳即今開封<lb/>
<pb n="1b"/>
　府陳州也鄭譜謂大姬好巫覡禱祈鬼神歌舞之樂<lb/>
　民俗化而為之此因詩中有此辭而附㑹也恐武王<lb/>
　之女親被太姒之化必不如此意者春秋時陳服于<lb/>
　楚楚敬鬼尚巫而漸其俗也華谷嚴氏謂陳詩十而<lb/>
　七為淫靈公之事世變已極詩訖於此據株林為説<lb/>
　也亦不知古經果如是否耳<lb/>
宛丘<lb/>
　經㫖曰陳俗遊蕩無度故詩人賦此以刺之也集傳<lb/>
<pb n="2a"/>
　得之矣<lb/>
子之湯兮宛丘之上兮洵有情兮而無望兮<hi>賦也</hi>○<hi>湯徒浪反</hi>
　湯蕩也情謂遊樂之情思也望謂人所瞻望之威儀<lb/>
　也<lb/>
○坎其擊鼓宛丘之下無冬無夏值其鷺羽<hi>賦也</hi>
　坎詳見伐檀字義值遇也<lb/>
○坎其擊缶宛丘之道無冬無夏值其鷺翿<hi>賦也</hi>
　缶瓦噐非樂噐但民俗用以節樂耳易所謂鼔缶荘<lb/>
<pb n="2b"/>
　子所謂鼓盆即此事也<lb/>
　　　宛丘三章章四句<lb/>
東門之枌<lb/>
　經㫖曰陳俗淫蕩每以賽神㑹男女如仕族之女亦<lb/>
　出遊焉因男子悦己而贈遺之此淫俗也故詩人賦<lb/>
　其事而刺之直斥子仲之子而又言不績其麻其為<lb/>
　刺誚明矣<lb/>
東門之枌宛丘之栩子仲之子婆娑其下<hi>賦也</hi>
<pb n="3a"/>
　枌説見山有樞栩説見鴇羽華谷嚴氏曰陳都宛丘<lb/>
　之側其東門與丘間乃國之交㑹處又有枌栩二木<lb/>
　可以休息故陳大夫子仲之子乃婆娑遨遊於其下<lb/>
　蓋相誘悦也張子曰婆娑不必謂舞但裴徊翺翔之<lb/>
　義士大夫之子不得過市今也遨遊於市井中爾<lb/>
○榖旦于差南方之原不績其麻市也婆娑<hi>賦也</hi>
　榖善差擇也擇其日之善者謂其晴明無隂雨也凡<lb/>
　民俗賽神必擇吉而㑹衆原野也蓋賽㑹之處在南<lb/>
<pb n="3b"/>
　方之野而子仲之女遨遊於此耳觀不績其麻之言<lb/>
　可以知其為女子矣<lb/>
○榖旦于逝越以鬷邁視爾如荍貽我握椒<hi>賦也</hi>
　越於也鬷緫也衆也國衆緫於是日而徃也荍荆葵<lb/>
　也小草似葵紫色多花少實葉又翹起握椒一握之<lb/>
　椒椒芬芳之物也視爾如荍愛之甚也貽以握椒知<lb/>
　其愛已而以香物致慇懃也衆聚之中而二人自通<lb/>
　情欵不以為耻焉故詩人即其言而爾我之以見其<lb/>
<pb n="4a"/>
　無耻之甚也<lb/>
　　　東門之枌三章章四句<lb/>
　　　　陳聖人之後不宜有此夷俗蓋必其國近楚<lb/>
　　　　服從日久而變於夷矣今楚之南鄙當川貴<lb/>
　　　　之交尚有男女出遊女以答歌擇配者豈其<lb/>
　　　　遺風尚有存者邪<lb/>
衡門<lb/>
　經㫖曰集傳謂隱居自樂而無求者之詞得之矣<lb/>
<pb n="4b"/>
衡門之下可以棲遲泌之洋洋可以樂飢<hi>賦也</hi>
　衡古文横字也横木為門無阿塾堂宇言其淺也棲<lb/>
　遲遊息也泌與泉水之毖同言其流也洋洋安流廣<lb/>
　長貎樂飢樂而忘飢也<lb/>
○豈其食魚必河之魴豈其取妻必齊之姜<hi>賦也</hi>
　魴説見汝墳<lb/>
○豈其食魚必河之鯉豈其取妻必宋之子<hi>賦也</hi>
　鯉詳見魚麗字義○陸農師曰河性宜魚故曰河之<lb/>
<pb n="5a"/>
　魴河之鯉<lb/>
　　　衡門三章章四句<lb/>
東門之池<lb/>
　經㫖曰小序謂疾其君之淫昏而思賢女以配君子<lb/>
　得之矣集傳以為男女㑹遇之詞則恐非淑姬之義<lb/>
　耳<lb/>
東門之池可以漚麻<hi>興也</hi>彼美淑姬可與晤歌<hi>興意</hi>
　池城池也陳之遊者多在東門故即其池而言漚麻<lb/>
<pb n="5b"/>
　水經註云陳東門有池水至清而不耗竭漚漬也治<lb/>
　麻者必先以水漬之<lb/>
○東門之池可以漚紵<hi>興也</hi>彼美淑姬可與晤語<hi>興意</hi>
　紵苧也科生宿根在地至春自生去其皮之表以其<lb/>
　裏緝布<lb/>
○東門之池可以漚菅<hi>興也</hi>彼美淑姬可與晤言<hi>興意</hi>
　菅説見白華○此詩以漚麻漚紵漚菅起興即女工<lb/>
　而言也董氏曰周姬姓陳因元女以封故詩人猶言<lb/>
<pb n="6a"/>
　淑姬孔氏曰晤偶也傳以晤為遇亦對偶之義蘇氏<lb/>
　曰陳君荒淫無度不可告語故其君子思得淑女以<lb/>
　化之於内婦人之於夫日夜處而無間庶可漸革其<lb/>
　暴如池之漚麻漸漬而不自知也<lb/>
　　　東門之池三章章四句<lb/>
東門之楊<lb/>
　經㫖曰此男女期㑹而有不至者故因所見以起興<lb/>
　也<lb/>
<pb n="6b"/>
東門之楊其葉牂牂<hi>興也</hi>昬以為期明星煌煌<hi>興意</hi>
　牂牂葉盛可藏貎煌煌大明貎<lb/>
○東門之楊其葉肺肺<hi>興也</hi>昬以為期明星晳晳<hi>興意</hi>
　肺蔽芾貎晳晳明悉見貎○東門之楊葉盛可以藏<lb/>
　蔽但以失黄昏之期以致明顯耳此必男子有他志<lb/>
　而失約也<lb/>
　　　東門之楊二章章四句<lb/>
墓門<lb/>
<pb n="7a"/>
　經㫖曰賢者以人之不良而欲諭之於道故作此詩<lb/>
　以箴之也<lb/>
墓門有棘斧以斯之<hi>興也</hi>夫也不良國人知之知而不已<lb/>
誰昔然矣<hi>興意</hi>
　棘蒺䔧也詳見楚茨字義斯析也墓門乃葬死之地<lb/>
　而棘生焉猶人之趨惡道也棘必藉斧以斯之猶人<lb/>
　之惡必藉賢人之言以去之以墓門之棘起興喻為<lb/>
　惡者乃死亡之道也夫指其人也不良惡也不已不<lb/>
<pb n="7b"/>
　改也賢者言此人之惡國人皆知宜乎改矣人皆知<lb/>
　之而不改昔者果誰使之然哉追言昔之相與處者<lb/>
　使之而然所以今日之言不及也<lb/>
○墓門有梅有鴞萃止<hi>興也</hi>夫也不良歌以訊之訊予不<lb/>
顧顛倒思予<hi>興意</hi>
　梅美木也墓門有梅言人雖惡而善心猶在也鴞怪<lb/>
　鴟其聲主㐫惡鳥也萃集也訊告也鴞集於梅則若<lb/>
　小人之攻善者衆矣故以起興而言此人不良我今<lb/>
<pb n="8a"/>
　作歌以訊之汝復不顧我訊至於顛倒之時而始思<lb/>
　我則無及矣<lb/>
　　　墓門二章章六句<lb/>
防有鵲巢<lb/>
　經㫖曰此淫女憶所私者而憂或間之之詩也<lb/>
防有鵲巢卭有㫖苕誰侜予美心焉忉忉<hi>賦也</hi>○<hi>卭音蛩</hi>
　防者防備之意爾雅云容謂之防郭璞註形如今狀<lb/>
　頭小曲屏風所以自防隱防之為義蓋取諸此鵲巢<lb/>
<pb n="8b"/>
　者鵲善為巢且知避風故以比居室綢繆如鵲巢然<lb/>
　後可以防人也卭與䅃同韻㑹云稰也熟穫曰稰玉<lb/>
　篇云稰食也蓋穫以供食之意㫖苕美菜侜猶迋也<lb/>
○中唐有甓卭有㫖鷊誰侜予美心焉惕惕<hi>賦也</hi>
　唐堂下至門之路即堂塗謂之陳者也甓即磚也以<lb/>
　磚砌路則平實而不患於傾跌矣㫖鷊亦美菜可供<lb/>
　食者也○淫女言我所居室可蔽而甓可行又有美<lb/>
　菜可食以待所美之人亦可一來為誰所侜而使我<lb/>
<pb n="9a"/>
　心之懐憂乎<lb/>
　　　防有鵲巢二章章四句<lb/>
月出<lb/>
　經㫖曰此詩男子因女子有相念之情而思之亦淫<lb/>
　風也<lb/>
月出皎兮<hi>興也</hi>佼人僚兮舒窈紏兮勞心悄兮<hi>興/意</hi>○<hi>僚音了</hi>
　皎月光㓗貎佼好也僚好貎舒遲也窈幽逺也紏愁<lb/>
　結也悄黙憂也<lb/>
<pb n="9b"/>
○月出皓兮<hi>興也</hi>佼人懰兮舒懮受兮勞心慅兮<hi>興意</hi>
　皓月光白也懰好貎孔氏云一作嬼妖也懮受憂藏<lb/>
　於中之意慅心不安而騷動也<lb/>
○月出照兮<hi>興也</hi>佼人燎兮舒夭紹兮勞心惨兮<hi>興意</hi>
　照光及人也燎明也夭紹夭媚而其心糾𦂳也惨戚<lb/>
　然不樂也○當月出之時感其所見而言月光能照<lb/>
　所美之人而其人則外若舒遲而中實急切有使人<lb/>
　不能忘者安得不勞我心之懐思乎<lb/>
<pb n="10a"/>
　　　月出三章章四句<lb/>
株林<lb/>
　經㫖曰陳靈公委政於夏徴舒就之决事焉故國人<lb/>
　作此詩以諷之也<lb/>
胡為乎株林從夏南匪適株林從夏南<hi>賦也</hi>
　株夏氏邑野外曰林即株野之外也南徴舒字也集<lb/>
　傳曰君胡為乎株林乎曰從夏南耳然則非適株林<lb/>
　也特以從夏南故耳<lb/>
<pb n="10b"/>
○駕我乗馬説于株野乗我乗駒朝食于株<hi>賦也</hi>
　此言從夏南之意馬馬之大者駒馬之小者既有乗<lb/>
　馬又有乗駒可見車之非一乗矣但言乗駒而朝食<lb/>
　則見其不欲以徒衆煩夏南耳<lb/>
　　　株林二章章四句<lb/>
　　　　左傳所載陳靈公通於夏姬之事不可謂無<lb/>
　　　　但中間亦有失實者靈公之適夏南豈盡為<lb/>
　　　　夏姬哉徴舒威權已重勢力已强故就之决<lb/>
<pb n="11a"/>
　　　　事因朝食焉然言朝食則非夜聚也言乗馬<lb/>
　　　　則非㣲行也當國柄臣豈肯顯然使其母與<lb/>
　　　　其君淫於家哉然不能正身以威巨室則靈<lb/>
　　　　公見弑之原蓋在此矣其事詳辯於春秋私<lb/>
　　　　考宣公十年陳殺其大夫洩冶下<lb/>
澤陂<lb/>
　經㫖曰此亦男懐女之詩淫風也<lb/>
彼澤之陂有蒲與荷<hi>興也</hi>有美一人傷如之何寤寐無為<lb/>
<pb n="11b"/>
涕泗滂沱<hi>興意</hi>
　澤水所鍾也陂澤之障也蒲詳見王風揚之水字義<lb/>
　無為無心於理他事也涕自目出者也泗自鼻出者<lb/>
　也滂沱雨盛貎言其如雨也<lb/>
○彼澤之陂有蒲與蕳<hi>興也</hi>有美一人碩大且卷寤寐無<lb/>
為中心悁悁<hi>興意</hi>○<hi>卷其員反</hi>
　蕳當作蓮卷言鬢髪之美其垂如拳也悁悁言其憂<lb/>
　思如水流之㳙㳙不息也<lb/>
<pb n="12a"/>
○彼澤之陂有蒲菡蓞<hi>興也</hi>有美一人碩大且儼寤寐無<lb/>
為輾轉伏枕<hi>興意</hi>
　儼矜荘貎輾轉詳見闗雎字義伏枕卧而不寐伏於<lb/>
　枕也○澤陂美人所居之地也蒲喻其容之柔弱荷<lb/>
　蓮菡蓞喻其色之芳華也故以起興<lb/>
　　　澤陂三章章六句<lb/>
　　　　觀陳風所存諸詩可以見陳之先亡矣<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩說觧頥正釋卷十二<lb/>
</p>
<p>
</p>
  </div>
</body>
</text>
</TEI>
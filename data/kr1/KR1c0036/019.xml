<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩說解頥正釋卷十七</head>
    <p>
<pb n="1a"/>
欽定四庫全書<lb/>
　詩說解頥正釋卷十七　　　明　季本　撰<lb/>
彤弓<lb/>
　經㫖曰此天子饗有功諸侯而賜以弓矢之樂歌也<lb/>
　蘇氏所謂其賜也行之以饗禮是己以君饗臣當為<lb/>
　大雅<lb/>
彤弓弨兮受言藏之我有嘉賔中心貺之鐘鼔既設一<lb/>
朝饗之<hi>賦也</hi>
<pb n="1b"/>
　彤弓朱弓也弨弛貎受受於弓人也藏藏於王府也<lb/>
　中心言誠也貺與也一朝言速也大飲賔曰饗<lb/>
○彤弓弨兮受言載之我有嘉賔中心喜之鐘鼔既設<lb/>
一朝右之<hi>賦也</hi>
　載載於弓檠而抗弓體使正也右尊之也古人以右<lb/>
　為尊尊其功而右之所以有饗也<lb/>
○彤弓弨兮受言櫜之我有嘉賔中心好之鐘鼔既設<lb/>
一朝醻之<hi>賦也</hi>
<pb n="2a"/>
　櫜韜也謂弢弓也醻報也饗之所以報其功也<lb/>
　　　彤弓三章章六句<lb/>
　　　　鄭氏曰凡諸侯賜弓矢然後専征伐華陽范<lb/>
　　　　氏曰先王知天下諸侯之不可無長故為之<lb/>
　　　　方伯連帥以維之其有功則賜之弓矢使專<lb/>
　　　　征伐以正諸夏此王室之所以尊也不然則<lb/>
　　　　強陵弱大併小而莫之制天子之政令有所<lb/>
　　　　不行矣東萊吕氏曰所謂專征者如四夷入<lb/>
<pb n="2b"/>
　　　　邉臣子簒弑不容待報者其他則九伐之法<lb/>
　　　　乃大司馬所職非諸侯所專也與後世強臣<lb/>
　　　　拜表輙行者異矣又曰受言藏之言其重也<lb/>
　　　　受弓人所獻藏之王府以待有功不敢輕予<lb/>
　　　　人也中心貺之言其誠也中心實欲貺之非<lb/>
　　　　由外也一朝饗之言其速也以王府寳藏之<lb/>
　　　　弓一朝舉以畀之未嘗有遲留顧惜之意也<lb/>
　　　　後世視府藏為己私至有以武庫兵賜弄臣<lb/>
<pb n="3a"/>
　　　　者則與受言藏之者異矣賞賜非出於利誘<lb/>
　　　　則廹於事勢至有朝賜鐡券而暮屠戮者則<lb/>
　　　　與中心貺之者異矣屯膏吝賞功臣解體至<lb/>
　　　　有印刓而不忍予者則與一朝饗之者異矣<lb/>
菁菁者莪<lb/>
　經㫖曰此人君得賢而愛樂之詩也序以為樂育人<lb/>
　材者意固不切至集傳謂燕賔客之詩則詩中凡為<lb/>
　燕饗而發者皆有嘉賔㫖酒鼔樂之語而此一無及<lb/>
<pb n="3b"/>
　之恐不可目以為燕或因以用於燕耳如蓼蕭亦無<lb/>
　燕語則亦但可為送來朝諸侯之詩耳凡言樂歌而<lb/>
　語不及於燕饗者皆當以此例之此詩亦大雅也<lb/>
菁菁者莪在彼中阿<hi>興也</hi>既見君子樂且有儀<hi>興意</hi>
　菁菁茂貎莪羅蒿也莖可食既老則為蒿蔚而不可<lb/>
　用詳見蓼莪字義中阿阿巾也以喻賢者在山澤之<lb/>
　間宜及時用之及其既老則不可用而終於棄置矣<lb/>
　君子指賢者樂者得見而中心樂之也有儀謂敬畏<lb/>
<pb n="4a"/>
　賢者則而象之不敢肆也<lb/>
○菁菁者莪在彼中沚<hi>興也</hi>既見君子我心則喜<hi>興意</hi>
　樂出於心即是喜也<lb/>
○菁菁者莪在彼中陵<hi>興也</hi>既見君子錫我百朋<hi>興意</hi>
　百朋者元龜之直至重者也元龜長尺二寸直二千<lb/>
　一百六十為大貝十朋盖二貝為朋凡言朋者皆以<lb/>
　貝言也至於十朋以上則為龜矣此班固食貨志龜<lb/>
　貝之品也况百朋又十倍於十朋者乎賢者能邃知<lb/>
<pb n="4b"/>
　來物而以先幾啓人如元龜然其重莫加是天賜我<lb/>
　以百朋也舊說以為如得重貨之多則計利之言非<lb/>
　所以加於賢者也<lb/>
○汎汎楊舟載沉載浮<hi>興也</hi>既見君子我心則休<hi>興意</hi>
　楊舟楊木為舟也載則也毛鄭以載為載物殊不知<lb/>
　沉浮為未見君子而心不安之喻也烏得以載物言<lb/>
　之<lb/>
　　　菁菁者莪四章章四句<lb/>
<pb n="5a"/>
六月<lb/>
　經㫖曰尹吉甫伐玁狁成功而歸以飲御諸友故在<lb/>
　朝之君子作此以美之非朝廷勞還之詩也勞還宜<lb/>
　别有詩而今不傳耳<lb/>
六月棲棲戎車既飭四牡騤騤載是常服玁狁孔熾我<lb/>
是用急王于出征以匡王國<hi>賦也</hi>
　六月長樂劉氏云建巳之月是也集傳以為建未非<lb/>
　矣盖周已改正士大夫在朝稱謂豈宜用夏正之月<lb/>
<pb n="5b"/>
　哉然與出車四章鄭氏以黍稷方華為六月者不同<lb/>
　盖彼以黍稷之華當在建未之月故耳吉甫與南仲<lb/>
　同時而征玁狁吉甫之詩言其先赴大原而在京發<lb/>
　程之時也故其月在前南仲之詩言其繼往朔方而<lb/>
　在外觸景之時也故其月在後其實同為一時事耳<lb/>
　棲棲猶依依謂心依於王事也飭整肅言其夙戒也<lb/>
　騤騤馬行不息貎言其欲進也行師之備莫先於車<lb/>
　馬故特舉而言之以見其急也常服在軍則以戎服<lb/>
<pb n="6a"/>
　為常熾火盛貎于曰也謂王命也匡正也王國指鎬<lb/>
　京而言即豐鎬之鎬也時玁狁至於涇陽則王國震<lb/>
　驚矣此言六月出師之所以急也<lb/>
○比物四驪閑之維則維此六月既成我服我服既成<lb/>
于三十里王于出征以佐天子<hi>賦也</hi>
　比物而四牡皆驪馬有力而又齊其色也可以見馬<lb/>
　之有餘矣則法也馬皆合法所謂不稱其力而稱其<lb/>
　徳也能閑習之可以見教之有素矣服即戎服也三<lb/>
<pb n="6b"/>
　十里者一舎之地也古者吉行五十里師行三十里<lb/>
　此言行師之慎見其急而有制也<lb/>
○四牡脩廣其大有顒薄伐玁狁以奏膚公有嚴有翼<lb/>
共武之服共武之服以定王國<hi>賦也</hi>○<hi>共音恭後凡恭敬供給之共並同</hi>
　馬之身長背廣者然後為大顒者顒然可望也曹氏<lb/>
　别以首大為顒非也盖此言馬之大而有力乃其平<lb/>
　時所物者如此奏薦膚大公功也嚴者宻於中也翼<lb/>
　者肅於外也共與恭同武之服謂戎衣也既著戎衣<lb/>
<pb n="7a"/>
　則當敬共而所以為共者不過嚴與翼耳承上章四<lb/>
　驪閑習而言馬之強壯足以自備而吉甫但薄伐之<lb/>
　以奏大功不待大兵之出也薄伐而成大功謂問其<lb/>
　罪而玁狁自服也盖其所以行兵者惟以嚴翼敬共<lb/>
　為本不敢輕於用武故能以此成功而定王國也周<lb/>
　自文武以徳懐來蠻夷已率服矣穆懿以降徳教漸<lb/>
　衰至於厲王失道滋甚而玁狁始復侵犯若求其故<lb/>
　豈可窮兵吉甫復申文武之化而啟其本心則玁狁<lb/>
<pb n="7b"/>
　亦思反正何為而不效順哉王國前言匡此言定自<lb/>
　其欲定而言則曰匡自其既匡而言則曰定此言吉<lb/>
　甫能敬事而不以戰勝為功也<lb/>
○玁狁匪茹整居焦穫侵鎬及方至于涇陽織文鳥章<lb/>
白斾央央元戎十乘以先啓行<hi>賦也</hi>○<hi>織音志與熾同</hi>
　茹如柔亦不茹之茹言不可輕視也整居言其兵之<lb/>
　整飭也焦穫在令西安府涇陽縣西北鎬在周畿近<lb/>
　邉之地非鎬京也方即朔方玁狁自鎬方而入侵至<lb/>
<pb n="8a"/>
　涇陽即屯焦穫去鎬京僅百餘里耳其兵甚整此正<lb/>
　其不可茹也央央在中不定之貎元戎十乘者不用<lb/>
　大衆也先啟行者謂吉甫之意不在戰功但欲諭以<lb/>
　辭命責以大義示以聲威故先至涇陽以驅逐出境<lb/>
　盖徐相機宜以制發兵之節耳此言玁狁勢強而吉<lb/>
　甫不以兵力屈也<lb/>
○戎車既安如輊如軒四牡既佶既佶且閑薄伐玁狁<lb/>
至于大原文武吉甫萬邦為憲<hi>賦也</hi>○<hi>大如字</hi>
<pb n="8b"/>
　輊車之覆而前也軒車之却而後也凡車從後視之<lb/>
　如輊從前視之如軒然後適調也佶壯健貎吉甫尹<lb/>
　吉甫此時大将也車馬安閑皆能調習惟以自備故<lb/>
　不言弓矢戈矛見其夲意不在於用武也而吉甫但<lb/>
　自涇陽薄伐之驅逐以至大原以其身所備文武之<lb/>
　徳柔服而已自其徳之能感動人而言則曰文自其<lb/>
　徳之能震懾人而言則曰武文武夲一徳隨宜而施<lb/>
　前章所謂共者共此而已言吉甫能不假兵力以成<lb/>
<pb n="9a"/>
　功而可為天下法也<lb/>
○吉甫燕喜既多受祉來歸自鎬我行永乆飲御諸友<lb/>
炰鼈膾鯉侯誰在矣張仲孝友<hi>賦也</hi>
　燕喜者謂成功以歸則安而可喜也多受祉者謂王<lb/>
　國既定則福亦及之也來歸自鎬而其行永乆盖鎬<lb/>
　即大原吉甫但至此乆居經畧之而已不窮追而以<lb/>
　兵迫也私飲酒而非公燕曰飲詳見彤弓字義御進<lb/>
　侯維也以其在外日乆而歸故飲御諸友以叙歡洽<lb/>
<pb n="9b"/>
　之情而在席獨舉張仲為言則所重在於張仲耳盖<lb/>
　張仲者吉甫之友也善父母曰孝善兄弟曰友張仲<lb/>
　有孝友之徳吉甫平日所資以輔仁者故能以愛民<lb/>
　為本不忍有傷以見今日之不戰屈人其原盖有所<lb/>
　自矣此言吉甫既歸而燕朋友以明徳有所歸也<lb/>
　　　六月六章章六句<lb/>
　　　　詩言薄伐者惟此與出車二篇觀其所稱止<lb/>
　　　　於車馬而不及陳師鞠旅整衆脩戎之事可<lb/>
<pb n="10a"/>
　　　　以見其發兵之初意本不期於戰也聖人之<lb/>
　　　　所謂成功者盖在於此宜深玩之<lb/>
采芑<lb/>
　經㫖曰方叔奉命南征而能以威望服蠻荆故詩人<lb/>
　作此以美之也<lb/>
薄言采芑于彼新田于此菑𤱔<hi>興也</hi>方叔涖止其車三千<lb/>
師干之試方叔率止乘其四騏四騏翼翼路車有奭簟<lb/>
笰魚服鉤膺鞗革<hi>興意</hi>
<pb n="10b"/>
　采取也芑嘉榖也如生民維糜維芑之芑舊說以為<lb/>
　苦蕒菜非也田𤱔之中不宜有菜而以三千之車采<lb/>
　之菜亦不應如是之多此以采芑起興謂新治之田<lb/>
　雖非素稔若民得盡力於此亦畧有收故以薄言若<lb/>
　勞於用兵則無暇治農矣涖臨也其車三千言革車<lb/>
　之多也舊說法當用三十萬人以武王革車三百兩<lb/>
　虎賁三千人例之則亦但當用三萬人耳每乘百人<lb/>
　之說未可據以為常也辯見讀禮疑圖卷三車言三<lb/>
<pb n="11a"/>
　千則廣車輕車具在其中統而言之則皆兵車也方<lb/>
　叔臨此三千之車其所肄習於師衆者惟在其千言<lb/>
　干則所重在扞蔽盖師行以備擊射也路車象路也<lb/>
　奭赤色尚未臨陣故不用戎路戎路革輓而漆之是<lb/>
　為墨車其色非赤也此言方叔為帥而率衆惟乘象<lb/>
　路以示閒暇不汲汲於乘革車以待戰也<lb/>
○薄言采芑于彼新田于此中鄉<hi>興也</hi>方叔涖止其車三<lb/>
千旂旐央央方叔率止約軧錯衡八鸞瑲瑲服其命服<lb/>
<pb n="11b"/>
朱芾斯皇有瑲葱珩<hi>興意</hi>
　中鄉死徙無出鄉之鄉田在鄉居之中治墾未成與<lb/>
　菑畆同旂旐央央以三千之革車言也行軍有五方<lb/>
　之旗但舉青龍之旂𤣥武之旐盖以東北二方見其<lb/>
　餘耳詳見千旄字義八鸞四馬八鸞也詳見蓼蕭字<lb/>
　義瑲瑲與鏘鏘同詳見有女同車字義命服天子所<lb/>
　命之禮服也朱芾即赤芾詳見車攻字義皇猶煌煌<lb/>
　也命服非戎服朱芾非韎韐言方叔乘象路而鏘然<lb/>
<pb n="12a"/>
　鳴鸞服命服而瑲然鳴佩皆示閒暇也蓋申説上章<lb/>
　之意<lb/>
○鴥彼飛隼其飛戾天亦集爰止<hi>興也</hi>方叔涖止其車三<lb/>
千師干之試方叔率止鉦人伐鼓陳師鞠旅顯允方叔<lb/>
伐鼓淵淵振旅闐闐<hi>興意</hi>
　鴥説見晨風隼鷂也陸農師曰一名雀鷹蓋迅疾之<lb/>
　鳥隼之擊物遇懷胎者輙釋不戮故曰隼閔胎義也<lb/>
　隼疾鳥有義而亦知止以興兵有義心而當蚤戢之<lb/>
<pb n="12b"/>
　意鉦者鐲鐃之總名鐲以節鼓鐃以止鼓皆屬於鼓<lb/>
　人主節止而言故曰鉦人耳陳謂陳之使成行列也<lb/>
　鞠謂告之曲盡也自其合聚而言則曰師自其部分<lb/>
　而言之則曰旅蓋互言之鞠旅惟以警衆未及戰也<lb/>
　鞠旅必先陳師故伐鼓以集衆衆既集則止鼓以聽<lb/>
　誓故伐鼓文在其上而屬之鉦人也淵淵深逺之意<lb/>
　臨川王氏所謂師衆則鼓逺鼓逺則聲深是也然亦<lb/>
　可見其軍行之肅靜矣振旅者振作之也使之戒嚴<lb/>
<pb n="13a"/>
　勿或惰衰耳闐闐衆盛聲所謂鞠旅者意正如此盖<lb/>
　先為不可勝之備也左傳以出為治兵入為振旅其<lb/>
　說不通辯見春秋私考桓公六年大閱下矣此言方<lb/>
　叔紀律之嚴而在我者有不可勝之形也即其肅靜<lb/>
　而觀之所謂藏於九地之下者也此非有誠明之學<lb/>
　者不能故揭而稱之曰顯允允而既顯誠則明矣<lb/>
○蠢爾蠻荆大邦為讐方叔元老克壮其猶方叔率止<lb/>
執訊獲醜戎車嘽嘽嘽嘽焞焞如霆如雷顯允方叔征<lb/>
<pb n="13b"/>
伐玁狁蠻荆來威<hi>賦也</hi>
　蠢動而無知之貎蠻荆荆州之蠻也詳見殷武字義<lb/>
　大邦猶言中國也元大猶謀也壮猶非謂以力勝者<lb/>
　老成長慮而檐當不疑也執訊獲醜說見出車亦蠻<lb/>
　荆所自就縛非以戰擒也戎車即三千之車也嘽嘽<lb/>
　衆多聲焞焞明盛貎霆雷之急疾者即霹靂也此以<lb/>
　軍威示先聲其實不用戰也方叔侵伐玁狁必是采<lb/>
　薇時嘗為帥非與於吉甫大原之師也大原有吉甫<lb/>
<pb n="14a"/>
　翔方有南仲各分所部而皆以不戰成功矣何與於<lb/>
　方叔哉來威者來服而畏威也此言方叔以素望而<lb/>
　致蠻荆之服也<lb/>
　　　采芑四章章十二句<lb/>
車攻<lb/>
　經㫖曰序說宣王復古也宣王能内脩政事外攘夷<lb/>
　狄復文武之境土脩車馬備器械復㑹諸侯於東都<lb/>
　因田獵而選車徒焉集傳仍之已得其大意矣但古<lb/>
<pb n="14b"/>
　之天子未有無事而召集諸侯㑹同者周官行人曰<lb/>
　時㑹以發四方之禁盖天下苟有不義則徴其鄰國<lb/>
　之諸侯入㑹以定禁止不義之謀既㑹則使王臣出<lb/>
　盟以誓同奨王室謂之同盟事無常期隨時而㑹故<lb/>
　曰時㑹也宣王之㑹諸侯得非以其鄰境有不義如<lb/>
　蠻荆淮夷之未服而發禁歟因而田獵以講武事則<lb/>
　先以練習耳此豈無故而滛田哉詩人見其狩無計<lb/>
　功計利之心真為王者之徳也故特作此詩以羙之<lb/>
<pb n="15a"/>
　實與瞻彼洛矣互相發明但此因狩而言故舉狩為<lb/>
　重耳當為大雅<lb/>
我車既攻我馬既同四牡龎龎駕言徂東<hi>賦也</hi>
　我本宣王言車田車也攻治也謂治之堅也同齊也<lb/>
　四牡有力之馬也龎龎力之厚實也觀後章四黄盖<lb/>
　必齊其力而又齊其色矣詳見六月字義東東都洛<lb/>
　邑也此言初發車徒而徃東都未及所為之事也<lb/>
○田車既好四牡孔阜東有甫草駕言行狩<hi>賦也</hi>
<pb n="15b"/>
　車好則攻矣牡阜則同矣甫草甫田之草也甫田藪<lb/>
　名東都常狩之地也此言行狩則指其所為之事矣<lb/>
○之子于苖選徙囂囂建旐設旄搏獸于敖<hi>賦也</hi>
　之子以天子所使掌狩者言也為苖除獸故曰苖選<lb/>
　數也徒衆也囂囂連呼聲言徒衆無或讙譁惟數之<lb/>
　者囂囂有聲見其靜冶也敖地名在甫田西界此言<lb/>
　選徒而将行狩也○以上三章皆舉狩備以為下文<lb/>
　張本尚未實狩也<lb/>
<pb n="16a"/>
○駕彼四牡四牡奕奕赤芾金舄㑹同有繹<hi>賦也</hi>
　彼指諸侯言奕奕聫絡布散之貎見諸侯乘車之衆<lb/>
　也芾與黻同蔽膝也詳見終南字義諸侯則赤芾舄<lb/>
　諸侯亦赤舄詳見狼䟦字義赤舄而加金飾故曰金<lb/>
　舄時㑹曰㑹同盟曰同繹不絶貎此章言諸侯因王<lb/>
　事而來㑹於東都也<lb/>
○决拾既佽弓矢既調射夫既同助我舉柴<hi>賦也</hi>
　决即韘也所以䕶大指詳見芄蘭字義拾以皮為之<lb/>
<pb n="16b"/>
　著於左臂以遂弦故亦名遂佽謂手與指相次比也<lb/>
　調謂弓強弱與矢輕重相得也射夫謂諸侯來㑹者<lb/>
　夫則男子之緫名也同謂恊於天子而從獵者也柴<lb/>
　說文作㧘謂積禽也助天子舉柴見諸侯不私其所<lb/>
　獲也舉柴但以獲禽言非謂獲多也若獲多則與大<lb/>
　庖不盈之言相礙而非古者不欲多殺之意矣此章<lb/>
　言諸侯既㑹同而助我田獵以舉積禽也<lb/>
○四黄既駕兩驂不倚不失其馳舎矢如破<hi>賦也</hi>
<pb n="17a"/>
　四黄則又齊其色矣倚偏也馳馳驅之法也舎矢如<lb/>
　破巧而力也駕馬之時先使兩驂不倚所以正其馳<lb/>
　也不失其馳而舎矢如破則御者志不在於多獲而<lb/>
　獲必以正矣此見其徒御之良而田獵所獲非詭遇<lb/>
　之功也<lb/>
○蕭蕭馬鳴悠悠斾旌徒御不驚大庖不盈<hi>賦也</hi>
　蕭蕭肅靜貎斾詳見六月字義臨當搏獸之時亦設<lb/>
　斾故以斾旌言然曰悠悠則亦見其從容自得矣徒<lb/>
<pb n="17b"/>
　即前章選徒之徒御謂御車者不驚謂不以失禽為<lb/>
　驚也大庖君之庖也謂寧大庖不盈而不貴於多殺<lb/>
　也盖古人無計功計利之心其於禽獸取其不用命<lb/>
　者足以充用而已豈欲過多而使大庖之盈溢哉此<lb/>
　承上章而言不貴多獲之意○觀徒御如此則之子<lb/>
　之掌狩者其亦聖人之徒歟<lb/>
○之子于征有聞無聲允矣君子展也大成<hi>賦也</hi>○<hi>聞音問後凡聲聞之聞並同</hi>
<pb n="18a"/>
　征行也聞徒衆之行而不聞其聲言至肅也前章所<lb/>
　謂選徒囂囂而無或讙譁者意正如此君子指宣王<lb/>
　自其成徳而言則曰君子自其徳之大備而言則曰<lb/>
　大成上二章皆聖人之事也故緫而贊美之如此云<lb/>
　○按此詩雖兩言之子特以見有司之事其實主此<lb/>
　狩者宣王也觀於瞻彼洛矣則可知矣<lb/>
　　　車攻八章章四句<lb/>
　　　　此古人田獵之正道也孟子御者羞與射者<lb/>
<pb n="18b"/>
　　　　比比而得禽獸若丘陵弗為之言可謂得此<lb/>
　　　　詩之心矣駟鐡吉日視此氣象何如哉<lb/>
吉日<lb/>
　經㫖曰此必非宣王時詩盖時王之逺荒於田者也<lb/>
　在位之臣作此詩以誇美之其實寓規誨焉不以陳<lb/>
　於君則非大雅也<lb/>
吉日維戊既伯既禱田車既好四牡孔阜升彼大阜從<lb/>
其群醜<hi>賦也</hi>
<pb n="19a"/>
　戊剛日也伯馬祖也求福曰禱謂祭馬祖而求禱之<lb/>
　也醜衆謂禽獸之群衆也車堅馬肥而升大阜以從<lb/>
　羣醜則既狩矣<lb/>
○吉日庚午既差我馬獸之所同麀鹿麌麌漆沮之從<lb/>
天子之所<hi>賦也</hi>
　庚午亦剛日也差擇也觀上章所言盖已狩於近地<lb/>
　矣至於庚午甫踰二日而復差馬将狩於逺地也獸<lb/>
　之所同言其聚也麀鹿牝獸非可供乾豆者而特舉<lb/>
<pb n="19b"/>
　以言見其非為祭祀故不擇物但利其多故就其聚<lb/>
　處耳麌麌衆多也漆沮二水合於同州至朝邑縣而<lb/>
　入渭在涇水之東乃漢馮翊之漆沮也循漆沮而上<lb/>
　皆髙山多獸是獸之所同也其地在畿内按爾雅十<lb/>
　藪周有焦穫在今涇陽三原二縣之間當涇水之東<lb/>
　北漆沮之西南去鎬京百餘里此周人常狩之地也<lb/>
　但漆沮合流之處去鎬京已三百里循二水而上則<lb/>
　又逺矣而天子親往焉故曰天子之所諷其出太逺<lb/>
<pb n="20a"/>
　而淫獵也<lb/>
○瞻彼中原其祁孔有儦儦俟俟或群或友悉率左右<lb/>
以燕天子<hi>賦也</hi>
　中原漆沮之原中也祁大也趨則儦儦行則俟俟獸<lb/>
　三曰羣二曰友燕樂也從狩者悉率左右之人以樂<lb/>
　天子則無人不以狩為媚矣此言其欲得獸之多也<lb/>
○既張我弓既挾我矢發彼小豝殪此大兕以御賔客<lb/>
且以酌醴<hi>賦也</hi>
<pb n="20b"/>
　方持弦矢曰挾一矢而死曰殪豝如一發五豝之豝<lb/>
　豝以肥得名獸比豵為大者也對兕而言則為小耳<lb/>
　發矢本為小豝而所殪乃大兕則見虞人驅獸之多<lb/>
　與騶虞翼五豝以待射者異矣御進也醴汁滓相将<lb/>
　如今甜酒也但云御賔客以酌醴而不言供祭祀明<lb/>
　其但以樂賔充庖而不知事神豈非荒於田狩而燕<lb/>
　飲無節者乎其視車攻氣象大不侔矣<lb/>
　　　吉日四章章六句<lb/>
<pb n="21a"/>
鴻鴈<lb/>
　經㫖曰此人民離散而其君能勞來安集流民喜之<lb/>
　而作此詩盖國風也不知其屬於何國而必以為宣<lb/>
　王則鑿矣<lb/>
鴻鴈于飛肅肅其羽<hi>興也</hi>之子于征劬勞于野爰及矜人<lb/>
哀此鰥寡<hi>興意</hi>
　鴻鴈春北秋南轉徙無定肅肅畏懼貎盖欲避繒繳<lb/>
　有所懼而不敢棲故其羽肅然喻流民之不安其居<lb/>
<pb n="21b"/>
　也之子流民自相謂也劬勞病苦也以流民在野時<lb/>
　言及至也矜人能矜恤人者即不忍人之民牧也老<lb/>
　而無妻曰鰥老而無夫曰寡言我昔日在野劬勞及<lb/>
　至今有矜我之人而後能以我鰥寡為哀也<lb/>
○鴻鴈于飛集于中澤<hi>興也</hi>之子于垣百堵皆作雖則劬<lb/>
勞其䆒安宅<hi>興意</hi>
　鴻鴈之趾連蹄不能握木故漸于木則為不安澤者<lb/>
　鴻鴈之所安也中澤澤中也于垣流民既歸築墻而<lb/>
<pb n="22a"/>
　作室也一丈為板五丈為堵雖則劬勞言其始在野<lb/>
　之劬勞也䆒終也宅居也<lb/>
○鴻鴈于飛哀鳴嗸嗸<hi>興也</hi>維此哲人謂我劬勞維彼愚<lb/>
人謂我宣驕<hi>興意</hi>
　嗸嗸喻流民愬苦之聲以其在野之劬勞言也宣驕<lb/>
　者謂小民當以謙謹為恭若以愬人則其心驕肆而<lb/>
　不能自晦矣此惟哲人為能察之而愚人不能知也<lb/>
　　　鴻鴈三章章六句<lb/>
<pb n="22b"/>
庭燎<lb/>
　經㫖曰刺不蚤朝也天既明矣諸侯朝者辨色而猶<lb/>
　不蚤起視朝故詩人作此以刺之也盖似王風<lb/>
夜如何其夜未央庭燎之光君子至止鸞聲將將<hi>賦也</hi>
　央中也處燎之光謂始然而有光也止語辭将将衆<lb/>
　集逺聞之聲詳見有女同車字義夜當未央時則來<lb/>
　朝者未至君門其鸞聲大而逺聞也<lb/>
○夜如何其夜未艾庭燎晣晣君子至止鸞聲噦噦<hi>賦也</hi>
<pb n="23a"/>
　艾盡也晣晣燎乆而光小也<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>
                    <graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>聲之㣲也夜當未<lb/>
　艾時來朝者漸近君門其鸞聲緩而㣲也<lb/>
○夜如何其夜鄉晨庭燎有煇君子至止言觀其旂<hi>賦也</hi>
○<hi>鄉音向</hi>
　有煇謂燎盡而見煙也觀其旂則天明而朝者之車<lb/>
　旂皆可見矣○古者人君視朝辨色而入然入朝諸<lb/>
　侯其車自夜分而即至盖敬君之禮不敢不豫也至<lb/>
　於向晨辨色則可入朝矣然曰觀其旂則猶在外也<lb/>
<pb n="23b"/>
　至此而猶不出視朝上之怠荒可知矣舊説王将視<lb/>
　朝不安於寢而問夜之蚤晚則鄉晨何待於問也向<lb/>
　晨而不出尚得為寢之不安乎<lb/>
　　　庭燎三章章五句<lb/>
沔水<lb/>
　經㫖曰亂世讒謗相傾而勸其友以謹言免禍故作<lb/>
　此詩此朋友相戒之辭也<lb/>
沔彼流水朝宗于海□彼飛隼載飛載止<hi>興也</hi>嗟我兄弟<lb/>
<pb n="24a"/>
邦人諸友莫肯念亂誰無父母<hi>興意</hi>
　沔水流滿也水趨於海猶臣子歸向於君也隼鳥飛<lb/>
　而能止喻鷙悍者不至於放縱也如此則人有為國<lb/>
　之忠而不敢肆為讒言此所取之興也我兄弟即後<lb/>
　章所謂我友也邦人諸友指在邦者而言則非我友<lb/>
　矣莫肯念亂謂其以讒言生亂也此言在邦諸友不<lb/>
　念亂之所起在於讒言故呼我兄弟而謂其當謹言<lb/>
　以免禍勿貽父母以憂辱也<lb/>
<pb n="24b"/>
○沔彼流水其流湯湯□彼飛隼載飛載揚<hi>興也</hi>念彼不<lb/>
蹟載起載行心之憂矣不可弭忌<hi>興意</hi>
　湯湯泛溢也飛揚不止也不蹟謂無蹟可據即無稽<lb/>
　之言也載起載行憂之深而不遑寧處也<lb/>
○□彼飛隼率彼中陵<hi>興也</hi>民之訛言寧莫之懲我友敬<lb/>
矣讒言其興<hi>興意</hi>
　訛偽也即上章所謂不蹟以此誣加於人則謂之讒<lb/>
　言也言隼率陵中而飛猶将有所止也而訛言則人<lb/>
<pb n="25a"/>
　無有以其生亂而自懲者猶前章所謂莫肯念亂也<lb/>
　安得有止時哉故呼我兄弟而戒之曰我友當敬敬<lb/>
　者謹言以慎其行也如此庶幾可以免禍不敬則讒<lb/>
　言興而禍将及矣禍及則父母可知是安可忽而不<lb/>
　敬哉<lb/>
　　　沔水三章二章章八句一章六句<lb/>
　　　　集傳曰卒章脫前兩句<lb/>
鶴鳴<lb/>
<pb n="25b"/>
　經㫖曰此詩說者多異鄭氏謂教宣王求賢似非詩<lb/>
　意惟序曰誨宣王也董氏解云此詩其師傅所作歟<lb/>
　庶幾近之集傳雖不明言所作之由而亦謂其必陳<lb/>
　善納誨之辭也盖亦不逺於序說云當為大雅<lb/>
鶴鳴于九臯聲聞于野魚潛在淵或在于渚樂彼之園<lb/>
爰有樹檀其下維蘀他山之石可以為錯<hi>比也</hi>
　鶴長頸竦身髙脚頂赤身白頸趐尾黒常夜半鳴聲<lb/>
　髙幾聞八九里臯澤中水溢出所為坎從外數至九<lb/>
<pb n="26a"/>
　蘀木之先落葉者當指惡木言之方與下章榖字相<lb/>
　應錯礪石也<lb/>
○鶴鳴于九臯聲聞于天魚在于渚或潛在淵樂彼之<lb/>
園爰有樹檀其下維榖他山之石可以攻玉<hi>比也</hi>
　榖一名楮惡木也作榖者非攻玉所資者錯也○鶴<lb/>
　鳴而聲逺聞誠之不可掩也魚潛而或在渚理之無<lb/>
　定在也此豈有一息之可忽乎彼園與他山相對皆<lb/>
　以在外者言謂人之有善當擇以相從不可併其惡<lb/>
<pb n="26b"/>
　而不知也人之有惡當取以自礪不可以其不善而<lb/>
　遂棄也此二者皆取諸人以為善之事進徳脩業之<lb/>
　實功也人臣之所以誨其君者莫此為切非知道者<lb/>
　其孰能與於此<lb/>
　　　鶴鳴二章章九句<lb/>
　<lb/>
　<lb/>
　詩說解頥正釋卷十七<lb/>
</p>
<p>
</p>
  </div>
</body>
</text>
</TEI>
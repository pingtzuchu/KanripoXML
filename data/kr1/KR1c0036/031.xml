<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩説解頥正釋卷二十九</head>
    <p>
<pb n="1a"/>
欽定四庫全書<lb/>
　詩説解頥正釋卷二十九　　明　季本　撰<lb/>
魯頌<lb/>
　魯者諸侯之國也成王時封周公之子伯禽於魯在<lb/>
　今兖州府曲阜縣實奄之故地也夫諸侯之國冝皆<lb/>
　有頌蓋太師陳詩之時諸國雅頌必兼采之但以意<lb/>
　在觀風故併入於風而雅頌亦於其中自有别焉魯<lb/>
　以周公之後其國猶有聖人之風故臣子之頌其君<lb/>
<pb n="1b"/>
　者無有諛辭如泮水閟宫二篇可以見其實意而師<lb/>
　摯為魯太師其序樂必有定次孔子以魯為宗國必<lb/>
　親有考焉故特别以魯名見魯之可頌者如此也若<lb/>
　周公之德亦宜頌於宗廟而今無之必亦散失矣其<lb/>
　駉駜則似風而簒入者安得遂以魯為有頌無風哉<lb/>
　詳見緫論六義<lb/>
駉<lb/>
　經㫖曰此詩盖羙伯禽牧馬之盛也體亦似風要當<lb/>
<pb n="2a"/>
　與定之方中為一類耳小序謂僖公能遵伯禽之法<lb/>
　儉以足用寛以度民務農重榖牧于坰野魯人尊之<lb/>
　於是季孫行父請命于周而史克作是頌此以意為<lb/>
　之説也黄東發嘗有辯矣夫僖公非賢君也考其始<lb/>
　終棄義趨利報怨行私無所不有何善之足稱哉特<lb/>
　以在齊桓時為其所庇故能不失聲聞耳詳見春秋<lb/>
　私考僖公二年冬十月不雨下序乃盛稱其羙此非<lb/>
　虗譽邪至於請命于周而作頌之語則尤誕矣故謂<lb/>
<pb n="2b"/>
　此詩非伯禽不足以當之<lb/>
駉駉牡馬在坰之野薄言駉者有驈有皇有驪有黄以<lb/>
車彭彭思無疆思馬斯臧<hi>賦也</hi>
　牡馬剛徤而能致逺者言馬之牡而復係以駉盖駉<lb/>
　者逺之義也致逺惟牡馬能勝故特言之在坰之野<lb/>
　鄭氏以為避民居與良田是也薄言駉者謂略自駉<lb/>
　者而言之自駉之外尚多也驈皇驪黄言其色之多<lb/>
　也彭彭馬之壯盛也以車者馬以之也以無疆之思<lb/>
<pb n="3a"/>
　而思及於馬此馬之所以善也<lb/>
○駉駉牡馬在坰之野薄言駉者有騅有駓有騂有騏<lb/>
以車伾伾思無期思馬斯才<hi>賦也</hi>
　伾伾大而有力也才者善而有力也<lb/>
○駉駉牡馬在坰之野薄言駉者有驒有駱有駵有雒<lb/>
以車繹繹思無斁思馬斯作<hi>賦也</hi>
　繹繹連屬之貌言馬之善走也作者强奮也<lb/>
○駉駉牡馬在坰之野薄言駉者有駰有騢有驔有魚<lb/>
<pb n="3b"/>
以車祛祛思無邪思馬斯徂<hi>賦也</hi>
　祛車之㨗也徂徃也言馬之能行也○此詩之㫖所<lb/>
　重在思上三章思之無疆無期無斁皆緝熈不已之<lb/>
　意而末則緫而歸之於無邪正以見思之所以為思<lb/>
　在於無邪而已盖脩德工夫莫要於此故孔子取以<lb/>
　蔽三百篇之㫖此非虗稱之辭蓋言伯禽之實德也<lb/>
　蘇氏謂昔之為詩者未必知此孔子斷章取之非也<lb/>
　孔子必以實德示人若假空言則不能感物矣<lb/>
<pb n="4a"/>
　　　駉四章章八句<lb/>
有駜<lb/>
　經㫖曰此詩亦羙伯禽君臣相慶樂之辭蓋必伯禽<lb/>
　時君臣和德相與故有此氣象魯他君不足以當之<lb/>
　此與駉為一類亦風體也<lb/>
有駜有駜駜彼乗黄夙夜在公在公明明<hi>賦也</hi>振振鷺鷺<lb/>
于下<hi>興也</hi>鼓咽咽醉言舞于胥樂兮<hi>興/意</hi>○<hi>咽音淵下章並同</hi>
　駜馬肥彊貌有駜卿大夫所乗之馬也乗黄四馬皆<lb/>
<pb n="4b"/>
　黄也公公所夙夜在公謂勤政也明明者無時而不<lb/>
　明以起下章飲燕之不亂也鷺鳥名詳見宛丘字義<lb/>
　此以鳥言集傳以為鷺羽非也鷺㓗白之鳥鼓聲振<lb/>
　動則或下或飛故謂之振鷺以興㓗白之士因作樂<lb/>
　之鼓聲而鼓舞於德也咽與淵同鼓聲之深長也言<lb/>
　卿大夫乗此乗黄而夙夜在公以脩明其政事故在<lb/>
　公燕飲則皆醉酒飽德興起於善曰醉言舞則善心<lb/>
　起而不知為之者矣是其君臣相忘而可以樂也<lb/>
<pb n="5a"/>
○有駜有駜駜彼乗牡夙夜在公在公飲酒<hi>賦也</hi>振振鷺<lb/>
鷺于飛<hi>興也</hi>鼓咽咽醉言歸于胥樂兮<hi>興意</hi>
　在公飲酒相導以和也明明在其中矣醉言歸止而<lb/>
　不過之意<lb/>
○有駜有駜駜彼乗駽夙夜在公在公載燕自今以始<lb/>
嵗其有君子有榖詒孫子于胥樂兮<hi>賦也</hi>
　載燕亦飲酒而相和也君子指其君有有年也榖善<lb/>
　也君有和德則足以致豐年而垂世善此頌禱之辭<lb/>
<pb n="5b"/>
　也以和德為本此今日之樂所以鼓舞而不能自己<lb/>
　者也見其樂之正而非淫矣<lb/>
　　　有駜三章章九句<lb/>
泮水<lb/>
　經㫖曰此詩羙伯禽之治惟於泮水講學而服逺之<lb/>
　功皆本於此也舊説以為美僖公者誤矣<lb/>
思樂泮水薄采其芹魯侯戾止言觀其旂其旂筏筏鸞<lb/>
聲噦噦無小無大從公于邁<hi>賦也</hi>
<pb n="6a"/>
　思發語辭泮詳見文王有聲字義樂泮水詩人言泮<lb/>
　水之可樂也芹菜名説見采菽可為葅但味不如蓴<lb/>
　之羙以菜而生於泮水則尤㓗地也故方欲采之以<lb/>
　為豆實而魯侯適至也下二章藻茒亦然筏筏飛揚<lb/>
　也噦噦聲有節而小也公即魯侯也無小大而皆從<lb/>
　公以徃於泮從之者衆而皆欲問學也此章言伯禽<lb/>
　之始至學也<lb/>
○思樂泮水薄采其藻魯侯戾止其馬蹻蹻其馬蹻蹻<lb/>
<pb n="6b"/>
其音昭昭載色載笑匪怒伊教<hi>賦也</hi>
　藻説見采蘋蹻蹻舉足高貌昭昭謂魯侯之德音也<lb/>
　蓋見其馬而知其為敷敎來也色笑所謂即之温也<lb/>
　匪怒即色笑其教如此敷教以寛也此章言伯禽至<lb/>
　泮而善誘循循也<lb/>
○思樂泮水薄采其茒魯侯戾止在泮飲酒既飲㫖酒<lb/>
永錫難老順彼長道屈此羣醜<hi>賦也</hi>
　茆鳬葵也與荇菜相似葉大如手赤圓而滑江南人<lb/>
<pb n="7a"/>
　謂之蓴菜者也魯侯講學泮宫毎至必燕飲故魯人<lb/>
　於其來毎采芹藻茆以待之正為飲酒故也永錫難<lb/>
　老蒙上文飲㫖酒言願神錫之以難老之福使之順<lb/>
　君子之長道以屈服魯國之群衆欲其乆於敷教以<lb/>
　致治安也<lb/>
○穆穆魯侯敬明其德敬慎威儀維民之則允文允武<lb/>
昭假烈祖靡有不孝自求伊祜<hi>賦也</hi>
　伯禽為治專在學宫此周公之家法也穆穆即無聲<lb/>
<pb n="7b"/>
　無臭之意敬明其德敬慎威儀内外合一之學也維<lb/>
　民之則即皇建其有極也允文允武亦自德言烈祖<lb/>
　指文王也言魯侯之德具文武之實則與文王不二<lb/>
　矣寧不有以昭格烈祖乎靡有不孝孝也自求伊祐<lb/>
　一孝足以感神明而福自求之也詳此語意是何等<lb/>
　學術功夫蓋非伯禽不足以當之此豈虗誇之辭而<lb/>
　可以語僖公邪此言伯禽之能感格烈祖也<lb/>
○明明魯侯克明其德既作泮宫淮夷攸服矯矯虎臣<lb/>
<pb n="8a"/>
在泮獻馘淑問如臯陶在泮獻囚<hi>賦也</hi>○<hi>陶音姚</hi>
　明明即穆穆之著見也克明其德即敬明其德也惟<lb/>
　敬明故克明矣當時為魯患者淮夷詳見江漢經㫖<lb/>
　下即費誓所謂淮夷徐戎並興也故特舉淮夷攸服<lb/>
　言之馘謂截所獲者之左耳也詳見皇矣字義淑善<lb/>
　也問訊囚也囚所虜獲者蓋古者出兵受成於學及<lb/>
　其反也釋奠於學而以訊馘告即此事也獻馘獻囚<lb/>
　俱指淮夷獻皆在泮可見魯侯常在泮聽政而受成<lb/>
<pb n="8b"/>
　告訊常在此也先王時諸侯為治類如此言淮夷之<lb/>
　服以見講學之效也<lb/>
○濟濟多士克廣德心桓桓于征狄彼東南烝烝皇皇<lb/>
不呉不揚不告于訩在泮獻功<hi>賦也</hi>○<hi>狄他歴反</hi>
　此言将士以和德而成功也濟濟衆多齊一之貌多<lb/>
　士則承命征淮夷之士即泮宫講學之人也克廣德<lb/>
　心不以一毫私意自蔽所謂萬物一體也桓桓武貌<lb/>
　狄與逷同逺也東南即淮夷也烝烝衆也皇皇大也<lb/>
<pb n="9a"/>
　呉諠譁也揚夸張也訩爭訟也不告于訩正多士廣<lb/>
　德心之實言濟濟征夷之多士無一人不廣其德心<lb/>
　者故其桓桓于征狄彼東南之逺雖烝烝然衆進皇<lb/>
　皇然大張而皆以德自居無一諠譁夸張者泯其争<lb/>
　訟之私無辭以告于官惟在泮獻其成功而已德心<lb/>
　何其克廣邪<lb/>
○角弓其觩束矢其搜戎車孔慱徒御無斁既克淮夷<lb/>
孔淑不逆式固爾猶淮夷卒獲<hi>賦也</hi>
<pb n="9b"/>
　觩弓曲貌搜矢疾聲慱大也徒徒行者也御御車者<lb/>
　也無斁無有厭倦者謂競强也不逆言其順服無復<lb/>
　作慝正孔淑也承上章言將士一心而人人競勸勇<lb/>
　於用武故能克淮夷而甚善不逆也式固爾猶非致<lb/>
　戒之辭此時淮夷已服矣蓋本伯禽之德能式固爾<lb/>
　猶故終致淮夷之服如此申上文之意而歸德於伯<lb/>
　禽之能固其謀也謀即訏謨定命之謀謂敷教泮宫<lb/>
　使人知義也<lb/>
<pb n="10a"/>
○翩彼飛鴞集于泮林食我桑黮懐我好音<hi>興也</hi>憬彼淮<lb/>
夷來獻其琛元龜象齒大賂南金<hi>興意</hi>○<hi>黮與葚同</hi>
　此言淮夷來服也首四句有意義之興也蓋鴞夲惡<lb/>
　鳥攫鳥子而食者也詳見墓門字義今亦集泮林食<lb/>
　我桑黮懐我好音可見講學之功格於禽鳥矣矧淮<lb/>
　夷雖逆亦人類也其不憬然悔悟而貢獻其所有邪<lb/>
　憬字就淮夷心之警省處言之琛寳也兼龜象言元<lb/>
　龜大龜也千嵗滿尺二寸漢志云不盈尺不為寳荆<lb/>
<pb n="10b"/>
　揚貢金三品地在淮南故曰南金南金獨曰大賂賂<lb/>
　遺也鄭氏謂賂君及卿大夫是也蓋其淮南之所有<lb/>
　者故所遺者多也淮夷來獻且賂以見教化之能感<lb/>
　人心其效如此○按鴞集泮林食桑黮而懐好音意<lb/>
　當時必有此事故傳云桑黮甘甜鴟鴞革響陸農師<lb/>
　亦曰鴞食桑黮則變而羙其色好其音是知鴞食桑<lb/>
　黮則其音變而美也此言蓋有所本似非臆説矣<lb/>
　　　泮水八章章八句<lb/>
<pb n="11a"/>
閟宫<lb/>
　經㫖曰僖公命奚斯新作周公之廟而詩人樂周公<lb/>
　之德欲僖公之善繼也故美其事而願其夀考焉以<lb/>
　此祝頌僖公蓋志在周公也可謂得性情之正矣此<lb/>
　詩孟子謂之魯頌是當時夲以頌名也<lb/>
閟宫有侐實實枚枚赫赫姜嫄其德不囬上帝是依無<lb/>
災無害彌月不遲是生后稷降之百福黍稷重穋稙穉<lb/>
菽麥奄有下國俾民稼穡有稷有黍有稻有秬奄有下<lb/>
<pb n="11b"/>
土纉禹之緒<hi>賦也</hi>
　閟宫周公廟也以其宫深密故謂之閟侐静也正閟<lb/>
　字意實實言其根基之完固也枚枚言其條件之分<lb/>
　明也此先題作廟之盡善以見僖公崇重周公之意<lb/>
　也次述姜嫄生后稷之由以推本周公相武王功業<lb/>
　之所始也姜嫄生后稷事見生民降之百福者欲以<lb/>
　開周也黍稷重穋稙穉菽麥諸榖名詳見七月字義<lb/>
　此言后稷能知榖性有相之道而堯以其有功於民<lb/>
<pb n="12a"/>
　故封於邰使之奄有下國也后稷教民稼穡誕降嘉<lb/>
　種而俾民有稷黍稻秬則天下人心無彼疆此界莫<lb/>
　不歸之所謂奄有下土也纉繼也平水土者禹之緒<lb/>
　也稷降播種所以繼之此申奄有下國之意蓋天之<lb/>
　生民安之必欲養之平水土則既安矣非播種何以<lb/>
　養乎此禹稷之功所以為大而百福之所以歸也周<lb/>
　家功業蓋已發端於此矣○黍稷稻秬與生民嘉種<lb/>
　不同互有詳畧耳<lb/>
<pb n="12b"/>
○后稷之孫實維大王居岐之陽實始翦商至于文武<lb/>
纉大王之緒致天之届于牧之野無貳無虞上帝臨女<lb/>
敦商之旅克咸厥功王曰叔父建爾元子俾侯于魯大<lb/>
啓爾宇為周室輔<hi>賦也</hi>
　大王遷岐肇基王迹而商之人心日漸歸周如翦之<lb/>
　也故曰翦商非謂其有翦商之志也至文武克纉其<lb/>
　緒則積功累仁矣屇至也謂人心皆欲伐商是天命<lb/>
　之已至也武王因天命之至而師於牧野所以致之<lb/>
<pb n="13a"/>
　也順人心以伐商不敢貳之而有所疑慮惟以天命<lb/>
　為可畏也此與大明上帝臨女無貳爾心義同敦如<lb/>
　敦琢之敦故訓曰治之治商猶言正商也旅者合將<lb/>
　士之衆而言見其以一心而成功蓋為周公有大功<lb/>
　發也故成王告以欲封其元子之意焉元子指伯禽<lb/>
　啓開宇居也此推周公之功以起下章廟祀之意<lb/>
○乃命魯公俾侯于東鍚之山川土田附庸周公之孫<lb/>
莊公之子龍旂承祀六轡耳耳春秋匪解享祀不忒皇<lb/>
<pb n="13b"/>
皇后帝皇祖后稷享以騂犧是饗是宜降福既多周公<lb/>
皇祖亦其福女<hi>賦也</hi>
　上章言俾侯于魯告周公之言此言俾侯于東則實<lb/>
　命伯禽矣附庸小國不能五十里而附於魯者周公<lb/>
　之孫莊公之子則為僖公無疑龍旂者交龍之旂諸<lb/>
　侯建於車上者謂乗此車以出承祀於周公廟也耳<lb/>
　耳轡垂貌享獻也春秋匪解享祀不忒四時之廟祭<lb/>
　錯舉二時也忒差也宗廟合禮之祭何差之有祭皇<lb/>
<pb n="14a"/>
　皇后帝而以后稷配郊祀也饗歆其祭也宜以其祭<lb/>
　為冝也是饗是宜降福既多郊神格而降福也周公<lb/>
　皇祖稱周公為皇祖非指群公也福女謂廟格之福<lb/>
　也大意以祭周公為重當時魯之郊祀非禮天必不<lb/>
　饗故先言龍旂承祀而不懈於春秋之祀者為不忒<lb/>
　以見周公之廟為所當祭也至於郊后帝而配以后<lb/>
　稷用騂犧之享恐天惡其禮之忒而不以為冝也則<lb/>
　必無福故言天亦降福以見未厭魯德之意今天既<lb/>
<pb n="14b"/>
　以魯郊為冝而饗之則周公又安得而不畀之福哉<lb/>
　即郊以起廟此詩人之㣲辭也按成王賜魯以天子<lb/>
　禮樂者特使之用於周公之廟耳必無命魯郊天之<lb/>
　理盖魯自僭之此章言魯得祀周公而有致饗之道<lb/>
　也<lb/>
○秋而載嘗夏而福衡白牡騂剛犧尊將將毛炰胾羹<lb/>
籩豆大房萬舞洋洋孝孫有慶俾爾熾而昌俾爾壽而<lb/>
臧保彼東方魯邦是常不虧不崩不震不騰三夀作朋<lb/>
<pb n="15a"/>
如岡如陵<hi>賦也</hi>
　周正之秋始於午中盡於酉中則在酉中之前即夏<lb/>
　正秋嘗之日也此亦主祭於周公之廟而言楅衡止<lb/>
　觸恐壊其角也周禮封人惟牛牲言設楅衡於羊牲<lb/>
　不言也竊意牛羊皆有角則冝並設楅衡矣白牡與<lb/>
　騂剛並言則白牡謂羊騂剛謂牛蓋指太牢之二公<lb/>
　羊傳附為周公用白牡魯公用騂剛之説此求其説<lb/>
　而不得又從而為之辭也犧尊畫牛於尊腹也将将<lb/>
<pb n="15b"/>
　大也毛炰周禮封人祭祀有毛炰之豚注云爓去其<lb/>
　毛而炰之也胾切肉也羹大羹鉶羹也大羹太古之<lb/>
　羹湆煑肉汁不和盛之以登貴其質也鉶羹肉汁之<lb/>
　有菜和者也盛之鉶噐故曰鉶羹大房半體之爼足<lb/>
　下有跗如堂房也籩豆大房之下當脱一句如鼓鐘<lb/>
　喤喤之類故集傳定此章為十七句夫牲具大牢酒<lb/>
　用犧尊毛炰胾羹之品籩豆大房之噐言其禮之備<lb/>
　也鐘鼓喤喤之聲萬舞洋洋之舞言其樂之和也禮<lb/>
<pb n="16a"/>
　備樂和而孝孫有慶謂僖公祭周公盡禮而獲福也<lb/>
　熾盛也昌者熾之逹也臧者壽之善也昌熾以福言<lb/>
　夀臧以壽言國人以其能感格周公故祝頌之而欲<lb/>
　天假之福夀使得以永守周公家法而大魯國焉三<lb/>
　壽三卿也曰三夀者謂人君表正百官使之敏德而<lb/>
　可乆居其位則三卿皆老成之人故以夀言耳以之<lb/>
　為朋則典刑不失國如岡陵之固而不至虧崩震騰<lb/>
　魯國之常長可保矣非以岡陵祝三卿之夀也自俾<lb/>
<pb n="16b"/>
　爾熾昌以下皆頌禱之辭俾爾云者願天之使之也<lb/>
○公車千乗朱英緑縢二矛重弓公徒三萬貝胄朱綅<lb/>
烝徒増増戎狄是膺荆舒是懲則莫我敢承俾爾昌而<lb/>
熾俾爾夀而富黄髮台背夀胥與試俾爾昌而大俾爾<lb/>
耆而艾萬有千嵗眉夀無有害<hi>賦也</hi>
　大國之賦十井出車一乗諸侯方百里提封萬井共<lb/>
　得千乗故曰公車千乗毎乗三十人千乗共得三萬<lb/>
　人故曰公徒三萬舊説以為方十里出車一乗毎乗<lb/>
<pb n="17a"/>
　七十五人者非也詳辯於讀禮疑圖卷三増増衆也<lb/>
　戎狄不止西戎北狄蓋蠻夷之通稱而徐戎淮夷皆<lb/>
　在其中矣膺服膺不忘懲警戒不忽也此二句夲周<lb/>
　公言周公留心於戎狄荆舒故孟子兩引之皆歸於<lb/>
　周公非以此頌僖公也承繼也即孟子以承三聖之<lb/>
　承言人莫有如我之敢承周公者若曰惟魯能承之<lb/>
　耳蓋魯國車徒之盛足以壯國威而承祖志故國人<lb/>
　願其夀考也富年之盛也本夀而言黄髪老人髪白<lb/>
<pb n="17b"/>
　而更黄也台背説見行葦亦祝君夀之辭夀胥與試<lb/>
　蘇氏謂願其壽而相與試才力以為用者得之大亦<lb/>
　本昌而言即熾之所逹也耆者年老之稱艾歴也謂<lb/>
　更歴無窮也疾苦則能害夀無害所以萬有千嵗也<lb/>
　此反覆祝之以求夀考欲其長禦外患以安魯也僖<lb/>
　公之時椘人暴横淮夷徐戎强盛而僖公僅從齊桓<lb/>
　公伐楚及桓公没而魯遂與楚通至於淮夷徐戎畧<lb/>
　不加意頼周公餘澤而得少安故詩人因其新周公<lb/>
<pb n="18a"/>
　之廟而以周公之功望之<lb/>
○泰山巖巖魯邦所詹奄有龜蒙遂荒大東至于海邦<lb/>
淮夷來同莫不率從魯侯之功<hi>賦也</hi>
　詹與瞻同望也泰山非魯夲封内地後世兼併以為<lb/>
　望耳故曰詹奄大也龜䝉則魯封内二山也奄有者<lb/>
　本其所固有而言也荒者開拓而大之之意大東極<lb/>
　東近海之地也極東之海邦如萊牟之類是也萊牟<lb/>
　與淮夷相近萊牟服則淮夷同而諸夷莫不率從矣<lb/>
<pb n="18b"/>
　曰荒曰同曰從皆謂以德綏之而得其歸心如大王<lb/>
　文王之得人心也<lb/>
○保有鳬繹遂荒徐宅至于海邦淮夷蠻貊及彼南夷<lb/>
莫不率從莫敢不諾魯侯是若<hi>賦也</hi>
　鳬繹亦魯封内二山名保有者保其所本有也徐宅<lb/>
　謂宅於徐州之地者也徐宅之海邦如郯莒之類是<lb/>
　也蠻貊如徐州之戎衞北之狄是也南夷如荆楚是<lb/>
　也僖公時戎狄荆楚皆為中國患及從齊桓覇令脩<lb/>
<pb n="19a"/>
　政交隣故郯莒服而淮夷無不服矣淮夷服而蠻貊<lb/>
　南夷莫敢不諾矣即上章淮夷來同莫不率從之意<lb/>
　也若順也謂順魯侯之德也淮夷在魯東境素號崛<lb/>
　强而東南往來之要衝也故所重在淮夷而特舉以<lb/>
　為言此兩章蓋因前章戎狄是膺荆舒是懲則莫我<lb/>
　敢承之言而終其意也<lb/>
○天錫公純嘏眉壽保魯居常與許復周公之宇魯侯<lb/>
燕喜令妻夀母宜大夫庶士邦國是有既多受祉黄髪<lb/>
<pb n="19b"/>
兒齒<hi>賦也</hi>
　前章累言俾爾熾昌夀臧富大耆艾諸福之備是天<lb/>
　所錫之全福也祭時所嘏之福不外乎此故曰純嘏<lb/>
　非謂郊天錫嘏之辭也保魯即前章奄有龜䝉保有<lb/>
　鳬繹之意常與嘗同近薛之邑許近鄭之田考之春<lb/>
　秋僖公時無復常許之事蓋必常易薛地在春秋之<lb/>
　前許易鄭祊在春秋之初乆猶未復故詩人以此望<lb/>
　僖公歟謂欲服四夷當自保魯國始而周公之故地<lb/>
<pb n="20a"/>
　不可不復也魯侯燕喜者本其有德而安於所喜言<lb/>
　也妻指聲姜母指成風令妻者令其妻使之順從也<lb/>
　夀母者夀其母使之安樂也宜大夫庶士者宜其群<lb/>
　臣使之恪恭也此脩身以刑其妻以悦其親以正其<lb/>
　臣之序言欲保魯國又當自此始也邦國是有正謂<lb/>
　保魯也保魯而至海邦以及於夷狄是多受祉也故<lb/>
　又願其黄髮兒齒享夀無窮以永終魯國之治焉兒<lb/>
　齒齒落而更生細者亦夀徴也○此詩所以頌僖公<lb/>
<pb n="20b"/>
　者欲其正身以正家正家以正朝廷正朝廷以正邦<lb/>
　國正邦國以正四夷乃為多福而皆歸於夀蓋非夀<lb/>
　無以致成功不可以為福也<lb/>
○徂來之松新甫之栢是斷是度是尋是尺松桷有舄<lb/>
路寢孔碩新廟奕奕奚斯所作孔曼且碩萬民是若<hi>賦也</hi>
　徂徠新甫二山名斷斬之也度量之也八尺曰尋桷<lb/>
　榱也椽方曰桷舄方貌新廟即周公之廟以其更新<lb/>
　故謂之新廟奕奕上下相承之意作者營治其事也<lb/>
<pb n="21a"/>
　奚斯必以周公為重而營作盡心故特以作廟之功<lb/>
　歸之曼長也且碩即寢廟孔碩也連奕奕言之則曰<lb/>
　曼耳萬民是若順萬民之心也蓋周公德澤及於天<lb/>
　下萬民莫不被其澤而欲其廟貌之新者見僖公之<lb/>
　興此役非妄勞民力也故春秋之中凡用民力於所<lb/>
　不當為必書而獨不録閟宫之作則謂此為當作不<lb/>
　以為勞民耳<lb/>
　　　閟宫九章五章章十七句二章章八句二章章<lb/>
<pb n="21b"/>
　　　十句<lb/>
　　　　此集傳所分章也舊説以后稷之孫至克咸<lb/>
　　　　厥功十二句為一章以王曰叔父至如岡如<lb/>
　　　　陵三十八句為一章集傳則自后稷之孫至<lb/>
　　　　為周室輔十七句為一章自乃命魯公至亦<lb/>
　　　　其福女十七句為一章自秋而載嘗至如岡<lb/>
　　　　如陵十六句為一章謂籩豆大房之下當脱<lb/>
　　　　一句如鼓鐘喤喤之類均之為十七句且王<lb/>
<pb n="22a"/>
　　　　曰叔父及魯宇輔皆與女旅叶韻於義為長<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩説解頤正釋卷二十九<lb/>
</p>
<p>
</p>
  </div>
</body>
</text>
</TEI>
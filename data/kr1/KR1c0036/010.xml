<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩說解頥正釋卷八</head>
    <p>
<pb n="1a"/>
欽定四庫全書<lb/>
　詩說解頥正釋卷八　　　　明　季本　撰<lb/>
齊<lb/>
　齊國名本少昊時爽鳩氏所居之地在禹貢為青州<lb/>
　之域周武王以封太公望東至於海西至於河南至<lb/>
　於穆陵北至於無棣太公姜姓名尚本四岳之裔四<lb/>
　岳封於吕故尚稱吕尚佐武王號師尚父定天下封<lb/>
　於營丘為齊侯其故城在今青州府昌樂縣東五十<lb/>
<pb n="1b"/>
　里傳六君至獻公而徙治臨菑今青州府臨菑縣北<lb/>
　古齊城是也齊風多雜魯詩可以見魯之宜有風矣<lb/>
雞鳴<lb/>
　經㫖曰此賢妃警戒其君以蚤起視朝之詩也<lb/>
雞既鳴矣朝既盈矣匪雞則鳴蒼蠅之聲<hi>賦也</hi>
　蒼蠅羽蟲即小雅青蠅蒼蠅之聲未嘗先於雞鳴天<lb/>
　將曙而蒼蠅始有聲耳此賢妃疑其已遲之辭也<lb/>
○東方明矣朝既昌矣匪東方則明月出之光<hi>賦也</hi>
<pb n="2a"/>
　昌盛也東方將明則蒼蠅已有聲矣然猶未大明也<lb/>
　故月光尚顯而曰月出之光古者羣臣之朝别色始<lb/>
　入此賢妃幸其尚蚤之辭也<lb/>
○蟲飛薨薨甘與子同夢㑹且歸矣無庶予子憎<hi>賦也</hi>
　蟲飛薨薨則蒼蠅聲亦在其中可知㑹且歸者蘇氏<lb/>
　謂羣臣之㑹於朝者亦欲退朝而歸治其家事得其<lb/>
　意矣集傳以為俟君不出將散而歸則恐無此禮耳<lb/>
　無乃以我之故而併以子為憎此賢妃欲其蚤起之<lb/>
<pb n="2b"/>
　辭也<lb/>
　　　雞鳴三章章四句<lb/>
還<lb/>
　經㫖曰獵者相遇因人譽已而稱其賢蓋少年意氣<lb/>
　相得而相悅之辭亦不美之俗非可以為訓者也<lb/>
子之還兮遭我乎峱之間兮並驅從兩肩兮揖我謂我<lb/>
儇兮<hi>賦也</hi>
　還便㨗貎以技習言峱山名在齊郊並驅者相遭峱<lb/>
<pb n="3a"/>
　間而與我同逐兩肩也肩與<graphic n="KR1807" url="https://raw.githubusercontent.com/kanripo/KR-Gaiji/master/images/KR1807.png" mimeType="image/png"/>同獸之大而有力者<lb/>
　豕三嵗之說有難通處今不從焉儇巧慧也<lb/>
○子之茂兮遭我乎峱之道兮並驅從兩牡兮揖我謂<lb/>
我好兮<hi>賦也</hi>
　茂以貎美言牡雄健之獸亦以其有力也<lb/>
○子之昌兮遭我乎峱之陽兮並驅從兩狼兮揖我謂<lb/>
我臧兮<hi>賦也</hi>
　昌以體大言狼猛健之獸亦以其有力也○三章言<lb/>
<pb n="3b"/>
　獸皆以有力者矜其能也<lb/>
　　　還三章章四句<lb/>
著<lb/>
　經㫖曰舊說刺不親迎也今按諸侯無越境親迎之<lb/>
　禮止是出至界上說見春秋私考隱公二年紀裂繻<lb/>
　逆女下則婦至而俟著俟庭俟堂亦禮之常耳又何<lb/>
　刺焉婦始至未及合卺而即以三俟議其夫此何心<lb/>
　哉竊意此蓋賢者刺時君接不以禮也<lb/>
<pb n="4a"/>
俟我於著乎而充耳以素乎而尚之以瓊華乎而<hi>賦也</hi>
　我賢者自我也著與宁同孫炎曰門内屏外人君視<lb/>
　朝所宁立處也此賢者始至而其君出至於此以俟<lb/>
　之也尚加也加瑱於紞也<lb/>
○俟我於庭乎而充耳以青乎而尚之以瓊瑩乎而<hi>賦也</hi>
　此賢者既入而其君俟之於堂下大庭之内也<lb/>
○俟我於堂乎而充耳以黄乎而尚之以瓊英乎而<hi>賦也</hi>
　此賢者升階而其君俟之於堂上也○此詩素青黄<lb/>
<pb n="4b"/>
　皆言紞也瓊華瓊瑩瓊英皆言瑱玉之羙光彩瑩然<lb/>
　也人君之於賢者初俟於宁繼俟於庭又俟於堂亦<lb/>
　可謂致敬矣但三變其紞之色與瑱之玉以耀其服<lb/>
　采之華則其好賢止於文飾之間而其心未必誠於<lb/>
　求善道也故歴言充耳之異色異玉而㣲示譏焉言<lb/>
　充耳則衣服可知矣<lb/>
　　　著三章章三句<lb/>
東方之日<lb/>
<pb n="5a"/>
　經㫖曰此女子淫奔之事而男子賦之也<lb/>
東方之日兮彼姝者子在我室兮在我室兮履我即兮<lb/>
<hi>賦也</hi>
　東方之日言初晨也室在寢内謂初入之時也即就<lb/>
　也<lb/>
○東方之月兮彼姝者子在我闥兮在我闥兮履我發<lb/>
兮<hi>賦也</hi>
　東方之月言初昏也闥在門内謂將出之時也發行<lb/>
<pb n="5b"/>
　也○日始出而女已在室月始出而女乃在門則來<lb/>
　就者終一日而始發行此見女之淫奔也<lb/>
　　　東方之日二章章五句<lb/>
東方未明<lb/>
　經㫖曰舊說此詩刺其君興居無節號令不時觀詩<lb/>
　意不如此而以此說經甚害義也古之為善者皆雞<lb/>
　鳴而起而夙興夜寐以事一人乃臣道之當然也如<lb/>
　此則東方未明而顛倒衣裳已疑於遲矣况可以為<lb/>
<pb n="6a"/>
　興居無節乎周公夜以繼日坐以待旦又安可以自<lb/>
　公之召為太蚤邪竊意此詩必賢臣欲勤力事君而<lb/>
　不敢荒寧者之所作也<lb/>
東方未明顚倒衣裳顚之倒之自公召之<hi>賦也</hi>
　東方未明顚倒衣裳自驚其遲起也衣裳方顚倒之<lb/>
　而自公召者已來安可不夙興乎<lb/>
○東方未晞顚倒裳衣倒之顚之自公令之<hi>賦也</hi>
　晞明始升而㣲照也令命令猶召也<lb/>
<pb n="6b"/>
○折柳樊圃狂夫瞿瞿<hi>比也</hi>不能晨夜不夙則莫<hi>賦/也</hi>○<hi>莫音暮後凡晚暮之莫並同</hi>
　柳楊之下垂者樊與藩同籬也圃菜園也圃樊之則<lb/>
　為園瞿瞿心懼而左右相顧之貎柳性柔脆折之以<lb/>
　樊其圃此事之易辦者也而狂夫以勇敢之志為之<lb/>
　猶瞿瞿然恐其後時而難集况於國事所係之重而<lb/>
　可荒寧乎晨夜者當夜而即以為晨也不晨夜則為<lb/>
　不夙不夙則必至於晚而行之不逮矣甚言不可不<lb/>
<pb n="7a"/>
　蚤起也<lb/>
　　　東方未明三章章四句<lb/>
南山<lb/>
　經㫖曰此詩魯人所作刺文姜恣意如齊而不知恥<lb/>
　也何以知其作於魯人乎以詩稱齊子則知之矣桓<lb/>
　公如齊不返魯人絶不為親故春秋於莊公元年夫<lb/>
　人如齊原魯人本心而去其姜氏今稱為齊子使若<lb/>
　宋女然正此意爾舊說以為刺齊襄公也則此詩語<lb/>
<pb n="7b"/>
　意似不為齊或又以為刺桓公則此詩作於桓公既<lb/>
　没之後亦有不通焉者蓋桓公四年始娶文姜以庇<lb/>
　紀故與齊絶無往來凡十四年而始與文姜同往終<lb/>
　桓公之身文姜僅一如齊公又在焉其時襄公未宜<lb/>
　有懐私之心而桓公亦安得有縱淫之事及桓公既<lb/>
　没文姜乃始恣行安可謂桓公為縱乎雖襄公後有<lb/>
　鳥獸之行不為無罪然詩人本為魯而發所重則在<lb/>
　文姜耳然則此詩豈非魯風而誤入於齊者邪<lb/>
<pb n="8a"/>
南山崔崔雄狐綏綏<hi>興也</hi>魯道有蕩齊子由歸既曰歸止<lb/>
曷又懐止<hi>興意</hi>
　南山齊南山也崔崔猶崔嵬言高也綏綏安舒相待<lb/>
　之意蓋狐妖媚之獸故以喻齊人待文姜之來也文<lb/>
　姜之與齊人淫者不知㡬人不可專以為襄公也蕩<lb/>
　平曠也歸嫁而歸魯也懐謂文姜思齊也<lb/>
○葛屨五兩冠緌雙止<hi>興也</hi>魯道有蕩齊子庸止既曰庸<lb/>
止曷又從止<hi>興意</hi>
<pb n="8b"/>
　屨舄類複下曰舄禪下曰屨下謂底也夏葛屨冬皮<lb/>
　屨舄從朝祭正服屨則次之蓋常用者也故以屨言<lb/>
　周禮屨人註有纁屨黄屨白屨黒屨散屨之五等每<lb/>
　屨皆二隻故言五兩兩亦雙也緌垂也謂冠纓之下<lb/>
　垂者纓惟一等故單言雙蓋謂屨下冠上貴賤雖殊<lb/>
　而各自為匹不過於多也庸謂用此道以歸魯也從<lb/>
　謂既嫁從夫夫死從子而今乃從齊也<lb/>
○藝麻如之何衡從其𤱔<hi>興也</hi>取妻如之何必告父母既<lb/>
<pb n="9a"/>
曰告止曷又鞠止<hi>興意</hi>○<hi>衡音横從音蹤取音娶後凡此類並同</hi>
　藝𣗳也鞠窮也婦人以紡績為事故以藝麻起興而<lb/>
　言當藝麻時可以在畆中縱横而娶妻則必以正禮<lb/>
　請父母之命故既嫁不可妄行也桓公娶妻時父母<lb/>
　已没而此云告父母者告廟亦事死如生之禮如楚<lb/>
　子圍所謂告於莊共之廟而來也鞠謂窮其所往是<lb/>
　為妄行矣<lb/>
○析薪如之何匪斧不克<hi>興也</hi>取妻如之何匪媒不得既<lb/>
<pb n="9b"/>
曰得止曷又極止<hi>興意</hi>
　婦人以執㸑為事故以析薪起興而言析薪時可以<lb/>
　用斧裁斷而娶妻則必以正禮聽媒妁之言故既嫁<lb/>
　不可專斷也得得相合也極謂從其意之所極亦專<lb/>
　斷之意也<lb/>
　　　南山四章章六句<lb/>
甫田<lb/>
　經㫖曰此詩欲人循序漸進而不躐等逺求也集傳<lb/>
<pb n="10a"/>
　得之矣<lb/>
無田甫田維莠驕驕無思逺人勞心忉忉<hi>比也</hi>
　無田之田佃也謂耕治也甫田之田謂大田也甫大<lb/>
　也莠害苖之草也驕驕人力不能芟治而致其驕縱<lb/>
　也忉忉憂思貎<lb/>
○無田甫田維莠桀桀無思逺人勞心怛怛<hi>比也</hi>
　桀桀亦人力不能芟治而致其桀傲也怛怛慘切貎<lb/>
○婉兮孌兮總角丱兮未㡬見兮突而弁兮<hi>比也</hi>
<pb n="10b"/>
　婉孌少好貎蓋委曲順從之意丱兩角貎未㡬不多<lb/>
　時也突忽然高出之貎弁者冠之大號加冠則成人<lb/>
　矣<lb/>
　　　甫田三章章四句<lb/>
盧令<lb/>
　經㫖曰此稱美獵者之詩亦淫俗也大意與還同<lb/>
盧令令其人羙且仁<hi>賦也</hi>○<hi>令平聲</hi>
　盧田犬也令令犬頷下環聲仁如叔于田洵美且仁<lb/>
<pb n="11a"/>
　之仁<lb/>
○盧重環其人美且鬈<hi>賦也</hi>
　重環大環貫一小環所謂子母環也鬈與拳同鄭氏<lb/>
　以為勇壯也則與仁字意合<lb/>
○盧重鋂其人美且偲<hi>賦也</hi>
　鋂一大環貫二小環也毛氏曰偲才也<lb/>
　　　盧令三章章二句<lb/>
敝笱<lb/>
<pb n="11b"/>
　經㫖曰此刺魯莊公不能防閑文姜亦魯風也舊說<lb/>
　魯桓㣲弱不能防閑則桓公時文姜尚未肆集傳得<lb/>
　之矣<lb/>
敝笱在梁其魚魴鰥<hi>比也</hi>齊子歸止其從如雲<hi>賦也</hi>
　敝壊也笱說見邶谷風鰥毛氏以為大魚蓋本孔叢<lb/>
　子然此詩以配魴鱮且入笱中者必非大魚也<lb/>
○敝笱在梁其魚魴鱮<hi>比也</hi>齊子歸止其從如雨<hi>賦也</hi>
　鱮似魴亦謂之鰱<lb/>
<pb n="12a"/>
○敝笱在梁其魚唯唯<hi>比也</hi>齊子歸止其從如水<hi>賦/也</hi>○<hi>唯音委</hi>
　唯唯出入不禁之貎○此詩三章皆以敝笱比魯莊<lb/>
　公也夫死從子莊公當知所自立矣齊子反歸於齊<lb/>
　而從者如雲如雨如水言其衆多而勢不可遏也雲<lb/>
　雨水皆有隂氣感通之意蓋以况從行者之有淫心<lb/>
　也<lb/>
　　　敝笱三章章四句<lb/>
<pb n="12b"/>
　　　　趙伯循曰或曰子可以制母乎曰夫死從子<lb/>
　　　　通乎其下况國君乎君者人神之主風化之<lb/>
　　　　本也不能正家如正國何若莊公者哀痛以<lb/>
　　　　思父誠敬以事母威刑以馭下車馬僕從莫<lb/>
　　　　不俟命夫人徒往乎夫人之往也則公哀敬<lb/>
　　　　之不至威命之不行耳<lb/>
載驅<lb/>
　經㫖曰小序云齊人刺襄公無禮義盛其車服疾驅<lb/>
<pb n="13a"/>
　於通道大都與文姜滛播其惡於萬民焉據序說則<lb/>
　上二句言襄公下二句言文姜一章四句之中分作<lb/>
　二人辭意斷續華谷嚴氏辯之謂四句並言文姜文<lb/>
　意方貫今以詩辭考之皆優游行樂之意未見其疾<lb/>
　驅也蓋魯人刺文姜之言故舉魯地要亦魯風耳集<lb/>
　傳以為齊人所作似亦不然<lb/>
載驅薄薄簟茀朱鞹魯道有蕩齊子發夕<hi>賦也</hi>
　驅以䇿馬言也薄薄猶言畧畧不急之意也簞編竹<lb/>
<pb n="13b"/>
　為方文席也茀詳見碩人字義朱漆以朱也鞹獸皮<lb/>
　以皮鞔車之前後也夫人之車當用翟茀而以簟但<lb/>
　以革鞔漆之而不用他飾取其固而可乆也發夕謂<lb/>
　行而遇夕即宿於其舍不急於計程也<lb/>
○四驪濟濟垂轡濔濔魯道有蕩齊子豈弟<hi>賦也</hi>○<hi>濟子禮反豈開改反後凡此類並同</hi>
　驪馬黒色也濟濟齊一貎凡言濟濟皆整齊相濟之<lb/>
　意以此言馬則非馳驟者矣濔濔謂入於水中而為<lb/>
<pb n="14a"/>
　其所蕩漾見轡之緩而非有如組之勢矣豈弟樂易<lb/>
　也蓋温言煦人之意<lb/>
○汶水湯湯行人彭彭魯道有蕩齊子翺翔<hi>賦也</hi>○<hi>彭必亡反</hi>
　汶水源出濟南府泰安州萊蕪縣西南流經本州徂<lb/>
　來山之陽與小汶河合又西南流至兖州府寧陽汶<lb/>
　上縣界在齊南魯北自魯至齊之道湯湯沸騰之貎<lb/>
　彭彭多貎翺翔者緩舉盤旋之貎<lb/>
○汶水滔滔行人儦儦魯道有蕩齊子遊敖<hi>賦也</hi>
<pb n="14b"/>
　滔滔下流貎儦儦衆貎○上章言翺翔此章言遊敖<lb/>
　正見其優游行樂也<lb/>
　　　載驅四章章四句<lb/>
猗嗟<lb/>
　經㫖曰魯莊公容儀伎藝之美人罕及之但不能防<lb/>
　閑其母使與舅氏私焉故齊人叙其美而稱之無一<lb/>
　貶辭但曰展我甥兮而其重齊輕魯之意隱然見於<lb/>
　言外可謂婉而盡矣<lb/>
<pb n="15a"/>
猗嗟昌兮頎而長兮抑若揚兮美目揚兮巧趨蹌兮射<lb/>
則臧兮<hi>賦也</hi>
　猗嗟嘆辭抑若揚言其長之不能抑也美目之揚目<lb/>
　在廣眉之上也詩中凡言揚者皆以額廣為義故毛<lb/>
　氏於此亦曰眉揚集傳獨以為目動則於他言揚者<lb/>
　有不合矣頎長目揚即是昌意此言其容貎之美也<lb/>
　趨疾走也蹌鳥舞貎巧趨如鳥之舞此言其禮度之<lb/>
　習也射則臧言其技藝之精也<lb/>
<pb n="15b"/>
○猗嗟名兮美目清兮儀既成兮終日射侯不出正兮<lb/>
展我甥兮<hi>賦也</hi>○<hi>射音食後凡以人射之言者並同正音征</hi>
　美目之清乃其所以得名者此言其容貎之羙也儀<lb/>
　既成終事而無所違言其禮度之習也終日盡一日<lb/>
　也盡日張侯以射蓋自試其藝非禮射也若禮射則<lb/>
　三而止謂三畨射訖即止豈待終日哉正者侯之中<lb/>
　射之的也射不失正言其伎藝之精也姊妺之子曰<lb/>
　甥展我甥者言其以甥之親而在齊能為齊重也<lb/>
<pb n="16a"/>
○猗嗟孌兮清揚婉兮舞則選兮射則貫兮四矢反兮<lb/>
以禦亂兮<hi>賦也</hi>
　清揚婉乃其所以為孌者此言其容貎之美也舞象<lb/>
　舞靺舞之類選異於衆也此言其禮度之習也貫中<lb/>
　而貫革不但中的而已四矢者毎射必發四矢即孟<lb/>
　子所謂乗矢也反複也中皆得其故處有力故也貫<lb/>
　革之射故足以禦亂此言其伎藝之精也<lb/>
　　　猗嗟三章章六句<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩說觧頥正釋卷八<lb/>
</p>
<p>
</p>
  </div>
</body>
</text>
</TEI>
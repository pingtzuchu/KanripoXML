<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩説觧頥字義卷三</head>
    <p>
<pb n="1a"/>
欽定四庫全書卷<lb/>
　詩説觧頥字義卷三　　　　明　季本　撰<lb/>
王風<lb/>
君子陽陽<lb/>
<hi>一章</hi>簧笙竽管中金葉也蓋笙竽皆以竹管植於匏中而<lb/>
　竅其管底之側以薄金葉障之吹則鼓之而出聲所<lb/>
　謂簧也故笙竽皆謂之簧笙十三簧或十九簧竽十<lb/>
　六簧也竽亦笙屬○房東房也屋次棟之下曰楣後<lb/>
<pb n="1b"/>
　楣以北為室與房房在東而室在西朱子曰房只是<lb/>
　人出入處古人於房前有壁後無壁所以通内<lb/>
<hi>二章</hi>翿者纛也孫炎以為舞者所持羽蓋本注於旗竿之<lb/>
　首之羽以其覆幬而謂之翿舞者之羽亦本此而名<lb/>
　翿即翟也詳見宛丘字義然簡兮稱右手秉翟而此<lb/>
　以左手執翿者蓋方以右手招友尚未舞也<lb/>
揚之水<lb/>
<hi>一章</hi>蒲水草似莞而褊有脊生於水厓柔滑而温可以為<lb/>
<pb n="2a"/>
　席毛氏以蒲為草正指此爾鄭氏不從則釋為蒲柳<lb/>
　夫蒲柔物也故栁之弱者亦以蒲名蓋本爾雅而左<lb/>
　傳所謂董澤之蒲者即蒲栁也鄭所以異於毛者以<lb/>
　首章言薪下言蒲楚則蒲楚是薪之木名不宜為草<lb/>
　故也然陸農師則曰揚之水不流束蒲言蒲輕揚善<lb/>
　泛今反不流則以水力㣲而不勝也説者以為上章<lb/>
　言薪言楚則蒲亦水名不宜為草誤矣夫芻亦草也<lb/>
　而綢繆之詩乃曰束薪束芻束楚則豈以言木故妨<lb/>
<pb n="2b"/>
　草哉故曹氏曰楚小於薪蒲輕於楚<lb/>
兎爰<lb/>
<hi>一章</hi>尚有三訓一曰猶也一曰庶幾也一曰加也此章尚<lb/>
　無為之尚猶也尚寐無訛之尚庶幾也故安成劉氏<lb/>
　曰二尚字義不同若著尚之以瓊華之尚則加也後<lb/>
　凡如此類各隨文義求之而已<lb/>
大車<lb/>
<hi>一章</hi>大車周禮及論語皆有此名説者皆以為平地任載<lb/>
<pb n="3a"/>
　之車與駟車不同大車以一牛駟車以四馬大車即<lb/>
　役車以其方箱可載任噐以供役故謂之役車先儒<lb/>
　以役車為牛車周禮巾車云庶人乗役車是也陳氏<lb/>
　祥道曰大車兩轅也蓋兩轅之車一牛在轅内衡短<lb/>
　而轍狹一轅之車兩服在轅外衡長而轍廣故牛車<lb/>
　轍廣六尺與駟車八尺之轍不同牛車衡長六尺與<lb/>
　駟車六尺六寸之衡不同駟車横六尺六寸縱四尺<lb/>
　四寸而牛車縱横各六尺故謂之方箱但駟車軫長<lb/>
<pb n="3b"/>
　四尺四寸牛車軫長八尺而箱方能載故以牛車為<lb/>
　大車耳又按巾車云大夫乗墨車䟽謂墨漆革車而<lb/>
　不畫者也此亦同為駟車毛氏以大車為大夫之車<lb/>
　則誤以牛車為駟車矣故孔氏曰役車庶人之所乗<lb/>
　庶人賤以供役為名耳○毳衣毛氏以為大夫之服<lb/>
　蓋以周大夫聼男女之訟者言也然許慎以毳為<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>
　而下章之璊則以為虋而曰禾之赤苖也明非毳冕<lb/>
　矣毳冕非所以聼訟而聼訟之衣不得如菼青璊赤<lb/>
<pb n="4a"/>
　慎為此論已足破舊説之非矣陸農師既援引之又<lb/>
　以青近𤣥赤即纁而以禮大夫之𤣥冕者𤣥衣纁裳<lb/>
　為觧則經文但言毳衣今以纁裳之色遷就於衣似<lb/>
　猶牽强亦未為有定見也且如菼如璊之毳衣以毛<lb/>
　布為衣而冕服之毳則畫虎蜼於衣也蓋古者宗廟<lb/>
　之彛有畫虎畫蜼者故章服以虎蜼名宗彛而毳冕<lb/>
　五章之畫衣起於宗彛故遂以其冕名毳冕而其衣<lb/>
　則以絲為之非布也毳衣雖同其實則異大車之毳<lb/>
<pb n="4b"/>
　衣豈可以為冕服之毳哉<lb/>
鄭風<lb/>
大叔于田<lb/>
<hi>一章</hi>乗馬者一車四馬也此田車也田車之制詳見車攻<lb/>
　字義凡駕車致逺必取馬之有力者當以牡馬故詩<lb/>
　中多言四牡况田獵之齊足者乎言乗馬則牡可知<lb/>
　矣二章言乗黄四馬皆黄也三章言鴇爾雅云驪白<lb/>
　雜毛曰鴇鴇從馬則馬而非鳥也乗鴇亦四馬一色<lb/>
<pb n="5a"/>
　也既牡而四馬又一色可見其馬之良矣<lb/>
<hi>二章</hi>兩服兩驂凡乗車六尺六寸中有一轅兩馬在轅外<lb/>
　謂之服馬服馬在衡兩端之内故集傳曰衡下夾轅<lb/>
　兩馬曰服其外各有一馬為驂故集傳曰衡外兩馬<lb/>
　曰驂襄駕也馬之最良者為上駕猶史言上駟也鴈<lb/>
　行者驂少次服後頸當其胷如鴈行之有次序也上<lb/>
　章言兩驂如舞言其調和中節也服馬制於衡不得<lb/>
　自由故以如舞言於驂耳下章言兩服並首在前則<lb/>
<pb n="5b"/>
　曰齊首兩驂在旁稍次其後如人之兩手則曰如手<lb/>
　也餘詳見干旄字義○磬控范氏處義曰磬謂使之<lb/>
　曲折如磬也控謂有所控制不逸也○縱送集傳以<lb/>
　舍㧞為縱㧞括也矢衘弦處覆彇為送彇弓弰也又<lb/>
　謂之弭即弓末受弦處也華谷嚴氏曰縱放箭也送<lb/>
　送箭也今射者云前手攧後手㔢攧即送也㔢即縱<lb/>
　也舊説從禽曰送今不用<lb/>
<hi>三章</hi>釋棚釋觧也棚矢筩蓋即春秋傳所謂氷也華谷嚴<lb/>
<pb n="6a"/>
　氏曰用矢則舉棚以開筩既用則納矢筩中釋下棚<lb/>
　以覆筩○鬯弓鬯與韔同弓囊也鬯弓亦謂之弢弓<lb/>
　孔氏曰謂弢弓而納諸鬯中也<lb/>
清人<lb/>
<hi>一章</hi>二矛蓋指夷矛守國之兵也而一矛併副為二鄭氏<lb/>
　閟宫註云備折壊也詳見秦無衣字義○重英者矛<lb/>
　各有英飾也二矛並建車上其英相累而見故曰重<lb/>
　英蓋絲纒毛羽而朱染之故魯頌閟宫曰朱英懸於<lb/>
<pb n="6b"/>
　喬下近柄不礙於用處鄭氏云喬矛矜近上及室題<lb/>
　所以懸毛羽是也矜矛柄室謂矛之銎孔受刃處題<lb/>
　識也蓋矛柄近上及於銎孔之下懸毛羽以題識之<lb/>
　為英飾也<lb/>
<hi>二章</hi>重喬義與重英同喬韓詩作鷮鄭氏亦云居橋反雉<lb/>
　名蓋雉飛髙止一丈長止三丈一起即下故矛旁勾<lb/>
　謂之喬下向而曲状如雉飛也見日久英弊所存者<lb/>
　喬耳<lb/>
<pb n="7a"/>
<hi>三章</hi>左謂御者主御車旋回右謂車右主抽刃擊刺中軍<lb/>
　為将者居中在鼓下主擊鼓調度蓋春秋時卿大夫<lb/>
　為将者大抵如此君将亦然此與士卒兵車之法不<lb/>
　同如閟宫公車千乗是以士卒出車言故鄭氏註二<lb/>
　矛重弓則曰兵車之制左持弓右持矛中主御以經<lb/>
　文但言矛弓而發此義耳考之甘誓左不攻于左右<lb/>
　不攻于右御非其馬之正皆曰汝不共命則左右主<lb/>
　攻而中主御欲其驅馳不失中正也甘誓夏書此必<lb/>
<pb n="7b"/>
　古法故周制士卒出車猶仍之也然君大夫将而使<lb/>
　御居左蓋必春秋時将欲親觀行陣而御者則從其<lb/>
　詭遇歟若人君常御之乗車則君在左僕人中央勇<lb/>
　士在右見於曲禮孔䟽又與卿大夫兵車法異然御<lb/>
　者在中不失古法而君左人持弓之位可以蔽身於<lb/>
　禮自宜然耳因備論之<lb/>
遵大路<lb/>
<hi>一章</hi>袪袂口也孔氏曰袂是袖之大名袪是袖之小稱又<lb/>
<pb n="8a"/>
　曰袂是袪之本袪是袂之末俱是衣袖<lb/>
女曰雞鳴<lb/>
<hi>一章</hi>弋鄭氏以為繳射也繳音灼孔氏曰謂以繩繫矢而<lb/>
　射也繳謂生絲為繩今按生絲為繩則甚細故史記<lb/>
　謂之㣲繳<lb/>
<hi>三章</hi>雜佩以婦人之常佩言舊説以為玉佩非也其夫弋<lb/>
　鳥之婦蓋民家也安得佩玉邪建安熊氏曰婦人左<lb/>
　佩紛帨刀礪小觹金燧右佩箴管線纊火觹木燧之<lb/>
<pb n="8b"/>
　屬備尊者使令也鐫觧結状如錐以象骨為之燧取<lb/>
　火箴貯以管<lb/>
有女同車<lb/>
<hi>一章</hi>佩玉左右佩玉也集傳云上横曰珩下繫三組貫以<lb/>
　蠙珠中組之半貫一大珠曰瑀末懸一玉兩端皆鋭<lb/>
　曰衝牙兩旁組半各懸一玉長愽而方曰琚其末各<lb/>
　懸一玉如半壁而内向曰横又以兩組貫珠上繫珩<lb/>
　兩端下交貫於瑀而下繫兩璜行則衝牙觸牙而有<lb/>
<pb n="9a"/>
　聲也今按瑀或以為玉云珠者先儒以為此不可考<lb/>
　又佩必有環當在組間擊有聲處故經觧曰行歩則<lb/>
　有環佩之聲佩之等差見於玉藻天子佩白玉而𤣥<lb/>
　組綬公侯佩山𤣥玉而朱組綬大夫佩水蒼玉而純<lb/>
　組綬世子佩瑜玉而綦組綬士佩瓀玖而緼組綬玉<lb/>
　以白為貴瓀玖為賤故以為差然瑜亦美玉也雖山<lb/>
　𤣥水蒼色不純白必皆美玉也組綬者以組為綬貫<lb/>
　佩之珠玉而相承受故謂之綬耳婦人亦有佩玉但<lb/>
<pb n="9b"/>
　其等差不可以考陳氏祥道曰或亦眡其夫而為之<lb/>
　度歟今按此詩言瓊琚必亦美玉也故謂之瓊瓊琚<lb/>
　别見木𤓰字義<lb/>
<hi>二章</hi>将将與鶬鶬同鶬本鳥名故借衆鳥搶食之聲以状<lb/>
　聲之衆集衆集則聲大故又取大義而言将将從金<lb/>
　則為鏘鏘以金聲言也從玉則為瑲瑲以玉聲言也<lb/>
　樂聲亦通用之其義一也将将對噦噦則将将為大<lb/>
　噦噦為細故釋将者則曰集釋噦者則曰徐知此可<lb/>
<pb n="10a"/>
　以得将将之義矣惟綿之應門将将閟宫之犧尊将<lb/>
　将不可以聲言則專有取於大義耳<lb/>
丰<lb/>
<hi>三章</hi>衣錦褧衣詳見碩人字義裳錦褧裳孔氏曰婦人之<lb/>
　服不殊裳而經衣裳異文者以别韻句耳其實婦人<lb/>
　之服衣裳連俱用錦皆有褧下章倒其文互言之又<lb/>
　曰庶人之妻嫁服也<lb/>
出其東門<lb/>
<pb n="10b"/>
<hi>二章</hi>荼秀名也孔氏曰釋草有荼苦菜又有蒤委葉邶風<lb/>
　荼苦即苦菜也周頌荼蓼即委葉也此言如荼乃是<lb/>
　茅草秀出之穗非彼二種荼也華谷嚴氏謂此章之<lb/>
　荼為英荼其義與孔説同詳見弼谷風及鴟鴞字義<lb/>
齊風<lb/>
著<lb/>
<hi>一章</hi>充耳塞耳也即所謂瑱孔氏曰懸瑱當耳故謂之塞<lb/>
　耳以素絲為紞也紞懸瑱之繩紞用雜綵線織之天<lb/>
<pb n="11a"/>
　子諸侯五色臣二色今按古者五等之爵朝㑹祭祀<lb/>
　皆以充耳著蓋諸侯待賢之詩而懸瑱之紞或以素<lb/>
　或以青或以黄必為君者得以通用故其色不同集<lb/>
　傳謂以纊懸瑱則紞即纊矣其瑱則毛氏云天子玉<lb/>
　瑱諸侯以石故淇奥言充耳琇瑩琇謂石之似玉者<lb/>
　則諸侯之瑱以石可知矣著亦諸侯之瑱而曰瓊華<lb/>
　瓊瑩瓊英瓊玉之美名華瑩言其光彩瑩然也不用<lb/>
　美石而同於天子用玉之飾見其僭侈矣鄭氏以此<lb/>
<pb n="11b"/>
　詩之瓊為石色似瓊者亦强觧耳朱子又云古人充<lb/>
　耳以瑱或用玉或用象據此則瑱又有用象者用象<lb/>
　之瑱當又次於琇矣<lb/>
載驅<lb/>
<hi>三章</hi>彭彭多貎蓋讀為必亡反則如合幇而行故以為多<lb/>
　與本音蒲庚反者不同蓋彭本以鼓聲而㑹意轉讀<lb/>
　為蒲光反者亦鼓聲也故取大義故凡車馬言彭彭<lb/>
　者皆壮盛之意因大而言也與必亡反者不同矣<lb/>
<pb n="12a"/>
<hi>四章</hi>儦儦衆貎本因麃字乃獸疾走之名傍從立人則以<lb/>
　人言耳獸走多群行故以為衆<lb/>
猗嗟<lb/>
<hi>二章</hi>侯孔氏曰正者侯中所射之處大射則張皮侯而設<lb/>
　鵠賔射則張布侯而畫正正大如鵠正以綵畫為之<lb/>
　其外之廣皆居侯中三分之一中央之綵方二尺以<lb/>
　外凖其綵之多少正之廣狹均布之以至於外畔也<lb/>
　正與鵠大小同矣鵠乃用皮謂之正者正亦鳥名齊<lb/>
<pb n="12b"/>
　魯之間名題肩為正正鳥之㨗黠者射之難中以中<lb/>
　為雋故射取名焉大射射鵠賔射射正此言不出正<lb/>
　兮據賔射為文也今按正當作鴊鵠取名於鳱鵠鳱<lb/>
　鵠小鳥亦㨗黠難中是以中之為雋正畫於布侯故<lb/>
　曰畫布為正鵠棲於皮侯故曰棲皮為鵠大射賔射<lb/>
　之外又有燕射其侯之中非鵠非正陳氏祥道謂燕<lb/>
　射之侯則畫熊麋虎豹鹿豕之形以象鵠蓋天子熊<lb/>
　侯白質諸侯麋侯赤質大夫布侯畫以虎豹士布侯<lb/>
<pb n="13a"/>
　畫以鹿豕皆丹質質即的也故燕射謂之獸侯而所<lb/>
　畫之差如此大射者為祭祀而射王與諸侯以射擇<lb/>
　群臣可以與祭者射以觀徳中多者得與於祭此以<lb/>
　射鵠也周禮司裘以卿大夫共麋侯而皆設鵠列於<lb/>
　大射則恐衰世之僭禮耳賔射謂諸侯來朝王與之<lb/>
　射及諸侯以事㑹諸侯而射於其國此以射正也燕<lb/>
　射者謂勞使臣若與群臣飲酒而射者此以射獸形<lb/>
　也凡此三射皆朝廷之正禮分言之實有鵠正獸形<lb/>
<pb n="13b"/>
　之殊或以燕射之質即為正鵠豈亦有時而通用乎<lb/>
　今魯桓公在齊非賔射也以其為賔而用布侯以射<lb/>
　正故孔氏曰據賔射為文也此外又有鄉射則卿大<lb/>
　夫若州長因行鄉飲酒禮而射不列於三射之中所<lb/>
　用必亦布侯之畫虎豹鹿豕者則但可以為獸而不<lb/>
　可以為正鵠矣燕與飲不同故燕為朝廷之禮有辯<lb/>
　在彤弓<lb/>
<hi>三章</hi>四矢集傳以為禮射每發四矢蓋本鄭氏鄭氏又曰<lb/>
<pb n="14a"/>
　禮射者大射賔射燕射是矣四矢象有事於四方此<lb/>
　據禮射而言耳但禮射不主皮而貫革則主皮之射<lb/>
　也蓋魯桓公嘗與齊人狩禚自試其善射故云然耳<lb/>
　凡射皆以四矢為一發豈必禮射哉<lb/>
魏風<lb/>
陟岵<lb/>
<hi>章</hi>岵及二章屺毛氏曰山無草木曰岵山有草木曰屺<lb/>
　爾雅則謂多草木岵無草木屺二説不同必傳冩者<lb/>
<pb n="14b"/>
　有一誤集傳主毛今從之<lb/>
伐檀<lb/>
<hi>一章</hi>坎坎毛氏云伐檀聲集傳則以為用力之聲曹氏亦<lb/>
　曰檀木堅韌故伐之聲坎坎然非若丁丁之易也如<lb/>
　此則以坎坎與丁丁分難易矣竊意坎與宛丘坎其<lb/>
　擊鼓坎其擊缶之坎同謂其聲之直率而不宛轉也<lb/>
　若丁丁則或在空林或在空谷皆虚中相應之聲與<lb/>
　坎坎異耳豈以難易分哉○河本黄河以清漣言則<lb/>
<pb n="15a"/>
　未濁也蓋黄河上流其水猶清自龍門以下涇渭雜<lb/>
　入至蒲而始濁耳此必君子隱於石隰二州之間河<lb/>
　水清漣之地能自食其力而其俗又勤耕好獵儉嗇<lb/>
　多藏故詩人以此美之此蓋晉之西鄙近於西河者<lb/>
　而列於魏風亦猶汾沮洳之言公路公行公族也得<lb/>
　非以其地之交界而相混歟○稼穡毛公以種之歛<lb/>
　之分釋集傳因之孔氏曰以稼穡相對者皆先稼而<lb/>
　後穡故知種之曰稼歛之曰穡若散則相通大田云<lb/>
<pb n="15b"/>
　曽孫之稼非唯種之也湯誓云舍我穡事非唯斂之<lb/>
　也○㕓以一夫所居言謂三百户家家皆得取禾非<lb/>
　謂一夫自有三百㕓也李悝言於魏文侯曰一夫治<lb/>
　田百畝畝収粟一石五斗勤者益三斗則百畝之田<lb/>
　以勤者計之不過収粟一百八十石耳安得三百㕓<lb/>
　之多邪蓋三百以邑中户數言古之言邑者小曰十<lb/>
　室大曰千室約其中則恒曰三百如易所謂邑人三<lb/>
　百户論語所謂駢邑三百也一户即一家受一㕓而<lb/>
<pb n="16a"/>
　為氓是為夫家矣<lb/>
<hi>二章</hi>億十萬也以刈禾把數言按李悝言於魏文侯曰一<lb/>
　夫五口治田百畝畝収粟一石五斗為粟百五十石<lb/>
　治田勤謹畝益三斗損亦如之則百畝之増當為粟<lb/>
　百八十石矣古之百畝當今田四十一畝强粟未脱<lb/>
　殻者也百畝得禾一億把則毎把為粟一合八勺億<lb/>
　把則為百八十石矣以上農夫八口之家之力計之<lb/>
　可以恒得此數否則所収或不及矣鄭氏以三百億<lb/>
<pb n="16b"/>
　為禾秉之數秉即把也夫每夫受一㕓而為氓者得<lb/>
　粟億把已為大熟矣而云三百億則太多矣○特爾<lb/>
　雅謂豕生一曰特是也集傳以為獸三嵗曰特蓋本<lb/>
　毛氏竊意上下章言貆鶉皆專指一物不應此章則<lb/>
　泛言獸也故以爾雅之説為正<lb/>
<hi>三章</hi>囷倉類民家所以藏粟者也與庾不同在野而無屋<lb/>
　為庾在屋下為囷説文曰囷廪之圓者從禾在口中<lb/>
　圜謂之囷孔氏曰方者為倉故圓者為囷○飱説文<lb/>
<pb n="17a"/>
　云晡時食也本從夕食又云水澆飯也蓋人旦則食<lb/>
　飯夕則食飱飯饔而飱薄此朝夕之所以異食也然<lb/>
　集傳則主毛傳熟食曰飱之説蓋兼肉與食而言耳<lb/>
　狩獵之所獲以之為肉稼穡之所獲以之為食蓋發<lb/>
　此意也<lb/>
碩䑕<lb/>
<hi>一章</hi>碩䑕大䑕也陸璣曰今河東有大䑕能人立食人禾<lb/>
　苖人逐則走入空樹中有五技其形大故云大䑕今<lb/>
<pb n="17b"/>
　按五技謂能飛不能上屋能游不能渡谷能縁不能<lb/>
　窮木能走不能先人能穴不能覆身碩䑕蓋即爾雅<lb/>
　鼫䑕<lb/>
唐<lb/>
揚之水<lb/>
<hi>一章</hi>素衣舊説以為中衣也中衣如深衣衣裳相連而色<lb/>
　同君眡朝之外禮賔等事亦常服皮弁皮弁之服素<lb/>
　衣素裳素衣謂麻衣而色白者鄭氏所謂白布衣積<lb/>
<pb n="18a"/>
　素以為裳也而中衣在内亦用布與表相稱陳氏澔<lb/>
　謂外服用布則不得用帛為中衣是也玉藻孔氏䟽<lb/>
　引皇氏曰凡服先加明衣次加中衣冬則加袍繭夏<lb/>
　則不袍繭用葛也次加祭服若朝服用布衣先以明<lb/>
　衣親身次加中衣冬則次加裘裘上加裼衣裼衣之<lb/>
　上加朝服夏則中衣之上不用裘而加葛葛上加朝<lb/>
　服賈氏聘禮䟽曰凡服四時不同假令冬有襯身襌<lb/>
　衫又有襦袴襦袴之上有裘裘上有裼衣裼衣之上<lb/>
<pb n="18b"/>
　又有上服皮弁祭服之等若夏以絺綌絺綌之上則<lb/>
　有中衣中衣之上復有上服皮弁祭服之等若春秋<lb/>
　二時則衣袷褶袷褶之上加以中衣中衣之上加以<lb/>
　上服也此䟽與皇氏之説不同皇氏則裘葛之内俱<lb/>
　用中衣而賈䟽則裘上有裼衣而内無中衣絺葛袷<lb/>
　褶之上有中衣而中衣不在内又但言中衣而不言<lb/>
　裼衣則中衣即裼衣蓋互相備也二説皆主朝祭之<lb/>
　服言但今諸侯訪賢者之詩不知其上當加何服意<lb/>
<pb n="19a"/>
　者其以無繪之襌衣歟袒而見美故以中衣言耳中<lb/>
　衣者必白色之布也故謂之素非以素為絲也先儒<lb/>
　以祭服言絲則不知此為下賢之詩矣襮領也爾雅<lb/>
　云黼領謂之襮黼領者繡刺黼文於領也黼文者非<lb/>
　若章服之繡斧形也考工記云白與黒謂之黼五色<lb/>
　備謂之繡繡與黼嫌於同用故繡為刺繡之繡非五<lb/>
　色備之義也如此則襮兼黒白二色而為黼耳鄭氏<lb/>
　以其義難通乃改下章之繡為綃綃繒名也則不必<lb/>
<pb n="19b"/>
　然故石梁王氏以為繡當依時文不必改也朱襮者<lb/>
　染繒為赤色以為中衣之領縁而黼則繡於領中也<lb/>
　故曰朱襮領為衣首故言襮以表其貴若縁則統於<lb/>
　其中不必言矣郊特牲曰繡黼丹朱中衣大夫之僭<lb/>
　禮也則諸侯為之不為僭矣然非見美致敬必不用<lb/>
　黼領也故朱襮之素衣即裼衣也言中衣亦見其為<lb/>
　通名耳若皇氏謂在裘葛之中則近體之䙝服也何<lb/>
　必加黼領哉裼衣之上有正服蓋朝服之類謂之襲<lb/>
<pb n="20a"/>
　衣裼襲之説詳見碩人字義<lb/>
椒聊<lb/>
<hi>一章</hi>升與前漢志合龠為合十合為升之升同當今升之<lb/>
　二合崔靈恩謂古者為升上徑一寸下徑六分其深<lb/>
　八分則其量太小而二合亦不能容矣若毛氏謂兩<lb/>
　手為匊吕氏謂古量二升曰匊則似匊大於升而陸<lb/>
　農師曰兩匊為升則又升大於匊何其相戾哉要之<lb/>
　當以前漢志之説為古法之正<lb/>
<pb n="20b"/>
綢繆<lb/>
<hi>一章</hi>三星参與心皆三星不知何所指也毛氏以秋冬為<lb/>
　昬時則以三星為参建亥之月参星始見於東方於<lb/>
　禮可以昏矣鄭氏以嫁娶用仲春則以三星為心建<lb/>
　辰之月心星見則時已晚矣而在隅在户各以移時<lb/>
　異月言則詩中所謂今夕者非指一時矣豈文意哉<lb/>
　蓋此詩本淫風其曰在天在隅在户者以其夕所見<lb/>
　而言也始見於天少移於西南則為隅矣夜深於户<lb/>
<pb n="21a"/>
　中見之則為在户矣何必强觧邪<lb/>
羔裘<lb/>
<hi>一章</hi>羔裘在朝上下之通服但君純羔大夫則以豹飾華<lb/>
　谷嚴氏曰䟽云韠與裳同色衣與冠同色冠黒則服<lb/>
　亦黒故用黒羔皮為裘而以緇布為衣以裼之袒而<lb/>
　有衣曰裼見美也以緇布衣覆之使可裼也必覆之<lb/>
　者裘䙝也其上乃加朝服此緇衣羔裘諸侯日視朝<lb/>
　之服卿大夫朝服亦服之其所異者君則純色臣則<lb/>
<pb n="21b"/>
　以他物飾其褎所謂羔裘豹褎羔裘豹祛是也今按<lb/>
　羔裘而裼以緇衣經傳毎有明文毛氏傳於緇衣以<lb/>
　為卿士聼朝之正服鄭氏亦謂緇衣者居私朝之服<lb/>
　孔氏䟽之則謂緇衣諸侯與其臣服之以日視朝蓋<lb/>
　諸侯旦朝以冠弁其服緇布衣故知是聼朝之正服<lb/>
　既朝退大夫適治事之館猶服緇衣以聼政也據聼<lb/>
　政則館尚在私朝不在私家也若在私家則謂之燕<lb/>
　居而用狐貉之厚以居故陳氏祥道謂君子狐青裘<lb/>
<pb n="22a"/>
　豹褎𤣥綃衣以裼之蓋大夫士之燕服也是不敢䙝<lb/>
　用羔裘也不用羔裘則不以緇衣可知矣故緇衣羔<lb/>
　裘非私家燕居之服也按燕服當用𤣥端麻衣也今<lb/>
　用𤣥綃衣為裼蓋以綃為領縁耳<lb/>
秦風<lb/>
駟驖<lb/>
<hi>一章</hi>六轡御者所執之六轡也孔氏曰每馬有二轡四馬<lb/>
　當八轡矣言六轡者以驂馬内轡納之於觖故在手<lb/>
<pb n="22b"/>
　惟六轡耳<lb/>
<hi>三章</hi>輶車註以為驅逆之車驅逆之車即佐車非君車也<lb/>
　凡田獵君所乗者則謂之田車不宜以輶為名○鸞<lb/>
　鈴之效鸞鳥聲者故名為鸞鑣馬衘兩旁之鐡驅逆<lb/>
　之車置鸞於兩衘之兩旁驅逆之車田車之佐也和<lb/>
　鸞别詳蓼蕭字義<lb/>
小戎<lb/>
<hi>一章</hi>戎戎車即兵車也以其輓之以革漆之無他飾故又<lb/>
<pb n="23a"/>
　名革車自天子諸侯言緫謂之戎路對大車而言則<lb/>
　曰小戎董氏謂天子之戎車為元戎諸侯之戎車為<lb/>
　小戎非也民俗稱君之車豈可以小名乎大車乃牛<lb/>
　車庶人之役車也言小戎正以從軍不得用大車供<lb/>
　民役耳○俴収俴淺也収軫也所以収斂所載者也<lb/>
　鄭氏謂輿後横木是也凡升車皆自後軫入於車内<lb/>
　其深四尺四寸周禮謂之隧至軾前則為軓一作<graphic n="KR1270" url="https://raw.githubusercontent.com/kanripo/KR-Gaiji/master/images/KR1270.png" mimeType="image/png"/>
　鄭司農所謂軓式前也蓋輿下三面之材輢式之所<lb/>
<pb n="23b"/>
　植而頼軓以持車正者其面出於式前矣蓋隧深四<lb/>
　尺四寸本因其輿之廣六尺六寸而三分去一也又<lb/>
　三分隧以其一出式前以其二居式後故輿人曰三<lb/>
　分其隧一在前二在後以揉其式夫軾前之軌不名<lb/>
　為軫而兵車之軫與乗車同孔氏謂車前後横木皆<lb/>
　曰軫自後軫至前軫淺於乗車故曰俴非矣陳氏祥<lb/>
　道考之於禮而辯之曰車前有軌有隂而已未聞有<lb/>
　軫而軫則許慎亦以為車後木也然則四尺四寸之<lb/>
<pb n="24a"/>
　隧比於牛車之牝服長八尺者為淺牝服謂軫而其<lb/>
　箱方則深矣淺収之義蓋如此餘詳見王風大車字<lb/>
　義○五楘梁輈五五束也楘歴歴然文章貎輈轅端<lb/>
　之軏所以鈎衡而駕馬者論語所謂小車無軏是也<lb/>
　轅長一丈四尺四寸前為頸後為踵頸以持衡踵以<lb/>
　承軫其四尺四寸自軓而下以至於軫則以轅之踵<lb/>
　承之隧深四尺四寸正合此數其十尺則在軓前周<lb/>
　禮輈人所謂軓前十尺而䇿半之也䇿御者之䇿也<lb/>
<pb n="24b"/>
　䇿半則五尺也以䇿五尺則御者執之適可以及馬<lb/>
　而無過不及也輈從軓前則稍曲其上至末為頸當<lb/>
　轅之端值衡則向下鈎之此即輈也衡轅前横木當<lb/>
　兩服領上缺去七寸以扼馬領於前使不得去謂之<lb/>
　軛其上平處為衡通言之衡即軛也輈則所以鈎而<lb/>
　就之輈形穹窿上曲如屋之梁蓋轅端之輈與轅通<lb/>
　為一木轅當兩服之中恐礙服馬體膚故特穹之而<lb/>
　為輈車以輈為主懼輈之不堅也故一輈以皮革五<lb/>
<pb n="25a"/>
　處束之其文章厯録然也馬牛駕車皆任於肩而用<lb/>
　力呉氏程謂牛力全在肩馬力散在一身之説非也<lb/>
　○游環靷環也以皮為環當兩服馬之背上游移前<lb/>
　却無定處引兩驂馬之外轡貫其中而執之所以制<lb/>
　驂馬使不得外出也脅驅亦以皮為之前繫於衡之<lb/>
　兩端後繫於軫之兩端當服馬脅之外所以驅驂馬<lb/>
　使不得内入也此所謂軫蓋即軌也○隂靷鋈續隂<lb/>
　揜軓也軾在車前輢在車兩旁當軓之處則以横板<lb/>
<pb n="25b"/>
　側置車前垂輈上左右三面隂蔽此軓故謂之隂也<lb/>
　或以軓為軓或以為轊頭轊頭即軸兩端皆非也鋈<lb/>
　者沃灌之義靷以皮二條前繫驂馬之頸後繫隂板<lb/>
　之上而隂板之上有續靷之處則消白金沃灌其環<lb/>
　以為飾蓋車衡之長六尺六寸止容二服驂馬在衡<lb/>
　外其頸不當於衡故别為二靷以引車亦謂之靳此<lb/>
　則制驂馬使不得前也靷靳皆引轡之名即轡也餘<lb/>
　見韓奕字義白金者孔氏謂金銀銅鐵緫名為金兵<lb/>
<pb n="26a"/>
　車之飾或是白銅白鐵未必皆白銀而鋈亦非白金<lb/>
　之名也毛氏以鋈為白金誤矣○文茵茵褥也以虎<lb/>
　皮為之有文采故曰文茵舊説以為車中所坐但方<lb/>
　言駕車之事未宜遽及坐褥蓋指服馬藉領之褥而<lb/>
　言也暢轂暢長也轂車輪之中以外持輻而内受軸<lb/>
　者也大車之轂長一尺有半兵車之轂長三尺二寸<lb/>
　考工記曰短轂則利長轂則安蓋大車本安則欲其<lb/>
　利小車本利則欲其安故兵車用暢轂也○騏綦文<lb/>
<pb n="26b"/>
　也孔氏曰色之青黒者名為綦馬左足白曰馵<lb/>
<hi>二章</hi>中兩服馬之在中者也赤馬黒鬛曰駵黄馬黒喙曰<lb/>
　騧馬黒色白驪四牡孔阜馬雖齊力而雜用四色之<lb/>
　馬蓋軍士所乗之車不能盡齊色也○龍盾盾干也<lb/>
　以木為之而畫龍於上也合者合二盾以蔽車車廣<lb/>
　非一盾所能蔽故耳王肅云合而載之以為車蔽是<lb/>
　也集傳謂合二以備破壊非矣蓋合盾與下章交韔<lb/>
　二弓者不同○觼環之有舌者亦消白金以沃之蓋<lb/>
<pb n="27a"/>
　鋈觼也軜驂馬之内轡也置觼於軾前以繫之納而<lb/>
　不執故謂之軜每車八轡而經傳但言六轡者正以<lb/>
　此二轡當繫於觼也孔氏曰馬之有轡所以制馬之<lb/>
　左右令隨人意驂馬欲入則偪於脅驅内轡不須挽<lb/>
　故納驂二轡繫於軾前也<lb/>
<hi>三章</hi>俴駟駕俴収之四馬也群謂群集非以調和言也厹<lb/>
　矛謂刃有三角盖即酋矛名異耳詳見無衣字義錞<lb/>
　矛下端之平底也亦消白金以沃之故曰鋈錞○蒙<lb/>
<pb n="27b"/>
　龎雜也伐中干也盾之别名苑文貎謂畫雜鳥之羽<lb/>
　於盾上而其文苑然也盾為大盾故畫龍伐為中干<lb/>
　故畫鳥羽○虎韔以虎皮為弓室鏤刻金以為飾也<lb/>
　膺胷也范氏處義謂弓室之胷是也詩中凡言車馬<lb/>
　處如采芑鈎膺鞗革崧髙鈎膺濯濯韓奕鈎膺鏤鍚<lb/>
　皆以膺為馬當胷帶以其上下文皆言車馬之飾也<lb/>
　惟此則為韔弓而發毛氏亦以為馬帶則與上文不<lb/>
　相屬矣故華谷嚴氏獨以范氏之説為長交韔者交<lb/>
<pb n="28a"/>
　二弓於韔中謂顛倒安置之必二弓以備壊也閉弓<lb/>
　檠也禮記作䪐緄繩縢約也以竹為閉而以繩約之<lb/>
　於弛弓之裏檠弓體使正也孔氏曰縢為約之以繩<lb/>
　非訓縢為繩又曰以繩約弓然後納之韔中也<lb/>
終南<lb/>
<hi>一章</hi>狐裘狐白裘也玉藻云君衣狐白裘錦衣以裼之鄭<lb/>
　氏以錦為素錦言其色之稱也素白而曰錦蓋用五<lb/>
　色絲織以成錦而以素為主顯其白耳君兼天子諸<lb/>
<pb n="28b"/>
　侯而言鄭氏謂天子狐白之上服皮弁服則天子皮<lb/>
　弁之下有狐白錦衣也皮弁服亦白色與裘稱也則<lb/>
　皮弁者天子視朝之服而諸侯在天子之朝亦狐白<lb/>
　裘故通稱君耳此本臆説經無正文故陳氏祥道曰<lb/>
　君衣狐白裘錦衣以裼之燕服也王之燕服不但𤣥<lb/>
　端而已所以有狐白裘錦衣也言王則諸侯可知蓋<lb/>
　狐白裘粹白之色裘之難得者也欲人有粹白之徳<lb/>
　則上下可以通服或賤者力不能備則但衣狐青而<lb/>
<pb n="29a"/>
　已非以狐白為禁也蓋狐比羔為賤故朝服常用羔<lb/>
　裘而燕服多用狐裘但以狐之白者難得故紂以狐<lb/>
　白免西伯田子方以狐白禮子思田文以狐白脱秦<lb/>
　患然而人人皆得用之於此亦可見矣故集傳曰錦<lb/>
　衣狐裘諸侯之服也既以錦衣為燕服則不必用絲<lb/>
　織錦意必麻衣之素質而為錦文者歟<lb/>
<hi>二章</hi>黻衣繡裳黻與芾同蔽膝也一名韠古者席地而坐<lb/>
　以臨俎豆故設蔽膝以備濡漬韠之言蔽也其初制<lb/>
<pb n="29b"/>
　服之意如此内則子事父母端韠是以韠從𤣥端之<lb/>
　衣乃古人之常服也故其服通於上下則用韋而謂<lb/>
　之韠在冕服為貴者所服則用繡而謂之黻考工記<lb/>
　曰黒與青謂之黻黻如兩已相亞之形取君臣可否<lb/>
　相濟之義也據書䟽則以青黒二色線繡之於裳繡<lb/>
　者刺也刺文之緫名非必五色備然後為繡也冕服<lb/>
　有十二章以次降殺至於三章皆以衣為繪裳為繡<lb/>
　黻者取其辨也陳氏祥道謂理成於辨故服章以黻<lb/>
<pb n="30a"/>
　終雖殺窮於一章衣可以無文而裳不可以無黻裳<lb/>
　必繡黻以存古人蔽膝之意也主黻而言故遂以其<lb/>
　衣名黻衣黻本在裳非謂衣有黻也然祭服之黻衣<lb/>
　用絲常服之黻衣用布即麻衣也而貴者之用繡黻<lb/>
　則以别於常人之韋韠焉常服不以冕而以弁或以<lb/>
　冠則不可知耳上章言錦衣狐裘而此言黻衣繡裳<lb/>
　則錦衣裼裘之上又加此衣裳也按司服掌王之吉<lb/>
　㐫衣服祀昊天上帝則服大裘而冕祀五帝亦如之<lb/>
<pb n="30b"/>
　享先王則衮冕享先公饗射則鷩冕祀四望山川則<lb/>
　毳冕祭社稷五祀則希冕祭群小祀則𤣥冕公之服<lb/>
　自衮冕而下如王之服侯伯之服自鷩冕而下如公<lb/>
　之服子男之服自毳冕而下如侯伯之服孤之服自<lb/>
　希冕而下如子男之服大夫之服自𤣥冕而下如孤<lb/>
　之服士之服自皮弁而下如大夫之服孔氏曰古天<lb/>
　子冕服十二章日也月也星辰也山也龍也華蟲也<lb/>
　此六者畫以作繪施於衣也宗彛也藻也火也粉米<lb/>
<pb n="31a"/>
　也黼也黻也此六者紩以為繡施於裳也鄭註云古<lb/>
　天子冕服十二章至周以日月星辰畫於旌旗所謂<lb/>
　三辰旂旗昭其明也而冕服九章登龍於山登火於<lb/>
　宗彛尊有神明也九章初一曰龍次二曰山次三曰<lb/>
　華蟲次四曰火次五曰宗彛皆畫以繢次六曰藻次<lb/>
　七曰粉米次八曰黼次九曰黻皆絺以為繡則衮之<lb/>
　衣五章裳四章凡九也鷩畫以雉謂華蟲也其衣三<lb/>
　章裳四章凡七也毳畫虎蜼謂宗彛也其衣三章裳<lb/>
<pb n="31b"/>
　二章凡五也希刺粉米無畫也其衣一章裳二章凡<lb/>
　三也𤣥者衣無文裳刺黻而已是以謂𤣥焉凡冕服<lb/>
　皆𤣥衣纁裳竊謂五冕不常服惟祭祀則服之及王<lb/>
　受諸侯朝於廟則服衮冕其以大裘祀天而不言章<lb/>
　服者亦必有衮以加裘也大裘則在五冕章服之中<lb/>
　宜皆有之但於祀天首發之以見例耳裘本䙝服豈<lb/>
　可不加上衣以祭天哉鄭氏又謂周以日月星辰之<lb/>
　三辰畫於旗而冕服雖天子止用九章則天子與上<lb/>
<pb n="32a"/>
　公無别就使天子用升龍降龍諸公但用降龍亦五<lb/>
　十歩百歩之間耳此豈聖人制禮以辨上下之意哉<lb/>
　故虞書之十二章乃天子等威之所繫後王亦烏得<lb/>
　而變之但其取義以龍徳為重故雖十二章有三辰<lb/>
　亦主龍而言衮耳上得以兼乎下故天子於冕服之<lb/>
　異等者皆得用之其餘則公自衮冕以下侯伯自鷩<lb/>
　冕以下子男自毳冕以下天子之孤自希冕以下亦<lb/>
　皆得用其所用則大祀中祀小祀之類各有其差焉<lb/>
<pb n="32b"/>
　然以孟子考之則天子地方千里公侯皆方百里伯<lb/>
　七十里子男五十里侯與公同一等不與伯同等也<lb/>
　天子之卿受地視侯不與子男同等也大夫受地視<lb/>
　伯元士受地視子男而今冕服皆在其等之下則司<lb/>
　服之言似亦非古制也且衮冕九章以龍為首龍首<lb/>
　卷然故謂之衮鷩冕七章華蟲為首華蟲即鷩雉故<lb/>
　謂之鷩毳冕五章宗彛為首宗廟彛噐有虎彛蜼彛<lb/>
　因名宗彛為虎蜼虎蜼毛淺毳是亂毛故謂之毳孔<lb/>
<pb n="33a"/>
　氏固謂鄭氏此觧配文甚便矣若夫希冕之名為希<lb/>
　則不知其何指鄭氏必以絺紩之義觧之而曰刺粉<lb/>
　米而無畫衣䟽謂粉米非可畫之物雖在衣亦刺之<lb/>
　也豈有本在下裳之粉米而可刺於上衣之理乎其<lb/>
　為臆决甚矣夫大裘之冕衮衣之冕鷩衣之冕毳衣<lb/>
　之冕希衣之冕此五冕者同用冕也其章服不同而<lb/>
　旒數有等故冕亦異名耳然鄭氏弁師註言衮衣之<lb/>
　冕十二斿鷩衣之冕九斿毳衣之冕七斿希衣之冕<lb/>
<pb n="33b"/>
　五斿𤣥衣之冕三斿斿即旒也是以天子之冕為十<lb/>
　二斿侯伯之冕為九斿子男之冕為七斿孤之冕為<lb/>
　五斿大夫之冕為三斿也夫冕旒既以十二九七五<lb/>
　三為差則章服亦宜與之相配以旒之十二配章之<lb/>
　十二旒之九配章之九旒之七配章之七旒之五配<lb/>
　章之五旒之三配章之三可也而以十二旒為九章<lb/>
　之冕九旒為七章之冕七旒為五章之冕五旒為三<lb/>
　章之冕三旒為一章之冕何其各自為等而不相直<lb/>
<pb n="34a"/>
　乎况弁師但言天子之斿十二就諸侯之斿九就而<lb/>
　已侯伯以下皆無及焉亦不明言其孰為衮衣之冕<lb/>
　孰為鷩衣之冕也鄭氏何必强為之觧哉以五冕配<lb/>
　五章則旒至三而止章亦至三而止𤣥冕之一章則<lb/>
　不得有一旒之冕矣若冕以一旒則在前左右不足<lb/>
　以蔽目故冕至於一章則無旒矣鄭氏謂爵弁如冕<lb/>
　無旒不可盡以其説為無據也蓋冕服皆𤣥衣纁裳<lb/>
　然以其用於宗廟而不敢䙝故以絲為之𤣥冕之衣<lb/>
<pb n="34b"/>
　亦謂之黻衣繡裳以裳繡黻而衣無文也士亦當有<lb/>
　此服周頌所謂絲衣也絲衣則加爵弁爵弁即韋弁<lb/>
　特以助祭為重而尊其名為冕耳漢輿服志以爵弁<lb/>
　為夏収商哻在禮記則以周冕與之並稱此又以見<lb/>
　冕可以為弁之通名也知此則冠冕之制皆可通貫<lb/>
　而無疑矣<lb/>
無衣<lb/>
<hi>一章</hi>矛如鋋而大考工記云刺圍則以為刺兵説文云象<lb/>
<pb n="35a"/>
　形則以為勾兵陳氏祥道合二説言之則以為矛之<lb/>
　為噐上鋭而旁勾上鋭象物生之芒旁勾象物生之<lb/>
　勾蓋可以刺可以勾者也矛之為用如此而已其有<lb/>
　長短亦隨所便耳或建於車上或執於軍中兵勢長<lb/>
　短各有所宜也大凡兵噐皆然如戚揚本同一斧而<lb/>
　鉞大斧小用各不同故以戚為斧揚為鉞也考工記<lb/>
　謂矛有酋矛夷矛酋矛長二丈夷矛長二丈四尺攻<lb/>
　國之兵欲短以地逺渉阻也守國之兵欲長以地近<lb/>
<pb n="35b"/>
　不渉險也此雖近乎强名然相傳已久姑從其説酋<lb/>
　言其近夷言其長然則此章之矛與秦小戎之厹矛<lb/>
　皆出兵征討攻國之兵也當用酋矛鄭清人與魯頌<lb/>
　閟宫之二矛皆未出境内守國之兵也當用夷矛矣<lb/>
　厹與觩通言其勾下曲觩觩然也其實當與酋矛同<lb/>
　義特以刃有三角而異名耳曲禮䟽曰矛如鋋而三<lb/>
　稜固以三稜者同名為矛也二弓之義鄭氏前後不<lb/>
　同於清人則曰酋矛夷矛於閟宫則以二矛與重弓<lb/>
<pb n="36a"/>
　共文重弓是一弓而重之則二矛亦一矛而有二又<lb/>
　别立一義而曰備折壊也如此則清人之二矛既與<lb/>
　閟宫異義而一車中建二矛長短不齊亦豈所以整<lb/>
　軍容哉故通以備折壊釋之而於義始安耳<lb/>
<hi>二章</hi>戈㦸屬即漢之勾孑㦸也雙枝曰㦸单枝曰戈孑者<lb/>
　其胡单枝孑然謂之胡孑鄭氏曰戈勾兵主於胡也<lb/>
　孔氏曰戈如㦸而横安刃但頭不向上為鈎直刃長<lb/>
　八寸横刃長六寸刃下接柄處四寸並廣二寸書圖<lb/>
<pb n="36b"/>
　因之曰戈廣二寸内四寸胡六寸援八寸柲六尺有<lb/>
　六寸内謂胡以内接柲者胡謂矛之旁出者曲猶牛<lb/>
　胡也援謂直刃也柲謂柄也戈之用主於胡胡過於<lb/>
　直則倨但可以刺胡過於曲則勾但可以鈎惟得其<lb/>
　中制徃無不利陳氏祥道曰五兵之所以便於用者<lb/>
　戈而已其柲短而易持其胡則援廣而易入可以樁<lb/>
　可以斬可以擊可以鈎觀富父終生以戈樁僑如之<lb/>
　喉狼瞫以戈斬秦囚子南以戈擊子晳長魚矯以戈<lb/>
<pb n="37a"/>
　殺駒伯則戈之為用可知矣戈奚適而不用哉<lb/>
<hi>二章</hi>㦸一作棘以其能刺也亦曰勾兵自其在車言則曰<lb/>
　車㦸按考工記車㦸常一丈六尺也㦸廣寸有半寸<lb/>
　内三之四寸半胡四之六寸援五之七寸半倨勾中<lb/>
　矩刺重三鋝㦸中旁出之兩枝對分上下其横貫於<lb/>
　援者皆為胡横貫於援恐力弱而易欹也故必有胡<lb/>
　胡之直方而罄折者謂之倨其罄折而下垂者謂之<lb/>
　勾罄折故為矩刺即鄭司農所謂援蓋以刺申明援<lb/>
<pb n="37b"/>
　義耳非有二也後鄭不從司農之説乃以刺提分二<lb/>
　類似有不通者蓋戈㦸形同而制異其所以異於戈<lb/>
　者雙枝耳惟其雙枝故有三鋒其中在援之末者則<lb/>
　主刺之鋒也其旁在上枝之上者則向上之鋒也在<lb/>
　下枝之下者則向下之鋒也無向上之鋒則不可刺<lb/>
　無向下之鋒則不可勾故賈公彦曰三鋒皆向上者<lb/>
　無用也惟以中鋒言則重三鋝㦸與戈同耳鋝色劣<lb/>
　反三鋝者一斤四兩也戈㦸之刃皆以金為之考工<lb/>
<pb n="38a"/>
　記云四分其金而錫居一謂之戈㦸之齊蓋有錫則<lb/>
　刃白也戈下鐏㦸下鐓亦皆以銅為之本鄭氏註故<lb/>
　小戎厹矛言鋈鐓非銅安可鋈哉曲禮曰進戈者前<lb/>
　其鐏進矛㦸前其鐓註云鋭底曰鐏平底曰鐓此可<lb/>
　以見戈㦸之别矣<lb/>
<hi>三章</hi>甲軍中所被以衛身之服也曰介曰函曰鎧皆其别<lb/>
　名陳氏祥道曰鎧所以致其凱經中言甲不及鎧蓋<lb/>
　古者之甲以革為之後世乃用金耳管子曰蚩尤以<lb/>
<pb n="38b"/>
　金為鎧不可考也○兵謂五兵弓矢殳矛戈㦸也説<lb/>
　禮者以此為歩卒之兵而於兵車則以酋矛夷矛為<lb/>
　二而不及弓矢安有此理哉夫弓矢攻兵之可以及<lb/>
　逺者也殳擊兵矛刺兵而亦可勾戈㦸勾兵而亦可<lb/>
　刺皆接戰之短兵也隨其所徃惟此五兵而已五兵<lb/>
　之應長短不同而逺近之間用各有濟在習之使熟<lb/>
　耳脩則習之熟矣<lb/>
渭陽<lb/>
<pb n="39a"/>
<hi>一章</hi>渭水名説見邶谷風字義鄭氏曰秦是時都雍至渭<lb/>
　陽者蓋東行送舅氏於咸陽之地孔氏曰雍在渭南<lb/>
　水北曰陽晉在秦東行必渡渭地理志右扶風渭城<lb/>
　縣故咸陽也其地在渭水之北今按雍秦徳公所徙<lb/>
　之都漢置縣屬右扶風今為鳯翔府鳯翔縣地咸陽<lb/>
　漢為渭城縣今為咸陽縣屬西安府渭水南去縣三<lb/>
　里秦舊縣在今縣東三十里○路車按周禮巾車掌<lb/>
　王之五路曰玉路金路象路革路木路蓋玉路金路<lb/>
<pb n="39b"/>
　象路乗車也革路兵車也木路田車也見考工記輪<lb/>
　人註象路以下諸侯得通用之金路天子以賜有功<lb/>
　及同姓諸侯之異等者而後得用若玉路則惟天子<lb/>
　乗之諸侯不敢用也路者大也若路門路寢路車路<lb/>
　馬之稱皆以大言非謂行於道路而為路也故惟天<lb/>
　子諸侯之車稱路若卿大夫非特賜不得有路如左<lb/>
　傳襄公十五年王賜鄭子僑以大路二十四年王賜<lb/>
　叔孫豹以大路杜氏以為草木二路理或然也既賜<lb/>
<pb n="40a"/>
　於天子則亦稱路矣然此亦衰周之事若衛叔仲于<lb/>
　奚得請繁纓之類耳賜以草木之説雖無明文豈非<lb/>
　金路象路皆諸侯之賜歟然則重耳雖以同姓當為<lb/>
　諸侯尚未有功渭陽之贈未宜即用金路其必用象<lb/>
　路矣詳見采芑字義<lb/>
權輿<lb/>
<hi>一章</hi>夏屋諸家多以宫室之美為夏屋謂居大屋而食無<lb/>
　餘也鄭獨不然而以為大具孔氏謂下章始則四簋<lb/>
<pb n="40b"/>
　今則不飽皆説飲食之事不得言屋宅也眉山史氏<lb/>
　亦取鄭氏大具之説而謂詩夏屋不指屋宇也經言<lb/>
　夏屋惟此而已至揚雄乃云震風凌雨然後知夏屋<lb/>
　之帡幪則誤以為屋宇矣竊意夏屋蓋指俎也其即<lb/>
　閟宫所謂大房歟故元隂㓜逹云夏屋本食俎亦不<lb/>
　以為巨室也食小食謂燕食也若禮食則為大食與<lb/>
　公食大夫之食同矣禮食似饗無酒詳見彤弓字義<lb/>
<hi>二章</hi>簋即敦也虞曰敦夏曰瑚商曰璉周曰簠簋皆有㑹<lb/>
<pb n="41a"/>
　㑹者蓋也簋與簠同而方圓異内方外圓曰簋以盛<lb/>
　黍稷外方内圓曰簠以貯稻梁皆容一斗二升考工<lb/>
　記旊人為簋則瓦噐也賈氏據易象謂亦以木為之<lb/>
　則臆説耳黍稷各二簋多以備餕故曰四簋公食大<lb/>
　夫禮宰夫設六簋今言每食四簋是燕食非禮食也<lb/>
　禮食則主國之君食聘客即所謂公食大夫也上章<lb/>
　言夏屋渠渠鄭氏以為大具則禮食矣燕食乃常食<lb/>
　也嘉榖之中黍為尤美故食貴黍而多以簋言<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩説解頥字義卷三<lb/>
</p>
<p>
</p>
  </div>
</body>
</text>
</TEI>
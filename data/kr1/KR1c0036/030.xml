<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩説解頥正釋卷二十八</head>
    <p>
<pb n="1a"/>
欽定四庫全書<lb/>
　詩説解頥正釋卷二十八　　明　季本　撰<lb/>
閔予小子<lb/>
　經㫖曰成王免䘮始見於武王之廟而作此詩<lb/>
閔予小子遭家不造嬛嬛在疚於乎皇考永世克孝念<lb/>
兹皇祖陟降庭止維予小子夙夜敬止於乎皇王繼序<lb/>
思不忘<hi>賦也</hi>
　閔成王自憂也小子成王自稱也遭家不造謂不為<lb/>
<pb n="1b"/>
　造物所成而遭大䘮也嬛與㷀同㷀㷀然孤獨在哀<lb/>
　疚之中則無所依怙也皇考指武王嘆其能以繼述<lb/>
　為心雖文王已没而不忘故曰永世克孝也皇祖謂<lb/>
　文王言武王之於文王思念之切常若見其升降之<lb/>
　在庭此申永世克孝之意夙夜敬止蓋亦欲如武王<lb/>
　之念文王者而不敢忽也皇王舊説指文王武王而<lb/>
　錢氏則以為武王是也序緒也繼之而思不忘此即<lb/>
　所謂夙夜敬止也蓋此詩夲為見武王而思繼之辭<lb/>
<pb n="2a"/>
　　　閔予小子一章十一句<lb/>
　　　　集傳一章分三節今為一章<lb/>
訪落<lb/>
　經㫖曰成王既免䘮復辟因作此詩以道延訪群臣<lb/>
　之意觀其自稱曰朕則非陳於宗廟之言蓋大雅也<lb/>
訪予落止率時昭考於乎悠哉朕未有艾将予就之繼<lb/>
猶判渙維予小子未堪家多難<hi>賦也</hi>
　訪訪問也落始也既免䘮而更新有落之義蓋訪始<lb/>
<pb n="2b"/>
　治天下之道而皆以為當率昭考武王也此述已然<lb/>
　之辭也然武王之道悠逺難及故嘆其悠哉艾爾雅<lb/>
　以為歴也禮五十曰艾服官政時成王尚㓜冲未嘗<lb/>
　歴事故曰未艾将進就成也判渙與道不合一也家<lb/>
　謂國家多難指管蔡以殷畔之事也言我未有所歴<lb/>
　頼羣臣進而就之欲繼昭考之道而猶泮渙不相合<lb/>
　况小子㷀㷀一身當家多難豈能堪哉以明必資於<lb/>
　群臣之匡輔也<lb/>
<pb n="3a"/>
○紹庭上下陟降厥家休矣皇考以保明其身<hi>賦也</hi>
　紹謂武王之繼文王也陟則在上降則在下此即上<lb/>
　篇皇考念皇祖之陟降庭止也言文王陟降於庭之<lb/>
　上下者皆國家之事惟武王能紹之而其美足以保<lb/>
　明其身也人心歸之則其身安之矣此言己德不及<lb/>
　武王之能永世克孝也<lb/>
○敬之敬之天維顯思命不易哉無曰高高在上陟降<lb/>
厥士日監在兹<hi>賦也</hi>
<pb n="3b"/>
　士與事同謂所為之事也天常降監於我之所為即<lb/>
　是日監如所謂昊天曰明及爾出王昊天曰旦及爾<lb/>
　游衍者也此成王自言天命之當敬也<lb/>
○維予小子不聦敬止日就月将學有緝熈于光明佛<lb/>
時仔肩示我顯德行<hi>賦也</hi>○<hi>佛音弼</hi>
　上章言不可不敬蓋已知率昭考之要矣但工夫不<lb/>
　能無判渙故曰不聦敬止日就月将即緝熈不己之<lb/>
　功也佛弼通輔也仔小子之稱以㓜冲言肩任也言<lb/>
<pb n="4a"/>
　㓜冲之肩不克任重致逺也所以欲求群臣匡輔之<lb/>
　力而助我任道不至於半途而廢也爾群臣尚當閔<lb/>
　予不聦而示我以明顯之德行使我得以日就月将<lb/>
　可也言此以終訪落之意<lb/>
○予其懲而毖後患莫予□蜂自求辛螫肇允彼桃蟲<lb/>
拚飛維鳥未堪家多難予又集于蓼<hi>賦也</hi>
　懲有所創而戒之也毖慎螫毒也螫則必辛故曰辛<lb/>
　螫莫予□蜂言無有人使蜂以螫我者乃我自取其<lb/>
<pb n="4b"/>
　螫耳以喻己自惑於管蔡之流言以致禍也肇始允<lb/>
　信也桃蟲即鷦鷯拚與翻同鷦鷯小鳥僅巢一枝然<lb/>
　既鳥族則能拚飛無所不至如陸農師所謂鷦鷯化<lb/>
　為鵰者亦拚飛之能變也以喻管蔡雖小才亦能為<lb/>
　亂而今始信其然耳多難謂管蔡之亂也蓼毒草詳<lb/>
　見良耜字義以喻武王之䘮也言己方㓜冲不堪國<lb/>
　之多難而又適當大䘮之苦故曰又集于蓼也此以<lb/>
　流言疑周公之事自懲見己德之不及武王而欲群<lb/>
<pb n="5a"/>
　臣之助也或曰此章當在訪落之後敬之之前文義<lb/>
　始順懲字上下必有小字故舊名小毖<lb/>
　　　訪落五章二章章八句二章章六句一章四句<lb/>
　　　　集傳以訪落敬之小毖為三篇今合為一篇<lb/>
　　　　而分五章○安成劉氏曰朱子以此詩作於<lb/>
　　　　成王免䘮之際則武王崩後之三年也按書<lb/>
　　　　曰周公位冢宰正百工群叔流言則是武王<lb/>
　　　　方崩流言即起成王不能無疑時周公方廵<lb/>
<pb n="5b"/>
　　　　行在外而天有雷風之變於是王迎公歸及<lb/>
　　　　公居東二年罪人既得明年成王免䘮朝廟<lb/>
　　　　而此四詩繼作故此篇深懲管蔡之事也<lb/>
載芟<lb/>
　經㫖曰此農功成而閔勞農人之詩序以為秋冬報<lb/>
　非也新安胡氏曰此詩不見有祈報之意非告神之<lb/>
　樂歌也得之矣詩夲豳雅當屬於豳風云蓋公劉始<lb/>
　至豳時事也<lb/>
<pb n="6a"/>
載芟載柞其耕澤澤千耦其耘徂隰徂畛<hi>賦也</hi>
　芟除其草也柞除其木也新除地上之草木蓋始開<lb/>
　荒之田也秋官柞氏掌攻草木即其職也草木既去<lb/>
　則其土潤澤而可以耕未謂其已耕也千耦耕阡之<lb/>
　偶詳見臣工之噫嘻章耘當與信南山畇畇原隰之<lb/>
　畇同隰下濕為田之處也畛田畔也言千耦之田既<lb/>
　墾而均平可耕於是始出田而往隰畛也諸家解耘<lb/>
　字率牽强今皆不從此序其出耕之始事也<lb/>
<pb n="6b"/>
○侯主侯伯侯亞侯旅侯疆侯以有嗿其饁思媚其婦<lb/>
有依其士有略其耜俶載南畝<hi>賦也</hi>
　主家長也伯長子也亞仲叔也旅衆子弟也疆有餘<lb/>
　力而來助者也以傭力之人随主人所左右者也嗿<lb/>
　衆飲食聲思語辭媚愛依就皆相親之意士指其夫<lb/>
　略利也利則入土昜不甚費力故曰畧也言主伯亞<lb/>
　旅疆以皆出而治田而婦則饋餉男則共食夫婦相<lb/>
　親同勤農事皆利其耜而始有事於南畝也此則言<lb/>
<pb n="7a"/>
　其已耕矣一家親愛同力一心農夫之所以有年者<lb/>
　蓋夲於此<lb/>
○播厥百榖實函斯活驛驛其逹有厭其傑厭厭其苗<lb/>
緜緜其麃<hi>賦也</hi>
　函含活生也驛驛聮絡也逹出土也厭受氣足也傑<lb/>
　先長者也緜緜詳密也麃耘也承上章言既耕而播<lb/>
　種則其實含氣而生矣既生則苗驛驛然而出土矣<lb/>
　其受氣足者桀然先長及受氣皆足則厭厭然無不<lb/>
<pb n="7b"/>
　長矣但苗間之草亦或随苗生長反為苗害故必耘<lb/>
　之詳密緜緜然不至傷苖乃為善也種播而活苗長<lb/>
　而耘皆飬苗之功○此以上備言耕耘之事以見農<lb/>
　夫之勞也<lb/>
○載穫濟濟有實其積萬億及秭為酒為醴烝畀祖妣<lb/>
以洽百禮<hi>賦也</hi>
　濟濟人衆而齊也實與實函斯活之實同謂榖實也<lb/>
　積者榖之積也萬億及秭積之多也為酒醴烝祖妣<lb/>
<pb n="8a"/>
　周於祀先也百禮祭祀之百禮也詳見豐年<lb/>
○有飶其香邦家之光有椒其馨胡考之寧<hi>賦也</hi>
　飶本取苾草之香椒本取椒實之香遂借以言酒醴<lb/>
　芬香之氣也以之燕饗賔客則賔客慶而邦家光矣<lb/>
　以之供飬耆老則耆老怡而胡考寜矣此與上章言<lb/>
　以酒醴供祭祀燕飲皆頼農夫所穫之多也<lb/>
○匪且有且匪今斯今振古如兹<hi>賦也</hi>
　且聊且也今今日也匪且匪今言非且於今日偶一<lb/>
<pb n="8b"/>
　為之也振古者振起於古昔也謂自后稷始教稼穡<lb/>
　以來即用黍稷為酒醴以供祭祀燕飲之用此其立<lb/>
　烝民之極者也不然則賔客之禮皆將廢矣農夫之<lb/>
　功豈可不念哉<lb/>
　　　載芟六章三章章四句二章章六句一章八句<lb/>
　　　　集傳一章分九節今為六章○此詩與良耜<lb/>
　　　　文義相同但一事不應有二詩故先儒或以<lb/>
　　　　此為豳頌以芟柞之語觀之則似公劉始荒<lb/>
<pb n="9a"/>
　　　　豳地之言也至其終篇説俱無礙但以君勞<lb/>
　　　　民之辭非頌體也似當為豳雅耳周禮籥章<lb/>
　　　　所謂祈年于田祖則龡豳雅以樂田畯者其<lb/>
　　　　即此詩歟<lb/>
良耜<lb/>
　經㫖曰此時主至省歛之方因年豐報賽而閔勞農<lb/>
　人之詩也以天子勞農蓋大雅也<lb/>
畟畟良耜俶載南畆播厥百榖實函斯活<hi>賦也</hi>
<pb n="9b"/>
　畟畟耜之嚴利也故曰良耜此言其既耕而播種也<lb/>
○或來瞻女載筐及筥其饟伊黍<hi>賦也</hi>
　瞻省視也謂婦子饋饟於農夫也筐筥皆饟具所饟<lb/>
　維黍無珍味也此言農家饋饟之勤也<lb/>
○其笠伊糾其鎛斯趙以薅荼蓼荼蓼朽止黍稷茂止<lb/>
<hi>賦也</hi>
　糾結於頷下使不動也笠所以禦暑雨詳見都人士<lb/>
　字義鎛鋤芸田之噐詳見臣工字義趙刺也薅去也<lb/>
<pb n="10a"/>
　荼陸之穢蓼水之穢孔氏以為田有原有隰故並舉<lb/>
　水陸穢草是也乗暑雨芸田以去荼蓼荼蓼朽而後<lb/>
　黍稷始茂見農夫治田之勤苦也<lb/>
○穫之挃挃積之栗栗其崇如墉其比如櫛以開百室<lb/>
百室盈止婦子寧止<hi>賦也</hi>
　挃挃穫聲栗栗堅貌墉城櫛篦也此以在野言也百<lb/>
　室猶言百家謂同郷之人也開百室所以藏於家也<lb/>
　百室並開則家家皆熟矣舊説百室以四閭之族言<lb/>
<pb n="10b"/>
　有室礙處詳見讀禮疑圖卷三此言收穫多而婦子<lb/>
　始安也<lb/>
○殺時犉牡有捄其角以似以續續古之人<hi>賦也</hi>
　犉者牛之一色者也與無羊九十其犉之犉同殺犉<lb/>
　牡者用大牢以報先農方社之神也周人尚赤牲當<lb/>
　用騂即大田所謂來方禋祀而以騂黒之義也捄曲<lb/>
　貌捄其角者毛氏所謂社稷之牛角尺也似續者即<lb/>
　嗣嵗以續祭祀之禮古之人謂后稷后稷肇杞乃其<lb/>
<pb n="11a"/>
　所以教民稼穡之意也今得嗣而不廢其禮謂非農<lb/>
　夫力田之功可乎此見農之當勞也<lb/>
　　　良耜五章二章章四句一章三句一章五句一<lb/>
　　　章七句<lb/>
　　　　集傳一章分八節今為五章○此詩與載芟<lb/>
　　　　語意相同故先儒或疑其為豳頌但一事二<lb/>
　　　　詩似乎煩𤨏意必後王刪舉前篇要義以為<lb/>
　　　　此詩非開荒時語故不及芟柞耳且殺牛以<lb/>
<pb n="11b"/>
　　　　祭先農方社則天子之禮也按禮天子祭社<lb/>
　　　　稷用太牢諸侯則少牢而已牛非豳公所宜<lb/>
　　　　用故此當為王者之詩而不可以列於豳也<lb/>
絲衣<lb/>
　經㫖曰此祭統所謂尸飲九而君以散爵獻士之樂<lb/>
　歌也獻酢也然則卿大夫士凡與祭天子之廟者皆<lb/>
　有酢焉而詩惟及士其上必有闕文矣<lb/>
絲衣其紑載弁俅俅自堂徂基自羊徂牛鼐鼎及鼒兕<lb/>
<pb n="12a"/>
觥其觩㫖酒思柔不吴不敖胡考之休<hi>賦也</hi>
　絲衣祭服也紑㓗貌載戴也弁爵弁士祭於王之服<lb/>
　也俅俅恭順貌堂階上之堂也基則門塾之基蓋自<lb/>
　堂而至門外之地也羊牛者大牢三牲之二也鼎烹<lb/>
　餁之器鼐大鼎鼒小鼎也鼎有鼏則覆鼎之巾也按<lb/>
　特牲禮宿賔之明夕主人揖賔入位于堂室人升自<lb/>
　西階視壺濯及豆籩降東北面告濯具賔出主人出<lb/>
　宗人視牲告充饔正作豕宗人舉獸尾告備舉鼎鼏<lb/>
<pb n="12b"/>
　告㓗此祭前日夕之事也視壺濯在堂上視牲視鼎<lb/>
　在門外時牲尚未殺鼎尚未入但從君省視而以具<lb/>
　充備㓗告於君耳特牲所言乃士禮若天子之祭則<lb/>
　省牲視滌濯乃少宗伯之事而士則奔走以聽使令<lb/>
　者序此以見其有事於宗廟之勞也兕觥蓋觶散之<lb/>
　屬所謂散爵也思語辭吴譁敖慢也㫖酒思柔戒其<lb/>
　無失德也不吴不敖則柔也如此則獲夀考之福矣<lb/>
　　　絲衣一章九句<lb/>
<pb n="13a"/>
酌<lb/>
　經㫖曰此亦大武之詩當屬耆定爾功之下<lb/>
於鑠王師遵飬時晦時純熈矣是用大介我龍受之蹻<lb/>
蹻王之造載用有嗣實維爾公允師<hi>賦也</hi>○<hi>龍當作寵</hi>
　鑠如金之鑠言耀動也遵飬時晦時當晦而遵飬之<lb/>
　非有心於得天下也純熈但言脩德使緝熈也介助<lb/>
　也大助者蘇氏所謂天下無不助之也集傳以介訓<lb/>
　甲則非矣我自後人作頌者言寵受謂受人心之歸<lb/>
<pb n="13b"/>
　也蹻與矯同武貌王之造謂武王創造基業後人寵<lb/>
　受繼嗣不絶故曰載用有嗣爾指武王師衆也謂我<lb/>
　之所以繼嗣不絶者皆爾武王合天下之公能信於<lb/>
　衆故耳見其伐商非私也<lb/>
　　　酌一章八句<lb/>
　　　　此詩於酌無關盖附㑹之言也集傳以為十<lb/>
　　　　三舞勺之勺則恐非感發童子之要義焉竊<lb/>
　　　　意舞勺之詩或當是泂酌耳<lb/>
<pb n="14a"/>
桓<lb/>
　經㫖曰左氏以此為大武之六章也前數章言武王<lb/>
　順人心此言武王合天命也<lb/>
綏萬邦屢豐年天命匪解桓桓武王保有厥士于以四<lb/>
方克定厥家於昭于天皇以間之<hi>賦也</hi>
　綏萬邦言克商以安天下也順天命故屢致豐年此<lb/>
　天命於周所以乆而不厭也士謂天下之衆也于猶<lb/>
　言於是也以四方克定厥家者謂因四方之心以定<lb/>
<pb n="14b"/>
　國也皇大也間代也言其保民之德昭于天以大代<lb/>
　乎商非以力也桓桓武王以下是言所以綏萬邦屢<lb/>
　豐年之故<lb/>
　　　桓一章九句<lb/>
賚<lb/>
　經㫖曰左氏以此為大武之三章其意亦在於以德<lb/>
　安民也<lb/>
文王既勤止我應受之敷時繹思我徂維求定時周之<lb/>
<pb n="15a"/>
命於繹思<hi>賦也</hi>
　脩德安民自朝至於日中昃不遑暇食此文王之勤<lb/>
　而我後人之所當受也受則欲有以承之而尋繹其<lb/>
　緒於心以敷布於天下自兹以往維求所以安定人<lb/>
　心此則武王創業以貽子孫使之繼述之意也故曰<lb/>
　時周之命如此則武王本非以力爭天下而欲後人<lb/>
　求之於文王之德也故再言於繹思以歎之詩中不<lb/>
　及武王但言時周之命而其意可見矣<lb/>
<pb n="15b"/>
　　　賚一章六句<lb/>
　　　　詩亦全無賚意<lb/>
般<lb/>
　經㫖曰此詩當在賚之後其大武之四章歟<lb/>
於皇時周陟其高山嶞山喬嶽允猶翕河敷天之下裒<lb/>
時之對時周之命<hi>賦也</hi>
　高山泛言山也嶞則其狹而長者嶽則其最高而尊<lb/>
　者猶與由同翕河大河合衆水而為一也嶞山喬嶽<lb/>
<pb n="16a"/>
　夲陟高山而言陟高山由翕河皆指武王伐紂所過<lb/>
　之名山大川蓋自豐歴華至孟津而渡河也敷者布<lb/>
　天下以伐商之事也裒時之對謂合天下仰望之心<lb/>
　而答之也時周之命因上章之言而申明之見周之<lb/>
　伐商夲順人心也<lb/>
　　　般一章七句<lb/>
　　　　般之名亦無意<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩說解頤正釋卷二十八<lb/>
</p>
<p>
</p>
  </div>
</body>
</text>
</TEI>
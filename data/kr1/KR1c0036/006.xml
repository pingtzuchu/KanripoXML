<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩説解頥正釋卷四</head>
    <p>
<pb n="1a"/>
欽定四庫全書<lb/>
　詩説解頥正釋卷四　　　　明　季本　撰<lb/>
鄘<lb/>
　説見邶風<lb/>
柏舟<lb/>
　經㫖曰舊説衛世子共伯蚤死其妻共姜守義父母<lb/>
　欲奪而嫁之共姜作此詩以自誓也竊意父母即共<lb/>
　伯之父母也共伯為衛世子共姜齊女其父母豈有<lb/>
<pb n="1b"/>
　越他國奪嫁之理哉盖父母者舅姑之通稱也共伯<lb/>
　者釐侯之子釐侯既𦵏而共伯始死則欲奪嫁共姜<lb/>
　者共伯之母也其父且不與焉以為姜氏之父母可<lb/>
　乎史記又謂衛武公攻殺共伯則尤誕説也東萊吕<lb/>
　氏辯之詳矣<lb/>
汎彼柏舟在彼中河<hi>興也</hi>髧彼兩髦實維我儀之死矢靡<lb/>
他母也天只不諒人只<hi>興意</hi>
　中河中於河也齊地西以河為境而衛居河之西故<lb/>
<pb n="2a"/>
　以河言柏舟堅實而在中河以比志節之堅而夫死<lb/>
　無所着也髧髮垂貎髦小兒剪髮也謂以所剪髮作<lb/>
　為偽髻垂兩眉之上也蓋兒生三月剪髮夾囟曰兩<lb/>
　髦女則為三䯻曰覊與男不同長大猶用為飾不敢<lb/>
　忘孝思也内則云子事父母拂髦是也親死然後去<lb/>
　之故兩髦以男言蓋指共伯是時共伯父死母猶存<lb/>
　則髦猶未去也儀以夫為法也母以姑言<lb/>
○汎彼柏舟在彼河側<hi>興也</hi>髧彼兩髦實維我特之死矢<lb/>
<pb n="2b"/>
靡慝母也天只不諒人只<hi>興意</hi>
　柏舟在河側則有畔崖葢以禮義為依也特獨也謂<lb/>
　心之所從獨在夫也慝邪也<lb/>
　　　柏舟二章章七句<lb/>
牆有茨<lb/>
　經㫖曰舊説公子頑通乎君母言之而醜故詩人作<lb/>
　此詩以刺之君母即宣姜也或以為鄘人諷三叔之<lb/>
　謗周公則三叔流言顯然衆所共知有何不可道之<lb/>
<pb n="3a"/>
　醜哉<lb/>
牆有茨不可埽也<hi>興也</hi>中冓之言不可道也所可道也言<lb/>
之醜也<hi>興意</hi>
　茨蒺藜也蔓生細葉子有三角刺人埽掃除也中冓<lb/>
　材木交構在堂之中言其隠奥也中冓之言但謂閨<lb/>
　門之事非指其相淫之私語也道言也醜惡也言茨<lb/>
　埽之則牆必頺猶傷君心但為君者亦當黙有所處<lb/>
　不可以牆之不頺而藏惡於其中也<lb/>
<pb n="3b"/>
○牆有茨不可襄也<hi>興也</hi>中冓之言不可詳也所可詳也<lb/>
言之長也<hi>興意</hi>
　襄除謂駕而出之也長者難竟之意語長則勞託此<lb/>
　以見其實不欲言也<lb/>
○牆有茨不可束也<hi>興也</hi>中冓之言不可讀也所可讀也<lb/>
言之辱也<hi>興意</hi>
　束束而去之也讀誦言也辱汚口舌也詩人咏嘆其<lb/>
　事雖若甚惡而亦不欲言其可惡之實猶有隱惡之<lb/>
<pb n="4a"/>
　意存焉<lb/>
　　　牆有茨三章章六句<lb/>
　　　　龜山楊氏曰公子頑通乎君母閨中之言至<lb/>
　　　　不可讀其汙甚矣自古淫亂之君自以為密<lb/>
　　　　於閨門之中世無得而知者故自肆而不反<lb/>
　　　　聖人所以著之於經使後世為惡者知雖閨<lb/>
　　　　中之言亦無隱而不彰也其為訓戒深矣<lb/>
君子偕老<lb/>
<pb n="4b"/>
　經㫖曰舊説刺衛夫人滛亂失事君子之道故陳人<lb/>
　君之德服飾之盛宜與君子偕老也葢指公子頑與<lb/>
　宣姜相通事然朱子疑之謂此詩所以作亦未可考<lb/>
　今觀詩辭或但為夫人之德不足以相君子而發未<lb/>
　必為淫亂也朱子未盡之意宜更求之<lb/>
君子偕老副笄六珈委委佗佗如山如河象服是宜子<lb/>
之不淑云如之何<hi>賦也</hi>○<hi>佗與蛇同音移</hi>
　君子指夫言偕老言誓與同老無他志也副祭服之<lb/>
<pb n="5a"/>
　首飾即女冠服之所以祭宗廟也笄簮也所以卷髮<lb/>
　在副謂之衡笄以玉加笄故謂之珈而以垂於副之<lb/>
　兩旁當耳處其下以紞懸瑱紞織如縧而上屬於笄<lb/>
　者也笄本婦人之常飾惟副之珈則后夫人有之卿<lb/>
　大夫以下妻所無也珈之以六則夫人之制也此言<lb/>
　夫人與諸侯共承國祀之重故以祭服言委佗解見<lb/>
　羔羊如山言其性之安重也如河言其度之𢎞廣也<lb/>
　安重則不輕佻𢎞廣則不褊狹然後可以為委佗山<lb/>
<pb n="5b"/>
　河衛國之疆域故特舉以明同主山川之意而夫人<lb/>
　當似之也象服如舜典予欲觀古人之象象翟形而<lb/>
　綴於服即下章所謂翟也象服從副以祭者也謂夫<lb/>
　人之德委佗而如山河乃於象服為宜耳子指夫人<lb/>
　與三章子之清揚之子同云如之何謂不足以配君<lb/>
　子而承宗廟之祀也<lb/>
○玼兮玼兮其之翟也鬒髮如雲不屑髢也玉之瑱也<lb/>
象之揥也揚且之皙也胡然而天也胡然而帝也<hi>賦也</hi>
<pb n="6a"/>
　玼鮮潤貎翟雉羽也刻繒為翟雉之形而彩畫之以<lb/>
　綴祭服者即象服也鬒黒也如雲稠密也今亦謂之<lb/>
　雲鬟髢與鬄同髲髢也髲髢者剪髮之名人少髮則<lb/>
　剪他髮益已髮而合綰為髻也髮美則不用他髮而<lb/>
　自善故曰不屑髢也瑱塞耳也以玉為之詳見著字<lb/>
　義象象骨也揥如今篦子以象骨為之用之摘髮而<lb/>
　因揷髮以為飾也摘音剔揚眉上廣也且語辭皙白<lb/>
　也承上章象服而言翟之玼者乃其外飾也而鬒髮<lb/>
<pb n="6b"/>
　如雲則其本質自然之美也然亦但以玉為瑱以象<lb/>
　為揥而已其實容色之美無待於外飾故又繼之曰<lb/>
　揚且之皙以見其美不但在髮也胡然者問之之辭<lb/>
　帝者天所主宰之名言天與帝胡為而生此人也葢<lb/>
　欲其君子之親愛相與宜室家而共承祭祀耳<lb/>
○瑳兮瑳兮其之展也蒙彼縐絺是紲袢也子之清揚<lb/>
揚且之顔也展如之人兮邦之媛也<hi>賦也</hi>
　瑳玉色整㓗貎展衣色白乃夫人以禮見君及見賔<lb/>
<pb n="7a"/>
　客之服䝉覆也葛之精者曰絺其精尤細靡者曰縐<lb/>
　皆當暑之服也玉藻䟽曰夏則中衣之上不用裘而<lb/>
　加葛葛上加朝服展衣即朝服也見内司服䟽紲袢<lb/>
　束縛意以展衣䝉縐絺而為之紲袢所以自斂飭也<lb/>
　清目清秀也揚眉揚開也顔額角豐滿也言夫人服<lb/>
　展衣䝉縐絺而以禮拘束故不見其自然之態度耳<lb/>
　若其清揚之顔本非外餙可加也展不拘束而但順<lb/>
　此人清揚態度之自然則邦中之女美孰過焉爾雅<lb/>
<pb n="7b"/>
　云美女為媛以其為夫人在一國女人之上故曰邦<lb/>
　之媛也見其色雖擅國中之美而德則有愧於為夫<lb/>
　人也辭雖不露而其意宛然在言表矣<lb/>
　　　君子偕老三章一章七句一章九句一章八句<lb/>
　　　　華谷嚴氏曰此詩惟述夫人服飾之盛容貎<lb/>
　　　　之尊不及滛亂之事但中間有子之不淑一<lb/>
　　　　言而譏刺之意盡見碩人惟述莊姜之美不<lb/>
　　　　言莊公不見荅但中間有大夫夙退二語猗<lb/>
<pb n="8a"/>
　　　　嗟惟述魯莊之羙不言不能防閑其母但中<lb/>
　　　　間有展我甥兮一語三詩體同但中間冷下<lb/>
　　　　一二語而首尾不露其意也<lb/>
桑中<lb/>
　經㫖曰衞俗滛奔雖巨室之妻亦比比與人期㑹而<lb/>
　迎送之不以為恥其後所私之男子託采物以至其<lb/>
　地而追思之故作此詩也觀所分三地則知其非初<lb/>
　至時所能遍厯而又有姜弋庸三姓則亦非一時所<lb/>
<pb n="8b"/>
　能盡私至於三姓皆貴族而字皆言孟則必其為巨<lb/>
　室之妻也若妾則多言叔仲矣<lb/>
爰采唐矣沬之郷矣云誰之思美孟姜矣期我乎桑中<lb/>
要我乎上宫送我乎淇之上矣<hi>賦也</hi>○<hi>要音腰後凡要約要截之要並同</hi>
　唐兎絲也詳見頍弁字義沬衞邑即書妹邦紂所都<lb/>
　朝歌也姜齊之姓也桑中采桑之處也宫猶室也合<lb/>
　院曰宫桑在下濕之地而宫在其上故曰上宫<lb/>
○爰采麥矣沬之北矣云誰之思美孟弋矣期我乎桑<lb/>
<pb n="9a"/>
中要我乎上宫送我乎淇之上矣<hi>賦也</hi>
　麥榖名秋種夏熟者弋與姒通杞女夏后氏之姓也<lb/>
○爰采葑矣沬之東矣云誰之思美孟庸矣期我乎桑<lb/>
中要我乎上宫送我乎淇之上矣<hi>賦也</hi>
　葑説見邶谷風庸亦貴族之姓也○衞之男子至於<lb/>
　沬而思其所私巨室之妻言所以思者以其當采桑<lb/>
　之時期於桑中而要於上宫以相私又送於淇上有<lb/>
　不忍之意焉厯數三人而見其風俗之淫奔彼此不<lb/>
<pb n="9b"/>
　以為醜也<lb/>
　　　桑中三章章七句<lb/>
　　　　桑中即所謂桑間濮上也葢濮水之上地有<lb/>
　　　　桑而以為桑間耳桑中本衛詩而樂記乃曰<lb/>
　　　　鄭衛之音亂世之音也桑間濮上之音亡國<lb/>
　　　　之音也特别桑間於衛者則以桑中之詩滛<lb/>
　　　　亂尤甚必至於亡國耳然此亦秦火以後儒<lb/>
　　　　者見此詩序於定之方中之前而又誤以定<lb/>
<pb n="10a"/>
　　　　之方中為衛文公徙居楚邱事因而附益其<lb/>
　　　　説歟○按東萊吕氏謂詩皆雅樂此桑中非<lb/>
　　　　桑間濮上之音朱子辯之曰桑中小序政散<lb/>
　　　　民流而不可止與樂記合則是詩之為桑間<lb/>
　　　　又不為無所據者今必曰三百篇皆雅而鄭<lb/>
　　　　風不為鄭邶鄘衛之風不為衛桑中不為桑<lb/>
　　　　間亡國之音則其篇帙混亂邪正錯揉非復<lb/>
　　　　孔子之舊矣<lb/>
<pb n="10b"/>
鶉之奔奔<lb/>
　經㫖曰舊說刺宣姜也亦為公子頑故朱子則釋此<lb/>
　詩所以作亦未可考以今論之公子頑之烝宣姜不<lb/>
　可謂無但計其事當在宣公既卒之後宣公卒而惠<lb/>
　公立甫厯四年而公子洩公子職挾公子黔牟以逐<lb/>
　惠公又八年而始得復當其初中冓之言猶未大著<lb/>
　兄弟之間自宜為親者諱而顯然指斥其人畧無忠<lb/>
　厚之意不足以為訓也至洩職逐君之際黔牟者惠<lb/>
<pb n="11a"/>
　公之庶兄而公子頑之母弟也亦既從亂矣誰復知<lb/>
　倫理為重而真心公所惡乎若浮浪之作不足以感<lb/>
　動人者亦何取焉且人之無良本指一人而分屬兄<lb/>
　君義亦牽强也意其必為宣公新臺之事而發耳奪<lb/>
　伋之妻而又使其兄弟乘舟以出此則惡大跡彰不<lb/>
　可復掩而宣公羣弟之中有能恥其無良而憤然興<lb/>
　刺則其惡惡之公出於真心而聞之者足以興矣聖<lb/>
　人之刪定豈苟然哉其序當在二子乘舟之前云<lb/>
<pb n="11b"/>
鶉之奔奔鵲之彊彊<hi>興也</hi>人之無良我以為兄<hi>興意</hi>
　鶉䳺屬奔奔鬪也鶉喜鬪惡亂其匹也彊彊剛也鵲<lb/>
　性剛不滛其匹也以興宣公之奪子婦亂匹孰甚焉<lb/>
　此則鶉鵲之不如也作詩者必宣公之庶弟故稱為<lb/>
　兄<lb/>
○鵲之彊彊鶉之奔奔<hi>興也</hi>人之無良我以為君<hi>興意</hi>
　君亦指宣公<lb/>
　　　鶉之奔奔二章章四句<lb/>
<pb n="12a"/>
定之方中<lb/>
　經㫖曰舊説以為美衛文公也衛為狄滅文公徙居<lb/>
　楚丘營立宫室百姓悦之而作此詩其說非也蓋楚<lb/>
　丘魯地築宫以為勞勸農桑之所也必魯先君之賢<lb/>
　者所為非伯禽不足以語此也而謂衛文公能之乎<lb/>
　詳辯見春秋私考僖公二年城楚丘及三十一年衛<lb/>
　遷帝丘下然則此詩當為魯風而篡入於此耳<lb/>
定之方中作于楚宫揆之以日作于楚室樹之榛栗椅<lb/>
<pb n="12b"/>
桐梓漆爰伐琴瑟<hi>賦也</hi>○<hi>定丁佞反</hi>
　定營室星此星昬中建亥之月也農功既畢而營作<lb/>
　可興矣楚宫楚邱之宫魯襄公薨於楚宫即此宫也<lb/>
　其名為楚不知何義豈其地本多楚木而因以名邱<lb/>
　歟左氏以襄公適楚之故而作楚宫則誕說耳揆度<lb/>
　也樹八尺之臬度日出入之影以定東西又參日中<lb/>
　之影以正南北也室宫内之室楚室猶楚宫互文以<lb/>
　恊韻耳榛栗二木以供籩實椅桐梓三木以備材漆<lb/>
<pb n="13a"/>
　以飾之皆為琴瑟之用蘇氏所謂種木者求用於十<lb/>
　年之後不求近功者是也此章言農隙興工為勞勸<lb/>
　農桑之所而種木畜材因以備禮樂之用非妄用民<lb/>
　力也<lb/>
○升彼虛矣以望楚矣望楚與堂景山與京降觀于桑<lb/>
卜云其吉終焉允臧<hi>賦也</hi>
　虚墟地髙而可望者故曰升望謂相視之也曰望楚<lb/>
　則為楚水之地可知矣堂指其前寛廣可容之處而<lb/>
<pb n="13b"/>
　言猶堪輿家所謂堂局也景與影同測日影也即上<lb/>
　章揆日之事京髙邱也此章本其作宫之始而言既<lb/>
　升高相度之然後可因山邱測日影以定室之方位<lb/>
　而又降下觀桑以細察其土宜則人謀合矣於是稽<lb/>
　之於卜神亦告吉至其終也信如卜稽所言而果獲<lb/>
　善應之吉謂神謀合於人謀非以私意役民也<lb/>
○靈雨既零命彼倌人星言夙駕説于桑田匪直也人<lb/>
秉心塞淵騋牝三千<hi>賦也</hi>
<pb n="14a"/>
　雨及時而應如有神然故曰靈雨倌人主駕者也星<lb/>
　見星也見星而駕則雨止矣桑田者時農桑之務作<lb/>
　而徃勞勸之故兼言桑田之野也觀於此言可以見<lb/>
　楚宫之作為勞勸農桑之所矣諸侯千乘則馬當四<lb/>
　千匹問國君之富數馬以對至於千駟亦云多矣此<lb/>
　則七尺之騋牝而能育者已有三千牡不在列也則<lb/>
　其富不止於千駟而已葢非塞淵之德不能致馬之<lb/>
　蕃息如此葢即伯禽思無疆思馬斯臧之意然凡有<lb/>
<pb n="14b"/>
　德者或能善身未必能及於馬政也故又言此人不<lb/>
　但有德以善其身而已又能見於行事之實而其所<lb/>
　以訓百官馭群牧者細㣲曲盡故能致馬蕃息如此<lb/>
　也觀馬之蕃息則民富可知矣此即終焉允臧之意<lb/>
　國人所以悦而羙之也夫秉心塞淵之德豈人所易<lb/>
　能哉自左氏有文公大布之衣大帛之冠務材訓農<lb/>
　通商惠工敬教勤學元年革車三十乘季年乃三百<lb/>
　乘之説而後儒遂真信文公為賢殊不知文公之薄<lb/>
<pb n="15a"/>
　徳備載於春秋可考也而盛稱以罔後世吁可嘆哉<lb/>
　　　定之方中三章章七句<lb/>
蝃蝀<lb/>
　經㫖曰舊説以為刺淫奔之詩是也衛之女子在母<lb/>
　家嘗與人私及既嫁而猶與所私者通焉故詩人惡<lb/>
　之而作此詩也<lb/>
蝃蝀在東莫之敢指<hi>比也</hi>女子有行逺父母兄弟<hi>賦也</hi>
　蝃蝀虹也在東暮虹也日映雲而虹見則雨止矣東<lb/>
<pb n="15b"/>
　陽方陽勝隂之義也指者指而向之也暮虹見而莫<lb/>
　敢指以比其夫在前雖暮亦不敢向也今女子既嫁<lb/>
　逺其父母兄弟而去則非昔者可與私之時矣<lb/>
○朝隮于西崇朝其雨<hi>比也</hi>女子有行逺兄弟父母<hi>賦也</hi>
　隮升雲也與候人南山朝隮義同崇終也從旦至食<lb/>
　時為終朝俗以西方早雲為雨之候言雲氣升於西<lb/>
　方苟無虹以止之則必有終朝之雨以比淫女不畏<lb/>
　其夫而外慕雖朝亦遂私情蓋上章以蝃蝀目滛女<lb/>
<pb n="16a"/>
　之夫此章以朝隮目滛女也<lb/>
○乃如之人也懐昬姻也大無信也不知命也<hi>賦也</hi>
　乃如之人指滛奔者而言懐昬姻謂懐思其夫而相<lb/>
　親愛此昬姻之常天命之正也既嫁而猶慕所私不<lb/>
　顧其夫則非貞信以懐所當懐之昬姻失天命之正<lb/>
　矣<lb/>
　　　蝃蝀三章章四句<lb/>
相䑕<lb/>
<pb n="16b"/>
　經㫖曰此詩刺在位者竊禄欺人本無實德而外又<lb/>
　慆滛不檢盡䘮威儀至於傷化敗俗不可以為人可<lb/>
　疾之甚也<lb/>
相䑕有皮<hi>興也</hi>人而無儀人而無儀不死何為<hi>興/意</hi>○<hi>相去聲後凡相視之相並同</hi>
　相視也皮者䑕之所以庇也儀儀文也無儀則不以<lb/>
　禮庇矣<lb/>
○相鼠有齒<hi>興也</hi>人而無止人而無止不死何俟<hi>興意</hi>
<pb n="17a"/>
　齒者䑕之所以食也止容止也無止則不以禮食矣<lb/>
○相䑕有體<hi>興也</hi>人而無禮人而無禮胡不遄死<hi>興意</hi>
　體肢體䑕之所以行也禮禮度也無禮則不以禮行<lb/>
　矣○䑕之為物竊食穿墉欺人不見如在位者竊禄<lb/>
　營私閉藏邪穢故以起興言人既貪汚苟禄負其本<lb/>
　心而外之不檢又失其所以為用曽䑕之不若矣甚<lb/>
　惡之之辭也䑕以皮齒體取義不必以禮䑕之拱立<lb/>
　者言䑕也<lb/>
<pb n="17b"/>
　　　相䑕三章章四句<lb/>
　　　　東萊吕氏曰相䑕之惡無禮何其如是之甚<lb/>
　　　　也蓋溺於滛亂之俗不如是不足以自拔也<lb/>
　　　　疾惡不深則遷善不力<lb/>
干旄<lb/>
　經㫖曰衛之下邑有賢者居於其郊而邑大大好善<lb/>
　乘其車馬建其旌旄親徃迎之而見之者作此詩也<lb/>
　舊説以為衛文公臣子好善賢者樂告以善道則似<lb/>
<pb n="18a"/>
　文公德化所及者其不知文公甚矣葢文公非賢君<lb/>
　也<lb/>
孑孑干旄在浚之郊素絲紕之良馬四之彼姝者子何<lb/>
以畀之<hi>賦也</hi>
　孑孑特立貎干旄以旄注於旗竿之首而建於車後<lb/>
　旄以旄牛尾為之如今之幢也浚衛下邑有邑大夫<lb/>
　治此邑外謂之郊紕織組也葢以素絲織組而維其<lb/>
　旄也四之一車四馬也姝美也子指所見之賢者言<lb/>
<pb n="18b"/>
　畀之謂告以善道也<lb/>
○孑孑干旟在浚之都素絲組之良馬五之彼姝者子<lb/>
何以予之<hi>賦也</hi>○<hi>予音與後凡取與義者並同</hi>
　鳥隼曰旟旟在旌旄之下乃大夫之旗也都民所聚<lb/>
　也以次序言之則當為郊内近城之地組紕所織成<lb/>
　者也亦以維之賢者至都則漸近恐四馬之力或有<lb/>
　疲乏故又備一良馬以待敝則併前四馬而為五矣<lb/>
○孑孑干旌在浚之城素絲祝之良馬六之彼姝者子<lb/>
<pb n="19a"/>
何以告之<hi>賦也</hi>○<hi>告音谷</hi>
　析羽為旌用翟羽之半而注於旄上也大夫得用之<lb/>
　故曰大夫以旌城都城也祝與屬同著也維之而與<lb/>
　干相屬也至城則益近又備一良馬以待之則并前<lb/>
　五馬而為六矣葢賢者同乘欲車之安故所至即益<lb/>
　馬以為備也<lb/>
　　　干旄三章章六句<lb/>
載馳<lb/>
<pb n="19b"/>
　經㫖曰衛懿公時狄入衛懿公死而戴公代之東徙<lb/>
　渡河野處漕邑戴公者宣姜之子而許穆夫人之兄<lb/>
　也夫人以諸侯無救之者閔其將亡而思歸唁之其<lb/>
　欲為衛圖存之情切矣特為大夫所阻不得遂焉故<lb/>
　作是詩也舊説本於左傳大畧得之矣<lb/>
載馳載驅歸唁衛侯驅馬悠悠言至于漕大夫跋渉我<lb/>
心則憂<hi>賦也</hi>
　走馬謂之馳䇿馬謂之驅弔失國曰唁衛侯者戴公<lb/>
<pb n="20a"/>
　也歸唁之者閔其將亡而欲見之以圖存也悠悠逺<lb/>
　也草行曰跋水行曰渉葢許大夫以衛既國破君亡<lb/>
　在漕野處夫人非所宜歸歸亦無能為助故跋渉來<lb/>
　追以阻其行而夫人則以不能歸唁為憂焉此原其<lb/>
　心之不得遂也<lb/>
○既不我嘉不能旋反視爾不臧我思不逺既不我嘉<lb/>
不能旋濟視爾不臧我思不閟<hi>賦也</hi>
　不我嘉者許大夫不以為善也旋反謂還衛也爾指<lb/>
<pb n="20b"/>
　許大夫不臧謂爾之所言亦未為善也不逺者近人<lb/>
　情也濟渡也謂渡自許適漕之水也不閟謂通世故<lb/>
　也葢我之所思於人情為近於世故為通但爾不以<lb/>
　我為善是爾之不近人情不通世故也故我視爾亦<lb/>
　不得為善耳此明其心之本善也<lb/>
○陟彼阿丘言采其蝱女子善懐亦各有行許人尤之<lb/>
衆穉且狂<hi>賦也</hi>
　偏高曰阿丘蝱貝母也可療鬰結之疾言許人阻我<lb/>
<pb n="21a"/>
　之歸使我成鬰結之疾故欲陟阿丘而取蝱以療之<lb/>
　也善懷者能憂思也行道尤過狂率意妄為也言女<lb/>
　子之能思豈可以為常性然哉葢事情廹切有不得<lb/>
　不然者則亦各有道焉而不可執童穉之見率意以<lb/>
　為過也葢許人本意但欲使大夫徃唁無恤患分災<lb/>
　之志故以為穉狂而切責之謂其不能知己之心也<lb/>
○我行其野芃芃其麥控于大邦誰因誰極大夫君子<lb/>
無我有尤百爾所思不如我所之<hi>賦也</hi>
<pb n="21b"/>
　芃芃盛貎麥方盛長未收刈也葢夏正三四月之交<lb/>
　也控持而告之也因依也極窮也謂盡力以來救也<lb/>
　君子賢者之穪即大夫也百爾所思惟欲代夫人徃<lb/>
　唁也狄之入衛自閔公二年十二月始至麥盛之時<lb/>
　將四閲月矣而控於大國如齊桓公但與宋曹救邢<lb/>
　而未嘗至衛此衛之所以無因極也如此可坐視其<lb/>
　亡乎故欲親自歸衛謀於戴公使之竭力事大國以<lb/>
　求其必救耳所謂我所之者意葢如此惜乎諸大夫<lb/>
<pb n="22a"/>
　之無逺志而其君之不能立也使非齊桓公救邢却<lb/>
　狄而衛文公終復其國則許穆夫人之憂鬰雖有蝱<lb/>
　可得而療乎○許穆夫人之思在於憂宗國覆亡非<lb/>
　為念親之私情也婦人之見如此豈不賢哉世之丈<lb/>
　夫多有所不及者矣<lb/>
　　　載馳四章二章章六句二章章八句<lb/>
　　　　此篇分章與毛鄭不同朱子葢據蘇氏之説<lb/>
　　　　也今從之<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩説解頥正釋卷四<lb/>
</p>
<p>
</p>
  </div>
</body>
</text>
</TEI>
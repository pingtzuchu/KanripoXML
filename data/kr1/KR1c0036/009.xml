<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩說解頥正釋卷七</head>
    <p>
<pb n="1a"/>
欽定四庫全書<lb/>
　詩說解頥正釋卷七　　　　明　季本　撰<lb/>
鄭<lb/>
　鄭國名本姬姓周厲王子宣王母弟桓公友之後也<lb/>
　宣王封友於鄭是為畿内咸林之地即今陜西西安<lb/>
　府華州城北古鄭城幽王無道友為司徒遷其民於<lb/>
　虢檜之間死犬戎難其子武公定平王於東都亦為<lb/>
　司徒因得其地遂國于檜都焉在濟西洛東河南潁<lb/>
<pb n="1b"/>
　北四水間今為河南開封府鈞州新鄭縣史記以為<lb/>
　桓公懼王室多難將逃死洛東虢檜之君見其用事<lb/>
　分獻十邑則桓公賢君也豈有懐二心而先謀自利<lb/>
　邪且畿内之地非可以封諸侯者虢即左傳虢叔死<lb/>
　焉之虢檜則與之相鄰而國皆已滅意者友之初封<lb/>
　本以王子食采畿内而檜都之遷則因其有功而徙<lb/>
　封也然則所取虢檜之地蓋國已先滅而以與桓公<lb/>
　耳先王封國以其有功非以懿親鄭武公以桓公故<lb/>
<pb n="2a"/>
　而得封鄭亦猶伯禽以周公故而得封魯也詳見春<lb/>
　秋私考隱公元年鄭之所載多淫風孔子所謂惡鄭<lb/>
　聲之亂雅樂者也樂記言衛文侯聽鄭衛之音則不<lb/>
　知倦蓋鄭衛皆淫風而鄭為尤甚故孔子尤惡之今<lb/>
　之所列豈聖人所刪之舊哉<lb/>
緇衣<lb/>
　經㫖曰此國君好賢之詩其必鄭武公為諸侯時事<lb/>
　歟舊説鄭武公父子為周司徒善於其職國人宜之<lb/>
<pb n="2b"/>
　故美其德則周人所作當屬王風不當為鄭風也且<lb/>
　改衣適舘授粲豈國人所得施於貴卿者邪若謂周<lb/>
　王以此待武公則武公入相在平王時平王亦昏主<lb/>
　豈能好賢之無已如此詩乎故好賢者鄭武公也而<lb/>
　改衣適舘授粲則言其好賢之實事也<lb/>
緇衣之宜兮敝予又改為兮適子之舘兮還予授子之<lb/>
粲兮<hi>賦也</hi>
　緇黒色緇衣卿大夫朝退而居私朝之服也以布為<lb/>
<pb n="3a"/>
　之宜稱其服也舘即其私朝所直之廬也詳見羔羊<lb/>
　羔裘字義還謂人君親造其廬而返也粲粟治之精<lb/>
　者謂以白米為飯也<lb/>
○緇衣之好兮敝予又改造兮適子之舘兮還予授子<lb/>
之粲兮<hi>賦也</hi>
　好亦謂德與服稱也<lb/>
○緇衣之蓆兮敝予又改作兮適子之舘兮還予授子<lb/>
之粲兮<hi>賦也</hi>
<pb n="3b"/>
　蓆安貼之意亦謂其德之稱也<lb/>
　　　緇衣三章章四句<lb/>
　　　　記曰好賢如緇衣蓋謂此詩也當於其情之<lb/>
　　　　真切處求之<lb/>
將仲子<lb/>
　經㫖曰舊說以仲為蔡仲而謂其不當與莊公誅叔<lb/>
　段之謀詩人之閔叔段未知其得正與否然以詩意<lb/>
　求之則謂武姜為母可也而武公已死安得併言父<lb/>
<pb n="4a"/>
　邪且曰可懐則非所以語祭仲也此蓋女子私其所<lb/>
　私者之言耳集傳獨取夾漈鄭氏淫奔之說得之<lb/>
　矣<lb/>
將仲子兮無踰我里無折我𣗳杞豈敢愛之畏我父母<lb/>
仲可懐也父母之言亦可畏也<hi>賦也</hi>○<hi>折音舌下章同</hi>
　將請也仲子男子之字也里里居本女子以其所居<lb/>
　言非二十五家之里也謂之踰則亦有垣矣杞柳屬<lb/>
　樹如柳葉麄而白色理㣲赤蓋其家所植以備器用<lb/>
<pb n="4b"/>
　者也<lb/>
○將仲子兮無踰我墻無折我𣗳桑豈敢愛之畏我諸<lb/>
兄仲可懐也諸兄之言亦可畏也<hi>賦也</hi>
　墻垣也即孟子所謂踰東家墻也古者𣗳墻下以桑<lb/>
○將仲子兮無踰我園無折我𣗳檀豈敢愛之畏人之<lb/>
多言仲可懐也人之多言亦可畏也<hi>賦也</hi>
　園者里居之園也言踰則亦垣也檀皮青滑澤材彊<lb/>
　韌可為車人指一家之人言○篇内言折謂踰墻而<lb/>
<pb n="5a"/>
　壓折之非采折之折也畏者謂畏其責詈之言非愧<lb/>
　恥之畏也其意惟在仲之可懐苟非踰墻折木則無<lb/>
　不可從矣此所以為淫奔也<lb/>
　　　將仲子三章章八句<lb/>
叔于田<lb/>
　經㫖曰叔段居京多才好勇能以私恩結人其在邑<lb/>
　出田之際里巷之私黨皆媚悅而從之故詩人叙其<lb/>
　事而賦之以見其得衆如此其㫖㣲矣<lb/>
<pb n="5b"/>
叔于田巷無居人豈無居人不如叔也洵美且仁<hi>賦也</hi>
　叔莊公弟共叔段也田取禽於田恐其害稼也美以<lb/>
　其容貎之動人而言也仁以其賜予之惠人而言也<lb/>
　巷非無人以其羙且仁而人從之田故無居人耳<lb/>
○叔于狩巷無飲酒豈無飲酒不如叔也洵美且好<lb/>
　<hi>賦也</hi>
　狩者張羅守獸之名非以冬田為狩也詳見春秋私<lb/>
　考桓公四年公狩于郎下好以酒飲人而其情好也<lb/>
<pb n="6a"/>
　巷非無飲酒者叔羙而又以酒相好則巷中之飲酒<lb/>
　者皆從之田耳<lb/>
○叔適野巷無服馬豈無服馬不如叔也洵美且武<lb/>
　<hi>賦也</hi>
　服乗也武謂武力能招致人也美而且武故巷中之<lb/>
　服馬者皆從之田而無其人耳○觀後二章之言可<lb/>
　見段之居京惟以飲酒馳馬悦人心也<lb/>
　　　叔于田三章章五句<lb/>
<pb n="6b"/>
大叔于田<lb/>
　經㫖曰兩叔于田篇名無異故加大字以别之然大<lb/>
　之為義亦因田事本有大小而起也上篇叔于田田<lb/>
　之小者也此篇叔于田田之大者也田之小者昆蟲<lb/>
　已出不以火田但恐獸之害稼則隨時蒐索而已所<lb/>
　用止以井邑之民非大合國人也田之大者君臣俱<lb/>
　出合境同行蓋在農功既畢之後昆蟲既蟄之時也<lb/>
　程子曰古者昆蟲蟄而後火田去莾翳以逐禽獸非<lb/>
<pb n="7a"/>
　竭山林而焚之也此言火田乃在冬月而段之火烈<lb/>
　具舉正冬田之事也而又以所暴之虎獻于公所則<lb/>
　莊公亦在焉豳風七月所謂二之日其同載纉武功<lb/>
　言私其豵獻豜于公即其事也以其大衆竭作故大<lb/>
　田謂之同則田之大者乃以國事舉也然詩人不詠<lb/>
　莊公而詠段者以段射御足力為國人之所愛也累<lb/>
　言其田見段常以田狩習武而人歆羡之亂本之所<lb/>
　在焉為段而發故皆譽段之辭然意則㣲婉含蓄甚<lb/>
<pb n="7b"/>
　深黙而求之當自得於言外矣<lb/>
叔于田乗乗馬執轡如組兩驂如舞叔在藪火烈具舉<lb/>
襢裼暴虎獻于公所將叔無狃戒其傷女<hi>賦也</hi>○<hi>下乗字去聲後凡車乗之乗並同上乗字為乗之之乗則平聲</hi>
　藪澤也鄭之藪為圃田火焚而射也烈熾盛貌襢裼<lb/>
　袒去外衣而見裼衣也暴空手摶獸也狃習也襢裼<lb/>
　暴虎先言其有武力絶人之技也將請也戒其無狃<lb/>
　見國人愛之之情也<lb/>
<pb n="8a"/>
○叔于田乗乗黄兩服上襄兩驂鴈行叔在藪火烈具<lb/>
揚叔善射忌又良御忌抑磬控忌抑縱送忌<hi>賦也</hi>○<hi>行音杭後凡行列之行並同</hi>
　揚起也忌抑皆語辭良亦善也騁馬曰磬止馬曰控<lb/>
　舍㧞曰縱覆彇曰送射正所以田也但射以御行而<lb/>
　段兼善其事故因上章如組如舞之能而併及之<lb/>
○叔于田乗乗鴇兩服齊首兩驂如手叔在藪火烈具<lb/>
阜叔馬慢忌叔發罕忌抑釋掤忌抑鬯弓忌<hi>賦也</hi>
<pb n="8b"/>
　鴇當作鴇阜盛也馬行遲曰慢矢發希曰罕○此詩<lb/>
　三章皆首以乗言以射者之獲禽必以御行而段本<lb/>
　善射又兼善御故先以御言如組如舞正言其御之<lb/>
　善也及上襄鴈行齊首如手則皆服習之意而統於<lb/>
　善御之中矣繼之以火烈則舉火而田方可以翼獸<lb/>
　而射也未射之時先矜才技暴虎獻公而人皆愛之<lb/>
　戒其無狃此其多才得衆之騐也次言其善射而有<lb/>
　御能正見段之多才也末言田畢射止之事又以見<lb/>
<pb n="9a"/>
　其從容間暇衆所共安也<lb/>
　　　大叔于田三章章十句<lb/>
清人<lb/>
　經㫖曰狄之入衛也患未廹鄭而鄭文公遣兵禦於<lb/>
　河上乆而不召棄師之道也國人惜之而作此詩小<lb/>
　序謂文公欲逺高克而使將兵禦狄則詩辭原無惡<lb/>
　克之意及以春秋鄭棄其師觀之則書鄭者所重在<lb/>
　國也安得歸罪於克哉辯見春秋私考閔公二年<lb/>
<pb n="9b"/>
清人在彭駟介旁旁二矛重英河上乎翺翔<hi>賦也</hi>○<hi>重直龍反後凡重倍之重並同</hi>
　清衛地按水經註朝歌以南暨清水土地平衍悉<lb/>
　牧野矣今淇縣界清水合淇水入衛近牧野處即其<lb/>
　地也本在河北鄭𤣥誤謂清為高克所帥衆之邑而<lb/>
　水經註亦以中牟之清陽亭當之則在河南矣彭衛<lb/>
　邑之在河北者也介甲也駟介四馬而被甲也旁旁<lb/>
　者旁出無常之意蓋言其行之旁午也鳥緩飛曰翺<lb/>
<pb n="10a"/>
　布翅而盤回曰翔言其游衍如鳥之翺翔也<lb/>
○清人在消駟介麃麃二矛重喬河上乎逍遥<hi>賦也</hi>
　消亦衛地之在河北者也麃麃本取獸疾走為義與<lb/>
　吉日儦儦同載驅儦儦雖從立人皆行疾之意而此<lb/>
　則以師衆疾行為戱也逍遥行樂逺遊之意<lb/>
○清人在軸駟介陶陶左旋右抽中軍作好<hi>賦也</hi>
　軸亦衛邑之在河北者也陶陶樂而自適之貎左謂<lb/>
　御者旋還車也右謂主擊刺者抽㧞刃也中軍將軍<lb/>
<pb n="10b"/>
　在中也好謂容好也○狄患先及於衛則清人宜當<lb/>
　其衝今但南避於彭消軸近河之邑未見狄之追逐<lb/>
　則其患尚未遽能渡河至鄭也苐遣一旅至河更畨<lb/>
　偵伺待有警急而後大發車徒未為晚也今乃盡以<lb/>
　其師次于河上使之翺翔逍遥遊嬉閒暇而御車之<lb/>
　在左者則習旋車主刺之在右者則習抽刃為將之<lb/>
　居中者則為容好而已皆未嘗實有所用也此豈恤<lb/>
　師之道哉<lb/>
<pb n="11a"/>
　　　清人三章章四句<lb/>
羔裘<lb/>
　經㫖曰集傳謂美大夫之辭而不知其所指者得之<lb/>
　但辯說以為子皮子産之徒可以當此則詩意所稱<lb/>
　乃德足潤身之士必非政事之偏長者可及耳<lb/>
羔裘如濡<hi>興也</hi>洵直且侯彼其之子舍命不渝<hi>興意</hi>
　羔裘詳見唐風羔裘字義渝變也直者心無回曲也<lb/>
　侯者順理之意舊說訓美蓋本韓詩然以羔裘如濡<lb/>
<pb n="11b"/>
　推之則如濡者潤澤也與後章彦之為美者相侵不<lb/>
　若以順訓之蓋侯有中順之義以順應如濡於義為<lb/>
　近耳舍命不渝謂其安天命之正而不變也此言其<lb/>
　心之能順理也<lb/>
○羔裘豹飾<hi>興也</hi>孔武有力彼其之子邦之司直<hi>興意</hi>
　豹詳見韓奕字義飾縁袖也司主也直直道也主直<lb/>
　非强有力者不能也民之具瞻故以邦言此言其守<lb/>
　之有定力也定力本上章不渝之意<lb/>
<pb n="12a"/>
○羔裘晏兮<hi>興也</hi>三英粲兮彼其之子邦之彦兮<hi>興意</hi>
　晏鮮盛也三以三德言知仁勇是也舊說以剛克柔<lb/>
　克正直為三德者誤言彼書文意矣英者英華之發<lb/>
　於外也粲者光輝粲然也彦美也美在其中而暢於<lb/>
　四肢發於事業之意○此詩三章以大夫服羔裘故<lb/>
　皆以羔裘起興洵直且侯孔武有力三英粲兮應興<lb/>
　之言謂人之德當如是也蓋羔裘所以如濡者貴於<lb/>
　德之洵直且侯也所以豹飾者貴於德之孔武有力<lb/>
<pb n="12b"/>
　也所以晏兮者貴於德之三英粲兮也皆泛以德言<lb/>
　彼其之子則正指大夫之有此德者矣君子之德在<lb/>
　心則居之以正理在官則主之以定力而光輝之發<lb/>
　則為事業其言之序如此則德足以彰身而民仰之<lb/>
　斯於羔裘為稱矣<lb/>
　　　羔裘三章章四句<lb/>
遵大路<lb/>
　經㫖曰淫婦因所私者别去而於大路中留之之詩<lb/>
<pb n="13a"/>
　也或以為棄婦之迫詞則婦既棄去夫又豈肯出至<lb/>
　大路送之而為婦所擥乎<lb/>
遵大路兮摻執子之袪兮無我惡兮不寁故也<hi>賦也</hi>○<hi>惡烏路反後凡憎惡之惡並同</hi>
　摻擥也寁速言絶之速也<lb/>
○遵大路兮摻執子之手兮無我魗兮不寁好也<hi>賦也</hi>
　魗醜也<lb/>
　　　遵大路二章章四句<lb/>
<pb n="13b"/>
女曰雞鳴<lb/>
　經㫖曰賢妻能警夫以勤樂夫以善而又輔之親賢<lb/>
　故詩人述其言而羙之也<lb/>
女曰雞鳴士曰昧旦子興視夜明星有爛將翺將翔弋<lb/>
鳬與鴈<hi>賦也</hi>
　昧晦旦明將旦而晦明之交也明星啓明之星先日<lb/>
　而出者即曉星也弋繳射也鳬水鳥如鴨青色背上<lb/>
　有文此賢婦警戒其夫以勤生也始雖述夫婦相問<lb/>
<pb n="14a"/>
　答之言而大意則歸重於婦耳<lb/>
○弋言加之與子宜之宜言飲酒與子偕老琴瑟在御<lb/>
莫不静好<hi>賦也</hi>
　加中也史記所謂以弱弓㣲繳加諸鳬鴈之上是也<lb/>
　宜和其所宜内則所謂牛宜稌羊宜黍豕宜稷犬宜<lb/>
　梁鴈宜麥魚宜苽之類此言賢妻能宜夫而相和樂<lb/>
　也飲酒而琴瑟静好其樂而不滛如此<lb/>
○知子之來之雜佩以贈之知子之順之雜佩以問之<lb/>
<pb n="14b"/>
知子之好之雜佩以報之<hi>賦也</hi>
　雜佩者以常佩之物言藍田吕氏所謂觽燧鍼管凡<lb/>
　可佩者是也來謂夫所招來而新至者則贈送之順<lb/>
　謂與夫和順而不可踈者則問遺之好謂與夫結好<lb/>
　而來加禮者則報答之皆以雜佩不吝於解也此則<lb/>
　欲其親賢以成德也<lb/>
　　　女曰雞鳴三章章六句<lb/>
有女同車<lb/>
<pb n="15a"/>
　經㫖曰舊說鄭人刺忽不昏於齊辯說既詳辯之蓋<lb/>
　忽本無救齊有功請妻辭昏之事乃後儒之所附㑹<lb/>
　愚亦詳辯於春秋私考桓公十年戰即及十一年忽<lb/>
　奔衛矣若集傳以為淫奔之詩則篇中畧無狎邪之<lb/>
　語又似不然焉竊意此詩蓋國君始娶夫人妾媵同<lb/>
　時俱至而一娶之中惟夫人為獨賢故詩人稱其德<lb/>
　而羙之耳<lb/>
有女同車顔如舜華將翺將翔佩玉瓊琚彼美孟姜洵<lb/>
<pb n="15b"/>
美且都<hi>賦也</hi>
　同車以姪娣之從嫁者言舜木槿也𣗳如李其華朝<lb/>
　生暮落取瞬之義者也將者將下車而行也翺翔者<lb/>
　詳審周旋之貎此句已起孟姜矣美以色言孟姜指<lb/>
　嫡夫人也都者邑人所聚之處義取於聚言其德之<lb/>
　聚也<lb/>
○有女同行顔如舜英將翺將翔佩玉將將彼美孟姜<lb/>
德音不忘<hi>賦也</hi>○<hi>將將之將音鏘</hi>
<pb n="16a"/>
　同行錢氏以為同以車行是也英謂華之英發也將<lb/>
　將衆集聲德音不忘謂其賢聲乆而不可忘也○此<lb/>
　詩言國君娶妻始至妾媵同車以行其色皆異於常<lb/>
　但舜華非長乆之容則不若嫡夫人之美而有德也<lb/>
　方將翺翔而節以佩玉則行有度矣此其德聚於身<lb/>
　而賢聲可乆夫豈徒有其色者可得而同哉<lb/>
　　　有女同車二章章六句<lb/>
山有扶蘇<lb/>
<pb n="16b"/>
　經㫖曰此詩或據魯詩之傳以為鄭靈公棄其世臣<lb/>
　而任狂狡大夫憂之而作夫魯詩絶傳已乆不知其<lb/>
　㪚見於何書但謂狂狡為鄭靈公時人則據春秋傳<lb/>
　宣公二年大棘之戰宋狂狡賂鄭鄭獲狂狡而為說<lb/>
　也此尚鄭穆公事明年穆公卒而靈公嗣不半載而<lb/>
　為公子歸生所弑蓋實歸生之謀而假手於公子宋<lb/>
　者也則歸生當國而公子宋輔之事權屬焉豈宋囚<lb/>
　狂狡之所能與而靈公在位日淺即已被弑何遽能<lb/>
<pb n="17a"/>
　用狂狡哉且狂狡一小人耳其惡必不至如歸生與<lb/>
　宋之甚大夫不責歸生與宋而區區於咎狂狡此非<lb/>
　公論而孔子豈得録之蓋不過因小序所美非羙之<lb/>
　說而附㑹之耳夫謂所美非美理本可通但以為刺<lb/>
　忽則鑿矣况以歸於靈公則尤為不可通乎今定為<lb/>
　國君不用賢臣而刺之之詩故集傳淫女戱其所私<lb/>
　之說亦無取焉<lb/>
山有扶蘇隰有荷華<hi>興也</hi>不見子都乃見狂且<hi>興意</hi>
<pb n="17b"/>
　扶蘇扶胥小木也荷華芙蕖也菡蓞之已發者子都<lb/>
　古之美男子借以為賢人之喻狂謂狂縱指小人也<lb/>
○山有橋松隰有游龍<hi>興也</hi>不見子充乃見狡童<hi>興意</hi>
　橋與南有喬木之喬同游枝葉放縱也龍紅草也一<lb/>
　名馬蓼葉大而色白生水澤中高丈餘子充亦古之<lb/>
　美男子與子都同故借以為賢人之喻狡謂奸狡指<lb/>
　小人也○扶蘇木之非美者也荷華華之美者也橋<lb/>
　松木之美者也游龍草之非美者也山以顯位言隰<lb/>
<pb n="18a"/>
　以庶位言或生於山或生於隰雖地有崇卑而或美<lb/>
　或惡卑高異陳亦未嘗盡無賢者也今舉朝之中不<lb/>
　見一賢者而皆小人也隰併荷華而無之山併橋松<lb/>
　而無之亦如子都子充之姣而世人不見也豈不重<lb/>
　有傷哉<lb/>
　　　山有扶蘇二章章四句<lb/>
蘀兮<lb/>
　經㫖曰國亂將傾諸大臣莫能任事而小臣願忠於<lb/>
<pb n="18b"/>
　國故作此詩然非刺忽也若集傳以為淫詞則恐未<lb/>
　必然耳<lb/>
蘀兮蘀兮風其吹女<hi>興也</hi>叔兮伯兮倡予和女<hi>興/意</hi>○<hi>和音賀</hi>
　蘀槁葉未辭柯者也叔伯指諸大臣而言吹女之女<lb/>
　指蘀和女之女指叔伯<lb/>
○蘀兮蘀兮風其漂女<hi>興也</hi>叔兮伯兮倡予要女<hi>興/意</hi>○<hi>要平聲</hi>
　要要與共成國事也○木槁則其蘀懼風風至而隕<lb/>
<pb n="19a"/>
　猶民離則其國懼亂亂至而亡故以起興言諸大臣<lb/>
　無有任事而倡之者倡則我將和之不患於無輔也<lb/>
　　　蘀兮二章章四句<lb/>
狡童<lb/>
　經㫖曰奸人圖事誣上行私朝堂之上不使賢臣與<lb/>
　謀共食而賢臣憂其誤國食息不安故作是詩也蓋<lb/>
　非刺忽亦非戱淫也<lb/>
彼狡童兮不與我言兮維子之故使我不能餐兮<hi>賦也</hi>
<pb n="19b"/>
　狡童指奸臣而言<lb/>
○彼狡童兮不與我食兮維子之故使我不能息兮<hi>賦也</hi>
　食謂朝堂共謀而食也<lb/>
　　　狡童二章章四句<lb/>
褰裳<lb/>
　經㫖曰此滛女語其所私而謔之也舊說皆以為望<lb/>
　大國之正已蓋亦自忽言也則褰棠之語狂童之云<lb/>
　豈所以望大國正已之言哉<lb/>
<pb n="20a"/>
子惠思我褰裳渉溱子不我思豈無他人狂童之狂也<lb/>
且<hi>賦也</hi>
　溱鄭水名指所私之男子而言<lb/>
○子惠思我褰裳渉洧子不我思豈無他士狂童之狂<lb/>
也且<hi>賦也</hi>
　洧亦鄭水名至鄭下與溱合流而入潁士未娶者之<lb/>
　稱他士猶他人也<lb/>
　　　褰裳二章章五句<lb/>
<pb n="20b"/>
丰<lb/>
　經㫖曰此淫風也女子與人私期而不得專向既而<lb/>
　悔之則謂不拘何人而嫁之亦得免於求者之衆也<lb/>
子之丰兮俟我乎巷兮悔予不送兮<hi>賦也</hi>
　丰豐滿也巷門外之巷也<lb/>
○子之昌兮俟我乎堂兮悔予不將兮<hi>賦也</hi>
　昌盛壯貎堂門塾之堂也詳見絲衣字義堂進乎巷<lb/>
　矣内外有人而不得見女也<lb/>
<pb n="21a"/>
○衣錦褧衣裳錦褧裳叔兮伯兮駕予與行<hi>賦也</hi>
　錦錦布錦而加褧庶人妻嫁時之服或叔或伯但駕<lb/>
　車來迎即與同行不拘何人也此因上章之悔而言<lb/>
　不拘何人嫁之亦得免於多人之求也<lb/>
○裳錦褧裳衣錦褧衣叔兮伯兮駕予與歸<hi>賦也</hi>
　歸即之子于歸之歸<lb/>
　　　丰四章二章章三句二章章四句<lb/>
東門之墠<lb/>
<pb n="21b"/>
　經㫖曰此女子淫奔之詩也或以唐棣之華翩其反<lb/>
　而豈不爾思室是逺而四句當為此篇首章之脫簡<lb/>
　而謂之王者棄賢大夫風之之詩則唐棣四句文雖<lb/>
　相近而唐棣之與東門各為起語室逺之與室邇亦<lb/>
　各異情不得合而為一也以為大夫風之則篇内所<lb/>
　云思者思何人邪牽强難通當從舊說<lb/>
東門之墠茹藘在阪其室則邇其人甚逺<hi>賦也</hi>
　東門城東門也墠除地去草之名茹藘茅蒐也一名<lb/>
<pb n="22a"/>
　茜即今蒨草可以染絳陂者曰阪男子所居在東門<lb/>
　之外女必與之相近欲奔未遂故以其人為甚逺耳<lb/>
○東門之栗有踐家室豈不爾思子不我即<hi>賦也</hi>
　栗樹之生於路上者踐行列貎女欲奔而未得望男<lb/>
　之就已也觀有踐家室之言則女之居必與男相近<lb/>
　矣<lb/>
　　　東門之墠二章章四句<lb/>
風雨<lb/>
<pb n="22b"/>
　經㫖曰亂世而得一君子如一陽復於窮隂之下憂<lb/>
　時者之所幸見也故作此詩辯說謂此詩之詞輕佻<lb/>
　狎䁥則未見其然也<lb/>
風雨凄凄雞鳴喈喈<hi>興也</hi>既見君子云胡不夷<hi>興意</hi>
　華谷嚴氏曰風雨凄凄然寒凉雞猶守時而鳴喈喈<lb/>
　然其聲之和興君子雖居亂世不改變其節度我得<lb/>
　見此人則其心豈不坦然而平夷哉<lb/>
○風雨瀟瀟雞鳴膠膠<hi>興也</hi>既見君子云胡不瘳<hi>興意</hi>
<pb n="23a"/>
　瀟瀟風雨聲膠膠鳴聲相交之意瘳病愈也<lb/>
○風雨如晦雞鳴不已<hi>興也</hi>既見君子云胡不喜<hi>興意</hi>
　華谷嚴氏曰晝而如晦風雨之甚而雞晝鳴不已也<lb/>
　　　風雨三章章四句<lb/>
子衿<lb/>
　經㫖曰此女子淫奔而思男子之詩也舊說以為刺<lb/>
　學校之廢則末章不能不强解矣<lb/>
青青子衿悠悠我心縱我不往子寧不嗣音<hi>賦也</hi>
<pb n="23b"/>
　青青純縁之色具父母衣純以青衿領也此淫女望<lb/>
　男子之常通音問也<lb/>
○青青子佩悠悠我思縱我不往子寧不來<hi>賦也</hi>
　青青組綬之色佩佩玉也此淫女望男子之來就也<lb/>
○挑兮逹兮在城闕兮一日不見如三月兮<hi>賦也</hi>○<hi>逹音撻</hi>
　挑輕儇跳躍貎逹放恣也挑逹而登城上之高闕言<lb/>
　男子好遊而不來也一日不見如三月兮思之甚也<lb/>
　　　子衿三章章四句<lb/>
<pb n="24a"/>
揚之水<lb/>
　經㫖曰懦弱之夫為妻所侮故作是詩以開導其妻<lb/>
　使知親親之情也<lb/>
揚之水不流束楚<hi>比也</hi>終鮮兄弟維予與女無信人之言<lb/>
人實迋女<hi>賦也</hi>
　此以水緩不流束縛之楚比己之弱蓋妻本從夫宜<lb/>
　為夫制如楚之束也别無兄弟而止有夫妻二人則<lb/>
　情宜親而不可相侮之意也當時必有離間其夫於<lb/>
<pb n="24b"/>
　妻者故欲其無信人言也<lb/>
○揚之水不流束薪<hi>比也</hi>終鮮兄弟維予二人無信人之<lb/>
言人實不信<hi>賦也</hi>
　不信則非真有親愛之心者故以迋言相間也○此<lb/>
　詩詞意懇切聞之者必有所感動矣<lb/>
　　　揚之水二章章六句<lb/>
出其東門<lb/>
　經㫖曰世方淫亂夫能自親其妻雖見淫俗之女不<lb/>
<pb n="25a"/>
　為所動心不失正可以為難矣<lb/>
出其東門有女如雲雖則如雲匪我思存縞衣綦巾聊<lb/>
樂我員<hi>賦也</hi>
　鄭之東門必淫女所聚之處也如雲者其來如雲之<lb/>
　起以其髪美言也縞白色薄繒之不染者也綦青黒<lb/>
　之色見小戎孔氏䟽巾褁頭之巾縞衣綦巾言其妻<lb/>
　之淡妝猶云荆釵裙布也聊粗畧也員與云同語辭<lb/>
○出其闉闍有女如荼雖則如荼匪我思且縞衣茹藘<lb/>
<pb n="25b"/>
聊可與娛<hi>賦也</hi>
　闉曲城也闍城臺也荼華秀之名舊說以為茅秀其<lb/>
　華輕白可愛故以比女之美茹藘可以染絳故以名<lb/>
　其妻下裳之色娛樂也<lb/>
　　　出其東門二章章六句<lb/>
野有蔓草<lb/>
　經㫖曰男子遇女於野田草露之間樂而賦此詩也<lb/>
野有蔓草零露漙兮有美一人清揚婉兮邂逅相遇適<lb/>
<pb n="26a"/>
我願兮<hi>賦也</hi>
　蔓延也漙露多貎清揚者目清眉揚也婉宛曲之媚<lb/>
　態也邂逅不期而㑹也<lb/>
○野有蔓草零露瀼瀼有美一人婉如清揚邂逅相遇<lb/>
與子偕臧<hi>賦也</hi>
　瀼瀼亦露多貎婉如猶言婉然臧善以得所欲為善<lb/>
　也<lb/>
　　　野有蔓草二章章六句<lb/>
<pb n="26b"/>
溱洧<lb/>
　經㫖曰男女淫奔相謔而詞人喜談樂道故述其事<lb/>
　而為此詩也<lb/>
溱與洧方渙渙兮士與女方秉蕳兮女曰觀乎士曰既<lb/>
且且往觀乎洧之外洵訏且樂維士與女伊其相謔贈<lb/>
之以勺藥<hi>賦也</hi>
　渙渙春水盛貎蓋氷解而水散之時也蕳蘭也其莖<lb/>
　葉似澤蘭廣而長節節中赤高四五尺訏大也勺藥<lb/>
<pb n="27a"/>
　草名三月開花芳色可愛贈以勺藥男女交相贈也<lb/>
○溱與洧瀏其清矣士與女殷其盈矣女曰觀乎士曰<lb/>
既且且往觀乎洧之外洵訏且樂維士與女伊其將謔<lb/>
贈之以勺藥<hi>賦也</hi>
　瀏深貎殷衆也將當作相聲之誤也○鄭國之俗三<lb/>
　月上已之辰采蘭水上以祓除不祥故其男女出遊<lb/>
　當人衆之中而為此戱謔之事其俗之無恥甚矣<lb/>
　　　溱洧二章章十二句<lb/>
<pb n="27b"/>
　　　　集傳曰鄭衛之樂皆為淫聲然以詩考之衛<lb/>
　　　　猶為男悅女之詞而鄭皆為女惑男之語衛<lb/>
　　　　人猶多刺譏懲創之意而鄭人㡬於蕩然無<lb/>
　　　　復羞愧悔悟之萌是則鄭聲之淫有甚於衛<lb/>
　　　　矣故夫子論為邦獨以鄭聲為戒而不及衛<lb/>
　　　　蓋舉重而言固自有次第也詩可以觀豈不<lb/>
　　　　信哉<lb/>
　詩説解頤正釋卷七<lb/>
</p>
<p>
</p>
  </div>
</body>
</text>
</TEI>
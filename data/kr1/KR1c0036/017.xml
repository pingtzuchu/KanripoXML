<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩說解頥正釋卷十五</head>
    <p>
<pb n="1a"/>
欽定四庫全書<lb/>
　詩說解頥正釋卷十五　　　明　季本　撰<lb/>
雅<lb/>
　雅者正也面相告語之正論也謂之小雅乃父子兄<lb/>
　弟朋友夫婦之正論謂之大雅則朝廷君臣之正論<lb/>
　故用之朝㑹用之燕饗用之贈送用之慰勞各有攸<lb/>
　宜而非若風之可以隨所用也但雅中有譏刺之詩<lb/>
　如正月小旻巧言大東北山青蠅桑柔召旻之類皆<lb/>
<pb n="1b"/>
　諷辭也但以其為臣僚直言時政故不屬於風而為<lb/>
　雅耳詳見緫論六義下<lb/>
小雅<lb/>
　諸篇有他詩雜入者說見本篇<lb/>
鹿鳴<lb/>
　經㫖曰此朝廷燕羣臣之樂歌當為大雅<lb/>
<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>鹿鳴食野之苹<hi>興也</hi>我有嘉賔鼓瑟吹笙吹笙鼓簧<lb/>
承筐是將人之好我示我周行<hi>興意</hi>
<pb n="2a"/>
　<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>低下聲苹藾蒿也青色白莖如筋始生香可食<lb/>
　陸生之革非水中之萍也我主人也嘉賔指羣臣琴<lb/>
　瑟協比歌聲升歌也吹笙合堂下之樂也儀禮有歌<lb/>
　有笙古者作樂必歌吹間作詳見緫論詩樂下承下<lb/>
　載上之義程子所謂承以藉之是也筐篚屬承物之<lb/>
　筐謂之承筐將奉也周行詳見卷耳字義鄉射記曰<lb/>
　古者於旅也語此正燕禮也安成劉氏曰燕飲至旅<lb/>
　酬正禮已終然後言語以盡嘉賔之忠告而明大道<lb/>
<pb n="2b"/>
　也燕饗食飲禮各有分别詳見彤弓字義<lb/>
○<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>鹿鳴食野之蒿<hi>興也</hi>我有嘉賔徳音孔昭視民不<lb/>
恌君子是則是傚我有㫖酒嘉賔式燕以敖<hi>興意</hi>
　蒿即青蒿詳見蓼莪字義徳音即上章所謂示我周<lb/>
　行也言甚昭明蓋本於徳者如是視與示同恌薄也<lb/>
　君子指在位之善類燕謂燕飲敖者不拘束之意欲<lb/>
　其勢分兩忘而樂告以道也<lb/>
○<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>鹿鳴食野之芩<hi>興也</hi>我有嘉賔鼓瑟鼔琴鼔瑟鼔<lb/>
<pb n="3a"/>
琴和樂且湛我有㫖酒以燕樂嘉賔之心<hi>興意</hi>○<hi>樂音洛湛音躭後凡言湛樂並同</hi>
　芩草也莖如釵股葉如竹蔓生澤中下地鹹處牛馬<lb/>
　亦喜食之湛樂之甚也燕樂其心則情相洽華陽范<lb/>
　氏曰非止養其體娛其外而已所以樂其心也○鹿<lb/>
　本山林之性在野以食非可覊縻者如賢者隠處山<lb/>
　林非人君所能屈致故三章皆以鹿之在野者起興<lb/>
　此非語他國使臣之辭也後二章皆言㫖酒可以見<lb/>
<pb n="3b"/>
　其為燕禮而其燕為燕羣臣矣<lb/>
　　　鹿鳴三章章八句<lb/>
　　　　鹿鳴舊與四牡皇皇者華同用亦詳見詩樂<lb/>
　　　　下<lb/>
四牡<lb/>
　經㫖曰周之征夫勞於王事不得歸而思其父母故<lb/>
　作此詩也父母之思不能不怨而不敢廢王事怨而<lb/>
　不怒矣大畧與北山相似而實不同北山則直言以<lb/>
<pb n="4a"/>
　譏切時事宜為小雅此則諷言以道逹私情有似王<lb/>
　風耳然本衰世之情但說詩者惑於小序文武天保<lb/>
　以上治内采薇以下治外之說故以鹿鳴四牡皇華<lb/>
　諸篇皆為文王時詩雖於義本有不通亦必强為之<lb/>
　觧而不知秦火之後篇章散亂今時所存之序多紊<lb/>
　舊經豈可慿以為世次之先後哉集傳謂舊說詩之<lb/>
　時世皆不足信正此類也惟玩其辭以求其意斯得<lb/>
　之矣<lb/>
<pb n="4b"/>
四牡騑騑周道倭遲豈不懐歸王事靡盬我心傷悲<hi>賦也</hi>
　周道大路也倭遲廻逺之貎盬說見鴇羽王事靡盬<lb/>
　言所以不得歸也傷悲者以不得歸為悲也以起下<lb/>
　章不遑將父母之意<lb/>
○四牡騑騑嘽嘽駱馬豈不懐歸王事靡盬不遑啟處<lb/>
<hi>賦也</hi>
　啟跪處居也古者席地跪則雙膝著地而聳身居則<lb/>
　雙膝著地而坐下也此申言在塗不得休息而無暇<lb/>
<pb n="5a"/>
　念父母之意<lb/>
○翩翩者鵻載飛載下集于苞栩<hi>興也</hi>王事靡盬不遑將<lb/>
父<hi>興意</hi>
　翩翩斜飛下止貎鵻鳥短尾之名謂鵓鳩也一名鳻<lb/>
　鳩即左氏祝鳩性最孝故以起興苞栩說見鴇羽言<lb/>
　鳩飛亦有下止集木之時而人不能也將舉也猶言<lb/>
　題起也<lb/>
○翩翩者鵻載飛載止集于苞杞<hi>興也</hi>王事靡盬不遑將<lb/>
<pb n="5b"/>
母<hi>興意</hi>
　杞枸檵即今枸杞<lb/>
○駕彼四駱載驟駸駸豈不懐歸是用作歌將母來諗<lb/>
<hi>賦也</hi>
　駱最耐勞駕耐勞之四駱而駸駸疾走見其不能下<lb/>
　止也如此則無歸期而念母之情豈能遏乎諗告也<lb/>
　舉母作歌而以告於人庻㡬觀風者采之其情可逹<lb/>
　於上耳母之育子尤為劬勞而在家念子之情尤為<lb/>
<pb n="6a"/>
　懇切故承上章將母而特以母言之作歌謂思母者<lb/>
　實作此歌也豈可以為在上者逆探之辭哉<lb/>
　　　四牡五章章五句<lb/>
　　　　舊說以此詩與鹿鳴皇皇者華俱為上下通<lb/>
　　　　用之樂歌意必有借此詩以勞使臣者而後<lb/>
　　　　遂混為他用耳<lb/>
皇皇者華<lb/>
　經㫖曰此天子遣使臣之詩當為大雅<lb/>
<pb n="6b"/>
皇皇者華于彼原隰<hi>興也</hi>駪駪征夫每懐靡及<hi>興意</hi>
　皇皇光盛貎華草木之華也駪駪行在先貎征夫指<lb/>
　使臣之將行者每懐靡及言當常思其有不及不可<lb/>
　自以為足也原隰而有皇皇之華猶使臣將命而光<lb/>
　華之及於下國也奉使而常懐不及之心則必能咨<lb/>
　衆謀矣如是而後可為有光華也<lb/>
○我馬維駒六轡如濡載馳載驅周爰咨諏<hi>賦也</hi>
　濡潤也周徧也咨訪也<lb/>
<pb n="7a"/>
○我馬維騏六轡如絲載馳載驅周爰咨謀<hi>賦也</hi>
　如絲言柔也<lb/>
○我馬維駱六轡沃若載馳載驅周爰咨度<hi>賦也</hi>○<hi>度徒洛反後凡謀度之度並同</hi>
　沃亦潤意<lb/>
○我馬維駰六轡既均載馳載驅周爰咨詢<hi>賦也</hi>
　駰馬之隂白雜毛者也均調也○諏謀度詢皆謀度<lb/>
　之意因各章協韻而異其文耳無所别也周於訪問<lb/>
<pb n="7b"/>
　無所不盡其謀可以見其每懐靡及矣程子曰咨訪<lb/>
　使臣之大務華陽范氏曰王者遣使於四方教以咨<lb/>
　諏善道將以廣聦明也<lb/>
　　　皇皇者華五章章四句<lb/>
　　　　詩歌之用說見鹿鳴<lb/>
常棣<lb/>
　經㫖曰此詩蓋周公所作用以為兄弟相燕飲者之<lb/>
　樂歌雖不専為管蔡之亂然因管蔡而有感於中者<lb/>
<pb n="8a"/>
　亦深矣左傳載富辰之言多失聖人之意不足據<lb/>
　也<lb/>
常棣之華鄂不韡韡<hi>興也</hi>凡今之人莫如兄弟<hi>興意</hi>
　常棣棣也子如櫻桃可食鄂與蕚同華之趺也韡韡<lb/>
　盛而有力之貎其字從韋則有堅韌之義焉常棣以<lb/>
　蕚承華相依甚力猶兄弟親情之固也故以起興言<lb/>
　兄弟最親而情當固也<lb/>
○死䘮之威兄弟孔懐原隰裒矣兄弟求矣<hi>賦也</hi>
<pb n="8b"/>
　威畏也謂其遭死䘮之變事之最可畏避者惟兄弟<lb/>
　則其心係於懐而相恤也裒聚也謂治𦵏而裒聚<lb/>
　於隰原之材亦惟兄弟能為之營求耳此章言兄<lb/>
　弟之恤其有䘮者如此非有親親之至情而能然<lb/>
　乎<lb/>
○脊令在原<hi>興也</hi>兄弟急難每有良朋况也永嘆<hi>興/意</hi>○<hi>令平聲後脊令同難去聲後凡患難之難並同</hi>
　脊令行則摇於在原時見之首尾相應兄弟之急<lb/>
<pb n="9a"/>
　難而相應者亦如此故以起興每猶凡也况與怳<lb/>
　同言朋友情雖愴怳亦但長嘆而已難即死䘮之<lb/>
　事蓋承上章之意而申言之見他人不如兄弟之<lb/>
　親也<lb/>
○兄弟䦧于牆外禦其務每有良朋烝也無戎<hi>賦也</hi>○<hi>務當作侮</hi>
　䦧闘狼也禦禁止也務左傳作侮謂外患也上章<lb/>
　急難以家禍言也此章禦侮以外患言也烝衆戎<lb/>
<pb n="9b"/>
　助也兄弟急難以其素相睦者言也曰䦧墻則有<lb/>
　隙矣然外患則必相卹見其親親之本心而小忿<lb/>
　不能奪也朋友雖衆亦不能與以申上章良朋永<lb/>
　歎之意<lb/>
○䘮亂既平既安且寧雖有兄弟不如友生<hi>賦也</hi>
　䘮死䘮也亂外侮也寧安之定也䘮亂而朋友不如<lb/>
　兄弟蓋親疎之等自有不同而緩急之事亦有非朋<lb/>
　友所能與者未可盡以為朋友之薄也及事平而視<lb/>
<pb n="10a"/>
　兄弟不如友生則失親親之本心而以他人為親矣<lb/>
○儐爾籩豆飲酒之飫兄弟既具和樂且孺<hi>賦也</hi>
　儐陳飫饜也孺親慕之意如小兒之慕父母也言設<lb/>
　殽具酒以飫兄弟所以篤親親之恩也見兄弟有不<lb/>
　具則無與共享其樂矣<lb/>
○妻子好合如鼓瑟琴兄弟既翕和樂且湛<hi>賦也</hi>
　翕合也人所以不能篤親親之恩而薄於兄弟者以<lb/>
　私於妻子也故言欲兄弟之和樂必自妻子好合始<lb/>
<pb n="10b"/>
　好合與夫相和而不違其志使和氣洽於一家也蓋<lb/>
　刑寡妻而至於兄弟之意<lb/>
○宜爾室家樂爾妻帑是究是圖亶其然乎<hi>賦也</hi>
　室家以妻子居於一家而言妻帑樂則不至各妻其<lb/>
　妻各子其子而室家宜矣所以能親兄弟者其工夫<lb/>
　之要只在宜妻子而已故推本言之而謂人之於此<lb/>
　不可不究圖其實也究窮也圖謀也<lb/>
　　　常棣八章章四句<lb/>
<pb n="11a"/>
伐木<lb/>
　經㫖曰此燕朋友之樂歌也人君逺於民庶朝夕所<lb/>
　與交而資之以成徳者惟諸父諸舅兄弟故朋友之<lb/>
　義於三親最切但恐或有不睦其心先携則禍本基<lb/>
　矣故作此詩以明先施之義欲其相好而不相猶也<lb/>
　然近於衰世寡恩之志故所陳皆逺怨之辭逺怨而<lb/>
　得其歡心相忘於形迹然後可以諭於道也此詩序<lb/>
　於常棣之後意亦周公感於管蔡之事而發歟此天<lb/>
<pb n="11b"/>
　子諸侯之所宜戒故朝廷燕朋友遂以為樂歌焉此<lb/>
　與頍弁似互相發者宜為大雅<lb/>
伐木丁丁鳥鳴嚶嚶出自幽谷遷于喬木嚶其鳴矣求<lb/>
其友聲相彼鳥矣猶求友聲<hi>興也</hi>矧伊人矣不求友生神<lb/>
之聽之終和且平<hi>興意</hi>
　丁丁空林相應聲嚶嚶鳴聲和也幽深相視矧况也<lb/>
　平者和之得中也伐木下人斬伐之事以喻下之伐<lb/>
　上也鳥在其上閒有惡聲避遷喬木而自求其友聲<lb/>
<pb n="12a"/>
　應相和喻人當上下相殘之世不可效尤而惟篤朋<lb/>
　友之義務求其和雖有小忿亦不計也和平以徳言<lb/>
　心之所安即是神聽也<lb/>
○伐木許許<hi>興也</hi>釃酒有藇既有肥羜以速諸父寧適不<lb/>
來㣲我弗顧於粲洒掃陳饋八簋既有肥牡以速諸舅<lb/>
寧適不來㣲我有咎<hi>興意</hi>○<hi>許呼古反於音烏後凡歎詞之烏並同</hi>
　許許舉動勸力之聲比丁丁則聲已聞於外矣舉伐<lb/>
　木而不及鳥鳴省文也釃泲去糟也藇美貎羜羔五<lb/>
<pb n="12b"/>
　月未成羊者也速召顧念咎過也言寧彼有故而適<lb/>
　然不來我則不坐於有罪之地此所求於朋友者先<lb/>
　施之意八簋言其噐之盛蓋天子燕朋友禮宜加厚<lb/>
　也<lb/>
○伐木于阪<hi>興也</hi>釃酒有衍籩豆有踐兄弟無逺民之失<lb/>
徳乾餱以愆有酒湑我無酒酤我坎坎鼓我蹲蹲舞我<lb/>
迨我暇矣飲此湑矣<hi>興意</hi>
　阪地之陂者也衍多也乾餱籩實也不與人燕㑹則<lb/>
<pb n="13a"/>
　生怨故有愆湑亦釃也酤買也蹲蹲蹲身而舞也伐<lb/>
　木于阪則出于外矣蓋惡聲之漸迫也兄弟無逺言<lb/>
　當速之以來而不使相逺也與上章速諸父諸舅意<lb/>
　同皆言所以篤朋友之好也民之失徳指君而言此<lb/>
　以下通結父舅兄弟言其皆當以酒合歡而不至於<lb/>
　乾餱之愆也無酒酤我設言也華谷嚴氏曰無酒則<lb/>
　為我酤買之非必無酒設言縱使無酒猶當酤之篤<lb/>
　於朋友不以無為辭也下文言飲此湑則知不待酤<lb/>
<pb n="13b"/>
　也○此詩三章皆以伐木起興言他人雖有傷殘之<lb/>
　禍而我則宜相親愛如鳥之和鳴不可失朋友之歡<lb/>
　而使之相疑也勸之以飲酒歌舞而不及於乞言正<lb/>
　徳所重在忘懐耳春秋時如叔帶佞夫之類失懿親<lb/>
　而生内變者不少然後知此詩之意垂戒逺矣<lb/>
　　　伐木三章章十二句<lb/>
　　　　此從劉氏分章非毛舊也<lb/>
天保<lb/>
<pb n="14a"/>
　經㫖曰人君能以徳及民宜享多禄故其臣美之而<lb/>
　作此詩蓋欲其徳之有常也此頌體也雖稱頌之而<lb/>
　歸於有徳則責難之意寓焉古之人所以勸勉其君<lb/>
　者亦多有將順之言如史克之頌魯僖公者皆惓惓<lb/>
　望其進徳非面諛也舊說謂人君以鹿鳴以下五詩<lb/>
　燕其臣而臣之受賜者歌此以答之此則出於有意<lb/>
　而非平時愛君之本心矣况前五詩者所用異時不<lb/>
　知為何時之燕而作邪將先作此詩隨其燕而皆以<lb/>
<pb n="14b"/>
　此答邪蓋有求其說而不得者矣<lb/>
天保定爾亦孔之固俾爾單厚何福不除俾爾多益以<lb/>
莫不庶<hi>賦也</hi>
　保定謂保其身而使之安也固堅言其徳也有徳而<lb/>
　得民心之歸所謂福也單盡也單厚多益以徳言除<lb/>
　除舊而生新也庻衆也除庻以福言此言其以徳獲<lb/>
　福之備也<lb/>
○天保定爾俾爾戬榖罄無不宜受天百禄降爾遐福<lb/>
<pb n="15a"/>
維日不足<hi>賦也</hi>
　戩盡榖善也罄亦盡也本戩榖而言罄無不宜者宜<lb/>
　君宜王宜室宜家宜兄宜弟宜民宜人處之無不盡<lb/>
　善即其徳之單厚多益也百禄即除庻之所聚也維<lb/>
　日不足即遐字之意此言其以徳獲福之久也<lb/>
○天保定爾以莫不興如山如阜如岡如陵如川之方<lb/>
至以莫不増<hi>賦也</hi>
　天保定爾徳之固也以莫不興福之盛也山阜岡陵<lb/>
<pb n="15b"/>
　言其積之甚厚川至言其來之無窮所謂莫不増以<lb/>
　終莫不興之意此申言上章所謂遐福也<lb/>
○吉蠲為饎是用孝享禴祠烝嘗于公先王君曰卜爾<lb/>
萬壽無疆<hi>賦也</hi>
　吉善蠲㓗也饎酒食也享獻也宗廟之祭春曰祠夏<lb/>
　曰禴秋曰嘗冬曰烝言時祭也時祭但及於四親廟<lb/>
　先公王以祖紺大王王季文王言蓋此詩作於武王<lb/>
　時在三王追尊之後故云然詳見廟制考義祭享之<lb/>
<pb n="16a"/>
　時條下君通謂先公先王也卜期之也猶問於神而<lb/>
　神告之故曰卜萬壽無疆者祝為尸致福於鬼神之<lb/>
　辭即嘏辭也此言其徳足以通神明而錫福無疆也<lb/>
○神之弔矣詒爾多福民之質矣日用飲食羣黎百姓<lb/>
徧為爾徳<hi>賦也</hi>
　弔與的同質諸鬼神而的然無疑也詒多福即上章<lb/>
　所謂卜爾萬壽無疆也羣衆黎黒猶言黔首羣黎即<lb/>
　百姓皆言民也質實無偽但日用飲食而已豈徒日<lb/>
<pb n="16b"/>
　用而不知哉已皆化而為徳矣蓋亦爾徳之所及也<lb/>
　民心歸化而徳各自新所謂詒爾多福者如此福固<lb/>
　不在民心之外也<lb/>
○如月之恒如日之升如南山之壽不騫不崩如松栢<lb/>
之茂無不爾或承<hi>賦也</hi>
　恒常也謂受日光而常明也升謂日出而明必進也<lb/>
　南山終南山也騫虧也騫崩則山有損壊不得為壽<lb/>
　矣承者承其庇覆也此皆言萬古不易之意以見福<lb/>
<pb n="17a"/>
　之無疆也<lb/>
　　　天保六章章六句<lb/>
采薇<lb/>
　經㫖曰此宣王時伐玁狁以歸而勞歸士之詩也蓋<lb/>
　出車六月皆宣王時伐玁狁事雖不必其同為一役<lb/>
　然不可不以此為宣王詩也序以為文王時詩則玁<lb/>
　狁者即獯鬻也自大王避獯鬻遷岐至於文王皆以<lb/>
　安民立國不以養民者害人絶無伐玁狁之事世儒<lb/>
<pb n="17b"/>
　以其詩列於小雅之前而遂附㑹其說朱子辯說既<lb/>
　以為未必文王之詩矣但謂之遣戍役則篇内皆既<lb/>
　歸之辭也烏得云遣而戍役防秋之說本非古法程<lb/>
　子雖以為言蓋未之考耳詳辯於讀禮疑圖卷之三<lb/>
　矣其曰戍者特本於我戍未定之一言而亦非後世<lb/>
　更畨之戍也安可遂據以說此詩之義哉慰勞之詩<lb/>
　當為大雅<lb/>
采薇采薇薇亦作止<hi>興也</hi>曰歸曰歸嵗亦莫止靡室靡家<lb/>
<pb n="18a"/>
玁狁之故不遑啟居玁狁之故<hi>興意</hi>
　薇可食之莱說見草蟲作生出地也采薇者孔氏以<lb/>
　為二月時也嵗莫者十月將改嵗也當春月薇作之<lb/>
　時已徃出征而嵗暮當歸猶不得歸也蓋追叙其初<lb/>
　行采薇之事而勞之<lb/>
○采薇采薇薇亦柔止<hi>興也</hi>曰歸曰歸心亦憂止憂心烈<lb/>
烈載飢載渇我戍未定靡使歸聘<hi>興意</hi>
　柔始長而弱也憂謂憂玁狁之為患而不得歸也烈<lb/>
<pb n="18b"/>
　烈内熱如火也載飢載渇謂奔走道塗而不得及時<lb/>
　飲食也戍未定謂常迎戰而無定居也聘問也欲通<lb/>
　未得歸之問於家而無可使者故曰靡使歸聘<lb/>
○采薇采薇薇亦剛止<hi>興也</hi>曰歸曰歸嵗亦陽止王事靡<lb/>
盬不遑啟處憂心孔疚我行不來<hi>興意</hi>
　剛者老而不可食也陽十月即前所謂嵗莫也純隂<lb/>
　用事嫌於無陽故名之曰陽月來謂歸也采薇自作<lb/>
　而柔自柔而剛忽已至於嵗莫已在可歸之日而尚<lb/>
<pb n="19a"/>
　未得歸故曰我行不來不來者未得來耳非謂致死<lb/>
　無還心也憂心孔疚與上章憂心烈烈意同王事謂<lb/>
　征玁狁乃周王之事也非指文王蓋文王未嘗稱王<lb/>
　序以為文王以天子之命則朱子固謂其為衍說矣<lb/>
○彼爾維何維常之華<hi>興也</hi>彼路斯何君子之車戎車既<lb/>
駕四牡業業豈敢定居一月三捷<hi>興意</hi>
　爾華之下垂爾爾然也常常棣也常棣以蕚承華如<lb/>
　士卒之承將帥也故以華興君子之車即下章君子<lb/>
<pb n="19b"/>
　所依小人所腓之意路戎車也君子指將帥也業業<lb/>
　者馬欲行而惟以去為事也戎車既駕則將征矣故<lb/>
　曰豈敢定居捷勝也一月三捷者已然之辭先王用<lb/>
　兵有征無戰宣王之時已不及古故以戰勝為功也<lb/>
　然常戰常勝正見玁狁之急而士卒所以不得歸也<lb/>
○駕彼四牡四牡騤騤君子所依小人所腓四牡翼翼<lb/>
象弭魚服豈不日戒玁狁孔棘<hi>賦也</hi>
　騤騤睽違貎言馬欲去而勢不可止也依依車以行<lb/>
<pb n="20a"/>
　也腓足肚隨足而動也小人隨君子而動可見卒乗<lb/>
　之輯睦矣翼翼張竦貎言馬之欲行如鳥舒翼也象<lb/>
　弭弓弰也以象骨飾之服盛矢噐也魚東海似魚之<lb/>
　獸其皮可為矢服者象弭謂弢弓於韔而露其弭也<lb/>
　魚服謂納矢於筩而露其服也戒謂戒以愼戰也蓋<lb/>
　其心本不欲戰但以玁狁之急不得不應之耳此申<lb/>
　上章一月三捷之意<lb/>
○昔我徃矣楊栁依依今我來思雨雪霏霏行道遲遲<lb/>
<pb n="20b"/>
載渇載飢我心傷悲莫知我哀<hi>賦也</hi>
　楊栁依依即薇作之時也雨雪霏霏則寒甚而在嵗<lb/>
　莫之後矣見嵗莫之時欲歸不得至於雨雪而始得<lb/>
　歸耳行道遲遲非謂歸途行遲也蓋追言從征之日<lb/>
　奔走道塗而每至飢渇耳我心傷悲即前章憂心烈<lb/>
　烈載饑載渇之意蓋申言情之可哀以勞之亦可謂<lb/>
　深察於士卒之情矣<lb/>
　　　采薇六章章八句<lb/>
<pb n="21a"/>
　　　　按南仲出車言昔我徃矣黍稷方華與吉甫<lb/>
　　　　六月同時則南仲與吉甫當同為一事而采<lb/>
　　　　薇言昔我徃矣楊栁依依明與彼二詩者時<lb/>
　　　　序不同得無本兩事而出車六月則因初征<lb/>
　　　　未服復遣吉甫攘敺畧定而南仲繼之以經<lb/>
　　　　理朔方歟則六月出車當在采薇之後矣觀<lb/>
　　　　彼二詩者皆言薄伐則固有善勝之道而不<lb/>
　　　　主於窮兵者也采薇不言薄伐而言一月三<lb/>
<pb n="21b"/>
　　　　捷則假戰勝以示威此其所以不及吉甫南<lb/>
　　　　仲之能使蠻夷率服而兵不再勤歟然則宣<lb/>
　　　　王初政尚亦好攻至其晚年用吉甫南仲諸<lb/>
　　　　賢而後中興之業始盛不可以采薇之時遂<lb/>
　　　　為盡善也<lb/>
出車<lb/>
　經㫖曰宣王時南仲平玁狁以歸而勞之之詩也南<lb/>
　仲即常武之南仲宣王時人南仲之平玁狁當與尹<lb/>
<pb n="22a"/>
　吉甫六月詩同時蓋因采薇時初征未服而遣吉甫<lb/>
　以重臣追逐狄兵吉甫既至大原而居鎬經營矣又<lb/>
　使南仲繼之以徃朔方焉蓋禦戎狄之道以守備為<lb/>
　本而朔方者狄人所以通西戎之要路也朔方城則<lb/>
　足以制西戎而狄失右臂之助不待攻戰而可以伐<lb/>
　謀矣否則雖一月三捷亦徒勞兵力耳彼經畧不足<lb/>
　以服人心安能保其久而不畔哉當為大雅<lb/>
我出我車于彼牧矣自天子所謂我來矣召彼僕夫謂<lb/>
<pb n="22b"/>
之載矣王事多難維其棘矣<hi>賦也</hi>
　牧郊外也天子周王也僕夫御夫也此言南仲奉命<lb/>
　出車而急於王事也<lb/>
○我出我車于彼郊矣設此旐矣建彼旄矣彼旟旐斯<lb/>
胡不斾斾憂心悄悄僕夫况瘁<hi>賦也</hi>
　郊在牧内取協韻耳無他義也斾斾飛揚之貎况兹<lb/>
　也此章言南仲出車而以王事為憂所謂臨事而懼<lb/>
　也恐其勞不易息故又曰僕夫况瘁<lb/>
<pb n="23a"/>
○王命南仲徃城于方出車彭彭旂旐央央天子命我<lb/>
城彼朔方赫赫南仲玁狁于襄<hi>賦也</hi>
　王周王也南仲時為大將以城朔方者方即朔方今<lb/>
　陜西寧夏衛在今固原州西北彭彭壯盛貎詳見載<lb/>
　驅字義央央在中不定之貎赫赫徳威顯著之意襄<lb/>
　即書懐山襄陵之襄謂駕出也固原乃周畿邊徼之<lb/>
　地界連朔方相距五百餘里其東北為北狄西南為<lb/>
　西戎城朔方所以斷戎狄徃來之路也西戎道絶而<lb/>
<pb n="23b"/>
　不相犄角則可以駕玁狁而出其上矣故曰于襄此<lb/>
　言南仲奉王命而城朔方蓋乗吉甫驅逐玁狁出境<lb/>
　之後雖廟謀之先定而實其赫赫徳威足以震服玁<lb/>
　狁不待於用兵也<lb/>
○昔我徃矣黍稷方華今我來思雨雪載塗主事多難<lb/>
不遑啟居豈不懐歸畏此簡書<hi>賦也</hi>
　華方開花也塗凍釋而其泥塗也黍稷方華鄭氏云<lb/>
　朔方之地六月時也雨雪載塗鄭氏云至春凍始釋<lb/>
<pb n="24a"/>
　而來反也此與采薇本二事東萊吕氏合為一事而<lb/>
　解之牽强甚矣但鄭氏所釋黍稷方華之六月謂建<lb/>
　未之月與後篇六月不同詳論於後篇矣簡書西戎<lb/>
　侵境而被患之國以簡書告急也時密阮諸國猶在<lb/>
　今涇州界上近於西戎疑即指此類也西戎雖不得<lb/>
　與玁狁通而尚未有懲故為患耳南仲初出本城朔<lb/>
　方城畢而又有西戎之伐故至於雨雪載塗而始得<lb/>
　歸也始徃而黍稷華既歸而雪載塗此言其行役之<lb/>
<pb n="24b"/>
　久也王事多難不遑啟居以城朔方言畏此簡書以<lb/>
　伐西戎言<lb/>
○喓喓草蟲趯趯阜螽未見君子憂心忡忡既見君子<lb/>
我心則降赫赫南仲薄伐西戎<hi>賦也</hi>
　草蟲阜螽詳見召南草蟲字義草蟲鳴鄭氏以為晚<lb/>
　秋之時也蓋在六月出車之後雨雪載塗之前朔方<lb/>
　城畢而西戎警急之時也此時南仲家人感於時物<lb/>
　之變方思其歸而忽有西戎之伐尚不得歸至於歸<lb/>
<pb n="25a"/>
　時則雨雪載塗矣西戎近於玁狁蓋嘗與之表裏為<lb/>
　患者故徃伐之是翦玁狁之羽翼也然曰薄伐則亦<lb/>
　但問其罪使之自服而亦不假於兵力也觀於此詩<lb/>
　但言出車而不言甲兵師衆其意可知矣<lb/>
○春日遲遲卉木萋萋倉庚喈喈采繁祁祁執訊獲醜<lb/>
薄言還歸赫赫南仲玁狁于夷<hi>賦也</hi>
　春日至采繁孔氏以為此時物及事皆三月也當在<lb/>
　雨雪載塗之後蓋已歸朝而為奏功之時矣歴序三<lb/>
<pb n="25b"/>
　月之景見其非若草蟲之候而室家可以樂也訊謂<lb/>
　其魁首當訊問者也醜衆也謂其徒黨來降者也執<lb/>
　訊獲醜不殺一人而就縳也以西戎之功言其歸不<lb/>
　見有盛大聲威故曰薄言還歸然皆南仲赫赫徳威<lb/>
　之所服也西戎服則玁狁平矣故結之曰玁狁于夷<lb/>
　而西戎之所係亦不小焉<lb/>
　　　出車六章章八句<lb/>
　　　　小序以此為文王時勞還之詩則文王未嘗<lb/>
<pb n="26a"/>
　　　　為天子稱王而首章言自天子所三章言王<lb/>
　　　　命南仲則所謂王與天子者何所指邪說者<lb/>
　　　　强求其解而以歸之商紂迂迴遷就殊不可<lb/>
　　　　通亦徒費辭說耳小序之陋本亦易見而世<lb/>
　　　　之名儒猶泥其說不知言之病一至此乎<lb/>
杕杜<lb/>
　經㫖曰婦人因夫久從征役過期不歸故作此詩以<lb/>
　序其懐思之情也舊說以為勞還役之詩則既還而<lb/>
<pb n="26b"/>
　得見其妻矣苟欲勞之豈無餘意何必諄諄為其妻<lb/>
　追述未還之感邪以篇内王事靡盬之言推之意其<lb/>
　當為王風耳<lb/>
有杕之杜有睆其實<hi>興也</hi>王事靡盬繼嗣我日日月陽止<lb/>
女心傷止征夫遑止<hi>興意</hi>
　睆結實分明貎杕杜有實秋冬之交也陽十月也此<lb/>
　嵗莫而可以歸之時也女妻自謂也遑暇也謂征夫<lb/>
　亦可以暇矣<lb/>
<pb n="27a"/>
○有杕之杜其葉萋萋<hi>興也</hi>王事靡盬我心傷悲卉木萋<lb/>
止女心悲止征夫歸止<hi>興意</hi>
　杕杜之葉萋萋春將莫之時也自秋冬之交即望其<lb/>
　歸而至此則春將莫猶未得歸也<lb/>
○陟彼北山言采其杞<hi>興也</hi>王事靡盬憂我父母檀車幝<lb/>
幝四牡痯痯征夫不逺<hi>興意</hi>
　杞可采而食者枸杞也言人有陟山采杞之時亦春<lb/>
　莫矣春莫而猶不歸則貽我父母之憂也檀木堅可<lb/>
<pb n="27b"/>
　為車故曰檀車幝幝敝貎痯痯病貎檀車耐用之車<lb/>
　而亦敝牡馬有力之馬而亦病見其久且勞也不逺<lb/>
　謂其歸期當近也<lb/>
○匪載匪來憂心孔疚期逝不至而多為恤卜筮偕止<lb/>
㑹言近止征夫邇止<hi>賦也</hi>
　載裝也謂征夫不裝載而來也憂心孔疚妻自言其<lb/>
　憂之至病也嵗莫而歸者期也至於春莫則期逝矣<lb/>
　恤亦憂也㑹合也謂卜筮皆告以㑹期之近也○此<lb/>
<pb n="28a"/>
　詩四章全無一語及於戍役勞苦之意但述其憂思<lb/>
　之情故知其非勞還役之詩也<lb/>
　　　杕杜四章章七句<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩説解頥正釋卷十五<lb/>
</p>
<p>
</p>
  </div>
</body>
</text>
</TEI>
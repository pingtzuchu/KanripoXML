<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩說解頥正釋卷十九</head>
    <p>
<pb n="1a"/>
欽定四庫全書<lb/>
　詩說解頥正釋卷十九　　　明　季夲　撰<lb/>
小旻<lb/>
　經㫖曰上無道揆大臣不肯任事而嘉謀不得信用<lb/>
　故在位大夫之不得行其志者憂而作此詩也此亦<lb/>
　在位者直言以譏切時事與正月同<lb/>
旻天疾威敷于下土謀猶回遹何日斯沮謀臧不從不<lb/>
臧覆用我視謀猶亦孔之卭<hi>賦也</hi>
<pb n="1b"/>
　旻閔恤之意說見雨無正敷布回邪遹僻沮止卭病<lb/>
　也謀猶回遹則足以病國病國則民困即天之疾威<lb/>
　也視謀猶之不臧而我已甚病則何待於禍敗之及<lb/>
　㦲此為大臣不任事而發然實王所為也無所歸咎<lb/>
　故曰是天<lb/>
○潝潝訿訿亦孔之哀謀之其臧則其是違謀之不臧<lb/>
則具是依我視謀猶伊于胡底<hi>賦也</hi>
　潝潝和也訿訿詆也同乎已者則以為是而潝潝然<lb/>
<pb n="2a"/>
　相和異乎已者則以為非而訿訿然相詆小人之好<lb/>
　惡不公如此則謀猶不歸於臧而将何所底乎謂當<lb/>
　止於善也此申言上章謀猶回遹之意<lb/>
○我龜既厭不我告猶<hi>比也</hi>謀夫孔多是用不集發言盈<lb/>
庭誰敢執其咎如匪行邁謀是用不得于道<hi>賦也</hi>
　龜厭不告以比賢者不樂告以善道也蓋以初筮之<lb/>
　誠則告若二三其徳則厭而不告矣謀夫孔多二三<lb/>
　孰甚焉發言盈庭即謀夫之多也中無執咎之人如<lb/>
<pb n="2b"/>
　卜無初筮之誠此所以龜不告猶而謀用不集也行<lb/>
　邁謂曽經行路之人也欲行路則問經過之人可也<lb/>
　若非問於經過之人則何得於道路之事哉此言人<lb/>
　當自任其咎以求老成練事者而與之謀則謀臧矣<lb/>
○哀哉為猶匪先民是程匪大猶是經維邇言是聽維<lb/>
邇言是争如彼築室于道謀是用不潰于成<hi>賦也</hi>
　先民古聖賢也程法猶道經常也邇言謂非逺圖也<lb/>
　潰遂也築室而謀於道傍之人即古語所謂作舎道<lb/>
<pb n="3a"/>
　傍三年不成也此申言上章之意<lb/>
○國雖靡止或聖或否民雖靡膴或哲或謀或肅或艾<lb/>
如彼流泉無淪胥以敗<hi>賦也</hi>○<hi>艾音又</hi>
　止定靡定謂摇也膴大靡膴謂少也皆以喪亂之餘<lb/>
　言聖否分屬於國哲謀肅艾分屬於民皆互文也聖<lb/>
　哲謀肅人即洪範五事之徳也淪没也此言國有賢<lb/>
　人可用而謀不患於不臧也若不信賢人而使不賢<lb/>
　者為之則不肯任事謀皆不臧而必至於敗如流泉<lb/>
<pb n="3b"/>
　之不反矣愚不肖皆受其敗故曰淪胥<lb/>
○不敢暴虎不敢馮河人知其一莫知其他戰戰兢兢<lb/>
如臨深淵如履薄氷<hi>賦也</hi>○<hi>馮音憑</hi>
　暴虎徒搏馮河徒渉戰戰恐也兢兢戒也臨深恐墜<lb/>
　也履氷恐䧟也暴虎馮河禍之在目前者也如勇於<lb/>
　任事而觸主怒忤權奸不過目前之禍耳目前之禍<lb/>
　人皆知之而其他禍之隠於無形則人不知也故又<lb/>
　曰當戰戰兢兢而不可有一時之忽也如此然後能<lb/>
<pb n="4a"/>
　夙夜匪懈而免於淪胥之敗矣<lb/>
　　　小旻六章三章章八句三章章七句<lb/>
　　　　按蘇氏曰小旻小宛小弁小明四詩皆以小<lb/>
　　　　名篇所以别其為小雅也其在小雅者謂之<lb/>
　　　　小故其在大雅者謂之召旻大明獨宛弁闕<lb/>
　　　　焉意者孔子刪之矣雖去其大而其小者猶<lb/>
　　　　謂之小蓋即用其舊也竊謂宛弁之在大雅<lb/>
　　　　者蓋秦火後之所亡非孔子删之也既為孔<lb/>
<pb n="4b"/>
　　　　子所刪則小旻小明何必復加小字且未刪<lb/>
　　　　之前未便即有小大之别而孰為之預以名<lb/>
　　　　篇邪<lb/>
小宛<lb/>
　經㫖曰亂世兄弟懼以無辜致罪而相戒以免禍之<lb/>
　詩集傳以為大夫所作則孝親教子之人而瘨寡握<lb/>
　粟得非士之貧者歟<lb/>
宛彼鳴鳩翰飛戻天<hi>興也</hi>我心憂傷念昔先人明發不寐<lb/>
<pb n="5a"/>
有懐二人<hi>興意</hi>
　宛小貌鳴鳩小物不能高飛然亦有時而飛至於天<lb/>
　陸農師曰勉強故也以鳴鳩起興蓋取勉強自強之<lb/>
　意明發至旦而光始發也二人謂父母即先人也懐<lb/>
　二人則必敬身而能全歸矣<lb/>
○人之齊聖飲酒温克彼昏不知壹醉日富各敬爾儀<lb/>
天命不又<hi>賦也</hi>
　齊整肅也聖通明也克勝也壹醉專務酣飲也富益<lb/>
<pb n="5b"/>
　也飲酒至醉者多剛暴故以温克為良敬爾威儀所<lb/>
　以求温也此言欲守身以事親者莫先於戒酒也<lb/>
○中原有菽庶民采之<hi>賦也</hi>螟蛉有子蜾蠃負之<hi>興也</hi>教誨<lb/>
爾子式榖似之<hi>興意</hi>
　中原曠地非八家所受之田也菽大荳也當原之中<lb/>
　有菽而庶民皆得采之以明人知禮義則風俗美而<lb/>
　利均於人也蜾蠃舊說以為負螟蛉之子而七日化<lb/>
　為己子以喻人之可化而為善也式用榖善謂當教<lb/>
<pb n="6a"/>
　訓其子使以善似續其先業也<lb/>
○題彼脊令載飛載鳴<hi>興也</hi>我日斯邁而月斯征夙興夜<lb/>
寐無忝爾所生<hi>興意</hi>○<hi>題大計反</hi>
　題視也脊令即常棣之脊令但彼以在原言此以飛<lb/>
　言也而汝也我長故以日計而㓜故以月計日邁月<lb/>
　征言老将至也所生即父母勉其當及時為善而不<lb/>
　可自怠以辱二人也<lb/>
○交交桑扈率場啄粟<hi>比也</hi>哀我填寡宜岸宜獄握粟出<lb/>
<pb n="6b"/>
卜自何能榖<hi>賦也</hi>
　交交徃來之貌桑扈竊脂也俗呼青雀嘴曲食肉桑<lb/>
　扈夲食肉不食粟之鳥而率場啄粟以比肉食者盡<lb/>
　剥民財之意填與瘨同病也宜者難免之辭岸亦獄<lb/>
　也韓詩作犴郷亭之繫曰犴朝廷曰獄言上既剥民<lb/>
　則民不堪命瘨寡之人不能償其所征則必不免於<lb/>
　岸獄於是握粟出卜以求自善之道其心之不安甚<lb/>
　矣此言貧無以自容也<lb/>
<pb n="7a"/>
○温温恭人如集于木惴惴小心如臨于谷戰戰兢兢<lb/>
如履薄氷<hi>賦也</hi>
　人温恭則能免禍恭者不敢怠忽之意以温為恭即<lb/>
　前章所謂敬爾儀而温克也如此則人皆愛之而得<lb/>
　其蔽䕃如集木下矣惴惴小心如臨于谷蓋恭人之<lb/>
　功夫也功夫惟其敬謹常温故能有所蔽䕃言不可<lb/>
　不敬以勉於温也舊說以集木為恐墜則在木上當<lb/>
　云升于木矣今曰集則聚於木下之辭也<lb/>
<pb n="7b"/>
　　　小宛六章章六句<lb/>
小弁<lb/>
　經㫖曰舊說幽王娶於申生太子宜臼後得褒姒而<lb/>
　惑之信其䜛黜申后逐宜臼宜臼之傅知其無罪而<lb/>
　閔之故述太子之情而為之作是詩也竊謂宜臼立<lb/>
　為平王蓋昏庸之主也夲無慈孝之實徳安能作此<lb/>
　詩乎故說者謂其傅所作則人子哀怨之情孟子所<lb/>
　謂小弁之怨親親也豈他人所能代言哉意作詩者<lb/>
<pb n="8a"/>
　必有怨慕真切之心而不能自己者方可以語於此<lb/>
　朱子於辯說蓋嘗疑其為放子之作而不必其為宜<lb/>
　臼也以今觀之蓋信然矣然必士大夫家父子間之<lb/>
　正論故以列於小雅蓋小弁之名孟子時已有之以<lb/>
　在小雅而謂之小耳<lb/>
弁彼鸒斯歸飛提提<hi>比也</hi>民莫不榖我獨于罹何辜于天<lb/>
我罪伊何心之憂矣云如之何<hi>賦也</hi>
　弁加於首者也鸒鴉也提提前領後之貌鴉之歸飛<lb/>
<pb n="8b"/>
　則一領於前如弁而群鴉從之若前者有所提携也<lb/>
　以喻子為父逐而不得隨父提携以歸也何辜于天<lb/>
　我罪伊何非謂無罪也蓋自反其不得於父之罪如<lb/>
　舜父母之不我愛於我何哉之意也云如之何謂無<lb/>
　可奈何而惟欲待其父之感悟也此章言其以不得<lb/>
　乎親為憂而無以解也<lb/>
○踧踧周道鞠為茂草<hi>比也</hi>我心憂傷惄焉如擣假寐永<lb/>
歎維憂用老心之憂矣疢如疾首<hi>賦也</hi>
<pb n="9a"/>
　踧與論語踧踖之踧同踧踧不寜之貌言行於大道<lb/>
　之中已踧踖不寜至其窮盡之處皆為茂草則無路<lb/>
　可行矣以比未逐之時猶不敢肆况於已逐則無可<lb/>
　徃也如擣忽然心驚也假寐不脫衣冠而寐於恍惚<lb/>
　之中也假寐而亦長歎則以憂而易於老矣疢如疾<lb/>
　首申言其憂如此此章言行無可徃而不能不憂也<lb/>
○維桑與梓必恭敬止<hi>興也</hi>靡瞻匪父靡依匪母不屬于<lb/>
毛不離于裏天之生我我辰安在<hi>興意</hi>
<pb n="9b"/>
　桑梓二木名古者五畆之宅𣗳之墻下以遺子孫桑<lb/>
　以治蠶食梓以具噐用言桑梓父母所植亦必恭敬<lb/>
　豈有父母之身而敢慢乎瞻者尊而仰之依者親而<lb/>
　倚之瞻依莫非父母則無時而不慕也屬連也毛體<lb/>
　膚之餘氣也離合也裏腹心之在内者也天性之親<lb/>
　本通一氣然父母之不我愛豈果不親哉特我生不<lb/>
　辰不得逄其親愛之㑹耳此言其怨慕之情惟欲盡<lb/>
　孝以待其愛也○觀下章言君子信䜛則逐子者父<lb/>
<pb n="10a"/>
　所主也連言父母者以其恩同併及之耳<lb/>
○菀彼柳斯鳴蜩嘒嘒有漼者淵萑葦淠淠<hi>興也</hi>譬彼舟<lb/>
流不知所届心之憂矣不遑假寐<hi>興意</hi>
　菀茂也漼深也淠淠盛也蜩㣲蟲也得依茂柳則嘒<lb/>
　嘒而鳴萑葦賤草也得依深淵則淠淠而盛人無所<lb/>
　依則如舟之流而無所底止矣不遑假寐即上章假<lb/>
　寐永歎之意常歎則假寐亦不遑矣此章言其憂如<lb/>
　窮人無所歸也<lb/>
<pb n="10b"/>
○鹿斯之奔維足伎伎雉之朝雊尚求其雌<hi>興也</hi>譬彼壊<lb/>
木疾用無枝心之憂矣寜莫之知<hi>興意</hi>
　伎伎舒貌雊雉鳴也壊傷病也鹿奔猶待其類雉鳴<lb/>
　猶求其雌無不思其親者以興見逐而遲行號呌亦<lb/>
　欲父母之相親也今父母不復追悔使我無親譬彼<lb/>
　壊木疾用無枝矣則我心之憂誰知之㦲此言父母<lb/>
　不我愛而不知我親親之心也<lb/>
○相彼投兎尚或先之行有死人尚或墐之<hi>興也</hi>君子秉<lb/>
<pb n="11a"/>
心維其忍之心之憂矣涕既隕之<hi>興意</hi>○<hi>先去聲</hi>
　投見逐而投人也先謂逐兎者未至而先脫之也行<lb/>
　道路也墐埋也皆言其有不忍之心也君子指父而<lb/>
　言忍即不我愛也此申上章莫知之意<lb/>
○君子信䜛如或醻之君子不惠不舒究之<hi>賦也</hi>伐木掎<lb/>
矣析薪杝矣<hi>興也</hi>舎彼有罪予之佗矣<hi>興意</hi>
　醻報惠愛舒緩究察也掎與倚同陸氏以為從後牽<lb/>
　也杝與扯同錢氏以為手離也華谷嚴氏皆取其說<lb/>
<pb n="11b"/>
　伐木既以斧而又以繩牽之言必欲其㫁絶也析薪<lb/>
　既以斧而又以手離之言必欲其分離也皆夲不惠<lb/>
　而言不惠即上章所謂忍也有罪者謂人所䧟我之<lb/>
　罪即其人之罪也舎者置而不問謂不察也不察其<lb/>
　罪之所在而即以與之他人所謂信䜛如醻者如此<lb/>
　此與晉驪姬獻毒於君而以歸之申生事同惟父無<lb/>
　愛子之心故䜛言得以間之放子欲求父母之愛故<lb/>
　惓惓於天性之親而不惠與忍則信䜛之根故特推<lb/>
<pb n="12a"/>
　夲而言䜛言得入之由欲其父之加察也加察則有<lb/>
　愛心矣<lb/>
○莫高匪山莫浚匪泉君子無易由言耳屬于垣<hi>賦也</hi>無<lb/>
逝我梁無發我笱我躬不閱遑恤我後<hi>比也</hi>
　莫高匪山言不必山然後為高也積䜛而高即為山<lb/>
　矣莫浚匪泉言不必泉然後為深也積䜛而深即為<lb/>
　泉矣然䜛之所起惟纎㣲間隙耳父若少有不愛其<lb/>
　子之言則聞之者必乘間而生䜛其㡬甚細而其發<lb/>
<pb n="12b"/>
　甚大故於言當慎也此雖若為言而發實夲其愛子<lb/>
　之心矣然放子雖為父所逐其愛父猶不能自己也<lb/>
　故指其代已為嗣子者而言無逝我之梁無發我之<lb/>
　笱惟以幹家為事可也既而曰我躬不閱遑恤我後<lb/>
　則又歎其既去而不能自為無可奈何耳當時必亦<lb/>
　嬖妾欲以其子奪嫡而䜛於其父故放子之言如此<lb/>
　此章欲其父以親愛杜䜛言之根而明已不忍去之<lb/>
　意也<lb/>
<pb n="13a"/>
　　　小弁八章章八句<lb/>
　　　　小弁之怨本親親之仁與舜之怨慕一也但<lb/>
　　　　舜則夔夔齊慄以盡事親之道雖焚廪浚井<lb/>
　　　　屢瀕於死而不去初不知父母之有不是也<lb/>
　　　　故終致瞽瞍之底豫小弁之事不知其所終<lb/>
　　　　意者見逐而去心雖有憂不能如舜之兢兢<lb/>
　　　　致孝歟觀其卒章之言雖若惓惓有去後之<lb/>
　　　　慕而卒付之於無可奈何則其徳量才猷有<lb/>
<pb n="13b"/>
　　　　逺不及舜者故卒不能使父母之我愛耳否<lb/>
　　　　則後世之言孝何以獨推舜㦲<lb/>
巧言<lb/>
　經㫖曰䜛人在位隂使無位之小人伺察隠㣲以害<lb/>
　賢者賢者遭䜛無所控愬故作此詩也<lb/>
悠悠昊天曰父母且無罪無辜亂如此憮昊天已威予<lb/>
慎無罪昊天泰憮予慎無辜<hi>賦也</hi>
　曰父母者謂昊天為父母也憮大也已泰皆甚也慎<lb/>
<pb n="14a"/>
　者敬謹不取罪辜之意此言已無罪而遭䜛口之為<lb/>
　亂也<lb/>
○亂之初生僭始既涵亂之又生君子信䜛君子如怒<lb/>
亂庶遄沮君子如祉亂庶遄已<hi>賦也</hi>
　無實之言曰僭始者以其初發之端言也涵容如水<lb/>
　之涵物漸漬而入也君子指王言怒與涵對涵故信<lb/>
　不涵則怒怒䜛言則必喜善人而有福祉矣故以祉<lb/>
　訓喜有祉最為去䜛之要惟有好賢之心則䜛言不<lb/>
<pb n="14b"/>
　能進矣此言亂由於王之容䜛也<lb/>
○君子屢盟亂是用長君子信盗亂是用暴盗言孔甘<lb/>
亂是用餤匪其止共維王之卭<hi>賦也</hi>
　屢數也盟者邦國有疑則殺牲㰱血告神以相要束<lb/>
　也暴驟進也蓋䜛暴之人不畏明誓雖欲自結於君<lb/>
　使之無疑而要神以示誠信然實無誠也君心信之<lb/>
　則資其以䜛為亂之奸此亂所以因盟而益長也盗<lb/>
　指䜛人言甘則人嗜餤者食之進也止共猶言為人<lb/>
<pb n="15a"/>
　臣止於敬也䜛人不忠則足以病國故曰維王之卭<lb/>
　此言信䜛之為害也<lb/>
○奕奕寝廟君子作之秩秩大猷聖人莫之他人有心<lb/>
予忖度之<hi>賦也</hi>躍躍毚兔遇犬獲之<hi>比也</hi>
　奕奕重疊貌宫室後曰寝前曰廟莫定也躍躍跳疾<lb/>
　貌毚狡也作寝廟所以饗祖宗也定大猷所以立法<lb/>
　制也皆王者治天下之規模也言治天下者規模宏<lb/>
　逺如此必自順人心始故他人之心不可不黙忖而<lb/>
<pb n="15b"/>
　度之也蓋賢者夲忠於國家而不察其心何以能成<lb/>
　治功乎能度賢者之心則為有祉而䜛言自退如毚<lb/>
　兎遇犬必為所獲不勞王之餘力也王特不加意於<lb/>
　賢者故人不敢犯小人耳此言去䜛甚易而在於有<lb/>
　好賢之心也<lb/>
○荏染柔木君子𣗳之<hi>興也</hi>徃來行言心焉數之蛇蛇碩<lb/>
言出自口矣巧言如簧顔之厚矣<hi>興意</hi>
　荏苒柔貌柔木桐梓之屬數計也蛇蛇委順貌柔木<lb/>
<pb n="16a"/>
　良材也君子當培植之不可使有牛羊斧斤之害也<lb/>
　徃來道路之言則無稽之䜛言也當以心計之而不<lb/>
　可盡信也不信䜛言則可以養善類如𣗳柔木矣然<lb/>
　言亦不難辯彼蛇蛇之碩言内正外順從口而出無<lb/>
　所慚也若巧言則其心有怍而顔面之厚無所不隠<lb/>
　忍矣以此别之則䜛人之情状豈能逃㦲碩言但舉<lb/>
　以起巧言非謂辯此兩等人也此章言辯䜛言以扶<lb/>
　善類也<lb/>
<pb n="16b"/>
○彼何人斯居河之麋無拳無勇職為亂階既㣲且尰<lb/>
爾勇伊何為猶将多爾居徒㡬何<hi>賦也</hi>
　水草之交曰麋何人斯者明知居於河麋之小人而<lb/>
　不斥言也此蓋為䜛人伺察人短而知賢者隂事者<lb/>
　云居河之麋則非邑中大族也拳力階梯也骭瘍為<lb/>
　㣲腫足為尰既㣲且尰則居下濕之地而實有此病<lb/>
　者也為猶将多謂其害人之謀将漸多也即此謀害<lb/>
　人之事乃亂階也何必有拳勇而後為亂㦲此章言<lb/>
<pb n="17a"/>
　聽使之小人不足慮所慮則有拳勇而為首惡者欲<lb/>
　王之加察也<lb/>
　　　巧言六章章八句<lb/>
何人斯<lb/>
　經㫖曰此詩究極䜛人使人伺察之情莫能遁矣自<lb/>
　詩序以來皆主蘇公刺暴公之說惟朱子辯其無據<lb/>
　而以為未敢信其必然得經意矣<lb/>
彼何人斯其心孔艱胡逝我梁不入我門伊誰云從維<lb/>
<pb n="17b"/>
暴之云<hi>賦也</hi>
　何人斯指伺察人者言也艱險孔艱言其設心甚險<lb/>
　也梁橋也過我橋而不入我門見其意在伺察也暴<lb/>
　即上篇亂是用暴之暴蓋指䜛人之為暴者舊說因<lb/>
　此遂附㑹之而誤為暴公也云語辭此言小人以伺<lb/>
　察濟人之暴也<lb/>
○二人從行誰為此禍胡逝我梁不入唁我始者不如<lb/>
今云不我可<hi>賦也</hi>
<pb n="18a"/>
　從行伺察者從䜛者行也誰為此禍以二人從行不<lb/>
　可專指也唁弔失位也必賢者因䜛而去位矣始者<lb/>
　指為䜛之初而言其時䜛人猶不直言我之不可至<lb/>
　今則直言耳蓋伺察之言入而濟之者多矣此言小<lb/>
　人濟惡而禍益甚也<lb/>
○彼何人斯胡逝我陳我聞其聲不見其身不愧于人<lb/>
不畏于天<hi>賦也</hi>
　陳堂塗堂下至門之徑也逝陳則入門内矣聞聲而<lb/>
<pb n="18b"/>
　不見其人以其忽然而去也伺察之態如此誠不愧<lb/>
　于人矣天其可不畏乎不畏天所以敢於為惡也此<lb/>
　言伺察者之欺天妄為也<lb/>
○彼何人斯其為飄風胡不自北胡不自南胡逝我梁<lb/>
祗攪我心<hi>賦也</hi>
　飄風忽然而來言其來之疾不知所起也胡不自南<lb/>
　自北言其何不從南北以去而復來也蓋既逝陳不<lb/>
　見其身而去矣今又來逝我梁如飄風然則可疑而<lb/>
<pb n="19a"/>
　攪亂我心矣此言伺察者踪跡詭變而可憂也<lb/>
○爾之安行亦不遑舎爾之亟行遑脂爾車壹者之來<lb/>
云何其旴<hi>賦也</hi>
　安徐舎止也盱張目而望也壹者之來謂既逝陳而<lb/>
　去今又忽然逝梁而來也當爾徐行之時亦不暇止<lb/>
　况亟行而暇膏其車乎今乃忽然一來張目望我則<lb/>
　竚立而少延矣果何為㦲蓋欲窺覘而得其隂事也<lb/>
○爾還而入我心易也還而不入否難知也壹者之來<lb/>
<pb n="19b"/>
俾我祗也<hi>賦也</hi>
　還謂又逝梁而一來也易平坦也否以我為不可也<lb/>
　難知莫測也祗懼也言爾既去矣今又忽然還來盱<lb/>
　目而視然不入我門也使還而入也其還為有所事<lb/>
　知其無害我之謀而我心平易無恐矣今還而不入<lb/>
　則爾必不以我為可豈能窺測爾心㦲故今壹者之<lb/>
　來豈能不使我畏懼爾㦲此言其忽然來盱之可畏<lb/>
　也<lb/>
<pb n="20a"/>
○伯氏吹壎仲氏吹箎及爾如貫諒不我知出此三物<lb/>
以詛爾斯<hi>賦也</hi>
　伯仲兄弟之稱指二人從行者言壎箎俱樂噐謂其<lb/>
　如兄弟而相唱和也貫者以繩貫物之名謂相連屬<lb/>
　也三物犬豕雞謂刺其血以詛盟也二人同聲唱和<lb/>
　如壎箎然而事之次比又如繩之貫物彼此相連人<lb/>
　固不得而間之矣然猶恐於人之異已者不盡力以<lb/>
　相攻也於是又出三物以相詛盟而自固其黨欲力<lb/>
<pb n="20b"/>
　排之故言此誠不知我而以為有傾爾之心耳使能<lb/>
　知之則亦何必至是㦲此言讒人為謀之同而結黨<lb/>
　之固也<lb/>
○為鬼為蜮則不可得有靦面目視人罔極作此好歌<lb/>
以極反側<hi>賦也</hi>
　蜮短狐也江淮水皆有之能含沙射水中人影其人<lb/>
　輙病而不見其形也靦者面見人之貌鬼蜮比伺察<lb/>
　之人也言爾為鬼為蜮則不可得而見矣然乃人也<lb/>
<pb n="21a"/>
　人則有靦然之面目而能視人無有窮極謂其見人<lb/>
　無不盡也由此觀之則人亦豈不知爾乎反側翻覆<lb/>
　不正直之意言其邪辟之情皆能究之而不可欺人<lb/>
　以自欺也此言小人之情状不能掩如此<lb/>
　　　何人斯八章章六句<lb/>
　　　　集傳謂此詩與上篇文意相似疑出一手但<lb/>
　　　　上篇先刺聽者此篇專責讒人耳竊意此篇<lb/>
　　　　所重乃是依附讒人而窺伺以濟奸者耳<lb/>
<pb n="21b"/>
巷伯<lb/>
　經㫖曰巷伯者宫中永巷之長蓋寺人也時有孟子<lb/>
　遭讒被宫刑為巷伯故作此詩而因以名篇<lb/>
萋兮斐兮成是貝錦<hi>比也</hi>彼譖人者亦已大甚<hi>賦/也</hi>○<hi>大音泰後凡大堪大苦並同</hi>
　萋錯雜貌斐文也貝水中介蟲也不可以為錦但以<lb/>
　其背有錯雜之文有似於錦遂以錦名以比讒言起<lb/>
　於疑似亦以見文致之意也大甚言成之而不可解<lb/>
<pb n="22a"/>
　也<lb/>
○哆兮侈兮成是南箕<hi>比也</hi>彼譖人者誰適與謀<hi>賦也</hi>
　哆張口也侈張也箕詳見大東字義箕星也不可以<lb/>
　為箕但以其口有開張之象而似於箕遂以名箕以<lb/>
　見讒口之意適主也誰適與謀言必有主此謀者此<lb/>
　上兩章皆言譖言成於疑似而可信也<lb/>
○緝緝翩翩謀欲譖人慎爾言也謂爾不信<hi>賦也</hi>
　緝緝如績麻之端緒接續也翩翩如鳥飛之來徃經<lb/>
<pb n="22b"/>
　營也<lb/>
○捷捷幡幡謀欲譖言豈不爾受既其女遷<hi>賦也</hi>
　捷捷儇利貌幡幡反覆貌女遷謂轉而及女身也此<lb/>
　上兩章戒其譖人之不可常也<lb/>
○驕人好好勞人草草蒼天蒼天視彼驕人矜此勞人<lb/>
<hi>賦也</hi>
　好好以甚樂言也草草以苟活言也譖言得行所以<lb/>
　驕人得志也若能察之則其遷及也不難矣此言人<lb/>
<pb n="23a"/>
　君不可保安驕人也<lb/>
○彼譖人者誰適與謀取彼譖人投畀豺虎豺虎不食<lb/>
投畀有北有北不受投畀有昊<hi>賦也</hi>
　投棄也豺狼屬似狗而長尾白頰其色黄有北北狄<lb/>
　之地也投畀豺虎謂不使有生道也幸而得免於死<lb/>
　則投畀有北謂不與同中國也又幸而得免以歸蓋<lb/>
　其人生遭邪世得以苟容故從重以及於輕非謂物<lb/>
　所共惡而不食不受也如此則無可奈何付之昊天<lb/>
<pb n="23b"/>
　而已此言譖言者得僥倖而苟免也<lb/>
○楊園之道猗于畆丘<hi>比也</hi>寺人孟子作為此詩凡百君<lb/>
子敬而聽之<hi>賦也</hi>
　栽楊之園下濕之地畆丘則成畆可種麻菽之丘地<lb/>
　之高者也猗倚也倚靠相接連之意楊園之道而猗<lb/>
　于畆丘猶譖始於小臣之卑者而将上及於貴戚大<lb/>
　臣也故作詩使敬聽之懼讒之上及而欲其謹於㣲<lb/>
　也<lb/>
<pb n="24a"/>
　　　巷伯七章四章章四句一章五句一章八句一<lb/>
　　　章六句<lb/>
　　　　記曰惡惡如巷伯以其情之真也惡惡而不<lb/>
　　　　如此詩亦難以感動人矣<lb/>
谷風<lb/>
　經㫖曰此朋友常有救患之功而為其所棄故作此<lb/>
　詩<lb/>
習習谷風維風及雨<hi>比也</hi>将恐将懼維予與女将安将樂<lb/>
<pb n="24b"/>
女轉棄予<hi>賦也</hi>
　谷風與邶谷風義同将且也恐懼謂憂患之時言暴<lb/>
　風出於大谷而風雨交作以比事變之來也當其事<lb/>
　變則惟我與同恐懼及事平而遂棄我矣<lb/>
○習習谷風維風及頽<hi>比也</hi>将恐将懼寘予于懐将安将<lb/>
樂棄予如遺<hi>賦也</hi>
　囬風從上而下曰頽風之焚輪者也遺如行道遺忘<lb/>
　物而不省存也<lb/>
<pb n="25a"/>
○習習谷風維山崔嵬無草不死無木不萎<hi>比也</hi>忘我大<lb/>
徳思我小怨<hi>賦也</hi>
　大風摧物維山之高者崔嵬獨存而其山之草木無<lb/>
　不萎死喻大患難也萎衰落也○故舊無大故則不<lb/>
　棄也况嘗同其患難者乎其棄友之人必可與同患<lb/>
　難而不可與同安樂者此詩雖未免有施勞之意然<lb/>
　有大功而其友負之則非平日所以納交之意矣君<lb/>
　主於責善而無望報之心則亦可以為怨而不怒也<lb/>
<pb n="25b"/>
　否則全出於計較之私何足取焉<lb/>
　　　谷風三章章六句<lb/>
蓼莪<lb/>
　經㫖曰父母棄背孝子追悼之而作此詩也舊說民<lb/>
　人勞苦孝子不得養其親則詩中未見有此意耳<lb/>
蓼蓼者莪匪莪伊蒿<hi>比也</hi>哀哀父母生我劬勞<hi>賦也</hi>
　始生為莪長大為蒿莪猶可食其後為蒿則無用矣<lb/>
　喻父母生育我身至於長大乃成無用之子此孝子<lb/>
<pb n="26a"/>
　自怨之辭也<lb/>
○蓼蓼者莪匪莪伊蔚<hi>比也</hi>哀哀父母生我勞瘁<hi>賦也</hi>
　蔚亦莪長之名比蒿又麤大矣此上兩章孝子自言<lb/>
　喪其父母所賦之良心不能成立而無以報父母之<lb/>
　恩也<lb/>
○缾之罄矣維罍之恥<hi>比也</hi>鮮民之生不如死之乆矣無<lb/>
父何怙無母何恃出則衘恤入則靡至<hi>賦也</hi>
　缾小罍大皆酒噐自罍而酌之於缾者也蓋人之得<lb/>
<pb n="26b"/>
　生理以生者皆父母之所賦人子喪其良心不能自<lb/>
　盡則若父母不能成其子者如缾罄而罍恥也父母<lb/>
　尚在則猶得以資其教訓而成然後可以言報也鮮<lb/>
　民者華谷嚴氏以為單獨之民無父母者是也父母<lb/>
　既死則無以資之成徳生理既盡不可為人雖生無<lb/>
　益故曰不如無生自上庇下而言則曰怙自下倚上<lb/>
　而言則曰恃其實一也互言之耳衘恤抱永恨也靡<lb/>
　至者無歸也此皆言生不如死之意<lb/>
<pb n="27a"/>
○父兮生我母兮鞠我拊我畜我長我育我顧我復我<lb/>
出入腹我欲報之徳昊天罔極<hi>賦也</hi>
　生得其生氣也鞠窮也母之保子無不盡也此分言<lb/>
　父母生鞠之恩下乃緫言之拊初生時拊摩之防其<lb/>
　驚也畜乳之如畜初生也養謂順其性無所撓也長<lb/>
　謂能就口食則哺之也育謂當寒暑時則近身而覆<lb/>
　育之也顧謂行戯於地時去之而反顧也復謂顧之<lb/>
　又顧不能暫捨也腹謂出入常置之於懐抱也此章<lb/>
<pb n="27b"/>
　曲盡父母愛子之情而恩之所以難報也<lb/>
○南山烈烈飄風發發<hi>興也</hi>民莫不榖我獨何害<hi>興意</hi>
　烈與冽同言氣之寒也鄭氏曰烈烈猶栗烈也發發<lb/>
　疾貌此皆慘酷之意以喻天降毒害而使父母終也<lb/>
○南山律律飄風弗弗<hi>興也</hi>民莫不榖我獨不卒<hi>興意</hi>
　律律猶烈烈弗弗猶發發蓋烈與律發與弗皆聲相<lb/>
　似也○此兩章皆言天降慘酷之禍而使不得終身<lb/>
　致孝也<lb/>
<pb n="28a"/>
　　　蓼莪六章四章章四句二章章八句<lb/>
大東<lb/>
　經㫖曰周衰國亂無政京師之人絡繹使於諸侯道<lb/>
　途困於供輸故東人怨而作此詩也序以為譚大夫<lb/>
　所作蓋未有據焉<lb/>
有饛簋飱有捄棘七周道如砥其直如矢君子所履小<lb/>
人所視睠言顧之潸焉出涕<hi>賦也</hi>
　饛滿也簋盛黍稷之噐客一斗二升詳見權輿字義<lb/>
<pb n="28b"/>
　此則以民間一簋之食而言也飱熟食謂黍稷也禮<lb/>
　簋盛黍稷或曰飱蓋水澆飯也人旦則食飯夕則食<lb/>
　飱捄曲貌棘匕以棘為匕長樂陳氏謂廪人所概黍<lb/>
　稷之匕也飱饛簋而匕用棘盛時富足者如此周道<lb/>
　大道非謂適周之道也砥礪石言平也蓋盛時君臣<lb/>
　志在足民食而已但從大道而行初無難事故以如<lb/>
　砥如矢言之君子所履以行法於上小人所視以取<lb/>
　法於下故民忘其功而不知誰之所為也今乃不然<lb/>
<pb n="29a"/>
　故回顧盛時而潸焉出涕也睠與眷同顧而囬首也<lb/>
　顧謂顧西周之盛非顧適周之道也潸涕下貌<lb/>
○小東大東杼柚其空糾紏葛屨可以履霜佻佻公子<lb/>
行彼周行既徃既來使我心疚<hi>賦也</hi>
　小東大東東方小大之國也周在西故諸侯之國為<lb/>
　東杼持緯之梭也柚卷織之軸也杼柚空則人無衣<lb/>
　矣然有葛屨亦可履霜雖奔走於寒月不足憂也惟<lb/>
　佻佻之公子奉使適周徃來絡繹無有已時此則使<lb/>
<pb n="29b"/>
　我心疾耳佻佻輕薄不耐勞苦之貌公子謂諸侯之<lb/>
　子為大夫者以周人責禮於諸侯而諸侯使貴戚之<lb/>
　卿脩問無常期也則其禮物之徴科道途之供億皆<lb/>
　取辦於民所以顧西周之盛而潸焉出涕者蓋在於<lb/>
　此<lb/>
○有冽氿泉無浸穫薪<hi>興也</hi>契契寤歎哀我憚人<hi>興意</hi>薪是<lb/>
穫薪尚可載也<hi>興也</hi>哀我憚人亦可息也<hi>興意</hi>
　冽寒意側出曰氿泉穫刈也契契憂苦也憚勞也載<lb/>
<pb n="30a"/>
　載以歸也當時民困於役蓋有穫薪不得載而浸於<lb/>
　汍泉者故以起興謂使人得載穫薪以歸而少息其<lb/>
　勞也<lb/>
○東人之子職勞不來西人之子粲粲衣服舟人之子<lb/>
熊羆是裘私人之子百僚是試<hi>賦也</hi>
　東人諸侯之人也職專主也來慰撫之也西人京師<lb/>
　之人也舟人私人皆夲西人言舟人為之駕遊戯之<lb/>
　舟者而其子亦以熊羆為裘武服以熊羆為裳蓋武<lb/>
<pb n="30b"/>
　士之飾也私人謂夲無官職卑賤之屬也試用也謂<lb/>
　得見用而列於百僚也此言西人與其從人皆美衣<lb/>
　食禄而東人之所以困也<lb/>
○㦯以其酒不以其漿鞙鞙佩璲不以其長維天有漢<lb/>
監亦有光跂彼織女終日七襄<hi>賦也</hi>
　鞙與娟同玉净貌璲與瑞同古者君臣以瑞玉為佩<lb/>
　漿酒之米汁相載者見周禮酒正此言西人至東國<lb/>
　而東人㦯以酒燕飲之則彼不以為漿㦯以玉贈送<lb/>
<pb n="31a"/>
　之則彼不以為長蓋眇視之而欲責其禮之厚也無<lb/>
　以給之而人亦無恤者惟天漢有光庶乎可以監視<lb/>
　而織女三星跂然鼎足則終日七襄庶乎能成文章<lb/>
　以助我之供億也此言東人不勝西人之誅求而欲<lb/>
　求助於天也亦無所愬之辭<lb/>
○雖則七襄不成報章睆彼牽牛不以服箱東有啓明<lb/>
西有長庚有捄天畢載施之行<hi>賦也</hi>
　報章謂織之用緯一徃一來相報而成章也睆明貌<lb/>
<pb n="31b"/>
　牽牛星名服駕也箱大車之箱也啓明長庚天畢皆<lb/>
　星名行行列也有牛駕車可以載物而不服箱得日<lb/>
　可乆照以助勞役得畢可獲禽以供賔客而皆無實<lb/>
　用但施之行列而已故因論織女而併及之歐陽氏<lb/>
　曰雖有織女不能為我織而成章雖有牽牛不能為<lb/>
　我駕車而載物雖有啓明長庚不能助日為晝俾我<lb/>
　營作雖有天畢不能為我掩捕鳥獸<lb/>
○維南有箕不可以簸揚維北有斗不可以挹酒漿維<lb/>
<pb n="32a"/>
南有箕載翕其舌維北有斗西柄之掲<hi>賦也</hi>
　箕斗皆星名挹酌也翕猶張也掲高舉也箕以簸米<lb/>
　斗以挹酒天有此星而無實用蓋承上章之意而言<lb/>
　無所望於天也又言箕斗不惟不為東民之用而反<lb/>
　若助西人以病民者見天運如此無可奈何也<lb/>
　　　大東七章章八句<lb/>
四月<lb/>
　經㫖曰此必仕者之子孫為南國之州牧而為小人<lb/>
<pb n="32b"/>
　搆禍無所容身故作此詩也<lb/>
四月維夏六月徂暑先祖匪人胡寜忍子<hi>賦也</hi>
　四月周正建卯之月而六月則建巳之月也周之六<lb/>
　月方将入暑而暑已先徂則秋氣之交太蚤而生意<lb/>
　之逹遂窮此不仁之徴也先祖蓋嘗有功於國家者<lb/>
　豈非人乎今亦不念之而忍於其子孫此指王而言<lb/>
　也舊說以為無所歸咎之詞則孫之於祖豈可以匪<lb/>
　人言之歐陽氏蓋嘗辯之矣<lb/>
<pb n="33a"/>
○秋日凄凄百卉具腓亂離瘼矣奚其適歸<hi>賦也</hi>
　腓草根瘇病如足之腓也秋日者午未申三月之日<lb/>
　也物方長盛雖與申交未能殺物百卉不宜盡病也<lb/>
　今至於具腓則政事嚴急之過也以嚴急之故而至<lb/>
　於亂離之瘼則将何所適歸㦲言無可徃也○卉以<lb/>
　下章山有嘉卉例之可以兼木但此云具腓則止可<lb/>
　以言草耳蓋卉散言之則草木宜有分通言之則皆<lb/>
　謂之卉<lb/>
<pb n="33b"/>
○冬日烈烈飄風發發民莫不榖我獨何害<hi>賦也</hi>
　冬日酉戍亥三月之日也亥月雖漸寒而氣尚未冽<lb/>
　氣冽而又飄風甚疾乃隆冬之候也而酉戍亥三月<lb/>
　常如此焉則慘酷之過也民指在位者言榖善也蓋<lb/>
　在位者小人衆而君子獨則小人得以安身自善而<lb/>
　君子則受害矣上三章皆一意<lb/>
○山有嘉卉侯栗侯梅<hi>比也</hi>廢為殘賊莫知其尤<hi>賦也</hi>
　栗梅美材也以比賢人而傷殘之賊害之則廢而無<lb/>
<pb n="34a"/>
　可用矣莫知其尤謂殘賊者之罪王不之知也<lb/>
○相彼泉水載清載濁<hi>興也</hi>我日搆禍曷云能榖<hi>興意</hi>
　搆結也合成之意泉水夲清攪擾之而後濁一息則<lb/>
　復清矣今小人日日搆禍則天下無復清時矣我何<lb/>
　能安其身而自善乎此承上章言王不能知小人之<lb/>
　罪則禍不止也<lb/>
○滔滔江漢南國之紀盡瘁以仕寜莫我有<hi>賦也</hi>
　江漢詳見漢廣字義紀經帶包絡之意言江漢所以<lb/>
<pb n="34b"/>
　經紀南國其水滔滔汎濫下民墊溺所係而我仕其<lb/>
　地以句宣之鞠躬盡瘁可謂有功矣而王不有其功<lb/>
　畧不記念所以忍使小人搆禍也<lb/>
○匪鶉匪鳶翰飛戾天匪鱣匪鮪濳逃于淵<hi>賦也</hi>
　鶉大鵰也鳶鷹類詳見旱麓字義鱣鮪說見碩人言<lb/>
　魚鳥皆能逺害自全今不能高飛逺逝則無所逃於<lb/>
　小人之搆禍矣<lb/>
○山有蕨薇隰有杞桋<hi>興也</hi>君子作歌維以告哀<hi>興意</hi>
<pb n="35a"/>
　蕨薇說見草蟲杞枸杞詳見四牡字義桋當作荑如<lb/>
　自牧歸荑之荑故曹氏從荑解而曰茅始生也蕨薇<lb/>
　杞荑皆可食者既無可徃而於山隰之間采此四物<lb/>
　以為食如伯夷食薇四皓茹芝之類則遁山林而無<lb/>
　所用於世矣此情之可哀者也故作詩以告之庶㡬<lb/>
　知我抑鬰之情耳<lb/>
　　　四月八章章四句<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩說解頥正釋卷十九<lb/>
</p>
<p>
</p>
  </div>
</body>
</text>
</TEI>
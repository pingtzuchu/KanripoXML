<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩說解頥正釋卷十六</head>
    <p>
<pb n="1a"/>
欽定四庫全書<lb/>
　詩說解頥正釋卷十六　　　明　季本　撰<lb/>
南陔<lb/>
白華<lb/>
華黍<lb/>
　此朱子所謂笙詩也按華谷嚴氏曰董氏以為笙入<lb/>
　有聲而無詩非失亡之乃本無也此說非也樂以人<lb/>
　聲為主人聲即所歌之詩也若本無其辭則無由知<lb/>
<pb n="1b"/>
　其義矣此說於理為合故特存之後由庚崇丘由儀<lb/>
　並同○此三篇毛公序在魚麗之下朱子特據儀禮<lb/>
　序正其辯於集傳頗詳令姑從之但詩之失次者甚<lb/>
　多雖儀禮所存亦衰世以意為之之事不足為據詳<lb/>
　見總論詩樂條下<lb/>
魚麗<lb/>
　經㫖曰此詩為尊禮賢者而作因用以為燕饗之樂<lb/>
　歌蓋亦大雅也<lb/>
<pb n="2a"/>
魚麗于罶鱨鯊<hi>興也</hi>君子有酒㫖且多<hi>興意</hi>
　麗歴也罶以曲簿為笱而承梁之空者也君子指主<lb/>
　人㫖美也多者無所不備也<lb/>
○魚麗于罶魴鱧<hi>興也</hi>君子有酒多且㫖<hi>興意</hi>
　多㫖即上章之意取協韻故覆言耳<lb/>
○魚麗于罶鰋鯉<hi>興也</hi>君子有酒㫖且有<hi>興意</hi>
　有即多也闕其所宜有不可以為多○此前三章皆<lb/>
　以魚麗于罶起興以見賢者為國所羅之意魚最多<lb/>
<pb n="2b"/>
　故以為喻<lb/>
○物其多矣維其嘉矣<hi>賦也</hi>
　物謂水陸之羞嘉即㫖也本前章多且㫖而言<lb/>
○物其㫖矣維其偕矣<hi>賦也</hi>
　偕即多也言水陸之物皆備也<lb/>
○物其有矣維其時矣<hi>賦也</hi>
　時即美也物及時然後為美○前三章皆言有酒乃<lb/>
　置酒之通名也言酒則非食禮矣後三章皆言物則<lb/>
<pb n="3a"/>
　其所謂㫖所謂多者皆以殽言矣雖或言㫖或言嘉<lb/>
　或言時或言多或言有或言偕用字不同其實嘉與<lb/>
　時皆所以言㫖也有與偕皆所以言多也不過即㫖<lb/>
　多二義反覆歎咏以見主人禮意之殷勤耳如此賢<lb/>
　者豈有不樂就哉<lb/>
　　　魚麗六章三章章四句三章章二句<lb/>
　　　　此詩義與嘉魚同<lb/>
由庚<lb/>
<pb n="3b"/>
　說見前華黍下<lb/>
南有嘉魚<lb/>
　經㫖曰此詩與魚麗同<lb/>
南有嘉魚烝然罩罩<hi>興也</hi>君子有酒嘉賔式燕以樂<hi>興意</hi>
　周都西北以南方之魚為美故曰南有嘉魚非指丙<lb/>
　穴也烝衆也罩所以取魚嘉魚而罩罩喻得賢之多<lb/>
　也以酒燕樂禮賢之至也<lb/>
○南有嘉魚烝然汕汕<hi>興也</hi>君子有酒嘉賔式燕以衎<hi>興意</hi>
<pb n="4a"/>
　汕所以撩魚也求賢士者如之三山李氏曰上籠之<lb/>
　如罩下撩之如汕先言罩後言汕言得賢無方也<lb/>
○南有樛木甘瓠纍之<hi>興也</hi>君子有酒嘉賔式燕綏之<hi>興意</hi>
　瓠有甘有苦甘瓠可食者也樛木得甘瓠之纍猶君<lb/>
　有謙徳而得賢者之歸<lb/>
○翩翩者鵻烝然來思<hi>興也</hi>君子有酒嘉賔式燕又思<hi>興意</hi>
　鵻孝烏以喻賢者之有孝有徳也鵻之飛群然而來<lb/>
　類聚猶賢者衆多各以類至又又燕也見其欵洽也<lb/>
<pb n="4b"/>
　思語辭<lb/>
　　　南有嘉魚四章章四句<lb/>
崇丘<lb/>
　說見前華黍下<lb/>
南山有臺<lb/>
　經㫖曰此人臣頌羙其君之辭蓋頌體也與天保同<lb/>
　舊說以為燕饗之樂則亦歌此以答君之賜也當為<lb/>
　大雅矣<lb/>
<pb n="5a"/>
南山有臺北山有萊<hi>興也</hi>樂只君子邦家之基樂只君子<lb/>
萬壽無期<hi>興意</hi>
　南北謂周地之南北君子指其君無期言無窮也華<lb/>
　谷嚴氏曰有期則有時而止<lb/>
○南山有桑北山有楊<hi>興也</hi>樂只君子邦家之光樂只君<lb/>
子萬壽無彊<hi>興意</hi>
　光徳之所顯著也<lb/>
○南山有杞北山有李<hi>興也</hi>樂只君子民之父母樂只君<lb/>
<pb n="5b"/>
子徳音不已<hi>興意</hi>
　大學云民之所好好之民之所惡惡之此之謂民之<lb/>
　父母<lb/>
○南山有栲北山有杻<hi>興也</hi>樂只君子遐不眉壽樂只君<lb/>
子徳音是茂<hi>興意</hi>
　眉壽說見七月<lb/>
○南山有枸北山有楰<hi>興也</hi>樂只君子遐不黄耇樂只君<lb/>
子保艾爾後<hi>興意</hi>
<pb n="6a"/>
　黄耇老人靣之凍黎色如浮垢也保護也艾安也○<lb/>
　山以生物為性無物不生猶人君以愛人為徳無物<lb/>
　不愛也故以山木起興臺萊桑楊杞李栲杻枸楰不<lb/>
　問小大美惡或可為食或可為材皆無所棄然後為<lb/>
　天地之徳人君於人無所不愛然後為父母之心父<lb/>
　母之心樂育之心也故云樂只言止有此樂也樂只<lb/>
　君子是此詩之大㫖邦家之基徳固而根本立也邦<lb/>
　家之光徳盛而光輝著也此皆以父母之徳為無期<lb/>
<pb n="6b"/>
　此徳長乆然後不已故祝其萬壽焉眉壽黄耇皆所<lb/>
　以為萬壽也故又申祝之皆欲其徳之不已也徳音<lb/>
　是茂聲名揚溢也保艾爾後慶流子孫也如此乃為<lb/>
　福禄無窮矣所以祝頌而必以壽者意蓋如此<lb/>
　　　南山有臺五章章六句<lb/>
由儀<lb/>
　說見前華黍下<lb/>
蓼蕭<lb/>
<pb n="7a"/>
　經㫖曰此天子喜諸侯來朝而送歸之詩也當為大<lb/>
　雅集傳以為諸侯朝於天子天子與之燕以示慈恵<lb/>
　故歌此詩謂用此詩以燕非為燕而作也說見菁菁<lb/>
　者莪<lb/>
蓼彼蕭斯零露湑兮<hi>興也</hi>既見君子我心寫兮燕笑語兮<lb/>
是以有譽處兮<hi>興意</hi>
　蓼長大貎蕭一名荻香蒿也詳見下泉字義湑潤澤<lb/>
　也君子指來朝之諸侯寫傾㵼也燕安也笑語假以<lb/>
<pb n="7b"/>
　辭色也譽處謂名譽得安於所居也露湑於蕭猶天<lb/>
　子之恵及諸侯也故以起興凡諸侯自君其國常恐<lb/>
　讒言及於天子之側則其心不安而無以保其令名<lb/>
　天子恐其自疑也而來朝之際示以坦懐故其言如<lb/>
　此我心寫兮者天子自言得見諸侯而傾倒其心也<lb/>
　如此則諸侯之心無所疑於天子而以得假辭色為<lb/>
　安則諸侯之名譽所以得安於所處實在此矣此皆<lb/>
　天子欲諸侯相忘於形迹之言也<lb/>
<pb n="8a"/>
○蓼彼蕭斯零露瀼瀼<hi>興也</hi>既見君子為龍為光其徳不<lb/>
爽壽考不忘<hi>興意</hi>
　瀼瀼露蕃貎龍光以徳言自其警惕於心而言則曰<lb/>
　龍自其發越於外而言則曰光為龍為光勉之之辭<lb/>
　有龍光之徳然後不差故又祝之以壽考使之常存<lb/>
　此徳而不忘也上章開其解疑之懐而此章則勉其<lb/>
　進徳之實也<lb/>
○蓼彼蕭斯零露泥泥<hi>興也</hi>既見君子孔燕豈弟宜兄宜<lb/>
<pb n="8b"/>
弟令徳壽豈<hi>興意</hi>○<hi>泥上聲後凡泥並同</hi>
　泥泥露濡貎孔燕言其安之甚也心無所疑則一以<lb/>
　徳為安矣豈樂弟易即龍光之徳其樂易如此也宜<lb/>
　兄宜弟諸侯徳之所施莫切於此盖諸侯繼世而立<lb/>
　多疑忌其兄弟以生亂故特指而言之以見實徳之<lb/>
　所在也令徳壽豈即其徳不爽夀考不忘之意此章<lb/>
　申言上章之意<lb/>
○蓼彼蕭斯零露濃濃<hi>興也</hi>既見君子鞗革冲冲和鸞雝<lb/>
<pb n="9a"/>
雝萬福攸同<hi>興意</hi>
　濃濃厚貎鞗革詳見韓奕字義冲冲下垂貎集傳以<lb/>
　此言諸侯車馬之飾也東萊吕氏則謂韓奕之二章<lb/>
　王錫韓侯鞗革金厄三章曰其贈維何乘馬路車即<lb/>
　其事也今按諸侯來朝而天子賜以車馬禮之常也<lb/>
　但冲冲雝雝乃行時之言非賜時之言也盖謂以此<lb/>
　所賜之車馬乘之而還則人皆以為天子所寵益歸<lb/>
　心焉而譽處由之矣故曰萬福攸同不然則不獲乎<lb/>
<pb n="9b"/>
　上民不可得而治欲福之皆同得乎<lb/>
　　　蓼蕭四章章六句<lb/>
湛露<lb/>
　經㫖曰此天子燕諸侯而留之夜飲之樂歌集傳得<lb/>
　之矣但當為大雅耳<lb/>
湛湛露斯匪陽不晞<hi>興也</hi>厭厭夜飲不醉無歸<hi>興意</hi>
　湛露者以飲酒為恩澤之喻也陽日也喻君命君之<lb/>
　燕臣不命之止則不止止酒必待君命猶露之必待<lb/>
<pb n="10a"/>
　陽而晞也歐陽氏以為露以夜降因其夜飲故取以<lb/>
　為比厭厭蘇氏曰乆也夜飲者私燕也歐陽氏曰天<lb/>
　子燕諸侯當以晝而此言夜飲者燕禮有宵則設燭<lb/>
　之禮是古雖以禮飲酒有至夜者所以申燕私之情<lb/>
　盡殷勤之意以見天子恩禮諸侯之厚也箋䟽皆以<lb/>
　夜飲為留同姓諸侯則臆說耳<lb/>
○湛湛露斯在彼豐草<hi>興也</hi>厭厭夜飲在宗載考<hi>興意</hi>
　豐草以比諸侯盖豐草則得露多也宗尊也謂所尊<lb/>
<pb n="10b"/>
　者之室也燕於路寢之中即所謂宗也非宗室之謂<lb/>
　也考成也成燕禮也<lb/>
○湛湛露斯在彼杞棘<hi>興也</hi>顯允君子莫不令徳<hi>興意</hi>
　杞山木棘小棗雖有大小而皆有用之木能勝露而<lb/>
　不仆猶君子能勝酒而不亂也顯明允信君子指諸<lb/>
　侯之與燕者顯允以著於外者言而令徳則存於中<lb/>
　者也<lb/>
○其桐其椅其實離離<hi>興也</hi>豈弟君子莫不令儀<hi>興意</hi>
<pb n="11a"/>
　桐椅詳見定之方中字義離離言實之分明而不混<lb/>
　以比有實徳者飲酒不亂也豈弟以存於中者言而<lb/>
　令儀則著於外者也此詩前二章以君之勸飲者言<lb/>
　欲其盡歡也後二章以臣之承恩者言喜其盡敬也<lb/>
　樂而不淫此所以懐諸侯而天下畏之<lb/>
　　　湛露四章章四句<lb/>
　　　　自鹿鳴至此二十篇舊皆分為二什毛氏則<lb/>
　　　　進魚麗於南陔之前而以鹿鳴南陔分什集<lb/>
<pb n="11b"/>
　　　　傳則退魚麗於華黍之後而以鹿鳴白華分<lb/>
　　　　什然詩當散亡之後不可知其序次之正非<lb/>
　　　　大義所闗畧之可也今以南陔從亡詩之類<lb/>
　　　　而與白華華黍為同卷以序之<lb/>
　<lb/>
　<lb/>
　<lb/>
　詩説解頥正釋卷十六<lb/>
</p>
<p>
</p>
  </div>
</body>
</text>
</TEI>
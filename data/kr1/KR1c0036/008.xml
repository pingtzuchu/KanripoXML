<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩説解頥正釋卷六</head>
    <p>
<pb n="1a"/>
欽定四庫全書<lb/>
　詩説解頥正釋卷六　　　　明　季本　撰<lb/>
王<lb/>
　王者周之國都成王時尚都鎬平王時則都王城也<lb/>
　周初武王自豐遷鎬是為宗周至成王乃即武王定<lb/>
　鼎郟鄏之處使召公相宅既成謂之王城以為時㑹<lb/>
　諸侯之所是為新邑及周公營洛邑謂之成周以為<lb/>
　居殷頑民之所是為下都自是以鎬京為西都洛邑<lb/>
<pb n="1b"/>
　為東都東都時㑹既畢則復歸西周猶未遷洛也及<lb/>
　平王因犬戎之亂徙居王城而東都遂為東周至敬<lb/>
　王之世徙都成周則又以王城為西周成周為東周<lb/>
　與平王之時不同而詩之正則不逮敬王之世矣西<lb/>
　周在文武時國都内之詩已列於周南成王營洛之<lb/>
　後則其風為王而地兼洛邑言之以見後王之風不<lb/>
　復能及西周二南之盛也詩之雜入他國及二雅者<lb/>
　各説見本篇諸國叙次義不可求惟王風則當在二<lb/>
<pb n="2a"/>
　南之下鄭譜移就豳上則非矣豐在今西安府鄠縣<lb/>
　文王既伐崇而即其近地以都者也鎬在豐東二十<lb/>
　五里亦為鄠縣地武王徙近豐之地而為都者也成<lb/>
　周在今河南府洛陽縣東洛誥所謂瀍水東也王城<lb/>
　在洛陽之西今河南府治洛誥所謂澗水東瀍水西<lb/>
　也王城成周之分只在瀍水東西之間耳洛一作雒<lb/>
黍離<lb/>
　經㫖曰舊說因大夫行役至於宗周過故宗廟宫室<lb/>
<pb n="2b"/>
　盡為禾黍閔周室之傾覆彷徨不忍去而作今以事<lb/>
　理論之似不盡然當時周雖東遷雒邑而岐周舊地<lb/>
　已盡封秦假使故宫為其所毁則都城之内宜為室<lb/>
　廬乃以黍稷為言則當在野外之地而豈可語於城<lb/>
　内哉且五榖者民之所資以養者也而稱其黍稷之<lb/>
　盛則其民猶為勤力似有嘆羡之意與言蔓草荆榛<lb/>
　者不同矣其必秦得岐周之後務本力農周大夫出<lb/>
　過其地而見之知秦地廣民勤將以富强雄天下而<lb/>
<pb n="3a"/>
　傷周室之不競乎<lb/>
彼黍離離彼稷之苖行邁靡靡中心摇摇知我者謂我<lb/>
心憂不知我者謂我何求悠悠蒼天此何人哉<hi>賦也</hi>
　彼指秦而言離離言其實之垂也黍稷詳見七月字<lb/>
　義黍實稷苖非同時可見蓋嘆其黍稷之盛耳邁行<lb/>
　及逺也靡靡猶蘇蘇氣索之貌心憂謂憂王室不競<lb/>
　之出於心也何求疑其為名也此者對彼而言指周<lb/>
　王也呼天而嘆之無所望之辭也<lb/>
<pb n="3b"/>
○彼黍離離彼稷之穗行邁靡靡中心如醉知我者謂<lb/>
我心憂不知我者謂我何求悠悠蒼天此何人哉<hi>賦也</hi>
　穗秀而成穗也不但吐華曰秀而已蓋秀雖未實然<lb/>
　亦有穗矣如醉者昏而不知之意<lb/>
○彼黍離離彼稷之實行邁靡靡中心如噎知我者謂<lb/>
我心憂不知我者謂我何求悠悠蒼天此何人哉<hi>賦也</hi>
　噎食窒也如噎而氣逆不通也○苖而穗穗而實雖<lb/>
　亦有序取於叶韻以嘆稷之盛故總以配於黍之離<lb/>
<pb n="4a"/>
　離非以行役之乆前後所見如此也<lb/>
　　　黍稷三章章十句<lb/>
君子于役<lb/>
　經㫖曰婦人以其夫乆役於外未有歸期而思念之<lb/>
　故作此詩<lb/>
君子于役不知其期曷至哉雞棲于塒日之夕矣羊牛<lb/>
下來君子于役如之何勿思<hi>賦也</hi>
　君子婦人目其夫也曷至哉當與下章曷其有佸意<lb/>
<pb n="4b"/>
　同鄭氏以為何時當來至是也鑿墻而棲曰塒日夕<lb/>
　則羊先歸而牛次之思者思其夫之乆而不得歸也<lb/>
○君子于役不日不月曷其有佸雞棲于桀日之夕矣<lb/>
羊牛下括君子于役苟無飢渇<hi>賦也</hi>
　佸㑹桀杙括至也苟無飢渇言苟且以免於飢渇而<lb/>
　不甘於飲食見其思之深也○日夕而雞棲牛羊下<lb/>
　言物皆有休息之期也君子行役無休息之期而婦<lb/>
　人能切於思念甘心食貧豈易得哉<lb/>
<pb n="5a"/>
　　　君子于役二章章八句<lb/>
君子陽陽<lb/>
　經㫖曰君子遭亂世欲全身逺害招其友隱於禄仕<lb/>
　而為伶官其友樂而作此詩也<lb/>
君子陽陽左執簧右招我由房其樂只且<hi>賦也</hi>
　陽陽自得其氣充也我者君子之友自謂也房者作<lb/>
　樂之處國君有房中之樂則以樂音言也<lb/>
○君子陶陶左執翿右招我由敖其樂只且<hi>賦也</hi>○<hi>放平聲</hi>
<pb n="5b"/>
　陶陶自如其情暢也敖者燕舞之位則以樂舞言也<lb/>
　　　君子陽陽二章章四句<lb/>
揚之水<lb/>
　經㫖曰舊說平王以申國近楚數被侵伐而申平王<lb/>
　之母家也遣畿内之民戍之而戌者怨思故作此詩<lb/>
　今觀采芭詩宣王時楚已强盛但命方叔徂征而蠻<lb/>
　荆來威迄于平王楚猶未敢為患直至桓王十年蔡<lb/>
　侯鄭伯㑹於鄧而始懼楚事在左傳桓公二年則此<lb/>
<pb n="6a"/>
　時楚始為患而申與甫許皆與鄧相隣之國且近於<lb/>
　周遣兵往戍理宜有之但不當為平王事耳至謂申<lb/>
　為平王母家而戍之則尤臆說矣集傳序申侯與犬<lb/>
　戎攻宗周弑幽王之事而責平王忘親釋怨之罪此<lb/>
　信舊說之過也辯見春秋私考隱公元年<lb/>
揚之水不流束薪<hi>興也</hi>彼其之子不與我戍申懐哉懐哉<lb/>
曷月予還歸哉<hi>興意</hi>○<hi>其音記後凡言彼其並同</hi>
　揚悠揚水緩流貎喻王綱之弛束薪喻諸侯之羣聚<lb/>
<pb n="6b"/>
　為黨而以之水興之子不流興不與也其語辭申姜<lb/>
　姓國本在南陽府宛縣今之南陽縣也至宣王時遷<lb/>
　謝在南陽郡棘陽東北百里今汝寧府之信陽州也<lb/>
○揚之水不流束楚<hi>興也</hi>彼其之子不與我戍甫懐哉懐<lb/>
哉曷月予還歸哉<hi>興意</hi>
　甫亦姜姓國在今汝寧府新蔡縣界本穆王時吕侯之國<lb/>
　不知何時改吕為甫耳甫與申即崧髙生甫及申之國也<lb/>
○揚之水不流束蒲<hi>興也</hi>彼其之子不與我戍許懐哉懐<lb/>
<pb n="7a"/>
哉曷月予還歸哉<hi>興意</hi>
　蒲草也許亦姜姓國在今開封府許州○薪楚蒲皆<lb/>
　以易致之物言而束則難動矣歐陽氏曰揚之水其<lb/>
　力弱不能流於束薪猶東周政衰不能召發諸侯獨<lb/>
　使周人逺戌乆而不得代爾彼其之子周人謂他諸<lb/>
　侯國人之當戌者也曷月還歸者乆而不得代也<lb/>
　　　揚之水三章章六句<lb/>
中谷有蓷<lb/>
<pb n="7b"/>
　經㫖曰凶年饑饉室家相棄婦人悲嘆而自述此詩<lb/>
　也小序以為閔周周誠可閔但婦人作詩之時何暇<lb/>
　有閔周之念乎<lb/>
中谷有蓷暵其乾矣<hi>興也</hi>有女仳離嘅其嘆矣嘅其嘆矣<lb/>
遇人之艱難矣<hi>興意</hi>○<hi>乾音干</hi>
　蓷充蔚也葉似萑方莖白華華生節間又名益母草<lb/>
　婦人資此以治産難故即以起興暵燥也谷中濕地<lb/>
　蓷宜乆生者也暵其乾者謂乾者先旱以興饑饉則<lb/>
<pb n="8a"/>
　貧者先悴也仳别也嘅嘆聲人指夫而言<lb/>
○中谷有蓷暵其脩矣<hi>興也</hi>有女仳離條其歗矣條其歗<lb/>
矣遇人之不淑矣<hi>興意</hi>
　脩長也高起之意言蓷之有力而高起者亦旱以興<lb/>
　饑饉乆則粗給者亦乏絶矣條聲長貌歗與嘯同解<lb/>
　見江有汜不淑以嵗歉言<lb/>
○中谷有蓷暵其濕矣<hi>興也</hi>有女仳離啜其泣矣啜其泣<lb/>
矣何嗟及矣<hi>興意</hi>
<pb n="8b"/>
　暵其濕者謂下濕之地亦旱以興饑饉之甚雖可生<lb/>
　者亦不免也啜泣而縮氣也何嗟及謂雖嗟亦無及<lb/>
　於事也○婦人為夫所棄畧無怨懟之辭但歸於饑<lb/>
　饉不能相養而已蓋諒其夫之不得已也其必能安<lb/>
　於義命之正者歟范氏處義曰歗甚於嘆泣甚於歗<lb/>
　　　中谷有蓷三章章六句<lb/>
兎爰<lb/>
　經㫖曰周道衰㣲政刑紊亂君子語及時事易觸禍<lb/>
<pb n="9a"/>
　機故欲自晦而作此詩也<lb/>
有兎爰爰雉離于羅<hi>比也</hi>我生之初尚無為我生之後逄<lb/>
此百罹尚寐無吪<hi>賦也</hi>
　爰爰緩意兎性狡而自適以比小人得意也鳥網為<lb/>
　羅雉性耿介而罹羅以比君子觸禍也我生之初謂<lb/>
　初生時猶及盛世也無為謂天下治而無事可為也<lb/>
　及世亂多事則憂危百集矣罹遭也謂遭憂也吪動<lb/>
　也謂動即觸禍不如寐而不動也<lb/>
<pb n="9b"/>
○有兎爰爰雉離于罦<hi>比也</hi>我生之初尚無造我生之後<lb/>
逄此百憂尚寐無覺<hi>賦也</hi>
　罦爾雅謂之罿今之翻車也可以掩兎無造謂天下<lb/>
　無待於造作也<lb/>
○有兎爰爰雉離于罿<hi>比也</hi>我生之初尚無庸我生之後<lb/>
逄此百凶尚寐無聰<hi>賦也</hi>
　罿即罦也庸用謂天下無待於用意也○黄東發曰<lb/>
　寤則憂寐則不知故欲無吪無覺無聰付世亂於不<lb/>
<pb n="10a"/>
　知耳近世釋以為欲死者過也<lb/>
　　　兎爰三章章七句<lb/>
葛藟<lb/>
　經㫖曰序謂刺平王棄其九族本無所據集傳謂世<lb/>
　衰民㪚有去其宗族而流離失所者得之<lb/>
緜緜葛藟在河之滸<hi>興也</hi>終逺兄弟謂他人父謂他人父<lb/>
亦莫我顧<hi>興意</hi>
　緜緜長而不絶之貌岸上曰滸<lb/>
<pb n="10b"/>
○緜緜葛藟在河之涘<hi>興也</hi>終逺兄弟謂他人母謂他人<lb/>
母亦莫我有<hi>興意</hi>
　水涯曰涘<lb/>
○緜緜葛藟在河之漘<hi>興也</hi>終逺兄弟謂他人昆謂他人<lb/>
昆亦莫我聞<hi>興意</hi>
　夷上洒下曰漘昆兄也○葛藟必生於山谷丘野之<lb/>
　地延蔓於草木條枚之上今生於河滸水涯不得其<lb/>
　地猶人去其親族而流離失所人莫親焉如葛藟之<lb/>
<pb n="11a"/>
　不能附本根也故以起興<lb/>
　　　葛藟三章章六句<lb/>
采葛<lb/>
　經㫖曰此婦人淫奔之詩也集傳得之矣<lb/>
彼采葛兮一日不見如三月兮<hi>賦也</hi>
　彼指男子而言蓋與女所私者采葛以為絺綌也<lb/>
○彼采蕭兮一日不見如三秋兮<hi>賦也</hi>
　蕭爾雅謂之蕭萩即蒿也莖可作燭有香氣采蕭以<lb/>
<pb n="11b"/>
　備熏爇舊說祭則焫以報氣恐非民間之祭所得為<lb/>
　也<lb/>
○彼采艾兮一日不見如三嵗兮<hi>賦也</hi>
　艾艾蒿乾之可炙采艾以療疾病○男子本與女子<lb/>
　相滛託以采此三物而來故女子指其人而自言思<lb/>
　之深切如此也<lb/>
　　　采葛三章章三句<lb/>
大車<lb/>
<pb n="12a"/>
　經㫖曰此詩必妻為其夫所棄而誓死不嫁其後夫<lb/>
　服毳衣乗大車以出而妻望見之故作此詩舊說以<lb/>
　為男女淫奔而女畏大夫不敢則其詩當以所思之<lb/>
　男為主而曰畏我大夫如將仲子畏我父母之例今<lb/>
　以大車起語而終之以死則同穴之言其語意所重<lb/>
　全在夫妻乃以屬之淫奔之女不惟文義之失而使<lb/>
　貞婦之志不白於後世豈不害教之甚哉<lb/>
大車檻檻毳衣如菼豈不爾思畏子不敢<hi>賦也</hi>
<pb n="12b"/>
　大車者平地任載之牛車與小雅大車同蓋民間之<lb/>
　所常用而非貴者之乗車也檻車輢在輿兩旁望之<lb/>
　如檻也毳獸細毛以之為布即褐也舊說以毳為毳<lb/>
　冕之毳豈有服毳冕之服而乗大車者乎此必農家<lb/>
　之富者耳菼詳見碩人字義如菼者色青如菼也爾<lb/>
　與子皆指乗車者即其夫也不敢者畏其怒而不敢<lb/>
　近也<lb/>
○大車啍啍毳衣如璊豈不爾思畏子不奔<hi>賦也</hi>
<pb n="13a"/>
　啍啍厚重聲璊與虋同即生民之糜而爾雅謂之赤<lb/>
　苖者也義見說文上章言青此又言赤者蓋色在青<lb/>
　赤之間也奔往從也<lb/>
○榖則異室死則同穴謂予不信有如皦日<hi>賦也</hi>
　榖生穴壙皦白也有如皦日誓辭也○婦人見棄誓<lb/>
　死終身而無怨言不賢而能之乎<lb/>
　　　大車三章章四句<lb/>
丘中有麻<lb/>
<pb n="13b"/>
　經㫖曰周之賢人隱居田園而於丘中殖麻麥果實<lb/>
　以生國人思之而冀其來仕也故作此詩但序以為<lb/>
　莊王時詩則鑿矣<lb/>
丘中有麻彼留子嗟彼留子嗟將其來施施<hi>賦也</hi>
　留為田園之樂所留也子嗟賢人之字也將者望之<lb/>
　之辭施施徐行貌蘇氏曰民思其賢而冀其徐來以<lb/>
　從我也<lb/>
○丘中有麥彼留子國彼留子國將其來食<hi>賦也</hi>
<pb n="14a"/>
　子國亦賢人之字也毛傳以子國為子嗟父則歐陽<lb/>
　氏既辯其無據矣食食禄也蘇氏曰庶㡬肯來從我<lb/>
　食也<lb/>
○丘中有李彼留之子彼留之子貽我佩玖<hi>賦也</hi>
　之子通指前二人也子嗟子國皆在田園則可見賢<lb/>
　人之見棄者多矣佩玖所佩之玉也詳見木𤓰字義<lb/>
　以喻善道欲其以善道來遺我也遺善道則福及於<lb/>
　民矣<lb/>
<pb n="14b"/>
　　　丘中有麻三章章四句<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩說觧頥正釋卷六<lb/>
</p>
<p>
</p>
  </div>
</body>
</text>
</TEI>
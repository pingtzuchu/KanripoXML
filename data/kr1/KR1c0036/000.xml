<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩説解頤</head>
    <p>
<pb n="1a"/>
欽定四庫全書　　　　經部三<lb/>
　詩説解頤　　　　　　詩類<lb/>
　　提要<lb/>
　　　　<hi>臣</hi>等謹案詩説解頤四十卷明季本撰本字<lb/>
　　　　明徳號彭山㑹稽人𢎞治丁丑進士官至長<lb/>
　　　　沙府知府本師事王守仁著書數百萬言皆<lb/>
　　　　發其師説是書其一也凡為總論二巻正釋<lb/>
　　　　三十卷字義八卷大抵多出新意不肯剽襲<lb/>
<pb n="1b"/>
　　　　前人而徴引該洽足以自申其所見凡書中<lb/>
　　　　改定舊説者必反復援據務明著其所以然<lb/>
　　　　如以南山篇之必告父母句為魯桓告父母<lb/>
　　　　之廟九罭篇之公歸不復句謂以鴻北向則<lb/>
　　　　不復為興下泉篇之郇伯為指郇之繼封者<lb/>
　　　　而言皇父卿士章謂以寵任為先後故崇卑<lb/>
　　　　不嫌襍陳頍弁篇之無幾相見句為兄弟甥<lb/>
　　　　舅自相謂如斯之類皆足於集傳之外備説<lb/>
<pb n="2a"/>
　　　　詩之一解<lb/>
　欽定詩經傳説彚纂亦頗引用之雖間傷穿鑿而義<lb/>
　　　　多徴實究非王學末流以空談求勝者比也<lb/>
　　　　明洪武中大學士朱善作詩解頤四卷名與<lb/>
　　　　本此書相同然推陳出新則本此書較善多<lb/>
　　　　心得焉乾隆四十二年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="3a"/>
　　　序<lb/>
詩遭秦火全經不存世儒收拾於煨燼之餘綴為三百<lb/>
五篇之數非古經也春秋諸大夫所賦之詩如野有蔓<lb/>
草之類所謂亂世之音也此乃孔子未正樂之前流於<lb/>
民俗習而不知正其在所刪者班固乃謂詩三百五篇<lb/>
遭秦火而全者以其諷誦不獨在竹帛故也失經意甚<lb/>
矣詩之失傳大抵如此漢初言詩者齊魯韓毛四家而<lb/>
毛氏之傳自謂出於子夏著之為傳始露萌芽至於鄭<lb/>
<pb n="3b"/>
𤣥力主毛説而為箋以發其意於是毛詩行而三家之<lb/>
説廢矣自兹迄宋莫不宗毛小序之言據為定案謂學<lb/>
詩而不求序猶入室而不由户也故雖大儒如程子嘗<lb/>
以已見發眀其意而亦不以其説為非則若其傳真出<lb/>
於子夏者矣惟鄭夾漈作辯妄以詆小序而朱子取之<lb/>
亦為辯説一洗序説之陋而又為集傳以詳解之可謂<lb/>
有功於詩學矣特其所見猶泥舊聞而詩之大意不䏻<lb/>
超然悉㑹於言表則反有以起人復尋毛舊如東萊吕<lb/>
<pb n="4a"/>
氏之讀詩記者矣夫東萊朱子之同志也而猶不䏻信<lb/>
從則何以俟聖人於百世哉隋王通以諸侯不貢詩天<lb/>
子不采風樂官不達雅國史不眀變而作續詩是經尚<lb/>
可續而况於傳乎張子曰置心平易然後可以言詩涵<lb/>
泳從容則忽不自知其解頥矣此説詩者以意逆志之<lb/>
宗㫖而詩傳之所以可續也苟得其意而於詩學少補<lb/>
分毫則其為説雖朱子亦當謂其䏻繼志矣庶㡬一解<lb/>
頥焉自漢匡衡傳載匡説詩解人頥之語而宋范䖏義<lb/>
<pb n="4b"/>
國朝朱善皆以解頥名詩説則解頥者釋經舊名也今<lb/>
愚亦以是名書其名同其義不相襲也蓋於舊説多所<lb/>
破之而一以經文為主書有總論二卷以提其綱正釋<lb/>
三十卷則説正經者也别為字義八卷附於其後以補<lb/>
正説之所未備而性情之本名物之詳一覽可盡矣<lb/>
嘉靖丁巳嵗三月既望紹興彭山季本書<lb/>
<pb n="5a"/>
詩說解頥總論引<lb/>
予輯詩說解頥有正釋三十卷字義八卷比諸家舊説<lb/>
為詳然一以經文為主而於舊說多所破之覽者或未<lb/>
䏻悉逹故述總論二卷以冠其端知總論然後知作詩<lb/>
之本義而考見得失由是而讀全經則條理分眀可以<lb/>
得其指意之所在而凡與先儒之說有不合者可以照<lb/>
澈而無疑矣故總論者讀詩之要訣也今特摘出以便<lb/>
觀云<lb/>
<pb n="5b"/>
嘉靖壬戌嵗冬十月晦日七十八翁彭山季本識於東<lb/>
郭書齋<lb/>
</p>
<p>
</p>
  </div>
</body>
</text>
</TEI>
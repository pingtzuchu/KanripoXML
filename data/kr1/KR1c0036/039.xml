<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩説解頥字義卷七</head>
    <p>
<pb n="1a"/>
欽定四庫全書<lb/>
　詩説解頥字義卷七　　　明　季本　撰<lb/>
大雅<lb/>
文王<lb/>
<hi>三章</hi>楨築墻所立兩木也一謂之翰亦謂之榦榦華谷嚴<lb/>
　氏曰楨也翰也榦也一物也榦字當作榦傳冩誤作<lb/>
　幹<lb/>
大明<lb/>
<pb n="1b"/>
<hi>二章</hi>摯國名奚仲之後任姓仲大任字也傅氏以摯為殷<lb/>
　畿内國故云自彼殷商如此則畿内之地亦有以封<lb/>
　諸侯者但亦附於逺界如周畿之韓密其地不以列<lb/>
　於畿方千里之内耳○京周京以大言也鄭氏謂王<lb/>
　季時其居未得稱京師而以為周國之地小别名殊<lb/>
　不知自得天下以後追言之則於周地皆得以京師<lb/>
　稱耳惟公劉京師之野非天子所居則當别立義耳<lb/>
<hi>四章</hi>洽陽洽水之陽漢置郃陽縣故城在唐河西縣南三<lb/>
<pb n="2a"/>
　里水經註云郃陽城南有瀵水東流注于河瀵水即<lb/>
　郃水也集傳則謂洽水夲在同州郃陽縣今流已絶<lb/>
　故去水而加邑渭水亦逕此入河據此則郃陽地在<lb/>
　河西臨河而渭水自西南來逕其地觀水經載渭水<lb/>
　入河而不言與郃水合况謂其流已絶則必無渭流<lb/>
　合郃之故道矣然曰在渭之涘涘厓也正以莘國之<lb/>
　界言耳故臨川王氏曰郃陽莘國所在夲在洽陽必<lb/>
　言渭涘者以下章親迎于渭也今按莘夲禹後姒姓<lb/>
<pb n="2b"/>
　在今郃陽縣南二十里此與伊尹耕於有莘之莘不<lb/>
　同伊尹之莘史記正義以為汴州陳留縣東五里故<lb/>
　莘城是也陳留今屬開封府又有春秋荆敗蔡師之<lb/>
　莘則在南陽府裕州地各不同<lb/>
<hi>五章</hi>親迎于渭至於洽陽之渭涘矣諸侯無出境親迎之<lb/>
　禮而文王逺至渭涘者蓋周為西伯洽陽猶為境内<lb/>
　而况文王尚為世子不嫌於逺逆也○造舟為梁造<lb/>
　作也梁橋也作船於水比之而加版於其上以通行<lb/>
<pb n="3a"/>
　者即今之浮橋也傳曰天子造舟諸侯維舟大夫方<lb/>
　舟士特舟爾雅註曰造舟比船為橋維舟維連四舟<lb/>
　方舟併兩船特舟單船<lb/>
緜<lb/>
<hi>一章</hi>古公亶父周夲侯爵而稱公者蓋臣子之辭諸侯國<lb/>
　内之通稱也亶父居豳之時國勢正弱必未嘗為方<lb/>
　伯入為三公於禮不得稱公也古公猶言先公對後<lb/>
　日為天子時而言蓋以後人追稱也亶父古公之名<lb/>
<pb n="3b"/>
　如春秋季孫行父公孫歸父之類皆名也夏商之前<lb/>
　未有諱禮人臣對君時常稱君如虞廷稱堯舜為帝<lb/>
　也至其後世無謚可舉則臨文之際恒直稱名如史<lb/>
　臣叙事而稱粤若稽古帝堯帝舜也古公至周已追<lb/>
　尊大王且其時諱禮已行故詩書率以大王稱之此<lb/>
　詩周公所作不稱大王而稱亶父者以遷岐之初但<lb/>
　知避狄無意於王業之興也故據商禮稱名以見其<lb/>
　初為諸侯而尚㣲耳一說緜之詩文王時所作而周<lb/>
<pb n="4a"/>
　公舉以告成王也末章附以虞芮質成事蓋錯簡焉<lb/>
<hi>三章</hi>堇孔氏以為烏頭蓋即爾雅芨堇之堇也集傳祖之<lb/>
　惟華谷嚴氏以為烏頭毒物不可食安能變而為羙<lb/>
　獨取内則婦事舅姑以堇荁之說註云荁似堇而葉<lb/>
　大說文云堇根如薺葉如細柳蒸食之甘是堇為羙<lb/>
　菜若毒物安可以之事舅姑乎故堇乃内則堇荁之<lb/>
　堇非烏頭也○荼為苦菜亦非蓼屬詳見邶谷風字<lb/>
　義<lb/>
<pb n="4b"/>
<hi>五章</hi>室家人君國中所居也朱子曰國都如井田様畫為<lb/>
　九區面朝背市左祖右社中間一區則君之宫室宫<lb/>
　室前一區為外朝凡朝㑹藏庫之屬皆在焉後一區<lb/>
　為市市四面有門左右各三區皆民所居而外朝一<lb/>
　區左則宗廟右則社稷焉此國君都邑規模大槩也<lb/>
<hi>七章</hi>臯門應門此殷時諸侯之制意周制亦不甚相逺也<lb/>
　禮天子五門雉門當中其外為庫門而臯門在庫門<lb/>
　之外其内為應門而路門在應門之内魯有庫雉路<lb/>
<pb n="5a"/>
　三門殺於天子周禮閽人䟽曰魯有三門雉門有兩<lb/>
　觀為中門陳氏祥道曰諸侯有臺門無兩觀魯有兩<lb/>
　觀為周公故也夫諸侯之制宜得二門緜之臯門應<lb/>
　門是也庫臯二門近外故諸侯之外門謂之庫可也<lb/>
　謂之臯可也路應二門近内故諸侯之内門謂之路<lb/>
　可也謂之應可也明堂位曰庫門天子臯門路門天<lb/>
　子應門正以魯之庫門臨外當天子臯門之位路門<lb/>
　在内當天子應門之位未嘗言門制之僭天子也而<lb/>
<pb n="5b"/>
　䟽以為二門制似天子非矣魯門之僭天子特在多<lb/>
　立一雉而又旁設兩觀耳豈以門名之有不同哉且<lb/>
　書有畢門南門則路門之别名也周禮有中門則雉<lb/>
　門之别名也爾雅有正門則應門之别名也臯門應<lb/>
　門既大王為諸侯時所得為則庫門路門似之不為<lb/>
　僭矣<lb/>
<hi>八章</hi>柞舊說皆以為櫟也而鴇羽之栩亦以柞櫟解之謂<lb/>
　即今之皂斗子其殻可以染皂皂斗蓋即橡也考之<lb/>
<pb n="6a"/>
　爾雅則柞與櫟夲二木栩釋為杼郭璞以為柞樹而<lb/>
　櫟則釋云其實捄邢昺䟽曰櫟以樗之木捄盛實之<lb/>
　房也櫟實橡也緜之集傳釋柞則以為枝長葉盛叢<lb/>
　生有刺則與所謂皂斗者不同而亦謂之櫟故徐州<lb/>
　謂櫟為杼或謂為栩秦人謂柞櫟為櫟故崔豹古今<lb/>
　註云杼實為橡或以柞為櫟或以櫟為柞或混而為<lb/>
　一名稱之亂乆矣故緜之柞即鴇羽之栩有刺者也<lb/>
　晨風之櫟即似樗之櫟橡也非柞杼也此可以正舊<lb/>
<pb n="6b"/>
　說之誤矣○棫爾雅以為白桵郭璞註云桵小木叢<lb/>
　生有刺實如耳璫紫赤可啖○混夷即昆夷皇矣作<lb/>
　串夷一名緄夷史記自隴以西有緄戎漢匈奴傳曰<lb/>
　昆夷亦曰犬戎韋昭曰犬戎昆夷之别名今按其地<lb/>
　當在豳岐之西<lb/>
<hi>九章</hi>虞芮二國名皆殷時諸侯郡縣志故虞城在陜州平<lb/>
　陸縣東北五十里虞山之上古虞國芮城在陜州芮<lb/>
　城縣西二十里古芮國閑原在平陸縣西六十五里<lb/>
<pb n="7a"/>
　即虞芮争田讓為閑田之所今按平陸芮城俱屬山<lb/>
　西平陽府解州在河東通典謂同州馮翊縣為古芮<lb/>
　國非也馮翊故城在陜西安府髙陵縣南二里乃河<lb/>
　西地去平陸逺史記正義亦辯之矣孔氏謂芮伯為<lb/>
　周同姓國亦附㑹也虞芮質成見文王得諸侯之歸<lb/>
　也按毛氏曰虞芮之君相與争田乆而不平乃相謂<lb/>
　曰西伯仁人也盍徃質焉乃相與朝周入其境則耕<lb/>
　者讓畔行者讓路入其邑男女異路班白不提挈入<lb/>
<pb n="7b"/>
　其朝士讓為大夫大夫讓為卿二國之君感而相謂<lb/>
　曰我等小人不可以履君子之庭乃相讓以其所争<lb/>
　田為閑田而退天下聞之而歸者四十餘國<lb/>
棫樸<lb/>
<hi>一章</hi>璋璋瓉也半圭曰璋鄭氏曰祭祀之禮王祼以圭瓉<lb/>
　諸臣助之亞祼以璋瓉按禮王一祼后亞祼而云諸<lb/>
　臣助之亞祼者后或有故則大宗伯攝之即祭統大<lb/>
　宗執璋瓉亞祼之事也而諸臣則又以其助祼将之<lb/>
<pb n="8a"/>
　事者言之非專指宗伯也周禮玉人祼圭尺有二寸<lb/>
　有瓉而璋則半之故曰半圭也陳氏祥道曰圭璋其<lb/>
　柄也瓉其勺也柄則圭璋純玉為之勺則玉多石少<lb/>
　可矣據此則勺與柄各用一玉也瓉有圭璋之名特<lb/>
　以柄玉之全半為别耳玉人云墇厚寸則圭之厚宜<lb/>
　亦如之而所謂半者半圭之尺二寸矣又云鼻寸衡<lb/>
　四寸註謂鼻勺流也衡勺徑也流者所以流鬯也而<lb/>
　二瓉之制可知矣其餘凡流皆為龍口及瓉下有槃<lb/>
<pb n="8b"/>
　之說則先儒蓋約漢制言之而陳氏辯之固謂古者<lb/>
　有圭瓉璋瓉而無下槃有鼻而無龍口矣不必據以<lb/>
　為周制焉<lb/>
旱麓<lb/>
<hi>三章</hi>鳶鴟類按爾雅有狂茅鴟郭璞註謂似鷹而白有怪<lb/>
　鴟郭璞註謂即鴟鵂華谷嚴氏曰鴟有二鳶飛戾天<lb/>
　者鷹類也亦單名鴟也惡聲之鳥者怪鴟也<lb/>
皇矣<lb/>
<pb n="9a"/>
<hi>二章</hi>菑木死者也翳自斃者也死之木妨他木生長為木<lb/>
　之害故曰菑生木自倒枝葉覆地為隂翳作之屏之<lb/>
　者作起屏除皆去其根使不至於妨物也○灌叢生<lb/>
　者也栵行生者也脩之平之者脩治平夷皆理其亂<lb/>
　使不至於礙行也○檉河柳似楊而小赤色生河邉<lb/>
　椐櫃也腫節似扶老可為杖皆屬羙材也啓之辟之<lb/>
　者啓拓辟開皆以其為無用之散木而去之也○檿<lb/>
　山桑材中弓弩其蠶之絲中琴瑟柘亦桑屬弓人取<lb/>
<pb n="9b"/>
　幹枳為上木理有文亦可旋為噐具有用之羙材也<lb/>
　攘之剔之者攘抑剔解雖羙材亦必去其繁冗使不<lb/>
　為礙也此皆為通道而發<lb/>
<hi>五章</hi>密古密湏氏姞姓之國括地志隂密故城在鶉觚縣<lb/>
　西其東接縣城即古密國按鶉觚故城在今平凉府<lb/>
　涇州靈臺縣西五十里與邠州西界相接蓋亦戎翟<lb/>
　問之國阮在密之南界亦近邠之國也張氏曰阮國<lb/>
　名共阮國之地名皆在涇州今有共池即此也<lb/>
<pb n="10a"/>
<hi>八章</hi>馘獲而截其左耳也孔氏曰玉藻云聽嚮任左故不<lb/>
　服者殺而獻其左耳曰馘罪不聽命服罪故取其耳<lb/>
　以計功也○安安程子以為不輕暴即鄭氏徐徐為<lb/>
　之不尚促速之意也但文王夲以好生為德雖訊其<lb/>
　可殺然既出降服罪則欲生之使其心安焉故所當<lb/>
　馘者亦安之也○類類聚群神而祭之之名也鄭氏<lb/>
　王制註謂其禮亡則固無傳矣故先儒言類者亦毎<lb/>
　不同或謂因事而類告之或謂類正禮為之或謂二<lb/>
<pb n="10b"/>
　說文異而意同而爾雅則以為兵祭蓋為釋詩類禡<lb/>
　而發類非專為兵祭也凡攝位出征巡狩皆得謂之<lb/>
　類義取於類聚群神耳類非常祭故異其名而為類<lb/>
　如舜攝堯武王伐商而書皆曰類于上帝又巡狩而<lb/>
　曰柴望宜亦類祭蓋互相備也凡此皆禮之大者鄭<lb/>
　氏小宗伯凡大烖類社稷宗廟註謂類為禱祈禮輕<lb/>
　而䟽因謂祭饌畧少陳氏祥道亦謂類禮其詳不可<lb/>
　得而知要之劣於正祭與旅也則豈知天下之事尚<lb/>
<pb n="11a"/>
　有重於攝位出征巡狩者乎故類非輕也以别於常<lb/>
　祭而異其名也旅亦旅衆神之名而或以日月或以<lb/>
　山川或以水旱或以疫癘之烖有所禱祈而祭此則<lb/>
　禮之小者故大祝六祈有類而無旅是以類為旅之<lb/>
　通名也小宗伯既為大烖而類則旅也非類也名稱<lb/>
　既混宜其說之不通矣周禮於類旅皆言上帝是天<lb/>
　子之禮也惟小宗伯大烖類社稷宗廟是告烖之旅<lb/>
　而通稱為類也則類之為說可知矣文王雖為方伯<lb/>
<pb n="11b"/>
　亦諸侯也集傳以其類為祭上帝得非僭天子之禮<lb/>
　乎故類者類聚群神之名也文王之類必類其當祭<lb/>
　之神如山川方社之類歟○禡軍行之祭也蓋如今<lb/>
　祭六纛之神集傳謂至所征之地而祭始造軍法者<lb/>
　謂黄帝及蚩尤也此說夲於肆師凡大田獵祭表貉<lb/>
　註竊意黄帝聖人也蚩尤敢與黄帝拒戰逆臣也而<lb/>
　得與於祭此豈先王制禮之所宜乎鄭氏於王制之<lb/>
　言禡固謂其禮亦亡而妄取一說以為證其背理甚<lb/>
<pb n="12a"/>
　矣○臨臨車孔氏所謂在上臨下之名也衝衝車孔<lb/>
　氏所謂從旁衝突之名也陳氏祥道謂臨車高衝車<lb/>
　大高則可以臨下大則可以突前孫武子曰攻城之<lb/>
　法脩其轒輼蓋衝車之類也楚子使解揚登樓車以<lb/>
　告宋人蓋臨車之類也竊意臨衝皆臨時所制非田<lb/>
　賦所出之革車也然古者寓兵於農所賦惟以兵數<lb/>
　而車皆官所自造故能合轍臨衝之直則亦取於賦<lb/>
　兵常數之中非使民另為此車以供軍用也<lb/>
<pb n="12b"/>
靈臺<lb/>
<hi>一章</hi>靈臺在西安府鄠縣東三十里蓋在豐宫東五里通<lb/>
　典所謂靈臺郷豐水上者也<lb/>
<hi>二章</hi>囿即孟子所謂方七十里者也苑有垣故曰囿臺下<lb/>
　有囿囿中有沼夲在一處三輔黄圖分為三處誤矣<lb/>
<hi>三章</hi>辟廱亦與靈臺同處鄭氏所謂辟廱及三靈皆同處<lb/>
　在郊是也靈臺之辟廱文王之學也詳見文王有聲<lb/>
　字義○虡業以懸鐘磬者孔氏曰兩端有植木其上<lb/>
<pb n="13a"/>
　有横木謂直立者為虡謂横牽者為栒栒上加大板<lb/>
　為餙謂之業刻板捷業如鋸齒也其懸鐘磬處又以<lb/>
　彩色為大牙其状隆然謂之崇牙樅即崇牙之貌樅<lb/>
　樅然也○賁鼓鏞鐘並詳見廟制考義二卷末廟樂<lb/>
　考成<lb/>
文王有聲<lb/>
<hi>二章</hi>豐即崇國之地在今西安府鄠縣杜陵西南崇即今<lb/>
　鄠縣也西安府唐為雍州雍州西三十里即漢長安<lb/>
<pb n="13b"/>
　城長安城在今咸陽縣東北二十里括地志云周豐<lb/>
　宫在鄠縣東二十五里鎬在雍州西南二十五里徐<lb/>
　廣曰豐鎬相去二十五里皆在長安南<lb/>
<hi>五章</hi>豐水出終南山東北流經豐邑東鎬京西至咸陽縣<lb/>
　入渭鄭氏曰豐邑在豐水西鎬京在豐水東<lb/>
<hi>六章</hi>辟廱學名也辟璧通廱壅水為澤亦名澤宫古人於<lb/>
　此習射又名為序水旋邱以節觀者故曰辟廱古無<lb/>
　此名文王時始為之及武王有天下遂因其制而為<lb/>
<pb n="14a"/>
　天子之學於鎬京焉其諸侯之學則東西南方有水<lb/>
　半辟廱之制以其形如半璧故名其宫為泮宫不得<lb/>
　復為辟廱矣<lb/>
生民<lb/>
<hi>一章</hi>武迹敏拇夲爾雅釋詁文其傳乆矣而歐陽氏獨不<lb/>
　信之故晁氏謂歐公平日不信符命嘗著書以周易<lb/>
　河圖洛書為妖妄今又以生民𤣥鳥之詩為怪說然<lb/>
　張子則曰生民之事不足恠人固有無種而生當民<lb/>
<pb n="14b"/>
　生之始何常便有種固亦因氣化而有蘇氏亦曰凡<lb/>
　物之異於常物者其取天地之氣常多故其生也或<lb/>
　異麒麟之生異於犬羊蛟龍之生異於魚鼈物固有<lb/>
　然者矣神人之生而有以異於人何足恠哉又曰帝<lb/>
　王之興其受命之符卓然見於詩書者多矣河圖洛<lb/>
　書生民𤣥鳥之詩豈可謂誣也哉朱子亦以張蘇之<lb/>
　說為然而東萊吕氏亦取之則知歐公所見之不廣<lb/>
　矣○禋者精意以享之謂通於諸祭者也舜典謂禋<lb/>
<pb n="15a"/>
　于六宗即六宗而言禋耳非以禋為六宗之專名也<lb/>
　祀亦諸祭之通名禋與祀一也但自致敬而言則曰<lb/>
　禋自盡禮而言則曰祀祀又與祭享並言詳見楚茨<lb/>
　字義<lb/>
<hi>五章</hi>方房也謂生意在房而初動也苞甲而未拆此言其<lb/>
　種之漬也種謂甲拆而種見裒謂抽芽漸長也此言<lb/>
　苖之生也發發蕋也秀吐華也此言苖之榮也堅實<lb/>
　固也好不損也此言榖之成也穎垂穟也栗粒大也<lb/>
<pb n="15b"/>
　此言榖之盛也所謂種之黄茂者如此○邰即漦也<lb/>
　在渭水南郡縣志漦城一名武功在武功縣西南二<lb/>
　十里古邰國也今屬西安府<lb/>
<hi>八章</hi>豆木為之以薦俎醢詳見伐柯字義登瓦豆也以薦<lb/>
　大羹祭天大羮不和臨川王氏曰釋之烝之簠簋尊<lb/>
　爵之實也羝俎實也豆登則實以葅醢大羮之噐也<lb/>
　或言其噐或言其實互相備也<lb/>
行葦<lb/>
<pb n="16a"/>
<hi>二章</hi>筵亦席也鋪於下則為筵其在上為人所蹈藉者則<lb/>
　為重席故鄭氏曰鋪陳曰筵藉之曰席其實筵席可<lb/>
　通名也周禮司几筵序天子三重之席有莞席此即<lb/>
　鋪陳之在下者也加於上有蒲席有次席此即在上<lb/>
　之重席也莞席以小蒲為之蒲席以蒲蒻為之次席<lb/>
　以桃枝竹為之不過如斯干所謂下莞上簟而已則<lb/>
　燕饗之席固與寢卧之席同也<lb/>
<hi>二章</hi>斚亦爵也夏曰醆殷曰斚周曰爵皆以玉為之但形<lb/>
<pb n="16b"/>
　飾不同而異其名然皆噐之重者也周於養老所以<lb/>
　致敬爵受一升斚受六升人之量有淺深故爵之用<lb/>
　有大小也<lb/>
<hi>三章</hi>敦弓敦與雕通孔氏曰敦與雕古今字之異雕是畫<lb/>
　飾之義弓人為弓惟言用漆不言畫則漆上又畫之<lb/>
　其諸侯公卿宜與射者自當各有其弓不必畫矣三<lb/>
　山李氏曰公羊註云天子雕弓諸侯彤弓大夫嬰弓<lb/>
　士盧弓此言敦弓即所謂天子雕弓也今按大射禮<lb/>
<pb n="17a"/>
　䟽君射大侯大夫射參侯士射干侯恐與尊者為耦<lb/>
　故各射已侯若君與賔為耦同射大侯士與大夫為<lb/>
　耦同射參侯以其既與尊者為耦不可使之别侯别<lb/>
　侯則非耦類故也如此則雕弓亦可用於同耦之賔<lb/>
　故統而言之曰序賔以賢况君臣燕射合歡忘分之<lb/>
　時非以嚴上下之禮也○鍭鐡鏃之矢名也毎射必<lb/>
　發四矢故曰四鍭鈞者毛氏以鍭矢三亭孔氏曰三<lb/>
　亭者謂三分矢一在前二在後輕重鈞亭四矢皆然<lb/>
<pb n="17b"/>
　故言四鍭既鈞矢三分一在前二在後三訂之而平<lb/>
　者前有鐡重也○舎矢發矢也均二耦中均也投壺<lb/>
　禮曰某賢於某若干純竒則曰竒均則曰左右均是<lb/>
　也按純音全二筭為純竒音畸又加一筭則我勝而<lb/>
　彼為竒矣左右均皆得二筭相敵也賢猶勝也射以<lb/>
　中為雋也○句彀通謂引滿也挾謂手挾之也射禮<lb/>
　搢三挾一孔氏曰搢者揷也射用四矢故揷三於帶<lb/>
　間挾一以扣弦而射也毎挾一矢今言挾四鍭已徧<lb/>
<pb n="18a"/>
　釋之也搢三挾一蓋謂卿大夫若其君則使人屬矢<lb/>
　不親挾也今按挾者兩物挾一物之名矢在弦之外<lb/>
　二指之内故曰挾如樹者如手就樹言其堅正也此<lb/>
　禮射不主於貫革<lb/>
公劉<lb/>
<hi>三章</hi>百泉者平凉府北地所出之水皆流入涇至邠州故<lb/>
　隋置百泉縣於漢朝那城今鎮原縣地也溥原則為<lb/>
　豳京師之野矣據此則經百泉所逝者皆屬豳地也<lb/>
<pb n="18b"/>
<hi>五章</hi>隰原下濕廣平之通名而豳之原隰詩書尤著孔氏<lb/>
　曰禹貢雍州原隰底定原隰屬雍州也公劉居豳度<lb/>
　其隰原以治田是豳居原隰之野蔡氏曰其地在豳<lb/>
　今邠州<lb/>
<hi>六章</hi>芮一作汭地理志芮水出右扶風汧縣呉山西北東<lb/>
　入涇按汧縣今為鳯翔府隴州周禮職方云雍州其<lb/>
　川涇汭則汭亦水之大者故與涇並稱也<lb/>
卷阿<lb/>
<pb n="19a"/>
<hi>六章</hi>圭璋一用於宗廟鄭氏所謂祭祀之禮王祼以圭瓉<lb/>
　諸臣助之亞祼以璋瓉是也詳見棫樸字義此宗廟<lb/>
　之重噐也一用於朝廷周禮玉人所謂瑑圭璋八寸<lb/>
　以頫聘使執圭以享於天子執璋以獻於后也皆以<lb/>
　半圭為璋又有琬圭牙璋皆天子之瑞節琬圭九寸<lb/>
　以治徳結好牙璋七寸以起旅治兵皆朝廷之重噐<lb/>
　也<lb/>
板<lb/>
<pb n="19b"/>
<hi>六章</hi>牗取牗有通明之義故集傳曰牗開明也許慎曰在<lb/>
　屋曰牎在墻曰牗<lb/>
蕩<lb/>
<hi>七章</hi>鬼方荆蠻也其俗尚鬼故謂之鬼方唐高祖紀以為<lb/>
　夏曰熏鬻商曰鬼方周曰玁狁漢曰匈奴唐曰突厥<lb/>
　本一國而異名一說鬼方於漢則先零戎又曰東至<lb/>
　浩亶金城金蘭州之地其說皆非也大王避熏鬻之<lb/>
　患本在殷時則商亦仍熏鬻之舊未嘗有鬼方之名<lb/>
<pb n="20a"/>
　也至周始名玁狁耳黄東發以鬼方為荆楚者是也<lb/>
　蓋高宗伐荆楚即是伐鬼方之事說見殷武正釋<lb/>
桑柔<lb/>
<hi>七章</hi>贅毛氏訓屬蓋以繫屬見其危也春秋公羊傳襄公<lb/>
　十六年㑹于溴梁大夫盟君若贅旒然何休註曰贅<lb/>
　旒旗旒贅屬之辭按此則贅是贅於其上有危意焉<lb/>
　非贅即是危也<lb/>
雲漢<lb/>
<pb n="20b"/>
<hi>一章</hi>漢天河也曹氏曰或謂水氣在天為雲水象在天為<lb/>
　漢或謂箕斗間為漢津雲出漢津謂之雲漢皆非也<lb/>
　夫雲合散不常漢則隨天而轉漢之在天似雲而非<lb/>
　雲故曰雲漢也雨者水之施也天將雨其兆先見於<lb/>
　漢今按天河以有雲為雨兆夜晴無雲則天河明故<lb/>
　曰昭囬昭囬非雨候也○牲鄭氏謂三牲蓋用特牲<lb/>
　或大牢或少牢隨其神之尊卑而用也按左傳謂凡<lb/>
　天災有幣無牲而此云靡愛斯牲者孔氏以為設文<lb/>
<pb n="21a"/>
　之意各有所主彼因日食大小而發言天之見異所<lb/>
　以譴告人君只欲改過脩善故據正理用幣於社以<lb/>
　告請伐鼓於朝退以自責不宜用牲於社至於水旱<lb/>
　荐至禱祀群神以祈福祥遏止災沴者則不得不用<lb/>
　牲也司徒荒政索鬼神謂祭祀之也蓋偶有災變則<lb/>
　事小災變荐臻則事大故其禮不同○圭璧禮神之<lb/>
　玉也孔氏曰典瑞云四圭有邸以祀天兩圭有邸以<lb/>
　祀地祼圭有瓉以肆先王圭璧以祀日月星辰璋邸<lb/>
<pb n="21b"/>
　射以祀山川皆祭神所用言圭璧緫稱又按大宗伯<lb/>
　有蒼璧禮天黄琮禮地青圭禮東方赤璋禮南方白<lb/>
　琥禮西方𤣥璜禮北方之說是或一義也○寜何也<lb/>
　集傳毎有此訓按華谷嚴氏曰詩多用寜字或訓曽<lb/>
　或曰猶偏或為願辭不可執一但此章寜莫我聽則<lb/>
　取鄭氏寜曽也之訓下章寜丁我躬則取曹氏寜願<lb/>
　辭也之訓二言句法相同而分為二解則不若集傳<lb/>
　訓何之為愈耳<lb/>
<pb n="22a"/>
<hi>五章</hi>魃旱神孔氏曰神異經云南方有人長二三尺袒身<lb/>
　而目在頂上行走如風名魃所見之國大旱赤地千<lb/>
　里一名旱母蓋是鬼魅之物<lb/>
<hi>七章</hi>疚救荒盡力而至於病也蓋統冡宰趣馬師氏膳夫<lb/>
　以及左右而言矣人人以救荒為急而於官職之崇<lb/>
　卑體統之上下亦散漫而不暇綱維故曰散無友紀<lb/>
　毛氏釋趣馬師氏膳夫左右之義嵗荒年榖不登則<lb/>
　趣馬不秣師氏弛其兵馳道不除祭事不縣膳夫徹<lb/>
<pb n="22b"/>
　膳左右布而不脩大夫不食粱士飲食不樂此夲於<lb/>
　曲禮其言互有不同而師氏弛兵膳夫徹膳之言曲<lb/>
　禮所無孔氏亦謂其餘不知所出也竊意諸臣之近<lb/>
　王者殺禮節財固亦救荒所宜有之事但所以勸王<lb/>
　脩徳以消天變者宜不止此耳况師氏與趣馬膳夫<lb/>
　皆周禮所有之官而師氏掌以媺詔王非掌王門之<lb/>
　兵者而謂之弛兵集傳因以師氏為掌以兵守王門<lb/>
　者則併經文而誤解矣其言雖可取而移經就傳之<lb/>
<pb n="23a"/>
　失亦不可不正也<lb/>
崧高<lb/>
<hi>一章</hi>崧緫四岳而言也嶽山之尊者毛氏曰崧高貌山大<lb/>
　而高曰崧嶽四嶽也東嶽岱南嶽衡西嶽華北嶽恒<lb/>
　堯之時姜氏為伯掌四嶽之祀然爾雅釋山有曰崧<lb/>
　高為中嶽則五嶽也而云四嶽者孔氏謂堯之建官<lb/>
　立伯主四方之岳不主中岳故堯典每云咨四岳而<lb/>
　不言五也竊意自山而言則有五岳自所主之四方<lb/>
<pb n="23b"/>
　而言則曰四岳觀舜之巡狩止於四岳亦可見矣故<lb/>
　此言崧高毛傳不以為中岳而以為高貌孔氏以為<lb/>
　此詩之意言維嶽降神祐助姜氏姜氏不主崧高故<lb/>
　知崧高維嶽謂四岳也三山李氏曰申甫四岳之後<lb/>
　安得指為中嶽凡大而高者皆可名之曰崧○甫申<lb/>
　皆國名詳見王風揚之水正釋夲四岳姜姓之子孫<lb/>
　其初各有封國甫封於吕申封在宛但此云生甫及<lb/>
　申指國名者不知其以二賢改封而名其國為甫申<lb/>
<pb n="24a"/>
　邪抑先已改名邪及考禮記孔子閒居引生甫及申<lb/>
　之言鄭氏註謂仲山甫及申伯也而此詩之箋則與<lb/>
　毛傳同孔氏謂鄭之註禮在前未得毛詩傳其說是<lb/>
　矣且仲山甫者樊仲山甫也豈可與申伯同言於嶽<lb/>
　神所生哉<lb/>
<hi>五章</hi>介圭大圭也爾雅曰圭大尺二寸謂之玠陳氏祥道<lb/>
　曰王之大圭長三尺則尺有二寸所以錫諸侯者也<lb/>
　諸侯之圭長不過九寸錫以尺有二寸使寳之而已<lb/>
<pb n="24b"/>
　竊意公之命圭為桓圭九寸比於侯伯之命圭各七<lb/>
　寸者為獨長此即所謂封圭朝覲㑹同見王及諸侯<lb/>
　相見時之所執也不得用尺有二寸之介圭惟為州<lb/>
　牧者則王以介圭錫之故申伯韓侯獨有介圭也鄭<lb/>
　氏謂圭長尺二寸謂之介非諸侯之圭故以為寳諸<lb/>
　侯之瑞圭自九寸而下其說是矣集傳以介圭為諸<lb/>
　侯之封圭則非矣<lb/>
烝民<lb/>
<pb n="25a"/>
<hi>一章</hi>仲字山甫名毛傳以為樊侯也孔氏謂樊即陽樊在<lb/>
　東都畿内畿内無侯爵傳稱樊侯不知何據竊意纉<lb/>
　戎祖考之言則似其先夲侯爵而世居輔相之職者<lb/>
　樊即左傳王賜晉文公樊邑也杜元凱註樊一名陽<lb/>
　樊野王縣西南有陽城野王夲河内今屬懐慶府夾<lb/>
　漈鄭氏以為陽樊在濟源東南三十八里濟源南與<lb/>
　河内相鄰即其地也周平王東遷雒邑去陽樊不逺<lb/>
　故以為畿内宣王之前則雒邑在河南樊在河北河<lb/>
<pb n="25b"/>
　北之地固諸侯之所封也韋昭謂食采於樊亦求其<lb/>
　說而不得之辭耳未入畿内之時安得以為采邑而<lb/>
　分授卿大夫哉<lb/>
韓奕<lb/>
<hi>一章</hi>梁山據括地志在同州韓城縣東南一十九里又按<lb/>
　其地臨河上當龍門之南西隔漆沮經耀州三水縣<lb/>
　而後至豳去岐尤逺非大王遷岐所踰之梁山也孔<lb/>
　氏謂梁山在岐山東北則豳之梁山乃為大王之所<lb/>
<pb n="26a"/>
　踰耳○韓國名即韓城縣地當在梁山西北武王子<lb/>
　姬姓左氏所謂韓武之穆也成王時所封夲侯爵其<lb/>
　後受命為北邉州牧則或成或康其世無可考也為<lb/>
　州牧故得稱伯<lb/>
<hi>二章</hi>淑旂淑善也交龍為旂旂之善者故曰淑旂旂蓋諸<lb/>
　侯所載也綏章綏垂也即旗竿所注旄牛尾之垂下<lb/>
　者以章别貴賤故曰綏章鄭氏以綏為所引登車者<lb/>
　則是升車之索不可以屬於旂也旂綏並詳見干旄<lb/>
<pb n="26b"/>
　字義○簟茀以竹簟為車蔽也錯衡者錯置文采於<lb/>
　車衡也並詳見采芑字義○𤣥衮者以𤣥為衣而畫<lb/>
　以衮龍也詳見采菽字義赤舄赤色之舄諸侯服冕<lb/>
　之所著也詳見九罭字義○鉤膺馬婁頷之鉤在其<lb/>
　胷前者也鏤錫者鏤刻也凡眉上曰揚故馬眉上之<lb/>
　飾名錫鄭氏所謂刻金飾之今當盧也孔氏以為鏤<lb/>
　金加於馬面之錫當盧者當馬之額盧在眉眼之上<lb/>
　蓋諸侯皆得用之亦並見采芑字義○鞹鞃淺幭謂<lb/>
<pb n="27a"/>
　以去毛之皮施之軾中而又以淺毛之虎皮幭於軾<lb/>
　上也幭者覆蓋之義毛氏曰鞹革也鞃軾中也淺虎<lb/>
　皮淺毛也幭覆軾也孔氏以為鞹去毛之皮也軾者<lb/>
　兩較之間有横木可憑者鞹鞃者以去毛之皮施於<lb/>
　軾之中央持車使牢固也獸之淺毛者惟虎耳幭禮<lb/>
　記作幦周禮作□字異義同以淺毛之皮為幭也○<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>革毛氏曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>轡也革轡首也今按爾雅轡首謂之<lb/>
　革郭璞註謂轡為靶孔氏曰馬轡所靶之外有餘而<lb/>
<pb n="27b"/>
　垂者謂之革<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>皮為之故曰鞗革曹氏曰以鞗皮為<lb/>
　轡也而其餘垂者謂之革是也○厄與搤同金厄以<lb/>
　金為環纒搤轡首也孔氏謂轅端之木名衡衡即軛<lb/>
　軛上着環以貫轡是也今按古者駟馬凡八轡二服<lb/>
　馬皆有軛則但以四轡纒繫於環驅之使不得出如<lb/>
　所謂脅驅者斯可矣若驂馬之頸不當於衡則皆以<lb/>
　鞗皮繫頸而在内者繫於隂板在外者貫於游環而<lb/>
　金厄不可以言於服馬之轡也互見小戎字義<lb/>
<pb n="28a"/>
<hi>三章</hi>祖宿餞詳見泉水字義孔氏曰始行而為祖祭者為<lb/>
　尊其徃也反則自歸其國非復所尊而亦作祖如始<lb/>
　行焉祖與所宿不是一處祖於國外畢乃出宿餞訖<lb/>
　然後出宿今出宿之文在餞之上者示行不留於是<lb/>
　也故於祖之下即言出宿也○屠蓋在鎬京東北之<lb/>
　地未詳其處或以為在同州䣝谷則太逺或以為即<lb/>
　鄠縣之杜陵則其地在鎬京南不當至此也○壺酒<lb/>
　噐亦尊罍之屬但質而無足禮噐註曰壺大一石此<lb/>
<pb n="28b"/>
　以壺之大者言也云百壺則必小壺矣或瓦或木不<lb/>
　可得而知焉酒至百壺可以及衆也○炰鼈鮮魚與<lb/>
　六月炰鼈膾鯉同孔氏曰炰毛燒肉也一曰蒸煮之<lb/>
　也新殺謂之鮮魚餒則不任為膾鮮魚中膾者言鮮<lb/>
　以見新殺也○蔌毛氏以為菜殽也孔氏曰蔌者菜<lb/>
　茹之緫名釋噐云菜謂之蔌故云蔌菜殽對肉殽故<lb/>
　云菜殽謂為葅也今按蔌對殽而言則殽為肉蔌為<lb/>
　菜通言之則殽可以兼菜果蔌亦可兼魚肉隨文便<lb/>
<pb n="29a"/>
　耳○筍鄭氏以為竹萌蒲鄭氏以為深蒲孔氏曰天<lb/>
　官醢人加豆之實有深蒲筍葅是葅有筍有蒲也筍<lb/>
　皆四月生唯巴竹筍八月九月生始出地長數寸煑<lb/>
　以苦酒䜴汁浸之可以就酒及食蒲始生取其心中<lb/>
　入地蒻大如七柄正白生噉之丼脆煑而以苦酒浸<lb/>
　之如食筍法是說筍蒲葅之法也<lb/>
<hi>六章</hi>百蠻蠻夷也追貊北方夷狄之二種在韓之北界其<lb/>
　後為玁狁所迫稍稍東遷故漢初其種皆在東北孔<lb/>
<pb n="29b"/>
　氏曰追貊二種之大名其種非止一國亦是百蠻之<lb/>
　大緫也按曲禮有東夷北狄西戎南蠻之文此以其<lb/>
　分方者言如言蠻貊則為南蠻北貊也緫而言之則<lb/>
　通名耳故孔氏曰北狄亦謂蠻范氏補傳曰蠻夷可<lb/>
　以通稱北可以稱蠻猶西可稱夷也○貔許慎曰虎<lb/>
　豹之屬陸璣曰似虎或曰似熊一名執夷一名白狐<lb/>
　遼東人謂之白羆○豹孔氏曰毛赤而文黒謂之亦<lb/>
　豹毛白而文黒謂之白豹陸農師曰花如錢黒而小<lb/>
<pb n="30a"/>
　於虎文文豹隠霧七日不食欲以澤其衣毛成其文<lb/>
　彩○羆有黄羆有赤羆大於熊餘詳見斯干字義<lb/>
江漢<lb/>
<hi>五章</hi>秬鬯者祼神之酒也秬黒黍五榖之中黍最美故祼<lb/>
　神用之以釀酒其氣條暢謂之秬鬯鬯從米從凵從<lb/>
　七凵者噐也七所以扱也未加鬱謂之秬鬯加鬱謂<lb/>
　之鬱鬯鬱鬱金香草也王制曰諸侯賜圭瓉然後為<lb/>
　鬯未賜圭瓉則資鬯於天子圭瓉說見棫樸字義○<lb/>
<pb n="30b"/>
　卣尊彛之屬彛為上罍為下卣居中孔氏曰鬱人掌<lb/>
　鬱鬯以實彛而陳之則鬯當在彛而云秬鬯一卣者<lb/>
　當祭之時乃在彛未祭則在卣賜時未祭故卣盛之<lb/>
瞻卬<lb/>
<hi>三章</hi>梟與鴞不同梟音驕鴞音枵其聲亦異鴞即鴟鴞鴟<lb/>
　者鴞之大名故但言鴟詳見墓門字義陸農師曰梟<lb/>
　食母說文云不孝鳥也故日至捕梟磔之字從鳥鵛<lb/>
　在木上古者天子以春解祠黄帝用梟獍說者以為<lb/>
<pb n="31a"/>
　梟食母獍食父獍如貙而虎眼黄帝欲絶其類使百<lb/>
　姓用之故後世於嵗始祓除凶災取以解祠黄帝漢<lb/>
　使東郡送梟五月五日作羮以賜百官此遺制也又<lb/>
　按陸璣謂鴞肉甚美漢供御物各隨其時鴞冬夏常<lb/>
　施之以其羙故也按璣此言與農師相類蓋一事而<lb/>
　誤分耳以梟羮賜群臣所以懲惡而於鴞又復以供<lb/>
　御則鴞雖可為羮炙亦非正味也何必以味美故而<lb/>
　冬夏常施哉其為誤梟於鴞無疑矣梟食母賊害其<lb/>
<pb n="31b"/>
　親者也鴟攫鳥子而食賊害他人者也故以為哲婦<lb/>
　傾國家之喻<lb/>
召旻<lb/>
<hi>四章</hi>潰有三訓有訓怒者谷風有洸有潰是也有訓遂者<lb/>
　小旻是用不潰于成是也有訓亂者召旻無不潰止<lb/>
　是也項氏云水之潰者其勢横暴而四出故怒之盛<lb/>
　者為潰怒遂之盛者為潰遂亂之盛者為潰亂其理<lb/>
　一也<lb/>
<pb n="32a"/>
<hi>五章</hi>䟽糲米也粺精米也朱子曰九章粟米之法糲十粺<lb/>
　九鑿八糲米一斛治而成粺則九斗矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩說解頥字義卷七<lb/>
</p>
<p>
</p>
  </div>
</body>
</text>
</TEI>
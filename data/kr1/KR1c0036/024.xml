<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩說解頥正釋卷二十二</head>
    <p>
<pb n="1a"/>
欽定四庫全書<lb/>
　詩說解頥正釋卷二十二　　　明　季本　撰<lb/>
都人士<lb/>
　經㫖曰此必東遷之後東都之人思西周之盛而為<lb/>
　此詩也有似於王風耳<lb/>
彼都人士狐裘黄黄其容不改出言有章行歸于周萬<lb/>
民所望<hi>賦也</hi>
　彼都自東都言故以西都為彼都也士謂男子也貴<lb/>
<pb n="1b"/>
　賤之通稱狐黄者多黄狐裘庶人所得通用非貴服<lb/>
　也周忠信也忠信則其徳無闕故謂之周容不改容<lb/>
　有常也言有章言順序也行歸于周徳無闕也此章<lb/>
　言士之有恒心者其知禮義如此<lb/>
○彼都人士臺笠緇撮彼君子女綢直如髪我不見兮<lb/>
我心不悅<hi>賦也</hi>
　臺笠出田時所戴也以在野言緇撮居家時所戴也<lb/>
　以在國言皆謂庶人君子女者當時人人有君子之<lb/>
<pb n="2a"/>
　行故女為君子之女綢宻也綢直以髪言謂但如其<lb/>
　髪之綢直以為髻不用髢為髙髻也此章言民俗之<lb/>
　樸素如此<lb/>
○彼都人士充耳琇實彼君子女謂之尹吉我不見兮<lb/>
我心苑結<hi>賦也</hi>
　琇與淇奥琇瑩之琇同充耳琇實謂惟以琇為充耳<lb/>
　而尚實無他華羙也吉與姞同尹姞二大族之以賢<lb/>
　稱者但言尹姞而装餙之不尚華麗可知矣苑屈也<lb/>
<pb n="2b"/>
　此章言貴族之服餙其不侈如此<lb/>
○彼都人士垂帶而厲彼君子女卷髪如蠆我不見兮<lb/>
言從之邁<hi>賦也</hi>
　帶大帶孔氏曰禮大帶垂三尺者是也而當作如厲<lb/>
　者從其垂下如將履之有危厲之意焉卷髪者自髪<lb/>
　之不綢直者言也蠆螫蟲尾長而其末楗然似髪之<lb/>
　上曲者盖髪長則斂而短者則因曲以為餙一順自<lb/>
　然也此緫上二章發其所未盡之意<lb/>
<pb n="3a"/>
○匪伊垂之帶則有餘匪伊巻之髪則有旟我不見兮<lb/>
云何旴矣<hi>賦也</hi>
　旟揚盱望也此承上章而言古之為容者惟從其自<lb/>
　然不事脩餙也觀此則東周服餙之盛奢而不中禮<lb/>
　者多矣<lb/>
　　　都人士五章章六句<lb/>
　　　　此詩於男皆曰人士以男皆有士行也於女<lb/>
　　　　皆曰君子女以女皆賢父之所生也亦可以<lb/>
<pb n="3b"/>
　　　　見民俗之皆善矣然特舉尹姞二姓以言女<lb/>
　　　　盖尹氏之賢著於吉甫姞氏之賢著於蹶父<lb/>
　　　　皆宣王時人也意此二姓具有姆儀故娶女<lb/>
　　　　者稱重耳然則此詩所謂彼都其在宣王之<lb/>
　　　　世歟<lb/>
采綠<lb/>
　經㫖曰此婦人因其夫約歸過期而待之之詩也似<lb/>
　當為風耳<lb/>
<pb n="4a"/>
終朝采綠不盈一匊予髪曲局薄言歸沐<hi>賦也</hi>
　自旦至食時為終朝綠即菉一名王芻俗呼木賊兩<lb/>
　手曰匊局卷也綠澁礪之草可以洗攪故采之綠本<lb/>
　易得終朝采之而不盈一匊為夫有期而汲汲欲歸<lb/>
　沐也女為悅已者容久不櫛而髪曲局則非所以為<lb/>
　容故沐以待夫耳此以方及五日之期言也<lb/>
○終朝采藍不盈一襜五日為期六日不詹<hi>賦也</hi>
　藍染草即今之靛襜衣蔽前當蔽膝之處而非蔽膝<lb/>
<pb n="4b"/>
　也詹與瞻同上言采綠此言采藍必采藍在六日不<lb/>
　詹之後矣<lb/>
○之子于狩言韔其弓之子于釣言綸之繩<hi>賦也</hi>
　理絲曰綸此追言其夫平日在家時如此非謂欲與<lb/>
　之俱也<lb/>
○其釣維何維魴及鱮維魴及鱮薄言觀者<hi>賦也</hi>
　此承上章言其夫平日釣魚以歸亦畧與我觀之其<lb/>
　親厚如此則今日之歸安得而不早待乎<lb/>
<pb n="5a"/>
　　　采緑四章章四句<lb/>
黍苖<lb/>
　經㫖曰宣王時以謝為荆徐要衝之地封申伯於此<lb/>
　以鎮撫南國因平淮之後召穆公在江漢先使營謝<lb/>
　而南行之士將歸故作此詩以羙其成功也南行之<lb/>
　士止為城謝而發非從召穆公之在江漢者也<lb/>
芃芃黍苖隂雨膏之<hi>興也</hi>悠悠南行召伯勞之<hi>興意</hi>
　悠悠逺行意北自鎬京至謝故曰南行此章總言召<lb/>
<pb n="5b"/>
　公能慰勞南行之士使忘其勞也<lb/>
○我任我輦我車我牛我行既集盖云歸哉<hi>賦也</hi>
　我南行之士自謂也任負任者輦人輓車司馬法曰<lb/>
　周十五人而輦即謂此也車大車任重載者即牛車<lb/>
　也盖以將車者言車中有牛而將之也下云牛以牽<lb/>
　傍者言也在前曰牽在傍曰傍牛不在轅中者則别<lb/>
　牽傍之故車與牛分而為二也此皆工作所需之噐<lb/>
　具如司馬法所謂斧斤鑿鋤之類則以民間之役車<lb/>
<pb n="6a"/>
　載之不在天子萬乘内之車也盖必賃於民者古者<lb/>
　寓兵於農但出車乘而已無别賦也盖者不定之辭<lb/>
　謂將歸而尚在謝也<lb/>
○我徒我御我師我旅我行既集盖云歸處<hi>賦也</hi>
　徒衆也謂歩行從車者御謂御兵車者師以合聚言<lb/>
　旅以部分言周禮司徒五卒為旅五旅為師亦此意<lb/>
　也皆言從行者事畢而可以歸之意○上章任輦車<lb/>
　牛言載噐具之役車此章徒御師旅言受工役之士<lb/>
<pb n="6b"/>
　卒皆自周調發而不以勞謝民盖先王調兵之制多<lb/>
　自京師而不徴發於諸侯之國詳見讀禮疑圗卷三<lb/>
○肅肅謝功召伯營之烈烈征師召伯成之<hi>賦也</hi>
　肅肅嚴正貎謝申伯之所改封即今信陽州屬汝寜<lb/>
　府說見王風揚之水營治也謝功之營不但築城邑<lb/>
　而已凡疆理之事皆在其中矣此以征師之我行既<lb/>
　集者歸於召伯謝功之成也<lb/>
○原隰既平泉流既清召伯有成王心載寜<hi>賦也</hi>
<pb n="7a"/>
　土治曰平水治曰清原隰既平以田野言泉流既清<lb/>
　以溝洫言相其原隰之宜通其水泉之利則謝民得<lb/>
　以遂其生矣召伯以此成功則王心豈不寜哉亦以<lb/>
　見宣王之志惟在於安民也<lb/>
　　　黍苖五章章四句<lb/>
　　　　此詩當在崧髙之前本一類也<lb/>
隰桑<lb/>
　經㫖曰此婦人於蠶桑之時得見其夫而作此詩盖<lb/>
<pb n="7b"/>
　有似於風也<lb/>
隰桑有阿其葉有難<hi>興也</hi>既見君子其樂如何<hi>興/意</hi>○<hi>難乃多反</hi>
　隰下濕宜桑之地也阿羙貎難盛貎皆枝葉條垂之<lb/>
　狀君子指夫言盖感桑之方盛而以得見君子為樂<lb/>
　也<lb/>
○隰桑有阿其葉有沃既見君子云何不樂<hi>賦也</hi>
　沃光潤貎<lb/>
○隰桑有阿其葉有幽<hi>興也</hi>既見君子徳音孔膠<hi>興意</hi>
<pb n="8a"/>
　幽黒色桑茂盛則色黒徳音者徳恵之言也孔膠者<lb/>
　謂甚固而不變其初心也<lb/>
○心乎愛矣遐不謂矣中心藏之何日忘之<hi>賦也</hi>
　心乎愛者婦人自言其愛之出乎心也遐何謂言也<lb/>
　遐不謂者不能言其所愛也中心藏之者藏其愛也<lb/>
　何日忘之者久於愛而無以自解也盖愛本難言故<lb/>
　既見君子而欲言不能也則有中藏於心而已其愛<lb/>
　之真切何如哉此惟婦人於夫方有此情若以語懐<lb/>
<pb n="8b"/>
　賢則恐未必然耳<lb/>
　　　隰桑三章章四句<lb/>
白華<lb/>
　經㫖曰幽王嬖褒姒而黜申后故申后怨而作此詩<lb/>
　也然惓惓望王之正家而自咎其不能感動亦可謂<lb/>
　怨而不怒矣<lb/>
白華菅兮白茅束兮<hi>比也</hi>之子之逺俾我獨兮<hi>賦也</hi>
　白華野菅也似茅而滑澤無毛根下五寸中有白粉<lb/>
<pb n="9a"/>
　者柔韌宜為索白華已漚則為菅有為索之用而白<lb/>
　茅則不可用也白華為白茅所束猶嫡為妾所制而<lb/>
　不得有為也之子指幽王逺謂逺我而親褒姒也逺<lb/>
　則獨處矣<lb/>
○英英白雲露彼菅茅<hi>比也</hi>天歩艱難之子不猶<hi>賦也</hi>
　茅菅即束菅之茅謂褒姒也天無雲則有露有雲則<lb/>
　無露白雲水土輕清之氣未為層雲也而英英如花<lb/>
　朶然則尤輕而不蔽明矣故其氣薄而易散是將不<lb/>
<pb n="9b"/>
　露而猶露也以比幽王恩澤之偏於褒姒雖欲不施<lb/>
　而不能止也天歩猶天運天歩艱難以天下將亂言<lb/>
　此宜正身齊家以為治國之本而王不之圗乃嬖褒<lb/>
　姒何哉<lb/>
○滮池北流浸彼稻田<hi>比也</hi>嘯歌傷懐念彼碩人<hi>賦也</hi>
　滮池盖近豐之池豐水北流入渭者也池非大水對<lb/>
　碩人而言小大之别也碩人者以其有天下國家之<lb/>
　責而言指幽王王本碩人宜有大恩澤以遍及於物<lb/>
<pb n="10a"/>
　者而不如滮池之浸稻田即此一念之偏不能正國<lb/>
　之所係也碩人如此安得不嘯歌而至於傷懐哉<lb/>
○樵彼桑薪卬烘于煁維彼碩人實勞我心<hi>賦也</hi>
　樵采也桑非可以為薪言桑薪則無薪可燎而采桑<lb/>
　以供薪也卬我烘燎也煁孔氏以為今火爐也言被<lb/>
　黜獨處采桑薪以自供見王之恩澤不加而使我自<lb/>
　苦之甚也<lb/>
○鼓鐘于宫聲聞于外<hi>比也</hi>念子懆懆視我邁邁<hi>賦也</hi>
<pb n="10b"/>
　宫深宻之地言鼔鐘于深宫必聲聞于外以比中有<lb/>
　實徳則王必知之而有感動也懆舊云七到反孔氏<lb/>
　䟽亦作慘而以慘慘釋之於義為長此盖反躬自責<lb/>
　之辭程子曰此章自傷其誠意之不能動王也懆懆<lb/>
　然憂戚而曾不能感動視我邁邁而去<lb/>
○有鶖在梁有鶴在林<hi>比也</hi>維彼碩人實勞我心<hi>賦也</hi>
　鶖秃鶖也陸農師曰一名扶老狀如鶴而大赤目頭<lb/>
　髙八尺好㗖蛇色青鶖似鶴而貪濁非鶴比也今鶖<lb/>
<pb n="11a"/>
　據魚梁而飽鶴逺引在林而饑以比褒姒進而申后<lb/>
　黜碩人不當如此也<lb/>
○鴛鴦在梁戢其左翼<hi>比也</hi>之子無良二三其徳<hi>賦也</hi>
　鴛鴦有定偶之鳥戢其左翼以依雄也說見鴛鴦篇<lb/>
　言我常依王而王自二三其徳耳<lb/>
○有扁斯石履之卑兮<hi>比也</hi>之子之逺俾我疷兮<hi>賦/也</hi>○<hi>扁音褊</hi>
　扁卑貎疷病也人履扁石而卑以比寵妾而賤自賤<lb/>
<pb n="11b"/>
　如此豈碩人所宜哉故我以逺我為病者非為我之<lb/>
　失愛也正以王自賤則失其所以為尊耳<lb/>
　　　白華八章章四句<lb/>
緜蠻<lb/>
　經㫖曰賢者感大夫下士禮意之厚而不敢辭故作<lb/>
　此詩觀其命後車載之則大夫必先驅以親造其廬<lb/>
　矣<lb/>
緜蠻黄鳥止于丘阿<hi>興也</hi>道之云逺我勞如何飲之食之<lb/>
<pb n="12a"/>
教之誨之命彼後車謂之載之<hi>興意</hi>
　緜蠻鳥聲土一成曰丘阿丘之曲中偏僻之地人所<lb/>
　不見也我勞如何者謂道逺不勝其勞也後車副車<lb/>
　也<lb/>
○緜蠻黄鳥止于丘隅<hi>興也</hi>豈敢憚行畏不能趨飲之食<lb/>
之教之誨之命彼後車謂之載之<hi>興意</hi>
　丘角曰隅亦人所不見之處憚辭難也趨疾行也不<lb/>
　能疾行亦畏勞之意<lb/>
<pb n="12b"/>
○緜蠻黄鳥止于丘側<hi>興也</hi>豈敢憚行畏不能極飲之食<lb/>
之教之誨之命彼後車謂之載之<hi>興意</hi>
　丘傍曰側亦人所不見之處極謂極力以往則勞矣<lb/>
　○此詩三章皆以黄鳥起興言黄鳥止於人所不見<lb/>
　之處以喻賢者遁迹山林之間則於時事邈乎其不<lb/>
　相及矣而衰廢之身憚於逺出有不勝疾驅極力之<lb/>
　勞者但今飲我食我教我誨我又命後車載我則所<lb/>
　以禮我者至矣如之何其可恝然乎哉<lb/>
<pb n="13a"/>
　　　緜蠻三章章八句<lb/>
瓠葉<lb/>
　經㫖曰此士庶人飲酒常用之樂歌非必天子諸侯<lb/>
　之燕㑹也<lb/>
幡幡瓠葉采之亨之君子有酒酌言嘗之<hi>賦也</hi>
　幡幡翩翻之貎以未采時言也瓠葉初生時熟之可<lb/>
　以為葅嘗嘗酒也<lb/>
○有兎斯首炮之燔之君子有酒酌言獻之<hi>賦也</hi>
<pb n="13b"/>
　兎以首言猶數魚以尾也獻者以酒酌賔也<lb/>
○有兎斯首燔之炙之君子有酒酌言酢之<hi>賦也</hi>
　酢者賔既卒爵而酌以報主人也<lb/>
○有兎斯首燔之炮之君子有酒酌言醻之<hi>賦也</hi>
　醻者欲以醻賔而先自飲以導之也○此章以瓠葉<lb/>
　為葅以兎為殽品物甚薄而賔主以是成獻酢醻之<lb/>
　禮而誠敬盡焉固不在於籩豆之旅陳也禮與其奢<lb/>
　也寜儉苟無誠敬以將之雖多亦奚以為哉<lb/>
<pb n="14a"/>
　　　瓠葉四章章四句<lb/>
漸漸之石<lb/>
　經㫖曰將帥出征經歴險阻不堪勞苦而作此詩蓋<lb/>
　有似於風也<lb/>
漸漸之石維其髙矣山川悠逺維其勞矣武人東征不<lb/>
遑朝矣<hi>賦也</hi>
　漸漸髙峻貌武人將帥也石之髙峻人馬所難行也<lb/>
　朝晨初也當晨初即已不暇勞可知矣<lb/>
<pb n="14b"/>
○漸漸之石維其卒矣山川悠逺曷其沒矣武人東征<lb/>
不遑出矣<hi>賦也</hi>
　卒與崒同崔嵬也謂山巔之末沒盡也不遑出謂深<lb/>
　入而不能出也自不遑朝而至於不遑出則中間所<lb/>
　歴之險阻亦多矣<lb/>
○有豕白蹢烝渉波矣月離于畢俾滂沱矣武人東征<lb/>
不遑他矣<hi>賦也</hi>
　蹢蹄烝衆也離歴月所宿也豕汙於塗不見蹢白久<lb/>
<pb n="15a"/>
　雨停潦多故渉水濯其塗而見蹢之白也月離畢詳<lb/>
　見說理㑹編十五卷謂其所值之時適當多雨之候<lb/>
　故滂沱耳與書洪範星有好雨義同此皆既雨之事<lb/>
　非將雨之候也遇雨如此甚切武人東征之憂豈暇<lb/>
　於他及哉承上章不特經歴險阻而已且又有遇雨<lb/>
　之苦焉<lb/>
　　　漸漸之石三章章六句<lb/>
苕之華<lb/>
<pb n="15b"/>
　經㫖曰䘮亂之餘百物凋耗君子不忍見之故作此<lb/>
　詩盖亦風也<lb/>
苕之華芸其黄矣<hi>比也</hi>心之憂矣維其傷矣<hi>賦也</hi>
　苕陵苕也即今紫葳蔓生附喬木之上其葉紫赤而<lb/>
　繁將落則全變而黄苕華將落則黄以比周室將亡<lb/>
　慘然憔悴也傷者傷周室之將亡也<lb/>
○苕之華其葉青青<hi>比也</hi>知我如此不如無生<hi>賦也</hi>
　華已落盡惟葉青青以比周之人物已盡所存者一<lb/>
<pb n="16a"/>
　虚域耳我本不意所遇之世如此若知我如此則不<lb/>
　如無生謂生則不忍見也<lb/>
○牂羊墳首三星在罶人可以食鮮可以飽<hi>賦也</hi>
　牂羊牝羊也墳大也羊瘠則首大牝羊瘠則不能孕<lb/>
　而將無遺種矣罶無魚動水而見三星則魚將絶矣<lb/>
　盖羊食百卉乃肥嵗荒草木皆瘁羊所以瘠也魚與<lb/>
　蝗本一種嵗荒盡化為蝗魚所以少也時之飢饉甚<lb/>
　矣人之可以食者猶鮮可以飽况本無食可頼者乎<lb/>
<pb n="16b"/>
　此我心之所以憂傷而不忍見也<lb/>
　　　苕之華三章章四句<lb/>
何草不黄<lb/>
　經㫖曰周道衰㣲征役不息行者苦之故作是詩盖<lb/>
　王風也<lb/>
何草不黄<hi>興也</hi>何日不行何人不將經營四方<hi>興意</hi>
　草衰則黄枯槁之色也將奉行也經營四方言征夫<lb/>
　從將帥所統以經營四方之事也<lb/>
<pb n="17a"/>
○何草不𤣥<hi>興也</hi>何人不矜哀我征夫獨為匪民<hi>興/意</hi>○<hi>矜與鰥同</hi>
　𤣥赤黒色草既黄而𤣥腐敗之色也矜韓詩作鰥<lb/>
○匪兕匪虎率彼曠野哀我征夫朝夕不暇<hi>賦也</hi>
　兕有力而善觸虎有力而善噬以比勇悍之士能攻<lb/>
　戰者謂兕虎而循行曠野乃其宜也今征夫力皆不<lb/>
　如兕虎而亦使之行於曠野朝夕不暇豈不可哀哉<lb/>
○有芃者狐率彼幽草<hi>興也</hi>有棧之車行彼周道<hi>興意</hi>
<pb n="17b"/>
　芃尾長貌狐有狡計能避患而率由幽草之中常自<lb/>
　逸也棧旁有架貌此即役車非周禮士所乘之棧車<lb/>
　也乘此車行於周道者皆愚弱之民非若狐之能避<lb/>
　於幽草者也此其所以匪兕虎而可哀也歟<lb/>
　　　何草不黄四章章四句<lb/>
　<lb/>
　<lb/>
　詩說解頥正釋卷二十二<lb/>
</p>
<p>
</p>
  </div>
</body>
</text>
</TEI>
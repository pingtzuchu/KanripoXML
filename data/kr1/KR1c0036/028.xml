<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩說解頥正釋卷二十</head>
    <p>
<pb n="1a"/>
欽定四庫全書<lb/>
　詩說解頥正釋卷二十　　　明　季夲　撰<lb/>
頌<lb/>
　頌者容也公也臣子形容功德之辭有稱頌先君之<lb/>
　德而追思者有稱頌時君之德而祝願者皆公言也<lb/>
　亦面陳之而非私諷故與風人歌咏之體不同但周<lb/>
　頌亦宜有臣子稱羙時君之德如魯頌泮水閟宫者<lb/>
　必皆亡失矣詳見緫論六義及魯頌下<lb/>
<pb n="1b"/>
周頌<lb/>
　諸詩皆止一篇而無章句盖多殘闕然亦無可考矣<lb/>
　詳見緫論章句音韻<lb/>
清廟<lb/>
　經㫖曰此詩乃祭文王之樂歌舊説以為成洛邑朝<lb/>
　諸侯而作則洛邑者即書所謂新邑也宜有文武二<lb/>
　廟而詩中畧不及武王何邪在武王時豐鎬皆有文<lb/>
　王廟至洛邑之成則在成王時矣恐此詩當作於武<lb/>
<pb n="2a"/>
　王時也自此至維清似宜合為一篇<lb/>
於穆清廟肅雝顯相濟濟多士秉文之德對越在天駿<lb/>
奔走在廟不顯不承無射於人斯<hi>賦也</hi>
　穆者穆然幽隠貌文王之德無形與聲不可名狀故<lb/>
　以穆言清清静也清廟以文王之廟言也肅雝敬且<lb/>
　和也顯相以助祭者言謂其有明顯之德即肅雝也<lb/>
　多士通言與祭者之多也秉文之德所執者莫非文<lb/>
　王之德也駿大也駿奔走在廟即對越在天也自其<lb/>
<pb n="2b"/>
　神之所交而言則曰在天自其身之所在而言則曰<lb/>
　在廟不顯言文王之德不見其顯也而與祭者如在<lb/>
　其上不承言文王之德不見其承也而與祭者無怠<lb/>
　其心人自顯之人自承之此文王之德在人無斁乃<lb/>
　其化之所被也所謂秉文之德者如此<lb/>
○維天之命於穆不已於乎不顯文王之德之純<hi>賦也</hi>
　此承上章不顯不承而言文王之德之不顯也在天<lb/>
　曰命在人曰德命與德一也不顯即穆也天之命維<lb/>
<pb n="3a"/>
　穆故流行不已文王之德維不顯故純一不雜穆者<lb/>
　天命之體不顯者文德之體不已即穆之無止息處<lb/>
　純即不顯之無間斷處知文王則知天知天則知文<lb/>
　王故曰文王與天一也文德如此所以清廟之祭顯<lb/>
　相之多士秉德而無斁也<lb/>
○假以溢我我其收之駿惠我文王曽孫篤之<hi>賦也</hi>
　假者假借以與之之意溢鄭氏以為盈溢是也言文<lb/>
　王之德能使人感動以開發聦明如歐陽氏所謂如<lb/>
<pb n="3b"/>
　水溢而旁及也我豈敢不收而受之乎駿惠者大順<lb/>
　文王之德即所謂收也如此則衍之無窮曾孫亦篤<lb/>
　厚之而不忘也曽孫篤之亦大順之意我自主祭者<lb/>
　言曽孫以後王言自孫之子而下凡事先祖者皆稱<lb/>
　曽孫此言後王當世守文王之德而不敢忘以見無<lb/>
　斁之意<lb/>
○維清緝熈文王之典肇禋迄用有成維周之禎<hi>賦也</hi>
　清即清廟之清緝熈即穆之不已非緝熈不可以為<lb/>
<pb n="4a"/>
　穆非穆則廟不可以為清維主祭者有維清緝熈之<lb/>
　德則廟之穆然清静可見矣清而緝熈文王之常道<lb/>
　也肇禋者横渠張氏以為始大祀文王也蓋禋者精<lb/>
　意以享之義非周禮祭天之禋禮也迄至也自今始<lb/>
　為禋祀以至於祀事有成鬼神享之周之禎祥莫大<lb/>
　於此周禎自鬼神享祀上見之然非駿惠文王之德<lb/>
　者不能也<lb/>
　　　清廟四章二章章四句一章八句一章五句<lb/>
<pb n="4b"/>
　　　　集傳清廟也維天之命也維清也分為三篇<lb/>
　　　　今合為一篇而分四章　清廟舊説以為升<lb/>
　　　　歌之詩蓋樂莫重於升歌今考清廟一節但<lb/>
　　　　言助祭者之肅雝而尚未詳文王之德必合<lb/>
　　　　維天之命二節言之而後見其德之純祭文<lb/>
　　　　王而以升歌意必在此故文王世子言飬老<lb/>
　　　　也則曰登歌清廟下管象舞仲尼燕居言饗<lb/>
　　　　賔也則曰升歌清廟下而管象象者文王之<lb/>
<pb n="5a"/>
　　　　舞陳氏澔謂維清乃象舞之樂歌是也升歌<lb/>
　　　　在堂上所貴人聲象管在堂下則合樂而舞<lb/>
　　　　矣是一詩而分兩奏也後人以其為先王之<lb/>
　　　　盛德故燕饗亦用之以樂賔焉若明堂位祭<lb/>
　　　　統謂魯禘周公升歌清廟下而管象亦以文<lb/>
　　　　王為所出之祖故用此詩則僭禮而非諸侯<lb/>
　　　　之所得為矣<lb/>
烈文<lb/>
<pb n="5b"/>
　經㫖曰此必成王時諸侯助祭於文武之廟既歸而<lb/>
　訓戒之詩當為大雅<lb/>
烈文辟公錫兹祉福惠我無疆子孫保之<hi>賦也</hi>
　烈文以文德而成功烈者也辟公諸侯也辟公以文<lb/>
　德而成功烈則德合於先王矣故其助祭能致神明<lb/>
　之感格是即辟公之錫以祉福也錫如書師錫帝堯<lb/>
　之錫故臣亦有錫君之義若惠我以無疆之福則我<lb/>
　之子孫當世世保之而辟公之功所係豈小哉<lb/>
<pb n="6a"/>
○無封靡于爾邦維王其崇之念兹戎功繼序其皇之<lb/>
<hi>賦也</hi>
　無封靡所以惠我無疆也崇崇高之也戎功大功也<lb/>
　無封靡即戎功矣言爾之在邦也無專利以自封殖<lb/>
　又不靡汰以自奢侈則所以惠我者至矣王豈不尊<lb/>
　崇爾邪所以然者錫福之夲在此是爾之戎功也則<lb/>
　我子孫之繼序将世世保之而大其業我所望於辟<lb/>
　公之惠無疆者蓋如此<lb/>
<pb n="6b"/>
○無競維人四方其訓之不顯維德百辟其刑之於乎<lb/>
前王不忘<hi>賦也</hi>
　無競者志夲强而不見其强也不顯者德本顯而不<lb/>
　見其顯也先王有不强之道不顯之德而人心自服<lb/>
　四方訓百辟刑故辟公皆無封靡爾邦也苟辟公不<lb/>
　率則是王者德不足以表正而有愧於前王矣辟公<lb/>
　又豈可不脩德以惠無疆之戎功而使我成民不能<lb/>
　忘之治哉四方訓百辟刑即所謂不忘也<lb/>
<pb n="7a"/>
　　　烈文一章二章章四句一章五句<lb/>
　　　　集傳一章分三節今為三章<lb/>
天作<lb/>
　經㫖曰集傳以此為祀大王之詩則大王肇基王迹<lb/>
　其德業之盛尚多可稱而獨舉荒山一事何以盡大<lb/>
　王之功烈哉况連及文王則語亦似不專為大王發<lb/>
　者竊意此蓋祀岐山之樂歌而亦必有斷簡闕文矣<lb/>
天作高山大王荒之彼作矣文王康之彼徂矣岐有夷<lb/>
<pb n="7b"/>
之行子孫保之<hi>賦也</hi>
　作者開造之意言天欲開此山以興周也荒治也大<lb/>
　王荒之所以作也自其既荒而言則天實作之矣作<lb/>
　矣下疑當有荒字蓋闕文耳康謂靖亂安民民歸者<lb/>
　衆而其道得通也徂當作岨險阻之意也岐字當屬<lb/>
　上句與韓昌黎彼岐有岨義同言岐山之高大王既<lb/>
　荒治之而文王又康之民得通行故有平夷之道可<lb/>
　以乆安而子孫得以世世保之皆天作此山之功也<lb/>
<pb n="8a"/>
　　　天作一章七句<lb/>
昊天有成命<lb/>
　經㫖曰此詩祭成王之樂歌康王時所作辯説已詳<lb/>
　論之矣<lb/>
昊天有成命二后受之成王不敢康夙夜基命宥密於<lb/>
緝熈單厥心肆其靖之<hi>賦也</hi>
　成命謂不易之定命也二后指文王武王也言天命<lb/>
　所歸而二后受之以有天下也成王名誦武王之子<lb/>
<pb n="8b"/>
　也基者積累乎下以承籍乎上也宥寛大也密縝密<lb/>
　也單盡也緝熈單心言其學也所以成宥密之德夙<lb/>
　夜務成此德以固先王所受之命所謂不敢康也肆<lb/>
　發語辭靖安也靖天下然後為能保天命也<lb/>
　　　昊天有成命一章七句<lb/>
我將<lb/>
　經㫖曰此宗祀文王於明堂以配上帝之樂歌明堂<lb/>
　之祭蓋朝諸侯於方岳時事也以文王為方伯有功<lb/>
<pb n="9a"/>
　於方岳故時廵則以配帝蓋天之主宰一方者曰帝<lb/>
　唐虞廵狩而以燔柴祭天即此禮也而配文王以嚴<lb/>
　父則周公為之故宗祀明堂非季秋大享之謂也然<lb/>
　此詩上下亦必有闕文矣<lb/>
我将我享維羊維牛維天其右之<hi>賦也</hi>
　按祭法云燔柴於泰壇用騂犢則明堂祭天當用特<lb/>
　牛而有羊者周禮羊人曰積共羊牲謂積柴祭天則<lb/>
　用羊實柴也先柴而後獻故維羊文在維牛之上將<lb/>
<pb n="9b"/>
　者奉羊以供柴也享者獻牛以供祀也孔氏以為祭<lb/>
　天貴誠用犢其配之人當用太牢則天與文王異饌<lb/>
　矣以父配帝牲牢自宜如一不得異施如召誥用牲<lb/>
　于郊以稷配而曰牛二也况牛羊之下但曰維天其<lb/>
　右之則首舉羊牛専為天言而不及配帝之文王矣<lb/>
　右尚也若謂在饌之右則下言既右享之於義不通<lb/>
　豈有文王與上帝同列而右牲之理哉<lb/>
○儀式刑文王之典日靖四方伊嘏文王既右享之<hi>賦也</hi>
<pb n="10a"/>
　儀者象其心也式者敬其事也刑者畏其法也皆所<lb/>
　以法文王之常道也靖安也嘏錫福也言我法文王<lb/>
　之典以安天下則無愧於文王矣我既無愧於文王<lb/>
　則所以感格之者有素而此錫福之文王所以右享<lb/>
　我者又豈待今日哉實既右享之矣享與饗同歆也<lb/>
　於天曰其者望之而不敢必也於文王曰既者信之<lb/>
　而知其必享也<lb/>
○我其夙夜畏天之威于時保之<hi>賦也</hi>
<pb n="10b"/>
　此言儀式刑之實也天與文王既皆右享我矣我其<lb/>
　夙夜畏天之威于時保而弗失庶㡬所以儀式刑文<lb/>
　王之典日靖四方者益至矣又不可以兾其常享我<lb/>
　乎○東萊吕氏曰於天維庶其饗之不敢加一辭焉<lb/>
　於文王則言儀式其典日靖四方天不待賛法文王<lb/>
　所以法天也卒章惟言畏天之威而不及文王者統<lb/>
　於尊也畏天所以畏文王也天與文王一也<lb/>
　　　我將三章二章章三句一章四句<lb/>
<pb n="11a"/>
　　　　集傳一章分三節今為三章<lb/>
時邁<lb/>
　經㫖曰此必武王廵狩朝㑹諸侯祭帝於方岳而諸<lb/>
　侯頌天子之詩也觀詩中兩稱允王則為諸侯之頌<lb/>
　辭而非天子之自道意必周公所作故祭公謀父以<lb/>
　為周文公之頌歟此與上篇似一時之事但上下亦<lb/>
　必有闕誤耳<lb/>
時邁其邦昊天其子之<hi>賦也</hi>
<pb n="11b"/>
　邁廵行也邦諸侯之國也昊天其子之謂祭帝而克<lb/>
　饗也蓋諸侯頌王之辭<lb/>
○實右序有周薄言震之莫不震疊懐柔百神及河喬<lb/>
嶽允王維后<hi>賦也</hi>
　此明其實為天所子也實右序有周猶曰歴數在爾<lb/>
　躬也蓋天命所右次序及之之意薄少也薄言震之<lb/>
　謂雖以征誅得天下而實不專尚威震也疉重複也<lb/>
　震疊震震不已也如此則以德服人而神亦格之矣<lb/>
<pb n="12a"/>
　百神河嶽無不懐柔非因乎震也則為天所子而信<lb/>
　乎其為天下君矣<lb/>
○明昭有周式序在位載戢干戈載櫜弓矢我求懿德<lb/>
肆于時夏允王保之<hi>賦也</hi>
　此言以昭明之德保天命也自天命而言則曰右序<lb/>
　自君之政治而言則曰明昭式用也式序在位謂在<lb/>
　位者式序之而不混蓋惟賢則立之以位也戢收櫜<lb/>
　韜也戢干戈櫜弓矢歛武事而不用也懿德即上文<lb/>
<pb n="12b"/>
　明昭之德也肆陳也夏中國也求懿美之德布陳於<lb/>
　中國也歛武事而脩文德保天命之夲也故曰允王<lb/>
　保之<lb/>
　　　時邁三章一章二句一章六句一章七句<lb/>
　　　　集傳一章分三節今為三章○魯語叔孫穆<lb/>
　　　　子謂金奏肆夏樊遏渠天子所以饗元侯也<lb/>
　　　　韋昭注云肆夏一名樊韶夏一名遏納夏一<lb/>
　　　　名渠即周禮九夏之三也吕叔玉則謂肆夏<lb/>
<pb n="13a"/>
　　　　時邁也樊遏執競也渠思文也韋説雖畧與<lb/>
　　　　吕不同然皆夲於周禮鐘師之九夏夫夏禹<lb/>
　　　　樂也九夏本周詩而以夏名猶齊景公作君<lb/>
　　　　臣相説之樂而名為徴韶角韶也詩篇今亦<lb/>
　　　　散亡故鄭氏曰九夏詩篇載在樂章樂崩亦<lb/>
　　　　從而亡是以頌不能載如此則九夏亦不知<lb/>
　　　　其為何詩矣今觀時邁執競思文畧無饗元<lb/>
　　　　侯之意則穆叔所指三夏安得必其為此三<lb/>
<pb n="13b"/>
　　　　詩邪<lb/>
執競<lb/>
　經㫖曰此祫祭武王成王康王神既錫嘏而加爵娱<lb/>
　尸之樂歌也觀醉飽降福之言則非祼獻時語矣蓋<lb/>
　祭不祈福而神之降福但可言於錫嘏之後耳然其<lb/>
　上必有正祭三王之詩而今亦闕矣古序謂祀武王<lb/>
　則辯説論之詳矣但不可語於時祭也以為時祭則<lb/>
　四親當各專一廟廟各有尸而三王合一其上又不<lb/>
<pb n="14a"/>
　及文王未備四親之數以為時祫則亦主四親於禮<lb/>
　有礙乃世儒附㑹之説也惟大祫則凡為君者皆得<lb/>
　列於創業之君之廟而統於一尸此蓋昭王時以成<lb/>
　康二王祫食於武王廟之詩也昭王以下尚未及焉<lb/>
　故止於三王而已但不知其何故而舉此祭耳時祭<lb/>
　不當祫祫祭止一尸詳論於廟制考義卷一<lb/>
執競武王無競維烈不顯成康上帝是皇自彼成康奄<lb/>
有四方斤斤其明<hi>賦也</hi>
<pb n="14b"/>
　競者自强之意既曰執競而又曰無競維烈言武王<lb/>
　雖執競而實不見其競以成功也不顯者闇然不見<lb/>
　其成功之迹也武王無競故成康亦不顯乃其家學<lb/>
　所傳之一致也皇大也使之大其業也奄有大有也<lb/>
　斤斤其明者明察如斧斤之斷也此其不顯之顯所<lb/>
　以能大其業而上帝是皇也周人之稱先王宜曰維<lb/>
　此成康云自彼者非外之之辭言自彼奄有四方以<lb/>
　來其明能斷而斤斤不息也正祭之詩必有特言以<lb/>
<pb n="15a"/>
　别成康之德者至此則既錫嘏而其文從畧耳<lb/>
○鐘鼓喤喤磬筦將將降福穰穰降福簡簡威儀反反<lb/>
既醉既飽福禄來反<hi>賦也</hi>
　喤喤大也将将集也穰穰盛也簡簡者不妄施之意<lb/>
　猶簡在之簡也反反者重複之意反而又反也言神<lb/>
　之降福不苟必其有反反之威儀者而後福及之也<lb/>
　既醉既飽神饗之也如此則福禄之來反復不厭矣<lb/>
　　　執競二章章七句<lb/>
<pb n="15b"/>
　　　　集傳一章分四節今為二章<lb/>
思文<lb/>
　經㫖曰序以為后稷配天也如此則當先有祭天之<lb/>
　文而不宜專重稷也故集傳不的言之則以之為祭<lb/>
　后稷之詩亦可也<lb/>
思文后稷克配彼天立我烝民莫匪爾極貽我來牟帝<lb/>
命率育無此疆爾界陳常于時夏<hi>賦也</hi>
　思語辭文有文德也立樹立之立立我烝民莫匪爾<lb/>
<pb n="16a"/>
　極所謂王建其有極也蓋后稷之德克配彼天所以<lb/>
　立極於天下也來小麥也牟與麰同大麥也詳見七<lb/>
　月字義率徧育飬也貽來牟而率育之有恒産而有<lb/>
　恒心是其極之所以立烝民也故無此疆彼界人人<lb/>
　皆得復其性而常道陳於諸夏矣古人之治所重在<lb/>
　使人歸善所以飬民使遂其生者正為此耳華谷嚴<lb/>
　氏曰后稷播百榖獨舉來牟者以其先熟濟民之食<lb/>
　尤切也<lb/>
<pb n="16b"/>
　　　思文一章八句<lb/>
　　　　周之先公有功德而當祀如公劉大王王季<lb/>
　　　　宜皆有樂歌而詩皆亡之所存者惟文王武<lb/>
　　　　王之詩畧備可以見其殘闕者多矣<lb/>
　<lb/>
　<lb/>
　<lb/>
　詩說解頥正釋卷二十六<lb/>
</p>
<p>
</p>
  </div>
</body>
</text>
</TEI>
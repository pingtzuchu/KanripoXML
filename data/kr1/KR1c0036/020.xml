<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩說解頥正釋卷十八</head>
    <p>
<pb n="1a"/>
欽定四庫全書<lb/>
　詩說解頥正釋卷十八　　　明　季本　撰<lb/>
祈父<lb/>
　經㫖曰祈當作圻毛氏以為職掌封圻之兵者得之<lb/>
　但即以為司馬則恐未然春秋時宋有司馬司城二<lb/>
　官則圻父當為司城之類歟盖京師之兵有二有守<lb/>
　宫城之内者宿衛之兵也謂之禁軍有守京城之内<lb/>
　者巡徼之兵也謂之京軍以漢制考之宫城之兵衛<lb/>
<pb n="1b"/>
　尉所掌京城之兵中尉所掌各有専官在周則宫正<lb/>
　掌宫城而圻父者其必専掌京城之兵而司馬則又<lb/>
　緫理軍政者乎古者禁兵不出以重宫衛故也京城<lb/>
　之兵則可調用正圻父之所掌者而王之爪牙則禁<lb/>
　兵也圻父則調發逺征使之乆役故後者怨而作此<lb/>
　詩也發兵而及於禁旅則軍政之廢已甚世道又下<lb/>
　降矣當為王風<lb/>
祈父予王之爪牙胡轉予于恤靡所止居<hi>賦也</hi>○<hi>父音甫後凡姓<pb n="2a"/>名如皇父家父之類並同</hi>
　鳥用爪獸用牙以防衛王之爪牙以鳥獸為喻也轉<lb/>
　移也<lb/>
○祈父予王之爪士胡轉予于恤靡所底止<hi>賦也</hi>
　爪士爪牙之士也底至也<lb/>
○祈父亶不聰胡轉予于恤有母之尸饔<hi>賦也</hi>
　尸主也饔熟食也言不得奉養而反使母主勞苦之<lb/>
　事也<lb/>
<pb n="2b"/>
　　　祈父三章章四句<lb/>
　　　　按此詩以下自白駒以至無羊凡六篇序皆<lb/>
　　　　以為刺宣王也毛鄭後儒皆祖其說竊意宣<lb/>
　　　　王之學聖人之學也其政王者之政也其所<lb/>
　　　　用以為将相者南仲吉甫方叔仲山甫申伯<lb/>
　　　　召虎諸賢其所建立皆以徳行仁畧不雜於<lb/>
　　　　功利觀於出車六月采芑車攻雲漢崧髙烝<lb/>
　　　　民江漢常武諸詩遺風所存真皆文武之徳<lb/>
<pb n="3a"/>
　　　　意所謂中興以復先王之舊者豈在於聲色<lb/>
　　　　之可見者哉諸臣固皆格心之學也然傳述<lb/>
　　　　未詳所可考者仲山甫之徳最為精宻又事<lb/>
　　　　宣王最乆其朝夕啟沃必有黙成至其晚年<lb/>
　　　　益宜堅固豈至一變無終如序所刺哉大抵<lb/>
　　　　秦漢陋儒好為異論其於賢聖每摘瑕疵如<lb/>
　　　　國語載魯武公以括與戯見宣王仲山甫諫<lb/>
　　　　不聽而卒立戯遂以是為諸侯不睦之本以<lb/>
<pb n="3b"/>
　　　　理論之諸侯豈得有以子見王之事乎至於<lb/>
　　　　不籍千𤱔䘮師南國之事皆非宣王所宜有<lb/>
　　　　而好事者以為侈談亦何怪乎序詩者之不<lb/>
　　　　並縁乎後儒未有能察此者惟朱子疑之而<lb/>
　　　　曰多不可考然亦未嘗斷其决無此事也夫<lb/>
　　　　一日萬幾事亦安能保其無闕但隨時匡救<lb/>
　　　　即是聖功故吁咈之言唐虞不免何害其為<lb/>
　　　　聖也若終䘮厥徳如兩截人則聖學必不至<lb/>
<pb n="4a"/>
　　　　此耳聖人之徳将為萬世法程妄加訾議使<lb/>
　　　　人懐不信之心其害教不小矣故特叙而論<lb/>
　　　　之<lb/>
白駒<lb/>
　經㫖曰此詩不知何人所作但其辭則似在位之臣<lb/>
　以賢者欲去不可留而不欲其終絶也賢者之去無<lb/>
　以考其所因豈聞所聞而來見所見而去者歟然留<lb/>
　之者則出於至愛耳群臣靣留賢者則亦當為小雅<lb/>
<pb n="4b"/>
　矣<lb/>
皎皎白駒食我場苖縶之維之以永今朝所謂伊人於<lb/>
焉逍遥<hi>賦也</hi>
　皎皎㓗白也場蓋舎傍積聚之區非以築場圃者言<lb/>
　也榖之始生曰苖縶絆其足維繫其靷永乆也伊人<lb/>
　指賢者逍遥言但得其遊息耳非能拘束也<lb/>
○皎皎白駒食我場藿縶之維之以永今夕所謂伊人<lb/>
於焉嘉客<hi>賦也</hi>
<pb n="5a"/>
　藿豆葉也嘉客言非有職守可拘也○此二章言賢<lb/>
　者至於國中其白駒之所食者乃苖藿皆嘉榖也而<lb/>
　不肯留但維縶其駒而得其於此逍遥為客耳<lb/>
○皎皎白駒賁然來思爾公爾侯逸豫無期慎爾優游<lb/>
勉爾遁思<hi>賦也</hi>
　賁然光彩之貎來謂夲非絶我者欲留則亦可留也<lb/>
　爾公爾侯非謂以官爵許之如横來大者王小者侯<lb/>
　之云也盖謂爾之徳夲可以為公為侯而非逸豫之<lb/>
<pb n="5b"/>
　期也故優游隠遁皆非其宜慎者欲其勿優游也勉<lb/>
　者欲其勿隠遁也盖日月逝矣嵗不我與之意而欲<lb/>
　其仕也二思字皆語辭此章嘉其來而勸之仕也<lb/>
○皎皎白駒在彼空谷生芻一束其人如玉母金玉爾<lb/>
音而有遐心<hi>賦也</hi>
　空谷寂寥無人之所也生芻新刈之草則非苖藿之<lb/>
　嘉榖矣此言賢者不可留而在空谷則白駒但食生<lb/>
　芻一束而賢者安之其人之徳瑩然如玉畧無瑕疵<lb/>
<pb n="6a"/>
　我特留之而不可得耳然猶望其嘉言之及也故又<lb/>
　語之曰毋貴重爾之音聲如金玉然而有逺我之心<lb/>
　也其眷望惓惓之意豈因其去而遽已乎<lb/>
　　　白駒四章章六句<lb/>
黄鳥<lb/>
　經㫖曰民適異國不得其所而作此詩集傳得之矣<lb/>
　但其體似風耳<lb/>
黄鳥黄鳥無集于榖無啄我粟此邦之人不我肯榖言<lb/>
<pb n="6b"/>
旋言歸復我邦族<hi>賦也</hi>
　穀木名説見鶴鳴榖善也此以黄鳥自比而戒之以<lb/>
　不可於此居室食粟也<lb/>
○黄鳥黄鳥無集于桑無啄我梁此邦之人不可與明<lb/>
言旋言歸復我諸兄<hi>賦也</hi>
　不可與明謂不可與之明言被侮也<lb/>
○黄鳥黄鳥無集于栩無啄我黍此邦之人不可與處<lb/>
言旋言歸復我諸父<hi>賦也</hi>
<pb n="7a"/>
　栩木名說見鴇羽<lb/>
　　　黄鳥三章章七句<lb/>
我行其野<lb/>
　經㫖曰世亂賢者適異國依其昏姻而不見收䘏故<lb/>
　作是詩與黄鳥意同當屬國風<lb/>
我行其野蔽芾其樗昏姻之故言就爾居爾不我畜復<lb/>
我邦家<hi>賦也</hi>
　野所經之野也蔽芾說見甘棠樗詳見七月字義畜<lb/>
<pb n="7b"/>
　與慉同養也<lb/>
○我行其野言采其蓫昏姻之故言就爾宿爾不我畜<lb/>
言歸思復<hi>賦也</hi>
　蓫羊蹄菜也野生煮為茹滑美<lb/>
○我行其野言米其葍不思舊姻求我新特成不以富<lb/>
亦祗以異<hi>賦也</hi>○<hi>成當作誠</hi>
　葍䔰也亦野生可蒸為茹新特新親也○此詩言我<lb/>
　從夲國而來經行於野所蔽芾者樗木而已無嘉樹<lb/>
<pb n="8a"/>
　也所采食者蓫與葍而已無嘉蔬也以爾昏姻之故<lb/>
　特來相就以其富而可依也則於夲國之舊姻皆不<lb/>
　之思矣然至此乃無收恤我者是其人無特異之行<lb/>
　耳可見人不在於富而在於有異行也如有異行豈<lb/>
　至此哉<lb/>
　　　我行其野三章章六句<lb/>
斯干<lb/>
　經㫖曰此必武王營鎬京成燕飲以落之而群臣因<lb/>
<pb n="8b"/>
　有頌禱之辭也當為大雅歐陽氏曰古人成室而落<lb/>
　之必有稱頌禱祝之言如歌於斯哭於斯聚國族於<lb/>
　斯謂之善頌善禱者是矣<lb/>
秩秩斯干幽幽南山如竹苞矣如松茂矣兄及弟矣式<lb/>
相好矣無相猶矣<hi>賦也</hi>
　干水涯也南山長樂劉氏以為鎬京之陽終南之山<lb/>
　者是已鎬京臨大水對終南以此知為武王營鎬也<lb/>
　苞叢生而固也言作室之地臨水涯則秩然整齊對<lb/>
<pb n="9a"/>
　南山則幽然深逺以植根基則根基固而如竹之苞<lb/>
　以長枝葉則枝葉繁而如松之茂此言其地之善未<lb/>
　及作室也兄弟者人君繼世而立多疑忌其兄弟則<lb/>
　有不得室家君王者矣此與蓼蕭宜兄宜弟意同但<lb/>
　此為頌禱而發耳盖欲其和於一家以立垂裕之夲<lb/>
　也猶謀也<lb/>
○似續妣祖築室百堵西南其户爰居爰處爰笑爰語<lb/>
<hi>賦也</hi>
<pb n="9b"/>
　似嗣也妣祖南豐曽氏以為姜嫄后稷者是也西南<lb/>
　云者必鎬京之室木因地勢而西南向也否則言西<lb/>
　南而不言東北亦無謂矣居處說見擊鼔此章緫言<lb/>
　築室之事将以乆居而嗣先祖之業也<lb/>
○約之閣閣椓之槖槖風雨攸除鳥䑕攸去君子攸芋<lb/>
<hi>賦也</hi>
　約束板也閣閣上下相乘也椓築也槖槖杵聲也此<lb/>
　章言墙垣之固也毛氏曰芋大也曹氏曰居於其間<lb/>
<pb n="10a"/>
　心廣體胖是以大也<lb/>
○如跂斯翼如矢斯棘如鳥斯革如翬斯飛君子攸躋<lb/>
<hi>賦也</hi>
　跂竦立也人竦敬則如鳥舒翼也棘急矢行緩則枉<lb/>
　急則直也革變謂鳥之悚顧也翬雉也此章言其堂<lb/>
　之美也躋升也升以聽事也此盖路寝君日出眡朝<lb/>
　退適路寝聽政即其所也<lb/>
○殖殖其庭有覺其楹噲噲其正<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>
                    <graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>其冥君子攸寧<lb/>
<pb n="10b"/>
<hi>賦也</hi>
　此章言其室之羙也盖寝室在路寢之後者也君既<lb/>
　眡朝聽政使人眡大夫退然後適小寢釋服即其所<lb/>
　也故孔氏以庭為宫寢之前庭廬陵李氏謂堂下至<lb/>
　門謂之庭則以路寢言非攸寧之意矣殖殖平正也<lb/>
　覺古訓為大為直殊無意義盖髙峻而可見之意故<lb/>
　孔氏亦謂宫寢之楹柱是也正對偏而言則正是内<lb/>
　寢之寛明處故曰噲噲冥是奥窔之間幽隠處故曰<lb/>
<pb n="11a"/>
　噦噦藍田吕氏以正為正寢亦非也臨川王氏曰噲<lb/>
　噲其正則知噦噦其㝠是偏也噦噦其㝠則知噲噲<lb/>
　其正是明也<lb/>
○下莞上簟乃安斯寢乃寢乃興乃占我夣吉夣維何<lb/>
維熊維羆維虺維蛇<hi>賦也</hi>
　此章因居室而祝其有夣兆以開子孫之祥也安斯<lb/>
　寢即上章所謂攸寧也<lb/>
○大人占之維熊維羆男子之祥維虺維蛇女子之祥<lb/>
<pb n="11b"/>
<hi>賦也</hi>
　大人占夣之官也人之精神與天地隂陽流通晝之<lb/>
　所為常感於夣故設官以占之熊羆陽物在山彊力<lb/>
　壮毅男子之祥也虺蛇隂物穴居柔弱隠伏女子之<lb/>
　祥也此言大人占夣而告志也<lb/>
○乃生男子載寢之牀載衣之裳載弄之璋其泣喤喤<lb/>
朱芾斯皇室家君王<hi>賦也</hi>
　此章祝其生男子之祥也寢之牀尊之也衣之裳備<lb/>
<pb n="12a"/>
　盛服也半圭曰璋以行禮之璋玉言非祼宗廟之璋<lb/>
　瓉也喤喤聲之大亦吉徴也朱芾者天子純朱諸侯<lb/>
　黄朱皆謂之朱詳見車攻字義室家君王謂服朱芾<lb/>
　而有室有家以為君為王也<lb/>
○乃生女子載寢之地載衣之裼載弄之瓦無非無儀<lb/>
唯酒食是議無父母貽罹<hi>賦也</hi>
　此章祝其生女子之祥也寢之地卑之也裼褓也今<lb/>
　之縳兒被也衣之褓即其在身者而無所加也瓦黄<lb/>
<pb n="12b"/>
　東發以為覆膝以索麻線之瓦非磚也於義為近不<lb/>
　違君子之命故曰無非不專君子之事故曰無儀唯<lb/>
　酒食是議而無貽父母之憂即易所謂無攸遂在中<lb/>
　饋貞吉也<lb/>
　　　斯干九章四章章七句五章章五句<lb/>
無羊<lb/>
　經㫖曰賢者隠於牧人而牧事有成其夢兆亦闗國<lb/>
　家之富庶故君子美之而作此詩也然則斯人其百<lb/>
<pb n="13a"/>
　里奚爵禄不入於心而飯牛牛肥之儔歟<lb/>
誰謂爾無羊三百維羣誰謂爾無牛九十其犉爾羊來<lb/>
思其角濈濈爾牛來思其耳濕濕<hi>賦也</hi>
　爾指牧人犉與醇同牛之一色成體者謂之犉獸三<lb/>
　為群羊以三百為群言其群之多也牛之犉者九十<lb/>
　非犉者尚多也臨川王氏曰濈濈和也羊以善觸為<lb/>
　患故言其和謂聚而不相觸也濕濕潤澤也牛病則<lb/>
　耳燥安則潤澤也愚謂無羊無牛者其心不知有羊<lb/>
<pb n="13b"/>
　牛也故人以此謂之此章言牧事之成而牛羊衆多<lb/>
　也<lb/>
○或降于阿或飲于池或寢或訛爾牧來思何蓑何笠<lb/>
或負其餱三十維物爾牲則具<hi>賦也</hi>
　訛動也荷蓑笠以為備賫乾糧以隨行盖從牛羊之<lb/>
　所適也三十維物謂齊其色而别之凡為色者三十<lb/>
　也爾牲則具用無不周也此言善牧而牛羊衆多也<lb/>
○爾牧來思以薪以蒸以雌以雄爾羊來思矜矜兢兢<lb/>
<pb n="14a"/>
不騫不崩麾之以肱畢來既升<hi>賦也</hi>
　麤曰薪細曰蒸薪蒸者牧人閒暇則就牧地采之暮<lb/>
　則以之來歸也雌雄者當歸之際辨畜之雌雄以視<lb/>
　其多寡之數也矜矜堅強貎兢兢畏懼貎騫羸瘦也<lb/>
　崩耗敗也肱臂也升升入於牢也此言牧人暮歸不<lb/>
　勞箠楚而牛羊馴擾從人意也臨川王氏曰言羊得<lb/>
　其性而無耗敗也言羊而不言牛者羊善耗敗故也<lb/>
　言羊不耗敗則牛可知矣<lb/>
<pb n="14b"/>
○牧人乃夢衆維魚矣旐維旟矣大人占之衆維魚矣<lb/>
實維豐年旐維旟矣室家溱溱<hi>賦也</hi>○<hi>大音泰後凡大師大王之類並同</hi>
　夢人而乃是魚年嵗豐登之祥也夢旐而乃是旟室<lb/>
　家昌盛之兆也大人得是夢而獻之故有此占言牧<lb/>
　人之夢闗於國家之富庶也此非托辭乃牧人實有<lb/>
　此夢也盖其人神清氣定能先天地之幾如此此豈<lb/>
　常人哉<lb/>
　　　無羊四章章八句<lb/>
<pb n="15a"/>
節南山<lb/>
　經㫖曰此詩家父以尹氏專權致亂而作雖為尹氏<lb/>
　作而亦以告於王也故其卒章直言家父作誦無所<lb/>
　諱也與私言之譏刺者不同矣父者名也告王之言<lb/>
　自宜稱名春秋中凡言父如孔父季孫行父荀林父<lb/>
　之類皆名也家父必家伯之子孫以伯為字則父之<lb/>
　為名信矣家伯用事在幽王之世而家父見於春秋<lb/>
　在桓王之時則尹氏之擅權當在平王之後矣觀十<lb/>
<pb n="15b"/>
　月之交刺皇父也歴叙家伯畨允棷橛楀諸小人而<lb/>
　不及尹氏則幽王時尹氏子孫尚有吉甫遺風未甚<lb/>
　失徳也至桓王時兩遣家父過魯篇内所謂駕彼四<lb/>
　牡四牡項領者其必指此而言歟然亦可見家父乃<lb/>
　尹氏之所信用者也家父亦賢臣欲救正尹氏故作<lb/>
　此詩以面折之而因以告王故曰以究王訩使知警<lb/>
　焉亦可以見其忠直矣然實僚友自相規誨之言不<lb/>
　可以為大雅也<lb/>
<pb n="16a"/>
節彼南山維石巖巖<hi>興也</hi>赫赫師尹民具爾瞻憂心如惔<lb/>
不敢戯談國既卒斬何用不監<hi>興意</hi>○<hi>節音截下章同</hi>
　節髙峻貎巖巖積石貎南山節然而石巖巖以其可<lb/>
　望而不可躋者起興也赫赫顯盛貎師大師尹氏吉<lb/>
　甫之後為大師則三公也惔燔也不敢戯談謂不切<lb/>
　已而閒談以見已之所言實治亂所闗欲其必聽非<lb/>
　謂畏其威而不敢言也斬絶監視何用不監謂尹氏<lb/>
　也此章言尹氏係天下之望而不以民憂為已憂也<lb/>
<pb n="16b"/>
○節彼南山有實其猗<hi>興也</hi>赫赫師尹不平謂何天方薦<lb/>
瘥䘮亂𢎞多民言無嘉㦧莫懲嗟<hi>興意</hi>
　實以草木遍滿而言猗倚也言南山有巖石而草木<lb/>
　倚於其間則不平也故以起興方者言方來不已也<lb/>
　薦與荐同重也瘥病𢎞大㦧痛也謂可㦧痛而無懲<lb/>
　創嗟憐之心也此章言尹氏之失人望在於不平也<lb/>
○尹氏大師維周之氐秉國之均四方是維天子是毗<lb/>
俾民不迷不弔昊天不宜空我師<hi>賦也</hi>
<pb n="17a"/>
　氐夲均平維持毗輔弔恤也不弔昊天言民之䘮亂<lb/>
　不為天所恤也尹氏正宜懲嗟以救遺民不宜使之<lb/>
　盡空也師衆也此章言尹氏不稱重任以申上章之<lb/>
　意<lb/>
○弗躬弗親庶民弗信弗問弗仕勿罔君子式夷式已<lb/>
無小人殆𤨏𤨏姻亞則無膴仕<hi>賦也</hi>
　仕謂官使之也罔欺也君子對下文小人言夷平已<lb/>
　止殆危也𤨏𤨏小貎壻之父曰姻兩壻相謂曰亞膴<lb/>
<pb n="17b"/>
　厚也弗躬弗親委政於小人也故民弗信於君子而<lb/>
　不詢問之不官使之乃以為無可用者是欺罔君子<lb/>
　也尹氏之不平止是任用姻亞小人耳故能平其心<lb/>
　以止小人而去之則國不至於危殆矣平其心以去<lb/>
　小人所謂式夷式已也姻亞無膴仕則小人去矣此<lb/>
　章言尹氏惟用小人所以為不平也<lb/>
○昊天不傭降此鞠訩昊天不恵降此大戾君子如届<lb/>
俾民心闋君子如夷惡怒是違<hi>賦也</hi>
<pb n="18a"/>
　傭用力之意鞠窮也訩與匈匈同衆語讙擾亂之象<lb/>
　也惠愛戾乖也天降訩戾謂天生小人禍天下也君<lb/>
　子即上章君子也届至闋息也惡怒謂民之怨惡也<lb/>
　違逺也言用君子而君子至至而平其政則民息而<lb/>
　惡怒逺矣此章言救不平之禍惟在於用君子也<lb/>
○不弔昊天亂靡有定式月斯生俾民不寧憂心如酲<lb/>
誰秉國成不自為政卒勞百姓<hi>賦也</hi>
　式月斯生言其禍之日進與月俱生也病酒曰酲國<lb/>
<pb n="18b"/>
　成即國鈞以綱紀法度一成而不可變故謂之國成<lb/>
　不自為政即前章弗躬弗親而委之小人也此章言<lb/>
　守其不平之徳則無以救亂盖欲其必改也<lb/>
○駕彼四牡四牡項領我瞻四方蹙蹙靡所騁<hi>賦也</hi>
　項領引領四顧之貎蹙蹙縮小之貎謂其狹而不能<lb/>
　馳騁也家父嘗奉使於諸侯之國見其窮蹙故言此<lb/>
　以見天下皆亂之意<lb/>
○方茂爾惡相爾矛矣既夷既懌如相醻矣<hi>賦也</hi>○<hi>相爾之相<pb n="19a"/>去聲</hi>
　言平時以惡加人視之雖如矛㦸及既平心而得人<lb/>
　恱懌則歡然如飲酒之相醻矣見人心易感而舊惡<lb/>
　可改也舊說以為小人喜怒不常則非開導良心之<lb/>
　言矣<lb/>
○昊天不平我王不寧不懲其心覆怨其正<hi>賦也</hi>
　不平者昊天不弔而降之訩戾也王見天意如此則<lb/>
　其心必不自寧欲尹氏之知警也乃復不自懲創其<lb/>
<pb n="19b"/>
　心則必反怨人之正已者其惡何時而已哉此亦欲<lb/>
　其自反而不責人也<lb/>
○家父作誦以究王訩式訛爾心以畜萬邦<hi>賦也</hi>
　不平之政國家訩亂之所由也故曰以䆒王訩式訛<lb/>
　爾心以尹氏言欲其改也篇内爾字皆指尹氏或以<lb/>
　此為責宣王當改化其心則篇内指切尹氏者皆規<lb/>
　誨之言朋友責善之道自當如此使王知之自足以<lb/>
　警矣何必切責王身哉<lb/>
<pb n="20a"/>
　　　節南山十章六章章八句四章章四句<lb/>
正月<lb/>
　經㫖曰幽王暴虐寵愛褒姒而小人依附者皆得以<lb/>
　訛言中傷善類君子之遭讒者無所控愬故作此詩<lb/>
　以發其憂憤不平之情焉然惓惓為國而冀王省悟<lb/>
　亦可謂怨而不怒矣盖在位之臣直言以譏切朝政<lb/>
　非若風人之自叙私情者也<lb/>
正月繁霜我心憂傷民之訛言亦孔之將念我獨兮憂<lb/>
<pb n="20b"/>
心京京哀我小心癙憂以痒<hi>賦也</hi>
　正月舊説皆以夏正建巳之月為正陽之月在周正<lb/>
　則為六月也盖夲左傳昭公十七年六月日食所載<lb/>
　大史之說意必古者常以純陽為正而以此稱已月<lb/>
　歟繁多也繁霜者政事嚴急之應戮及無辜故致此<lb/>
　爾憂傷者憂政事之嚴急也訛言者讒言也隨口化<lb/>
　成而無實跡故曰訛言将大也訛言為害足以䧟人<lb/>
　於刑戮人皆憂之而曰我獨者必此人以國家為念<lb/>
<pb n="21a"/>
　而尤為小人所忌如下章所謂有侮也京京亦大也<lb/>
　小心者雖有憂而不使人知之意即癙憂也䑕病則<lb/>
　憂在穴内人所不知故癙憂謂之幽憂痒病也此章<lb/>
　言國政嚴急而訛言可憂也<lb/>
○父母生我胡俾我瘉不自我先不自我後好言自口<lb/>
莠言自口憂心愈愈是以有侮<hi>賦也</hi>
　瘉病也莠惡也以莠害嘉榖故借以為惡愈愈益甚<lb/>
　之意好言莠言謂有時言人之善有時言人之惡變<lb/>
<pb n="21b"/>
　亂無常也以此為憂則與小人不合而為所忌矣故<lb/>
　反見侮侮之者謂加以讒言也此章言已適當訛言<lb/>
　之為害而不能避也<lb/>
○憂心惸惸念我無禄民之無辜并其臣僕哀我人斯<lb/>
于何從禄瞻烏爰止于誰之屋<hi>興也</hi>
　惸惸獨也即上章獨憂之意無禄不有禄也雖有粟<lb/>
　吾得食諸之謂也為臣僕謂國將亡而見虜也我人<lb/>
　之人言我也無辜之民既同為臣僕我亦将從何所<lb/>
<pb n="22a"/>
　而可安於食粟乎與上無禄意同無辜之民亦皆并<lb/>
　為臣僕則人無所分别如烏之首尾無異色故以烏<lb/>
　為言非可止之處則不可止故曰于誰之屋此章言<lb/>
　訛言将至亡國而人無所歸也○歐陽氏曰烏巢烏<lb/>
　也當止於林木屋非烏所止也止屋則近偪而将及<lb/>
　禍也餘詳見第五章<lb/>
○瞻彼巾林侯薪侯蒸<hi>興也</hi>民今方殆視天夣夣既克有<lb/>
定靡人弗勝有皇上帝伊誰云憎<hi>興意</hi>○<hi>夣音蒙後言夣夣同</hi>
<pb n="22b"/>
　蘓氏曰中林之木莫不摧毁而維薪蒸在焉其殘之<lb/>
　也甚矣此說夲於鄭氏盖林以叢聚得名宜有喬木<lb/>
　而所存者惟薪蒸則可見當時賢者已盡凋落其有<lb/>
　存者則值訛言方殆之時視天夣夣不明使罹於禍<lb/>
　是天之不福善也然豈常理哉盖天夲無憎人之私<lb/>
　但其時未定耳若克有定則能勝人而訛言之人不<lb/>
　能嫁禍矣君無可愬而歸之於天以天言君心也此<lb/>
　因流言方進於殆而望王悔禍之意<lb/>
<pb n="23a"/>
○謂山葢卑為岡為陵<hi>興也</hi>民之訛言寜莫之懲召彼故<lb/>
老訊之占夣具曰予聖誰知烏之雌雄<hi>興意</hi>
　山夲起於平地至卑者也然自一簣而積之則可以<lb/>
　為岡為陵猶訛言之禍不可以為小也其積之大則<lb/>
　成岡陵之髙矣故人君不可不懲也但訛言無實能<lb/>
　變亂人之是非使人不可辨盖以其君自聖不聽善<lb/>
　言故耳故耆舊之老可以决事理之得失者也占夣<lb/>
　之官可以决徴兆之吉凶者也凡國有事皆當召之<lb/>
<pb n="23b"/>
　訊之以審治亂之幾而王與親近之臣皆自以為聖<lb/>
　不聽其言謂從我所為斯已矣故治亂之㡬莫先於<lb/>
　君子小人之别而使小人得以讒間君子則於人之<lb/>
　是非皆不能辨如烏之雌雄皆不能知矣此言王之<lb/>
　不能懲訛言也○歐陽氏曰凡禽獸之雌雄多以首<lb/>
　尾毛色不同而别之烏之首尾毛色雌雄不異人所<lb/>
　難别故引以為言<lb/>
○謂天蓋髙不敢不局謂地蓋厚不敢不蹐維號斯言<lb/>
<pb n="24a"/>
有倫有脊哀今之人胡為虺蜴<hi>賦也</hi>○<hi>號音豪後几呼號之號並同</hi>
　局曲也蹐累足也號長言之也倫序脊理也虺蜴皆<lb/>
　毒螫之蟲也曲身而行懼壓也小歩而行懼䧟也此<lb/>
　過為憂懼之言然於時當懼故為有倫脊也此言人<lb/>
　肆訛言之毒雖欲避而不可得也<lb/>
○瞻彼阪田有菀其特天之扤我如不我克彼求我則<lb/>
如不我得執我仇仇亦不我力<hi>賦也</hi>
　阪田崎嶇嶢崅之處菀茂也特苖之特盛者也扤動<lb/>
<pb n="24b"/>
　揺臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>之意克勝也言天盡力以挫我也盖阪田而<lb/>
　有菀然之特以壅培灌溉之力至耳喻人能加講習<lb/>
　克治之功則無不可入於善也王之初心求我惟恐<lb/>
　不得此其善根也其後為訛言所讒則遂堅執我為<lb/>
　不善而視之如仇仇之又仇故曰仇仇而信我之意<lb/>
　亦不力矣此即所謂天之扤我也王之所以不能成<lb/>
　徳而反不如阪田者良以是耳<lb/>
○心之憂矣如或結之今兹之正胡為厲矣<hi>賦也</hi>燎之方<lb/>
<pb n="25a"/>
揚寧或滅之<hi>興也</hi>赫赫宗周褒姒烕之<hi>興意</hi>
　正與政同古字通用厲暴惡也此言我之憂心所以<lb/>
　纒結而不可解者以國政暴虐将至㓕亡而原其禍<lb/>
　實起於褒姒也盖訛言之人皆倚褒姒而肆惡耳火<lb/>
　田為燎宗周鎬京也烕亦㓕也言火勢方楊之際夲<lb/>
　不可撲滅者以興赫赫之宗周亦如火揚之盛也而<lb/>
　褒姒乃以一人烕之盖可傷也時宗周未㓕以事理<lb/>
　論之而知其必然耳<lb/>
<pb n="25b"/>
○終其永懐又窘陰雨其車既載乃棄爾輔載輸爾載<lb/>
将伯助予<hi>比也</hi>○<hi>爾載之載才再反下章同</hi>
　窘困也隂雨則泥濘而車易䧟也載車所載也輔可<lb/>
　解脫之物如今人縳杖於輻以防輔車也輸隳也輸<lb/>
　載乃棄輔所致将請也伯或者之字也此言思其永<lb/>
　終将有隂雨窘迫之時必有輔為依而後載可不隳<lb/>
　以比平時棄賢而臨難求之則已晚矣<lb/>
○無棄爾輔員于爾輻屢顧爾僕不輸爾載終踰絶險<lb/>
<pb n="26a"/>
曾是不意<hi>比也</hi>
　員益也輔所以益輻也僕将車者也屢顧爾僕則非<lb/>
　臨時将伯助予者矣既有輔而又顧僕則載必不輸<lb/>
　而終踰絶險矣曾是之不以為意而能然乎言其嘗<lb/>
　留意於用輔也此覆說上章之意言輔之有益而不<lb/>
　可棄也<lb/>
○魚在于沼亦匪克樂<hi>比也</hi>潛雖伏矣亦孔之炤憂心慘<lb/>
慘念國之為虐<hi>賦也</hi>
<pb n="26b"/>
　炤與灼同明也此言禍亂将及而國事可憂也盖禍<lb/>
　亂之幾已獨知之魚夲相忘於江湖在沼則懼有害<lb/>
　故不樂也雖潛伏於沼之深處而其一㸃懼患之心<lb/>
　亦甚自知也喻君子在亂世雖韜晦亦自知其不能<lb/>
　避禍也慘慘愁戚貎念國之虐見其不為一身之慮<lb/>
　也<lb/>
○彼有㫖酒又有嘉殽洽比其鄰昏姻孔云念我獨兮<lb/>
憂心慇慇<hi>賦也</hi>○<hi>云音員</hi>
<pb n="27a"/>
　彼指小人殽解骨肉使可食也凡非榖而食曰殽比<lb/>
　親比也云與員同周旋之意慇慇病之隠於心者也<lb/>
　此痛小人之樂其憂也<lb/>
○佌佌彼有屋蓛蓛方有榖民今之無禄天夭是椓哿<lb/>
矣富人哀此惸獨<hi>賦也</hi>
　佌佌瑣小貎蓛蓛窶陋貎指王所用之小人榖禄夭<lb/>
　禍椓害哿可獨單此言民皆不堪於虐政而窮獨者<lb/>
　尤無告欲王首先哀之也三山李氏曰衰亂之世要<lb/>
<pb n="27b"/>
　其極貧富俱受其禍言其一時之虐政則富者之財<lb/>
　猶可以勝其求貧者愈不堪也<lb/>
　　　正月十三章八章章八句五章章六句<lb/>
　　　　此詩憤世嫉邪不避忌諱忠於國而不顧其<lb/>
　　　　身者也自險艱之世言之鮮有不蒙危禍者<lb/>
　　　　矣然而敢於直言如此類者皆得免焉豈非<lb/>
　　　　先王立采詩之官正欲得人憤鬰之情以觀<lb/>
　　　　國政之有闕言雖誹謗而不以為尤故凡情<lb/>
<pb n="28a"/>
　　　　之不得伸者皆欲因詩而達此文武之澤所<lb/>
　　　　以沒世而不忘也殺諫臣之事至春秋中葉<lb/>
　　　　始有之然後有誹謗之誅矣孔子謂邦無道<lb/>
　　　　危行言孫其有感於此歟史記載厲王使衛<lb/>
　　　　巫監謗得謗者而殺之之事厲王固虐君也<lb/>
　　　　不可以常理論然觀其直言之風乆而不絶<lb/>
　　　　未嘗以為懲則史遷所言亦未可盡信也十<lb/>
　　　　月之交以下凡譏切時政者義與此同<lb/>
<pb n="28b"/>
十月之交<lb/>
　經㫖曰皇父以犬戎方熾患将及之因而作都于向<lb/>
　遷民之富者實之為自安計其築城之役甚大受役<lb/>
　之賢者勞於從事而不免於讒故作此詩以警幽王<lb/>
　也義與前篇同<lb/>
十月之交朔日辛卯日有食之亦孔之醜彼月而㣲此<lb/>
日而㣲今此下民亦孔之哀<hi>賦也</hi>
　十月者周正建酉之月也鄭氏義同惟集傳以為夏<lb/>
<pb n="29a"/>
　正建亥之月則周人以建子為正不應尊用夏時按<lb/>
　唐志載周幽王六年十月辛夘朔日入蝕限亦不言<lb/>
　建亥也華谷嚴氏引以證建亥之說則誤矣交者日<lb/>
　月交㑹晦朔之間也上古君徳不虧日不常食至中<lb/>
　古始有之故一食即為大變㣲光弱而不明也月以<lb/>
　隂魄受日光相對不敢亢日故有㣲時而至於食若<lb/>
　日則衆陽之宗豈宜為隂所掩而㣲哉以日食起亂<lb/>
　政之端而言下民之罹亂者為可哀也<lb/>
<pb n="29b"/>
○日月告凶不用其行四國無政不用其良彼月而食<lb/>
則維其常此日而食于何不臧<hi>賦也</hi>
　日月而不用之者月不避日而干犯之也良謂善人<lb/>
　散而無政政之亂也亂起於不用善人故致日食日<lb/>
　食之變全係於此隂㣲者臣妾退聽之常不足為異<lb/>
　而日食則為小人用事而不臧矣此申明上章之意<lb/>
○<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>
                    <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>震電不寧不令百川沸騰山冡萃崩髙岸為谷<lb/>
深谷為陵哀今之人胡憯莫懲<hi>賦也</hi>
<pb n="30a"/>
　<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>
                    <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>光閃貎震電雷震而電也寧安令善也沸湧起<lb/>
　也騰上升也山頂曰冡萃崔嵬也髙岸崩䧟故為谷<lb/>
　深谷填塞故為陵憯痛也言隂陽失節雷電震驚山<lb/>
　川崩溢陵谷變遷災異薦臻不但日食而已此追言<lb/>
　日食前事皆由於用小人之故而幽王不能懲也<lb/>
○皇父卿士番維司徒家伯冡宰仲允膳夫棸子内史<lb/>
蹶維趣馬楀維師氏豔妻煽方處<hi>賦也</hi>○<hi>趣七走反</hi>
　皇父與皇甫同盖氏也不然則父當為名而宣王時<lb/>
<pb n="30b"/>
　既有皇父矣一家相承之世豈應同名乎凡稱氏而<lb/>
　不名者皆寵異之如尹氏也家伯仲允皆字也畨棸<lb/>
　蹶楀皆氏也子如尹氏仍叔子之子七人之中卿士<lb/>
　最為要職其餘司徒冡宰膳夫内史趣馬師氏六人<lb/>
　之中雖官有崇卑而皆權寵相連者也其序則必以<lb/>
　寵任為先後耳美色曰豔豔妻褒姒也皇父為卿士<lb/>
　而引用家伯仲允畨棸蹶楀諸小人同依褒姒為内<lb/>
　主也煽熱盛若火之煽也方處謂得處於勢位根據<lb/>
<pb n="31a"/>
　而不動揺也此言災變之大不惟無以弭之而又益<lb/>
　之也<lb/>
○抑此皇父豈曰不時胡為我作不即我謀徹我牆屋<lb/>
田卒汙萊曰予不戕禮則然矣<hi>賦也</hi>
　抑發語辭作謂動之而遷徙也即就也謀謂謀及庶<lb/>
　人也如盤庚将遷而告民之意徹去卒盡也汙停水<lb/>
　也萊草穢也戕害也謂非我害民乃民供役之常禮<lb/>
　也此専言皇父擅權役衆之事以著其為小人亂政<lb/>
<pb n="31b"/>
　之首也<lb/>
○皇父孔聖作都于向擇三有事亶侯多藏不憗遺一<lb/>
老俾守我王擇有車馬以居徂向<hi>賦也</hi>
　聖通明也孔聖自以為甚聖也正月所謂具曰予聖<lb/>
　者皇父當在所指之中矣向地名盖東都近地三有<lb/>
　事三卿也亶信侯維藏蓄也憗勉力為之之意老謂<lb/>
　老臣即為卿者有車馬者謂士大夫以上有馬乘者<lb/>
　也皇父本畿内之卿但有采地視諸侯之禄而已不<lb/>
<pb n="32a"/>
　當逺都於向也今擇三卿之多藏者皆運所有之財<lb/>
　以入於向而不以一老之家遺於王所又擇其車馬<lb/>
　而富者皆使往實向城惟以為自安計而已如使犬<lb/>
　戎患至有何富室與王共守哉此言皇父恃寵專權<lb/>
　蔑君避患而幽王委任不疑也<lb/>
○黽勉從事不敢告勞無罪無辜讒口囂囂下民之孽<lb/>
匪降自天噂沓背憎職競由人<hi>賦也</hi>
　罪辜通言之則皆罪也散言之則罪之小者曰罪犯<lb/>
<pb n="32b"/>
　罪應死者曰辜囂囂衆口聲孽者禍之萌也噂群聚<lb/>
　也沓重複也職主也競力之強也噂沓背憎謂噂噂<lb/>
　聚語㳫㳫多言皆以談論人之短長而其實背則憎<lb/>
　賢也蓋此即讒口囂囂之状然則下民之禍端豈天<lb/>
　所降哉主此而力為之者實讒口之小人耳蓋從事<lb/>
　於向役之賢者雖不敢言勞苦而亦不免於讒也<lb/>
○悠悠我里亦孔之痗四方有羡我獨居憂民莫不逸<lb/>
我獨不敢休天命不徹我不敢傚我友自逸<hi>賦也</hi>
<pb n="33a"/>
　悠悠憂長之意我里賢者所居之里也痗病羡餘徹<lb/>
　均也當時天下皆以勞役為病而獨言我里據所親<lb/>
　厯而言耳四方有羡民莫不逸非以為有羡餘之地<lb/>
　安逸之民也盖得免於役以自偷安者皆行賄於皇<lb/>
　父而為其所蔽者也我友自逸亦此類也北山所謂<lb/>
　不均意正如此此人寧遭讒而不肯自逸亦可謂國<lb/>
　無道至死不變者歟<lb/>
　　　十月之交八章章八句<lb/>
<pb n="33b"/>
雨無正<lb/>
　經㫖曰此平王時詩也周室東遷平王不能自強於<lb/>
　政治頼衛武公鄭武公相之而得以立國及二公去<lb/>
　位既乆王至晚年失道滋甚正大夫離居群臣莫肯<lb/>
　供職其<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之臣獨以為憂故作此詩以責留者之<lb/>
　怠事去者之棄君盖朋友規誨之辭其憂幽深其言<lb/>
　切直可以為忠矣<lb/>
浩浩昊天不駿其徳降䘮饑饉斬伐四國旻天疾威弗<lb/>
<pb n="34a"/>
慮弗圖舎彼有罪既伏其辜若此無罪淪胥以鋪<hi>賦也</hi>
　浩浩廣大貎昊天亦廣大之意駿大也榖不熟曰饑<lb/>
　菜不熟曰饉旻天者仁覆閔下之名但篇内皆言昊<lb/>
　天此不應别出一旻天盖旻當作昊字之誤也疾威<lb/>
　謂急其威虐也慮圖皆謀也舎置淪䧟胥相鋪徧也<lb/>
　言䘮亂者死於流離饑饉者死於困乏此皆四國無<lb/>
　辜之民為天所斬伐而淪胥以鋪也故言有罪伏辜<lb/>
　於理宜然置而勿論可也此無辜之民而皆䘮亂饑<lb/>
<pb n="34b"/>
　饉以死天之疾威如此而何天之弗慮弗圖哉夫民<lb/>
　之災禍夲王所為不敢斥王而歸咎於天亦婉辭也<lb/>
○周宗既滅靡所止戾正大夫離居莫知我勩三事大<lb/>
夫莫肯夙夜邦君諸侯莫肯朝夕庶曰式臧覆出為惡<lb/>
<hi>賦也</hi>
　周宗宗周也東遷之後鎬京之地皆已封秦周雖未<lb/>
　滅而今滅形已成故曰既滅也正長也班在上而為<lb/>
　諸大夫之長故曰正非謂大夫也盖世臣而不任事<lb/>
<pb n="35a"/>
　者離居去位以避禍也勩勞也我勩<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御自謂從王<lb/>
　而勞也三事大夫謂三公及諸大夫當國用事者也<lb/>
　夙夜謂夙夜匪懈也朝朝見夕暮見謂朝王而朝暮<lb/>
　見也此言周既東遷群臣解體而王心猶不知用善<lb/>
　自懲乃反出而為惡威虐愈甚也<lb/>
○如何昊天辟言不信如彼行邁則靡所臻凡百君子<lb/>
各敬爾身胡不相畏不畏于天<hi>賦也</hi>
　辟言法言也此下四章皆為三事大夫莫肯夙夜者<lb/>
<pb n="35b"/>
　言凡百君子即指三事大夫之在位者此承上章言<lb/>
　王心所以覆出為惡者本以不聽法言行無所據故<lb/>
　耳然則法言實切於治在位者豈可以不告哉故勸<lb/>
　之以各敬爾身欲其直言以供職也畏即敬身自畏<lb/>
　所以畏天也<lb/>
○戎成不退饑成不遂曽我<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御憯憯日瘁凡百君子<lb/>
莫肯用訊聽言則答譖言則退<hi>賦也</hi>○<hi>曽在登反</hi>
　戎兵曽但也<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御近侍之臣即國語所謂居寢有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>
<pb n="36a"/>
　御之箴者也憯憯憂貎瘁病而形瘁也言三事大夫<lb/>
　莫肯夙夜䘮亂則兵形已成而不能退其患也饑饉<lb/>
　則死形已成而不能遂其生也用訊謂以直言告王<lb/>
　也聽言謂人言可以聽者則言之者無罪而答應之<lb/>
　若其言足以致譖是謂譖言則退而不聽勿使得及<lb/>
　已也此言其隨時趨避免禍容身之計故不肯用訊<lb/>
　也<lb/>
○哀哉不能言匪舌是出維躬是瘁哿矣能言巧言如<lb/>
<pb n="36b"/>
流俾躬處休<hi>賦也</hi>
　不能言謂忠直而不能以巧言順人也如此之言不<lb/>
　但出於舌而已出則必取禍故身至於瘁也前章所<lb/>
　謂辟言不信者正謂此耳直言不若巧言者之能處<lb/>
　休此人所以不用訊也然則巧言者非忠矣王安可<lb/>
　不察而乃棄直言乎<lb/>
○維曰于仕孔棘且殆云不可使得罪于天子亦云可<lb/>
使怨及朋友<hi>賦也</hi>
<pb n="37a"/>
　于仕謂仕於此也棘急殆危也直言者天子之所謂<lb/>
　不可使也而言出得罪此仕之所以孔棘且殆也惟<lb/>
　巧言而天子以為可使雖無仕之棘殆然公論之所<lb/>
　不與朋友短之則未免怨歸於朋友矣此言仕者當<lb/>
　無得罪於公論以見不可不盡其忠直也<lb/>
○謂爾遷于王都曰予未有室家鼠思泣血無言不疾<lb/>
昔爾出居誰從作爾室<hi>賦也</hi>
　此章為正大夫離居者言正大夫盖王之世臣與國<lb/>
<pb n="37b"/>
　同休戚者不當避而出外也當其出居必併京師之<lb/>
　第而盡廢故今使之還王都則曰予未有室家以未<lb/>
　有室家為辭見其無意於王室也其所言者如此使<lb/>
　我聞之疾痛於心而人未有知我心者則但鼠思泣<lb/>
　血而已鼠思與正月癙憂意同夫欲遷歸王都亦何<lb/>
　難哉故又詰之曰昔爾出居誰從作爾室謂不必有<lb/>
　室但肯歸則可以作矣此惓惓欲其歸輔王室之意<lb/>
　也○正大夫與三事大夫踈戚不同正大夫謂世臣<lb/>
<pb n="38a"/>
　無可去之義者也故責其離居三事大夫則比正大<lb/>
　夫為稍踈而義可以去者也但既居位則有官守言<lb/>
　責當夙夜匪懈知無不言以濟國家之難豈可為持<lb/>
　禄容身之計哉至於不得其職不得其言然後可以<lb/>
　言去耳不去而又不言此其所以可責也若邦君諸<lb/>
　侯則逺臣也盖視朝政以為輕重者其不王不足責<lb/>
　矣然則<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御小臣雖深有意於效忠而獨立寡儔無<lb/>
　與共濟亦将如之何哉<lb/>
<pb n="38b"/>
　　　雨無正七章二章章十句二章章八句三章章<lb/>
　　　六句<lb/>
　　　　此篇命題全無意先儒亦無以明之惟元城<lb/>
　　　　劉氏以為嘗讀韓詩有雨無極篇篇首多雨<lb/>
　　　　無其極傷我稼穡八字朱子以為有理獨以<lb/>
　　　　前二章章句長短不齊為疑此拘於文義之<lb/>
　　　　論也若以首章加此二句而分為二章理亦<lb/>
　　　　可通則劉說似未可廢焉<lb/>
<pb n="39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩說解頥正釋卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩説觧頥正釋卷十</head>
    <p>
<pb n="1a"/>
欽定四庫全書<lb/>
　詩説觧頥正釋卷十　　　　明　季本　撰<lb/>
唐<lb/>
　鄭氏詩譜曰唐者帝堯舊都之地今曰太原晉陽是<lb/>
　堯始居此後乃遷河東平陽成王封母弟叔虞於堯<lb/>
　之故墟曰唐侯南有晉水至子爕改為晉侯其封域<lb/>
　在禹貢冀州太行恒山之西太原大岳之野至曽孫<lb/>
　成侯南徙居曲沃近平陽焉華谷嚴氏曰成王封弟<lb/>
<pb n="1b"/>
　叔虞於堯之墟曰唐侯其子爕以晉水所出改為晉<lb/>
　侯晉陽實晉水所出則唐叔虞之始封在晉陽矣唐<lb/>
　以堯得名晉以水得名其地一也晉之遷徙不一歴<lb/>
　歴可考自叔虞始封於晉陽其後三世至成侯自晉<lb/>
　陽徙曲沃八世至穆侯自曲沃徙絳十世至昭侯自<lb/>
　絳徙翼自昭侯以曲沃封桓叔至其孫武公併晉又<lb/>
　自曲沃徙絳集傳曰其地土瘠民貧勤儉質朴憂深<lb/>
　思逺有堯之遺風焉其詩不謂之晉而謂之唐蓋仍<lb/>
<pb n="2a"/>
　其始封之舊號耳今按經之所録必唐時詩非晉後<lb/>
　詩也故以唐名而今亦非舊次矣晉陽即今太原府<lb/>
　治曲沃今為觧州聞喜縣絳翼俱在翼城縣東南屬<lb/>
　平陽府<lb/>
蟋蟀<lb/>
　經㫖曰國人乗農隙燕樂而不敢過於荒也故作詩<lb/>
　以警戒之如此<lb/>
蟋蟀在堂嵗聿其莫今我不樂日月其除無已大康職<lb/>
<pb n="2b"/>
思其居好樂無荒良士瞿瞿<hi>賦也</hi>
　嵗暮云者即豳風七月所謂十月蟋蟀入我牀下曰<lb/>
　為改嵗之意也除去也大康過於樂也職主也瞿瞿<lb/>
　懼貎即無荒之意惟良士能之欲取以為法也<lb/>
○蟋蟀在堂嵗聿其逝今我不樂日月其邁無已大康<lb/>
職思其外好樂無荒良士蹶蹶<hi>賦也</hi>
　外餘也謂思慮之所不及者蹶蹶恐有顛蹶而以為<lb/>
　懼也<lb/>
<pb n="3a"/>
○蟋蟀在堂役車其休今我不樂日月其慆無已大康<lb/>
職思其憂好樂無荒良士休休<hi>賦也</hi>
　役車庶人収納禾稼之車即牛車也詳見大車字義<lb/>
　慆過也休休以安為念亦懼意也集傳釋此似未盡<lb/>
　耳<lb/>
　　　蟋蟀三章章八句<lb/>
山有樞<lb/>
　經㫖曰此刺儉而不中禮之詩非謂可以及時而樂<lb/>
<pb n="3b"/>
　也與前篇蟋蟀之指大不侔集傳以為答前篇之意<lb/>
　失之逺矣<lb/>
山有樞隰有榆<hi>興也</hi>子有衣裳弗曵弗婁子有車馬弗馳<lb/>
弗驅宛其死矣他人是愉<hi>興意</hi>○<hi>婁音縷</hi>
　樞荎今刺榆也為茹美滑榆種頗多但皮理異耳此<lb/>
　與樞對則榆之白而為枌者故陸璣遂謂榆為白枌<lb/>
　也曵拖地也婁曵而至於褸裂也宛坐見貎愉樂也<lb/>
○山有栲隰有杻<hi>興也</hi>子有廷内弗洒弗埽子有鐘鼓弗<lb/>
<pb n="4a"/>
鼓弗考宛其死矣他人是保<hi>興意</hi>
　栲山木也爾雅謂之山樗陸璣則以為誤而曰栲葉<lb/>
　如櫟木皮厚數寸可為車輪或謂之栲櫟杻檍也葉<lb/>
　似杏而尖色白皮正赤多曲少直材可為弓弩幹廷<lb/>
　内謂堂寢也洒埽以水濕地而掃之也考擊也保居<lb/>
　而有之也<lb/>
○山有漆隰有栗<hi>興也</hi>子有酒食何不日鼓瑟且以喜樂<lb/>
且以永日宛其死矣他人入室<hi>興意</hi>
<pb n="4b"/>
　君子無故琴瑟不離於側故曰日鼔瑟人多憂則日<lb/>
　短惟飲食作樂可以永長此日也華谷嚴氏謂來日<lb/>
　已短宜及今作樂以引延此日非也○此篇以山有<lb/>
　樞栲漆隰有榆杻栗興子有衣裳車馬廷内鐘鼓酒<lb/>
　食相應惟在有字大意言天地變化草木蕃未嘗閉<lb/>
　而不發也人於衣服車馬宫室噐具飲食凡禮所當<lb/>
　為者乃皆閉而不用徒自憂苦畧無隨時自得之意<lb/>
　何哉惟其富而不好禮故鄙吝至於如此耳故詩以<lb/>
<pb n="5a"/>
　刺褊狹固陋之人則可若以為人不可不及時為樂<lb/>
　則将使人荒寜自肆非所以為訓矣<lb/>
　　　山有樞三章章八句<lb/>
揚之水<lb/>
　經㫖曰此諸侯訪賢者於其所居之地而咨其密謀<lb/>
　之詩也舊説以為國人将叛歸桓叔而作則害義傷<lb/>
　教之甚不可以為訓矣<lb/>
揚之水白石鑿鑿<hi>興也</hi>素衣朱襮從子于沃既見君子云<lb/>
<pb n="5b"/>
何不樂<hi>興意</hi>
　鑿鑿巉巖貎素衣朱襮諸侯自言其所服也此中衣<lb/>
　以布為之素衣而露襮則袒而見美矣子指賢者即<lb/>
　君子也沃賢者所居之地<lb/>
○揚之水白石皓皓<hi>興也</hi>素衣朱繡從子于鵠既見君子<lb/>
云何其憂<hi>興意</hi>
　皓皓㓗白也繡襮之繡領也鵠亦賢者游息之地蓋<lb/>
　其所居在沃而游息或在鵠也<lb/>
<pb n="6a"/>
○揚之水白石𥻘𥻘<hi>興也</hi>我聞有命不敢以告人<hi>興意</hi>
　𥻘𥻘水流石間而有𥻘也命賢者之教命也○此篇<lb/>
　皆以水石起興蓋指賢者所居水石之間又以見其<lb/>
　悠揚之中常存剛介也諸侯親至其地而訪之以得<lb/>
　見為幸及聞其教命但中心藏之而不敢以告人蓋<lb/>
　賢者因諸侯求見之誠而其言痛切時弊諸侯恐其<lb/>
　為人所忌故不敢泄也非真心求治者能如是乎<lb/>
　　　揚之水三章二章章六句一章四句<lb/>
<pb n="6b"/>
椒聊<lb/>
　經㫖曰此美徳盛而致宗族蕃衍也小序以為君子<lb/>
　見沃强盛知其蕃衍則桓叔之簒竊何足以語碩大<lb/>
　之徳哉辯説固已不信其然矣<lb/>
椒聊之實蕃衍盈升<hi>比也</hi>彼其之子碩大無朋<hi>賦也</hi>椒聊且<lb/>
逺條且<hi>比也</hi>
　椒𣗳似茱茰有針刺其實味辛而香烈聊語助辭盈<lb/>
　升一捋即盈升言其多也逺條長枝也之子指君而<lb/>
<pb n="7a"/>
　言碩大者推親親之愛以及於人而成其大徳也無<lb/>
　朋者言其無朋比之私也<lb/>
○椒聊之實蕃衍盈匊<hi>比也</hi>彼其之子實大且篤<hi>賦也</hi>椒聊<lb/>
且逺條且<hi>比也</hi>
　篤厚也言徳積之厚也○此詩以椒實比宗族之蕃<lb/>
　衍而言其君有碩大之徳所致故又即椒聊而嘆之<lb/>
　以條之逺者明其蕃衍也<lb/>
　　　椒聊二章章六句<lb/>
<pb n="7b"/>
綢繆<lb/>
　經㫖曰此女悦男之詩亦淫風也<lb/>
綢繆束薪三星在天今夕何夕見此良人子兮子兮如<lb/>
此良人何<hi>賦也</hi>
　綢繆猶纒綿也良人指男子子女子自稱也<lb/>
○綢繆束芻三星在隅今夕何夕見此邂逅子兮子兮<lb/>
如此邂逅何<hi>賦也</hi>
　芻草也邂逅不期之㑹女遇男而悦也<lb/>
<pb n="8a"/>
○綢繆束楚三星在户今夕何夕見此粲者子兮子兮<lb/>
如此粲者何<hi>賦也</hi>
　户室户也粲舊説以女三為粲故指女言竊意男子<lb/>
　亦可以為粲如束晢補亡詩所謂粲粲門子是也○<lb/>
　束薪芻楚以綢繆其所居上可以見三星則非富家<lb/>
　深密之室矣詳觀詩意當是滛風也<lb/>
　　　綢繆三章章六句<lb/>
杕杜<lb/>
<pb n="8b"/>
　經㫖曰此詩之意欲人厚於兄弟而篤親親之恩非<lb/>
　真無兄弟而自傷其孤特也但不知其何所指耳<lb/>
有杕之杜其葉湑湑<hi>興也</hi>獨行踽踽豈無他人不如我同<lb/>
父嗟行之人胡不比焉人無兄弟胡不佽焉<hi>興意</hi>○<hi>比毗志反後凡親比之比並同</hi>
　杕特生也杜赤棠也説見甘棠湑湑潤澤貎踽踽無<lb/>
　所親貎行之人非同父也比親也佽助也<lb/>
○有杕之杜其葉菁菁<hi>興也</hi>獨行睘睘豈無他人不如我<lb/>
<pb n="9a"/>
同姓嗟行之人胡不比焉人無兄弟胡不佽焉<hi>興意</hi>
　菁菁茂盛貎睘睘無所依貎同姓以同宗言亦謂兄<lb/>
　弟也行之人非同姓也○言杕杜雖特生亦有湑湑<lb/>
　菁菁之葉以庇本根人苟獨行而無兄弟則無庇矣<lb/>
　見人不可無兄弟也非兄弟則為行路之人矣行路<lb/>
　之人相遇何嘗相親比乎其所以不相比者正為人<lb/>
　之無兄弟者不相助所以為行之人也此即常棣所<lb/>
　謂雖有良朋况也永歎之意<lb/>
<pb n="9b"/>
　　　杕杜二章章九句<lb/>
羔裘<lb/>
　經㫖曰此國人羙大夫能順民心而為治也<lb/>
羔裘豹袪自我人居居豈無他人維子之故<hi>賦也</hi>
　袪詳見遵大路字義居居各安其所也<lb/>
○羔裘豹褎自我人究究豈無他人維子之好<hi>賦也</hi>○<hi>褎與</hi>
　<hi>䄂同</hi>
　究究各盡其分也好言其善也○大夫治民能順所<lb/>
<pb n="10a"/>
　欲故國人稱之曰服此羔裘者從我所欲而為治故<lb/>
　人人各安其所各盡其分而他人之分治者亦體大<lb/>
　夫之意而皆有恩及人故曰豈無他人然皆大夫之<lb/>
　所倡率也故特歸美焉<lb/>
　　　羔裘二章章四句<lb/>
鴇羽<lb/>
　經㫖曰民困於征役而不得以飬其父母故作此詩<lb/>
　以叙其無所控愬之情也觀王事靡盬之言意其當<lb/>
<pb n="10b"/>
　為王風而誤入於唐耳<lb/>
肅肅鴇羽集于苞栩<hi>比也</hi>王事靡盬不能蓺稷黍父母何<lb/>
怙悠悠蒼天曷其有所<hi>賦也</hi>
　肅肅羽聲鴇鳥名似鴈而大無後趾集止也苞叢生<lb/>
　也栩柞也非櫟也詳見綿字義鴇本水鳥性不𣗳止<lb/>
　以下無可棲之地而集於苞栩之上如易所謂鴻漸<lb/>
　於木或得其桷以比民之性本欲安居而久勞征役<lb/>
　急於求息也王事以周室言盬從監從古乃監視古<lb/>
<pb n="11a"/>
　昔之義靡盬則視古不若謂世道之亂也怙恃也謂<lb/>
　恃子以養也無所控愬則歸之天而已後二章義同<lb/>
○肅肅鴇翼集于苞棘<hi>比也</hi>王事靡盬不能蓺黍稷父母<lb/>
何食悠悠蒼天曷其有極<hi>賦也</hi>
　棘小棗極所至之處也<lb/>
○肅肅鴇行集于苞桑<hi>比也</hi>王事靡盬不能蓺稻粱父母<lb/>
何嘗悠悠蒼天曷其有常<hi>賦也</hi>
　行列也常復其常也○黍稷稻粱詳見七月字義<lb/>
<pb n="11b"/>
　　　鴇羽三章章七句<lb/>
無衣<lb/>
　經㫖曰此羙賢士在下位者徳稱其服之詩也<lb/>
豈曰無衣七兮不如子之衣安且吉兮<hi>賦也</hi>
○豈曰無衣六兮不如子之衣安且燠兮<hi>賦也</hi>
　七六皆受命之數按周官典命侯七命王之卿六命<lb/>
　内外之爵惟上公九命王之公八命然異數不常加<lb/>
　人也故舉侯之七命卿之六命者以言其服之為貴<lb/>
<pb n="12a"/>
　耳凡輿服等威上得以兼乎下故七命者得服七等<lb/>
　之衣六命者得服六等之衣蓋畿外之侯畿内之卿<lb/>
　受天子之命其貴至於七六之數而服其服者亦常<lb/>
　有之但不如子之安而吉且燠耳蓋賢者徳稱其服<lb/>
　其心無愧也子必指賢而在下位者今亦不知其的<lb/>
　為何人矣<lb/>
　　　無衣二章章三句<lb/>
有杕之杜<lb/>
<pb n="12b"/>
　經㫖曰此寒士好賢真切之詩也集傳得之序以此<lb/>
　亦為刺晉武公而作可發一笑唐風不過十二篇而<lb/>
　連及曲沃武公者十居八九豈其國止有武公可言<lb/>
　邪其識之陋亦甚矣<lb/>
有杕之杜生于道左<hi>比也</hi>彼君子兮噬肯適我中心好之<lb/>
曷飲食之<hi>賦也</hi>○<hi>飲音䕃食音翤後凡取飲之食之之義者並同</hi>
　杕杜獨生道旁言其䕃不足以休息以比己之寡弱<lb/>
　不足以致賢者也噬發語辭<lb/>
<pb n="13a"/>
○有杕之杜生于道周<hi>比也</hi>彼君子兮噬肯來遊中心好<lb/>
之曷飲食之<hi>賦也</hi>
　周曲也<lb/>
　　　有杕之杜二章章六句<lb/>
葛生<lb/>
　經㫖曰此婦人以其夫征役或至䘮亡而誓死以守<lb/>
　之之詩也程子以為此詩思存者非悼亡者而華谷<lb/>
　嚴氏則直以為悼亡今觀詩意角枕錦衾之粲爛夏<lb/>
<pb n="13b"/>
　日冬夜之懐思豈悼亡者之所宜言乎但曰予美亡<lb/>
　此則知其或已䘮亡而心猶冀其歸也其情亦可哀<lb/>
　矣<lb/>
葛生蒙楚蘞蔓于野<hi>比也</hi>予美亡此誰與獨處<hi>賦也</hi>
　蘞草名似栝樓葉盛而細葛蒙楚而蘞蔓野以比己<lb/>
　死則覆楚葬野之意予美亡此者謂其夫或䘮亡也<lb/>
　誰與獨處程子曰誰與乎獨處而已<lb/>
○葛生蒙棘蘞蔓于域<hi>比也</hi>予美亡此誰與獨息<hi>賦也</hi>
<pb n="14a"/>
　域瑩域指墓而言蓋婦已期於死矣<lb/>
○角枕粲兮錦衾爛兮予美亡此誰與獨旦<hi>賦也</hi>
　角枕猶言角巾言其方也粲爛皆華美鮮明之貎獨<lb/>
　旦獨處至旦也角枕錦衾非縞素之服故不可言於<lb/>
　夫亡<lb/>
○夏之日冬之夜百嵗之後歸于其居<hi>賦也</hi>
　夏日冬夜言其永也居以墳墓言<lb/>
○冬之夜夏之日百嵗之後歸于其室<hi>賦也</hi>
<pb n="14b"/>
　室以塚壙言<lb/>
　　　葛生五章章四句<lb/>
采苓<lb/>
　經㫖曰此賢人被䜛退隱首陽而作此詩也<lb/>
采苓采苓首陽之巔人之為言苟亦無信舍旃舍旃苟<lb/>
亦無然人之為言胡得焉<hi>賦也</hi>○<hi>舍音捨後凡捨置之舍並同</hi>
　苓即簡兮隰有苓之苓首山名即禹貢雷首在平陽<lb/>
　府蒲州東南山南曰陽巔山頂也苟猶言或者不敢<lb/>
<pb n="15a"/>
　必焉之辭也旃之也苟亦無然蒙上三句之意<lb/>
○采苦采苦首陽之下人之為言苟亦無與舍旃舍旃<lb/>
苟亦無然人之為言胡得焉<hi>賦也</hi>
　苦即邶谷風荼苦之苦與許也<lb/>
○采葑采葑首陽之東人之為言苟亦無從舍旃舍旃<lb/>
苟亦無然人之為言胡得焉<hi>賦也</hi>
　葑即邶谷風采葑之葑○賢人被䜛隱於首陽而言<lb/>
　采苓采苦采葑以供食亦無不樂但人之為言或有<lb/>
<pb n="15b"/>
　不可信者謂不必其皆實也若舍之而或不以為然<lb/>
　則人之為言豈有得行者哉正以其必可信而畧無<lb/>
　所疑故人得以行其言耳不為必然之辭而曰苟者<lb/>
　不敢自决其無招謗之實而欲人之少加察也婉而<lb/>
　不迫亦可見其心氣之和平矣<lb/>
　　　采苓三章章八句<lb/>
　<lb/>
　詩說解頥正釋卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩説觧頥正釋卷九</head>
    <p>
<pb n="1a"/>
欽定四庫全書<lb/>
　詩説觧頥正釋卷九　　　　明　季本　撰<lb/>
魏<lb/>
　朱子曰魏國名本舜禹故都在禹貢冀州雷首之北<lb/>
　析城之西南枕河曲北渉汾水其地陿隘而民貧俗<lb/>
　儉蓋有聖賢之遺風焉周初以封同姓後為普獻公<lb/>
　所滅而取其地今河中府觧州即其地也魏地入普<lb/>
　久矣列於唐風之前猶邶鄘之於衛也篇中公行公<lb/>
<pb n="1b"/>
　路公族皆普官疑實普詩又恐魏亦嘗有此官蓋不<lb/>
　可考矣今按魏在汾水之曲故城南西並去大河二<lb/>
　十餘里北至首陽山十餘里處河山之間季札歌魏<lb/>
　而謂為明主此與春秋傳閔公元年卜偃辛廖占畢<lb/>
　萬賞魏之辭意同蓋戰國時見魏稱王而附為誇大<lb/>
　之言如後世追述符命云爾豈非邪説乎<lb/>
葛屨<lb/>
　經㫖曰此詩蓋為富而不好禮者發也<lb/>
<pb n="2a"/>
糾糾葛屨可以履霜掺掺女手可以縫裳要之襋之好<lb/>
人服之<hi>賦也</hi>○<hi>要與□同</hi>
　糾糾盤結貎掺掺與纎纎同小而嫩也要裳腰襋衣<lb/>
　領好人富貴人也葛屨可以履霜女手可以縫裳言<lb/>
　無不可也女手而曰掺掺女之小者也言雖小女可<lb/>
　以縫裳而治要襋雖好人亦必服之此勤儉之俗美<lb/>
　俗也<lb/>
○好人提提宛然左辟佩其象揥維是褊心是以為刺<lb/>
<pb n="2b"/>
<hi>賦也</hi>○<hi>辟與避同後凡退避之辟放此</hi>
　提提警惕貎宛委曲遜順貎辟避路也凡讓而避者<lb/>
　必左象揥説見君子偕老言好人之心常提提然警<lb/>
　惕惟恐召禍故與人之際宛然左辟常退譲以自全<lb/>
　至於首之所飾者象揥而已初無金玉之美雖好人<lb/>
　而服象揥可見其儉矣禮與其奢也寜儉儉美徳也<lb/>
　但富而不好禮則知有已而不知有人終成自私自<lb/>
　利耳故詩人以為褊心而刺之<lb/>
<pb n="3a"/>
　　　葛屨二章一章六句一章五句<lb/>
汾沮洳<lb/>
　經㫖曰此美隱者之詩也<lb/>
彼汾沮洳言采其莫彼其之子美無度美無度殊異乎<lb/>
公路<hi>賦也</hi>○<hi>莫音暮</hi>
　汾水出太原府晉陽山西南入河蓋即自晉入魏也<lb/>
　沮洳水浸下濕之地莫菜也似栁葉厚而長有毛刺<lb/>
　可為羹采莫可以充食也無度非尺寸可量也公路<lb/>
<pb n="3b"/>
　主君路車之官<lb/>
○彼汾一方言采其桑彼其之子美如英美如英殊異<lb/>
乎公行<hi>賦也</hi>
　方彼一方也蓋隔水望見之稱采桑可以供蠶公行<lb/>
　即公路以其主君兵車之行列則曰公行耳<lb/>
○彼汾一曲言采其藚彼其之子美如玉美如玉殊異<lb/>
乎公族<hi>賦也</hi>
　一曲謂水曲流處藚葉似車前草一名水舄即今澤<lb/>
<pb n="4a"/>
　舄也采藚可以為藥公族掌君之宗族者○賢人隱<lb/>
　於汾水之間采莫采桑采藚足以自娛故見之者稱<lb/>
　其美不可及而與在位者殊不同也公路公行公族<lb/>
　皆晉之貴大夫<lb/>
　　　汾沮洳三章章六句<lb/>
園有桃<lb/>
　經㫖曰賢人懐才而不得用有憂世之志焉故作此<lb/>
　詩舊説謂憂其君國小而無政未為盡得詩意也<lb/>
<pb n="4b"/>
園有桃其實之殽<hi>興也</hi>心之憂矣我歌且謡不知我者謂<lb/>
我士也驕彼人是哉子曰何其心之憂矣其誰知之其<lb/>
誰知之蓋亦勿思<hi>興意</hi>○<hi>何其之其音箕後凡以其為語辭者並同</hi>
　果為核肉為殽果不言核而言殽猶禽不言雄而言<lb/>
　牡也心之憂者具在我而人不用不能無不豫色之<lb/>
　意也我賢者自謂歌者長言也本歌曲之緫名與謡<lb/>
　相對則合曲為歌徒歌曰謡有感即歌如太山梁木<lb/>
　之歌未必合樂則謡亦但當為歌而不已之名耳故<lb/>
<pb n="5a"/>
　陳氏暘曰謡者歌聲之逺聞也士未仕之稱驕者以<lb/>
　其輕世肆志而言彼人指當國之人也以當國者為<lb/>
　是則同流合汚之類所以為不知我也<lb/>
○園有棘其實之食<hi>興也</hi>心之憂矣聊以行國不知我者<lb/>
謂我士也罔極彼人是哉子曰何其心之憂矣其誰知<lb/>
之其誰知之蓋亦勿思<hi>興意</hi>
　棘小棗説見凱風行國謂出遊於國中也罔極亦有<lb/>
　驕意○此詩二章言桃棘皆果之賤而有實則可以<lb/>
<pb n="5b"/>
　為殽而食以興人有實徳而不見用此當國者無意<lb/>
　於治所以憂世者不能不切於心也然有不可與人<lb/>
　言者則亦歌游自肆而已不知我者則謂我乃士也<lb/>
　而驕縱無極亦何為哉以其無志不以世道為憂故<lb/>
　不思也思則必能知我耳此可見其憂世之心矣<lb/>
　　　園有桃二章章十二句<lb/>
陟岵<lb/>
　經㫖曰孝子行役不忘其親而想像其念己之言也<lb/>
<pb n="6a"/>
　集傳得之矣<lb/>
陟彼岵兮瞻望父兮父曰嗟予子行役夙夜無已上慎<lb/>
旃哉猶來無止<hi>賦也</hi>
　山無草木曰岵上與尚同止獲也古以見獲為止<lb/>
○陟彼屺兮瞻望母兮母曰嗟予季行役夙夜無寐上<lb/>
慎旃哉猶來無棄<hi>賦也</hi>
　山有草木曰屺季少子也婦人之情最憐少子無寐<lb/>
　猶言醒睡棄謂棄屍於外<lb/>
<pb n="6b"/>
○陟彼岡兮瞻望兄兮兄曰嗟予弟行役夙夜必偕上<lb/>
慎旃哉猶來無死<hi>賦也</hi>
　偕謂與同役者俱無失伍也○此詩想像父母及兄<lb/>
　念己之言曰無已曰無寐曰必偕皆勸其子弟勤於<lb/>
　王事則猶得歸而不至於死也亦可見其家人皆有<lb/>
　為國之忠矣<lb/>
　　　陟岵三章章六句<lb/>
十畝之間<lb/>
<pb n="7a"/>
　經㫖曰此里宅同居之友見世亂國危而相約歸田<lb/>
　之詩也<lb/>
十畝之間兮桑者閑閑兮行與子還兮<hi>賦也</hi>
　十畝者兩其五畝之宅也古者一夫各受五畝之宅<lb/>
　宅必依田以居子者指同仕之人蓋居亦同里者故<lb/>
　合兩家之宅言之而為十畝也自漢儒以二畝半在<lb/>
　田二畝半在邑為説而其義遂不可通矣辯見讀禮<lb/>
　疑圖卷之一閑閑閑暇自得也<lb/>
<pb n="7b"/>
○十畝之外兮桑者泄泄兮行與子逝兮<hi>賦也</hi>
　十畝之外謂不但同仕者之兩家蓋併同井之八家<lb/>
　而言也泄泄舒而不廹之貎此則又得與鄰里同樂<lb/>
　矣<lb/>
　　　十畝之間二章章三句<lb/>
伐檀<lb/>
　經㫖曰君子以無功素食為耻不敢怠其勤勵自强<lb/>
　之志故詩人美之而作此詩也<lb/>
<pb n="8a"/>
坎坎伐檀兮寘之河之干兮河水清且漣猗不稼不穡<lb/>
胡取禾三百㕓兮不狩不獵胡瞻爾庭有縣貆兮<hi>興也</hi>彼<lb/>
君子兮不素餐兮<hi>興意</hi>○<hi>猗與兮同縣音懸後凡懸掛之縣并同</hi>
　坎坎伐檀聲檀木性堅可以為車者寘安置也漣風<lb/>
　行水成文也種之曰稼斂之曰穡狩亦獵也張羅而<lb/>
　守之曰狩㨗躐而取之曰獵縣縣於庭而暴之也貆<lb/>
　貉類素空也餐吞食也無功而食謂之素餐<lb/>
○坎坎伐輻兮寘之河之側兮河水清且直猗不稼不<lb/>
<pb n="8b"/>
穡胡取禾三百億兮不狩不獵胡瞻爾庭有縣特兮<hi>興也</hi>
彼君子兮不素食兮<hi>興意</hi>
　輻在車輪中輳轂者老子所謂三十輻共一轂也亦<lb/>
　伐檀為之直波文之直也億孔氏以為刈禾之把數<lb/>
　也特豕特生之名<lb/>
○坎坎伐輪兮寘之河之漘兮河水清且淪猗不稼不<lb/>
穡胡取禾三百囷兮不狩不獵胡瞻爾庭有縣鶉兮<hi>興也</hi>
彼君子兮不素飱兮<hi>興意</hi>
<pb n="9a"/>
　輪車輪亦伐檀為之漘厓也郭璞云上平坦而下水<lb/>
　深為漘淪者小風水成文轉如輪也囷圓倉也熟食<lb/>
　曰飱○伐檀為車車至水澤腹堅然後可用然當河<lb/>
　水方清未凍之時檀已先伐而寘於水次不以其未<lb/>
　用而遂怠於伐也正以力必先勞而後可以得食耳<lb/>
　如先稼穡然後得禾先狩獵然後得獸此皆治生之<lb/>
　不可怠者也故以興君子之立徳立功其得食不虛<lb/>
　蓋先有其具矣君子指學道者言<lb/>
<pb n="9b"/>
　　　伐檀三章章九句<lb/>
碩鼠<lb/>
　經㫖曰民苦虐政不得已而欲歸仁故作此詩當此<lb/>
　時賢者不能不辟地况於凡民乎其情亦可閔矣<lb/>
碩鼠碩䑕無食我黍<hi>比也</hi>三嵗貫女莫我肯顧逝将去女<lb/>
適彼樂土樂土樂土爰得我所<hi>賦也</hi>○<hi>貫音慣下章同</hi>
　貫習也樂土有道之國而可安者也莫我顧謂初無<lb/>
　念我之心也得我所謂得其所安也<lb/>
<pb n="10a"/>
○碩䑕碩䑕無食我麥<hi>比也</hi>三嵗貫女莫我肯徳逝将去<lb/>
女適彼樂國樂國樂國爰得我直<hi>賦也</hi>
　莫我徳謂不以恩徳加我也得我直謂可以直道而<lb/>
　行也<lb/>
○碩䑕碩䑕無食我苖<hi>比也</hi>三嵗貫女莫我肯勞逝将去<lb/>
女適彼樂郊樂郊樂郊誰之永號<hi>賦也</hi>
　苖指嘉榖謂禾也不我勞謂不肯慰勞我也永號長<lb/>
　呼也○慶源輔氏曰三嵗貫女則民之於上至矣莫<lb/>
<pb n="10b"/>
　我肯顧則上之於民甚矣於是而决去焉非民之罪<lb/>
　也<lb/>
　　　碩䑕三章章八句<lb/>
　<lb/>
　<lb/>
　<lb/>
　<lb/>
　詩說解頥正釋卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩說解頥總論卷一</head>
    <p>
<pb n="1a"/>
欽定四庫全書<lb/>
　詩說解頥總論卷一　　　　明　季本　撰<lb/>
　　　總論<lb/>
　　　　按朱子於詩序有辯說而六義於綱領又詳<lb/>
　　　　論之今考為總論以見一經大意東萊吕氏<lb/>
　　　　讀詩記綱領别有詩樂刪次及章句音韻訓<lb/>
　　　　詁傳授之目今亦損益其文而附論焉<lb/>
　　大小序<lb/>
<pb n="1b"/>
鄭𤣥詩譜大序是子夏作小序是子夏毛公合作<lb/>
陸徳明經典釋文舊說云后妃之徳也至用之邦國焉<lb/>
名闗雎序謂之小序自風風也訖末名為大序今謂此<lb/>
序止是關雎之序總論詩之綱領無大小之異<lb/>
范曄後漢書儒林傳衛宏字敬仲東海人初九江謝曼<lb/>
卿善毛詩乃為其訓宏從曼卿受學因作毛詩序善得<lb/>
風雅之㫖今傳于世<lb/>
隋經籍志先儒相承謂毛詩序子夏所創毛公及衛敬<lb/>
<pb n="2a"/>
仲更相潤色<lb/>
程子曰大序是仲尼作又曰國史知得失之迹載其事<lb/>
於篇端然後其義可知今小序之首是已其下乃説詩<lb/>
者之辭而後人所附或有失詩意者或謂國史自作詩<lb/>
亦或有如此者不必盡是自作要之詩皆國史主之也<lb/>
程大昌攷古編范曄明言衛宏所序者毛傳耳則詩之<lb/>
古序非宏也古序之與宏序今混併無别然有可考者<lb/>
凡詩發序兩語如關雎后妃之徳也世人之謂小序者<lb/>
<pb n="2b"/>
古序也兩語以外續而申之世謂之大序者宏序也鄭<lb/>
𤣥之釋南陔曰子夏序詩篇義合編遭戰國至秦而南<lb/>
陔六詩亡毛公作傳各引其序冠之篇首故詩雖亡而<lb/>
義猶在也𤣥謂序出子夏失其傳矣至謂六詩發序兩<lb/>
語古嘗合編至毛公分冠者𤣥之在漢蓋親見也今六<lb/>
序兩語之下眀言有義無辭知其為秦火以後見序而<lb/>
不見詩者所為也毛公於詩第為之傳不為之序則其<lb/>
申釋先後辭義非宏而孰為之也以鄭𤣥親見而證先<lb/>
<pb n="3a"/>
秦故有之序以六序綴語而例三百五篇序語昭昭然<lb/>
白黑分矣<lb/>
章如愚山堂考索詩之有序自太史採詩之時眀乎得<lb/>
失之迹已叙其美刺之意於篇之首自美刺一言而下<lb/>
意者講師之説或出於子夏或出於毛公與衛宏之徒<lb/>
非一人之手故其存於詩者文辭重複不然則六亡詩<lb/>
之序何以只存首之一辭如白華孝子㓗白之類是也<lb/>
蓋詩之亡者經師不得而見故其序不詳絲衣之序髙<lb/>
<pb n="3b"/>
子曰靈星之尸也以是攷之則詩序附益之辭亦皆非<lb/>
漢儒作眀矣<lb/>
　今按毛詩大序本與關雎序合為一篇無大小之異<lb/>
　也故蕭統全載此序於文選而謂為卜子夏作其分<lb/>
　為大小鄭𤣥詩譜始言之亦不知其何所起也然亦<lb/>
　但以風風也至末為大序至朱子則又以大序止於<lb/>
　是為四始詩之至也然則關雎麟趾之化以下仍屬<lb/>
　於用之邦國焉以為關雎小序皆以意分之耳大序<lb/>
<pb n="4a"/>
　之言雜取禮記周禮之文似皆後人所掇拾而以一<lb/>
　國之事言風天下之事言雅又以政之大小為二雅<lb/>
　之别則於經義多有不合此决非子夏所作也故韓<lb/>
　愈議之而况可謂之作於孔子乎謂大序是仲尼作<lb/>
　者程子始言之鄭𤣥以来無此說也至於小序則其<lb/>
　失又甚矣太師陳詩之後雖或國史主之以入載籍<lb/>
　未必親作詩且類為之序而義復多違觀其文辭重<lb/>
　複非出一人之手蓋必經師之所次輯王介甫又獨<lb/>
<pb n="4b"/>
　謂詩人所自製尤為臆論如果詩人所自製則得詩<lb/>
　本意矣雖子夏亦奚以加焉况未經秦火尚屬全經<lb/>
　而何其為說多有悖理之甚者邪但詩序篇義舊本<lb/>
　合編而毛公為傳始分冠各篇乃鄭𤣥所親見也則<lb/>
　若毛傳之所從出而亦秦火以後經生非有得於孔<lb/>
　門之宗㫖者若衛宏則亦附著其說於古序之後者<lb/>
　歟餘詳見朱子詩序辯說○按孔氏曰漢初為傳訓<lb/>
　者皆與經别行三傳之文不與經連故石經書公羊<lb/>
<pb n="5a"/>
　傳皆無經文藝文志云毛詩經二十九卷毛詩詁訓<lb/>
　傳三十卷是毛為詁訓亦與經别也又馬融為用禮<lb/>
　之注乃云欲省學者兩讀故具載本文然則後漢以<lb/>
　来始就經為註未審此詩引經附傳是誰為之其毛<lb/>
　詩二十九卷不知併何卷也今觀毛氏以古序各冠<lb/>
　篇端而篇末又總計章句之數則其以傳附經毛氏<lb/>
　當自為之故朱子曰序本自為一編别附經後至毛<lb/>
　公引以入經蓋亦以此非後人所併矣但毛詩詁訓<lb/>
<pb n="5b"/>
　傳自為一編則不知其併經而言歟或詁訓傳不以<lb/>
　附經而序語則以别編仍附經後歟如此則併經附<lb/>
　序者非毛氏也疑亦衛宏所為耳<lb/>
　　六義<lb/>
大序詩有六義焉一曰風二曰賦三曰比四曰興五曰<lb/>
雅六曰頌上以風化下下以風刺上主文而譎諫言之<lb/>
者無罪聞之者足以戒故曰風至于王道衰禮義廢政<lb/>
教失國異政家殊俗而變風變雅作矣國史眀乎得失<lb/>
<pb n="6a"/>
之迹傷人倫之變哀刑政之苛吟咏性情以風其上逹<lb/>
於事變而懷其舊俗者也故變風發乎情止乎禮義發<lb/>
乎情民之性也止乎禮義先王之澤也是以一國之事<lb/>
繫一人之本謂之風言天下之事形四方之風謂之雅<lb/>
雅者正也言王政之所由興廢也政有大小故有小雅<lb/>
焉有大雅焉頌者美盛徳之形容以其成功告於神眀<lb/>
者也是為四始詩之至也<lb/>
　今按六義之名本於周禮太師風雅頌謂之三經賦<lb/>
<pb n="6b"/>
　比興謂之三緯繼風而言賦比興者先即風而見三<lb/>
　者之為緯也風者諷也民俗私相咏歌之辭有嘉人<lb/>
　之善而感動良心者有刺人之惡而感動恥心者皆<lb/>
　諷言也雅者正也彼此面相告戒之辭有官僚規訴<lb/>
　而屬於小者有君臣訓諭而屬於大者皆正言也頌<lb/>
　者容也公也臣子形容功徳之辭有稱頌先君之徳<lb/>
　而追思者有稱頌時君之徳而祝願者皆公言也亦<lb/>
　而陳之而非私諷故與風人歌咏之體不同淫辭不<lb/>
<pb n="7a"/>
　可以為諷邪辭不可以為正諛辭不可以為公但秦<lb/>
　火之後詩篇錯亂多失故序而又雜以里巷狎邪之<lb/>
　言則其義始不明矣詳見後刪次條下風雅頌體亦<lb/>
　有相兼者如崧髙列於雅而曰其風肆好是雅兼風<lb/>
　也但以作者本在雅非私諷之辭則不可以為風他<lb/>
　如鳲鳩之有頌辭是風兼頌也但以作者本在風非<lb/>
　面陳之辭則不可以為頌亦各從其類而已非以其<lb/>
　音節之異而有三者之分也若吉甫作誦之誦則誦<lb/>
<pb n="7b"/>
　說之誦非祝頌也賦只是直述事由以盡其情狀比<lb/>
　則即物為喻意在言外然有二義有相繼言其事者<lb/>
　有全不言其事者興則因物發端引起下句亦有二<lb/>
　義有取於義而發者有因所見而發者各隨文求之<lb/>
　而已此六者不過見三百篇之綱領體例耳非興觀<lb/>
　群怨之所係也華谷嚴氏乃以風雅頌不為三經而<lb/>
　與賦比興自為三百篇中之六義則太師之言何不<lb/>
　並言風雅頌而屬賦比興於風下以見雅頌之同例<lb/>
<pb n="8a"/>
　乎其言亦太好竒矣章句中分别賦比興之例别見<lb/>
　章句音韻條下○序言風䖏大指得之矣但以一國<lb/>
　之事為風天下之事為雅則風亦有關天下之事者<lb/>
　雅亦有關一國之事者恐不宜如是之過析也至以<lb/>
　王政之大小為小雅大雅之分亦非名雅之本意而<lb/>
　頌止告成功於神眀則尚有臣子祝頌其君之徳一<lb/>
　節將何所屬乎此又偏辭也○變風變雅舊說王道<lb/>
　盛則風雅皆為正王道衰則風雅皆為變是以時世<lb/>
<pb n="8b"/>
　之盛衰分正變也如文武西周之盛世則為正成康<lb/>
　以後治化不及西周則為變耳竊疑之破斧之在豳<lb/>
　風淇奥之在衛風緇衣之在鄭風車攻之在小雅烝<lb/>
　民之在大雅皆歌咏盛徳之言不可以為非正而成<lb/>
　王望治之時宣王中興之日平王靖難之初猶存先<lb/>
　王之舊而皆謂之為變其心亦近於不廣矣夫文武<lb/>
　周之盛世也其詩列於樂官者皆周召之手定其正<lb/>
　不待言矣然成康之世亦有周召之遺風自此以至<lb/>
<pb n="9a"/>
　宣王中間雖經夷厲之亂而宣王中興䏻復文武之<lb/>
　業仲山甫尹吉甫諸賢在位其所采之詩必皆可與<lb/>
　先王並美未必非周召家法也繼宣而為幽王繼幽<lb/>
　而為平王而始東遷東遷又四十九年而春秋始作<lb/>
　春秋之作以詩亡也然則東遷之初雖承幽王之無<lb/>
　道而賢人如衛武公鄭武公者相繼為王卿士則太<lb/>
　史所掌之詩未廢公論猶存不可以為詩亡而其時<lb/>
　太史所采取者固亦瞽矇之所諷誦必具有成書苟<lb/>
<pb n="9b"/>
　得其舊次無待於孔子之刪定而孔子之刪定乃為<lb/>
　詩亡而發此與詩亡然後春秋作之意實相表裏也<lb/>
　竊意詩亡之前太史之所采取者以之為正詩亡之<lb/>
　後孔子之所刪定者以之為變亦可也正變之說本<lb/>
　非經文而序說有之亦何所據况今列於風雅之詩<lb/>
　意指差訛篇章錯亂未必皆得其所乎鄭氏緣此遂<lb/>
　為詩譜列文武夷厲諸王之世而以周召豳邶諸國<lb/>
　分附其下歐陽氏又從而補其殘闕不過因序說而<lb/>
<pb n="10a"/>
　强排耳何以必知其然哉至於孔氏為王道衰諸侯<lb/>
　有變風王道盛諸侯無正風之說則益贅矣餘詳見<lb/>
　後刪次條下○序謂國史眀乎得失之迹傷人倫之<lb/>
　變哀刑政之苛吟咏性情以風其上逹於事變而懷<lb/>
　其舊俗者也若以為作詩則公卿大夫匹夫匹婦皆<lb/>
　得為之而不可專言國史以為誦詩則太師之屬瞽<lb/>
　矇之職而亦非國史所䏻與也朱子既論其非矣然<lb/>
　華谷嚴氏以為古者有采詩之官其巡狩也命太師<lb/>
<pb n="10b"/>
　陳詩以觀民風采得之後屬之國史國史眀得失之<lb/>
　迹謂知詩人所言之意也知其意在於哀傷人倫刑<lb/>
　政之失發於情性而吟咏之以風刺其上蓋通逹古<lb/>
　今之變而思先王之舊也此皆詩人之意唯國史䏻<lb/>
　眀之故題其事迹於篇端也此說於義亦通今姑存<lb/>
　之○史遷云關雎之亂以為風始鹿鳴為小雅始文<lb/>
　王為大雅始清廟為頌始朱子引以眀四始之義竊<lb/>
　謂周南之首關雎固無異議若鹿鳴文王清廟之為<lb/>
<pb n="11a"/>
　三始義則未安古詩散亡之後簡編錯亂者多矣豈<lb/>
　可據此三詩以為始乎蓋四始者言風化之所由也<lb/>
　○風雅頌之次先後亦有義焉風以感發人之良心<lb/>
　也人心正而後有正論故雅次於風朋友正而後君<lb/>
　臣正故大雅次小雅君徳正而後成功故頌次大雅<lb/>
　然皆起於風而風以二南為本魯商二頌之繼周者<lb/>
　諸侯之國有聖人之遺風焉亦可頌也周公商王之<lb/>
　徳異於他國故特舉而言之耳商有頌而夏無頌者<lb/>
<pb n="11b"/>
　商則有宋存焉夏則杞不足徴矣詳見魯商本頌下<lb/>
　　詩樂<lb/>
書舜典帝曰夔命汝典樂教胄子直而温寛而栗剛而<lb/>
無虐簡而無傲詩言志歌永言聲依永律和聲八音克<lb/>
諧無相奪倫神人以和<lb/>
書益稷帝曰庶頑䜛說若不在時候以眀之撻以記之<lb/>
書用識哉欲並生哉工以納言時而颺之格則承之庸<lb/>
之否則威之<lb/>
<pb n="12a"/>
禮記王制天子五年一巡守命太師陳詩以觀民風<lb/>
周禮太師教六詩曰風曰賦曰比曰興曰雅曰頌以六<lb/>
徳為之本以六律為之音<lb/>
瞽矇掌九徳六詩之歌以役太師<lb/>
周禮大司樂掌成均之法以治建國之學政而以樂教<lb/>
國子<lb/>
前漢禮樂志周禮自卿大夫師瞽以下皆選有道徳之<lb/>
人朝夕習業以教國子國子者卿大夫之子弟也<lb/>
<pb n="12b"/>
儀禮鄉飲酒禮工歌鹿鳴四牡皇皇者華笙南陔白華<lb/>
華黍乃間歌魚麗笙由庚歌南有嘉魚笙崇丘歌南山<lb/>
有臺笙由儀乃合樂周南關雎葛覃卷耳召南鵲巢采<lb/>
蘩采蘋告於樂正曰正歌備<lb/>
禮記鄉飲酒義工入升歌三終主人獻之笙入三終主<lb/>
人獻之間歌三終合樂三終工告樂備遂出<lb/>
儀禮鄉射禮乃合樂周南關雎葛覃卷耳召南鵲巢采<lb/>
蘩采蘋告於樂正曰正歌備<lb/>
<pb n="13a"/>
儀禮燕禮工歌鹿鳴四牡皇皇者華笙奏南陔白華華<lb/>
黍乃間歌魚麗笙由庚歌南有嘉魚笙崇丘歌南山有<lb/>
臺笙由儀遂歌鄉樂周南關雎葛覃卷耳召南鵲巢采<lb/>
蘩采蘋太師告于樂正曰正歌備<lb/>
儀禮大射禮乃歌鹿鳴三終乃管新宫三終奏貍首以<lb/>
射<lb/>
禮記射義天子以騶虞為節諸侯以貍首為節卿大夫<lb/>
以采蘋為節士以采蘩為節詩云曽孫侯氏四正具舉<lb/>
<pb n="13b"/>
大夫君子凡以庶士小大莫䖏御于君所以燕以射則<lb/>
燕則譽<lb/>
禮記玉藻趨以采齊行以肆夏周旋中規折旋中矩<lb/>
國語叔孫穆子聘于晉晉悼公饗之樂及鹿鳴之三而<lb/>
後拜樂三晉侯使行人問焉對曰夫先樂金奏肆夏繁<lb/>
遏渠天子所以饗元侯也夫歌文王大眀緜則兩君相<lb/>
見之樂也皆非使臣之所敢聞也今伶簫詠歌鹿鳴之<lb/>
三君之所以貺使臣臣敢不拜况夫鹿鳴君之所以嘉<lb/>
<pb n="14a"/>
先君之好也敢不拜嘉四牡君之所以章使臣之勤也<lb/>
敢不拜章皇皇者華君教使臣曰每懷靡及諏謀度詢<lb/>
必咨於周敢不拜教<lb/>
左傳僖公二十三年晉公子重耳至秦穆公享之公子<lb/>
賦河水公賦六月趙衰曰重耳拜賜公子降拜稽首公<lb/>
降一級而辭焉衰曰君稱所以佐天子者命重耳重耳<lb/>
敢不拜<lb/>
文公四年秋寗武子来聘公與之宴為賦湛露及彤弓<lb/>
<pb n="14b"/>
不辭又不答賦使行人私焉對曰昔諸侯朝正於王於<lb/>
是乎賦湛露則天子當陽諸侯用命也諸侯敵王所愾<lb/>
而獻其功王於是乎賜之彤弓一彤矢百玈弓矢千以<lb/>
覺報宴今陪臣来繼舊好君辱貺之其敢干大禮以自<lb/>
取戾<lb/>
文公十三年冬公如晉還鄭伯與公宴于棐子家賦鴻<lb/>
鴈季文子曰寡君未免於此文子賦四月子家賦載馳<lb/>
之四章文子賦采薇之四章鄭伯拜公答拜<lb/>
<pb n="15a"/>
成公九年夏季文子如宋致女復命公享之賦韓奕之<lb/>
五章穆姜出于房再拜曰大夫勤辱不忘先君以及嗣<lb/>
君施及未亡人先君猶有望也敢拜大夫之重勤又賦<lb/>
緑衣之卒章而入<lb/>
成公十二年晉郤至如楚聘且涖盟楚子享之子反相<lb/>
為地室而縣焉卻至將登金奏作於下驚而走出子反<lb/>
曰日云莫矣寡君須矣吾子其入也賔曰君不忘先君<lb/>
之好施及下臣貺之以大禮重之以備樂如天之福兩<lb/>
<pb n="15b"/>
君相見何以代此下臣不敢子反曰如天之福兩君相<lb/>
見無亦唯是一矢以相加遺焉用樂寡君須矣吾子其<lb/>
入也賔曰若讓之以一矢禍之大者其何福之為世之<lb/>
治也諸侯間於天子之事則相朝也於是乎有享宴之<lb/>
禮享以訓共儉宴以示慈惠共儉以行禮而慈惠以布<lb/>
政政以禮成民是以息百官承事朝而不夕此公侯之<lb/>
所以扞城其民也故詩曰赳赳武夫公侯干城及其亂<lb/>
也諸侯貪冐侵欲不忌争㝷常以盡其民畧其武夫以<lb/>
<pb n="16a"/>
為已腹心股肱爪牙故詩曰赳赳武夫公侯腹心天下<lb/>
有道則公侯䏻為民干城而制其腹心亂則反之今吾<lb/>
子之言亂之道也不可以為法然吾子主也至敢不從<lb/>
遂入卒事<lb/>
襄公八年冬晉范宣子来聘公享之宣子賦摽有梅季<lb/>
武子曰誰敢哉今譬於草木寡君在君君之臭味也歡<lb/>
以承命何時之有武子賦角弓賔將出武子賦彤弓宣<lb/>
子曰城濮之役我先君文公獻功于衡雍受彤弓于襄<lb/>
<pb n="16b"/>
王以為子孫藏匄也先君守官之嗣也敢不承命<lb/>
十四年春㑹于向為吳謀楚故也范宣子將執戎子駒<lb/>
支對以無罪賦青蠅而退宣子辭焉使即事于㑹成愷<lb/>
悌也<lb/>
十六年冬穆叔如晉聘且言齊故曰敝邑之急朝不及<lb/>
夕引領西望曰庶㡬乎比執事之間恐無及也見中行<lb/>
獻子賦祈父獻子曰偃知罪矣敢不從執事以同恤社<lb/>
稷而使魯及此見范宣子賦鴻鴈之卒章宣子曰匄在<lb/>
<pb n="17a"/>
此敢使魯無鳩乎<lb/>
十九年冬十有二月齊及晉平盟于大隧故穆叔㑹范<lb/>
宣子于柯穆叔賦載馳之四章叔向曰肸敢不承命<lb/>
二十年冬季武子如宋禇師叚逆之以受享賦棠棣之<lb/>
七章以卒宋人重賄之歸復命公享之賦魚麗之卒章<lb/>
公賦南山有臺武子去所曰臣不堪也<lb/>
二十六年夏六月衛侯如晉晉人執而囚之齊侯鄭伯<lb/>
為衛侯故如晉晉侯兼享之晉侯賦嘉樂國景子相齊<lb/>
<pb n="17b"/>
侯賦蓼蕭子展相鄭伯賦緇衣叔向命晉侯拜二君曰<lb/>
寡君敢拜齊君之安我先君之宗祧也敢拜鄭君之不<lb/>
貳也國子使晏平仲私於叔向曰晉君宣其明徳於諸<lb/>
侯恤其患而補其闕正其違而治其煩所以為盟主也<lb/>
今為臣執君若之何叔向告趙文子文子以告晉侯晉<lb/>
侯言衛侯之罪使叔向告二君國子賦轡之柔矣子展<lb/>
賦將仲子兮晉侯乃許歸衛侯<lb/>
二十七年春齊慶封来聘其車美孟孫謂叔孫曰慶季<lb/>
<pb n="18a"/>
之車不亦美乎叔孫曰豹聞之服美不稱必以惡終美<lb/>
車何為叔孫與慶封食不敬為賦相䑕亦不知也<lb/>
宋之盟鄭伯享趙孟于垂隴子展伯有子西子産太叔<lb/>
二子石從趙孟曰七子從君以寵武也請皆賦以卒君<lb/>
貺武亦以觀七子之志子展賦草蟲趙孟曰善哉民之<lb/>
主也抑武也不足以當之伯有賦鶉之賁賁趙孟曰牀<lb/>
第之言不踰閾况在野乎非使人之所得聞也子西賦<lb/>
黍苗之四章趙孟曰寡君在武何䏻焉子産賦隰桑趙<lb/>
<pb n="18b"/>
孟曰武請受其卒章子太叔賦野有蔓草趙孟曰吾子<lb/>
之惠也印段賦蟋蟀趙孟曰善哉吾有望矣公孫段賦<lb/>
桑扈趙孟曰匪交匪敖福將焉徃若保是言欲辭福禄<lb/>
得乎<lb/>
秋楚薳罷如晉涖盟晉侯享之將出賦既醉叔向曰薳<lb/>
氏之有後於楚國也宜哉承君命不忘敏子蕩將知政<lb/>
矣<lb/>
昭公元年春季武子伐莒取鄆楚告于晉請戮其使趙<lb/>
<pb n="19a"/>
孟固請諸楚楚人許之乃免叔孫令尹享趙孟賦大眀<lb/>
之首章趙孟賦小宛之二章趙孟謂叔向曰令尹自以<lb/>
為王矣<lb/>
夏四月趙孟叔孫豹曹大夫入于鄭鄭伯兼享之子皮<lb/>
戒趙孟禮終賦瓠葉子皮遂戒穆叔具五獻之籩豆於<lb/>
幕下趙孟辭乃用一獻趙孟為客禮終乃宴穆叔賦鵲<lb/>
巢趙孟曰武不堪也又賦采蘩曰小國為蘩大國省穡<lb/>
而用之其何實非命子皮賦野有死麕之卒章趙孟賦<lb/>
<pb n="19b"/>
常棣且曰吾兄弟比以安尨也可使無吠<lb/>
二年春晉侯使韓宣子来聘公享之季武子賦緜之卒<lb/>
章韓子賦角弓季武子曰敢拜子之彌縫敝邑寡君有<lb/>
望矣武子賦節之卒章既享宴于季氏有嘉樹焉宣子<lb/>
譽之武子曰宿敢不封殖此樹以無忘角弓遂賦甘棠<lb/>
宣子曰起不堪也無以及召公宣子遂如齊納幣自齊<lb/>
聘于衛衛享之北宫文子賦淇澳宣子賦木𤓰<lb/>
三年冬十月鄭伯如楚子産相楚子享之賦吉日既享<lb/>
<pb n="20a"/>
子産乃具田備王以田江南之夢<lb/>
十二年夏宋華定来聘通嗣君也享之為賦蓼蕭弗知<lb/>
又不答賦昭子曰必亡宴語之不懷寵光之不宣令徳<lb/>
之不知同福之不受將何以在<lb/>
十六年春三月晉韓起聘于鄭夏四月鄭六卿餞宣子<lb/>
于郊宣子曰二三君子請皆賦起亦以知鄭志子齹賦<lb/>
野有蔓草宣子曰孺子善哉吾有望矣子産賦鄭之羔<lb/>
裘宣子曰起不堪也子太叔賦褰裳宣子曰起在此敢<lb/>
<pb n="20b"/>
勤子至于他人乎子太叔拜宣子曰善哉子之言是不<lb/>
有是事其能終乎子游賦風雨子旗賦有女同車子柳<lb/>
賦蘀兮宣子喜曰鄭其庶乎二三君子以君命貺起賦<lb/>
不出鄭志皆眤燕好也二三君子數世之主也可以無<lb/>
懼矣宣子皆獻馬焉而賦我將子産拜使五卿皆拜曰<lb/>
吾子靖亂敢不拜徳<lb/>
十七年春小邾穆公来朝公與之宴季平子賦采菽穆<lb/>
公賦菁菁者莪昭子曰不有其國其能乆乎<lb/>
<pb n="21a"/>
二十五年春宋公享昭子賦新宫昭子賦車轄<lb/>
定公四年冬吳入郢楚昭王在随申包胥如秦乞師秦<lb/>
伯辭焉使歸就館對曰寡君越在草莽未獲所伏下臣<lb/>
何敢即安立依於庭墻而哭日夜不絶聲勺飲不入口<lb/>
七日秦哀公為之賦無衣九頓首而坐秦師乃出<lb/>
論語三家者以雍徹子曰相維辟公天子穆穆奚取於<lb/>
三家之堂<lb/>
子曰吾自衛反魯然後樂正雅頌各得其所<lb/>
<pb n="21b"/>
朱子曰舊說二南為正風所以用之閨門鄉黨邦國而<lb/>
化天下十三國為變風則亦領在樂官以時存肄備觀<lb/>
省<lb/>
　今按詩長言之則為歌歌則有高下疾徐之節而為<lb/>
　聲律聲律和則為樂詩也者以聲之發者而言也樂<lb/>
　也者以聲之和者而言也詩即樂也播之八音不過<lb/>
　諧此歌耳古人之教最重於詩故先王命太師陳詩<lb/>
　以觀民風取其言之得正者定為雅樂而使人歌之<lb/>
<pb n="22a"/>
　以教國子胄子即國子也於凢人之不徳者則使樂<lb/>
　工以其所采納之言颺之於歌以興起人之善心此<lb/>
　虞庭工以納言時而颺之以觀庶頑䜛說之改過正<lb/>
　與太師以六徳為本而歌詩以為教者意同詩之教<lb/>
　行則人心無不和而神亦應之錫以和平之福矣故<lb/>
　曰八音克諧神人以和然則詩之所係豈不大哉○<lb/>
　天子巡守命太師采詩觀風之云朱子以為諸侯采<lb/>
　之以貢于天子天子受之而列于樂官蓋本王通諸<lb/>
<pb n="22b"/>
　侯貢詩天子采風之說夫詩由諸侯以貢而天子即<lb/>
　受之以列于樂官則是無所去取也假令巡守之際<lb/>
　諸侯有不徳而諱言其惡壅遏民隱而不以上聞則<lb/>
　將何以考之朱子又曰男女相與咏歌以言其情行<lb/>
　人振木鐸徇路采之此言深得先王采詩之意但所<lb/>
　謂行人者當為天子之行人也竊意得詩之後亦必<lb/>
　使方伯覆覈其實然後報於天子以行黜陟而樂官<lb/>
　可列焉作樂以宣八風太師之職也故使專掌其事<lb/>
<pb n="23a"/>
　太師者天子之太師也孔氏以為諸侯太師則誤矣<lb/>
　然則何以知方伯之覆覈也觀二南之稱周召則周<lb/>
　召之所考定意可見矣○史遷謂三百五篇孔子皆<lb/>
　弦歌之則古詩篇篇可歌也周南召南可以通用於<lb/>
　閨門鄉黨邦國者也小雅則用之於黨類之間大雅<lb/>
　則用之於朝廷之上頌則用之於祭祀祝頌之時各<lb/>
　有攸主而不可亂惟風則取其言出於性情之正者<lb/>
　領於樂官使人咏歌以時肄習而随所用之蓋感動<lb/>
<pb n="23b"/>
　人好善惡惡之心者莫近於風故風為通用之樂歌<lb/>
　也二南王化之本於修身正家為尤切故以為風之<lb/>
　首而學者所宜盡心焉若頌則不得為雅雅則不得<lb/>
　為風於此一亂則雅頌失所如晉以肆夏享叔孫豹<lb/>
　魯以湛露彤弓享寗俞三家歌雍以徹此皆僭亂之<lb/>
　事也及觀左氏載諸大夫賦詩之事有斷章取義而<lb/>
　理可通者有不可通者有舉里巷狎邪之言賦於燕<lb/>
　饗之正㑹者此則鄭聲之亂雅樂士大夫習而不知<lb/>
<pb n="24a"/>
　者也詩之雜亂甚矣孔子安得而不刪詩以正樂哉<lb/>
　及考孔子刪詩正樂在定公十五年以後而諸大夫<lb/>
　之賦詩皆在定公四年以前則其所賦之詩非孔子<lb/>
　刪正之篇也而可據以為古經之證乎如此則淫詩<lb/>
　之列於國風者不可用於家庭不可用於賔客不得<lb/>
　不起讀者之疑矣故程大昌以為詩有南雅頌而無<lb/>
　國風其意以國風不可入樂而以南雅頌為樂名不<lb/>
　列於六義之三蓋主小雅以雅以南與論語雅頌各<lb/>
<pb n="24b"/>
　得其所之言為論樂者而不知詩即樂也今之國風<lb/>
　非孔子之所刪若果孔子所刪之風安得不入雅樂<lb/>
　哉大昌之言亦矯枉過正矣○賦詩斷章蒲盧癸之<lb/>
　言也後儒於凡引他書以眀義者因有斷章取義之<lb/>
　說况詩之為教所主在興諷咏之間易於感發故論<lb/>
　語大學中庸孟子論道之言皆引詩以咏嘆之然皆<lb/>
　切於事理無泛辭也惟禮記孝經出於漢儒之附㑹<lb/>
　者則所引之詩每多泛而不切其後引詩者遂以為<lb/>
<pb n="25a"/>
　無不可通全不知詩意之所在矣正如春秋時晉郤<lb/>
　至引赳赳武夫之詩以告子反而以前章為美後章<lb/>
　為刺一詩二章文同解異牽强孰甚焉雖諸侯大夫<lb/>
　僭賦天子元侯之詩而亦不知其為過也故斷章取<lb/>
　義可也舉其全篇而僭用之此豈詩之本教哉若韓<lb/>
　詩外傳之斷章則借事以眀詩也蓋其所傳如此又<lb/>
　别為一義焉詳見說理㑹編第十卷詩經條下○詩<lb/>
　無完經古樂遂廢雖有雅頌之名而宗廟朝廷之所<lb/>
<pb n="25b"/>
　用不知其的以何詩今禮家所記者雖畧存一二而<lb/>
　於禮不合者亦不能無疑焉如射義言天子諸侯大<lb/>
　夫士歌詩之節天子以騶虞諸侯以貍首大夫以采<lb/>
　蘋士以采蘩其說本於周禮樂師騶虞若依賈誼以<lb/>
　為虞者囿之司獸及歐陽氏君仁而不盡殺之言用<lb/>
　之於天子之射可也貍首之詩今見於射義者亦為<lb/>
　射發而曾孫侯氏之云則固諸侯詩也但大夫之用<lb/>
　采蘋士之用采蘩於義何居若夫歌采齊以節趨歌<lb/>
<pb n="26a"/>
　肆夏以節行似亦非所宜用之樂也鄉飲酒禮燕禮<lb/>
　皆歌鹿鳴四牡皇皇者華魚麗南有嘉魚南山有臺<lb/>
　夫鹿鳴魚麗南有嘉魚本皆燕賢者之詩可以為燕<lb/>
　饗通用之樂歌四牡則征夫勞役之辭皇皇者華則<lb/>
　使臣臨遣之辭南山有臺則臣下稱美之辭無預於<lb/>
　飲燕也得無春秋時雅頌失所諸侯有歌此詩以燕<lb/>
　群臣者其音節有傳而當時遂以此為常樂邪觀晉<lb/>
　悼公享叔孫穆子亦歌鹿鳴四牡皇皇者華則可見<lb/>
<pb n="26b"/>
　矣惟其當時之所通用故學記言教初學亦有小雅<lb/>
　肄三之說而人遂以為正樂也至於合樂而用關雎<lb/>
　葛覃卷耳鵲巢采蘋采蘩則益不知其何義焉意古<lb/>
　者必有切於事理之詩而今不可考矣其笙歌合樂<lb/>
　之節則因事而庶可見焉歌者協比琴瑟有玉磬者<lb/>
　則亦鳴之琴瑟與玉磬皆堂上之樂書所謂戞擊鳴<lb/>
　球摶拊琴瑟以咏是也笙管鼓鐘堂下之樂書所謂<lb/>
　下管鼗鼓合止柷敔笙鏞以間是也歌於堂上謂之<lb/>
<pb n="27a"/>
　升歌貴人聲也堂下之樂合奏如商頌所謂鼗鼓淵<lb/>
　淵嘒嘒管聲既和且平依我磬聲鄉射禮註所謂合<lb/>
　金石絲竹而歌之者謂之合樂歌終而以笙繼笙終<lb/>
　而後合樂則言笙者乃專主笙也謂南陔白華華黍<lb/>
　由庚崇丘由儀為有聲無辭是以為笙之曲調也此<lb/>
　朱子之確見但既有此名則宜有此詩既有此詩則<lb/>
　宜有此歌不曰歌而曰笙又何邪竊意堂上之樂所<lb/>
　重人聲堂下之樂單取笙而吹之欲其清也亦未有<lb/>
<pb n="27b"/>
　不恊歌者笙而無辭則有無詩之樂何以感發人心<lb/>
　邪朱子之説特本於劉原父古無據也大射禮乃管<lb/>
　新宫意亦如此蓋必以管恊歌主管而言耳孔氏謂<lb/>
　吹管者亦吹笙笙管相將亦意凑之說也詳見廟制<lb/>
　考義廟樂考成條下○新宫貍首轡之柔矣等篇雖<lb/>
　儀禮禮記左傳所載然皆逸詩也其見於他書如此<lb/>
　類者尚多此恐猶有世儒之附㑹且或孔子已刪去<lb/>
　之篇未敢盡信但論語素以為絢兮唐棣之華與中<lb/>
<pb n="28a"/>
　庸衣錦尚絅數言則孔門之所親授也而詩皆無之<lb/>
　此果見詩之多散失矣而可謂之全經哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩說解頤總論卷一<lb/>
</p>
<p>
</p>
  </div>
</body>
</text>
</TEI>
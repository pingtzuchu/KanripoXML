<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩說解頥正釋卷二十</head>
    <p>
<pb n="1a"/>
欽定四庫全書<lb/>
　詩說解頥正釋卷二十　　　明　季夲　撰<lb/>
北山<lb/>
　經㫖曰士人以大夫役使不均已勞於王事而不得<lb/>
　以養其父母故作此詩而正言以譏切時事也夫以<lb/>
　士子而任經營四方之事非若老成更事之有素望<lb/>
　者則非所當使而使矣欲辭不得而無所控愬此其<lb/>
　所以不得不正言以發其不均之情歟蓋恐或僨國<lb/>
<pb n="1b"/>
　事則所係尤重也三山李氏以為北山不當怨而怨<lb/>
　夫子不刪之者所以刺幽王也則不知作者之意夲<lb/>
　出於不得已耳<lb/>
陟彼北山言采其杞偕偕士子朝夕從事王事靡盬憂<lb/>
我父母<hi>賦也</hi>
　偕偕強壯率人之意士子詩人自謂蓋文上也文士<lb/>
　非所以任膂力經營之事者故以士子為言此言役<lb/>
　使非宜而不得免也士子本但可以養父母者而力<lb/>
<pb n="2a"/>
　小任重此父母所以憂歟<lb/>
○溥天之下莫非王土率土之濵莫非王臣大夫不均<lb/>
我從事獨賢<hi>賦也</hi>
　漙徧濵涯也此言役使不均而已獨任其勞也不均<lb/>
　言大夫者見王委政非人而不能察也賢猶勞也恊<lb/>
　韻故言賢耳<lb/>
○四牡彭彭王事傍傍嘉我未老鮮我方将旅力方剛<lb/>
經營四方<hi>賦也</hi>
<pb n="2b"/>
　彭彭蘇氏以為壯盛貌是也蓋欲其行而不息故選<lb/>
　馬之壯盛者用之傍傍傍出貌言事之沓至也嘉善<lb/>
　鮮少将進也旅與膂同以膂力方剛之人而使之經<lb/>
　營四方蓋難處之事也惟老成更事者為能任之非<lb/>
　可以使士子也士子獨任此勞所以為不均也此申<lb/>
　上章獨賢之意<lb/>
○或燕燕居息或盡瘁事國或息偃在牀或不已于行<lb/>
<hi>賦也</hi>
<pb n="3a"/>
　燕燕安息貌事國從事於國也不已於行謂驅馳道<lb/>
　路也<lb/>
○或不知呌號或慘慘劬勞或栖遲偃仰或王事鞅掌<lb/>
<hi>賦也</hi>
　不知呌號謂深居安逸而外人有呌呼亦不知也栖<lb/>
　遲偃仰謂栖遲於家而偃仰者鞅如馬鞅之鞅掌謂<lb/>
　以手執持拘束之意也<lb/>
○或湛樂飲酒或慘慘畏咎或出入風議或靡事不為<lb/>
<pb n="3b"/>
<hi>賦也</hi>○<hi>風音諷</hi>
　風議謂聞風則任口舌以議論人也靡事不為雖有<lb/>
　咎之事亦不敢辭也此上三章皆言役使不均之意<lb/>
　其間蓋有可使之人而大夫不以為意也<lb/>
　　　北山六章三章章六句三章章四句<lb/>
無将大軍<lb/>
　經㫖曰士大夫有經營家事而多思以累其心者其<lb/>
　朋友以此為小人之事非君子所當為也故作此詩<lb/>
<pb n="4a"/>
　以戒之勿使心昏焉蓋樊遲請學稼圃而孔子告以<lb/>
　不如老農老圃之意<lb/>
無将大車祗自塵兮無思百憂祗自疧兮<hi>賦也</hi>○<hi>疷音昬</hi>
　将扶進也大車平地任載之車駕牛者也民間禾黍<lb/>
　薪蒸皆載以此車治家事者百憂累之故戒以無思<lb/>
　疧昬也劉氏曰當作□與<graphic n="KR2188" url="https://raw.githubusercontent.com/kanripo/KR-Gaiji/master/images/KR2188.png" mimeType="image/png"/>同<lb/>
○無将大車維塵冥冥無思百憂不出于熲<hi>賦也</hi>
　冥冥昏晦也熲與耿同小明也不出于熲謂心昬而<lb/>
<pb n="4b"/>
　明不能發也<lb/>
○無将大車維塵雝兮無思百憂祇自重兮<hi>賦也</hi>○<hi>雝去聲</hi>
　雝與壅同重重其昬也<lb/>
　　　無将大車三章章四句<lb/>
小明<lb/>
　經㫖曰大夫正直露才為人所忌畀之以難為之事<lb/>
　使困於征役而不得歸故作詩以自咎而戒其僚友<lb/>
　之不妬賢也<lb/>
<pb n="5a"/>
明明上天照臨下土我征徂西至于艽野二月初吉載<lb/>
離寒暑心之憂矣其毒大苦念彼共人涕零如雨豈不<lb/>
懐歸畏此罪罟<hi>賦也</hi>
　艽野毛氏以為荒逺之地其地在西故曰徂西或曰<lb/>
　即西戎也二月周正建丑之月也蓋據其在艽野念<lb/>
　共人之日而言離與罹同遭也云再離寒暑距其初<lb/>
　行既兩年矣毒者為人所害也共人指其僚友蓋在<lb/>
　位而能靖共者丘氏以為隠居不仕者非也罟網也<lb/>
<pb n="5b"/>
　欲歸則罹罪罟所以不敢言歸而念其僚友之恭也<lb/>
○昔我徃矣日月方除曷云其還嵗聿云莫念我獨兮<lb/>
我事孔庶心之憂矣憚我不暇念彼共人睠睠懐顧豈<lb/>
不懐歸畏此譴怒<hi>賦也</hi>○<hi>憚丁佐反</hi>
　除除寒而入暖也以下章日月方奥例之當是卯辰<lb/>
　月之交也此在昔初徃之時蓋追叙徃年之月也當<lb/>
　時計度還期不出其年之嵗莫謂亥月之終也今又<lb/>
　不得歸而至於次年之二月初吉猶在艽野故上章<lb/>
<pb n="6a"/>
　云載罹寒暑庶衆憚勞也事孔庶謂衆事交畀也以<lb/>
　一身獨當故曰憚我不暇此小人困人以難為也譴<lb/>
　責即罪罟<lb/>
○昔我徃矣日月方奥曷云其還政事愈蹙嵗聿云莫<lb/>
采蕭穫菽心之憂矣自詒伊戚念彼共人興言出宿豈<lb/>
不懐歸畏此反覆<hi>賦也</hi>○<hi>奥與燠同</hi>
　奥暖促急也蓋蹙夲上章孔庶言采蕭穫菽嵗莫之<lb/>
　事謂未得歸也自詒伊戚蓋悔其露才而不能沉晦<lb/>
<pb n="6b"/>
　非謂不能見㡬逺去也出宿謂憂而不能安枕故出<lb/>
　宿於外也反覆謂小人傾險無常恐有不測之禍也<lb/>
　此前三章皆言小人不如僚友之恭而不敢言歸以<lb/>
　取禍也<lb/>
○嗟爾君子無恒安處靖共爾位正直是與神之聽之<lb/>
式榖以女<hi>賦也</hi>
　君子指其僚友也靖與静同與猶助也榖善也以猶<lb/>
　與也無恒安處謂其不可以緘黙安身為常也共而<lb/>
<pb n="7a"/>
　曰靖則沉晦而非露才者矣正直之人是助而不忌<lb/>
　才則神亦助之以善不求禄而禄自至也<lb/>
○嗟爾君子無恒安息靖共爾位好是正直神之聽之<lb/>
介爾景福<hi>賦也</hi>
　好愛介助景大也此上兩章皆戒其僚友以不忌才<lb/>
　之意<lb/>
　　　小明五章三章章十二句二章章六句<lb/>
鼔鐘<lb/>
<pb n="7b"/>
　經㫖曰舊說幽王鼔鐘淮水之上為流連之樂乆而<lb/>
　忘反聞者憂傷思古之君子而不能忘理或然也蓋<lb/>
　周之先世惟穆王好遊天下将皆有車轍馬跡然是<lb/>
　時徐偃王稱王與淮夷共為中國患值周中衰不能<lb/>
　討至宣王始自將以伐之則自穆至厲諸王必無東<lb/>
　巡至淮之理及淮夷既服徐土盡平天子始有復巡<lb/>
　至此者幽王者宣王子也謂為幽王事豈可謂不然<lb/>
　乎淑人君子蓋指宣王也宣王平淮之後必嘗扵此<lb/>
<pb n="8a"/>
　作樂以和人心而人心歡欣鼔舞思慕不忘及聞今<lb/>
　王之鼔鐘不能不傷今思古故特舉鼔鐘而言以見<lb/>
　宣王之餘音猶在其則不逺也<lb/>
鼔鐘將將淮水湯湯憂心且傷淑人君子懐允不忘<hi>賦也</hi>
　鼓鐘徒鼔鐘也如尚書大傳出入撞鐘之類詳見楚<lb/>
　茨將將聲之大也故與淮水之湯湯沸騰者相應徒<lb/>
　鼓鐘則無意於愛民非與民同樂也故憂至於傷淑<lb/>
　人君子能以鐘起衆音而作樂以和人心者也故懐<lb/>
<pb n="8b"/>
　之允而不忘懐允猶允懐也<lb/>
○鼔鐘喈喈淮水湝湝憂心且悲淑人君子其徳不囬<lb/>
<hi>賦也</hi>
　喈喈以聲言湝湝以流言皆前後相催之意徳即鼔<lb/>
　舞人心之徳囬邪也<lb/>
○鼔鐘伐鼛淮有三洲憂心且妯淑人君子其徳不猶<lb/>
<hi>賦也</hi>
　鼛犬鼔與臯同長尋四尺周禮鼓人所謂以鼛鼔鼔<lb/>
<pb n="9a"/>
　役事者也鼔鐘而又伐鼛所鼓者大鐘所伐者大鼓<lb/>
　不過警出入興役事而已非以作樂也淮夲有三洲<lb/>
　非謂乆於淮上而始見也妯動也謂動念也猶若也<lb/>
　謂不如是也<lb/>
○鼔鐘欽欽鼓瑟鼓琴笙磬同音以雅以南以籥不僭<lb/>
<hi>賦也</hi>
　此言淑人君子之作樂也古者作樂必先擊鐘說見<lb/>
　大雅靈臺故首以鼓鐘言但曰欽欽則鼓鐘有敬謹<lb/>
<pb n="9b"/>
　之意非若伐鼛之肆矣鐘以宣之而堂上之琴瑟與<lb/>
　堂下之笙磬同音其恊比琴瑟以歌者則以雅以南<lb/>
　皆正聲也以此樂音之和而吹籥以起舞其節相應<lb/>
　何有於僭差㦲見先王之作樂皆夲其徳之中正而<lb/>
　足以養和也<lb/>
　　　鼓鐘四章章五句<lb/>
楚茨<lb/>
　經㫖曰此周王既祭宗廟而同姓燕私者作此詩以<lb/>
<pb n="10a"/>
　答之也頌祝之言當為周頌蓋武王時事也<lb/>
楚楚者茨言抽其棘自昔何為我蓺黍稷我黍與與我<lb/>
稷翼翼我倉既盈我庾維億以為酒食以享以祀以妥<lb/>
以侑以介景福<hi>賦也</hi>
　楚楚長盛貌茨蒺藜也抽除去之也棘刺也茨雖長<lb/>
　盛然有刺則不得不去也與與言黍之稠密如相與<lb/>
　也翼翼言稷之鋪開如張翼也互文以見其多耳自<lb/>
　昔指大王言蓋遷岐自大王始言古人除治此地所<lb/>
<pb n="10b"/>
　以使我得種黍稷也廪藏曰倉在野而露積曰庾庾<lb/>
　倉之無屋者十萬曰億享獻也鄭氏謂以黍稷為酒<lb/>
　食獻之以祀先祖也妥安也尸入将坐而安之也侑<lb/>
　勸也尸食告飽而勸之也以祭神言則曰享祀以事<lb/>
　尸言則曰妥侑尸即所以依神也但神之所歆者氣<lb/>
　而尸之所嗜者味欲神依尸而飲食事死如生之意<lb/>
　也介助景大也謂神以大福助君也此章言力田致<lb/>
　祭而獲福也<lb/>
<pb n="11a"/>
○濟濟蹌蹌絜爾牛羊以徃烝嘗或剥或亨或肆或將<lb/>
祝祭于祊祀事孔明先祖是皇神保是饗孝孫有慶報<lb/>
以介福萬壽無疆<hi>賦也</hi>○<hi>絜音㓗祊音崩</hi>
　濟濟脩飭齊一之貌蹌蹌翔舉舒揚之貌牛羊者用<lb/>
　大牢也大牢牛與羊豕為三牲但舉牛羊便文耳言<lb/>
　群臣從君以所絜之牛羊供祭也烝嘗者四時祭名<lb/>
　而祭之在秋冬者皆謂之烝嘗故舉此二名以緫之<lb/>
　剥落也謂體解其肉而節落之舊說以為剥其皮非<lb/>
<pb n="11b"/>
　也亨飪也謂煑之使熟也肆陳也謂既亨而陳於俎<lb/>
　也將進也謂奉特而進之如特牲少牢云佐食奉俎<lb/>
　肉是也蓋序㓗牲之次第有此四者皆蒙濟濟蹌蹌<lb/>
　而言以其各有所司故曰或枋在廟門内平生待賔<lb/>
　客之處使祝祭之於送尸之後恐神之隨尸而去也<lb/>
　明著也言神之發見昭著而祀事至此為甚明也皇<lb/>
　大也流動充滿之意尸為先祖之神所依故稱神保<lb/>
　先祖與神非有二也饗歆也受其祭也孝孫以主祭<lb/>
<pb n="12a"/>
　者言慶喜之溢也喜存於心慶發於外報答也謂神<lb/>
　答之以助其福也此承上章言事神禮備而獲福也<lb/>
○執㸑踖踖為爼孔碩或燔或炙君婦莫莫為豆孔庶<lb/>
為賔為客獻酬交錯禮儀卒度笑語卒獲神保是格報<lb/>
以介福萬壽攸酢<hi>賦也</hi>
　㸑竈也祭有饔㸑以煑肉廪㸑以炊米而此則以饔<lb/>
　人煑肉言也踖踖斂足小歩也蓋恭敬不寧之貌俎<lb/>
　載牲體所容比籩豆為大故曰孔碩本執㸑而言謂<lb/>
<pb n="12b"/>
　薦熟之俎也燔燒肉也炙炙肝也皆所以從獻詳見<lb/>
　瓠葉字義因上文執㸑為俎而併及之肉肝肥美故<lb/>
　取以為㸑㸑爼皆諸宰之事也君婦主婦也莫莫静<lb/>
　敬之意豆以盛内羞庶羞則主婦之事也庶多也獻<lb/>
　酬者賔主相獻酬而行旅酬之禮也禮儀者獻酬時<lb/>
　之儀文也卒盡也度法度也獲得宜也當獻酬之時<lb/>
　賔主相交錯然易亂而賔客之禮儀笑語終無所愆<lb/>
　則其情通而得以申敬亦可以見神之娛矣故曰神<lb/>
<pb n="13a"/>
　保是格此承上章言合敬娛神而獲福也<lb/>
○我孔熯矣式禮莫愆工祝致告徂賚孝孫苾芬孝祀<lb/>
神嗜飲食卜爾百福如㡬如式既齊既稷既匡既敕永<lb/>
錫爾極時萬時億<hi>賦也</hi>○<hi>㡬音期</hi>
　熯行禮乆而筋力乾竭也蓋既饋食而至於酳尸其<lb/>
　用禮皆無過差見其敬而不怠也善其事曰工工祝<lb/>
　致告者祝致神意告之以嘏辭如少牢所云也徂徃<lb/>
　賚與也苾芬馨香也如㡬者如有期也如式者如有<lb/>
<pb n="13b"/>
　常也皆言所錫之福如此齊讀為齋一也稷與畟同<lb/>
　嚴也匡正也敕整也齊稷以心言匡飭以事言申上<lb/>
　文式禮莫愆之意時是也萬億詳見豐年字義永錫<lb/>
　爾極時萬時億申言卜爾百福如㡬如式之意錫福<lb/>
　而曰極者以其至善為得福之夲也此章歸結於主<lb/>
　祭者致敬不怠而神錫之福也<lb/>
○禮儀既備鐘鼔既戒孝孫徂位工祝致告神具醉止<lb/>
皇尸載起鼔鐘送尸神保聿歸諸宰君婦廢徹不遲諸<lb/>
<pb n="14a"/>
父兄弟備言燕私<hi>賦也</hi>
　禮儀既備謂九獻之後加爵旅酬之禮皆畢也戒告<lb/>
　也至此時則擊晉鼓而大鐘應之所以告樂之備而<lb/>
　萬舞陳於庭也徂位者祭事畢而主人徃阼階上西<lb/>
　面之位也工祝致告致尸意於主人而告利成也具<lb/>
　皆也孔氏以為群廟非止一人故也知其皆醉者誠<lb/>
　敬之至如将見之蓋尸者神之所依因尸醉而知神<lb/>
　之皆醉也群廟之神止立一尸而諸皆統之矣詳見<lb/>
<pb n="14b"/>
　廟制考義昭穆之制條下鼔鐘送尸者徒鼓鐘也如<lb/>
　尚書大傳出入撞鐘之類若送尸則别有樂如周禮<lb/>
　所謂尸出入則奏肆夏是也廢去徹收也諸宰徹去<lb/>
　諸饌君婦則徹籩豆而已備言燕私者謂禮既備而<lb/>
　行燕毛之禮也蓋天子之禮祭祀既畢賔客則令與<lb/>
　明日賔尸之事然後歸俎同姓則祭日留與之燕所<lb/>
　以尊賔客親骨肉也此章言祀禮既成而燕同姓以<lb/>
　盡私恩也<lb/>
<pb n="15a"/>
○樂具入奏以綏後禄爾殽既将莫怨具慶既醉既飽<lb/>
小大稽首神嗜飲食使君壽考孔惠孔時維其盡之子<lb/>
子孫孫勿替引之<hi>賦也</hi>
　樂具入奏者廟制前廟以奉神後寢以藏衣冠祭於<lb/>
　廟而燕於寢故樂皆入奏於寢也綏安也欲其安受<lb/>
　後禄也蓋人君燕同姓所以睦族将進也殽将具慶<lb/>
　醉飽稽首族既睦矣此則和氣感於神明而後禄之<lb/>
　所以綏也故承前章神嗜飲食而言君之祭祀甚順<lb/>
<pb n="15b"/>
　甚時無所不盡是以鬼神饗之錫之以福而使君壽<lb/>
　考此禄之受於前者也替廢也子孫不替而引長之<lb/>
　所謂綏後禄者如此此祝頌之辭也○此詩每章皆<lb/>
　言祭祀獲福之意以見鬼神饗祀係於人君盡惠時<lb/>
　之誠而同姓與燕私之樂者亦以此頌之而欲其綏<lb/>
　後禄也祭之獲福豈苟然㦲○此篇及下篇所言祭<lb/>
　祀之節品物之供及禮樂之用並詳見廟制考義末<lb/>
　篇<lb/>
<pb n="16a"/>
　　　楚茨六章章十二句<lb/>
　　　　舊說以此詩為述公卿有田禄者力於農事<lb/>
　　　　以奉其宗廟之祭然觀詩意似言王者之盛<lb/>
　　　　禮而禮備樂具非公卿之祭所得有者况詩<lb/>
　　　　為燕私而作不為祭也蓋祭不徼福詩内所<lb/>
　　　　言錫福皆已然之辭神既福之故可言之以<lb/>
　　　　是知其為燕私之詩而燕私之有頌亦答謝<lb/>
　　　　之辭耳若謂其為武王時詩則說見大田篇<lb/>
<pb n="16b"/>
　　　　後云<lb/>
信南山<lb/>
　經㫖曰此周人喜其君秋成致祭而以勤民獲福之<lb/>
　事祝頌之亦周頌也集傳謂公卿奉祭之詩與楚茨<lb/>
　同則辯見上篇矣<lb/>
信彼南山維禹甸之畇畇原隰曽孫田之我疆我理南<lb/>
東其畆<hi>賦也</hi>
　南山終南山也在鎬京之南畇畇墾治均平之意曽<lb/>
<pb n="17a"/>
　重也曽孫非特主祭者得稱曲禮外事曰曽孫某侯<lb/>
　武王禱名山大川曰有道曽孫周王發是也曽孫自<lb/>
　曽祖後三代以至無窮皆得稱之然此蓋指武王也<lb/>
　自大王遷岐至武王為曽孫夲大王而言也田之即<lb/>
　疆理按緜之詩大王遷岐之初已疆理矣而以此為<lb/>
　武王者蓋大王之所疆理者殷人七十畆之助武王<lb/>
　既有天下則復開拓覈定之而為百畆之徹也此章<lb/>
　言畿内徹法之田皆曽孫之所疆理而民得以享地<lb/>
<pb n="17b"/>
　利也畆壟也長樂劉氏曰其遂東入于溝則具畆南<lb/>
　矣其遂南入于溝則其畆東矣<lb/>
○上天同雲雨雪雰雰益之以霡霂既優既渥既霑既<lb/>
足生我百榖<hi>賦也</hi>
　同雲雲一色也將雪之候如此冬有雪而後春夏有<lb/>
　雨故以雨雪起之雰雰雪亂貌霡霂小雨貌優多渥<lb/>
　浹霑潤足盈也皆饒洽之意蓋雪多則斂陽密而足<lb/>
　以固根夲雨小則入土深而足以滋發生言曽孫感<lb/>
<pb n="18a"/>
　召天時之和以生百榖養民也<lb/>
○疆埸翼翼黍稷彧彧曽孫之穡以為酒食畀我尸賔<lb/>
壽考萬年<hi>賦也</hi>
　埸畔也翼翼整齊不亂貌彧彧域限分明貌言疆理<lb/>
　既定而黍稷之成如其畆域則無不收之田矣曽孫<lb/>
　之穡以公田所入言也畀與也尸賔者祭時有獻尸<lb/>
　獻賔之事也蓋曽孫以其所收之黍稷為酒食以獻<lb/>
　尸賔也此章言曽孫秋成祭饗而獲福也<lb/>
<pb n="18b"/>
○中田有廬疆場有𤓰是剥是菹獻之皇祖曽孫壽考<lb/>
受天之祜<hi>賦也</hi>
　𤓰在田中新熟進之於君而剥之為菹以獻於皇祖<lb/>
　所以薦時物也菹酢菜也此承上章言田中所收之<lb/>
　黍稷既為酒食矣而田畔所種之𤓰乃野人所獻之<lb/>
　時物曽孫亦以獻於皇祖不敢遺田之所入其致敬<lb/>
　如此所以能獲福也<lb/>
○祭以清酒從以騂牡享于祖考執其鸞刀以啓其毛<lb/>
<pb n="19a"/>
取其血膋<hi>賦也</hi>
　祭灌地以降神也清酒鬱鬯之酒以其清㓗而名也<lb/>
　從從而迎牲也騂牡赤色之牛尚未殺也享獻也享<lb/>
　祖考承騂牡而言事在殺後先言之以從文便蓋殺<lb/>
　牛取膋方將焫蕭以求神尚未享也天子宗廟用大<lb/>
　牢之祭獨言牛而不及羊豕者正以取膋為重耳執<lb/>
　謂殺者所執主人但視之而已不必親殺也鸞鈴也<lb/>
　刀環有鈴則割應聲而中節也啓毛者將以毛從血<lb/>
<pb n="19b"/>
　以别於所殺之牲也取血者將薦血以歆神也膋膓<lb/>
　間脂取膋以升臭即記所謂焫蕭合羶薌也求神所<lb/>
　重在此而薦血歆神亦未獻而求神也此章言求神<lb/>
　之事祭酒求神於隂也薦血亦求神於隂也燔膋求<lb/>
　神於陽也先求神而後可以享矣<lb/>
○是烝是享苾苾芬芬祀事孔明先祖是皇報以介福<lb/>
萬壽無疆<hi>賦也</hi>
　烝享方言享祖考也報以介福謂報之以助其福使<lb/>
<pb n="20a"/>
　享無疆之萬夀也此章言曽孫祭祀致敬而獲福也<lb/>
　　　信南山六章章六句<lb/>
甫田<lb/>
　經㫖曰此因王者省耕以致豐年而農人頌美之詩<lb/>
　也必亦頌武王者矣<lb/>
倬彼甫田嵗取十千我取其陳食我農人自古有年今<lb/>
適南畆或耘或耔黍稷薿薿攸介攸止烝我髦士<hi>賦也</hi>
　倬大貌甫田大田也千與阡同十阡指公田百畆言<lb/>
<pb n="20b"/>
　每十畆千歩為阡故百畆為十阡也詳見臣工篇之<lb/>
　噫嘻章我者農人自我也陳公田所入之舊榖也古<lb/>
　之省耕者察民之不足而補助之是以其陳食農人<lb/>
　也而我取之自古如此所以人得盡力而有年也自<lb/>
　古有年由大王遷岐以後言今適南畆以省耕者言<lb/>
　也耘除草也耔壅夲也薿薿茂盛貌有多而相礙之<lb/>
　意見農人之耘耔而黍稷盛茂亦有有年之望也介<lb/>
　助止息烝進也髦士民間之俊士也言既有所補助<lb/>
<pb n="21a"/>
　而止息其地以進髦士而勞之使歸告父兄欲其勤<lb/>
　於力田也此章緫言曽孫省耕而補助作興之事也<lb/>
○以我齊明與我犧羊以社以方我田既臧農夫之慶<lb/>
琴瑟擊鼔以御田祖以祈丼雨以介我稷黍以榖我士<lb/>
女<hi>賦也</hi>
　齊明明粢也犧純全之羊也蓋飬之以供祭者故曰<lb/>
　犧社夲春祈方夲秋報今則天子省耕而合祭於一<lb/>
　處即大田所謂來方禋祀也孔氏曰郊特牲云社稷<lb/>
<pb n="21b"/>
　大牢則四方之神亦大牢此獨言羊以㑹句竊意大<lb/>
　夫無故不殺牛大夫與庶民成群立社亦宜養羊以<lb/>
　為犧而因天子之至則即以其所飬之羊供祭據犧<lb/>
　羊為義故不及大牢耳粢盛牢醴皆當地丘乘所供<lb/>
　故農人自稱曰我既盡臧善御迎也田祖亦與社方<lb/>
　合為一祭一方之社方本非尊神作樂以迎田祖而<lb/>
　主之介助也榖養以五榖養民也田盡臧以為農夫<lb/>
　之慶甘雨助稷黍以資士女之養皆夲上文社方田<lb/>
<pb n="22a"/>
　祖之祭言一事而互其文也可以見曽孫為民祈福<lb/>
　之意矣○田祖方社之祭互見豐年<lb/>
○曽孫來止以其婦子饁彼南畆田畯至喜攘其左右<lb/>
嘗其㫖否禾易長畆終善且有曽孫不怒農夫克敏<hi>賦也</hi>
　曽孫來止正謂省耕也田畯至喜喜農家婦子之勤<lb/>
　饟足以慰曽孫之意也攘其左右謂攘却其左右之<lb/>
　從人親為嘗其饁之㫖否言其與民親也民盡力於<lb/>
　田故其禾易治竟畆如一而能終善且有也與民相<lb/>
<pb n="22b"/>
　親則不待有所督責而民勤於耕矣不怒申上文攘<lb/>
　其左右嘗其㫖否之意農夫克敏申上文禾易長畆<lb/>
　終善且有之意此章言曽孫省耕親民而農自勸也<lb/>
○曽孫之稼如茨如梁曽孫之庾如坻如京乃求于斯<lb/>
倉乃求萬斯箱黍稷稻粱農夫之慶報以介福萬壽無<lb/>
疆<hi>賦也</hi>
　曽孫之稼以天子公田之入言也在田未刈曰稼已<lb/>
　刈未入倉而露之曰庾茨屋蓋言其比密也梁橋梁<lb/>
<pb n="23a"/>
　言其穹窿也坻水中之髙地也京髙丘也爾雅以京<lb/>
　為廪而曰方謂之京非此如京之義矣箱車箱也黍<lb/>
　稷稻梁詳見七月字義承上章言農夫既敏則曽孫<lb/>
　公田所入之稼積於庾者多矣即所謂終善且有也<lb/>
　於是求千倉以貯之萬車以載之而黍稷稻粱無所<lb/>
　不有見其稼之皆善也曽孫獲豐年之福如此此農<lb/>
　夫之所以慶也前章言農夫之慶曽孫期望其民之<lb/>
　辭也此章言農夫之慶農夫喜慰其君之辭也君以<lb/>
<pb n="23b"/>
　福望其民而民以福歸於君非曽孫有愛民之誠而<lb/>
　何以致此福乎故又願天為民報之以助其福蓋既<lb/>
　有豐年之福矣而又益之以萬壽則其福無窮是所<lb/>
　以助也民愛其君故頌禱之如此集傳以為歸美於<lb/>
　下則失之矣君之於民豈有稱萬壽者哉<lb/>
　　　甫田四章章十句<lb/>
大田<lb/>
　經㫖曰此周人喜其君省斂報賽而頌羙之蓋亦武<lb/>
<pb n="24a"/>
　王時之頌也<lb/>
大田多稼既種既戒既備乃事以我覃耜俶載南畆播<lb/>
厥百榖既庭且碩曽孫是若<hi>賦也</hi>
　大田盡所省之地而言多稼則據今日禾之已成者<lb/>
　而言也種擇其種戒飭其具也備謂備此二事也此<lb/>
　本其未耕之初而言覃利載事也此本其已耕之時<lb/>
　而言播布處直碩大也此則言其在田而未刈者即<lb/>
　上文所謂多稼也若順也此章言曾孫惟以多稼為<lb/>
<pb n="24b"/>
　善而民以力農為能順也<lb/>
○既方既皁既堅既好不稂不莠去其螟螣及其蟊賊<lb/>
無害我田穉田祖有神秉畀炎火<hi>賦也</hi>
　方皁而至於堅好則禾已成稼而可刈矣以稂莠除<lb/>
　故也然此人力之能為者也惟螟螣蟲賊四蟲之害<lb/>
　則非人力所能為皆頼田祖之神秉執此蟲付之炎<lb/>
　火盡燒絶之使無遺種此即去之之意也穉以禾中<lb/>
　之㓜穉者言尤蟲之所欲食也此蓋已稼時之言非<lb/>
<pb n="25a"/>
　始望於田祖也後世如姚崇捕蝗掘坑而以火焚之<lb/>
　蓋必古法而亦有頼於田祖耳此言榖之生成無害<lb/>
　惟神是相而實歸於君徳之所感通也<lb/>
○有渰萋萋興雨祁祁雨我公田遂及我私彼有不穫<lb/>
穉此有不斂穧彼有遺秉此有滯穗伊寡婦之利<hi>賦也</hi>
　渰雲興貌萋萋盛貌祁祁徐也雲欲盛盛則多雨雨<lb/>
　欲徐徐則入上公田詳見讀禮疑圖卷一穉小也謂<lb/>
　禾内之熟遲而未可刈者穧束也謂禾已刈而束縳<lb/>
<pb n="25b"/>
　之所不及者秉把也謂禾以東而輦載之所不及者<lb/>
　滯漏也謂禾穗已刈折亂而併穫之所不逮者此章<lb/>
　言雨澤得宜而公私皆有餘利亦君徳之所致也<lb/>
○曽孫來止以其婦子饁彼南畆田晙至喜來方禋祀<lb/>
以其騂黒與其黍稷以享以祀以介景福<hi>賦也</hi>
　曽孫來止正言省斂也禋精意以享之名來方之方<lb/>
　以天子所至之地言謂畿内之一方非四方之方也<lb/>
　禋祀則以田租主方社而合祭之蓋一時省斂祭不<lb/>
<pb n="26a"/>
　暇分也騂黒毛氏以為騂牛黒羊豕是也此章言曽<lb/>
　孫省斂為民賽禱而民祝之受福也大義與甫田社<lb/>
　方田祖之祭同但彼以省耕言此以省斂言耳<lb/>
　　　大田四章二章章八句二章章九句<lb/>
　　　　按楚茨信南山甫田大田四篇或疑其為豳<lb/>
　　　　雅朱子以其辭與七月相類亦有㫁無可疑<lb/>
　　　　之說然考之詩辭似皆為天子事且豳之時<lb/>
　　　　殷世也其牲宜稱白牡而謂之騂牡乃周天<lb/>
<pb n="26b"/>
　　　　子之禮而曽孫之云必因大王肇迹岐周而<lb/>
　　　　言四詩以類相從有如一體此豈可以為豳<lb/>
　　　　風哉但皆似周頌而誤入於小雅耳若豳雅<lb/>
　　　　則固亡之矣<lb/>
瞻彼洛矣<lb/>
　經㫖曰此宣王因車攻之狩㑹諸侯講武事而諸侯<lb/>
　作此詩以美之見其為保國家之計也事與車攻同<lb/>
瞻彼洛矣維水泱泱君子至止福禄如茨韎韐有奭以<lb/>
<pb n="27a"/>
作六師<hi>賦也</hi>
　洛水出陜西洛南縣冡嶺山東流至河南府是為洛<lb/>
　陽即東都㑹諸侯之處也泱泱深廣貌君子指天子<lb/>
　韎赤色茅蒐所染也韐鞸也合韋為之鞸與韎韋之<lb/>
　裳同色是戎服也詳見六月及車攻字義作起也六<lb/>
　師天子之六軍也天子親至東都戎服而起六師見<lb/>
　其有征討之事也<lb/>
○瞻彼洛矣維水泱泱君子至止鞞琫有珌君子萬年<lb/>
<pb n="27b"/>
保其家室<hi>賦也</hi>
　鞞容刀之鞞今刀鞘也琫刀鞘之上飾珌其下飾也<lb/>
　毛氏曰天子玉琫而珧珌諸侯璗琫而璆珌按此亦<lb/>
　戎服也天子以天下為家京師為室故曰家室<lb/>
○瞻彼洛矣維水泱泱君子至止福禄既同君子萬年<lb/>
保其家邦<hi>賦也</hi>
　人心所歸即是福禄之同<lb/>
　　　瞻彼洛矣三章章六句<lb/>
<pb n="28a"/>
裳裳者華<lb/>
　經㫖曰此天子美賢者之詩非美來朝之諸侯也宜<lb/>
　為大雅<lb/>
裳裳者華其葉湑兮<hi>興也</hi>我覯之子我心寫兮我心寫兮<lb/>
是以有譽處兮<hi>興意</hi>
　裳裳泛言華也謂華如裳之下垂以喻人有謙抑之<lb/>
　徳也湑霑潤貌以喻君有恩澤之及也故遂以興天<lb/>
　子虗心下賢而賢者得安處於譽也<lb/>
<pb n="28b"/>
○裳裳者華芸其黄矣<hi>興也</hi>我覯之子維其有章矣維其<lb/>
有章矣是以有慶矣<hi>興意</hi>
　芸黄盛貌黄正色言其有中正之徳也美在其中而<lb/>
　光輝發外故曰有章此言其文章外見所以有譽處<lb/>
　之慶也<lb/>
○裳裳者華或黄或白<hi>興也</hi>我覯之子乘其四駱乘其四<lb/>
駱六轡沃若<hi>興意</hi>
　白者質素之意或黄而又轉為白歛華歸樸之喻也<lb/>
<pb n="29a"/>
　駱白馬黒鬛亦取此義沃若謂其轡之采順易使欲<lb/>
　去亦不難也此言其徳之顯而能晦也舊說以裳裳<lb/>
　為常棣則或黄或白之言不可通矣<lb/>
○左之左之君子宜之右之右之君子有之維其有之<lb/>
是以似之<hi>賦也</hi>
　左逆行也不用之義右順行也見用之義左之而不<lb/>
　宜者不能藏也右之而不有者不能行也有中之所<lb/>
　有也似符合也惟其有之於中是以似之於外謂其<lb/>
<pb n="29b"/>
　表裏稱也此承上章言君子行臧之具在我所以為<lb/>
　全徳也<lb/>
　　　裳裳者華四章章六句<lb/>
　<lb/>
　<lb/>
　<lb/>
　<lb/>
　詩說解頥正釋卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩説觧頥字義卷二</head>
    <p>
<pb n="1a"/>
欽定四庫全書<lb/>
　詩説觧頥字義卷二　　　明　季本　撰<lb/>
邶風<lb/>
擊鼓<lb/>
<hi>一章</hi>鼓鼖鼓也長八尺面四尺周禮鼓人云以鼖鼓鼓軍<lb/>
　事又曰軍動則鼓其衆蓋鼖鼓大鼓也鏜鼓聲之大<lb/>
　者與逄逄填填同○漕衛邑非曹也當在帝丘之北<lb/>
　與泉水之漕同即衛文公東徙渡河而野處之地也<lb/>
<pb n="1b"/>
　其城之築在此<lb/>
雄雉<lb/>
<hi>一章</hi>雉野雞雄者有冠長尾身有文采善鬬蓋鳥之耿介<lb/>
　者也<lb/>
<hi>二章</hi>下上其音燕燕之詩亦有此言華谷嚴氏曰燕燕言<lb/>
　下上其音謂雙燕相追逐而飛鳴也雄雉言下上其<lb/>
　音謂一雉之音或下或上也<lb/>
匏有苦葉<lb/>
<pb n="2a"/>
<hi>二章</hi>匏與瓠異陸農師曰長而瘦上曰瓠短頸大腹曰匏<lb/>
　蓋匏苦瓠甘且有短長之殊非一物也故瓠可食而<lb/>
　匏之大腹者但可用以渉水其小而有柄者則用以<lb/>
　為笙耳不可食也○渉厲掲舊説皆本爾雅謂掲者<lb/>
　掲衣也以衣渉水為厲繇膝以下為掲繇膝以上為<lb/>
　渉繇帶以上為厲此説亦頗不明蓋匏有苦葉之詩<lb/>
　本欲待舟以濟而不以渉水為正所謂厲者正若今<lb/>
　之浮水耳故以為危而謂之厲何取於以衣之義哉<lb/>
<pb n="2b"/>
　以衣之義不可通則不得不强以褌釋矣掲衣乃是<lb/>
　褰裳之義則掲當讀如丘竭反而淺掲之掲讀如苦<lb/>
　例反則以叶厲韻耳豈有二音哉至以渉厲分屬膝<lb/>
　上帶上殊不知深則厲之深即濟有深渉之深也而<lb/>
　豈可以渉厲分二義哉故渉者渡水之通名也而深<lb/>
　渉則為厲矣<lb/>
谷風<lb/>
<hi>二章</hi>荼苦菜顔氏家訓云葉似苦苣而細㫁之有白汁花<lb/>
<pb n="3a"/>
　黄似菊陸農師云生於寒秋經冬歴春至夏乃秀月<lb/>
　令孟夏苦菜秀即此是也陸璣云得霜甜脆而美華<lb/>
　谷嚴氏曰經有三荼一曰苦菜二曰委葉三曰英荼<lb/>
　此詩誰謂荼苦及唐采苓云采苦采苦緜堇荼如飴<lb/>
　之荼皆苦菜也良耜以薅荼蓼之荼委葉也鄭出其<lb/>
　東門有女如荼英荼也鴟鴞予所捋荼傳云菼苕䟽<lb/>
　云薍之秀穗亦英荼之類今按英荼者華之秀也在<lb/>
　有女同車則以茅華言在鴟鴞則以菼華言各論於<lb/>
<pb n="3b"/>
　本章字義<lb/>
<hi>三章</hi>涇水出陜西平凉府鎮原縣西笄頭山東南流逕西<lb/>
　安府邠州至髙陵縣入渭渭水出臨洮府渭源縣西<lb/>
　鳥䑕山流逕鞏昌府秦州又經岐周南即今鳯翔府<lb/>
　岐山縣地又過武功縣北興平縣南至咸陽縣界豐<lb/>
　水南來注之又東過長安縣北與涇水合於髙陵東<lb/>
　流至華隂縣界入黄河<lb/>
<hi>四章</hi>匍匐説文云匍手行也匐伏地也此與集傳手足並<lb/>
<pb n="4a"/>
　行之説小異<lb/>
旄丘<lb/>
<hi>三章</hi>狐裘毛氏以為大夫狐蒼裘蒼青色也此説禮無明<lb/>
　文惟據玉藻君子狐青裘豹褎𤣥綃衣以裼之故鄭<lb/>
　氏註因以為𤣥衣之裘而孔氏謂為𤣥端之裘也但<lb/>
　考大夫朝祭之服皆用黒羔裘豹褎而裼以緇衣上<lb/>
　加朝服若黄狐裘則大夫蜡祭息民之服狐蒼裘不<lb/>
　知其所施其必以其温而用於境外之服如狐貉之<lb/>
<pb n="4b"/>
　厚以居者歟蒙戎左傳作龍茸毛氏云亂也雖謂之<lb/>
　亂豈可遂以為敝哉故毛氏亦無裘敝之説蓋蒙戎<lb/>
　者毛聚之状東萊吕氏直以蒙戎為狐裘之貎亦知<lb/>
　訓敝之為非矣蓋自服狐裘而至葛誕但見其為久<lb/>
　耳不必以為裘敝也葛誕之時人豈尚服狐裘哉<lb/>
簡兮<lb/>
<hi>一章</hi>萬者東萊吕氏以為二舞之緫名也舞有文舞武舞<lb/>
　文執羽籥武執干戚干羽之舞起於有虞氏征苖之<lb/>
<pb n="5a"/>
　師以萬人為義故謂之萬而三章左手執籥右手秉<lb/>
　翟則舉其文舞一節而言也翟雉羽本注旗干之首<lb/>
　而取之為舞以習指麾籥如笛毛氏以為六孔鄭氏<lb/>
　以為三孔未詳孰是羽舞必執籥者何休謂吹以節<lb/>
　樂而陳氏晹亦云舞者執籥於左而吹之秉羽於右<lb/>
　而舞之蓋亦約度之説耳夫舞與吹本二事而不可<lb/>
　相兼者也豈有右手秉羽以舞而左手執籥以吹之<lb/>
　理乎竊意舞入庭下當合樂之後其去堂上之樂則<lb/>
<pb n="5b"/>
　既逺矣而堂下之樂亦有編懸之隔或不相聞也則<lb/>
　舞者吹籥以先之而籥始於黄鍾之管聲氣之最先<lb/>
　者也故使舞者先吹而堂下之樂知羽籥之鼓動也<lb/>
　乃合作焉於是舞者應節以舞但以舞成而籥不終<lb/>
　奏也故或以六孔或以三孔似皆無害若以籥為節<lb/>
　樂則不可通耳<lb/>
泉水<lb/>
<hi>一章</hi>泉淇俱衛地之水藍田吕氏曰泉水即今衛州共城<lb/>
<pb n="6a"/>
　之百泉也淇水出相州林慮縣東流泉水自西北來<lb/>
　注之故曰亦流于淇而竹竿詩言泉源在左淇水在<lb/>
　右者蓋主山而言之相衛之山東面故以北為左南<lb/>
　為右今按衛州共城即衛輝府輝縣古共伯國在朝<lb/>
　歌西南相州林慮即今彰徳府林縣也在朝歌西北<lb/>
　泉水與淇合蓋當於此是為衛河古黄河自今大名<lb/>
　府濬縣東大伾山北流合衛河於濬縣界東北流入<lb/>
　海<lb/>
<pb n="6b"/>
<hi>二章</hi>飲餞者古之行者必有祖道之祭出國門封土象山<lb/>
　為壇樹茅為主以依神而祭故祭道之神謂之祖乂<lb/>
　謂之道山行曰軷故又謂之軷其牲或以犬或以羝<lb/>
　既祭以牲伏地而以車轢之而去故謂之犯軷喻無<lb/>
　險難也周禮犬人祭祀供犬牲伏瘞亦如之生民取<lb/>
　羝以軷皆此祭也但生民之軷言嵗終之祀行神耳<lb/>
　故毛氏云祖而舍軷飲酒於其側曰餞顔師古謂黄<lb/>
　帝之子纍祖好逺遊而死於道故後人祭之以為行<lb/>
<pb n="7a"/>
　神或曰共工氏之子好逺遊祀之以為祖神皆附㑹<lb/>
　之説也<lb/>
<hi>四章</hi>肥泉水名湏衛邑漢地理志東郡有湏昌縣故湏句<lb/>
　國即水經注所謂湏城也按湏城今為兖州府東平<lb/>
　州治非衛地也<lb/>
鄘風<lb/>
君子偕老<lb/>
<hi>一章</hi>副婦人之首飾按周禮追師掌王后之首飾有副編<lb/>
<pb n="7b"/>
　次鄭氏謂副之言覆所以覆首為之飾其遺像若今<lb/>
　歩摇服之以從王祭祀編列髪為之其遺像若今假<lb/>
　紒服之以桑也次次第髪長短為之所謂髲髢服之<lb/>
　以見王王后之燕居亦纚笄總而已歩摇者行歩則<lb/>
　摇動漢時有此名蓋若今之鳯冠而制稍異然非編<lb/>
　髪為之也若編髪則為編即今之假髻而編之下又<lb/>
　有髢賤者髪以次第長短而益之則謂之次皆非祭<lb/>
　祀之副也○象服即三翟周禮内司服掌王后之服<lb/>
<pb n="8a"/>
　有褘衣褕狄闕狄褘當為翬榆當為摇皆聲近而誤<lb/>
　也鄭氏謂翟雉名伊雒而南素質五色皆備成章曰<lb/>
　翬江淮而南青質五色皆備成章曰摇王后之服刻<lb/>
　繒為之而采畫之綴於衣以為文章褘衣畫翬者榆<lb/>
　狄畫摇者闕翟刻而不畫此三者皆祭服婦人無外<lb/>
　事所祭者宗廟從王祭先王則服褘衣祭先公則服<lb/>
　褕翟祭群小祀則服闕翟按翬亦是翟故謂之三翟<lb/>
　摇一作鷂翬與鷂雉之異名也若闕翟不畫則未備<lb/>
<pb n="8b"/>
　而為闕耳三翟之首飾皆以副也但周禮止以王后<lb/>
　言不及夫人然祭統㑹于太廟君卷冕立於阼夫人<lb/>
　副褘立於東房則諸侯之妻亦副褘與后同矣故衛<lb/>
　人以此而咏其夫人也<lb/>
定之方中<lb/>
<hi>一章</hi>榛栗皆果木之同類者榛小栗大可供籩實椅桐梓<lb/>
　三木名陸璣曰梑之踈理白色而生子者為梓梓實<lb/>
　桐皮曰椅類同而小别華谷嚴氏曰桐有三種青白<lb/>
<pb n="9a"/>
　之外復有岡桐即油桐也青桐即梧桐一名梧一名<lb/>
　櫬詩所謂梧桐生矣是也椅桐梓漆之桐為白桐今<lb/>
　按青桐有實是為鳯凰食油桐即素桐此則但可為<lb/>
　桐油耳若白桐則華而不實爾雅謂之榮桐中琴瑟<lb/>
　者惟白桐也漆木有液黏黒可飾噐椅桐梓漆四木<lb/>
　皆琴瑟之材種之以其可伐而以為琴瑟故曰爰伐<lb/>
　琴瑟見其新造之初即為久逺之圖也<lb/>
<hi>二章</hi>桑木名葉可飼蠶者<lb/>
<pb n="9b"/>
<hi>三章</hi>騋説見漢廣字義<lb/>
蝃蝀<lb/>
<hi>一章</hi>蝃蝀虹也日色映雲而生為虹隂氣升而陽能勝之<lb/>
　故虹能㫁雨也陸農師謂雄曰虹雌曰霓虹常雙見<lb/>
　鮮盛者雄暗者雌也一曰赤白色謂之虹青白色謂<lb/>
　之霓分言之則或有二者之分但通言之則皆謂虹<lb/>
　也故孟子云大旱之望雲霓而虹可以霓言矣先儒<lb/>
　皆以虹為天地之淫氣竊意蝃蝀之詩但取㫁雨為<lb/>
<pb n="10a"/>
　義似不以虹為淫也<lb/>
<hi>二章</hi>隮鄭氏以為朝有升氣於西方華谷嚴氏取之謂與<lb/>
　候人南山朝隮之隮同而集傳獨取鄭氏以虹釋周<lb/>
　禮眡祲之隮殊不知眡祲之隮鄭司農亦以為升氣<lb/>
　而後鄭别為説耳竊意以虹釋隮似乎牽合<lb/>
干旄<lb/>
<hi>一章</hi>干與竿同杠也旗竿也旄旄牛之尾也山海經有獸<lb/>
　如牛四節有毛此旄牛也以旄牛尾為之謂之旄而<lb/>
<pb n="10b"/>
　注於旗竿之首郭璞云載旄於竿頭如今之幢是也<lb/>
　周禮夏采䟽謂鳥羽亦為旌旗之緌蓋緌者垂也旗<lb/>
　旄垂下之名亦作綏即旄也若兼鳥羽而言緌則緌<lb/>
　不但有旄牛尾而已此蓋據秦漢以羽毛為葆幢之<lb/>
　制古者羽毛異用以毛為旄以羽為旌末章言干旌<lb/>
　則析羽而注於旗竿之首者也孫炎曰析五采羽注<lb/>
　旄上陳氏祥道曰干首注以旄旄上注以旌則是以<lb/>
　翟羽揷於<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>上以表其髙故謂之旌干首雖毛羽皆<lb/>
<pb n="11a"/>
　有非混而為幢者也但所謂析羽者非以一羽析而<lb/>
　為二也蓋翟惟二羽在尾最長謂之翹即薛綜所謂<lb/>
　雉之徤者為鷮尾長六尺者也全用之則為全羽半<lb/>
　用之則為析羽周禮司常云全羽為旞析羽為旌此<lb/>
　以貴賤而分也蓋必天子諸侯之旗用全羽之旞而<lb/>
　卿大夫之旗得用析羽之旌故孟子曰大夫以旌而<lb/>
　士以下旗竿必不得用旌故特以旌别言於大夫也<lb/>
　司常又曰道車載旞斿車載旌此為天子言上得兼<lb/>
<pb n="11b"/>
　乎下故併旌用之道車者朝㑹之車道徳之事也故<lb/>
　曰道車斿車者田獵之車遊樂之事也故曰斿車此<lb/>
　亦以事之貴賤分用旞旌矣若旄則凡旗皆當有之<lb/>
　上下之所通用故不别言耳然此詩干旄干旌皆以<lb/>
　大夫言也<lb/>
<hi>二章</hi>旟旗名也按周禮司常掌九旗之物名各有屬日月<lb/>
　為常交龍為旂通帛為旜雜帛為物熊虎為旗鳥凖<lb/>
　為旟龜蛇為旐全羽為旞析羽為旌此别其名物之<lb/>
<pb n="12a"/>
　異有文以識之故謂之幟即六月詩所謂織文也鄭<lb/>
　氏以九旗名物之屬為衣徽則陳氏祥道固辯其誤<lb/>
　矣常旂旌旐在經傳固有通言者而非通名旗則為<lb/>
　九旗之通名也凡旗之制竿首有旄旄上有旌旞旌<lb/>
　旞在上非旗幟也旄之下有縿以組維於竿日月交<lb/>
　龍熊虎鳥凖龜蛇之形畫於縿上此則所謂幟也其<lb/>
　幅必廣而長亦過之爾雅謂充幅長尋亦臆説耳故<lb/>
　陳氏祥道曰其幅長而不特尋也得之矣漢志謂天<lb/>
<pb n="12b"/>
　子大常九仞龍旂七仞鳥旟熊旗皆五仭龜旐四仭<lb/>
　禮書又有天子九仭諸侯七仭大夫五仭士三仭之<lb/>
　説夫謂九仭者六丈三尺天子至士長短禮宜有差<lb/>
　但恐不應太髙如此意必戰國時有此制觀秦有五<lb/>
　丈旗之説則可知矣縿之下有斿斿即旒也其勢象<lb/>
　水之流故謂之旒旒蓋練帛為之故爾雅謂之練旒<lb/>
　縿之旁則有斾以揚於外斾必戰而後建非旒也其<lb/>
　詳别見六月字義旗之為用本别軍容師行則有五<lb/>
<pb n="13a"/>
　方之旗如曲禮所謂左青龍者交龍之旂也右白虎<lb/>
　者熊虎之旂也前朱鳥者鳥隼之旟也後𤣥武者龜<lb/>
　蛇之旐也招摇在上者日月之常也招摇北斗也虞<lb/>
　書䟽據左傳三辰旂旗之説謂三辰為日月星則大<lb/>
　常之上又畫星也穆天子傳稱畫日月七星蓋星即<lb/>
　北斗也然則司常言日月而不言星曲禮言星而不<lb/>
　言日月蓋各舉所重互相備耳通帛之旜純用一帛<lb/>
　而無飾雜帛之物則用他帛以飾邉而皆不畫竊意<lb/>
<pb n="13b"/>
　青龍在左東方之旗其色宜青白虎在右西方之旗<lb/>
　其色宜白朱鳥在前南方之旗其色宜赤玄武在後<lb/>
　北方之旗其色宜黒所以識四方也招摇在中中央<lb/>
　之旗其色宜黄蓋以指麾四方之旗也故陳氏祥道<lb/>
　謂大常於其中加髙焉所謂招摇在上也此五者皆<lb/>
　正旗也若通帛雜帛亦必如五方之色分屬正旗以<lb/>
　為之從而制必小焉然其制别則固各有在矣此七<lb/>
　旗者方各不同帛因異色故自正旗之在中者而言<lb/>
<pb n="14a"/>
　則謂之大常青者謂之大旗赤者謂之大赤白者謂<lb/>
　之大白黒者謂之大麾此即巾車所謂建大常大旂<lb/>
　大赤大白大麾者蓋亦以五者青赤白黒之色為差<lb/>
　以互相備非為同姓異姓與蠻服蕃服各專一色此<lb/>
　見旗之可以通言也但自諸侯之别於王禮而言則<lb/>
　用王禮者言大用侯禮者言小如王制所謂天子殺<lb/>
　下大綏諸侯殺下小綏綏與緌同是以旄言旗也旗<lb/>
　固有大小之殊矣左傳亦云分魯公以大旗分康叔<lb/>
<pb n="14b"/>
　以少帛皆龍旂也魯得用王禮故曰大衛止用侯禮<lb/>
　故曰少若以諸侯皆用龍旂言則通謂之大可也説<lb/>
　禮者以明堂位有殷之大白周之大赤之文遂以大<lb/>
　赤為周之正色而釋通帛以大白為殷之正色而釋<lb/>
　雜帛則前五色之外又特用此二色此何義乎竊意<lb/>
　王者易命固各有所尚之色蓋必自天子以至庶人<lb/>
　其所專建之旗皆用當代之色如夏則用麾殷則用<lb/>
　白而周則用赤也故鄭氏云凡九旗之帛皆用絳爾<lb/>
<pb n="15a"/>
　雅云纁帛縿纁絳色赤之淺者也此必一代之通制<lb/>
　旗之常也而用於五方則異色以别軍容非可專用<lb/>
　者矣專用之旗如孟子所謂大夫以旌士以旂庶人<lb/>
　以㫋旌不言幟以别士庶人之不得用旌而旌下之<lb/>
　縿必鳥隼之旟也觀干旄之詩以旟與干旌並言則<lb/>
　旟為大夫之旗可知矣而士之以旂則與諸侯龍旂<lb/>
　同似乎踰分士在庶人之上疑當用物而誤為旂字<lb/>
　耳旃與旜同則固一色之帛在雜帛之下而不得與<lb/>
<pb n="15b"/>
　交龍鳥隼熊虎龜蛇同為正旗之文也及詳孟子之<lb/>
　言止為招大夫士庶人而發上不及天子諸侯下不<lb/>
　及卿意必有如虞人之以皮冠者而其説尚未備邪<lb/>
　今亦不可得而考矣其可考者惟司常有曰國之大<lb/>
　閲賛司馬頒旗物王建大常諸侯建旂孤卿建旜大<lb/>
　夫士建物師都建旗州里建旟縣鄙建旐至大司馬<lb/>
　則曰中秋教治兵辨旗物之用王載大常諸侯載旂<lb/>
　軍吏載旗師都載旜郷遂載物郊野載旐百官載旟<lb/>
<pb n="16a"/>
　此與孟子絶異蓋大閲治兵皆司馬蒐軍之事陳氏<lb/>
　祥道分别軍實軍法為説謂各有所重故旗物不同<lb/>
　雖不能無牽强然亦見旗可隨時部分本無定用而<lb/>
　其差則有斿數焉天子大常十二斿而亦通同九斿<lb/>
　之旂陳氏祥道曰周禮典命自上公至士其車旗各<lb/>
　眡其命之數而行人公侯伯子男建常九斿七斿五<lb/>
　斿皆以命數為節然即王之孤卿六命大夫四命公<lb/>
　侯伯之孤四命卿三命大夫再命士一命子男之卿<lb/>
<pb n="16b"/>
　再命其大夫一命旜物之斿蓋亦稱是竊謂庶人無<lb/>
　命數旜必無斿焉斿數有差所以别旗之用也故為<lb/>
　天子之事而舉者則數從天子之斿為諸侯之事而<lb/>
　舉者則數從諸侯之斿為大夫士之事而舉者則數<lb/>
　從大夫士之斿於通用之中又各有尊卑之節焉此<lb/>
　與孟子所言之常旗皆一定而不可易者也眡命數<lb/>
　以制斿此旗所以可通用歟若考工記序四方之旗<lb/>
　而曰龍旂九斿以象大火鳥旟七斿以象鶉火熊旗<lb/>
<pb n="17a"/>
　六斿以象伐龜蛇四斿以象營室則又臆説矣夫青<lb/>
　龍七宿非止九星也朱鳥七宿非止七星也白虎七<lb/>
　宿非止六星也𤣥武七宿非止四星也而皆倚象以<lb/>
　取數則斿又有不眡命數者矣禮家之説雜亂而不<lb/>
　可通故特辯論之知此則經中凡言旌旂旟旐之屬<lb/>
　皆可類推矣<lb/>
<hi>三章</hi>良馬六之觀集傳以兩服兩驂釋良馬四之而謂六<lb/>
　之為六馬則似據夏書凛乎如朽索之馭六馬而言<lb/>
<pb n="17b"/>
　矣考之車有乗車以吉行者也有戎車有田車以師<lb/>
　行者也城門之軌天下所同故凡車之制皆輿廣六<lb/>
　尺六寸轍廣八尺雖天子之大輅亦惟四馬而已禮<lb/>
　校人掌王馬之政凡頒良馬而飬乗之乗馬註謂良<lb/>
　馬五路之馬四匹為乗故言車皆謂之乗又謂之駟<lb/>
　大明云駟騵彭彭則武王之戎車亦四馬也車攻云<lb/>
　四牡龎龎則宣王之田車亦四馬也節南山云四牡<lb/>
　項領則大夫之乗馬亦四馬也是一車四馬上下同<lb/>
<pb n="18a"/>
　之無間於古今曷嘗有六馬之車哉自公羊傳及王<lb/>
　度記有天子駕六之説而後儒遂附益之謂中兩馬<lb/>
　為兩服外兩馬為兩驂此四馬也而六馬則驂外復<lb/>
　加兩馬謂之騑然非車之常制也意者衰世之君廵<lb/>
　遊無度懼車力之不勝或有四馬之外復加二馬或<lb/>
　加四馬如穆王之八駿者夏書之言六馬蓋危語也<lb/>
　得無為太康逸豫滅徳而發歟漢志有乗輿駕六馬<lb/>
　之制蓋縁此而起耳故干旄所謂良馬四之者乃一<lb/>
<pb n="18b"/>
　車正馬之數而五之六之則與賢者同乗欲車之安<lb/>
　恐四馬力或有疲而欲代之故隨所至而加一馬以<lb/>
　為備耳<lb/>
衛風<lb/>
淇奥<lb/>
<hi>二章</hi>弁皮弁也考之周禮司服及註王祭祀以冕兵事以<lb/>
　韋弁受諸侯朝覲於廟以衮冕日眡朝以皮弁甸以<lb/>
　冠弁諸侯視朝以皮弁日視朝以冠弁冕弁皆冠也<lb/>
<pb n="19a"/>
　而亦以冕弁為通名韋弁孔安國以為即爵弁劉熈<lb/>
　云以爵韋為之蓋皮其質爵其色如爵頭然鄭氏巾<lb/>
　車註謂雀飾黒多赤少然鄭氏原不以韋弁為爵弁<lb/>
　而以靺韋為弁釋之夫韎者赤也則陳氏祥道固謂<lb/>
　其為無據矣但軍國之容與禮服不同軍容者鄭氏<lb/>
　所謂以韎韋為衣裳是也若禮服則以絲衣周頌所<lb/>
　謂絲衣其紑是也至於聘禮君使卿歸饔餼於賔介<lb/>
　亦宜禮服而註以韋弁為韎韋之弁兵服而曰其服<lb/>
<pb n="19b"/>
　蓋韎布以為衣而素裳則誠臆説耳輿服志云爵弁<lb/>
　有収持笄所謂夏収商哻者也然則韋弁豈可專指<lb/>
　為兵服哉皮弁即書綦弁鳲鳩所謂其弁伊騏者也<lb/>
　孔安國曰綦弁皮弁也以鹿皮為之詩䟽云色之青<lb/>
　黒者名為綦冠弁以皂繒為之司服謂冠弁以甸則<lb/>
　田獵當用皮冠亦皮弁也而以冠弁則因未獵之前<lb/>
　司徒誓之未服戎服而猶著冠弁耳孔䟽固已論之<lb/>
　矣蓋冠弁即委貎也此豈田獵之冠乎委貎在夏為<lb/>
<pb n="20a"/>
　母追在殷為章甫其名雖異其制則一太古冠用布<lb/>
　至夏殷而始用繒故知冠弁用繒也孔子曰麻冕禮<lb/>
　也今也純儉正謂此矣若緇布冠則猶仍古制焉按<lb/>
　弁師冕有旒韋弁皮弁皆有玉天子諸侯大夫皆得<lb/>
　用之而玉各有等此其所以差也其韋與皮之辨則<lb/>
　䟽謂有毛曰皮無毛熟治曰韋本是一類而其尊卑<lb/>
　不但以玉别也先儒謂士之服止於爵弁以爵弁為<lb/>
　士之祭服也此言冠弁皮弁以上至於爵弁士皆得<lb/>
<pb n="20b"/>
　用之特不敢用冕耳冠弁無玉飾而爵弁尊於皮弁<lb/>
　諸侯亦不常用故知㑹玉於弁為皮弁也陳氏祥道<lb/>
　曰皮弁天子以視朝以宴以聼祭報以舞大夏諸侯<lb/>
　以聼朔以巡牲以卜夫人世婦以迎王之郊勞以待<lb/>
　聘賔卿大夫以王命勞侯氏以聘於鄰國以卜宅士<lb/>
　以冠學士以釋菜凡大夫士之朔月皆皮弁服則皮<lb/>
　弁之所施者衆矣蓋人為者多變自然者不易皮弁<lb/>
　因其自然而已此所以三王共皮弁素積而周天子<lb/>
<pb n="21a"/>
　至士共用之也據此則皮弁者上下所得通用而亦<lb/>
　人君所常用者歟其緇布冠亦上下之所通用而庶<lb/>
　人則以之為常服也賈氏曰庶人雖服委貎而儉者<lb/>
　服緇布冠則冠弁亦通於庶人矣凡此弁冕皆𤣥冠<lb/>
　也祭則用𤣥衣纁裳朝則用𤣥衣素裳在朝則君臣<lb/>
　上下同服故凡言衣者皆曰緇衣緇即𤣥之深者也<lb/>
　自其下於緇衣而言則為𤣥端故𤣥端為士服𤣥端<lb/>
　以布為之其裳則或𤣥或黄或雜各有所施然尊者<lb/>
<pb n="21b"/>
　亦得通之或施於冕或施於委貎故武王端冕而聼<lb/>
　丹書魏文侯端冕而聼古樂劉定公端委以治民晉<lb/>
　文侯端委以入武宫晏嬰端委以立虎門董安于端<lb/>
　委以隨宰人公西華端章甫以相宗廟㑹同此可見<lb/>
　端之可通於冠冕焉端冕之冕或即冠之通名未必<lb/>
　專指冕也陳氏祥道曰𤣥端大夫士以為私朝之服<lb/>
　玉藻朝𤣥端是也天子至士亦以為燕服玉藻天子<lb/>
　卒食𤣥端而居内則事父母端鞸是也祭之冕服皆<lb/>
<pb n="22a"/>
　𤣥齋之端衣亦𤣥若夫朝服天子以素諸侯以緇未<lb/>
　聞以𤣥端也今按私朝之服謂退朝釋緇衣之服以<lb/>
　聼政則更𤣥端耳然見君則猶服緇衣也故鄭武公<lb/>
　適大夫聼政之館則曰緇衣之宜兮見其在館而服<lb/>
　緇衣以見君也儀禮特牲少牢饋食所謂大夫祭以<lb/>
　朝服士祭以𤣥端者則自祭其先之服也若助祭於<lb/>
　公大夫以上服冕士服爵弁皆以絲衣詳見周頌字<lb/>
　義<lb/>
<pb n="22b"/>
<hi>三章</hi>重較毛傳以為卿士之車此因衛武公嘗以諸侯入<lb/>
　為卿士而言以卿士之車為重較則似其他當有單<lb/>
　較然周禮無重較單較之文必無等差也輿人註云<lb/>
　較兩輢上出軾者輢車兩旁也則較謂車兩旁横穿<lb/>
　之木以其出於軾上與軾為兩層故以重取義耳藍<lb/>
　田吕氏曰古者車箱長四尺四寸三分之前一後二<lb/>
　横一木下去車牀三尺三寸謂之式又於式上二尺<lb/>
　二寸横一木謂之較去車牀凡五尺五寸古人立乗<lb/>
<pb n="23a"/>
　若平常則憑較若應為敬則落手憑下式而頭得俯<lb/>
　今按輿人之車其箱廣而不方箱即輿也横廣六尺<lb/>
　六寸縱長四尺四寸其長四尺四寸者周禮謂之隧<lb/>
　三分者以四尺四寸之長三分之一分得一尺四寸<lb/>
　又三分寸之二其二分得二尺九寸又三分寸之一<lb/>
　一分在輿前二分在輿後以揉其式<lb/>
碩人<lb/>
<hi>一章</hi>衣錦褧衣鄭氏云國君夫人翟衣而嫁今衣錦者在<lb/>
<pb n="23b"/>
　塗之所服也尚之以襌衣為其文之太著然毛氏於<lb/>
　丰傳則謂嫁時之服孔氏曰毛云錦衣錦裳庶人之<lb/>
　妻嫁時之服非為在塗異也夫所以謂之庶人妻之<lb/>
　服者以士昏禮有曰女䊷衣纁襜䊷衣絲衣襜縁也<lb/>
　禮婦人連衣裳而不異色則但纁襜而已士妻所服<lb/>
　如此則衣錦而加褧乃庶人妻所服矣錦者織布為<lb/>
　錦文也而褧則無飾之襌衣也此豈與夫人之服同<lb/>
　哉蓋上得以兼乎下故荘姜亦服民間之服而又襌<lb/>
<pb n="24a"/>
　衣覆錦以晦其美蓋言其常服如此見荘姜不事表<lb/>
　暴所以為賢也按玉藻君衣狐白裘錦衣以裼之錦<lb/>
　裼狐裘竊謂其為錦布也必婦人得通用之而裼衣<lb/>
　之上乃加襌衣凡裼衣所加之衣則謂之襲襲以覆<lb/>
　裼玉藻所謂充美也去外之衣以見在内之裼衣則<lb/>
　謂之裼玉藻所謂見美也聘禮註曰裼者免上衣見<lb/>
　裼衣也凡當盛禮者以充美為敬非盛禮者以見美<lb/>
　為敬蓋裘葛在内為䙝故上加裼衣裼衣即中衣也<lb/>
<pb n="24b"/>
　免衿上之服以見裼衣為袒故玉藻註曰袒而有衣<lb/>
　曰裼即曲禮䟽所謂去體上外服以見在内裼衣者<lb/>
　也不袒上衣即為襲矣裼襲之義如此但裼衣未有<lb/>
　言裳者必亦連衣裳而不異色如深衣之類故言衣<lb/>
　而裳在其中矣但朝祭燕饗則以衣裳分上下而各<lb/>
　異色與婦人不同耳餘見唐揚之水字義○邢姬姓<lb/>
　侯爵國周公庶子所封其國即今順徳府邢臺縣與<lb/>
　衛為鄰至春秋僖公時為衛所滅譚亦國名今濟南<lb/>
<pb n="25a"/>
　府歴城縣東七十里有譚城與齊為鄰至春秋荘公<lb/>
　時為齊所㓕譚本子爵當荘姜時必嘗入相於周故<lb/>
　得稱公<lb/>
<hi>三章</hi>鑣鑣自毛氏以來皆訓盛惟華谷嚴氏謂與清人駟<lb/>
　介麃麃載驅行人儦儦義異蓋麃無邉傍儦從立人<lb/>
　而鑣則從金也然麃之為字象鹿之四足本獸疾走<lb/>
　之名吉日所謂儦儦俟俟是也故從人與否皆取疾<lb/>
　走之義勒馬衘外之鐡則亦以疾走故名其鐡為鑣<lb/>
<pb n="25b"/>
　○翟茀孔氏謂婦人不露見車之前後設幛以自隱<lb/>
　蔽謂之茀因以翟羽為飾今按凡婦人車皆坐乗謂<lb/>
　之安車惟翟羽乃后夫人之茀其他不得用也然夫<lb/>
　人常朝亦不用翟茀周禮巾車註謂安車無蔽后朝<lb/>
　見於王所乗者也今諸侯夫人始至故乗翟蔽之車<lb/>
　以朝見於君蓋始至則本自外而來也翟蔽有二巾<lb/>
　車所謂重翟厭翟也重雉羽而為之謂之重翟比次<lb/>
　翟羽以壓其本謂之厭翟重翟者説者謂從君祭祀<lb/>
<pb n="26a"/>
　所乗厭翟則從君賔饗所乗如此則非祭祀不得用<lb/>
　重翟故鄭氏曰此翟蔽蓋厭翟也竊意重翟厭翟或<lb/>
　亦可以通用説禮者過於分析耳<lb/>
<hi>四章</hi>葭蘆也亦名葦葦之未秀者為葭菼萑也亦名荻荻<lb/>
　之初生者為萑萑初生亦名薍其未秀者則名蒹皆<lb/>
　水草本一物但葦大萑小而於其中又有小大之分<lb/>
　故以為别詩中或言蒹葭或言萑葦不過葭菼之别<lb/>
　名耳陸農師辯之詳矣<lb/>
<pb n="26b"/>
氓<lb/>
<hi>一章</hi>布許慎以為枲織蓋用麻紵葛為之毛氏以布為幣<lb/>
　而説者因之然許慎則曰幣帛也又曰帛繒也則布<lb/>
　不可以為帛矣孔氏曰幣者布帛之名是以布帛為<lb/>
　通名幣也豈亦因毛説而強求其通歟<lb/>
<hi>三章</hi>鳩類非一然鳲鳩鳴鳩各以其名别之此單言之則<lb/>
　與鵲巢維鳩居之之鳩同鳩亦好食葚者不以為别<lb/>
　鳩也詳見鵲巢字義<lb/>
<pb n="27a"/>
<hi>四章</hi>帷裳婦人坐乗其車設帷裳以障之亦茀也以為容<lb/>
　飾故謂之重容若丈夫車立乗則有蓋無帷裳<lb/>
<hi>五章</hi>總角女子未許嫁則未笄但結髪為兩角而已<lb/>
竹竿<lb/>
<hi>四章</hi>檜栝也栢葉松身○楫橈也或謂之櫂撥水而行舟<lb/>
　疾也<lb/>
芄蘭<lb/>
<hi>二章</hi>韘即車攻决拾之决以象骨為之射者著右手大指<lb/>
<pb n="27b"/>
　所以鈎弦開體<lb/>
伯兮<lb/>
<hi>一章</hi>殳兵車之噐積竹為之主於擊所操之圍當二尺四<lb/>
　寸細而可舉毛氏曰殳長丈二而無刃鄭氏曰有八<lb/>
　觚孔氏曰戈殳㦸矛皆揷車畸此云執之者在車當<lb/>
　揷用則執之陳氏祥道曰殳雖建於車賔客徃來則<lb/>
　候人荷而趨竊意為王執殳者亦候人也<lb/>
<hi>二章</hi>蓬即騶虞彼茁者蓬之蓬但彼以叢聚言此以飛散<lb/>
<pb n="28a"/>
　言爾雅有齧彫蓬薦黍蓬其種類不一陸農師曰蓬<lb/>
　蒿屬草之不理者也其葉散生末大於本故遇風輙<lb/>
　㧞而旋説苑曰秋蓬惡於根本而美於枝葉秋風一<lb/>
　起根且㧞矣此首如飛蓬之義也集傳以蓬華如柳<lb/>
　絮之飛如亂髪不知何所本邪<lb/>
木𤓰<lb/>
<hi>一章</hi>瓊毛氏以為玉之美者許氏以為赤玉但經言玉處<lb/>
　多以瓊加之如瓊琚瓊玖瓊華瓊瑩瓊英之類不以<lb/>
<pb n="28b"/>
　瓊自為一玉也故孔氏曰瓊是玉之美名非玉名也<lb/>
<hi>三章</hi>玖與丘中有麻貽我佩玖義同毛氏以為石次玉者<lb/>
　但丘中有麻之詩冀望賢人來遺善道不應以石之<lb/>
　非玉者比之也况此篇瓊琚瓊瑶皆言美玉而此章<lb/>
　獨以次玉之石配之似亦不倫故集傳曰玖亦玉名<lb/>
　也蓋不以為石矣<lb/>
　<lb/>
　詩說觧頥字義卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩説觧頥正釋卷十一</head>
    <p>
<pb n="1a"/>
欽定四庫全書<lb/>
　詩説觧頥正釋卷十一　　　明　季本　撰<lb/>
秦<lb/>
　朱子曰秦國名其地在禹貢雍州之域近鳥䑕山初<lb/>
　伯益佐禹治水有功賜姓嬴氏其後中潏居西戎以<lb/>
　保西垂六世孫大駱生成及非子非子事周孝王養<lb/>
　馬於汧渭之間馬大蕃息孝王封為附庸而邑之秦<lb/>
　至宣王時犬戎滅成之族宣王遂命非子曽孫秦仲<lb/>
<pb n="1b"/>
　為大夫誅西戎不克見殺及幽王為西戎犬戎所殺<lb/>
　平王東遷秦仲孫㐮公以兵送之王封襄公為諸侯<lb/>
　曰能逐犬戎即有岐豐之地㐮公遂有周西都畿内<lb/>
　八百里之地至𤣥孫徳公又徙於雍今按伯益與稷<lb/>
　契同時佐舜而伯益又復相禹七年稷契皆為諸侯<lb/>
　則伯益必亦為諸侯矣但後失其官而居西戎以保<lb/>
　西垂亦猶周不窟失官而自竄於戎狄之間也直至<lb/>
　周孝王時始使非子養馬於汧渭之間汧水在今鳯<lb/>
<pb n="2a"/>
　翔府隴州汧陽縣南一里渭水在南由廢縣南四十<lb/>
　里今為隴州地東南汧水人渭之處即秦地也孝王<lb/>
　時尚在畿内而命非子邑之蓋與之近地使之食力<lb/>
　以便養馬非封為附庸之國也故宣王時始命秦仲<lb/>
　為大夫則漸進之而秦之族自是亦浸强矣及平王<lb/>
　東遷其後世以兵送之封為諸侯是為㐮公資之以<lb/>
　逐犬戎而遂有畿内八百里之地豈以當時周徳既<lb/>
　衰日蹙國百里而沒於西戎之地隨其所闢歟夫秦<lb/>
<pb n="2b"/>
　伯爵也制地七十里而與之以八百里之廣且併岐<lb/>
　豐故都而授之非禮甚矣東遷之前秦地猶屬畿内<lb/>
　至於徳公兼併及雍而其强遂不可制得非封國過<lb/>
　大之故邪季札歌秦而曰能夏則大此後人見其强<lb/>
　大稱王時之言也兹非邪説乎秦即今鞏昌府秦州<lb/>
　徳公所徙之雍今鳯翔府鳯翔縣地鳥䑕山渭水所<lb/>
　出在今臨洮府渭源縣西二十里宋時亦屬秦州<lb/>
車鄰<lb/>
<pb n="3a"/>
　經㫖曰賢者嘗遭暴虐憂死不遑晚遇時君能屈己<lb/>
　忘勢而與之同樂故喜及見之而作此詩也舊説以<lb/>
　為創見秦君車馬侍御之盛而誇美之於未見君子<lb/>
　既見君子之義何所當乎<lb/>
有車鄰鄰有馬白顛未見君子寺人之令<hi>賦也</hi>
　鄰鄰衆車密比之聲白顛額有白毛今謂之的顙君<lb/>
　子指君而言寺人守門之閽也令備使令以通命也<lb/>
○阪有漆隰有栗<hi>興也</hi>既見君子並坐鼓瑟今者不樂逝<lb/>
<pb n="3b"/>
者其耋<hi>興意</hi>
　阪陂陀隰下濕非髙平之地漆可飾噐栗可實籩皆<lb/>
　有用之材言阪隰之間亦有嘉木以興夷方之國亦<lb/>
　有賢君也八十曰耋<lb/>
○阪有桑隰有楊<hi>興也</hi>既見君子並坐鼓簧今者不樂逝<lb/>
者其亡<hi>興意</hi>
　楊栁之揚起者也桑可為弧楊可為箭亦有用之材<lb/>
　○秦近西戎其俗尚陋故賢者言未見君子之時但<lb/>
<pb n="4a"/>
　見其輿從出入車衆馬良而人有欲見國君者必先<lb/>
　使閽人傳命通之似亦仍其故習而已及既見之則<lb/>
　相與並坐鼓瑟鼓簧以為樂屈己下人畧無驕傲之<lb/>
　氣豈非時俗之僅有哉故又言今日若不享此樂則<lb/>
　老死将及必不能逄蓋幸其得見之辭欲及時而為<lb/>
　樂也其所感於徃日之罹憂者深矣<lb/>
　　　車鄰三章一章四句二章章六句<lb/>
駟驖<lb/>
<pb n="4b"/>
　經㫖曰此刺秦君之用私人恣游獵也蓋以此詩比<lb/>
　之車攻氣象逈别故知其為刺耳<lb/>
駟驖孔阜六轡在手公之媚子從公于狩<hi>賦也</hi>
　驖黒色如鐡也阜肥大也媚愛也駟馬驖色而甚阜<lb/>
　馬之良者也御者把握其轡以制馬之遲速使之惟<lb/>
　手是聽見其善御也云媚子則非正人矣此言從狩<lb/>
　者惟私人而所重在御者也<lb/>
○奉時辰牡辰牡孔碩公曰左之舍拔則獲<hi>賦也</hi>
<pb n="5a"/>
　奉者下奉上之辭時是也辰牡及時之牡獸謂翼送<lb/>
　時所宜用之獸也如冬獻狼夏獻麋春秋獻鹿豕之<lb/>
　類蓋君乗田車虞人乗佐車從左驅禽此即毛氏所<lb/>
　謂虞人翼以待公之發周禮田僕掌佐車之政設驅<lb/>
　逆之車即其事也左之者命御者左其車以射獸之<lb/>
　左也蓋射必中左乃為中殺御禮所謂逐禽左者為<lb/>
　是故耳拔矢括也言御者能從公意欲左則左而公<lb/>
　舍矢則中此即御者與射者比而得禽獸之意也蓋<lb/>
<pb n="5b"/>
　詭遇獲禽非聼其不用命者此小人之心也<lb/>
○遊于北園四馬既閑輶車鸞鑣載獫歇驕<hi>賦也</hi>
　閑習也謂不待指示而閑習於北園之道也雖為馬<lb/>
　言而御者之善觧公意亦可見矣輶輕也輕車驅逆<lb/>
　之車也鸞鈴也鑣馬銜外鐡置鸞於鑣也詳見蓼蕭<lb/>
　字義獫歇驕鄭氏以為皆田犬名長喙曰獫短喙曰<lb/>
　歇驕王雪山戴岷隱嚴華谷皆以為非别以歇其驕<lb/>
　逸為觧但短喙歇驕之釋起於爾雅必是犬名而喙<lb/>
<pb n="6a"/>
　之短否則未有以考其必然耳古者狩以講武主習<lb/>
　馳射擊刺未嘗以鷹犬從禽也今載獫歇驕而特用<lb/>
　鸞鑣之輶車重禽荒之樂真衰世之事也<lb/>
　　　駟驖三章章四句<lb/>
小戎<lb/>
　經㫖曰秦伐西戎飾其車甲而選卒不精至使士人<lb/>
　逺戍久不得歸故婦人思其君子而作此詩也有刺<lb/>
　意焉舊説以為美㐮公者非也<lb/>
<pb n="6b"/>
小戎俴収五楘梁輈游環脅驅隂靷鋈續文茵暢轂駕<lb/>
我騏馵言念君子温其如玉在其板屋亂我心曲<hi>賦也</hi>
　収所以載俴之取其便也輈所以駕楘之取其堅也<lb/>
　游環所以制驂馬使不得出也脅驅所以制驂馬使<lb/>
　不得入也隂靷鋈續所以制驂馬使不得前也文茵<lb/>
　所以藉馬頸也暢轂所以安車行也加茵則馬頸不<lb/>
　易傷暢轂則車輪不易敗而後可以駕騏馵矣此皆<lb/>
　言兵車噐具之脩也君子指其夫言云温其如玉則<lb/>
<pb n="7a"/>
　士人徳性之温厚者而非勇力之武夫矣板屋築室<lb/>
　而居以為久戍之計也地理志云天水隴西山多林<lb/>
　木民以板為屋故毛氏曰西戎板屋<lb/>
○四牡孔阜六轡在手騏駵是中騧驪是驂龍盾之合<lb/>
鋈以觼軜言念君子温其在邑方何為期胡然我念之<lb/>
<hi>賦也</hi>
　合盾則車有防繫軜則轡不亂此皆言車馬服乗之<lb/>
　用也在邑即板屋所居之地方将也<lb/>
<pb n="7b"/>
○俴駟孔群厹矛鋈錞蒙伐有苑虎韔鏤膺交韔二弓<lb/>
竹閉緄縢言念君子載寝載興厭厭良人秩秩徳音<hi>賦也</hi>
○<hi>厭平聲後凡厭厭並同</hi>
　此章言甲兵装飾之盛使其君子行役久而不歸故<lb/>
　思念之深坐卧不寜也厭厭久也以久戍言也秩秩<lb/>
　徳音謂其徳之見於言者秩然不亂而非若他人之<lb/>
　有怨也此亦温其如玉之意○此詩極稱車馬甲兵<lb/>
　之盛宜可以壮軍容威敵志然在西北方必多勇悍<lb/>
<pb n="8a"/>
　之人不能精選而士人之温其如玉者乃不得免焉<lb/>
　則其政事之不均師徒之無實亦可知矣安能决勝<lb/>
　千里之外哉是以久戍戎方歸期甚逺婦人以其夫<lb/>
　之不堪任此役也故思念及之而其夫無懟上之心<lb/>
　其君無息兵之䇿具可見焉<lb/>
　　　小戎三章章十句<lb/>
蒹葭<lb/>
　經㫖曰此詩言人不可逺人以為道也蓋知學者所<lb/>
<pb n="8b"/>
　作也<lb/>
蒹葭蒼蒼白露為霜所謂伊人在水一方遡洄從之道<lb/>
阻且長遡游從之宛在水中央<hi>比也</hi>
　蒹葭詳見碩人字義白露露至秋而白也伊人猶曰<lb/>
　此人指道之所在而言也遡向也逆流而上曰遡洄<lb/>
　順流而下曰遡游<lb/>
○蒹葭凄凄白露未晞所謂伊人在水之湄遡洄從之<lb/>
道阻且躋遡游從之宛在水中坻<hi>比也</hi>
<pb n="9a"/>
　未晞秋露重而不易乾也湄水草之交也躋升也言<lb/>
　其逆上之難也<lb/>
○蒹葭采采白露未已所謂伊人在水之涘遡洄從之<lb/>
道阻且右遡游從之宛在水中沚<hi>比也</hi>
　未已秋露重而不易止也右舊説謂不相直而出其<lb/>
　右今按右無不相直之義必遡洄在其所居之右故<lb/>
　耳○此詩以蒹葭白露為喻見秋為晚景日月逝而<lb/>
　嵗不我與不可不惜也然而道有定在猶伊人之在<lb/>
<pb n="9b"/>
　一方也遡洄而求是逺人求道也則逺且長而難至<lb/>
　順而求之求之於身也求之於身則即此而在我欲<lb/>
　仁斯仁至矣宛在水中央何逺之有<lb/>
　　　蒹葭三章章八句<lb/>
終南<lb/>
　經㫖曰賢者因國君親來見己故作此詩以羙之<lb/>
終南何有有條有梅君子至止錦衣狐裘顔如渥丹其<lb/>
君也哉<hi>賦也</hi>
<pb n="10a"/>
　終南鎬京之南山在今西安府鄠縣南三十里條山<lb/>
　楸也色白宜為車板君子指其君至止至終南之下<lb/>
　也錦衣狐裘衣狐白裘而以素布錦衣裼之也渥丹<lb/>
　猶簡兮所謂渥赭言其有樂意而顔色赤澤也其君<lb/>
　者稱其可以為君也<lb/>
○終南何有有紀有堂君子至止黻衣繡裳佩玉将将<lb/>
夀考不忘<hi>賦也</hi>
　紀山之亷角處猶柳宗元所謂奥如也堂山之寛平<lb/>
<pb n="10b"/>
　處猶柳宗元所謂矌如也黻蔽膝其状如亞兩已相<lb/>
　戾也黻繡於裳而衣無文因裳而名為黻衣耳此加<lb/>
　於錦衣之上者也夀考不忘祝其夀考而不可忘也<lb/>
　○終南者賢者所居之地而其所有惟條梅紀堂耳<lb/>
　不敢自以其地為生賢也國君屈己下賢而至於此<lb/>
　則真足以為君而宜其夀考矣<lb/>
　　　終南二章章六句<lb/>
黄鳥<lb/>
<pb n="11a"/>
　經㫖曰秦穆公卒以子車氏之三子為殉國人哀之<lb/>
　為之賦黄鳥事見春秋傳文公六年<lb/>
交交黄鳥止于棘<hi>興也</hi>誰從穆公子車奄息維此奄息百<lb/>
夫之特臨其穴惴惴其慄彼蒼者天殱我良人如可贖<lb/>
兮人百其身<hi>興意</hi>
　從從葬也殱盡贖貿也<lb/>
○交交黄鳥止于桑<hi>興也</hi>誰從穆公子車仲行維此仲行<lb/>
百夫之防臨其穴惴惴其慄彼蒼者天殱我良人如可<lb/>
<pb n="11b"/>
贖兮人百其身<hi>興意</hi>
　防當也謂一人可以當百夫也<lb/>
○交交黄鳥止于楚<hi>興也</hi>誰從穆公子車鍼虎維此鍼虎<lb/>
百夫之禦臨其穴惴惴其慄彼蒼者天殱我良人如可<lb/>
贖兮人百其身<hi>興意</hi>
　禦猶當也○此詩以黄鳥起興正以目三良也蓋黄<lb/>
　鳥善鳴者也當時三良於穆公必知無不言言無不<lb/>
　盡交相徃來亦如黄鳥之善鳴而交交也止于棘桑<lb/>
<pb n="12a"/>
　楚人所共見之地也若止於丘隅則人所不見而可<lb/>
　以免矣此見三良雖忠而未免傷於直也然其賢則<lb/>
　人所共惜故欲百其身以代之耳<lb/>
　　　黄鳥三章章十二句<lb/>
　　　　三良殉葬之事實秦康公所驅也康公為世<lb/>
　　　　子時三良正為穆公所信用其言必有非康<lb/>
　　　　公所悦者如燕惠王之於樂毅也故使以忠<lb/>
　　　　殉穆公豈非假此以害之乎或謂穆公命從<lb/>
<pb n="12b"/>
　　　　己死而三良從之蓋本左氏則又邪説也夫<lb/>
　　　　穆公用百里奚以霸顯名垂後乃賢君也豈<lb/>
　　　　肯使三良從葬而肯從葬者又兒女子小不<lb/>
　　　　忍之忠也三良亦豈肯為乎觀臨穴惴惴之<lb/>
　　　　言則為康公所迫而非三良所欲可知矣然<lb/>
　　　　則謂從穆公之命者乃文奸之言耳既殺其<lb/>
　　　　父之賢臣又欲自文而歸咎於父其為不孝<lb/>
　　　　孰甚焉三良之被驅豈其所得已哉若秦之<lb/>
<pb n="13a"/>
　　　　有殉要亦起於殉所嬖愛之人而其人亦自<lb/>
　　　　以殉為盡忠也因遂習以成俗意必不及於<lb/>
　　　　賢臣而亦豈至如史記所謂從死者六十二<lb/>
　　　　人與百七十七人之多哉况穆公之賢又不<lb/>
　　　　可以妄議矣<lb/>
晨風<lb/>
　經㫖曰此賢臣被棄而思慕之詩也<lb/>
鴥彼晨風鬰彼北林<hi>比也</hi>未見君子憂心欽欽如何如何<lb/>
<pb n="13b"/>
忘我實多<hi>賦也</hi>
　□疾飛貎晨風鸇也似鷂因風飛急善擊鳥雀鬰茂<lb/>
　盛貎欽欽憂而不敢肆之意言晨風疾飛而入鬰然<lb/>
　之北林深而可棲也此以比賢者去之速而得其可<lb/>
　隱之地也君子指其君言<lb/>
○山有苞櫟隰有六駁未見君子憂心靡樂如何如何<lb/>
忘我實多<hi>賦也</hi>
　櫟橡斗即皂斗也其實房生其房名梂詳見綿字義<lb/>
<pb n="14a"/>
　駁梓榆也𣗳皮青白如駁馬色故謂之駁櫟駁亦據<lb/>
　歸隱之地所有者而言<lb/>
○山有苞棣隰有樹檖未見君子憂心如醉如何如何<lb/>
忘我實多<hi>賦也</hi>
　棣常棣也爾雅以常棣為棣詳見七月字義檖赤羅<lb/>
　也實似梨而小酢可食亦據隱居所有而言如醉則<lb/>
　憂又甚矣○此詩言速歸所隠之地而享所有之櫟<lb/>
　駁棣檖亦無不樂但心常以不得見君子為憂耳蓋<lb/>
<pb n="14b"/>
　不得於君則熱中之意我未忘君而君如何忘我邪<lb/>
　此見其惓惓之餘意也<lb/>
　　　晨風三章章六句<lb/>
無衣<lb/>
　經㫖曰此将帥與士卒同甘苦者所作必襄公始封<lb/>
　為諸侯時詩也蓋當時猶以王命興師故有王于興<lb/>
　師之言耳<lb/>
豈曰無衣與子同袍王于興師脩我戈矛與子同仇<hi>賦也</hi>
<pb n="15a"/>
　子指士卒言袍衣之有表者也以綿實之用新綿則<lb/>
　為襺因舊絮則為緼同袍者觧衣衣之之意戈鈎孑<lb/>
　㦸也詳見下章字義矛指酋矛攻國之兵也詳見字<lb/>
　義<lb/>
○豈曰無衣與子同澤王于興師脩我矛㦸與子偕作<lb/>
<hi>賦也</hi>
　澤與襗同袴也以其親膚有垢澤之義㦸車㦸也詳<lb/>
　見字義<lb/>
<pb n="15b"/>
○豈曰無衣與子同裳王于興師脩我甲兵與子偕行<lb/>
<hi>賦也</hi>
　此詩将兵者自言豈以子之無衣而與子同衣服乎<lb/>
　蓋王将興師當備噐械而與子同事則所服用不容<lb/>
　不與同耳<lb/>
　　　無衣三章章五句<lb/>
渭陽<lb/>
　經㫖曰春秋僖公二十四年晉惠公卒重耳自秦歸<lb/>
<pb n="16a"/>
　立是為文公秦康公時為世子送之渭陽故作此詩<lb/>
　然康公殘忍薄行人也未可以許其本心之良意必<lb/>
　穆公知文公之賢令康公篤親親之恩而因以重禮<lb/>
　相贈歟詩雖康公所作實以見穆公之美也穆公卒<lb/>
　從文公敗楚勤王以成霸業其原蓋在此矣及穆公<lb/>
　既沒康公即乗文公之䘮而伐之兵争不息其本心<lb/>
　何在哉故渭陽之思歸美於穆公可也<lb/>
我送舅氏曰至渭陽何以贈之路車乗黄<hi>賦也</hi>○<hi>乗去聲</hi>
<pb n="16b"/>
　秦穆公夫人晉文公之姊也生康公故康公稱文公<lb/>
　為舅爾雅曰母之昆弟曰舅乗黄路車中有黄馬四<lb/>
　也<lb/>
○我送舅氏悠悠我思何以贈之瓊瑰玉佩<hi>賦也</hi>
　悠悠我思者謂寓懐於文公者長非謂念母也瓊詳<lb/>
　見木𤓰字義瑰孔氏謂美玉之名是也毛氏以為石<lb/>
　而次玉則不可以為瓊矣珮玉詳見有女同車字義<lb/>
　范氏處義曰以瓊瑰為佩也<lb/>
<pb n="17a"/>
　　　渭陽二章章四句<lb/>
　　　　集傳所述左傳載晉文公事多失其實辯見<lb/>
　　　　春秋私考僖公十年晉里克弑其君卓及二<lb/>
　　　　十四年晉侯夷吾卒下<lb/>
權輿<lb/>
　經㫖曰此刺時君不能敬賢如始不足以任重也<lb/>
於我乎夏屋渠渠今也每食無餘于嗟乎不承權輿<hi>賦也</hi>
　夏大屋具也渠渠猶勤勤言君始於我厚設禮食大<lb/>
<pb n="17b"/>
　具以食我其意勤勤然此古註説是也無餘者僅足<lb/>
　食也有餘則可以備餕承當也權在衡輿在車皆能<lb/>
　任重者不承權輿言其不足以當權輿之任也舊説<lb/>
　以為造衡自權始造車自輿始而嘆其有始無終則<lb/>
　是較短論長之言其徳不廣矣<lb/>
○於我乎毎食四簋今也毎食不飽于嗟乎不承權輿<lb/>
<hi>賦也</hi>
　四簋以盛黍稷孔氏曰公食大夫宰夫設六簋是禮<lb/>
<pb n="18a"/>
　食此言每食則是平嘗燕食噐物不具故惟四簋今<lb/>
　按上章言無餘則猶足食今曰不飽則食不充腹見<lb/>
　其益薄也<lb/>
　　　權輿二章章五句<lb/>
　　　　毛鄭以來皆以四乎字各為句蓋乎與輿恊<lb/>
　　　　韻故也<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩說解頥正釋卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋</head>
    <p>
<pb n="1a"/>
欽定四庫全書　　　　　經部五<lb/>
　春秋　　　　　　　　　春秋類<lb/>
　　提要<lb/>
　　　　<hi>臣</hi>等謹按春秋鉤元四卷明石光霽撰光霽字仲<lb/>
　　　　濓泰州人張以寕之弟子也洪武十三年以薦為<lb/>
　　　　國子監學正擢春秋博士明史文苑傳附載張以<lb/>
　　　　寜傳中史稱元故官來京者危素及以寜名<lb/>
　　　　尤重素長于史以寜長于經素宋元史稿俱<lb/>
<pb n="1b"/>
　　　　失傳而以寜春秋學遂行門人石光霽作春<lb/>
　　　　秋鉤元云云則此書猶以寜之傳也大㫖本<lb/>
　　　　張大亨呉澄之意以春秋書法大抵分屬五<lb/>
　　　　禮凡失禮者則書之以示褒貶因考周禮經<lb/>
　　　　注詳録吉凶軍賓嘉五禮條目其有五禮不<lb/>
　　　　能盡括者如年月日時名稱爵號之類則别<lb/>
　　　　為雜書法以冠於首毎條書法之下採集諸<lb/>
　　　　傳之詞以切要者為綱𤼵揮其義者為目大<lb/>
<pb n="2a"/>
　　　　概以左傳公榖胡氏為主義有未備者亦間<lb/>
　　　　採啖趙諸儒之説而總以己意折衷之其所<lb/>
　　　　稱張氏即以寧也史稱以寕長於春秋著有<lb/>
　　　　春秋經傳辨疑及春王正月考今辨疑已佚<lb/>
　　　　賴光霽能傳其説是編所引以寕之言為最<lb/>
　　　　多尚可見其梗概前有序文一篇無撰人姓<lb/>
　　　　氏言啖趙之纂例詳於經而畧於傳纂疏㑹<lb/>
　　　　通之書備於傳而畧於經茲能損益其所未<lb/>
<pb n="2b"/>
　　　　備其稱許頗當朱彛尊經義考作四卷此本<lb/>
　　　　不分卷數疑傳寫者所合併今從彛尊之説<lb/>
　　　　仍析為四卷著録焉乾隆四十四年二月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="3a"/>
春秋書法鈎元原序<lb/>
禮曰屬辭比事春秋教也聖人修經因魯史之舊筆削<lb/>
褒貶歸諸王道孟軻氏不曰修而曰作可謂深知春秋<lb/>
者矣夫春秋一經其文為至簡其義為至明然不屬辭<lb/>
以考之比事以求之則聖人所書之法豈易識哉先師<lb/>
翠屏張先生以是經登巍科既已深探其旨凡語學者<lb/>
必以書法為首而謂唐陸淳氏合啖趙二子之説去取<lb/>
三傳以為纂例不為無見雖宋胡文定公集諸説而為<lb/>
<pb n="3b"/>
之傳學者宗之其間義例有取於彼者為多烏可不之<lb/>
察哉欽遇聖朝平一萬方隆文教以基盛治光霽叨蒙<lb/>
齒録賛教成均校文之隙竊擬陸氏所纂之例輯諸儒<lb/>
至當之論編五禮類要六卷以二百四十二年之書法<lb/>
彚而分之萃而㑹之俾原始要終易以探討然文辭浩<lb/>
汗學者未易得其指歸復掇要言大書以為綱采精義<lb/>
細書以為目名曰書法鈎元盖欲便於初學使開卷即<lb/>
知一經大旨而無多岐之惑冀少禆育材之萬一也若<lb/>
<pb n="4a"/>
夫微辭奥義神侔化工則隨事以見又在學者之用力<lb/>
焉洪武二十五年歳在壬申國子博士淮南石光霽書<lb/>
<pb n="5a"/>
　　凡例<lb/>
一摭諸傳切要之言以為綱精微之詞以為目庶幾綱<lb/>
　舉目張簡明易見也<lb/>
一所採之詞以左傳公穀胡氏張氏為主義或未備者<lb/>
　則採啖趙諸儒確論以足之<lb/>
一諸儒之論與五傳不合而二説皆通者具載以備叅<lb/>
　考其間優劣則妄加折衷而或先或後各隨其宜難<lb/>
　以例拘也<lb/>
<pb n="5b"/>
一是編書法大抵分屬五禮盖以春秋一經往往因失<lb/>
　禮而書以示譏貶出乎禮則入乎春秋也五禮括未<lb/>
　盡者别為雜書法以冠于首餘則皆以吉凶軍賓嘉<lb/>
　别其類焉庶幾屬詞比事是非易知也猶慮初學未<lb/>
　聞五禮條目復載周禮經注使知其槩云<lb/>
周禮大宗伯之職<lb/>
　以吉禮事邦國之鬼神示<hi>事謂祀祭享也示愚按事天神曰祀事地  曰祭事</hi>
　　<hi>人鬼曰享</hi>
<pb n="6a"/>
　　以禋祀祀昊天上帝<hi>禋祀取精意以享之義上帝者天之主宰也冬日至於圜</hi>
　　<hi>丘祀之用愚按此冬至之郊也若魯則  祈穀之郊在建寅月</hi>以實柴祀日月星<lb/>
　　辰<hi>實柴者實牲於柴而燔之也星謂五星辰謂日月所㑹十二次</hi>以槱燎祀司中<lb/>
　　司命飌師雨師<hi>槱燎謂燔柴而不實以牲也司中司命文昌第五星四星也風師箕</hi>
　　<hi>也雨師畢也飌古風字此三者所以祀天神</hi>　以血祭祭社稷五祀五<lb/>
　　嶽<hi>血祭者貴氣臭也社土神也稷穀神也五祀者門戸竈行中霤也五嶽者東曰泰山南曰衡山</hi>
　　<hi>西曰華山北曰恒山中曰嵩山  五嶽即望</hi>以貍沈祭山林川澤<hi>祭山林曰</hi>
　　<hi>貍謂藏諸地也祭川澤曰沈謂置諸水也</hi>以疈辜祭四方百物<hi>疈者肆而磔之</hi>
<pb n="6b"/>
　　<hi>辜者制而磔之四方百物即蜡祭也此三者所以祭地示</hi>　以肆獻祼享先王<lb/>
　　<hi>肆者進所解牲體謂薦熟也獻者獻醴謂薦腥也祼者灌以鬰鬯謂始獻尸求神時也  此即禘</hi>
　　以饋食享先王<hi>饋食言有黍稷也祭先灌次獻腥次獻熟次饋食凡祭皆然互相備</hi>
　　<hi>也即此大祫  大事</hi>以祠春享先王<hi>春生物未有以享故曰祠  此下皆小祫即有</hi>
　　<hi>事</hi>以禴夏享先王<hi>夏陽盛以樂/為主故曰禴</hi>以嘗秋享先王<hi>秋物</hi>
　　<hi>成可嘗故曰嘗</hi>以烝冬享先王<hi>冬庶物盛多故曰烝此六者所以享人鬼</hi>
　以凶禮哀邦國之憂<hi>哀謂救患分災也</hi>
　　以喪禮哀死亡<hi>死以氣言亡以形言喪禮則有<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>/賵之類  此即求<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>來賵歸禭歸</hi>
<pb n="7a"/>
　　<hi>含</hi>以荒禮哀凶札<hi>凶謂嵗歉札謂民病荒札則有散利之類</hi>以吊禮哀<lb/>
　　禍烖<hi>禍與福乖烖與祥違吊禮則有慰問之類  此即宋災大水</hi>以禬禮哀圍<lb/>
　　敗<hi>圍謂國受圍敗謂兵敗績禬禮則㑹其財物以補之  此即歸粟</hi>以恤禮哀㓂<lb/>
　　亂<hi>兵作於外為冦作於内曰亂恤禮則出其兵師以救之也  此即救</hi>
　以賓禮親邦國<hi>親謂使之相親附也</hi>
　　春見曰朝<hi>朝猶朝也欲其來之早  此下即朝如</hi>夏見曰宗<hi>宗尊也欲其尊</hi>
　　<hi>王</hi>秋見曰覲<hi>覲猶勤也以其/勤於王事也</hi>冬見曰遇<hi>遇偶也欲其不期而</hi>
　　<hi>皆至</hi>時見曰㑹<hi>時見者言無常期王將有征討為壇於國外㑹諸侯而命事焉  此即㑹</hi>
<pb n="7b"/>
　　殷見曰同<hi>殷猶衆也王十二年不巡守則六服盡朝王亦為壇而命以政焉</hi>時聘<lb/>
　　曰問<hi>時聘亦無常期天子有事乃聘之焉  此即臣如京師聘王下同</hi>殷覜曰視<lb/>
　　<hi>殷覜謂一服朝之嵗以朝者少諸侯乃使卿以大禮衆聘焉</hi>
　以軍禮同邦國<hi>同謂使諸侯和同不僣差也</hi>
　　大師之禮用衆也<hi>以征伐為主所以用其命也  此即侵伐之類</hi>大均之<lb/>
　　禮恤衆也<hi>以土地人民為主所以恤其事也</hi>大田之禮簡衆也<hi>以教</hi>
　　<hi>戰為主所以簡其能也  此即蒐狩大閲</hi>大役之禮任衆也<hi>以築作為主所以任</hi>
　　<hi>其力也之此即城築  類</hi>大封之禮合衆也<hi>以建國為主所以合其民也</hi>
<pb n="8a"/>
　以嘉禮親萬民<hi>獨此言萬民者通上下言之也</hi>
　　以飲食之禮親宗族兄弟<hi>人民有合宗族飲食之禮所以親親也</hi>以<lb/>
　　昏冠之禮親成男女<hi>婚姻之禮所以親男女冠笄之禮所以成男女  此即納</hi>
　　<hi>幣之類</hi>以賓射之禮親故舊朋友<hi>射禮雖王亦立賓主王之故舊朋友</hi>
　　<hi>盖為世子時共在學者</hi>以享燕之禮親四方之賓客<hi>享有體薦燕有</hi>
　　<hi>折俎賓客謂朝聘者  此即饗</hi>以脤膰之禮親兄弟之國<hi>脤膰胙肉也分</hi>
　　<hi>賜同姓之國同福禄也  此即歸脤</hi>以賀慶之禮親異姓之國<hi>因其喜而</hi>
　　<hi>賀慶之也</hi>
<pb n="8b"/>
　　　愚按肆獻祼鄭注以為祫饋食以為禘而陳氏<lb/>
　　　禮書辨之謂肆獻祼即追享禘也饋食即朝享<lb/>
　　　祫也今從之<lb/>
</p>
<p>
</p>
  </div>
</body>
</text>
</TEI>
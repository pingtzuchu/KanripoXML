<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>月令明義卷三</head> <lb/>
    <p>
<pb n="1a"/>
欽定四庫全書<lb/>
　月令明義卷三<lb/>
　　　　　　　　　　　　明　黄道周　撰<lb/>
　　孟秋章第七<lb/>
孟秋之月日在翼昏建星中旦畢中<hi>舊厯不用改從今左</hi>
孟秋之月日在七星昏房中旦昴中<lb/>
　<hi>立秋之日日在栁九度昏氏二中旦胃八中栁之上有文昌三台焉天子所賦湛露誦鳬鷖也於是則昏</hi>
　<hi>無星鳥矣張之九度天樞所直其北有牢内平焉天子所敬慎刑獄也其南十四星曰天廟天子所重秋</hi>
<pb n="1b"/>
　<hi>嘗也日在七星則危葢屋出於東方天子有道則土功不勤化落安寧人無咨怨</hi>
其日庚辛其帝少皞其神蓐收其蟲毛其音商律中夷<lb/>
則其數九其味辛其臭腥其祀門祭先肝<lb/>
　<hi>萬物説言於兄兑更新也少皞金天氏其子該為蓐收或曰熟而將藏也毛蟲走之象茸者也商數七十</hi>
　<hi>二視宫數九九而去一故為之臣夷則者大吕損一之所生也律長五寸六分其數五十一周語曰夷則</hi>
　<hi>所以詠歌九則平民無貳伶州鳩曰武王始克商以二月癸亥夜陳未畢而雨以夷則之上宫畢之當辰</hi>
　<hi>辰在戌上故長夷則上宫命之曰羽夷則上生夾鐘夾鐘卯也癸亥之明日甲子夘時畢陳日至當辰辰</hi>
　<hi>在姑洗辰加於戌去戌用辰寅加於申去申而用寅故以夾鐘為宫黄鐘為角太蔟為徴姑洗為羽其去</hi>
<pb n="2a"/>
　<hi>大吕與夷則者志克商之數故不用商也然則周人之樂皆無商聲與曰無商聲則何以為樂謂圜丘之</hi>
　<hi>長圜鐘方澤之長函鐘清廟之長黄鐘夷則陳而不考也不考夷則則何謂之旋宫也曰圜鐘為宫黄鐘</hi>
　<hi>為角則大吕宜為商函鐘為宫南吕為羽則大吕亦宜為商黄鐘既以大吕為角則又不得用夷則也過</hi>
　<hi>是三樂者則亦通用之矣辛腥者隂金之氣也君子聞是氣以思禦亂斷制折衝之臣門者隂陽之合也</hi>
　<hi>且是時肝衰矣食辛腥不傷肝藏亦仁人之事也</hi>
涼風至白露降寒蟬鳴鷹乃祭鳥用始行戮<lb/>
　<hi>白露降蚤矣葢亦可以蚤也周訓曰立秋之日涼風至又五日白露降又五日寒蟬鳴涼風不至無嚴政</hi>
　<hi>白露不降民多邪病寒蟬不鳴人皆力爭處暑之日鷹乃祭鳥又五日天地始肅又五日禾乃登鷹不祭</hi>
<pb n="2b"/>
　<hi>鳥師旅無功天地不肅君臣乃懈農不登穀暖氣為災</hi>
天子居總章左个乗戎輅駕白駱載白旂衣白衣服白<lb/>
玉食麻與犬其器廉以深<lb/>
　<hi>總章西堂左个南偏也謂是赤白所㑹法度明章也夷則之法平以明總章之器廉以深何也法以隂而</hi>
　<hi>導陽器以陽而養隂也</hi>
是月也以立秋先立秋三日太史謁之天子曰某日立<lb/>
秋盛徳在金天子乃齋立秋之日天子親帥三公九卿<lb/>
諸侯大夫以迎秋於西郊還反賞軍帥武人於朝<lb/>
<pb n="3a"/>
　<hi>古之迎秋者以為日在西陸則昴畢旄䍐昏出於東方故以是而賞武士布威令然亦可以降矣齋而親</hi>
　<hi>帥出於酉郊不已過乎曰賔餞何殊仁義之用一也周末則無寒嵗赧獻之與妥歡猶之靡草也以明武</hi>
　<hi>則絀於内以明㫁則絀於外乾而坤㢲則其勢墮矣故兑悦人者也商兑之慶則非悦人者也物之未成</hi>
　<hi>而厲之則以為暴已壯而穉之則足以為禍故又迎之迎之敬之至也還賞軍帥則是古者三軍六師之</hi>
　<hi>治也古之為軍帥者則皆其公卿大夫詩書禮樂之宗焉而武人之何也謂是僕御而下司右之屬也</hi>
天子乃命將帥選士厲兵簡練桀俊専任有功以征不<lb/>
義詰誅暴慢以明好惡順彼逺方<lb/>
　<hi>命將帥選士厲兵於禮無加焉何也曰是將帥之辜也公卿大夫不懋其禮樂宏其教化使不義者翹起</hi>
<pb n="3b"/>
　<hi>暴慢洊作自卿而下至於牧伯乃凶服致觳請命而討之則何合樂合吹之有乎謂是長大壯佼者則蒐</hi>
　<hi>苗獮狩鉦鼓之所命也天子又坐總章而致之先賞於朝則其罰也繇此矣詩曰順彼長道屈此羣醜則</hi>
　<hi>猶是頖宫也天子曰明堂諸侯曰頖宫</hi>
　<hi>臣按月令迎秋之下遂言選士厲兵迎春之下但言道民勸農至三月始聘名士禮賢者何也是兵寓於</hi>
　<hi>農也春修耒耜秋持戈矛井邑丘甸凢在郊圻二百里之内為田六百四同當一百六十餘萬家以丘甸</hi>
　<hi>出車之法計之當為五十餘軍天子所用不過六鄉之衆鄉為一軍七萬五千人未及七分之一也五百</hi>
　<hi>里之内實賦三百一十六里為提封十萬井定賦六萬四千井戎馬四千匹兵車千乗以毎乗甲士三人</hi>
　<hi>卒七十二人計之此七萬五千人不勞出於一封之外是以天子而用千乗之師十僅取一未煩列國蕃</hi>
<pb n="4a"/>
　<hi>衛之也平居簡練其征討張皇又不得十之三四先王特虞其驕惰呰窳故以蒐苗猶狩作而厲之如列</hi>
　<hi>國之内有盜賊奸宄非諸侯不庭者又不煩天子六鄉之衆明矣然則専任有功征不義明好惡順逺方</hi>
　<hi>何也天子用師不出畿甸之外四方嚮化在萬里之内用師於五百里之内鄉遂縣都各聯其賦芻稍食</hi>
　<hi>不勞轉餽故古者有用師之法而無饋餉之法推百里以知千里推一國以知天下専任桀俊而四夷來</hi>
　<hi>庭明義去利則逺人賔服故春秋式序而文質斌美也</hi>
是月也命有司修法制繕囹圄具桎梏禁止姦慎罪邪<lb/>
務摶執命理瞻傷察創視折審㫁決獄訟必端平戮有<lb/>
罪嚴㫁刑天地始肅不可以贏<lb/>
<pb n="4b"/>
　<hi>君子行法小人行意觀鷙鳥之擊知其下必有傷膚創肉折肌及筋者矣端平何也先察其端叩而平之</hi>
　<hi>葢自是平也贏委也鄭元曰懈也或曰陽道常饒隂道常乏天地已肅隂不可贏葢盡察之不留其餘易</hi>
　<hi>曰山上有火旅君子以明慎用刑而不留獄則是不贏矣先王之先兵而後刑何也兵刑之大者也明刑</hi>
　<hi>則可以不兵而書曰克詰戎兵勿知庶獄何也兵者天子之事理者士師之事也</hi>
是月也農乃登穀天子嘗新先薦寢廟命百官始收斂<lb/>
完隄防謹壅塞以備水潦修宫室坏垣牆補城郭<lb/>
　<hi>春令云修利堤防道達壅塞於是完謹之春秋之義得相起也詩曰我稼既同上入執宫功是十月也則</hi>
　<hi>不已蚤乎曰氣有早晚視其農事則亦已備矣</hi>
<pb n="5a"/>
是月也毋以封諸侯立大官毋以割地行大使出大幣<lb/>
　<hi>是否月也易曰天地不交否君子以儉徳辟難不可榮以祿夫辟難辭禄則是君子之事也天子何辟之</hi>
　<hi>有天子命禄則天子有道而猶且禁其封立不行大使不出大幣何也曰是斂藏之義也鷹隼始鷙民有</hi>
　<hi>厲心上易其爵禄則下玩其功名且是斬刈自樹者不得已而命之下無以侈上無以喜必有殊割以討</hi>
　<hi>武功則圭田采地絀無以繼也古之有功者或自軍佐以至軍帥自下軍以至上軍車服之庸則已過矣</hi>
　<hi>論定而賞雖不踰時猶之清廟明堂焉告於禘嘗而後賚之慎重之至也天子以是月封邑出地則必有</hi>
　<hi>喜事之臣輕任勞逺以投上好而變其典章故君子歛徳以慮専功之禍小來之義則於是焉取之也鄭</hi>
　<hi>元曰嘗出田邑而此不封失於古義夫夏七月周之九月嘗或以畢矣何為其失古義也</hi>
<pb n="5b"/>
孟秋行冬令則隂氣大勝介蟲敗穀戎兵乃來行春令<lb/>
則其國乃旱陽氣復還五穀無實行夏令則國多火災<lb/>
寒熱不節民多瘧疾<lb/>
　<hi>行爵出禄盛用禮樂闢闗挺囚升高晀逺則是夏令也省囹圄去桎梏禁肆掠止訟獄𤼵倉廩出幣帛則</hi>
　<hi>是春令也天子之令征伐禮樂庶民之令謡歌訟獄中於其節則隂陽無權是在行之者耳</hi>
　　仲秋章第八<lb/>
仲秋之月日在角昏牽牛中旦觜觿中<hi>舊不用改從左</hi>
仲秋之月日在翼昏箕中旦參中<lb/>
<pb n="6a"/>
　<hi>白露之日日在翼二度則昏尾五度中旦畢十一度中翼為羽翮主逺客亦天之樂府也中星距極百四</hi>
　<hi>度北為郎位天子之近臣也日在翼十七則昏東壁見於東方壁主文章三四度而上是為天筞天子有</hi>
　<hi>道則貴文士重道術土功不煩賢人其昌</hi>
其日庚辛其帝少皞其神蓐收其蟲毛其音商律中南<lb/>
吕其數九其味辛其臭腥其祀門祭先肝<lb/>
　<hi>南吕者太蔟損一之所生也律長五寸三分三釐三毫數四十八周語曰南吕以贊陽秀物或曰隂氣旅</hi>
　<hi>助夷則任成萬物也其實三吕者皆金也酉為中金故南之南者離也酉與寅合一百二十天地之中律</hi>
　<hi>也</hi>
<pb n="6b"/>
盲風至鴻雁來元鳥歸羣鳥養羞<lb/>
　<hi>盲風疾風也鴻雁來自北來也元鳥歸蟄也養羞畜食也夏小正曰丹鳥羞白鳥丹鳥謂丹良白鳥謂蚉</hi>
　<hi>蚋也其謂之鳥者重其養也有翼者為鳥羞也者進也不盡食也周訓曰白露之日鴻雁來又五日元鳥</hi>
　<hi>歸又五日羣鳥養羞鴻雁不來逺人背畔元鳥不歸室家離散羣鳥不養羞羣臣驕慢</hi>
天子居總章太廟乗戎路駕白駱載白旂衣白衣服白<lb/>
玉食麻與犬其器廉以深<lb/>
是月也養衰老授几杖行糜粥飲食乃命司服具飭衣<lb/>
裳文繡有恒制有大小度有長短衣服有量必循其故<lb/>
<pb n="7a"/>
冠帶有常乃命有司申嚴百刑斬殺必當毋或枉撓枉<lb/>
撓不當反受其殃<lb/>
　<hi>正義曰是月乃論養老及章物服采之事又及於刑戮者葢事起於七月此特申明之耳今攷其意章服</hi>
　<hi>以慶君子刑戮以威小人養老以教孝弟孝弟立而後慶威行慶威行而君子小人各得其序然後神明</hi>
　<hi>可得而享也記曰有虞氏養國老於上庠養庶老於下庠夏后氏養國老於東序養庶老於西序殷人養</hi>
　<hi>國老於右學養庶老於左學周人養國老於東膠養庶老於虞庠虞庠在西郊則即西膠也為其祖虞也</hi>
　<hi>故稱虞庠又曰凢養老有虞氏以燕禮夏后氏以饗禮殷人以食禮周人修而兼用之今之所存者獨鄉</hi>
　<hi>飲酒耳養老之禮廢則子弟易其父兄庶姓慢其長上驕奢洊出而叛亂滋起章服不足以勸刑戮不足</hi>
<pb n="7b"/>
　<hi>以威而天下乃亂矣有王者作必重養老之令養老必自七十而上不服官政春秋吉日畢在庠序王者</hi>
　<hi>而下親為餽酳孤獨以降始給糜粥八十而上各給爵帛鄉里貴人不先耆老九十而上日修於官有司</hi>
　<hi>致問不分庶姓行之信久而後慶威可効也漢文帝元年詔曰方春和時草木羣生之物皆有以自樂而</hi>
　<hi>吾百姓鰥寡孤獨窮困之人或阽於死亡而莫之省憂為民父母將何如其議所以賑貸之又詔曰老者</hi>
　<hi>非帛不煖非肉不飽今嵗首不時使人存問長老又無布帛酒肉之賜將何以佐天下子孫孝養其親今</hi>
　<hi>聞吏稟當受鬻者或以陳粟豈稱養老之意哉其令縣道年八十以上賜米人月一石肉十斤酒五斗九</hi>
　<hi>十以上加布帛人一疋絮三斤賜物及當稟鬻者長吏閲視丞若尉致不滿九十者嗇夫令史致二千石</hi>
　<hi>遣都吏循行不稱者督之刑者及有罪耐以上不用此令是當文帝時富庶使然然當平時無事之國嘗</hi>
<pb n="8a"/>
　<hi>試行之以漸其餘雖催科不行斬殺不用可也豈必俟紅朽而後施其糜粥哉孝武元年夏亦有受粥佐</hi>
　<hi>孝之令皆本孝文故不錄</hi>
是月也乃命宰祝循行犧牲視全具案芻豢瞻肥瘠察<lb/>
物色必比類量大小視長短皆中度五者備當上帝其<lb/>
饗<lb/>
　<hi>三月已登其數矣授充人而芻之至此則有度矣五方所用各有毛物陽事用騂隂事用黝外毁用尨大</hi>
　<hi>小以體長短以角宰祝之事也</hi>
天子乃難以達秋氣以犬嘗麻先薦寢廟<lb/>
<pb n="8b"/>
　<hi>春曰畢之秋曰達之何也春氣動而苦泄秋氣凝而苦滯也春木始旺至於辰月與土相沴人有渫泄之</hi>
　<hi>禍故為難以畢之秋金始旺至於酉月湫滀不達人多病肺故為難以達之先王之愛人也必有見於未</hi>
　<hi>然者焉非劇也春分而後秋分而前陽氣憤盈萬物不能自藏以喪其精魄聖人必無以愓之曰是有主</hi>
　<hi>火者燔灼其間日夕紏䖍則既或治之不可不慎也故難者聖人之所教慎也且謂如是而後兩社不戒</hi>
　<hi>土功可作也</hi>
是月也可以築城郭建都邑穿竇窖修倉囷乃命有司<lb/>
趣民收斂務畜菜多積聚乃勸種麥毋或失時其有失<lb/>
時行罪無疑<lb/>
<pb n="9a"/>
　<hi>明堂禮曰仲秋農隙民畢入於室曰時殺將至毋罹其灾此託於䕶民者也則不如豳風之情也豳風至</hi>
　<hi>十月塞向墐户曰入室處是亥月也於是酉月但趣收斂而已而築城郭建都邑不已蚤乎曰是經始也</hi>
　<hi>以其時則可矣秋氣已達不犯農神之怒然且畜租種麥則是以豳風為周令也或曰豳候已晚洛候已</hi>
　<hi>蚤八月其穫則是未晚也經始之則可矣收斂未畢而趣築城郭建都邑兩時不得又因而罪之則是聖</hi>
　<hi>人不為也</hi>
是月也日夜分雷始收聲蟄蟲坏户殺氣浸盛陽氣日<lb/>
衰水始涸<lb/>
　<hi>鄭云水猶未涸也辰角見而雨畢天根見而水涸古者孟冬日在心尾氐晨見於東方於是水涸今日在</hi>
<pb n="9b"/>
　<hi>翼軫秋潦未收故古今之占候不可膠柱也其名物躔次分野則固殊義矣蟄蟲振白露下水始涸皆先</hi>
　<hi>月而言之何也明氣有蚤晚則節或上行節上行則閏在前月也周訓曰秋分之日雷始收聲又五日蟄</hi>
　<hi>蟲坏户又五日水始涸雷不收聲諸侯淫佚蟄蟲不坏户民靡有賴水不始涸甲蟲為害</hi>
日夜分則同度量平權衡正鈞石角斗甬<lb/>
　<hi>權量之難齊也亦猶之日夜春秋二分漏刻雖同而南北極差積盈十數今赤道平分各九十一度三十</hi>
　<hi>一分而春分前交秋分後交各差二度四十分非聖人則不能齊也假令權量之間皆九十一銖差二銖</hi>
　<hi>四十黍九十一升差二升四十勺聖人亦以贏縮寘之矣天虚地謙人競其間公朝銖錙閭閻鉅萬先王</hi>
　<hi>於春秋二分致嚴於度量權衡鈞石斗甬之事所以慮民者深且至矣</hi>
<pb n="10a"/>
是月也易闗市來商旅納貨賄以便民事四方來集逺<lb/>
鄉皆至則財不匱上無乏用百事乃遂<lb/>
　<hi>易平也孟子曰闗譏不征市㕓不税則天下之商皆悦願藏其市矣傳曰來百工則財用足貨賄者小人</hi>
　<hi>之事也</hi>
凢舉大事毋逆大數必順其時慎因其類<lb/>
　<hi>二氣時也五行類也二五因民布於嵗月六隂六陽凢十二卦七十二候是為大數是在於易觀之卦也</hi>
　<hi>易曰風行地上觀先王以省風觀民設教於是有觀之道八焉養衰老授几杖行糜粥一也飭衣裳文繡</hi>
　<hi>制度二也申明刑殺必當三也察犧牲物色四也築城郭穿竇窖收斂積聚五也同平正角六也易闗市</hi>
<pb n="10b"/>
　<hi>來商旅七也難達秋氣神道設教八也先王以是八者順時因類叶於民心雖舉大事動大衆可也觀曰</hi>
　<hi>盥而不薦有孚顒若舉大事動大衆未有不時而孚於民者也故觀與大壯隂陽之數互相反也</hi>
仲秋行春令則秋雨不降草木生榮國乃有恐行夏令<lb/>
則其國乃旱蟄蟲不藏五穀復生行冬令則風災數起<lb/>
收雷先行草木蚤死<lb/>
　　季秋章第九<lb/>
季秋之月日在房昏虚中旦栁中<hi>舊厯不用改從今左</hi>
季秋之月日在角昏牽牛中旦東井中<lb/>
<pb n="11a"/>
　<hi>寒露之日日在軫十二度昏斗十度中旦井十三度中軫亦好風於是乃風矣日庳使然非軫之為也凢</hi>
　<hi>風雨寒暑皆生於日不生於星猶治亂清濁皆生於君不生於民也角二星南距極九十七度天王帝庭</hi>
　<hi>也瑶光所直太陽門在焉日在角九度則昏牛二度中旦井二十七度中與日相對婁六度見於東方婁</hi>
　<hi>北十一星為天將又西北為𫝊舍天子有道則將軍不動𫝊舍肅若</hi>
其日庚辛其帝少皞其神蓐收其蟲毛其音角律中無<lb/>
射其數九其味辛其臭腥其祀門祭先肝<lb/>
　<hi>無射夾鍾損一之所生也律長四寸九分五釐五毫數四十五周語無射所以宣布喆人之令徳示小民</hi>
　<hi>軌儀白虎通曰射者終也言萬物隨陽而終復隨隂而起無有終已其實無射者火徳之大究也火生於</hi>
<pb n="11b"/>
　<hi>太蔟盛於蕤賔至無射而究矣聖人以其徳盛也復繹思之曰是無射也攷其律數則是圖蓍之所終始</hi>
　<hi>也</hi>
鴻雁來賔爵入大水為蛤鞠有黄華豺乃祭獸戮禽<lb/>
　<hi>來賔遰也遰者留也周訓曰寒露之日鴻雁來賔又五日雀入大水為蛤又五日菊有黄華鴻雁不賔小</hi>
　<hi>民不服雀不入大水失時之極菊無黄華土不稼穡霜降之日豺乃祭獸又五日草木黄落又五日蟄蟲</hi>
　<hi>咸俯豺不祭獸爪牙不良草木不黄落是為愆陽蟄蟲不俯民多病尫</hi>
天子居總章右个乗戎路駕白駱載白旂衣白衣服白<lb/>
玉食麻與犬其器廉以深<lb/>
<pb n="12a"/>
是月也申嚴號令命百官貴賤無不務内以㑹天地之<lb/>
藏無有宣出<lb/>
　<hi>吝嗇者人之恒質貴人之務藏甚於小民小民則無可宣出者矣而又申教之何也為貴穀也五穀正熟</hi>
　<hi>民易於貿易陶冶鹽鐡取於麻枲六畜之贏足相往也而輕用五穀則往遂不反以遂長夏是乃病矣故</hi>
　<hi>禁之又嚴禁之是貴穀之令也</hi>
乃命冡宰農事備收舉五穀之要藏帝籍之收於神倉<lb/>
祇敬必飭<lb/>
　<hi>農事備收舉時也舉五穀之要掌㑹也如是則冡宰司徒相為治也少宰月終舉羣吏之要是其一事耳</hi>
<pb n="12b"/>
　<hi>藏帝籍之收於神倉凢宫伯酒正粢盛之需亦於是舉焉周禮之屬則未有専舉也謂是帝籍不敢不専</hi>
　<hi>舉者故曰乃命冡宰冡宰之於月令特取之矣凢月令之事掌於太史一命太尉一命司空一命冢宰則</hi>
　<hi>是三公也三代之制兼採焉而冡宰綦重冡宰飭神倉則天下之倉庾不涸</hi>
是月也霜始降則百工休乃命有司曰寒氣總至民力<lb/>
不堪其皆入室<lb/>
　<hi>勞民也豳風則在十月矣明堂禮在八月小人終嵗勤勞亦何寧處之有</hi>
上丁命樂正入學習吹<lb/>
　<hi>春夏以舞秋冬以吹舞以導其陽吹以導其隂舞通於征伐吹通於禮樂</hi>
<pb n="13a"/>
是月也大饗帝嘗犧牲告備于天子<lb/>
　<hi>仲夏大雩祈也是月大饗報也饗非為雩也天子奉天致事百神不以不旱而輟雩則不以不熟而輟報</hi>
　<hi>故夏有輟雩而秋無輟饗上帝曰饗饗廟曰嘗月令四時不言享廟則皆以配帝也春秋四時皆言享廟</hi>
　<hi>諸侯之事也鄭元曰嘗犧牲告備謂是嘗于羣神猶夏之雩于百辟也然則大饗之非祫禘何義也祫禘</hi>
　<hi>嵗義也舉月令則未舉嵗義也</hi>
命諸侯制百縣為來嵗受朔日與諸侯所税於民輕重<lb/>
之法貢職之數以逺近土地所宜為度以給郊廟之事<lb/>
無有所私<lb/>
<pb n="13b"/>
　<hi>天子畿方千里制百里者百去其山藪城郭為百里者六十有四為田六十四萬井當五百七十六萬夫</hi>
　<hi>所耕之地古以三則定地十畝取一家任二人則千里之内五萬七千六百萬畝可得五千七百六十萬</hi>
　<hi>畝之入千一百五十二萬夫之任酌其逺近輕重定賦相其土宜土㑹以為桑柘麻枲葭葦魚臝梓材之</hi>
　<hi>所從出取其精者以供郊廟經費賞賚之需其餘以施於公卿大夫士庶人在官者及於百縣之長廩禄</hi>
　<hi>圭采天子一無所私所慮者百縣諸侯自為肥瘠定賦不均施禄不平故先三月而定之以較其贏縮恊</hi>
　<hi>其出入示慶讓也井地既廢疆界不分富屋隠民俱不可問今不能盡如古但以千里之地再半古人之</hi>
　<hi>算為田三十二萬井二萬八千八百萬畝二百八十八萬夫所耕之地二十分用一猶得千四百四十萬</hi>
　<hi>畝之入一百四十四萬夫之任為治之法先正其畿内而後以及其諸侯則法制定而怨爭息也從此定</hi>
<pb n="14a"/>
　<hi>制以施於象魏不過三月不為蚤矣是戌月也在易為剥剥曰上以厚下安宅君子居上有郊廟之祀百</hi>
　<hi>執事之賦不得不下取於民取於民而不定為之制則衆共剥下下欺其上牆高基鋭傾覆因之矣剥之</hi>
　<hi>上爻為宗廟五隂供賦以奉一陽魚貫之序百辟共闕故下無剥牀之凶中無剥膚之患也</hi>
是月也天子乃教於田獵以習五戎班馬政令僕及七<lb/>
騶咸駕載旌旐授車以級整設于屏外司徒搢朴北面<lb/>
誓之天子乃厲飾執弓挾矢以獵命主祠祭禽于四方<lb/>
　<hi>僕戎御之屬七騶謂趣馬駕税之官授車以級謂載旌旐者各以官次也屏天文所謂外屏也周禮大司</hi>
　<hi>馬中春教振旅以旗致民列如戰陳王執路鼓諸侯執賁鼔軍將執晉師帥執提旅帥執鼙卒長執鐃兩</hi>
<pb n="14b"/>
　<hi>司馬執鐸公司馬執鐲教坐作進退疾徐疏數之節遂以蒐田有司表貉誓民誓曰無干車無自後射鼓</hi>
　<hi>遂圍禁火弊獻禽以祭社中夏教茇舍如振旅之陳撰車徒讀書契辨號名之用帥以門縣鄙以名家以</hi>
　<hi>號鄉以州野以邑各象其事以辨軍之夜事遂以苗田如春蒐之法中秋教治兵如振旅之陳辨其旗物</hi>
　<hi>王載太常諸侯載旂軍吏載旗師都載旜卿遂載物郊野載旐百官載旟各書其事與號其他皆如振旅</hi>
　<hi>遂以獮田如春蒐之法羅弊致禽以祀祊所謂主祀祭禽者也凢蒐田教以軍節茇舍教以聽聲獮田教</hi>
　<hi>以辨色因時辨治也中冬大閲虞人萊其野百步為表凢三表又五十步為表司馬建旗于後表之中羣</hi>
　<hi>吏以五物率民陳車徒如振旅之陳皆坐聽誓于陳前斬牲以狥左右曰不用命者斬之乃為坐作擊刺</hi>
　<hi>之法遂以狩田致禽饁獸入獻禽以享烝其詳在司馬職中凢春冬有誓夏秋不誓此云司徒搢朴北面</hi>
<pb n="15a"/>
　<hi>誓之與冬狩異義又云載旌旐授車以級與秋狩同文者月令酌司馬之法於嵗秋一舉以順天道且欲</hi>
　<hi>畢意於禮樂也宋子罕曰天生五材民並用之誰能去兵古之聖人雖在平世未嘗忘戰詳觀司馬致民</hi>
　<hi>致禽辨聲辨色鼓行衛枚命賞命罰於戰勝之數一一具備如云前後有屯百步有司巡其前後險野人</hi>
　<hi>為主易野車為主大獸公之小禽私之皆簡切明至誠繇其道可以不敗故觀於辰月合樂之文爰及季</hi>
　<hi>秋厲飾之事而古今治道燦然見矣</hi>
是月也草木黄落乃伐薪為炭蟄蟲咸俯在内皆墐其<lb/>
户乃趣獄刑毋留有罪收禄秩之不當供養之不宜者<lb/>
　<hi>供養之不宜鄭元云如貪嗜熊蹯之屬非常食也或曰收執也禄秩不當則已濫供養不宜則已侈故皆</hi>
<pb n="15b"/>
　<hi>收去之亦貴揫斂也周禮宫伯膳人饔人各有宜物或謂收其不宜象於黄落以逮下也</hi>
是月也天子以犬嘗稻先薦寢廟<lb/>
季秋行夏令則其國大水冬藏殃敗民多<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>嚏行冬令<lb/>
則國多盜賊邊竟不寧土地分裂行春令則煖風來至<lb/>
民氣懈惰師興不居<lb/>
　<hi>管夷吾曰西方曰辰其時曰秋其氣曰隂隂生金與甲其徳憂哀靜正嚴順居不敢淫佚其事號令毋使</hi>
　<hi>民淫暴順旅聚収量民資畜聚賞羣幹聚羣才百物乃収使民不怠所惡必察所欲必得我信則克此謂辰</hi>
　<hi>徳辰掌收收為隂秋行春政則榮行夏政則水行冬政則耗是故秋三月以庚辛日𤼵五政一政曰禁博</hi>
<pb n="16a"/>
　<hi>簺圉小辨鬭譯跽二政曰毋見五兵之刃三政曰慎旅農趣收聚四政曰補缺塞坼五政曰修牆垣周門</hi>
　<hi>閭五政苟時則五穀皆入</hi>
　<hi>又曰戊子令畢睹庚子金行御天子出令命宗祝選禽獸之禁五穀之先熟者而薦之祖廟與五祀鬼神</hi>
　<hi>享其氣焉君子食其味焉然則涼風至白露下天子出令命左右司馬衍組甲厲兵合什為伍以修于四</hi>
　<hi>境之内諛然告民有事所以待天地之殺斂也然則晝炙陽夕下露五地競環五穀隣熟草木茂實嵗農</hi>
　<hi>豐年大有七十二日而畢睹庚子金行御天子攻山擊石有兵作戰而敗士死喪執政亦七十二日而畢</hi>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　月令明義卷三<lb/>
</p>
<p>
</p>
  </div>
</body>
</text>
</TEI>
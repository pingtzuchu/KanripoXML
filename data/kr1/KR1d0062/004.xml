<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>月令明義卷四</head> <lb/>
    <p>
<pb n="1a"/>
欽定四庫全書<lb/>
　月令明義卷四<lb/>
　　　　　　　　　　　　明　黄道周　撰<lb/>
　　孟冬章第十<lb/>
孟冬之月日在尾昏危中旦七星中<hi>舊厯不用改從今左</hi>
孟冬之月日在房昏危中旦張中<lb/>
　<hi>立冬之日日在氐二度昏虚初度中旦栁九度中氐之北車騎梗河在焉天子所守其闗梁也房為天駟</hi>
　<hi>日月五星所從出入也其北有隂徳陽徳焉日在房則胃昏見於東方古人所虞其為厲也是與夏孟互</hi>
<pb n="1b"/>
　<hi>易則天街礪石在昴七度而上矣天子有道則白衣式微裔夷就列</hi>
其日壬癸其帝顓頊其神元㝠其蟲介其音羽律中應<lb/>
鐘其數六其味鹹其臭朽其祀行祭先腎<lb/>
　<hi>五帝徳曰顓頊高陽氏姬姓元㝠少皞氏之子曰修曰熈代為水官羽數四十八商聲損一之所生應鐘</hi>
　<hi>律長四寸六分六釐六毫六絲其數四十二姑洗損一所生木徳之根氐也周語曰應鐘均利器用以俾</hi>
　<hi>應復言其久而能復不如己之遂己也古之言律者以六吕間六氣以隂陽左右而求其合故曰元枵合</hi>
　<hi>於星紀娵訾合於析木今知不然者日尸無恒舍隂陽有定律度有差池律無變易亥不合寅而合於子</hi>
　<hi>故應鐘四十二合於黄鐘之八十一為百二十而贏己不合申而合於午故仲吕六十合於蕤賔之五十</hi>
<pb n="2a"/>
　<hi>七為百二十而絀應鐘之律合於黄鐘為十三寸六分而贏仲吕之律合於蕤賔為十三寸而絀此兩者</hi>
　<hi>隂陽晷影進退薄蝕之所終始也鹹者鹽膠之味也朽者迂濶之氣也仁人智士之言或聞其氣以為鹹</hi>
　<hi>朽者矣行軷壤之祭也腎者壬癸之位也應鐘在壬癸而不為水者避黄鐘之位也</hi>
水始冰地始凍雉入大水為蜃虹藏不見<lb/>
　<hi>爵之大水海也雉之大水淮也周訓曰立冬之日水始冰又五日地始凍又五日雉入大水為蜃水不冰</hi>
　<hi>是為隂負地不凍咎徴之徴雉不入水國多淫婦小雪之日虹藏不見又五日天氣上騰地氣下降又五</hi>
　<hi>日閉塞而成冬虹不藏婦乃僻天氣不上騰地氣不降君臣相嫉</hi>
天子居元堂左个乗元路駕鐡驪載元旂衣黒衣服元<lb/>
<pb n="2b"/>
玉食黍與彘其器閎以奄<lb/>
　<hi>元堂左个北堂西偏也元路古云袗路袗元色也黍彘亦以養隂也</hi>
是月也以立冬先立冬三日太史謁之天子曰某日立<lb/>
冬盛徳在水天子乃齊立冬之日天子親帥三公九卿<lb/>
大夫以迎冬於北郊還反賞死事卹孤寡<lb/>
　<hi>冬者藏也迎冬猶之納水也人生於火而死於火至於冬乃為之藥也天子所以斂徳而畜物也</hi>
是月也命太史釁龜筴占兆審卦吉凶是察阿黨則罪<lb/>
無有掩蔽<lb/>
<pb n="3a"/>
　<hi>天下之大疑有二曰疑刑也疑兵也刑疑從輕兵疑勿舉則亦可以弗卜矣而猶且卜之何曰是有大吉</hi>
　<hi>大凶焉阿黨而出人之罪猶或可原也阿黨而入人之罪不可原也阿黨而方上命撓師期此不可原也</hi>
　<hi>阿黨而輕行師破夷人宗社此又不可原也凢人之阿黨者皆有大權位勢利所集而後根株苞蘖生焉</hi>
　<hi>勢位不在聲影稀落則與之者少矣古之聖人以至誠待人以至誠亊鬼神共驩放齊猶或比周然且不</hi>
　<hi>謀龜筮而用之又不謀龜筴而誅之知廷臣之無所利於共鯀共鯀之無所利於洪水也至於宅揆則雖</hi>
　<hi>以至徳元契而猶且卜之命之以為神明所託卿士庶民不敢或違也使夫士族之好惡小民之風雨或</hi>
　<hi>彼或此或寒或暑而皆卜之筮之則筮龜殫匱矣凢卜筮之道視其體兆氣色竒耦剛柔端拭而察之炳</hi>
　<hi>如也必不可得則端拭而思曰是何所利於阿黨而為之使筮龜而亦有利於人則其阿黨人也滋甚然</hi>
<pb n="3b"/>
　<hi>且聖人不廢蓍龜不諱阿黨者何曰畏夫權勢之相嬗天下不言而冀夫鬼神之言之者也鄭元曰是謂</hi>
　<hi>治獄吏也曰治獄吏而不當則夫人能言之使夫人不能言之則是非治獄吏也或曰是兩事也龜有八</hi>
　<hi>命不察有罪征象與謀果至兩瘳征則有之刑有科條何疑之有夫是則征亦可無疑也</hi>
　<hi>景帝五年秋後詔曰獄人之大命死者不可復生吏或不奉法令以貨賂為市朋黨比周以苛為察以刻</hi>
　<hi>為明令亡罪者失職朕甚憐之諸疑獄雖文致如法而於人心不厭輒讞之景帝此詔可謂深察吏情凢</hi>
　<hi>獄吏不嚴酷則賄賂不重賄賂不重則阿黨不行小人之出入人罪者皆有苛察之術比周之智敢於殺</hi>
　<hi>人而後人畏而從之人主寛大敬慎愛人則獄吏無術雖不察其聲色可也</hi>
　<hi>武帝末年罷輪臺之詔曰曩者朕之不明以軍候宏言匈奴縛馬前後足置城下馳言秦人我匄若馬又</hi>
<pb n="4a"/>
　<hi>漢使者久留不還故興師遣貳師將軍古者卿大夫與兵謀參以蓍龜乃以縳馬書視羣臣或以虜自縳</hi>
　<hi>馬不祥或以為見强乃筮易之卦得大過九五匈奴困敗及太卜治星望氣皆以為吉匈奴必破時不可</hi>
　<hi>失也又曰北伐行於鬴山必克故朕親發貮師下鬴山詔必毋深入今計謀卦兆皆反繆貳師敗軍士死</hi>
　<hi>畧離散悲痛在朕心今又請逺田輪臺是勞擾天下非朕所忍聞今繇此詔觀之則為龜筮者亦有阿黨</hi>
　<hi>也易九五在大過枯楊生華老婦得其士夫象曰枯楊生華何可久也老婦士夫亦可醜也禍敗烱然而</hi>
　<hi>羣臣心阿天子下黨貳師遂以為鬴山必克之卦使武帝當時心無偏私不阿親近玩易詞深察其理則</hi>
　<hi>無俟輪臺而始知悔矣故人主惟虚心察理不阿親近雖不用蓍龜可也</hi>
是月也天子始裘命有司曰天氣上騰地氣下降天地<lb/>
<pb n="4b"/>
不通閉塞而成冬命百官謹葢藏命司徒循行積聚無<lb/>
有不斂坏城郭戒門閭修鍵閉慎管籥固封疆備邊竟<lb/>
完要塞謹闗梁塞徯徑飭喪紀辨衣裳審棺槨之薄厚<lb/>
塋丘壟之大小髙卑厚薄之度貴賤之等級<lb/>
　<hi>兵喪者生民之威事也聖人在上不能使世無兵亦曰固封疆修邊竟完要塞謹闗梁塞徯徑數事而已</hi>
　<hi>數事已得積聚已斂城郭門閭鍵籥已慎則内寇不作内寇不作雖外寇至逺道投阱而已曰方夏秋時</hi>
　<hi>畝棲野被邊圉未修徯徑未塞外寇卒至如何曰是為先起禍發自彼吾通其溝澮隴畝横縱陂塘積水</hi>
　<hi>棗栗桑柘被於境内耒耜鍬钁不失其數鄉遂壯佼不失其物是固無患也曰與强寇宻邇田廬數撤秋</hi>
<pb n="5a"/>
　<hi>成數驚卒無可斂為之如何曰吾有數年之聚數年之訓憂患與同弱弱而强强曰民有死者如何曰聖</hi>
　<hi>人在上不能使民期頥能使民盡正於牖下春秋遂疫祈穀祈年夫是而猶有夭札則命也曰卒有國殤如</hi>
　<hi>何曰廩其孤荼食其父兄是北郊之所還賞也曰士大夫有歾于王亊功能未茂而爵命已盈報之則溢</hi>
　<hi>不報之則廧為之如何曰已損其軀體而復量其爵命則過矣犀象之齒角無勞於人而猶貴重之而况</hi>
　<hi>於勞人乎况於搢紳之臣乎曰是其厚薄髙卑大小如何曰是在掌故也授等以級</hi>
是月也命工師效功陳祭器按度程毋或作為淫巧以<lb/>
蕩上心必功致為上物勒工名以考其誠功有不當必<lb/>
行其罪以窮其情<lb/>
<pb n="5b"/>
　<hi>辰月之誡則為百工也是特為祭器而百工之課具焉夫祭器則無所蕩上心也祀豐于眤而祖己惡之</hi>
　<hi>何也所以教誠也郊社之用水藁宗廟之用木豆所以敦樸正其本也正本而推之玉象所以不設也賞</hi>
　<hi>曰必當莫不欣悦則猶有不盡之詞焉罰曰枉撓不當反受其殃其有失時行罪無疑又曰功有不當必</hi>
　<hi>行其罪以窮其情則無不盡之詞也其無不盡之詞何也小人正而君子治也</hi>
是月也大飲烝<lb/>
　<hi>烝衆也冬祭曰烝周禮冬狩之後入獻禽以享烝是非其義者鄭元謂是十月農功畢天子諸侯與其羣</hi>
　<hi>臣飲酒於太學以正齒位謂之大飲別於他禮也黨正職曰國索鬼神而祭祀則以禮屬民而飲酒于序</hi>
　<hi>以正齒位是臣民異舉也又曰燕有牲體為俎謂之房烝今以仲月大祀而燕謂之慶成故孟夏之酹則</hi>
<pb n="6a"/>
　<hi>序爵於朝孟冬之烝則序齒於學所以正功徳奠天地之義也其奠天地之義何也孟夏巳月乾卦也君</hi>
　<hi>子以自强不息迨暇飲醑所以示羣臣功能之等也尊尊而卑卑則天為政於上孟冬亥月坤卦也君子</hi>
　<hi>以厚徳載物同位以齒同齒以位所以示羣臣同體之義也長長而弟弟則地為政於下故天者所以教</hi>
　<hi>敬也地者所以教讓也敬讓立而民不爭是帝王所受情於天地也</hi>
天子乃祈來年于天宗大割祠于公社及門閭臘先祖<lb/>
五祀勞農以休息之<lb/>
　<hi>是在飲烝之前而先言飲烝者重其亊也天宗者日月星辰也蔡邕云日為陽宗月為隂宗北辰為星宗</hi>
　<hi>元春上日有亊于上帝則六宗畢祀而又祈年于三宗何居乎曰日月北辰天地之正命也五嶽四瀆受</hi>
<pb n="6b"/>
　<hi>命于北辰移精于日月以為風雷霜露以為涼燠寒暑司中司命則無所取之也人民百穀生於三宗故</hi>
　<hi>於百穀之成而又報之然則上辛祈穀之不及三宗何也曰是皆上帝之事也書肆類上帝禋於六宗月</hi>
　<hi>令則未之及也曰五帝殊禮三王殊樂古者天子始受命必親郊于上帝唐虞禮簡五載一狩十一月朔</hi>
　<hi>至于北嶽歸格文祖則固未議圜丘矣公社上公之配於社者也門閭之襲於五祀五祀之錯於先祖何</hi>
　<hi>也曰非烝祭也葢周令歳終則各有舉焉或曰祈年或曰大割或曰臘曰蜡蜡息老物也而及於三宗降</hi>
　<hi>澤勞農而使其君臣大飲禮歟曰日月星辰去人四五萬里以其生我而猶且祀之親之而况於臣乎而</hi>
　<hi>况於君乎君臣濶絶則自秦而降三代未之有也</hi>
天子乃命將帥講武習射御角力<lb/>
<pb n="7a"/>
　<hi>古之將帥則皆士大夫為之也夫是長大壯佼者以率鄉遂之子弟立旗致物或不閑於六藝故習之習</hi>
　<hi>之不已又步作之故其陽氣長而鷔志息也</hi>
是月也乃命水虞漁師收水泉池澤之賦毋或侵削衆<lb/>
庶兆民以為天子取怨于下其有若此者行罪無赦<lb/>
　<hi>古之為賦者其詳察亦及此也凢水泉池澤至是方涸小民力食俯掇微贏以給嵗事一有厲禁則胥徒</hi>
　<hi>豪役倍蓰取之其取之則皆曰為天子也士夫之取於民有司得制之有司之取於民士夫得議之士夫</hi>
　<hi>有司侵漁雷同天子莫知其知之立敗也惟曰天子取之則天下環視無敢語者故利散於百姓而怨歸</hi>
　<hi>於天子古者為川澤虞衡皆有定賦嵗入惟正於天子其餘公之百姓遐<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>隠伏則亦有遺滯者矣兼並</hi>
<pb n="7b"/>
　<hi>之害淺於有司有司之害淺於上執事凢以酌為去害斂福於天子故民不困窮上下無怨也</hi>
　<hi>魯隠公五年春公將如棠觀魚公羊以為有百金之魚是也臧僖伯諫曰凢物不足以講大亊其材不足</hi>
　<hi>以備器用則君不舉焉君將納民於軌物者也故講亊以度軌量謂之軌取材以章物采謂之物不軌不</hi>
　<hi>物謂之亂政亂政亟行所以敗也故春蒐夏苗秋獮冬狩皆於農隙以講亊也三年而治兵入而振旅</hi>
　<hi>歸而飲至以數軍實昭文章明貴賤辨等列順少長習威儀也鳥獸之肉不登於俎皮革齒牙骨角毛羽</hi>
　<hi>不登於器則公不射古之制也若夫山林川澤之實器用之資皂𨽻之亊官司之守非君所及也公曰吾</hi>
　<hi>將畧地焉遂往陳魚而觀之僖伯稱疾不從如僖伯可謂斂福無怨者矣</hi>
孟冬行春令則凍閉不宻地氣上泄民多流亡行夏令<lb/>
<pb n="8a"/>
則國多暴風方冬不寒蟄蟲復出行秋令則雪霜不時<lb/>
小兵時起土地侵削<lb/>
　　仲冬章第十一<lb/>
仲冬之月日在斗昏東壁中旦軫中<hi>舊厯不用改從今左</hi>
　<hi>冬至之日唐虞在虛周在嬃女秦漢之間在牽牛之首自秦王政甲子十年至漢章帝元和二年行四分</hi>
　<hi>厯之嵗凢三百二十二年日躔退差當五度餘以大初厯斗二十六度揆之實退躔斗二十一度則大雪</hi>
　<hi>之日當在斗六度自斗以西牛八度女十二度虚十度危十七度室十六度合斗二十則八十五度當東</hi>
　<hi>壁之中見於南方故三統厯云昏壁五度中是也自斗以東箕十一度尾十八度心五度房五度氐十五</hi>
<pb n="8b"/>
　<hi>度亢九度角十二度軫十七度合斗六度為九十八度故月令云旦軫中約當軫八度中是也三統厯但</hi>
　<hi>辨昏而不辨旦謂昏八十四壁五度中則旦八十四當角三度中不知昏旦有長短仲冬夜漏六十二刻</hi>
　<hi>旦昏相直可移一宿如旦當角中則月令不言軫中矣葢昏星易正而旦氣難求以昏壁五度為準實測</hi>
　<hi>當時日躔當在斗六度餘葢日之所在度次難明惟據中星四分相等以知所在而髙庳贏縮測候不精</hi>
　<hi>則差池縣絶矣晉姜岌造三統厯始悟以月食衝得日宿度所在隋劉焯造皇極厯始悟日非平行一度</hi>
　<hi>二至後贏縮積差二度餘則當時以為大雪日在斗十二度者皆未嘗實測但依太初厯而言之至於昏</hi>
　<hi>旦兩中昭在人目則月令所推軫璧必髙堂生及曲臺諸儒為之非三統四分所辨亦非周秦之舊文明</hi>
　<hi>矣如依太初日在斗十二度則昏中當在奎一二度何得以壁五度為凖乎自漢元和乙酉至晉泰元甲</hi>
<pb n="9a"/>
　<hi>申凢三百年退五度冬至在斗十六度中則大雪在斗一度自泰元甲申至梁大同壬戌一百五十九年</hi>
　<hi>日行退疾已在斗十二度退疾之後已復平行自大同壬戌至開元甲子一百八十三年退三度在斗九</hi>
　<hi>度半間元甲子距今戊寅九百一十五年在箕三度末凢退十六度以是平推積嵗日躔行有遲疾積嵗</hi>
　<hi>星分因有紆促或前促而後紆或前遲而後疾通得六十年而差一度秦漢而上厯牛八度女十二度虚</hi>
　<hi>十度得三十度當十八百嵗以三代唐虞揣之則放勲初厯在虚危之間雖郭守敬所裁六十七年之差</hi>
　<hi>施於千嵗巳邈乎濶矣天地盈縮四千三百八十三年之内猶人一嵗冬夏往還之有遲疾仲尼春秋己</hi>
　<hi>未為始始還隂厯猶夏至之生隂迨元至正二千四十八年始復還陽厯猶冬至之生陽中分一千二十</hi>
　<hi>餘年而上猶秋分之際隂陽始爭自宋元嘉十年上距晉泰元九年不上五十年輒差二度下距大同八</hi>
<pb n="9b"/>
　<hi>年不上百十年輒差三度半只此百五六十年為坎離戰次日躔飛越推此而上千二十餘年必有紆行</hi>
　<hi>百五六十年僅得二度者此又自平行盈縮之外宜特立二差以為隂陽交變之限非可常例求之也猶</hi>
　<hi>之月行遲疾各有極差積久始見惜諸古牒無可復稽不得不留以俟後人是篇特為漢儒而發明昏壁</hi>
　<hi>旦軫則大雪必在斗之杓間如大雪在斗十二則昏中必在奎之初度雖云古人言簡約畧可觀而其遷</hi>
　<hi>次古文以就時厯亦槩可知矣鄭元既疑躔次之近秦官又不疑中星之仍漢厯既明車服之異周時又</hi>
　<hi>不明漢制之參四代亦粤稽之至意闕慎之盛心也</hi>
仲冬之月日在箕昏東壁中旦翼中<lb/>
　<hi>是子月也日躔天漢之首當河支流下於南極葢天地之交際也大雪之日日在尾五度昏室五度中旦</hi>
<pb n="10a"/>
　<hi>翼二度中尾為九子尾五度天子之神宫也冬至在箕三度日在箕則萬物基始矣箕四星西北距極百</hi>
　<hi>二十一度半日在箕則昏參井見於東方鉞在井口子丈人在參之南天子有道則井鉞不傷大臣信度</hi>
　<hi>丈人明潤則耉臣平格</hi>
其日壬癸其帝顓頊其神元㝠其蟲介其音羽律中黄<lb/>
鐘其數六其味鹹其臭朽其祀行祭先腎<lb/>
　<hi>黄鐘者律之始也其律九寸其數八十一凢律皆十有二寸黄鐘之陽八十一其隂三十有九積一百二</hi>
　<hi>十以九分之為十有三寸三分天地之方圓日月之弧矢薄食之交限皆十有三寸三分實測表晷以為</hi>
　<hi>隂陽之端始也應鐘三寸七分三釐三毫合於黄鐘則十有三寸七分三釐三毫而萬物交終故謂之應</hi>
<pb n="10b"/>
　<hi>鐘應鐘與黄鐘交於子亥之間而水木始生為數一百二十三六分而贏蕤賔仲吕交於午巳之間而金</hi>
　<hi>火始革為數一百一十六八分而絀贏絀出於律而進退應於度律以命日度以命星此兩者五行所分</hi>
　<hi>應二儀所合徳也聖人觀於二五之徳參兩之數制為三鍾三吕以滙金木又為黄鐘蕤賔以衷水火而</hi>
　<hi>隂陽剛柔人鬼之情狀備悉於此矣黄鐘之實凢十有七萬七千一百四十七因而三之五十三萬一千</hi>
　<hi>四百四十一歸而兩之二十六萬五千七百二十半舉其差積而古今厯數萬物贏縮可得而言也古之</hi>
　<hi>聖人執中而治不探頣論不貴𣺌説要而歸之黄鐘曰是元陽始萌在黄泉之中敬以治之和以養之靜</hi>
　<hi>以居之誠以行之仁以宣之為是五者而成黄鐘以通於十有二月損益制度隂陽不忒若此而已矣</hi>
冰始壯地始坼鶡旦不鳴虎始交<lb/>
<pb n="11a"/>
　<hi>堅冰至則坤月也是復矣而益壯何也陽始生於下而隂益凝於上母壯之時也鶡旦鴞鳥也或曰求旦</hi>
　<hi>之鳥陽生而不鳴得所求也</hi>
天子居元堂太廟乗元路駕鐡驪載元旂衣黒衣服元<lb/>
玉食黍與彘其器閎以奄<lb/>
飭死事命有司曰土亊毋作慎毋發葢毋發室屋及起<lb/>
大衆以固而閉地氣沮泄是謂發天地之房諸蟄則死<lb/>
民必疾疫又隨以喪命之曰暢月<lb/>
　<hi>暢月而飭死事何也隂不飭則陽不暢死者之托於木猶晷之托於地也八尺之表取晷進退進退之端</hi>
<pb n="11b"/>
　<hi>以為生死黄鍾之表直於蕤賔暢在夷則飭在姑洗蕤賔之表直於黄鍾暢在太簇飭在無射南吕之表</hi>
　<hi>直於圜鍾暢在中吕飭於大吕圜鍾之表直於南吕暢於應鍾飭於林鍾因而通之姑洗之表直於無射</hi>
　<hi>姑洗可飭也而飭於林鍾林鍾之表直於大吕林鍾可飭也而飭於無射前陽而後隂左生而右死表髙</hi>
　<hi>則晷長表下則晷短居則從表葬則從晷此先王所以治生死之亊也中古之日在於虚危以為死喪哭</hi>
　<hi>泣墳墓之事三代而下襲而用之不知其無與於虚危之事也要以相其方位卜其宅兆則於是月焉畢</hi>
　<hi>之也既於是月畢之而又云無發葢無發天地之房何也謂是孟月危虚昏中墳墓塋兆既以辨之矣閉</hi>
　<hi>固已成毋復動之諸蟄之氣俟其自復故屋室者生之房墳墓者死之房也土事毋作葢為先王勞民無</hi>
　<hi>踰月之役也民無踰月之役則謂之暢固宜</hi>
<pb n="12a"/>
是月也命奄尹申宫令審門閭謹房室必重閉省婦事<lb/>
毋得淫雖有貴戚近習無有不禁<lb/>
　<hi>是周道也易道之在復曰雷在地中復先王以至日閉闗商旅不行后不省方夫是則猶夏殷之道也夫</hi>
　<hi>易之為道不自周始也姤月之令則於是盡反矣古之君子觀於隂陽姤復之數以是治身則以是治家</hi>
　<hi>以是治天下奄尹於周為内宰掌王之宫令士夫也辰月之正婦容子月之正婦工何取之也曰取之水</hi>
　<hi>徳辰以為貌子以為事貴近申禁所以逺女禍也然則周之多女禍何也曰其盛也以之其衰也亦以之</hi>
　<hi>盛於夷則衰於姑洗此黄鍾之治也</hi>
乃命大酋秫稻必齊麴蘖必時湛熾必潔水泉必香陶<lb/>
<pb n="12b"/>
器必良火齊必得兼用六物大酋監之毋有差貸<lb/>
　<hi>酒熟曰酋大酋酒官之長也湛漬也熾炊也火齊生熟之調也</hi>
天子命有司祈祀四海大川名源淵澤井泉<lb/>
　<hi>井何祠之井徳之地也井之於川海源澤猶復之於五徳也井在小祀而竈在大祀者何也源澤川海則</hi>
　<hi>不為小祀也然則竈行門户中霤何為五祀也曰竈者未既濟之義也行者中孚小過之義也中霤坎離</hi>
　<hi>之義門户乾坤之義也此入者易之所終始也</hi>
山林藪澤有能取蔬食田獵禽獸者野虞教導之其有<lb/>
相侵奪者罪之不赦<lb/>
<pb n="13a"/>
　<hi>野虞之厲禁為木材也犯者得執而討之賔客之澤物喪紀之蒲葦不必盡官之也且於是冬狩矣致禽</hi>
　<hi>之餘弛數日禁亦毋乃可乎自古山林藪澤皆有厲禁三代迄漢皆有苑囿包跨寥廓今日乃悉公於郊</hi>
　<hi>甸亦越古之盛美也</hi>
是月也日短至隂陽爭諸生蕩<lb/>
　<hi>隂陽方爭隂且勝則憂之謂是生死之交也交而必分陽且勝則持之為是未壯生者毋蕩古之聖人閉</hi>
　<hi>闗禁旅則必謂此也大都北極出地四十一度冬至之日晝三十八刻夜六十二刻大統厯稱晝四十一</hi>
　<hi>刻夜五十九刻葢應天晷所測也凢日冬至天中八尺之晷一丈三尺三寸五分以九約之一百二十有</hi>
　<hi>竒此三分日周之數也毎於前後七日之間進退前却或長至一丈五尺或短至一丈一尺五寸酌其平</hi>
<pb n="13b"/>
　<hi>中為日至之數上下爭蕩於六七寸之内凜乎如薄蝕之畏人也古之聖人葢嘗親省其候恐其逺而不</hi>
　<hi>復故於初曰不逺復無秖悔元吉於三曰頻復厲於上曰迷復凶有災眚用行師終有大敗以其國君凶</hi>
　<hi>至于十年不克征自易詞之告誡未有嚴厲於此者也葢自三代以來統日以甲統月以子日至癸而窮</hi>
　<hi>故甲為之始月至亥而窮故子為之始復之上六猶稱天建故雖農事未勤而用師之戒一嚴至此敬天</hi>
　<hi>憲也是子月不述圜丘何也曰是不襲禮也于髙禖則書之于南郊則不書何也髙禖月令也南郊則非</hi>
　<hi>月令也為明堂之親於農桑者也董仲舒曰天子毎歳首必郊祭故敢為地行子禮將興師必郊祭先告</hi>
　<hi>天乃敢征伐行子道也舉四祭而遺郊祀則為不經夫月令則猶未舉四祭也舉其切於農事順隂陽而</hi>
　<hi>為之郊祀禮樂或別為書何可同也</hi>
<pb n="14a"/>
君子齊戒處必掩身身欲寧去聲色禁耆欲安形性事<lb/>
欲靜以待隂陽之所定<lb/>
　<hi>定心氣安形性何義乎曰古人之微也心氣隂君於中而火為之使形性陽君於中而水為之使心氣外</hi>
　<hi>陽而易動故定之形性外隂而易靜故安之其貴於寧靜澹泊則一也劉安曰澹泊以明志寧靜以致逺</hi>
　<hi>則猶未及於心氣形性之義也定晏隂之所成待隂陽之所定何義乎隂節將成不宜與爭爭則敗故定</hi>
　<hi>之陽節已定不假與爭久必勝故待之定其所成待其所定故天下不爭而隂陽靜正也</hi>
芸始生荔挺出蚯蚓結麋角解水泉動<lb/>
　<hi>芸荔挺含氣之重者感陽而出陽之先生者也鹿走山陽盡而角解麋走澤隂盡而角解正義曰節蚤則</hi>
<pb n="14b"/>
　<hi>解蚤夏小正故云十一月麋角隕節晚則解晚夏小正故云十二月隕麋角周訓曰冬至之日蚯蚓結又</hi>
　<hi>五日麋角解又五日水泉動蚯蚓不結君政不行麋角不解兵甲不藏水泉不動隂不承陽</hi>
日短至則伐木取竹箭是月也可以罷官之無事去器<lb/>
之無用者塗闕廷門閭築囹圄此以助天地之閉藏也<lb/>
　<hi>柞氏薙氏剝隂木耜凍草則於是月也竹木取材者也取材莫如冬官人象器者也象器莫如用器敝而</hi>
　<hi>舍之官耗而改之亦未為不可也是月也不可以葢屋室而可以築囹圄何也曰不發葢屋也不發葢屋</hi>
　<hi>則築囹圄義也皆以䕶萬物之蟄藏者也天地泰而桎梏解蟄蟲萌動則小罪小獄咸仰天澤故仁人之</hi>
　<hi>於殺蟄啓蟄觀法深至矣</hi>
<pb n="15a"/>
仲冬行夏令則其國乃旱氛霿㝠㝠雷乃發聲行秋令<lb/>
則天時雨汁𤓰瓠不成國有大兵行春令則蝗蟲為敗<lb/>
水泉咸竭民多疥癘<lb/>
　<hi>雨汁𤓰瓠何取之也鄭元曰昴畢之氣乗於虚危雪雨雜下謂之雨汁虚危之下星有𤓰瓠故曰𤓰瓠不</hi>
　<hi>成夫是斗建之間固不得𤓰瓠也古之分次者始於虞夏葢莫之敢改也久而浸淫龜龍虎鳥各易其所</hi>
　<hi>故仲冬之不稱元枵仲夏之不稱鶉火則於是取之也</hi>
　　季冬章第十二<lb/>
季冬之月日在婺女昏婁中旦氐中<hi>舊厯不用改從今左</hi>
<pb n="15b"/>
季冬之月日在牽牛昏婁中旦角中<lb/>
　<hi>小寒之日日在斗十度昏奎九度中旦軫十二度中斗柄距極百十九度北上漸臺距極五十八度河漢</hi>
　<hi>之左畔也牛六星中距極一百八度日在牛三度則昏婁六度中旦角九度中爟積薪昏見於東方爟薪</hi>
　<hi>不動則邊圉無事</hi>
其日壬癸其帝顓頊其神元㝠其蟲介其音羽律中大<lb/>
吕其數六其味鹹其臭朽其祀行祭先腎<lb/>
　<hi>大吕律長八寸四分四釐四毫四絲其數七十有六蕤賔益一之所生也蕤賔則不可以損矣五十有七</hi>
　<hi>去其十九則入於黄鍾之隂故復益之則蕤賔為主也蕤賔疑不可為主者以其方盛若不自為客自黄</hi>
<pb n="16a"/>
　<hi>鍾視之則猶然客也故謂之蕤賔蕤賔以客代主之令反損為益是以子得其家婦得其室律吕主娶得</hi>
　<hi>不絶也易曰天施地生其益無方凢益之道與時偕行大吕受益者也</hi>
雁北鄉鵲始巢雉雊鷄乳<lb/>
　<hi>周訓曰小寒之日雁北鄉又五日鵲始巢又五日雉始雊雁不北鄉民不懐主鵲不始巢國不寧雉不始</hi>
　<hi>雊國大水夏小正曰啓蟄雁北鄉雉震呴𫝊曰震也者鳴也呴也者鼔其翼也正月必雷雷不必聞惟雉</hi>
　<hi>聞之何以謂之雷雉相識以雷</hi>
天子居元堂右个乗元路駕鐡驪載元旂衣黒衣服元<lb/>
玉食黍與彘其器閎以奄<lb/>
<pb n="16b"/>
命有司大難旁磔出土牛以送寒氣<lb/>
　<hi>聖人之愛民也索其所以福民者不得曰吾驅其難者而可矣民生於王而歾於土吉凶憂患則於是取</hi>
　<hi>之辰月之難木上沴土陽躁而多禍故為難以畢之酉月之難為金壯也土將謝而金用事故為難以達</hi>
　<hi>之丑月之難土氣耗散隂退而多慝故為難以送之或曰辰月之難謂己將至矣先為難以禦之若是則</hi>
　<hi>迎夏何也曰夏者長養之氣也己者隂慝之先伏者也人生象木肢節縱理故仲吕南吕大吕者將與為</hi>
　<hi>間而重難其事故曰吉凶同患之至也然則四司之厲如何曰四司之厲不如夫鷹獺豺虎犬彘之為厲</hi>
　<hi>也</hi>
征鳥厲疾乃畢山川之祀及帝之大臣天之神祗<lb/>
<pb n="17a"/>
　<hi>征鳥厲疾氣已迅也周訓曰大寒之日鷄始乳又五日鷙鳥厲疾又五日水澤腹堅若是則山川之祀亦</hi>
　<hi>可以畢也鄭元曰帝之大臣謂勾芒之屬天之神祗謂司中司命風師雨師是則再祀也神祗皆大帝之</hi>
　<hi>大臣皆人也葢自孟冬以來祈年大割及川源大澤至此而嶽瀆宗佐有功於民者饗報皆畢矣詩曰嵗</hi>
　<hi>聿云莫則征鳥之謂也</hi>
是月也命漁師始漁天子親往乃嘗魚先薦寢廟<lb/>
　<hi>正義曰漁獵一也天子親教獵而不親觀魚臧僖伯所諫隠公也今曰天子親往何也是非漁民也則為</hi>
　<hi>寢廟故是薦鮪之終事也</hi>
冰方盛水澤腹堅命取冰冰以入令告民出五種命農<lb/>
<pb n="17b"/>
計耦耕事修耒耜具田器<lb/>
　<hi>是臨月也易云澤上有地臨澤上有地葢謂冰堅也臨之八月有凶葢謂酉月先王所以致難也君子以</hi>
　<hi>教思無窮容保民無疆則必於農事焉始矣農事具而後教事具而後禮樂征伐刑賞慶威以次焉起也</hi>
　<hi>入冰出種何也入冰而隂政畢出種而陽徳布告令同日示民不惑也計耦耕事則猶是井田之遺也詩</hi>
　<hi>曰駿發爾私終三十里亦服爾耕十千維耦井田之事也</hi>
命樂師大合吹而罷<lb/>
　<hi>季秋習吹此其終事也舞之不終亊何也曰吹必有舞王居明堂禮曰季冬命國為酒以合三族君子説</hi>
　<hi>小人樂夫是不言合吹也而於合吹言合族者葢合族在於是矣詩曰坎坎鼓我蹲蹲舞我迨我暇矣飲</hi>
<pb n="18a"/>
　<hi>此醑矣謂歳暮禮闋王者乃暇也</hi>
乃命四監收秩薪柴以共郊廟及百祀之薪燎<lb/>
　<hi>夫是則月令之重郊廟也郊廟之禮葢有特起焉上帝之犧牲謀之於春丘澤之燔柴謀之於冬報以精</hi>
　<hi>禋王者之所自治也故謂月令之不言郊祀者過也月令之祈穀祈禖祈麥祈年終嵗七薦則未及禘祫</hi>
　<hi>也禘祫紀嵗月令紀月君子之於禮樂也更端焉耳</hi>
是月也日窮于次月窮于紀星回于天數將幾終嵗且<lb/>
更始専而農民無有所使<lb/>
　<hi>周禮以下劑致民約以下地之則家役一夫凢國家祭祀共野牲令野職凢賔客令修道路委積大喪及</hi>
<pb n="18b"/>
　<hi>窆抱磨共丘隴蜃車之役皆取之鄉遂均人均人民牛馬車輦之力政以嵗上下豐年公旬用三日中年</hi>
　<hi>用二日無年用一日此云専而農民無有所使則是不用之也葢自孟冬而後斂聚衆役城郭門閭要塞</hi>
　<hi>闗梁室屋塋壟無所不備以百六十萬家之衆役之不及百一者至於征鳥厲疾則可以休矣凢是書専</hi>
　<hi>為農政故於終嵗又申言之</hi>
天子乃與公卿大夫共飭國典論時令以待來嵗之宜<lb/>
　<hi>國典之與時令猶月令之於周官六典六叙六屬六職六聯六計八成八法八則八柄八統九職九賦九</hi>
　<hi>式九貢九兩皆典也時令一而已因嵗因月因日因星因辰觀其贏縮以為損益天子公卿舍此則無以</hi>
　<hi>為學也公卿大夫相與討論典令既協乃以正月始和布於象魏守其典故以時令通之雖百年必世不</hi>
<pb n="19a"/>
　<hi>變可也宋熈寜間王安石嘗數變法一日上御邇英閣問司馬光曰漢守蕭何之法不變可乎光對曰寜</hi>
　<hi>獨漢也使三代之君守文武禹湯之法雖至今存可也漢武變髙帝之法盜賊半天下元帝改孝宣之政</hi>
　<hi>漢業遂衰繇此言之祖宗之法何可輕變吕恵卿云先王之法有一年一變者正月始和布法象魏是也</hi>
　<hi>有五年一變者巡狩攷制度是也有三十年一變者刑罰世輕世重是也光言非是上又問光光云布法</hi>
　<hi>象魏布舊法也諸侯變禮易樂王以巡狩誅之非為變法也刑新國用輕典刑亂國用重典是為世輕世</hi>
　<hi>重非變也治天下譬如居室敝則修之非大壊不宜更造上不聽於是熈寧之政為天下最弊</hi>
乃命太史次諸侯之列賦之犧牲以共皇天上帝社稷<lb/>
之饗<lb/>
<pb n="19b"/>
　<hi>三月遊牝于牧已書其數矣六月命四監大合百縣之芻牧八月命宰祝巡視全具則亦已給矣而又賦</hi>
　<hi>之異姓之諸侯何也曰繇是百縣之内也曰賦之芻牧與賦其犧牲兼乎曰猶之乎賦也芻牧實也犧牲</hi>
　<hi>名也太史列之曰是皇天上帝社稷之饗百辟供之則於是致精焉耳曰是季秋已制之矣曰季秋則諸</hi>
　<hi>侯之税也</hi>
乃命同姓之邦共寢廟之芻豢命宰厯卿大夫至于庶<lb/>
民土田之數而賦犧牲共山林名川之祀<lb/>
　<hi>祭祀芻秣則固有常式也藪牧養蕃則固不乏也而必為是者言天子不敢有取於百辟惟是上帝社稷</hi>
　<hi>寢廟山林名川則合力以供之異姓之供郊社同姓之供宗廟臣庶之供山川亦猶是圻甸井里之内也</hi>
<pb n="20a"/>
　<hi>書其版數人民土田天子受而藏之與賢能之書共在天府是非復充人委吏之事也故以命之太史太</hi>
　<hi>史者列其數不舉其事故太史者列司徒之事事不復舉大小司徒也</hi>
凢在天下九州之民者無不咸獻其力以共皇天上帝<lb/>
社稷寢廟山林名川之祀<lb/>
　<hi>是則天子所拜天下之民數也州方千里建國二百一十五百七十六萬家以九乗之一千八百九十國</hi>
　<hi>五千一百八十萬家去其一百二十為天子列辟圭采之地自是而外諸侯爵禄下逮士庶什一之餘嵗</hi>
　<hi>有惟正咸獻其力無不備矣凢如是者非為天子也天子為百姓以祀山林名川社稷寢廟皇天上帝故</hi>
　<hi>先皇天而後上帝先上帝而後社稷先社稷而後寢廟先寢廟而後山林名川故古之為仁孝者非自身</hi>
<pb n="20b"/>
　<hi>致也達其大本而後合舉之以天下奉其天親猶以膚髪奉其心志也或曰山林名川則諸侯自祀之不</hi>
　<hi>獻於天子而曰咸獻何也曰是畿内之山川也名山大澤古不以封嶽瀆藪鎮則猶天子之祀也甚矣為</hi>
　<hi>月令者之宏也其纎悉備至矣本於農事中於禮樂終於㑹計而皆曰是民之力也非聖人則誰能為之</hi>
季冬行秋令則白露蚤降介蟲為妖四鄙入保行春令<lb/>
則胎夭多傷國多固疾命之曰逆行夏令則水潦敗國<lb/>
時雪不降冰凍消釋<lb/>
　<hi>管夷吾曰北方曰月其時曰冬其氣曰寒寒生冰與血其徳淳越温怒周宻其事號令修禁徙民令靜止</hi>
　<hi>地乃不泄㫁刑致罰無赦有罪以符隂氣大寒乃至甲兵乃强五穀乃熟國家乃昌四方乃備此謂月徳月</hi>
<pb n="21a"/>
　<hi>掌罰罰為寒冬行春政則泄行夏政則靁行秋政則旱是故冬三月以壬癸之日發五政一政曰論孤獨</hi>
　<hi>䘏長老二政曰善順隂修神祀賦爵禄授備位三政曰効㑹計毋發山川之藏四政曰捕姦遁得盜賊者</hi>
　<hi>有賞五政曰禁遷徙止流民圉分異五政苟時冬事不過所求必得所惡必伏</hi>
　<hi>又曰秋令畢睹壬子水行御天子出令命左右使人内御御其氣足則發而止其氣不足則發<graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>瀆盜賊</hi>
　<hi>數劋竹箭伐檀柘令民出獵禽獸不釋巨少而殺之所以貴天地之閉藏也然則羽卵者不叚毛胎者不</hi>
　<hi>
                        <graphic n="KR2213" url="https://raw.githubusercontent.com/kanripo/KR-Gaiji/master/images/KR2213.png" mimeType="image/png"/>
                        <graphic n="KR2335" url="https://raw.githubusercontent.com/kanripo/KR-Gaiji/master/images/KR2335.png" mimeType="image/png"/>婦不銷棄草木根本美七十二日而畢睹壬子水行御天子決塞動大水不利後宫不然則羽卵者</hi>
　<hi>叚毛胎者<graphic n="KR2213" url="https://raw.githubusercontent.com/kanripo/KR-Gaiji/master/images/KR2213.png" mimeType="image/png"/>
                        <graphic n="KR2335" url="https://raw.githubusercontent.com/kanripo/KR-Gaiji/master/images/KR2335.png" mimeType="image/png"/>婦銷棄草木根本不美亦七十二日而畢也</hi>
　<hi>臣按管子四時五行凢二篇所制二十五政辭不雅馴或義不可解然其條貫明白以人事紀隂陽間可</hi>
<pb n="21b"/>
　<hi>循舉也月令精微馴雅而人政天令久已相蒙推其四時十二月中大政八九十節目百二十分配乖異</hi>
　<hi>難以取倫必皆諉之天時則非作者之意故於終篇繫綴管氏使以政徴時得尋其崖畧云</hi>
　<lb/>
　<lb/>
　<lb/>
　<lb/>
　<lb/>
　月令明義卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳注疏卷十二<hi>起僖公六年盡十四年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋左傳注疏卷十二<hi>起僖公六年盡十四年</hi>
　　晉杜氏注　唐陸德明音義　孔穎達疏<lb/>
經六年春王正月<lb/>
夏公㑹齊侯宋公陳侯衛侯曹伯伐鄭圍新城注新城<lb/>
鄭新密今滎陽密縣<lb/>
秋楚人圍許注楚子不親圍以圍者告諸侯遂救許注<lb/>
皆伐鄭之諸侯故不復更叙<lb/>
<pb n="1b"/>
冬公至自伐鄭注無傳疏<hi>正義曰二十八年公會晉侯云云于温諸侯遂圍許二十九年公至自圍許此年會伐鄭遂救許不稱至自救許而云至自伐鄭與温㑹反者釋例曰諸若此類事勢相接或以始致或以終致盖時史之異也此事當由公至自告廟所告不同史依告而書不爲義例</hi>
　傳六年春晉侯使賈華伐屈夷吾不能守盟而行注<lb/>
　賈華晉大夫非不欲校力不能守言不如重耳之賢<lb/>
　將奔狄郤芮曰後出同走罪也注嫌與重耳同謀而<lb/>
　相随音義<hi>郤去逆反芮如銳反</hi>不如之梁梁近秦而幸焉乃之<lb/>
　梁注以梁爲秦所親幸秦旣大國且穆姬在焉故欲<lb/>
<pb n="2a"/>
　因以求入音義<hi>近附近之近</hi>○夏諸侯伐鄭以其逃首止<lb/>
　之盟故也注首止盟在五年圍新密鄭所以不時城<lb/>
　也注實新密而經言新城者鄭以非時興土功齊桓<lb/>
　聲其罪以告諸侯疏<hi>正義曰密是邑名鄭人新築密邑故傳稱宻經不稱圍新密言</hi>
　<hi>圍新城傳云鄭所以不時城也解經言新城之意鄭以非時築城違禮害民齊桓聲其罪以告諸侯故書</hi>
　<hi>新城以新城爲鄭之罪狀劉炫云先王之制諸侯無故不造城造城則攻其所造司馬法曰産城攻其所</hi>
　<hi>産是也</hi>○秋楚子圍許以救鄭諸侯救許乃還○冬蔡<lb/>
　穆侯將許僖公以見楚子於武城注楚子退舍武城<lb/>
<pb n="2b"/>
　猶有忿志而諸侯各罷兵故蔡將許君歸楚武城楚<lb/>
　地在南陽宛縣北音義<hi>見賢遍反罷扶罵反又扶買反宛於元反</hi>許男面<lb/>
　縛銜璧大夫衰絰士輿櫬注縳手於後唯見其面以<lb/>
　璧爲質手縛故銜之櫬棺也將受死故衰絰音義<hi>衰七</hi>
　<hi>雷反注同櫬於覲反棺也爲質如字一音置本又作贄音至縳如字舊扶卧反</hi>楚子問諸逢<lb/>
　伯注逢伯楚大夫對曰昔武王克殷微子啓如是注<lb/>
　微子啓紂庶兄宋之祖也疏<hi>正義曰案宋世家云微子開者殷帝乙之首子</hi>
　<hi>而帝紂之庶兄周武王克殷微子乃持其祭器造於軍門肉袒面縛左牽羊右把茅膝行而前以告於是</hi>
<pb n="3a"/>
　<hi>武王乃釋微子復其位成王誅武庚乃命微子代殷之後國於宋史記之言多有錯繆微子手縛於後故</hi>
　<hi>以口銜璧又焉得牽羊把茅也此皆馬遷之妄也</hi>武王親釋其縛受其璧而<lb/>
　祓之注祓除凶之禮音義<hi>祓芳弗反又音廢說文云除惡之祭也</hi>疏<hi>正義</hi>
　<hi>曰周禮女巫掌歲時祓除謂之祓除明是除凶之禮也襄二十九年稱公臨䘮使巫以桃茢先祓殯此亦</hi>
　<hi>當以桃茢祓之</hi>焚其櫬禮而命之使復其所楚子從之<lb/>
經七年春齊人伐鄭<lb/>
夏小邾子來朝注無傳郳犂來始得王命而來朝也邾<lb/>
之别封故曰小邾<lb/>
<pb n="3b"/>
鄭殺其大夫申侯注申侯鄭卿專利而不厭故稱名以<lb/>
殺罪之也例在文六年音義<hi>厭於鹽反傳同</hi>
秋七月公㑹齊侯宋公陳世子欵鄭世子華盟于甯母<lb/>
注高平方與縣東有泥母亭音如甯音義<hi>母如字又音無注同方音房與音預泥乃麗反又音甯王奴兮反</hi>
曹伯班卒注無傳五年同盟于首止<lb/>
公子友如齊注無傳罷盟而聘謝不敏也<lb/>
冬葬曹昭公注無傳<lb/>
<pb n="4a"/>
　傳七年春齊人伐鄭孔叔言於鄭伯曰諺有之曰心<lb/>
　則不競何憚於病注競强也憚難也音義<hi>憚徒旦反難乃旦反</hi>
　<hi>下及八年經傳竝同</hi>疏<hi>正義曰競强也言心則不能强盛則當須屈服於人何得難於屈弱之病而不</hi>
　<hi>下齊</hi>旣不能彊又不能弱所以斃也國危矣請下齊以<lb/>
　救國音義<hi>下户嫁反</hi>公曰吾知其所由來矣疏<hi>正義曰孔叔旣請鄭</hi>
　<hi>伯下齊公初欲下齊不知何事而來得說於齊後更云吾知其說齊所由來矣謂由殺申侯說齊之事得</hi>
　<hi>來矣</hi>姑少待我注欲以申侯說對曰朝不及夕何以待<lb/>
　君音義<hi>朝如字</hi>○夏鄭殺申侯以說于齊且用陳轅濤<lb/>
<pb n="4b"/>
　塗之譖也注濤塗譖在五年初申侯申出也注姊妹<lb/>
　之子爲出有寵於楚文王文王將死與之璧使行曰<lb/>
　唯我知女女專利而不厭予取予求不女疵瑕也注<lb/>
　從我取從我求不以女爲罪釁音義<hi>女音汝下皆同疵似斯反又疾</hi>
　<hi>移反釁許靳反下文同</hi>後之人將求多於女注謂嗣君也求多<lb/>
　以禮義大望責之女必不免我死女必速行無適小<lb/>
　國將不女容焉注政狹法峻音義<hi>狹音洽</hi>旣葬出奔鄭<lb/>
　又有寵於厲公子文聞其死也曰古人有言曰知臣<lb/>
<pb n="5a"/>
　莫若君弗可改也已○秋盟于甯母謀鄭故也管仲<lb/>
　言於齊侯曰臣聞之招攜以禮懷逺以德注攜離也<lb/>
　德禮不易無人不懐齊侯脩禮於諸侯諸侯官受方<lb/>
　物注諸侯官司各於齊受其方所當貢天子之物疏<lb/>
　<hi>正義曰周禮大行人云侯服貢祀物甸服貢嬪物男服貢器物采服貢服物衛服貢材物要服貢貨物鄭</hi>
　<hi>𤣥云祀貢者犠牲之屬嬪物絲枲也器物尊彝之屬服物𤣥纁絺纊也材物八材也貨物龜貝也如彼禮</hi>
　<hi>文諸侯所貢之物皆以服數爲差尚書禹貢任土作貢皆貢土地所生不計路之逺近然則周禮雖依服</hi>
　<hi>數亦貢土地所生不宜逺求他方之物以貢王也王室盛明之時每國貢有常職天子旣衰諸侯惰慢貢</hi>
<pb n="5b"/>
　<hi>賦之事無復定凖故霸主總帥諸侯尊崇天子量其國之大小號令所出之物傳言諸侯各使官司取齊</hi>
　<hi>約束受其方所當貢天子之物言其一聽齊令羙齊侯能以禮服諸侯</hi>鄭伯使大子華<lb/>
　聽命於㑹言於齊侯曰洩氏孔氏子人氏三族實違<lb/>
　君命注三族鄭大夫音義<hi>洩息列反</hi>若君去之以爲成我<lb/>
　以鄭爲内臣君亦無所不利焉注以鄭事齊如封内<lb/>
　臣音義<hi>去起吕反</hi>齊侯將許之管仲曰君以禮與信屬諸<lb/>
　侯而以姦終之無乃不可乎子父不奸之謂禮守命<lb/>
　共時之謂信注守君命共時事音義<hi>奸音干共音恭注同</hi>違此<lb/>
<pb n="6a"/>
　二者姦莫大焉公曰諸侯有討於鄭未㨗今苟有釁<lb/>
　從之不亦可乎注子華犯父命是其釁隙音義<hi>隙去逆反</hi>
　對曰君若綏之以德加之以訓辭而帥諸侯以討鄭<lb/>
　鄭將覆亡之不暇豈敢不懼若總其罪人以臨之注<lb/>
　總將領也子華奸父之命卽罪人音義<hi>覆芳服反</hi>鄭有辭<lb/>
　矣何懼注以大義爲辭且夫合諸侯以崇德也會而<lb/>
　列姦何以示後嗣注列姦用子華疏<hi>正義曰經書齊侯宋公陳世子</hi>
　<hi>款鄭世子華盟于甯母則已列於㑹矣管仲方云㑹而列姦何以示後嗣者桓公列之於會直是列其身</hi>
<pb n="6b"/>
　<hi>耳管仲言列姦者謂將用其姦謀故杜云列姦用子華也不受子華之請卽是會不列姦他國無事可記</hi>
　<hi>齊史無所不隠故下句言他國記姦則廢君盟齊史隠誨則損盛德也</hi>夫諸侯之會其<lb/>
　德刑禮義無國不記記姦之位注位會位也子華爲<lb/>
　姦人而列在會位將爲諸侯所記君盟替矣注替廢<lb/>
　也音義<hi>替他計反</hi>作而不記非盛德也注君舉必書雖復<lb/>
　齊史隠諱亦損盛德音義<hi>復扶又反</hi>君其勿許鄭必受盟<lb/>
　夫子華旣爲大子而求介於大國以弱其國亦必不<lb/>
　免注介因也音義<hi>介音界</hi>鄭有叔詹堵叔師叔三良爲<lb/>
<pb n="7a"/>
　政未可間也齊侯辭焉子華由是得罪於鄭冬鄭伯<lb/>
　使請盟于齊注以齊侯不聽子華故音義<hi>堵丁古反又音者間</hi>
　<hi>間厠之間</hi>○閏月惠王崩襄王惡大叔帶之難注襄王惠<lb/>
　王大子鄭也大叔帶襄王弟惠后之子也有寵於惠<lb/>
　后惠后欲立之未及而卒音義<hi>惡烏路反大音泰叔又作州</hi>懼不<lb/>
　立不發喪而告難于齊注爲八年盟洮傳音義<hi>洮他刀反</hi>
經八年春王正月公會王人齊侯宋公衛侯許男曹伯<lb/>
陳世子款盟于洮注王人與諸侯盟不譏者王室有難<lb/>
<pb n="7b"/>
故洮曹地音義<hi>洮他刀反</hi>疏<hi>正義曰公羊傳曰王人微者曷爲序乎諸侯之上先王命也榖梁傳曰王人之先諸侯何也貴王命也弁冕雖舊必加於首周室雖衰必先諸侯釋例以為中士稱名下士稱人此言王人是天子之下士也諸侯相與為盟所以同奬王室天子之臣不與諸侯同盟釋例曰未有臣而盟君臣而盟君是子可盟父故春秋王世子以下㑹諸侯者皆同會而不同盟是言王臣正法不與諸侯盟也二十八年踐土之盟傳稱王子虎盟諸侯于王庭杜云王子虎臨盟不同㰱故不書宣七年傳曰諸侯盟于黒壤王叔桓公臨之以謀不睦杜云王叔桓公銜天子之命以監臨諸侯不同㰱尊卑之别也哀十三年傳曰公會單平公晉定公吴夫差于黄差杜云平公周卿士也不書尊之不與會此三者王臣皆不與盟是其正法然也若天子初立王室不安命臣使結盟諸侯以安王室雖非正法事勢宜然旣無褒羙又無貶責此王人與諸侯<pb n="8a"/>盟不譏者王室有難王勑使来盟故也文十年及蘓子盟于女栗傳曰頃王立故也襄三年公㑹單子晉侯云云盟于雞澤杜云周靈王新卽位使王官伯出與諸侯盟以安王室皆事與此同以情義可許故都無貶書二十九年翟泉之盟於時諸侯新睦王室無虞而王子虎下盟列國以凟大典故貶稱王人是依禮不合故據法貶之春秋王臣與諸侯會盟凡十有餘事譏與不譏皆從此例</hi>鄭伯乞盟注新服未與<lb/>
㑹故不序列别言乞盟音義<hi>與音預下同</hi>疏<hi>正義曰鄭伯徃年使子華聽命心猶未服齊桓拒子華之請故今始服從齊桓以其新服尚未與之會故不序列而别言乞盟止言乞盟不知與盟以否傳稱鄭伯乞盟請服也旣言請服義無不受當是既盟之後而别與之盟諸言乞師皆乞得其師知此乞盟亦乞得其盟但盟理可見不復别言盟耳</hi>
<pb n="8b"/>
夏狄伐晉<lb/>
秋七月禘于大廟用致夫人注禘三年大祭之名大廟<lb/>
周公廟致者致新死之主於廟而列之昭穆夫人淫而<lb/>
與菽不薨於寢於禮不應致故僖公疑其禮歴三禘今<lb/>
果行之嫌異常故書之音義<hi>大音泰殺音試</hi>疏<hi>正義曰釋天云禘大祭也言其大於四時之祭故爲三年大祭之名言每積三年而一爲此祭也大廟廟之大者故爲周公廟釋例曰三年䘮畢致新死之主以進於廟廟之逺主當遷入祧於是乃大祭於大廟以審定昭穆謂之禘是說致者致新死之主於廟而列之昭穆也此致致哀姜也哀姜薨已多年非復新死而於今始致者傳發凡例夫人不薨于寢則<pb n="9a"/>不致哀姜例不應致故僖公疑其禮䘮畢之日不作禘祭之禮以致之旣不爲哀姜作䘮畢禘祭其禘自從閔公數之二年除閔䘮爲禘至五年復禘今八年復禘姜死以来已歴三禘今因禘祭果復行之三年一禘禘自是常不爲夫人禘祭因禘而致夫人嫌其異於常禮故史官書之若其不致夫人則此禘得常不書爲用致夫人而書之耳</hi>
冬十有二月丁未天王崩注實以前年閏月崩以今年<lb/>
十二月丁未告<lb/>
　傳八年春盟於洮謀王室也鄭伯乞盟請服也襄王<lb/>
　定位而後發喪注王人會洮還而後王定位○晉里<lb/>
<pb n="9b"/>
　克帥師梁由靡御虢射爲右以敗狄于采桑注傳言<lb/>
　前年事也平陽北屈縣西南有采桑津音義<hi>射食亦反</hi>梁<lb/>
　由靡曰狄無恥從之必大克注不恥走故可逐里克<lb/>
　曰懼之而已無速衆狄注恐怨深而羣黨來報虢射<lb/>
　曰期年狄必至示之弱矣音義<hi>期音基本或作朞注同</hi>○夏狄<lb/>
　伐晉報采桑之役也復期月注明期年之言騐○秋<lb/>
　禘而致哀姜焉非禮也凡夫人不薨于寢不殯于廟<lb/>
　不赴于同不祔于姑則弗致也注寢小寢同同盟將<lb/>
<pb n="10a"/>
　葬又不以殯過廟據經哀姜薨葬之文則為殯廟赴<lb/>
　同祔姑今當以不薨于寢不得致也音義<hi>祔音附</hi>疏<hi>正義</hi>
　<hi>曰夫人薨葬之禮有赴同祔姑反哭三事而已此說致之禮加以薨寢殯廟而不言反哭者蓋以致於廟</hi>
　<hi>者終始成其尊死生之禮畢不薨於寢死不得其所也不殯於廟𦵏之不以禮也死葬非禮則先神耻之</hi>
　<hi>故不具四事皆不合致反哭者直爲書𦵏以否假使不書其𦵏夫人之禮亦成自是生者之可譏非爲死</hi>
　<hi>者之有失雖不反哭亦得致之故於此不言反哭也注正義曰喪大記云男子不死於婦人之手婦人不</hi>
　<hi>死於男子之手君夫人卒於路寢既言婦人不死於男子之手必不得死於君之路寢言夫人卒於路寢</hi>
　<hi>謂卒於夫人之大寢對君路寢爲小故云小寢也同者同盟之國也檀弓曰䘮之朝也順死者之孝心也</hi>
<pb n="10b"/>
　<hi>其哀離其室也故至於祖考之廟而後行殷朝而殯於祖周朝而遂葬士喪禮朝而遂葬與記正同知周</hi>
　<hi>法不殯于廟而此傳及襄四年皆云不殯于廟以為失禮知其將𦵏之時不以殯過廟耳殯過廟者將𦵏</hi>
　<hi>之時從殯宫出告廟乃葬非是殯尸於廟中也據經哀姜薨𦵏之文知其赴同祔姑可矣亦知其殯于廟</hi>
　<hi>者以元年十二月䘮至二年五月始𦵏明至則殯于寢也旣殯於寢自然𦵏當朝廟故據葬文亦知殯廟</hi>
　<hi>唯當以不薨于寢不得致耳</hi>○冬王人來告喪難故也是以緩注<lb/>
　有大叔帶之難○宋公疾大子兹父固請曰目夷長<lb/>
　且仁君其立之注兹父襄公也目夷兹父庶兄子魚<lb/>
　也音義<hi>父音甫長丁丈反</hi>公命子魚子魚辭曰能以國讓仁<lb/>
<pb n="11a"/>
　孰大焉臣不及也且又不順注立庶不順禮遂走而<lb/>
　退<lb/>
經九年春王三月丁丑宋公御說卒注四同盟音義<hi>御魚呂反說音悅</hi>疏<hi>正義曰御說以莊十三年即位十六年盟于幽十九年于鄄二十七年于幽僖元年于檉四年于召陸五年于首止七年于甯母八年于洮皆魯宋俱在是爲八同盟不數莊公之盟檉盟經不書亦不數故云四同盟劉君乃數莊公之盟又不數召陵以爲六同盟而規杜非也</hi>
夏公㑹宰周公齊侯宋子衛侯鄭伯許男曹伯于葵丘<lb/>
注周公宰孔也宰官周采地天子三公不字宋子襄公<lb/>
<pb n="11b"/>
也傳例曰在喪公侯曰子陳留外黄縣東有葵丘疏<hi>正義曰傳稱王使宰孔賜齊侯胙知周公卽宰孔也其官爲大宰采地名爲周天子三公故稱公孔則其名也榖梁傳曰天子之宰通於四海其意言宰者六官之長官名通於海内是故書其官名也通於四海者當謂大宰之長官耳其屬官不應得通而宰咺宰渠伯紏則必非長官亦稱為宰者蓋自宰夫以上皆通也釋例曰今案春秋以考之其稱公者皆三公非五等之公也是言祭公周公皆三公也釋例又曰王之公卿皆書爵則卿亦不字杜云三公不字者以入春秋以来家父南季皆大夫稱字宰周公又承其後故云不字不於祭公逆王后注者因歴序諸國而言之莊八年傳曰連稱管至父戍葵丘杜云齊地臨淄縣西有地名葵丘與彼異者傳稱齊侯不務德而勤逺略西為此會則此地逺處齊西不得近在臨淄故釋例以爲宋地陳留外黄縣東有葵丘或<pb n="12a"/>曰河東汾隂縣爲葵丘非也經書夏㑹葵丘九月乃盟晉爲地主無緣欲會而不及盟也是說不同之意</hi>
秋七月乙酉伯姬卒注無傳公羊榖梁曰未適人故不<lb/>
稱國已許嫁則以成人之禮書不復殤也婦人許嫁而<lb/>
笄猶丈夫之冠音義<hi>復扶又反殤式羊反笄古兮反冠古喚反</hi>疏<hi>正義曰公羊傳曰此未適人何以卒許嫁矣婦人許嫁字而笄之死則以成人之喪治之榖梁傳意亦與之同嫁於大夫死不書卒此許嫁者嫁於國君也但未徃彼國不成彼國之婦故不稱國也䘮服小記曰男子冠而婦人笄其義一也是許嫁而笄猶丈夫之冠也禮男子冠而不爲殤婦人笄而不爲殤故以成人之䘮治之爲之服成人之服禮姊妹在室期出嫁大功檀弓曰姑姊妹之薄也蓋有受我而厚之者爲夫厚之故我降之也曽子問云取女有吉<pb n="12b"/>日而女死如之何孔子曰壻齊衰而弔旣葬而除之其夫不爲服則兄弟不爲降禮諸侯絶旁期此為將嫁於諸侯故書其卒旣書其卒當服其本服爲之齊衰期也但於時服否不可知耳</hi>
九月戊辰諸侯盟于葵丘注夏會葵丘次伯姬卒文不<lb/>
相比故重言諸侯宰孔先歸不與盟音義<hi>比毗志反重直用反與音預</hi>疏<hi>正義曰平丘會後卽盟不言諸侯爲間無異事故也此亦會後爲盟間有伯姬卒盟㑹文不相比故重言諸侯又傳稱宰孔先歸則宰孔不盟杜云宰孔先歸不與盟者欲見縱無伯姬之卒亦當重言諸侯</hi>
甲子晉侯佹諸卒注未同盟而赴以名甲子九月十一<lb/>
日戊辰十五日也書在盟後從赴音義<hi>佹九委反</hi>疏<hi>正義曰甲子在<pb n="13a"/>戊辰之前而書在盟後從赴從赴者赴在盟後也春秋之世史失其守赴告之文多違禮制記諸侯之薨當具以薨之月日告於鄰國隠三年傳曰壬戌平王崩赴以庚戌故書之是赴者妄稱日也襄二十八年傳曰王人來告䘮問崩日以甲寅告故書之是元赴不以日被問乃稱日也文十四年傳曰七月乙夘夜齊商人弑舎齊人定懿公使來告難故書以九月是赴者不言死月魯史不復審問卽書以來告之月也此甲子晉侯卒蓋赴以日而不以月魯史不復審問書其來告之日唯稱甲子而已不知甲子是何月之日故在戊辰後也若赴以九月告魯魯史當推其日之先後不得甲子在戊辰後也明告不以月故書其日耳</hi>
冬晉里克殺其君之子奚齊注獻公未葬奚齊未成君<lb/>
故稱君之子奚齊受命繼位無罪故里克稱名音義<hi>殺如<pb n="13b"/>字傳同公羊音試</hi>
　傳九年春宋桓公卒未葬而襄公㑹諸侯故曰子凡<lb/>
　在喪王曰小童公侯曰子注在喪未葬也小童者童<lb/>
　蒙㓜稺之稱子者繼父之辭公侯位尊上連王者下<lb/>
　絶伯子男周康王在喪稱子一人釗禮稱亦不言小<lb/>
　童或所稱之辭各有所施此謂王自稱之辭非諸下<lb/>
　所得書故經無其事傳通取舊典之文以事相接音<lb/>
　義<hi>稱尺證反釗古堯反又音昭</hi>疏<hi>正義曰旣言桓公未葬卽發在喪之例知其在喪謂未葬也童</hi>
<pb n="14a"/>
　<hi>者未冠之名童而又小故爲童蒙幼稺之稱易蒙卦云匪我求童蒙童蒙求我蒙謂闇昧也幼童於事多</hi>
　<hi>闇昧是以謂之童蒙焉曲禮曰夫人自稱於其君曰小童鄭𤣥云小童若云未成人也王崩未葬嗣王自</hi>
　<hi>稱亦言已未成人也子者對父之名故云繼父之辭以未成君故繫於父不忍絶之稱也諸侯爵有五等</hi>
　<hi>唯言公侯曰子以公侯尊也傳稱在禮卿不㑹公侯㑹伯子男可也又子産云鄭伯男也使從公侯之貢</hi>
　<hi>懼弗給也是公侯之尊絶於伯子男也此旣言王卽云公侯是其與王相連特爲公侯立稱伯子男不得</hi>
　<hi>同之也春秋無伯子男在䘮之事旣不爲立稱又不得成君不知其當何所稱也然按桓十一年鄭忽出</hi>
　<hi>奔衛莊二十四年曹覊出奔陳杜云先君旣葬不稱爵者國人賤之以名赴則旣葬稱爵未葬稱名也周</hi>
　<hi>康王在喪稱子一人釗尚書康王之誥也曲禮云君天下者曰天子朝諸侯分職授政曰余一人天子未</hi>
<pb n="14b"/>
　<hi>除䘮曰余小子是禮天子自稱亦不言小童也此言王曰小童必有稱之時或所稱之辭各有所施但不</hi>
　<hi>知施何處耳如曲禮之文天子未除䘮曰余小子則是未得稱一人而康王在喪稱予一人釗者當以諸</hi>
　<hi>侯列土之君將欲各歸其國故正其成君之稱以答諸侯也此小童者王謙自稱之辭非諸下所得書故</hi>
　<hi>經無其事其公侯曰子乃是史書之文二者非相類之事而并爲一凡是傳通取舊典之文以事相類接</hi>
　<hi>耳非言小童是策書之例也釋例郊雩烝甞例不云地祗及礿祠者經無其事故傳略而不言此王者小</hi>
　<hi>童亦經無其事所以言之者郊雩例多故經無者略之此王曰小童與公侯相接其文簡約經雖無事亦</hi>
　<hi>連而言之釋例曰位彌髙者事彌重重慮周於經逺故儀制異於凡人存其實篤其志足以敘親疎之情</hi>
　<hi>通萬事之理而已故諸列國之君在喪或不得已而脩會盟之事唯公侯特稱子以别尊卑是言獨爲公</hi>
<pb n="15a"/>
　<hi>侯立稱之意春秋公侯稱子皆是其父未𦵏唯二十五年公會衛子莒慶盟于洮於時衛文公巳葬而成</hi>
　<hi>公稱子釋例曰衛文公欲平莒於魯未終而薨故衛子尋父之志魯人由此亦脩文公之好此孝子之至</hi>
　<hi>感人情之所篤故成公雖已免喪至於此盟降從在喪之名故經随而書子傳從而釋之云脩文公之好</hi>
　<hi>也</hi>○夏會于葵丘尋盟且脩好禮也音義<hi>好呼報反下于好并</hi>
　<hi>注同</hi>王使宰孔賜齊侯胙注胙祭肉尊之比二王後音<lb/>
　義<hi>胙才素反</hi>疏<hi>正義曰傳稱太子祭于曲沃歸胙于公此天子有事於文武賜齊侯以胙知胙是祭</hi>
　<hi>肉也周禮大宗伯以脤膰之禮親兄弟之國鄭𤣥云脤膰社稷宗廟之肉以賜同姓之國同福禄也脤膰</hi>
　<hi>卽胙肉也言親兄弟之國則異姓不合賜也二十四年傳曰宋先代之後也於周爲客天子有事膰焉是</hi>
<pb n="15b"/>
　<hi>言二王之後禮合得之今賜齊候是尊之比二王後也</hi>曰天子有事於文武注<lb/>
　有祭事也使孔賜伯舅胙注天子謂異姓諸侯曰伯<lb/>
　舅疏<hi>正義曰曲禮曰五官之長曰伯天子同姓謂之伯父異姓謂之伯舅鄭𤣥云謂爲三公者周禮</hi>
　<hi>九命作伯齊桓是九命之伯故以伯舅呼之</hi>齊侯將下拜孔曰且有後命<lb/>
　天子使孔曰以伯舅耋老加勞賜一級無下拜注七<lb/>
　十曰耋級等也音義<hi>耋田節反一音他結反勞力報反級音急</hi>疏<hi>正義曰釋言云</hi>
　<hi>耋老也舎人云年六十稱也郭璞云八十爲耋釋名云八十曰耋耋鐡也皮黒如鐡彼說或云六十或云</hi>
　<hi>八十杜云七十曰耋者耋之年齒旣無明文曲禮云七十曰老爾雅以耋爲老故以爲七十曲禮升階之</hi>
<pb n="16a"/>
　<hi>法云渉級聚足是級爲等也法當下拜賜之勿下是進一級</hi>對曰天威不違顔咫<lb/>
　尺注言天鑒察不遠威嚴常在顔面之前八寸曰咫<lb/>
　音義<hi>咫之氏反</hi>疏<hi>正義曰顔謂額也揚雄方言云顔額謂顙也中夏謂之額東齊謂之顙河潁淮</hi>
　<hi>泗之間謂之顔魯語云肅慎氏貢楛矢長尺有咫賈逵亦云八寸曰咫說文云周制寸尺咫尋皆以人之</hi>
　<hi>體爲法中婦人手長八寸謂之咫周尺也</hi>小白余敢貪天子之命無下拜<lb/>
　注小白齊侯名余身也疏<hi>正義曰諸自稱余者當稱名之處耳齊侯旣稱小白</hi>
　<hi>而復言余故解之余身釋詁文舎人曰余卑謙之身也孫炎田余舒遲之身也郭璞曰今人亦自呼爲身</hi>
　恐隕越于下注隕越顚墜也據天王居上故言恐顛<lb/>
<pb n="16b"/>
　墜于下音義<hi>墜直類反下同</hi>以遺天子羞敢不下拜下拜登<lb/>
　受注自堂下受胙於堂上音義<hi>遺于季反</hi>疏<hi>正義曰覲禮天子賜侯氏</hi>
　<hi>以車服諸公奉篋服加命書于其上升自西階東面大史氏右侯氏升西面立大史述命侯氏降兩階之</hi>
　<hi>間北面再拜稽首升成拜彼侯氏降階再拜是此下拜也升成拜是此登受</hi>○秋齊侯盟<lb/>
　諸侯于葵丘曰凡我同盟之人旣盟之後言歸于好<lb/>
　注義取脩好故傳顯其盟辭宰孔先歸注旣會先諸<lb/>
　侯去音義<hi>先諸侯悉薦反</hi>遇晉侯曰可無會也注晉侯欲求<lb/>
　㑹葵丘齊侯不務德而勤逺略故北伐山戎注在莊<lb/>
<pb n="17a"/>
　三十一年南伐楚注在四年西爲此會也東略之不<lb/>
　知西則否矣注言或向東必不能復西略音義<hi>復扶又反</hi>
　<hi>下不復會同</hi>其在亂乎君務靖亂無勤於行注在存也微<lb/>
　戒獻公言晉將有亂晉侯乃還注不復會齊○九月<lb/>
　晉獻公卒里克㔻鄭欲納文公故以三公子之徒作<lb/>
　亂注㔻鄭晉大夫三公子申生重耳夷吾音義<hi>㔻普悲反</hi>
　初獻公使荀息傅奚齊公疾召之曰以是藐諸孤注<lb/>
　言其㓜賤與諸子縣藐音義<hi>藐妙小反又亡角反縣音𤣥</hi>疏<hi>正義曰藐</hi>
<pb n="17b"/>
　<hi>者縣遠之言諸子之年皆長而奚齊獨㓜是小大相藐也藐諸孤者言年旣㓜稺縣藐於諸子之孤</hi>辱<lb/>
　在大夫其若之何注欲屈辱荀息使保䕶之稽首而<lb/>
　對曰臣竭其股肱之力加之以忠貞其濟君之靈也<lb/>
　不濟則以死繼之公曰何謂忠貞對曰公家之利知<lb/>
　無不爲忠也送徃事居耦俱無猜貞也注徃死者居<lb/>
　生者耦兩也送死事生兩無猜恨所謂正也音義<hi>猜七</hi>
　<hi>才反疑也</hi>及里克將殺奚齊先告荀息曰三怨將作注三<lb/>
　公子之徒秦晉輔之子將何如荀息曰將死之里克<lb/>
<pb n="18a"/>
　曰無益也荀叔曰吾與先君言矣不可以貳能欲復<lb/>
　言而愛身乎注荀叔荀息也復言言可復也疏<hi>正義曰意</hi>
　<hi>能欲使前言可反復而行之得愛惜身命不死乎</hi>雖無益也將焉辟之且人<lb/>
　之欲善誰不如我我欲無貳而能謂人巳乎注言不<lb/>
　能止里克使不忠於申生等音義<hi>焉於䖍反下文焉能克同</hi>○冬<lb/>
　十月里克殺奚齊于次注次喪寢書曰殺其君之子<lb/>
　未葬也荀息將死之人曰不如立卓子而輔之荀息<lb/>
　立公子卓以葬十一月里克殺公子卓于朝荀息死<lb/>
<pb n="18b"/>
　之君子曰詩所謂白圭之玷尚可磨也斯言之玷不<lb/>
　可爲也注詩大雅言此言之缺難治甚於白圭音義<lb/>
　<hi>玷丁簞反又丁念反缺也</hi>荀息有焉注有此詩人重言之義○齊<lb/>
　侯以諸侯之師伐晉及髙梁而還討晉亂也注高梁<lb/>
　晉地在平陽縣西南令不及魯故不書注前已發不<lb/>
　書例今復重發嫌霸者異於凡諸侯音義<hi>令力政反本又作命</hi>
　<hi>復扶又反重直用反</hi>○晉郤芮使夷吾重賂秦以求入注郤芮<lb/>
　郤克祖父從夷吾者音義<hi>從才用反</hi>曰人實有國我何愛<lb/>
<pb n="19a"/>
　焉注言國非已之有何愛而不以賂秦入而能民土<lb/>
　於何有從之注能得民不患無土齊隰朋帥師㑹秦<lb/>
　師納晉惠公注隰朋齊大夫惠公夷吾音義<hi>隰音習</hi>秦<lb/>
　伯謂郤芮曰公子誰恃對曰臣聞亡人無黨有黨必<lb/>
　有讎注言夷吾無黨無黨則無讎易出易入以微勸<lb/>
　秦音義<hi>易竝以豉反</hi>疏<hi>正義曰秦伯問公子誰恃問公子於晉國之臣倚恃誰爲内主也對</hi>
　<hi>言夷吾無黨無讎者由無黨故徃前易出無讎故此時易入言易出易入以微勸秦使納之</hi>夷吾<lb/>
　弱不好弄注弄戲也音義<hi>好呼報反</hi>能鬭不過注有節制<lb/>
<pb n="19b"/>
　長亦不改不識其他公謂公孫枝曰夷吾其定乎注<lb/>
　公孫枝秦大夫子桑也音義<hi>長丁丈反</hi>對曰臣聞之唯則<lb/>
　定國詩曰不識不知順帝之則文王之謂也注詩大<lb/>
　雅帝天也則法也言文王闇行自然合天之法又曰<lb/>
　不僣不賊鮮不爲則注僣過差也賊傷害也皆忌克<lb/>
　也能不然則可爲人法則音義<hi>僣子念反下注同鮮息淺反</hi>無好<lb/>
　無惡不忌不克之謂也今其言多忌克注旣僣而賊<lb/>
　音義<hi>好呼報反又如字惡烏路反</hi>難哉注言能自定難公曰忌則<lb/>
<pb n="20a"/>
　多怨又焉能克是吾利也注其言雖多忌適足以自<lb/>
　害不能勝人也秦伯慮其還害已故曰是吾利疏<hi>正義</hi>
　<hi>曰唯身有則者乃能定國也詩羙文王之德不記識古事不學知今事常順天之法則而行之爲此行者</hi>
　<hi>文王之謂也又曰人行不僣差不賊害能如此者少不爲人所法則言必爲人所法則也此二詩所云者</hi>
　<hi>無所偏好無所私惡不爲忌差不好勝人之謂也今其此夷吾之言多有所忌多欲陵人以此而求安定</hi>
　<hi>難哉今其言多忌克覆上不忌不克上旣有無好無惡不覆之者以身行忌克則有私好私惡之心舉忌</hi>
　<hi>克足以包好惡也公曰多忌於人則多爲人怨又焉能勝人此乃是吾之利也無好無惡言文王之行也</hi>
　<hi>不忌不克述抑篇之義也引二詩於前以此言結之注正義曰詩大雅皇矣之篇也則法釋詁文彼鄭箋</hi>
<pb n="20b"/>
　<hi>云其爲人不識古不知今順天之法而行之是言闇行自然合天地之法也禮記稱天無私覆地無私載</hi>
　<hi>合天地法者卽無偏好無私惡之謂也○正義曰詩大雅抑之篇也彼毛傳云僣差也鄭𤣥云不殘賊是</hi>
　<hi>賊爲害也心有所忌則多過差志在陵人必多爲賊害下云不忌不克覆述此文故言僣賊者皆忌克也</hi>
　<hi>○正義曰心忌前人則人亦忌已志在陸人則人亦陵已若使人皆忌之人皆陵之是適足以自害不能</hi>
　<hi>勝人也秦伯聞其忌克慮其還來害已故以不能勝人爲是吾利也</hi>○宋襄公卽位以<lb/>
　公子目夷爲仁使爲左師以聽政於是宋治故魚氏<lb/>
　世爲左師音義<hi>治直吏氏</hi>
經十年春王正月公如齊注無傳<lb/>
<pb n="21a"/>
狄滅温温子奔衛注蓋中國之狄滅而居其土地<lb/>
晉里克弑其君卓及其大夫荀息注弑卓在前年而以<lb/>
今春書者從赴也獻公旣葬卓以免喪故稱君也荀息<lb/>
稱名者雖欲復言本無遠謀從君於昏疏<hi>正義曰傳於前年甚詳經以今年書之明赴以今年弑也傳稱立公子卓以葬是免喪始死故稱君也文七年宋人殺其大夫傳曰不稱名衆也且言非其罪也死者不稱名非其罪故知稱名者皆有罪也荀息稱名者不知奚齊卓子之不可立又不能誅里克以存君是其雖欲復言本無逺謀也襄十九年齊殺其大夫髙厚傳稱從君於昏獻公惑於驪姬殺適立庶荀息知其事而爲之傅奚齊是其從君於昏也</hi>
<pb n="21b"/>
夏齊侯許男伐北戎注無傳北戎山戎<lb/>
晉殺其大夫里克注奚齊者先君所命卓子又以在國<lb/>
嗣位罪未爲無道而里克親爲三怨之主累弑二君故<lb/>
稱名以罪之疏<hi>正義曰宣四年傳例曰弑君稱君君無道也稱臣臣之罪也里克殺奚齊弑卓子皆書里克之名是奚齊與卓子未爲無道也殺大夫傳言不稱名者爲無罪則稱名爲有罪故今稱里克之名以罪之</hi>
秋七月<lb/>
冬大雨雪注無傳平地尺爲大雪音義<hi>雨于付反</hi>
<pb n="22a"/>
　傳十年春狄滅溫蘇子無信也蘇子叛王卽狄又不<lb/>
　能于狄狄人伐之王不救故滅蘇子奔衛注蘇子周<lb/>
　司寇蘇公之後也國于温故曰温子叛王事在莊十<lb/>
　九年疏<hi>正義曰尚書立政云司寇蘇公成十一年傳曰昔周克商蘇忿生以温爲司寇以此知蘇</hi>
　<hi>子司寇蘇公之後也國名爲蘓所都之邑名爲温故温蘓遞見於經是得兩稱故也</hi>○夏四月<lb/>
　周公忌父王子黨會齊隰朋立晉侯注周公忌父周<lb/>
　卿士王子黨周大夫晉侯殺里克以說注自解說不<lb/>
　簒音義<hi>簒初患反</hi>將殺里克公使謂之曰微子則不及此<lb/>
<pb n="22b"/>
　雖然子弑二君與一大夫為子君者不亦難乎對曰<lb/>
　不有廢也君何以興欲加之罪其無辭乎注言欲加<lb/>
　己罪不患無辭疏<hi>正義曰言君今欲加臣之罪其畏無辭以罪臣乎言必加便有辭耳</hi>
　臣聞命矣伏劒而死於是㔻鄭聘于秦且謝緩賂故<lb/>
　不及注㔻鄭里克黨以在秦故不及里克俱死○晉<lb/>
　侯改葬共大子注共大子申生也音義<hi>共音恭本亦作恭大音㤗</hi>
　秋狐突適下國注下國曲沃新城疏<hi>正義曰曲沃邑也而稱國者晉</hi>
　<hi>昭侯嘗以此邑封桓叔桓叔國之三世武公始并晉國遷居而就之此曲沃晉之舊國故謂之爲下國也</hi>
<pb n="23a"/>
　遇大子大子使登僕注忽如夢而相見狐突本爲申<lb/>
　生御故復使登車爲僕音義<hi>復扶又反下文及注同</hi>而告之曰<lb/>
　夷吾無禮疏<hi>正義曰賈逵云烝於獻公夫人賈君故曰無禮馬融云申生不自明而死夷吾</hi>
　<hi>改葬之章父之過故曰無禮杜不爲注當以鬼神之意難得而知夷吾無禮或非一事不可指言故不說</hi>
　<hi>也</hi>余得請於帝矣注請罰夷吾將以晉畀秦秦將祀<lb/>
　余對曰臣聞之神不歆非類民不祀非族疏<hi>正義曰傳稱非</hi>
　<hi>我族類其心必異則族類一也皆謂非其子孫妄祀他人父祖則鬼神不歆享之耳祭法云聖王之制祭</hi>
　<hi>祀也法施於民則祀之以死勤事則祀之以勞定國則祀之能禦大菑則祀之能捍大患則祀之若農棄</hi>
<pb n="23b"/>
　<hi>爲稷后土爲社社稷功被天下乃令率土報功如此之徒非獨歆巳之族若功不被於下民名不載於祀</hi>
　<hi>典唯其子孫祀之神亦不歆他族然則秦非晉類而使祀申生祀之大失也晉無罪而滅以畀秦刑之濫</hi>
　<hi>也夫豈不達此事而待狐突之言方改圗者民之與神不相雜擾雖理有大歸非曲爲小恵豈有一人寃</hi>
　<hi>枉卽能訴天天受人訴辭便將滅國此事本是妖夢假託上天非天實爲之人能改易傳言鬼神所馮有</hi>
　<hi>時而信非言此事實是天心不可執其言而以人事爲難也</hi>君祀無乃殄乎注歆<lb/>
　饗也殄絶也音義<hi>畀必利反下注同歆許金反</hi>且民何罪失刑乏<lb/>
　祀君其圖之君曰諾吾將復請七日新城西偏將有<lb/>
　巫者而見我焉注新城曲沃也將因巫而見音義<hi>偏匹</hi>
<pb n="24a"/>
　<hi>緜反</hi>疏<hi>正義曰申生謂狐突云更經七日於新城西偏將有巫者而與之俱見我焉故杜云將因巫而</hi>
　<hi>見</hi>許之遂不見注狐突許其言申生之象亦沒音義<lb/>
　<hi>見賢遍反又如字</hi>及期而徃告之曰帝許我罰有罪矣敝於<lb/>
　韓注敝敗也韓晉地獨敝恵公故言罰有罪明不復<lb/>
　以晉畀秦夷吾忌克多怨終於失國雖改葬加諡申<lb/>
　生猶忿傳言鬼神所馮有時而信音義<hi>馮皮氷反</hi>疏<hi>正義曰晉</hi>
　<hi>語云惠公卽位出共世子而改葬之臭徹於外國人誦之曰貞之無報孰是人斯而有是臭也貞爲不聽</hi>
　<hi>信爲不誠不更厥正大命其傾猗兮違兮心之哀兮嵗之二七其靡有微兮郭偃曰甚哉善之難也君改</hi>
<pb n="24b"/>
　<hi>葬共君以爲榮也而惡滋章十四年君之冡嗣其替乎亦是申生猶忿之事</hi>㔻鄭之如秦<lb/>
　也言於秦伯曰呂甥郤稱冀芮實爲不從若重問以<lb/>
　召之注三子晉大夫不從不與秦賂問聘問之幣音<lb/>
　義<hi>稱尺證反又如字</hi>疏<hi>正義曰曲禮云凡以弓劒苞苴簞笥問人者鄭𤣥云問猶遺也重問謂多</hi>
　<hi>以財貨遺之也下云幣重而言甘故云問聘問之幣也</hi>臣出晉君君納重耳蔑<lb/>
　不濟矣注蔑無也○冬秦伯使泠至報問且召三子<lb/>
　注泠至秦大夫音義<hi>泠力丁反</hi>郤芮曰幣重而言甘誘我<lb/>
　也遂殺㔻鄭祁舉注祁舉晉大夫及七輿大夫注侯<lb/>
<pb n="25a"/>
　伯七命副車七乗音義<hi>乗繩證反</hi>疏<hi>正義曰周禮大行人云侯伯七命貳車七</hi>
　<hi>乘貳卽副也每車一大夫主之謂之七輿大夫服虔云上軍之輿帥七人屬申生者襄二十三年下軍輿</hi>
　<hi>帥七人徃前申生將上軍今七輿大夫爲申生報怨欒盈將下軍故七與大夫與欒氏炫謂服言是</hi>左<lb/>
　行共華右行賈華叔堅騅歂纍虎特宮山祁皆里㔻<lb/>
　之黨也注七子七輿大夫音義<hi>行户剛反下同共音恭騅音佳歂音市專</hi>
　<hi>反纍力追反祁巨之反字林上尸反</hi>㔻豹奔秦注㔻豹㔻鄭之子言於<lb/>
　秦伯曰晉侯背大主而忌小怨民弗與也伐之必出<lb/>
　注大主秦也小怨里㔻音義<hi>背音佩</hi>公曰失衆焉能殺<lb/>
<pb n="25b"/>
　注謂殺里㔻之黨音義<hi>焉於䖍反</hi>違禍誰能出君注謂豹<lb/>
　辟禍也爲明年晉殺㔻鄭傳<lb/>
經十有一年春晉殺其大夫㔻鄭父注以私怨謀亂國<lb/>
書名罪之書春從告<lb/>
夏公及夫人姜氏會齊侯于陽穀注無傳婦人送迎不<lb/>
出門見兄弟不踰閾與公俱會齊侯非禮音義<hi>閾音域門限也一音况域反</hi>
秋八月大雩注無傳過時故書<lb/>
<pb n="26a"/>
冬楚人伐黄<lb/>
　傳十一年春晉侯使以㔻鄭之亂來告注釋經書在<lb/>
　今年○天王使召武公内史過賜晉侯命注天王周<lb/>
　襄王召武公周卿士内史過周大夫諸侯卽位天子<lb/>
　賜之命圭爲瑞音義<hi>過古禾反</hi>受玉惰過歸告王曰晉侯<lb/>
　其無後乎王賜之命而惰於受瑞先自棄也已而何<lb/>
　繼之有禮國之幹也敬禮之輿也不敬則禮不行禮<lb/>
　不行則上下昏何以長世注爲恵公不終張本音義<lb/>
<pb n="26b"/>
　<hi>惰徒卧反長直良反又丁丈反</hi>疏<hi>正義曰召武公亦名過周語云襄王使召公過及内史過賜晉惠公</hi>
　<hi>命晉侯執玉卑拜不稽首内史過歸以告王曰晉不亡其君必無後不敬王命棄其禮也執玉卑替其質</hi>
　<hi>也拜不稽首誣其王也替質無鎮誣王無人晉侯誣王人亦將誣之欲替其鎮人亦將替之其言多而小</hi>
　<hi>異孔晁云左丘明集其典雅令辭與經相發明者以爲春秋傳其髙論善言别爲國語凡左傳國語有事</hi>
　<hi>同而辭異者以其詳於左傳而略於國語詳於國語而略于左傳</hi>○夏揚拒泉臯伊<lb/>
　雒之戎同伐京師入王城焚東門注揚拒泉臯皆戎<lb/>
　邑及諸雜戎居伊水雒水之間者今伊闕北有泉亭<lb/>
　音義<hi>拒俱宇反臯古刀反</hi>疏<hi>正義曰釋例曰諸雜戎居伊水雒水之間者河南雒陽縣西南有戎</hi>
<pb n="27a"/>
　<hi>城伊水出上雒盧氏縣熊耳山東北至河南雒陽縣入雒雒水出上雒縣冢領山東北經𢎞農至河南鞏</hi>
　<hi>縣入河</hi>王子帶召之也注王子帶甘昭公也召戎欲因<lb/>
　以簒位秦晉伐戎以救周秋晉侯平戎于王注爲二<lb/>
　十四年天王出居鄭傳○黄人不歸楚貢冬楚人伐<lb/>
　黄注黄人恃齊故<lb/>
經十有二年春王三月庚午日有食之注無傳不書朔<lb/>
官失之<lb/>
夏楚人滅黄<lb/>
<pb n="27b"/>
秋七月<lb/>
冬十有二月丁丑陳侯杵臼卒注無傳遣世子與僖公<lb/>
同盟甯母及洮音義<hi>杵昌呂反臼其九反</hi>
　傳十二年春諸侯城衛楚丘之郛懼狄難也注楚丘<lb/>
　衛國都郛郭也爲明年春狄侵衛傳音義<hi>郛芳夫反難乃旦反</hi>
　<hi>下同</hi>疏<hi>正義曰衛以二年遷於楚丘諸侯爲之築其城至此爲之築其郛公羊傳曰郛者何郭也不單</hi>
　<hi>言衛楚丘者見楚丘未有郛也諸侯不告魯不與故不書無經而爲傳者其言必有所爲故云爲狄侵衛</hi>
　<hi>傳</hi>○黄人恃諸侯之睦于齊也不共楚職曰自郢及<lb/>
<pb n="28a"/>
　我九百里焉能害我音義<hi>共音恭焉於䖍反</hi>夏楚滅黄注郢<lb/>
　楚都○王以戎難故討王子帶注子帶前年召戎伐<lb/>
　周秋王子帶奔齊○冬齊侯使管夷吾平戎于王使<lb/>
　隰朋平戎于晉注平和也前年晉救周伐戎故戎與<lb/>
　周晉不和王以上卿之禮饗管仲管仲辭曰臣賤有<lb/>
　司也有天子之二守國髙在注國子髙子天子所命<lb/>
　爲齊守臣皆上卿也莊二十二年髙傒始見經僖二<lb/>
　十八年國歸父乃見傳歸父之父曰懿仲髙傒之子<lb/>
<pb n="28b"/>
　曰莊子不知今當誰世音義<hi>守手又反注同見賢遍反下同</hi>若節春<lb/>
　秋來承王命何以禮焉注節時也陪臣敢辭注諸侯<lb/>
　之臣曰陪臣音義<hi>陪歩囬反</hi>王曰舅氏注伯舅之使故曰<lb/>
　舅氏音義<hi>使所吏反</hi>余嘉乃勲應乃懿德謂督不忘徃踐<lb/>
　乃職無逆朕命注功勲美德可謂正而不可忘者不<lb/>
　言位而言職者管仲位卑而執齊政故欲以職尊之<lb/>
　音義<hi>督音篤</hi>疏<hi>正義曰余朕皆我也乃女也應當也懿美也督正也言我善女功勲當女羙德</hi>
　<hi>謂女功德正而不可忘宜受此禮徃居女職無得逆我之命欲令受上卿之禮</hi>管仲受下卿<lb/>
<pb n="29a"/>
　之禮而還注管仲不敢以職自髙卒受本位之禮君<lb/>
　子曰管氏之世祀也宜哉疏<hi>正義曰丘明之意假稱君子論管氏應合世祀</hi>
　<hi>也宜哉而遂不世祀子孫絶滅是行善無騐故杜注云傳亦舉其無騐是也</hi>讓不忘其上<lb/>
　詩曰愷悌君子神所勞矣注詩大雅愷樂也悌易也<lb/>
　言樂易君子爲神所勞來故世祀也管仲之後於齊<lb/>
　沒不復見傳亦舉其無騐音義<hi>愷本亦作凱開在反悌音弟本亦作弟勞</hi>
　<hi>力報反注同欒音洛下同易以豉反下同來力代反復扶又反</hi>疏<hi>正義曰詩大雅旱麓之篇愷樂悌易</hi>
　<hi>皆釋詁文樂易言志度𢎞簡忻樂而和易也世族譜管氏出自周穆王成十一年傳有齊管于奚譜以爲</hi>
<pb n="29b"/>
　<hi>雜人則非管仲之子孫也哀十六年傳稱楚白公殺齊管脩杜云管脩楚賢大夫故齊管仲之後是管仲</hi>
　<hi>之後於齊沒不復見也</hi>
經十有三年春狄侵衛注傳在前年春<lb/>
夏四月葬陳宣公注無傳<lb/>
公會齊侯宋公陳侯衛侯鄭伯許男曹伯于鹹注鹹衞<lb/>
地東郡濮陽縣東南有鹹城音義<hi>濮音卜</hi>
秋九月大雩注無傳書過<lb/>
冬公子友如齊注無傳<lb/>
<pb n="30a"/>
　傳十三年春齊侯使仲孫湫聘于周且言王子帶注<lb/>
　前年王子帶奔齊言欲復之事畢不與王言注不言<lb/>
　子帶事歸復命曰未可王怒未怠其十年乎不十年<lb/>
　王弗召也○夏會于鹹淮夷病杞故且謀王室也○<lb/>
　秋爲戎難故諸侯戍周齊仲孫湫致之注戍守也致<lb/>
　諸侯戍卒于周音義<hi>爲于僞反下注欲爲同難乃旦反卒子忽反</hi>○冬晉<lb/>
　荐饑注麥禾皆不熟音義<hi>荐在薦反重也饑音飢</hi>疏<hi>正義曰釋天云穀不</hi>
　<hi>熟爲饑仍饑爲荐李廵曰穀不成熟曰饑連嵗不熟曰荐</hi>使乞糴于秦秦伯謂子<lb/>
<pb n="30b"/>
　桑與諸乎對曰重施而報君將何求注言不損秦音<lb/>
　義<hi>糴直歴反施式豉反下同</hi>重施而不報其民必攜攜而討焉無<lb/>
　衆必敗注不義故民離謂百里與諸乎注百里秦大<lb/>
　夫對曰天災流行國家代有救災恤鄰道也行道有<lb/>
　福㔻鄭之子豹在秦請伐晉注欲爲父報怨秦伯曰<lb/>
　其君是惡其民何罪秦於是乎輸粟于晉自雍及絳<lb/>
　相繼注雍秦國都絳晉國都音義<hi>雍於用反絳古巷反</hi>命之曰<lb/>
　汎舟之役注從渭水運入河汾音義<hi>汎芳劒反汾扶云反</hi>疏<hi>正義</hi>
<pb n="31a"/>
　<hi>曰秦都雍雍臨渭晉都絳絳臨汾渭水從雍而東至𢎞農華隂縣入河從河逆流而北上至河東汾隂縣</hi>
　<hi>乃東入汾逆流東行而通絳故杜云從渭水運入河汾也</hi>
經十有四年春諸侯城緣陵注縁陵杞邑辟淮夷遷都<lb/>
於縁陵<lb/>
夏六月季姬及鄫子遇于防使鄫子來朝注季姬魯女<lb/>
鄫夫人也鄫子夲無朝志爲季姬所召而來故言使鄫<lb/>
子來朝鄭國今琅邪鄫縣音義<hi>鄫似綾反本或作繒</hi>
秋八月辛卯沙鹿崩注沙鹿山名陽平元城縣東有沙<lb/>
<pb n="31b"/>
鹿土山在晉地災害繫於所災所害故不繫國疏<hi>正義曰公羊傳曰沙鹿者何河上之邑也榖梁傳曰林屬於山爲鹿沙山名也服䖍云沙山名鹿山足林屬於山曰鹿取榖梁爲說也漢書元后傳稱后祖翁孺自東平陵徙魏郡元城委粟里元城建公曰昔春秋沙鹿崩晉史卜之曰隂爲陽雄土火相乗故有沙鹿崩崩後六百四十五年宜有聖女興今王翁孺徙正値其地日月當之元城郭東有五鹿之虚卽沙鹿地計爾時去聖猶近所言當得其實故以沙鹿為山名依漢書為義也沙鹿實是晉地不言晉沙鹿者凡有災害繫於所災所害之處不繫於所屬之國故不繫晉也釋例曰陳旣已滅降爲楚縣而書陳災者猶晉之梁山沙鹿崩不書晉也災害繫於所災所害故以所在為名災為陳災成周宣榭火害為梁山沙鹿崩山崩必有所害故所災所害别言之</hi>
<pb n="32a"/>
狄侵鄭注無傳<lb/>
冬蔡侯肸卒注無傳未同盟而赴以名音義<hi>肸許乙反</hi>
　傳十四年春諸侯城緣陵而遷杞焉不書其人有闕<lb/>
　也注闕謂器用不具城池未固而去爲惠不終也澶<lb/>
　淵之㑹旣而無歸大夫不書而國别稱人今此總日<lb/>
　諸侯君臣之辭不言城把把未遷也音義<hi>澶市然反</hi>疏<hi>正義</hi>
　<hi>曰元年齊師宋師曹師城邢傳稱具邢器用而遷之師無私焉是器用具而城池固故具列三國之師詳</hi>
　<hi>其文以羙之也今此總云諸侯城縁陵不言某侯某侯與城邢文異不具書其所城之人爲其有闕也知</hi>
<pb n="32b"/>
　<hi>闕為器用不具城池不固而去爲惠不終故總言諸侯以譏之凡諸侯盟㑹不歴序其人總言諸侯者皆</hi>
　<hi>是譏之辭文十五年諸侯盟於扈傳曰書曰諸侯無能為也十七年諸侯會於扈傳曰書曰諸侯無功也</hi>
　<hi>是其總言諸侯皆譏辭也十六年㑹于淮傳稱城鄫役人病不果城而還亦是為惠不終而淮會具書其</hi>
　<hi>人者淮之會為謀鄫且東略非為城鄫而聚㑹既會之後乃欲城鄫而不果本意不城鄫無可貶也先儒</hi>
　<hi>以為諸侯有過貶而稱人杜據澶淵之㑹與此傳文知諸侯之貶不至稱人故釋例曰傳滅入例衛侯燬</hi>
　<hi>滅邢同姓故名又云穀伯綏鄧侯吾離来朝名賤之也又云不書蔡許之君乗楚車也謂之失位此皆諸</hi>
　<hi>侯貶之例例不稱人也諸侯在事傳有明文而經稱人者凡十一條丘明不示其義而諸儒皆據案生意</hi>
　<hi>原無所出貶諸侯而去爵稱人是爲君臣同文非正等差之謂也又澶淵大夫之會傳曰不書其人按經</hi>
<pb n="33a"/>
　<hi>皆去名稱人至諸侯親城緣陵傳亦曰不書其人而經總稱諸侯此大夫及諸侯經傳所以爲别也通校</hi>
　<hi>春秋自宣公五年以下百數十年諸侯之咎甚多而皆無貶稱人者益明此蓋當時告命注記之異非仲</hi>
　<hi>尼所以爲例故也</hi>○鄫季姬來寧公怒止之以鄫子之不朝<lb/>
　也注來寧不書而後年書歸鄫更嫁之文也明公絶<lb/>
　鄫昏既來朝而還音義<hi>還户闗反</hi>夏遇于防而使來朝○<lb/>
　秋八月辛卯沙鹿崩晉卜偃曰期年將有大咎㡬亡<lb/>
　國注國主山川山崩川竭亡國之徴音義<hi>期音基咎其九反㡬</hi>
　<hi>音祈又音機</hi>疏<hi>正義曰成五年傳曰國主山川故山崩川竭君為之不舉周語幽王二年西周三川</hi>
<pb n="33b"/>
　<hi>皆震伯陽父曰昔伊雒竭而夏亡河竭而商亡國必依山川山崩川竭亡國之微也卜偃明逹災異以山</hi>
　<hi>崩為亡國之徴知其將有大咎不言知之意非末學者所得詳也釋例曰天人之際或異而無感或感而</hi>
　<hi>不可知沙鹿崩因謂期年將有大咎梁山崩則云山有朽壞而自崩此皆聖賢之讜言逹者所宜先識是</hi>
　<hi>說卜偃之言非後人所能測</hi>○冬秦饑使乞糴于晉晉人弗與慶<lb/>
　鄭曰背施無親注慶鄭晉大夫音義<hi>背音佩後皆同施式豉反注及</hi>
　<hi>下而施毛十五年皆同</hi>幸災不仁貪愛不祥怒鄰不義四德皆<lb/>
　失何以守國虢射曰皮之不存毛將安傅注虢射惠<lb/>
　公舅也皮以喻所許秦城毛以喻糴言既背秦施為<lb/>
<pb n="34a"/>
　怨以深雖與之糴猶無皮而施毛音義<hi>傳音附</hi>疏<hi>注正義曰</hi>
　<hi>晉語云秦饑惠公命輸之粟虢射請勿與慶鄭請與之公曰非鄭之所知也遂不與秦侵晉至于韓公謂</hi>
　<hi>慶鄭曰寇深矣奈何慶鄭曰非鄭之所知也君其訊射也公曰舅所病也是虢射為恵公之舅也</hi>慶<lb/>
　鄭曰棄信背鄰患孰恤之無信患作失援必斃是則<lb/>
　然矣虢射曰無損於怨而厚於寇不如勿與注言與<lb/>
　秦粟不足解怨適足使秦强慶鄭曰背施幸災民所<lb/>
　棄也近猶讎之况怨敵乎弗聽退曰君其悔是哉<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳注疏卷十二<lb/>
<pb n="35a"/>
　春秋左氏傳注疏卷十二考證<lb/>
楚人圍許注楚子不親圍以圍者告○<hi>臣召南</hi>按傳明<lb/>
　曰楚子圍許以救鄭下又明曰蔡穆侯將許僖公以<lb/>
　見楚子于武城不得云楚子不親圍也<lb/>
傳圍新密鄭所以不時城也注鄭以非時興土功齊桓<lb/>
　聲其罪以告諸侯○顧炎武日知録曰罪莫大於逃<lb/>
　盟而但責其非時興土功不亦細乎且上文固曰以<lb/>
　其逃首止之盟故也則不煩添此一節矣<lb/>
<pb n="35b"/>
傳許男面縛銜璧○趙汸補注曰微子啓事盖逢伯設<lb/>
　辭以動楚君欲其全許耳劉侍讀疑許事爲妄誤矣<lb/>
小邾子來朝○宋忠曰邾顔别封小子肥于郳為小邾<lb/>
　子<lb/>
公會王人齊侯宋公衛侯許男曹伯陳世子款盟于洮<lb/>
　○<hi>臣浩</hi>按公羊經陳世子款下有鄭世子華經下文<lb/>
　即曰鄭伯乞盟則華必不得列于是㑹左氏經是也<lb/>
傳夏狄伐晉○<hi>臣召南</hi>按此傳與上晉里克帥師本同<lb/>
<pb n="36a"/>
　一篇各本俱用一圈斷之似誤<lb/>
　又注明期年之言驗○監本脫驗字今増<lb/>
傳齊侯盟諸侯于葵丘○趙仿補注曰傳記盟辭凡我<lb/>
　同盟之人既盟之後言歸于好即孟子所述之末句<lb/>
　其五禁之辭傳不能舉則二伯之事闕漏多矣<hi>臣召</hi>
　<hi>南</hi>按葵丘五禁三傳惟榖梁略記數語而亦不備㠯<lb/>
　東萊集觧即以孟子初命曰全文截附傳下<lb/>
傳宰孔先歸○陳傳良曰傳言宰孔不與盟<lb/>
<pb n="36b"/>
傳晉郤芮使夷吾重賂秦以求入○趙仿補注曰里克<lb/>
　志在重耳夷吾得國不以正秦穆公貪賄而無逺畧<lb/>
　重耳克讓舅犯有謀其事皆見于外傳可補傳文之<lb/>
　闕<hi>臣召南</hi>按桓文二霸傳文俱不盡詳而齊桓尤畧<lb/>
　齊語晉語則始末具載矣<lb/>
傳及七輿大夫疏服䖍云上軍之輿帥七人屬申生者<lb/>
　○<hi>臣召南</hi>按韋昭注晉語曰七輿申生下軍之衆大<lb/>
　夫也說同服義但申生初將下軍自東山之役乃將<lb/>
<pb n="37a"/>
　上軍孔疏于杜注無不曲䕶惟此條以劉炫從服義<lb/>
　為是<lb/>
傳受玉惰疏拜不稽首誣其王也<hi>又</hi>誣王無人<hi>又</hi>晉侯<lb/>
　誣王人亦將誣之○監本誣字俱訛作無今依周語<lb/>
　改正<lb/>
傳有天子之二守國髙在○<hi>臣浩</hi>按齊語亦但言髙子<lb/>
　國子故杜云不知今當誰世林堯叟曰大國三卿其<lb/>
　二卿命于天子則曰天子之守臣<lb/>
<pb n="37b"/>
傳謂百里注百里秦大夫○林堯叟句解曰即百里奚<lb/>
　也<lb/>
諸侯城緣陵注縁陵杞邑○<hi>臣召南</hi>按漢書地理志北<lb/>
　海郡營陵注臣瓚曰營陵春秋謂之縁陵<lb/>
沙鹿崩注陽平元城縣東有沙鹿土山○陽平監本訛<lb/>
　作平陽今改正<lb/>
　<lb/>
　春秋左氏傳注疏卷十二考證<lb/>
</p>
<p>
</p>
  </div>
</body>
</text>
</TEI>
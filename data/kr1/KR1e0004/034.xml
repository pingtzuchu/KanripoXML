<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳注疏卷三十四<hi>起襄公十九年盡二十一年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋左傳注疏卷三十四<hi>起襄公十九年盡二十一年</hi>
　　晉杜氏注　唐陸徳明音義　孔穎逹疏<lb/>
經十有九年春王正月諸侯盟于祝柯注前年圍齊之<lb/>
諸侯也祝柯縣今屬濟南郡音義<hi>柯古多反</hi>晉人執邾子注<lb/>
稱人以執惡及民也公至自伐齊注無𫝊疏<hi>正義曰往年圍齊今以伐致𫝊既不説杜亦不解公羊傳曰此同圍齊也何以致伐未圍齊也未圍齊則其言圍齊何抑齊也曷為抑齊為其亟伐其意言往年同圍齊者實非圍齊故以伐致案𫝊攻平隂齊侯塹防門而守之則是兵實圍齊<pb n="1b"/>不得如公羊説也賈逵云圍齊而致伐以䇿伐勲也伐者加兵之名圍則伐内之别圍伐終是一事不得各有其勲何言䇿伐勲也但圍是伐内之别此言至自伐齊僖二十九年言至自圍許史異辭無義例</hi>取邾<lb/>
田自漷水注取邾田以漷水為界也漷水出東海合鄉<lb/>
縣西南經魯國至髙平湖陸縣入泗音義<hi>漷好虢反徐音郭又虎伯反字林口郭口獲二反</hi>
季孫宿如晉<lb/>
葬曹成公注無𫝊<lb/>
夏衛孫林父帥師伐齊<lb/>
<pb n="2a"/>
秋七月辛卯齊侯環卒注世子光三與魯同盟疏<hi>正義曰環以成十年即位十五年國佐盟于戚十七年同盟于柯陵十八年崔杼于虚朾襄三年世子光于鷄澤五年世子光于戚九年世子光于戲十一年世子光于亳城北不數成公之世世子光猶四同盟言三者襄五年戚盟不書經故杜不數劉炫以為杜誤非也</hi>
晉士匄帥師侵齊至穀聞齊侯卒乃還注詳録所至及<lb/>
還者善得禮<lb/>
八月丙辰仲孫蔑卒注無𫝊<lb/>
齊殺其大夫髙厚<lb/>
<pb n="2b"/>
鄭殺其大夫公子嘉<lb/>
冬葬齊靈公注無𫝊<lb/>
城西郛注魯西郭音義<hi>郛芳夫反</hi>
叔孫豹㑹晉士匄于柯注魏郡内黄縣東北有柯城<lb/>
城武城注泰山南武城縣<lb/>
　𫝊十九年春諸侯還自沂上盟于督揚曰大毋侵小<lb/>
　注督揚即祝柯也音義<hi>督丁毒反毋音無</hi>執邾悼公以其伐<lb/>
　我故注伐魯在十七年遂次于泗上疆我田注正邾<lb/>
<pb n="3a"/>
　魯之界也泗水名音義<hi>疆居良反</hi>取邾田自漷水歸之于<lb/>
　我注邾田在郭水北今更以漷為界故曰取邾田疏<lb/>
　<hi>正義曰邾在魯南田在漷水北今更以漷水為界取邾漷北之田歸于魯也十六年命歸侵田此年正邾</hi>
　<hi>魯之界則此田舊是魯界邾人取以為已有今日使之歸魯故曰取邾田也公羊𫝊曰其言自漷水何以</hi>
　<hi>漷為竟也何言乎以漷為竟漷移也其意言邾魯以漷水為竟漷水移入邾界魯隨而有之賈服取以為</hi>
　<hi>說言刺晉偏而魯貪案𫝊晉命歸侵田此田邾先侵魯追令反本何晉偏而魯貪公羊之說不可通也</hi>
　晉侯先歸公享晉六卿于蒲圃注六卿過魯音義<hi>圃布</hi>
　<hi>古反過古禾反</hi>賜之三命之服軍尉司馬司空輿尉候奄皆<lb/>
<pb n="3b"/>
　受一命之服注如鞌戰還之賜唯無先輅音義<hi>鞌音安</hi>
　賄荀偃束錦加璧乘馬先吴夀夢之鼎注荀偃中軍<lb/>
　元帥故特賄之五匹為束四馬為乘夀夢吴子乘也<lb/>
　獻鼎於魯因以為名古之獻物必有以先今以璧馬<lb/>
　為鼎之先音義<hi>賄呼罪反乘馬繩證反注四馬為乘同先吴悉薦反又如字夢莫公反帥</hi>
　<hi>所類反</hi>疏<hi>正義曰雜記云納幣一束束五兩兩五尋鄭𤣥云納幣謂昏禮納徴也十箇為束貴成數</hi>
　<hi>兩兩者合其卷是謂五兩八尺曰尋一兩五尋則每卷二丈也合之則四十尺今謂之匹猶匹偶之云彼</hi>
　<hi>雖主說昏幣但經𫝊所言束帛束錦者其束多少皆與彼同故云五匹為束也吴子乘以十二年卒乘獻</hi>
<pb n="4a"/>
　<hi>此鼎於魯魯人因以其人名之謂之吴夀夢之鼎今以此鼎賂荀偃也古之獻物必有以先之老子云雖</hi>
　<hi>有拱抱之璧以先駟馬謂以璧為馬先也僖三十三年鄭商人弦髙以乘韋先牛十二犒師謂以韋為牛</hi>
　<hi>先也二十六年鄭伯賜子展先路三命之服先八邑謂以車服為邑之先也皆以輕物先重物此錦璧可</hi>
　<hi>執馬可牽行皆輕於鼎故以璧馬為鼎之先以輕先重非以賤先貴鼎價未必貴於璧馬也</hi>荀偃<lb/>
　癉疽生瘍於頭注癉疽惡創音義<hi>癉丁但反徐音旦疽七徐反瘍音羊</hi>
　<hi>創初良反</hi>疏<hi>正義曰說文云癉勞病也疽癰也癰腫也瘍頭創也然則𫝊言荀偃病此疽腫腫潰遂生</hi>
　<hi>創於頭杜云癉疽惡創略言其病創耳</hi>濟河及著雍病目出大夫先歸<lb/>
　者皆反士匄請見弗内請後曰鄭甥可注士匄中軍<lb/>
<pb n="4b"/>
　佐故問後也鄭甥荀吴其母鄭女音義<hi>著張慮反又直慮反雍於</hi>
　<hi>用反見賢遍反</hi>二月甲寅卒而視不可含注目開口噤音義<lb/>
　<hi>視如字徐市至反下同含户暗反本亦作唅下同噤其䕃反</hi>宣子盥而撫之曰事<lb/>
　吴敢不如事主猶視注大夫稱主音義<hi>盥音管</hi>欒懐子<lb/>
　曰其為未卒事於齊故也乎注懐子欒盈音義<hi>為于偽反</hi>
　<hi>下注為懐子同</hi>乃復撫之曰主苛終所不嗣事于齊者有如<lb/>
　河乃瞑受含注嗣續也音義<hi>復扶又反瞑亡丁反一音亡平反桓譚以為荀</hi>
　<hi>偃病而目出初死其目未合尸冷乃合非其有所知也𫝊因其異而記之耳</hi>宣子出曰吾<lb/>
<pb n="5a"/>
　淺之為丈夫也注自恨以私待人○晉欒魴帥師從<lb/>
　衞孫文子伐齊注為懐子之言故也欒魴欒氏族不<lb/>
　書兵并林父不别告也經書夏從告音義<hi>并如字又必政反</hi>
　○季武子如晉拜師注謝討齊晉侯享之范宣子為<lb/>
　政注代荀偃將中軍音義<hi>將子匠反後放此</hi>賦黍苗注黍苗<lb/>
　詩小雅羙召伯勞來諸侯如隂雨之長黍苗也喻晉<lb/>
　君憂勞魯國猶召伯音義<hi>召上照反下同勞力報反來力代反長丁丈反</hi>季<lb/>
　武子興再拜稽首曰小國之仰大國也如百穀之仰<lb/>
<pb n="5b"/>
　膏雨焉若常膏之其天下輯睦豈唯敝邑賦六月注<lb/>
　六月尹吉甫佐天子征伐之詩以晉侯比吉甫出征<lb/>
　以匡王國音義<hi>仰如字徐五亮反下同膏雨如字徐古報反常膏古報反又如字輯音集</hi>
　<hi>本又作集</hi>季武子以所得於齊之兵作林鐘而銘魯功焉<lb/>
　注林鐘律名鑄鐘聲應林鐘因以為名音義<hi>鑄之樹反應應</hi>
　<hi>對之應</hi>疏<hi>正義曰月令季夏律中林鐘是林鐘六月之律名也周語云景王將鑄無射問律於泠州</hi>
　<hi>鳩對曰律所以立均出度也古之神瞽考中聲而量之以制度律均鐘百官軌儀賈逵云律謂六律六吕</hi>
　<hi>以均鐘大小清濁也考成也成平也平中和之聲度律吕之長短以立均鐘以成和平之聲而百官之道</hi>
<pb n="6a"/>
　<hi>得象而儀之是言度律吕長短然後鑄鐘鐘聲應律遂以律名鐘此鐘聲應林鐘故以林鐘為名</hi>臧<lb/>
　武仲謂季孫曰非禮也夫銘天子令徳注天子銘徳<lb/>
　不銘功諸侯言時計功注舉得時動有功則可銘也<lb/>
　大夫稱伐注銘其功伐之勞今稱伐則下等也注從<lb/>
　大夫故疏<hi>正義曰諸侯之銘當言時計功魯之伐齊也借人之力功非已有妨民農務不可謂</hi>
　<hi>時二者既無可稱唯有從行征伐可得稱伐勞耳伐雖可稱若稱伐則從大夫之例於三者為下等不足</hi>
　<hi>為功羙也</hi>計功則借人也注借晉力也音義<hi>借如字一音情亦反</hi>言<lb/>
　時則妨民多矣何以為銘且夫大伐小取其所得以<lb/>
<pb n="6b"/>
　作彝器注彝常也謂鐘鼎為宗廟之常器音義<hi>夫音扶彜</hi>
　<hi>以之反</hi>銘其功烈以示子孫昭明徳而懲無禮也今將<lb/>
　借人之力以救其死若之何銘之小國幸於大國注<lb/>
　以勝大國為幸音義<hi>懲直升反</hi>而昭所獲焉以怒之亡之<lb/>
　道也注為城西郛武城𫝊○齊侯娶于魯曰顔懿姬<lb/>
　無子其姪鬷聲姬生光以為大子注兄子曰姪顔鬷<lb/>
　皆二姬母姓因以為號懿聲皆諡音義<hi>娶七住反姪直結反鬷子</hi>
　<hi>公反</hi>諸子仲子戎子戎子嬖注諸子諸妾姓子者二子<lb/>
<pb n="7a"/>
　皆宋女音義<hi>仲本亦作中音仲下皆放此嬖必計反</hi>仲子生牙屬諸戎<lb/>
　子注屬託之音義<hi>屬之蜀反注同</hi>戎子請以為大子許之注<lb/>
　齊侯許之仲子曰不可廢常不祥注廢立嫡之常音<lb/>
　義<hi>嫡本或作適丁歴反</hi>間諸侯難注事難成也音義<hi>間間厠之間</hi>光<lb/>
　之立也列於諸侯矣注列諸侯之㑹今無故而廢之<lb/>
　是専黜諸侯注謂光已有諸侯之尊而以難犯不祥<lb/>
　也君必悔之公曰在我而已遂東大子光注廢而徙<lb/>
　之東鄙使髙厚傅牙以為大子夙沙衞為少傅齊侯<lb/>
<pb n="7b"/>
　疾崔杼微逆光疾病而立之光殺戎子尸諸朝非禮<lb/>
　也注終言之音義<hi>少詩照反下注公猶少同杼直吕反</hi>疏<hi>正義曰知終言之者以云</hi>
　<hi>尸諸朝非禮下始云五月齊靈公卒莊公即位若非即位之後豈得尸戎子於朝故𫝊終言之</hi>婦人<lb/>
　無刑注無黥刖之刑音義<hi>黥其京反刖音月又五刮反</hi>疏<hi>正義曰婦人滛</hi>
　<hi>則閉之於宫犯死不得不殺而云婦人無刑知其於五刑之中無三等刑耳三等墨劓刖也三等之刑墨</hi>
　<hi>輕刖重故舉其輕重而略其劓也周禮謂之墨尚書謂之黥點墨為一故依尚書言黥也服䖍云婦人從</hi>
　<hi>人者也故不為制刑及犯惡從男子之刑也若與男子俱受黥刖劓亦是婦人刑矣何獨主男子而婦人</hi>
　<hi>從之也劉難服云犯滛則男子割勢婦人閉宮豈得從男子乎</hi>雖有刑不在朝市注<lb/>
<pb n="8a"/>
　謂犯死刑者猶不暴尸音義<hi>暴蒲卜反</hi>夏五月壬辰晦齊<lb/>
　靈公卒注經書七月辛卯光定位而後赴莊公即位<lb/>
　注大子光也執公子牙於句瀆之邱以夙沙衛易已<lb/>
　衞奔髙唐以叛注光謂衞教公易已髙唐在祝柯縣<lb/>
　西北音義<hi>句古侯反瀆音豆</hi>○晉士匄侵齊及穀聞喪而還<lb/>
　禮也注禮之常不必待君命疏<hi>正義曰𫝊言禮也則兵不伐䘮必有常禮</hi>
　<hi>禮有此法故聞䘮即還公羊𫝊曰還者何善辭也何善爾大其不伐喪也此受命乎君而伐齊則何大乎</hi>
　<hi>其不伐喪大夫以君命出進退在大夫也何休云禮兵不從中御外臨事制宜唯義所在故善之是與左</hi>
<pb n="8b"/>
　<hi>氏同也穀梁𫝊曰還若事未畢之辭也不伐喪善之也善之則何為未畢也君不尸小事臣不専大名善</hi>
　<hi>則稱君過則稱已則民作讓矣士匄外專君命故非之也然則為士匄者宜奈何宜墠帷而歸命乎介其</hi>
　<hi>意言待命乃還故杜言不必待君命所以排穀梁也</hi>○於四月丁未注於此年<lb/>
　四月鄭公孫蠆卒赴於晉大夫范宣子言於晉侯以<lb/>
　其善於伐秦也注十四年晉伐秦子蟜見諸侯師而<lb/>
　勸之濟涇六月晉侯請于王王追賜之大路使以行<lb/>
　禮也注大路天子所賜車之總名以行葬禮𫝊言大<lb/>
　夫有功則賜服路疏<hi>正義曰二十四年穆叔如周王嘉其有禮賜之大路與此竝賜</hi>
<pb n="9a"/>
　<hi>諸侯之卿其文皆云大路知大路天子所賜車之總名也周禮巾車王之五路有玉路金路象路革路木</hi>
　<hi>路又有服車五乘孤乘夏篆卿乘夏縵大夫乘墨車士乘棧車庻人乘役車又曰凡良車散車不在等者</hi>
　<hi>其用無常周禮有此文耳其封諸侯賜之以車則同姓以金路異姓以象路四衛以革路蕃國以木路其</hi>
　<hi>賜諸侯之卿則無文釋例曰周官王之五路及卿大夫士服車各有名又有良車散車不在等者其用無</hi>
　<hi>常謂此上五路之良散當以出賜故言其用無常也𫝊通稱玉路金路為大路及賜魯穆叔鄭子蟜當是</hi>
　<hi>革路若木路所以封四衛及蕃國之君也而亦曰大路者據受王之殊錫皆舉其總名或云先或云次當</hi>
　<hi>各自以就數為差也杜言當是革路若木路者雖疑不敢質謂當是此二路也必疑然者以服車稱車不</hi>
　<hi>稱路王若賜之夏篆夏縵不應謂之為大路名之曰大路必在五路之中矣金路象路乃賜同姓異姓之</hi>
<pb n="9b"/>
　<hi>國君不可以賜其臣而𫝊稱列國之卿當小國之君固周制也位當小國之君則車亦可以同之故疑是</hi>
　<hi>革路若木路也革路木路路之卑者亦稱大路者以受王殊賜皆舉其總名也若受之於君或稱先或稱</hi>
　<hi>次杜云以就數為差者三命之卿就數三再命之卿就數二故鄭賜子展先路三命之服子產次路再命</hi>
　<hi>之服是也若其不然王賜叔孫穆子其車若是夏篆夏縵即與常車無異何故生弗敢乘及死乃請以葬</hi>
　<hi>也鄉飲酒禮者大夫之禮也工人卒歌主人獻工大師則為之洗鄭𤣥云大夫若君賜之樂謂之大師為</hi>
　<hi>之洗尊之也彼尊君賜樂謂工師為大師此尊王賜車謂王車為大路其意類於彼也何休膏肓以天子</hi>
　<hi>車稱大路諸侯車稱路車大夫稱車今鄭子蟜諸侯之大夫耳當與天子士同賜其車而名之曰大路非</hi>
　<hi>正也孔子曰唯器與名不可以假人名不正則言不順於義左氏為短案周禮天子衮冕上公亦稱衮冕</hi>
<pb n="10a"/>
　<hi>天子析羽為旌諸侯及大夫亦稱旌又天子樂官稱大師鄉飲酒禮君賜樂亦稱大師此皆名同於上則</hi>
　<hi>卿大夫之路何獨不可同之於天子大路之名乎何休之難非也</hi>○秋八月齊崔杼<lb/>
　殺髙厚於灑藍而兼其室注灑藍齊地音義<hi>灑色買反徐所</hi>
　<hi>綺反藍力甘反</hi>書曰齊殺其大夫從君於昬也注𫝊解經不<lb/>
　言崔杼殺而為國討文○鄭子孔之為政也專注專<lb/>
　權國人患之乃討西宫之難注十年尉止等作難西<lb/>
　宫子孔知而不言音義<hi>難乃旦反注及下同</hi>與純門之師注前<lb/>
　年子孔召楚師至純門子孔當罪以其甲及子革子<lb/>
<pb n="10b"/>
　良氏之甲守注以自守也音義<hi>守手又反下守備同</hi>甲辰子展<lb/>
　子西率國人伐之殺子孔而分其室書曰鄭殺其大<lb/>
　夫専也注亦以國討為文子然子孔宋子之子也注<lb/>
　子然子革父士子孔圭媯之子也注宋子圭媯皆鄭<lb/>
　穆公妾士子孔子良父音義<hi>媯居危反</hi>圭媯之班亞宋子<lb/>
　而相親也注亞次也音義<hi>亞於嫁反</hi>士子孔亦相親也僖<lb/>
　之四年子然卒注鄭僖四年魯襄六年簡之元年士<lb/>
　子孔卒注魯襄八年司徒孔實相子革子良之室注<lb/>
<pb n="11a"/>
　司徒孔與二父相親故相助其子音義<hi>相息亮反注同</hi>三室<lb/>
　如一注言同心故及於難注故二子并及難子革子<lb/>
　良出奔楚子革為右尹注子革即鄭丹鄭人使子展<lb/>
　當國子西聼政立子產為卿注簡公猶幼故大夫當<lb/>
　國○齊慶封圍髙唐弗克注夙沙衞以叛故圍之冬<lb/>
　十一月齊侯圍之見衞在城上號之乃下注衞下與<lb/>
　齊侯語音義<hi>號徐胡報反召也一音户刀反</hi>問守備焉以無備告揖<lb/>
　之乃登注齊侯以衞告誠揖而禮之欲生之也衞志<lb/>
<pb n="11b"/>
　於戰死故不順齊侯之揖而還登城疏<hi>正義曰杜於此注皆用賈</hi>
　<hi>逵之說服䖍引彭仲博文齊欲誅衛呼而下與之言因可取之無為揖之復令登城仲博以為齊侯號衞</hi>
　<hi>衞慙而下云問守備焉問衞之守髙唐者衞無恩信故令守者以無備告齊侯善其言故揖之乃命士卒</hi>
　<hi>登城服䖍謂此説近之案𫝊之次第衞在城上號之乃下是衞下也問守備焉問衞也若其别問餘人當</hi>
　<hi>云問其守者不得云問守備也若齊侯揖之而命士卒登城則士於此時已登矣何故下文方曰殖綽工</hi>
　<hi>僂㑹夜縋納師也衞巳下城齊侯不即執取者或有所隔礙不得取之漢末曹操與馬超對語徐晃與關</hi>
　<hi>羽對語皆讎敵交言而不能相取亦何怪古之人乎</hi>聞師將傅食髙唐人殖綽<lb/>
　工僂㑹夜縋納師注因其㑹食二子齊大夫音義<hi>傅音</hi>
<pb n="12a"/>
　<hi>附食音嗣僂力侯反縋直偽反</hi>疏<hi>正義曰二子因其無備先住城上乃從城上縣繩納師</hi>醢衞<lb/>
　于軍音義<hi>醢音海</hi>○城西郛懼齊也注前年與晉伐齊<lb/>
　又鑄其器為鐘故懼○齊及晉平盟于大隧注大隧<lb/>
　地闕音義<hi>隧音遂</hi>故穆叔㑹范宣子于柯注齊晉平魯<lb/>
　懼齊故為柯㑹以自固穆叔見叔向賦載馳之四章<lb/>
　注四章曰控于大邦誰因誰極控引也取其欲引大<lb/>
　國以自救助音義<hi>控苦貢反</hi>疏<hi>注正義曰控于大邦乃是載馳五章而云四章者文</hi>
　<hi>十三年鄭子家賦載馳之四章義取控于大邦意在五章而并賦四章彼注已云四章以下故於此略之</hi>
<pb n="12b"/>
　<hi>詩注云極至也今衞侯欲求援引之力助於大國之諸侯亦誰因乎由誰至乎閔之故欲歸問之</hi>叔<lb/>
　向曰肸敢不承命注叔向度齊未肯以盟服故許救<lb/>
　魯音義<hi>度待洛反</hi>穆叔曰齊猶未也不可以不懼乃城武<lb/>
　城○衞石共子卒注石買音義<hi>共音恭</hi>悼子不哀注買<lb/>
　之子石惡孔成子曰是謂蹷其本注蹷猶拔也音義<lb/>
　<hi>蹷求月反一音居月反又居衞反</hi>疏<hi>正義曰蹷者倒也樹倒必拔根故云蹷猶拔也父是親之極孝</hi>
　<hi>為徳之本於父尚猶不哀必是不能愛人也已不愛人人亦不愛已已人皆不愛必將喪家知其不能保</hi>
　<hi>有宗嗣也</hi>必不有其宗注為二十八年石惡出奔𫝊<lb/>
<pb n="13a"/>
經二十年春王正月辛亥仲孫速㑹莒人盟于向注向<lb/>
莒邑音義<hi>向舒亮反</hi>
夏六月庚申公㑹晉侯齊侯宋公衞侯鄭伯曹伯莒子<lb/>
邾子滕子薛伯把伯小邾子盟于澶淵注澶淵在頓邱<lb/>
縣南今名繁汙此䘙地又近戚田音義<hi>澶市然反汙音紆近附近之近</hi>
秋公至自㑹注無𫝊<lb/>
仲孫速帥師伐邾<lb/>
蔡殺其大夫公子燮注莊公子音義<hi>夑息協反</hi>蔡公子履出<lb/>
<pb n="13b"/>
奔楚注燮母弟也<lb/>
陳侯之弟黄出奔楚注稱弟明無罪也疏<hi>正義曰𫝊言非其罪也則無罪之文明矣而云稱弟明無罪者賈逵以為稱名罪其偪杜以鄭叚有罪去弟以罪叚今此存弟非是罪黄之文也言此以排賈氏也</hi>
叔老如齊<lb/>
冬十月丙辰朔日有食之注無𫝊<lb/>
季孫宿如宋<lb/>
　𫝊二十年春及莒平孟莊子㑹莒人盟于向督揚之<lb/>
<pb n="14a"/>
　盟故也注莒數伐魯前年諸侯盟督揚以和解之故<lb/>
　二國自復共盟結其好音義<hi>數所角反下同解古買反又户買反復扶又反</hi>
　<hi>下始復同好呼報反下皆同</hi>○夏盟于澶淵齊成故也注齊與晉<lb/>
　平疏<hi>正義曰於經服異則稱同盟此齊成而盟不言同者徃年齊與晉平盟于大隧是齊已服於晉</hi>
　<hi>矣非於此始服故不言同也晉以齊既平和而召諸侯以為此㑹𫝊解其為盟之意故云齊成也</hi>○<lb/>
　邾人驟至以諸侯之事弗能報也注驟數也謂十五<lb/>
　年十七年伐魯秋孟莊子伐邾以報之注既盟而又<lb/>
　伐之非○蔡公子燮欲以蔡之晉注背楚音義<hi>背音佩</hi>
<pb n="14b"/>
　蔡人殺之公子履其母弟也故出奔楚注與兄同謀<lb/>
　故○陳慶虎慶寅畏公子黄之偪注二慶陳卿恐黄<lb/>
　偪奪其政音義<hi>偪彼力反</hi>愬諸楚曰與蔡司馬同謀注同<lb/>
　欲之晉楚人以為討注討責陳公子黄出奔楚注奔<lb/>
　楚自理初蔡文侯欲事晉曰先君與於踐土之盟注<lb/>
　先君文侯父莊侯甲午也踐土盟在僖二十八年音<lb/>
　義<hi>與音預</hi>晉不可棄且兄弟也畏楚不能行而卒注宣<lb/>
　十七年文侯卒楚人使蔡無常注徴發無凖公子燮<lb/>
<pb n="15a"/>
　求從先君以利蔡不能而死書曰蔡殺其大夫公子<lb/>
　燮言不與民同欲也注罪其違衆陳侯之弟黄出奔<lb/>
　楚言非其罪也注稱弟罪陳侯及二慶疏<hi>正義曰稱弟者止為</hi>
　<hi>罪陳侯但陳侯之罪罪在信二慶故杜兼言二慶耳稱弟不為罪二慶也釋例曰兄而害弟者稱弟以章</hi>
　<hi>兄罪弟又害兄則去弟以罪弟身推此以觀其餘秦伯之弟鍼陳侯之弟黄皆是兄害其弟者也秦伯有</hi>
　<hi>千乘之國而不能容其母弟𫝊曰罪秦伯也歸罪秦伯則鍼罪輕也陳侯不能制禦臣下使逐其弟𫝊曰</hi>
　<hi>言非其罪也非黄之罪則罪在侯示互舉之文也</hi>公子黄將出奔呼於國曰<lb/>
　慶氏無道求専陳國暴蔑其君而去其親五年不滅<lb/>
<pb n="15b"/>
　是無天也注為二十三年陳殺二慶𫝊音義<hi>呼好故反去起</hi>
　<hi>吕反</hi>○齊子初聘于齊禮也注齊魯有怨朝聘禮絶今<lb/>
　始復通故曰初繼好息民故曰禮○冬季武子如宋<lb/>
　報向戌之聘也注向戌聘在十五年褚師叚逆之以<lb/>
　受享注叚共公子子石也逆以入國受享禮音義<hi>褚張</hi>
　<hi>吕反叚徐徒亂反共音恭</hi>賦常棣之七章以卒注武子賦也七章<lb/>
　以卒盡八章取其妻子好合如鼔瑟琴宜爾室家樂<lb/>
　爾妻帑言二國好合宜其室家相親如兄弟音義<hi>棣大</hi>
<pb n="16a"/>
　<hi>計反樂音洛帑音奴</hi>宋人重賄之歸復命公享之賦魚麗之卒<lb/>
　章注魚麗詩小雅卒章曰物其有矣維其時矣喻聘<lb/>
　宋得其時音義<hi>麗力馳反</hi>疏<hi>正義曰魚麗詩小雅物其有矣者謂言魚有鱨鯊魴鯉并</hi>
　<hi>有㫖酒也維其時矣者注云太平而後微物衆多取之有時用之有道則萬物莫不多也</hi>公賦南<lb/>
　山有臺注南山有臺詩小雅取其樂只君子邦家之<lb/>
　基邦家之光喻武子奉使能為國光輝音義<hi>只之氏反本亦</hi>
　<hi>作㫖使所吏反</hi>武子去所曰臣不堪也注去所辟席○衞甯<lb/>
　恵子疾召悼子曰注悼子甯喜吾得罪於君悔而無<lb/>
<pb n="16b"/>
　及也名藏在諸侯之䇿曰孫林父甯殖出其君君入<lb/>
　則掩之注掩惡名音義<hi>策初革反出如字徐音黜</hi>若能掩之則吾<lb/>
　子也若不能猶有鬼神吾有餒而已不來食矣注餒<lb/>
　餓也音義<hi>餒奴罪反</hi>悼子許諾恵子遂卒注為二十六年<lb/>
　衞侯歸𫝊<lb/>
經二十有一年春王正月公如晉<lb/>
邾庻其以漆閭邱來奔注二邑在髙平南平陽縣東北<lb/>
有漆鄉西北有顯閭亭以邑出為叛適魯而言來奔内<lb/>
<pb n="17a"/>
外之辭音義<hi>漆本或作漆徐音七閭力於反</hi>疏<hi>正義曰杜解地邑自為其例言在者指知其處言有者以示不審此言二邑在高平者知其在高平郡界耳又言有者竝不審其處也釋例曰漆高平南平陽縣東北有漆鄉閭邱高平南平陽縣西北有顯閭亭是二邑知在髙平而不審其地故言有也諸侯之臣入其私邑而以之出奔者皆書為叛衛孫林父宋華亥宋公之弟辰趙鞅荀寅等皆書為叛叛者背其本國之大辭也此及莒牟夷邾黒肱亦以邑叛本國但叛來歸魯據其至魯為文而言來奔内外之辭言俱是叛而辭異耳且𫝊謂庻其等為三叛人明其來是叛也</hi>
夏公至自晉注無𫝊<lb/>
秋晉欒盈出奔楚注盈不能防閑其母以取奔亡稱名<lb/>
<pb n="17b"/>
罪之疏<hi>正義曰宣十年齊崔氏出奔衞書其族也又八年宋司城來奔舉其官也又十四年宋子哀來奔稱其字也皆為無罪不書其名則書名為罪之文據𫝊盈無大罪故辨之不能防閑其母以取奔亡稱其名罪之也不能防閑其母詩序文也周禮虎賁氏舍則守王閑又校人謂馬廐為閑則閑是欄䘙禁防之名也禮之防失若彼閑然論語云大徳不踰閑閑謂禮法言不能以禮法禁防母也</hi>
九月庚戌朔日有食之注無𫝊<lb/>
冬十月庚辰朔日有食之注無𫝊<lb/>
曹伯來朝<lb/>
公㑹晉侯齊侯宋公衞侯鄭伯曹伯莒子邾子于商任<lb/>
<pb n="18a"/>
注商任地闕音義<hi>任音壬</hi>
　𫝊二十一年春公如晉拜師及取邾田也注謝十八<lb/>
　年伐齊之師漷水之田○邾庻其以漆閭邱來奔注<lb/>
　庻其邾大夫季武子以公姑姊妻之注計公年不得<lb/>
　有未嫁姑姊葢寡者二人音義<hi>公姑姊杜以公之姑及姊是二人也或曰</hi>
　<hi>列女𫝊稱梁有節姑妹謂父之妹也此云姑姊是父之姊也一人耳以杜氏為誤案成二年楚侵及陽橋</hi>
　<hi>孟孫徃賂以公衡為質杜云衡成公子也楚師及宋公衡逃歸臧宣叔云衡父不忍數年之不宴以棄魯</hi>
　<hi>國則公衡之年下計猶十七八成公是其父固當三十有餘矣成二年至此三十八嵗姑又成公之姊則</hi>
<pb n="18b"/>
　<hi>年近七十矣假令公衡非成公之子猶是成公之弟成九年伯姬歸于宋伯者長稱九年始嫁則為成公</hi>
　<hi>之妹成公不得有姊矣若成公别有庶長之姊以成公公衡之年推之亦不復堪嫁故知二人也唯公羊</hi>
　<hi>以成公即位年㓜據左氏成四年𫝊云公如晉晉侯見公不敬公歸欲求成于楚得季文子諫而止此非</hi>
　<hi>年㓜也反覆推之杜氏不誤妻之七計反下同</hi>疏<hi>正義曰杜以姑為父之女昆弟姊是已之女昆故計</hi>
　<hi>公之年以為寡者二人劉炫云案十二年𫝊云無女而有姊妹及姑姊妹則古人謂姑為姑姊妹也而知</hi>
　<hi>此姑姊是襄公父之姊止一人耳不得云寡者二人今知不然者以襄公成公之子成公即位二年已令</hi>
　<hi>太子公衡為質於楚及宋逃歸則公衡年十五六矣成公即位之初巳三十有餘計至於今七十許嵗其</hi>
　<hi>姊雖存年極老矣安可以妻庶其劉以為成公之姊而規杜氏非也</hi>皆有賜於其從者<lb/>
<pb n="19a"/>
　於是魯多盗季孫謂臧武仲曰子盍詰盗注詰治也<lb/>
　音義<hi>從才用反下同盍胡獵反下盍反同詰起吉反</hi>疏<hi>正義曰鄭𤣥服䖍皆以盍為何不也</hi>武<lb/>
　仲曰不可詰也紇又不能季孫曰我有四封而詰其<lb/>
　盗何故不可子為司宼將盗是務去若之何不能武<lb/>
　仲曰子召外盗而大禮焉何以止吾盗注吾謂國中<lb/>
　音義<hi>去起吕反下皆同</hi>子為正卿而來外盗使紇去之將何<lb/>
　以能庻其竊邑於邾以來子以姬氏妻之而與之邑<lb/>
　注使食漆閭邱其從者皆有賜焉若大盗禮焉以君<lb/>
<pb n="19b"/>
　之姑姊與其大邑其次皁牧輿馬注給其賤役從皁<lb/>
　至牧凡八等之人音義<hi>皁在早反凡八等之人謂皁輿隷僚僕臺圉牧也</hi>疏<lb/>
　<hi>正義曰昭七年𫝊曰皁臣輿輿臣隸隸臣僚僚臣僕僕臣臺馬有圉牛有牧自皁至牧有八等也其次謂</hi>
　<hi>庻其從者魯給之以八等之人</hi>其小者衣裳劔帶是賞盗也賞而去<lb/>
　之其或難焉紇也聞之在上位者洒濯其心壹以待<lb/>
　人軌度其信可明徵也注徴驗也音義<hi>洒西禮反濯直角反度待</hi>
　<hi>洛反</hi>疏<hi>正義曰謂使其臣信有軌則法度可明以為徴驗也劉炫云軌法也行依法度而言有信也</hi>
　而後可以治人夫上之所為民之歸也上所不為而<lb/>
<pb n="20a"/>
　民或為之是以加刑罰焉而莫敢不懲若上之所為<lb/>
　而民亦為之乃其所也又可禁乎夏書曰念兹在茲<lb/>
　注逸書也茲此也謂行此事當念使可施之於此音<lb/>
　義<hi>不懲直升反</hi>釋茲在茲注釋除也謂欲有所治除於人<lb/>
　亦當顧已得無亦有之名言茲在茲注名此事言此<lb/>
　事亦皆當令可施於此音義<hi>令力呈反</hi>允出茲在茲注允<lb/>
　信也信出於此則善亦在此惟帝念功注言帝念功<lb/>
　則功成也將謂由巳壹也信由已壹而後功可念也<lb/>
<pb n="20b"/>
　注言非但意念而已當湏信已誠至疏<hi>正義曰念茲在茲謂念此</hi>
　<hi>所行之事欲施於他得可施之在於此身然後行之釋茲在茲釋除也謂有所除治於此人之上亦當前</hi>
　<hi>在此身無有罪過然後除之名言茲在茲謂名此事言此事亦皆當令可施於此猶若名此除盗言此除</hi>
　<hi>盗已能除盗是除盗之事可施於此若已不能除盗遣人除盗是不可施於此也允出茲在茲允信也謂</hi>
　<hi>誠信之心出於此身則善亦誠在此身也信由已壹謂信實由已専壹然後善功可念此斷章為義故與</hi>
　<hi>尚書本文稍殊也</hi>庻其非卿也以地來雖賤必書重地也注<lb/>
　重地故書其人其人書則惡名彰以懲不義疏<hi>正義曰公</hi>
　<hi>羊穀梁皆以邾莒之徒小國不合有卿釋例曰公侯伯子男及其卿大夫士命數周官具有等差當春秋</hi>
<pb n="21a"/>
　<hi>時漸已變改是以仲尼邱明據時之宜仍其行事從而然之不復與周官同而先儒考合周官禮記各致</hi>
　<hi>異端今詳推經𫝊國之大小皆據當時土地人民不復依爵故書秦楚之卿而略於滕薛也諸侯大夫之</hi>
　<hi>卿皆必有命固無所疑其總名亦曰大夫也故經𫝊卿大夫之文相渉晉殺三卿而經書大夫邢邱之㑹</hi>
　<hi>𫝊稱大夫亦皆卿也蜀之盟齊國之大夫溴梁之盟小邾之大夫此不命一命之大夫故不書也命者謂</hi>
　<hi>其君正爵命之於朝其宫室車旗衣服禮儀各如其命數則皆以卿禮書之於經衞之於晉不得比次國</hi>
　<hi>則邾莒杞鄫之屬固以微矣此等諸國當時附隨大國不得列於㑹者甚衆及其得列上不能自通於天</hi>
　<hi>子下無暇於備禮成制故與於㑹盟戰伐甚多唯曹之公子首得見於經其餘或命而禮儀不備或未加</hi>
　<hi>命數故皆不書之也邾畀我之等其奔亡亦多所書唯數人而已知其合制者少也又邾庶其等𫝊皆言</hi>
<pb n="21b"/>
　<hi>非卿以地來雖賤必書紀裂繻來逆女𫝊曰卿為君逆知此等微國亦應有卿有卿則應書於經徒以卑</hi>
　<hi>陋制不合禮失禮之例杞降為夷華耦具官君子貴之至於此等卿而不備禮亦所以見其略賤也諸儒</hi>
　<hi>以為邾莒無命卿既自違𫝊劉賈又云春秋之序三命以上乃書於經穎氏以為再命稱人𫝊曰叔孫昭</hi>
　<hi>子三命踰父兄昭公十年昭子始加三命而先此叔孫皆自見經知所書皆再命也是杜大明春秋書卿</hi>
　<hi>名氏之例以邾莒自當有卿若有再命則書名氏其不書於經皆為禮不備故庶其非卿謂非再命之卿</hi>
　<hi>也</hi>○齊侯使慶佐為大夫注慶佐崔杼黨復討公子<lb/>
　牙之黨執公子買于句瀆之邱公子鉏來奔叔孫還<lb/>
　奔燕注三子齊公族言莊公斥逐親戚以成崔慶之<lb/>
<pb n="22a"/>
　勢終有弑殺之禍音義<hi>復扶又反鉏仕居反還音旋殺之申志反又如字</hi>○<lb/>
　夏楚子庚卒楚子使薳子馮為令尹訪於申叔豫注<lb/>
　叔豫叔時孫叔豫曰國多寵而主弱注弱政教微而<lb/>
　貴臣强國不可為也遂以疾辭方暑闕地下氷而牀<lb/>
　焉重繭衣裘鮮食而寢注繭緜衣音義<hi>闕求月反繭古典反禮記</hi>
　<hi>云纊為繭衣裘於既反鮮息淺反少也下鮮過并注同</hi>疏<hi>正義曰玉藻曰纊為繭緼為袍鄭𤣥云衣</hi>
　<hi>有著之異名也纊為今之新緜緼謂今纊及舊絮也然則繭是袍之别名謂新緜著袍故云緜衣也置氷</hi>
　<hi>牀下使有寒氣其上加緜衣暑月多衣所以示疾</hi>楚子使醫視之復曰瘠則<lb/>
<pb n="22b"/>
　甚矣注瘠瘦也音義<hi>瘠在亦反瘦所又反</hi>而血氣未動注言無<lb/>
　疾乃使子南為令尹注子南公子追舒也為二十二<lb/>
　年殺追舒𫝊○欒桓子娶於范宣子生懐子注桓子<lb/>
　欒黶懷子盈也范鞅以其亡也怨欒氏注十四年欒<lb/>
　黶彊逐范鞅使奔秦音義<hi>彊其丈反</hi>故與欒盈為公族大<lb/>
　夫而不相能桓子卒欒祁與其老州賔通注欒祁桓<lb/>
　子妻范宣子女盈之母范氏堯後祁姓音義<hi>相能如字徐乃</hi>
　<hi>代反</hi>幾亡室矣注言亂甚音義<hi>幾其依反</hi>懐子患之祁懼其<lb/>
<pb n="23a"/>
　討也愬諸宣子曰盈將為亂以范氏為死桓主而専<lb/>
　政矣注桓主欒黶疏<hi>正義曰桓是黶之諡大夫稱主誣欒盈言盈以范氏為死桓主</hi>
　<hi>道范氏之意以桓主已死其家喪弱故陵侮欒氏而専晉國之政矣</hi>曰吾父逐鞅也不<lb/>
　怒而以寵報之注謂宣子不為黶責怒鞅而反與鞅<lb/>
　寵位音義<hi>為于偽反下文吾為同</hi>又與吾同官而専之注同為<lb/>
　公族大夫而鞅専其權勢吾父死而益富死吾父而<lb/>
　専於國有死而巳吾蔑從之矣注言宣子専政盈欲<lb/>
　以死作難音義<hi>難乃旦反</hi>其謀如是懼害於主吾不敢不<lb/>
<pb n="23b"/>
　言范鞅為之徴注證其有此懐子好施士多歸之宣<lb/>
　子畏其多士也信之懐子為下卿注下軍佐音義<hi>好呼</hi>
　<hi>報反施式䜴反</hi>宣子使城著而遂逐之注著晉邑在外易逐<lb/>
　音義<hi>著直豫反又張慮反易以䜴反</hi>欒盈出奔楚宣子殺箕遺黄淵<lb/>
　嘉父司空靖邴豫董叔邴師申書羊舌虎叔罷注十<lb/>
　子皆晉大夫欒盈之黨也羊舌虎叔向弟音義<hi>邴音丙罷</hi>
　<hi>彼皮反</hi>疏<hi>正義曰如此𫝊文則欒盈出奔之後宣子始殺十子也晉語云平公六年箕遺及黄淵嘉</hi>
　<hi>父作亂不克而死公乃問陽畢陽畢對曰掄逞志而虧君以亂國者之後而去之是遂威而逺權也欒氏</hi>
<pb n="24a"/>
　<hi>之誣晉國久矣欒書實覆宗殺厲公以厚其家若滅欒氏則民威矣公許諾盡逐羣賊而使祈午及陽畢</hi>
　<hi>適曲沃逐欒盈如國語則先殺十子後逐欒盈與此異者賈逵云十子皆欒盈之黨知范氏將害欒氏故</hi>
　<hi>先為之作難討范氏不克而死然則欒盈城著十子在國謀殺宣子不克宣子先殺之乃使適著逐欒盈</hi>
　<hi>此𫝊先言欒盈後言其黨耳非是欒盈既奔之後殺十子也此𫝊言城著而遂逐之則是就著逐欒盈國</hi>
　<hi>語言適曲沃逐欒盈者曲沃是欒氏之采邑葢就著逐其身適曲沃逐其家也</hi>囚伯華叔向<lb/>
　籍偃注籍偃上軍司馬人謂叔向曰子離於罪其為<lb/>
　不知乎注譏其受囚而不能去音義<hi>知音智下及注同</hi>叔向<lb/>
　曰與其死亡若何注言雖囚何若於死亡詩曰優哉<lb/>
<pb n="24b"/>
　游哉聊以卒嵗知也注詩小雅言君子優游於衰世<lb/>
　所以辟害卒其夀是亦知也音義<hi>詩小雅案今小雅無此全句唯采菽</hi>
　<hi>詩云優哉游哉亦是戾矣</hi>疏<hi>正義曰此小雅采菽之篇案彼詩云優哉游哉亦是戾矣與此不同者葢</hi>
　<hi>師讀有異</hi>樂王鮒見叔向曰吾為子請叔向弗應出不拜<lb/>
　注樂王鮒晉大夫樂桓子音義<hi>鮒音附應應對之應下注同一本作不應</hi>
　其人皆咎叔向叔向曰必祁大夫注祁大夫祁奚也<lb/>
　食邑於祁因以為氏祁縣今屬太原音義<hi>咎其九反</hi>室老<lb/>
　聞之曰樂王鮒言於君無不行注其言皆得行求赦<lb/>
<pb n="25a"/>
　吾子吾子不許注謂不應出不拜祁大夫所不能也<lb/>
　注不能動君而曰必由之何也叔向曰樂王鮒從君<lb/>
　者也何能行祁大夫外舉不棄讎内舉不失親其獨<lb/>
　遺我乎詩曰有覺徳行四國順之注詩大雅言徳行<lb/>
　直則天下順之音義<hi>行下孟反注同</hi>夫子覺者也注覺較然<lb/>
　正直音義<hi>較音角</hi>晉侯問叔向之罪於樂王鮒對曰不<lb/>
　棄其親其有焉注言叔向篤親親必與叔虎同謀於<lb/>
　是祁奚老矣注老去公族大夫聞之乘馹而見宣子<lb/>
<pb n="25b"/>
　曰詩曰恵我無疆子孫保之注詩周頌也言文武有<lb/>
　恵訓之徳加於百姓故子孫保賴之音義<hi>馹入實反𫝊也疆居</hi>
　<hi>良反下注同</hi>書曰聖有謩勲明徵定保注逸書謩謀也勲<lb/>
　功也言聖哲有謀功者當明定安之音義<hi>謩莫胡反勲如字書</hi>
　<hi>作訓</hi>疏<hi>有覺至順之正義曰此詩大雅抑之篇○恵我至保之正義曰此詩周頌烈文之篇注逸書至</hi>
　<hi>安之正義曰此引書曰夏書𦙍征之文也彼作聖有謨訓此云恵訓不倦勲本當作訓但杜以𫝊作聖冇</hi>
　<hi>謩勲故順𫝊文解之劉背𫝊文而規杜氏非也</hi>夫謀而鮮過恵訓不倦者叔<lb/>
　向有焉注謀鮮過有謩勲也恵訓不倦恵我無疆也<lb/>
<pb n="26a"/>
　社稷之固也猶將十世宥之以勸能者今壹不免其<lb/>
　身注壹以弟故音義<hi>宥音又</hi>以棄社稷不亦惑乎鯀殛<lb/>
　而禹興注言不以父罪廢其子音義<hi>鯀古本反殛紀力反</hi>疏<hi>正義</hi>
　<hi>曰尚書稱堯使鯀治水九載績用不成乃求得舜而徵用之歴試三年乃禪以位舜典羙舜之功象以典</hi>
　<hi>刑之下始云流共工於幽州放驩兠于崇山竄三苗于三危殛鯀于羽山四罪而天下咸服孔安國云作</hi>
　<hi>者叙典刑而連引四罪明皆徵用所行於此總見之是言舜初被徴用先誅鯀而後舉禹故言鯀殛而禹</hi>
　<hi>興僖三十三年𫝊曰舜之罪也殛鯀其舉也興禹洪範云鯀則殛死禹乃嗣興皆言誅鯀而舉禹而鄭𤣥</hi>
　<hi>注尚書以為禹治水既畢乃流四凶言其先舉禹而後誅鯀既違經𫝊之文且復於理不當故王肅難云</hi>
<pb n="26b"/>
　<hi>禹治水而後以鯀為無功而殛之是為用人子之功而流放其父則為禹之勤勞適使父殛舜失五典克</hi>
　<hi>從之義禹䧟三千莫大之罪進退無據迂亦甚哉</hi>伊尹放太甲而相之卒無<lb/>
　怨色注太甲湯孫也荒滛失度伊尹放之桐宫三年<lb/>
　改悔而復之而無恨心言不以一怨妨大徳音義<hi>大音</hi>
　<hi>泰相息亮反</hi>疏<hi>正義曰太甲湯孫世本記文也書序云太甲既立不明伊尹放諸桐宫三年復歸于</hi>
　<hi>亳思庸伊尹作太甲三篇是太甲能自改悔伊尹復之之事也</hi>管蔡為戮周公右王<lb/>
　注言兄弟罪不相及音義<hi>右王音又</hi>若之何其以虎也棄<lb/>
　社稷子為善誰敢不勉多殺何為宣子說與之乘以<lb/>
<pb n="27a"/>
　言諸公而免之注共載入見公音義<hi>說音悦乘繩證反見公賢遍反</hi>
　<hi>下文始見并注同</hi>不見叔向而歸注言為國非私叔向也音<lb/>
　義<hi>為于偽反下不為已亦為子皆同</hi>叔向亦不告免焉而朝注不告<lb/>
　謝之明不為已初叔向之母妬叔虎之母羙而不使<lb/>
　注不使見叔向父音義<hi>妬丁故反</hi>其子皆諫其母其母曰<lb/>
　深山大澤實生龍蛇注言非常之地多生非常之物<lb/>
　彼羙余懼其生龍蛇以禍女女敝族也注敝衰壊也<lb/>
　龍蛇喻竒怪音義<hi>女音汝下同</hi>國多大寵注六卿専權不<lb/>
<pb n="27b"/>
　仁人間之不亦難乎余何愛焉使徃視寢生叔虎羙<lb/>
　而有勇力欒懐子嬖之故羊舌氏之族及於難欒盈<lb/>
　過於周周西鄙掠之注刼掠財物音義<hi>間間側之間於難乃旦反</hi>
　<hi>掠音亮</hi>辭於行人注王行人也曰天子陪臣盈注諸侯<lb/>
　之臣稱於天子曰陪臣得罪於王之守臣注范宣子<lb/>
　為王所命故曰守臣音義<hi>守手又反注同</hi>將逃罪罪重於郊<lb/>
　甸注重得罪於郊甸謂為郊甸所侵掠也郭外曰郊<lb/>
　郊外曰甸音義<hi>罪重直用反注同甸徒練反</hi>無所伏竄敢布其死<lb/>
<pb n="28a"/>
　注布陳也音義<hi>竄七亂反</hi>昔陪臣書能輸力於王室王施<lb/>
　恵焉注輸力謂輔相晉國以翼戴天子音義<hi>相息亮反</hi>其<lb/>
　子黶不能保任其父之勞大君若不棄書之力亡臣<lb/>
　猶有所逃注大君謂天王音義<hi>任音壬</hi>疏<hi>正義曰進言於王而稱大</hi>
　<hi>君知大君謂天王也大君君之大者故以為天子易云大君有命亦謂天子也</hi>若棄書之力<lb/>
　而思黶之罪臣戮餘也注罪戮之餘將歸死於尉氏<lb/>
　注尉氏討姦之官疏<hi>正義曰歸死尉氏猶言歸死於司敗明尉氏主刑人故為討姦</hi>
　<hi>之官周禮司宼之屬無尉氏之官盖周室既衰官名易改於時有此官耳其司敗亦非周禮之官名也</hi>
<pb n="28b"/>
　不敢還矣敢布四體唯大君命焉注布四體言無所<lb/>
　隱王曰尤而效之其又甚焉注尤晉逐盈而自掠之<lb/>
　是效尤音義<hi>效或作傚户教反</hi>使司徒禁掠欒氏者歸所取<lb/>
　焉使候出諸轘轅注候送迎賔客之官也轘轅關在<lb/>
　緱氏縣東南音義<hi>轅音袁</hi>疏<hi>正義曰周官司宼掌詰姦慝刑暴亂當使司宼而此</hi>
　<hi>云司徒者以司徒掌㑹萬民之卒伍以起徒役以比追胥以此追宼盗是其所掌獲得罪人乃使司宼刑</hi>
　<hi>之耳</hi>○冬曹武公來朝始見也注即位三年始來見公<lb/>
　○㑹於商任錮欒氏也注禁錮欒盈使諸侯不得受<lb/>
<pb n="29a"/>
　音義<hi>錮音固</hi>齊侯衞侯不敬叔向曰二君者必不免㑹<lb/>
　朝禮之經也禮政之輿也注政湏禮而行政身之守<lb/>
　也注政存則身安怠禮失政失政不立是以亂也注<lb/>
　為二十五年齊弑光二十六年衞弑剽𫝊音義<hi>弑申志反</hi>
　<hi>下同剽匹妙反</hi>疏<hi>正義曰經訓常也法也㑹以訓上下之則朝以正班爵之義是㑹朝為禮之常法也</hi>
　<hi>政恃禮而行猶人湏車以載禮是政之車輿也禮運云政者君之所以藏身也言政行於外身藏其中政</hi>
　<hi>是身之所守也怠慢於禮則政無車無車則政不行是失政也君既失政則身無所守失政則身不立是</hi>
　<hi>其所以亂也</hi>○知起中行喜州綽邢蒯出奔齊注四子晉<lb/>
<pb n="29b"/>
　大夫音義<hi>知音智行户郎反蒯苦怪反</hi>疏<hi>正義曰國語陽畢對公公許諾盡逐羣賊此謂</hi>
　<hi>也</hi>皆欒氏之黨也樂王鮒謂范宣子曰盍反州綽邢<lb/>
　蒯勇士也宣子曰彼欒氏之勇也余何獲焉注言不<lb/>
　為已用王鮒曰子為彼欒氏乃亦子之勇也注言子<lb/>
　待之如欒氏亦為子用也疏<hi>正義曰子斥宣子也子能為彼欒氏待遇其人</hi>
　<hi>如欒氏彼荷子之恩乃亦為子之勇矣</hi>○齊莊公朝指殖綽郭最曰是<lb/>
　寡人之雄也州綽曰君以為雄誰敢不雄然臣不敏<lb/>
　平隂之役先二子鳴注十八年晉伐齊及平隂州綽<lb/>
<pb n="30a"/>
　獲殖綽郭最故自比於雞鬬勝而先鳴音義<hi>先二悉薦反</hi>
　莊公為勇爵注設爵位以命勇士殖綽郭最欲與焉<lb/>
　注自以為勇音義<hi>欲與音預下同</hi>州綽曰東閭之役臣左驂<lb/>
　廹還於門中識其枚數注識門版數亦在十八年音<lb/>
　義<hi>枚本亦作版</hi>疏<hi>正義曰十八年𫝊云以枚數闔枚謂馬檛以馬枚數門扇之板彼時數得其數</hi>
　<hi>則二枚不同今人數物猶云一枚二枚也</hi>其可以與於此乎公曰子為晉<lb/>
　君也對曰臣為隸新注言但為僕隸尚新耳音義<hi>子為</hi>
　<hi>于偽反</hi>然二子者譬於禽獸臣食其肉而寢處其皮矣<lb/>
<pb n="30b"/>
　注言嘗射得之音義<hi>射食亦反</hi>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳注疏卷三十四<lb/>
<pb n="31a"/>
　春秋左氏傳注疏卷三十四考證<lb/>
公至自伐齊○<hi>臣召南</hi>按賈逵謂圍齊而致伐以策伐<lb/>
　勲也於義為得孔疏辨之未當魯于是役倚晉成功<lb/>
　至作林鐘以銘勲其以伐告廟又何疑焉劉敞曰圍<lb/>
　而以伐致者以伐告也義甚明確<lb/>
取邾田自漷水○蘇轍曰成二年取汶陽田不言齊魯<lb/>
　地也今取田于邾故書曰取邾田自漷水言非魯地<lb/>
　也<lb/>
<pb n="31b"/>
傳齊侯娶于魯曰顔懿姬注顏鬷皆二姬母姓○<hi>臣召</hi>
　<hi>南</hi>按姬即姓顏鬷當是其氏族耳注謂皆二姬母姓<lb/>
　不知何所本也又仲子戎子注云皆宋女按晉獻公<lb/>
　小戎子生夷吾則戎有姓子者不必宋女稱子也<lb/>
傳晉侯請于王疏何休膏育以天子車稱大路○監本<lb/>
　訛作膏肓何休今改正<lb/>
陳侯之弟黄出奔楚○陸淳曰稱弟者罪其兄也非兄<lb/>
　之罪則曰公子<lb/>
<pb n="32a"/>
傳盟于澶淵齊成故也疏一叚○監本誤在前文督揚<lb/>
　之盟故也注下今改正<lb/>
傳名藏在諸侯之策○趙汸曰言出君之罪無國不記<lb/>
　然南靣之君禍福自巳故魯春秋但書君自出而臣<lb/>
　之罪亦不可掩陳氏謂孔子筆削之非也<lb/>
邾庻其以漆閭邱來奔○陸淳曰以地來奔即叛也又<lb/>
　曰受叛臣非也故諱言叛以示譏也林堯叟曰於時<lb/>
　公猶在晉季孫宿納之也<lb/>
<pb n="32b"/>
傳書曰聖有謩勲○<hi>臣照</hi>按古文尚書後出故杜皆注<lb/>
　為逸書既謂為逸書則左氏傳在其前不敢據後以<lb/>
　改前杜氏之慎也但玩尚書文義作謩訓為是<lb/>
傳得罪於王之守臣注范宣子為王所命故曰守臣○<lb/>
　顧炎武日知録曰守臣謂晉侯玉藻言諸侯之於天<lb/>
　子日某土之守臣某是也杜注非<hi>臣召南</hi>按杜所以<lb/>
　言范宣子者以管仲語天子之二守國髙在明見于<lb/>
　傳文也宣子之祖士㑹王以黻冕命將中軍義同國<lb/>
<pb n="33a"/>
　髙但顧炎武之說亦不可廢<lb/>
傳將歸死於尉氏注尉氏討姦之官○<hi>臣浩</hi>按古以尉<lb/>
　掌刑罰漢書地理志陳留郡尉氏注應劭曰古獄官<lb/>
　曰尉氏亦其證也<lb/>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左氏傳注疏卷三十四考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳注疏卷四十四<hi>起昭公七年盡八年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋左傳注疏卷四十四<hi>起昭公七年盡八年</hi>
　　晉杜氏注　唐陸德明音義　孔頴逹疏<lb/>
經七年春王正月暨齊平注暨與也燕與齊平前年冬<lb/>
齊伐燕間無異事故不重言燕從可知音義<hi>暨其噐反傳同重直用反</hi>疏<hi>正義曰暨與釋詁文也此直言暨齊平不知誰與齊平榖梁傳曰以外及内曰暨謂此為魯與齊平賈逵何休亦以為魯與齊平許惠卿以為燕與齊平服虔云襄二十四年仲孫羯侵齊二十五年崔抒伐我自爾以来齊魯不相侵伐且齊是大國無為求與魯平此六年冬齊侯伐北燕将納簡公齊侯貪賄而與之平故<pb n="1b"/>傳言齊求之也齊次于虢燕人行成其文相比許君近之案經例既燕與齊平當書燕魯與諸侯平皆言暨下三月公如楚叔孫婼如齊涖盟公不在國故齊無來者據經言之賈君為得杜則從許説也故両載其説意從賈觧其所疑云前年冬齊伐燕文接此春間無異事故不云燕省文也又此年稱齊暨燕平之月傳所舉經文知此是燕與齊平也釋例曰昭六年冬齊侯伐北燕七年春而平冬春相接間無異事省文故不重言燕猶桓五年冬州公如曹六年春因書寔來也傳以其下分明故起見齊燕平之月以正之也</hi>
三月公如楚<lb/>
叔孫婼如齊涖盟注無傳公將逺適楚故叔孫如齊尋<lb/>
舊好音義<hi>婼敕略反徐又音敕好呼報反</hi>疏<hi>注正義曰魯與齊鄰公逺適楚慮其或來侵伐遣使<pb n="2a"/>與之盟尋舊好也案經婼之如齊在公如楚下特言将適楚者叔孫婼非公命則不得書經眀是公未𤼵時命之公𤼵後始去杜言將見此意</hi>
夏四月甲辰朔日有食之<lb/>
秋八月戊辰衛侯惡卒注元年大夫盟于虢疏<hi>正義曰榖梁傳曰卿曰衛齊惡今曰衛侯惡此何為君臣同名也君子不奪人名不奪親之所名重其所以來也王父名子也注云不奪人名明臣雖欲改君不當聼也君不聼臣易名者欲使人重父命也父受名于王父王父卒則稱王父之命名之曲禮云卒哭乃諱鄭𤣥云敬鬼神之名也生者不相辟名衛侯名惡大夫有石惡君臣同名春秋不非謂此事也然則此君卒哭之後臣當辟其諱曲禮云君子已孤不更名當舎名而稱字注正義曰虢會不<pb n="2b"/>盟而言盟者令尹圍請讀舊書加於牲上雖不為載書亦以名告神與盟同也</hi>
九月公至自楚<lb/>
冬十有一月癸未季孫宿卒<lb/>
十有二月癸亥葬衛襄公<lb/>
　傳七年春王正月暨齊平齊求之也注齊伐燕燕人<lb/>
　賂之反從求平如晏子言疏<hi>正義曰傳云齊求之自言其平之意下云盟于</hi>
　<hi>濡上是其平之事也下言齊侯次于虢燕人行成則是燕先𤼵意而言齊求之者齊若志在伐燕不當在</hi>
　<hi>竟乆次久次而不行即是求之之状也燕必知其意乃行成耳</hi>癸巳齊侯次于虢注<lb/>
<pb n="3a"/>
　虢燕竟音義<hi>虢瓜百反竟音境</hi>燕人行成曰敝邑知罪敢不<lb/>
　聽命先君之敝器請以謝罪注敝器瑶罋玉櫝之屬<lb/>
　音義<hi>瑶音遙罋烏送反徐於容反櫝徒木反</hi>公孫晳曰受服而退俟釁<lb/>
　而動可也注晳齊大夫音義<hi>晳星厯反徐思益反釁許覲反</hi>二月戊<lb/>
　午盟于濡上注濡水出髙陽縣東北至河閒鄚縣入<lb/>
　易水音義<hi>濡徐音湏説文女于反一音而入反又而于反鄚音莫本又作莫</hi>疏<hi>注正義曰</hi>
　<hi>今案髙陽無此水也水源皆出于山其出平地皆是山中平地燕趙之界無泉出者未知杜言何所案據</hi>
　燕人歸燕姬注嫁女與齊侯賂以瑶罋玉櫝斝耳不<lb/>
<pb n="3b"/>
　克而還注瑶玉也櫝匱也斝耳玉爵音義<hi>斝古雅反一音嫁禮</hi>
　<hi>記夏曰醆殷曰斝周曰爵説文斝從斗匱其位反</hi>疏<hi>注正義曰孔安國尚書傳云瑶羙石此云瑶罋</hi>
　<hi>玉櫝與玉别文亦似非玉杜以瑶為玉者詩毛傳云瓊瑶羙玉則瑶之為物在玉石之間與玉小别故或</hi>
　<hi>以為石或以為玉瓊是玉之羙名詩以瓊瑶為玉故毛言羙玉耳周禮醢人王舉則共醢六十罋以齊醢</hi>
　<hi>菹臡實之則罋是小器當以瓦為之以瑶為罋故為寳也論語云龜玉毁於櫝中是櫝為盛物之匱也明</hi>
　<hi>堂位云爵夏后氏以琖殷以斝周以爵鄭𤣥云斝畫禾稼也斝是爵名文承玉櫝之下明亦以玉為之言</hi>
　<hi>耳者蓋此器旁有耳若今之杯故名耳</hi>○楚子之為令尹也為王旌以<lb/>
　田注析羽為旌王旌斿至於軫音義<hi>旌音精析星厯反斿音留軫之</hi>
<pb n="4a"/>
　<hi>忍反</hi>疏<hi>注正義曰析羽為旌周禮司常文也鄭𤣥云析羽皆五采繋之於旞旌之上所謂注旌於干首</hi>
　<hi>也凡九旗之帛皆用絳然則干首有羽羽為旌名遂以旌為旗稱其垂至軫者謂斿至軫非羽至軫也禮</hi>
　<hi>緯稽命徴云禮天子旗九刃曳地諸侯七刃齊軫大夫五刃齊較士三刃齊首周禮節服氏衮冕六人維</hi>
　<hi>王之大常鄭𤣥云王旌十二旒両兩以縷綴連旁三人持之禮天子旌曳地杜以楚雖僭號稱王未必卽</hi>
　<hi>如天子不應建大常旌曳地故以諸侯觧之言王旌斿至於軫謂楚王旌也盖建交龍之旗而斿至軫耳</hi>
　<hi>然諸侯之旌短於王旌二刃大夫之旌亦短於諸侯之旌二刃案周禮軫去地四尺較去軫竝五尺五寸</hi>
　<hi>而禮緯云諸侯齊軫大夫齊較於事為疑不可知也</hi>芋尹無宇斷之曰一國兩<lb/>
　君其誰堪之及即位為章華之宫納亡人以實之注<lb/>
<pb n="4b"/>
　章華南郡華容縣音義<hi>芋于付反斷音短</hi>疏<hi>正義曰芋是草名哀十七年陳</hi>
　<hi>有芋尹盖皆以草名官不知其故</hi>無宇之閽入焉注有罪亡入章華<lb/>
　宫無宇執之有司弗與注王有司也曰執人於王宫<lb/>
　其罪大矣執而謁諸王注執無宇也王將飲酒注遇<lb/>
　其歡也無宇辭曰天子經略注經營天下略有四海<lb/>
　故曰經略諸侯正封注封疆有定分音義<hi>疆居良反下同分扶</hi>
　<hi>問反</hi>疏<hi>正義曰荘二十一年注云略界也則此略亦為界也經营天下以四海為界界内皆為已有故</hi>
　<hi>言略有四海謂有四海之内也天子界内天子自經營之故言經略也諸侯封内受之天子非已自營故</hi>
<pb n="5a"/>
　<hi>言正封謂不侵人不與人正之使有定分</hi>古之制也封略之内何非君土<lb/>
　食土之毛誰非君臣注毛草也故詩曰普天之下莫<lb/>
　非王土率土之濵莫非王臣注詩小雅濵涯也音義<lb/>
　<hi>普本或作溥音同毛傳云大也濵音賔涯五佳反</hi>疏<hi>正義曰北山大夫刺幽王也役使不均云溥天</hi>
　<hi>之下云云鄭箋云此言王之土地廣矣王之臣又衆矣何求而不得何使而不行率土之濵者地之形𫝑</hi>
　<hi>水多於土民居水畔故云循土之涯也</hi>天有十日注甲至癸人有十等<lb/>
　注王至臺下所以事上上所以共神也故王臣公公<lb/>
　臣大夫大夫臣士士臣皁皁臣輿輿臣隸隸臣僚僚<lb/>
<pb n="5b"/>
　臣僕僕臣臺馬有圉牛有牧注飬馬曰圉養牛曰牧<lb/>
　音義<hi>共音恭圉魚吕反</hi>疏<hi>正義曰文十八年傳云舜臣堯者謂舜為臣以事堯也此云王臣公</hi>
　<hi>者謂上以下為臣文同而意異也公者五等諸侯之摠名環齊要略云自營為厶八厶為公言正無私也</hi>
　<hi>大夫者夫之言扶也大能扶成人也士者事也言能理庶事也服虔云皁造也造成事也輿衆也佐皁舉</hi>
　<hi>衆事也隸隸屬於吏也僚勞也共勞事也僕僕豎主藏者也臺給臺下㣲名也此皆以意言之循名求義</hi>
　<hi>不必得夲故杜皆略而不説</hi>以待百事今有司曰女胡執人於王<lb/>
　宫將焉執之周文王之法曰有亡荒閱注荒大也閲<lb/>
　蒐也有亡人當大蒐其衆音義<hi>女音汝焉於虔反閲音悦蒐所由反</hi>所<lb/>
<pb n="6a"/>
　以得天下也吾先君文王注楚文王作僕區之法注<lb/>
　僕區刑書名音義<hi>僕區烏侯反徐如字服云僕隠也區匿也為隠匿亡人之法也</hi>疏<lb/>
　<hi>正義曰引其言戒刑法知是刑書名也名曰僕區未知其義服虔云僕隠也區匿也為隠亡人之法也</hi>
　曰盜所隱器注隱盜所得器與盜同罪所以封汝也<lb/>
　注行善法故能啟疆北至汝水疏<hi>注正義曰文王之法所以得天下言</hi>
　<hi>行善法所以得為天子也僕區之法所以封汝言去盜賊所以大啓封疆也哀十七年𫝊曰彭仲爽申俘</hi>
　<hi>也文王以為令尹實縣申息朝陳蔡封畛於汝是文王啓疆至汝水</hi>若從有司是無所<lb/>
　執逃臣也逃而舎之是無陪臺也注言皆將逃王事<lb/>
<pb n="6b"/>
　無乃闕乎昔武王數紂之罪以告諸侯曰紂為天下<lb/>
　逋逃主萃淵藪注萃集也天下逋逃悉以紂為淵藪<lb/>
　集而歸之音義<hi>數色具反又色主反逋布吳反萃在醉反藪素口反</hi>疏<hi>正義曰此在尚</hi>
　<hi>書武成篇也武王既克殷歸至于豐乃陳伐紂之事告於諸侯言將伐之時以啇之罪告于皇天后土所</hi>
　<hi>過名山大川曰今啇王受無道暴殄天物害虐烝民為天下逋逃主萃淵藪是言天下罪人逋逃者以紂</hi>
　<hi>為主集而歸之如魚入深淵獸奔藪澤也</hi>故夫致死焉注人欲致死討紂<lb/>
　音義<hi>夫音扶又方于反</hi>君王使求諸侯而則紂無乃不可乎<lb/>
　若以二文之法取之盜有所在矣注言王亦爲盜王<lb/>
<pb n="7a"/>
　曰取而臣以往注往去也盜有寵未可得也注盜有<lb/>
　寵王自謂為葬靈王張本遂赦之注赦無宇○楚子<lb/>
　成章華之臺願與諸侯落之注宫室始成祭之為落<lb/>
　臺今在華容城内疏<hi>注正義曰雜記云成廟則釁之路寝成則考之而不釁釁屋者</hi>
　<hi>交神明之道也鄭𤣥云言路寢生人所居不釁者不神之也考之者設盛食以落之爾檀弓曰晋獻文子</hi>
　<hi>成室諸大夫𤼵焉是也然則不釁似無祭而杜言宫室始成祭之為落者以其言落必是以酒澆落之雖</hi>
　<hi>不如廟以血塗其上當祭中霤之神以安之</hi>大宰薳啓疆曰臣能得魯侯<lb/>
　薳啓疆來召公辭曰昔先君成公命我先大夫嬰齊<lb/>
<pb n="7b"/>
　曰吾不忘先君之好將使衡父照臨楚國鎮撫其社<lb/>
　稷以輯寕爾民嬰齊受命于蜀注蜀盟在成二年衡<lb/>
　父公衡音義<hi>好呼報反輯音集又七入反</hi>奉承以來弗敢失隕而<lb/>
　致諸宗祧注言奉成公此語以告宗廟音義<hi>隕于敏反祧他</hi>
　<hi>乏反</hi>日我先君共王引領北望日月以冀注冀魯朝音<lb/>
　義<hi>共音恭</hi>疏<hi>正義曰日謂往日也嬰齊與魯盟于蜀事在成二年共王之初共王即望魯朝故言</hi>
　<hi>往日我先君共王引領北望也董遇注無日字諡法既過能改曰共</hi>傳序相授於今四<lb/>
　王矣注四王共康郟敖及靈王音義<hi>傳直專反郟古洽反</hi>嘉惠<lb/>
<pb n="8a"/>
　未至唯襄公之辱臨我喪注襄公二十八年如楚臨<lb/>
　康王喪孤與其二三臣悼心失圖注在哀喪故社稷<lb/>
　之不皇况能懷思君德注皇暇也言有大喪多不暇<lb/>
　今君若歩玉趾辱見寡君注趾足也寵靈楚國以信<lb/>
　蜀之役致君之嘉惠是寡君既受貺矣何蜀之敢望<lb/>
　注言但欲使君來不敢望如蜀復有質子音義<hi>復扶又反</hi>
　<hi>質音致又如字</hi>疏<hi>正義曰言開其恩寵賜以威靈以及楚國以明受命于蜀之事不虛致令君之嘉惠</hi>
　<hi>於楚即是寡君受貺矣</hi>其先君鬼神實嘉賴之豈唯寡君君若<lb/>
<pb n="8b"/>
　不來使臣請問行期注問魯見伐之期音義<hi>使所吏反</hi>寡<lb/>
　君將承質幣而見于蜀以請先君之貺注請問也音<lb/>
　義<hi>質音致徐之二反又如字見賢遍反</hi>公將往夢襄公祖注祖祭道神<lb/>
　疏<hi>注正義曰詩云韓侯出祖仲山甫出祖是出行必為祖也曽子問曰諸侯適天子與諸侯相見皆云</hi>
　<hi>道而出是祖與道為一知祖是祭道神也周禮大馭掌馭玉路以祀及犯軷王自左馭馭下祝登受轡犯</hi>
　<hi>軷遂驅之鄭𤣥云行山曰軷犯之者封土為山象以菩芻棘栢為神主既祭以車櫟之而去喻無險難也</hi>
　<hi>又聘禮記云出祖釋軷祭酒脯乃飲酒于其側鄭𤣥云祖始也行出國門止陳車騎釋酒脯之奠於軷為</hi>
　<hi>行始也詩傳曰軷道祭也謂祭道路之神春秋傳曰軷渉山川然則軷山行之名也道路以險阻為難是</hi>
<pb n="9a"/>
　<hi>以委土為山或伏牲其上使者為軷祭酒脯祈告也卿大夫處者於是餞之飲酒於其側禮畢乘車轢之</hi>
　<hi>而遂行是説祖軷之事也詩云取羝以軷謂諸侯也天子則以犬故犬人云伏瘞亦如之鄭司農云伏謂</hi>
　<hi>伏犬以王車轢之是也大夫用酒脯</hi>梓愼曰君不果行襄公之適楚也<lb/>
　夢周公祖而行今襄公實祖君其不行子服惠伯曰<lb/>
　行先君未嘗適楚故周公祖以道之襄公適楚矣而<lb/>
　祖以道君不行何之三月公如楚鄭伯勞于師之梁<lb/>
　注鄭城門音義<hi>道之音導下同勞力報反下同</hi>孟僖子為介不能相<lb/>
　儀注僖子仲孫貜音義<hi>介音界相息亮反貜俱縛反又俱碧反</hi>及楚不<lb/>
<pb n="9b"/>
　能答郊勞注為下僖子病不能相禮張夲○夏四月<lb/>
　甲辰朔日有食之晋侯問於士文伯曰誰將當日食<lb/>
　對曰魯衛惡之注受其凶惡音義<hi>惡之如字或烏路反非也</hi>衛大<lb/>
　魯小公曰何故對曰去衛地如魯地注衛地豕韋也<lb/>
　魯地降婁也日食於豕韋之末及降婁之始乃息故<lb/>
　禍在衛大在魯小也周四月今二月故曰在降婁音<lb/>
　義<hi>降戸江反下同</hi>疏<hi>注正義曰周禮保章氏以星土辨九州之地所封封域皆有分星是在地封域</hi>
　<hi>必當天星之分但古書亡失鄭注保章氏引堪輿云寅析木燕也卯大火宋也辰夀星鄭也已鶉尾楚也</hi>
<pb n="10a"/>
　<hi>午鶉火周也未鶉首秦也申實沈晋也酉大梁趙也戍降婁魯也亥娵訾衛也子𤣥枵齊也丑星紀吳越</hi>
　<hi>也秦漢以來地分天次娵訾衛也降婁魯也娵訾之次一名豕韋故云衛地豕韋也三統歴娵訾初日在</hi>
　<hi>危十六度立春卽在營室十四度雨水中終於奎四度也降婁初日在奎五度驚蟄節在婁四度春分中</hi>
　<hi>終於胃六度也此時周四月今二月故日在降婁但閏有前却不知日在何度而食也言去衛地如魯地</hi>
　<hi>蓋始入降婁之初耳</hi>於是有災魯實受之注災發於衛而魯受<lb/>
　其餘禍其大咎其衛君乎魯將上卿注八月衛侯卒<lb/>
　十一月季孫宿卒音義<hi>咎其九反</hi>公曰詩所謂彼日而食<lb/>
　于何不臧者何也注感日食而問詩疏<hi>正義曰十月之交大夫刺</hi>
<pb n="10b"/>
　<hi>幽王也十月之交朔日辛卯日有食之亦孔之醜注云日為君辰為臣辛金也卯木也又以卯侵辛故甚</hi>
　<hi>惡也又云彼月而食則維其常此日而食于何不臧詩作此此云彼者師讀不同也</hi>對曰不善<lb/>
　政之謂也國無政不用善則自取謫于日月之災注<lb/>
　謫譴也音義<hi>謫直革反譴遣戰反</hi>疏<hi>正義曰士文伯縁公之問設勸戒之辭言人君為政</hi>
　<hi>不善可以感動上天則自取譴責於日月之災以日食之災由君行之所致也昏義云天子聽男教后聽</hi>
　<hi>女順天子治陽道后治隂德是故男教不脩陽事不得適見於天日為之食婦順不脩隂教不得適見於</hi>
　<hi>天月為之食此傳彼記皆是勸戒辭耳日月之會自有常數每於一百七十三日有餘則日月之道一交</hi>
　<hi>交則日月必食雖千歲之日食豫筭而盡知寧復由教不修而政不善也此時周室㣲弱王政不行非復</hi>
<pb n="11a"/>
　<hi>能動天也設有天變當與天下為災何獨衛君魯卿當其咎也若日食在其分次其國即當有咎則每於</hi>
　<hi>日食必有君死豈日食之歳常有一君死乎足明士文伯言衛君魯卿之死不由日食而知矣人君者位</hi>
　<hi>貴居尊志移心溢或淫恣情慾壞亂天下聖人假之神靈作為鑒戒夫以昭昭大眀照臨下土忽爾殱亡</hi>
　<hi>俾晝作夜其為怪異莫斯之甚故鳴之以鼓柝射之以弓矢庶人奔走以相從嗇夫馳騁以告衆降物辟</hi>
　<hi>寢以哀之祝幣史辭以禮之立貶食去樂之數制入門廢朝之典示之以罪巳之冝教之以脩徳之法所</hi>
　<hi>以重天變警人君也天道深逺有時而驗或亦人之禍釁偶與相逢故聖人得因其變常假為勸戒知逹</hi>
　<hi>之士識先聖之幽情中下之主信妖祥以自懼但神道可以助教不可專以為教神之則惑衆去之則害</hi>
　<hi>冝故其言若有若無其事若信若不信期於大通而已世之學者宜知其趣焉</hi>故政不可不<lb/>
<pb n="11b"/>
　慎也務三而已一曰擇人注擇賢人二曰因民注因<lb/>
　民所利而利之三曰從時注順四時之所務○晋人<lb/>
　來治把田注前女叔侯不盡歸今公適楚晋人恨故<lb/>
　復來治把田音義<hi>復扶又反下復伐同</hi>疏<hi>注正義曰下云君之在楚於晋罪也知晋</hi>
　<hi>人以此故復来治把田也宋之盟云晋楚之從交相見今復恨者於時不逆楚意為此盟耳私心不欲諸</hi>
　<hi>侯向楚又無辭可以禁之故内懷恨而治其田</hi>季孫將以成與之注成孟氏<lb/>
　邑本把田謝息為孟孫守不可注謝息僖子家臣音<lb/>
　義<hi>為于偽反注及下為把同守手又反下守臣同</hi>曰人有言曰雖有挈缾之<lb/>
<pb n="12a"/>
　知守不假器禮也注挈缾汲者喻小知為人守器猶<lb/>
　知不以借人音義<hi>挈苦結反缾蒲丁反之知音智注小知同汲音急借子夜反</hi>夫<lb/>
　子從君而守臣喪邑注夫子謂孟僖子從公如楚音<lb/>
　義<hi>喪息浪反</hi>雖吾子亦有猜焉注言季孫亦將疑我不忠<lb/>
　音義<hi>猜七才反</hi>季孫曰君之在楚於晋罪也注言晋罪君<lb/>
　之至楚又不聽晋魯罪重矣晋師必至吾無以待之<lb/>
　不如與之間晋而取諸把注候晋間隙可復伐把取<lb/>
　之音義<hi>間如字注同</hi>吾與子桃注魯國卞縣東南有桃虚<lb/>
<pb n="12b"/>
　音義<hi>虚起居反</hi>成反誰敢有之是得二成也魯無憂而孟<lb/>
　孫益邑子何病焉辭以無山與之莱柞注萊柞二山<lb/>
　音義<hi>莱音来柞子洛反又音昨</hi>乃遷于桃注謝息遷也晋人為把<lb/>
　取成注不書非公命○楚子享公于新臺注章華臺<lb/>
　也使長鬛者相注鬛鬚也欲先夸魯侯音義<hi>鬛力輙反相息</hi>
　<hi>亮反鬚音須夸苦華反</hi>疏<hi>正義曰吳楚之人少鬚故選長鬛者相禮也</hi>好以大屈注<lb/>
　宴好之賜大屈弓名音義<hi>好呼報反注同屈扂勿反大屈弓名服同又云大曲</hi>
　<hi>也賈云寳金可以為劍出大屈也</hi>疏<hi>注正義曰賈逵云大屈寳金可以為劍大屈金所生地名服虔</hi>
<pb n="13a"/>
　<hi>云一曰大屈弓名魯連書曰楚子享魯侯於章華之臺與大曲之弓既而悔之薳啓疆見魯侯魯侯歸之</hi>
　<hi>大屈即大曲也</hi>既而悔之薳啓疆聞之見公公語之拜賀公<lb/>
　曰何賀對曰齊與晋越欲此久矣寡君無適與也而<lb/>
　傳諸君君其備禦三鄰注言齊晋越將伐魯而取之<lb/>
　音義<hi>見賢遍反語魚據反適丁歴反傳直專反</hi>慎守寳矣敢不賀乎公懼<lb/>
　乃反之注𫝊言楚靈不信所以不終○鄭子産聘于<lb/>
　晋晋侯有疾韓宣子逆客私焉注私語曰寡君寢疾<lb/>
　於今三月矣竝走羣望注晋所望祀山川皆走往祈<lb/>
<pb n="13b"/>
　禱音義<hi>禱丁老反又丁報反</hi>有加而無瘳今夢黄熊入于寢門<lb/>
　其何厲鬼也對曰以君之明子為大政其何厲之有<lb/>
　昔堯殛鯀于羽山注羽山在東海祝其縣西南音義<lb/>
　<hi>瘳敕留反黄熊音雄獸名亦作能如字一音奴来反三足鼈也觧者云獸非入水之物故是鼈也一曰既</hi>
　<hi>為神何妨是獸案説文及字林皆云能熊屬足似<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>然則能既熊屬又為龞類今本作能者勝也東海人</hi>
　<hi>祭禹廟不用熊白及鼈為膳斯豈鯀化為二物乎殛紀力反誅也本又作極音義同鯀古本反下注同</hi>
　疏<hi>正義曰諸本皆作熊字賈逵云熊獸也説文云熊獸似豕山居冬蟄釋獸云羆如熊黄白文孫炎曰</hi>
　<hi>書云如熊如羆則熊似羆似豕之獸即今之所謂熊是也釋獸又云熊虎醜其子狗李廵曰熊虎之類其</hi>
<pb n="14a"/>
　<hi>子名狗則熊獸似虎非能也又釋魚云鼈三足能樊光曰龞皆四足今三足故記之彼是龞之異狀張衡</hi>
　<hi>東京賦云能鼈三趾梁王云鮌之所化是能龞也若是熊獸何以能入羽淵但以神之所化不可以常而</hi>
　<hi>言之若是能龞何以得入寢門先儒既以為獸今亦以為熊獸是也汲冢書瑣語云晋平公夢見赤熊闚</hi>
　<hi>屏惡之而有疾使問子産言闚屏牆必是獸也張叔皮論云賓爵下華田䑕上騰牛哀虎變鮌化為熊乆</hi>
　<hi>血為燐積灰生蠅傅𤣥潛通賦云聲伯忌瓊瑰而弗占兮晝言諸而暮終嬴正沈壁以祈福兮鬼告凶而</hi>
　<hi>命窮黄母化而為黿兮鮌殛變而成熊二者所韻不同或疑張叔為能著作郎王劭云古人讀雄與熊者</hi>
　<hi>皆于陵反張叔用舊音傅𤣥用新音張叔亦作熊也案詩無羊與正月及襄十年衛卜禦㓂之繇皆以雄</hi>
　<hi>韻陵劭言是也</hi>其神化為黄熊以入于羽淵實為夏郊三代<lb/>
<pb n="14b"/>
　祀之注鯀禹父夏家郊祭之歴殷周二代又通在羣<lb/>
　神之數并見祀音義<hi>夏户雅反注夏下同</hi>疏<hi>注正義曰祭法云夏后氏禘黄帝而</hi>
　<hi>郊鯀言郊祭天而以鯀配是夏家郊祭之也殷周二代自以其祖配天雖復不以鯀配郊鯀有治水之功</hi>
　<hi>又通在羣神之數并亦見祀通夏世為三代祀之也祭法又曰夫聖人之制祀也能禦大菑則祀之能捍</hi>
　<hi>大患則祀之鯀鄣鴻水而殛死禹能脩鯀之功非此族也不在祀典是言鯀有大功而歴代祀之也祭法</hi>
　<hi>又云有虞氏禘黄帝而郊嚳祖顓頊而宗堯夏后氏亦禘黄帝而郊鯀祖顓頊而宗禹殷人禘嚳而郊㝠</hi>
　<hi>祖契而宗湯周人禘嚳而郊稷祖文王而宗武王家語子羔問曰周人祖文王而宗武王虞夏祖宗異代</hi>
　<hi>者孔子曰殷周祖宗其廟可以不毁則其他所祖宗者功徳不殊雖在異代亦可以無疑矣周人愛召公</hi>
<pb n="15a"/>
　<hi>猶敬其樹况祖宗其功徳而可以不尊奉其廟哉</hi>晋為盟主其或者未之祀<lb/>
　也乎注言周衰晋為盟主得佐天子祀羣神疏<hi>注正義曰</hi>
　<hi>祭法曰有天下者祭百神諸侯在其地則祭之亡其地則不祭然則鯀非晋地之神晋人不合祭之也但</hi>
　<hi>周室既衰晋為盟主得佐助天子祭祀羣神故不祀鯀而鯀為祟也晋語説此事云昔者鯀違帝命殛之</hi>
　<hi>于羽山化為黄熊以入于羽淵實為夏郊三代舉之夫鬼神之所及非其族類則紹其同位今周室少卑</hi>
　<hi>晋實繼之其或者未舉夏郊邪宣子以告祀夏郊董伯為尸五日晋侯疾間是言晋當繼周得佐天子祀</hi>
　<hi>羣神也僖三十一年傳云相之不享於此乆矣非衛之罪也祀鄫何事然則把是夏後自當祀相衛不祀</hi>
　<hi>相而晋祀鯀者相無功唯子孫當祀鯀則列在祀典天子祀之故晋繼周祀鯀也</hi>韓子祀夏<lb/>
<pb n="15b"/>
　郊注祀鯀疏<hi>正義曰言祀寔家所郊者故注云祀鯀</hi>晋侯有間注間差<lb/>
　也音義<hi>差初賣反</hi>賜子產莒之二方鼎注方鼎莒所貢疏<lb/>
　<hi>正義曰服虔云鼎三足則圓四足則方</hi>子產為豐施歸州田於韓宣子<lb/>
　注豐施鄭公孫叚之子三年晋以州田賜叚音義<hi>為于</hi>
　<hi>偽反下為初言同</hi>曰日君以夫公孫叚為能任其事而賜之<lb/>
　州田今無祿早世不獲久享君徳其子弗敢有不敢<lb/>
　以聞於君私致諸子注此年正月公孫叚卒音義<hi>夫音</hi>
　<hi>扶任音壬下同</hi>宣子辭子產曰古人有言曰其父析薪其子<lb/>
<pb n="16a"/>
　弗克負荷注荷擔也以㣲薄喻貴重音義<hi>析星歴反荷本亦作</hi>
　<hi>何河可反又音河擔丁甘反</hi>施將懼不能任其先人之禄其况能<lb/>
　任大國之賜縦吾子為政而可後之人若屬有疆埸<lb/>
　之言敝邑獲戾注恐後代宣子者将以鄭取晋邑罪<lb/>
　鄭音義<hi>若屬音燭疆居良反埸音亦</hi>而豐氏受其大討吾子取州<lb/>
　是免敝邑於戾而建置豐氏也敢以為請注傳言子<lb/>
　產貞而不諒疏<hi>注正義曰貞而不諒論語文也貞正也諒信也叚受晋邑卒而歸之正也</hi>
　<hi>知宣子欲之而言畏懼後祸是不信也</hi>宣子受之以告晋侯晋侯以與<lb/>
<pb n="16b"/>
　宣子宣子為初言病有之注初言謂與趙文子爭州<lb/>
　田以易原縣於樂大心注樂大心宋大夫原晋邑以<lb/>
　賜樂大心也○鄭人相驚以伯有曰伯有至矣則皆<lb/>
　走不知所往注襄三十年鄭人殺伯有言其鬼至鑄<lb/>
　刑書之歳二月注在前年或夢伯有介而行注介甲<lb/>
　也音義<hi>介音界</hi>曰壬子余將殺帶也注駟帶助子晳殺<lb/>
　伯有壬子六年三月三日明年壬寅余又將殺叚也<lb/>
　注公孫叚豐氏黨壬寅此年正月二十八日疏<hi>注正義曰</hi>
<pb n="17a"/>
　<hi>劉炫云叚即豐氏當言駟氏黨字之誤以規杜氏今知非者叚為豐氏傳有明文杜既注傳無容不妥蓋</hi>
　<hi>後人傳寫之誤劉君雖規未必是杜之失</hi>及壬子駟帶卒國人益懼齊燕<lb/>
　平之月注此年正月壬寅公孫叚卒國人愈懼其眀<lb/>
　月子產立公孫洩及良止以撫之乃止注公孫洩子<lb/>
　孔之子也襄十九年鄭殺子孔良止伯有子也立以<lb/>
　為大夫使有宗廟音義<hi>洩息列反</hi>子大叔問其故子產曰<lb/>
　鬼有所歸乃不為厲吾為之歸也大叔曰公孫洩何<lb/>
　為注子孔不為厲問何為復立洩音義<hi>復扶又反</hi>子産曰<lb/>
<pb n="17b"/>
　説也為身無義而圖説注伯有無義以妖鬼故立之<lb/>
　恐惑民并立洩使若自以大義存誅絶之後者以觧<lb/>
　説民心音義<hi>説如字下及注同徐始鋭反</hi>疏<hi>正義曰言立公孫洩者所以觧説民心也</hi>
　<hi>伯有作亂而死不應立其後祀今立良止民必怪之為伯有之身無義立後而圖謀自觧説於民也觧説</hi>
　<hi>者以子孔良霄俱被誅殺今并立二人言若國家自以大義存誅絶之後不為妖鬼立良止也以此觧説</hi>
　<hi>民心</hi>從政有所反之以取媚也注民不可使知之故治<lb/>
　政或當反道以求媚於民音義<hi>治直吏反</hi>疏<hi>正義曰反之謂反正道也</hi>
　<hi>媚爱也從其政事治國家者有所反於正道以取民愛也反正道者子孔誅絶於道理不合立公孫洩今</hi>
<pb n="18a"/>
　<hi>既立良止恐民以鬼神為惑故反違正道兼立公孫洩以取媚於民今民不惑也叚與帶之卒自當命盡</hi>
　<hi>而終耳未必良霄所能殺也但良霄為厲因此恐民民心不安義湏止遏故立祀止厲所以安下民也何</hi>
　<hi>休膏肓難此言孔子不語怪力亂神以鬼神為政必惑衆故不言也今左氏以此令後世信其然廢仁義</hi>
　<hi>而祈福於鬼神此大亂之道也子産雖立良止以託繼絶此以鬼賞罸要不免於惑衆豈當述之以示季</hi>
　<hi>末鄭𤣥答之曰伯有惡人也其鬼為厲鬼厲者隂陽之氣相乗不和之名尚書五行傳六厲是也人死醴</hi>
　<hi>魄則降魂氣在上有尚德者附和氣而興利孟夏之月令雩祀百辟卿士有益于民者由此也為厲者因</hi>
　<hi>害氣而施災故謂之厲鬼月令民多厲疾五行傳有禦六厲之禮禮天子立七祀有大厲諸侯立五祀有</hi>
　<hi>國厲欲以安鬼神弭其害也子産立良止使祀伯有以弭害乃禮與洪範之事也子所不語怪力亂神謂</hi>
<pb n="18b"/>
　<hi>虚陳靈象於今無驗也伯有為厲鬼著明若此而何不語乎子產固為衆愚將惑故并立公孫洩云從政</hi>
　<hi>有所反之以取媚也孔子曰民可使由之不可使知之子産逹於此也</hi>不媚不信注説<lb/>
　而後信之音義<hi>説音悦</hi>不信民不從也及子產適晉趙<lb/>
　景子問焉注景子晉中軍佐趙成曰伯有猶能為鬼<lb/>
　乎子產曰能人生始化曰魄注魄形也音義<hi>魄普白反</hi>既<lb/>
　生魄陽曰魂注陽神氣也疏<hi>正義曰人禀五常以生感隂陽以靈有身體之</hi>
　<hi>質名之曰形有嘘吸之動謂之為氣形氣合而為用知力以此而强故得成為人也此将説淫厲故逺本</hi>
　<hi>其初人之生也始變化為形形之靈者名之曰魄也既生魄矣魄内自有陽氣氣之神者名之曰魂也魂</hi>
<pb n="19a"/>
　<hi>魄神靈之名本從形氣而有形氣既殊魂魄亦異附形之靈為魄附氣之神為魂也附形之靈者謂初生</hi>
　<hi>之時耳目心識手足運動啼呼爲聲此則魄之靈也附氣之神者謂精神性識漸有所知此則附氣之神</hi>
　<hi>也是魄在於前而魂在於後故云既生魄陽曰魂魂魄雖俱是性靈但魄識少而魂識多孝經説曰魄白</hi>
　<hi>也魂芸也白明白也芸芸動也形有體質取明白為名氣唯嘘吸取芸動為義鄭𤣥祭義注云氣謂嘘吸</hi>
　<hi>出入者也耳目之聰明為魄是言魄附形而魂附氣也人之生也魄盛魂强及其死也形消氣滅郊特牲</hi>
　<hi>曰魂氣歸于天形魄歸于地以魂本附氣氣必上浮故言魂氣歸于天魄本附形形既入土故言形魄歸</hi>
　<hi>于地聖王縁生事死制其祭祀存亡既異别為作名改生之魂曰神改生之魄曰鬼祭義曰氣也者神之</hi>
　<hi>盛也魄也者鬼之盛也合鬼與神教之至也死必歸土此之謂鬼其氣𤼵揚于上神之著也是故魂魄之</hi>
<pb n="19b"/>
　<hi>名為鬼神也檀弓記延陵季子之哭其子云骨肉歸復于土命也若魂氣則無不之也爾雅釋天云鬼之</hi>
　<hi>為言歸也易繫辭曰隂陽不測之謂神以骨肉必歸于土故以歸言之魂氣無所不通故以不測名之其</hi>
　<hi>實鬼神之夲則魂魄是也劉炫云人之受生形必有氣氣形相合義無先後而此云始化曰魄陽曰魂是</hi>
　<hi>則先形而後氣先魄而後魂魂魄之生有先後者以形有質而氣無質尋形以知氣故先魄而後魂其實</hi>
　<hi>竝生無先後也注正義曰以形有質故為隂魂無形故為陽既以化表形故以陽見氣氣為陽知形為隂</hi>
　<hi>互相見也</hi>用物精多則魂魄强注物權勢疏<hi>正義曰魂既附氣氣又附</hi>
　<hi>形形强則氣强形弱則氣弱魂以氣彊魄以形强若其居髙官而任權勢奉養厚則魂氣强故用物精而</hi>
　<hi>多則魂魄强也注正義曰物非權勢之名而以物為權勢者言有權勢則物備物謂奉養之物衣食所資</hi>
<pb n="20a"/>
　<hi>之總名也</hi>是以有精爽至於神眀注爽明也疏<hi>正義曰此言從㣲而</hi>
　<hi>至著盖精亦神也爽亦明也精是神之未著爽是明之未昭言權勢重用物多養此精爽至於神明也</hi>
　匹夫匹婦强死其魂魄猶能馮依於人以為淫厲注<lb/>
　强死不病也人謂匹夫匹婦賤身音義<hi>强其丈反</hi>况良霄<lb/>
　我先君穆公之胄子良之孫子耳之子敝邑之卿從<lb/>
　政三世矣鄭雖無腆注腆厚也音義<hi>胄直又反從政三世矣子良公</hi>
　<hi>子去疾生子耳公孫輙輙生伯有良霄三世為鄭卿腆他典反</hi>疏<hi>正義曰子良子耳良霄三世皆為卿</hi>
　抑諺曰蕞爾國注蕞小貌音義<hi>蕞在最反</hi>而三世執其政<lb/>
<pb n="20b"/>
　柄其用物也𢎞矣其取精也多矣其族又大所馮厚<lb/>
　矣注良霄魂魄所馮者貴重音義<hi>柄彼命反</hi>而强死能為<lb/>
　鬼不亦宜乎注傳言子産之博敏○子皮之族飲酒<lb/>
　無度注相尚以奢相困以酒疏<hi>正義曰相尚以奢食無度也相困以酒飲</hi>
　<hi>無度也</hi>故馬師氏與子皮氏有惡注馬師氏公孫鉏之<lb/>
　子罕朔也襄三十年馬師頡出奔公孫鉏代之為馬<lb/>
　師與子皮俱同一族音義<hi>鉏什居反頡戸結反</hi>齊師還自燕之<lb/>
　月注在此年二月罕朔殺罕魋注魋子皮弟音義<hi>魋徒</hi>
<pb n="21a"/>
　<hi>回反</hi>疏<hi>正義曰公孫鉏子展之弟展生子皮鉏生罕朔朔是子罕之孫禮謂之從父昆弟</hi>罕朔<lb/>
　奔晉韓宣子問其位於子産注問朔可使在何位子<lb/>
　産曰君之覊臣苟得容以逃死何位之敢擇卿違從<lb/>
　大夫之位注謂以禮去者降位一等罪人以其罪降<lb/>
　注罪重則降多古之制也朔於敝邑亞大夫也其官<lb/>
　馬師也注大夫位馬師職獲戾而逃唯執政所寘之<lb/>
　得免其死為惠大矣又敢求位宣子為子産之敏也<lb/>
　使從嬖大夫注為子産故使降一等不以罪降音義<lb/>
<pb n="21b"/>
　<hi>為子于偽反注同嬖必計反</hi>疏<hi>正義曰子産數游楚云子皙上大夫女嬖大夫不尊貴也則晉之嬖</hi>
　<hi>大夫亦是下大夫子産云朔亞大夫也今晉侯使朔為下大夫故杜云為子産故使降一等不以罪降</hi>
　○秋八月衛襄公卒晉大夫言於范獻子曰衞事晉<lb/>
　為睦注睦和也晉不禮焉庇其賊人而取其地注賊<lb/>
　人孫林父其地戚也音義<hi>庇必利反又音祕</hi>故諸侯貳詩曰<lb/>
　䳭鴒在原兄弟急難注詩小雅䳭鴒□渠也飛則鳴<lb/>
　行則摇喻兄弟相救於急難不可自舎音義<hi>䳭本又作即精</hi>
　<hi>亦反鴒本又作令力丁反難如字又乃旦反注同揺音遙又以照反</hi>疏<hi>正義曰小雅棠棣之篇也以䳭</hi>
<pb n="22a"/>
　<hi>鴒之在原喻兄弟之急難也䳭鴒水鳥也今而在原失其常䖏飛則鳴行則摇不能自舎也喻人當居平</hi>
　<hi>安之世今有兄弟在急難相救之情亦不能自舎也但鳥有飛行可言人之不能自舎無狀可言耳注正</hi>
　<hi>義曰釋鳥文郭璞曰雀屬</hi>又曰死喪之威兄弟孔懷注威畏也言<lb/>
　有死喪則兄弟冝相懷思兄弟之不睦於是乎不弔<lb/>
　注不相弔恤况逺人誰敢歸之今又不禮於衞之嗣<lb/>
　注嗣新君也衛必叛我是絶諸侯也獻子以告韓宣<lb/>
　子宣子説使獻子如衛弔且反戚田注傳言戚田所<lb/>
　由還衛音義<hi>説音悦還音環</hi>衛齊惡告喪于周且請命王使<lb/>
<pb n="22b"/>
　成簡公如衛弔注簡公王卿士也且追命襄公曰叔<lb/>
　父陟恪在我先王之左右以佐事上帝注陟登也恪<lb/>
　敬也帝天也叔父謂襄公命如今之哀策音義<hi>恪苦各反</hi>
　疏<hi>注正義曰陟登恪敬釋詁文也周禮所云上帝皆是天也如今之哀策者漢魏以来賢臣既卒或贈</hi>
　<hi>以本官印綬近世或更贈以髙官褒徳叙哀載之於䇿将葬賜其家以告柩如今之哀策謂此也</hi>余<lb/>
　敢忘髙圉亞圉注二圉周之先也為殷諸侯亦受殷<lb/>
　王追命者音義<hi>圉魚呂反</hi>疏<hi>注正義曰案周本紀髙圉是公劉𤣥孫之孫髙圉生亞圉</hi>
　<hi>亞圉大王亶父之祖也竝為殷之諸侯今王追命襄公而云不忘二圉知其亦是受殷王追命此杜以意</hi>
<pb n="23a"/>
　<hi>言耳二圉之受追命無文也</hi>○九月公至自楚孟僖子病不能相<lb/>
　禮注不能相儀答郊勞以此為已病音義<hi>病不能相禮本或作</hi>
　<hi>病不能禮相息亮反注相儀同勞力報反</hi>乃講學之注講習也茍能禮者<lb/>
　從之及其將死也注二十四年孟僖子卒傳終言之<lb/>
　召其大夫注僖子屬大夫曰禮人之幹也無禮無以<lb/>
　立吾聞將有逹者曰孔丘注僖子卒時孔丘年三十<lb/>
　五疏<hi>注正義曰當言三十四而云五盖相傳誤耳</hi>聖人之後也注聖人殷<lb/>
　湯而滅於宋注孔子六代祖孔父嘉為宋督所殺其<lb/>
<pb n="23b"/>
　子奔魯疏<hi>注正義曰家語本姓篇云宋□公熈生弗父何何生宋父周周生世子勝勝生正考</hi>
　<hi>父考父生孔父嘉其後以孔為氏也孔父生木金父金父生臯夷父夷父生防叔防叔辟華氏之祸而奔</hi>
　<hi>魯生伯夏伯夏即生梁紇梁紇即生孔子</hi>其祖弗父何以有宋而授厲公<lb/>
　注弗父何孔父嘉之髙祖宋閔公之子厲公之兄何<lb/>
　適嗣當立以讓厲公音義<hi>適丁歴反</hi>及正考父注弗父何<lb/>
　之曽孫佐戴武宣注三人皆宋君三命兹益共注三<lb/>
　命工卿也言位高益共故其鼎銘云注考父廟之鼎<lb/>
　一命而僂再命而傴三命而俯注俯共於傴傴共於<lb/>
<pb n="24a"/>
　僂音義<hi>僂力主反傴紆羽反</hi>循牆而走注言不敢安行亦莫余<lb/>
　敢侮注其共如是人亦不敢侮之音義<hi>侮亡甫反</hi>饘於是<lb/>
　鬻於是以餬余口注於是鼎中為饘鬻饘鬻餬屬言<lb/>
　至儉音義<hi>饘之然反爾雅餬饘也鬻之六反孫炎云淖糜也餬音胡</hi>疏<hi>正義曰釋言云餬饘</hi>
　<hi>也郭璞云糜也又云鬻糜也孫炎曰淖糜也然則餬饘鬻糜相類之物稠者曰糜淖者曰鬻餬饘是其别</hi>
　<hi>名將糜向口故曰以餬余口猶今人以粥向帛黏使相著謂之餬帛</hi>其共也如是臧孫<lb/>
　紇有言注紇武仲也曰聖人有明德者若不當世其<lb/>
　後必有逹人注聖人之後有明徳而不當大位謂正<lb/>
<pb n="24b"/>
　考父疏<hi>注正義曰聖人謂殷湯也不當世謂不得在位為國君也上文具言考父之徳知此聖人</hi>
　<hi>之後有明徳而不得在世當大位者止謂正考父也既是聖人之後而又有明徳身無貴位必慶隆子孫</hi>
　<hi>故言其後必有逹人謂知能通逹之人</hi>今其將在孔丘乎我若獲没注<lb/>
　得以壽終必屬説與何忌於夫子疏<hi>正義曰身為大夫乃稱夫子此</hi>
　<hi>時仲尼未仕不得稱為夫子以未仕之時為仕後之語是丘明意尊之而失事實陳恒未死言謚亦此類</hi>
　<hi>也</hi>使事之注説南宫敬叔何忌孟懿子皆僖子之子<lb/>
　音義<hi>屬音燭説音悦</hi>而學禮焉以定其位注知禮則位安疏<lb/>
　<hi>注正義曰説南宫氏也敬謚也叔字也又字容也字括也名説一名□</hi>故孟懿子與南<lb/>
<pb n="25a"/>
　宫敬叔師事仲尼仲尼曰能補過者君子也詩曰君<lb/>
　子是則是效注詩小雅孟僖子可則效已矣○單獻<lb/>
　公棄親用羈注獻公周卿士單靖公之子頃公之孫<lb/>
　羈寄客也音義<hi>單音善</hi>冬十月辛酉襄頃之族殺獻公<lb/>
　而立成公注襄公頃公之父成公獻公弟音義<hi>頃傾</hi>音<lb/>
　○十一月季武子卒晉侯謂伯瑕注伯瑕士文伯曰<lb/>
　吾所問日食從矣可常乎注衞侯武子皆卒故對曰<lb/>
　不可六物不同注各異時民心不壹注政教殊事序<lb/>
<pb n="25b"/>
　不類注有變易官職不則注治官居職非一法同始<lb/>
　異終胡可常也詩曰或燕燕居息或憔悴事國注詩<lb/>
　小雅言不同音義<hi>憔在遥反詩作盡悴在醉反</hi>疏<hi>正義曰小雅北山大夫刺幽王</hi>
　<hi>也役使不均已勞於從事而不得養其父母焉或燕燕居息燕燕安息貌或盡瘁事國盡力勞病以從國</hi>
　<hi>事此作憔悴盖師讀不同</hi>其異終也如是公曰何謂六物對曰歳<lb/>
　時日月星辰是謂也公曰多語寡人辰而莫同何謂<lb/>
　辰對曰日月之㑹是謂辰注一歳日月十二㑹所㑹<lb/>
　謂之辰音義<hi>語魚據反</hi>疏<hi>正義曰釋天云載歳也夏曰歳周曰年李廵曰載一歳莫不覆</hi>
<pb n="26a"/>
　<hi>載也孫炎曰四時一終曰歳取歳星行一次也年取年榖一熟是言歳即年也時謂四時春夏秋冬也曰</hi>
　<hi>謂十日從甲至癸也月從正月至十二月也星二十八宿也辰謂日月所會一歳十二㑹從子至亥也周</hi>
　<hi>禮馮相氏掌十有二歳十有二月十有二辰十日二十有八星之位謂此六物也大歳所在十二年始帀</hi>
　<hi>故為十二歳注正義曰東南隅有辰也大火謂之辰也又有日月之㑹辰也又北方有辰星也日月㑹謂</hi>
　<hi>之辰者辰時也言日月聚㑹有時也</hi>故以配日注謂以子丑配甲乙疏<lb/>
　<hi>正義曰言辰無常所分在十二以十幹配之明非一所也</hi>○衛襄公夫人姜氏無<lb/>
　子注姜氏宣姜嬖人婤姶生孟縶孔成子夢康叔謂<lb/>
　已立元注成子衛卿孔達之孫烝鉏也元孟縶弟夢<lb/>
<pb n="26b"/>
　時元末生音義<hi>婤音周又直周反徐敕周反姶烏答反縶張立反烝之承反</hi>疏<hi>注正</hi>
　<hi>義曰知者傳曰婤姶生孟縶即云成子夢若已生訖當云婤姶生孟縶及元此云孔成子夢且説夢已下</hi>
　<hi>乃云晋韓宣子聘歳生元明未生也</hi>余使羈之孫圉與史茍相之注羈<lb/>
　烝鉏子茍史朝子音義<hi>羈居冝反相息亮反下同朝如字</hi>史朝亦夢<lb/>
　康叔謂已余將命而子茍與孔烝鉏之曽孫圉相元<lb/>
　史朝見成子告之夢夢恊注恊合也晉韓宣子為政<lb/>
　聘于諸侯之歳注在二年婤姶生子名之曰元孟縶<lb/>
　之足不良弱行注跛也音義<hi>跛皮我反</hi>疏<hi>正義曰當斷不良為句弱行向</hi>
<pb n="27a"/>
　<hi>下讀之知者案二十年杜注云縶足不良故以官邑還豹是也</hi>孔成子以周易筮之<lb/>
　曰元尚享衛國主其社稷注令蓍辭遇屯䷂注震<lb/>
　下坎上屯音義<hi>屯張倫反</hi>又曰余尚立縶尚克嘉之注嘉<lb/>
　善也遇屯☵☳之比☵☷注坤下坎上比屯初九爻<lb/>
　變音義<hi>比毗志反注同</hi>疏<hi>正義曰所以上屯無變者皆遇少爻故也</hi>以示史朝史<lb/>
　朝曰元亨又何疑焉注周易曰屯元亨音義<hi>亨許庚反注元</hi>
　<hi>亨皆同</hi>成子曰非長之謂乎注言屯之元亨謂年長非<lb/>
　謂名元音義<hi>長丁丈反注同</hi>對曰康叔名之可謂長矣注善<lb/>
<pb n="27b"/>
　之長也音義<hi>名如字徐武政反</hi>孟非人也將不列於宗不可<lb/>
　謂長注足跛非全人不可列為宗主且其繇曰利建<lb/>
　侯注繇卦辭音義<hi>繇直又反</hi>嗣吉何建建非嗣也注嗣子<lb/>
　有常位故無所卜又無所建今以位不定卜嗣得吉<lb/>
　則當從吉而建之也音義<hi>吉何建本或作可建</hi>二卦皆云注謂<lb/>
　再得屯卦皆有建侯之文疏<hi>正義曰謂前卜元之二卦非謂後卜縶之卦也</hi>
　子其建之康叔命之二卦告之筮襲於夢武王所用<lb/>
　也弗從何為注外傳云大誓曰朕夢恊朕卜襲於休<lb/>
<pb n="28a"/>
　祥戎商必克此武王辭疏<hi>注正義曰外傳云者國語引大誓也古文尚書大誓</hi>
　<hi>具有此文此傳之意取大誓也杜不見古文故引外傳觧之</hi>弱足者居注跛則徧<lb/>
　弱居其家不能行侯主社稷臨祭祀奉民人事鬼神<lb/>
　從㑹朝又焉得居各以所利不亦可乎注孟跛利居<lb/>
　元吉利建音義<hi>焉於虔反</hi>故孔成子立靈公十二月癸亥<lb/>
　葬衛襄公注靈公元也<lb/>
經八年春陳侯之弟招殺陳世子偃師注以首惡從殺<lb/>
例故稱弟又稱世子音義<hi>招常遥反</hi>疏<hi>注正義曰招與公子過共殺偃師而立公<pb n="28b"/>子留及楚殺徴師留出奔鄭招乃歸罪於過而使陳人殺之及楚師来討又推過為首得免重責不死而放之於越是以招為從罪也若其從招之詐如楚之意則冝書過殺偃師由是仲尼知其實状以招為首傳言書曰陳侯之弟招殺陳世子偃師罪在招也是仲尼新意以招為惡首也從殺例者從兩下相殺之例也釋例曰大臣相殺死者無罪則兩稱名氏以示殺者之罪王札子殺召伯毛伯是也若死者有罪則不稱殺者名氏晉殺其大夫陽處父是也然則世子雖是副主猶是人臣從此人臣相殺之例故稱弟以見殺者之罪也又稱世子以見世子亦人臣也鄭叚去弟陳招不去弟者釋例云陳招殺兄之子然不推刃於其兄故以首惡稱弟稱名從両下相殺也是言招罪輕於害兄故存弟也</hi>
夏四月辛丑陳侯溺卒注襄二十七年大夫盟于宋音<lb/>
<pb n="29a"/>
義<hi>溺乃歴反</hi>疏<hi>注正義曰溺以襄五年即位爾來陳常從楚唯有襄二十七年大夫與魯同盟于宋劉炫云往年衛侯惡卒杜云元年大夫盟于虢此不數虢以杜為上下自相反今知不然者以盟于宋經有明文故指之虢盟文不見經故不數也其衛侯惡更無盟處唯有虢盟故數之劉不尋杜意而規其過非也</hi>
叔弓如晋<lb/>
楚人執陳行人干徴師殺之注稱行人明非行人罪音<lb/>
義<hi>干古丹反</hi>
陳公子留出奔鄭注留為招所立未成君而出奔<lb/>
秋蒐于紅注革車千乗不言大者經文闕也紅魯地沛<lb/>
<pb n="29b"/>
國蕭縣西有紅亭逺疑音義<hi>蒐所求反紅户東反乗繩證反沛音貝</hi>疏<hi>注正義曰傳稱革車千乗是大蒐也十一年大蒐于比蒲二十二年大蒐于昌間定十三年十四年大蒐于比蒲皆云大蒐此不云大知經闕文也釋例云紅之蒐傳言革車千乗所以示大蒐也而經不書大諸事同而文異傳不曲言經義者直是時史之闕畧仲尼略而從之春秋不可錯綜經文此之類也劉賈頴云蒐于紅不言大者言公大失權在三家也十一年蒐于比蒲經書大蒐復云書大者言大衆盡在三家隨文造意以非例為例不復知其自違也</hi>
陳人殺其大夫公子過注與招共殺偃師書名罪之音<lb/>
義<hi>過古禾反</hi>
<pb n="30a"/>
大雩注無傳不旱而秋雩過也<lb/>
冬十月壬午楚師滅陳注不稱將帥不以告壬午月十<lb/>
八日音義<hi>將子匠反</hi>執陳公子招放之于越注無傳復稱公<lb/>
子兄已卒音義<hi>復扶又反</hi>殺陳孔奐注無傳招之黨楚殺之<lb/>
音義<hi>奐呼亂反</hi>疏<hi>注正義曰孔奐之為招黨傳無其文正以殺稱名氏是有罪之文知其是招黨也文七年宋人殺其大夫傳曰不稱名衆也且言非其罪也無罪不稱名知稱名為有罪矣若使孔奐無罪仲尼必當變文伹此非常例先無定制不知其將何所稱也執招殺奐皆是楚人為之承上楚師滅陳之下是楚可知不復毎文書楚杜以注文隔故言楚殺以明之不言殺陳大夫者殺他國之臣例不書爵宣十一年楚人殺陳<pb n="30b"/>夏徴舒是其類也此執招殺奐皆滅陳乃為之故依次而書書在滅陳之下</hi>
葬陳哀公注嬖人袁克葬之魯往㑹故書音義<hi>嬖必計反</hi>疏<lb/>
<hi>正義曰賈服以葬哀公之文在殺孔奐之下以為楚葬哀公故杜辯之袁克葬之案傳克欲殺馬毁玉楚人將欲殺克不得為楚葬之若是楚葬冝云楚人葬陳哀公當如齊侯葬紀伯姬不得直言葬也且諸言葬某公者皆是魯往㑹葬之文大夫不得書名言其所為之事而已故云魯往㑹故書也案傳袁克之葬乃是私竊葬之而魯得會者諸侯之卒告卒不告葬但葬有常期知卒即往㑹之未必得以禮從赴也</hi>
　傳八年春石言于晋魏榆注魏榆晋地音義<hi>魏榆服云魏邑</hi>
　<hi>也榆州里名</hi>疏<hi>注正義曰服虔云魏邑榆州里名襄二十三年叔孫豹次于雍榆雍榆地名知魏榆</hi>
<pb n="31a"/>
　<hi>亦地名也</hi>晋侯問於師曠曰石何故言對曰石不能言或<lb/>
　馮焉注謂有精神馮依石而言音義<hi>馮皮冰反注同</hi>不然民<lb/>
　聽濫也注濫失也音義<hi>濫方暫反下注同</hi>疏<hi>正義曰或民聽濫失實無言而</hi>
　<hi>妄稱有言也</hi>抑臣又聞之注抑疑辭曰作事不時怨讟動<lb/>
　于民則有非言之物而言今宫室崇侈民力彫盡注<lb/>
　彫傷也音義<hi>讟徒木反侈昌氏反又尺氏反</hi>怨讟竝作莫保其性注<lb/>
　性命也民不敢自保其性命石言不亦宜乎於是晉<lb/>
　侯方築虒祁之宫注虒祁地名在絳西四十里臨汾<lb/>
<pb n="31b"/>
　水音義<hi>虒音斯本又作虒同祁巨之反又音臣之反汾扶云反</hi>叔向曰子野之<lb/>
　言君子哉注子野師曠字君子之言信而有徴故怨<lb/>
　逺於其身注怨咎逺其身也音義<hi>逺于萬反注同咎其九反下文同</hi>
　小人之言僭而無徴故怨咎及之詩曰哀哉不能言<lb/>
　匪舌是出唯躬是瘁注詩小雅也不能言謂不知言<lb/>
　理以僭言見退者其言非不從舌出以僭而無信自<lb/>
　取瘁病故哀之音義<hi>僭子念反注同不信也出如字又尺遂反瘁在醉反</hi>哿矣<lb/>
　能言巧言如流俾躬處休其是之謂乎注哿嘉也巧<lb/>
<pb n="32a"/>
　言如流謂非正言而順叙以聽言見答者言其可嘉<lb/>
　以信而有徴自取安逸師曠此言縁問流轉終歸于<lb/>
　諌故以比巧言如流也當叔向時詩義如此故與今<lb/>
　説詩者小異音義<hi>哿古可反毛詩傳云可也俾必耳反本又作早休許虯反羙也</hi>疏<lb/>
　<hi>正義曰小雅雨無正之篇也可哀愍哉彼不能言之人其所言者非不從舌是出但其言僭而無徴惟於</hi>
　<hi>己身是病以不能言而自病其身是可哀也可嘉羙矣彼能言者巧為言語如水之轉流然其言信而有</hi>
　<hi>徴自使其身處休羙之地以能言而自處其羙地故可嘉也此能言處休者其是子野之謂乎注正義曰</hi>
　<hi>詩毛傳云哿可也哿無正訓以其字從加從可故各以意訓耳此詩上文云聼言則答譖言則退然後次</hi>
<pb n="32b"/>
　<hi>此哀哉故杜以哀哉不能言覆上譖言見退謂言而不見信被黜退者也哿矣能言覆上聼言則答謂言</hi>
　<hi>可聽用見應答者也以其言可嘉善信而有徴故自取安逸處休美也師曠因公之問其言流轉終歸于</hi>
　<hi>諌其言實巧故以比巧言如流也據今毛鄭觧詩哀哉不能言者賢人不能言也不能以其正道曲從君</hi>
　<hi>心故身見困病哿矣能言乃指時世所謂能言者巧言從俗如轉流矣阿䛕順旨不依正法得使身居休</hi>
　<hi>羙與此所引意異故言當叔向時詩義如此與今説詩者小異隠元年注云詩人之作各以情言君子論</hi>
　<hi>之不以文害意故春秋傳引詩不皆與今説詩者同他皆放此然則引詩斷章取義得異於本而云叔向</hi>
　<hi>時詩義如此者但叔向此言在孔子刪詩之前與刪詩之後其義或異故云叔向時詩義如此隠元年論</hi>
　<hi>詩者君子之言君子即丘明也其言副刪詩之後乃與詩説不同故云引詩斷章此杜大略而言其實未</hi>
<pb n="33a"/>
　<hi>脩之前有引詩亦有斷章者</hi>是宫也成諸侯必叛君必有咎夫子<lb/>
　知之矣注謂十年晉侯彪卒傳○陳哀公元妃鄭姬<lb/>
　生悼大子偃師注元妃嫡夫人也二妃生公子留下<lb/>
　妃生公子勝二妃嬖留有寵屬諸司徒招與公子過<lb/>
　注招及過皆哀公弟也哀公有廢疾音義<hi>廢甫肺反</hi>三月<lb/>
　甲申公子招公子過殺悼大子偃師而立公子留○<lb/>
　夏四月辛亥哀公縊注憂恚自殺經書辛丑從赴音<lb/>
　義<hi>縊一鼓反恚一睡反</hi>疏<hi>注正義曰經云辛丑傳言辛亥經傳異者多是傳實經虚故言從赴長歴</hi>
<pb n="33b"/>
　<hi>四月戊戌朔四日辛丑十四日辛亥一月之内有此二日故不云日誤</hi>干徴師赴于楚<lb/>
　注干徴師陳大夫且告有立君公子勝愬之于楚注<lb/>
　以招過殺偃師告愬也楚人執而殺之注殺干徴師<lb/>
　公子留奔鄭書曰陳侯之弟招殺陳世子偃師罪在<lb/>
　招也楚子執陳行人干徴師殺之罪不在行人也注<lb/>
　疑為招赴楚當同罪故重𤼵之音義<hi>為于偽反下為子良立宰為之</hi>
　<hi>立宰同重直同反</hi>疏<hi>注正義曰襄十一年楚人執鄭行人良霄傳稱書曰行人言使人也此復𤼵傳</hi>
　<hi>故言重𤼵之也釋例曰行人有六而𤼵傳有三者因良霄以顯其稱行人因干徴師以示其非罪因魯叔</hi>
<pb n="34a"/>
　<hi>孫婼以同外内大夫則餘三人皆隨例而為義也</hi>○叔弓如晉賀虒祈也注<lb/>
　賀宫成游吉相鄭伯以如晉亦賀虒祁也史趙見子<lb/>
　大叔曰甚哉其相蒙也注蒙欺也音義<hi>相息亮反下而相吾室同</hi>
　可弔也而又賀之子大叔曰若何弔也其非唯我賀<lb/>
　將天下實賀注言諸侯畏晉非獨鄭音義<hi>若何弔也本或作若</hi>
　<hi>可弔也</hi>○秋大蒐于紅自根牟至于啇衛革車千乗注<lb/>
　大蒐數軍實簡車馬也根牟魯東界琅琊陽都縣有<lb/>
　牟郷啇宋地魯西竟接宋衛也言千乗明大蒐且見<lb/>
<pb n="34b"/>
　魯衆之大數也音義<hi>乗繩證反注同數色主反竟音境見賢遍反</hi>○七月<lb/>
　甲戌齊子尾卒子旗欲治其室注子旗欒施也欲并<lb/>
　治子尾之家政丁丑殺梁嬰注梁嬰子尾家宰八月<lb/>
　庚戌逐子成子工子車注三子齊大夫子尾之屬子<lb/>
　成頃公子固也子工成之弟鑄也子車頃公之孫㨗<lb/>
　也音義<hi>頃音傾下文竝同鑄之樹反㨗在接反</hi>皆來奔注不書非卿而<lb/>
　立子良氏之宰注子良子尾之子髙强也子旗為子<lb/>
　良立宰其臣曰孺子長矣注孺子謂子良音義<hi>孺而樹反</hi>
<pb n="35a"/>
　<hi>本亦作孺長丁丈反</hi>而相吾室欲兼我也注兼并也授甲将攻<lb/>
　之陳桓子善於子尾亦授甲将助之或告子旗子旗<lb/>
　不信則數人告將往又數人告於道遂如陳氏桓子<lb/>
　將出矣聞之而還注聞子旗至音義<hi>數色主反下同</hi>疏<hi>正義曰將</hi>
　<hi>往子良之家也又數人告不復敢向子良之家遂如陳氏服䖍云將往者欲往到陳氏問助子良攻我意</hi>
　<hi>謬甚也</hi>游服而逆之注去戎備著常游戱之服音義<hi>去起</hi>
　<hi>呂反著張略反</hi>請命注問桓子所至對曰聞彊氏授甲将攻<lb/>
　子子聞諸曰弗聞子盍亦授甲無宇請從注無宇桓<lb/>
<pb n="35b"/>
　子名音義<hi>盍胡臘反下同從才用反</hi>子旗曰子胡然彼孺子也吾<lb/>
　誨之猶懼其不濟吾又寵秩之注謂為之立宰其若<lb/>
　先人何子盍謂之注謂之使無攻我周書曰惠不惠<lb/>
　茂不茂注周書康誥也言當施惠於不惠者勸勉於<lb/>
　不免者茂免也疏<hi>注正義曰周公戒康叔當施惠於不肯施惠者勸勉其不能勉力者</hi>
　<hi>今子良不能勉力為善欲令桓子勸勉之故引此書也茂勉也釋詁文</hi>康叔所以服𢎞<lb/>
　大也注服行也桓子稽顙曰頃靈福子注頃公靈公<lb/>
　欒氏所事之君音義<hi>稽音啟顙素黨反</hi>疏<hi>正義曰謚法祇動追懼曰頃</hi>吾<lb/>
<pb n="36a"/>
　猶有望注望子旗恵及已遂和之如初注和欒髙二<lb/>
　家○陳公子招歸罪於公子過而殺之注言招所以<lb/>
　不死而得放九月楚公子棄疾帥師奉孫吳圍陳注<lb/>
　孫吳悼大子偃師之子惠公宋戴惡㑹之注戴惡宋<lb/>
　大夫冬十一月壬午滅陳注壬午十月十八日𫝊言<lb/>
　十一月誤疏<hi>注正義曰杜以長歴校之十月乙丑朔十八日得壬午也十一月無壬午經書</hi>
　<hi>十月歴與經合知𫝊言十一月者誤也</hi>輿嬖袁克殺馬毁玉以葬注輿<lb/>
　衆也袁克嬖人之貴者欲以非禮厚葬哀公疏<hi>注正義曰</hi>
<pb n="36b"/>
　<hi>就衆嬖之内特舉袁克之名知克是嬖人之貴者也葬無殺馬毁玉之法知欲以非禮厚葬哀公也服䖍</hi>
　<hi>云一曰馬陳侯所乗馬玉陳侯所佩玉故殺馬毁玉不欲使楚得之事亦有似知不然者楚既滅陳則為</hi>
　<hi>已有克不能私藏馬玉欲殘毁之故不從</hi>楚人將殺之請寘之注置馬玉<lb/>
　音義<hi>寘之䜴反</hi>既又請私注私盡君臣恩私於幄加絰於<lb/>
　顙而逃注幄帳也逃不欲為楚臣音義<hi>幄於角反絰直結反</hi>使<lb/>
　穿封戍為陳公注戍楚大夫滅陳為縣使戍為縣公<lb/>
　音義<hi>穿音川戌音恤</hi>曰城麇之役不諂注城麇役在襄二十<lb/>
　六年戍與靈王爭皇頡音義<hi>麇九倫反注同諂勅檢反頡戸結反</hi>侍飲<lb/>
<pb n="37a"/>
　酒於王王曰城麇之役女知寡人之及此女其辟寡<lb/>
　人乎注及此謂為王音義<hi>女音汝下司</hi>對曰若知君之及<lb/>
　此臣必致死禮以息楚國注息寜静也疏<hi>正義曰致死禮者欲</hi>
　<hi>為郟敖致死殺靈王也穿封戍既臣事靈王而為此悖言追恨不殺君者以明在君為君之義見已忠直</hi>
　<hi>若如今日有人欲謀靈王已必致死殺之此對是諂非悖也</hi>晉侯問於史趙曰陳<lb/>
　其遂亡乎對曰未也公曰何故對曰陳顓頊之族也<lb/>
　注陳祖舜舜出顓頊音義<hi>顓音専頊許玉反</hi>歲在鶉火是以<lb/>
　卒滅陳將如之注顓頊氏以歳在鶉火而滅火盛而<lb/>
<pb n="37b"/>
　水滅音義<hi>鶉市春反</hi>疏<hi>注正義曰顓頊崩年歳星在鶉火之次於時猶有書傳言之故史趙</hi>
　<hi>將而知也歳星天之貴神所在必昌鶉火得歳而火益盛火盛而水滅顓頊水徳故以此年終也陳是顓</hi>
　<hi>頊之族故知滅将如之亦當歳在鶉火陳乃滅也史趙别有以知假此而為言耳不可一凖此言以驗國</hi>
　<hi>之興滅</hi>今在析木之津猶将復由注箕斗之間有天漢<lb/>
　故謂之析木之津由用也音義<hi>析星歴反復扶又反一音服</hi>疏<hi>注正</hi>
　<hi>義曰析木之津於十二次為位在寅也釋天云析木之津箕斗之間漢津也孫炎曰析别水木以箕斗之</hi>
　<hi>間是天漢之津也劉炫謂是天漢即天河也天河在箕斗二星之間箕在東方木位斗在北方水位分析</hi>
　<hi>水木以箕星為隔隔河湏津梁以渡故謂此次為析木之津也不言析水而言析木者此次自南而盡北</hi>
<pb n="38a"/>
　<hi>故依此次而名析木也襄三十年傳稱歳星在娵訾之口其明年乃及降婁歳星歳行一次降婁距此九</hi>
　<hi>年故此年歳在析木之津也由用釋詁文言將復用是而更興</hi>且陳氏得政于齊而<lb/>
　後陳卒亡注物莫能两盛自幕至于瞽瞍無違命注<lb/>
　幕舜之先瞽瞍舜父從幕至瞽瞍間無違天命廢絶<lb/>
　者音義<hi>幕音莫瞽音古瞍素口反</hi>疏<hi>注正義曰魯誥云幕能帥顓頊者也有虞氏報焉孔晁云</hi>
　<hi>幕能修道功不及祖徳不及宗故每於歳之大烝而祭焉謂之報言虞舜祭幕明幕是舜先不知去舜遠</hi>
　<hi>近也帝系云顓頊生窮蝉窮蝉生敬康敬康生句芒句芒生蟜牛蟜牛生瞽瞍亦不知幕於蟜牛以前是</hi>
　<hi>誰名字之異也從幕至瞽瞍無違天命廢絶言其不絶世繼嗣相傳以至舜也觀傳此文瞽瞍以前似有</hi>
<pb n="38b"/>
　<hi>國土而尚書序云虞舜側微孔安國云為庶人故微賤經云有□在下曰虞舜明是下賤矣盖至瞽瞍始</hi>
　<hi>失國耳此久逺之事不可知也</hi>舜重之以明徳寘徳於遂注遂舜後<lb/>
　盖殷之興存舜之後而封遂言舜徳乃至於遂音義<lb/>
　<hi>重直用反</hi>疏<hi>注正義曰三年傳云箕伯直柄虞遂伯戲則遂在直柄之後故云盖殷興存舜之後而封</hi>
　<hi>之也言舜有明聖之徳其徳流及於遂故言寘徳於遂寘置也置此徳於遂身令使遂有徳也</hi>遂世<lb/>
　守之及胡公不淫故周賜之姓使祀虞帝注胡公滿<lb/>
　遂之後也事周武王賜姓曰媯封諸陳紹舜後音義<lb/>
　<hi>媯九危反</hi>疏<hi>注正義曰胡公封陳之由襄二十五年傳已具之矣世本舜姓姚氏哀元年傳稱夏后少</hi>
<pb n="39a"/>
　<hi>康奔虞虞思妻之以二姚虞思猶姓姚也至胡公周乃賜姓為媯耳因昔虞舜居媯水故周賜以媯為姓</hi>
　<hi>也陳世家言舜居媯汭其後因姓媯氏謂胡公之前已姓媯矣是馬遷之妄也</hi>臣聞盛徳必<lb/>
　百世祀虞之世數未也繼守將在齊其兆既存矣注<lb/>
　言陳氏興盛於齊形兆已見音義<hi>見賢遍反</hi>疏<hi>正義曰陳氏世世益</hi>
　<hi>賢而位漸髙有恩徳而得民意其有國之徴兆既存在矣言可知也</hi>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳注疏卷四十四<lb/>
<pb n="40a"/>
　春秋左傳注疏卷四十四考證<lb/>
傳不克而還○林堯叟曰不克納簡公而歸<lb/>
傳楚子之為令尹也為王旌以田注王旌斿至於軫○<lb/>
　斿字從於無水旁監本訛作游今改正<lb/>
傳吾先君文王作僕區之法○<hi>臣召南</hi>按此楚刑書也<lb/>
　其後荘王用令尹蒍敖擇楚國之令典當又從而損<lb/>
　益之至戰國時懷王尚使屈原造為憲令楚人之於<lb/>
　刑也亦可謂慎重者哉<lb/>
<pb n="40b"/>
傳夏四月甲辰朔日有食之○<hi>臣召南</hi>按四月日食於<lb/>
　降婁之初是夏時二月可為周人改月改時之証若<lb/>
　不改時當云春四月矣<lb/>
傳昔堯殛鯀于羽山疏賔爵下華田䑕上騰○<hi>臣照</hi>按<lb/>
　賔爵下華即是爵入大水為蛤耳華本或作革推尋<lb/>
　文義作革者是顧賔爵云者盖因上文鴻雁來賔而<lb/>
　誤斷句也亦良踈矣<lb/>
傳聖人之後也而滅於宋疏家語本姓篇○<hi>臣召南</hi>按<lb/>
<pb n="41a"/>
　宋□公熈□應作湣周生世子勝唐書宰相世系表<lb/>
　作世父勝金父生臯夷父今本家語作睪夷父又按<lb/>
　湣公熈史記宋世家湣公名共其弟焬公名熙<lb/>
傳哿矣能言疏以言能而自處其羙地○推尋文義應<lb/>
　作以能言而自䖏其羙地<lb/>
傳大蒐于紅自根牟至于啇衛注根牟魯東界○<hi>臣召</hi>
　<hi>南</hi>按魯東與齊莒二國接連其西境則隣宋衛衞當<lb/>
　正西近北宋當其西南也北為齊南為邾滕薛諸國<lb/>
<pb n="41b"/>
　此傳不唯見魯衆之大數即土地廣輪之大槩巳舉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳注疏卷四十四考證<lb/>
</p>
<p>
</p>
  </div>
</body>
</text>
</TEI>
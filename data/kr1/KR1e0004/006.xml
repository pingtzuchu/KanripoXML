<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳注疏卷六<hi>起桓公七年盡十八年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋左傳注疏卷六<hi>起桓公七年盡十八年</hi>
　　晉杜氏注　唐陸德明音義　唐孔穎達疏<lb/>
經七年春二月已亥焚咸丘注無傳焚火田也咸丘魯<lb/>
地髙平鉅野縣南有咸亭譏盡物故書音義<hi>焚扶云反</hi>疏<hi>注正義曰咸丘地名以火焚地明爲田獵故知焚是火田也不言蒐狩者以火田非蒐狩之法而直書其焚以譏其盡物也釋例曰咸丘魯地非蒐狩常處經不言蒐狩但稱焚咸丘言火田盡物非蒐狩之義是言火田非狩法故不書狩狩既非法雖得地亦譏不復譏其失地地咸丘知地亦非也禮記王制云昆蟲未蟄不以火田則是<pb n="1b"/>已蟄得火田也又爾雅釋天云火田爲狩似法得火田而譏其焚者說爾雅者李廵孫炎皆云放火燒草守其下風周禮羅氏蜡則作羅襦鄭云襦細密之羅此時蟄者畢矣可以羅罔圍取禽也今俗放火張羅其遺教然則彼火田者直焚其一叢一聚羅守下風非謂焚其一澤也禮天子不合圍諸侯不掩羣尚不盡取一羣豈容并焚一澤知其譏盡物故書也沈氏以周禮仲春火弊謂夏之仲春今周之二月乃夏之季冬故譏其盡物義亦通也</hi>
夏穀伯綏來朝音義<hi>綏須唯反</hi>
鄧侯吾離來朝注不總稱朝者各自行朝禮也穀國在<lb/>
南鄉筑陽縣北音義<hi>筑音竹</hi>
<pb n="2a"/>
　傳七年春穀伯鄧侯來朝名賤之也注辟陋小國賤<lb/>
　之禮不足故書名以春來夏乃行朝禮故經書夏音<lb/>
　義<hi>辟匹亦反本又作僻同</hi>疏<hi>注正義曰傳直云賤之不言賤意以穀鄧是南方諸侯近楚小國明</hi>
　<hi>以辟陋小國故賤之也賤之者以其朝禮不足故書名也曲禮云諸侯不生名今生書其名欲比之附庸</hi>
　<hi>但實非附庸故仍書其爵介葛盧言來不言朝全不能行朝禮此則行朝禮但禮不足耳傳在春經在夏</hi>
　<hi>經書實朝之日故春來至夏乃書之世本鄧爲曼姓莊十六年楚文王滅之穀則不知何姓是誰滅之服</hi>
　<hi>注云穀鄧宻邇於楚不親仁善鄰以自固卒爲楚所滅無同好之救桓又有弑賢兄之惡故賤而名之衞</hi>
　<hi>冀隆難杜云傳曰要結外援好事鄰國以衞社稷又云服於有禮社稷之衞穀鄧在南地屬衡岳以越棄</hi>
<pb n="2b"/>
　<hi>彊楚遠朝惡人卒至滅亡故書名以賤之杜駮論先儒自謂一準丘明之傳今僻陋之語傳本無文杜何</hi>
　<hi>所準馮知其僻陋傳又稱莒之辭陋而經無貶文穀鄧辟陋何以書名此杜義不通秦道靜釋云把桓公</hi>
　<hi>來朝用夷禮故曰子杞文公來盟傳云賤之明賤其行夷禮也然則穀鄧二君地接荆蠻來朝書名明是</hi>
　<hi>賤其辟陋也此則傳有理例故杜據而言之若必魯桓惡人不合朝聘何以伯糾來聘譏其父在仍叔之</hi>
　<hi>子譏其幼弱又魯班齊饋春秋所善美魯桓之有禮責三國之來伐而言遠朝惡人非其辭也</hi>○夏<lb/>
　盟向求成于鄭旣而背之注盟向二邑名隱十一年<lb/>
　王以與鄭故求與鄭成音義<hi>盟音孟向傷亮反背音佩</hi>疏<hi>注正義曰此盟</hi>
　<hi>向之邑必有主據之言求成于鄭是主求成也隱十一年王以與鄭傳稱王不能有然則鄭雖得之亦不</hi>
<pb n="3a"/>
　<hi>能有故今始求成旣而背之是背鄭歸王故王遷於郟若主不歸王則王無由得遷之也</hi>○秋鄭<lb/>
　人齊人衞人伐盟向王遷盟向之民于郟注郟王城<lb/>
　音義<hi>郟古洽反</hi>○冬曲沃伯誘晉小子侯殺之注曲沃伯<lb/>
　武公也小子侯哀侯子<lb/>
經八年春正月己卯烝注無傳此夏之仲月非爲過而<lb/>
書者爲下五月復烝見凟也例在五年音義<hi>烝之承反夏戸雅反爲下于僞反復扶又反見賢遍反</hi>疏<hi>正義曰衞氏難杜云上五年閉蟄而烝謂十月此正月烝則是過時而烝春秋有一貶而起二事者若武氏子來求賻一責天王求賻二責魯之不共此正月烝一責過時二責見<pb n="3b"/>凟何爲不可而云非爲過時者秦氏釋云案周禮四時之祭皆用四仲之月此正月則夏之仲冬何爲不得烝而云過時也又傳無過時之文明知直爲再烝而凟也</hi>
天王使家父來聘注無傳家父天子大夫家氏父字<lb/>
夏五月丁丑烝注無傳<lb/>
秋伐邾注無傳<lb/>
冬十月雨雪注無傳今八月也書時失音義<hi>雨于付反</hi>
祭公來遂逆王后于紀注祭公諸侯爲天子三公者王<lb/>
使魯主昏故祭公來受命而迎也天子無外故因稱王<lb/>
<pb n="4a"/>
后卿不書舉重略輕音義<hi>祭側界反</hi>疏<hi>注正義曰隱元年云祭伯今而稱公知其爲天子三公公羊亦云祭公者何天子之三公也從周向紀不由魯國縱令因使過魯自當假道而去不須言來也凡言遂者因上事生下事之辭旣書其來又言遂逆是先來見魯君然後向紀知王使魯主昏故祭公來受魯命而往迎也凡昏姻皆賔主敵體相對行禮天子嫁女於諸侯使諸侯爲主令與夫家爲禮天子聘后於諸侯亦使諸侯爲主令與后家爲禮嫁女則送女於魯令魯嫁女與人迎后則令魯爲主使魯遣使往逆故祭公受魯命也嫁王女者王姬至魯而後至夫家其王后昏后不來至魯者以王姬至魯待夫家之逆以爲禮故須至魯后則王命已成於魯無事故卽歸京師於逆稱王后舉其得王之命后禮已成於歸稱季姜申父母之尊言子尊不加於父母從父母之家而將歸於王據父母之家爲丈故於歸申父母之尊也公不獨行必有卿<pb n="4b"/>從卿不書舉重略輕也知非卿不行者以傳云禮也釋例曰襄十五年劉夏逆王后于齊傳曰卿不行非禮也知祭公如紀時亦有卿卿不書舉重略輕猶鞌邲之戰唯書郤克林父此天子使公卿之文是杜約彼文知公行必卿從也異義公羊說天子至庶人皆親迎左氏說王者至尊無敵體之義不親迎鄭𤣥駮之曰文王親迎於渭濵卽天子親迎也天子雖尊其於后則夫婦也夫婦判合禮同一體所謂無敵豈施於此哉禮記哀公問曰冕而親迎不己重乎孔子對曰合二姓之好以繼先聖之後以爲天地之主非天子則誰乎是鄭以天子當親迎也此注之意猶以爲天子不親迎者以此時祭公迎后傳言禮也劉夏逆后譏卿不行皆不譏王不親行明是王不當親也文王之迎大姒身爲公子迎在殷世未可據此以爲天子禮也孔子之對哀公自論魯國之法魯周公之後得郊祀上帝故以先聖天地爲言耳其意非說天子禮也且鄭𤣥注禮自以先聖爲周公及駮<pb n="5a"/>異義則以爲天子二三其徳自無定矣</hi>
　傳八年春滅翼注曲沃滅之○隨少師有寵楚鬭伯<lb/>
　比曰可矣讎有釁不可失也注釁瑕隙也無德者寵<lb/>
　國之釁也音義<hi>釁許覲反注同</hi>夏楚子合諸侯于沈鹿注沈<lb/>
　鹿楚地黃隨不㑹注黃國今弋陽縣音義<hi>弋餘職反</hi>使薳<lb/>
　章讓黃注責其不㑹楚子伐隨軍於漢淮之間季梁<lb/>
　請下之弗許而後戰注下之請服也音義<hi>下遐嫁反注同</hi>疏<lb/>
　<hi>正義曰漢淮二水名漢淮之間漢北淮南禹貢云嶓冡導漾東流爲漢又東爲滄浪之水過三澨至于大</hi>
<pb n="5b"/>
　<hi>别南入于江孔安國云泉始出山爲漾水東南流爲沔水至漢中東行爲漢水釋例曰漢一名沔水出武</hi>
　<hi>都沮縣東經漢中魏興至南陽東南經襄陽至江夏安陸縣入江禹貢又云導淮自桐柏東㑹于泗沂東</hi>
　<hi>入于海釋例曰淮出義陽平氏縣桐柏山東北經汝隂淮南譙國沛國下邳至廣陵縣入海也</hi>所以<lb/>
　怒我而怠寇也少師謂隨侯曰必速戰不然將失楚<lb/>
　師隨侯禦之望楚師注遥見楚師音義<hi>將失楚師一本無師字</hi>
　季梁曰楚人上左君必左注君楚君也無與王遇且<lb/>
　攻其右右無良焉必敗偏敗衆乃攜矣少師曰不當<lb/>
　王非敵也弗從注不從季梁謀戰于速把隨師敗績<lb/>
<pb n="6a"/>
　隨侯逸注速把隨地逸逃也鬭丹獲其戎車與其戎<lb/>
　右少師注鬭丹楚大夫戎車君所乘兵車也戎右車<lb/>
　右也寵之故以爲右秋隨及楚平楚子將不許鬭伯<lb/>
　比曰天去其疾矣注去疾謂少師見獲而死音義<hi>去起</hi>
　<hi>吕反注同</hi>隨未可克也乃盟而還○冬王命虢仲立晉哀<lb/>
　侯之弟緡于晉注虢仲王卿士虢公林父音義<hi>緡亡巾反</hi>
　○祭公來遂逆王后于紀禮也注天子娶於諸侯使<lb/>
　同姓諸侯爲之主祭公來受命於魯故曰禮<lb/>
<pb n="6b"/>
經九年春紀季姜歸于京師注季姜桓王后也季字姜<lb/>
紀姓也書字者伸父母之尊音義<hi>伸音申</hi>疏<hi>注正義曰時當桓王故云桓王后也公羊傳曰其稱紀季姜何自我言紀父母之於子雖爲天王后猶曰吾季姜是申父母之尊也公羊又曰京師者何天子之居也京者何大也師者何衆也天子之居必以衆大之辭言之</hi>
夏四月<lb/>
秋七月<lb/>
冬曹伯使其世子射姑來朝注曹伯有疾故使其子來<lb/>
朝音義<hi>射姑音亦又音夜</hi>疏<hi>注正義曰朝禮當君自親行不應使大子也當享而大子歎明年而<pb n="7a"/>曹伯卒知其有疾故使太子來朝也太子不合稱朝攝行父事故言朝也諸經稱世子及衞世叔申經作世字傳皆爲大然則古者世之與大字義通也</hi>
　傳九年春紀季姜歸于京師凡諸侯之女行唯王后<lb/>
　書注爲書婦人行例也適諸侯雖告魯猶不書音義<lb/>
　<hi>爲于僞反</hi>○巴子使韓服告于楚請與鄧爲好注韓服巴<lb/>
　行人巴國在巴郡江州縣音義<hi>好呼報反</hi>疏<hi>注正義曰以巴所使故言</hi>
　<hi>巴行人行人謂使人也地理志巴郡故巴國江州是其治下縣也昭十三年楚共王與巴姬埋璧則巴國</hi>
　<hi>姬姓也此年傳文十六年與秦楚滅庸以後不見蓋楚滅之</hi>楚子使道朔將巴客<lb/>
<pb n="7b"/>
　以聘於鄧注道朔楚大夫巴客韓服鄧南鄙鄾人攻<lb/>
　而奪之幣注鄾在今鄧縣南沔水之上音義<hi>鄾音憂沔面善</hi>
　<hi>反</hi>殺道朔及巴行人楚子使薳章讓於鄧鄧人弗受<lb/>
　注言非鄾人所攻夏楚使鬭廉帥師及巴師圍鄾注<lb/>
　鬭廉楚大夫鄧養甥聃甥帥師救鄾三逐巴師不克<lb/>
　注二甥皆鄧大夫音義<hi>聃乃甘反</hi>疏<hi>正義曰三逐巴師謂鄧師逐巴師也不克</hi>
　<hi>謂楚巴不能克鄧故鬭廉設權以誘之</hi>鬭廉衡陳其師於巴師之中以<lb/>
　戰而北注衡橫也分巴師爲二部鬭廉橫陳於其間<lb/>
<pb n="8a"/>
　以與鄧師戰而僞北北走也音義<hi>衡如字一音横陳直覲反注同又如</hi>
　<hi>字北如字一音佩嵇康音胸背</hi>鄧人逐之背巴師而夾攻之注楚師<lb/>
　僞走鄧師逐之背巴師巴師攻之楚師自前還與戰<lb/>
　音義<hi>背音佩注同夾古洽反又古協反</hi>鄧師大敗鄾人宵潰注宵夜<lb/>
　也音義<hi>潰户對反</hi>○秋虢仲芮伯梁伯荀侯賈伯伐曲沃<lb/>
　注梁國在馮翊夏陽縣荀賈皆國名音義<hi>夏戸雅反</hi>疏<hi>注正</hi>
　<hi>義曰地理志云馮翊夏陽縣故少梁也是梁在夏陽也僖十七年傳曰惠公之在梁也梁伯妻之梁嬴孕</hi>
　<hi>過期旣以國配嬴則梁爲嬴姓世本荀賈皆姬姓僖十九年秦人滅梁荀賈不知誰滅之晉大夫有荀氏</hi>
<pb n="8b"/>
　<hi>賈氏蓋晉滅之以賜大夫</hi>○冬曹大子來朝賔之以上卿禮也注<lb/>
　諸侯之適子未誓於天子而攝其君則以皮帛繼子<lb/>
　男故賔之以上卿各當其國之上卿音義<hi>適丁歷反</hi>疏<hi>注正</hi>
　<hi>義曰繼子男以上皆周禮典命職文也鄭𤣥云誓猶命也言誓者明天子旣命以爲之嗣樹子不易也釋</hi>
　<hi>例曰周禮諸侯之適子誓於天子則下其君禮一等未誓則以皮帛繼子男此謂公侯伯子男之世子出</hi>
　<hi>㑹朝聘之儀也誓者告於天子正以爲世子受天子報命者也未誓謂在國正之而未告天子者也曹之</hi>
　<hi>世子未誓而來故賔之以上卿謂比於諸侯之上卿繼子男之末命數相準故也是言曹大子由未誓之</hi>
　<hi>故賔之以上卿謂以賔客待之同上卿之禮也卿禮飱饔積膳之數掌客聘禮略有其事傳不言未誓知</hi>
<pb n="9a"/>
　<hi>曹大子必未誓者若誓則下其君一等而已侯伯之子當如子男不得徒以上卿之禮待之也釋例總論</hi>
　<hi>世子故言比於諸侯之上卿此指說曹國故分明辨之云各如其國之上卿僖二十九年傳曰在禮卿不</hi>
　<hi>㑹公侯㑹伯子男可也昭二十三年傳曰列國之卿當小國之君固周制也然則小國之君乃當大國之</hi>
　<hi>卿小國之世子必不得當大國之卿故知各如其國之上卿耳何休膏肓以爲左氏以人子安處父位尤</hi>
　<hi>非衰世救失之宜於義左氏爲短鄭箴云必如所言父有老耄罷病孰當理其政預玊事也蘇云誓於天</hi>
　<hi>子下君一等未誓繼子男並是降下其君寧是安居父位</hi>享曹大子初獻樂奏而<lb/>
　歎注酒始獻音義<hi>享許兩反</hi>施父曰曹大子其有憂乎非<lb/>
　歎所也注施父魯大夫音義<hi>施色豉反人名字父音甫</hi>疏<hi>正義曰服䖍云</hi>
<pb n="9b"/>
　<hi>古之爲享食所以觀威儀省福禍無喪而戚憂必讐焉今大子臨樂而嘆是父將死而兆先見也</hi>
經十年春王正月庚申曹伯終生卒注未同盟而赴以<lb/>
名<lb/>
夏五月葬曹桓公注無傳<lb/>
秋公㑹衞侯于桃丘弗遇注無傳衞侯與公爲㑹期中<lb/>
背公更與齊鄭故公獨往而不相遇也桃丘衞地濟北<lb/>
東阿縣東南有桃城音義<hi>中如字一音丁仲反背音佩</hi>
冬十有二月丙午齊侯衞侯鄭伯來戰于郎注改侵伐<lb/>
<pb n="10a"/>
而書來戰善魯之用周班惡三國討有辭音義<hi>惡烏洛反又音烏路反</hi>疏<hi>注正義曰周禮大司馬以九伐之法正邦國賊賢害民則伐之負固不服則侵之然則侵伐者師旅討罪之名也魯以周禮爲班則魯有禮矣三國伐有禮是討有辭矣春秋善魯之用周班不使三國得伐之故改侵伐而書來戰言若三國自來戰而魯人不與戰也釋例曰齊侯衞侯鄭伯來戰于郎夫子善魯人之秉周班惡三國之伐有禮故正王爵以表周制去侵伐以見無罪此聖人之所以扶奬王室敦崇大教故改常例以特見之是其義也</hi>
　傳十年春曹桓公卒注終施父之言○虢仲譖其大<lb/>
　夫詹父於王注虢仲王卿士詹父屬大夫音義<hi>譖側鴆反</hi>
<pb n="10b"/>
　<hi>詹章廉反</hi>疏<hi>注正義曰周禮每卿之下皆有大夫傳言譖其太夫知是屬已之大夫非虢大夫者若虢</hi>
　<hi>國大夫虢仲自得加罪無爲譖之於王且其若是虢人不得以王師伐虢故也</hi>詹父有辭以<lb/>
　王師伐虢○夏虢公出奔虞注虞國在河東大陽縣<lb/>
　疏<hi>注正義曰譜云虞姬姓也周大王之子大伯之弟仲雍是爲虞仲嗣大伯之後武王克商封虞仲之</hi>
　<hi>庶孫以爲虞仲之後處中國爲西吳後世謂之虞公僖五年晉滅之地理志河東大陽縣周武王封大伯</hi>
　<hi>後於此是爲虞公志言大伯後者以仲雍嗣大伯故也</hi>○秋秦人納芮伯萬于<lb/>
　芮注四年圍魏所執者○初虞叔有玉注虞叔虞公<lb/>
　之弟疏<hi>注正義曰祭叔旣爲祭公之弟知虞叔亦是虞公之弟</hi>虞公求旃注旃<lb/>
<pb n="11a"/>
　之也音義<hi>旃之然反</hi>弗獻旣而悔之曰周諺有之匹夫無<lb/>
　罪懷璧其罪注人利其璧以璧爲罪音義<hi>諺音彥</hi>疏<hi>正義</hi>
　<hi>曰士大夫以上則有妾媵庶人惟夫妻相匹其名旣定雖單亦通故韋昭通謂之匹夫匹婦也</hi>吾焉<lb/>
　用此其以賈害也注賈賈也音義<hi>焉於䖍反賈音古注同</hi>乃獻<lb/>
　又求其寶劒叔曰是無厭也無厭將及我注將殺我<lb/>
　音義<hi>厭於鹽反下同</hi>遂伐虞公故虞公出奔共池注共池地<lb/>
　名闕音義<hi>共音洪一音恭</hi>○冬齊衞鄭來戰于郎我有辭也<lb/>
　初北戎病齊注在六年諸侯救之鄭公子忽有功焉<lb/>
<pb n="11b"/>
　齊人餼諸侯使魯次之魯以周班後鄭鄭人怒請師<lb/>
　於齊齊人以衞師助之故不稱侵伐注不稱侵伐而<lb/>
　以戰爲文明魯直諸侯曲故言我有辭以禮自釋交<lb/>
　綏而退無敗績音義<hi>綏荀佳反</hi>先書齊衞王爵也注鄭主<lb/>
　兵而序齊衞下者以王爵次之也春秋所以見魯猶<lb/>
　秉周禮音義<hi>見賢遍反</hi>疏<hi>注正義曰傳言先書齊衞則齊衞不合先書當先書鄭也春秋</hi>
　<hi>之例主兵者先書此則鄭人主兵鄭宜在先而先序齊衞者王爵齊衞爲侯尊於鄭伯故以王爵尊卑爲</hi>
　<hi>序也不依主兵之例而以王爵序者魯班諸侯之戌以王爵爲次鄭忽負功懷怒致有此師故特改常例</hi>
<pb n="12a"/>
　<hi>還以王爵次之見魯猶秉周禮故也</hi>
經十有一年春正月齊人衞人鄭人盟于惡曹注惡曹<lb/>
地闕<lb/>
夏五月癸未鄭伯寤生卒注同盟於元年赴以名<lb/>
秋七月葬鄭莊公注無傳三月而葬速<lb/>
九月宋人執鄭祭仲注祭氏仲名不稱行人聽迫脅以<lb/>
逐君罪之也行人例在襄十一年釋例詳之音義<hi>聽吐定反</hi>
疏<hi>注正義曰莊二十五年陳侯使女叔來聘傳曰嘉之故不名是諸侯之卿嘉之乃不名則於法當書名祭<pb n="12b"/>仲行無可嘉知仲非其字故云祭氏仲名也祭仲鄭卿而至宋見執必是行至宋也行使被執例稱行人此當云執鄭行人而不稱行人者聽宋迫脅以逐出其君罪之故不稱行人昭八年楚人執陳行人于徴師殺之傳曰罪不在行人也以罪不在則稱行人知祭仲罪在其身故去行人也釋例曰祭仲之如宋非㑹非聘與於見誘而以行人應命不能死節挾僞以簒其君故經不稱行人以罪之是說罪仲之意襄十一年楚人執鄭行人良霄傳曰書曰行人言使人也是變例也傳稱誘祭仲而執之則本非行人故經不言杜必知以行人應命罪之故不稱行人者祭仲若不至宋宋人何得執之旣往至宋卽是因事而行亦旣因事而行便爲使人之例杜以傳文稱誘故序其本意言非聘非㑹聽宋迫脅故不稱行人罪之經與齊人執鄭詹文亦何異劉君以祭仲是字鄭人嘉之妄規杜氏就如劉言旣云罪其逐君何以嘉而稱字杜以蕭叔非字故知祭仲是名仲旣書名<pb n="13a"/>爲罪則不稱行人是其貶責劉云祭仲本非行人未知有何所據</hi>突歸于鄭注突厲公<lb/>
也爲宋所納故曰歸例在成十八年不稱公子從告也<lb/>
文連祭仲故不言鄭疏<hi>注正義曰成十八年傳例曰諸侯納之曰歸知此爲宋所納故曰歸也突實公子而不稱公子傳無褒貶之例知從告者之辭告者不言公子故不稱也十五年許叔入于許十七年蔡季歸于蔡皆以字繫國突不繫鄭者以文連祭仲祭仲之上已有鄭字蒙上鄭文故不言鄭也以宋人執仲納突乃是一事連書故突得蒙上文其鄭忽奔衞則鄭人别告故不連上文</hi>鄭忽出奔衞<lb/>
注忽昭公也莊公既葬不稱爵者鄭人賤之以名赴疏<lb/>
<hi>注正義曰僖九年傳曰宋桓公卒未葬而襄公㑹諸侯故曰子里克殺奚齊于次書曰殺其君之子未葬也彼<pb n="13b"/>以未葬故繋父知旣葬則成君此莊公旣葬則忽成君矣宜書鄭伯出奔今書忽之名知鄭人賤之以名赴也其賤之意說在忽之復歸</hi>
柔㑹宋公陳侯蔡叔盟于折注無傳柔魯大夫未賜族<lb/>
者蔡叔蔡大夫叔名也折地闕音義<hi>折之設反又市列反</hi>疏<hi>注正義曰以柔不稱族與無駭相類是無族可稱知其未賜族也亦以蔡叔無善可嘉知叔是名叔亦無族蓋亦未賜族也</hi>
公㑹宋公于夫鐘注無傳夫鐘郕地音義<hi>夫音扶</hi>冬十有<lb/>
二月公㑹宋公于闞注無傳闞魯地在東平須昌縣東<lb/>
<pb n="14a"/>
南音義<hi>闞口暫反須宣踰反</hi>
　傳十一年春齊衞鄭宋盟于惡曹注宋不書經闕疏<lb/>
　<hi>注正義曰丘明作傳本以解經經傳不同皆傳是其實今傳有宋而經無宋知是經之闕文宋爲大國傳</hi>
　<hi>處鄭下是史文舊闕傳先舉經之所有乃以闕者實之故後言宋耳非謂盟之序列宋在下也服䖍以爲</hi>
　<hi>不書宋宋後盟宋若後盟盟本無宋傳不得言齊衞鄭宋爲此盟也傳之上下例不虛舉經文舉此盟者</hi>
　<hi>爲經闕宋故也</hi>○楚屈瑕將盟貳軫注貳軫二國名音義<hi>屈居</hi>
　<hi>勿反楚大夫氏貳音二軫之忍反皆國名</hi>鄖人軍於蒲騷將與隨絞州蓼<lb/>
　伐楚師注鄖國在江夏雲杜縣東南有鄖城蒲騷鄖<lb/>
<pb n="14b"/>
　邑絞國名州國在南郡華容縣東南蓼國今義陽棘<lb/>
　陽縣東南湖陽城音義<hi>鄖音云國名騷音蕭又音縿絞古卯反蓼音了本或作鄝</hi>
　<hi>同隨絞州蓼四國名夏戸雅反鄖本亦作溳音云棘紀力反湖音胡</hi>莫敖患之注莫敖<lb/>
　楚官名卽屈瑕音義<hi>敖五刀反</hi>鬭廉曰鄖人軍其郊必不<lb/>
　誡且日虞四邑之至也注虞度也四邑隨絞州蓼也<lb/>
　邑亦國也音義<hi>且日人逸反度待洛反</hi>疏<hi>注正義曰書云欲宅洛邑傳每云敝邑是</hi>
　<hi>也</hi>君次於郊郢以禦四邑注君謂屈瑕也郊郢楚地<lb/>
　音義<hi>郢以井反又以政反</hi>疏<hi>注正義曰禮坊記云禮君不稱天大夫不稱君恐民之惑也然則大</hi>
<pb n="15a"/>
　<hi>夫不得稱君此謂屈瑕爲君者楚僭王號縣令稱公故呼卿爲君大夫正法當呼爲主昭元年傳醫和謂</hi>
　<hi>趙文子曰主相晉國是其事也祁盈之臣謂祁盈爲君伯有之臣謂伯有爲公是家臣稱其主耳</hi>我<lb/>
　以銳師宵加於鄖鄖有虞心而恃其城注恃近其城<lb/>
　音義<hi>近附近之近</hi>疏<hi>正義曰鄖人日虞四邑之至冀其與已合勢有虞度外援之心而又自恃</hi>
　<hi>近城故無鬬志</hi>莫有鬭志若敗鄖師四邑必離莫敖曰盍請<lb/>
　濟師於王注盍何不也濟益也音義<hi>盍戸各反濟箋計反</hi>對曰<lb/>
　師克在和不在衆啇周之不敵君之所聞也注商紂<lb/>
　也周武王也傳曰武王有亂臣十人紂有億兆夷人<lb/>
<pb n="15b"/>
　音義<hi>億於力反</hi>疏<hi>注正義曰古文尚書泰誓曰受有億兆夷人離心離德予有亂臣十人同心同</hi>
　<hi>德昭二十四年傳引之云亦有離德已與本小殊此注改予爲武王又倒其先後者便文耳雖言傳曰非</hi>
　<hi>傳本文劉炫云欲以證商周之不敵故先少而後多非便文</hi>成軍以出又何濟焉<lb/>
　莫敖曰卜之對曰卜以決疑不疑何卜遂敗鄖師於<lb/>
　蒲騷卒盟而還注卒盟貳軫○鄭昭公之敗北戎也<lb/>
　注在六年齊人將妻之昭公辭祭仲曰必取之君多<lb/>
　内寵子無大援將不立三公子皆君也注子突子亹<lb/>
　子儀之母皆有寵音義<hi>妻七計反下注同援於眷反亹亡匪反本或作斖</hi>弗<lb/>
<pb n="16a"/>
　從○夏鄭莊公卒初祭封人仲足有寵於莊公注祭<lb/>
　鄭地陳留長垣縣東北有祭城封人守封疆者因以<lb/>
　所守爲氏音義<hi>疆居良反</hi>莊公使爲卿爲公娶鄧曼生昭<lb/>
　公故祭仲立之注曼鄧姓音義<hi>爲公于僞反曼音萬</hi>宋雍氏女<lb/>
　於鄭莊公曰雍姞生厲公注雍氏姞姓宋大夫也以<lb/>
　女妻人曰女音義<hi>雍於恭反女尼據反注曰女同姞其吉反又其秩反</hi>雍氏宗<lb/>
　有寵於宋莊公故誘祭仲而執之注祭仲之如宋非<lb/>
　㑹非聘見誘而以行人應命音義<hi>應應對之應</hi>疏<hi>注正義曰傳言</hi>
<pb n="16b"/>
　<hi>誘而執之則祭仲被誘如宋在宋見執執不在㑹知非㑹也被誘而往知非聘也直爲見誘而以行人應</hi>
　<hi>彼宋命也行人謂行往宋耳劉炫云杜欲成不稱行人之義故以行人言之</hi>曰不立突將<lb/>
　死亦執厲公而求賂焉祭仲與宋人盟以厲公歸而<lb/>
　立之○秋九月丁亥昭公奔衞己亥厲公立<lb/>
經十有二年春正月<lb/>
夏六月壬寅公㑹杞侯莒子盟于曲池注曲池魯地魯<lb/>
國汶陽縣北有曲水亭音義<hi>汶音問</hi>
秋七月丁亥公㑹宋公燕人盟于穀丘注穀丘宋地燕<lb/>
<pb n="17a"/>
人南燕大夫<lb/>
八月壬辰陳侯躍卒注無傳厲公也十一年與魯大夫<lb/>
盟於折不書葬魯不㑹也壬辰七月二十三日書於八<lb/>
月從赴音義<hi>躍羊略反</hi>疏<hi>注正義曰躍爲厲公世本文也莊二十二年傳曰陳厲公蔡出也故蔡人殺五父而立之五父卽佗六年殺佗而厲公立也陳世家以佗與五父爲二人言蔡人爲佗殺五父及桓公太子免而立佗是爲厲公立七年大子免之三弟躍林杵臼共弑厲公而躍立是爲利公利公立五月卒林立是爲莊公案傳五父佗一人而世家以爲二人案經蔡人殺佗在桓公卒之明年不得爲佗立七年也佗以六年見殺躍以此年始卒不得爲躍立五月也旣以佗爲厲公又妄稱躍爲利公世本本無利公皆是馬遷妄<pb n="17b"/>說束晢言馬遷分一人以爲兩人以爲無有謂此事也壬辰是七月二十三日上有七月書於八月之下如此類者注皆謂之日誤今云從赴者以其終不可通蓋欲兩解故也以五年正月甲戌己丑陳侯鮑卒甲戌非正月之日而以正月起文傳言再赴是赴以正月也彼以十二月之日爲正月赴魯知赴者或有以前月之日從後月而赴故因此以示别意</hi>
公㑹宋公于虛注虛宋地音義<hi>虛去魚反</hi>
冬十有一月公㑹宋公于龜注龜宋地<lb/>
丙戌公㑹鄭伯盟于武父注武父鄭地陳留濟陽縣東<lb/>
北有武父城音義<hi>父音甫地名有父字者皆同甫音</hi>
<pb n="18a"/>
丙戌衞侯晉卒注無傳重書丙戌非義例因史成文也<lb/>
未同盟而赴以名音義<hi>重直用反下同</hi>疏<hi>注正義曰春秋之中唯此重書日其餘亦應有一日兩事各書日名但更無其日不可復知計赴告之體本應皆以日告史官書策復應各書其日但他國之告或有詳略魯史記注多違舊章致使日與不日無復定準及其仲尼書經不以日月褒貶或略或詳非此所急故日月詳略皆依舊文此重書丙戌非是義例以舊史所重故因史成文耳</hi>
十有二月及鄭師伐宋丁未戰于宋注旣書伐宋又重<lb/>
書戰者以見宋之無信也莊十一年傳例曰皆陳曰戰<lb/>
尤其無信故以獨戰爲文音義<hi>見賢遍反陳直覲反</hi>疏<hi>注正義曰春秋之例<pb n="18b"/>戰不言伐以其伐可知故略其文也伐者討有罪之辭言戰又言伐者皆是罪彼所伐之國此旣書伐宋又重書戰者以見宋之無信言以鐘鼓聲其罪而伐人彼不服罪而反與我戰所以深責之也莊二十八年齊人伐衞衞人及齊人戰此文亦當如彼宜云及宋人戰今直言戰于宋者尤其無信故以獨戰爲文皆陳曰戰戰是敵辭不言及宋戰不使宋得敵也十年郎之戰我有禮彼無禮齊鄭無辭以罪我不令我與彼敵彼自獨戰爲文此戰我有信而宋無信我有辭以責宋不使宋敢敵我我自獨戰爲文郎戰我有辭故言戰不言伐此戰宋無辭故言伐不言與宋戰二者雖文皆獨戰而義存彼此俱是善惡有殊不得相敵故也</hi>
　傳十二年夏盟于曲池平把莒也注隱四年莒人伐<lb/>
　把自是遂不平○公欲平宋鄭秋公及宋公盟于句<lb/>
<pb n="19a"/>
　瀆之丘注句瀆之丘卽穀丘也宋以立厲公故多責<lb/>
　賂於鄭鄭人不堪故不平音義<hi>句古侯反瀆音豆</hi>宋成未可<lb/>
　知也故又㑹于虛冬又㑹于龜宋公辭平故與鄭伯<lb/>
　盟于武父注宋公貪鄭賂故與公三㑹而卒辭不與<lb/>
　鄭平遂帥師而伐宋戰焉宋無信也君子曰苟信不<lb/>
　繼盟無益也詩云君子屢盟亂是用長無信也注詩<lb/>
　小雅言無信故數盟數盟則情疏情疏而憾結故云<lb/>
　長亂音義<hi>屢力具反本又作婁音同長丁丈反注同數音朔下同憾戸暗反</hi>○楚伐<lb/>
<pb n="19b"/>
　絞軍其南門莫敖屈瑕曰絞小而輕輕則寡謀請無<lb/>
　扞采樵者以誘之注扞衞也樵薪也音義<hi>輕遣政反扞戸旦反</hi>
　<hi>樵在遙反</hi>從之絞人獲三十人注獲楚人也明日絞人爭<lb/>
　出驅楚役徒於山中楚人坐其北門而覆諸山下注<lb/>
　坐猶守也覆設伏兵而待之音義<hi>覆扶又反注同</hi>大敗之爲<lb/>
　城下之盟而還注城下盟諸侯所深恥疏<hi>注正義曰宣十五年</hi>
　<hi>楚圍宋傳稱華元謂子反曰敝邑易子而食析骸以㸑雖然城下之盟有以國斃不能從也寧以國斃不</hi>
　<hi>肯從城下之盟是其深恥也必爲深恥者諸侯當好事四鄰以衞社稷相時而動量力而行今乃構怨彊</hi>
<pb n="20a"/>
　<hi>敵兵臨城下力屈勢沮求服受盟是其不知之甚將爲鄰國所笑故深恥之</hi>伐絞之役楚<lb/>
　師分涉於彭注彭水在新城昌魏縣疏<hi>注正義曰釋例云彭水出</hi>
　<hi>新城昌魏縣東北至南鄉筑陽縣入漢</hi>羅人欲伐之使伯嘉諜之三巡<lb/>
　數之注羅熊姓國在宜城縣西山中後徙南郡枝江<lb/>
　縣伯嘉羅大夫諜伺也廵徧也音義<hi>諜徒協反數色主反枝質而反</hi>
　<hi>伺音笥徧音遍</hi>疏<hi>注正義曰羅熊姓世本文也諜說文云軍中反間也謂詐爲敵國之人入其軍中伺</hi>
　<hi>候間隙以反報其主故此訓諜爲伺而兵書謂之反間也巡徧也謂巡遶徧行之</hi>
經十有三年春二月公㑹紀侯鄭伯己巳及齊侯宋公<lb/>
<pb n="20b"/>
衞侯燕人戰齊師宋師衞師燕師敗績注大崩曰敗績<lb/>
例在莊十一年或稱人或稱師史異辭也衞宣公未葬<lb/>
惠公稱侯以接鄰國非禮也疏<hi>正義曰傳稱宋多責賂於鄭故以紀魯及齊與宋衞燕戰然則此戰之興本由宋鄭相怨雖復名連同好當以宋鄭爲主其序紀在鄭上宋處齊下者若魯人不與而鄰國自行則以主兵爲先若與魯同行魯史所記則當以魯爲主不得復先主兵亦旣不先主兵卽以大小爲序故紀先鄭也宋使齊爲主猶隱四年州吁伐鄭使宋爲主故齊先宋此以公在㑹故不以主兵爲先尊卑爲序故紀在鄭先若然莊二十六年㑹宋人齊人伐徐杜云宋主兵故序齊上彼魯亦在而先主兵者彼是魯之㣲人所㑹之國又少此則公自在㑹及所戰之國歴序又多故不與彼同也戰稱將敗稱師是史策之<pb n="21a"/>常法也史所以然者師是將之所帥戰則舉將爲重敗則羣師盡崩固當舉師言敗若其敗還書將則是將身獨敗無以見師之大崩故戰則稱將敗則稱師言其衆師盡敗非獨將身敗也此燕人謂將也楚子傷目故稱楚子敗績此若云燕人敗績則是燕將身傷以此不得不稱師敗唯莊二十八年衞人敗績違常文耳注正義曰言史異辭者决莊二十八年衞人及齊人戰衞人敗績也此敗稱師而彼敗稱人是史異辭也史非一人立辭自異非褒貶之例也此二者於理則師是而人非但不以爲義故合各從其本耳杜以旣葬爲成君雖則踰年猶待葬訖故以惠公爲非禮釋例曰父雖未葬喪服在身踰年則於莫國内卽位稱君伐鄭之役宋公衞侯是也春秋書魯事皆踰年卽位稱公不可曠年無君則知他國亦同然據父未葬於其國内雖得伸其尊若以接鄰國則違禮失制也是言先君未葬則不得稱爵成君以接鄰國也杜言違禮失制禮制亦無明文案文八<pb n="21b"/>年八月天王崩九年春毛伯來求金傳曰不書王命未葬也彼以踰年未葬不得稱王命使是其禮制未可以此知接鄰國則違禮制也</hi>
三月葬衞宣公注無傳<lb/>
夏大水注無傳<lb/>
秋七月<lb/>
冬十月<lb/>
　傳十三年春楚屈瑕伐羅鬭伯比送之還謂其御曰<lb/>
　莫敖必敗舉趾高心不固矣注趾足也遂見楚子曰<lb/>
<pb n="22a"/>
　必濟師注難言屈瑕將敗故以益師諷諫音義<hi>見賢遍反</hi>
　<hi>濟箋計反難乃旦反諷方鳯反本亦作風</hi>楚子辭焉注不解其㫖故拒之<lb/>
　音義<hi>解戸買反</hi>入告夫人鄧曼鄧曼曰大夫其非衆之謂<lb/>
　注鄧曼楚武王夫人言伯比意不在於益衆也其謂<lb/>
　君撫小民以信訓諸司以德而威莫敖以刑也莫敖<lb/>
　狃於蒲騷之役將自用也注狃忕也蒲騷在十一年<lb/>
　音義<hi>狃女久反忕時世反又時設反</hi>必小羅君若不鎮撫其不設備<lb/>
　乎夫固謂君訓衆而好鎮撫之注撫小民以信也音<lb/>
<pb n="22b"/>
　義<hi>好呼報反又如字</hi>召諸司而勸之以令德注訓諸司以德<lb/>
　也見莫敖而告諸天之不假易也注諸之也言天不<lb/>
　借貸慢易之人威莫敖以刑也音義<hi>易以䜴反注同借子夜反貸他</hi>
　<hi>代反慢武諫反</hi>不然夫豈不知楚師之盡行也楚子使賴人<lb/>
　追之不及注賴國在義陽隨縣賴人仕於楚者音義<lb/>
　<hi>盡津忍反此類可以意求</hi>疏<hi>正義曰大夫伯比言濟衆者非益衆之謂也其此伯比之意當謂君宜撫</hi>
　<hi>慰小人士卒以言信也教訓諸司長率以令徳而威懼莫敖以刑罰也莫敖狃於蒲騷之役狃貫也貫於</hi>
　<hi>蒲騷之得勝遂恃勝以爲常將自用其心不受規諫必輕小羅國以爲無能君若不以言辭刑罰鎮重撫</hi>
<pb n="23a"/>
　<hi>慰之莫敖其將不設備乎夫謂伯比之意固當謂君教訓衆民而好以言辭鎮撫之召軍之諸司而勸勉</hi>
　<hi>之以善徳見莫敖而告之道上天之意不借貸慢易之人不使慢易之人得勝言其必須敬懼也其意當</hi>
　<hi>如此耳若其不然此伯比豈不知楚師之盡行也而更請益師乎注正義曰說文云狃狎也忕習也郭璞</hi>
　<hi>云貫忕也今俗語皆然則狃忕皆貫習之義以貫得勝則輕易前敵將自用其意不復持重</hi>莫敖<lb/>
　使徇于師曰諫者有刑注徇宣令也音義<hi>徇以俊反</hi>及鄢<lb/>
　亂次以濟注鄢水在襄陽宜城縣入漢音義<hi>鄢於晚反又於</hi>
　<hi>萬反亂次以濟本或作亂次以濟其水</hi>疏<hi>注正義曰釋例云鄢水出新城沶鄉縣東南經襄陽至宜</hi>
　<hi>城縣入漢</hi>遂無次且不設備及羅羅與盧戎兩軍之注盧<lb/>
<pb n="23b"/>
　戎南蠻音義<hi>盧如字本或作廬音同</hi>大敗之莫敖縊於荒谷羣<lb/>
　帥囚于冶父以聽刑注縊自經也荒谷冶父皆楚地<lb/>
　音義<hi>縊一䜴反荒如字本或作㐬音同冶音也</hi>楚子曰孤之罪也皆免之<lb/>
　○宋多責賂於鄭注立突賂鄭不堪命故以紀魯及<lb/>
　齊與宋衞燕戰不書所戰後也注公後地期不及其<lb/>
　戰故不書所戰之地疏<hi>注正義曰兩敵將戰必豫期戰地公未見紀鄭紀鄭已與</hi>
　<hi>齊宋先設戰期公不及設期唯及其戰故言戰而不書所戰之地言此地非公所期故不書也釋例曰桓</hi>
　<hi>十三年戰不書所所者期戰所在之地也公㑹戰而後其期猶及諸侯共其成敗故備書諸國而不書地</hi>
<pb n="24a"/>
　<hi>成十六年傳曰戰之日齊國佐至於師此其類也然則諸戰書日者日即從月計此經當云二月己巳公</hi>
　<hi>㑹紀侯鄭伯今退己巳於鄭伯之下者春秋之例公之出㑹例多以月要盟戰敗例多以日故己巳之文</hi>
　<hi>在公㑹紀侯鄭伯之下十二年十二月及鄭師伐宋丁未戰于宋亦其類也服䖍云下日者公至而後定</hi>
　<hi>戰日地之與日當同時設期公旣不及期地安得及期日也劉炫云公㑹紀鄭告廟而行始行卽書㑹也</hi>
　<hi>其戰之日則戰罷乃告廟史官雖連并其文而存其本㫖己巳是戰日故下日以附戰</hi>○鄭人<lb/>
　來請脩好音義<hi>好呼報反</hi>
經十有四年春正月公㑹鄭伯于曹注脩十二年武父<lb/>
之好以曹地與㑹音義<hi>好呼報反與音預</hi>
<pb n="24b"/>
無冰注無傳書時失<lb/>
夏五注不書月闕文鄭伯使其弟語來盟<lb/>
秋八月壬申御廩災注御廩公所親耕以奉粢盛之倉<lb/>
也天火曰災例在宣十六年音義<hi>廩力錦反倉也</hi>疏<hi>注正義曰傳稱御廩災乙亥嘗書不害也明嘗之所用是御廩之所藏也禮記祭義云天子爲籍千畝諸侯百畝躬秉耒以事天地山川社稷先古敬之至也穀梁傳曰天子親耕以共粢盛王后親蠶以共祭服國非無良農工女也以爲人之所盡事其祖禰不若以己所自親者也月令季秋乃命冡宰藏帝籍之收於神倉鄭𤣥云重粢盛之委也帝籍所耕千畝也藏祭祀之穀故爲神倉以此諸文知御廩藏公所親耕以奉粢盛之倉也廩卽倉之别名周禮廩<pb n="25a"/>人爲倉人之長其職曰大祭祀則共其接盛鄭𤣥云接讀爲扱扱以授舂人大祭祀之穀籍田之收藏於神倉者不以給小用是公所親耕之粟擬共祭祀藏於倉廩故謂之御廩災其屋而不損其穀故書曰不害也</hi>乙<lb/>
亥嘗注先其時亦過也旣戒日致齊廩雖災苟不害嘉<lb/>
穀則祭不應廢故書以示法音義<hi>先悉薦反又如字齊側皆反</hi>疏<hi>注正義曰八月建未未是始殺故云先其時亦過也周禮大宰祀五帝前期十日帥執事而卜日遂戒享先王亦如之鄭𤣥云十日者容散齊七日致齊三日壬申在乙亥之前三日是致齊之初日也旣已戒日致齊御廩雖災苟其不害嘉穀有穀可以共祭祀則祭不應廢故書以示法也若害穀則當廢不可苟用他穀故也先時亦過過則當書但書過已有成例故傳指言不害故沈氏云杜以先時亦過過則當書傳何以專言不害此丘明之<pb n="25b"/>意若非先時有災不害亦書若非御廩有災先時亦書進退明例也服䖍云魯以壬申被災至乙亥而嘗不以災害爲恐故衞難杜云若救之則息不害嘉穀則傳當有救火之文若如宋災傳舉救火今直言不害明知不以災爲害杜必爲不害嘉穀者秦氏答云傳所以不載救火者傳以指釋經文略舉其要所以不載救火至於宋鄭之災彼由簡牘備載詳略不等不可相難也</hi>
冬十有二月丁巳齊侯祿父卒注無傳隱六年盟於艾<lb/>
宋人以齊人蔡人衞人陳人伐鄭注凡師能左右之曰<lb/>
以例在僖二十六年<lb/>
　傳十四年春㑹于曹曹人致餼禮也注熟曰饔生曰<lb/>
<pb n="26a"/>
　餼疏<hi>注正義曰周禮外内饔皆掌割亨之事亨人職外内饔之㸑亨煮饔者煮肉之名知熟曰饔哀</hi>
　<hi>二十四年傳稱晉人餼臧石牛以生牛賜之知生曰餼又聘禮致饔餼五牢飪一牢腥二牢餼二牢飪是</hi>
　<hi>熟肉腥是生肉知餼是未殺鄭𤣥以爲生牲曰餼唯瓠葉箋云腥曰餼欲以牽爲牽行故餼爲已殺非定</hi>
　<hi>解也定解猶以生爲餼傳諸言餼者皆致生物於賔也</hi>○夏鄭子人來尋盟且<lb/>
　脩曹之㑹注子人卽弟語也其後爲子人氏○秋八<lb/>
　月壬申御廩災乙亥嘗書不害也注災其屋救之則<lb/>
　息不及穀故曰書不害○冬宋人以諸侯伐鄭報宋<lb/>
　之戰也注在十二年焚渠門入及大逵注渠門鄭城<lb/>
<pb n="26b"/>
　門逵道方九軌音義<hi>逵求龜反</hi>伐東郊取牛首注東郊鄭<lb/>
　郊牛首鄭邑以大宫之椽歸爲盧門之椽注大宫鄭<lb/>
　祖廟盧門宋城門告伐而不告入取故不書音義<hi>大音</hi>
　<hi>泰椽直專反榱也圓曰椽方曰桷說文云周謂之椽齊魯謂之桷</hi>
經十有五年春二月天王使家父來求車<lb/>
三月乙未天王崩注無傳桓王也<lb/>
夏四月己巳葬齊僖公注無傳<lb/>
五月鄭伯突出奔蔡注突旣簒立權不足以自固又不<lb/>
<pb n="27a"/>
能倚任祭仲反與小臣造盗賊之計故以自奔爲文罪<lb/>
之也例在昭三年音義<hi>倚於綺反</hi>疏<hi>注正義曰凡諸侯出奔皆被逐而出非自出也舊史書臣以逐君仲尼脩春秋責其不能自固皆以自奔爲文以故此注迹突之惡言其罪之之意釋例曰諸侯奔也皆迫逐而苟免非自出也傳稱衞孫林父甯殖出其君名在諸侯之策此以臣名赴告之文也仲尼之經更没逐者主名以自奔爲文責其不能自安自固所犯非徒所逐之臣也言其所犯處多非徒逐者獨惡君不能君故臣亦不臣臣之逐君其罪已著没其臣名獨見君罪言罪不純在其臣故也衞獻公出奔不名鄭伯突及北燕伯款蔡侯朱等皆書名者從彼告辭故釋例曰衞赴不以名而燕赴以名隨赴而書之義在彼不在此也言責其不能自安自固自奔卽是身罪名與不名不復著義故從告也昭三年傳曰書曰北燕伯款出奔<pb n="27b"/>齊罪之也是變例也</hi>鄭世子忽復歸于鄭注忽實居君位故今還<lb/>
以復其位之例爲文也稱世子者忽爲大子有母氏之<lb/>
寵宗卿之援有功於諸侯此大子之盛者也而守介節<lb/>
以失大國之助知三公子之彊不從祭仲之言脩小善<lb/>
絜小行從匹夫之仁忘社稷之大計故君子謂之善自<lb/>
爲謀言不能謀國也父卒而不能自君鄭人亦不君之<lb/>
出則降名以赴入則逆以大子之禮始於見逐終於見<lb/>
殺三公子更立亂鄭國者實忽之由復歸例在成十八<lb/>
<pb n="28a"/>
年音義<hi>介音界行下孟反更音庚</hi>疏<hi>注正義曰成十八年傳曰復其位曰復歸忽本旣居君位然後出奔故今還以復位之例爲文也經言復歸明是復位之例注言此者以忽之出奔不稱鄭伯歸言世子又非君號非君而稱復歸嫌其不是復位故明之禮父在稱世子忽父之喪於今五年世子非所當稱故跡其稱之意鄧曼所生立爲世子是有母氏之寵也宗卿謂同姓之卿祭仲之女曰雍姬則祭仲姬姓是同宗卿也救齊敗戎是有功也而守介節謂守<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>瑣狷介之節不娶齊女也經書鄭忽出奔不稱鄭伯是降名以赴也今稱世子復歸是逆以大子之禮也逆以大子之禮者以突是庶子無道出奔更欲擇君莫踰於忽以本是世子故迎之使還爲是世子所以得歸鄭以世子名告不以嘗爲君告時史因其告辭書曰世子實復本位書曰復歸而忽之爲君不能自固始於見逐終於見殺三公子更立爲君亂鄭國者實忽之由釋例與此注盡同其末云故<pb n="28b"/>仲尼因以示義言因舊史之文卽稱世子示鄭人本有不以爲君之義忽於隱公之世每稱公子六年稱大子則救齊之時已立爲大子故也</hi>
許叔入于許注許叔莊公弟也隱十一年鄭使許大夫<lb/>
奉許叔居許東偏鄭莊公旣卒乃入居位許人嘉之以<lb/>
字告也叔本不去國雖稱入非國逆例疏<hi>注正義曰入者自外之辭本其所自之處言其自許東偏而入于許國非從外國入也鄭莊公以十一年卒許叔今始入者蓋鄭突不使其復忽旣得位親仁善鄰存許以徳許人冀其爲己之援故此年始得入也小白陽生入皆稱名此叔稱字故云計人嘉之以字告也杜知是字者以蔡季子來歸亦以書字故知之也杜以傳例云凡去其國國逆而立之<pb n="29a"/>曰入嫌此亦爲國逆之例釋例曰諸在外例稱入直是自外入内記事常辭義無所取賈氏雖夫人姜氏之入皆以爲例由先儒以爲國逆故言許叔本不去國非國逆之正例國逆正例據去國而來許叔本非去國故云非國逆例其實許始復國許叔得還上下交歡同心迎逆指其實事有國逆之理故於釋例云許叔有國逆之文但非國逆正例耳劉君不達此㫖妄規杜失非也</hi>
公㑹齊侯于艾<lb/>
邾人牟人葛人來朝注無傳三人皆附庸之世子也其<lb/>
君應稱名故其子降稱人牟國今泰山牟縣葛國在梁<lb/>
國寧陵縣東北音義<hi>牟亡侯反</hi>疏<hi>注正義曰三國俱稱人合行禮知其尊卑同也以邾<pb n="29b"/>子未得王命知牟葛之等是附庸郳黎來來朝附庸書名此若君自親來則亦應稱名若遣臣來聘又不得稱朝曹伯使世子射姑來朝是世子有稱朝之義知此三人皆附庸世子攝行父事而來朝也諸侯之卿稱名大夫降稱人是人之於名例差一等若附庸其君應稱名故其子降稱人釋例曰王之世子不名諸侯世子則名㑹王世子于首止曹世子射姑來朝是也附庸世子稱人邾人牟人葛人來朝是也是言世子稱謂之等級也地理志泰山郡牟縣故牟國也陳留郡寧陵縣應劭曰故葛伯國然則於晉屬梁國也</hi>
秋九月鄭伯突入于櫟注櫟鄭别都也今河南陽翟縣<lb/>
未得國直書入無義例也音義<hi>櫟音歴翟徒歴反</hi>
冬十有一月公㑹宋公衞侯陳侯于袲伐鄭注袲宋地<lb/>
<pb n="30a"/>
在沛國相縣西南先行㑹禮而後伐也音義<hi>袲昌氏反相息亮反</hi>
疏<hi>注正義曰知非不與謀言㑹者以言于袲故知此行㑹禮也若不言地直言㑹則是不與謀例也召陵㑹杜注云於召陵先行㑹禮與此同也</hi>
　傳十五年春天王使家父來求車非禮也諸侯不貢<lb/>
　車服注車服上之所以賜下天子不私求財注諸侯<lb/>
　有常職貢○祭仲專鄭伯患之使其壻雍糾殺之將<lb/>
　享諸郊雍姬知之謂其母曰父與夫孰親其母曰人<lb/>
　盡夫也父一而已胡可比也注婦人在室則天父出<lb/>
<pb n="30b"/>
　則天夫女以爲疑故母以所生爲本解之遂告祭仲<lb/>
　曰雍氏舍其室而將享子於郊吾惑之以告祭仲殺<lb/>
　雍糾尸諸周氏之汪注汪池也周氏鄭大夫殺而暴<lb/>
　其尸以示戮也音義<hi>舍音捨汪烏黄反暴步卜反</hi>公載以出注愍<lb/>
　其見殺故載其尸共出國曰謀及婦人宜其死也○<lb/>
　夏厲公出奔蔡○六月乙亥昭公入○許叔入于許<lb/>
　○公㑹齊侯于艾謀定許也○秋鄭伯因櫟人殺檀<lb/>
　伯而遂居櫟注檀伯鄭守櫟大夫音義<hi>檀徒丹反</hi>○冬㑹<lb/>
<pb n="31a"/>
　于袲謀伐鄭將納厲公也弗克而還<lb/>
經十有六年春正月公㑹宋公蔡侯衞侯于曹<lb/>
夏四月公㑹宋公衞侯陳侯蔡侯伐鄭注春旣謀之今<lb/>
書㑹者魯諱議納不正蔡常在衞上今序陳下蓋後至<lb/>
疏<hi>注正義曰宣七年傳例云與謀曰及不與謀曰㑹此春旣謀之例當言及今書㑹者魯諱與諸侯聚議納不正之人故從不與謀之文釋例曰魯旣春㑹于曹以謀伐鄭夏遂興師而更從不與謀之文者厲公簒大子忽之位謀而納之非正故諱之從不與謀之例是其義也諸侯之序以大小爲次班序譜稱自隱至莊十四年四十三歲征伐盟㑹者凡十六國時無覇主㑹同不并無有成序其間蔡與衞凡七㑹六在衞上唯此處在陳<pb n="31b"/>下故以爲蓋後至也</hi>
秋七月公至自伐鄭注用飲至之禮故書<lb/>
冬城向注傳曰書時也而下有十一月舊說因謂傳誤<lb/>
此城向亦俱是十一月但本事異各隨本而書之耳經<lb/>
書夏叔弓如滕五月葬滕成公傳云五月叔弓如滕卽<lb/>
知但稱時者未必與下月異也又推校此年閏在六月<lb/>
則月却而節前水星可在十一月而正也詩云定之方<lb/>
中作于楚宫此未正中也功役之事皆總指天象不與<lb/>
<pb n="32a"/>
言歴數同也故傳之釋經皆通言一時不月别音義<hi>向失亮反定丁佞反</hi>疏<hi>注正義曰杜以城向與下同月故檢叔弓如滕經傳之異如滕與葬同月知此城向與出奔同月但本事旣異各隨本而書之下有月而此無月耳其實同是十一月也但十一月水星昏猶未正故復推校歴數此年月却節前水星可在十一月而正又方者未至之辭故以定之方中爲方欲向中而實未正中十一月可以興土功書時非傳誤也劉炫規過以爲案周語云辰角見而雨畢天根見而水涸駟見而隕霜火見而清風戒寒故先王之教曰雨畢而除道水涸而成梁隕霜而冬裘具清風至而修城郭故夏令曰九月除道十月成梁營室之中土功其始先儒以爲建戍之中霜始降房星見霜降之後寒風至而心星見鄭𤣥云辰角見謂九月本天根見謂九月末天根謂氐星是也自然火見是建亥之月又春秋城楚丘是正月而杜引詩<pb n="32b"/>云定之方中未正中也定星豈正月未正中乎據此諸文則火見土功必在建亥之月則建戍之中必無土功之理而杜以爲建戍之月得城向者非也今以爲周語之文單子見陳不除道故譏爲此言故所舉時節並在早月也月令孟冬天子始裘單子云隕霜而冬裘具九月已裘是其早也且周語之文據尋常節氣九月而除道十月而興土功杜以此年閏在六月則建戍之月二十一日巳得建亥節氣是十月節氣在九月之中土功之事何爲不可諸侯城楚丘自在正月衞人初作宫室必在其前杜云定星方欲正中於理何失劉君廣引周語之文以規杜杜以月却節前何須致難</hi>
十有一月衞侯朔出奔齊注惠公也朔讒構取國故不<lb/>
言二公子逐罪之也<lb/>
<pb n="33a"/>
　傳十六年春正月㑹于曹謀伐鄭也注前年冬謀納<lb/>
　厲公不克故復更謀音義<hi>復扶又反</hi>○夏伐鄭秋七月公<lb/>
　至自伐鄭以飲至之禮也○冬城向書時也○初衞<lb/>
　宣公烝於夷姜生急子注夷姜宣公之庶母也上淫<lb/>
　曰烝音義<hi>烝之承反急如字詩作伋上時掌反一音如字</hi>疏<hi>注正義曰晉獻公烝於齊姜惠</hi>
　<hi>公烝於賈君皆是淫父之妾知此亦父妾故云庶母也成二年傳稱楚莊王以夏姬子連尹襄老襄老死</hi>
　<hi>其子黒要烝焉淫母而謂之烝知烝是上淫蓋訓烝爲進言自進與之淫也世家云初宣公愛夫人夷姜</hi>
　<hi>烝淫而謂之夫人馬遷謬耳</hi>屬諸右公子爲之娶於齊而美公取<lb/>
<pb n="33b"/>
　之生夀及朔屬壽於左公子注左右媵之子因以爲<lb/>
　號音義<hi>屬音燭下同爲于僞反媵羊政反</hi>疏<hi>注正義曰公子法無左右明其因母爲號公羊</hi>
　<hi>稱諸侯取一國則二國往媵之以有二媵故分爲左右說公羊者言右媵貴於左媵義或當然此左右公</hi>
　<hi>子蓋宣公之兄弟也</hi>夷姜縊注失寵而自縊死宣姜與公子朔<lb/>
　構急子注宣姜宣公所取急子之妻構會其過惡音<lb/>
　義<hi>構古豆反㑹古外反</hi>公使諸齊使盗待諸莘將殺之注莘衞<lb/>
　地陽平縣西北有莘亭音義<hi>公使所吏反莘所中反</hi>壽子告之<lb/>
　使行注行去也不可曰棄父之命惡用子矣注惡安<lb/>
<pb n="34a"/>
　也音義<hi>惡音烏注同</hi>有無父之國則可也及行飲以酒壽<lb/>
　子載其旌以先盗殺之急子至曰我之求也此何罪<lb/>
　請殺我乎又殺之二公子故怨惠公十一月左公子<lb/>
　洩右公子職立公子黔牟注黔牟羣公子音義<hi>飲以酒於</hi>
　<hi>鴆反一本以作之洩息列反黔其廉反又音琴</hi>疏<hi>正義曰代之而載其旌蓋旌有識故也世家云與大</hi>
　<hi>子白旄而告盜曰見白旄者殺之或當以白旄爲旌但馬遷演此文而爲之說其辭至鄙未必其言可信</hi>
　<hi>也</hi>惠公奔齊<lb/>
經十有七年春正月丙辰公㑹齊侯紀侯盟于黃注黃<lb/>
<pb n="34b"/>
齊地<lb/>
二月丙午公㑹邾儀父盟于趡注趡魯地稱字義與蔑<lb/>
盟同二月無丙午丙午三月四日也日月必有誤音義<lb/>
<hi>趡翠軌反</hi>
夏五月丙午及齊師戰于奚注奚魯地皆陳曰戰音義<lb/>
<hi>陳直覲反</hi>
六月丁丑蔡侯封人卒注十一年大夫盟于折<lb/>
秋八月蔡季自陳歸于蔡注季蔡侯弟也言歸爲陳所<lb/>
<pb n="35a"/>
納<lb/>
癸巳葬蔡桓侯注無傳稱侯蓋謬誤三月而葬速疏<hi>注正義曰五等諸侯卒則各書其爵葬則舉諡稱公禮之常也此無貶責而獨稱侯故云蓋謬誤也釋例曰卒而外赴者皆主爵而稱名慎死考終不敢違大典也書葬者皆從主人私稱客主之人敬各有本謙敬各得其所而後二國之禮成也葬蔡桓侯獨不稱公劉賈許曰桓卒而季歸無臣子之辭也蔡侯無子以弟承位羣臣無廢主社稷不乏祀故傳稱蔡人嘉之非貶所也杞伯稱子傳爲三發蔡侯有貶傳亦宜說史書謬誤疑有闕文是其疑之意也</hi>
及宋人衞人伐邾<lb/>
<pb n="35b"/>
冬十月朔日有食之注甲乙者厯之紀也晦朔者日月<lb/>
之㑹也日食不可以不存晦朔晦朔須甲乙而可推故<lb/>
日食必以書朔日爲例<lb/>
　傳十七年春盟于黃平齊紀且謀衞故也注齊欲滅<lb/>
　紀衞逐其君○及邾儀父盟于趡尋蔑之盟也注蔑<lb/>
　盟在隱元年○夏及齊師戰于奚疆事也注争疆界<lb/>
　也音義<hi>疆居良反注及下皆同</hi>於是齊人侵魯疆疆吏來告公<lb/>
　曰疆埸之事慎守其一而備其不虞注虞度也不度<lb/>
<pb n="36a"/>
　猶不意也音義<hi>埸音亦度待洛反下同</hi>疏<hi>正義曰疆場謂界畔也至此易主故名曰</hi>
　<hi>場典封疆者不得已往侵人無使人來侵已謹愼守其一家之所有以備不意度之事</hi>姑盡所<lb/>
　備焉事至而戰又何謁焉注齊背盟而來公以信待<lb/>
　故不書侵伐音義<hi>背音佩下同</hi>○蔡桓侯卒蔡人召蔡季<lb/>
　于陳注桓侯無子故召季而立之季内得國人之望<lb/>
　外有諸侯之助故書字以善得衆稱歸以明外納○<lb/>
　秋蔡季自陳歸于蔡蔡人嘉之也注嘉之故以字書<lb/>
　○伐邾宋志也注邾宋爭疆魯從宋志背趡之盟○<lb/>
<pb n="36b"/>
　冬十月朔日有食之不書日官失之也天子有日官<lb/>
　諸侯有日御注日官日御典厯數者日官居卿以底<lb/>
　日禮也注日官天子掌厯者不在六卿之數而位從<lb/>
　卿故言居卿也底平也謂平厯數音義<hi>底音㫖下同</hi>疏<hi>注正</hi>
　<hi>義曰周禮大史掌正歳年以序事頒告朔于邦國然則天子掌厯者謂大史也大史下大夫非卿故不在</hi>
　<hi>六卿之數傳言居卿則是尊之若卿故知非卿而位從卿故言居卿也平厯數者謂掌作厯數平其遲速</hi>
　<hi>而頒於邦國也晦朔弦望交㑹有期日月五星行道有度厯而數之故曰厯數也</hi>日御不失<lb/>
　日以授百官于朝注日官平厯以班諸侯諸侯奉之<lb/>
<pb n="37a"/>
　不失天時以授百官○初鄭伯將以高渠彌爲卿昭<lb/>
　公惡之固諫不聽昭公立懼其殺己也辛卯殺昭公<lb/>
　而立公子亹注公子亹昭公弟音義<hi>惡烏路反下及注所惡皆同亹</hi>
　<hi>音尾</hi>君子謂昭公知所惡矣公子達曰注公子逹魯大<lb/>
　夫疏<hi>正義曰弑君者人臣之極惡也昭公惡其人其人果行大惡是昭公知所惡矣言昭公惡之不</hi>
　<hi>妄也韓子以爲君子言知所惡者非多其知之名而嫌其心不斷也曰知之若是其明也而不于早誅焉</hi>
　<hi>以及於死故言知所惡以見其無權也昭公知其惡而不能行其誅致使渠彌含憎懼死以徼幸故昭公</hi>
　<hi>不免於弑戒人君使彊於斷也注正義曰知非鄭人者若是鄭人當在君子之前言之傳先載君子之議</hi>
<pb n="37b"/>
　<hi>後陳子達之言是達聞其言而評之與臧文仲聞蓼六之滅其事相類故知是魯人也</hi>高伯其<lb/>
　爲戮乎復惡已甚矣注復重也本爲昭公所惡而復<lb/>
　弑君重爲惡也音義<hi>復扶又反注同一音服則乖注意重直用反下同</hi>
經十有八年春王正月公㑹齊侯于濼注濼水在濟南<lb/>
歴城縣西北入濟音義<hi>濼盧篤反又力角反一音洛說文匹沃反</hi>公與夫人<lb/>
姜氏遂如齊注公本與夫人俱行至濼公與齊侯行㑹<lb/>
禮故先書㑹濼旣㑹而相隨至齊故曰遂疏<hi>正義曰僖十一年公及夫人㑹齊侯于陽穀彼言及此不言及者公羊傳曰公何以不言及夫人夫人外也言夫人淫於齊侯而踈<pb n="38a"/>外公故不言及也穀梁傳曰不言及夫人何也以夫人之伉不稱數也言夫人驕伉不可及故舍而不數也杜無明解傳載申繻之言譏公男女相凟蓋以相䙝凟之故果致大禍時史譏其男女無别故不書及也注正義曰據傳文知其嚮㑹之時卽與夫人俱行至於濼水之上不言及夫人㑹者夫人從公行耳其㑹之時夫人不與旣㑹乃相隨嚮齊故如齊之上加書夫人公自因㑹而行故言遂耳</hi>
夏四月丙子公薨于齊注不言戕諱之也戕例在宣十<lb/>
八年音義<hi>戕在良反</hi>丁酉公之喪至自齊注無傳告廟也丁<lb/>
酉五月一日有日而無月<lb/>
秋七月<lb/>
<pb n="38b"/>
冬十有二月巳丑葬我君桓公注無傳九月乃葬緩慢<lb/>
也<lb/>
　傳十八年春公將有行遂與姜氏如齊注始議行事<lb/>
　申繻曰女有家男有室無相凟也謂之有禮易此必<lb/>
　敗注女安夫之家夫安妻之室違此則爲凟今公將<lb/>
　姜氏如齊故知其當致禍亂音義<hi>凟徒木反</hi>疏<hi>正義曰沈氏云卿大</hi>
　<hi>夫稱家家者内外之大名戸内曰室但男子一家之主職主内外故曰家婦人主閨内之事故爲室也劉</hi>
　<hi>炫云釋宫云宫謂之室其内謂之家則家之與室義無以異欲見男女之别故以室屬之其實室家同也</hi>
<pb n="39a"/>
　公㑹齊侯于濼遂及文姜如齊齊侯通焉公謫之注<lb/>
　謫譴也音義<hi>謫直革反責也王又工革反譴遣戰反</hi>以告注夫人告齊<lb/>
　侯夏四月丙子享公注齊侯爲公設享燕之禮音義<lb/>
　<hi>爲于僞反</hi>使公子彭生乘公公薨于車注上車曰乘彭生<lb/>
　多力拉公幹而殺之音義<hi>乘如字又純證反注同上時掌反拉力答反幹古旦</hi>
　<hi>反</hi>疏<hi>注正義曰莊元年公羊傳曰夫人譖公於齊侯齊侯怒與之飲酒於其出焉使公子彭生送之</hi>
　<hi>於其乘焉搚幹而殺之何休云搚折聲也齊世家云襄公使力士彭生抱上魯君車因摺殺魯桓公下車</hi>
　<hi>則死矣搚摺拉音義同也</hi>魯人告于齊曰寡君畏君之威不敢寧<lb/>
<pb n="39b"/>
　居來脩舊好禮成而不反無所歸咎惡於諸侯請以<lb/>
　彭生除之注除恥辱之惡也音義<hi>好呼報反咎其九反</hi>齊人殺<lb/>
　彭生注不書非卿○秋齊侯師于首止注陳師首止<lb/>
　討鄭弑君也首止衞地陳留襄邑縣東南有首鄉子<lb/>
　亹㑹之高渠彌相注不知齊欲討己音義<hi>相息亮反</hi>七月<lb/>
　戊戌齊人殺子亹而轘高渠彌注車裂曰轘音義<hi>轘音</hi>
　<hi>患裂音列</hi>疏<hi>注正義曰襄二十二年傳稱轘觀起於四竟又曰觀起車裂是其事也周禮條狼氏誓僕</hi>
　<hi>右曰殺誓馭曰車轘然則周法有此刑也</hi>祭仲逆鄭子于陳而立之注鄭<lb/>
<pb n="40a"/>
　子昭公弟子儀也是行也祭仲知之故稱疾不往人<lb/>
　曰祭仲以知免仲曰信也注時人譏祭仲失忠臣之<lb/>
　節仲以子亹爲渠彌所立本旣不正又不能固位安<lb/>
　民宜其見除故即而然譏者之言以明本意音義<hi>知音</hi>
　<hi>智又如字</hi>○周公欲弑莊王而立王子克注莊王桓王大<lb/>
　子王子克莊王弟子儀音義<hi>弑申志反</hi>辛伯告王遂與王<lb/>
　殺周公黑肩王子克奔燕注辛伯周大夫初子儀有<lb/>
　寵於桓王桓王屬諸周公辛伯諫曰並后注妾如后<lb/>
<pb n="40b"/>
　音義<hi>屬音燭</hi>匹嫡注庶如嫡音義<hi>嫡丁歴反注同</hi>兩政注臣擅<lb/>
　命音義<hi>擅布戰反</hi>耦國注都如國亂之本也周公弗從故<lb/>
　及注及於難也音義<hi>難乃旦反</hi>
　<lb/>
　<lb/>
　<lb/>
　<lb/>
　春秋左傳注疏卷六<lb/>
<pb n="41a"/>
　春秋左氏傳注疏卷六考證<lb/>
穀伯綏來朝鄧侯吾離來朝注穀國在南鄉筑陽縣北<lb/>
　○<hi>臣召南</hi>按筑陽漢屬南陽後漢建安十三年曹操<lb/>
　分南陽西界立南鄉郡晉武帝平吳改南鄉郡爲順<lb/>
　陽郡是以晉志序筑陽於順陽郡之下也或疑南鄉<lb/>
　當作南陽者非<lb/>
傳盟向求成于鄭旣而背之疏此盟向之邑必有主據<lb/>
　之○<hi>臣浩</hi>按此義注所未言疏補其闕據後襄王以<lb/>
<pb n="41b"/>
　陽樊予晉倉葛不服知盟向之不服亦必有主據之<lb/>
　也<lb/>
冬十月雨雪注今八月也書失時○<hi>臣浩</hi>按夏時八月<lb/>
　本不當雨雪故以異常而書於經杜注謂時失專指<lb/>
　司天之授時差錯與後傳失閏一例則非也<lb/>
傳楚子伐隨疏釋例曰漢一名沔水出武都沮縣東經<lb/>
　漢中魏興至南陽○魏興訛魏典各本皆然<hi>臣召南</hi>
　按魏文帝分漢中立魏興郡晉因之今依晉志改正<lb/>
<pb n="42a"/>
傳王命虢仲立晉哀侯之弟緡于晉○趙汸補注曰陳<lb/>
　氏云王命諸侯不書今按王室不以立緡告諸侯晉<lb/>
　又不告立君史亦無由得書也<lb/>
九年冬曹伯使其世子射姑來朝注曹伯有疾故使其<lb/>
　子來朝○<hi>臣召南</hi>按此以十年曹桓公卒故注謂曹<lb/>
　伯有疾也曹伯使世子朝自是非禮故經依實書之<lb/>
　若果曹伯有疾則世子聞樂而歎乃人之至情施父<lb/>
　何得言非歎所乎<hi>臣照</hi>按春秋之時强凌弱衆暴寡<lb/>
<pb n="42b"/>
　之勢寖熾曹伯或有戒心諱其疾之聞於諸侯而使<lb/>
　世子來朝世子懐憂故聞樂而歎施父窺其㣲故曰<lb/>
　曹大子其有憂乎非歎所也後儒以樂奏而歎比之<lb/>
　執玉髙卑其容俯仰之類遂謂施父譏曹大子失歎<lb/>
　恐是後儒之誤解也<lb/>
傳虢仲芮伯梁伯荀侯賈伯伐曲沃○<hi>臣召南</hi>按荀賈<lb/>
　二國杜注不言所在按水經注古水西南逕荀城在<lb/>
　絳州西十五里後漢郡國志注引博物記河東臨汾<lb/>
<pb n="43a"/>
　縣有賈鄉賈伯邑<lb/>
傳虢公出奔虞注虞國在河東大陽縣○<hi>臣召南</hi>按地<lb/>
　理志河東郡大陽吳山在西上有吳城周武王封泰<lb/>
　伯後于此是爲虞公爲晉所滅大陽監本訛作太陽<lb/>
　今改正<lb/>
傳秦人納芮伯萬于芮注四年圍魏所執者○<hi>臣浩</hi>按<lb/>
　前年秋傳有芮伯與虢仲梁伯荀侯賈伯同伐曲沃<lb/>
　則彼芮伯是國人所立此芮伯乃四年秦圍魏所執<lb/>
<pb n="43b"/>
　者也<lb/>
宋人執鄭祭仲注聽迫脅以逐君罪之也○<hi>臣召南</hi>按<lb/>
　後漢書賈逵傳逵擿出左氏三十事尤著明者皆君<lb/>
　臣之大義父子之紀綱如祭仲之屬左氏義深于君<lb/>
　父公羊多任于權變謂此<lb/>
傳鄖人軍於蒲騷注鄖國在江夏雲杜縣東南有鄖城<lb/>
　○<hi>臣召南</hi>按各本俱作雲社非也漢晉志俱作雲杜<lb/>
　故城在今湖廣安陸府今改正<lb/>
<pb n="44a"/>
傳鬭廉曰注四邑隨絞州蓼也○蓼監本訛鄖今改正<lb/>
傳鄭伯因櫟人殺檀伯注檀伯鄭守櫟大夫○<hi>臣浩</hi>按<lb/>
　五年傳注檀伯即曼伯也<lb/>
冬城向注此城向亦俱是十一月○啖助曰按下有十<lb/>
　一月縱是同月亦今之九月農工未畢不可興役趙<lb/>
　汸補注曰今按土功自戒事至畢功非止一月之事<lb/>
　故城築皆時而不月<lb/>
傅齊人殺彭生注不書非卿○陳傅良曰杜氏說非是<lb/>
<pb n="44b"/>
　殺彭生不書嫌討賊也趙汸曰史旣諱戕書薨則殺<lb/>
　彭生必不復書<lb/>
　<lb/>
　<lb/>
　<lb/>
　<lb/>
　<lb/>
　春秋左氏傳注疏卷六考證<lb/>
</p>
<p>
</p>
  </div>
</body>
</text>
</TEI>
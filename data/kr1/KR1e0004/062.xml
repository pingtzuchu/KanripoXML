<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　　原詹事<hi>臣</hi>陳浩謹言按傳春秋者三家左氏立學<lb/>
　　官最後然傳世久且益盛逈非公羊榖梁所能及<lb/>
　　葢作傳者親見策書熟知掌政説經雖略而事實<lb/>
　　甚詳為例無多而史文該洽自惠公至隠桓下迄<lb/>
　　獲麟之後趙魏韓分晉以前三百年中列國之世<lb/>
　　系逺近王霸之先後盛衰公卿士大夫之行事善<lb/>
　　惡言論是非㑹盟征伐之得失成敗有本有原瞭<lb/>
　　如指掌學春秋者非此不足以識其顚末夫豈師<lb/>
<pb n="1b"/>
　　弟子口相講授更歴數世始著簡編事涉傳聞義<lb/>
　　多穿鑿者所可同日語哉自漢及晉二傳漸微杜<lb/>
　　預博極羣書自云左癖以其生平精力萃於經傳<lb/>
　　又承劉歆賈逵潁容許淑服䖍諸儒後尋端究緒<lb/>
　　舍短録長分傳附經為之集解大而天官地理細<lb/>
　　而名物典文罔勿剖析淵微敷暢㫖趣是以學左<lb/>
　　氏者稱邱明為夫子素臣即稱元凱為邱明功臣<lb/>
　　雖偏私黨䕶間有瑕疵如崔靈恩衛冀隆所難劉<lb/>
<pb n="2a"/>
　　炫所規然亦猶夫范升摘左氏之違何休祖李育<lb/>
　　之議朽壤一撮曽不足以輕重泰山此唐初詔孔<lb/>
　　穎逹等撰疏專用左傳杜注以解春秋配周易尚<lb/>
　　書毛詩禮記而為五經者也是書文既浩繁國子<lb/>
　　監本相承訛舛經傳字畫多有異同杜注亦時脱<lb/>
　　落釋文及疏尤附麗失次烏焉亥豕沿襲紛綸今<lb/>
　　奉<lb/>
敕校刋謹用石經及舊本訂正疏所徴引載籍各以本<lb/>
<pb n="2b"/>
　　書校改若其書今世所無字句即有可疑但于卷<lb/>
　　末著之仍從舊本不敢强改志慎也至如先儒論<lb/>
　　經有闗於左氏短長補注有裨於杜氏訓釋他書<lb/>
　　引用有足與孔疏相發明者亦採附卷末以備一<lb/>
　　經之考証<hi>臣浩</hi>謹識<lb/>
</p>
<p>
</p>
  </div>
</body>
</text>
</TEI>
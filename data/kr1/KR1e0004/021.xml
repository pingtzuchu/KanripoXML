<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳注疏卷二十一<hi>起宣公元年盡四年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋左傳注疏卷二十一<hi>起宣公元年盡四年</hi>
　　晉杜氏注　唐陸德明音義　孔頴逹疏<lb/>
　宣公音義<hi>陸曰宣公名倭一名接又作委文公子母敬嬴謚法善問周逹曰宣</hi>疏<hi>正義曰魯</hi>
　<hi>世家云宣公名倭或作接文公之子敬嬴所生以匡王五年即位是嵗嵗在夀星謚法善問周逹曰宣</hi>
經元年春王正月公即位注無傳○公子遂如齊逆女<lb/>
注不譏䘮娶者不待貶責而自明也卿為君逆例在文<lb/>
四年音義<hi>娶七喻反為于偽反</hi>疏<hi>正義曰文公䘮未期此時已娶違禮不譏者此事甚惡言不待<pb n="1b"/>貶責而其惡自明也昭元年公羊傳曰春秋不待貶絶而罪惡見者不貶絶以見罪惡貶絶然後罪惡見者貶絶以見罪惡是其義也文四年逆婦姜于齊傳云卿不行非禮也是卿為君逆之例也</hi>三月遂以<lb/>
夫人婦姜至自齊注稱婦有姑之辭不書氏史闕文疏<lb/>
<hi>正義曰宣公母敬嬴在是有姑也夫人以姜為姓舉姓而稱姜氏去氏稱姜則不成文義知不稱氏者史闕文也傳言新作延廐而經無作字是作傳之時經猶未闕於後經始闕耳此文傳亦無氏知其本史先闕故云史闕文而不云經闕文也史文既闕仲尼不正之者以無所褒貶故因其詳略也諸經所闕者或史文先闕仲尼不改或仲尼具文在後始闕公羊榖梁漢初始為其傳見其闕文妄為之説非其實也公羊傳曰夫人何以不稱姜氏貶曷為貶譏䘮娶䘮娶者公也則曷為貶夫人内無貶于公之道也内無貶于公之道則曷為貶夫人<pb n="2a"/>夫人與公一體也穀梁之意亦然先儒取以為説服䖍云古者一禮不備貞女不從故詩云雖速我訟亦不女從宣公既以䘮娶夫人從亦非禮故不稱氏見略賤之也杜不然者女之出嫁事由父母夫来取之父母許之豈得問禮具否拒逆昏姻之命從夫䘮娶父母之咎自可罪其父母何以貶責夫人若其貶青夫人當去夫人之號減一氏字復何所明夫人之稱姜氏猶遂之稱公子也舎遂之族而去子稱公可乎亦知遂不可去子稱公夫人復安可以去氏稱姜也逆婦姜于齊以卿不行變文略賤此經貶遂不稱公子以成夫人之尊非略賤之事也詩責彊暴之男行不由禮陳其爭訟之辭述其守貞之意此豈是宣公淫掠而欲令齊女守貞哉</hi>
夏季孫行父如齊<lb/>
晉放其大夫胥甲父于衛注放者受罪黜免宥之以逺<lb/>
<pb n="2b"/>
音義<hi>宥音又</hi>疏<hi>正義曰舜典云流宥五刑孔安國云以流放之法寛五刑是放者有罪當刑而不忍刑之寛其罪而放棄之也三諫不從待放而去者彼雖無罪君不用其言任令自去亦是放棄之義放之與奔俱是去國而去情小異釋例曰奔者廹窘而去逃死四隣不以禮出也放者受罪黜免宥之以逺也臣之事君三諫不從有待放之禮故傳曰義則進否則奉身而退廹窘而出奔及以禮見放俱去其國故傳通以進為文仲尼脩春秋又以所稱為優劣也言優劣者放者君舎其罪緩歩而出是其優也奔者止則懼死奔馳而去是其劣也昭八年楚人執陳公子招放之于越哀三年蔡人放其大夫公孫獵于吳與此胥甲父等皆甘心受罪黜其官位宥之以適逺方是實放而書放也襄二十九年傳稱齊公孫蠆公孫竈放其大夫髙止於北燕書曰出奔罪髙止也髙止好以事自為功且専故難及之彼罪髙止故實放而書奔也然則文十四年傳稱宋髙哀<pb n="3a"/>不義宋公而出遂来奔髙哀無罪亦改放而書奔者放者縁遣者之意為義奔者指去國之人立文據其所徃之處皆是從外来耳髙哀身来至魯自魯而稱来奔不書宋人之意故不得言放此乃外内之文異耳叛者以地適他稱叛入魯則稱来奔亦此之類也</hi>
公㑹齊侯于平州注平州齊地在泰山牟縣西音義<hi>牟亡侯反</hi>
公子遂如齊<lb/>
六月齊人取濟西田注魯以賂齊齊人不用師徒故曰<lb/>
取<lb/>
<pb n="3b"/>
秋邾子来朝注無傳<lb/>
楚子鄭人侵陳遂侵宋晉趙盾帥師救陳注傳言救陳<lb/>
宋經無宋字盖闕音義<hi>盾徒本反</hi>疏<hi>正義曰陳宋俱被楚侵明其並救二國傳稱救陳宋而經無宋字故設疑云盖闕也服䖍云趙盾既救陳而楚師侵宋趙盾欲救宋而楚師觧去按經傳皆言侵陳遂侵宋陳在宋南是先侵陳去陳乃侵宋也若趙盾越宋而南救陳猶及楚師北廻救宋安得不及楚也若言欲救宋而楚師解去則救陳之時楚師已向宋矣何以書救陳也盖以陳既被侵方始告晉晉人起師救陳楚又移師侵宋晉師比至於鄭楚師既已去矣故諸國㑹于棐林同共伐鄭棐林鄭地明晉始至鄭不得與楚相遇故竟無戰事言救陳宋者皆是致其意耳</hi>宋公陳侯衛侯曹伯㑹晉師<lb/>
<pb n="4a"/>
于棐林伐鄭注晉師救陳宋四國君徃㑹之共伐鄭也<lb/>
不言㑹趙盾取於兵㑹非好㑹也棐林鄭地滎陽苑陵<lb/>
縣東南有林鄉音義<hi>棐芳尾反好呼報反</hi>疏<hi>正義曰晉本興師為救陳宋但楚師已去故四國之君在㑹晉師與共伐鄭言于棐林者行㑹禮然後伐桓十五年公㑹宋公衛侯陳侯于袲伐鄭亦行㑹禮乃伐與此同也晉使趙盾為将不言㑹趙盾而言晉師者取於兵㑹非好㑹言所㑹㑹其兵非㑹其人故稱師案定八年公㑹晉師于瓦注云卿不書禮不敵公知此非為趙盾不敵公侯稱師者沈氏云此㑹有宋公陳侯等猶成二年㑹于蜀有蔡許之君故知此非為趙盾不得敵諸侯但取於兵㑹彼㑹于瓦唯有公故知與此異耳</hi>
<pb n="4b"/>
冬晉趙穿帥師侵崇音義<hi>崇本亦作崈</hi>
晉人宋人伐鄭<lb/>
　傳元年春王正月公子遂如齊逆女尊君命也注諸<lb/>
　侯之卿出入稱名氏所以尊君命也傳於此發者與<lb/>
　還文不同故釋之疏<hi>正義曰氏者位尊乃賜是臣之寵號具名氏所以尊君命言君</hi>
　<hi>命重故貴臣行行人貴則君命尊也諸侯之卿出入稱名氏者若宋華元衛元咺之類是也如魯卿公孫</hi>
　<hi>敖䘮歸尚稱氏明生歸亦然其歸父意如叔孫婼不稱氏者各有所為與常例不同也㑹盟征伐具名氏</hi>
　<hi>者皆是尊君命也傳獨於此發者為其與還文不同故於此釋之釋例曰昏禮雖奉時君之命其言必稱</hi>
<pb n="5a"/>
　<hi>先君以為禮辭故公子翬逆女傳曰脩先君之好公子遂逆女傳稱曰尊君命互發其義也</hi>三月<lb/>
　遂以夫人婦姜至自齊尊夫人也注遂不言公子替<lb/>
　其尊稱所以成小君之尊也公子當時之寵號非族<lb/>
　也故傳不言舎族釋例論之備矣音義<hi>稱尺證反舍音捨</hi>疏<lb/>
　<hi>正義曰公子亦是寵號其事與族相似魯臣有罪則貶去其族族去則非卿今遂與夫人俱至物無兩大</hi>
　<hi>人不並尊若從夫人者尊則夫人卑矣故替其尊稱令從夫人者卑則夫人尊矣釋例曰徃必稱族以示</hi>
　<hi>其重還雖在塗必舎族以替之所以成小君之尊是其義也成十四年叔孫僑如逆女及以夫人至其文</hi>
　<hi>與此正同彼傳云稱族尊君命舍族尊夫人此傳不言稱族舎族者釋例曰傳云公子遂如齊逆女尊君</hi>
<pb n="5b"/>
　<hi>命也遂以夫人婦姜至自齊尊夫人也叔孫僑如逆女則徃曰稱族還曰舎族然則公子公孫繋公之常</hi>
　<hi>言非族也是言公子非族故與彼異文公子雖則非族稱舎亦與族同故其言尊君命尊夫人與彼亦不</hi>
　<hi>異也所以異者族必君賜乃稱之公子公孫繋公之常言不須待賜乃稱之耳</hi>○夏季文子<lb/>
　如齊納賂以請㑹注宣公簒立未列於㑹故以賂請<lb/>
　之音義<hi>簒初患反</hi>○晉人討不用命者放胥甲父于衛注<lb/>
　胥甲下軍佐文十二年戰河曲不肯薄秦於險疏<hi>正義</hi>
　<hi>曰按彼傳胥甲與趙穿同罪放胥甲而舎趙穿者於時趙盾為政穿見晉君之壻或本罪輕於胥甲故得</hi>
　<hi>無咎</hi>而立胥克注克甲之子先辛奔齊注辛甲之屬大<lb/>
<pb n="6a"/>
　夫○㑹于平州以定公位注簒立者諸侯既與之㑹<lb/>
　則不得復討臣子殺之與弑君同故公與齊㑹而位<lb/>
　定音義<hi>復扶又反</hi>疏<hi>正義曰春秋之世王政不行諸侯自相推戴廢立不由天子簒弑而立則</hi>
　<hi>鄰國討之若與之㑹則序之於列成其為君諸侯既已為㑹則臣子不得復討若其殺之則與弑君罪同</hi>
　<hi>宣公殺子惡而取國常畏魯人討己心不自安納賂請㑹故既與齊㑹而公位乃定成十五年戚之會討</hi>
　<hi>曹成公成公得列于㑹後曹人請于晉曰先君無乃有罪乎若有罪則君列諸㑹矣是列㑹則位定也</hi>
　○東門襄仲如齊拜成注謝得會也○六月齊人取<lb/>
　濟西之田為立公故以賂齊也注濟西故曹地僖三<lb/>
<pb n="6b"/>
　十一年晉文以分魯音義<hi>為于偽反</hi>○宋人之弑昭公也<lb/>
　注在文十六年晉荀林父以諸侯之師伐宋宋及晉<lb/>
　平宋文公受盟于晉又會諸侯于扈将為魯討齊皆<lb/>
　取賂而還注文十五年十七年二扈之盟皆受賂疏<lb/>
　<hi>正義曰杜以傳言皆取賂而還必有二事乃得稱皆故指二扈之盟以充皆義劉炫云案傳數晉罪近發</hi>
　<hi>宋弑昭公前扈之盟文所不及何當虚指其事言皆取賂炫謂宋及晉平取宋賂為魯討齊取齊賂也案</hi>
　<hi>此言㑹諸侯于扈文承宋人之弑昭公下知非十七年㑹于扈既取宋賂又取齊賂而稱皆必為十七年</hi>
　<hi>十五年二扈之盟者案十七年㑹于扈尋檢經傳全無為魯討齊之事豈得違背經傳妄指十七年乎但</hi>
<pb n="7a"/>
　<hi>宋弑昭公其罪既大故先言之為魯討齊其失小故後言之劉炫以傳文先後顛倒又以㑹于扈為十七</hi>
　<hi>年之事違背經傳而規杜非也取賂而還書本或云取齊賂而還檢勘古本及杜注意並無齊字文十七</hi>
　<hi>年宋及晉平唯受宋賂十五年㑹扈受齊賂耳傳言皆者皆齊宋也故知皆取齊賂者非也</hi>鄭穆<lb/>
　公曰晉不足與也遂受盟于楚陳共公之卒楚人不<lb/>
　禮焉注卒在文十二年音義<hi>共音恭</hi>陳靈公受盟于晉<lb/>
　秋楚子侵陳遂侵宋晉趙盾帥師救陳宋㑹于棐林<lb/>
　以伐鄭也楚蒍賈救鄭遇于北林注與晉師相遇滎<lb/>
　陽中牟縣西南有林亭在鄭北囚晉解揚晉人乃還<lb/>
<pb n="7b"/>
　注解揚晉大夫音義<hi>解音蟹</hi>○晉欲求成於秦趙穿曰<lb/>
　我侵崇秦急崇必救之注崇秦之與國音義<hi>秦急崇絶句本</hi>
　<hi>或作崇急秦必救之是後人改耳</hi>疏<hi>正義曰崇是秦之與國故秦人急於援崇</hi>吾以求成<lb/>
　焉冬趙穿侵崇秦弗與成○晉人伐鄭以報北林之<lb/>
　役注報囚解揚於是晉侯侈趙宣子為政驟諫而不<lb/>
　入故不競於楚注競强也為明年鄭伐宋張本音義<lb/>
　<hi>侈昌氏反又户氏反驟仕救反</hi>
經二年春王二月壬子宋華元帥師及鄭公子歸生帥<lb/>
<pb n="8a"/>
師戰于大棘宋師敗績獲宋華元注得大夫生死皆曰<lb/>
獲例在昭二十三年大棘在陳留襄邑縣南疏<hi>正義曰此華元歸生及哀二年趙鞅罕逹客主各言帥師者皆是将尊師衆故並具其文或於歸生之下無帥師之字脱耳注正義曰此獲華元生也哀十一年獲齊國書死也以此知生死皆曰獲昭二十三年傳云書曰胡子髠沈子逞滅獲陳夏齧君臣之辭也傳言書曰是仲尼變例也</hi>
秦師伐晉<lb/>
夏晉人宋人衛人陳人侵鄭注鄭為楚伐宋獲其大夫<lb/>
晉趙盾興諸侯之師将為宋報恥畏楚而還失覇者之<lb/>
<pb n="8b"/>
義故貶稱人音義<hi>為楚于偽反下同</hi>疏<hi>正義曰諸經貶諸侯之卿稱人者傳皆言其名氏此傳唯稱趙盾及諸侯之師侵鄭諸侯之将不言名氏則實是微者非貶之也趙盾畏楚而還故貶之稱人釋例曰鄭受楚命伐宋大敗宋師獲其二卿此晉之不競也晉於是申命衆國大起其衆将以雪宋之恥取威定霸趙盾為政而畏越椒之盛不敢遂其所志託辭班師失宋之心孤諸侯之望所以致貶也</hi>
秋九月乙丑晉趙盾弑其君夷臯注靈公不君而稱臣<lb/>
以弑者以示良史之法深責執政之臣例在四年音義<lb/>
<hi>臯古刀反</hi>疏<hi>正義曰釋例曰經書趙盾弑君而傳云靈公不君又以明於例此弑宜稱君也弑非趙盾而經不變文者以示良史之意深責執政之臣傳故特見仲尼曰越竟乃免明盾亦應受罪也雖原其本心而春秋<pb n="9a"/>不赦其罪盖為教之逺防</hi>
冬十月乙亥天王崩注無傳<lb/>
　傳二年春鄭公子歸生受命于楚伐宋注受楚命也<lb/>
　音義<hi>受命于楚本或作命于楚</hi>宋華元樂吕禦之二月壬子戰于<lb/>
　大棘宋師敗績囚華元獲樂吕注樂吕司寇獲不書<lb/>
　非元帥也獲生死通名經言獲華元故傳特䕶之曰<lb/>
　囚以明其生獲故得見贖而還音義<hi>帥所類反贖食欲反</hi>及甲<lb/>
　車四百六十乗俘二百五十人馘百人狂狡輅鄭人<lb/>
<pb n="9b"/>
　鄭人入于井注狂狡宋大夫輅迎也音義<hi>乗繩證反下同俘芳</hi>
　<hi>夫反馘古獲反馘百人或馘百者人衍字狡古夘反輅五嫁反</hi>倒㦸而出之獲狂狡<lb/>
　君子曰失禮違命宜其為禽也戎昭果毅以聽之之<lb/>
　謂禮注聽謂常存於耳著於心想聞其政令音義<hi>倒丁</hi>
　<hi>老反宜其為禽一本作宜其禽也毅魚既反著直略反</hi>殺敵為果致果為毅易<lb/>
　之戮也注易反易疏<hi>正義曰軍法以殺敵為上将軍臨戰必三令五申之狂狡失即</hi>
　<hi>戎之禮違元帥之命曲法以拯鄭人宜其為禽也昭明也兵戎之事明此果毅以聴之之謂禮能殺敵人</hi>
　<hi>是名為果言能果敢以除賊致此果敢乃名為毅言能疆毅以立功易之戮也反易此道則合刑戮也昭</hi>
<pb n="10a"/>
　<hi>謂明曉此禮致謂逹之於敵毅疆也能致用此意乃謂彊人言在軍對敵必須殺也尚書成湯數桀之罪</hi>
　<hi>以誓衆云爾尚輔予一人致天之罰予其大賚汝爾不從誓言予則孥戮汝武王數紂之罪以誓衆云勗</hi>
　<hi>哉夫子尚桓桓如虎如貔如熊如熊于商郊爾所不勗其于爾躬有戮二王以至聖伐至惡尚誓衆使多</hi>
　<hi>殺是軍法務在多殺殺敵乃為禮也公羊善宋襄公不鼓不成列以為文王之戰亦不過此武王之戰既</hi>
　<hi>知不然文王之戰豈當若是審如公羊之言文王未曉戰法其不能身定天下豈為此乎</hi>將戰華<lb/>
　元殺羊食士其御羊斟不與及戰曰疇昔之羊子為<lb/>
　政注疇昔猶前日也音義<hi>食音嗣斟之金反不與音預</hi>疏<hi>正義曰禮記檀</hi>
　<hi>弓云孔子謂子貢曰吾疇昔之夜夢坐奠於兩楹之間鄭𤣥云疇昔猶前日也是相傳為然</hi>今日<lb/>
<pb n="10b"/>
　之事我為政與入鄭師故敗君子謂羊斟非人也以<lb/>
　其私憾敗國殄民注憾恨也殄盡也音義<hi>憾本亦作感戸暗反</hi>
　<hi>注同敗必邁反又如字殄大典反</hi>於是刑孰大焉詩所謂人之無良<lb/>
　者注詩小雅義取不良之人相怨以亡其羊斟之謂<lb/>
　乎殘民以逞音義<hi>逞勑領反</hi>○宋人以兵車百乗文馬百<lb/>
　駟注畫馬為文四百匹疏<hi>正義曰謂文飾雕畫之若朱其尾鬛之類也</hi>以<lb/>
　贖華元于鄭半入華元逃歸立于門外告而入注告<lb/>
　宋城門而後入言不苟見叔牂曰子之馬然也注叔<lb/>
<pb n="11a"/>
　牂羊斟也卑賤得先歸華元見而慰之音義<hi>牂子郎反</hi>對<lb/>
　曰非馬也其人也注叔牂知前言已顯故不敢讓罪<lb/>
　既合而来奔注叔牂言畢逐奔魯合猶荅也疏<hi>正義曰叔</hi>
　<hi>牂卑賤故得先歸華元見而安慰之曰徃奔入鄭軍者子之馬自然非子之罪叔牂自知前言已顯不敢</hi>
　<hi>隠諱乃對元曰非馬也其人也言是已為之叔牂既荅華元而即来奔魯耳服䖍載三説皆以子之馬然</hi>
　<hi>為叔牂之語對曰以下為華元之辭賈逵云叔牂宋守門大夫華元既見叔牂牂謂華元曰子見獲於鄭</hi>
　<hi>者是由子之馬使然也華元對曰非馬自奔也其人為之也謂羊斟驅入鄭也奔走也言宋人贖我之事</hi>
　<hi>既和合而我即来奔耳鄭衆云叔牂即羊斟也在先得歸華元見叔牂牂即誣之曰奔入鄭軍者子之馬</hi>
<pb n="11b"/>
　<hi>然也非我也華元對曰非馬也其人也言是女驅之耳叔牂既與華元合語而即来奔魯又一説叔牂宋</hi>
　<hi>人見宋以馬贖華元謂元以贖得歸謂元曰子之得来當以馬贖故然華元曰非馬也其人也言已不由</hi>
　<hi>馬贖自以人事来耳贖事既合而我即来奔杜以傳文見叔牂而即言曰則曰下皆當為華元之語不得</hi>
　<hi>為叔牂之辭且以華元與賤人交語而稱對曰謂歸國而来奔皆於文不順又羊斟與叔牂當是名字相</hi>
　<hi>配故不從三家而别為之説采鄭氏来奔為奔魯耳合是聚合言語故云合猶荅也</hi>宋城華元<lb/>
　為植廵功注植将主也音義<hi>植直吏反注同将子匠反</hi>疏<hi>正義曰周禮大</hi>
　<hi>司馬大役屬其植鄭司農云植謂部曲将吏故宋城華元為植廵功是植為将領主帥監作者也廵功謂</hi>
　<hi>廵城檢作功也</hi>城者謳曰睅其目皤其腹棄甲而復注睅出<lb/>
<pb n="12a"/>
　目皤大腹棄甲謂亡師音義<hi>謳烏侯反睅户板反説文字林云大目也蘇林</hi>
　<hi>云寝視不安貌孟康云猶分然也皤歩何反</hi>疏<hi>正義曰説文云睅大目也目大則出見故云出目也</hi>
　<hi>皤是腹之状腹以大為異故為大腹也</hi>于思于思棄甲復来注于思多<lb/>
　鬚之貌音義<hi>于思如字又西才反多鬚貌賈逵云白頭貌復扶又反来力知反又如字以協</hi>
　<hi>上韻鬚脩于反字又作鬢</hi>疏<hi>正義曰賈逵以為白頭貌成十五年華元為右師距此三十二年計未得</hi>
　<hi>頭白故杜以為多鬚貌亦是以意言之耳</hi>使其驂乗謂之曰牛則有皮犀<lb/>
　兕尚多棄甲則那注那猶何也音義<hi>驂七南反犀音西兕徐履反那</hi>
　<hi>乃多反</hi>疏<hi>正義曰釋獸云犀似豕郭璞曰形似水牛豬頭大腹痺脚脚有三蹄黒色三角一在頂上</hi>
<pb n="12b"/>
　<hi>一在額上一在鼻上鼻上者食角也小而不橢好食棘亦有一角者劉欣期交州記曰犀出九徳毛如豕</hi>
　<hi>蹄有甲頭似馬吴録地理志云武陵沅南縣以南皆有犀釋獸云兕似牛郭璞云一角青色重千斤説文</hi>
　<hi>云兕如野牛青毛其皮堅厚可制鎧交州記曰兕出九徳有一角角長三尺餘形如馬鞭柄徧檢書傳犀</hi>
　<hi>兕二獸並出南方非宋所有假令波及宋國必不能多言尚多者苟以荅謳者耳</hi>役人曰從<lb/>
　其有皮丹漆若何華元曰去之夫其口衆我寡注傳<lb/>
　言華元不吝其咎寛而容衆音義<hi>漆音七吝力刃反咎其九反</hi>○<lb/>
　秦師伐晉以報崇也注伐崇在元年遂圍焦注焦晉<lb/>
　河外邑夏晉趙盾救焦遂自隂地及諸侯之師侵鄭<lb/>
<pb n="13a"/>
　注隂地晉河南山北自上洛以東至陸渾音義<hi>渾户昏反</hi>
　以報大棘之役楚鬭椒救鄭曰能欲諸侯而惡其難<lb/>
　乎遂次于鄭以待晉師趙盾曰彼宗競于楚殆将斃<lb/>
　矣注競强也鬭椒若敖之族自子文以来世為楚令<lb/>
　尹音義<hi>惡烏路反難乃旦反斃婢世反</hi>姑益其疾乃去之注欲示弱<lb/>
　以驕之傳言趙盾所以稱人且為四年楚滅若敖氏<lb/>
　張本○晉靈公不君注失君道也以明於例應稱國<lb/>
　以弑音義<hi>弑申志反</hi>厚斂以雕牆注雕畫也音義<hi>斂力驗反雕本</hi>
<pb n="13b"/>
　<hi>亦作彫牆在良反</hi>從臺上彈人而觀其辟丸也宰夫胹熊蹯<lb/>
　不熟殺之寘諸畚使婦人載以過朝注畚以草索為<lb/>
　之筥屬音義<hi>彈徒丹反胹音而煑也蹯扶元反寘之䜴反畚音本草器也索素各反筥九吕</hi>
　<hi>反</hi>疏<hi>正義曰字書過熟曰胹命此宰夫胹熊蹯不至於熟以其違命故殺之注正義曰周禮挈壺氏</hi>
　<hi>挈畚以令軍糧鄭衆云縣畚于廩假之處畚所以盛糧之器故以畚表廩説文云畚蒲器可以盛糧韓詩</hi>
　<hi>外傳云鮑焦挈畚采蔬遇子貢於道是畚可以盛糧盛菜以草索為之今人猶有此器形制似筥故為筥</hi>
　<hi>屬過朝以示人令衆懼也</hi>趙盾士季見其手問其故而患之將諫<lb/>
　士季曰諫而不人則莫之繼也㑹請先不入則子繼<lb/>
<pb n="14a"/>
　之三進及溜而後視之注士季随㑹也三進三伏公<lb/>
　不省而又前也公知欲諫故佯不視音義<hi>其手一本作首溜力</hi>
　<hi>救反屋霤也</hi>疏<hi>正義曰言二人将欲相随入諫士季謂盾曰子是尊卿今與子俱諫而不入則莫之</hi>
　<hi>能繼續為諫㑹是卑卿請先徃諫不入則子繼之注正義曰溜謂簷下水溜之處入門伏而不省起而更</hi>
　<hi>進三進而及於君之屋溜言廹於公之前</hi>曰吾知所過矣將改之稽首而<lb/>
　對曰人誰無過過而能改善莫大焉詩曰靡不有初<lb/>
　鮮克有終注詩大雅也音義<hi>鮮息淺反少也下同</hi>夫如是則能<lb/>
　補過者鮮矣君能有終則社稷之固也豈惟羣臣賴<lb/>
<pb n="14b"/>
　之又曰衮職有闕惟仲山甫補之能補過也注詩大<lb/>
　雅也衮君之上服闕過也言服衮者有過則仲山甫<lb/>
　能補之音義<hi>衮古本反</hi>君能補過衮不廢矣注常服衮也<lb/>
　猶不改宣子驟諫公患之使鉏麑賊之注鉏麑晉力<lb/>
　士音義<hi>鉏仕俱反麑音迷一音五兮反</hi>晨徃寢門闢矣盛服將朝尚<lb/>
　早坐而假寐注不解衣冠而睡音義<hi>闢婢亦反盛音成本或作成睡</hi>
　<hi>垂偽反</hi>麑退歎而言曰不忘恭敬民之主也賊民之主<lb/>
　不忠棄君之命不信有一於此不如死也觸槐而死<lb/>
<pb n="15a"/>
　注槐趙盾庭樹音義<hi>槐音懐又音回</hi>秋九月晉侯飲趙盾酒<lb/>
　伏甲將攻之其右提彌明知之注右車右音義<hi>飲於鴆反</hi>
　<hi>提本又作祗上支反彌面皮反</hi>趨登曰臣侍君宴過三爵非禮也遂<lb/>
　扶以下公嗾夫獒焉明搏而殺之注獒猛犬也音義<lb/>
　<hi>遂扶舊本皆扶房孚反服䖍注作跣先典反云徒跣也今杜注本徃徃有跣者嗾素口反説文云使犬也</hi>
　<hi>服本作㖩夫音扶獒五羔反尚書傳云大犬也爾雅云狗四尺為獒説文云犬知人心可使者搏音博</hi>
　疏<hi>正義曰此言飲趙盾酒是小飲酒耳非正燕禮燕禮獻酬之後方脱屨升堂行無算爵非止三爵而</hi>
　<hi>已其侍君小飲則三爵而退玉藻云君子之飲酒也受一爵而色洒如也二爵而言言斯禮已三爵而油</hi>
<pb n="15b"/>
　<hi>油以退鄭𤣥云禮飲過三爵則敬殺可以去矣是三爵禮訖自當退也提彌明言此之時未必已過三爵</hi>
　<hi>假此辭以悟趙盾耳服䖍本扶作跣注云趙盾徒跣而下走禮脱屨而升堂降階乃納屨堂上無屨跣則</hi>
　<hi>是常何須云遂跣而下且遂者因上生下之言提彌明言訖而遂不得為趙盾遂也杜本作扶言扶趙盾</hi>
　<hi>下階也服䖍云嗾取也夫語辭獒犬名公乃嗾夫獒使之噬盾也釋畜云狗四尺為獒是大犬之名以其</hi>
　<hi>使之噬盾故云獒猛犬也</hi>盾曰棄人用犬雖猛何為注責公不養<lb/>
　士而更以犬為己用鬭且出提彌明死之初宣子田<lb/>
　於首山舎於翳桑注田獵也翳桑桑之多䕃翳者首<lb/>
　山在河東蒲坂縣東南音義<hi>翳於計反䕃音隂又於鴆反</hi>見靈輙<lb/>
<pb n="16a"/>
　饑問其病注靈輙晉人曰不食三日矣食之舎其半<lb/>
　問之曰宦三年矣注宦學也音義<hi>食之音嗣下同舎其音捨</hi>疏<hi>正義</hi>
　<hi>曰曲禮云宦學事師則二者俱是學也但宦者學仕宦學者尋經藝以此為異矣</hi>未知母之<lb/>
　存否今近焉注去家近請以遺之使盡之而為之簞<lb/>
　食與肉注簞笥也音義<hi>遺唯季反下注同簞音丹笥思嗣反</hi>疏<hi>正義曰鄭𤣥曲</hi>
　<hi>禮注云圓曰簞方曰笥然則俱是竹器方圎異名耳故以簞為笥鄭𤣥論語注亦云簞笥也</hi>寘諸<lb/>
　橐以與之既而與為公介注靈輙為公甲士音義<hi>橐他</hi>
　<hi>
                        <graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>反而與音預公介音界</hi>倒㦸以禦公徒而免之問何故對曰翳<lb/>
<pb n="16b"/>
　桑之饑人也問其名居注問所居不告而退注不望<lb/>
　報也遂自亡也注輙亦去乙丑趙穿攻靈公於桃園<lb/>
　注穿趙盾之從父昆弟子乙丑九月二十七日音義<lb/>
　<hi>攻如字本或作弑</hi>疏<hi>正義曰晉語云趙衰趙夙之弟世族譜盾是衰子穿是夙孫是穿為盾之從父</hi>
　<hi>昆弟之子也世本夙為衰祖穿為夙之曾孫世本轉寫多誤其本未必然也</hi>宣子未出山<lb/>
　而復注晉竟之山也盾出奔聞公弑而還音義<hi>竟音境下</hi>
　<hi>文注同弑申志反</hi>大史書曰趙盾弑其君以視於朝宣子曰<lb/>
　不然對曰子為正御亡不越竟反不討賊非子而誰<lb/>
<pb n="17a"/>
　宣子曰嗚呼我之懐矣自詒伊慼其我之謂矣注逸<lb/>
　詩也言人多所懐戀則自遺憂音義<hi>大音泰</hi>孔子曰董<lb/>
　狐古之良史也書法不隠注不隠盾之罪趙宣子古<lb/>
　之良大夫也為法受惡注善其為法受屈音義<hi>為于偽反</hi>
　<hi>注同</hi>惜也越竟乃免注越竟則君臣之義絶可以不討<lb/>
　賊疏<hi>正義曰哀八年傳公山不峱云君子違不適讐國未臣而有伐之奔命焉死之可也注云未臣</hi>
　<hi>所適之國則可還奔命死其難如彼傳文雖則出奔臣義未絶此注云越竟則君臣之義絶者以仲尼云</hi>
　<hi>越竟乃免出竟則免責明其義巳絶也襄三十年鄭人殺良霄傳曰不稱夫人言自外入也去國不稱大</hi>
<pb n="17b"/>
　<hi>夫是為義絶之驗且受君之命乃得為臣今君欲殺巳逃奔他國君之於臣既巳絶矣臣之於君能無絶</hi>
　<hi>乎董狐云子為正卿反不討賊明其威足討賊卿位猶在故責之耳我以君寵得為國卿仗君之威故羣</hi>
　<hi>下用命亦既失位出奔國人不復畏我國内自有賊亂非我所能禁之故越竟得免由義絶故也不峱之</hi>
　<hi>言謂巳以他故出奔非是君欲殺巳閔其宗國宜還救之昭二十一年宋公子城以晉師救宋是其事也</hi>
　<hi>襄二十七年傳曰崔氏之亂申鮮虞来奔僕貴於野以䘮荘公彼是公之寵臣去國而行君服豈復貴無</hi>
　<hi>罪而將見殺逃竄而得免死者皆令反服君乎禮檀弓曰穆公問於子思曰為舊君反服古與子思曰古</hi>
　<hi>之君子進人以禮退人以禮故有舊君反服之禮也今之君子進人若將加諸膝退人若將隊諸淵無為</hi>
　<hi>戎首不亦善乎又何反服之禮之有是言去國雖同本情有異不可以一槩論也</hi>宣子使趙<lb/>
<pb n="18a"/>
　穿逆公子黒臀于周而立之注黒臀晉文公子音義<lb/>
　<hi>臀徒門反</hi>疏<hi>正義曰周語單襄公云吾聞成公之生也其母夢神䂓其臀以墨曰使有晉國故命之曰</hi>
　<hi>黑臀晉世家成公者文公少子其母周女也</hi>壬申朝于武宫注壬申十月<lb/>
　五日既有日而無月冬又在壬申下明傳文無較例<lb/>
　音義<hi>較音角</hi>○初驪姬之亂詛無畜羣公子注詛盟誓<lb/>
　音義<hi>驪力知反詛側慮反</hi>疏<hi>正義曰服䖍云驪姬與獻公及諸大夫詛無畜羣公子欲令其二子</hi>
　<hi>專國杜雖不注義似不然若驪姬身為此詛姬死即應復當何得比至於今國無公族豈復文襄之霸遂</hi>
　<hi>踵驪姬法乎盖為夷齊卓子以庶簒適晉國創其為亂不用復畜公子按檢傳文及國語文公之子雍在</hi>
<pb n="18b"/>
　<hi>秦樂在陳黒臀在周襄公之孫談在周則是晉之公子悉皆出在他國是其因行而不改成公今始革之</hi>
　<hi>故傳本其初也則是國内因驪姬之亂故設此詛非驪姬自為詛也若驪姬為詛不須言驪姬之亂以言</hi>
　<hi>之亂知其創驪姬也自此之後雖立公族而顯者亦少唯有悼公之弟揚干悼公之子愸二人名見於傳</hi>
　<hi>昭十八年鄭人救火子産辭晉公子公孫於東門以外更無其人良由偪於六卿不被任用故耳</hi>自<lb/>
　是晉無公族注無公子故廢公族之官疏<hi>正義曰不畜羣公子</hi>
　<hi>故無公族是公族之官掌教公之子弟也下注云餘子適子之母弟亦治餘子之政子屬餘子之官則適</hi>
　<hi>子屬公族之官也孔晁注國語云公族大夫掌公族及卿大夫子弟之官是卿之適子屬公族也晉語云</hi>
　<hi>欒伯請公族悼公曰荀家惇惠荀㑹文敏黶也果敢無忌慎靖使茲四人者為之膏粱之性難正也故使</hi>
<pb n="19a"/>
　<hi>惇惠者教之文敏者道之果敢者諗之慎靖者脩之使茲四人者為公族大夫是公族主教誨也</hi>及<lb/>
　成公即位乃宦卿之適子而為之田以為公族注宦<lb/>
　仕也為置田邑以為公族大夫音義<hi>適本又作嫡丁歴反下注同為</hi>
　<hi>置于偽反</hi>又宦其餘子亦為餘子注餘子嫡子之母弟也<lb/>
　亦治餘子之政疏<hi>正義曰下庶子為妾子知餘子則是嫡子之母弟也言亦為餘子則</hi>
　<hi>知餘子之官亦治餘子之政令主教卿大夫適妻之次子也下云庶子為公行掌率公之戎車則公行不</hi>
　<hi>教庶子然則卿大夫之妾子亦是餘子之官教之矣</hi>其庶子為公行注庶子妾<lb/>
　子也掌率公戎行音義<hi>行户郎反注及下同</hi>疏<hi>正義曰下句趙盾自以為庶為</hi>
<pb n="19b"/>
　<hi>旄車之族即公行也掌車而謂之公行知其掌率公戎車之行列也</hi>晉於是有公族餘<lb/>
　子公行注皆官名疏<hi>正義曰此晉有公族餘子公行詩魏風有公族公路公行其公</hi>
　<hi>族公行既同公路似此餘子但餘子不主路車公路非餘子也當與公行為一以其主君路車謂之公路</hi>
　<hi>主車行列謂之公行其實止是一官詩人變文以韻句耳周禮無此三官之名夏官有諸子下大夫二人</hi>
　<hi>掌國子之倅事與公族同也春官有巾車下大夫二人掌王之五路事與公行同也無餘子同者天子諸</hi>
　<hi>侯禮異耳</hi>趙盾請以括為公族注括趙盾異母弟趙姬之<lb/>
　中子屏季也音義<hi>括古活反中如字又丁仲反屏歩丁反</hi>曰君姬氏之<lb/>
　愛子也注趙姬文公女成公姊也微君姬氏則臣狄<lb/>
<pb n="20a"/>
　人也公許之注盾狄外孫也姬氏逆之以為嫡事見<lb/>
　僖二十四年音義<hi>見賢遍反</hi>冬趙盾為旄車之族注旄車<lb/>
　公行之官盾本卿適其子當為公族辟屏季故更掌<lb/>
　旄車音義<hi>旄音毛一本作軞</hi>疏<hi>正義曰主公車行列謂之公行車皆建旄謂之旄車之族</hi>
　<hi>詩云孑孑干旄又曰建旐設旄是公車必建旄也周禮主車之官謂之巾車巾者衣也主衣飾之車謂之</hi>
　<hi>巾車此掌建旄之車謂之旄車之族盾本卿之適子其子世承正適當為公族使辟屏季故更為旄車之</hi>
　<hi>族自以身為妾子故使其子為妾子之官知非盾身自為旄車之族而云使其子者旄車之族賤官耳盾</hi>
　<hi>身既為正卿無容退掌賤職六年經稱晉趙盾衛孫免侵陳仍書於經非身退位故知使其子耳原同長</hi>
<pb n="20b"/>
　<hi>而使趙括者沈氏云以其君姬氏之愛子故使之非正適也</hi>使屏季以其故族為<lb/>
　公族大夫注盾以其故官屬與屏季使為衰之適音<lb/>
　義<hi>衰初危反</hi>疏<hi>正義曰族即屬也故官屬者父時舊官屬也将父時官屬盡與屏季使季為衰之正</hi>
　<hi>適也盾之此意欲令身死之後使屏季承其父後為趙氏宗主但晉人以盾之忠更使其子朔承盾後耳</hi>
經三年春王正月郊牛之口傷改卜牛牛死乃不郊猶<lb/>
三望注牛不稱牲未卜日<lb/>
葬匡王注無傳四月而葬速<lb/>
楚子伐陸渾之戎<lb/>
<pb n="21a"/>
夏楚人侵鄭<lb/>
秋赤狄侵齊注無傳<lb/>
宋師圍曹<lb/>
冬十月丙戌鄭伯蘭卒注再與文同盟疏<hi>正義曰蘭以僖三十三年即位文二年盟于垂隴七年于扈十四年于新城魯鄭俱在當言三同盟而云再者以扈之盟經文不序諸侯故不數劉炫規之非也</hi>
葬鄭穆公注無傳<lb/>
　傳三年春不郊而望皆非禮也注言牛雖傷死當更<lb/>
<pb n="21b"/>
　改卜取其吉者郊不可廢也前年冬天王崩未葬而<lb/>
　郊者不以王事廢天事禮記曾子問天子崩未殯五<lb/>
　祀不行既殯而祭自啟至于反哭五祀之祭不行已<lb/>
　葬而祭疏<hi>正義曰按經牛死在正月郊當用三月其間足得養牛牛雖一傷一死當更改卜取</hi>
　<hi>其吉者郊天之禮不可廢也牛死而遂不郊故為非禮也不郊非禮則於禮得郊禮諸侯為天子斬衰天</hi>
　<hi>王崩未葬而得郊者不以王事廢天事也引曾子問者舉輕以明重也初死以至於殯唘殯以至反哭於</hi>
　<hi>此之間五祀之祭不行耳既殯之後唘殯以前五祀之祭猶尚不廢郊天必不廢矣故鄭注云郊社亦然</hi>
　<hi>王制云䘮三年不祭唯祭天地社稷為越紼而行事鄭𤣥云不敢以卑廢尊紼輴車索禮天子殯於西序</hi>
<pb n="22a"/>
　<hi>櫕輴車而塗之繋紼以備火災言越紼而行事是在殯得祭也按曾子問既殯而祭其祭也尸入三飯不</hi>
　<hi>侑酳不酢而已矣謂尸唯三飯祝不侑勸其食食罷主人酌酒酳尸尸不酢主人曾子問又云已葬而祭</hi>
　<hi>祝畢獻而已謂尸飯而侑勸訖酳尸尸酢主人酢訖又布祝席祝坐主人酌酒以獻祝獻畢而止故鄭注</hi>
　<hi>云既葬彌吉畢獻祝而後止是也鄭又注彼云天子七祀言五者闗中言之按禮記祭法云王為羣姓立</hi>
　<hi>七祀曰司命曰中霤曰國門曰國行曰泰厲曰尸曰竈王自為立七祀諸侯為國立五祀曰司命曰中霤</hi>
　<hi>曰國門曰國行曰公厲諸侯自為立五祀大夫立三祀曰族厲曰門曰行適士立二祀曰門曰行庶士庶</hi>
　<hi>人立一祀或立户或立竈是其義也</hi>望郊之屬也不郊亦無望可也注<lb/>
　已有例在僖三十一年復發傳者嫌牛死與卜不從<lb/>
<pb n="22b"/>
　異音義<hi>復扶又反</hi>○晉侯伐鄭及郔鄭及晉平士會入盟<lb/>
　注郔鄭地為夏楚侵鄭傳音義<hi>郔音延</hi>○楚子伐陸渾<lb/>
　之戎遂至於雒觀兵于周疆注雒水出上雒冢領山<lb/>
　至河南鞏縣入河音義<hi>疆居良反</hi>定王使王孫滿勞楚子<lb/>
　注王孫滿周大夫音義<hi>勞力報反</hi>楚子問鼎之大小輕重<lb/>
　焉注示欲偪周取天下對曰在徳不在鼎昔夏之方<lb/>
　有徳也注禹之世音義<hi>夏户雅反</hi>逺方圖物注圖畫山川<lb/>
　竒異之物而獻之貢金九牧注使九州之牧貢金鑄<lb/>
<pb n="23a"/>
　鼎象物注象所圖物著之於鼎音義<hi>鑄之樹反著張慮反舊直略反</hi>
　百物而為之備使民知神姦注圖鬼神百物之形使<lb/>
　民逆備之故民入川澤山林不逢不若注若順也螭<lb/>
　魅罔兩注螭山神獸形魅怪物罔兩水神音義<hi>螭勑知反</hi>
　<hi>魅亡備反本又作鬽罔亡丈反兩本又作蜽音同説文云罔兩山川之精物也</hi>疏<hi>正義曰螭山神獸形</hi>
　<hi>魅怪物先儒相傳為然魯語仲尼云木石之怪夔罔兩水之恠龍罔象則罔兩是木石之神杜以為水神</hi>
　<hi>者魯語賈逵注云罔兩罔象言有夔龍之形而無實體然則罔兩罔象皆是虚無當總彼之意非神名也</hi>
　<hi>上句言山林川澤則螭魅罔兩四神文十八年注螭魅山林異氣所生螭魁既為山林之神則罔兩宜為</hi>
<pb n="23b"/>
　<hi>川澤之神故以為水神也</hi>莫能逢之注逢遇也用能協于上下以<lb/>
　承天休注民無災害則上下和而受天祐音義<hi>休許蚪反</hi>
　<hi>下同祐音右</hi>巢有昏徳鼎遷于商載祀六百注載祀皆年<lb/>
　音義<hi>載祀爾雅云商曰祀唐虞曰載周曰年夏曰嵗</hi>疏<hi>正義曰釋天云唐虞曰載商曰祀周曰年</hi>
　<hi>孫炎云載取物終更始祀取四時祭祀一訖年取年穀一熟是載祀皆年之别名複言之耳律歴志云商</hi>
　<hi>三十一王六百二十九年</hi>商紂暴虐鼎遷于周徳之休明雖小重<lb/>
　也注不可遷音義<hi>封直九反</hi>其姦回昏亂雖大輕也注言<lb/>
　可移天祚明徳有所底止注底致也音義<hi>祚才故反底音㫖</hi>
<pb n="24a"/>
　成王定鼎于郟鄏注郟鄏今河南也武王遷之成王<lb/>
　定之音義<hi>郟古洽反鄏音辱</hi>卜世三十卜年七百天所命也<lb/>
　周徳雖衰天命未改鼎之輕重未可問也疏<hi>正義曰律歴志</hi>
　<hi>云周三十六王八百六十七年過卜數也</hi>○夏楚人侵鄭鄭即晉故也○<lb/>
　宋文公即位三年殺母弟須及昭公子武氏之謀也<lb/>
　注武氏謀奉母弟須及昭公子以作亂事在文十八<lb/>
　年使戴桓之族攻武氏於司馬子伯之館盡逐武穆<lb/>
　之族武穆之族以曹師伐宋秋宋師圍曹報武氏之<lb/>
<pb n="24b"/>
　亂也○冬鄭穆公卒初鄭文公有賤妾曰燕姞注姞<lb/>
　南燕姓音義<hi>姞其乙反又其吉反</hi>夢天使與巳蘭注蘭香草疏<lb/>
　<hi>正義曰夢言天者皆非天也此既言天使與巳蘭即云余為伯鯈鯈即非天也伯鯈不得自稱為天天不</hi>
　<hi>得變為伯鯈明是夢者恍惚之言耳成五年晉趙嬰夢天使為己祭余余福女上天之神聰明正直寧當</hi>
　<hi>就淫亂之人降福以求食乎昭四年叔孫穆子夢天壓己弗勝號豎牛助而勝之若是上天之神寧當與</hi>
　<hi>豎牛爭力而不勝也明皆恍惚之言或别有邪神夢者不識而妄稱天耳</hi>曰余為伯鯈余<lb/>
　而祖也注伯鯈南燕祖音義<hi>鯈以留反</hi>以是為而子注以<lb/>
　蘭為女子名音義<hi>女音汝</hi>以蘭有國香人服媚之如是<lb/>
<pb n="25a"/>
　注媚愛也欲令人愛之如蘭音義<hi>媚亡冀反令力呈反</hi>既而文<lb/>
　公見之與之蘭而御之辭曰妾不才幸而有子將不<lb/>
　信敢徴蘭乎注懼將不見信故欲託所賜蘭為懐子<lb/>
　月數公曰諾生穆公名之曰蘭文公報鄭子之妃曰<lb/>
　陳媯注鄭子文公叔父子儀也漢律淫季父之妻曰<lb/>
　報音義<hi>媯九危反</hi>生子華子臧子臧得罪而出注出奔宋<lb/>
　音義<hi>臧作郎反</hi>誘子華而殺之南里注在僖十六年南里<lb/>
　鄭地使盗殺子臧於陳宋之間注在僖二十四年又<lb/>
<pb n="25b"/>
　娶于江生公子士朝于楚楚人酖之及葉而死注葉<lb/>
　楚地今南陽葉縣音義<hi>酖直䕃反葉式渉反</hi>疏<hi>正義曰諸侯大子攝行父事稱</hi>
　<hi>朝此公子士非大子亦稱朝者以大子稱朝故傳亦通言之其實合稱聘耳</hi>又娶于蘇生<lb/>
　子瑕子俞彌俞彌早卒洩駕惡瑕文公亦惡之故不<lb/>
　立也注洩駕鄭大夫音義<hi>俞音愉惡烏路反下同</hi>公逐羣公子<lb/>
　公子蘭奔晉從晉文公伐鄭注在僖三十年音義<hi>從如</hi>
　<hi>字又才用反</hi>石癸曰吾聞姬姞耦其子孫必蕃注姞姓宜<lb/>
　為姬配耦音義<hi>癸居揆反蕃音煩下同</hi>姞吉人也后稷之元妃<lb/>
<pb n="26a"/>
　也注姞姓之女為后稷妃周是以興故曰吉人今公<lb/>
　子蘭姞甥也天或啓之必將為君其後必蕃先納之<lb/>
　可以亢寵注亢極也音義<hi>亢苦浪反</hi>與孔將鉏侯宣多納<lb/>
　之盟于大宫而立之注大宫鄭祖廟音義<hi>鉏仕俱反大音泰注</hi>
　<hi>同</hi>以與晉平穆公有疾曰蘭死吾其死乎吾所以生<lb/>
　也刈蘭而卒注傳言穆氏所以大興於鄭天所啓也<lb/>
　音義<hi>刈魚廢反</hi>
經四年春王正月公及齊侯平莒及郯莒人不肯公伐<lb/>
<pb n="26b"/>
莒取向注莒郯二國相怨故公與齊侯共平之向莒邑<lb/>
東海承縣東南有向城遠疑也音義<hi>郯音談向舒亮反承韋昭之甑反一作烝又音拯</hi>
秦伯稻卒注無傳未同盟音義<hi>稻徒老反</hi>
夏六月乙酉鄭公子歸生弑其君夷注傳例曰稱臣臣<lb/>
之罪也子公實弑而書子家罪其權不足也<lb/>
赤狄侵齊注無傳<lb/>
秋公如齊公至自齊注無傳告于廟例在桓二年<lb/>
<pb n="27a"/>
冬楚子伐鄭<lb/>
　傳四年春公及齊侯平莒及郯莒人不肯公伐莒取<lb/>
　向非禮也平國以禮不以亂伐而不治亂也注責公<lb/>
　不先以禮治之而用伐音義<hi>不治直吏反</hi>以亂平亂何治<lb/>
　之有無治何以行禮○楚人獻黿於鄭靈公注穆公<lb/>
　大子夷也音義<hi>黿音元</hi>公子宋與子家將見注宋子公<lb/>
　也子家歸生音義<hi>見賢遍反</hi>子公之食指動注第二指也<lb/>
　疏<hi>正義曰大射禮云右巨指鈎弦鄭𤣥云右巨指右手大擘也又曰設決朱極三鄭𤣥云極猶放也所</hi>
<pb n="27b"/>
　<hi>以韜指利放弦也以朱韋為之三者食指將指無名指小指短不用然則手之五指之名曰巨指食指將</hi>
　<hi>指無名指小指也定十四年傳闔閭傷将指取其一屨注云其足大指見斬遂失屨謂大指為将指者将</hi>
　<hi>者言其将領諸指也足之用力大指為多手之取物中指最長故足以大指為将指手以中指為將指其</hi>
　<hi>食指者食所偏用服䖍云俗所謂啑鹽指也</hi>以示子家曰他日我如此必<lb/>
　嘗異味及入宰夫將解黿相視而笑公問之注問所<lb/>
　笑音義<hi>解如字一音蟹</hi>疏<hi>正義曰説文云黿大鼈也𤣥中要記曰千嵗之黿能與人語</hi>子<lb/>
　家以告及食大夫黿召子公而弗與也注欲使指動<lb/>
　無效音義<hi>食音嗣</hi>子公怒染指於鼎嘗之而出公怒欲<lb/>
<pb n="28a"/>
　殺子公子公與子家謀先注先公為難音義<hi>染如琰反先悉</hi>
　<hi>薦反難乃旦反</hi>子家曰畜老猶憚殺之注六畜音義<hi>畜許又反注同</hi>
　<hi>王許六反憚徒旦反難也</hi>而况君乎反譖子家子家懼而從之注<lb/>
　譖子家於公夏弑靈公書曰鄭公子歸生弑其君夷<lb/>
　權不足也注子家權不足以禦亂懼譖而從弑君故<lb/>
　書以首惡音義<hi>禦魚吕反</hi>君子曰仁而不武無能逹也注<lb/>
　初稱畜老仁也不討子公是不武也故不能自通於<lb/>
　仁道而䧟弑君之罪凡弑君稱君君無道也稱臣臣<lb/>
<pb n="28b"/>
　之罪也注稱君謂唯書君名而稱國以弑言衆所共<lb/>
　絶也稱臣者謂書弑者之名以示来世終為不義改<lb/>
　殺稱弑辟其惡名取有漸也書弑之義釋例論之備<lb/>
　矣疏<hi>正義曰晉語云趙宣子曰大者天地其次君臣則君臣之交猶父子也君無可弑之理而云弑</hi>
　<hi>君稱君君無道者弑君之人固為大罪欲見君之無道罪亦合弑所以懲創将来之君兩見其義非赦弑</hi>
　<hi>君之人以弑之為無罪也釋例曰天生民而樹之君使司牧之羣物所以繋命故戴之如天親之如父母</hi>
　<hi>仰之如日月事之如神明其或受雪霜之嚴雷電之威則奉身歸命有死無貳故傳曰君天也天可逃乎</hi>
　<hi>此人臣所執之常也然本無父子自然之恩末無家人習翫之愛髙下之隔縣殊壅塞之否萬端是以居</hi>
<pb n="29a"/>
　<hi>上者降心以察下表誠以感之然後能相親也若亢髙自肆羣下絶望情義圯隔是謂路人非君臣也人</hi>
　<hi>心苟離則位號雖存無以自固故傳例曰凡弑君稱君君無道稱臣臣之罪稱君者唯書君名而稱國稱</hi>
　<hi>人以弑言衆之所共絶也稱臣者謂書弑者主名以垂来世終為不義而不可赦也然君雖不君臣不可</hi>
　<hi>以不臣故宋昭之惡罪及國人晉荀林父討宋曰何故弑君猶立文公而還深見貶削諸懐賊亂以為心</hi>
　<hi>者故不容於誅也若鄭之歸生齊之陳乞楚之公子比雖本無其心春秋之義亦同大罪是以君子慎所</hi>
　<hi>以立也諸侯不受先君之命而簒立得與諸侯㑹者則以成君書之齊商人蔡侯班之屬是也若未得接</hi>
　<hi>於諸侯則不稱爵楚公子棄疾殺公子比蔡人殺陳佗齊人殺無知衛人殺州吁公子瑕之屬是也諸侯</hi>
　<hi>簒立雖以㑹諸侯為正此列國之制也至於國内策名委質即君臣之分已定故殺不成君者亦與成君</hi>
<pb n="29b"/>
　<hi>同義傳曰㑹于平州以定公位又云若有罪則君列諸㑹矣此以㑹為斷也經書趙盾弑君而傳云靈公</hi>
　<hi>不君又以明於例此弑宜稱君也弑非趙盾而經不變文者以示良史之意深責執政之臣傳特見仲尼</hi>
　<hi>曰越竟乃免明盾亦應受罪也醫不三世不服其藥古之慎戒也人子之孝當盡心嘗禱而已藥物之劑</hi>
　<hi>非所習也許止身為國嗣國非無醫而輕果進藥故罪同於弑二者雖原其本心而春秋不赦盖為教之</hi>
　<hi>逺防也楚靈無道於民於例當稱國以弑公子比首兵自立楚衆散歸而靈王縊死故以比為弑王也比</hi>
　<hi>既得國國人驚亂棄疾從而扇之比懼自殺皆棄疾之由故書公子棄疾殺公子比也左氏義例止此而</hi>
　<hi>已其餘小異皆從赴也劉賈許頴以為君惡及國朝則稱國以弑君惡及國人則稱人以弑按傳鄭靈宋</hi>
　<hi>昭經文異而例同故重發以同之子弑其父又嫌異於他臣亦重明其不異既不辭别國之與人而傳云</hi>
<pb n="30a"/>
　<hi>莒杞公多行無禮於國大子僕因國人以弑之經但稱國不稱人知國之與人雖言别而事一也杜言小</hi>
　<hi>異從赴者宋之䝉澤楚之乾谿俱是國内而弑捷不書蒙澤齊商人衛州吁俱是公子而州吁不稱公子</hi>
　<hi>諸如此類所有不同皆從赴也此弑君之例有君罪臣罪之異而諸侯出奔皆不書逐君之人以罪臣者</hi>
　<hi>以君之見弑未必皆為無道故立臣罪之丈以見君有無罪死者國君而被臣逐悉是不能固位其罪皆</hi>
　<hi>在於君故杜諸侯出奔例云諸侯奔者皆廹逐而苟免非自出也仲尼之經更沒逐者主名以自奔為文</hi>
　<hi>者責其不能自安自固所犯非徒所逐之臣也蔡侯朱雖無罪據其失位出奔亦其咎也是説逐君無罪</hi>
　<hi>臣之文意也</hi>鄭人立子良注穆公庶子辭曰以賢則去疾<lb/>
　不足注去疾子良名音義<hi>去起吕反下皆同</hi>以順則公子堅<lb/>
<pb n="30b"/>
　長乃立襄公注襄公堅也音義<hi>長丁丈反</hi>襄公將去穆氏<lb/>
　注逐羣兄弟而舎子良注以其讓已音義<hi>舎音赦下同</hi>子<lb/>
　良不可曰穆氏宜存則固願也若將亡之則亦皆亡<lb/>
　去疾何為注何為獨留乃舎之皆為大夫○初楚司<lb/>
　馬子良生子越椒子文曰必殺之注子文子良之兄<lb/>
　是子也熊虎之狀而豺狼之聲弗殺必滅若敖氏矣<lb/>
　諺曰狼子野心是乃狼也其可畜乎子良不可子文<lb/>
　以為大慼及將死聚其族曰椒也知政乃速行矣無<lb/>
<pb n="31a"/>
　及於難且泣曰鬼猶求食若敖氏之鬼不其餒而注<lb/>
　而語助言必餒音義<hi>難乃旦反餒奴罪反餓也</hi>及令尹子文卒鬬<lb/>
　般為令尹注般子文之子子揚音義<hi>般音班</hi>子越為司<lb/>
　馬蒍賈為工正譖子揚而殺之子越為令尹已為司<lb/>
　馬注賈為椒譖子揚而已得椒處音義<hi>蒍于委反賈為于偽反處</hi>
　<hi>昌慮反</hi>子越又惡之注惡賈音義<hi>惡烏路反注同</hi>乃以若敖氏<lb/>
　之族圄伯嬴於轑陽而殺之注圄囚也伯嬴蒍賈也<lb/>
　轑陽楚邑音義<hi>圄吾吕反嬴音盈轑音遼</hi>遂處烝野將攻王王以<lb/>
<pb n="31b"/>
　三王之子為質焉弗受注烝野楚邑三王文成穆音<lb/>
　義<hi>烝之承反質音致</hi>師于漳澨注漳澨漳水邊音義<hi>漳音章澨市制</hi>
　<hi>反</hi>疏<hi>正義曰釋例云漳水出新城沶鄉縣南至荆山東南經襄陽南郡當陽縣入沮爾雅水邉之名</hi>
　<hi>唯有涯涘岸滸無以澨為水邊者但此云漳澨成十五年云決睢澨睢漳皆水名舉水名而言澨知澨是</hi>
　<hi>水邊也</hi>秋七月戊戌楚子與若敖氏戰于臯滸注臯滸<lb/>
　楚地音義<hi>滸呼五反</hi>伯棼射王汰輈及鼓跗著於丁寧注<lb/>
　伯棼越椒也輈車轅汰過也箭過車轅上丁寧鉦也<lb/>
　音義<hi>棼扶云反射食亦反下同汰他来反輈陟留反跗芳扶反著直略反鉦音正</hi>疏<hi>正義曰車</hi>
<pb n="32a"/>
　<hi>上不得置簨<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>以縣鼓故為作跗若殷之楹鼓也言著於丁寧則丁寧是器晉語云伐備鐘鼓聲其罪也</hi>
　<hi>戰以淳于丁寧儆其民也是丁寧戰之用也周禮鼓人以金錞和鼓鄭𤣥云錞淳于也其形圓如椎頭以</hi>
　<hi>金鐲節鼓鄭𤣥云鐲鉦也形如小鍾軍行鳴之以為鼓節是錞即淳于鐲即丁寧故先儒皆以鐲為鉦之</hi>
　<hi>别名丁寧即是鉦也</hi>又射汰輈以貫笠轂注兵車無盖尊者則<lb/>
　邊人執笠依轂而立以禦寒暑名曰笠轂此言箭過<lb/>
　車轅及王之盖音義<hi>貫古亂反笠音立轂古木反</hi>疏<hi>正義曰服䖍云笠轂轂之</hi>
　<hi>盖如笠所以蔽轂上以禦矢也一曰車轂上鐵也或曰兵車旁慢輪謂之笠轂杜以彼為不安故改之而</hi>
　<hi>為此説亦是以意而言差於人情為近耳</hi>師懼退王使廵師曰吾先君文<lb/>
<pb n="32b"/>
　王克息獲三矢焉伯棼竊其二盡於是矣鼓而進之<lb/>
　遂滅若敖氏初若敖娶於䢵注䢵國名音義<hi>䢵本又作鄖音</hi>
　<hi>云</hi>疏<hi>正義曰此是疆軍人之心耳息有此矢矢當有法不得無人學作唯二而已且射中王車由射</hi>
　<hi>之工不由矢善若其由矢王國猶有一矢何不一發以取越椒</hi>生鬭伯比若敖卒從<lb/>
　其母畜於䢵注畜養也音義<hi>畜許六反</hi>淫於䢵子之女生<lb/>
　子文焉䢵夫人使棄諸夢中注夢澤名江夏安陸縣<lb/>
　城東南有雲夢城音義<hi>夢音蒙又亡貢反</hi>虎乳之䢵子田見<lb/>
　之懼而歸夫人以告注告女私通所生音義<hi>乳如主反</hi>遂<lb/>
<pb n="33a"/>
　使收之楚人為乳穀謂虎於莬故命之曰鬭穀於莬<lb/>
　以其女妻伯比注伯比所淫者音義<hi>穀如口反於音烏莬音徒妻七</hi>
　<hi>計反</hi>實為令尹子文注鬭氏始自子文為令尹其孫箴<lb/>
　尹克黄注箴尹官名克黄子揚之子音義<hi>箴之金反</hi>使於<lb/>
　齊還及宋聞亂其人曰不可以入矣箴尹曰棄君之<lb/>
　命獨誰受之君天也天可逃乎遂歸復命而自拘於<lb/>
　司敗王思子文之治楚國也曰子文無後何以勸善<lb/>
　使復其所改命曰生注易其名也音義<hi>使於所吏反拘音俱</hi>疏<lb/>
<pb n="33b"/>
　<hi>正義曰言越椒之亂合誅絶其族今更存立故命曰生言應死而重生</hi>○冬楚子伐鄭<lb/>
　鄭未服也注前年楚侵鄭不獲成故曰未服<lb/>
　<lb/>
　<lb/>
　<lb/>
　<lb/>
　<lb/>
　春秋左傳注疏卷二十一<lb/>
<pb n="34a"/>
　春秋左氏傳注疏卷二十一考證<lb/>
傳遂以夫人婦姜至自齊尊夫人也○趙汸補注曰此<lb/>
　魯史成法成十四年僑如襄二十七年叔孫豹皆同<lb/>
　<hi>臣召南</hi>按逆女既書公子遂此文蒙上自應單稱其<lb/>
　名公羊謂一事而再見是也<lb/>
傳晉人討不用命者放胥甲父于衛疏穿見晉君之壻<lb/>
　或本罪輕於胥甲○<hi>臣浩</hi>按疏説甚迂不討趙穿而<lb/>
　以胥甲蔽罪此趙盾之專擅行私也桃園之㡬已伏<lb/>
<pb n="34b"/>
　於此矣穿見晉君之壻見疑應作是<lb/>
傳㑹于平州以定公位○趙汸補注曰簒立者請㑹于<lb/>
　大國以免于討且假外援以臨制其民人杜注所云<lb/>
　當時事情然也<lb/>
晉趙盾弑其君夷臯疏以示良史之意○<hi>臣召南</hi>按三<lb/>
　傳俱言弑君者趙穿其實盾為主使故亡不越竟俟<lb/>
　其事也反不討賊徳其私也盾自為司馬昭而以穿<lb/>
　為成濟此董狐所以直書而孔子因之以為萬世賊<lb/>
<pb n="35a"/>
　臣之戒如曰盾實無罪以良史之深文遂成鐵案有<lb/>
　是理哉靈公不君或趙氏粉飾以欺後人未可定也<lb/>
　况君即不君臣可因以不臣乎哉<lb/>
傳今日之事我為政與入鄭師故敗○與本或作輿謂<lb/>
　御輿以入鄭師也定本從與<lb/>
傳于思于思注多鬚之貌○鬚監本誤作鬢今改正<lb/>
傳華元曰去之夫○林堯叟曰言此役夫<hi>臣照</hi>按坊本<lb/>
　以去之斷句夫字作扶音連下讀作夫其口衆我寡<lb/>
<pb n="35b"/>
　亦得即以夫字斷句作語辭亦得若林氏謂夫指役<lb/>
　夫則于文義難通<lb/>
傳惜也越竟乃免○劉敞曰哀八年公山不狃曰君子<lb/>
　違不適仇國未臣而有伐之奔命焉死之可也安在<lb/>
　越竟乃君臣之義絶乎吾以謂此非孔子之言葉夢<lb/>
　得曰使與乎弑雖在四海之外無所逃使不與聞雖<lb/>
　在朝如晏子誰能責之趙汸補注曰孔子曰以下乃<lb/>
　趙盾子孫託聖人之言為其祖分惡耳<lb/>
<pb n="36a"/>
傳宣子使趙穿逆公子黑臀于周而立之○趙汸補注<lb/>
　曰於此見盾與穿同志逆新君不使他人而使穿欲<lb/>
　免穿於討也<lb/>
　又疏其母夢神規其臀以墨○墨監本訛作黑今改<lb/>
　正<lb/>
傳晉於是有公族餘子公行○<hi>臣召南</hi>按順文以觀晉<lb/>
　於是始收公族實則多設數官凡卿之嫡子庶子無<lb/>
　不用為大夫世卿之强遂至根深蒂固而公族日替<lb/>
<pb n="36b"/>
　矣<lb/>
公伐莒取向注東海承縣東南有向城○<hi>臣召南</hi>按承<lb/>
　縣當作氶音如承<lb/>
傳書曰鄭公子歸生弑其君夷權不足也○萬斯大曰<lb/>
　前年大棘之戰歸生敗宋而獲華元威權已震至是<lb/>
　靈公立方九月君臣之際必多不相能歸生已隂懐<lb/>
　異志適子公有嘗黿之隙遂假手焉不然豈其身執<lb/>
　國柄不能除一亂臣反懼譖而從之乎<hi>臣照</hi>按歸生<lb/>
<pb n="37a"/>
　位在宋上使以宋逆謀告靈公而誅之易於反掌安<lb/>
　得言權不足凡左氏所引君子論斷皆云當時之君<lb/>
　子其言然昭世風之澆也<lb/>
　<lb/>
　<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左氏傳注疏卷二十一考證<lb/>
</p>
<p>
</p>
  </div>
</body>
</text>
</TEI>
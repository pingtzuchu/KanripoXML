<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳注疏卷十九<hi>起文公十一年盡十五年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋左傳注疏卷十九<hi>起文公十一年盡十五年</hi>
　　　晋杜氏注　唐陸徳明音義　孔頴達疏<lb/>
經十有一年春楚子伐麇注討前年逃厥貉㑹音義<hi>麇九倫反</hi>
夏叔仲彭生會晋郤缺于承筐注承筐宋地在陳留襄<lb/>
邑縣西彭生叔仲惠伯郤缺冀缺音義<hi>叔仲彭生叔又作州夲或作叔彭生仲衍字缺丘悦反</hi>
<pb n="1b"/>
秋曹伯來朝<lb/>
公子遂如宋<lb/>
狄侵齊<lb/>
冬十月甲午叔孫得臣敗狄于鹹注鹹魯地音義<hi>鹹音咸</hi>
　傳十一年春楚子伐麇成大心敗麇師於防渚注成<lb/>
　大心子玉之子大孫伯也防渚麇地潘崇復伐麇至<lb/>
　于錫宂注錫宂麇地音義<hi>復扶又反錫音羊或作錫星歴反</hi>○夏叔<lb/>
　仲惠伯會晋郤缺于承筐謀諸侯之從於楚者注九<lb/>
<pb n="2a"/>
　年陳鄭及楚平十年宋聽楚命○秋曹文公來朝即<lb/>
　位而來見也音義<hi>見賢遍反</hi>○襄仲聘于宋且言司城蕩<lb/>
　意諸而復之注八年意諸來奔歸不書史失之疏<hi>正義</hi>
　<hi>曰諸侯之卿出奔而復歸者宋華元衛孫林父之徒皆書其歸則蕩意諸之歸亦當書之服䖍云反不書</hi>
　<hi>者施而不徳衛冀隆亦同服義而難杜云襄二十九年樂氏施而不徳春秋所善不書意諸之歸則是施</hi>
　<hi>而不徳且經所不書傳即發文史失之即不書日史失之之類是也此既無傳何知史失杜必以為史失</hi>
　<hi>者案衛侯鄭之歸于衛也僖公納賂而請之衛侯朔之入于衛也莊公興師而納之歸邾子益于邾自我</hi>
　<hi>而歸之皆受魯施竝書於經何獨意諸施而不徳若意諸施而不徳彼何故施而徳之春秋公侯大夫失</hi>
<pb n="2b"/>
　<hi>位出奔得人力而反者多矣若皆施而不徳不應赴告諸侯魯以不書為是則書者為非何以無貶責之</hi>
　<hi>文定人之謂禮存亡之謂義未有禮義在可諱之意故杜以為史官失之故不書於策</hi>因賀楚<lb/>
　師之不害也注往年楚次厥貉將以伐宋○鄋瞞侵<lb/>
　齊注鄋瞞狄國名防風之後漆姓音義<hi>鄋所求反説文作□云北</hi>
　<hi>方長狄國也在夏為防風氏殷為汪芒氏字林□一音先牢反瞞莫干反漆音七</hi>疏<hi>正義曰狄是北</hi>
　<hi>夷大號鄋瞞是其國名魯語云呉伐越隳㑹稽獲骨節專車呉子使來聘問之仲尼仲尼宴之客執骨而</hi>
　<hi>問曰敢問骨何為大仲尼曰昔禹致羣臣於㑹稽之山防風氏後至禹殺而戮之其骨節專車此為大矣</hi>
　<hi>客曰防風氏何守仲尼曰汪芒氏之君守封隅之山者也為漆姓在虞夏商為汪芒氏於周為長狄氏今</hi>
<pb n="3a"/>
　<hi>曰大人客曰人長之極幾何仲尼曰僬堯氏長三尺短之至也長者不過十尺數之極也此言長狄狄之</hi>
　<hi>長者彼言於周為長狄知鄋瞞即是防風氏之後故以國語為説服云伐我不書諱之</hi>遂伐我<lb/>
　公卜使叔孫得臣追之吉侯叔夏御莊叔注莊叔得<lb/>
　臣音義<hi>夏户雅反</hi>緜房甥為右富父終甥駟乘注駟乘四<lb/>
　人共車音義<hi>乘繩證反注及下皆同</hi>冬十月甲午敗狄于鹹獲<lb/>
　長狄僑如注僑如鄋瞞國之君盖長三丈獲僑如不<lb/>
　書賤夷狄也音義<hi>僑夲作喬其驕反長如字又直亮反</hi>疏<hi>正義曰經書敗狄于鹹即</hi>
　<hi>是敗一國也敗其國而獲此人傳不言是其将帥知是其國之君也榖梁傳曰長狄瓦石不能害叔孫得</hi>
<pb n="3b"/>
　<hi>臣最善射者射其目身横九畝斷其首而載之眉見於軾何休云蓋長百尺魯語仲尼所云此十倍僬堯</hi>
　<hi>氏之長者故云盖長三丈魯語言不過十尺是疑之言故云盖也宣十五年晋師滅赤狄潞氏以潞子嬰</hi>
　<hi>兒歸彼獲嬰兒歸書之此獲僑如不書者潞國大其君貴故書之此國小僑如賤不書賤夷狄也</hi>富<lb/>
　父終甥摏其喉以戈殺之注摏猶衝也音義<hi>摏舒容反喉音</hi>
　<hi>侯戈古禾反</hi>疏<hi>正義曰考工記戈之長六尺六寸耳得及長狄之喉者兵車之法皆三人共乘魯宋</hi>
　<hi>與長狄之戰車皆四乘改其乘必長其兵謂之戈盖形如戈也</hi>埋其首於子駒之門<lb/>
　注子駒魯郭門骨節非常恐後世恠之故詳其處音<lb/>
　義<hi>處昌吕反</hi>以命宣伯注得臣待事而名其三子因名宣<lb/>
<pb n="4a"/>
　伯曰僑如以旌其功音義<hi>名如字或亡政反</hi>疏<hi>正義曰襄三十年傳説此</hi>
　<hi>事云叔孫荘叔敗狄于鹹獲長狄僑如及虺也豹也皆以名其子定八年傳稱魯苦越生子将待事而名</hi>
　<hi>之陽州之役獲焉故名之曰陽州如得臣亦待事以名其三子以旌章其功也此三子未必同年而生或</hi>
　<hi>生訖待事或事後始生欲以章已功取彼名而名之也</hi>初宋武公之世鄋瞞伐<lb/>
　宋注在春秋前疏<hi>正義曰史記十二諸侯年表宋武公即位十八年以魯惠公二十一</hi>
　<hi>年卒卒在春秋前二十六年不知鄋瞞以何年伐宋也</hi>司徒皇父帥師禦之耏<lb/>
　斑御皇父充石注皇父戴公子充石皇父名音義<hi>禦夲</hi>
　<hi>亦作御魚吕反耏音而</hi>疏<hi>正義曰皇父戴公子世夲文古人連言名字者皆先字後名且此人子孫</hi>
<pb n="4b"/>
　<hi>以皇為氏知皇父字充石名</hi>公子榖甥為右司寇牛父駟乘以敗<lb/>
　狄于長丘注長丘宋地獲長狄緣斯注緣斯僑如之<lb/>
　先疏<hi>正義曰服䖍云不言所埋埋其身首同處於戰地可知</hi>皇父之二子死焉<lb/>
　注皇父與榖甥及牛父皆死故耏斑獨受賞疏<hi>正義曰賈</hi>
　<hi>逵云皇父與榖甥牛父三子皆死鄭衆以為榖甥牛父二人死耳皇父不死馬融以為皇父之二子從父</hi>
　<hi>在軍為敵所殺名不見者方道二子死故得勝之如令皆死誰殺緣斯服䖍云殺緣斯者未必三子之手</hi>
　<hi>士卒獲之耳下言宋公以門賞耏斑斑為皇父御而有賞三子不見賞疑皆死賈君為近之如馬之言於</hi>
　<hi>傳文為順但斑獨受賞知三子皆死故杜亦同之</hi>宋公於是以門賞耏斑使<lb/>
<pb n="5a"/>
　食其征注門闗門征税也音義<hi>税舒鋭反</hi>疏<hi>正義曰禮惟闗門有征知</hi>
　<hi>門是關門也周禮司闗司貨賄之出入掌其治禁與其征㕓國凶札則無門之征鄭𤣥云征㕓者貨賄之</hi>
　<hi>税孟子曰闗市譏而不征則天下行旅皆悦而願出於其塗矣如彼文知出入闗者必有征税但不知幾</hi>
　<hi>而税一也然據禮文城門亦有征必知闗門者以闗門征税其數既多故昭二十年偪介之闗暴征其私</hi>
　<hi>是闗禁之重異於城門此云食其征税故知闗税也</hi>謂之耏門晋之滅潞也注<lb/>
　在宣十五年音義<hi>潞音路</hi>獲僑如之弟焚如齊襄公之<lb/>
　二年注魯桓之十六年鄋瞞伐齊齊王子成父獲其<lb/>
　弟榮如注榮如焚如之弟焚如後死而先説者欲其<lb/>
<pb n="5b"/>
　足弟伯季相次榮如以魯桓十六年死至宣十五年<lb/>
　一百三嵗其兄猶在傳言既長且夀有異於人王子<lb/>
　成父齊大夫音義<hi>且夀如字一音授</hi>埋其首於周首之北門<lb/>
　注周首齊邑濟北榖城縣東北有周首亭衛人獲其<lb/>
　季弟簡如注伐齊退走至衛見獲鄋瞞由是遂亡注<lb/>
　長狄之種絶音義<hi>種章勇反</hi>疏<hi>正義曰此時長狄種絶仲尼猶云今曰大人者言當</hi>
　<hi>時呼往前長狄為大人未必其時有之若當時猶有其種呉入不應怪其骨也但如此傳文長狄有種種</hi>
　<hi>類相生當有支裔唯獲數人云其種遂絶深可疑之命守封隅之山賜之以漆為姓則是世為國主緜歴</hi>
<pb n="6a"/>
　<hi>四代安得更無支屬唯有四人且君為民心方以類聚不應獨立三丈之君使牧八尺之民又三丈之人</hi>
　<hi>誰為匹配豈有三丈之妻為之生産乎人情度之深可惑也國語仲尼之談左傳丘明所説通賢大聖立</hi>
　<hi>此格言不可論其是非實疑之乆矣蘇氏云國語稱今曰大人但迸居四夷不在中國故云遂亡公羊榖</hi>
　<hi>梁竝云長狄足弟三人一之齊一之魯一之晋何以書記異猶如史記所云秦時大人見於臨洮</hi>○<lb/>
　郕大子朱儒自安於夫鍾注安處也夫鍾郕邑音義<lb/>
　<hi>郕音成儒如朱反夫音扶</hi>國人弗狥注狥順也為明年郕伯來奔<lb/>
　傳音義<hi>狥以俊反</hi>
經十有二年春王正月郕伯來奔注稱爵見公以諸侯<lb/>
<pb n="6b"/>
禮迎之音義<hi>見賢遍反</hi>疏<hi>正義曰此實大子公以諸侯禮迎之公既尊之為君史遂從公之意成十年晋侯有疾立太子州蒲為君㑹諸侯伐鄭經即書為晋侯史官不可反公之心追言世子從君所稱更是其實故也</hi>
杞伯來朝注復稱伯舍夷禮音義<hi>復扶又反一音服舍音捨</hi>
二月庚子子叔姬卒注既嫁成人雖見出棄猶以恩録<lb/>
其卒疏<hi>正義曰天子諸侯絶期嫁女於諸侯則尊同恩成於敵體其禮不為降卒則服大功九月叔姬既為杞之夫人雖見出棄猶以恩録其卒喪服女子既嫁而反在父母之室從夲服為之齊衰期此既書其卒當服其夲服杜譜不知此叔姬是何公之女要姑與姊妹皆服期也釋例曰出棄之女反在父母之室則與既<pb n="7a"/>笄成人者同故亦書卒也杞叔姬卒穀梁以為公母姊妹謂同母姊妹</hi>
夏楚人圍巢注巢呉楚間小國廬江六縣東有居巢城<lb/>
秋滕子來朝<lb/>
秦伯使術來聘注術不稱氏史畧文<lb/>
冬十有二月戊午晋人秦人戰于河曲注不書敗績交<lb/>
綏而退不大崩也稱人秦晋無功以微者告也皆陳曰<lb/>
戰例在荘十一年河曲在河東蒲坂縣南音義<hi>陳直覲反坂音反</hi>
<pb n="7b"/>
季孫行父帥師城諸及鄆注鄆莒魯所争者城陽姑幕<lb/>
縣南有員亭員即鄆也以其逺偪外國故帥師城之音<lb/>
義<hi>鄆音軍幕音莫員音云一音運夲又作鄆音同</hi>
　傳十二年春郕伯卒郕人立君注大子自安於外邑<lb/>
　故大子以夫鍾與郕邽來奔注郕邽亦邑音義<hi>邽音圭</hi>
　公以諸侯逆之非禮也注非公寵叛人故書曰郕伯<lb/>
　來奔不書地尊諸侯也注既尊以為諸侯故不復見<lb/>
　其竊邑之罪音義<hi>復扶又反見賢遍反</hi>○杞桓公來朝始朝公<lb/>
<pb n="8a"/>
　也注公即位始來朝疏<hi>正義曰劉炫云魯公新立鄰國及時來朝則曰公即位而</hi>
　<hi>來朝晚則云始朝公也諸侯自新立來及時者則云即位而來見晚則云始見霸主即位魯公往朝則曰</hi>
　<hi>朝嗣君魯君新立往朝大國則曰即位而往見也</hi>且請絶叔姬而無絶昏公<lb/>
　許之注不絶昏立其娣以為夫人不書來歸未歸而<lb/>
　卒疏<hi>正義曰傳言請無絶昏成五年有杞叔姬來歸故知其娣為夫人也其娣亦字叔者周之法稱</hi>
　<hi>叔也釋例曰杞桓公以僖二十三年即位襄六年卒凡在位七十一年文成之世經書叔姬二人一人出</hi>
　<hi>一人卒皆杞桓公夫人也傳例出曰來歸不書來歸未歸而卒也既歸而卒亦當書之成五年杞叔姬來</hi>
　<hi>歸八年書卒是也宣十六年郯伯姬來歸後不書卒者或更嫁於大失故不書卒耳</hi>二月叔姬<lb/>
<pb n="8b"/>
　卒不言杞絶也注既許其絶故不言杞書叔姬言非<lb/>
　女也注女未嫁而卒不書○楚令尹大孫伯卒成嘉<lb/>
　為令尹注若敖曾孫子孔羣舒叛楚注羣舒偃姓舒<lb/>
　庸舒鳩之屬今廬江南有舒城舒城西南有龍舒疏<lb/>
　<hi>正義曰世夲偃姓舒庸舒蓼舒鳩舒龍舒鮑舒龔以其非一故言屬以包之</hi>夏子孔執舒<lb/>
　子平及宗子遂圍巢注平舒君名宗巢二國羣舒之<lb/>
　屬○秋滕昭公來朝亦始朝公也○秦伯使西乞術<lb/>
　來聘且言将伐晋襄仲辭玉曰君不忘先君之好照<lb/>
<pb n="9a"/>
　臨魯國鎮撫其社稷重之以大器寡君敢辭玉注大<lb/>
　器圭璋也不欲與秦為好故辭玉音義<hi>好呼報反注及下同重直</hi>
　<hi>用反璋音章</hi>疏<hi>正義曰聘君用圭享用璧聘夫人用璋享用琮聘禮記曰凡四噐者唯其所寳以聘</hi>
　<hi>可也故知所言大噐是圭璋也考工記玉人云瑑圭璋八寸璧琮八寸以覜聘聘禮記云所以朝天子圭</hi>
　<hi>與繅皆九寸問諸侯朱緑繅八寸鄭𤣥云於天子曰朝於諸侯曰問記之於聘文互相備言互相備者朝</hi>
　<hi>諸侯與天子同聘天子與諸侯同也所言朝圭九寸聘圭八寸謂上公禮也使臣出聘降君一等故八寸</hi>
　<hi>則侯伯之使當瑑圭六寸子男之使當瑑璧四寸也聘義曰以圭璋聘重禮也已聘而還圭璋此輕財而</hi>
　<hi>重禮之義也然則玉必還其來使而下云致諸執事以為瑞節及襄仲辭之者禮聘終雖復得還玉初聘</hi>
<pb n="9b"/>
　<hi>之時其意欲致與主國且受之而襄仲辭之者為不欲與秦為好因謙退辭還也</hi>對曰不腆<lb/>
　敝器不足辭也注腆厚也音義<hi>腆他典反</hi>主人三辭賔客<lb/>
　曰寡君願徼福于周公魯公以事君注徼要也魯公<lb/>
　伯禽也言願事君以并䝉先君之福音義<hi>徼古堯反要於堯反</hi>
　<hi>下同</hi>不腆先君之敝器使下臣致諸執事以為瑞節注<lb/>
　節信也出聘必告廟故稱先君之器音義<hi>瑞垂偽反</hi>要結<lb/>
　好命所以藉寡君之命結二國之好注藉薦也音義<lb/>
　<hi>藉在夜反注同</hi>疏<hi>正義曰聘禮執圭所以致君命君命致藉玉而後通若坐之有薦席然故以藉為薦</hi>
<pb n="10a"/>
　<hi>也</hi>是以敢致之襄仲曰不有君子其能國乎國無陋<lb/>
　矣厚賄之注賄贈送也音義<hi>賄呼罪反</hi>○秦為令狐之役<lb/>
　故音義<hi>為于偽反</hi>冬秦伯伐晋取覊馬注令狐役在七年<lb/>
　覊馬晋邑音義<hi>令力丁反</hi>晋人禦之趙盾将中軍荀林父<lb/>
　佐之注林父代先克音義<hi>将子匠反下皆同</hi>卻缺将上軍注<lb/>
　代箕鄭臾駢佐之注代林父音義<hi>駢歩邉反</hi>欒盾将下軍<lb/>
　注欒枝子代先蔑音義<hi>欒力官反盾徒夲反</hi>胥甲佐之注胥臣<lb/>
　子代先都范無恤御戎注代歩昭音義<hi>昭上遥反</hi>以從秦<lb/>
<pb n="10b"/>
　師于河曲臾駢曰秦不能乆請深壘固軍以待之從<lb/>
　之秦人欲戰秦伯謂士會曰若何而戰注晋士會七<lb/>
　年奔秦音義<hi>壘力軌反</hi>疏<hi>正義曰壘壁也軍營所處築土自衛謂之為壘深者髙也髙其</hi>
　<hi>壘以為軍之阻固案覲禮説為壇深四尺鄭注云深髙也是其義也</hi>對曰趙氏新出其<lb/>
　屬曰臾駢必實為此謀将以老我師也注臾駢趙盾<lb/>
　屬大夫新出佐上軍趙有側室曰穿晋君之壻也注<lb/>
　側室支子穿趙夙庶孫音義<hi>穿音川</hi>疏<hi>正義曰文王世子云公若有出</hi>
　<hi>疆之政庶子守公宫正室守太廟鄭𤣥云正室適子也正室是適子知側室是支子言在適子之側也世</hi>
<pb n="11a"/>
　<hi>族譜穿趙夙之孫則是趙盾從父昆弟之子也盾為正室故謂穿為側室穿别為邯鄲氏趙施趙勝邯鄲</hi>
　<hi>午是其後也</hi>有寵而弱不在軍事注弱年少也又未嘗渉<lb/>
　知軍事音義<hi>少詩照反</hi>好勇而狂且惡臾駢之佐上軍也<lb/>
　若使輕者肆焉其可注肆暫往而退也音義<hi>惡烏路反輕遣</hi>
　<hi>政反肆音四</hi>秦伯以璧祈戰于河注禱求勝音義<hi>禱丁老反一音</hi>
　<hi>丁報反</hi>十二月戊午秦軍掩晋上軍趙穿追之不及注<lb/>
　上軍不動趙穿獨追之反怒曰裹糧坐甲固敵是求<lb/>
　敵至不擊将何俟焉軍吏曰将有待也注待可擊音<lb/>
<pb n="11b"/>
　義<hi>裹音果</hi>疏<hi>正義曰甲者所以制禦非常臨敵則被之於身未戰且坐之於地</hi>穿曰我<lb/>
　不知謀将獨出乃以其屬出宣子曰秦獲穿也獲一<lb/>
　卿矣注僖三十三年晋侯以一命命卻缺為卿不在<lb/>
　軍帥之數然則晋自有散位從卿者音義<hi>帥所類反散悉但反</hi>
　秦以勝歸我何以報乃皆出戰交綏注司馬法曰逐<lb/>
　奔不逺從綏不及逐奔不逺則難誘從綏不及則難<lb/>
　陷然則古名退軍為綏秦晋志未能堅戰短兵未至<lb/>
　爭而兩退故曰交綏音義<hi>爭爭鬬之爭</hi>疏<hi>正義曰魏武全引司馬法云将</hi>
<pb n="12a"/>
　<hi>軍死綏舊説綏部也言軍卻将當死綏必是退軍之名綏訓為安盖兵書務在進取恥言其退以安行即</hi>
　<hi>為大罪故以綏為名焉</hi>秦行人夜戒晋師曰兩君之士皆未憖<lb/>
　也明日請相見也注憖缺也音義<hi>憖魚覲反又魚轄反方言云傷也字</hi>
　<hi>林云間也牛吝反</hi>疏<hi>正義曰憖者缺之貎今人猶謂缺為憖也沈氏云方言云憖傷傷即缺也下云</hi>
　<hi>死傷未收則是已有死者但未至大崩未甚喪敗故為皆未缺也</hi>臾駢曰使者目動<lb/>
　而言肆懼我也注目動心不安言肆聲放失常節音<lb/>
　義<hi>使所吏反</hi>将遁矣薄諸河必敗之注薄迫也音義<hi>遁徒困反</hi>
　<hi>薄蒲莫反下同敗卑賣反</hi>胥甲趙穿當軍門呼曰死傷未收而棄<lb/>
<pb n="12b"/>
　之不惠也不待期而薄人於險無勇也乃止注晋師<lb/>
　止為宣元年放胥甲傳秦師夜遁復侵晋入瑕音義<lb/>
　<hi>復扶又反</hi>○城諸及鄆書時也<lb/>
經十有三年春王正月<lb/>
夏五月壬午陳侯朔卒注無傳再同盟疏<hi>正義曰朔以僖二十九年即位其年盟于翟泉文二年于垂隴七年于扈云再同盟者據文公言之</hi>
邾子蘧蒢卒注未同盟而赴以名音義<hi>蘧其居反蒢丈居反</hi>疏<hi>正義曰蘧蒢邾子瑣之子也荘二十九年即位僖元年與魯盟于犖而云未同盟盖據文公為言故云未同盟劉炫<pb n="13a"/>以犖盟規之非也</hi>
自正月不雨至于秋七月注無傳義與二年同<lb/>
大室屋壊注大廟之室音義<hi>大音泰注及傳同</hi>疏<hi>正義曰傳稱書不共則於此室當共知大廟之室也明堂位曰祀周公於大廟此周公之廟壊也不直言大廟壊而云大室屋壊者大廟之制其簷四阿而下室當其中又拔出為重屋明堂位云大廟天子眀堂復廟重檐天子之廟餙鄭云復廟重屋也是天子之廟上為重屋此是大廟當中之室其上之屋壊非大廟全壊也公羊作世室傳曰世室者何魯公之廟也周公稱大廟魯公稱世室羣公稱宫此魯公之廟也曷為謂之世室猶世世不毁也左傳不辨此是何公之廟而經謂之大室言此室是室之最大者故知是周公之廟非魯公也明堂位曰魯公之廟文世室也<pb n="13b"/>武公之廟武世室也不毁則稱世室世室非一君廟名若是伯禽之廟則宜舉其號諡案左傳經為大室不作世室故左氏先師賈服等皆以為廟之室也壊必更作書其壊而不書作者随即修之故不書也定二年五月雉門及兩觀災十月新作雉門及兩觀啟塞從時譏其緩作故别書之耳</hi>
冬公如晋衛侯會公于沓注沓地闕音義<hi>沓徒荅反</hi>
狄侵衛注無傳<lb/>
十有二月已丑公及晋侯盟注十二月無己丑己丑十<lb/>
一月十一日<lb/>
公還自晋鄭伯會公于棐注棐鄭地音義<hi>棐芳味反又非尾反</hi>
<pb n="14a"/>
　傳十三年春晋侯使詹嘉處瑕以守桃林之塞注詹<lb/>
　嘉晋大夫賜其瑕邑令帥衆守桃林以備秦桃林在<lb/>
　𢎞農華隂縣東潼闗音義<hi>詹章亷反塞悉代反令力呈反華户化反潼音童</hi>
　疏<hi>正義曰桃林之塞在南河之南逺處晋之南竟從秦適周乃由此路使詹嘉守此塞者以秦與東方</hi>
　<hi>諸侯逺結恩好及西乞聘魯亦應更交餘國慮其要結外援東西圖已故使守此阨塞欲斷其來往也</hi>
　晋人患秦之用士會也夏六卿相見於諸浮注諸浮<lb/>
　晋地蔬<hi>正義曰六卿在朝旦夕聚集而特云相見於諸浮者将欲宻謀慮其漏泄故出就外野屏</hi>
　<hi>人私議諸浮當是城外之近地耳</hi>趙宣子曰随會在秦賈季在狄難<lb/>
<pb n="14b"/>
　日至矣若之何注六年賈季奔狄音義<hi>難乃旦反日人實反</hi>中<lb/>
　行桓子曰請復賈季注中行桓子荀林父也僖二十<lb/>
　八年始将中行故以為氏音義<hi>行司郎反注同将子匠反</hi>能外事<lb/>
　且由舊勲注有狐偃之舊疏<hi>正義曰賈季是狐突之孫狐偃之子夲是狄人</hi>
　<hi>能知外竟之事謂知狄之情得豫為之備</hi>卻成子曰賈季亂且罪大注殺<lb/>
　陽處父故不如随會能賤而有恥柔而不犯注不可<lb/>
　犯以不義疏<hi>正義曰服䖍云謂能處賤且又知恥言不可汚辱</hi>其知足使也<lb/>
　且無罪乃使魏夀餘偽以魏叛者以誘士會執其帑<lb/>
<pb n="15a"/>
　於晋使夜逸注魏夀餘畢萬之後帑壽餘子音義<hi>知音</hi>
　<hi>智帑音奴</hi>疏<hi>正義曰閔元年晋侯賜畢萬魏魏犨者萬之孫為魏之世適夀餘為魏邑之主當是犨之</hi>
　<hi>近親故云畢萬之後</hi>請自歸于秦秦伯許之注許受其邑履士<lb/>
　會之足於朝注躡士會足欲使行音義<hi>躡女渉反</hi>秦伯師<lb/>
　于河西注将取魏魏人在東注今河北縣於秦為在<lb/>
　河之東夀餘曰請東人之能與夫二三有司言者吾<lb/>
　與之先注欲與晋人在秦者共先告喻魏有司音義<lb/>
　<hi>夫音扶</hi>疏<hi>正義曰請舊是東方之人并有才能堪與彼魏邑二三有司説歸秦之言者吾與先行</hi>
<pb n="15b"/>
　使士會士會辭曰晋人虎狼也若背其言臣死妻子<lb/>
　為戮無益於君不可悔也注辭行示已無去心音義<lb/>
　<hi>背音佩下同</hi>疏<hi>正義曰言身狥死於晋妻為戮於秦必無益於君不可改悔</hi>秦伯曰若<lb/>
　背其言所不歸爾帑者有如河注言必歸其妻子眀<lb/>
　白如河乃行繞朝贈之以策注策馬檛臨别授之馬<lb/>
　檛竝示已所策以展情繞朝秦大夫音義<hi>朝如字又張遥反策</hi>
　<hi>夲又作莢初革反檛張𤓰反馬杖也王鄒華反字林作<graphic n="KR2426" url="https://raw.githubusercontent.com/kanripo/KR-Gaiji/master/images/KR2426.png" mimeType="image/png"/>云箠也竹𤓰反</hi>疏<hi>正義曰服䖍云繞朝以策</hi>
　<hi>書贈士會杜不然者夀餘請訖士會即行不暇書策為辭且事既宻不宜以簡贈人傳稱以書相與皆云</hi>
<pb n="16a"/>
　<hi>與書此獨不宜云贈之以策知是馬檛檛杖也</hi>曰子無謂秦無人吾謀適不<lb/>
　用也注示已覺其情既濟魏人譟而還注喜得士會<lb/>
　音義<hi>譟素報反還音旋</hi>秦人歸其帑其處者為劉氏注士會<lb/>
　堯後劉累之裔别族復累之姓音義<hi>累劣被反</hi>疏<hi>正義曰伍員屬</hi>
　<hi>其子於齊使為王孫氏者知已将死豫令改族其傳有為而發之士㑹之帑在秦不顯於㑹之身復無所</hi>
　<hi>辟傳説處秦為劉氏未知何意言此討尋上下其文不類深疑此句或非夲㫖盖以為漢室初興捐棄古</hi>
　<hi>學左氏不顯於世先儒無以自申劉氏從秦徙魏其源夲出劉累挿注此辭将以媚於世明帝時賈逵上</hi>
　<hi>疏云五經皆無證圖讖明劉氏為堯後者而左氏獨有明文竊謂前世藉此以求道通故後引之以為證</hi>
<pb n="16b"/>
　<hi>耳注正義曰昭二十九年傳稱陶唐氏既衰其後曰劉累能飲食龍夏王孔甲賜氏曰御龍襄二十四年</hi>
　<hi>傳范宣子云匄之祖自虞以上為陶唐氏在夏為御龍氏在商為豖韋氏在周為唐杜氏晋主夏盟為范</hi>
　<hi>氏晋語云昔隰叔子違周難於晋生子輿為司空世及武子佐文襄輔成景是以受随范賈逵云隰叔杜</hi>
　<hi>伯之子周宣王殺杜伯其子逃奔晋子輿士蒍也武子蒍之孫即士㑹也又士夲士蒍生士伯缺缺生士</hi>
　<hi>㑹㑹生士燮㑹是蒍之孫是為堯後也㑹子在秦不被賜族故自復累之姓為劉氏秦滅魏劉氏徙大梁</hi>
　<hi>漢髙祖之祖為豐公又徙沛故髙祖為沛人</hi>○邾文公卜遷于繹注繹邾<lb/>
　邑魯國鄒縣北有繹山音義<hi>繹音亦鄒側留反</hi>疏<hi>正義曰邾都夲在鄒</hi>
　<hi>縣鄒縣北有繹山徙都於彼山旁山旁當有舊邑故曰繹邾邑也邾既遷都於此竟内别有繹邑宣十年</hi>
<pb n="17a"/>
　<hi>公孫歸父帥師代邾取繹取彼之别邑不取邾之國都也但邾是小國彼繹邑亦取繹山為名應近邾之</hi>
　<hi>都耳</hi>史曰利於民而不利於君邾子曰苟利於民孤之<lb/>
　利也天生民而樹之君以利之也民既利矣孤必與<lb/>
　焉左右曰命可長也君何弗為邾子曰命在養民死<lb/>
　之短長時也民苟利矣遷也吉莫如之注左右以一<lb/>
　人之命為言文公以百姓之命為主一人之命各有<lb/>
　短長不可如何百姓之命乃傳世無窮故徙之音義<lb/>
　<hi>與音預傳直専反</hi>疏<hi>正義曰史明卜筮知國遷君必死不知君命自當卒也左右之意謂不遷命可</hi>
<pb n="17b"/>
　<hi>長左右勸君弗遷以一人之命為言也文公之意人君之命在於養民遷則民利志在必遷以百姓之命</hi>
　<hi>為主也一人之命各有短長長短先定不遷亦死是不可如何百姓之命利在水土遷就善居則民安樂</hi>
　<hi>乃傳世無窮也晋遷新田十世之利衛遷帝丘卜曰三百年是傳世也</hi>遂遷于繹五月<lb/>
　邾文公卒君子曰知命疏<hi>正義曰俗人見其早卒謂由遷而死死之短長有時</hi>
　<hi>不遷至期亦卒傳言君子曰知命所以證俗人之惑邾文公以荘二十九年即位至今五十一年享國乆</hi>
　<hi>矣命非短折也</hi>○秋七月大室之屋壊書不共也注簡慢宗<lb/>
　廟使至傾頽故書以見臣子不共音義<hi>頽大囬反見賢遍反</hi>疏<lb/>
　<hi>正義曰釋例曰大室之屋國之所尊朽而不繕乆旱遇雨乃遂傾頽不共之甚故特書之</hi>○冬公<lb/>
<pb n="18a"/>
　如晋朝且尋盟衛侯會公于沓請平于晋公還鄭伯<lb/>
　會公于棐亦請平于晋公皆成之注鄭衛貳于楚畏<lb/>
　晋故因公請平鄭伯與公宴于棐子家賦鴻鴈注子<lb/>
　家鄭大夫公子歸生也鴻鴈詩小雅義取侯伯哀恤<lb/>
　鰥寡有征行之勞言鄭國寡弱欲使魯侯還晋恤之<lb/>
　音義<hi>鰥古頑反</hi>疏<hi>正義曰鴻鴈美宣王勞來諸侯之詩也首章云之子于征劬勞于野爰及矜人</hi>
　<hi>哀此鰥寡之子侯伯卿士也存省諸侯劬勞外野爰曰也矜憐也王命之曰當及此可憐之人謂貧窮者</hi>
　<hi>又當哀此鰥夫寡婦當收歛之使有依附子家言鄭寡弱欲使魯侯逺行還晋存恤之也</hi>季文子<lb/>
<pb n="18b"/>
　曰寡君未免於此注言亦同有微弱之憂文子賦四<lb/>
　月注四月詩小雅義取行役踰時思歸祭祀不欲為<lb/>
　還晋音義<hi>為于偽反下皆同</hi>疏<hi>正義曰四月大夫行役之怨詩也首章云四月維夏六月</hi>
　<hi>徂暑先祖匪人胡寧忍予大夫言已四月初夏而行至六月徂暑矣寒暑易節尚不得歸我之先祖匪人</hi>
　<hi>乎王者何當施恩於我不使得祭祀也文子言已思歸祭祀不欲更復還晋</hi>子家賦載馳<lb/>
　之四章注載馳詩鄘風四章以下義取小國有急欲<lb/>
　引大國以救助音義<hi>鄘音容</hi>疏<hi>正義曰載馳許穆夫人聞衛之滅思歸唁兄之</hi>
　<hi>詩也其四章曰陟彼阿丘言采其蝱女子善懐亦各有行許人尤之衆稺且狂其五章曰我行其野芃芃</hi>
<pb n="19a"/>
　<hi>其麥控于大邦誰因誰極大夫君子無我有尤百爾所思不如我所之此義取小國有急控告大國文在</hi>
　<hi>五章而傳言四章故云四章以下言其并賦五章</hi>文子賦采薇之四章注采<lb/>
　薇詩小雅取其豈敢定居一月三㨗許為鄭還不敢<lb/>
　安居音義<hi>三息暫反又如字㨗在接反</hi>疏<hi>正義曰㨗勝也三者為侵也伐也戰也</hi>鄭<lb/>
　伯拜注謝公為行公荅拜<lb/>
經十有四年春王正月公至自晋注無傳告于廟<lb/>
邾人伐我南鄙叔彭生帥師伐邾<lb/>
夏五月乙亥齊侯潘卒注七年盟于扈乙亥四月二十<lb/>
<pb n="19b"/>
九日書五月從赴音義<hi>潘叛干反</hi>疏<hi>正義曰齊世家孝公卒弟潘殺孝公子而立是為昭公昭公則以僖二十八年即位其年盟于踐土據文公言之唯同扈之盟耳杜以長歴校之知乙亥是四月二十九日書五月從赴者盖赴以五月到惟言卒日不言其月即書其所至之月</hi>
六月公會宋公陳侯衛侯鄭伯許男曹伯晋趙盾癸酉<lb/>
同盟于新城注新城宋地在梁國榖熟縣西<lb/>
秋七月有星孛入于北斗注孛彗也既見而移入北斗<lb/>
非常所有故書之音義<hi>孛㫖佩徐無憒反嵇康音勃海字彗嵇似嵗反一音雖遂反見賢遍反</hi>疏<hi>正義曰公羊傳曰孛者何彗星也其言入于北斗何北斗有中也何以書記異也穀梁傳曰孛<pb n="20a"/>之為言猶茀也其曰入北斗斗有環域也釋天云彗星為欃槍郭璞曰妖星也亦謂之孛言其形孛孛似掃彗也經言入于北斗則從他處而入是既見而移入北斗也彗星長有尾入于北斗杓中妖星非常所有故書</hi>
公至自會注無傳<lb/>
晋人納㨗葘于邾弗克納注邾有成君晋趙盾不度於<lb/>
義而大興諸侯之師渉邾之竟見辭而退雖有服義之<lb/>
善所興者廣所害者衆故貶稱人音義<hi>葘側其反度待各反竟音境</hi>
疏<hi>正義曰㨗葘不言邾者下有于邾之文荘公伐齊納子糾不言齊者上有伐齊之文與此同也僖二十五年楚人圍陳納頓子于頓昭十二年齊高偃納北燕伯于陽彼舊是國君故稱其國哀二年晋趙鞅納衛世子<pb n="20b"/>蒯聵于戚世子之尊以名體國上下又無衛文故亦稱國與此異也齊小白齊陽生許叔蔡季之屬經無納文又復得國與此不同也劉炫曰已去邾國又非邾君故不稱邾㨗葘也得國為君皆舉國言之齊小白入于齊是也</hi>
九月甲申公孫敖卒于齊注既許復之故從大夫例書<lb/>
卒疏<hi>正義曰傳稱請葬不許明年傳云葬視共仲則是不得從大夫禮葬而得從大夫例書卒者卒葬異禮事不相連隐公書薨不書葬不成喪不以君禮成其葬也不以君禮猶得書公薨敖雖不以卿禮葬既許其復得從例書卒</hi>
齊公子商人弑其君舍注舍未踰年而稱君者先君既<lb/>
<pb n="21a"/>
葬舍已即位弑君例在宣四年疏<hi>正義曰公羊之例既葬稱子踰年稱公左氏則不然僖九年九月晋侯詭諸卒冬晋里克殺其君之子奚齊傳曰書曰殺其君之子未葬也荀息立公子卓以葬十一月里克殺公子卓于朝經書里克弑其君卓是未葬稱子既葬稱君不待踰年始稱君也此稱弑其君舍舍已成君故云未踰年而稱君者先君既葬舍已即位也傳云五月昭公卒舍即位後七月為商人所弑經傳無葬昭公之文又齊侯以五月而卒傳稱七月弑舍時未合葬知已葬者正以舍已稱君决知既葬春秋之世多不如禮葬之早晚時有遲速雖復違禮而葬後君葬訖即成君非計禮之葬日始成君也宣十年夏四月齊侯元卒六月葬齊惠公冬齊侯使國佐來聘是葬訖成君之文也杜以成君在於既葬不以踰年為限此言未踰年者意在排舊説也</hi>
<pb n="21b"/>
宋子哀來奔注大夫奔例書名氏貴之故書字疏<hi>正義曰崔杼無罪書崔氏出奔此貴子哀書其字云於例字貴於名故儀父女叔之徒皆書其字則書字是貴之常例也崔氏傳曰且告以族故因稱氏唯以不名為義</hi>
冬單伯如齊注單伯周卿士為魯如齊故書音義<hi>單音善為于偽反</hi>
齊人執單伯注諸侯無執王使之義故不依行人例音<lb/>
義<hi>使所吏反</hi>疏<hi>正義曰諸侯執諸侯之大夫無罪則稱行人以見無罪之義王者之使不問有罪無罪諸侯皆不得執之執之則為不臣以諸侯無執王使之義故單伯不依行人例言單伯身雖無罪不依使例故不<pb n="22a"/>稱行人也諸侯不得執王使而諸侯之史得貶王使者史之所書周公定法已君有過猶尚書之王使有愆亦得貶也</hi>
齊人執子叔姬注叔姬魯女齊侯舍之母不稱夫人自<lb/>
魯録之父母辭疏<hi>正義曰傳稱子叔姬妃齊昭公知舍之母也不稱夫人自魯録之父母辭亦不知是何公之女魯是其父母家不言文公是其父稱子叔姬者服云子殺身執閔之故言子為在室辭十二年子叔姬卒已被杞絶是竝在室也</hi>
　傳十四年春頃王崩周公閲與王孫蘇争政故不赴<lb/>
　凡崩薨不赴則不書禍福不告亦不書注奔亡禍也<lb/>
<pb n="22b"/>
　歸復福也音義<hi>頃音傾閲音悦</hi>疏<hi>正義曰因崩薨而言禍福則禍亦崩薨之類福是反</hi>
　<hi>禍者也福莫大於享國有家禍莫甚於亡家喪國禍亦崩薨之類相次之物且奔亡歸復其事多矣雖有</hi>
　<hi>出入之例未見不告之義此傳於崩薨之末言之故知奔亡是禍歸復是福也</hi>懲不敬也注<lb/>
　欲使怠慢者戒音義<hi>懲直升反</hi>○邾文公之卒也注在前<lb/>
　年公使弔焉不敬邾人來討伐我南鄙故恵伯伐邾<lb/>
　○子叔姬妃齊昭公生舍叔姬無寵舍無威公子商<lb/>
　人驟施於國注驟數也商人桓公子音義<hi>妃音配夲亦作配驟</hi>
　<hi>仕救反施式跂反數音朔</hi>而多聚士盡其家貸於公有司以繼之<lb/>
<pb n="23a"/>
　注家財盡從公及國之有司富者貸音義<hi>盡車忍反貸音待又</hi>
　<hi>音忒注同</hi>夏五月昭公卒舍即位○邾文公元妃齊姜生<lb/>
　定公二妃晋姬生㨗葘文公卒邾人立定公㨗葘奔<lb/>
　晋○六月同盟于新城從於楚者服注從楚者陳鄭<lb/>
　宋且謀邾也注謀納㨗葘○秋七月乙卯夜齊商人<lb/>
　弑舍而讓元注元商人兄齊恵公也書九月從告七<lb/>
　月無乙卯日誤音義<hi>弑音試夲又作殺</hi>元曰爾求之久矣我<lb/>
　能事爾爾不可使多蓄憾注不為君則恨多音義<hi>蓄勑</hi>
<pb n="23b"/>
　<hi>六反夲又作畜憾夲又作感户暗反恨也</hi>將免我乎爾為之注言将復殺<lb/>
　我音義<hi>復扶又反</hi>疏<hi>正義曰言爾已殺君矣我若為君爾将肯放免我乎言将復殺我劉炫云</hi>
　<hi>爾将免我為君之事乎</hi>○有星孛入于北斗周内史叔服曰不<lb/>
　出七年宋齊晋之君皆将死亂注後三年宋弑昭公<lb/>
　五年齊弑懿公七年晋弑靈公史服但言事徴而不<lb/>
　論其占固非末學所得詳言音義<hi>弑音試下同</hi>疏<hi>正義曰昭十七</hi>
　<hi>年傳申須云彗所以除舊布新也天事恒象又二十六年傳晏子曰天之有彗也以除穢也宋齊晋三國</hi>
　<hi>之君竝為無道皆有穢徳今彗出而彼死是除穢之事但未測何以知此三君當之史服但言事徴不言</hi>
<pb n="24a"/>
　<hi>其占非末學所得詳言故言其驗而不推其義</hi>○晋趙盾以諸侯之師八百<lb/>
　乘納㨗葘于邾注八百乘六萬人言力有餘音義<hi>乘繩</hi>
　<hi>證反注同</hi>邾人辭曰齊出貜且長注貜且定公音義<hi>貜俱縳反</hi>
　<hi>徐居碧反且子餘反長丁丈反下注同</hi>宣子曰辭順而弗從不祥乃還<lb/>
　注立適以長故曰辭順音義<hi>適丁歴反</hi>○周公将與王孫<lb/>
　蘇訟于晋王叛王孫蘇注王匡王叛不與而使尹氏<lb/>
　與𥅆啟訟周公于晋注訟理之尹氏周卿士𥅆啟周<lb/>
　大夫音義<hi>𥅆乃甘反</hi>趙宣子平王室而復之注使復和親<lb/>
<pb n="24b"/>
　○楚荘王立注穆王子也子孔潘崇将襲羣舒使公<lb/>
　子燮與子儀守而伐舒蓼注即羣舒音義<hi>燮昔恊反守手又反</hi>
　<hi>蓼音了</hi>二子作亂城郢而使賊殺子孔不克而還八月<lb/>
　二子以楚子出将如商密注國語曰楚荘王㓜弱子<lb/>
　儀為師王子燮為傅疏<hi>正義曰按楚語蔡聲子云楚荘王方弱申公子儀父為師</hi>
　<hi>王子燮為傅使潘崇子孔帥師以伐舒燮及儀父施二帥而分其室師還至則以王如廬廬戢黎殺二子</hi>
　<hi>而復王</hi>廬戢黎及叔麇誘之遂殺鬭克及公子燮注廬<lb/>
　今襄陽中廬縣戢黎廬大夫叔麇其佐鬭克子儀也<lb/>
<pb n="25a"/>
　音義<hi>廬力於反又音盧注同戢側立反麇九倫反</hi>初鬭克囚于秦注在僖<lb/>
　二十五年秦有殽之敗注在僖三十三年而使歸求<lb/>
　成成而不得志注無賞報也公子燮求令尹而不得<lb/>
　故二子作亂注傳言楚荘幼弱國内亂所以不能與<lb/>
　晋競○穆伯之從已氏也注在八年音義<hi>已音紀又音祀</hi>魯<lb/>
　人立文伯注穆伯之子榖也穆伯生二子於莒而求<lb/>
　復文伯以為請襄仲使無朝聽命復而不出注不得<lb/>
　使與聽政事終寝於家故出入不書音義<hi>為請如字又于偽反</hi>
<pb n="25b"/>
　<hi>下以為請同十五年亦放此與音預</hi>二年而盡室以復適莒文伯疾而<lb/>
　請曰榖之子弱注子孟獻子年尚少音義<hi>盡津忍反復扶又反</hi>
　<hi>少詩照反</hi>請立難也注難榖弟音義<hi>難乃多反又如字</hi>許之文伯<lb/>
　卒立恵叔穆伯請重賂以求復恵叔以為請許之将<lb/>
　來九月卒于齊告喪請葬不許注請以卿禮葬○宋<lb/>
　高哀為蕭封人以為卿注蕭宋附庸仕附庸還升為<lb/>
　卿疏<hi>正義曰蕭夲宋邑荘十二年宋萬弑閔公蕭叔大心者宋蕭邑之大夫也平宋亂立桓公宋人</hi>
　<hi>賞其勞以蕭邑封叔為附庸荘二十三年蕭叔朝公是為附庸故稱朝附屬宋國故云宋附庸也宣十二</hi>
<pb n="26a"/>
　<hi>年楚子滅蕭此時蕭國仍在髙哀仕於蕭國遂被㧞擢升為宋卿</hi>不義宋公而出遂<lb/>
　來奔注出而待放從放所來故曰遂書曰宋子哀來<lb/>
　奔貴之也注貴其不食汚君之禄辟禍速也音義<hi>汚汙</hi>
　<hi>辱之也</hi>○齊人定懿公使來告難故書以九月注齊人<lb/>
　不服故三月而後定書以九月明經日月皆從赴音<lb/>
　義<hi>難乃旦反</hi>疏<hi>正義曰商人實以七月弑舍取其位而齊人未服三月而後定定訖始來告不告舍</hi>
　<hi>死之月唯言商人弑舍魯史以其九月来告即書之於九月如此傳文告以九月即書九月明經之日月</hi>
　<hi>皆從赴而書非褒貶詳畧也杜言此者排先儒言日月有褒貶之義</hi>齊公子元不順懿<lb/>
<pb n="26b"/>
　公之為政也終不曰公曰夫已氏注猶言某甲音義<lb/>
　<hi>夫音扶已音紀</hi>疏<hi>正義曰心惡其政不以為公凡與人言欲稱君者終不謂之為公曰夫已斥懿公之</hi>
　<hi>名也劉云甲已俱是名故云猶言某甲</hi>○襄仲使告于王請以王寵求<lb/>
　昭姬于齊注昭姬子叔姬曰殺其子焉用母請受而<lb/>
　罪之音義<hi>焉於䖍反</hi>冬單伯如齊請子叔姬齊人執之注<lb/>
　恨魯恃王勢以求女故又執子叔姬注欲以恥辱魯<lb/>
經十有五年春季孫行父如晋<lb/>
三月宋司馬華孫來盟注華孫奉使鄰國能臨事制宜<lb/>
<pb n="27a"/>
至魯而後定盟故不稱使其官皆從故稱司馬音義<hi>華户化反使所吏反從才用反</hi>疏<hi>正義曰成三年晋侯使荀庚来聘衛侯使孫良夫来聘丙午及荀庚盟丁未及孫良夫盟彼先以君命行聘禮既而别與之盟故書聘又書盟此雖使来聘魯不令結盟故書盟未稱使也僖四年楚屈完来盟于師即其比也諸侯之卿例書名氏以華耦能率其屬官備禮盡儀故貴其人書其官也八年宋人殺其大夫司馬宋司城来奔唯言其官不言氏族此既書司馬復曰華孫者劉炫云或以為華耦貴之既深故特書族案傳華耦魯人以為敏則君子不許是魯貴之不深盖史有文質故辭有詳畧</hi>
夏曹伯來朝<lb/>
齊人歸公孫敖之喪注大夫喪還不書善魯感子以赦<lb/>
<pb n="27b"/>
父敦公族之恩崇仁孝之教故特録敖喪歸以示義疏<lb/>
<hi>正義曰桓十八年公之喪至自齊僖元年夫人氏之喪至自齊二注皆云告於廟也是公與夫人薨于外竟皆啟廟告至例書於策宣八年仲遂卒于垂成十七年公孫嬰齊卒于貍脤皆不書喪至是大夫喪還例不書此獨書齊人歸公孫敖之喪者釋例曰公孫敖縱情棄命既已絶位非大夫也而備書於經者恵叔毁請於朝感子以赦父敦公族之恩崇仁孝之教故曰為孟氏且國故是也不言来者魯人取之齊人送之非有専使特来故不言来哀八年齊人歸讙及闡注云不言来命歸之無指使此亦彼之類也</hi>
六月辛丑朔日有食之皷用牲于社注傳例曰非禮也<lb/>
單伯至自齊<lb/>
<pb n="28a"/>
晋郤缺帥師伐蔡戊申入蔡注傳例曰獲大城曰入<lb/>
齊人侵我西鄙<lb/>
季孫行父如晋<lb/>
冬十有一月諸侯盟于扈注将伐齊晋侯受賂而止故<lb/>
摠曰諸侯言不足序列<lb/>
十有二月齊人來歸子叔姬注齊人以王故来送子叔<lb/>
姬故與直出者異文疏<hi>正義曰傳例出曰来歸是直出之文也齊人以王之故来送叔姬故與直出異文也使者卑微不可言齊侯使人故云齊人来歸九年秦人来歸僖公成風之禭定十年齊人<pb n="28b"/>来歸鄆讙龜隂之田成九年晋人来媵之類皆是来者微賤不得稱君命故舉國稱人</hi>
齊侯侵我西鄙遂伐曹入其郛注郛郭也音義<hi>郛音孚</hi>
　傳十五年春季文子如晋為單伯與子叔姬故也注<lb/>
　因晋請齊音義<hi>為于偽反下為孟及下注為恵叔皆同</hi>○三月宋華耦<lb/>
　來盟其官皆從之書曰宋司馬華孫貴之也注古之<lb/>
　盟㑹必備威儀崇贄幣賔主以成禮為敬故傳曰卿<lb/>
　行旅從春秋時率多不能備儀華孫能率其屬以從<lb/>
　古典所以敬事而自重使重而事敬則魯尊而禮篤<lb/>
<pb n="29a"/>
　故貴而不名音義<hi>皆從才用反注旅從同又音如字贄音至率所類反又音律使所吏</hi>
　<hi>反</hi>疏<hi>正義曰杜檢傳文諸言書曰者皆是仲尼新意此云其官皆從即云書曰司馬貴之明是貴其</hi>
　<hi>官從故書其官也聘禮之文有上介衆介至所聘之國誓于其竟則史讀書司馬執策賈人拭玉有司展</hi>
　<hi>幣其從羣官多矣詩緜蠻之篇言大臣出行微臣随從傳稱卿行旅從昭六年楚公子棄疾聘晋至於鄭</hi>
　<hi>竟而誓知其從人多矣盟㑹禮重於聘知古人盟㑹必備威儀崇贄幣賔之與主以成禮為敬故傳云其</hi>
　<hi>官皆從貴之也春秋之時率多不能備威儀故傳毎言一介行李是也華孫今獨能率其官屬以從古典</hi>
　<hi>所以敬其君事而自鎮重也使人既重而承事恭敬則魯被尊而賔禮篤也奉使鄰國能尊主厚禮是可</hi>
　<hi>貴之事故仲尼貴而不名至宴無故揚其先祖之罪為已謙辭是不敏之極魯人以為敏明君子所不與</hi>
<pb n="29b"/>
　<hi>言仲尼貴其官從君子嗤其失辭有善有惡傳兩舉之也釋例曰古之盟㑹必備禮儀示等威明貴賤各</hi>
　<hi>以成禮為節節制兼備則名位不愆華孫居擾攘之世而能率由古典所以敬事而自重使重而事敬則</hi>
　<hi>魯尊而禮篤故貴之也至於宴㑹追稱先人之罪為已謙辭謙以失辭故傳云魯人以為敏明君子所不</hi>
　<hi>與也是故善惡兩舉之事也襄五年傳曰楚殺其大夫公子壬夫貪也君子謂楚共王於是不刑言貪也</hi>
　<hi>罪壬夫不刑責共王亦是兩舉之文其事類於此也服䖍云華耦為卿侈而不度以君命修好結盟舉其</hi>
　<hi>官屬從之空官廢職魯人不知其非反尊貴之其意以為貴之者魯人貴之非君子貴之案經儀父與魯</hi>
　<hi>結好子哀不義宋公司城效節来奔單伯自齊致命傳皆言書曰貴之實善而貴之也此亦云書曰司馬</hi>
　<hi>華孫貴之何故惡而貴之也劉炫又難云此為不知其非儀父豈亦魯不知其非而貴之乎孔子修春秋</hi>
<pb n="30a"/>
　<hi>裁其得失定其褒貶善惡彰於其篇臧否示於来世若魯人所善亦善之所惡亦惡之已無心於抑揚遂</hi>
　<hi>逐魯人之善惡筆削之勞何所施用約之以理豈其然哉其官皆從謂共聘之官無闕當有留治政者豈</hi>
　<hi>舉朝盡行而責其空官也若以官從即責空官聘禮官屬不少豈周公妄制禮乎</hi>公與之宴<lb/>
　辭曰君之先臣督得罪於宋殤公名在諸侯之策臣<lb/>
　承其祀其敢辱君注耦華督曾孫也督弑殤公在桓<lb/>
　二年耦自以罪人子孫故不敢屈辱魯公對共宴㑹<lb/>
　請承命於亞旅注亞旅上大夫也音義<hi>亞於嫁反</hi>疏<hi>正義曰尚</hi>
　<hi>書牧誓武王呼羣官而誓曰司徒司馬司空亞旅孔安國云亞次也旅衆也衆大夫其位次卿成二年傳</hi>
<pb n="30b"/>
　<hi>魯賜晋三帥三命之服侯正亞旅受一命之服皆卿後即次亞旅知是上大夫也華孫不敢當君請受上</hi>
　<hi>大夫之宴</hi>魯人以為敏注無故揚其先祖之罪是不敏魯<lb/>
　人以為敏明君子所不與也疏<hi>正義曰魯人魯鈍之人</hi>○夏曹<lb/>
　伯來朝禮也諸侯五年再相朝以修王命古之制也<lb/>
　注十一年曹伯来朝雖至此乃来亦五年傳為冬齊<lb/>
　侯伐曹張夲疏<hi>正義曰周禮大行人云凡諸侯之邦交嵗相問也殷相聘也世相朝也鄭</hi>
　<hi>𤣥云父死子立曰世凡諸侯相朝皆小國朝於大國或敵國相為賔或彼君新立此往朝焉或此君新即</hi>
　<hi>位自徃朝彼皆是世相朝也襄元年邾子来朝傳曰凡諸侯即位小國朝之是此新立而彼朝之也文九</hi>
<pb n="31a"/>
　<hi>年曹伯㐮卒十一年曹伯来朝傳曰即位而来見也是彼新立而朝此也則知春秋之時猶有世相朝法</hi>
　<hi>與周禮合也周禮諸侯邦交唯有此法無五年再朝之制此云古之制也必是古有此法但禮文殘缺未</hi>
　<hi>知古是何時鄭𤣥云古者據今而述前代之言夏殷之時天子盖六年一巡狩諸侯間而朝天子其不朝</hi>
　<hi>者朝罷朝五年再相朝者似如此然則古者據今時而道前世自不必皆道前代傳稱古者越國而謀非</hi>
　<hi>謂前代之人有此謀也古人有言非謂前代之人有此言也詩云我思古人非思夏殷之人也此云古者</hi>
　<hi>亦非必夏殷鄭言夏殷禮非也僖十五年公如齊杜云諸侯五年再相朝禮也引此證彼則是當時正法</hi>
　<hi>非謂前代禮也或人見僖公朝齊杜引此為證遂言五年再相朝是時覇主之法然則魯非覇主曹伯何</hi>
　<hi>以朝之曹豈推魯為覇主而屈已以朝之也且云古之制也即是古之聖王制為此法天子不衰諸侯無</hi>
<pb n="31b"/>
　<hi>覇明徳天子豈慮世衰覇主威權不行而為之制此法敺諸侯以朝之此不達理之言耳然則諸侯之邦</hi>
　<hi>交者将以協近鄰結恩好安社稷息民人土宇相望竟界連接一世一朝疎濶太甚其於閒暇之年必有</hi>
　<hi>相朝之法周禮言世相朝者以其一舊一新彼此未狎於此之際必湏徃朝舉其禮之大者不言唯有此</hi>
　<hi>事五年再相朝正是周禮之制周禮文不具耳文襄之覇其務不煩諸侯以五年再朝往来大數更制三</hi>
　<hi>年一聘五年一朝所以説諸侯也五年一朝者亦謂朝大國耳且彼因説弔葬非獨覇主之喪明使諸侯</hi>
　<hi>相共行此禮也覇主遭時制宜非能創制改物諸侯或從時令或率舊章此在文㐮之後仍守舊制故五</hi>
　<hi>年再相朝也傳言古之制以文襄已改故也昭十二年嵗聘間朝是周之諸侯朝天子之法故釋例引之</hi>
　<hi>云明王之制嵗聘以志業以觧朝聘之數尚書周官六年五服一朝孔傳云一朝㑹京師是再朝而㑹周</hi>
<pb n="32a"/>
　<hi>之正禮也若然大行人云侯服一嵗一見甸服二嵗一見男服三嵗一見采服四嵗一見衛服五嵗一見</hi>
　<hi>要服六嵗一見拘於服數朝者大行人所云謂貢物而見或君自至或遣臣来除此貢物之外别有朝㑹</hi>
　<hi>之禮沈氏以為諸侯五年再相朝及昭十三年皆為朝牧伯之法以間朝以講禮與再朝而㑹是三嵗之</hi>
　<hi>朝與六年之朝大率言之是五年之内再相朝也但魯非曹之伯國而沈云朝牧伯之禮又昭十三年朝</hi>
　<hi>盟主之法亦無明證沈氏之言未可從也</hi>○齊人或為孟氏謀注孟氏公<lb/>
　孫敖家慶父為長庶故或稱孟氏疏<hi>正義曰公孫敖慶父之子杜以</hi>
　<hi>慶父與荘公異母庶長稱孟雖强同於適自稱為仲以其實是長庶故時人或稱孟氏一</hi>曰魯爾<lb/>
　親也飾棺寘諸堂阜注堂阜齊魯竟上地飾棺不殯<lb/>
<pb n="32b"/>
　示無所歸音義<hi>寘之䜴反竟音境殯必刃反</hi>疏<hi>正義曰喪大記云飾棺君龍帷黼荒</hi>
　<hi>火三列黻三列素錦褚加帷荒纁紐六大夫畫帷畫荒火三列黻三列素錦褚纁紐二𤣥紐二鄭𤣥云飾</hi>
　<hi>棺者以華道路及壙中不欲使衆惡其親也荒䝉也在旁曰帷在上曰荒皆所以衣柳也士布帷布荒君</hi>
　<hi>大夫加文章焉黼荒緣邉為黼文畫荒綠邉為雲氣火黻為列於其中耳褚以襯覆棺又加帷荒於其上</hi>
　<hi>紐所以連結帷荒者也禮之飾棺惟有此耳齊人教之飾棺盖依此大夫之制而為之飾置諸堂阜故為</hi>
　<hi>不殯示無所歸冀魯人哀之也沈氏云飾棺即雜記云諸侯死於道其輤有裧緇布裳帷素錦以為屋而</hi>
　<hi>行大夫死於道以布為輤而行義或當然</hi>魯必取之從之卞人以告注卞<lb/>
　人魯卞邑大夫音義<hi>卞皮彦反</hi>疏<hi>正義曰治邑大夫例呼為人孔子父為鄹邑大</hi>
<pb n="33a"/>
　<hi>夫謂之鄹人知此卞人是卞邑大夫其邑近堂阜故見之而告魯君</hi>惠叔猶毁以為請<lb/>
　注敖卒則恵叔請之至今期年而猶未已毁過喪禮<lb/>
　音義<hi>期居其反</hi>疏<hi>正義曰敖卒已向周年猶尚毁以為請知敖卒即請至今未已也傳言有毁是</hi>
　<hi>不復應毁故知毁過喪禮也劉炫云敖去年九月卒至今年夏據月未匝不得稱期年今知非者杜以傳</hi>
　<hi>云恵叔猶毁據日月之乆欲盛言其逺故云期年但首尾二年亦得為期年之義劉以未周十二月而規</hi>
　<hi>杜氏非也</hi>立於朝以待命許之取而殯之注殯於孟氏之<lb/>
　寢終叔服之言齊人送之書曰齊人歸公孫敖之喪<lb/>
　為孟氏且國故也注為恵叔毁請且國之公族故聽<lb/>
<pb n="33b"/>
　其歸殯而書之音義<hi>為于偽反</hi>葬視共仲注制如慶父皆<lb/>
　以罪降音義<hi>共音恭</hi>聲已不視帷堂而哭注聲已恵叔<lb/>
　母怨敖從莒女故帷堂音義<hi>已音紀</hi>疏<hi>正義曰檀弓云尸未設飾故惟</hi>
　<hi>堂小斂而徹帷至大斂之節又帷堂以至於殯恒帷堂雜記云朝夕哭則不帷今聲已恨穆伯故朝夕哭</hi>
　<hi>仍帷堂檀弓又云帷殯非古自敬姜之哭穆伯始也與此相類也敬姜者穆伯妻又伯歜之母也穆伯季</hi>
　<hi>悼子之子公甫靖與敖非一人</hi>襄仲欲勿哭注怨敖取其妻恵伯曰<lb/>
　喪親之終也注惠伯叔彭生雖不能始善終可也史<lb/>
　佚有言曰兄弟致美注各盡其美義乃繼音義<hi>佚音逸</hi>
<pb n="34a"/>
　救乏賀善弔災祭敬喪哀情雖不同毋絶其愛親之<lb/>
　道也子無失道何怨於人襄仲説帥兄弟以哭之他<lb/>
　年其二子來注敖在莒所生音義<hi>毋音無説音悦</hi>疏<hi>正義曰祭敬者</hi>
　<hi>謂助祭於兄弟之家盡其敬也喪哀者謂兄弟死喪之事竭其哀也情雖不同謂内相怨恨情雖不能和</hi>
　<hi>同當無絶其愛是相親之道也</hi>孟獻子愛之聞於國注獻子榖之子<lb/>
　仲孫蔑音義<hi>聞音問或如字下同蔑亡結反</hi>或譛之曰将殺子獻子<lb/>
　以告季文子二子曰夫子以愛我聞我以将殺子聞<lb/>
　不亦逺於禮乎逺禮不如死一人門于句鼆一人門<lb/>
<pb n="34b"/>
　于戾丘皆死注句鼆戾丘魯邑有冦攻門二子禦之<lb/>
　而死音義<hi>逺于萬反下同句七侯反鼆又作黽莫幸反戾力計反</hi>疏<hi>正義曰句鼆戾丘有</hi>
　<hi>冦攻門不書者服䖍云魯國中小冦非異國侵伐故不書也</hi>○六月辛丑朔日有<lb/>
　食之鼓用牲于社非禮也注得常鼓之月而於社用<lb/>
　牲為非禮疏<hi>正義曰此與荘二十五年經文正同彼傳云非常此傳云非禮者彼失常鼓之</hi>
　<hi>月言鼓之為非常此得常鼓之月而用牲為非禮彼云六月實是七月傳因日月之變以起時歴之誤故</hi>
　<hi>釋例曰文十五年與荘二十五年經文皆同而更復發傳曰非禮者明前傳欲以審正陽之月後傳發例</hi>
　<hi>欲以明諸侯之禮而用牲為非禮也此乃聖賢之微㫖而先儒所未喻也是解二傳不同之意</hi>日有<lb/>
<pb n="35a"/>
　食之天子不舉注去盛饌音義<hi>去起呂反饌仕眷反</hi>疏<hi>正義曰周禮膳</hi>
　<hi>夫掌王之食飲膳羞以養王及后世子王日一舉鼎十有二物皆有爼天地有災則不舉鄭𤣥云殺牲盛</hi>
　<hi>饌曰舉今云天子不舉是去盛饌貶膳食也</hi>伐鼓于社注責羣隂伐猶擊<lb/>
　也疏<hi>正義曰郊特牲云社祭土而主隂氣也君南鄉於北墉下荅隂之義也論語云鳴鼓而攻之伐</hi>
　<hi>鼓者是攻責之事故云責羣隂也日食者隂侵陽故責隂以救日孔安國尚書傳云凡日食天子伐鼓于</hi>
　<hi>社責上公然則社以上公配食天子伐鼓責羣隂亦以責上公也諸侯用幣于社請上公亦以請羣隂也</hi>
　<hi>互相備也</hi>諸侯用幣于社注社尊于諸侯故請救而不敢<lb/>
　責之疏<hi>正義曰昭二十九年傳曰封為上公祀為貴神社稷五祀是尊是奉是社為上公之神尊</hi>
<pb n="35b"/>
　<hi>於諸侯禮用幣者皆是告請神明之事以社尊故用幣請救而不敢攻責也隂侵陽而請隂者請止而勿</hi>
　<hi>侵陽也</hi>伐鼓于朝注退自責以昭事神訓民事君注天<lb/>
　子不舉諸侯用幣所以事神尊卑異制所以訓民疏<lb/>
　<hi>正義曰天子不舉自貶食耳而以為事神者畏敬神明乃自貶損徹膳不舉亦是事神之義故通以不舉</hi>
　<hi>為事神也</hi>示有等威古之道也注等威威儀之等差音義<lb/>
　<hi>差初佳反又初宜反</hi>○齊人許單伯請而赦之使來致命注以<lb/>
　單伯執節不移且畏晋故許之書曰單伯至自齊貴<lb/>
　之也注單伯為魯拘執既免而不廢禮終来致命故<lb/>
<pb n="36a"/>
　貴而告廟音義<hi>為于偽反下似為同拘音俱</hi>○新城之盟注在前<lb/>
　年蔡人不與注不㑹盟音義<hi>與音預下同</hi>晋卻缺以上軍<lb/>
　下軍伐蔡注兼帥二軍曰君弱不可以怠注怠解也<lb/>
　音義<hi>解佳賣反</hi>戊申入蔡以城下之盟而還凡勝國曰滅<lb/>
　之注勝國絶其社稷有其土地音義<hi>還音旋</hi>獲大城焉<lb/>
　曰入之注得大都而不有疏<hi>正義曰此傳已發凡例襄十三年復發傳云用</hi>
　<hi>大師曰滅弗地曰入再發例者兵之所加不可細舉故舉舊策之典以例而言用大師起大衆重力以陷</hi>
　<hi>敵因而有之故曰勝國通以滅為文也以成師重力雖獲大城得而弗有故直以出入為辭曰入之而已</hi>
<pb n="36b"/>
　<hi>城不包地國不通邑滅邑必主大師是故再發例也</hi>○秋齊人侵我西鄙故季<lb/>
　文子告于晋○冬十一月晋侯宋公衛侯蔡侯鄭伯<lb/>
　許男曹伯盟于扈尋新城之盟且謀伐齊也注齊執<lb/>
　王使且數伐魯音義<hi>使所吏反下王使同數音朔</hi>齊人賂晋侯故<lb/>
　不克而還於是有齊難是以公不㑹注明今不序諸<lb/>
　侯不以公不㑹故音義<hi>難乃旦反下注同</hi>書曰諸侯盟于扈<lb/>
　無能為故也注惡受其賂不能討齊音義<hi>惡烏路反</hi>凡諸<lb/>
　侯㑹公不與不書諱君惡也注謂國無難不㑹議事<lb/>
<pb n="37a"/>
　故為惡不書謂不國别序諸侯與而不書後也注謂<lb/>
　後期也今貶諸侯以為公諱故傳發例以明之音義<lb/>
　<hi>為于偽反</hi>疏<hi>正義曰七年公㑹諸侯晋大夫盟于扈傳曰公後至故不書所㑹因發例云凡諸侯不書</hi>
　<hi>所㑹後也後至不書其國辟不敏也彼乃議事而君後期諱君之惡故摠稱諸侯此亦摠稱諸侯不㑹非</hi>
　<hi>公之罪而經文相似傳辯諸嫌故更復發例而以善形惡凡諸侯為議事聚㑹而公不與則不歴書諸國</hi>
　<hi>諱君惡也若公實預㑹而亦不書諸國為公後期也即七年扈之盟是也今與此㑹受賂舍罪致使魯有</hi>
　<hi>齊患公雖不與非公之罪經與後期文同似為公諱故傳發例以明之此㑹公雖不與非公惡也</hi>○<lb/>
　齊人來歸子叔姬王故也注單伯雖見執能守節不<lb/>
<pb n="37b"/>
　移終達王命使叔姬得歸○齊侯侵我西鄙謂諸侯<lb/>
　不能也注不能討已遂伐曹入其郛討其來朝也注<lb/>
　此年夏朝季文子曰齊侯其不免乎已則無禮注執<lb/>
　王使而伐無罪音義<hi>已音紀使所吏反</hi>而討於有禮者曰女<lb/>
　何故行禮禮以順天天之道也已則反天而又以討<lb/>
　人難以免矣詩曰胡不相畏不畏于天注詩小雅音<lb/>
　義<hi>女音汝相息亮反又如字</hi>疏<hi>正義曰言曰者原齊侯之意而為之辭也責曹曰女何故行禮謂責</hi>
　<hi>於朝魯也天道以卑承尊人道以小事大禮者自卑而尊人朝者謙順以行禮行禮以順天是天之道也</hi>
<pb n="38a"/>
　<hi>○此詩小雅雨無正之篇胡何也詩人責朝廷之臣女羣臣上下何以不相畏乎女上下不相畏乃是不</hi>
　<hi>畏于天也</hi>君子之不虐㓜賤畏于天也在周頌曰畏天之<lb/>
　威于時保之注詩周頌言畏天威于是保福禄不畏<lb/>
　于天将何能保以亂取國奉禮以守猶懼不終多行<lb/>
　無禮弗能在矣注為十八年齊弑商人傳音義<hi>守手又反</hi>
　<lb/>
　<lb/>
　<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳注疏卷十九<lb/>
<pb n="39a"/>
　春秋左氏傳注疏卷十九考證<lb/>
叔仲彭生㑹晋卻缺于承筐音義叔又作州○<hi>臣浩</hi>按<lb/>
　叔又作州四字疑衍<lb/>
叔孫得臣敗狄于鹹注鹹魯地○<hi>臣召南</hi>按杜顯言魯<lb/>
　地以異于僖十三年齊桓㑹諸侯之鹹也<lb/>
傳潘崇復伐麇至于錫宂○<hi>臣召南</hi>按地理志漢中郡<lb/>
　錫縣注應邵曰音陽師古曰即春秋所謂錫宂<lb/>
傳齊襄公之二年注魯桓之十六年○<hi>臣召南</hi>按史記<lb/>
<pb n="39b"/>
　魯世家曰齊恵公二年鄋瞞伐齊齊王子城父獲其<lb/>
　弟榮如埋其首于北門裴駰集解曰按年表齊惠公<lb/>
　二年魯宣公之二年也史記于此事全用左傳首尾<lb/>
　而以為恵公二年事則異矣<lb/>
季孫行父帥師城諸及鄆注鄆莒魯所争者○<hi>臣召南</hi>
　按魯地名鄆者有二此年季孫所城東鄆也與莒分<lb/>
　界今沂水縣北之團城是成四年城鄆以備晋及昭<lb/>
　公所居此西鄆也今鄆城縣東有故城<lb/>
<pb n="40a"/>
傳且請絶叔姬注未歸而卒○歸監夲訛作笄今改正<lb/>
傳羣舒叛楚○<hi>臣浩</hi>按魯頌曰荆舒是懲傳于此言叛<lb/>
　楚則知從前結連比附之日乆矣<lb/>
傳秦伯使西乞術來聘○<hi>臣召南</hi>按劉敞曰内大夫未<lb/>
　賜族者猶不氏安知此術非未賜族者乎按西乞術<lb/>
　于戰殽時已氏西乞則杜注所云術不稱氏史略文<lb/>
　未可駁也<lb/>
傳寡君敢辭玉○趙汸補注曰聘義以圭璋聘重禮也<lb/>
<pb n="40b"/>
　已聘而還圭璋此輕財而重禮之義也然則禮終必<lb/>
　還玉非不欲與秦為好也傳録賔主辭令以見秦人<lb/>
　之進於禮下云國無陋矣是也杜説非<lb/>
　又疏其意欲致與主國且受之而㐮仲辭之者為不<lb/>
　欲與秦為好因謙退辭還也○監夲訛作且主之且<lb/>
　襄仲辭之者為不欲與秦為好國謙退禮終還訛謬<lb/>
　不可斷句今訂正<lb/>
傳其處者為劉氏○<hi>臣召南</hi>按孔氏疑此文為漢儒所<lb/>
<pb n="41a"/>
　加不易之論也<lb/>
邾人伐我南鄙叔彭生帥師伐邾○<hi>臣浩</hi>按叔彭生即<lb/>
　十一年㑹卻缺于承筐之叔仲彭生也陸氏謂仲衍<lb/>
　字觀此經殆信<lb/>
傳宋華耦来盟其官皆從之書曰宋司馬華孫貴之也<lb/>
　○葉夢得曰諸侯相聘使介有常不聞其官皆從也<lb/>
　以此為貴豈春秋之意哉趙汸補注曰華孫公子鮑<lb/>
　之黨來盟盖結魯以輔簒不稱使不名者非時君所<lb/>
<pb n="41b"/>
　使無所受命從史文也書官者夫子特筆使與八年<lb/>
　之書官者相首尾以異其事左氏於筆削之㫖無傳<lb/>
　惟榖梁傳曰以其官稱無君之辭也惜為其學者不<lb/>
　能發明<lb/>
傳諸侯五年再相朝以修王命古之制也○劉敞曰尚<lb/>
　書周官六年五服一朝不得于諸侯亦五年一朝也<lb/>
　大行人職曰凡諸侯邦交嵗相問殷相聘世相朝此<lb/>
　為得中趙汸補注曰曹伯以文十一年来朝至十五<lb/>
<pb n="42a"/>
　年再来偶合五年之數傳遂以為古制由不見周禮<lb/>
　耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左氏傳注疏卷十九考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳注疏卷十二<hi>起僖公元年盡五年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋左傳注疏卷十二<hi>起僖公元年盡五年</hi>
　　晉杜氏注　唐陸徳眀音義　孔頴達䟽<lb/>
　僖公音義<hi>陸曰僖公名申荘公之子閔公之兄母成風謚法小心畏忌曰僖</hi>疏<hi>正義曰魯</hi>
　<hi>世家僖公名中荘公之子閔公庶兄其母成風所生也惠王十八年即位諡法小心畏忌曰僖是嵗嵗在</hi>
　<hi>鶉首</hi>
經元年春王正月<lb/>
齊師宋師曺伯次于聶北救邢注齊帥諸侯之師救邢<lb/>
<pb n="1b"/>
次于聶北者案兵觀釁以待事也次例在荘三年聶北<lb/>
邢地音義<hi>聶女輒反釁許覲反</hi>疏<hi>注正義曰公羊榖梁皆以為齊師宋師曺師皆是侯伯之身公羊稱不與諸侯専封故變稱師耳此時方始救邢邢夲不滅何以言其封也左氏無此義将卑師衆稱師此三國皆師多而大夫将故名氏不見並稱師公羊以為此言次于聶北救邢與㐮二十三年叔孫豹救晉次于雍榆二事相反為之作說言此是君也進止自由彼是臣也先通君命賈服取以為說杜以傳無此事故不用其言釋例曰所記或次在事前次以成事也或次在事後事成而次也皆隨事實無義例也此時狄人尚強未可即擊案兵觀釁以待其事須可擊乃擊之故次在事前</hi>
夏六月邢遷于夷儀注邢遷如歸故以自遷為辭夷儀<lb/>
<pb n="2a"/>
邢地疏<hi>注正義曰傳稱師逐狄人具邢器用而遷之則是諸侯遷邢也而文作邢自遷者以邢遷如歸故以自遷為文公羊傳曰遷者何其意也遷之者何非其意也言邢遷于夷儀許遷于白羽者皆是其國之意自欲遷之宋人遷宿齊人遷陽者他人强遷其國之意不欲遷也</hi>
齊師宋師曺師城邢注傳例曰救患分災禮也一事而<lb/>
再列三國於文不可言諸侯師故疏<hi>注正義曰春秋之例先會而□盟者㑹則具序諸國盟則總稱諸侯公羊謂之前目而後凢此上文已列三國之師救邢救邢與城邢猶是一事相連耳而再列三國之師不依前日後凡者扵文不可言諸侯師故也案此十五年厯序諸侯盟于牡丘下書諸侯之大夫救徐㐮二十七年厯序諸國大夫㑹于宋下云諸侯大夫盟于宋此不言諸侯之師城邢者此與會<pb n="2b"/>盟小異十四年諸侯城縁陵為其事有闕故總稱諸侯此若云諸侯之師城邢似為其事有闕總書為貶故雖則煩文而再列三國</hi>
秋七月戊辰夫人姜氏薨于夷齊人以歸注傳在閔二<lb/>
年不言齊人殺諱之書地者明在外薨疏<hi>注正義曰傳在閔二年者彼因孫于邾遂終言之實齊人殺之諱故不言殺也夫人之薨例不書地書地者眀其在外而薨若言夫人自行至夷遇疾而薨齊人乃以其喪歸耳</hi>
楚人伐鄭注荆始改號曰楚疏<hi>注正義曰此前常呼為荆此後遂稱為楚據其見經為言故云荆始改號荘二十八年仍書荆伐鄭自爾至今不知何年改</hi>
<pb n="3a"/>
八月公㑹齊侯宋公鄭伯曺伯邾人于檉注檉宋地陳<lb/>
國陳縣西北有檉城公及其㑹而不書盟還不以盟告<lb/>
音義<hi>檉勑呈反</hi>疏<hi>注正義曰經書會于檉傳言盟于犖犖即檉也而經不書盟釋例曰盟于鄧盟于犖盟于戚公既在會而不書其盟以理推之會在盟前知其後盟也盖公還告會而不告盟也</hi>
九月公敗邾師于偃注偃邾地<lb/>
冬十月壬午公子友帥師敗莒師于酈獲莒拏注酈魯<lb/>
地拏莒子之弟不書弟者非卿非卿則不應書嘉季友<lb/>
之功故特書其所獲大夫生死皆曰獲獲例在昭二十<lb/>
<pb n="3b"/>
三年音義<hi>酈力知反孥女居反又女加反</hi>疏<hi>注正義曰傳言莒子之弟而經不書弟者諸侯之臣為卿乃見經見經則備書名氏若言莒子之弟拏則是為卿之備文此不書弟見其非卿也傳曰非卿也嘉獲之也以非卿不應書經嘉季友之功䏻獲莒之大将故特書所獲以羙季子公羊亦云此何以書大季子之獲也釋例曰莒拏非卿非卿則不應書今嘉獲故特書之特書猶不稱弟眀諸書弟者皆卿也</hi>
十有二月丁巳夫人氏之喪至自齊注僖公請而葬之<lb/>
故告扵廟而書喪至也齊侯既殺哀姜以其尸歸絶之<lb/>
於魯僖公請其喪而還不稱姜闕文疏<hi>注正義曰齊人治哀姜之罪取而殺之則位絶扵魯非復魯之夫人其死不合書之扵策以僖公請而葬之外欲固齊以居厚内存母子不絶<pb n="4a"/>之義故具書扵經薨葬偹禮諱之若言無罪而自死然既諱其殺不宜有貶公羊傳曰夫人何以不稱姜氏貶曷為貶與弑公也榖梁傳曰其不言姜以其殺二子貶之也或曰為齊桓諱殺同姓也賈逵云殺子輕故但貶姜然則姜氏者夫人之姓二字共為一義不得去姜存氏去氏存姜若其必有所貶自可替其尊號去一姜字復何所眀扵薨扵葬未嘗有貶何故喪至獨去一姜公羊傳又曰曷為不於弑焉貶貶必於其重者莫重乎其以喪至也案禮之成否在於薨葬何以喪至獨得為重喪至已加貶責於葬不應備文何故葬我小君復得成禮正以薨葬備禮知其無所貶責故杜以經無姜字直是闕文公羊榖梁見其文闕妄為之說耳</hi>
　傳元年春不稱即位公出故也注國亂身出復入故<lb/>
　即位之禮有闕音義<hi>復扶又反下文同</hi>公出復入不書諱之<lb/>
<pb n="4b"/>
　也諱國惡禮也注掩惡揚善義存君親故通有諱例<lb/>
　皆當時臣子率意而隐故無深淺常准聖賢従之以<lb/>
　通人理有時而聽之可也音義<hi>准凖同之尹反</hi>疏<hi>正義曰去年八月閔</hi>
　<hi>公死僖公出奔邾九月慶父出奔莒公即歸魯言公出故者公出而復歸即位之禮有闕為往年公出奔</hi>
　<hi>之故非言應即位之時公在外也齊小白陽生之徒皆出而復入經書其入僖公類之亦應書入往年公</hi>
　<hi>出𣸪入不書諱之國内有亂致令公出不書公出復入諱國亂也國亂國之惡事諱國惡是禮也時史諱</hi>
　<hi>而不書仲尼因而不改嫌諱非禮故以禮居之注正義曰坊記曰善則稱君過則稱己則民作忠善則稱</hi>
　<hi>親過則稱己則民作孝是掩惡楊善之義義存君與親也君親之惡務欲掩之是故聖賢作法通有諱例</hi>
<pb n="5a"/>
　<hi>諱雖有例而事無定體或諱大不諱小或諱小不諱大皆當時臣子率已之意而為之隐故無淺深常准</hi>
　<hi>隐十年公羊傳曰扵外大惡書小惡不書於内大惡諱小惡書必如彼言是有常凖厯檢春秋都無定例</hi>
　<hi>納鼎悪扵易田諱田而不諱鼎公入小扵公出諱入而不諱孫是其無常准也既無常准隨諱深淺舊史</hi>
　<hi>有所辟諱聖賢因而従之以通人事之理故容有掩惡之法釋例曰有時而聽之則可也正以為□法則</hi>
　<hi>不經故不奪其所諱亦不為之定制言若正為後法每事皆諱則為惡者無復忌憚居上者不知所懲不</hi>
　<hi>可盡令諱也人之所極惟君與親纔有小惡即發其短非復臣子之心全無爱敬之義是故不抑不勸有</hi>
　<hi>時聽之以為諱惡者禮也無隐者直也二者俱通以為世教也</hi>○諸侯救邢注實大<lb/>
　夫而曰諸侯總衆國之辭疏<hi>注正義曰扵例將卑師衆稱師三國並稱為師</hi>
<pb n="5b"/>
　<hi>是皆大夫将也實大夫也而曰諸侯總衆國之辭也桓五年蔡人衞人陳人従王伐鄭傳曰王以諸侯伐</hi>
　<hi>鄭彼亦大夫将總衆國而稱諸侯也先儒以為此役諸侯身行故言此以異之</hi>邢人潰出奔<lb/>
　師注奔聶北之師也邢潰不書不告也音義<hi>潰户内反</hi>師<lb/>
　遂逐狄人具邢器用而遷之師無私焉注皆撰具還<lb/>
　之無所私取音義<hi>撰仕眷反又仕轉反</hi>疏<hi>注正義曰邢人潰而奔師棄其家之器物</hi>
　<hi>師逐狄人為之歛聚皆撰具以還邢人師人無所私取善齊桓委任得人用兵嚴整也</hi>○夏邢<lb/>
　遷于夷儀諸侯城之救患也凡侯伯救患分災討罪<lb/>
　禮也注侯伯州長也分榖帛音義<hi>分甫問反又如字長丁丈反</hi>疏<lb/>
<pb n="6a"/>
　<hi>注正義曰此因齊侯發例齊侯之為侯伯當是王之二伯此言州長必是九州之長但州牧於其竟内亦</hi>
　<hi>當救患討罪以州牧亦掌此事故言州長以包之有災害者分之財物知分者分榖帛也</hi>○秋楚<lb/>
　人伐鄭鄭即齊故也盟于犖謀救鄭也注犖即檉也<lb/>
　地有二名音義<hi>犖音洛又力角反</hi>○九月公敗邾師于偃虚<lb/>
　丘之戍将歸者也注虚丘邾地邾人既送哀姜還齊<lb/>
　人殺之因戍虗丘欲以侵魯公以義求齊齊送姜氏<lb/>
　之喪邾人懼乃歸故要而敗之音義<hi>虚起居反要於遥反</hi>疏<hi>注正</hi>
　<hi>義曰犖之盟也邾人在焉公既盟而敗其師傳不明言其故直云虚丘之戍不知虚丘誰地何故戍之服</hi>
<pb n="6b"/>
　<hi>䖍云虚丘魯邑魯有亂邾使兵戍虚丘魯與邾無怨因兵将還要而敗之所以惡僖公也邾之扵魯本無</hi>
　<hi>怨惡僖公奔邾則為之外主國亂則戍其内邑無故而敗其師亡信背義莫斯之甚非僖公作頌之主所</hi>
　<hi>當行也杜以為不然故别為此說此說亦無所據要其理當然也案十二月夫人之喪始至此九月敗邾</hi>
　<hi>師而云以義求齊齊送姜氏之喪者夫人以七月薨公即求齊齊既許之邾聞許而将歸魯得許而敗邾</hi>
　<hi>師耳</hi>○冬莒人来求賂注求還慶父之賂公子友敗諸<lb/>
　酈獲莒子之弟拏非卿也嘉獲之也注莒既不䏻為<lb/>
　魯討慶父受魯之賂而又重来其求無厭故嘉季友<lb/>
　之獲而書之音義<hi>為魯于偽反重来直用反厭於鹽反</hi>公賜季友汶陽<lb/>
<pb n="7a"/>
　之田及費注汶陽田汶水北地汶水出泰山莱蕪縣<lb/>
　西入濟音義<hi>汶音問費音秘莱音來</hi>疏<hi>注正義曰水北曰陽故知汶水北地釋例曰汶</hi>
　<hi>水出泰山莱蕪縣西南經濟北至東平須昌縣入濟</hi>○夫人氏之喪至自齊君<lb/>
　子以齊人殺哀姜也為已甚矣女子従人者也注言<lb/>
　女子有三従之義在夫家有罪非父母所宜討也<lb/>
經二年春王正月城楚丘注楚丘衛邑不言城衛衛未<lb/>
遷疏<hi>注正義曰此决城邢也彼既遷訖乃為城之不言城夷儀而言城邢邢已遷也此則先城楚丘将以封衛言城楚丘不言城衛衞未遷也</hi>
<pb n="7b"/>
夏五月辛巳葬我小君哀姜注無傳反哭成喪故稱小<lb/>
君例在定十五年<lb/>
虞師晉師滅下陽注下陽虢邑在河東大陽縣晉於此<lb/>
始赴見經滅例在㐮十三年音義<hi>大音泰一音如字見賢遍反</hi>
秋九月齊侯宋公江人黄人盟于貫注貫宋地梁國蒙<lb/>
縣西北有貰城貰與貫字相似江國在汝南安陽縣音<lb/>
義<hi>貫古亂反貰市夜反又音世</hi>疏<hi>正義曰公羊榖梁皆云江人黄人逺國之辭言其實是君也以其逺國降而稱也賈云江黄稱人刺不度徳善鄰恃齊背楚終為楚所滅其意雖異皆以江人黄人為國君親来杜<pb n="8a"/>以諸侯之貶不至稱人則稱人者皆是其國之大夫耳齊桓威徳稍盛逺國来服齊桓謙以接逺故與宋公㑹之</hi>
冬十月不雨注傳在三年<lb/>
楚人侵鄭<lb/>
　傳二年春諸侯城楚丘而封衛焉注君死國滅故傳<lb/>
　言封疏<hi>注正義曰封者聚土之名也天子之建諸侯必分之土地立其疆界聚土為封以記之故</hi>
　<hi>建國謂之封國衛是舊國今云封者以其君死國滅更封建之故云封也</hi>不書所㑹後也<lb/>
　注諸侯既罷而魯後至諱不及期故以獨城為文○<lb/>
<pb n="8b"/>
　晉荀息請以屈産之乘與垂棘之璧假道於虞以伐<lb/>
　虢注荀息荀叔也屈地生良馬埀棘出美玉故以為<lb/>
　名四馬曰乘自晉適虢途出扵虞故假道音義<hi>屈求勿反</hi>
　<hi>又居勿反注同乘繩證反注同</hi>疏<hi>正義曰聘禮云若過他邦至于竟使次介假道束帛将命于朝下大</hi>
　<hi>夫取以入告出許是禮過他國必假道也聘尚假道况乎伐國故請以璧馬假借也榖梁傳曰借道乎虞</hi>
　公曰是吾寳也對曰若得道扵虞猶外府也公曰宫<lb/>
　之竒存焉注宫之竒虞忠臣音義<hi>竒其宜反</hi>對曰宫之竒<lb/>
　之為人也懦而不䏻強諫注懦弱也音義<hi>懦夲又作燸乃亂反</hi>
<pb n="9a"/>
　<hi>又乃貨反字林作愞音乃亂反強其良反又其丈反</hi>且少長於君君暱之雖諫<lb/>
　将不聽注親而狎之必輕其言音義<hi>少詩照反長丁丈反暱女乙反</hi>
　乃使荀息假道扵虞曰冀為不道入自顛軨伐鄍三<lb/>
　門注前是冀伐虞至鄍鄍虞邑河東大陽縣東北有<lb/>
　顛軨坂音義<hi>軨音零鄍亡丁反坂音反</hi>冀之既病則亦唯君故注<lb/>
　言虞報伐冀使病将欲假道故稱虞彊以說其心冀<lb/>
　國名平陽皮氏縣東北有冀亭音義<hi>說音恱</hi>疏<hi>正義曰服䖍以</hi>
　<hi>為冀為不道伐鄍三門謂冀伐晉也冀之既病亦唯君故謂虞助晉也将欲假道稱前恩以誘之案傳荀</hi>
<pb n="9b"/>
　<hi>息以寳假道公尚慮虞不許則晉之扵虞舊非與國若其甞經助晉則是昔来通好何憂乎不許而請進</hi>
　<hi>國之美寳尚畏宫之竒諫乎故杜以為冀自伐虞虞自報冀以虞䏻報冀晉不䏻報虢言已弱以示其恥</hi>
　<hi>言虞彊以說其心此雖無文理必然也</hi>今虢為不道保於逆旅注逆旅<lb/>
　客舍也虢稍遣人分依客舍以聚衆抄晉邊邑音義<lb/>
　<hi>抄初教反又楚稍反強取物</hi>疏<hi>注正義曰晉語云陽處父過甯舍扵逆旅甯嬴氏知逆旅是客舍也</hi>
　<hi>逆迎也旅客也迎止賔客之處也保者固守之語知其分依客舍伺候抄晉邊邑既又入而保之觀其此</hi>
　<hi>語則虢晉接鄰但向其都邑須過虞竟當以從彼詣虢路遥山險易来難往故也</hi>以侵敝邑<lb/>
　之南鄙敢請假道以請罪于虢注問虢伐己以何罪<lb/>
<pb n="10a"/>
　虞公許之且請先伐虢注喜於厚賂而欲求媚宫之<lb/>
　竒諫不聽遂起師夏晉里克荀息帥師㑹虞師伐虢<lb/>
　滅下陽注晉猶主兵不信虞疏<hi>注正義曰如傳之言直云㑹虞伐虢未知</hi>
　<hi>誰為兵主但下云先書虞賄故也若虞為兵主自當在先不須云先書虞也明晉實為主而仲尼先書虞</hi>
　<hi>故知晉猶兵主不信虞也</hi>先書虞賄故也注虞非倡兵之首而先<lb/>
　書之惡貪賄也音義<hi>賄呼罪反惡烏路反</hi>○秋盟于貫服江黄<lb/>
　也注江黄楚與國也始来服齊故為合諸侯音義<hi>為于</hi>
　<hi>偽反下同</hi>○齊寺人貂始漏師于多魚注寺人内奄官豎<lb/>
<pb n="10b"/>
　貂也多魚地名闕齊桓多嬖寵内則如夫人者六人<lb/>
　外則幸豎貂易牙之䓁終以此亂國傳言貂扵此始<lb/>
　擅貴寵漏洩桓公軍事為齊亂張夲音義<hi>寺如字又音侍寺人</hi>
　<hi>奄官名貂音彫豎上主反擅時戰反洩息列反又以制反</hi>疏<hi>注正義曰周禮内宰之屬有内小臣奄上</hi>
　<hi>士四人寺人王之正内五人内豎倍寺人之数寺人掌王之内人及女宫之戒令内豎掌内外之通令皆</hi>
　<hi>掌婦人之事是自内小臣以下皆用奄人為官也鄭𤣥云豎未冠者之官名然則此人名貂幼童為内豎</hi>
　<hi>之官以為齊侯所寵後雖年長遂呼為豎貂焉此時為寺人之官故稱寺人貂也言漏師者漏泄師之密</hi>
　<hi>謀也漏師己是大罪此云始者言其終又甚焉故言始以為齊亂張本</hi>○虢公敗戎于<lb/>
<pb n="11a"/>
　桑田注桑田虢地在𢎞農陕縣東北晉卜偃曰虢必<lb/>
　亡矣亾下陽不懼而又有功是天奪之鑒注鍳所以<lb/>
　自照而益其疾也注驕則生疾必易晉而不撫其民<lb/>
　矣不可以五稔注稔熟也為下五年晉滅虢張夲音<lb/>
　義<hi>易以䜴反稔入甚反</hi>○冬楚人伐鄭鬭章囚鄭聃伯注經書<lb/>
　侵傳言伐夲以伐興權行侵掠為後年楚伐鄭鄭伯<lb/>
　欲成張夲音義<hi>聃乃丼反掠音亮</hi>
經三年春王正月不雨夏四月不雨注一時不雨則書<lb/>
<pb n="11b"/>
首月傳例曰不曰旱不為灾疏<hi>注正義曰一時不雨則書首月者觧去冬今春也書首月者皆竟時不兩次月不雨不復書也故夏四月不雨五月不雨不復書六月得雨乃書之此由不雨日久方始追叙其事毎時一書所以詳其文也不於去年冬十月及今年正月不雨注必扵夏四月不雨注者以下有六月雨既備書則五月不雨亦應備書今唯云夏四月不雨故杜云一時不雨則書首月以觧五月不書不雨之意文二年自十有二月不雨至于秋七月十三年自正月不雨至于秋七月二者皆總書不雨又不書得雨之月與此年書不雨文異者榖梁傳曰一時言不雨者閔雨也閔雨者有志乎民者也六月雨雨云者喜雨也喜雨者有志乎民者也文二年傳曰歴時而言不雨文不憂雨也不憂雨者無志乎民也言僖有憂民之志故每時一書文無憂民之志是以歴時總書買逵取以為說杜既不注或亦史異辭也</hi>
<pb n="12a"/>
徐人取舒注無傳徐國在下邳僮縣東南舒國今廬江<lb/>
舒縣勝國而不用大師亦曰取例在襄十三年音義<hi>邳皮悲反僮音童廬力居反</hi>疏<hi>注正義曰諸侯相滅亡者多是土壌鄰接思唘封疆今檢杜注徐在下邳舒在廬江相去甚遥而越竟滅國無傳無注不知所以㐮十三年傳例曰凡書取言易也用大師焉曰滅然則滅之與取俱是絶其國家有其土地難則稱滅易則為取釋例曰用大師起大衆重力以陥敵因而有之故曰勝國通以滅為文也取者乘其衰亂或受其潰叛或用小師而不煩兵勞力則直言取如取如攜言其易也是勝國而不用大師亦為取也</hi>
六月雨注示旱不竟夏<lb/>
<pb n="12b"/>
秋齊侯宋公江人黄人㑹于陽榖注陽榖齊地在東平<lb/>
須昌縣北<lb/>
冬公子友如齊涖盟注涖臨也音義<hi>涖音利又咅類</hi>疏<hi>注正義曰公羊傳曰涖盟者何往盟于彼也来盟者何来盟于我也盟者殺牲㰱血告誓神明人臨其上従我去者出我之意故言徃彼臨視従外至者我共臨視故直舉其来</hi>
楚人伐鄭<lb/>
　傳三年春不雨夏六月雨自十月不雨至于五月不<lb/>
　曰旱不為災也注周六月夏四月扵播種五稼無損<lb/>
<pb n="13a"/>
　音義<hi>夏戸雅反</hi>○秋㑹于陽榖謀伐楚也注三年楚侵鄭<lb/>
　故○齊侯為陽榖之㑹来尋盟冬公子友如齊涖盟<lb/>
　注公時不㑹陽榖故齊侯自陽榖遣人詣魯求尋盟<lb/>
　魯使上卿詣齊受盟謙也音義<hi>為于偽反</hi>○楚人伐鄭鄭<lb/>
　伯欲成孔叔不可曰齊方勤我注孔叔鄭大夫勤恤<lb/>
　鄭難音義<hi>難乃旦反</hi>棄徳不祥注祥善也○齊侯與蔡姬<lb/>
　乗舟于囿蕩公注蔡姬齊侯夫人蕩摇也囿苑也盖<lb/>
　魚池在苑中音義<hi>囿音又</hi>公懼變色禁之不可公怒歸<lb/>
<pb n="13b"/>
　之未絶之也蔡人嫁之注為眀年齊侵蔡傳<lb/>
經四年春王正月公㑹齊侯宋公陳侯衛侯鄭伯許男<lb/>
曺伯侵蔡蔡潰注民逃其上曰潰例在文三年遂伐楚<lb/>
次于陘注遂兩事之辭楚强齊欲綏之以徳故不速進<lb/>
而次陘陘楚地潁川召陵縣南有陘亭音義<hi>陘音刑召上照反傳皆同</hi>疏<hi>注正義曰桓八年祭公来遂逆王后于紀公羊傳曰遂者何生事也謂夲無向紀之心至魯始生意也榖梁傳曰遂繼事之辭也此云兩事之辭謂既有上事復為下事不以夲謀有心無心為異也此齊侯先有伐楚之心因行而侵蔡耳三十年㐮仲将聘于周遂初聘于晉桓十八年公将有行遂與姜氏如齊如此之類<pb n="14a"/>夲謀為二事也六年諸侯伐鄭楚人圍許諸侯遂救許荘十九年公子結媵陳人之婦于鄄遂及齊侯宋公盟如此之類夲無謀而因事便行也但是两事皆稱為遂故曰两事之辭不别夲謀與否</hi>
夏許男新臣卒注未同盟而赴以名疏<hi>正義曰成十三年曺伯廬卒于師此不言于師者榖梁傳曰諸侯死扵國不地死於外地死于師何為不地内桓師也注云齊桓威徳洽著諸侯安之雖卒於外與其在國同賈逵云不善於師善㑹主加禮若卒扵國左氏無此義釋例曰若卒于朝會或書師或書地者史之成文非義所存然則或言于師或不言于師亦是史有詳畧無義例也注稱赴以名者公雖在軍死須相赴史得赴乃書耳</hi>
楚屈元來盟于師盟于召陵注屈完楚大夫也楚子遣<lb/>
<pb n="14b"/>
完如師以觀齊屈完覩齊之盛因而求盟故不稱使以<lb/>
完來盟為文齊桓退舍以禮楚故盟召陵召陵潁川縣<lb/>
也疏<hi>注正義曰公羊傳曰屈完者何楚大夫也何以不稱使尊屈完也曷為尊屈完以當桓公也其意言屈完楚之貴者尊之以敵齊侯若屈完足以自専無假君命不為楚子所使故作自来之文服䖍取以為說案孔子曰君使臣以禮臣事君以忠此聖人之明訓也今乃尊人之臣許其不為君使輕人之主以為不合使臣是乃縱羣下以覬覦教强臣以専恣約之以禮豈當然乎故杜别為此觧楚子夲使屈完如師以觀齊師之強弱強則欲服弱則欲拒屈完覩齊之盛因而求盟盟非楚子之意故不稱使以屈完自来盟為文榖梁傳曰其不言使權在屈完也是其權時之便自来與齊盟也完之本意欲即盟於軍齊桓喜其来服退舍以禮楚言来<pb n="15a"/>盟于師書屈完之意也盟于召陵書實盟之所也成二年齊侯使國佐如師不言来而此言耒者彼既云如師不須稱来此不言如師故云来耳此既云来盟不復須言及屈完盟彼無来盟之文故别言及國佐盟意異於此故文不同服䖍云言来者外椘也嫌楚無罪言来以外之来者自外之文非别罪之所在若以言来即為罪楚則仲孫高子之来也復外齊而罪之乎且惡楚者當惡其辟在蠻夷負固不服不服之日容可外之服而又外欲何為也</hi>
齊人執陳轅濤塗注轅濤塗陳大夫音義<hi>袁陳大夫氏也夲多作轅濤音棰</hi>
秋及江人黄人伐陳注受齊命討陳之罪而以與謀為<lb/>
<pb n="15b"/>
文者時齊不行使魯為主與謀例在宣七年音義<hi>與音預下同</hi>疏<hi>注正義曰直言及江黄者将卑師少故不言主帥言微者及之宣七年傳例曰凡師出與謀曰及不與謀曰㑹而春秋征伐受命於盟主者實是與謀皆不言及釋例曰盟主之令則上行乎下非匹敵和成之類故雖或先謀皆従不與謀之例然則此伐陳者受齊之命討陳之罪亦是上行乎下而經書及者於時齊師不行使魯為主魯與江黄謀之然後共伐故以與謀為文</hi>
八月公至自伐楚注無傳告于廟<lb/>
葬許穆公<lb/>
冬十有二月公孫茲帥師㑹齊人宋人衛人鄭人許人<lb/>
<pb n="16a"/>
曺人侵陳注公孫茲叔牙子叔孫戴伯<lb/>
　傳四年春齊侯以諸侯之師侵蔡蔡潰遂伐楚楚子<lb/>
　使與師言曰君處北海寡人處南海唯是風馬牛不<lb/>
　相及也注楚界猶未至南海因齊處北海遂稱所近<lb/>
　牛馬風逸盖末界之微事故以取喻音義<hi>近附近之近</hi>疏<lb/>
　<hi>注正義曰㐮十二年傳稱楚子囊述共王之徳撫有蠻夷奄征南海唯言征南海耳其竟未必至南海也</hi>
　<hi>因齊實處北海遂稱所近言其相去逺也服䖍云風放也牝牡相誘謂之風尚書稱馬牛其風此言風馬</hi>
　<hi>牛謂馬牛風逸牝牡相誘盖是末界之微事言此事不相及故以取喻不相干也</hi>不虞君之<lb/>
<pb n="16b"/>
　渉吾地也何故管仲對曰昔召康公命我先君大公<lb/>
　曰注召康公周大保召公奭也音義<hi>大音泰注同奭音釋</hi>疏<hi>正義</hi>
　<hi>曰諡法安樂撫民曰康</hi>五侯九伯女實征之以夹輔周室注五<lb/>
　等諸侯九州之伯皆得征討其罪齊桓因此命以夸<lb/>
　楚音義<hi>女音汝夹古洽反舊古協反夸苦𤓰反</hi>疏<hi>注正義曰太公為王官之伯得以王命征</hi>
　<hi>討天下随罪所在各致其罰故五䓁諸侯九州之伯皆得征討其罪齊桓因太公有此王命言已上世先</hi>
　<hi>公得征討有罪所以夸楚也鄭𤣥以為周之制毎州以一侯為牧二伯佐之九州有九侯十八伯太公為</hi>
　<hi>東西大伯中分天下者當各統四侯半一侯不可分故言五侯其伯則各有九耳侯為牧伯佐之言是周</hi>
<pb n="17a"/>
　<hi>制其事無所出也且征者征其所統之國非征侯伯之身何當計較人数以充五九之言即如其言使伯</hi>
　<hi>佐牧二伯共佐治而已非是分州之半復安得征九伯也校數煩碎非復人情故先儒無同之者</hi>賜<lb/>
　我先君履東至于海西至于河疏<hi>正義曰釋例曰海自遼西北平漁陽</hi>
　<hi>章武渤海樂陵樂安北海東莱城陽東海廣陵吳郡㑹稽十四郡之東界以東河出西平西南二千里従</hi>
　<hi>西平東北經金城故北地朔方五原至故雲中南經平陽河東之西界東經河東河内之南界東北經汲</hi>
　<hi>郡頓丘陽平平原樂陵之東南入海杜之此言據其當時之河耳禹貢導河積石至于龍門南至于華隂</hi>
　<hi>東至于底柱又東至于孟津東過洛汭至于大伾北過降水至于大陸又北播為九河同為逆河入于海</hi>
　<hi>案驗其地自大伾以上河道不改大伾以下即是汲郡以東河水東流秦漢以来始然也古之河道自大</hi>
<pb n="17b"/>
　<hi>伾而北過降水故迹不可復知其大陸則趙之廣澤也大陸以北播為九河九河故道河間成平以南平</hi>
　<hi>原鬲縣以北其九河者徒駭一太史二馬頬三覆釜四胡蘇五簡六絜七鈎盤八鬲津九徒駭冣西以次</hi>
　<hi>而東故鄭注禹貢河間弓高縣往徃有其處中侯云齊桓霸遏八流以自廣計桓公之時齊之西竟當在</hi>
　<hi>九河之冣西徒駭盖是齊之西界其東至于海當盡樂安北海之東界也</hi>南至于穆陵北<lb/>
　至于無棣注穆陵無棣皆齊竟也履所踐履之界齊<lb/>
　桓又因以自言其盛音義<hi>棣大計反竟音境下皆同</hi>爾貢包茅不<lb/>
　入王祭不共無以縮酒寡人是徴注包裹束也茅菁<lb/>
　茅也束茅而灌之以酒為縮酒尚書包匭菁茅茅之<lb/>
<pb n="18a"/>
　為異未審音義<hi>共音恭夲亦作供下及注同縮所六反裹音果菁子丁反苞或作包匭音</hi>
　<hi>軌夲或作軌</hi>疏<hi>注正義曰禹貢荆州包匭菁茅孔安國云其所包裹而致者匭匣也菁以為菹茅以</hi>
　<hi>縮酒郊特牲云縮酌用茅鄭𤣥云藉之以茅縮去滓也周禮甸師祭祀共蕭茅鄭興云蕭字或為莤莤讀</hi>
　<hi>為縮束茅立之祭前沃酒其上酒滲下去若神飲之故謂之縮縮滲也故齊桓公責楚不貢包茅王祭不</hi>
　<hi>共無以縮酒杜用彼鄭興之說也孔安國以菁與茅别杜云茅菁茅則以菁茅為一特令荆州貢茅必當</hi>
　<hi>異扵餘處但更無傳說故云茅之為異未審也沈氏云大史公封禪書云江淮之間一茅三脊杜云未審</hi>
　<hi>者以三脊之茅比目之魚比翼之鳥皆是靈物不可常貢故杜云未審也</hi>昭王南征而不<lb/>
　復寡人是問注昭王成王之孫南廵守渉漢船壊而<lb/>
<pb n="18b"/>
　溺周人諱而不赴諸侯不知其故故問之音義<hi>守手又反</hi>
　<hi>溺乃歴反</hi>疏<hi>注正義曰昭王成王之孫周夲紀文也吕氏春秋季夏紀云周昭王親将征荆蠻辛餘靡</hi>
　<hi>長且多力為王右還反渉漢梁敗王及祭公隕于漢中辛餘靡振王北濟反振祭公髙誘注引此傳云昭</hi>
　<hi>王之不復君其問諸水濱由此言之昭王為沒扵漢辛餘靡焉得振王北濟也振王為虚誠如髙誘之注</hi>
　<hi>又穪梁敗復非船壊舊說皆言漢濵之人以膠膠船故得水而壊昭王溺焉不知夲出何書</hi>對曰<lb/>
　貢之不入寡君之罪也敢不供給昭王之不復君其<lb/>
　問諸水濵注昭王時漢非楚竟故不受罪音義<hi>濵音賔</hi>
　疏<hi>注正義曰楚世家成王封熊繹扵楚以子男之田國居丹陽宋仲子云丹陽南郡枝江縣也枝江去</hi>
<pb n="19a"/>
　<hi>漢其路甚遥昭王時漢非楚竟故不受罪也</hi>師進次于陘注楚不服罪故<lb/>
　復進師音義<hi>復扶又反</hi>夏楚子使屈完如師注如陘之師<lb/>
　觀強弱師退次于召陵注完請盟故齊侯陳諸侯之<lb/>
　師與屈完乘而觀之注乗共載音義<hi>乗繩證反注同</hi>齊侯曰<lb/>
　豈不榖是為先君之好是繼與不榖同好如何注言<lb/>
　諸侯之附従非為已乃尋先君之好謙而自廣因求<lb/>
　與楚同好孤寡不榖諸侯謙稱音義<hi>是為于偽反注同好呼報反下</hi>
　<hi>及注同稱尺證反</hi>疏<hi>注正義曰諸侯之交必稱先君以相接此時諸侯有魯宋陳衛鄭許曺桓公以</hi>
<pb n="19b"/>
　<hi>前皆甞與齊交接故齊侯稱繼先君之好謙以自廣也老子曰孤寡不榖王侯之謙稱也曲禮云諸侯與</hi>
　<hi>民言自稱寡人庶方小侯自稱曰孤其在四夷雖大曰子於内自稱不榖禮記雖為定例事在臨時所稱</hi>
　<hi>此齊侯自稱不榖襄王出奔亦稱不榖皆出自當時之意耳爾雅訓榖為善榖是養人之物言我不似榖</hi>
　<hi>之養人是謙也</hi>對曰君恵徼福於敝邑之社稷辱收寡君寡<lb/>
　君之願也齊侯曰以此衆戰誰䏻禦之以此攻城何<lb/>
　城不克對曰君若以徳綏諸侯誰敢不服君若以力<lb/>
　楚國方城以為城漢水以為池注方城山在南陽葉<lb/>
　縣南以言竟土之逺漢水出武都至江夏南入江言<lb/>
<pb n="20a"/>
　其險固以當城池音義<hi>徼古堯反要也漢水以為池夲或作漢以為池水衍字葉</hi>
　<hi>始渉反當丁浪反</hi>雖衆無所用之屈完及諸侯盟○陳轅濤<lb/>
　塗謂鄭申侯曰師出於陳鄭之間國必甚病注申侯<lb/>
　鄭大夫當有供給之費故音義<hi>費芳味反</hi>若出於東方觀<lb/>
　兵於東夷循海而歸其可也注東夷郯莒徐夷也觀<lb/>
　兵示威音義<hi>郯音談</hi>申侯曰善濤塗以告齊侯許之注<lb/>
　許出東方申侯見曰師老矣若出扵東方而遇敵懼<lb/>
　不可用也若出於陳鄭之間共其資糧屝屨其可也<lb/>
<pb n="20b"/>
　注屝草屨音義<hi>見賢遍反糧音良屝符費反</hi>疏<hi>正義曰少儀云君将適他臣如致金</hi>
　<hi>玉貨貝於君則曰致馬資於有司鄭𤣥云資猶用也然則諸所費用之物皆為資也糧謂米粟行道之食</hi>
　<hi>也屝屨俱是在足之物善惡異名耳楊雄方言云屝粗屨也絲作之曰履麻作之曰屝粗者謂之屨喪服</hi>
　<hi>傳曰疏屨者藨蒯之菲也是菲用草為之也注云草屨者履屨通言耳相形以曉人也定夲為草屨</hi>齊<lb/>
　侯說與之虎牢注還以鄭邑賜之音義<hi>說音恱</hi>執轅濤<lb/>
　塗○秋伐陳討不忠也注以濤塗為誤軍道○許穆<lb/>
　公卒于師葬之以侯禮也注男而以侯禮加一䓁凡<lb/>
　諸侯薨于朝㑹加一䓁注諸侯命有三䓁公為上䓁<lb/>
<pb n="21a"/>
　侯伯中䓁子男為下䓁死王事加二䓁注謂以死勤<lb/>
　事疏<hi>正義曰沈氏云朝㑹亦王事而别言死王事者謂因王事或戰陳而死故别其文也</hi>於是<lb/>
　有以衮斂注衮衣公服也謂加二䓁音義<hi>衮古夲反衮冕上公</hi>
　<hi>服斂力驗反</hi>○冬叔孫戴伯帥師㑹諸侯之師侵陳陳成<lb/>
　歸轅濤塗注陳服罪故歸其大夫戴諡也○初晉獻<lb/>
　公欲以驪姬為夫人卜之不吉筮之吉疏<hi>正義曰曲禮云卜筮</hi>
　<hi>不相襲鄭𤣥云卜不吉則又筮筮不吉則又卜是瀆龜筮也晉獻公卜娶驪姬不吉公曰筮之是也如彼</hi>
　<hi>記云卜之不吉不合更筮但献公既愛驪姬欲必尊其位故卜既不吉更令筮之冀乎筮而得吉所以遂</hi>
<pb n="21b"/>
　<hi>己心也詩云我龜既厭不我告猶鄭𤣥云卜筮數而瀆龜龜靈厭之不復告其所圖之吉凶由是貫瀆龜</hi>
　<hi>筮不復告之以實故終實不吉而筮稱其吉是筮非不知而不以實告也周禮筮人云凡國之大事先筮</hi>
　<hi>而□卜鄭𤣥云當用卜者先筮之既事漸也扵筮之凶則止不卜而傳稱桓公卜季友晉獻公卜驪姬晉</hi>
　<hi>文公卜納王趙鞅卜救鄭皆先卜而後筮者周禮言其正法耳春秋之世臨時請問者或卜或筮出自當</hi>
　<hi>時之心不必皆先筮後卜崔靈恩以為國之大事先筮而後卜筮凶則止不卜者筮必以三代之法若三</hi>
　<hi>法皆凶則止不卜若兩法是凶一法為吉名為筮逆猶是疑限故更卜以决之則洪範筮逆龜従是也故</hi>
　<hi>大卜掌三兆三易儀禮特牲少牢筮皆旅占是筮有衆占之法則靈恩之說義亦可通</hi>公曰従<lb/>
　筮卜人曰筮短龜長不如從長注物生而後有象象<lb/>
<pb n="22a"/>
　而後有滋滋而後有數龜象筮數故象長數短音義<lb/>
　<hi>不如依字讀或音而據反</hi>疏<hi>注正義曰筮數以上皆十五年傳云象者物初生之形數者物滋息之状</hi>
　<hi>凡物皆先有形象乃有滋息是數従象生也龜以夲象金木水火土之兆以示人故為長筮以末數七八</hi>
　<hi>九六之策以示人故為短周禮占人掌占龜鄭𤣥云占人亦占筮言掌占龜者筮短龜長主扵長者亦用</hi>
　<hi>此傳為說案易繋辭云蓍之徳圎而神卦之徳方以智神以知来知以蔵往然則知来藏往是為極妙雖</hi>
　<hi>龜之長無以加此聖人演筮以為易所知豈短於卜卜人欲令公舍筮從卜故云筮短龜長非是龜䏻實</hi>
　<hi>長杜欲成筮短龜長之意故引傳文以證之若至理而言卜筮實無長短</hi>且其繇曰専之<lb/>
　渝攘公之羭注繇卜兆辭渝變也攘除也羭美也言<lb/>
<pb n="22b"/>
　變乃除公之美音義<hi>繇直救反渝羊朱反下羭同音攘如羊反</hi>一薰一蕕<lb/>
　十年尚猶有臭注薰香草蕕臭草十年有臭言善易<lb/>
　消惡難除音義<hi>薰許云反蕕音由易以豉反</hi>疏<hi>正義曰言公若専心愛之公心必将</hi>
　<hi>改變變乃除公之美公先有美此人将除去之薰是香草蕕是臭草一薰一蕕言分數正䓁使之相和雖</hi>
　<hi>積十年尚猶有臭氣香氣盡而臭氣存言善惡聚而多少敵善不䏻止惡而惡能消善注正義曰筮卦之</hi>
　<hi>辭亦名為繇但此是卜人之言知是卜兆辭也卜人舉此辭以止公則兆頌舊有此辭非卜人始為之也</hi>
　<hi>卜人言其辭而不言其意不知得何兆此義何所出也渝變攘除皆釋言文也釋畜云夏羊牡羭牝羖則</hi>
　<hi>羭是羊之名美善之字皆従羊故羭為美也變乃除公之美言公心必變而除公美也此傳之意言善惡</hi>
<pb n="23a"/>
　<hi>相雜二字皆從草知是香草臭草也月令五時各言其臭中央土云其臭香易繫辭云其臭如蘭傳稱在</hi>
　<hi>君之臭味則臭是氣之總名元非善惡之稱但既謂善氣為香故専以惡氣為臭耳十是數之小成故舉</hi>
　<hi>以為言焉十年香氣盡矣惡氣尚存言善易消而惡難滅也杜知蕕是臭者内則云牛夜嗚則庮彼□亦</hi>
　<hi>是臭義其字雖異其意亦同尚猶有臭猶則尚之義重言之耳猶尚書云弗遑暇食遑則暇也</hi>必不<lb/>
　可弗聽立之生奚齊其娣生卓子及将立奚齊既與<lb/>
　中大夫成謀姬謂大子曰君夢齊姜必速祭之注齊<lb/>
　姜大子母言求食音義<hi>卓吐濁反</hi>大子祭于曲沃歸胙于<lb/>
　公注胙祭之酒肉音義<hi>胙才故反</hi>公田姬寘諸宫六日公<lb/>
<pb n="23b"/>
　至毒而獻之注毒酒經宿輒敗而經六日明公之惑<lb/>
　音義<hi>寘之豉反</hi>公祭之地地墳與犬犬斃與小臣小臣亦<lb/>
　斃音義<hi>墳扶粉反斃婢世反</hi>疏<hi>正義曰晉語說此事云公田驪姬受胙乃寘酖扵酒寘堇於肉</hi>
　<hi>公至召申生獻公祭地地墳申生恐而出驪姬與犬肉犬斃飲小臣酒亦斃此傳既畧當如國語也賈逵</hi>
　<hi>云堇烏頭也榖梁傳曰以酖為酒藥脯以毒注正義曰毒酒經宿便敗而公不怪其六日仍得如故明公</hi>
　<hi>之惑於驪姬不以六日為怪也</hi>姬泣曰賊由大子大子奔新城注新<lb/>
　城曲沃公殺其傅杜原款或謂大子子辭君必辯焉<lb/>
　注以六日之状自理音義<hi>款苦管反辯兵免反</hi>大子曰君非姬<lb/>
<pb n="24a"/>
　氏居不安食不飽我辭姬必有罪君老矣吾又不樂<lb/>
　注吾自理則姬死姬死則君必不樂不樂為由吾也<lb/>
　音義<hi>樂音洛注同</hi>曰子其行乎大子曰君實不察其罪被<lb/>
　此名也以出人誰納我十二月戊申縊于新城姬遂<lb/>
　譖二公子曰皆知之重耳奔蒲夷吾奔屈注二子時<lb/>
　在朝為眀年晉殺申生傳音義<hi>被皮寄反又皮綺反縊一賜反譖側鴆反</hi>
經五年春晉侯殺其世子申生注稱晉侯惡用讒書春<lb/>
從告音義<hi>惡烏路反</hi>疏<hi>注正義曰公羊傳曰曷為直稱晉侯以殺殺世子母弟直稱君者甚之也<pb n="24b"/>言父子相殘惡之甚者是惡其用讒殺大子故斥言晉侯以罪之罪晉侯則申生無罪也傳稱晉侯使以殺大子申生之故来告實以去年死告稱今年殺故以今年書也釋例曰晉魯久不交使而告殺申生則所告不必甞有玉帛之使但欲廣聲其罪耳言廣聲其罪則晉侯謂讒言為實誣加大子以罪時史知其實改告而書之此傳不言書曰則是舊史然也</hi>
杞伯姬来朝其子注無傳伯姬来寧寧成風也朝其子<lb/>
者時子年在十嵗左右因有諸侯子得行朝義而卒不<lb/>
成朝禮故繋於母而曰朝其子音義<hi>杞伯姬来絶句来歸寧朝其子猶言其子朝</hi>疏<hi>注正義曰伯姬未必是成風所生但哀姜既死成風得為夫人縦非其母亦得歸寧也沈氏云<pb n="25a"/>伯姬以荘二十五年六月歸于杞假令後年生子則其年十四矣杜云十嵗左右者以其従母言朝故云十嵗左右也桓九年曺伯使世子射姑来朝是諸侯之子得有攝君之禮行朝之義但此子幼弱而卒不成朝故繋扵母而曰朝其子也若其䏻行朝禮則世子當如射姑伯姬别言来耳</hi>
夏公孫茲如牟注叔孫戴伯娶於牟卿非君命不越竟<lb/>
故奉公命聘扵牟因自為逆音義<hi>竟音境為于偽反</hi>疏<hi>注正義曰牟是附庸之國唯桓十五年邾人牟人葛人来朝自爾以来更不朝聘於魯魯不應使卿聘此小國當是叔孫聘妻已定但卿非君命不得越竟故咨公請使奉君命以聘因自為逆婦故傳稱娶焉明其因娶而聘</hi>
公及齊侯宋公陳侯衛侯鄭伯許男曺伯㑹王世子于<lb/>
<pb n="25b"/>
首止注恵王大子鄭也不名而殊㑹尊之也首止衛地<lb/>
陳留襄邑縣東南有首鄉<lb/>
秋八月諸侯盟于首止注間無異事復稱諸侯者王世<lb/>
子不盟故也王之世子尊與王同齊桓行霸翼戴天子<lb/>
尊崇王室故殊貴世子音義<hi>復扶又反</hi>疏<hi>注正義曰公羊傳曰諸侯何以不序一事而再見者前目而後凡也言此諸侯還是上㑹之諸侯故従省文不復序也昭十三年秋公會劉子晉侯云云于平丘八月甲戌同盟于平丘不言諸侯者為間無異事故也九年夏公㑹宰周公齊侯云云于葵丘九月諸侯盟于葵丘言諸侯者為其間有伯姬卒故也此會盟之間無他異事復稱諸侯者為王世子不盟故也<pb n="26a"/>榖梁傳曰復舉諸侯何也尊王世子而不敢與盟也釋例曰未有臣而盟君臣而盟君是子可盟父故春秋王世子以下㑹諸侯者皆同會而不同盟是觧復言諸侯者見王世子不與盟也王世子者王之儲副周禮膳夫掌飬王及后世子嵗終則會唯王及后世子之膳不會是其尊與王同也齊桓行霸翼戴天子尊崇王室故殊貴王之世子於㑹則歴序諸侯言㑹王世子則王世子不序諸侯之列也盟則諸侯自盟世子不與是殊貴世子也</hi>鄭伯逃歸不盟注逃其師而歸也逃例在文三年疏<lb/>
<hi>注正義曰禮君行師從卿行旅従雖則㑹盟必有師旅鄭伯棄其師衆輕身逃歸釋例曰國君而逃師棄盟違其典儀棄其章服羣臣不知其謀社稷不保其安此與匹夫逃竄無異故例在上曰逃是言稱逃之意也逃在盟前辟盟而逃故云逃歸不盟公還先告㑹盟故後書鄭伯</hi>
<pb n="26b"/>
楚人滅弦弦子奔黄注弦國在弋陽軑縣東南音義<hi>軑音犬</hi>
九月戊申朔日有食之注無傳<lb/>
冬晉人執虞公注虞公貪璧馬之寳距絶忠諫稱人以<lb/>
執同扵無道於其民之例例在成十五年所以罪虞且<lb/>
言易也晉侯脩虞之祀而歸其職貢於王故不以滅同<lb/>
姓為譏音義<hi>易以䜴反</hi>疏<hi>注正義曰書晉人執虞公則從無道扵民之例虞公於傳未有不道之状但虞公貪璧馬之寳拒絶忠諌諫者所以安存社稷保佑下民志在貪寳無恤民之意即為不道於民是<pb n="27a"/>故稱人以執之也實是滅其國而言執其君者所以罪虞公且言執之易釋例曰虞公昧扵貨賄貪以自亡國非其國臣非其臣晉人取之若執一夫故稱人以執而不言滅罪虞且言易也二十五年衛侯燬滅邢傳曰同姓也故名虞亦晉之同姓不言晉侯名者傳稱晉侯脩虞祀且歸其職貢扵王以是之故不以滅同姓為譏謂不書晉侯名也</hi>
　傳五年春王正月辛亥朔日南至注周正月今十一<lb/>
　月冬至之日日南極公既視朔遂登觀臺以望而書<lb/>
　禮也注視朔親告朔也觀臺臺上搆屋可以逺觀者<lb/>
　也朔旦冬至歴數之所始治厯者因此則可以明其<lb/>
<pb n="27b"/>
　術數審别隂陽叙事訓民魯君不䏻常脩此禮故善<lb/>
　公之得禮音義<hi>登觀古亂反注同臺以望絶句而書夲或作而書雲物非也别彼列反</hi>
　凡分至唘閉必書雲物注分春秋分也至冬夏至也<lb/>
　唘立春立夏閉立秋立冬雲物氣色灾變也傳重申<lb/>
　周典不言公者日官掌其職音義<hi>重直用反</hi>為備故也注<lb/>
　素察妖祥逆為之備疏<hi>正義曰辛亥朔者月一日也日南至者冬至日也天子班</hi>
　<hi>朔扵諸侯諸侯受而蔵之於大祖廟每月之朔告廟受而行之諸侯有觀臺所以望氣祥也公既親自行</hi>
　<hi>此視朔之禮遂以其日往登觀臺之上以瞻望雲及物之氣色而書其所見之物是禮也凡春秋分冬夏</hi>
<pb n="28a"/>
　<hi>至立春立夏為唘立秋立冬為閉用此八節之日必登觀臺書其所見雲物氣色若有雲物變異則是嵗</hi>
　<hi>之妖祥既見其事後必有驗書之者為豫備故也視朔者月朔之禮也登臺者至日之禮也公常以一日</hi>
　<hi>視朔至日登臺但此朔即是至日故視朔而遂登臺也注正義曰日之行天有南有北常立八尺之表以</hi>
　<hi>侯景之短長夏至之景尺有五寸日㝡長而景冣短是謂日北至也自是以後日稍近南冬至之景一丈</hi>
　<hi>三尺日㝡短而景冣長是謂日南至也冬至者十一月之中氣中氣者月半之氣也月朔而已得中氣是</hi>
　<hi>必前月閏閏前之月則中氣在晦閏後之月則中氣在朔閏者聚殘餘分之月其月無中氣半屬前月半</hi>
　<hi>屬後月是去年閏十二月十六日已得此年正月朔大雪節故此正月朔得冬至也而杜長厯僖元年閏</hi>
　<hi>十一月此年閏十二月又閏之相去厯家大率三十二月耳杜於此閏相去凡五十月不與歴數同者杜</hi>
<pb n="28b"/>
　<hi>推勘春秋日月上下置閏或稀或穊自凖春秋時法故不與常閏同視朔者公既告廟受朔即聽視此朔</hi>
　<hi>之政是其親告朔也禮天子曰靈臺諸侯曰観臺釋宫云四方而髙曰臺臺上構屋可以逺觀望故謂之</hi>
　<hi>觀臺也古之為閏者皆舉其大數周年有三百六十五日四分日之一分為十二月則一月各有三十日</hi>
　<hi>十六分日之七是故従前月初節至後月初節必三十日有餘也其日月之行天也日行遲月行疾每二</hi>
　<hi>十九日過半而月及日謂之一月故従朔至朔唯二十九日過半耳計一嵗則有餘十一日而不得周年</hi>
　<hi>故作閏月以補之計十九年而有七閏古閏十九年為一章以其閏餘盡故也歩閠之始以朔旦冬至為</hi>
　<hi>首閏之上元其年是十一月朔旦冬至至十九年閏餘盡復得十一月朔旦冬至故以十九年為一章積</hi>
　<hi>章成部積部成紀治歴者以此章部為法因此可以明其術數推之而知氣朔也審别隂陽寒暑不失其</hi>
<pb n="29a"/>
　<hi>時也所以陳叙時事教訓下民魯君不䏻常脩此事故善公之得禮也一年分為四時時皆九十餘日春</hi>
　<hi>之半秋之半盡夜長短䓁晝夜中分百刻故春秋之半稱春秋分也冬之半夏之半晝夜長短極極訓為</hi>
　<hi>至故冬夏之半稱冬夏至也四時之氣寒暑不同春夏生物秋冬殺物生物則當唘殺物則當閉故立春</hi>
　<hi>立夏為唘立秋立冬為閉言物謂氣色者謂非雲而别有氣色杜恐與雲相亂故别云氣色也周禮保章</hi>
　<hi>氏以五雲之物辯吉凶水旱降豐荒之祲象鄭𤣥云物色也視日旁雲氣之色降下也知水旱所下之國</hi>
　<hi>鄭衆云以二至二分觀雲色青為蟲白為喪赤為兵荒黒為水黄為豐衆之此言盖出占候之書計雲氣</hi>
　<hi>之占不啻盡此而已但世絶其學故莫能知焉左傳諸所發凡皆是周之舊典既言禮也更復發凡是重</hi>
　<hi>申周典也直言必書雲物不更云公是日官掌其職非公所當親也劉炫規云書雲物亦是公親為之但</hi>
<pb n="29b"/>
　<hi>上文有公既視朔故下文去公字耳今刪定知不然者上言公既視朔是傳家之語下文必書雲物是周</hi>
　<hi>公舊凡舊凡之文包諸侯天子若諸侯稱公書雲物則天子當稱王書雲物是知舊凡元無王公之文日</hi>
　<hi>官掌其事若以上文有公既視朔故去公字然則周公舊凡豈豫知有公既視朔沒去公字乎苟生異見</hi>
　<hi>妄規杜氏非也</hi>○晉侯使以殺大子申生之故来告注釋經<lb/>
　必須告乃書初晉侯使士蒍為二公子築蒲與屈不<lb/>
　慎寘薪焉注不謹慎音義<hi>為于偽反下乃為同寘之豉反</hi>疏<hi>注正義曰不謹</hi>
　<hi>慎所為多寘薪於中焉若今栫木</hi>夷吾訴之公使讓之注譴讓之音<lb/>
　義<hi>譴棄戰反</hi>士蒍稽首而對曰疏<hi>正義曰周禮大祝辯九拜一曰稽首二曰頓首</hi>
<pb n="30a"/>
　<hi>三曰空首鄭𤣥云稽首拜頭至地也頓首拜頭叩地也空首拜頭至手所謂拜手也鄭唯觧此三者拜之</hi>
　<hi>形容所以為異也稽首頭至地頭下緩至地也頓首頭不至地暫一叩之而已尚書每稱拜手稽首者初</hi>
　<hi>為拜頭至手乃復叩頭以至地至手是為拜手至地乃為稽首然則凡為稽首者皆先為拜手乃成稽首</hi>
　<hi>故尚書拜手稽首連言之傳雖不言拜手當亦先為拜手乃為稽首稽首拜手共成一拜之禮此其為敬</hi>
　<hi>之極故臣於君乃然孔安國以為盡禮致敬知此是禮之極盡也大祝九拜又云四曰振動五曰吉拜六</hi>
　<hi>曰凶拜七曰竒拜八曰褒拜九曰肅拜鄭𤣥云振動戰栗變動之拜拜而後稽顙謂齊衰不杖以下者凶</hi>
　<hi>拜稽顙而□拜謂三年服者竒拜謂一拜荅臣下拜褒拜再拜拜神與尸肅拜今時撎也介者不拜說者</hi>
　<hi>又以為稽首臣拜君也頓首謂敵者相拜也空首謂君荅臣拜也</hi>臣聞之無喪而慼<lb/>
<pb n="30b"/>
　憂必讎焉注讎猶對也無戎而城讎必保焉注保而<lb/>
　守之寇讎之保又何慎焉守官廢命不敬固讎之保<lb/>
　不忠失忠與敬何以事君詩云懐徳惟寧宗子惟城<lb/>
　注詩大雅懐徳以安則宗子之固若城疏<hi>正義曰詩大雅板之</hi>
　<hi>七章懐和也寧安也和其徳以撫民則其國惟安矣但能以徳安國則宗子之固若城</hi>君其脩<lb/>
　徳而固宗子何城如之注言城不如固宗子三年将<lb/>
　尋師焉焉用慎注尋用也音義<hi>焉用於䖍反</hi>退而賦曰狐<lb/>
　裘尨茸一國三公吾誰適從注士蒍自作詩也尨茸<lb/>
<pb n="31a"/>
　亂貌公與二公子為三言城不堅則為公子所訴為<lb/>
　公所譲堅之則為固讎不忠無以事君故不知所従<lb/>
　音義<hi>尨莫紅反又音蒙茸如容反又音戎適從丁歴反</hi>及難公使寺人披伐<lb/>
　蒲重耳曰君父之命不校乃狥曰校者吾讎也踰垣<lb/>
　而走披斬其袪遂出奔翟注袪袂也音義<hi>難乃旦反披普皮反</hi>
　<hi>校音教狥似浚反垣音袁袪起魚反翟音狄袂面世反</hi>疏<hi>注正義曰禮深衣記云袂之長短反詘之</hi>
　<hi>及肘喪服云袂屬幅袪尺二寸幅謂衣之身也祛屬扵幅長於手反屈至肘則従幅盡扵袖口總名為袂</hi>
　<hi>其袂近口又别名為袪此斬其袪斬其袖之末也詩唐風羔裘傳云袪袂末鄭𤣥玊藻注云袪袂口也但</hi>
<pb n="31b"/>
　<hi>袂是總名得以袂表袪故云袪袂</hi>○夏公孫茲如牟娶焉注因聘而<lb/>
　娶故傳實其事音義<hi>娶七喻反夲又作取</hi>○㑹于首止㑹王大<lb/>
　子鄭謀寧周也注恵王以恵后故将廢大子鄭而立<lb/>
　王子帶故齊桓帥諸侯㑹王大子以定其位疏<hi>注正義曰</hi>
　<hi>二十四年傳曰不榖不徳得罪于母氏之寵子帶書曰天王出居于鄭辟母弟之難也如彼傳文則襄王</hi>
　<hi>與子帶俱是恵后所生但其母鍾爱其少子故欲廢大子而立之周夲紀云㐮王母早死後母曰恵后生</hi>
　<hi>叔帶與傳不同史記<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>也七年恵王崩㐮王畏子帶不敢發喪知此時有廢大子之意故齊桓帥諸侯會</hi>
　<hi>大子定其位安王國也</hi>○陳轅宣仲怨鄭申侯之反已於召陵<lb/>
<pb n="32a"/>
　注宣仲轅濤塗故勸之城其賜邑注齊桓所賜虎牢<lb/>
　曰美城之大名也子孫不忌吾助子請乃為之請於<lb/>
　諸侯而城之美注樓櫓之備美設音義<hi>美城之絶句櫓音魯</hi>遂<lb/>
　譖諸鄭伯曰羙城其賜邑将以叛也申侯由是得罪<lb/>
　注為七年鄭殺申侯傳○秋諸侯盟王使周公召鄭<lb/>
　伯曰吾撫女以従楚輔之以晉可以少安注周公宰<lb/>
　孔也王恨齊桓定大子之位故召鄭伯使叛齊也晉<lb/>
　楚不服於齊故以鎮安鄭音義<hi>秋諸侯盟夲或此下更有于首止三字非</hi>
<pb n="32b"/>
　<hi>女音汝</hi>鄭伯喜於王命而懼其不朝扵齊也故逃歸不<lb/>
　盟孔叔止之曰國君不可以輕輕則失親注孔叔鄭<lb/>
　大夫親黨援也音義<hi>輕遣正反下同</hi>失親患必至病而乞盟<lb/>
　所喪多矣君必悔之弗聴逃其師而歸音義<hi>喪息浪反</hi>○<lb/>
　楚鬬榖於莬滅弦弦子奔黄扵是江黄道栢方睦於<lb/>
　齊皆弦姻也注姻外親也道國在汝南安陽縣南栢<lb/>
　國名汝南西平縣有栢亭弦子恃之而不事楚又不<lb/>
　設備故亡○晉侯復假道於虞以伐虢宫之竒諫曰<lb/>
<pb n="33a"/>
　虢虞之表也虢亡虞必從之晉不可啟寇不可翫注<lb/>
　翫習也音義<hi>復扶又反下本年經注同</hi>一之爲甚其可再乎注爲<lb/>
　二年假晉道滅下陽諺所謂輔車相依脣亡齒寒者<lb/>
　其虞虢之謂也注輔頰輔車牙車音義<hi>車尺奢反</hi>疏<hi>注正義曰</hi>
　<hi>易咸卦上九咸其輔頰舌三者並言則各為一物廣雅云輔頰也則輔頰爲一釋名曰頤或曰輔車其骨</hi>
　<hi>彊可以輔持其口或謂牙車牙所載也或謂頷車也衛風碩人云巧笑倩兮毛傅云好口輔也如此諸文</hi>
　<hi>牙車頷車牙下骨之名也頰之與輔口旁肌之名也盖輔車一處分爲二名耳輔為外表車是内骨故云</hi>
　<hi>相依也</hi>公曰晉吾宗也豈害我哉對曰大伯虞仲大王<lb/>
<pb n="33b"/>
　之昭也大伯不從是以不嗣注大伯虞仲皆大王之<lb/>
　子不從父命俱譲適吳仲雍支子别封西吳虞公其<lb/>
　後也穆生昭昭生穆以世次計故大伯虞仲於周為<lb/>
　昭音義<hi>大音㤗下及注同昭上饒反注同後昭穆倣此</hi>虢仲虢叔王季之穆<lb/>
　也注王季者大伯虞仲之母弟也虢仲虢叔王季之<lb/>
　子文王之母弟也仲叔皆虢君字疏<hi>注正義曰大伯虞仲辟季歴適</hi>
　<hi>荆蠻若有適庶不須相辟知其皆同母也周本紀云古公有長子曰大伯次曰虞仲大姜生季歴如史記</hi>
　<hi>之文似王季與大伯别母馬遷之言疏繆耳此言虢仲虢叔王季之穆國語稱文王敬友二虢故亦以為</hi>
<pb n="34a"/>
　<hi>文王母弟母弟之言事無所出仲叔皆文王之時虢君字也據傳云鄭滅一虢晉滅一虢不知誰是仲後</hi>
　<hi>誰是叔後賈逵云虢仲封東虢制是也虢叔封西虢虢公是也馬融云虢叔同母弟虢仲異母弟虢仲封</hi>
　<hi>下陽虢叔封上陽案傳上陽下陽同是虢國之邑不得分封二人也若二虢共處鄭復安得虢國而滅之</hi>
　<hi>雖賈之言亦無明證各以意觧不可審知</hi>為文王卿士勲在王室藏於盟<lb/>
　府注盟府司盟之官疏<hi>注正義曰周禮司盟掌盟載之法㑹同則掌其盟約之載</hi>
　<hi>既盟則貳之鄭𤣥云貳之者寫副當以授六官唯言會同之盟不掌勲功之事而得有二虢之勲蔵在盟</hi>
　<hi>府者凡諸侯初受封爵必有盟誓之言檀弓云衛大史栁荘死公與之邑裘氏與縣潘氏書而納諸棺曰</hi>
　<hi>世世萬子孫毋變也其言即盟誓之辭也漢書功臣侯表記髙祖即位八載天下乃平始論功而定封侯</hi>
<pb n="34b"/>
　<hi>者一百四十三人封爵之誓曰使黄河如帶㤗山若礪國以永存爰及苖裔其誓即盟之類事必有因於</hi>
　<hi>古明知以勲受封必有盟要其辭當蔵扵司盟之府也</hi>将虢是滅何愛扵虞且<lb/>
　虞能親於桓荘乎其愛之也疏<hi>正義曰爱之謂爱虞也虞豈能親於桓荘</hi>
　<hi>乎其當爱此虞也服䖍其作甚注云爱之甚當謂愛桓荘之族甚也爱之若甚何以誅之且文勢不順又</hi>
　<hi>改字失真繆之甚也</hi>桓荘之族何罪而以為戮不唯偪乎注桓<lb/>
　叔荘伯之族晉獻公之從祖昆弟獻公患其偪盡殺<lb/>
　之事在荘二十五年音義<hi>偪彼力反</hi>疏<hi>注正義曰荘伯之族從父昆弟也桓</hi>
　<hi>叔之族従祖昆弟也唯言從祖昆弟舉疏者而畧言耳</hi>親以寵偪猶尚害之况<lb/>
<pb n="35a"/>
　以國乎公曰吾享祀豐絜神必據我注據猶安也音<lb/>
　義<hi>享興两反</hi>對曰臣聞之鬼神非人實親惟德是依故周<lb/>
　書曰皇天無親惟徳是輔注周書逸書又曰黍稷非<lb/>
　馨眀徳惟馨注馨香之逺聞音義<hi>聞音問又如字</hi>又曰民不<lb/>
　易物惟徳繄物注黍稷牲玊無徳則不見饗有徳則<lb/>
　見饗言物一而異用音義<hi>繄惡兮反是也</hi>疏<hi>正義曰皇天無親惟徳是輔蔡</hi>
　<hi>仲之命文也黍稷非馨明徳惟馨君陳文也人不易物惟徳其物旅獒文也杜不見古文故以為逸書此</hi>
　<hi>傳與書異者其作繄師授不同字改易耳其意亦不異也民不易物者設有二人俱以物祭其祭相似不</hi>
<pb n="35b"/>
　<hi>改易此物惟有徳者繄此乃是物無徳而薦神所不享則此物不是物也</hi>如是則非徳民<lb/>
　不和神不享矣神所馮依将在徳矣若晉取虞而明<lb/>
　徳以薦馨香神其吐之乎弗聽許晉使宫之竒以其<lb/>
　族行注行去也音義<hi>馮皮冰反下同使所吏反</hi>疏<hi>正義曰晉語云宫之竒諫而不</hi>
　<hi>聽出謂其子曰将亡矣吾不去懼及焉以其帑適西山韋昭云西山國西界也</hi>曰虞不臘矣<lb/>
　注臘嵗終祭衆神之名音義<hi>臘力盍反</hi>疏<hi>正義曰月令孟冬臘門閭及先</hi>
　<hi>祖五祀臘之見扵傳記者唯月令與此二文而已秦夲紀恵王十二年初臘始皇三十一年更改臘曰嘉</hi>
　<hi>平蔡邕獨斷云臘者嵗終大祭縱吏民宴飲非迎氣故但送不迎應劭風俗通云案禮夏曰嘉平殷曰清</hi>
<pb n="36a"/>
　<hi>祀周曰大蜡漢曰臘臘者獵也田獵取獸祭先祖也此言虞不臘矣明當時有臘祭周時臘與大蜡各為</hi>
　<hi>一祭言漢改曰臘不蜡而為臘矣</hi>在此行也晉不更舉矣注不更舉<lb/>
　兵八月甲午晉侯圍上陽注上陽虢國都在𢎞農陕<lb/>
　縣東南問於卜偃曰吾其濟乎對曰克之公曰何時<lb/>
　對曰童謡云丙之晨龍尾伏辰注龍尾尾星也日月<lb/>
　之㑹曰辰日在尾故尾星伏不見音義<hi>謡音遥見賢遍反</hi>均<lb/>
　服振振取虢之旂注戎事上下同服振振盛貌旂軍<lb/>
　之旌旗音義<hi>均如字同也字書作袀音同振音真注同</hi>鶉之賁賁天策焞<lb/>
<pb n="36b"/>
　焞火中成軍虢公其奔注鶉鶉火星也賁賁鳥星之<lb/>
　體也天策傳說星時近日星微焞焞無光耀也言丙<lb/>
　子平旦鶉火中軍事有成功也此已上皆童謡言也<lb/>
　童齓之子未有念慮之感而㑹成嬉戲之言似若有<lb/>
　馮者其言或中或否博覧之士能懼思之人兼而志<lb/>
　之以為将来之驗有益扵世教音義<hi>鶉述春反又常倫反賁音奔焞</hi>
　<hi>他門反說音恱近附近之近上時掌反齓初問反又恥問反毁齒也嬉戲許宜反中丁仲反</hi>其九<lb/>
　月十月之交乎注以星驗推之知九月十月之交謂<lb/>
<pb n="37a"/>
　夏九月十月也交晦朔交㑹音義<hi>夏户雅反下同</hi>丙子旦日<lb/>
　在尾月在策注是夜日月合朔於尾月行疾故至旦<lb/>
　而過在策鶉火中必是時也疏<hi>正義曰釋樂云徒歌謂之謡言無樂而空</hi>
　<hi>歌其聲逍遥然也扵時有童穉之子為此歌謡之辭故卜偃取以對公也夜之向明為晨日月聚㑹為辰</hi>
　<hi>星宿不見為伏言乙日夜半之後丙日将旦之時龍尾之星伏在合辰之下當是之時軍人上下均同其</hi>
　<hi>服振振然而盛旂者晉軍旂也而往取虢故云取虢之旂南方鶉鳥之星其體賁賁然見扵南方天策之</hi>
　<hi>星近日焞焞然無光耀甚微也鶉火之次正中於南方爾時其當成軍事也虢公其當奔走也既引童謡</hi>
　<hi>之言乃復指其時日在夏之九月十月之交乎謂九月十月晦朔之交也十月朔丙子之日平旦時日體</hi>
<pb n="37b"/>
　<hi>在尾星月在天策星鶉火正中於南方必是時克之注正義曰東方七宿皆為蒼龍之宿其龍南首北尾</hi>
　<hi>角是龍角尾即龍尾故云龍尾尾星也日月之㑹為辰昭七年傳文於時日體在尾尾星與日同處共日</hi>
　<hi>俱出入故常伏不見也丙之晨者說文云晨早昩爽也謂夜将旦鷄鳴時也○周禮司服職云凡兵事韋</hi>
　<hi>弁服鄭𤣥云韋弁以韎韋為弁又以為衣裳今時伍伯緹衣古兵服之遺色然則在兵之服皆韋弁均服</hi>
　<hi>者謂兵戎之事貴賤上下均同此服也○南方七宿皆為朱鳥之宿其鳥西首東尾故未為鶉首午為鶉</hi>
　<hi>火已為鶉尾鶉火星者謂栁星張也天策傅說星史記天官書之文荘子云傅說得之以騎箕尾傅說殷</hi>
　<hi>高宗之相死而託神於此星故名為傅說星也傅說之星在尾之末合朔在尾故其星近日星微焞焞然</hi>
　<hi>無光耀也說文云齓毁齒也男八月齒生八嵗而齓女七月齒生七嵗而齓童齓之子未有念慮之感不</hi>
<pb n="38a"/>
　<hi>觧自為文辭而羣聚集會成此嬉逰遨戲之言其言韻而有理似若有神馮之者其言或中或否不可常</hi>
　<hi>用博覧之士及能懼思之人兼而志之以為鑒戒以為将来之驗有益於世教故書傳時有米用之者文</hi>
　<hi>三年傳曰孟明之臣也其不觧也能懼思也能懼思之人謂孟明之類也○以三統歴推之此夜是月小</hi>
　<hi>餘盡夜半合朔在尾十四度従乙夜半至平旦日行四分度之一月行三度有餘故丙子旦日在尾星月</hi>
　<hi>在天䇿鶉火之次正中也月令孟冬之月日在尾昏危中旦七星中七星則鶉火次之星也</hi>冬十<lb/>
　二月丙子朔晉滅虢虢公醜奔京師注不書不告也<lb/>
　周十二月夏之十月師還館于虞遂襲虞滅之執虞<lb/>
　公及其大夫井伯以媵秦穆姬注秦穆姬晉獻公女<lb/>
<pb n="38b"/>
　送女曰媵以屈辱之而脩虞祀且歸其職貢於王注<lb/>
　虞所命祀疏<hi>正義曰虞受王所命之祀謂天子命虞使祀其竟内山川之神也既滅其國故</hi>
　<hi>代虞祭之</hi>故書曰晉人執虞公罪虞且言易也音義<hi>易以豉反</hi>
　<lb/>
　<lb/>
　<lb/>
　<lb/>
　春秋左傳注疏卷十一<lb/>
<pb n="39a"/>
　春秋左氏傳注疏卷十一考證<lb/>
齊師宋師曺伯次于聶北救邢注次于聶北者案兵觀<lb/>
　釁以待事也○蘇轍曰先言次而後言救案兵待事<lb/>
　卒能救邢故以救終之也<lb/>
齊師宋師曺師城邢注一事而再列三國於文不可言<lb/>
　諸侯師故○<hi>臣召南</hi>按傳言諸侯救邢則于文未嘗<lb/>
　不可云諸侯城邢也再敘三國自係褒美齊桓故詳<lb/>
　列之<lb/>
<pb n="39b"/>
傳夫人氏之喪至自齊注言女子有三従之義○女監<lb/>
　夲訛作君今改正<lb/>
齊侯宋公江人黄人盟扵貫○東莱集觧引杜注江國<lb/>
　在汝南安陽縣之下有黄國在弋陽縣六字<hi>臣召南</hi>
　按荘十九年傳遂伐黄杜注黄嬴姓國今弋陽縣已<lb/>
　有注在前不重出也<lb/>
傳入自顛軨○後漢郡國志河東郡大陽有顚軨坂注<lb/>
　引博物記曰在縣東吳城之北令之呉坂<lb/>
<pb n="40a"/>
徐人取舒注勝國而不用大師亦曰取○孫覺曰徐人<lb/>
　取之而不言滅者舒之宗祀復存未甞見滅也趙子<lb/>
　曰凡得國而不書滅者不滅其祀也<hi>臣召南</hi>按二說<lb/>
　之中趙說為是<lb/>
楚屈完来盟于師盟于召陵○陸淳曰楚未甞與中國<lb/>
　為會屈完之佐楚子而能從善服義得為臣之道故<lb/>
　聖人特書族以褒之劉敞曰桓公之威可謂盛矣故<lb/>
　不多齊之有功而多楚之服罪不貴楚之能拒敵而<lb/>
<pb n="40b"/>
　貴齊之能不遂也<lb/>
傳南至于穆陵北至于無棣注穆陵無棣皆齊竟也○<lb/>
　<hi>臣召南</hi>按大峴山上有古穆陵闗今臨朐縣東南沂<lb/>
　水縣東北按齊地記無棣在渤海高城縣今直隸鹽<lb/>
　山縣南有古無棣溝<lb/>
傳昭王南征而不復疏舊說皆言漢濱之人以膠膠舩<lb/>
　故得水而壊昭王溺焉不知夲出何書○<hi>臣召南</hi>按<lb/>
　趙汸補注曰帝王世紀昭王徳衰南征濟于漢舩人<lb/>
<pb n="41a"/>
　惡之以膠舩進中流膠液觧王及祭公皆沒于水中<lb/>
　也<lb/>
五年春晉侯殺其世子申生疏此傳不言不書日則是<lb/>
　舊史然也○<hi>臣浩</hi>按申生事傳在上年十二月戊申<lb/>
　經在此年春從告也舊史已然夫子承而不改<lb/>
傳五年春王正月辛亥朔日南至注周正月今十一月<lb/>
　冬至之日日南極○趙汸補注曰傳於此年記正月<lb/>
　日至與雜記孟獻子之言合後昭十七年記太史與<lb/>
<pb n="41b"/>
　梓慎之言二十一年記梓慎之言二十四年記昭子<lb/>
　之言皆見周人改月改時致分至唘閉不合天正近<lb/>
　世異議皆過也<lb/>
𫝊一之為甚其可再乎注為二年假晉道滅下陽○<hi>臣</hi>
　<hi>召南</hi>按為字訛當云謂二年假晉道滅下陽<lb/>
傳虞不臘矣○趙汸補注曰按蔡邕月令章句夏曰嘉<lb/>
　平啇曰清祀周曰大蜡總謂之臘史記秦恵王初臘<lb/>
　正義曰始效中國為之亦明臘不自秦始或轉疑傳<lb/>
<pb n="42a"/>
　作于秦誤矣<lb/>
𫝊鶉之賁賁注天策傅說星疏史記天官書之文○<hi>臣</hi>
　<hi>召南</hi>按天官書無此文當是誤記北宫之王良策馬<lb/>
　車騎滿野耳但今天官書訛脫不可讀處頗多豈唐<lb/>
　時有之而今已亡之耶<lb/>
　<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左氏傳注疏卷十一考證<lb/>
</p>
<p>
</p>
  </div>
</body>
</text>
</TEI>
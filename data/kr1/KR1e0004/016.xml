<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳注疏卷十六<hi>起僖公二十九年盡三十三年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋左傳注疏卷十六<hi>起僖公二十九年盡三十三年</hi>
　　晉杜氏注　唐陸徳明音義　孔穎達疏<lb/>
經二十有九年春介葛盧來注介東夷國也在城陽黔<lb/>
陬縣葛盧介君名也不稱朝不見公且不能行朝禮雖<lb/>
不見公國賓禮之故書音義<hi>介音界國名黔巨廉反又音琴陬子侯反又側留反</hi>
公至自圍許注無傳<lb/>
夏六月會王人晉人宋人齊人陳人蔡人秦人盟于翟<lb/>
<pb n="1b"/>
泉注翟泉今洛陽城内太倉西南池水也魯侯諱盟天<lb/>
子大夫諸侯大夫又違禮盟公侯王子虎違禮下盟故<lb/>
不言公會又皆稱人音義<hi>翟直歴反大倉音奉</hi>疏<hi>正義曰傳曰卿不書罪之也在禮卿不會公侯唯言諸侯之卿會魯君罪耳不言罪魯侯與子虎知其亦有罪者襄二十六年公會晉人鄭良霄宋人曹人于澶淵彼為趙武敵公貶之稱人而文不沒公此沒公不書明公别有罪五年公及齊侯宋公云云會王世子于首止王世子不盟也九年公會宰周公云云于葵丘宰周公不盟也徃年踐土之會王子虎盟諸侯于王庭宣七年黒壤之會王叔桓公臨之王之公卿皆不與諸侯共盟則知諸侯不合盟王臣王臣不合與於盟今王子虎亦貶稱人知魯侯諱盟天子大夫故沒公不書也王子虎違禮下盟故貶稱人</hi>
<pb n="2a"/>
秋大雨雹音義<hi>雨于付反傳同雹蒲學反</hi>
冬介葛盧來<lb/>
　傳二十九年春介葛盧來朝舍于昌衍之上注魯縣<lb/>
　東南有昌平城音義<hi>衍以善反</hi>公在會饋之芻米禮也注<lb/>
　嫌公行不當致饋故曰禮也音義<hi>饋其媿反芻初俱反</hi>疏<hi>正義曰周</hi>
　<hi>禮掌客天子待諸侯之禮上公饔餼九牢饔五牢餼四牢車禾視死牢牢十車則禾五十車車未視生牢</hi>
　<hi>牢十車則米四十車侯伯饔餼七牢禾四十車米三十車子男饔餼五牢禾三十車米二十車芻薪皆倍</hi>
　<hi>禾也聘禮卿饔餼五牢禾米與子男同其附庸執帛與公之孤同則饔餼亦五牢禾三十車米二十車芻</hi>
<pb n="2b"/>
　<hi>薪倍禾則此饋之芻米芻六十車未二十車</hi>○夏公會王子虎晉狐偃宋<lb/>
　公孫固齊國歸父陳轅濤塗秦小子憖盟于翟泉尋<lb/>
　踐土之盟且謀伐鄭也注經書蔡人而傳無名氏即<lb/>
　微者秦小子憖在蔡下者若宋向戌之後會音義<hi>轅音</hi>
　<hi>袁濤音桃憖魚覲反向式亮反</hi>疏<hi>正義曰晉侯受命鄭伯傅王踐土與温二會咸在鄭無叛晉之狀而</hi>
　<hi>此會謀伐鄭者文公昔嘗過鄭鄭不禮焉城濮戰前鄭復如楚雖以敗楚之後畏威來會晉侯以大義受</hi>
　<hi>之内實懷恨此會鄭人不至必有背晉之心故謀伐之也晉語城濮戰下稱文公誅觀狀以伐鄭及其陴</hi>
　<hi>鄭人以名實行成公不許得叔詹將亨而舎之左傳無伐鄭之事蓋温會以後已嘗伐鄭鄭至今未服故</hi>
<pb n="3a"/>
　<hi>此會謀伐明年遂與秦圍之傳曰且貳於楚也鄭自知負晋故有二心也注正義曰經若貶卿稱人傳則</hi>
　<hi>言其名氏若傳無名氏則本是微人此經書蔡人而傳無名氏此是實蔡之微者秦是大國小子憖名見</hi>
　<hi>於傳而在蔡微者之後若宋向戌之後㑹也襄二十六年公會晋人鄭良霄宋人曹人于澶淵傳曰趙武</hi>
　<hi>不書尊公也向戌不書後也鄭先宋不失所也宋是大國常在鄭先向戌既以會公貶又以後至退其班</hi>
　<hi>使在鄭下此小子憖既以會公貶又退之在蔡下若彼宋向戌之後㑹也然向戌後會傳為發之經書良</hi>
　<hi>霄以駁向戌之後今小子憖既是後會傳不為發又不書蔡人之名以駁之者但秦辟陋西戎未同中國</hi>
　<hi>蔡人又蔡之微者不合書名故傳不發之經不貶責也公孫固序在齊上者盖為大司馬尊於歸父歸父</hi>
　<hi>雖執齊政不廢身非上卿如管仲之類猶文十七年陳公孫寧襄二十七年陳孔奐皆序在衞下杜云非</hi>
<pb n="3b"/>
　<hi>上卿即此類也</hi>卿不書罪之也注晉侯始覇翼戴天子諸侯<lb/>
　輯睦王室無虞而王子虎下盟列國以瀆大典諸侯<lb/>
　大夫上敵公侯虧禮傷教故貶諸大夫諱公與盟音<lb/>
　義<hi>輯音集又七入反瀆徒木反上時掌反又如字與音預</hi>在禮卿不會公侯會<lb/>
　伯子男可也注大國之卿當小國之君故可以會伯<lb/>
　子男諸卿之見貶亦兼有此闕故傳重發之音義<hi>重直</hi>
　<hi>用反</hi>疏<hi>正義曰昭二十三年傳叔孫婼曰列國之卿當小國之君固周制也是其可以會伯子男也諸</hi>
　<hi>卿見貶兼有此闕謂諸卿既上盟天子大夫又上敵公侯故云兼案杜上注經云諸侯大夫違禮盟公侯</hi>
<pb n="4a"/>
　　<hi>又注傳云諸侯大夫上敵公侯則是唯責諸侯大夫上敵公侯不責上盟天子之使而言兼有此闕者以</hi>
　　<hi>魯君上盟天子之使已諱而不書則諸侯之臣罪在可悉故傳云卿不書罪之畧言其事故杜經傳二注</hi>
　<hi>唯言敵公侯不云盟王使以其可知故也劉炫以為直責其敵公侯不責其盟王使以規杜氏必如劉義</hi>
　<hi>則是君盟王使乃為有罪臣盟王使飜無貶責便是君臣易位尊卑失序聖人垂訓豈若是乎</hi>○秋<lb/>
　大雨雹為災也○冬介葛盧來以其未見公故復來<lb/>
　朝禮之加燕好注燕燕禮也好好貨也一嵗再來故<lb/>
　加之音義<hi>復扶又反好呼報反下同</hi>介葛盧聞牛鳴曰是生三犧<lb/>
　皆用之矣其音云問之而信注傳言人聴或通鳥獸<lb/>
<pb n="4b"/>
　之情音義<hi>犧許宜反</hi>疏<hi>正義曰周禮夷𨽻掌與鳥言貉𨽻掌與獸言鄭司農云夷狄之人或</hi>
　<hi>曉鳥獸之言鄭𤣥云夷𨽻征東夷所獲貉𨽻征東北夷所獲然則介葛盧是東夷之國其土俗有知者故</hi>
　<hi>介葛盧曉之</hi>
經三十年春王正月<lb/>
夏狄侵齊<lb/>
秋衞殺其大夫元咺及公子瑕注咺見殺稱名者訟君<lb/>
求直又先歸立公子瑕非國人所與罪之也瑕立經年<lb/>
未會諸侯故不稱君疏<hi>正義曰咺既稱名故知以訟君立瑕為咺之罪狀春秋之世諸<pb n="5a"/>侯雖簒弑而立已列於會雖復見弑即成為君齊商人蔡侯班之屬是也瑕立雖已經年未會諸侯故不稱君既不成君即與元咺同為國討之辭元咺先死故稱及也瑕若成君當據周歂冶厪為文書曰衞弑其君瑕</hi>
衞侯鄭歸于衞注魯為之請故從諸侯納之例例在成<lb/>
十八年音義<hi>為于偽反</hi>
晉人秦人圍鄭注晉軍函陵秦軍氾南各使微者圍鄭<lb/>
故稱人音義<hi>函音咸氾音凡傳同</hi>
介人侵蕭注無傳<lb/>
冬天王使宰周公來聘注周公天子三公兼冢宰也音<lb/>
<pb n="5b"/>
義<hi>兼如字又經念反</hi>公子遂如京師遂如晉注如京師報宰周<lb/>
公<lb/>
　傳三十年春晉人侵鄭以觀其可攻與否狄間晉之<lb/>
　有鄭虞也音義<hi>間間厠之間</hi>夏狄侵齊注齊晉與國○晉<lb/>
　侯使醫衍酖衞侯注衍醫名晉侯實怨衞侯欲殺而<lb/>
　罪不及死故使醫因治疾而加酖毒音義<hi>衍以善反酖音鴆</hi>
　疏<hi>正義曰周禮大司馬以九伐之法正邦國賊殺其親則正之鄭𤣥云正之者執而治其罪王覇記曰</hi>
　<hi>正殺之也春秋僖二十八年晉人執衞侯歸之于京師坐殺其弟叔武如鄭彼言則衞侯合死而云罪不</hi>
<pb n="6a"/>
　<hi>及死者衞侯之心疑叔武耳前驅歂犬卜君意而殺之非衞侯命殺也公知其無罪枕股而哭又命殺歂</hi>
　<hi>犬是則殺非公意也故不至死若然則是衞侯無罪而徃年衞侯與元咺訟衞侯不勝殺士榮刖鍼莊子</hi>
　<hi>者用讒疑賢弟渝盟先期入是衞侯之罪也罪不合死而晉侯心怨欲得殺之故使醫因治疾而加酖毒</hi>
　<hi>若不治疾不得使醫故知因治疾也魯語云晉人執衞成公歸之于周使醫酖之不死醫亦不誅臧文仲</hi>
　<hi>言於僖公曰夫衞君殆無罪矣今晉侯酖衞侯而不死亦不討其使者諱而惡殺之也是罪不合死之事</hi>
　<hi>也</hi>寗俞貨醫使薄其酖不死注寗俞視衞侯衣食故<lb/>
　得知之公為之請納玉於王與晉侯皆十㲄王許之<lb/>
　注雙玉曰㲄公本與衞同好故為之請音義<hi>公為于偽反注</hi>
<pb n="6b"/>
　<hi>同㲄音角好呼報反</hi>秋乃釋衞侯○衞侯使賂周歂冶厪曰苟<lb/>
　能納我吾使爾為卿注恐元咺距已故賂周冶音義<lb/>
　<hi>歂市專反冶音也厪音覲又音謹人名也漢書音義云古勤字也鄭氏音勤</hi>周冶殺元咺<lb/>
　及子適子儀注子儀瑕母弟不書殺賤也音義<hi>適丁歴反</hi>
　公入祀先君周冶既服將命注服卿服將入廟受命<lb/>
　疏<hi>正義曰言祀先君而服將命知其將入廟也必入廟者祭統云古者明君爵有徳而禄有功必賜爵</hi>
　<hi>禄於太廟示不敢專也命臣必在廟而王制云爵人於朝者朝上詢於衆人位定然後入廟受命今世受</hi>
　<hi>官猶然</hi>周歂先入及門遇疾而死冶厪辭卿注見周歂<lb/>
<pb n="7a"/>
　死而懼○九月甲午晉侯秦伯圍鄭以其無禮於晉<lb/>
　注文公亡過鄭鄭不禮之音義<hi>過古禾反</hi>且貳於楚也晉<lb/>
　軍函陵秦軍氾南注此東氾也在滎陽中牟縣疏<hi>正義</hi>
　<hi>曰劉炫云二十四年王出適鄭處于氾注云鄭南氾也釋例土地名僖三十四年氾下云此南汜也周王</hi>
　<hi>出居于汜楚戍鄭師于汜襄城縣南汜城是也此年氾下云此東汜也秦軍氾南晉伐鄭師于汜滎陽中</hi>
　<hi>牟縣南汜澤是也杜考校既精當不徒爾尋討傳文未見杜意</hi>佚之狐言於鄭伯曰<lb/>
　國危矣若使燭之武見秦君師必退注佚之狐燭之<lb/>
　武皆鄭大夫音義<hi>佚音逸</hi>公從之辭曰臣之壯也猶不<lb/>
<pb n="7b"/>
　如人今老矣無能為也已公曰吾不能早用子今急<lb/>
　而求子是寡人之過也然鄭亡子亦有不利焉許之<lb/>
　夜縋而出注縋縣城而下音義<hi>縋支偽反縣音𤣥</hi>見秦伯曰<lb/>
　秦晉圍鄭鄭既知亡矣若鄭亡而有益於君敢以煩<lb/>
　執事注執事亦謂秦越國以鄙遠君知其難也注設<lb/>
　得鄭以為秦邉邑則越晉而難保焉用亡鄭以倍鄰<lb/>
　注倍益也音義<hi>焉於䖍反下焉取之同倍蒲囬反</hi>鄰之厚君之薄也<lb/>
　若舎鄭以為東道主行李之往來共其乏困注行李<lb/>
<pb n="8a"/>
　使人音義<hi>舍音捨又如字共音恭木亦作供使所吏反</hi>疏<hi>正義曰襄八年傳云一介行李</hi>
　<hi>杜云行李行人也昭十三年傳云行理之命杜云行理使人李理字異為注則同都不觧理字周語行理</hi>
　<hi>以節逆之賈逵云理吏也小行人也孔晁注國語其本亦作李字注云行李行人之官也然則兩字通用</hi>
　<hi>本多作理訓之為吏故為行人使人也</hi>君亦無所害且君嘗為晉君賜<lb/>
　矣許君焦瑕朝濟而夕設版焉君之所知也注晉君<lb/>
　謂惠公也焦瑕晉河外五城之二邑朝濟河而夕設<lb/>
　版築以距秦言背秦之速音義<hi>朝如字注同版音反背音佩</hi>夫晉<lb/>
　何厭之有既東封鄭又欲肆其西封注封疆也肆申<lb/>
<pb n="8b"/>
　也音義<hi>厭於鹽反疆古良反</hi>若不闕秦將焉取之疏<hi>正義曰沈云不闕秦</hi>
　<hi>家更何處取之言有心取秦先謀取鄭言滅秦以將利晉益大疆土</hi>闕秦以利晉唯君<lb/>
　圖之秦伯説與鄭人盟使杞子逄孫楊孫戍之乃還<lb/>
　注三子秦大夫反為鄭守音義<hi>說音悦為于僞反</hi>子犯請擊<lb/>
　之公曰不可微夫人之力不及此注請擊秦也夫人<lb/>
　謂秦穆公音義<hi>夫音扶注同</hi>因人之力而敝之不仁失其<lb/>
　所與不知以亂易整不武注秦晉和整而還相攻更<lb/>
　相亂也音義<hi>知音智</hi>吾其還也亦去之○初鄭公子蘭<lb/>
<pb n="9a"/>
　出奔晉注蘭鄭穆公從於晉侯伐鄭請無與圍鄭許<lb/>
　之使待命于東注晉東界音義<hi>與音預</hi>鄭石甲父侯宣<lb/>
　多逆以為大子以求成于晉晉人許之注二子鄭大<lb/>
　夫言穆公所以立○冬王使周公閱來聘饗有昌歜<lb/>
　白黒形鹽注昌歜昌蒲葅白熬稻黒熬黍形鹽鹽形<lb/>
　象虎音義<hi>閱音悦歜在感反葅莊居反熬稻五刀反</hi>疏<hi>正義曰昌歜饗之所設必是籩豆之</hi>
　<hi>實周禮醢人朝事之豆其實有昌本麋臡鄭𤣥云昌本昌蒲根切之四寸為菹彼昌本可以為葅知此昌</hi>
　<hi>歜即是昌蒲葅也齊有邴歜魯有公甫歜其音為觸說文云歜盛氣怒也從欠蜀聲此昌歜之音相傳為</hi>
<pb n="9b"/>
　<hi>在惑反不知其字與彼為同為異徧檢書傳昌蒲之草無此别名未知其所由也此云白黒下云嘉榖榖</hi>
　<hi>之白黒唯稻黍為然下云鹽虎形知其形象虎也</hi>辭曰國君文足昭也武可<lb/>
　畏也則有備物之饗以象其徳薦五味羞嘉穀鹽虎<lb/>
　形注嘉穀熬稻黍也以象其文也鹽虎形以象武也<lb/>
　以獻其功吾何以堪之疏<hi>正義曰周禮掌客王廵守百官從者所過之國共其</hi>
　<hi>積膳三公眂上公之禮卿眂侯伯之禮大夫眡子男之禮宰周公是天子三公其主國待之當尊於國君</hi>
　<hi>但周公自謙不敢當比國君耳既云備物之饗以象其徳及説備物之下即云以獻其功功徳互見之耳</hi>
　<hi>獻其功者獻謂呈見族表之也備設以象徳薦獻以見功故象獻分配為文</hi>○東門襄仲<lb/>
<pb n="10a"/>
　將聘于周遂初聘于晉注公既命襄仲聘周未行故<lb/>
　曰將又命自周聘晉故曰遂自入春秋魯始聘晉故<lb/>
　曰初疏<hi>正義曰經書實行之事傳説將命之初故云命之將聘于周未行又命之遂聘于晉令其</hi>
　<hi>從周即去更不廻也賈服不曉傳意解為先聘晉後聘周故杜詳説之</hi>
經三十有一年春取濟西田注晉分曹田以賜魯故不<lb/>
繫曹不用師徒故曰取疏<hi>正義曰濟西之田實是曹地晉文公以賜魯故不繫於曹不繫晉者晉本意賜諸侯不為己有故亦不繫晉也昭四年傳例曰凡克邑不用師徒曰取取田取邑義亦同也</hi>
<pb n="10b"/>
公子遂如晉<lb/>
夏四月四卜郊不從乃免牲注龜曰卜不從不吉也卜<lb/>
郊不吉故免牲免猶縱也疏<hi>正義曰龜曰卜曲禮文也洪範稽疑云龜從筮從謂從人之心也人心欲吉不從是不吉也卜郊不吉不復為郊牲無所用故免牲免猶縱放不殺之也穀梁傳曰免牲者為之緇衣纁裳有司𤣥端奉送至于南郊免牛亦然左傳無説其事或然也桓五年傳例曰凡祀啓蟄而郊啓蟄周之三月也今於夏四月卜郊者傳舉節氣有前有却但使春分未過仍得為郊故四月得卜郊也故釋例曰凡十二月而節氣有二十四共通三百六十六日分為四時間之以閏月故節不必得恒在其月初而中氣亦不得恒在其月之半是以傳舉天宿氣節為文而不以月為正僖公襄公夏四月卜郊但譏其非所<pb n="11a"/>宜卜而不譏其四月不可郊也孟獻子曰啟蟄而郊郊而後耕耕謂春分也言得啟蟄當卜郊不得過春分耳是言四月得郊也周禮太宰職云祀五帝前期十日帥執事而卜日然則將祭必十日之前豫卜之也言四卜郊者蓋三月毎旬一卜至四月上旬更一卜乃成為四卜也此言四卜郊不從襄七年三卜郊不從公羊傳曰曷為或言三卜或言四卜三卜禮也四卜非禮也三卜何以禮求吉之道三今左傳以為禮不卜常祀則一卜亦非不云四非而三是異於公羊説</hi>猶三望注三望分野之星國中山川<lb/>
皆郊祀望而祭之魯廢郊天而修其小祀故曰猶猶者<lb/>
可止之辭音義<hi>分扶問反</hi>疏<hi>正義曰公羊傳曰三望者何望祭也然則曷祭祭㤗山河海鄭𤣥以為望者祭山川之名諸侯之祭山川在其地則祭之非其地則不祭且魯竟不及於河禹貢海岱及淮惟<pb n="11b"/>徐州徐即魯地三望謂淮海岱也賈逵服䖍以為三望分野之星國之山川今杜亦從之以襄九年傳曰陶唐氏之火正闗伯居商丘祀大火相土因之故商主大火昭元年傳云辰為商星参為晉星楚語云天子徧祀羣神品物諸侯二王後祀天地三辰及其土地之山川注國語者皆云諸侯二王後祀天地三辰日月星也非二王後杞分野星辰山川也以此知三望分野之星國内山川其義是也昭七年夏四月甲辰朔日有食之於時夏之二月日在降婁傳稱去衞地如魯地於十二次豕韋衞地降婁魯地魯祭分野之星其祭奎婁之神也此三望者因郊祭天而望祭之於法不獨祭也魯既廢郊天而獨修小把故曰猶公羊穀梁皆云猶者可止之辭</hi>
秋七月<lb/>
冬杞伯姬來求婦注無傳自為其子成昏音義<hi>爲于偽反</hi>
<pb n="12a"/>
狄圍衞十有二月衞遷于帝丘注辟狄難也帝丘今東<lb/>
郡濮陽縣故帝顓頊之虛故曰帝丘音義<hi>難乃旦反顓音專頊許玉反虚起魚反</hi>疏<hi>正義曰傳稱狄圍衞衞遷于帝丘蓋有險阻可以辟狄難也釋例曰帝丘故帝顓頊之虛故曰帝丘昆吾氏因之故曰昆吾之虛東郡濮陽縣是也</hi>
　傳三十一年春取濟西田分曹地也注二十八年晉<lb/>
　文討曹分其地竟界未定至是乃以賜諸侯音義<hi>竟音</hi>
　<hi>境</hi>使臧文仲往宿於重館注高平方與縣西北有重<lb/>
　鄉城音義<hi>重直龍反註同方音房與音預</hi>重館人告曰晉新得諸侯<lb/>
<pb n="12b"/>
　必親其共不速行將無及也從之分曹地自洮以南<lb/>
　東傅于濟盡曹地也注文仲不書請田而已非聘享<lb/>
　會同也濟水自滎陽東過魯之西至樂安入海音義<lb/>
　<hi>洮吐刁反傳音附盡湋忍反樂音洛</hi>疏<hi>正義曰魯語說此事云獲地於諸侯為多臧文仲反既復命為</hi>
　<hi>之請曰地之多重館人之力也臣聞之曰善有章雖賤賞也今一言而辟竟其章大矣請賞之乃出而爵</hi>
　<hi>之</hi>襄仲如晉拜曹田也○夏四月四卜郊不從乃免<lb/>
　牲非禮也注諸侯不得郊天魯以周公故得用天子<lb/>
　禮樂故郊為魯常祀疏<hi>正義曰明堂位稱成王㓜弱周公踐天子之位以治天下</hi>
<pb n="13a"/>
　<hi>制禮作樂七年致政於成王成王以周公為有勲勞於天下命魯公世世祀周公以天子之禮樂是以魯</hi>
　<hi>君孟春乗大輅載弧韣旂十有二旊日月之章祀帝于郊配以后稷天子之禮也是魯以周公之故得用</hi>
　<hi>天子禮樂天子命之則為常祀故郊為魯之常祀也記言正月謂周正違子之月與傳啟蟄而郊其月不</hi>
　<hi>同禮記是後儒所作不可以難左傳</hi>猶三望亦非禮也禮不卜常祀注<lb/>
　必其時而卜其牲日注卜牲與日知吉凶牛卜日曰<lb/>
　牲注既得吉日則牛改名曰牲疏<hi>正義曰卜云卜其牲日則牲之與日</hi>
　<hi>俱卜之也必當先卜牲而後卜日卜得吉日則改牛為牲然則牛雖卜吉未得稱牲牲是成用之名不可</hi>
　<hi>改名為牲更卜吉凶明知卜牛在卜日之前也此言免牲是已得吉日牲既成矣成七年乃免牛是未得</hi>
<pb n="13b"/>
　<hi>吉日牲未成也</hi>牲成而卜郊上怠慢也注怠於古典慢瀆龜<lb/>
　策望郊之細也不郊亦無望可也○秋晉蒐于清原<lb/>
　作五軍以禦狄注二十八年晉作三行今罷之更為<lb/>
　上下新軍河東聞喜縣北有清原音義<hi>行户郎反</hi>趙衰為<lb/>
　卿注二十七年命趙衰為卿讓於欒枝今始從原大<lb/>
　夫為新軍帥音義<hi>帥所類反</hi>疏<hi>正義曰晉語云文公命趙衰為卿讓於欒枝先軫後</hi>
　<hi>又使為卿讓於狐偃孤毛卒又使為卿讓於先且居公曰趙衰三讓其所讓皆社稯之衞也廢讓是廢徳</hi>
　<hi>也以趙衰故蒐于清原作五軍使趙衰將新上軍箕鄭佐之胥嬰將下軍先都佐之如彼文正為趙衰作</hi>
<pb n="14a"/>
　<hi>五軍故特言趙衰為卿以見之於時舊三軍之將佐先軫將中軍郤溱佐之先且居將上軍狐偃佐之樂</hi>
　<hi>枝將下軍胥臣佐之國語有其文也</hi>○冬狄圍衞衞遷于帝丘卜曰三<lb/>
　百年疏<hi>正義曰案史記衞世家及年表衞從此年以後歴十九君積四百二十年衞元君乃徙于</hi>
　<hi>野王元君卒子角代立秦滅衞廢角為庻人</hi>衞成公夣康叔曰相奪予享<lb/>
　　注相夏后啟之孫居帝丘享祭也音義<hi>卜曰音越或人實反非也</hi>
　<hi>相息亮反注及下同夏戸雅反下同</hi>疏<hi>正義曰夏本紀禹生啟啟生太康及仲康仲康生相是為啟之</hi>
　<hi>孫也周禮祭人鬼曰享</hi>公命祀相甯武子不可曰鬼神非其族<lb/>
　類不歆其祀注歆猶饗也音義<hi>歆許金反</hi>杞鄫何事注言<lb/>
<pb n="14b"/>
　杞鄫夏後自當祀相相之不享於此久矣非衞之罪<lb/>
　也注言帝丘久不祀相非衞所絶不可以間成王周<lb/>
　公之命祀注諸侯受命各有常祀音義<hi>間間厠之間</hi>請改<lb/>
　祀命注改祀相之命疏<hi>正義曰昭七年傳稱晉居夏虚祀鯀而晉侯疾瘳此衞居</hi>
　<hi>帝丘而不合祀相者祭法云鯀障洪水而殛死載在祀典傳稱實為夏郊三代祀之周室既衰晉為盟主</hi>
　<hi>當代天子祭絶祀之神故祭鯀為得禮相無功徳於民惟當子孫自祭故稱杞鄫何事非衞之罪與鯀異</hi>
　<hi>也</hi>○鄭洩駕惡公子瑕鄭伯亦惡之故公子瑕出奔<lb/>
　楚注瑕文公子傳為納瑕張本洩駕亦鄭大夫隐五<lb/>
<pb n="15a"/>
　年洩駕距此九十年疑非一人音義<hi>惡烏路反下同</hi>
經三十有二年春王正月<lb/>
夏四月己丑鄭伯㨗卒注無傳文公也三同盟音義<hi>㨗在妾反</hi>疏<hi>正義曰經無其𦵏故言其諡也㨗以荘二十二年即位至此與魯十餘同盟言三同盟者但杜數同盟不例若周盟少者數先君之盟或數大夫之盟或數經不書盟而傳載盟者若同盟多者唯數今君或就今君之中數其大會盟亡顯著者比言三同盟者皆據王臣臨盟則八年盟于洮九年于葵丘二十八年于踐土是也劉炫不尋杜意而規其謬非也</hi>
衞人侵狄注報前年狄圍衞<lb/>
<pb n="15b"/>
秋衞人及狄盟注不地者就狄廬帳盟音義<hi>廬力於反帳張亮反</hi>
疏<hi>正義曰會狄于攢函言地今不言地故云就廬帳盟廬帳即是狄人所居之處上云衞人侵狄及狄盟猶若公如晉及晉侯盟是指其所居之處故不言地劉炫云春秋時戎狄錯居中國此狄無國都處所直云及狄盟盟於狄之處也此狄俗逐水草無城郭宮室故云就廬帳盟</hi>
冬十有二月己卯晉侯重耳卒注同盟踐土翟泉<lb/>
　傳三十二年春楚鬬章請平于晉晉陽處父報之晉<lb/>
　楚始通注陽處父晉大夫晉楚自春秋以來始交使<lb/>
　命為和同音義<hi>使所吏反</hi>○夏狄有亂衞人侵狄狄請平<lb/>
<pb n="16a"/>
　焉○秋衞人及秋盟○冬晉文公卒庚辰將殯于曲<lb/>
　沃注殯窆棺也曲沃有舊宫焉音義<hi>窆彼驗反一本作塗</hi>疏<hi>正義</hi>
　<hi>曰周禮鄉師職云大喪及𦵏與匠師御柩及窆執斧以蒞匠師昭十二年傳曰日中而塴禮記皆作封封</hi>
　<hi>墉窆聲相近而字改易耳皆謂𦵏時下棺之名也殯則攢置於西序亦是下棺於地故殯為窆棺也晉武</hi>
　<hi>公自曲沃而兼晉國曲沃有舊時宫廟故公卒而往殯焉禮諸侯五日而殯案經文以己卯卒庚辰是卒</hi>
　<hi>之明日即將殯者以曲沃路逺故早行耳禮在牀日尸在棺曰柩下云柩有聲明是歛於棺而後行也</hi>
　出絳柩有聲如牛注如牛呴聲音義<hi>柩其救反禮云在牀曰尸在棺</hi>
　<hi>曰柩呴呼口反</hi>卜偃使大夫拜曰君命大事將有西師過軼<lb/>
<pb n="16b"/>
　我擊之必大㨗焉注聲自柩出故曰君命大事戎事<lb/>
　也卜偃聞秦宻謀故因柩聲以正衆心音義<hi>過古禾反又古</hi>
　<hi>卧反軼直結反又音逸</hi>杞子自鄭使告于秦注三十年秦使大<lb/>
　夫杞子戍鄭曰鄭人使我掌其北門之管注管籥也<lb/>
　音義<hi>籥餘若反</hi>若濳師以來國可得也穆公訪諸蹇叔蹇<lb/>
　叔曰勞師以襲遠非所聞也注蹇叔秦大夫音義<hi>蹇紀</hi>
　<hi>輦反</hi>師勞力竭遠主備之無乃不可乎師知所為鄭必<lb/>
　知之勤而無所必有悖心注將害良善音義<hi>悖必内反</hi>且<lb/>
<pb n="17a"/>
　行千里其誰不知公辭焉注辭不受其言召孟明西<lb/>
　乞白乙使出師於東門之外注孟明百里孟明視西<lb/>
　乞西乞術白乙白乙丙疏<hi>正義曰世族譜以百里孟明視為百里奚之子則姓</hi>
　<hi>百里名視字孟明也古人之言名字者皆先字後名而連言之其術丙必是名西乞白乙或字或氏不可</hi>
　<hi>明也譜云或以為西乞術白乙丙為蹇叔子案傳稱蹇叔之子與師言其在師中而已若是西乞白乙則</hi>
　<hi>為將帥不得云與也或說必妄記異聞耳</hi>蹇叔哭之曰孟子吾見師之出<lb/>
　而不見其入也公使謂之曰爾何知中夀疏<hi>正義曰上夀百</hi>
　<hi>二十嵗中夀百下夀八十</hi>爾墓之木拱矣注合手曰拱言其過老<lb/>
<pb n="17b"/>
　悖不可用音義<hi>孟子本或作孟兮夀音授又如字拱九勇反</hi>蹇叔之子與<lb/>
　師哭而送之曰晉人禦師必於殽注殽在𢎞農澠池<lb/>
　縣西音義<hi>殽本又作崤户交反劉昌宗音豪澠緜善反又緜忍反與芋恕反</hi>殽有二<lb/>
　陵焉注大阜曰陵疏<hi>正義曰釋地云髙平曰陸大陸曰阜大阜曰陵李廵曰高平謂</hi>
　<hi>土地豐正名為陸大陸謂土地髙大名曰阜阜最髙大為陵</hi>其南陵夏后臯之墓<lb/>
　也注臯夏桀之祖父音義<hi>夏户雅反注同臯古刀反</hi>疏<hi>正義曰夏本紀文桀</hi>
　<hi>父名發桀名履癸</hi>其北陵文王之所辟風雨也注此道在二<lb/>
　殽之間南谷中谷深委曲两山相嶔故可以辟風雨<lb/>
<pb n="18a"/>
　古道由此魏武帝西討巴漢惡其險而更開北山髙<lb/>
　道音義<hi>辟音避谷古木反又音欲嶔許金反又音欽本或作嵐力含反惡烏路反</hi>疏<hi>正義曰此</hi>
　<hi>道見在殽是山名俗呼為土殽石殽其阨道在兩殽之間山髙而曲兩山参差相映其下兩所不及故可</hi>
　<hi>以辟風雨也公羊傳曰蹇叔送其子而戒之曰爾即死必於殽之嶔巖是文王之所辟風雨者也此注言</hi>
　<hi>兩山相嶔故可以辟風雨者杜氏此言或取公羊之意嶔字蓋從山但嶔巖是山之貌而云相嶔文亦不</hi>
　<hi>順未能審杜意也何休云其處險阻隘勢一人可要百故文王過之驅馳常若辟風雨</hi>必死是<lb/>
　間注以其深險故余收爾骨焉秦師遂東注為明年<lb/>
　晉敗秦于殽傳音義<hi>為于偽反</hi>
<pb n="18b"/>
經三十有三年春王二月秦人入滑注滅而書入不能<lb/>
有其地<lb/>
齊侯使國歸父來聘<lb/>
夏四月辛巳晉人及姜戎敗秦師于殽注晉侯諱背喪<lb/>
用兵故通以賤者告姜戎姜姓之戎居晉南鄙戎子駒<lb/>
支之先也晉人角之諸戎掎之不同陳故言及音義<hi>背音佩掎居綺反陳直覲反</hi>疏<hi>正義曰杜以諸侯之貶不至稱人故知諱在喪用兵以賤者告也襄十四年傳戎子駒支自陳此事云謂我諸戎四嶽之裔冑且此云姜戎知是姜姓之戎也角之掎之皆彼傳文耳彼云晉<pb n="19a"/>禦其上戎亢其下是不同陳故言及也諸戰之陳其用師不言反者皆同陳也</hi>
癸巳𦵏晉文公<lb/>
狄侵齊<lb/>
公伐邾取訾婁音義<hi>訾子斯反</hi>
秋公子遂帥師伐邾<lb/>
晉人敗狄于箕注太原陽邑縣南有箕城郤缺稱人者<lb/>
未為卿疏<hi>正義曰劉炫云案傳晉侯親兵先軫死敵則將帥非郤缺也而稱人者晉諱而以微人告今知不然者以戰于殽文公未𦵏故諱其背殯用兵此則文公既𦵏之後於禮得從戎事又敗狄有功又何恥<pb n="19b"/>諱而以微者告故杜云郤缺稱人未為卿劉以晉侯稱人同於殽諱而規杜氏非也</hi>
冬十月公如齊十有二月公至自齊<lb/>
乙巳公薨于小寢注小寢内寢也乙巳十一月十二日<lb/>
經書十二月誤<lb/>
隕霜不殺草李梅實注無傳書時失也周十一月今九<lb/>
月霜當微而重重而不能殺草所以為災音義<hi>隕于敏反</hi>疏<lb/>
<hi>正義曰此在十二月下杜以長歴殺之乙巳是十一月十二日謂經十二月為誤遂以此經四事皆為十一月夏之九月霜不應重重又不能殺草所以為災也此云隕霜不殺草定元年冬十月隕霜殺菽穀梁傳曰未可<pb n="20a"/>以殺而殺舉重可殺而不殺舉輕其意言菽重草輕也</hi>
晉人陳人鄭人伐許<lb/>
　傳三十三年春秦師過周北門左右免胄而下注王<lb/>
　城之北門胄兠鍪兵車非大將御者在中故左右下<lb/>
　御不下音義<hi>胄直救反兠丁侯反鍪亡侯反將子匠反</hi>疏<hi>正義曰成二年傳稱晉觧張御</hi>
　<hi>郤克鄭丘緩為右張侯曰矢貫子手及肘左輪朱殷傷手而血染左輪是御者在左大將居中也宣十二</hi>
　<hi>年傳稱楚許伯御樂伯攝叔為右樂伯云左射以菆是射在左而御在中也鄭𤣥詩箋云兵車之法左人</hi>
　<hi>持弓右人持矛中人御車故左右下御不下</hi>超乗者三百乗王孫滿尚幼<lb/>
<pb n="20b"/>
　觀之言於王曰秦師輕而無禮必敗注謂過天子門<lb/>
　不卷甲束兵超乗示勇音義<hi>乗繩證反下及注皆同輕遣政反下同</hi>疏<lb/>
　<hi>正義曰服䖍云無禮謂過天子門不橐甲束兵而但免胄吕氏春秋説此事云師行過周王孫滿日過天</hi>
　<hi>子之城宜櫜甲束兵左右皆下然則過天子門當卷甲束兵必古有此禮或出司馬兵法其書既亡未見</hi>
　<hi>其本</hi>輕則寡謀無禮則脱注脱易也音義<hi>脱他活反易以䜴反</hi>入<lb/>
　險而脱又不能謀能無敗乎及滑鄭商人弦髙將市<lb/>
　於周遇之以乗韋先牛十二犒師注商行賈也乗四<lb/>
　韋先韋乃入牛古者將獻遺於人必有以先之音義<lb/>
<pb n="21a"/>
　<hi>先悉薦反注有以先之同犒若報反賈音古遺唯季反</hi>疏<hi>正義曰周禮太宰以九職任萬民六曰商</hi>
　<hi>賈阜通貨賄鄭𤣥云行曰商處曰賈易云商旅不行是商行賈坐而言行賈者相形以曉人也乗車必駕</hi>
　　<hi>四馬因以乗為四名禮言乗矢謂四矢此言乗韋謂四韋也遺人之物必以輕先重後故先韋乃入牛老</hi>
　<hi>子云雖有拱璧以先四馬不如坐進此道是古者將齊饋必有以先之</hi>曰寡君聞吾子<lb/>
　將歩師出於敝邑敢犒從者不腆敝邑為從者之淹<lb/>
　居則具一日之積注腆厚也淹久也積芻米菜薪音<lb/>
　義<hi>步師步猶行也從才用反下同腆他典反為于偽反下為吾子同積子賜反注同</hi>疏<hi>正義曰腆</hi>
　<hi>厚淹久經傳常訓也周禮大行人云王待諸侯之禮上公五積侯伯四積子男三積積皆謂未禾芻薪知</hi>
<pb n="21b"/>
　<hi>此亦然案掌客上公五積皆視飱牽鄭注云飱牽謂牽牲以徃不殺也亦有米禾芻薪鄭又注云上公飱</hi>
　<hi>五牢米二十車禾三十車侯伯四牢米禾皆二十車子男三牢米十車禾二十車芻薪皆倍其禾積既視</hi>
　<hi>飱則米禾芻薪與飱同</hi>行則備一夕之衞且使遽告于鄭注遽<lb/>
　傳車疏<hi>正義曰釋言云驛遽傳也孫炎曰傳車驛馬也</hi>鄭穆公使視客館注<lb/>
　視秦三大夫之舎則束載厲兵秣馬矣注嚴兵待秦<lb/>
　師使皇武子辭焉曰吾子淹久於敝邑唯是脯資餼<lb/>
　牽竭矣注資糧也生曰餼牽謂牛羊豕音義<hi>餼許氣反牲腥</hi>
　<hi>曰餼牲生曰牽</hi>疏<hi>正義曰聘禮歸飱饔餼五牢飪一牢腥二牢餼二牢以飪是熟肉腥是生肉知餼是</hi>
<pb n="22a"/>
　<hi>未殺故云生曰餼牛羊豕可牽行故云牽謂牛羊豕也</hi>為吾子之將行也注示<lb/>
　知其情鄭之有原圃猶秦之有具囿也注原圃具囿<lb/>
　皆圃名音義<hi>國布古反</hi>疏<hi>正義曰下注云中牟縣西有圃田澤則原圃地名以其地為囿</hi>
　<hi>知與具囿皆囿名也囿者所以飬禽獸故令自取其麋鹿焉天子曰苑諸侯曰囿</hi>吾子取其<lb/>
　麋鹿以間敝邑若何注使秦戍自取麋鹿以為行資<lb/>
　令敝邑得間暇若何猶如何滎陽中牟縣西有圃田<lb/>
　澤音義<hi>麋亡悲反問音閑注同令力呈反</hi>杞子奔齊逢孫楊孫奔宋<lb/>
　孟眀曰鄭有備矣不可冀也攻之不克圍之不繼吾<lb/>
<pb n="22b"/>
　其還也滅滑而還○齊國荘子来聘自郊勞至於贈<lb/>
　賄禮成而加之以敏注迎来曰郊勞送去曰贈賄敏<lb/>
　審當於事音義<hi>勞力報反注同賄呼罪反當丁浪反又如字</hi>疏<hi>正義曰聘禮賓至于</hi>
　<hi>近郊君使卿朝服用束帛勞及聘事皆畢乃去賔遂行舍於郊公使卿贈如覿幣是来有郊勞去有贈賄</hi>
　<hi>也</hi>臧文仲言於公曰國子為政齊猶有禮君其朝焉<lb/>
　臣聞之服於有禮社稷之衞也注為公如齊傳○晉<lb/>
　原軫曰秦違蹇叔而以貪勤民天奉我也注奉與也<lb/>
　音義<hi>奉扶用反注及下同</hi>奉不可失敵不可縱縱敵患生違天<lb/>
<pb n="23a"/>
　不祥必伐秦師欒枝曰未報秦施而伐其師其為死<lb/>
　君乎注言以君死故忘秦施音義<hi>縱子用反下同施始䜴反注及下同</hi>
　先軫曰秦不哀吾喪而伐吾同姓秦則無禮何施之<lb/>
　為注言秦以無禮加已施不足顧吾聞之一日縱敵<lb/>
　數世之患也謀及子孫可謂死君乎注言不可謂背<lb/>
　君音義<hi>數所主反背音佩</hi>遂發命遽興姜戎子墨衰絰注晉<lb/>
　文公未𦵏故襄公稱子以凶服從戎故墨之音義<hi>衰七</hi>
　<hi>雷反絰直結反</hi>梁𢎞御戎莱駒為右音義<hi>莱音来</hi>夏四月辛巳<lb/>
<pb n="23b"/>
　敗秦師于殽獲百里孟明視西乞術白乙丙以歸遂<lb/>
　墨以𦵏文公晉於是始墨注後遂常以為俗記禮所<lb/>
　由變文嬴請三帥注文嬴晉文公始適秦春穆公所<lb/>
　妻夫人襄公嫡母三帥孟明等音義<hi>嬴音盈帥所類反注同妻七計</hi>
　<hi>反嫡丁歴反</hi>曰彼實搆吾二君寡君若得而食之不厭君<lb/>
　何辱討焉使歸就戮于秦以逞寡君之志若何公許<lb/>
　之先軫朝問秦囚公曰夫人請之吾舎之矣先軫怒<lb/>
　曰武夫力而拘諸原婦人暫而免諸國注暫猶卒也<lb/>
<pb n="24a"/>
　音義<hi>厭於豔反又於鹽反戮音六逞勅領反拘音俱卒寸忽反</hi>墮軍實而長宼讎<lb/>
　亡無日矣注墮毁也音義<hi>墮許規反長丁丈反</hi>不顧而唾公使<lb/>
　陽處父追之及諸河則在舟中矣釋左驂以公命贈<lb/>
　孟明注欲使還拜謝因而執之音義<hi>唾他卧反驂七南反</hi>孟明<lb/>
　稽首曰君之恵不以纍臣釁鼔注纍囚繫也殺人以<lb/>
　血塗鼓謂之釁鼓音義<hi>纍力追反釁許覲反</hi>使歸就戮于秦寡<lb/>
　君之以為戮死且不朽若從君恵而免之三年將拜<lb/>
　君賜注意欲報伐晉秦伯素服郊次注待之於郊鄉<lb/>
<pb n="24b"/>
　師而哭曰孤違蹇叔以辱二三子孤之罪也不替孟<lb/>
　明孤之過也大夫何罪且吾不以一眚掩大徳注眚<lb/>
　過也音義<hi>鄉許亮反替他計反眚所景反掩於撿反</hi>○狄侵齊因晉喪也<lb/>
　○公伐邾取訾婁以報升陘之役注在二十二年邾<lb/>
　人不設備秋襄仲復伐邾注魯亦因晉喪以陵小國<lb/>
　音義<hi>復扶又反</hi>○狄伐晉及箕八月戊子晉侯敗狄于箕<lb/>
　郤缺獲白狄子注白狄狄别種也故西河郡有白部<lb/>
　胡音義<hi>箕音基種章勇反</hi>疏<hi>正義曰宣十五年晉師滅赤狄潞氏以潞子嬰兒歸彼書於經</hi>
<pb n="25a"/>
　<hi>而此不書者蓋畧賤之不以告也</hi>先軫曰匹夫逞志於君注謂不顧<lb/>
　而唾而無討敢不自討乎免胄入狄師死焉狄人歸<lb/>
　其元注元首面如生注言其有異於人初臼季使過<lb/>
　冀見冀缺耨其妻饁之注臼季胥臣也冀晉邑耨鋤<lb/>
　也野饋曰饁音義<hi>臼其九反使所吏反過古禾反又古卧反耨乃豆反鉏田也饁于輙</hi>
　<hi>反字林于刼反鋤本又作鉏仕居反饋其位反餉也</hi>疏<hi>正義曰世本云垂作耨釋器云斪斸謂之定李</hi>
　<hi>廵曰鋤也廣雅云定謂之耨吕氏春秋云耨枘尺此其度也其耨六寸所以間稼也髙誘注云槈耘苗也</hi>
　<hi>六寸所以入苖間也釋名云耨鋤嫗媷禾也釋詁云饁饋也孫炎曰饁野之饋也</hi>敬相待如<lb/>
<pb n="25b"/>
　賔與之歸言諸文公曰敬徳之聚也能敬必有徳徳<lb/>
　以治民君請用之臣聞之出門如賔注如見大賔承<lb/>
　事如祭注常謹敬也仁之則也公曰其父有罪可乎<lb/>
　注缺父冀芮欲弑文公在二十四年音義<hi>芮如鋭反弑音試或</hi>
　<hi>如字</hi>對曰舜之罪也殛鯀其舉也興禹注禹鯀子音義<lb/>
　<hi>殛紀力反誅也鯀古本反禹父也</hi>管敬仲桓之賊也實相以濟康誥<lb/>
　曰父不慈子不祗兄不友弟不共不相及也注康誥<lb/>
　周書祗敬也音義<hi>實相息亮反不共音恭</hi>疏<hi>正義曰此雖言康誥曰直引康誥之</hi>
<pb n="26a"/>
　<hi>意耳非康誥之全文也彼云子弗祗服厥父事大傷厥考心于父不能字厥子乃疾厥子于弟弗念天顯</hi>
　<hi>乃弗克恭厥兄兄亦不念鞠子哀大不友于弟曰乃其速由文王作罰刑兹無赦其意言不慈不祗不友</hi>
　<hi>不恭各用文王之法刑之不是罪子又罪父刑弟復刑兄是其不相及也</hi>詩曰采葑采菲<lb/>
　無以下體君取節焉可也注詩國風也葑菲之菜上<lb/>
　善下惡食之者不以其惡而棄其善言可取其善節<lb/>
　音義<hi>葑芳逢反菲芳匪反</hi>疏<hi>正義曰彼毛傳曰葑須也菲芴也釋草云須葑孫炎曰須一名葑鄭</hi>
　<hi>𤣥坊記注云葑蔓菁也釋草又云菲芴也孫炎曰葍類也陸璣毛詩義疏云葑蔓菁幽州人或謂之芥也</hi>
　<hi>菲似葛莖麄葉厚而長有毛三月中烝煑為茹滑美又可以為羮是也此二菜其根有惡詩故云上善下</hi>
<pb n="26b"/>
　<hi>惡食之者取善節也</hi>文公以為下軍大夫反自箕襄公以三命<lb/>
　命先且居將中軍注且居先軫之子其父死敵故進<lb/>
　之音義<hi>且子徐反將子匠反</hi>疏<hi>正義曰且居父在之時已將上軍以父死敵故進之</hi>以再<lb/>
　命命先茅之縣賞胥臣曰舉郤缺子之功也注先茅<lb/>
　絶後故取其縣以賞胥臣以一命命郤缺為卿復與<lb/>
　之冀注還其父故邑音義<hi>復扶又反又音服</hi>亦未有軍行注<lb/>
　雖登卿位未有軍列音義<hi>行户剛反</hi>○冬公如齊朝且弔<lb/>
　有狄師也反薨于小寢即安也注小寢夫人寢也譏<lb/>
<pb n="27a"/>
　公就所安不終于路寢○晉陳鄭伐許討其貳於楚<lb/>
　也楚令尹子上侵陳蔡陳蔡成遂伐鄭將納公子瑕<lb/>
　注三十一年瑕奔楚門于桔柣之門瑕覆于周氏之<lb/>
　汪注車傾覆池水中音義<hi>桔戸結反柣大結反覆芳服反注同汪烏黄反</hi>外<lb/>
　僕髠屯禽之以獻注殺瑕以獻鄭伯音義<hi>髠苦門反屯徒門反</hi>
　文夫人歛而𦵏之鄶城之下注鄭文公夫人也鄶城<lb/>
　故鄶國在滎陽宻縣東北傳言穆公所以遂有國音<lb/>
　義<hi>斂力豔反鄶古外反</hi>○晉陽處父侵蔡楚子上救之與晉師<lb/>
<pb n="27b"/>
　夹泜而軍注泜水出魯陽縣東經襄城定陵入汝音<lb/>
　義<hi>夹古洽反一音古協反泜音雉又直里反又徒死反</hi>陽子患之使謂子上曰<lb/>
　吾聞之文不犯順武不違敵子若欲戰則吾退舎子<lb/>
　濟而陳注欲辟楚使渡成陳而後戰音義<hi>陳直覲反注同</hi>遲<lb/>
　速唯命不然紓我注紓緩也音義<hi>紓音舒一音直吕反</hi>老師費<lb/>
　財亦無益也注師久為老音義<hi>費芳味反</hi>乃駕以待子上<lb/>
　欲涉大孫伯曰不可晉人無信半渉而薄我悔敗何<lb/>
　及不如紓之乃退舍注楚退欲使晉渡陽子宣言曰<lb/>
<pb n="28a"/>
　楚師遁矣遂歸楚師亦歸大子商臣譖子上曰受晉<lb/>
　賂而辟之椘之恥也罪莫大焉王殺子上注商臣怨<lb/>
　子上止王立己故譖之音義<hi>遁徒困反</hi>○𦵏僖公緩注文<lb/>
　公元年經書四月𦵏僖公僖公實以今年十一月薨<lb/>
　并閏七月乃𦵏故傳云緩自此以下遂因説作主祭<lb/>
　祀之事文相次也皆當次在經𦵏僖公下今在此簡<lb/>
　編倒錯音義<hi>編必連反又布千反倒丁老反</hi>疏<hi>正義曰經書十二月下云乙巳公薨杜以</hi>
　<hi>長歴推之十一月十二日有乙巳乙巳非十二月文元年傳曰於是閏三月非禮也故至四月并閏為七</hi>
<pb n="28b"/>
　<hi>月禮當五月而𦵏今乃七月始𦵏故傳曰緩也左氏為傳凡有譏者皆先言所譏乃復述其事自此以下</hi>
　<hi>不論𦵏紱既言𦵏之緩遂因説作主祭祀之事皆事與𦵏速故文相次耳僖公𦵏在明年而此年有傳知</hi>
　<hi>其當在明年絰𦵏僖公下今在此者簡編倒錯故爾杜以此年空說𦵏事而其上無經文元年空舉經而</hi>
　<hi>其下無傳故謂此年之傳當在彼絰之下於理誠為順序於文失於重叠此云𦵏僖公彼又云𦵏僖公重</hi>
　<hi>生文者亦既錯謬必乖其本或可編絶之處三字分簡彼有𦵏無公此有公無𦵏後人並添足之致使彼</hi>
　<hi>此共剩一文耳若其不然不知所以謬也</hi>作主非禮也注文二年乃作主<lb/>
　遂因𦵏文通譏之凡君薨卒哭而祔祔而作主特祀<lb/>
　於主注既𦵏反虞則免喪故曰卒哭哭止也以新死<lb/>
<pb n="29a"/>
　者之神祔之於祖尸柩已遠孝子思慕故造木主立<lb/>
　几筵焉特用喪禮祭祀於寢不同之於宗廟言凡君<lb/>
　者謂諸侯以上不通於卿大夫音義<hi>祔音附</hi>烝嘗禘於<lb/>
　廟注冬祭曰烝秋祭曰嘗新主既立特祀於寢則宗<lb/>
　廟四時常祀自如舊也三年禮畢又大禘乃皆同於<lb/>
　吉音義<hi>烝之承反禘大計反</hi>疏<hi>正義曰釋例云此諸侯之禮故稱君君既𦵏反虞則免喪故曰</hi>
　<hi>卒哭哭止也以新死者之神祔之於祖尸柩既已遠矣神形又不可得而見矣孝子之思彌篤徬徨求索</hi>
　<hi>不知所至故造木主立几筵特用喪禮祭祀於寢不同之於宗廟宗廟則復用四時烝甞之禮也三年喪</hi>
<pb n="29b"/>
　<hi>畢致新死者之主以進於廟廟之遠主當遷入祧於是乃大祭於太廟以審定昭穆謂之禘此皆自諸侯</hi>
　<hi>上達天子之制也其意於此注同文少詳耳劉炫云既言作主非禮因言作主祭祀吉凶之節凡諸侯之</hi>
　<hi>薨𦵏日而虞從是以後閒日一虞七虞之後明日而為卒哭之祭卒哭之明日而作祔祭以新死之神祔</hi>
　<hi>於祖父於此祔祭而作木主以依神其主在寢特用喪禮祭祀於在寢之主其四時常祭礿祀烝嘗及三</hi>
　<hi>年喪畢為大祀禘祭並行之於廟正禮當如是耳今以𦵏僖公後積十月始作僖公木主是作主太緩故</hi>
　<hi>為非禮也注既𦵏反虞至大夫正義曰檀弓曰既封有司以几筵舎奠於墓左反日中而虞𦵏日虞弗忍</hi>
　<hi>一日離也雜記曰士三虞大夫五諸侯七士虞記曰始虞用柔日再虞皆如初三虞卒哭用剛日如士虞</hi>
　<hi>之禮諸侯七虞其六虞用柔日最後虞改用剛日間一日乃卒哭卒哭亦用剛日則諸侯卒哭在𦵏後十</hi>
<pb n="30a"/>
　<hi>四日也然始免喪與𦵏不得相遠共在一月之内故杜每云既𦵏卒哭棄麻除是其不甚相逺然喪事先</hi>
　<hi>遠日則𦵏在月半之後𦵏後行虞虞後卒哭所以得同月者但卜𦵏雖先逺日但𦵏是喪之大事又有虞</hi>
　<hi>祔之祭當應及早為之使得容其虞祔禮云喪事先逺日謂練祥禫除之屬晉平公之喪大夫欲見新君</hi>
　<hi>王與文伯宴樽以魯壺皆是既𦵏之後未卒哭之前雜記曰天子七月而𦵏九月而卒哭諸侯五月而𦵏</hi>
　<hi>七月而卒哭釋例云禮記後人所作不與春秋同是七虞九虞杜所不用或云杜亦同之解云比注言虞</hi>
　<hi>則免喪者謂七虞皆畢乃免喪免喪後日為卒哭也理亦通耳檀弓曰𦵏日虞是日也以虞易奠卒哭曰</hi>
　<hi>成事是日也以吉祭易喪祭是𦵏前奠而不祭至虞乃為喪祭卒哭乃為吉祭也自初死至於卒哭晝夜</hi>
　<hi>哭無時謂之卒哭者卒此無時之哭自此以後唯朝夕哭耳天子諸侯則於此除喪全不復哭也檀弓於</hi>
<pb n="30b"/>
　<hi>卒哭之下云明日祔於祖父士虞記亦云卒哭明日以其班祔是以新死之神祔之於祖也於此之時𦵏</hi>
　<hi>已多日尸柩既已逺矣孝子思慕彌篤徬徨不知所至故造木主立几筵以依神也作主置之於寢特用</hi>
　<hi>喪祭之禮祭之於寢不同祭之於宗廟也大夫以下不得稱君此言凡君者謂諸侯以上耳不得通於卿</hi>
　<hi>大夫也文二年公羊傳曰主者曷用虞主用桑練主用栗鄭𤣥注禮用公羊之説以為虞已有主此傳稱</hi>
　<hi>祔而作主者虞而作主禮本無文不可以公羊而疑左氏也注冬祭曰烝至於吉正義曰周禮禮記諸文</hi>
　<hi>皆有之也新主既特祀於寢而其餘宗廟四時常祀自如舊不廢也三年喪畢新主入廟廟之遠主當遷</hi>
　<hi>入祧乃為大祭於太廟以審昭穆謂之為禘於是新死者乃得同於吉也釋例曰舊説以為諸侯喪三年</hi>
　<hi>之後乃烝甞按傳襄公十五年冬十二月晉侯周卒十六年春𦵏晉悼公改服脩官烝于曲沃會于溴梁</hi>
<pb n="31a"/>
　<hi>其冬穆叔如晉且言齊故晉人荅以寡君之未禘祀其後晉人徵朝于鄭鄭公孫僑云溴梁之明年公孫</hi>
　<hi>夏從寡君以朝于君見於嘗酎與執膰焉此皆春秋之明證也是言知諸侯卒哭以後時祭不廢之事也</hi>
　<hi>釋例又曰凡三年喪畢而後禘於是遂以三年為節仍計除喪即吉之月卜日而後行事無復當月也是</hi>
　<hi>以絰書禘及大事傳唯見荘公之速他無非時之譏也如例所言除喪即吉禘遂以三年為常則新君即</hi>
　<hi>位二年而禘五年又禘八年又禘僖八年禘于太廟宣八年有事于太廟定八年從祀先公皆得三年之</hi>
　<hi>常期也按元年夫人姜氏薨當以三年喪畢而禘再絰三年則九年乃可禘耳而得八年禘者哀姜喪畢</hi>
　<hi>不為作禘八年因禘祭乃致之故計閔公之喪數之耳昭十五年有事于武公計非禘年而為禘者釋例</hi>
　<hi>曰禘于太廟禮之常也各於其宫時之為也雖非三年大祭而書禘用禘禮也昭二十五年傳曰將禘於</hi>
<pb n="31b"/>
　<hi>襄公亦其義也三年之禘自國之常常事不書故唯書此數事祭雖得常亦記仲遂叔弓之非常也如杜</hi>
　<hi>此言昭十五年雖非禘耳用禘禮故稱禘也鄭𤣥解禮三年一祫五年一禘杜觧左傳都不言祫者以左</hi>
　<hi>傳無祫語則祫禘正是一祭故杜以審禘昭穆謂之為禘明其更無祫也古禮多亡未知孰是且使禮傳</hi>
　<hi>各從其家而為之説耳劉炫云以正經無祫文也唯禮記毛詩有祫字耳釋天云禘大祭也則祭無大於</hi>
　<hi>禘者若祫大於禘禘焉得稱大乎</hi>
　<lb/>
　<lb/>
　春秋左傳注疏卷十六<lb/>
<pb n="32a"/>
　春秋左氏傳注疏卷十六考證<lb/>
會王人晉人宋人齊人陳人蔡人秦人盟于翟泉○<hi>臣</hi>
　<hi>浩</hi>按公羊穀梁會字上皆有公字左氏經無之傳發<lb/>
　貶卿稱人之義矣程子曰晉文連年㑹盟皆在王畿<lb/>
　之側而此盟復廹王城又與王人盟强逼甚矣故諱<lb/>
　公諸侯貶稱人惡之大也<lb/>
傳夏公會王子虎晉狐偃宋公孫固齊國歸父陳轅濤<lb/>
　塗秦小子憖盟于翟泉注秦小子憖在蔡下者若宋<lb/>
<pb n="32b"/>
　向戌之後會○趙汸補注曰秦伯爵國其大夫自合<lb/>
　班蔡國大夫下非為後至成二年秦右太夫説在宋<lb/>
　華元陳公孫寜上乃楚人為之不可據以為例<lb/>
　又疏公孫固序在齊上者蓋為大司馬尊於歸父歸<lb/>
　父雖執齊政不廢身非上卿如管仲之類○<hi>臣召南</hi>
　按高氏國氏乃齊之命大夫世為上卿傳十二年管<lb/>
　仲之言可證不得云非上卿也此會宋序齊上或是<lb/>
　王子虎以國之列爵為序故齊次宋耳<lb/>
<pb n="33a"/>
傳卿不書罪之也○劉敞曰翟泉在王城之内諸侯之<lb/>
　大夫入天子之境雖貴曰士陪臣也而盟于天子之<lb/>
　側自此始是以貶也又意林曰列國之卿亂王室之<lb/>
　禮王子虎不能正也使陪臣盟天子之側所謂下陵<lb/>
　上替也<lb/>
天王使宰周公來聘注周公天子三公兼冢宰也○孫<lb/>
　覺曰禮雖有天子聘諸侯之義然義不可使三公書<lb/>
　使宰周公來聘見周道之衰而諸侯强盛也<lb/>
<pb n="33b"/>
傳東門襄仲將聘于周○陳則通春秋提綱曰二百四<lb/>
　十二年之間魯紀無聘周之文亦無實聘周之意公<lb/>
　子遂之聘報周公也叔孫得臣之聘因毛伯也黄仲<lb/>
　炎通說曰凡書大夫如京師者見諸侯不朝而聘也<lb/>
衞遷于帝丘注今東郡濮陽縣○<hi>臣召南</hi>按漢書地理<lb/>
　志曰東郡濮陽衞成公自楚丘徙此故帝丘顓頊虚<lb/>
　又後漢郡國志注引皇覽曰顓頊冡在城門外廣陽<lb/>
　里中<lb/>
<pb n="34a"/>
傳晉蒐于清原作五軍以禦狄趙衰為卿○趙汸補注<lb/>
　曰上下新軍帥皆卿也晉于是乎有八卿<lb/>
傳衞成公夢康叔曰相奪予享注相夏后啟之孫居帝<lb/>
　丘○<hi>臣召南</hi>按夏后相居帝丘惟据此傳伍員曰昔<lb/>
　有過澆殺斟灌以伐斟尋滅夏后相斟灌亦衞地后<lb/>
　相居帝丘依之耳汲郡古文則直謂相居斟灌<lb/>
傳其南陵夏后臯之墓也○<hi>臣召南</hi>按史記夏本紀夏<lb/>
　帝孔甲子為帝臯通鑑前編后臯在位十一嵗子發<lb/>
<pb n="34b"/>
　踐位十九嵗子癸踐位是為桀<lb/>
十有二月乙巳注乙巳十一月十二日絰書十二月誤<lb/>
　○萬斯大學春秋隨筆曰絰傳所書日月杜氏每以<lb/>
　長歴推校或言絰誤或言傳誤甚不然之獨是絰言<lb/>
　誤不可謂非文元年書二月癸亥日有食之此二日<lb/>
　也從癸亥逆推正月朔非壬辰則癸巳乙巳距壬辰<lb/>
　癸巳四十八九日則在十一月明矣<lb/>
傳𦵏僖公緩○趙汸補注曰劉氏云杜氏欲讀緩以上<lb/>
<pb n="35a"/>
　為一句非也蓋春秋周歴本差而後世追算又互有<lb/>
　得失杜氏惟據長歴釋絰遂以此年十二月所書四<lb/>
　事皆為十一月亦固矣<hi>臣召南</hi>按如劉敞説當以緩<lb/>
　字連下讀曰緩作主非禮也<lb/>
傳烝嘗禘于廟○朱子曰左氏烝嘗禘于廟與王制喪<lb/>
　三年不祭者不合<hi>臣召南</hi>按襄十六年春𦵏晉悼公<lb/>
　傳言改服修官烝于曲沃則當時之事皆然非周禮<lb/>
　之舊也<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左氏傳注疏卷十六考證<lb/>
</p>
<p>
</p>
  </div>
</body>
</text>
</TEI>
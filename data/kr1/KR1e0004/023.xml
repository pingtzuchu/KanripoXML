<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳注疏卷二十三<hi>起宣公十二年盡十二年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋左傳注疏卷二十三<hi>起宣公十二年盡十二年</hi>
　　晉杜氏注　唐陸德明音義　孔穎達疏<lb/>
經十有二年春葬陳靈公注無傳賊討國復二十二月<lb/>
然後得葬<lb/>
楚子圍鄭注前年盟辰陵而又徼事晉故音義<hi>徼古堯反</hi>
夏六月乙卯晉荀林父帥師及楚子戰于邲晉師敗績<lb/>
注晉上軍成陳故書戰邲鄭地音義<hi>邲扶必反一音弼陳音直覲反</hi>疏<lb/>
<pb n="1b"/>
<hi>正義曰此一軍成陳兩軍不成陳成陳者雖少以戰為文案昭二十三年鷄父之戰六國成陳而楚不成陳成陳者多而以敗為文者六國雖衆楚為兵主楚既未陳故以獨敗為文與此異也</hi>
秋七月<lb/>
冬十有二月戊寅楚子滅蕭注蕭宋附庸國十二月無<lb/>
戊寅戊寅十一月九日疏<hi>正義曰莊十二年宋萬弑閔公蕭叔大心者宋蕭邑之大夫也平宋亂立桓公宋人嘉之以蕭邑封叔為附庸莊二十三年蕭叔朝公是其事也此年楚子㓕蕭定十一年宋公之弟辰入于蕭以叛則此後復為宋邑也杜以長歴校之十二月無戊寅乃是十一月九日此不言月誤長歴云日月必有誤者案傳稱師人多寒若是十一月則令之九月未是寒時當月是而日誤也</hi>
<pb n="2a"/>
晉人宋人衛人曺人同盟于清丘注晉衛背盟故大夫<lb/>
稱人宋華椒承羣偽之言以誤其國宋雖有守信之善<lb/>
而椒猶不免譏清丘衛地今在濮陽縣東南音義<hi>背蒲對反下注同</hi>疏<hi>正義曰傳云盟曰恤病討貳陳貳於楚而宋伐之衛救陳不討貳也楚伐宋而晉衛不救不恤病也是晉衛背盟故貶其大夫而稱人曺是小國貶與不貶俱當稱人故不言曺也明年傳稱君子曰凊丘之盟唯宋可以免則宋不違盟而亦貶宋卿者彼晉衛曺並皆偽妄華椒承羣偽之言以誤其國致使宋為盟故伐陳衛人救之楚人討之伐陳怒楚被伐無救宋雖有守信之善而椒猶不免譏者為諸國失信而累及椒也晉衛不信乃在盟後非是心欲不信而妄作此盟當盟之時未有不信之状在後違約不可豫知而亦并責椒<pb n="2b"/>者君子結交當擇善而從之所與不善必将敗徳椒與不信約盟則是不信之黨雖獨守信并亦貶之戒後之人使擇交也</hi>
宋師伐陳衛人救陳注背清丘之盟<lb/>
　傳十二年春楚子圍鄭旬有七日鄭人卜行成不吉<lb/>
　卜臨于大宫注臨哭也大宫鄭祖廟音義<hi>臨力鴆反下注同大</hi>
　<hi>宫音泰注同</hi>注<hi>正義曰案雜記客致含賵訖請臨襄十二年傳呉子壽夢卒臨于周廟故云臨哭也</hi>
　<hi>宫即廟也象其尊貌則謂之為廟言其墻屋則稱之為宫大宫宫之大者鄭祖廟者謂鄭大祖之廟也</hi>
　且巷出車吉注出車於巷示將見遷不得安居國人<lb/>
<pb n="3a"/>
　大臨守陴者皆哭注陴城上僻倪皆哭所以告楚窮<lb/>
　也音義<hi>陴婢支反徐扶移反僻普計反倪五計反</hi>疏<hi>正義曰陴城上小墻僻倪者看視之名襄</hi>
　<hi>六年晏弱圍萊堙之環城傳於堞注云堞女墻也又二十五年呉子門于巢巢牛臣隠於短墻以射之二</hi>
　<hi>十七年虚蒲嫳攻崔氏崔氏㻡其宫而守之注云堞短垣也陴堞僻倪短墻短垣女墻皆一物也説文云</hi>
　<hi>堞城上女垣也廣雅云陴倪女墻也釋名云城上垣曰陴於其孔中俾倪非常亦言陴益也助城之高也</hi>
　<hi>或曰女墻言其卑小比之於城如女子之於丈夫也</hi>楚子退師鄭人脩城進復<lb/>
　圍之三月克之注哀其窮哭故為退師而猶不服故<lb/>
　復圍之九十日音義<hi>復扶又反注同故為于偽反</hi>疏<hi>正義曰杜以三月克之謂</hi>
<pb n="3b"/>
　<hi>圍經三月方始克之故云九十日也知非季春克之者下云六月晉師救鄭及河聞鄭既及楚平桓子欲</hi>
　<hi>還是將欲至河鄭猶未敗至河聞敗猶欲還師在國聞敗師必不發若是季春克之不應比至六月而晉</hi>
　<hi>人不開以此知三月非季春也經傳皆言春圍鄭不知圍以何月為始圍經旬有七日為之退師聞其修</hi>
　<hi>城乃復更進圍三月方始克之則從初以至於克凡經一百二十許日蓋以三月始圍至六月乃克也</hi>
　入自皇門至于逵路注塗方九軌曰逵音義<hi>逵求龜反爾雅</hi>
　<hi>云九逹謂之逵説文作馗云九逹道似龜背故謂之馗逵或馗字</hi>鄭伯肉袒牽羊以<lb/>
　逆注肉袒牽羊示服為臣僕音義<hi>袒徒旱反</hi>曰孤不天注<lb/>
　不為天所祐音義<hi>祐音又</hi>不能事君使君懷怒以及敝<lb/>
<pb n="4a"/>
　邑孤之罪也敢不唯命是聽其俘諸江南以實海濵<lb/>
　亦唯命其翦以賜諸侯使臣妾之亦唯命注翦削也<lb/>
　音義<hi>俘方夫反囚也濵音賔翦子淺反</hi>若惠顧前好注楚鄭世有盟<lb/>
　誓之好音義<hi>好呼報反注同</hi>徼福於厲宣桓武不泯其社稷<lb/>
　注周厲王宣王鄭之所自出也鄭桓公武公始封之<lb/>
　賢君也願楚要福于此四君使社稷不滅泯猶滅也<lb/>
　音義<hi>厲宣鄭桓公友周厲王之子宣王之母弟桓武鄭武公名滑突桓公之子泯彌忍反徐亡軫反</hi>
　<hi>要於遥反</hi>疏<hi>正義曰鄭桓公是周厲王之子宣王母弟又宣王封之故僖二十四年及此皆厲宣並言</hi>
<pb n="4b"/>
　<hi>之桓公始封西鄭武公始居東鄭二公是始封之賢君若其存鄭則四君祐楚故願楚要福於此四君使</hi>
　<hi>社稷不滅泯滅也釋詁文</hi>使改事君夷於九縣注楚滅九國以為<lb/>
　縣願得比之音義<hi>九縣莊六年㓕鄧十四年滅息僖五年滅弦十二年滅黄二十六年</hi>
　<hi>滅䕫文四年㓕江五年㓕六滅蓼十六年滅庸傳稱楚武王克權使鬬緍尹之又稱文王縣申息此十一</hi>
　<hi>國不知何以言九</hi>疏<hi>正義曰楚滅諸國見於傳者哀十七年稱文王縣申息莊六年稱楚滅鄧十八</hi>
　<hi>年稱武王克權僖五年滅弦十二年滅黄二十六年滅夔文四年滅江五年滅六又滅蓼十六年滅庸凡</hi>
　<hi>十一國見於傳僖二十八年傳曰漢陽諸姬楚實盡之則楚之滅國多矣言九縣者申息定是其二餘不</hi>
　<hi>知所謂蘇氏沈氏以權是小國庸先屬楚自外為九也</hi>君之惠也孤之願也非<lb/>
<pb n="5a"/>
　所敢望也敢布腹心君實圖之左右曰不可許也得<lb/>
　國無赦王曰其君能下人必能信用其民矣庸可㡬<lb/>
　乎退三十里而許之平注退一舍以禮鄭音義<hi>下遐嫁反</hi>
　<hi>㡬音冀</hi>疏<hi>正義曰庸用也㡬讀如冀言用可冀幸而得之乎何必滅其國</hi>潘尫入盟子<lb/>
　良出質注潘尫楚大夫子良鄭伯弟音義<hi>尫烏黄反質音致</hi>
　○夏六月晉師救鄭荀林父将中軍注代郤缺音義<lb/>
　<hi>將子匠反下及注並同下尹將將左將右皆倣此</hi>先縠佐之注彘季代林父<lb/>
　音義<hi>縠户木反本又作榖音同彘直例反</hi>疏<hi>正義曰服䖍云食采於彘或當然也文十二年河曲</hi>
<pb n="5b"/>
　<hi>之戰荀林父佐中軍臾駢佐上軍欒盾將下軍自爾以來傳無其代知先縠代林父郤克代臾駢趙朔代</hi>
　<hi>欒盾也八年傳趙朔佐下軍知欒書代趙朔也案傳文皆稱彘子今注云彘季者勘譜亦以彘子彘季為</hi>
　<hi>一人則杜君别有所據書傳殘缺不可得而知也劉炫云傳文皆稱彘子何以知是彘季以縠非彘季以</hi>
　<hi>規杜今知非者杜以子為男子之稱季是㓜小之辭季之與子是得通稱子路或為季路舉其常稱謂之</hi>
　<hi>子論其字謂之季故公子友或稱季友而劉以傳唯稱彘子無彘季而規杜非也</hi>士㑹将上<lb/>
　軍注河曲之役郤缺將上軍宣八年代趙盾為政將<lb/>
　中軍士㑹代將上軍郤克佐之注郤缺之子代叟駢<lb/>
　音義<hi>臾滋朱反駢蒲邊反</hi>趙朔将下軍注代欒盾欒書佐之注<lb/>
<pb n="6a"/>
　欒盾之子代趙朔趙括趙嬰齊為中軍大夫注括嬰<lb/>
　齊皆趙盾異母弟鞏朔趙穿為上軍大夫荀首趙同<lb/>
　為下軍大夫注荀首林父弟趙同趙嬰兄音義<hi>鞏九勇反</hi>
　韓厥為司馬注韓萬𤣥孫疏<hi>正義曰韓世家云韓之先事晉得封韓原曰韓</hi>
　<hi>武子後三世有韓厥世本云桓叔生子萬萬生求伯求伯生子輿子輿生獻子厥史記所云武子蓋韓萬</hi>
　<hi>也如彼二文厥是萬之曽孫而服䖍杜預皆言厥韓萬𤣥孫不知何所據也</hi>及河聞鄭既<lb/>
　及楚平桓子欲還曰無及於鄭而勦民焉用之注桓<lb/>
　子林父勦勞也音義<hi>勦初交反徐又子小反焉於䖍反</hi>楚歸而動不<lb/>
<pb n="6b"/>
　後注動兵伐鄭隨武子曰善注武子士㑹㑹聞用師<lb/>
　觀釁而動注釁罪也音義<hi>釁許靳反服云間也</hi>疏<hi>正義曰釁訓為罪者釁是</hi>
　<hi>間隙之名今人謂瓦裂龜裂皆為釁既有間隙故得為罪也</hi>徳刑政事典禮不易<lb/>
　不可敵也不為是征注言征伐為有罪不為有禮音<lb/>
　義<hi>為于偽反注同</hi>疏<hi>正義曰既言觀釁而動更説無釁之事徳刑政事典禮此六事行之不變易者</hi>
　<hi>不可與之敵也聖王之制征伐者為有罪者耳不為是六事不易行征伐也此舉六事之目下文歴説楚</hi>
　<hi>不易六事以克之</hi>楚軍討鄭怒其貳而哀其卑叛而伐之服<lb/>
　而舍之徳刑成矣伐叛刑也柔服徳也二者立矣昔<lb/>
<pb n="7a"/>
　嵗入陳注討徴舒今茲入鄭民不罷勞君無怨讟注<lb/>
　讟謗也音義<hi>罷音皮讟徒木反</hi>疏<hi>正義曰讟謗也政有常則民不恨故國君無人怨無</hi>
　<hi>人謗擊鼓怨州吁鄭人謗子産是有怨謗也</hi>政有經矣注經常也荆尸而<lb/>
　舉注荆楚也尸陳也楚武王始更為此陳法遂以為<lb/>
　名音義<hi>此陳直覲反下同</hi>商農工賈不敗其業而卒乘輯睦<lb/>
　注歩曰卒車曰乘音義<hi>賈音古卒子忽反注同乘繩證反注皆同輯音集又七入</hi>
　<hi>反</hi>疏<hi>正義曰齊語云公曰成民之事若何管子對曰四民者勿使雜處公曰處士工商農若何管子</hi>
　<hi>對曰昔聖王之制也處士就間燕處工就官府處商就市井處農就田野彼四民為士農工商此數亦四</hi>
<pb n="7b"/>
　<hi>無士而有賈者此武子意言舉兵動衆四者不敗其業發兵則以士從征不容復就間燕故不云士而分</hi>
　<hi>商賈為二行曰商坐曰賈雖同是販賣而行坐異業發兵征伐四者悉皆不與故揔云不敗其業也</hi>事<lb/>
　不奸矣注奸犯也音義<hi>奸音干</hi>蒍敖為宰擇楚國之令<lb/>
　典注宰令尹蒍敖孫叔敖音義<hi>蒍于委反</hi>疏<hi>正義曰周禮六卿大宰為</hi>
　<hi>長遂以宰為上卿之號楚臣令尹為長故從他國論之謂令尹為宰楚國仍别有大宰之官但位任卑耳</hi>
　<hi>傳稱大宰伯州犁是也楚國名上卿為令尹者釋詁云令善也釋言云尹正也言用善人正此官也楚官</hi>
　<hi>多以尹為名皆取其正直也</hi>軍行右轅左追蓐注在車之右者挾<lb/>
　轅為戰僃在左者追求草蓐為宿僃傳曰令尹南轅<lb/>
<pb n="8a"/>
　又曰改乘轅楚陳以轅為主音義<hi>蓐音辱挾胡牒反又古洽反一音古</hi>
　<hi>協反</hi>疏<hi>正義曰司馬法兵車一乘有甲士三人歩卒七十二人甲士在車不共卒役所言左右者分歩</hi>
　<hi>卒為左右也兵車一轅服馬夾之而言挾轅者歩卒被分在右者當軍行之時又分之使在兩廂挾轅以</hi>
　<hi>為戰備楚陳以轅為主故以轅表車正是挾車嚴兵以備不虞也其應在左者使之追求草蓐今離道求</hi>
　<hi>草不近兵車也蓐謂卧上之草故云為宿備也此是在道時然故云軍行右轅左追蓐至於對陳之時則</hi>
　<hi>各在車之左右故豫定左右之分在道分使之耳</hi>前茅慮無注慮無如今軍<lb/>
　行前有斥候蹹伏皆持以綘及白為幡見騎賊舉綘<lb/>
　幡見歩賊舉白幡僃慮有無也茅明也或曰時楚以<lb/>
<pb n="8b"/>
　茅為旌識音義<hi>蹹徒臘反幡芳元反騎其寄反識中志反又音志</hi>疏<hi>正義曰茅明也</hi>
　<hi>在前者明為思慮其所無之事恐其卒有非常當預告軍中兵衆使知而為之備也如今軍行謂當杜之</hi>
　<hi>時行軍有此法也前有斥候蹹㐲者令人逺在軍前斥度候望慮有伏兵使蹹行之持以綘及白為幡與</hi>
　<hi>軍人為私號也曲禮曰前有水則載青旌前有塵埃則載鳴鳶前有車騎則載飛鴻前有士師則載虎皮</hi>
　<hi>前有摯獸則載貔貅其事與此見賊舉幡相似也茅明釋言文舍人曰茅昧之明也</hi>中權後勁<lb/>
　注中軍制謀後以精兵為殿音義<hi>勁吉政反殿丁練反</hi>百官象<lb/>
　物而動軍政不戒而備注物猶類也戒勅令疏<hi>正義曰類</hi>
　<hi>謂旌旗畫物類也百官尊卑不同所建各有其物象其所建之物而行動軍之政教不待約勅號令而自</hi>
<pb n="9a"/>
　<hi>備辨也周禮大司馬中秋教治兵辨旗物之用王載大常諸侯載旗軍吏載旗師都載旃鄉遂載物郊野</hi>
　<hi>載旐百官載旟鄭𤣥云軍吏諸軍帥也師都遂大夫也鄉遂鄉大夫也或載旃或載物衆屬軍吏無所將</hi>
　<hi>也郊謂鄉遂之州長縣正以下野謂公邑大夫載旐者以其將羡卒也百官卿大夫也載輿者以其屬衛</hi>
　<hi>士也凡旌旗有軍衆者畫異物無者帛而已是其尊異所建各有物類也案春官司常職云及國之大閲</hi>
　<hi>贊司馬頒旗物王建大常諸侯建旗孤卿建旃大夫士建物師都建旗州里建旟縣鄙建旐道車載旞游</hi>
　<hi>車建旌俱是周禮而所建不同者大司馬所云中秋教治兵之法司常所云中冬教大閲之法鄭𤣥云凡</hi>
　<hi>頒旗物以出軍之旗則如秋以尊卑之常建則如冬大閲備軍禮旌旗不如出軍時空辟實也是為時不</hi>
　<hi>同故所建異此云象物而動謂軍行之時當指治兵之法也</hi>能用典矣其君之舉<lb/>
<pb n="9b"/>
　也内姓選於親外姓選於舊注言親疎並用舉不失<lb/>
　徳賞不失勞老有加惠注賜老則不計勞旅有施舍<lb/>
　注旅客來者施之以惠舍不勞役疏<hi>正義曰内姓謂同姓也其君之</hi>
　<hi>舉用人也於同姓則選之於親於外姓則選之於舊於親内選賢言唯賢是任不以親以舊便即用之所</hi>
　<hi>舉不失有徳所賞不失有勞必有徳乃舉有勞乃賞言不賞無勞不舉無徳臣民年老有加増恩惠外來</hi>
　<hi>旅客有施舍常法謂羈旅之臣以其新來施以恩惠舍不勞役也注正義曰老有恩惠當謂年老有加増</hi>
　<hi>恩惠不論有勞與無勞也劉炫云老者當有恩惠之賜非勞役之限但恩惠則賞賜之以文連賞不失勞</hi>
　<hi>之下故杜云賜老則不計勞劉炫以不計勞之文而規杜氏一何煩碎</hi>君子小人物有<lb/>
<pb n="10a"/>
　服章注尊卑别也音義<hi>别彼列反</hi>貴有常尊賤有等威注<lb/>
　威儀有等差音義<hi>差初佳反又初宜反</hi>疏<hi>正義曰言貴有常尊則當云賤有常卑而</hi>
　<hi>云賤有等威者威儀等差又兼貴賤既屬常尊於貴遂屬等威於賤使互相發明耳</hi>禮不逆矣<lb/>
　徳立刑行政成事時典從禮順若之何敵之疏<hi>正義曰功</hi>
　<hi>徳苦其不立刑威苦其不行政以成就為上事以得時為善典貴其從禮惡其逆故云徳立刑行政成事</hi>
　<hi>時典從禮順各以義理相配為文皆不易之事既歴序此事乃云若之何敵之覆上徳刑政事典禮不易</hi>
　<hi>不可敵也</hi>見可而進知難而退軍之善政也兼弱攻昧武<lb/>
　之善經也注昧昏亂經法也音義<hi>昧音妹</hi>子姑整軍而<lb/>
<pb n="10b"/>
　經武乎注姑且也猶有弱而昧者何必楚仲虺有言<lb/>
　曰取亂侮亡兼弱也注仲虺湯左相薛之祖奚仲之<lb/>
　後音義<hi>虺許鬼反侮亡吕反相息亮反</hi>疏<hi>正義曰取亂侮亡尚書仲虺之誥文也定元年傳薛</hi>
　<hi>宰曰薛之皇祖奚仲居薛以為夏車正仲虺居薛以為湯左相二人皆是薛祖是仲虺為奚仲之後</hi>汋<lb/>
　曰於鑠王師遵養時晦注汋詩頌篇名鑠美也言美<lb/>
　武王能遵天之道須暗昧者惡積而後取之音義<hi>汋章</hi>
　<hi>畧反於音烏鑠舒若反</hi>疏<hi>正義曰汋詩經無汋字序云言能汋先祖之道以養天下故以汋為名焉</hi>
　<hi>鑠美釋詁文於嘆辭也時是也侮昧也言於乎美哉武王之用師也能遵天之道養是闇昧之君待闇昧</hi>
<pb n="11a"/>
　<hi>者惡積而後取之言道天之道者上天誅紂之期未至武王靜以待之是其道天之道也</hi>耆昧也<lb/>
　注耆致也致討於昧音義<hi>耆音㫖徐其夷反老也注及下同</hi>疏<hi>正義曰耆</hi>
　<hi>音㫖㫖致聲相近故為致也致討於昧者言養之使昧然後可討之上句云兼弱攻昧引仲虺之言以證</hi>
　<hi>兼弱引武王之事以證攻昧此不云攻昧而言耆昧者以汋詩之意言養紂而不言伐紂不得謂之攻昧</hi>
　<hi>故縁詩之意言致之於昧然後攻之</hi>武曰無競惟烈注武詩頌篇名烈<lb/>
　業也言武王兼弱取昧故成無疆之業音義<hi>疆居良反</hi>疏<lb/>
　<hi>正義曰烈業也釋詁文競疆也詩意言無疆乎唯武王之功業言克商功業實無疆也此引武詩承兼弱</hi>
　<hi>攻昧之下故杜以傳意解之言武王兼弱取昧故成此無疆之業此詩汋武二篇並無兼弱之事因傳上</hi>
<pb n="11b"/>
　<hi>文連言之</hi>撫弱耆昧以務烈所可也注言當務從武王之<lb/>
　功業撫而取之音義<hi>以務烈所絶句</hi>疏<hi>正義曰上言兼弱此云撫弱言其撫養而</hi>
　<hi>取之未必皆攻伐以求之也此撫弱即覆上仲虺有言兼弱也耆昧即覆上汋曰於鑠王師耆昧也以務</hi>
　<hi>烈所覆土武曰無競惟烈士㑹言不須敵楚兼撫餘諸侯弱者致討諸侯昧者以務武王烈業之所可也</hi>
　彘子曰不可注彘子先縠晉所以霸師武臣力也今<lb/>
　失諸侯不可謂力有敵而不從不可謂武由我失霸<lb/>
　不如死且成師以出聞敵彊而退非夫也注非丈夫<lb/>
　命為軍帥而卒以非夫唯羣子能我弗為也以中軍<lb/>
<pb n="12a"/>
　佐濟注佐彘子所帥也濟渡河音義<hi>帥所類反下及注有帥元帥三</hi>
　<hi>帥同</hi>疏<hi>正義曰言晉之所以得為霸主者由軍師之武羣臣有力以有武力成此霸功令失諸侯不可</hi>
　<hi>謂之為力見敵不能從不可謂之為武命為軍帥者三軍將佐皆受君命為軍之主帥以中軍佐濟謂一</hi>
　<hi>軍之内將佐分之各有所帥故注云佐彘子所帥也僖二十八年胥臣以下軍之佐與此同也</hi>知莊<lb/>
　子曰此師殆哉注莊子荀首音義<hi>知音智</hi>周易有之在<lb/>
　師䷆注坎下坤上師之臨䷒注兌下坤上臨師<lb/>
　初六變而之臨疏<hi>正義曰師坎為水坤為衆衆行如水師出之象故名其卦為師服䖍</hi>
　<hi>云坎為水坤為衆又互體震震為雷雷鼓類又為長子長子帥衆鳴鼓廵水而行行師之象也臨兌為澤</hi>
<pb n="12b"/>
　<hi>坤為地居地而附視於澤臨下之義故名為臨</hi>曰師出以律否臧凶注此師<lb/>
　卦初六爻辭律法否不也音義<hi>臧子郎反</hi>執事順成為臧<lb/>
　逆為否注今彘子逆命不順成故應否臧之凶音義<lb/>
　<hi>應應對之應</hi>衆散為弱注坎為衆今變為兌兌柔弱疏<hi>正義</hi>
　<hi>曰晉語文公筮尚有晉國司空季子占之曰震雷也車也坎水也衆也主雷與車而尚水與衆是坎為衆</hi>
　<hi>也易説卦兌為少女故為柔弱衆聚則彊散則弱坎變為兌是衆散為弱也</hi>川壅為澤注<lb/>
　坎為川今變為兌兌為澤是川見壅音義<hi>壅於勇反本又作壅</hi>
　<hi>注皆同</hi>疏<hi>正義曰說卦坎為溝瀆溝瀆即是川也説卦兌為澤川是流水今變為澤是川見壅也</hi>
<pb n="13a"/>
　有律以如已也注如從也法行則人從法法敗則法<lb/>
　從人坎為法象今為衆則散為川則壅是失法之用<lb/>
　從人之象疏<hi>正義曰釋詁云如徃也徃是相從之義故訓為從也法行則人從之率人以從</hi>
　<hi>法也法敗則法從人人各有心乖法不用法從人也釋言云坎律銓也樊光曰坎卦水也水性平律亦平</hi>
　<hi>銓亦平也郭璞曰易坎卦主法法律皆所以銓量輕重是坎為法象也今坎變為兌為衆則散而為弱為</hi>
　<hi>川則壅而為澤是失法之所用法敗從人之象也</hi>故曰律否臧且律竭也注<lb/>
　竭敗也坎變為兑是法敗疏<hi>正義曰竭是水涸之名坎為水為法水之竭似</hi>
　<hi>法之敗故云竭敗也坎變為兌則為水不流則為法不行失為坎之用是法敗之象</hi>盈而以竭<lb/>
<pb n="13b"/>
　夭且不整所以凶也注水遇夭塞不得整流則竭涸<lb/>
　也音義<hi>夭於表反</hi>疏<hi>正義曰哀九年傳曰如川之滿不可㳺也水當盈川而以壅故竭是水遇</hi>
　<hi>夭塞不得整流則竭涸也夭遏是壅塞之義故云遇夭塞也</hi>不行之謂臨注水變<lb/>
　為澤乃成臨卦釋不行之物有帥而不從臨孰甚焉<lb/>
　此之謂矣注譬彘子之違命亦不可行果遇必敗注<lb/>
　遇敵彘子尸之注主此禍疏<hi>正義曰釋言訓尸為主故云主此禍也服䖍亦</hi>
　<hi>云此禍也又引易師卦六五長子帥師弟子輿尸凶長子帥師以中行也弟子輿尸使不當也佐之於元</hi>
　<hi>帥弟子也而專以師濟使不當也軍必破敗而輿尸案下句云雖免而歸則謂彘子當在陳而免師封有</hi>
<pb n="14a"/>
　<hi>輿尸之語其言尸之或容有此意但尸字不可兩解故杜畧去之</hi>雖免而歸必有大<lb/>
　咎注為明年晉殺先縠傳音義<hi>咎其九反</hi>疏<hi>正義曰莊子見彘子逆命</hi>
　<hi>必當有過乃論其事云此師之行甚危殆哉周易之書而有此事師之初六變而為臨初六爻辭云軍師</hi>
　<hi>之出當須以法若不善則致其凶既引易文以人從律令者師出乃以律從人則有不臧之凶又覆解不</hi>
　<hi>臧之義云執事上下相順和成則為臧若相違逆則為不臧既釋不臧之事又釋以律之意坎為衆今變</hi>
　<hi>為兌兌為柔弱是衆散為弱坎為川今變為兌兌為澤是川壅為澤坎為法象今為衆則弱為川則壅是</hi>
　<hi>法律破壊從人之象故曰律否臧以釋易文律否臧之義否臧易注云為師之始齊師者也齊衆以律失</hi>
　<hi>律則散故師出以律律不可失失律而臧何異於否失令有功法所不赦故師出不以律否臧皆凶釋否</hi>
<pb n="14b"/>
　<hi>臧既了又釋凶之一字故云且律竭言法律竭盡也川水當盈而以竭盡且又被天塞不得整流以法當</hi>
　<hi>嚴整而以破壊被人違逆不得施行所以致此凶禍解釋凶義既了以盡易意然後論彘子之惡當此初</hi>
　<hi>六之禍故云水之不行是謂臨矣彘子有帥不從欲論不行之臨事誰甚於彘子周易所言是彘子之謂</hi>
　<hi>若能違辟前敵於事猶可若果敢遇敵必致禍敗也此禍敗之事彘子主受之雖在敵免死而歸必大咎</hi>
　<hi>也</hi>韓獻子謂桓子注獻子韓厥曰彘子以偏師陷子<lb/>
　罪大矣子為元帥師不用命誰之罪也失屬亡師為<lb/>
　罪已重不如進也注今鄭屬楚故曰失屬彘子以偏<lb/>
　師陷故曰亡師音義<hi>令力呈反</hi>事之不捷惡有所分注捷<lb/>
<pb n="15a"/>
　成也與其專罪六人同之不猶愈乎注三軍皆敗則<lb/>
　六卿同罪不得獨責元帥師遂濟楚子北師次於郔<lb/>
　注郔鄭北地音義<hi>郔音筵</hi>沈尹將中軍注沈或作寢寢<lb/>
　縣也今汝隂固始縣音義<hi>沈音審</hi>疏<hi>正義曰楚官多名為尹沈者或是邑</hi>
　<hi>名而其字或作寢哀十八年有寢尹呉由于因解寢為縣名不言寢是而沈非也</hi>子重將左<lb/>
　子反將右將飲馬於河而歸注子反公子側音義<hi>飲於</hi>
　<hi>鴆反</hi>聞晉師既濟王欲還嬖人伍參欲戰注參伍奢之<lb/>
　祖父音義<hi>嬖必計反徐甫詣反字林方豉反參七南反</hi>令尹孫叔敖弗欲<lb/>
<pb n="15b"/>
　曰昔歲入陳今茲入鄭不無事矣戰而不捷參之肉<lb/>
　其足食乎參曰若事之捷孫叔為無謀矣不捷參之<lb/>
　肉將在晉軍可得食乎令尹南轅反斾注廻車南鄉<lb/>
　斾軍前大旗音義<hi>斾蒲貝反郷本又作嚮同許亮反</hi>伍參言於王曰<lb/>
　晉之從政者新未能行令其佐先縠剛愎不仁未肯<lb/>
　用命注愎狠也音義<hi>愎皮逼反狠胡墾反</hi>其三帥者專行不獲<lb/>
　注欲專其所行而不得聽而無上衆誰適從注聽彘<lb/>
　子趙同趙括則為軍無上令衆不知所從音義<hi>適丁歴反</hi>
<pb n="16a"/>
　此行也晉師必敗且君而逃臣若社稷何王病之告<lb/>
　令尹改乘轅而北之次于管以待之疏<hi>正義曰土地名榮陽京縣</hi>
　<hi>東北有管城古管國也</hi>晉師在敖鄗之間注榮陽京縣東北有<lb/>
　管城敖鄗二山在榮陽縣西北音義<hi>乘繩證反管古緩反管城管叔</hi>
　<hi>所封也本或作菅古顔反非也敖五刀反鄗苦交反</hi>鄭皇戌使如晉師曰鄭之<lb/>
　從楚社稷之故也未有貳心楚師驟勝而驕其師老<lb/>
　矣而不設備子擊之鄭師為承注承繼也音義<hi>皇戌雖律</hi>
　<hi>反使所吏反驟仕救反</hi>楚師必敗彘子曰敗楚服鄭於此在矣<lb/>
<pb n="16b"/>
　必許之欒武子曰注武子欒書音義<hi>敗必邁反</hi>楚自克庸<lb/>
　以來注在文十六年其君無日不討國人而訓之注<lb/>
　討治也于民生之不易禍至之無日戒懼之不可以<lb/>
　怠注于日也音義<hi>易以豉反</hi>在軍無日不討軍實而申儆<lb/>
　之注軍實軍器音義<hi>儆敬領反</hi>于勝之不可保紂之百克<lb/>
　而卒無後訓之以若敖蚡冒篳路藍縷以啓山林注<lb/>
　若敖蚡冒皆楚之先君篳路柴車藍縷敝衣言此二<lb/>
　君勤儉以啓土音義<hi>紂直九反蚡扶粉反冒莫報反篳音必藍力甘反縷力主反</hi>
<pb n="17a"/>
　疏<hi>正義曰楚世家云熊咢卒子熊儀立是為若敖若敖卒子霄敖立霄敖卒子熊眴立是為蚡冐蚡冐</hi>
　<hi>卒弟熊通立是為楚武王案杜注文十六年傳蚡冐楚武王父不從史記也以荆竹織門謂之篳門則篳</hi>
　<hi>路亦以荆竹編車故謂篳路為柴車方言云楚謂凡人貧衣破醜敝為藍縷藍縷謂敝衣也服虔云言其</hi>
　<hi>縷破藍藍然</hi>箴之曰民生在勤勤則不匱不可謂驕注箴<lb/>
　誡音義<hi>箴章金反匱其位反</hi>先大夫子犯有言曰師直為壯曲<lb/>
　為老我則不徳而徼怨于楚我曲楚直不可謂老注<lb/>
　不徳謂以力爭諸侯徼要也音義<hi>要一遥反</hi>其君之戎分<lb/>
　為二廣注君之親兵音義<hi>廣古曠反下及注皆同</hi>廣有一卒卒<lb/>
<pb n="17b"/>
　偏之兩注十五乘為一廣司馬法百人為卒二十五<lb/>
　人為兩車十五乘為大偏今廣十五乘亦用舊偏法<lb/>
　復以二十五人為承副疏<hi>正義曰兩廣之别各有一卒之兵百人也一卒之外</hi>
　<hi>復有十五乘之偏并二十五人之兩既言一卒又云卒偏之兩言卒之者成辭婉句耳或解云兩屬於偏</hi>
　<hi>云偏之兩者謂偏家之兩知不然者案成七年以兩之一卒亦云之字豈又是兩家之卒且杜注云十五</hi>
　<hi>乘為大偏今楚亦用舊偏法此一廣之中實有此偏非是偏名為兩而出一卒别有偏之一兩二十五人</hi>
　<hi>從之劉炫云兩廣之别各有一卒百人一卒外復有偏之一兩二十五人兵法十五乘為偏偏有一兩從</hi>
　<hi>之兩是偏家之物故謂此為偏之兩其實一廣十五乘有一百二十五人從之注正義曰下云楚子為乘</hi>
<pb n="18a"/>
　<hi>廣三十乘分為左右知十五乘為一廣也史記稱齊景公時有司馬田穰苴善用兵至六國時齊威王使</hi>
　<hi>大夫追論古者司馬兵法附穰苴於其中凡一百五十篇號曰司馬法百人為卒二十五人為兩十五卒</hi>
　<hi>為偏皆司馬法之文百人為卒二十五人為兩周禮亦有此文但周禮無偏故杜并引司馬法耳此云大</hi>
　<hi>偏對成七年九乘為小偏故此為大偏也桓五年二十五乘為偏戰時臨陳所用不同不可與此相對為</hi>
　<hi>大小杜注多少皆望文也言亦用舊偏法者謂楚雖荆尸而舉仍用舊偏舊於穰苴前已有則應周禮有</hi>
　<hi>又但以亡沒者多故禮文不具</hi>右廣初駕數及日中左則受之以至<lb/>
　于昏内官序當其夜注内官近官序次也音義<hi>序當其夜</hi>
　<hi>一本作序當其次</hi>疏<hi>正義曰右廣鷄鳴初駕數及日中則左廣受而代之以至於昏此晝日事也其</hi>
<pb n="18b"/>
　<hi>内官親近王者為次序以當其夜若今宿直遞持更也</hi>以待不虞不可謂無備<lb/>
　子良鄭之良也師叔楚之崇也注師叔潘虺為楚人<lb/>
　所崇貴師叔入盟子良在楚楚鄭親矣來勸我戰我<lb/>
　克則來不克遂往以我卜也鄭不可從疏<hi>正義曰将我晉戰之</hi>
　<hi>勝負卜其遂來遂徃猶人揲蓍看卦善惡而卜其去之與徃也</hi>趙括趙同曰率師以<lb/>
　來唯敵是求克敵得屬又何俟必從彘子注得屬服<lb/>
　鄭知季曰原屏咎之徒也注知季莊子也原趙同屏<lb/>
　趙括徒黨也音義<hi>知季音智荀首後為智氏屏歩丁反</hi>趙莊子曰欒伯<lb/>
<pb n="19a"/>
　善哉注莊子趙朔欒伯武子實其言必長晉國注實<lb/>
　猶充也言欒書之身行能充此言則當執晉國之政<lb/>
　也音義<hi>張徐丁丈反行下孟反</hi>楚少宰如晉師注少宰官名音<lb/>
　義<hi>少詩照反注及下同</hi>曰寡君少遭閔凶不能文注閔憂也聞<lb/>
　二先君之出入此行也注二先君楚成王穆王疏<hi>正義</hi>
　<hi>曰莊十六年楚始伐鄭文王之世也二十八年子元伐鄭成王之初也僖五年首止之㑹鄭伯逃歸自是</hi>
　<hi>以後鄭始時復從楚成王以前鄭未屬楚故出入此行唯成穆耳今之莊王成王孫穆王子出入此行猶</hi>
　<hi>往來於鄭</hi>將鄭是訓定豈敢求罪于晉二三子無淹久注<lb/>
<pb n="19b"/>
　淹留也隨季對曰昔平王命我先君文侯曰與鄭夾<lb/>
　輔周室母廢王命今鄭不率注率遵也音義<hi>夾古洽反舊古</hi>
　<hi>協反母音無</hi>寡君使羣臣問諸鄭豈敢辱候人注候人謂<lb/>
　伺候望敵者音義<hi>候音户豆反伺音司又音息嗣反</hi>敢拜君命之辱<lb/>
　彘子以為諂使趙括從而更之曰行人失辭注言誤<lb/>
　對音義<hi>諂勅檢反</hi>寡君使羣臣遷大國之跡於鄭注遷徙<lb/>
　也曰無辟敵羣臣無所逃命楚子又使求成于晉晉<lb/>
　人許之盟有日矣注有期日楚許伯御樂伯攝叔為<lb/>
<pb n="20a"/>
　右以致晉師注單車挑戰又示不欲崇和以疑晉之<lb/>
　羣帥音義<hi>單音丹挑徒了反下文同帥所類反</hi>疏<hi>正義曰周禮環人掌致師鄭𤣥云致師致</hi>
　<hi>其必戰之志則致師者致已欲戰之意於敵人故單車揚威武以挑之下云趙旃請挑戰是也挑彼晉師</hi>
　<hi>故言以致晉師也楚子既求成而又令挑戰示其不欲崇和以疑誤晉之羣帥</hi>許伯曰吾聞<lb/>
　致師者御靡旌摩壘而還注靡旌驅疾也摩近也音<lb/>
　義<hi>摩末多反壘力軌反近附近之近</hi>樂伯曰吾聞致師者左射以菆<lb/>
　注左車左也菆矢之善者音義<hi>射食亦反下注音同菆側留反</hi>疏<hi>正義</hi>
　<hi>曰兵車自非元帥皆射者在左御在中央故云左車左樂伯居左故稱左也下云莊子抽矢菆納諸㕑子</hi>
<pb n="20b"/>
　<hi>之房選好矢而留之知菆是矢之善者</hi>代御執轡御下兩馬掉鞅而還<lb/>
　注兩飾也掉正也示閒暇音義<hi>兩馬徐云或作<graphic n="KR2503" url="https://raw.githubusercontent.com/kanripo/KR-Gaiji/master/images/KR2503.png" mimeType="image/png"/>皆力掌反或音亮掉徒</hi>
　<hi>弔反徐乃較反鞅於丈反閒音閑</hi>疏<hi>正義曰兩飾掉正皆無明訓服䖍亦云是相傳為然也飾馬者</hi>
　<hi>謂隨宜刷刮焉又正其鞅以示閒暇</hi>攝叔曰吾聞致師者右入壘折馘<lb/>
　注折馘斷耳音義<hi>折之設反注同馘右獲反斷音短</hi>執俘而還皆行<lb/>
　其所聞而復晉人逐之左右角之注張兩角從旁夾<lb/>
　攻之樂伯左射馬而右射人角不能進矢一而已麋<lb/>
　興於前射麋麗龜注麗著也龜背之隆高當心音義<lb/>
<pb n="21a"/>
　<hi>麋亡悲反著直畧反</hi>疏<hi>正義曰易雜卦象云離麗也日月離乎天百榖草木麗乎土是麗為著之義龜</hi>
　<hi>之形背高而前後下此射麋麗龜謂著其高處故杜以龜為背之隆高當心者服䖍亦然是相傳為此説</hi>
　<hi>也</hi>晉鮑癸當其後使攝叔奉麋獻焉曰以嵗之非時<lb/>
　獻禽之未至敢膳諸從者音義<hi>從才用反下從者同</hi>疏<hi>正義曰周禮獸</hi>
　<hi>人冬獻狼夏獻麋春秋獻獸物者謂獻之以共王之膳耳非能徧及於百官也禮冬獵曰狩言圍守而取</hi>
　<hi>之獲禽多也於時虞人所獻或頒及羣臣故言嵗之非時獻獸之未至以為語之辭耳</hi>鮑癸止<lb/>
　之曰其左善射其右有辭君子也既免注止不復逐<lb/>
　晉魏錡求公族未得注錡魏犫子欲為公族大夫音<lb/>
<pb n="21b"/>
　義<hi>錡魚綺反犫尺周反</hi>疏<hi>正義曰服䖍亦以為犫子世本以為犫孫世本多誤未必然也</hi>而怒<lb/>
　欲敗晉師請致師弗許請使許之遂往請戰而還楚<lb/>
　潘黨逐之及熒澤見六麋射一麋以顧獻曰子有軍<lb/>
　事獸人無乃不給於鮮敢獻於從者注熒澤在熒陽<lb/>
　縣東新殺為鮮見六得一言其不如楚音義<hi>敗必邁反又如</hi>
　<hi>字使所吏反熒户扄反射食亦反鮮音仙注同</hi>叔黨命去之注叔黨潘黨潘<lb/>
　□之子趙旃求卿未得注旃趙穿子且怒於失楚之<lb/>
　致師者請挑戰弗許請召盟許之與魏錡皆命而往<lb/>
<pb n="22a"/>
　郤獻子曰二憾徃矣注獻子郤克音義<hi>憾胡暗反</hi>弗備必<lb/>
　敗彘子曰鄭人勸戰弗敢從也楚人求成弗能好也<lb/>
　師無成命多備何為士季曰備之善若二子怒楚楚<lb/>
　人乘我喪師無日矣注乘猶登也音義<hi>好呼報反下同喪息浪反</hi>
　不如備之楚之無惡除備而盟何損於好若以惡來<lb/>
　有備不敗且雖諸侯相見軍衛不徹警也注徹去也<lb/>
　音義<hi>警音景去起吕反</hi>彘子不可注不肯設備士季使鞏朔<lb/>
　韓穿帥七覆于敖前注帥將也覆為伏兵七處音義<lb/>
<pb n="22b"/>
　<hi>覆扶又反注同帥如字將子匠反處昌慮反</hi>故上軍不敗趙嬰齊使其徒<lb/>
　先具舟于河故敗而先濟潘黨既逐魏錡注言魏錡<lb/>
　見逐而退趙旃夜至於楚軍注二人雖俱受命而行<lb/>
　不相隨趙旃在後至席於軍門之外使其徒入之注<lb/>
　布席坐示無所畏也疏<hi>正義曰使已從人入壘以取俘馘也</hi>楚子為乘<lb/>
　廣三十乘分為左右右廣鷄鳴而駕日中而説注説<lb/>
　舍也音義<hi>乘繩證反下三十乘下乘并注皆同説舒鋭反注及下同</hi>左則受之日<lb/>
　入而説許偃御右廣養由基為右彭名御左廣屈蕩<lb/>
<pb n="23a"/>
　為右注楚王更迭載之故各有御右音義<hi>屈居勿反更音庚迭</hi>
　<hi>直結反</hi>乙卯王乘左廣以逐趙旃趙旃棄車而走林屈<lb/>
　蕩摶之得其甲裳注下曰裳音義<hi>摶音博</hi>晉人懼二子<lb/>
　之怒楚師也使軘車迎之注軘車兵車名音義<hi>軘徒温反</hi>
　疏<hi>正義曰襄十一年鄭人賂晉侯以廣車軘車淳十五乘甲兵備甲兵從之是兵車明矣鄭𤣥云廣車</hi>
　<hi>横陳之車服䖍云軘車屯守之車古名難得而知其義或當然矣</hi>潘黨望其塵使騁<lb/>
　而告曰晉師至矣楚人亦懼王之入晉軍也遂出陳<lb/>
　孫叔曰進之寧我薄人無人薄我詩云元戎十乘以<lb/>
<pb n="23b"/>
　先啓行先人也注元戎戎車在前也詩小雅言王者<lb/>
　軍行必有戎車十乘在前開道先人為備音義<hi>騁勅景反</hi>
　<hi>陳直勤反下注皆同先人悉薦反注及下同</hi>疏<hi>正義曰元大也戎車也詩小雅六月之篇言王者軍</hi>
　<hi>行必有大車十乘常在軍前以開道諸軍從行所以先人為備也詩毛傳云夏后氏曰鉤車先正也殷曰</hi>
　<hi>寅車先疾也周曰元戎先良也三代行軍皆前有此車其名司馬法之文也其先正先疾先良毛解其名</hi>
　<hi>鄭𤣥又釋其意鉤車備設鉤鞶其行曲直有正故曰先正寅進也此車能進取逺道故曰先疾元戎大車</hi>
　<hi>之善者故曰先良也</hi>軍志曰先人有奪人之心薄之也注奪敵<lb/>
　戰心遂疾進師車馳卒奔乘晉軍桓子不知所為鼓<lb/>
<pb n="24a"/>
　於軍中曰先濟者有賞中軍下軍爭舟舟中之指可<lb/>
　掬也注兩手曰掬音義<hi>卒子忽反下及注並同掬九六反</hi>晉師右移<lb/>
　上軍未動注言餘軍皆移去唯上軍在經所以書戰<lb/>
　言猶有陳疏<hi>正義曰晉之三軍上軍在左中軍在中下軍在右言晉之中軍下軍敗走在上</hi>
　<hi>軍之右者皆移唯上軍未動故杜云餘軍皆移去唯上軍在</hi>工尹齊將右拒卒以<lb/>
　逐下軍注工尹齊楚大大夫右拒陳名音義<hi>拒音矩本亦作</hi>
　<hi>矩下同</hi>楚子使唐狡與蔡鳩居告唐惠侯注二子楚大<lb/>
　夫唐屬楚之小國義陽安昌縣東南有上唐鄉音義<lb/>
<pb n="24b"/>
　<hi>狡古卯反</hi>疏<hi>正義曰此未戰之前告經不書唐侯者為楚私屬故不見也</hi>曰不榖不徳<lb/>
　而貪以遇大敵不榖之罪也然楚不克君之羞也敢<lb/>
　藉君靈以濟楚師注藉猶假借也使潘黨率游闕四<lb/>
　十乘注游車補闕者音義<hi>乘繩證反下之乘并注易乘同</hi>疏<hi>正義曰周禮車</hi>
　<hi>僕有闕車之倅鄭𤣥云闕車所用補闕之車也此言游闕知游車以擬補闕今使從唐侯是補闕也</hi>從<lb/>
　唐侯以為左拒以從上軍駒伯曰待諸乎注駒伯郤<lb/>
　克上軍佐也隨季曰楚師方壯若萃於我吾師必盡<lb/>
　注萃聚也音義<hi>萃似醉反</hi>不如收而去之分謗生民不亦<lb/>
<pb n="25a"/>
　可乎注同奔為分謗不戰為生民殿其卒而退不敗<lb/>
　注以其所將卒為軍後殿音義<hi>殿多練反注同</hi>王見右廣將<lb/>
　從之乘屈蕩户之曰君以此始亦必以終注户止軍<lb/>
　中易乘則恐軍人惑自是楚之乘廣先左注以乘左<lb/>
　得勝故疏<hi>正義曰桓八年傳云楚人尚左君必左者謂置車尚左故君在左此言先左謂乘廣</hi>
　<hi>先左耳上文且云右廣初駕日中乃授左廣則舊法先乘右廣今楚王偶然乘左車以逐趙旃因是而得</hi>
　<hi>戰勝以為宜乘左廣自是以後乘廣先左以乘左得勝故也</hi>晉人或以廣隊不能<lb/>
　進注廣兵車音義<hi>隊直類反</hi>疏<hi>正義曰襄十一年鄭人賂晉侯以廣車定四年史皇</hi>
<pb n="25b"/>
　<hi>以乘廣死是兵車稱廣也此言晉人廣隊下云㧞斾投衡軍行則斾在軍前不是車皆有斾也此蓋是晉</hi>
　<hi>人在軍之前載斾之車</hi>楚人惎之脱扄注惎教也扄車上兵闌<lb/>
　音義<hi>惎其器反扄古熒反徐公㝠反服云扄横木投輪間一曰車前横木也西京賦云旗不脱扄薛</hi>
　<hi>綜云扄所以止旗也</hi>疏<hi>正義曰脱扄抜斾皆是教人之語知惎為教也服䖍云扄横木有横木投於輪</hi>
　<hi>間一日扄車前横木張衡西京賦云旗不脱扄薛綜注云扄所以止旗今杜以扄為車上兵闌各以意言</hi>
　<hi>皆無明證而禮扛鼎之木其名曰扄則扄是横木之名教之脱扄則扄是可脱之物杜云兵闌蓋横木車</hi>
　<hi>前以約車上之兵器慮其落也隊坑則横木有礙故不能進</hi>少進馬還又惎之㧞<lb/>
　斾投衡乃出注還便旋不進斾大旗也抜旗投衡上<lb/>
<pb n="26a"/>
　使不帆風差輕音義<hi>帆凡劔反本又作帊普霸反差初資反</hi>疏<hi>正義曰斾扇風</hi>
　<hi>重故馬便旋而不能進釋文云緇廣克幅長尋曰旐繼旐曰斾郭璞云帛續旐末為燕尾者此斾能扇風</hi>
　<hi>使重令馬不能進則其制必大矣故云斾大旗也城濮之役亡大斾之左旃此之類也斾縣於竿揷之車</hi>
　<hi>上衡是馬頸上横木故㧞取旗竿投於衡上卧之使不帆風則於車差輕故得出坑也帆是扇風之名今</hi>
　<hi>人舡上張布以鄣風名之曰帆</hi>顧曰吾不如大國之數奔也趙旃以<lb/>
　其良馬二濟其兄與叔父以他馬反遇敵不能去棄<lb/>
　車而走林逢大夫與其二子乘注逄氏音義<hi>數所角反乘繩</hi>
　<hi>證反</hi>謂其二子無顧注不欲見趙旃顧曰趙傁在後注<lb/>
<pb n="26b"/>
　傁老稱也音義<hi>傁素口反稱尺證反</hi>怒之使下指木曰尸女於<lb/>
　是授趙旃綏以免明日以表尸之注表所指木取其<lb/>
　尸音義<hi>女音汝</hi>皆重獲在木下注兄弟累尸而死音義<lb/>
　<hi>重直隴反</hi>疏<hi>正義曰獲者被殺之名並皆被殺唯當言皆獲耳欲見尸相重累之皆獲故杜辯之云兄</hi>
　<hi>弟累尸而死累即傳之重也</hi>楚熊負羈囚知罃知莊子以其族反<lb/>
　之注負羈楚大夫知罃知莊子之子族家兵反還戰<lb/>
　音義<hi>罃於耕反還音環</hi>㕑武子御注武子魏錡音義<hi>㕑直誅反</hi>下<lb/>
　軍之士多從之注知莊子下軍大夫故每射抽矢菆<lb/>
<pb n="27a"/>
　納諸厨子之房注抽擢也菆好箭房箭舍音義<hi>射食夜反</hi>
　<hi>又食亦反擢直角反</hi>㕑子怒曰非子之求而蒲之愛注蒲楊柳<lb/>
　可以為箭董澤之蒲可勝既乎注董澤澤名河東聞<lb/>
　喜縣東北有董池陂既盡也音義<hi>勝音升陂彼宜反</hi>疏<hi>正義曰重</hi>
　<hi>物不可舉者謂之不勝用之不可盡者亦言不勝史傳多有其事今人無復此語故少難解耳既盡也可</hi>
　<hi>勝盡乎言用之不可盡也</hi>知季曰不以人子吾子其可得乎吾不<lb/>
　可以苟射故也音義<hi>射食亦反下同</hi>疏<hi>正義曰言我不以好箭射楚貴人之子而</hi>
　<hi>質之吾之子其可得乎吾為此計者不可用惡箭苟且為射故也</hi>射連尹襄老獲之<lb/>
<pb n="27b"/>
　遂載其尸射公子榖臣囚之以二者還注穀臣楚王<lb/>
　子及昏楚師軍於邲晉之餘師不能軍注不能成營<lb/>
　也宵濟亦終夜有聲注言其兵衆將不能用音義<hi>將子</hi>
　<hi>匠反</hi>丙辰楚重至於邲注重輜重也音義<hi>重直勇反又直用反注上</hi>
　<hi>重字同輜側其反重也直用反</hi>疏<hi>正義曰輜重載物之車也說文云輜一名軿前後蔽也蔽前後以載</hi>
　<hi>物謂之輜車載物必重謂之重車人挽以行謂之輦輜重輦一物也襄十年傳稱秦堇父輦重如役挽此</hi>
　<hi>車也輜重載器物糧食常在軍後故乙卯曰戰丙辰始至於邲也周禮鄉師大軍旅會同正治其徒役與</hi>
　<hi>其輂輦鄭𤣥云輂駕馬輦人輓行所以載什器也止以為藩營司馬法云夏后氏謂輦曰余車殷曰胡奴</hi>
<pb n="28a"/>
　<hi>車周曰輜輦輦一斧一斤一鑿一梩一鋤周輦加二版二築又曰夏后氏二十人而輦殷十八人而輦周</hi>
　<hi>十五人而輦說者以為夏出師不踰時殷踰時周歴時故前世輦少而後世輦多</hi>遂次于衡<lb/>
　雍潘黨曰君盍築武軍注築軍營以章武功音義<hi>雍於</hi>
　<hi>用反盍户臘反</hi>而收晉尸以為京觀注積尸封土其上謂之<lb/>
　京觀音義<hi>觀古亂反注及下京觀同</hi>臣聞克敵必示子孫以無忘<lb/>
　武功楚子曰非爾所知也夫文止戈為武注文字武<lb/>
　王克商作頌曰載戢干戈載櫜弓矢注戢藏也櫜韜<lb/>
　也詩美武王能誅滅暴亂而息兵音義<hi>戢側立反櫜古刀反韜他</hi>
<pb n="28b"/>
　<hi>刀反</hi>我求懿德肆于時夏允王保之注肆遂也夏大也<lb/>
　言武王既息兵又能求美徳故遂大而信王保天下<lb/>
　音義<hi>夏户雅反注同</hi>疏<hi>正義曰昔武王克商周公為之作頌曰武王誅紂之後則戢藏其干戈則</hi>
　<hi>櫜韜其弓矢言既誅暴亂則無復所用故韜藏之懿美也肆遂也時是也夏大也允信也武王以天下既</hi>
　<hi>定又能求美徳之士而任用之故於是功業遂大信哉唯我武王保之美武王能保天下也注正義曰戢</hi>
　<hi>訓為歛聚斂藏之義故為藏也櫜一名韜盛弓矢之衣也干戈弓矢藏而不復用是美武王能誅滅暴亂</hi>
　<hi>而息兵也此所引者周頌時邁之篇也詩頌云頌者以其成功告於神明則頌詩功成乃作此傳言武王</hi>
　<hi>克商作頌者武王克商後世追為作頌頌其克商之功非克商即作也國語引此云周文公之頌曰則此</hi>
<pb n="29a"/>
　<hi>周公所作也傳言克商作頌者包下三篇皆述武王之事肆之為遂相傳為此訓也夏大釋詁文求美徳</hi>
　<hi>謂求而任用之遂大者功業遂大也</hi>又作武其卒章曰耆定爾功注武<lb/>
　頌篇名耆致也言武王誅紂致定其功音義<hi>耆音㫖注同</hi>
　疏<hi>正義曰既作時邁又作武篇也頌皆一章言其卒章者謂終章之句也言武王誅紂致定爾武之大</hi>
　<hi>功也</hi>其三曰鋪時繹思我徂維求定注其三三篇鋪布<lb/>
　也繹陳也時是也思辭也頌美武王能布政陳敎使<lb/>
　天下歸徃求安定音義<hi>鋪普吳反徐音敷繹音亦</hi>疏<hi>正義曰其三周頌賚之篇</hi>
　<hi>也鋪布也繹陳也徂徃也言武王能布陳政殽故其時之民歸武王者皆云我徂惟自求安定美武王能</hi>
<pb n="29b"/>
　<hi>安民故民師之也注正義曰鋪是布散之義故為布也繹陳釋詁文思是語之辭不為義也</hi>其六<lb/>
　曰綏萬邦屢豐年注其六六篇綏安也屢數也言武<lb/>
　王既安天下數致豐年此三六之數與今詩頌篇次<lb/>
　不同蓋楚樂歌之次第音義<hi>屢力注反注同數所角反</hi>疏<hi>正義曰其六周</hi>
　<hi>頌桓之篇也綏安也屢數也言武王伐紂安天下萬國數有豐熟之年美武王能和衆國豐民財也注正</hi>
　<hi>義曰綏安釋詁文屢數常訓也杜以其三其六與今詩頌篇次不同故為疑辭蓋楚樂歌之第言楚之樂</hi>
　<hi>人歌周頌者别無次第故賚第三桓第六也劉炫以為其三其六者是楚子第三引鋪時繹思第六引綏</hi>
　<hi>萬邦今刪定知非者此傳若是舊文及傳家叙事容可言楚子第三引鋪時繹思第六引綏萬邦此既引</hi>
<pb n="30a"/>
　<hi>楚子之言明知先有三六之語故楚子引之得云其三其六若楚子始第三引詩第六引詩豈得自言其</hi>
　<hi>三曰其六曰劉以其三其六為楚子引詩次第以規杜過何辟之甚沈氏雖云襄二十九年季札觀樂篇</hi>
　<hi>次不同杜云仲尼未刪定此亦不同而云楚樂歌之次者襄二十九年雖少有篇次不同大畧不甚乖越</hi>
　<hi>故云仲尼未刪定以前此之三六全與詩次不同故云楚樂歌之第今頌篇次桓第八賚第九也</hi>夫<lb/>
　武禁暴戢兵保大定功安民和衆豐財者也注此武<lb/>
　七徳疏<hi>正義曰楚子既引四篇乃陳七徳則四篇之内有此七者之義戢干戈櫜弓矢禁暴戢兵</hi>
　<hi>也時夏保之保大也耆定爾功定功也我徂求定安民也綏萬邦和衆也屢豐年豐財也我徂求定是能</hi>
　<hi>安民故徃求定也綏萬國由徳能和衆故厲國安也</hi>故使子孫無忘其章注著<lb/>
<pb n="30b"/>
　之篇章使子孫不忘疏<hi>正義曰杜以不忘其章謂子孫不忘上四篇之詩故云著</hi>
　<hi>之篇章使子孫不忘必知然者以文承武王克商作頌之後文連四篇詩義故以為著之篇章劉炫云能</hi>
　<hi>有七徳故子孫不忘章明功業横取下文京觀為無忘其章明武功以規杜過非也</hi>今我使二<lb/>
　國暴骨暴矣觀兵以威諸侯兵不戢矣暴而不戢安<lb/>
　能保大猶有晉在焉得定功所違民欲猶多民何安<lb/>
　焉無徳而强爭諸侯何以和衆利人之幾注幾危也<lb/>
　音義<hi>暴骨蒲卜反本或作曝焉得於䖍反强其丈反</hi>而安人之亂以為已榮<lb/>
　何以豐財注兵動則年荒武有七徳我無一焉何以<lb/>
<pb n="31a"/>
　示子孫其為先君宫告成事而已注祀先君告戰勝<lb/>
　疏<hi>正義曰禮記曾子問稱古者師行必以遷廟主行載于齊車言必有尊也尚書甘誓云用命賞于祖</hi>
　<hi>謂遷廟之祖主也為先君宫為此遷主作宫於此祀之告成事告戰勝也禮記大傳云牧之野武王之大</hi>
　<hi>事也既事而奠於牧室亦是新作室而奠祭也曾子問又曰無遷主則何主孔子曰天子諸侯將出必以</hi>
　<hi>幣帛皮圭告於祖禰遂奉以出載於齊車以行每舍奠焉而後就舍</hi>武非吾功也古者<lb/>
　明王伐不敬取其鯨鯢而封之以為大戮於是乎有<lb/>
　京觀以懲淫慝注鯨鯢大魚名以喻不義之人吞食<lb/>
　小國音義<hi>鯨其京反鯢五兮反懲直升反慝他得反</hi>疏<hi>正義曰裴淵廣州記云鯨鯢長百尺</hi>
<pb n="31b"/>
　<hi>雄曰鯨雌曰鯢目即明月珠也故死即不見眼睛也周處風土記云鯨鯢海中大魚也俗說出入穴即為</hi>
　<hi>潮水</hi>今罪無所注晉罪無所犯也而民皆盡忠以死君<lb/>
　命又何以為京觀乎祀于河作先君宫告成事而還<lb/>
　注傳言楚莊有禮所以遂興是役也鄭石制實入楚<lb/>
　師將以分鄭而立公子魚臣疏<hi>正義曰入楚師言入此楚師於鄭國服䖍</hi>
　<hi>云入楚師使楚師來入鄭是也此石制引楚師入鄭將以分鄭國以半與楚取半立公子魚臣為鄭君已</hi>
　<hi>欲擅其寵也</hi>辛未鄭殺僕叔及子服注僕叔魚臣也子服<lb/>
　石制也君子曰史佚所謂母怙亂者謂是類也注言<lb/>
<pb n="32a"/>
　恃人之亂以要利音義<hi>佚音逸母音無怙音户要一遙反</hi>詩曰亂離<lb/>
　瘼矣爰其適歸注詩小雅離憂也瘼病也爰於也言<lb/>
　禍亂憂病於何所歸乎歎之音義<hi>瘼音莫</hi>疏<hi>正義曰詩小雅四月</hi>
　<hi>之篇也離憂瘼病爰於皆釋詁文言時世禍亂必有憂病者於何其所適歸乎歎此禍亂不知將何所歸</hi>
　<hi>也</hi>歸於怙亂者也夫注恃亂則禍歸之音義<hi>夫音扶</hi>○<lb/>
　鄭伯許男如楚注為十四年晉伐鄭傳○秋晉師歸<lb/>
　桓子請死疏<hi>正義曰檀弓云謀人之軍師敗則死之謀人之邦邑危則亡之今桓子將軍師</hi>
　<hi>敗故請死</hi>晉侯欲許之士貞子諫曰不可注貞子士渥濁<lb/>
<pb n="32b"/>
　音義<hi>渥於角反</hi>城濮之役晉師三日榖注在僖二十八年<lb/>
　音義<hi>濮音卜</hi>文公猶有憂色左右曰有喜而憂如有憂<lb/>
　而喜乎注言憂喜失時公曰得臣猶在憂未歇也注<lb/>
　歇盡也音義<hi>歇許竭反</hi>困獸猶鬭况國相乎及楚殺子玉<lb/>
　注子玉得臣音義<hi>相息亮反下熊相同</hi>公喜而後可知也注喜<lb/>
　見於顔色音義<hi>見賢遍反</hi>曰莫余毒也已是晉再克而楚<lb/>
　再敗也楚是以再世不競注成王至穆王音義<hi>競其敬反</hi>
　今天或者大警晉也注警戒也而又殺林父以重楚<lb/>
<pb n="33a"/>
　勝其無乃久不競乎林父之事君也進思盡忠退思<lb/>
　補過疏<hi>正義曰孝經有此二句孔安國云進見於君則必竭其忠貞之節以圖國事直道正辭有</hi>
　<hi>犯無隠退還所職思其事宜獻可替否以補主過此孔意進謂見君退謂還私職也或當以此二句據臣</hi>
　<hi>心為文文既據臣君在其上施之於君則稱進内省其身則稱退盡忠者進己之心以進獻於君補過者</hi>
　<hi>内修己心以補君愆失故以盡忠為進補過為退耳非謂進見與退還也</hi>社稷之衛也若<lb/>
　之何殺之夫其敗也如日月之食焉何損於明晉侯<lb/>
　使復其位注言晉景所以不失霸音義<hi>重直用反</hi>○冬楚<lb/>
　子伐蕭宋華椒以蔡人救蕭蕭人囚熊相宜僚及公<lb/>
<pb n="33b"/>
　子丙王曰勿殺吾退蕭人殺之王怒遂圍蕭蕭潰疏<lb/>
　<hi>正義曰實未潰史以實王之意故言潰知者下云明日蕭潰是也</hi>申公巫臣曰師人<lb/>
　多寒王廵三軍拊而勉之注拊撫慰勉之音義<hi>僚子彫反</hi>
　<hi>潰户内反拊芳甫反</hi>三軍之士皆如挾纊注纊綿也言説以忘<lb/>
　寒音義<hi>挾户牒反纊音曠説音悦</hi>疏<hi>正義曰玉藻云纊為繭緼為袍鄭𤣥云纊新緜也</hi>遂<lb/>
　傅於蕭還無社與司馬卯言號申叔展注還無社蕭<lb/>
　大夫司馬卯申叔展皆楚大夫也無社素識叔展故<lb/>
　因卯呼之音義<hi>傅音附還音旋卯馬鮑反號徐户到反一音户刀反呼也</hi>叔展曰<lb/>
<pb n="34a"/>
　有麥麴乎曰無有山鞠窮乎曰無注麥麴鞠窮所以<lb/>
　禦濕欲使無社逃泥水中無社不解故曰無軍中不<lb/>
　敢正言故謬語音義<hi>麴去六反鞠起弓反禦魚吕反下同解音蟹下同</hi>疏<hi>正義</hi>
　<hi>曰麥麴鞠窮所以禦濕賈逵有此言則相傳為此説也尚書説命云若作酒醴爾惟麴蘖則麥麴作酒之</hi>
　<hi>物本草有芎窮者是藥草之名觀傳文勢欲使無社逃於泥水中而問有此物以否知是禦濕所用但不</hi>
　<hi>知若為用之耳</hi>河魚腹疾奈何注叔展言無禦濕藥將病曰<lb/>
　目於眢井而拯之注無社意解欲入井故使叔展視<lb/>
　虚廢井而求拯已出溺為拯音義<hi>眢烏九反眢井廢井也字林云井無</hi>
<pb n="34b"/>
　<hi>水也一皮反拯拯救之拯注同</hi>疏<hi>正義曰上句是叔展之言曰下是無社對語無社頻答言無叔展乃</hi>
　<hi>言必須入井故以水厄告之云如似河中之魚久在水内則生腹疾無此二物其奈濕何無社乃解其意</hi>
　<hi>告叔展云當目視眢井而拯出之出溺為拯方言文</hi>若為茅絰哭井則已注叔<lb/>
　展又欲結茅以表井須哭乃應以為信音義<hi>絰直結反已音</hi>
　<hi>紀舊音以應應對之應</hi>疏<hi>正義曰此亦叔展之言也無社既解其意令展視井拯已但廢井必多不</hi>
　<hi>可知處故教無社令結茅為絰置於井上又恐無社錯應他人更教之云若號哭向井則是我之已身已</hi>
　<hi>展叔自謂也</hi>明日蕭潰申叔視其井則茅絰存焉號而出<lb/>
　之注號哭也傳言蕭人無守心音義<hi>號戸刀反注同守手又反</hi>○<lb/>
<pb n="35a"/>
　晉原縠宋華椒衛孔逹曹人同盟于清丘注原縠先<lb/>
　縠疏<hi>正義曰杜譜以為雜人則不知誰之子也案傳先軫或稱原軫此蓋先軫之後也傳有名號之</hi>
　<hi>異杜譜皆竝言之先縠之下不言原縠是杜脱也上文稱其彘子服䖍以為食采於彘今復稱原原其上</hi>
　<hi>世所食也於是趙氏有原同蓋分原邑而共食之也</hi>曰恤病討貳於是卿不書<lb/>
　不實其言也注宋伐陳衛救之不討貳也楚伐宋晉<lb/>
　不救不恤病也宋為盟故伐陳注陳貳於楚故音義<lb/>
　<hi>為于為反</hi>衛人救之孔達曰先君有約言焉若大國討我<lb/>
　則死之注衛成公與陳共公有舊好故孔逹欲背盟<lb/>
<pb n="35b"/>
　救陳而以死謝晉為十四年衛殺孔逹傳音義<hi>約於妙反</hi>
　<hi>又如字共公音恭好呼報反背音佩十四年經注同</hi>
　<lb/>
　<lb/>
　<lb/>
　<lb/>
　<lb/>
　春秋左傳注疏卷二十三<lb/>
<pb n="36a"/>
　春秋左氏傳注疏卷二十三考證<lb/>
傳卜臨于大宫注大宫鄭祖廟○<hi>臣召南</hi>按大宫即太<lb/>
　廟鄭自桓公始封則桓公廟也襄二十五年傳齊盟<lb/>
　國人于大宫注太宫廟亦始封之君也又按傳云鄭<lb/>
　祖厲王則當時僭禮諸侯亦祖天子所謂周廟者厲<lb/>
　王廟也昭十八年子産使祝史徙主祏於周廟注曰<lb/>
　厲王廟是也<lb/>
傳徼福於厲宣桓武注周厲王宣王鄭之所自出也○<lb/>
<pb n="36b"/>
　<hi>臣召南</hi>按鄭桓公厲王之子宣王始封於鄭以宣為<lb/>
　鄭所自出注稍未檢當云厲王鄭之所自出宣王鄭<lb/>
　之所自封也<lb/>
傳使改事君夷於九縣音義○監本顚倒訛謬今俱改<lb/>
　正<lb/>
傳荀林父將中軍注代郤缺○<hi>臣浩</hi>按趙盾卒後郤缺<lb/>
　為政見八年傳十一年傳稱郤成子求成于衆狄衆<lb/>
　狄皆服于晉則林父之代郤缺即在本年故伍參曰<lb/>
<pb n="37a"/>
　晉之從政者新未能行令也<lb/>
傳郤克佐之注郤缺之子○監本訛作郤克之子今改<lb/>
　正<lb/>
傳汋曰於鑠王師遵養時晦疏汋詩經無汋字序云言<lb/>
　能汋先祖之道以養天下故以汋為名焉○<hi>臣召南</hi>
　按文義應作詩經無汋字序云言能酌先祖之道以<lb/>
　養天下故以酌為名<lb/>
傳知莊子曰此師殆哉下○監本有疏莊子見彘子逆<lb/>
<pb n="37b"/>
　命一段按其文義宜在雖免而歸必有大咎注下又<lb/>
　有師坎為水至故名為臨一段按其文義宜在周易<lb/>
　有之在師之臨注下今俱改正<lb/>
傳沈尹將中軍○<hi>臣照</hi>按楚官莫尊於令尹或疑沈尹<lb/>
　將中軍則令尹孫叔敖何所將乎沈尹當作孫尹竊<lb/>
　謂其時楚王在軍則中軍楚王所自將也王自將無<lb/>
　與左軍右軍旗鼓一例之理則以沈尹為之將猶後<lb/>
　世丞相府以長史主文書丞相不與六卿敵也孫叔<lb/>
<pb n="38a"/>
　敖楚相當運籌帷幄之中亦不得將中軍故沈尹實<lb/>
　將之<lb/>
傳晉師在敖鄗之間注敖鄗二山在滎陽縣西北○<hi>臣</hi>
　<hi>召南</hi>按後漢書郡國志河南尹滎陽有敖亭注周宣<lb/>
　王狩於敖左傳晉師在敖鄗之間秦立為敖倉<lb/>
傳箴之曰民生在勤○王應麟曰生如生於憂患之生<lb/>
　故公父文伯之母曰民勞則思思則善心生<lb/>
傳代御執轡御下兩馬掉鞅而還○<hi>臣召南</hi>按周禮環<lb/>
<pb n="38b"/>
　人注引春秋傳作掚馬<lb/>
　又音義徐云或作<graphic n="KR2503" url="https://raw.githubusercontent.com/kanripo/KR-Gaiji/master/images/KR2503.png" mimeType="image/png"/>○疑當云或作掚偏傍從手不<lb/>
　從木<lb/>
傳使軘車迎之疏廣車横陳之車○陳監本訛作車今<lb/>
　改正<lb/>
傳晉師右移上軍未動○趙汸補注曰據傳上軍雖未<lb/>
　動下言殿其卒而退是亦未嘗出陳也<hi>臣召南</hi>按上<lb/>
　軍未動即上文所謂士季使鞏朔韓穿帥七覆於敖<lb/>
<pb n="39a"/>
　前故上軍不敗也<lb/>
傳王見右廣將從之乘屈蕩户之○<hi>臣浩</hi>按注户訓為<lb/>
　止諸本多有作屈蕩尸之誤也今改正<lb/>
傳宵濟亦終夜有聲○顧炎武日知録曰杜注言其兵<lb/>
　衆將不能用非也言其軍囂無復部伍<lb/>
傳晉原縠疏先軫或稱原軫此蓋先軫之後也○<hi>臣召</hi>
　<hi>南</hi>按史記晉世家縠先軫子也以傳考之軫子先居<lb/>
　且居且子先克文九年為箕鄭等所殺則此先縠當<lb/>
<pb n="39b"/>
　是軫之孫或曾孫史記未可信也疏云蓋先軫之後<lb/>
　可謂慎審矣<lb/>
　<lb/>
　<lb/>
　<lb/>
　<lb/>
　<lb/>
　春秋左氏傳注疏卷二十三考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳注疏卷三十八<hi>起襄公二十七年盡二十八年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋左傳注疏卷三十八<hi>起襄公二十七年盡二十八年</hi>
　　晉杜氏注　唐陸徳眀音義　孔穎達疏<lb/>
經二十有七年春齊侯使慶封来聘注景公即位通嗣<lb/>
君也<lb/>
夏叔孫豹㑹晉趙武楚屈建蔡公孫歸生衛石惡陳孔<lb/>
奐鄭良霄許人曹人于宋注案𫝊㑹者十四國齊秦不<lb/>
交相見邾滕為私屬皆不與盟宋為主人地於宋則與<lb/>
<pb n="1b"/>
盟可知故經唯序九國大夫楚先晉歃而書先晉貴信<lb/>
也陳于晉㑹常在衛上孔奐非上卿故在石惡下音義<lb/>
<hi>奐呼亂反與音預下同先悉薦反又如字歃所洽反</hi>疏<hi>注正義曰案𫝊諸國大夫及諸侯之身至宋者有晉楚齊秦魯衛陳蔡鄭許曹邾滕并宋為主人凡十四國也齊秦不交相見邾滕為人私屬皆不與於盟為盟而為此㑹故不盟者㑹亦不序也宋為地主法當不序於列故經唯序九國大夫也案𫝊楚先晉歃則當先書楚𫝊言書先晉晉有信也是仲尼貴晉有信故先書趙武也釋例班序譜晉合諸侯二十國起僖二十八年盡哀十四年大率皆陳後次蔡蔡後次衛是陳于晉㑹常在衛上也今孔奐乃降於蔡衞在石惡之下故知奐非上卿故也成三年𫝊曰次國之上卿當大國之中中當其下是計卿位為班也知非奐後至者以𫝊稱與蔡公孫<pb n="2a"/>歸生同至故也案傳七月之下乃云庚辰子木䓁至自陳陳孔奐蔡公孫歸生至則諸侯大夫七月始集於宋而此㑹書在夏者事雖在秋行還乃告追以叔孫豹發時書之十年夏㑹于柤而經書在春注云經書春書始行此亦彼之類也</hi>
衛殺其大夫甯喜注甯喜弑剽立衎衎今雖不以弑剽<lb/>
致討於大義宜追討之故經以國討為文書名也書在<lb/>
宋㑹下從赴疏<hi>注正義曰大夫見殺書名者皆是罪之文案此殺喜之傳乃為専而殺之喜之於衎未為罪當死也故杜跡其應死之状弑君之賊於法當誅衎雖不以弑剽致討其於大義宜追討之故雖非國人討賊因其被殺亦以國討為文書其名以罪喜也不以弑君之罪討之故言追也</hi>
<pb n="2b"/>
衛侯之弟鱄出奔晉注衛侯始者云政由甯氏祭則寡<lb/>
人而今復患其専緩答免餘既負其前信且不䏻友于<lb/>
賢弟使至出奔故書弟以罪兄音義<hi>鱄市轉反又音専復扶又反</hi>疏<lb/>
<hi>注正義曰釋例曰仲尼因母弟之例以興義鄭伯懐害弟之心天王縱羣臣以殺其弟夫子探書其志故顯書二兄以首惡佞夫稱弟不聞反謀也鄭叚去弟身為謀首也然則兄而害弟者稱弟以章兄罪弟又害兄則去弟以罪弟身也推此以觀其餘秦伯之弟鍼陳侯之弟黄衛侯之弟鱄皆是兄害其弟者也統論其義兄弟二人交相殺害各有曲直書弟則是兄曲也是杜以鱄之出奔非鱄之罪故跡其事以為衛侯罪状也衛侯始者使鱄與甯喜言云苟得反國政由甯氏祭則寡人如是則甯喜専權未為負約而今公患其専政故免餘請殺<pb n="3a"/>公復緩答免餘任令殺喜既負其言信又不䏻友于賢弟使至出奔故書其弟以罪兄也昭元年秦伯之弟鍼出奔晉傳曰罪秦伯知此亦罪衛侯也</hi>
秋七月辛巳豹及諸侯之大夫盟于宋注夏㑹之大夫<lb/>
也豹不倚順以顯弱命之君而辨小是以自從故以違<lb/>
命貶之釋例論之備矣音義<hi>倚於綺反</hi>疏<hi>注正義曰杜云夏㑹之大夫者因經書在夏故云夏㑹其實㑹在秋耳諸國朝㑹而因有他事者皆前目而後凡故此不復序而總云諸侯之大夫還是夏會之大夫也豹去叔孫者傳言季孫以公命命豹使視邾滕而叔孫不從不書其族言違公命故貶之也從公之命於理順也不視邾滕其是小也順若之命其禮大不視邾滕為是小豹不倚此順道以顯弱命之<pb n="3b"/>君而辨小是以自從故以違命貶之也於時魯國君弱臣彊政令出於季氏魯君不得有命臣之理臣之小者季氏以己意命之皆不敢不從也叔孫豹東心彊直季氏所憚恐不從己意故假以公命命之諸𫝊言以公命者實非公命而假稱公耳其時魯君未嘗有命此稱公命是假可知豹雖心知是假若其即以為真共敬從命則國内義士皆将生心必相告云豹是國之大賢我䒭仰以取法聞是公命雖非亦從則知公之所命悉不可違豈不使季氏懼而公室尊也從公之命是為順也如此雖實非公命豹但倚此順道以從公命則弱命之君命得顯矣尊君卑臣在此一舉比視邾滕未為大失豹乃辨其小是以從己心違君之命故貶之釋例曰季氏専魯禄之去公室三世矣制命出於私門非國所知也叔孫豹魯之賢臣欲匡難以矯時故季孫憚之不敢以己意假公命以敦叔孫也邾滕之班不列於㑹豹不登朝固請受命而行邾滕降次事非機危既不馳請又不<pb n="4a"/>辭㑹而率意改命失命之甚其君眠食於深宫今一出命共命之使所宜崇長雖有小失遂而伸之國内固知我君之命不可以違則季氏有懼而義士生心君子以豹不倚順以顯弱命之君而辨小是以自從故以違命貶之也杜言辨小是者豹云宋衛吾匹不視邾滕於理是也但比於申弱君之命使臣卑而君尊此為小耳</hi>
冬十有二月乙亥朔日有食之注今長歴推十一月朔<lb/>
非十二月傳曰辰在申再失閏若是十二月則為三失<lb/>
閏故知經誤疏<hi>注正義曰此經言十二月而𫝊言十一月今杜以長歴推之乙亥是十一月朔非十二月也傳曰辰在申再失閏矣若是十二月當為辰在亥以申為亥則是三失閏非再失也推歴與傳合知傳是而經誤也</hi>
<pb n="4b"/>
　傳二十七年春胥梁帶使諸䘮邑者具車徒以受地<lb/>
　必周注諸䘮邑謂齊魯宋也周密也必密来勿以受<lb/>
　地為名音義<hi>䘮息浪反注同</hi>使烏餘具車徒以受封注烏餘<lb/>
　以地来故詐許封之疏<hi>正義曰必使烏餘具車徒者以三國皆具車徒若不使亦</hi>
　<hi>具車徒恐其驚而覺也且烏餘竊邑諸侯不䏻治之則烏餘之衆彊也慮其迸散欲聚以執之下云盡獲</hi>
　<hi>之是也</hi>烏餘以其衆出注出受封也使諸侯偽效烏餘<lb/>
　之封者注效致也使齊魯宋偽若致邑封烏餘者而<lb/>
　遂執之盡獲之注皆獲其徒衆皆取其邑而歸諸侯<lb/>
<pb n="5a"/>
　諸侯是以睦於晉注𫝊言趙文子賢故平公雖失政<lb/>
　而諸侯猶睦疏<hi>正義曰古夲亦有不重言諸侯者今定夲重有諸侯若重言諸侯則天下</hi>
　<hi>諸侯以此事故皆睦於晉也劉炫云晉宋古夲皆不重言諸侯則唯謂齊魯宋三國睦耳不重是也</hi>○<lb/>
　齊慶封来聘其車美孟孫謂叔孫曰慶季之車不亦<lb/>
　美乎注季慶封字叔孫曰豹聞之服美不稱必以惡<lb/>
　終美車何為叔孫與慶封食不敬為賦相䑕亦不知<lb/>
　也注相䑕詩鄘風曰相䑕有皮人而無儀人而無儀<lb/>
　不死何為慶封不知此詩為已言其闇甚為眀年慶<lb/>
<pb n="5b"/>
　封来奔𫝊音義<hi>稱尺證反為賦于偽反注同相息亮反注同鄘音容</hi>○衛甯喜<lb/>
　専公患之公孫免餘請殺之注免餘衛大夫公曰㣲<lb/>
　甯子不及此注及此反國也吾與之言矣注言政由<lb/>
　甯氏事未可知注恐伐之未必勝祗成惡名止也注<lb/>
　祗適也音義<hi>祗音支注同</hi>對曰臣殺之君勿與知乃與公<lb/>
　孫無地公孫臣謀注二公孫衛大夫音義<hi>勿與音預</hi>使攻<lb/>
　甯氏弗克皆死注無地及臣皆死公曰臣也無罪父<lb/>
　子死余矣注獻公出時公孫臣之父為孫氏所殺疏<lb/>
<pb n="6a"/>
　<hi>注正義曰十四年𫝊曰公使子蟜子伯子皮與孫子盟于丘宫孫子皆殺之彼所殺者皆是公子而此臣</hi>
　<hi>是公孫公言臣也無罪父子死余知是爾時死耳亦不知彼所殺者誰是臣之父也</hi>夏免餘復<lb/>
　攻甯氏殺甯喜及右宰榖尸諸朝注榖不書非卿也<lb/>
　音義<hi>復扶又反</hi>石惡将㑹宋之盟受命而出衣其尸枕之<lb/>
　股而哭之欲斂以亡懼不免且曰受命矣乃行注行<lb/>
　㑹于宋為眀年石惡奔𫝊音義<hi>衣於既反枕之鴆反斂力騐反</hi>子鮮<lb/>
　曰逐我者出注謂孫林父納我者死注謂甯喜音義<lb/>
　<hi>納夲又作内音納</hi>賞罰無章何以沮勸君失其信而國無刑<lb/>
<pb n="6b"/>
　不亦難乎注難以治國音義<hi>沮在呂反</hi>疏<hi>正義曰逐我者應死而得生出</hi>
　<hi>納我者有功而更身死章眀也沮止也罰有罪所以止人為惡賞有功所以勸人為善今賞罰既無章眀</hi>
　<hi>何以得為止勸乎刑法也君失其信違信而殺甯喜而國無法賞罰無所章眀以此為國不亦難乎言治</hi>
　<hi>國難也</hi>且鱄實使之注使甯喜納君遂出奔晉公使止<lb/>
　之不可注不肯留及河又使止之止使者而盟於河<lb/>
　注誓不還音義<hi>使者所吏反</hi>託於木門注木門晉邑不鄉<lb/>
　衛國而坐注怨之深也音義<hi>鄉許亮反夲亦作嚮</hi>木門大夫勸<lb/>
　之仕不可曰仕而廢其事罪也從之昭吾所以出也<lb/>
<pb n="7a"/>
　将誰愬乎注從之謂治其事也事治則眀己出欲仕<lb/>
　無所自愬音義<hi>愬息路反</hi>吾不可以立於人之朝矣終身<lb/>
　不仕注自誓不仕終身疏<hi>注正義曰終身不仕敘事辭也言自誓不仕以終其</hi>
　<hi>身故𫝊言終身不仕也此終身者子鮮之身終也下云公䘮之終身者獻公之身終也獻公以二十九年</hi>
　<hi>夏卒其子鮮之卒盖差在獻公之前耳故公䘮服以終身也</hi>公䘮之如稅服終身<lb/>
　注稅即繐也䘮服繐縗裳縷細而希非五服之常夲<lb/>
　無月數痛愍子鮮故特為此服此服無月數而獻公<lb/>
　尋薨故言終身音義<hi>䘮息郎反又息浪反稅徐云讀繐音嵗注同服音吐外反縗夲</hi>
<pb n="7b"/>
　<hi>亦作衰音七雷反</hi>疏<hi>注正義曰𫝊云公䘮之者言公為之服䘮服也禮無稅服之名如稅服者不知</hi>
　<hi>何服也服䖍云衰麻已除日月已過乃聞䘮而服是為稅服服之輕者案禮記過而追服實名為稅以聞</hi>
　<hi>凶之日為服䘮之始其服過追而服之衰麻不為有異何云服之輕者公若依彼稅服法其兄弟之服則</hi>
　<hi>還是齊衰期耳何以得云如也杜以言義不通故云稅即繐也當是聲相近而字改易耳䘮服有繐衰裳</hi>
　<hi>牡麻絰既葬除之其章唯有諸侯大夫為天子以外無人服此服也䘮服𫝊曰繐衰者小功之繐也鄭𤣥</hi>
　<hi>云治縷如小功而成布四升半細其縷者以恩輕升數少者以服至尊凡布細而踈者謂之繐是繐者縷</hi>
　<hi>細而希踈也䘮服之文在大功之下小功之上是非五服之常也既葬除之是夲無月數也禮天子諸侯</hi>
　<hi>絶旁期計公於子鮮不應為之服獻公痛愍子鮮特為服此服也此服既無月數獻公服之不自云㡬月</hi>
<pb n="8a"/>
　<hi>當止獻公尋自身薨至死未釋此服故云終身也兄弟之服夲服期耳獻公驕滛之君不應過其常月杜</hi>
　<hi>言獻公尋薨謂此子鮮之卒差在獻公前耳</hi>公與免餘邑六十辭曰唯卿<lb/>
　備百邑臣六十矣下有上祿亂也注此一乗之邑非<lb/>
　四井之邑論語稱千室又云十室眀通稱音義<hi>乗繩證反</hi>
　<hi>通稱尺證反</hi>疏<hi>注正義曰司馬法成方十里出革車一乗此一乗之邑每邑方十里也論語云百乗</hi>
　<hi>之家大夫之家邑有百乗是百乗為采邑之極此云唯卿備百邑知所言邑者皆是一乗之邑非四井之</hi>
　<hi>邑也杜以一乗名邑書𫝊無文故引論語千室十室眀其大小通稱邑也</hi>臣弗敢聞且甯<lb/>
　子唯多邑故死臣懼死之速及也公固與之受其半<lb/>
<pb n="8b"/>
　以為少師公使為卿辭曰太叔儀不貳䏻贊大事注<lb/>
　贊佐也音義<hi>少詩照反</hi>君其命之乃使文子為卿注文子<lb/>
　太叔儀○宋向戌善於趙文子又善於令尹子木欲<lb/>
　弭諸侯之兵以為名注欲獲息民之名音義<hi>弭徐武婢反</hi>
　如晉告趙孟趙孟謀於諸大夫韓宣子曰兵民之殘<lb/>
　也財用之蠧注蠹害物之蟲音義<hi>蠹夲又作蠹丁故反</hi>疏<hi>正義曰釋</hi>
　<hi>蟲云蝎桑蠹李廵云蝎木蟲也穆天子𫝊云天子蠹書於羽陵曝去書内簡中之蟲是蟲在木中謂之為</hi>
　<hi>蠧昭三年𫝊云公聚朽蠹則在諸物之中皆名為蠹故云害物之蟲也害物之蟲既名為蠹故害於物者</hi>
<pb n="9a"/>
　<hi>皆以蠹言之孫子兵書云興軍十萬日費千金是兵為財用之蠹也</hi>小國之大菑也将<lb/>
　或弭之雖曰不可必将許之注言雖知兵不得久弭<lb/>
　今不可不許音義<hi>菑音災</hi>弗許楚将許之以召諸侯則<lb/>
　我失為盟主矣晉人許之如楚楚亦許之如齊齊人<lb/>
　難之陳文子曰晉楚許之我焉得已且人曰弭兵而<lb/>
　我弗許則固攜吾民矣将焉用之齊人許之告於秦<lb/>
　秦亦許之皆告於小國為㑹於宋五月甲辰晉趙武<lb/>
　至於宋丙午鄭良霄至六月丁未朔宋人享趙文子<lb/>
<pb n="9b"/>
　叔向為介司馬置折爼禮也注折爼體觧節折升之<lb/>
　於爼合卿享宴之禮故曰禮也周禮司馬掌㑹同之<lb/>
　事音義<hi>難之乃旦反下懼難同焉於䖍反下将焉用焉能皆同介音界後注同折之設反注同徐</hi>
　<hi>又音制爼荘吕反</hi>疏<hi>正義曰折爼謂體觧節折升之於爼周語文也宣十六年𫝊曰王享有體薦宴</hi>
　<hi>有折爼公當享卿當宴王室之禮也彼𫝊之意言享公當依享法有體薦也享卿當如宴法有折俎也彼</hi>
　<hi>王自言之故云王室禮耳其諸侯之待公卿禮法亦當然也故此享趙孟而置折爼合卿享宴之禮故曰</hi>
　<hi>禮也周禮大司馬云大㑹同則帥士庶子而掌其政令大祭祀饗食羞牲魚是司馬掌㑹同薦羞之事故</hi>
　<hi>宋人此享令司馬置折爼也</hi>仲尼使舉是禮也以為多文辭注宋<lb/>
<pb n="10a"/>
　向戌自美弭兵之意敬逆趙武趙武叔向因享宴之<lb/>
　㑹展賔主之辭故仲尼以為多文辭音義<hi>使舉是禮也沈云舉</hi>
　<hi>謂記錄之也</hi>疏<hi>正義曰此文甚畧夲意難知盖於此享也賔主多有言辭時人跡而記之仲尼見其</hi>
　<hi>事善其言使弟子舉是宋享趙孟之禮以為後人之法丘眀述其意仲尼所以特舉此禮者以為此享多</hi>
　<hi>文辭以文辭可為法故特舉而施用之注正義曰杜以賔主之辭禮有定式於此享也何以獨多故觧其</hi>
　<hi>多辭之意服䖍云以其多文辭故特舉而用之後世謂之孔氏聘辭以孔氏有其辭故𫝊不復載也所言</hi>
　<hi>孔氏聘辭不知事何所出實享禮而謂之為聘舉舊辭而目曰孔氏事亦不必然也</hi>戊申叔孫<lb/>
　豹齊慶封陳湏無衛石惡至注湏無陳文子甲寅晉<lb/>
<pb n="10b"/>
　荀盈從趙武至注趙武命盈追已故言從趙武後武<lb/>
　遣盈如楚疏<hi>正義曰沈氏曰知非晉侯命者若是晉侯應云甲寅荀盈至今云從武至故知</hi>
　<hi>趙武命也杜云後武遣盈如楚見此意耳</hi>丙辰邾悼公至注小國故君自<lb/>
　来壬戌楚公子黒肱先至成言於晉注時令尹子木<lb/>
　止陳遣黒肱就晉大夫成盟載之言两相然可音義<lb/>
　<hi>肱古𢎞反</hi>丁夘宋向戌如陳從子木成言於楚注就於陳<lb/>
　成楚之要言戊辰滕成公至注亦小國君自来子木<lb/>
　謂向戌請晉楚之從交相見也注使諸侯從晉楚者<lb/>
<pb n="11a"/>
　更相朝見音義<hi>更音庚見賢遍反</hi>庚午向戌復於趙孟趙孟<lb/>
　曰晉楚齊秦匹也晉之不能於齊猶楚之不能於秦<lb/>
　也注不能服而使之楚君若能使秦君辱於敝邑寡<lb/>
　君敢不固請於齊注請齊使朝楚壬申左師復言於<lb/>
　子木子木使驛謁諸王注驛𫝊也謁告也音義<hi>驛人實反</hi>
　<hi>𫝊渉戀反</hi>王曰釋齊秦他國請相見也注經所以不書齊<lb/>
　秦秋七月戊寅左師至注從陳還是夜也趙孟及子<lb/>
　晳盟以齊言注子晳公子黒肱素要齊其辭至盟時<lb/>
<pb n="11b"/>
　不得復訟争音義<hi>晳星歴反復扶又反</hi>庚辰子木至自陳陳孔<lb/>
　奐蔡公孫歸生至注二國大夫與子木俱至曹許之<lb/>
　大夫皆至以藩為軍注示不相忌音義<hi>藩方元反</hi>疏<hi>正義曰古</hi>
　<hi>人行兵止則築為壘塹以備不虞此藩籬為軍者方欲弭兵以示不相忌也</hi>晉楚各䖏其<lb/>
　偏注晉䖏北楚䖏南伯夙謂趙孟曰注伯夙荀盈疏<lb/>
　<hi>注正義曰伯夙即是荀盈於𫝊亦無眀據未測何以知之服䖍云伯夙晉大夫其意以為别有伯夙非荀</hi>
　<hi>盈也</hi>楚氛甚惡懼難注氛氣也言楚有襲晉之氣音義<lb/>
　<hi>氛芳云反徐扶云反</hi>趙孟曰吾左還入於宋若我何注營在宋<lb/>
<pb n="12a"/>
　北東頭為上故晉營在東有急可左廻入宋東門辛<lb/>
　巳将盟於宋西門之外楚人衷甲注甲在衣中欲因<lb/>
　㑹擊晉音義<hi>衷音中徐丁仲反</hi>伯州犂曰合諸侯之師以為<lb/>
　不信無乃不可乎夫諸侯望信於楚是以来服若不<lb/>
　信是棄其所以服諸侯也固請釋甲子木曰晉楚無<lb/>
　信久矣事利而已苟得志焉焉用有信大宰退注大<lb/>
　宰伯州犂告人曰令尹将死矣不及三年求逞志而<lb/>
　棄信志将逞乎志以發言言以出信信以立志參以<lb/>
<pb n="12b"/>
　定之注志言信三者具而後身安存信亡何以及三<lb/>
　注為眀年子木死起夲疏<hi>正義曰志将逞乎言其不得逞也在心為志出口為</hi>
　<hi>言志有所之言乃出口故志以發言也與人為信必言以告之故言以出信也於人有信志乃得立故信</hi>
　<hi>以立志也人之䖏身於世常恐不得安定參即三也言也信也志也三者俱備然後身得安定欲安其身</hi>
　<hi>用此三者以定之信亡則志不立失志必死不久何以得及三年</hi>趙孟患楚衷甲以<lb/>
　告叔向叔向曰何害也匹夫一為不信猶不可單斃<lb/>
　其死注單盡也斃踣也音義<hi>單音丹注同斃婢世反踣蒲北反</hi>疏<hi>正義</hi>
　<hi>曰匹夫謂賤人也賤人一為不信猶尚不可况國卿也不信之人盡踣其死言無得生者前覆曰踣謂倒</hi>
<pb n="13a"/>
　<hi>地死也</hi>若合諸侯之卿以為不信必不捷矣食言者不<lb/>
　病注不病者單斃於死疏<hi>正義曰不病者不唯病害而已必至於死也言之不</hi>
　<hi>用若食之消散故謂無信為食言也</hi>非子之患也注楚食言當死晉不<lb/>
　食言故無患夫以信召人而以僭濟之注濟成也音<lb/>
　義<hi>僭子念反不信也</hi>必莫之與也安䏻害我且吾因宋以守<lb/>
　病注為楚所病則欲入宋城則夫䏻致死與宋致死<lb/>
　雖倍楚可也注宋為地主致死助我則力可倍楚音<lb/>
　義<hi>夫如字或音扶</hi>子何懼焉又不及是曰弭兵以召諸侯而<lb/>
<pb n="13b"/>
　稱兵以害我注稱舉也疏<hi>正義曰夫謂宋也宋䏻致死助我今晉師與宋致死</hi>
　<hi>不但唯敵於楚雖更力倍於楚可也子何湏懼焉又想楚人之情不應及是之惡</hi>吾庸多矣<lb/>
　非所患也注晉獨取信故其功多季武子使謂叔孫<lb/>
　以公命曰視邾滕注两事晉楚則貢賦重故欲比小<lb/>
　國武子恐叔孫不從其言故假公命以敦之疏<hi>注正義曰</hi>
　<hi>案𫝊上文六月戊申叔孫豹至丁夘向戌如陳從子木成言於楚子木乃請晉楚之從交相見則叔孫發</hi>
　<hi>魯之時未有此交相見之議也子木既有此請季孫在國聞之季孫使謂叔孫者使人就宋謂之也於時</hi>
　<hi>季氏專魯國之利害季孫所量自慮两屬貢賦必重疑邾滕将為人之私故令豹比視小國此直季孫意</hi>
<pb n="14a"/>
　<hi>耳非公意也若是餘人為使季孫以己意命之無敢違者但叔孫彊直季孫所憚告以已意恐不見從故</hi>
　<hi>假稱公命以敦勸之望其敬公命而遂已志也長歴丁夘是六月二十一日也辛巳是七月五日也丁夘</hi>
　<hi>已有此議辛巳乃始結盟則叔孫既得公命其去盟日猶逺反魯復請足得徃来但叔孫知非公命不復</hi>
　<hi>更請臨盟則率已之意自從所欲故釋例云豹不登朝固請受命而行邾滕降次事非機危既不馳請又</hi>
　<hi>不辭㑹率意改命失命之甚是言其間定得反請而叔孫不請故責之也</hi>既而齊人請邾<lb/>
　宋人請滕皆不與盟注私屬二國故音義<hi>與音預</hi>叔孫<lb/>
　曰邾滕人之私也我列國也何故視之宋衛吾匹也<lb/>
　乃盟故不書其族言違命也注季孫専政於國魯君<lb/>
<pb n="14b"/>
　非得有命今君唯以此命告豹豹宜崇大順以顯弱<lb/>
　命之君而遂其小是故貶之疏<hi>注正義曰季孫専政於國魯君非得有命</hi>
　<hi>此以公命非公可知叔孫亦知非公命故不肯從之其實叔孫違命止違季孫意耳但季孫假以公命謂</hi>
　<hi>之叔孫雖内知非公而其辭稱公即湏從命叔孫既得此命宜應内自思省我君由来無命今君唯以此</hi>
　<hi>命命我事雖非理亦宜聽從如是則敬君之情深矣豹宜崇此大順之道以顯弱命之君而乃校計公言</hi>
　<hi>是非不肯同於小國遂其小是以忘大順故貶之此義至妙唯杜始得之矣賈逵云叔孫義也魯疾之非</hi>
　<hi>也服䖍云叔孫欲尊魯國不為人私雖以違命見貶其於尊國之義得之案經去其族是文貶也𫝊言違</hi>
　<hi>命是實惡也賈服違經反𫝊背左氏異孔子孔子貶之賈逵賞之丘眀言其違命服䖍善其尊國是不以</hi>
<pb n="15a"/>
　<hi>丘眀之言觧左傳不以孔子之意說春秋也</hi>晉楚争先注争先歃血晉人<lb/>
　曰晉固為諸侯盟主未有先晉者也楚人曰子言晉<lb/>
　楚匹也若晉常先是楚弱也且晉楚狎主諸侯之盟<lb/>
　也久矣注狎更也音義<hi>先晉悉薦反或如字狎户甲反更音庚</hi>疏<hi>正義曰陳</hi>
　<hi>蔡鄭許乍南乍北成二年楚公子嬰齊為蜀之盟諸夏之國大夫皆在是晉楚更代主諸侯之盟實久也</hi>
　豈専在晉叔向謂趙孟曰諸侯歸晉之徳只注只辭<lb/>
　音義<hi>只之氏反</hi>非歸其尸盟也注尸主也子務徳無争先<lb/>
　且諸侯盟小國固必有尸盟者注小國主辨具音義<lb/>
<pb n="15b"/>
　<hi>辨皮莧反</hi>疏<hi>注正義曰盟實大國為主而此云小國主盟知其主辨具也哀十七年公㑹齊侯盟于蒙</hi>
　<hi>孟武伯問於髙柴曰諸侯盟誰執牛耳季羔曰鄫衍之役吴公子姑曹發陽之役衛石魋武伯曰然則彘</hi>
　<hi>也所言主辨具者如彼執牛耳之類皆小國主備之法當小國執牛耳鄫衍吴公子執之者於時吴為盟</hi>
　<hi>主夷不知禮故自使其人執之也盟法大國制其言小國尸其事此盟争先歃不争主備叔向以小國主</hi>
　<hi>盟為言者叔向以久争不決或将戰闘因盟時小國有所主欲令趙孟下楚假此以勸之耳</hi>楚為<lb/>
　晉細不亦可乎注欲推使楚主盟乃先楚人書先晉<lb/>
　晉有信也注盖孔子追正之壬午宋公兼享晉楚之<lb/>
　大夫趙孟為客注客一坐所尊故季孫飲大夫酒臧<lb/>
<pb n="16a"/>
　紇為客音義<hi>坐才卧反飲於鴆反</hi>疏<hi>注正義曰享宴之禮賔旅雖多特以一人為客燕禮</hi>
　<hi>者諸侯燕臣之禮也經云小臣納卿大夫卿大夫皆入門右北面東上乃云射人請賔公曰命某為賔賔</hi>
　<hi>出立于門外更使射人納賔公降一等揖之賔即客也是客一坐所尊也季孫飲大夫酒臧紇為客二十</hi>
　<hi>三年𫝊也魯語云公父文伯飲南宫敬叔酒路堵父為客羞鼈小堵父怒相延食鼈辭曰将使鼈長而食</hi>
　<hi>之遂出文伯母聞之怒曰吾聞之先子曰祭養上尸享養上賔鼈於何有而使夫人怒也是一坐所尊敬</hi>
　<hi>之事也案燕禮記曰與卿燕則大夫為賔與大夫燕亦大夫為賔又聘禮燕聘賔則以上介為賔此宋公</hi>
　<hi>享大夫以趙孟為客者燕禮謂與己之臣子燕嫌卿敵公故以大夫為賔聘禮據特来聘者敬其使人故</hi>
　<hi>使介為賔此則兼享晉楚大夫異於常禮以尊敬霸主之國故令趙孟為客服䖍云楚君恒以大夫為賔</hi>
<pb n="16b"/>
　<hi>者大夫卑雖尊之猶逺君也楚先歃為盟主故尊趙孟為客案此享宋為主非楚為主服之妄也劉炫云</hi>
　<hi>兼享晉楚之大夫不以屈建為賔者賔唯一人出自當時意耳</hi>子木與之言弗䏻對<lb/>
　使叔向侍言焉子木亦不䏻對也疏<hi>正義曰上云晉卿不如楚其大</hi>
　<hi>夫則賢是也</hi>乙酉宋公及諸侯之大夫盟于蒙門之外注<lb/>
　前盟諸大夫不敢敵公禮也今宋公以近在其國故<lb/>
　謙而重盟重盟故不書蒙門宋城門音義<hi>重直用反下二字同</hi>
　子木問於趙孟曰范武子之徳何如注士㑹賢聞於<lb/>
　諸侯故問之音義<hi>聞音問又如字</hi>對曰夫子之家事治言於<lb/>
<pb n="17a"/>
　晉國無隠情其祝史陳信於鬼神無愧辭注祝陳馨<lb/>
　香徳足副之故不愧音義<hi>治直吏反愧九位反</hi>子木歸以語王<lb/>
　王曰尚矣哉注尚上也音義<hi>語魚據反下同</hi>䏻歆神人注歆<lb/>
　享也使神享其祭人懐其徳音義<hi>歆所金反</hi>宜其光輔五<lb/>
　君以為盟主也注五君謂文襄靈成景疏<hi>注正義曰晉語訾祏</hi>
　<hi>對范宣子曰武子佐文襄諸侯無二心為卿以輔成景軍無敗政及為元帥居大傅國無姦民是以受随</hi>
　<hi>范是其光輔五君也服䖍云文公為戎右襄靈為大夫成公為卿景公為大𫝊也</hi>子木又語<lb/>
　王曰宜晉之伯也有叔向以佐其卿楚無以當之不<lb/>
<pb n="17b"/>
　可與争晉荀盈遂如楚涖盟注重結晉楚之好音義<lb/>
　<hi>好呼報反</hi>○鄭伯享趙孟于垂隴注自宋還過鄭音義<hi>隴力</hi>
　<hi>勇反</hi>子展伯有子西子産子大叔二子石從注二子石<lb/>
　印叚公孫叚音義<hi>從才用反</hi>趙孟曰七子從君以寵武也<lb/>
　請皆賦以卒君貺武亦以觀七子之志注詩以言志<lb/>
　子展賦草蟲注草蟲詩召南曰未見君子憂心忡忡<lb/>
　亦既見止亦既覯止我心則降以趙孟為君子音義<lb/>
　<hi>蟲直忠反召上照反下同忡勑忠反覯古豆反降户江反又如字下注同</hi>趙孟曰善哉民<lb/>
<pb n="18a"/>
　之主也注在上不忘降故可以主民抑武也不足以<lb/>
　當之注辭君子伯有賦鶉之賁賁注鶉之賁賁詩鄘<lb/>
　風衛人刺其君滛亂鶉鵲之不若義取人之無良我<lb/>
　以為兄我以為君也音義<hi>鶉顺倫反賁音奔</hi>疏<hi>注正義曰伯有賦此詩者</hi>
　<hi>義取人之無善行者我以此為君是有嫌君之意於時鄭簡公是穆公之𤣥孫良霄是穆公之曽孫君非</hi>
　<hi>良霄之兄杜言幷取人之無良我以為兄者因詩成文故連言之劉君以為非兄而規杜非也</hi>趙孟<lb/>
　曰牀第之言不踰閾况在野乎非使人之所得聞也<lb/>
　注第簀也此詩刺滛亂故云牀第之言閾門限使人<lb/>
<pb n="18b"/>
　趙孟自謂音義<hi>第測里反閾音域徐况逼反使所吏反注同簀音責</hi>疏<hi>注正義曰釋器</hi>
　<hi>云簀謂之第孫炎曰牀也郭璞曰牀版也然則牀是大名簀是牀版檀弓云大夫之簀與簀名亦得統牀</hi>
　<hi>故孫炎以為牀也</hi>子西賦黍苗之四章注黍苗詩小雅四章<lb/>
　曰肅肅謝功召伯營之烈烈征師召伯成之比趙孟<lb/>
　於召伯趙孟曰寡君在武何䏻焉注推善於其君子<lb/>
　産賦隰桑注隰桑詩小雅義取思見君子盡心以事<lb/>
　之曰既見君子其樂如何音義<hi>盡津忍反樂音洛下注及文至樂以安民</hi>
　<hi>竝同</hi>趙孟曰武請受其卒章注卒章曰心乎愛矣遐不<lb/>
<pb n="19a"/>
　謂矣中心蔵之何日忘之趙武欲子産之見規誨子<lb/>
　大叔賦野有蔓草注野有蔓草詩鄭風取其邂逅相<lb/>
　遇適我願兮音義<hi>蔓音萬邂户邁反逅户逗反</hi>趙孟曰吾子之恵<lb/>
　也注大叔喜於相遇故趙孟受其恵印叚賦蟋蟀注<lb/>
　蟋蟀詩唐風曰無以大康職思其居好樂無荒良士<lb/>
　瞿瞿言瞿瞿然顧禮儀音義<hi>印一忍反蟀所律反大康音泰居音據好呼報</hi>
　<hi>反下同瞿瞿居什反</hi>趙孟曰善哉保家之主也吾有望矣注能<lb/>
　戒懼不荒所以保家疏<hi>正義曰大夫稱主言是守家之主不忘族也下云數世之</hi>
<pb n="19b"/>
　<hi>主亦然</hi>公孫叚賦桑扈注桑扈詩小雅義取君子有禮<lb/>
　文故能受天之祐音義<hi>祜音户</hi>趙孟曰匪交匪敖福将<lb/>
　焉徃注此桑扈詩卒章趙孟因以取義音義<hi>敖五報反焉於</hi>
　<hi>䖍反下政其焉徃同</hi>若保是言也欲辭福祿得乎卒享文子告<lb/>
　叔向曰伯有将為戮矣詩以言志志誣其上而公怨<lb/>
　之以為賔榮注言誣則鄭伯未有其實趙孟倡賦詩<lb/>
　以自寵故言公怨之以為賔榮音義<hi>倡昌亮反</hi>疏<hi>正義曰在心為</hi>
　<hi>志發言為詩是詩所以言人之志意也鄭君實未有罪伯有稱人之無良是誣其上也但伯有不臣被公</hi>
<pb n="20a"/>
　<hi>之所怒以公怨怒當自湏掩盖而賦詩道公無良反将公之所怨以為賔之榮寵劉炫云而公顯然将比</hi>
　<hi>来之怨以為對賔之榮樂也</hi>其能久乎幸而後亡注言必先亡叔<lb/>
　向曰然已侈所謂不及五稔者夫子之謂矣注稔年<lb/>
　也為三十年鄭殺良霄𫝊音義<hi>侈昌氏反又户氏反字林充豉反稔而甚</hi>
　<hi>反熟也穀一熟故為一年</hi>文子曰其餘皆數世之主也子展其後<lb/>
　亡者也在上不忘降注謂賦草蟲曰我心則降音義<lb/>
　<hi>數所主反</hi>印氏其次也樂而不荒注謂賦蟋蟀曰好樂無<lb/>
　荒樂以安民不滛以使之後亡不亦可乎疏<hi>正義曰印叚賦</hi>
<pb n="20b"/>
　<hi>蟋蟀義取好樂無荒即不滛也好樂則用樂以安民也其使民也又不滛以使之民皆愛之守位必固在</hi>
　<hi>人後亡不亦可乎</hi>○宋左師請賞曰請免死之邑注欲宋君<lb/>
　稱功加厚賞故謙言免死之邑也疏<hi>注正義曰服䖍云向戌自以止</hi>
　<hi>兵民不戰鬬自矜其功故求免死之賞也如服此言免死謂止兵不鬬民免死也杜以為謙則向戌自以</hi>
　<hi>為已免死也若使計謀不當則罪合死自矜其功言已得免死故請賞邑也</hi>公與之邑六<lb/>
　十以示子罕子罕曰凡諸侯小國晉楚所以兵威之<lb/>
　畏而後上下慈和慈和而後能安靖其國家以事大<lb/>
　國所以存也無威則驕驕則亂生亂生必滅所以亡<lb/>
<pb n="21a"/>
　也天生五材注金木水火土也民竝用之廢一不可<lb/>
　誰䏻去兵兵之設久矣所以威不軌而昭文徳也聖<lb/>
　人以興注謂湯武音義<hi>去起吕反下皆同</hi>亂人以廢注謂桀<lb/>
　紂廢興存亡昏眀之術皆兵之由也而子求去之不<lb/>
　亦誣乎以誣道蔽諸侯罪莫大焉縱無大討而又求<lb/>
　賞無厭之甚也削而投之注削賞左師之書音義<hi>蔽必</hi>
　<hi>世反徐亡世反服䖍王肅董遇竝作弊婢世反云踣也厭於鹽反徐於㢘反</hi>疏<hi>正義曰言之術者謂</hi>
　<hi>徳刑禮義是興存盛眀之法術也驕滛殘虐是廢亡昬闇之法術也皆兵之由者謂皆畏懼此兵行善不</hi>
<pb n="21b"/>
　<hi>行惡畏之則興不畏則亡故云皆兵之由也言不亦誣乎者謂廢興存亡悉皆由兵向戌之意以廢興存</hi>
　<hi>亡不湏用兵是實湏而誣罔云不湏故云不亦誣乎服䖍曰蔽踣也一曰罷也則知服夲作弊王肅董遇</hi>
　<hi>夲皆作蔽謂以誣人之道掩諸侯也杜夲作蔽當如王董為蔽掩之也削而投之正義曰宋公賞邑書之</hi>
　<hi>於札向戌執之以示子罕子罕削其字而又投之於地也向戌初謀此事子罕不即止之而至此始怒者</hi>
　<hi>盖初謀子罕不知或子罕初亦不覺久思乃知其非也</hi>左師辭邑向氏欲攻司<lb/>
　城注司城子罕左師曰我将亡夫子存我徳莫大焉<lb/>
　又可攻乎君子曰彼已之子邦之司直注詩鄭風司<lb/>
　主也音義<hi>己音記</hi>樂喜之謂乎注樂喜子罕也善其不<lb/>
<pb n="22a"/>
　阿向戌何以恤我我其收之注逸詩恤憂也收取也<lb/>
　向戌之謂乎注善向戌䏻知其過○齊崔杼生成及<lb/>
　彊而寡注偏䘮曰寡寡特也音義<hi>䘮息浪反</hi>娶東郭姜生<lb/>
　眀東郭姜以孤入曰棠無咎注無咎棠公之子音義<lb/>
　<hi>娶七住反無咎音無夲亦作无咎其九反</hi>與東郭偃相崔氏注東郭偃姜<lb/>
　之弟音義<hi>相息亮反</hi>崔成有疾而廢之注有惡疾也疏<hi>注正</hi>
　<hi>義曰若非惡疾猶堪為後以疾而廢明是惡疾疾之惡者也不知其何疾也論語稱伯牛有疾不欲見人</hi>
　<hi>淮南子云伯牛癩此崔成猶能作亂未必是癩也彊無疾亦不得立者愛後妻欲立明故也</hi>而立<lb/>
<pb n="22b"/>
　明成請老于崔注濟南東朝陽縣西北有崔氏城成<lb/>
　欲居崔邑以終老音義<hi>朝如字一音直遥反</hi>崔子許之偃與無<lb/>
　咎弗子曰崔宗邑也必在宗主注宗邑宗廟所在宗<lb/>
　主謂崔明成與彊怒将殺之告慶封曰夫子之身亦<lb/>
　子所知也唯無咎與偃是從父兄莫得進矣大恐害<lb/>
　夫子敢以告注夫子謂崔杼疏<hi>正義曰成彊是崔杼之子而云父兄者成</hi>
　<hi>彊之意以崔杼任無咎與偃棄逺宗族不可自斥於已故舉宗族父兄也</hi>慶封曰子姑退<lb/>
　吾圗之告盧蒲嫳注嫳慶封屬大夫封以成彊之言<lb/>
<pb n="23a"/>
　告嫳音義<hi>嫳普結反徐敷結反</hi>盧蒲嫳曰彼君之讐也天或者<lb/>
　将棄彼矣彼實家亂子何病焉注君謂齊荘公為崔<lb/>
　杼所弑崔之薄慶之厚也注崔敗則慶専權他日又<lb/>
　告注成彊復告音義<hi>復扶又反</hi>慶封曰苟利夫子必去之<lb/>
　難吾助女九月庚辰崔成崔彊殺東郭偃棠無咎於<lb/>
　崔氏之朝崔子怒而出其衆皆逃求人使駕不得使<lb/>
　圉人駕寺人御而出注圉人飬馬者寺人奄士音義<lb/>
　<hi>難乃旦反女音汝圉魚吕反</hi>且曰崔氏有福止余猶可注恐滅家<lb/>
<pb n="23b"/>
　禍不止其身遂見慶封慶封曰崔慶一也注言如一<lb/>
　家是何敢然請為子討之使盧蒲嫳帥甲以攻崔氏<lb/>
　崔氏堞其宫而守之注堞短垣使其衆居短垣内以<lb/>
　守音義<hi>請為于偽反下注嫳為為齊荘同堞音牒徐養渉反</hi>疏<hi>正義曰謂新築女墻而守之</hi>
　弗克使國人助之遂滅崔氏殺成與彊而盡俘其家<lb/>
　其妻縊注妻東郭姜嫳復命於崔子且御而歸之注<lb/>
　嫳為崔子御至則無歸矣乃縊注終入於其宫不見<lb/>
　其妻凶崔眀夜辟諸大墓注開先人之冢以蔵之音<lb/>
<pb n="24a"/>
　義<hi>辟婢亦反徐甫亦反</hi>辛巳崔眀来奔慶封當國注當國秉政<lb/>
　○楚薳罷如晉涖盟注罷令尹子蕩報荀盈也音義<lb/>
　<hi>罷音皮</hi>晉侯享之将出賦既醉注既醉詩大雅曰既醉<lb/>
　以酒既飽以徳君子萬年介爾景福以美晉侯比之<lb/>
　太平君子也叔向曰薳氏之有後於楚國也宜哉承<lb/>
　君命不忘敏子蕩将知政矣敏以事君必能飬民政<lb/>
　其焉徃注言政必歸之○崔氏之亂注在二十五年<lb/>
　申鮮虞来奔僕賃於野以䘮荘公注為齊荘公服䘮<lb/>
<pb n="24b"/>
　音義<hi>賃女鴆反以䘮如字又息浪反</hi>冬楚人召之遂如楚為右尹注<lb/>
　傳言楚能用賢○十一月乙亥朔日有食之辰在申<lb/>
　司歴過也再失閏矣注謂斗建指申周十一月今之<lb/>
　九月斗當建戍而在申故知再失閏也文十一年三<lb/>
　月甲子至今年七十一嵗應有二十六閏今長歴推<lb/>
　得二十四閏通計少再閏釋例言之詳矣疏<hi>注正義曰斗建</hi>
　<hi>從甲至癸十者謂之日從子至亥十二者謂之辰𫝊言辰在申者謂其日昬時斗柄所指於十二辰為在</hi>
　<hi>申也九月當建戌而建申故為再失閏也文十一年三月至今七十一嵗應有二十六閏者歴法十九年</hi>
<pb n="25a"/>
　<hi>為一章章有七閏從文十一年至襄十三年凡五十七年已成三章當有二十一閏又從襄十四年至今</hi>
　<hi>為十四年又當有五閏故為應有二十六閏也長歴推得二十四閏者杜以長歴實於其間分置二十四</hi>
　<hi>閏釋例云閏者㑹集數年餘日因宜以安之故閏月無中氣斗建斜指两辰之間也魯之司歴漸失其閏</hi>
　<hi>至此年日食之月以儀審望知斗建之在申斗建在申乃是周家九月也而其時歴稱十一月故知再失</hi>
　<hi>閏也於是始覺其謬遂頓置两閏以應天正以敘事期然則前閏月為建酉後閏月為建戌十二月為建</hi>
　<hi>亥而嵗終焉是故明年經書春無氷𫝊以為時災也若不復頓置二閏則明年春是今之九月十月十一</hi>
　<hi>月也今之九月十月十一月無氷非天時之異無緣縂書春也尋案今世所謂魯歴者不與春秋相符殆</hi>
　<hi>来世好事者為之非真也今俱不知其法術俱依春秋經𫝊反覆其終始以求之近得其實矣杜言以儀</hi>
<pb n="25b"/>
　<hi>審望者太史鑄銅作渾天儀列二十八宿之度設機闗候望以測七曜所在故於彼鑄銅儀而審望之知</hi>
　<hi>此月斗建申也長歴稱大凡經傳有七百七十九日漢末宋仲子集七歴以考春秋魯歴得五百二十九</hi>
　<hi>日失二百五十日是其不與春秋相符也劉炫云逺取文十一年三月甲子者以三十年絳縣老人云臣</hi>
　<hi>生之嵗正月甲子朔以全日故又云言通計者若據前閏以来短計不得有再失之理今逺從文十一年</hi>
　<hi>以来計之是為通計也</hi>
經二十有八年春無氷注前年知其再失閏頓置两閏<lb/>
以應天正故此年正月建子得以無氷為災而書音義<lb/>
<hi>應應對之應</hi>
<pb n="26a"/>
夏衛石惡出奔晉注甯喜之黨書名惡之音義<hi>惡之烏路反</hi>
邾子来朝<lb/>
秋八月大雩<lb/>
仲孫羯如晉注告将朝楚音義<hi>羯居謁反</hi>
冬齊慶封来奔注崔杼之黨耆酒荒滛而出書名罪之<lb/>
自魯奔吳不書以絶位不為卿音義<hi>耆市志反</hi>
十有一月公如楚注為宋之盟故朝楚音義<hi>為于偽反</hi>
十有二月甲寅天王崩注靈王也<lb/>
<pb n="26b"/>
乙未楚子昭<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>注康王也十二月無乙未日誤疏<hi>注正義曰甲寅之後四十二日始得乙未則甲寅乙未不得同月長歴推此年十二月戊戌朔甲寅是十七日其月無乙未也經有十一月十二月月不容誤知日誤也</hi>
　傳二十八年春無氷梓慎曰今兹宋鄭其饑乎注梓<lb/>
　慎魯大夫今年鄭㳺吉宋向戌言之眀年饑甚傳乃<lb/>
　詳其事音義<hi>梓音子</hi>疏<hi>注正義曰此年傳鄭㳺吉云嵗之不易宋向戌云饑寒之不恤</hi>
　<hi>是今年言之也眀年傳云鄭饑子皮餼國人粟於是宋亦饑子罕請於平公出公粟以貸是詳其事也</hi>
　嵗在星紀而滛於𤣥枵注嵗嵗星也星紀在丑斗牛<lb/>
<pb n="27a"/>
　之次𤣥枵在子虚危之次十八年晉董叔曰天道多<lb/>
　在西北是嵗嵗星在亥至此年十一嵗故在星紀眀<lb/>
　年乃當在𤣥枵今已在𤣥枵滛行失次音義<hi>枵許驕反</hi>疏<lb/>
　<hi>注正義曰左傳及國語所云嵗在者皆謂嵗星所在故云嵗嵗星也五星者五行之精也歴書稱木精曰</hi>
　<hi>嵗星火精曰熒惑土精曰鎮星金精曰大白水精曰辰星此五者皆右行於天二十八宿則著天不動故</hi>
　<hi>謂二十八宿為經五星為緯言若織之經緯然也天有十二次地有十二辰丑子亥北方之辰也次之與</hi>
　<hi>辰上下相值故云星紀在丑𤣥枵在子釋天云星紀斗牽牛也𤣥枵虚也孫炎曰星紀日月五星之所終</hi>
　<hi>始也故謂之星紀虚在正北北方色𤣥故曰𤣥枵枵之言耗耗虚之意也漢書律歴志云星紀初斗十二</hi>
<pb n="27b"/>
　<hi>度終於婺女七度𤣥枵初婺女八度終於危十五度是星紀為斗牛之次𤣥枵為虚危之次也九年傳稱</hi>
　<hi>晉侯問公生嵗乃曰十二年矣是謂一終一星終也言嵗星大率十二年而一周天也十八年晉董叔曰</hi>
　<hi>天道多在西北是言其年嵗星在亥也嵗星右行於天至此年十一年耳行未及周故此年嵗星常法當</hi>
　<hi>在星紀明年乃當在𤣥枵今年已在𤣥枵是其滛行失次也漢書律歴志載劉歆三統歴歆以為嵗星一</hi>
　<hi>百四十四年行天一百四十五次一千七百二十八年為嵗星嵗數言數滿此年例得行天一周也三統</hi>
　<hi>之歴以庚戌為上元此年距上元積十四萬二千六百八十六嵗置此嵗數以嵗星嵗數一千七百二十</hi>
　<hi>八除之得積終八十二去之嵗餘九百九十以一百四十五乗嵗餘得十四萬三千五百五十以一百四</hi>
　<hi>十四除之得九百九十六為積次不盡一百二十六為次餘以十一除之得八十三去之盡是為此年更</hi>
<pb n="28a"/>
　<hi>發初在星紀也欲知此入次度者以次餘一百二十六乗一次三十度以百四十四除之得二十六度餘</hi>
　<hi>是嵗星夲平行此年之初已入星紀之次二十六度餘當在婺女四度於法未入於𤣥枵也傳言滛於𤣥</hi>
　<hi>枵未知己在𤣥枵㡬度此舉其大率耳而五星之次行有遲有疾有留伏逆順於歴法更自别有推歩之</hi>
　<hi>術此不可詳也</hi>以有時菑隂不堪陽注時菑無氷也盛隂用<lb/>
　事而温無氷是隂不勝陽地氣發洩音義<hi>菑音災注同洩息列</hi>
　<hi>反下同</hi>疏<hi>注正義曰傳先言無氷乃載梓慎之語則梓慎之語為無氷而發知時菑謂春無氷也言</hi>
　<hi>以有時菑者以此嵗星滛行之年而有天時温煖之菑四時之序冬月當寒故温則為菑害也冬月盛隂</hi>
　<hi>用事隂寒在地當遏陽使不出時應寒而温無氷是隂陽相競隂氣不能勝陽故陽氣出地地氣發洩而</hi>
<pb n="28b"/>
　<hi>使時温無氷也嵗星自滛行天時自温暖其温不由嵗星梓慎以其年有二事而總言其占耳服䖍云嵗</hi>
　<hi>為陽𤣥枵為隂嵗乗隂進至𤣥枵隂不勝陽故温無氷按下云蛇乗龍乃謂𤣥枵乗嵗星非嵗星乗𤣥枵</hi>
　<hi>也若必以此無氷謂嵗乗𤣥枵所致則成元年春無氷者豈謂嵗星乗𤣥枵乎成十六年雨木氷者復是</hi>
　<hi>𤣥枵乗嵗星也</hi>蛇乗龍注蛇𤣥武之宿虚危之星龍嵗星嵗<lb/>
　星木也木為青龍失次出虚危下為蛇所乗音義<hi>宿音</hi>
　<hi>秀下同</hi>疏<hi>注正義曰蟲獸在地而有象在天二十八宿分在四方方有七宿共成一象東方為青龍</hi>
　<hi>之象西方為白虎之象皆南首北尾也南方為朱鳥之象北方為𤣥武之象皆西首東尾也曲禮說軍陳</hi>
　<hi>象物云行前朱鳥後𤣥武左青龍右白虎是𤣥武在北方也龜蛇二蟲共為𤣥武故蛇是𤣥武之宿虚危</hi>
<pb n="29a"/>
　<hi>之星也七星共為𤣥武但嵗星滛行在虚危之分故特指虚危言之耳𫝊言蛇乗龍龍即嵗星也嵗星木</hi>
　<hi>精木位在東方東方之宿為青龍之象故嵗星亦以龍為名焉龍行疾而失次出於虛危宿下龍在下而</hi>
　<hi>蛇在上是龍為蛇所乗也嵗星天之貴神福徳之星今被乗勢屈是不能祐其夲國之象故知宋鄭饑也</hi>
　龍宋鄭之星也注嵗星夲位在東方東方房心為宋<lb/>
　角亢為鄭故以龍為宋鄭之星音義<hi>亢音剛又苦浪反</hi>疏<hi>注正</hi>
　<hi>義曰嵗星屬木木位在東方東方之次皆是龍分天之分野夘為大火辰為夀星大火房心為宋分夀星</hi>
　<hi>角亢為鄭分故龍為宋鄭之星也然則寅為析木之津析木燕之分野梓慎言不及燕别當有以知之非</hi>
　<hi>吾徒所能測也</hi>宋鄭必饑𤣥枵虚中也注𤣥枵三宿虚星在<lb/>
<pb n="29b"/>
　其中枵耗名也土虚而民耗不饑何為注嵗為宋鄭<lb/>
　之星今失常滛入虚耗之次時復無氷地氣發洩故<lb/>
　曰土虚民耗音義<hi>耗呼報反復扶又反</hi>疏<hi>正義曰枵聲近耗故枵是耗之名也次有</hi>
　<hi>三宿虚為其中土虚不實而人民耗損不饑何為也地氣發洩而使時温無氷即是土虚之事也於時魯</hi>
　<hi>國無氷是魯亦地氣發洩下子服恵伯云饑寒之不恤是魯亦饑矣經不書饑饑當差於宋鄭故梓慎唯</hi>
　<hi>言宋鄭饑耳</hi>○夏齊侯陳侯蔡侯北燕伯把伯胡子沈子<lb/>
　白狄朝于晉宋之盟故也注陳侯蔡侯胡子沈子楚<lb/>
　屬也宋盟曰晉楚之從交相見故朝晉燕國今薊縣<lb/>
<pb n="30a"/>
　音義<hi>燕烏賢反薊音計</hi>疏<hi>注正義曰𫝊言宋之盟故雖文在諸國之下止為楚屬發傳故杜眀</hi>
　<hi>之陳蔡胡沈為宋盟朝晉其齊燕把狄先非楚屬其朝不為宋之盟也譜云北燕姬姓召公奭之後也周</hi>
　<hi>武王封之於燕居漁陽薊縣其國辟小不通諸夏自召公至簡公𣢾二十九世始見經簡公子獻公十二</hi>
　<hi>年獲麟之嵗也獻公子孝公七年春秋之𫝊終矣孝公立十五年<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>孝公以下六世始大稱王十二世二</hi>
　<hi>百二十五年秦滅之</hi>齊侯将行慶封曰我不與盟何為於晉注<lb/>
　以宋盟釋齊秦音義<hi>與音預下同</hi>陳文子曰先事後賄禮<lb/>
　也注事大國當先從其政事而後薦賄以副己心音<lb/>
　義<hi>賄呼罪反</hi>小事大未獲事焉從之如志禮也注言當從<lb/>
<pb n="30b"/>
　大國請事以顺其志疏<hi>正義曰言小國之事大國也當每事顺從若未獲大國所</hi>
　<hi>命之事但如其志之所欲即不待彼命逆即從之如其志意禮也禮者自卑而尊人故先承志意是事大</hi>
　<hi>之禮也</hi>雖不與盟敢叛晉乎重丘之盟未可忘也子其<lb/>
　勸行注重丘盟在二十五年音義<hi>重直龍反</hi>○衛人討甯<lb/>
　氏之黨故石惡出奔晉衛人立其從子圃以守石氏<lb/>
　之祀禮也注石惡之先石碏有大功於衛國惡之罪<lb/>
　不及不祀故曰禮音義<hi>從子才用反圃布古反碏七略反</hi>○邾悼公<lb/>
　来朝時事也注𫝊言来朝非宋盟宋盟唯施於朝晉<lb/>
<pb n="31a"/>
　楚○秋八月大雩旱也○蔡侯歸自晉入于鄭鄭伯<lb/>
　享之不敬子産曰蔡侯其不免乎注不免禍日其過<lb/>
　此也注徃日至晉時音義<hi>日人實反過古禾古卧二反</hi>君使子展<lb/>
　迋勞於東門之外而傲注迋徃也音義<hi>迋于况反後同勞力報反</hi>
　吾曰猶将更之今還受享而惰乃其心也君小國事<lb/>
　大國而惰傲以為己心将得死乎若不免必由其子<lb/>
　其為君也滛而不父注通大子班之妻音義<hi>傲五報反下同</hi>
　<hi>惰徒卧反君小國事大國古夲無小字</hi>疏<hi>正義曰晉宋古夲及王肅注其文皆如此君國謂為國君</hi>
<pb n="31b"/>
　<hi>言其為君之難也今定夲作小國</hi>僑聞之如是者恒有子禍注為三<lb/>
　十年蔡世子班弑其君傳○孟孝伯如晉告将為宋<lb/>
　之盟故如楚也注魯晉屬故告晉而行音義<hi>将為于偽反</hi>
　○蔡侯之如晉也鄭伯使㳺吉如楚及漢楚人還之<lb/>
　曰宋之盟君實親辱注君謂鄭伯音義<hi>還音環</hi>今吾子<lb/>
　来寡君謂吾子姑還吾将使驛奔問諸晉而以告注<lb/>
　問鄭君應来朝否音義<hi>驛人實反</hi>子大叔曰宋之盟君命<lb/>
　將利小國而亦使安定其社稷鎮撫其民人以禮承<lb/>
<pb n="32a"/>
　天之休注休福祿也音義<hi>休許蚪反注同</hi>此君之憲令而小<lb/>
　國之望也注憲法也寡君是故使吉奉其皮幣注聘<lb/>
　用乗皮束帛音義<hi>乗繩證反</hi>以嵗之不易聘於下執事注<lb/>
　言嵗有饑荒之難故鄭伯不得自朝楚音義<hi>易以豉反難乃</hi>
　<hi>旦反</hi>今執事有命曰女何與政令之有必使而君棄而<lb/>
　封守跋渉山川蒙犯霜露以逞君心小國将君是望<lb/>
　敢不唯命是聴無乃非盟載之言以闕君徳而執事<lb/>
　有不利焉小國是懼不然其何勞之敢憚疏<hi>正義曰執事謂</hi>
<pb n="32b"/>
　<hi>楚也楚人詰大叔唯有止還之語耳今㳺吉還使鄭伯来故㳺吉原其意為此辭作甚之言耳而執事有</hi>
　<hi>不利焉違盟言闕君徳是於楚為不利也小國是懼懼楚不利耳不敢自憚勞也</hi>子大叔歸<lb/>
　復命告子展曰楚子将死矣不脩其政徳而貪昧於<lb/>
　諸侯以逞其願欲久得乎周易有之在復䷗注震<lb/>
　下坤上復音義<hi>女音汝何與音預跋渉白末反草行為跋水行為渉憚徒旦反</hi>之頤<lb/>
　䷚注震下艮上頤復上六變得頤音義<hi>頤以之反</hi>曰迷<lb/>
　復凶注復上六爻辭也復反也極隂反陽之卦上䖏<lb/>
　極位迷而復反失道已逺逺而無應故凶音義<hi>應應對之</hi>
<pb n="33a"/>
　<hi>應</hi>疏<hi>正義曰卦從下起從下而畫隂爻至上六為純坤又將從下變之故復為極隂反陽之卦也上</hi>
　<hi>處極位已極更無所徃故為迷也既迷而後反夲從下積而至迷是為失道已逺上應在三三亦隂爻逺</hi>
　<hi>而無應故凶也復易注云復反也還也隂氣侵陽陽失其位至此始還反起於初故謂之復陽君象君失</hi>
　<hi>國而還反道徳更興也頤飬也易注云頤者口車輔之名震動於下艮止於上口車動而上因輔嚼物以</hi>
　<hi>飬人故謂頤為飬也</hi>其楚子之謂乎欲復其願注謂欲得鄭朝<lb/>
　以復其願疏<hi>注正義曰楚子夲意願鄭伯来朝全不顧道理唯欲復其夲願</hi>而棄其<lb/>
　夲注不脩徳復歸無所是謂迷復注失道已逺又無<lb/>
　所歸能無凶乎君其徃也送葬而歸以快楚心注言<lb/>
<pb n="33b"/>
　楚子必死君徃當送其葬楚不㡬十年未能恤諸侯<lb/>
　也注㡬近也言失道逺者復之亦難音義<hi>㡬居依反又音祈</hi>
　疏<hi>注正義曰㡬近釋詁文也十者數之小成言失道逺者復之亦難故舉成數以言之周易復卦上六</hi>
　<hi>爻云迷復凶有災𤯝用行師終有大敗以其國君凶至于十年不克征是易有十年之語故㳺吉期之以</hi>
　<hi>十年服䖍云此行也楚康王<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>至昭四年楚靈王合諸侯子申距今八年故曰不㡬十年是謂十年不克</hi>
　<hi>征也</hi>吾乃休吾民矣注休息也言楚不能復為害音義<lb/>
　<hi>復扶又反下復顧同</hi>禆竈曰今兹周王及楚子皆將死注禆竈<lb/>
　鄭大夫音義<hi>禆避支反</hi>嵗棄其次而旅於眀年之次以害<lb/>
<pb n="34a"/>
　鳥帑周楚惡之注旅客處也嵗星棄星紀之次客在<lb/>
　𤣥枵嵗星所在其國有福失次於北禍衝在南南為<lb/>
　朱鳥鳥尾曰帑鶉火鶉尾周楚之分故周王楚子受<lb/>
　其咎俱論嵗星過次梓慎則曰宋鄭饑禆竈則曰周<lb/>
　楚王死傳故備舉以示卜占惟人所在音義<hi>帑音奴惡如字</hi>
　<hi>一音烏路反衝尺容反分扶問反</hi>疏<hi>注正義曰易有旅卦傳言覊旅旅皆是客故為客處也嵗星常</hi>
　<hi>行之度此年當在星紀星紀是其所居之次也今嵗星棄其所居星紀之次乃客處在於明年所居之次</hi>
　<hi>言其未應徃而徃向彼𤣥枵之次為客寄也昭三十二年傳云越得嵗而吴伐之必受其凶是嵗星所在</hi>
<pb n="34b"/>
　<hi>其國有福當福之衝其國有禍今失次於北故禍衝在南子午之位南北相衝滛於𤣥枵衝當鶉火南方</hi>
　<hi>為朱鳥之宿帑者細弱之名於人則妻子為帑於鳥則鳥尾曰帑妻子為人之後鳥尾亦鳥之後故俱以</hi>
　<hi>帑為言也天之分野鶉火周分鶉尾楚分嵗星之衝當此周楚之分故周王楚子受其咎也嵗星客在𤣥</hi>
　<hi>枵惟衝鶉火而鶉尾亦有咎者盖以嵗星漸西衝則漸東尾之於鳥猶是一身故衝其身而及其尾此則</hi>
　<hi>禆竈能知亦非吾徒所測也此與上文俱論嵗星過次所占不同其事俱驗而丘明两載之是𫝊故備舉</hi>
　<hi>以示卜占效驗惟人所在言其知之在於人各自有意見也</hi>○九月鄭㳺吉如晉<lb/>
　告將朝于楚以從宋之盟子産相鄭伯以如楚舍不<lb/>
　為壇注至故國郊除地封土為壇以受郊勞音義<hi>相鄭</hi>
<pb n="35a"/>
　<hi>息亮反下同壇徒丹反勞力報反</hi>疏<hi>注正義曰聘禮賔至于近郊君使卿用束帛勞無設壇之法下</hi>
　<hi>云先君適四國未嘗不為壇盖以朝禮君親行事重故有之也禮有壇墠者先儒以為除地曰墠封土曰</hi>
　<hi>壇此并言除地封土者尚書金縢云三壇同墠是作壇在除地之内故除地封土并言之服䖍夲作墠觧</hi>
　<hi>云除地為墠王肅夲作壇而觧云除地坦坦者則讀為墠也按下云作壇以昭其功昭其禍若是除地草</hi>
　<hi>穢尋生不足以昭示後人杜言壇是也下言草舍者不為壇則不除地故為草舍耳</hi>外僕言曰<lb/>
　昔先大夫相先君適四國未嘗不為壇注外僕掌次<lb/>
　舍者自是至今亦皆循之疏<hi>正義曰因循不廢也</hi>今子草舍無<lb/>
　乃不可乎子産曰大適小則為壇小適大苟舍而已<lb/>
<pb n="35b"/>
　焉用壇僑聞之大適小有五美宥其罪戾赦其過失<lb/>
　救其菑患賞其徳刑注刑法也音義<hi>焉用於䖍反下焉用作壇焉辟</hi>
　<hi>之又焉用盟皆同宥音又菑音災</hi>教其不及小國不困懷服如歸是<lb/>
　故作壇以昭其功宣告後人無怠於徳注怠觧也音<lb/>
　義<hi>觧佳賣反</hi>小適大有五惡說其罪戾注自觧說也請其<lb/>
　不足行其政事注奉行大國之政共其職貢從其時<lb/>
　命注從朝㑹之命音義<hi>共音恭</hi>不然則重其幣帛以賀<lb/>
　其福而弔其凶皆小國之禍也焉用作壇以昭其禍<lb/>
<pb n="36a"/>
　所以告子孫無昭禍焉可也注無昭禍以告子孫○<lb/>
　齊慶封好田而耆酒與慶舍政注舍慶封子慶封當<lb/>
　國不自為政以付舍音義<hi>好呼報反耆市志反</hi>則以其内實遷<lb/>
　于盧蒲嫳氏易内而飲酒注内實寶物妻妾也移而<lb/>
　居嫳家數日國遷朝焉注就於盧蒲氏朝見封音義<lb/>
　<hi>數所主反見賢遍反</hi>疏<hi>正義曰慶封雖與舍政使舍知政事耳封猶有當國之重故國之卿大夫皆遷</hi>
　<hi>就嫳家朝焉</hi>使諸亡人得賊者以告而反之注亡人辟崔<lb/>
　氏難出奔者音義<hi>難乃旦反</hi>疏<hi>正義曰崔氏之亂但是莊公之黨崔氏以之為賊當</hi>
<pb n="36b"/>
　<hi>時辟難竝悉出奔崔氏既亡慶封召令還國故言使諸逃亡之人得賊名而出者以已情告而悉反之</hi>
　故反盧蒲癸癸臣子之注子之慶舍有寵妻之注子<lb/>
　之以其女妻癸音義<hi>妻七計反注及下注皆同</hi>慶舍之士謂盧蒲<lb/>
　癸曰男女辨姓子不辟宗何也注辨别也别姓而後<lb/>
　可相取慶氏盧蒲氏皆姜姓音義<hi>别彼列反下同相取七住反夲亦作</hi>
　<hi>娶</hi>曰宗不余辟注言舍欲妻已疏<hi>正義曰男女辨姓則妻亦辟宗癸謂</hi>
　<hi>慶舍為宗言彼宗不於余相辟也</hi>余獨焉辟之賦詩斷章余取所求<lb/>
　焉惡識宗注言已苟欲有求於慶氏不能復顧禮譬<lb/>
<pb n="37a"/>
　如賦詩者取其一章而已音義<hi>斷音短惡音烏安也注同</hi>癸言王<lb/>
　何而反之二人皆嬖注二子皆莊公黨二十五年崔<lb/>
　氏弑莊公癸何出奔今還求寵於慶氏欲為莊公報<lb/>
　讐音義<hi>嬖必計反下同欲為于偽反</hi>使執寢戈而先後之注寢戈<lb/>
　親近兵杖音義<hi>先悉薦反後户豆反近附近之近杖直亮反</hi>公膳日雙雞<lb/>
　注卿大夫之膳食音義<hi>膳市戰反謂公家供卿大夫之常膳</hi>疏<hi>正義曰按禮記</hi>
　<hi>玉藻云天子日食少牢朔月大牢諸侯日食特牲朔月少牢其大夫則日食特豚朔月特牲今膳日雙雞</hi>
　<hi>者齊國臨時之事不如禮也</hi>饔人竊更之以鶩御者知之則去其<lb/>
<pb n="37b"/>
　肉而以其洎饋注御進食者饔人御者欲使諸大夫<lb/>
　怨慶氏減其膳盖盧蒲癸王何之謀音義<hi>鶩徐音木鴨也去起</hi>
　<hi>呂反藏也洎其器反肉汁也説文云洎灌釡也字林己莅反饋其位反</hi>疏<hi>正義曰釋鳥云舒鳬鶩舍</hi>
　<hi>人曰鳬野名也鶩家名也李廵曰野曰鳬家曰鶩郭璞曰鴨也然則謂之舒者舒遲也家飬馴不畏人故</hi>
　<hi>飛行遲以遲别野名耳其為鴨一也說文云洎灌釡也周禮士師職云祀五帝則洎鑊水鄭𤣥云洎謂増</hi>
　<hi>其沃汁也然則洎者添釡之名添水以為肉汁遂名肉汁為洎去肉而空以汁饋欲其怨之深也</hi>子<lb/>
　雅子尾怒注二子皆恵公孫疏<hi>注正義曰昭三年𫝊云二恵競爽猶可又</hi>
　<hi>十年𫝊曰齊恵欒髙氏皆耆酒是知皆恵公孫也</hi>慶封告盧蒲嫳注以二子<lb/>
<pb n="38a"/>
　怒告嫳盧蒲嫳曰譬之如禽獸吾寢䖏之矣注言能<lb/>
　殺而席其皮使析歸父告晏平仲注欲與共謀子雅<lb/>
　子尾平仲曰嬰之衆不足用也知無能謀也言弗敢<lb/>
　出注不敢洩謀音義<hi>知無音智</hi>有盟可也子家曰子之言<lb/>
　云注子家析歸父又焉用盟告北郭子車注子車齊<lb/>
　大夫子車曰人各有以事君非佐之所能也注佐子<lb/>
　車名陳文子謂桓子曰注桓子文子之子無宇禍將<lb/>
　作矣吾其何得對曰得慶氏之木百車於莊注慶封<lb/>
<pb n="38b"/>
　時有此木積於六軌之道疏<hi>注正義曰釋宫云六達謂之莊注爾雅者皆以</hi>
　<hi>為六道旁出杜以九達竝九軌故亦以莊為六軌也</hi>文子曰可慎守也已注善<lb/>
　其不志於貨財盧蒲癸王何卜攻慶氏示子之兆注<lb/>
　龜兆曰或卜攻讐敢獻其兆子之曰克見血冬十月<lb/>
　慶封田于莱陳無宇從丙辰文子使召之請曰無宇<lb/>
　之母疾病請歸慶季卜之注季慶封音義<hi>菜音来從才用反</hi>
　示之兆曰死奉龜而泣注無宇泣音義<hi>奉芳勇反</hi>乃使歸<lb/>
　慶嗣聞之注嗣慶封之族音義<hi>慶嗣繼嗣之嗣本或作慶翩誤</hi>曰禍<lb/>
<pb n="39a"/>
　將作矣謂子家速歸注子家慶封字禍作必於嘗注<lb/>
　嘗秋祭歸猶可及也子家弗聴亦無悛志注悛改寤<lb/>
　也音義<hi>悛七全反寤五故反</hi>子息曰亡矣幸而獲在吳越注子<lb/>
　息慶嗣陳無宇濟水而戕舟發梁注戕殘壊也不欲<lb/>
　慶封得救難音義<hi>戕在羊反難乃旦反下外難同</hi>盧蒲姜謂癸曰有<lb/>
　事而不告我必不捷矣注姜癸妻慶舍女癸告之注<lb/>
　告欲殺慶舍姜曰夫子愎莫之止將不出我請止之<lb/>
　注夫子謂慶舍音義<hi>愎皮逼反</hi>癸曰諾十一月乙亥嘗于<lb/>
<pb n="39b"/>
　大公之廟慶舍涖事注臨祭事音義<hi>大音泰</hi>盧蒲姜告<lb/>
　之且止之弗聴曰誰敢者遂如公注至公所麻嬰為<lb/>
　尸注為祭尸慶奊為上獻注上獻先獻者音義<hi>奊户結反</hi>
　疏<hi>正義曰祭祀之禮主人先獻下文慶舍死公懼而歸則於時公親在矣又此祭慶舍涖事公與慶舍</hi>
　<hi>不為上獻而奊為上獻者慶舍使為之不可以禮責也奊即繩也為下殺慶繩張夲</hi>盧蒲癸王<lb/>
　何執寢戈慶氏以其甲環公宫注廟在宫内音義<hi>環如</hi>
　<hi>字徐音患</hi>陳氏鮑氏之圉人為優注優俳音義<hi>優於求反俳皮皆反</hi>
　疏<hi>注正義曰優者戲名也晉語有優施史記滑稽𫝊有優孟優旃皆善為優戲而以優著名史㳺急就</hi>
<pb n="40a"/>
　<hi>篇云倡優俳笑是優俳一物而二名也今之散樂戲為可笑之語而令人之笑是也宋大尉袁淑取古之</hi>
　<hi>文章令人笑者次而題之名曰俳諧集</hi>慶氏之馬善驚士皆釋甲束馬<lb/>
　注束絆之也音義<hi>絆音半</hi>疏<hi>正義曰善驚謂數驚古人有此語今人謂數驚為好</hi>
　<hi>驚好亦善之意也</hi>而飲酒且觀優至於魚里注魚里里名優<lb/>
　在魚里就觀之疏<hi>注正義曰杜以優在魚里士徃觀之劉炫以為國人從旁為優引行</hi>
　<hi>以至魚里以規杜氏但𫝊文不顯古事難知輙以為規一何煩碎</hi>欒髙陳鮑之徒介<lb/>
　慶氏之甲注欒子雅髙子尾陳陳湏無鮑鮑國音義<lb/>
　<hi>介音界</hi>子尾抽桷擊扉三注桷椽也扉門闔也以桷擊<lb/>
<pb n="40b"/>
　扉為期音義<hi>桷音角扉音非門扇也椽直専反闔户榼反</hi>盧蒲癸自後刺<lb/>
　子之王何以戈擊之觧其左肩猶援廟桷動於甍注<lb/>
　甍屋棟音義<hi>刺七亦反援音爰甍亡耕反字林亡成反</hi>疏<hi>注正義曰先儒相𫝊為然也張</hi>
　<hi>衡西京賦曰甍宇齊平言諸物棟簷髙下等也説文云甍棟梁也是又名為梁此是屋上之長材椽所以</hi>
　<hi>馮依者也今俗謂之屋脊</hi>以爼壺投殺人而後死注言其多力遂<lb/>
　殺慶繩麻嬰注慶繩慶奊公懼鮑國曰羣臣為君故<lb/>
　也注言欲尊公室非為亂音義<hi>為亂于偽反下為之誦同</hi>陳湏無<lb/>
　以公歸稅服而如内宫注言公懼於外難音義<hi>稅吐活反</hi>
<pb n="41a"/>
　<hi>一音如字</hi>慶封歸遇告亂者丁亥伐西門弗克還伐北門<lb/>
　克之入伐内宫注陳鮑在公所故弗克反陳于嶽注<lb/>
　嶽里名音義<hi>陳直覲反嶽五角反</hi>請戰弗許遂来奔獻車於季<lb/>
　武子美澤可以鑑注光鑑形也音義<hi>鑑古暫反</hi>展莊叔見<lb/>
　之注魯大夫曰車甚澤人必瘁宜其亡也叔孫穆子<lb/>
　食慶封慶封氾祭注禮食有祭示有所先也氾祭逺<lb/>
　散所祭不共音義<hi>瘁在醉反夲或作萃同食慶音嗣氾芳劍反</hi>疏<hi>注正義曰禮法</hi>
　<hi>食必先祭祭古之先食以示有所先也公食大夫禮云賔升席坐取韭菹以偏擩于醢上豆之間祭又言</hi>
<pb n="41b"/>
　<hi>祭鉶羮於上鉶之間祭飲食於上豆之間是祭食之禮各有其䖏論語云汎愛衆汎是寛博之語故知汎</hi>
　<hi>祭為逺散所祭言其不共也</hi>穆子不説使工為之誦茅鴟注工樂<lb/>
　師茅鴟逸詩刺不敬音義<hi>説音悦茅亡交反鴟尺之反刺七陽反</hi>亦不<lb/>
　知既而齊人来讓注讓魯受慶封奔吳吳句餘予之<lb/>
　朱方注句餘呉子夷末也朱方呉邑音義<hi>句古侯反下句瀆同</hi>
　疏<hi>注正義曰此時吳君是餘祭也明年餘祭死乃夷末代立昭十五年吳子夷末卒是也服䖍以句餘</hi>
　<hi>為餘祭杜以為夷末者以慶封此年之末始来奔魯齊人来讓方更奔吳明年五月而閽弑餘祭計其間</hi>
　<hi>未得賜慶封以邑故以句餘為夷末也</hi>聚其族焉而居之富於其舊子<lb/>
<pb n="42a"/>
　服恵伯謂叔孫曰天殆富滛人慶封又富矣穆子曰<lb/>
　善人富謂之賞滛人富謂之殃天其殃之也其將聚<lb/>
　而殲旃注殲盡也旃之也為昭四年殺慶封傳音義<lb/>
　<hi>殲子潜反</hi>○癸巳天王崩未来赴亦未書禮也注嫌時已<lb/>
　聞䘮當書故發例○崔氏之亂䘮羣公子故鉏在魯<lb/>
　叔孫還在燕買在句瀆之丘注在襄二十一年音義<lb/>
　<hi>䘮息浪反故鉏仕居反公子鉏也夲或作故公鉏者非瀆音豆</hi>及慶氏亡皆召之具<lb/>
　其器用而反其邑焉注反還也與晏子邶殿其鄙六<lb/>
<pb n="42b"/>
　十注邶殿齊别都以邶殿邉鄙六十邑與晏嬰音義<lb/>
　<hi>邶蒲對反殿多薦反又如字注及下同</hi>疏<hi>注正義曰傳直言六十杜知六十邑者下云與北郭佐邑</hi>
　<hi>六十則此亦是六十邑也</hi>弗受子尾曰富人之所欲也何獨弗欲<lb/>
　對曰慶氏之邑足欲故亡吾邑不足欲也益之以邶<lb/>
　殿乃足欲足欲亡無日矣在外不得宰吾一邑不受<lb/>
　邶殿非惡富也恐失富也且夫富如布帛之有幅焉<lb/>
　為之制度使無遷也注遷移也音義<hi>惡烏路反且夫音扶幅音福</hi>
　疏<hi>正義曰外猶以外宰猶益也以邶殿為外也言吾先有邑更不得益邶殿耳</hi>夫民生厚<lb/>
<pb n="43a"/>
　而用利於是乎正徳以幅之注言厚利皆人之所欲<lb/>
　唯正徳可以為之幅疏<hi>正義曰人皆欲生計重厚而多財用利益心既無厭於是</hi>
　<hi>乎用正徳以幅之言用正徳以為邉幅使有度也</hi>使無黜嫚注黜猶放也音<lb/>
　義<hi>黜勑律反嫚徐音慢</hi>謂之幅利利過則為敗吾不敢貪多所<lb/>
　謂幅也與北郭佐邑六十受之與子雅邑辭多受少<lb/>
　與子尾邑受而稍致之注致還公公以為忠故有寵<lb/>
　釋盧蒲嫳于北竟注釋放也音義<hi>竟音境</hi>求崔杼之尸<lb/>
　將戮之不得叔孫穆子曰必得之武王有亂臣十人<lb/>
<pb n="43b"/>
　注亂治也音義<hi>治直吏反</hi>疏<hi>正義曰尚書泰誓文也亂治也以武王自言我有治理政</hi>
　<hi>事者十人鄭𤣥論語注云十人謂文母周公太公召公畢公榮公太顛閎夭散宜生南宫适</hi>崔杼<lb/>
　其有乎不十人不足以葬注葬必湏十人崔氏不能<lb/>
　令十人同心故必得音義<hi>令力呈反</hi>疏<hi>正義曰案武王有亂臣十人而得天</hi>
　<hi>下崔子若有十人唯得葬者武王聖人十人皆大徳故有天下崔子是罪人又有十人是凡人故唯可以</hi>
　<hi>葬也所引武王十人者唯取同心之義</hi>既崔氏之臣曰與我其拱璧注<lb/>
　崔氏大璧音義<hi>拱居勇反徐音恭</hi>疏<hi>正義曰其者其崔杼也故云崔氏大璧拱謂合</hi>
　<hi>两手也此璧两手拱抱之故為大璧</hi>吾獻其柩於是得之十二月乙亥<lb/>
<pb n="44a"/>
　朔齊人遷莊公殯于大寢注更殯之於路寢也十二<lb/>
　月戊戌朔乙亥誤音義<hi>柩其救反</hi>以其棺尸崔杼於市注<lb/>
　崔氏弑莊公又葬不如禮故以莊公棺著崔杼尸邉<lb/>
　以章其罪音義<hi>著丁略反</hi>國人猶知之皆曰崔子也注始<lb/>
　求崔杼之尸不得故𫝊云國人皆知之疏<hi>注正義曰始求崔杼</hi>
　<hi>尸不得嫌以他尸代之𫝊言國人猶知之皆曰崔子言猶尚識其形知是真崔子也</hi>○為宋之<lb/>
　盟故公及宋公陳侯鄭伯許男如楚公過鄭鄭伯不<lb/>
　在注已在楚音義<hi>為于僞反過古禾反</hi>伯有迋勞於黄崖不敬<lb/>
<pb n="44b"/>
　注滎陽宛陵縣西有黄水西南至新鄭城西入洧音<lb/>
　義<hi>勞力報反崖夲又作涯魚佳反</hi>穆叔曰伯有無戾於鄭鄭必有大<lb/>
　咎注伯有不受戮必還為鄭國害敬民之主也而棄<lb/>
　之何以承守注言無以承先祖守其家鄭人不討必<lb/>
　受其辜濟澤之阿注言薄土音義<hi>濟子禮反</hi>行潦之蘋藻<lb/>
　注言賤菜音義<hi>潦音老蘋音頻藻音早</hi>寘諸宗室注薦宗廟音<lb/>
　義<hi>寘之䜴反</hi>季蘭尸之敬也注言取蘋藻之菜於阿澤之<lb/>
　中使服蘭之女而為之主神猶享之以其敬也疏<hi>正義</hi>
<pb n="45a"/>
　<hi>曰此意取采蘋之詩也詩云子以采蘋南澗之濵于以采藻于彼行潦于以奠之宗室牖下誰其尸之有</hi>
　<hi>齊季女彼詩采蘋於澗采藻於潦此并言行潦之蘋藻又别言濟澤之阿者以其亦是出菜之䖏故先言</hi>
　<hi>之也獨言濟者以濟在魯國故穆叔獨舉所見而言也女將行嫁就宗子之家教之以四徳三月教成設</hi>
　<hi>祭於宗子之廟此詩述教成之祭寘諸宗室謂薦於宗子之家廟也詩言季女而此言季蘭謂季女服蘭</hi>
　<hi>草也案宣三年𫝊曰蘭有國香人服媚之知是女之服蘭也</hi>敬可棄乎注為三十<lb/>
　年鄭殺良霄𫝊及漢楚康王卒公欲反叔仲昭伯曰<lb/>
　我楚國之為豈為一人行也注昭伯叔仲帶音義<hi>為于</hi>
　<hi>偽反下除而為之備一字竝同</hi>子服恵伯曰君子有逺慮小人從邇<lb/>
<pb n="45b"/>
　注邇近也饑寒之不恤誰遑其後注遑暇也不如姑<lb/>
　歸也叔孫穆子曰叔仲子専之矣注言足専任子服<lb/>
　子始學者也注言未識逺榮成伯曰逺圗者忠也注<lb/>
　成伯榮駕鵞音義<hi>駕音加鵞五河反</hi>公遂行注從昭伯謀宋<lb/>
　向戌曰我一人之為非為楚也饑寒之不恤誰䏻恤<lb/>
　楚姑歸而息民待其立君而為之備宋公遂反疏<hi>正義</hi>
　<hi>曰魯宋俱是朝楚向戌與叔仲昭伯言不同者二者竝為楚是大國故朝其君昭伯欲令公行故以國大</hi>
　<hi>勸公言大國可畏也向戌欲令公還故以君身規公言君死宜反也意異故言異耳</hi>○楚屈建<lb/>
<pb n="46a"/>
　卒趙文子䘮之如同盟禮也注宋盟有衷甲之隙不<lb/>
　以此廢好故曰禮音義<hi>䘮如字又息浪反隙去逆反夲或作郤好呼報反</hi>○<lb/>
　王人来告䘮問崩日以甲寅告故書之以徴過也注<lb/>
　徴審也此緩告非有事宜直臣子怠慢故於此發例<lb/>
　音義<hi>徵張陵反夲或作懲誤</hi>疏<hi>注正義曰昭三十年𫝊云非公且徴過杜云徴明也則此徴之</hi>
　<hi>訓亦為明明審此緩告者非有事故宜緩直是臣子怠慢耳杜序以故書為新意故於此發新例以明諸</hi>
　<hi>無事故而緩来告者皆是譏其怠慢也</hi>
　<lb/>
<pb n="46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳註疏卷三十八<lb/>
<pb n="47a"/>
　春秋左氏傳注疏卷三十八考證<lb/>
叔孫豹㑹晉趙武楚屈建蔡公孫歸生衛石惡陳孔奐<lb/>
　鄭良霄許人曹人于宋○孫復曰宣成之間大夫專<lb/>
　國至宋之㑹則又甚矣自此諸侯日微天下之政皆<lb/>
　大夫專持之故二十九年域把三十年㑹澶淵昭元<lb/>
　年㑹虢諸侯莫有見者也林堯叟曰晉楚始同主夏<lb/>
　盟是南北二伯也天下之大變也<lb/>
衛殺其大夫甯喜疏於法當誅○監本脫法字今補入<lb/>
<pb n="47b"/>
豹及諸侯之大夫盟于宋○<hi>臣召南</hi>按豹不書族自是<lb/>
　䝉上文㑹盟祗同一地也左氏以為違命榖梁以為<lb/>
　恭褒貶不同要皆過當<lb/>
　又疏旣不馳請○旣監本訛作禮今改正<lb/>
冬十有二月乙亥朔日有食之○乙亥監本及别本俱<lb/>
　作乙卯以𫝊及疏推之知是乙亥又諸家注觧經文<lb/>
　皆作乙亥今改正<lb/>
　又注今長歴推十一月朔非十二月○萬斯大學春<lb/>
<pb n="48a"/>
　秋隨筆曰左𫝊云十一月乙亥朔與經差一月考上<lb/>
　㑹宋傳五月有丙午六月有戊申戊申止後丙午二<lb/>
　日必是六月之朔也七月有戊寅必是七月之朔也<lb/>
　七月去十一月凡四月以月大小間數之七月朔戊<lb/>
　寅則九月朔非丙子即丁丑矣十一月朔非丙子必<lb/>
　乙亥矣𫝊言是也<lb/>
𫝊故不書其族言違命也　<hi>臣召南</hi>按豹以違命去族<lb/>
　此左氏之曲說也賈逵服䖍稱豹執義尊國自是正<lb/>
<pb n="48b"/>
　論孔疏謂杜善觧左氏可也即謂賈服皆背左氏亦<lb/>
　可也若謂賈服異孔子之經豈其然乎按劉敞曰蔡<lb/>
　沈失位左氏貶之今魯欲自同人之私失位甚矣大<lb/>
　夫出境有可以重社稷者猶曰專之今令出季氏而<lb/>
　謂不可違非也此論甚明<lb/>
𫝊書先晉晉有信也注盖孔子追正之　趙汸補注曰<lb/>
　周制以班爵為序㰱血則先同姓說見定四年是盟<lb/>
　與㑹次序本異今屈建所爭者㰱血之先後耳其大<lb/>
<pb n="49a"/>
　夫之㑹楚固未嘗先晉也宋公兼享晉楚之大夫趙<lb/>
　孟為客則當時人情可見况宋之盟諸侯雖曰兩屬<lb/>
　終未嘗以事晉者事楚楚雖駕晉先㰱魯史豈遽以<lb/>
　楚先晉乎韓宣子所謂周禮在魯正指此類耳傳云<lb/>
　晉有信也考之巳不詳杜云孔子追正之亦非𫝊意<lb/>
　也<lb/>
傳晉荀盈遂如楚涖盟○盈監本訛作寅今改正<lb/>
傳而公怨之以為賓榮○<hi>臣浩</hi>按疏以公字指鄭伯似<lb/>
<pb n="49b"/>
　不如劉炫作顯然觧<lb/>
𫝊誰能去兵○王應麟曰漢世祖罷郡國都尉晉武帝<lb/>
　去州郡武備其害皆見於後唐穆宗之銷兵則不崇<lb/>
　朝而變生焉故曰誰能去兵<lb/>
傳東郭姜以孤入曰棠無咎○姜監本訛作疆今改正<lb/>
𫝊崔宗邑也○<hi>臣召南</hi>按唐書宰相表曰崔氏出自姜<lb/>
　姓齊丁公伋嫡子季子讓國叔乙食采於崔遂為崔<lb/>
　氏可為宗邑之證<lb/>
<pb n="50a"/>
傳十一月乙亥朔日有食之注文十一年三月甲子至<lb/>
　今年七十一歲○<hi>臣召南</hi>按文十一年為乙巳歲此<lb/>
　襄二十七年乙卯歲也文十一年傳稱正月甲子而<lb/>
　杜改作三月者一從夏正一據周歴也<lb/>
　又疏斗建從甲至癸十者謂之日○推尋文義斗建<lb/>
　二字當是衍文<lb/>
春無氷○<hi>臣浩</hi>按周時若不改月改時則春之無氷宜<lb/>
　也何乃以為異而書之乎<lb/>
<pb n="50b"/>
傳以有時菑隂不堪陽疏歲星自滛行天時自温暖<lb/>
　監本訛作歲星自滛天行時自温暖今改正<lb/>
傳周楚惡之○趙汸補注曰周有天下之號也豈可以<lb/>
　星次概言周楚隠三年𫝊周鄭竝稱有自來矣顧炎<lb/>
　武日知錄曰梓愼曰宋鄭其饑禆竈曰周楚惡之一<lb/>
　事兩占皆驗<hi>臣照</hi>按周楚惡之與周鄭交惡不同例<lb/>
　在地旣有建國在天必有分野言周言京師無以異<lb/>
　也豈若交質交惡之辭實為下陵上替哉又按歲星<lb/>
<pb n="51a"/>
　之遲留伏逆莫非星行之常前代推歩之術不精不<lb/>
　自知巳之無算而咎星之失次既妄以為失次又因<lb/>
　而占之所占禨祥又復多騐凡為術皆如是莫非妄<lb/>
　也而徃徃似真由真妄本一致也<lb/>
𫝊子産相鄭伯以如楚舍不為壇○趙汸曰傳見諸侯<lb/>
　朝楚非得巳故子産自損其禮<lb/>
傳公膳日雙雞○<hi>臣召南</hi>按公膳二字連讀卿大夫在<lb/>
　朝之公膳猶六朝客食唐代堂餐也昭四年傳注曰<lb/>
<pb n="51b"/>
　食肉之祿謂在朝廷治其職事就官食者疏曰在官<lb/>
　治事官皆給食大夫以上食乃有肉又引此𫝊以證<lb/>
　之是也<lb/>
𫝊得慶氏之木百車於荘○顧炎武日知錄曰杜注善<lb/>
　其不志於貨財非也邵寳曰此陳氏父子為隠語以<lb/>
　相喻也愚謂木者作室之良材荘者國中之要路言<lb/>
　将代之執齊國之權<lb/>
　春秋左氏𫝊注疏卷三十八考證<lb/>
</p>
<p>
</p>
  </div>
</body>
</text>
</TEI>
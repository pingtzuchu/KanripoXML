<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳注疏卷五十七<hi>起哀公元年盡五年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋左傳注疏卷五十七<hi>起哀公元年盡五年</hi>
　　晉杜氏注　唐陸德明音義　孔穎達疏<lb/>
　哀公音義<hi>陸曰哀公名蔣定公之子蓋夫人定姒所生敬王二十八年即位諡法恭仁短折曰</hi>
　<hi>哀</hi>疏<hi>同上</hi>
經元年春王正月公卽位注無傳<lb/>
楚子陳侯隨侯許男圍蔡注隨世服於楚不通中國吳<lb/>
之入楚昭王奔隨隨侯免之卒復楚國楚人德之使列<lb/>
<pb n="1b"/>
於諸侯故得見經定六年鄭滅許此復見者蓋楚封之<lb/>
音義<hi>見賢遍反下同此復扶又反</hi>疏<hi>注正義曰僖二十年楚人伐隨自爾以來隨不復見以隨世服於楚為楚私屬不通於諸侯征伐盟會不齒於列故史不得書之猶如邾滕為人私屬不序於宋盟也定四年保䕶昭王楚得復國楚人感其恩徳使隨列於諸侯今楚帥諸侯圍蔡令隨在其班次以之告魯故得見經定六年鄭滅許以許男斯歸殺之此時許復見者以許屬楚故疑蓋楚封之當如蔡侯廬陳侯吳受封於楚也世族譜許男斯之後有元公成悼公孫則是楚封元公為許男也</hi>
鼷鼠食郊牛改卜牛<lb/>
夏四月辛巳郊注無傳書過也不言所食非一處音義<lb/>
<pb n="2a"/>
<hi>處昌慮反</hi>疏<hi>注正義曰桓五年傳例云凡祀啓蟄而郊過則書今以四月始郊已入春分之氣故書過也宣三年郊牛之口傷成七年鼷鼠食郊牛角言其傷食之處此不言所食處者所食非一處也</hi>
秋齊侯䘙侯伐晉<lb/>
冬仲孫何忌帥師伐邾注無傳<lb/>
　傳元年春楚子圍蔡報伯舉也注在定四年里而栽<lb/>
　注栽設板築為圍壘周匝去蔡城一里音義<hi>栽才代反又音</hi>
　<hi>再注同說文云築牆長版壘力軌反匝子合反</hi>疏<hi>注正義曰築牆立版謂之栽栽者豎木以約版也楚</hi>
　<hi>慮外人救蔡則於表裏受敵故築圍壘周匝去蔡城一里以圍之欲置兵其内以攻蔡使外人不得救之</hi>
<pb n="2b"/>
　廣丈高倍注壘厚一丈高二丈音義<hi>廣古曠反高倍竝如字高又古</hi>
　<hi>報反注同厚戸豆反</hi>夫屯晝夜九日注夫猶兵也壘未成故令<lb/>
　人在壘裏屯守蔡音義<hi>屯徒門反夫兵也屯守也令力呈反</hi>疏<hi>注正義曰劉炫</hi>
　<hi>云杜言夫猶兵也以壘未成故令人在壘裏屯守蔡然則未築壘前兵豈逺城乎壘成之後兵復出壘乎</hi>
　<hi>以圍人夜守常事何言晝夜九日以後兵豈散乎炫以夫屯謂夫役屯聚晝夜不止九日而築壘成耳夫</hi>
　<hi>者别有城夫非戰士劉炫以為丁夫築城晝夜九日杜必以夫為兵屯守九日者以屯是城守之名故詩</hi>
　<hi>序云屯戌於母家又案傳晉有軘車皆是兵之屯守經籍未有作役之人而為屯守之號者故杜為此解</hi>
　<hi>劉妄規杜失非也</hi>如子西之素注子西本計為壘當用九日<lb/>
<pb n="3a"/>
　而成蔡人男女以辨注辨别也男女各别係纍而出<lb/>
　降音義<hi>辨扶免反又方免反别彼列反下同纍力維反降戸江反</hi>使疆于江汝之<lb/>
　間而還注楚欲使蔡徙國在江水之北汝水之南求<lb/>
　田以自安也蔡權聽命故楚師還音義<hi>疆居良反</hi>疏<hi>注正義曰</hi>
　<hi>服䖍云蔡使楚進疆於故江國與汝水之間意言蔡割地以賂楚也杜不然者以昭七年傳申無宇云先</hi>
　<hi>君文王作僕區之法所以封汝哀十七年傳曰彭仲糞申俘也文王以為令尹實縣申息朝陳蔡封畛於</hi>
　<hi>汝則楚於文王之時其竟已至汝水寧於此役蔡始令楚進疆于江汝之間也且汝水江國不可共文故</hi>
　<hi>杜以為楚使蔡徙其國都於江北汝水之南自擇疆宇欲令遷都近楚為楚屬國蔡人冀令楚去心雖不</hi>
<pb n="3b"/>
　<hi>肯權宜許之楚還之後蔡更自議已與楚惡不如事吳故請遷於吳以吳為援</hi>蔡於是乎請<lb/>
　遷于吳注楚旣還蔡人更叛楚就吳為明年蔡遷州<lb/>
　來傳○吳王夫差敗越于夫椒報檇李也注檇李在<lb/>
　定十四年夫椒吳郡吳縣西南大湖中椒山音義<hi>夫音</hi>
　<hi>扶椒又作椒子消反檇李音醉大湖音泰</hi>疏<hi>注正義曰柱於此注以椒為山名土地名以夫椒為地名</hi>
　<hi>以椒必在山旁以山表地耳</hi>遂入越越子以甲楯五千保于㑹稽<lb/>
　注上會稽山也在會稽山陰縣南音義<hi>楯食允反又音允㑹古外</hi>
　<hi>反稽古兮反會稽山名丄時掌反</hi>使大夫種因吳大宰嚭以行成吳<lb/>
<pb n="4a"/>
　子將許之伍員曰不可臣聞之樹德莫如滋去疾莫<lb/>
　如盡昔有過澆殺斟灌以伐斟鄩注澆寒浞子封於<lb/>
　過者二斟夏同姓諸侯襄四年傳曰澆用師滅斟灌<lb/>
　音義<hi>種章勇反嚭普鄙反員音云去疾起呂反本又作去惡過古禾反國名注及下同澆五呌反一</hi>
　<hi>音五報反下同斟諸林反灌古亂反鄩音尋浞仕捉反夏戸雅反下注皆同</hi>疏<hi>注正義曰襄四年傳</hi>
　<hi>稱夏之衰也有窮后羿因夏民以代夏政而用寒浞寒浞殺羿因其室而生澆處澆于過是言澆是寒浞</hi>
　<hi>之子封於過也二斟夏同姓諸侯夏本紀文也又襄四年傳云澆用師滅斟灌此言殺斟灌者王肅云滅</hi>
　<hi>殺也古者滅殺尊卑同名其意言殺其君而㓕其國故二文各言其一也賈逵云夏后相依斟灌而國故</hi>
<pb n="4b"/>
　<hi>因殺夏后相也案下句别言滅夏后相王解是也</hi>滅夏后相注夏后相啓孫<lb/>
　后相失國依於二斟復為澆所滅音義<hi>相息亮反注及下注同復</hi>
　<hi>扶又反</hi>疏<hi>注正義曰夏本紀云禹生啓啓生大康大康崩仲康立仲康崩子相立是相為仲康之子</hi>
　<hi>啓之孫也書序云大康失邦作五子之歌其經云大康尸位以逸豫乃畋于有洛之表十旬弗反有窮后</hi>
　<hi>羿因民弗忍距于河則大康之時羿已權盛能廢大康矣𦙍征云唯仲康肇位四海孔安國云羿廢大康</hi>
　<hi>而立其弟仲康為天子仲康羿之所立也仲康崩子相立葢亦羿立之矣傳言羿因夏民以代夏政葢於</hi>
　<hi>相時羿始自立為天子相於是失國依於二斟及澆滅斟灌相復為澆所滅</hi>后緡方娠逃<lb/>
　出自竇注后緡相妻娠懷身也音義<hi>緡亡巾反娠音震又音身竇音</hi>
<pb n="5a"/>
　<hi>豆</hi>歸于有仍注后緡有仍氏女生少康焉為仍牧正<lb/>
　注牧官之長音義<hi>少詩照反長丁丈反</hi>惎澆能戒之注惎毒也<lb/>
　戒備也音義<hi>惎音忌</hi>澆使椒求之注椒澆臣逃奔有虞<lb/>
　為之庖正以除其害注虞舜後諸侯也梁國有虞縣<lb/>
　庖正掌膳羞之官賴此以得除己害音義<hi>庖歩交反</hi>疏<hi>注正</hi>
　<hi>義曰尚書堯典云有鰥在下曰虞舜又曰釐降二女于媯汭嬪于虞皇甫謐云嬪于虞因以虞為氏虞今</hi>
　<hi>河東大陽縣西山上虞城是也然則舜有天下其代號虞因本河東大陽之虞及周之興封仲雍之後為</hi>
　<hi>虞國即彼地是也但舜既襌禹禹封舜後為諸侯雖取虞為國名未必封於河東虞地而梁國有虞縣其</hi>
<pb n="5b"/>
　<hi>地以虞為名疑是夏時虞國杜於地名言有者皆是疑辭言有以示不審也庖正當周禮之庖人謂之為</hi>
　<hi>正當是食官之長故為掌膳羞之官也頼此以得除己害得在浞之世不被殺也</hi>虞<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>於是<lb/>
　妻之以二姚注<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>有虞君也虞<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>自以二女妻少康<lb/>
　姚虞姓音義<hi>妻七計反姚羊昭反</hi>邑諸綸注綸虞邑音義<hi>綸音倫</hi>
　有田一成有衆一旅注方十里為成五百人為旅疏<lb/>
　<hi>注正義曰方十里為成司馬法文也五百人為旅夏官序文也田一成衆一旅言食此一成之地其内有</hi>
　<hi>為兵者五百人周禮小司徒云乃井牧其田野鄭衆云井牧者春秋傳所謂井衍沃牧隰臯者也鄭𤣥云</hi>
　<hi>隰臯之地九夫為牧二牧而當一井今造都鄙授民田有不易有一易有再易通率二而當一是之謂井</hi>
<pb n="6a"/>
　<hi>牧昔夏少康在虞<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>有田一成有衆一旅一旅之衆而田一成則井牧之法先古然矣杜解牧隰臯雖與</hi>
　<hi>鄭異其授民田二而當一理亦宜然計方十里為方一里者百方一里有九夫之田則十里容九百夫也</hi>
　<hi>其一百夫授上地不易者其四百夫授一易二而當一則得為五百夫矣</hi>能布其德而兆<lb/>
　其謀注兆始以收夏衆撫其官職注襄四年傳曰靡<lb/>
　自有鬲氏收二國之燼以滅浞而立少康音義<hi>鬲音革燼</hi>
　<hi>徐刃反又秦刃反</hi>疏<hi>注正義曰引此傳者言少康能布恩惠以收夏衆以德撫靡故得用靡遺民滅</hi>
　<hi>浞而立之</hi>使女艾諜澆注女艾少康臣諜候也音義<hi>女如字又</hi>
　<hi>音汝艾五葢反諜音牒</hi>使季杼誘豷注豷澆弟也季杼少康子<lb/>
<pb n="6b"/>
　后杼也音義<hi>杼直呂反豷許器反</hi>遂滅過戈復禹之績注過澆<lb/>
　國戈豷國音義<hi>過戈竝古禾反之績一本作迹</hi>祀夏配天不失舊物<lb/>
　注物事也今吳不如過而越大於少康或將豐之不<lb/>
　亦難乎注言與越成是使越豐大必為吳難音義<hi>難乃</hi>
　<hi>旦反</hi>句踐能親而務施施不失人注所加惠賜皆得其<lb/>
　人音義<hi>施始䜴反下同</hi>親不棄勞注推親愛之誠則不遺小<lb/>
　勞與我同壤而世為仇讐於是乎克而弗取將又存<lb/>
　之違天而長寇讐注猶言天與不取音義<hi>長丁丈反下同</hi>疏<lb/>
<pb n="7a"/>
　<hi>注正義曰吳語云越滅吳吳王請行成越王曰昔天以越賜吳而吳不取是也</hi>後雖悔之不<lb/>
　可食已注食消也已止也疏<hi>正義曰言悔恨之深結其心腹不可如食之消</hi>
　<hi>止</hi>姬之衰也日可俟也注姬吳姓言可計日而待音<lb/>
　義<hi>俟本又作竢音仕</hi>介在蠻夷而長寇讐以是求伯必不行<lb/>
　矣弗聽退而告人曰越十年生聚而十年敎訓注生<lb/>
　民聚財富而後敎之音義<hi>介音界伯如字又音霸聚才喻反又如字</hi>疏<hi>注正</hi>
　<hi>義曰服䖍云令少者無娶老婦老者無娶少婦女十七不嫁男二十不娶父母有罪也將生子以告與之</hi>
　<hi>毉饋之餼也死者釋其征必哭泣葬埋如其子也孺子遊者必餔歠之也非手所種夫人所織不用十年</hi>
<pb n="7b"/>
　<hi>不收於國</hi>二十年之外吳其為沼乎注謂吳宮室廢壞當<lb/>
　為汚池為二十二年越入吳起本音義<hi>沼之兆反汚音烏</hi>三<lb/>
　月越及吳平吳入越不書吳不告慶越不告敗也注<lb/>
　嫌夷狄不與華同故復發傳音義<hi>復扶又反</hi>○夏四月齊<lb/>
　侯衞侯救邯鄲圍五鹿注趙稷以邯鄲叛范中行氏<lb/>
　之黨也五鹿晉邑音義<hi>邯音寒鄲音丹</hi>○吳之入楚也注在<lb/>
　定四年使召陳懷公懷公朝國人而問焉曰欲與楚<lb/>
　者右欲與吳者左陳人從田無田從黨注都邑之人<lb/>
<pb n="8a"/>
　無田者隨黨而立不知所與故直從所居田在西者<lb/>
　居右在東者居左逢滑當公而進注當公不左不右<lb/>
　音義<hi>滑于八反</hi>曰臣聞國之興也以福其亡也以禍今吳<lb/>
　未有福楚未有禍楚未可棄吳未可從而晉盟主也<lb/>
　若以晉辭吳若何公曰國勝君亡非禍而何注楚為<lb/>
　吳所勝對曰國之有是多矣何必不復小國猶復況<lb/>
　大國乎臣聞國之興也視民如傷是其福也注如傷<lb/>
　恐驚動其亡也以民為土芥是其禍也注芥草也音<lb/>
<pb n="8b"/>
　義<hi>芥古邁反</hi>楚雖無德亦不艾殺其民吳日敝於兵暴骨<lb/>
　如莽注草之生於廣野莽莽然故曰草莽音義<hi>艾魚廢反</hi>
　<hi>暴歩卜反莽亡黨反</hi>而未見德焉天其或者正訓楚也注使懼<lb/>
　而改過禍之適吳其何日之有注言今至陳侯從之<lb/>
　及夫差克越乃修先君之怨秋八月吳侵陳修舊怨<lb/>
　也注傳言吳不修德而修怨所以亡○齊侯衞侯會<lb/>
　于乾侯救范氏也師及齊師衞孔圉鮮虞人伐晉取<lb/>
　棘蒲注魯師不書非公命也孔圉孔烝鉏曾孫鮮虞<lb/>
<pb n="9a"/>
　狄帥賤故不書音義<hi>圉魚呂反烝之承反鉏仕居反</hi>疏<hi>注正義曰杜以經書齊衞</hi>
　<hi>伐晉傳言四國伐晉故唯解魯與鮮虞不書意也劉炫以齊衞會乾侯救范氏者師相會因而行伐二君</hi>
　<hi>親行告伐不告會也行伐之後魯與鮮虞會之齊衞更遣師與同伐也但齊將卑師衆故稱師衞將尊師</hi>
　<hi>少故云孔圉後伐四國竝皆不書非獨魯與鮮虞不書也當謂魯師不書非公命餘者不書皆不告義出</hi>
　<hi>百塗竝皆通也今知劉非者杜以傳齊侯衞侯止云會乾侯不言伐晉即云師及齊師衞孔圉鮮虞人伐</hi>
　<hi>晉與經齊侯衞侯伐晉文相次當以為一鮮虞狄帥賤故略而不書猶邲之戰唐侯從楚而不書平丘之</hi>
　<hi>會狄人從晉而不書之類是也劉以為孔圉等更别伐晉魯師不書非公命餘者不告故不書而規杜過</hi>
　<hi>非也</hi>○吳師在陳楚大夫皆懼曰闔廬惟能用其民以<lb/>
<pb n="9b"/>
　敗我於栢舉今聞其嗣又甚焉將若之何子西曰二<lb/>
　三子恤不相睦無患吳矣昔闔廬食不二味疏<hi>正義曰謂</hi>
　<hi>與在下同其好惡不别二為美味也</hi>居不重席室不崇壇注平地作室<lb/>
　不起壇也音義<hi>重直龍反壇徒丹反</hi>器不彤鏤注彤丹也鏤刻<lb/>
　也音義<hi>彤徒冬反鏤魯豆反</hi>宮室不觀注觀臺榭音義<hi>觀古亂反注同</hi>
　<hi>榭音謝</hi>舟車不飾衣服財用擇不取費注選取堅厚不<lb/>
　尚細靡音義<hi>費芳味反</hi>在國天有菑癘注癘疾疫也音義<lb/>
　<hi>菑音災癘本或作天無菑癘疾疫音役</hi>疏<hi>正義曰在國與在君相對夭有菑癘與下句相連言有菑</hi>
<pb n="10a"/>
　<hi>癘之時親自廵孤寡共其乏困也本或作天無誤耳</hi>親巡其孤寡而共其乏困<lb/>
　在軍熟食者分而後敢食注必須軍士皆分熟食不<lb/>
　敢先食分猶徧也音義<hi>共音恭熟食者分如字一讀以分字連下句徧音遍</hi>疏<lb/>
　<hi>注正義曰孫武兵書云軍井未達將不言渴軍竈未炊將不言飢故闔閭在軍如良將之法必須軍士皆</hi>
　<hi>分熟食然後敢食王不先自食也服䖍云以其半分軍士而後自食其餘若簞醪注流也社以分王半食</hi>
　<hi>不得徧及軍人且所嘗珍異乃得卒乘與焉王所自食不得分軍士也故顯而異之分猶徧也待徧熟食</hi>
　<hi>王乃自食也</hi>其所嘗者卒乘與焉注所嘗甘珍非常食音<lb/>
　義<hi>卒子忽反乘繩證反與音預</hi>勤恤其民而與之逸勞是以民不<lb/>
<pb n="10b"/>
　罷勞死知不曠注知身死不見曠棄音義<hi>罷音□</hi>吾先<lb/>
　大夫子常易之所以敗我也注易猶反也今聞夫差<lb/>
　次有臺榭陂池焉注積土為高曰臺有木曰榭過再<lb/>
　宿曰次音義<hi>陂彼宜反</hi>疏<hi>注正義曰釋宮云闍謂之臺郭璞云積土四方也又云有木者</hi>
　<hi>謂之榭李巡云臺上有屋謂之榭又曰無室曰榭四方而高曰臺莊三年傳例曰凡師一宿為舍再宿為</hi>
　<hi>信過信為次孔安國尚書傳云澤鄣曰陂停水曰池言夫差所停三日則役民為此也</hi>宿有妃<lb/>
　嬙嬪御焉注妃嬙貴者嬪御賤者皆内官音義<hi>嬙本又作</hi>
　<hi>墻或作牆在羊反嬪毗人反</hi>疏<hi>注正義曰曲禮云天子之妃曰后則妃上下通名也釋詁云妃合會</hi>
<pb n="11a"/>
　<hi>對也妃嫓也是匹對於夫婦官之最貴者也嬙在妃下次於妃也周禮有九嬪女御以有四名分為二等</hi>
　<hi>故言妃嬙貴者嬪御賤者皆婦官之名周禮無嬙葢後世為之名漢有掖庭王嬙是因於古也</hi>一日<lb/>
　之行所欲必成玩好必從珍異是聚觀樂是務視民<lb/>
　如讎而用之日新夫先自敗也已安能敗我注為二<lb/>
　十二年越滅吳起本音義<hi>好呼報反夫先自敗也已夫音扶本或作夫差先自</hi>
　<hi>敗者非</hi>○冬十一月晉趙鞅伐朝歌注討范中行氏<lb/>
經二年春王二月季孫斯叔孫州仇仲孫何忌帥師伐<lb/>
邾取漷東田及沂西田注邾人以賂取之易也音義<hi>漷火<pb n="11b"/>虢反音郭沂魚依反易以䜴反</hi>癸巳叔孫州仇仲孫何忌及邾子盟于<lb/>
句繹注句繹邾地取邑盟以要之音義<hi>句古侯反繹音亦要以遙反</hi>
疏<hi>注正義曰既取其田慮後悔競故共盟以要之伐則三卿盟唯二卿者服䖍云季孫尊卿敵服先歸使二子與之盟穀梁傳曰三人伐而二人盟何各盟其得也其意言季孫不得田故不與盟也案十四年小邾射以句繹來奔則句繹小邾地也注言邾地者以傳云伐邾邾人愛其土賂以漷沂之田而受盟被伐受盟則盟在邾地猶若成二年楚人伐我師于蜀公及楚公子嬰齊盟于蜀之類是也邾與小邾國竟相近句繹所屬亦無定準猶齊魯汶陽之田莒魯爭鄆之事一彼一此豈有常乎而劉炫以句繹為小邾地而規杜非也</hi>
夏四月丙子䘙侯元卒注定四年盟臯鼬疏<hi>注正義曰元以昭八<pb n="12a"/>年即位三十二年大夫盟于狄泉以未告公而公薨故不數</hi>
滕子來朝注無傳<lb/>
晉趙鞅帥師納衞世子蒯聵于戚疏<hi>正義曰世子者父在之名蒯聵父既死矣而稱世子者晉人納之以世子告言是正世子以示宜為君也春秋以其本是世子未得衞國無可褒貶故因而書世子耳</hi>
秋八月甲戌晉趙鞅帥師及鄭罕達帥師戰于鐡鄭師<lb/>
敗績注皆陳曰戰大崩曰敗績鐵在戚城南罕達子皮<lb/>
孫音義<hi>鐵天結反陳直覲反</hi>
<pb n="12b"/>
冬十月葬衞靈公注無傳七月而葬緩<lb/>
十有一月蔡遷于州來注畏楚而請遷故以自遷為文<lb/>
蔡殺其大夫公子駟注懷土而欺大國故罪而書名<lb/>
　傳二年春伐邾將伐絞注絞邾邑音義<hi>絞古卯反</hi>邾人愛<lb/>
　其土故賂以漷沂之田而受盟○初衞侯遊于郊子<lb/>
　南僕注子南靈公子郢也僕御也音義<hi>郢以井反</hi>公曰余<lb/>
　無子將立女注蒯聵奔無大子音義<hi>女音汝</hi>不對他日<lb/>
　又謂之對曰郢不足以辱社稷君其改圖君夫人在<lb/>
<pb n="13a"/>
　堂三揖在下注三揖卿大夫士音義<hi>揖一人反</hi>疏<hi>注正義曰周禮</hi>
　<hi>司士云孤卿特揖大夫以其等旅揖士旁三揖鄭𤣥云特揖一一揖之旅衆也大夫爵同者衆揖之三揖</hi>
　<hi>者士有上中下鄭衆云卿大夫士皆君之所揖禮春秋傳所謂三揖在下服䖍云三揖卿大夫士土揖庶</hi>
　<hi>姓時揖異姓天揖同姓</hi>君命祗辱注言立適當以禮與内外同<lb/>
　之今君私命事必不從適為辱音義<hi>祗音支適丁歴反下適孫同</hi>
　夏衞靈公卒夫人曰命公子郢為大子君命也對曰<lb/>
　郢異於他子注言用意不同且君没於吾手若有之<lb/>
　郢必聞之注言當以臨没為正且亡人之子輙在注<lb/>
<pb n="13b"/>
　輙蒯瞶之子出公也靈公適孫乃立輙六月乙酉晉<lb/>
　趙鞅納衞大子于戚宵迷陽虎曰右河而南必至焉<lb/>
　注是時河北流過元城界戚在河外晉軍已渡河故<lb/>
　欲出河右而南疏<hi>注正義曰土地名云河經河内之南界東北經汲郡魏郡頓丘陽平</hi>
　<hi>平原樂陵之東南入海是言晉時河所經也春秋之時河未必然故云是時河北流過元城界與晉時河</hi>
　<hi>道異也土地名又云戚頓丘衞縣西戚城在枯河東是春秋時戚在河東也從晉而言河西為内東為外</hi>
　<hi>故云戚在河外也是時晉軍已渡河矣師人皆迷不知戚處陽虎憶其渡處在戚之北河既北流據水所</hi>
　<hi>向則東為右故欲出河右而南行也</hi>使大子絻注絻者始發喪之服音<lb/>
<pb n="14a"/>
　義<hi>絻音問喪音桑</hi>疏<hi>注正義曰士喪禮既小斂主人括髪袒衆主人免于房鄭𤣥云括髪者去笄纚</hi>
　<hi>而紒也衆主人免者齊衰將袒以免代冠冠服之尤尊不以袒也又奔喪之禮至於家入門哭盡哀括髪</hi>
　<hi>袒自齊衰以下入門哭盡哀免麻于序東如彼禮文則主人當括髪齊衰以下乃免此大子絻者禮不至</hi>
　<hi>喪所不括髪故以絻代之耳靈公以四月卒今以六月而大子絻故云絻始發喪之服也遠近不臨喪者</hi>
　<hi>不得括髪故始發喪服絻也鄭𤣥注士喪禮云免之制未聞舊說以為如冠狀廣一寸喪服小記曰斬衰</hi>
　<hi>括髪以麻免而以布此用麻布為之狀如今之著慘頭矣自項中而前交於額上卻繞紒也</hi>八人<lb/>
　衰絰偽自衞逆者注欲為衞人逆故衰絰成服音義<lb/>
　<hi>衰七雷反絰田結反</hi>告於門哭而入遂居之○秋八月齊人輸<lb/>
<pb n="14b"/>
　范氏粟鄭子姚子般送之注子姚罕達子般駟𢎞音<lb/>
　義<hi>般音班</hi>士吉射逆之趙鞅禦之遇於戚陽虎曰吾車<lb/>
　少以兵車之斾與罕駟兵車先陳注斾先驅車也以<lb/>
　先驅車益其兵車以示衆音義<hi>陳直覲反下注同</hi>罕駟自後<lb/>
　隨而從之彼見吾貌必有懼心注晉人先陳鄭人隨<lb/>
　之不知其虛實見車多必懼於是乎會之注會合戰<lb/>
　必大敗之從之卜戰龜焦注兆不成樂丁曰詩曰爰<lb/>
　始爰謀爰契我龜注樂丁晉大夫詩大雅言先人事<lb/>
<pb n="15a"/>
　後卜筮音義<hi>契苦計反又苦結反</hi>疏<hi>正義曰詩大雅綿之篇美大王遷岐之事爰於也既</hi>
　<hi>見周原之地肥美可居於是始集豳人從已者於是與謀議人謀既從於是契灼我龜而卜之言先人謀</hi>
　<hi>後卜筮也</hi>謀恊以故兆詢可也注詢諮詢也故兆始納衞<lb/>
　大子卜得吉兆言今既謀同可不須更卜音義<hi>謀恊以故</hi>
　<hi>兆絶句詢可也思遒反</hi>簡子誓曰范氏中行氏反易天明注不<lb/>
　事君也疏<hi>正義曰天有尊卑人有上下下事上臣事君法則天之明道臣不事君是反易天之</hi>
　<hi>明道也</hi>斬艾百姓欲擅晉國而滅其君寡君恃鄭而保<lb/>
　焉今鄭為不道棄君助臣二三子順天明從君命經<lb/>
<pb n="15b"/>
　徳義除詬耻在此行也克敵者上大夫受縣下大夫<lb/>
　受郡注周書作雒篇千里百縣縣有四郡音義<hi>艾魚廢反</hi>
　<hi>擅市戰反而滅其君滅或作戕音殘詬呼豆反又音茍雒音洛千里百縣縣方百里縣有四郡郡方五十</hi>
　<hi>里</hi>疏<hi>正義曰此經德義與傳經國家詩序經夫婦皆意同也經謂經紀營理之不除君惡則德義廢</hi>
　<hi>矣宜經紀德義使不壞也上大夫下大夫謂於大夫之内分為上下其上大夫非卿也此言先無田禄者</hi>
　<hi>若能克敵得此賞也注正義曰周禮小司徒云九夫為井四井為邑四邑為丘四丘為甸四甸為縣四縣</hi>
　<hi>為都鄭𤣥云邑方二里丘方四里甸方八里旁加一里則方十里為一成縣方二十里都方四十里四都</hi>
　<hi>方八十里旁加十里乃得方百里為一同也如彼文則縣方二十里耳周禮又無郡不可用以解此故引</hi>
<pb n="16a"/>
　<hi>周書解之或曰周書者孔子刪尚書之餘今案其存者其文非尚書之類其作雒篇有此言方千里者為</hi>
　<hi>方百里者百十里百縣則縣方百里計成方十里出車一乘縣方百里則出車百乘也昭五年傳云晉有</hi>
　<hi>四十縣遺守四千乘是縣别有百乘與作雒之言合也上大夫受縣縣則為百乘之家言得進為卿也縣</hi>
　<hi>有四郡則郡方五十里下大夫得此方五十里之采邑</hi>士田十萬注十萬畝也<lb/>
　疏<hi>注正義曰王制云方一里者為田九百畝方十里者為方一里者百為田九萬畝則士田十萬為方</hi>
　<hi>十里有餘</hi>庶人工商遂注得遂進仕人臣𨽻圉免注去厮<lb/>
　役音義<hi>厮役如字字又作斯音同何休注公羊云艾草為防者曰厮汲水漿者曰役蘇林注漢書</hi>
　<hi>云厮取薪者韋昭云析薪曰厮</hi>志父無罪君實圖之注志父趙簡子<lb/>
<pb n="16b"/>
　之改名也言已事濟君當圖其賞音義<hi>志父音甫服云趙鞅入晉</hi>
　<hi>陽以畔後得歸改名志父春秋仍舊猶書趙鞅</hi>疏<hi>注正義曰牧誓武王誓衆尚自稱名况以人臣誓衆</hi>
　<hi>固當自稱名矣知志父是簡子名也簡子名鞅又名志父者服䖍云趙鞅入于晉陽以叛諸侯之策書曰</hi>
　<hi>晉趙鞅以叛既復更名志父或當然也楚公子圍弑君取國改名曰䖍經即書䖍公子棄疾弑君取國改</hi>
　<hi>名曰居經即書居今趙鞅改名志父經書猶云趙鞅者彼楚子既為國君臣下以所改之名告於鄰國故</hi>
　<hi>得書所改之名趙鞅人臣國家不為之諱仍以趙鞅名告故書鞅也鞅言君實圖之言己事濟君當謀其</hi>
　<hi>賞也簡子言此君當謀其賞者言君當賞其在下副上所誓之言欲使在下信之非欲自求賞也</hi>若<lb/>
　其有罪絞縊以戮注絞所以縊人物音義<hi>縊一賜反戮音六</hi>
<pb n="17a"/>
　桐棺三寸不設屬辟注屬辟棺之重數王棺四重君<lb/>
　再重大夫一重音義<hi>桐棺三寸禮記云夫子制於中都四寸之棺五寸之椁以斯知</hi>
　<hi>不欲速朽也鄭康成注云此庶人之制也案禮上大夫棺八寸屬六寸下大夫棺六寸屬四寸無三寸棺</hi>
　<hi>制也棺用難朽之木桐木易壞不堪為棺故以為罰墨子尚儉有桐棺三寸不設屬音燭注同次大棺也</hi>
　<hi>辟歩歴反注同親身棺也禮大夫無辟重直龍反下同王棺四重禮記云水兕革棺被之其厚三寸柂棺</hi>
　<hi>一梓棺二柂棺辟也梓棺二屬與大棺也被水牛及兕之革為一重辟為二重屬為三重大棺為四重君</hi>
　<hi>再重君謂侯伯子男侯伯以下無革棺屬與辟為一重大棺為再重上公則唯無水革耳兕革與辟為一</hi>
　<hi>重屬為再重大棺為三重大夫一重大夫唯屬與大棺為一重今云不設辟者時僭耳非正禮也</hi>疏<lb/>
<pb n="17b"/>
　<hi>注正義曰禮喪大記云君大棺八寸屬六寸椑四寸上大夫大棺八寸屬六寸下大夫大棺六寸屬四寸</hi>
　<hi>是屬辟為棺之重數也大記之文從外向内大棺之内有屬屬之内有椑椑親身之棺鄭𤣥云椑堅著之</hi>
　<hi>意也如記文大夫無椑今簡子自言有罪始不設辟者鄭𤣥云趙簡子云不設屬椑時僭也為時僭日久</hi>
　<hi>自言無罪則僭設有罪乃不設耳記言士棺六寸檀弓又云夫子為中都宰制四寸之棺五寸之槨鄭𤣥</hi>
　<hi>云為民作制民猶四寸簡子言三寸者亦示其罰之重令制度卑於民也記有柂棺梓棺柂謂椵也不以</hi>
　<hi>桐為棺簡子言桐棺者鄭𤣥云凡棺用能溼之物梓椵能溼故禮法尚之桐易腐壞亦以桐為罰也檀弓</hi>
　<hi>又云天子之棺四重鄭𤣥云尚深邃也諸公三重諸侯再重大夫一重士不重又云水兕革棺被之其厚</hi>
　<hi>三寸柂棺一梓棺二四者皆周鄭𤣥云以水牛兕牛之革以為棺被革各厚三寸合六寸也此為一重柂</hi>
<pb n="18a"/>
　<hi>棺一所謂椑棺也梓棺二所謂屬與大棺也檀弓之文自内向外水牛之革一也兕牛之革二也二者相</hi>
　<hi>襲乃得為重故以此二者為一重也又有椑也屬也大棺也此是天子四重為數五棺為四重也喪大記</hi>
　<hi>之文君有大棺也椑也屬也大夫有大棺也屬也鄭𤣥注檀弓天子之棺四重以是差之上公革棺不被</hi>
　<hi>三重也諸侯無革棺再重也大夫無椑一重也士無屬不重也是上公數四棺為三重諸侯數三棺為再</hi>
　<hi>重大夫數二棺為一重士以一棺為不重也杜之此注惟無上公士耳其言重數與鄭同也若然禮器云</hi>
　<hi>天子葬五重諸侯葬三重大夫葬再重以多為貴也彼重亦當謂棺而其數皆較一者鄭𤣥云天子葬五</hi>
　<hi>重者謂抗木與茵也葬者抗木在上茵在下然則茵以藉棺抗為負土天子及諸侯大夫皆數彼以増棺</hi>
　<hi>數故皆多較一也杜言此棺之重數者以明不設屬辟為罰也</hi>素車樸馬注以載柩<lb/>
<pb n="18b"/>
　音義<hi>樸普卜反柩其又反</hi>疏<hi>正義曰素車無飾謂不以翣柳飾車也曲禮云大夫去國為位而哭</hi>
　<hi>乘髦馬鄭𤣥云髦馬不鬄落也則此樸馬亦謂不鬄落用此以載柩也雜記稱士喪有與天子同者三其</hi>
　<hi>終夜燎及乘人專道而行然則柩皆人挽用此車馬載者禮言乘人設法許之耳道遠者當用牛馬且此</hi>
　<hi>言亦為罰也</hi>無入于兆注兆葬域疏<hi>正義曰周禮冢人云凡死于兵者不入兆</hi>
　<hi>域鄭𤣥云戰敗無勇投諸塋外以罰之此言不入兆域亦罰也</hi>下卿之罰也注為衆<lb/>
　設賞自設罰所以能克敵音義<hi>為于偽反</hi>甲戌將戰郵無<lb/>
　恤御簡子衞大子為右注郵無恤王良也音義<hi>郵音尤</hi>
　疏<hi>注正義曰下云子良授綏是也服䖍云王良也孟子說王良善御之事古者車駕四馬御之為難故</hi>
<pb n="19a"/>
　<hi>為六藝之一王良之善御最有名於書傳多稱之楚辭云當世豈無騏驥兮誠無王良之善御見執轡者</hi>
　<hi>非其人兮故駒跳而遠去</hi>登鐵上注鐵丘名望見鄭師衆大子懼<lb/>
　自投于車下子良授大子綏而乘之曰婦人也注言<lb/>
　其怯音義<hi>怯去業反</hi>疏<hi>正義曰曲禮云凡僕人之禮必授人綏論語稱孔子上車必正立執</hi>
　<hi>綏而升綏者挽以上車之索故授之使之升也少儀云僕者右帶劔負良綏申之面拖諸幦鄭𤣥云面前</hi>
　<hi>也幦覆苓也良綏君綏也負之由左肩上入右腋下申之於前覆苓上也</hi>簡子巡列曰畢<lb/>
　萬匹夫也七戰皆獲有馬百乘死於牖下注畢萬晉<lb/>
　獻公卿也皆獲有功死於牖下言得壽終音義<hi>乘繩證反</hi>
<pb n="19b"/>
　<hi>牖羊九反</hi>疏<hi>正義曰襄二十七年傳云唯卿備百邑注云一乘之邑也坊記云家富不過百乘百乘卿</hi>
　<hi>之極制也檀弓云飯於牖下小歛於戸内大歛於阼殯於客位祖於庭葬於墓所以即遠也則禮之正法</hi>
　<hi>死於牖下</hi>羣子勉之死不在寇注言有命繁羽御趙羅宋<lb/>
　勇為右注三子晉大夫羅無勇麇之注麇束縳也音<lb/>
　義<hi>麇丘隕反注同</hi>吏詰之御對曰痁作而伏注痁瘧疾也音<lb/>
　義<hi>詰起吉反痁詩占反瘧魚略反</hi>衞大子禱曰曾孫蒯聵敢昭告皇<lb/>
　祖文王注周文王皇大也音義<hi>禱丁老反一音丁報反</hi>烈祖康<lb/>
　叔注烈顯也文祖襄公注繼業守文故曰文祖蒯瞶<lb/>
<pb n="20a"/>
　襄公之孫疏<hi>正義曰禮於曾柤以上皆稱曾孫此雖竝告三祖對文王康叔稱曾孫也晉語</hi>
　<hi>說此事於襄公之下又有昭考靈公國語與傳異者多矣此下云無作三祖羞是無昭考也</hi>鄭勝<lb/>
　亂從注勝鄭聲公名釋君助臣為從於亂晉午在難<lb/>
　注午晉定公名音義<hi>難乃旦反下注為難同</hi>不能治亂使鞅討<lb/>
　之注鞅簡子名蒯聵不敢自佚備持矛焉注戎右持<lb/>
　矛音義<hi>佚音逸矛亡侯反</hi>敢告無絶筋無折骨無靣傷以集<lb/>
　大事無作三祖羞注集成也音義<hi>筋居銀反</hi>大命不敢請<lb/>
　佩玉不敢愛注不敢愛故以祈禱疏<hi>正義曰上言無絶筋無折骨謂</hi>
<pb n="20b"/>
　<hi>軍之士衆無令傷損以成大事此云大命不敢請者謂已之身命不敢私請苟以求生佩玉不敢愛尚書</hi>
　<hi>金縢稱周公植璧秉珪以告大王王季文王是禱請用玉也在軍無圭璧故以佩</hi>鄭人擊簡<lb/>
　子中肩斃于車中注斃踣也音義<hi>中肩丁仲反斃婢世反本亦作弊踣</hi>
　<hi>蒲北反</hi>獲其蠭旗注蠭旗旗名音義<hi>蠭芳恭反</hi>大子救之以<lb/>
　戈鄭師北獲溫大夫趙羅注羅無勇故鄭師雖北猶<lb/>
　獲羅大子復伐之鄭師大敗獲齊粟千車趙孟喜曰<lb/>
　可矣注趙孟簡子也喜大子前怯今更勇音義<hi>復扶又反</hi>
　傅傁曰雖克鄭猶有知在憂未艾也注傅傁簡子屬<lb/>
<pb n="21a"/>
　也言知氏將為難後竟有晉陽之患音義<hi>傁素口反又作叟有</hi>
　<hi>知音智艾魚廢反又五葢反</hi>初周人與范氏田公孫龍稅焉注龍<lb/>
　范氏臣為范氏收周人所與田之稅音義<hi>龍武江反稅始銳反</hi>
　<hi>為于偽反下文為其注同</hi>趙氏得而獻之注得龍以獻簡子吏請<lb/>
　殺之趙孟曰為其主也何罪正而與之田注還其所<lb/>
　稅及鐵之戰以徒五百人宵攻鄭師取蠭旗於子姚<lb/>
　之幕下獻曰請報主德追鄭師姚般公孫林殿而射<lb/>
　前列多死注晉前列音義<hi>幕音莫姚般子姚子般殿丁電反射食亦反</hi>趙<lb/>
<pb n="21b"/>
　孟曰國無小注言雖小國猶有善射者既戰簡子曰<lb/>
　吾伏弢嘔血注弢弓衣嘔吐也音義<hi>弢吐刀反嘔本又作咎烏口反</hi>
　<hi>吐他露反</hi>鼓音不衰今日我上也注我功為上大子曰吾<lb/>
　救主於車退敵於下我右之上也郵良曰我兩靷將<lb/>
　絶吾能止之注止使不絶音義<hi>靷以刃反</hi>我御之上也駕<lb/>
　而乘材兩靷皆絶注材横木明細小也傳言簡子不<lb/>
　讓下自伐疏<hi>正義曰古之駕四馬者服馬夾轅其頸負軛兩驂在旁挽靷助之詩所謂陰靷</hi>
　<hi>鋈續是也說文云靷引軸也僖二十八年注云在胷曰靷然則此皮約馬胷而引車軸也兩靷將絶而能</hi>
<pb n="22a"/>
　<hi>制焉言其御之和也駕而乘材材謂横地細小之木也乘小木而靷絶示其將絶之驗也</hi>○吳洩<lb/>
　庸如蔡納聘而稍納師師畢入衆知之注元年蔡請<lb/>
　遷于吳中悔故因聘襲之音義<hi>洩息列反一音息引反未詳中丁仲反</hi>
　蔡侯告大夫殺公子駟以說注殺駟以說吳言不時<lb/>
　遷駟之為哭而遷墓注將遷與先君辭故哭冬蔡遷<lb/>
　于州來<lb/>
經三年春齊國夏衞石曼姑帥師圍戚注曼姑為子圍<lb/>
父知其不義故推齊使為兵首戚不稱衞非叛人音義<lb/>
<pb n="22b"/>
<hi>曼音萬爲于偽反</hi>疏<hi>注正義曰春秋行兵征伐自非霸主之命諸國共行皆以主兵爲首此圍戚實出衞意引齊使之助已計應曼姑爲首而序在齊下者曼姑爲子圍父知其不義推齊使爲兵首故先書齊也穀梁傳曰此衞事也其先國夏何也子圍父也是先儒及杜皆同穀梁之説也宋魚石去而復入據宋之彭城襄元年經言圍宋彭城傳曰非宋地追書也於是爲宋討魚石故稱宋且不登叛人也此蒯聵在戚齊衛圍之與圍宋彭城事類同矣彭城稱宋此不稱衛者蒯聵據戚與輙爭國非是叛人故不須繫之衞也公羊傳曰齊國夏曷爲與衞石曼姑帥師圍戚伯討也此其爲伯討奈何曼姑受命乎靈公而立輙以曼姑之義爲固可以距之也輙者曷爲者也蒯聵之子也然則曷爲不立蒯聵而立輙蒯聵爲無道靈公逐蒯聵而立輙然則輙之義可以立乎曰可其可奈何不以父命辭王父命以王父命辭父命是父之行乎子也不以家事辭王事以王事辭<pb n="23a"/>家事是上之行乎下也其意言靈公廢蒯聵不用使之得國輙不以國與蒯聵是靈公之命行於蒯聵也立為國君是王事也以國與父是私事也不以國與父是天子之命行於諸侯也如公羊之言則輙義可以距父圍戚不為不義而杜言曼姑知其不義則輙不合距父意與公羊異者據左𫝊公子郢讓國不受然後立輙然則輙之立也以周禮無適子則立適孫緣是以得立耳非有靈公之命使立之也為輙之義自可讓而不受以已是適孫緣有可立之勢貪國以距父耳非有靈公之命天子之勑使之距蒯聵也論語說此事云冉有曰夫子為衞君乎子貢曰諾吾將問之入曰伯夷叔齊何人也曰古之賢人也曰怨乎曰求仁而得仁又何怨乎出曰夫子不為也孔子意不助輙明是輙為不義故曼姑自知不義推齊為主</hi>
夏四月甲午地震注無傳<lb/>
<pb n="23b"/>
五月辛卯桓宮僖宮災注天火曰災<lb/>
季孫斯叔孫州仇帥師城啓陽注無傳魯黨范氏故懼<lb/>
晉比年四城啓陽今琅邪開陽縣<lb/>
宋樂髠帥師伐曹注無傳音義<hi>髠苦孫反</hi>
秋七月丙子季孫斯卒<lb/>
蔡人放其大夫公孫獵于吳注無傳公子駟之黨<lb/>
冬十月癸卯秦伯卒注無傳不書名未同盟<lb/>
叔孫州仇仲孫何忌帥師圍邾注無傳<lb/>
<pb n="24a"/>
　傳三年春齊衞圍戚求援于中山注中山鮮虞○夏<lb/>
　五月辛卯司鐸火注司鐸宮名音義<hi>鐸待洛反</hi>疏<hi>注正義曰僖二</hi>
　<hi>十年西宮災書之此不書者西宮公之西宮親近偪君忽被天火故重而書之此司鐸雖是公小宮在公</hi>
　<hi>宮之後非君來徃之急又是人火所以輕而不書或可舉廟重以略之</hi>火踰公宮桓僖<lb/>
　災注桓公僖公廟疏<hi>正義曰傳言火而經書災者司鐸初被人火火越宮而至廟以</hi>
　<hi>火踰宮故以災言之</hi>救火者皆曰顧府注言常人愛財南宮敬<lb/>
　叔至命周人出御書俟於宫注敬叔孔子弟子南宮<lb/>
　閲周人司周書典籍之官御書進於君者也使待命<lb/>
<pb n="24b"/>
　於宮音義<hi>閲音悅</hi>曰庀女而不在死注庀具也音義<hi>庀匹</hi>
　<hi>婢反女音汝</hi>子服景伯至命宰人出禮書注景伯子服何<lb/>
　也宰人家宰之屬以待命命不共有常刑注待求之<lb/>
　命音義<hi>共音恭</hi>校人乗馬巾車脂轄注校人掌馬巾車<lb/>
　掌車乗馬使四四相從為駕之易音義<hi>校戸校反注及下同乘繩</hi>
　<hi>證反注及下皆同轄戸瞎反本又作鎋同為于偽反易以豉反</hi>百官官備府庫愼守<lb/>
　官人肅給注國有火災恐有變難故愼為備音義<hi>難乃</hi>
　<hi>旦反</hi>濟濡帷幕鬱攸從之注鬱攸火氣也濡物於水出<lb/>
<pb n="25a"/>
　用為濟音義<hi>濟子細反又子禮反注同帷位悲反幕音莫攸音由</hi>蒙葺公屋注<lb/>
　以濡物冒覆公屋音義<hi>葺七入反一音子入反</hi>自大廟始外内<lb/>
　以悛注悛次也先尊後卑以次救之音義<hi>悛大全反</hi>助所<lb/>
　不給有不用命則有常刑無赦公父文伯至命校人<lb/>
　駕乗車注乘車公車季桓子至御公立于象魏之外<lb/>
　注象魏門闕命救火者傷人則止財可為也命藏象<lb/>
　魏注周禮正月縣敎令之法于象魏使萬民觀之故<lb/>
　謂其書為象魏音義<hi>縣音𤣥</hi>疏<hi>注正義曰周禮大宰云正月之吉始和布治于</hi>
<pb n="25b"/>
　<hi>邦國都鄙乃縣治象之法于象魏使萬民觀治象浹日而斂之鄭𤣥云正月周之正月吉謂朔日大宰以</hi>
　<hi>正月朔日布王治之事於天下至正歳又書而縣于象魏使萬民觀焉凡治有故言始和者若改造云爾</hi>
　<hi>鄭衆云從甲至癸謂之浹日凡十日其地官夏官秋官皆有此言地官云布敎縣敎象夏官云布政縣政</hi>
　<hi>象秋官云布刑縣刑象各縣所掌之事為異其文悉同唯春官不縣者以禮法一頒百事皆足不可又縣</hi>
　<hi>故不縣之杜總彼意言縣敎令之法彼所縣者皆是敎令之事故也由其縣于象魏故謂其書為象魏命</hi>
　<hi>藏其書也彼言朔日縣之十日卽斂之則救火之時其書久已藏矣而此立象魏之外方始命藏此書者</hi>
　<hi>象魏是縣書之處見其處而念及其書非始就縣處歛藏之</hi>曰舊章不可亡也富<lb/>
　父槐至曰無備而官辦者猶拾瀋也注槐富父終生<lb/>
<pb n="26a"/>
　之後瀋汁也言不備而責辦不可得音義<hi>父音甫槐音懐官辦</hi>
　<hi>辦具之辦注竝同拾音十瀋尺審反北土呼汁為瀋</hi>於是乎去表之槀注表表<lb/>
　火道風所向者去其槀積音義<hi>去起呂反注同槀古老反注同向許亮反</hi>
　<hi>積子賜反</hi>道還公宮注開除道周匝公宫使火無相連音<lb/>
　義<hi>還本又作環戸關反又音患注同</hi>孔子在陳聞火曰其桓僖乎注<lb/>
　言桓僖親盡而廟不毁宜為天所災疏<hi>注正義曰禮諸侯親廟四</hi>
　<hi>焉高祖之父卽當毁其廟計桓之於哀八世祖也僖六世祖也親盡而廟不毁言其宜為天所災也所以</hi>
　<hi>不毁者服䖍云季氏出桓公又為僖公所立故不毁其廟其意或然公羊傳曰此皆毁廟也其言災何復</hi>
<pb n="26b"/>
　<hi>立也曷為不言其復立春秋見者不復見也何以不言及敵也其意言哀公更立之不可通於左氏故以</hi>
　<hi>為元不毁耳服䖍又云俱在迭毁故不言及杜無説或當同時災無先後故不言及</hi>○劉氏范<lb/>
　氏世為㛰姻注劉氏周卿士范氏晉大夫萇𢎞事劉<lb/>
　文公注為之屬大夫故周與范氏趙鞅以為討注責<lb/>
　周與范氏六月癸卯周人殺萇𢎞注終違天之禍疏<lb/>
　<hi>正義曰文公以定四年卒也為之屬大夫謂當昭公之世也此時文公以卒萇𢎞知政以已先事劉子劉</hi>
　<hi>氏又與范氏親至握國權遂與范氏故周人殺之以説於晉</hi>○秋季孫有疾命正<lb/>
　常曰無死注正常桓子之寵臣欲付以後事故敕命<lb/>
<pb n="27a"/>
　勿從已死音義<hi>令力呈反</hi>南孺子之子男也則以告而立<lb/>
　之注南孺子季桓子之妻言若生男告公而立之音<lb/>
　義<hi>孺如住反</hi>女也則肥也可注肥康子也季孫卒康子即<lb/>
　位既葬康子在朝注在公朝也南氏生男正常載以<lb/>
　如朝告曰夫子有遺言命其圉臣曰南氏生男則以<lb/>
　告於君與大夫而立之今生矣男也敢告遂奔衞康<lb/>
　子請退注退辟位也公使共劉視之注共劉魯大夫<lb/>
　音義<hi>共音恭</hi>則或殺之矣乃討之注討殺者召正常正<lb/>
<pb n="27b"/>
　常不反注畏康子也傳備言季氏家事疏<hi>正義曰服䖍云召而</hi>
　<hi>問兒死意然則兒於正常去後始死死非正常得知召之復何所問也當欲問不立康子之意故正常畏</hi>
　<hi>康子不反</hi>○冬十月晉趙鞍圍朝歌師于其南注范中行<lb/>
　所在荀寅伐其郛汪伐其北郭圍音義<hi>郛芳夫反</hi>使其徒<lb/>
　自北門入已犯師而出注荀寅使在外救已之徒擊<lb/>
　趙氏圍之北門因外内攻得出疏<hi>正義曰荀寅從内伐其北郭之郛又</hi>
　<hi>使其救已之徒自外伐圍郛之北門而入因外内攻故得出也</hi>癸丑奔邯鄲十一月<lb/>
　趙鞅殺士臯夷惡范氏也注惡范氏而殺其族言遷<lb/>
<pb n="28a"/>
　怒音義<hi>惡烏路反注同</hi>
經四年春王二月庚戌盜殺蔡侯申注賤者故稱盜不<lb/>
言弑其君賤盜也音義<hi>盜殺申志反蔡侯申今本皆如此案宣十七年蔡侯申卒是文侯也今昭侯是其𤣥孫不容與高祖同名未詳何者誤也</hi>疏<hi>正義曰宣十七年蔡侯申卒是文侯也蔡世家云文侯申生景侯固固生靈侯般般生隱太子今昭侯申是隱太子之子杜世族譜亦然計昭侯是文侯𤣥孫乃與髙祖同名周人以諱事神二申必有誤者俱是經文未知孰誤注正義曰公孫辰公孫姓公孫霍雖竝是弑君之黨而非弑君之首首是公孫翩翩賤故稱盜不言弑其君者賤此盜也盜賤不得有其君故以盜為文不得言弑其君</hi>蔡公孫辰出奔吳注弑君賊之黨故書名<lb/>
<pb n="28b"/>
葬秦惠公注無傳<lb/>
宋人執小邾子注無傳邾子無道於其民故稱人以執<lb/>
夏蔡殺其大夫公孫姓公孫霍注皆弑君黨音義<hi>姓音生又作主或一音性</hi>
晉人執戎蠻子赤歸于楚注晉恥為楚執諸侯故稱人<lb/>
以告若蠻子不道於其民也赤本屬楚故言歸音義<hi>恥為于偽反</hi>
城西郛注無傳魯西郭備晉也<lb/>
<pb n="29a"/>
六月辛丑亳社災注無傳天火也亳社殷社諸侯有之<lb/>
所以戒亡國音義<hi>亳步洛反</hi>疏<hi>注正義曰傳例曰天火曰災知天火也殷有天下作都于亳故知亳社殷社也盖武王伐紂以其社班賜諸侯使各各立之所以戒亡國也其社有屋故火得焚之公羊傳曰蒲社者何亡國之社也社者封也其言災何亡國之社葢揜之揜其上而柴其下榖梁傳曰亳社者亳之社也亳亡國也亡國之社以為廟屏戒也其屋亡國之社不得逹上也說者以為立亳社於廟門之外以為屏蔽使人君視之而致戒也左𫝊稱間于兩社事當為然郊特牲亦云喪國之社屋之不受天陽故災其屋也</hi>
秋八月甲寅滕子結卒注無傳同盟於臯鼬<lb/>
冬十有二月葬蔡昭公注無傳亂故是以緩<lb/>
<pb n="29b"/>
葬滕頃公注無傳<lb/>
　傳四年春蔡昭侯將如吳諸大夫恐其又遷也承注<lb/>
　承音懲葢楚言音義<hi>懲直升反</hi>疏<hi>注正義曰懲創徃年之遷恐其更復遷徙承懲</hi>
　<hi>音相近蓋是楚人之言聲轉而字異耳</hi>公孫翩逐而射之入於家人而<lb/>
　卒注翩蔡大夫音義<hi>翩音篇射食亦反下同</hi>疏<hi>正義曰言將如呉已適呉矣翩</hi>
　<hi>在路逐而殺之遂入于凡人之家言此者說其非理之意</hi>以兩矢門之衆莫敢進<lb/>
　注翩以矢自守其門文之鍇後至注鍇蔡大夫音義<lb/>
　<hi>鍇音楷又音皆又客駭反</hi>曰如牆而進多而殺二人注併行如牆<lb/>
<pb n="30a"/>
　俱進音義<hi>併步頂反</hi>鍇執弓而先翩射之中肘鍇遂殺之<lb/>
　故逐公孫辰而殺公孫姓公孫旴注旴即霍也音義<lb/>
　<hi>中丁仲反肘竹九反旴况于反</hi>○夏楚人既克夷虎注夷虎蠻夷叛<lb/>
　楚者乃謀北方左司馬眅申公壽餘葉公諸梁致蔡<lb/>
　於負函注三子楚大夫也此蔡之故地人民楚因以<lb/>
　為邑致之者會其衆也音義<hi>眅普版反字林匹姦反葉始渉反函音咸</hi>致<lb/>
　方城之外於繒關注負函繒關皆楚地音義<hi>繒才陵反</hi>曰<lb/>
　吳將泝江入郢注逆流曰泝音義<hi>泝音素郢以井反又以政反</hi>將<lb/>
<pb n="30b"/>
　奔命焉為一昔之期襲梁及霍注偽辭當備吳夜結<lb/>
　期明日便襲梁霍使不知之梁河南梁縣西南故城<lb/>
　也梁南有霍陽山皆蠻子之邑也單浮餘圍蠻氏蠻<lb/>
　氏潰注浮餘楚大夫音義<hi>單音善潰戸内反</hi>蠻子赤奔晉陰<lb/>
　地注陰地河南山北自上雒以東至陸渾音義<hi>渾戸門反</hi>
　司馬起豐析與狄戎注楚司馬眅也析縣屬南鄉郡<lb/>
　析南有豐鄉皆楚邑𤼵此二邑人及戎狄音義<hi>析星歴反</hi>
　<hi>注同</hi>以臨上雒左師軍于菟和注菟和山在上雒東也<lb/>
<pb n="31a"/>
　音義<hi>菟音徒</hi>右師軍于倉野注倉野在上雒縣使謂陰<lb/>
　地之命大夫士蔑注命大夫别縣監尹音義<hi>監古衘反</hi>疏<lb/>
　<hi>注正義曰陰地者河南山北東西横長其間非一邑也若是典邑大夫則當以邑冠之乃言陰地之命大</hi>
　<hi>夫則是特命大夫使總監陰地故以為别縣監尹也以其去國遙遠别為置監楚官稱尹故以尹言之</hi>
　曰晉楚有盟好惡同之若將不廢寡君之願也不然<lb/>
　將通於少習以聽命注少習商縣武關也將大開武<lb/>
　關道以伐晉音義<hi>少詩照反又如字</hi>士蔑請諸趙孟趙孟曰<lb/>
　晉國未寧安能惡於楚必速與之注未寧時有范中<lb/>
<pb n="31b"/>
　行之難音義<hi>難乃旦反</hi>士蔑乃致九州之戎注九州戎在<lb/>
　晉陰地陸渾者將裂田以與蠻子而城之注以詐蠻<lb/>
　子且將為之卜注卜城音義<hi>為于偽反下注同</hi>蠻子聽卜遂<lb/>
　執之與其五大夫以畀楚師于三戸注今丹水縣北<lb/>
　三戸亭音義<hi>畀必利反與也</hi>司馬致邑立宗焉以誘其遺民<lb/>
　注楚復詐為蠻子作邑立其宗主音義<hi>復扶又反</hi>而盡俘<lb/>
　以歸○秋七月齊陳乞弦施衞甯跪救范氏注陳乞<lb/>
　僖子弦施弦多音義<hi>跪其委反</hi>庚午圍五鹿注五鹿晉邑<lb/>
<pb n="32a"/>
　九月趙鞅圍邯鄲冬十一月邯鄲降荀寅奔鮮虞趙<lb/>
　稷奔臨注臨晉邑音義<hi>降戸江反</hi>十二月弦施逆之遂墮<lb/>
　臨疏<hi>正義曰稷初奔臨欲據臨距國今弦施逆稷欲納之他邑以臨險固故毁之</hi>會鮮虞<lb/>
　納荀寅于柏人注晉邑也今趙國柏人縣也弦施與<lb/>
　鮮虞會也<lb/>
經五年春城毗注無傳備晉也音義<hi>毗頻夷反</hi>
夏齊侯伐宋注無傳<lb/>
晉趙鞅帥師伐衞<lb/>
<pb n="32b"/>
秋九月癸酉齊侯杵臼卒注再同盟也音義<hi>杵昌呂反臼求又反</hi>
疏<hi>注正義曰襄二十五年崔杼弑莊公而立杵臼昭二十六年盟于鄟陵定四年于臯鼬是再同盟也昭三十二年大夫盟于狄泉未告公而公薨故不數也</hi>
冬叔還如齊<lb/>
閏月葬齊景公注無傳<lb/>
　傳五年春晉圍柏人荀寅士吉射奔齊初范氏之臣<lb/>
　王生惡張柳朔言諸昭子使為栢人注為栢人宰也<lb/>
　昭子范吉射也音義<hi>惡烏路反下同柳良久反</hi>昭子曰夫非而讎<lb/>
<pb n="33a"/>
　乎對曰私讎不及公注公家之事也音義<hi>夫音扶</hi>好不<lb/>
　廢過惡不去善義之經也臣敢違之及范氏出注出<lb/>
　栢人奔齊音義<hi>好呼報反去起呂反</hi>張柳朔謂其子爾從主勉<lb/>
　之我將止死王生授我矣注授我死節吾不可以僭<lb/>
　之遂死於栢人注為吉射距晉戰死音義<hi>僭子念反後同為于</hi>
　<hi>偽反</hi>○夏趙鞅伐衞范氏之故也遂圍中牟注衞助范<lb/>
　氏故也○齊燕姬生子不成而死注燕姬景公夫人<lb/>
　不成未冠也音義<hi>燕於賢反冠古唤反</hi>諸子鬻姒之子荼嬖注<lb/>
<pb n="33b"/>
　諸子庶公子也鬻姒景公妾荼安孺子音義<hi>鬻音育姒音似</hi>
　<hi>荼音舒又音徒又文加反嬖必計反</hi>諸大夫恐其為大子也言於公曰<lb/>
　君之齒長矣未有大子若之何公曰二三子間於憂<lb/>
　虞則有疾疢亦姑謀樂何憂於無君注景公意欲立<lb/>
　荼而未發故以此言塞大夫請音義<hi>長丁丈反間音閑又音間厠之</hi>
　<hi>間又如字疢勑覲反本或作疹乃結反樂音洛</hi>疏<hi>正義曰公謂羣臣云若閒暇於憂虞謂國無憂虞事</hi>
　<hi>得閒暇則恐有疾疢不得歡樂今旣無憂虞又無疾疢亦且謀樂何憂乎無君</hi>公疾使國惠<lb/>
　子高昭子立荼注恵子國夏昭子高張寘羣公子於<lb/>
<pb n="34a"/>
　萊注萊齊東鄙邑音義<hi>寘之豉反羣或作諸萊音來</hi>秋齊景公卒<lb/>
　冬十月公子嘉公子駒公子黔奔衞公子鉏公子陽<lb/>
　生來奔注皆景公子在萊者音義<hi>黔巨亷反又音琴鉏仕居反</hi>萊<lb/>
　人歌之曰景公死乎不與埋三軍之事乎不與謀師<lb/>
　乎師乎何黨之乎注師衆也黨所也之徃也稱諡蓋<lb/>
　葬後而為此歌哀羣公子失所音義<hi>與音預下同埋亡皆反</hi>疏<lb/>
　<hi>注正義曰師衆之徃釋詁文也周禮五百家為黨言其共居一所故以黨為名是黨為所也經書閏月葬</hi>
　<hi>齊景公長歴閏十一月禮葬乃有諡此歌稱諡明是葬後傳言冬十月者記公子出奔之月其萊人之歌</hi>
<pb n="34b"/>
　<hi>在公子出奔之後杜以文承十月之下故云蓋耳公羊以為喪以閏數謂通數閏月榖梁云不正其閏也</hi>
　<hi>謂喪事不數左氏無傳未知所從</hi>○鄭駟秦富而侈嬖大夫而常陳<lb/>
　卿之車服於其庭鄭人惡而殺之子思曰詩曰不解<lb/>
　于位民之攸曁注子思子產子國參也詩大雅攸所<lb/>
　也暨息也音義<hi>侈昌氏反又尺氏反惡烏路反解佳賣反曁音許器反</hi>疏<hi>正義曰詩</hi>
　<hi>大雅嘉樂之篇也言在上者不解惰于其位民之所以得安息駟秦棄位僭上是惰于位也</hi>不守<lb/>
　其位而能久者鮮矣商頌曰不僭不濫不敢怠皇命<lb/>
　以多福注僭差也濫溢也皇暇也言駟秦違詩商頌<lb/>
<pb n="35a"/>
　故受禍音義<hi>鮮息淺反濫力暫反溢音逸</hi>疏<hi>正義曰啇頌殷武之篇歌成湯之徳不僭</hi>
　<hi>差不濫溢不敢怠惰而自暇以此之故上天命以多福也詩於怠皇之下更云命于下國封建厥福傳言</hi>
　<hi>命以多福不復具引詩文取其意而言之也杜云違詩啇頌上言詩下言頌以駟秦於此二詩皆違故言</hi>
　<hi>違詩與商頌</hi>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳注疏卷五十七<lb/>
<pb n="36a"/>
　春秋左氏傳注疏卷五十七考證<lb/>
楚子陳侯隨侯許男圍蔡疏則是楚封元公為許男也<lb/>
　○元公監本訛作近公今改正<lb/>
傳邑諸綸○<hi>臣召南</hi>按後漢郡國志梁國虞有綸城少<lb/>
　康邑<lb/>
傳能布其德而兆其謀以收夏衆撫其官職○金履祥<lb/>
　曰夏衆卽帝丘二斟之遺民靡收二國之燼亦其助<lb/>
　也官職夏之士大夫播遷者若遺臣靡之類是也<lb/>
<pb n="36b"/>
傳而越大於少康○<hi>臣召南</hi>按伍員所以引夏少康之<lb/>
　事者以越為少康之後也會稽之甲楯五千大于一<lb/>
　成一旅多矣<lb/>
傳取棘蒲○<hi>臣召南</hi>按杜氏不注棘蒲所在漢功臣陳<lb/>
　武封棘蒲侯注家亦不知所在也<lb/>
蔡遷于州來○<hi>臣召南</hi>按州來卽漢之下蔡縣也地理<lb/>
　志云沛郡下蔡故州來國為楚所滅後吳取之至夫<lb/>
　差遷昭侯於此後四世侯齊竟為楚所滅<lb/>
<pb n="37a"/>
傳克敵者上大夫受縣下大夫受郡注千里百縣縣有<lb/>
　四郡○千監本訛作十今改正<lb/>
　又疏縣有四郡則郡方五十里○<hi>臣召南</hi>按古者縣<lb/>
　大郡小以縣統郡此文是也至戰國以後乃更以郡<lb/>
　統縣杜佑通典曰春秋時縣大郡小至戰國則郡大<lb/>
　而縣小故甘茂曰宜陽大縣其實郡也<lb/>
傳下卿之罰也○<hi>臣召南</hi>按此役簡子將兵必已為上<lb/>
　卿故其自誓以下卿之罰<lb/>
<pb n="37b"/>
傳孔子在陳聞火曰其桓僖乎○<hi>臣召南</hi>按漢書五行<lb/>
　志曰董仲舒劉向以為此二宮不當立違禮者也桓<lb/>
　季氏之所出僖使季氏世卿者也是服䖍所本以為<lb/>
　説也<lb/>
傳趙鞅以為討○<hi>臣照</hi>按萇𢎞王室大夫有志于强王<lb/>
　室卽右范氏趙鞅焉得而討之周人殺萇𢎞以説于<lb/>
　晉不競甚矣而其時君子以萇𢎞為自取謂為違天<lb/>
　大義之不明如此然三年化碧忠血猶存使後世莫<lb/>
<pb n="38a"/>
　不知其為忠則春秋之敎也使後世知萇𢎞之事云<lb/>
　何時人之論萇𢎞云何則左氏之功也後儒每以其<lb/>
　時繆悠之論屬之邱明不知邱明紀事者也非斷事<lb/>
　者也<lb/>
傳趙鞅殺士臯夷惡范氏也○<hi>臣召南</hi>按臯夷卽知韓<lb/>
　魏所欲以代范氏者也使知躒猶在鞅必不敢殺臯<lb/>
　夷傳于定哀間記事甚略是以知躒之卒知瑶之代<lb/>
　皆無明文<lb/>
<pb n="38b"/>
宋人執小邾子注邾子無道于其民○推尋文義應作<lb/>
　小邾子無道于其民各本俱脱一小字<lb/>
傳為一昔之期○昔監本訛作備今改正<lb/>
傳使謂陰地之命大夫士蔑注命大夫别縣監尹○<hi>臣</hi>
　<hi>召南</hi>按注不過言蔑以命大夫監治陰地耳非從楚<lb/>
　之官名為尹也尚書立政曰三亳阪尹此監尹之説<lb/>
　也孔疏楚官稱尹故以尹言之謬矣晉大夫肯從楚<lb/>
　官名乎<lb/>
<pb n="39a"/>
傳諸子鬻姒之子荼嬖○史記齊世家作寵妾芮姬生<lb/>
　子荼<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左氏傳注疏卷五十七考證<lb/>
</p>
<p>
</p>
  </div>
</body>
</text>
</TEI>
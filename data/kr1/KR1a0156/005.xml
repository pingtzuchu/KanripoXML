<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易漢學卷五</head> <lb/>
    <p>
<pb n="1a"/>
欽定四庫全書<lb/>
　易漢學卷五<lb/>
　　　　　　　　　　　　　長洲恵棟撰<lb/>
　京君明易下<lb/>
　　五行<lb/>
京房易積算法曰寅中有生火<hi>孟康曰南方火火生於寅盛於午</hi>亥中<lb/>
有生木<hi>東方木木生於亥盛於卯</hi>巳中有生金<hi>西方金金生于巳盛于酉</hi>申中有<lb/>
生水<hi>北方水水生于申盛于子詩緯含神霧曰集微揆著上統元皇下序四始羅列五際推度灾曰建四<pb n="1b"/>始五極而八節通汎厯樞曰午亥之際為革命卯酉之際為改正辰在天門出入候聴亥水始也寅木始也巳火始也申金始也</hi>丑中有死金<hi>孟康曰丑/窮金也</hi>戌中有死火<hi>戌窮火也</hi>未<lb/>
中有死木<hi>未窮木也説文曰五行木老於未</hi>辰中有死水<hi>辰窮水也</hi>土兼於<lb/>
中<lb/>
淮南天文曰凡日甲剛乙柔丙剛丁柔以至於癸木生<lb/>
於亥壯於卯死於未三辰皆木也火生於寅壯於午死<lb/>
於戌三辰皆火也土生於午壯於戌死於寅三辰皆土也<lb/>
金生於巳壯於酉死於丑三辰皆金也水生於申壯於<lb/>
<pb n="2a"/>
子死於辰三辰皆水也故五勝生一壯五終九<lb/>
　案乾鑿度言物有始有壯有究即生一壯五終九之<lb/>
　説<lb/>
翼奉上封事曰北方之情好也好行貪狼申子主之<hi>孟康曰水性觸地而行觸物而潤多所好故多好則貪而無厭故為貪狼也</hi>東方之情怒也怒<lb/>
生隂賊亥卯主之<hi>木性受水氣而生貫地而出故為怒以隂氣賊害上故為隂賊也</hi>貪<lb/>
狼必待隂賊而後動隂賊必待貪狼而後用二隂並行<lb/>
是以王者忌子卯也禮經避之春秋諱焉<hi>李竒曰北方隂也卯又隂<pb n="2b"/>賊故為二隂王者忌之不舉樂張晏曰子刑卯卯刑子相刑之日故以為忌</hi>南方之情惡也<lb/>
惡行廉貞寅午主之<hi>孟康曰火性炎猛無所容受故為惡其氣精専嚴整故為廉貞</hi>西<lb/>
方之情喜也喜行寛大己酉主之<hi>金之為物喜以利刃加于萬物故為喜刑刃所加無不寛大故寛大也</hi>二陽並行是以王者吉午酉也詩曰吉<lb/>
日庚午上方之情樂也樂行姦邪辰未主之<hi>上方謂北與東也陽氣所萌生故為上辰窮水也未窮木也翼氏風角曰木落歸本水流歸末故木利在亥水利在辰盛哀各得其所故樂也水窮則無隙不入木上出窮則旁行故為姦邪棟案水利在辰辰當作申</hi>下方之情哀<lb/>
也哀行公正戌五主之<hi>下方謂南與西也隂氣所萌故為下戌窮火也丑窮全也翼氏<pb n="3a"/>風角曰金剛火强各歸其鄉故火刑于午金刑于酉酉午金火之盛也盛時而受刑至窮無所歸故曰哀也火性無所私全性方剛故曰公正</hi>辰未屬隂戌丑屬陽萬物各以其類應<lb/>
五行休王論<hi>御覽</hi>曰立春艮王震相巽胎離没坤死兑囚<lb/>
乾廢坎休立夏巽王離相坤胎兑没乾死坎囚艮廢震<lb/>
休立秋坤王兑相乾胎坎没艮死震囚巽廢離休立冬<lb/>
乾王坎相艮胎震没巽死離囚坤廢兑休<lb/>
　王充論衡所載略同又云王之衝死相之衝囚王相<lb/>
　衝位有死囚之氣也京房易占曰夏至離王景風用<lb/>
<pb n="3b"/>
　事人君當爵有徳封有功立秋坤王凉風用事<lb/>
淮南墜形曰木旺水老火生金囚土死火壯木老土生<lb/>
水囚金死土壯火老金生木囚水死金壯土老水生火<lb/>
囚木死水壯金老木生土囚火死<lb/>
　　占騐<lb/>
易緯辨終備曰魯人商瞿使向齊國瞿年四十今復使<lb/>
行逺路畏慮恐絶無子夫子正月與瞿母筮告曰後有<lb/>
五丈夫子子貢曰何以知之曰卦遇大畜艮之二世九<lb/>
<pb n="4a"/>
二甲寅木為世立六五丙子水為應世生外象生象來<lb/>
爻生互内象艮别子應有五子一子短命顔回云何以<lb/>
知之内象是本子一艮變為二醜三陽爻五於是五一<lb/>
子短命何以知短命他以故也<hi>有缺誤</hi>
繋辭下曰凡易之情近而不相得則凶或害之朱子語<lb/>
類曰凶或害之如火珠林占法凶神動與世不相關不<lb/>
能為害惟是克世則為害<lb/>
漢書西域傳武帝詔曰古者卿大夫與謀參以蓍龜不<lb/>
<pb n="4b"/>
吉不行迺者匈奴縛馬前後足不詳<hi>祥</hi>甚哉易之卦得<lb/>
大過爻在九五匈奴困敗公車方士太史治星望氣及<lb/>
太卜蓍龜皆以為吉匈奴必破今計謀卦兆皆反謬程<lb/>
舜俞集筮法師春曰大過木兆卦也外克内應克世之<lb/>
兆所以敗也<lb/>
　按大過震㳺魂故云木兆卦五動又成震初六辛丑<lb/>
　土乃震之財故云外克内然大過九四丁亥水也而<lb/>
　受制於辛丑之土九四立世初六為應故云應克世<lb/>
<pb n="5a"/>
　當時諸臣以漢為内卦匈奴為外卦故皆云吉而實<lb/>
　反謬也<lb/>
干寳晉紀曰陸抗之克步闡皓意張大乃使尚廣筮并<lb/>
天下遇冏人之頤對曰吉庚子嵗青蓋當入洛陽<lb/>
　案頤巽㳺魂也六四丙戌主世初九庚子為應震為<lb/>
　木故云青蓋朱子發曰庚子震初爻也震少陽數七<lb/>
　鳯皇元年至天紀四年春三月吳入晉實七年<lb/>
南史曰梁大同中同泰寺灾帝召太史令虞履筮之遇<lb/>
<pb n="5b"/>
坤之履曰無害其繋曰西南得朋東北喪朋安貞吉文<lb/>
言曰東北喪朋乃終有慶帝曰斯魔也酉應見卯金來<lb/>
克木卯<lb/>
　案坤上六癸酉立世六三乙卯為應故曰酉應見卯<lb/>
丘悦三國典略曰北齊趙輔和明易善筮有人父疾輔<lb/>
和筮之遇乾之晉告之以吉退而謂人曰乾為父父變<lb/>
魂而昇於天能無死也果如其言<lb/>
梁元帝金樓子自叙曰初至荆州遇雨聊附見首木孟<lb/>
<pb n="6a"/>
春之月陽日乆月旦雖雨俄爾便晴吾乃端筴拂蓍遇<lb/>
動不動既而言曰庚子爻為世於金七月連申甲子辰<lb/>
又三五合必在此月翌日庚子果值甘雨余又以十七<lb/>
日筮何時雪卷金翹日輝合璧紅塵暗陌丹霞映謂<hi>此字誤</hi>亢陽之勢未霑膏澤筮遇坎之比於是輟蓍而歎曰<lb/>
坎者水也子爻為世<hi>坎土六戊子水</hi>其在今夜三更平地上有<lb/>
水坎之為比其方有甘雨乎欣然有自得之志<hi>此條有脱訛字</hi>
　後漢司徒魯恭引易曰有孚盈缶終來有它吉言甘<lb/>
<pb n="6b"/>
　雨滿我之缶誠來有它而吉已元帝以比有甘雨本<lb/>
　此<lb/>
　　京氏占風雨寒温<lb/>
　漢書天文志曰月為風雨日為寒温<lb/>
王充論衡曰易京氏布六十四卦於一嵗中六日七分<lb/>
一卦用事卦有隂陽氣有升降陽升則温隂升則寒寒<lb/>
温隨卦而至<lb/>
易乾鑿度曰太初者氣之始鄭康成注云太初之氣寒<lb/>
<pb n="7a"/>
温始生也<lb/>
鄭康成注易通卦騐曰春三月候卦氣者泰也大壯也<lb/>
夬也皆九三上六<hi>朱子發曰坎六四九五泰坎上六震初九大壯震六二六三夬</hi>夏三<lb/>
月候卦氣者乾也姤也遯也皆九三上九<hi>震九四六五乾震上六離初九姤離六二九三遯</hi>秋三月候卦氣者否也觀也剥也皆六三<lb/>
上九<hi>離九四六五否離上九兌初九觀兌九二六三剝</hi>冬三月候卦氣者坤也<lb/>
復也臨也皆六三上六<hi>兌九四九五坤兊上六坎初六復坎九二六三臨</hi>
魏正光厯曰九三應上九清浄微温陽風九三應上六<lb/>
<pb n="7b"/>
絳赤<hi>絳一作綘</hi>決温隂雨六三應上六白濁微寒隂雨六三<lb/>
應上九麹塵決寒陽風諸卦上有陽爻者陽風上有隂<lb/>
爻者隂雨<lb/>
易緯稽覧圖曰有實無貌屈道人也有貎無實佞人也<lb/>
康成注曰有寒温無貎濁清靜<hi>與淨通</hi>此賢者屈仕於不<lb/>
肖君也有貎濁清靜無寒温此佞人以便巧任於世也<lb/>
　孟長卿説易本于氣而後以人事明之風雨寒温氣<lb/>
　也道人佞人以人事明之也<lb/>
<pb n="8a"/>
京房上封事曰臣前以六月言遯卦不效<hi>效見也</hi>法曰道<lb/>
人始去寒涌水為災至其七月涌水出臣弟子姚平謂<lb/>
臣曰房可謂知道未可謂信道也房言災異未嘗不中<lb/>
今涌水已出道人當逐死尚復何言<lb/>
　案遯六月辟卦也道人有寒温無貎濁清靜道人去<lb/>
　佞人來有貎濁清靜而無寒温是以辟卦不效當温<lb/>
　反寒而有涌水之災<lb/>
郎顗上便宜七事曰去年已來兌卦用事類多不效易<lb/>
<pb n="8b"/>
𫝊曰有貎無實佞人也有實無貎道人也寒温為貴清<lb/>
濁為貎今三公皆令色足恭外厲内荏以虚事上無佐<lb/>
國之實故清濁效而寒温不效也是以隂寒侵犯消息<lb/>
占曰日乘則有妖風日蒙則有地裂如是三年則致日<lb/>
食隂侵其陽漸積所致立春前後温氣應節者詔令寛<lb/>
也其後復寒者無寛之實也<lb/>
　史記言絳侯東陽侯兩人言曽不能出口此有實無<lb/>
　貎者也嗇夫喋喋利口捷給此有貎無實者也<lb/>
<pb n="9a"/>
京房上封事曰乃丙戌小雨丁亥蒙氣去然少隂并力<lb/>
而乗消息戊子益甚到五十分蒙氣復起此陛下欲正<lb/>
消息雜卦之黨并力而争消息之氣不勝強弱安危之<lb/>
機不可不察己丑夜有還風盡辛卯太陽復侵色至癸<lb/>
巳日月相薄此邪隂同力而太陽為之疑也孟康注曰<lb/>
諸卦氣以寒温不效後九十一日為還風還風暴風也<lb/>
風為教令言正令還也<lb/>
郎顗詣闕拜章曰今立春之後火卦用事當温而寒違反時節<lb/>
<pb n="9b"/>
易緯稽覽圖曰侵消息者或隂専政或隂侵陽<lb/>
康成注云温卦以温侵寒卦以寒侵陽者君也隂者臣<lb/>
也専君政事亦隂侵陽也<lb/>
參同契曰君子居室順隂陽節藏器俟時勿違卦月謹<lb/>
候日辰審察消息纎介不正悔吝為賊<hi>憂悔吝者存乎介介纎介也</hi>
二至改度乖錯委曲隆冬大暑盛夏霜雪二分縱横不<lb/>
應漏刻水旱相伐風雨不節蝗蟲湧沸羣異旁出<hi>皆卦氣悖亂之徴</hi>
<pb n="10a"/>
郎顗七事曰今春當旱夏必有水以六日七分候之可<lb/>
知<lb/>
樊毅修華嶽碑曰風雨應卦瀐潤萬物<lb/>
東觀漢記曰沛獻王輔善京氏易永平五年京師少雨<lb/>
上御雲臺自卦以周易林占之其繇曰蟻封穴戸大雨<lb/>
将<hi>一作時</hi>至上以問輔輔上書曰蹇艮下坎上艮為山坎<lb/>
為水山出雲為雨蟻穴居知雨將至故以蟻為興<hi>御覽十卷又七百二十七卷</hi>
<pb n="10b"/>
周易集林雜<hi>一作象</hi>占曰占天雨否外卦得隂為雨得陽<lb/>
不雨其爻發變得坎為雨得離不雨巽化為坎先風後<lb/>
雨坎化為巽先雨後風<hi>御覽初學記</hi>
易通卦驗曰乾得坎之蹇則當夏雨雪<hi>御覽十二卷</hi>
　　蒙氣<lb/>
易蒙彖曰初筮告以剛中也再三瀆瀆則不告瀆蒙也<lb/>
荀爽曰再三謂三與四也乗陽不敬故曰瀆瀆不能尊<lb/>
陽䝉氣不除故瀆蒙也<lb/>
<pb n="11a"/>
易緯稽覽圖曰日食之比隂得陽蒙之比也<hi>比音庇</hi>隂冒<lb/>
陽也康成注云蒙氣也比非一也邪臣謀覆冒其君先<lb/>
霧從夜昏起或從夜半或平旦君不覺悟日中不解遂<lb/>
成䝉君復不覺悟下為霧也<lb/>
郎顗曰易内𫝊曰乆隂不雨亂氣也蒙之比也蒙者君<lb/>
臣上下相冒亂<hi>後漢書本𫝊</hi>
京房上封事<hi>建昭三年二月朔</hi>曰辛酉以來蒙氣衰去己卯臣<lb/>
拜太守迺辛巳蒙氣又乗卦太陽侵色此上大夫覆陽<lb/>
<pb n="11b"/>
而上意疑也<lb/>
房至陜復上封事曰乃丙戌小雨丁亥蒙氣去然少隂<lb/>
并力而乗消息戊子益甚到五十分蒙氣復起孟康曰<lb/>
分一日為八十分分起夜半是為戌子之日日在巳西<lb/>
而蒙也蒙常以晨夜今向中而蒙起是臣黨盛君不勝<lb/>
也<lb/>
後漢書黄瓊上疏順帝曰間者以來卦位錯繆寒燠相<lb/>
干䝉氣數興日闇月蔽原之天意殆不虚然<lb/>
<pb n="12a"/>
京房易𫝊曰有蜺蒙霧霧上下合也蒙如塵臣私禄及<lb/>
親兹謂罔辟<hi>辟卦君也</hi>厥異蒙其蒙先大温已蒙起日不見<lb/>
行善不請于上兹謂作福蒙一日五起五解辟不下謀<lb/>
臣辟異道<hi>臣指雜卦</hi>兹謂不見蒙下霧風三變而俱解立嗣<lb/>
子疑兹謂動欲<hi>繼嗣不定</hi>蒙赤日不明徳不序兹謂不聰蒙<lb/>
日不明温而民病徳不試兹謂主窳臣夭<hi>君惰窳用人不以次第為夭</hi>蒙起而白君樂逸人兹謂放蒙日青黒雲夾日左右<lb/>
前後過日公不任職<hi>公卦</hi>兹謂怙禄蒙三日又大風五日<lb/>
<pb n="12b"/>
蒙不解利邪以食兹謂閉上蒙大起白雲如山行蔽日<lb/>
公懼不道兹謂蔽<hi>一作閉下同</hi>下蒙大起日不見若雨不雨<lb/>
至十二日解<hi>兩卦</hi>而有大雲蔽日禄生於下兹謂誣君蒙<lb/>
微而小雨已乃大雨下相攘善兹謂盜明蒙黄濁下陳<lb/>
功求於上兹謂不知蒙微而赤風鳴條解復蒙下專刑<lb/>
兹謂分威蒙而日不得明大臣厭小臣兹謂蔽蒙微日<lb/>
不明若解不解大風發赤雲起而蔽日衆不惡惡兹謂<lb/>
蔽蒙尊卦用事<hi>孟康曰尊卦就卦也臣瓉曰京房謂之方伯卦震兑坎離也師古曰孟説是也</hi>
<pb n="13a"/>
三日而起日不見漏言亡喜兹謂下厝<hi>千各反</hi>蒙微日無<lb/>
光有雨雲而不降廢忠惑佞兹謂亡蒙天先清而暴蒙<lb/>
微而日不明有逸民兹謂不明蒙濁奪日光公不任職<lb/>
兹謂不絀蒙白三辰上則日青青而寒寒必雨忠臣盡<lb/>
善君不試兹謂遏蒙先小雨雨已蒙氣微而日不明惑<lb/>
衆在位兹謂覆國蒙微而日不明一温一寒風揚塵知<lb/>
佞厚之兹謂庳蒙甚而温君臣故弼<hi>弼相戾也</hi>兹謂悖厥灾<lb/>
風雨霧風拔木亂五穀已而大霧庶正蔽惡兹謂生孽<lb/>
<pb n="13b"/>
灾厥異霧此皆隂雲之類云<lb/>
　　世卦起月例<lb/>
胡一桂京易起月例曰一世卦隂主五月一隂在午也<lb/>
陽主十一月一陽在子也二世卦隂主六月二隂在未<lb/>
也陽主十二月二陽在丑也三世卦隂主七月三隂在<lb/>
申也陽主正月三陽在寅也四世卦隂主八月四隂在<lb/>
酉也陽主二月四陽在卯也五世卦隂主九月五隂在<lb/>
戌也陽主三月五陽在辰也八純上世隂主十月六隂<lb/>
<pb n="14a"/>
在亥也陽主四月六陽在己也遊魂四世所主與四世<lb/>
卦同歸魂三世與三世同<lb/>
　　卦身考<lb/>
震六二震來厲干寳曰六二木爻震之身也得位無應<lb/>
而以乗剛為危<lb/>
　案震為木六二庚寅亦木也故曰震之身然則乾之<lb/>
　九五壬申金坎巽離之上九戊子水辛卯木己巳<lb/>
　火兌之九五丁酉金皆身也坤艮有二身<hi>坤初六乙未六五癸</hi>
<pb n="14b"/>
　<hi>亥艮初六丙辰六四丙戌皆土也</hi>
郭璞洞林以世為身<hi>詳本書</hi>
洞林曰揚州從事慎曜伯婦病其兄問産武令吾作卦<lb/>
得蹇身在戌土與坎鬼并卦中當有從東北田家市黒<lb/>
狗畜之以代人任患<hi>御覽</hi>
　案戌土謂九五戊戌土也蹇不利東北内艮為狗故<lb/>
　云東北有黒狗<lb/>
　　以錢代蓍<lb/>
<pb n="15a"/>
士冠禮曰筮與席所卦者鄭注云所卦者所以畫地記<lb/>
爻易曰六畫而成卦賈疏曰筮法依七八九六之爻而<lb/>
記之但古用木畫地今則用錢<hi>古謂三代今謂漢以後</hi>以三少爲<lb/>
重錢重錢則九也三多為交錢交錢則六也兩多一少<lb/>
為單錢單錢則七也兩少一多為拆錢拆錢則八也案<lb/>
少牢云卦者在左坐卦以木故知古者畫卦以木也<lb/>
胡一桂筮法變卦説平庵項氏曰以京易考之世所傳<lb/>
火珠林者即其法也以三錢擲之兩背一面為拆即兩<lb/>
<pb n="15b"/>
少一多少隂爻也兩面一背為單即兩多一少少陽爻<lb/>
也俱面為交交者拆之聚即三多老隂爻也俱背為重<lb/>
重者單之積即三少老陽爻也盖以錢代蓍一錢當一<lb/>
揲此後人務徑截以趨卜肆之便而本意尚可考<lb/>
唐于鵠江南曲衆中不敢分明語暗擲金錢卜逺人<lb/>
朱子語類<hi>六十六卷</hi>曰今人以三錢當揲蓍此是以納甲附<lb/>
六爻納甲乃漢焦贛京房之學<lb/>
又云南軒家有真蓍云破宿州時得之又曰<hi>南軒語</hi>卜易<lb/>
<pb n="16a"/>
卦以錢以甲子起卦始于京房<lb/>
　　火珠林<lb/>
張行成元包數總義曰揚子雲太𤣥其法本于易緯卦<lb/>
氣圖衛先生元包其法合于火珠林卦氣圖之用出于<lb/>
孟喜章句火珠林之用祖于京房<lb/>
又云火珠林以八卦為主四隂對四陽所謂天地定位<lb/>
山澤通氣雷風相薄水火不相射其於繋辭則説卦之<lb/>
義也<lb/>
<pb n="16b"/>
朱子語類曰魯可幾曰古之卜筮恐不如今日所謂火<lb/>
珠林之類否曰以某觀之恐亦自有這法如左氏所載<lb/>
則支干納音配合之意似亦不廢如云得屯之比既不<lb/>
用屯之辭亦不用比之辭卻自别推一法恐亦不廢道<lb/>
理也<lb/>
又曰火珠林猶是漢人遺法<lb/>
又曰<hi>七十七卷</hi>伊川説未濟男之窮為三陽失位以為斯義<lb/>
得之成都隠者見張敬夫説伊川之在涪也方讀易有<lb/>
<pb n="17a"/>
篐桶人以此問伊川伊川不能答其人云三陽失位火<lb/>
珠林上已有伊川不曽看雜書所以被他説動了<lb/>
又曰<hi>六十六卷</hi>易中言帝乙歸妹箕子明夷髙宗伐鬼方之<lb/>
類疑皆當時帝乙髙宗箕子曽占得此爻故後人因得<lb/>
而記之而聖人以入爻也如漢書大横庚庚余為天王<lb/>
夏啟以光亦是啟曽占得此爻也火珠林亦如此<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易漢學卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易漢學卷七</head> <lb/>
    <p>
<pb n="1a"/>
欽定四庫全書<lb/>
　易漢學卷七<lb/>
　　　　　　　　　　　　　長洲恵棟撰<lb/>
　荀慈明易<lb/>
　　乾升坤降<lb/>
荀慈明論易以陽在二者當上升坤五為君隂在五者<lb/>
當降居乾二為臣盖乾升為坎坤降為離成既濟定則六<lb/>
爻得位乾彖所謂各正性命保合太和利貞之道也<hi>坎為<pb n="1b"/>性離為命二者乾坤之遊魂也乾坤變化坎離不動各能還其本體是各正之義也此説得之京房</hi>左傳<lb/>
史墨論魯昭公之失民季氏之得民云在易卦雷來乾<lb/>
曰大壯天之道言九二之大夫當升五為君也慈明之<lb/>
説有合于古之占法故仲翔注易亦與之同<hi>王弼泰六四注云乾樂上復坤樂下復此亦升降之義而弼不言升降</hi>
文言曰水流濕火就燥慈明曰陽動之坤而為坎坤者<lb/>
純隂故曰濕隂動之乾而成離乾者純陽故曰燥<lb/>
又曰本乎天者親上本乎地者親下慈明曰謂乾九二<lb/>
<pb n="2a"/>
本出于乾故曰本乎天而居坤五故曰親上坤六五本<lb/>
出于坤故曰本乎地降居乾二故曰親下也<lb/>
又曰雲行雨施天下平也慈明曰乾升於坤曰雲行坤<lb/>
降於乾曰雨施乾坤二卦成雨既濟隂陽和均而得其<lb/>
正故曰天下平<hi>慈明注時乘六龍以御天云御者行也陽升隂降天道行也</hi>
又曰與天地合其徳慈明曰與天合徳謂居五也與地<lb/>
合徳謂居二也<lb/>
與日月合其明慈明曰謂坤五之乾二成離離為日乾<lb/>
<pb n="2b"/>
二之坤五為坎坎為月<lb/>
坤彖曰含𢎞光大品物咸亨慈明曰乾二居坤五為含<lb/>
坤五居乾二為𢎞坤初居乾四為光乾四居坤初為大<lb/>
<hi>乾上居坤三亦為含故六三含章可貞坤三居乾上亦成雨既濟也</hi>天地交萬物生故咸<lb/>
亨<lb/>
師彖曰能以衆正可以王矣慈明曰謂二有中和之徳<lb/>
而據羣隂上居五位可以王也<lb/>
六四師左次无咎慈明曰左謂二也陽稱左次舍也二<lb/>
<pb n="3a"/>
與四同功四承五五无陽故呼二舍於五四得承之故<lb/>
无咎<lb/>
上六大君有命開國承家<hi>承讀如墨子引書承以大夫師長之承</hi>慈明曰<lb/>
大君謂二師旅已息既上居五當封賞有功立國命家<lb/>
也　宋衷曰陽當之五處坤之中故曰開國隂下之二<lb/>
在二承五故曰承家<lb/>
泰九二朋亡得尚于中行慈明曰朋謂坤朋亡而下則<lb/>
二得上居五而行中和矣<lb/>
<pb n="3b"/>
臨九三象曰咸臨吉无不利未順命也慈明曰陽咸至<lb/>
二當升居五羣隂相承故无不利也陽當居五隂當順<lb/>
從今尚在二故曰未順命也<lb/>
升彖曰巽而順剛中而應是以大亨用見大人勿恤有<lb/>
慶也慈明曰謂二以剛居中而來應五故能大亨正居<lb/>
尊位也大人天子謂升居五見為大人羣隂有主无所<lb/>
復憂而有慶也<lb/>
九二象曰九二之孚有喜也慈明曰升五得位故有喜<lb/>
<pb n="4a"/>
六五象曰貞吉升階大得志也慈明曰隂正居中為陽<lb/>
作階使居立己下降二與陽相應故吉而得志<lb/>
繋辭上曰天下之理得而成位乎其中矣慈明曰陽位<lb/>
成於五隂位成於二五為上中二為下中故曰成位乎<lb/>
其中也<lb/>
　　易尚時中説<lb/>
易道深矣一言以蔽之曰時中孔子作彖𫝊言時者二<lb/>
十卦<hi>乾蒙大有豫隨觀賁頤大過坎恒遯睽蹇解損益姤革艮旅</hi>言中者三十三卦<lb/>
<pb n="4b"/>
<hi>蒙需訟師比履同人臨觀噬嗑无妄大過坎離睽蹇解益姤萃升困井鼎旅巽兌渙節中孚小過既濟未濟</hi>
象𫝊言中者三十卦<hi>坤需訟師比小畜履同人大有謙豫二五隨蠱臨復六五大畜坎二五離恒遯晉蹇解損夬二五姤萃困二五井</hi>其言時也有所謂時者時行者<lb/>
時成者時變者時用者時義者其言中也有所謂中者<lb/>
正中者中正者大中者中道者中行者行中者剛中柔<lb/>
中者而象之彖則又合時中而命之蓋時者舉一卦所<lb/>
取之義而言之也中者舉一爻所適之位而言之也時<lb/>
無定而位有定故象言中不言時然六位又謂之六虚<lb/>
<pb n="5a"/>
唯爻適變則爻之中亦無定也位之中者惟二與五漢<lb/>
儒謂之中和揚子法言曰立政鼓衆莫尚于中和又云<lb/>
甄陶天下其在和平龍之潜亢不獲其中矣是以過則<lb/>
惕不及中則躍其近於中乎注云二五得中故有利見<lb/>
之占太𤣥曰中和莫尚于五故彖傳凡言中者皆指二<lb/>
五二尚柔中五尚剛中五柔二剛亦得无咎二與四同<lb/>
功而二多譽三與五同功而五多功以其中也周公爻<lb/>
辭于泰之六二夬之九五皆以中行言之而益之三四<lb/>
<pb n="5b"/>
復之六四亦稱中行先儒謂一卦之中<hi>先儒謂宋儒也漢儒無此説</hi>
非也乾之三四文言謂之不中獨非一卦之中乎竊謂<lb/>
益之中行皆指九五所謂告公用圭告公從者五告之也<lb/>
古者君命臣上命下皆謂之告三者五所信也故曰有<lb/>
孚四者五所比也故曰利用為依遷國三為三公四為<lb/>
諸侯故或稱國或稱公復六四中行獨復象曰中行獨<lb/>
復以從道也四得位應初獨得所復四非中而稱中行<lb/>
者以從道也其時中之義歟愚謂孔子晚而好易讀之<lb/>
<pb n="6a"/>
韋編三絶而為之𫝊盖深有味于六十四卦三百八十<lb/>
四爻時中之義故于彖象二𫝊言之重詞之複子思作<lb/>
中庸述孔子之意而曰君子而時中孟子亦曰孔子聖<lb/>
之時夫執中之訓肇于中天時中之義明于孔子乃堯舜<lb/>
以來相傳之心法也<hi>據論語堯曰章</hi>其在豐彖曰天地盈虛與<lb/>
時消息在剥曰君子尚消息盈虚天行也文言曰知進<lb/>
退存亡而不失其正者其惟聖人乎皆時中之義也知<lb/>
時中之義其于易也思過半矣<lb/>
<pb n="6b"/>
　　九家逸象<lb/>
陸氏釋文曰説卦荀爽九家集解本乾後更有四為龍<lb/>
<hi>項安世曰震之建也</hi>為直<hi>項曰巽/之躁也</hi>為衣<hi>項曰乾為衣上服/也坤為裳下服也</hi>為言<hi>項曰兌之決也震之龍巽之繩兌之口皆以乾爻故也</hi>巛後有八為牝為迷為方<hi>皆據坤彖及文言</hi>為囊為裳為黄<hi>皆據/爻辭</hi>為帛<hi>杜預注左傳曰坤為布帛朱震曰帛當在布之上項曰乾為蠶精而出於震至巽離而有絲至坤而成帛也案八音離為絲</hi>為漿<hi>項曰酒主陽漿主隂故坤為漿坎震為酒皆乾之陽也</hi>震後有三為王<hi>項曰為王者帝出乎震</hi>為鵠<lb/>
<hi>呉澄本作鴻</hi>為鼓<hi>項曰鵠古鶴字為鵠為鼓皆聲之逺聞者也與雷同鵠色正白與馽的同</hi>巽後<lb/>
<pb n="7a"/>
有二為楊<hi>朱震項安世皆作楊讀為稱揚之揚非也巽為木故為楊大過枯楊生梯仲翔曰巽為楊不從手也</hi>為鸛<hi>項曰鸛水鳥能知風雨者朱曰震為鶴鶴陽禽也巽為鸛鸛隂禽也</hi>坎後有八<lb/>
為宫<hi>朱以為宫商之宫項曰宫與六同象皆外圉土而内居人䧟也隠伏也陽在中也</hi>為律<hi>釋言曰坎律銓也樊光曰坎卦水水性平律亦平銓亦平也坎為水故古刑法議讞之字皆從水又為律師初六曰師出以律</hi>為可<hi>可當為河坎為大川故為河逸象出老屋河字磨滅之餘故為可也或云當為坷説文曰坷坎坷也古文省作可亦通朱子發解可字多曲説不可從</hi>為棟<hi>項曰作棟云當作棟棟在屋中有陽之象焉大過次坎故為棟</hi>為叢棘<hi>仲翔引作叢棘/朱云叢棘獄也</hi>為狐<hi>子夏傳曰坎為小狐干實亦云</hi>為蒺藜<hi>困坎為/蒺藜</hi>為桎梏<hi>項曰皆物之險而能陷者也</hi>離後有一為<lb/>
<pb n="7b"/>
牝牛<hi>見本卦春秋傳曰純離為牛</hi>艮後有三為鼻<hi>管寧曰鼻者天中之山裴松之案道書曰鼻為天中有山象故曰天中之山</hi>為虎<hi>吳澄曰履彖六三九四頤六四革九五履革皆無艮艮不象虎也項曰艮主寅虎寅獸案艮之上九丙寅故項依以為説京房以坤為虎刑陸績以兑之陽爻為虎先儒解易皆取二象不聞艮為虎也虎當為膚字之誤也仲翔注易云艮為膚是也</hi>為狐<hi>吳澄本作豹非也左傳秦伐晉卜徒父筮之其卦遇蠱曰獲其雄狐蠱艮為狐項曰坎為狐其心之險也艮為狐取其喙之黔也</hi>
兑後有二為常<hi>九家注曰常西方之神也朱以為當屬坤項以為當作商皆臆説</hi>為輔<lb/>
頰朱子發曰秦漢之際易亡説卦孝宣帝時河内女子<lb/>
發老屋得説卦古文老子至後漢荀爽集解又得八卦<lb/>
<pb n="8a"/>
逸象三十有一<hi>九家易魏晉後人所撰其説以荀爽為宗朱氏遂謂爽所集失之</hi>今考<lb/>
之六十四卦其説若印圈鑰非後儒所増也<lb/>
　　荀氏學<lb/>
荀悦漢紀曰臣悦叔父故司空爽著易傳據爻象承應<lb/>
隂陽變化之義以十篇之文解説經意由是兖豫之言<lb/>
易者咸𫝊茍氏學<lb/>
　<lb/>
　<lb/>
<pb n="8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易漢學卷七<lb/>
</p>
<p>
</p>
  </div>
</body>
</text>
</TEI>
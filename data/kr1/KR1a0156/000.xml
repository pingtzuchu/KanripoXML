<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易漢學</head>
    <p>
<pb n="1a"/>
欽定四庫全書　　　　　經部一<lb/>
　易漢學　　　　　　　　易類<lb/>
　　提要<lb/>
　　　　<hi>臣</hi>等謹案易漢學八卷<lb/>
　　　國朝恵棟撰是編乃追考漢儒易學掇拾緒論<lb/>
　　　　以見大凡孟長卿易二卷虞仲翔易一卷京<lb/>
　　　　君明易二卷干寳易附見鄭康成易一卷荀<lb/>
　　　　慈明易一卷其末一卷則棟發明漢易之理<lb/>
<pb n="1b"/>
　　　　以辨正河圖洛書先天太極之學其以虞翻<lb/>
　　　　次孟喜者以翻别𫝊自稱五世𫝊孟氏易以<lb/>
　　　　鄭元次京房者以後漢書稱元通京氏易也<lb/>
　　　　荀爽别為一卷則費氏易之流派矣考漢易<lb/>
　　　　自田王孫後始岐為施孟梁邱三派然漢書<lb/>
　　　　儒林𫝊稱孟喜得易家候陰陽災變書詐言<lb/>
　　　　田生且死時枕喜膝獨𫝊而梁邱賀疏通證<lb/>
　　　　明謂田生絶于施讐手中時喜歸東海安得<lb/>
<pb n="2a"/>
　　　　此事又稱焦延夀嘗從孟喜問易京房以為<lb/>
　　　　延夀即孟氏學而翟牧白生不肯皆曰非也<lb/>
　　　　劉向亦稱諸易家説皆祖田何楊叔丁將軍<lb/>
　　　　大義畧同惟京氏為異黨則漢學之有孟京<lb/>
　　　　亦猶宋學之有陳邵均所謂易外别𫝊也費<lb/>
　　　　氏學自陳元鄭衆馬融鄭元以下遞𫝊以至<lb/>
　　　　王弼是為今本然漢書稱直長於卦筮無章<lb/>
　　　　句徒以彖象繫辭十篇文言解説上下經又<lb/>
<pb n="2b"/>
　　　　隋志五行家有直易林二卷易内神筮二卷<lb/>
　　　　周易筮占林五卷則直易亦兼言卜筮特其<lb/>
　　　　爻象承應陰陽變化之説與孟京兩家體例<lb/>
　　　　較異合是三派漢學之占法亦約畧盡此矣<lb/>
　　　　夫易本為卜筮作而漢儒多參以占候未必<lb/>
　　　　盡合周孔之法然其時去古未逺要必有所<lb/>
　　　　受之棟採輯遺聞鉤稽考證使學者得畧見<lb/>
　　　　漢儒之門徑於易亦不為無功矣孟京兩家<lb/>
<pb n="3a"/>
　　　　之學當歸術數然費氏為象數之正𫝊鄭氏<lb/>
　　　　之學亦兼用京費之説有未可盡目為䜟緯<lb/>
　　　　者故仍列之經部焉乾隆四十六年十月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="4a"/>
易漢學原序<lb/>
六經定於孔子燬於秦傳於漢漢學之亡久矣獨詩禮<lb/>
二經猶存毛鄭兩家春秋為杜氏所亂尚書為偽孔氏<lb/>
所亂易經為王氏所亂杜氏雖有更定大較同於賈服<lb/>
偽孔氏則襍采馬王之説漢學雖亡而未盡亡也惟王<lb/>
輔嗣以假象説易根本黄老而漢經師之義蕩然無復<lb/>
有存者矣故宋人趙紫芝有詩云輔嗣易行無漢學𤣥<lb/>
暉詩變有唐風蓋實録也棟曽王父樸葊先生嘗閔漢<lb/>
<pb n="4b"/>
易之不存也取李氏易解所載者參衆説而為之傳天<lb/>
崇之際遭亂散佚以其説口授王父王父授之先君先<lb/>
君於是成易説六卷又嘗欲别撰漢經師説易之源流<lb/>
而未暇也棟趨庭之際習聞餘論左右采獲成書七卷<lb/>
自孟長卿以下五家之易異流同源其説略備嗚呼先<lb/>
君無禄即世三年矣以棟之不才何敢輒議著述然以<lb/>
四世之學上承先漢存什一於千百庶後之思漢學者<lb/>
猶知取證且使吾子孫無忘舊業云長洲恵棟<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋榖梁傳僖公第五<hi>○名申惠王十八年即位</hi>
　　　　　　　　　　　范寗集解<lb/>
元年春王正月繼弑君不言即位正也<hi>○弑音試後皆同</hi>○<lb/>
齊師宋師曹師次于聶北救邢<hi>聶北邢地聶女輒反</hi>救不言次<lb/>
<hi>據莊六年王人子突救衛不言次</hi>言次非救也<hi>次止也救赴急之意今方停止故知非救也</hi>非救而<lb/>
曰救何也遂齊侯之意也<hi>録其本意</hi>是齊侯與<hi>怪其稱師○與音餘</hi>
齊侯也何用見其是齊侯也<hi>據經書齊師○見賢徧反下復見及注同</hi>曹無<lb/>
師曹師者曹伯也<hi>小國君將稱君卿將稱人不得稱師言師則是曹伯也曹君不可在師下故知是齊侯○君將子匠反下同</hi>其不言曹伯何也以其不言齊侯不可言<lb/>
曹伯也其不言齊侯何也以其不足乎揚不言齊<lb/>
侯也<hi>救不及事不足稱揚○以其不足乎揚絶句稱掦也</hi>○夏六月邢遷于夷儀<hi>辟狄<pb n="1b"/>難夷儀邢地○難乃旦反</hi>遷者猶得其國家以往者也其地邢復<lb/>
見也<hi>非若宋人遷宿滅不復見○復扶又反下注並同</hi>齊師宋師曹師城邢是<lb/>
向之師也使之如改事然美齊侯之功也<hi>是向聶北之師當言遂今復列三國者美齊桓存亡國○是郷許亮反本又作向注同</hi>秋七月戊辰夫人姜氏<lb/>
薨于夷<hi>哀姜</hi>夫人薨不地地故也齊人以歸不言以<lb/>
䘮歸非以䘮歸也加䘮焉諱以夫人歸也<hi>泰曰齊人實以夫人歸殺之于夷諱故使若自行至夷遇疾而薨然後齊人以䘮歸也歸在薨前而今在下是加䘮之文也經不言以䘮歸者以本非以䘮歸也傳例曰以者不以者也微旨見矣○見賢徧反</hi>其以歸薨之也<hi>以歸然後殺之</hi>楚人伐<lb/>
鄭○八月公㑹齊侯宋公鄭伯曹伯邾人于檉<hi>檉宋地○檉勑貞反一本作朾音同</hi>九月公敗邾師于偃<hi>偃邾地○敗必邁反下皆同偃于晚反一本作堰同</hi>不日疑戰也疑戰而曰敗勝内也○冬十月<lb/>
<pb n="2a"/>
壬午公子友帥師敗莒師于麗獲莒挐<hi>麗魯地傳例曰獲者不與之辭○麗力池反挐女居反又女加反</hi>莒無大夫其曰莒挐何也<hi>據非大夫不書</hi>以<lb/>
吾獲之目之也内不言獲<hi>獲者不與之辭主善以内故不言獲</hi>此其言<lb/>
獲何也<hi>據文十一年叔孫得臣敗狄于鹹不言獲長狄</hi>惡公子之紿<hi>紿欺紿也○惡烏路反紿徒乃反</hi>紿者奈何公子友謂莒挐曰吾二人不相說士<lb/>
卒何罪屏左右而相搏公子友處下左右曰孟勞<lb/>
孟勞者魯之寳刀也公子友以殺之然則何以惡<lb/>
乎紿也<hi>據得勝也○說音悦卒子忽反搏音博手搏也勞如字孟勞寳刀名</hi>曰棄師之道也<hi>江熈曰經書敗莒師而傳云二人相搏則師不戰何以得敗理自不通也夫王赫斯怒貴在爰整子所慎三戰居其一季友令德之人豈當舎三軍之整佻身獨鬪潜刃相害以决勝負者哉雖千載之事難明然風味之所期古猶今也此又事之不然傳或失之○赫呼白反舎音捨佻他堯反又徒堯反</hi>十有二月丁巳夫人氏之䘮至自齊其不<lb/>
<pb n="2b"/>
<pb n="2b"/>
以不言師也<hi>人不得居師上貴賤之序○夏陽户雅反左氏作下陽先蘇薦反下文及注同</hi>其先晉<lb/>
何也<hi>據小不先大</hi>爲主乎滅夏陽也夏陽者虞虢之塞<lb/>
邑也<hi>其地險要故二國以爲塞邑○塞蘇代反注同</hi>滅夏陽而虞虢舉矣虞之<lb/>
爲主乎滅夏陽何也晉獻公欲伐虢荀息曰君何<lb/>
不以屈産之乗垂棘之璧而借道乎虞也<hi>荀息晉大夫屈邑産駿馬垂棘出良璧○屈其勿反又君勿反地名也乗繩證反駿音俊借子夜反及下不借而借皆同</hi>公曰此晉國之<lb/>
寳也如受吾幣而不借吾道則如之何荀息曰此<lb/>
小國之所以事大國也<hi>此謂璧馬之屬</hi>彼不借吾道必不<lb/>
敢受吾幣如受吾幣而借吾道則是我取之中府<lb/>
而藏之外府取之中廏而置之外廏也公曰宫之<lb/>
竒存焉<hi>宫之竒虞之賢大夫○廏音救竒其冝反</hi>必不使受之也荀息曰宫<lb/>
<pb n="3a"/>
之竒之爲人也逹心而懦<hi>懦弱○懦乃亂反又乃卧反</hi>又少長於君<lb/>
逹心則其言略<hi>明逹之人言則舉綱領要不言提其耳則愚者不悮○少詩召反下同長丁丈反提徒兮反本作題音同</hi>懦則不能彊諌少長於君則君輕之且夫玩好<lb/>
在耳目之前而患在一國之後此中知以上乃能<lb/>
慮之臣料虞君中知以下也公遂借道而伐虢宫<lb/>
之竒諌曰晉國之使者其辭卑而幣重必不便於<lb/>
虞虞公弗聽遂受其幣而借之道宫之竒諌曰語<lb/>
曰脣亡則齒寒其斯之謂與<hi>語諺言也○彊其良反又其丈反好呼報反知音智下同上時掌反料力彫反又力弔反使所吏反便婢面反與音餘諺音彦</hi>挈其妻子以奔曹獻公<lb/>
亡虢五年而後舉虞荀息牽馬操璧而前曰璧則<lb/>
猶是也而馬齒加長矣<hi>猶是言如故○挈去結反操七刀反加長丁丈反</hi>秋九<lb/>
<pb n="3b"/>
月齊侯宋公江人黃人盟于貫<hi>貫宋地○貫古亂反</hi>貫之盟不<lb/>
期而至者江人黃人也江人黃人者逺國之辭也<lb/>
中國稱齊宋逺國稱江黃以爲諸侯皆來至也○<lb/>
冬十月不雨不雨者勤雨也<hi>言不雨是欲得雨之心勤也明君之恤民○勤如字麋氏音覲後年同</hi>楚人侵鄭<lb/>
三年春王正月不雨不雨者勤雨也○夏四月不<lb/>
雨<hi>一時不雨則書首月不言旱不爲災</hi>一時言不雨者閔雨也<hi>經一時輒言不雨憂民之至閔憂也</hi>閔雨者有志乎民者也○徐人取舒○六月雨<lb/>
雨云者喜雨也喜雨者有志乎民者也○秋齊侯<lb/>
宋公江人黃人㑹于陽榖<hi>陽榖齊地</hi>陽榖之㑹桓公委<lb/>
端搢笏而朝諸侯<hi>委委貌之冠也端玄端之服搢挿也笏以記事者也所謂衣裳之㑹○搢音進又音箭笏<pb n="4a"/>音忽朝直遥反挿楚洽反</hi>諸侯皆諭乎桓公之志○冬公子季友<lb/>
如齊莅盟<hi>傳例曰莅位也内之前定之盟謂之莅外之前定之盟謂之來○莅音利又音類</hi>莅者位<lb/>
也<hi>盟誓之言素定今但往其位而盟</hi>其不日前定也不言及者以國與<lb/>
之也不言其人亦以國與之也○楚人伐鄭<lb/>
四年春王正月公㑹齊侯宋公陳侯衛侯鄭伯許<lb/>
男曹伯侵蔡蔡潰<hi>傳例曰侵時而此月蓋爲潰○潰户内反蓋爲于僞反下爲退同</hi>潰之<lb/>
爲言上下不相得也<hi>君臣不和而自潰散</hi>侵淺事也侵蔡而蔡<lb/>
潰以桓公爲知所侵也<hi>責得其罪故裁侵而潰</hi>不土其地不分<lb/>
其民明正也遂伐楚次于陘<hi>楚彊齊欲綏之以德故不速進而次于陘陘楚地○陘音刑</hi>遂繼事也次止也○夏許男新臣卒<hi>十四年冬蔡侯肹卒傳曰諸侯時卒惡之也宣九年辛酉晉侯黒臀卒于扈傳曰其地于外也其日未踰竟也然則新臣卒于楚故不日耳非惡也○惡烏路反下同臀<pb n="4b"/>徒門反</hi>諸侯死於國不地死於外地死於師何爲不<lb/>
地<hi>據宣九年晉侯黒臀卒于扈地</hi>内桓師也<hi>齊桓威德洽著諸侯安之雖卒於外與其在國同</hi>楚屈<lb/>
完來盟于師盟于召陵<hi>屈完來如陘師盟齊桓以其服義爲退一舎次于召陵而與之盟召陵楚地○召上照反</hi>楚無大夫<hi>無命卿也</hi>其曰屈完何也以其來㑹桓<lb/>
成之爲大夫也<hi>尊齊桓不欲令與卑者盟○令力呈反下同</hi>其不言使權在屈<lb/>
完也<hi>邵曰齊桓威陵江漢楚人大懼未能量敵遣屈完如師完權事之冝以義郤齊遂得與盟以安竟内功皆在完故不言使○與音預又如字</hi>則是正乎曰非正也<hi>臣無自專之道</hi>以其來㑹諸侯重<lb/>
之也<hi>重其宗中國歸有道</hi>來者何内桓師也<hi>來者内辭也内桓師故言來</hi>于師前<lb/>
定也于召陵得志乎桓公也得志者不得志也<hi>屈完來盟桓公退于召陵是屈完得其本志屈完得志則桓公不得志</hi>以桓公得志爲僅矣<hi>桓爲覇主以㑹諸侯楚子不來屈完受盟令問諸江辭又不順僅乃得志言楚之難服○爲僅其靳反</hi>屈完曰大國之以<lb/>
<pb n="5a"/>
兵向楚何也桓公曰昭王南征不反菁茅之貢不<lb/>
至故周室不祭<hi>菁茅香草所以縮酒楚之職貢○菁茅子丁反下亡交反菁茅香草也尚書傳云菁以爲菹茅以縮酒○縮所六反</hi>屈完曰菁茅之貢不至則諾昭王南征不<lb/>
反我將問諸江<hi>問江邊之民有見之者不此不服罪之言故退干召陵而與之盟屈完所以得志桓公之不得志爾</hi>齊人執陳袁濤塗<hi>袁濤塗陳大夫○濤徒刀反</hi>齊人者齊侯也<lb/>
其人之何也於是哆然外齊侯也不正其踰國而<lb/>
執也<hi>江熙曰踰國謂踰陳而執陳大夫主人之不敬客由客之不先敬主人哆然衆有不服之心故春秋因而譏之所謂以萬物爲心也莊十七年齊人執鄭詹傳與其執者詹奔在齊因執之○哆昌者反又昌氏反詹之廉反</hi>秋及江人黃<lb/>
人伐陳不言其人及之者何内師也○八月公至<lb/>
自伐楚有二事偶則以後事致後事小則以先事<lb/>
致其以伐楚致大伐楚也<hi>鄭君曰㑹爲大事伐爲小事今齊桓伐楚而後盟于召陵公當致㑹<pb n="5b"/>而致伐者楚彊莫能伐者故以伐楚爲大事</hi>○葬許穆公○冬十有二月公孫<lb/>
兹帥師㑹齊人宋人衛人鄭人許人曹人侵陳<hi>莊十年春二月公侵宋傳曰侵時此其月何也惡之故謹而月之然則凢侵而月者皆惡之○惡烏路反下同</hi>
五年春晉侯殺其丗子申生目晉侯厈殺惡晉侯<lb/>
也<hi>厈指厈</hi>𣏌伯姬來朝其子婦人旣嫁不踰竟踰竟<lb/>
非正也諸侯相見曰朝伯姬爲志乎朝其子也伯<lb/>
姬爲志乎朝其子則是𣏌伯失夫之道矣<hi>凱曰不能刑于寡妻○朝直遥反下皆同爲志于僞反下同</hi>諸侯相見曰朝以待人父之道待<lb/>
人之子非正也故曰𣏌伯姬來朝其子參譏也<hi>參譏謂伯姬𣏌伯魯侯也桓九年曹伯使其丗子射姑來朝譏丗子此不譏者明子隨母行年尚㓜弱未可責以人子之道伯姬以莊二十五年夏嫁至今十三年則子㓜可知○參七南反又音三</hi>夏公孫兹如牟○公及齊侯<lb/>
<pb n="6a"/>
宋公陳侯衛侯鄭伯許男曹伯㑹王丗子于首戴<lb/>
<hi>惠王之丗子名鄭後立爲襄王首戴衛地○首戴左氏作首止</hi>及以㑹尊之也<hi>言及諸侯然後㑹王丗子不敢令丗子與諸侯齊列○令力呈反</hi>何尊焉王丗子云者唯王之貳也云<lb/>
可以重之存焉尊之也何重焉天子丗子丗天下<lb/>
也○秋八月諸侯盟于首戴<hi>言諸侯者前目而後凡他皆放比</hi>無中<lb/>
事而復舉諸侯何也尊王丗子而不敢與盟也尊<lb/>
則其不敢與盟何也盟者不相信也故謹信也不<lb/>
敢以所不信而加之尊者桓諸侯也不能朝天子<lb/>
是不臣也王丗子子也塊然受諸侯之尊已而立<lb/>
乎其位是不子也桓不臣王丗子不子則其所善<lb/>
焉何也是則變之正也<hi>雖非禮之正而合當時之冝○復扶又反下同瑰苦對反又苦怪反</hi>天<lb/>
<pb n="6b"/>
子微諸侯不享覲桓控大國扶小國統諸侯不能<lb/>
以朝天子亦不敢致天王尊王丗子于首戴乃所<lb/>
以尊天王之命也丗子含王命㑹齊桓亦所以尊<lb/>
天王之命也丗子受之可乎是亦變之正也天子<lb/>
微諸侯不享覲丗子受諸侯之尊己而天王尊矣<lb/>
丗子受之可也鄭伯逃歸不盟以其去諸侯故逃<lb/>
之也<hi>專己背衆故書逃傳例曰逃義曰逃○控大苦貢反背衆音佩</hi>楚人滅弦弦子奔<lb/>
黃弦國也其不日微國也○九月戊申朔日有食<lb/>
之○冬晉人執虞公<hi>虞公貪璧馬之寳棄兄弟之親拒絶忠諌之口不圗社稷之危故晉命行于虞使下執上虞同于晉是以謂之晉人執虞公江熙曰春秋有州公郭公虞公凡三公非爵也傳以爲下執之辭甞試因此論之五等諸侯民皆稱日公存有王爵之限没則申其臣民之稱州公舎其國故先書州公郭公盗而歸曹故先名而後稱郭公夏陽亡則虞爲滅國故冝稱虞公<pb n="7a"/>三人殊而一致三公舛而同歸生死齊稱蓋春秋所賤○之稱尺證反下齊稱同舎音捨舛昌兖反</hi>執不言所於<lb/>
地緼於晉也<hi>時虞巳包裹屬於晉故雖在虞執而不書其處○緼紆粉反包音苞裹音果處昌吕反</hi>其曰<lb/>
公何也<hi>據十九年宋人執滕子嬰齊不言公</hi>猶曰其下執之之辭也<hi>臣民執其君故稱公</hi>其猶下執之之辭何也晉命行乎虞民矣<hi>虞服于晉故從晉命而執其君</hi>虞虢之相救非相爲賜也今日亡虢而明<lb/>
日亡虞矣<hi>言明日喻其速○爲于僞反又如字</hi>
六年春王正月○夏公㑹齊侯宋公陳侯衛侯曹<lb/>
伯伐鄭圍新城伐國不言圍邑此其言圍何也<hi>據元年楚人伐鄭不言園</hi>病鄭也著鄭伯之罪也<hi>泰曰諸伐國而言圍邑傳皆以爲伐者之罪而以此著鄭伯之罪者齊桓行覇尊崇王室綏合諸侯翼戴丗子盟之美者莫盛於此而鄭伯辟義逃歸違叛霸者是以諸侯伐而圍之罪著于上討顯于下圍伐之文雖同而善惡之義有殊亦猶桓盟不日以明信而葵丘之盟日之以爲美○著張慮反辟音避</hi>○秋楚<lb/>
<pb n="7b"/>
人圍許諸侯遂救許<hi>伐鄭之諸侯</hi>善救許也○冬公至<lb/>
自伐鄭其不以救許致何也大伐鄭也<lb/>
七年春齊人伐鄭○夏小邾子來朝<hi>○朝直遥反</hi>○鄭殺<lb/>
其大夫申侯稱國以殺大夫殺無罪也○秋七月<lb/>
公㑹齊侯宋公陳丗子欵鄭丗子華盟于寍母<hi>寍母某地○寍母上音如字又音寗下音無又荗后反左氏作寗</hi>衣裳之㑹也○曹伯班卒<lb/>
<hi>○班必顔反</hi>公子友如齊○冬葬曹昭公<lb/>
八年春王正月公㑹王人齊侯宋公衛侯許男曹<lb/>
伯陳丗子𣢾盟于洮<hi>洮曹地</hi>王人之先諸侯何也貴<lb/>
王命也朝服雖敝必加於上弁冕雖舊必加於首<lb/>
周室雖衰必先諸侯兵車之㑹也鄭伯乞盟以向<lb/>
<pb n="8a"/>
之逃歸乞之也<hi>向謂五年逃首戴之盟齊桓爲兵車之㑹于此乃震服懼不得盟故乞得與之不録使者使若鄭伯自來所以抑一人之惡申衆人之善○之先悉薦反下同朝服直遥反弁皮彦反以向香亮反本又作郷注同得與音豫使者所吏反</hi>
乞者重辭也<hi>人道貴讓故以乞爲重</hi>重是盟也<hi>悔前逃歸故以重言</hi>乞者<lb/>
處其所而請與也<hi>言乞知不自來</hi>蓋汋之也<hi>汋血而與之○汋由若反一音酌</hi>○<lb/>
夏狄伐晉○秋七月禘于大廟<hi>禘三年大祭之名大廟周公廟禮記明堂位曰季夏六月以禘禮祀周公于大廟雜記下曰孟獻子曰七月日至可以有事子祖七月而禘獻子爲之案宣九年仲孫蔑如京帥於是獻子始見經襄十九年卒然則失禮非獻子所始明矣雜記之云寗所未詳○大廟音泰見賢徧反下文而見同</hi>用致夫人<hi>劉向曰夫人成風也致之于大廟立之以爲夫人○夫人成風也左氏以爲哀姜</hi>用者不冝用者也致者<lb/>
不冝致者也言夫人必以其氏姓言夫人而不以<lb/>
氏姓非夫人也立妾之辭也非正也<hi>夫人者正嫡之稱謂非崇妾之嘉號以妾體君則上下無别雖尊其母是卑其父故曰非正也禮有君之母非夫人者又庻子爲後爲其母緦是妾不爲夫人明矣○適丁歷反本<pb n="8b"/>亦作嫡稱尺證反别彼列反爲其于僞反緦音思</hi>夫人之我可以不夫人之乎夫<lb/>
人卒葬之我可以不卒葬之乎<hi>鄭嗣曰君以爲夫人君以夫人之禮卒葬之主書者不得不以爲夫人也成風以文四年薨五年葬傳終說其事</hi>一則以宗廟臨之而後貶焉<lb/>
<hi>臣無貶君之義故于大廟去夫人氏姓以明君之非正○去起吕反</hi>一則以外之弗夫人而見<lb/>
正焉<hi>秦人來歸僖公成風之禭不言夫人○禭音遂</hi>○冬十有二月丁未天王<lb/>
崩<hi>惠王也</hi>
九年春王三月丁丑宋公禦說卒<hi>○禦魚吕反本亦作御說音恱</hi>夏<lb/>
公㑹宰周公齊侯宋子衛侯鄭伯許男曹伯于葵<lb/>
丘<hi>宰官周采地天子三公不字宋子襄公葵丘地名○采音菜</hi>天子之宰通于四海<hi>宰天官冡宰兼爲三公者三公論道之官無事于㑹盟冡宰掌建邦之六典以佐王治邦國故曰通于四海</hi>宋其稱子何<lb/>
也未葬之辭也禮柩在堂上孤無外事今背殯而<lb/>
<pb n="9a"/>
<pb n="10a"/>
<hi>音章又之亮反</hi>母訖糴<hi>訖止也謂貯粟○/糴音狄貯張吕反</hi>母易樹子<hi>樹子嫡子嫡丁歴反</hi>
母以妾爲妻母使婦人與國事<hi>女正位於内○與音豫</hi>甲子晉<lb/>
侯詭諸卒<hi>獻公也枉殺丗子申生失德不葬○詭諸九委反左氏作佹諸枉紆往反</hi>冬晉里克<lb/>
殺其君之子奚齊其君之子云者國人不子也國<lb/>
人不子何也不正其殺丗子申生而立之也<hi>諸侯在䘮稱子言國人不君之故繫干其君</hi>
十年春王正月公如齊○狄滅温温子奔衛○晉<lb/>
里克弑其君卓及其大夫荀息以尊及卑也荀息<lb/>
閑也<hi>○卓勑角反</hi>夏齊侯許男伐北戎○晉殺其大夫<lb/>
里克稱國以殺罪累上也里克弑二君與一大夫<lb/>
<hi>二君奚齊卓子一大夫荀息</hi>其以累上之辭言之何也<hi>據有罪</hi>其殺<lb/>
<pb n="10b"/>
之不以其罪也其殺之不以其罪奈何里克所爲<lb/>
弑者爲重耳也<hi>殺奚齊卓子者欲以重耳爲君重耳夷吾兄文么○所爲于僞反下文皆同重直龍反殺奚齊申志反又如字</hi>夷吾曰是又將殺我乎故殺之不以其罪也<lb/>
其爲重耳弑柰何晉獻公伐虢得麗姬獻公私之<lb/>
有二子長曰奚齊稚曰卓子麗姬欲爲亂<hi>亂謂殺申生而立其子○麗姐力池反伐虢所得左氏伐麗戎所得長丁丈反稚直吏反</hi>故謂君曰吾夜者夢夫人<lb/>
趨而來曰吾苦畏<hi>夫人申生母○苦如字又祜路反下同</hi>胡不使大夫將<lb/>
衛士而衛冡乎公曰孰可使曰臣莫尊於丗子則<lb/>
丗子可故君謂丗子曰麗姬夢夫人趨而來曰吾<lb/>
苦畏女其將衛士而往衛冡乎丗子曰敬諾築宫<lb/>
宫成麗姬又曰吾夜者夢夫人趨而來日吾苦飢<lb/>
<pb n="11a"/>
丗子之宫巳成則何爲不使祠也故獻公謂丗子<lb/>
曰其祠丗予柌巳祠致福於君君田而不在麗姬<lb/>
以酖爲酒藥脯以毒獻公田來麗姬曰丗子巳祠<lb/>
故致福於君君將食麗姬跪曰食自外來者不可<lb/>
不試也覆酒於地而地賁<hi>賁沸起也○女音汝下皆同祠自絲反酖直䕃反以鳩烏毛畫酒跪求委反覆芳服反賁扶粉反注同</hi>以脯與犬犬死麗姬下堂而啼呼<lb/>
曰天乎天乎國子之國也子何遟於爲君君喟然<lb/>
歎曰吾與女未有過切<hi>吾與女未有過差切急○呼火故反喟去塊反又去怪反差初賣反又如字</hi>是何與我之深也使人謂丗子曰爾其圖之丗<lb/>
子之傅里克謂丗子曰入自明入自明則可以生<lb/>
不入自明則不可以生丗予日吾君巳老矣巳昬<lb/>
<pb n="11b"/>
矣吾若此而入自明則麗姬必死麗姬死則吾君<lb/>
不安所以使吾君不安者吾不若自死吾寍自殺<lb/>
以安吾君以重耳爲寄矣<hi>慮麗姬又譛重耳故以託里克使保全之</hi>刎脰而<lb/>
死<hi>○刎亡粉反脰音豆頸也</hi>故里克所爲弑者爲重耳也夷吾曰<lb/>
是又將殺我也○秋七月○冬大雨雪<hi>○雨于付反</hi>
十有一年春晉殺其大夫㔻鄭父<hi>○㔻浦悲反</hi>稱國以殺<lb/>
罪累上也○夏公及夫人姜氏㑹齊侯于陽榖○<lb/>
秋八月大雩雩月正也雩得雨曰雩不得雨曰旱<lb/>
<hi>禮龍見而雩常祀不書書者皆以旱也故得雨則喜以月爲正也不得雨則書旱明旱災成何休曰公羊書雩者善人君應變求索不雩則言旱旱而不害物言不雨也就如榖梁設本不雩何以明之如以不雨明之設旱而不害物何以别乎鄭君釋之曰雩者夏祈榖實之禮也旱亦用焉得雨書雩明雩有益不得雨書旱明旱災成後得雨無及也國君而遭旱雖有不憂民事者何乃廢禮本不雩禱哉顧不能致精誠也旱<pb n="12a"/>而不害物固以乆不雨别之文二年十三年自十有二月自正月不雨至于秋七月是也榖梁傳曰歷時而言不雨文不閔雨也以文不憂雨故不如僖時書不雨文所以不閔雨者素無志於民性退弱而不明又見時乆不雨而無災耳○雩音于龍見賢徧反下同應變應對之應索所白反别彼列反下同禱丁老反又丁報反</hi>○冬楚人伐黃<lb/>
十有二年春王三月庚午日有食之○夏楚人滅<lb/>
黃貫之盟管仲曰江黃逺齊而近楚楚爲利之國<lb/>
也若伐而不能救則無以宗諸侯矣<hi>宗諸侯謂諸侯宗之○貫古亂反逺于萬反近附近之近爲于僞反</hi>桓公不聽遂與之盟管仲死楚伐江滅<lb/>
黃桓公不能救故君子閔之也<hi>閔其貪慕伯者以致滅</hi>秋七月<lb/>
○冬十有二月丁丑陳侯杵臼卒<hi>○杵昌吕反</hi>
十有三年春狄侵衛○夏四月葬陳宣公○公㑹<lb/>
齊侯宋公陳侯衛侯鄭伯許男曹伯于鹹<hi>鹹衛地鹹音咸</hi>
<pb n="12b"/>
兵車之㑹也○秋九月大雩○冬公子友如齊<lb/>
十有四年春諸侯城縁陵<hi>縁陵𣏌邑</hi>其曰諸侯散辭也<lb/>
<hi>直曰諸侯無小大之序是各自欲城無緫一之者非伯者所制故曰散辭</hi>聚而曰散何也<hi>據言諸侯城則是聚</hi>
諸侯城有散辭也桓德衰矣<hi>言諸侯城則非伯者之爲可知也齊桓德衰所以散也何休曰案先是盟亦言諸侯非散也又榖梁美九年諸侯盟于葵丘即散何以美之邪鄭君釋之曰九年公㑹宰周公齊侯宋子衛侯鄭伯許男曹伯于葵丘九月戊辰盟于葵丘時諸侯𥘉在㑹未有歸者故可以不序今此十三年夏公㑹齊侯宋公陳侯衛侯鄭伯許男曹伯于鹹而冬公子友如齊此聘也書聘則㑹固前巳歸矣今云諸侯城縁陵而不序其人明其散桓德衰矣葵丘之事安得以難此○難乃旦反</hi>夏<lb/>
六月季姬及繒子遇于防使繒子來朝<hi>遇例時此非所冝遇故謹而月之○繒在陵反朝直遥反下文及注同</hi>遇者同謀也<hi>魯女無故逺㑹諸侯遂得淫通此亦事之不然左傳曰繒季姬來寍公怒之以繒子不朝遇于防而使來朝此近合人情○近如字又附近之近</hi>來朝者來請己<lb/>
也<hi>使來朝請己爲妻</hi>朝不言使言使非正也以病繒子也○<lb/>
<pb n="13a"/>
秋八月辛卯沙鹿崩<hi>沙鹿晉山</hi>林屬於山爲鹿<hi>鹿山足○屬之玉反</hi>
沙山名也無崩道而崩故志之也其日重其變也<lb/>
<hi>劉向曰鹿在山下平地臣象隂位也崩者散落背叛不事上之象○背音佩</hi>○狄侵鄭○冬蔡侯<lb/>
肸卒<hi>○肸許乞反</hi>諸侯時卒惡之也<hi>○惡烏路反</hi>
十有五年春王正月公如齊○楚人伐徐○三月<lb/>
公㑹齊侯宋公陳侯衛侯鄭伯許男曹伯盟于牡<lb/>
丘<hi>牡丘地名</hi>兵車之㑹也遂次于匡<hi>救徐也時楚人伐徐匡衛地</hi>遂繼事<lb/>
也次止也有畏也<hi>畏楚</hi>○公孫敖帥師及諸侯之大<lb/>
夫救徐<hi>諸侯旣盟次匡皆遣大夫將兵救徐故不復具列諸國○復扶又反</hi>善救徐也○夏<lb/>
五月日有食之<hi>夜食</hi>○秋七月齊師曹師伐厲<hi>徐邈曰案齊桓末年用師及㑹皆危之而月也于時覇業巳衰勤王之誠替于内震矜之容見於外禍釁旣兆動接危理故月衆國之君雖有失道未足爲一<pb n="13b"/>丗興衰齊桓威攝羣后政行天下其得失皆治亂所繫故春秋重而詳之録所善而著所危云爾○見賢徧反釁許靳反衰本作䘮息浪反治直吏反</hi>八月螽<hi>○螽音終</hi>螽蟲災也甚則月不甚則時<lb/>
○九月公至自㑹<hi>莊二十七年傳曰桓㑹不致安之也而此致者齊桓徳衰故危而致之</hi>季<lb/>
姬歸于繒○己卯晦震夷伯之廟<hi>夷謚伯字</hi>晦冥也震<lb/>
雷也夷伯魯大夫也因此以見天子至于士皆有<lb/>
廟<hi>明夷伯之廟過制故因此以言禮○冥亡定反見賢徧反</hi>天子七廟<hi>祭法曰王立七廟曰考廟王考廟皇考廟顯考廟祖考廟有二祧遠廟稱祧○桃它堯反</hi>諸侯五<hi>曰考廟王考廟皇考/廟顯考廟祖考廟</hi>大夫三<hi>曰考廟王考廟皇考廟</hi>士二<hi>曰考廟/王考廟</hi>故徳厚者流光徳薄者流卑<hi>雍曰德厚者位尊道隆者爵重故天子逺及七丗士祭祖而巳</hi>是以貴始徳之本也始封必<lb/>
爲祖<hi>若契爲殷祖棄爲周祖○契息列反</hi>冬宋人伐曹○楚人敗徐于<lb/>
婁林<hi>婁林徐地○敗必邁反下相敗同</hi>夷狄相敗志也○十有一月壬<lb/>
<pb n="14a"/>
戍晉侯及秦伯戰于韓<hi>韓晉地</hi>獲晉侯<hi>獲者不與之辭諸侯非可相獲</hi>韓<lb/>
之戰晉侯失民矣以其民未敗而君獲也<lb/>
十有六年春王正月戊申朔隕石于宋五<hi>劉向曰石隂類也五陽數也象隂而陽行將致隊落○隕云敏反行下孟反下隂行同隊直類反</hi>先隕而後石何也<hi>據莊七年星隕如雨先言星後言隕</hi>隕而後石也<hi>旣隕後乃知是石</hi>于宋四竟之内曰<lb/>
宋後數散辭也耳治也<hi>隕石記聞也聞其磌然視之則石察之則五○竟音境治直吏反下目治同磌之人反又大年反声響也</hi>是月六鶂退飛過宋都<hi>是月隕石之月劉向曰鶂陽也六隂數也象陽而隂行必衰退○鶂五歷反</hi>是月者决不日而月也<hi>欲著石日鶂月故言是月若不言是月則嫌與戊申同</hi>六鶂退飛過宋都先數聚辭也目治<lb/>
也<hi>六鶂退飛記見也視之則六察之則鶂徐而察之則退飛</hi>子曰石無知之物鶂微有<lb/>
知之物石無知故日之<hi>石無知而隕必天使之然故詳而日之</hi>鶂微有知<lb/>
<pb n="14b"/>
之物故月之<hi>鶂或時自欲退飛耳是以略而月之</hi>君子之於物無所苟而<lb/>
巳石鶂且猶盡其辭而况於人乎故五石六鶂之<lb/>
辭不設則王道不亢矣<hi>不遺微細故王道可舉○亢苦浪反</hi>民所聚曰都<lb/>
○三月壬申公子季友卒大夫日卒正也<hi>季友桓公之子</hi>
稱公弟叔仲賢也大夫不言公子公孫䟽之也○<lb/>
夏四月丙申繒季姬卒○秋七月甲子公孫兹卒<lb/>
大夫日卒正也○冬十有二月公㑹齊侯宋公陳<lb/>
侯衛侯鄭伯許男邢侯曹伯于淮兵車之㑹也<hi>〇淮音懐</hi>
十有七年春齊人徐人伐英氏<hi>○英於京反</hi>夏滅項孰<lb/>
滅之桓公也何以不言桓公也<hi>據莊十年齊師滅譚稱齊師○項户講反國名也齊滅之左氏以爲魯滅</hi>爲賢者諱也項國也不可滅而滅之乎桓<lb/>
<pb n="15a"/>
公知項之可滅也<hi>知政昬亂易可滅○爲于僞反下爲之諱同</hi>而不知已之不<lb/>
可以滅也<hi>覇者存恤鄰國抑彊輔弱義不可滅人之國</hi>旣滅人之國矣何賢<lb/>
乎君子惡惡疾其始<hi>絶其始則得不終於惡邵曰謂疾其𥘉爲惡之事不終身疾之○惡惡並如字又烏路反</hi>善善樂其終<hi>樂賢者終其行也邵曰謂始有善事則終身善之○行下孟反</hi>桓公甞<lb/>
有存亡繼絶之功故君子爲之諱也<hi>邵曰存亡謂存邢衛繼絕謂立僖公所以終其善</hi>秋夫人姜氏㑹齊侯于卞<hi>卞魯地○卞皮彦反</hi>九月<lb/>
公至自㑹<hi>相㑹不致而今致㑹桓公德衰威信不著陳列兵車又以滅項往㑹旣非踰年乃反故往還皆月以危之</hi>
冬十有二月乙亥齊侯小白卒此不正其日之何<lb/>
也<hi>據二十四年晉侯夷吾卒不書日</hi>其不正前見矣其不正之前見何<lb/>
也以不正入虚國故稱嫌焉爾<hi>莊九年齊小白入于齊貶不稱公子虚國謂齊無君傳例曰以國氏者嫌也○見賢徧反下同</hi>
<pb n="15b"/>
十有八年春王正月宋公曹伯衛人邾人伐齊非<lb/>
伐䘮也<hi>伐䘮無道故謹而月之</hi>夏師救齊<hi>魯師</hi>善救齊也○五月<lb/>
戊寅宋師及齊師戰于甗<hi>甗齊地○甗魚輦反又音言</hi>齊師敗<lb/>
績戰不言伐客不言及言及惡宋也<hi>何休曰戦言及者所以别客主直不直也故文十二年晉人秦人戰于何曲兩不直故不云及今宋言及明直在宋非所以惡宋也即言及爲惡是河曲之戦爲兩善乎又榖梁以河曲不言及略之也則自相反矣鄭君釋之曰及者別異客主耳不施於直與不直也直不直自在事而巳義兵則客直宣十二年夏晉荀林父帥師及楚子戰于邲晉師敗績是也兵不義則主人直莊二十八年春衛人及齊人戰衛人敗績是也今齊桓卒未葬宋襄欲興霸事而伐䘮於禮尤反故反其文以宋及齊即實以宋及齊明直在宋邲之戰直在楚不以楚及晉何邪秦晉戰于河曲不言及疾其亟戰爭舉兵故略其先後○惡烏路反下同別彼列反下同邲蒲必反一音弼亟欺兾反</hi>狄救齊善救齊也○秋八<lb/>
月丁亥葬齊桓公<hi>竪刀易牙爭權五公子争立故危之○刀音雕</hi>冬邢人狄人<lb/>
伐衛狄其稱人何也善累而後進之<hi>累積</hi>伐衛所以<lb/>
<pb n="16a"/>
救齊也<hi>何休曰即伐衛救齊當兩舉如伐楚救江矣又傳以爲江遠楚近故伐楚救江今狄亦近衛而逺齊其事一也義異何也鄭君釋之曰文三年冬晉陽處父帥師伐楚救江兩舉之者以晉未有救江文故明言之今此春宋公曹伯衛人邾人伐齊夏狄救齊冬邢人狄人伐衛爲其救齊可知故省文耳事同義又何異○近衛如字又附近之近逺齊如字又于萬反爲其于僞反省所景反</hi>功近<lb/>
而德逺矣<hi>伐衛功近耳夷狄而憂中國其德逺也</hi>
十有九年春王三月宋人執滕子嬰齊○夏六月<lb/>
宋公曹人邾人盟于曹南<hi>曹南曹之南鄙</hi>繒子㑹盟于邾<lb/>
已酉邾人執繒子用之微國之君因邾以求與之<lb/>
盟<hi>與厠豫也○與音豫注及下文同</hi>人因已以求與之盟已迎而執<lb/>
之惡之故謹而日之也用之者叩其鼻以衈社也<lb/>
<hi>衈者釁也取鼻血以釁祭社器○惡烏路反下惡其長同叩音口衈音二</hi>○秋宋人圍曹○衛人<lb/>
伐邢○冬㑹陳人蔡人楚人鄭人盟于齊<hi>㑹無主名内卑<pb n="16b"/>者也四國稱人外卑者也杜預曰地於齊齊亦與盟</hi>○梁亡自亡也湎於酒淫於色<lb/>
心昬耳目塞上無正長之治大臣背叛民爲寇盗<lb/>
梁亡自亡也如加力役焉湎不足道也<hi>如使伐之而滅亡則淫湎不足記也使其自亡然後其惡明○湎面善反長丁丈反下及注同皆音佩</hi>梁亡鄭棄其師我無<lb/>
加損焉正名而巳矣梁亡出惡正也<hi>正謂政教</hi>鄭棄其<lb/>
師惡其長也<hi>長謂髙克</hi>
二十年春新作南門作爲也有加其度也<hi>更加使大</hi>言新<lb/>
有故也非作也<hi>責其改舊制</hi>南門者法門也<hi>法門謂天子諸侯皆南面而治法令之所出入故謂之法門</hi>○夏郜子來朝<hi>○郜古報反</hi>五月乙巳西宫災<lb/>
謂之新宫則近爲襧宫<hi>言閔公非僖公之父故不言新宫也○近附近之近禰乃禮反父廟也</hi>
以謚言之則如䟽之然<hi>故不言閔宫而云西宫</hi>以是爲閔宫也<lb/>
<pb n="17a"/>
○鄭人入滑○秋齊人狄人盟于邢邢爲主焉爾<lb/>
邢小其爲主何也其爲主乎救齊<hi>十八年邢人狄人伐衛以救齊是也</hi>○<lb/>
冬楚人伐隨隨國也<lb/>
二十有一年春狄侵衛○宋人齊人楚人盟于鹿<lb/>
上<hi>宋爲盟主故序齊上鹿上宋地</hi>夏大旱<hi>傳例曰得雨曰雩不得雨曰旱</hi>旱時正也○<lb/>
秋宋公楚子陳侯蔡侯鄭伯許男曹伯㑹于雩<hi>雩宋地雩或爲宇</hi>執宋公以伐宋以重辭也<hi>傳例曰以者不以者也此傳及定七年齊人執衛行人北宫結以侵衛傳皆曰以重辝也然則以有二義矣國之所重故曰重辭</hi>冬公伐邾楚人使<lb/>
冝申來獻捷<hi>楚稱人者爲執宋公貶○捷在接反爲于僞反</hi>捷軍得也其不曰宋<lb/>
捷何也<hi>據莊三十一年齊侯求獻戎捷</hi>不與楚捷於宋也<hi>不與夷狄捷中國</hi>十<lb/>
有二月癸丑公㑹諸侯盟于薄<hi>㑹雩之諸侯</hi>㑹者外爲<lb/>
<pb n="17b"/>
主焉爾釋宋公外釋不志此其志何也以公之與<lb/>
之盟目之也不言楚不與楚專釋也<hi>何休曰春秋以執之爲罪不以釋之爲罪責楚子專釋非其理也公羊以爲公㑹諸侯釋之故不復出楚耳鄭君釋之曰不與楚專釋者非以責之也傳云外釋不志此其志何也以公之與之盟目之也言公與諸侯盟而釋宋公公有功焉與公羊義無違錯○復扶又反</hi>
二十二年春公伐邾取須句<hi>○句其俱反</hi>夏宋公衛侯<lb/>
許男滕子伐鄭秋八月丁未及邾人戰于升陘<lb/>
<hi>升陘魯地</hi>内諱敗舉其可道者也不言其人以吾敗也<lb/>
不言及之者爲内諱也<hi>○爲于僞反</hi>冬十有一月己巳<lb/>
朔宋公及楚人戰于泓<hi>○泓烏宏反</hi>宋師敗績日事遇朔<lb/>
曰朔春秋三十有四戰未有以尊敗乎卑以師敗<lb/>
乎人者也以尊敗乎卑以師敗乎人則驕其敵襄<lb/>
<pb n="18a"/>
公以師敗乎人而不驕其敵何也責之也泓之戰<lb/>
以爲復雩之恥也<hi>前年宋公爲楚所執</hi>雩之恥宋襄公有以自<lb/>
取之伐齊之䘮執滕子圍曹爲雩之㑹不顧其力<lb/>
之不足而致楚成王成王怒而執之故曰禮人而<lb/>
不荅則反其敬愛人而不親則反其仁治人而不<lb/>
治則反其知過而不改又之<hi>又復○知音智又如字復扶又反</hi>是謂之<lb/>
過襄公之謂也古者𬒳甲嬰胄非以興國也則以<lb/>
征無道也豈曰以報其恥哉宋公與楚人戰于泓<lb/>
水之上司馬子反曰楚衆我少鼔險而擊之勝無<lb/>
幸焉<hi>若要而擊之必可破非僥倖也○𬒳皮旣反胄直救反司馬子反左傳作子魚要於遥反僥古尭反倖音幸</hi>襄公<lb/>
曰君子不推人危不攻人厄須其出<hi>須其出險○推如字又它回反</hi>旣<lb/>
<pb n="18b"/>
出旌亂於上陳亂於下子反曰楚衆我少擊之勝<lb/>
無幸焉襄公曰不鼔不成列<hi>列陳○陳直覲反</hi>須其成列而<lb/>
後擊之則衆敗而身傷焉七月而死<hi>何休曰即宋公身傷當言公不當言師成十六年楚子敗績是也又成十六年傳曰不言師君重于師也即成十六年是二十二年虚言也即二十二年是十六年非也鄭君釋之曰傳說楚子敗績曰四躰偏斷此則目也此言君之目與手足有破斷者乃爲敗矣今宋襄公身傷耳當持鼔軍事無所害而師猶敗故不言宋公敗績也傳所以言敗衆敗身傷焉者疾其信而不道以取大辱</hi>倍則攻敵則戰少則守人<lb/>
之所以爲人者言也人而不能言何以爲人言之<lb/>
所以爲言者信也言而不信何以爲言信之所以<lb/>
爲信者道也信而不道何以爲道道之貴者時其<lb/>
行勢也<hi>凱曰道有時事有勢何貴於道貴合於時何貴於時貴順於勢宋公守匹夫之狷介徒蒙恥於夷狄焉識大通之方至道之術哉○政如字又音貢守如字又手又反狷音絹介音界焉於䖍反</hi>
<pb n="19a"/>
二十有三年春齊侯伐宋圍閔伐國不言圍邑此<lb/>
其言圍何也不正其以惡報惡也<hi>前十八年宋伐齊之䘮是惡也今齊乗勝而報是以惡報惡也○閔左氏作緡二十五年楚圍亦同</hi>夏五月庚寅宋公茲父卒<lb/>
<hi>桓公之子襄公</hi>兹父之不葬何也失民也其失民何也以其<lb/>
不教民戰則是棄其師也爲人君而棄其師其民<lb/>
孰以爲君哉<hi>何休曰所謂教民戰者習之也春秋貴偏戰而惡詐戰宋襄公所以敗于泓者守禮偏戰也非不教其民也孔子曰君子去仁惡乎成名造次必於是顛沛必於是未有守正以敗而惡之也公羊以爲不書葬爲襄公諱背殯出㑹所以美其有承齊桓尊周室之美志鄭君釋之曰教民習戰而不用是亦不教也詐戰謂不期也旣期矣當觀敵爲䇿倍則攻敵則戰少則守今宋襄公于泓之戰違之又不用其臣之謀而敗故徒善不用賢良不足以興霸主之功徒言不知權譎之謀不足以交鄰國㑹逺疆故易譏鼎折足詩刺不用良此說善也○而惡烏路反下而惡同惡乎音烏造七報反沛音貝爲襄干僞反背音佩譎音決折之設反刺七賜反</hi>秋楚<lb/>
人伐陳○冬十有一月𣏌子卒<hi>莊二十七年稱伯今稱子蓋爲時王所黜</hi>
<pb n="19b"/>
二十有四年春王正月○夏狄伐鄭○秋七月○<lb/>
冬天王岀居于鄭<hi>襄王也天子以天下爲家故所在稱居</hi>天子無出出失<lb/>
天下也<hi>王者無外言出則有外之辭江熙曰大子必廵守然後行故河陽之守全天王之行也平王東遷其詩不能復雅而列爲國風襄王奔鄭不得全天王之行則與諸侯不異故書出也夫子祖述堯舜憲章文武斯文是作不以道假人傳言失天下闕然如有未備○廵守手又反下同之行如字或下孟反下同復雅扶又反</hi>居者居其所也雖失天下<lb/>
莫敢有也<hi>邵曰雖實出奔而王者無外王之所居則成王畿鄭不敢有之以爲國</hi>晉侯夷吾<lb/>
卒<hi>傳曰諸侯時卒惡之也不葬篡文公而立失德○惡烏路反篡𥘉患反</hi>
二十有五年春王正月丙午衛侯燬滅邢燬之名<lb/>
何也<hi>據宣十二年楚子滅蕭不名○燬况委反</hi>不正其伐本而滅同姓也<hi>絶先祖支體尤重故名以甚之</hi>夏四月癸酉衛侯燬卒○宋蕩伯姬<lb/>
來逆婦<hi>伯姬魯女爲宋大夫蕩氏妻也自爲其子來迎婦○自爲于僞反下爲祖同</hi>婦人旣嫁不<lb/>
<pb n="20a"/>
踰竟宋蕩伯姬來逆婦非正也其曰婦何也縁姑<lb/>
言之之辭也○宋殺其大夫其不稱名姓以其在<lb/>
祖之位尊之也<hi>何休曰曹殺其大夫亦不稱名姓豈可復以爲祖乎鄭君釋之曰宋之大夫盡同姓禮公族有罪刑干甸師氏不與國人慮兄弟也所以尊異之孔子之祖孔父累於宋殤公而死今骨肉在其位而見殺故尊之隱而不忍稱名氏若罪大者名之而巳使若異姓然此乃祖之䟽也曹殺其大夫自以無大夫不稱名氏耳春秋辭同事異者甚多隱去即位以見讓莊去即位爲繼弑是復可以比例非之乎○復以扶又反下是復同甸徒徧反累劣僞反去起吕反下同以見賢徧反爲繼于爲反又如字</hi>秋楚人<lb/>
圍陳納頓子于頓納者内弗受也圍一事也納一<lb/>
事也而遂言之<hi>怪其異事而辭相連有似遂事之辭</hi>蓋納頓子者陳也<hi>圍陳使納頓子</hi>葬衛文公○冬十有二月癸亥公㑹衛子莒<lb/>
慶盟于洮<hi>衛稱子在䘮洮魯地</hi>莒無大夫其曰莒慶何也以公<lb/>
之㑹目之也<hi>小國無大夫以公與㑹故進之時有衛子則無敵公之嫌○與㑹如字一音豫</hi>
<pb n="20b"/>
二十有六年春王正月已未公㑹莒子衛寗速盟<lb/>
于向<hi>向莒地○向舒亮反</hi>公不㑹大夫其曰寗速何也以其隨<lb/>
莒子可以言㑹也○齊人侵我西鄙公追齊師至<lb/>
巂弗及人微者也侵淺事也公之追之非正也至<lb/>
巂急辭也<hi>以急辭言之明不至巂○巂音攜又似兖反</hi>弗及者弗與也<hi>弗與戰也</hi>可以及而不敢及也<hi>畏齊師</hi>其侵也曰人其追也<lb/>
曰師以公之弗及大之也<hi>大之謂變人言師</hi>弗及内辭也<hi>弗及者若曰我自不及耳非齊不可及</hi>夏齊人伐我北鄙○衛人伐齊○<lb/>
公子遂如楚乞師乞重辭也<hi>雍曰人道施而不有讓而不取故以乞爲重○施舒䜴反</hi>
何重焉重人之死也非所乞也師出不必反戰不<lb/>
必勝故重之也○秋楚人滅夔以䕫子歸䕫國也<lb/>
<pb n="21a"/>
不日微國也以歸猶愈乎執也○冬楚人伐宋圍<lb/>
閔伐國不言圍邑此其言圍何也以吾用其師目<lb/>
其事也非道用師也<hi>楚人出師爲魯伐齊而中道以伐宋故伐圍兼書所以責楚○爲于僞反中如字又丁仲反</hi>公以楚師伐齊取榖以者不以者也民者君<lb/>
之本也使民以其死非其正也<hi>雍曰兵不祥之器不得巳而用之安有驅民于死地以共假借之役乎○共音㳟本又作供假借音嫁又古雅反下子夜反又子亦反</hi>公至自伐齊惡事<lb/>
不致此其致之何也危之也<hi>以蠻夷之師伐鄰近大國招禍深怨危亡之道</hi>
二十有七年春𣏌子來朝<hi>○朝直遥反</hi>夏六月庚寅齊<lb/>
侯昭卒<hi>○昭或作照非</hi>秋八月乙未葬齊孝公○乙已公<lb/>
子遂帥師入𣏌○冬楚人陳侯蔡侯鄭伯許男圍<lb/>
宋楚人者楚子也其曰人何也人楚子所以人諸<lb/>
<pb n="21b"/>
侯也其人諸侯何也不正其信夷狄而伐中國也<lb/>
<hi>何休曰哀元年楚子陳侯隨侯許男圍蔡不稱人明不以此故也鄭君釋之曰時晉文爲賢伯故譏諸侯不從而信夷狄也哀元年時無賢伯又何據而當貶之邪寗謂定哀之丗楚彊盛故諸侯不得不從耳江熙曰夫屈信理對言信必有屈也宋楚戦于泓宋以信義而敗未有闕也楚復園之我三人行必有我師諸侯不能以義相帥反信楚之曲屈宋之直是義所不取信曲屈直猶不可况乃華夷乎楚以亡義見貶則諸侯之不從不待貶而見也然則四國信楚而屈宋春秋屈其信而信其屈貶楚子于兵首則彼碌碌者譏斯見矣故曰人楚子所以人諸侯○信音申</hi>十有二月甲戍公㑹諸侯盟于宋<hi>地以宋者則宋得與盟宋圍解可知○與音豫</hi>
二十有八年春晉侯侵曹晉侯伐衛再稱晉侯忌<lb/>
也<hi>鄭嗣曰曹衛並有宿怨于晉君子不念舊惡故再稱晉侯以刺之○刺七賜反下文及注同</hi>公子買戍<lb/>
衛不卒戍刺之<hi>刺殺也内諱殺大夫故謂之刺蓋取周禮三刺之法</hi>先名後刺殺有<lb/>
罪也公子啓曰不卒戍者可以卒也可以卒而不<lb/>
卒譏在公子也刺之可也<hi>公子啓魯大夫</hi>楚人救衛○三<lb/>
<pb n="22a"/>
月丙午晉侯入曹執曹伯卑宋人入者内弗受也<lb/>
日入惡入者也以晉侯而厈執曹伯惡晉侯也<hi>惡其忌怨深○卑必利反與也下及注同惡烏路反下文及注同</hi>卑與也其曰人何也不以<lb/>
晉侯卑宋公也<hi>卑上與下之辭故不以侯卑公哀四年夏晉人執戎蠻子赤歸于楚使楚子治其罪今執曹伯不言歸于宋而言與宋人者是使宋公拘執之</hi>夏四月已已晉侯齊師宋師秦<lb/>
師及楚人戰于城濮楚師敗績○楚殺其大夫得<lb/>
臣○衛侯出奔楚○五月癸丑公㑹晉侯齊侯宋<lb/>
公蔡侯鄭伯衛子莒子盟于踐土<hi>衛稱子者時衛侯出奔國更立君非王命所加未成君故曰子踐土鄭地</hi>諱㑹天王也<hi>實㑹天王而文不言天王若諸侯目共盟然是諱之也所謂譎而不正</hi>陳侯如㑹如㑹外乎㑹也於㑹受命也<hi>外乎㑹不及序也受命于㑹故書如㑹</hi>公朝于王所朝不言所言所者非其所<lb/>
<pb n="22b"/>
也<hi>非京師朝</hi>六月衛侯鄭自楚復歸于衛自楚楚有奉<lb/>
焉爾復者復中國也<hi>中國猶國中也</hi>歸者歸其所也鄭之<lb/>
名失國也○衛元咺岀奔晉○陳侯𣢾卒○秋𣏌<lb/>
伯姬來<hi>莊公女來歸寍</hi>公子遂如齊<hi>聘也</hi>冬公㑹晉侯宋<lb/>
公蔡侯鄭伯陳子莒子邾子秦人于温<hi>陳稱子在䘮也</hi>諱㑹<lb/>
天王也<hi>復致天子復扶又反</hi>○天王守于河陽<hi>河陽晉地○守音狩下同</hi>全天<lb/>
王之行也<hi>時實晉文公召王以臣召君不可以訓因天子有廵守之禮故以自行爲文○行如字或下孟反</hi>爲若<lb/>
將守而遇諸侯之朝也爲天王諱也水北爲陽山<lb/>
南爲陽温河陽也<hi>日之所昭曰陽○爲天王于僞反</hi>壬申公朝於王所<lb/>
朝於廟禮也於外非禮也<hi>諸侯朝王王必於宗廟受之者蓋欲尊祖禰共其榮</hi>獨公<lb/>
朝與諸侯盡朝也其日以其再致天子故謹而日<lb/>
<pb n="23a"/>
之主善以内目惡以外<hi>主善以内謂公朝于王所目惡以外言再致天子○朝與音餘</hi>言<lb/>
曰公朝逆辭也而尊天子<hi>鄭嗣曰若公朝于廟則當言公如京師而令言公朝是逆常之辭雖逆常而曰公朝王所是尊天子</hi>㑹于温言小諸侯温河北地以河陽言<lb/>
之大天子也<hi>温河陽同耳小諸侯故以一邑言之尊天子故以廣大言之</hi>日繫於月月繫<lb/>
於時壬申公朝于王所其不月失其所繫也以爲<lb/>
晉文公之行事爲巳傎矣<hi>以臣召君傎倒上下日不繫干月猶諸侯不宗于天子○傎都田反倒丁老反</hi>晉人執衛侯歸之于京師此入而執其不言<lb/>
入何也不外王命於衛也<hi>入者自外來伯者以王命討衛衛王之士故曰不外王命</hi>歸<lb/>
之于京師緩辭也斷在京師也<hi>辭間容之故言緩○斷丁亂反</hi>衛元<lb/>
咺自晉復歸于衛自晉晉有奉焉爾復者復中國<lb/>
也歸者歸其所也○諸侯遂圍許<hi>㑹温諸侯許比再㑹不至故共圍之</hi>遂<lb/>
<pb n="23b"/>
繼事也<hi>繼事㑹于温而圍許</hi>曹伯襄復歸于曹<hi>三月爲晉侯所執今方歸</hi>復<lb/>
者復中國也天子免之因與之㑹其曰復通王命<lb/>
也<hi>免之于宋身未反國因㑹于許即從反國之辭通王命</hi>遂㑹諸侯圍許遂繼事<lb/>
也<lb/>
二十有九年春介葛盧來介國也葛盧微國之君<lb/>
未爵者也其曰來卑也<hi>○介音界國名</hi>公至自圍許○夏<lb/>
六月公㑹王人晉人宋人齊人陳人蔡人秦人盟于<lb/>
翟泉<hi>翟泉某地</hi>秋大雨雹<hi>雹者隂脅陽臣侵君之象陽氣之在水雨則温熱隂氣薄而脅之不相入轉而成雹○雨于付反雹蒲學反</hi>○冬介葛盧來<lb/>
三十年春王正月○夏狄侵齊○秋衛殺其大夫<lb/>
元咺稱國以殺罪累上也以是爲訟君也<hi>元咺訟君之罪<pb n="24a"/>于伯者君忌之使人殺之而後入案宣九年陳殺其大夫泄治傳曰稱國以殺其大夫弑無罪也此傳曰稱國以殺罪累上也凡稱國以殺大夫或殺無罪或罪累上參玄不同略當近半然則稱國以殺有二義泄冶忠賢而君殺之是君無道也衛侯雖有不德臣無訟君之道元咺之罪亦巳重矣然君子之道譬之于射失諸正鵠反求諸身衛侯不思致訟之愆躬自厚之義過而不改而又怨忌上下皆失故曰罪累上○累劣僞反泄息列反冶音也近半附近之近正音征鵠古毒反愆起䖍反</hi>衛侯在外其以累上之辭言之<lb/>
何也待其殺而後入也及公子瑕公子瑕累也以<lb/>
尊及卑也○衛侯鄭歸于衛<hi>徐邈曰凡出奔歸月執歸不月者齊則國更立主若故君還入必有戰争禍害所以謹其文執者罪名未定其國猶追奉之歸無犯害故例不月○戰争爭鬬之爭</hi>晉人秦<lb/>
人圍鄭○介人侵蕭○冬天王使宰周公來聘天<lb/>
子之宰通于四海○公子遂如京師遂如晉以尊<lb/>
遂乎卑此言不敢叛京師也<hi>何休曰大夫無遂事案襄十二年季孫宿救台遂入鄆惡季孫不受命而入也如公子遂受命如晉不當言遂鄭君釋之曰遂固受命如京師如晉不專受命如周經近上言天王使宰周公來聘故公<pb n="24b"/>子遂報焉因聘于晉尊周不敢使並命使若公子遂自往然即云公子遂如京師如晉是同周于諸侯叛而不尊天子也公羊傳有美惡不嫌同辭何獨不廣之於此乎寗謂經同而傳異者甚衆此吾徒所以不及古人也○台士來反又音臺鄆音運惡季孫烏路反美惡烏路反又如字</hi>
三十有一年春取濟西田<hi>曹田</hi>公子遂如晉　夏四<lb/>
月四卜郊<hi>謂之郊者天人相與交接之意也不言郊天者不敢斥尊也昔武王旣崩成王㓜少周公居攝行天子事制禮作楽終致大平周公薨成王以王禮葬之命魯使郊以彰周公之德祭蒼帝靈威仰昊天上帝魯不祭○少詩照反大音泰</hi>不從<lb/>
乃免牲猶三望<hi>鄭君曰望者祭山州之名也謂海也岱也淮也非其疆界則不祭禹貢曰海岱及淮惟徐州徐州魯地</hi>夏四月不時也<hi>郊春/事也</hi>四卜非禮也<hi>郊春事四卜則入夏</hi>免牲<lb/>
者爲之緇衣熏裳有司玄端奉送至于南郊免牛<lb/>
亦然<hi>玄端黒衣接神之道玄熏者天地之色也南郊天位歸之于陽也全曰牲傷曰牛牛有變而不郊故卜免牛○熏許云反</hi>乃<lb/>
者亡乎人之辭也<hi>亡乎人若曰無賢人也凱曰其猶易稱闚其戸閴其無人詩云巷無居人譏僖公不共致天變○閴苦鵙反共音恭本亦作恭</hi>猶者可以巳之辭也<hi>望郊之細也不郊無望可也巳止也</hi>○<lb/>
<pb n="25a"/>
秋七月○冬𣏌伯姬來求婦婦人旣嫁不踰竟𣏌<lb/>
伯姬來求婦非正也○狄圍衛○十有二月衛遷<lb/>
於帝丘<hi>帝丘衛地</hi>
三十有二年春王正月○夏四月已丑鄭伯捷卒<lb/>
<hi>○捷在接反</hi>衛人侵狄○秋衛人及狄盟○冬十有二<lb/>
月已卯晉侯重耳卒<hi>晉自莊公巳前不書于春秋又不言文公之入及鄭忽之殺何乎徐邈通之曰案詩序及紀年史記晉昭公之後大亂五丗又鄭忽之後有子亹子儀且事出記傳而經所無殊多誠當有不告故不書者諸侯有朝聘之禮赴告之命所以敦其交好通其憂虞若鄰國相望而情志否隔存亡禍福不以相關則它國之史無由得書故告命之事絶則記注之文闕此盖内外相與之常也魯政雖陵遟而典刑猶存史䇿所録不失常法其文憲之實足徴故孔子因而脩之事仍本史而辭有損益所以成詳略之例起褒貶之意若夫可以寄微旨而通王道者存乎精義窮理不在記事少多此蓋脩春秋之本旨師資辯說日用之常義故榖梁子可不復發文而體例自舉矣○重直龍反亹亡匪反朝聘直遥反好呼報反否備矣反注張住反不復扶又反</hi>
<pb n="25b"/>
三十有三年春王二月秦人入滑滑國也○齊侯<lb/>
使國歸父來聘○夏四月辛巳晉人及姜戎敗秦<lb/>
師于殽不言戰而言敗何也狄秦也其狄之何也<lb/>
秦越千里之險入虚國<hi>滑無備故言虚國○殽户交反</hi>進不能守退<lb/>
敗其師徒亂人子女之教無男女之别秦之爲狄<lb/>
自殽之戰始也<hi>明秦本非夷狄○别彼列反</hi>秦伯將襲鄭百里子與蹇<lb/>
叔子諌曰千里而襲人未有不亡者也秦伯曰子<lb/>
之冡木巳拱矣何知<hi>子之輩皆巳老死矣拱合抱也言其老無知○百里子如字或作伯誤也蹇紀輦反拱九勇反合手曰拱</hi>師行百里子與蹇叔子送其子而戒之曰<lb/>
女死必於殽之巖唫之下<hi>其處險隘一人可以要百人○女音汝下及注同唫本作崟音吟一音欽處昌慮反隘於懈反要百於遥反下文要而擊之同</hi>我將尸女於是<hi>尸女者收女尸</hi>師行百<lb/>
<pb n="26a"/>
里子與蹇叔子隨其子而哭之秦伯怒曰何爲哭<lb/>
吾師也二子曰非敢哭師也哭吾子也我老矣彼<lb/>
不死則我死矣<hi>畏秦伯怒故云彼我要有死者</hi>晉人與姜戎要而撃<lb/>
之殽匹馬倚輪無反者<hi>倚輪一隻之輪○倚居冝反或於綺反</hi>晉人者晉<lb/>
子也其曰人何也微之也何爲微之不正其釋殯<lb/>
而主乎戰也○癸巳葬晉文公日葬危不得葬也<lb/>
○狄侵齊○公伐邾取訾樓<hi>○訾子斯反</hi>○秋公子遂帥<lb/>
師伐邾○晉人敗狄于箕<hi>箕晉地</hi>冬十月公如齊<lb/>
十有二月公至自齊○乙巳公薨于小寢<hi>小寢内寢</hi>
小寢非正也<hi>非路寢</hi>隕霜不殺草<hi>京房易傳曰君假與臣權隕霜不殺草○隕云敏反</hi>未可殺而殺舉重也可殺而不殺舉輕也<hi>重謂<pb n="26b"/>菽也輕謂草也輕者不死則重者不死可知</hi>李梅實<hi>京房易傳曰縱叛者兹謂不明厥妖木冬實</hi>實之<lb/>
爲言猶實也<hi>實子</hi>晉人陳人鄭人伐許<lb/>
春秋榖梁傳卷第五<lb/>
　　　　　　　經傳陸阡㭍伯㭍拾捌字<lb/>
　　　　　　　注㭍阡零捌拾叄字<lb/>
　　　　　　　音義壹阡捌伯壹拾字<lb/>
　　　　　　　　　　　余　仁仲刋于家塾<lb/>
<pb n="27a"/>
</p>
<p>
</p>
  </div>
</body>
</text>
</TEI>
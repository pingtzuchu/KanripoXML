<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋榖梁傳序<lb/>
昔周道衰陵乾綱絶紐<hi>○乾其連反天也紐女乆反</hi>禮壊樂崩彝<lb/>
倫攸斁<hi>○彞倫以之反彞常倫理也攸斁丁故反字書作殬敗也</hi>弑逆篡盗者國有<hi>○弑申志反又作殺音同篡盗𥘉患反爾雅云取也</hi>淫縱破義者比肩<hi>○淫縱子用反</hi>是以<lb/>
妖災因釁而作<hi>○釁許靳反</hi>民俗染化而遷隂陽爲之<lb/>
愆度<hi>○爲之于僞反下同</hi>七耀爲之盈縮<hi>○縮所大反</hi>川岳爲之崩<lb/>
竭鬼神爲之疵厲<hi>○疵才斯反厲音例又作癘</hi>故父子之恩缺則<lb/>
小弁之刺作<hi>○缺丘恱反弁歩寒反刺七賜反此所引皆詩篇名谷風在弼風餘皆小雅</hi>君臣之<lb/>
禮廢則桑扈之諷興<hi>○扈音戸諷方鳯反又作風</hi>夫婦之道絶則<lb/>
谷風之篇奏骨肉之親離則角弓之怨彰君子<lb/>
之路塞則白駒之詩賦天垂象見吉凶<hi>○見賢徧反</hi>聖<lb/>
<pb n="1b"/>
作訓紀成敗欲人君戒愼厥行<hi>○行下孟反</hi>増修徳政<lb/>
蓋誨爾諄諄聽我藐藐<hi>○藐亡角反</hi>履霜堅冰所由<lb/>
者漸四夷交侵華戎同貫幽王以暴虐見禍平<lb/>
王以微弱東遷征伐不由天子之命號令出自<lb/>
權臣之門故兩觀表而臣禮亡<hi>○觀古亂反</hi>朱干設而<lb/>
君權䘮<hi>○䘮息浪反下道䘮同</hi>下陵上替僣逼理極<hi>○替他計反僣子念反</hi>
天下蕩蕩王道盡矣孔子覩滄海之橫流廼喟<lb/>
然而嘆曰<hi>○喟起愧反又苦怪反</hi>文王旣没文不在兹乎言丈<lb/>
王之道䘮興之者在已於是就大師而正雅頌<lb/>
<hi>○大師音泰</hi>因魯史而脩春秋列黍離於國風齊王徳<lb/>
於邦君所以明其不能復雅<hi>○復扶又反</hi>政化不足以<lb/>
<pb n="2a"/>
𬒳羣后也<hi>○𬒳皮義反</hi>於時則接乎隱公故因兹以託<lb/>
始該二儀之化育賛人道之幽變舉得失以彰<lb/>
黜陟明成敗以著勸誡拯頽綱以繼三五<hi>○拯拯救之拯頽徒回反</hi>鼔芳風以扇遊塵一字之襃寵踰華衮之<lb/>
贈<hi>○衮古本反衮冕上公之服</hi>片言之貶辱過市朝之撻<hi>○貶彼撿反市朝直遥反撻吐逹反</hi>徳之所助雖賤必申義之所抑雖貴必屈<lb/>
故附勢匿非者無所逃其罪<hi>○匿女力反</hi>潜徳獨運者<lb/>
無所隱其名信不易之宏軌百王之通典也先<lb/>
王之道旣弘麟感化而來應<hi>○麟本又作驎吕辛反瑞獸也應應對之應</hi>因<lb/>
事備而終篇故絕筆於斯年成天下之事業定<lb/>
天下之邪正<hi>○邪似嗟反</hi>莫善於春秋春秋之傳有三<lb/>
<pb n="2b"/>
而爲經之旨一臧否不同<hi>○臧子郎反否音鄙又方九反臧否猶善惡也</hi>襃貶<lb/>
殊致蓋九流分而微言隱異端作而大義乖左<lb/>
氏以鬻拳兵諌爲愛君<hi>○鬻音育拳音權</hi>文公納幣爲用<lb/>
禮榖梁以衞輒拒父爲尊祖不納子糾爲内惡<lb/>
<hi>○糾居<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>反</hi>公羊以祭仲廢君爲行權<hi>○祭側界反</hi>妾母稱夫<lb/>
人爲合正以兵諌爲愛君是人主可得而脅也<lb/>
以納幣爲用禮是居䘮可得而㛰也以拒父爲<lb/>
尊祖是爲子可得而叛也以不納子糾爲内惡<lb/>
是仇讎可得而容也以廢君爲行權是神器可<lb/>
得而闚也<hi>○闚本又作竀去規反</hi>以妾母爲夫人是嫡庻可得<lb/>
而齊也<hi>○嫡丁歷反本又作適亦同</hi>若此之類傷教害義不可得<lb/>
<pb n="3a"/>
強通者也<hi>○強其丈反</hi>凡傳以通經爲主經以必當爲理<lb/>
<hi>○當丁浪反下同</hi>夫至當無二而三傳殊說庸得不棄其<lb/>
所滯擇善而從乎旣不俱當則固容俱失若至<lb/>
言幽絶擇善靡從庸得不並舎以求宗據理以<lb/>
通經乎<hi>○舎以音捨</hi>雖我之所是理未全當安可以得<lb/>
當之難而自絶於希通哉<hi>○難乃旦反</hi>而漢興以來瓌<lb/>
望碩儒<hi>○瓌古回反</hi>各信所習是非紛錯<hi>○錯七洛反</hi>準裁靡<lb/>
定<hi>○裁在伐反又音才下同</hi>故有父子異同之論石渠分争之說<lb/>
<hi>○父子異同謂劉向好榖梁劉歆善左氏之論力困反石渠其居反閣名漢宣帝時使諸儒講論同異於石渠閣也分争争闘之争</hi>廢<lb/>
興由於好惡<hi>○好呼報反惡烏路反</hi>盛衰繼之辯訥<hi>○字書云訥或作呐乃骨反字詁云訥遟於言也包咸論語注云遲鈍也</hi>斯蓋非通方之至理誠君子之<lb/>
<pb n="3b"/>
所歎息也左氏豔而冨其失也巫<hi>○豔移驗反巫音無</hi>榖梁清<lb/>
而婉其失也短<hi>○婉於阮反</hi>公羊辯而裁其失也俗若<lb/>
能冨而不巫清而不短裁而不俗則深於其道<lb/>
者也故君子之於春秋没身而巳矣升平之末<lb/>
歳次大梁先君北蕃廻軫<hi>○蕃方元反又作藩</hi>頓駕于呉乃<lb/>
帥門生故吏我兄弟子姪<hi>○姪徒節反字林文一反杜預注左氏傳云兄子曰姪</hi>研<lb/>
講六籍次及三傳左氏則有服杜之注公羊則<lb/>
有何嚴之訓釋榖梁傳者雖近十家<hi>○近附近之近</hi>皆膚<lb/>
淺末學不經師匠辭理典據旣無可觀又引左<lb/>
氏公羊以解此傳文義違反斯害也巳於是乃<lb/>
啇略名例敷陳疑滯愽示諸儒同異之說昊天<lb/>
<pb n="4a"/>
不弔大山其頽<hi>○昊天胡老反詩云欲報之德昊天亡極本又作早亡巾反</hi>匍匐墓次<lb/>
死亡無日<hi>○匍音蒲又音扶匐蒲北反又音服</hi>日月逾邁<hi>○逾音榆</hi>跋及視息<lb/>
<hi>○跋丘弭反又丘䜴反</hi>乃與二三學士及諸子弟各記所識并<lb/>
言其意業未及終嚴霜夏墜<hi>○墜直類反</hi>從弟彫落<lb/>
<hi>○從才用反</hi>二子泯没<hi>○泯忘忍/反又作汦</hi>天實䘮予<hi>○䘮息浪反</hi>何痛如<lb/>
之今撰諸子之言各記其姓名名曰春秋榖梁<lb/>
傳集解<lb/>
<pb n="4b"/>
</p>
<p>
　　　　　　　　　　　余氏萬卷<lb/>
　　　　　　　　　　　堂蔵書記<lb/>
</p>
<p>
</p>
  </div>
</body>
</text>
</TEI>
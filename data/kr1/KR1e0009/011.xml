<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋榖梁傳定公第十一<hi>○定公名宋昭公庻弟敬王十一年即位</hi>
　　　　　　　　　　范寗集解<lb/>
元年春王不言正月定無正也定之無正何也昭<lb/>
公之終非正終也<hi>死在外故</hi>定之始非正始也昭無正<lb/>
終故定無正始不言即位䘮在外也○三月晉人<lb/>
執宋仲幾于京師<hi>晉執人於尊者之側而不以歸京師故但言其執不書所歸徐邈曰案傳定元年不書正月言定無正也然則改元即位在于此年故不可以不書王書正必有月以承之故因其執月以表年首爾不以謹仲幾也</hi>此<lb/>
大夫其曰人何也微之也何爲微之不正其執人<lb/>
於尊者之所也不與大夫之伯討也○夏六月癸<lb/>
亥公之䘮至自乾侯○戊辰公即位殯然後即位也<lb/>
<hi>周人殯于西皆之上</hi>定無正見無以正也踰年不言即位是有<lb/>
<pb n="1b"/>
故公也<hi>謂昭公在外故○見賢徧反</hi>言即位是無故公也即位授受<lb/>
之道也<hi>先君見授後君乃受故須棺在殯乃言即位</hi>先君無正終則後君無正<lb/>
始也先君有正終則後君有正始也戊辰公即位<lb/>
謹之也定之即位不可不察也公即位何以日也<lb/>
<hi>據未有日者</hi>戊辰之日然後即位也癸亥公之䘮至自乾<lb/>
侯何爲戊辰之日然後即位也<hi>癸亥去戊辰六日怪不即位</hi>正君乎<lb/>
國然後即位也<hi>諸侯五日而殯今以君始死之禮治之故須殯而後言即位</hi>沈子曰正<lb/>
棺乎兩楹之間然後即位也<hi>兩楹之間南面之君聽治之處〇之處昌慮反</hi>内<lb/>
之大事日即位君之大事也其不日何也以年決<lb/>
者不以日決也此則其日何也著之也<hi>欲有所見</hi>何著<lb/>
焉踰年即位厲也<hi>厲危也公䘮在外踰年六月乃得即位危故日之</hi>於厲之中又<lb/>
<pb n="2a"/>
有義也<hi>先君未殯則後君不得即位</hi>未殯雖有天子之命猶不敢<lb/>
况臨諸臣乎<hi>以輕喻重也雖爲天子所召不敢背殯而往况君䘮未殯而行即位之禮以臨諸臣乎</hi>周人<lb/>
有䘮魯人有䘮周人弔魯人不弔周人曰固吾臣<lb/>
也使人可也魯人曰吾君也親之者也使大夫則<lb/>
不可也故周人弔魯人不弔以其下成康爲未乆<lb/>
也<hi>周道尚明無愧于不往</hi>君至尊也去父之殯而往弔猶不敢<lb/>
况未殯而臨諸臣乎○秋七月癸巳葬我君昭公<lb/>
○九月大雩雩月雩之正也秋大雩非正也秋大<lb/>
雩之爲非正何也<hi>各禾稼旣成猶雩則非禮可知秋禾稼始苗嫌當湏雨故問也</hi>毛澤未<lb/>
盡人力未竭未可以雩也<hi>邵曰凡地之所生謂之毛公羊傳曰錫之不毛之地是也言秋百穀之潤澤未盡也人力未盡謂耕耘之功未畢○耘本又作芸音云</hi>雩月雩之正也月之爲<lb/>
<pb n="2b"/>
雩之正何也其時窮人力盡然後雩雩之正也何<lb/>
謂其時窮人力盡是月不雨則無及矣是年不艾<lb/>
則無食矣是謂其時窮人力盡也雩之必待其時<lb/>
窮人力盡何也雩者爲旱求者也求者請也古之<lb/>
人重請何重乎請人之所以爲人者讓也請道去<lb/>
讓也則是舎其所以爲人也是以重之焉請哉請<lb/>
乎應上公古之神人有應上公者通乎隂陽君親<lb/>
帥諸大夫道之而以請焉<hi>道之謂君必爲先也其禱辭曰方今大旱野無生稼寡人當死百姓何謗不敢煩民請命願撫萬民以身塞無狀禱亦請也此即請辭也〇艾魚廢反爲旱于僞反去讓羗吕反是舎音捨焉請於䖍反應上時掌反道之音導</hi>夫請者非可詒託而往也必親之者也是以<lb/>
重之<hi>詒託猶假寄○詒以之反</hi>○立煬宮<hi>煬宫伯禽子廟毀巳乆〇煬宫餘亮反煬公之廟也煬公伯禽子</hi>
<pb n="3a"/>
立者不宜立者也○冬十月隕霜殺菽<hi>建酉之月隕霜殺菽非常之災</hi>未可以殺而殺舉重<hi>舉殺豆則殺草可知</hi>可殺而不殺舉輕<lb/>
<hi>不殺草則不殺菽亦顯僖三十三年隕霜不殺草是也</hi>其曰菽舉重也<lb/>
二年春王正月○夏五月壬辰雉門及兩觀災<hi>雉門公宫之南門兩觀闕也〇兩觀工喚反注及下文同</hi>其不曰雉門災及兩觀何也<hi>據先書雉門則應言雉門災及兩觀鄭嗣曰據災實從雉門起應言雉門災及兩觀</hi>災自兩觀始也不以<lb/>
尊者親災也<hi>始災者兩觀也鄭嗣曰今以災在兩觀下使若兩觀始災者不以雉門親災</hi>先言雉<lb/>
門尊尊也<hi>欲言兩觀災及雉門則卑不可以及尊災不從雉門起故不得言雉門災及兩觀兩觀始災故災在兩觀下也鄭嗣曰欲以兩觀親災則經冝言兩觀災及雉門雉門尊兩觀卑卑不可以及尊故不得不先言雉門而後言兩觀欲令兩觀始災故災在兩觀下爾○令力呈反</hi>○秋楚人伐呉○冬十月新作雉門及兩<lb/>
觀言新有舊也作爲也有加其度也此不正其以<lb/>
<pb n="3b"/>
<pb n="3b"/>
志於後㑹也後志疑也<hi>公畏楚強疑於侵之故復㑹更謀也不日者後楚伐蔡不能救故○復㑹扶又反</hi>𣏌伯成卒于㑹○六月葬陳惠公〇許遷于<lb/>
容城○秋七月公至自㑹○劉卷卒<hi>劉采地○劉卷音權采七代反</hi>
此不卒而卒者賢之也寰内諸侯也非列土諸侯<lb/>
此何以卒也<hi>天子畿内大夫有采地者謂一寰内諸侯非列士之諸侯雖賢猶不當卒〇寰内音環</hi>天王<lb/>
崩爲諸侯主也<hi>昭二十二年景王崩甞以賔主之禮相接能爲諸侯主所以爲賢</hi>○葬𣏌悼<lb/>
公○楚人圍蔡○晉士鞅衞孔圉帥師伐鮮虞○<lb/>
葬劉文公○冬十有一月庚午蔡侯以呉子及楚<lb/>
人戰于伯舉楚師敗績呉其稱子何也以蔡侯之<lb/>
以之舉其貴者也<hi>貴謂子也</hi>蔡侯之以之則其舉貴者<lb/>
何也呉信中國而攘夷狄呉進矣其信中國而攘<lb/>
<pb n="4a"/>
夷狄奈何子胥父誅于楚也<hi>子胥父伍奢也爲楚平王所殺〇信音申攘如羊反却也</hi>
挾弓持矢而干闔廬<hi>見不以禮曰干欲因闔廬復父之讎〇挾戸牒反又子恊反闔户臘反廬力居反見賢徧及</hi>闔廬曰大之甚勇之甚<hi>子胥匹夫乃欲復讎於國君其孝甚大其心甚勇</hi>爲<lb/>
是欲興師而伐楚子胥諌曰臣聞之君不爲匹夫<lb/>
興師且事君猶事父也虧君之義復父之讎臣弗<lb/>
爲也於是止蔡昭公朝於楚有美裘正是日囊瓦<lb/>
求之<hi>正是日謂昭公始朝楚之日○爲是于僞反不爲及下爲是皆同朝於直遥反注同囊乃郎反</hi>昭公不與<lb/>
爲是拘昭公於南郢<hi>南郢楚都○郢以井反又以正反</hi>數年然後得歸<lb/>
乃用事乎漢<hi>用事者禱漢水神〇數所主反</hi>曰苟諸侯有欲伐楚者寡<lb/>
人請爲前列焉楚人聞之而怒爲是興師而伐蔡<lb/>
蔡請救于呉子胥曰蔡非有罪楚無道也君若有<lb/>
<pb n="4b"/>
憂中國之心則若此時可矣爲是興師而伐楚何<lb/>
以不言救也<hi>據實救蔡</hi>救大也<hi>夷狄漸進未同於中國</hi>楚囊瓦出奔<lb/>
鄭<hi>知見伐由己故懼而岀奔</hi>庚辰呉入楚日入易無楚也易無楚<lb/>
者壞宗廟徙陳器撻平王之墓<hi>鄭嗣曰陳器樂縣也禮諸侯軒縣言吴人壞楚宗廟徙其樂器鞭其君之尸楚無能亢御之者若曰無人也○易以䜴反壞音怪撻土逹反縣音玄元苦浪反</hi>何以不言滅<lb/>
也<hi>據宗廟旣毀樂器巳徙則是滅也</hi>欲存楚也其欲存楚奈何昭王之<lb/>
軍敗而逃父老送之曰寡人不肖亡先君之邑父<lb/>
老反矣何憂無君寡人且用此入海矣父老曰有<lb/>
君如此其賢也以衆不如吴以必死不如楚<hi>雍曰呉勝而驕楚敗而奮○肖音笑奮方問反</hi>相與擊之一夜而三敗呉人復立<hi>楚復立也○敗必邁反復扶又反</hi>何以謂之呉也<hi>據戰稱子</hi>狄之也何謂狄之也<lb/>
<pb n="5a"/>
君居其君之寢而妻其君之妻大夫居其大夫之<lb/>
寢而妻其大夫之妻蓋有欲妻楚王之母者不正<lb/>
乘敗人之績而深爲利居人之國故反其狄道也<lb/>
五年春王三月辛亥朔日有食之○夏歸粟于蔡<lb/>
<hi>蔡侯比年在楚又爲楚所伐飢故諸侯歸之粟</hi>諸侯無粟諸侯相歸粟正也孰<lb/>
歸之諸侯也不言歸之者專辭也<hi>不言歸之者主名若獨是魯也</hi>義<lb/>
邇也<hi>言此是邇近之事故不足具列諸侯</hi>○於越入呉<hi>舊說於越夷言也春秋即其所以自稱者書之見其不能慕中國故以本俗名自通〇見其賢徧反</hi>○六月丙申季孫意如卒<hi>傳例曰大夫不日卒惡也意如逐昭公而日卒者明定之得立由于意如春秋因定之不惡而書日以示譏亦猶公子翬非桓之罪人故於桓不貶○惡烏路反翬許韋反</hi>○秋七月壬子叔孫不敢卒○冬晉士鞅帥師<lb/>
圍鮮虞<lb/>
<pb n="5b"/>
六年春王正月癸亥鄭游速帥師滅許以許男斯<lb/>
歸○二月公侵鄭公至自侵鄭○夏季孫斯仲孫<lb/>
何忌如晉<hi>仲孫忌而曰仲孫何忌寗所未詳公羊傳曰譏二名</hi>○秋晉人執宋行人<lb/>
樂祁犂冬城中城城中城者三家張也<hi>大夫稱家三家仲孫叔孫季孫也三家侈張故公懼而脩内城譏公不務德政恃城以自固○張如字一音丁亮反注同</hi>或曰非外民也<lb/>
○季孫斯仲孫忌帥師圍鄆<lb/>
七年春王正月○夏四月○秋齊侯鄭伯盟于鹹<lb/>
<hi>○鹹音咸</hi>○齊人執衛行人北宫結以侵衞以重辭也衞<lb/>
人重北宫結<hi>齊以衞重結故執以侵之若楚執宋公以伐宋凡言以皆非所冝以</hi>○齊侯衞侯<lb/>
盟于沙<hi>沙地</hi>○大雩○齊國夏帥師伐我西鄙○九<lb/>
月大雩○冬十月<lb/>
<pb n="6a"/>
八年春王正月公侵齊公至自侵齊○二月公侵齊<lb/>
<hi>未得志故</hi>三月公至自侵齊公如往時致月危致也往<lb/>
月致時危往也往月致月惡之也<hi>○惡烏路反</hi>○曹伯露<lb/>
卒夏齊國夏帥師伐我西鄙○公㑹晉師于瓦<lb/>
<hi>瓦衛地也</hi>公至自瓦○秋七月戊辰陳侯栁卒<hi>○栁良乆反</hi>○晉<lb/>
士鞅帥師侵鄭遂侵衞葬曹靖公○九月葬陳<lb/>
懷公○季孫斯仲孫何忌帥師侵衞○冬衞侯鄭<lb/>
伯盟于曲濮<hi>曲濮衞地○濮音卜</hi>○從祀先公貴復正也<hi>文公逆祀今還順</hi>○盗竊寳玉大弓寳玉者封圭也<hi>始封之圭</hi>大弓者<lb/>
武王之戎弓也<hi>是武王征伐之弓</hi>周公受賜藏之魯<hi>周公受賜於周藏之魯者欲丗丗子孫無忘周德也</hi>非其所以與人而與人謂之亡<hi>亡失也</hi>非<lb/>
<pb n="6b"/>
其所取而取之謂之盗<lb/>
九年春王正月〇夏四月戊申鄭伯蠆卒<hi>〇蠆田邁反</hi>〇<lb/>
得寳玉大弓<hi>杜預曰弓王國之分噐也得之足以爲榮失之足以爲辱故重而書之〇分噐扶問反</hi>其不<lb/>
地何也寳玉大弓在家則羞不目羞也<hi>國之大寳在家則羞也況陪臣專之乎恥甚而不目其地</hi>惡得之<hi>惡於何也○惡音烏注亦同</hi>得之堤下或曰陽虎<lb/>
以解衆也○六月葬鄭獻公○秋齊侯衞侯次于<lb/>
五氏<hi>五氏晉地</hi>○秦伯卒○冬葬秦哀公<lb/>
十年春王三月及齊平<hi>平前八年再侵齊之怨</hi>○夏公㑹齊侯<lb/>
于頰谷<hi>○頰古恊反左傳作夾谷</hi>公至自頰谷離㑹不致<hi>雍曰二國㑹曰離各是其所是非其所非然則所是之是未必是所非之非未必非未必非者不能非人之真非未必是者不能是人之真是是非紛錯則未有是是非不同故曰離離則善惡無在善惡無在則不足致之于宗廟</hi>何爲致也危之也危之則<lb/>
<pb n="7a"/>
以地致何也爲危之也其危奈何曰頰谷之㑹孔<lb/>
子相焉兩君就壇兩相相揖<hi>將欲行盟㑹之禮○舄危于僞反相焉息亮反下兩相同壇徒丹反封土曰壇</hi>齊人鼔譟而起欲以執魯君<hi>羣呼曰譟○鼔譟素報反呼火故反</hi>
孔子歷階而上不盡一等而視歸乎齊侯<hi>階㑹壇之階</hi>曰<lb/>
兩君合好夷狄之民何爲來爲命司馬止之<hi>兩君合㑹以結親好而齊人欲執魯君此無禮之甚故謂之夷狄之民司馬主兵之官使禦止之〇合好呼報反注同使禦魚吕反</hi>齊侯逡<lb/>
廵而謝曰寡人之過也退而屬其二三大夫曰夫<lb/>
人率其君與之行古人之道二三子獨率我而入<lb/>
夷狄之俗何爲<hi>屬語也夫人謂孔子也齊人欲執魯君是夷狄之行〇逡七旬反屬章欲反夫人音扶語魚吕反之行下孟反</hi>罷㑹齊人使優施舞於魯君之幕下<hi>優俳施其名也幕帳欲嗤笑魯君○幕音莫俳皮皆反嗤尺之反</hi>孔子曰笑君者罪當死使司馬<lb/>
<pb n="7b"/>
行法焉首足異門而出齊人來歸鄆讙龜隂之田<lb/>
者蓋爲此也<hi>何休曰齊侯自頰谷歸謂晏子曰寡人獲過於魯侯如之何晏子曰君子謝過以質小人謝過以文齊甞侵魯四邑請皆還之○讙好官反蓋爲于僞反</hi>因是以見雖有文事必有武<lb/>
備孔子於頰谷之㑹見之矣<hi>〇以見賢徧反</hi>○晉趙鞅帥師<lb/>
圍衛○齊人來歸鄆讙龜隂之田○叔孫州仇仲<lb/>
孫何忌帥師圍郈<hi>郈叔孫氏邑○郈音后</hi>秋叔孫州仇仲孫何<lb/>
忌帥師圍郈○宋樂大心出奔曹○宋公子地出<lb/>
奔陳○冬齊俟衞侯鄭游速㑹于安甫<hi>安甫地名</hi>○叔<lb/>
孫州仇如齊○宋公之弟辰曁宋仲佗石彄出奔<lb/>
陳<hi>辰爲佗所強故曰曁○曁其噐反佗大河反彄苦候反強其丈反</hi>
十有一年春宋公之弟辰未失其弟也<hi>言辰未有失其爲弟之道<pb n="8a"/>故書弟以罪宋公</hi>及仲佗石彄公子地以尊及卑也自陳陳<lb/>
有奉焉爾入于蕭以叛<hi>蕭宋邑</hi>入者内弗受也以者<lb/>
不以也叛直叛也○夏四月〇秋宋樂大心自曹<lb/>
入于蕭<hi>入蕭從叛人叛可知故不書叛</hi>○冬及鄭平<hi>平六年侵鄭之怨傳例曰盟不日者渝盟惡之也取夫詳略之義則平不日者亦有惡矣蓋不能相結以信○渝羊朱反變也惡之烏路反下同取夫音符</hi>○叔還如<lb/>
鄭莅盟<hi>○還音旋</hi>
十有二年春薛伯定卒〇夏葬薛襄公〇叔孫州<lb/>
仇帥師墮郈墮猶取也<hi>陪臣專強違背公室恃城爲固是以叔孫墮其城若新得之故大墮墮猶取也堕非訓取言今但毀其城則郈永屬已若更取邑於他然〇墮許規反毀也背音佩</hi>○衞公孟彄帥師<lb/>
伐曹○季孫斯仲孫何忌帥師墮費<hi>〇費音秘</hi>〇秋大<lb/>
雩○冬十月癸亥公㑹齊侯盟于黄○十有一月<lb/>
<pb n="8b"/>
丙寅朔日有食之○公至自黃○十有二月公圍<lb/>
成非國不言圍圍成大公也<hi>以公之重而伐小邑則爲恥深矣故大公之事而言圍使若成是國然</hi>公至自圍成何以致危之也何危爾造乎齊<lb/>
也<hi>邊謂相接</hi>
十有三年春齊侯次于垂葭<hi>○葭音加</hi>○夏築蛇淵囿<lb/>
<hi>蛇淵地名○囿音又</hi>○大蒐于比蒲<hi>○比音毗</hi>○衞公孟彄帥師伐<lb/>
曹○秋晉趙鞅入于晉陽以叛以者不以者也叛<lb/>
直叛也○冬晉荀寅士吉射入于朝歌以叛<hi>○射食夜反又食亦反</hi>○晉趙鞅歸于晉此叛也其以歸言之何也<lb/>
<hi>據叛惡而歸善</hi>貴其以地反也貴其以地反則是大利也<lb/>
非大利也許悔過也許悔過則何以言叛也以地<lb/>
<pb n="9a"/>
正國也<hi>地謂晉陽也蓋以晉陽之兵還正國也公羊傳曰逐君側之惡人</hi>以地正國則何以<lb/>
言叛<hi>據是善事</hi>其入無君命也<hi>凱曰專入晉陽以興甲兵故不得不言叛實以驅惡而安君則釋兵不得不言歸春秋善惡必著之義</hi>○薜弑其君比<hi>〇比必履反又毗志反</hi>
十有四年春衛公叔戍來奔○晉趙陽出奔宋<hi>○晉趙陽左氏作衞趙陽</hi>○二月辛巳楚公子結陳公孫佗人帥師<lb/>
滅頓以頓子牂歸<hi>〇佗徒河反又如字牂作郎反</hi>○夏衛北宫結來奔<lb/>
○五月於越敗呉于檇李<hi>檇李呉地○敗必邁反檇李音醉</hi>○公㑹齊<lb/>
侯衛侯于牽<hi>牽地○牽去賢反</hi>公至自㑹○秋齊侯宋公<lb/>
㑹于洮<hi>○洮他刀反</hi>○天王使石尚來歸脤<hi>脤祭肉天子祭畢以之賜同姓諸候親兄弟之國與之共福〇脤市軫反</hi>脤者何也爼實也祭肉也生曰脤熟<lb/>
曰膰其辭石尚士也<hi>辭猶書也〇膰音煩本或作煩</hi>何以知其士也天<lb/>
<pb n="9b"/>
子之大夫不名石尚欲書春秋<hi>欲著名于春秋</hi>諌曰乆矣<lb/>
周之不行禮於魯也請行脤貴復正也○衛丗子<lb/>
蒯聵出奔宋<hi>○蒯瞶苦怪反下五怪反</hi>衛公孟彄岀奔鄭○宋公<lb/>
之弟辰自蕭來奔<hi>稱弟猶未失爲弟之行○行下孟反</hi>○大蒐于比蒲<lb/>
○邾子來㑹公<hi>㑹公于比蒲</hi>○城莒父及霄<hi>無冬寗所未詳</hi>
十有五年春王正月邾子來朝<hi>○朝直遥反</hi>○鼷䑕食郊<lb/>
牛牛死改卜牛<hi>不言所食食非一處以至死○鼷音兮處昌慮反</hi>不敬莫大焉<hi>定公不敬最大故天災最甚</hi>○二月卒丑楚子滅胡以胡子豹歸○夏<lb/>
五月辛亥郊<hi>譏不時也</hi>○壬申公薨于髙寢<hi>髙寢宫名</hi>髙寢<lb/>
非正也○鄭罕逹帥師伐宋○齊侯衛侯次于渠<lb/>
蒢<hi>渠蒢地也〇蒢直居反</hi>○邾子來奔䘮䘮急故以奔言之○<lb/>
<pb n="10a"/>
秋七月壬申弋氏卒妾辭也<hi>不言夫人薨弋氏羊職反哀公之母左氏作姒氏</hi>哀<lb/>
公之母也○八月庚辰朔日有食之○九月滕子<lb/>
來㑹葬<hi>邾滕魯之屬國近則來奔䘮逺則來㑹葬於長帥之䘮同之王者書非禮○長丁丈反帥所類反</hi>○丁<lb/>
巳葬我君定公雨不克葬葬旣有日不爲雨止禮<lb/>
也雨不克葬䘮不以制也戊午日下稷乃克葬<hi>稷昊也下<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>謂晡時〇爲于僞反/稷如字左氏作<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>晡布呉反</hi>乃急辭也不足乎日之辭也<lb/>
<hi>宣八年注詳矣</hi>○辛巳葬定弋<hi>○定戈左氏作定姒</hi>○冬城漆<lb/>
春秋榖梁卷第十一<lb/>
　　經傳貳阡玖伯壹拾伍字　注壹阡捌伯叄拾捌字<lb/>
　　音義伍伯捌拾伍字　仁仲　比校訖<lb/>
</p>
<p>
</p>
  </div>
</body>
</text>
</TEI>
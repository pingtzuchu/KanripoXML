<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>陸氏易解</head>
    <p>
<pb n="1a"/>欽定四庫全書　　　　經部一<lb/>
　陸氏易解　　　　　　易類<lb/>
　　提要<lb/>
　　　　<hi>臣</hi>等謹案陸氏易解一卷明姚士粦所輯呉<lb/>
　　　　陸績周易注也呉志載績所著有易釋𤣥隋<lb/>
　　　　經籍志有績周易注十五卷經典釋文序錄<lb/>
　　　　作陸績周易述十三卷㑹通一卷新舊唐書<lb/>
　　　　志所載卷數與釋文同原本久佚未詳孰是<pb n="1b"/>　　　　此本為鹽邑志林所載凡一百五十條朱彛<lb/>
　　　　尊以為抄撮陸氏釋文李氏集解二書為之<lb/>
　　　　然此本兼採京氏易𫝊注為多而彛尊未之<lb/>
　　　　及又稱其經文異諸家者履帝位而不疚疚<lb/>
　　　　作疾明辨晢也晢作逝納約自牖牖作誘三<lb/>
　　　　年克之憊也憊作備今此本皆無之豈𫝊寫<lb/>
　　　　又有異同歟彛尊又言曹溶曾見有三卷者<lb/>
　　　　則後人輯陸氏易注之本或有多寡詳畧之<pb n="2a"/>　　　　不同未可知也昔宋王應麟輯鄭氏易注為<lb/>
　　　　學者所重士粦此本雖不及應麟搜討之博<lb/>
　　　　而掇拾殘剰存什一於千百亦可以見陸氏<lb/>
　　　　易注之大畧也績字公紀呉郡呉人官至鬱<lb/>
　　　　林太守加偏將軍事迹具呉志士粦字叔祥<lb/>
　　　　海鹽人周亮工書影記其十三而孤年二十<lb/>
　　　　猶目不識丁寓居德清姜氏家姜始授以句<lb/>
　　　　讀晚乃卓然自立盖亦奇士云乾隆四十三<pb n="2b"/>　　　　年三月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>

  </div>
            <div>
<head>陸氏易解</head> <lb/>
    <p>
<pb n="1a"/>欽定四庫全書<lb/>
　陸氏易解<lb/>
　　　　　　　　　　　　明　姚士粦　輯<lb/>
䷀乾<lb/>
上九亢龍有悔<lb/>
　陽極隂來吉去凶生<lb/>
用九見羣龍无首吉<lb/>
　純陽用九之徳<pb n="1b"/>六位時成<lb/>
　十二辰分六位升降以時消息吉<lb/>
利之<hi>今作利物</hi>足以和義<lb/>
聖人作而萬物覩<lb/>
　陽氣至五萬物茂盛故譬以聖人在天子之位功成<lb/>
　制作萬物咸見之矣<lb/>
六爻𤼵揮旁通情也<lb/>
　乾六爻𤼵揮變動旁通于坤坤來入乾以成六十四<pb n="2a"/>　卦故曰旁通情也<lb/>
䷁坤<lb/>
六三或從王事无成有終<lb/>
　隂臣陽君臣不敢為物之始陽唱隂和君命臣終其<lb/>
　事也<lb/>
上六龍戰于野其血𤣥黄<lb/>
　乾配西北積隂之地隂盛故戰乾坤伴處天地之氣<lb/>
　雜稱𤣥黃也又曰戌亥是乾之位乾伏本位積隂之<pb n="2b"/>　地猶盛故戰<lb/>
為其嗛<hi>今作嫌</hi>于无陽也<lb/>
行<hi>今作應</hi>地无疆<lb/>
䷂屯<lb/>
雲雷屯君子以經綸<lb/>
　水在雷上如雲雷交作天地草昧經綸之始无出于<lb/>
　此也<lb/>
初九盤桓利居貞<pb n="3a"/>　屯難之際盤桓不進之貌<lb/>
女子貞不字十年乃字<lb/>
　字愛也時通則道亨合正匹也<lb/>
䷃蒙<lb/>
匪我求童蒙<lb/>
　六五隂爻在蒙暗蒙又體艮少故曰童蒙<lb/>
䷄需<lb/>
六四需于血<pb n="3b"/>　外卦坎水為險亦隂稱血也<lb/>
䷅訟<lb/>
天與水違行<lb/>
　天道西行水東流其路背也外象乾西北方之卦内<lb/>
　坎水正北方之卦其流東也二氣不交曰訟<lb/>
䷆師<lb/>
象曰地中有水師<lb/>
　坎在坤内故曰地中有水師衆也坤中衆者莫過于水<pb n="4a"/>九二在師中吉<lb/>
　陽居九二也<lb/>
䷇比<lb/>
　比卦一陽五隂少者為貴衆之所尊者也<lb/>
䷈小畜<lb/>
宻雲不雨自我西郊尚往也<lb/>
　一隂劣不能固陽是以往也<lb/>
䷉履<pb n="4b"/>剛中正履帝位而不疚光明也<lb/>
　當履之時<lb/>
眇能視跛能履<lb/>
　此履非其位六三<lb/>
䷊泰<lb/>
上六城復于隍<lb/>
　三陽務上坤順而往往而不巳否道至<lb/>
䷋否<pb n="5a"/>小人道長君子道消<lb/>
　隂小人陽君子<lb/>
其亡其亡繫于包<hi>今作苞</hi>桑<lb/>
　包本也言其堅固不亡如以巽繩繫也苞桑則叢桑也<lb/>
否終則傾何可長也<lb/>
　否極則泰來<lb/>
䷌同人<lb/>
九五先號咷而後笑<pb n="5b"/>　隔于陽位不能决勝先克故曰號咷後獲合方喜故<lb/>
　曰後笑<lb/>
䷍大有<lb/>
火在天上大有<lb/>
　離為火為日故曰大有<lb/>
䷎謙<hi>闕</hi>
䷏豫<lb/>
天地以順動故日月不過而四時不忒<pb n="6a"/>　坤順震動<lb/>
䷐隨<lb/>
動而說<lb/>
　震一陽二陰陽君隂民得其正也<lb/>
王用亨于西山<lb/>
　亨祭也<lb/>
䷑蠱<hi>闕</hi>
䷒臨<pb n="6b"/>至于八月有凶<lb/>
　建丑至未至于八月入遯<lb/>
䷓觀<lb/>
風行地上<lb/>
　君子之徳風小人之徳草也<lb/>
六三觀我生<lb/>
　我生即道也<lb/>
利用賓于王<pb n="7a"/>　臣道出于六四爻也<lb/>
䷔噬嗑<lb/>
動而明<lb/>
　象雷電也<lb/>
九四噬乾胏得金矢利艱貞吉象曰利艱貞吉未光也<lb/>
　肉有骨謂之胏離為乾肉又為兵矢失位用刑物亦<lb/>
　不服若噬有骨之乾胏也金矢者取其剛直也噬胏<lb/>
　雖復艱難終得申其剛直雖獲正吉未為光大也<pb n="7b"/>䷕賁<lb/>
六四賁如皤如白馬翰如匪冦婚媾<lb/>
　震為馬為白故曰白馬翰如　按皤亦白素之貌也<lb/>
䷖剥<lb/>
象曰山附于地剥<lb/>
　艮為山坤為地山附于地謂髙附于卑貴附于賤君不<lb/>
　能制臣也<lb/>
君子得輿小人剝廬<pb n="8a"/>　君子全得剥道安其位小人終不可安也<lb/>
䷗復<lb/>
七日來復<lb/>
　七日陽之稱也七凡稱陽數也謂坤上六隂極陽戰<lb/>
　之地隂雖不能勝陽然正當盛陽不可輕犯六陽涉<lb/>
　六隂反下七爻在初故稱七日日亦陽也<lb/>
初九不逺復无禔<hi>今作祗</hi>悔<lb/>
　反至初九陽來隂復逺違也禔安也<pb n="8b"/>䷘无妄<hi>缺</hi>
䷙大畜<lb/>
六四童牛之角<hi>今作牿</hi>
䷚頥<lb/>
天地養萬物聖人養賢以及萬民<lb/>
　上下陽位包隂也<lb/>
䷛大過<lb/>
大過大者過也<pb n="9a"/>　大者相過<lb/>
䷜坎<lb/>
習坎<lb/>
　坎水龍深陷于物處坎之險不可不習故曰習坎便<lb/>
　習之習後不可履于險而不陷没者不以剛履柔不<lb/>
　能成坎之道也<lb/>
維心亨乃以剛中也<lb/>
　内外居坎陽處中而為坎主純隂得陽為名臣得君而<pb n="9b"/>　安其居也君得一名臣而顯其道<lb/>
象曰水洊至習坎君子以常徳行習教事<lb/>
　洊再習重也水再至而益通流不舎晝夜重習相隨<lb/>
　以為常有似于習故君子象之以常習教事如水不<lb/>
　息也<lb/>
六三來之坎坎險且枕入于坎窞勿用<lb/>
　枕閑礙為害之貌<lb/>
䷝離<pb n="10a"/>明兩作離大人以繼明照于四方<lb/>
　離卦中虚始于乾象純剛健不能柔故以北方隂氣<lb/>
　貫中剛而文明也<lb/>
䷞咸<lb/>
咸亨利貞取女吉<lb/>
　艮少男兊少女男下于女取婦之象<lb/>
天地感而萬物化生<lb/>
　天地因山澤孔竅以通其氣化生萬物也<pb n="10b"/>䷟恒<lb/>
九三不恒其徳<lb/>
　恒者常也而九三以陽居位立于隂陽交互之上是<lb/>
　知不久為失所也<lb/>
䷠遯<lb/>
天下有山遯<lb/>
　遯退也<lb/>
遯之時義大矣哉<pb n="11a"/>　謂陽氣退隂氣將害隨時遯避其義大矣<lb/>
初六遯尾厲勿用有攸往<lb/>
　隂氣已至于二而初在其後故曰遯尾也避難當在<lb/>
　前而在後故厲往則與災難㑹故勿用有攸往<lb/>
䷡大壯<lb/>
　内陽升降二衆俱陽曰大壯<lb/>
君子以非禮弗履<lb/>
　天尊雷卑君子見卑乘尊終必消除故象以為戒非<pb n="11b"/>　禮不履<lb/>
喪羊于埸<hi>今作易</hi>
　埸謂疆埸也<lb/>
䷢晉<lb/>
晉康侯<lb/>
　康安也樂也<lb/>
䷣明夷<lb/>
六二明夷睇<hi>今作夷</hi>于左股<pb n="12a"/>　旁視曰睇<lb/>
䷤家人<lb/>
正家而天下定矣<lb/>
　聖人教先從家始家正則天下化之修已以安百姓<lb/>
　者也<lb/>
婦子喜喜<hi>今作嘻嘻</hi>終吝<lb/>
九五王假有家勿恤吉<lb/>
　假大也五得尊位據四應二以天下為家故曰王大<pb n="12b"/>　有家天下正之故无所憂則吉<lb/>
䷥睽<lb/>
說而麗乎明<lb/>
　兊處下為積隂暗之象也離在上為明照于下<lb/>
上九先張之弧後說之弧<hi>說合作脫</hi>
　先疑暗也後說明也<lb/>
䷦蹇<lb/>
蹇當位貞吉以正國<hi>今作邦</hi>也<pb n="13a"/>　正國為漢朝諱<lb/>
䷧解<lb/>
雷雨作解<lb/>
　震雷坎雨<lb/>
百果草木皆甲宅<hi>今作拆</hi>
　宅根也<lb/>
解而拇<lb/>
　拇足大指<pb n="13b"/>䷨損<lb/>
損下益上<lb/>
　乾九三變六三隂柔益上九臣奉君之象<lb/>
君子以懲忿□<hi>今作窒</hi>欲<lb/>
䷩益<lb/>
風雷益<lb/>
　内外順動風雷益四象分明剛柔定矣<lb/>
䷪夬<pb n="14a"/>象曰澤上于天夬<lb/>
　水氣上天决降成雨故曰夬<lb/>
䷫姤<lb/>
天下有風姤后以號令誥四方<lb/>
　巽入也風入于坤皆動也故知天下有動其物也<lb/>
姤之時義大矣哉<lb/>
　天地相遇萬物亦然其義大矣<lb/>
累<hi>今作羸</hi>豕孚蹢躅<pb n="14b"/>䷬萃<lb/>
萃王假有廟<hi>萃下无亨字</hi>
　王五廟上也王者聚百物以祭其先諸侯助祭于廟<lb/>
　中假大也言五親奉上矣<lb/>
象曰澤上于地萃君子以除戎器戒不虞<lb/>
　除猶脩治也凡聚衆必慎防閑暇陽為主成萃之義<lb/>
　伏戎必豫備衆聚去疑心<lb/>
䷭升<pb n="15a"/>地中生木升君子以順徳積小以髙大<lb/>
　合抱之木始于毫末<lb/>
王用亨于岐山<hi>亨嘆音火庚反今此作祭享之享</hi>
䷮困<lb/>
　困卦上下不應隂陽不交六三隂上六亦隂无配入<lb/>
　九五求陽陽亦无納也<lb/>
九五劓刖<lb/>
　劓刖當為倪㐳<pb n="15b"/>象曰劓刖志未得也<lb/>
　无據无應故志未得也二言朱紱此言赤紱二言享<lb/>
　祀此言祭祀傳互言耳无他義也謂二困五三困四<lb/>
　五初困上斯乃迭困之義也<lb/>
䷯井<lb/>
井改邑不改井<lb/>
　井道以澄清見用為功也井象徳不可渝變也<lb/>
木上有水井君子以勞民勸相<pb n="16a"/>　井以徳立君正民信徳以其道也<lb/>
井收勿幕<lb/>
　收井幹也<lb/>
䷰革<lb/>
革已日乃孚<lb/>
　孚猶信也<lb/>
象曰君子豹變其文蔚也<lb/>
　兊之陽爻稱虎隂爻稱豹豹虎類而小者也君子小<pb n="16b"/>　于大人故曰豹變其文蔚也<lb/>
䷱鼎<lb/>
鼎象也以木巽火亨飪也<lb/>
　木見火中𤼵火木相資象鼎之兆下穴為足中虚見<lb/>
　納飪熟之義明<lb/>
九三鼎耳革<lb/>
　九三成鼎之徳<lb/>
六五鼎黄耳象曰鼎黄耳中以為實也<pb n="17a"/>　六五委任賢臣假之位也得中承陽故曰中以為實<lb/>
䷲震<lb/>
震驚百里<lb/>
　震為雷聲驚于百里春𤼵秋收順天行也取象定吉<lb/>
　凶<lb/>
䷳艮<hi>闕</hi>
䷴漸<lb/>
漸之進也女歸吉也進得位往有功也<pb n="17b"/>　艮變八卦終于漸漸終降純隂入坤分長女三隂之<lb/>
　兆也柔道行也<lb/>
初六鴻漸于干<lb/>
　水畔稱干<lb/>
六二鴻漸于磐飲食衎衎<lb/>
　賢人進位也<lb/>
六四鴻漸于木或得其桷<lb/>
　桷榱也<pb n="18a"/>䷵歸妹<lb/>
歸妹征凶<lb/>
　震長男兊少女少女匹長男氣非合也<lb/>
歸妹以嬬<hi>今作須</hi>
　嬬妾也<lb/>
䷶豐<lb/>
豐其屋蔀其家闚其户闃其无人三嵗不覿凶<lb/>
　上六積暗而動凶之于上反下見隂之兆<pb n="18b"/>䷷旅<lb/>
山上有火旅<lb/>
　火在上无止象旅之義<lb/>
初六旅瑣瑣斯其所取災<lb/>
　瑣瑣小也艮為小石故曰旅瑣瑣也履非其正應離<lb/>
　之始離為火艮為山以應火災焚自取也故曰斯其<lb/>
　所取災也<lb/>
䷸巽<pb n="19a"/>　木乾象陰來盪成巽巽者順也<lb/>
象曰重巽以申命<lb/>
　巽為命令重命令者欲丁寧也<lb/>
剛巽乎中正而志行<lb/>
　二得中五得正體兩巽故曰剛巽乎中正也皆據隂<lb/>
　故志行也<lb/>
柔皆順乎剛是以小亨<lb/>
　隂為卦主故小亨<pb n="19b"/>䷹兊<lb/>
兊說以先民<lb/>
　兊下六隂凝艮上于陽健納兊為妻二氣合也<lb/>
䷺渙<lb/>
　渙散也<lb/>
乘木有功也<lb/>
　虚舟行也<lb/>
風行水上<pb n="20a"/>　木浮于水也<lb/>
䷻節<hi>闕</hi>
䷼中孚<lb/>
　中孚信也<lb/>
豚魚吉信及豚魚也<lb/>
　豚魚幽微之物信尚及之何况于人乎<lb/>
我有好爵吾與爾䌕<hi>今作縻</hi>之<lb/>
䷽小過<hi>闕</hi>
<pb n="20b"/>䷾既濟<lb/>
　坎離分子午水上火下性相交敵不相間隔故曰既濟也<lb/>
䷿未濟<lb/>
　離炎上坎務下二象不合各殊隂陽也<lb/>
繫辭<lb/>
鼓之以雷霆<lb/>
　鼔鼔動也<lb/>
六爻之動三極之道也<pb n="21a"/>　極至也天有隂陽二氣地有剛柔二性人有仁義二<lb/>
　行六爻之動法乎此也凡三才極至之道也初四下<lb/>
　極二五中極三上上極也<lb/>
是故君子所居而安者易之序也<lb/>
　序象也<lb/>
辯吉凶者存乎辭<lb/>
　吉凶之兆見乎爻象<lb/>
夫乾其静也顓<hi>今作專</hi>
<pb n="21b"/>子曰勞而不伐有功而不置<hi>今作徳</hi>厚之至也<lb/>
野容誨淫<hi>野今作冶</hi>
　野言妖野容儀教誨淫佚也<lb/>
凡三百有六十當期之日<lb/>
　日月十二交㑹積三百五十四日有竒為一㑹今云<lb/>
　三百六十當期則入十三月六日也十三月為一期<lb/>
　故云當期之日也<lb/>
是故四營而成易<pb n="22a"/>　分而為二以象兩一營也掛一以象三二營也揲之<lb/>
　以四以象四時三營也歸竒于扐以象閏四營也謂<lb/>
　四度營為方成易之一爻者也<lb/>
以動者尚其變<lb/>
　變為爻之變化當議之而後動矣<lb/>
夫易開物成務<lb/>
　開物謂庖犧引伸八卦重以為六十四觸長爻策至<lb/>
　于萬一千五百二十以當萬物之數故曰開物聖人<pb n="22b"/>　觀象而制網罟耒耜之屬以成天下之務故曰成務<lb/>
　也<lb/>
六爻之義易以工<hi>今作貢</hi>
退藏于宻<lb/>
　受蓍龜之報應决而退藏之于心也<lb/>
是興神物以前民用<lb/>
　神物蓍也聖人興蓍以别吉凶先民而用之民皆從<lb/>
　焉故曰以前民用也<pb n="23a"/>以神明其徳夫<lb/>
　聖人以蓍能逆知吉凶除害就利清潔其身故曰以<lb/>
　此齋戒也吉而後行舉不違失其徳富盛見稱神明<lb/>
　故曰神明其徳也<lb/>
利用出入民咸用之謂之神<lb/>
　聖人制器以周民用用之不遺故曰利用出入也民<lb/>
　皆用之而不知所由來故謂之神也<lb/>
天地變化聖人效之<pb n="23b"/>　天有晝夜四時變化之道聖人設三百八十四爻以<lb/>
　效之矣<lb/>
變而通之以盡利<lb/>
　變三百八十四爻使相交通以盡天下之利<lb/>
舉而措之天下之民謂之事業<lb/>
　變通盡利觀象制器舉而措之于天下民咸用之以<lb/>
　為事業<lb/>
擬諸其形容象其物宜是故謂之象<pb n="24a"/>　此明說立象盡意設卦盡情偽之意也<lb/>
極天下之賾者存乎卦<lb/>
　言卦象極盡天下之深情也<lb/>
天地之道貞觀者也<lb/>
　言天地正可以觀瞻為道也<lb/>
日月之道貞明者也<lb/>
　言日月正以明照為道矣<lb/>
夫坤妥<hi>今作隤</hi>然示人簡矣<pb n="24b"/>何以聚人曰財<lb/>
　人非財不聚故聖人觀象制器備物盡利以業萬民<lb/>
　而聚之也葢取聚人之本矣<lb/>
觀鳥獸之文<lb/>
　謂朱鳥白虎蒼龍𤣥武四方二十八宿經緯之文<lb/>
斵木為耜<lb/>
　耜耒下耓也廣五寸<lb/>
易窮則變變則通通則久是以自天祐之吉无不利<pb n="25a"/>　隂窮則變為陽陽窮則變為隂天之道也庖犧作網<lb/>
　罟教民取禽獸以充民食民衆獸少其道窮則神農<lb/>
　教布殖以變之此窮變之大要也窮則變變則通與<lb/>
　天終始故可久民得其用故无所不利也<lb/>
既辱且危死期將至妻其可得見邪<lb/>
　六三從困辱之象易之大過為棺槨死䘮之象故曰<lb/>
　死期將至妻不可得見也<lb/>
道有變動故曰爻<pb n="25b"/>　天道有晝夜日月之變地道有剛柔燥濕之變人道<lb/>
　有行止動静吉凶善惡之變聖人設爻以效三者之<lb/>
　變動故謂之爻者也<lb/>
危者使平<lb/>
　文王在紂世有危亡之患故于易辭多趨危亡求自<lb/>
　免濟建成王業故易爻辭危者使平以象其事否卦<lb/>
　九五其亡其亡繫于苞桑之屬是也<lb/>
易者使傾<pb n="26a"/>　易平易也紂安其位自謂平易而反傾覆故易爻辭<lb/>
　易者使傾以象其事明夷上六初登于天後入于地<lb/>
　之屬是也<lb/>
水火不相射<lb/>
　射音亦厭也<lb/>
帝出乎震<lb/>
　安為動主静為躁君<lb/>
乾為首為君為父<pb n="26b"/>　乾為首也乾象堅剛天地之尊故為君父<lb/>
坤為腹為母<lb/>
　坤順容于物<lb/>
乾為馬為龍<lb/>
　天行運轉不息<lb/>
為阪生<lb/>
　阪當作反<lb/>
爲風<pb n="27a"/>　風土氣也巽坤之所生故為風亦取静於本而動於<lb/>
　末也<lb/>
爲矯輮<hi>漢讀為扭挼二音</hi>
　輮讀為柔<lb/>
為小石<lb/>
　艮剛卦之小故為小石者也<lb/>
訟必有衆起故受之以師師者衆也<lb/>
　丈人者聖人也帥師未必聖人若漢髙祖光武應此<pb n="27b"/>　義也<lb/>
明夷誅也<lb/>
　誅傷也<lb/>
　<lb/>
　<lb/>
　<lb/>
　<lb/>
　陸氏易解<lb/>
</p>

  </div>
        </body>
    </text>
</TEI>
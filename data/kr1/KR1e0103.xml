<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>春秋簡書刋誤</head>
    <p>
<pb n="1a"/>欽定四庫全書　　　　　經部五<lb/>
　春秋簡書刋誤　　　　　春秋類<lb/>
　　提要<lb/>
　　　　<hi>臣</hi>等謹案春秋簡書刋誤二卷<lb/>
　　　國朝毛竒齡撰竒齡作春秋𫝊以春秋經文為<lb/>
　　　　據古之簡書以左𫝊所述為據古之䇿書故<lb/>
　　　　此編刋經文之誤以簡書為名皆以左𫝊為<lb/>
　　　　主而附載公榖之異文辨證其謬因胡安國<lb/>
<pb n="1b"/>　　　　𫝊多從榖梁并安國亦排斥之其舎左氏而<lb/>
　　　　從公羊者惟襄公十四年衞侯衎出奔齊一<lb/>
　　　　條耳攷左𫝊雖晚出而其文實竹帛相𫝊公<lb/>
　　　　榖雖先立于學宫而其初皆由經師口授或<lb/>
　　　　記憶之失真或方音之逓轉勢所必然不足<lb/>
　　　　為怪竒齡必以為有意改經至於作于饗作<lb/>
　　　　享亦縷論之殊為深詆然其論㑹袲不當有<lb/>
　　　　齊侯單伯送王姬不應作逆夜恒星不見夜<lb/>
<pb n="2a"/>　　　　中星隕如雨二夜字不應異文公伐齊納子<lb/>
　　　　糾不應無子字齊人殱于遂不應作瀐曹羈<lb/>
　　　　出奔陳赤歸于曹與鄭忽出奔衞突歸于鄭<lb/>
　　　　同例㑹洮不應有鄭世子華欒書救鄭不應<lb/>
　　　　作侵鄭召公來錫公命不應作賜命襄公五<lb/>
　　　　年救陳不應作莒子邾子滕子薛伯㑹虢之<lb/>
　　　　衞齊惡不應作石惡齊欒施不應作晉叔孫<lb/>
　　　　婼不應名舎公㑹齊侯盟于黄不應作晉侯<lb/>
<pb n="2b"/>　　　　衞趙陽不應作晉趙陽皆極精核至于蔑為<lb/>
　　　　姑昧知昧為蔑轉而不知經刪姑字為隠公<lb/>
　　　　諱冬宋人取長葛知經𫝊不符而不知宋以<lb/>
　　　　先王之後用商正取長葛在建酉之月則此<lb/>
　　　　冬而彼猶秋亦間有未密之處然其可取者<lb/>
　　　　則多矣乾隆四十二年五月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>

  </div>
            <div>
<head>春秋簡書刋誤目錄</head> <lb/>
    <p>
<pb n="1a"/>欽定四庫全書<lb/>
　春秋簡書刋誤目錄<lb/>
　　卷一<lb/>
　　　隱公十六條　　　　桓公十六條<lb/>
　　　莊公二十八條<lb/>
<pb n="2a"/>欽定四庫全書<lb/>
　春秋簡書刋誤卷一<lb/>
　　　　　　　　　　翰林院檢討毛竒齡撰<lb/>
漢藝文志有春秋古經十二篇先儒目之為簡書即聖<lb/>
經也其分十二篇者以春秋十一公每公得一篇則十<lb/>
二篇也苐其書不知亡于何時唯三傳傳經則各有經<lb/>
文載于其中漢初行四家之學有公羊穀梁鄒氏夾氏<lb/>
而鄒夾無傳祗公穀二學早立于學官而諸生傳之顧<lb/>
<pb n="2b"/>兩家杜撰目不見策書徒以意解經故經多誤字而公<lb/>
羊且復以里音市語讕謱其間其所存聖經己非舊矣<lb/>
及左傳行世則始知有簡書正文冠策書首故當時左<lb/>
公穀三傳俱著竹帛而左之為傳先于公穀漢人亦稱<lb/>
左氏為古學公穀為今學而其如左氏晚出公穀立學<lb/>
反先于左氏是以治古學者雖有張蒼賈誼張敞賈逵<lb/>
服䖍輩不下于董仲舒公孫𢎞輩之治今學而諸生膠<lb/>
固競立門戸即加以前漢劉歆後漢韓歆兩歆之争必<lb/>
<pb n="3a"/>不能救左氏膏肓之目而策書簡書總無聞焉夫左氏<lb/>
之傳即是策書左氏之經即是簡書故夫子筆削祗襲<lb/>
魯國之簡書以為之本即絶筆以後猶有舊簡書一十<lb/>
七條見于左傳則哀十四年獲麟以前其為真簡書而<lb/>
以之作夫子之聖經公羊穀梁俱無與也乃宋胡安國<lb/>
自為作傳而元人創八比法直用其書以取士立學官<lb/>
而著功令明代遵之每經凡四題而春秋一經則專以<lb/>
胡氏四傳代夫子之經而聖經已亡然且其所載傳中<lb/>
<pb n="3b"/>者原非簡書祗以穀梁本為據而穀之與公如狼狽屭<lb/>
屓彼此呼吸與左氏之所載者全不相合而於是聖經<lb/>
亡即簡書亦亡矣予著春秋傳念不及此亦仍以胡氏<lb/>
所載為聖經原本而反標三傳諸字同異于其下東陽<lb/>
李生紫翔者著春秋紀傳早已行世及之官嶺表疑予<lb/>
傳聖經之有未覈屬王生虎文問及之予乃命猶子文<lb/>
輝取三傳聖經之各異者以簡書為主而各註所誤而<lb/>
明標之名曰刋誤嗟乎前人之誤其所厚賴于後人之<lb/>
<pb n="4a"/>刋之者豈止是與<lb/>
隱公<hi>一十六條</hi>
公及邾儀父盟于蔑<hi>元年</hi>
　　邾公羊作邾婁後同蔑公羊穀梁俱作昧<lb/>
　邾本附庸國武王克商封顓頊之後名俠者于邾地<lb/>
　當時稱邾俠則邾祗一字明矣公羊多一字曰邾婁<lb/>
　據舊解邾人語聲歇末必有婁字猶呉人發聲有勾<lb/>
　字越人發聲有於字曰勾呉於越類然經文亦有之<lb/>
<pb n="4b"/>　如檀弓邾婁考公之喪哀十三年於越入呉類特此<lb/>
　必不然者穀梁亦先左氏出而經文始終祗一邾字<lb/>
　此非左氏改本又明矣或曰五等爵國無兩字惟附<lb/>
　庸有之如須句顓臾類則邾在桓年已與齊桓相盟<lb/>
　㑹曾受王命進子爵自莊十六年後凡經文俱書邾<lb/>
　子則亦當改附庸兩字之例而公羊後經必加婁字<lb/>
　于子字之上又何以稱焉<lb/>
　蔑亦名姑蔑即魯國卞縣南姑城也昧與蔑聲轉之<lb/>
<pb n="5a"/>　誤<lb/>
無駭帥師入極<hi>二年</hi>
　　駭穀梁作侅後同<lb/>
　莊子侅溺于馬氣謂咽食也無駭展氏名無考<lb/>
紀裂繻來逆女<hi>二年</hi>
　　裂公穀作履<hi>履裂聲轉</hi>
紀子帛莒子盟于密<hi>二年</hi>
　　帛公穀作伯<lb/>
<pb n="5b"/>　據左傳杜註裂繻紀大夫子帛者裂繻字也公羊以<lb/>
　帛字作伯字而不能傳曰無聞焉爾穀梁有二說一<lb/>
　以伯字連下讀曰紀子紀君也伯者長也伯莒子者<lb/>
　謂其盟時長莒君而使為伯也一以伯字連上讀曰<lb/>
　紀君長于莒君而為盟則從來書盟並不列長次于<lb/>
　文中蔡衞滕薛儼然争長次而書並不及况以無據<lb/>
　之長次可上可下而臆解經文豈可為訓乃胡氏不<lb/>
　知何據謂經文有闕一如甲戌己丑之兩及而俗儒<lb/>
<pb n="6a"/>　解者謂子伯皆爵名一人而兩爵自必有誤夫子因<lb/>
　闕疑而慎言其餘則公穀所誤緣不見策書其擬議<lb/>
　固不足怪胡氏豈不讀左傳而其說如此此必謂左<lb/>
　氏不足據耳夫不讀左傳當讀他書許氏說文明曰<lb/>
　繻帛俱是繒而徐註以繻為傳符之帛謂關門傳符<lb/>
　當用帛邊以為信則繻名帛字在杜註原自可據况<lb/>
　經字有必不可易者不讀漢書乎終軍出關關吏予<lb/>
　軍繻而軍棄之舊制凡關吏譏察出入必書帛為符<lb/>
<pb n="6b"/>　裂而分之曰裂繻則此一裂字在左氏受簡書時必<lb/>
　不豫知有終軍之事而改此文而終軍在漢武朝亦<lb/>
　並不知春秋之更有左氏而故造此事以求隂合于<lb/>
　簡書之字此則履之必為裂帛之必不可為伯有斷<lb/>
　然者<lb/>
　况胡氏無學既拾人之誤而又自坐以大誤夫欲解<lb/>
　聖經當亦取聖經而全讀之單讀此經則紀子者子<lb/>
　焉爾或為子或為伯當慎言焉爾乃桓之六年明曰<lb/>
<pb n="7a"/>　公㑹紀侯于郕又曰紀侯來朝十有三年又曰公㑹<lb/>
　紀侯鄭伯戰齊師十七年又曰公㑹齊侯紀侯盟于<lb/>
　黃至莊四年直曰紀侯大去其國而紀亡矣則是子<lb/>
　雖闕疑雖慎言亦不應荒心喪志前後繆亂至于如<lb/>
　此如此而猶欲傳經何可矣<lb/>
尹氏卒<hi>三年</hi>
　　尹左傳作君<hi>說見毛氏傳</hi>
塟宋穆公<hi>三年</hi>
<pb n="7b"/>　　穆公穀作繆後同<lb/>
　穆繆通字禮記大傳序以昭繆<lb/>
衞州吁弑其君完<hi>四年</hi>
　　州穀作祝<lb/>
　此則有意變異矣州吁見諸經誰作祝者此不過字<lb/>
　聲之轉而齊魯間人語音有然如雜記齊人有祝雞<lb/>
　翁呼雞為州州亦呼作祝祝類今漫入經字亂矣祝<lb/>
　有讀咒者亦作訓即訓詛也然是晝聲州吁豈得稱<lb/>
<pb n="8a"/>　晝吁乎<lb/>
公矢魚於棠<hi>五年</hi>
　　矢公穀作觀<lb/>
　杜註矢陳也設張也謂張施捕魚之備而觀其所獲<lb/>
　與莊子濠上觀魚祗視其游泳不同故此經有策書<lb/>
　載臧僖伯諫詞一百六十餘字皆公穀所未見者若<lb/>
　止觀魚則僖伯此諫為多事矣且既有諫詞則其語<lb/>
　自有著落諫明以蒐苖獮狩與山林川澤之實為捕<lb/>
<pb n="8b"/>　魚發論則自非觀看之謂杜甫觀打魚歌不得謂觀<lb/>
　魚歌也又且簡書與策書照應策書明曰遂往陳魚<lb/>
　而觀之即又述簡書一語書曰公矢魚于棠書者簡<lb/>
　書即此經也然則經本如是矣<lb/>
衞師入郕<hi>五年</hi>
　　郕公作盛後同<lb/>
　郕與盛原俱讀作成然郕是國名史記管蔡世家稱<lb/>
　郕叔武為文王之子武王之母弟則同姓國也雖他<lb/>
<pb n="9a"/>　無所見然文十二年郕太子奔魯經書郕伯來奔則<lb/>
　固以伯爵而厯見于經者乃復訛作盛是宋可作送<lb/>
　衞可作彗史文皆市牒矣<lb/>
鄭人來渝平<hi>六年</hi>
　　渝公穀作輸<lb/>
　此不過字形之誤雖異詁而義實可通渝者變也輸<lb/>
　者納也按隱公為太子時魯惠曾與鄭戰于狐壤而<lb/>
　隱公見獲未經通好至是鄭始來求成是變怨為好<lb/>
<pb n="9b"/>　所謂更成亦所謂輸成也但更而後輸更可包輸輸<lb/>
　不可包更則渝盟勝矣若公穀改輸而仍解作渝曰<lb/>
　輸墮也且又以墮成為不果成則不特字義乖即事<lb/>
　實亦變總由不見策書而憑臆卜度故至此<lb/>
冬宋人取長葛<hi>六年</hi>
　　冬左氏傳文作秋<lb/>
　傳文作秋而經文原書冬杜氏曰以秋取而冬始告<lb/>
　也<lb/>
<pb n="10a"/>鄭伯使宛來歸祊<hi>八年</hi>
　　祊公穀作邴後同<lb/>
　祊本鄭邑周宣封鄭時有助祭泰山湯沐之邑曰祊<lb/>
　若邴則說文曰宋下邑在泰山並非一地揣其意不<lb/>
　過以同在泰山之邑可借此作異而不知張州李縣<lb/>
　有難通者<lb/>
公及莒人盟于浮來<hi>八年</hi>
　　浮來公穀作包來<lb/>
<pb n="10b"/>　不可解<lb/>
挾卒<hi>九年</hi>
　　挾公穀作俠<lb/>
公㑹齊侯于防<hi>九年</hi>
　　防公作邴<lb/>
　防又作邴不可解祊是鄭邑防是魯邑邴是宋邑並<lb/>
　未相通據舊註魯防邑在瑯琊華縣東南臧武仲據<lb/>
　防豈得據他國之邑此皆無足道者<lb/>
<pb n="11a"/>夏公㑹鄭伯于時來<hi>十一年</hi>
　　夏字下公穀俱有五月二字時來公作祁黎<lb/>
　時祁同音來黎聲轉總是謬誤即來原可讀作黎如<lb/>
　商國萊侯即黎侯呉人伐州來即楚州犂之采類然<lb/>
　公之讀犂則仍是里音如如棠矢魚傳以得利為登<lb/>
　來云齊人口語如是其非史文瞭然耳<lb/>
桓公<hi>一十六條</hi>
把侯來朝<hi>二年</hi>
<pb n="11b"/>　　把公穀俱作紀<lb/>
公㑹杞侯于郕<hi>三年</hi>
　　把公作紀郕公作盛<lb/>
　此與前文俱是杞不是紀公穀誤說見毛氏傳<lb/>
天王使仍叔之子來聘<hi>五年</hi>
　　仍穀作任<lb/>
　不可考<lb/>
螽<hi>五年</hi>
<pb n="12a"/>　　螽公作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>後同<lb/>
公㑹紀侯于郕<hi>六年</hi>
　　郕公作成後同<lb/>
　此郕是魯邑與前郕國不同故左氏傳文亦作成<lb/>
齊人衞人鄭人盟于惡曹<hi>十一年</hi>
　左傳有齊衞鄭宋四國反疑經闕宋人非也說見毛<lb/>
　氏傳<lb/>
公㑹宋公于夫鐘<hi>十一年</hi>
<pb n="12b"/>　　鐘公作童<lb/>
公㑹杞侯莒子盟于曲池<hi>十二年</hi>
　　把公穀作紀曲池公作毆蛇<lb/>
　此亦是把不是紀公穀誤夫童毆蛇不可考<lb/>
公㑹宋公于虚<hi>十二年</hi>
　　虚公作郯<lb/>
　虚為宋地郯則魯地矣總由不見策書不得真事實<lb/>
　但知魯宋相㑹則其地可宋亦可魯因别改一魯地<lb/>
<pb n="13a"/>　而不知狡獪伎倆其拙而可笑止如此<lb/>
鄭伯使其弟語來盟<hi>十四年</hi>
　　語穀作禦<lb/>
　語禦通字如越絶語兒鄉即禦兒鄉類<lb/>
宋人以齊人蔡人衞人陳人伐鄭<hi>十四年</hi>
　　公以蔡人列衞人下<lb/>
　此非蔡衞爭長之時不必有次第可據但作異耳<lb/>
公㑹齊侯于艾<hi>十五年</hi>
<pb n="13b"/>　　艾公作鄗穀作蒿<lb/>
公㑹宋公衛侯陳侯于袲伐鄭<hi>十五年</hi>
　　公于宋公上加齊侯二字袲公作侈<lb/>
　公穀作異總不出人名地名字形字聲之間至最狡<lb/>
　獪者則列國盟㑹次第稍一顛倒亦原無可考至此<lb/>
　經乃忽增齊侯二字于諸侯㑹伐之首以為此必無<lb/>
　証據可掉臂耳不知此一㑹伐是魯宋主謀合諸國<lb/>
　以納鄭突伐鄭忽者齊世德鄭忽黨忽而讎突其在<lb/>
<pb n="14a"/>　前忽突出入無不齊助忽而魯助突忽突不兩立齊<lb/>
　魯不並袒豈有魯謀納突于以伐忽而齊肻與于其<lb/>
　間者公穀與胡氏絲毫不識經并不識經之前後而<lb/>
　左塗右抹□兒盜沸錫思掩不備乃不虞動輒滅手<lb/>
　至于如此嗟乎可廢然矣<lb/>
公㑹邾儀父盟于趡<hi>十七年</hi>
　　㑹公穀作及<lb/>
夏五月丙午及齊師戰于奚<hi>十七年</hi>
<pb n="14b"/>　　公無夏奚穀作郎<lb/>
公與夫人姜氏遂如齊<hi>十八年</hi>
　　公無與字<lb/>
莊公<hi>二十八條</hi>
單伯送王姬<hi>元年</hi>
　　送公穀作逆<lb/>
　送之為逆此公穀之以字形誤者周制王姬下嫁諸<lb/>
　侯必以同姓諸侯為之主婚時莊王王姬下嫁齊襄<lb/>
<pb n="15a"/>　使我公主之故單伯送之至魯以送必上卿單伯者<lb/>
　正王國上卿爵也公穀誤送作逆實反經無理乃妄<lb/>
　為說曰迎王姬本我魯事此一單伯必魯卿之受命<lb/>
　于天子者夫大國三卿雖當命于天子然並不曾有<lb/>
　公伯諸爵稱于簡冊且單本畿内采地而世以采為<lb/>
　氏者春秋稱單伯單子單穆公單成愆無非王官並<lb/>
　無一魯卿得參預其間其謬誤固不待言特揣其鄙<lb/>
　意必因文十四年單伯如齊齊人執單伯并執子叔<lb/>
<pb n="15b"/>　姬以為單伯必魯卿魯使故得與我姬並執是必逆<lb/>
　王姬之單伯與叔姬同執之單伯前後一人皆此魯<lb/>
　卿而不知策書明云魯襄仲使告于王請以王命求<lb/>
　叔姬故王遣單伯如齊而齊商人以弑逆之賊并抗<lb/>
　王命而執之是前後單伯簡策顯然公穀目不見簡<lb/>
　策而胡氏以盲工事瞽師總皆不見宜乎兩傳兩遵<lb/>
　之也且此單伯必非文十四年之單伯莊元至文十<lb/>
　四約八十餘年其斷非一人又可知也<lb/>
<pb n="16a"/>公次于滑<hi>三年</hi>
　　滑公穀作郎<lb/>
　齊師遷紀公將㑹鄭伯與謀救紀而鄭伯以國難辭<lb/>
　之故次于滑則公己出國與鄭通說非郎明矣特舊<lb/>
　註滑是鄭地則不然當是同姓一小國而與鄭隣者<lb/>
　觀後鄭伐滑則非鄭地秦人入滑而晉曰伐我同姓<lb/>
　則同姓國矣其後齊桓㑹幽有滑伯在許男下或即<lb/>
　此耳<lb/>
<pb n="16b"/>夫人姜氏享齊侯于祝邱<hi>四年</hi>
　　享公穀作饗<lb/>
公及齊侯狩于禚<hi>四年</hi>
　　禚公穀作郜<lb/>
　前二年㑹禚惟公郜而穀不然今公穀同不可解<lb/>
郳黎來來朝<hi>五年</hi>
　　黎左作犂<hi>别出字</hi>
齊人來歸衛俘<hi>六年</hi>
<pb n="17a"/>　　俘公穀與左氏傳文俱作寳<lb/>
　簡書是俘而左氏策書文原是寳字杜氏謂公穀與<lb/>
　策書俱然此必經文有誤者且云俘囚也俘必以人<lb/>
　而衛所歸是寳物因以為疑而孔氏正義則直云寳<lb/>
　與保古字通用此以俘保字形近致誤則笑話矣按<lb/>
　爾雅俘取也其註云如書言俘厥寳玉則囚人曰俘<lb/>
　取寳玉亦曰俘此正俘寳玉也其云書言者以書序<lb/>
　湯既勝夏遂伐三朡俘厥寳玉誼伯誼仲作典寳則<lb/>
<pb n="17b"/>　獻俘作書而反以典寳名篇簡書專言俘與策書專<lb/>
　言寳俱可通矣杜孔偶不見及耳<lb/>
夏四月辛卯夜恒星不見夜中星隕如雨<hi>七年</hi>
　　隕公作霣後凡隕字皆同辛卯夜夜字穀作昔<lb/>
　莊子昔昔夢為國君謂夜夜也樂府夜夜曲作昔昔<lb/>
　鹽然此經兩夜字而上夜作昔下夜不作昔豈有此<lb/>
　理<lb/>
甲午治兵<hi>八年</hi>
<pb n="18a"/>　　治公作祠<lb/>
　古治兵振旅皆以教戰然必于出師之際告廟行事<lb/>
　故亦稱祠兵今師次于郎徒以俟期之故選日教戰<lb/>
　即有告亦載主耳公穀稱祠兵左以為治兵于廟皆<lb/>
　非策書文也且我師以正月次郎甲午者即正月中<lb/>
　日耳古干支皆記日無記年與月者以此月出師即<lb/>
　以此月習戰而公羊曰久胡氏曰役久何以解之<lb/>
夏公及齊師圍郕郕降于齊師<hi>八年</hi>
<pb n="18b"/>　　郕公作成<lb/>
　公初以郕作盛郕國也後以郕作成郕邑也今圍者<lb/>
　郕國而亦作成且自為說曰成本是盛而以諱滅同<lb/>
　姓故作成則成之與盛皆字音相同之别出字也何<lb/>
　諱何不諱寃哉<lb/>
公及齊大夫盟于蔇<hi>九年</hi>
　　蔇公穀作暨<lb/>
夏公伐齊納子糾<hi>九年</hi>
<pb n="19a"/>　　子糾公穀作糾<lb/>
　子糾去子字無理孔氏正義云案今定本經文糾字<lb/>
　上有子字則在唐時尚有經文定本今亡之矣乃胡<lb/>
　氏直曰糾不書子者明糾不當立也則請讀後經九<lb/>
　月齊人取子糾殺之此公穀與左氏文總無異也豈<lb/>
　夏不當立九月當立耶<lb/>
荆敗蔡師于莘以蔡侯獻舞歸<hi>十年</hi>
　　舞穀作武<lb/>
<pb n="19b"/>齊侯宋人陳人蔡人邾人㑹于北杏<hi>十三年</hi>
　　齊侯穀作齊人<lb/>
　說見毛氏傳<lb/>
宋人齊人邾人伐郳<hi>十五年</hi>
　　郳公作兒<lb/>
　郳即前郳黎來之郳也公前作郳此作兒不可解<lb/>
㑹齊侯宋公陳侯衛侯鄭伯許男滑伯滕子同盟于幽<hi>十六年</hi>
　　㑹上公有公字許男下公穀有曹伯二字<lb/>
<pb n="20a"/>　不可考<lb/>
齊人執鄭詹<hi>十七年</hi>
　　詹公作瞻後同<lb/>
齊人殱于遂<hi>十七年</hi>
　　殱公作瀐<lb/>
　齊人不死于水而死于陸且此時無海戍又無呉人<lb/>
　水犀軍即晉陽之灌亦屬後起誰為瀐之乃何休解<lb/>
　曰投藥于水中使飲食而死則瀐者沒也藥死而曰<lb/>
<pb n="20b"/>　沒死非信史矣<lb/>
齊人伐戎<hi>二十年</hi>
　　戎穀作我<lb/>
　無傳不可考<lb/>
春王正月肆大𤯝<hi>二十二年</hi>
　　𤯝公作省<lb/>
　大省原不可解何休解曰謂子卯日也夏商以子卯<lb/>
　日亡此日當省但居喪不避子卯日桓有母喪而避<lb/>
<pb n="21a"/>　子卯而不哭則過度矣肆者過度也則尤不可解按<lb/>
　檀弓子卯不樂士喪禮既殯之後朝夕哭不避子卯<lb/>
　則子卯二日吉事避而喪事不避禮固有之然未聞<lb/>
　名為省也且桓雖不念母然子卯不哭出自何書此<lb/>
　經與此傳不問簡策從未有子卯二字稍見行列不<lb/>
　知東漢何劭公何由知之如此而欲作公羊墨守不<lb/>
　亦恑哉<lb/>
陳人殺其公子御寇<hi>二十三年</hi>
<pb n="21b"/>　　御公穀作禦<lb/>
　御禦通字列御寇亦作禦寇<lb/>
冬戎侵曹曹羈出奔陳赤歸于曹<hi>二十四年</hi>
郭公<hi>二十四年</hi>
　　左以此兩經分四節公穀以戎侵曹曹羈出奔陳<lb/>
　　作一節赤歸于曹郭公連作一節<lb/>
　此經失策書故左氏無傳但左氏分四節者以一節<lb/>
　為一事不相干也公穀皆以侵曹奔陳為一節一事<lb/>
<pb n="22a"/>　赤歸郭公又一節一事其以侵曹奔陳為一節者謂<lb/>
　戎來侵曹曹君欲親戰而曹大夫名羈者三諫不聴<lb/>
　去而奔陳此一事也赤歸郭公又一節者謂曹君為<lb/>
　戎所殺適有失國之君名赤者從外歸于曹而曹無<lb/>
　名赤之人問之葢郭公也此又一事也于是何休解<lb/>
　曰郭公有地之君失國來曹當書出奔今書歸者一<lb/>
　似此人之來有類乎所殺之曹君諡之為郭公而還<lb/>
　歸于曹者而其實則但是赤歸不是曹君歸其不書<lb/>
<pb n="22b"/>　奔者從微者例也則此一郭公既是郭君又且假之<lb/>
　為曹君之諡或為赤郭公或為曹郭公無論諡法無<lb/>
　郭名即曹君射姑前年書卒其子僖公並未見殺兒<lb/>
　曹嘔啞了無根據乃范寗註穀梁較勝于休且其時<lb/>
　有徐乾薄氏輩兩相論辨而終不能變其說六經皆<lb/>
　齊諧矣唯杜氏註左傳直云曹羈葢曹世子也先君<lb/>
　既塟而不稱爵者以微弱出奔故曹人不能赴也赤<lb/>
　即曹僖公也葢為戎所納故曰歸也則曹羈出奔陳<lb/>
<pb n="23a"/>　赤歸于曹一如桓十一年鄭忽出奔衛突歸于鄭簡<lb/>
　書前後書法恰合此真以經解經之最善者然猶有<lb/>
　據史記世家與年表謂曹僖名夷不名赤以為質難<lb/>
　總謂不如闕疑耳若正義載賈逵說謂羈是曹君赤<lb/>
　是曹公子之為戎女出者故戎侵曹逐羈而納赤此<lb/>
　說與杜氏同而較詳于杜且頗有理焉知非東漢初<lb/>
　原有師承而為杜氏所據者若此者又何必過難焉<lb/>
春公伐戎<hi>二十六年</hi>
<pb n="23b"/>　　公無春字<lb/>
　桓無秋冬定無正月便云有意削之今莊并無春耶<lb/>
公㑹齊人宋人救鄭<hi>二十八年</hi>
　　公有邾婁人三字在宋人下<lb/>
冬築郿<hi>二十八年</hi>
　　郿公穀作微穀梁註引左傳作麋今左亦作郿<lb/>
春新延廐<hi>二十九年</hi>
　　廐公穀作廏<lb/>
<pb n="24a"/>師次于成<hi>三十年</hi>
　　左無師字<lb/>
　此我師之救鄣者也左氏無策書并失師字<lb/>
冬十月己未子般卒<hi>三十二年</hi>
　　已公穀作乙<lb/>
　無考<lb/>
　<lb/>
　<lb/>
<pb n="24b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋簡書刋誤卷一<lb/>
</p>

  </div>
            <div>
<head>春秋簡書刋誤目錄</head> <lb/>
    <p>
<pb n="1a"/>欽定四庫全書<lb/>
　春秋簡書刋誤目錄<lb/>
　　卷二<lb/>
　　　閔公一條　　　　僖公三十二條<lb/>
　　　文公二十二條　　宣公十五條<lb/>
　　　成公十五條　　　襄公三十七條<lb/>
　　　昭公四十四條　　定公二十一條<lb/>
　　　哀公十一條<lb/>
<pb n="2a"/>欽定四庫全書<lb/>
　春秋簡書刋誤卷二<lb/>
　　　　　　　　　　翰林院檢討毛竒齡撰<lb/>
閔公<hi>一條</hi>
公及齊侯盟于落姑<hi>元年</hi>
　　落公榖作洛<lb/>
僖公<hi>三十二條</hi>
邢遷于夷儀<hi>元年</hi>
<pb n="2b"/>　　夷公作陳後同<lb/>
公㑹齊侯宋公鄭伯曹伯邾人于檉<hi>元年</hi>
　　檉公作朾<lb/>
公敗邾師于偃<hi>元年</hi>
　　偃公作纓<lb/>
公子友帥師敗莒師于酈獲莒拏<hi>元年</hi>
　　酈公作犂榖作麗<lb/>
虞師晉師滅下陽<hi>二年</hi>
<pb n="3a"/>　　下公榖作夏<lb/>
齊侯宋公江人黄人盟于貫<hi>二年</hi>
　　貫公作貫澤<lb/>
　按貫宋地梁國蒙縣有貫城即貫城也然並無澤<lb/>
公子友如齊涖盟<hi>三年</hi>
　　公子下榖多季字涖公榖作莅後同<lb/>
齊人執轅濤塗<hi>四年</hi>
　　轅公榖作袁後陳轘頗亦同<lb/>
<pb n="3b"/>公孫兹帥師會齊人宋人衛人鄭人許人曹人侵陳<hi>四年</hi>
　　兹公作慈後同<lb/>
㑹王世子于首止<hi>五年</hi>
　　止公榖作戴後同<lb/>
公會齊侯宋公陳世子欵鄭世子華盟于寗母<hi>七年</hi>
　　寗榖作寧<lb/>
　寗母即髙平泥母亭寧泥寗總是音轉之誤<lb/>
曹伯斑卒<hi>七年</hi>
<pb n="4a"/>　　斑公作般<lb/>
　斑原通般經顔班魯班皆作般即斑亦然内則馬黒<lb/>
　脊而般臂漢郊祀歌般般之獸<lb/>
公㑹王人齊侯宋公衛侯許男曹伯陳世子欵盟于洮<lb/>
鄭伯乞盟<hi>八年</hi>
　　陳世子欵下公有鄭世子華<lb/>
　此因前年寗母之㑹有陳世子欵鄭世子華兩人故<lb/>
　此亦攙入之不知寗母之會以鄭世子為齊所惡故<lb/>
<pb n="4b"/>　鄭使世子請盟于齊則世子與㑹實鄭伯使之也今<lb/>
　盟洮以謀王室因鄭伯新服未得徴及故乞盟向使<lb/>
　世子得與㑹則鄭伯既使其子不必又身乞盟矣此<lb/>
　皆與本經前後不相顧者<lb/>
春王正月宋公御説卒<hi>九年</hi>
　　正月公榖作三月御榖作禦<lb/>
　正三字形之誤或謂是年夏齊桓葵邱之㑹宋公子<lb/>
　襄公新立而經稱宋子以宋公未塟故有是稱則必<lb/>
<pb n="5a"/>　㑹期與塟期相近似須三月不知諸侯五月始塟雖<lb/>
　春正至夏未晚也周制天子諸侯未塟皆可以改服<lb/>
　行事晉平之改服會湨梁亦猶此也觀此則蘇軾之<lb/>
　據晉平必不改服因以責康王冕服非周公之禮真<lb/>
　無狀矣<lb/>
甲子晉侯詭諸卒<hi>九年</hi>
　　甲子公作甲戌詭左舊本作佹<lb/>
　總不可考此非長厯所能推者<lb/>
<pb n="5b"/>晉里克殺其君之子夷齊<hi>九年</hi>
　　殺公作弑<lb/>
　左𫝊以先君未塟故稱殺與後弑其君卓正有别<lb/>
冬大雨雪<hi>十年</hi>
　　雪公作雹<lb/>
春王三月庚午日有食之<hi>十二年</hi>
　　三月榖作正月<lb/>
季姬及鄫子遇于防使鄫子来朝<hi>十四年</hi>
<pb n="6a"/>　　鄫公榖作繒後同<lb/>
㑹陳人蔡人楚人鄭人盟于齊<hi>十九年</hi>
　　會上公有公字<lb/>
宋公楚子陳侯蔡侯鄭伯許男曹伯會于盂<hi>二十一年</hi>
　　盂公作霍榖作雩又榖别本作宇<lb/>
　盂雩宇聲誤而霍又雩形之誤總宋地而已<lb/>
齊侯伐宋圍緡<hi>二十三年</hi>
　　緡榖作閔後同<lb/>
<pb n="6b"/>公㑹莒子衛寗速盟于向<hi>二十六年</hi>
　　速公作遫後衛侯速仲孫速鄭游速皆同<lb/>
齊人侵我西鄙公追齊師至酅勿及<hi>二十六年</hi>
　　酅公榖作嶲勿左作不<lb/>
楚人滅夔以䕫子歸<hi>二十六年</hi>
　　夔公作隗<lb/>
　隗本狄族赤狄之以國為氏者晉叔隗季隗是也若<lb/>
　䕫本蠻國與楚同姓皆祝融之後故此䇿書以不祀<lb/>
<pb n="7a"/>　祝融滅之而又改作隗謬矣<lb/>
公會晉侯齊侯宋公蔡侯鄭伯陳子莒子邾子秦人于<lb/>
温<hi>二十八年</hi>
　　榖無齊侯二字<lb/>
天王狩于河陽<hi>二十八年</hi>
　　狩榖作守<lb/>
　巡狩可通守蒐狩而通守即是字誤<lb/>
㑹王人晉人宋人齊人陳人蔡人秦人盟于翟泉<hi>二十九年</hi>
<pb n="7b"/>　　會上公有公字翟公作狄<lb/>
衛遷于帝邱<hi>三十一年</hi>
　　于榖作於<lb/>
鄭伯捷卒<hi>三十二年</hi>
　　捷公作接<lb/>
晉人及姜戎敗秦于殽<hi>三十三年</hi>
　　左榖秦下有師字<lb/>
公伐邾取訾婁<hi>三十三年</hi>
<pb n="8a"/>　　訾婁公作叢榖作訾樓<lb/>
文公<hi>二十二條</hi>
楚世子商臣弑其君頵<hi>元年</hi>
　　頵公榖作髠<lb/>
公孫敖㑹宋公陳侯鄭伯晉士縠盟于垂隴<hi>二年</hi>
　　隴公榖作歛<hi>聲轉</hi>
晉陽處父帥師伐楚以救江<hi>三年</hi>
　　公榖無以字<lb/>
<pb n="8b"/>王使召伯来會塟<hi>五年</hi>
　　召伯榖作毛伯<lb/>
晉侯驩卒<hi>六年</hi>
　　驩公作讙<lb/>
晉狐射姑出奔狄<hi>六年</hi>
　　射榖作夜<lb/>
取須句<hi>七年</hi>
　　句公作朐<lb/>
<pb n="9a"/>　須句即東郡須昌與齊郡臨朐不同<lb/>
晉人及秦人戰于令狐晉先蔑奔秦<hi>七年</hi>
　　蔑公作昧奔上有以師二字<lb/>
　據䇿書晉襄公卒使先蔑迎公子雍于秦將立之已<lb/>
　而立靈公遂背先蔑而拒秦于令狐其曰戰者以秦<lb/>
　晉有隙且是時秦多以徒衛送雍因之趙盾輩以師<lb/>
　禦之若先蔑則並無師也左氏䇿書有誤有先蔑將<lb/>
　下軍語以使秦之人而忽作拒秦之帥已不可解公<lb/>
<pb n="9b"/>　竟以師字攙入經文益貿貿矣<lb/>
公子遂㑹雒戎盟于暴<hi>八年</hi>
　　雒公作伊雒<lb/>
公孫敖如京師不至而復丙戌奔莒<hi>八年</hi>
　　公無而字<lb/>
楚子使椒来聘<hi>九年</hi>
　　椒榖作萩<lb/>
　爾雅椒本作茮此又以茮誤萩者但楚詞申椒楚大<lb/>
<pb n="10a"/>　夫椒舉類皆作椒無别出字<lb/>
楚子蔡侯次于厥貉<hi>十年</hi>
　　厥公作屈<lb/>
楚子伐麋<hi>于一年</hi>
　　麋公作圈<lb/>
　麋本蠻國之有名者䇿書稱麋子其國在下雋巴陵<lb/>
　諸地與卷讀圏之在河南郡者大别<lb/>
叔仲彭生會晉郤缺于承筐<hi>十一年</hi>
<pb n="10b"/>　　公榖無仲字筐公榖作匡<lb/>
秦伯使術来聘<hi>十二年</hi>
　　術公作遂<lb/>
　術原通遂學記術有序即遂有序月令審端經術即<lb/>
　審端徑遂但人名須有專字况此即西乞術尤秦穆<lb/>
　三帥之有名者臯陶作咎由以音同也今術之與遂<lb/>
　則終是變音字矣向使稱公子遂為公子術其能從<lb/>
　乎<lb/>
<pb n="11a"/>季孫行父帥師城諸及鄆<hi>十二年</hi>
　　鄆公作運後同<lb/>
世室屋壊<hi>十三年</hi>
　　世室左榖皆作大室<lb/>
　大室是周公廟室世室則伯禽廟也左氏但作大室<lb/>
　不指何公廟榖梁以為伯禽有大室又謬矣<lb/>
公如晉衛侯㑹公于沓<hi>十三年</hi>
　　公㑹下無公字<lb/>
<pb n="11b"/>公及晉侯盟公還自晉鄭伯㑹公于棐<hi>十三年</hi>
　　榖還上無公字棐公作斐後同<lb/>
公子遂及齊侯盟于郪邱<hi>十六年</hi>
　　郪公作犀<lb/>
宋人弑其君杵臼<hi>十六年</hi>
　　杵公作處後齊侯杵臼卒亦同<lb/>
　古人名杵臼多矣此豈可以音同出别字乎<lb/>
塟我小君聲姜<hi>十七年</hi>
<pb n="12a"/>　　聲公作聖<lb/>
宣公<hi>十五條</hi>
晉趙穿帥師侵崇<hi>元年</hi>
　　崇公作栁<lb/>
　崇秦之與國即文王伐崇地也公改栁而曰天子之<lb/>
　邑則與䇿書晉將求成于秦而先侵崇以要其成為<lb/>
　不合矣且晉固無道然伐天子邑亦安據乎况後經<lb/>
　有秦師伐晉報侵崇之役則經且不識而故為作異<lb/>
<pb n="12b"/>　多見其陋劣耳<lb/>
晉趙盾弑其君夷臯<hi>二年</hi>
　　臯公作獋<lb/>
楚子伐陸渾之戎<hi>三年</hi>
　　公榖俱無之字陸渾公作賁渾後同<lb/>
齊髙固来逆子叔姬<hi>五年</hi>
　　左無子字<lb/>
夫人嬴氏薨<hi>八年</hi>
<pb n="13a"/>　　嬴公榖作熊<lb/>
楚人滅舒蓼<hi>八年</hi>
　　蓼公作鄝<lb/>
塟我小君敬嬴<hi>八年</hi>
　　敬嬴公榖作頃熊<lb/>
　嬴熊氏固不可考若敬則諡也敬嬴係文妾為宣之<lb/>
　生母使宣公不以為母魯國不以為夫人則已矣既<lb/>
　己為母為夫人而立諡則亦何惡于嬴而致有此作<lb/>
<pb n="13b"/>　者好異徒欲于人名地名别出一音近形近之字而<lb/>
　不知此一字是諡有不可者按諡法甄心動懼曰頃<lb/>
　婦人無此諡<lb/>
陳殺其大夫洩冶<hi>九年</hi>
　　洩公榖作泄<lb/>
公孫歸父帥師伐邾取繹<hi>十年</hi>
　　繹公作蘱<lb/>
楚子陳侯鄭伯盟于辰陵<hi>十一年</hi>
<pb n="14a"/>　　辰陵榖作夷陵<lb/>
　辰陵陳地榖改夷陵而范寗註作齊地則與楚鄭陳<lb/>
　三國盟㑹何涉矣榖梁以為辰必楚地如辰陽之辰<lb/>
　故以南郡之夷陵别出之范註又誤耳<lb/>
納公孫寧儀行父于陳<hi>十一年</hi>
　　寧公作寗<lb/>
齊師伐莒<hi>十三年</hi>
　　公作伐衛<lb/>
<pb n="14b"/>　伐莒有前事伐衛則不知何事不可考<lb/>
晉殺其大夫先縠<hi>十三年</hi>
　　縠榖作榖<lb/>
仲孫蔑㑹齊髙固于無婁<hi>十五年</hi>
　　無婁公作牟婁<lb/>
　寗母亦作寗無以齊人讀無為牟母總里音也<lb/>
成周宣榭火<hi>十六年</hi>
　　榭公榖作謝火公榖作災<lb/>
<pb n="15a"/>成公<hi>十五條</hi>
王師敗績于茅戎<hi>元年</hi>
　　茅公榖作貿<hi>聲轉</hi>
帥師㑹晉郤克衛孫良曹公子首及齊侯戰于鞌<hi>二年</hi>
　　首公榖作手公别本又作午<lb/>
及國佐盟于袁婁<hi>二年</hi>
　　袁榖作爰<lb/>
晉郤克衛孫良夫伐廧咎如<hi>三年</hi>
<pb n="15b"/>　　廧公作將榖作牆<lb/>
叔孫僑如㑹晉荀首于縠<hi>五年</hi>
　　首公作秀<lb/>
晉欒書帥師救鄭<hi>六年</hi>
　　救公作侵<lb/>
　此晉楚争鄭故前經書楚公子嬰齊帥師伐鄭而後<lb/>
　經即書晉欒書帥師救之如此而又改救作侵則不<lb/>
　特䇿書大篇俱可廢即聖經無前後文矣然則斷爛<lb/>
<pb n="16a"/>　之說二𫝊有之宋人不足怪也<lb/>
天子使召伯来錫公命<hi>八年</hi>
　　錫别本作賜<lb/>
　此簡書原是錫字惟胡𫝊本聖經誤作賜字反將左<lb/>
　𫝊本俱改作賜而以錫為别出字謬矣按莊元年王<lb/>
　使榮叔来錫桓公命文元年天子使毛伯来錫公命<lb/>
　皆是錫字周制諸侯即位天子頒以命圭使朝時合<lb/>
　瑞謂之錫命此八年始錫故杜氏謂之為緩然其禮<lb/>
<pb n="16b"/>　則昭然者榖梁胡氏不知禮并不知春秋一曰不正<lb/>
　再曰不王總是妄說見文元年𫝊<lb/>
冬十月<hi>十年</hi>
　　公無此三字<lb/>
晉侯使郤犨来聘<hi>十一年</hi>
　　犨公作州後同<lb/>
公會晉侯衛侯于瑣澤<hi>十二年</hi>
　　瑣澤公作沙澤<lb/>
<pb n="17a"/>曹伯廬卒于師<hi>十三年</hi>
　　廬左作盧<lb/>
晉侯執曹伯歸于京師<hi>十五年</hi>
　　公歸下有之字<lb/>
晉人執季孫行父舎之于苕邱<hi>十六年</hi>
　　苕公作招<lb/>
公孫嬰齊卒于貍脤<hi>十七年</hi>
　　脤公作軫榖作蜃<lb/>
<pb n="17b"/>晉侯使士魴来乞師<hi>十八年</hi>
　　魴公作防後同<lb/>
襄公<hi>三十七條</hi>
晉韓厥帥師伐鄭仲孫蔑㑹齊崔杼曹人邾人杞人次<lb/>
于鄫<hi>元年</hi>
　　厥公作屈鄫公作合<lb/>
夫人姒氏薨<hi>四年</hi>
　　姒公作弋後姒氏卒塟定姒皆同<lb/>
<pb n="18a"/>㑹吳于善道<hi>五年</hi>
　　道公榖作稻<lb/>
公會晉侯宋公衛侯鄭伯曹伯齊世子光救陳<hi>五年</hi>
　　曹伯下公榖有莒子邾子滕子薛伯<lb/>
　此楚伐陳而晉㑹諸侯以救之也方秋會戚時原有<lb/>
　莒邾滕薛四國然已經歸國而遣戍陳矣及冬楚再<lb/>
　伐陳而又有是會則其不必與前會相同可知也不<lb/>
　然前會有吳人鄫人而此亦無之何耶<lb/>
<pb n="18b"/>鄭伯髠頑如會未見諸侯丙戌卒于鄵<hi>七年</hi>
　　頑公榖作原鄵公榖作操<lb/>
鄭人侵蔡獲蔡公子燮<hi>八年</hi>
　　燮公作濕後同<lb/>
宋災<hi>九年</hi>
　　災公作火後陳災亦同<lb/>
　據公𫝊文自言外災不書此何以書則明是災不是<lb/>
　火豈經本又别出耶<lb/>
<pb n="19a"/>遂滅偪陽<hi>十年</hi>
　　偪榖作傅<lb/>
　偪陽地在彭城傅陽縣則傅亦地名之别出者<lb/>
盜殺鄭公子騑<hi>十年</hi>
　　騑公榖作斐<lb/>
同盟于亳城北<hi>十一年</hi>
　　亳公榖作京<lb/>
　京亳皆鄭地不過各出一地耳<lb/>
<pb n="19b"/>楚人執鄭行人良霄<hi>十一年</hi>
　　良霄榖作良宵<lb/>
莒人伐我東鄙圍台<hi>十二年</hi>
　　台榖作邰<lb/>
夏取邿<hi>十三年</hi>
　　邿公作詩<hi>同音</hi>
鄭公孫蠆會吳人于向<hi>十四年</hi>
　　蠆公作囆後鄭伯蠆卒亦同<lb/>
<pb n="20a"/>衛侯出奔齊<hi>十四年</hi>
　　衛侯下公有衎字<lb/>
　諸侯出奔例書名此簡書闕文公羊補之是也<lb/>
齊侯伐我北鄙圍成<hi>十六年</hi>
　　成左作郕<hi>同字</hi>
邾子牼卒<hi>十七年</hi>
　　牼公榖作瞷<lb/>
齊侯伐我北鄙圍桃<hi>十七年</hi>
<pb n="20b"/>　　桃公作洮<lb/>
齊髙厚帥師伐我北鄙圍防<hi>十七年</hi>
　　左氏無齊字<lb/>
齊師伐我北鄙<hi>十八年</hi>
　　齊師榖作齊侯<lb/>
諸侯盟于祝柯<hi>十九年</hi>
　　柯公作阿<lb/>
齊侯環卒<hi>十九年</hi>
<pb n="21a"/>　　環公作瑗<lb/>
鄭殺其大夫公子嘉<hi>十九年</hi>
　　嘉公作喜<lb/>
陳侯之弟黄出奔楚<hi>二十年</hi>
　　黄公榖作光後同<lb/>
公㑹晉侯齊侯宋公衛侯鄭伯曹伯莒子邾子薛伯杞<lb/>
伯小邾子于沙隨<hi>二十二年</hi>
　　邾子下公榖有滕子<lb/>
<pb n="21b"/>邾畀我来奔<hi>二十二年</hi>
　　畀我公作鼻我<lb/>
叔孫豹帥師救晉次于雍榆<hi>二十三年</hi>
　　榆公榖作渝<lb/>
公孫夏帥師伐陳<hi>二十五年</hi>
　　夏公作囆<lb/>
吳子遏伐楚門于巢卒<hi>二十五年</hi>
　　遏公榖作謁<lb/>
<pb n="22a"/>叔孫豹㑹晉趙武楚屈建蔡公孫歸生衛石惡陳孔奐<lb/>
鄭良霄許人曹人于宋<hi>二十七年</hi>
　　奐公作瑗後同<lb/>
衛侯之弟鱄出奔晉<hi>二十七年</hi>
　　鱄榖作專<lb/>
　猶吳專諸之為鱄諸也<lb/>
仲孫羯會晉荀盈齊髙止宋華定衛世叔儀鄭公孫段<lb/>
曹人莒人滕人薛人小邾人城杞<hi>二十九年</hi>
<pb n="22b"/>　　儀公作齊莒人下公榖有邾人<lb/>
楚子使薳罷来聘<hi>三十年</hi>
　　罷公作頗<lb/>
宋災宋伯姬卒<hi>三十年</hi>
　　伯姬上公榖俱無宋字<lb/>
天王殺其弟佞夫<hi>三十年</hi>
　　佞公作年<hi>聲轉</hi>
叔弓如宋塟宋共姬<hi>三十年</hi>
<pb n="23a"/>　　共姬上榖無宋字<lb/>
昭公<hi>四十四條</hi>
叔孫豹㑹晉趙武楚公子圍齊國弱宋向戍衛齊惡陳<lb/>
公子招蔡公孫歸生鄭罕虎許人曹人于虢<hi>元年</hi>
　　弱公作酌齊惡公作石惡罕公作軒虢公作漷榖<lb/>
　　作郭<lb/>
　衛石惡即石碏之後以上卿屢與盟㑹前五年衛人<lb/>
　討寗氏之黨因出奔晉經于襄二十八年書夏衛石<lb/>
<pb n="23b"/>　惡出奔晉是也公羊但知改地名人名以見異而石<lb/>
　惡又屢見盟會遂改作石惡但不知于數年前之經<lb/>
　何以漠然不一觀也吾故曰公榖胡氏皆全然不知<lb/>
　春秋為何物者非妄語也<lb/>
晉荀吳帥師敗狄于大鹵<hi>元年</hi>
　　大鹵公榖俱作太原<lb/>
　大鹵即太原故左氏䇿書亦曰敗狄于太原但簡書<lb/>
　是大鹵何必又爾<lb/>
<pb n="24a"/>楚子麋卒<hi>元年</hi>
　　麋公榖作卷<lb/>
滕子原卒<hi>三年</hi>
　　原公作泉<lb/>
遂滅賴<hi>四年</hi>
　　賴公榖作厲<lb/>
　厲賴聲轉通字如漢書無賴作無厲可見<lb/>
仲弓帥師敗莒師于蚡泉<hi>五年</hi>
<pb n="24b"/>　　蚡公作濆榖作賁<lb/>
叔孫婼如齊涖盟<hi>七年</hi>
　　婼公作舎聖經時本皆因此致誤今改正<lb/>
　叔孫婼即叔孫昭子叔孫豹之子也春秋䇿書或稱<lb/>
　婼或稱昭子或稱叔孫氏並不名舎其得名舎者或<lb/>
　叔孫武叔之子叔孫舒舒舎轉音可以别出然其人<lb/>
　不見于春秋惟哀廿六年左𫝊附錄有之此時未能<lb/>
　與國事也公羊好作異誤取式叔之子作昭子而胡<lb/>
<pb n="25a"/>　氏聖經則又誤襲公羊本而自元迄今遂至簡䇿二<lb/>
　書絶不相對者凡七經亦慘極矣今逐一改正真一<lb/>
　快事後不再贅<lb/>
齊欒施来奔<hi>十年</hi>
　　齊公作晉<lb/>
　此齊之欒氏也欒施即公子欒之孫字子旗者與髙<lb/>
　鮑皆彊族稱欒髙氏今為子良同族所逐因而来奔<lb/>
　公羊目不見䇿書祇知晉有欒氏齊未必有遂改齊<lb/>
<pb n="25b"/>　作晉此真罔誕可笑之甚者說見毛氏𫝊<lb/>
季孫意如叔弓仲孫貜帥師伐莒<hi>十年</hi>
　　意如公作隠如後同<lb/>
叔孫婼如晉塟晉平公<hi>十年</hi>
　　婼公作舎聖經時本亦作舎今改正<lb/>
十有二月甲子宋公成卒<hi>十年</hi>
　　成公作戍後杞伯成卒於㑹許男成卒皆同<lb/>
春王二月叔弓如宋塟宋平公<hi>十一年</hi>
<pb n="26a"/>　　二月公作正月<lb/>
　二月塟尚速况正月耶<lb/>
仲孫貜㑹邾子盟于祲祥<hi>十一年</hi>
　　祲祥公作侵羊<lb/>
季孫意如㑹韓起<hi>至</hi>于厥憗<hi>十一年</hi>
　　厥憗公作屈銀<lb/>
楚師滅蔡執蔡世子有以歸<hi>十一年</hi>
　　有榖作友<lb/>
<pb n="26b"/>楚殺其大夫成熊<hi>十二年</hi>
　　熊公作能榖作虎<lb/>
公子憖出奔衛<hi>十二年</hi>
　　憖公作整<lb/>
　憖之為銀以聲今為整又以形亦何必然<lb/>
楚公比<hi>至</hi>弑其君于乾谿<hi>十三年</hi>
　　谿榖作溪<lb/>
楚公子棄疾殺公子比<hi>十三年</hi>
<pb n="27a"/>　　殺榖作弑<lb/>
　公子比弑君賊且名未列于諸侯烏得稱弑特棄疾<lb/>
　非討賊耳正義謂此殺字如蔡人殺陳佗齊人殺無<lb/>
　知衛人殺州吁公子瑕之類<lb/>
公子夷末卒<hi>十四年</hi>
　　末公作昧<lb/>
蔡朝吳出奔鄭<hi>十五年</hi>
　　朝公作昭無出字<lb/>
<pb n="27b"/>楚子誘戎蠻子殺之<hi>十六年</hi>
　　蠻公作曼後同<lb/>
晉荀吳帥師滅陸渾之戎<hi>十七年</hi>
　　公榖無之字<lb/>
曹公孫㑹自鄸出奔宋<hi>二十年</hi>
　　鄸榖作夢<lb/>
盜殺衛侯之兄縶<hi>二十年</hi>
　　縶公榖作輒<lb/>
<pb n="28a"/>宋華亥向寧華定出奔陳<hi>二十年</hi>
　　寧公作寗<lb/>
叔輒卒<hi>二十一年</hi>
　　輒公作痤<lb/>
蔡侯朱出奔楚<hi>二十一年</hi>
　　朱榖作東<lb/>
大蒐于昌間<hi>二十二年</hi>
　　間公作姦<lb/>
<pb n="28b"/>叔孫婼如晉<hi>二十三年</hi>
　　婼公作舎聖經時本亦作舎今改正<lb/>
晉人執我行人叔孫婼<hi>二十三年</hi>
　　婼公作舎聖經時本亦作舎今改正<lb/>
吳敗頓胡沈蔡陳許之師于雞父胡子髠沈子逞滅獲<lb/>
陳夏齧<hi>二十三年</hi>
　　父公作甫逞公作楹榖作盈<lb/>
公如晉至河有疾乃復<hi>二十三年</hi>
<pb n="29a"/>　　公至河下有公字<lb/>
婼至自晉<hi>二十四年</hi>
　　婼公作舎上有叔孫字聖經時本亦然今改正<lb/>
　䇿書述簡書曰二月婼至自晉則無叔孫字可知也<lb/>
　此與十四年春意如至自晉無季孫字書法正同但<lb/>
　不意二𫝊全不見䇿書且全不讀聖經如此<lb/>
杞伯郁釐卒<hi>二十四年</hi>
　　郁公作鬱<lb/>
<pb n="29b"/>叔孫婼如宋<hi>二十五年</hi>
　　婼公作舎聖經時本亦作舎今改正<lb/>
叔詣㑹晉趙鞅宋樂大心<hi>至</hi>于黄父<hi>二十五年</hi>
　　詣公作倪後同大心公榖作世心後同<lb/>
有鸜鵒来巢<hi>二十五年</hi>
　　鸜公作鸛<lb/>
己亥公孫于齊次于陽州<hi>二十五年</hi>
　　己亥榖作乙亥陽公作楊<lb/>
<pb n="30a"/>叔孫婼卒<hi>二十五年</hi>
　　婼公作舎聖經時本亦作舎今改正<lb/>
鄭伯寧卒<hi>二十八年</hi>
　　寧公作寗後滕子寧卒亦同<lb/>
季孫意如㑹晉荀躒于適厯<hi>三十一年</hi>
　　躒公榖作櫟後同<lb/>
黒肱以濫来奔<hi>三十一年</hi>
　　肱公作弓<lb/>
<pb n="30b"/>仲孫何忌㑹晉韓不信齊髙張宋仲幾衛世叔申鄭國<lb/>
參曹人莒人薛人杞人小邾人城成周<hi>三十二年</hi>
　　世叔榖作大叔莒人下公有邾婁人榖有邾人<lb/>
定公<hi>二十一條</hi>
二月辛卯邾子穿卒<hi>三年</hi>
　　二月公榖作三月<lb/>
仲孫何忌及邾子盟于拔<hi>三年</hi>
　　拔公作枝<lb/>
<pb n="31a"/>蔡公孫姓帥師滅沈<hi>四年</hi>
　　姓公作歸姓後同<lb/>
公及諸侯盟于臯鼬<hi>四年</hi>
　　臯鼬公作浩油<lb/>
蔡侯以吳子及楚人戰于柏舉<hi>四年</hi>
　　柏舉公作伯莒榖作伯舉<lb/>
吳入郢<hi>四年</hi>
　　郢公榖作楚<lb/>
<pb n="31b"/>春王三月辛亥朔日有食之<hi>五年</hi>
　　三月公作正月<lb/>
齊侯衛侯盟于沙<hi>七年</hi>
　　沙公作沙澤<lb/>
晉士鞅帥師侵鄭<hi>八年</hi>
　　士鞅公作趙鞅<lb/>
公㑹齊侯于夾谷<hi>十年</hi>
　　夾谷公榖作頰谷後同<lb/>
<pb n="32a"/>齊人来歸鄆讙龜隂田<hi>十年</hi>
　　榖田上有之字<lb/>
宋公子地出奔陳<hi>十年</hi>
　　地公作池後同<lb/>
齊侯衛侯鄭游速㑹于安甫<hi>十年</hi>
　　安甫公作鞌<lb/>
宋公之弟辰暨仲佗石彄出奔陳<hi>十年</hi>
　　暨字下公榖俱有宋字<lb/>
<pb n="32b"/>公㑹齊侯盟于黄<hi>十二年</hi>
　　齊侯公作晉侯<lb/>
　魯定與齊景同謀叛晉故為此盟乃又改齊作晉茫<lb/>
　然不知矣<lb/>
荀寅士吉射入于朝歌以叛<hi>十三年</hi>
　　荀寅下公有及字<lb/>
衛趙陽出奔宋<hi>十四年</hi>
　　衛公榖俱作晉<lb/>
<pb n="33a"/>　趙陽衛大夫趙氏名陽者以其黨于公叔文子之子<lb/>
　公叔戍故衛侯并逐之杜氏謂趙陽即趙黶之孫而<lb/>
　正義據世本謂懿子兼即趙黶生昭子舉舉生趙陽<lb/>
　是顯有名據而公榖極陋祇知晉有趙氏他國未必<lb/>
　有遂奮筆改此此與前齊欒施来奔改晉欒施同一<lb/>
　笑話祇前榖不改而此即同改鶼鶼有異翼與<lb/>
二月楚公子結陳公孫佗人帥師滅頓以頓子牂歸<hi>十四年</hi>
<pb n="33b"/>　　二月公作三月公孫作公子牂作牄<lb/>
於越敗吳于檇李<hi>十四年</hi>
　　檇公作醉<lb/>
　檇原有醉音<lb/>
公㑹齊侯衛侯于牽<hi>十四年</hi>
　　牽公作堅又作掔<lb/>
鄭罕達帥師伐宋<hi>十五年</hi>
　　罕公作軒<lb/>
<pb n="34a"/>　此鄭公子罕後為鄭穆七族之一焉得有别出字<lb/>
齊侯衛侯次于渠蒢<hi>十五年</hi>
　　渠蒢公作蘧蒢<lb/>
哀公<hi>十一條</hi>
鼷鼠食郊牛<hi>元年</hi>
　　榖郊牛下有角字<lb/>
季孫斯叔孫州仇帥師城啟陽<hi>三年</hi>
　　啟公作開<lb/>
<pb n="34b"/>　此漢儒避景帝諱而未改復者<lb/>
春王二月庚戌盜殺蔡侯申<hi>四年</hi>
　　二月公作三月殺公榖作弑<lb/>
亳社災<hi>四年</hi>
　　亳公作蒲<lb/>
　此勝國之社以舊都商亳故名焉得有别出字<lb/>
春城毗<hi>五年</hi>
　　毗公作比又作芘<lb/>
<pb n="35a"/>城邾瑕<hi>六年</hi>
　　瑕公作葭<lb/>
齊陳乞弑其君荼<hi>六年</hi>
　　荼公作舎<lb/>
齊人取讙及闡<hi>八年</hi>
　　闡公作僤後同<lb/>
公㑹衛侯宋皇瑗于鄖<hi>十二年</hi>
　　鄖公作運<lb/>
<pb n="35b"/>晉魏曼多帥師侵衛<hi>十三年</hi>
　　曼下公無多字<lb/>
盜殺陳夏區夫<hi>十三年</hi>
　　區公作彄<lb/>
　<lb/>
　<lb/>
　<lb/>
　春秋簡書刋誤卷二<lb/>
</p>

  </div>
        </body>
    </text>
</TEI>
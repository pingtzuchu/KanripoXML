<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書稗疏卷一</head> <lb/>
    <p>
<pb n="1a"/>
欽定四庫全書<lb/>
　尚書稗疏卷一<lb/>
　　　　　　　　　　　　　岳州王夫之撰<lb/>
　　虞書堯典<lb/>
中星　唐一行以堯演紀之嵗冬至日在虚一度推北<lb/>
正虚九度為秋分昏中南至星七度為春分昏中東正<lb/>
房二度為夏至中星西正昴七度為冬至中星以理數<lb/>
求之有不然者今以一行所測度量之冬至日在虚一<lb/>
<pb n="1b"/>
度而中星在昴七度則春分日當在胃十一度夏至在<lb/>
桞十四度秋分在氐九度而虚一度之去昴七度胃十<lb/>
一度之去星七度桞十四度之去房二度氐九度之去<lb/>
虚九度其遠近多寡之不齊或差一度或差二度未有<lb/>
凖也若用郭守敬所測度數合之則參差益甚今大概<lb/>
而言冬至日躔之次與秋分昏中之星恒差一宿雖二<lb/>
十八舍度數多寡之不同而考之月令<hi>月令中星以節言故曰仲冬昏東璧中厯家則以中氣言</hi>與此星鳥星昴則無有不然者以秋分昏<lb/>
<pb n="2a"/>
虚中求之冬至之日其躔於女必矣故郭守敬推堯演<lb/>
紀日在女虚之交以破從來躔虚之説亦可於此徴之<lb/>
也日在女末而中星在昴蓋一行測度不如守敬之精<lb/>
虚實八度九十五分而一行割女之一度零五分以為<lb/>
十度且西至大梁四十四度三分則因以昴六度彊為<lb/>
中而不在昴七度則亦兩耑交縮而日在女十一度昏<lb/>
中昴六度相去百度亦與三仲之日躔昏中若合符契<lb/>
矣若一行所云冬至昏中實在胃二度夏至昏中實在<lb/>
<pb n="2b"/>
尾十一度而昴七度冬至昏在午東十八度房二度夏<lb/>
至昏在午西十八度則晷之長短使然而經所云者以<lb/>
四序進退不踰午正非必以人間之昏旦為昏旦此其<lb/>
説於理數皆合不必如鄭氏坐北面南嚮明出治之説<lb/>
取必於所面之午也今為改正日躔昏中星度於左<lb/>
冬至日在女十一度西正大梁昴六度為中以晷短故<lb/>
昏中胃二度臨午　春分日在胃十三度弱昏中張二<lb/>
度合午　夏至日在柳十二度彊東正大火房二度為<lb/>
<pb n="3a"/>
中以晷長故昏中尾十一度臨午　秋分日在氐十度弱<lb/>
昏中虚八度彊合午<hi>郭測虚實八度九十五分無九度</hi>
四嶽　朱子言四岳乃管領十二牧者故通九官十二<lb/>
牧為二十二人周官言内有百揆四岳則百揆是朝廷<lb/>
九官之長四岳乃十二牧之長堯咨四岳巽朕位不成<lb/>
堯欲以天下與四人其説本於蘇氏古史而蔡氏因之<lb/>
以實求之四岳實四人而非一也十二牧分治諸侯而<lb/>
統於一人則此一人者豈不代持天子之權哉帝王命<lb/>
<pb n="3b"/>
官法函三為一之義而以一統三則以四統十二主於一<lb/>
人則公天下之心亦於是而可見矣<lb/>
九族　漢孔氏以高祖洎𤣥孫之親為九族蔡氏用之<lb/>
林少頴以為如此止是一族其説良然且夫人即壽考<lb/>
未有下見𤣥孫者且以同出高祖三從之兄弟為高祖<lb/>
之族則必以出於𤣥孫者為𤣥孫之族愈亦遠矣若以<lb/>
與高祖𤣥孫為等軰者謂之九族則當云世而不當言<lb/>
族乃一家九軰一時並存亦世所少有所𫝊張公藝之<lb/>
<pb n="4a"/>
事亦謂九代不析産非一時同在之謂况史臣所紀在<lb/>
堯未耄期之時其不得有𤣥孫之裔亦明矣故少頴以<lb/>
父四母三妻二言之而朱子亦以為然其説本於白虎<lb/>
通與杜預左𫝊集觧今考諸爾雅有姑王姑曽祖王姑<lb/>
高祖王姑從祖姑族祖姑則是父族六也母之考妣與<lb/>
從母母族三也妻則父母二族而已其異於林説者本<lb/>
族不與至親不可與他族齒也無姊妹之夫女子之夫<lb/>
姊妹年與已近女小於已尚未有族也外王母之母族<lb/>
<pb n="4b"/>
與妻母之母族不與者族愈疏也較之白虎通所説於<lb/>
理為長<lb/>
日月星辰　經言日月星辰繫辰於星之後則辰者日<lb/>
月五星次舍之統詞其以治厯則今七政厯所推日月<lb/>
及木火土金水所入之度是巳國語記武王伐紂之嵗<lb/>
嵗在鶉火月在天駟日在析木之津辰在斗柄星在天<lb/>
黿嵗<hi>木</hi>月日辰<hi>水/</hi>星<hi>土/</hi>者言三辰也鶉火<hi>張星/栁</hi>天駟<hi>房</hi>
析木<hi>箕尾</hi>斗柄建天黿皆辰也而唐孔氏乃曰舉其人之<lb/>
<pb n="5a"/>
所見謂之星論其日月所㑹謂之辰則是以二十八宿<lb/>
為星而非五星合朔之舍為辰而非日躔月離五星出<lb/>
入伏留之次其疎可知乃蔡氏因其説而曰辰以日月<lb/>
所㑹分周天之度為十二次則尤為不審夫日躔與合<lb/>
朔之不齊明矣十二次者孔頴逹所謂正月㑹亥辰為<lb/>
娵訾二月戌降婁三月酉大梁四月申實沈五月未鶉<lb/>
首六月午鶉火七月巳鶉尾八月辰夀星九月卯大火<lb/>
十月寅析木十一月丑星紀十二月子𤣥枵也今按此<lb/>
<pb n="5b"/>
十二辰者日躔之次而非與月㑹之次也蓋日日行一<lb/>
度則一月之日行三十度一千五百三十九分度之六<lb/>
百七十三分二杪<hi>杪母六</hi>則所躔之次沿一嵗十二中兼<lb/>
氣盈而後可分為十二也若月行度數厯家自有推月<lb/>
離之術與日躔舛異月日行十三度有竒其周天以二<lb/>
十七日有竒而合朔以二十九日有竒如堯時冬至日<lb/>
在女虚之交非十一月之合朔亦在女末虚初也以冬<lb/>
至日躔與十一月合朔勘之如唐開元十二年十一月<lb/>
<pb n="6a"/>
二十七日癸未冬至日在斗九度半上推本月合朔已<lb/>
相去二十七度月之㑹日當在尾十二度又如隋開皇<lb/>
十一年十一月二十八日丙午冬至其時日在斗十二<lb/>
度上溯本月合朔已相去二十度則月之㑹日當日躔<lb/>
尾十四度之時而㑹於析木矣倘以冬至後十二月合<lb/>
朔言之如劉宋元嘉十九年十一月初三日乙巳冬至<lb/>
下去合朔二十七日陳太建十年十一月五日戊戌冬<lb/>
至下去合朔二十五日元嘉冬至日在斗十四度末太<lb/>
<pb n="6b"/>
建冬至日在斗十二度太建十年十二月朔日㑹月於<lb/>
女五度元嘉十九年十二月朔日月㑹於女初度雖同<lb/>
在星紀而相去已遠又如至元十七年庚辰嵗十一月<lb/>
二十日己未冬至日躔箕十度為析木之次而十一月<lb/>
合朔之日己亥日尚在斗十五度為星紀之次則日躔<lb/>
與日月㑹次原不相侔而已未冬至之日去己亥合朔<lb/>
二十日<hi>其日夜半後六刻冬至</hi>月去斗十五度二百六十七度有<lb/>
竒日在析木月已在大梁矣此固不可以十二次為日<lb/>
<pb n="7a"/>
月相㑹之度審矣若云日躔者在此十二次而日月㑹<lb/>
者亦不離此十二次是十二次為虚設之詞何不竟言<lb/>
天而必曰辰耶况夫五星次舍亦可以十二次求之豈<lb/>
必日月然厯家終不以十二次歩月與星者則以十二<lb/>
次之設原因一嵗十二中而設分周天為十二以紀一<lb/>
中三十日六百七十三分有竒日行之度而閠積成月<lb/>
則一年而日月之㑹有十三次者不可以十二限之况<lb/>
五星之疾遲不恒者乎葢日有日之辰月有月之辰五<lb/>
<pb n="7b"/>
星有五星之辰而其相與為㑹者又各有辰十二次者<lb/>
日躔之辰也而非月與五星及其㑹合之辰也抑孔氏<lb/>
所云正月㑹亥辰為娵訾則又据漢太初訖唐開元冬<lb/>
至日在斗而言爾若堯時冬至日在虚則十一月在𤣥<lb/>
枵十二月在娵訾正月在降婁迨至元丁丒郭守敬推<lb/>
得日在箕十度以六十七年嵗差卻一度求之訖萬厯<lb/>
辛亥嵗已差五度計今冬至太陽所躔已在箕四度則<lb/>
十一月析木寅十二月星紀丒正月𤣥枵子與堯時相<lb/>
<pb n="8a"/>
去已二舍而較孔頴逹之時相去已一舍矣然則頴逹<lb/>
以李唐之日躔為陶唐之日躔且以限將來之日躔其<lb/>
亦未通矣乃今之為六壬之説者不知雨水日在子猶<lb/>
以正月亥將推之求其億中也不亦難乎<lb/>
嬀汭　蔡註引爾雅曰水北曰汭今按爾雅並無此文<lb/>
葢孔氏涇屬渭汭之𫝊有此言而蔡氏誤識之也金史<lb/>
地理志蒲州有嬀水汭水漢郡國志云南流者嬀北流<lb/>
者嬀汭異源同歸混流西注而入於河則是嬀汭固為<lb/>
<pb n="8b"/>
二水也又許慎說汭水相入也故言雒汭者雒入河也<lb/>
渭汭者渭入河也然則嬀汭者亦嬀水入河之稱乃水<lb/>
之以汭名者若周禮其川涇汭亦以汧源之汭水與涇<lb/>
並流而入渭則兩水相入之間中復有一水附入焉則<lb/>
謂之汭此亦嬀水入河之介别有一水從中附入而為<lb/>
汭也蔡氏抑云嬀水出河東歴山入海不知嬀汭去海<lb/>
且數千里由河逹海而非竟入於海蔡氏生長東南目<lb/>
所未見更不留心參考其鹵莽乃有如此者又此釐降<lb/>
<pb n="9a"/>
二女於嬀汭嬪於虞於文似複堯典文極嚴簡不當作<lb/>
此贅句孔傳謂舜以義禮下二女之心觧殊迂謬攷之<lb/>
後漢郡國志河東太陽呉山上有虞城皇甫謐世紀曰<lb/>
舜嬪於虞虞城是也太陽在今平陸縣直涑水之東南<lb/>
而嬀汭水自蒲州入河在涑水之西北相去葢三百餘<lb/>
里舜之室二女也在平陸而堯之降二女也於蒲州葢<lb/>
降猶昌意降於若水之降堯以嬀汭二水之地為二女<lb/>
食邑使即封於彼而其歸而為嬪則在舜所復封先代<lb/>
<pb n="9b"/>
虞幕之舊邑平陸之虞城也則所言降於嬪於詞意各<lb/>
别不嫌贅矣<lb/>
　　舜典<lb/>
四門大麓　孔𫝊云諸侯來者舜賔迎之朱子亦以為<lb/>
使為行人之職而蔡氏乃謂兼四岳之官葢疑行人職<lb/>
卑非百揆所宜下兼今按古今官制之隆殺因時為上<lb/>
下不可以今例古若禮記所云建天官六大之大史大<lb/>
祝大士大卜天子五官之司士在殷則與大宰司徒司<lb/>
<pb n="10a"/>
馬司空並列而周則下大夫之職殷周相踵其異巳然<lb/>
况唐虞乎攷舜所命之九官當時之所重而大司樂在<lb/>
周則中大夫司服司兵在周則中士虞在周為中士衡<lb/>
則下士乃以命䕫垂伯益者如彼其鄭重然則官之貴<lb/>
於虞而賤於周者豈但行人且周之大行人為中大夫<lb/>
漢之謁者為九卿而國初至列之雜職其員至百餘<lb/>
人逮後屢升不過從七品以古况今貴賤自殊葢古者<lb/>
天子於諸侯敦舅父之誼則往禮而賔者所使必貴覲<lb/>
<pb n="10b"/>
禮使大行人勞卿戒大宗伯擯固不如後世郡縣建而<lb/>
天子尊可抑行人而卑之也是賔四門者固無嫌其為<lb/>
大行人矣倘以為四岳則堯廷固有其人師錫帝堯者<lb/>
是也未聞曠職胡為使舜兼之而舜攝政之初日覲四<lb/>
岳又豈更有一人也耶此蔡説之不可從者也若大麓<lb/>
之納古今積疑以理求之孔傳所謂大録萬幾之政者<lb/>
是巳其以為主祭者不知所主何祭小祭祀之事本有<lb/>
司之職納者非所職而納之謂小祀不得言納若大祭<lb/>
<pb n="11a"/>
祀則惟天地之祭不於廟中按禮郊祀社稷在喪猶越<lb/>
紼而行事天子嵗一見帝固不容攝其有攝者則後世<lb/>
一切茍簡之為堯未耄舜未攝即欲試舜其奈何䙝天<lb/>
地而趨茍簡乎以人事言之則試舜為重以事天較之<lb/>
則試舜為輕矣且麓者山足也圜丘方澤壇皆在郊郊<lb/>
者坰之外也為髙必因丘陵為下必因川澤山既非下<lb/>
足抑非髙安得即坡陀以為壇乎王氏曰大麓泰山之<lb/>
麓後世封襌之説附㑹於此封襌之説雖出不經然且<lb/>
<pb n="11b"/>
陟泰山之巔升中而告成猶依附於本天親上之義奈<lb/>
何聖人之於大禮反面髙山而祀於其足耶若司馬遷<lb/>
蘇轍以為入山林相視原隰則於時鯀方治水不當命<lb/>
舜侵官使然則鯀罪亦有所分而羽山之殛獨委之鯀<lb/>
以冀天下之咸服難矣又天下之大洪水之濫禹八年<lb/>
而始得其條理舜三年之中最後納麓計其為期不滿<lb/>
一嵗安得盡窮原隰之形𫝑且洪水懷山何有於麓即<lb/>
云水所不至而麓處𫝑卑下林木鬰弇所視不能及遠<lb/>
<pb n="12a"/>
不登其巔乃循其麓曽何異於面牆况乎遇烈風雷雨<lb/>
而懼者聖人之所以敬天威也若登髙山入深林曽無<lb/>
懼於風雷者血氣之勇矯飾之士皆能為之蔡氏醇謹<lb/>
之儒或所未辨而謂非聰明誠一確乎不亂者不能則<lb/>
夏侯𤣥勝於孔子而唐庚賢於王吉矣司馬遷好言禨<lb/>
祥而後世儒者又因六代閏主假録尚書之名文致其<lb/>
攘奪因絀大麓而從山麓之説不知堯且以天下與舜<lb/>
而何有於大録懲篡奪者之逼上並欲滅帝遷天下之<lb/>
<pb n="12b"/>
迹將後世有羅吉之鉗網遂謂孔子之不為司冠有八<lb/>
王之擅争遂謂周公之未輔成王誅二叔若遇風雷不<lb/>
迷固不如孔𫝊隂陽和風雨時之説為得正而無事以<lb/>
椒邱訢之勇張緒之逹擬大舜之徳也<lb/>
𩔖上帝　徧羣神　𩔖之為祭在周為祈太祝掌六祈<lb/>
一曰𩔖詩云是𩔖是禡爾雅曰師祭者是巳又小宗伯<lb/>
兆五帝於郊四望四𩔖亦如之鄭司農衆以四𩔖為三<lb/>
皇五帝九皇六十四代鄭康成以為日月星辰葢以事<lb/>
<pb n="13a"/>
𩔖祈告而非嵗事之經祀也周之郊祀一曰禋祀以祀<lb/>
昊天上帝蔡邕獨斷云昊天有成命郊祀之所歌也桓<lb/>
𩔖禡之所歌也時邁巡狩告祭柴望之所歌也此周禋<lb/>
𩔖告祭之别也今考之經𫝊陶唐無郊祀之文其曰有<lb/>
虞氏禘黄帝而郊嚳者舜即位以後之事攝政之初自<lb/>
當一循堯制故此於上帝言𩔖六宗言禋然則周之禋<lb/>
非唐之禋周之𩔖亦非唐之𩔖矣𩔖于上帝者即陶唐<lb/>
郊祀之名文質異制名實異稱五禮之沿革蓋多有之<lb/>
<pb n="13b"/>
不但禋𩔖為然也虞之祭六宗者周以祀上帝則唐之<lb/>
祭上帝者周以為師祭亦不足疑固不得泥𩔖帝為巡<lb/>
狩之告祭也𩔖似也又聚也古以𩔖似為義天神遠而<lb/>
求之髣髴周以𩔖聚為義萃羣神而合祈也縁經文言<lb/>
肆者承上言七政既齊之後嵗時有恒因以定一嵗之<lb/>
祀典則上帝六宗山川羣神次第舉行實非謂舜以攝<lb/>
政故告而祭之下紀輯瑞巡狩封山濬川明五刑放四<lb/>
罪統此二十八載之政而非一時之事非一時之事則<lb/>
<pb n="14a"/>
𩔖豈非嵗事之嘗乎天曰神地曰示人曰鬼三者之異<lb/>
名古今無異詞也徧於羣神而言神其為天神可知孔<lb/>
氏乃云邱陵墳衍古之聖賢則亂示鬼於神矣羣神者<lb/>
風伯雨師司中司命司民司禄靈星龍星之屬從乎天<lb/>
之𩔖者也示與鬼之不可言神非但其名而已燎瘞沈<lb/>
埋腥熟之物各異焉周大祝之所為辨六號也今亂地<lb/>
示人鬼於一壇反絀天神不使與孔氏之謬而蔡氏從<lb/>
之亦未顧名而思義矣蘇氏古史乃以𩔖禋望徧合為<lb/>
<pb n="14b"/>
一祭神祇雜亂地天交通為風雨見怪物之精靈亦儼<lb/>
然與上帝同壇合享亂而不經莫此為甚後世圜丘有<lb/>
列星從祀之壇固不以地示人鬼黷配上帝識者猶譏<lb/>
其非禮况於古之祀典惟宗廟為有合食而三辰四方<lb/>
羣祀百物各以其利見之時壇於相稱之位物昭其徳<lb/>
禮殺其文自非水旱兵戎急遽疾告斷無越禮逾時之<lb/>
祭而雖在六祈之造次者猶必從其方位各為營兆安<lb/>
有如蘇氏之亂而無别者乎飲客者不以其𩔖則既醉<lb/>
<pb n="15a"/>
而争况聖人之以接天地鬼神者乎𩔖於上帝周之禋<lb/>
祀也禋於六宗周之實柴也望於山川周之血祭沈埋<lb/>
也徧於羣神周之槱燎也壇異地祭異時一嵗一徧舜<lb/>
攝堯而定其典也<lb/>
巡守　巡守之不可一年而徧𫝑之必然雖有給辨無<lb/>
所取也朱子以末載歸格藝祖用特證其必然遂以衡<lb/>
山為非今之衡山而謂在嵩山之南既惑於漢武易天<lb/>
柱為南岳之邪説而不思禹貢岷山之陽至於衡山過<lb/>
<pb n="15b"/>
九江至於敷淺原地脉井井不可亂也嵩山之南是為<lb/>
唐鄧冥阸以北熊耳以東一望平原朱子欲指何者培<lb/>
塿以配泰華耶且即移南岳而近之乃由河東以至泰<lb/>
安由泰安以至嵩縣由華州以至易北皆千里而遥吉<lb/>
行五十里必三旬而後逹祁寒暑雨登頓道路天子即<lb/>
不䘏巳勞亦何忍於勞人耶往還之外館於方嶽不過<lb/>
浹月一方諸侯沓至朝請唯日不給况能詳討其所守<lb/>
而黜陟之乎則亦急遽塗飾以塞責而已矣易曰至日<lb/>
<pb n="16a"/>
閉關后不省方北岳之守獨非省方之謂與此所謂盡<lb/>
信書則不如無書也其或然者周易所云商周之禮唐<lb/>
虞則不以冬至省方為嫌而一嵗徧至四岳則必不爾<lb/>
抑或五載之内初季春東巡次季夏南巡又次季秋西<lb/>
巡又次季冬北巡而以其一年即冀州而治中國其云<lb/>
歸格於藝祖用特者舉一以該三繫於北巡之後於文<lb/>
宜省可以例推也王制亦有一嵗四巡之説要出於漢<lb/>
儒不足深信<lb/>
<pb n="16b"/>
百姓　遏宻　孔傳以百姓為百官朱蔡以為圻内之<lb/>
民孔説是也論語所云百姓足自春秋時語不可通於<lb/>
徃古春秋之始無駭挾柔溺皆僅稱名則大夫而有無<lb/>
姓者非命官也况於民乎堯典以百姓黎民分言之圻<lb/>
内之民豈獨不謂之黎民周餘黎民圻内之民也足知<lb/>
百姓非民也衆仲曰天子建徳因生以賜姓其制始自<lb/>
黄帝春秋之季上下相僭不賜而自為姓或附姓於他<lb/>
族附姓於他族者詩所謂謂他人父是也儀禮臣為君<lb/>
<pb n="17a"/>
諸侯為天子斬衰庶人為國君齊衰三月唐虞䘮禮大<lb/>
略皆簡於周棺椁葬祭古質後文䘮服不宜獨重且庶<lb/>
人者在官之稱猶今律所謂無禄人也春秋下士稱人<lb/>
人固别於民矣庶人則服齊衰黎民則否周制且然况<lb/>
唐虞乎諸侯軒縣八音始備大夫無備樂士唯琴瑟黎<lb/>
民不得有樂非猶今之皂𨽻僕厮凡婚葬而鼓吹竸奏<lb/>
民無八音而亦何所遏密遏密者諸侯也以此知周之<lb/>
諸侯服天子斬衰而唐虞不爾諸侯之䘮天子止樂而<lb/>
<pb n="17b"/>
巳不似王朝百官之如䘮考妣也至於黎民則虞周固<lb/>
皆無服是以孟子言帥天下諸侯為堯三年䘮而不及<lb/>
民蓋以義言之卑不敢與至尊為禮以情言之生不服<lb/>
勤不𫝊贄不見疾不養死不臨則哀亦無從而生倘以<lb/>
帝徳廣被民報以厚則是人用其私情之厚薄以違禮<lb/>
而事主民即欲行之舜亦得而裁之臣不得以非所得<lb/>
而加之君此之謂也黎民而為天子服蓋自秦始秦強<lb/>
天下以不及情之哀漢文知其失而不能為之等殺概<lb/>
<pb n="18a"/>
降為二十七日之䘮親若子貴若臣而一與民同其已<lb/>
悖矣矯枉過正則得枉唯虞周之典親踈貴賤之間一<lb/>
天秩也<lb/>
文祖　朱子謂堯廟當立於丹朱之國神不歆非𩔖民<lb/>
不祀非族今按舜始攝政受終於文祖受終云者受之<lb/>
於堯也其不當於舜之私廟明矣唐虞夏后之先同出<lb/>
於黄帝唐𤣥囂之族也虞夏顓頊之族也故唐虞洎夏<lb/>
皆以軒轅為祖推本所同出則此云祖者蓋黄帝之廟<lb/>
<pb n="18b"/>
也故虞夏皆禘黄帝而祭法所謂祖顓頊者則商均夏<lb/>
啟以後之事觀祭法言宗禹可見黄帝始正姓氏定昏<lb/>
姻𤣥囂昌意各為一族唐虞族别故二女可嬪虞而舜<lb/>
之受終也於黄帝虞夏同為一族故昏姻不通而禹之<lb/>
受命也不必於文祖而僅於神宗然則神宗者其顓頊<lb/>
乎若有虞之後以堯為宗則以虞氏衰㣲待堯而興鄭<lb/>
氏所謂尚徳者是巳虞夏以黄帝為祖而以顓頊為宗<lb/>
宗者即後世所謂大宗也故舜娶堯女不為無别以其<lb/>
<pb n="19a"/>
同出者在黄帝定姓氏之先而受命之所格追所同出<lb/>
則以著受終之有本斯以析羣疑亡惑矣<lb/>
猾夏猾無骨展體見肉以誘虎虎吞而不能齧入虎腹<lb/>
中自内噬穴虎腹而出俗謂之虎刺春秋𫝊無助狡猾<lb/>
此之謂也此言蠻夷者如詩言蠻荆禹貢島夷萊夷之<lb/>
属非能稱兵相嚮但潛入腹裏為奸竊如猾爾故可以<lb/>
士師五刑流放治之不勞征戰其有所犯而聴之不以<lb/>
明允則有如近者楊應龍之事禍亦從此而長與盗賊<lb/>
<pb n="19b"/>
之積小致大者蓋同故舜於臯陶申戒焉唐虞之世<lb/>
未有荒逺之夷窺犯邊陲之事蓋中國夷狄消長不<lb/>
同時以臯陶為兼主兵者失之舜所命主兵之官不<lb/>
見於史其後命禹徂征則六師或統於百揆而南齊<lb/>
職官儀云虞夏以棄居夏官司馬之職未審所据要非<lb/>
合兵刑而一之也<lb/>
伯與　世本伯余始作衣此伯與疑即伯余余與音同<lb/>
然衣裳之制始於黃帝則世本所言伯余當亦軒轅時<lb/>
<pb n="20a"/>
人乃古者以字為氏如厲王時有家父桓王時又有家<lb/>
父則此伯與或始作衣者之苗裔以孫而䝉祖號又古<lb/>
善射者唐有后羿夏亦有后羿習其技者可同其名縫<lb/>
紩之工俱得名為伯余耶殳斨主兵器伯與主服工以<lb/>
器服為重唐虞之所尚也故易曰堯舜垂衣裳而天下<lb/>
治抑車室耒耜沿流已熟人知為之不待為之置官也<lb/>
乎<lb/>
三十在位　舜歴三載攝位二十八載通三十年下即<lb/>
<pb n="20b"/>
續以五十載陟方乃死史稱舜百有十嵗則堯崩之明<lb/>
年舜即嗣為天子未嘗俟三年之䘮畢也孔子稱君薨<lb/>
百官總巳以聽於冡宰為世及之嗣君而言舜承堯位<lb/>
自當有别且云聽於冡宰則嗣子不言冡宰代言舜雖<lb/>
攝政而居必有位號必有官既無二天子之理又不應<lb/>
如王莽之稱攝皇帝為不正之名實然則升聞之日位<lb/>
百揆而通居攝之時位亦止於百揆也故受終之後未<lb/>
嘗以百揆命他人而禹作司空進位百揆則在格於文<lb/>
<pb n="21a"/>
祖之後唐虞之有百揆即周之冡宰仲長統以冡宰為<lb/>
堯官經傳既無所徴又與百揆職位相嫌統言葢妄堯<lb/>
崩之時舜實居冡宰之位即元徳顯功如禹者僅位司<lb/>
空舜雖欲服䘮不言亦無可代已之官也即使自舜以<lb/>
外别有冡宰之可聽乃舜之於堯臣也冡宰之於堯亦<lb/>
臣也臣之服斬衰者均也舜不言而彼獨可以言乎舜<lb/>
受堯禅未嘗為堯後也為堯後者堯之子也堯之子服<lb/>
子之服則諒闇不言舜服臣之服非有諒闇及䘮畢吉<lb/>
<pb n="21b"/>
服之禮且舜巳攝而又有攝舜者亦危疑而靡定矣故<lb/>
月正元日格於文祖者即堯崩之明年而非三年䘮畢<lb/>
之明年也逾年改元始終之大義蘇氏古史之致疑於<lb/>
孔氏者斯為當矣臣為君子為父斬衰則同而諒闇則<lb/>
異至若孟子避堯子之説固古今之積疑要不可使三<lb/>
年之内天下曠然無君臨川呉氏乃以三年之内舜未<lb/>
為天子而史特以紀年屬之比諸漢王入闗之明年史<lb/>
稱漢元則曲為之説而以擾攘擬清晏其鑿甚矣<lb/>
<pb n="22a"/>
　　臯陶謨<lb/>
五服五章　蔡元度以公九章侯伯七子男五孤三卿<lb/>
大夫一為五服蔡氏用之今按公之服自衮冕以下至<lb/>
卿大夫服𤣥冕而下者周制也王之服則有大裘而冕<lb/>
益稷篇有十二章蓋日月星辰自周以上登於衣裳至<lb/>
周始畫於旂為大常殊天子以大裘而不殊之以十章<lb/>
也若唐虞則三辰在衣其登降之數必有不同者孔氏<lb/>
謂天子服日月而下諸侯自龍衮而下至黼黻士服藻<lb/>
<pb n="22b"/>
火大夫加粉米自周以上諸侯之爵三大夫士為二故<lb/>
有十二牧𦙍侯崇伯之稱周官亦云外有州牧侯伯是<lb/>
無公與子男而有牧也卿之號始見於商書則九官者<lb/>
亦大夫而已百僚百工則士也以降殺以兩之義度之<lb/>
蓋牧九章侯七伯五大夫三士二而天子之升以三者<lb/>
取其益隆也若以牧於天子降殺以三凖之則牧九侯<lb/>
六伯三大夫二士一卑者數而尊者䟽也二説既無可<lb/>
定要必居一於此兩蔡以周例虞不足為徴而孔氏以<lb/>
<pb n="23a"/>
天子入五章之數則命徳討罪皆言天子制下之事經<lb/>
有明文固不得屈帝服以與其列<lb/>
　　益稷<lb/>
四載欙舊謂樏以鐡為之形似錐長半寸施之履下以<lb/>
上山不蹉跌以理度之蓋非也乘者坐立而乘之謂履<lb/>
下施錐蓋今屐𩔖不得謂之乘且施半寸之錐於履下<lb/>
以登山使為石山也則其仆必矣即使為土山也錐深<lb/>
入而㧞出亦難且鐡不能施於革上必間之以木層累<lb/>
<pb n="23b"/>
髙鋭足不與地謀而徒加重焉躡此以登山一歩一蹉<lb/>
跌矣謝安石登山以屐彼固從雅用逺泥滓非如禹之<lb/>
有事於相導而安石所登又皆修治之蹊塗若木未槎<lb/>
道未通屐且不可入况施之以錐也愚久居山中每雨<lb/>
濕屐行則喘息奔急屢至躓蹶𫝊註家老死堂上妄意<lb/>
履下施錐可以登渉固其宜也樏之為字從木而不從<lb/>
金則必以木為之今其制不可考大扺如諸葛木牛流<lb/>
馬之𩔖有機以轉運前後互為首尾施四輪而髙庳各<lb/>
<pb n="24a"/>
半登則<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>輪前而髙輪後降則<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>輪後而髙輪前其上<lb/>
載人者則亦輿而已或以人或以牛馬皆可推挽禹自<lb/>
乘之而槎木開道從行之役人不與焉禹位司空即躬<lb/>
親勞苦亦不至與役人争道汗流從事於坡陀若役者<lb/>
之入山則莫便於草履何為違其所甚便使躡此癡重<lb/>
尖欹之履哉經文云予乘四載亦足知僅禹乘之矣顔<lb/>
師古洪邁謂禹山行所乘即今之山轎然人車自桀始<lb/>
恐非禹制<lb/>
<pb n="24b"/>
鮮食　鮮當作上聲讀少也與艱食義相為𩔖通漁獵<lb/>
所得非有耕穫之艱難而不能多𫉬故曰鮮稼穡所歛<lb/>
或粒米狼戾而不致鮮乏然必終嵗勤動而後有秋故<lb/>
曰艱肉曰鮮粒曰艱皆有鄭重之意古人命名不茍如<lb/>
是若以為鮏鮮之鮮則以肉為粻者必為腊為脯而後<lb/>
可繼安得比日而烹鱻哉<lb/>
决九川　禹之治水其事凡二先儒多合而為一故聚<lb/>
訟而無所折衷堯典所謂洪水方割者大扺河水為害<lb/>
<pb n="25a"/>
也龍門未鑿河之上流壅滯於冀雍之域九河未宣<lb/>
河之下流瀰漫於兖豫之野而兖豫之患為尤甚葢河<lb/>
自出太行而東南北兩崖平衍沙壤水無定居隨所奔<lb/>
注輒成巨流故禹既治壺口分播九河則水患息孟<lb/>
子亦以疏九河瀹濟漯為首功者此之謂也大河既平<lb/>
中原底定人得平土而居之此則治滔天之洚水者其<lb/>
一也若禹所自言决九川距四海濬畎澮距川者則洪<lb/>
水既平之後因以治天下之水為農計也故曰烝民乃<lb/>
<pb n="25b"/>
粒又曰荒度土功論語亦曰盡力乎溝洫而禹貢所紀<lb/>
定田賦六府孔修庶土交正不復以民免昏墊為言此<lb/>
則徧履九州畫其疆場作其溝澮澇患可蠲旱亦獲濟<lb/>
故詩稱之曰維禹甸之此以開三代井田之基者又其<lb/>
一也所以然者當禹之時大河北流未與淮通而南條<lb/>
諸水限以𡨕阸灊霍楚塞諸山則𫝑不得與江淮相接<lb/>
至荆之南土梁之西陲較豫兖之野髙下相去不知幾<lb/>
百里使浩浩滔天漫及荆梁則兖豫青揚深且無涯久<lb/>
<pb n="26a"/>
不復有人矣若云大河江淮及諸小水同時各漲於其<lb/>
地則必天下同時皆苦霪雨而河源遠出絶域彼中晴<lb/>
雨必無一揆之理江漢之漲則因雪液河水莫大於樊<lb/>
水在春夏之交漢水盛於夏江水盛於秋其他小水多<lb/>
甚於春此漲彼落不能九州而同况九年而如一日也<lb/>
雍梁荆之地山髙岸峻水即壅汎不足為民患何必措<lb/>
力於隨盈隨涸之流以自勞而勞民也哉然則九川之<lb/>
决畎澮之濬平土也龍門之鑿九河之播平水也舜<lb/>
<pb n="26b"/>
曰禹平水土兩紀其功也先後異時髙下異地濬治異<lb/>
術合而為一則紊矣<lb/>
侯以明之　明之為言辨也侯以明之當大射之時差<lb/>
次其等擯頑讒使不得與以明辨其不肖而辱之如孔<lb/>
子矍相之射是已射以觀徳者所以納君子於軌物侯<lb/>
以明惡者所以顯小人之斥罰倘如蔡氏所説不先察<lb/>
其頑䜛而一取决於射是略其已著之善惡而徴之於<lb/>
或然之得失藉有養由之技漢成之容非比於禮樂之<lb/>
<pb n="27a"/>
為難遂謂其賢於羊叔子耶侯明撻記其義一也撻以<lb/>
見及為辱侯以不與為辱皆先知其頑䜛而以是懲之<lb/>
也<lb/>
搏拊琴瑟<hi>句</hi>以詠祖考來格<hi>句</hi>自戛擊鳴球以下至庶<lb/>
尹克諧皆韶樂之譜也以詠即以下三者為詠也祖考<lb/>
來格如周頌之詠綏予孝子也虞賔在位如周頌之詠<lb/>
我客戾止也羣后徳讓猶周頌之詠式序在位也此皆<lb/>
升歌以配磬瑟之詩其辭不𫝊而大㫖所詠則不外此<lb/>
<pb n="27b"/>
三者也鳥獸蹌蹌下管之所舞也鳯凰來儀韶第九成<lb/>
吹簫之所舞也百獸率舞庶尹允諧樂終擊磬之所舞<lb/>
也樂以昭徳而象功舜之徳格祖考禮虞賔感羣后諧<lb/>
庶尹功則平水土若鳥獸而致鳯凰故䕫或以歌詠之<lb/>
或以舞冩之猶大武之歌武賚桓而舞則北出滅商疆<lb/>
南國分周召復綴以崇也蹌蹌趨貌鳥獸之害人者消<lb/>
趨而避之也率順也獸順其道而戢其搏噬順其歩趨<lb/>
有若舞也戛擊鳴球搏拊琴瑟下管鼗鼓合止柷敔笙<lb/>
<pb n="28a"/>
鏞以間摶石拊石者八音之奏也以詠祖考來格虞賓<lb/>
在位羣后徳讓者詩歌之言也鳥獸蹌蹌鳯凰來儀百<lb/>
獸率舞庶尹允諧者九舞之容也始乎人聲間以八音<lb/>
成以舞箾韶樂之美善雖不易知而大概盡於此矣先<lb/>
儒以格祖禮賔羣讓鳥蹌獸舞鳯儀尹諧為樂之應夫<lb/>
祖考之格與否既非人之所能知虞賓則固巳在位不<lb/>
因樂感廟中羣后各以其事為序無所於争則亦無所<lb/>
於讓不待聞樂而始加謙挹若聖人盡鳥獸之性亦惟<lb/>
<pb n="28b"/>
使安於自然而已以飛鳴攫拏之物宜在郊野者一旦<lb/>
翔舞於廟堂是物違其性亦為妖為怪而不得為順矣<lb/>
瓠巴鼓瑟游魚出聴師曠奏清角𤣥鶴來集南卓擊羯<lb/>
鼓羣羊躑躅言出稗官不根而亡實即令有之一技之<lb/>
士固能之而何待舜䕫且使淫夫酣歌於室而鴇鴿不<lb/>
翔凶人狂哮於衢而虎狼不至何獨韶奏於庭能動獸<lb/>
心而不爽耶鳯凰感徳而至和之致祥理有然者乃謂<lb/>
其來在作樂之頃則彼鳯凰者非素止於百里之内安<lb/>
<pb n="29a"/>
能遄飛速集而不爽其期即其疾飛㨗至有逾凡鳥亦<lb/>
不得有飛耳長目能聞聲見舞於千里之外以遽然而<lb/>
整翮不然豈和氣所烝旋結一鳯鳥之形如虹如電而<lb/>
非有其真乎孔子作春秋而西狩𫉬麟𫉬之於郊也固<lb/>
不追隨於子之室而睥睨簡冊之間則鳯亦安能爰止<lb/>
於䕫之側而錯綜干羽之列耶鄂樓黄鶴普賢白象牛<lb/>
頭銜花之鳥介象盆水之魚仙釋之幻談知不足為聖<lb/>
誣矣若庶尹之諧自舜之徳教使然尤不在作樂之一<lb/>
<pb n="29b"/>
日使待樂作而乃諧也將前乎此與後乎此之遂不諧<lb/>
與徳不足及庶尹而恃樂其亦末矣徳盛而樂至故曰<lb/>
樂其所自成非徳待樂而始成也後人因樂之音容以<lb/>
知古人之心蹟故曰聞其樂而知其徳非樂之即為徳<lb/>
也故童子視端行徐之説亦流俗所傳不足深信童子<lb/>
之智不應賢於魏文侯古樂不能警文侯之卧敬仲所<lb/>
𫝊之韶其能感童子之眸乎韶之為韶非仲尼季札有<lb/>
不能盡知者豈盡當時之鳥獸而皆聖如仲尼賢如季<lb/>
<pb n="30a"/>
札哉漢儒好為瑞應之言宋儒樂道天人之際惟怪與<lb/>
神子所不語學者所不當語也<lb/>
虞賔　前禹巳言丹朱殄世則此虞賔非朱可知舊註<lb/>
未之考也丹朱不道堯處之于丹淵<hi>今淅川縣</hi>而堯之别子<lb/>
如孟子所言九男者自紹唐封於平陽以奉堯祀范宣<lb/>
子所謂自虞以上為陶唐氏是也丹朱不但不有天下<lb/>
並不得有其故國而舜必無遷堯宗廟社稷於丹水之<lb/>
理况舜之於朱年齒亦應相上下使朱且在位而特繼<lb/>
<pb n="30b"/>
嗣未生安知其不晚年得子禹何逆料其殄世而豫詛<lb/>
之乎且殄世云者朱巳身殂無子而在位者其弟之為<lb/>
唐侯者也亦猶商均受封於房而夏之時又有虞思至<lb/>
周徙唐於薊徙虞於陳而後唐為叔虞之國虞為虞叔<lb/>
之國矣若唐之在夏為御龍氏虞之在商封於遂者又<lb/>
其支子非虞賔虞思之嫡裔不可概而一之<lb/>
庸作歌颺言　勅天之命二句念哉六句繫之作歌之<lb/>
下而下文又有乃歌乃賡之文盖前數語不用韻如後<lb/>
<pb n="31a"/>
世樂府有豔有和有唱股肱喜哉云云每三句一韻為<lb/>
一歌則如樂府之有詞也此歌盖舜及陶所作而䕫以<lb/>
被之管絃則亦大韶升歌之遺音故繫之庶尹允諧之<lb/>
後功成樂作而推本治原者以此歌嘆泳之猶周樂之<lb/>
以闗雎為亂也孔𫝊云用庶尹允諧之政故作歌以戒<lb/>
陳氏曰用䕫言功成樂作之意而用之歌皆泥於庸字<lb/>
之義而不知史家記事之體也班固樂志前序漢樂而<lb/>
後載樂府辭蓋師此為之<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書稗疏卷一<lb/>
</p>
<p>
</p>
  </div>
</body>
</text>
</TEI>
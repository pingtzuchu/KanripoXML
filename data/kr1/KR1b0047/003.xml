<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書稗疏卷三</head> <lb/>
    <p>
<pb n="1a"/>
欽定四庫全書<lb/>
　尚書稗疏卷三<lb/>
　　　　　　　　　　　　　岳州王夫之撰<lb/>
　　商書湯誥<lb/>
商　亳　自契至湯號商而八遷都亳其名實淆亂𫝊<lb/>
註不能有畫一之説乃所謂商者有二一曰商今陜西<lb/>
之商州舜封契之地也故詩曰帝立子生商而鄭康成<lb/>
云商在太華之陽是已一曰商邱則今為縣𨽻歸徳府<lb/>
<pb n="1b"/>
堯遷閼伯於此至武王克殷乃以其地封㣲子故鄭氏<lb/>
詩譜云武王伐紂乃以陶唐氏火正閼伯之墟封紂兄<lb/>
㣲子為宋公而子産所言商人是因故辰為商星猶言<lb/>
唐人是因故參為晋星商宋也唐晋也此皆自周室分<lb/>
封而言非謂殷周以前也其曰以服事夏商者則専言<lb/>
唐而不言商且謂服夏商先代之祀事非云在夏而有<lb/>
此侯服也杜預泥於文句因有湯先相土封商邱之説<lb/>
史記亦惑焉不知商在㣲子以前實未甞一日立國於<lb/>
<pb n="2a"/>
歸徳之商邱盖商雒之商去歸雎遠殆千里而詩稱相<lb/>
土烈烈亦止頌其入為王官出長侯伯未甞如公劉亶<lb/>
父有遷國之事此以徴相土無自商徙商邱之實矣按<lb/>
竹書仲康七年世子相出居於商邱縁太康失河北仲<lb/>
康居斟鄩使世子處於商邱漸西以圖夏邑乃出土於<lb/>
文相近遂訛出為土而云相土封商邱不知商之為商<lb/>
自契已然何待相土而始受封耶竹書攢釘失實又惑<lb/>
於帝相十五年立商侯相遷於商邱之文夫商邱既為<lb/>
<pb n="2b"/>
帝相之都矣則相土又安得據天子之都而遷之或即<lb/>
鄭氏所謂入為王官者當帝相之世相土盖甞官於商<lb/>
邱而其國則固在太華之陽也八遷之地既不可考以<lb/>
地𫝑度之則亦西起武闗東盡成臯北訖偃師南極盧<lb/>
氏要為雒表之國不能東北遠至雎歸也若所謂亳者<lb/>
固有三亳北亳考城也南亳亳州也西亳偃師也春秋<lb/>
㑹楚子於薄南亳也知然者以在盂與鹿上之南也考<lb/>
城直亳州之北故曰北亳若湯所都則西亳也故椒舉<lb/>
<pb n="3a"/>
曰湯有景亳之命李善文選註云景山在緱氏縣西南<lb/>
七里杜預亦云鞏縣西南有湯亭湯之居偃師也無疑<lb/>
而或以為湯都在濟隂之亳縣今曹州去考城為近則<lb/>
是以北亳為湯都又漢書注以景亳在䝉縣杜預亦云<lb/>
薄縣有湯冡抑以南亳為湯都其誤均矣詩云景員維<lb/>
河夏商之世黄河北出不合於濟䝉縣安得有維河之<lb/>
景亳哉皇覧云偃師有湯亭湯廟而伊尹自夏歸商㑹<lb/>
女鳩女方於北門使湯居南北二亳則伊尹之歸當自<lb/>
<pb n="3b"/>
西而不自北矣湯之征也甞伐有雒滅過矣温直偃師<lb/>
之北有雒直偃師之南盖遠交近攻必然之𫝑特孟子<lb/>
有亳與葛鄰之説而後人誤以寕陵為不祀之葛因疑<lb/>
考城寕陵之相接壤不知寕陵之葛乃春秋同邾牟覲<lb/>
魯之葛人周之葛而非夏之葛也然則與亳為鄰之葛<lb/>
盖亦温與有雒之儔與以實求之契封於商州八遷而<lb/>
湯居偃師迨後仲丁遷囂囂敖也河隂之敖倉也皆在<lb/>
河南河亶甲渡河以北而居相相彰徳也祖乙遷耿耿<lb/>
<pb n="4a"/>
河津之耿鄉也祖辛遷庇庇弼也汲縣之弼城也皆在<lb/>
河北南庚渡河以南而遷奄奄曲阜也當殷之世黄河<lb/>
循禹故道自大伾北流則曲阜固在河南而或自東平<lb/>
南决則奄亦被水害故盤庚復渡河以北而遷殷殷淇<lb/>
縣也河在大伾以西合濟東流則亦與今河大同而淇<lb/>
殷固在河北故盤庚云惟渉河以民遷南渉而北非北<lb/>
渉而南也自盤庚以後至於紂而未嘗復遷於河南至<lb/>
殷之亡宋始受封於商邱此自契至紂商邑所都之大<lb/>
<pb n="4b"/>
畧總未嘗一日立國於南北二亳北亳固帝嚳之都而<lb/>
非湯都南亳於商周之際則淮夷之壤也北亳自帝嚳<lb/>
以後為閼伯之封至周而後為㣲子所有南亳至春秋<lb/>
為呉楚之争地一曰城父西亳則在周為王畿井然自<lb/>
有其不易昧於三亳之分以亂二商之辨又以周之葛<lb/>
為夏之葛<hi>不祀之葛疑即長葛或繻葛或鄭地</hi>相沿積譌豈有艾哉<lb/>
　　伊訓<lb/>
祠於先王祇見厥祖　孔氏以太甲元年湯崩逾月太<lb/>
<pb n="5a"/>
甲即位奠殯而告為祠居位主喪為見祖其失也蔡氏<lb/>
辨之詳矣而朱子徒守皇極經世之所紀以為無外丙<lb/>
仲壬嗣立之事故於孟子註雜用程徽菴之説以證太<lb/>
甲之嗣湯而非嗣仲壬今按程氏之説其謬實甚商道<lb/>
親親故立弟檀弓㣲子舍其孫腯而立衍也春秋宋公<lb/>
之舍子立弟亦不一而足則外丙仲壬雖㓜而殷禮不<lb/>
可亂猶成王㓜冲而周道尊尊必不可舍子而立弟也<lb/>
皇極經世用虞鄺不驗之厯隨意伸縮以就堯元年之<lb/>
<pb n="5b"/>
為甲辰自不如竹書以丙子定堯元年之合於𦙍征國<lb/>
語竹書所紀外丙元年乙亥仲壬元年丁丑太甲元年<lb/>
辛巳合於日月五星之厯數昭然可據而湯夀百嵗亦<lb/>
無既崩而有二嵗四嵗之子盖男子八八六十四而天<lb/>
壬竭故古者六十而閉房後世雖有耆艾生子之事要<lb/>
君子之飬性凝命者自其不爾而謂武王九十而生成<lb/>
王者亦小戴徴夢之駁説實則武王未必有九十三齡<lb/>
之事也蔡氏廢邵朱而從岐鄉其於理合矣且在禮三<lb/>
<pb n="6a"/>
年䘮畢祔於廟而後父稱考大父稱祖故䘮禮卜葬命<lb/>
龜之詞稱父某甫虞祔皆稱爾稱父稱爾而不稱考為<lb/>
不忍亡之之詞則亦知大父方殁嫡孫為䘮主亦當稱<lb/>
大父而不得稱祖矣此曰祇見厥祖知在成湯祔廟之<lb/>
後三年䘮畢之餘矣三年之䘮不祭者盖推父為嫡子<lb/>
服三年之義以體祖考之心仁慈其子孫之死亦不忍<lb/>
聞樂而食㫖所謂事亡如事存也陳大猷云不以凶服<lb/>
入宗廟盖亦未逹禮意今此仲壬之䘮未及小祥而祠<lb/>
<pb n="6b"/>
於先王者則以仲壬非嫡長於湯之恩為殺而殷道親<lb/>
親兄終弟及既為常典則與周之嫡長嗣絶其弟與從<lb/>
子以小宗繼大宗為人後者為之子其義不同而禮亦<lb/>
别故太甲雖繼仲壬以為君實不嗣仲壬而為後故居<lb/>
憂之制雖從其隆而不廢吉祭亦自别有其義不得引<lb/>
周禮以證商制也若太甲果以為人後者為之子之服<lb/>
服仲壬則不特親祭不可而尹之攝行亦未為得矣經<lb/>
文曰祠於先王奉太甲祇見厥祖同繫於乙丑之日則<lb/>
<pb n="7a"/>
因祭而奉甲以見亦太甲之主祭而攝云乎哉<lb/>
伊尹　舊説伊尹名摯不知所出蔡氏云伊姓尹字則<lb/>
尤不典尹之言於太甲者一則曰尹躬再則曰尹躬豈<lb/>
人臣而以其字稱於君前乎生而字死而諡自是周禮<lb/>
商以前無之然一人而或有異名若吕尚之為太公望<lb/>
臯陶之或為庭堅是也則曰摯曰尹要皆名耳屈大夫<lb/>
名平而抑曰名予以正則亦此𩔖也要不可以後人一<lb/>
定之名字為古人分限<lb/>
<pb n="7b"/>
造攻自鳴條　孔氏曰始攻桀伐無道我始修徳於亳<lb/>
朱子用之以註孟子而蔡氏乃云造可攻之釁者由桀<lb/>
積惡於鳴條夫上云皇天降災假手於我有命則已言<lb/>
湯而不言桀矣假手於湯故湯伸天誅而徃攻造徃也<lb/>
自當音七到反自于也徃攻于鳴條天假之手也若朕<lb/>
哉自亳則以起下文惟我商王而别為一意言我之始<lb/>
受天命於亳則惟湯之昭聖武而懷兆民也孟子偶斷<lb/>
章取義孔蔡遂聨為一節則文義隔塞不諧且上已云<lb/>
<pb n="8a"/>
子孫弗率不當復及於桀之造釁也若孫莘老所云造<lb/>
為攻伐自放鳴條則尤不通鳴條在安邑夏之都也使<lb/>
桀終老鳴條固巳保其國都矣而何云放哉<lb/>
　　太甲上<lb/>
桐　桐宫宻邇先王之墓而逺於亳今偃師縣有湯陵<lb/>
蓋非也使湯墓在偃師則太甲未嘗一日去亳但可云<lb/>
自野歸庭不得言歸亳矣成湯之墓實在山西榮河縣<lb/>
元癸未嵗淪於河今祀湯陵猶於此而不於偃師湯所<lb/>
<pb n="8b"/>
以逺塟於彼者以湯既克夏夏之王畿不以分封而仍<lb/>
為商千里之邦畿伊尹塟湯於彼亦以鎮撫夏民即周<lb/>
公營雒之意故後祖乙因之以遷耿而太甲所徂之桐<lb/>
則在今聞喜縣與榮河接壤𫝊註未為之考固失之踈<lb/>
而杜預以南亳有湯冡尤為差忒<lb/>
　　盤庚<lb/>
遷於殷　殷在盤庚以前稱商而不稱殷殷者盤庚以<lb/>
所遷之邑為號也殷墟之在淇縣見於經史者班班可<lb/>
<pb n="9a"/>
攻雖以姚馥老羌亦知朝歌之為殷而朱子曰殷者亳<lb/>
之别名蔡氏曰殷在河南偃師何其踈而不察耶殷之<lb/>
為字本或作郼音於機反古者因依聲近轉借為殷其<lb/>
地之在河北沬水之濵羅長源考之已確朱蔡不審涉<lb/>
河以民遷之文誤以涉河而北為涉河而南盖惑於書<lb/>
序祖乙圯於耿連属盤庚五遷之上乃不知有祖辛遷<lb/>
庇南庚遷奄之事而盤庚所云我王來者謂南庚來奄<lb/>
而非謂祖乙來耿也大河在商至大伾而北流奄在河<lb/>
<pb n="9b"/>
南使盤庚遷亳無事渉河矣序云盤庚五遷倘無奄庇<lb/>
二都不足五遷之數孔氏以湯居亳我徃居亳當五遷<lb/>
之二則湯固居亳不得云遷而盤庚誓衆之日尚未遷<lb/>
之於新邑亦不得云於今五邦縁祖辛南庚雖遷而無<lb/>
誥衆之書故書序略而不紀孔氏泥於序而屈經五邦<lb/>
之明文以從之其亦陋矣蔡氏亦疑盤庚之前當有五<lb/>
遷而以史記祖乙遷邢當之乃其以湯所舊居之亳為<lb/>
一遷則弊與孔同若書序謂之亳殷者或亦承譌而自<lb/>
<pb n="10a"/>
盤庚遷殷之後既未嘗有再遷沬都之事直至於紂終<lb/>
始稱殷則紂所居武王所克之殷即盤庚所遷之殷可<lb/>
知己且經之稱述先王以警臣民者不一而足使返居<lb/>
湯之故都則當昌言此為興王之地烈祖締造之艱難<lb/>
宜在先復以為飭正浮言之大義何乃幽質鬼神而不<lb/>
一述舊徳先疇也哉况湯居亳而號商盤庚反亳而踐<lb/>
湯之蹟固不宜革故號以作民疑惟殷本為郼而地在<lb/>
沬邑故可就新邑以立新名而示更始則殷在河南之<lb/>
<pb n="10b"/>
説其誤明矣<lb/>
　　説命上<lb/>
説築傅巖之野　孔傳謂傅氏之巖有澗水壞道常使<lb/>
胥靡築䕶之説代胥靡築以供食按自周以前無有刑<lb/>
人築作之法舜典所謂流宥五刑金作贖刑者流止於<lb/>
徒贖止於金迨周穆王而未有改也周禮之被刑者亦<lb/>
但使守而不使作以刑人充作役則漢城旦鬼薪之律<lb/>
耳且當高宗之世商法未骩信令刑人操築亦不當使<lb/>
<pb n="11a"/>
得僱人代作且説既賢者縱令乏食自可就傭民間何<lb/>
至辱身毁體代罪人以求食乎是知孔説之妄也但孟<lb/>
子固云傅説舉於版築之間而蔡氏以築為卜築則似<lb/>
過為説䕶困乏之短而失其實矣築非居也今人言卜<lb/>
築者亦謂作室之始非言固居之也趙岐曰傅説築傅<lb/>
巖亦謂親操畚築所以孟子云勞其筋骨盖説方貧處<lb/>
操築室之事適與武丁徃求之人相遇固不知其為自<lb/>
築或為人傭築或舊為營築之匠而要其舍畚杵而應<lb/>
<pb n="11b"/>
弓旌則同此一日之事也若史記胥靡之説則子長好<lb/>
竒之過與孔氏同其失也又傅説之説本當如字讀或<lb/>
讀作悦者非悦非美徳古人不以命名唐張説字道濟<lb/>
取傅説濟川之義而亦作失爇切其可證也<lb/>
　　説命中<lb/>
大夫師長　王制月令昏義皆有九卿之文鄭氏以為<lb/>
夏殷之制甘誓稱六卿賈公彦云六卿並三孤而為九<lb/>
卿白虎通曰内爵公卿大夫不變質文内者為本不改<lb/>
<pb n="12a"/>
内也是殷之有卿明矣殷有卿而此不言卿云承以大<lb/>
夫者盖天子之卿或以諸侯入為之或受地視侯而有<lb/>
百里之邦則綂謂之君公而不謂之卿也若諸侯之卿<lb/>
自上大夫耳不得稱卿后王有天下君公有國大夫有<lb/>
邑有天下國者建之邦有邑者設之都卿或上視諸侯<lb/>
而有邦或下視大夫而有都卿為虚位而無定禄職守<lb/>
在廷之法紀而不親民事故此言建邦設都以亂民皆<lb/>
為有定土者言上不及卿而下不及士也師者官師秩<lb/>
<pb n="12b"/>
亞於上士而為有邦者治下邑者也長室老也秩亞於<lb/>
中士而為有都者宰私邑者也大小相承總為親民分<lb/>
土之官則士之仕於廷者宜不得與卿雖貴而亦可略<lb/>
而不舉也此與虞書所言有邦有家之義同而非泛叙<lb/>
羣爵古人義例精嚴葢如此<lb/>
　　説命下<lb/>
遯於荒野入宅於河自河徂亳　河云入當是河内亳<lb/>
云徂亦以見小乙武丁之都於沬土故居亳言徃而不<lb/>
<pb n="13a"/>
言來也髙宗之所以遯者以殷禮立弟自祖丁之後諸<lb/>
弟子爭相代立比九世亂盤庚崩弟小辛立小辛崩弟<lb/>
小乙立小乙崩子武丁立以殷立弟以及嫡長子之序<lb/>
正之則當立者盤庚之子而非武丁也所不當立而嫌<lb/>
於得立故其在小乙存之時不能安於國而必出遯以<lb/>
遠嫌也入宅於河則漸逼矣自河徂亳則據先王之故<lb/>
都而植之固矣故小乙崩得有所奉以入繼而廢盤庚<lb/>
之子以立焉無逸曰舊勞於外爰暨小人作其即位即<lb/>
<pb n="13b"/>
位而言作者非所必承作起而踐大位也故與祖甲之<lb/>
不義惟王舊為小人同詞而非但如孔頴逹所云其父<lb/>
欲使知民之艱苦葢亦分義與時𫝑所廹如漢孝宣唐<lb/>
宣宗之事矣小乙終廢殷法舍其兄之子而立其子是<lb/>
謂私恩若髙宗所承之大宗則終宜以盤庚為正乃髙<lb/>
宗過隆其父居䘮則亮隂典祀則豐昵其亦頋私恩而<lb/>
違公議雉雊之變實為之應故祖乙亟以為不正而亦<lb/>
有難於顯言者特戒之曰罔非天𦙍則推崇盤庚以折<lb/>
<pb n="14a"/>
髙宗之邪心亦可謂婉而至矣髙宗之顛末見於書者<lb/>
極為詳覈要其遯於荒野則小乙之始念束於家法與<lb/>
公議且亦如宋繆公属國於與夷而使其子馮出居於<lb/>
鄭特漸引之以入而又樹之於故都則其父子之宻謀<lb/>
有不可揜者矣竹書稱小乙命世子武丁居於河亦紀<lb/>
之失實武丁固不得有世子之稱也而髙宗於此追述<lb/>
巳事雖以自歎其失學而殊有追憾巳徃欣幸今日之<lb/>
意且其在野在河在亳宻謀汲汲而無暇日亦可想見<lb/>
<pb n="14b"/>
其窺伺天位之實則卜相而先佯為不言又托之夢以<lb/>
服衆要亦其巧心之熟試也周公以之與太戊祖甲並<lb/>
稱而易譏之憊髙宗非三代之令主也夫<lb/>
惟賢非后不食　食舊皆以為食禄之食今按髙宗即<lb/>
非令主然何至以富貴驕人而慢士如此食之為言用<lb/>
也舉也舉而起収用之如六博之食子也亦猶茹之釋<lb/>
度羞之釋進也后須賢以治賢待后而羞其行故相須<lb/>
之急焉不然代食維好賢者其憂終餒而以口腹累人<lb/>
<pb n="15a"/>
哉<lb/>
　　西伯戡黎<lb/>
西伯　吕伯恭諸儒皆以西伯為武王朱蔡以為不然<lb/>
顧未有確証其非武王者竹書記周之伐黎在殷紂四<lb/>
十四年為武王嗣位之三年與史記異顧經編戡黎於<lb/>
㣲子一篇之前而祖巳所指陳紂之失徳亦未若㣲箕<lb/>
所云之甚使在文王既沒之後紂在位已久惡已貫盈<lb/>
而焚炙忠良斮脛剖心之事已習於毒祖伊其能盡言<lb/>
<pb n="15b"/>
不諱而免於禍乎且祖伊於紂末年而尚存則武王克<lb/>
商訪箕子式商容而何不一及於伊耶則祖伊已先殷<lb/>
亾而□非乘黎奔告之後周師即至於牧野之西矣况<lb/>
使武王因乘黎之𫝑而師遂東則下上黨出王屋徑按<lb/>
河北又何迂道而渡孟津則竹書之不足信審矣史以<lb/>
文王脱羑里專征伐之後紂用費仲惡來諸侯益踈紂<lb/>
歸周西伯乃大舉戡黎在比干未死之先而比干死於<lb/>
文王未薨之日於書之次序為合盖紂已釋文王賜之<lb/>
<pb n="16a"/>
弓矢鈇鉞既置文王於膜外而因諸侯歸周則又有忌<lb/>
周之心故序曰殷始咎周而文王之伐黎則以塞殷西<lb/>
嚮之路使不得由汾晋而窺河右盖亦以自固而非以<lb/>
為取商之竒術則亦不害其為至徳矣必謂文王不宜<lb/>
有伐黎之事則宻崇之役亦非敵國不相征之義又將<lb/>
何以曲為之諱哉<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書稗疏卷三<lb/>
</p>
<p>
</p>
  </div>
</body>
</text>
</TEI>
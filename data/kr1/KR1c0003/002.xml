<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序卷下</head> <lb/>
    <p>
<pb n="1a"/>
欽定四庫全書<lb/>
　詩序卷下<lb/>
　　　　　　　　　　　　宋　朱子　辨説<lb/>
　小雅<lb/>
鹿鳴燕羣臣嘉賓也既飲食之又實幣帛筐篚以將其<lb/>
厚意然後忠臣嘉賔得盡其心矣<lb/>
　序得詩意但未盡其用耳其説己見本篇<lb/>
○四牡勞使臣之來也有功而見知則説矣<lb/>
<pb n="1b"/>
　首句同上然其下云云者語疎而義鄙矣<lb/>
○皇皇者華君遣使臣也送之以禮樂言逺而有光華<lb/>
也<lb/>
　首句同上然詩所謂華者草木之華非光華也<lb/>
○常棣燕兄弟也閔管蔡之失道故作常棣焉<lb/>
　序得之但與魚麗之序相矛盾以詩意考之蓋此得<lb/>
　而彼失也國語富辰之言以為周文公之詩亦其明<lb/>
　騐但春秋傳為富辰之言又以為召穆公思周徳之<lb/>
<pb n="2a"/>
　不𩔖故糾合宗族于成周而作此詩二書之言皆出<lb/>
　富辰且其時去召穆公又未逺不知其説何故如此<lb/>
　杜預以作詩為作樂而奏此詩恐亦非是<lb/>
○伐木燕朋友故舊也自天子至於庶人未有不須友<lb/>
以成者親親以睦友賢不棄不遺故舊則民徳歸厚矣<lb/>
○天保下報上也君能下<hi>去聲</hi>下<hi>如字</hi>以成其政臣能歸美<lb/>
以報其上焉<lb/>
　序之得失與鹿鳴相似<lb/>
<pb n="2b"/>
○采薇遣戍役也文王之時西有昆夷之患北有玁狁<lb/>
之難以天子之命命將帥遣戍役以守衛中國故歌采<lb/>
薇以遣之出車以勞還杕杜以勤歸也<lb/>
　此未必文王之詩以天子之命者衍説也<lb/>
○出車勞還率也<lb/>
　同上詩所謂天子所謂王命皆周王耳<lb/>
○杕杜勞還役也<lb/>
　同上<lb/>
<pb n="3a"/>
○魚麗美萬物盛多能備禮也文武以天保以上治内<lb/>
采薇以下治外始於憂勤終於逸樂故美萬物盛多可<lb/>
以告於神明矣<lb/>
　此篇以下時世次第序説之失己見本篇其内外始<lb/>
　終之説蓋一節之可取云<lb/>
○南陔孝子相戒以養也<lb/>
　此笙詩也譜序篇次名義及其所用己見本篇<lb/>
○白華孝子之潔白也<lb/>
<pb n="3b"/>
　同上此序尤無理<lb/>
○華黍時和歳豐宜黍稷也有其義而亡其辭<lb/>
　同上然所謂有其義者非真有所謂亡其辭者乃本<lb/>
　無也<lb/>
○南有嘉魚樂與賢也太平之君子至誠樂與賢者共<lb/>
之也<lb/>
　序得詩意而不明其用其曰太平之君子者本無謂<lb/>
　而説者又以專指成王皆失之矣<lb/>
<pb n="4a"/>
○南山有臺樂得賢也得賢則能為邦家立太平之基<lb/>
矣<lb/>
　序首句誤詳見本篇<lb/>
○由庚萬物得由其道也<lb/>
　見南陔<lb/>
○崇丘萬物得極其髙大也<lb/>
　見上<lb/>
○由儀萬物之生各得其宜也有其義而亡其辭<lb/>
<pb n="4b"/>
　見上<lb/>
○蓼蕭澤及四海也<lb/>
　序不知此為燕諸侯之詩但見零露之云即以為澤<lb/>
　及四海其失與野有蔓草同臆説淺妄類如此云<lb/>
○湛露天子燕諸侯也<lb/>
○彤弓天子錫有功諸侯也<lb/>
○菁菁者莪樂育材也君子能長育人材則天下喜樂<lb/>
之矣<lb/>
<pb n="5a"/>
　此序全失詩意<lb/>
○六月宣王北伐也<lb/>
　此句得之<lb/>
鹿鳴廢則和樂缺矣四牡廢則君臣缺矣皇皇者華廢<lb/>
則忠信缺矣常棣廢則兄弟缺矣伐木廢則朋友缺矣<lb/>
天保廢則福禄缺矣采薇廢則征伐缺矣出車廢則功<lb/>
力缺矣枤杜廢則師衆缺矣魚麗廢則法度缺矣南陔<lb/>
廢則孝友缺矣白華廢則亷恥缺矣華黍廢則蓄積缺<lb/>
<pb n="5b"/>
矣由庚廢則隂陽失其道理矣南有嘉魚廢則賢者不<lb/>
安下不得其所矣崇丘廢則萬物不遂矣南山有臺廢<lb/>
則為國之基隊矣由儀廢則萬物失其道理矣蓼蕭廢<lb/>
則恩澤乖矣湛露廢則萬國離矣彤弓廢則諸夏衰矣<lb/>
菁菁者莪廢則無禮儀矣小雅盡廢則四夷交侵中國<lb/>
微矣<lb/>
　魚麗以下篇次為毛公所移而此序自南陔以下八<lb/>
　篇尚仍儀禮次第獨以鄭譜誤分魚麗為文武時詩<lb/>
<pb n="6a"/>
　故遂移此序魚麗一句自華黍之下而升於南陔之<lb/>
　上此一節與小序同出一手其得失無足議者但欲<lb/>
　證毛公所移篇次之失與鄭氏獨移魚麗一句之私<lb/>
　故論於此云<lb/>
○采芑宣王南征也<lb/>
○車攻宣王復古也宣王能内修政事外攘夷狄復文<lb/>
武之竟土修車馬備器械復會諸侯於東都因田獵而<lb/>
選車徒焉<lb/>
<pb n="6b"/>
○吉日美宣王田也能慎㣲接下無不自盡以奉其上<lb/>
焉<lb/>
　序慎微以下非詩本意<lb/>
○鴻雁美宣王也萬民離散不安其居而能勞來還定<lb/>
安集之至于矜寡無不得其所焉<lb/>
　此以下時世多不可考<lb/>
○庭燎美宣王也因以箴之<lb/>
○沔水規宣王也<lb/>
<pb n="7a"/>
○鶴鳴誨宣王也<lb/>
○祈父刺宣王也<lb/>
○白駒大夫刺宣王也<lb/>
○黄鳥刺宣王也<lb/>
○我行其野刺宣王也<lb/>
○斯干宣王考室也<lb/>
○無羊宣王考牧也<lb/>
○節南山家父刺幽王也<lb/>
<pb n="7b"/>
　家父見本篇<lb/>
○正月大夫刺幽王也<lb/>
○十月之交大夫刺幽王也<lb/>
○雨無正大夫刺幽王也雨自上下者也衆多如雨而<lb/>
非所以為政也<lb/>
　此序尤無義理歐陽公劉氏説己見本篇<lb/>
○小旻大夫刺幽王也<lb/>
○小宛大夫刺幽王也<lb/>
<pb n="8a"/>
　此詩不為刺王而作但兄弟遭亂畏禍而相戒之辭<lb/>
　爾<lb/>
○小弁刺幽王也太子之傅作焉<lb/>
　此詩明白為放子之作無疑但未有以見其必為宜<lb/>
　臼耳序又以為宜臼之傅尤不知其所据也<lb/>
○巧言刺幽王也大夫傷於讒故作是詩也<lb/>
○何人斯蘇公刺暴公也㬥公為卿士而譖蘇公焉故<lb/>
蘇公作是詩以絶之<lb/>
<pb n="8b"/>
　鄭氏曰㬥蘇皆畿内國名世本云㬥辛公作塤蘇成<lb/>
　公作篪譙周古史考云古有塤篪尚矣周幽王時二<lb/>
　公特善其事耳今按書有司冦蘇公春秋傳有蘇忿<lb/>
　生戰國及漢時有人姓㬥則固應有此二人矣但此<lb/>
　詩中只有㬥字而無公字及蘇公字不知序何所據<lb/>
　而得此事也世本説尤紕繆譙周又從而傳會之不<lb/>
　知適所以章其繆耳<lb/>
○巷伯刺幽王也寺人傷於讒故作是詩也<lb/>
<pb n="9a"/>
○谷風刺幽王也天下俗薄朋友道絶焉<lb/>
○蓼莪刺幽王也民人勞苦孝子不得終養爾<lb/>
○大東刺亂也東國困於役而傷於財譚大夫作是詩<lb/>
以告病焉<lb/>
　譚大夫未有考不知何据恐或有傳耳<lb/>
○四月大夫刺幽王也在位貪殘下國構禍怨亂並興<lb/>
焉<lb/>
○北山大夫刺幽王也役使不均已勞於從事而不得<lb/>
<pb n="9b"/>
養其父母焉<lb/>
○無將大車大夫悔將小人也<lb/>
　此序之誤由不識興體而誤以為比也<lb/>
○小明大夫悔仕於亂世也<lb/>
○鼔鐘刺幽王也<lb/>
　此詩文不明故序不敢質其事但隨例為刺幽王耳<lb/>
　實皆未可知也<lb/>
○楚茨刺幽王也政煩賦重田萊多荒饑饉降喪民卒<lb/>
<pb n="10a"/>
流亡祭祀不饗故君子思古焉<lb/>
　自此篇至車牽凡十篇似出一手詞氣和平稱述詳<lb/>
　雅無風刺之意序以其在變雅中故皆以為傷今思<lb/>
　古之作詩固有如此者然不應十篇相屬而絶無一<lb/>
　言以見其為衰世之意也竊恐正雅之篇有錯脱在<lb/>
　此者耳序皆失之<lb/>
○信南山刺幽王也不能修成王之業疆理天下以奉<lb/>
禹功故君子思古焉<lb/>
<pb n="10b"/>
　曾孫古者事神之稱序專以為成王則陋矣<lb/>
○甫田刺幽王也君子傷今而思古焉<lb/>
　此序專以自古有年一句生説而不察其下文今適<lb/>
　南畝以下亦未嘗不有年也<lb/>
○大田刺幽王也言矜寡不能自存焉<lb/>
　此序專以寡婦之利一句生説<lb/>
○瞻彼洛矣刺幽王也思古明王能爵命諸侯賞善罰<lb/>
惡焉<lb/>
<pb n="11a"/>
　此序以命服為賞善六師為罰惡然非詩之本意也<lb/>
○裳裳者華刺幽王也古之仕者世禄小人在位則讒<lb/>
諂並進棄賢者之類絶功臣之世焉<lb/>
　此序只用似之二字生説<lb/>
○桑扈刺幽王也君臣上下動無禮文焉<lb/>
　此序只用彼交匪敖一句生説<lb/>
○鴛鴦刺幽王也思古明王交於萬物有道自奉養有<lb/>
節焉<lb/>
<pb n="11b"/>
　此序穿鑿尤為無理<lb/>
○頍弁諸公刺幽王也㬥戾無親不能宴樂同姓親睦<lb/>
九族孤危將亡故作是詩也<lb/>
　序見詩言死喪無日便謂孤危將亡不知古人勸人<lb/>
　燕樂多為此言如逝者其耋他人是保之𩔖且漢魏<lb/>
　以來樂府猶多如此如少壯幾時人生幾何之類是<lb/>
　也<lb/>
○車牽大夫刺幽王也褒姒嫉妒無道並進讒巧敗國<lb/>
<pb n="12a"/>
徳澤不加於民周人思得賢女以配君子故作是詩也<lb/>
　以上十篇並己見楚茨篇<lb/>
○青蠅大夫刺幽王也<lb/>
○賓之初筵衛武公刺時也幽王荒廢媟近小人飲酒<lb/>
無度天下化之君臣上下沈湎淫泆武公既入而作是<lb/>
詩也<lb/>
　韓詩説見本篇此序誤矣<lb/>
○魚藻刺幽王也言萬物失其性王居鎬京將不能以<lb/>
<pb n="12b"/>
自樂故君子思古之武王焉<lb/>
　此詩意與楚茨等篇相𩔖<lb/>
○采菽刺幽王也侮慢諸侯諸侯來朝不能錫命以禮<lb/>
數徵會之而無信義君子見㣲而思古焉<lb/>
　同上<lb/>
○角弓父兄刺幽王也不親九族而好讒佞骨肉相怨<lb/>
故作是詩也<lb/>
○菀栁刺幽王也暴虐無親而刑罰不中諸侯皆不欲<lb/>
<pb n="13a"/>
朝言王者之不可朝事也<lb/>
○都人士周人刺衣服無常也古者長民衣服不貳從<lb/>
容有常以齊其民則民徳歸壹傷今不復見古人也<lb/>
　此序蓋用緇衣之誤<lb/>
○采綠刺怨曠也幽王之時多怨曠者也<lb/>
　此詩怨曠者所自作非人刺之亦非怨曠者有所刺<lb/>
　於上也<lb/>
○黍苗刺幽王也不能膏潤天下卿士不能行召伯之<lb/>
<pb n="13b"/>
職焉<lb/>
　此宣王時美召穆公之詩非刺幽王也<lb/>
○隰桑刺幽王也小人在位君子在野思見君子盡心<lb/>
以事之<lb/>
　此亦非刺詩疑與上篇皆脱簡在此也<lb/>
○白華周人刺幽后也幽王取申女以為后又得褒姒<lb/>
而黜申后故下國化之以妾為妻以孽代宗而王弗能<lb/>
治周人為之作是詩也<lb/>
<pb n="14a"/>
　此事有據序蓋得之但幽后字誤當為申后刺幽王<lb/>
　也下國化之以下皆衍説耳又漢書注引此序幽字<lb/>
　下有王廢申三字雖非詩意然亦可補序文之缺<lb/>
○緜蠻㣲臣刺亂也大臣不用仁心遺忘微賤不肯飲<lb/>
食教載之故作是詩也<lb/>
　此詩未有刺大臣之意蓋方道其心之所欲耳若如<lb/>
　序者之言則褊狹之甚無復温柔敦厚之意<lb/>
○瓠葉大夫刺幽王也上棄禮而不能行雖有牲牢<graphic n="KR1776" url="https://raw.githubusercontent.com/kanripo/KR-Gaiji/master/images/KR1776.png" mimeType="image/png"/>
<pb n="14b"/>
餼不肯用也故思古之人不以微薄廢禮焉<lb/>
　序説非是<lb/>
○漸漸之石下國刺幽王也戎狄叛之荆舒不至乃命<lb/>
將率東征役久病於外故作是詩也<lb/>
　序得詩意但不知果為何時耳<lb/>
○苕之華大夫閔時也幽王之時西戎東夷交侵中國<lb/>
師旅並起因之以饑饉君子閔周室之將亡傷已逢之<lb/>
故作是詩也<lb/>
<pb n="15a"/>
○何草不黄下國刺幽王也四夷交侵中國背叛用兵<lb/>
不息視民如禽獸君子憂之故作是詩也<lb/>
　大雅<lb/>
文王文王受命作周也<lb/>
　受命受天命也作周造周室也文王之徳上當天心<lb/>
　下為天下所歸往三分天下而有其二則已受命而<lb/>
　作周矣武王繼之遂有天下亦率文王之功而已然<lb/>
　漢儒惑於䜟緯始有赤雀丹書之説又謂文王因此<lb/>
<pb n="15b"/>
　遂稱王而改元殊不知所謂天之所以為天者理而<lb/>
　已矣理之所在衆人之心而已矣衆人之心是非向<lb/>
　背若出於一而無一毫私意雜於其間則是理之自<lb/>
　然而天之所以為天者不外是矣今天下之心既以<lb/>
　文王為歸矣則天命將安往哉書所謂天視自我民<lb/>
　視天聽自我民聽所謂天聰明自我民聰明天明畏<lb/>
　自我民明威皆謂此耳豈必赤雀丹書而稱王改元<lb/>
　哉稱王改元之説歐陽公蘇氏游氏辨之已詳去此<lb/>
<pb n="16a"/>
　而論則此序本亦得詩之大㫖而於其曲折之意有<lb/>
　所未盡已論於本篇矣<lb/>
○大明文王有明徳故天復命武王也<lb/>
　此詩言王季大任文王大姒武王皆有明徳而天命<lb/>
　之非必如序説也<lb/>
○緜文王之興本由大王也<lb/>
○棫樸文王能官人也<lb/>
　序誤<lb/>
<pb n="16b"/>
○旱麓受祖也周之先祖世修后稷公劉之業大王王<lb/>
季申以百福干禄焉<lb/>
　序大誤其曰百福干禄者尤不成文理<lb/>
○思齊文王所以聖也<lb/>
○皇矣美周也天監代殷莫若周周世世修徳莫若文<lb/>
王<lb/>
○靈臺民始附也文王受命而民樂其有靈徳以及鳥<lb/>
獸昆蟲焉<lb/>
<pb n="17a"/>
　文王作靈臺之時民之歸周也久矣非至此而始附<lb/>
　也其曰有靈徳者亦非命名之本意<lb/>
○下武繼文也武王有聖徳復受天命能昭先人之功<lb/>
焉<lb/>
　下字恐誤説見本篇<lb/>
○文王有聲繼伐也武王能廣文王之聲卒其伐功也<lb/>
　鄭譜之誤説見本篇<lb/>
○生民尊祖也后稷生於姜嫄文武之功起於后稷故<lb/>
<pb n="17b"/>
推以配天焉<lb/>
○行葦忠厚也周家忠厚仁及草木故能内睦九族外<lb/>
尊事黄耉養老乞言以成其福禄焉<lb/>
　此詩章句本甚分明但以説者不知比興之體音韻<lb/>
　之節遂不復得全詩之本意而碎讀之逐句自生意<lb/>
　義不暇尋繹血脈照管前後但見勿踐行葦便謂仁<lb/>
　及草木但見戚戚兄弟便謂親睦九族但見黄耉台<lb/>
　背便謂養老但見以祈黄耉便謂乞言但見介爾景<lb/>
<pb n="18a"/>
　福便謂成其福禄隨文生義無復倫理諸序之中此<lb/>
　失尤甚覽者詳之<lb/>
○既醉太平也醉酒飽徳人有士君子之行焉<lb/>
　序之失如上篇蓋亦為孟子斷章所誤爾<lb/>
○鳧鷖守成也太平之君子能持盈守成神祇祖考安<lb/>
樂之也<lb/>
　同上<lb/>
○假樂嘉成王也<lb/>
<pb n="18b"/>
　假本嘉字然非為嘉成王也<lb/>
○公劉召康公戒成王也成王將涖政戒以民事美公<lb/>
劉之厚於民而獻是詩也<lb/>
　召康公名奭成王即位年㓜周公攝政七年而歸政<lb/>
　焉於是成王始將涖政而召公為太保周公為太師<lb/>
　以相之然此詩未有以見其為康公之作意其傳授<lb/>
　或有自來耳後篇召穆公凡伯仍叔放此<lb/>
○泂酌召康公戒成王也言皇天親有徳饗有道也<lb/>
<pb n="19a"/>
　序無大失然語意亦疎<lb/>
○卷阿召康公戒成王也言求賢用吉士也<lb/>
　求賢用吉士本用詩文而言固為不切然亦未必分<lb/>
　為兩事後之説者既誤認豈弟君子為賢人遂分賢<lb/>
　人吉士為兩等彌失之矣夫泂酌之豈弟君子方為<lb/>
　成王而此詩遽為所求之賢人何哉<lb/>
○民勞召穆公刺厲王也<lb/>
○板凡伯刺厲王也<lb/>
<pb n="19b"/>
○蕩召穆公傷周室大壞也厲王無道天下蕩蕩無綱<lb/>
紀文章故作是詩也<lb/>
　蘇氏曰蕩之名篇以首句有蕩蕩上帝耳序説云云<lb/>
　非詩之本意也<lb/>
○抑衛武公刺厲王亦以自警也<lb/>
　此詩之序有得有失蓋其本例以為非美非刺則詩<lb/>
　無所為而作又見此詩之次適出於宣王之前故直<lb/>
　以為刺厲王之詩又以國語有左史之言故又以為<lb/>
<pb n="20a"/>
　亦以自警以詩考之則其曰刺厲王者失之而曰自<lb/>
　警者得之也夫曰刺厲王之所以為失者史記衛武<lb/>
　公即位于宣王之三十六年不與厲王同時一也詩<lb/>
　以小子目其君而爾汝之無人臣之禮與其所謂敬<lb/>
　威儀慎出話者自相背戾二也厲王無道貪虐為甚<lb/>
　詩不以此箴其膏肓而徒以威儀詞令為諄切之戒<lb/>
　緩急失宜三也詩詞倨慢雖仁厚之君有所不能容<lb/>
　者厲王之暴何以堪之四也或以史記之年不合而<lb/>
<pb n="20b"/>
　以為追刺者則詩所為聽用我謀庶無大悔非所以<lb/>
　望于既往之人五也曰自警之所以為得者國語左<lb/>
　史之言一也詩曰謹爾侯度二也又曰曰喪厥國三<lb/>
　也又曰亦聿既耄四也詩意所指與淇奥所美賓筵<lb/>
　所悔相表裏五也二説之得失其佐驗明白如此必<lb/>
　去其失而取其得然後此詩之義明今序者乃欲合<lb/>
　而一之則其失者固已失之而其得者亦未足為全<lb/>
　得也然此猶自其詩之外而言之也若但即其詩之<lb/>
<pb n="21a"/>
　本文而各以其一説反復讀之則其訓義之顯晦疎<lb/>
　密意味之厚薄淺深可以不待考證而判然於胸中<lb/>
　矣此又讀詩之簡要直訣學者不可以不知也<lb/>
○桑柔芮伯刺厲王也<lb/>
　序與春秋傳合<lb/>
○雲漢仍叔美宣王也宣王承厲王之烈内有撥亂之<lb/>
志遇烖而懼側身修行欲銷去之天下喜於王化復行<lb/>
百姓見憂故作是詩也<lb/>
<pb n="21b"/>
　此序有理<lb/>
○崧髙尹吉甫美宣王也天下復平能建國親諸侯褒<lb/>
賞申伯焉<lb/>
　此尹吉甫送申伯之詩因可以見宣王中興之業耳<lb/>
　非專為美宣王而作也下三篇放此<lb/>
○烝民尹吉甫美宣王也任賢使能周室中興焉<lb/>
　同上<lb/>
○韓奕尹吉甫美宣王也能錫命諸侯<lb/>
<pb n="22a"/>
　同上其曰尹吉甫者未有據下二篇同其曰能錫命<lb/>
　諸侯則尤淺陋無理矣既為天子錫命諸侯乃其常<lb/>
　事春秋戰國之時猶有能行之者亦何足為美哉<lb/>
○江漢尹吉甫美宣王也能興衰撥亂命召公平淮夷<lb/>
　吉甫見上他説得之<lb/>
○常武召穆公美宣王也有常徳以立武事因以為戒<lb/>
然<lb/>
　召穆公見上所解名篇之意未知其果然否然於理<lb/>
<pb n="22b"/>
　亦通<lb/>
○瞻卬凡伯刺幽王大壞也<lb/>
　凡伯見上<lb/>
○召旻凡伯刺幽王大壞也旻閔也閔天下無如召公<lb/>
之臣也<lb/>
　凡伯見上旻閔以下不成文理<lb/>
　周頌<lb/>
清廟祀文王也周公既成洛邑朝諸侯率以祀文王焉<lb/>
<pb n="23a"/>
○維天之命太平告文王也<lb/>
　詩中未見告太平之意<lb/>
○維清奏象舞也<lb/>
　詩中未見奏象舞之意<lb/>
○烈文成王即政諸侯助祭也<lb/>
　詩中未見即政之意<lb/>
○天作祀先王先公也<lb/>
○昊天有成命郊祀天地也<lb/>
<pb n="23b"/>
　此詩詳考經文而以國語證之其為康王以後祀成<lb/>
　王之詩無疑而毛鄭舊説定以頌為成王之時周公<lb/>
　所作故凡頌中有成王及成康字者例皆曲為之説<lb/>
　以附己意其迂滯僻澀不成文理甚不難見而古今<lb/>
　諸儒無有覺其謬者獨歐陽公著時世論以斥之其<lb/>
　辨明矣然讀者狃於舊聞亦未遽肯深信也小序又<lb/>
　以此詩篇首有昊天二字遂定以為郊祀天地之詩<lb/>
　諸儒往往亦襲其誤殊不知其首言天命者止於一<lb/>
<pb n="24a"/>
　句次言文武受之者亦止一句至於成王以下然後<lb/>
　詳説不敢康寧緝熙安靜之意乃至五句而後已則<lb/>
　其不為祀天地而為祀成王無可疑者又況古昔聖<lb/>
　王制為祭祀之禮必以象𩔖故祀天於南祭地於北<lb/>
　而其壇壝樂舞器幣之屬亦各不同若曰合祭天地<lb/>
　於圜丘則古者未嘗有此瀆亂厖雜之禮若曰一詩<lb/>
　而兩用如所謂冬薦魚春獻鮪者則此詩專言天而<lb/>
　不及地若於澤中方丘奏之則於義何所取乎序説<lb/>
<pb n="24b"/>
　之云反覆推之皆有不通其謬無可疑者故今特上<lb/>
　據國語旁采歐陽以定其説庶幾有以不失此詩之<lb/>
　本指耳或曰國語所謂始於徳讓中於信寛終於固<lb/>
　龢<hi>音和</hi>故曰成者其語成字不為王誦之諡而韋昭之<lb/>
　注大略亦如毛鄭之説矣此又何耶曰叔向蓋言成<lb/>
　王之所以為成以是三者正猶子思所謂文王之所<lb/>
　以為文班固所謂尊號曰昭不亦宜乎者耳韋昭何<lb/>
　以知其必謂文武以是成其王道而不為王誦之諡<lb/>
<pb n="25a"/>
　乎蓋其為説本出毛鄭而不悟其非者今欲一滌千<lb/>
　古之謬而不免於以誤而證誤則亦將何時而已耶<lb/>
　或者又曰蘇氏最為不信小序而於此詩無異詞且<lb/>
　又以為周公制作所定後王不容復有改易成王非<lb/>
　創業之主不應得以基命稱之此又何耶曰蘇氏之<lb/>
　不信小序固未嘗見其不可信之實也愚於漢廣之<lb/>
　篇已嘗論之不足援以為据也夫周公制作亦及其<lb/>
　當時之事而止耳若乃後王之廟所奏之樂自當隨<lb/>
<pb n="25b"/>
　時附益若商之𤣥鳥作於武丁孫子之世漢之廟樂<lb/>
　亦隨時而更定焉豈有周之後王乃獨不得褒顯其<lb/>
　先王之功徳而必以改周公為嫌耶基者非必造之<lb/>
　於始亦承之於下之謂也如曰邦家之基豈必謂太<lb/>
　王王季之臣乎以是為説亦不得而通矣況其所以<lb/>
　為此實未能忘北郊集議之餘忿今固不得而取也<lb/>
○我將祀文王於明堂也<lb/>
○時邁巡守祭告柴望也<lb/>
<pb n="26a"/>
○執競祀武王也<lb/>
　此詩并及成康則序説誤矣其説已具於昊天有成<lb/>
　命之篇蘇氏以周之奄有四方不自成康之時因從<lb/>
　小序之説此亦以辭害意之失皇矣之詩於王季章<lb/>
　中蓋已有此語矣又豈可以其大蚤而别為之説耶<lb/>
　詩人之言或先或後要不失為周有天下之意耳<lb/>
○思文后稷配天也<lb/>
○臣工諸侯助祭遣於廟也<lb/>
<pb n="26b"/>
　序誤<lb/>
○噫嘻春夏祈穀於上帝也<lb/>
　序誤<lb/>
○振鷺二王之後來助祭也<lb/>
○豐年秋冬報也<lb/>
　序誤<lb/>
○有瞽始作樂而合乎祖也<lb/>
○潛季冬薦魚春獻鮪也<lb/>
<pb n="27a"/>
○雝禘太祖也<lb/>
　祭法周人禘嚳又曰天子七廟三昭三穆及太祖之<lb/>
　廟而七周之太祖即后稷也禘嚳於后稷之廟而以<lb/>
　后稷配之所謂禘其祖之所自出以其祖配之者也<lb/>
　祭法又曰周祖文王而春秋家説三年喪畢致新死<lb/>
　者之主于廟亦謂之吉禘是祖一號而二廟禘一名<lb/>
　而二祭也今此序云禘太祖則宜為禘嚳於后稷之<lb/>
　廟矣而其詩之詞無及於嚳稷者若以為吉禘于文<lb/>
<pb n="27b"/>
　王則與序已不協而詩文亦無此意恐序之誤也此<lb/>
　詩但為武王祭文王而徹俎之詩而後通用於他廟<lb/>
　耳<lb/>
○載見諸侯始見乎武王廟也<lb/>
　序以載訓始故云始見恐未必然也<lb/>
○有客微子來見祖廟也<lb/>
○武奏大武也<lb/>
○閔予小子嗣王朝於廟也<lb/>
<pb n="28a"/>
○訪落嗣王謀於廟也<lb/>
○敬之羣臣進戒嗣王也<lb/>
○小毖嗣王求助也<lb/>
　此四篇一時之詩序但各以其意為説不能究其本<lb/>
　末也<lb/>
○載芟春藉田而祈社稷也<lb/>
○良耜秋報社稷也<lb/>
　兩篇未見其有祈報之異<lb/>
<pb n="28b"/>
○絲衣繹賓尸也髙子曰靈星之尸也<lb/>
　序誤髙子尤誤<lb/>
○酌告成大武也言能酌先祖之道以養天下也<lb/>
　詩中無酌字未見酌先祖之道以養天下之意<lb/>
○桓講武𩔖禡也桓武志也<lb/>
○賚大封於廟也賚予<hi>音與</hi>也言所以錫予善人也<lb/>
○般巡守而祀四岳河海也<lb/>
　此三篇説見本篇<lb/>
<pb n="29a"/>
　魯頌<lb/>
駉頌僖公也僖公能遵伯禽之法儉以足用寛以愛民<lb/>
務農重穀牧于坰野魯人尊之於是季孫行父請命於<lb/>
周而史克作是頌<lb/>
　此序事實皆無可考詩中亦未見務農重穀之意序<lb/>
　説鑿矣<lb/>
○有駜頌僖公君臣之有道也<lb/>
　此但燕飲之詩未見君臣有道之意<lb/>
<pb n="29b"/>
○泮水頌僖公能修泮宫也<lb/>
　此亦燕飲落成之詩不為頌其能修也<lb/>
○閟宫頌僖公能復周公之宇也<lb/>
　此詩言莊公之子又言新廟奕奕則為僖公修廟之<lb/>
　詩明矣但詩所謂復周公之宇者祝其能復周公之<lb/>
　土宇耳非謂其能修周公之屋宇也序文首句之謬<lb/>
　如此而蘇氏信之何哉<lb/>
　商頌<lb/>
<pb n="30a"/>
那祀成湯也微子至于戴公其間禮樂廢壞有正考甫<lb/>
者得商頌十二篇於周之太師以那為首<lb/>
　序以國語為文<lb/>
○烈祖祀中宗也<lb/>
　詳此詩未見其為祀中宗而末言湯孫則亦祭成湯<lb/>
　之詩耳序但不欲連篇重出又以中宗商之賢君不<lb/>
　欲遺之耳<lb/>
○𤣥鳥祀髙宗也<lb/>
<pb n="30b"/>
　詩有武丁孫子之句故序得以為据雖未必然然必<lb/>
　是髙宗以後之詩矣<lb/>
○長發大禘也<lb/>
　疑見本篇<lb/>
○殷武祀髙宗也<lb/>
　<lb/>
　<lb/>
　詩序卷下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩序</head>
    <p>
<pb n="1a"/>
欽定四庫全書　　　　　經部三<lb/>
　詩序　　　　　　　　　詩𩔖<lb/>
　　提要<lb/>
　　　　<hi>臣</hi>等謹案詩序之說紛如聚訟以為大序子<lb/>
　　　　夏作小序子夏毛公合作者鄭元詩譜也以<lb/>
　　　　為子夏所序詩即今毛詩者王肅家語注也<lb/>
　　　　以為衞宏受學謝曼卿作詩序者後漢書儒<lb/>
　　　　林𫝊也以為子夏所創毛公及衛宏又加潤<lb/>
<pb n="1b"/>
　　　　益者隋書經籍志也以為子夏不序詩者韓<lb/>
　　　　愈也以為子夏惟裁初句以下出於毛公者<lb/>
　　　　成伯瑜也以為詩人所自製者王安石也以<lb/>
　　　　小序為國史之舊文以大序為孔子作者明<lb/>
　　　　道程子也以首句即為孔子所題者王得臣<lb/>
　　　　也以為毛傳初行尚未有序其後門人互相<lb/>
　　　　傳授各記其師說者曹粹中也以為村野妄<lb/>
　　　　人所作昌言排擊而不顧者則倡之者鄭樵<lb/>
<pb n="2a"/>
　　　　王質和之者朱子也然樵所作詩辨妄一出<lb/>
　　　　周孚即作非鄭樵詩辨妄一巻摘其四十二<lb/>
　　　　事攻之質所作詩總聞亦不甚行於世朱子<lb/>
　　　　同時如吕祖謙陳傅良葉適皆以同志之交<lb/>
　　　　各持異議黄震篤信朱學而所作日鈔亦申<lb/>
　　　　序說馬端臨作經籍考於他書無所考辨惟<lb/>
　　　　詩序一事反覆攻詰至數千言自元明以至<lb/>
　　　　今日越數百年儒者尚各分左右袒也豈非<lb/>
<pb n="2b"/>
　　　　說經之家第一争詬之端乎考鄭元之釋南<lb/>
　　　　陔曰子夏序詩篇義合編遭戰國至秦而南<lb/>
　　　　陔六詩亡毛公作傳各引其序冠之篇首故<lb/>
　　　　詩雖亡而義猶在也程大昌考古編亦曰今<lb/>
　　　　六序兩語之下明言有義無詞知其為秦火<lb/>
　　　　之後見序而不見詩者所為也朱鶴齡毛詩<lb/>
　　　　通義序文舉宛邱篇序首句與毛傳異詞其<lb/>
　　　　説皆足為小序首句原在毛前之明證邱光<lb/>
<pb n="3a"/>
　　　　庭兼明書舉鄭風出其東門篇謂毛傳與序<lb/>
　　　　不符曹粹中放齋詩說亦舉召南羔羊曹風<lb/>
　　　　鳲鳩衛風君子偕老三篇謂𫝊意序意不相<lb/>
　　　　應序若出於毛安得自相違戾其說尤足為<lb/>
　　　　續申之語出於毛後之明證觀蔡邕本治魯<lb/>
　　　　詩而所作獨斷載周頌三十一篇之序皆祇<lb/>
　　　　有首二句與毛序文有詳略而大㫖略同盖<lb/>
　　　　子夏五𫝊至孫卿孫卿授毛亨毛亨授毛萇<lb/>
<pb n="3b"/>
　　　　是毛詩距孫卿再傳申培師浮邱伯浮邱伯<lb/>
　　　　師孫卿是魯詩距孫卿亦再𫝊故二家之序<lb/>
　　　　大同小異其為孫卿以來遞相授受者可知<lb/>
　　　　其所授受祇首二句而以下出於各家之演<lb/>
　　　　說亦可知也且唐書藝文志稱韓詩卜商序<lb/>
　　　　韓嬰注二十二巻是韓詩亦有序其序亦稱<lb/>
　　　　出子夏矣而韓詩遺說之𫝊於今者徃徃與<lb/>
　　　　毛迥異豈非𫝊其學者遞有増改之故哉今<lb/>
<pb n="4a"/>
　　　　㕘考諸說定序首兩語為毛萇以前經師所<lb/>
　　　　𫝊以下續申之詞為毛萇以後弟子所附仍<lb/>
　　　　録冠詩部之首明淵源之有自併録朱子之<lb/>
　　　　辨說著門户所由分盖數百年朋黨之争兹<lb/>
　　　　其發端矣隋志有顧歡毛詩集解叙義一巻<lb/>
　　　　雷次宗毛詩序義二巻劉炫毛詩集小序一<lb/>
　　　　巻劉巘毛詩序義疏一巻<hi>案序敘二字互見盖史之駁文今仍</hi>
　　　　<hi>其舊</hi>唐志則作卜商詩序二卷今以朱子所辨<lb/>
<pb n="4b"/>
　　　　其文較繁仍析為二巻若其得失則諸家之<lb/>
　　　　論詳矣各具本書兹不復贅焉乾隆四十六<lb/>
　　　　年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
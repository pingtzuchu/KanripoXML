<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>春秋後傳</head>
    <p>
<pb n="1a"/>欽定四庫全書　　　　經部五<lb/>
　春秋後傳　　　　　　春秋類<lb/>
　　提要<lb/>
　　　　<hi>臣</hi>等謹按春秋後傳十二卷宋陳傅良撰傅良字君<lb/>
　　　　舉<hi>案傅良或作傅良諸本誤有異同然其字曰君舉則為傅説舉於版祝之義故今定為傳字</hi>號止<lb/>
　　　　齋温州瑞安人乾道八年進士官至中書舎<lb/>
　　　　人寳謨閣待制諡文節事蹟具宋史本傳是<lb/>
　　　　編有其門人周勉跋稱傅良為此書將脱稿<pb n="1b"/>　　　　而病學者欲速得其書俾傭書傳冩其已削<lb/>
　　　　者或留其帖于編増入是正者或揭去弗存<lb/>
　　　　是今所傳已非傅良完本矣趙汸春秋集傳<lb/>
　　　　自序于宋人説春秋者最推傅良稱其以公<lb/>
　　　　榖之説參之左氏以其所不書實其所書以<lb/>
　　　　其所書推其所不書得學春秋之要在三傳<lb/>
　　　　後卓然名家而惜其悞以左氏所録為魯史<lb/>
　　　　舊文而不知䇿書有體夫子所據以加筆削<pb n="2a"/>　　　　者左氏亦未之見左氏書首所載不書之例<lb/>
　　　　皆史筆也非筆削之㫖公羊榖梁每難疑以<lb/>
　　　　不書𤼵義實與左氏異師陳氏合而求之殊<lb/>
　　　　失其本故于左氏所録而經不書者皆以為<lb/>
　　　　夫子所筆削則其不合于聖人者亦多云云<lb/>
　　　　考左氏為春秋作傳非為䇿書作傳其所云<lb/>
　　　　某故不書者不得經意或有之必以為别𤼵<lb/>
　　　　史例似非事寔况不修春秋二條公羊傳尚<pb n="2b"/>　　　　有傳聞不應左氏反不見均恐不足為傅良<lb/>
　　　　病惟以公榖合左氏為切中其失耳自王弼<lb/>
　　　　廢象數而談易者日増自啖助廢三傳而談<lb/>
　　　　春秋者日盛故解五經者惟易與春秋二家<lb/>
　　　　著録獨多空言易騁兹亦明效大騐矣傅良<lb/>
　　　　于臆説蠭起之日獨能根據舊文研求聖人<lb/>
　　　　之微㫖樓鑰序稱其于諸生中擇能熟誦三<lb/>
　　　　傳者三人曰蔡㓜學曰胡宗曰周勉遊宦必<pb n="3a"/>　　　　以一人自隨遇有所問其應如響其考究可<lb/>
　　　　謂至詳又其書雖多出新意而每傳之下必<lb/>
　　　　注曰此據某説此據某文其徵引可為至博<lb/>
　　　　以是立制世之枵腹而談褒貶者庶有豸乎<lb/>
　　　　傅良别有左氏章指三十卷樓鑰所序葢兼<lb/>
　　　　三書言之朱彛尊經義考注曰未見今永樂<lb/>
　　　　大典中尚存梗㮣然亦殘闕不能成帙故不<lb/>
　　　　復裒録焉乾隆四十一年五月恭校上<pb n="3b"/>　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　　　　　　　總校官<hi>臣</hi>陸費墀<pb n="4a"/>春秋後傳左氏章指原序<lb/>
春秋後傳左氏章指二書故中書舎人止齋陳公傅良<lb/>
之所著也春秋之學不明久矣啖趙之後至於本朝而<lb/>
後有泰山孫先生復尊王之説彌彰公是劉先生敞權<lb/>
衡意林等書訂證尤詳伊川程先生頤雖無全書而一<lb/>
序所該聖人之大法備矣自王荆公安石之説盛行此<lb/>
道幾廢建炎紹興之初髙宗皇帝復振斯文胡文定公<lb/>
安國承伊洛之餘推明師道勸講經筵然後其學復傳<pb n="4b"/>學者以為標凖可謂大全矣東莱吕公祖謙又有集解<lb/>
行於世春秋之義殆無餘藴止齋生於東嘉天資絶人<lb/>
誦書屬文一旦迥出諸老先生上歛然布衣聲名四出<lb/>
六經之説流行萬里之外而其學尤深於春秋鑰非深<lb/>
於此者嘗涉獵諸公之書非不明白然亦不過隨文辨<lb/>
釋間有前後相為𤼵明者亦不見體統所在鑰自客授<lb/>
之初即從止齋游雖不得執經其門嘗深叩之同在西<lb/>
掖時始以隐公後傳數篇相示因為道春秋之所以作<pb n="5a"/>左氏之所以有功於經者其説卓然且曰自余之有得<lb/>
於此而欲著書於諸生中擇其能熟誦三傳者首得蔡<lb/>
君幼學蔡既壯又得二人焉曰胡宗曰周勉游宦必以<lb/>
一人自隨遇有所問其應如響而此書未易成也未幾<lb/>
去國而鑰亦歸雖若相忘於江湖而朋友之来必以此<lb/>
書為問雖親炙之者跪以請則曰此某身後之書也既<lb/>
不幸卒於嘉泰三年而此書始出於笥中其壻林子燕<lb/>
最得其傳又四年而後長子師轍與其徒汪龍友以二<pb n="5b"/>書来鑰老矣如獲希世之珍屏去他書窮晝夜讀之始<lb/>
盡得其大意嗚呼盛哉盖未有此書也先儒以例言春<lb/>
秋者切切然以為一言不差有不同者則曰變例竊以<lb/>
為未安公之書不然深究經㫖詳閲世變盖有所謂隐<lb/>
桓莊閔之春秋有所謂僖文宣成之春秋有所謂襄昭<lb/>
定哀之春秋始焉猶知有天子之命王室猶甚威重自<lb/>
霸者之令行諸侯不復知有王矣桓公之後齊不競而<lb/>
晉霸文公既亡晉不競而楚霸悼公再霸而又衰楚興<pb n="6a"/>而復㣲吳出而盟諸夏於越入吳而春秋終矣自杜征<lb/>
南以来謂平王東周之始王隐公遜國之賢君其説甚<lb/>
詳而公以為不為平王亦不為隐公而為桓王其説為<lb/>
有據依又其大節目如諸侯改元前所未有齊魯諸大<lb/>
國比數世間有世而無年至記厲王奔彘始有紀年古<lb/>
者諸侯無私史乗與檮杌春秋皆東遷之史也書齊鄭<lb/>
盟於石門以志諸侯之合書盟于鹹以志諸侯之散是<lb/>
春秋之終始也隐桓莊之際惟鄭多特筆襄昭定哀之<pb n="6b"/>際惟齊多特筆諸侯専征而後千乗之國有弑其君者<lb/>
矣大夫專將而後百乗之家有弑其君者矣宋魯衛陳<lb/>
蔡為一黨齊鄭為一黨公㑹齊鄭於中邱而後諸侯之<lb/>
師衡行于天下罪莫甚於鄭莊宋魯齊衛次之而父子<lb/>
兄弟之禍亦莫甚於五國是可為不臣者之戒矣齊桓<lb/>
公卒鄭遂朝楚諸侯從楚鄭為亂階侵蔡遂伐楚以志<lb/>
齊桓之霸侵陳遂侵宋以志楚莊之霸足以見中外之<lb/>
盛衰矣書公孫兹帥師書公孫敖帥師書公子季友卒<pb n="7a"/>習見三家之所從始首止之盟鄭伯逃歸不盟則書以<lb/>
其背夏盟也厲之役鄭伯逃歸不書盖逃楚也中外之<lb/>
辨嚴矣自隠而下春秋治在諸侯自文而下治在大夫<lb/>
有天下之辭有一國之辭有一人之辭於干戈無不貶<lb/>
於玉帛之使則從其爵勸懲著矣文十年而外秦又三<lb/>
十年而外鄭又五十餘年而外晉外鄭猶可也外晉甚<lb/>
矣貶不於甚則於事端餘實錄而已矣此皆先儒所未<lb/>
𤼵至僖之三十一年四卜郊不從乃免牲猶三望極言<pb n="7b"/>魯之用天子禮樂以明堂位之言為不然恵公始乞郊<lb/>
而不常用僖公始作頌所以郊為夸引祝鮀之言為證<lb/>
此尤為前所未聞也若左氏或以為非為經而作惟公<lb/>
以為著其不書以見春秋之所書者皆左氏之力章指<lb/>
一書首尾專𤼵此意昔人以杜征南為邱明忠臣然多<lb/>
曲從其説非忠也公之章指謂君子曰者盖博採善言<lb/>
禮也者盖據史舊聞非必皆合於春秋或曰後人增益<lb/>
之或曰後人依倣之或以凡例義淺而不取或以例非<pb n="8a"/>左氏之意盖愛而知其惡者廼所以為忠也又言莊公<lb/>
元年至七年及十九年以後訖終篇多無傳疑有佚墜<lb/>
公之求於傳者詳矣嗚呼與止齋游前後三十年不得<lb/>
卒業於其門既興殄瘁之悲而後得二書其間尚有欲<lb/>
質疑而不可得此所以撫卷三歎而不能自己也開禧<lb/>
三年冬至日四明樓鑰序<lb/>
　先生為後傳將脱稾而病朞歳而病革學者有欲速<lb/>
　得其書俾傭書傳寫其已削者或留其帖於編増入<pb n="8b"/>　是正者或揭去弗存也勉宦江陵還始得朋友訂正<lb/>
　之然已削者可刋帖於編而増入是正者不可復求<lb/>
　矣惜哉勉從先生於桂陽於衡於潭日受經焉及後<lb/>
　傳且就先生每語友朋將面授勉使盡質所疑而後<lb/>
　出已而睽隔函文不果質今訂正猶先生之志云嘉<lb/>
　定元年七月朔日門人周勉謹書<lb/>
</p>

  </div>
            <div>
                <head>春秋後傳卷一</head>
    <p>
<pb n="1a"/>欽定四庫全書<lb/>
　春秋後傳卷一　　　　　宋　陳傅良　撰<lb/>
　　　隠公<lb/>
　春秋非始於平王始於桓王也平王東遷衛鄭二武<lb/>
　入相於周<hi>衛武公十二年鄭武公二十七年</hi>詩人為之賦洪澳緇衣<lb/>
　凡伯仍叔家父皆大雅舊人也故五十餘年東諸侯<lb/>
　無他故而秦亦列於國風當是時魯隠之奉其弟軌<lb/>
　宋穆之舎其子馮諸侯猶有讓千乗之國者也衛石<pb n="1b"/>　碏之討州吁晉九宗五正嘉父之納鄂侯宋孔父之<lb/>
　死於殤公臣子猶知尊君親上也魯衆仲之論族晉<lb/>
　師服之述封建衛鄭齊秦之詩則據經守古之士為<lb/>
　多也鄭莊公為卿士王貳于虢於是周鄭交惡隐之<lb/>
　三年平王崩桓王即位四年而鄭始朝身為卿士而有<lb/>
　志於叛王糾合諸侯於是入郕又入許釋泰山之祀<lb/>
　首為参盟成宋亂矣桓不勝忿自將以伐鄭繻葛之<lb/>
　敗彛倫攸斁春秋所以作也是故克段于鄢盟于石<pb n="2a"/>　門来歸祊来渝平鄭伯伐取之以璧假許田齊侯鄭<lb/>
　伯如紀終莊公之萹皆特筆也春秋數致意焉則是<lb/>
　作經之始也夫子論六經系文侯之命於西周之末<lb/>
　託春秋之始於隠公著其世次以傷周之不競故曰<lb/>
　如有用我者吾其為東周乎撥亂世反之正則其志<lb/>
　誠在春秋也<lb/>
元年<lb/>
　惟王者然後改元<hi>本何休周語宣王三十二年立魯孝公襄王十六年立晉文公則周</hi>
<pb n="2b"/>　<hi>策書舊文也</hi>諸侯改元自汾王以前未有也是故魯自周<lb/>
　公至真公九世齊自太公至武公七世晉自唐叔至<lb/>
　靖侯五世蔡自蔡仲至夷侯六世宋自微子至釐公<lb/>
　八世陳自胡公至幽公六世皆大國也但有世而無<lb/>
　年世家魯真公十四年齊武公九年宋釐公十七年<lb/>
　晉靖侯十七年楚熊勇六年陳幽公十三年始記厲<lb/>
　王奔彘則紀年所由起也則作史改元皆共和之際<lb/>
　<hi>晉竹書紀年終宣王起殤叔盖宣王中興諸侯復禀命至幽王而遂叛</hi>他如吳至夀夢<pb n="3a"/>　十九世越至勾踐二十餘世而後始有年燕自召公<lb/>
　至昭王而後始有名秦自秦仲至文公而後始有史<lb/>
　皆僻逺晚興者也至於史法亦不盡循周制晉竹書<lb/>
　曲沃莊伯十一年十一月則用夏正為歲首<hi>莊伯十一年十</hi>
　<hi>一月隠公之元年正月也見杜預左傳後序</hi>而秦譜至宣公初志閏月不<lb/>
　惟改元又改厯矣<lb/>
春王正月<hi>有傳</hi>
　魯謂之春秋者其書法以四時冠月也以夏時冠周<pb n="3b"/>　月非周之舊典也西周之史言時皆夏時也言月皆周<lb/>
　月也言時皆夏時於周官見之<hi>季春出火非周三月季秋納火非周九月</hi>
　<hi>仲夏斬隂木非周五月仲冬斬陽木非周十一月之類</hi>言月皆周月於書見之<lb/>
　<hi>康誥三月召誥二月不言夏洛誥十二月不言春多方五月畢命六月不言秋伊訓十有二月不言冬之</hi>
　<hi>類泰誓十有一年一月戊午盖追改舊序十三年春之訛説見章指</hi>未有以夏時冠周<lb/>
　月者也<hi>惟詩以夏正數月至豳風於周正月則變文謂之一之日</hi>以夏時冠周月<lb/>
　則魯史也夫子之修春秋每孟月書時以見魯史每<lb/>
　正月書王以存周正盖尊周而罪魯也晉之乗楚之<pb n="4a"/>　檮杌魯之春秋皆東遷之史也古者諸侯無私史<hi>本常</hi>
　<hi>州先生薛氏</hi>有邦國之志則小史掌之而藏周室<hi>太史公曰唯史</hi>
　<hi>記獨藏周室以故滅惜哉</hi>魯人所謂周人御書晉人所謂辛有之<lb/>
　二子董之晉於是有董史者也是故費誓繫於周書<lb/>
　漢汝江沱至於譚大夫下國之詩皆編入於南雅自<lb/>
　三史作而國自為史矣<lb/>
三月公及邾儀父盟于蔑<hi>有傳</hi>
　特相盟也特相㑹盟不書<hi>據傳僖二十四年晉侯㑹秦伯于王城僖二十八年</hi>
<pb n="4b"/>　<hi>晉侯齊侯盟于斂盂之類</hi>唯内悉書之<lb/>
夏五月鄭伯克段于鄢<hi>有傳</hi>
　曰鄭伯克段譏不在其臣子也<hi>本榖梁目君例</hi>克之為言勝<lb/>
　也以千乗之國勝其弟云爾于鄢言在外也然則段<lb/>
　無罪與先君之子稱公子有謂稱弟必篡若争國也<lb/>
　而後但名之<hi>據衛州吁陳佗之類</hi>段不得列於子弟之稱則段<lb/>
　有罪矣段稱弟則疑於佞夫段稱公子則疑於禦㓂<lb/>
秋七月天王使宰咺来歸恵公仲子之賵<hi>有傳疑非是說在章指</hi>
<pb n="5a"/>　周大夫不名<hi>據傳宰周公孔毛伯衛之類</hi>爵從其爵<hi>據單伯劉子之類</hi>未<lb/>
　爵稱字<hi>據南季家父榮叔之類</hi>必微者而後名之<hi>據内史叔服官師劉夏之</hi>
　<hi>類</hi>卒名之<hi>據王子虎劉卷</hi>舍是無名道矣而名之者貶也何<lb/>
　貶乎宰咺命妾母也王人未有書官者於是特書宰<lb/>
　有賵妾母者矣<hi>據榮叔</hi>必宰自為使而後貶貶其甚者<lb/>
　也古者諸侯不再娶再娶亦妾也<hi>或疑再娶非妾少姜卒公如晉及河</hi>
　<hi>晉使士文伯来辭曰非伉儷也請君母辱</hi>於是隠將讓桓以夫人之禮喪<lb/>
　其母而赴於京師歸賵盖命之也其曰恵公之仲子<pb n="5b"/>　者修春秋之辭也<lb/>
九月及宋人盟于宿<lb/>
　魯宋合也及宋人皆微者也<hi>本榖梁</hi>微者雖接我不書<lb/>
　<hi>據傳隐四年宋使来乞師之類</hi>内微者亦不書<hi>據傳宣十八年公使如楚乞師昭二十七</hi>
　<hi>年公使子家子如晉之類</hi>此何以書參盟之端見矣憂參盟故録<lb/>
　其所從始也<lb/>
冬十有二月祭伯来<hi>有傳</hi>
　来未有無辭者無辭以為稱則但書来但書来所以<pb n="6a"/>　外介狄也<hi>據介葛盧白狄</hi>祭伯寰内諸侯無天子之命而私<lb/>
　交魯<hi>左氏榖梁同</hi>祭伯内諸侯也而與介狄同文苟無辭<lb/>
　雖王人一以是書之<lb/>
公子益師卒<lb/>
二年春公㑹戎于潛<hi>榖梁有傳</hi>
　㑹戎于潛春秋之始㑹吳黄池春秋之終此春秋之<lb/>
　所以終始也<lb/>
夏五月莒人入向<pb n="6b"/>　入君大夫將皆稱人君將則書君自楚莊王入陳始<lb/>
　大夫將則書大夫自晉郤缺入蔡始惟内大夫則書<lb/>
　之<lb/>
無駭帥師入極<lb/>
　入恒稱人唯内書大夫帥師司空無駭也其曰無駭<lb/>
　未命大夫也<hi>傳在八年</hi>春秋之初魯有無駭挾鄭有宛詹<lb/>
　紀有裂繻則猶有未命大夫也<lb/>
秋八月庚辰公及戎盟于唐九月紀裂繻来逆女<pb n="7a"/>　春秋之初大夫恒稱人必有好事於諸侯則書其大<lb/>
　夫已命字之未命名之各從其稱無譏焉爾内女為<lb/>
　夫人凡八見於經未有来逆者<hi>本公羊傳例逆女不書</hi>書逆紀<lb/>
　伯姬吾女遭人倫之變者也禮娶夫人之辭曰請君<lb/>
　之玉女與寡人共有敝邑伯姬喪在殯紀侯失國齊<lb/>
　人𦵏之魯問不及焉故詳之也<hi>榖梁氏國例今不取</hi>
冬十月伯姬歸于紀<lb/>
　内女為夫人恒書歸不書歸者必有故也是故齊子<pb n="7b"/>　叔姬不書歸<hi>文十五年出</hi>郯伯姬不書歸<hi>宣十六年出</hi>把叔姬<lb/>
　不書歸<hi>成五年出</hi>以為嘗失位也非有故也而不書歸者<lb/>
　非君夫人也<hi>據宋蕩伯姬</hi>
紀子帛莒子盟于宻<lb/>
　紀子帛闕<hi>杜預子帛裂繻字盖意之也不取</hi>外特相盟也特相盟不<lb/>
　書書紀莒志諸侯之合也<lb/>
十有二月乙夘夫人子氏薨<hi>無傳榖梁氏隠之妻也</hi>
　夫人薨未有不𦵏者其不𦵏隠不以夫人之禮喪其<pb n="8a"/>　妻也隠不以夫人喪其妻其曰夫人者修春秋之辭<lb/>
　也<lb/>
鄭人伐衛<lb/>
　鄭衛交怨也侵伐君將稱君大夫稱人<hi>據詩衛州吁使公孫子仲</hi>
　<hi>將文元年衛孔達之類</hi>用衆焉稱師大夫將則書其大夫自晉<lb/>
　陽處父始<lb/>
三年春王二月己巳日有食之三月庚戌天王崩夏四<lb/>
月辛夘尹氏卒<hi>有傳</hi>
<pb n="8b"/>　聲子則曷為稱君氏隠不以夫人之禮喪其母也於<lb/>
　是隠將讓桓不以聲子伉仲子也隠不以夫人之禮<lb/>
　喪其母其曰君氏者亦修春秋之辭也是故不曰子<lb/>
　氏且不言𦵏曰子氏卒且言𦵏則疑於定姒夫奉桓<lb/>
　為太子<hi>穀傳謂探先君之邪志以與桓非是本東莱吕氏</hi>而謂已攝主隠之<lb/>
　志也而卒遇弑終隠之篇春秋盖三致意焉隠桓之<lb/>
　母俱不得為夫人而隠之妻得為夫人隠桓之母俱<lb/>
　不得為夫人則嫡庶之義明隠妻得為夫人則君臣<pb n="9a"/>　之分定嫡庶之義明則桓非太子君臣之分定則隠<lb/>
　非攝主也吾魯史也何敢斥言之致意於三辭斯可<lb/>
　矣<lb/>
秋武氏子来求賻<hi>有傳</hi>
　周大夫有爵稱爵未爵稱字但曰武氏子則見非大夫也<lb/>
　微者雖王人不書<hi>據傳隠六年京師來告饑宣九年王使来徵聘之類</hi>此何以<lb/>
　書天王崩魯賻不入来求不可以不錄也<hi>書来求賻故不書𦵏</hi>
八月庚辰宋公和卒冬十有二月齊侯鄭伯盟于石門<pb n="9b"/>　齊鄭合也外特相盟不書必關於天下之大故也而<lb/>
　後書莒紀無足道也齊鄭合天下始多故矣天下之<lb/>
　無王鄭為之也天下之無伯齊為之也是故書齊鄭<lb/>
　盟於石門以志諸侯之合書齊鄭盟于鹹以志諸侯<lb/>
　之散<hi>事在定七年</hi>是春秋之終始也<hi>何氏所傳聞之世外離會不書非是</hi>夫<lb/>
　子之作春秋於隠桓荘之際唯鄭多特筆焉於襄昭<lb/>
　定哀之際唯齊多特筆焉<lb/>
癸未𦵏宋穆公<pb n="10a"/>四年春王二月莒人伐把取牟婁<lb/>
　外取邑不書<hi>從公榖例</hi>自隠以前則書之曷為自隠以前<lb/>
　則書之春秋之初猶以取邑為重也<hi>據傳自桓十四年宋以諸侯伐</hi>
　<hi>鄭取牛首而後皆不書</hi>
戊申衛州吁弑其君完<hi>有傳</hi>
　公子州吁則曷為但稱州吁隠桓荘之春秋凡賊皆<lb/>
　名之於是公子初弑君衛人為之變終風日月之詩<lb/>
　作於宫中擊鼓作於國中也不踰年卒討之是故州<pb n="10b"/>　吁不稱公子而石碏得書人東遷之初國猶有臣子<lb/>
　矣合五國之衆不能定州吁而殺于濮于濮言未得<lb/>
　國也見衛之有臣子也<lb/>
夏公及宋公遇於清宋公陳侯蔡人衛人伐鄭<lb/>
　於是諸侯初㑹伐君將稱君大夫稱人先宋序爵也<lb/>
　是定州吁之師也曷為君大夫各從其恒稱春秋之<lb/>
　達例三有同號者焉有同辭者焉有同文者焉號不<lb/>
　足以盡意而後見於辭辭不足以盡意而後見於文<pb n="11a"/>　以同文為猶未也而至於變文則特書也於是公子<lb/>
　初弑君衛人為之變不踰年能討之衛猶有臣子也<lb/>
　而五國之君大夫伐鄭以定州吁弑君天下之元惡<lb/>
　也五國之君大夫有人心焉不若是甚矣書曰宋公<lb/>
　陳侯蔡人衛人伐鄭秋翬帥師㑹宋公陳侯蔡人衛<lb/>
　人伐鄭書之復書之終春秋纔一再見焉特書之法<lb/>
　嚴矣則君大夫各從其恒稱是達例而已爾後衛不<lb/>
　以衛主兵也<pb n="11b"/>秋翬帥師㑹宋公陳侯蔡人衛人伐鄭<hi>有傳</hi>
　公子翬則曷為但稱翬以大夫而㑹伐於諸侯於是<lb/>
　始故名之也外大夫則稱人會伐未有言帥師者<hi>據文</hi>
　<hi>三年叔孫得臣成八年叔孫僑如之類</hi>特言帥師翬弑隠者也諸侯專<lb/>
　征而後千乗之國有弑其君者矣大夫専將而後百<lb/>
　乗之家有弑其君者矣<lb/>
九月衛人殺州吁于濮<lb/>
　石碏非大夫則何以得書討賊天下之大義也苟能<pb n="12a"/>　討雖微者得書異邦人得書<hi>據蔡人殺陳佗</hi>夷狄得書<hi>據楚子殺</hi>
　<hi>陳夏徴舒書人</hi>苟不能討雖以四國之大夫伐宋不書其大<lb/>
　夫<hi>事見文十七年</hi>疑於討也而非討則雖以十二國之君伐<lb/>
　齊不書伐矣<hi>事在襄二十五年</hi>討賊天下之大義春秋重以<lb/>
　予人也<lb/>
冬十有二月衛人立晉<hi>有傳</hi>
　公子晉也公子不稱公子必嘗爭國者也衛人立晉<lb/>
　則曷為以爭國之辭書之衛之臣子可以討賊不可<pb n="12b"/>　以置君州吁為僇而晉受之上無天子下無君父是<lb/>
　亦爭國而已矣繼故未有書立者賊不討君不𦵏譏<lb/>
　不在立也是故宋殤之弑也馮立閔之弑也御說立<lb/>
　晉靈之弑也黑臀立厲之弑也周立皆不書也必若<lb/>
　衛人賊討君𦵏而後可以書立矣<lb/>
五年春公矢魚于棠<hi>有傳</hi>夏四月𦵏衛桓公秋衛師入郕<lb/>
九月考仲子之官初獻六羽<hi>有傳并公羊傳</hi>
　仲子之宫别廟也古者妾祔於妾祖姑無妾祖姑則<pb n="13a"/>　易牲而祔於女君别廟非禮也隠將讓桓嘗以夫人<lb/>
　之禮喪仲子為是改築而用備樂焉禮未之有也是<lb/>
　故特書初<lb/>
邾人鄭人伐宋<lb/>
　先邾主兵也唯主兵雖小國叙大國之上<hi>據桓十三年及齊侯</hi>
　<hi>宋公僖二年虞師晉師之類</hi>非主兵也而小國叙大國之上則伯<lb/>
　者為之也<hi>據荘十六年許男滑伯文十四年許男曹伯文十五年邾子把伯之類</hi>世子<lb/>
　長於小國之君甚矣<hi>據襄十年齊世子光滕子薛伯把伯小邾子傳曰光先至故長</hi>
<pb n="13b"/>　<hi>於滕</hi>
螟冬十有二月辛巳公子彄卒宋人伐鄭圍長葛<lb/>
　宋鄭交怨也伐國不言圍邑<hi>從榖梁例</hi>自僖以前則書之<lb/>
　曷為自僖以前則書之春秋之初猶以圍邑為重也<lb/>
　<hi>據傳自僖十八年邢狄圍衛莵圃不書至二十六年書楚人伐宋圍緡之後皆不書矣</hi>
六年春鄭人来渝平<hi>有傳</hi>
　渝平釋憾而為平也平不書<hi>據傳明年宋及鄭平宣七年鄭及晉平之類榖</hi>
　<hi>梁外平不道非獨外也文十六年及齊平襄二十年及莒平哀八年及齊平皆不書</hi>必關於天<pb n="14a"/>　下之故而後書書鄭渝平以志諸侯之合書及鄭平<lb/>
　以志諸侯之散是春秋之所終始也<lb/>
夏五月辛酉公㑹齊侯盟于艾<lb/>
　春秋之初宋魯衛陳蔡一黨也齊鄭一黨也於是鄭<lb/>
　始平魯鄭方交惡於王而亟平齊魯將以合諸侯焉<lb/>
　爾<lb/>
秋七月冬宋人取長葛<lb/>
七年春王三月叔姬歸于紀<pb n="14b"/>　娣不書書紀叔姬吾女遭人倫之變者也紀侯失國<lb/>
　叔姬託於紀季魯問不及焉故詳之也<lb/>
滕侯卒夏城中丘齊侯使其弟年来聘秋公伐邾冬天<lb/>
王使凡伯来聘戎伐凡伯于楚丘以歸<lb/>
八年春宋公衛侯遇于垂<lb/>
　特相遇不書書宋衛將以為參盟也<lb/>
三月鄭伯使宛来歸祊<hi>有公羊傳</hi>
　田邑皆書取<hi>據防郜</hi>此鄭邑也則曷為謂之來歸於是桓<pb n="15a"/>　王即位四年矣而莊公始朝王不禮焉鄭有志于叛<lb/>
　王而合諸侯渝平歸祊皆遜辭也糾合之道也<lb/>
庚寅我入祊<lb/>
　入未有言我者言我交譏之辭也<lb/>
夏六月己亥蔡侯考父卒辛亥宿男卒秋七月庚午宋<lb/>
公齊侯衛侯盟于瓦屋<lb/>
　諸侯初參盟也傳曰諸侯之參盟於是始有參盟然<lb/>
　後有主盟矣春秋之初宋魯衛陳蔡一黨也齊鄭一<pb n="15b"/>　黨也鄭有志於叛王而合諸侯於是渝平於魯齊亦<lb/>
　為艾之盟以平魯為瓦屋之盟以平宋衛所謂成三<lb/>
　國也東諸侯之交盛矣<lb/>
八月𦵏蔡宣公九月辛夘公及莒人盟于浮来<lb/>
　公及大夫盟則不以大夫敵公<hi>據齊大夫晉大夫之類</hi>非大夫<lb/>
　也則但稱人<lb/>
螟冬十有二月無駭卒<lb/>
九年春天王使南季来聘三月癸酉大雨震電庚辰大<pb n="16a"/>雨雪<hi>有傳例説在章指</hi>
　記異也<hi>本公羊</hi>太史公曰孔子論六經記異而說不書<lb/>
　得春秋之指矣<lb/>
挟卒<hi>有公羊傳</hi>夏城郎秋七月冬公㑹齊侯于防<lb/>
十年春王二月公㑹齊侯鄭伯于中丘<lb/>
　王師不書<hi>據傳隠元年伐衛五年伐曲沃桓四年圍魏之類</hi>於是宋不王鄭<lb/>
　伯復為左卿士以王命討之㑹於中丘為師期也則<lb/>
　何以書墮天子之令於是始也東遷之後諸侯專征<pb n="16b"/>　矣小者修怨大者定簒弑雖然猶未衡行於天下也<lb/>
　鄭伯受命伐宋爾何為乎中丘之㑹鄭有志於叛王<lb/>
　而合諸侯故無王命而私㑹齊魯齊魯亦無王命而<lb/>
　私㑹於鄭而後諸侯之師始衡行於天下<lb/>
夏翬帥師㑹齊人鄭人伐宋<lb/>
　翬何以再不稱公子隠桓莊之世吾大夫㑹伐恒名<lb/>
　之此中丘諸侯也曷為㑹稱君伐稱人畧之也春秋<lb/>
　舉重一役而再有事不悉書<hi>據襄十八年㑹于魯濟同圍齊不書會昭三十</hi>
<pb n="17a"/>　<hi>二年盟于狄泉城成周不書盟之類</hi>苟再見必前目而後凡也一役而<lb/>
　再見但人之者畧之也鄭伯卿也而首墮天子之令<lb/>
　故畧之也<lb/>
六月壬戌公敗宋師于菅<lb/>
　外書伐不書敗伐而敗焉不足書也<hi>據傳宣九年楚伐鄭鄭敗之栁</hi>
　<hi>棼成三年諸侯伐鄭鄭敗之邱輿之類不言敗</hi>必交戰也而後言戰言敗績<lb/>
　惟内師悉書之勝焉則書敗某師敗則但書戰必㑹<lb/>
　他國之君大夫也而後從外辭言戰言敗績<hi>桓十三年公會</hi>
<pb n="17b"/>　<hi>紀侯鄭伯成二年季孫行父臧孫許叔孫子首僑如公孫嬰齊會晉卻克衛孫良父曹公</hi>
辛未取郜辛巳取防<lb/>
　於是鄭師入郜辛未歸於我鄭師入防辛巳歸於我<lb/>
　則曷為以内取書之蔽罪於魯也春秋嚴義利之辨苟<lb/>
　以為利書吾取而已是故郜防書取譏不在鄭也濟<lb/>
　西田書取汶陽田書取邾田書取譏不在晉也必若<lb/>
　鄭伯以泰山之祊易許田而後可以言来歸焉爾<lb/>
秋宋人衛人入鄭宋人蔡人衛人伐戴鄭伯伐取之冬<pb n="18a"/>十月壬午齊人鄭人入郕<lb/>
　此齊侯鄭伯也入國雖君將貶人之於是入宋不書<lb/>
　有王命也<lb/>
十有一年春滕侯薛侯来朝<lb/>
　諸侯相朝初旅見也古者鄰國世相朝是以有兩君<lb/>
　之好旅見非邦交之舊矣<lb/>
夏公㑹鄭伯于時来秋七月壬午公及齊侯鄭伯入許<lb/>
　入雖君將貶人之唯吾君㑹焉則君將稱君宋不王<pb n="18b"/>　鄭伯以王命討之由是入郕又入許取宋蔡衛三師<lb/>
　焉夫以王命討不庭頋因以為暴許無君者十有五<lb/>
　年甚矣鄭之專也於是許莊公奔衛不書非其罪也<lb/>
　凡奔非其罪不書奔非其罪莫甚於被兵者也是故<lb/>
　許男奔衛不書須句子奔魯不書<hi>事在僖二十二年</hi>
冬十有一月壬辰公薨<hi>有傳説在章指</hi>
　魯之春秋固書曰公子翬弑公于寪氏聖人修之曰<lb/>
　公薨春秋之法内外恒異辭遇弑君父之大哀也則<pb n="19a"/>　吾何忍言之是故書薨而不地且不𦵏薨十二公所<lb/>
　同也不地不𦵏隐閔所獨也然則雖諱而亂臣賊子<lb/>
　之獄具矣<lb/>
　<lb/>
　<lb/>
　<lb/>
　<lb/>
　<pb n="19b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋後傳卷一<lb/>
</p>

  </div>
            <div>
                <head>春秋後傳卷二</head>
    <p>
<pb n="1a"/>欽定四庫全書<lb/>
　春秋後傳卷二　　　　　宋　陳傅良　撰<lb/>
　　　桓公<lb/>
元年春王正月公即位<lb/>
　自隠至文六君則曷為再書即位君薨既殯嗣子即<lb/>
　位於柩前雖踰年恒稱子必類見焉而後列於諸侯<lb/>
　東遷之諸侯既踰年而即位改元視天子非周制也<lb/>
　<hi>啖說非是</hi>自隠至文六君唯桓文書即位則亦唯桓文書<pb n="1b"/>　錫命是不特類見之禮廢雖請命亦廢矣成公以後<lb/>
　皆書即位而無錫命王室區區所以感諷諸侯之意<lb/>
　不復講也<lb/>
三月公㑹鄭伯于垂鄭伯以璧假許田<lb/>
　取許田則曷為謂之以璧假鄭伯之辭也公羊氏曰<lb/>
　為恭也春秋之初諸侯之為惡必有辭焉以自文鄭<lb/>
　伯以璧假許田齊侯鄭伯如紀單伯送王姬築王姬<lb/>
　之館于外皆善辭也夫子傷周之敝曰利而巧文而<pb n="2a"/>　不慙於春秋著其事所以見王化衰風俗日趨於變<lb/>
　且以𤼵明鄭莊之欺也愛段之辭立許叔之辭勞王<lb/>
　問左右之辭足以禍五世矣<lb/>
夏四月丁未公及鄭伯盟于越秋大水冬十月<lb/>
二年春王正月戊申宋督弑其君與夷及其大夫孔父<lb/>
<hi>有傳并公羊傳</hi>
　華督則曷為但稱督隠桓莊之春秋凡賊皆名之及<lb/>
　其大夫孔父言不殺孔父則不能弑其君也牧息書<pb n="2b"/>　及以尊及卑也督先殺孔父而後弑君書及則并也<lb/>
　左氏得之死節人臣之極致也春秋貴死節雖太子<lb/>
　不書<hi>據傳衛寗喜殺太子角楚比殺太子禄</hi>必大臣也然後書大臣誼<lb/>
　與其君存亡者也雖大臣也苟不能與其君存亡則<lb/>
　亦不書是故晉欒書中行偃先殺胥童而後弑君不<lb/>
　言及楚商人先殺鬭勃<hi>子上</hi>而後弑君不言及死節人<lb/>
　臣之極致春秋重以予人也孔父嘉不名命大夫也<lb/>
滕子来朝三月公㑹齊侯陳侯鄭伯于稷以成宋亂<pb n="3a"/>　㑹未有言其所為者其曰成宋亂弑君之禍接迹於<lb/>
　天下於是焉始也向也合五國之君大夫以定州吁<lb/>
　而州吁訖於討今也合四國之君以立華督督遂相<lb/>
　宋莊弑君之禍接迹於天下四君為之也春秋之褒<lb/>
　貶至於變文嚴矣向也五國之君大夫書之復書之<lb/>
　終春秋僅一再見焉以變文為猶未也而直言其所<lb/>
　為舍此無復見者矣雖然有孔父焉則東遷之初國<lb/>
　猶有臣子也是故華督但名之<pb n="3b"/>夏四月取郜大鼎于宋戊申納于太廟<lb/>
　於是宋以郜鼎賂公齊陳鄭皆有賂則其書取何蔽<lb/>
　罪於魯也春秋嚴義利之辨苟以為利一以取書之<lb/>
　是故郜鼎賂魯也濟西田賂齊也書取而已矣齊侯<lb/>
　連五國之師抗王子突而納衛朔則書曰来歸衛俘<lb/>
　非取之者之罪矣<lb/>
秋七月把侯来朝蔡侯鄭伯㑹于鄧<lb/>
　傳曰始懼楚也<pb n="4a"/>九月入把<lb/>
　内恒言大夫帥師但曰入把何唯桓師非君將皆不<lb/>
　言大夫桓師非君將則曷為皆不言大夫桓以大夫<lb/>
　弑隠而後立故桓師非君將則其大夫專也<hi>杜諤削公以著</hi>
　<hi>貶</hi>
公及戎盟于唐冬公至自唐<hi>有傳</hi>
　始至盟也<hi>說在十六年至伐鄭例説在章指</hi>
三年春正月公㑹齊侯于嬴夏齊侯衛侯胥命于蒲<pb n="4b"/>　胥命者交相命也相命也者相推長也諸侯不稟於<lb/>
　天子而私相命於是始子頽之亂虢公鄭伯胥命於<lb/>
　弭不書以其謀王室也非王事也而胥命是相推長<lb/>
　而已矣於是齊僖稱小伯黎之臣子亦以方伯責衛<lb/>
　宣桓文之事其所由来者漸矣<hi>本薛氏</hi>
六月公㑹把侯于郕秋七月壬辰朔日有食之既公子<lb/>
翬如齊逆女<hi>有傳</hi>
　翬何以得稱公子大夫有好事於諸侯則各從其稱<pb n="5a"/>　無譏焉爾是故譏但稱翬無譏則從其恒稱為公子<lb/>
　翬譏但稱忽無譏則從其恒稱為世子忽隠薨不地<lb/>
　亂臣賊子之獄具矣則曷為書翬如他大夫翬弑隠<lb/>
　而相桓魯臣子無討焉則固書翬如他大夫也桓立<lb/>
　尚童年也於是長矣而相翬如故是徳翬也徳翬則<lb/>
　是桓弑隠桓罪著矣名宰渠伯名鄧榖之君春秋有<lb/>
　以斷斯獄矣<lb/>
九月齊侯送姜氏于讙<hi>有穀梁傳</hi>公㑹齊侯于讙夫人姜氏<pb n="5b"/>至自齊冬齊侯使其弟年来聘有年<lb/>
四年春正月公狩于郎夏天王使宰渠伯糾来聘<hi>有傳說在章指</hi>
　周大夫不名名宰渠伯聘桓也王人未有書官者於<lb/>
　是特書宰有聘桓者矣<hi>據家父齊弟年</hi>必宰自為使而後貶<lb/>
　貶其甚者也<lb/>
五年春正月甲戌己丑陳侯鮑卒<hi>有榖梁傳</hi>
夏齊侯鄭伯如紀天王使仍叔之子来聘<hi>公羊榖梁有傳</hi>
<pb n="6a"/>　曰仍叔之子非見大夫也㣲者雖王人不書此何以<lb/>
　書桓罪著矣再聘不可以不錄也<lb/>
𦵏陳桓公城祝丘秋蔡人衛人陳人從王伐鄭<lb/>
　王師不書書伐鄭伐鄭不服也伐鄭不服而後王命<lb/>
　不行於天下嘗戰矣而不言戰嘗敗績矣而不言敗<lb/>
　績諱之也春秋之初王室多諱辭其曰蔡人衛人陳<lb/>
　人從王伐鄭尊王也春秋之法有天子在則其諸侯<lb/>
　稱人有諸侯在則其大夫稱人<hi>據隠四年蔡衛僖十八年衛邾之類</hi>東<pb n="6b"/>　周之不競鄭莊公為之也荘公相平王王貳于虢至于<lb/>
　交惡平王崩四年而鄭始朝桓於是鄭虢相桓為左<lb/>
　右以王命討宋不庭而合齊魯之師于中丘入宋又<lb/>
　入許魯翬之相桓也宋督之相荘也鄭有力焉王奪<lb/>
　其政而遂不朝王固有以失鄭矣自將以討鄭討鄭<lb/>
　而克是仲康之師也春秋可以無作而戰焉王卒大<lb/>
　敗故曰伐鄭不服而後王命不行於天下<lb/>
大雩螽冬州公如曹<hi>有傳</hi>
<pb n="7a"/>六年春正月寔来<hi>有傳</hi>
　以為来朝則非朝也来奔則非奔也但曰州公来則<lb/>
　疑於祭伯故書曰州公如曹春正月寔来是不復其<lb/>
　國之辭也春秋之修辭謹矣古者君去其國大宰取<lb/>
　羣廟之主以從而託於諸侯曰寓公先王所以通不<lb/>
　得已也州公如曹寔来紀侯大去其國不書奔通不<lb/>
　得已也<lb/>
夏四月公㑹紀侯于成秋八月壬午大閱蔡人殺陳佗<pb n="7b"/>　曰蔡人殺陳佗是討賊之辭也佗之罪不著於春秋<lb/>
　曷為以討辭書之佗殺太子免而自立者也然則佗<lb/>
　之罪曷不著於春秋陳侯鮑卒公子與太子爭立猶<lb/>
　兩下相殺而已矣兩下相殺不道<hi>本榖梁例</hi>兩下相殺不<lb/>
　道則其討之何以庶孽亂正統如定何勿討也書殺<lb/>
　免則疑於齊荼不書殺佗則疑於晉重耳春秋之修<lb/>
　辭謹矣是故佗嘗逾年矣不成君而蔡人雖微得書<lb/>
　人<pb n="8a"/>九月丁卯子同生<lb/>
　生子不書<hi>據子般子惡</hi>此何以書志莊公之不能為子也<lb/>
　桓公不良死於齊而不怨文姜之淫詩人所為賦敝<lb/>
　笱載馳猗嗟也而不恥生十有三年而立三十有五<lb/>
　年而文姜薨制於其母必齊女也然後娶而不悔莊<lb/>
　公不足以為人子矣故其年不可以不志也<lb/>
冬紀侯来朝<lb/>
七年春二月己亥焚咸丘夏榖伯綏来朝鄧侯吾離来朝<hi>有傳</hi>
<pb n="8b"/>　諸侯不名爵從其爵未爵稱字<hi>據邾儀父簡叔</hi>必微不能自通<lb/>
　者也而後名之<hi>據郳黎来介葛盧</hi>未成君名之<hi>據鄭忽曹羈</hi>卒名<lb/>
　之失國名之<hi>據鄭伯突衛侯朔之類</hi>嘗失國矣雖復入歸亦名<lb/>
　之<hi>據衛侯鄭曹伯襄</hi>舎是無名道矣而名之者貶也名鄧榖<lb/>
　之君朝桓也古者鄰國世相朝魯在泰山之下鄧榖<lb/>
　在方城之外兩君之好不相及人而亟朝桓有朝桓<lb/>
　者矣<hi>據把侯紀侯</hi>必若鄧榖而後貶貶其甚者也<hi>公羊失地之君</hi>
　<hi>榖梁失國也皆非案左氏傳桓九年巴子告于楚請與鄧為好莊六年楚子伐申過鄧析侯享之十六年</hi>
<pb n="9a"/>　<hi>滅鄧不見失國事迹○失地之君不曰来朝苟有出者如衛侯朔奔齊譚子奔莒是也苟有来者如郕伯</hi>
　<hi>来奔州公寔来是也</hi>
八年春正月己夘烝天王使家父来聘夏五月丁丑烝<lb/>
<hi>有公羊傳</hi>
秋伐邾<lb/>
　但曰伐邾何桓師非君將皆不言大夫<lb/>
冬十月雨雪祭公来遂逆王后于紀<lb/>
　逆后六書非公卿也而後書是故原荘公逆恵后于<pb n="9b"/>　陳不書<hi>事在前十八年</hi>召桓公逆定后于齊不書<hi>宣六年</hi>則祭<lb/>
　公何以書后妃母儀天下而以遂専之也祭公不稱<lb/>
　使則王者有成命也王者有成命而以遂專之是故<lb/>
　書遂始於此凡遂譏也莫甚於逆后罪祭公且罪魯<lb/>
　也<lb/>
九年春紀季姜歸于京師<lb/>
　后歸不書<hi>據傳荘十八年陳媯傳例非是説在章指</hi>此何以書詳紀事也<lb/>
　后妃母儀天下以為天地社稷宗廟之主俄而宗國<pb n="10a"/>　亡焉是不可不詳也諸侯逆稱女至稱夫人尊夫人也天子<lb/>
　稱逆后歸稱季姜尊王也<lb/>
夏四月秋七月冬曹伯使其世子射姑来朝<hi>有榖梁傳</hi>
十年春王正月庚申曹伯終生卒夏五月𦵏曹桓公秋<lb/>
公㑹衛侯于桃丘弗遇冬十有二月丙午齊侯衛侯鄭<lb/>
伯来戰于郎<hi>有傳</hi>
　魯自中丘之盟於齊鄭未有異也於是齊鄭謀紀㑹<lb/>
　于成紀来謀齊難也而㑹衛弗週其曰来戰于郎薄<pb n="10b"/>　魯之罪也<lb/>
十有一年春正月齊人衛人鄭人盟于惡曹<lb/>
　此郎之諸侯也曷為戰稱君盟稱人凡一役而再見<lb/>
　者但人之畧之也猶曰上無天子下無方伯莫適為<lb/>
　主則人自為盟而已矣鄭敗王師齊滅后之母家而<lb/>
　衛亦抗子突以自立其無王甚矣自有參盟莫甚於<lb/>
　惡曹略之也<lb/>
夏五月癸未鄭伯寤生卒秋七月𦵏鄭荘公<pb n="11a"/>　春秋之初罪莫甚於鄭荘宋魯齊衛次之而父子兄<lb/>
　弟之禍亦莫甚於此五國者荘公卒髙渠彌殺世子<lb/>
　忽齊人殺子亹傅瑕殺子儀國亂者二十年魯隠公<lb/>
　弑宋殤閔相繼弑衛桓公弑宣殺伋夀而立朔國人<lb/>
　黜朔而立黔牟齊襄公弑雍廪殺公孫無知小白殺<lb/>
　子糾是可為不臣者之戒矣<lb/>
九月宋人執鄭祭仲<lb/>
　祭仲足何以不名命大夫也祭仲以大夫専廢置君<pb n="11b"/>　者也以大夫専廢置君則曷為從其恒稱而不名春<lb/>
　秋之襃貶名號不足以盡意則見于辭書曰宋人執<lb/>
　鄭祭仲突歸于鄭鄭忽出奔衛斯其為辭也詳矣則<lb/>
　從其恒稱不名可也<lb/>
突歸于鄭<lb/>
　出非其罪歸罪也則但書歸凡歸皆譏也凡歸譏也<lb/>
　莫甚於突故弗繫之鄭歸未有不繫國者突荘公子<lb/>
　也而弗繫之鄭以為是簒鄭也<hi>據小白陽生稱齊去疾展與稱莒皆争國</hi>
<pb n="12a"/>　<hi>也唯突弗繫之鄭赤弗繫之曹則簒辭也</hi>
鄭忽出奔衛<hi>有榖梁傳</hi>
　鄭忽何不能為子也身為冡嗣而廢立自權臣不可<lb/>
　以言子矣是故書奔始於此州公如曹紀侯大去其<lb/>
　國未可以言奔必若忽而後可以言奔爾雖然奔君<lb/>
　未有言故者於是特言故猶愈於自取也<lb/>
柔㑹宋公陳侯蔡叔盟于折<lb/>
　柔者何以大夫㑹諸侯盟於是始也故貶之<hi>内大夫可以㑹</hi>
<pb n="12b"/>　<hi>外諸侯榖梁例不侔</hi>至公子結不貶矣<hi>事在荘十九年</hi>
公㑹宋公于夫鍾冬十有二月公㑹宋公于闞<lb/>
十有二年春正月夏六月壬寅公㑹把侯莒子盟于曲<lb/>
池秋七月丁亥公㑹宋公燕人盟于榖丘八月壬辰陳<lb/>
侯躍卒公㑹宋公于虚冬十有一月公㑹宋公于龜丙<lb/>
戌公㑹鄭伯盟于武父丙戌衛侯晉卒<lb/>
　再書日日衛晉之卒也於以見春秋之有日例也春<lb/>
　秋之日例莫謹於崩卒以徃日赴則書徃日以来日<pb n="13a"/>　赴則書来日再赴則亦再日之舎卒而稱日皆大事<lb/>
　也是故非日辭必戰也弑君也滅國而執殺其君世<lb/>
　子大夫也則日之㑹不日㑹有盟焉則日盟有滅焉<lb/>
　則日滅侵伐不日入之則日入潰之則日潰圍不日<lb/>
　滅之則日滅宜日而不日者不得日也凡日必甚之<lb/>
　也是故公即位不日日定公夫人至不日日哀姜諸<lb/>
　侯奔不日日衛侯衎入不日亦日衛侯衎執不日日<lb/>
　鄫子外災不日日宋衛陳鄭外敗不日日頓胡沈蔡<pb n="13b"/>　陳許皆甚之也非甚之也者而稱日則天變也郊薦<lb/>
　之事也<lb/>
十有二月及鄭師伐宋丁未戰于宋<lb/>
　此公及鄭伯也曷為前稱君後稱師<hi>本杜諤</hi>略之也一<lb/>
　後而再見者但人之用衆焉稱師於是欲平宋鄭期<lb/>
　嵗之閒㑹于折于夫鍾于闞于榖丘于虚于龜而宋<lb/>
　辭平遂舍宋而㑹鄭師以伐宋戰焉戰不言伐<hi>公羊氏例</hi>
　戰而言伐有不與戰者也<hi>據僖十八年宋曹衛邾伐齊宋及齊戰而曹衛邾不</hi>
<pb n="14a"/>　<hi>書哀十一年公會吴伐齊齊及吳戰而魯不書</hi>未始有不與戰者而亦言伐<lb/>
　則甚伐者也曰戰于宋薄宋之罪也<lb/>
十有三年春二月公㑹紀侯鄭伯已巳及齊侯宋公衛<lb/>
侯燕人戰齊師宋師衛師燕師敗績<hi>有傳</hi>
三月𦵏衛宣公<lb/>
　凡君在喪恒稱子<hi>據僖九年宋子二十五年衛子定四年陳子</hi>衛宣公未<lb/>
　𦵏則其稱衛侯何不以居喪之禮出也衛朔宋固<hi>成三</hi>
　<hi>年</hi>陳溺<hi>襄五年</hi>猶踰年也鄭費<hi>成三年</hi>未踰年亦曰鄭伯<pb n="14b"/>　甚矣春秋之法苟在喪也未踰年不成君是故衛戴<lb/>
　公不書卒鄭忽曹羈之奔也但書名此亦未踰年也<lb/>
　而自稱衛侯吾從而志之無改焉何也以其不成君<lb/>
　則春秋不可以弗辨苟繼世矣則春秋弗辨也從而<lb/>
　志之徒見其悖禮焉耳故凡春秋辭從主人皆實錄<lb/>
　而已非修春秋之辭也<lb/>
夏大水秋七月冬十月<lb/>
十有四年春正月公㑹鄭伯于曹無氷夏五<hi>榖梁有傳</hi>鄭伯<pb n="15a"/>使其弟語來盟秋八月壬申御廪災乙亥嘗<hi>公羊榖梁有傳</hi>
冬十有二月丁巳齊侯祿父卒宋人以齊人蔡人衛人<lb/>
陳人伐鄭<lb/>
　伐未有言以者則其言以何用諸侯之師於是始也<lb/>
　東遷之後諸侯雖㑹伐非一國之志也非一國之志<lb/>
　也則㑹者序爵而已矣<hi>據隐四年伐鄭十年伐戴桓十五年十六年伐鄭十七年</hi>
　<hi>伐邾皆先宋</hi>雖主兵也而小國序大國之上<hi>據隐五年邾鄭伐宋荘五</hi>
　<hi>年齊宋伐衛</hi>亦非一國之志也以一國而用諸侯之師於<pb n="15b"/>　是始上無天子下無方伯有以一國而用諸侯之師<lb/>
　者矣書以此伯之所由興也伯者之令行於天下自<lb/>
　是無書以者書以者必中國用外域者也<hi>據僖二十六年公以</hi>
　<hi>楚師定四年蔡侯以吴子</hi>
十有五年春二月天王使家父来求車<hi>有傳説在章指</hi>三月乙<lb/>
未天王崩夏四月己巳𦵏齊僖公五月鄭伯突出奔蔡<lb/>
　奔君未有無故者鄭忽嘗言故矣於是祭仲專鄭厲<lb/>
　公與雍糾圖之祭仲殺雍糾而後奔則其但言奔何<pb n="16a"/>　以是為自失國也春秋之法苟其道足以失國雖有<lb/>
　權臣亦以自致之文書之是故鄭祭仲殺雍糾而突<lb/>
　出衛孫林父殺子蟜子伯子皮而衎出燕大夫殺外<lb/>
　嬖而款出書奔而已矣<lb/>
鄭世子忽復歸于鄭<lb/>
　忽嘗不稱世子此其加世子何從其恒稱也以其失<lb/>
　國也不稱子以其歸國也稱世子春秋無加損焉正<lb/>
　其名實而已矣不稱鄭伯以是為終失國也春秋無<pb n="16b"/>　二尊苟失國雖見殺不書是故鄭無昭公晉無懐公<lb/>
　<hi>稱世子以正忽之反正以反突之不正</hi>
許叔入于許<lb/>
　出罪也入亦罪也則悉書之<hi>據鄭良霄宋魚石晉欒盈之類</hi>出非其<lb/>
　罪入罪也則但書入<hi>據齊小白陽生莒去疾之類</hi>凡入皆譏也凡<lb/>
　入譏也則其曰許叔何以是為宜入也昔者齊鄭<lb/>
　魯三師入許許荘公奔衛鄭人以許東偏奉許叔而<lb/>
　使其大夫獲處許西偏許無君者十有五年忽突之<pb n="17a"/>　亂於是叔始得許若許叔可謂能復荘公之宇矣是故<lb/>
　入未有書字者雖公子也弗謂公子此其曰許叔所<lb/>
　以别有罪也叔不書字則疑於齊小白陽生莒去疾<lb/>
公㑹齊侯于艾邾人牟人葛人来朝<lb/>
　朝未有書人者旅見非邦交之舊自參以上甚矣凡<lb/>
　朝不勝譏莫甚於自參以上是故貶人之<lb/>
秋九月鄭伯突入于櫟冬十有一月公㑹宋公衛侯陳<lb/>
侯于袲伐鄭<pb n="17b"/>　納厲公也㑹伐㑹盟㑹救㑹侵皆前定之辭也未前<lb/>
　定則書㑹于某而後伐<hi>宣元年棐林定四年召陵同</hi>㑹于某而後<lb/>
　盟<hi>重丘</hi>㑹于某而後救<hi>牡丘</hi>㑹于某而後侵前定同欲也<lb/>
　未前定繼事也<hi>榖梁地而後伐疑辭也</hi>
十有六年春正月公㑹宋公蔡侯衛侯于曹夏四月公<lb/>
㑹宋公衛侯陳侯蔡侯伐鄭秋七月公至自伐鄭<lb/>
　始至伐也凡至危之也隐行不至桓至盟戎而已荘<lb/>
　之適齊皆至之桓文有諸侯之事苟不得意則書至<pb n="18a"/>　<hi>桓至牡丘文至圍許</hi>訖於斷道而後不至者鮮矣成之瑣澤襄<lb/>
　之鄬之戲之役僅不至焉耳昭定之世無不至者哀<lb/>
　或不至至㑹吴伐齊至黄池之㑹皆危之也是故夫<lb/>
　人不至至出姜大夫不至至季孫意如叔孫婼<lb/>
冬城向十有一月衛侯朔出奔齊<lb/>
　此衛人立公子黔牟而後奔則其但書奔何以為自<lb/>
　失國也春秋之法苟其道足以失國雖有簒公子亦<lb/>
　以自致之文書之是故衛人立黔牟而朔出蔡人立<pb n="18b"/>　東國而朱出郕人立君而朱儒出書奔而已矣春秋<lb/>
　之初人猶有讓心也魯隠之奉其弟軌也宋穆之舎<lb/>
　其子馮也衛伋夀之不愛其死以立朔也則皆讓千<lb/>
　乗之國者也俄而魯宋弑禍起衛亦廢置君焉而諸<lb/>
　侯相與成三國之亂於是翬相魯桓督相宋荘衛朔<lb/>
　拒天子之師而自立春秋於是為亂臣賊子作也<lb/>
十有七年春正月丙辰公㑹齊侯紀侯盟于黄二月丙<lb/>
午公㑹邾儀父盟于趡夏五月丙午及齊師戰于奚六<pb n="19a"/>月丁丑蔡侯封人卒秋八月蔡季自陳歸于蔡<lb/>
　出罪也歸亦罪也則悉書之<hi>據陳黄楚比之類</hi>出非其罪歸<lb/>
　罪也則但書歸<hi>據鄭突曹赤之類</hi>凡歸皆譏也凡歸皆譏<lb/>
　則其曰蔡季何以是為宜歸也蔡桓侯卒無子蔡人<lb/>
　召季於陳而立之是故歸未有稱字者雖公子也弗<lb/>
　謂公子此其曰蔡季所以别有罪也季不稱字則疑<lb/>
　於鄭突曹赤<lb/>
癸巳𦵏蔡桓侯及宋人衛人伐邾冬十月朔日有食之<pb n="19b"/>
                    <hi>有傳</hi>
　自文以上日食有不書日者自文而下皆書日是故<lb/>
　曰桓荘之世多闕文<lb/>
十有八年春王正月公㑹齊侯于濼公與夫人姜氏遂<lb/>
如齊夏四月丙子公薨于齊<lb/>
　内諱弑書薨不地其曰公薨于齊所以别弑也是故<lb/>
　弑賊不討不書𦵏見殺于他邦雖讐不復書𦵏<hi>本榖梁</hi>
　可以攷春秋責臣子之𦵏矣<pb n="20a"/>丁酉公之喪至自齊秋七月冬十有二月己丑𦵏我君<lb/>
桓公<lb/>
　見殺於他邦雖讎不復書𦵏<lb/>
　<lb/>
　<lb/>
　<lb/>
　<lb/>
　<pb n="20b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋後傳卷二<lb/>
</p>

  </div>
            <div>
                <head>春秋後傳卷三</head>
    <p>
<pb n="1a"/>欽定四庫全書<lb/>
　春秋後傳卷三　　　　宋　陳傅良　撰<lb/>
　　莊公<lb/>
元年春王正月三月夫人孫于齊<hi>有傳</hi>
　此文姜也曷不稱姜氏絶之也吾君父不良死於齊<lb/>
　而文姜猶孫於齊莊公不可以言人子矣絶文姜所<lb/>
　以惡莊也<lb/>
夏單伯送王姬<pb n="1b"/>　單伯者何天子之大夫也曷為書之如吾大夫唯王<lb/>
　人則以内辭書之書會書如書至書卒<hi>十四年單伯會伐宋文十</hi>
　<hi>四年單伯如齊十五年單伯至自齊文二年王子虎卒定四年劉卷卒</hi>一如吾大夫内<lb/>
　之也外送女不書<hi>據傳昭五年晉侯送女</hi>此何以書吾主之也<lb/>
　齊襄弑魯桓天子不能正而使魯主王姬以嫁齊則<lb/>
　魯豈無辭乎然則單伯何以無譏譏不及單伯也<lb/>
秋築王姬之舘于外<hi>有榖梁傳</hi>
冬十月乙亥陳侯林卒王使榮叔來錫桓公命<pb n="2a"/>　王命諸侯不書<hi>據魯頌僖公使季孫行父請命于周他如莊十六年王命曲沃伯為晉侯</hi>
　<hi>莊二十七年召伯廖賜齊侯命之類</hi>此何以書追命之也桓在位久曷<lb/>
　為於是焉追命之桓弑其君兄而自立比其死也而<lb/>
　後王賜之也桓公簒立周人以為罪矣而不能正宰<lb/>
　渠伯糾來仍叔之子又來將以懷柔魯也而終桓之<lb/>
　身不請命蓋魯無王厯者十有五年而家父之後王<lb/>
　聘亦不及魯於是末如之何矣而追錫命是故王不<lb/>
　書天<hi>本何休</hi>貶必於其重者莫重於追錫命故於是焉<pb n="2b"/>　貶也<hi>本薛氏昭七年傳衞齊惡告喪于周且請命王使成簡公如衞弔且追命襄公</hi>桓王未<lb/>
　葬則榮叔何以言使<hi>據武氏子毛伯不言使</hi>不可以三年無君<lb/>
王姬歸于齊<lb/>
　王姬不書<hi>據傳文公八年宋襄夫人</hi>唯莊公之篇再書之曷為再<lb/>
　書以莊公之於齊不可與相為禮也天子嫁女於諸<lb/>
　侯使同姓諸侯主之則魯有主王姬者矣莫悖於與<lb/>
　齊婚是故特譏之春秋之書外女未有詳於此者也<lb/>
　書送女書築王姬之館書歸書卒皆以病莊公也<pb n="3a"/>齊師遷紀郱鄑郚<lb/>
二年春王二月葬陳莊公夏公子慶父帥師伐於餘丘<lb/>
秋七月齊王姬卒<lb/>
　外夫人卒不書<hi>本公穀例</hi>雖王后亦不書<hi>據昭十五年穆后</hi>此何<lb/>
　以書以吾嘗為之服也然則禮與記曰齊告王姬之<lb/>
　喪魯莊公為之大功或曰由魯嫁故為之服姊妹之<lb/>
　服或曰外祖母也故為之服或之者疑之則禮未之<lb/>
　有也禮未之有而以意起之施諸不共戴天之讎莊<pb n="3b"/>　公不可以為人子矣<lb/>
冬十有二月夫人姜氏㑹齊侯于禚<hi>有傳并穀梁傳</hi>乙酉宋公<lb/>
馮卒<lb/>
三年春王正月溺㑹齊師伐衞<hi>有傳并榖梁傳</hi>
　溺者何隱桓莊之世吾大夫㑹伐恒名之自公孫兹<lb/>
　不貶矣<hi>事在僖四年</hi>
夏四月葬宋莊公五月葬桓王<lb/>
　㑹葬不書其人必有故也而後書其人文公使公子<pb n="4a"/>　遂葬晉侯<hi>六年</hi>叔孫得臣葬襄王<hi>九年</hi>是均周晉也昭公<lb/>
　使叔弓葬宋公<hi>十一年</hi>滕侯<hi>三年</hi>叔鞍葬景王<hi>二十二年</hi>是均<lb/>
　周宋滕也均猶可也晉景公卒成公弔喪<hi>據傳十年晉侯卒公</hi>
　<hi>如晉晉人止公使送葬諸侯莫在魯人辱之故不書諱之也</hi>而定王不書葬<hi>定王崩在</hi>
　<hi>五年</hi>楚康王卒襄公送葬而靈王不書葬<hi>據傳二十八年十一月天</hi>
　<hi>王崩十二月公及諸侯如楚及漢康王卒二十九年四月葬楚康王公及諸侯送葬五月公至自楚葬靈</hi>
　<hi>王鄭上卿有事子展使印段往伯有曰弱不可子展曰與其莫往弱不猶愈乎遂使印段如周杜氏葬靈</hi>
　<hi>王不書㑹不書</hi>不臣於周而詘於晉楚春秋諱之是故春秋<pb n="4b"/>　不徒志葬也<lb/>
秋紀季以酅入于齊<lb/>
　紀侯在而季以酅入齊若以邑叛然則其稱字何紀<lb/>
　侯意也春秋之初齊襄小伯自桓之始年挾鄭以圖<lb/>
　紀黄之㑹魯為之求成不得免焉遷郱鄑郚紀之不<lb/>
　絶也如綫季以酅入齊紀於是乎始判是分國以與<lb/>
　之也齊人之所欲者吾土地分國以與之苟可以免<lb/>
　紀者無不為也是紀侯意也是故季稱字<hi>本公羊</hi>不稱<pb n="5a"/>　字則疑於宗魚石邾庶其<lb/>
冬公次于滑<lb/>
　公行不言次必久而無名也而後言次吾君嘗久外<lb/>
　矣<hi>閔元年召季友于陳公次于郎不書</hi>而莊公特書次以莊之不競於<lb/>
　齊也君父死焉不能討且㑹伐衞於是將謀紀難而<lb/>
　齊卒滅紀斯可以言次矣是故魯十有二公惟莊昭<lb/>
　書次舍是無書次者矣外書次必伯者之所以興衰<lb/>
　也<pb n="5b"/>四年春王二月夫人姜氏享齊侯于祝丘三月紀伯姬<lb/>
卒<lb/>
　内女為夫人書卒不書葬<hi>本公羊榖梁外夫人不書葬</hi>其不書卒<lb/>
　者必有故也是故齊子叔姬不卒郯伯姬不卒以是<lb/>
　為嘗失位也非有故也而不卒者則不赴也<hi>紀伯姬</hi>
夏齊侯陳侯鄭伯遇于垂<lb/>
　自參以上非邦交之舊矣<lb/>
紀侯大去其國<hi>有榖梁傳</hi>
<pb n="6a"/>　諸侯去國恒書奔此其不書奔何不以奔罪加紀侯<lb/>
　也其不以奔罪加紀侯何罪齊也黄之㑹魯為之求<lb/>
　成不得免焉遷郱鄑郚紀之不絶如綫也紀季以酅<lb/>
　入於齊猶不得免焉則有去而已矣去國如紀侯庶<lb/>
　幾有辭焉故不以奔罪加紀侯也然則何以罪齊書<lb/>
　曰紀侯大去其國未知紀之自亡與人之亡之與曰<lb/>
　齊侯葬紀伯姬則齊亡之也<lb/>
六月乙丑齊侯葬紀伯姬<pb n="6b"/>　内女不葬必有故也而後書葬紀伯姬在殯齊人取<lb/>
　其國而葬伯姬於是特書葬不以往㑹也是故苟宜<lb/>
　書葬雖不往㑹書之陳哀公在殯楚師滅陳輿嬖袁<lb/>
　克葬之書曰葬陳哀公苟不宜書雖徃㑹不書楚葬<lb/>
　康王襄公及陳侯鄭伯許男送葬至於西門之外不<lb/>
　書也逹例永足以觀春秋矣<lb/>
秋七月冬公及齊人狩于禚<hi>有公羊傳</hi>
五年春王正月夏夫人姜氏如齊師秋郳犂來來朝<pb n="7a"/>　傳曰未王命也<lb/>
冬公㑹齊人宋人陳人蔡人伐衞<lb/>
　此納衞侯朔也則其不言納何<hi>據昭十二北燕伯</hi>以朔入為<lb/>
　重也入不書納是故伐鄭納突伐衞納朔書入而已<lb/>
　矣凡㑹伐有諸侯在焉則其大夫稱人有諸侯在焉<lb/>
　而大夫不稱人自齊國佐始<lb/>
六年春王正月王人子突救衞<lb/>
　自伐鄭以來王師不書其書救衞何救衞無功也救<pb n="7b"/>　衞無功而後王命益不行於天下是故子突貴者也<lb/>
　而繫諸人人子突所以微王室也<hi>本公羊</hi>救不書必救<lb/>
　而無功然後書而書救自子突始隠桓之諸侯㑹盟<lb/>
　侵伐徒以定簒弑也衛州吁之亂㑹者五國宋督之<lb/>
　亂㑹者四國袲之㑹伐鄭以立突於是伐衞以立朔<lb/>
　也以王子將而救衞救衞而克則是天子猶足廢置<lb/>
　諸侯矣昔者王嘗以一軍命曲沃伯為晉侯詩人美<lb/>
　之而經不書以為天子宜廢置諸侯也天子而猶得<pb n="8a"/>　廢置諸侯春秋可以無作而朔終以自立故曰救衞<lb/>
　無功而後王命益不行於天下<lb/>
夏六月衞侯朔入于衞<lb/>
　歸君未有不言復者<hi>據僖二十八年衞侯鄭曹伯襄襄二十六年衞侯衎</hi>歸不<lb/>
　言復者未得國也是故鄭伯入於櫟不言復衞侯入<lb/>
　於夷儀不言復罪未得國也而不言復則非奔君也<lb/>
　<hi>據蔡侯廬陳侯吳</hi>朔奔君也其不言復何朔害伋壽而後立<lb/>
　衞人為之賦二子乘舟孔子取焉則其罪宜廢又拒<pb n="8b"/>　天子之師故入不言復與齊小白陽生同文公羊氏<lb/>
　曰簒辭也<lb/>
秋公至自伐衞螟冬齊人來歸衞俘<lb/>
七年春夫人姜氏㑹齊侯于防夏四月辛卯夜恒星不<lb/>
見夜中星隕如雨秋大水無麥苗<hi>有公羊傳</hi>冬夫人姜氏㑹<lb/>
齊侯于榖<lb/>
八年春王正月師次于郎以俟陳人蔡人<lb/>
　此吾君將也<hi>據傳公子慶父請公伐齊</hi>何以稱師莊之㑹齊皆譏<pb n="9a"/>　也莫甚於及圍郕是故一貶之師行不言次<hi>成十六年我師</hi>
　<hi>次於督揚不書</hi>必久而無功也而後言次吾師嘗久外矣而<lb/>
　莊公特書次以莊之不競於齊也俟陳蔡不至及齊<lb/>
　圍郕郕降於齊師以正月甲午治兵及秋而還斯可<lb/>
　以言次矣<lb/>
甲午治兵夏師及齊師圍郕郕降于齊師秋師還<lb/>
　内書師未有詳於此者書次書俟書治兵書還皆特<lb/>
　筆也師還不書書還危不得還也<hi>杜還師還與言至之義同</hi>
<pb n="9b"/>冬十有一月癸未齊無知弑其君諸兒<lb/>
　此公孫無知也其曰無知何隱桓莊之春秋凡賊皆<lb/>
　名之弑君者連稱管至父則其專罪無知何君弑而<lb/>
　無知受之則賊不在二子矣春秋誅利心是故連稱<lb/>
　管至父實弑齊襄無知與聞故者也而無知受之則<lb/>
　無知為逆首公子棄疾實弑楚靈比與聞故者也而<lb/>
　比受之則比為逆首苟以為利則萬乘之國弑其君<lb/>
　者必千乘之國千乘之國弑其君者必百乘之家此<pb n="10a"/>　孟子所以深探其本而遏亂原也<lb/>
九年春齊人殺無知<lb/>
　無知嘗踰年則其曰齊人殺無知何是不成君之辭<lb/>
　也向也州吁之弑衞人為之變不踰年卒討之今也<lb/>
　無知之弑齊人亦為之變踰年卒討之是故無知不<lb/>
　成君而雍廩得書人是國有臣子也春秋之初王道<lb/>
　猶未墜人心猶止於禮義也衛詩為州吁作者七鄭<lb/>
　詩為叔段作者三為忽作者五齊詩為襄公作者六<pb n="10b"/>　晉刺獻公陳刺陳佗大抵隠桓莊之際皆有合於春<lb/>
　秋以此攷見諸侯放恣而學士大夫清議之公廩廩<lb/>
　然也以齊襄之不道詩人屢致意焉兾幸一悟而長<lb/>
　惡不已至於遇弑然不忘討賊之義故曰國猶有臣<lb/>
　子也<lb/>
公及齊大夫盟于蔇<lb/>
　傳曰齊無君也<lb/>
夏公伐齊納子糾<pb n="11a"/>　稱子何成糾之為子也未踰年之君稱子襄公弑國<lb/>
　人討無知糾自魯入小白自莒入未知其誰立也成<lb/>
　糾之為子則糾宜立者也糾宜立則夫子何以不予<lb/>
　召忽予管仲成糾之為子可也成管仲之為臣則不<lb/>
　可也然則魯宜納與凡納所宜納皆不書<hi>據宋納齊孝公秦納</hi>
　<hi>晉文公之類</hi>必不宜納也而後書襄公吾讎也而納其亡<lb/>
　公子以為德是納不宜納也<lb/>
齊小白入于齊秋七月丁酉葬齊襄公八月庚申及齊<pb n="11b"/>師戰于乾時我師敗績<hi>榖梁有傳</hi>
　内不言敗績<hi>本公羊傳</hi>諱也此其書敗績何以為不足諱<lb/>
　也狐駘之敗魯於是乎始髽不書為襄公諱也曷為<lb/>
　為襄公諱以魯之救鄫之力索矣覿世子巫於晉猶<lb/>
　無益於鄫而莒卒滅鄫於魯何譏焉故諱之也於升<lb/>
　陘書戰不書敗猶為僖公諱也曷為為僖公諱邾人<lb/>
　滅須句為之伐邾取須句焉而反其君邾人來戰是<lb/>
　忿兵而已矣齊襄吾讎也而納其亡公子以為德於<pb n="12a"/>　是敗焉是納不宜納也為公諱也是故戰不言伐戰<lb/>
　而言伐敗之若齊有辭焉則甚伐者也<lb/>
九月齊人取子糾殺之<lb/>
　魯殺糾也則其曰齊人取子糾殺之何罪小白也宋<lb/>
　公使邾子用鄫子春秋舍宋而書邾以為皆國君也<lb/>
　可以不受命矣而稟命於宋則邾為戎首<hi>本杜預</hi>魯受<lb/>
　命於齊而殺糾則其罪小白何春秋之法兩下相殺<lb/>
　不書雖世子也苟未嗣位殺之亦不書襄公弑國人<pb n="12b"/>　討無知糾自魯入小白自莒入未知其誰立也小白<lb/>
　得國而使鮑叔帥師臨魯以殺糾則是以千乘之國<lb/>
　殺其兄焉耳譏不在魯也<lb/>
冬浚洙<lb/>
十年春王正月公敗齊師于長勺二月公侵宋三月宋<lb/>
人遷宿夏六月齊師宋師次于郎<lb/>
　其言次何以桓公之圖伯而未集也外師未有書次<lb/>
　者<hi>據僖二十五年晉次陽樊宣十五年秦次輔氏之類</hi>桓公所甚汲汲者魯也<pb n="13a"/>　苟不得魯不可以合諸侯宿師於郎將以詘魯爾而<lb/>
　北杏之㑹不至鄄㑹不至則猶未得志於魯也於是<lb/>
　書次用見桓之未得志於諸侯也是故書齊師宋師<lb/>
　次于郎以志齊伯之難書楚子蔡侯次於厥貉以志<lb/>
　楚伯之難於此焉可以知人心矣不苟於從齊是人<lb/>
　心猶有周也不苟於從楚是人心猶有晉也有王者<lb/>
　作天下歸往之矣齊一變至於魯魯一變至於道孔<lb/>
　子所以有志於魯也<pb n="13b"/>公敗宋師于乘丘秋九月荆敗蔡師于莘以蔡侯獻舞<lb/>
歸<lb/>
　外域交相敗不書<hi>據襄十三年楚敗吳師十四年吳敗楚師之類</hi>中國敗外<lb/>
　域不書<hi>據僖二年虢公敗戎于桑田僖八年晉敗狄于采桑之類</hi>必敗中國也而<lb/>
　後書春秋為内外而作也荆敗蔡師於莘是内侵之<lb/>
　始也吳敗頓胡沈蔡陳許之師于雞父則諸夏之不<lb/>
　亡者寡矣是故書荆自此始而春秋以吳終焉聖人<lb/>
　之所甚懼也稱荆本其舊號也<hi>小雅蠻荆商頌荆楚</hi>齊桓公伯<pb n="14a"/>　而敢於伐鄭於是始書楚自㑹于鄧諸侯懼楚矣而<lb/>
　敗鄧不書敗隨不書敗鄖不書雖滅申滅鄧滅息亦<lb/>
　不書也敗蔡師以蔡侯獻舞歸於是始書之是荆楚<lb/>
　之日熾也春秋之法執君言以歸滅國之君言以歸<lb/>
　徒敗焉耳而言以歸則是蔡服楚也是中夏之日衰<lb/>
　也<lb/>
冬十月齊師滅譚譚子奔莒<lb/>
　書滅始於此紀侯大去其國宋人遷宿未可以言滅<pb n="14b"/>　必若齊桓而後可以言滅矣然則滅國自齊桓乎前<lb/>
　乎此矣前乎此則曷為以首滅罪齊微桓公則滅國<lb/>
　之禍不接迹於天下春秋之際滅國三十六五伯為<lb/>
　之也諸侯失國恒名之則譚子何以不名凡奔非其<lb/>
　罪不書奔非其罪莫甚於被兵者也是故齊魯鄭入<lb/>
　許許男奔衞不書<hi>隱十年</hi>必國滅而後書國滅而後書<lb/>
　奔者以不死社稷也奔非其罪莫甚於被兵者也雖<lb/>
　不死社稷猶不名之也<pb n="15a"/>十有一年春王正月夏五月戊寅公敗宋師于鄑<hi>傳例說在章指</hi>秋宋大水冬王姬歸于齊<lb/>
十有二年春王三月紀叔姬歸于酅<lb/>
　紀亡矣曷為謂之紀叔姬存紀也國滅而復見者善<lb/>
　辭也<hi>據昭八年楚滅陳十一年滅蔡十三年蔡侯廬陳侯吳歸陳蔡</hi>未始復也而再<lb/>
　見春秋所以録滅國也是故紀亡矣書紀叔姬陳亡<lb/>
　矣書陳災<lb/>
夏四月秋八月甲午宋萬弑其君捷及其大夫仇牧<pb n="15b"/>　此南宫萬也其曰宋萬何隱桓莊之春秋凡賊皆名<lb/>
　之死君事必大臣然後書於是大宰督死焉則何以<lb/>
　不書督弑君之賊也然則蕩意諸死於昭公何以亦<lb/>
　不書昭稱人以弑則是君無道也已為大臣而君無<lb/>
　道徒死焉耳不足録也<lb/>
冬十月宋萬出奔陳<lb/>
　向也合四國之君而後華督免於討今萬得奔陳自<lb/>
　是無討賊者矣雖然猶有仇牧也<pb n="16a"/>十有三年春齊侯宋人陳人蔡人邾人㑹于北杏<hi>榖梁有傳</hi>
　春秋非主兵皆序爵也<hi>據宋齊衛盟瓦屋宋陳蔡盟折之類</hi>於是序齊<lb/>
　於宋之上而獨爵齊將予齊以伯也晉文公之簡曰<lb/>
　晉侯齊師宋師秦師<hi>據傳宋公在師</hi>皆始伯之辭也自是無<lb/>
　特相㑹者矣<lb/>
夏六月齊人滅遂秋七月冬公㑹齊侯盟于柯<lb/>
十有四年春齊人陳人曹人伐宋夏單伯㑹伐宋<lb/>
　此齊桓公以王師伐宋則其曰單伯㑹伐宋何於是<pb n="16b"/>　諸侯初用王師也春秋不以諸侯用王師故書曰齊<lb/>
　人陳人曹人伐宋單伯㑹伐宋則不以諸侯用王師<lb/>
　之辭也春秋之初王室猶甚威重也衞之定州吁也<lb/>
　陳之妻鄭忽也紀之求成於齊也皆欲假寵於王齊<lb/>
　桓之興亦必請王師而後專伐自伯者之令行天下<lb/>
　諸侯不知有王矣<lb/>
秋七月荆入蔡冬單伯㑹齊侯宋公衛侯鄭伯于鄄<lb/>
十有五年春齊侯宋公陳侯衛侯鄭伯㑹于鄄夏夫人<pb n="17a"/>姜氏如齊秋宋人齊人邾人伐郳<hi>宋主兵也</hi>鄭人侵宋冬十<lb/>
月<lb/>
十有六年春王正月夏宋人齊人衞人伐鄭<hi>宋主兵也</hi>秋荆<lb/>
伐鄭<hi>說在十年荆敗蔡師</hi>冬十有二月㑹齊侯宋公陳侯衞侯鄭<lb/>
伯許男滑伯滕子同盟于幽<lb/>
　諸侯初主盟也自是無特相盟者矣盟未有言同者<lb/>
　於是言同盟以齊桓之初主盟也夫主盟者舉天下<lb/>
　而聽於一邦也王者不作舉天下而聽於一邦古未<pb n="17b"/>　之有也於是始書曰同盟同衆辭也猶未予以專主<lb/>
　是盟也再盟于幽之後天下知有齊桓而已矣内不<lb/>
　言公諱之也<lb/>
邾子克卒<lb/>
　向也曰邾儀父今也曰邾子已賜之爵也春秋之初<lb/>
　諸侯猶禀命於天子大夫猶禀命於諸侯故滕侯稱<lb/>
　子薛侯稱伯訖春秋不復焉而曲沃伯之為晉侯詩<lb/>
　人為之賦無衣<hi>據傳王立晉哀侯立晉鄂侯又命曲沃伯為晉侯</hi>則天子猶<pb n="18a"/>　有黜陟也挾無駭終不書族則諸侯猶有予奪也春<lb/>
　秋褒貶天下之君大夫而托魯以寓王法莫備于隠<lb/>
　桓莊之世是故於諸侯有絀其爵者<hi>據把伯卒稱子</hi>有雖爵<lb/>
　而名之者<hi>據鄧穀</hi>有字之者<hi>據邾儀父</hi>甚貶之者稱人<hi>據邾人葛</hi>
　<hi>人</hi>於大夫有絀其族者<hi>據華督南宫萬</hi>有雖族但名之者<hi>據翬</hi>
　<hi>溺</hi>有字之者<hi>據宋孔父陳女叔</hi>甚予之者稱子<hi>據季子髙子</hi>齊晉<lb/>
　伯而襃貶在桓文矣或曰夫子何以進退天下之君<lb/>
　大夫襃貶非春秋意也且書杞伯屢矣獨來盟稱杞<pb n="18b"/>　子書公子友屢矣獨來歸書季子一人之身而進退<lb/>
　稱焉以是為非春秋之意則春秋徒異同而已矣<lb/>
十有七年春齊人執鄭詹夏齊人殱于遂<hi>榖梁有傳</hi>
　於是遂因氏頷氏工婁氏須遂氏饗齊戍而殺之則<lb/>
　其但曰齊人殱於遂何不以咎遂人也桓公伯諸侯<lb/>
　而喪師於亡國之餘自取之也<lb/>
秋鄭詹自齊逃來<lb/>
　外逃不書<hi>據宣十七年髙固逃歸襄十六年髙厚逃歸</hi>逃來則書之書逃<pb n="19a"/>　來譏與之接也苟不接雖莒僕來奔宣公命與之邑<lb/>
　季文子使司寇出諸竟則不書苟接之矣介葛盧來<lb/>
　僖公在㑹饋之芻米則書<lb/>
冬多麋<lb/>
十有八年春王三月日有食之夏公追戎于濟西<hi>有傳</hi>
　不言其來舉重也舉重之文約是故書公追戎於濟<lb/>
　西則戎來侵可知己書公㑹晉師於瓦則晉來救可<lb/>
　知己<hi>事在定八年</hi>春秋無費辭費辭者必言故也公子結<pb n="19b"/>　媵陳人之婦于鄄為盟齊宋書有事于太廟為卒仲<lb/>
　遂書雖常事以其故不可不志也<lb/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>冬十月<lb/>
十有九年春王正月夏四月秋公子結媵陳人之婦于<lb/>
鄄遂及齊侯宋公盟<hi>有公榖傳</hi>夫人姜氏如莒冬齊人宋人<lb/>
陳人伐我西鄙<lb/>
二十年春王二月夫人姜氏如莒夏齊大災秋七月冬<lb/>
齊人伐戎<pb n="20a"/>二十有一年春王正月夏五月辛酉鄭伯突卒秋七月<lb/>
戊戌夫人姜氏薨冬十有二月葬鄭厲公<lb/>
二十有二年春王正月肆大眚癸丑葬我小君文姜陳<lb/>
人殺其公子御寇<hi>傳言夫子作經改定</hi>
　殺非大夫公子皆不書<hi>據傳晉殺丕鄭及七輿大天楚殺鬭宜申及仲歸之類</hi>
　公子為大夫則書曰大夫公子某非大夫也則書曰<lb/>
　公子某雖大夫公子也以討亂殺之則不書<hi>據宋殺公子遂</hi>
　<hi>鄭殺公子闞楚殺越椒之類</hi>甚者殺世子母弟亦不書<hi>據鄭殺世子華宋殺</hi>
<pb n="20b"/>　<hi>母弟司城須</hi>必殺之非其罪也而後書<hi>本榖梁例稱國以殺大夫殺無罪也</hi>
　苟殺有罪則稱人以殺<hi>榖梁稱人以殺殺有罪也</hi>稱人者討辭也<lb/>
　是故晉先都士縠箕鄭父嘗殺先克則稱人陳公子<lb/>
　過嘗殺偃師則稱人非殺有罪也而亦稱人猶曰衆<lb/>
　之殺之焉耳<lb/>
夏五月秋七月丙申及齊髙傒盟于防<hi>公羊有傳</hi>冬公如齊<lb/>
納幣<hi>公羊榖梁有傳</hi>
二十有三年春公至自齊祭叔來聘<pb n="21a"/>　聘未有不稱使者其不稱使何私相為好也自桓之<lb/>
　伯也王室無聘魯者於是祭叔私相為好也自桓之<lb/>
　中年則王室曷為無聘魯者王命不行於天下莊僖<lb/>
　崩葬蓋不見於經矣是故春秋之初亟書王人書來<lb/>
　求則猶有治不修貢之事焉書來錫命則猶有治不<lb/>
　禀命之事焉於是祭公私相為好君子蓋有感於此<lb/>
　而非徒以為譏也莊僖之際諸侯來聘乎盟主矣<lb/>
夏公如齊觀社公至自齊<pb n="21b"/>　諸侯非享覲不踰境如齊觀社非禮也<lb/>
荆人來聘<lb/>
　聘未有書人者其稱人何荆未有大夫也聘未有不<lb/>
　稱使者其不稱使何荆未有君也荆未有君大夫也<lb/>
　而稱人於是始蓋進之也<hi>公羊始能聘也</hi>隱桓之春秋舍王<lb/>
　室若姻鄰無聘魯者矣<hi>經止書天王齊</hi>舍王室若姻鄰未有<lb/>
　聘魯者而荆人先諸夏修聘於上國進之也進之也<lb/>
　者憂之也<pb n="22a"/>公及齊侯遇于榖蕭叔朝公<hi>榖梁有傳</hi>秋丹桓宫楹冬十有<lb/>
一月曹伯射姑卒十有二月甲寅公㑹齊侯盟于扈<lb/>
二十有四年春王三月刻桓宫桷<hi>榖梁有傳</hi>葬曹莊公夏公<lb/>
如齊逆女<hi>榖梁有傳</hi>
　親逆女不書<hi>據莊十一年傳齊侯來逆共姬</hi>唯莊公特書之則以娶<lb/>
　齊女也於是莊公生三十七年而在位二紀矣制於<lb/>
　其母必齊女也而後娶齊人重要之為之親納幣而<lb/>
　觀社遇於榖盟於扈一歲而三見于齊丹桓宫楹刻<pb n="22b"/>　其桷以飾夫人夫人猶踰時然後入大夫宗婦以幣<lb/>
　覿此何禮也是故書逆書至而後書入夫人未有言<lb/>
　入者入難辭也書逆以病莊公也書入以惡哀姜也<lb/>
　亦以譏齊桓也春秋之書夫人未有詳於此者也<lb/>
秋公至自齊<lb/>
　親逆女不書惟莊公特書之則以娶齊女也<lb/>
八月丁丑夫人姜氏入戊寅大夫宗婦覿用幣大水冬<lb/>
戎侵曹曹羈出奔陳赤歸于曹<pb n="23a"/>　凡君在喪恒稱子其曰曹羈何不能為子也侵淺事<lb/>
　也以千乘之國不能守不可以言子矣雖然奔君未<lb/>
　有言故者言故猶愈於自奔也<lb/>
郭公<lb/>
二十有五年春陳侯使女叔來聘<hi>有傳</hi>
　諸侯初交聘也前乎此非王室若姻鄰無聘者矣案<lb/>
　是交聘齊桓公為之也自女叔之後諸侯之㑹數而<lb/>
　朝聘皆之乎盟主矣是故吾君大夫如齊自僖之初<pb n="23b"/>　年始春秋之初吾君大夫適他邦必有故也<hi>據公如齊觀社</hi>
　<hi>公如齊納幣公如齊逆女公子翬如齊逆女公子友如陳葬原仲公子結媵陳人之婦于鄄皆非朝聘</hi>
　有故而後行猶私相為好而非定制也王室衰諸侯<lb/>
　私相為好而無定制是謂亂初生也由僖而下朝聘<lb/>
　皆之乎盟主天王狩於河陽公朝於王所天王使宰<lb/>
　周公來聘公子遂如京師遂如晉吾未知其所終矣<lb/>
　春秋所以作也<lb/>
夏五月癸丑衞侯朔卒六月辛未朔日有食之鼓用牲<pb n="24a"/>于社伯姬歸于杞秋大水鼓用牲于社于門冬公子友<lb/>
如陳<lb/>
二十有六年春公伐戎夏公至自伐戎曹殺其大夫<lb/>
　凡殺大夫恒名之此其不名何惡君也莊公卒有戎<lb/>
　難羈出奔陳赤於是簒曹簒而殺其大夫則必不義<lb/>
　其君者也宋杵臼之弑也始不書賊而曰宋人以是<lb/>
　為君無道也無道而殺大夫則亦不義其君者也是<lb/>
　故曹僖公之大夫不名宋昭公之大夫不名<hi>僖二十五年宋</hi>
<pb n="24b"/>　<hi>成公殺其大夫無傳</hi>
秋公㑹宋人齊人伐徐<lb/>
　公㑹伐書人義同五年<lb/>
冬十有二月癸亥朔日有食之<lb/>
二十有七年春公㑹杞伯姬于洮<hi>有傳</hi>夏六月公㑹齊侯<lb/>
宋公陳侯鄭伯同盟于幽<lb/>
　齊初主盟於是書公矣<lb/>
秋公子友如陳葬原仲冬杞伯姬來<hi>傳例非是說在章指</hi>
<pb n="25a"/>　此吾女也則其書來何非歸寧也凡吾之女稱伯叔<lb/>
　季時君之女加子以是知非歸寧也内女為夫人凡<lb/>
　八見於經未有書公㑹者而㑹自伯姬始由是來朝<lb/>
　其子由是來求婦伯姬之為皆未之前聞也是故終<lb/>
　伯姬之出但書來苟無辭以為稱雖吾女亦以是書<lb/>
莒慶來逆叔姬<lb/>
　外逆女不書<hi>據宋蕩伯姬</hi>此何以書公自主之也<hi>榖梁接内是</hi>
　諸侯嫁女乎大夫必使大夫同姓者主之曷為公親<pb n="25b"/>　焉則莒慶伉也莒無大夫於是書莒慶隱桓莊之際<lb/>
　莒嘗為强國入向取杞牟婁納公子慶父吾君特㑹<lb/>
　外大夫自浮來之盟始以是知慶之敢伉也<hi>公羊氏傳曰大</hi>
　<hi>夫越竟逆女非禮也則蕩氏宜書今不取</hi>
杞伯來朝公㑹齊侯于城濮<lb/>
二十有八年春王三月甲寅齊人伐衞衞人及齊人戰<lb/>
衞人敗績<lb/>
　此齊侯也則其稱人何貶之也於是王使召伯廖錫<pb n="26a"/>　齊侯命且請伐衞以其立子頽也齊敗衞師數之以<lb/>
　王命取賂而還隱桓之春秋凡以王命討諸侯皆不<lb/>
　書至是始書之桓公不以王命討衞也桓公不以王<lb/>
　命討衞而後王師不出向也王室有四方之事雖伐<lb/>
　鄭不服救衞無功而執芮伯立晉侯於是猶討樊仲<lb/>
　皮也自討樊皮而王命不見於傳記桓公為之也凡<lb/>
　戰不言伐戰而言伐有不與戰者也未始有不戰者<lb/>
　而亦言伐則甚伐者也曰衞人敗績不甚敗之辭也<pb n="26b"/>夏四月丁未邾子瑣卒秋荆伐鄭公㑹齊人宋人救鄭<lb/>
　齊桓也救必無功也而後書此其為無功何失鄭也<lb/>
　首止之㑹鄭伯逃歸為之圍新城盟世子華而鄭少<lb/>
　師桓公卒鄭遂朝楚諸夏之變於夷鄭為亂階也<lb/>
冬築郿<hi>傳例說在章指</hi>大無麥禾臧孫辰告糴于齊<hi>穀梁有傳</hi>
二十有九年春新延廄夏鄭人侵許秋有蜚<hi>傳例說在章指隱元年</hi>冬十有二月紀叔姬卒城諸及防<hi>有傳例</hi>
三十年春王正月夏次于成秋七月齊人降鄣<pb n="27a"/>　次於滑也書公於郎貶師之此其但書次何以是為<lb/>
　不足書也<hi>本榖梁</hi>甚矣莊之不競於齊也君父死焉不<lb/>
　能討謀紀而齊滅紀及齊圍郕而郕降于齊于是次<lb/>
　成齊人降鄣<hi>榖梁鄣紀之遺邑是左傳有紀鄣</hi>雖罪齊桓也訖莊公<lb/>
　之身不可以不貶也<lb/>
八月癸亥葬紀叔姬<hi>公羊有傳</hi>九月庚午朔日有食之鼓用<lb/>
牲于社冬公及齊侯遇于魯濟齊人伐山戎<hi>榖梁有傳</hi>
三十有一年春築臺于郎夏四月薛伯卒築臺于薛六<pb n="27b"/>月齊侯來獻戎捷秋築臺于秦冬不雨<lb/>
三十有二年春城小榖夏宋公齊侯遇于梁丘秋七月<lb/>
癸巳公子牙卒<hi>有公羊傳</hi>
　季友以君命酖牙也則其書卒何喪以大夫之禮也<lb/>
　牙將與慶父夫人為亂雖酖之而立叔孫氏使若死<lb/>
　於位然是喪以大夫之禮也春秋之法苟有誅意於<lb/>
　其臣雖自殺也亦書殺此殺也吾從而卒之則何以<lb/>
　傳信於萬世不卒之則無以察魯人之心也縁君臣<pb n="28a"/>　之誼不得私其親縁親親之恩不與國人慮兄弟也<lb/>
　立叔孫氏使之若死於位然則淫人何懼焉史著其<lb/>
　迹春秋察其心後世有懼焉者矣<lb/>
八月癸亥公薨于路寢冬十月己未子般卒<hi>有傳</hi>
　君在喪恒稱子<hi>僖九年宋子定四年陳子之類</hi>卒亦稱子<hi>文十八年子卒</hi>若<lb/>
　未葬也則卒稱子某<hi>子般襄三十一年子野</hi>王在喪稱王某卒<lb/>
　稱王子某<hi>王猛王子猛</hi>非君在喪而稱子者必當國者也<lb/>
　於是書衛子非王在喪而卒稱王子某者亦必當國<pb n="28b"/>　者也於是書王子虎<hi>榖梁或云以其嘗執重以守也</hi>
公子慶父如齊狄伐邢<lb/>
　<lb/>
　<lb/>
　<lb/>
　<lb/>
　<lb/>
　春秋後傳卷三<lb/>
</p>

  </div>
            <div>
                <head>春秋後傳卷四</head>
    <p>
<pb n="1a"/>欽定四庫全書<lb/>
　春秋後傳卷四　　　　　宋　陳傅良　撰<lb/>
　　閔公<lb/>
元年春王正月齊人救邢<lb/>
　書救邢潰而遷夷儀也<lb/>
夏六月辛酉葬我君莊公秋八月公及齊侯盟于落姑<lb/>
季子來歸<hi>有傳</hi>
　此公子友也其稱季子何賢之斯不名之不名之斯<pb n="1b"/>　以美稱稱之也季友酖牙以立般也而慶父卒賊般<lb/>
　於是奔陳閔公立尚幼盟齊侯於落姑請復季友未<lb/>
　知孰為之也慶父為之則閔公不弑以閔之見弑則<lb/>
　非慶父之意而國人為之也國人之欲歸季子以已<lb/>
　亂也而季子雖歸慶父夫人亂未已俄而弑閔公於<lb/>
　是以僖公適邾則國人何賢乎季子微季子則慶父<lb/>
　之簒成而莊公之統絶慶父之簒不成莊公之統不<lb/>
　絶者季子在也是故奔陳不書如邾不書全季子也<pb n="2a"/>冬齊仲孫來<hi>有傳</hi>
　書來譏也仲孫湫則齊之命大夫也其書來何是覘<lb/>
　魯也莊公薨子般弑而閔公幼落姑之盟嘗以請於<lb/>
　齊矣僅能復季子而已而慶父夫人之志未可知也<lb/>
　桓公不能正憪然使人以覘魯曰是可取乎桓公伯<lb/>
　諸侯將因人之難以為利書來不書聘所以病齊桓<lb/>
　也<hi>趙子云病桓公而嘉仲孫</hi>
二年春王正月齊人遷陽夏五月乙酉吉禘于莊公<hi>有傳</hi>
<pb n="2b"/>　禘者何王者享其祖之所自出而以其祖配之也雍<lb/>
　之頌曰禘太祖也周有二祖太祖文王也始祖稷也<lb/>
　<hi>太祖始祖文見儀禮</hi>祖之所自出者嚳也文王配帝於明堂稷<lb/>
　配天於郊而嚳禘於太廟東遷之後諸侯祖天子矣<lb/>
　於是始有太廟則亦有禘<hi>據傳吳子夀夢卒臨於周廟謂文王也衞蒯瞆之禱</hi>
　<hi>曰皇祖文王烈祖康叔文祖襄公是謂三祖晉亳城北之盟亦曰先王先公則魯衞晉皆祖文武鄭祖厲</hi>
　<hi>王矣</hi>魯之郊禘惠公請之<hi>本劉恕外紀</hi>東周之僣禮也孔子<lb/>
　曰魯之郊禘非禮也周公其衰矣又曰禘自既灌而<pb n="3a"/>　往者吾不欲觀之矣入太廟每事問蓋傷之也然則<lb/>
　春秋何以始見於閔公閔公未除喪而亟行於莊公<lb/>
　自是用之羣公之廟<hi>據傳昭二十五年禘于襄公定八年禘于僖公之類</hi>是故<lb/>
　特書之以其不勝譏譏其甚者耳<hi>餘具郊語中</hi>
秋八月辛丑公薨<lb/>
　魯之春秋固書曰公子慶父弑公于武闈聖人修之<lb/>
　曰公薨諱之也遇弑君父之大哀也則何忍言之是<lb/>
　故書薨而不地且不葬薨十二公所同也不地不葬<pb n="3b"/>　隱閔所獨也然則雖諱而亂臣賊子之獄具矣<lb/>
九月夫人姜氏孫于邾<lb/>
　文姜孫於齊絶不稱姜氏此其稱姜氏何文姜無妻<lb/>
　道哀姜無母道是故文姜一見貶絶之哀姜再見而<lb/>
　後貶絶也貶不於事端則必於其重者莫重於致廟<lb/>
　則孫邾猶可言也<lb/>
公子慶父出奔莒<lb/>
　閔薨不地且不葬亂臣賊子之獄具矣則曷為書慶<pb n="4a"/>　父如他國慶父賊子般而弑閔魯臣子無討焉則書<lb/>
　慶父固如他臣也季友於賊般也奔陳於弑閔也適<lb/>
　邾須慶父奔而後入立僖魯之存僅焉耳是故宋萬<lb/>
　奔陳雖殺之不書慶父奔莒雖殺之不書春秋所以<lb/>
　嚴佚賊之責也季子奔陳不書適邾不書全之也則<lb/>
　其嚴佚賊之責何若季子可與言事存矣事亡則未<lb/>
　也有季友在慶父將不免於為戮則曷為謂之無討<lb/>
　均之為佚賊也<pb n="4b"/>冬齊髙子來盟<hi>榖梁有傳</hi>
　來盟言使<hi>據桓十四年鄭語</hi>此其不言使何貴之也凡外大<lb/>
　夫不言使舍武氏子毛伯<hi>王喪未命</hi>皆私交也<hi>據隱元年祭伯莊二</hi>
　<hi>十三年祭叔二十七年莒慶宣五年齊髙固之類</hi>非私交也而不言使則未<lb/>
　始有大夫者書大夫<hi>楚屈瑕</hi>苟大夫也則不名皆貴之<lb/>
　也貴之也者所以别私交也貴之則曷為不言使其<lb/>
　誼有君命之所不及也<lb/>
十有二月狄入衛<pb n="5a"/>　於是衞及狄人戰于熒澤衞師敗績遂滅衞則其但<lb/>
　書入何不以累桓公也凡滅國有存之者則不言滅<lb/>
　歸徳於存之者也有乘而取之者亦不言滅歸罪於<lb/>
　取之者也是故衞不言滅須句不言滅<hi>事在僖二十一年</hi>
鄭棄其師<hi>公羊有傳</hi>
　於是髙克奔陳不書不足書也是故以鄭伯克段于<lb/>
　鄢為義則太叔不書奔以天王出居於鄭為義則王<lb/>
　子帶不書奔<pb n="5b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋後傳卷四<lb/>
</p>

  </div>
            <div>
                <head>春秋後傳卷五</head>
    <p>
<pb n="1a"/>欽定四庫全書<lb/>
　春秋後傳卷五　　　　宋　陳傅良　撰<lb/>
　　僖公<lb/>
元年春王正月齊師宋師曹師次于聶北救邢<hi>有公羊傳</hi>
　救不言次言次無志於救也狄伐邢於是三歳矣桓<lb/>
　公足以攘狄而宿師於聶北玩宼以待其弊邢潰奔<lb/>
　師而後遷之是故凡救譏也言次甚譏之也<lb/>
夏六月邢遷于夷儀<pb n="1b"/>　自遷不書<hi>據文十三年邾遷于繹成六年晉遷于新田之類</hi>有遷之者而後<lb/>
　書由莊公而下以中國遷中國書曰某人遷某罪遷<lb/>
　之者也由僖公而下以外域遷中國書曰某遷于某<lb/>
　罪遷者也以齊晉之伯也而狄伐邢邢遷於夷儀狄<lb/>
　圍衞衞遷於帝丘雖外域之暴横而桓文亦受其咎<lb/>
　矣<lb/>
齊師宋師曹師城邢<hi>有公羊傳</hi>
　此救邢之師也使之若再有事然志桓慢也狄伐邢<pb n="2a"/>　於是三歳桓公足以攘狄而宿師於聶北玩宼以待<lb/>
　其弊邢潰而後遷之桓公見義不勇矣<lb/>
秋七月戊辰夫人姜氏薨于夷齊人以歸<hi>有傳</hi>楚人伐鄭<lb/>
　荆始書楚自是楚有事於諸侯皆稱人<lb/>
八月公㑹齊侯宋公鄭伯曹伯邾人于檉九月公敗邾<lb/>
師于偃冬十月壬午公子友帥師敗莒師于酈獲莒挐<lb/>
<hi>有公羊傳</hi>
　獲非卿帥不書<hi>據囚宋華元獲樂呂但書華元獲齊國書公孫夏但書國書之類</hi>莒<pb n="2b"/>　挐非卿也則何以書嘉季子也慶父弑君之賊也莒<lb/>
　人納焉賂而後歸之魯於是敗其師獲挐而魯之内<lb/>
　難始定<lb/>
十有二月丁巳夫人氏之喪至自齊<hi>有公羊傳</hi>
二年春王正月城楚丘<hi>有公羊榖梁傳</hi>
　於是諸侯城楚丘而封衞則其以魯辭書之但曰城<lb/>
　楚丘何不以累桓公也諸侯之義不得專封不以專<lb/>
　封衞累桓公也以魯辭書之使之若諸侯同欲然上<pb n="3a"/>　無明天子下無方伯諸侯有滅亡者夫人而欲救存<lb/>
　之則先王之澤天下之公義也序績莫如公齊桓存<lb/>
　三亡國必若救衞庶幾於公矣是故衞不言滅廬於<lb/>
　曹也不言遷齊侯使公子無虧帥車三百乗甲士三<lb/>
　千人戍曹不言救春秋之辭約而不廹者善辭也<lb/>
夏五月辛巳𦵏我小君哀姜虞師晉師滅下陽<hi>有傳并公羊穀梁傳</hi>
　晉里克荀息也稱師何滅未嘗書大夫將也下陽虢<pb n="3b"/>　邑也滅下陽而後滅虢則其但書滅下陽何以為晉<lb/>
　人之罪徒滅其邑焉爾而虢自亡也<lb/>
秋九月齊侯宋公江人黄人盟于貫冬十月不雨楚人<lb/>
侵鄭<lb/>
三年春王正月不雨夏四月不雨<hi>有傳</hi>徐人取舒六月雨<lb/>
秋齊侯宋公江人黄人㑹于陽榖冬公子友如齊涖盟<lb/>
<hi>有公羊傳</hi>楚人伐鄭<lb/>
四年春王正月公㑹齊侯宋公陳侯衞侯鄭伯許男曹<pb n="4a"/>伯侵蔡蔡潰<lb/>
　但言潰自潰也<hi>昭二十九年鄆潰</hi>伐潰伐者潰之也<hi>成九年楚師伐</hi>
　<hi>莒莒潰</hi>苟亡矣自潰不足道也<hi>僖十九年梁潰</hi>苟滅之矣潰之<lb/>
　不足道也<hi>宣十二年蕭潰襄二十九年舒鳩潰</hi>晉伐廧咎如廧咎如潰<lb/>
　不書傳曰上失民也言不徒罪晉也此桓公侵蔡也<lb/>
　則其書潰何侵淺事也侵蔡而蔡潰焉爾薄齊之罪<lb/>
　也<lb/>
遂伐楚<pb n="4b"/>　春秋舉重凡師再有事不悉書<hi>據成六年晉欒書救鄭遂侵蔡但書救鄭</hi>
　<hi>八年晉欒書侵蔡遂侵楚侵沈但書侵蔡之類</hi>苟悉書也則以遂言之兵事<lb/>
　言遂必闗天下之大故也自入春秋楚浸强矣而不<lb/>
　見於經敗蔡師以蔡侯獻舞歸聖人懼焉而諸夏之<lb/>
　交兵非以定簒弑則修怨而已矣問不及楚也桓公<lb/>
　始有志於夷夏之分於是伐楚而以侵蔡召諸侯書<lb/>
　曰遂伐楚言志不在蔡也侵蔡遂伐楚以志齊桓之<lb/>
　伯侵陳遂侵宋以志楚莊之伯足以見夷夏之盛衰<pb n="5a"/>　矣<lb/>
次于陘夏許男新臣卒楚屈完來盟于師盟于召陵<hi>書屈完有榖梁傳</hi>
　凡次譏也此齊桓之師則其書次何用見桓之不戰<lb/>
　而詘楚也桓公合九國之衆以討楚兵未有盛於此<lb/>
　者也楚雖强足以一戰矣而臨楚不戰楚人為之詘<lb/>
　使其大夫即盟於師桓公不欲臨楚盟屈完退而盟<lb/>
　召陵不阻隘不以君違臣不以軍容亂國容一動而<pb n="5b"/>　三善得桓公不但以力服人矣春秋之襃貶辭不足<lb/>
　以盡意而後見於文書曰次于陘楚屈完來盟于師<lb/>
　盟于召陵斯其為文也美矣則從其恒辭書次可也<lb/>
齊人執陳轅濤塗<hi>有公羊傳</hi>
　此齊侯也其稱齊人何貶也東遷之後諸侯始放春<lb/>
　秋之治在諸侯而大夫不與北杏之後盟主始專春<lb/>
　秋之治在盟主而諸侯不與治在諸侯貶人之是故<lb/>
　於中丘㑹稱君伐宋稱人於郎戰稱君盟惡曹稱人<pb n="6a"/>　治在盟主貶人之是故於陘伐稱君於執濤塗稱人<lb/>
　於温㑹稱君於執衞侯稱人<lb/>
秋及江人黄人伐陳八月公至自伐楚𦵏許穆公<lb/>
　凡諸侯卒於他國稱國<hi>昭二十二年蔡侯襄二十六年許男</hi>非國也則<lb/>
　但稱地<hi>晉侯于扈宋公于曲棘</hi>有諸侯之事焉則以其事卒之<lb/>
　<hi>曹伯于師把伯于會</hi>此其不言卒于師何以其在桓師猶在國<lb/>
　也於是葬之以侯禮加二等<hi>榖梁内桓師也</hi>
冬十有二月公孫兹帥師㑹齊人宋人衞人鄭人許人<pb n="6b"/>曹人侵陳<lb/>
　㑹侵未有書帥師者而公孫兹書帥師㑹救未有書<lb/>
　帥師者而公孫敖書帥師公子牙與弑子般公子慶<lb/>
　父謀弑閔公而兹與敖皆世為將是故謹志之曰子<lb/>
　友帥師敗莒師於酈公孫兹帥師㑹侵陳公孫敖帥<lb/>
　師及諸侯之大夫救徐見三家之所從始也<lb/>
五年春晉侯殺其世子申生<hi>三傳同公羊榖梁直稱君例</hi>
　於是太子縊於新城則其斥殺何春秋之法苟有讒<pb n="7a"/>　而不見則其君之罪也是故申生以驪姬之譛自殺<lb/>
　宋世子痤以伊戾之譛自殺直稱君殺而已矣<lb/>
把伯姬來朝其子<hi>榖梁有傳</hi>夏公孫兹如牟公及齊侯宋公<lb/>
陳侯衞侯鄭伯許男曹伯㑹王世子于首止<hi>有傳</hi>
　諸侯何以㑹王世子定世子也於是子帶有寵於惠<lb/>
　后世子危不得立桓公率天下之諸侯以㑹之世子<lb/>
　危不得立而為㑹以定之禮之變者也然則如之何<lb/>
　而可殊㑹世子而不以世子夷於諸侯不以世子夷<pb n="7b"/>　於諸侯所以定世子也桓公可謂善處父子之閒矣<lb/>
秋八月諸侯盟于首止<hi>公羊前目後凡例</hi>
　㑹而後盟閒有事書諸侯盟於某<hi>事在襄十九年祝柯二十五年重丘</hi>
　非閒有事也亦書諸侯盟于某則有不盟者也此其<lb/>
　言諸侯則王世子不與盟也桓有諸侯之事三於洮<lb/>
　序王人於諸侯之上而同盟焉王人微者也雖同盟<lb/>
　而無嫌於葵丘亦序周公於諸侯之上而不敢同盟<lb/>
　焉天子之宰異於微者也盟於首止不但不同盟也<pb n="8a"/>　而帥諸侯以殊㑹世子以世子之尊非特天子之宰<lb/>
　比也桓公於是知節矣是故㑹有周人盟無周人書<lb/>
　㑹於某某日諸侯盟則齊桓之遜也㑹有周人盟有<lb/>
　周人書㑹於某但曰某日盟則晉厲之伉也春秋於<lb/>
　是予桓也<hi>事在成十七年柯陵</hi>
鄭伯逃歸不盟<lb/>
　國君而曰逃賤之也何賤乎鄭伯以其背夏盟也厥<lb/>
　貉之㑹麇子逃歸不書<hi>事在文十年</hi>厲之役鄭伯逃歸不<pb n="8b"/>　書<hi>事在宣十一年</hi>蓋逃楚也必若鄭文公逃齊陳哀公逃晉<lb/>
　而後書所以示夷夏之辨嚴矣<lb/>
楚人滅弦弦子奔黄<lb/>
　楚嘗有大夫屈完此鬭榖於莵也則其稱人何楚大<lb/>
　夫將恒稱人也<lb/>
九月戊申朔日有食之冬晉人執虞公<hi>有傳公羊曰不與滅也</hi>
　晉滅虞矣則其但書執何以為晉人之罪徒執其君<lb/>
　焉耳而虞自亡也是故滅者亡國之善辭也上下同<pb n="9a"/>　力也苟同力致滅自其君世子必詳所以滅之之罪<lb/>
　書曰楚子虔誘蔡侯般殺之于申楚公子弃疾帥師<lb/>
　圍蔡楚師滅蔡執蔡世子有以歸用之苟不同力執<lb/>
　其君而國從之矣則不詳所以滅之之罪書曰晉人<lb/>
　執虞公以為晉人徒執其君焉耳而虞自亡也<lb/>
六年春王正月夏公㑹齊侯宋公陳侯衞侯曹伯伐鄭<lb/>
圍新城<lb/>
　伐國不言圍邑<hi>本榖梁例</hi>此其言圍何以桓公合六國之<pb n="9b"/>　衆徒圍其邑焉耳自僖而下必圍國而後書邑不足<lb/>
　書也<lb/>
秋楚人圍許<lb/>
　此楚子也其稱人何楚君將恒稱人也<lb/>
諸侯遂救許<lb/>
　於是蔡穆侯將許僖公以見楚子於武城許男面縛<lb/>
　銜璧大夫衰絰士輿櫬此所以書救許也<lb/>
冬公至自伐鄭<pb n="10a"/>七年春齊人伐鄭夏小邾子來朝鄭殺其大夫申侯秋<lb/>
七月公㑹齊侯宋公陳世子款鄭世子華盟于寗母曹<lb/>
伯班卒公子友如齊冬葬曹昭公<lb/>
八年春王正月公㑹王人齊侯宋公衞侯許男曹伯陳<lb/>
世子款盟于洮<lb/>
　王人者何微者也序微者於諸侯之上雖同盟無譏<lb/>
　焉耳<lb/>
鄭伯乞盟夏狄伐晉秋七月禘于太廟用致夫人<hi>有傳</hi>
<pb n="10b"/>　此哀姜也曷不稱姜氏絶之也哀姜得罪於吾君而<lb/>
　猶致於廟絶哀姜所以惡僖公也向曰夫人氏而不<lb/>
　言姜見絶於其國之辭也今曰夫人而不言氏見絶<lb/>
　於宗廟之辭也是故魯禘非禮也雖用之羣公之廟<lb/>
　不書<hi>據禘于襄公禘于僖公之類</hi>有用之羣公之廟書者矣但曰<lb/>
　有事譏不在用禘也<hi>事在昭十五年</hi>必禘於太廟致哀姜也<lb/>
　而後書譏在用禘也<lb/>
冬十有二月丁未天王崩<pb n="11a"/>九年春王正月丁丑宋公御說卒<hi>傳例非是說在章指</hi>夏公㑹宰<lb/>
周公齊侯宋子衞侯鄭伯許男曹伯于葵丘<lb/>
　天子之三公也桓嘗殊㑹王世子則其不殊㑹三公<lb/>
　何春秋是以予桓也春秋之予桓奈何桓之㑹有天<lb/>
　子之事三於洮序王人於諸侯之上而同盟焉於葵<lb/>
　丘亦序周公於諸侯之上而不敢同盟焉盟于首止<lb/>
　不但不同盟也而帥諸侯以㑹世子桓知節矣春秋<lb/>
　是以予桓也<pb n="11b"/>秋七月乙酉伯姬卒九月戊辰諸侯盟于葵丘<lb/>
　此其言諸侯則宰周公不盟也<lb/>
甲子晉侯佹諸卒冬晉里克殺其君之子奚齊<hi>有傳</hi>
　遇弑雖未逾年稱君<hi>據齊舍</hi>此其稱君之子何獻公殺<lb/>
　申生絀重耳夷吾而立其嬖子晉之亂獻公為之也<lb/>
　是故奚齊不稱君而稱君之子<lb/>
十年春王正月公如齊狄滅温温子奔衞晉里克弑其<lb/>
君卓及其大夫荀息<hi>有公羊傳</hi>夏齊侯許男伐北戎晉殺其<pb n="12a"/>大夫里克<hi>公羊惠公之大夫也</hi>
　討賊不言大夫其曰晉殺大夫里克何克猶在位也<lb/>
　克猶在位則是殺大夫耳在位獨里克乎督相宋莊<lb/>
　翬相魯桓前乎此矣於是里克殺以他故而後見焉<lb/>
　耳自宋萬而下弑君無討者凡賊再見猶夫人也雖<lb/>
　若晉里克衞寗喜殺以他故而後見書曰大夫則猶<lb/>
　夫人而已矣是故自里克迄春秋賊皆書氏族亂臣<lb/>
　賊子無以異於夫人矣通國以為賊吾從而志之以<pb n="12b"/>　為賊通國以為夫人我從而志之以為夫人我何加<lb/>
　損焉實録而已是經之大變也雖然有荀息在焉則<lb/>
　猶有臣子也<hi>杜自莊以上諸弑君者皆不書氏自閔以下諸弑君者皆書氏明時史之異同</hi>
　<hi>非仲尼所成也非是</hi>
秋七月冬大雨雪<lb/>
十有一年春晉殺其大夫㔻鄭父夏公及夫人姜氏㑹<lb/>
齊侯于陽榖秋八月大雩冬楚人伐黄<lb/>
十有二年春王三月庚午日有食之夏楚人滅黃<pb n="13a"/>　滅不言伐此其書伐何病桓公也以陽榖之㑹貫之<lb/>
　盟徒以亡其國焉耳<lb/>
秋七月冬十有二月丁丑陳侯杵臼卒<lb/>
十有三年春狄侵衞夏四月𦵏陳宣公公㑹齊侯宋公<lb/>
陳侯衞侯鄭伯許男曹伯于鹹秋九月大雩冬公子友<lb/>
如齊<lb/>
十有四年春諸侯城縁陵<hi>有傳并榖梁傳</hi>
　諸侯不序必前目而後凡也非前目而後凡也而不<pb n="13b"/>　序者散辭也<hi>本榖梁及范寗</hi>是故但曰諸侯者不繫之伯者<lb/>
　之辭也但曰大夫者不繫之君之辭也<hi>溴梁</hi>
夏六月季姬及鄫子遇于防使鄫子來朝<lb/>
　朝未有言使者則其曰季姬使鄫子來朝何惡魯而<lb/>
　賤鄫子也於是季姬來寧公以鄫子之不來朝也怒<lb/>
　止之遂遇於防使朝焉魯為已汰鄫為已卑矣於婦<lb/>
　人乎何譏惡魯而賤鄫子也<lb/>
秋八月辛卯沙鹿崩<hi>有公羊傳</hi>狄侵鄭冬蔡侯肸卒<pb n="14a"/>十有五年春王正月公如齊楚人伐徐三月公㑹齊侯<lb/>
宋公陳侯衞侯鄭伯許男曹伯盟于牡丘遂次于匡<lb/>
　救不言次言次無志於救也楚伐徐桓公合七國之<lb/>
　衆以救之而使大夫將有諸侯在而大夫將於是始<lb/>
　桓公為之也則桓志荒矣而卒不競於楚是故凡救<lb/>
　譏也言次甚譏之也有諸侯在而使大夫將始於牡<lb/>
　丘桓公為之也有諸侯在而使大夫盟始於雞澤悼<lb/>
　公為之也<pb n="14b"/>公孫敖帥師及諸侯之大夫救徐<lb/>
　書救徐何徐卒敗於楚也㑹救未有書帥師者其稱<lb/>
　帥師何公子慶父弑閔者也而敖世為將是故謹志<lb/>
　之曰公孫帥師見三家之所從始也<lb/>
夏五月日有食之<hi>有傳</hi>秋七月齊師曹師伐厲八月螽九<lb/>
月公至自㑹季姬歸于鄫<lb/>
　内女嫁恒書歸不書歸必有故也季姬來寧公怒而<lb/>
　止之故不書歸至是而後言歸也<pb n="15a"/>己夘晦震夷伯之廟<hi>穀梁有傳</hi>冬宋人伐曹<lb/>
　諸夏之相加兵自荘公之十九年始前此未之有也<lb/>
　於是再見宋襄公為之也<lb/>
楚人敗徐于婁林<lb/>
　外域交相敗不書<hi>據傳襄十三年楚人敗吳師獲公子黨十四年楚伐吳吳人敗之獲</hi>
　<hi>公子宜榖之類</hi>必敗中國而後書徐戎也何以書病齊也齊<lb/>
　帥天下之諸侯以攘荆楚存中國也楚伐徐桓公合<lb/>
　七國之衆盟於牡丘次于匡以救徐為之伐厲而徐<pb n="15b"/>　卒敗於楚人不數年宋楚爭盟執宋公以是為盟主<lb/>
　病矣<lb/>
十有一月壬戌晉侯及秦伯戰于韓獲晉侯<lb/>
　於是秦獲晉侯以歸則其不曰以歸何罪晉侯也獲<lb/>
　匹夫之辭也言獲則以歸不足言也是故獲夷狄不<lb/>
　書<hi>據傳郤缺獲白狄子叔孫得臣獲長狄</hi>夷狄交相獲不書<hi>據傳楚獲吳公子黨</hi>
　<hi>吳獲楚公子宜榖</hi>皆不足書也必大國也將尊而師衆若宋<lb/>
　華元齊國書斯可以言獲也宋大國也將尊而師衆<pb n="16a"/>　獲之若匹夫然猶曰宋齊之恥晉甸侯也而言獲是<lb/>
　夷晉侯於大夫也<lb/>
十有六年春王正月戊申朔隕石于宋五是月六鷁退<lb/>
飛過宋都<hi>有公羊傳</hi>三月壬申公子季友卒<lb/>
　大夫卒恒稱名則其兼字之何見三桓之所自始也<lb/>
　自是季氏世為卿也故譏之<hi>本劉氏</hi>
夏四月丙申鄫季姬卒秋七月甲子公孫兹卒冬十有<lb/>
二月公㑹齊侯宋公陳侯衞侯鄭伯許男邢侯曹伯于<pb n="16b"/>淮<lb/>
十有七年春齊人徐人伐英氏夏滅項<lb/>
　於是公猶在齊非公命也向也費伯帥師城郎非公<lb/>
　命不書此何以書城郎常事滅項非常也是故必常<lb/>
　事也譏不及公則不書苟非常則謹書之書滅項失<lb/>
　兵權之漸也襄公在晉書邾庶其來奔昭公在晉書<lb/>
　莒牟夷來奔雖非公命皆非常也春秋之季大夫不<lb/>
　稟命於諸侯非但魯也鄭伯㑹于夷儀鄭公孫舍之<pb n="17a"/>　帥師入陳<hi>事在襄二十五年</hi>蔡侯㑹于召陵蔡公孫姓帥師<lb/>
　滅沈春秋必謹而志之也<lb/>
秋夫人姜氏㑹齊侯于卞九月公至自㑹<hi>有傳</hi>冬十有二<lb/>
月乙亥齊侯小白卒<lb/>
十有八年春王正月宋公曹伯衞人邾人伐齊夏師救<lb/>
齊<lb/>
　書救齊何齊卒敗於宋也<lb/>
五月戊寅宋師及齊師戰于甗齊師敗績<pb n="17b"/>　此宋公也其稱師何於是齊桓公與管仲屬孝公於<lb/>
　宋襄公以為太子而桓公卒寺人貂立公子無虧孝<lb/>
　公奔宋襄公以諸侯之師伐齊立孝公而還春秋貴<lb/>
　義不貴惠尚治不尚功託人之孤而動天下之兵至<lb/>
　於交戰是伐喪而已矣雖然孝公不言納孝公言納<lb/>
　則疑於齊糾邾捷菑宋襄之義僅異於魯荘晉趙盾<lb/>
　而已<lb/>
狄救齊秋八月丁亥𦵏齊桓公冬邢人狄人伐衞<pb n="18a"/>　狄始稱人<hi>本榖梁</hi>
十有九年春王三月宋人執滕子嬰齊<lb/>
　執不言歸未失國之辭也<hi>據成九年鄭伯襄十六年莒子邾子十九年邾子哀</hi>
　<hi>四年小邾子</hi>言歸危不得歸也是故執君不名歸然後名<lb/>
　之執稱曹伯歸稱曹伯襄執稱衞侯歸稱衞侯鄭此<lb/>
　執也則其名何遂失國也舍滕子嬰齊戎蠻子赤則<lb/>
　皆未失國者也虞公失國則其不名何也虞自亡矣<lb/>
　晉人之罪徒執其君焉爾不於執焉加以遂失國之<pb n="18b"/>　辭所以見虞之自亡也<hi>嬰齊遂失國本孫氏</hi>
夏六月宋公曹人邾人盟于曹南<lb/>
　邾文公在焉則其稱人何人曹邾以貶宋也屬辭疑<lb/>
　於北杏曷為謂之貶以明年鹿上之盟亦人宋則未<lb/>
　嘗予宋以伯也襄公欲合諸侯而執滕宣公使邾文<lb/>
　公用鄫子一㑹而虐二國之君而亟與楚盟是喪師<lb/>
　亡身之道也<lb/>
鄫子㑹盟于邾己酉邾人執鄫子用之<hi>說見齊殺子糾</hi>秋宋人<pb n="19a"/>圍曹<lb/>
　此宋公也其稱人何凡圍國雖君將貶人之前年齊<lb/>
　桓卒宋公欲合諸侯而亟修怨於曹諸夏之書圍國<lb/>
　自此始<lb/>
衞人伐邢冬㑹陳人蔡人楚人鄭人盟于齊<lb/>
　楚初與諸夏盟也内不言公諱之也齊桓卒陳非盟<lb/>
　主也則曷為㑹陳人春秋不以外域㑹中國則推而<lb/>
　屬之陳也楚稱人猶未有君也以其人楚不可不人<pb n="19b"/>　陳蔡以其人陳蔡不可不沒公也<hi>據傳陳穆公</hi>
梁亡<hi>有傳及榖梁傳</hi>
二十年春新作南門<hi>有傳例</hi>夏郜子來朝五月乙巳西宮<lb/>
災鄭人入滑<lb/>
　此鄭公子士洩也不書大夫將恒稱人也<lb/>
秋齊人狄人盟于邢冬楚人伐隨<lb/>
二十有一年春狄侵衞宋人齊人楚人盟于鹿上<lb/>
　人自為盟於惡曹見之於是再見其再見何中國無<pb n="20a"/>　伯也齊故伯也桓卒宋襄公欲繼之伯而求諸侯於<lb/>
　楚楚於是爭長於宋則是盟也莫適為主人自為盟<lb/>
　而已矣<lb/>
夏大旱秋宋公楚子陳侯蔡侯鄭伯許男曹伯㑹于盂<lb/>
執宋公以伐宋<lb/>
　宋楚初爭長也是故楚稱子而序於陳蔡鄭許曹之<lb/>
　上不知諸侯之從楚與從宋與不予宋以伯也凡執<lb/>
　恒稱人執之於伐則伐稱君執稱人<hi>據齊人執陳轅濤塗之類</hi>於<pb n="20b"/>　㑹則㑹稱君執稱人<hi>據晉執衞侯之類</hi>雖大夫也則亦㑹稱<lb/>
　大夫執稱人<hi>據韓不信執宋仲幾</hi>執不稱人執有罪也此楚子<lb/>
　執宋公則曷為不再言楚人不以荆楚執諸夏之辭<lb/>
　也是故執宋公不申言楚人執齊慶封亦不申言楚<lb/>
　人猶曰諸侯執之焉爾<lb/>
冬公伐邾楚人使宜申來獻捷<lb/>
　君使大夫何以特稱人貶之也盂㑹稱子矣獻捷於<lb/>
　魯何以貶人之盂㑹不稱子無以見楚宋之爭長獻<pb n="21a"/>　捷於魯不人之則是遂予楚也自是至椒之聘而後<lb/>
　始有君大夫於以見春秋之許夷狄也<lb/>
十有二月癸丑公㑹諸侯盟于薄釋宋公<lb/>
　外釋不志<hi>本榖梁傳例據傳僖二十八年以専釋衞侯但書歸</hi>此何以志以宋<lb/>
　公為無歸道也是故執不言歸者善辭也言歸危辭<lb/>
　也不言歸言釋直釋之爾無歸道也向也楚初與盟<lb/>
　不書公於是書公不予楚以專釋之辭也<hi>本榖梁</hi>
二十有二年春公伐邾取須句<pb n="21b"/>　春秋嚴義利之辨苟以為利一以取書之是故雖邾<lb/>
　人滅須句須句子來奔伐邾取須句反其君焉書取<lb/>
　須句雖莒著丘公立而不撫鄫鄫叛而來書取鄫<lb/>
夏宋公衞侯許男滕子伐鄭秋八月丁未及邾人戰于<lb/>
升陘冬十有一月己巳朔宋公及楚人戰于泓宋師敗<lb/>
績<hi>有榖梁傳</hi>
　楚嘗有君矣此楚子也其稱人何楚君将猶稱人也<lb/>
二十有三年春齊侯伐宋圍緡夏五月庚寅宋公兹父<pb n="22a"/>卒秋楚人伐陳<lb/>
　此成得臣也不書楚大夫将猶稱人也<lb/>
冬十有一月把子卒<hi>有傳凡例非是說在章指</hi>
二十有四年春王正月夏狄伐鄭秋七月冬天王出居<lb/>
于鄭<hi>有傳</hi>
　王出不書為尊尊諱也<hi>據荘二十年惠王處擽定六年敬王處姑蕕</hi>其言<lb/>
　出居于鄭何以為無足諱焉耳子頽之難惠王未有<lb/>
　過也鄭虢圖之執燕仲父殺子頽逾年而復辟故諱<pb n="22b"/>　之也襄王以狄伐鄭富辰諌弗聽又德狄以狄女為<lb/>
　后諌弗聽子帶以狄師攻王王御士将禦之又弗聽<lb/>
　於是適鄭書曰天王出居于鄭以為無足諱焉耳雖<lb/>
　然猶未書入也春秋善復正言入未足以言復正也<lb/>
　襄王書出矣已而書王許書滅矣<hi>事在定六年</hi>已而書許<lb/>
　男<hi>事在哀元年</hi>必如是而後可以言復正也<lb/>
晉侯夷吾卒<lb/>
二十有五年春王正月丙午衞侯燬滅邢<hi>三傳同</hi>夏四月<pb n="23a"/>癸酉衞侯燬卒宋蕩伯姬來逆婦<hi>本劉氏</hi>
　公自主之也<lb/>
宋殺其大夫<hi>無傳缺</hi>秋楚人圍陳納頓子于頓<lb/>
　出罪也納之者亦罪也則悉書之<hi>據北燕伯款衞世子蒯瞆</hi>出非<lb/>
　其罪納之者罪也則但書納齊桓公卒楚始與諸夏<lb/>
　盟于齊盟于鹿上執宋公納頓子侈然欲廢置諸侯<lb/>
　矣春秋之所懼也<lb/>
葬衞文公冬十有二月癸亥公㑹衞子莒慶盟于洮<hi>有榖<pb n="23b"/>梁傳</hi>
二十有六年春王正月己未公㑹莒子衞寗速盟于向齊<lb/>
人侵我西鄙公追齊師至酅弗及<lb/>
　此齊侯也其稱人何自隱以來以兵加我君大夫将<lb/>
　皆書人君将書君自文十五年齊懿公始大夫将書<lb/>
　大夫自襄十七年齊髙厚始訖春秋惟莒邾書人<lb/>
夏齊人伐我北鄙衞人伐齊公子遂如楚乞師<lb/>
　乞師不書<hi>據成二年臧宣叔如晉乞師</hi>乞諸荆蠻然後書外乞師<pb n="24a"/>　亦不書必盟主也而後書乞卑辭也乞諸荆蠻然後<lb/>
　書志中國之詘於荆蠻也<lb/>
秋楚人滅夔以夔子歸<lb/>
　滅同姓名此楚子頵也則其不名何楚子之名未登<lb/>
　於春秋也楚自武王始見於傳文王始見於經猶以<lb/>
　州舉也至成王而後書楚人盂之㑹嘗書楚子矣而<lb/>
　復人之頵之名非遇弑未登於春秋則滅夔固不名<lb/>
　也滅虁名之則疑於衞侯燬不名楚子則不名夔子<pb n="24b"/>　也<lb/>
冬楚人伐宋圍緡公以楚師伐齊取榖<hi>傳例說在章指</hi>公至自<lb/>
伐齊<lb/>
二十有七年春把子來朝<hi>有傳</hi>夏六月庚寅齊侯昭卒秋<lb/>
八月乙未葬齊孝公乙巳公子遂帥師入把冬楚人陳<lb/>
侯蔡侯鄭伯許男圍宋<hi>有榖梁傳</hi>
　楚嘗有君矣<hi>據㑹于盂</hi>此楚子也<hi>據傳</hi>則其稱人何嫌予楚<lb/>
　以伯也盟于齊楚猶序陳蔡之下於鹿上猶不先齊<pb n="25a"/>　宋也盂之㑹宋楚始並為諸侯長矣楚之稱子而長<lb/>
　於諸侯宋襄公為之也魯僖衞文夫子之刪詩有取<lb/>
　焉桓公卒而衞從楚魯又從楚楚敗宋于泓納頓子<lb/>
　滅夔取齊之榖且合四國之君以圍宋春秋以是為<lb/>
　夷狄之强而已矣雖序於諸侯之上而特人之不稱<lb/>
　人則疑於莊王<lb/>
十有二月甲戌公㑹諸侯盟于宋<lb/>
二十有八年春晉侯侵曹晉侯伐衞公子買戍衞不卒<pb n="25b"/>戍刺之楚人救衞<lb/>
　楚嘗救鄭矣不書<hi>見傳僖六年二十二年</hi>於是始書以為晉文<lb/>
　之伯楚欲救而不能也<lb/>
三月丙午晉侯入曹執曹伯畀宋人<lb/>
　入雖君将貶人之此其稱晉侯何必若晉文入曹而<lb/>
　後可以無貶也<lb/>
夏四月己巳晉侯齊師宋師秦師及楚人戰于城濮楚<lb/>
師敗績<pb n="26a"/>　此宋公齊國歸父秦小子憗也宋公也則何以但稱<lb/>
　師尊晉侯也尊晉者予晉以伯也楚得臣何以稱人<lb/>
　楚未有大夫将也<lb/>
楚殺其大夫得臣<lb/>
　於是楚子使止子玉曰母死不及則其斥殺何春秋<lb/>
　之法苟有誅意於其臣雖自殺也書殺是故楚得臣<lb/>
　公子側皆書殺而已矣<lb/>
衞侯出奔楚五月癸丑公㑹晉侯齊侯宋公蔡侯鄭伯<pb n="26b"/>衞子莒子盟于踐土<lb/>
　序晉侯於齊侯宋公之上予晉以伯也於是王子虎<lb/>
　實盟諸侯則其不書何凡王人涖盟不書<hi>據宣七年王叔桓公</hi>
　涖伐不書<hi>據文三年王叔桓公成十三年劉康公成肅公</hi>
陳侯如㑹公朝于王所<hi>有榖梁傳</hi>
　此踐土之諸侯也外朝王不書<hi>據隱六年鄭伯八年齊鄭荘十八年晉虢</hi>
　書魯以見其餘也於是晉侯将盟于踐土而王即命<lb/>
　為方伯諸侯朝焉則先朝而後盟曷為先書盟後書<pb n="27a"/>　朝書朝而後盟是以天子與斯盟也書盟而後朝春<lb/>
　秋不以天子與斯盟之辭也<hi>榖梁諱㑹天王也</hi>
六月衞侯鄭自楚復歸于衞<lb/>
　君歸不言自必大夫也而後言自人臣無專歸之道<lb/>
　也君而言自者危不得歸也是故晉文實復衞侯而<lb/>
　曰自楚危自楚也晉厲實歸曹伯而曰自京師危自<lb/>
　京師也<lb/>
衞元咺出奔晉陳侯款卒秋把伯姬來<pb n="27b"/>　義見莊二十七年<lb/>
公子遂如齊冬公㑹晉侯齊侯宋公蔡侯鄭伯陳子莒<lb/>
子邾子秦人于温天王狩于河陽<hi>有傳</hi>
　王狩不書<hi>本公羊傳據莊二十一年王廵守虢</hi>此何以書非狩也於是<lb/>
　晉侯将㑹於温召王以諸侯見而以狩書也王有事<lb/>
　譏不在諸侯則以自致之文書之此晉侯之罪爾則<lb/>
　曷為以自狩為文為尊尊諱也晉侯将㑹于温召王<lb/>
　以諸侯見則先狩而後㑹曷為先書㑹後書狩書狩<pb n="28a"/>　而後㑹是以天子與斯㑹也先書㑹後書狩春秋不<lb/>
　以天子與斯㑹之辭也<hi>榖梁諱㑹天王也</hi>
壬申公朝于王所<hi>有榖梁傳</hi>
　朝踐土不繫日此繫日何見先狩而後朝也王嘗至<lb/>
　踐土而不言狩則王意也至温非王意也至踐土王<lb/>
　意也則可以但言朝至温非王意也則不可以但言<lb/>
　朝故書曰天王狩于河陽壬申公朝于王所朝而繫<lb/>
　日雖諱而諸侯致天子之實見矣齊桓公盟王人不<pb n="28b"/>　盟宰周公殊㑹世子晉文公實致天子而朝之故曰<lb/>
　齊桓公正而不譎晉文公譎而不正<lb/>
晉人執衞侯歸之于京師<lb/>
　於是命晉侯為伯矣執衞侯是伯討也則其稱人何<lb/>
　非王命也樊皮叛王王命虢公討之虢公入樊執樊<lb/>
　仲皮歸于京師不書是故凡執譏也春秋猶以當乎<lb/>
　罪不當乎罪為襃貶苟當乎罪雖晉厲公執曹伯得<lb/>
　為伯討苟不當乎罪雖齊桓執陳轅濤塗稱人而已<pb n="29a"/>　矣<lb/>
衞元咺自晉復歸于衞<lb/>
　歸大夫不言復必諸侯也而後言復君有歸道也大<lb/>
　夫言復者伉也是故元咺復歸宋魚石晉欒盈復入<lb/>
　皆伉辭也<lb/>
諸侯遂圍許曹伯襄復歸于曹<lb/>
　執君不言歸言歸危不得歸也<lb/>
遂㑹諸侯圍許<pb n="29b"/>二十有九年春介葛盧來<lb/>
　介東夷也宜書來者也昔者衞侯來㑹惠公葬隱公<lb/>
　不見不書今公猶在㑹亦不見介人則何以書介東<lb/>
　夷也未通於上國一歲再至其意将安在乎故亟書<lb/>
　之介人侵蕭譏有以來之也<lb/>
公至自圍許夏六月㑹王人晉人宋人齊人陳人蔡人<lb/>
秦人盟于翟泉<hi>有傳</hi>
　此晉狐偃宋公孫固齊國歸父陳轅濤塗也曷為不<pb n="30a"/>　序晉初以大夫盟王子也向也踐土之役王子虎不<lb/>
　書涖盟也今以大夫盟王子文公之志荒矣大夫之<lb/>
　交政於是始文公為之也不斥言王子虎為尊尊諱<lb/>
　也以其人王子虎不可不徧人諸侯之大夫以其徧<lb/>
　人諸侯之大夫不可不没公也是故齊初主盟不言<lb/>
　公<hi>荘十六年盟齊</hi>楚向與盟不言公<hi>僖十九年盟齊</hi>晉大夫初㑹盟<lb/>
　不言公皆譏不在魯也<lb/>
秋大雨雹冬介葛盧來<pb n="30b"/>　春秋以一字為襃貶於介乎何費辭也春秋雖以一<lb/>
　字為襃貶而或費辭者詳始以著末也三月癸酉大<lb/>
　雨震電庚辰大雨雪正月己卯烝夏五月丁丑烝将<lb/>
　著其末不可不詳其始也<lb/>
三十年春王正月夏狄侵齊秋衞殺其大夫元咺及公<lb/>
子瑕衞侯鄭歸于衞<lb/>
　向也言復歸今歸不言復何奔失國之辭也執未失<lb/>
　國之辭也凡執不言歸<hi>成九年鄭伯襄十六年莒子邾子十九年邾子</hi>執而<pb n="31a"/>　言歸危不得歸也是故執君不名歸然後名之執書<lb/>
　衞侯歸書衞侯鄭執書曹伯歸書曹伯襄名之者亦<lb/>
　失國之辭也<lb/>
晉人秦人圍鄭<lb/>
　此晉侯秦伯也曷為貶稱人晉帥天下之諸侯以攘<lb/>
　戎狄存中國也而圍鄭鄭未有罪焉爾於是秦伯私<lb/>
　與鄭盟戍鄭而去之子犯請擊秦晉侯曰微夫人之<lb/>
　力不及此吾其還也蓋秦晉之怨自此始<pb n="31b"/>介人侵蕭冬天王使宰周公來聘公子遂如京師遂如<lb/>
晉<lb/>
　自桓王以下王室無聘魯者於是再聘而宰周公實<lb/>
　來則已尊矣公子遂如京師遂如晉以其如京師不<lb/>
　敢不如晉是夷周於晉也吾大夫如京師不書<hi>據魯頌季</hi>
　<hi>孫行父</hi>於是始書之聘周非常事矣<lb/>
三十有一年春取濟西田公子遂如晉夏四月四卜郊<lb/>
不從乃免牲猶三望<hi>有傳公羊傳</hi>
<pb n="32a"/>　諸侯之有郊禘東遷之僭禮也故曰秦襄公始列於<lb/>
　諸侯作西畤祠白帝僭端見矣位在藩臣而臚於郊<lb/>
　祀君子懼焉則平王以前未有也魯之郊禘惠公請<lb/>
　之也<hi>據邵氏經世書恵公止於秦襄公祠白帝之年</hi>齊桓公欲封禪而晉亦<lb/>
　郊鯀皆僭禮也然則春秋何以始見於僖公向者荘<lb/>
　公之觀齊社也曹劌諫曰天子祀上帝諸侯㑹之受<lb/>
　命焉諸侯祀先王先公卿大夫佐之受事焉用見惠<lb/>
　公雖請之而魯郊猶未率為常也僖公始作頌以郊<pb n="32b"/>　為夸焉於是四卜不從猶三望是故特書之以其不<lb/>
　勝譏譏其甚焉者爾<hi>記禮者以為魯禮皆成王賜之以康周公案衞祝鮀之言曰周</hi>
　<hi>公相王室以尹天下於周為睦分魯以大路大旂夏后氏之璜封父之繁弱殷民六族以昭周公之德分</hi>
　<hi>之土田陪敦祝宗卜史備物典策官司彛器則成王命魯不過如此隱公考仲子之宫問羽數於衆仲周</hi>
　<hi>公閱來聘饗有昌歜白黑形鹽周公以為備物辭不敢受䘙寗武子來聘宴之賦湛露及彤弓武子不荅</hi>
　<hi>賦曰諸侯朝正於王於是乎賦湛露諸侯敵王所愾而獻其功於是乎賜之彤弓陪臣其敢干大禮以自</hi>
　<hi>取戾假如明堂位之言得用郊禘兼四代服器官祝鮀不應不及況魯行天子之禮久矣則羽數何以始</hi>
　<hi>問於隱公昌歜形鹽以之饗天子之上公安用固辭湛露彤弓寗武子何以不荅且致譏焉於以見魯僭</hi>
<pb n="33a"/>　<hi>未久上自天子之宰至於兄弟之國之卿苟有識者皆云魯遜謝而魯人並無一語及於成王之賜以自</hi>
　<hi>解用郊禘之說當從劉恕太史公博極羣書定以為僭郊禮始於秦襄而恕亦該洽儻自史角之事之外</hi>
　<hi>有傳記與明堂位之禮合則外紀豈獨遺佚乎</hi>
秋七月冬把伯姬來求婦狄圍衞十有二月衞遷于帝<lb/>
丘<lb/>
三十有二年春王正月夏四月己丑鄭伯捷卒衞人侵<lb/>
狄秋衞人及狄盟冬十有二月己卯晉侯重耳卒<lb/>
三十有三年春王二月秦人入滑齊侯使國歸父來聘<pb n="33b"/>夏四月辛巳晉人及姜戎敗秦師于殽<lb/>
　外相敗不書<hi>據成三年諸侯伐鄭鄭敗諸丘輿四年鄭疆許田許敗之展陂之類</hi>此何<lb/>
　以書惡晉也晉之伯秦有力焉自城濮以來無役不<lb/>
　從也文公未葬襄公墨衰及姜戎氏要秦師於殽敗<lb/>
　之夫晉帥天下之諸侯以攘外㓂存中國也秦有力<lb/>
　焉而及姜戎敗之秦晉之搆怨自是始更三君交兵<lb/>
　無虛歲曽不十年晉遂不競而楚伯是故外㑹師而<lb/>
　不及<hi>據隱五年邾鄭伐宋成九年秦人白狄伐晉之類</hi>特書及而晉侯貶稱<pb n="34a"/>　人<hi>本榖梁</hi>然則善秦與自韓原秦師無君大夫則非善<lb/>
　秦也晉遂不競而楚伯秦亦與有力焉耳<lb/>
癸巳葬晉文公狄侵齊公伐邾取訾婁秋公子遂帥師<lb/>
伐邾晉人敗狄于箕<lb/>
　中國敗外域不書<hi>據隱九年鄭人大敗戎師閔二年虢公敗犬戎之類</hi>唯晉特<lb/>
　書之特書晉者皆病晉也故晉侯貶稱人晉帥天下<lb/>
　諸侯以攘外㓂存中國也前年狄侵齊去年狄侵衞<lb/>
　衞為之遷帝丘而晉不能救於是伐晉蓋僅而後勝<pb n="34b"/>　之也晉侯稱人以是為盟主病矣<lb/>
冬十月公如齊十有二月公至自齊乙巳公薨于小寢<lb/>
<hi>左氏榖梁傳同</hi>隕霜不殺草李梅實晉人陳人鄭人伐許<lb/>
　<lb/>
　<lb/>
　<lb/>
　<lb/>
　春秋後傳卷五<lb/>
</p>

  </div>
            <div>
                <head>春秋後傳卷六</head>
    <p>
<pb n="1a"/>欽定四庫全書<lb/>
　春秋後傳卷六　　　　宋　陳傅良　撰<lb/>
　　文公<lb/>
元年春王正月公即位二月癸亥日有食之天王使叔<lb/>
服來㑹葬夏四月丁巳葬我君僖公天王使毛伯來錫<lb/>
公命<lb/>
　自隱至文六君惟桓文書即位而後書錫命以其自<lb/>
　即位也<pb n="1b"/>晉侯伐衞<lb/>
　於是晉告於諸侯而伐衞先且居曰效尤禍也請君<lb/>
　朝王臣從師晉侯朝王於温先且居胥臣伐衞則其<lb/>
　但書君何春秋罪戎首苟其君意雖卿帥不書是故<lb/>
　伐衞書晉侯不書先且居伐秦書晉侯不書欒書<hi>事在</hi>
　<hi>成十三年</hi>滅偪陽書晉侯不書荀偃士匄<hi>襄十年</hi>伐晉書衞<lb/>
　侯不書孔圉<hi>哀元年</hi>所謂春秋深探其本也春秋雖罪<lb/>
　戎首而宥不得已是故小國役大國往往不書伐齊<pb n="2a"/>　之役邾郯不書<hi>事在哀十年</hi>滅陳書楚不書宋戴惡也<lb/>
叔孫得臣如京師衞人伐晉<lb/>
　此衞孔達也其稱人何大夫将猶稱人也<lb/>
秋公孫敖㑹晉侯于戚冬十月丁未楚世子商臣弑其<lb/>
君頵<lb/>
　楚卒未志<hi>據傳楚武王卒于荘四年文王卒于十九年</hi>其志頵何世子弑<lb/>
　君不可以楚不志也<lb/>
公孫敖如齊<pb n="2b"/>二年春王二月甲子晉侯及秦師戰于彭衙秦師敗績<lb/>
　此孟明視也其稱師何秦未有大夫也<lb/>
丁丑作僖公主<hi>有傳凡例說在章指</hi>三月乙巳及晉處父盟<hi>有傳公羊榖梁同</hi>
　朝而遂盟之於是始傳曰適晉不書諱之也凡諱國<lb/>
　惡耻在公則但書其事不書公者恒辭也諱在其事<lb/>
　則但書公不書其事公㑹晉侯于黒壤為公不與盟<lb/>
　故不書盟<hi>宣七年有傳</hi>公如晉為止公送葬故不書葬<hi>成十</hi>
<pb n="3a"/>　<hi>年皆有傳</hi>甚諱之也㑹晉師于上鄍削而不書諱不足以<lb/>
　盡之矣是故諱有愛君之誼焉必譏不及君而後諱<lb/>
　舍是無諱道矣故曰諱莫如深也<lb/>
夏六月公孫敖㑹宋公陳侯鄭伯晉士縠盟于垂隴<hi>有傳榖梁内大夫可以㑹外諸侯非是</hi>
　晉遂以大夫盟諸侯也大夫而與諸侯敵於是始故<lb/>
　書大夫專盟自士穀也士縠非卿也特書之見晉之<lb/>
　卑諸侯也然則士縠主是盟也則曷為序士縠於諸<pb n="3b"/>　侯之下春秋不以大夫主盟也是故訖于宋不以大<lb/>
　夫主盟翟泉貶此何以不貶貶不於其甚則於事端<lb/>
　餘實錄而已矣是故書士縠自書士縠而后凡役書<lb/>
　大夫桓文之伯也㑹盟有大夫則但稱人<hi>據僖元年㑹檉邾人</hi>
　<hi>二十八年會温秦人之類</hi>必世子也則得次小國之君自垂隴主<lb/>
　士縠新城主趙盾而后大夫與諸侯序於是戚之盟<lb/>
　書齊國佐<hi>成十五年</hi>沙隨之㑹書宋華元<hi>成十六年</hi>甚者無伯<lb/>
　而君與大夫並列於㑹矣<hi>定十年齊侯衞侯鄭游速㑹于安甫</hi>
<pb n="4a"/>自十有二月不雨至于秋七月八月丁卯大事于太廟<lb/>
躋僖公<hi>三傳同大事從公榖傳</hi>冬晉人宋人陳人鄭人伐秦<hi>傳言尊秦非經意</hi>
　嘗書大夫矣此晉先且居宋公子成陳轅濤塗鄭公<lb/>
　子歸生也曷為不序大夫將猶稱人也自士縠專盟<lb/>
　書大夫自陽處父專將書大夫是故春秋之始大夫<lb/>
　將恒稱人由救鄭之後大夫始貶稱人矣<lb/>
公子遂如齊納幣<hi>公羊有傳左氏凡例不取杜說尤悖</hi>
<pb n="4b"/>三年春王正月叔孫得臣㑹晉人宋人陳人衞人鄭人<lb/>
伐沈沈潰<hi>傳例說在章指</hi>夏五月王子虎卒<hi>說在荘二十二年公榖以為叔服非是</hi>
秦人伐晉<lb/>
　此秦伯也曷為貶稱人殽之誓孔子有取焉而秦穆<lb/>
　之連兵無虚歲君子以為秦之未離乎西戎也是故<lb/>
　自韓原秦不以爵見於經至康公而遂外之終南蒹<lb/>
　葭之作秦非無人也而秦不用誠未離乎西戎也<pb n="5a"/>秋楚人圍江雨螽于宋冬公如晉十有二月己巳公及<lb/>
晉侯盟晉陽處父帥師伐楚以救江<lb/>
　晉大夫書帥師於是始大夫强也處父盟魯侯以王<lb/>
　叔桓公伐楚蒐於董易中軍是故雖荀息里克不言<lb/>
　帥師<hi>僖二年</hi>必若處父而后言帥師自是恒書大夫貶<lb/>
　而后人之書救何江卒滅於楚也向也曰晉處父今<lb/>
　曰晉陽處父命大夫也是故自郳黎來為小邾子無<lb/>
　未命諸侯潞子戎蠻子皆有君矣自晉處父為陽處<pb n="5b"/>　父無未命大夫曹公子首邾庶其皆有大夫矣文宣<lb/>
　之後大夫舎宋山無去其氏諸侯舎把子無黜其爵<lb/>
　者皆春秋之變文也<lb/>
四年春公至自晉夏逆婦姜于齊<hi>有傳榖梁成禮於齊非是</hi>狄侵齊<lb/>
秋楚人滅江<lb/>
　滅不言圍此其書圍何以病晉也陽處父伐楚以救<lb/>
　江而江卒滅於楚言圍見其久也久之所以病晉也<lb/>
　僖之三十二年楚鬭章請平于晉晉陽處父報之晉<pb n="6a"/>　楚始通文公為之也<lb/>
晉侯伐秦衞侯使寗俞來聘冬十有一月壬寅夫人風<lb/>
氏薨<lb/>
　夫人某氏薨嫡稱也此莊公之妾也則曷為以嫡稱<lb/>
　稱之喪之以夫人之禮也隱公之喪桓母猶有疑焉<lb/>
　是故别廟也祔姑稱諡伉然如夫人則自文公之喪<lb/>
　成風始也<lb/>
五年春王正月王使榮叔歸含且賵<pb n="6b"/>　以成風之喪赴京師也賵常事不書唯賵仲子成風<lb/>
　特書之則遂命為夫人也春秋之初猶以是為非常<lb/>
　事也宣之敬嬴襄之定姒昭之齊歸雖命之為夫人<lb/>
　不復書矣孟子卒則不赴於京師孔子曰夫人之不<lb/>
　命於天子自魯昭公始也<lb/>
三月辛亥葬我小君成風王使召伯來㑹葬<lb/>
　王不稱天於追錫桓公見之至是再見其再見何以<lb/>
　夫人之禮喪成風也莊僖之際天下知有盟主而已<pb n="7a"/>　而襄王之季年更有事於諸侯於是叔服㑹葬毛伯<lb/>
　錫命尤汲汲於魯也尤汲汲於魯而何為乎成風一<lb/>
　人賵含之一人葬之以是懷諸侯吾見周之益陵夷<lb/>
　也宰咺嘗以賵妾母貶則召伯何以不貶王公一體<lb/>
　也宰書名則王不待貶而自見王不稱天則召伯不<lb/>
　待貶而自見也文武之教著於南雅莫急於君夫人<lb/>
　也桓以少簒長成風以庶亂嫡王道熄矣而莊襄不<lb/>
　能正又從而襃賞之是以天命施之天討也是故皆<pb n="7b"/>　不稱天<lb/>
夏公孫敖如晉秦人入鄀秋楚人滅六冬十月甲申許<lb/>
男業卒<lb/>
六年春葬許僖公夏季孫行父如陳秋季孫行父如晉<lb/>
八月乙亥晉侯驩卒冬十月公子遂如晉葬晉襄公晉<lb/>
殺其大夫陽處父<hi>有傳說在章指</hi>晉狐射姑出奔狄<lb/>
　兩下相殺不道於是狐射姑使續鞠居殺陽處父則<lb/>
　其書國殺何春秋之法苟有賊而不知則其君之罪<pb n="8a"/>　也晉蒐于夷使狐射姑将中軍陽處父改蒐于董易<lb/>
　中軍襄公無討焉於是使續鞠居殺陽處父是故晉<lb/>
　胥童殺三郤欒書中行偃殺胥童齊崔杼殺髙厚鄭<lb/>
　子展子西殺公子嘉皆稱國而已矣<lb/>
閏月不告月猶朝于廟<lb/>
七年春公伐邾三月甲戌取須句遂城郚夏四月宋公<lb/>
王臣卒宋人殺其大夫<hi>有傳榖梁誅有罪也非是</hi>
　此公孫固也則其不名何昭公之大夫也昭公新立<pb n="8b"/>　曷為於此焉不名其大夫是春秋之大變也自隱而<lb/>
　下春秋治在諸侯天子無道則不徒罪諸侯也於是<lb/>
　有宰書名王子書名甚者王不書天自文而下春秋<lb/>
　治在大夫諸侯無道則不徒罪大夫也於是有弑君<lb/>
　稱人甚者稱國弑君天下之元惡也舎賊而稱人自<lb/>
　宋昭公始是春秋之大變也是故終昭公之世不名<lb/>
　其大夫春秋有天下之辭焉有一國之辭焉有一人<lb/>
　之辭焉於晉靈公凡㑹盟皆不序諸侯是天下之辭<pb n="9a"/>　也於魯荘公凡㑹齊襄皆書人是一國之辭也於魯<lb/>
　桓公凡大夫將皆不言大夫於宋昭公凡大夫皆不<lb/>
　名是一人之辭也<lb/>
戊子晉人及秦人戰于令狐<lb/>
　晉將嘗書大夫此趙盾及秦伯也曷為貶稱人秦晉<lb/>
　之交兵於是再世自令狐之後連兵不悉書矣於八<lb/>
　年秦伐晉取武城不書于十年晉伐秦取少梁不書<lb/>
　晉襄公卒欲立長君逆公子雍于秦秦康公以兵送<pb n="9b"/>　之晉禦秦師則康公何貶焉春秋貴誼不貴惠尚治<lb/>
　不尚功托人之孤至於交戰是亦伐喪而已矣是故<lb/>
　宋襄公立齊孝公戰于甗貶人之秦康公送晉公子<lb/>
　雍戰于令狐貶人之<lb/>
晉先蔑奔秦<hi>不言出從公穀</hi>狄侵我西鄙秋八月公㑹諸侯晉<lb/>
大夫盟于扈<hi>傳例說在章指</hi>
　垂隴嘗書士縠而序諸侯此公㑹齊侯宋公衞侯陳<lb/>
　侯鄭伯許男曹伯晉趙盾也則何以不序晉始失伯<pb n="10a"/>　也凡稱諸侯必先目而後凡也前有王人後無王人<lb/>
　書曰諸侯盟于某則王人嘗不與也<hi>據首止王世子葵丘宰周公</hi>
　前無吾君後有吾君書曰公㑹諸侯盟于某則吾君<lb/>
　嘗不與也<hi>據僖二十一年盟薄二十七年盟宋</hi>未始有不與者也而但<lb/>
　曰諸侯一從而再有事也<hi>僖二十八年圍許襄十八年盟祝柯二十五年盟重</hi>
　<hi>丘</hi>非一役而再有事則非凡辭也非凡辭者散辭也<lb/>
冬徐伐莒公孫敖如莒涖盟<lb/>
八年春王正月夏四月秋八月戊申天王崩冬十月壬<pb n="10b"/>午公子遂㑹晉趙盾盟于衡雍乙酉公子遂㑹雒戎盟<lb/>
于暴<hi>有傳</hi>公孫敖如京師不至而復丙戌奔莒螽宋人殺<lb/>
其大夫司馬<hi>有傳</hi>
　此公子卭也則其不名何昭公之大夫也於是襄夫<lb/>
　人因戴武之族以殺大司馬公子卭則何以稱人稱<lb/>
　人殺有罪之辭也六卿和公室樂豫舍司馬以讓公<lb/>
　子卭則曷為例之以有罪不名所以别其非有罪也<lb/>
　不名所以别其非有罪則稱人衆辭也<pb n="11a"/>宋司城來奔<hi>有傳</hi>
　大夫奔恒名之此蕩意諸也則其不名何昭公之大<lb/>
　夫也凡奔非其罪不書苟接我也不可以不書則不<lb/>
　以同盟之例書之是故未有書官者於是官從其官<lb/>
　司馬司城是也未有書字者於是字從其字<hi>據宋子哀</hi>
九年春毛伯來求金<hi>有傳公羊傳</hi>
　自是魯雖不修貢周無求矣周室益衰而頃王之崩<lb/>
　葬不見於經<pb n="11b"/>夫人姜氏如齊二月叔孫得臣如京師辛丑葬襄王<lb/>
　王喪卿共喪事不書此何以書夷周於晉也前年公<lb/>
　子遂葬襄公今年叔孫得臣葬襄王是夷周于晉也<lb/>
　是故苟常事雖季孫行父請命不書苟非常也雖叔<lb/>
　孫得臣㑹葬書<lb/>
晉人殺其大夫先都三月夫人姜氏至自齊晉人殺其<lb/>
大夫士縠及箕鄭父楚人伐鄭公子遂㑹晉人宋人衞<lb/>
人許人救鄭<pb n="12a"/>　兵將嘗書大夫此晉趙盾宋華耦衞孔達也曷為貶<lb/>
　稱人晉遂不競而楚荘伯也傳曰卿不書緩也以懲<lb/>
　不恪是故凡救不書必救而無功然後書救非善辭<lb/>
　也自是而救不勝譏矣<lb/>
夏狄侵齊秋八月曹伯襄卒九月癸酉地震冬楚子使<lb/>
椒來聘<hi>有公羊傳</hi>
　自盂之㑹楚復稱人此其稱楚子何以其能聘也<lb/>
秦人來歸僖公成風之禭<pb n="12b"/>　成風祔姑稱諡伉然如夫人矣其曰僖公成風修春<lb/>
　秋之辭也夫人風氏薨葬我小君成風未修春秋之<lb/>
　辭也由成風而下宣母敬嬴襄母定姒皆從舊史之<lb/>
　文實錄而已<lb/>
葬曹共公<lb/>
十年春王三月辛卯臧孫辰卒夏秦伐晉<lb/>
　外秦也歸成風之禭使術來聘秦習於禮矣則其狄<lb/>
　之何楚之伯秦之力也自滅庸以後秦為楚役自晉<pb n="13a"/>　主諸夏之盟舍秦無加兵於晉者也㑹于夷儀之歲<lb/>
　秦晉成而不結又明年盟于宋而南北之勢成楚子<lb/>
　曰釋齊秦他國請相見也是戰國之萌也於次國風<lb/>
　退秦於魏唐之後於序書系秦于周末於作春秋由<lb/>
　韓原之後秦帥無君大夫皆夫子所以深致意於秦<lb/>
　也於詩存秦風於書存秦誓皆兵事於是外秦兵<lb/>
　加於盟主秦人為之也又三十年而外鄭又五十年<lb/>
　而外晉外鄭猶可也外晉甚矣<pb n="13b"/>楚殺其大夫宜申<lb/>
　討亂不書於是鬭宜申謀弑穆王則何以書宜申之<lb/>
　罪為欲弑商臣也宜申之罪為欲弑商臣若此而同<lb/>
　之他亂臣之列則溢罰矣是故蔓成然<hi>事在昭十四年</hi>弑者<lb/>
　之黨也殺之不書宜申弑者之讎也殺之書臣子可<lb/>
　以知勸懲矣<lb/>
自正月不雨至于秋七月及蘇子盟于女栗冬狄侵宋<lb/>
楚子蔡侯次于厥貉<pb n="14a"/>　外㑹未有言次者<hi>據襄元年晉侯衞侯次于戚之類</hi>此其言次何以<lb/>
　楚之欲圖伯而未集也晉雖不競君大夫數㑹而不<lb/>
　序春秋重絶晉也㑹于息宋陳鄭嘗從楚矣已而為<lb/>
　新城之盟則楚子猶未得志于宋陳鄭也於是息㑹<lb/>
　不書書及蔡次厥貉用見楚之未得志于諸侯也<lb/>
十有一年春楚子伐麇<lb/>
　楚初書君將也自是楚師必圍滅也而後貶人之<lb/>
夏叔仲彭生㑹晉郤缺于承筐秋曹伯來朝公子遂如<pb n="14b"/>宋狄侵齊冬十月甲午叔孫得臣敗狄于鹹<lb/>
　内大夫将言帥師其不言帥師何危之也凡君将不<lb/>
　言帥師重在君也言師不言君者危師之辭也<hi>據莊八年</hi>
　<hi>師及齊師圍郕</hi>大夫將言帥師重在師也言将不言師者危<lb/>
　将之辭也<lb/>
十有二年春王正月郕伯來奔<hi>有傳</hi>
　此郕太子朱儒也則其曰郕伯何逆之以諸侯之禮<lb/>
　也春秋之法苟非諸侯雖嘗當國不成君也是故有<pb n="15a"/>　衞侯朔則黔牟八年不成君有鄭伯突則子儀十四<lb/>
　年不成君雖衞叔武列於㑹矣猶曰衞子爾此郕太<lb/>
　子也魯逆以諸侯之禮吾從而志之無改焉何也唯<lb/>
　其如二君也廢立之際足以亂名實則春秋不可以<lb/>
　弗辨苟無亂於名實則春秋不辨也春秋之作别嫌<lb/>
　明微而已有不待辨而自見春秋何治焉郕太子朱<lb/>
　儒魯謂之郕伯晉太子州蒲晉謂之晉侯從而志之<lb/>
　徒見其悖禮焉爾雖然凡諸侯奔則書復奔不書復<pb n="15b"/>　者遂失國也失國恒名之<hi>據莊二十四年曹羈昭二十二年蔡侯朱二十三年</hi>
　<hi>莒子庚輿</hi>此其不名何以為郕伯未修春秋之辭也苟以<lb/>
　為郕伯朱儒則是修春秋之辭矣故凡從主人則徒<lb/>
　修春秋之辭也<lb/>
把伯來朝二月庚子子叔姬卒<hi>有傳</hi>
　女未嫁不卒此何以卒許嫁而絶則喪以夫人之禮<lb/>
　也以子叔姬見僖之喪伯姬也<hi>傳言把桓公來朝請絶叔姬而無絶婚則</hi>
　<hi>是叔姬先絶復求其次杜說非</hi>
<pb n="16a"/>夏楚人圍巢秋滕子來朝秦伯使術來聘<lb/>
　自韓原之戰秦恒稱人此其稱秦伯何以其能聘也<lb/>
冬十有二月戊午晉人秦人戰于河曲<lb/>
　此秦伯晉趙盾也曷為貶稱人亟戰也<hi>本榖梁</hi>於是范<lb/>
　山言於楚子曰晉君少不在諸侯北方可圖也而秦<lb/>
　晉亟戰秦晉亟戰而楚君将稱君矣是故戰必言及<lb/>
　而不言及不以秦晉主此戰也不以秦晉主此戰猶<lb/>
　曰夫人戰焉耳略之也秦人白狄伐晉首從之辭也<pb n="16b"/>　晉人及姜戎敗秦師于殽敵辭也晉人秦人戰于河<lb/>
　曲略之之辭也<lb/>
季孫行父帥師城諸及鄆<lb/>
十有三年春王正月夏五月壬午陳侯朔卒邾子蘧蒢<lb/>
卒自正月不雨至于秋七月太室屋壞<hi>三傳同</hi>冬公如晉<lb/>
衞侯㑹公于沓狄侵衞十有二月己丑公及晉侯盟公<lb/>
還自晉鄭伯㑹公于棐<lb/>
十有四年春王正月公至自晉邾人伐我南鄙叔仲彭生<pb n="17a"/>帥師伐邾夏五月乙亥齊侯潘卒六月公㑹宋公陳侯<lb/>
衞侯鄭伯許男曹伯晉趙盾癸酉同盟于新城<lb/>
　向也扈之盟不序諸侯此其復序何諸夏之志也晉<lb/>
　救江無功救鄭無功與秦亟戰而楚浸強交聘於中<lb/>
　國得蔡次厥貉矣而晉遂不競於是公朝晉衞侯來<lb/>
　㑹公還自晉鄭伯來㑹諸夏之懼甚矣汲汲於晉而<lb/>
　為此盟如之何勿序也以諸夏之汲汲於晉也而徒<lb/>
　以趙盾主是盟書曰同盟同衆辭也自幽以來未之<pb n="17b"/>　有也則不予晉以主是盟之辭也<lb/>
秋七月有星孛入于北斗公至自㑹晉人納捷菑于邾<lb/>
弗克納<lb/>
　此晉趙盾以諸侯之師曷為貶稱人以晉為不競也<lb/>
　楚方交聘于上國得蔡次厥貉矣而晉區區納亡公<lb/>
　子於邾又以少陵長見辭於邾人自敗秦于令狐盟<lb/>
　于扈救鄭戰河曲趙盾皆不書由是訖靈公之篇兵<lb/>
　車之㑹自參以上貶人之<hi>十七年伐宋宣二年侵鄭</hi>趙盾為之也<pb n="18a"/>九月甲申公孫敖卒于齊<hi>有榖梁傳</hi>齊公子商人弑其君舍<lb/>
　未踰年之君卒不書<hi>據衞戴公</hi>奔則但書名<hi>據鄭忽</hi>舍未逾<lb/>
　年何以得稱君<hi>本榖梁傳</hi>以弑罪罪商人也是故陳佗齊<lb/>
　無知莒展輿逾年矣而不成君舍未逾年也而成君<lb/>
　苟弑其君世子雖成君不君之苟見弑于其臣子雖<lb/>
　未成君君之春秋之大義也<lb/>
宋子哀來奔<hi>有傳</hi>
　奔大夫恒名之此其不名何昭公之大夫也<pb n="18b"/>冬單伯如齊齊人執單伯<lb/>
　春秋書周大夫如吾大夫然内之也伯者作天下不<lb/>
　知有王久矣於是魯之請昭姬晉之命隨㑹猶假寵<lb/>
　於王室而文宣之際王卿士數有事於四方救江之<lb/>
　役黒壤之盟王叔桓公在焉蓋汲汲於晉葬僖公錫<lb/>
　文公命賵含成風王季子來聘尤汲汲於魯也而齊<lb/>
　人執單伯以天子之使而見執於齊商人諸侯莫為<lb/>
　之變焉則王室益不競矣以天子之使而見執春秋<pb n="19a"/>　所甚懼也王叔陳生嘗相周矣晉悼公執之則何以<lb/>
　不書傳曰士魴如京師言王叔之貳於戎也則是為<lb/>
　京師執之也為京師執之而與執單伯同罪則溢罰<lb/>
　矣<lb/>
齊人執子叔姬<lb/>
十有五年春季孫行父如晉三月宋司馬華孫來盟<hi>有傳</hi>
　此華耦也則其不名何昭公之大夫也<lb/>
夏曹伯來朝齊人歸公孫敖之喪六月卒丑朔日有食<pb n="19b"/>之鼓用牲于社單伯至自齊<hi>有傳</hi>
　吾大夫不至必見執而後至春秋書周大夫如吾大<lb/>
　夫然故至單伯也<lb/>
晉郤缺帥師伐蔡戊申入蔡<hi>傳例說在章指</hi>
　入不言伐言伐甚伐者也入未有書大夫者於是書<lb/>
　郤缺始自是訖春秋入稱人者邾也稱國者吳越也<lb/>
　邾吳越無大夫也是故自伐書陽處父入書郤缺侵<lb/>
　書趙穿<hi>宣元年</hi>由是凡役書大夫雖大夫自為戰書大<pb n="20a"/>　夫<hi>宣二年宋鄭</hi>甚者大夫與君戰亦書大夫<hi>宣十二年邲之戰成二年</hi>
　<hi>鞌之戰</hi>是經之變文也<lb/>
秋齊人侵我西鄙季孫行父如晉冬十有一月諸侯盟<lb/>
于扈<hi>傳例說在章指</hi>
　向也扈之盟趙盾為之則其不序諸侯猶曰大夫主<lb/>
　是盟也此晉侯宋公衞侯蔡侯陳侯鄭伯許男曹伯<lb/>
　也則曷為不序散辭也新城之盟不可以不序徒以<lb/>
　諸夏之志焉耳而晉侯不出於是楚伯成而頃王崩<pb n="20b"/>　葬不見於春秋諸侯無統紀甚矣故終靈公之篇凡<lb/>
　合諸侯皆散辭傳曰無能為也<lb/>
十有二月齊人來歸子叔姬<lb/>
　内女來歸凡三見於經此其言齊人來歸子叔姬何<lb/>
　非其罪也叔姬配昭公生舍昭公卒舍即位商人弑<lb/>
　之於是執叔姬<lb/>
齊侯侵我西鄙遂伐曹入其郛<lb/>
　一役而再有事不悉書也苟悉書也則以遂言之兵<pb n="21a"/>　事言遂必天下之大故也此其言遂何齊始敗夏盟<lb/>
　也晉文公卒襄公能合諸侯靈雖不競而新城之盟<lb/>
　諸夏汲汲焉固結之則猶有屬也而齊獨為亂階執<lb/>
　天子之使加兵於魯於是伐曹晉遂不競而諸侯貳<lb/>
　故悉書之也傳曰謂諸侯不能也是故入郛皆不書<lb/>
　<hi>據隱五年邾鄭伐宋入郛之類</hi>於齊特書之侵我皆書人於是書齊<lb/>
　侯異其文者異其事也<lb/>
十有六年春季孫行父㑹齊侯于陽榖齊侯弗及盟<hi>榖梁<pb n="21b"/>有傳</hi>夏五月公四不視朔<hi>榖梁有傳</hi>六月戊辰公子遂及齊侯<lb/>
盟于郪丘秋八月辛未夫人姜氏薨毁泉臺楚人秦人<lb/>
巴人滅庸<lb/>
　此楚子也滅猶未書君將也<lb/>
冬十有一月宋人弑其君杵臼<hi>有傳</hi>
　弑未有稱人者其稱人何猶曰衆人殺之焉耳孔父<lb/>
　死於殤仇牧死於閔蕩意諸死於昭宋為有臣子矣<lb/>
　宋非無臣子則弑其君罪不在其臣子矣是故大夫<pb n="22a"/>　未有書官者終昭公之篇大夫特書官而意諸不言<lb/>
　及大夫而不書官則臣子何罪意諸而言及則昭公<lb/>
　疑於殤閔然則宋公孰弑襄夫人也賊由夫人使之<lb/>
　若衆人然以是為君不君也是故立公子鮑而鮑免<lb/>
　於首惡之名春秋無譏焉爾於是司城須奉昭公子<lb/>
　以為亂而鮑殺之須母弟也殺母弟不書以是為鮑<lb/>
　宜立者也<lb/>
十有七年春晉人衞人陳人鄭人伐宋<hi>有傳</hi>
<pb n="22b"/>　此晉荀林父衞孔達陳公孫寧鄭石楚也曷為貶稱<lb/>
　人不予以討賊之義也宋賊無主名宜若勿討則其<lb/>
　責諸侯以討之何子弑父凡在宫者殺無赦臣弑君<lb/>
　凡在官者殺無赦衆人弑其君亦勿罪臣子而已矣<lb/>
　賊奈何勿討也賊可以勿討則昭公書葬矣賊可以<lb/>
　勿討而書葬其惟魯初葬靈乎二君之禍非其國臣<lb/>
　子為之也<lb/>
夏四月癸亥葬我小君聲姜齊侯伐我西鄙六月癸未<pb n="23a"/>公及齊侯盟于榖諸侯㑹于扈<hi>有傳</hi>秋公至自榖冬公子<lb/>
遂如齊<lb/>
十有八年春王二月丁丑公薨于臺下秦伯罃卒夏五<lb/>
月戊戌齊人弑其君商人<lb/>
　商人之罪嘗著於春秋曷為書弑如他君久矣其為<lb/>
　君也春秋位號從主人不以正不正未嘗有國雖鄭<lb/>
　忽不可不謂之世子嘗有國雖商人不可不謂之君<lb/>
　然則商人無罪歟以蔡般之見殺宜不名而名之則<pb n="23b"/>　商人罪不容誅矣然則齊侯孰弑閻職邴歜也閻職<lb/>
　邴歜微不稱盜而稱齊人所以罪商人也君商人人<lb/>
　閻職邴歜其實各得其天矣<lb/>
六月癸酉葬我君文公秋公子遂叔孫得臣如齊冬十<lb/>
月子卒<hi>有傳</hi>
　惡位未定則其稱子卒何成之為在喪之君也凡君<lb/>
　在喪恒稱子猶未葬也則稱子某<hi>莊公子般襄公子野</hi>於是公<lb/>
　子遂殺惡而立宣公故成之為在喪之君以弑罪罪<pb n="24a"/>　宣公也<lb/>
夫人姜氏歸于齊季孫行父如齊莒弑其君庶其<lb/>
　弑未有書國者其稱國何猶曰國其國也而以自弑<lb/>
　焉爾稱人罪不在臣子稱國罪不在衆人矣然則莒<lb/>
　子孰弑太子僕也莒子生太子僕又生季佗愛季佗<lb/>
　而黜僕而以自禍衆人何罪焉故凡稱國必易樹子<lb/>
　殺大臣者也樹子吾貳也大臣吾股肱也親莫親於<lb/>
　斯貴莫貴於斯賊由斯人是自賊也<pb n="24b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳氏春秋後傳<lb/>
</p>

  </div>
            <div>
                <head>春秋後傳卷七</head>
    <p>
<pb n="1a"/>欽定四庫全書<lb/>
　春秋後傳卷七　　　　宋　陳傅良　撰<lb/>
　　宣公<lb/>
元年春王正月公即位公子遂如齊逆女三月遂以夫<lb/>
人婦姜至自齊<hi>有傳說在章指</hi>夏季孫行父如齊晉放其大夫<lb/>
胥甲父于衞公㑹齊侯于平州公子遂如齊六月齊人<lb/>
取濟西田<lb/>
　外取邑不書雖取諸我不書<hi>據傳襄二十六年齊取我髙魚</hi>必有歸<pb n="1b"/>　之者也然後書是故濟西田書取讙闡書取<lb/>
秋邾子來朝楚子鄭人侵陳遂侵宋<lb/>
　書遂伐楚言志不在蔡也書遂侵宋言志不在陳也<lb/>
　<hi>説在僖四年</hi>南北之勢於是始也後十五年而宋楚平後<lb/>
　五十年而晉趙武楚屈建同盟于宋諸夏之君分為<lb/>
　晉楚之從矣南北之勢於是始故謹書之也自是訖<lb/>
　春秋師再有事無言遂者矣言遂者非與國伐盟主<lb/>
　<hi>齊侯伐衞遂伐晉事在襄二十三年</hi>則盟主伐與國也<hi>晉士鞅侵鄭遂侵衞傳曰衞叛</hi>
<pb n="2a"/>　<hi>晉也事在定八年</hi>
晉趙盾帥師救陳<lb/>
　書救陳何楚由是始伯也於是楚救皆不書<hi>據傳蒍賈救鄭</hi>
　<hi>鬬椒救鄭之類</hi>
宋公陳侯衞侯曹伯㑹晉師于棐林伐鄭<lb/>
　此晉趙盾以諸侯之師伐鄭則其曰宋公陳侯衞侯<lb/>
　曹伯㑹伐鄭何大夫初用諸侯也靈公之世兵車之<lb/>
　㑹自參以上貶人之於是黜趙盾以其用諸侯也春<pb n="2b"/>　秋不以大夫用諸侯故書曰晉趙盾帥師救陳宋公<lb/>
　陳侯衞侯曹伯㑹晉帥于棐林伐鄭則不以大夫用<lb/>
　諸侯之辭也<hi>公羊曷為不言趙盾之師君不㑹大夫之辭也</hi>
冬晉趙穿帥師侵崇晉人宋人伐鄭<lb/>
二年春王二月壬子宋華元帥師及鄭公子歸生帥師<lb/>
戰于大棘宋師敗績<lb/>
　戰未有書大夫者於是書宋華元鄭公子歸生大夫<lb/>
　初主戰也自此戰皆書大夫戰不書大夫者吳也吳<pb n="3a"/>　無大夫也<lb/>
獲宋華元<hi>說在獲晉侯</hi>秦師伐晉夏晉人宋人衞人陳人侵<lb/>
鄭<lb/>
　此晉趙盾用諸侯之師曷為貶稱人以晉為甚不競<lb/>
　也楚方圖伯而晉以大夫用諸侯由是兵車之㑹自<lb/>
　參以上皆貶之而自柳棼之役楚皆稱子矣<hi>九年</hi>
秋九月乙丑晉趙盾弑其君夷臯<hi>三傳同</hi>冬十月乙亥天<lb/>
王崩<pb n="3b"/>三年春王正月郊牛之口傷改卜牛牛死乃不郊猶三<lb/>
望葬匡王楚子伐陸渾之戎<lb/>
　窺周室也<lb/>
夏楚人侵鄭秋赤狄侵齊宋師圍曹冬十月丙戌鄭伯<lb/>
蘭卒葬鄭穆公<lb/>
四年春王正月公及齊侯平莒及郯莒人不肯公伐莒<lb/>
取向<hi>有榖梁傳</hi>
秦伯稻卒夏六月乙酉鄭公子歸生弑其君夷<hi>傳例說在章指</hi>
<pb n="4a"/>　首弑君者公子宋也則其蔽罪於歸生何歸生為正<lb/>
　卿而宋有無君之心非歸生孰禁之於歸生乎謀先<lb/>
　然而弗禁則賊由歸生而已矣是故歸生之弑公子<lb/>
　宋啓之不以罪宋而罪歸生寗喜之弑公子鱄啓之<lb/>
　不以罪鱄而罪寗喜董史書趙盾孔子取焉蓋有合<lb/>
　於春秋<lb/>
赤狄侵齊秋公如齊公至自齊冬楚子伐鄭<lb/>
五年春公如齊夏公至自齊秋九月齊髙固來逆叔姬<pb n="4b"/>
                    <hi>有傳</hi>
　公自主之也於是公如齊髙固使齊侯止公請叔姬<lb/>
　焉則髙固伉也<hi>從榖梁傳</hi>
叔孫得臣卒冬齊髙固及子叔姬來<lb/>
　凡來譏也非歸寧之辭<lb/>
楚人伐鄭<lb/>
六年春晉趙盾衞孫免侵陳<lb/>
　趙盾之罪嘗著於春秋其再見曷為無貶自宋萬而<pb n="5a"/>　下無討賊者則九人而已矣<lb/>
夏四月秋八月螽冬十月<lb/>
七年春衞侯使孫良夫來盟夏公㑹齊侯伐萊秋公至<lb/>
自伐萊<hi>傳例說在章指</hi>大旱冬公㑹晉侯宋公衞侯鄭伯曹伯<lb/>
于黒壤<hi>有傳</hi>
　晉靈公之㑹同皆不序自黒壤而下復序諸侯何也<lb/>
　垂隴之役初以大夫㑹盟自以大夫㑹盟而後不序<lb/>
　諸侯不序諸侯猶責伯者也終靈公之篇則諸侯無<pb n="5b"/>　貶矣以其不勝貶序之可也是故春秋自隱而下君<lb/>
　恒稱君貶人之故諸侯多貶辭焉自文而下大夫恒<lb/>
　稱大夫貶人之故大夫多貶辭焉諸侯不勝貶則政<lb/>
　在大夫矣大夫不勝貶則陪臣執國命矣<lb/>
八年春公至自㑹夏六月公子遂如齊至黃乃復<hi>有公羊傳</hi>
辛巳有事于太廟仲遂卒于垂<lb/>
　大夫卒恒稱名則其兼字之何自是仲氏世為卿故<lb/>
　譏之也<hi>本劉氏</hi>其不言公子仲遂蒙上文也大夫卒竟<pb n="6a"/>　内不地<hi>據定五年季孫意如卒于房</hi>竟外地<hi>據成十七年公孫嬰齊卒于貍脤</hi>
壬午猶繹萬入去籥<hi>有公羊傳</hi>戊子夫人嬴氏薨晉師白狄<lb/>
伐秦楚人滅舒蓼秋七月甲子日有食之旣冬十月己<lb/>
丑葬我小君敬嬴雨不克葬庚寅日中而克葬<hi>榖梁有傳</hi>城<lb/>
平陽楚師伐陳<lb/>
九年春王正月公如齊公至自齊夏仲孫蔑如京師齊<lb/>
侯伐萊秋取根牟<lb/>
　取言公<hi>據四年伐莒取向以前皆言公</hi>取不言公非公命也自宣而<pb n="6b"/>　下征伐在大夫矣<hi>此年取根牟成六年取鄟襄十三年取邿皆微國也</hi>
八月滕子卒九月晉侯宋公衞侯鄭伯曹伯㑹于扈晉<lb/>
荀林父帥師伐陳辛酉晉侯黒臀卒于扈<lb/>
　諸侯卒雖不出竟地之<lb/>
冬十月癸酉衞侯鄭卒宋人圍滕楚子伐鄭晉郤缺帥<lb/>
師救鄭<lb/>
　書救鄭何楚伯也元年救陳今年救鄭而辰陵之盟<lb/>
　序陳鄭於楚子之下遂以諸侯予楚矣<pb n="7a"/>陳殺其大夫洩冶<hi>榖梁有傳</hi>
十年春公如齊公至自齊齊人歸我濟西田夏四月丙<lb/>
辰日有食之己巳齊侯元卒齊崔氏出奔衞<hi>傳例說在章指公羊世卿非是</hi>公如齊五月公至自齊癸巳陳夏徴舒弑其君平<lb/>
國六月宋師伐滕公孫歸父如齊葬齊惠公晉人宋人<lb/>
衞人曹人伐鄭秋天王使王季子來聘<lb/>
　自頃王而下王室無聘魯者於是再聘而王季子實<lb/>
　來則已尊矣<pb n="7b"/>公孫歸父帥師伐邾取繹<lb/>
　取根牟不書師此其書歸父何伐邾猶公命也取繹<lb/>
　非公命也宣公而下征伐在大夫故自取繹凡取皆<lb/>
　不書其人<hi>據昭元年傳季武子伐莒取鄆但書取</hi>自伐把凡伐皆不書<lb/>
　公<lb/>
大水季孫行父如齊冬公孫歸父如齊齊侯使國佐來<lb/>
聘饑楚子伐鄭<lb/>
十有一年春王正月夏楚子陳侯鄭伯盟于辰陵<pb n="8a"/>　序楚子於陳侯鄭伯之上初予楚以伯也<lb/>
公孫歸父㑹齊人伐莒秋晉侯㑹狄于櫕函<lb/>
　此外㑹也曷為書之如吾君内之也楚方倡義於天<lb/>
　下而晉孜孜於羣狄至往㑹焉晉卑甚矣是故楚莊<lb/>
　王之春秋晉有諸侯之事不悉書也於宣三年晉侯<lb/>
　伐鄭不書五年荀林父伐陳不書<lb/>
冬十月楚人殺陳夏徴舒<lb/>
　楚亟稱子矣自宋萬而下無討賊者雖討之不以其<pb n="8b"/>　罪且百年於此則楚之討夏徴舒其不曰楚子何春<lb/>
　秋之法惟討賊不以内外貴賤恒稱人是故殺大夫<lb/>
　恒稱國或稱人殺他國之大夫恒稱人或稱君<hi>據昭四年</hi>
　<hi>殺慶封</hi>惟討賊訖春秋稱人以是為國人殺之也<lb/>
丁亥楚子入陳<lb/>
　於是楚子為陳夏氏故伐陳謂陳人無動将討於少<lb/>
　西氏遂入陳殺夏徴舒則曷為不書入而后殺<hi>據晉文先</hi>
　<hi>書入曹後書執曹伯</hi>予之以討賊之義也書入而后殺是以利<pb n="9a"/>　陳累莊王也不以利陳累莊王則討賊一事也入一<lb/>
　事也入雖君将貶人之於是稱楚子楚强甚矣終荘<lb/>
　王一篇雖圍滅無貶辭固進楚也亦憂楚也<lb/>
納公孫寧儀行父于陳<lb/>
　凡奔非其罪納之者罪也則但書納公孫寧儀行父<lb/>
　與君淫者也則其不書奔何微二子則楚師不出徴<lb/>
　舒不討靈公不葬然則宜納者也則其書納何二子<lb/>
　足以免於奔而已矣而納之者楚子之過也<pb n="9b"/>十有二年春葬陳靈公楚子圍鄭夏六月乙卯晉荀林<lb/>
父帥師及楚子戰于邲晉師敗績<lb/>
　大夫嘗主戰矣猶未敵君也以大夫敵君於是始甚<lb/>
　矣大夫强也鞌之戰不惟敵君且盟齊於師矣<lb/>
秋七月冬十有二月戊寅楚子滅蕭晉人宋人衛人曹<lb/>
人同盟于清丘<hi>有傳</hi>
　此晉先縠宋華椒衞孔逹也曷為貶稱人猶曰人自<lb/>
　為盟也人自為盟自鹿上以來未之有也於是再見<pb n="10a"/>　其再見何中國久無伯也由救鄭之後大夫㑹伐自<lb/>
　參以上皆不書至是㑹盟亦不書矣<lb/>
宋師伐陳衞人救陳<lb/>
十有三年春齊師伐莒夏楚子伐宋秋螽冬晉殺其大<lb/>
夫先縠<lb/>
十有四年春衞殺其大夫孔達<lb/>
　清丘之盟晉以衞之救陳晉討焉孔達曰苟利社稷<lb/>
　請以我説於是自殺衞人以說於晉而告於諸侯稱<pb n="10b"/>　國以殺其君意也是故苟其君意雖孔達書殺苟非<lb/>
　君意雖公子遂為宣公殺惠伯不書也<lb/>
夏五月壬申曹伯壽卒晉侯伐鄭秋九月楚子圍宋葬<lb/>
曹文公冬公孫歸父㑹齊侯于榖<lb/>
十有五年春公孫歸父㑹楚子于宋<lb/>
　吾大夫始特㑹楚也<lb/>
夏五月宋人及楚人平<lb/>
　凡平不書必關於天下之故也而後書有與楚平者<pb n="11a"/>　矣於陳不書<hi>文九年</hi>於鄭不書<hi>宣十年</hi>至宋始書之宋嘗<lb/>
　及楚平矣<hi>僖二十四年宋及楚平</hi>至荘王始書之必宋從楚必<lb/>
　荘王得宋天下将有南北之勢春秋特致意焉<lb/>
六月癸卯晉師滅赤狄潞氏以潞子嬰兒歸<lb/>
　楚滅國書君将矣此其稱師何滅國之大夫猶貶也<lb/>
　是故荀林父滅潞氏不書隨㑹滅甲氏不書滅國以<lb/>
　其君歸皆稱爵如楚人滅弦弦子奔黃楚人滅頓以<lb/>
　頓子牂歸楚人滅胡以胡子豹歸苐言奔者不名之<pb n="11b"/>　以歸者名之<lb/>
秦人伐晉<lb/>
　此秦伯也<hi>桓公</hi>
王札子殺召伯毛伯<hi>榖梁有傳</hi>
　兩下相殺雖王卿士不書<hi>據傳昭十二年劉獻公殺甘悼公十八年毛得殺毛</hi>
　<hi>伯過之類</hi>此何以書斥王之辭也於是王孫蘇與召氏毛<lb/>
　氏爭政使王子殺召戴公及毛伯衞王孫家人也而<lb/>
　爭政王子一日而殺二卿則譏不但在其人也是故<pb n="12a"/>　終春秋纔一再書之王札子殺召伯毛伯陳侯之弟<lb/>
　招殺陳世子偃師皆斥君之辭也<hi>傳云王子捷</hi>
秋螽仲孫蔑㑹齊髙固于無婁初稅畝<hi>三傳同從公羊</hi>冬蝝生<lb/>
饑<hi>有傳</hi>
十有六年春王正月晉人滅赤狄甲氏及留吁<lb/>
　此士㑹也於是獻狄俘晉侯請於王王以黻冕命士<lb/>
　㑹将中軍且為太傅則何以亦書人滅終不可以無<lb/>
　貶也<pb n="12b"/>夏成周宣榭火<hi>有傳榖梁周災不志非是</hi>秋郯伯姬來歸冬大有年<lb/>
十有七年春王正月庚子許男錫我卒丁未蔡侯申卒<lb/>
夏葬許昭公葬蔡文公六月癸卯日有食之己未公㑹<lb/>
晉侯衞侯曹伯邾子同盟于斷道<lb/>
　同盟至新城而再見斷道之後不曰同盟者寡矣<lb/>
秋公至自㑹冬十有一月壬午公弟叔肸卒<hi>公榖左氏母弟稱弟例不取</hi>
　公弟者何非見大夫也<hi>本何休</hi>非大夫不卒而卒叔肸<pb n="13a"/>　賢之也<hi>本榖梁</hi>賢之所以惡宣公也凡先君之子稱公<lb/>
　子有謂稱弟是故宋地辰兄弟也一篇之間譏稱宋<lb/>
　公之弟辰無譏則從其恒稱為公子地陳公子招一<lb/>
　人也譏稱陳侯之弟招無譏則從其恒稱為公子招<lb/>
　故不弟稱弟不友稱弟不弟稱弟傳曰陳侯之弟招<lb/>
　殺陳世子偃師罪在招也不友稱弟傳曰秦伯之弟<lb/>
　鍼出奔晉罪秦伯也叔肸稱弟惡宣公也<lb/>
十有八年春晉侯衞世子臧伐齊公伐把<pb n="13b"/>　自是内不言君将征伐在大夫矣<lb/>
夏四月秋七月邾人戕鄫子于鄫甲戌楚子旅卒<hi>有公羊傳</hi>
公孫歸父如晉冬十月壬戌公薨于路寢歸父還自晉<lb/>
<hi>有傳</hi>至笙遂奔齊<hi>三傳同</hi>
　<lb/>
　<lb/>
　<lb/>
　陳氏春秋後傳<lb/>
</p>

  </div>
            <div>
                <head>春秋後傳卷八</head>
    <p>
<pb n="1a"/>欽定四庫全書<lb/>
　春秋後傳卷八　　　　　宋　陳傅良　撰<lb/>
　　成公<lb/>
元年春至正月公即位二月辛酉葬我君宣公無冰三<lb/>
月作邱甲<lb/>
　邱甲何邱自為甲也二十五人為兩四兩為卒卒出<lb/>
　長轂一乗也於甸乎取之於是有甲士<hi>魏武帝孫子甲士三人歩</hi>
　<hi>卒七十二人炊子守裝子之類又二十五人是一乗也</hi>邱十六井也而自為甲<pb n="1b"/>　是邱賦一乗也大司馬之制上地家可用三人中地<lb/>
　二家五人下地家二人皆勝兵也必四邱之甸也而<lb/>
　後備一卒出長轂一乗則是從征少而休多也作邱<lb/>
　甲休少而從征多矣<lb/>
夏臧孫許及晉侯盟于赤棘秋王師敗績于茅戎<lb/>
　戰然後言敗績此不戰何以書敗績言自敗也凡王<lb/>
　有事譏不在諸侯<hi>出居於鄭之類</hi>諸侯有事譏不在臣子<hi>棄其</hi>
　<hi>師之類</hi>則以自致之文書之雖有敵國亦自致也梁亡<pb n="2a"/>　齊人殱于遂王師敗績于茅戎無敵國之辭也昔者<lb/>
　伐鄭桓王不言敗績諱之也則曷不為定王諱昔者<lb/>
　討不庭則君子何忍言之於是晉人平戎既拜成矣<lb/>
　劉康公徼戎遂伐之敗焉是故不諱書曰敗績于茅<lb/>
　戎而劉康公但稱師<lb/>
冬十月<lb/>
二年春齊侯伐我北鄙夏四月丙戌衛孫良夫帥師及<lb/>
齊師戰于新築衛師敗績<pb n="2b"/>　衛書大夫帥師於是始大夫強也良夫世為卿至林<lb/>
　父出其君入于戚以叛是故雖孔逹不言帥師<hi>見文元年</hi>
　必若良夫而後言帥師<lb/>
六月癸酉季孫行父臧孫許叔孫僑如公孫嬰齊帥師<lb/>
㑹晉郤克衛孫良夫曹公子首及齊侯戰于鞌齊師敗<lb/>
績秋七月齊侯使國佐如師己酉及國佐盟于袁婁<lb/>
　凡帥非卿不書<hi>據傳文三年晉救江書陽處父不書先僕襄十七年衛伐曹書石買不書</hi>
　<hi>孫蒯之類</hi>雖卿也非元帥亦不書<hi>據傳襄元年圍宋彭城書晉欒黶不書荀偃宣</hi>
<pb n="3a"/>　<hi>二年戰大棘書宋華元不書樂吕之類</hi>書四卿是各自帥也㑹伐不言<lb/>
　帥師此其言帥師何四卿並出各自為帥也自文之<lb/>
　季年而無使介至是而無將佐魯三家之勢成矣於<lb/>
　是衛未有大夫將書孫良夫曹無大夫書公子首而<lb/>
　賞鞌之功晉於是有六卿征伐在大夫不獨魯也以<lb/>
　四國之臣戰齊君甚矣鞌戰之忿也齊桓合九國之<lb/>
　師以臨楚屈完來盟於師桓不欲以臨楚盟屈完也<lb/>
　退而盟召陵齊侯使國佐如師進師于袁婁而後盟<pb n="3b"/>　國佐且夫屈完不言使而國佐言使屈完不言使而<lb/>
　退盟之於召陵以禮於楚子國佐言使而進盟之於<lb/>
　袁婁以偪齊君桓公之所不敢而四國之臣敢為之<lb/>
　甚矣鞌戰之忿也<lb/>
八月壬午宋公鮑卒庚寅衛侯速卒取汶陽田冬楚師<lb/>
鄭師侵衛十有一月公㑹楚公子嬰齊于蜀<lb/>
　凡吾君㑹諸侯則有大夫得稱其大夫<hi>僖二十五年莒慶二十六</hi>
　<hi>年衛甯速</hi>苟無諸侯則不以大夫敵吾君是故莒無大夫<pb n="4a"/>　則曰莒人<hi>浮來</hi>齊有大夫則曰齊大夫<hi>蔇</hi>及高徯盟及<lb/>
　晉處父盟始以大夫敵吾君矣皆不言公以是為齊<lb/>
　晉之譏則諱公焉耳此其曰公㑹楚公子嬰齊是公<lb/>
　自與嬰齊夷也於楚之㑹盂公後諸侯至於楚之㑹<lb/>
　宋公亦後諸侯至魯猶重從楚也公與嬰齊夷楚何<lb/>
　譏焉不足為公諱焉爾是故自屈完以來楚大夫皆<lb/>
　無氏族也而書公子自嬰齊始<lb/>
丙申公及楚人秦人宋人陳人衛人鄭人齊人曹人邾<pb n="4b"/>人薛人鄫人盟于蜀<lb/>
　此楚公子嬰齊蔡侯許男宋華元陳公孫寧衛孫良<lb/>
　夫鄭公子去疾也曷為貶稱人楚大夫初㑹盟也是<lb/>
　故諸侯之大夫復不序晉大夫初㑹盟則不言公楚<lb/>
　大夫初㑹盟則其言公何公固與嬰齊夷矣無足諱<lb/>
　焉爾<lb/>
三年春王正月公㑹晉侯宋公衛侯曹伯伐鄭辛亥葬<lb/>
衛穆公二月公至自伐鄭甲子新宫災三日哭<hi>公羊有傳</hi>乙<pb n="5a"/>亥葬宋文公夏公如晉鄭公子去疾帥師伐許<lb/>
　鄭初書大夫將也<lb/>
公至自晉秋叔孫僑如帥師圍棘<hi>公羊有傳</hi>
　不言叛内言圍皆叛也<lb/>
大雩晉郤克衛孫良夫伐廧咎如<hi>有傳</hi>冬十有一月晉侯<lb/>
使荀庚來聘衛侯使孫良夫來聘丙午及荀庚盟<lb/>
　聘而遂盟之於是始<lb/>
丁未及孫良夫盟鄭伐許<pb n="5b"/>　外鄭也其外之何楚之伯鄭人為之也由齊桓以來<lb/>
　爭鄭於楚桓公卒鄭始朝楚諸夏之服於楚鄭為亂<lb/>
　階也至辰陵鄭帥諸夏而事楚矣敗晉于邲盟十四<lb/>
　國之君大夫於蜀皆鄭為之是故外秦而後外鄭微<lb/>
　秦鄭中國無荆禍矣<lb/>
四年春宋公使華元來聘三月壬申鄭伯堅卒把伯來<lb/>
朝夏四月甲寅臧孫許卒公如晉葬鄭襄公秋公至自<lb/>
晉冬城鄆鄭伯伐許<hi>稱鄭伯説見桓十三年</hi>
<pb n="6a"/>五年春王正月把叔姬來歸仲孫蔑如宋夏叔孫僑如<lb/>
㑹晉荀首于榖梁山崩秋大水冬十有一月己酉天王<lb/>
崩十有二月己丑公㑹晉侯齊侯宋公衛侯鄭伯曹伯<lb/>
邾子把伯同盟于蟲牢<lb/>
六年春王正月公至自㑹二月辛巳立武宫<hi>公羊有傳</hi>取鄟<lb/>
衛孫良夫帥師侵宋夏六月邾子來朝公孫嬰齊如晉<lb/>
壬申鄭伯費卒秋仲孫蔑叔孫僑如帥師侵宋楚公子<lb/>
嬰齊帥師伐鄭<pb n="6b"/>　楚初書大夫將也自是必圍滅也而後貶人之<lb/>
冬季孫行父如晉晉欒書帥師救鄭<lb/>
　晉嘗救鄭矣不書<hi>宣十年士㑹救鄭</hi>於是書救何鄭不服也<lb/>
　鄭自辰陵無役不從楚敗晉于邲盟諸侯之大夫于<lb/>
　蜀再伐許春秋於是狄鄭蟲牢之盟鄭始服而楚人<lb/>
　爭鄭未巳也今年救鄭明年合九國之衆以復救鄭<lb/>
　而鄭伯㑹楚公子成於鄧於是執鄭伯殺行人伯蠲<lb/>
　而鄭不急君晉於是歸鄭伯使鍾儀合晉楚之成矣<pb n="7a"/>七年春王正月鼷䑕食郊牛角改卜牛鼷䑕又食其角<lb/>
乃免牛吴伐郯<hi>有傳</hi>
　吴初入伐中國也<lb/>
夏五月曹伯來朝不郊猶三望秋楚公子嬰齊帥師伐<lb/>
鄭公㑹晉侯齊侯宋公衛侯曹伯莒子邾子把伯救鄭<lb/>
八月戊辰同盟于馬陵公至自㑹吴入州來<lb/>
　吴楚之交兵不書<hi>據傳伐楚伐巢伐徐子重七奔命</hi>至是始書之傳<lb/>
　曰是以始大通吴于上國晉人為之也盟于蒲景公<pb n="7b"/>　將始㑹吴吴不至於鐘離而後至盟於雞澤悼公又<lb/>
　逆吴子吴不至於戚而後至吴之為蠻久矣其不敢<lb/>
　自列於諸夏而晉求之急將以罷楚也楚罷晉亦不<lb/>
　復伯矣入州來不可以不錄其始也<lb/>
冬大雩衛孫林父出奔晉<lb/>
八年春晉侯使韓穿來言汶陽之田歸之于齊晉欒書<lb/>
帥師侵蔡公孫嬰齊如莒宋公使華元來聘夏宋公使<lb/>
公孫壽來納幣晉殺其大夫趙同趙括秋七月天子使<pb n="8a"/>召伯來賜公命冬十月癸卯把叔姬卒<lb/>
　内女為夫人恒書卒其不言卒者出也把叔姬嘗出<lb/>
　矣則曷為書卒以把伯之來逆喪則不可以不卒也<lb/>
晉侯使士燮來聘叔孫僑如㑹晉士燮齊人邾人伐郯<lb/>
衛人來媵<lb/>
　媵何以書公親與為禮也媵細故也人微者也以微<lb/>
　者行細故而公親受之則不可不書也是故苟不親<lb/>
　雖改葬惠公隱弗臨不書苟親之雖衛人晉人齊人<pb n="8b"/>　來媵書然則媵者無譏與媵必以同姓齊人悖矣<lb/>
九年春王正月把伯來逆叔姬之喪以歸公㑹晉侯齊<lb/>
侯宋公衛侯鄭伯曹伯莒子把伯同盟于蒲公至自㑹<lb/>
二月伯姬歸于宋夏季孫行父如宋致女晉人來媵秋<lb/>
七月丙子齊侯無野卒晉人執鄭伯晉欒書帥師伐鄭<lb/>
冬十有一月葬齊頃公楚公子嬰齊帥師伐莒庚申莒<lb/>
潰楚人入鄆<lb/>
　此嬰齊也向也於㑹蜀稱嬰齊於盟稱人今也於伐<pb n="9a"/>　莒稱嬰齊於入鄆稱人一人之身俄而進退焉春秋<lb/>
　之於楚無所不盡其辭也莊王之篇圍滅無貶辭莊<lb/>
　王卒春秋志楚強而已矣是故於柏舉戰稱人奔稱<lb/>
　囊瓦<lb/>
秦人白狄伐晉鄭人圍許城中城<lb/>
十年春衛侯之弟黒背帥師侵鄭夏四月五卜郊不從<lb/>
乃不郊五月公㑹晉侯齊侯宋公衛侯曹伯伐鄭齊人<lb/>
來媵丙午晉侯獳卒秋七月公如晉<hi>説在文二年</hi>冬十月<pb n="9b"/>十有一年春王三月公至自晉晉侯使郤犫來聘己丑<lb/>
及郤犫盟夏季孫行父如晉秋叔孫僑如如齊冬十月<lb/>
十有二年春周公出奔晉<hi>有傳</hi>
　周公楚也王卿士雖奔不名必王子也而後名王子<lb/>
　奔必嘗與廢立者也王人奔不言出言出必嘗去位<lb/>
　者也非王人也則不在其國而後不言出<hi>據公孫敖公孫歸父</hi>
　<hi>晉先蔑</hi>
夏公㑹晉侯衛侯于𤨏澤秋晉人敗狄于交剛<pb n="10a"/>　中國敗外域皆不書唯晉特書之特書晉者病晉也<lb/>
　楚方聘魯平宋合諸侯之大夫于蜀討陳夏徴舒觀<lb/>
　兵于雒矣而晉區區爭地於羣狄是故宣成之春秋<lb/>
　晉有事於秦楚或略不書而甚詳於滅狄以是為晉<lb/>
　衰也晉之衰諸夏之憂也<lb/>
冬十月<lb/>
十有三年春晉侯使郤錡來乞師<lb/>
　外乞師不書必盟主也而後書乞卑詞也見晉之無<pb n="10b"/>　以令與國也<lb/>
三月公如京師<hi>公羊有傳注非是</hi>夏五月公自京師遂會晉侯<lb/>
齊侯宋公衛侯鄭伯曹伯邾人滕人伐秦<lb/>
　於是戰于麻隧秦師敗績則其但書伐何畧之也自<lb/>
　外秦以來秦晉之相加兵皆略之是故戰于麻隧秦<lb/>
　師敗績但書伐秦戰于櫟晉師敗績但書伐晉以為<lb/>
　不足詳焉爾<lb/>
曹伯盧卒于師秋七月公至自伐秦冬葬曹宣公<pb n="11a"/>十有四年春王正月莒子朱卒夏衛孫林父自晉歸于<lb/>
衛秋叔孫僑如如齊逆女鄭公子喜帥師伐許九月僑<lb/>
如以夫人婦姜氏至自齊<lb/>
　夫人婦姜氏有姑之恒稱也若妾姑也則不書氏是<lb/>
　故有成風則出姜不氏有敬嬴則穆姜不氏所以别<lb/>
　嫡姑也<lb/>
冬十月庚寅衛侯臧卒秦伯卒<lb/>
十有五年春王二月葬衛定公三月乙巳仲嬰齊卒<hi>公羊<pb n="11b"/>有傳</hi>癸丑公㑹晉侯衛侯鄭伯曹伯宋世子成齊國佐邾<lb/>
人同盟于戚晉侯執曹伯歸于京師<hi>凡例非是説在章指</hi>
　執未有稱爵者此其稱晉侯何討有罪也曹伯之罪<lb/>
　不著于春秋曷為以討辭書之曹伯殺太子而自立<lb/>
　者也然則負芻之罪曷不著於春秋曹伯盧卒未有<lb/>
　即位者公子與太子爭立猶兩下相殺而已矣書殺<lb/>
　太子是有二尊也猶兩下相殺而已矣則其討之何<lb/>
　不討之則嫡庶之亂將接迹于天下矣是故特書晉<pb n="12a"/>　侯<lb/>
公至自㑹夏六月宋公固卒楚子伐鄭秋八月庚辰葬<lb/>
宋共公宋華元出奔晉宋華元自晉歸於宋<hi>洞林本不復出宋華元</hi>宋殺其大夫山<hi>有傳</hi>
　於是華元使華喜公孫師帥國人攻蕩氏殺子山則<lb/>
　何以稱國稱國殺無罪之辭也蕩澤弱公室則曷為<lb/>
　例之以無罪不氏所以别其非無罪也不氏所以别<lb/>
　其非無罪也則稱國有司法守之辭也<pb n="12b"/>宋魚石出奔楚<lb/>
　於是魚石向為人鱗朱向帶魚府出奔楚則其但書<lb/>
　魚石何凡奔必有罪也衆不可以勝罪則罪此甚焉<lb/>
　魚石以楚師伐宗國入彭城為宋患之日久是以甚<lb/>
　魚石也<lb/>
冬十有一月叔孫僑如㑹晉士燮齊髙無咎宋華元衛<lb/>
孫林父鄭公子鰌邾人㑹吴于鍾離<lb/>
　晉初以諸侯之大夫㑹吴也傳曰始通吴也於是大<pb n="13a"/>　夫自為㑹矣殊㑹齊桓公所以尊王世子也齊桓公<lb/>
　以殊㑹㑹王世子厲公以殊㑹㑹吴吴之為蠻久矣<lb/>
　而與王世子同文甚矣厲公之為中國患也<lb/>
許遷于葉<lb/>
　於是楚公子申遷許于葉則其曰許遷于葉何以其<lb/>
　從夷狄雖遷之猶自遷也是故遷于夷以公子棄疾<lb/>
　遷于白羽以王子勝皆以自遷之文書之<lb/>
十有六年春王正月雨木冰<hi>榖梁有傳</hi>夏四月辛未滕子卒<pb n="13b"/>鄭公子喜帥師侵宋六月丙寅朔日有食之晉侯使欒<lb/>
黶來乞師甲午晦晉侯及楚子鄭伯戰于鄢陵楚子鄭<lb/>
師敗績<hi>二傳同楚不言師從公榖</hi>楚殺其大夫公子側秋公㑹晉侯<lb/>
齊侯衛侯宋華元邾人于沙隨不見公<hi>榖梁有傳</hi>公至自㑹<lb/>
公㑹尹子晉侯齊國佐邾人伐鄭<lb/>
　㑹伐未有書王人者此其書尹子何初以王卿士與<lb/>
　伐也春秋不以諸侯用王師雖齊桓不得與單伯序<lb/>
　也陽處父之救江也王叔桓公不書雖前年伐秦之<pb n="14a"/>　役劉子成子猶不書也於是厲公恣矣初以尹子與<lb/>
　齊國佐邾人序甚矣厲公之無道也<lb/>
曹伯歸自京師<lb/>
　執君不名歸然後名之此其不名何以京師釋之也<lb/>
　負芻有罪矣而京師釋之則異於他歸者矣不名之<lb/>
　可也<lb/>
九月晉人執季孫行父舍之于苕邱冬十月乙亥叔孫<lb/>
僑如出奔齊十有二月乙丑季孫行父及晉郤犫盟于<pb n="14b"/>扈公至自㑹乙酉刺公子偃<lb/>
　刺公子偃殺有罪之辭也<hi>從啖氏</hi>公子買戍衛不卒戍<lb/>
　刺之殺無罪之辭也春秋序事而不言故言故皆譏<lb/>
　也<lb/>
十有七年春衛北宫括帥師侵鄭夏公㑹尹子單子晉<lb/>
侯齊侯宋公衛侯曹伯邾人伐鄭<lb/>
　王人未有書二卿者書二卿皆與伐也<lb/>
六月乙酉同盟于柯陵<pb n="15a"/>　其不指言諸侯何二子與盟也言諸侯則疑於葵邱<lb/>
　狄泉之盟諱王子虎於是不諱曷為不諱㑹伐未有<lb/>
　書王人者唯晉厲公特書之㑹盟不足諱焉爾是故<lb/>
　書同盟其尹子之盟與抑厲公之盟與莫適為主之<lb/>
　辭也<lb/>
秋公至自㑹齊髙無咎出奔莒九月辛丑用郊晉侯使<lb/>
荀罃來乞師冬公㑹單子晉侯宋公衛侯曹伯齊人邾<lb/>
人伐鄭十有一月公至自伐鄭壬申公孫嬰齊卒于貍<pb n="15b"/>脤十有二月丁巳朔日有食之邾子貜且卒晉殺其大<lb/>
夫郤錡郤犫郤至楚人滅舒庸<lb/>
　此公子橐師也<lb/>
十有八年春王正月晉殺其大夫胥童庚申晉弑其君<lb/>
州蒲<lb/>
　晉侯孰弑欒書中行偃也晉侯一日而尸三卿又執<lb/>
　書偃將殺之而以自禍是故稱國楚商臣殺鬭勃而<lb/>
　後弑君晉欒書中行偃殺胥童而後弑君春秋不列<pb n="16a"/>　於孔父以是為不能與其君存亡者也然則書晉殺<lb/>
　胥童不書楚殺鬭勃何也書殺胥童以累州蒲也不<lb/>
　書殺鬬勃不以累頵也州蒲稱國以弑而弑頵斥商<lb/>
　臣二君之所以異也是故弑不言故弑而言故有自<lb/>
　來者矣晉殺其大夫郤錡郤犫郤至晉殺其大夫胥<lb/>
　童晉弑其君州蒲蔡殺其大夫公子駟蔡放其大夫<lb/>
　公孫獵盜殺蔡侯申春秋書弑未有詳於此者也<lb/>
齊殺其大夫國佐公如晉夏楚子鄭伯伐宋宋魚石復<pb n="16b"/>入于彭城<lb/>
　奔大夫復不書<hi>據文十一年宋蕩意諸昭五年秦后子之類</hi>莊閔而上有<lb/>
　書歸若入者矣則皆不書奔者也<hi>鄭突曹赤齊小白蔡季許叔魯季子</hi>
　<hi>之類</hi>奔而言歸自衛元咺始元咺訟其君者也雖然歸<lb/>
　猶言自也若宋魚石晉欒盈是賊而已矣是故魚石<lb/>
　不言自楚欒盈不言自齊<lb/>
公至自晉晉侯使士匄來聘秋把伯來朝八月邾子來<lb/>
朝築鹿囿己丑公薨于路寢冬楚人鄭人侵宋<hi>此楚公子嬰齊<pb n="17a"/>也</hi>晉侯使士魴來乞師十有二月仲孫蔑會晉侯宋公<lb/>
衛侯邾子齊崔杼同盟于虚朾<lb/>
　崔杼嘗奔衛不言歸其再見何齊納以為大夫也向<lb/>
　也曰崔氏今曰崔杼則已為大夫也齊之禍靈公為<lb/>
　之也前年逐髙無咎今年殺國佐而杼當國已而殺<lb/>
　髙厚齊無世臣矣於是伐莒伐魯皆杼帥師焉而后<lb/>
　弑齊之禍靈公為之也<lb/>
丁未葬我君成公<pb n="17b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋後傳卷八<lb/>
</p>

  </div>
            <div>
                <head>春秋後傳卷九</head>
    <p>
<pb n="1a"/>欽定四庫全書<lb/>
　春秋後傳卷九　　　　宋　陳傅良　撰<lb/>
　　襄公<lb/>
元年春王正月公即位仲孫蔑㑹晉欒黶宋華元衛甯<lb/>
殖曹人莒人邾人滕人薛人圍宋彭城<hi>有傳并公羊榖梁傳</hi>夏晉<lb/>
韓厥帥師伐鄭仲孫蔑㑹齊崔杼曹人邾人把人次于<lb/>
鄫<lb/>
　㑹伐未有言次者<hi>據成十六年晉伐鄭諸侯之師次于鄭西我師次于督揚</hi>此其<pb n="1b"/>　言次何從晉而未決也悼承厲公之烈盟虚朾遂合<lb/>
　諸侯討宋魚石爭彭城于楚天下知鄉方矣而五國<lb/>
　之大夫猶未以其衆㑹韓厥之師是有待也亦以見<lb/>
　再伯之難也<lb/>
秋楚公子壬夫帥師侵宋九月辛酉天王崩邾子來朝<lb/>
冬衛侯使公孫剽來聘晉侯使荀罃來聘<lb/>
二年春王正月葬簡王鄭師伐宋夏五月庚寅夫人姜<lb/>
氏薨六月庚辰鄭伯㫻卒晉師宋師衛甯殖侵鄭秋七<pb n="2a"/>月仲孫蔑㑹晉荀罃宋華元衛孫林父曹人邾人于戚<lb/>
己丑葬我小君齊姜叔孫豹如宋冬仲孫蔑㑹晉荀罃<lb/>
齊崔杼宋華元衛孫林父曹人邾人滕人薛人小邾人<lb/>
于戚遂城虎牢楚殺其大夫公子申<lb/>
三年春楚公子嬰齊帥師伐吴<lb/>
　於是楚伐吴吴人伐楚取駕則其但書伐吴何春秋<lb/>
　於晉楚之際嚴矣於吴楚未嘗無差等也是故楚伐<lb/>
　吴悉書之吴伐楚必若遏也門于巢卒而後書<pb n="2b"/>公如晉夏四月壬戌公及晉侯盟于長樗公至自晉六<lb/>
月公㑹單子晉侯宋公衛侯鄭伯莒子邾子齊世子光<lb/>
己未同盟于雞澤陳侯使袁僑如㑹戊寅叔孫豹及諸<lb/>
侯之大夫及陳袁僑盟<lb/>
　以大夫盟袁僑晉侯不欲袁僑詘諸侯也雖然有諸<lb/>
　侯在而大夫盟於是始晉悼公為之也諸侯在焉而<lb/>
　大夫自為盟而後大夫専盟矣大夫專盟自宋始<hi>餘從</hi>
　<hi>榖梁</hi>
<pb n="3a"/>秋公至自㑹冬晉荀罃帥師伐許<lb/>
四年春王三月己酉陳侯午卒夏叔孫豹如晉秋七月<lb/>
戊子夫人姒氏薨葬陳成公八月辛亥葬我小君定姒<lb/>
冬公如晉陳人圍頓<lb/>
五年春公至自晉夏鄭伯使公子發來聘叔孫豹鄫世<lb/>
子巫如晉<hi>有傳</hi>仲孫蔑衛孫林父㑹吴于善道秋大雩楚<lb/>
殺其大夫公子壬夫<lb/>
　傳曰君子謂楚共王於是不刑莊王卒以大夫盟諸<pb n="3b"/>　侯納宋魚石殺公子側公子申公子壬夫楚遂不競<lb/>
　而晉復霸是故晉悼公之春秋楚有諸侯之事亦不<lb/>
　悉書也於襄三年公子何忌侵陳不書四年彭名侵<lb/>
　陳不書<lb/>
公㑹晉侯宋公陳侯衛侯鄭伯曹伯莒子邾子滕子薛<lb/>
伯齊世子光吴人鄫人于戚<lb/>
　於是盟于戚吴初與諸侯盟也不書盟為晉諱也吴<lb/>
　晉之盟春秋終諱之<hi>見哀十三年</hi>蒲之役將始㑹吴吴不<pb n="4a"/>　至<hi>事在成九年傳</hi>雞澤之役又逆吴子吴子不至吴固不敢<lb/>
　自列於諸夏也而晉求之急吴始稱人序于鄫人之<lb/>
　上於是至柤<hi>十年</hi>又殊㑹之晉厲公以殊㑹㑹吴未足<lb/>
　為中國患也悼公復以殊㑹㑹吴吴於是滅州來敗<lb/>
　頓胡沈蔡陳許之師滅巢入郢矣<lb/>
公至自㑹冬戍陳<lb/>
　戍不書<hi>桓六年戍齊宣十年戍鄭之類</hi>晉悼公之戍陳鄭也特書之<lb/>
　君子以悼公之伯業桓文之所不屑為也桓公不戰<pb n="4b"/>　而屈楚文公戰而屈楚自悼公而通吴以制楚矣㑹<lb/>
　于戚于向于柤皆東竟也而又戍陳鄭以守之楚誠<lb/>
　強而晉亦誠下䇿也<lb/>
楚公子貞帥師伐陳公㑹晉侯宋公衛侯鄭伯曹伯齊<lb/>
世子光救陳<lb/>
　書救陳何陳不服也陳自辰陵不與諸夏之㑹三十<lb/>
　年矣悼公伯而雞澤之盟袁僑至戚之㑹陳侯至諸<lb/>
　侯為之戍陳而楚有公子貞之師于是救陳又明年<pb n="5a"/>　㑹于鄬陳侯逃歸自是凡㑹同無陳矣<lb/>
十有二月公至自救陳辛未季孫行父卒<lb/>
六年春王三月壬午把伯姑容卒<hi>有傳説在章指</hi>夏宋華弱來<lb/>
奔秋葬把桓公滕子來朝莒人滅鄫冬叔孫豹如邾季<lb/>
孫宿如晉十有二月齊侯滅萊<lb/>
七年春郯子來朝夏四月三卜郊不從乃免牲小邾子<lb/>
來朝城費秋季孫宿如衛八月螽冬十月衛侯使孫林<lb/>
父來聘壬戌及孫林父盟楚公子貞帥師圍陳<pb n="5b"/>　楚雖圍國嘗書君將矣於是書大夫楚強甚矣<lb/>
十有二月公㑹晉侯宋公陳侯衛侯曹伯莒子邾子于<lb/>
鄬鄭伯髠頑如㑹未見諸侯丙戌卒于鄵<lb/>
　此公子騑弑其君也則其書卒何以君薨赴也<hi>本杜預</hi>
　君弑矣晏然訃於他國但如恒喪自鄭騑始甚矣無<lb/>
　人紀也而鄭之臣子聽焉自有討賊至于不討自不<lb/>
　討矣至於赴告如恒䘮春秋之所甚懼也是故書卒<lb/>
　所以誅鄭之臣子聽賊之所為也夫春秋之法苟有<pb n="6a"/>　逆意于其君雖自殺也<hi>據楚頵䖍</hi>亦書弑此弑也吾從而<lb/>
　卒之則何以傳信于萬世不卒之無以著鄭人之心<lb/>
　也崔杼弑其君齊太史書之杼殺之其弟嗣書之南<lb/>
　史執簡以往陳恒弑其君孔子沐浴而朝告於哀公<lb/>
　曰請討之弑君天下之大變也名在諸侯之䇿誰能<lb/>
　沒之史見其事春秋著其心則後世有考焉矣<lb/>
陳侯逃歸<lb/>
八年春王正月公如晉夏葬鄭僖公鄭人侵蔡獲蔡公<pb n="6b"/>子燮<hi>有榖梁傳</hi>
　此鄭公子發也貶人之<lb/>
季孫宿㑹晉侯鄭伯齊人宋人衛人邾人于邢邱<hi>有傳</hi>
　此齊髙厚宋向戍衛甯殖也其稱人何不以大夫敵<lb/>
　盟主也不以大夫敵盟主桓文之盛也自同盟于戚<lb/>
　而大夫與諸侯序矣於是再見其再見何復予晉以<lb/>
　伯也傳曰大夫不書尊晉侯也<lb/>
公至自晉莒人伐我東鄙秋九月大雩冬楚公子貞帥<pb n="7a"/>師伐鄭晉侯使士匄來聘<lb/>
九年春宋災夏季孫宿如晉五月辛酉夫人姜氏薨秋<lb/>
八月癸未葬我小君穆姜冬公㑹晉侯宋公衛侯曹伯<lb/>
莒子邾子滕子薛伯把伯小邾子齊世子光伐鄭十有<lb/>
二月己亥同盟于戱楚子伐鄭<lb/>
十年春公㑹晉侯宋公衛侯曹伯莒子邾子滕子薛伯<lb/>
把伯小邾子齊世子光㑹吴于柤夏五月甲午遂滅偪<lb/>
陽<pb n="7b"/>　傳曰言自㑹也滅貶人之此其不申言晉人何楚滅<lb/>
　嘗稱君矣自楚滅稱君<hi>事在宣十二年</hi>苟君將也則皆書君<lb/>
　是故滅萊書齊侯滅偪陽書晉侯自楚滅稱大夫<hi>事在</hi>
　<hi>二十五年</hi>苟大夫將也則皆書大夫是故滅陸渾之戎書<lb/>
　晉荀吴滅沈書蔡公孫姓滅許書鄭游速自是終春<lb/>
　秋滅不書君大夫者吴也是經之變文也於是以偪<lb/>
　陽子歸不書宥偪陽子也悼公合十三國之衆為衣<lb/>
　裳之㑹而遂滅偪陽於偪陽子何譏焉夫子之删詩<pb n="8a"/>　也存弼鄘於國風之首而繫檜曹于末録小國也春<lb/>
　秋元録小國也是故滅君有奔不言奔以歸不言以<lb/>
　歸者以是為非其罪也<hi>據昭十七年陸渾子奔楚不書奔</hi>
公至自㑹楚公子貞鄭公孫輒帥師伐宋<lb/>
　凡専將言帥師苟二國㑹則先序主兵者而不言帥<lb/>
　師言帥師是國自為帥也國自為帥自楚公子貞鄭<lb/>
　公孫輒始自是雖圍滅亦並稱帥師矣<hi>事在定十四年哀三年</hi>
晉師伐秦<pb n="8b"/>　此荀罃也曷為貶書師秦晉之師非㑹伐皆不書大<lb/>
　夫<lb/>
秋莒人伐我東鄙公㑹晉侯宋公衛侯曹伯莒子邾子<lb/>
齊世子光滕子薛伯把伯小邾子伐鄭冬盜殺鄭公子<lb/>
騑公子發公孫輒<hi>有傳</hi>
　盜賤者也以賤者而一日殺三卿鄭之失政甚矣書<lb/>
　盜自此始傳曰言無大夫焉春秋之季小臣圗柄其<lb/>
　甚者陪臣執國命矣是故衛周冶殺元咺宋穆襄之<pb n="9a"/>　族帥國人殺公孫固公孫鄭雖賤者也猶未書盜必<lb/>
　若鄭五子而後書盜諸侯貶書人聽諸侯之辭也大<lb/>
　夫貶書人聽大夫之辭也書盜則聽不止大夫矣春<lb/>
　秋所甚不得已也<lb/>
戍鄭虎牢<hi>有傳</hi>
　向也曰虎牢今也曰鄭虎牢何不繫之鄭者為天下<lb/>
　城之也繫之鄭者為鄭戍之也是故楚邱不繫之衛<lb/>
　縁陵不繫之把梁山沙鹿不繫之晉皆非一國之辭<pb n="9b"/>　也郱鄑郚繫之紀彭城繫之宋皆一國之辭也<lb/>
楚公子貞帥師救鄭<lb/>
　楚數救鄭矣不書<hi>見傳宣元年蒍賈二年鬬椒成九年子重十六年楚子十七年子重</hi>
　<hi>公子申之類</hi>於是始書以為晉悼復伯楚欲救而不能也<lb/>
　是故書救陳見晉之終失陳書救鄭見楚之終失鄭<lb/>
　云爾<lb/>
公至自伐鄭<lb/>
十有一年春王正月作三軍<hi>有傳</hi>
<pb n="10a"/>　於是季武子作三軍非公命也向也新作南門非公<lb/>
　命不書此何以書作南門常事作三軍非常也是故<lb/>
　必常事譏不及公則不書苟非常則謹書之書作三<lb/>
　軍志三家之分公室也立武宫立煬宫雖非公命皆<lb/>
　非常也<lb/>
夏四月四卜郊不從乃不郊鄭公孫舍之帥師侵宋公<lb/>
㑹晉侯宋公衛侯曹伯齊世子光莒子邾子滕子薛伯<lb/>
把伯小邾子伐鄭<pb n="10b"/>　隱桓之諸侯皆序爵也伯者作而後小國或序大國<lb/>
　之上有以子男長於伯者矣於是以世子長於小國<lb/>
　之君則悼公為之也<hi>十年伐鄭長於滕至是長於莒</hi>
秋七月己未同盟于亳城北公至自伐鄭楚子鄭伯伐<lb/>
宋公㑹晉侯宋公衛侯曹伯齊世子光莒子邾子滕子<lb/>
薛伯把伯小邾子伐鄭㑹于蕭魚<hi>公榖有傳</hi>
　有地㑹而後伐者矣<hi>據㑹于袲伐鄭㑹于召陵伐楚</hi>未有伐而後地<lb/>
　㑹者也地㑹而後伐未集事之辭也伐而後地㑹集<pb n="11a"/>　事之辭也伐鄭㑹于蕭魚序績也<lb/>
公至自㑹楚人執鄭行人良霄冬秦人伐晉<lb/>
十有二年春王三月莒人伐我東鄙圍台季孫宿帥師<lb/>
救台遂入鄆<hi>公榖有傳</hi>夏晉侯使士魴來聘秋九月吴子乗<lb/>
卒冬楚公子貞帥師侵宋公如晉<lb/>
十有三年春公至自晉夏取邿<hi>凡例辨在纂例</hi>秋九月庚辰楚<lb/>
子審卒冬城防<lb/>
十有四年春王正月季孫宿叔老㑹晉士匄齊人宋人<pb n="11b"/>衛人鄭公孫蠆曹人莒人邾人滕人薛人把人小邾人<lb/>
㑹吴于向<lb/>
　此齊崔杼宋華閲衛北宫括也其特書人何傳曰惰<lb/>
　也則不親事于㑹也向之㑹悼徳衰矣數吴之不徳<lb/>
　以退吴人而卒㑹吴執莒公子務婁以其通楚使也<lb/>
　而卒㑹莒諸侯之大夫從晉侯伐秦而悼不自將諸<lb/>
　侯之師及涇不濟荀偃欒黶一帥爭而大衆還晉人<lb/>
　謂之遷延之役是故伐秦之役不書晉侯志晉侯之<pb n="12a"/>　怠也則諸侯之大夫有不親事於㑹者矣有伯者之<lb/>
　令而大夫不親事於是始悼公為之也自是㑹于澶<lb/>
　淵晉趙武宋向戌不書書鄭良霄於城把鄭游吉不<lb/>
　書書公孫段則君令多不行於大夫矣<lb/>
三月乙未朔日有食之夏四月叔孫豹㑹晉荀偃齊人<lb/>
宋人衛北宫括鄭公孫蠆曹人莒人邾人滕人薛人把<lb/>
人小邾人伐秦<lb/>
　荀偃嘗弑君矣偃書㑹伐如他大夫無貶焉然則偃<pb n="12b"/>　無罪歟以陳佗之罪不著于春秋有殺之者則予之<lb/>
　以討賊之辭則偃罪不容誅矣其再見猶趙盾焉爾<lb/>
己未衛侯出奔齊莒人侵我東鄙秋楚公子貞帥師伐<lb/>
吴冬季孫宿㑹晉士匄宋華閲衛孫林父鄭公孫蠆莒<lb/>
人邾人于戚<lb/>
　襄昭之際大夫無君之禍晉為之也悼公之徳衰矣<lb/>
十有五年春宋公使向戌來聘二月己亥及向戌盟于<lb/>
劉劉夏逆王后于齊<pb n="13a"/>　單靖公不行也<lb/>
夏齊侯伐我北鄙圍成公救成至遇<hi>公羊有傳</hi>
　自宣之季年内不言君將於是書救成而不敢進無<lb/>
　惑乎三家之専魯也<lb/>
季孫宿叔孫豹帥師城成郛秋八月丁巳日有食之邾<lb/>
人伐我南鄙冬十有一月癸亥晉侯周卒<lb/>
十有六年春王正月葬晉悼公三月公㑹晉侯宋公衛<lb/>
侯鄭伯曹伯莒子邾子薛伯把伯小邾子于溴梁戊寅<pb n="13b"/>大夫盟<hi>公羊有傳</hi>
　凡伯在焉而但曰諸侯者無伯也<hi>文十五年盟扈十七年㑹扈</hi>君<lb/>
　在焉而但曰大夫者無君也是故自文而下則有斥<lb/>
　言諸侯而不序自襄而下則有斥言大夫而不序<lb/>
晉人執莒子邾子以歸齊侯伐我北鄙夏公至自㑹五<lb/>
月甲子地震叔老㑹鄭伯晉荀偃衛甯殖宋人伐許<hi>有傳</hi>
　鄭非主兵也則曷為㑹鄭伯春秋不以大夫主諸侯<lb/>
　則推而屬之鄭也春秋之大義夷夏之辨君臣之分<pb n="14a"/>　而已是故陳非主盟也不以夷狄主中國則書㑹陳<lb/>
　<hi>事在僖十九年</hi>鄭非主兵也不以大夫主諸侯則書㑹鄭<lb/>
秋齊侯伐我北鄙圍成大雩冬叔孫豹如晉<lb/>
十有七年春王二月庚午邾子牼卒宋人伐陳<lb/>
　莊朝宋微者也曷為得書人微者唯討賊得書人大<lb/>
　夫交征于中國而後微者書人是故鄭皇武書<hi>成十八年</hi>
　宋莊朝書甚者秦庶長鮑越常壽過書<lb/>
夏衛石買帥師伐曹秋齊侯伐我北鄙圍桃髙厚帥師<pb n="14b"/>伐我北鄙圍防九月大雩宋華臣出奔陳冬邾人伐我<lb/>
南鄙<lb/>
十有八年春白狄來夏晉人執衛行人石買秋齊師伐<lb/>
我北鄙冬十月公㑹晉侯宋公衛侯鄭伯曹伯莒子邾<lb/>
子滕子薛伯把伯小邾子同圍齊<lb/>
　同圍齊不但晉志也自圍齊之後晉師無君將雖大<lb/>
　夫之師出無與於諸夏之義矣<lb/>
曹伯負芻卒于師楚公子午帥師伐鄭<pb n="15a"/>十有九年春王正月諸侯盟于祝柯<lb/>
　㑹無王卿士其亦申言諸侯何間有事也<lb/>
晉人執邾子公至自伐齊取邾田自漷水季孫宿如晉<lb/>
葬曹成公夏衛孫林父帥師伐齊秋七月辛卯齊侯環<lb/>
卒晉士匄帥師侵齊至榖聞齊侯卒乃還<hi>有公羊傳</hi>八月丙<lb/>
辰仲孫蔑卒齊殺其大夫髙厚<hi>有傳</hi>鄭殺其大夫公子嘉<lb/>
<hi>有傳</hi>冬葬齊靈公城西郛叔孫豹㑹晉士匄于柯城武城<lb/>
二十年春王正月辛亥仲孫速㑹莒人盟于向夏六月<pb n="15b"/>庚申公㑹晉侯齊侯宋公衛侯鄭伯曹伯莒子邾子滕<lb/>
子薛伯杞伯小邾子盟于澶淵秋公至自㑹仲孫速帥<lb/>
師伐邾蔡殺其大夫公子燮<hi>有傳</hi>蔡公子履出奔楚陳侯<lb/>
之弟黄出奔楚<hi>傳非是</hi>叔老如齊冬十月丙辰朔日有食<lb/>
之季孫宿如宋<lb/>
二十有一年春王正月公如晉邾庶其以漆閭邱來奔<lb/>
<hi>有傳</hi>
　於是公猶在晉季孫宿内之也向者莒太子僕弑其<pb n="16a"/>　君以其寳玉來奔納諸宣公矣季文子使司寇出諸<lb/>
　竟則不書公猶在晉而季孫宿納庶其則何以書春<lb/>
　秋誅叛人君臣之責也是故苟不納之雖有公命不<lb/>
　書苟納之雖無公命必謹而書之<lb/>
夏公至自晉秋晉欒盈出奔楚九月庚戌朔日有食之<lb/>
冬十月庚辰朔日有食之曹伯來朝公㑹晉侯齊侯宋<lb/>
公衛侯鄭伯曹伯莒子邾子于商任<hi>左曰錮欒氏也</hi>
二十有二年春王正月公至自㑹夏四月秋七月辛酉<pb n="16b"/>叔老卒冬公㑹晉侯齊侯宋公衛侯鄭伯曹伯莒子邾<lb/>
子薛伯把伯小邾子于沙隨<hi>左曰復錮欒氏也</hi>公至自㑹楚殺<lb/>
其大夫公子追舒<lb/>
二十有三年春王二月癸酉朔日有食之三月己巳把<lb/>
伯匄卒夏邾畀我來奔葬把孝公陳殺其大夫慶虎及<lb/>
慶寅<lb/>
　於是陳侯如楚公子黄愬二慶於楚楚人召之慶氏<lb/>
　以陳叛屈建從陳侯圍陳遂殺慶虎慶寅故春秋未<pb n="17a"/>　書叛而稱國以殺猶是殺大夫焉爾叛必不能殺者<lb/>
　也<lb/>
陳侯之弟黄自楚歸于陳晉欒盈復入于晉入于曲沃<lb/>
秋齊侯伐衛遂伐晉<lb/>
　此其書遂何齊始伐盟主也自袁婁以來齊世從晉<lb/>
　於是始叛則晉伯之衰而諸侯貳矣晉之衰諸夏之<lb/>
　憂也<lb/>
八月叔孫豹帥師救晉次于雍榆<pb n="17b"/>　次而救匿其救之形也救而次宣其救之聲也書救<lb/>
　晉何晉遂失伯也以區區之魯何救於晉則晉遂失<lb/>
　伯非魯故也書救晉則天下益多故矣盟于宋而南<lb/>
　北之勢成㑹于申而淮夷至戰于雞父而吴之敗者<lb/>
　六國於越入吴春秋終焉葢於是焉始故謹而書之<lb/>
　也是故自救盟主他救皆不書<hi>據傳昭二十一年晉以諸侯之師救宋三</hi>
　<hi>十年楚沈尹戌救徐之類</hi>
己卯仲孫速卒冬十月乙亥臧孫紇出奔邾晉人殺欒<pb n="18a"/>盈<hi>有傳公羊同</hi>
　討亂不書殺欒盈何以書討亂常事殺欒盈非常也<lb/>
　欒盈亡大夫爾則曷為謂之非常晉為盟主而再合<lb/>
　諸侯于商任于沙隨以錮欒氏則是非常也盈之入<lb/>
　也晉人大懼奉君以走固宫而盈以曲沃之甲乗公<lb/>
　門矢及君屋葢僅焉克之而已書殺欒盈猶州吁無<lb/>
　知是非常之辭也雖然欒盈復不言自錮亂臣也則<lb/>
　以討賊之辭書之鄭良霄言自曷為書之如欒盈良<pb n="18b"/>　霄雖亡大夫爾鄭伯為之盟大夫盟國人良霄自墓<lb/>
　門之瀆入因馬師頡介于襄庫以伐舊北門書殺良<lb/>
　霄如書殺欒盈亦非常之辭也甚矣文公而下諸侯<lb/>
　無政大夫強也<lb/>
齊侯襲莒<lb/>
二十有四年春叔孫豹如晉仲孫羯帥師侵齊夏楚子<lb/>
伐吳秋七月甲子朔日有食之既齊崔杼帥師伐莒大<lb/>
水八月癸巳朔日有食之公㑹晉侯宋公衛侯鄭伯曹<pb n="19a"/>伯莒子邾子滕子薛伯把伯小邾子于夷儀冬楚子蔡<lb/>
侯陳侯許男伐鄭公至自㑹陳鍼宜咎出奔楚叔孫豹<lb/>
如京師大饑<lb/>
二十有五年春齊崔杼帥師伐我北鄙夏五月乙亥齊<lb/>
崔杼弑其君光<lb/>
　宋萬魯慶父奔而後得誅之則不書殺以是為佚賊<lb/>
　也齊滅崔氏而尸杼於市則何以亦不書殺均之為<lb/>
　佚賊也崔杼弑君偃然猶在位也而以家禍亡其宗<pb n="19b"/>　如是而得書則臣子之不誠於君父者可以盜名矣<lb/>
　是故鄭人斵公子歸生之棺而葬靈公齊人暴崔杼<lb/>
　之尸而葬莊公春秋終不書葬則猶不葬也<lb/>
公㑹晉侯宋公衛侯鄭伯曹伯莒子邾子滕子薛伯把<lb/>
伯小邾子于夷儀六月壬子鄭公孫舍之帥師入陳秋<lb/>
八月己巳諸侯同盟于重邱<lb/>
　㑹無王人亦申言諸侯義同祝柯<lb/>
公至自㑹衛侯入于夷儀<pb n="20a"/>　奔君恒名之此其不名何伯逆之也故書曰晉侯㑹<lb/>
　于夷儀衛侯入于夷儀衛侯失國矣而伯納之則異<lb/>
　於他入者矣不名之非失國之辭也是故奔稱衛侯<lb/>
　衎有晉逆之則稱衛侯奔稱北燕伯欵有齊納之則<lb/>
　稱北燕伯衛有二君俄而甯喜之弑械成則晉人為<lb/>
　之也何謂二君衎入稱侯剽弑稱君是二君也國無<lb/>
　二尊春秋之法也是故鄭厲公入則忽雖嘗謂之昭<lb/>
　公晉文公入則圉雖嘗謂之懐公皆不書殺以是為<pb n="20b"/>　失國之君爾而書殺是有二尊也今夫衎列於諸侯<lb/>
　之㑹十有三而後出其入也將焉名之剽列於諸侯<lb/>
　之㑹七而後弑其弑也又將焉名之削一而存一是<lb/>
　有予奪矣春秋不没其實而正不正不與存焉故必<lb/>
　若鄭忽晉圉則春秋所得而廢苟若剽衎則春秋所<lb/>
　不得而廢<hi>杜氏蘇氏以鄭伯遇于垂為鄭子儀非是當從胡氏</hi>
楚屈建帥師滅舒鳩<lb/>
　楚雖滅國嘗稱君將矣於是書大夫楚強也自是滅<pb n="21a"/>　國晉書荀吳蔡書公孫姓鄭書游速滅不稱人矣滅<lb/>
　不書大夫者吳也吳無大夫也<lb/>
冬鄭公孫夏帥師伐陳十有二月吳子遏伐楚門于巢<lb/>
卒<lb/>
　自入州來至是而書伐楚略之也於是吳子親門于<lb/>
　巢巢牛臣隱於短垣以射之則其但書門于巢卒何<lb/>
　不以咎巢人也諸樊始通于上國爭長于楚而喪身<lb/>
　于匹夫是自取之也<hi>本何休</hi>
<pb n="21b"/>二十有六年春王二月辛卯衛甯喜弑其君剽<hi>有傳</hi>
　道喜弑者公子鱄也則其専罪喜何喜為正卿喜不<lb/>
　有無君之心則鱄為僇矣<lb/>
衛孫林父入于戚以叛<hi>有傳</hi>
　宋魚石入于彭城晉欒盈入于曲沃未可以書叛必<lb/>
　若衛孫林父而後可以書叛書叛必不能討者也<hi>據二</hi>
　<hi>十九年季札遇衛將宿于戚聞鐘聲焉</hi>春秋之季家有藏甲邑有百雉<lb/>
　之城矣故書叛始于此凡叛賤者不書必卿佐而後<pb n="22a"/>　書<hi>據傳成十七年齊髙無咎之子弱以盧叛襄二十九年齊髙止之子堅以盧叛之類</hi>
甲午衛侯衎復歸于衛<hi>有傳</hi>
　鄭伯雖在櫟嘗與諸侯㑹于垂則君國矣是故殺忽<lb/>
　不書殺子亹不書殺子儀不書以三子之不書殺知<lb/>
　鄭伯之已定也以剽之書弑知衛侯之猶未定也是<lb/>
　故衎再見而後名之鄭伯突入于櫟不曰鄭伯突復<lb/>
　歸于鄭此其書復歸何弑剽而後得國也<lb/>
夏晉侯使荀吴來聘公㑹晉人鄭良霄宋人曹人于澶<pb n="22b"/>淵<hi>左曰尊公非是</hi>秋宋公殺其世子痤晉人執衛甯喜<lb/>
　凡執他國之臣必命大夫而後書<hi>據執甯喜北宫遺但書甯喜十八年</hi>
　<hi>執石買孫蒯但書石買之類</hi>於是執甯喜以歸衛侯如晉復執之<lb/>
　則其但書甯喜何是之謂筆削也宋人執祭仲亦執<lb/>
　厲公但書祭仲晉人執甯喜亦執獻公但書甯喜苟<lb/>
　書執鄭突是不以逐君之罪罪宋也書執衛侯衎是<lb/>
　以討賊之義予晉也不以逐君之罪罪宋以討賊之<lb/>
　義予晉則放乎利而盜名者得志矣<pb n="23a"/>八月壬午許男甯卒于楚冬楚子蔡侯陳侯伐鄭葬許<lb/>
靈公<lb/>
二十有七年春齊侯使慶封來聘夏叔孫豹㑹晉趙武<lb/>
楚屈建蔡公孫歸生衛石惡陳孔奐鄭良霄許人曹人<lb/>
于宋<lb/>
　晉楚初同主諸夏盟也晉楚嘗盟矣㑹于𤨏澤之歲<lb/>
　宋華元克合晉楚之成士燮㑹公子罷盟于宋西門<lb/>
　之外不書猶曰特相盟也兩君之好而非天下之<pb n="23b"/>　大變也以諸侯分為晉楚之從而交相見也於是始<lb/>
　則是南北二伯也天下之大變也於溴梁而無君臣<lb/>
　之分於宋而無内外之辨昭定哀之春秋將以終于<lb/>
　吳越焉爾矣<lb/>
衛殺其大夫甯喜<lb/>
　甯喜猶晉里克也是故衛剽亦不書葬<lb/>
衛侯之弟鱄出奔晉秋七月辛巳豹及諸侯之大夫盟<lb/>
于宋<hi>有傳</hi>
<pb n="24a"/>　於是晉楚争先乃先楚人則其書先晉何春秋不以<lb/>
　荆蠻先中國也自宋以來晉不専主盟矣虢之盟讀<lb/>
　舊書加於牲上而已至鄟陵則齊主諸侯至臯鼬則<lb/>
　魯及諸侯晉之不足以主夏盟自宋始宋之盟趙孟<lb/>
　之偷也孔子曰庭燎之百由齊桓公始也大夫之奏<lb/>
　肆夏由趙文子始也是王霸之所以興衰也豹云者<lb/>
　䝉上文也僑如以夫人至自齊婼至自晉皆䝉上文<lb/>
　也<pb n="24b"/>冬十有二月乙亥朔日有食之<lb/>
二十有八年春無冰夏衛石惡出奔晉邾子來朝秋八<lb/>
月大雩仲孫羯如晉冬齊慶封來奔十有一月公如楚<lb/>
　於是公及宋公陳侯鄭伯許男如楚諸夏之君旅見<lb/>
　於楚始於此舉魯以見其餘也外相如不志有異焉<lb/>
　則志之是故書齊侯鄭伯如紀可以書齊侯鄭伯如<lb/>
　紀曷為不書公及宋公陳侯鄭伯許男如楚凡舉魯<lb/>
　以見其餘者則天下之辭也公朝于王所公如楚於<pb n="25a"/>　以見王伯之盛衰故曰此天下之辭也<lb/>
十有二月甲寅天王崩乙未楚子昭卒<lb/>
二十有九年春王正月公在楚<hi>榖梁有傳</hi>
　吾君嘗以正月在齊晉矣<hi>據莊二十二年公如齊二十三年春至自齊文三年</hi>
　<hi>公如晉四年春至自晉之類</hi>不書書在楚危在楚也<hi>本何休</hi>
夏五月公至自楚庚午衛侯衎卒閽弑吴子餘祭<lb/>
　凡稱國以弑者必其臣子也稱人者非但其臣子也<lb/>
　猶曰衆人弑之焉爾以為臣子則賤者也以為衆人<pb n="25b"/>　則匹夫也於是有稱閽者焉稱盜者焉閽所狎也盜<lb/>
　所疏也閽身受其咎盜有受其咎者矣<lb/>
仲孫羯㑹晉荀盈齊髙止宋華定衛世叔儀鄭公孫段<lb/>
曹人莒人邾人滕人薛人小邾人城把<lb/>
　㑹盟必有故也春秋書㑹盟而不言故屬辭比事而<lb/>
　功過分矣於是書城把是合十二國諸侯之大夫為<lb/>
　悼夫人也於澶淵書宋災是合十三國諸侯之大夫<lb/>
　為共姬也衛甯喜弑其君孫林父以邑叛蔡世子般<pb n="26a"/>　弑其父吴楚之大夫交聘於中國天下亦多故矣晉<lb/>
　為盟主而區區於宋把是晉之已細也晉之已細然<lb/>
　後有執齊慶封放陳招殺蔡侯般假討賊之義以盟<lb/>
　諸夏者如楚靈王者矣<lb/>
晉侯使士鞅來聘把子來盟<lb/>
　傳曰書曰子賤之也凡來盟皆大夫也把伯親之故<lb/>
　賤之也把雖稱子矣<hi>僖二十三年</hi>前乎此夷儀之㑹稱伯<lb/>
　後乎此卒復稱伯來盟特稱子見春秋之貶諸侯也<pb n="26b"/>　春秋之褒貶君大夫莫備於隱桓莊之世寓王法也<lb/>
　成襄而下舍把子無削其爵者舍楚子䖍無生名之<lb/>
　者經之變文也<lb/>
吴子使札來聘<lb/>
　荆人来聘楚子使椒來聘秦人來歸僖公成風之襚<lb/>
　秦伯使術來聘春秋葢累而後進之也吴始通於上<lb/>
　國則曷為書是大夫吴驟強也然則非賢札歟書札<lb/>
　猶楚椒秦術則皆非命大夫之辭也必若屈完而後<pb n="27a"/>　特書氏春秋公萬世之是非不以私一人也<lb/>
秋九月葬衛獻公齊髙止出奔北燕<lb/>
　於是公孫蠆公孫竈放髙止於北燕左曰書曰出奔<lb/>
　罪髙止也春秋之法苟不足以免於罪雖放逐也以<lb/>
　自奔書之是故魯出叔孫僑如齊逐髙無咎放髙止<lb/>
　但書奔而已矣<lb/>
冬仲孫羯如晉<lb/>
三十年春王正月楚子使薳罷來聘夏四月蔡世子般<pb n="27b"/>弑其君固五月甲午宋災宋伯姬卒天王殺其弟佞夫<lb/>
　凡王殺不書<hi>本何休據傳莊王殺周公黒肩敬王殺召伯盈尹固之類</hi>雖王子不<lb/>
　書<hi>據惠王殺子頺</hi>甚者母弟亦不書<hi>據襄王殺母弟帶</hi>必殺無罪也<lb/>
　而後書於是靈王崩景王立儋括欲立王子佞夫佞<lb/>
　夫弗知也尹氏劉氏殺佞夫括奔晉傳曰天王殺其<lb/>
　弟佞夫罪在王也<lb/>
王子瑕奔晉<lb/>
　王子奔不書<hi>據桓十八年王子克僖十二年王子帶之類</hi>必嘗叛者也為<pb n="28a"/>　天子諱叛也子瑕欲廢景王者之黨也則曷為不諱<lb/>
　於是書天王殺其弟佞夫奔不足諱也<lb/>
秋七月叔弓如宋葬宋共姬鄭良霄出奔許自許入于<lb/>
鄭鄭人殺良霄冬十月葬蔡景公晉人齊人宋人衛人<lb/>
鄭人曹人莒人邾人滕人薛人把人小邾人㑹于澶淵<lb/>
宋災故<hi>有傳</hi>
　諸侯之大夫不序自蜀盟以來未有也於是叔孫豹<lb/>
　㑹晉趙武齊公孫蠆宋向戌衛北宫佗鄭罕虎則其<pb n="28b"/>　復不序何晉不足以為盟主也晉之不足以主盟自<lb/>
　宋始必再言故而後貶重絶晉也凡諸侯不序吾君<lb/>
　在焉而書吾君大夫不序吾大夫在焉而書吾大夫<lb/>
　與有譏也<hi>據文七年公㑹諸侯晉大夫盟于扈九年公子遂㑹晉人宋人衛人許人救鄭</hi>不<lb/>
　在魯矣則不書吾君大夫傳曰不書魯大夫諱之也<lb/>
三十有一年春王正月夏六月辛巳公薨于楚宫秋九<lb/>
月癸巳子野卒己亥仲孫羯卒冬十月滕子來㑹葬<lb/>
　諸侯來㑹葬於是始改葬惠公也衛侯來會葬隱公<pb n="29a"/>　不見春秋之初魯猶秉禮也晉景公之䘮成公弔焉<lb/>
　亦已卑矣晉于是止公使送葬諸侯莫在魯人辱之<lb/>
　雖伯主未有君㑹葬者也葬楚康王也公及陳侯鄭<lb/>
　伯許男送於西門之外則天下諸侯有㑹葬於楚者<lb/>
　矣於是滕㑹葬於魯是春秋之季也㑹葬猶可奔喪<lb/>
　甚矣<lb/>
癸酉葬我君襄公十有一月莒人弑其君宻州<lb/>
　莒子孰弑公子展輿也莒子既立展輿又廢之而以<pb n="29b"/>　自禍衆人何罪焉是故稱國凡弑君稱人必衆者也<lb/>
　稱國必大臣貴戚者也經衍一人字<lb/>
　<lb/>
　<lb/>
　<lb/>
　<lb/>
　<lb/>
　春秋後傳卷九<lb/>
</p>

  </div>
            <div>
                <head>春秋後傳卷十</head>
    <p>
<pb n="1a"/>欽定四庫全書<lb/>
　春秋後傳卷十　　　　宋　陳傅良　撰<lb/>
　　昭公<lb/>
元年春王正月公即位叔孫豹會晉趙武楚公子圍齊<lb/>
國弱宋向戌衛齊惡陳公子招蔡公孫歸生鄭罕虎許<lb/>
人曹人于虢三月取鄆<lb/>
　於是季孫宿伐莒取鄆則書法何以異于公孫歸父<lb/>
　<hi>事在宣十年</hi>歸父伐邾猶公命也専取邑而已<pb n="1b"/>夏秦伯之弟鍼出奔晉六月丁巳邾子華卒晉荀吴帥<lb/>
師敗狄于大鹵<lb/>
　晉自悼公以來狄師不出敗狄至是而再見其再見<lb/>
　何晉彌衰也悼公之伯也魏絳諫曰勞師于戎而楚<lb/>
　伐陳必弗能救是棄陳也諸華必叛戎禽獸也獲戎<lb/>
　失華毋乃不可乎悼公卒復有事于戎狄至伐鮮虞<lb/>
　春秋遂狄晉矣<lb/>
秋莒去疾自齊入于莒<pb n="2a"/>　前言齊無知弑其君後言小白入于齊前言莒人弑<lb/>
　其君後言去疾入于莒則不與弑之辭也前言衛侯<lb/>
　入于夷儀後言衛甯喜弑其君前言齊陽生入於齊<lb/>
　後言齊陳乞弑其君與弑之辭也辭有先後罪有小<lb/>
　大故曰屬辭比事春秋教也<lb/>
莒展輿出奔吴<lb/>
　展輿嘗弑君矣其君稱國以弑則展輿無罪歟以陳<lb/>
　佗之罪不著於春秋有殺之者則子之以討賊之辭<pb n="2b"/>　則展輿罪不容誅矣其再見猶荀偃焉爾是故雖踰<lb/>
　年不成君書名<lb/>
叔弓帥師疆鄆田葬邾悼公冬十有一月己酉楚子麇<lb/>
卒<lb/>
　此公子圍弑其君則其書卒何以君薨赴也君弑矣<lb/>
　晏然赴於他國之君如恒辭猶鄭騑也而其臣子聽<lb/>
　焉相與設應為後之辭甚矣無人紀也從而書卒所<lb/>
　以誅楚之臣子聽賊之所為也圍之未弑也魯蔡鄭<pb n="3a"/>　之大夫固知之矣㑹于申以齊慶封徇於諸侯曰無<lb/>
　或如齊慶封弑其君弱其孤以盟其大夫慶封曰無<lb/>
　或如共王之庶子圍弑其君兄之子麇而代之以盟<lb/>
　諸侯軍人粲然皆笑史見其事春秋著其心則後世<lb/>
　有考矣<lb/>
楚公子比出奔晉<lb/>
二年春晉侯使韓起來聘夏叔弓如晉秋鄭殺其大夫<lb/>
公孫黒冬公如晉至河乃復季孫宿如晉<pb n="3b"/>三年春王正月丁未滕子原卒夏叔弓如滕五月葬滕<lb/>
成公秋小邾子來朝八月大雩冬大雨雹北燕伯欵出<lb/>
奔齊<lb/>
四年春王正月大雨雹夏楚子蔡侯陳侯鄭伯許男徐<lb/>
子滕子頓子胡子沈子小邾子宋世子佐淮夷㑹于申<lb/>
　楚初専合諸侯也齊桓卒楚宋嘗争長矣敗于城濮<lb/>
　楚師不出者八年晉志不在諸侯而後楚莊盟于辰<lb/>
　陵以莊王之賢從之者陳鄭焉耳申之㑹合十有二<pb n="4a"/>　國楚之得志於中國未有盛於此時者也<lb/>
楚人執徐子<lb/>
　凡外域交相執不書<hi>據文十二年楚執舒子平昭三十年吴執鍾吾子</hi>書執<lb/>
　徐子危㑹申之諸侯也自宋之盟中國無大㑹越九<lb/>
　年而十二國之君皆受命於楚楚於是不殊淮夷執<lb/>
　徐子不殊淮夷執徐子將以威中國也是故其交相<lb/>
　執不志為中國危之故志之也<lb/>
秋七月楚子蔡侯陳侯許男頓子胡子沈子淮夷伐吴<pb n="4b"/>執齊慶封殺之遂滅賴<lb/>
　執齊慶封何以伐吴慶封再奔吴吴予之朱方此執<lb/>
　有罪也則曷為不再言楚子<hi>據㑹于戚晉侯執曹伯再言晉侯</hi>不予<lb/>
　楚以討齊慶封之辭也<hi>從榖梁</hi>猶曰諸侯執之云爾申<lb/>
　之㑹夷夏之大變也宋虢之事猶曰二伯至是而楚<lb/>
　始専合諸侯<hi>范甯靈王始會諸侯</hi>訖於厥憗諸夏無㑹同者十<lb/>
　年而楚執齊慶封放陳招殺蔡般假討賊之義以號<lb/>
　于天下由是而滅頼滅陳滅蔡矣<pb n="5a"/>九月取鄫<hi>傳例非是</hi>冬十有二月乙卯叔孫豹卒<lb/>
五年春王正月舍中軍<hi>傳曰卑公室也公榖非</hi>
　舍中軍從祀先公皆善辭也㣲國史無以知舍中軍<lb/>
　為季氏専魯從祀先公為陽虎専季氏也然則春秋<lb/>
　固不可以無史歟豈惟春秋孔氏之述六經也則以<lb/>
　萬世之史筆削之焉爾於書錄康誥不錄唐誥於詩<lb/>
　錄鵲巢騶虞不錄貍首其甚彰彰者也史行于天下<lb/>
　六經修于聖人萬世之後史與經並衡焉有以考吾<pb n="5b"/>　之所去取者矣是孔子之意也春秋固東遷之史也<lb/>
　史曰晉侯召王以諸侯見吾曰天王狩史曰衛甯殖<lb/>
　孫林父出其君吾曰衛侯奔向微國史亦無以見修<lb/>
　春秋之辭也舍中軍從祀先公是季孫宿陽虎之事<lb/>
　魯史云然我何加損焉不没其實焉爾矣苟其文不<lb/>
　可以不是正則有筆削苟不必是正雖無筆削可也<lb/>
楚殺其大夫屈申公如晉夏莒牟夷以牟婁及防兹來<lb/>
奔<hi>有傳</hi>秋七月公至自晉戊辰叔弓帥師敗莒師于蚡泉<pb n="6a"/>秦伯卒冬楚子蔡侯陳侯許男頓子沈子徐人越人伐<lb/>
吴<lb/>
　初書越而常壽過得稱人越驟強也通吴以疲楚者<lb/>
　晉謀之失也通越以困吴者楚謀之失也<lb/>
六年春王正月杞伯益姑卒葬秦景公夏季孫宿如晉<lb/>
葬把文公宋華合比出奔衛秋九月大雩楚薳罷帥師<lb/>
伐吴冬叔弓如楚齊侯伐北燕<lb/>
七年春王正月暨齊平<pb n="6b"/>　平不書必關於天下之大故而後書於是燕大夫比<lb/>
　以殺公之外嬖公懼奔齊齊侯伐燕納簡公庶幾乎<lb/>
　天下之大義也而取燕姬與其寳賂而還不書平是<lb/>
　子齊以定燕也靈公以來齊首敗伯主之約納晉欒<lb/>
　盈叛人也納北燕伯猶庶幾乎天下之大義而卒與<lb/>
　之平是黨亂臣逆子也是故昭定而下春秋多罪齊<lb/>
　書伐衛遂伐晉同圍齊襲莒暨齊平盟于鹹次于五<lb/>
　氏皆特筆也夫子曰齊景公有馬千駟死之日民無<pb n="7a"/>　得而稱焉葢不予齊也<lb/>
三月公如楚叔孫婼如齊涖盟夏四月甲辰朔日有食<lb/>
之秋八月戊辰衛侯惡卒九月公至自楚冬十有一月<lb/>
癸未季孫宿卒十有二月癸亥葬衛襄公<lb/>
八年春陳侯之弟招殺陳世子偃師<lb/>
　兩下相殺雖世子不書<hi>據陳佗曹負芻</hi>此何以書斥君之辭<lb/>
　也陳侯鮑卒佗殺太子而自立曹伯廬卒負芻殺太<lb/>
　子而自立猶兩下相殺也初哀公元妃生偃師而嬖<pb n="7b"/>　二妃屬其子留於公子招公子過哀有廢疾招殺其<lb/>
　世子偃師而立留哀公經而死哀有世子矣又屬其<lb/>
　嬖子於二公子為是殺世子則譏不但其人也書曰<lb/>
　陳侯之弟招殺陳世子偃師陳侯溺卒斥君之辭也<lb/>
夏四月辛丑陳侯溺卒叔弓如晉楚人執陳行人干徴<lb/>
師殺之陳公子留出奔鄭秋蒐于紅<lb/>
　蒐狩不書必違禮而後書於是舍中軍四分公室季<lb/>
　氏擇二二子各一皆盡征之而貢于公蒐于紅也自<pb n="8a"/>　根牟至於商衛革車千乗皆三家之師也自是而屢<lb/>
　蒐三家所以耀武焉爾是故桓莊之狩必言公昭定<lb/>
　之蒐不言公矣<hi>十一年大蒐于比蒲晉叔向曰君有大喪國不廢蒐不忌君也</hi>
陳人殺其大夫公子過大雩冬十月壬午楚師滅陳執<lb/>
陳公子招放之于越殺陳孔奐葬陳哀公<lb/>
九年春叔弓㑹楚子于陳<lb/>
　於是叔弓及宋華亥鄭游吉衛趙黶㑹楚子于陳諸<lb/>
　夏之大夫旅見於楚於是始舉魯以見其餘也外㑹<pb n="8b"/>　不志有異焉則志之是故書仲孫蔑衛孫林父㑹吴<lb/>
　于善道可以書仲孫蔑衛孫林父㑹吴于善道曷為<lb/>
　不書叔弓宋華亥鄭游吉衛趙黶㑹楚子于陳凡舉<lb/>
　魯以見其餘者則天下之辭也<lb/>
許遷于夷夏四月陳災<hi>榖梁有傳</hi>秋仲孫貜如齊冬築郎囿<lb/>
十年春王正月夏齊欒施來奔秋七月季孫意如叔弓<lb/>
仲孫貜帥師伐莒<lb/>
　舍中軍矣曷為書三卿帥師四分公室叔弓為意如<pb n="9a"/>　貳也<hi>成二年鞌之戰書季孫行父臧孫許叔孫僑如公孫嬰齊葢二軍之將佐襄十年作三軍而三</hi>
　<hi>分公室三家各將其一昭五年舍中軍而四分公室季氏擇二二子各一於是伐莒叔弓佐意如序於仲</hi>
　<hi>孫貜之上而叔孫婼守自是訖春秋魯有四卿而權歸三家</hi>内取邑悉書也於是<lb/>
　取郠不書取邑不足詳也由是取鄭匡不書<hi>定六年</hi>取<lb/>
　晉蒲棘不書<hi>哀元年</hi>
戊子晉侯彪卒九月叔孫婼如晉葬晉平公十有二月<lb/>
甲子宋公成卒<lb/>
十有一年春王二月叔弓如宋葬宋平公夏四月丁巳<pb n="9b"/>楚子䖍誘蔡侯般殺之于申<lb/>
　諸侯之罪非滅同姓不名<hi>據邾文公用鄫子</hi>楚䖍何以名以<lb/>
　夷狄殺中國甚矣蔡般夫人之所得討也則曷為謂<lb/>
　之夷狄殺中國楚子假大義以號于天下放陳公子<lb/>
　殺蔡侯於是滅陳蔡是謂之討賊歟殺中國之君大<lb/>
　夫歟國君見殺恒不名<hi>據戎蠻子鄫子</hi>蔡侯何以名自楚商<lb/>
　臣而下弑父無討者必若蔡般殺以他故而後見焉<lb/>
　爾是故宜不名名之雖若蔡般殺以他故而後見則<pb n="10a"/>　猶曰蔡侯而已矣<lb/>
楚公子棄疾帥師圍蔡<lb/>
　滅不言圍此其言圍何以病晉也韓起合九國之大<lb/>
　夫于厥憖以謀救蔡而蔡卒滅於楚言圍所以病晉<lb/>
　也前年棄疾奉孫吴圍陳已而滅陳則曷為不於此<lb/>
　焉病晉合九國于厥憖而不能師甚矣<lb/>
五月甲申夫人歸氏薨大蒐于比蒲仲孫貜㑹邾子盟<lb/>
于祲祥秋季孫意如㑹晉韓起齊國弱宋華亥衛北宫<pb n="10b"/>佗鄭罕虎曹人把人于厥憖九月己亥葬我小君齊歸<lb/>
冬十有一月丁酉楚師滅蔡執蔡世子有以歸用之<lb/>
　滅而以歸未有言執者言執弗臣之之辭也是故均<lb/>
　之為滅國也嘗臣之矣書曰以沈子嘉歸殺之未嘗<lb/>
　臣之也書曰執蔡世子有以歸用之<lb/>
十有二年春齊髙偃帥師納北燕伯于陽<lb/>
　于陽内弗受也衛侯朔入衛不言納納頓子不言奔<lb/>
　奔且言納者北燕伯欵衛世子蒯聵也是内弗受之<pb n="11a"/>　辭也<lb/>
三月壬申鄭伯嘉卒夏宋公使華定來聘公如晉至河<lb/>
乃復五月葬鄭簡公楚殺其大夫成熊秋七月冬十月<lb/>
公子憖出奔齊<lb/>
　奔辭有三公孫敖如京師不至而復丙戌奔莒未將<lb/>
　命之辭也公孫歸父如晉歸父還自晉至笙遂奔齊<lb/>
　復命之辭也憖與南蒯謀季氏告公而退從公如晉<lb/>
　南蒯以費叛憖還及郊未復命聞亂遂奔齊季氏之<pb n="11b"/>　出其君有以也則憖有奔焉爾<lb/>
楚子伐徐晉伐鮮虞<hi>從榖梁</hi>
　外晉也晉主諸夏之盟春秋之外秦以晉故也外鄭<lb/>
　亦以晉故也則其外晉何晉之君卿無中國之志也<lb/>
　楚䖍弑君之賊也而執齊慶封放陳招殺蔡侯般假<lb/>
　討賊之名以盟諸夏而晉連年有事于狄鮮虞吴入<lb/>
　郢於越入吴晉猶圍鮮虞也詳於狄事而不詳于楚<lb/>
　則晉無中國之志也於是外晉是故自成襄之春秋<pb n="12a"/>　晉雖或競於楚略之不書也而敗狄于交剛于大鹵<lb/>
　滅赤狄潞氏滅赤狄甲氏及留吁則詳志之而滅肥<lb/>
　不書滅鼓不書莫重於外晉苟外晉矣餘不足書也<lb/>
十有三年春叔弓帥師圍費<lb/>
　内不言叛言圍皆叛也<lb/>
夏四月楚公子比自晉歸于楚弑其君䖍于乾谿楚公<lb/>
子棄疾殺公子比<lb/>
　公子比何以言歸自晉比亡公子爾靈王之弑棄疾<pb n="12b"/>　為之也比立而君弑則比䝉首惡之名凡討賊恒稱<lb/>
　人比䝉首惡之名則殺之宜稱人則曰楚公子棄疾<lb/>
　殺公子比何靈王之弑棄疾為之也則是以公子殺<lb/>
　公子耳非討賊也書弑其君比則比疑于齊舍書楚<lb/>
　人殺比則棄疾疑于石碏雍廩不然是兩下之獄勿<lb/>
　書可也春秋之修辭謹矣<lb/>
秋公㑹劉子晉侯齊侯宋公衛侯鄭伯曹伯莒子邾子<lb/>
滕子薛伯把伯小邾子于平邱<pb n="13a"/>　晉復合諸侯也晉之合諸侯由是止鄟陵之後參盟<lb/>
　復作晉非盟主矣<lb/>
八月甲戌同盟于平邱公不與盟<lb/>
　㑹於沙隨不見公則譏不在魯也於是邾子莒子愬<lb/>
　魯于晉晉侯不見公書曰公不與盟譏魯之辭也向<lb/>
　也黒壤公不與盟則諱不書盟今也不諱則譏魯之<lb/>
　辭也於溴梁於祝柯嘗為魯執邾莒矣而魯亟出師<lb/>
　又納其叛人於是邾莒愬於晉晉為有辭於魯也而<pb n="13b"/>　公遂不盟晉之不自強於主盟由重邱而後皆大夫<lb/>
　爾以晉之不自強於主盟而復合諸侯於是劉子臨<lb/>
　之叔向請之諸夏猶有屬焉而齊人不可鄭人爭承<lb/>
　魯人不與盟而列國之君大夫旅見於楚則晉之合<lb/>
　諸侯由是止鄟陵之後參盟復作則魯誠與有譏焉<lb/>
　爾譏魯所以徧刺天下之諸侯也<lb/>
晉人執季孫意如以歸公至自㑹蔡侯廬歸于蔡陳侯<lb/>
吴歸于陳<pb n="14a"/>　於是楚平王封陳蔡而復之隱太子之子廬歸于蔡<lb/>
　悼太子之子吴歸于陳則其書曰陳侯蔡侯歸何不<lb/>
　予楚専封也歸辭有三突歸于鄭篡公子之辭也蔡<lb/>
　季自陳歸于蔡宜得國公子之辭也衛侯鄭歸于衛<lb/>
　嘗失國之君之辭也此未嘗有國也使之如失國辭<lb/>
　然者不與楚専封也<hi>從榖梁</hi>
冬十月葬蔡靈公公如晉至河乃復吴滅州來<lb/>
十有四年春意如至自晉<pb n="14b"/>　大夫不致<hi>榖梁例</hi>必見執也而後至亦危之也<lb/>
二月曹伯滕卒夏四月秋葬曹武公八月莒子去疾卒<lb/>
冬莒殺其公子意恢<lb/>
　莒子卒郊公不慼國人欲立莒子之弟庚輿蒲餘侯<lb/>
　惡意恢而善於庚輿殺意恢逆庚輿於齊莒無大夫<lb/>
　書殺意恢以非其罪也於是郊公奔齊庚輿虐而好<lb/>
　劔立十年國人逐之齊人納郊公而郊公出入皆不<lb/>
　書則亦非其罪也以不罪莒郊公知鄭忽衛蒯瞶之<pb n="15a"/>　所以書也<lb/>
十有五年春王正月吴子夷末卒二月癸酉有事于武<lb/>
宫籥入叔弓卒去樂卒事夏蔡朝吴出奔鄭六月丁巳<lb/>
朔日有食之秋晉荀吴帥師伐鮮虞<lb/>
　嘗外晉矣則荀吴何以無貶於初伐貶餘實錄而已<lb/>
　爾<lb/>
冬公如晉<lb/>
十有六年春齊侯伐徐楚子誘戎蠻子殺之<hi>公羊有傳</hi>
<pb n="15b"/>　戎蠻子嘉也不名名之則疑於蔡侯般<hi>范甯楚子不名非中國故</hi>
夏公至自晉秋八月己亥晉侯夷卒九月大雩季孫意<lb/>
如如晉冬十月葬晉昭公<lb/>
十有七年春小邾子來朝夏六月甲戌朔日有食之秋<lb/>
郯子來朝八月晉荀吴帥師滅陸渾之戎<lb/>
　自是凡滅不復稱人矣滅不書大夫者吴也吴無大<lb/>
　夫也<lb/>
冬有星孛于大辰楚人及吴戰于長岸<pb n="16a"/>　此楚令尹陽匄也書人吴公子光也書國略之也楚<lb/>
　之君大夫不見於春秋者十八年而吴入郢矣昭公<lb/>
　之春秋莫辨於吴楚也五年吴嘗敗楚于鵲岸不書<lb/>
　六年敗楚于房鍾不書書伐吴而已於是始書戰則<lb/>
　以吴楚敵言之也<lb/>
十有八年春王三月曹伯須卒夏五月壬午宋衛陳鄭<lb/>
災<hi>公羊有傳</hi>六月邾人入鄅秋葬曹平公冬許遷于白羽<lb/>
十有九年春宋公伐邾夏五月戊辰許世子止弑其君<pb n="16b"/>買<hi>榖梁有傳</hi>
　弑君天下之大惡也許悼公瘧飲太子止之藥而卒<lb/>
　太子奔晉則其曰弑其君何春秋嘗斷斯獄矣于魯<lb/>
　曰公薨夫人姜氏孫於邾於莒曰莒弑其君宻州莒<lb/>
　展輿出奔吴則二君之罪人得矣止不嘗藥悼公飲<lb/>
　焉而卒則世子何罪弑君天下之大惡也而加諸無<lb/>
　罪之子曰將為後人戒何以為春秋然則世子果何<lb/>
　罪悼公瘧飲世子止之藥而卒世子奔晉世子誠不<pb n="17a"/>　嘗藥爾何罪而奔晉春秋有以斷斯獄矣止不書奔<lb/>
　舉重也公薨莒弑其君宻州二君之罪人未知其為<lb/>
　誰也夫人孫于邾展輿出奔吴則罪人斯得曰世子<lb/>
　止弑其君不言奔可也<lb/>
己卯地震秋齊髙發帥師伐莒冬葬許悼公<lb/>
　凡異邦人殺吾君書葬<hi>據魯桓公</hi>盜殺其君書葬<hi>據蔡昭公</hi>此<lb/>
　世子弑君也而亦書葬世子貴之至而與盜同文親<lb/>
　之至而與異邦人同文春秋之惡惡未有甚於此者<pb n="17b"/>　也<lb/>
二十年春王正月夏曹公孫㑹自鄸出奔宋<hi>榖梁有傳</hi>秋盜<lb/>
殺衛侯之兄縶<lb/>
　此齊豹也則曷為以賤辭書之奪之司寇則非大夫<lb/>
　也盜賤者也以賤者而殺其君兄於是衛侯如死鳥<lb/>
　則衛之失政甚矣<lb/>
冬十月宋華亥向寧華定出奔陳<lb/>
　於是公子城公孫忌八子奔鄭華亥向寧華定奔陳<pb n="18a"/>　則其但書三子何凡奔罪也衆不可以勝罪則罪其<lb/>
　甚焉者爾入南里以叛乞師於楚為宋患之日久是<lb/>
　以甚三子也<lb/>
十有一月辛卯蔡侯廬卒<lb/>
二十有一年春王三月葬蔡平公夏晉侯使士鞅來聘<lb/>
宋華亥向寧華定自陳入于宋南里以叛<lb/>
　於是晉荀吴齊苑何忌衛公子朝救宋圍華氏於南<lb/>
　里而華氏乞師於楚諸侯之戍出之不書圍宋南里<pb n="18b"/>　不以討叛予晉也<lb/>
秋七月壬午朔日有食之八月乙亥叔輒卒冬蔡侯朱<lb/>
出奔楚公如晉至河乃復<lb/>
二十有二年春齊侯伐莒宋華亥向寧華定自宋南里<lb/>
出奔楚<lb/>
　再奔不書<hi>據齊慶封來奔齊人來讓奔吳定十四年衛公孟彄奔鄭自鄭奔齊之類</hi>必嘗<lb/>
　入叛也而後書晉欒盈鄭良霄猶及殺之矣書奔言<lb/>
　佚賊也書奔猶可也書歸<hi>據定十三年晉趙鞅</hi>甚矣<pb n="19a"/>大蒐于昌間夏四月乙丑天王崩六月叔鞅如京師葬<lb/>
景王王室亂<lb/>
　周亂不書<hi>據子頽子帶</hi>書王室亂則天下無人紀矣昔者<lb/>
　惠襄之世子頽亂鄭虢討之子帶亂晉討之春秋不<lb/>
　書猶有臣子焉耳於是景王崩悼王即位既葬矣子<lb/>
　朝欲簒子猛而立凡歴悼敬五年而後定而訖於佚<lb/>
　賊則天下無人紀矣<lb/>
劉子單子以王猛居于皇<pb n="19b"/>　以武氏子毛伯不稱使則王在喪雖踰年猶未稱王<lb/>
　也<hi>本公羊文九年傳</hi>此争立也則其遂稱王何成猛之為王<lb/>
　也景王崩太子夀早卒猛匄其母弟也而王愛庶子<lb/>
　朝欲立之於是單劉奉猛尹召奉朝未知其誰宜立<lb/>
　也成猛之為王則猛宜立者也是故春秋之誼苟宜<lb/>
　立也則糾雖未得國成之為子糾猛雖未得京師成<lb/>
　之為王猛<lb/>
秋劉子單子以王猛入于王城<pb n="20a"/>　居于皇言失京師也入于王城言始得京師也凡以<lb/>
　非順辭也以虢公鄭伯晉侯不書以則非子二子也<lb/>
　非予二子是單旗劉蚠以大夫専廢置君也以大夫<lb/>
　専廢置君則曷為無貶前言王室亂後言二子以王<lb/>
　猛居于皇入于王城則二子有不得已焉者爾而非<lb/>
　其罪也然則以單劉為功不逮鄭虢則可以為罪則<lb/>
　溢罰矣是故殺子朝於楚儋翩率子朝之徒以作亂<lb/>
　敬王嘗處於姑蕕逾年卒克之子朝不書殺天王不<pb n="20b"/>　書出是予單劉以復辟之誼也<hi>子朝事在定六年</hi>
冬十月王子猛卒<hi>有傳</hi>
　猛諡曰悼王則其曰王子猛卒何未逾年也未逾年<lb/>
　之君雖嘗有諡猶不列于廟次是故衛侯申<hi>據詩歸唁衛侯</hi>
　雖諡曰戴公猛雖諡曰悼王均之為不成君也王猛<lb/>
　矣其列曰王子猛何於其卒從其恒稱爾春秋之誼<lb/>
　苟廢立也足以亂名實則不可弗辨苟非廢立也無<lb/>
　亂於名實則弗辨也是故成之為君則稱王猛於其<pb n="21a"/>　卒也從其恒稱為王子猛不成之為君則稱鄭忽於<lb/>
　其歸也從其恒稱為世子忽義不在焉則不没其實<lb/>
　而已矣<lb/>
十有二月癸酉朔日有食之<lb/>
二十有三年春王正月叔孫婼如晉癸丑叔鞅卒晉人<lb/>
執我行人叔孫婼<hi>有傳</hi>晉人圍郊<lb/>
　郊天子之邑也向者子帶之亂晉文公嘗圍温矣不<lb/>
　書以其討亂也圍郊以伐子朝之黨也則何以書討<pb n="21b"/>　亂非晉志也於是王師敗于郊王猛卒敬王即位矣<lb/>
　而籍談荀躒之師軍于隂于侯氏于谿泉次于杜逾<lb/>
　年子朝立焉而後圍郊則討亂非晉志也是圍天子<lb/>
　之邑而已矣是故晉自交剛之役凡師書君大夫復<lb/>
　貶人之<lb/>
夏六月蔡侯東國卒于楚秋七月莒子庚輿來奔戊辰<lb/>
吴敗頓胡沈蔡陳許之師于雞父胡子髠沈子逞滅獲<lb/>
陳夏齧<pb n="22a"/>　外域交相敗不書必敗中國而後書吴敗頓胡沈蔡<lb/>
　陳許自入春秋未之有也是故吴子貶稱國<lb/>
天王居于狄泉<lb/>
　于狄泉言未得京師也於是王猛卒敬王即位母弟<lb/>
　匄也館于子旅氏謂之東王子朝謂之西王書曰天<lb/>
　王居于狄泉黜子朝也<lb/>
尹氏立王子朝<lb/>
　此尹圉也<hi>尹文公</hi>曷為稱尹氏亦非見大夫也於是敬<pb n="22b"/>　王即位矣子朝入于尹尹圉為之殺劉佗召伯奐南<lb/>
　宫極以成周人戍尹子朝入于王城則曷為但言尹<lb/>
　氏猶曰獨尹氏所欲立也將以王天下獨尹氏立之<lb/>
　則莫之與矣王子不名<hi>據王季子</hi>唯卒名之非卒也而名<lb/>
　之者貶之也是故救衛名子突奔名子瑕立名子朝<lb/>
　<hi>王札子闕據傳王子捷也</hi>
八月乙未地震冬公如晉至河有疾乃復<lb/>
二十有四年春王二月丙戌仲孫貜卒婼至自晉<hi>有傳</hi>夏<pb n="23a"/>五月乙未朔日有食之秋八月大雩丁酉把伯郁釐卒<lb/>
冬吴滅巢葬把平公<lb/>
二十有五年春叔孫婼如宋夏叔詣㑹晉趙鞅宋樂大<lb/>
心衛北宫喜鄭㳺吉曹人邾人滕人薛人小邾人于黄<lb/>
父<lb/>
　傳曰謀王室也於是天王謂之東王子朝謂之西王<lb/>
　晉侯使涖問周故期以明年而後為黄父之㑹又明<lb/>
　年而荀躒趙鞅之師出是故天王書出入而晉師克<pb n="23b"/>　鞏不書書克鞏是討子朝也<lb/>
有鸜鵒來巢<hi>有傳</hi>秋七月上辛大雩季辛又雩九月己亥<lb/>
公孫于齊次于陽州<lb/>
　公行書次自莊以來未之有也于是再見其再見何<lb/>
　以昭公之失國不可不詳其所如徃也<lb/>
齊侯唁公于野井冬十月戊辰叔孫婼卒十有一月己<lb/>
亥宋公佐卒于曲棘十有二月齊侯取鄆<lb/>
　外取邑不書雖取諸我不書取鄆將以居公也則何<pb n="24a"/>　以書病齊侯也昭公孫於齊齊侯將納公以梁邱據<lb/>
　一言而遂不果鄟陵之盟將以合諸侯云爾而徒曰<lb/>
　納公三年而無成則是取鄆而已矣是故取鄆則書<lb/>
　齊圍成則書公<lb/>
二十有六年春王正月葬宋元公三月公至自齊居于<lb/>
鄆夏公圍成秋公㑹齊侯莒子邾子把伯盟于鄟陵<lb/>
　此參盟也參盟自齊桓以來未之有也於是再見其<lb/>
　再見何晉不復主盟矣齊徐郯莒嘗盟於蒲隧<hi>事在十六</hi>
<pb n="24b"/>　<hi>年</hi>宋邾郳徐嘗盟於蟲<hi>事在十九年傳</hi>則諸侯有不待伯主<lb/>
　而自盟㑹久矣于是始書以晉之不復主盟也晉不<lb/>
　復主盟而後齊専盟矣<lb/>
公至自會居于鄆九月庚申楚子居卒冬十月天王入<lb/>
于成周<lb/>
　言始得京師也昔者惠王出入皆不書襄王雖書出<lb/>
　猶不書入也於是悼王自皇敬王自狄泉則曷為皆<lb/>
　書入幸之也王室亂矣入無足諱焉爾于成周猶未<pb n="25a"/>　得王都也<lb/>
尹氏召伯毛伯以王子朝奔楚<lb/>
　尹氏獨欲立子朝耳則其奔楚曷為兼言召伯毛伯<lb/>
　敬王在外四年而後入則二子為之也然則曷為不<lb/>
　以二子者首惡以二子首惡是有奉子朝者矣皆卿<lb/>
　士也單劉奉猛毛召奉朝將又莫知其誰宜立也是<lb/>
　故終始于尹氏以二卿序尹氏之下則從之者而已<lb/>
　<hi>據傳二十三年子朝入于王城二十十四年召簡公以甘桓公見子朝</hi>
<pb n="25b"/>二十有七年春公如齊公至自齊居于鄆夏四月吴弑<lb/>
其君僚<lb/>
　吴子孰弑吴公子光也夫稱國以弑必貴戚也則嘗<lb/>
　有廢立者也庶其絀長密州絀少光徒以篡焉爾則<lb/>
　何以稱國於是夀夢有四子而季子賢謁也餘祭也<lb/>
　夷昧也不以國與子而與弟凡為季子也季子不受<lb/>
　則國宜之光者僚越光而代札是自禍也父子兄弟<lb/>
　苟焉以其位為利至于相戕賊也天理絶矣是故賊<pb n="26a"/>　不書主名以是為有國者大戒彼又何誅焉<lb/>
楚殺其大夫郤宛秋晉士鞅宋樂祁犂衛北宫喜曹人<lb/>
邾人滕人㑹于扈<lb/>
　外大夫自為㑹<lb/>
冬十月曹伯午卒邾快來奔公如齊公至自齊居于鄆<lb/>
二十有八年春王三月葬曹悼公公如晉次于乾侯夏<lb/>
四月丙戌鄭伯寧卒六月葬鄭定公秋七月癸巳滕子<lb/>
寧卒冬葬滕悼公<pb n="26b"/>二十有九年春公至自乾侯居于鄆齊侯使髙張來唁<lb/>
公公如晉次于乾侯夏四月庚子叔詣卒秋七月冬十<lb/>
月鄆潰<lb/>
三十年春王正月公在乾侯<hi>有傳</hi>夏六月庚辰晉侯去疾<lb/>
卒秋八月葬晉頃公冬十有二月吴滅徐徐子章羽奔<lb/>
楚<lb/>
　奔非其罪莫甚于被兵者也雖不死社稷猶不名也<lb/>
　則其名徐子何臣吴而後奔也滅國有三辭以歸臣<pb n="27a"/>　之之辭也奔猶弗臣之之辭也不言歸若奔死之之<lb/>
　辭也是故奔者不必名以歸也而後名之於是吴滅<lb/>
　徐徐子斷其髪擕其夫人以逆吴子吴子唁而送之<lb/>
　遂奔楚徐子而不名則疑于譚子弦子温子矣<lb/>
三十有一年春王正月公在乾侯<hi>有傳</hi>季孫意如㑹晉荀<lb/>
躒于適歴<lb/>
　季氏出其君而納邾快又納黒肱卒大夫會葬晉宋<lb/>
　滕薛晏然如二君矣君在外雖卿有事不書必有諸<pb n="27b"/>　侯之事而後書是故文公在晉公孫敖㑹于垂隴襄<lb/>
　公在晉季孫宿㑹于邢邱皆伯令也昭公在乾侯季<lb/>
　孫意如㑹晉荀躒于適歴非諸侯之事也則何以書<lb/>
　以晉之釋君而助臣也晉士鞅㑹諸侯之大夫于扈<lb/>
　將以納公取貨于季孫而遂不果荀躒復為此㑹昭<lb/>
　公所以死於外也襄昭之際大夫無君之禍晉人為<lb/>
　之也公㑹晉侯於夷儀衛侯入于夷儀衛甯喜弑其<lb/>
　君剽公如晉次于乾侯公在乾侯季孫意如㑹晉荀<pb n="28a"/>　躒于適歴公薨于乾侯皆罪晉之辭也<lb/>
夏四月丁巳薛伯榖卒<hi>有傳</hi>晉侯使荀躒唁公于乾侯秋<lb/>
葬薛獻公冬黒肱以濫來奔<hi>有傳</hi>
　傳曰邾黒肱也其不繫之邾濫嘗自别二君也圍戚<lb/>
　不曰圍衛戚取鄆不曰取我鄆皆如于邾之辭也<lb/>
十有二月辛亥朔日有食之<lb/>
三十有二年春王正月公在乾侯<hi>有傳</hi>取闞夏吴伐越秋<lb/>
七月冬仲孫何忌㑹晉韓不信齊髙張宋仲幾衛世叔<pb n="28b"/>申鄭國參曹人莒人薛人把人小邾人城成周<lb/>
　諸侯有事于京師皆不書<hi>隱六年僖二十八年獻捷之類</hi>戍之不書<lb/>
　<hi>據僖十三年十四年傳</hi>城之不書<hi>二十四年城郊</hi>以是為常事也書城<lb/>
　成周則請而後城之是非常也是役也晉魏舒南靣<lb/>
　韓不信専執于京師宋仲幾不受功齊髙張後大夫<lb/>
　之無王甚矣然則大夫何以無貶於澶淵貶亦實録<lb/>
　而已矣<lb/>
十有二月己未公薨于乾侯<hi>有傳</hi>
<pb n="29a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="29b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋後傳卷十<lb/>
</p>

  </div>
            <div>
                <head>春秋後傳卷十一</head>
    <p>
<pb n="1a"/>欽定四庫全書<lb/>
　春秋後傳卷十一　　　　宋　陳傅良　撰<lb/>
　　定公<lb/>
元年春王三月晉人執宋仲幾于京師<hi>榖梁有傳</hi>夏六月癸<lb/>
亥公之喪至自乾侯戊辰公即位秋七月癸巳葬我君<lb/>
昭公<hi>胡氏從馮山以從祀先公為祔祭昭公據葬稱諡不應不祔廟今不取</hi>九月大雩立<lb/>
煬宫冬十月隕霜殺菽<lb/>
二年春王正月夏五月壬辰雉門及兩觀災秋楚人伐<pb n="1b"/>吳<lb/>
　此囊瓦也貶人之<lb/>
冬十月新作雉門及兩觀<lb/>
三年春王正月公如晉至河乃復二月辛卯邾子穿卒<lb/>
夏四月秋葬邾莊公冬仲孫何忌及邾子盟于拔<lb/>
四年春王二月癸巳陳侯吴卒三月公㑹劉子晉侯宋<lb/>
公蔡侯衛侯陳子鄭伯許男曹伯莒子邾子頓子胡子<lb/>
滕子薛伯杞伯小邾子齊國夏于召陵侵楚<pb n="2a"/>　傳曰劉文公合諸侯于召陵謀伐楚也晉之合諸侯<lb/>
　至平邱而止則是役劉子為之也劉子定内難復辟<lb/>
　于周而楚納子朝於是合十八國之師伐楚雖五伯<lb/>
　未有盛於此時者也以周之不競而能合諸侯盛於<lb/>
　五伯俄而劉子卒君子葢深悲之也<lb/>
夏四月庚辰蔡公孫姓帥師滅沈以沈子嘉歸殺之五<lb/>
月公及諸侯盟于臯鼬把伯成卒于㑹<lb/>
　有晉侯在何以書公及諸侯盟非晉主盟也公㑹諸<pb n="2b"/>　侯盟于薄公㑹諸侯盟于宋皆後至之文也非後至<lb/>
　也而曰公及諸侯盟則以魯主之也是故書及劉卷<lb/>
　卒諸侯無㑹同於是有特相盟者矣<lb/>
六月葬陳惠公許遷于容城秋七月公至自㑹劉卷卒<lb/>
　王卿士不卒<hi>據成十三年成肅公昭十一年單成公</hi>有闗於天下之故<lb/>
　則卒之於襄王之難有王子虎焉於敬王之難有劉<lb/>
　子焉君子曰王室其庶幾乎而無救于周是故特卒<lb/>
　之也司馬遷於諸國世家多缺卒而卒孔子葢知此<pb n="3a"/>　者也<lb/>
葬把悼公楚人圍蔡晉士鞅衛孔圉帥師伐鮮虞葬劉<lb/>
文公冬十有一月庚午蔡侯以吳子及楚人戰于栢舉<lb/>
楚師敗績<lb/>
　於是蔡侯如晉請伐楚晉辭蔡侯天下諸侯莫與憂<lb/>
　蔡者而愬之吴吴子興師以伐楚是則吳知憂中國<lb/>
　也是故吴始稱子書戰書敗績皆進吴也而楚囊瓦<lb/>
　貶稱人<pb n="3b"/>楚囊瓦出奔鄭庚辰吴入郢<hi>公穀有傳</hi>
　入國不言邑入楚也而曰入郢非得國之辭也是役<lb/>
　也鬬辛王孫由于王孫圉鍾建鬬巢申包胥王孫賈<lb/>
　宋木鬬懐皆悉宣力焉秦師救楚楚子入于郢則楚<lb/>
　為有人矣書入郢非得國之辭也前曰吴子今曰吴<lb/>
　復從其舊號也舍黄池書吴而已<lb/>
五年春王三月辛亥朔日有食之夏歸粟于蔡於越入<lb/>
吴<pb n="4a"/>　向曰越人今曰於越復從其舊號也越未有聞也昭<lb/>
　定之春秋吴楚爭而後越入中國㑹于瑣也<hi>昭五年</hi>越<lb/>
　常壽過始見於經而亟稱人後三十年而入吴不復<lb/>
　稱人矣晉楚之初春秋未以敵言之戰于邲也則楚<lb/>
　稱子矣吴楚之初春秋未以敵言之戰于栢舉也則<lb/>
　吴稱子矣至於吴越終春秋不以敵言之也是故越<lb/>
　入吴書吴入越不書<hi>哀元年</hi>
六月丙申季孫意如卒秋七月壬子叔孫不敢卒冬晉<pb n="4b"/>士鞅帥師圍鮮虞<lb/>
六年春王正月癸亥鄭游速帥師滅許以許男斯歸二<lb/>
月公侵鄭公至自侵鄭<lb/>
　自宣之季年凡伐不言公魯無君將者八十年矣至<lb/>
　是而書侵鄭則以公山不狃侯犯陽虎之専也故曰<lb/>
　政逮於大夫四世矣故夫三桓之子孫㣲矣<lb/>
夏季孫斯仲孫何忌如晉秋晉人執宋行人樂祁犂冬<lb/>
城中城季孫斯仲孫何忌帥師圍鄆<pb n="5a"/>七年春王正月夏四月秋齊侯鄭伯盟于鹹<lb/>
　此特相盟也特相盟自齊桓以來未之有也於是再<lb/>
　見其再見何諸侯無主盟矣是故石門志諸侯之合<lb/>
　也鹹志諸侯之判也<lb/>
齊人執衛行人北宫結以侵衛齊侯衛侯盟于沙大雩<lb/>
齊國夏帥師伐我西鄙九月大雩冬十月<lb/>
八年春王正月公侵齊公至自侵齊二月公侵齊三月<lb/>
公至自侵齊曹伯露卒夏齊國夏帥師伐我西鄙公㑹<pb n="5b"/>晉師于瓦公至自瓦<lb/>
　不曰㑹士鞅曰㑹晉師重師也鞌之戰公㑹晉師于<lb/>
　上鄍不書諱之也四卿並將而以禽鄭自師逆公三<lb/>
　家之張成於此矣故諱之也於是齊師伐我晉士鞅<lb/>
　趙鞅荀寅救我公㑹晉師于瓦勿諱可也<lb/>
秋七月戊辰陳侯柳卒晉士鞅帥師侵鄭遂侵衛<lb/>
　此其言遂何晉始伐與國也於襄之二十三年齊始<lb/>
　叛晉取朝歌去年鄭始叛晉盟齊于鹹衛始叛晉盟<pb n="6a"/>　于沙於是侵鄭衛又明年及齊平雖魯亦叛晉矣故<lb/>
　悉書之也<lb/>
葬曹靖公九月葬陳懐公季孫斯仲孫何忌帥師侵衛<lb/>
冬衛侯鄭伯盟于曲濮從祀先公盜竊寳玉大弓<lb/>
　於是禘于僖公不書書從祀先公非常也順祀則曷<lb/>
　為謂之非常陽虎欲去三桓而為此也陽虎欲去三<lb/>
　桓是以陪臣廢置大夫也虎陪臣也欲廢置三卿而<lb/>
　追正宗廟之禮已而弗勝取周公之分器以出曽莫<pb n="6b"/>　之禁者書曰從祀先公盜竊寳玉大弓魯無人之辭<lb/>
　也是故陪臣叛皆不書<hi>據昭二十二年南蒯以費叛定十三年晉趙稷渉賔以邯</hi>
　<hi>鄲叛之類</hi>書陽虎為盜是治陪臣也君子之作春秋治至<lb/>
　於陪臣斯極矣<hi>見公羊</hi>
九年春王正月夏四月戊申鄭伯蠆卒得寳玉大弓六<lb/>
月葬鄭獻公秋齊侯衛侯次于五氏<lb/>
　外㑹書次自厥貉以來未之有也於是再見其再見<lb/>
　何中國無伯也齊衛伐盟主則其不書伐何春秋重<pb n="7a"/>　絶晉也於襄之二十三年嘗書齊伐晉至是而不書<lb/>
　何齊始叛晉諸侯猶有盟主也前年鄭叛晉盟齊于<lb/>
　鹹衛叛晉盟齊于沙明年及齊平魯亦叛晉諸侯無<lb/>
　盟主矣有盟主非美事也無盟主非細故也是故春<lb/>
　秋重絶晉也<lb/>
秦伯卒冬葬秦哀公<lb/>
十年春王三月及齊平夏公㑹齊侯于夾谷公至自夾<lb/>
谷晉趙鞅帥師圍衛齊人來歸鄆讙龜隂田叔孫州仇<pb n="7b"/>仲孫何忌帥師圍郈<lb/>
　未有言來歸田者言來歸必自外至者也<hi>據鄭來歸祊及齊來</hi>
　<hi>歸衛寳之類</hi>鄆讙龜隂田言來歸以是為齊人之願也濟<lb/>
　西言取讙闡言取鄆讙龜隂之田不言取以是為齊<lb/>
　人之願則猶齊田也<hi>何休從外來常文與齊人來歸衛寳同</hi>齊強於天<lb/>
　下伐盟主合諸侯于鄟陵矣於是願歸田則以孔子<lb/>
　相夾谷之㑹也謂春秋之諸侯不足用為善者是不<lb/>
　即人心者之論也故曰如有用我者期月而已可也<pb n="8a"/>秋叔孫州仇仲孫何忌帥師圍郈宋樂大心出奔曹宋<lb/>
公子地出奔陳冬齊侯衛侯鄭游速㑹于安甫叔孫州<lb/>
仇如齊宋公之弟辰暨仲佗石彄出奔陳<lb/>
十有一年春宋公之弟辰及仲佗石彄公子地自陳入<lb/>
于蕭以叛夏四月秋宋樂大心自曹入于蕭冬及鄭平<lb/>
　傳曰始叛晉也書輸平以志諸侯之合書及鄭平以<lb/>
　志諸侯之散此春秋之所以終始也<lb/>
叔還如鄭涖盟<pb n="8b"/>十有二年春薛伯定卒夏葬薛襄公叔孫州仇帥師墮<lb/>
郈<lb/>
　郈叔孫之邑也費季孫之邑也叔孫州仇墮郈季孫<lb/>
　斯墮費以是為二家之願也三家専魯出昭公矣於<lb/>
　是願墮其都則以孔子之相魯也謂春秋之大夫不<lb/>
　足用為善者是不即人心者之論也故曰如有用我<lb/>
　者朞月而已可也<lb/>
衛公孟彄帥師伐曹季孫斯仲孫何忌帥師墮費秋大<pb n="9a"/>雩冬十月癸亥公㑹齊侯盟于黄十有一月丙寅朔日<lb/>
有食之公至自黄十有二月公圍成公至自圍成<lb/>
　成孟孫之邑公行不越竟不書至至圍成危之也初<lb/>
　作三軍也三分公室而各有其一季氏盡征之叔孫<lb/>
　氏臣其子弟孟氏取其半焉三家之強孟氏為猶有<lb/>
　君也莫難於墮郈費成墮易耳而公自將圍成弗克<lb/>
　是不足與有為也齊人歸女樂三日不朝是以微罪<lb/>
　行也<pb n="9b"/>十有三年春齊侯衛侯次于垂葭夏築蛇淵囿大蒐于<lb/>
比蒲衛公孟彄帥師伐曹秋晉趙鞅入于晉陽以叛冬<lb/>
晉荀寅士吉射入于朝歌以叛<lb/>
　荀寅士吉射伐趙氏鞅奔晉陽韓魏伐范中行氏寅<lb/>
　吉射奔朝歌鞅非始禍者也則曷為皆以叛書之春<lb/>
　秋之季家有藏甲都邑皆百雉之城矣鞅必奔晉陽<lb/>
　寅吉射必奔朝歌則是皆叛也<lb/>
晉趙鞅歸于晉<pb n="10a"/>　歸不言自鞅無所自也歸易辭也欒盈魚石猶言入<lb/>
　至鞅而後言歸則晉無人之辭也此韓趙魏分晉之<lb/>
　本也叛臣至於書歸則佚賊不足錄矣此韓魏趙分<lb/>
　晉之本也<lb/>
薛弑其君比<lb/>
十有四年春衛公叔戍來奔衛趙陽出奔宋二月辛巳<lb/>
楚公子結陳公孫佗人帥師滅頓以頓子牂歸夏衛北<lb/>
宫結來奔五月於越敗吴于檇李吴子光卒<pb n="10b"/>　光嘗弑君矣其君稱國以弑而光書卒何他君無貶<lb/>
　焉然則光無罪歟以莒展輿之罪不著于春秋而逾<lb/>
　年不成君則光罪不容誅矣<lb/>
公㑹齊侯衛侯于牽公至自㑹秋齊侯宋公㑹于洮天<lb/>
王使石尚來歸脤衛世子蒯瞶出奔宋衛公孟彄出奔<lb/>
鄭宋公之弟辰自蕭來奔大蒐于比蒲邾子來㑹公<lb/>
　㑹公於比蒲也<hi>從榖梁范甯注</hi>自舍中軍公不與兵政者四<lb/>
　十年矣於是蒐比蒲則以季孫斯叔孫州仇之墮費<pb n="11a"/>　郈也故曰政逮于大夫四世矣故夫三桓之子孫微<lb/>
　矣<lb/>
城莒父及霄<lb/>
十有五年春王正月邾子來朝鼷䑕食郊牛牛死改卜<lb/>
牛二月辛丑楚子滅胡以胡子豹歸夏五月辛亥郊壬<lb/>
申公薨于髙寢鄭罕逹帥師伐宋齊侯衛侯次于渠蒢<lb/>
邾子來奔喪<lb/>
　諸侯來奔喪於是始<pb n="11b"/>秋七月壬申姒氏卒<hi>左氏公羊有傳</hi>八月庚辰朔日有食之九<lb/>
月滕子來㑹葬丁巳葬我君定公雨不克葬戊午日下<lb/>
昃乃克葬辛巳葬定姒<lb/>
　妾母也自成風訖於宣襄子苟為君則其母為夫人<lb/>
　子嘗為君不敢以其母為夫人者隱公而已矣是故<lb/>
　聲子不葬聲子不葬葬定姒則是哀公之以夫人喪<lb/>
　其母猶宣襄也哀公之喪其母猶宣襄也則何以卒<lb/>
　不稱夫人葬不稱小君徒以喪在殯不及尊其母焉<pb n="12a"/>　耳<lb/>
冬城漆<lb/>
　<lb/>
　<lb/>
　<lb/>
　<lb/>
　<lb/>
　<pb n="12b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋後傳卷十一<lb/>
</p>

  </div>
            <div>
                <head>春秋後傳卷十二</head>
    <p>
<pb n="1a"/>欽定四庫全書<lb/>
　春秋後傳卷十二　　　　宋　陳傅良　撰<lb/>
　　哀公<lb/>
元年春王正月公即位楚子陳侯隨侯許男圍蔡<lb/>
　鄭滅許矣其再見何復正也復正有三辭莫善於自<lb/>
　尅復者也是故襄王嘗書出已而書王<hi>事在僖二十八年</hi>則<lb/>
　愈於敬王書入矣許嘗書滅已而書許男則愈于陳<lb/>
　蔡書歸矣春秋善復正襄王許男則善之善者也<hi>何休</hi>
<pb n="1b"/>　<hi>自復無惡文</hi>
鼷䑕食郊牛改卜牛夏四月辛巳郊秋齊侯衛侯伐晉<lb/>
　伐夷儀不書書次五氏伐河内不書書次垂葭公㑹<lb/>
　齊衛于牽帥狄師襲晉戰于絳中猶不書也諸夏之<lb/>
　無君春秋誠有不忍書也必於是而後書春秋葢將<lb/>
　終焉是故春秋之初諸侯無王者齊鄭宋魯衛為之<lb/>
　也春秋之季諸侯無伯者亦齊鄭宋魯衛為之也<lb/>
冬仲孫何忌帥師伐邾<pb n="2a"/>二年春王二月季孫斯叔孫州仇仲孫何忌帥師伐邾<lb/>
取漷東田及沂西田癸巳叔孫州仇仲孫何忌及邾子<lb/>
盟于句繹<lb/>
　自是内外盟皆不書不足書也是故鄫衍盟吴不書<lb/>
　<hi>七年</hi>萊門盟吴不書<hi>八年</hi>甚者㑹于鄖雖三國盟亦不書<lb/>
　<hi>十二年杜氏二説皆非是</hi>
夏四月丙子衛侯元卒滕子來朝晉趙鞅帥師納衛世<lb/>
子蒯瞶于戚<pb n="2b"/>　于戚内弗受也輒拒父也後十二年而蒯瞶自戚入<lb/>
　于衛衛侯輒來奔則是輒拒父也世子正也屬辭比<lb/>
　事則輒萬世不可掩矣<lb/>
秋八月甲戌晉趙鞅帥師及鄭罕逹帥師戰于鐡鄭師<lb/>
敗績冬十月葬衛靈公十有一月蔡遷于州來蔡殺其<lb/>
大夫公子駟<lb/>
三年春齊國夏衛石曼姑帥師圍戚<hi>榖梁有傳</hi>夏四月甲午<lb/>
地震五月辛卯桓宫僖宫災季孫斯叔孫州仇帥師城<pb n="3a"/>啓陽宋樂髠帥師伐曹秋七月丙子季孫斯卒蔡人放<lb/>
其大夫公孫獵于吴冬十月癸卯秦伯卒叔孫州仇仲<lb/>
孫何忌帥師圍邾<lb/>
四年春王二月庚戌盜殺蔡侯申<lb/>
　此公孫翩也書曰盜則䟽且賤焉者也公孫也苟不<lb/>
　在其位則䟽且賤者也盜殺其君則貴近無人矣春<lb/>
　秋書殺大夫莫甚於宋昭晉厲也而二君或稱人以<lb/>
　弑人衆辭也甚者稱國焉則凡有官者無人也有稱<pb n="3b"/>　盜焉則凡在官者無人也蔡殺其大夫公子駟蔡放<lb/>
　其大夫公孫獵于吴蕞爾蔡也連年誅放其大夫是<lb/>
　貴近無人也是故殺翩不書以為不足討也葬昭公<lb/>
　以為不必不葬也<lb/>
蔡公孫辰出奔吴<lb/>
　書公薨夫人姜氏孫于邾公子慶父出奔莒則夫人<lb/>
　慶父與聞乎弑矣書盜殺蔡侯申蔡公孫辰出奔吴<lb/>
　則辰與聞乎殺矣<pb n="4a"/>葬秦惠公宋人執小邾子夏蔡殺其大夫公孫姓公孫<lb/>
霍晉人執戎蠻子赤歸于楚城西郛六月辛丑亳社災<lb/>
秋八月甲寅滕子結卒冬十有二月葬蔡昭公葬滕頃<lb/>
公<lb/>
五年春城毗夏齊侯伐宋晉趙鞅帥師伐衛秋九月癸<lb/>
酉齊侯杵臼卒冬叔還如齊閏月葬齊景公<lb/>
六年春城邾瑕晉趙鞅帥師伐鮮虞吴伐陳夏齊國夏<lb/>
及髙張來奔<pb n="4b"/>　齊殺其大夫髙厚齊崔杼弑其君光齊國夏及髙張<lb/>
　來奔齊陳乞弑其君荼聖人之垂戒深矣<lb/>
叔還㑹吴于柤秋七月庚寅楚子軫卒齊陽生入于齊<lb/>
　衛侯入于夷儀衛甯喜弑其君剽則喜為衛侯弑也<lb/>
　齊陽生入于齊齊陳乞弑其君荼則乞為陽生弑也<lb/>
齊陳乞弑其君荼<lb/>
　荼之弑得國者陽生也曷為不以罪齊無知者罪陽<lb/>
　生於是齊政由陳氏矣政由陳氏彼陽生者亡公子<pb n="5a"/>　而已乞不有無君之心則陽生為僇矣<hi>陽生也以下從榖梁</hi>
冬仲孫何忌帥師伐邾宋向巢帥師伐曹<lb/>
七年春宋皇瑗帥師侵鄭晉魏曼多帥師侵衛夏公㑹<lb/>
吴于鄫秋公伐邾八月己酉入邾以邾子益來宋人圍<lb/>
曹冬鄭駟𢎞帥師救曹<lb/>
　書救曹何曹卒滅於宋也自魯救晉凡晉楚之救皆<lb/>
　不書六十年矣其再見以中國無伯而諸侯自相救<lb/>
　也諸侯自相救猶可也吴救陳諸夏亦幾於亡矣<pb n="5b"/>八年春王正月宋公入曹以曹伯陽歸<lb/>
　檜亡東周之始也曹亡春秋之終也夫子之刪詩也<lb/>
　繫曹檜於國風之後於檜之卒篇曰思周道也傷天<lb/>
　下之無王也於曹之卒篇曰思治也傷天下之無伯<lb/>
　也春秋作於定哀之際文武之所褒大諸侯亡國多<lb/>
　矣莫強於齊晉晉趙鞅歸于晉則晉亡之漸也齊陳<lb/>
　乞弑其君荼則齊亡之漸也夫子嘗喟然于此矣興<lb/>
　滅國繼絶世修廢官舉逸民葢嘗有此言也於是曹<pb n="6a"/>　不言滅<lb/>
吴伐我夏齊人取讙及闡歸邾子益于邾秋七月冬十<lb/>
有二月癸亥把伯過卒齊人歸讙及闡<lb/>
九年春王二月葬把僖公宋皇瑗帥師取鄭師于雍邱<lb/>
夏楚人伐陳秋宋公伐鄭冬十月<lb/>
十年春王二月邾子益來奔<lb/>
　此吴人討邾奉太子革為政而後奔則其但書奔何<lb/>
　以是為自失國也春秋之治苟其道足以失國雖有<pb n="6b"/>　敵國猶以自致之文書之<lb/>
公㑹吴伐齊三月戊戌齊侯陽生卒夏宋人伐鄭晉趙<lb/>
鞅帥師侵齊五月公至自伐齊葬齊悼公衛公孟彄自<lb/>
齊歸于衛薛伯夷卒秋葬薛惠公冬楚公子結帥師伐<lb/>
陳吴救陳<lb/>
　延州來季子也但書吴不以救陳錄季子也自魯救<lb/>
　晉凡救皆不書矣鄭救曹則中國無伯諸侯自相救<lb/>
　也中國無伯諸侯自相救春秋憫焉而特書之吴救<pb n="7a"/>　陳諸夏幾于亡矣春秋之所甚懼也書吴而已譏不<lb/>
　在季子也<lb/>
十有一年春齊國書帥師伐我夏陳轅頗出奔鄭五月<lb/>
公㑹吴伐齊甲戌齊國書帥師及吴戰于艾陵齊師敗<lb/>
績獲齊國書秋七月辛酉滕子虞母卒冬十有一月葬<lb/>
滕隱公衛世叔齊出奔宋<lb/>
十有二年春用田賦<lb/>
　以邱賦一乗為未足又以田賦之也故曰歛從其薄<pb n="7b"/>　以邱亦足矣田賦之也者家一人也家一人管子内<lb/>
　政之法也諸侯之益兵自齊始晉次之<hi>事在僖十五年</hi>春秋<lb/>
　之季魯亦行之矣是故作邱甲用田賦不書初<lb/>
夏五月甲辰孟子卒<hi>三傳同</hi>公㑹吴于槖臯秋公㑹衛侯<lb/>
宋皇瑗于鄖宋向巢帥師伐鄭冬十有一月螽<lb/>
十有三年春鄭罕逹帥師取宋師于嵒夏許男成卒公<lb/>
㑹晉侯及吴子于黄池<hi>公羊有傳</hi>
　於是盟不書吴晉之盟春秋終諱之不以吴晉同主<pb n="8a"/>　盟也公㑹晉侯及吴子雖兩伯之辭也而春秋終不<lb/>
　以吴晉同主盟也單平公不書不忍書也春秋公萬<lb/>
　世之是非亦有所不忍書歟交質子<hi>事在隱二年僖十七年成二年</hi>
　以兵向京師<hi>事在莊十九年僖二十四年</hi>魯用人于亳社<hi>事在昭十年</hi>
　皆不忍書者也<lb/>
楚公子申帥師伐陳於越入吴<lb/>
秋公至自㑹晉魏曼多帥師侵衛葬許元公九月螽冬<lb/>
十有一月有星孛于東方盜殺陳夏區夫十有二月螽<pb n="8b"/>十有四年春西狩獲麟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋後傳卷十二<lb/>
</p>

  </div>
        </body>
    </text>
</TEI>
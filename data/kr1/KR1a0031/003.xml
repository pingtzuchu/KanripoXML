<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>原本周易本義卷三</head> <lb/>
    <p>
<pb n="1a"/>
欽定四庫全書<lb/>
　原本周易本義卷三<lb/>
　　　　　　　　　　　　宋　朱熹　撰<lb/>
　　周易彖上傳<lb/>
　　　<hi>彖即文王所繫之辭上者經之上篇傳者孔子所以釋經之辭也後凡言傳者放此</hi>
大哉乾元萬物資始乃統天<hi>此専以天道明乾義又析元亨利貞為四德以發明之而此一節者釋元義也大哉歎辭元大也始也乾元天德之大始故萬物之生皆資之以為始也又為四德之首而貫乎天德之始終故曰統天</hi>雲行雨施品物流形<hi>釋乾之亨也</hi>大明終始六位時成<lb/>
<pb n="1b"/>
時乗六龍以御天<hi>始即元也終謂貞也不終則无始不貞則无以為元也此言聖人大明乾道之終始則見卦之六位各以時成而乗此六陽以行天道是乃聖人之元亨也</hi>乾道變化各正性命保合大和<lb/>
乃利貞<hi>變者化之漸化者變之成物所受為性天所賦為命大和隂陽㑹合中和之氣也各正者得於有生之𥘉保合者全於巳生之後此言乾道變化无所不利而萬物各得其性命以自全以釋利貞之義也</hi>首出庶物萬國咸寧<hi>聖人在上高出於物猶乾道之變化也萬國各得其所而咸寧猶萬物之各正性命而保合大和也此言聖人之利貞也蓋嘗統而論之元者物之始生亨者物之暢茂利則向於實也貞則實之成也實之既成則其根蔕脱落可復種而生矣此四德之所以循環而无端也然而四者之間生氣流行初無間斷此元之所以包四德而統天也其以聖人而言則孔子之意蓋以此卦為聖人得天位行天道而致太平之占也雖其文義有非文王之<pb n="2a"/>舊者然讀者各以其意求之則並行而不悖也坤卦放此</hi>　至哉坤元萬物資生乃<lb/>
順承天<hi>此以地道明坤之義而首言元也至極也比大義差緩始者氣之始生者形之始順承天施地之道也</hi>坤厚載物德合无疆含𢎞光大品物咸亨<hi>言亨也德合无疆謂配乾也</hi>牝馬地類行地无疆柔順利貞君子攸行<hi>言利貞也馬乾之象而以為地𩔖者牝隂物而馬又行地之物也行地无疆則順而健矣柔順利貞坤之德也君子攸行人之所行如坤之德也所行如此則其占如下文所云也</hi>先迷失道後順得常西南得<lb/>
朋乃與𩔖行東北喪朋乃終有慶<hi>陽大隂小陽得兼隂隂不得兼陽故坤之德常减於乾之半也東北雖喪朋然反之西南則終有慶矣</hi>安貞之吉應地无疆<hi>安而<pb n="2b"/>且貞地之德也</hi>　屯剛柔始交而難生<hi>以二體釋卦名義始交謂震難生謂坎</hi>動<lb/>
乎險中大亨貞<hi>以二體之德釋卦辭動震之為也險坎之地也自此以下釋元亨利貞乃用文王本意</hi>雷雨之動滿盈天造草昧宜建侯而不寧<hi>以二體之𧰼釋卦辭雷震𧰼雨坎𧰼天造猶言天運草雜亂昩𠖇晦也隂陽交而雷雨作雜亂𠖇晦塞乎两間天下未定名分未明宜立君以統治而未可遽謂安寜之時也不取𥘉九爻義者取義多端姑舉其一也</hi>　蒙山下有<lb/>
險險而止蒙<hi>以卦象卦德釋卦名有两義</hi>蒙亨以亨行時中也匪我<lb/>
求童蒙童蒙求我志應也初筮告以剛中也再三瀆瀆<lb/>
則不告瀆蒙也蒙以養正聖功也<hi>以卦體釋卦辭也九二以可亨之道發人<pb n="3a"/>之蒙而又得其時之中謂如下文所指之事皆以亨行而當其可也志應者二剛明五柔暗故二不求五而五求二其志自相應也以剛中者以剛而中故能告而有節也瀆筮者二三則問者固瀆而告者亦瀆矣䝉以養正乃作聖之功所以釋利貞之義也</hi>　需須也險在前也剛健而不陷其<lb/>
義不困窮矣<hi>此以卦德釋卦名義</hi>需有孚光亨貞吉位乎天位以<lb/>
正中也利渉大川徃有功也<hi>以卦體及两𧰼釋卦辭</hi>　訟上剛下<lb/>
險險而健訟<hi>以卦德釋卦名義</hi>訟有孚窒惕中吉剛來而得中<lb/>
也終凶訟不可成也利見大人尚中正也不利渉大川<lb/>
入于淵也<hi>以卦變卦體卦象釋卦辭</hi>　師衆也貞正也能以衆正可<lb/>
<pb n="3b"/>
以王矣<hi>此以卦體釋師貞之義以謂能左右之也則陽在下之中而五隂皆為所以也能以衆正  王者之師矣</hi>剛中而應行險而順以此毒天下而民從之吉又<lb/>
何咎矣<hi>又以卦體卦德釋丈人吉无咎之義剛中謂九二應謂六五應之行險謂行危道順謂順人心此非有老成之德者不能也毒害也師旅之興不無害於天下然以其有是才德是以民悦而從之也</hi>
比吉也<hi>此三字疑衍文</hi>比輔也下順從也<hi>此以卦體釋卦名義</hi>原筮元永<lb/>
貞无咎以剛中也不寧方來上下應也後夫凶其道窮<lb/>
也<hi>亦以卦體釋卦辭剛中謂五上下謂五隂</hi>　小畜柔得位而上下應之曰<lb/>
小畜<hi>以卦體釋卦名義柔得位指六居四上下謂五陽</hi>健而巽剛中而志行乃<lb/>
<pb n="4a"/>
亨<hi>以卦徳卦體而言陽猶可亨也</hi>密雲不雨尚徃也自我西郊施未行<lb/>
也<hi>尚徃言畜之未極其氣猶上進也</hi>　履柔履剛也<hi>以二體釋卦名義</hi>説而應<lb/>
乎乾是以履虎尾不咥人亨<hi>以卦德釋彖辭</hi>剛中正履帝位而<lb/>
不疚光明也<hi>又以卦體明之指九五也</hi>　泰小徃大來吉亨則是天<lb/>
地交而萬物通也上下交而其志同也内陽而外隂内<lb/>
健而外順内君子而外小人君子道長小人道消也<lb/>
否之匪人不利君子貞大徃小來則是天地不交而萬<lb/>
物不通也上下不交而天下无邦也内隂而外陽内柔<lb/>
<pb n="4b"/>
而外剛内小人而外君子小人道長君子道消也　同<lb/>
人柔得位得中而應乎乾曰同人<hi>以卦體釋卦名義柔謂六二乾謂九五</hi>
同人曰<hi>衍文</hi>同人于野亨利渉大川乾行也文明以健中<lb/>
正而應君子正也唯君子為能通天下之志<hi>以卦德卦體釋卦辭通天下之志乃為大同不然則是私情之合而巳何以致亨而利渉哉</hi>　大有柔得尊位<lb/>
大中而上下應之曰大有<hi>以卦體釋卦名義柔謂六五上下謂五陽</hi>其德剛<lb/>
健而文明應乎天而時行是以元亨<hi>以卦德卦體釋卦辭應天指六五也</hi>
　謙亨天道下濟而光明地道卑而上行<hi>言謙之必亨</hi>天道<lb/>
<pb n="5a"/>
虧盈而益謙地道變盈而流謙鬼神害盈而福謙人道<lb/>
惡盈而好謙謙尊而光卑而不可踰君子之終也<hi>變謂傾壊流謂聚而歸之人能謙則其居尊者其德愈光其居卑者人亦莫能過此君子所以有終也</hi>　豫剛<lb/>
應而志行順以動豫<hi>以卦體卦德釋卦名義</hi>豫順以動故天地如<lb/>
之而况建侯行師乎<hi>以卦徳釋卦辭</hi>天地以順動故日月不過<lb/>
而四時不忒聖人以順動則刑罰清而民服豫之時義<lb/>
大矣哉<hi>極言之而贊其大也</hi>　隨剛來而下柔動而説隨<hi>以卦變卦徳釋卦名義</hi>大亨貞无咎而天下隨時<hi>王肅本時作之今當從之釋卦辭言能如是剛<pb n="5b"/>天下之所從也</hi>隨時之義大矣哉<hi>王肅本時字在之字下今當從之</hi>　蠱剛上<lb/>
而柔下巽而止蠱<hi>以卦體卦變卦德釋卦名義蓋如此則積弊而至於蠱矣</hi>蠱元亨<lb/>
而天下治也利渉大川徃有事也先甲三日後甲三日<lb/>
終則有始天行也<hi>釋卦辭治蠱至於元亨則亂而復治之象也亂之終治之始天運然也</hi>
　臨剛浸而長<hi>以卦體釋卦名</hi>説而順剛中而應<hi>又以卦徳卦體言卦之善</hi>
大亨以正天之道也<hi>當剛長之時又有此善故其占如此也</hi>至於八月有<lb/>
凶消不久也<hi>言雖天運之當然然君子宜知所戒</hi>　大觀在上順而巽中正<lb/>
以觀天下<hi>以卦體卦德釋卦名義</hi>觀盥而不薦有孚顒若下觀而<lb/>
<pb n="6a"/>
化也<hi>釋卦辭</hi>觀天之神道而四時不忒聖人以神道設教<lb/>
而天下服矣<hi>極言觀之道也四時不忒天之所以為觀也神道設教聖人之所以為觀也</hi>
頥中有物曰噬嗑<hi>以卦體釋卦名義</hi>噬嗑而亨剛柔分動而明<lb/>
雷電合而章柔得中而上行雖不當位利用獄也<hi>又以卦名卦體卦徳二象卦變釋卦辭</hi>　賁亨<hi>亨字疑衍</hi>柔來而文剛故亨分剛上<lb/>
而文柔故小利有攸徃天文也<hi>以卦變釋卦辭剛柔之交自然之𧰼故曰天文先儒說天文上當有剛柔交錯四字理或然也</hi>文明以止人文也<hi>又以卦德言之止謂各得其分</hi>觀乎天文以察時變觀乎人文以化成天下<hi>極乎賁道之大<pb n="6b"/>也</hi>　剥剥也柔變剛也<hi>以卦體釋卦名義言柔進干陽變剛為柔也</hi>不利有<lb/>
攸徃小人長也順而止之觀象也君子尚消息盈虛天<lb/>
行也<hi>以卦體卦徳釋卦辭</hi>　復亨剛反<hi>剛反則亨</hi>動而以順行是以出<lb/>
入无疾朋來无咎<hi>以卦德而言</hi>反復其道七日來復天行也<lb/>
<hi>隂陽消息天運然也</hi>利有攸徃剛長也<hi>以卦體而言既生則漸長矣</hi>復其見天<lb/>
地之心乎<hi>積隂之下一陽復生天地生物之心幾於滅息而至此乃復可見在人則為静極而動惡極而善本心幾息而復見之端也程子論之詳矣而邵子之詩亦曰冬至子之半天心无改移一陽初動處萬物未生時𤣥酒味方淡大音聲正希此言如不信更請問包犧至哉言也學者宜盡心焉</hi>　无妄剛<lb/>
<pb n="7a"/>
自外來而為主於内動而健剛中而應大亨以正天之<lb/>
命也其匪正有眚不利有攸徃无妄之徃何之矣天命<lb/>
不佑行矣哉<hi>以卦變卦徳卦體言卦之善如此故其占當蒦大亨而刋於正乃天命之當然也其有不正則不利冇所徃欲何徃哉蓋其逆天之命而天不佑之故不可以有行也</hi>　大畜剛健<lb/>
篤實輝光日新其德<hi>以卦德釋卦名義</hi>剛上而尚賢能止健大<lb/>
正也<hi>以卦變卦體釋卦辭</hi>不家食吉養賢也<hi>亦取尚賢之象</hi>利渉大川應<lb/>
乎天也<hi>亦以卦體而言</hi>　頥貞吉養正則吉也觀頥觀其所養也<lb/>
自求口實觀其自養也<hi>釋卦辭</hi>天地養萬物聖人養賢以<lb/>
<pb n="7b"/>
及萬民頥之時大矣哉<hi>極言養道而贊之</hi>大過大者過也<hi>以卦體釋卦名義</hi>棟橈本末弱也<hi>復以卦體卦辭本謂初未謂上弱謂隂柔</hi>剛過而中巽<lb/>
而説行利有攸徃乃亨<hi>又以卦體卦德釋卦辭</hi>大過之時大矣哉<lb/>
<hi>大過之時非有大過人之材不能濟也故歎其大</hi>　習坎重險也<hi>釋卦名義</hi>水流而<lb/>
不盈行險而不失其信<hi>以卦象釋有孚之義言内實而行有常也</hi>惟心亨乃<lb/>
以剛中也行有尚徃有功也<hi>以剛在中心亨之𧰼如是而徃必有功也</hi>天險<lb/>
不可升也地險山川丘陵也王公設險以守其國險之<lb/>
時用大矣哉<hi>極言之而贊其大也</hi>　離麗也日月麗乎天百榖草<lb/>
<pb n="8a"/>
木麗乎土重明以麗乎正乃化成天下<hi>釋卦名義</hi>柔麗乎中<lb/>
正故亨是以畜牝牛吉也<hi>以卦體釋卦辭</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　原本周易本義卷三<lb/>
</p>
<p>
</p>
  </div>
</body>
</text>
</TEI>
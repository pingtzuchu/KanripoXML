<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>原本周易本義卷四</head> <lb/>
    <p>
<pb n="1a"/>
欽定四庫全書<lb/>
　原本周易本義卷四<lb/>
　　　　　　　　　　　　宋　朱熹　撰<lb/>
　　周易彖下傳<lb/>
咸感也<hi>釋卦名義</hi>柔上而剛下二氣感應以相與止而説男下女是<lb/>
以亨利貞取女吉也<hi>以卦體卦德卦𧰼釋卦辭或以卦變言柔上剛下之義曰咸自旅來柔上居六剛下居五也亦通</hi>
天地感而萬物化生聖人感人心而天下和平觀其所感而天<lb/>
地萬物之情可見矣<hi>極言感通之理</hi>恒久也剛上而柔下雷風相<lb/>
<pb n="1b"/>
與巽而動剛柔皆應恒<hi>以卦體卦德卦德釋卦名義或以卦變言剛上柔下之義曰恒自豐來剛上居二柔下居𥘉也亦通</hi>恒亨无咎利貞久於其道也天地之道恒久而不已也<lb/>
<hi>恒固能亨且無咎矣然必利於正乃為久於其道不正則久非其道矣天地之道所以長久亦以正而巳矣</hi>
利有攸徃終則有始也<hi>久於其道終也利有攸徃始也動静相生循環之理然必静為主也</hi>日月得天而能久照四時變化而能久成聖人久於<lb/>
其道而天下化成觀其所恒而天地萬物之情可見矣<lb/>
<hi>極言恒久之道</hi>　遯亨遯而亨也剛當位而應與時行也<hi>以九五一爻釋亨義</hi>小利貞浸而長也<hi>以下二隂/釋小利貞</hi>遯之時義大矣哉<hi>隂力<pb n="2a"/>浸長處之為難故其時義為尤大</hi>　大壯大者壯也剛以動故壯<hi>釋卦名義以卦體言則陽長過中大者壯也以卦德言則乾剛震動所以壯也</hi>大壯利貞大者正也<lb/>
正大而天地之情可見矣<hi>釋利貞之義而極言之</hi>　晉進也<hi>釋卦名義</hi>
明出地上順而麗乎大明柔進而上行是以康侯用錫<lb/>
馬蕃庶晝日三接也<hi>以卦𧰼卦德卦變釋卦辭</hi>　明入地中明夷<hi>以卦象釋卦名</hi>内文明而外柔順以蒙大難文王以之<hi>以卦德釋卦義蒙大難謂遭紂之亂而見囚也</hi>利艱貞晦其明也内難而能正其志箕子<lb/>
以之<hi>以六五一爻之義釋卦辭内難謂為紂近親在其國内如六五之近於上六也</hi>　家人女<lb/>
<pb n="2b"/>
正位乎内男正位乎外男女正天地之大義也<hi>以卦體九五六二釋利女貞之義</hi>家人有嚴君焉父母之謂也<hi>亦謂二五</hi>父父子子<lb/>
兄兄弟弟夫夫婦婦而家道正正家而天下定矣<hi>上父𥘉子五三夫四二婦五兄三弟以卦畫推之又有此象</hi>　睽火動而上澤動而下二<lb/>
女同居其志不同行<hi>以卦𧰼釋卦名義</hi>説而麗乎明柔進而上<lb/>
行得中而應乎剛是以小事吉<hi>以卦德卦變卦體釋卦辭</hi>天地睽而<lb/>
其事同也男女睽而其志通也萬物睽而其事𩔖也睽<lb/>
之時用大矣哉<hi>極言其理而贊之</hi>　蹇難也險在前也見險而<lb/>
<pb n="3a"/>
能止知矣哉<hi>以卦德釋卦名義而贊其美</hi>蹇利西南徃得中也不利<lb/>
東北其道窮也利見大人徃有功也當位貞吉以正邦<lb/>
也蹇之時用大矣哉<hi>以卦變卦體釋卦辭而贊其時用之大也</hi>　解險以動<lb/>
動而免乎險解<hi>以卦徳釋卦名義</hi>解利西南徃得衆也其來復<lb/>
吉乃得中也有攸徃夙吉徃有功也<hi>以卦變釋卦辭坤為衆得衆謂九四入坤體得中有功皆指九二</hi>天地解而雷雨作雷雨作而百果草木<lb/>
皆甲坼解之時大矣哉<hi>極言而贊其大也</hi>　損損下益上其道<lb/>
上行<hi>以卦體釋卦名義</hi>損而有孚元吉无咎可貞利有攸徃曷<lb/>
<pb n="3b"/>
之用二簋可用享二簋應有時損剛益柔有時損益盈<lb/>
虛與時偕行<hi>此釋卦辭時謂當損之時</hi>　益損上益下民説无疆自<lb/>
上下下其道大光<hi>以卦體釋卦名義</hi>利有攸徃中正有慶利渉<lb/>
大川木道乃行<hi>以卦體卦𧰼釋卦辭</hi>益動而巽日進无疆天施地<lb/>
生其益无方凡益之道與時偕行<hi>動巽二卦之徳乾下施坤上生亦上文卦體之義又以此極言贊益之大</hi>　夬决也剛决柔也健而説决而和<hi>釋卦名義而贊其徳</hi>揚于王庭柔乗五剛也孚號有厲其危乃光也<lb/>
告自邑不利即戎所尚乃窮也利有攸徃剛長乃終也<lb/>
<pb n="4a"/>
<hi>此釋卦辭柔乗五剛以卦體言謂以一小人加于衆君子之上是其罪也剛長乃終謂一變即為純乾</hi>
姤遇也柔遇剛也<hi>釋卦名</hi>勿用取女不可與長也<hi>釋卦辭</hi>天<lb/>
地相遇品物咸章也<hi>以卦體言</hi>剛遇中正天下大行也<hi>指九五</hi>
姤姤之時義大矣哉<hi>幾㣲之際聖人所謹</hi>　萃聚也順以説剛中而<lb/>
應故聚也<hi>以卦德卦體釋卦名義</hi>王假有廟致孝享也利見大人<lb/>
亨聚以正也用大牲吉利有攸徃順天命也<hi>釋卦辭</hi>觀其<lb/>
所聚而天地萬物之情可見矣柔以時升<hi>以卦變釋卦名</hi>巽<lb/>
而順剛中而應是以大亨<hi>以卦德卦體釋卦辭</hi>用見大人勿恤有<lb/>
<pb n="4b"/>
慶也南征吉志行也　困剛揜也<hi>以卦體釋卦名</hi>險以説困而<lb/>
不失其所亨其唯君子乎貞大人吉以剛中也有言不<lb/>
信尚口乃窮也<hi>以卦德卦體釋卦辭</hi>　巽乎水而上水井井養而<lb/>
不窮也<hi>以卦象釋卦名義</hi>改邑不改井乃以剛中也汔至亦未<lb/>
繘井未有功也羸其缾是以凶也<hi>以卦體釋卦辭无喪无得徃來井井两句意與不改井同故不復出剛中以二五而言未有功而敗其缾所以凶也</hi>　革水火相息二女<lb/>
同居其志不相得曰革<hi>以卦象釋卦名義大畧與暌相似然以相違而為暌相息而為革也息滅息也又為生息之義滅息而後生息也</hi>已日乃孚革而信之文明以<lb/>
<pb n="5a"/>
説大亨以正革而當其悔乃亡<hi>以卦徳釋卦辭</hi>天地革而四時<lb/>
成湯武革命順乎天而應乎人革之時大矣哉<hi>極言而贊其大</hi>
　鼎象也以木巽火亨飪也聖人亨以享上帝而大亨<lb/>
以養聖賢<hi>以卦體二象釋卦名義因極其大而言之享帝貴誠用犢而已養賢則饔飱牢禮當極其盛故曰大亨</hi>巽而耳目聰明柔進而上行得中而應乎剛是以<lb/>
元亨<hi>以卦象卦變卦體釋卦辭</hi>　震亨<hi>震有亨道不待言也</hi>震雷虩虩恐致福<lb/>
也笑言啞啞後有則也<hi>恐致福恐懼以致福也則法也</hi>震驚百里驚逺<lb/>
而懼邇也出可以守宗廟社稷以為祭主也<hi>程子以為邇也下脱<pb n="5b"/>不喪匕鬯四字今從之出謂繼世而主祭也或云出即鬯字之誤</hi>　艮止也時止則止<lb/>
時行則行動靜不失其時其道光明<hi>此懌卦名艮之義則止也然行止各有其時故時止而止止也時行而行亦止也艮體篤實故又有光明之義大畜於艮亦以輝光言之</hi>艮其<lb/>
止止其所也上下敵應不相與也是以不獲其身行其<lb/>
庭不見其人无咎也<hi>此釋卦體易背為止以明背即止也背者止之所也以卦體言内外之卦隂陽敵應而不相與也不相與則内不見巳外不見人而无咎矣晁氏云艮其止當依卦辭作背</hi>　漸<lb/>
之進也女歸吉也<hi>之字疑衍或是漸字</hi>進得位徃有功也進以正<lb/>
可以正邦也<hi>以卦變釋利貞之意蓋此卦之變自涣而來九進居三自旅而来九進居五皆為得<pb n="6a"/>位之正</hi>其位剛得中也<hi>以卦體言/謂九五</hi>止而巽動不窮也<hi>以卦德言漸進之義</hi>　歸妹天地之大義也天地不交而萬物不興歸<lb/>
妹人之終始也<hi>釋卦名義也歸者女之終生育者人之始</hi>説以動所歸妹也<lb/>
<hi>又以卦徳言之</hi>征凶位不當也无攸利柔乗剛也<hi>又以卦體釋卦辭男女之交本皆正理惟若此卦則不得其正也</hi>　豐大也明以動故豐<hi>以卦德釋卦名義</hi>
王假之尚大也勿憂冝日中冝照天下也<hi>釋卦辭</hi>日中則<lb/>
昊月盈則食天地盈虛與時消息而况於人乎况於鬼<lb/>
神乎<hi>此又發明卦辭外意言不可過中也</hi>　旅小亨柔得中乎外而順乎<lb/>
<pb n="6b"/>
剛止而麗乎明是以小亨旅貞吉也<hi>以卦體卦德釋卦辭</hi>旅之時<lb/>
義大矣哉<hi>旅之時為難處</hi>　重巽以申命<hi>釋卦義也巽順而入必究乎下命令之象重巽故為申命也</hi>剛巽乎中正而志行柔皆順乎剛是以小亨<lb/>
利有攸徃利見大人<hi>以卦體釋卦辭剛巽乎中正而志行指九五柔謂初四</hi>兑<lb/>
説也<hi>釋卦名義</hi>剛中而柔外説以利貞是以順乎天而應乎<lb/>
人説以先民民忘其勞説以犯難民忘其死説之大民<lb/>
勸矣哉<hi>以卦體釋卦辭而極言之</hi>　渙亨剛來而不窮柔得位乎外<lb/>
而上同<hi>以卦變釋卦辭</hi>王假有廟王乃在中也<hi>中謂廟中</hi>利渉大川<lb/>
<pb n="7a"/>
乗木有功也　節亨剛柔分而剛得中<hi>以卦體釋卦辭</hi>苦節不可<lb/>
貞其道窮也<hi>又以理言</hi>説以行險當位以節中正以通<hi>又以卦徳卦體言之當位中正指五又坎為通</hi>天地節而四時成節以制度不傷財<lb/>
不害民<hi>極言節道</hi>　中孚柔在内而剛得中説而巽孚乃化<lb/>
邦也<hi>以卦體卦德釋卦名義</hi>豚魚吉信及豚魚也利渉大川乗木<lb/>
舟虛也<hi>以卦象言</hi>中孚以利貞乃應乎天也<hi>信而正則應乎天矣</hi>　小<lb/>
過小者過而亨也<hi>以卦體釋卦名義與其辭</hi>過以利貞與時行也柔<lb/>
得中是以小事吉也<hi>以二五言</hi>剛失位而不中是以不可大<lb/>
<pb n="7b"/>
事也<hi>以三四言</hi>有飛鳥之象焉飛鳥遺之音不冝上冝下大<lb/>
吉上逆而下順也<hi>以卦體言</hi>　既濟亨小者亨也<hi>濟下疑脫小字</hi>利<lb/>
貞剛柔正而位當也<hi>以卦體言</hi>初吉柔得中也<hi>指六二</hi>終止則<lb/>
亂其道窮也　未濟亨柔得中也<hi>指九五言</hi>小狐汔濟未出<lb/>
中也濡其尾无攸利不續終也雖不當位剛柔應也<lb/>
　<lb/>
　<lb/>
　原本周易本義卷四<lb/>
</p>
<p>
</p>
  </div>
</body>
</text>
</TEI>
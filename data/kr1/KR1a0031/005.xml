<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>原本周易本義卷五</head> <lb/>
    <p>
<pb n="1a"/>
欽定四庫全書<lb/>
　原本周易本義卷五<lb/>
　　　　　　　　　　　　宋　朱熹　撰<lb/>
　　周易象上傳<lb/>
　　　<hi>𧰼者卦之上下兩𧰼及兩𧰼之六爻周公所繫之辭也</hi>
天行健君子以自强不息<hi>天乾卦之𧰼也凡重卦皆取重義此獨不然者天一而已但言天行則見其一日一周而明日又一周若重複之𧰼非至健不能也君子法之不以人欲害其天德之剛則自强而不息矣</hi>濳龍勿用陽<lb/>
在下也見龍在田德施普也終日乾乾反復道也<hi>反復重複踐行之意</hi>或<lb/>
<pb n="1b"/>
躍在淵進无咎也<hi>可以進而不必進也</hi>飛龍在天大人造也<hi>造猶作也</hi>亢龍有<lb/>
悔盈不可久也用九天德不可為首也<hi>言陽剛不可為物先故六陽皆變而吉天行以下先儒謂之大象潜龍以下先儒謂之小象後放此</hi>　地𫝑坤君子以厚德載物<hi>地坤之象亦一而巳故不言重而言其𫝑之順則見其高下相因之無窮至順極厚而無所不載也</hi>履霜堅氷隂<lb/>
始凝也馴致其道至堅氷也<hi>按魏志作初六履霜今當從之馴順習也</hi>六二<lb/>
之動直以方也不習无不利地道光也含章可貞以時<lb/>
發也或從王事知光大也括囊无咎慎不害也黄裳元<lb/>
吉文在中也<hi>文在中而見於外也</hi>龍戰於野其道窮也用六永貞<lb/>
<pb n="2a"/>
以大終也<hi>初隂後陽故曰大終</hi>　雲雷屯君子以經綸<hi>坎不言水而言雲者未通之意經綸治絲之事經引之綸理之也屯難之世君子有為之時也</hi>雖盤桓志行正也<lb/>
以貴下賤大得民也六二之難乗剛也十年乃字反常<lb/>
也即鹿无虞以從禽也君子舍之徃吝窮也求而徃明<lb/>
也屯其膏施未光也泣血漣如何可長也　山下出泉<lb/>
蒙君子以果行育德<hi>泉水之始出者必行而有漸也</hi>利用刑人以正法<lb/>
也<hi>發蒙之初法不可不正懲戒所以正法也</hi>子克家剛柔接也<hi>指二五之應</hi>勿用<lb/>
取女行不順也困䝉之吝獨逺實也<hi>順當作慎蓋順慎古字通用荀子順<pb n="2b"/>墨作慎墨且行不慎於經患尤親切實協韻去聲</hi>童蒙之吉順以巽也利用禦<lb/>
㓂上下順也<hi>禦冦以剛上下皆得其道</hi>　雲上於天需君子以飲食<lb/>
宴樂<hi>雲上於天無所復為待其隂陽之和而自雨耳事之當需者亦不容更有所為但飲食宴樂俟其自至而已一有所為則非需也</hi>需于郊不犯難行也利用恒无咎未失<lb/>
常也需于沙衍在中也雖小有言以吉終也<hi>衍寛意以寛居中不急進也</hi>需于泥災在外也自我致㓂敬慎不敗也<hi>外謂外卦敬慎不敗發明占外之占聖人示人之意切矣</hi>需于血順以聽也酒食貞吉以中<lb/>
正也不速之客來敬之終吉雖不當位未大失也<hi>以隂居上<pb n="3a"/>是為當位言不當位未詳</hi>　天與水違行訟君子以作事謀始<hi>天上水下其行相違作事謀始訟端絶矣</hi>不永所事訟不可長也雖小有言其辯<lb/>
明也不克訟歸逋竄也自下訟上患至掇也<hi>掇自取也</hi>食舊<lb/>
德從上吉也<hi>從上吉謂隨人則吉明自主事則無成功也</hi>復即命渝安貞不<lb/>
失也訟元吉以中正也<hi>中則聽不偏正則斷合理</hi>以訟受服亦不足敬<lb/>
也　地中有水師君子以容民畜衆<hi>水不外於地兵不外於民故能養民則可以得衆矣</hi>師出以律失律凶也在師中吉承天寵也王<lb/>
三錫命懐萬邦也師或輿尸大无功也左次无咎未失<lb/>
<pb n="3b"/>
常也<hi>知難而退師之常也</hi>長子帥師以中行也弟子輿尸使不當<lb/>
也大君有命以正功也小人勿用必亂邦也<hi>聖人之戒深矣</hi>
地上有水比先王以建萬國親諸侯<hi>地上有水水比於地不容有間建國親諸侯亦先王所以比於天下而無間者也彖意人來比我此取我徃比人</hi>比之初六有它<lb/>
吉也比之自内不自失也<hi>得正則不自失矣</hi>比之匪人不亦傷<lb/>
乎外比於賢以從上也顯比之吉位正中也舍逆取順<lb/>
失前禽也邑人不誡上使中也<hi>由上之德使不偏也</hi>比之无首无<lb/>
所終也<hi>以上下之象言之則為无首以始終之象言之則為无終无首則无終矣</hi>　　風行天<lb/>
<pb n="4a"/>
上小畜君子以懿文德<hi>風有氣而無質能畜而不能久故為小畜之象㦤文德言未能厚積而逺施也</hi>復自道其義吉也牽復在中亦不自失也<hi>亦者承上爻義</hi>夫妻反目不能正室也<hi>程子曰脱輻反目三自為也</hi>有孚惕出上<lb/>
合志也有孚變如不獨冨也既雨既處德積載也君子<lb/>
征凶有所疑也　上天下澤履君子以辨上下定民志<lb/>
<hi>程傳備矣</hi>素履之徃獨行願也幽人貞吉中不自亂也眇能<lb/>
視不足以有明也跛能履不足以與行也咥人之凶位<lb/>
不當也武人為于大君忘剛也愬愬終吉志行也夬履<lb/>
<pb n="4b"/>
貞厲位正當也<hi>傷於所恃</hi>　天地交泰后以財成天地之道<lb/>
輔相天地之宜以左右民<hi>財成以制其過輔相以𥙷其不及</hi>㧞茅征吉<lb/>
志在外也包荒得尚于中行以光大也无徃不復天地<lb/>
際也翩翩不冨皆失實也不戒以孚中心願也<hi>隂本居下在上為失實</hi>以祉元吉中以行願也城復于隍其命亂也<hi>命亂故復否告命所以治之也</hi>　天地不交否君子以儉德辟難不可榮以<lb/>
禄<hi>収斂其德不形於外以辟小人之難人不得以禄位榮之</hi>㧞茅征吉志在君也<hi>小人而變為君子則能以愛君為念而不計其私矣</hi>夫人否亨不亂羣也<hi>言不亂於小人之羣</hi>
<pb n="5a"/>
包羞位不當也有命无咎志行也大人之吉位正當也<lb/>
否終則傾何可長也　天與火同人君子以𩔖族辨物<lb/>
<hi>天在上而火炎上其性同也𩔖族辨物所以審異而致同也</hi>出門同人又誰咎也同<lb/>
人于宗吝道也伏戎于莽敵剛也三嵗不興安行也<hi>言不能行</hi>乗其墉義弗克也其吉則困而反則也<hi>乗其墉矣則非其力之不足也特以義之弗克而不攻耳能以義斷困而反於法則故吉也</hi>同人之先以中直也<lb/>
大師相遇言相克也<hi>直謂理直</hi>同人于郊志未得也　火在<lb/>
天上大有君子以遏惡揚善順天休命<hi>火在天上所照者廣為大有之<pb n="5b"/>象所有既大無以治之則釁孽萌于其間矣天命有善而無惡故遏惡揚善所以順天反之於身亦若是而已矣</hi>大有初九无交害也大車以載積中不敗也公用享<lb/>
于天子小人害也匪其彭无咎明辨晢也<hi>哲明貌</hi>厥孚交<lb/>
如信以發志也<hi>一人之信足以發上下之志也</hi>威如之吉易而无備也<lb/>
<hi>太柔則人將易之而无畏備之心</hi>大有上吉自天祐也　地中有山謙<lb/>
君子以裒多益寡稱物平施<hi>以卑藴髙謙之象也裒多益寡所以稱物之宜而平其施損高増卑以趣於平亦謙之意也</hi>謙謙君子卑以自牧也鳴謙貞吉<lb/>
中心得也勞謙君子萬民服也无不利撝謙不違則也<lb/>
<pb n="6a"/>
<hi>言不為過</hi>利用侵伐征不服也鳴謙志未得也可用行師征<lb/>
邑國也<hi>隂柔无位才力不足故其志未得而至於行師然亦適足以治其私邑而已</hi>　雷出<lb/>
地奮豫先王以作樂崇德殷薦之上帝以配祖考<hi>雷出地奮和之至也先王作樂既𧰼其聲又取其義殷盛也</hi>初六鳴豫志窮凶也<hi>窮謂滿極</hi>不<lb/>
終日貞吉以中正也盱豫有悔位不當也由豫大有得志<lb/>
大行也六五貞疾乘剛也恒不死中未亡也𠖇豫在上何<lb/>
可長也　澤中有雷隨君子以嚮晦入晏息<hi>雷藏澤中隨時休息</hi>
官有渝從正吉也出門交有功不失也係小子弗兼與<lb/>
<pb n="6b"/>
也係丈夫志舍下也隨有獲其義凶也有孚在道明功<lb/>
也孚于嘉吉位正中也拘係之上窮也<hi>窮極也</hi>　山下有<lb/>
風蠱君子以振民育德<hi>山下有風物壊而有事矣而事莫大於二者乃治已治人之道也</hi>幹父之蠱意承考也幹母之蠱得中道也幹父之蠱<lb/>
終无咎也裕父之蠱徃未得也幹父用譽承以德也不<lb/>
事王侯志可則也　澤上有地臨君子以教思無窮容<lb/>
保民无疆<hi>地臨於澤上臨下也二者皆臨下之事教之无窮者兊也容之无疆者坤也</hi>咸臨<lb/>
貞吉志行正也咸臨吉无不利未順命也<hi>未詳</hi>甘臨位不<lb/>
<pb n="7a"/>
當也既憂之咎不長也至臨无咎位當也大君之宜行<lb/>
中之謂也敦臨之吉志在内也　風行地上觀先王以<lb/>
省方觀民設教<hi>省方以觀民設教以為觀</hi>初六童觀小人道也闚觀女<lb/>
貞亦可醜也<hi>在丈夫則可醜也</hi>觀我生進退未失道也觀國之<lb/>
光尚賓也觀我生觀民也<hi>此夫子以義言之明人君觀已所行不但一身之得失又當觀民德之善否以自省察也</hi>觀其生志未平也<hi>志未平言雖不得位未可忘戒懼也</hi>
雷電噬嗑先王以明罰敕法<hi>雷電當作電雷</hi>屨校滅趾不行也<lb/>
<hi>滅趾又有不進於惡之𧰼</hi>噬膚滅鼻乗剛也遇毒位不當也利艱貞<lb/>
<pb n="7b"/>
吉未光也貞厲无咎得當也何校滅耳聰不明也<hi>滅耳蓋罪其聽之不聰也若能審聽而早圖之則无此凶矣</hi>　山下有火賁君子以明庶<lb/>
政无敢折獄<hi>山下有火眀不及逺明庶政事之小者折獄事之大者内離明而外艮止故取象如此</hi>舍車而徒義弗乗也<hi>君子之取舍决於義而巳</hi>賁其須與上興也<lb/>
永貞之吉終莫之陵也六四當位疑也匪冦婚媾終无<lb/>
尤也<hi>當位疑謂所當之位可疑也終无尤謂若守正而不與亦无他患也</hi>六五之吉有喜<lb/>
也白賁无咎上得志也　山附於地剥上以厚下安宅<lb/>
剥牀以足以滅下也剥牀以辨未有與也<hi>言未大盛</hi>剥之无<lb/>
<pb n="8a"/>
咎失上下也<hi>上下謂四隂</hi>剥牀以膚切近災也以宫人寵終<lb/>
无尤也君子得輿民所載也小人剥廬終不可用也<lb/>
雷在地中復先王以至日閉闗商旅不行后不省方<hi>安靜以養㣲陽也月令是月齊戒掩身以待隂陽之所定</hi>不逺之復以修身也休復之<lb/>
吉以下仁也頻復之厲義无咎也中行獨復以從道也<lb/>
敦復无悔中以自考也<hi>考成也</hi>迷復之凶反君道也　天<lb/>
下雷行物與无妄先王以茂對時育萬物<hi>天下雷行震動發生萬物各正其性命是物物而與之以无妄也先王法此以對時育物因其所性而不為私焉</hi>无妄之徃<lb/>
<pb n="8b"/>
得志也不耕穫未冨也<hi>冨如非冨天下之冨言非計其利而為之也</hi>行人得<lb/>
牛邑人災也可貞无咎固有之也<hi>有猶守也</hi>无妄之藥不可<lb/>
試也<hi>既已无妄而復藥之則反為妄而生疾矣試謂少嘗之也</hi>无妄之行窮之災也<lb/>
　天在山中大畜君子以多識前言徃行以畜其德<hi>天在山中不必實有是事但以其象言之耳</hi>有厲利己不犯災也輿說輹中无<lb/>
尤也利有攸徃上合志也六四元吉有喜也六五之吉<lb/>
有慶也何天之衢道大行也　山下有雷頥君子以慎<lb/>
言語節飲食<hi>二者養德飬身之切務</hi>觀我朶頥亦不足貴也六二<lb/>
<pb n="9a"/>
征凶行失𩔖也<hi>初上皆非其𩔖也</hi>十年勿用道大悖也顛頥之<lb/>
吉上施光也居貞之吉順以從上也由頥厲吉大有慶<lb/>
也　澤滅木大過君子以獨立不懼遯世无悶<hi>澤滅於木大過之象也不懼无悶大過之行也</hi>藉用白茅柔在下也老夫女妻過以相<lb/>
與也棟橈之凶不可以有輔也棟隆之吉不橈乎下也<lb/>
枯楊生華何可久也老婦士夫亦可醜也過渉之凶不<lb/>
可咎也　水洊至習坎君子以常德行習教事<hi>治已治人皆必重習然後熟而安之</hi>習坎入坎失道凶也求小得未出中也來之<lb/>
<pb n="9b"/>
坎坎終无功也樽酒簋剛柔際也<hi>陸氏釋文本无貳字今從之</hi>坎不<lb/>
盈中未大也<hi>有中德而未大</hi>上六失道凶三嵗也　明兩作離<lb/>
大人以繼明照于四方<hi>作起也</hi>履錯之敬以辟咎也黄離<lb/>
元吉得中道也日昃之離何可久也突如其來如无所<lb/>
容也<hi>无所容言焚死弃也</hi>六五之吉離王公也王用出征以正邦<lb/>
也<lb/>
　<lb/>
　原本周易本義卷五<lb/>
</p>
<p>
</p>
  </div>
</body>
</text>
</TEI>
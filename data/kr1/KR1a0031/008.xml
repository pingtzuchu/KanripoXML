<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>原本周易本義卷八</head> <lb/>
    <p>
<pb n="1a"/>
欽定四庫全書<lb/>
　原本周易本義卷八<lb/>
　　　　　　　　　　　　宋　朱熹　撰<lb/>
　　周易繫辭下傳<lb/>
八卦成列象在其中矣因而重之爻在其中矣<hi>成列謂乾一兑二離三震四巽五坎六艮七坤八之𩔖象謂卦之形體也因而重之謂各因一卦而以八卦次第加之為六十四也爻六爻也既重而後卦有六爻也</hi>
剛柔相推變在其中矣繫辭焉而命之動在其中矣<hi>剛柔相推而卦爻之變徃來相錯無不可見聖人因其所見而皆繫之辭以命其吉凶則占者所值當動之爻𧰼亦不出乎此矣</hi>吉凶悔吝<lb/>
<pb n="1b"/>
者生乎動者也<hi>吉凶悔吝皆辭之所命也然必因卦爻之動而後見</hi>剛柔者立本者也變通<lb/>
者趣時者也<hi>一剛一柔各有定位自此以後變以從時</hi>吉凶者貞勝者也<hi>貞正也常也物以其所正為常者也天下之事非吉則凶非凶則吉常相勝而不已也</hi>天地之道貞觀者也日<lb/>
月之道貞明者也天下之動貞夫一者也<hi>觀示也天下之動其變无窮然順理則吉逆理則凶則其所正而常者亦一理而已矣</hi>夫乾確然示人易矣夫<lb/>
坤隤然示人簡矣<hi>確然健貌隤然順貎所謂貞觀者也</hi>爻也者效此者也<lb/>
象也者像此者也<hi>此謂上文乾坤所示之理爻之竒耦卦之消息所以效而象之</hi>爻象<lb/>
動乎内吉凶見乎外功業見乎變聖人之情見乎辭<hi>内謂<pb n="2a"/>蓍卦之中外謂蓍卦之外變即動乎内之變辭即見乎外之辭</hi>天地之大德曰生聖人<lb/>
之大寳曰位何以守位曰人何以聚人曰財理財正辭<lb/>
禁民為非曰義<hi>曰人之人今本作仁吕氏從古蓋所謂非衆罔與守邦  此第一章言卦爻吉凶造化功業</hi>　古者包犧氏之王天下也仰則觀象於天俯<lb/>
則觀法於地觀鳥獸之文與地之宜近取諸身逺取諸<lb/>
物於是始作八卦以通神明之德以𩔖萬物之情<hi>王昭素曰與地之間諸本多有天字俯仰逺近所取不一然不過以驗隂陽消息两端而已神明之德如健順動止之性萬物之情如雷風山澤之象</hi>作結繩而為罔罟以佃以漁蓋取諸離<hi>两目<pb n="2b"/>相承而物麗焉</hi>包犧氏沒神農氏作斵木為耜揉木為耒耒<lb/>
耨之利以教天下蓋取諸益<hi>二體皆木上入下動天下之益莫大乎此</hi>日中<lb/>
為市致天下之民聚天下之貨交易而退各得其所蓋<lb/>
取諸噬嗑<hi>日中為市上明而下動又借噬為市嗑為合也</hi>神農氏沒黄帝堯舜<lb/>
氏作通其變使民不倦神而化之使民宜之易窮則變<lb/>
變則通通則久是以自天祐之吉无不利黄帝堯舜垂<lb/>
衣裳而天下治蓋取諸乾坤<hi>乾坤變化而无為</hi>刳木為舟剡木<lb/>
為楫舟楫之利以濟不通致逺以利天下蓋取諸涣<hi>木在<pb n="3a"/>水上也致逺以利天下疑衍</hi>服牛乗馬引重致逺以利天下蓋取諸<lb/>
隨<hi>下動上説</hi>重門擊柝以待暴客蓋取諸豫<hi>豫備之意</hi>斷木為杵<lb/>
掘地為臼臼杵之利萬民以濟蓋取諸小過<hi>下止上動</hi>弦木<lb/>
為弧剡木為矢弧矢之利以威天下蓋取諸睽<hi>睽乖然後威以服之</hi>上古穴居而野處後世聖人易之以宫室上棟下宇<lb/>
以待風雨蓋取諸大壯<hi>壯固之意</hi>古之葬者厚衣之以薪葬<lb/>
之中野不封不樹喪期無數後世聖人易之以棺椁蓋<lb/>
取諸大過<hi>送死大事而過於厚</hi>上古結繩而治後世聖人易之以<lb/>
<pb n="3b"/>
書契百官以治萬民以察蓋取諸夬<hi>明决之意人此第二章言聖  制器尚𧰼之事</hi>　是故易者象也象也者像也<hi>易卦之刑理之似也</hi>彖者材<lb/>
也<hi>彖言一卦之材</hi>爻也者效天下之動者也<hi>效放也</hi>是故吉凶生<lb/>
而悔吝著也<hi>悔吝本㣲因此而著  此第三章</hi>　陽卦多隂隂卦多陽<lb/>
<hi>震坎艮為陽卦皆一陽二隂巽離兌為隂卦皆一隂二陽</hi>其故何也陽卦竒隂卦耦<lb/>
<hi>凡陽卦皆五畫凡隂卦皆四畫</hi>其德行何也陽一君而二民君子之道<lb/>
也隂二君而一民小人之道也<hi>君謂陽民謂隂  此第四章</hi>　易曰<lb/>
憧憧徃來朋從爾思子曰天下何思何慮天下同歸而<lb/>
<pb n="4a"/>
殊塗一致而百慮天下何思何慮<hi>引咸九四爻義而釋之言理本无二而殊塗百慮莫非自然何以思慮為哉必思而從則所從者亦狹矣</hi>日徃則月來月徃則日<lb/>
來日月相推而明生焉寒徃則暑來暑徃則寒來寒暑<lb/>
相推而嵗成焉徃者屈也來者信也屈信相感而利生<lb/>
焉<hi>言徃來屈信皆感應自然之常理加憧憧焉則入於私矣所以必思而後冇從也</hi>尺蠖之屈<lb/>
以求信也龍蛇之蟄以存身也精義入神以致用也利<lb/>
用安身以崇德也<hi>因言屈伸徃來之理而又推以言學亦有自然之機也精研其義至於入神屈之至也然乃所以為出而致用之本利其施用无適不然伸之極也然乃所以為入而崇德之資内外交<pb n="4b"/>相養互相發也</hi>過此以徃未之或知也窮神知化德之盛也<hi>下學之事盡力於精義利用而交養互發之機自不能已自是以上則亦无所用其力矣至於窮神知化乃德盛仁熟而自致耳然不知者徃而屈也自致者來而信也是亦感應自然之理而已張子曰氣有隂陽推行冇漸為化合一不測為神此上四節皆以釋咸九四爻義</hi>易曰困于石據于蒺藜入于<lb/>
其宫不見其妻凶子曰非所困而困焉名必辱非所據<lb/>
而據焉身必危既辱且危死期將至妻其可得見邪<hi>釋困六三爻義</hi>易曰公用射隼于高墉之上獲之无不利子曰隼<lb/>
者禽也弓矢者器也射之者人也君子藏器於身待時而<lb/>
<pb n="5a"/>
動何不利之有動而不括是以出而有獲語成器而動<lb/>
者也<hi>括結礙也此釋解上六爻義</hi>子曰小人不恥不仁不畏不義不<lb/>
見利不勸不威不懲小懲而大誡此小人之福也易曰<lb/>
屨校滅趾无咎此之謂也<hi>此釋噬嗑𥘉九爻義</hi>善不積不足以成<lb/>
名惡不積不足以滅身小人以小善為无益而弗為也<lb/>
以小惡為无傷而弗去也故惡積而不可揜罪大而不<lb/>
可解易曰何校滅耳凶<hi>此釋噬嗑上九爻義</hi>子曰危者安其位者<lb/>
也亡者保其存者也亂者有其治者也是故君子安而<lb/>
<pb n="5b"/>
不忘危存而不忘亡治而不忘亂是以身安而國家可<lb/>
保也易曰其亡其亡繫于苞桑<hi>此釋否九五爻義</hi>子曰德薄而<lb/>
位尊知小而謀大力小而任重鮮不及矣易曰鼎折足<lb/>
覆公餗其形渥凶言不勝其任也<hi>此釋鼎九四爻義</hi>子曰知幾<lb/>
其神乎君子上交不諂下交不瀆其知幾乎幾者動之<lb/>
㣲吉之先見者也君子見幾而作不俟終日易曰介于<lb/>
石不終日貞吉介如石焉寧用終日斷可識矣君子知<lb/>
㣲知彰知柔知剛萬夫之望<hi>此釋豫六二爻義漢書吉之之間有凶字</hi>子曰<lb/>
<pb n="6a"/>
顔氏之子其殆庶幾乎有不善未嘗不知知之未嘗復<lb/>
行也易曰不逺復无祗悔元吉<hi>殆危也庶幾近意言近道也此釋復𥘉九爻義</hi>
天地絪緼萬物化醇男女構精萬物化生易曰三人行<lb/>
則損一人一人行則得其友言致一也<hi>絪緼交密之狀醇謂厚而凝也言氣化者也化生形化者也此釋損六三爻義</hi>子曰君子安其身而後動易其<lb/>
心而後語定其交而後求君子修此三者故全也危以<lb/>
動則民不與也懼以語則民不應也无交而求則民不<lb/>
與也莫之與則傷之者至矣易曰莫益之或擊之立心<lb/>
<pb n="6b"/>
勿恒凶<hi>此釋益上九爻義  此第五章</hi>　子曰乾坤其易之門邪乾陽<lb/>
物也坤隂物也隂陽合德而剛柔有體以體天地之撰<lb/>
以通神明之德<hi>諸卦剛柔之體皆以乾坤合德而成故曰乾坤易之門撰猶事也</hi>其稱<lb/>
名也雜而不越於稽其類其衰世之意邪<hi>萬物雖多无不出於隂陽之變故卦爻之義雖雜出而不差繆然非上古淳質之時思慮所及也故以為衰世之意蓋指文王與紂之時也</hi>夫易彰徃而察來而㣲顯闡幽開而當名辨物正言<lb/>
斷辭則備矣<hi>而㣲顯恐當作㣲顯而開而之而亦疑有誤</hi>其稱名也小其取<lb/>
𩔖也大其㫖逺其辭文其言曲而中其事肆而隱因貳<lb/>
<pb n="7a"/>
以濟民行以明失得之報<hi>肆陳也貳疑也盡此第六章多闕文疑不可  通後皆放此</hi>　易之興也其於中古乎作易者其有憂患乎<hi>夏商之末易道中㣲文王拘於羑里而繫彖辭易道復興</hi>是故履德之基也謙德之柄也<lb/>
復德之本也恒德之固也損德之修也益德之裕也困<lb/>
之辯也井德之地也巽德之制也<hi>履禮也上天下澤定分不易必謹乎此然後其徳有以為基而立也謙者自卑而尊人又為禮者之所當執持而不可失者也九卦皆反身修德以處憂患之事也而有序焉基所以立柄所以持復者心不外而善端存恒者守不變而常且久懲忿窒慾以修身遷善改過以長善困以自驗其力井以不變其所然後能巽順於理以制事變也</hi>履和而至謙尊<lb/>
<pb n="7b"/>
而光復小而辨於物恒雜而不厭損先難而後易益長<lb/>
裕而不設困窮而通井居其所而遷巽稱而隱<hi>此如書之九德禮非强世然事皆至極謙以自卑而尊且光復陽㣲而不亂於羣隂恒處雜而常德不厭損欲先難習熟則易益但充長而不造作困身困而道亨井不動而及物巽稱物之宜而潛隱不露</hi>履以和行謙以<lb/>
制禮復以自知恒以一德損以逺害益以興利困以寡<lb/>
怨井以辨義巽以行權<hi>寡怨謂少所怨尤辨義謂安而能慮  此第七章三陳九卦以明處憂患之道</hi>易之為書也不可逺為道也屢遷變動不居<lb/>
周流六虛上下無常剛柔相易不可為典要唯變所適<lb/>
<pb n="8a"/>
<hi>逺猶忘也周流六虛謂隂陽流行於卦之六位</hi>其出入以度外内使知懼<hi>此句未詳疑有脱誤</hi>又明於憂患與故无有師保如臨父母<hi>雖无師保而常若父母臨之戒懼之至</hi>初率其辭而揆其方既有典常茍非其人道<lb/>
不虛行<hi>方道也始由辭以度其理則見其有典常矣然神而明之則存乎其人也  此第八章</hi>
易之為書也原始要終以為質也六爻相雜唯其時物<lb/>
也<hi>質謂卦體卦必舉其始終而後成體爻則唯其時物而已</hi>其初難知其上易知本<lb/>
末也初辭擬之卒成之終<hi>此言初上二爻</hi>若夫雜物撰德辨是<lb/>
與非則非其中爻不備<hi>此謂卦中四爻</hi>噫亦要存亡吉凶則居<lb/>
<pb n="8b"/>
可知矣知者觀其彖辭則思過半矣<hi>彖統論一卦六爻之體</hi>二與<lb/>
四同功而異位其善不同二多譽四多懼近也柔之為<lb/>
道不利逺者其要无咎其用柔中也<hi>此以下論中文同功謂皆隂位異位謂逺近不同四近君故多懼柔不利逺而二多譽者以其柔中也</hi>三與五同功而異位<lb/>
三多凶五多功貴賤之等也其柔危其剛勝邪<hi>三五同陽位而貴賤不同然以柔居之則危惟剛則能勝之    此第九章</hi>　易之為書也廣大悉<lb/>
備有天道焉有人道焉有地道焉兼三材而兩之故六<lb/>
六者非它也三材之道也<hi>三畫巳具三材重之故六而以上二爻為天中二爻為人<pb n="9a"/>下二爻為地</hi>道有變動故曰爻爻有等故曰物物相雜故曰<lb/>
文文不當故吉凶生焉<hi>道有變動謂卦之一體等謂逺近貴賤之差相雜謂剛柔之位相間不當謂爻不當位  此第十章</hi>　易之興也其當殷之末世周之盛<lb/>
德邪當文王與紂之事邪是故其辭危危者使平易者<lb/>
使傾其道甚大百物不廢懼以終始其要无咎此之謂<lb/>
易之道也<hi>危懼故得平安慢易則必傾覆易之道也  此第十一章</hi>　夫乾天下之<lb/>
至健也德行恒易以知險夫坤天下之至順也德行恒<lb/>
簡以知阻<hi>至健則所行無難故易至順則所行不煩故之簡然其於事皆有以知其難而不敢易以處<pb n="9b"/>是以其有憂患則健者如自高臨下而知其險順者如自下趨上而知其阻蓋雖易而能知險則不䧟於險矣既簡而又知阻則不困於阻矣所以能危能懼而无易者之傾也</hi>能説諸心能研諸侯<lb/>
之慮定天下之吉凶成天下之亹亹者<hi>侯之二字衍説諸心者心與理㑹乾之事也研諸慮者理因慮審坤之事也説諸心故有以定吉凶研諸慮故有以成亹亹</hi>是故變<lb/>
化云為吉事有祥象事知器占事知來<hi>變化云為故𧰼事可以知器吉事有祥故占事可以知來</hi>天地設位聖人成能人謀鬼謀百姓與能<lb/>
<hi>天地設位而聖人作易以成其功於是人謀鬼謀雖百姓之愚昏得以與其能</hi>八卦以象告爻<lb/>
彖以情言剛柔雜居而吉凶可見矣<hi>象謂卦畫爻彖謂卦爻辭</hi>變動<lb/>
<pb n="10a"/>
以利言吉凶以情遷是故愛惡相攻而吉凶生逺近相<lb/>
取而悔吝生情偽相感而利害生凡易之情近而不相<lb/>
得則凶或害之悔且吝<hi>不相得謂相惡也凶害悔吝皆由此生</hi>將叛者其<lb/>
辭慙中心疑者其辭枝吉人之辭寡躁人之辭多誣善<lb/>
之人其辭游失其守者其辭屈<hi>卦爻之辭亦猶是也  此第十二章</hi>
　<lb/>
　<lb/>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　原本周易本義卷八<lb/>
</p>
<p>
</p>
  </div>
</body>
</text>
</TEI>
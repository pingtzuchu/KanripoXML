<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>原本周易本義卷末上</head> <lb/>
    <p>
<pb n="1a"/>
欽定四庫全書<lb/>
　原本周易本義卷末上<lb/>
　　　　　　　　　　　　宋　朱熹　撰<lb/>
　　周易五贊<lb/>
　　　原象<lb/>
太一肇判隂降陽升陽一以施隂兩而承惟皇昊羲仰<lb/>
觀俯察竒偶既陳兩儀斯設既幹乃支一各生兩隂陽<lb/>
交錯以立四象竒加以竒曰陽之陽竒而加偶陽隂以<lb/>
<pb n="1b"/>
章偶而加竒隂内陽外偶復加偶隂與隂㑹兩一既分<lb/>
一復生兩三才在目八卦指掌竒竒而竒初一曰乾竒<lb/>
竒而偶兊次二焉竒偶而竒次三曰離竒偶而偶四震<lb/>
以隨偶竒而竒巽居次五偶竒而偶坎六斯睹偶偶而<lb/>
竒艮居次七偶偶而偶八坤以畢初畫為儀中畫為像<lb/>
上畫卦成人文斯朗因而重之一貞八悔六十四卦由<lb/>
内達外交易為體徃此來彼變易為用時靜時動降帝<lb/>
而王傳夏歴商有占無文民用弗章文王繫彖周公繫<lb/>
<pb n="2a"/>
爻視此八卦二純六交乃乾斯父乃坤斯母震坎艮男<lb/>
巽離兊女離南坎北震東兊西乾坤艮巽位以四維建<lb/>
官立師命曰周易孔聖贊之是為十翼遭秦弗燼及<lb/>
宋而明邵傳羲畫程演周經象陳數列言盡理得彌<lb/>
億萬年永著常式<lb/>
　　述㫖<lb/>
昔在上古世質民淳是非莫别利害不分風氣既開乃<lb/>
生聖人聰明睿智出𩔖超羣仰觀俯察始畫竒偶教之<lb/>
<pb n="2b"/>
卜筮以斷可否作為君師開鑿户牖民用不迷以有常<lb/>
守降及中古世變風移淳澆質喪民偽日滋穆穆文王身<lb/>
蒙大難安土樂天惟世之患乃本卦義繫此彖辭爰及<lb/>
周公六爻是資因是設教丁寧詳密必中必正乃亨乃<lb/>
吉語子惟孝語臣則忠鉤深闡㣲如日之中爰暨末流淫<lb/>
于術數僂句成欺黄裳亦誤大哉孔子晚好是書韋編<lb/>
既絶八索以祛乃作彖象十翼之篇專用義理發揮經<lb/>
言居省象辭動察變占存亡進退陟降飛潜曰毫曰釐<lb/>
<pb n="3a"/>
匪差匪繆假我數年庶無大咎恭惟三古四聖一心垂<lb/>
象炳明千載是臨惟是學者不本其𥘉文辭象數或<lb/>
肆或拘嗟予小子既㣲且陋鑽仰沒身奚測奚究匪警<lb/>
滋荒匪識滋漏惟用存疑敢曰垂後<lb/>
　　明筮<lb/>
竒數之元參天兩地衍而極之五十乃備是曰大衍虛<lb/>
一無為其為用者四十九蓍信手平分置右於几取右<lb/>
一蓍掛左小指乃以右手揲左之䇿四四之餘歸之于<lb/>
<pb n="3b"/>
扐𥘉扐左手無名指間右䇿左揲將指是安再扐之竒<lb/>
通掛之筭不五則九是謂一變置此掛扐再用存䇿分<lb/>
掛揲歸復準前式三亦如之竒皆四八三變既備數斯<lb/>
可察數之可察其辨伊何四五為少八九為多三少為<lb/>
九是曰老陽三多為六老隂是當一少兩多少陽<lb/>
之七孰八少隂少兩多一既得𥘉爻復合前蓍四十有<lb/>
九如前之為三變一爻通十八變六爻發揮卦體可見老<lb/>
極而變少守其常六爻皆守彖辭是當變視其爻兩兼<lb/>
<pb n="4a"/>
首尾變及三爻占兩卦體或四或五視彼所存四二五<lb/>
一二分一専皆變而他新存舊毁消息盈虛舍此視<lb/>
彼乾占用九坤占用六泰愕匪人姤喜來復<lb/>
　　稽𩔖<lb/>
八卦之象説卦詳焉考之於經其用弗專彖以情言象<lb/>
以象告惟是之求斯得其要乾健天行坤順地從震動<lb/>
為雷巽入木風坎險水泉亦雲亦雨離麗文明電日而<lb/>
火艮止為山兊説為澤以是舉之其要斯得凡卦六虛<lb/>
<pb n="4b"/>
竒偶殊位竒陽偶隂各以其𩔖得位為正二五為中二<lb/>
臣五君初始上終貞悔體分爻以位應隂陽相求乃得<lb/>
其正凡陽斯淑君子居之凡隂斯慝小人是為常可𩔖<lb/>
求變非例測非常曷變謹此為則<lb/>
　　警學<lb/>
讀易之法先正其心肅容端席有翼有臨于卦于爻如筮<lb/>
斯得假彼象辭為我儀則字從其訓句逆其情事因其<lb/>
理意適其平曰否曰臧如目斯見曰止曰行如足斯踐<lb/>
<pb n="5a"/>
毋寛以畧毋密以窮毋固而可毋必而通平易從容自<lb/>
表而裏及其貫之萬事一理理定既實事來尚虛用<lb/>
應始有體該本無稽實待虛存體應用執古御今由<lb/>
靜制動潔靜精㣲是之謂易體之在我動有常吉在昔<lb/>
程氏繼周紹孔奥㫖宏綱星陳極拱惟斯未啟以俟後<lb/>
人小子狂簡敢述而申之<lb/>
　<lb/>
　<lb/>
<pb n="5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　原本周易本義卷末上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書注疏卷六</head> <lb/>
    <p>
<pb n="1a"/>
欽定四庫全書<lb/>
　尚書注疏卷六<lb/>
　　漢孔氏傳　唐陸徳明音義　孔穎達疏<lb/>
　夏書　<hi>甘誓𦙍征</hi>　<hi>五子之歌</hi>
　序啓與有扈戰于甘之野作甘誓傳夏啓嗣禹位伐<lb/>
　有扈之罪音義<hi>啓禹子嗣禹為天子也扈音户有扈國名與夏同姓馬云姒姓之國為無</hi>
　<hi>道者案京兆鄠縣即有扈之國也甘有扈郊地名馬云南郊地也甘水名今在鄠縣西誓馬云軍旅曰誓</hi>
　<hi>會同曰誥</hi>疏<hi>正義曰夏王啓之時諸侯有扈氏叛王命率衆親征之有扈氏發兵拒啓啓與戰于甘地</hi>
<pb n="1b"/>
　<hi>之野将戰集将士而誓戒之史叙其事作甘誓傳正義曰孟子稱禹薦益於天七年禹崩之後益避啓於</hi>
　<hi>箕山之隂天下諸侯不歸益而歸啓曰吾君之子也啓遂即天子位史記夏本紀稱啓立有扈氏不服故</hi>
　<hi>伐之蓋由自堯舜受禪相承啓獨見繼父以此不服故云夏啓嗣禹立伐有扈之罪言繼立者見其由嗣</hi>
　<hi>立故不服也</hi>
　　甘誓傳甘有扈郊地名將戰先誓疏<hi>正義曰發首二句叙其誓</hi>
　　<hi>之由其王曰已下皆是誓之辭也曲禮云約信曰誓将與敵戰恐其損敗與将士設約示賞罰之信</hi>
　　<hi>也将戰而誓是誓之大者禮将祭而號令齊百官亦謂之誓周禮大宰云祀五帝則掌百官之誓戒</hi>
　　<hi>鄭𤣥云誓戒要之以刑重失禮也明堂云所謂各揚其職百官廢職服大刑是誓辭之略也彼亦是</hi>
<pb n="2a"/>
　　<hi>約信但小於戰之誓馬融云軍旅曰誓會同曰誥誥誓俱是號令之辭意小異耳傳正義曰地理志</hi>
　　<hi>扶風鄠縣古扈國夏啓所伐者也鄠扈音同未知何時改也啓伐有扈必将至其國乃出兵與啓戰</hi>
　　<hi>故以甘為有扈之郊地名馬融云甘有扈南郊地名計啓西行伐之當在東郊融則扶風人或當知</hi>
　　<hi>其處也将戰先誓誓是臨戰時也甘誓牧誓費誓皆取誓地為名湯誓舉其王號泰誓不言武誓者</hi>
　　<hi>皆史官不同故立名有異耳泰誓未戰而誓故别為之名秦誓自悔而誓非為戰誓自約其心故舉</hi>
　　<hi>其國名</hi>
大戰于甘乃召六卿傳天子六軍其将皆命卿王曰嗟<lb/>
六事之人傳各有軍事故曰六事予誓告汝有扈氏威<lb/>
<pb n="2b"/>
侮五行怠棄三正傳五行之徳王者相承所取法有扈<lb/>
與夏同姓恃親而不恭是則威虐侮慢五行怠惰棄廢<lb/>
天地人之正道言亂常天用勦絶其命傳用其失道故<lb/>
勦截也截絶謂滅之今予惟恭行天之罰傳恭奉也言<lb/>
欲截絶之左不攻于左汝不恭命傳左車左左方主射<lb/>
攻治也治其職右不攻于右汝不恭命傳右車右勇力<lb/>
之士執戈矛以退敵御非其馬之正汝不恭命傳御以<lb/>
正馬為政三者有失皆不奉我命用命賞于祖傳天子<lb/>
<pb n="3a"/>
親征必載遷廟之祖主行有功則賞祖主前示不專弗<lb/>
用命戮于社傳天子親征又載社主謂之社事不用命<lb/>
奔北者則戮之於社主前社主隂隂主殺親祖嚴社之<lb/>
義予則孥戮汝傳孥子也非但止汝身辱及汝子言恥<lb/>
累也音義<hi>将子匠反侮亡甫反正如字徐音征馬云建子建丑建寅三正也惰徒卧反勦子六反玉篇子小反馬本作巢與玉篇切韻同罰音伐御魚慮反戮音六北如字又音佩軍走曰北孥音奴累劣偽反</hi>
疏<hi>正義曰吏官自先叙其事啓與有扈大戰於甘之野将欲交戰乃召六卿令與衆士俱集王乃言曰嗟重其事故嗟嘆而呼之汝六卿者各有軍事之人我設要誓之言以勑告汝今有扈氏威虐侮慢五行之盛徳怠<pb n="3b"/>惰棄廢三才之正道上天用失道之故今欲截絶其命天既如此故我今惟奉行天之威罰不敢違天也我既奉天汝當奉我汝諸士衆在車左者不治理於車左之事是汝不奉我命在車右者不治理於車右之事是汝不奉我命御車者非其馬之正令馬進退違戾是汝不奉我命汝等若用我命我則賞之於祖主之前若不用我命則戮之於社主之前所戮者非但止汝身而已我則并殺汝子以戮辱汝汝等不可不用我命以求殺敵戒之使齊力戰也傳正義曰将戰而召六卿明是卿為軍将天子六軍其将皆命卿周禮夏官序文也鄭𤣥云夏亦然則三王同也經言大戰者鄭𤣥云天子之兵故曰大孔無明説蓋以六軍並行威震多大故稱大戰卿為軍将故云乃召六卿及其誓之非六卿而已鄭𤣥云變六卿言六事之人者言軍吏下及士卒也下文戒左右與御是徧勑在軍之士歩卒亦在其間六卿之身及所部之人各有軍事故六事之人為總呼之辭五行水<pb n="4a"/>火金木土也分行四時各有其徳月令孟春三日大史謁於天子曰某日立春盛德在木夏云盛徳在火秋云盛徳在金冬云盛徳在水此五行之徳王者雖易姓相承其所取法同也言王者共所取法而有扈氏獨侮慢之所以為大罪也且五行在人為仁義禮智信威侮五行亦為侮慢此五常而不行也有扈與夏同姓恃親而不恭天子廢君臣之義失相親之恩五常之道盡矣是威侮五行也無所畏忌作威虐而侮慢之故云威虐侮慢易說卦云立天之道曰隂與陽立地之道曰柔與剛立人之道曰仁與義物之為大無大於此者周易謂之三才人生天地之間莫不法天地而行事以此知怠惰棄廢天地人之正道棄廢此道言亂常也孔馬鄭王與皇甫謐等皆言有扈與夏同姓竝依世夲之文楚語云昭王使觀射父傅大子射父辭之曰堯有丹朱舜有商均夏有觀扈周有管蔡是其恃親而不恭也周語云帝嘉禹徳賜姓曰姒禹始得姓冇扈與夏同姓則為啓之<pb n="4b"/>兄弟知此者蓋禹未賜姓之前以姒為姓故禹之親屬舊己姓姒帝嘉其徳又以姒姓顯揚之猶若伯夷國語稱賜姓曰姜然伯夷是炎帝之後未賜姓之前先為姜姓與此同也故有扈以為夏之同姓天子用兵稱恭行天罰諸侯討有罪稱肅將王誅皆示有所禀承不敢專也有扈既有大罪宜其絶滅故原天之意言天用其失道之故欲截絶其命謂滅之也勦是斬斷之義故為截也歴言左右及御此三人在一車之上也故左為車左則右為車右明矣宣十二年左傳云楚許伯御樂伯攝叔為右以致晉師樂伯曰吾聞致師者左射以菆攝叔曰吾聞致師者右入壘折馘執俘而還是左方主射右主擊刺而御居中也御言正馬而左右不言所職者以戰主殺敵左右用兵是戰之常事故略而不言御惟主馬故特言之互相明也此謂凡常兵車甲士三人所主皆如此耳若将之兵車則御者在左勇力之士在右将居鼓下在中央主擊鼓與軍人為節度成二年左傳説<pb n="5a"/>晉伐齊云晉觧張御郤克鄭丘緩為右郤克傷於矢未絶鼔音曰余病矣張侯曰自始合而矢貫余手及肘余折以御左輪朱殷豈敢曰病郤克傷於矢而鼔音未絶張侯為御而血染左輪是御在左而将居中也攻之為治常訓也治其職者左當射人右當擊刺是其所掌職事也御以正馬為政言御之政事事在正馬故馬不正則罪之詩云兩驂如手傳云進止如御者之手是為馬之正也左右與御三者有失言皆不奉我命以御在後故總觧之曾子問云孔子曰天子廵守以遷廟之主行載於齊車言必有尊也廵守尚然征伐必也故云天子親征必載遷廟之祖主行有功則賞祖主前示不專也周禮大司馬云若師不功則厭而奉主車鄭𤣥云厭伏冠也奉猶送也送主歸於廟與社亦是征伐載主之事也定四年左傳云君以軍行祓社釁鼓祝奉以從是天子親征又載社主行也郊特牲云惟為社事單出里故以社事言之不用命奔北者則戮之於社主之前奔北<pb n="5b"/>謂背陳走也所以刑賞異處者社主隂隂主殺則祖主陽陽主生禮左宗廟右社稷是祖陽而社隂就祖賞就社殺親祖嚴社之義也大功大罪則在軍賞罰其徧叙諸勲乃至太祖賞耳詩云樂爾妻孥對妻別文是孥為子也非但止辱汝身并及汝子亦殺言以恥惡累之湯誓云予則孥戮汝傳曰古之用刑父子兄弟罪不相及今云孥戮汝權以脅之使勿犯此亦然也</hi>
　序太康失邦傳啓子也盤于遊田不恤民事為羿所<lb/>
　逐不得反國昆弟五人須于洛汭作五子之歌傳太<lb/>
　康五弟與其母待太康於洛水之北怨其不反故作<lb/>
　歌音義<hi>五子名字書𫝊無聞仲康蓋其一也須馬云止也汭如銳反本又作内音同</hi>疏<hi>正義</hi>
<pb n="6a"/>
　<hi>曰啓子太康以遊畋棄民為羿所逐失其邦國其未失國之前畋於洛水之表太康之弟更有昆弟五人</hi>
　<hi>從太康畋獵與其母待太康於洛水之北太康為羿所距不得反國其弟五人即啓之五子並怨太康各</hi>
　<hi>自作歌史叙其事作五子之歌傳正義曰昆弟五人自有長幼故稱昆弟嫌是太康之昆故云太康之五</hi>
　<hi>弟</hi>
　　五子之歌傳啓之五子因以名篇疏<hi>正義曰史述作歌之由先</hi>
　　<hi>叙失國之事其一曰以下乃是歌辭此五子作歌五章每章各是一人之作辭相連接自為終始初</hi>
　　<hi>言皇祖有訓未必則指怨太康必是五子之歌相顧從輕至甚其一其二蓋是昆弟之次或是作歌</hi>
　　<hi>之次不可知也傳正義曰直言五子不知謂誰故言啓之五子太康之弟叙怨作歌不言五弟而言</hi>
<pb n="6b"/>
　　<hi>五子者以其述祖之訓故繫父以言之</hi>
太康尸位以逸豫傳尸主也主以尊位為逸豫不勤滅<lb/>
厥徳黎民咸貳傳君䘮其徳則衆民皆二心矣乃盤逰<lb/>
無度傳盤樂逰逸無法度畋于有洛之表十旬弗反傳<lb/>
洛水之表水之南十日曰句田獵過百日不還有窮后<lb/>
羿因民弗忍距于河傳有窮國名羿諸侯名距太康于<lb/>
河不得入國遂廢之厥弟五人御其母以從傳御侍也<lb/>
言從畋徯于洛之汭五子咸怨傳待太康怨其久畋失<lb/>
<pb n="7a"/>
國述大禹之戒以作歌傳述循也歌以叙怨音義<hi>逸本又作佾豫本或作忬音同黎力兮反喪息浪反盤歩干反本或作槃度如字樂音洛畋音田羿五計反徐胡細反距音巨從如字或作才用反非徯胡啓反</hi>疏<hi>正義曰天子之在天位職當牧養兆民太康主以尊位用為逸豫滅其人君之徳衆人皆有二心太康乃復愛樂逰逸無有法度畋獵於洛水之表一出十旬不反有窮國君其名曰羿因民不能堪忍太康之惡率衆距之于河不得反國太康初去之時其弟五人侍其母以從太康太康畋於洛南五弟待於洛北太康乆而不反致使羿距于河五子皆怨太康追述大禹之戒以作歌而各叙已怨之志也其弟侍母以從太康太康初去即然待於洛水之北以冀太康速反羿既距之五子乃怨史述太康之惡既盡然後言其作歌故令羿距之文乃在母従之上作文之勢當然也傳正義曰尸主釋詁文襄四年左<pb n="7b"/>傳曰夏之方衰也后羿自鉏遷于窮石然則羿居窮石故曰有窮國名窮是諸侯之國羿是其君之名也説文云羿帝嚳射官也賈逵云羿之先祖世為先王射官故帝賜羿弓矢使司射淮南子云堯時十日並生堯使羿射九日而落之楚辭天問云羿焉彃日烏焉解羽歸蔵易亦云羿彃十日説文云彃者射也此三者言雖不經以取信要言帝嚳時有羿堯時亦有羿則羿是善射之號非復人之名字信如彼言則不知羿名為何也夏都河北洛在河南距太康於河北不得入國遂廢太康耳羿猶立仲康不自立也述循釋詁文循其所戒用作歌以叙怨也其一曰皇祖有訓其二曰訓有之是述大禹之戒也其三恨亡國都其四恨絶宗祀其五言追悔無及直是指怨太康非為述祖戒也本述戒作歌因即言及時事故言祖戒以總之</hi>
其一曰皇祖有訓民可近不可下傳皇君也君祖禹有<lb/>
<pb n="8a"/>
訓戒近謂親之下謂失分民惟邦本本固邦寧傳言人<lb/>
君當固民以安國予視天下愚夫愚婦一能勝予傳言<lb/>
能畏敬小民所以得衆心一人三失怨豈在明不見是<lb/>
圖傳三失過非一也不見是謀備其微予臨兆民懍乎<lb/>
若朽索之馭六馬𫝊十萬曰億十億曰兆言多懍危貌<lb/>
朽腐也腐索馭六馬言危懼甚為人上者奈何不敬傳<lb/>
能敬則不驕在上不驕則髙而不危音義<hi>近附近之近分扶問反三如字又息暫反見賢遍反懍力甚反朽許久反索息洛反馭音御腐扶甫反</hi>疏<hi>正義曰我君祖大禹有訓<pb n="8b"/>戒之事言民可親近不可卑賤輕下令其失分則人懐怨則事上之心不固矣民惟邦國之本本固則邦寧言在上不可使人怨也我視天下之民愚夫愚婦一能過勝我安得不敬畏之也所以畏其怨者一人之身三度有失凡所過失為人所怨豈在明著大過皆由小事而起言小事不防易致大過故於不見細微之時當於是豫圖謀之使人不怨也我臨兆民之上常畏人怨懍懍乎危懼若腐索之馭六馬索絶則馬逸言危懼之甚人之可畏如是為民上者奈何不敬慎乎怨太康之不恤下民也傳正義曰皇君釋詁文述禹之戒知君祖是禹禹有訓也民可近者據君為文近謂親近之也下謂卑下輕忽之失本分也奪其農時勞以横役是失分也故下云予視天下愚夫愚婦一能勝予是畏敬下民也我視愚夫愚婦當能勝我身是畏敬小民也由能畏敬小民故以小民從命是得衆心也顧氏云怨豈在明未必皆在明著之時必於未形之日思善道以自防衛之是<pb n="9a"/>備慎其微也古數十萬曰億十億曰兆言多也懍懍心懼之意故為危貌朽腐常訓也腐索馭六馬索絶馬驚馬驚則逸言危懼甚也經𫝊之文惟此言六馬漢世此經不傳餘書多言駕四者春秋公羊說天子駕六毛詩說天子至大夫皆駕四許慎案王度記云天子駕六鄭𤣥以周禮校人養馬乗馬一師四圉四馬曰乗康王之誥云皆布乗黄朱以為天子駕四漢世天子駕六非常法也然則此言馬多懼深故舉六以言之</hi>
其二曰訓有之内作色荒外作禽荒傳作為也迷亂曰<lb/>
荒色女色禽鳥獸甘酒嗜音峻宇彫牆傳甘嗜無厭足<lb/>
峻髙大彫飾畫有一于此未或不亡傳此六者棄徳之<lb/>
君必有其一有一必亡况兼有乎音義<hi>甘一音户甘反嗜市志反峻思<pb n="9b"/>俊反牆慈羊反厭於鹽反又於艶反</hi>疏<hi>傳正義曰作為釋言文昭元年左傳晉平公近女色過度惑以䘮志老子云馳騁田獵令人心發狂好色好田則精神迷亂故迷亂曰荒女有美色男子悦之經傳通謂女人為色獵則鳥獸並取故以禽為鳥獸也</hi>
其三曰惟彼陶唐有此冀方傳陶唐帝堯氏都冀州統<lb/>
天下四方今失厥道亂其紀綱乃厎滅亡傳言失堯之<lb/>
道亂其法制自致滅亡音義<hi>厎之履反</hi>疏<hi>傳正義曰世本云帝堯為陶唐氏韋昭云陶唐皆國名猶湯稱殷商也案書傳皆言堯以唐侯升為天子不言封於陶唐陶唐二字或共為地名未必如昭言也以天子王有天下非獨冀州一方故以冀方為都冀州統天下四方堯都平陽舜都蒲坂禹都安<pb n="10a"/>邑相去不盈二百里皆在冀州自堯以来其都不出此地故舉陶唐以言之</hi>
其四曰明明我祖萬邦之君有典有則貽厥子孫傳君<lb/>
萬國為天子典謂經籍則法貽遺也言仁及後世闗石<lb/>
和鈞王府則有荒墜厥緒覆宗絶祀傳金鐵曰石供民<lb/>
器用通之使和平則官民足言古制存而太康失其業<lb/>
以取亡音義<hi>貽以之反遺唯季反覆芳服反供音恭</hi>疏<hi>正義曰有明明之徳我祖大禹也以有明徳為萬邦之君謂為天子也有治國之典有為君之法遺其後世之子孫使法則之又闗通衡石之用使之和平人既足用王之府蔵則皆有矣典存國富宜以為政今太康荒廢墜失其業覆滅宗族斷絶祭祀言太<pb n="10b"/>康棄典法所以㓕宗祀也傳正義曰萬邦之君謂君統萬國為天子也典謂先王之典可憑據而行之故為經籍則法釋詁文典謂先王舊典法謂當時所制其事不為大異重言以備文耳貽遺釋言文以典法遺子孫言仁恩及後世關者通也名石而可通者惟衡量之器耳律厯志云二十四銖為兩十六兩為斤三十斤為鈞四鈞為石是石為稱之最重以石而稱則為重物故金鐵曰石言絲綿止於斤兩金鐵乃至於石舉石而言之則所稱之物皆通之也傳取金鐵重物以觧言石之意非謂所闗通者惟金鐵耳米粟則斗斛以量之布帛則丈尺以度之惟言闗通權衡則度量之物懋遷有無亦闗通矣舉一以言之耳衡石所稱之物以供民之器用其土或有或無通使和平也論語云百姓足君孰與不足民既足用則官亦富饒故通之使和平則官民皆足有典有法可依而行官民足可坐而守言古制存而太康失其業所以亡也訓緒為業費氏顧氏等意云通金鐵<pb n="11a"/>於人官不禁障民得取之以供器用器既具所以上下充足以金鐵皆從石而生則金鐵亦石之類也故漢書五行志云石為怪異入金不從革之條費顧之義亦得通也</hi>
其五曰嗚呼曷歸予懐之悲傳曷何也言思而悲萬姓<lb/>
仇予予将疇依傳仇怨也言當依誰以復國乎鬱陶乎<lb/>
予心顔厚有忸怩傳鬱陶言哀思也顔厚色愧忸怩心<lb/>
慙慙愧於仁人賢士弗慎厥徳雖悔可追傳言人君行<lb/>
已不慎其徳以速滅敗雖欲改悔其可追及乎言無益<lb/>
音義<hi>曷户割反鬱音蔚陶音桃鬱陶憂思也忸女六反怩女姬反徐乃私反思息嗣反雖如字或作睢</hi>
<pb n="11b"/>
疏<hi>正義曰嗚呼太康已覆滅矣我将何所依歸我以此故思之而悲太康為惡毒徧天下萬姓皆共仇我我将誰依就乎鬱陶而哀思乎我之心也我以此故外貌顔厚而内情忸怩羞慙由太康不慎其徳以致此見距雖欲改悔其可追及之乎事已徃矣不可如何從首漸怨至此為深皆是羿距時事也傳正義曰桓二年左傳云怨耦曰仇故仇為怨也羿距於河不得復反乃思太康欲歸依之言當依誰以復國乎孟子稱舜弟象見舜云鬱陶思君爾鬱陶精神憤結積聚之意故為哀思也詩云顔之厚矣羞愧之情見於面貌似如面皮厚然故以顔厚為色愧忸怩羞不能言羞慙之状小人不足以知得失故慙愧於仁人賢士</hi>
　序義和湎滛廢時亂日傳義氏和氏世掌天地四時<lb/>
　之官自唐虞至三代世職不絶承太康之後沈湎於<lb/>
<pb n="12a"/>
　酒過差非度廢天時亂甲乙𦙍徃征之作𦙍征傳𦙍<lb/>
　國之君受王命徃征之音義<hi>湎徐音緬面善反差初賣反又初佳反𦙍國名</hi>
　疏<hi>正義曰羲氏和氏世掌天地四時之官今乃沈湎於酒過差非度廢天時亂甲乙不以所掌為意𦙍</hi>
　<hi>國之侯受王命徃征之史叙其事作𦙍征傳正義曰義氏和氏世掌天地四時之官堯典所言是其事也</hi>
　<hi>羲和是重黎之後楚語稱堯育重黎之後使典天地以至於夏商是自唐虞至三代世職不絶故此時羲</hi>
　<hi>和仍掌時日以太康逸豫臣亦縱弛此承太康之後於今仍亦懈惰沈湎于酒過差非度廢天時亂甲乙</hi>
　<hi>是其罪也經云酒荒于厥邑惟言荒酒不言好色故訓滛為過言耽酒為過差也聖人作厯數以紀天時</hi>
　<hi>不存厯數是廢天時也日以甲乙為紀不知日食是亂甲乙也</hi>
<pb n="12b"/>
　　𦙍征傳奉辭伐罪曰征疏<hi>傳正義曰奉責讓之辭伐不恭之罪名之曰征</hi>
　　<hi>征者正也伐之以正其罪</hi>
惟仲康肇位四海傳羿廢太康而立其弟仲康為天子<lb/>
𦙍侯命掌六師傳仲康命𦙍侯掌王六師為大司馬羲<lb/>
和廢厥職酒荒于厥邑傳舎其職官還其私邑以酒迷<lb/>
亂不修其業𦙍侯承王命徂征傳徂徃也就其私邑徃<lb/>
討之音義<hi>肇音兆舎音捨</hi>疏<hi>正義曰惟仲康始即王位臨四海𦙍國之侯受王命為大司馬掌六師於是有義氏和氏廢其所掌之職縦酒荒迷亂于私邑𦙍國之君承王命徃征之傳正義曰以羿距太康于<pb n="13a"/>河於時必廢之也夏本紀云太康崩弟仲康立襄四年左傳云羿因夏民以代夏政則羿於其後簒天子之位仲康不能殺羿必是羿握其權知仲康之立是羿立之矣故云羿廢太康而立其弟仲康為天子訃五子之歌仲康當是其一仲康必賢於太康但形勢既衰政由羿耳羿在夏世為一代大賊左傳稱羿既簒位寒浞殺之羿滅夏后相相子少康始滅浞復夏政計羿浞相承向有百載為夏亂甚矣而夏本紀云太康崩其弟仲康立仲康崩子相立相崩子少康立都不言羿浞之事是馬遷之説疎矣</hi>
告于衆曰嗟予有衆傳誓勑之聖有謨訓明徵定保傳<lb/>
徵證保安也聖人所謀之敎訓為世明證所以定國安<lb/>
家先王克謹天戒臣人克有常憲傳言君能慎戒臣能<lb/>
<pb n="13b"/>
奉有常法百官修輔厥后惟明明傳修職輔君君臣俱<lb/>
明每嵗孟春遒人以木鐸徇于路傳遒人宣令之官木<lb/>
鐸金鈴木舌所以振文教官師相規工執藝事以諫傳<lb/>
官衆衆官更相規闕百工各執其所治技藝以諫諫失<lb/>
常其或不恭邦有常刑傳言百官廢職服大刑音義<hi>遒在由反鐸待洛反鈴音令藝本又作蓺更音庚技其綺反</hi>疏<hi>正義曰𦙍侯將征義和告於所部之衆曰嗟乎我所有之衆人聖人有謨之訓所以為世之明證可以定國安家其所謀者言先王能謹慎敬畏天戒臣人者能奉先王常法百官修常職輔其君君臣相與如是則君臣俱明惟為明君明臣言君當謹慎以畏天臣當守<pb n="14a"/>職以輔君也先王恐其不然大聞諌争之路每嵗孟春遒人之官以木鐸徇于道路以號令臣下使在官之衆更相規闕百工雖賤令執其藝能之事以諌上之失常其有違諌不恭謹者國家則有常刑傳正義曰成八年左𫝊稱晉殺趙括欒郤為徴徴是證騐之義故為證也能自保守是安定之義故為安也聖人将為教訓必謀而後行故言所謀之教訓聖人之言必有其騐故為世之眀證用聖人之謨訓必有成功故所以定國安家王者代天理官故稱天戒臣人奉主法令故言常憲君當奉天臣當奉君言君能戒慎天戒也臣能奉自常法奉行君法也此謂大臣下云百官修輔謂衆臣以執木鐸徇於路是宣令之事故言宣令之官周禮無此官惟小宰云正嵗帥理官之屬而觀治象之法徇以木鐸曰不用法者國有常刑宣令之事略與此同此似別置其官非如周之小宰名曰遒人不知其意蓋訓遒為聚聚人而令之故以為名也禮有金鐸木鐸鐸是鈴也其體以<pb n="14b"/>金為之明舌有金木之異知木鐸是木舌也周禮教鼔人以金鐸通鼓大司馬教振旅兩司馬執鐸明堂位云振木鐸於朝是武事振金鐸文事振木鐸今云木鐸故云所以振文教也相規相平等之辭故官衆謂衆官相規謂更相規闕平等有闕猶尚相規見上之過諌之必矣百工各執其所治技藝以諌謂被遣作器工有奢儉若月令云無作滛巧以蕩上心見其滛巧不正當執之以諫諫失常也百工之職猶令進諌則百工以上不得不諌矣百官廢職服大刑明堂位文也顧氏云百官衆臣其有廢職懈怠不恭謹者國家當有常刑</hi>
惟時羲和顛覆厥徳傳顛覆言反倒将陳羲和所犯故<lb/>
先舉孟春之令犯令之誅沈亂于酒畔官離次傳沈謂<lb/>
醉冥失次位也俶擾天紀遐棄厥司傳俶始擾亂遐逺<lb/>
<pb n="15a"/>
也紀謂時日司所主也乃季秋月朔辰弗集于房傳辰<lb/>
日月所㑹房所舎之次集合也不合即日食可知瞽奏<lb/>
鼓嗇夫馳庶人走傳凡日食天子伐鼔於社責上公瞽<lb/>
樂官樂官進鼓則伐之嗇夫主幣之官馳取幣禮天神<lb/>
衆人走供救日食之百役也羲和尸厥官罔聞知傳主<lb/>
其官而無聞知於日食之變異所以罪重昬迷于天象<lb/>
以干先王之誅傳閭錯天象言昬亂之甚干犯也政典<lb/>
曰先時者殺無赦傳政典夏后為政之典籍若周官六<lb/>
<pb n="15b"/>
卿之治典先時謂厯象之法四時節氣弦望晦朔先天<lb/>
時則罪死無赦不及時者殺無赦傳不及謂厯象後天<lb/>
時雖治其官茍有先後之差則無赦況廢官乎音義<hi>覆芳服反倒丁老反離如字又力智反㝠莫定反又亡丁反俶本又作俶亦作叔同尺六反擾而小反嗇音色馳車馬曰馳走步曰走供音恭先悉薦反又如字注先時先天同赦亦作赦治直吏反後胡豆反</hi>疏<hi>正義曰言不諫尚有刑廢職懈怠是為大罪惟是義和顛倒其奉上之徳而沈没昬亂於酒違叛其所掌之官離其所居位次始亂天之紀綱逺棄所主之事乃季秋九月之朔日月當合於辰其日之辰日月不合於舎不得合辰謂日被月食日有食之禮有救日之法於時瞽人樂官進鼓而擊之嗇夫馳騁而取幣以禮天神庶人奔走供救<pb n="16a"/>口食之百役此為災異之大羣官促遽若此羲和主其官而不聞知日食是大罪也此義和昬闇迷錯於天象以犯先王之誅此罪不可赦也故先王為政之典曰主厯之官為厯之法節氣先天時者殺無赦不及時者殺無赦失前失後尚猶合殺况乎不知日食其罪不可赦也况彼罪之大言已所以征也傳正義曰顛覆言反倒謂人反倒也人當竪立今乃反倒猶臣當事君今乃廢職似人之反倒然言臣以事君為徳故言顛覆厥徳𦙍侯將陳義和之罪故先舉孟春之令犯令之誅舉輕以見重小事犯令猶有常刑况叛官離次為大罪乎没水謂之沈大醉㝠然無所復知猶沈水然故謂醉為沈俶始遐逺皆釋詁文擾謂煩亂故為亂也洪範五紀五曰厯數厯數所以紀天時此言天紀謂時日此時日之事是義和所主言棄其所主昭七年左傳曰晉侯問於士文伯曰何謂辰對曰日月之㑹是謂辰是辰為日月之㑹日月俱右行於天日行遲月行疾日每日行一度月<pb n="16b"/>日行十三度十九分度之七計二十九日過半月已行天一周又逐及日而與日聚㑹謂此聚㑹為辰一嵗十二㑹故為十二辰即子丑寅夘之屬是也房謂室之房也故為所舎之次計九月之朔日月當㑹於大火之次釋言云集㑹也㑹即是合故為合也日月當聚會共舎今言日月不合於舎則是日食可知也日食者月掩之也月體掩日日被月映即不成共處故以不集言日食也或以為房謂房星九月日月㑹于大火之次房星共為大火言辰在房星事有似矣知不然者以集是止舎之處言其不集於舎故得以表日食若言不集於房星似太遲太疾惟可見厯錯不得以表日食也且日之所在星宿不見正可推䉛以知之非能舉目見之君子慎疑寧當以日在之宿為文以此知其必非房星也文十五年左傳云日有食之天子不舉伐鼓于社諸侯用幣于社伐鼔于朝杜預以為伐鼓于社責羣隂也此傳言責上公者郊特牲云社祭土而主隂氣也君南嚮北牖<pb n="17a"/>下答隂之義也是言社主隂也日食隂侵陽故杜預以為責羣隂也昭二十九年左傳云封為上公祀為貴神社稷五祀是尊是奉是社祭句龍為上公之神也日食臣侵君之象故𫝊以為責上公亦當羣隂上公竝責之也周禮瞽矇之官掌作樂瞽為樂官樂官用無目之人以其無目於音聲審也詩云奏鼓簡簡謂伐鼓為奏鼔知樂官進鼓則伐之周禮太僕軍旅田役贊王鼓救日月亦如之鄭𤣥云王通鼔佐擊其餘面則救日之時王或親鼓荘二十五年榖梁傳曰天子救日置五麾陳五兵五鼓陳既多皆樂人伐之周禮無嗇夫之官禮云嗇夫承命告于天子鄭𤣥云嗇夫蓋司空之屬也嗇文主幣禮無其文此云嗇夫馳必馳走有所取也左傳云諸侯用幣則天子亦當有用幣之處嗇夫必是主幣之官馳取幣也社神尊於諸侯故諸侯用幣於社以請救天子伐鼔于社必不用幣知嗇夫馳取幣禮天神庻人走蓋是庶人在官者謂諸侯胥徒也其走必有事知為供<pb n="17b"/>救日食之百役也曾子問云諸侯從天子救日食各以方色與其兵周禮庭氏云救日之弓矢是救日必有多役庶人走供之鄭注庭氏云以救日為太陽之弓救月為太隂之弓救日以枉矢救月以恒矢其鼓則蓋用祭天之雷鼓也昭十七年夏六月甲戌朔日有食之左傳云季平子曰惟正月朔慝未作日有食之於是乎有伐鼔用幣禮也其餘則否太史曰在此月也當夏四月是謂孟夏如彼傳文惟夏四月有伐鼔用幣禮餘月則不然此以九月日食亦奏鼓用幣者顧氏云夏禮異於周禮也𦙍侯夏之卿士引政典而不言古典則當時之書知是夏后為政之典籍也周禮大宰掌建邦之六典以佐王治邦國一曰治典二曰教典三曰禮典四曰政典五曰刑典六曰事典若周官六卿之治典謂此也先時不及者謂此厯象之法四時節氣弦望晦朔不得先天時不得後天時四時時各九十日有餘分為八節節各四十五日有餘也節氣者周天三百六十五日四分日<pb n="18a"/>之一四時分之均分為十二月則月各得三十日十六分日之七以初為節氣半為中氣故一嵗有二十四氣也計十二月每月二十九日彊半也以月初為朔月盡為晦當月之中日月相望故以月半為望望去晦朔皆不滿十五日也又半此望去晦朔之數名之曰弦弦者言其月光正半如弓弦也晦者月盡無月言其闇也朔者蘇也言月死而更蘇也先天時者所名之日在天時之先假令天之正時當以甲子為朔今厯乃以癸亥為朔是造厯先天時也若以乙丑為朔是造厯後天時也後即是不及時也其氣望等皆亦如此</hi>
今予以爾有衆奉將天罰傳將行也奉王命行王誅謂<lb/>
殺湎滛之身立其賢子弟爾衆士同力王室尚弼予欽<lb/>
承天子威命傳以天子威命督其士衆使用命火炎崑<lb/>
<pb n="18b"/>
岡玉石俱焚傳山脊曰岡崑山出玉言火逸而害玉天<lb/>
吏逸徳烈于猛火傳逸過也天王之吏為過惡之徳其<lb/>
傷害天下甚於火之害玉猛火烈矣又烈於火殱厥渠<lb/>
魁脅從罔治傳殱滅渠大魁帥也指謂羲和罪人之身<lb/>
其脅從距王師者皆無治舊染汙俗咸與惟新傳言其<lb/>
餘人久染汙俗本無惡心皆與更新一無所問嗚呼威<lb/>
克厥愛允濟傳歎能以威勝所愛則必有成功愛克厥<lb/>
威允罔功傳以愛勝威無以濟衆信無功其爾衆士懋<lb/>
<pb n="19a"/>
戒哉傳言當勉以用命戒以辟戮音義<hi>崑音昆殱子亷反魁苦囘反脅虚業反帥色類反汙烏故反汙辱之汙又音烏涴泥著物也一音烏卧反懋音茂辟音避</hi>疏<hi>正義曰羲和所犯如上故今我用汝所有之衆奉王命行天罰汝等衆士常同心盡力於王室庶㡬輔我敬承天子之命使我伐必克之又恐兵威所及濫殺無辜故假喻以戒之火炎崑山之岡玉石俱被焚燒天王之吏為過惡之徳則酷烈甚於猛火宜誅惡存善不得濫殺滅其為惡大帥罪止羲和之身其被廹脅而從距工師者皆無治責其罪久染汙穢之俗本無惡心皆與惟徳更新一無所問又言将軍之法必冇殺戮嗚呼重其事故歎而言之将軍威嚴能勝其愛心有罪者雖愛必誅信有成功若愛心勝其威嚴親愛者有罪不殺信無功矣言我雖愛汝有罪必殺其汝衆士宜勉力以戒慎哉勿違我命以取殺也傳正義曰将之為行常訓也天欲加罪王者順天<pb n="19b"/>之罰則王誅也奉王命行王誅謂殺滛湎之身羲和之罪不及其嗣故知殺其身立其賢子弟楚語云重黎之後世掌天地四時之官至于夏商則此不滅其俗故傳言此也釋山云山脊曰岡孫炎曰長山之脊也以崑山出玉言火逸害玉喻誅惡害善也逸即佚也佚是滛縱之名故為過也天王之吏言位貴而威高乗貴勢而逞毒心或睚眦而害良善故為過惡之徳其傷害天下甚於火之害玉猛火為烈甚矣又復烈之於火言其害之深也殱盡也釋詁文舎人曰殱衆之盡也衆皆死盡為滅也渠大魁帥無正訓以上殱厥渠魁謂滅其元首故以渠為大魁為帥史傳因此謂賊之首領為渠帥本原出於此</hi>
　序自契至于成湯八遷傳十四世凡八徙國都湯始<lb/>
　居亳從先王居傳契父帝嚳都亳湯自商丘遷焉故<lb/>
<pb n="20a"/>
　曰從先王居作帝告釐沃傳告來居治沃土二篇皆<lb/>
　亡音義<hi>契息例反殷之始祖八遷之書史惟見四亳旁各反徐扶各反嚳苦毒反告工毒反釐力</hi>
　<hi>之反沃徐烏酷反此五亡篇舊觧是夏書馬鄭之徒以為商書兩義俱通</hi>疏<hi>正義曰自此已下皆商書</hi>
　<hi>也序本别卷與經不連孔以經序宜相附近引之各冠其篇首此篇經亡序存文無所託不可以無經之</hi>
　<hi>序為卷之首木書在此故附此卷之末契是商之始祖故逺不之自契至于成湯几八遷都至湯始徃居</hi>
　<hi>亳從其先王帝嚳舊居當時湯有言告史序其事作帝告釐沃二篇傳正義曰周語曰𤣥王勤商十四世</hi>
　<hi>而興𤣥王謂契也勤殖功業十四世至湯而興為天子也殷个紀云契生昭明昭明卒子相土立相土卒</hi>
　<hi>子昌若立昌若卒子曹圉立曹圉卒子㝠立㝠卒子振立振卒子微立微卒子報丁立報丁卒子報乙立</hi>
<pb n="20b"/>
　<hi>報乙卒子報丙立報丙卒子主壬立主壬卒子主癸立主癸卒子天乙立天乙是為成湯是也契至成湯</hi>
　<hi>十四世凡八遷國都者商頌云帝立子生商是契居商也世本云昭明居砥石左傳稱相土居商丘及今</hi>
　<hi>湯居亳事見經傳者有此四遷其餘四遷未詳聞也鄭𤣥云契本刲商國在太華之陽皇甫謐云今上洛</hi>
　<hi>商是也襄九年左傳云陶唐氏之火正閼伯居商丘相土因之杜預云今梁國睢陽宋都是也其砥石先</hi>
　<hi>儒無言不知所在自契至湯諸侯之國而得數遷都者蓋以時王命之使遷至湯乃以商為天下號則都</hi>
　<hi>雖數遷商名不改今湯遷亳乃作此篇若是諸侯遷都則不得史録其事以為商書之首文在湯征諸侯</hi>
　<hi>伊尹去亳之上是湯将欲為王時事史以商有天下乃追録初興并湯征與汝鳩汝方皆是伐桀前事後</hi>
　<hi>追録之也先王天子也自契已下皆是諸侯且文稱契至湯今云從先王居者必從契之先世天子所居</hi>
<pb n="21a"/>
　<hi>也世本本紀皆云契是帝嚳子知先王是契父帝嚳帝嚳本居亳今湯徃從之嚳實帝也言先王者對文</hi>
　<hi>論優劣則有皇與帝及王之别散文則雖皇與帝皆得言王也故禮運云昔者先王未有宫室乃謂上皇</hi>
　<hi>為王是其類也孔言湯自商丘遷焉以相土之居商丘其文見於左傳因之言自商丘徙耳此言不必然</hi>
　<hi>也何則相土契之孫也自契至湯凡八遷若相土至湯都遂不改豈契至相土三世而七遷也相土至湯</hi>
　<hi>必更遷都但不知湯從何地而遷亳耳必不從商丘遷也鄭𤣥云亳今河南偃師縣有湯亭漢書音義臣</hi>
　<hi>瓚者云湯居亳今濟隂亳縣是也今亳有湯塚已氏有伊尹塚杜預云梁國蒙縣北有亳城城中有成湯</hi>
　<hi>塚其西又有伊尹塚皇甫謐云孟子稱湯居亳與葛為隣葛伯不祀湯使亳衆為之耕葛即今梁國寕陵</hi>
　<hi>之葛鄉也若湯居偃師去寕陵八百餘里豈當使民為之耕乎亳今梁國榖熟縣是也諸說不同未知孰</hi>
<pb n="21b"/>
　<hi>是言告來居治沃土者經文既亡其義難明孔以意言耳所言帝告不知告誰序言從先王居或當告帝</hi>
　<hi>嚳也</hi>
　序湯征諸侯傳為夏方伯得專征伐葛伯不祀湯始<lb/>
　征之傳葛國伯爵也廢其土地山川及宗廟神祗皆<lb/>
　不祀湯始伐之伐始於葛作湯征傳述始征之義也<lb/>
　亡音義<hi>祗巨支反</hi>疏<hi>傳正義曰序言湯征諸侯知其人是葛國之君伯爵直云不祀文無指斥</hi>
　<hi>王制云山川神祗有不舉者為不敬不敬者君削以地宗廟有不順者為不孝不孝者君黜以爵是言不</hi>
　<hi>祀必廢其土地山川之神祗及宗廟皆不祀故湯始征之湯伐諸侯伐始於葛仲虺之誥云初征自葛是</hi>
<pb n="22a"/>
　<hi>也孟子云湯居亳與葛為隣葛伯不祀湯使人問之曰何為不祀曰無以供犧牲也湯使遺之牛羊葛伯</hi>
　<hi>食之又不祀湯又使人問之曰何為不祀曰無以供粢盛也湯使亳衆徃為之耕老弱饋食葛伯率其人</hi>
　<hi>要其酒食黍稻者劫而奪之不授者殺之有童子以黍肉餉殺而奪之書曰葛伯仇餉此之謂也是説伐</hi>
　<hi>始於葛之事也</hi>
　序伊尹去亳適夏傳伊尹字氏湯進於桀既醜有夏<lb/>
　復歸于亳傳醜惡其政不能川賢故退還入自北門<lb/>
　乃遇汝鳩汝方傳鳩方二人湯之賢臣不期而會曰<lb/>
　遇作汝鳩汝方傳言所以醜夏而還之意二篇皆亡<lb/>
<pb n="22b"/>
　音義<hi>復扶又反</hi>疏<hi>傳正義曰伊氏尹字故云字氏倒文以曉人也伊尹不得叛湯知湯貢之於桀</hi>
　<hi>必貢之者湯欲以誠輔桀翼其用賢以治不可匡輔乃始伐之此時未有伐桀之意故貢伊尹使輔之孫</hi>
　<hi>武兵書反間篇曰商之興也伊尹在夏周之興也吕牙在殷言使之為反間也與此説殊鳩方二人伊尹</hi>
　<hi>與之言知是賢臣也不期而會曰遇隐八年榖梁傳文也</hi>
　<lb/>
　<lb/>
　<lb/>
　尚書注疏卷六<lb/>
<pb n="23a"/>
　尚書注疏卷六考證<lb/>
甘誓疏其王曰以下皆是誓之辭也○王曰監本訛至<lb/>
　國從古本改正又未知何時改也時訛故從毛本改<lb/>
　正<lb/>
乃召六卿○<hi>臣召南</hi>按六卿之名始見於此鄭康成注<lb/>
　大傳曰夏六卿后稷司徒秩宗司馬作士共工也此<lb/>
　以周官凖度虞夏想當然耳士即刑官稱士為作士<lb/>
　稱虞為朕虞皆漢人之陋也孔穎達此疏甚略其疏<lb/>
<pb n="23b"/>
　禮記月令則曰按書傳有司徒司馬司空公領三卿<lb/>
　此夏制也曲禮云司徒司馬司空司士司宼此殷制<lb/>
　也鑿鑿言之亦無確据杜佑通典謂堯置天地四時<lb/>
　之官為六卿其說本於賈公彦考工記疏然堯時實<lb/>
　未見六卿名目<lb/>
王曰嗟六事之人○金履祥曰謂六卿為六事猶三公<lb/>
　謂之三事也<lb/>
　傳各有軍事○軍事監本訛軍士据疏改正<lb/>
<pb n="24a"/>
五子之歌○顧炎武曰夏商之世天子之子其封國為<lb/>
　公侯者不見于經以太康之有弟五人使其並建茅<lb/>
　土為國屏翰羿何至簒夏哉少康封庶子於會稽二<lb/>
　十餘世至勾踐卒伯諸侯有禹之遺烈夫亦監於太<lb/>
　康孤立之禍而然歟<lb/>
因民弗忍距于河傳距太康於河不得入國遂廢之疏<lb/>
　云羿猶立仲康不自立也○<hi>臣召南</hi>按左傳言羿自<lb/>
　鉏遷於窮石因夏民以代夏政虞箴之稱羿曰帝夷<lb/>
<pb n="24b"/>
　羿則羿既距太康即據河北舊都僭號自立矣太康<lb/>
　雖失河北尚有河南傳仲康至后相而始見滅於浞<lb/>
　然則羿但距河亦不能遂越河南而廢太康以立仲<lb/>
　康也傳疏所云皆非是陳仁錫綱目前編謂太康十<lb/>
　有九嵗羿距于河遂都陽夏二十有九嵗太康崩于<lb/>
　陽夏弟仲康立雖雜本世紀路史諸書然經文祗曰<lb/>
　距于河下篇又曰仲康肇位四海則太康之不為羿<lb/>
　所廢仲康之不為羿所立斷如也<lb/>
<pb n="25a"/>
若朽索之馭六馬疏經傳之文惟此言六馬○林之竒<lb/>
　曰古者車皆駕四惟天子特駕六馬四馬則兩服兩<lb/>
　驂六馬則兩驂外又有兩騑<lb/>
惟彼陶唐有此冀方疏堯都平陽舜都蒲坂禹都安邑<lb/>
　○顧炎武曰堯舜禹皆都河北至太康失國於是僑<lb/>
　國河南再傳至相遂為浞所滅古之君失其舊都未<lb/>
　有能國者也周失豐鎬而平王以東晉失洛陽宋失<lb/>
　開府而江左不振惟殷之五遷因圯於河而非敵人<lb/>
<pb n="25b"/>
　之窺伺則勢不同耳<lb/>
　疏相去不盈二百里○監本脫里字今添<lb/>
𦙍征序疏羲氏和氏二段○監本刋此疏二段於後文<lb/>
　目下非也今移正<lb/>
惟仲康肇位四海傳羿廢太康而立其弟仲康為天子<lb/>
　○<hi>臣召南</hi>按仲康若果為羿所立則羲和之討即羿<lb/>
　假王命以剪除異己者孔子必不錄其書也金履祥<lb/>
　嘗極辨孔傳之非仲康能討羲和不能討羿則屈於<lb/>
<pb n="26a"/>
　事勢耳<lb/>
　疏羿滅夏后相○<hi>臣召南</hi>按羿當作浞滅相者浞非<lb/>
　羿也各本俱誤<lb/>
　又疏夏本紀云太康崩其弟仲康立仲康崩子相立<lb/>
　相崩子少康立都不言羿浞之事是馬遷之說疎矣<lb/>
　○<hi>臣召南</hi>按史記夏本云於后相見滅少康中興略<lb/>
　不言及誠如穎達所譏但据左傳國語魏絳伍員俱<lb/>
　能詳言羿浞干紀之事伍員述少康本末尤詳夏統<lb/>
<pb n="26b"/>
　中絶者四十年起自一成一旅遂能殄滅過戈復禹<lb/>
　之績祀夏配天不失舊物自古中興之君未有功業<lb/>
　極盛如少康后杼中興之臣未有忠勲並懋如靡有<lb/>
　鬲虞思女艾者也書序百篇並無其事抑獨何哉先<lb/>
　儒疑書序非孔門之舊不妄也<lb/>
羲和廢厥職○林之竒曰堯分命羲和四子至夏則羲<lb/>
　和合為一職<lb/>
乃季秋月朔辰弗集于房傳房所舍之次疏日之所在<lb/>
<pb n="27a"/>
　星宿不見正可推算以知之非能舉目見之君子愼<lb/>
　疑寧當以日在之宿為文以此知其必非房星○<hi>臣</hi>
　<hi>照</hi>按星曰五星宿曰二十八舍自角至軫凡二十八<lb/>
　皆日月之所舍于以考纒度而紀嵗時也傳謂房所<lb/>
　舍之次正謂日之所舍在房星之次耳疏不達孔傳<lb/>
　之㫖而謂房為室之房且云知其必非房星亦惑之<lb/>
　甚矣季秋九月日必在卯食當房次于理何疑考一<lb/>
　行大衍厯議曰新厯仲康五年癸巳嵗九月庚戌朔<lb/>
<pb n="27b"/>
　日蝕在房二度元郭守敬授時厯曰仲康五年癸巳<lb/>
　九月庚戌泛交二十六日五千四百二十一分入食<lb/>
　限可知經文房字正言房宿<lb/>
政典曰傳夏后氏為政之典籍若周官六卿之治典○<lb/>
　陳櫟曰政典司馬所掌𦙍侯為大司馬故引以勑戒<lb/>
　吏士<hi>臣召南</hi>按五子之歌曰有典有則傳曰典謂經<lb/>
　籍然則政典亦其一也自古法度典章至禹而大備<lb/>
　言天有夏時紀地有禹貢垂子孫有祖訓飭官常有<lb/>
<pb n="28a"/>
　政典<lb/>
附序湯始居亳從先王居傳湯自商丘遷焉疏此言不<lb/>
　必然也○<hi>臣召南</hi>按疏於孔傳雖不可通必為曲解<lb/>
　此條明糾傳失可謂公直矣至亳都所在惟皇甫謐<lb/>
　以葛伯為証說最近理此疏祗標其略毛詩商頌元<lb/>
　鳥疏則詳引之<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書注疏卷六考證<lb/>
</p>
<p>
</p>
  </div>
</body>
</text>
</TEI>
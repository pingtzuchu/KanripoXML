<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書注疏</head>
    <p>
<pb n="1a"/>
御製讀尚書有㑹櫽括為言<lb/>
心傳允在辨危微敷政平章慎萬㡬念彼有為兼有守<lb/>
所其無逸乃無違欽承祖訓惟時乂顧畏民碞敢作威<lb/>
千古帝王師法具歛時錫極㑹而歸<lb/>
<pb n="2a"/>
御製書無逸篇因題其後<lb/>
訪落殷憂慎始圖昌言一帙擬三謨為元后則時天若<lb/>
知小人依所逸無享國明標四迪哲𤼵端深致七嗚呼<lb/>
詎惟尚父丹書繼信是千秋帝範模<lb/>
<pb n="3a"/>
御製讀召誥<lb/>
詩三百一言以蔽之曰思無邪予讀召誥之篇求其一<lb/>
言以蔽之者莫若曰曷其奈何弗敬盖召公因成王始<lb/>
政拳拳致告蔡傳所謂究其歸以諴民為祈天之本而<lb/>
又以敬徳為諴民之本一篇之中三致意焉則所謂奈<lb/>
何弗敬者非挈一篇之領要乎夫奈何者一唱三歎之<lb/>
意言有盡而義無窮奈何者更有不忍人之心以不忍<lb/>
人之心行不忍人之政則敬之施於外者也敬勝怠者<lb/>
<pb n="3b"/>
吉義勝欲者從然必敬勝而後能義勝則又敬之存乎<lb/>
内者也内外交養誠實無妄祈天永命其弗基於此乎<lb/>
兹因謁明陵而思及受命保命之要必當以奈何弗敬<lb/>
為棘且君者<lb/>
天之子也<lb/>
天者君之父也父之於子無不亟其愛子之於父當無<lb/>
不亟其敬然及其失父之爱一再失其敬者猶示以警<lb/>
以訓誨之至於訓誨而弗改則父亦弗爱之而已矣嗚<lb/>
<pb n="4a"/>
呼可不懼乎可不敬乎厯代遥矣不可屈指數明之事<lb/>
則近可徴也如永樂之簒位大行誅戮應其亡也而天<lb/>
弗亡之正統之北狩應其亡也而天亦弗亡之正徳之<lb/>
荒淫失徳應其亡也而天尚弗亡之此非慈父之逭其<lb/>
罪而仍有所顧惜乎必至萬厯怠政天啟童騃崇禎有<lb/>
猜忌之失無恢復之能而後亡之讀史而有受命保命<lb/>
之責者可不知懼知敬乎人莫不飲食鮮能知味也人<lb/>
莫不讀召誥鮮能知要也兹舉其一言以蔽之者於謁<lb/>
<pb n="4b"/>
明陵之日後之攬者亦可以絜矩知吾意矣<lb/>
<pb n="5a"/>
欽定四庫全書　　　　　經部二<lb/>
　尚書注疏　　　　　　　書𩔖<lb/>
目錄<lb/>
　　尚書正義序　　　　尚書序<lb/>
　　尚書原目　　　　　尚書注解傳述人<lb/>
　卷一<lb/>
　　虞書<hi>堯典</hi>
　卷二<lb/>
<pb n="5b"/>
　　虞書<hi>舜典</hi>
　卷三<lb/>
　　虞書<hi>大禹謨臯陶謨</hi>
　卷四<lb/>
　　虞書<hi>益稷</hi>
　卷五<lb/>
　　夏書<hi>禹貢</hi>
　　卷六<lb/>
<pb n="6a"/>
　　夏書<hi>廿誓𦙍征</hi>　<hi>五子之歌</hi>
　卷七<lb/>
　　商書<hi>湯誓上仲虺之誥太甲    太甲中</hi>　<hi>湯誥下伊訓有一徳太甲    咸</hi>
　卷八<lb/>
　　商書<hi>盤庚上盤庚下</hi>　<hi>盤庚中</hi>
　卷九<lb/>
　　商書<hi>説命上日説命中戡説命下子髙宗肜    西伯  黎  微</hi>
　卷十<lb/>
<pb n="6b"/>
　　周書<hi>泰誓上武泰誓中牧誓    成</hi>　<hi>泰誓下</hi>
　卷十一<lb/>
　　周書<hi>洪範</hi>
　卷十二<lb/>
　　周書<hi>旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>大誥</hi>　<hi>金縢之命微子</hi>
　卷十三<lb/>
　　周書<hi>康誥梓材</hi>　<hi>酒誥</hi>
　卷十四<lb/>
<pb n="7a"/>
　　周書<hi>召誥洛誥</hi>
　卷十五<lb/>
　　周書<hi>多士君奭</hi>　<hi>無逸</hi>
　卷十六<lb/>
　　周書<hi>蔡仲之命立政</hi>　<hi>多方</hi>
　卷十七<lb/>
　　周書<hi>周官顧命</hi>　<hi>君陳</hi>
　卷十八<lb/>
<pb n="7b"/>
　　周書<hi>康王之誥刑畢命冏命  呂</hi>　<hi>君牙</hi>
　卷十九<lb/>
　　周書<hi>文侯之命泰誓</hi>　<hi>費誓</hi>
　　　　<hi>臣</hi>等謹案尚書注疏十九卷漢孔安國傳唐<lb/>
　　　　孔頴達疏漢初惟傳伏生今文尚書二十八<lb/>
　　　　篇後安國得壁中書較多於伏生所傳又其<lb/>
　　　　字體與漢𨽻異是為古文永嘉之亂古文中<lb/>
　　　　絶晉梅賾乃上古文尚書四十五篇並安國<lb/>
<pb n="8a"/>
　　　　所作傳識者疑之頴達作正義專主安國翻<lb/>
　　　　疑康成等所見古文為偽書何也晁公武謂<lb/>
　　　　其因梁費甝疏廣之盖六朝諸家尚書義疏<lb/>
　　　　世多不傳惟是書猶存其崖畧云乾隆四十<lb/>
　　　　二年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="9a"/>
　尚書正義序　　　　　　　　唐孔穎達撰<lb/>
夫書者人君辭誥之典右史記言之䇿古之王者事總<lb/>
萬㡬發號出令義非一揆或設教以馭下或展禮以事<lb/>
上或宣威以肅震曜或敷和而散風雨得之則百度惟<lb/>
貞失之則千里斯謬樞機之發榮辱之主絲綸之動不<lb/>
可不慎所以辭不茍出君舉必書欲其昭法誡慎言行<lb/>
也其泉源所漸基於出震之君黼藻斯彰郁乎如雲之<lb/>
后勲華揖讓而典謨起湯武革命而誓誥興先君宣父<lb/>
<pb n="9b"/>
生於周末有至徳而無至位修聖道以顯聖人芟煩亂<lb/>
而翦浮辭舉宏綱而撮機要上斷唐虞下終秦魯時經<lb/>
五代書總百篇採翡翠之羽毛㧞犀象之牙角罄荆山<lb/>
之石所得者連城窮漢水之濱所求者照乗巍巍蕩蕩<lb/>
無得而稱郁郁紛紛於斯為盛斯乃前言往行足以埀<lb/>
法將來者也暨乎七雄已戰五精未聚儒雅與深穽同<lb/>
埋經典共積薪俱燎漢氏大濟區宇廣求遺逸採古文<lb/>
於金石得今書於齊魯其文則歐陽夏侯二家之所説<lb/>
<pb n="10a"/>
蔡邕碑石刻之古文則兩漢亦所不行安國注之實遭<lb/>
巫蠱遂寢而不用歴及魏晉方始稍興故馬鄭諸儒莫<lb/>
覩其學所注經傳時或異同晉世皇甫謐獨得其書載<lb/>
於帝紀其後傳授乃可詳焉但古文經雖然早出晚始<lb/>
得行其辭富而備其義宏而雅故復而不厭乆而愈亮<lb/>
江左學者咸悉祖焉近至隋初始流河朔其為正義者<lb/>
蔡大寶巢猗費甝顧彪劉焯劉炫等其諸公㫖趣多或<lb/>
因循怗釋注文義皆淺略惟劉焯劉炫最為詳雅然焯<lb/>
<pb n="10b"/>
乃織綜經文穿鑿孔穴詭其新見異彼前儒非險而更<lb/>
為險無義而更生義竊以古人言誥惟在達情雖復時<lb/>
或取象不必辭皆有意若其言必託數經悉對文斯乃<lb/>
鼔怒浪於平流震驚飊於静樹使教者煩而多惑學者<lb/>
勞而少功過猶不及良為此也炫嫌焯之煩雜就而刪<lb/>
焉雖復微稍省要又好改張前義義更太略辭又過華<lb/>
雖為文筆之善乃非開奨之路義既無義文又非文欲<lb/>
使後生若為領袖此乃炫之所失未為得也今奉明勑<lb/>
<pb n="11a"/>
考定是非謹罄庸愚竭所聞見覽古人之傳記質近代<lb/>
之異同存其是而去其非削其煩而増其簡此亦非敢<lb/>
臆説必據舊聞謹與朝散大夫行太學博士臣王徳韶<lb/>
前四門助教臣李子雲等謹共銓叙至十六年又奉勑<lb/>
與前脩疏人及通直郎行四門博士驍騎尉臣朱長才<lb/>
給事郎守四門博士上騎都尉臣蘇徳融登仕郎守太<lb/>
學助教雲騎尉臣隨徳素儒林郎守四門助教雲騎尉<lb/>
臣王士雄等對勑使趙𢎞智覆更詳審為之正義凡二<lb/>
<pb n="11b"/>
十卷庶對揚於聖範冀有益於童稚略陳其事叙之云<lb/>
爾<lb/>
　<lb/>
　<lb/>
　<lb/>
　<lb/>
　<lb/>
　尚書正義序<lb/>
<pb n="12a"/>
　尚書正義序考證<lb/>
晉世皇甫謐獨得其書載於帝紀○<hi>臣召南</hi>按此帝紀<lb/>
　謂謐所撰之帝王世紀也謐依孔安國説以伏羲神<lb/>
　農黄帝為三皇以少昊顓頊帝嚳堯舜為五帝異乎<lb/>
　史記<lb/>
其為正義者蔡大寳巢猗費甝顧彪劉焯劉炫等○<hi>臣</hi>
　<hi>召南</hi>按隋唐二志蔡大寶南梁蕭察司徒撰尚書義<lb/>
　疏三十卷巢猗梁國子助教撰尚書百釋三卷尚書<lb/>
<pb n="12b"/>
　義三卷唐志作義疏十卷費甝梁國子助教撰義疏<lb/>
　十卷顧彪隋秘書學士撰疏二十卷劉焯隋太學博<lb/>
　士撰義疏三十卷劉炫隋國子助教撰述義二十卷<lb/>
　以時世先後為次則巢猗費甝似應敘蔡大寶之前<lb/>
謹共銓敘○銓字疑應作詮<lb/>
對勅使趙𢎞智覆更詳審○<hi>臣召南</hi>按五經正義孔穎<lb/>
　達及諸儒於貞觀初奉勅撰至十六年又同諸儒覆<lb/>
　審者以博士馬嘉運掎摭其疵至相詆譏太宗詔再<lb/>
<pb n="13a"/>
　詳定至髙宗永徽二年又詔中書門下與國子三館<lb/>
　博士𢎞文館學士攷正之四年三月始頒正義於天<lb/>
　下葢兩經詳審而書始定也尚書正義序但敘初撰<lb/>
　及第一次詳審人姓名至永徽再加刋定唐書藝文<lb/>
　志具列於尚書正義撰人之後太尉長孫无忌司空<lb/>
　李勣左僕射于志寜右僕射張行成侍中髙季輔吏<lb/>
　部尚書褚遂良中書令栁奭𢎞文館學士谷那律劉<lb/>
　伯莊太學博士賈公彦范義頵齊威太常博士栁士<lb/>
<pb n="13b"/>
　宣孔志約四門博士趙君贊𢎞文館直學士薛伯珍<lb/>
　國子助教史士𢎞太學助教鄭祖元周元達四門助<lb/>
　教李元植王真儒與王徳韶隨徳素等共二十三人<lb/>
　不書於各經下而書於尚書下葢互文也儒林傳但<lb/>
　云于志寜張行成髙季輔就加増損取其尤著者也<lb/>
　附錄以備掌故之一則<lb/>
　<lb/>
　尚書正義序考證<lb/>
<pb n="14a"/>
　尚書序<lb/>
　　漢孔氏撰　唐陸徳明音義　孔穎達疏<lb/>
　　尚書序音義<hi>此孔氏所作述尚書起之時代并叙為注之由故相承講之今依舊為音</hi>
　　疏<hi>正義曰道本沖寂非有名言既形以道生物由名舉則凡諸經史因物立名物有本形形從事</hi>
　　<hi>著聖賢闡教事顯於言言愜羣心書而示法既書有法因號曰書後人見其乆逺自於上世尚者上</hi>
　　<hi>也言此上代以来之書故曰尚書且言者意之聲書者言之記是故存言以聲意立書以記言故易</hi>
　　<hi>曰書不盡言言不盡意是言者意之筌蹄書言相生者也書者舒也書緯璿璣鈐云書者如也則書</hi>
　　<hi>寫其言如其意情得展舒也又劉熙釋名云書者庶也以記庶物又為著言事得彰著五經六籍皆</hi>
<pb n="14b"/>
　　<hi>是筆書此獨稱書者以彼五經者非是君口出言即書為法所書之事各有云為遂以所為別立其</hi>
　　<hi>稱稱以事立故不名書至於此書者本書君事事雖有別正是君言言而見書因而立號以此之故</hi>
　　<hi>名異諸部但諸部之書隨事立名名以事舉要名立之後亦是筆書故百氏六經總曰書也論讖所</hi>
　　<hi>謂題意別名各自載耳昭二年左傳曰晉韓起適魯觀書於太史氏見易象與魯春秋此總名書也</hi>
　　<hi>序者言序述尚書起訖存亡注説之由序為尚書而作故曰尚書序周頌曰繼序思不忘毛傳云序</hi>
　　<hi>者緒也則緒述其事使理相𦙍續若繭之抽緒但易有序卦子夏作詩序孔子亦作尚書序故孔君</hi>
　　<hi>因此作序名也鄭𤣥謂之贊者以序不分散避其序名故謂之贊贊者明也佐也佐成序義明以注</hi>
　　<hi>解故也安國以孔子之序分附篇端故己之總述亦謂之序事不煩重義無所嫌故也</hi>
<pb n="15a"/>
　古者伏犧氏之王天下也始畫八卦造書契以代結<lb/>
　繩之政由是文籍生焉音義<hi>伏古作虙犧本又作羲亦作戲許皮反説文云</hi>
　<hi>賈侍中説此犧非古字張揖字詁云羲古字戲今字氏一號庖犧氏三皇之最先風姓母曰華胥以木徳</hi>
　<hi>王即太皥也王于況反畫乎麥反卦俱賣反契苦計反書者文字契者刻木而書其側故曰書契也一云</hi>
　<hi>以書契約其事也鄭𤣥云以書書木邉言其事刻其木謂之書契也結繩易繫辭云上古結繩而治後世</hi>
　<hi>聖人易之以書契文文字也籍書籍也</hi>疏<hi>正義曰代結繩者言前世之政用結繩今冇書契以代之</hi>
　<hi>則伏犧時始有文字以書事故曰由是文籍生焉自今本昔曰古古者以聖徳㐲物教人取犧牲故曰伏</hi>
　<hi>犧字或作宓犧音亦同律厯志曰結作網罟以取犧牲故曰伏犧或曰包犧言取犠而包之顧氏讀包為</hi>
<pb n="15b"/>
　<hi>庖取其犧牲以供庖㕑顧氏又引帝王世紀云伏犧母曰華胥有巨人跡出於雷澤華胥以是履之有娠</hi>
　<hi>生伏犧於成紀蛇身人首月令云其帝太昊繫辭云古者包犧氏之王天下也是直變包言伏耳則伏犧</hi>
　<hi>是皇言王天下者以皇與帝王據跡為優劣通亦為王故禮運云昔者先王亦謂上代為王但自下言之</hi>
　<hi>則以上身為王據王身於下謂之王天下也知伏犧始畫八卦者以繫辭云包犧氏之王天下也後乃云</hi>
　<hi>始畫八卦以通神明之徳以𩔖萬物之情故知之也知時造書契以代結繩之政者亦以繫辭云上古結</hi>
　<hi>繩而治後世聖人易之以書契蓋取諸夬是造書契可以代結繩也彼直言後世聖人知是伏犧者以理</hi>
　<hi>比況而知何則八卦畫萬物之象文字書百事之名故繫辭曰仰則觀象於天俯則觀法於地觀鳥獸之</hi>
　<hi>文與地之宜近取諸身逺取諸物始畫八卦是萬象見於卦然畫亦書也與卦相𩔖故知書契亦伏犧時</hi>
<pb n="16a"/>
　<hi>也由此孔意正欲須言伏犧時有書契本不取於八卦今云八卦者明書卦相𩔖據繫辭有畫八卦之成</hi>
　<hi>文而言明伏犧造書契也言結繩者當如鄭注云為約事大大其繩事小小其繩王肅亦曰結繩識其政</hi>
　<hi>事是也言書契者鄭云書之於木刻其側為契各持其一後以相考合若結繩之為治孔無明説義或當</hi>
　<hi>然説文云文者物象之本也籍者借也借此簡書以記錄政事故曰籍蓋取諸夬夬者決也言文籍所以</hi>
　<hi>決斷宣揚王政是以夬繇曰揚于王庭繫辭云包犧氏之王天下又云作結繩而為㒺罟蓋取諸離彼謂</hi>
　<hi>結罔罟之繩與結為政之繩異也若然尚書緯及孝經讖皆云三皇無文字又班固馬融鄭𤣥王肅諸儒</hi>
　<hi>皆以為文籍初自五帝亦云三皇未有文字與此説不同何也又蒼頡造書出於世本蒼頡豈伏犧時乎</hi>
　<hi>且繫辭云黄帝堯舜為九事之目末乃云上古結繩而治後世聖人易之以書契是後世聖人即黄帝堯</hi>
<pb n="16b"/>
　<hi>舜何得為伏犧哉孔何所據而更與繫辭相反如此不同者藝文志曰仲尼沒而微言絶七十子喪而大</hi>
　<hi>義乖況遭秦焚書之後羣言競出其緯文鄙近不出聖人前賢共疑有所不取通人考正偽起哀平則孔</hi>
　<hi>君之時未有此緯何可引以為難乎其馬鄭諸儒以據文立説見後世聖人在九事之科便謂書起五帝</hi>
　<hi>自所見有異亦不可難孔也而繫辭云後世聖人在九事之下者有以而然案彼文先厯説伏犧神農蓋</hi>
　<hi>取下乃云黄帝堯舜垂衣裳而天下治蓋取諸乾坤是黄帝堯舜之事也又舟楫取渙服牛取隨重門取</hi>
　<hi>豫臼杵取小過弧矢取暌此五者時無所繫在黄帝堯舜時以否皆可以通也至於宫室𦵏與書契皆先</hi>
　<hi>言上古古者乃言後世聖人易之則別起事之端不指黄帝堯舜時以此𦵏事云古者不云上古而云易</hi>
　<hi>之以棺槨棺槨自殷湯而然非是彼時之驗則上古結繩何廢伏犧前也其蒼頡則説者不同故世本云</hi>
<pb n="17a"/>
　<hi>蒼頡作書司馬遷班固韋誕宋忠傅𤣥皆云蒼頡黄帝之史官也崔瑗曹植蔡邕索靖皆直云古之王也</hi>
　<hi>徐整云在神農黄帝之間譙周云在炎帝之世衛氏云當在庖犧蒼帝之世慎到云在庖犧之前張揖云</hi>
　<hi>蒼頡為帝王生於禪通之紀廣雅曰自開闢至獲麟二百七十六萬嵗分為十紀則大率一紀二十七萬</hi>
　<hi>六千年十紀者九頭一也五龍二也攝提三也合雒四也連通五也序命六也循蜚七也因提八也禪通</hi>
　<hi>九也疏仡十也如揖此言則蒼頡在獲麟前二十七萬六千餘年是説蒼頡其年代莫能有定亦不可以</hi>
　<hi>難孔也然紀自燧人而下揖以為自開闢而設又伏犧前六紀後三紀亦為據張揖慎到徐整等説亦不</hi>
　<hi>可以年斷其疏仡之紀似自黄帝為始耳又依易緯通卦驗燧人在伏犧前表計寘其刻曰蒼牙通靈昌</hi>
　<hi>之成孔演命明道經鄭𤣥注云刻謂刻石而記識之據此伏犧前已有文字矣又隂陽書稱天老對黄帝</hi>
<pb n="17b"/>
　<hi>云鳳皇之象首戴徳背負仁頸荷義膺抱信足履政尾繫武又山海經云鳳皇首文曰德背文曰義翼文</hi>
　<hi>曰順膺文曰仁腹文曰信又易繫辭云河出圖洛出書聖人則之是文字與天地竝興焉又韓詩外傳稱</hi>
　<hi>古封太山禪梁甫者萬餘人仲尼觀焉不能盡識又管子書稱管仲對齊桓公曰古之封太山者七十二</hi>
　<hi>家夷吾所識十二而已首有無懐氏封太山禪云云其登封者皆刻石紀號但逺者字有彫毁故不可識</hi>
　<hi>則夷吾所不識者六十家又在無懐氏前孔子覩而不識又多於夷吾是文字在伏犧之前已自乆逺何</hi>
　<hi>怪伏犧而有書契乎如此者蓋文字在三皇之前未用之教世至伏犧乃用造書契以代結繩之政是教</hi>
　<hi>世之用猶燧人有火中古用以燔黍捭豚後聖乃修其利相似文字理本有之用否隨世而漸也若然惟</hi>
　<hi>繫辭至神農始有噬嗑與益則伏犧時其卦未重當無雜卦而得有取諸夬者此自鄭𤣥等説耳案説卦</hi>
<pb n="18a"/>
　<hi>曰昔者聖人幽贊於神明而生蓍繫辭曰天生神物聖人則之則伏犧用蓍而筮矣故鄭注説卦亦曰昔</hi>
　<hi>者聖人謂伏犧文王也繫辭又曰十有八變而成卦是言爻皆三歸竒為三變十八變則六爻明矣則筮</hi>
　<hi>皆六爻伏犧有筮則有六爻何為不重而怪有夬卦乎</hi>伏犧神農黄帝之書謂<lb/>
　之三墳言大道也少昊顓頊髙辛唐虞之書謂之五<lb/>
　典言常道也音義<hi>神農炎帝也姜姓母曰文登以火徳王三皇之二也黄帝軒轅也姬</hi>
　<hi>姓少典之子母曰附寳以土德王三皇之三也史記云姓公孫名軒轅一號冇熊氏墳扶云反大也少詩</hi>
　<hi>照反昊胡老反少昊金天氏名摯字青陽一曰𤣥囂己姓黄帝之子母曰女節以金徳王五帝之最先顓</hi>
　<hi>音專頊許玉反顓頊髙陽氏姬姓黄帝之孫昌意之子母曰景僕謂之女樞以水德王五帝之二也髙辛</hi>
<pb n="18b"/>
　<hi>帝嚳也姬姓嚳口毒反母名不見以木徳王五帝之三也唐帝堯也姓伊耆氏堯初為唐侯後為天子都</hi>
　<hi>陶故號陶唐氏帝嚳之子帝摯之弟母曰慶都以火德王五帝之四也虞帝舜也姓姚氏國號有虞顓頊</hi>
　<hi>六世孫瞽瞍之子母曰握登以土徳王五帝之五也先儒解三皇五帝多與孔不同並見發題</hi>疏<hi>正義</hi>
　<hi>曰墳大也以所論三皇之事其道至大故曰言大道也以典者常也言五帝之道可以百代常行故曰言</hi>
　<hi>常道也此三皇五帝或舉徳號或舉地名或直指其人言及稱便不為義例顧氏引帝王世紀云神農母</hi>
　<hi>曰女登有神龍首感女登而生炎帝人身牛首黄帝母曰附寳見大電光繞北斗樞星附寳感而懐孕二</hi>
　<hi>十四月而生黄帝日角龍顔少昊金天氏母曰女節有星如虹下流意感而生少昊顓頊母曰景僕昌意</hi>
　<hi>正妃謂之女樞有星貫月如虹感女樞於幽房之宮而生顓頊堯母曰慶都觀河遇赤龍晻然隂風感而</hi>
<pb n="19a"/>
　<hi>有孕十四月而生堯又云舜母曰握登見大虹感而生舜此言謂之三墳謂之五典者因左傳有三墳五</hi>
　<hi>典之文故指而謂之然五帝之書皆謂之典則虞書臯陶謨益稷之屬亦應稱典所以別立名者若主論</hi>
　<hi>帝徳則以典為名其臣下所為隨義立稱其三墳直云言大道也五典直云言常道也不訓墳典之名者</hi>
　<hi>以墳大典常常訓可知故略之也常道所以與大道為異者以帝者公平天下其道可以常行故以典言</hi>
　<hi>之而皇優於帝其道不但可常行而已又更大於常故言墳也此為對例耳雖少有優劣皆是大道並可</hi>
　<hi>常行故禮運云以大道之行為五帝時也然帝號同天名所莫加優而稱皇者以皇是美大之名言大於</hi>
　<hi>帝也故後代措廟立主尊之曰皇生者莫敢稱焉而士庶祖父稱曰皇者以取美名可以通稱故也案左</hi>
　<hi>傳上有三墳五典下言墳是三皇之書典是五帝之書孔知然者案今堯典舜典是二帝二典推此二典</hi>
<pb n="19b"/>
　<hi>而丄則五帝當五典為五帝之書今三墳之書在五典之上數與三皇相當墳又大名與皇義相類故云</hi>
　<hi>三皇之書為三墳孔君必知三皇有書者案周禮外史職掌三皇五帝之書是其明文也鄭𤣥亦云其書</hi>
　<hi>即三墳五典但鄭𤣥以三皇無文或據後録定孔君以為書者記當時之事不可以在後追録若當時無</hi>
　<hi>書後代何以得知其道也此亦孔君所據三皇有文字之驗耳鄭𤣥注中候依運斗樞以伏犧女媧神農</hi>
　<hi>為三皇又云五帝座帝鴻金天髙陽髙辛唐虞氏知不爾者孔君既不依緯不可以緯難之又易興作之</hi>
　<hi>條不見冇女媧何以輙數又鄭𤣥云女媧修伏犧之道無改作則已上修舊者衆豈皆為皇乎既不數女</hi>
　<hi>媧不可不取黄帝以充三皇耳又鄭𤣥數五帝何以六人或為之説云徳協五帝座不限多少故六人亦</hi>
　<hi>名五帝若六帝何有五座而皇指大帝所謂耀魄寳止一而已本自無三皇何云三皇豈可三皇數人五</hi>
<pb n="20a"/>
　<hi>帝數座二文舛互自相乖阻也其諸儒説三皇或數燧人或數祝融以配犧農者其五帝皆自軒轅不數</hi>
　<hi>少昊斯亦非矣何燧人説者以為伏犧之前據易曰帝出於震震東方其帝太昊又云古者包犧氏之王</hi>
　<hi>天下也言古者制作莫先於伏犧何以燧人厠在前乎又祝融及顓頊以下火官之號金天已上百官之</hi>
　<hi>號以其徵五經無云祝融為皇者縱冇不過如共工氏共工有水瑞乃與犧農軒摯相類尚云霸其九州</hi>
　<hi>祝融本無此瑞何可數之乎左傳曰少昊之立鳳鳥適至於月令又在秋享食所謂白帝之室者也何為</hi>
　<hi>獨非帝乎故孔君以黄帝上數為皇少昊為五帝之首耳若然案今世本帝繫及大戴禮五帝德并家語</hi>
　<hi>宰我問太史公五帝本紀皆以黄帝為五帝此乃史籍明文而孔君不從之者孟軻曰信書不如其無書</hi>
　<hi>吾於武成取二三策而已言書以漸染之濫也孟軻已然况後之説者乎又帝繫本紀家語五帝徳皆云</hi>
<pb n="20b"/>
　<hi>少昊即黄帝子青陽是也顓頊黄帝孫昌意子帝嚳髙辛氏為黄帝曾孫𤣥嚻孫僑極子堯為帝嚳子舜</hi>
　<hi>為顓頊七世孫此等之書説五帝而以黄帝為首者原由世本經於暴秦為儒者所亂家語則王肅多私</hi>
　<hi>定大戴禮本紀出於世本以此而同蓋以少昊而下皆出黄帝故不得不先説黄帝因此謬為五帝耳亦</hi>
　<hi>由繫辭以黄帝與堯舜同事故儒者共數之焉孔君今者意以月令春曰太昊夏曰炎帝中央曰黄帝依</hi>
　<hi>次以為三皇又依繫辭先包犧氏王沒神農氏作又沒黄帝氏作亦文相次皆著作見於易此三皇之明</hi>
　<hi>文也月令秋曰少昊冬曰顓頊自此為五帝然皇帝是皇今言帝不云皇者以皇亦帝也別其美名耳太</hi>
　<hi>昊為皇月令亦曰其帝太昊易曰帝出於震是也又軒轅之稱黄帝猶神農之云炎帝神農於月令為炎</hi>
　<hi>帝不怪炎帝為皇何怪軒轅稱帝而梁主云書起軒轅同以燧人為皇其五帝自黄帝至堯而止知帝不</hi>
<pb n="21a"/>
　<hi>可以過五故曰舜非三皇亦非五帝與三王為四代而已其言與詩之為體不雅則風除皇已下不王則</hi>
　<hi>帝何有非王非帝以為何人乎典謨皆云帝曰非帝如何</hi>至于夏商周之書雖設<lb/>
　教不倫雅誥奥義其歸一揆音義<hi>夏禹天下號也以金徳王三王之最</hi>
　<hi>先商湯天下號也亦號殷以水徳王三王之二也周文王武王有天下號也以木徳王三王之三也誥故</hi>
　<hi>報反告也示也奥烏報反深也揆葵癸反度也</hi>疏<hi>正義曰既皇書稱墳帝書稱典除皇與帝墳典之外</hi>
　<hi>以次累陳故言至于夏商周三代之書雖復當時所設之教與皇及帝墳典之等不相倫類要其言皆是</hi>
　<hi>雅正辭誥有深奥之義其所歸趣與墳典一揆明雖事異墳典而理趣終同故所以同入尚書共為世教</hi>
　<hi>也孔君之意以墳典亦是尚書故此因墳典而及三代下云討論墳典斷自唐虞以下是墳典亦是尚書</hi>
<pb n="21b"/>
　<hi>之内而外史偏掌之者以其逺代故也此既言墳典不依外文連類解八索九丘而言三代之書厠於其</hi>
　<hi>間者孔意以墳典是尚書丘索是尚書外物欲先説尚書事訖然後及其外物故先言之也夏商周之書</hi>
　<hi>皆訓誥誓命之事言設教者以此訓誥誓命即為教而設故云設教也言不倫者倫類也三代戰爭不與</hi>
　<hi>皇帝等類若然五帝稱典三王劣而不倫不得稱典則三代非典不可常行何以垂法乎然三王世澆不</hi>
　<hi>如上代故隨事立名雖篇不目典理實是典故曰雅誥奥義其歸一揆即為典之謂也然三王之書惟無</hi>
　<hi>典謨以外訓誥誓命歌貢征範類猶有八獨言誥者以別而言之其類有八文從要約一誥兼焉何者以</hi>
　<hi>此八事皆有言以誥示故總謂之誥又言奥義者指其言謂之誥論其理謂之義故以義配焉言其歸一</hi>
　<hi>揆見三代自歸於一亦與墳典為一揆者况喻之義假譬人射莫不皆發志揆度於的猶如聖人立教亦</hi>
<pb n="22a"/>
　<hi>同揆度於至理故云一揆</hi>是故厯代寶之以為大訓疏<hi>正義曰顧命云越玉</hi>
　<hi>五重陳寶即以赤刀大訓在西序是寳之以為大訓之文彼注以典謨為之與此相當要六藝皆是此直</hi>
　<hi>為書者指而言之故彼注亦然也彼直周時寶之此知厯代者以墳典乆逺周尚寶之前代可知故言厯</hi>
　<hi>代耳</hi>八卦之説謂之八索求其義也九州之志謂之九<lb/>
　丘丘聚也言九州所有土地所生風氣所宜皆聚此<lb/>
　書也音義<hi>索所白反下同求也徐音素本或作素</hi>疏<hi>正義曰以墳典内外文而知其丘索</hi>
　<hi>與墳典文連故連而説之故總引傳文以充足己意且為於下見與墳典俱被黜削故説而以為首引言</hi>
　<hi>為論八卦事義之説者其書謂之八索其論九州之事所有志記者其書謂之九丘所以名丘者以丘聚</hi>
<pb n="22b"/>
　<hi>也言於九州當有土地所生之物風氣所宜之事莫不皆聚見於此書故謂之九丘焉然八卦言之説九</hi>
　<hi>州言之志不同者以八卦交互相説其理九州當州有所志識以此而不同此索謂求索亦為搜索以易</hi>
　<hi>八卦為主故易曰八卦成列象在其中矣因而重之爻在其中矣又曰八卦相盪是六十四卦三百八十</hi>
　<hi>四爻皆出於八卦就八卦而求其理則萬冇一千五百二十䇿天下之事得故謂之索非一索再索而已</hi>
　<hi>此索於左傳亦或謂之索説有不同皆後人失其真理妄穿鑿耳其九丘取名於聚義多如山丘故為聚</hi>
　<hi>左傳或謂之九區得為説當九州之區域義亦通也又言九州所有此一句與下為總即土地所生風氣</hi>
　<hi>所宜是所有也言土地所生即其動物植物大率土之所生不出此二者又云風氣所宜者亦與土地所</hi>
　<hi>生大同何者以九州各有土地有生與不生由風氣所宜與不宜此亦職方禹貢之類別而言之土地所</hi>
<pb n="23a"/>
　<hi>生若禹貢之厥貢厥篚也風氣所宜若職方其畜宜若干其民若干男若干女是也上墳典及索不別訓</hi>
　<hi>之以可知故略之丘訓既難又須別言九州所有已下故先訓之於下結義故云皆聚此書也</hi>春秋<lb/>
　左氏傳曰楚左史倚相能讀三墳五典八索九丘即<lb/>
　謂上世帝王之遺書也音義<hi>左史史官在左倚於綺反劉琴綺反相息亮反</hi>
　<hi>倚相楚靈王時史官</hi>疏<hi>正義曰以上因有外文言墳典丘索而謂之故引成文以證結之此昭十二年</hi>
　<hi>左傳楚靈王見倚相趨過告右尹子革以此辭知倚相是其名字蓋為太史而主記左動之事謂之左史</hi>
　<hi>不然或楚俗與諸國不同官多以左右為名或別有此左史乎彼子革答王云倚相臣問祈招之詩而不</hi>
　<hi>知若問逺焉其焉能知之彼以為倚相不能讀之此云能者以此據左傳成文因王言而引之假不能讀</hi>
<pb n="23b"/>
　<hi>事亦無妨况子革欲開諫王之路倚相未必不能讀也言此墳典丘索即此書是謂上世帝王遺餘之書</hi>
　<hi>也以楚王論時已在三王之末故云遺書其丘索知是前事亦不知在何代故直總言帝王耳</hi>先君<lb/>
　孔子生於周末覩史籍之煩文懼覽之者不一遂乃<lb/>
　定禮樂明舊章刪詩為三百篇約史記而修春秋讚<lb/>
　易道以黜八索述職方以除九丘音義<hi>刪色姦反</hi>疏<hi>正義曰既</hi>
　<hi>結申帝王遺書欲言孔子就而刋定孔子世家云安國是孔子十一世孫而上尊先祖故曰先君穀梁以</hi>
　<hi>為魯襄公二十一年冬十一月庚子孔子生左傳哀公十六年夏四月己丑孔子卒訃以周靈王時生敬</hi>
　<hi>王時卒故為周末上云文籍下云滅先代典籍此言史籍籍者古書之大名由文而有籍謂之文籍用史</hi>
<pb n="24a"/>
　<hi>所書謂之史籍可以為常故曰典籍義亦相通也但上因書契而言文下傷秦滅道以稱典於此言史者</hi>
　<hi>不但義通上下又以此史籍不必是先王正史是後代好事者作以此懼其不一故曰蓋有不知而作之</hi>
　<hi>者我無是也先言定禮樂者欲明孔子欲反於聖道以歸於一故先言其舊行可從者修而不改曰定就</hi>
　<hi>而減削曰刪準依其事曰約因而佐成曰贊顯而明之曰述各從義理而言獨禮樂不改者以禮樂聖人</hi>
　<hi>制作已無貴位故因而定之又云明舊章者即禮樂詩易春秋是也以易道職方與黜八索除九丘相對</hi>
　<hi>其約史記以刪詩書為偶其定禮樂文孤故以明舊章配之作文之體也易亦是聖人所作不言定者以</hi>
　<hi>易非如禮樂人之行事不須云定又因而為作十翼故云贊耳易文在下者亦為黜八索與除九丘相近</hi>
　<hi>故也為文之便不為義例孔子之脩六藝年月孔無明説論語曰吾自衛反魯然後樂正雅頌各得其所</hi>
<pb n="24b"/>
　<hi>則孔子以魯哀公十一年反魯為大夫十二年孟子卒孔子弔則致仕時年七十以後脩述也詩有序三</hi>
　<hi>百一十一篇全者三百五篇云三百者亦舉全數計職方在周禮夏官亦武帝時出於山巖屋壁即藏祕</hi>
　<hi>府世人莫見以孔君為武帝博士於祕府而見焉知必黜八索除九丘者以三墳五典本有八今序只有</hi>
　<hi>二典而已其三典三墳今乃寂寞明其除去既墳典書内之正尚有去者況書外乎故知丘索亦黜除也</hi>
　<hi>黜與除其義一也黜退不用而除去之必云贊易道以黜者以不有所興孰有所廢故也職方即周禮也</hi>
　<hi>上已云定禮樂即職方在其内別云述之以為除九丘舉其類者以言之則云述者以定而不改即是遵</hi>
　<hi>述非更有書以述之</hi>討論墳典斷自唐虞以下訖于周芟夷煩<lb/>
　亂翦截浮辭舉其宏綱撮其機要足以垂世立教典<lb/>
<pb n="25a"/>
　謨訓誥誓命之文凡百篇音義<hi>斷丁亂反訖居乙反又許乙反芟色咸反</hi>
　<hi>翦咨淺反撮七活反機本又作㡬典凡十五篇正典二攝十三十一篇亡謨莫胡反凡三篇正二攝一訓</hi>
　<hi>凡十六篇正二篇亡攝十四三篇亡誥凡三十八篇正八攝三十十八篇亡誓市制反凡十篇正八攝二</hi>
　<hi>一篇亡命凡十八篇正十二三篇亡攝六四篇亡</hi>疏<hi>正義曰言孔子既懼覽之者不一不但刪詩約</hi>
　<hi>史定禮贊易有所黜除而已又討整論理此三墳五典并三代之書也論語曰世叔討論之鄭以討論為</hi>
　<hi>整理孔君既取彼文義亦當然以書是亂物故就而整理之若然墳典周公制禮使外史掌之而孔子除</hi>
　<hi>之者蓋隨世不同亦可孔子之時墳典已雜亂故因去之左傳曰芟夷蘊崇之又曰俘翦惟命詩曰海外</hi>
　<hi>冇截此孔君所取之文也芟夷者據全代全篇似草隨次皆芟使平夷若自帝嚳已上三典三墳是芟夷</hi>
<pb n="25b"/>
　<hi>之文自夏至周雖有所留全篇去之而多者即芟夷也翦截者就代就篇辭冇浮者翦截而去之去而少</hi>
　<hi>者為翦截也舉其宏綱即上芟夷煩亂也撮其機要即上翦截浮辭也且宏綱云舉是據篇代大者言之</hi>
　<hi>機要云撮為就篇代之内而撮出之耳宏大也綱者網之索舉大綱則衆目隨之機者機關撮取其機關</hi>
　<hi>之要者斷自唐虞以下者孔無明説書緯以為帝嚳以上朴略難傳唐虞已来煥炳可法又禪讓之首至</hi>
　<hi>周五代一意故耳孔義或然典即堯典舜典謨即大禹謨臯陶謨訓即伊訓髙宗之訓誥即湯誥大誥誓</hi>
　<hi>即甘誓湯誓命即畢命顧命之等是也説者以書體例有十此六者之外尚有征貢歌範四者并之則十</hi>
　<hi>矣若益稷盤庚單言附於十事之例今孔不言者不但舉其機約亦自征貢歌範非君出言之名六者可</hi>
　<hi>以兼之此云凡百篇據序而數故耳或云百二篇者誤有所由以前漢之時有東萊張霸偽造尚書百兩</hi>
<pb n="26a"/>
　<hi>篇而為緯者附之因此鄭云異者其在大司徒大僕正乎此事為不經也鄭作書論依尚書緯云孔子求</hi>
　<hi>書得黄帝𤣥孫帝魁之書迄於秦穆公凡三千二百四十篇斷逺取近定可以為世法者百二十篇以百</hi>
　<hi>二篇為尚書十八篇為中候以為去三千一百二十篇以上取黄帝𤣥孫以為不可依用今所考覈尚書</hi>
　<hi>首自舜之末年以禪於禹上錄舜之得用之事由堯以為堯典下取舜禪之後以為爵讓得人故史體例</hi>
　<hi>別而不必君言若禹貢全非君言而禹身事受禪之後無入夏書之言是舜史自錄成一法後代因之耳</hi>
　所以恢𢎞至道示人主以軌範也帝王之制坦然明<lb/>
　白可舉而行三千之徒並受其義音義<hi>恢苦回反大也坦土但反</hi>
　疏<hi>正義曰此論孔子正理羣經已畢總而結之故為此言家語及史記皆云孔子弟子三千人故云三</hi>
<pb n="26b"/>
　<hi>千之徒也</hi>及秦始皇滅先代典籍焚書坑儒學士逃難解<lb/>
　散我先人用藏其家書于屋壁音義<hi>始皇名政二十六年初并六國</hi>
　<hi>自號始皇帝焚詩書在始皇之三十四年坑儒在三十五年坑苦庚反難乃旦反解音蟹</hi>疏<hi>正義曰言</hi>
　<hi>孔子既定此書後雖曰明白反遭秦始皇滅除之依秦本紀云秦王政二十六年平定天下尊為皇帝不</hi>
　<hi>復立諡以為初并天下故號始皇為滅先代典籍故云坑儒焚書以即位三十四年因置酒於咸陽宫丞</hi>
　<hi>相李斯奏請天下敢有藏詩書百家語者悉詣守尉雜燒之有敢偶語詩書者棄市令下三十日不燒黥</hi>
　<hi>為城旦制曰可是焚書也三十五年始皇以方士盧生求仙藥不得以為誹謗諸生連相告引四百六十</hi>
　<hi>餘人皆坑之咸陽是坑儒也又衛宏古文竒字序云秦改古文以為篆隷國人多誹謗秦患天下不從而</hi>
<pb n="27a"/>
　<hi>召諸生至者皆拜為郎凡七百人又密令冬月種𤓰於驪山硎谷之中温處瓜實乃使人上書曰瓜冬有</hi>
　<hi>實有詔天下博士諸生説之人人各異則皆使往視之而為伏機諸生方相論難因發機從上填之以土</hi>
　<hi>皆終命也我先人用藏其家書于屋壁者史記孔子世家云孔子生鯉字伯魚魚生伋字子思思生白字</hi>
　<hi>子上上生求字子家家生箕字子京京生穿字子髙髙生慎慎為魏相慎生鮒鮒為陳涉博士鮒弟子襄</hi>
　<hi>為惠帝博士長沙太守襄生中中生武武生延陵及安國為武帝博士臨淮太守家語序云子襄以秦法</hi>
　<hi>峻急壁中藏其家書是安國祖藏之</hi>漢室龍興開設學校旁求儒雅以<lb/>
　闡大猷濟南伏生年過九十失其本經口以傳授裁<lb/>
　二十餘篇以其上古之書謂之尚書百篇之義世莫<lb/>
<pb n="27b"/>
　得聞音義<hi>校户教反詩箋云鄭國謂學為校闡尺善反大也明也濟子禮反郡名也伏生名勝</hi>
　<hi>過古卧反後同傳直專反下傳之子孫同二十餘篇即馬鄭所注二十九篇也</hi>疏<hi>正義曰將言所藏之</hi>
　<hi>書得之所由故本之也言龍興者以易龍能變化故比之聖人九五飛龍在天猶聖人在天子之位故謂</hi>
　<hi>之龍興也言學校者校學之一名也故鄭詩序云子衿刺學校廢左傳云然明請毁鄉校是也漢書云惠</hi>
　<hi>帝除挟書之律立學興教招聘名士文景以後儒者更衆至武帝尤甚故云旁求儒雅詩小雅曰匪先民</hi>
　<hi>是程匪大猷是經彼注云猷道也大道即先王六籍是也伏生名勝為秦二世博士儒林傳云孝文帝時</hi>
　<hi>求能治尚書者天下無冇聞伏生治之欲召時伏生年已九十有餘老不能行於是詔太常使掌故臣鼂</hi>
　<hi>錯往受之得二十九篇即以教於齊魯之間是年過九十也案史記秦時焚書伏生壁藏之其後兵大起</hi>
<pb n="28a"/>
　<hi>流亡漢定天下伏生求其書亡數十篇獨得二十九篇以教于齊魯之間則伏生壁内得二十九篇而云</hi>
　<hi>失其本經口以傳授者蓋伏生初實壁内得之以教齊魯傳教既乆誦文則熟至其末年因其習誦或亦</hi>
　<hi>目暗至年九十鼂錯往受之時不執經而口授之故也又言裁二十餘篇者意在傷亡為少之文勢何者</hi>
　<hi>以數法隨所近而言之若欲多之當云得三十篇今裁二十餘篇言裁亦意以為少之辭又二十九篇自</hi>
　<hi>是計卷若計篇則三十四去泰誓猶有三十一案史記及儒林傳皆云伏生獨得二十九篇以教齊魯則</hi>
　<hi>今之泰誓非初伏生所得案馬融云泰誓後得鄭𤣥書論亦云民間得泰誓別錄曰武帝末民有得泰誓</hi>
　<hi>書於壁内者獻之與博士使讀説之數月皆起傳以教人則泰誓非伏生所傳而言二十九篇者以司馬</hi>
　<hi>遷在武帝之世見泰誓出而得行入於伏生所傳内故為史總之并云伏生所出不復曲別分析云民間</hi>
<pb n="28b"/>
　<hi>所得其實得時不與伏生所傳同也但伏生雖無此一篇而書傳有八百諸侯俱至孟津白魚入舟之事</hi>
　<hi>與泰誓事同不知為伏生先為此説不知為是泰誓出後後人加增此語案王充論衡及後漢史獻帝建</hi>
　<hi>安十四年黄門侍郎房宏等説云宣帝本始元年河内女子有壊老子屋得古文泰誓三篇論衡又云以</hi>
　<hi>掘地所得者今史漢書皆云伏生傳二十九篇則司馬遷時已得泰誓以并歸於伏生不得云宣帝時始</hi>
　<hi>出也則云宣帝時女子所得亦不可信或者爾時重得之故於後亦據而言之史記云伏生得二十九篇</hi>
　<hi>武帝記載今文泰誓末篇由此劉向之作別錄班固為儒林傳不分明因同於史記而劉向云武帝未得</hi>
　<hi>之泰誓理當是一而古今文不同者即馬融所云吾見書傳多矣凡諸所引今之泰誓皆無此言而古文</hi>
　<hi>皆有則古文為真亦復何疑但此先有張霸之徒偽造泰誓以藏壁中故後得而惑世也亦可今之泰誓</hi>
<pb n="29a"/>
　<hi>百篇之外若周書之例以於時實有觀兵之誓但不録入尚書故古文泰誓曰皇天震怒命我文考肅將</hi>
　<hi>天威大勲未集肆予小子發以爾友邦冢君觀政於商是也又云以其上古之書謂之尚書者此文繼在</hi>
　<hi>伏生之下則言以其上古之書謂之尚書此伏生意也若以伏生指解尚書之名名已先有有則當云名</hi>
　<hi>之尚書既言以其上古之書今先云以其則伏生意之所加則知尚字乃伏生所加也以尚解上則尚訓</hi>
　<hi>為上上者下所慕尚故義得為通也孔君既陳伏生此義於下更無是非明即用伏生之説故書此而論</hi>
　<hi>之馬融雖不見孔君此説理自然同故曰上古有虞氏之書故曰尚書是也王肅曰上所言史所書故曰</hi>
　<hi>尚書鄭氏云尚書上也尊而重之若天書然故曰尚書二家以尚與書相埒則上名不正出於伏生鄭𤣥</hi>
　<hi>依書緯以尚字是孔子所加故書贊曰孔子乃尊而命之曰尚書璿璣鈐云因而謂之書加尚以尊之又</hi>
<pb n="29b"/>
　<hi>曰書務以天言之鄭𤣥溺於書緯之説何冇人言而須繫之於天乎且孔君親見伏生不容不悉自云伏</hi>
　<hi>生以其上古之書謂之尚書何云孔子加也王肅曰上所言史所書則尚字與書俱有無先後既直云尚</hi>
　<hi>何以明上之所言書者以筆畫記之辭羣書皆是何知書要責史所為也此其不若前儒之説密耳云上</hi>
　<hi>古者亦無指定之目自伏生言之則於漢世仰遵前代自周已上皆是馬融云有虞氏為書之初耳若易</hi>
　<hi>厯三世則伏犧為上古文王為中古孔子為下古禮運鄭𤣥以先王食腥與易上古結繩同時為上古神</hi>
　<hi>農為中古五帝為下古其不相對則無例耳且太之與上為義不異禮以唐虞為太古以下有三代冠而</hi>
　<hi>推之為然是為不定則但今世已上仰之已古便為上古耳以書是本名尚是伏生所加故諸引書直云</hi>
　<hi>書曰若有配代而言則曰夏書無言尚書者</hi>至魯共王好治宮室壞孔子<lb/>
<pb n="30a"/>
　舊宅以廣其居於壁中得先人所藏古文虞夏商周<lb/>
　之書及傳論語孝經皆科斗文字王又升孔子堂聞<lb/>
　金石絲竹之音乃不壞宅音義<hi>共音恭亦作龔又作恭共王漢景帝之子</hi>
　<hi>名餘好呼報反下好古同壊音怪下同字林作<graphic n="KR2900" url="https://raw.githubusercontent.com/kanripo/KR-Gaiji/master/images/KR2900.png" mimeType="image/png"/>云公壞反毁也傳謂春秋也一云周易十翼非經謂之</hi>
　<hi>傳論如字又音倫科苦禾反科斗蟲名蝦蟆子書形似之</hi>疏<hi>正義曰欲云得百篇之由故序其事漢景</hi>
　<hi>帝之子名餘封於魯為王死諡曰共存日以居於魯近孔子宅好治宮室故欲裒益乃壞孔子舊宅以増</hi>
　<hi>廣其居於所壊壁内得安國先人所藏古文虞夏商周之書及傳論語孝經皆是科斗文字王雖得此書</hi>
　<hi>猶壊不止又升孔子廟堂聞金鐘石磬絲琴竹管之音以懼其神異乃止不復敢壊宅也上言藏家書於</hi>
<pb n="30b"/>
　<hi>屋壁此亦屋壁内得書也亦得及傳論語孝經等不從約云得尚書而煩文言虞夏商周之書者以壁内</hi>
　<hi>所得上有題目虞夏商周書其序直云書序皆無尚字故其目錄亦然故不云尚書而言虞夏商周之書</hi>
　<hi>安國亦以此知尚字是伏生所加推此壁内所無則書本無尚字明矣凡書非經則謂之傳言及傳論語</hi>
　<hi>孝經正謂論語孝經是傳也漢武帝謂東方朔云傳曰時然後言人不厭其言又漢東平王劉雲與其太</hi>
　<hi>師䇿書云傳曰陳力就列不能者止又成帝賜翟方進䇿書云傳曰髙而不危所以長守貴也是漢世通</hi>
　<hi>謂論語孝經為傳也以論語孝經非先王之書是孔子所傳説故謂之傳所以異於先王之書也上已云</hi>
　<hi>壞孔子舊宅又云乃不壞宅者初王意欲壞之已壞其屋壁聞八音之聲乃止餘者不壞明知已壞者亦</hi>
　<hi>不敢居故云乃不壤宅耳</hi>悉以書還孔氏科斗書廢已乆時人無<lb/>
<pb n="31a"/>
　能知者以所聞伏生之書考論文義定其可知者為<lb/>
　𨽻古定更以竹簡寫之増多伏生二十五篇伏生又<lb/>
　以舜典合於堯典益稷合於臯陶謨盤庚三篇合為<lb/>
　一康王之誥合於顧命復出此篇并序凡五十九篇<lb/>
　為四十六卷其餘錯亂摩滅弗可復知悉上送官藏<lb/>
　之書府以待能者音義<hi>隷音麗謂用隷書寫古文二十五篇謂虞書大禹謨夏書</hi>
　<hi>五子之歌𦙍征商書仲虺之誥湯誥伊訓太甲三篇咸有一徳説命三篇周書泰誓三篇武成旅獒微子</hi>
　<hi>之命蔡仲之命周官君陳畢命君牙冏命合舊音閤又如字下同臯音高本又作咎陶音遥本又作繇盤</hi>
<pb n="31b"/>
　<hi>歩干反本又作般復扶又反下同五十九篇即今所行五十八篇其一是百篇之序其餘錯亂摩滅謂虞</hi>
　<hi>書汩作九共九篇槀飫夏書帝告釐沃湯征汝鳩汝方商書夏社疑至臣扈典實明居肆命徂后沃丁咸</hi>
　<hi>又四篇伊陟原命仲丁河亶甲祖乙髙宗之訓周書分器旅巢命歸未嘉禾成王政將蒲姑賄肅慎之命</hi>
　<hi>亳姑凡四十二篇亡上時掌反</hi>疏<hi>正義曰既云王不壞宅以懼神靈因還其書已前所得言悉以書還</hi>
　<hi>孔氏則上傳論語孝經等皆還之故言悉也科斗書古文也所謂蒼頡本體周所用之以今所不識是古</hi>
　<hi>人所為故名古文形多頭麤尾細狀腹團圓似水蟲之科斗故曰科斗也以古文經秦不用故云廢已久</hi>
　<hi>矣時人無能知識者孔君以人無能知識之故已欲傳之故以所聞伏生之書比校起發考論古文之義</hi>
　<hi>考文而云義者以上下事義推考其文故云義也定其可知者就古文内定可知識者為隷古定不言就</hi>
<pb n="32a"/>
　<hi>伏生之書而云以其所聞者明用伏生書外亦考之故云可知者謂并伏生書外有可知不徒伏生書内</hi>
　<hi>而已言𨽻古者正謂就古文體而從𨽻定之存古為可慕以𨽻為可識故曰𨽻古以雖𨽻而猶古由此故</hi>
　<hi>謂孔君所傳為古文也古文者蒼頡舊體周世所用之文字案班固漢志及許氏説文書本有六體一曰</hi>
　<hi>指事上下二曰象形日月三曰形聲江河四曰會意武信五曰轉注考老六曰假借令長此造字之本也</hi>
　<hi>自蒼頡以至今字體雖變此本皆同古今不易也自蒼頡以至周宣皆蒼頡之體未聞其異宣王紀其史</hi>
　<hi>籀始有大篆十五篇號曰篆籀惟篆與蒼頡二體而已衞恒曰蒼頡造書觀於鳥跡因而遂滋則謂之字</hi>
　<hi>字有六義其文至於三代不改及秦用篆書焚燒先代典籍古文絶矣許慎説文言自秦有八體一曰大</hi>
　<hi>篆二曰小篆三曰刻符四曰蟲書五曰摹印六曰署書七曰殳書八曰𨽻書亡新居攝以應制作改定古</hi>
<pb n="32b"/>
　<hi>文使甄豐校定時有六書一曰古文孔子壁内書也二曰竒字即古字有異者三曰篆書即小篆下杜人</hi>
　<hi>程邈所作也四曰佐書秦隷書也五曰繆篆所以摹印也六曰鳥蟲書所以書幡信也由此而論即秦罷</hi>
　<hi>古文而有八體非古文矣以至亡新六書并八體亦用書之六體以造其字其亡新六書於秦八體用其</hi>
　<hi>小篆蟲書摹印𨽻書去其大篆刻符殳書署書而加以古文與竒字其刻符及署書蓋同摹印殳書同於</hi>
　<hi>繆篆大篆正古文之別以慕古故乃用古文與竒字而不用大篆也是孔子壁内古文即蒼頡之體故鄭</hi>
　<hi>𤣥云書初出屋壁皆周時象形文字今所謂科斗書以形言之為科斗指體即周之古文鄭𤣥知者若於</hi>
　<hi>周時秦世所有至漢猶當識之不得云無能知者又亡新古文亦云即孔氏壁内古文是其證也或以古</hi>
　<hi>文即大篆非也何者八體六書自大篆與古文不同又秦有大篆若大篆是古文不得云古文遂絶以此</hi>
<pb n="33a"/>
　<hi>知大篆非古文也六書古文與蟲書本別則蟲書非科斗書也鄭𤣥云周之象形文字者總指六書象科</hi>
　<hi>斗之形不謂六書之内一曰象形也又云更以竹簡寫之明留其壁内之本也顧氏云策長二尺四寸簡</hi>
　<hi>長一尺二寸増多伏生二十五篇者以壁内古文篇題殊別故知以舜典合於堯典益稷合於臯陶謨伏</hi>
　<hi>生之本亦壁内古文而合之者蓋以老而口授之時因誦而連之故殊耳其盤庚本當同卷故有并也康</hi>
　<hi>王之誥以一時之事連誦而同卷當以王出在應門之内為篇首及以王若曰庶邦亦誤失以伏生本二</hi>
　<hi>十八篇盤庚岀二篇加舜典益稷康王之誥凡五篇為三十三篇加所增二十五篇為五十八加序一篇</hi>
　<hi>為五十九故云復出此篇并序凡五十九篇此云為四十六卷者謂除序也下云定五十八篇既畢不更</hi>
　<hi>云卷數明四十六卷故爾又伏生二十九卷而序在外故知然矣此云四十六卷者不見安國明説蓋以</hi>
<pb n="33b"/>
　<hi>同序者同卷異序者異卷故五十八篇為四十六卷何者五十八篇内有太甲盤庚説命泰誓皆三篇共</hi>
　<hi>卷減其八又大禹謨臯陶謨益稷又三篇同序共卷其康誥酒誥梓材亦三篇同序共卷則又減四通前</hi>
　<hi>十二以五十八減十二非四十六卷而何其康王之誥乃與顧命別卷以別序故也其餘錯亂摩滅五十</hi>
　<hi>八篇外四十二篇也以不可復知亦上送官其可知者已用竹簡寫得其本亦俱送入府故在祕府得有</hi>
　<hi>古文也以後生可畏或賢聖間出故須藏之以待能整理讀之者</hi>承詔為五十九篇<lb/>
　作傳於是遂研精覃思博考經籍採摭羣言以立訓<lb/>
　傳約文申義敷暢厥㫖庶幾有補於將來音義<hi>為于偽反</hi>
　<hi>覃徒南反深也思息嗣反採本又作采摭之石反一音之若反敷芳夫反暢丑亮反</hi>疏<hi>正義曰安國時</hi>
<pb n="34a"/>
　<hi>為武帝博士孔君考正古文之日帝之所知亦既定訖當以聞於帝帝令注解故云承詔為五十九篇作</hi>
　<hi>傳以注者多言曰傳傳者傳通故也以傳名出自丘明賓牟賈對孔子曰史失其傳又喪服儒者皆云子</hi>
　<hi>夏作傳是傳名乆矣但大率秦漢之際多名為傳於後儒者以其傳多或有改之別云注解者仍有同者</hi>
　<hi>以當時之意耳説者為例云前漢稱傳於後皆稱注誤矣何者馬融王肅亦稱注名為傳傳何有例乎以</hi>
　<hi>聖道𢎞深當須詳悉於是研覈精審覃靜思慮以求其理冀免乖違既顧察經文又取證於外故須廣博</hi>
　<hi>推考羣經六籍又捃拾採摭羣書之言以此文證造立訓解為之作傳明不率爾雖復廣證亦不煩多為</hi>
　<hi>傳直約省文令得申盡其義明文要義通不假煩多也以此得申故能徧布通暢書之㫖意是辭達而已</hi>
　<hi>不求於煩既義暢而文要則觀者曉悟故云庶㡬有所補益於將來讀之者得悟而有益也敷布也厥其</hi>
<pb n="34b"/>
　<hi>也庶幸也㡬冀也爾雅有訓既云經籍又稱羣言者經籍五經是也羣言子史是也以書與經籍理相因</hi>
　<hi>通故云博考子史時有所須故云採摭耳案孔君此傳辭㫖不多是約文也要文無不解是申義也其義</hi>
　<hi>既申故云敷暢其義之㫖趣耳考其此注不但言少書之為言多須詁訓而孔君為例一訓之後重訓者</hi>
　<hi>少此亦約文也</hi>書序序所以為作者之意昭然義見宜相附<lb/>
　近故引之各冠其篇首定五十八篇既畢會國有巫<lb/>
　蠱事經籍道息用不復以聞傳之子孫以貽後代若<lb/>
　好古博雅君子與我同志亦所不隱也音義<hi>為于偽反又如</hi>
　<hi>字見賢遍反冠工亂反巫蠱漢武帝末征和中江充造蠱敗戾太子故經籍道息焉巫音無蠱音古貽以</hi>
<pb n="35a"/>
　<hi>之反遺也</hi>疏<hi>正義曰孔君既言已立傳之意又當斟酌所宜而書序雖名為序不是總陳書意汎論乃</hi>
　<hi>篇篇各序作意但作序者不敢厠於正經故謙而聚於下而注述者不可代作者之謙須從利益而欲分</hi>
　<hi>之從便云序序所以當篇為作此書之意則是當篇作意觀序而昭然意義顯見既義見由序宜各與其</hi>
　<hi>本篇相從附近不宜聚於一處故毎篇引而分之各冠加於篇首令意昭見序既分散損其一篇故定五</hi>
　<hi>十八篇然此本承詔而作作畢當以上奏聞知但會值國家有巫蠱之事好愛經籍之道滅息假奏亦不</hi>
　<hi>能行用為此之故不復以此傳奏聞亦以既傳成不得聞上惟自傳於已之子孫以遺與後世之人使行</hi>
　<hi>之亦不敢望後世必行故云若後世有好愛古道廣博學問志懐雅正如此之君子冀能與我同於慕古</hi>
　<hi>之志以行我道我道得此人流行亦所以傳不隠蔽是𢎞道由人也言巫蠱者王制曰執左道以亂政者</hi>
<pb n="35b"/>
　<hi>殺鄭𤣥注云左道謂巫蠱之屬以非正道故謂之左道以蠱皆巫之所行故云巫蠱蠱者總名左傳云惑</hi>
　<hi>蠱其君則蠱者怪惑之名指體則藥毒害人者是若行符厭俗之為魅令人蠱惑夭年傷性皆是也依漢</hi>
　<hi>書此時武帝末年上已年老淫惑鬼神崇信巫術由此姦人江充因而行詐先於太子宫埋桐人告上云</hi>
　<hi>太子宫有蠱氣上信之使江充治之於太子宮果得桐人太子知己不為此以江充故為䧟己因而殺之</hi>
　<hi>而帝不知太子實心謂江充言為實即詔丞相劉屈氂發三輔兵討之太子釋長安囚與鬭不勝而出走</hi>
　<hi>奔湖遂自殺此即巫蠱事也言不隱者不謂恐隱藏已道以已道人所不知懼其幽隱人能行之使顯為</hi>
　<hi>不隱蔽耳易曰謙謙君子仁者好謙而孔君自作揄揚云君子知己者亦意在教世欲令人覩此言知己</hi>
　<hi>傳是深逺因而有所曉寤令之有益故不可以茍謙也亦猶孔子曰何有於我㢤</hi>
<pb n="36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書序<lb/>
<pb n="37a"/>
　尚書序考證<lb/>
古者伏犧氏之王天下也疏其緯文鄙近不出聖人前<lb/>
　賢共疑有所不取通人考正偽起哀平則孔君之時<lb/>
　未有此緯何可引以為難乎○<hi>臣召南</hi>按漢人注經<lb/>
　大有功於聖籍其過則在執緯以誣經唐人疏經亦<lb/>
　大有功於前賢其過則在屈經以從注若此疏原本<lb/>
　張衡力闢邪説可謂懸諸日月而不刋者矣夫安國<lb/>
　當孝武時未嘗有緯况可誣緯為孔子所作乎穎達<lb/>
<pb n="37b"/>
　於此序毅然呵之乃其疏毛詩疏禮記又曲䕶康成<lb/>
　箋注凡所引緯必巧為附會以伸其説是何意也宋<lb/>
　歐陽修嘗言孔疏所載既博所擇不精欲刪䜟緯之<lb/>
　文然後經義純一無雜至言哉<lb/>
伏犧神農黄帝之書謂之三墳言大道也少昊顓頊髙<lb/>
　辛唐虞之書謂之五典言常道也○王應麟曰前言<lb/>
　謂臯夔稷契有何書可讀理實未然黄帝顓頊之道<lb/>
　在丹書武王所以端絻東面而受於師尚父也少皡<lb/>
<pb n="38a"/>
　氏之紀官夫子所以見郯子而學也孰謂無書可讀<lb/>
　哉<lb/>
　疏按周禮外史職掌三皇五帝之書○<hi>臣浩</hi>按監本<lb/>
　作小史掌三皇五帝之書非也小史但掌邦國之志<lb/>
　奠繫世辨昭穆耳今据周禮改正<hi>臣召南</hi>按孔疏引<lb/>
　周禮外史所掌以証三皇五帝之書可謂確當但周<lb/>
　禮祗云三皇五帝之書不云皇名三墳帝名五典也<lb/>
　左傳所謂左史倚相能讀三墳五典八索九丘者亦<lb/>
<pb n="38b"/>
　無明文孰為三皇之書孰為五帝之書故康成注周<lb/>
　禮但引左傳而不實指其名至杜預注左傳但云皆<lb/>
　古書名并不略援周禮葢其慎也左傳正義亦出穎<lb/>
　達之手先引孔傳此文旁及賈逵馬融康成三説而<lb/>
　斷之云此諸家者各以意言無正騐杜所不信較此<lb/>
　疏為尤確矣<lb/>
述職方以除九丘○劉敞曰虞書有九共九篇應作九<lb/>
　<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>古文<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>作□與共相近故誤傳以為共耳孔序曰<lb/>
<pb n="39a"/>
　述職方以除九丘按職方氏之書一官所守耳周禮<lb/>
　出於周公仲尼未嘗刪述而云除九丘乎<lb/>
用藏其家書於屋壁疏子襄以秦法峻急壁中藏其家<lb/>
　書是安國祖藏之○<hi>臣召南</hi>按藏書於壁説亦不同<lb/>
　此疏作子襄是孔鮒弟即家語所謂孔騰也漢記尹<lb/>
　敏傳云是孔鮒隋書志云是孔惠陸氏經典釋文亦<lb/>
　然<lb/>
為𨽻古定疏正謂就古文體而從𨽻定之○鄭樵曰古<lb/>
<pb n="39b"/>
　文之別十有三而科斗者特水蟲也古文之體不一<lb/>
　漢儒總謂之科斗今之所謂古文者有上古之文科<lb/>
　斗之類是也有中古之文史籕大篆是也有𨽻古之<lb/>
　文孔安國以𨽻存古是也皆謂之古文<lb/>
書序序所以為作者之意○朱子曰小序斷不是孔子<lb/>
　作又曰是周秦間低手人作金履祥曰方漢初時泰<lb/>
　誓且有偽書何况書序之類孫寶侗曰逸書之名亦<lb/>
　多不典如左傳定四年祝佗告萇𢎞其言魯曰命以<lb/>
<pb n="40a"/>
　伯禽言衞曰命以康誥言晉曰命以唐誥是則伯禽<lb/>
　之命康誥唐誥周書之三篇孔子所必録也為書序<lb/>
　者不知不列篇名於百篇之内疎漏顯然是則不但<lb/>
　書序可疑并百篇之名亦未可信矣顧炎武曰今攷<lb/>
　傳記引書並無序所亡四十二篇之文則篇名葢未<lb/>
　可信<hi>臣召南</hi>按書序不知誰作與安國同時而信書<lb/>
　序者有司馬遷於夏商周本紀中凡逸篇之名俱載<lb/>
　<lb/>
<pb n="40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書序考證<lb/>
<pb n="41a"/>
　尚書注疏原目<lb/>
虞書音義<hi>凡十六篇十一篇亡五篇見存</hi>
　堯典第一疏<hi>古文尚書堯典第一一正義曰檢古本并石經直言堯典第  無古文尚書以</hi>
　<hi>孔君從隸古仍號古文故後人因而題於此以別伏生所出大小夏侯及歐陽所傳為今文故也堯典第</hi>
　<hi>一篇之名當與衆篇相次第訓為次也於次第之内而處一故曰堯典第一以此第一者以五帝之末接</hi>
　<hi>三王之初典策既備因機成務交代揖讓以垂無為故為第一也然書者理由舜史勒成一家可以為法</hi>
　<hi>上取堯事下終禪禹以至舜終皆為舜史所錄其堯舜之典多陳行事之狀其言寡矣禹貢即全非君言</hi>
　<hi>準之後代不應入書此其一體之異以此禹之身事於禪後無入夏書之理自甘誓已下皆多言辭則古</hi>
<pb n="41b"/>
　<hi>史所書於是乎始知五子之歌亦非上言典書草創以義而錄但致言有本各隨其事檢其此體為例有</hi>
　<hi>十一曰典二曰謨三曰貢四曰歌五曰誓六曰誥七曰訓八曰命九曰征十曰範堯典舜典二篇典也大</hi>
　<hi>禹謨臯陶謨二篇謨也禹貢一篇貢也五子之歌一篇歌也甘誓泰誓三篇湯誓牧誓費誓泰誓八篇誓</hi>
　<hi>也仲虺之誥湯誥大誥康誥酒誥召誥洛誥康王之誥八篇誥也伊訓一篇訓也説命三篇微子之命蔡</hi>
　<hi>仲之命顧命畢命冏命文侯之命九篇命也𦙍征一篇征也洪範一篇範也此各隨事而言益稷亦謨也</hi>
　<hi>因其人稱言以別之其太甲咸有一德伊尹訓道王亦訓之類盤庚亦誥也故王肅云不言誥何也取其</hi>
　<hi>徙而立功非但錄其誥髙宗肜日與訓序連文亦訓辭可知也西伯戡黎云祖伊恐奔告于受亦誥也武</hi>
　<hi>成云識其政事亦誥也旅獒戒王亦訓也金縢自為一體祝亦誥辭也梓材酒誥分出亦誥也多士以王</hi>
<pb n="42a"/>
　<hi>命誥自然誥也無逸戒王亦訓也君奭周公誥召公亦誥也多方周官上誥於下亦誥也君陳君牙與畢</hi>
　<hi>公之類亦命也呂刑陳刑告王亦誥也書篇之名因事而立既無體例隨便為文其百篇次第於序孔鄭</hi>
　<hi>不同孔以湯誓在夏社前於百篇為第二十六鄭以為在臣扈後第二十九孔以咸有一徳次太甲後第</hi>
　<hi>四十鄭以為在湯誥後第三十二孔以蔡仲之命次君奭後第八十三鄭以為在費誓前第九十六孔以</hi>
　<hi>周官在立政後第八十八鄭以為在立政前第八十六孔以費誓在文侯之命後第九十九鄭以為在呂</hi>
　<hi>刑前第九十七不同者孔依壁内篇次及序為文鄭依賈氏所奏別錄為次孔未入學官以此不同考論</hi>
　<hi>次第孔義是也</hi>虞書疏<hi>正義曰堯典雖曰唐事本以虞史所錄末言舜登庸由堯故追堯作典非</hi>
　<hi>唐史所錄故謂之虞書也鄭𤣥云舜之美事在於堯時是也案馬融鄭𤣥王肅別錄題皆曰虞夏書以虞</hi>
<pb n="42b"/>
　<hi>夏同科雖虞事亦連夏此直言虞書本無尚書之題也案鄭序以為虞夏書二十篇商書四十篇周書四</hi>
　<hi>十篇贊云三科之條五家之教是虞夏同科也其孔於禹貢註云禹之王以是功故為夏書之首則禹夏</hi>
　<hi>別題也以上為虞書則十六篇又帝告釐沃湯征汝鳩汝方於鄭𤣥為商書而孔并於𦙍征之下或以為</hi>
　<hi>夏事猶西伯戡黎則夏書九篇商書三十五篇此與鄭異也或孔因帝告以下五篇亡并註於夏書不廢</hi>
　<hi>猶商書乎別文所引皆云虞書曰夏書曰無并言虞夏書者又伏生雖有一虞夏傳以外亦有虞傳夏傳</hi>
　<hi>此其所以宜別也此孔依虞夏各別而存之莊八年左傳云夏書曰臯陶邁種徳僖二十四年左傳引夏</hi>
　<hi>書曰地平天成二十七年引夏書賦納以言襄二十六年引夏書曰與其殺不辜寜失不經皆在大禹謨</hi>
　<hi>臯陶謨當云虞書而云夏書者以事關禹故引為夏書若洪範以為周書以箕子至周商人所陳而傳引</hi>
<pb n="43a"/>
　<hi>之即曰商書也案壁内所得孔為傳者凡五十八篇為四十六卷三十三篇與鄭注同二十五篇増多鄭</hi>
　<hi>注也其二十五篇者大禹謨一五子之歌二𦙍征三仲虺之誥四湯誥五伊訓六太甲三篇九咸有一徳</hi>
　<hi>十説命三篇十三泰誓三篇十六武成十七旅獒十八微子之命十九蔡仲之命二十周官二十一君陳</hi>
　<hi>二十二畢命二十三君牙二十四冏命二十五但孔君所傳值巫蠱不行以終前漢諸儒知孔本有五十</hi>
　<hi>八篇不見孔傳遂有張霸之徒於鄭注之外偽造尚書凡二十四篇以足鄭注三十四篇為五十八篇其</hi>
　<hi>數雖與孔同其篇有異孔則於伏生所傳二十九篇内無古文泰誓除序尚二十八篇分出舜典益稷盤</hi>
　<hi>庚二篇康王之誥為三十三増二十五篇為五十八篇鄭𤣥則於伏生二十九篇之内分出盤庚二篇康</hi>
　<hi>王之誥又泰誓三篇為三十四篇更增益偽書二十四篇為五十八所增益二十四篇者則鄭注書序舜</hi>
<pb n="43b"/>
　<hi>典一汩作二九共九篇十一大禹謨十二益稷十三五子之歌十四𦙍征十五湯誥十六咸有一徳十七</hi>
　<hi>典寳十八伊訓十九肆命二十原命二十一武成二十二旅獒二十三冏命二十四以此二十四為十六</hi>
　<hi>卷以九共九篇共卷除八篇故為十六故藝文志劉向別錄云五十八篇藝文志又云孔安國者孔子後</hi>
　<hi>也悉得其書以古文又多十六篇篇即卷也即是偽書二十四篇也劉向作別錄班固作藝文志並云此</hi>
　<hi>言不見孔傳也劉歆作三統歴論武王伐紂引今文泰誓云丙午逮師又引武成越若來三月五日甲子</hi>
　<hi>咸劉商王受並不與孔同亦不見孔傳也後漢初賈逵奏尚書疏云流為烏是與孔亦異也馬融書序云</hi>
　<hi>經傳所引泰誓泰誓並無此文又云逸十六篇絶無師説是融亦不見也服䖍杜預注左傳亂其紀綱並</hi>
　<hi>云夏桀時服䖍杜預皆不見也鄭𤣥亦不見之故注書序舜典云入麓伐木注五子之歌云避亂於洛汭</hi>
<pb n="44a"/>
　<hi>注𦙍征云𦙍征臣名又注禹貢引𦙍征云厥篚𤣥黄昭我周王又注咸有一徳云伊陟臣扈曰又注典寶</hi>
　<hi>引伊訓云載孚在亳又曰征是三朡又注旅獒云獒讀曰豪謂是酋豪之長又古文有仲虺之誥太甲説</hi>
　<hi>命等見在而云亡其汩作典寶之等一十三篇見亡而云已逸是不見古文也案伏生所傳三十四篇者</hi>
　<hi>謂之今文則夏侯勝夏侯建歐陽和伯等三家所傳及後漢末蔡邕所勒石經是也孔所傳者膠東庸生</hi>
　<hi>劉歆賈逵馬融等所傳是也鄭𤣥書贊云我先師棘子下生安國亦好此學衛賈馬二三君子之業則雅</hi>
　<hi>才好博既宣之矣又云歐陽氏失其本義今疾此蔽冒猶復疑惑未悛是鄭意師祖孔學傳授膠東庸生</hi>
　<hi>劉歆賈逵馬融等學而賤夏侯歐陽等何意鄭注尚書亡逸並與孔異篇數並與三家同又劉歆賈逵馬</hi>
　<hi>融之等並傳孔學云十六篇逸與安國不同者良由孔注之後其書散逸傳注不行以庸生賈馬之等惟</hi>
<pb n="44b"/>
　<hi>傳孔學經文三十三篇故鄭與三家同以為古文而鄭承其後所注皆同賈逵馬融之學題曰古文尚書</hi>
　<hi>篇與夏侯等同而經字多異夏侯等書宅嵎夷為宅嵎䥫昧谷曰栁谷心腹腎腸曰憂腎陽劓刵劅剠云</hi>
　<hi>臏宫劓割頭庶剠是鄭注不同也三家之學傳孔業者漢書儒林傳云安國傳都尉朝子俊俊傳膠東庸</hi>
　<hi>生生傳清河胡常常傳徐敖敖傳王璜及塗惲惲傳河南桑欽至後漢初衛賈馬亦傳孔學故書贊云自</hi>
　<hi>世祖興後漢衛賈馬二三君子之業是也所得傳者三十三篇古經亦無其五十八篇及傳説絶無傳者</hi>
　<hi>至晉世王肅注書始似竊見孔傳故注亂其紀網為夏太康時又晉書皇甫謐傳云姑子外弟梁栁邊得</hi>
　<hi>古文尚書故作帝王世紀往往載孔傳五十八篇之書晉書又云晉太保公鄭沖以古文授扶風蘇愉愉</hi>
　<hi>字休預預授天水梁栁字洪季即謐之外弟也季授城陽臧曹字彦始始授郡守子汝南梅頤字仲真又</hi>
<pb n="45a"/>
　<hi>為豫章内史遂於前晉奏上其書而施行焉時已亡失舜典一篇晉末范甯為解時己不得焉至齊蕭鸞</hi>
　<hi>建武四年姚方興於大航頭得而獻之議者以為孔安國之所注也值方興有罪事亦隨寢至隋開皇二</hi>
　<hi>年購募遺典乃得其篇焉然孔注之後厯及後漢之末無人傳説至晉之初猶得存者雖不列學官散在</hi>
　<hi>民間事雖久逺故得猶存</hi>孔氏傳<hi>傳即注也以傳述為/義舊説漢已前稱傳</hi>疏<hi>正義曰以注者</hi>
　<hi>多門故云某氏以別衆家或當時自題孔氏亦可以後人辨之</hi>
　舜典第二音義<hi>王氏注相承云梅賾上孔氏傳古文尚書云舜典一篇時以王肅注頗類</hi>
　<hi>孔氏故取王注從眘徽五典以下為舜典以續孔傳徐仙氏亦音此本今依舊音之</hi>
　大禹謨第三音義<hi>徐云本虞書總為一卷凡一十二卷今依七志七錄為十卷</hi>
<pb n="45b"/>
　臯陶謨第四<lb/>
　益稷第五<lb/>
夏書<lb/>
　禹貢第一<lb/>
　甘誓第二<lb/>
　五子之歌第三<lb/>
　𦙍征第四<lb/>
商書音義<hi>凡三十四篇十七篇存</hi>
<pb n="46a"/>
　湯誓第一<lb/>
　仲虺之誥第二<lb/>
　湯誥第三<lb/>
　伊訓第四<lb/>
　太甲上第五<lb/>
　太甲中第六<lb/>
　太甲下第七<lb/>
　咸有一德第八<lb/>
<pb n="46b"/>
　盤庚上第九<lb/>
　盤庚中第十<lb/>
　盤庚下第十一<lb/>
　説命上第十二<lb/>
　説命中第十三<lb/>
　説命下第十四<lb/>
　髙宗肜日第十五<lb/>
　西伯戡黎第十六<lb/>
<pb n="47a"/>
　微子第十七<lb/>
周書<lb/>
　泰誓上第一<lb/>
　泰誓中第二<lb/>
　泰誓下第三<lb/>
　牧誓第四<lb/>
　武成第五<lb/>
　洪範第六<lb/>
<pb n="47b"/>
　旅獒第七<lb/>
　金縢第八<lb/>
　大誥第九<lb/>
　微子之命第十<lb/>
　康誥第十一<lb/>
　酒誥第十二<lb/>
　梓材第十三<lb/>
　召誥第十四<lb/>
<pb n="48a"/>
　洛誥第十五<lb/>
　多士第十六<lb/>
　無逸第十七<lb/>
　君奭第十八<lb/>
　蔡仲之命第十九<lb/>
　多方第二十<lb/>
　立政第二十一<lb/>
　周官第二十二<lb/>
<pb n="48b"/>
　君陳第二十三<lb/>
　顧命第二十四<lb/>
　康王之誥第二十五<lb/>
　畢命第二十六<lb/>
　君牙第二十七<lb/>
　冏命第二十八<lb/>
　呂刑第二十九<lb/>
　文侯之命第三十<lb/>
<pb n="49a"/>
　費誓第三十一<lb/>
　秦誓第三十二<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書注疏原目<lb/>
<pb n="50a"/>
　尚書注疏原目考證<lb/>
虞書音義凡十六篇十一篇亡五篇見存○<hi>臣浩</hi>按此<lb/>
　段音義監本刻在堯典第一之下非也堯典祗一篇<lb/>
　安得有十六篇乎此總計虞書自堯典舜典至九共<lb/>
　九篇凡十六篇耳今改正<lb/>
堯典第一疏禹貢即全非君言凖之後代不應入書○<lb/>
　<hi>臣召南</hi>按孔疏殊誤左右史分記言動尚書重在紀<lb/>
　言此亦論其大致則然在古人原無一定之例也且<lb/>
<pb n="50b"/>
　疏謂甘誓以下始多言辭右史所書於是乎始斯又<lb/>
　誤矣武成金縢不專敘事乎<lb/>
虞書疏非唐史所録故謂之虞書也○顧炎武曰竊疑<lb/>
　古時有堯典無舜典有夏書無虞書而堯典亦夏書<lb/>
　也孟子引二十有八載而謂之堯典左傳所引虞書<lb/>
　皆謂之夏書周語内史過引衆非元后何戴二句亦<lb/>
　謂之夏書則後之目為虞書者贅矣何則記此書必<lb/>
　出於夏之史臣雖傳之自唐而潤色成文不無待於<lb/>
<pb n="51a"/>
　後人故篇首言曰若稽古以古為言明非當日之記<lb/>
　也世更三聖事同一家以夏之臣追記二帝之事不<lb/>
　謂之夏書而何<lb/>
　又疏按壁内所得孔為傳者凡五十八篇○顧炎武<lb/>
　曰漢時尚書今文與古文為二而古文又自有二藝<lb/>
　文志曰尚書古文經四十六卷為五十七篇師古曰<lb/>
　安國承詔作傳引序各冠其篇首定五十八篇鄭元<lb/>
　序贊云後又亡其一篇故五十七藝文志又曰經二<lb/>
<pb n="51b"/>
　十九卷大小夏侯二家歐陽經三十二卷師古曰此<lb/>
　二十九卷伏生傳授者此今文與古文為二也儒林<lb/>
　傳曰世所傳百兩篇者出東萊張覇成帝時求其古<lb/>
　文者覇以能為百兩徴以中書校之非是此又孔氏<lb/>
　古文與張覇之書為二也後漢書儒林傳曰孔僖魯<lb/>
　人也自安國以下世傳古文尚書又曰扶風杜林傳<lb/>
　古文尚書林同郡賈逵為之作訓馬融作傳鄭元注<lb/>
　解由是古文尚書遂顯於世然則安國所傳以至孔<lb/>
<pb n="52a"/>
　僖者竟無其傳而杜林賈逵馬融鄭元則不見安國<lb/>
　傳而為之作訓作傳作注解此則孔鄭之學又當為<lb/>
　二而無可考矣<hi>臣召南</hi>按張覇之百兩篇偽古文也<lb/>
　而賈馬鄭所解之古文則就伏生所傳之二十八篇<lb/>
　其字句稍異於歐陽夏侯三家故亦稱古文尚書耳<lb/>
　然賈馬鄭皆未見古文全經亦並未見孔傳是以注<lb/>
　解不同穎達疏詳核矣<lb/>
　又疏姑子外弟梁栁邊得古文尚書○<hi>臣召南</hi>按邊<lb/>
<pb n="52b"/>
　字衍文梁栁即皇甫謐姑子外弟也但推詳文義姑<lb/>
　子上似脱從字言謐從栁得古文尚書乃作帝王世<lb/>
　紀耳<lb/>
　又疏至隋開皇二年購募遺典○鄭樵曰古文遭秦<lb/>
　而失其半其半存者又𨼆而不見自漢武征和二年<lb/>
　巫蠱事起至隋開皇二年凡六百七十餘嵗然後五<lb/>
　十八篇得傳於學者而大備自開皇二年至唐天寶<lb/>
　三載又百六十餘嵗始改古𨽻而從今文馬端臨曰<lb/>
<pb n="53a"/>
　唐藝文志有今文尚書十三卷注言元宗詔集賢學<lb/>
　士衛包改古文從今文然則漢所謂古文者科斗書<lb/>
　今文者𨽻書也唐所謂古文者𨽻書今文者世所通<lb/>
　用之俗字也<lb/>
　<lb/>
　<lb/>
　<lb/>
　<lb/>
<pb n="53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書注疏原目考證<lb/>
<pb n="54a"/>
　尚書注解傳述人<lb/>
　　唐國子博士兼太子中允贈齊州刺史呉縣開國男陸徳明錄<lb/>
　書者本王之號令右史所記孔子刪録斷自唐虞下<lb/>
　訖秦穆典謨訓誥誓命之文凡百篇而為之序及秦<lb/>
　禁學孔子之末孫惠壁藏之<hi>家語云孔騰字子襄畏秦法峻急藏尚書孝經</hi>
　<hi>論語於夫子舊堂壁中漢紀尹敏傳以為孔鮒藏之</hi>漢興欲立尚書無能通者<lb/>
　聞濟南伏生<hi>名勝故秦博士</hi>傳之文帝欲徴時年已九十餘<lb/>
　不能行於是詔太常使掌故晁錯受焉<hi>古文尚書云伏生年老不</hi>
<pb n="54b"/>
　<hi>能正言言不可曉使其女傳言教錯</hi>伏生失其本經口誦二十九篇傳<lb/>
　授<hi>漢書云伏生為秦禁書壁藏之漢定伏生求其書亡數十篇獨得二十九篇以教齊魯之間</hi>以<lb/>
　其上古之書謂之尚書<hi>鄭𤣥以為孔子撰書尊而命之曰尚書尚者上也蓋言若</hi>
　<hi>天書然王肅云上所言下為史所書故曰尚書</hi>伏生授濟南張生千乘歐陽<lb/>
　生<hi>字和伯千乘人</hi>生授同郡兒寛<hi>御史大夫</hi>寛又從孔安國受業<lb/>
　以授歐陽生之子<hi>歐陽大小夏侯尚書皆出於寛</hi>歐陽氏世傳業至<lb/>
　曾孫髙作尚書章句為歐陽氏學髙孫地餘<hi>字長賓侍中少</hi>
　<hi>府</hi>以書授元帝傳至歐陽歙<hi>字正思後漢大司徒</hi>歙以上八世<lb/>
<pb n="55a"/>
　皆為博士濟南林尊<hi>字長賓為博士論石渠官至少府太子太傅</hi>受尚書<lb/>
　於歐陽髙以授平當<hi>字子思下邑人徙平陵官至丞相封侯子晏亦明經至大司徒</hi>
　及陳翁生<hi>梁人信都太傅家世傳業</hi>翁生授殷崇<hi>琅邪人為博士</hi>及龔勝<lb/>
　<hi>字君賓楚人右扶風</hi>當授朱普<hi>字公文九江/人為博士</hi>及鮑宣<hi>字子都勃海人官至</hi>
　<hi>司𨽻</hi>後漢濟隂曹曾<hi>字伯山諫大夫</hi>受業於歐陽歙傳其子祉<lb/>
　<hi>河南尹</hi>又陳留陳弇<hi>字叔明受/業於丁鴻</hi>樂安牟長<hi>字君髙河内太守中散大</hi>
　<hi>夫</hi>竝傳歐陽尚書沛國桓榮<hi>字春卿太子太傅太常五更關内侯</hi>受尚<lb/>
　書於朱普<hi>東觀漢記云榮事九江朱文文即普字</hi>以授漢明帝遂世相<lb/>
<pb n="55b"/>
　傳東京最盛<hi>漢紀云門生為公卿者甚衆學者慕之以為法榮子郁以書授和帝而官至侍</hi>
　<hi>中太常郁子焉復以書授安帝官至太子太傅太尉</hi>張生<hi>濟南人為博士</hi>授夏侯都尉<lb/>
　<hi>魯人</hi>都尉傳族子始昌<hi>始昌通五經以齊詩尚書教授為昌邑太傅</hi>始昌傳<lb/>
　族子勝<hi>字長公後屬東平長信少府太子太傅</hi>勝從始昌受尚書及洪<lb/>
　範五行傳説災異又事同郡簡卿卿者兒寛門人又<lb/>
　從歐陽氏問為學精熟所問非一師善説禮服受詔<lb/>
　撰尚書論語説<hi>藝文志夏侯勝尚書章句二十九卷</hi>號為大夏侯氏學<lb/>
　傳齊人周堪<hi>堪字少卿太子少傅光禄勲</hi>及魯國孔霸<hi>字次<g n="孑*_焉-正+?">]□</g>孔子十三世</hi>
<pb n="56a"/>
　<hi>孫為博士以書授元帝官至太中大夫闗内侯號襃成君</hi>霸傳子光<hi>字子夏丞相博山侯光又</hi>
　<hi>事牟卿</hi>堪授魯國牟卿<hi>為博/士</hi>及長安許商<hi>字伯長四至九卿善算著</hi>
　<hi>五行論</hi>商授沛唐林<hi>字子高王莽/時為九卿</hi>及平陵呉章<hi>字偉君王莽時</hi>
　<hi>博士</hi>重泉王吉<hi>字少音王莽/時為九卿</hi>齊炔欽<hi>字幼卿王莽時博士</hi>後漢北<lb/>
　海牟融亦傳大夏侯尚書夏侯建<hi>字長卿勝從父兄子為博士議郎太</hi>
　<hi>子少傅</hi>師事夏侯勝及歐陽髙左右采獲又從五經諸<lb/>
　儒問與尚書相出入者牽引以次章句為小夏侯氏<lb/>
　學傳平陵張山拊<hi>字長賓為博士論石渠至少府</hi>山拊授同縣李尋<lb/>
<pb n="56b"/>
　<hi>字子長騎都尉</hi>及鄭寛中<hi>字少君為博士授成帝官至光禄大夫領尚書事闗内侯</hi>山陽<lb/>
　張無故<hi>字子儒廣陵太傅</hi>信都秦恭<hi>字延君城陽内史増師法至百萬言</hi>陳留<lb/>
　假倉<hi>字子驕以謁者論石渠至膠東相</hi>寛中授東郡趙𤣥<hi>御史大夫</hi>無故<lb/>
　授沛唐尊<hi>王莽太傅</hi>恭授魯馮賓<hi>為博士</hi>後漢東海王良亦<lb/>
　傳小夏侯尚書漢宣帝本始中河内女子得泰誓一<lb/>
　篇獻之與伏生所誦合三十篇漢世行之然泰誓年<lb/>
　月不與序相應又不與左傳國語孟子衆書所引泰<lb/>
　誓同馬鄭王肅諸儒皆疑之漢書儒林傳云百兩篇<lb/>
<pb n="57a"/>
　者出東萊張霸分析合二十九篇以為數十又采左<lb/>
　傳書序為作首尾凡百二篇篇或數簡文意淺陋成<lb/>
　帝時劉向校之非是後遂黜其書古文尚書者孔惠<lb/>
　之所藏也魯恭王壞孔子舊宅<hi>漢景帝程姬之子名餘封於魯諡恭王</hi>
　於壁中得之□禮論語孝經皆科斗文字博士孔安<lb/>
　國<hi>字子國魯人孔子十二世孫受詩於魯申公官至諫大夫臨淮太守</hi>以校伏生所誦<lb/>
　為𨽻古寫之增多伏生二十五篇<hi>藝文志云多十六篇</hi>又伏生<lb/>
　誤合五篇凡五十九篇為四十六卷<hi>藝文志云尚書古文經四十六</hi>
<pb n="57b"/>
　<hi>卷五十七篇</hi>安國又受詔為古文尚書傳值武帝末巫蠱<lb/>
　事起經籍道息不獲奏上藏之私家<hi>安國并作古文論語古文孝經</hi>
　<hi>傳藝文志云安國獻尚書傳遭巫蠱事未列於學官</hi>以授都尉朝司馬遷亦從<lb/>
　安國問故遷書多古文説劉向以中古文校歐陽大<lb/>
　小夏侯三家經文脱誤甚衆<hi>藝文志云酒誥脱簡一召誥脱簡二文異者七</hi>
　<hi>百有餘脱字數十</hi>都尉朝授膠東庸生<hi>名譚亦傳論語</hi>庸生授清河<lb/>
　胡常<hi>字少子以明穀梁春秋為博士至部刺史又傳左氏春秋</hi>常授虢徐敖<hi>右扶風掾</hi>
　<hi>又傳毛詩</hi>敖授琅邪王璜及平陸塗惲<hi>字子真</hi>惲授河南乘<lb/>
<pb n="58a"/>
　欽<hi>字君長一本作桑欽</hi>王莽時諸學皆立惲璜等貴顯范曄後<lb/>
　漢書云中興扶風杜林傳古文尚書賈逵<hi>字景伯扶風人左中</hi>
　<hi>郎將侍中</hi>為之作訓馬融作傳鄭𤣥注解由是古文尚書<lb/>
　遂顯于世案今馬鄭所注竝伏生所誦非古文也孔<lb/>
　氏之本絶是以馬鄭杜預之徒皆謂之逸書王肅亦<lb/>
　注今文而解大與古文相類或肅私見孔傳而秘之<lb/>
　乎江左中興元帝時豫章内史梅賾<hi>字仲真汝南人</hi>奏上孔<lb/>
　傳古文尚書亡舜典一篇購不能得乃取王肅注堯<lb/>
<pb n="58b"/>
　典從眘徽五典以下分為舜典篇以續之<hi>孔序謂伏生以舜典</hi>
　<hi>合於堯典孔傳堯典止説帝曰欽哉而馬鄭王之本同為堯典故取為舜典</hi>學徒遂盛後<lb/>
　范甯<hi>字武子順陽人東晉豫章太守兼注穀梁</hi>變為今文集注俗間或取<lb/>
　舜典篇以續孔氏齊明帝建武中呉興姚方興采馬<lb/>
　王之注造孔傳舜典一篇云於大<graphic n="KR2008" url="https://raw.githubusercontent.com/kanripo/KR-Gaiji/master/images/KR2008.png" mimeType="image/png"/>頭買得上之梁<lb/>
　武時為博士議曰孔序稱伏生誤合五篇皆文相承<lb/>
　接所以致誤舜典首有曰若稽古伏生雖昬耄何容<lb/>
　合之遂不行用漢始立歐陽尚書宣帝復立大小夏<lb/>
<pb n="59a"/>
　侯博士平帝立古文永嘉喪亂衆家之書竝滅亡而<lb/>
　古文孔傳始興置博士鄭氏亦置博士一人近唯崇<lb/>
　古文馬鄭王注遂廢今以孔氏為正其舜典一篇仍<lb/>
　用王肅本孔安國古文尚書傳十三卷馬融注十一<lb/>
　卷<hi>字季長</hi>鄭𤣥注九卷王肅注十卷謝沈注十五卷<hi>字行</hi>
　<hi>思會稽人東晉尚書部郎領著作録一卷</hi>李顒注十卷<hi>字長林江夏人東晉本郡太守</hi>范<lb/>
　甯集解十卷姜道盛集解十卷<hi>天水人宋給事中字道盛</hi>尚書大<lb/>
　傳三卷<hi>伏生作</hi>為尚書音者四人<hi>孔安國鄭𤣥李軌徐邈案漢人不作音後</hi>
<pb n="59b"/>
　<hi>人所託</hi>梁國子助教江夏費甝作義疏行於世<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書注解傳述人<lb/>
</p>
<p>
</p>
  </div>
</body>
</text>
</TEI>
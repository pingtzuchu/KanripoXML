<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書注疏卷十五</head> <lb/>
    <p>
<pb n="1a"/>
欽定四庫全書<lb/>
　尚書注疏卷十五<lb/>
　　漢孔氏傳　唐陸徳明音義　孔穎達疏<lb/>
　周書　<hi>多士君奭</hi>　<hi>無逸</hi>
　序成周既成傳洛陽下都遷殷頑民傳殷大夫士心<lb/>
　不則徳義之經故徙近王都教誨之周公以王命誥<lb/>
　傳稱成王命告令之作多士音義<hi>不則如字或作測非近附近之近</hi>
　疏<hi>正義曰成周之邑既成乃遷殷之頑民令居此邑頑民謂殷之大夫士從武庚叛者以其無知謂之</hi>
<pb n="1b"/>
　<hi>頑民民性安土重遷或有怨恨周公以成王之命語此衆士言其須遷之意史叙其事作多士𫝊正義曰</hi>
　<hi>周之成周於漢為洛陽也洛邑為王都故謂此為下都遷殷頑民以成周道故名此邑為成周經云商王</hi>
　<hi>士殷遺多士皆非在官謂之頑民知是殷之大夫士也經止云士而知有大夫者以經云迪簡在王庭有</hi>
　<hi>服在百僚其意言將任為王官以為大臣不惟告士而已故知有大夫也士者在官之總號故言士也心</hi>
　<hi>不則徳義之經僖二十四年左傳文引之以觧釋頑民之意經云移爾遐逖比事臣我宗多遜是言徙近</hi>
　<hi>王都敎誨之也漢書地理志及賈逵注左傳皆以為遷邶鄘之民於成周分衞民為三國計三國俱是從</hi>
　<hi>叛何以獨遷邶鄘邶鄘在殷畿三分有二其民衆矣非一邑能容民謂之為士其名不類故孔意不然</hi>
　　多士傳所告者即衆士故以名篇<lb/>
<pb n="2a"/>
惟三月周公初于新邑洛用告商王士傳周公致政明<lb/>
年三月始於新邑洛用王命告商王之衆士疏<hi>正義曰惟成王即政之明年三月周公初始於所造新邑之洛用成王之命告商王之衆士言周公親至成周告新來者傳正義曰以洛誥之文成周與洛邑同時成也王以周公攝政七年十二月来至新邑明年即政此篇繼王居洛之後故知是致政明年之三月也成周南臨洛水故云新邑洛周公既以致政在王都故新邑成周以成王之命告商王之衆士鄭云成王元年三月周公自王城初往成周之邑用成王命告殷之衆士以撫安之是也</hi>
王若曰爾殷遺多士傳順其事稱以告殷遺餘衆士所<lb/>
順在下弗弔旻天大降喪于殷傳稱天以愍下言愍道<lb/>
<pb n="2b"/>
至者殷道不至故旻天下喪亡於殷我有周佑命將天<lb/>
明威傳言我有周受天佑助之命故得奉天明威致王<lb/>
罰勑殷命終于帝傳天命周致王者之誅罰正黜殷命<lb/>
終周於帝王肆爾多士非我小國敢弋殷命傳天佑我<lb/>
故汝衆士臣服我弋取也非我敢取殷王命乃天命惟<lb/>
天不畀允罔固亂弼我我其敢求位傳惟天不與信無<lb/>
堅固治者故輔佑我我其敢求天位乎惟帝不畀惟我<lb/>
下民秉為惟天明畏傳倠天不與紂惟我周家下民秉<lb/>
<pb n="3a"/>
心為我皆是天明徳可畏之效音義<hi>弔音的旻閔巾反仁覆愍下謂之旻馬云秋曰旻天秋殺氣也方言降喪故稱旻天也愍眉隕反喪息浪反弋音翼馬本作翼義同治直吏反畀必利反下同為于偽反畏如字一音威</hi>疏<hi>正義曰周公以王命順其事而呼之曰汝殷家遺餘之衆士汝殷家道敎不至旻天以殷道不至之故天下喪亡於殷将欲滅殷我有周受天佑助之命奉天明白之威致王者之誅罰正黜殷命終我周家於帝王之事謂使我周家代殷為天子也天既助我周王故汝衆士來為我臣由天助我我得為之非我小國敢取殷之王命以為已有此乃天與我惟天不與信無堅固於治者以是故輔弼我若其不然我其敢妄求天子之位乎言此位天自與我非我求而得之惟天不與紂故惟我周家下民秉心為我故我得之惟天明徳可畏之效也亦既得喪由天汝等不得不服以殷士未服故以天命喻之傳正義曰順<pb n="3b"/>其殷亡之事稱王命以告之從紂之臣或有身已死者遺餘在者遷於成周故告殷遺餘衆士所順在下下文皆是順之辭此經先言弗弔謂殷道不至也不至者上不至天事天不以道下不至民撫民不以理也天有多言獨言旻天者旻愍也稱天以愍下言天之所愍愍道至者也殷道不至故旻天下喪亡於殷言将覆滅之天命周致王者之誅罰謂奉上天之命殺無道之王此乃王者之事故為王者之誅罰勑訓正也正黜殷命謂殺去虐紂使周受其終事是終周於帝王終猶舜受堯終言殷祚終而歸於周肆訓故也直云故爾多士辭無所結此經大意叙其去殷事周知其故爾衆士言其臣服我弋射也射而取之故弋為取也鄭𤣥王肅本弋作翼王亦云翼取也鄭云翼猶驅也非我周敢驅取汝殷之王命雖訓為驅亦為取義周夲殷之諸侯故周公自稱小國</hi>我聞曰上帝引逸有夏不適逸則惟帝降格傳言上<lb/>
<pb n="4a"/>
天欲民長逸樂有夏桀為政不之逸樂故天下至戒以<lb/>
譴告之嚮于時夏弗克庸帝大淫泆有辭傳天下至戒<lb/>
是嚮於時夏不背棄桀不能用天戒大為過逸之行有<lb/>
惡辭聞於世惟時天罔念聞厥惟廢元命降致罰傳惟<lb/>
是桀惡有辭故天無所念聞言不佑其惟廢其大命下<lb/>
致天罰乃命爾先祖成湯革夏俊民甸四方傳天命湯<lb/>
更代夏用其賢人治四方音義<hi>樂音洛下同譴棄戰反嚮許亮反于時夏絶句馬以時字絶句泆音逸又作佾注同馬本作屑云過也背音佩之行下孟反甸徙遍反</hi>疏<hi>正義曰既言天<pb n="4b"/>之效騐去惡與善更追説往事比而喻之我聞人有言曰上天之情欲民長得逸樂而有夏王桀逆天害民不得使民之適逸樂以此則惟上天下災異至戒以譴告之欲使夏王桀覺悟改惡為善是天歸嚮於是夏家不背棄之而夏桀不能用天之明戒改悔已惡而反大為過逸之行致有惡辭以聞於世惟是桀有惡辭故天無復愛念無復聴聞言天不復助桀其惟廢其大命欲絶夏祚也下致天罰欲誅桀身也乃命汝先祖成湯使之改革夏命用其賢俊之人以治四方之國舉桀滅湯興以譬之𫝊正義曰襄十四年左傳稱天之愛民甚矣又曰天生民而立之君使司牧之是言上天欲民長得逸樂故立君養之使之長逸樂也夏桀為政割剝夏邑使民不得之適逸樂故上天下此至戒以譴告之降下格至也直言下至明是天下至戒天所下戒惟下災異以譴告人主使之見災而懼改脩徳政耳古書亡失桀之災異未得盡聞桀惡流毒於民乃有惡辭聞於世惡既<pb n="5a"/>有辭是惡已成矣惟是桀惡有辭故天無所念聞言天不愛念不聽聞是其全棄之不佑助也棄而不佑則當更求賢主其惟廢大命欲奪其王位也下致天罰欲殺其凶身也廢大命知降致是下罰也</hi>自成湯<lb/>
至于帝乙罔不明徳恤祀傳自帝乙以上無不顯用有<lb/>
徳憂念齊敬奉其祭祀言能保宗廟社稷亦惟天丕建<lb/>
保乂有殷殷王亦罔敢失帝罔不配天其澤𫝊湯既革<lb/>
夏亦惟天大立安治於殷殷家諸王皆能憂念祭祀無<lb/>
敢失天道者故無不配天布其徳澤在今後嗣王誕罔<lb/>
顯于天矧曰其有聽念于先王勤家𫝊後嗣王紂大無<lb/>
<pb n="5b"/>
明于天道行昏虐天且忽之況曰其有聽念先祖勤勞<lb/>
國家之事乎誕淫厥泆罔顧于天顯民祗𫝊言紂大過<lb/>
其過無顧於天無能明人為敬暴亂甚惟時上帝不保<lb/>
降若兹大喪𫝊惟是紂惡天不安之故下若此大喪亡<lb/>
之誅惟天不畀不明厥徳凡四方小大邦喪罔非有辭<lb/>
于罰𫝊惟天不與不明其徳者故凡四方小大國喪滅<lb/>
無非有辭於天所罰言皆有闇亂之辭音義<hi>上時掌反齊側皆反喪息浪反</hi>疏<hi>正義曰既言命湯革夏又説後世皆賢至紂始惡天乃滅之自成湯至於帝乙無不顯用有徳<pb n="6a"/>憂念祭祀後世亦賢非獨成湯以用其行合天意亦惟天大立安治有殷殷家諸王皆能明徳憂祀亦無敢失天道者無不皆配天而布其徳澤以此得天下久為民主在今後嗣王紂大無明於天道敢行昏虐之政於天天猶且忽之況曰其有聽念先王父祖勤勞國家之事乎乃復大淫過其泆無所顧於上天無能明民為敬以此反於先王違逆天道惟是上天不安紂之所為下若此大喪亡之誅惟天不與不明其徳之人故也天不與惡豈獨紂乎凡四方諸侯小大邦國其喪滅者無非皆冇惡辭是以致至於天罰汝紂以惡而見滅汝何以不服我也𫝊正義曰下篇說中宗髙宗祖甲三王以外其後立王生則逸豫亦罔或能夀如彼文則帝乙以上非無僻王而此言無不顯用冇徳憂念祭祀者立文之法辭有抑揚方説紂之不善盛言前世皆賢正以守位不失故得美而言之憂念祭祀者惟冇齊肅恭敬故言憂念齊敬奉其祭祀言能保宗廟社稷為天下之主以見<pb n="6b"/>紂不恭敬故喪亡之帝乙已上諸王所以長處天位者皆由湯之聖徳延及後人湯既革夏亦惟天大立安治於殷者謂天安治之故殷家得治理也殷家諸王自成湯之後皆能憂念祭祀無敢失天道者故得常處王位無不配天布其徳澤於民為天之子是配天也號令於民是布徳也淫泆俱訓為過言紂大過其愆過無顧於天言其縱心為惡不畏天也無能明民為敬言其多行虐政不憂民也不畏於天不愛於民言其暴亂甚也此經顧於天與顯民祗共蒙上罔文故𫝊再言無也能明其徳天乃與之惟天不與不明其徳者紂不明其徳故天喪之因即廣言天意凡四方小大邦國謂諸侯有土之君其為天所喪滅者無非皆其惡辭聞於天乃為上天所罰言被天罰者皆有闇亂之辭上天不罰無辜紂有閽亂之辭故天滅之耳天既滅不明其徳我有明徳為天所立汝等殷士安得不服我乎以其心仍不服故以天道責之</hi>
<pb n="7a"/>
王若曰爾殷多士今惟我周王丕靈承帝事𫝊周王文<lb/>
武也大神奉天事言明徳恤祀有命曰割殷告勑于帝<lb/>
傳天有命命周割絶殷命告正於天謂既克紂柴於牧<lb/>
野告天不頓兵傷士惟我事不貳適惟爾王家我適傳<lb/>
言天下事已之我周矣不貳之他惟汝殷王家己之我<lb/>
不復有變予其曰惟爾洪無度我不爾動自乃邑𫝊我<lb/>
其曰惟汝大無法度謂紂無道我不先動誅汝亂從汝<lb/>
邑起言自召禍予亦念天即于殷大戾肆不正傳我亦<lb/>
<pb n="7b"/>
念天就於殷大罪而加誅者故以紂不能正身念法音<lb/>
義<hi>復扶又反</hi>疏<hi>正義曰周公又稱王順而言曰汝殷衆士今惟我周家文武二王大神能奉天事故天有命命我周王曰當割絶殷命告正於天我受天命已滅殷告天惟我天下之事不有二䖏之適言己之適周不更適他也惟汝殷王家事亦於我之適不復變改又追說初伐紂之事我其為汝言曰惟汝殷紂大無法度故當宜誅絶之伐紂之時我不先於汝動自往誅汝其亂從汝邑先起汝紂自召禍耳我亦念天所以就於殷致大罪者故以紂不能正身念法故也傳正義曰文王受命武王伐紂故知周王兼文武也大神奉天事謂以天為神而勤奉事之勞身敬神言亦如湯明徳恤祀也以周王奉天之故故天有命命我周使割絶殷命告正於天謂武成之篇所云既克紂柴於牧野告天不頓兵傷士是也前敵即服故無頓兵傷士師以正行故為告正<pb n="8a"/>武成正告功成功成無害即是不頓傷也頓兵者昭十五年左𫝊文頓折也言我亦念天者以紂雖無法度若使天不命我我亦不往誅紂以紂既為大惡上天命我我亦念天所遣我就殷加大罪者何故以紂不能正身念法也</hi>
王曰猷告爾多士予惟時其遷居西爾傳以道告汝衆<lb/>
士我惟汝未達徳義是以徙居西汝於洛邑敎誨汝非<lb/>
我一人奉徳不康寧時惟天命𫝊我徙汝非我天子奉<lb/>
徳不能使民安之是惟天命宜然無違朕不敢有後無<lb/>
我怨傳汝無違命我亦不敢有後誅汝無怨我惟爾知<lb/>
<pb n="8b"/>
惟殷先人有冊有典殷革夏命傳言汝所親知殷先世<lb/>
有冊書典籍說殷改夏王命之意今爾又曰夏廸簡在<lb/>
王庭有服在百僚傳簡大也今汝又曰夏之衆士蹈道<lb/>
者大在殷王庭有服職在百官言見任用予一人惟聽<lb/>
用徳肆予敢求爾于天邑商傳言我周亦法殷家惟聴<lb/>
用有徳故我敢求汝於天邑商將任用之予惟率肆矜<lb/>
爾非予罪時惟天命傳惟我循殷故事憐愍汝故徙敎<lb/>
汝非我罪咎是惟天命疏<hi>正義曰又言曰我以道告汝衆士我惟是以汝未達徳義<pb n="9a"/>之故其今徙居西汝置於洛邑以教誨汝我之徙汝非我一人奉行徳義不能使民安而安之是惟天命宜然汝無違我我亦不敢更有後誅罰汝等無於我見怨汝既來遷當為善事惟汝所親知惟汝殷先人往世有策書有典籍説殷改夏王命之意汝當案省知之汝知先人之故事今汝又有言曰夏之諸臣蹈道者大在殷王之庭有服行職事在於百官言其見任用恐我不任汝我一人惟聴用有徳者故我敢求汝有徳之人於循天邑商都欲取賢而任用之我惟循殷故事憐愍汝故徙敎汝此徙非我有罪是惟天命當然聖人動合天心故每事惟託天命也傳正義曰猷訓道也故云以道告汝衆士上言惟是不言其故故𫝊辯之惟是者未達徳義也遷使居西正欲敎以徳義是以徙居西汝置於洛邑近於京師敎誨汝也從殷適洛南行而西廽故為居西也無違朕不敢有後者周既伐紂又誅武庚殷士懼更有誅疑其欲違上命故設此言以戒之知無違朕者謂<pb n="9b"/>戒之使汝無違命也汝能用命我亦不敢有後誅必無後誅汝無怨我也夏人簡在王庭為其有徳見用言我亦法殷家惟聴用有徳汝但有徳我必任用故我往前敢求汝有徳之人於天邑商都將任用之也鄭𤣥云言天邑商者亦夲天之所建王肅云言商今為我之天邑二者其言雖異皆以天邑商為殷之舊都言未遷之時當求往遷後有徳任用之必矣循殷故事此故觧經中肆字謂殷用夏人我亦用殷人憐愍汝故徙之敎汝此故觧義之言非經中肆遷汝来西者非我罪咎是惟天命也</hi>
王曰多士昔朕來自奄予大降爾四國民命傳昔我来<lb/>
從奄謂先誅三監後伐奄淮夷民命謂君也大下汝民<lb/>
命謂誅四國君我乃明致天罰移爾遐逖比事臣我宗<lb/>
<pb n="10a"/>
多遜傳四國君叛逆我下其命乃所以明致天罰今移<lb/>
徙汝於洛邑使汝逺於惡俗比近臣我宗周多為順道<lb/>
音義<hi>逖他力反比毗志反注同逺于萬反</hi>疏<hi>正義曰王復言曰衆士昔我来從奄國大黜下汝管蔡商奄四國民命民之性命死生在君誅殺其君是下民命由四國叛逆我乃明白致行天罰汝等遺餘當敎之為善故移徙汝居於逺令汝逺於惡俗比近服事臣我宗周多為順道冀汝相敎為善永不為惡也傳正義曰金縢之篇說周公東征言居東二年罪人斯得則昔我来從奄者謂攝政三年時也於時王不親行而王言我来自奄者周公以王命誅四國周公師還亦是王来還也一舉而誅四國獨言来自奄者謂先誅三監後伐奄與淮夷奄誅在後誅奄即来故言来自奄也民以君為命故民命謂君也大下汝民命謂誅四國君王肅云君為<pb n="10b"/>民命為君不能順民意故誅之也天之所罰罰有罪也四國之君有叛逆之罪我下其命乃所以明致天罰言非苟為之也遐逖俱訓為逺今移徙汝於洛邑令去本鄉逺也使汝逺於惡俗令去惡俗逺也比近京師臣我周家使汝從我善化多為順道所以救汝之性命也</hi>
王曰告爾殷多士今予惟不爾殺予惟時命有申傳所<lb/>
以徙汝是我不欲殺汝故惟是敎命申戒之今朕作大<lb/>
邑于兹洛予惟四方罔攸賓傳今我作此洛邑以待四<lb/>
方無有逺近無所賓外亦惟爾多士攸服奔走臣我多<lb/>
遜傳非但待四方亦惟汝衆士所當服行奔走臣我多<lb/>
<pb n="11a"/>
為順事爾乃尚有爾土爾乃尚寧幹止傳汝多為順事<lb/>
乃庶幾還有汝本土乃庶㡬安汝故事止居以反所生<lb/>
誘之爾克敬天惟畀矜爾傳汝能敬行順事則為天所<lb/>
與為天所憐爾不克敬爾不啻不有爾土予亦致天之<lb/>
罰于爾躬傳汝不能敬順其罰深重不但不得還本土<lb/>
而已我亦致天罰於汝身言刑殺今爾惟時宅爾邑繼<lb/>
爾居爾厥有幹有年于兹洛傳今汝惟是敬順居汝邑<lb/>
繼汝所當居為則汝其有安事有豐年於此洛邑言由<lb/>
<pb n="11b"/>
洛脩善得還本土有幹有年爾小子乃興從爾遷傳汝<lb/>
能敬則子孫乃起從汝化而遷善音義<hi>賓如字徐音殯馬云却也啻始豉反徐本作翅音同下篇倣此</hi>疏<hi>正義曰王又言曰告汝殷之多士所以逺徙汝者今我惟不欲於汝刑殺我惟是敎命有所申戒由此也今我作大邑於此洛非但為我惟以待四方無所賓外亦惟為汝衆士所當服行臣事我宗周多為順事故也汝若多為順事汝乃庶㡬還有汝本土乃庶㡬安汝故事止居可不勉之也汝能敬行順事天惟與汝憐汝況於人乎汝若不能敬行順事則汝不啻不得還汝本土我亦致天之罰於汝身今汝惟是敬順居汝所受新邑繼汝舊日所居為我當聴汝還歸本郷有幹事有豐年乃由於此洛邑行善也汝能敬順則汝之小子與孫等乃起從汝化而遷善矣傳正義曰殷士逺離本鄉新来此邑或當居不安為棄<pb n="12a"/>舊業故戒之今汝惟是敬順居汝新所受邑繼汝舊日所當居為謂繼其本土之事業也但能知此得還本土其有安事有豐年也有幹有年謂歸本土有幹年而言於洛者言由在洛脩善得還本土有幹有年也王肅云汝其有安事有長乆年於此洛邑王觧於文甚便但孔上句為云爾乃尚有爾本土是誘引之辭故止為得還本土有幹有年也</hi>
王曰又曰時予乃或言爾攸居傳言汝衆士當是我勿<lb/>
非我也我乃有敎誨之言則汝所當居行疏<hi>正義曰王之所云又復稱曰汝當是我勿非我也我乃有敎誨之言則汝所當居行也傳正義曰王以誨之已終故戒之云汝當是我勿非我既不非我我乃有敎誨汝之言則汝所當居行令其居於心而行用之鄭𤣥論語注云或之言有此<pb n="12b"/>亦或為有也凡言王曰皆是史官錄辭非王語也今史録稱王之言曰以前事未終故言又曰也</hi>
　序周公作無逸傳中人之性好逸豫故戒以無逸音<lb/>
　義<hi>好呼報反</hi>疏<hi>𫝊正義曰上智不肯為非下愚戒之無益故中人之性可上可下不能勉强多好逸</hi>
　<hi>豫故周公作書以戒之使無逸此雖指戒成王以為人之大法成王以聖賢輔之當在中人以上其實夲</hi>
　<hi>性亦中人耳</hi>
　　無逸𫝊成王即政恐其逸豫故以所戒名篇疏<hi>傳正</hi>
　　<hi>義曰篇之次第以先後為序多士君奭皆是成王即政之初知此篇是成王始初即政周公恐其逸</hi>
　　<hi>豫故戒之使無逸即以所戒名篇也</hi>
<pb n="13a"/>
周公曰嗚呼君子所其無逸𫝊嘆美君子之道所在念<lb/>
徳其無逸豫君子且猶然況王者乎先知稼穡之艱難<lb/>
乃逸則知小人之依傳稼穡農夫之艱難事先知之乃<lb/>
謀逸豫則知小人之所依怙相小人厥父母勤勞稼穡<lb/>
厥子乃不知稼穡之艱難傳視小人不孝者其父母躬<lb/>
勤艱難而子乃不知其勞乃逸乃諺既誕否則侮厥父<lb/>
母曰昔之人無聞知傳小人之子既不知父母之勞乃<lb/>
為逸豫遊戲乃叛諺不恭已欺誕父母不欺則輕侮其<lb/>
<pb n="13b"/>
父母曰古老之人無所聞知音義<hi>怙音户相息亮反諺魚變反</hi>疏<hi>正義曰周公歎美君子之道以戒王曰嗚呼君子之人所在其無逸豫君子必先知農人稼穡之艱難然後乃謀為逸豫如是則知小人之所依怙也視彼小人不孝者其父母勤勞稼穡其子乃不知稼穡之艱難乃為逸豫逰戲乃叛諺不恭既為欺誕父母矣不欺則又侮慢其父母曰昔之人無所聞知小人與君子如此相反王宜知其事也傳正義曰周公意重其事故歎而為言鄭云嗚呼者將戒成王欲求以深感動之是欲深感成王故歎美君子之道君子者言其可以君正上位子愛下民有徳則稱之不限貴賤君子之人念徳不怠故所在念徳其無逸豫也君子且猶然而况王者乎言王者曰有萬㡬彌復不可逸豫鄭云君子止謂在官長者所猶處也君子䖏位為政其無自逸豫也民之性命在於穀食田作雖苦不得不為寒耕熱耘沾體塗足是稼穡為農夫<pb n="14a"/>艱難之事在上位者先知稼穡之艱難乃可謀其逸豫使家給人足乃得思慮不勞是為謀逸豫也能知稼穡之艱難則知小人之所依怙言小人依怙此稼穡之事不可不勤勞也上句言君子當無逸此言乃謀逸豫者君子之事勞心與形盤于逰畋形之逸也無為而治心之逸也君子無形逸而有心逸既知稼穡之艱難可以謀心逸也視小人不孝者其父母勤苦艱難勞於稼穡成於生業致富以遺之而其子謂己自然得之乃不知其父母勤勞上言視小人之身此言小人之子者小人謂無知之人亦是賤者之稱躬為稼穡是賤者之事故言小人之子謂賤者之子即上所祖之小人也此子既不知父母之勞謂已自然得富恃其家富乃為逸豫逰戲乃為叛諺不恭已是欺誕父母矣若不欺誕則輕侮其父母曰古老之人無所聞知言其罪之深也論語曰由也諺諺則叛諺欺誕不恭之貎昔訓乆也自今而道逺乆故為古老之人詩云召彼故老</hi>
<pb n="14b"/>
周公曰嗚呼我聞曰昔在殷王中宗傳太戊也殷家中<lb/>
世尊其徳故稱宗嚴恭寅畏天命自度傳言太戊嚴恪<lb/>
恭敬畏天命用法度治民祗懼不敢荒寧傳為政敬身<lb/>
畏懼不敢荒怠自安肆中宗之享國七十有五年傳以<lb/>
敬畏之故得夀考之福音義<hi>嚴如字又魚檢反注同馬作儼治直吏反</hi>疏<hi>正義曰既言君子不逸小人反之更舉前代之王以夭夀為戒周公曰嗚呼我所聞曰昔在殷王中宗威儀嚴恪貌恭心敬畏天命用法度治民敬身畏懼不敢荒怠自安故中宗享有殷國七十有五年言不逸之故而得歴年長也傳正義曰中宗廟號太戊王名商自成湯已後政敎漸衰至此王而中興之王者祖有功宗有徳殷家中<pb n="15a"/>世尊其徳其廟不毁故稱中宗祭義云嚴威儼恪故引恪配嚴鄭𤣥云恭在貌敬在心然則嚴是威恭是貌敬是心三者名異故累言之</hi>其在髙宗時舊勞于外爰暨小人傳武丁<lb/>
其父小乙使之乆居民間勞是稼穡與小人出入同事<lb/>
作其即位乃或亮隂三年不言傳武丁起其即王位則<lb/>
小乙死乃有信默三年不言言孝行著其惟不言言乃<lb/>
雍不敢荒寧傳在喪則其惟不言喪畢發言則天下和<lb/>
亦法中宗不敢荒怠自安嘉靖殷邦至于小大無時或<lb/>
怨傳善謀殷國至于小大之政人無是有怨者言無非<lb/>
<pb n="15b"/>
肆髙宗之享國五十有九年𫝊髙宗為政小大無怨故<lb/>
亦享國永年音義<hi>行下孟反</hi>疏<hi>正義曰其殷王髙宗父在之時乆勞於外於時與小人同其事後為太子起其即王之位乃有信黙三年不言在喪其惟不言喪畢發言言得其道乃天下大和不敢荒怠自安善謀殷國至於小大之政莫不得所其時之人無是有怨恨之者故髙宗之享殷國五十有九年亦言不逸得長夀也傳正義曰舊久也在即位之前而言乆勞於外知是其父小乙使之久居民間勞是稼穡與小人出入同為農役小人之艱難事也太子使與小人同勞此乃非常之事不可以非常怪之於時盖未為太子也殷道雖質不可既為太子更得於小人雜居也以上言乆勞於外為父在時事故言起其即王位則小乙死也亮信也隂黙也三年不言以舊無功而今有故言乃有說此事者言其孝行著也禮記喪服四制引書云高<pb n="16a"/>宗諒闇三年不言善之也王者莫不行此禮何以獨善之也曰高宗者武丁武丁者殷之賢王也繼世即位而慈良於喪當此之時殷衰而復興禮廢而復起故載之於書中而髙之故謂之高宗三年之喪君不言也是説此經不言之意也鄭𤣥云其不言之時時有所言則羣臣皆和諧鄭𤣥意謂此言乃雍者在三年之内時有所言也孔意以為出言在三年之外故云在喪其惟不言喪畢發言則天下太和知者説命云王宅憂諒隂三祀既免喪其惟不言除喪猶尚不言在喪必無言矣故知喪畢乃發言也高宗不敢荒寧與中宗正同故云亦法中宗不敢荒怠自安殷家之王皆是明王所為善事計應略同但古文辭冇差異𫝊因其文同故言法中宗也釋詁云嘉善也靖謀也善謀殷國謀為政敎故至於小大之政皆允人意人無是冇怨髙宗者言其政無非也鄭云小大謂萬人上及羣臣言人臣小大皆無怨王也</hi>其在祖甲不義惟王舊為<lb/>
<pb n="16b"/>
小人𫝊湯孫太甲為王不義乆為小民之行伊尹放之<lb/>
桐作其即位爰知小人之依能保恵于庶民不敢侮鰥<lb/>
寡𫝊在桐三年思集用光起就王位於是知小人之所<lb/>
依依仁政故能安順於衆民不敢侮慢惸獨肆祖甲之<lb/>
享國三十有三年𫝊太甲亦以知小人之依故得乆年<lb/>
此以徳優劣立年多少為先後故祖甲在下殷家亦祖<lb/>
其功故稱祖音義<hi>惸求營反又作煢</hi>疏<hi>正義曰其在殷王祖甲初遭祖喪所言行不義惟亦為王久為小人之行伊尹廢諸桐起其即王之位於是知小人之所依依於仁政乃能安順於衆民不敢<pb n="17a"/>侮鰥寡惸獨故祖甲之享有殷國三十有三年亦言不逸得長夀也傳正義曰以文在髙宗之下世次顛倒故特辯之此祖甲是湯孫太甲也為王不義謂湯初崩乆為小人之行故伊尹放之於桐言其廢而復興為下作其即位起本也王肅亦以祖甲為太甲鄭𤣥云祖甲武丁子帝甲也有兄祖庚賢武丁欲廢兄立弟祖甲以此為不義逃於人間故云乆為小人案殷本紀云武丁崩子祖庚立祖庚崩弟祖甲立是為帝甲淫亂殷道復衰國語說殷事云帝甲亂之七代而殞則帝甲是淫亂之主起亡殷之源寧當與二宗齊名舉之以戒無逸武丁賢王祖庚復賢以武丁之明無容廢長立少祖庚之賢誰所𫝊說武丁廢子事出何書妄造此語是負武丁而誣祖甲也在桐三年太甲序文思集用光詩大雅文彼集作輯輯和也彼鄭言公劉之遷豳思在和其民人用光大其道此𫝊之意蓋言太甲之在桐也思得安集其身用光顯王政故起即王位於是知小人之依依於仁<pb n="17b"/>政故能施行政敎安順於衆民不敢侮慢惸獨鰥寡之類尤可憐愍故特言之𫝊於中宗云以敬畏之故得夀考之福高宗之為政小大無怨故亦享國永年於此云太甲亦以知小人之依故得乆年各順其文而為之說其言行善而得長夀經意三王同也以其世次顛倒故觧之云此以徳優劣立年多少為先後故祖甲在太戊武丁之下諸書皆言太甲此言祖甲者殷家亦祖其功故稱之祖甲與二宗為類惟見此篇必言祖其功亦未知其然殷之先君冇祖乙祖辛祖丁稱祖多矣或可號之為祖未必祖其功而存其廟也</hi>自時厥後<lb/>
立王生則逸𫝊從是三王各承其後而立者生則逸豫<lb/>
無度生則逸不知稼穡之艱難傳言與小人之子同其<lb/>
敝不聞小人之勞惟耽樂之從𫝊過樂謂之耽惟樂之<lb/>
<pb n="18a"/>
從言荒淫自時厥後亦罔或克夀傳以耽樂之故從是<lb/>
其後亦無有能夀考或十年或七八年或五六年或四<lb/>
三年傳髙者十年下者三年言逸樂之損夀音義<hi>耽丁南反注下同樂音洛注下同</hi>疏<hi>正義曰從是三王其後所立之王生則逸豫不知稼穡之艱難不聞小人之勞苦惟耽樂之事則從而為之故從是其後諸王無有能夀考者㦯十年或七八年或五六年或四三年言逸樂之損夀故舉以戒成王也</hi>
周公曰嗚呼厥亦惟我周太王王季克自抑畏傳太王<lb/>
周公曾祖王季即祖言皆能以義自抑畏敬天命將說<lb/>
<pb n="18b"/>
文王故本其父祖文王卑服即康功田功傳文王節儉<lb/>
卑其衣服以就其安人之功以就田功以知稼穡之艱<lb/>
難徽柔懿恭懐保小民恵鮮鰥寡傳以美道和民故民<lb/>
懐之以美政恭民故民安之又加恵鮮之鰥寡之人自<lb/>
朝至于日中<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>不遑暇食用咸和萬民傳從朝至日昳<lb/>
不暇食思慮政事用皆和萬民文王不敢盤于遊田以<lb/>
庶邦惟正之供傳文王不敢樂於逰逸田獵以衆國所<lb/>
取法則當以正道供待之故文王受命惟中身厥享國<lb/>
<pb n="19a"/>
五十年傳文王九十七而終中身即位時年四十七言<lb/>
中身舉全數音義<hi>卑如字馬夲作俾使也鮮息淺反注同<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>音側夲亦作反昳田節反供音恭</hi>疏<hi>正義曰殷之三王既如此矣周公又言曰嗚呼其惟我周家太王王季能以義自抑而畏敬天命故王迹従此起也文王又卑薄衣服以就其安人之功與治田之功以美道柔和其民以美政恭待其民以此民歸之以美政恭民之故故小民安之又加恩恵於鮮乏鰥寡之人其行之也自朝旦至于日中及昃尚不遑暇食用善政以諧和萬民故也文王専心於政不敢逸樂於遊戲畋獵以己為衆國所取法惟當正心行己以供待之由是文王受命嗣位為君惟於中身受之其享國五十年亦以不逸得長夀也傳正義曰太王周公曾祖王季即祖也此乃經傳明文而須詳言之者此二王之下辭無所結陳此不為無逸周公将說文王故本其父<pb n="19b"/>祖是以𫝊詳言也觧其言此之意以義自抑者言其非無此心以義自抑而不為耳文王卑其衣服以就安人之功言儉於身而厚於人也立君所以牧人安人之功諸有美政皆是也就安人之内田功最急故特云田功以示知稼穡之艱難也徽懿皆訓為美徽柔懿恭此是施人之事以此柔恭懐安小民故𫝊分而配之徽柔配懐以美道和民故民懐之懿恭配保以美政恭民故民安之徽懿言其美而已不知何所美也人君施於民惟有道與政耳故𫝊以美道美政言之政與道亦互相通也少乏鰥寡尤是可憐故别言加恵於鮮乏鰥寡之人也昭五年左傳云日上其中食日為二旦日為三則人之常食在日中之前謂辰時也易豐卦彖曰日中則昃謂過中而斜昃也昃亦名昳言日蹉跌而下謂未時也故日之十位食時為辰日昳為未言文王勤於政事從朝不食或至於日中㦯至於日昃猶不暇食故經中昃並言之𫝊舉晚時故惟言昳遑亦暇也重言之者古人<pb n="20a"/>自有複語猶云艱難也所以不暇食者為思慮政事用皆和萬民政事雖多皆是為民故言咸咸訓皆也釋詁云盤樂也遊謂遊逸田謂畋獵二者不同故並云逰逸田獵以衆國皆於文王所取其法則文王當以正義供待之故也言文王思為政道以待衆國故不敢樂於遊田文王世為西伯故當為衆國所取法則禮有田獵而不敢者順時蒐狩不為取樂故不敢非時田獵以為樂耳文王年九十七而終禮記文王世子文也於九十七内減享國五十年是未立之前有四十七在禮諸侯踰年即位此據代父之年故為即位時年四十七也計九十七年半折以為中身則四十七時於身非中言中身者舉全數而稱之也經言受命者鄭𤣥云受殷王嗣位之命然殷之末世政敎已衰諸侯嗣位何以皆待王命受先君之命亦可也王肅云文王受命嗣位為君不言受王命也</hi>
<pb n="20b"/>
周公曰嗚呼繼自今嗣王傳繼從今已往嗣世之王皆<lb/>
戒之則其無淫于觀于逸于遊于田以萬民惟正之供<lb/>
傳所以無敢過於觀遊逸豫田獵者用萬民當惟正身<lb/>
以供待之故無皇曰今日耽樂乃非民攸訓非天攸若<lb/>
時人丕則有愆傳無敢自暇曰惟今日樂後曰止夫耽<lb/>
樂者乃非所以敎民非所以順天是人則大有過矣無<lb/>
若殷王受之迷亂酗于酒徳哉傳以酒為凶謂之酗言<lb/>
紂心迷政亂以酗酒為徳戒嗣王無如之音義<hi>愆起䖍反夫音<pb n="21a"/>扶酗况付反</hi>疏<hi>正義曰周公又言而歎曰嗚呼繼此後世自今以後嗣位之王則其無得過於觀望過於逸豫過於遊戲過於田獵所以不得然者以萬民聴王者之教命王當正己身以供待之也以身供待萬民必當早夜恪勤無敢自閑暇曰今日且樂後日乃止此為耽樂者非民之所以教訓也非天之所以敬順也若是之人則有大愆過矣王當自勤政事莫如殷王受之迷亂國政酗醟於酒徳哉殷紂藉酒為凶以酒為徳由是喪亡殷國王當以紂為戒無得如之傳正義曰先言繼者謂繼此後人即從今以後嗣世之上也周公思安長逺後王盡皆戒之非獨成王也𫝊意訓淫為過鄭𤣥云淫放恣也淫者侵淫不止其言雖殊皆是過之義也言觀為非時而行違禮觀物如春秋隠公如棠觀魚荘公如齊觀社穀梁傳曰常事曰視非常曰觀此言無淫于觀禁其非常觀也逸謂逸豫遊謂遊蕩田謂田獵四者皆異故每事言于以訓用也用萬民皆聴王命王者惟<pb n="21b"/>當正身待之故不得淫於觀逸遊田也無敢自暇謂事不寛不暇而以為原王之意而為辭故言曰耽以為樂惟今日樂而後日止惟言今日樂明知後日止也夫耽樂者乃非所以教民教民當恪勤也非所以順天順天當肅恭也是此耽樂之人則大有愆過矣戒王不得如此也酗従酒以凶為聲是酗為凶酒之名故以酒為凶謂之酗酗是飲酒而益凶也言紂心迷亂以酗酒為徳飲酒為政心以凶酒為己徳紂以此亡殷戒嗣王無如之</hi>
周公曰嗚呼我聞曰古之人猶胥訓告胥保恵胥敎誨<lb/>
傳歎古之君臣雖君明臣良猶相道告相安順相敎誨<lb/>
以義方民無或胥譸張為幻傳譸張誑也君臣以道相<lb/>
<pb n="22a"/>
正故下民無有相欺誑幻惑也此厥不聽人乃訓之乃<lb/>
變亂先王之正刑至于小大傳此其不聽中正之君人<lb/>
乃敎之以非法乃變亂先王之正法至于小大無不變<lb/>
亂言已有以致之民否則厥心違怨否則厥口詛祝傳<lb/>
以君變亂正法故民否則其心違怨否則其口詛祝言<lb/>
皆患其上音義<hi>譸竹求反馬本作輈爾雅及詩作侜同侜張誑也幻音患誑九况反詛側助反祝之又反</hi>疏<hi>正義曰周公言而歎曰我聞人之言曰古之人雖君明臣良猶尚相訓告以善道相安順以美政相教誨以義方君臣相正如此故於時之民順従上教無有相誑欺為幻惑者此其不聽中正之君人乃教<pb n="22b"/>訓之以非法之事乃従其言變亂先王之正法至於小大之事無不皆變亂之君既變亂如此其時之民疾苦否則其心違上怨上否則其口詛祝之言人患之無已舉此以戒成王使之君臣相與養下民也傳正義曰此章二事善惡相反下句不聽人者是愚闇之君知此言古之人者是賢明之君相是两人相與故知兼有臣良更相教告隠三年左傳石碏曰臣聞愛子教之以義方故知相教誨者使相教誨以義方也則知相訓告者告之以善道也相保恵者相安順以美政也譸張誑也釋訓文孫炎曰眩惑誑欺人也民之從上若影之随形君臣以道相正故下民無有相欺誑幻惑者幻即眩也惑亂之名漢書稱西域有幻人是也上言善事此説惡事如此其不聽者是不聽中正之君也既不聽中正則好聽邪佞如此則訓之者是邪佞之人訓之也邪佞之人必反正道故言人乃教之以非法闇君即受用之變亂先王之正法至於小大無不變亂言皆變亂正法盡也<pb n="23a"/>闇君所任同己由己之闇致此佞人言此闇君己身有以致之也上君明臣良由君明而有良臣亦是已有致之上言胥此不言者君任佞臣國亡㓕矣不待相教為惡故不言胥也君既變亂正法必将困苦下民民不堪命忿恨必起故民忿君乃有二事否則心違怨否則口詛祝言皆患上而為此也違怨謂違其命而怨其身詛祝謂告神明令加殃咎也以言告神謂之祝請神加殃謂之詛襄十七年左傳曰宋國區區而有詛有祝詩曰侯詛侯祝是詛祝意小異耳</hi>周公曰嗚呼自殷王中宗及髙宗及祖<lb/>
甲及我周文王兹四人迪哲𫝊言此四人皆蹈智明徳<lb/>
以臨下厥或告之曰小人怨汝詈汝則皇自敬徳傳其<lb/>
有告之言小人怨詈汝者則大自敬徳增修善政厥愆<lb/>
<pb n="23b"/>
曰朕之愆允若時不啻不敢含怒傳其人有過則曰我<lb/>
過百姓有過在予一人信如是怨詈則四王不啻不敢<lb/>
含怒以罪之言常和恱音義<hi>詈力智反</hi>疏<hi>正義曰既言明君闇君善惡相反更述二者之行周公言而歎曰嗚呼自殷王中宗及髙宗及祖甲及我周文王此四人者皆蹈明智之道以臨下民其有告之曰小人怨恨汝罵詈汝既聞此言則大自敬徳更増脩善政其民有過則曰是我之過民信有如是怨詈則不啻不敢含怒以罪彼人乃欲得數聞此言以自改悔言寛𢎞之若是傳正義曰釋詁云皇大也故𫝊言大自敬徳者謂増脩善政也鄭𤣥以皇為暇言寛暇自敬王肅本皇作況況滋益用敬徳也或告之曰小人怨汝詈汝其言有虚有實其言若虚則民之愆也民有愆過則曰我過不責彼為虚言而引過歸已者湯所<pb n="24a"/>云百姓有過在予一人故若信有如是怨詈小人聞之則含怒以罪彼人此四王即不啻不敢含怒以罪彼人乃自願聞其愆言其顔色常和悦也鄭𤣥云不但不敢含怒乃欲屢聞之以知己政得失之源也</hi>此厥<lb/>
不聽人乃或譸張為幻曰小人怨汝詈汝則信之傳此<lb/>
其不聴中正之君有人誑惑之言小人怨憾詛詈汝則<lb/>
信受之則若時不永念厥辟不寛綽厥心傳則如是信<lb/>
䜛者不長念其為君之道不寛緩其心言含怒亂罰無<lb/>
罪殺無辜怨有同是叢于厥身傳信䜛<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>怒罰殺無罪<lb/>
則天下同怨讎之叢聚於其身音義<hi>憾胡暗反叢才公反</hi>疏<hi>正義曰此<pb n="24b"/>其不聽中正之人乃有欺誑為幻惑以告之曰小人怨汝詈汝不原其本情則信受之則知是信讒者不長念其為君之道不審虚實不能寛緩其心而徑即含怒於人是亂其正法罰其罪殺無辜罰殺欲以止怨乃令人怨益甚天下之民有同怨君令怨惡聚於其身言褊急使民之怨若是教王勿學此也傳正義曰君人者察獄必審其虚實然後加罪不長念其為君之道謂不審察虚實也不寛緩其心言徑即含怒也王肅謂辟為辟扶亦反不長念其刑辟不當加無罪也</hi>
周公曰嗚呼嗣王其監于兹傳視此亂罰之禍以為戒<lb/>
　序召公為保周公為師相成王為左右召公不說周<lb/>
　公作君奭音義<hi>保太保也師太師也馬云保氏師氏皆大夫官相息亮反左右馬云分陜</hi>
<pb n="25a"/>
　<hi>為二伯東為左西為右説音悦奭始亦反召公名</hi>疏<hi>正義曰成王即政之初召公為保周公為師輔</hi>
　<hi>相成王為左右大臣召公以周公甞攝王之政今復在臣位其意不説周公陳已意以告召公史叙其事</hi>
　<hi>作君奭之篇也周官篇云立太師太傅太保兹惟三公則此為保為師亦為三公官也此實太師太保而</hi>
　<hi>不言太者意在師法保安王身言其實為左右爾不為舉其官名故不言太也經𫝊皆言武王之時太公</hi>
　<hi>為太師此言周公為師葢太公薨命周公代之於時大傅葢畢公為之於此無事不須見也三公之次先</hi>
　<hi>師後保此序先言保者篇之所作主為召公不説故先言召公不以官位為次也案經周公之言皆説已</hi>
　<hi>留在王朝之意則召公不説周公之留也故鄭王皆云周公既攝王政不宜復列於臣職故不説然則召</hi>
　<hi>公大賢豈不知周公留意而不説者以周公留在臣職當時人皆怪之故欲開道周公之言以觧世人之</hi>
<pb n="25b"/>
　<hi>惑召公疑之作君奭非不知也史記燕世家云成王既幼周公攝政當國踐阼召公疑之作君奭此篇是</hi>
　<hi>致政之後言留輔成王之意其文甚明馬遷妄為説爾鄭𤣥不見周官之篇言此師保為周禮師氏保氏</hi>
　<hi>大夫之職言賢聖兼此官亦謬矣</hi>
　　君奭𫝊尊之曰君奭名同姓也陳古以告之故以<lb/>
　　名篇疏<hi>傳正義曰周公呼為君奭是周公尊之曰君也奭是其名君非名也僖二十四年左</hi>
　　<hi>𫝊富辰言文王之子一十六國無名奭者則召公必非文王之子燕世家云召公奭與周同姓姬氏</hi>
　　<hi>譙周曰周之支族譙周考校古史不能知其所出皇甫謐云原公名豐是其一也是為文王之子一</hi>
　　<hi>十六國然文王之子本無定數并原豐為一當召公於中以為十六謬矣此篇多言先世有大臣輔</hi>
<pb n="26a"/>
　　<hi>政是陳古道以告之呼君奭以告之故以君奭名篇</hi>
周公若曰君奭傳順古道呼其名而告之弗弔天降喪<lb/>
于殷殷既墜厥命我有周既受傳言殷道不至故天下<lb/>
喪亡於殷殷已墜失其王命我有周道至已受之我不<lb/>
敢知曰厥基永乎于休若天棐忱傳廢興之跡亦君所<lb/>
知言殷家其始長信於美道順天輔誠所以國也我亦<lb/>
不敢知曰其終出于不祥傳言殷紂其終墜厥命以出<lb/>
於不善之故亦君所知音義<hi>弔音的棐音匪又芳鬼反忱市林反終馬本作崇云<pb n="26b"/>充也</hi>疏<hi>正義曰周公留在王朝召公不説周公為師順古道而呼曰君奭殷道以不至之故故天下喪亡於殷殷既墜失其王命我有周己受之矣今雖受命貴在能終若不能終與殷無異故視殷以為監戒我不敢獨知殷家其初始之時能長信於美道能安順於上天之道輔其誠信所以有國此亦君之所知我亦不敢獨知曰殷紂其終墜失其王命由出於不善之故亦君所知也傳正義曰孔以召誥云我不敢知者其意召公言我不敢獨知亦王所知則此言我不敢知亦是周公言我不敢獨知是君奭所知故以此及下句為説殷之興亡言與君奭同知舉其殷興亡為戒鄭𤣥亦然也</hi>嗚呼君己曰時我我亦不敢寧<lb/>
于上帝命傳歎而言曰君也當是我之留我亦不敢安<lb/>
于上天之命故不敢不留弗永逺念天威曰我民罔尤<lb/>
<pb n="27a"/>
違傳言君不長逺念天之威而動化於我民使無過違<lb/>
之闕惟人在我後嗣子孫大弗克恭上下遏佚前人光<lb/>
在家不知傳惟衆人共存在我後嗣子孫若大不能恭<lb/>
承天地絶失先王光大之道我老在家則不得知天命<lb/>
不易天難諶乃其墜命弗克經歴傳天命不易天難信<lb/>
無徳者乃其墜失王命不能經乆歴逺不可不慎嗣前<lb/>
人恭明徳在今予小子旦傳繼先王之大業恭奉其明<lb/>
徳正在我今小子旦言異於餘臣非克有正迪惟前人<lb/>
<pb n="27b"/>
光施于我沖子傳我留非能有改正但欲蹈行先王光<lb/>
大之道施政于我童子童子成王音義<hi>已音以遏於葛反徐音謁絶反佚音逸易以豉反注同諶氏壬反</hi>疏<hi>正義曰周公又歎而呼召公曰嗚呼君己已辭也既歎乃復言曰君當是我之留勿非我也我亦不敢安於上天之命故不敢不留君何不長逺念天之威罰禍福難量當勤教於我下民使無尤過違法之闕惟今天下衆人共誠心存在我後嗣子孫觀其政之善惡若此嗣王大不能恭承上天下地絶失先王光大之道令使衆人失望我若退老在家則不能得知何得不留輔王也天命不易言甚難也天難信惡則去之不常在一家是難信也天子若不稱天意乃墜失其王命不能經久歴逺其事可不慎乎繼嗣前人先王之大業恭奉其明徳也正在今我小子旦周公自言己身當恭奉其先王之明徳留輔佐王<pb n="28a"/>非能有所改正但欲蹈行先王光大之道施政於我童子童子謂成王意欲奉行先王之事以教成王也傳正義曰歎而言曰嗚呼君已已是引聲之辭既呼君奭歎而引聲乃復言曰君當是我之留以其意不説故令是我而勿非我我不敢安於上天之命孔意當謂天既命周我當成就周道故不敢不留</hi>又曰天不<lb/>
可信我道惟寧王徳延傳無徳去之是天不可信故我<lb/>
以道惟安寧王之徳謀欲延乆天不庸釋于文王受命<lb/>
傳言天不用令釋廢於文王所受命故我留佐成王音<lb/>
義<hi>我道馬本作我廸去如字又起吕反</hi>疏<hi>正義曰周公又言曰天不可信無徳則去之是其不可信也天難信之故恐其去我周家故我以道惟安行寜王之徳謀欲延長之我原上天之意不用令廢於文王所受命<pb n="28b"/>若嗣王失徳則還廢之故我當留佐成王也傳正義曰此經言又曰𫝊不明解鄭云人又云則鄭𤣥以此又曰為周公稱人之言也王肅云重言天不可信明己之留葢畏其天命則肅意以周公重言故稱又曰孔雖不解當與王肅意同言寜王者即文王也鄭王亦同</hi>
公曰君奭我聞在昔成湯既受命傳已放桀受命為天<lb/>
子時則有若伊尹格于皇天傳尹摰佐湯功至大天謂<lb/>
致太平在太甲時則有若保衡傳太甲繼湯時則有如<lb/>
此伊尹為保衡言天下所取安所取平在太戊𫝊太甲<lb/>
之孫時則有若伊陟臣扈格于上帝巫咸乂王家傳伊<lb/>
<pb n="29a"/>
陟臣扈率伊尹之職使其君不隕祖業故至天之功不<lb/>
隕巫咸治王家言不及二臣在祖乙時則有若巫賢傳<lb/>
祖乙殷家亦祖其功時賢臣有如此巫賢賢咸子巫氏<lb/>
在武丁時則有若甘盤傳髙宗即位甘盤佐之後有傅<lb/>
說音義<hi>摯音至隕于敏反説音悦</hi>疏<hi>正義曰言時有若者言當其時有如此人也指謂如此伊尹甘盤非謂别有如此人也以湯是殷之始王故言在昔既受命見其為天子也以下在太甲在武丁亦言其為天子之時有如此臣也成湯未為天子已得伊尹言既受命者以功格皇天在受命之後故言既受命也皇天之與上帝俱是天也變其文爾其功至於天帝謂致太平而天下和之也保衡伊尹一人也異時而别號伊尹之<pb n="29b"/>下己言格于皇天保衡之下不言格于皇天從可知也伊陟臣扈言格于上帝則其時亦致大平故與伊尹文異而事同巫咸巫賢甘盤葢功劣於後三人故無格天之言傳正義曰伊尹名摯諸子傳記多有其文功至大天猶堯格于上下知其謂致太平也據太甲之篇及諸子傳記太甲大臣惟有伊尹知即保衡也説命云昔先正保衡作我先王佑我烈祖格于皇天商頌那祀成湯稱為烈祖烈祖湯之號言保衡佐湯明保衡即是伊尹也詩稱實維阿衡實左右商王鄭𤣥云阿倚衡平也伊尹湯所依倚而取平至太甲改曰保衡保安也言天下所取安所取平此皆三公之官當時為之號也孔以太甲云嗣王不恵於阿衡則太甲亦曰阿衡與鄭異也史記殷本紀云太甲崩子沃丁立崩弟太庚立崩子小甲立崩弟雍已立崩弟太戊立是太戊為太甲之孫太庚之子三代表云小甲太庚弟雍巳太戊又是小甲弟則太戊亦是沃丁弟太甲子本紀世表俱出馬遷必有一<pb n="30a"/>誤孔於咸乂序𫝊云太戊沃丁弟之子是太戊為太甲之孫也伊尹格于皇天此伊陟臣扈云格于上帝其事既同如此二臣能率循伊尹之職輔佐其君使其君不隕祖業故至天之功亦不隕墜也夏社序云湯既勝夏欲遷其社不可作夏社疑至臣扈則湯初有臣扈已為大臣矣不得至今仍在與伊尹之子同時立功葢二人名同或兩字一誤也案春秋范武子光輔五君或臣扈事湯而又事太戊也格于上帝之下乃言巫咸乂王家則巫咸亦是賢臣俱能紹治王家之事而已其功不得至天言不及彼二臣殷本紀云中宗崩子仲丁立崩弟外壬立崩弟河亶甲立崩子祖乙立則祖乙是太戊之孫也孔以其人稱祖故云殷家亦祖其功賢是咸子相傳云然父子俱稱為巫知巫為氏也説命篇髙宗云台小子舊學于甘盤既乃遯於荒野髙宗未立之前已有甘盤免喪不言乃求傅説明其即位之初有甘盤佐之甘盤卒後有傅説計傅説當有大功此惟數六人不言<pb n="30b"/>傅説者周公意所不言未知其故</hi>率惟兹有陳保乂有殷故殷禮陟配<lb/>
天多歴年所𫝊言伊尹至甘盤六臣佐其君循惟此道<lb/>
有陳列之功以安治有殷故殷禮能升配天享國長乆<lb/>
多歴年所天惟純佑命則商實百姓𫝊殷禮配天惟天<lb/>
大佑助其王命使商家百姓豐實皆知禮節音義<hi>安治直吏反下同</hi>疏<hi>正義曰此伊尹甘盤六臣等輔佐其君率循此為臣之道有陳列之功以安治有殷故殷有安上治民之禮升配上天享國多厯年之次所天惟大佑助其為王之命則使商家富實百姓為令使商之百姓家給人足皆知禮節也傳正義曰率訓循也説賢臣佐君云循惟此道當謂循此為臣之道盡忠竭力以輔其<pb n="31a"/>君故有陳列於世以安治有殷使殷王得安治民故殷得此安上治民之禮能升配上天天在人上故謂之升為天之子是配也享國久長多厯年所殷能以禮配天故天降福天惟大佑助其王命風雨以時年穀豐稔使商家百姓豐實家給人足管子曰衣食足知榮辱倉廪實知禮節</hi>王人罔不秉徳明恤<lb/>
小臣屏侯甸傳自湯至武丁其王人無不持徳立業明<lb/>
憂其小臣使得其人以為蕃屏侯甸之服小臣且憂得<lb/>
人則大臣可知矧咸奔走惟兹惟徳稱用乂厥辟傳王<lb/>
猶秉徳憂臣況臣下得不皆奔走惟王此事惟有徳者<lb/>
舉用治其君事故一人有事于四方若卜筮罔不是孚<lb/>
<pb n="31b"/>
傳一人天子也君臣務徳故有事於四方而天下化服<lb/>
如卜筮無不是而信之音義<hi>屏賔領反辟必亦反</hi>疏<hi>正義曰王人謂與人為王言此上所説成湯太甲太戊祖乙武丁皆王人也無不持徳立業明憂小臣雖則小臣亦憂使得其賢人以蕃屏侯甸之服王恐臣之不賢尚以為憂況在臣下得不皆勤勞奔走惟憂王此求賢之事惟求有徳者舉之用治其君之事乎君臣共求其有徳所在職事皆治天子一人有事於四方天下咸化而服如有卜筮之驗無不是而信之賢臣助君致使大治我留不去亦當如此也𫝊正義曰王肅云王人猶君人也無不持徳立業謂持人君之徳立王者之事業人君之徳在官賢人官得其人則事業立故𫝊以立業配持徳明憂小臣之不賢憂欲使得其人以為蕃屏侯甸之服也小臣且憂得人則大臣憂之可知侯甸尚思得其人朝廷思之必矣王肅<pb n="32a"/>云小臣臣之微者舉小以明大也君之所重莫重於求賢官之所急莫急於得人故此章所陳惟言君憂得人臣皆舉賢以王之尊猶尚秉徳憂臣況其臣下得不皆奔走惟王此求賢之事惟有徳者必舉之置於官位用治其君事也禮天子自稱曰予一人故為天子也君臣務求有徳衆官得其人從上至下逓相師法職無大小莫不治理故天子有事於四方發號出令而天下化服譬如卜筮無不是而信之事既有驗言如是則人皆信之</hi>
公曰君奭天夀平格保乂有殷有殷嗣天滅威傳言天<lb/>
夀有平至之君故安治有殷有殷嗣子紂不能平至天<lb/>
滅亡加之以威今汝永念則有固命厥亂明我新造邦<lb/>
<pb n="32b"/>
𫝊今汝長念平至者安治反是者滅亡以為法戒則有<lb/>
堅固王命其治理足以明我新成國矣疏<hi>正義曰周公呼召公曰君奭皇天賦命夀此有平至之君言有徳者必夀考也殷之先王有平至之徳故能安治有殷言故得安治也有殷嗣子紂不能平至故天滅亡而加之以威今汝奭當長念天道平至者安治不平至者滅亡以此為法戒則有堅固王命其治理足以明我新咸國矣傳正義曰格訓至也平謂政教均平至謂道有所至也言不弔謂道有不至者此言格謂道至者天夀有平至之君有平至之徳則天與之長夀則知中宗髙宗之屬身是也由其君有平至之徳故能安治有殷言有殷國安而民治也有殷嗣子紂其徳不能平至國不安民不治故天滅亡之而加之以威也孔傳之意此經専説君之善惡其言不及臣也王肅以為兼言君臣注云殷君臣之有徳故<pb n="33a"/>安治有殷言是者不可不法殷家有良臣也鄭注以為𫝊言臣事格謂至於天也與孔不同上句言善者興而惡者亡此句令其長安治及念明道念上二者故言今汝長念平至者而安治反是者滅亡念此以為法戒則有堅固王命王族必不傾壊若能如此其治理足以光明我新成國矣周自武王伐紂至此年歳未多對殷而言故為新國𫝊意言不及臣周公説此事者葢言興滅由人我欲輔王使為平至之君</hi>
公曰君奭在昔上帝割申勸寧王之徳其集大命于厥<lb/>
躬傳在昔上天割制其義重勸文王之徳故能成其大<lb/>
命於其身謂勤徳以受命惟文王尚克修和我有夏亦<lb/>
惟有若虢叔有若閎夭傳文王庶㡬能修政化以和我<lb/>
<pb n="33b"/>
所有諸夏亦惟賢臣之助為治有如此虢閎閎氏虢國<lb/>
叔字文王弟夭名有若散宜生有若泰顚有若南宫括<lb/>
傳散泰南宫皆氏宜生顛括皆名凡五臣佐文王為胥<lb/>
附奔走先後禦侮之任音義<hi>重直用反虢寡白反徐公伯反閎音宏夭於表反徐於驕反散素但反顛丁田反又音田南宫括土活反南宫氏括名也馬本作南君胥附毛詩作疏附𫝊曰率下親上曰疏附鄭箋云疏附使疏者親也奔走奔又作本走又作奏音同詩𫝊云喻徳宣譽曰奔奏鄭箋云奔奏使人歸趨先後上悉薦反下戸豆反毛詩𫝊云相導前後曰先後禦侮詩𫝊云武臣折衝曰禦侮</hi>疏<hi>正義曰公呼召公曰君奭在昔上天斷割其義重勸文王之徳以文王有徳勸勉使之成功故文王能成大命於其<pb n="34a"/>身言文王能順天之意勤徳以受命傳正義曰文王去此未久但欲逺本天意故云在昔上天作久逺言之割制謂切割絶斷之意故云割制其義重勸文王之徳者文王既已有徳上天佑助而重勸勉文王順天之意故其能成大命於其身正謂勤行徳義以受天命文王未定天下庶㡬能修政化以和我所有諸夏謂三分有二屬已之諸國也僖五年左傳云虢仲虢叔王季之穆也是虢叔為文王之弟虢國名叔字凡言人之名字皆上氏下名故閎散泰南宫皆氏夭宜生顛括皆名也詩緜之卒章稱文王冇疏附先後奔奏禦侮之臣毛傳云率下親上曰疏附相道前後曰先後喻徳宣譽曰奔奏武臣折衝曰禦侮鄭箋云疏附使疏者親也奔奏使人歸趨之詩言文王冇此四種之臣經歴言五臣之名故知五臣佐文王為此任也此四事者五臣共為此任非一臣當一事也鄭云不及呂望者太師教文王以大徳周公謙不可以自比</hi>又曰無能往來兹<lb/>
<pb n="34b"/>
迪彝教文王蔑徳降于國人傳有五賢臣猶曰其少無<lb/>
所能往来而五人以此道法敎文王以精微之徳下政<lb/>
令於國人言雖聖人亦湏良佐亦惟純佑秉徳廸知天<lb/>
威乃惟時昭文王傳文王亦如殷家惟天所大佑文王<lb/>
亦秉徳蹈知天威乃惟是五人明文王之徳迪見冒聞<lb/>
于上帝惟時受有殷命哉傳言能明文王徳蹈行顯見<lb/>
覆冒下民彰聞上天惟是故受有殷之王命音義<hi>蔑徐亡結反見賢遍反注同冒莫報反下同馬作勗勉也聞音問或如字</hi>疏<hi>正義曰文王既有賢臣五人又復言曰我<pb n="35a"/>之賢臣猶少無所能往來五人以此道法教文王以微蔑精妙之徳下政令於國人徳政既善為天所佑文王亦如殷家惟為天所大佑文王亦秉徳蹈知天威文王徳如此者乃惟是五人明文王之徳使然也五人能明文王徳使蹈行顯見覆冒下民聞於上天惟是之故得受有殷王之命哉言文王之聖猶須良佐我所以留輔成王傳正義曰無能往來一句周公假為文王之辭言文王有五賢臣猶恨其少又復言曰我臣既少於事無能往來謂去還理事未能周悉言其好賢之深不知厭足也迪道彝法也蔑小也小謂精微也而五人以此道法教文王以精微之徳用此精微之徳下教令於國人言雖聖人亦須良佐以見成王須輔佐之甚也鄭𤣥亦云蔑小也</hi>武王惟兹四人尚迪有禄傳文王沒武王立惟此<lb/>
四人庶㡬輔相武王蹈有天禄虢叔先死故曰四人後<lb/>
<pb n="35b"/>
暨武王誕將天威咸劉厥敵傳言此四人後與武王皆<lb/>
殺其敵謂誅紂惟兹四人昭武王惟冒丕單稱徳傳惟<lb/>
此四人明武王之徳使布冒天下大盡舉行其徳音義<lb/>
<hi>相息亮反</hi>疏<hi>正義曰文王既没武王次立武王初立惟此四人庶㡬輔相武王蹈有天下之禄其後四人與武王大行天之威罰皆與共殺其強敵謂共誅紂也武王之有天下惟此四人明武王之徳惟武王布徳覆冒天下此四人大盡舉行武王之徳言武王亦得良臣之力傳正義曰文王受命九年而崩十三年方始殺紂文王沒武王立謂武王初立之時惟此四人而已庶㡬輔相武王蹈有天禄初立則有此志故下句言後與武王殺紂也虢叔先死故曰四人以是文王之弟其年應長故言先死也鄭𤣥疑不知誰死注云至武王時虢叔等<pb n="36a"/>有死者餘四人也單盡稱舉也使武王之徳布冒天下是此四人之力言此四人大盡舉行武王之徳也</hi>今<lb/>
在予小子旦若㳺大川予往暨汝奭其濟小子同未在<lb/>
位誕無我責傳我新還政今任重在我小子旦不能同<lb/>
於四人若㳺大川我往與汝奭其共濟渡成王同於未<lb/>
在位即政時汝大無非責我留收罔勗不及耇造徳不<lb/>
降我則鳴鳥不聞矧曰其有能格傳今與汝留輔成王<lb/>
欲收敎無自勉不及道義者立此化而老成徳不降意<lb/>
為之我周則鳴鳯不得聞況曰其有能格于皇天乎音<lb/>
<pb n="36b"/>
義<hi>造才老反一音七到反鳴鳥馬云鳴鳥謂鳯皇也本或作鳴鳯者非</hi>疏<hi>正義曰周公言我新還政成王今任之重者其在我小子之身也我不能同於四人輔文武使有大功徳但苟求救溺而已譬如逰於大川我往與汝奭其共濟渡小子成王用心輔弼同於成王未在位之時恐其未能嗣先人明徳我當與汝輔之汝大無非責我之留也我留與汝輔王者欲收教無自勉力不及道義者我今欲立此化而老成徳之人不降意為之我周家則鳴鳯之鳥尚不得聞知况曰其有能格於皇天者乎傳正義曰周公既已還政則是捨重任矣而猶言今任重在我小子旦者周公既攝王政又須傳授得人若其不能負荷仍是周公之責以嗣子劣弱故言今任重猶在我小子旦也彼四人者能翼贊初基佐成王業我不能同於四人望有大功惟求救溺而已詩云泳之游之左傳稱閻敖游涌而逸則游者入水浮渡之名譬若成王在大川我往與汝奭其同共濟渡成王若<pb n="37a"/>云從此向川故言往也王朝之臣有不勉力者今與汝留輔成王者正欲収斂教誨無自勉力不及道義者當教之勉力使其及道義也我欲成立此化而老成徳之人不肯降意為之我周家則鳴鳯尚不聞知況曰其有能如伊尹之輩使其功格於皇天乎言太平不可冀也經言耉造徳不降者周公以已年老應退而留因即傳言已類言己若退則老成徳者悉皆退自逸樂不肯降意為之政無所成祥瑞不至我周家則鳴鳯不得聞則鳯是難聞之鳥必為靈瑞之物故以鳴鳥為鳴鳯孔子稱鳯鳥不至是鳯鳥難聞也詩大雅卷阿之篇歌成王之徳其九章曰鳯皇鳴矣于彼髙岡鄭云因時鳯皇至故以喻焉則成王之時鳯皇至也大雅正經之作多在周公攝政之後成王即位之初則周公言此之時已鳯皇至見太平矣而復言此者恐其不復能然故戒之此經之意言功格上天難於致鳯故以鳴鳯況之格天案禮器云升中于天而鳯皇降龜龍假升中謂功成告天<pb n="37b"/>也如彼記文似功至於天鳯皇乃降此以鳴鳯易致況格天之難者乎記以龍鳯有形是可見之物故以鳯降龍至為成功之驗非言成功告天然後此物始至也</hi>
公曰嗚呼君肆其監于兹我受命無疆惟休亦大惟艱<lb/>
傳以朝臣無能立功至天故其當視於此我周受命無<lb/>
窮惟美亦大惟艱難不可輕忽謂之易治告君乃猷裕<lb/>
我不以後人迷傳告君汝謀寛饒之道我留與汝輔王<lb/>
不用後人迷惑故欲敎之音義<hi>朝直遥反易以䜴反</hi>疏<hi>正義曰周公歎而呼召公曰嗚呼君我以朝臣無能立功至天之故故君其當視於此請視此朝臣無能立功之事我周家受天之<pb n="38a"/>命無有境界惟美亦大惟艱難不可輕忽謂之易治我今告君汝當謀寛饒之道以治下民使其事可法我不用使後世人迷惑故欲教之也傳正義曰猷訓為謀告君汝謀寛饒之道故當以寛饒為法我留與汝輔王不用使後人迷惑怪之無法則迷惑故欲與汝作法以教之鄭云召公不説似隘急故今謀於寛裕也</hi>
公曰前人敷乃心乃悉命汝作汝民極傳前人文武布<lb/>
其乃心為法度乃悉以命汝矣為汝民立中正矣曰汝<lb/>
明朂偶王在亶乘兹大命傳汝以前人法度明勉配王<lb/>
在於誠信行此大命而已惟文王徳丕承無疆之恤傳<lb/>
惟文王聖徳為之子孫無忝厥祖大承無窮之憂音義<lb/>
<pb n="38b"/>
<hi>為于偽反亶丁但反</hi>疏<hi>正義曰周公又言曰前人文武布其乃心制法度乃悉命汝為民立中正之道矣治民之法已成就也戒召公汝當以前人之法度明自勉力配此成王在於誠信行此大命而已言已有舊法易可遵行也惟文王聖徳造始周邦為其子孫欲令無忝厥祖大承無窮之憂故我與汝不可不輔傳正義曰乃緩辭不訓為汝勗勉也偶配也亶信也汝當以前人法度明自勉力配成王在於誠信行大命而已言其不復須勞心𫝊以乗為行葢以乗車必行故訓乗為行</hi>
公曰君告汝朕允傳告汝以我之誠信保奭其汝克敬<lb/>
以予監于殷喪大否傳呼其官而名之勑使能敬以我<lb/>
言視於殷喪亡大否言其大不可不戒肆念我天威予<lb/>
<pb n="39a"/>
不允惟若兹誥予惟曰襄我二人傳以殷喪大故當念<lb/>
我天徳可畏言命無常我不信惟若此誥我惟曰當因<lb/>
我文武之道而行之汝有合哉言曰在時二人天休滋<lb/>
至惟時二人弗戡傳言汝行事動當有所合哉發言常<lb/>
在是文武則天美周家日益至矣惟是文武不勝受言<lb/>
多福其汝克敬徳明我俊民在讓後人于丕時傳其汝<lb/>
能敬行徳明我賢人在禮讓則後代將於此道大且是<lb/>
音義<hi>喪息浪反否方九反戡音堪勝音升</hi>疏<hi>正義曰周公呼召公曰君我今告汝以我之誠信又呼其<pb n="39b"/>官而名之太保奭其汝必須能敬以我之言視於殷之䘮亡殷之䘮亡其事甚大不可不戒慎以殷䘮之大故當念我天徳可畏言天命無常無徳則去之甚可畏我不信惟若此誥而已我惟言曰當因我文武二人之道而行之汝所行事舉動必當有所合哉當與文王武王合也汝所𤼵言常在是文王武王二人則天美我周家日日滋益至矣其善既多惟在是文武二人不能勝受之矣其汝能敬行徳明我賢俊之人在於禮譲則後人於此道大且是也傳正義曰動當有所合哉舉動皆合文武也𤼵言常在是文武言非文武道則不言</hi>嗚<lb/>
呼篤棐時二人我式克至于今日休傳言我厚輔是文<lb/>
武之道而行之我用能至于今日其政美我咸成文王<lb/>
功于不怠丕冒海隅出日罔不率俾傳今我周家皆成<lb/>
<pb n="40a"/>
文王功于不懈怠則徳敎大覆冒海隅日所出之地無<lb/>
不循化而使之音義<hi>俾必耳反懈佳賣反</hi>疏<hi>正義曰周公言而歎曰嗚呼我厚輔是二人之道而行之我用能至於今曰其政美言今日政美由是文武之道我周家若能皆成文王之功於事常不懈怠則徳敎大覆四海之隅至於日出之處其民無不循我化可臣使也戒召公與朝臣皆當法文王之功</hi>
公曰君予不恵若兹多誥予惟用閔于天越民傳我不<lb/>
順若此多誥而已欲使汝念躬行之閔勉也我惟川勉<lb/>
於天道加於民疏<hi>正義曰公呼召公曰君我不徒惟順如此之事多誥而已欲使汝躬親行之我惟用勉力自强於天道行化於民顧氏云我亦自用勉勸躬行於天道加益於民人也</hi>
<pb n="40b"/>
公曰嗚呼君惟乃知民徳亦罔不能厥初惟其終傳惟<lb/>
汝所知民徳亦無不能其初鮮能有終惟其終則惟君<lb/>
子戒召公以慎終祗若兹往敬用治傳當敬順我此言<lb/>
自今以往敬用治民職事音義<hi>鮮息淺反</hi>疏<hi>正義曰周公歎而呼召公曰嗚呼君惟汝知民之徳行亦無有不能其初惟鮮能其終言行之雖易終之實難恐召公不能終行善政故戒之以愼終汝當以敬順我此言自今以往宜敬用此治民職事戒之使行善不懈怠也傳正義曰詩云靡不有初鮮克有終是凡民之徳無不能其初少能有終者凡民皆如是有終則惟君子盖召公至此已説恐其不能終善故戒召公以愼終也鄭云召公是時意説周公恐其復不説故依違託言民徳以剴切之</hi>
<pb n="41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書注疏卷十五<lb/>
<pb n="42a"/>
　尚書注疏卷十五考證<lb/>
多士序○吕祖謙曰遷洛之事召誥經營之洛誥考成<lb/>
　之多士則慰安之也<lb/>
　疏殷遺多士皆非在官謂之頑民知是殷之大夫士<lb/>
　也○監本作皆非民事今從閣本改<lb/>
時惟天命疏今汝又有言曰○汝字監本訛往今改正<lb/>
昔朕來自奄子大降爾四國民命傳民命謂君也大下<lb/>
　汝民命謂誅四國君○<hi>臣召南</hi>按此文及多方我惟<lb/>
<pb n="42b"/>
　大降爾四國民命皆説四國之民從叛當誅而我寛<lb/>
　减汝罪不忍致法也古注並謂誅四國君即多方我<lb/>
　惟大降汝命亦謂是誅紂與經意全悖蔡卞始謂天<lb/>
　下死生之命人君制之民從叛有可殺之道我乃誅<lb/>
　其君而釋其民是降民命也後儒並從其説<lb/>
爾乃尚有爾土傳乃庶幾還有汝本土○林之竒曰𫝊<lb/>
　非也其遷之也将使宻邇玉室式化厥訓豈又還有<lb/>
　本土哉<hi>臣召南</hi>按汝土指新遷之地不指殷人舊都<lb/>
<pb n="43a"/>
　此文及下文有幹有年于兹邑多方爾乃自時洛邑<lb/>
　尚永力畋爾田大意總勸殷士安居樂業非誘之以<lb/>
　還本鄉也林氏說是<lb/>
爾小子乃興從爾遷𫝊汝能敬則子孫乃起從汝化而<lb/>
　遷善○蘇軾曰汝能安居汝子孫有興者其所由來<lb/>
　皆自於遷始林之竒曰𫝊疏以遷為遷善其說紆曲<lb/>
　不如蘇氏<lb/>
無逸序○王應麟曰無逸大𫝊作毋逸毋者禁止之辭<lb/>
<pb n="43b"/>
　其義尤切<lb/>
無逸疏成王即政之初○即政監本訛即位從舊本改<lb/>
　正<lb/>
先知稼穡之艱難乃逸𫝊先知之乃謀逸豫○蘇軾曰<lb/>
　舊説非也周公方以逸為戒何其謀逸之亟也葢曰<lb/>
　王當先知稼穡之道惟艱難乃所以逸樂耳林之竒<lb/>
　曰蘇説是也孔𫝊之失在謀之一字以逸樂為謀則<lb/>
　是有心於逸将為民害矣葢好逸者未必得逸無逸<lb/>
<pb n="44a"/>
　者自然逸也<lb/>
乃逸乃諺○<hi>臣浩</hi>按𫝊以乃逸為句宋儒始以乃逸屬<lb/>
　上句讀與上文先知稼穡之艱難乃逸正相反也<lb/>
肆中宗之享國七十有五年○<hi>臣召南</hi>按帝堯之後享<lb/>
　國久長首推太戊計其壽當得一百一十餘嵗其父<lb/>
　太庚二十五年其兄小甲十七年雍巳十二年即云<lb/>
　生自太庚末年其嗣位時葢亦三十餘嵗矣經雖無<lb/>
　舊為小人舊勞於外之明文而稼穡民依必熟知之<lb/>
<pb n="44b"/>
　故能敬天勤民所其無逸為三宗之首也<lb/>
肆髙宗之享國五十有九年○王應麟曰石經作肆髙<lb/>
　宗之享國百年漢杜欽亦曰髙宗享百年之壽<lb/>
其在祖甲𫝊湯孫太甲疏鄭元云祖甲武丁子帝甲也<lb/>
　　蔡沈曰孔氏以祖甲為太甲葢以國語稱帝甲亂<lb/>
　之七世而殞意謂帝甲必非周公所稱者殷世以甲<lb/>
　名者五帝以太以小以沃以陽以祖別之不應二人<lb/>
　俱稱祖甲國語旁記曲説不足盡信要以周公之言<lb/>
<pb n="45a"/>
　為正又下文周公言自殷王中宗及髙宗及祖甲及<lb/>
　我周文王及云者因其先後次第之辭也則祖甲非<lb/>
　太甲明矣<hi>臣召南</hi>按祖甲與太甲先後不同名號亦<lb/>
　異但兩王並享國三十三年孔据國語則疑帝甲不<lb/>
　可以配中宗髙宗鄭据此經則謂祖甲即武丁子祖<lb/>
　庚弟以經斷之鄭説是也若是太甲史記明云稱太<lb/>
　宗周公當於中宗之前先叙其事當云我聞曰昔在<lb/>
　殷王太宗矣孔𫝊又曰以徳優劣立年多少為先後<lb/>
<pb n="45b"/>
　尤屬曲説文王之徳固當優於三宗享國久長亦復<lb/>
　多於祖甲叙次在後又何説也<lb/>
文王不敢盤於遊田以庶邦惟正之供𫝊以衆國所取<lb/>
　法則當以正道供待之故○<hi>臣召南</hi>按孔𫝊解惟正<lb/>
　之供不確經意是言不以逸樂而横征累民也林之<lb/>
　竒曰天地之生財有限而庶邦之貢賦有常若以供<lb/>
　私費則必有不繼者文王所以不敢盤於遊田也林<lb/>
　説甚長<lb/>
<pb n="46a"/>
文王受命惟中身疏王肅云文王受命嗣位為君不言<lb/>
　受王命也○<hi>臣召南</hi>按鄭康成言受殷王嗣位之命<lb/>
　是也古者諸侯嗣位必請命於天子况文王為臣忠<lb/>
　敬之至乎文王嗣位在帝乙之七祀殷王命令尚行<lb/>
　於海内與衰周不同也孔疏是王肅而非康成何哉<lb/>
君奭序召公不説疏按經周公之言皆説已留在王朝<lb/>
　之意則召公不説周公之留也○吕祖謙曰成功不<lb/>
　可居洛邑成而周公告歸召公亦同此心也已而成<lb/>
<pb n="46b"/>
　王留周公周公幡然改矣召公猶守欲退之心也周<lb/>
　公遂力留之朱子曰召公不説葢以為周公既歸政<lb/>
　不當復留而已亦老而當去故周公言二人不可不<lb/>
　留之意<lb/>
君奭𫝊尊之曰君○林之竒曰正如棄稱為后稷<lb/>
鳴呼君已<hi>句</hi>曰時我<hi>句/</hi>○<hi>臣召南</hi>按古讀如此林之竒<lb/>
　以君己曰時我為句蔡沈從之李光地曰己止也君<lb/>
　己者呼召公而止之留之之𤼵辭也説尤直截<lb/>
<pb n="47a"/>
弗永遠念天威<hi>句</hi>曰我民<hi>句/</hi>罔尤違<hi>句</hi>○朱子謂止一<lb/>
　句<lb/>
在家不知<hi>句</hi>○蔡𫝊讀同李光地謂不知二字須連下<lb/>
　天命不易為句<lb/>
嗣前人<hi>句</hi>恭明徳<hi>句</hi>○蔡沈讀嗣前人恭明徳屬上文<lb/>
　弗克經歴為一句<lb/>
在今予小子旦<hi>句</hi>○蔡沈讀連下非克有正為一句<lb/>
我道惟寧王徳延疏言寕王者即文王也鄭王同○<hi>臣</hi>
<pb n="47b"/>
　<hi>召南</hi>按漢儒俱以寜王為文王當是因大雅有文王<lb/>
　以寜遹求厥寕之文也蘇軾解大誥始謂寕王是武<lb/>
　王朱蔡從之推按經文蘇説良是<lb/>
臣扈○陳經曰湯初勝夏已有臣扈湯至大戊百三十<lb/>
　年必二臣而名同也<lb/>
故殷禮陟配天○<hi>臣召南</hi>按配天即多士所云殷王亦<lb/>
　罔敢失帝罔不配天其澤大雅所云克配上帝言為<lb/>
　上天所眷佑也𫝊疏説是蘇軾謂殷尊祀三宗以配<lb/>
<pb n="48a"/>
　天説雖新實非也<lb/>
則商實百姓<hi>句</hi>○蔡沈以商實為句百姓連下王人為<lb/>
　句<lb/>
王人罔不秉徳<hi>句</hi>眀恤小臣屏侯甸<hi>句</hi>○蔡沈以罔不<lb/>
　秉徳明恤為句小臣屏侯甸為句<lb/>
矧咸奔走<hi>句</hi>惟兹<hi>句/</hi>惟徳稱川<hi>句/</hi>乂厥辟<hi>句</hi>○蔡沈以<lb/>
　惟兹惟徳稱為句用乂厥辟為句<lb/>
天壽平格𫝊言天壽有平至之君○<hi>臣召南</hi>按孔傳屬<lb/>
<pb n="48b"/>
　君言吕氏朱子謂即指伊尹六臣以經文上下推之<lb/>
　吕朱説是周公之意在留召公也與無逸篇所言不<lb/>
　同<lb/>
在昔上帝割申勸寕王之徳○李光地曰緇衣引君奭<lb/>
　曰在昔上帝周田觀文王之徳葢數字皆以相似而<lb/>
　誤也<lb/>
有若散宜生𫝊散泰南宫皆氏○王應麟曰按漢書古<lb/>
　今人表女皇堯妃散宜氏當以散宜為氏<lb/>
<pb n="49a"/>
　又音義○監本脫音義共一百十八字今從舊本及<lb/>
　毛本增補<lb/>
　疏鄭云不及吕望者太師教文王以大徳周公謙不<lb/>
　可以自比○<hi>臣召南</hi>按疏鑿矣前文引殷六臣不及<lb/>
　傅説與此正同吕祖謙曰葢一時議論或詳或略但<lb/>
　意主於留召公耳此説甚當<lb/>
兹廸彜教文王蔑徳<hi>句</hi>降于國人<hi>句</hi>○蔡沈以兹廸彜<lb/>
　教為句文王蔑德降于國人為句解全不同<lb/>
<pb n="49b"/>
予徃<hi>句</hi>暨汝奭其濟小子<hi>句/</hi>同未在位<hi>句</hi>○蔡沈以暨<lb/>
　汝奭其濟為句小子同未在位為句<lb/>
曰汝明朂<hi>句</hi>偶王在亶<hi>句/</hi>乘兹大命<hi>句</hi>○蔡沈以曰字<lb/>
　為句汝明朂偶王為句在亶乘兹大命為句<lb/>
予惟曰襄我二人𫝊當因我文武之道而行之<hi>○</hi>朱子<lb/>
　曰二人周公自謂己與召公<hi>臣召南</hi>按朱子説是篇<lb/>
　中數處言二人皆周公自謂己與召公以應前文六<lb/>
　臣也又蔡沈以下節汝有合哉四字連襄我二人為<lb/>
<pb n="50a"/>
　句更確<lb/>
明我俊民在讓<hi>句</hi>後人于丕時<hi>句</hi>○蔡沈以明我俊民<lb/>
　為句在讓後人于丕時為句<lb/>
　<lb/>
　<lb/>
　<lb/>
　<lb/>
　<lb/>
<pb n="50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書注疏卷十五考證<lb/>
</p>
<p>
</p>
  </div>
</body>
</text>
</TEI>
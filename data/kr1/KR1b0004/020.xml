<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　　侍讀<hi>臣召南</hi>謹言按孔子序書斷自唐堯下訖襄<lb/>
　　王之世歴年一千七百三十有四得典謨訓誥誓<lb/>
　　命百篇古帝王繼天出治之大經大法燦然完備<lb/>
　　以傳學者火於秦復出於漢百篇中盖存者半逸<lb/>
　　者半伏生今文二十八篇孔安國古文連伏生書<lb/>
　　共五十八篇是也五十八篇之在漢世又顯者半<lb/>
　　晦者半古文上秘府事寝不行今文歐陽大小夏<lb/>
　　侯三家並立博士是也三家經文又同者半異者<lb/>
<pb n="1b"/>
　　半西京劉向合校文字異者七百有餘脫字數十<lb/>
　　東京蔡邕等考定刻石太學是也自漢及晉之東<lb/>
　　古文復出及齊梁缺簡稍完然天下行古文者半<lb/>
　　不行者半古文但傳江左至隋開皇始頒學官是<lb/>
　　也唐太宗詔孔穎達諸儒撰五經正義於是尚書<lb/>
　　家之說又廢者半行者半專用孔傳今文三家訓<lb/>
　　解遂佚不傳論者謂注經最後出者𫝊世最逺書<lb/>
　　有孔傳猶易有費詩有毛春秋有左禮有小戴不<lb/>
<pb n="2a"/>
　　其然乎顧自有正義以來讀書家又信者半疑者<lb/>
　　半穎達同時有馬嘉運摭其疵後時有王元感糾<lb/>
　　其繆然疑疏不疑傳也至宋信傳者半疑傳者半<lb/>
　　矣劉敞程子王安石蘇軾諸儒考脫簡訂句讀每<lb/>
　　離傳以解經然疑傳不疑經也至南宋信經者半<lb/>
　　疑經者半矣林之竒吕祖謙所著依小序酌傳疏<lb/>
　　猶不過畧短從長其酷信古文恨不見百篇全經<lb/>
　　者則有鄭樵其力辨古文疑孔傳一書為偽者則<lb/>
<pb n="2b"/>
　　有吳棫至元吳澄明郝敬直謂尚書真者半偽者<lb/>
　　半自伏生二十八篇以外不可為經當留者半刪<lb/>
　　者半此則不可以不辨者也古文平易淺近較二<lb/>
　　十八篇之渾渾灝灝噩噩誠絶不相類如較偽太<lb/>
　　誓白魚赤烏之妄偽百兩篇豐刑原命之誣其純<lb/>
　　其駮固天地懸隔也且其文變蝌蚪為隷古不無<lb/>
　　得失其篇本書序以詮次不無後先其說採綴載<lb/>
　　籍條貫成章不無増減遷就其閱世自漢至晉不<lb/>
<pb n="3a"/>
　　列庠序後進通儒伏處巖穴者或隨時補苴緣飾<lb/>
　　其間遂令虞夏商周之文如出一手雖朱子亦嘗<lb/>
　　疑之而不能不奉為經者其言道粹然不詭於正<lb/>
　　其言治犛然足為後代準繩大禹謨精一執中上<lb/>
　　紹二典府事歌敘後啟箕疇湯誥言降衷恒性仲<lb/>
　　虺言制事制心千古聖賢學問之淵源功徳之根<lb/>
　　本具在古文不可沒也如必尋瘢索垢則今文以<lb/>
　　耄年記憶之餘傳誦女子之口音訛字異在所不<lb/>
<pb n="3b"/>
　　免据論語孟子有堯命舜命契之辭則堯典有缺<lb/>
　　文也据左傳范燮苑何忌所引大學𫝊所述則康<lb/>
　　誥有缺文也酒誥之簡俄空夔曰之文再見康誥<lb/>
　　首簡乃言作洛梓材終篇全似告君果與孔門𫝊<lb/>
　　授經文一一符合乎哉月令本自吕覽王制明出<lb/>
　　漢儒戴記雜採𫝊說猶且尊為禮經獨於古文嘖<lb/>
　　有煩言非持平之論也且孔𫝊詁經義質辭簡雖<lb/>
　　有迂曲要非若牟長朱普秦延君軰章句動至數<lb/>
<pb n="4a"/>
　　十萬言之繁猥也又非若馬融鄭元軰動据中候<lb/>
　　璿璣鈐考靈曜諸緯書之竒怪不經也孔疏於制<lb/>
　　度典章徵引該博隨文剖晰時有折衷如解武成<lb/>
　　謂簡編斷絶經失其本解無逸謂太甲稱祖未知<lb/>
　　其然觧臯陶謨庶明勵翼無採王鄭二家觧泰誓<lb/>
　　謂文王是追稱非及身改正朔至如据經正史記<lb/>
　　之違据傳闢䜟書之誕有功聖經實為趙宋諸大<lb/>
　　儒道之先路縱或曲護孔傳義渉支離善學者棄<lb/>
<pb n="4b"/>
　　瑕録瑜取舎各半可矣但記其過而忘其功可乎<lb/>
　　哉由斯以談即疑傳疑疏亦非持平之論也蔡沈<lb/>
　　生諸儒之後又親承朱子緒言竭其生平功力以<lb/>
　　為集𫝊宜毫髮無憾矣後人之論蔡𫝊猶不免於<lb/>
　　信者半疑者半况孔傳作於前漢孔疏作於唐初<lb/>
　　者哉孟子曰遊於聖人之門者難為言盖即解釋<lb/>
　　聖人之經而其難已如此也國子監本嵗久版字<lb/>
　　漫漶刓敝亦缺者半完者半别風淮雨三豕渡河<lb/>
<pb n="5a"/>
　　每卷譌舛多有今奉<lb/>
敕校刋<hi>臣</hi>與原詹事<hi>臣浩</hi>等廣蒐舊藏善本對讐是正<lb/>
　　訂譌補缺為之句讀以付開雕輯為考證如干條<lb/>
　　附記每卷之末其無他書可据雖明知文有脫誤<lb/>
　　槩仍舊本志慎也<hi>臣</hi>謹識<lb/>
</p>
<p>
</p>
  </div>
</body>
</text>
</TEI>
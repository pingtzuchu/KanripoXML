<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>四如講稿卷二</head> <lb/>
    <p>
<pb n="1a"/>
欽定四庫全書<lb/>
　四如講稿卷二<lb/>
　　　　　　　　　　　　宋　黄仲元　撰<lb/>
　　顔曽思輿之學<lb/>
夫子門人三千其受業身通者七十餘人然得聖人之<lb/>
道者不過顔曽二子何其難顔淵没子非私慟也懼斯<lb/>
道之無傳也其後幸而得參少孔子四十六嵗是道賴<lb/>
參以傳參傳之子思子思傳之孟軻韓退之曰孔子傳<lb/>
<pb n="1b"/>
之孟軻而不知曽子得之夫子子思得之曽子孟子得<lb/>
之子思也自生民以来徳未有如夫子者也大徳必得<lb/>
位位不稱徳故天生哲人使傳其道在孫得以淑其後<lb/>
人其報固應爾也顔子未嘗有述作其徳行志意僅見<lb/>
於論語問答之際曽子之學大㫖則有大學一書班固<lb/>
志藝文以為子思二十三篇不知其書散亾於何時中<lb/>
庸二篇今僅見一篇而已孟子七篇大抵皆祖子思者<lb/>
也今觀四子傳道用功切要處顔子工夫只在克已上<lb/>
<pb n="2a"/>
克己者克去私欲才知非禮便勿為如豁開雲霧便覩<lb/>
青天如快刀斬竹一斫一段如屋裏有賊便開門逐去<lb/>
勿令存在曽子工夫全在格物上格物者窮天下事物<lb/>
之理精粗小大大而天地之所以髙厚小而禽魚草木<lb/>
之所以然或論古今人物而别其是非或應接事物而<lb/>
處其當否今日格一件明日格一件如好古博雅君子<lb/>
見古器物彛鼎圖畫篆刻斷落不可攷者一一辨其款<lb/>
識楮墨於其所自来子思工夫全在弗措上弗措者學<lb/>
<pb n="2b"/>
問思辨有不得即不容放過如掘井不及泉弗棄也如<lb/>
為山欠一簣不止也孜孜焉乾乾焉如天運無息日月<lb/>
流轉百倍人之功千倍人之功何患有弗得孟子工夫<lb/>
全在養氣上養氣者以集義為主勿㤀是工夫不可緩<lb/>
勿助長是又不可急如有田不知芸苗令其自長固不<lb/>
可憫其不長而拔之欲長又不可如煉丹有文武火火<lb/>
冷則灰死火猛則丹走惟慢火常在爐中可使二三十<lb/>
年伏火然後養得成丹孟子下工夫有節度如此所以<lb/>
<pb n="3a"/>
成浩然之氣而能不動心既看四子於道用功處又看<lb/>
四子於道有得處顔子初學道時胸中查滓尚未瑩在<lb/>
方欲去鑚仰他又愈見他堅髙要入頭不得自聖人教<lb/>
他博文約禮方一向低頭做去心地日開自要討住不<lb/>
得真積力久方見得此理常在面前卓然立地此時方<lb/>
是十分見得親切此顔子有得處曽子之學主於誠身<lb/>
其於平時日用觀省而服習之逐件盖已了得熟矣惟<lb/>
其未能有以見夫道之大全則不免見一事為一理及<lb/>
<pb n="3b"/>
夫子以一貫之語喚醒之適當其可而曽子亦於言下<lb/>
便領知向之所從事者雖萬理萬殊所以貫之者未嘗<lb/>
不一故慨然一唯當之而無疑此是曽子有得處子思<lb/>
所得在費隠字看得道體流行於事物之間大極於天<lb/>
地小極於毫髮充塞彌滿無一物一事不有其用之廣<lb/>
如此故曰費然其所以然之故則隠於事事物物之間<lb/>
無聲臭之可聞無形迹之可睹故謂之隠鳶之飛為鳶<lb/>
之道魚之躍為魚之道所謂信手拈来頭頭是道只是<lb/>
<pb n="4a"/>
無人領會得此子思有得處孟子所謂得在深造以道<lb/>
處此道字非道徳之道乃深造之方法不疾不徐之謂<lb/>
以法度而深造之優而㳺之使自得之厭之飫之使自<lb/>
趨之欲其自得之也謂之自得方是己物無一毫假於<lb/>
外左右逢原意最好左右有近意有不一處意至於自<lb/>
得則理在左右之近觸處見本原隨取而逢見之此是<lb/>
孟子有得處四子之有得皆自用功中来苟不用功何<lb/>
縁有得看他有得得了又看他資禀如何聖人徳無不<lb/>
<pb n="4b"/>
備顔子亦煞周全了只比之聖人便有些未純一終是<lb/>
剛明較勝不知者便把顔子做柔善人看若曽子篤實<lb/>
亦是强毅子思孟子皆是剛毅底人以此終有立脚故<lb/>
能得其傳但顔子明睿不似曽思用力孟子才髙難學<lb/>
又不比顔子親切有依據也看了四子資禀又當看四<lb/>
子氣象孟子氣象似子思子思氣象似曽子曽子氣象<lb/>
比顔子較麤些顔子氣象比聖人微有迹耳學者欲學<lb/>
孔子當先學四子學四子當熟讀四書看他何處是用<lb/>
<pb n="5a"/>
功何處是有得資稟為如何氣象為如何皆得想見由<lb/>
是焉讀六經書為君子儒用之則行捨之則藏脩身乎<lb/>
治國平天下乎致中和而位天地育萬物乎獨善其身<lb/>
可也兼善天下可也無不有以盡吾性分之固有職分<lb/>
之當為則夫拜斯堂也如親見四子如親見聖人不然<lb/>
不讀其書不知其人褒衣巍冠僕僕亟拜瞻之在前其<lb/>
顙有泚<lb/>
　　仁義禮智之端章　　仁義禮智樂之實章<lb/>
<pb n="5b"/>
此二章七篇大總腦處前章重在仁字上却包義禮智<lb/>
説後章對説仁義却和知禮樂説前章重在端字與知<lb/>
皆擴而充之一句不説端字則説充字不来後章重在<lb/>
實字與知斯二者弗去一句不説實字則説生字不来<lb/>
文字各有血脈二章都指良心真切處説這便是信實<lb/>
只是信字所謂人皆有不忍人之心者上面人字總説<lb/>
天下之人下面人字單指箇人説如下文所謂孺子便<lb/>
是人不忍是此心割捨不得只是下文惻隠之心所謂<lb/>
<pb n="6a"/>
先王有不忍人之心斯有不忍人之政五句此心人人<lb/>
有之先王亦有之但人不能充聖人便能充之百篇之<lb/>
書南雅之詩六典之禮都是不忍人之政以政發心心<lb/>
心相感不言自化宜如運掌之易所以謂人皆有不忍<lb/>
人之心者六句又再提起説要見本心之真當乍見時<lb/>
此豈有所安排造作而怵惕惻隠自不知従何而生使<lb/>
内交使要譽使惡其聲而然則偽矣故著三箇非字由<lb/>
是觀之以下九句是字指孺子入井一事説耳因論惻<lb/>
<pb n="6b"/>
隠便引箇羞惡辭讓是非之心出来惻隠羞惡辭讓是<lb/>
非八箇字一字一義都指人己相形説却就事事反處<lb/>
看出正道理来無此心則俱為非人言其必有也惻隠<lb/>
之心仁之端也以下八句須曉得不是仁義禮智只是<lb/>
仁義禮智之端仁義禮智性也惻隠羞惡辭讓是非情<lb/>
也性情字俱従心性是心之静情是心之動心統性情<lb/>
者也端是情之發見處注謂端首也疏謂端本也朱文<lb/>
公以為緒也如繰絲然先尋其緒則千絲萬絲續續而<lb/>
<pb n="7a"/>
上因情之可見而後知性之不可得而見者皆自然而<lb/>
然者也名自外立理由中出非是使人學為仁義禮智<lb/>
也所謂人之有是四端也猶其有四體也以下六句人<lb/>
字應上面人字有字應上面無字又以四體而證四端<lb/>
之必有也自謂不能者是指人説謂其君不能者是應<lb/>
上面先王説先王之政念念不忍事事不忍後之為臣<lb/>
者獨不能引其君志於仁乎所謂凡有四端於我者知<lb/>
皆擴而充之矣七句又再拈起説凡字才謂人皆是我<lb/>
<pb n="7b"/>
字是人人之所謂我我字與上自字對皆字與上凡字<lb/>
對知字又與上能字對始患其不知知患其不能擴充<lb/>
故末稍歸重在知字知須是在人體認得箇本心形見<lb/>
處充字又重知字了知不能充是只見得便住息火之<lb/>
明遏泉之行此將誰咎始只是上面端字充得去者足<lb/>
以保四海便是説先王之政不能充者不足以事父母<lb/>
便説人之自賊者充是塞乎天地之間皆此仁也自然<lb/>
擴了更不消再説擴字這便是人能𢎞道底道理保四<lb/>
<pb n="8a"/>
海者滿腔子純是天理不足事父母者滿腔子純是人<lb/>
欲此之謂失其本心故七篇教人體認良心善性後章<lb/>
專就事親従兄上説較切近𦂳要在實字人身之初有<lb/>
父兄而已身者父之遺體兄者分父之氣體而先者也<lb/>
事親須見事意従兄須見従意不於事與従上玩味則<lb/>
終無以識仁義之實理下面三箇斯二者只是事親従<lb/>
兄既知之又弗去知是見得明弗去是守得固事與従<lb/>
又有多少品節儀文在裏面行得恰恰好不増一分不<lb/>
<pb n="8b"/>
減一分便是理之實由中而出無些勉强便是樂之實<lb/>
樂則生以下三句只是事與従之間常常做得熟自然<lb/>
浃洽周流油然而生不能自己到這田地觸耳所聴觸<lb/>
目所視無所不合而不知足之蹈之手之舞之這便是<lb/>
四體不言而喻矣前四箇是也字都是説用工處到樂<lb/>
處便不説是也字了這處最要看所以樂所以生者如<lb/>
何生字與實字應實是箇生生種子這種子只在人腔<lb/>
殻子裏驗之吾身事親従兄是就原頭發見處説知弗<lb/>
<pb n="9a"/>
去是就體認操存處説節文是就纎悉微宻處説樂是<lb/>
就成熟結果處説生惡可已如碩果不食善端萌蘖更<lb/>
無歇時足蹈手舞只是形容枝幹暢茂花蕚敷榮可玩<lb/>
可悦處孟子指箇實字示人雖田更野叟亦足知此學<lb/>
者不能知之而弗去如禮樂何是亦衆人而已矣反復<lb/>
二章前章不言實而非内交非要譽非惡其聲此便是<lb/>
實心形見後章不言充而樂則生生則惡可已這便是<lb/>
充塞氣象後章言樂而前章不言樂者何充之足以保<lb/>
<pb n="9b"/>
四海如之何而不樂不充之不足以事父母樂何従来<lb/>
哉前章又當㕘情可以為善章看恭敬之心即辭讓之<lb/>
本不言端者直因用以著其體耳後章又當㕘君子所<lb/>
性章看木有實則生有根則生性之四徳根於心者深<lb/>
故其生色也輝光乎前充盈乎後旁溢流通乎左右上<lb/>
下而亦不自知也此惟有徳者能之吁通天下鈞是人也<lb/>
人鈞是仁義禮智也而非夫人相與講習之則道不明<lb/>
也不行也必有先覺之士而為之傳是以與人道相為<lb/>
<pb n="10a"/>
無窮而不可廢周東而微國雄有七上無禮下無學為<lb/>
士者倀倀然流入於異端邪説以斵喪其本心之天母<lb/>
食弗食兄室弗居此豈能充其類者愛無差等施由親<lb/>
始此豈知本之一者大事所當盡也而父兄百官皆不<lb/>
欲於惻隠之心乎何有之墦間乞其餘而妻妾相與訕<lb/>
泣於羞惡之心乎何有簞食豆羮至㣲也而非其人則<lb/>
見於色鄉原亂徳也而不知其似而非於辭讓是非之<lb/>
心乎何有七篇一書吾孟子車安得不痛切與之言哉<lb/>
<pb n="10b"/>
惟無是非故無惻隠則語之以矢匠擇術不可以不慎<lb/>
惟無羞惡故無辭讓則喻之以嘑蹴爾之不受不屑曰<lb/>
人能充無欲害人之心充無穿窬之心而仁義不可勝<lb/>
用又繼之曰充無受爾汝之實則無所往而不為義乃<lb/>
所以充吾仁也惟恐人之自賊也語曹交以孝弟道滕<lb/>
文以堯舜見觳觫之不忍則告之舉斯心加諸彼有餓<lb/>
莩而不知發則責之以惡在其為民父母又不敢謂其<lb/>
君不能者也教之以體認教之以充廣探幾㣲之先辨<lb/>
<pb n="11a"/>
理欲之界正人心之初究治本之原如子車者然後可<lb/>
謂善講學天理民彛之在雖今猶古其誰無立達之仁<lb/>
而忍曰學之不必講講者則講其大者與臣言言忠君<lb/>
與子言言孝父與弟言言悌兄與友言言信友毋使養<lb/>
其小體而終身為小丈夫庶㡬内則知仁義之實外亦<lb/>
能充其惻隠羞惡辭讓是非之端雖然事親従兄孩提<lb/>
之童可知可能似易易事孝未如舜五十而慕弗去地<lb/>
位老尤難難若夫鄉鄰有鬭往救則惑惡甚於死患有<lb/>
<pb n="11b"/>
不辟餽七十鎰受以為是章稱不孝従禮貌之則子車<lb/>
之於是四端也權衡輕重亦必有道甚矣學之未易講<lb/>
也<lb/>
　　孟子貢助徹章　　周官井田<lb/>
居今思古常患久大之法不得行引經據古常患因革<lb/>
之意不獲明唯其不行所以諸儒傳其意愈不明也使<lb/>
法之行常如成周盛時則無廢壊無更改何不明之有<lb/>
奈去古浸逺田制日壊聖經厄於煨燼厄於毁誣諸儒<lb/>
<pb n="12a"/>
隨經以生傳鑿傳以附經又取雜説以亂經此三厄矣<lb/>
然諸儒自晦不足晦經而存乎經者未嘗一日不明但<lb/>
以經釋經斯可也大抵古者封建井田學校選舉師田<lb/>
冠昏射饗等皆一統事而封建井田其本也井田之所<lb/>
由来久矣但至周而始大偹當時普天之下盖無不為<lb/>
井田為周官之學者亦多矣漢鄭司農前朝盱江李氏<lb/>
其尤者也皆以為周之天下不純用井田其説曰載師<lb/>
職近郊十一逺郊二十而三甸稍縣都皆無過十二安<lb/>
<pb n="12b"/>
在為井田之法以民力同養公田而以年之豐凶出斂<lb/>
法則孟子所謂雖周亦助曰此當十而一此當二十而<lb/>
三此當十而二此孟子所謂夏之貢法校數嵗之中以<lb/>
為常而不計其年之豐凶者周之畿内不用井田而用<lb/>
井田者畿外侯國之制此鄭康成等説也匠人職九夫<lb/>
為井<hi>止</hi>同間廣二尋深二仞謂之澮曰此畿内采地為<lb/>
井田之制遂人職夫間有遂<hi>止</hi>以達于畿曰此鄉遂溝<lb/>
洫之法甸稍縣都十二取民之法既與畿外井田九一<lb/>
<pb n="13a"/>
之法不同縣都采地一井一溝之法匠人又與鄉遂十<lb/>
夫同為一溝之法不同則誰謂成周敷天之下畿内與<lb/>
畿外鄉遂與都鄙盡用井田之法此亦鄭司農等説也<lb/>
彼豈不知周用井田九一之法惟於載師與遂人所言<lb/>
不得以通則强為之説彼又以為甸稍縣都田税有至<lb/>
於十二則非十一之義則又曰周田税輕近重逺者近<lb/>
者役多逺者役少畿内用貢法而侯國用井田者欲使<lb/>
恤其民也康成此等語李氏多襲用之謂如是乃二義<lb/>
<pb n="13b"/>
可並行而不相悖夫成周實舉天下通用井田其著於<lb/>
經本無牴牾而讀者不知經文有上下相蒙縦横互見<lb/>
之義故輕為之説耳吾觀載師職曰凡任地國宅無征<lb/>
園㕓二十而一近郊十一逺郊二十而三甸稍縣都皆<lb/>
無過十二此皆指園㕓言之冠國與園㕓三字於其上<lb/>
而其下者悉蒙上文今以十二為田税用畿内用貢法<lb/>
以井田為侯國用之王畿不用則經文九夫為井等語<lb/>
皆可棄而不顧矣遂人言十夫有溝以横言之匠人言<lb/>
<pb n="14a"/>
九夫為溝以方度之其實則一是縦横互見彼此相明<lb/>
而已而曰匠人溝洫之説采地制井田異於鄉遂殊不<lb/>
可曉夫考工記元不在六官之數何必合匠人與遂人<lb/>
並言載師謂之任地則非田也謂園㕓又非田矣漆林<lb/>
又非田之所植豈得謂之田税司馬法乃齊景公時大<lb/>
夫田穰苴作六國時齊威王大夫又作附於穰苴注家<lb/>
旁加之説何必求合司馬法在孟子明言鄉田同井則<lb/>
鄉田為井可知野九一而助則遂田亦為井可知又曰<lb/>
<pb n="14b"/>
雖周亦助今人解孟子即以鄭氏畿内用貢都鄙用助<lb/>
為説雖朱集註亦用之<hi>楊龜山張南軒皆祖鄭説</hi>文公他日答學者<lb/>
又云井地一方溝洫廬舍在其中已是定了先是五十<lb/>
改為七十又改為百一番拆碎一番勞擾聖人處事必<lb/>
不如此看来自古皆是百畝孟子之文固不可刋文公<lb/>
之疑亦所當考徹者透徹之義此自横渠始之畫一井<lb/>
九百畆之田合八家通徹而耕則功力均且相驅率無<lb/>
一家得惰者及已收穫則計畆裒分之<hi>文公耕則通力而作收則計畆<pb n="15a"/>而分便是用横渠之説</hi>先取十之一歸之公上其餘八家共分之<lb/>
此謂之徹年有上下則司稼行野觀稼以出斂法故周<lb/>
之徹法最為盡善度其隰原徹田為糧盖自公劉已然<lb/>
後世特遵而守之耳豈周公方行是法哉吾故曰周天<lb/>
下通用井田也雖天下通用井田而王者只据千里之<lb/>
内自治其田故整然易易而無貧富不等之民好處又<lb/>
是溝洫畎澮皆有定數又無縁有占田底人如侯國則<lb/>
以王畿為率<hi>音律又音類</hi>又各自井其田但看魯國便知當<lb/>
<pb n="15b"/>
時之制如宣公初税畆則自壊其法矣毋怪再變而丘<lb/>
甲三變而田賦也或曰周為井田田有不可井者奈何<lb/>
曰所謂井田其亦可井者井之爾山川陵谷所在有之<lb/>
如不可井則亦計其夫家與步畆之數授之取登足而<lb/>
已何必坦然如一枰而溝洫縦横於其上乎經生説經<lb/>
必欲畫地為圖四方平正以就死法故其為説例皆互<lb/>
異不能自通於是立井田溝洫異制之説又不通則以<lb/>
為此商制此夏制皆不足据也若夫兵農之制謂寓兵<lb/>
<pb n="16a"/>
於農又非治畿之道分田使之耕築室使之居既有以<lb/>
衣食則不可無以自衛於是教之為兵以自為緩急之<lb/>
備故王畿鄉遂之民皆可以為兵周公以仁天下為心<lb/>
只就它身上理㑹調發征行所以用之皆有常數見於<lb/>
經者五家為比即就其中以一家為比長五比為閭即<lb/>
就比長五人中選一人以為閭胥以上族師黨正州長<lb/>
之官皆然非若後世民自為民官自為官也出而為五<lb/>
長兩司馬旅帥師帥之官亦莫不然非若後世兵自為<lb/>
<pb n="16b"/>
兵将自為将也雖溝洫之夫亦即就用洫夫以為澮夫<lb/>
非洫夫之外又除澮夫也甸方十里當九百夫除去二<lb/>
里治洫則除百八十夫止用七百二十夫出兵車一乗<lb/>
同方百里亦依此法除之正合七家取一兵之法正不<lb/>
必泥鄭氏旁加之説又不必泥司馬法通成終同所出<lb/>
馬車士徒之數為鄭賈之説曰鄉遂都鄙㕘用貢助而<lb/>
制田寓軍則異畿内邦國皆用助法而制田寓軍則同<lb/>
<hi>賈公彦又謂邦國亦用貢助</hi>考其説畿内用貢畿外用助之不可通<lb/>
<pb n="17a"/>
者一鄉遂溝洫井田之不可通者二鄉遂都鄙制軍之<lb/>
不可通者三司馬法與都鄙丘乗異其不可通者四采<lb/>
地邦國制軍之異又不可通者五周公經制自周公之<lb/>
經制穰苴司馬法自穰苴之司馬法何至傅㑹牽合自<lb/>
為紛紛哉周官授田制軍之法具於司徒出軍部伍之<lb/>
法具於司馬至簡而至易明也經曰乃經土地而井牧<lb/>
其野<hi>止</hi>四縣為都此六鄉授田之法上地可任者家三<lb/>
人<hi>止</hi>凡起徒役毋過家一人此六鄉因田制軍之法推<lb/>
<pb n="17b"/>
之於遂六遂如鄉准之於都鄙都鄙如遂井邑丘甸與<lb/>
遂人溝洫相包是畿内皆井而用助其地皆井則其軍<lb/>
皆家一人安有鄉遂都鄙之異司徒之比閭族黨指六<lb/>
鄉之地而言出軍之總數司馬之五兩軍師合王畿而<lb/>
言調發之數鄉遂各七萬五千家家出一人各七萬五<lb/>
千人而為六軍之正副此鄉遂居民之實地家稍縣都<lb/>
雖裂為公卿大夫之采邑其地則皆統於鄉遂其兵則<lb/>
皆調於天子小司徒之丘乗縣都是都統於鄉遂人之<lb/>
<pb n="18a"/>
為鄙為縣是鄙統於遂鄉遂都鄙各家一人為正卒使<lb/>
之守望相助疾病相扶以自衛其生計而已或有調發<lb/>
則合畿内惟起司馬之六軍所以壯國勢而休民力也<lb/>
夫以王畿九百萬夫之地而調發止七萬五千人其重<lb/>
用民力如此疏家謂出軍之法先六鄉賦不止出六遂<lb/>
賦猶不止徵兵於公邑采地不止乃徵兵於諸侯此殆<lb/>
漢唐勞民召釁之事周公之法有是哉有是哉<lb/>
　　子曰巍巍乎舜禹之有天下也而不與焉章　子<lb/>
<pb n="18b"/>
　　曰大哉堯之為君也章　舜有臣五人而天下治<lb/>
　　章　子曰禹吾無間然矣章　子畏於匡曰文王<lb/>
　　既没文不在兹乎章　堯曰咨爾舜章　昔者禹<lb/>
　　抑洪水而天下平章　人之所以異於禽獸者幾<lb/>
　　希章　禹惡㫖酒而好善言章　王者之迹熄而<lb/>
　　詩亡章　予未得為孔子徒也予私淑諸人也章<lb/>
　　　由堯舜至於湯五百有餘嵗章<lb/>
天下未有無理之用亦未有無用之理語孟兩書雖門<lb/>
<pb n="19a"/>
人記當時師弟問答之言然句句是理字字是用孔孟<lb/>
憂世正要用世然制於時命卒不見用而用之之志即<lb/>
在泰伯篇末堯曰篇端文不在兹之嘆可以知吾夫子<lb/>
之志矣正人心承三聖離婁四章歴敘堯舜禹湯文武<lb/>
周孔之傳盡心見知聞知之論可以知吾孟子之志矣<lb/>
舜禹雖有天下於己畧無一毫闗涉堯雖如天不可以<lb/>
形容而可見者事業與禮樂法度而已五人九人者臣<lb/>
也雖然必如五人九人者而後謂之人唐虞交㑹之際<lb/>
<pb n="19b"/>
惟周為盛周之所以為至徳者天命未絶人心未離周<lb/>
猶事殷此豈有與天下之心惟禹亦然吾無間一語尚<lb/>
何得而議之哉後死者而與斯文夫子之自任何如哉<lb/>
一言之不足而又再言之堯咨舜命揖遜之盛也湯武<lb/>
征伐亦喜其應天順人之舉謹權量審法度以下此則<lb/>
吾夫子用世之規也禹抑洪水周公兼夷狄孔子成春<lb/>
秋而孟子之距楊墨敢與之等舜性之者禹以下身之<lb/>
者兼三王施四事周公事也尊周折桓文孔子事也乃<lb/>
<pb n="20a"/>
曰予未得為孔子徒軻何嘗道及霸者哉見知聞知前<lb/>
此無人説破然而無有乎爾雖不敢自附於見知者之<lb/>
列則亦無有乎爾猶有望聞知者之有其人聖賢之生<lb/>
也不數道統之傳也不偶孔子之道至孟子而始尊然<lb/>
亦至孟子而始孤立戰國與春秋不同時異端恣行與<lb/>
孔子時不同文武周公之澤雖未逺而萬章公孫丑之<lb/>
徒大不及顔曽諸子則傳道之責較孔子為尤難孔子<lb/>
不得為堯舜為文武周公孟子又不得為孔子之徒一<lb/>
<pb n="20b"/>
聖一賢生不並世皆無用處良可嘆矣道不用則必傳<lb/>
無聖人烏乎傳孔子之傳猶有曽伋孟之傳者誰與同<lb/>
時如荀卿所學所見迴别不到孟子地位歴漢晉隋唐<lb/>
其間僅有一董仲舒識得大意揚子號為尊信孟子然<lb/>
本領差錯他何足觀王仲淹亦為有志斯道者然所學<lb/>
殊無着裏靠實工夫而所言僅影響於形聲之末韓退<lb/>
之原道之作頗知源委然趨向所在亦未免文章之好<lb/>
利禄之求若數子者只是能言傳道而未知所以為道<lb/>
<pb n="21a"/>
之傳傳且爾用安在雖然斯道之絶續天也亦人也百<lb/>
十年間常有一箇人出而宗主之則斯道氣脈常有生<lb/>
意少有間㫁後人擔當尤為難難所謂宗主之者要必<lb/>
如孟子嚴義利之辨審王霸之途明吾道異端之界限<lb/>
而後可以扶道統否則下為荀揚髙則不過韓退之耳<lb/>
此等擔當亦須剛毅方有力孟子直是剛毅所以扶植<lb/>
得起下之世純是功利儻其間有一好脩之士則私議<lb/>
横生身為儒者亦有時而避道學之名此是大病痛處<lb/>
<pb n="21b"/>
全在吾黨同心叶力方主張得登斯堂也前修往矣傳<lb/>
之者在諸君子用之者亦在諸君子使後進而亦得與<lb/>
於斯文僕也何幸<lb/>
　<lb/>
　<lb/>
　<lb/>
　<lb/>
　四如講稿卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷八</head> <lb/>
    <p>
<pb n="1a"/>
欽定四庫全書<lb/>
　禮記述註卷八<lb/>
　　　　　　　　　　　　　安溪　李光坡　撰<lb/>
　　文王世子弟八<lb/>
　　　坡謂自篇首至武王九十三而終言文武之為<lb/>
　　　世子也成王㓜節言周公教成王世子之道道<lb/>
　　　者何父子君臣長㓜之道也終篇反覆推明不<lb/>
　　　出於此自凢學世子至教世子言教世子之時<lb/>
<pb n="1b"/>
　　　與地自凢三王教世子至君之謂也言教世子<lb/>
　　　之道自仲尼曰至世子之謂也申上周公教成<lb/>
　　　王而推極言之自庻子之正於公族至不剪其<lb/>
　　　類攷周官諸子掌國子之倅春合諸學秋合諸<lb/>
　　　射王世子及國子皆造焉國有大事則率國子<lb/>
　　　而致於大子皆與教世子相闗故詳明之自天<lb/>
　　　子視學至念終始典于學申上立學養老之義<lb/>
　　　而引兑命以見始為世子終為天子所以舉事<lb/>
<pb n="2a"/>
　　　所以命衆必篤於學而學者學父子君臣長㓜<lb/>
　　　之道也末引記曰必三王教世子禮而因以見<lb/>
　　　文武至情有加所以為人倫之至也<lb/>
文王之為世子朝於王季日三雞初鳴而衣服至於寢<lb/>
門外問内豎之御者曰今日安否何如内豎曰安文王<lb/>
乃喜及日中又至亦如之及莫又至亦如之<lb/>
　集説曰内豎内庭之小臣御是直日者世子朝父母<lb/>
　惟朝夕二禮今文王日三聖人過人之行也<lb/>
<pb n="2b"/>
其有不安節則内豎以告文王文王色憂行不能正履<lb/>
王季復膳然後亦復初食上必在視寒煖之節食下問<lb/>
所膳命膳宰曰末有原應曰諾然後退<lb/>
　集説曰不安節謂有疾不能循其起居飲食之常時<lb/>
　也食上進膳於親也在察也食下食畢而徹也問所<lb/>
　膳問所食之多寡也末猶勿也原再也謂所食之餘<lb/>
　不可再進也<lb/>
武王帥而行之不敢有加焉文王有疾武王不説冠帶<lb/>
<pb n="3a"/>
而養文王一飯亦一飯文王再飯亦再飯旬有二日乃<lb/>
間<lb/>
　註曰不敢有加庻幾程式之帥循也　疏曰病重之<lb/>
　時病恒在身無少間空隙病今既損不恒在身其間<lb/>
　有空隙故謂病瘳爲間也<lb/>
文王謂武王曰女何夢矣武王對曰夢帝與我九齡文<lb/>
王曰女以爲何也武王曰西方有九國焉君王其終撫<lb/>
諸文王曰非也古者謂年齡齒亦齡也我百爾九十吾<lb/>
<pb n="3b"/>
與爾三焉文王九十七乃終武王九十三而終<lb/>
　集説曰文王疾瘳之後武王乃得安寢故問其何夢<lb/>
　武王對云夢天帝言與我九齡齡字從齒齒之異名<lb/>
　也故言年齡又言年齒其義一也大戴禮云男八月<lb/>
　生齒八歲而齔齒是人壽之數也　坡謂金縢求代<lb/>
　之請與與齡皆非常理學者何信彼而斥此也若以<lb/>
　壽得於有生之初不可减益則中庸必得其壽之言<lb/>
　何稱乎蓋大徳非性生而成則必得斷非有生而定<lb/>
<pb n="4a"/>
　也理有明見者有不可測者未能精義闕之可也<lb/>
成王㓜不能涖阼周公相踐阼而治抗世子法於伯禽<lb/>
欲令成王之知父子君臣長㓜之道也成王有過則撻<lb/>
伯禽所以示成王世子之道也文王之爲世子也<lb/>
　劉氏曰成王㓜弱雖巳涖阼爲天子而未能行涖阼<lb/>
　之事書曰小子同未在位亦言其雖已在位與未在<lb/>
　位同也故周公以冡宰攝政相助成王踐履其臨阼<lb/>
　之事而治天下以㓜年即尊位而不知父子君臣長<lb/>
<pb n="4b"/>
　㓜之道何以治天下哉抗猶舉也舉世子事君親長<lb/>
　上之法以教伯禽使日夕與成王逰處俾其有所視<lb/>
　效也其或成王出入起居之間有愆於禮法者則撻<lb/>
　伯禽以責其不能盡事君之道所以警教成王而示<lb/>
　之以爲世子之道也是道也即文王爲世子之道所<lb/>
　當上法者<lb/>
凡學世子及學士必時春夏學干戈秋冬學羽籥皆於<lb/>
東序<lb/>
<pb n="5a"/>
　集説曰學教也士即王制所云王子羣后大子卿大<lb/>
　夫元士之適子及國之俊選等必時四時各有所教<lb/>
　也干盾也捍兵難之器戈句孑㦸也羽翟雉之羽也<lb/>
　籥笛也四物皆舞者所執干戈為武舞故於陽氣發<lb/>
　動之時教之示有事也羽籥為文舞故於隂氣凝寂<lb/>
　之時教之示安靜也東序大學也<lb/>
小樂正學干大胥贊之籥師學戈籥師丞贊之胥鼓南<lb/>
　註曰四人皆樂官之屬也通職秋冬亦教以羽籥小<lb/>
<pb n="5b"/>
　樂正樂師也掌教國子小舞籥師掌教國子舞羽吹<lb/>
　籥　疏曰小舞即帗羽皇旄干人六者引之證小樂<lb/>
　正既教干又教羽引籥師者証既教戈又教籥周禮<lb/>
　惟有籥師此云籥師丞者或諸侯之禮或異代之法<lb/>
　胥謂大胥南南夷之樂東夷之樂曰昧南夷之樂曰<lb/>
　南西夷之樂曰朱離北夷之樂曰禁明堂位又云任<lb/>
　南蠻之樂也旄人教國子南夷樂之時大胥則擊鼔<lb/>
　以節南樂故云胥鼓南舉南樂則四夷之樂皆教之<lb/>
<pb n="6a"/>
　也<lb/>
春誦夏弦大師詔之瞽宗秋學禮執禮者詔之冬讀書<lb/>
典書者詔之禮在瞽宗書在上庠<lb/>
　註曰誦謂歌樂也弦謂以絲播詩陽用事則學之以<lb/>
　聲隂用事則學之以事因時順氣於功易成也周立<lb/>
　三代之學　疏曰上學舞皆據年二十升於大學者<lb/>
　若其未升大學之時則誦弦在瞽宗也先師以爲三<lb/>
　代學皆立大學小學今按下養老於東序是周之大<lb/>
<pb n="6b"/>
　學夏之東序也又王制云養老於虞庠是周之小學<lb/>
　爲虞庠也又學書於虞學學舞於夏學學禮於殷學<lb/>
　若周别有大學小學更何所學也<lb/>
凢祭與養老乞言合語之禮皆小樂正詔之於東序<lb/>
　集説曰祭是一事養老乞言是一事合語是一事故<lb/>
　以凢言之養老乞言謂行養老之禮之時因乞善言<lb/>
　之可行者於此老人也合語謂祭及養老與鄉射鄉<lb/>
　飲大射燕射之禮至旅酬之時皆得言説先王之法<lb/>
<pb n="7a"/>
　合㑹義理而相告語也其間各有威儀容節皆須小<lb/>
　樂正詔教之於東序之中<lb/>
大樂正學舞干戚語説命乞言皆大樂正授數大司成<lb/>
論説在東序<lb/>
　註曰下云樂正司業父師司成即大司成司徒之屬<lb/>
　師氏也　疏曰干戚則前經祭祀也祭祀之時舞其<lb/>
　干戚之樂不云祭祀而云舞干戚者容祭祀之外餘<lb/>
　干戚皆教之下文司成與樂正相連此大司成亦與<lb/>
<pb n="7b"/>
　大樂正相次故知司成則大司成也以其父師司成<lb/>
　又掌教國子故知當司徒師氏也　集説曰戚斧也<lb/>
　論説考評也大樂正教世子及士以舞干戚之容節<lb/>
　及合語之説與乞言之禮此三者皆大樂正授之以<lb/>
　篇章之數為之講説使知義理於是大司成之官於<lb/>
　東序而論説此受教者義理之淺深才能之優劣也<lb/>
凡侍坐於大司成者逺近間三席可以問終則負牆列<lb/>
事未盡不問<lb/>
<pb n="8a"/>
　集説曰席廣三尺三寸三分寸之一三席所謂函丈<lb/>
　也去大司成逺近中間可容三席之地可以指畫而<lb/>
　問也問終則却就後席背負牆壁而坐以避後來問<lb/>
　事之人其問事之時尊者有教而已猶未逹則必待<lb/>
　其言盡然後更問若陳列未竟則不敢先問以參錯<lb/>
　尊者之言也<lb/>
凡學春官釋奠於其先師秋冬亦如之<lb/>
　疏曰此論四時在學釋奠之事皇氏云其教雖各有<lb/>
<pb n="8b"/>
　時其釋奠則四時各有其學備而行之三時釋奠獨<lb/>
　不言夏故註云夏從春可知也　集説曰官掌教詩<lb/>
　書禮樂之官也若春誦夏弦則大師釋奠教干戈則<lb/>
　小樂正及樂師釋奠也秋學禮冬讀書則其官亦如<lb/>
　之釋奠者但奠置所祭之物而已無尸無食飲酬酢<lb/>
　等事所以若此者以其主於行禮非報功也先師謂<lb/>
　前代明習此事之師也<lb/>
凡始立學者必釋奠於先聖先師及行事必以幣<lb/>
<pb n="9a"/>
　集説曰諸侯初受封天子命之教於是立學所謂始<lb/>
　立學也立學事重故釋奠於先聖先師四時之教常<lb/>
　事耳故惟釋奠於先師而不及先聖也行事謂行釋<lb/>
　奠之事必以幣必奠幣爲禮也始立學而行釋奠之<lb/>
　禮則用幣四時常奠不用幣也<lb/>
凡釋奠者必有合也有國故則否凡大合樂必遂養老<lb/>
　集説曰凡行釋奠之禮必有合樂之事若國有㐫䘮<lb/>
　之故則雖釋奠不合樂也常事合樂不行養老之禮<lb/>
<pb n="9b"/>
　惟大合樂之時人君視學必養老也舊説合者謂若<lb/>
　本國無先聖先師則合祭鄰國之先聖先師本國故<lb/>
　有先聖先師如魯有孔顔之類則不合祭鄰國之先<lb/>
　聖先師也未知是否<lb/>
凡語于郊者必取賢斂才焉或以徳進或以事舉或以<lb/>
言揚曲藝皆誓之以待又語三而一有焉乃進其等以<lb/>
其序謂之郊人逺之於成均以及取爵於上尊也<lb/>
　集説曰語于郊者論辨學士才能於郊學之中也有<lb/>
<pb n="10a"/>
　賢徳者則録取之有才能者則收斂之道徳爲先事<lb/>
　功次之言語又次之曲藝一曲之藝小小技能若醫<lb/>
　卜之屬誓戒謹也學士中或無徳無事無言之可取<lb/>
　而有此曲藝之人欲投試考課者皆却之使退而謹<lb/>
　習所能以待後次再語之時乃考評之也三而一有<lb/>
　者謂此曲藝之人舉説三事而一事有可善者乃進<lb/>
　其等即於其同等之中㧞而升進之也然猶必使之<lb/>
　於同軰中以所能高下爲次序使不混其優劣也如<lb/>
<pb n="10b"/>
　此之人但止目之曰郊人非俊選之比也以非士類<lb/>
　故疎逺之成均五帝大學之名註云虞庠近是也上<lb/>
　尊堂上之酒尊也若天子飲酒於成均之學宫此郊<lb/>
　人雖賤亦得取爵於堂上之尊以相旅勸焉所以榮<lb/>
　之也人字之字均字皆句絶<lb/>
始立學者旣興器用幣然後釋菜不舞不授器乃退儐<lb/>
於東序一獻無介語可也教世子<lb/>
　集説曰立學之初未有禮樂之器及其制作之成塗<lb/>
<pb n="11a"/>
　釁既畢即用幣于先聖先師以告此器之成繼又釋<lb/>
　菜以告此器之將用也凡祭祀用樂舞者則授舞者<lb/>
　以所執之器如干戈羽籥之類今此釋菜禮輕既不<lb/>
　用舞故不授舞器也諸侯有功徳者亦得立畢代之<lb/>
　學東序夏制也與虞庠相對東序在東虞庠在西乃<lb/>
　退儐于東序者謂釋菜在虞庠之中禮畢乃從虞庠<lb/>
　而退儐禮其賔于束序之中其禮既殺惟行一獻無<lb/>
　介無語於禮亦可也此以上雖不專是教世子之事<lb/>
<pb n="11b"/>
　然以教世子為主故以此句總結上文　坡謂無介<lb/>
　者不立介以輔賔也語可也為句古者於旅也語今<lb/>
　一獻之後即語皆禮之殺也<lb/>
凡三王教世子必以禮樂樂所以修内也禮所以修外<lb/>
也禮樂交錯於中發形於外是故其成也懌恭敬而温<lb/>
文<lb/>
　集説曰修内者消融其邪慝之伙修外者陶成其恭<lb/>
　肅之儀然禮雖修外而嚴敬有以制其心樂雖修内<lb/>
<pb n="12a"/>
　而和順有以充其體所謂交錯也動無不敬用無不<lb/>
　和所謂發形也懌悦懌言用力之乆而涵泳從容忽<lb/>
　不自知其底於精熟故曰其成也懌内則恭敬禮之<lb/>
　合乎樂外則温潤文雅樂之合乎禮所謂成者如此<lb/>
立大傅少傅以養之欲其知父子君臣之道也<lb/>
　註曰養猶教也言養者積浸成長之<lb/>
大傅審父子君臣之道以示之少傅奉世子以觀大傅<lb/>
之徳行而審喻之<lb/>
<pb n="12b"/>
　熊氏曰大𫝊審慎其道行之于身以示法世子此身<lb/>
　教也少𫝊奉以觀其徳行詳審言之使通曉此言教<lb/>
　也<lb/>
大𫝊在前少𫝊在後<lb/>
　註曰謂其在學時<lb/>
入則有保出則有師<lb/>
　註曰謂其燕居出入時<lb/>
是以教喻而徳成也<lb/>
<pb n="13a"/>
　疏曰言世子於師教曉喻其徳業成就<lb/>
師也者教之以事而喻諸徳者也保也者慎其以輔翼<lb/>
之而歸諸道者也<lb/>
　坡謂事者事父事君之事也教之以事使之行道也<lb/>
　而喻諸徳使之有得於心也慎其身者防其聲色節<lb/>
　其嗜欲而輔之立而翼之行使精神日强為善有力<lb/>
　也歸諸道不流於放僻邪侈也<lb/>
記曰虞夏商周有師保有疑丞設四輔及三公不必備<lb/>
<pb n="13b"/>
唯其人語使能也<lb/>
　註曰得能則用之無則已不必備其官也小人處其<lb/>
　位不如且闕　疏曰唯其人以上皆古記之文語使<lb/>
　能也句是後記觧前記之言四輔者尚書大傅云古<lb/>
　者天子必有四鄰前疑後丞左輔右弼天子有問無<lb/>
　以對責之疑可志而不志責之丞可正而不正責之<lb/>
　輔可揚而不揚責之弼其爵視卿其禄視次國之君<lb/>
君子曰徳徳成而教尊教尊而官正官正而國治君之<lb/>
<pb n="14a"/>
謂也<lb/>
　熊氏曰承上二節言三王以禮樂人倫教世子者何<lb/>
　也蓋世子之名爲君子者曰有和敬倫理之徳也徳<lb/>
　既成則教道尊嚴而皇極建于上臣下化之而官正<lb/>
　官正則事理民治而國治斯固爲君之謂也此見世<lb/>
　子之君道本於教以成徳也<lb/>
仲尼曰昔者周公攝政踐阼而治抗世子法於伯禽所<lb/>
以善成王也聞之曰爲人臣者殺其身有益於君則爲<lb/>
<pb n="14b"/>
之况于其身以善其君乎周公優爲之<lb/>
　集説曰以世子之法教世子直道也今舉世子法於<lb/>
　伯禽而教成王是迂曲其事也人臣殺身爲國猶尚<lb/>
　爲之今周公不過迂曲其身之所行以成君之善宜<lb/>
　乎優爲之也　劉氏曰書蔡仲之命曰惟周公位冢<lb/>
　宰正百工此言攝政踐阼而治是以冢宰攝行踐阼<lb/>
　之政非謂攝居天子之位也<lb/>
是故知爲人子然後可以爲人父知爲人臣然後可以<lb/>
<pb n="15a"/>
爲人君知事人然後能使人成王㓜不能涖阼以爲世<lb/>
子則無爲也是故抗世子法於伯禽使之與成王居欲<lb/>
令成王之知父子君臣長㓜之義也君之於世子也親<lb/>
則父也尊則君也有父之親有君之尊然後兼天下而<lb/>
有之是故養世子不可不愼也<lb/>
　疏曰成王幼未能踐阼為人君武王既崩則非復是<lb/>
　世子若以為世子則無為世子之處故云以為世子<lb/>
　則無為也使之與成王居註云學此於成王側也<lb/>
<pb n="15b"/>
　熊氏曰承上言由仲尼之説觀之可見周公實迂其<lb/>
　身以善成王然周公何意也欲令成王之知父子君<lb/>
　臣長㓜之義也　坡謂君之於世子親則父也尊則<lb/>
　君也故世子之事君有父之親則知為人子有君之<lb/>
　尊則知為人臣然後可以為人父為人君而保有天<lb/>
　下矣<lb/>
行一物而三善皆得者唯世子而已其齒於學之謂也<lb/>
故世子齒於學國人觀之曰将君我而與我齒讓何也<lb/>
<pb n="16a"/>
曰有父在則禮然然而衆知父子之道矣其二曰將君<lb/>
我而與我齒讓何也曰有君在則禮然然而衆著於君<lb/>
臣之義也其三曰将君我而與我齒讓何也曰長長也<lb/>
然而衆知長㓜之節矣故父在斯為子君在斯謂之臣<lb/>
居子與臣之節所以尊君親親也故學之為父子焉學<lb/>
之為君臣焉學之為長㓜焉父子君臣長㓜之道得而<lb/>
國治語曰樂正司業父師司成一有元良萬國以貞世<lb/>
子之謂也<lb/>
<pb n="16b"/>
　疏曰物猶事也謂與國人齒讓之一事三善者謂衆<lb/>
　知父子君臣長㓜是父子天性自然故云道君臣以<lb/>
　義相合故云義長㓜有等級上下故云節父子長㓜<lb/>
　親屬易明故云知君臣以義相合於是始顯故云著<lb/>
　也此世子齒於學者惟在學受業時與國人齒若朝<lb/>
　㑹飲食則各以位之尊卑也斯為子者父子天性故<lb/>
　云為子也謂之臣者世子於君雖曰君臣異於義合<lb/>
　故云謂之臣也司主也樂正主太子詩書之業父師<lb/>
<pb n="17a"/>
　主太子成就其徳行也<lb/>
周公踐阼<lb/>
　石梁王氏曰此當為衍文<lb/>
庻子之正於公族者教之以孝弟睦友子愛明父子之<lb/>
義長㓜之序<lb/>
　集説曰庻子司馬之屬官正於公族為政於公族也<lb/>
　周禮庻子掌國子之倅倅副貳也國子是公卿大夫<lb/>
　士之子副貳其父者也　熊氏曰教以孝慈愛以明<lb/>
<pb n="17b"/>
　父于之義弟睦友以明長㓜之序<lb/>
其朝于公内朝則東靣北上臣有貴者以齒<lb/>
　集説曰内朝路寝之庭也公族若朝見内朝則立於<lb/>
　西方東靣北上既均為同姓之臣則一以昭穆之長<lb/>
　㓜為序父兄雖賤必居上子弟雖貴必處下也<lb/>
其在外朝則以官司士為之<lb/>
　集説曰外朝路寝門外之朝也若公族朝見於外朝<lb/>
　與異姓之臣雜列則以官之高卑為次序不序年齒<lb/>
<pb n="18a"/>
　也司士亦司馬之屬主為朝位之次外朝位既司士<lb/>
　主之則内朝庻子主之也<lb/>
其在宗廟之中則如外朝之位宗人授事以爵以官<lb/>
　集説曰宗人之官掌禮及宗廟中授百官以執事者<lb/>
　以爵隨其爵之尊卑貴者在前賤者在後也以官隨<lb/>
　其官之職掌使各供其事也<lb/>
其登餕獻受爵則以上嗣<lb/>
　集説曰登謂登堂無事之時嗣子在堂下餕食尸之<lb/>
<pb n="18b"/>
　餘也尸出宗人使嗣子及長兄弟升堂相對而餕也<lb/>
　以特牲言之先時祝酌奠于鉶南侯三獻禮畢至主<lb/>
　人獻内兄弟訖長兄弟及衆賔長為加爵之後嗣子<lb/>
　盥而入拜尸執此奠爵嗣子進受復位拜尸答拜嗣<lb/>
　子飲畢拜尸又答拜所謂受爵也嗣子又舉所奠爵<lb/>
　洗而酌之以入獻尸尸拜而受嗣子答拜所謂獻也<lb/>
　無算爵之後禮畢尸出乃餕此三事者受爵在先獻<lb/>
　次之餕最在後今言餕獻受爵以重在餕故逆言之<lb/>
<pb n="19a"/>
　上嗣適子之長者此謂士禮大夫之嗣無此禮者避<lb/>
　君也故少牢禮無嗣子舉奠之文<lb/>
庻子治之雖有三命不踰父兄<lb/>
　註曰治之治公族之禮也唯於内朝則然　疏曰此<lb/>
　句應承第二條前臣有貴者以齒之下當是簡札遺<lb/>
　脱註不言者畧耳若非内朝其餘㑹聚則一命齒于<lb/>
　鄉里謂一命尚卑若與鄉里長宿燕食則猶計年也<lb/>
　再命齒于父族謂再命漸尊不復與鄉里計年惟官<lb/>
<pb n="19b"/>
　髙在上但父族為重猶計年為列也三命不齒謂三<lb/>
　命大貴則亦不復與父族計年燕㑹則别食獨坐在<lb/>
　賔之東矣<lb/>
其公大事則以其䘮服之精麤為序雖於公族之䘮亦<lb/>
如之以次主人<lb/>
　集説曰此謂君䘮而庻子治其禮事大事䘮事也臣<lb/>
　為君皆斬衰然衰制雖同而升數之多寡則各依本<lb/>
　親庻子序列位次則辨其本服之精粗使衰粗者在<lb/>
<pb n="20a"/>
　前衰精者在後非但公䘮如此公族之内有相為服<lb/>
　者亦然蓋亦是庻子序其精粗先後之次也以次主<lb/>
　人者謂雖有庻長父兄尊於主人亦必次於主人之<lb/>
　下使主人在上為䘮主也<lb/>
若公與族燕則異姓為賔膳宰為主人公與父兄齒族<lb/>
食世降一等<lb/>
　集説曰公與族人燕食亦庻子掌其禮燕必獻酬交<lb/>
　酢故宜立賔以行禮公欲與族人相親若使為賔賔<lb/>
<pb n="20b"/>
　禮䟽隔故以異姓一人為賔而使膳宰為主與之抗<lb/>
　禮酬酢君尊而賔不敢敵也君雖尊而與父兄列位<lb/>
　序尊卑之齒者篤親親之道也族食與族人燕食也<lb/>
　世降一等謂族人既有親疎則燕食亦隨世降殺也<lb/>
　假令本是齊衰一年四㑹食若大功則一年三㑹食<lb/>
　小功則一年再㑹食緦麻則一年一㑹食是世降一<lb/>
　等也<lb/>
其在軍則守於公禰<lb/>
<pb n="21a"/>
　疏曰公禰謂遷主載在齊車隨公出行者也庻子官<lb/>
　既從在軍故守衛此齊車之行主也行主是遷主而<lb/>
　呼為禰者在外親也<lb/>
公若有出疆之政庻子以公族之無事者守於公宫正<lb/>
室守大廟諸父守貴宫貴室諸子諸孫守下宫下室<lb/>
　集説曰上章專言出軍此出疆之政謂朝覲㑹同之<lb/>
　事也庻子以者謂不從而掌其留守之事無事者謂<lb/>
　不從行及無職守之人也公宫總言公之宗廟宫室<lb/>
<pb n="21b"/>
　也正室公族之為卿大夫士者之適子也大廟大祖<lb/>
　之廟也諸父公之伯父叔父也宫以廟言室以居言<lb/>
　貴宫尊廟也貴室路寝也下宫親廟也下室燕寝或<lb/>
　言宫或言廟通異言<lb/>
五廟之孫祖廟未毁雖為庻人冠取妻必告死必赴練<lb/>
祥則告<lb/>
　集説曰諸侯五廟始封之君為太祖百世不遷此下<lb/>
　親盡則遞遷此言五廟之孫是始封之君即五世祖<lb/>
<pb n="22a"/>
　故云祖廟未毁未毁未遞遷也此孫雖無禄仕然冠<lb/>
　昏必告于君死必赴練祥之祭必告者以其親未盡<lb/>
　也<lb/>
族之相為也宜弔不弔宜免不免有司罰之至于賵賻<lb/>
承含皆有正焉<lb/>
　註曰承讀為贈聲之誤也　集説曰四世而緦服之<lb/>
　窮也五世親盡袒免而已六世以徃弔而已矣當弔<lb/>
　而不弔當免而不免皆為廢禮故有司者罰之賵以<lb/>
<pb n="22b"/>
　車馬賻以貨財含以珠玉禭以衣服四者總謂之贈<lb/>
　隨其親踈各有正禮庻子官治之有司即庻子也<lb/>
　坡謂既夕禮賵賻之後别有贈之一事此仍疏説之<lb/>
　誤也<lb/>
公族其有死罪則磬于甸人其刑罪則纎剸亦告于甸<lb/>
人公族無宫刑<lb/>
　集説曰懸縊殺之曰磬左傳室如懸磬皇氏云如縣<lb/>
　樂器之磬也甸人掌郊野之官為之隠故不於市朝<lb/>
<pb n="23a"/>
　纖讀為殱殱刺也剸割也宫割臏墨劓刖皆以刀鋸<lb/>
　刺割人體也告讀為鞠讀書用法曰鞠漢書毎云鞠<lb/>
　獄鞠盡也推審罪狀令無餘藴然後讀其所犯罪状<lb/>
　之書而行之無宫刑者不絶其類也<lb/>
獄成有司讞于公其死罪則曰某之罪在大辟其刑罪<lb/>
則曰某之罪在小辟公曰宥之有司又曰在辟公又曰<lb/>
宥之有司又曰在辟及三宥不對走出致刑于甸人公<lb/>
又使人追之曰雖然必赦之有司對曰無及也反命于<lb/>
<pb n="23b"/>
公公素服不舉為之變如其倫之䘮無服親哭之<lb/>
　註曰成平也讞之言白也素服於凶事為吉於吉事<lb/>
　為凶非䘮服也君雖不服臣卿大夫死則皮弁錫衰<lb/>
　以居徃弔當事則弁絰於士蓋疑衰同姓則緦衰以<lb/>
　弔之今無服者不徃弔也倫謂親踈之比也素服亦<lb/>
　皮弁矣親哭者不徃弔為位哭之而已　疏曰凶事<lb/>
　用布今乃用素是於凶事為吉也吉時皮弁服白布<lb/>
　深衣素積裳以采為領縁今唯素是於吉事為凶也<lb/>
<pb n="24a"/>
　不舉饌食為之變其常禮<lb/>
公族朝于内朝内親也雖有貴者以齒明父子也外朝<lb/>
以官體異姓也宗廟之中以爵為位崇徳也宗人授事<lb/>
以官尊賢也登餕受爵以上嗣尊祖之道也䘮紀以服<lb/>
之輕重為序不奪人親也公與族燕則以齒而孝弟之<lb/>
道逹矣其族食世降一等親親之殺也戰則守於公禰<lb/>
孝愛之深也正室守大廟尊宗室而君臣之道著矣諸<lb/>
父諸兄守貴室子弟守下室而讓道逹矣<lb/>
<pb n="24b"/>
　集説曰此以下覆觧前章庻子正公族以下諸事内<lb/>
　親謂親之故進之於内也明父子昭穆不可紊也體<lb/>
　異姓體貌異姓之臣使不屈於親而得以伸其分也<lb/>
　崇徳徳之尊者爵必尊也尊賢惟賢者能任事也上<lb/>
　嗣繼祖者也故為尊祖之道服之輕重本於屬之親<lb/>
　踈親踈之倫不可易奪也燕食主於親親以齒相序<lb/>
　所以逹孝弟之道也親親施於生者宜有降殺之等<lb/>
　孝愛施於死者宜有深逺之思君臣之道以輕重言<lb/>
<pb n="25a"/>
　譲道則以貴賤言也<lb/>
五廟之孫祖廟未毁雖及庻人冠取妻必告死必赴不<lb/>
忘親也親未絶而列於庻人賤無能也敬弔臨賻賵睦<lb/>
友之道也古者庻子之官治而邦國有倫邦國有倫而<lb/>
衆鄉方矣<lb/>
　疏曰古者庻子之官治三句不待於弟九條覆而先<lb/>
　在弟八結者第九是罪惡之事今結邦國之功不宜<lb/>
　與罪惡相連故於此結也　集説曰族人有䘮君必<lb/>
<pb n="25b"/>
　敬謹其弔臨賻賵之禮者是皆和睦友愛族人之道<lb/>
　也倫即君臣父子長㓜之倫有倫謂倫理顯明鄉方<lb/>
　所向之方謂皆知趨禮教也<lb/>
公族之罪雖親不以犯有司正術也所以體百姓也刑<lb/>
于隠者不與國人慮兄弟也弗弔弗為服哭于異姓之<lb/>
廟為忝祖逺之也素服居外不聼樂私䘮之也骨肉之<lb/>
親無絶也公族無宫刑不剪其類也<lb/>
　集説曰正術猶言常法也公族之有罪者雖是君之<lb/>
<pb n="26a"/>
　親然亦必在五刑之例而不赦者是以不私親而干<lb/>
　犯有司之正法也所以然者以立法無二制當與百<lb/>
　姓一體斷决也與猶許也刑于甸師隠僻之處者是<lb/>
　不許國人見而謀度吾兄弟之過惡也刑已當罪而<lb/>
　猶私䘮之者以骨肉之親雖陷刑戮無斷絶之理也<lb/>
　受宫刑者絶生理故謂之腐刑如木之朽腐無發生<lb/>
　也此刑不及公族不忍剪絶其生生之類耳<lb/>
天子視學大昕鼓徴所以警衆也衆至然後天子至乃<lb/>
<pb n="26b"/>
命有司行事興秩節祭先師先聖焉有司卒事反命<lb/>
　疏曰天子視學者謂仲春合舞季春合樂仲秋合聲<lb/>
　於此之時天子親徃視學也　集説曰天子視學之<lb/>
　日初明之時學中擊鼓以徴召學士蓋警動衆聼使<lb/>
　早至也凡物以初為大以末為小故以大昕為初明<lb/>
　也有司教詩書禮樂之官也興舉秩常節禮也卒事<lb/>
　反命謂釋奠事畢復命于天子也<lb/>
始之養也適東序釋奠於先老<lb/>
<pb n="27a"/>
　集説曰天子視學在虞庠之中事畢反國明日乃之<lb/>
　東序而養老始謂始初立學之時也若非始立學則<lb/>
　視學畢惟行養老無釋奠先老之禮先老先世之為<lb/>
　三老五更者也<lb/>
遂設三老五更羣老之席位焉<lb/>
　註曰三老五更各一人也皆年老更事致仕者也天<lb/>
　子以父兄養之示天下之孝弟也名以三五者取象<lb/>
　三辰五星天所因以照明天下者羣老無數其禮亡<lb/>
<pb n="27b"/>
　以鄉飲酒禮言之帝位之處則三老如賔五更如介<lb/>
　羣老如衆賔必也<lb/>
適饌省醴養老之珍具遂發咏焉退修之以孝養也<lb/>
　集説曰設席位畢天子親至陳饌之處省視醴酒及<lb/>
　飬老珍羞之具省具畢出迎三老五更将入門遂作<lb/>
　樂聲發其歌咏以樂納之也老更既入即西階下之<lb/>
　位天子乃退而酌醴以獻之是脩行孝養之道也<lb/>
反登歌清廟既歌而語以成之也言父子君臣長㓜之<lb/>
<pb n="28a"/>
道合徳音之致禮之大者也<lb/>
　集説曰反反席也老更受獻畢皆立於西階下東面<lb/>
　今皆反升就席乃使樂工登堂歌清廟之詩以樂之<lb/>
　歌畢至旅酬時談説善道以成就天子養老之禮也<lb/>
　清廟之詩所美文王有君臣父子長㓜之徳今於旅<lb/>
　之時論説君臣父子長㓜之道合㑹清廟文王道徳<lb/>
　音聲皆徳之極致禮之大者也<lb/>
下管象舞大武大合衆以事逹有神興有徳也正君臣<lb/>
<pb n="28b"/>
之位貴賤之等焉而上下之義行矣<lb/>
　集説曰下管象者堂下以管奏象武之曲也舞大武<lb/>
　者庭中舞大武之舞也象是文王之舞周頌維清乃<lb/>
　象舞之樂歌武則大武之樂歌也武頌言勝殷遏劉<lb/>
　維清不言征伐則象舞决非武舞矣註疏以文王武<lb/>
　王之舞皆名為象維清象舞為文王下管象為武王<lb/>
　其意蓋謂清廟與管象若皆為文王不應有上下之<lb/>
　别殊不知古樂歌者在上匏竹在下凡以人歌者皆<lb/>
<pb n="29a"/>
　曰升歌亦曰登歌以管奏者皆曰下管周禮大師帥<lb/>
瞽登歌下管奏樂器書言下管鼗鼓是也清廟以人<lb/>
　歌之自宜升象以管奏之自宜下凡樂皆有堂上堂<lb/>
　下之奏也此嚴氏説今從之大合衆以事謂大㑹衆<lb/>
　學士以行此養老之事而樂之所感足以通逹神明<lb/>
　興起徳性也一説周道之四逹以有神明相之周家<lb/>
　之興起以世世脩徳皆可於樂中見之上言父子君<lb/>
　臣長㓜之道此言正君臣之位貴賤之等而上下言<lb/>
<pb n="29b"/>
　義行則先王養老之禮豈苟為虗文而已哉<lb/>
有司告以樂闋王乃命公侯伯子男及羣吏曰反養老<lb/>
㓜于東序終之以仁也<lb/>
　註曰羣吏鄉遂之官王於燕之末而命諸侯時朝㑹<lb/>
　在此者各反養老如此禮是終其仁心孝經説所謂<lb/>
　諸侯歸各帥於國大夫勤於朝州里<graphic n="KR1710" url="https://raw.githubusercontent.com/kanripo/KR-Gaiji/master/images/KR1710.png" mimeType="image/png"/>於邑是也<lb/>
　疏曰闋終也此所告者謂養老之末無算樂之終也<lb/>
　　坡謂郊特牲春享孤子秋享耆老熊氏云享孤子<lb/>
<pb n="30a"/>
　亦享耆老食耆老亦食孤子則此㓜字存之何害石<lb/>
　梁先生亦末矣哉<lb/>
是故聖人之記事也慮之以大愛之以敬行之以禮脩<lb/>
之以孝養紀之以義終之以仁<lb/>
　註曰慮之以大謂先本於孝弟之道愛敬謂省其所<lb/>
　以養老之具行禮謂親迎之如見父兄孝養謂親獻<lb/>
　之薦之紀義謂記歌而語之終仁謂又以命諸侯歸<lb/>
　於國復自行之<lb/>
<pb n="30b"/>
是故古之人一舉事而衆皆知其徳之備也古之君子<lb/>
舉大事必慎其終始而衆安得不喻焉兑命曰念終始<lb/>
典于學<lb/>
　註曰言其為之本末露見盡可得而知也喻猶曉也<lb/>
　兑當為説説命書篇名典常也念事之終始常於學<lb/>
　學禮義之府<lb/>
世子之記曰朝夕至於大寢之門外問於内豎曰今日<lb/>
安否何如内豎曰今日安世子乃有喜色其有不安節<lb/>
<pb n="31a"/>
則内豎以告世子世子色憂不滿容内豎言復初然後<lb/>
亦復初<lb/>
　集説曰世子之記古者教世子之禮篇也不滿容不<lb/>
　能充其儀觀之美也此節約言之以見文王武王為<lb/>
　世子之異於常人也文王朝王季日三此朝夕而已<lb/>
　文王行不能正履此色憂而已<lb/>
朝夕之食上世子必在視寒煖之節食下問所膳羞必<lb/>
知所進以命膳宰然後退若内豎言疾則世子親齊𤣥<lb/>
<pb n="31b"/>
而養<lb/>
　集説曰羞品味也必知所進必知親所食也命膳宰<lb/>
　即篇首所命之言也養疾者衣齊𤣥之服即齊時所<lb/>
　著𤣥冠緇布衣裳則貴賤異制謂之𤣥端服也<lb/>
膳宰之饌必敬視之疾之藥必親甞之嘗饌善則世子<lb/>
亦能食嘗饌寡世子亦不能飽以至于復初然後亦復<lb/>
初<lb/>
　集説曰善猶多也不能飽以視武王之一飯再飯又<lb/>
<pb n="32a"/>
　異矣此篇首言文王武王為世子之事故篇終舉記<lb/>
　之言以終之云<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記述註卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷二十六</head> <lb/>
    <p>
<pb n="1a"/>
欽定四庫全書<lb/>
　禮記述註卷二十六<lb/>
　　　　　　　　　　安溪　李光坡　撰<lb/>
　　深衣第三十九<lb/>
古者深衣蓋有制度以應規矩繩權衡短毋見膚長毋<lb/>
被土續衽鉤邊要縫半下<lb/>
　集説曰朝服祭服喪服皆上衣下裳不相連此深衣<lb/>
　衣裳相連被體深邃故名深衣制同而名異者有四<lb/>
<pb n="1b"/>
　焉純之以采曰深衣純之以素曰長衣純之以布曰<lb/>
　麻衣著在朝服祭服之内曰中衣但大夫以上助祭<lb/>
　用冕服自祭用爵弁服則以素為中衣士祭用朝衣<lb/>
　則以布為中衣也皆謂天子之大夫與士也喪服亦<lb/>
　有中衣檀弓云練衣黄裏縓緣是也但不得繼揜尺<lb/>
　耳要縫七尺二寸比下齊之一丈四尺四寸為半之<lb/>
　也玊藻云縫齊倍要是也　楊氏曰深衣制度惟續<lb/>
　衽鉤邊一節難考鄭註云續猶屬也衽在裳旁者也<lb/>
<pb n="2a"/>
　屬連之不殊裳前後也鄭意蓋言凡裳前三幅後四<lb/>
　幅既分前後則其旁兩幅分開而不相屬惟深衣裳<lb/>
　十二幅交列裁之皆名為衽所謂續衽者指在裳旁<lb/>
　兩幅言之謂屬連裳旁兩幅不殊裳之前後也又衣<lb/>
　圖云既合縫了又再覆縫方便于著以合縫者為續<lb/>
　衽覆縫為鉤邊<lb/>
袼之髙下可以運肘袂之長短反詘之及肘帶下毋厭<lb/>
髀上毋厭脅當無骨者<lb/>
<pb n="2b"/>
　劉氏曰袼袖與衣接當腋下縫合處也運回轉也王<lb/>
　藻云袂可以回肘是也肘臂中曲節袂袖也袼之髙<lb/>
　下與衣身齊二尺二寸古者布幅亦二尺二寸而深<lb/>
　衣裁身用布八尺八寸中屈而四疊之則正方袖本<lb/>
　齊之而漸圓殺以至袪則廣一尺二寸故下文云袂<lb/>
　圓應規也衣四幅而要縫七尺二寸又除負繩之縫<lb/>
　與領旁之屈積各寸則兩腋之餘前後各三寸許續<lb/>
　以二尺二寸幅之袖則二尺有五寸也然周尺二尺<lb/>
<pb n="3a"/>
　五寸不滿今舊尺二寸僅足齊手無餘可反屈也曰<lb/>
　反屈及肘則接袖初不以一幅為拘矣凡經言短毋<lb/>
　見膚長毋被土及袼可運肘袂反及肘皆以人身為<lb/>
　度而不言尺寸者良以尺度布幅有古今之異而人<lb/>
　身亦有大小長短之殊故也朱子云度用指尺中指<lb/>
　中節為寸則各自與身相稱矣玊藻朝祭服之帶三<lb/>
　分帶下紳居二焉而紳長制士三尺則帶下四尺五<lb/>
　寸矣深衣之帶下不可厭髀骨上不可當脅骨惟當<lb/>
<pb n="3b"/>
　其間無骨之處則少近下也<lb/>
制十有二幅以應十有二月袂圜以應規曲袷如矩以<lb/>
應方負繩及踝以應直下齊如權衡以應平<lb/>
　集説曰深衣之制衣四幅袂二幅裳六幅總十二幅<lb/>
　也袷交領也衣領既交自有如矩之象踝足跟也衣<lb/>
　之背縫及裳之中縫上下相接如繩之直故云負繩<lb/>
　也下齊裳末緝處也欲其齊如衡之平<lb/>
故規者行舉手以為容負繩抱方者以直其政方其義<lb/>
<pb n="4a"/>
也故易曰坤六二之動直以方也下齊如權衡者以安<lb/>
志而平心也五法已施故聖人服之故規矩取其無私<lb/>
繩取其直權衡取其平故先王貴之故可以為文可以<lb/>
為武可以擯相可以治軍旅完且弗費善衣之次也<lb/>
　註曰心平志安行乃正或低或昂則心有異志者與<lb/>
　疏曰所以袂圜中規者欲使行者舉手揖讓以為容<lb/>
　儀也抱方領之方也以直其政解負繩以方其義解<lb/>
　抱方也　呂氏曰深衣之用上下不嫌同名吉凶不<lb/>
<pb n="4b"/>
　嫌同制男女不嫌同服諸侯朝朝服夕深衣大夫士<lb/>
　朝元端夕深衣庶人吉服深衣而已此上下同也有<lb/>
　虞氏深衣而養老將軍文子除喪受弔練冠深衣親<lb/>
　迎女在途而壻之父母死深衣縞總以趨喪此吉凶<lb/>
　男女之同也蓋簡便之服非朝祭皆可服之也　方<lb/>
　氏曰端冕必有敬色所以為文介胄則有不可辱之<lb/>
　色所以為武端冕不可以為武介胄不可以為文兼<lb/>
　之者惟深衣而已玉藻曰夕深衣深衣燕居之服也<lb/>
<pb n="5a"/>
　端冕雖所以修禮容亦有時而燕處則深衣可以為<lb/>
　文矣介胄雖所以臨戎事亦有時而燕處則深衣可<lb/>
　以為武矣雖可為文非若端冕可以視朝臨祭特可<lb/>
　贊禮而為擯相而已雖可為武非若介胄可以臨衝<lb/>
　特可運籌以治軍旅而已制有五法故曰完其質則<lb/>
　布其色則白故曰弗費吉服以朝祭為上燕衣則居<lb/>
　其次焉故曰善衣之次也<lb/>
具父母大父母衣純以繢具父母衣純以青如孤子衣<lb/>
<pb n="5b"/>
純以素純袂緣純邊廣各寸半<lb/>
　註曰尊者存以多飾為孝繢畫文也三十以下無父<lb/>
　稱孤純謂緣之也緣袂謂其口也緣緆也縁邊衣裳<lb/>
　之側廣各寸半則表裏共三寸矣惟袷廣二寸　疏<lb/>
　曰若父母無惟祖父母在亦當純以青廣各寸半者<lb/>
　言純袂口及裳下之緆并純旁邊其廣各寸半<lb/>
　　投壺第四十<lb/>
　　　陸曰鄭云投壺者主人與客燕飲講論才藝之<lb/>
<pb n="6a"/>
　　　禮别録屬吉禮亦實曲禮之正篇也皇云與射<lb/>
　　　為類宜屬嘉禮或云宜屬賓禮也<lb/>
投壺之禮主人奉矢司射奉中使人執壺主人請曰某<lb/>
有枉矢哨壺請以樂賓賓曰子有㫖酒嘉肴某既賜矣<lb/>
又重以樂敢辭主人曰枉矢哨壺不足辭也敢固以請<lb/>
賓曰某既賜矣又重以樂敢固辭主人曰枉矢哨壺不<lb/>
足辭也敢固以請賓曰某固辭不得命敢不敬從<lb/>
　註曰射人奉之者投壺射之類也其奉之西階上北<lb/>
<pb n="6b"/>
　面燕飲酒既脱屨升坐主人乃請投壺也否則或射<lb/>
　所謂燕射也枉哨不正貌固之言如故也　疏曰此<lb/>
　篇投壺是大夫士禮大夫兕中士鹿中其中之形刻<lb/>
　木為之狀如兕鹿而伏背上有圓圈以盛算主人奉<lb/>
　矢在阼階上西面使人在司射西皆西階上北面諸<lb/>
　侯相燕亦有投壺左傳云晉侯與齊侯燕投壺然則<lb/>
　天子亦有之但古禮亡<lb/>
賓再拜受主人般還曰辟主人阼階上拜送賓般還曰<lb/>
<pb n="7a"/>
辟<lb/>
　疏曰賓於西階上北面再拜遙受矢也主人見賓拜<lb/>
　乃般曲折還謂賓曰辟欲止賓之拜也於是賓主各<lb/>
　來兩楹之間相就俱南面主人在東授賓矢還阼階<lb/>
　上北面拜送矢也<lb/>
已拜受矢進即兩楹間退反位揖賓就筵<lb/>
　集説曰主人拜送矢之後主人之贊者持矢授主人<lb/>
　主人於阼階上受之而進就楹間視投壺之處所復<lb/>
<pb n="7b"/>
　退反阼階之位西向揖賓以就投壺之席也賓主之<lb/>
　席皆南向間相去如射物<lb/>
司射進度壺間以二矢半反位設中東面執八算興<lb/>
　疏曰司射於西階上於執壺之人處受壺乃東向來<lb/>
　賓主筵前量度而置壺於賓主筵之南間以二矢半<lb/>
　者投壺有三處室中堂上及庭中也日中則於室日<lb/>
　晚則於堂太晚則於庭中各隨光明故也矢有長短<lb/>
　亦隨地之廣狹室中狹矢長五扶堂上稍廣矢長七<lb/>
<pb n="8a"/>
　扶庭中太廣矢長九扶四指曰扶扶廣四寸五扶者<lb/>
　二尺也七扶者二尺八寸也九扶者三尺六寸也矢<lb/>
　雖有長短而度壺則皆使去賓主之席各二矢半也<lb/>
　是室中去席五尺堂上去席七尺庭中則去席九尺<lb/>
　也度壺畢仍還西階上之位而取中以進則設之既<lb/>
　設中乃於中之西而東面手執八算而起亦實八算<lb/>
　於中横委其餘於中西<lb/>
請賓曰順投為入比投不釋勝飲不勝者正爵既行請<lb/>
<pb n="8b"/>
為勝者立馬一馬從二馬三馬既立請慶多馬請主人<lb/>
亦如之<lb/>
　疏曰司射執八算起而告於賓曰投矢於壺以矢本<lb/>
　入者乃名為入則為之釋算若以末入則不名為入<lb/>
　亦不為之釋算也比頻也賓主要更遞而投不得以<lb/>
　前既入而喜不待後人投之而已頻投頻投雖入亦<lb/>
　不為之釋算也若投之勝者則酌酒以飲不勝者正<lb/>
　爵即此勝飲不勝之爵也以其正禮故謂之正爵既<lb/>
<pb n="9a"/>
　行行爵竟也為勝者立馬者謂取算以為馬表其勝<lb/>
　之數也謂算為馬者馬是威武之用投壺及射亦是<lb/>
　習武故云馬也一馬從二馬者每一勝輒立一馬禮<lb/>
　以三馬為成若専二馬則為一成但勝偶未必専頻<lb/>
　得三若勝偶得二劣偶得一一既劣於二故徹取劣<lb/>
　偶之一以足勝偶之二為三故云一馬從二馬若頻<lb/>
　得三成或取彼足為三馬是其勝已成又酌酒以慶<lb/>
　賀多馬之人也此告賓之辭其告主人亦此辭也故<lb/>
<pb n="9b"/>
　曰請主人亦如之　又曰鄉射禮三耦先射賓主乃<lb/>
　射以射禮重也此投壺不立三耦以投壺禮輕故也<lb/>
命弦者曰請奏貍首間若一大師曰諾<lb/>
　註曰弦鼓瑟者也貍首詩篇名也今逸射義所云詩<lb/>
　曰曾孫侯氏是也　疏曰間若一者謂前後樂節中<lb/>
　間疏數如一也按下有魯鼓薛鼓節亦有鼓以弦為<lb/>
　重故特云命弦者鄉射至第三番乃用樂此發初則<lb/>
　用樂者以禮輕主於歡樂故也<lb/>
<pb n="10a"/>
左右告矢具請拾投有入者則司射坐而釋一算焉賓<lb/>
黨於右主黨於左<lb/>
　集説曰主賓席皆南向則主居左賓居右司射告主<lb/>
　賓以矢具又請更迭而投於是乃投壺也若矢入壺<lb/>
　者則司射乃坐而釋一算於地司射東面立釋算則<lb/>
　坐以南為右北為左也賓黨之算釋於司射之前稍<lb/>
　南主黨之算釋於司射之前稍北已投者退各反位<lb/>
　主黨於東賓黨於西<lb/>
<pb n="10b"/>
卒投司射執算曰左右卒投請數二算為純一純以取<lb/>
一算為竒遂以竒算告曰某賢於某若干純竒則曰竒<lb/>
鈞則曰左右鈞<lb/>
　註曰卒已也賓主之黨畢已投司射又請數其所釋<lb/>
　左右算如數射算一純以取實於左手十純則縮而<lb/>
　委之每委異之有餘則横諸純下一算為竒竒則縮<lb/>
　諸純下兼斂左算實於左手一純以委十則異之其<lb/>
　他如右獲畢則司射執竒算以告於賓與主人也若<lb/>
<pb n="11a"/>
　告云某賢於某者未斥主黨勝與賓黨勝與以勝為<lb/>
　賢尚技藝也疏曰純全也二算合為一全地上取<lb/>
　算之時一純則别而取之一算謂不滿純者竒隻也<lb/>
　故云一算為竒以竒算告者竒餘也左右數鈞等之<lb/>
　餘算手執之而告曰某賢於某若干純賢謂勝也勝<lb/>
　者若有雙數則云若干純假令十算則云五純也竒<lb/>
　則曰竒者假令九算則云九竒也鈞則曰左右鈞者<lb/>
　鈞猶等也等則左右各執一算以告<lb/>
<pb n="11b"/>
命酌曰請行觴酌者曰諾當飲者皆跪奉觴曰賜灌勝<lb/>
者跪曰敬養<lb/>
　集説曰司射命酌酒者行罰爵酌者勝黨之子弟也<lb/>
　既諾乃於西階上南面設豐洗觶升酌坐而奠於豐<lb/>
　之上其當飲者跪取豐上之酒手捧之而言賜灌灌<lb/>
　猶飲也謂蒙賜之飲也服善而為尊敬之辭也其勝<lb/>
　者則跪而言敬以此觴為奉養也雖行罰爵猶為尊<lb/>
　敬之辭以答賜灌之辭也　坡謂在不勝之黨雖數<lb/>
<pb n="12a"/>
　中者亦飲罰爵但在勝黨雖不數中亦不飲蓋罰爵<lb/>
　據一黨而言不計各人之中否也此大射禮賈疏云<lb/>
正爵既行請立馬馬各直其算一馬從二馬以慶慶禮<lb/>
曰三馬既備請慶多馬賓主皆曰諾正爵既行請徹馬<lb/>
　疏曰請立馬者謂司射請辭馬各直其算一馬從二<lb/>
　馬以慶是禮家陳事之言慶禮曰三馬既備請慶多<lb/>
　馬者此還是司射請辭　集説曰正禮罰酒之爵既<lb/>
　行飲畢司射乃告賓主請為勝者樹立其馬直當也<lb/>
<pb n="12b"/>
　所立之馬各當其初釋算之前投壺與射禮皆三番<lb/>
　而止每番勝則立一馬假令賓黨三番俱勝則立三<lb/>
　馬或兩勝則立二馬其主黨但一勝立一馬即舉主<lb/>
　之一馬益賓之二馬所以助勝者為樂也以慶謂以<lb/>
　此慶賀多馬也飲慶爵者偶親酌不使子弟無豐飲<lb/>
　正禮慶爵之後司射即請徹去其馬以投壺禮畢也<lb/>
　禮畢則行無算爵<lb/>
算多少視其坐籌室中五扶堂上七扶庭中九扶算長<lb/>
<pb n="13a"/>
尺二寸壺頸脩七寸腹脩五寸口徑二寸半容斗五升<lb/>
壺中實小豆焉為其矢之躍而出也壺去席二矢半矢<lb/>
以柘若棘毋去其皮<lb/>
　集説曰算之多少視坐上之人數每人四矢亦四算<lb/>
　也籌矢也扶與膚同室中五扶以下三句説見上疏<lb/>
　脩長也實以小豆取其滑且堅　呂氏曰棘柘之心<lb/>
　實其材堅且重也毋去其皮質而已矣<lb/>
魯令弟子辭曰毋幠毋敖毋偝立毋踰言偝立踰言有<lb/>
<pb n="13b"/>
常爵薛令弟子辭曰毋幠毋敖毋備立毋踰言若是者<lb/>
浮<lb/>
　註曰弟子賓黨主黨年穉者也為其立堂下相䙝慢<lb/>
　司射戒令之幠敖慢也偝立不正鄉前也踰言逺談<lb/>
　語也常爵常所以罰人之爵也浮亦謂是也晏子春<lb/>
　秋曰酌者奉觴而進曰君令浮晏子時以罰梁邱據<lb/>
　　疏曰幠亦敖也浮亦罰也<lb/>
鼓○□○○□□○□○○□半○□○□○○○□<lb/>
<pb n="14a"/>
□○□○魯鼓○□○○○□□○□○○□□○□<lb/>
○○□□○半○□○○○□□○薛鼓<lb/>
　註曰此魯薛擊鼓之節也圜者擊鼙方者擊鼓古者<lb/>
　舉事鼓各有節聞其節則知其事矣<lb/>
取半以下為投壺禮盡用之為射禮<lb/>
　註曰投壺之鼓半射節者投壺射之細也射謂燕射<lb/>
司射庭長及冠士立者皆屬賓黨樂人及使者童子皆<lb/>
屬主黨<lb/>
<pb n="14b"/>
　註曰庭長司正也使者主人所使薦羞者樂人國子<lb/>
　能為樂者此皆與於投壺　疏曰冠士者謂外人來<lb/>
　觀投壺成人加冠之士尊之故令屬賓黨若童子賤<lb/>
　則屬主黨也　坡謂既令則奏鼓以投是同節事至<lb/>
　分别賓主黨是補足文後方及之古經古文如此甚<lb/>
　多石梁王氏必欲移司射至主黨二十四字於若是<lb/>
　者浮之下無説今仍從古本<lb/>
魯鼓○□○○□□○○半○□○○□○○○○□<lb/>
<pb n="15a"/>
○□○薛鼓○□○○○○□○□○□○○○□○<lb/>
□○○□○半○□○□○○○○□○<lb/>
　註曰此二者記兩家之異故兼别之　坡謂上魯則<lb/>
　圜十三方十薛則圜十六方十二此則魯圜十四方<lb/>
　七薛則圜二十一方十不與上圖同故註云<lb/>
　　儒行第四十一<lb/>
　　　坡謂夫子説儒凡十七條第一第二第三正言<lb/>
　　　篤學立誠修已之事第四言其有養第五第六<lb/>
<pb n="15b"/>
　　　第七言其有立第八第九言其仕也第十第十<lb/>
　　　一第十二言其樂善尊賢第十三言以道事君<lb/>
　　　第十四言雖欲仕而不枉道第十五言雖好善<lb/>
　　　而必慎交第十六則歸本於仁以見儒之百行<lb/>
　　　萬善皆所以求仁也第十七則素位自得而正<lb/>
　　　已不失儒行完矣<lb/>
魯哀公問於孔子曰夫子之服其儒服與孔子對曰丘<lb/>
少居魯衣逢掖之衣長居宋冠章甫之冠丘聞之也君<lb/>
<pb n="16a"/>
子之學也博其服也鄉丘不知儒服<lb/>
　註曰逢猶大也大掖之衣大袂襌衣也衣少所居之<lb/>
　服冠長所居之冠是之謂鄉言不知儒服非哀公意<lb/>
　不在於儒乃今問其服　疏曰哀公應問儒行今乃<lb/>
　問其服是意欲侮戲夫子故下文云不敢以儒為戲<lb/>
　明此時意以為戲也<lb/>
哀公曰敢問儒行孔子對曰遽數之不能終其物悉數之<lb/>
乃留更僕未可終也哀公命席孔子侍曰儒有席上之<lb/>
<pb n="16b"/>
珍以待聘夙夜强學以待問懐忠信以待舉力行以待<lb/>
取其自立有如此者<lb/>
　集説曰卒遽而數之則不能終言其事詳悉數之非<lb/>
　乆留不可僕臣之擯相者乆則疲倦雖更代其僕亦<lb/>
　未可得盡言之也公於是命設席使孔子坐侍而言<lb/>
　之　吕氏曰席上之珍自貴而待賈者也儒者講學<lb/>
　於閒燕從容乎席上而知所以自貴以待天下之用<lb/>
　强學以待問懐忠信以待舉力行以待取皆我自立<lb/>
<pb n="17a"/>
　而有待也德之可貴者人必禮之學之博者人必問<lb/>
　之忠信可任者人必舉之力行可使者人必取之故<lb/>
　君子之用於天下有所待而不求焉<lb/>
儒有衣冠中動作慎其大讓如慢小讓如偽大則如威<lb/>
小則如愧其難進而易退也粥粥若無能也其容貌有<lb/>
如此者<lb/>
　疏曰庾云讓大物不受拒於人如似傲慢讓小物之<lb/>
　時初讓後受如似偽然有大事形貌似有所畏行小<lb/>
<pb n="17b"/>
　事形貌似有所慚如威如愧皆謂慎重自貶損　方<lb/>
　氏曰衣冠中者言衣之在身冠之在首皆中於禮也<lb/>
　動作慎者言心之所動事之所作皆慎其德也大讓<lb/>
　所以自抗故如慢而不敬小讓所以致曲故如偽而<lb/>
　不誠三揖而後進故曰難進一辭而遂退故曰易退<lb/>
　粥粥者柔弱之狀故若無能也是皆禮之所修道之<lb/>
　所與也<lb/>
儒有居處齊難其坐起恭敬言必先信行必中正道塗<lb/>
<pb n="18a"/>
不爭險易之利冬夏不爭隂陽之和愛其死以有待也<lb/>
養其身以有為也其備豫有如此者<lb/>
　註曰齊難齊莊可畏難也行不爭道止不選處所以<lb/>
　逺鬭訟　劉氏曰不爭非特恕也亦以愛死養身以<lb/>
　有待有為不爭小者近者以害大者逺者也　熊氏<lb/>
　曰儒有居處齊莊畏難而不敢忽坐起恭敬而不敢<lb/>
　慢言必先之以忠信則無偽言行必極其中正則無<lb/>
　邪行所謂敬以持已也不居已於易而居人於險是<lb/>
<pb n="18b"/>
　不爭險易之利冬不専陽夏不専隂是不爭隂陽之<lb/>
　和所謂恕以及物也恕以懲忿則無忘身之患是謂<lb/>
　愛惜其死欲以有待而當天下之變也敬以立德則<lb/>
　有自修之功是謂保養其身欲以有為而任天下之<lb/>
　重也敬恕於平日而有待有為於方來可謂備之豫<lb/>
　矣　坡謂首節言學問次節言處已此節言為人其<lb/>
　誠一致也<lb/>
儒有不寳金王而忠信以為寳不祈土地立義以為土<lb/>
<pb n="19a"/>
地不祈多積多文以為富難得而易禄也易禄而難畜<lb/>
也非時不見不亦難得乎非義不合不亦難畜乎先勞<lb/>
而後禄不亦易禄乎其近人有如此者<lb/>
　疏曰非道之世則不仕是難得也先事後食是易禄<lb/>
　也無義則去是難畜也　熊氏曰忠信則德可貴故<lb/>
　以為寳立義則所行光明正大隨所處而咸宜故以<lb/>
　為土地多文則所學充滿積實而道義有餘故以為<lb/>
　富　坡謂不惟易禄為近人也金玊三者人之所爭<lb/>
<pb n="19b"/>
　儒者不然而惟汲汲於自修凡有秉彛者之所誠服<lb/>
　也近人孰甚焉<lb/>
儒有委之以貨財淹之以樂好見利不虧其義刼之以<lb/>
衆沮之以兵見死不更其守鷙蟲攫搏不程勇者引重<lb/>
鼎不程其力往者不悔來者不豫過言不再流言不極<lb/>
不斷其威不習其謀其特立有如此者<lb/>
　註曰淹謂浸漬之刼脅也沮謂恐怖之也鷙蟲猛鳥<lb/>
　猛獸也程猶量也搏猛引重不量勇力堪之與否當<lb/>
<pb n="20a"/>
　之則往也來者不豫其所未見亦不豫備平行自若<lb/>
　也不極不問所從出也　疏曰樂好愛樂玩好也言<lb/>
　儒者執持操行雖見貨財樂好之利不虧損己之義<lb/>
　事苟且而愛也攫搏引鼎喻艱難之事言儒者見艱<lb/>
　難之事遇則行之不豫度量也㫁絶也言不絶其威<lb/>
　嚴容止常可畏也　坡謂往者不悔不惟善不可退<lb/>
　悔即有過亦改之則止故程子曰罪己責躬不可無<lb/>
　然亦不當長留在心中為悔是也所謂無固也來者<lb/>
<pb n="20b"/>
　不豫無意必也不習其謀當機而言不豫習為詭隨<lb/>
　與偏執也<lb/>
儒有可親而不可刼也可近而不可迫也可殺而不可<lb/>
辱也其居處不淫其飲食不溽其過失可微辨而不可<lb/>
面數也其剛毅有如此者<lb/>
　疏曰溽之言欲也即濃厚也　坡謂可親不可刼三<lb/>
　句似重上刼之以衆三句意矣不淫不溽二句似複<lb/>
　下一畝并日意矣微辨細核也面數明指也言其過<lb/>
<pb n="21a"/>
　失之小僅可細核而無可明指耳所以謂之剛毅也<lb/>
　蓋非堅强不屈於欲則無由寡過如斯所謂自勝者<lb/>
　强也諸解似失<lb/>
儒有忠信以為甲胄禮義以為干櫓戴仁而行抱義而<lb/>
處雖有暴政不更其所其自立有如此者<lb/>
　註曰甲鎧胄兠鍪也干櫓小楯大楯也　疏曰初言<lb/>
　自立者謂强學力行而自修立也此自立者謂獨懐<lb/>
　仁義忠信也　呂氏曰忠信則不欺不欺者人亦莫<lb/>
<pb n="21b"/>
　之欺也禮者敬人敬人者人亦莫之侮也忠信禮義<lb/>
　所以禦人之欺侮猶甲胄干櫓可以捍患也行則尊<lb/>
　仁居則守義所以自信者篤雖暴政加之有所不變<lb/>
　也自立之至者也　坡謂委之以貨財節言不失已<lb/>
　次節以接物言此節以處世言皆有立之事也<lb/>
儒有一畝之宮環堵之室蓽門圭窬蓬户甕牖易衣而<lb/>
出并日而食上答之不敢以疑上不答不敢以諂其仕<lb/>
有如此者<lb/>
<pb n="22a"/>
　疏曰一畝謂徑一步長百步也折而方之則東西南<lb/>
　北各十步宫牆垣也牆方六丈環周迴也方丈為堵<lb/>
　東西南北各一堵蓽門以荆竹織門也圭窬穿牆為<lb/>
　之門旁小户也上鋭下方狀如圭蓬户編蓬為户也<lb/>
　甕牖者牕牖圓如甕口也又云以敗甕口為牖易衣<lb/>
　而出者合家共一衣出則更著之也并日而食者謂<lb/>
　不日日得食或三日二日并得一日之食也上答之<lb/>
　謂君應用其言不敢以疑謂竭心力不敢疑貳也言<lb/>
<pb n="22b"/>
　儒者仕官盡忠不敢以諂者不見使則宜靜黙不敢<lb/>
　諂媚求進也<lb/>
儒有今人與居古人與稽今世行之後世以為楷適弗<lb/>
逄世上弗援下弗推讒諂之民有比黨而危之者身可<lb/>
危也而志不可奪也雖危起居竟信其志猶將不忘百<lb/>
姓之病也其憂思有如此者<lb/>
　註曰稽猶合也古人與合則不合於今人也援猶引<lb/>
　也取也推猶進也舉也危欲毁害之也起居猶舉事<lb/>
<pb n="23a"/>
　動作信讀如屈伸之伸　疏曰楷法式也身可危而<lb/>
　志不可奪者論語云守死善道是也　坡謂雖危起<lb/>
　居以身可危也竟信其志以志不可奪也志者何窮<lb/>
　則獨善其身達則兼善天下之志也上節言仕之常<lb/>
　此節言仕之變<lb/>
儒有博學而不窮篤行而不倦幽居而不淫上通而<lb/>
不困禮之以和為貴忠信之美優㳺之法慕賢而容衆<lb/>
毁方而瓦合其寛裕有如此者<lb/>
<pb n="23b"/>
　集説曰博學不窮温故知新之益也篤行不倦賢人<lb/>
　可乆之德也幽居不淫窮不失義也上通不困達不<lb/>
　離道也禮之體嚴而用貴於和忠信禮之質也故以<lb/>
　忠信為美優㳺用之和也故以優㳺為法賢雖在所<lb/>
　當慕衆亦不可不容汎愛衆而親仁亦是意也毁方<lb/>
　而瓦合者陶瓦之事其初則圓剖而為四其形則方<lb/>
　毁其圓以為方合其方而復圓蓋於涵容之中未嘗<lb/>
　無分辨之意也故曰其寛裕有如此者　葉氏曰自<lb/>
<pb n="24a"/>
　博學至不困皆所以為寛寛言其畜德也自禮之以<lb/>
　和至瓦合皆所以為裕裕言其容德也<lb/>
儒有内稱不辟親外舉不辟怨程功積事推賢而進達<lb/>
之不望其報君得其志苟利國家不求富貴其舉賢援<lb/>
能有如此者<lb/>
　疏曰君得其志謂此賢者輔助其君使君得遂其志<lb/>
　也　應氏曰程算其功積累其事不輕薦也下不求<lb/>
　報於人上不求報於國<lb/>
<pb n="24b"/>
儒有聞善以相告也見善以相示也爵位相先也患難<lb/>
相死也乆相待也逺相致也其任舉有如此者<lb/>
　呂氏曰舉賢援能儒者所以待天下之士也任舉者<lb/>
　所以待其朋友而已必同其好惡也故聞善相告見<lb/>
　善相示必同其憂樂也故爵位相先患難相死彼雖<lb/>
　居下不待之同升則不升彼雖䟽逺不致之同進則<lb/>
　不進此任舉朋友加重於天下之士者義有厚薄故<lb/>
　也　坡謂博學不窮節泛言愛衆親仁次節言待天<lb/>
<pb n="25a"/>
　下士此節言待朋友皆好善事也<lb/>
儒有澡身而浴德陳言而伏靜而正之上弗知也麤而<lb/>
翹之又不急為也不臨深而為高不加少而為多世治<lb/>
不輕世亂不沮同弗與異弗非也其特立獨行有如此<lb/>
者<lb/>
　熊氏曰儒者洗滌其私欲而澄湛其明德由是陳言<lb/>
　而入告謀猷則順之於外若君過未形而潛消之是<lb/>
　為静而正將見君日改過而不自知也麤顯也翹舉<lb/>
<pb n="25b"/>
　也君過已著則明諫之是謂顯而舉然亦緩而不至<lb/>
　急遽也其行之髙不必臨深以相形而顯其為髙其<lb/>
　文之多不必加少以相益而成其為多與其所可與<lb/>
　不必同乎已也非其所可非不必異乎已也　坡謂<lb/>
　世治不輕者雖可有為之時不自輕喜事疏云常自<lb/>
　重愛是也世亂不沮疏云道雖不行亦不沮壊己之<lb/>
　本志也<lb/>
儒有上不臣天子下不事諸侯慎靜而尚寛强毅以與<lb/>
<pb n="26a"/>
人博學以知服近文章砥厲廉隅雖分國如錙銖不臣<lb/>
不仕其規為有如此者<lb/>
　集説曰慎靜者謹飭而不妄動守身之道也尚寛者<lb/>
　寛裕以有容待人之道也强毅以與人不苟詭隨於<lb/>
　人也知服知力行之要也博學知服即博文約禮之<lb/>
　謂也逺於文則質勝而野近文章則亦不使文揜其<lb/>
　質也砥厲亷隅者求切磋琢磨之益不刓方以為圓<lb/>
　也算法十黍為絫十絫為銖二十四銖為兩八兩為<lb/>
<pb n="26b"/>
　錙言人君好賢雖分其國以禄賢者視之如錙銖之<lb/>
　輕猶不臣不仕也其所謀度其所作為有如此者<lb/>
儒有合志同方營道同術並立則樂相下不厭乆不相<lb/>
見聞流言不信其行本方立義同而進不同而退其交<lb/>
友有如此者<lb/>
　疏曰合志同方據所懐志意也營道同術據所習道<lb/>
　藝也同術則同方也　熊氏曰窮時合志同方營道<lb/>
　同術其業同矣達時或並立而爵位等則彼此樂其<lb/>
<pb n="27a"/>
　同升而不忌或相下而爵位不等則尊與卑交而不<lb/>
　厭棄其情契矣乆不相見易為人所離間乃聞言亦<lb/>
　相諒而不信其心孚矣然其擇交之始本於心之方<lb/>
　正立於義之時宜同於義則進而與之交不同於義<lb/>
　則退而避之其交友如此<lb/>
温良者仁之本也敬慎者仁之地也寛裕者仁之作也<lb/>
孫接者仁之能也禮節者仁之貌也言談者仁之文也<lb/>
歌樂者仁之和也分散者仁之施也儒皆兼此而有之<lb/>
<pb n="27b"/>
猶且不敢言仁也其尊讓有如此者<lb/>
　熊氏曰仁包四德百行無所不貫和厚易直仁之初<lb/>
　立基處故曰本處事敬慎乃仁之實地寛裕有容乃<lb/>
　仁之作用孫以接物仁之能事也禮儀節文仁之容<lb/>
　貌也言語仁之文采也詩歌為樂仁之和順也分散<lb/>
　貨財仁之施與也八者皆仁之事惟儒者兼有之宜<lb/>
　若以仁自任而猶不自居焉尊讓之至也<lb/>
儒有不隕穫於貧賤不充詘於富貴不慁君王不累長<lb/>
<pb n="28a"/>
上不閔有司故曰儒今衆人之命儒也妄常以儒相詬<lb/>
病孔子至舍哀公館之聞此言也言加信行加義終没<lb/>
吾世不敢以儒為戲<lb/>
　註曰隕穫困迫失志之貌充詘歡喜失節之貌慁猶<lb/>
　辱也累猶繫也閔病也言不為天子諸侯卿大夫羣<lb/>
　吏所困迫而違道孔子自謂也　集説曰隕者如有<lb/>
　所墜失穫者如有所割刈充者驕氣之盈詘者吝氣<lb/>
　之歉　方氏曰無儒者之行而為儒者之服無儒者<lb/>
<pb n="28b"/>
　之實而盜儒者之名故曰今衆人之命儒也妄以其<lb/>
　妄故常為人所詬病既至舍矣又曰館之者具食以<lb/>
　致其養具官以治其事也言加信則不以儒相詬行<lb/>
　加義則不以儒相病矣　坡謂哀公初發實有戲侮<lb/>
　之意註疏云是聖賢亦有正言之時如天生德於予<lb/>
　斯文之興喪在已曾子較仁義富貴於晉楚孟子亢<lb/>
　不畏於大人是自夸大乎宋元末儒羣譟此篇非夫<lb/>
　子之言乃戰國豪士偽作並不指何在謬於聖人何<lb/>
<pb n="29a"/>
　處同於豪士何處重複何在支蔓彼之所至果約於<lb/>
　儒行而見此之重三複四乎果完於儒行而見此之<lb/>
　挂一漏萬乎果純於儒行而見此之夸大英氣乎程<lb/>
　子曰假如人言孔子為聖也須直待已實見聖處方<lb/>
　可信諸公果實見此篇之非聖乎近不體諸切身之<lb/>
　離合淺不次其文理之後先而大言不怍欺人哉<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記述註卷二十六<lb/>
</p>
<p>
</p>
  </div>
</body>
</text>
</TEI>
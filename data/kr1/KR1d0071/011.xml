<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷十一</head> <lb/>
    <p>
<pb n="1a"/>
欽定四庫全書<lb/>
　禮記述註卷十一<lb/>
　　　　　　　　　　　安溪　李光坡　撰<lb/>
　　郊特牲第十一<lb/>
　　　陸氏曰郊者祭天之名用一牛故曰特牲　坡<lb/>
　　　謂此篇雖多記祭事中如旅幣庭燎覲禮之類<lb/>
　　　亦博異聞不專於祭雖以類相從亦各自成一<lb/>
　　　節非如禮器上下文意一貫則冠婚二叚廣記<lb/>
<pb n="1b"/>
　　　及之非闗大義<lb/>
郊特牲而社稷大牢天子適諸侯諸侯膳用犢諸侯適<lb/>
天子天子賜之禮大牢貴誠之義也故天子牲孕弗食<lb/>
也祭帝弗用也<lb/>
　集説曰禮有以少為貴者故此二者皆貴特牲而賤<lb/>
　大牢也犢未有牝牡之情故云貴其誠慤　朱子曰<lb/>
　萬物本乎天人本乎祖故以所出之祖配天地周之<lb/>
　后稷生於姜嫄以上更推不去文武之功起於后稷<lb/>
<pb n="2a"/>
　故配天須以后稷嚴父莫大於配天宗祀文王於明<lb/>
　堂以配上帝上帝即天也聚天之神而言之則謂之<lb/>
　上帝又曰古時天地定是不合祭日月山川百神亦<lb/>
　無合共一時祭享之禮<lb/>
大路繁纓一就先路三就次路五就郊血大饗腥三獻<lb/>
爓一獻孰至敬不饗味而貴氣臭也<lb/>
　註曰禮器言次路七就與此乖字之誤也　疏曰周<lb/>
　禮郊燔柴為始宗廟祼為始社稷血為始小祀疈辜<lb/>
<pb n="2b"/>
　為始此云郊血至孰者謂正祭之時薦於尸坐之前<lb/>
　也　集説曰臭亦氣也餘並見前篇<lb/>
諸侯為賔灌用鬱鬯灌用臭也大饗尚腵脩而已矣<lb/>
　集説曰諸侯來朝以客禮待之是為賔也在廟中行<lb/>
　三享畢然後天子以鬱鬯之酒灌之諸侯相朝亦然<lb/>
　明貴氣臭之義也周禮作祼字上公再祼而酢侯伯<lb/>
　一祼而酢子男一祼不酢祼則使宗伯酌圭瓚而祼<lb/>
　之酢則賔酢主也此大饗謂王饗諸侯也脯加薑桂<lb/>
<pb n="3a"/>
　曰腵脩行饗之時雖設大牢之饌而必先設腵脩於<lb/>
　筵前然後設餘饌故云尚腵脩也此明不享味之義<lb/>
大饗君三重席而酢焉三獻之介君專席而酢焉此降<lb/>
尊以就卑也<lb/>
　疏曰案燕禮無賔酢公禮至說屨升坐後賓媵觚於<lb/>
　公公受賔爵飲以賜下此云受酢葢謂此也或可燕<lb/>
　已臣子賔不酢公若與隣國賔燕以介為賔賔得酢<lb/>
　公也　集説曰此大饗是諸侯相朝主君饗客之禮<lb/>
<pb n="3b"/>
　諸侯之席三重今两君相敵故席三重之席而受客<lb/>
　之酢爵也若諸侯遣鄉來聘鄉禮當三獻其上介則<lb/>
　是大夫故謂之三獻之介主君饗燕之以介為賔賔<lb/>
　為尊敬大夫席雖再重今為介降一等止合專席君<lb/>
　席雖三重今徹去两重就單席受此介之酢爵是降<lb/>
　國君之尊以就大夫之卑也<lb/>
饗禘有樂而食嘗無樂隂陽之義也凡飲飬陽氣也凡<lb/>
食飬隂氣也故春禘而秋嘗春饗孤子秋食耆老其義<lb/>
<pb n="4a"/>
一也而食當無樂飲飬陽氣也故有樂食飬隂氣也故<lb/>
無聲凡聲陽也<lb/>
　註曰此禘當為禴字之誤也王制曰春禴夏禘　疏<lb/>
　曰饗謂春饗孤子禘春祭宗廟也食謂秋食耆老嘗<lb/>
　秋祭宗廟也飲饗清虚飬陽氣食是體質養隂氣皇<lb/>
　氏云春是生飬之時故享孤子取長飬之義秋是成<lb/>
　孰之時故食耆老取老成之義熊氏云春享孤子亦<lb/>
　享耆老食耆老亦食孤子此夏殷禮秋嘗無樂若周<lb/>
<pb n="4b"/>
　則四時祭皆有樂故祭統云内祭則大嘗禘升歌清<lb/>
　廟下管象是嘗有樂也<lb/>
鼎爼竒而籩豆偶隂陽之義也籩豆之實水土之品也<lb/>
不敢用䙝味而貴多品所以交於旦明之義也<lb/>
　註曰旦當為神篆字之誤也　疏曰鼎爼盛牲體牲<lb/>
　動物屬陽故其數竒籩豆實兼有植物植物屬隂故<lb/>
　其數偶　集説曰自一鼎至九鼎皆竒數其十鼎者<lb/>
　陪鼎三則正鼎亦七也十二鼎者陪鼎三則正鼎亦<lb/>
<pb n="5a"/>
　九也正鼎鼎列一爼故云鼎爼竒也籩豆偶者據周<lb/>
　禮掌客及前篇所舉皆是偶數<lb/>
賔入大門而奏肆夏示易以敬也<lb/>
　疏曰案燕禮賔及庭奏肆夏是己之臣子此入大門<lb/>
　即奏肆夏者謂朝聘之賔行朝聘既畢燕享之時燕<lb/>
　則大門是寢門享則大門是廟門也示易以敬者示<lb/>
　主人和易嚴敬於賔也<lb/>
卒爵而樂闋孔子屢歎之<lb/>
<pb n="5b"/>
　疏曰此卒爵兼賔及主君也燕禮主人受酢不作樂<lb/>
　若享時主君親獻賔賔親酢主君賔主俱作樂也孔<lb/>
　子屢歎之者善其和易恭敬之義<lb/>
奠酬而工升歌發德也歌者在上匏竹在下貴人聲也<lb/>
　疏曰大射禮獻鄉之後大夫媵觶於公所謂酬也公<lb/>
　奠置此酬未舉於時工升歌也或可享時主君親酬<lb/>
　賔賔奠酬薦東於時即工升歌也發徳發明賔主之<lb/>
　徳也匏笙也竹篪笛也<lb/>
<pb n="6a"/>
樂由陽來者也禮由隂作者也隂陽和而萬物得<lb/>
　疏曰此因上有賔主禮樂之事遂説禮樂之義陽天<lb/>
　也天氣化樂以氣為化是樂由陽來也氣化謂五聲<lb/>
　八音也隂地也地以形生禮以形為教是禮由隂作<lb/>
　也形教謂尊卑大小拜伏之事<lb/>
旅幣無方所以别土地之宜而節逺邇之期也龜為前<lb/>
列先知也以鐘次之以和居參之也虎豹之皮示服猛<lb/>
也束帛加璧往德也<lb/>
<pb n="6b"/>
　註曰鐘金也獻金為作器鐘其大者　疏曰此一節<lb/>
　明朝聘貨賄庭實之物旅衆也衆國貢獻非止一方<lb/>
　故云無方宜者五方各殊所出有異期者六服有逺<lb/>
　近所貢之屬各有期也前龜後皮帛以金參厠其中<lb/>
　故云以和居參之也玉以比德享用束帛帛上加璧<lb/>
　是表往歸於德也謂主君有德而往歸之<lb/>
庭燎之百由齊桓公始也<lb/>
　疏曰此以下至由三桓始也總論朝聘失禮及諸侯<lb/>
<pb n="7a"/>
　大夫奢僭强盛之事　集説曰庭燎者庭中設炬火<lb/>
　以照來朝之臣夜入者大戴禮言天子百燎上公五<lb/>
　十侯伯子男三十今侯國皆供百燎自桓公始之<lb/>
大夫之奏肆夏也由趙文子始也<lb/>
　集説曰大射禮公升即席奏肆夏燕禮賔及庭奏肆<lb/>
　夏是諸侯之禮今文子亦奏之僭矣此謂納賔樂也<lb/>
朝覲大夫之私覿非禮也大夫執圭而使所以申信也<lb/>
不敢私覿所以致敬也而庭實私覿何為乎諸侯之庭<lb/>
<pb n="7b"/>
為人臣者無外交不敢貳君也<lb/>
　集説曰朝覲之禮國君親往而大夫從則大夫不當<lb/>
　又以已物而私覿主君故曰非禮也若大夫執其君<lb/>
　之命圭而專使則當行私覿之禮以申己之信故從<lb/>
　君朝覲而不敢私覿是致敬己君也今從君以來而<lb/>
　施設庭實以為私覿大夫何可為此於諸侯之庭乎<lb/>
　譏其與君無别也人臣無外交不敢貳心於他君所<lb/>
　以從君而行則不敢私覿也<lb/>
<pb n="8a"/>
大夫而饗君非禮也大夫强而君殺之義也由三桓始<lb/>
也<lb/>
　疏曰按三桓之前齊公孫無知衛州吁宋長萬皆以<lb/>
　强盛被殺此云由三桓始者據魯而言　集説曰大<lb/>
　夫富强而具享禮以享君以臣召君故曰非禮大夫<lb/>
　强横僭逆必亂國家人君殺之是㫁以大義也三桓<lb/>
　魯之三家皆桓公之後也先時成季以莊公之命酖<lb/>
　殺僖叔後慶父賊子般又弑閔公於是魯殺慶父故<lb/>
<pb n="8b"/>
　云由三桓始<lb/>
天子無客禮莫敢為主焉君適其臣升自阼階不敢有<lb/>
其室也<lb/>
　疏曰臣不敢有其室臣旣不敢為主明享君非禮結<lb/>
　上文也<lb/>
覲禮天子不下堂而見諸侯下堂而見諸侯天子之失<lb/>
禮也由夷王以下<lb/>
　疏曰覲禮天子負斧依南靣侯氏執玉入是不下堂<lb/>
<pb n="9a"/>
　見諸侯也若春朝夏宗則以客禮待諸侯以車出迎<lb/>
　熊氏云春夏受三享之時乃有迎法義或然也夷王<lb/>
　康王之𤣥孫之子<lb/>
諸侯之宫縣而祭以白牡擊玉磬朱干設錫冕而舞大<lb/>
武乘大路諸侯之僭禮也<lb/>
　註曰言此皆天子之禮也　疏曰宫縣四靣縣也諸<lb/>
　侯惟合軒縣仐乃有宫縣祭合用時王牲仐用白牡<lb/>
　合擊石磬仐擊玉磬又諸侯得舞大武但不得朱干<lb/>
<pb n="9b"/>
　設錫冕服而舞合乘時王之車今乃乘殷之大路並<lb/>
　是諸侯僭禮也干盾也錫謂用金琢傅其盾背<lb/>
臺門而旅樹反坫繡黼丹朱中衣大夫之僭禮也<lb/>
　集説曰此皆諸侯之禮两旁起土為臺臺上架屋而<lb/>
　門當其中故曰臺門旅道也樹屏也立屏當所行之<lb/>
　路以蔽内外為敬天子外屏諸侯内屏大夫以簾士<lb/>
　以帷坫者两君相享設尊两楹間坫在尊南以土為<lb/>
　之獻酢飲畢則反爵於其上故曰反坫繡讀為綃繡<lb/>
<pb n="10a"/>
　黼者於綃上而刺黼文也丹朱染繒為赤色也繡黼<lb/>
　為中衣之領丹朱為中衣之縁中衣者朝服祭服之<lb/>
　裏衣也制如深衣但袖小長耳冕服是絲衣則中衣<lb/>
　用絹素皮弁服朝服𤣥端是麻衣則中衣用布也<lb/>
故天子微諸侯僭大夫强諸侯脅於此相貴以等相覿<lb/>
以貨相賂以利而天下之禮亂矣諸侯不敢祖天子大<lb/>
夫不敢祖諸侯而公廟之設於私家非禮也由三桓始<lb/>
也<lb/>
<pb n="10b"/>
　集説曰相貴以等謂擅相封爵相覿以貨大夫私相<lb/>
　凟以貨賄不辟君諸侯不敢祖天子而左傳云宋祖<lb/>
　帝乙鄭祖厲王魯襄十二年吳子壽夢卒臨於周廟<lb/>
　禮也魯以周公之故立文王廟耳大夫不敢祖諸侯<lb/>
　而左傳云凡邑有宗廟先君之主曰都記者以禮之<lb/>
　正言之而又有他義者疏説謂天子之子以上德為<lb/>
　諸侯者得祀其所出故魯以周公之故立文王廟公<lb/>
　子得祖先君公孫不得祖諸侯故公子為大夫者亦<lb/>
<pb n="11a"/>
　得立宗廟於其采地故曰邑有宗廟先君之主也其<lb/>
　王子母弟雖無功徳不得出封為諸侯而食采畿内<lb/>
　者亦得立祖王廟於采地故都宗人家宗人掌祖王<lb/>
　之廟也由三桓始謂魯之三家立桓公廟也<lb/>
天子存二代之後猶尊賢也尊賢不過二代<lb/>
　疏曰古春秋左傳説周家封夏殷二王之後以為上<lb/>
　公封黄帝堯舜之後謂之三恪恪者敬也敬其先聖<lb/>
　而封其後<lb/>
<pb n="11b"/>
諸侯不臣寓公故古者寓公不繼世<lb/>
　集説曰諸侯失國而寄寓他國者謂之寓公所寓之<lb/>
　國不敢以之為臣此寓公死則臣其子矣故云寓公<lb/>
　不繼世<lb/>
君之南鄉答陽之義也臣之北靣答君也<lb/>
　註曰答對也<lb/>
大夫之臣不稽首非尊家臣以辟君也<lb/>
　集説曰諸侯於天子稽首大夫於諸侯亦稽首惟家<lb/>
<pb n="12a"/>
　臣於大夫不稽首者非尊重家臣也以避國之正君<lb/>
　也盖諸侯與大夫同在一國大夫已稽首於君矣家<lb/>
　臣若又稽首於大夫則似一國而两君矣故云以避<lb/>
　君<lb/>
大夫有獻弗親君有賜不靣拜為君之答己也<lb/>
　集説曰有獻弗親者使人往獻不身即往也不靣拜<lb/>
　拜受於使不親見君之靣也恐煩君答拜故也<lb/>
鄉人裼孔子朝服立於阼存室神也<lb/>
<pb n="12b"/>
　集説曰論語鄉人儺朝服而立於阼階即此事也裼<lb/>
　是强鬼之名鄉人驅逐此鬼孔子恐驚廟室之神故<lb/>
　衣朝服立於廟之東階以存安廟室之神使神依己<lb/>
　而安也禮大夫朝服而祭故用朝服以依神<lb/>
孔子曰射之以樂也何以聼何以射<lb/>
　集説曰何以聼謂射者何以能不失射之容節而又<lb/>
　能聼樂之音節乎何以射謂何以能聼樂之音節而<lb/>
　使射之容與樂之節相應乎言其難而羙之也<lb/>
<pb n="13a"/>
孔子曰士使之射不能則辭以疾縣弧之義也<lb/>
　集説曰為士者當習於射以六藝之一也不敢以不<lb/>
　能辭惟可以疾辭蓋生而設弧於門左已有射道但<lb/>
　未能耳今辭以疾而未能則亦與初生之未能相似<lb/>
　故云縣弧之義也<lb/>
孔子曰三日齊一日用之猶恐不敬二日伐鼓何居<lb/>
　集説曰齊者不聼樂恐散其志慮也今三日之間乃<lb/>
　二日擊鼓其義何所處乎怪之之辭<lb/>
<pb n="13b"/>
孔子曰繹之於庫門内祊之於東方朝市之於西方失<lb/>
之矣<lb/>
　疏曰天子諸侯謂之繹在祭之明日於廟門外西室<lb/>
　及堂而行禮也上大夫曰儐尸與祭同日於廟堂之<lb/>
　上行禮全無室中之事下大夫及士雖有獻尸及賔<lb/>
　等相酬酢行禮於廟之事不謂之儐尸也　集説曰<lb/>
　繹祭之明日又祭也繹是堂上接尸祊是於室内求<lb/>
　神皆一時之事繹之禮當於廟門外之西堂仐乃於<lb/>
<pb n="14a"/>
　庫門内祊當在廟門外西室今乃於廟門外東方朝<lb/>
　市即周禮所謂朝時而市也當於市内近東仐乃於<lb/>
　市内西方此三事皆違於禮故曰失之矣<lb/>
社祭土而主隂氣也君南鄉於北墉下答隂之義也日<lb/>
用甲用日之始也<lb/>
　集説曰地秉隂則社乃隂氣之主社之主設於壇上<lb/>
　北靣而君來北墻下南靣祭之盖社不屋惟立之壇<lb/>
　壝而環之以墻既地道主隂故其主北向而君南靣<lb/>
<pb n="14b"/>
　對之答對也甲為十二干之首<lb/>
天子大社必受霜露風雨以逹天地之氣也是故䘮國<lb/>
之社屋之不受天陽也亳社北牖使隂明也<lb/>
　註曰大社王為羣姓所立　疏曰天子諸侯有二社<lb/>
　為羣姓立者在庫門内之西自為立者在藉田之中<lb/>
　其亡國之社以為廟屏戒或在廟或在庫門内之東<lb/>
　則亳社在東也社皆有稷亡國之社亦有之社祭一<lb/>
　嵗有三仲春命民社一也詩云以社以方謂秋祭二<lb/>
<pb n="15a"/>
　也孟冬大割祠於公社三也社主用石案條牒論稷<lb/>
　壇在社壇西俱北向營並壇其門或曰在社壇北其<lb/>
　用主無文逹通也風雨至則萬物生霜露降則萬物<lb/>
　成故不屋以受風雨霜露霜露風雨至是天地氣通<lb/>
　也亳社殷社殷始都亳白虎通云王者諸侯必有誡<lb/>
　社示有存亡也明為善者得之為惡者失之周立殷<lb/>
　社而屋之塞其三靣惟開北牖示絶陽而通隂隂明<lb/>
　則物死也<lb/>
<pb n="15b"/>
社所以神地之道也地載萬物天垂象取財於地取法<lb/>
於天是以尊天而親地也故教民羙報焉家主中霤而<lb/>
國主社示本也<lb/>
　疏曰言立社之祭是神明地道也地載萬物天垂其<lb/>
　象取財於地者財産並在地載為人所取也取法於<lb/>
　天者人知四時早晚皆放日月星辰以為耕作之候<lb/>
　所取法者故尊而祭之所取財者故親而祭之地旣<lb/>
　為民所親故與庶民共祭以教民羙報故也卿大夫<lb/>
<pb n="16a"/>
　之家主祭土神於中霤天子諸侯之國主祭土神於<lb/>
　社示其生飬之本也<lb/>
唯為社事單出里<lb/>
　集説曰社事祭社之事也二十五家為里單盡也言<lb/>
　當祭社之時一里之人盡出而供給其事盖每家一<lb/>
　人也<lb/>
唯為社田國人畢作<lb/>
　集説曰為祭社之事而田獵則國中之人皆行無留<lb/>
<pb n="16b"/>
　家者<lb/>
唯社丘乘共粢盛所以報本反始也<lb/>
　疏曰皇氏云天子諸侯祭社則用藉田之糓大夫以<lb/>
　下無藉田若祭社則邱乘之民共之　集説曰祭社<lb/>
　必有粢盛稷曰明粢在器曰盛此粢盛則使邱乘供<lb/>
　之井田之制九夫為井四井為邑四邑為邱四邱為<lb/>
　乘也報者酬之以禮反者追之以心<lb/>
季春出火為焚也然後簡其車賦而歴其卒伍而君親<lb/>
<pb n="17a"/>
誓社以習軍旅左之右之坐之起之以觀其習變也而<lb/>
流示之禽而鹽諸利以觀其不犯命也求服其志不貪<lb/>
其得故以戰則克以祭則受福<lb/>
　疏曰祭社既在仲春此出火為焚當在仲春之月記<lb/>
　者誤也季春火出而用火者謂陶冶之火若田獵之<lb/>
　火則昆蟲蟄後得火田以至仲春也　集説曰建辰<lb/>
　之月大火心星昏見南方故出火以焚除草萊焚後<lb/>
　即蒐田簡閲視也賦兵也歴數之也百人為卒五人<lb/>
<pb n="17b"/>
　為伍誓社誓衆於社也或左或右或坐或作皆是軍<lb/>
　旅之法習變習熟其變動之節也驅逐之際禽獸流<lb/>
　動紛紜衆皆見之故云流示之禽鹽讀為艶艶諸利<lb/>
　謂使之歆艶於利也禽獸雖甚可欲而殺獲取舍皆<lb/>
　有定制犯命者必罰不使之犯命者是求以遏服其<lb/>
　貪利之志人君亦取之有制如大獸公之小禽私之<lb/>
　不踰法而貪下之所得也以戰則克習民於變也祭<lb/>
　則受福獲牲以禮也<lb/>
<pb n="18a"/>
天子適四方先柴<lb/>
　註曰所到必先燔柴有事於上帝也書曰嵗二月東<lb/>
　廵守至於岱宗柴<lb/>
郊之祭也迎長日之至也<lb/>
　集説曰至猶到也冬至日短極而漸舒故云迎長日<lb/>
　之至　朱子曰以始祖配天須在冬至一陽始生萬<lb/>
　物之始宗祀九月萬物之成父者我所自生帝者生<lb/>
　物之祖故推以為配而祀於明堂此議方正　問郊<lb/>
<pb n="18b"/>
　祀后稷以配天宗祀文王以配上帝帝只是天天只<lb/>
　是帝却分祭何也朱子曰為壇而祭故謂之天祭於<lb/>
　屋下而以神祗祭之故謂之帝<lb/>
大報天而主日也兆於南郊就陽位也掃地而祭於其<lb/>
質也器用陶匏以象天地之性也<lb/>
　集説曰郊祭者報天之大事而主於迎長日之至祭<lb/>
　義云配以月故方氏謂天之尊無為可祀之以其道<lb/>
　不可主之以其事故以日為之主焉天秉陽日者衆<lb/>
<pb n="19a"/>
　陽之宗故就陽位而立郊兆燔柴在壇正祭於地故<lb/>
　云掃地而祭陶匏亦器之質者質乃物性之本然也<lb/>
於郊故謂之郊牲用騂尚赤也用犢貴誠也郊之用辛<lb/>
也周之始郊日以至<lb/>
　註曰周衰禮廢儒者見周禮盡在魯因推魯禮以言<lb/>
　周事　疏曰王肅用董仲舒劉向之説以此為周郊<lb/>
　上文云郊之祭迎長日之至謂周之郊祭於建子之<lb/>
　月而迎此冬至長日之至也以冬至陽氣新用事故<lb/>
<pb n="19b"/>
　用辛始郊日以至者對建寅之月又祈穀郊祭此言<lb/>
　始者對建寅為始也又王難鄭云鄭以祭法禘黄帝<lb/>
　及嚳為配圜丘之祀祭法説禘無圜丘之名周官圜<lb/>
　丘不名為禘是禘非圜丘之祭也鄭旣以祭法禘嚳<lb/>
　為圜丘又大傳王者禘其祖之所自出而鄭又施之<lb/>
　郊祭后稷是亂禮之名實也爾雅云禘大祭也繹又<lb/>
　祭也皆祭宗廟之名則禘是五年大祭先祖非圜丘<lb/>
　及郊也又詩后稷配天之頌無帝嚳配圜丘之文知<lb/>
<pb n="20a"/>
　郊則圜丘圜丘則郊所在言之則謂之郊所祭言之<lb/>
　則謂之圜丘於郊築泰壇象圜丘之形以丘言之本<lb/>
　諸天地之性故祭法云燔柴於泰壇則圜丘也此云<lb/>
　周之始郊日以至周禮云冬至祭天於圜丘知圜丘<lb/>
　與郊是一也如王所據經傳分明　坡謂詩皇皇后<lb/>
　帝皇祖后稷享以騂犧是魯郊牲用騂與周郊牲從<lb/>
　玉色異矣穀梁言郊期云我以十二月下辛卜正月<lb/>
　上辛如不從則以正月下辛卜二月上辛如不從則<lb/>
<pb n="20b"/>
　以二月下辛卜三月上辛是魯郊日用辛與周禮言<lb/>
　冬日至於地上之圜丘異矣成王褒周公殊以殷禮<lb/>
　如牲用白牲是也故魯君乘大路亦用殷車與周王<lb/>
　玉路以祀異矣魯雖侯爵得畫服如上公故魯君被<lb/>
　衮與周王大裘異矣郊特牲所言明是魯郊而又稱<lb/>
　王乃東魯儒生不見王府典籍意以周郊如魯遂以<lb/>
　魯事記周禮如孟子言周室班爵禄乃是殷制可見<lb/>
　矣蓋古者王朝典法不可輕見孔子若非孟僖子資<lb/>
<pb n="21a"/>
　以車財適周亦無由得禮學之戰國䇿士毎言闚周<lb/>
　室則可案圖籍以爭天下可見其難也作記者見周<lb/>
　用冬日至魯郊用辛不得其謂故以意合之曰郊之<lb/>
　用辛乃始郊辛日適值日至鄭知其誤故分周郊魯<lb/>
　郊又分寅月子月又分圜丘南郊今載王氏迎長日<lb/>
　之至為子月郊即圜丘以補鄭闕而載鄭註言此記<lb/>
　之誤以定周魯之郊庶得其意若徒呼鄭某斥祖緯<lb/>
　外强中乾得無往遺之禽而反為詬乎<lb/>
<pb n="21b"/>
卜郊受命於祖廟作龜於禰宫尊祖親考之義也<lb/>
　集説曰告於祖廟而行事則如受命於祖此尊祖之<lb/>
　義作灼也灼龜以卜而於禰宫此親考之義　坡謂<lb/>
　疏曰或云祭天用冬至之日或云用冬至之月張融<lb/>
　云祀天神率執事而卜日圜丘旣卜日則不得正用<lb/>
　冬至之日張據周官冡宰分明定解則此卜實兼日<lb/>
　與牲尸不但牲也陳註未是<lb/>
卜之日王立於澤親聼誓命受教諫之義也<lb/>
<pb n="22a"/>
　註曰澤澤宫也所以擇賢之宫也既卜必到澤宫擇<lb/>
　可與祭祀者因誓敕之以禮也　疏曰告祖作禰是<lb/>
　受教義也又立澤聼誓是受諫義也<lb/>
獻命庫門之内戒百官也大廟之命戒百姓也<lb/>
　集説曰王自澤宫而還有司獻王所以命百官之事<lb/>
　王乃於庫門内集百官而戒之又於大廟之内戒其<lb/>
　族姓之臣也王自此還齊路寢之室<lb/>
祭之日王皮弁以聼祭報示民嚴上也喪者不哭不敢<lb/>
<pb n="22b"/>
凶服汜埽反道鄉為田燭弗命而民聼上<lb/>
　集説曰祭報報白日時早晚及牲事之備具也未郊<lb/>
　故未服大裘而衣且服日視朝之服也汜埽灑水而<lb/>
　後埽也反道反道路之土反之令新者在上也鄉郊<lb/>
　内六鄉也六鄉之民各於田首設燭照路恐王行事<lb/>
　之早也喪者不哭以下諸事皆不待上令而民自聼<lb/>
　從蓋嵗以為常也<lb/>
祭之日王被衮以象天<lb/>
<pb n="23a"/>
　註曰象天謂有日月星辰之章也　疏曰家語定公<lb/>
　問郊祀孔子對之與此文同皆以為天子郊祀之事<lb/>
　周禮圜丘服大裘此及家語服衮冕<lb/>
戴冕璪十有二旒則天數也乘素車貴其質也旂十有<lb/>
二旒龍章而設日月以象天也天垂象聖人則之郊所<lb/>
以明天道也<lb/>
　註曰天之大數不過十二設日月畫於旂上素車殷<lb/>
　路也魯公之郊用殷禮也　疏曰龍為陽氣變化日<lb/>
<pb n="23b"/>
　月以光照下皆是象天也天垂象三句總結上事<lb/>
帝牛不吉以為稷牛帝牛必在滌三月稷牛唯具所以<lb/>
别事天神與人鬼也萬物本乎天人本乎祖此所以配<lb/>
上帝也郊之祭也大報本反始也<lb/>
　集説曰郊祀后稷以配天故祭上帝者謂之帝牛祭<lb/>
　后稷者謂之稷牛滌者牢中清除之所也此二牛皆<lb/>
　在滌中為猶用也若至期卜牲不吉或有死傷即用<lb/>
　稷牛為帝牛而别選稷牛也非在滌三月者不可為<lb/>
<pb n="24a"/>
　帝牛故以稷牛代之稷乃人鬼其牛但得其用足矣<lb/>
　故云稷牛唯具物本乎天人本乎祖註云言俱本可<lb/>
　以配疏云謝其恩謂之報歸其初謂之反此文天神<lb/>
　尊故加大字<lb/>
天子大蜡八伊耆氏始為蜡蜡也者索也歲十二月合<lb/>
聚萬物而索饗之也<lb/>
　疏曰萬物非所饗但饗其萬物之神　集説曰蜡祭<lb/>
　八神先嗇一司嗇二農三郵表畷四貓虎五坊六水<lb/>
<pb n="24b"/>
　庸七昆蟲八伊耆氏堯也索求索也歲十二月周之<lb/>
　正數謂建亥之月也饗者祭其神也萬物有功加於<lb/>
　民者神使為之也祭之以報焉<lb/>
蜡之祭也主先嗇而祭司嗇也祭百種以報嗇也<lb/>
　註曰先嗇若神農者司嗇后稷是也　疏曰以先嗇<lb/>
　為主而司嗇從祭也百種則農及郵表畷禽獸等所<lb/>
　以祭之者報其助嗇之功使盡享焉<lb/>
饗農及郵表畷禽獸仁之至義之盡也<lb/>
<pb n="25a"/>
　集説曰農古之田畯有功於民者郵者郵亭之舍也<lb/>
　標表田畔相連畷處造為郵舍田畯居之以督耕者<lb/>
　故謂之郵表畷禽獸貓虎之屬也<lb/>
古之君子使之必報之迎貓為其食田䑕也迎虎為其<lb/>
食田豕也迎而祭之也祭坊與水庸事也<lb/>
　集説曰田䑕田豕皆能害稼故食之者為有功迎者<lb/>
　迎其神也坊隄也以蓄水亦以障水庸溝也以受水<lb/>
　亦以洩水皆農事之備故曰事也眉山蘓氏以為迎<lb/>
<pb n="25b"/>
　貓則為貓之尸迎虎則為虎之尸近於倡優所為是<lb/>
　以子貢言一國之人皆若狂也<lb/>
曰土反其宅水歸其壑昆蟲毋作草木歸其澤<lb/>
　註曰此蜡祝辭也若辭同則祭同處可知矣壑猶坑<lb/>
　也昆蟲暑生寒死螟螽之屬為害者也　疏曰土即<lb/>
　坊也歸其宅則得不崩水即水庸歸其壑則不氾濫<lb/>
　草苔稗木榛梗之屬歸生藪澤之中不得生於良田<lb/>
　害嘉糓也陳辭有水土昆蟲草木者以其無知故特<lb/>
<pb n="26a"/>
　有辭也先嗇之屬有知故不假辭也據此祭草木有<lb/>
　辭則草木當有神八蜡不數之者以草木徧地皆是<lb/>
　不如坊與水庸之屬各指一物故不數<lb/>
皮弁素服而祭素服以送終也葛帶榛杖喪殺也蜡之<lb/>
祭仁之至義之盡也<lb/>
　集説曰物之助成嵗功者至此而老老則終矣故皮<lb/>
　弁素服葛帯榛杖以送之喪禮之殺也此為義之盡<lb/>
　祭報其功則仁之至也周禮籥章云國祭蜡則龡豳<lb/>
<pb n="26b"/>
　頌擊土鼓以息老物<lb/>
黄衣黄冠而祭息田夫也野夫黄冠黄冠草服也<lb/>
　註曰祭謂既蜡臘先祖五祀也於是勞農以休息之<lb/>
　論語云黄衣狐裘言祭以息民物象其時物之色季<lb/>
　秋而草木黄落　疏曰上云蜡此云祭故知蜡畢而<lb/>
　臘對文蜡臘有别總其俱名蜡也<lb/>
大羅氏天子之掌鳥獸者也諸侯貢屬焉草笠而至尊<lb/>
野服也<lb/>
<pb n="27a"/>
　註曰諸侯於蜡使使者戴草笠貢鳥獸也　疏曰周<lb/>
　禮羅氏掌羅烏鳥蜡則作羅襦<lb/>
羅氏致鹿與女而詔客告也以戒諸侯曰好田好女者<lb/>
亡其國<lb/>
　集説曰鹿者田獵所獲女則所俘於亡國者客貢使<lb/>
　也使者将返羅氏以鹿與女示使者以王命詔之使<lb/>
　歸告其君而以王言戒之曰好田獵好女色者必亡<lb/>
　其國<lb/>
<pb n="27b"/>
天子樹𤓰華不歛藏之種也<lb/>
　註曰華果蓏也又詔以天子樹𤓰蓏而已戒諸侯以<lb/>
　蓄藏藴財利也　集説曰天子所種者𤓰華供一時<lb/>
　之用而已不是収歛乆藏之種也若可収歛乆藏之<lb/>
　物則不樹之惡與民爭利也此亦令使者歸告戒其<lb/>
　君之事<lb/>
八蜡以記四方四方年不順成八蜡不通以謹民財也<lb/>
順成之方其蜡乃通以移民也旣蜡而収民息已故旣<lb/>
<pb n="28a"/>
蜡君子不興功<lb/>
　註曰移之言羡也収謂収歛積聚也息民與蜡異則<lb/>
　黄衣黄冠而祭為臘必矣　䟽曰記四方者因蜡祭<lb/>
　而記四方之國有豐凶也四方之内年糓不得和順<lb/>
　成熟則當方八蜡之神不得與諸方通祭所以使民<lb/>
　謹慎財物也移之言羡者以蜡祭豐饒皆醉飽酒食<lb/>
　使民歆羡也上文雖云黄衣黄冠而祭不云臘之與<lb/>
　蜡似為一此文先云蜡後息民是息民為臘與蜡異<lb/>
<pb n="28b"/>
　也是以云為臘必矣故月令臘在祈天宗之下但不<lb/>
　知臘與蜡相去幾日惟隋禮及今禮皆蜡之後日不<lb/>
　興功謂不興農功<lb/>
恒豆之菹水草之和氣也其醢陸産之物也加豆陸産<lb/>
也其醢水物也<lb/>
　註曰此謂諸侯也　疏曰醢人加豆謂尸食訖酳尸<lb/>
　所加之豆則此恒豆者朝事及饋食俱為恒豆也恒<lb/>
　豆之菹水草若昌本茆菹醢若麋臡麏臡酳尸加豆<lb/>
<pb n="29a"/>
　陸産若葵菹豚拍水物若蠃醢魚醢是也　坡謂周<lb/>
　禮醢人鄭註云全物若䐑為菹肉菜通稱案天子恒<lb/>
　豆加豆水陸雜錯與此文異即儀禮聘禮公食大夫<lb/>
　八豆亦與此文不同恐記者以多言之舉其大都耳<lb/>
籩豆之薦水土之品也不敢用常䙝味而貴多品所以<lb/>
交於神明之義也非食味之道也<lb/>
　疏曰連言籩者是配豆之物所盛有麷蕡白黒則土<lb/>
　所生也鮑魚則水物也但籩盛陸産甚多　熊氏曰<lb/>
<pb n="29b"/>
　籩實若菱芡之類豆實若芹蒲之類水之品也籩實<lb/>
　若棗栗之類豆實若菁韭之類土之品也<lb/>
先王之薦可食也而不可耆也卷冕路車可陳也而不<lb/>
可好也武壯而不可樂也宗廟之威而不可安也宗廟<lb/>
之器可用也而不可便其利也所以交於神明者不可<lb/>
同於所安樂之義也<lb/>
　疏曰祭祀薦羞質而無味不可歆嗜衮冕路車尊嚴<lb/>
　不可尋常乘服以為榮好也武是萬舞大武也以示<lb/>
<pb n="30a"/>
　壯勇之容不可常為娛樂宗廟嚴肅不可寢處其中<lb/>
　以自安宗廟之器共事神明不可廻便以為私利也<lb/>
　所以交於神明二句總結上文<lb/>
酒醴之羙𤣥酒明水之尚貴五味之本也黼黻文繡之<lb/>
羙䟽布之尚反女功之始也莞簟之安而蒲越槀鞂之<lb/>
尚明之也大羮不和貴其質也大圭不琢美其質也丹<lb/>
漆雕幾之羙素車之乘尊其樸也貴其質而已矣所以<lb/>
交於神明者不可同於所安䙝之甚也如是而后宜<lb/>
<pb n="30b"/>
　註曰尚質貴本其至如是乃得交於神明之宜也明<lb/>
　水司恒以隂鑑所取於月之水也蒲越槀鞂藉神席<lb/>
　也明之者神明之也琢當為篆字之誤也幾謂漆餙<lb/>
　沂鄂也　疏曰𤣥酒水也列尊之時明水在五齊上<lb/>
　𤣥酒在三酒上是尊尚之䟽布之尚者禮器云犧尊<lb/>
　疏布冪是也雕謂刻鏤貴其質而已者此一句包上<lb/>
　酒醴以下諸事<lb/>
鼎爼竒而籩豆偶隂陽之義也黄目鬱氣之上尊也黄<lb/>
<pb n="31a"/>
者中也目者氣之清明者也言酌於中而清明於外也<lb/>
　疏曰示人君慮於祭事必斟酌盡於中而外盡其清<lb/>
　明潔淨也　集説曰黄目黄彛也卣罍之類以黄金<lb/>
　鏤其外以為目因名焉用貯鬱鬯之酒有芬芳之氣<lb/>
　故云鬱氣中中央之色也　熊氏曰目之精水也其<lb/>
　光火也以水為體故其氣清以火為用故其氣明<lb/>
祭天掃地而祭焉於其質而已矣醢醢之羙而煎鹽之<lb/>
尚貴天産也割刀之用而鸞刀之貴貴其義也聲和而<lb/>
<pb n="31b"/>
後斷也<lb/>
　疏曰餘物皆人功和合為之鹽則天産自然煎鍊治<lb/>
　之也尚者設之於醯醢之上必用鸞刀者取其鸞鈴<lb/>
　之聲調和而後斷割其肉也貴其義是貴聲和之義<lb/>
冠義始冠之緇布之冠也大古冠布齊則緇之其緌也<lb/>
孔子曰吾未之聞也冠而敝之可也<lb/>
　集説曰冠義言冠禮之義也冠禮三加先加緇布冠<lb/>
　是太古齊時之冠也唐虞以上曰太古緇布為之不<lb/>
<pb n="32a"/>
　用笄用頍以圍髪際而結於項中因綴之以固冠耳<lb/>
　不聞有垂下之緌也此冠後世不復用而初冠暫用<lb/>
　之不忘古也冠禮既畢則敝棄之可矣玉藻云緇布<lb/>
　冠繢緌是諸侯位尊盡餙故也然亦後世之為耳<lb/>
適子冠於阼以著代也醮於客位加有成也三加彌尊<lb/>
喻其志也冠而字之敬其名也<lb/>
　集説曰著代顯其為人主之次也酌而無酬酢曰醮<lb/>
　客位在户牖之間加有成加禮於有成之人也三加<lb/>
<pb n="32b"/>
　疏云初加緇布冠欲其尚質重古次加皮弁欲其行<lb/>
　三王之徳後加爵弁欲其行敬事神明所以曉喻冠<lb/>
　者令其志意益大也此適子之禮若庶子則冠於房<lb/>
　户外南靣醮亦户外也夏殷之禮醮用酒毎一加而<lb/>
　一醮周則用醴三加畢乃總一醴也<lb/>
委貎周道也章甫殷道也母追夏后氏之道也<lb/>
　註曰或謂委貎為𤣥冠委猶安也言所以安正容貎<lb/>
　章明也言以表明文夫也甫或為父毋發聲也追猶<lb/>
<pb n="33a"/>
　堆也以其形名之三冠皆所常服以行道也其制之<lb/>
　異同未之聞　賈疏曰上緇布冠也諸侯以下始加<lb/>
　之冠此委貌之等記人以經有緇布冠皮弁爵弁𤣥<lb/>
　冠故還記緇布冠以下四種之冠以解經之四者此<lb/>
　委貎即解經易服服𤣥端是也　坡謂旣曰冠而敝<lb/>
　之如何公西華又曰端章甫以章甫配端則章甫為<lb/>
　𤣥端明矣先儒熟思推鮮不可輕破除者此類是也<lb/>
　今詳載儀禮註疏以正陳説<lb/>
<pb n="33b"/>
周弁殷冔夏収<lb/>
　集説曰周之弁殷之冔夏之収各是時王所制以為<lb/>
　三加之冠註云弁名出於槃槃大也冔名出於幠幠<lb/>
　覆也収所以収歛其髪也形制未聞<lb/>
三王共皮弁素積<lb/>
　集説曰皮弁以白鹿皮為之其服則十五升之布也<lb/>
　白與冠同以素為裳而辟積其要中故云皮弁素積<lb/>
　也三代皆以此為再加之冠服<lb/>
<pb n="34a"/>
無大夫冠禮而有其昏禮古者五十而後爵何大夫冠<lb/>
禮之有<lb/>
　註曰言年五十乃爵為大夫也其有昏禮或改取也<lb/>
諸侯之有冠禮夏之末造也<lb/>
　註曰言夏初以上諸侯雖有㓜而即位者猶以士禮<lb/>
　冠之亦五十乃爵命也至其衰末未成人者多見簒<lb/>
　弑乃更即位則爵命之以正君臣而有諸侯之冠禮<lb/>
天子之元子士也天下無生而貴者也<lb/>
<pb n="34b"/>
　註曰儲君副主猶云士也明人有賢行著徳乃得貴<lb/>
　也<lb/>
繼世以立諸侯象賢也<lb/>
　註曰賢者子孫恒能法其先父徳行<lb/>
以官爵人徳之殺也<lb/>
　疏曰言官爵之授随徳隆殺也<lb/>
死而諡今也古者生無爵死無諡<lb/>
　註曰古謂殷以前也大夫以上乃謂之爵死有諡也<lb/>
<pb n="35a"/>
　周制爵及命士雖及之猶不諡耳今記時死則諡之<lb/>
　非禮也<lb/>
禮之所尊尊其義也失其義陳其數祝史之事也故其<lb/>
數可陳也其義難知也知其義而敬守之天子之所以<lb/>
治天下也<lb/>
　集説曰先王制禮皆有精微之理所謂義也禮之所<lb/>
　以為尊以其義之可尊耳玉帛爼豆各有多寡厚薄<lb/>
　之數數之陳列者人皆可得而見義之精微者不學<lb/>
<pb n="35b"/>
　則不能知也祝史其能知之乎此總結前章冠義以<lb/>
　下　坡謂此因章首冠義二字而推明之蓋儀禮所<lb/>
　列其數也此所言其義也下文言昏亦是義也故疏<lb/>
　云記人因上起下於中説重禮之義<lb/>
天地合而後萬物興焉夫昏禮萬世之始也取於異姓<lb/>
所以附逺厚别也幣必誠辭無不腆告之以直信信事<lb/>
人也信婦徳也壹與之齊終身不改故夫死不嫁<lb/>
　註曰齊謂共牢而食同尊卑也　集説曰附逺附猶<lb/>
<pb n="36a"/>
　託也託於逺嫌之義也厚别重其有别之禮也幣誠<lb/>
　辭腆是欲告戒為婦者以正直誠信之行信其能盡<lb/>
　事人之道信其能有為婦之徳也此以下言昏禮之<lb/>
　義<lb/>
男子親迎男先於女剛柔之義也天先乎地君先乎臣<lb/>
其義一也執摯以相見敬章别也<lb/>
　註曰言不敢相䙝也摯所奠雁也　疏曰先謂倡道<lb/>
　之摯雁也章明也壻親迎入門先奠雁後乃與婦相<lb/>
<pb n="36b"/>
　見是先行敬以明夫婦有别不妄交親<lb/>
男女有别然後父子親父子親然後義生義生然後禮<lb/>
作禮作然後萬物安<lb/>
　註曰言人倫有别則氣性醇也　坡謂此數語至要<lb/>
　以古言之衛宣晉獻烝報無别雖生急子申生之賢<lb/>
　父子能有親乎不親則顛倒錯亂能有義乎不義則<lb/>
　殺嫡立庶能有禮乎衛為狄滅男女遺民止七百餘<lb/>
　人晉三世亂國幾亡萬物能安乎且見士庶之家有<lb/>
<pb n="37a"/>
　犯及者不惟不安而已天威人禍幾無易種不可不<lb/>
　講也<lb/>
無别無義禽獸之道也<lb/>
　註曰言聚麀之亂類也<lb/>
壻親御授綏親之也親之也者親之也敬而親之先王<lb/>
之所以得天下也出乎大門而先男帥女女從男夫婦<lb/>
之義由此始也婦人從人者也㓜從父兄嫁從夫夫死<lb/>
從子夫也者夫也夫也者以知帥人者也<lb/>
<pb n="37b"/>
　集説曰親御婦車而授之綏是親愛之義也親之乃<lb/>
　可使之親己故曰親之也者親之也太王爰及姜女<lb/>
　文王親迎於渭皆有敬而親之之道以至於有天下<lb/>
　故曰先王之所以得天下也大門女家之門也先壻<lb/>
　車在前也女從男婦車隨之也從人謂順其教令夫<lb/>
　也者丈夫也丈夫者以才智帥人者也<lb/>
𤣥冕齊戒鬼神隂陽也將以為社稷主為先祖後而可<lb/>
以不致敬乎<lb/>
<pb n="38a"/>
　疏曰士昏用爵弁是士服之上者則天子以下皆用<lb/>
　上服以五冕色俱𤣥故總稱𤣥冕也齊戒自整敕也<lb/>
　隂陽謂夫婦也著祭服而齊戒親迎是敬此夫婦之<lb/>
　道如事鬼神　集説曰蓋將以主社稷之祭祀承先<lb/>
　祖之宗廟也可不以敬社稷與先祖之禮敬之而𤣥<lb/>
　冕齊戒乎<lb/>
共牢而食同尊卑也故婦人無爵從夫之爵坐以夫之<lb/>
齒器用陶匏尚禮然也三王作牢用陶匏厥明婦盥饋<lb/>
<pb n="38b"/>
舅姑卒食婦餕餘私之也舅姑降自西階婦降自阼階<lb/>
授之室也昏禮不用樂幽隂之義也樂陽氣也昏禮不<lb/>
賀人之序也<lb/>
　集説曰牢爼也尚禮然謂古來所尚之禮如此共牢<lb/>
　之禮雖三王所作而爼之外其器但用陶匏而已重<lb/>
　夫婦之始也厥明昏禮之明日也盥饋盥潔而饋食<lb/>
　也私之猶言恩也人之序謂相承代之次序也<lb/>
有虞氏之祭也尚用氣血腥爓祭用氣也<lb/>
<pb n="39a"/>
　集説曰尚用氣以用氣為尚也初以血詔神於室次<lb/>
　薦腥肉於堂爓謂沉肉於湯次腥亦薦於堂皆未熟<lb/>
　故云用氣此以下至篇末皆言祭禮<lb/>
殷人尚聲臭味未成滌蕩其聲樂三闋然後出迎牲聲<lb/>
音之號所以詔告於天地之間也<lb/>
　疏曰不言夏或從虞也　集説曰牲未殺則未有臭<lb/>
　味故云臭味未成滌蕩宣播之意鬼神在天地間與<lb/>
　隂陽合散同一理而聲音之感無間顯幽故殷人之<lb/>
<pb n="39b"/>
　祭必先作樂三終然後出而迎牲於廟門之外此是<lb/>
　欲以此樂之聲音號呼而詔告於两間庶幾神明聞<lb/>
　之而來格也<lb/>
周人尚臭灌用鬯臭鬱合鬯臭隂逹於淵泉灌以圭璋<lb/>
用玉氣也旣灌然後迎牲致隂氣也<lb/>
　集説曰周人尚氣臭而祭必先求諸隂故牲之未殺<lb/>
　先酌鬯酒灌地以求神以鬯之有芳氣也故曰灌用<lb/>
　鬯臭又擣鬱金香草之汁和合鬯酒使香氣滋甚故<lb/>
<pb n="40a"/>
　云鬱合鬯也以臭而求諸隂其臭下逹於淵泉矣灌<lb/>
　之禮以圭璋為瓚之柄玉瓚以酌鬯玉氣潔潤亦是<lb/>
　尚臭也周言用玉則殷不用圭瓚矣灌後乃迎牲是<lb/>
　欲先致氣於隂以求神故云致隂氣也<lb/>
蕭合黍稷臭陽逹於牆屋故旣奠然後焫蕭合羶薌凡<lb/>
祭愼諸此<lb/>
　集説曰蕭香蒿也取此蒿及牲之脂膋合黍稷而燒<lb/>
　之使其氣旁逹於牆屋之間是以臭而求諸陽也此<lb/>
<pb n="40b"/>
　是周人後求諸陽之禮旣奠謂薦熟時堂上事尸禮<lb/>
　畢延尸於户内而薦之孰祝先酌酒奠於鉶南而尸<lb/>
　猶未入蕭脂黍稷之燒正此時也馨香即黍稷也旣<lb/>
　奠以下是明上文焫蕭之時非再焫也此是天子諸<lb/>
　侯之禮非大夫士禮也<lb/>
魂氣歸於天形魄歸於地故祭求諸隂陽之義也殷人<lb/>
先求諸陽周人先求諸隂詔祝於室坐尸於堂<lb/>
　疏曰詔告也祝呪也天子諸侯朝事之時坐尸於堂<lb/>
<pb n="41a"/>
　户西南靣坐主在西方東靣尸主之前則薦用籩豆<lb/>
　也祝乃取牲膟膋燎於爐炭入告神於室又出墮於<lb/>
　主前墮謂分减肝膋以祭主前也當此時主人乃親<lb/>
　洗肝於鬱鬯而燔之以制於主前制割也謂割其肝<lb/>
　而不相離<lb/>
用牲於庭升首於室<lb/>
　註曰用牲於庭謂殺之時也制祭之後升牲首於北<lb/>
　墉下尊首上氣也　疏曰三牲之首皆升<lb/>
<pb n="41b"/>
直祭祝於主索祭祝於祊不知神之所在於彼乎於此<lb/>
乎或諸逺人乎祭於祊尚曰求諸逺者與<lb/>
　註曰謂薦孰時也如特牲少牢饋食之為也直正也<lb/>
　祭以孰為正則血腥之屬盡敬心耳索求神也廟門<lb/>
　曰祊　疏曰正祭之時祝官以祝辭告於主若少牢<lb/>
　所云薦嵗事於皇祖伯某是也祊有二種一是正祭<lb/>
　之時旣設祭於廟又求神於廟門之内詩云祝祭于<lb/>
　祊註云祊門内平生待賔客之處與祭同日也二是<lb/>
<pb n="42a"/>
　明日繹祭之時設饌於廟門外西室此索祭是祭日<lb/>
　之祊也不知神之所在為於彼室乎為於此堂乎故<lb/>
　两處設饌也或逺離於人不在廟乎尚庶幾也祭於<lb/>
　祊庻幾求於逺處者與<lb/>
祊之為言倞也肵之為言敬也富也者福也首也者直<lb/>
也相饗之也嘏長也大也尸陳也毛血告幽全之物也<lb/>
告幽全之物者貴純之道也<lb/>
　註曰倞猶索也富者人君嘏辭有富此訓之也相謂<lb/>
<pb n="42b"/>
　詔侑也詔侑尸者欲使饗此饌也尸或詁為主此尸<lb/>
　神象當從主訓之言陳非也純謂中外皆善　疏曰<lb/>
　少牢設饌之後尸祭饌訖祝取牢心舌載於肵爼設<lb/>
　於饌北尸每食牲體反置於肵爼是主人敬尸之爼<lb/>
　也直正也言首為一體之正嘏尸嘏主人欲使長乆<lb/>
　廣大也用牲於庭王啟其毛而祝以血毛告於室血<lb/>
　是告幽之物毛是告全之物幽者言牲肉𠂻美善全<lb/>
　者外色完具<lb/>
<pb n="43a"/>
血祭盛氣也祭肺肝心貴氣主也祭黍稷加肺祭齊加<lb/>
明水報隂也取膟膋燔燎升首報陽也明水涚齊貴新<lb/>
也凡涚新之也其謂之明水也由主人之潔著此水也<lb/>
　集説曰血祭至主也此是堂上制祭後又薦血腥時<lb/>
　也有血有氣乃為生物血由氣以滋死則氣盡而血<lb/>
　亦枯矣故血祭者所以表其氣之盛也肺肝心皆氣<lb/>
　之所舍故云氣主周祭肺殷祭肝夏祭心也祭黍稷<lb/>
　加肺者謂尸隋祭之時以黍稷兼肺而祭也祭齊加<lb/>
<pb n="43b"/>
　明水謂尸正祭之時陳列五齊之尊又加明水之尊<lb/>
　也祖考形魄歸地屬隂而肺於五行屬金金水隂也<lb/>
　故加肺加明水是以隂物而報隂靈也膟膋腸間脂<lb/>
　也朝踐時祝取膟膋燎於爐炭至薦孰時祝更取膟<lb/>
　膋及蕭與黍稷燒之膟膋黍稷陽也牲首亦陽體魂<lb/>
　氣歸天為陽此以陽物報陽靈也明水隂鑑所取月<lb/>
　中之水涚猶清也泲漉五齊而使之清故云涚齊所<lb/>
　以設明水及涚齊者貴其新潔也凡涚新之也專主<lb/>
<pb n="44a"/>
　涚齊而言故下文又釋明水之義潔著潔淨而明著<lb/>
　也自月而生故謂之明周禮五齊一泛齊二醴齊三<lb/>
　盎齊四緹齊五沈齊<lb/>
君再拜稽首肉袒親割敬之至也敬之至也服也拜服<lb/>
也稽首服之甚也肉袒服之盡也祭稱孝孫孝子以其<lb/>
義稱也稱曾孫某謂國家也祭祀之相主人自致其敬<lb/>
盡其嘉而無與讓也<lb/>
　集説曰服者服順於親也拜服也謂再拜是服順也<lb/>
<pb n="44b"/>
　稽首為服順之甚肉袒為服順之盡言服順之誠在<lb/>
　内今又肉袒則内外皆服矣故云服之盡祭主於孝<lb/>
　士之祭稱孝孫孝子是以祭之義為稱也諸侯有國<lb/>
　卿大夫有家不但祭祖禰更祭曾祖以上但自曾祖<lb/>
　以上惟稱曾孫而已故云稱曾孫某謂國家也蓋大<lb/>
　夫三廟得事曾祖也上士二廟事祖禰中下士一廟<lb/>
　祖禰共之相詔侑於尸也相者不告尸以讓蓋是主<lb/>
　人敬尸自致其誠敬盡其嘉善無所與讓也<lb/>
<pb n="45a"/>
腥肆爓腍祭豈知神之所饗也主人自盡其敬而已矣<lb/>
舉斝角詔妥尸古者尸無事則立有事而后坐也尸神<lb/>
象也祝將命也<lb/>
　集説曰肆剔也祭之為禮或進腥體或薦解剔或進<lb/>
　湯沈或薦煮孰豈知神果何所享乎主人不過盡其<lb/>
　敬心而已耳斝與角爵名也天子曰斝諸侯曰角詔<lb/>
　告也妥安也尸始即席舉斝角之時至尊之坐未敢<lb/>
　自安祝告主人拜尸以妥安其坐前篇言夏立尸而<lb/>
<pb n="45b"/>
　卒祭此言古者蓋指夏時也夏之禮尸無事則立有<lb/>
　飲食之事然後得坐也尸所以象所祭者故曰神象<lb/>
　為祝者先以主人之辭告神後以神之辭嘏主人故<lb/>
　日將命<lb/>
縮酌用茅明酌也<lb/>
　集説曰縮泲也酌斟酌也謂醴齊濁泲而後可斟酌<lb/>
　故云縮酌也用茅者以茅覆藉而泲之也周禮三酒<lb/>
　一曰事酒二曰昔酒三曰清酒事酒為事而新作者<lb/>
<pb n="46a"/>
　其色清明謂之明酌言欲泲醴齊則先用此明酌和<lb/>
　之然後用茅以泲之也不云泛齊者與醴齊同<lb/>
醆酒涚於清汁獻涚於醆酒<lb/>
　疏曰以事酒泲醴齊清酒泲盎齊今泲秬鬯乃用盎<lb/>
　齊而不以三酒者五齊卑故用三酒泲之秬鬯尊故<lb/>
　用五齊泲之也　集説曰醆酒盎齊也涚泲也清謂<lb/>
　清酒也清酒冬釀接夏而成盎齊差清先和以清酒<lb/>
　而後泲之故云醆酒涚於清以其差清故不用茅也<lb/>
<pb n="46b"/>
　其醍沈泲之與醆酒同汁獻謂摩挲秬鬯及鬱金之<lb/>
　汁也秬鬯中有煮鬱又和以盎齊摩挲而泲之出其<lb/>
　香汁故云汁獻涚於醆酒也<lb/>
猶明清與醆酒於舊澤之酒也<lb/>
　註曰猶若也澤讀為醳舊醳之酒謂昔酒也泲醴齊<lb/>
　以明酌泲醆酒以清酒泲汁獻以醆酒天子諸侯之<lb/>
　禮也天子諸侯禮廢時人或聞此而不審知若云今<lb/>
　明酌清酒與醆酒以舊醳之酒泲之矣就其所知以<lb/>
<pb n="47a"/>
　曉之也<lb/>
祭有祈焉有報焉有由辟焉<lb/>
　集説曰此泛言祭禮又有此三者之例如周禮所云<lb/>
　祈福祥求永貞祈年於田祖詩言春夏祈糓之類是<lb/>
　祈也報謂獲福而報之祭禮多是報本之義由用也<lb/>
　辟讀為弭如周禮所謂弭災兵逺罪疾之類由弭者用<lb/>
　此以消弭之也<lb/>
齊之𤣥也以隂幽思也<lb/>
<pb n="47b"/>
　集説曰齊而𤣥冠𤣥衣順鬼神幽黯之意且以致其<lb/>
　隂幽之思也<lb/>
故君子三日齊必見其所祭者<lb/>
　註曰齊三日思其居處思其笑語思其志意思其所<lb/>
　樂則見之也<lb/>
　<lb/>
　<lb/>
　禮記述註巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷十六</head> <lb/>
    <p>
<pb n="1a"/>
欽定四庫全書<lb/>
　禮記述註卷十六<lb/>
　　　　　　　　　　安溪　李光坡　撰<lb/>
　　樂記第十九<lb/>
　　　疏曰鄭云名曰樂記者以其記樂之義盖十<lb/>
　　　一篇合為一篇謂有樂本有樂論有樂施有樂<lb/>
　　　言有樂禮有樂情有樂化有樂象有賓牟賈有<lb/>
　　　師乙有魏文侯今則合焉次則奏樂第十二樂<lb/>
<pb n="1b"/>
　　　器十三樂作十四意始十五樂穆十六説律十<lb/>
　　　七季札十八樂道十九樂義二十昭本二十一<lb/>
　　　昭誦二十二竇公二十三此劉向校書得樂記<lb/>
　　　二十三篇著於别録者武帝時河間獻王好博<lb/>
　　　古與諸生共採周官及諸子云樂事者以作樂<lb/>
　　　記其内史丞王度傳之以授常山王禹禹成帝時<lb/>
　　　為謁者獻二十四篇樂記與向録不同<lb/>
凡音之起由人心生也人心之動物使之然也感於物<lb/>
<pb n="2a"/>
而動故形於聲聲相應故生變變成方謂之音比音而<lb/>
樂之及干戚羽旄謂之樂<lb/>
　註曰雜比曰音單出曰聲干盾也戚斧也武舞所執<lb/>
　也羽翟羽也旄旄牛尾也文舞所執　疏曰人<lb/>
　心既感外物而動口以宣心其心形見于聲既<lb/>
　有聲自然一髙一下或清或濁而相應不同故云<lb/>
　生變變謂不恒一聲變動清濁也聲既變轉和合次<lb/>
　序成就文章謂之音也音則今之歌曲也次比音之<lb/>
<pb n="2b"/>
　歌曲而樂器播之并及干戚羽旄鼓而舞之乃謂之<lb/>
　樂也<lb/>
樂者音之所由生也其本在人心之感於物也是故其<lb/>
哀心感者其聲噍以殺其樂心感者其聲嘽以緩其喜<lb/>
心感者其聲發以散其怒心感者其聲粗以厲其敬心<lb/>
感者其聲直以廉其愛心感者其聲和以柔六者非性<lb/>
也感於物而后動<lb/>
　疏曰此一節復明上文感物而動之意合音乃成樂<lb/>
<pb n="3a"/>
　是樂由此音而生故曰音之所由生也　方氏曰人<lb/>
　之情得所欲則樂喪所欲則哀順其心則喜逆其心<lb/>
　則怒於所畏則敬於所悦則愛　熊氏曰哀則氣鬱<lb/>
　故噍氣歉故殺樂則辭氣發揚故嘽辭氣雍容故緩<lb/>
　喜則冀其方來故發鳴其得意故散怒則氣不平故<lb/>
　粗氣不和故厲敬則言語徑遂不阿故直言語剖析<lb/>
　不混故廉愛則與物無競故和不拂人情故柔六者<lb/>
　感物而動乃情也非喜怒哀樂未發之性也<lb/>
<pb n="3b"/>
是故先王慎所以感之者故禮以道其志樂以和其聲<lb/>
政以一其行刑以防其姦禮樂刑政其極一也所以同<lb/>
民心而出治道也<lb/>
　劉氏曰慎其政之所以感人心者故以禮而道其志<lb/>
　之所以行使必中節以樂而和其聲之所言使無乖戾<lb/>
　政以教不能而一其行刑以罰不率而防其姦禮樂<lb/>
　刑政四者之事雖殊而其致則一歸於慎其所以感<lb/>
　之者所以同民心而出治道也　坡謂方慎感其心<lb/>
<pb n="4a"/>
　使形于聲音以為作樂之本安得遽有樂可以和其<lb/>
　聲董子曰王者未作樂之時乃用先王之樂宜于世<lb/>
　者而以深入教化于民意此樂是歟<lb/>
凡音者生人心者也情動于中故形于聲聲成<lb/>
文謂之音是故治世之音安以樂其政和亂世之音怨<lb/>
以怒其政乖亡國之音哀以思其民困聲音之道與政<lb/>
通矣<lb/>
　集説曰此言音生于人心之感而人心哀樂之感由于<lb/>
<pb n="4b"/>
　政治之得失此所以慎其所以感之者也治世政事<lb/>
　和諧故形于聲音者安以樂亂世政事乖戾故形于<lb/>
　聲音者怨以怒將亡之國其民困苦故形于聲音者<lb/>
　哀以思此聲音所以與政通也<lb/>
宫為君商為臣角為民徵為事羽為物五者不亂則無<lb/>
怗懘之音矣<lb/>
　註曰五者君臣民事物也凡聲濁者尊清者卑怗懘敝敗<lb/>
　不和貌疏曰按樂緯動聲儀云宫為君君者當寛大容衆故<lb/>
<pb n="5a"/>
　聲宏以舒其和情以桑動脾也商為臣臣者當以發<lb/>
　明君之號令其聲散以明其和温以㫁動肺也角為<lb/>
　民民者當約儉不奢僣差故其聲防以約其和清以<lb/>
　静動肝也徴為事事者君子之功既當急就之其事<lb/>
　當乆流亡故其聲貶以疾其和平以功動心也羽為<lb/>
　物物者不有委聚故其聲散以虚其和㫁以散動腎<lb/>
　也又云宫倡而商和是謂善太平之樂註云君臣相<lb/>
　和角從宫是為哀衰國之樂註云象人有怨訴羽從<lb/>
<pb n="5b"/>
　宫往而不反是為悲亡國之樂註云悲傷於財竭又<lb/>
　云音相生者和註云彈羽角應彈宫徴應是其和樂<lb/>
　以此言之相生應即為和不以相生應則為亂也　爾<lb/>
　雅曰宫為重商為敏角為經徴為迭羽為栁　管子<lb/>
　曰凡聴徴如負猪豕覺而駭凡聴羽如鳴馬在樹<hi>朱子</hi>
　<hi>云馬疑當作鳥</hi>凡聴宫如牛鳴窌中凡聴商如離羣羊凡聴<lb/>
　角如雉登木以鳴音疾以清　坡謂疏所載樂緯有<lb/>
　事可紀有聲可别合之宗伯大師聴軍聲之註爾雅<lb/>
<pb n="6a"/>
　之字訓管子所形容三代之遺音猶可參訂也若徒<lb/>
　求聲氣於器數分毫之末僅以清濁盡五聲之别恐<lb/>
　未免附㑹而更成畫餅也<lb/>
宫亂則荒其君驕商亂則陂其官壊角亂則憂其民怨<lb/>
徴亂則哀其事勤羽亂則危其財匱五者皆亂迭相陵<lb/>
謂之慢如此則國之滅亡無日矣<lb/>
　註曰君臣民事物其道亂則其音應而亂荒猶散也<lb/>
　陂傾也　坡謂宫為君節以申明政和則音安樂也<lb/>
<pb n="6b"/>
　此節以申明政乖民困則音哀怨也<lb/>
鄭衛之音亂世之音也比於慢矣桑間濮上之音亡國<lb/>
之音也其政散其民流誣上行私而不可止也<lb/>
　集説曰此慢字承上文謂之慢而言比近也桑間濮<lb/>
　上衛地濮水之上地有桑間者在濮陽南史記言衛<lb/>
　靈公適晉舍濮上夜聞琴聲召師涓聴而寫之至晉<lb/>
　命涓為平公奏之師曠曰此師延靡靡之樂武王伐<lb/>
　紂師延投濮水死故聞此聲必於濮水之上也政散<lb/>
<pb n="7a"/>
　故民罔其上民流故行其淫蕩之私也　坡謂上言<lb/>
　聲之荒陂之等君臣驕壊之故不可言傳故舉鄭衛<lb/>
　使學者攷其事玩其辭審其意而自有以得其實也<lb/>
凡音者生於人心者也樂者通倫理者也是故知聲而<lb/>
不知音者禽獸是也知音而不知樂者衆庶是也唯君<lb/>
子為能知樂是故審聲以知音審音以知樂審樂以知<lb/>
政而治道備矣是故不知聲者不可與言音不知音者<lb/>
不可與言樂知樂則幾於禮矣禮樂皆得謂之有徳徳<lb/>
<pb n="7b"/>
者得也<lb/>
　註曰幾近也聽樂而知政之得失則能正君臣民事<lb/>
　物之禮也疏曰倫類也理分也樂得則隂陽和樂失<lb/>
　則羣物亂是樂能經通倫理也隂陽萬物各有倫類<lb/>
　分理者也審樂知政者樂由聲音相生聲感善惡而<lb/>
　起若能審樂則知善惡之理行善不行惡習是不習<lb/>
　非知為政化民而治道備矣者政善樂和音聲皆善<lb/>
　人事皆無僻則治道備具矣　方氏曰凡耳有所聞<lb/>
<pb n="8a"/>
　者皆能知聲心有所識者則能知音道有所通者乃<lb/>
　能知樂若瓠巴鼔瑟流魚出聴伯牙鼔琴六馬仰秣<lb/>
　此禽獸之知聲者也魏文侯好鄭衛之音齊宣王好<lb/>
　世俗之樂此衆庶之知音者也若孔子在齊之所聞<lb/>
　季札聘魯之所觀此君子之知樂者也應氏曰倫理之<lb/>
　中皆禮之所寓知樂則通于禮矣不曰通而曰幾者辨<lb/>
　析精微之極也　坡謂上言政和政乖而形于音之哀<lb/>
　樂君子得禮樂於心則審樂之哀樂可知政之和平矣<lb/>
<pb n="8b"/>
是故樂之隆非極音也食饗之禮非致味也清廟之瑟<lb/>
朱絃而疏越壹倡而三歎有遺音者矣大饗之禮尚𤣥<lb/>
酒而俎腥魚大羮不和有遺味者矣是故先王之制禮<lb/>
樂也非以極口腹耳目之欲也將以教民平好惡而反<lb/>
人道之正也<lb/>
　集説曰樂之隆盛不是為極聲音之美食饗禘祫之<lb/>
　重禮不是為極滋味之美盖樂主于移風易俗而祭<lb/>
　主于報本反始也鼓清廟之詩之瑟練朱絲以為絃<lb/>
<pb n="9a"/>
　絲不練則聲清練之則音濁疏通也越瑟底之孔也<lb/>
　疏而通之使其聲遲緩瑟聲濁而遲是質素之聲非<lb/>
　要妙之音也此聲初發一倡之時僅有三人従而和<lb/>
　之言和者少也以其非極聲音之美故好者少然而<lb/>
　其中則有不盡之餘音存焉故曰有遺音者矣尊以<lb/>
　𤣥酒為尚俎以生魚為薦大羮無滋味之調和是質<lb/>
　素之食非人所嗜恱之味也然而其中則有不盡之<lb/>
　餘味存焉故曰有遺味者矣由此觀之是非以極口<lb/>
<pb n="9b"/>
　腹耳目之欲也教民平好惡謂不欲其好惡之偏私<lb/>
　也人道不正必自好惡不平始好惡得其平則可以<lb/>
　復乎人道之正而風移俗易矣　坡謂此申樂通于<lb/>
　倫理之大非徒如聲音之娯心志恱耳目僅足于衆<lb/>
　庶禽獸之聞也先王是君子而在位者故有得于禮<lb/>
　樂而制之以教民也<lb/>
人生而静天之性也感于物而動性之欲也物至知知<lb/>
　朱子曰上知字是體下知字是用<lb/>
<pb n="10a"/>
然後好惡形焉好惡無節于内知誘于外不能反躬天<lb/>
理滅矣夫物之感人無窮而人之好惡無節則是物至<lb/>
而人化物也人化物也者滅天理而窮人欲者也于是<lb/>
有悖逆詐偽之心有淫泆作亂之事是故强者脅弱衆<lb/>
者暴寡知者詐愚勇者苦怯疾病不養老幼孤獨不得<lb/>
其所此大亂之道也<lb/>
　劉氏曰人生而静者喜怒哀樂未發之中天命之性<lb/>
　也惑于物而動則性發而為情也人心虚靈知覺事<lb/>
<pb n="10b"/>
　至物來則必知之而好惡形焉好善惡惡則道心之<lb/>
　知覺原于義理者也好妍惡醜則人心之知覺發于<lb/>
　形氣者也好惡無節于内而知誘于外則是道心昧<lb/>
　而不能為主宰人心危而物交物則引之矣不能反<lb/>
　躬以思其理之是非則人欲熾而天理滅矣況以無<lb/>
　節之好惡而接乎無窮之物感則心為物役而違禽<lb/>
　獸不逺矣違禽獸不逺則爪剛者決力彊者奪此所以<lb/>
　為大亂之道也　熊氏曰此原好惡之所自始而推<lb/>
<pb n="11a"/>
　好惡無節之害也大亂之道由不能平好惡不能反<lb/>
　道之正也<lb/>
是故先王之制禮樂人為之節衰麻哭泣所以節喪紀<lb/>
也鍾鼓干戚所以和安樂也昏姻冠笄所以别男女也<lb/>
射鄉食饗所以正交接也禮節民心樂和民聲政以行<lb/>
之刑以防之禮樂刑政四達而不悖則王道備矣<lb/>
　劉氏曰先王之制禮樂因人情而為之節文因其哀<lb/>
　死而喪期無數故為衰麻哭泣之數以節之因其好<lb/>
<pb n="11b"/>
　逸樂而不能和順于義理故為鍾鼓干戚之樂以和<lb/>
　之因其有男女之欲而不知其别故為昏姻冠笄之<lb/>
　禮以别之因其有交接之事而或失其正故為射鄉<lb/>
　食饗之禮以正之節其心所以使之行而無過不及<lb/>
　和其聲所以使之言而無所乖戾為之政以率其怠<lb/>
　倦而使禮樂之教無不行為之刑以防其恣肆而使<lb/>
　禮樂之道無敢廢禮樂刑政四者通行于天下而民<lb/>
　無悖違之者則王者之治道備矣　坡謂上言好惡<lb/>
<pb n="12a"/>
　無節故先王為之節節則不極矣窮人欲者極也以<lb/>
　申上文先王之制禮樂非以極口腹耳目之欲之意<lb/>
樂者為同禮者為異同則相親異則相敬樂勝則流禮<lb/>
勝則離合情飾貌者禮樂之事也禮義立則貴賤等矣<lb/>
樂文同則上下和矣好惡著則賢不肖别矣刑禁暴爵<lb/>
舉賢則政均矣仁以愛之義以正之如此則民治行矣<lb/>
　集説曰和以統同序以辨異樂勝則流過于同也禮<lb/>
　勝則離過于異也合情者樂之和于内所以救其離<lb/>
<pb n="12b"/>
　之失飾貌者禮之檢于外所以救其流之失此禮樂<lb/>
　所以相資為用者也仁以愛之則相敬而不至于離<lb/>
　義以正之則相親而不至于流此又見禮樂為仁育<lb/>
　義正之大者也　故謂上文禮節樂和節者異和者<lb/>
　同而因言其相資也樂文也好也爵也皆仁以愛之<lb/>
　也禮義也惡也刑也皆義以正之也既等既和既别<lb/>
　既均則行民治而民治行矣<lb/>
樂由中出禮自外作樂由中出故静禮自外作故文大<lb/>
<pb n="13a"/>
樂必易大禮必簡樂至則無怨禮至則不争揖譲而治<lb/>
天下者禮樂之謂也暴民不作諸侯賓服兵革不試五<lb/>
刑不用百姓無患天子不怒如此則樂達矣合父子之<lb/>
親明長幼之序以敬四海之内天子如此則禮行矣<lb/>
　劉氏曰欣喜歡愛之和出于中進退周旋之序著于<lb/>
　外和則情意安舒故静序則威儀交錯故文大樂與<lb/>
　天地同和如乾以易知而不勞大禮與天地同節如<lb/>
　坤以簡能而不煩樂至則人皆得其所而無怨禮至<lb/>
<pb n="13b"/>
　則人各安其分而不争如帝世揖譲而天下治者禮<lb/>
　樂之至也達者徹于彼之謂行者出于此之謂行者<lb/>
　達之本達者行之效天子自能合其父子之親明其<lb/>
　長幼之序則家齊族睦矣又能親吾親以及人之親<lb/>
　長吾長以及人之長是謂以敬四海之内則禮之本<lb/>
　立而用行矣禮之用行而後樂之效達故于樂但言<lb/>
　天子無可怒者而于禮則言天子如此是樂之達乃<lb/>
　天子行禮之效也周子曰萬物各得其理而後和故<lb/>
<pb n="14a"/>
　禮先而樂後是也　坡謂合情故自中出飾貌故自<lb/>
　外作相親相敬根于人心之自然故易簡相親故無<lb/>
　怨相敬故不争無怨則樂達不争則禮行自樂者為<lb/>
　同至此二節以申上文教民平好惡而反人道之正<lb/>
　之意<lb/>
大樂與天地同和大禮與天地同節和故百物不失節<lb/>
故祀天祭地明則有禮樂幽則有鬼神如此則四海之<lb/>
内合敬同愛矣禮者殊事合敬者也樂者異文合愛者<lb/>
<pb n="14b"/>
者也禮樂之情同故明王以相沿也故事與時並名與<lb/>
功偕<lb/>
　註曰沿猶因述也事與時並為事在其時也禮器曰<lb/>
　堯授舜舜授禹湯放桀武王伐紂時也名與功偕為<lb/>
　名在其功也偕猶俱也堯作大章舜作大韶禹作大<lb/>
　夏湯作大濩武王作大武名因其得天下之功　疏<lb/>
　曰天地氣和而生萬物大樂之體順隂陽律吕生養<lb/>
　萬物是同和也天地之形各有高下大小為限節大<lb/>
<pb n="15a"/>
　禮辨尊卑貴賤與天地相似是同節也同和能生成<lb/>
　百物故不失其性也同節有尊卑上下報生成之功<lb/>
　故祀天祭地　朱子曰禮主減樂主盈鬼神亦止是<lb/>
　屈伸之義禮樂鬼神一理又曰在聖人制作處便是<lb/>
　禮樂在造化功用處便是鬼神禮有經禮曲禮之事<lb/>
　殊而敬一樂有五聲六律之文異而愛一所以能使<lb/>
　四海之内合敬同愛者皆大樂大禮之所感化也<lb/>
　熊氏曰惟禮樂之情同一愛敬故明主迭興以此情<lb/>
<pb n="15b"/>
　相沿而不變制禮但因時異事而敬之情不異也作<lb/>
　樂但因功異名而愛之情不異也　坡謂祀天祭地<lb/>
　不失其節則凡天地之中高下萬有皆無有失節者<lb/>
　矣亦上百物不失之意此一節言禮樂之情見非聖<lb/>
　不知也<lb/>
故鐘鼓管磬羽籥干戚樂之器也屈伸俯仰綴兆舒疾<lb/>
樂之文也簠簋俎豆制度文章禮之器也升降上下周<lb/>
還裼襲禮之文也<lb/>
<pb n="16a"/>
　集説曰綴舞者行位相連綴也兆位外之營兆也裼<lb/>
　襲説見曲禮　坡謂此節言禮樂之文見非明不能識也<lb/>
故知禮樂之情者能作識禮樂之文者能述作者之謂<lb/>
聖述者之謂明明聖者述作之謂也<lb/>
　熊氏曰情即上文愛敬之情也情者禮樂之原惟能<lb/>
　洞見之則因情立文創前人所未有而能作文即上<lb/>
　文器文之文也文者禮樂之成章惟能通曉之則攷<lb/>
　文修墜衍既往于無窮而能述作者生知安行聖人<lb/>
<pb n="16b"/>
　也述者多學多識明者也<lb/>
樂者天地之和也禮者天地之序也和故百物皆化序<lb/>
故羣物皆别樂由天作禮以地制過制則亂過作則暴<lb/>
明于天地然後能興禮樂也<lb/>
　朱子曰樂由天作屬陽故有運動底意禮以地制如<lb/>
　由地出不可移易　劉氏曰過制則失其序如隂過<lb/>
　而肅則物之成者復壊矣故亂過作則失其和如陽<lb/>
　過而亢則物之生者反傷矣故暴　熊氏曰此言樂<lb/>
<pb n="17a"/>
　不但同和實則天地之和禮不但同節實則天地之<lb/>
　序天地惟和故百物皆化生惟序故羣物皆有别然<lb/>
　和主氣氣行于天而樂則法之以作序主質質具于<lb/>
　地而禮則法之以制倘過制而不法地則亂而無序<lb/>
　過作而不法天則暴而不和必洞達乎天地之和序<lb/>
　然後能制禮作樂也　坡謂明于天地所謂知禮樂<lb/>
　之情也自此以下至殷周之樂盡矣皆言作樂事所<lb/>
　謂作者之聖也<lb/>
<pb n="17b"/>
論倫無患樂之情也欣喜歡愛樂之官也中正無邪禮<lb/>
之質也莊敬恭順禮之制也若夫禮樂之施于金石越<lb/>
于聲音用于宗廟社稷事乎山川鬼神則此所與民同也<lb/>
　疏曰施于金石二句此明樂也用于宗廟二句此明<lb/>
　禮也若通而言之則禮樂相將矣　劉氏曰論者雅<lb/>
　頌之辭倫者律吕之音惟其辭足論而音有倫故極<lb/>
　其和而無患害此樂之本情也而在人者則以欣喜<lb/>
　歡愛為作樂之官主焉中者行之無過不及正者立<lb/>
<pb n="18a"/>
　之不偏不倚惟其立之正而行之中故得其序而無<lb/>
　邪僻此禮之本質也而在人者則以莊敬恭順為行<lb/>
　禮之節制焉斯義也聖人之所獨知也若夫施之氣<lb/>
　而播之聲以事乎鬼神者則禮樂之數衆人之所共<lb/>
　知者也　坡謂論倫八句明禮樂為天地和序之意<lb/>
王者功成作樂治定制禮其功大者其樂備其治辯者<lb/>
其禮具干戚之舞非備樂也孰亨而祀非達禮也五帝<lb/>
殊時不相沿樂三王異世不相襲禮樂極則憂禮粗則<lb/>
<pb n="18b"/>
偏矣及夫敦樂而無憂禮備而不偏者其唯大聖乎<lb/>
　註曰功成治定同時耳功主于王業治主于教民辯<lb/>
　徧也樂以文徳為備若咸池者孔子曰韶盡美矣又<lb/>
　盡善也謂武盡美矣未盡善也達具也郊特牲曰郊<lb/>
　血大饗腥三獻爓一獻孰至敬不饗味而貴氣臭也<lb/>
　不相沿襲言其有損益也　疏曰此論禮樂之迹損<lb/>
　益有殊云不相襲也若論禮樂之情則聖王同用故<lb/>
　前文云禮樂之情同故明王以相沿也樂人之所好<lb/>
<pb n="19a"/>
　好而不止放蕩奢佚故害在淫侉若朋淫于家俾晝<lb/>
　作夜物極則反樂去憂来又煩手淫聲慆堙心耳則<lb/>
　哀痛生也禮粗則偏者言人不能勤行于禮好生懈<lb/>
　倦則致粗畧偏謂不周備也敦厚也厚重于樂知足<lb/>
　則止而無至于憂也行禮安静委曲備具不至勤苦<lb/>
　倦畧能如此者其唯大聖乎　坡謂樂極者過作也<lb/>
　崇不效天則暴而不和故憂禮粗者過制也卑不法<lb/>
　地則亂而無序故偏惟聖人建中和之極故能敦厚<lb/>
<pb n="19b"/>
　于樂全備其禮也所謂作者之謂聖也<lb/>
天高地下萬物散殊而禮制行矣流而不息合同而化<lb/>
而樂興焉春作夏長仁也秋歛冬藏義也仁近于樂義<lb/>
近于禮樂者敦和率神而従天禮者别宜居鬼而従地<lb/>
故聖人作樂以應天制禮以配地禮樂明備天地官矣<lb/>
　熊氏曰申明禮樂本于造化而言聖人制作之功也<lb/>
　天上地下萬物各正性命而散殊其間是自然之序<lb/>
　而禮行于此矣天地之氣周流不息萬物合同以化<lb/>
<pb n="20a"/>
　生是自然之和而樂興于此矣物作于春長于夏乃<lb/>
　天地生物之仁也物歛于秋藏于冬乃天地成物之<lb/>
　義也仁則藹然而和近于樂義則截然而序近于禮<lb/>
　是以樂能敦厚其和率循其神之陽氣而従天以生<lb/>
　物禮能辨别其宜安定其鬼之隂氣而従地以成物<lb/>
　故聖人在上作樂以應天之和制禮以合地之宜至<lb/>
　禮樂明備則以和序賛和序天地亦賴其助而生成<lb/>
　萬物不失其職矣<lb/>
<pb n="20b"/>
天尊地卑君臣定矣卑高以陳貴賤位矣動静有常小<lb/>
大殊矣方以類聚物以羣分則性命不同矣在天成象<lb/>
在地成形如此則禮者天地之别也<lb/>
　集説曰定君臣之禮者取于天地尊卑之勢列貴賤<lb/>
　之位者取于山澤卑髙之勢也動者陽之常静者隂<lb/>
　之常小大即禮器有大有小之小大也小者不可益<lb/>
　大者不可損故云小大殊矣大者外心揚詡故動而<lb/>
　屬陽小者内心精微故静而屬隂方猶道也聚猶處<lb/>
<pb n="21a"/>
　也君臣父子夫婦長幼朋友各有其道則各以其類<lb/>
　而處之所謂方以類聚也物事也行禮之事即昏姻<lb/>
　冠笄所以别男女之類設之不止一端分之必各従<lb/>
　其黨所謂物以羣分也所以然者以天所賦之命人<lb/>
　所受之性自然有此三網五常之倫其間尊卑厚薄<lb/>
　之等不容混而一之也故曰性命不同矣象者日月<lb/>
　星辰之屬在天成象禮則合于天時形者山川動植<lb/>
　之屬在地成形禮則設于地財由此言之禮之有别<lb/>
<pb n="21b"/>
　非天地自然之理乎　應氏曰此即所謂天高地下<lb/>
　萬物散殊而禮制行矣<lb/>
地氣上齊天氣下降隂陽相摩天地相蕩鼓之以雷霆<lb/>
奮之以風雨動之以四時煖之以日月而百化興焉如<lb/>
此則樂者天地之和也<lb/>
　註曰齊讀為躋躋升也摩猶迫也蕩猶動也奮迅也<lb/>
　也百化百物化生也　疏曰摩謂切迫隂陽二氣相<lb/>
　相切迫蕩動也天地之氣相感動雖以氣生而物未<lb/>
<pb n="22a"/>
　發故用雷霆以鼓動之萬物得風雨奮迅而出生長<lb/>
　隨四時而動又須日月煖煦之皆相蕩之事細别言<lb/>
　之耳　應氏曰此即所謂流而不息合同而樂而化興焉<lb/>
化不時則不生男女無辨則亂升天地之情也<lb/>
　註曰辨别也升成也樂失則害物禮失則亂人　坡<lb/>
　謂化音之相生也不時相陵亂也則不能敦和率神<lb/>
　而物不生此言禮樂闗于天地以反明禮樂明備則<lb/>
　天地官意<lb/>
<pb n="22b"/>
及夫禮樂之極乎天而蟠乎地行乎隂陽而通乎鬼神<lb/>
窮高極逺而測深厚樂著大始而禮居成物著不息者<lb/>
天也著不動者地也一動一静者天地之間也故聖人<lb/>
曰禮樂云<lb/>
　註曰極至也蟠猶委也高逺三辰也深厚山川也言<lb/>
　禮樂之道上至于天下委于地則其間無所不之<lb/>
　疏曰此盛論禮樂之大原雖取象于天地功徳又能<lb/>
　徧滿于天地之間天高故言至地下故言委日月嵗<lb/>
<pb n="23a"/>
　時無易百穀用成是行乎隂陽也作樂一變以至六<lb/>
　變百神俱至是通乎鬼神也　坡謂此言禮樂之成<lb/>
　合天地所謂明備而天地官者語皆深切解之費辭<lb/>
　以下文比之自見此言極天蟠地彼則奮至徳之光<lb/>
　此言行隂陽而通鬼神彼則動四氣之和此言窮高<lb/>
　測深彼則著萬物之理此言樂著大始彼則清明象<lb/>
　天此言禮居成物彼則廣大象地此言著不息者天<lb/>
　彼則終始象四時周旋象風雨此言著不動者地彼<lb/>
<pb n="23b"/>
　則五色成文而不亂八風従律而不姦百度得數而<lb/>
　有常此言一動一静天地之間彼則小大相成終始<lb/>
　相生倡和清濁迭相為經其成效一也但此言聖作<lb/>
　故禮樂同天地彼言明述故禮樂賛天地亦未可差<lb/>
　殊觀也故聖人曰禮樂云猶言道在是矣之意<lb/>
昔者舜作五絃之琴以歌南風䕫始制樂以賞諸侯故<lb/>
天子之為樂也以賞諸侯之有徳者也徳盛而教尊五<lb/>
穀時熟然後賞之以樂故其治民勞者其舞行綴逺其<lb/>
<pb n="24a"/>
治民逸者其舞行綴短故觀其舞知其徳聞其諡知其<lb/>
行也<lb/>
　應氏曰勤于治民則徳盛而樂隆故舞列逺而長怠<lb/>
　于治民則徳薄而樂殺故舞列近而短　坡謂古者<lb/>
　王朝樂官惟歌王功䕫推此意于侯邦但有治行為<lb/>
　作歌舞以為賞典如魯僖公能遵伯禽之訓周天子<lb/>
　命史克作為駉駜泮閟之詩使聲于其廟之類三代<lb/>
　行之而原其始實自后䕫耳非䕫制樂専為賞諸侯<lb/>
<pb n="24b"/>
　也石梁王氏不注不疏但接一句即作傲語似上下<lb/>
　文理不暇卒讀何其遽也無禮哉<lb/>
大章章之也咸池備矣韶繼也夏大也殷周之樂盡矣<lb/>
　疏曰堯樂謂之大章者言堯徳章明于天下也咸皆<lb/>
　也池施也黄帝樂名咸池言徳皆施被于天下無不<lb/>
　周徧是為備具矣韶繼也者言舜之道徳繼紹于堯<lb/>
　也夏大也禹樂名夏者言能光大堯舜之徳也殷周<lb/>
　之樂謂湯之大濩武王之大武也盡矣言于人事盡<lb/>
<pb n="25a"/>
　極矣<lb/>
天地之道寒暑不時則疾風雨不節則饑教者民之寒<lb/>
暑也教不時則傷世事者民之風雨也事不節則無功<lb/>
然則先王之為樂也以法治也善則行象徳矣<lb/>
　註曰教謂樂也以法治以樂為治之法行象徳民之<lb/>
　行順君之徳也　坡謂此言王者法禮樂以善治也<lb/>
　天地寒暑之分劑不時如愆陽伏隂則民感之而多<lb/>
　疾風雨之氣候不節如凄風苦雨則五穀不熟而民<lb/>
<pb n="25b"/>
　饑教為民之寒暑者如春誦夏絃或藏修或息㳺必<lb/>
　有其時一寒暑之發斂也作者過作則暴述以為教<lb/>
　而不時亦過作矣故暴而傷世事謂禮也事為民之<lb/>
　風雨者如邠風七月或作之或息之皆有其節一風<lb/>
　雨之應候也作者過制則亂述以為事而不節亦過<lb/>
　制矣故亂而無功先王之為樂凡單言樂者皆含禮<lb/>
　也自此節至生民之道樂為大焉皆是法禮樂以為<lb/>
　教所謂述者之明也<lb/>
<pb n="26a"/>
夫豢豕為酒非以為禍也而獄訟益繁則酒之流生禍<lb/>
也是故先王因為酒禮壹獻之禮賓主百拜終日飲酒<lb/>
而不得醉焉此先王之所以備酒禍也故酒食者所以<lb/>
合歡也樂者所以象徳也禮者所以綴淫也是故先王<lb/>
有大事必有禮以哀之有大福必有禮以樂之哀樂之<lb/>
分皆以禮終樂也者聖人之所樂也而可以善民心其<lb/>
感人深其移風易俗故先王著其教焉<lb/>
　註曰以榖食犬豕曰豢為作也言豢豕作酒本以饗<lb/>
<pb n="26b"/>
　祀養賢而小人飲之善酗以致獄訟壹獻士飲酒之<lb/>
　禮百拜以喻多綴猶止也大事謂死喪也著猶立也<lb/>
　　疏曰案今鄉飲酒之禮是壹獻無百拜此云百拜<lb/>
　喻多也　坡謂樂以象徳以上下文攷之是象其人<lb/>
　之徳如子貢言聲歌各有宜者是也此節言禮樂之<lb/>
　用所謂教之時也事之節也<lb/>
夫民有血氣心知之性而無哀樂喜怒之常應感起物<lb/>
而動然後心術形焉<lb/>
<pb n="27a"/>
　疏曰樂聲善惡初則従民心而興後乃合成為樂樂<lb/>
　又下感于人善樂感人則人化之為善惡樂感人則<lb/>
　人隨之為惡是樂出于人而還感人猶如雨出于山<lb/>
　而還雨山火出于木而還燔木故此篇之首論人能<lb/>
　興樂此章之意論樂能感人也人由血氣而有心知<lb/>
　故連言之其性雖一所感不恒故云無常也内心應<lb/>
　感起于外物謂物来感已心遂應之念慮興動故云<lb/>
　應感起物而動術所由也心術見者即下文是也<lb/>
<pb n="27b"/>
　熊氏曰此心術乃隨教化世風轉移者<lb/>
是故志微噍殺之音作而民思憂<lb/>
　劉氏曰志疑當作急急促微細噍枯殺減也其哀心<lb/>
　感者其聲噍以殺故作樂而有急微噍殺之音則民<lb/>
　心感之而哀思憂愁矣<lb/>
嘽諧慢易繁文簡節之音作而民康樂<lb/>
　集説曰嘽寛諧和慢緩易平也繁文簡節多文理而<lb/>
　畧節奏也其樂心感者其聲嘽以緩故此等音作則<lb/>
<pb n="28a"/>
　民心感之而安樂矣<lb/>
粗厲猛起奮末廣賁之音作而民剛毅<lb/>
　集説曰粗厲粗疏嚴厲也猛威盛貌奮振迅貌起初<lb/>
　末終也猛起奮末者猛盛于初起而奮振于終末也<lb/>
　廣大賁憤也廣賁言衆音皆怒也其怒心感者其聲<lb/>
　粗以厲故此等音作則民感之而剛毅<lb/>
廉直勁正莊誠之音作而民肅敬<lb/>
　集説曰亷有稜隅也劲堅强也其敬心感者其聲直<lb/>
<pb n="28b"/>
　以亷故此等音作則民感之而肅敬<lb/>
寛裕肉好順成和動之音作而民慈愛<lb/>
　集説曰考工記註云好璧孔也肉倍好曰璧好倍肉<lb/>
　曰瑗肉好均曰環如此則肉乃璧之肉地也此言肉<lb/>
　好則以璧喻樂音之圓瑩通滑耳其愛心感者其聲<lb/>
　和以柔故此等音作則民感之而慈愛<lb/>
流辟邪散狄成滌濫之音作而民淫亂<lb/>
　集説曰狄與逖同逺也成者樂之一終狄成言其一<lb/>
<pb n="29a"/>
　終甚長淫泆之意也滌洗也濫侵僣也言其音之泛<lb/>
　濫侵僣如以水洗物而浸漬侵濫無分際也此是其<lb/>
　喜心感者而其聲發以散聞此音之作則民感之而<lb/>
　淫亂矣　坡謂自民有血氣至此申明上文其感人<lb/>
　深其移風易俗之意<lb/>
是故先王本之情性稽之度數制之禮義合生氣之和<lb/>
道五常之行使之陽而不散隂而不密剛氣不怒柔氣<lb/>
不懾四暢交于中而發作于外皆安其位而不相奪也<lb/>
<pb n="29b"/>
然後立之學等廣其節奏省其文采以繩徳厚律小大<lb/>
之稱比終始之序以象事行使親疎貴賤長幼男女之<lb/>
理皆形見于樂故曰樂觀其深矣<lb/>
　集説曰度數十二律上生下生損益之數也禮義貴<lb/>
　賤隆殺清濁高下各有其義也生氣之和造化發育<lb/>
　之妙也五常之行仁義禮智信之徳也使其陽之動<lb/>
　而不至于散隂之静而不至于密剛者之氣不至于<lb/>
　怒柔者之氣不至于懾由是三才和氣與樂相凑泊<lb/>
<pb n="30a"/>
　四者和暢交錯于聲容中而精神氣象露于聲音之<lb/>
　外凡樂之宫君商臣之等皆安其位而不相奪倫也<lb/>
　立之學若樂師掌國學之政大胥掌學士之版是也<lb/>
　立之等若十三舞勺成童舞象之類是也廣其節奏<lb/>
　増益學者之所習也省其文采省察其音曲之辭使<lb/>
　五聲之相和相應若五色之雜以成文采也厚如書<lb/>
　惟民生厚之厚徳厚五常之存諸身者繩謂檢約人<lb/>
　固有之善而使之成徳也律以法度整齊之也比以<lb/>
<pb n="30b"/>
　次序聨合之也宫音至大羽音至小律之使各得其<lb/>
　稱始于黄鐘之初九終于仲吕之上六比之使各得<lb/>
　其序事行五常之行諸事者象示之法也民之事行<lb/>
　非有所視法則無以為觀感也人倫之理其得失皆<lb/>
　可于樂而見之是樂之所觀其義深奥矣此古有是<lb/>
　言記者引以為證　坡謂情性先王之情性也本之<lb/>
　情性樂之本也稽度數以合生氣之和制禮義以道<lb/>
　五常之行自使之陽而不散至不相奪也申合生氣<lb/>
<pb n="31a"/>
　之和自立之學等至皆形見于樂申道五常之行廣<lb/>
　其節奏使多有可習而廣不容姦省減也省其文采<lb/>
　使習于樸質而狭不思欲小大而律其稱不犯節也<lb/>
　終始而比其序不忘本也此一節申明上文先王著<lb/>
　其教之意<lb/>
土敝則草木不長水煩則魚龞不大氣衰則生物不遂<lb/>
世亂則禮慝而樂淫是故其聲哀而不莊樂而不安慢<lb/>
易以犯節流湎以忘本廣則容姦狹則思欲感條暢之<lb/>
<pb n="31b"/>
氣而滅平和之徳是以君子賤之也<lb/>
　疏曰土之勞敝故草木不長水之煩擾故魚龞不大<lb/>
　隂陽之氣衰亂故生物不得遂成上三事皆喻世道<lb/>
　衰亂上下無序故禮慝男女不節故樂淫也男女相<lb/>
　愛涕泗滂沱是其哀也男女相説歌舞于市井是不<lb/>
　莊也俾晝作夜是其樂也終至滅亡是不安也廣謂<lb/>
　節間疎緩言聲音寛緩多有姦淫之聲也狭謂節間<lb/>
　迫促樂聲急則動發人心思其情欲而切急條逺也<lb/>
<pb n="32a"/>
　言淫聲感動于人損長逺舒暢之善氣而毁滅和平<lb/>
　之善徳也　坡謂此反先王之教而亂者哀而不莊<lb/>
　則隂柔之氣不和樂而不安則陽剛之氣不和慢易<lb/>
　犯節則不能律小大之稱流湎忘本則不能比終始<lb/>
　之序廣則容姦耳非多節奏也狹則思欲耳非省文<lb/>
　采也感傷條暢之氣則不能四暢而發作毁滅和平<lb/>
　之徳則親疎等之理不能形見矣<lb/>
凡姦聲感人而逆氣應之逆氣成象而淫樂興焉正聲<lb/>
<pb n="32b"/>
感人而順氣應之順氣成象而和樂興焉倡和有應囘<lb/>
邪曲直各歸其分而萬物之理各以類相動也<lb/>
　疏曰姦聲謂姦邪之聲逆氣謂違逆之氣即姦邪之<lb/>
　氣也既聞姦聲又感逆氣二者相合而成象則淫樂<lb/>
　興紂作靡靡之樂是也和樂興若周室太平頌聲作<lb/>
　也倡和有應者姦聲正聲感人是倡也而逆氣順氣應之<lb/>
　是和也囘謂乖違邪謂邪僻言乖違邪僻及曲之與直各<lb/>
　歸其善惡之分限善歸善分惡歸惡分而萬物之情理<lb/>
<pb n="33a"/>
　亦各以善惡之類自相感動也　坡謂此承上文先<lb/>
　王正樂亂世姦聲其感于人也有順逆之異以起君<lb/>
　子反情比類之事以極移風易俗之理<lb/>
是故君子反情以和其志比類以成其行姦聲亂色不<lb/>
留聰明淫樂慝禮不接心術惰慢邪辟之氣不設于身<lb/>
體使耳目鼻口心知百體皆由順正以行其義<lb/>
　集説曰反情復其情性之正也情不失其正則志無<lb/>
　不和比類分次善惡之類也不入于惡類則行無不<lb/>
<pb n="33b"/>
　成曰不留不接不設如論語四勿之謂皆反情比類<lb/>
　之事　坡謂此見必先有禮樂之徳乃能述禮樂之<lb/>
　文明與聖一也反情以和志合生氣之和也比類以<lb/>
　成行道五常之行也姦聲四句和志之事也惰慢二<lb/>
　句成行之事也和志則順成行則正以行其義者行<lb/>
　先王所本情性之宜也<lb/>
然後發以聲音而文以琴瑟動以干戚飾以羽旄従以<lb/>
簫管奮至徳之光動四氣之和以著萬物之理是故清<lb/>
<pb n="34a"/>
明象天廣大象地終始象四時周還象風雨五色成文<lb/>
而不亂八風従律而不姦百度得數而有常小大相成<lb/>
終始相生倡和清濁迭相為經故樂行而倫清耳目聰<lb/>
明血氣和平移風易俗天下皆寧<lb/>
　註曰清明謂人聲也周還謂舞者五色五行也清謂<lb/>
　蕤賓至應鐘濁謂黄鐘至中吕倫謂人道也　疏曰<lb/>
　歌奏之清潔顯明以象于天也寛廣壯大以象于地<lb/>
　也終于羽始于宫象四時之變化終而復始也舞者<lb/>
<pb n="34b"/>
　周帀迥還象風雨之迥復也五色者五行之音各依<lb/>
　其行色謂宫商角徴羽之聲和合成文不亂也八風<lb/>
　八方之風也律十二月之律也白虎通云距冬至四<lb/>
　十五日條風至條者生也四十五日明庶風至明庶<lb/>
　者迎衆也四十五日清明風至清明者芒也四十五<lb/>
　日景風至景者大也言陽氣長養也四十五日涼風<lb/>
　至涼寒也隂氣行也四十五日閶闔風至閶闔者咸<lb/>
　收藏也四十五日不周風至不周者不交也言隂氣<lb/>
<pb n="35a"/>
　未合化矣四十五日廣莫風至廣莫者大莫也開<lb/>
　陽氣也小大相成者十二月律互為宫羽而相成也<lb/>
　終始相生者五行官商迭相用為終始倡和者十二<lb/>
　律先發聲者為倡應者為和長者濁短者清迭相為<lb/>
　經者更相為常即還相為宫是樂之常也　熊氏曰<lb/>
　言君子志和行成樂本立矣然後以行義而發之詩<lb/>
　歌之聲文飾聲音以琴瑟振動形體以干戚裝飾樂<lb/>
　具以羽旄隨従諸樂以管簫用奮君子至徳之光輝<lb/>
<pb n="35b"/>
　動盪四時和暢之氣以昭著人之倫理物之生理百<lb/>
　度者五音十二律上生下生損益之度樂之百度得<lb/>
　一定之數而有常也樂教既通人道之倫無曖昧紛<lb/>
　亂在一人則惰慢不設耳目聰明而血氣和平在一<lb/>
　世則移風俗而天下皆寧　坡謂此述者之明所以<lb/>
　善民心移風易俗之成效也與作者之禮樂明備而<lb/>
　天地官同<lb/>
故曰樂者樂也君子樂得其道小人樂得其欲以道制<lb/>
<pb n="36a"/>
欲則樂而不亂以欲忘道則惑而不樂<lb/>
　疏曰以道制欲則意得歡樂而不有昏亂也以欲忘<lb/>
　道則志意迷惑而不得歡樂也　坡謂自此節至樂<lb/>
　為大焉皆反覆推明和志成行之意見有徳方能述<lb/>
　而治己治人乃無不可非徒識禮樂之文偽為于外也<lb/>
是故君子反情以和其志廣樂以成其教樂行而民鄉<lb/>
方可以觀徳矣<lb/>
　集説曰承上文而言所以君子復情和志以修其身<lb/>
<pb n="36b"/>
　廣樂成教以治乎民及樂之教行而民知向道則可<lb/>
　以觀君子之徳矣　坡謂反情和志制己之欲也廣<lb/>
　樂成教去人之惑也<lb/>
徳者性之端也樂者徳之華也金石絲竹樂之器也詩<lb/>
言其志也歌詠其聲也舞動其容也三者本于心然後<lb/>
樂器従之是故情深而文明氣盛而化神和順積中而<lb/>
英華發外惟樂不可以為偽<lb/>
　疏曰三者為志也聲也容也容從聲生聲従志起志<lb/>
<pb n="37a"/>
　従心發三者相因元本従心而來故云本于心聲須<lb/>
　合于宫商舞須應于節奏乃成于樂故云樂器従之<lb/>
　也　坡謂此詳反情以和其志也志聲容皆由心生<lb/>
　所謂性之端也詩言之歌詠之舞動之三者皆本于<lb/>
　心徳所謂徳之華也反情以和其志則實情深四暢<lb/>
　交于中而發作于外故文明比類以成其行則正氣<lb/>
　盛以繩徳厚象事行故化神深盛故和順積中文明<lb/>
　則英華發于聲容之表化神則英華發于天地之間<lb/>
<pb n="37b"/>
　然則樂之為樂豈可無徳徒美于聲容而假偽造作乎<lb/>
樂者心之動也聲者樂之象也文采節奏聲之飾也君<lb/>
子動其本樂其象然後治其飾是故先鼓以警戒三步<lb/>
以見方再始以著往復亂以飭歸奮疾而不拔極幽而<lb/>
不隠獨樂其志不厭其道備舉其道不私其欲是故情<lb/>
見而義立樂終而徳尊君子以好善小人以聴過故曰<lb/>
生民之道樂為大焉<lb/>
　集説曰樂之將作必先擊鼔以聳動衆聴故曰先鼓<lb/>
<pb n="38a"/>
　以警戒舞之將作必先三舉足以示其舞之方法故<lb/>
　曰三步以見方再始謂一節終而再作也往進也亂<lb/>
　終也如云闗雎之亂歸舞畢而退就位也再始以著<lb/>
　往者再擊鼓以明其進也復亂以飭歸者復擊鐃以<lb/>
　謹其退也此両句言舞者周旋進退之事抜如抜來赴往<lb/>
　之抜言舞之容雖若奮迅疾速而不過于疾也歌者<lb/>
　坐歌不動雖極幽静而聲發起是不隠也是故君子<lb/>
　以之為已則和而平故獨樂其志不厭其道以之為<lb/>
<pb n="38b"/>
　人則愛而公故備舉其道不私其欲情見于樂之初<lb/>
　而見其義之立化成于樂之終而知其徳之尊君子<lb/>
　聴之而好善感發其良心也小人聴之而知過蕩滌<lb/>
　其邪穢也故曰以下亦引古語結之　熊氏曰樂者<lb/>
　心之感物而動也心之動為志心動而發于詩歌之<lb/>
　聲則樂之規模已具矣若樂中舞之文采音之節奏<lb/>
　則従聲而飾者故君子作樂先動其本而反情和志<lb/>
　樂其象而調停音節又飾文采以聲而被之器及干<lb/>
<pb n="39a"/>
　戚羽旄也治其飾即先鼓以下之事　坡謂此詳廣<lb/>
　樂以成其教也<lb/>
樂也者施也禮也者報也樂樂其所自生而禮反其所<lb/>
自始樂章徳禮報情反始也<lb/>
　註曰言樂出而不反而禮有往來也　馬氏曰舜生<lb/>
　于紹堯而施及于天下故作大韶武王生于武功而<lb/>
　施及于天下故作大武此樂其所自生也萬物本乎<lb/>
　天故先王以郊明天之道人本乎祖故王者禘其祖<lb/>
<pb n="39b"/>
　之所自出此反其所自始也　熊氏曰生之所自即<lb/>
　徳樂樂其所自生則有以章著在内之徳始之所自<lb/>
　即情禮反其所自始則有以報答其先施之情而反<lb/>
　始矣此所以樂為施而禮為報也　坡謂自此至可<lb/>
　以有制于天下也皆従有禮樂之後推説其理以至<lb/>
　天地萬物各得其所之妙以盡上文未發之藴以終<lb/>
　聖作明述能事之全<lb/>
所謂大輅者天子之車也龍旂九旒天子之旌也青黒<lb/>
<pb n="40a"/>
縁者天子之寳龜也従之以牛羊之羣則所以贈諸侯也<lb/>
　集説曰天子賜車則上公及同姓侯伯金輅異姓則<lb/>
　象輅四衛則革輅蕃國則木輅受于天子則總謂之<lb/>
　大輅也龍旂九旒亦上公侯伯則七旒子男則五旒<lb/>
　也寳龜則以青黒為之縁飾牛羊非一故稱羣此明<lb/>
　報禮之事<lb/>
樂也者情之不可變者也禮也者理之不可易者也樂<lb/>
統同禮辨異禮樂之説管乎人情矣<lb/>
<pb n="40b"/>
　坡謂樂樂其所自生此情自不可變禮反其所自始<lb/>
　此理自不可易情不可變則雖更迭抑揚而不離其<lb/>
　生故曰統同理不可易則雖厚薄等殺而皆有自始<lb/>
　故曰辨異禮樂既為情理之極則所以管攝乎人情<lb/>
　而不可斯須去之矣<lb/>
窮本知變樂之情也著誠去偽禮之經也禮樂偩天地<lb/>
之情達神明之徳降興上下之神而凝是精粗之體領<lb/>
父子君臣之節<lb/>
<pb n="41a"/>
　註曰偩猶依象也降下也興猶出也凝成也領猶理<lb/>
　治也　坡謂所自生者本也于不可變之中而有變<lb/>
　如哀樂心感其聲各異也窮而知之則樂之情所謂<lb/>
　不可以偽為也反其自始者誠也于不可易之中而<lb/>
　有易則偽矣著而去之則禮之經如上文所謂不留<lb/>
　不接由順正以行義是也偩天地之情同和同節也<lb/>
　達神明之徳明之禮樂即幽之鬼神也降興上下之<lb/>
　神自一變以至九變皆有所致也精禮樂之情也粗<lb/>
<pb n="41b"/>
　禮樂之文也凝其體者禮樂之體也領其節者禮樂<lb/>
　之用也<lb/>
是故大人舉禮樂則天地將為昭焉天地訢合隂陽相得<lb/>
煦嫗覆育萬物然後草木茂區萌達羽翼奮角觡生蟄<lb/>
蟲昭蘇羽者嫗伏毛者孕鬻胎生者不殰而卵生者不<lb/>
殈則樂之道歸焉耳<lb/>
　註曰言天地將為之昭焉明也訢謂為熹熹猶蒸也<lb/>
　氣曰煦體曰嫗屈生曰區無䚡曰觡昭曉也蟄蟲以<lb/>
<pb n="42a"/>
　發出為曉更息曰蘇孕任也鬻生也内敗曰殰殈裂<lb/>
　也　疏曰天地為昭則下文訢合以下是也天地言<lb/>
　體隂陽言氣天地蒸動則是隂陽相得也天以氣煦<lb/>
　之地以形嫗之是天煦覆而地嫗育故言煦嫗覆育<lb/>
　萬物也䚡謂角外皮滑澤者蟄蟲埋藏近于死今復<lb/>
　得活似暗而遇曉死而更生也樂之道歸焉者歸功<lb/>
　于樂也樂之根本由人心而生人心調和則樂音純<lb/>
　善協律吕之體調隂陽之氣二氣既調故萬物得所<lb/>
<pb n="42b"/>
　也　坡謂此大人兼指聖與明者聖者則舉而作之<lb/>
　明者則舉而述之皆舉也<lb/>
樂者非謂黄鐘大吕絃歌干揚也樂之末節也故童者<lb/>
舞之鋪筵席陳尊俎列籩豆以升降為禮者禮之末節<lb/>
也故有司掌之樂師辨乎聲詩故北面而絃宗祝辨乎<lb/>
宗廟之禮故後尸商祝辨乎喪禮故後主人是故徳成<lb/>
而上藝成而下行成而先事成而後是故先王有上有<lb/>
下有先有後然後可以有制于天下也<lb/>
<pb n="43a"/>
　熊氏曰言禮樂有本末之序以明本之當重也樂徳<lb/>
　主和故黄鐘等不過樂之末節而樂人舞于下禮徳<lb/>
　主序故鋪筵席等不過禮之末節而有司掌于下人<lb/>
　君不親此也故樂師辨乎律吕之聲雅頌之詩但北<lb/>
　面而鼓弦宗祝辨灌獻饋食之禮故後尸賛之商祝<lb/>
　辨衰麻哭泣之禮故後主人若夫和敬徳也君之徳<lb/>
　成故位堂上而南面干揚等藝也童者有司樂師之<lb/>
　藝成故位堂下而北面尸與主人成孝敬之行故序<lb/>
<pb n="43b"/>
　而前宗祝商祝成喪祭之事故序于後此皆見重本<lb/>
　輕末之意然則制禮樂豈専在于末乎是故先王徳<lb/>
　與藝行與事無不全有然後本立而末具制禮樂于<lb/>
　天下無難矣不然一祝史之流耳　坡謂此即禮樂<lb/>
　之情文而列其上下先後以勉君子務本之意此下<lb/>
　宜承以君子曰禮樂不可斯須去身數節魏文侯賓<lb/>
　牟賈二章似自與子貢章為類<lb/>
魏文侯問于子夏曰吾端冕而聴古樂則唯恐卧聴鄭<lb/>
<pb n="44a"/>
衛之音則不知倦敢問古樂之如彼何也新樂之如此<lb/>
何也子夏對曰今夫古樂進旅退旅和正以廣弦匏笙<lb/>
簧㑹守拊鼓始奏以文復亂以武治亂以相訊疾以雅<lb/>
君子于是語于是道古修身及家平均天下此古樂之<lb/>
發也<lb/>
　集説曰厭之故唯恐卧好之故不知倦如彼外之也<lb/>
　如此内之也旅衆也或進或退衆皆齊一無參差也<lb/>
　和正以廣無姦聲也弦匏笙簧之器雖多必㑹合相<lb/>
<pb n="44b"/>
　守待擊拊鼔然後作也文謂鼓也武謂金鐃也樂之<lb/>
　始奏先擊鼓故云始奏以文亂者卒章之節欲退之<lb/>
　時擊金鐃而終故云復亂以武相即拊也所以輔相<lb/>
　于樂治亂而使之理故云治亂以相也訊亦治也雅<lb/>
　亦樂器也過而失節謂之疾奏此雅器以治舞者之<lb/>
　疾故云訊疾以雅也于此而語樂是道古樂之正也<lb/>
　知古樂而明修身之道則家齊國治而天下平矣<lb/>
　方氏曰鼓聲為陽故謂之文鐃聲為隂故謂之武平<lb/>
<pb n="45a"/>
　言無上下之偏均言無逺近之異<lb/>
今夫新樂進俯退俯姦聲以濫溺而不止及優侏儒獶<lb/>
雜子女不知父子樂終不可以語不可以道古此新樂<lb/>
之發也<lb/>
　集説曰進俯退俯謂俯僂曲折行列雜亂也姦聲以<lb/>
　濫者言姦邪之聲濫竊不正不能和正以廣也溺而<lb/>
　不止者聲既淫泆人所貪溺不可禁止不能始奏以<lb/>
　文復亂以武也樂作之時及有徘優雜戲侏儒短小<lb/>
<pb n="45b"/>
　之人如獼猴之狀間雜于男子婦人之中不復知有<lb/>
　父子尊卑之等作樂雖終無可言者況可與之言古<lb/>
　道乎獶與猱同　坡謂如獼猴之雜亂捷疾而不能<lb/>
　治之訊之也<lb/>
今君之所問者樂也所好者音也夫樂者與音相近而<lb/>
不同<lb/>
　註曰言文侯好音而不知樂也鏗鏘之類皆為音應<lb/>
　律乃為樂<lb/>
<pb n="46a"/>
文侯曰敢問何如子夏對曰夫古者天地順而四時當<lb/>
民有徳而五穀昌疾疢不作而無妖祥此之謂大當然<lb/>
後聖人作為父子君臣以為紀綱紀綱既正天下大定<lb/>
天下大定然後正六律和五聲弦歌詩頌此之謂徳音<lb/>
徳音之謂樂詩云莫其徳音其徳克明克明克類克長<lb/>
克君王此大邦克順克俾俾于文王其徳靡悔既受帝<lb/>
祉施于孫子此之謂也<lb/>
　集説曰四時當謂不失其序也妖祥祥亦妖也書言<lb/>
<pb n="46b"/>
　亳有祥大當大化之均調也作為父子君臣以為紀<lb/>
　綱是一句讀言聖人立父子君臣之禮為三綱六紀<lb/>
　之目也綱維網大繩紀附綱小繩綱目則附于紀也<lb/>
　禮緯含文嘉云三綱謂君為臣綱父為子綱夫為妻<lb/>
　綱也六紀謂諸父有善諸舅有義族人有叙昆弟有<lb/>
　親師長有尊朋友有舊也先序之以禮乃可和之以樂<lb/>
　故然後有正六律以下之事周子曰古者聖王制禮<lb/>
　法修教化三綱正九疇叙百姓大和萬物咸若乃作<lb/>
<pb n="47a"/>
　樂以宣八風之氣以平天下之情意盖本此詩大雅<lb/>
　皇矣之篇莫静也徳音名譽也俾當依詩作比子夏<lb/>
　引詩以證徳音之說　嚴氏曰王季雖無心于干譽<lb/>
　然其徳明而類長而君順而比自不可掩類者明之<lb/>
　充君者長之推比者順之積克明謂知此理克類謂<lb/>
　觸類而通一理渾融徹上徹下也君又尊于長學記<lb/>
　言能為長然後能為君是也以之君臨大邦則克順<lb/>
　而能和其民克比而能親其民順言不擾比則驩然<lb/>
<pb n="47b"/>
　相愛矣比及文王其徳無有可悔従容中道無毫髪<lb/>
　之慊也言王季之徳傳于文王而益盛故能受天之<lb/>
　福而延于子孫也<lb/>
今君之所好者其溺音乎文侯曰敢問溺音何従出也<lb/>
子夏對曰鄭音好濫淫志宋音燕女溺志衛音趨數煩<lb/>
志齊音敖辟喬志此四者皆淫于色而害于徳是以祭<lb/>
祀弗用也<lb/>
　疏曰溺音是淫溺之音濫竊也非已儔匹别相淫竊<lb/>
<pb n="48a"/>
　燕女謂己之妻妾燕安而己所安唯女子所以使人<lb/>
　意志煩勞也齊音敖狠辟越所以使人意志驕逸也<lb/>
　　坡謂衛音淫之趨數不敢强解若齊音淫之敖辟<lb/>
　如襄公淫于妹春秋累書㑹齊侯享齊侯如齊師可<lb/>
　謂淫而敖辟無忌憚極矣好濫四者皆淫于色能使<lb/>
　人志意蕩佚則害于徳矣<lb/>
詩云肅雝和鳴先祖是聴夫肅肅敬也雝雝和也夫敬<lb/>
以和何事不行<lb/>
<pb n="48b"/>
　註曰言古樂敬且和故無事而不用溺音無所施<lb/>
　疏曰言樂音敬和而鳴先祖之神聴而従之若能敬<lb/>
　和設施于政教何事不行也　集説曰因上文言溺<lb/>
　音害徳祭祀弗用故引之<lb/>
為人君者謹其所好惡而已矣君好之則臣為之上行<lb/>
之則民従之詩云誘民孔易此之謂也<lb/>
　集説曰徳音之正溺音之邪皆易以感人故人君不<lb/>
　可不謹所好惡也詩大雅板之篇誘詩作牖<lb/>
<pb n="49a"/>
然後聖人作為鞉鼓椌楬壎箎此六者徳音之音也然<lb/>
後鐘磬竽瑟以和之干戚旄狄以舞之此所以祭先王<lb/>
之廟也所以獻酬酳酢也所以官序貴賤各得其宜也<lb/>
所以示後世有尊卑長幼之序也<lb/>
　註曰六者為本以其聲質也椌柷也楬敔也官序貴<lb/>
　賤謂尊卑樂器列數有差次　疏曰上經言人君謹<lb/>
　慎所好惡以誘人故此一節論聖人作為樂器道徳<lb/>
　之音以示後世也六者是徳音以尚質故也然後用<lb/>
<pb n="49b"/>
　此鐘磬竽瑟華美之音以贊和之使文質相雜又用<lb/>
　干戚旄狄以舞動之干楯也戚斧也狄羽也祭先王<lb/>
　之廟者前云鄭音四者祭祀不用故此六器之音四<lb/>
　器之和文武之舞並可用于宗廟之中奏之若樂九<lb/>
　變而鬼神格也又用于宗廟中接納賓客也又用樂<lb/>
　體别尊卑于朝廷使各得其宜天子八佾諸侯六佾<lb/>
　是也聞樂知徳及施于孫子是示後世又宗族長幼<lb/>
　同聴之莫不和順閨門之内父子兄弟同聴之莫不<lb/>
<pb n="50a"/>
　和親是長幼之序也<lb/>
鐘聲鏗鏗以立號號以立横横以立武君子聴鐘聲則<lb/>
思武臣<lb/>
　集説曰鏗然有聲號令之象也號令欲其威嚴横則<lb/>
　盛氣之充滿也令嚴氣壯立武之道故君子聴之而<lb/>
　思武臣<lb/>
石聲磬磬以立辨辨以致死君子聴磬聲則思死封疆<lb/>
之臣<lb/>
<pb n="50b"/>
　集説曰註磬讀為罄謂其聲音罄罄然所以<lb/>
　為辨别之意死生之際非明辨于義而剛介<lb/>
　如石者不能決封疆之臣致守于彼此之限<lb/>
　而能致死于患難之中故君子聞聲而知所<lb/>
　思也<lb/>
絲聲哀哀以立廉廉以立志君子聴琴瑟之聲則<lb/>
思志義之臣<lb/>
　熊氏曰琴瑟之聲哀切如人峭厲斂肅之象乃廉也<lb/>
<pb n="51a"/>
　人㢘則志必髙明人臣而志于義亦峭直而不苟於<lb/>
　利害也　坡謂此恂慄之所以為瑟僴也哀以立㢘<lb/>
　似之<lb/>
竹聲濫濫以立㑹㑹以聚衆君子聽竽笙簫管之聲則<lb/>
思畜聚之臣<lb/>
　註曰濫之意猶擥聚也㑹猶聚也　疏曰笙以匏為<lb/>
　體揷竹於匏匏竹兼有故笙文在竹也　集説曰畜<lb/>
　聚之臣謂節用愛人容民畜衆者非謂聚斂之臣也<lb/>
<pb n="51b"/>
鼔鼙之聲讙讙以立動動以進衆君子聽鼔鼙之聲則<lb/>
思將帥之臣君子之聽音非聽其鏗鏘而已也彼亦有<lb/>
所合之也<lb/>
　集説曰讙謂讙囂也其聲喧雜使人心意動作故能<lb/>
　進發其衆前言武臣泛言之也此專指將帥而言葢<lb/>
　師以鼔進而進之權在主將也彼謂樂聲也合之契<lb/>
　合於心也　坡謂八音舉五而不及匏土木者匏笙<lb/>
　在竹音中而椌楬與壎在徳音之内矣又疏云五器<lb/>
<pb n="52a"/>
　而有五事其匏與土木無此五器之象故記者不言<lb/>
　斯觧雅而不鑿<lb/>
賓牟賈侍坐於孔子孔子與之言及樂曰夫武之備戒<lb/>
之已久何也對曰病不得其衆也<lb/>
　集説曰賓牟姓賈名孔子問大武之樂先擊鼔備戒<lb/>
　已久乃始作舞何也賈荅言武王伐紂之時憂病不<lb/>
　得士衆之心故先鳴鼔以戒衆久乃出戰今欲象此<lb/>
　故令舞者久而後出也<lb/>
<pb n="52b"/>
咏歎之淫液之何也對曰恐不逮事也<lb/>
　集説曰咏歎長聲而歎也淫液聲音之連延流液不<lb/>
　絶之貌逮及也言武王恐諸侯後至者不及戰事故<lb/>
　長歌以致其望慕之情也<lb/>
發揚蹈厲之已蚤何也對曰及時事也<lb/>
　集説曰問初舞時即手足發揚蹈地而猛厲何其大<lb/>
　蚤乎賈言象武王及時伐紂之事故不可緩然下文<lb/>
　孔子言是太公之志則此荅非也<lb/>
<pb n="53a"/>
武坐致右憲左何也對曰非武坐也<lb/>
　集説曰坐跪也致至也軒起也問舞武樂之人何忽<lb/>
　有時而跪以右膝至地而左足仰之何也憲讀為軒<lb/>
　輊之軒賈言非武人坐舞法無坐也然下文孔子言<lb/>
　武亂皆坐是周召之治則武舞有坐此荅亦非也<lb/>
聲淫及商何也對曰非武音也子曰若非武音則何音<lb/>
也對曰有司失其傳也若非有司失其傳則武王之志<lb/>
荒矣子曰唯丘之聞諸萇𢎞亦若吾子之言是也<lb/>
<pb n="53b"/>
　集説曰淫貪欲之意也武樂之中有貪商之聲則是<lb/>
　武王貪欲紂之天下故取之也賈言非武樂之聲也<lb/>
　孔子又問既非武樂之聲則是何樂聲乎賈又言此<lb/>
　典樂之官失其相傳之説也若非失其所傳之真而<lb/>
　謂武王實有心於取商則是武王之志有荒謬矣豈<lb/>
　精明神武應天順人之志哉孔子於是然其言而謂<lb/>
　其言與萇𢎞相似也一説商聲為殺伐之聲淫謂商<lb/>
　聲之長也若是武樂之音則是武王有嗜殺之心矣<lb/>
<pb n="54a"/>
　故云志荒也<lb/>
賓牟賈起免席而請曰夫武之備戒之已久則既聞命<lb/>
矣敢問遲之遲而又久何也子曰居吾語女夫樂者象<lb/>
成者也總干而山立武王之事也發揚蹈厲大公之志<lb/>
也武亂皆坐周召之治也<lb/>
　集説曰免席避席也備戒已久所謂遲也久立於綴<lb/>
　是遲而又久也孔子言作樂者倣象其成功故將舞<lb/>
　之時舞人總持干盾如山之立嶷然不動此象武王<lb/>
<pb n="54b"/>
　持盾以待諸侯之至故曰武王之事也所以發揚蹈<lb/>
　厲象太公威武鷹揚之志也亂樂之卒章也上章言<lb/>
　復亂以武言武舞將終而坐象周公召公文徳之治<lb/>
　葢以文而止武也<lb/>
且夫武始而北出再成而滅商三成而南四成而南國<lb/>
是疆五成而分周公左召公右六成復綴以崇天子<lb/>
　集説曰成者曲之一終孔子又言武之舞也初自南<lb/>
　第一位而北至第二位故云始而北出也此是一成<lb/>
<pb n="55a"/>
　再成則舞者從第二位至第三位象滅商也三成則<lb/>
　舞者從第三位至第四位極於北而反乎南象克殷<lb/>
　而南還也四成則舞者從北頭第一位郤至第二位<lb/>
　象伐紂之後疆理南方之國也五成則舞者從第二<lb/>
　位至第三位乃分為左右象周公居左召公居右也<lb/>
　綴謂南頭之初位也六成則舞者從第三位而復于<lb/>
　南之初位樂至六成而復初位象武功成而歸鎬京<lb/>
　四海皆崇武王為天子矣　坡謂此申樂者象成之<lb/>
<pb n="55b"/>
　意<lb/>
夾振之而駟伐盛威於中國也<lb/>
　集説曰二人夾舞者而振鐸以為節則舞者以戈矛<lb/>
　四次擊刺象伐紂也駟讀為四伐如泰誓四伐五伐<lb/>
　之伐此象武王之兵所以盛威於中國也<lb/>
分夾而進事蚤濟也<lb/>
　集説曰分部分也舞者各有部分而振鐸者夾之而<lb/>
　進也濟猶成也此於武王之事謂早成也　坡謂自<lb/>
<pb n="56a"/>
　夾振至此申發揚蹈厲太公之志意詳大明詩則夾<lb/>
　舞者而振鐸象太公之涼武王也駟伐當如詩作肆<lb/>
　伐事蚤濟正觧發揚蹈厲之已蚤也<lb/>
久立於綴以待諸侯之至也<lb/>
　集説曰舞者久立於行綴之位象武王待諸侯之集<lb/>
　也　坡謂此申總干山立武王之事意未事立綴待<lb/>
　諸侯之致伐于商既事復綴待庶邦受命于周皆待<lb/>
　也上與太公對言則武王事宜先此以其事之貫乎<lb/>
<pb n="56b"/>
　始終則宜在此也<lb/>
且女獨未聞牧野之語乎武王克殷反商未及下車而<lb/>
封黄帝之後於薊封帝堯之後於祝封帝舜之後於陳<lb/>
下車而封夏后氏之後於杞投殷之後於宋封王子比<lb/>
干之墓釋箕子之囚使之行商容而復其位庶民弛政<lb/>
庶士倍禄<lb/>
　陸曰薊今涿郡薊縣是也即燕國之都孔安國司馬<lb/>
　遷及鄭皆云燕國郡邵公與周同姓案黄帝姓姬君<lb/>
<pb n="57a"/>
　奭盖其後也或黄帝之後封薊者滅絶而更封燕郡<lb/>
　乎疑不能明也而皇甫謐以召公為文王庶子記傳<lb/>
　更無所出又左傳富辰之言亦無燕也　集説曰反<lb/>
　商當為及字之誤也言牧野克殷師之後即至紂都<lb/>
　也殷後不曰封而曰投者舉而徙置之辭也然封微<lb/>
　子於宋在成王時此特厯叙黄帝堯舜禹湯之次而<lb/>
　言之耳其曰未及下車而封與下車而封先後之辭<lb/>
　也行商容即書所謂式商容閭也弛政觧散紂之虐<lb/>
<pb n="57b"/>
　政也一説謂罷其征役倍禄禄薄者倍増之也<lb/>
濟河而西馬散之華山之陽而弗復乘牛散之桃林之<lb/>
野而弗復服車甲衅而藏之府庫而弗復用倒載干戈<lb/>
包之以虎皮將帥之士使為諸侯名之曰建櫜然後天<lb/>
下知武王之不復用兵也<lb/>
　註曰桃林在華山旁甲鎧也衅釁字也包干戈以虎<lb/>
　皮明能以武服兵也建讀為鍵字之誤也兵甲之衣<lb/>
　曰櫜建櫜言閉藏兵甲也　疏曰熊氏云凡載兵之<lb/>
<pb n="58a"/>
　法皆刄向外今倒載者刄向國不與常同故云倒載也<lb/>
散軍而郊射左射貍首右射騶虞而貫革之射息也裨<lb/>
冕搢笏而虎賁之士説劒也祀乎明堂而民知孝朝覲<lb/>
然後諸侯知所以臣耕籍然後諸侯知所以敬五者天<lb/>
下之大教也<lb/>
　集説曰散軍放散軍伍也郊射習射於郊學之中也<lb/>
　左東學也在東郊東學之射歌貍首之詩以為莭右<lb/>
　西學也在西郊西學之射則歌騶虞之詩以為莭也<lb/>
<pb n="58b"/>
　貫穿也革甲鎧也軍中不習禮其射但主于穿札今<lb/>
　既行禮射則此射止而不為矣禆冕衣禆衣而冠冕<lb/>
　也天子六服大裘為上其餘為禆搢揷也説劒觧去<lb/>
　其佩劒也<lb/>
食三老五更於大學天子袒而割牲執醬而饋執爵而<lb/>
酳冕而總干所以教諸侯之弟也<lb/>
　註曰三老五更互言之耳皆老人更知三徳五事者<lb/>
　也冕而總干親在舞位也周名大學曰東膠　熊氏<lb/>
<pb n="59a"/>
　曰以上皆牧野之語　坡謂自牧野之語至此申武<lb/>
　亂皆坐周召之治意然自封黄帝至虎賁説劒一時<lb/>
　行之可也祀明堂在秋耕籍在春朝覲食老更或春<lb/>
　或秋非可一時並舉葢使周召制此為教使諸侯知<lb/>
　之耳文自明白<lb/>
若此則周道四達禮樂交通則夫武之遲久不亦宜乎<lb/>
　熊氏曰由是語觀之可見武王必若此委曲詳細然<lb/>
　後周道達於四國而禮樂交相通行是武王不惟征<lb/>
<pb n="59b"/>
　伐之時無急得天下之心即功成之後又緩以待天<lb/>
　下之化則夫武樂之遲久不亦宜乎<lb/>
君子曰禮樂不可斯須去身致樂以治心則易直子諒<lb/>
之心油然生矣易直子諒之心生則樂樂則安安則久<lb/>
久則天天則神天則不言而信神則不怒而威致樂以<lb/>
治心者也<lb/>
　註曰致猶深審也油然新生好貌也善心生則寡於<lb/>
　利欲寡於利欲則樂矣樂由中出故治心　䟽曰天<lb/>
<pb n="60a"/>
　則不言而信者謂四時不失神則不怒而威者言宗<lb/>
　廟社稷之中而民自敬是不怒而威也聖人既能用<lb/>
　樂和心故不言而信似天也不怒而威似神也　朱<lb/>
　子曰韓詩外傳子諒作慈良<lb/>
致禮以治躬則莊敬莊敬則嚴威<lb/>
　註曰躬身也禮自外作故治身　疏曰若能莊嚴而<lb/>
　恭敬則嚴肅威重也<lb/>
心中斯須不和不樂而鄙詐之心入之矣外貌斯須不<lb/>
<pb n="60b"/>
莊不敬而易慢之心入之矣<lb/>
　疏曰由貪欲多故鄙詐起也<lb/>
故樂也者動於内者也禮也者動於外者也樂極和禮<lb/>
極順内和而外順則民瞻其顔色而弗與争也望其容<lb/>
貌而民不生易慢焉故徳煇動於内而民莫不承聽理<lb/>
發諸外而民莫不承順故曰致禮樂之道舉而錯之天<lb/>
下無難矣<lb/>
　集説曰動於内則能治心矣動於外則能治躬矣極<lb/>
<pb n="61a"/>
　和極順則無斯須之不和不順矣所以感人動物其<lb/>
　效如此徳以煇言乃英華發外之騐理發諸外是動<lb/>
　容周旋之中禮君子極致禮樂之道其於治天下乎<lb/>
　何有　坡謂不争不慢是民之感其和順也至承聽<lb/>
　承順則民亦化於和順矣<lb/>
樂也者動於内者也禮也者動於外者也故禮主其減<lb/>
樂主其盈禮減而進以進為文樂盈而反以反為文禮<lb/>
減而不進則銷樂盈而不反則放故禮有報而樂有反<lb/>
<pb n="61b"/>
禮得其報則樂樂得其反則安禮之報樂之反其義一<lb/>
也<lb/>
　註曰進謂自勉強也反謂自抑止也報讀曰襃猶進<lb/>
　也　疏曰禮得其報則樂者言禮能曉其義而自進<lb/>
　則和樂不至困苦故樂也樂得其反則安言樂能知<lb/>
　吉凶之歸而得其反則安静而不流放也義中和之<lb/>
　義也言俱得其中故云一也　劉氏曰禮之儀動於<lb/>
　外必謙卑退譲以自牧故主於減殺樂之徳動于中<lb/>
<pb n="62a"/>
　必和順充積而後形故主於盈盛葢樂由陽來故盈<lb/>
　禮自隂作故減也然禮之體雖主於退譲而其用則<lb/>
　貴乎行之以和故以進為文也樂之體雖主於充盛<lb/>
　而其用則貴乎抑之以莭故以反為文也禮若過於<lb/>
　退譲而不進則威儀銷沮必有禮勝則離之失樂過<lb/>
　於盛滿而不反則意氣放肆必有樂勝則流之弊故<lb/>
　禮必有和以為減之報報者相濟之意也樂必有莭<lb/>
　以為盈之反反者知止之謂也禮減而得其和以相<lb/>
<pb n="62b"/>
　濟則從容欣愛而樂矣此樂以和禮也樂盈而得其<lb/>
　節以知止則優柔平中而安矣此禮以莭樂也禮樂<lb/>
　相須並用而一歸於無過無不及之中而合其事理<lb/>
　之宜故曰禮之報樂之反其義一也　坡謂禮得其<lb/>
　報則樂惟樂則極順矣樂得其反則安惟安則極和<lb/>
　矣此一莭發明上文樂極和禮極順之㫖<lb/>
夫樂者樂也人情之所不能免也樂必發於聲音形於<lb/>
動静人之道也聲音動静性術之變盡於此矣故人不<lb/>
<pb n="63a"/>
耐無樂樂不耐無形形而不為道不耐無亂先王恥其<lb/>
亂故制雅頌之聲以道之使其聲足樂而不流使其文<lb/>
足論而不息使其曲直繁瘠㢘肉節奏足以感動人之<lb/>
善心而已矣不使放心邪氣得接焉是先王立樂之方<lb/>
也<lb/>
　劉氏曰人情有所樂而發於詠歌詠歌之不足而不<lb/>
　知手舞足蹈則性情之變盡於此矣故人情不能無<lb/>
　樂樂於中者不能不形於外而為歌舞形於歌舞而<lb/>
<pb n="63b"/>
　不依於理道則必流於荒亂矣先王恥其然故制為<lb/>
　雅頌之聲詩以道迪之使其聲音足以為娯樂而不<lb/>
　至於流放使其文理足以為講明而不至於怠息使<lb/>
　其樂律之清濁髙下或宛轉而曲或徑出而直或豐<lb/>
　而繁或殺而瘠或稜隅而㢘或圓滑而肉或止而節<lb/>
　或作而奏皆足以感發人之善心而不使放肆之心<lb/>
　邪僻之氣得接於吾身焉是乃先王立樂之方法也<lb/>
　　坡謂上言滅天理則大亂此言不為道不能無亂<lb/>
<pb n="64a"/>
　則道即天理也使其聲至不息二句是先王以道正<lb/>
　人之聲音而使之無放心也使其曲直至善心而已<lb/>
　二句是先王以道正人之動静而使之無邪氣也曲<lb/>
　直六字雖以音言而實舞者以為進退作止之莭奏<lb/>
　也<lb/>
是故樂在宗廟之中君臣上下同聽之則莫不和敬在<lb/>
族長鄉里之中長㓜同聽之則莫不和順在閨門之内<lb/>
父子兄弟同聽之則莫不和親故樂者審一以定和比<lb/>
<pb n="64b"/>
物以飾莭莭奏合以成文所以合和父子君臣附親萬<lb/>
民也是先王立樂之方也<lb/>
　疏曰審一以定和者人聲雖一其感有殊或有哀樂<lb/>
　之感或有喜怒之感當須詳審其聲以定調和之曲<lb/>
　　坡謂物謂樂器舞器也比物以飾莭即首章比音<lb/>
　而樂之及干戚羽旄之意莭奏始終條理也成文註<lb/>
　云克諧相應和也上莭先王立樂之方是先王縁人<lb/>
　性而制樂慎所以感之也此言立樂之方是樂成之<lb/>
<pb n="65a"/>
　後奏樂以宣暢其和心也<lb/>
故聽其雅頌之聲志意得廣焉執其干戚習其俯仰詘<lb/>
伸容貌得莊焉行其綴兆要其節奏行列得正焉進退<lb/>
得齊焉故樂者天地之命中和之紀人情之所不能免<lb/>
也<lb/>
　註曰綴表也所以表行列也兆域也舞者進退所至<lb/>
　也要猶㑹也命教也紀總要之名也　疏曰雅以施<lb/>
　正道頌以贊成功聽其聲則淫邪不入故志意得廣<lb/>
<pb n="65b"/>
　焉莭謂曲莭奏為動作依其綴兆故行列得正隨其<lb/>
　莭奏故進退得齊　熊氏曰天地賦人以身心之理<lb/>
　未嘗有命令以教人自有樂而身體日端心禮日寛<lb/>
　是樂正天地之教令矣　坡謂此承上同聽而推説<lb/>
　盡之聽雅頌而志意廣則發於聲音者正矣容貌莊<lb/>
　行列正進退齊則形乎動静者正矣自樂者樂也至<lb/>
　此三莭推言禮樂之本於道命於天所以不可斯須<lb/>
　去身之意葢情之所不能免所以不可斯須去禮樂<lb/>
<pb n="66a"/>
　也去之則縱情而亂矣<lb/>
夫樂者先王之所以飾喜也軍旅鈇鉞者先王之所以<lb/>
飾怒也故先王之喜怒皆得其儕焉喜則天下和之怒<lb/>
則暴亂者畏之先王之道禮樂可謂盛矣<lb/>
　註曰天子之於天下喜怒莭之以禮樂則兆民和從<lb/>
　而敬畏之　集説曰皆得其儕言各從其類喜非私<lb/>
　喜怒非私怒也　坡謂此因章首禮樂刑政其極一<lb/>
　也而申結之又見先王治天下之道雖非一端而其<lb/>
<pb n="66b"/>
　要則在於禮樂故曰先王之道禮樂可謂盛矣<lb/>
子贛見師乙而問焉曰賜聞聲歌各有宜也如賜者宜<lb/>
何歌也<lb/>
　註曰師樂官也乙名聲歌各有宜氣順性也<lb/>
師乙曰乙賤工也何足以問所宜請誦其所聞而吾子<lb/>
自執焉寛而静柔而正者宜歌頌廣大而静疏達而信<lb/>
者宜歌大雅恭儉而好禮者宜歌小雅正直而静㢘而<lb/>
謙者宜歌風肆直而慈愛者宜歌商温良而能㫁者宜<lb/>
<pb n="67a"/>
歌齊夫歌者直已而陳徳也動已而天地應焉四時和<lb/>
焉星辰理焉萬物育焉<lb/>
　註曰樂人稱工執猶處也　疏曰寛謂徳量寛大静<lb/>
　安静柔和柔正正直也廣大謂志意宏大疏達而信<lb/>
　謂疏朗通達而誠信恭以禮自持儉以約自處好禮<lb/>
　而動不越法也　熊氏曰正直無私又能安静㢘介<lb/>
　自守又能謙退也直情徑行而又慈愛以為心則剛<lb/>
　得中也和厚淳良而又果㫁以為志是柔得中也夫<lb/>
<pb n="67b"/>
　歌者必先正直己身實有寛静等徳乃取雅頌等以<lb/>
　敷陳之用保全於不壊也動己者己之性情徳行與<lb/>
　造化相流通既養之極其中和歌以動之則造化應<lb/>
　矣天地四句歌之效如此　坡案自愛者宜歌商至<lb/>
　五帝之遺聲也舊在寛而静上疏云今依鄭之所註<lb/>
　次而解之所次依史記樂書也<lb/>
故商者五帝之遺聲也商人識之故謂之商齊者三代<lb/>
之遺聲也齊人識之故謂之齊明乎商之音者臨事而<lb/>
<pb n="68a"/>
屢㫁明乎齊之音者見利而譲臨事而屢㫁勇也見利<lb/>
而譲義也有勇有義非歌孰能保此<lb/>
　註曰屢數也數㫁事以其肆直也見利而譲以其温<lb/>
　良能㫁也　熊氏曰夫商齊之音似非風雅頌之比<lb/>
　而亦宜歌者何葢商者五帝之遺聲也宋乃商之後<lb/>
　故宋人傳而記之而謂之商齊者三王之遺聲也齊<lb/>
　人傳而記之而謂之齊商音本剛中故明其音者遇<lb/>
　事毎能决㫁剛中之發也齊音本柔中故明其音者<lb/>
<pb n="68b"/>
　見利能譲於人柔中之發也㫁勇徳也譲義徳也有<lb/>
　勇有義非歌商齊之音孰能保此　集説曰保猶安<lb/>
　也言安於勇安於義而不移也　坡案舊有商之遺<lb/>
　聲也五字在商人識之之上鄭註云衍字也<lb/>
故歌者上如抗下如隊曲如折止如槀木倨中矩句中<lb/>
鉤纍纍乎端如貫珠故歌之為言也長言之也説之故<lb/>
言之言之不足故長言之長言之不足故嗟歎之嗟歎<lb/>
之不足故不知手之舞之足之蹈之也子貢問樂<lb/>
<pb n="69a"/>
　集説曰上如抗下如隊言歌聲之髙者如抗舉其下<lb/>
　者如墜墮也槀木枯木也倨微曲也句甚曲也端正<lb/>
　也長言之所謂歌永言也　熊氏曰此言凡歌之法<lb/>
　　坡謂子貢問樂恐舊是此一篇之名疑古者名篇<lb/>
　皆在後如詩三百篇可見而韓文公原鬼篇後方曰<lb/>
　作原鬼是也<lb/>
　<lb/>
　<lb/>
<pb n="69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記述註卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷二十</head> <lb/>
    <p>
<pb n="1a"/>
欽定四庫全書<lb/>
　禮記述註卷二十<lb/>
　　　　　　　　　　　安溪　李光坡　撰<lb/>
　　祭法第二十三<lb/>
祭法有虞氏禘黄帝而郊嚳祖顓頊而宗堯夏后氏亦<lb/>
禘黄帝而郊鯀祖顓頊而宗禹殷人禘嚳而郊冥祖契<lb/>
而宗湯周人禘嚳而郊稷祖文王而宗武王<lb/>
　註曰有虞氏以上尚德禘郊祖宗配用有德者而已<lb/>
<pb n="1b"/>
　自夏已下稍用其姓代之先後之次有虞氏夏后氏<lb/>
　宜郊顓頊殷人宜郊契　疏曰案聖證論以此禘黄<lb/>
　帝是宗廟五年祭之名故小記云王者禘其祖之所<lb/>
　自出以其祖配之謂虞氏之祖出自黄帝以祖顓頊<lb/>
　配黄帝而祭故云以其祖配之肅又以祖宗爲祖有<lb/>
　功宗有德其廟不毁又以郊與圜丘是一郊即圜丘<lb/>
　肅又云虞夏出黄帝殷周出帝嚳祭法四代禘此二<lb/>
　帝上下相證之明文也詩云天命元鳥履帝武敏歆<lb/>
<pb n="2a"/>
　自是正義非讖緯之説鄭云先後之次云者以有虞<lb/>
　氏先云郊嚳後云祖顓頊夏后氏先云郊鯀後云祖<lb/>
　顓頊殷人先云郊冥後云祖契是在前者居後在後<lb/>
　者居前故鄭正之　集說曰國語曰有虞氏禘黄帝<lb/>
　而祖顓頊郊堯而宗舜夏后氏禘黄帝而祖顓頊郊<lb/>
　鯀而宗禹商人禘嚳而祖契郊冥而宗湯周人禘嚳<lb/>
　而郊稷祖文王而宗武王　坡謂禘郊祖宗王説正<lb/>
　矣然鄭必以禘爲圓㐀者疏云以禘文在於郊祭之<lb/>
<pb n="2b"/>
　前郊前之祭惟圓㐀耳可見前人學古於一字一句<lb/>
　之先後必求其義此考遺經於殘缺僅存之後之要<lb/>
　法也然則此禘之解雖宜是正亦所謂觀過知仁者<lb/>
　可以爲師矣<lb/>
燔柴於泰壇祭天也瘞埋於泰折祭地也用騂犢<lb/>
　集說曰燔燎也積柴於壇上加牲玉於柴上乃燎之<lb/>
　使氣達於天此祭天之禮也泰壇即圜丘泰者尊之<lb/>
　之辭瘞埋牲幣祭地之禮也泰折即方丘折如磬折<lb/>
<pb n="3a"/>
　折旋之義喻方也周禮陽祀用騂牲陰祀用黝牲以<lb/>
　其與天俱用犢連言之其實地陰祀宜用黑犢也<lb/>
埋少牢於泰昭祭時也相近於坎壇祭寒暑也王宮祭<lb/>
日也夜明祭月也幽宗祭星也雩宗祭水旱也四坎壇<lb/>
祭四方也山林川谷邱陵能出雲爲風雨見怪物皆曰<lb/>
神有天下者祭百神諸侯在其地則祭之亡其地則不<lb/>
祭<lb/>
　註曰昭明也亦謂壇也時四時也亦謂陰陽之神也<lb/>
<pb n="3b"/>
　埋之者陰陽出入於地中也凡此以下皆祭用少牢<lb/>
　寒於坎暑於壇王宮日壇王君也日稱君宮壇營域<lb/>
　也夜明亦謂月壇也幽宗亦謂星壇也星以昏始見<lb/>
　雩宗亦謂水旱壇也雩之言吁嗟也四方即謂山林<lb/>
　川谷邱陵之神也祭山林邱陵於壇川谷於坎毎方<lb/>
　各爲坎爲壇怪物雲氣非常見者也　疏曰自泰昭<lb/>
　以下及日月至山林並少牢先儒皆云不薦熟惟殺<lb/>
　牲埋之也　集說曰陸云相近王肅作祖迎寒暑一<lb/>
<pb n="4a"/>
　徃一來徃者祖送之來者迎迓之周禮仲春晝迎暑<lb/>
　仲秋夜迎寒則送之亦必有其禮也<lb/>
大凡生於天地之間者皆曰命其萬物死皆曰折人死<lb/>
曰鬼此五代之所不變也七代之所更立者禘郊祖宗<lb/>
其餘不變也<lb/>
　集說曰五代唐虞三代也加顓頊帝嚳爲七代　方<lb/>
　氏曰人物之生數有長短分有大小莫不受制於天<lb/>
　地故大凡生者曰命及其死也物謂之折言其有所<lb/>
<pb n="4b"/>
　毁也人謂之鬼言其有所歸也不變者不改所命之<lb/>
　名也更立者更立所祭之人也名既當於實故無事<lb/>
　乎變人既異於世故必更而立焉名之不變止自堯<lb/>
　而下者蓋法成於堯而已由堯以前其法未成其名<lb/>
　容有變更也更立不及於黄帝者七代同出於黄帝<lb/>
　而已黄帝無統於上七代更立於下故也其餘不變<lb/>
　者謂禘郊祖宗之外不變也若天地日月之類其庸<lb/>
　可變乎<lb/>
<pb n="5a"/>
天下有王分地建國置都立邑設廟祧壇墠而祭之乃<lb/>
爲親疎多少之數<lb/>
　註曰建國封諸侯也置都立邑爲卿大夫之采地及<lb/>
　賜士有功者之地廟之言貌也宗廟者先祖之尊貌<lb/>
　也祧之言超也超上去意也封土曰壇除地曰墠<lb/>
　方氏曰分地建國置都立邑所以尊賢也設廟祧壇<lb/>
　墠而祭之所以親親也親親不可以無殺故爲親疎<lb/>
　之數焉尊賢不可以無等故爲多少之數焉有昭有<lb/>
<pb n="5b"/>
　穆有祖有考親疎之數也以七以五以三以二多少<lb/>
　之數也<lb/>
是故王立七廟一壇一墠曰考廟曰王考廟曰皇考廟<lb/>
曰顯考廟曰祖考廟皆月祭之遠廟爲祧有二祧享嘗<lb/>
乃止去祧爲壇去壇爲墠壇墠有禱焉祭之無禱乃止<lb/>
去墠曰鬼<lb/>
　集說曰七廟三昭三穆與大祖爲七也一壇一墠者<lb/>
　七廟之外又立壇墠各一起土爲壇除地曰墠也考<lb/>
<pb n="6a"/>
　廟父廟也王考祖也皇考曾祖也顯考高祖也祖考<lb/>
　始祖也始祖百世不祧而髙曾祖禰以親故此五廟<lb/>
　則並同日月祭之也逺廟爲祧言三昭三穆之當遞<lb/>
　遷者其主藏於二祧也古者祧主藏於太祖廟之東<lb/>
　西夾室至周則昭之遷主皆藏文王之廟穆之遷主<lb/>
　皆藏武王之廟也此不在月祭之例但得四時祭之<lb/>
　耳故云享嘗乃止去祧爲壇者言世數逺不得於祧<lb/>
　處受祭故云去祧也祭之則爲壇其又逺者亦不得<lb/>
<pb n="6b"/>
　於壇受祭故云去壇也祭之則爲墠祈禱禮畢則反<lb/>
　其主於祧然此壇墠者必須有祈禱之事則行此祭<lb/>
　無祈禱則止終不祭之也去墠則又逺矣雖有祈禱<lb/>
　亦不及之故名之曰鬼鬼亦在祧顧逺之於無事祫<lb/>
　乃祭之爾　坡謂月祭不見於他經註疏解亦泛然<lb/>
　疑即告朔之祭周禮司尊彜所謂間祀之朝享也<lb/>
諸侯立五廟一壇一墠曰考廟曰王考廟曰皇考廟皆<lb/>
月祭之顯考廟祖考廟享嘗乃止去祖爲壇去壇爲墠<lb/>
<pb n="7a"/>
壇墠有禱焉祭之無禱乃止去墠爲鬼<lb/>
　集說曰諸侯太祖之廟始封之君也月祭三廟下於<lb/>
　天子也顯考祖考四時之祭而已去祖爲壇者髙祖<lb/>
　之父雖遷主寄太祖之廟而不得於此受祭若有祈<lb/>
　禱則去太祖之廟而受祭於壇也去壇而受祭於墠<lb/>
　則髙祖之祖也<lb/>
大夫立三廟二壇曰考廟曰王考廟曰皇考廟享嘗乃<lb/>
止顯考祖考無廟有禱焉爲壇祭之去壇爲鬼<lb/>
<pb n="7b"/>
　註曰惟天子諸侯有主禘祫大夫有祖考者亦鬼其<lb/>
　百世不禘祫無主爾大夫祖考謂别子也　疏曰謂<lb/>
　周制别子爲卿大夫後世子孫立其廟不毁謂之祖<lb/>
　考非别子爲大夫但立父祖及曾祖三廟無祖考廟<lb/>
　者則經中三廟是也若有祖考廟則應遷之祖以制<lb/>
　幣招其神而藏焉故云亦鬼其百世　集說曰大夫<lb/>
　三廟有廟而無主其當遷者亦無可遷之廟故有禱<lb/>
　則祭於壇而已然墠輕於壇今二壇而無墠者以太<lb/>
<pb n="8a"/>
　祖雖無廟猶重之也去壇爲鬼謂髙祖若在遷去之<lb/>
　數則亦不得受祭於壇祈禱亦不得及也<lb/>
適士二廟一壇曰考廟曰王考廟享嘗乃止顯考無廟<lb/>
有禱焉爲壇祭之去壇爲鬼<lb/>
　註曰適士上士也此適士云顯考無廟非也當爲皇<lb/>
　考字之誤　疏曰天子三等諸侯上士悉二廟一壇<lb/>
　也<lb/>
官師一廟曰考廟王考無廟而祭之去王考爲鬼<lb/>
<pb n="8b"/>
　集說曰官師者諸侯之中士下士爲一官之長者得<lb/>
　立一廟祖禰共之曾祖以上若有所禱則就廟薦之<lb/>
　而已以其無壇也<lb/>
庶士庶人無廟死曰鬼<lb/>
　集說曰庶士府史之屬死曰鬼者謂雖無廟亦得薦<lb/>
　之於寢也王制云庶人祭於寢　程子曰祭先之禮<lb/>
　不可得而推者無可奈何其可知者無逺近多少猶<lb/>
　當盡祭之祖又豈可不報又豈可厭多蓋根本在此<lb/>
<pb n="9a"/>
　雖逺豈得無報　坡謂人情以傳世久逺爲期若傳<lb/>
　至久逺即爲子孫所祧所毁則何貴久爲苟以情有<lb/>
　所殺亦不過於世之逺近而祭有疏數牲牢有豐約<lb/>
　斟酌盡意可耳故程子定之曰毎月朔必薦新四時<lb/>
　祭用仲月時祭之外更有三祭冬至祭始祖立春祭<lb/>
　先祖季秋祭禰他則不祭冬至陽之始也立春生物<lb/>
　之始也季秋成物之始也祭始祖無主用祝以妣配<lb/>
　於廟中正位事之祭先祖亦無主先祖者自始祖而<lb/>
<pb n="9b"/>
　下髙祖而上非一人也故設二位常祭止於髙祖而<lb/>
　下至哉發周孔所未發與禘禮報本追逺之意同功<lb/>
　然以此禮合之前論無異㫖則程子思之審矣朱子<lb/>
　疑前論爲未經討論恐記之誤也瘞埋無理昌黎韓<lb/>
　公曰自魏晉以降始有毁瘞之議事非經據竟不可<lb/>
　施行皆至言也後聖有作廟制牲牢等其貴賤之差<lb/>
　至有祖必祭如程子之論雖或廟或寢而貴賤如一<lb/>
　庶乎其可也自祀其祖而以爲僭坡所未詳<lb/>
<pb n="10a"/>
王爲羣姓立社曰大社王自爲立社曰王社諸侯爲百<lb/>
姓立社曰國社諸侯自爲立社曰侯社大夫以下成羣<lb/>
立社曰置社<lb/>
　疏曰大社在庫門之内右王社所在書傳無文崔氏<lb/>
　云王社在籍田王所自祭以供粢盛國社亦在公宫<lb/>
　之右侯社在籍田置社者大夫以下謂下至庶人也<lb/>
　大夫不得特立社與民族居百家以上則共立一社<lb/>
　今時里社是也爲衆特置故曰置社　坡謂大社即<lb/>
<pb n="10b"/>
　京都之社稷王社即方丘也詳在周禮大宗伯<lb/>
王爲羣姓立七祀曰司命曰中霤曰國門曰國行曰泰<lb/>
厲曰戸曰竈王自爲立七祀諸侯爲國立五祀曰司命<lb/>
曰中霤曰國門曰國行曰公厲諸侯自爲立五祀大夫<lb/>
立三祀曰族厲曰門曰行適士立二祀曰門曰行庶士<lb/>
立一祀或立户或立竈<lb/>
　註曰中霤主堂室居處門戸主出入行主道路行作<lb/>
　厲主殺罰竈主飲食之事五祀月令所祀皆著其時<lb/>
<pb n="11a"/>
　司命與厲其時不著今時民家或春秋祠司命行神<lb/>
　山神門戸竈在旁是必春祠司命秋祠厲也或者合<lb/>
　而祠之山即厲也民惡言厲巫祝以厲山爲之謬乎<lb/>
　春秋傳曰鬼有所歸乃不爲厲　疏曰七祀前是爲<lb/>
　民所立與衆共之其自爲立者王自禱祭不知其當<lb/>
　同是一神爲是别更立七祀也泰厲古帝王無後者<lb/>
　此鬼無所依歸好爲民作禍故祀之公厲古諸侯無<lb/>
　後者族厲古大夫無後者族衆也大夫衆多　坡謂<lb/>
<pb n="11b"/>
　司命文昌宮星疏云史遷云鬼官之長似神主督察<lb/>
　司禍福之命者註言漢時尚與門行等並祀至今時<lb/>
　人家又以竈爲司命雖傳信傳訛而皆有司命與五<lb/>
　祀並祭自古至今未改也俟更考<lb/>
王下祭殤五適子適孫適曾孫適元孫適來孫諸侯下<lb/>
祭三大夫下祭二適士及庶人祭子而止<lb/>
　方氏曰元孫之子爲來者以其世數雖逺方來而未<lb/>
　巳也以尊祭卑故曰下祭　石梁王氏曰庶殤全不<lb/>
<pb n="12a"/>
　祭恐非<lb/>
夫聖王之制祭祀也法施於民則祀之以死勤事則祀<lb/>
之以勞定國則祀之能禦大菑則祀之能捍大患則祀<lb/>
之<lb/>
　疏曰法施於民若神農及后土帝嚳堯及黄帝顓頊<lb/>
　與契是也以死勤事若舜及鯀冥是也以勞定國若<lb/>
　禹是也禦菑捍患若湯及文武也<lb/>
是故厲山氏之有天下也其子曰農能殖百穀夏之衰<lb/>
<pb n="12b"/>
也周棄繼之故祀以爲稷<lb/>
　集說曰厲山氏一云烈山氏炎帝神農也其後世子<lb/>
　孫有名柱者能殖百榖作農官因名農見國語棄后<lb/>
　稷名也夏末廢農祀棄故祀以爲稷者謂農及棄皆<lb/>
　祀之以配稷之神<lb/>
共工氏之霸九州也其子曰后土能平九州故祀以爲<lb/>
社<lb/>
　集說曰左傳言共工氏以水紀官在炎帝之前太昊<lb/>
<pb n="13a"/>
　之後共工後世之子孫爲后土之官后君也爲君而<lb/>
　掌土能治九州五土之神故祀以配社<lb/>
帝嚳能序星辰以著衆<lb/>
　集說曰序星辰知推步之法也著衆謂使民占星象<lb/>
　而知休作之候也<lb/>
堯能賞均刑法以義終<lb/>
　集說曰能賞當其功也均刑法當其罪也以義終禪<lb/>
　位得人也<lb/>
<pb n="13b"/>
舜勤衆事而野死<lb/>
　集說曰巡狩而崩也<lb/>
鯀鄣鴻水而殛死<lb/>
　疏曰鯀塞水而無功被堯殛死亦是有微功於人故<lb/>
　得祀之若無微功焉能治水九載又世本云作城郭<lb/>
　是有功也<lb/>
禹能修鯀之功<lb/>
　坡謂修者或成其事或治其壞皆修也曰鯀之功則<lb/>
<pb n="14a"/>
　鯀分明有功矣<lb/>
黄帝正名百物以明民共財顓頊能修之<lb/>
　集說曰正名百物者立定百物之名也明民使民不<lb/>
　惑也共財供給公上之賦斂也<lb/>
契爲司徒而民成<lb/>
　集說曰司徒教官之長民成化民成俗也<lb/>
冥勤其官而水死<lb/>
　註曰冥契六世之孫其官元冥水官也<lb/>
<pb n="14b"/>
湯以寛治民而除其虐<lb/>
　集說曰書曰克寛克仁又言代虐以寛<lb/>
文王以文治武王以武功去民之菑此皆有功烈於民<lb/>
者也及夫日月星辰民所瞻仰也山林川谷邱陵民所<lb/>
取財用也非此族也不在祀典<lb/>
　疏曰日月星辰民所瞻仰者釋上文燔柴於泰壇至<lb/>
　祭水旱之等不言天地者舉日月則天地可知四時<lb/>
　寒暑水旱則日月陰陽之氣故舉日月以包之也非<lb/>
<pb n="15a"/>
　此族也不在祀典合結上事也族類也若非自厲山<lb/>
　以下及日月星辰之等無益於民者悉不得預於祀<lb/>
　典<lb/>
　　祭義第二十四<lb/>
祭不欲數數則煩煩則不敬祭不欲疏疏則怠怠則忘<lb/>
是故君子合諸天道春禘秋嘗霜露旣降君子履之必<lb/>
有悽愴之心非其寒之謂也春雨露旣濡君子履之必<lb/>
有怵惕之心如將見之樂以迎來哀以送往故禘有樂<lb/>
<pb n="15b"/>
而嘗無樂<lb/>
　註曰合於天道因四時之變化孝子感時念親則以<lb/>
　此祭之也春禘者夏殷禮也周以禘爲殷祭更名春<lb/>
　祭曰祠非其寒之謂謂悽愴及怵惕皆爲感時念親<lb/>
　也霜露既降禮説在秋此無秋字蓋脱爾迎來而樂<lb/>
　樂親之將來也送去而哀哀其享否不可知也小言之則<lb/>
　為一祭之間孝子不知鬼神之期推而廣之放其去來於<lb/>
　陰陽　䟽曰王制春曰礿此云春禘為夏殷禮者以郊<lb/>
<pb n="16a"/>
　特牲註禘當爲礿則此春禘亦當爲礿周禮四時之<lb/>
　祭皆有樂殷則烝嘗之祭亦有樂故那詩云庸鼓有<lb/>
　斁萬舞有奕下云顧予烝嘗則殷秋冬亦有樂者<lb/>
　方氏曰霜露言非其寒則雨露爲非其溫之謂矣雨<lb/>
　露言如將見之則霜露爲如將失之矣<lb/>
致齊於内散齊於外齊之日思其居處思其笑語思其<lb/>
志意思其所樂思其所嗜齊三日乃見其所爲齊者<lb/>
　註曰致齊思此五者也散齊七日不御不樂不弔耳<lb/>
<pb n="16b"/>
　見所爲齊者思之熟也　疏曰先思其粗漸思其精<lb/>
　故居處在前樂嗜居後　熊氏曰致者以百物皆備<lb/>
　而心極靜專也此時則就齊所居於正寢之内散者<lb/>
　以百物粗具而心尚有雜也此時不就齊所散處中<lb/>
　門外<lb/>
祭之日入室僾然必有見乎其位周還出戸肅然必有<lb/>
聞乎其容聲出戸而聽愾然必有聞乎其歎息之聲<lb/>
　集說曰入室入廟室也謂初入室陰厭時僾然彷彿<lb/>
<pb n="17a"/>
　之貌見乎其位如見親之在神位也周旋出户謂薦<lb/>
　俎酌獻之時行步周旋之間或自戸内而出也肅然<lb/>
　儆惕之貌容聲舉動容止之聲也出戸而聽謂無尸<lb/>
　者薦畢閤戸則有出戸而聽之頃也愾然太息之聲<lb/>
　也<lb/>
是故先王之孝也色不忘乎目聲不絶乎耳心志嗜欲<lb/>
不忘乎心致愛則存致慤則著著存不忘乎心夫安得<lb/>
不敬乎君子生則敬養死則敬享思終身弗辱也<lb/>
<pb n="17b"/>
　坡謂此節兼生死而言之色不忘三者養如是享亦<lb/>
　如是極其愛則三者存於心故生則養志享則齊思<lb/>
　極其誠則三者著於外故生則忠養享則如見内外<lb/>
　始終如一雖不敬得乎甚言其敬也君子以下三句<lb/>
　則言當法先王也思終身勿辱猶曾子吾知免夫之<lb/>
　意<lb/>
君子有終身之喪忌日之謂也忌日不用非不祥也言<lb/>
夫日志有所至而不敢盡其私也<lb/>
<pb n="18a"/>
　集說曰忌日親之死日也不用不以此日爲他事也<lb/>
　非不祥言非以死爲不祥而避之也夫日猶此日也<lb/>
　志有所至者此心極於念親也不敢盡其私言不敢<lb/>
　盡心於已之私事也　坡謂此承敬享而言專舉忌<lb/>
　日者著其最傷心也<lb/>
惟聖人爲能饗帝孝子爲能饗親饗者鄉也鄉之然後<lb/>
能饗焉是故孝子臨尸而不怍君牽牲夫人奠盎君獻<lb/>
尸夫人薦豆卿大夫相君命婦相夫人齊齊乎其敬也<lb/>
<pb n="18b"/>
愉愉乎其忠也勿勿諸其欲其饗之也<lb/>
　註曰饗帝饗親謂祭之能使之饗也色不和曰怍勿<lb/>
　勿猶勉勉也慤愛之貌　疏曰此一節明孝子祭祀<lb/>
　欲親歆饗之意饗者鄉也言神之所以饗者由孝子<lb/>
　之所歸鄉也君牽牲夫人奠盎者正祭牽牲時夫人<lb/>
　設奠盎之尊至君親制祭夫人酌盎齊以獻尸也君<lb/>
　獻尸夫人薦豆者繹祭先獻後薦有司徹云儐尸主<lb/>
　人獻尸主婦自東房薦韭菹醢是齊齊整齊之貌愉<lb/>
<pb n="19a"/>
　愉和悦之貌忠謂忠心　熊氏曰自君牽牲至勿勿<lb/>
　諸句皆臨尸不怍之事<lb/>
文王之祭也事死者如事生思死者如不欲生忌日必<lb/>
哀稱諱如見親祀之忠也如見親之所愛如欲色然其<lb/>
文王與詩云明發不寐有懷二人文王之詩也祭之明<lb/>
日明發不寐饗而致之又從而思之祭之日樂與哀半<lb/>
饗之必樂已至必哀<lb/>
　集說曰如不欲生似欲隨之死也宗廟之禮上不諱<lb/>
<pb n="19b"/>
　下故有稱諱之時如祭髙祖則不諱曾祖以下也如<lb/>
　欲色然言其想像親平生所愛之物如見親有欲之<lb/>
　之色也詩小雅小宛之篇明發自夜至光明開發之<lb/>
　時也詩本謂宣王永懷文王武王之功烈此借以喻<lb/>
　文王念父母之勤耳文王之詩言此詩足以咏文王<lb/>
　也文王於祭之明日不能安寢明發而不成寐以爲<lb/>
　昨既享而致其來今日去矣所以又從而思念之不<lb/>
　置此與詩實相合也饗之必樂迎其來也已至而禮<lb/>
<pb n="20a"/>
　畢則往矣故哀也<lb/>
仲尼嘗奉薦而進其親也慤其行也趨趨以數已祭子<lb/>
贛問曰子之言祭濟濟漆漆然今子之祭無濟濟漆漆<lb/>
何也子曰濟濟者容也遠也漆漆者容也自反也容以<lb/>
遠若容以自反也夫何神明之及交夫何濟濟漆漆之<lb/>
有乎反饋樂成薦其薦俎序其禮樂備其百官君子致<lb/>
其濟濟漆漆夫何慌惚之有乎夫言豈一端而已夫各<lb/>
有所當也<lb/>
<pb n="20b"/>
　集說曰嘗秋祭也奉薦而進進於尸也親身自執事<lb/>
　也慤專謹貌趨趨讀爲促促行步迫狹也數舉足頻<lb/>
　也皆不事威儀之貌子貢待祭畢以夫子所嘗言者<lb/>
　爲問蓋怪其今所行與昔所言異也夫子言濟濟者<lb/>
　衆盛之容也逺也言非所以接親親也漆漆者專致<lb/>
　之容也自反猶言自修整也若及也容之疏逺及容<lb/>
　之自反者夫何能交及於神明乎我之自祭何可有<lb/>
　濟濟漆漆乎言以誠慤爲貴也若言天子諸侯之祭<lb/>
<pb n="21a"/>
　尸初在室後出在堂更反入而設饋作樂既成主人<lb/>
　薦其饋食之豆與牲體之俎進饋之前與神明而交<lb/>
　貴其誠既進饋之後人事之盛故序禮樂備百官獻<lb/>
　酬往復凡助祭之君子各以威儀相尚而致其濟濟<lb/>
　漆漆之容當此之際何能有思念恍惚交神之心乎<lb/>
　各有所當言各有所主謂濟濟漆漆乃宗廟中賓客<lb/>
　之容非主人之容也主人之事親宜慤而趨數也<lb/>
　坡謂文王仲尼二節舉聖人以爲饗親之法也<lb/>
<pb n="21b"/>
孝子將祭慮事不可以不豫比時具物不可以不備虛<lb/>
中以治之宮室既修牆屋既設百物既備夫婦齊戒沐<lb/>
浴盛服奉承而進之洞洞乎屬屬乎如弗勝如將失之<lb/>
其孝敬之心至也與薦其薦俎序其禮樂備其百官奉<lb/>
承而進之於是諭其志意以其慌惚以與神明交庶或<lb/>
饗之孝子之志也<lb/>
　註曰比時猶先時也虛中言不兼念餘事修設謂除<lb/>
　及黝堊　疏曰諭其志意使祝官啟告鬼神曉諭鬼<lb/>
<pb n="22a"/>
　神以志意慌惚言想見其親彷彿而來也　集說曰<lb/>
　兩言奉承而進之上謂主人下謂助祭者　坡謂此<lb/>
　該祭之始終以教孝子之祭也<lb/>
孝子之祭也盡其慤而慤焉盡其信而信焉盡其敬而<lb/>
敬焉盡其禮而不過失焉進退必敬如親聽命則或使<lb/>
之也<lb/>
　坡謂盡慤者慮事而豫可謂專謹矣盡信者具物而<lb/>
　備可謂竭誠矣洞洞屬屬可謂盡敬矣薦其薦俎三<lb/>
<pb n="22b"/>
　者可謂盡禮矣此因上節而申贊之以推本其孝敬<lb/>
　之心莫或使之而若或使之蓋精誠之極也鬼神之<lb/>
　情也<lb/>
孝子之祭可知也其立之也敬以詘其進之也敬以愉<lb/>
其薦之也敬以欲退而立如將受命已徹而退敬齊之<lb/>
色不絶於面孝子之祭也立而不詘固也進而不愉疏<lb/>
也薦而不欲不愛也退立而不如受命敖也已徹而退<lb/>
無敬齊之色而忘本也如是而祭失之矣<lb/>
<pb n="23a"/>
　註曰詘充詘形容喜貌也愉顔色和貌也固猶質陋<lb/>
　也　方氏曰孝子之祭可知者言觀其祭可以知其<lb/>
　心也立之者方待事而立也進之者既從事而進也<lb/>
　薦之者奉物而薦也退而立者進而復退也已徹而<lb/>
　退者既薦而後徹也蓋退而立則少退而立已徹而<lb/>
　退則於是乎退焉此其所以異也欲冀其享也　坡<lb/>
　謂此節承上進退必敬而極言之末云失之矣則上<lb/>
　所云或使之者必得之矣<lb/>
<pb n="23b"/>
孝子之有深愛者必有和氣有和氣者必有愉色有愉<lb/>
色者必有婉容孝子如執玉如奉盈洞洞屬屬然如弗<lb/>
勝如將失之嚴威儼恪非所以事親也成人之道也<lb/>
　註曰成人既冠者然則孝子不失其孺子之心也<lb/>
　疏曰非所以事親事親當和順卑柔也　集說曰和<lb/>
　氣愉色婉容皆愛心之所發如執玉如奉盈如弗勝<lb/>
　如將失之皆敬心之所存愛敬兼至乃孝子之道故<lb/>
　嚴威儼恪使人望而畏之是成人之道非孝子之道<lb/>
<pb n="24a"/>
　也　坡謂此推言死之敬享由於生之敬養也程子<lb/>
　曰交神明之意當在事生之後則可以盡孝愛而得<lb/>
　其享可謂括此篇之精藴知鬼神之情狀矣<lb/>
先王之所以治天下者五貴有德貴貴貴老敬長慈幼<lb/>
此五者先王之所以定天下也貴有德何爲也爲其近<lb/>
於道也貴貴爲其近於君也貴老爲其近於親也敬長<lb/>
爲其近於兄也慈幼爲其近於子也是故至孝近乎王<lb/>
至弟近乎霸至孝近乎王雖天子必有父至弟近乎霸<lb/>
<pb n="24b"/>
雖諸侯必有兄先王之教因而弗改所以領天下國家<lb/>
也<lb/>
　應氏曰孝以事親而廣其愛極其至則王者以德行<lb/>
　仁之心也弟以從兄而順其序極其至則霸者以禮<lb/>
　明義之舉也孝弟之根本立乎一家王霸之功業周<lb/>
　乎天下雖未能盡王霸之能事而亦近之矣天子至<lb/>
　尊内雖致睦於兄弟而族人不敢以長幼齒之故所<lb/>
　尊者唯父而諸侯特言有兄道渾全無迹德純實有<lb/>
<pb n="25a"/>
　方蓋以人行道而有得於身也故曰近之矣　熊氏<lb/>
　曰自近於子以上推先王行五者之故下文則言孝<lb/>
　弟爲重也因而弗改因乎孝弟而弗改也<lb/>
子曰立愛自親始教民睦也立敬自長始教民順也教<lb/>
以慈睦而民貴有親教以敬長而民貴用命孝以事親<lb/>
順以聽命錯諸天下無所不行<lb/>
　集說曰此言愛敬二道爲齊家治國平天下之本君<lb/>
　自愛其親以教民睦則民皆貴於有親君自敬其長<lb/>
<pb n="25b"/>
　以教民順則民皆貴於用上命愛敬盡於事親事長<lb/>
　而德教加於百姓舉而措之而已　坡謂自先王之<lb/>
　所以治至此二節推言孝弟爲治之本上無所承亦<lb/>
　非起下疏云記者雜錄以事類相接爲次非相因之<lb/>
　辭是也<lb/>
郊之祭也喪者不敢哭凶服者不敢入國門敬之至也<lb/>
　註曰祭者吉禮不欲聞見凶人<lb/>
祭之日君牽牲穆答君卿大夫序從既入廟門麗于碑<lb/>
<pb n="26a"/>
卿大夫袒而毛牛尚耳鸞刀以刲取膟膋乃退爓祭祭<lb/>
腥而退敬之至也<lb/>
　集說曰祭之日謂祭宗廟之日也父爲昭子爲穆直<lb/>
　言穆者文不備穆答君言君牽牲之時子姓對君共<lb/>
　牽也卿大夫佐幣士奉芻以次序在牲之後故云序<lb/>
　從也麗牲之碑在廟之中庭麗猶繫也謂以牽牲之<lb/>
　紖繋於碑之孔也袒衣示有事也將殺牲則先取耳<lb/>
　旁毛以薦神毛以告全耳以主聽欲神聽之也以耳<lb/>
<pb n="26b"/>
　毛爲上故云尚耳也膟血也膋腸間脂也血以供薦<lb/>
　而膋以供炙肝及焫蕭也乃退謂薦毛血膟膋畢而<lb/>
　暫退也祭有三節此一節竟故退爓祭祭湯中所爓<lb/>
　之肉也祭腥祭生肉也爓腥之祭並當朝踐之節禮<lb/>
　終而退此皆敬心之極至也<lb/>
郊之祭大報天而主日配以月夏后氏祭其闇殷人祭<lb/>
其陽周人致日以朝及闇<lb/>
　註曰主日者以其光明天之神可見者莫著焉闇昏<lb/>
<pb n="27a"/>
　時也陽謂日中時也朝日出時也以朝及闇謂終日<lb/>
　有事　疏曰天無形體懸象著明不過日月故以日<lb/>
　爲百神之主配之以月自日以下皆祭特言月者但<lb/>
　月爲重以對日耳蓋天帝獨爲壇其日月及天神等<lb/>
　共爲一壇故日得爲衆神之主也　方氏曰祭日謂<lb/>
　祭之日也<lb/>
祭日於壇祭月於坎以别幽明以制上下祭日於東祭<lb/>
月於西以别外内以端其位日出於東月生於西陰陽<lb/>
<pb n="27b"/>
長短終始相巡以致天下之和<lb/>
　疏曰此經據春分朝日秋分夕月　方氏曰壇髙而<lb/>
　顯坎深而隱一顯一隱所以别陰陽之幽明一髙一<lb/>
　深所以制陰陽之上下東動而出西靜而入出則在<lb/>
　外入則反内故東西所以別陰陽之外内東爲陽中<lb/>
　西爲陰中中則得位故東西所以端陰陽之位别幽<lb/>
　明之道然後能制上下之分别外内之所然後能端<lb/>
　陰陽之位言之序如此且壇坎者人爲之形東西者<lb/>
<pb n="28a"/>
　天然之方出於人爲故言制出於天然也故言以端<lb/>
　其位而已日出於東言其象出於天池之東也月生<lb/>
　於西言其明生於輪郭之西也此又復明祭日月於<lb/>
　東西之意也　熊氏曰月秉陰而明於夜日秉陽而<lb/>
　明於晝有時晝長夜短有時夜長晝短是隂陽互有<lb/>
　長短也此長短終而復始巡環無端故氣行不乖以<lb/>
　致天下百物皆化而和矣<lb/>
天下之禮致反始也致鬼神也致和用也致義也致讓<lb/>
<pb n="28b"/>
也致反始以厚其本也致鬼神以尊上也致物用以立<lb/>
民紀也致義則上下不悖逆矣致讓以去爭也合此五<lb/>
者以治天下之禮也雖有奇邪而不治者則微矣<lb/>
　註曰因祭之義汎説禮也　疏曰和謂百姓和諧用<lb/>
　謂財用豐足義謂㫁割得宜致物用以立民紀者民<lb/>
　豐於物用則知榮辱禮節故可以立人紀也奇謂奇<lb/>
　異邪謂邪惡皆據異行之人言用此五事爲治假令<lb/>
　有異行不從治者亦當少也　熊氏曰致推極也萬<lb/>
<pb n="29a"/>
　物本乎天人本乎祖報天尊祖是致反始之禮也有<lb/>
　此禮則人皆知本之當厚矣齊明盛服以祭之制爲<lb/>
　之極以尊之是致鬼神之禮也有此禮則人皆知鬼<lb/>
　神之當尊矣<lb/>
宰我曰吾聞鬼神之名不知其所謂子曰氣也者神之<lb/>
盛也魄也者鬼之盛也合鬼與神教之至也<lb/>
　註曰氣謂呼吸出入者也耳目之聰明爲魄　疏曰<lb/>
　自此以至先王先公敬之至也明夫子答宰我以鬼<lb/>
<pb n="29b"/>
　神魂魄祭祀之禮又廣明天子諸侯耕籍及公桑之<lb/>
　事呼吸出入此氣之體無性識也但有氣則有識無<lb/>
　氣則無識則識從氣生是生存之氣者神之盛極也<lb/>
　人之精靈謂之神魄體也若無耳目形體不得有聰<lb/>
　明是形魄者鬼之盛極也　朱子曰鬼者陰之靈也<lb/>
　神者陽之靈也　方氏曰魂氣歸於天形魄歸於地<lb/>
　故必合鬼與神然後足以爲教之至中庸曰使天下<lb/>
　之人齊明盛服以承祭祀此皆教之至也<lb/>
<pb n="30a"/>
衆生必死死必歸土此之謂鬼骨肉斃於下陰爲野土<lb/>
其氣發揚於上爲昭明焄蒿悽愴此百物之精也神之<lb/>
著也<lb/>
　註曰隂讀爲依廕之廕　疏曰鬼歸也此歸土之形<lb/>
　故謂之鬼也骨肉斃於下二句覆説歸土之義也人<lb/>
　生時形與氣合共爲生死則形與氣分其氣之精魂<lb/>
　發揚升上爲神靈光明也　朱子曰昭明乃光景之<lb/>
　屬焄蒿氣之感觸人者悽愴如漢書所謂神君至其<lb/>
<pb n="30b"/>
　風肅然之意又曰焄蒿是鬼神精氣交感處<lb/>
因物之精制爲之極明命鬼神以爲黔首則百衆以畏<lb/>
萬民以服<lb/>
　疏曰案史記秦命民曰黔首此記作在周末秦初故<lb/>
　稱黔首此孔子言非當秦世以爲黔首錄記之人在<lb/>
　後變改之耳　集說曰因其精靈之不可揜者制爲<lb/>
　尊極之稱而顯然命之曰鬼神以爲天下之法則故<lb/>
　民知所畏而無敢慢知所服而無敢違<lb/>
<pb n="31a"/>
聖人以是爲未足也築爲宮室設爲宗祧以别親疎遠<lb/>
邇教民反古復始不忘其所由生也衆之服自此故聽<lb/>
且速也<lb/>
　熊氏曰明命鬼神聖人以爲未盡教之道也故築宮<lb/>
　室設宗祧以别親疎之情逺近之世教民反古復始<lb/>
　古猶昔也以子孫視祖考則祖考爲古昔子孫之氣<lb/>
　魄皆祖考之所傳則祖考乃其始也凡此古始正吾<lb/>
　身所由以生者教民如此直從身之原本提撕警覺<lb/>
<pb n="31b"/>
　至親至切民心悦服由此也既悦服則聽從之且甚<lb/>
　速也<lb/>
二端旣立報以二禮建設朝事燔燎羶薌見以蕭光以<lb/>
報氣也此教衆反始也薦黍稷羞肝肺首心見間以俠<lb/>
甒加以鬱鬯以報魄也教民相愛上下用情禮之至也<lb/>
　註曰二端旣立謂氣也魄也更有尊名云鬼神也二<lb/>
　禮謂朝事與薦黍稷也朝事謂薦血腥時也薦黍稷<lb/>
　所謂饋食也見及見間皆當爲覸字之誤也燔燎羶<lb/>
<pb n="32a"/>
　薌覸以蕭光取牲祭脂也光猶氣也有虞氏祭首夏<lb/>
　后氏祭心殷祭肝周祭肺覸以俠甒謂雜之兩甒醴<lb/>
　酒也報氣以氣報魄以實各首其類　疏曰朝事謂<lb/>
　早朝祭事燔燎謂取膟膋燎於罏炭覸謂雜也謂燔<lb/>
　膟膋兼爇蕭蒿是雜以蕭氣羞肝肺首心者四代雖<lb/>
　異物皆於薦黍稷之時兼此物祭也見間以俠甒者<lb/>
　言祭黍稷之時雜以兩甒醴酒加以鬱鬯者言非但<lb/>
　薦熟是報魄即祭初所以加鬱鬯亦是報魄也以魄<lb/>
<pb n="32b"/>
　在地下鬱鬯灌地雖是祭初亦是報魄不當薦熟之<lb/>
　時故云加也教民相愛上下用情者饋熟之時皆以<lb/>
　飲食實味徧於燕飲上恩逮下下受上賜也　熊氏<lb/>
　曰報氣以教衆反始報魄以教民相愛幽明交通非<lb/>
　禮之至乎<lb/>
君子反古復始不忘其所由生也是以致其敬發其情<lb/>
竭力從事以報其親不敢弗盡也是故昔者天子爲籍<lb/>
千畝冕而朱紘躬秉耒諸侯爲藉百畝冕而青紘躬秉<lb/>
<pb n="33a"/>
耒以事天地山川社稷先古以爲醴酪齊盛於是乎取<lb/>
之敬之至也<lb/>
　集說曰藉藉田也紘冠冕之繋所以爲固也先古先<lb/>
　祖也於是乎取之言皆於此藉田中取之也<lb/>
古者天子諸侯必有養獸之官及嵗時齊戒沐浴而躬<lb/>
朝之犠牷祭牲必於是取之敬之至也君召牛納而視<lb/>
之擇其毛而卜之吉然後養之君皮弁素積朔月月半<lb/>
君巡牲所以致力孝之至也<lb/>
<pb n="33b"/>
　集說曰色純曰犠體完曰牷牛羊豕曰牲周禮牧人<lb/>
　掌牧六牲牛馬羊豕犬雞也然後養之謂在滌三月<lb/>
　也　方氏曰召之則未卜故曰牛巡之則卜之矣故<lb/>
　曰牲先王父天母地則以子道自處推而及於山川<lb/>
　社稷亦由是也故事鬼神皆稱孝焉論語曰致孝乎<lb/>
　鬼神　熊氏曰躬朝獸官躬朝也設官養之而備其<lb/>
　用故曰敬之至也君以視朝之服而巡之所以致其<lb/>
　力也<lb/>
<pb n="34a"/>
古者天子諸侯必有公桑蠶室近川而爲之築宮仞有<lb/>
三尺棘牆而外閉之及大昕之朝君皮弁素積卜三宮<lb/>
之夫人世婦之吉者使入蠶于蠶室奉種浴于川桑于<lb/>
公桑風戾以食之<lb/>
　集說曰公桑公家之桑也蠶室養蠶之室也近川便<lb/>
　於浴種也棘牆置棘於牆上也外閉戸扇在外而閉<lb/>
　則向内也大昕之朝季春朔之旦也三宮在天子則<lb/>
　謂三夫人在諸侯之夫人則立三宮半后之六宮也<lb/>
<pb n="34b"/>
　奉種浴于川者言蠶將生之時而又浴之初於仲春<lb/>
　已浴之至此更浴之桑采桑也戾乾也蠶惡濕故葉<lb/>
　乾乃以食也　方氏曰戾至也風至則乾矣<lb/>
歲旣單矣世婦卒蠶奉繭以示於君遂獻繭於夫人夫<lb/>
人曰此所以爲君服與遂副褘而受之因少牢以禮之<lb/>
古之獻繭者其率用此與<lb/>
　集說曰單盡也副之爲言覆也婦人首飾所以覆首<lb/>
　者褘褘衣也禮之禮待獻繭之婦人也　方氏曰三<lb/>
<pb n="35a"/>
　月之盡非嵗單之時然蠶成之時也自去嵗蠶成之<lb/>
　後迄今嵗蠶成之時朞歳矣故謂之嵗單若孟夏稱<lb/>
　麥秋者亦此之意<lb/>
及良日夫人繅三盆手遂布于三宮夫人世婦之吉者<lb/>
使繅遂朱綠之元黄之以爲黼黻文章服旣成君服以<lb/>
祀先王先公敬之至也<lb/>
　集說曰良日吉日也繅繹繭爲絲三盆手者置繭於<lb/>
　盆中而以手三次淹之每淹則以手振出其緒故云<lb/>
<pb n="35b"/>
　三盆手也　方氏曰夫人之繅止於三盆猶天子之<lb/>
　耕止於三推<lb/>
君子曰禮樂不可斯須去身致樂以治心則易直子諒之<lb/>
心油然生矣易直子諒之心生則樂樂則安安則久久<lb/>
則天天則神天則不言而信神則不怒而威致樂以治<lb/>
心者也致禮以治躬則莊敬莊敬則嚴威心中斯須不<lb/>
和不樂而鄙詐之心入之矣外貌斯須不莊不敬而慢<lb/>
易之心入之矣故樂也者動于内者也禮也者動于外<lb/>
<pb n="36a"/>
者也樂極和禮極順内和而外順則民瞻其顏色而不<lb/>
與爭也望其容貌而衆不生慢易焉故德煇動乎内而<lb/>
民莫不承聽理發乎外而衆莫不承順故曰致禮樂之<lb/>
道而天下塞焉舉而措之無難矣樂也者動于内者也<lb/>
禮也者動于外者也故禮主其減樂主其盈禮減而進<lb/>
以進爲文樂盈而反以反爲文禮減而不進則銷樂盈<lb/>
而不反則放故禮有報而樂有反禮得其報則樂樂得<lb/>
其反則安禮之報樂之反其義一也<lb/>
<pb n="36b"/>
　集說曰説見樂記<lb/>
曾子曰孝有三大孝尊親其次弗辱其下能養公明儀<lb/>
問于曾子曰夫子可以爲孝乎曾子曰是何言與是何<lb/>
言與君子之所謂孝者先意承志諭父母于道參直養<lb/>
者也安能爲孝乎<lb/>
　註曰公明儀曾子弟子　疏曰尊親嚴父配天也先<lb/>
　意謂父母將欲發意孝子則預知其意而爲之承志<lb/>
　謂父母已有志已當奉承而行之諭父母於道者或<lb/>
<pb n="37a"/>
　在父母意先或在父母意後皆曉諭父母將歸於正<lb/>
　道也　熊氏曰諭開説曉譬也此亦是以善及親而<lb/>
　不辱其親之事故君子難之　坡謂自此至樂正子<lb/>
　春節明孝<lb/>
曾子曰身也者父母之遺體也行父母之遺體敢不敬<lb/>
乎居處不莊非孝也事君不忠非孝也涖官不敬非孝<lb/>
也朋友不信非孝也戰陳無勇非孝也五者不遂烖及<lb/>
于親敢不敬乎<lb/>
<pb n="37b"/>
　集說曰承上文弗辱而言此五者皆足以辱親故曰<lb/>
　烖及於親<lb/>
亨孰羶薌嘗而薦之非孝也養也<lb/>
　熊氏曰此言能養之孝也<lb/>
君子之所謂孝也者國人稱願然曰幸哉有子如此所<lb/>
謂孝也已衆之本教曰孝其行曰養養可能也敬爲難<lb/>
敬可能也安爲難安可能也卒爲難父母旣沒慎行其<lb/>
身不遺父母惡名可謂能終矣仁者仁此者也禮者履<lb/>
<pb n="38a"/>
此者也義者宜此者也信者信此者也强者强此者也<lb/>
樂自順此生刑自反此作<lb/>
　集說曰願猶羨也然猶而也衆之本教曰孝言孝爲<lb/>
　教衆之本也其行曰養行猶用也言用之於奉養之<lb/>
　間也敬即上敢不敬乎之敬也安爲難者謂非勉强<lb/>
　矯拂之敬也卒爲難者謂不特終父母之身孝子亦<lb/>
　自終其身也能終即說上文卒字仁者仁此者也以<lb/>
　下凡七此字皆指孝而言也<lb/>
<pb n="38b"/>
曾子曰夫孝置之而塞乎天地溥之而横乎四海施諸<lb/>
後世而無朝夕推而放諸東海而凖推而放諸西海而<lb/>
凖推而放諸南海而凖推而放諸北海而凖詩云自西<lb/>
自東自南自北無思不服此之謂也<lb/>
　疏曰施諸後世而無朝夕者謂施此孝道於後世而<lb/>
　無一朝一夕之不行也　方氏曰置者直而立之溥<lb/>
　者敷而散之施言其出無窮推言其進不已放與孟<lb/>
　子放乎四海之放同凖言人以是爲凖　熊氏曰此<lb/>
<pb n="39a"/>
　言孝道之大而爲天下古今所共由也<lb/>
曾子曰樹木以時伐焉禽獸以時殺焉夫子曰斷一樹<lb/>
殺一獸不以其時非孝也<lb/>
　集說曰上言仁者仁此者也此二者亦爲惡其不仁<lb/>
　故言非孝曽子又引夫子之言以爲證　坡謂上言<lb/>
　塞天地横四海此以謹小慎微之事言之則仁人事<lb/>
　天孝子事親由不忍以達於所忍由不爲以達於所<lb/>
　爲處處察識而擴充之愈密則愈塞愈斂則愈横而<lb/>
<pb n="39b"/>
　日用間無别用力處矣真聖賢之言也<lb/>
孝有三小孝用力中孝用勞大孝不匱思慈愛忘勞可<lb/>
謂用力矣尊仁安義可謂用勞矣博施備物可謂不匱<lb/>
矣父母愛之喜而弗忘父母惡之懼而無怨父母有過<lb/>
諫而不逆父母旣沒必求仁者之粟以祀之此之謂禮<lb/>
終<lb/>
　註曰必求仁者之粟喻貧困猶不取惡人物以事亡<lb/>
　親　集說曰庶人思父母之慈愛而忘己躬耕之勞<lb/>
<pb n="40a"/>
　可謂用力矣此其下能養之事也諸侯卿大夫士尊<lb/>
　重於仁安行於義功勞足以及物可謂用勞矣此其<lb/>
　次弗辱之事也匱乏也博施謂德教加於百姓刑于<lb/>
　四海也備物謂四海之内各以其職來助祭可謂不<lb/>
　匱矣此即大孝尊親之事也　熊氏曰自父母愛之<lb/>
　以下自天子以至於庶人皆當如此<lb/>
樂正子春下堂而傷其足數月不出猶有憂色門弟子<lb/>
曰夫子之足瘳矣數月不出猶有憂色何也樂正子春<lb/>
<pb n="40b"/>
曰善如爾之問也善如爾之問也吾聞諸曾子曾子聞<lb/>
諸夫子曰天之所生地之所養無人爲大父母全而生<lb/>
之子全而歸之可謂孝矣不虧其體不辱其身可謂全<lb/>
矣故君子頃步而弗敢忘孝也今予忘孝之道予是以<lb/>
有憂色也壹舉足而不敢忘父母壹出言而不敢忘父<lb/>
母壹舉足而不敢忘父母是故道而不徑舟而不㳺不<lb/>
敢以先父母之遺體行殆壹出言而不敢忘父母是故<lb/>
惡言不出於口忿言不反於身不辱其身不羞其親可<lb/>
<pb n="41a"/>
謂孝矣<lb/>
　集說曰無人爲大言無如人最爲大蓋天地之性人<lb/>
　爲貴也道正路也徑捷出邪徑也游徒渉也惡言不<lb/>
　出於口不以惡言加人也忿言不反於身則人自不<lb/>
　以忿言復我也如此則不辱身不羞親矣　熊氏曰<lb/>
　不虧其體能踐形也不辱其身能盡性也頃一舉足<lb/>
　也步再舉足也自壹舉足至遺體行殆不虧體也自<lb/>
　壹出言至不羞其親不辱身也形性俱全所以謂孝<lb/>
<pb n="41b"/>
昔者有虞氏貴德而尚齒夏后氏貴爵而尚齒殷人貴<lb/>
富而尚齒周人貴親而尚齒虞夏殷周天下之盛王也<lb/>
未有遺年者年之貴乎天下久矣次乎事親也<lb/>
　疏曰貴德而尚齒者於德之中年髙者在前是德中<lb/>
　尚齒餘倣此　劉氏曰大舜貴以德化民有天下如<lb/>
　不與而民化之幾於不知爵之爲貴矣故禹承之以<lb/>
　爵爲貴而使民知貴貴之道也然貴爵之弊其終也<lb/>
　在上者過於亢而澤不及下故湯承之以務富其民<lb/>
<pb n="42a"/>
　爲貴然富民之弊終也民各私其財而不知親親之<lb/>
　道故武王承之以親親爲貴所謂周之宗盟異姓爲<lb/>
　後是也四代之治隨時救弊所貴雖不同而尚齒則<lb/>
　同也未有遺年齒而不尚者齒居天下之達尊久矣<lb/>
　老吾老以及人之老故尊髙年次於事親也　坡謂<lb/>
　此節至弗敢犯也明弟<lb/>
是故朝廷同爵則尚齒七十杖於朝君問則席八十不<lb/>
俟朝君問則就之而弟達乎朝廷矣<lb/>
<pb n="42b"/>
　集說曰古者視朝之禮君臣皆立七十杖於朝據杖<lb/>
　而立也君問則席謂君若有問則爲之布席於堂而<lb/>
　使之坐也不俟朝謂見君而揖之即退不待朝事畢<lb/>
　也就之即其家也<lb/>
行肩而不併不錯則隨見老者則車徒辟斑白者不以<lb/>
其任行乎道路而弟達乎道路矣<lb/>
　集說曰此言少者與長者同行之禮倂並也肩而不<lb/>
　併謂少者不可以肩齊並長者之肩當差退在後也<lb/>
<pb n="43a"/>
　不錯則隨謂此長者若是兄之輩則爲雁行之差錯<lb/>
　稍偏而後之若是父之輩則直隨從其後矣車徒辟<lb/>
　言或乘車或徒行皆當避之也任所負戴之物也不<lb/>
　以任行道路即孟子頒白者不負戴於道路矣<lb/>
居鄉以齒而老窮不遺强不犯弱衆不暴寡而弟達乎<lb/>
州巷矣<lb/>
　註曰一鄉者五州巷猶閭也　熊氏曰老衰憊者窮<lb/>
　鰥寡者不遺與之齒讓也弱言其力寡言其數皆謂<lb/>
<pb n="43b"/>
　長者不犯不暴亦尚齒意<lb/>
古之道五十不爲甸徒頒禽隆諸長者而弟達乎獀狩<lb/>
矣<lb/>
　集說曰四井爲邑四邑爲邱四邱爲甸君田獵則起<lb/>
　其民爲卒徒故曰甸徒五十始衰故不供此役也頒<lb/>
　猶分也隆猶多也田畢分禽則長者受賜多於少者<lb/>
　春獵爲獀冬獵爲狩舉此則夏秋可知<lb/>
軍旅什伍同爵則尚齒而弟達乎軍旅矣<lb/>
<pb n="44a"/>
　註曰什伍士卒部曲也　疏曰五人爲伍二伍爲什<lb/>
　士謂甲士卒謂步卒在軍旅之中時主帥部領團曲<lb/>
　而聚故云部曲　坡謂城濮之戰晉侯觀師曰少長<lb/>
　有禮杜注云少在前長在後軍禮也此尚齒似優老<lb/>
　之意非先後之位也<lb/>
孝弟發諸朝廷行乎道路至乎州巷放乎獀狩修乎軍<lb/>
旅衆以義死之而弗敢犯也<lb/>
　疏曰在上諸文但云弟此兼言孝者以孝故能弟弟<lb/>
<pb n="44b"/>
　則孝之次也衆以義死之言行孝弟雖死不捨不敢<lb/>
　犯此孝弟而不行也　熊氏曰朝廷政之所出故言<lb/>
　發道路人之所由故言行州巷委曲偏辟之所故言<lb/>
　至獀狩郊野閒曠之地故言放軍旅用武文事易廢<lb/>
　故言修<lb/>
祀乎明堂所以教諸侯之孝也食三老五更於大學所<lb/>
以教諸侯之弟也祀先賢於西學所以教諸侯之德也<lb/>
耕藉所以教諸侯之養也朝覲所以教諸侯之臣也五<lb/>
<pb n="45a"/>
者天下之大教也<lb/>
　註曰祀乎明堂宗祀文王西學周小學也先賢有道<lb/>
　德王所使教國子者　方氏曰先賢則樂祖是也西<lb/>
　學則瞽宗是也樂祖有道德者故曰教諸侯之德耕<lb/>
　藉所以祀神致養之道故曰教諸侯之養朝覲所以<lb/>
　尊天子故曰教諸侯之臣樂記先朝覲而後耕藉者<lb/>
　武王初有天下君臣之分辨之不可不早也　坡謂<lb/>
　殷大學曰瞽宗在西郊周立其學似仍其處亦在西<lb/>
<pb n="45b"/>
　郊儀禮鄉射賈疏言之爲悉此疏言瞽宗在國不與<lb/>
　賈同案大司樂云凡有道者有德者使教焉死則以<lb/>
　爲樂祖祭於瞽宗此註言祀有道德者而以西學爲<lb/>
　虞庠與司樂文異方氏之解似得之然瞽宗在西郊<lb/>
　國中二疏不同當更考故並存焉<lb/>
食三老五更於大學天子袒而割牲執醬而饋執爵而<lb/>
酳冕而總干所以教諸侯之弟也是故鄉里有齒而老<lb/>
窮不遺强不犯弱衆不暴寡此由大學來者也<lb/>
<pb n="46a"/>
　集說曰袒而割牲者袒衣而割制牲體爲俎實也饋<lb/>
　進食也酳食畢而以酒虛口也總干總持干盾立於<lb/>
　舞位以樂侑食也鄉里有齒人皆知長少之序也由<lb/>
　大學來者言由大學養老之化而來故致此也<lb/>
天子設四學當入學而大子齒<lb/>
　集說曰四學虞夏殷周四代之學也大子齒謂大子<lb/>
　與同學者序長幼之位不以貴加人也　坡謂上言<lb/>
　君此又足言大子<lb/>
<pb n="46b"/>
天子巡守諸侯待於竟天子先見百年者八十九十者<lb/>
東行西行者弗敢過西行東行者弗敢過欲言政者君<lb/>
就之可也<lb/>
　熊氏曰或此老者在東必東行乃得見而天子適在<lb/>
　西行者或此老者在西必西行乃得見而天子適在<lb/>
　東行者不敢謂其勢不相值必謁而見之不敢徑過<lb/>
　也　坡謂上言在朝廷此又足言巡守<lb/>
壹命齒於鄉里再命齒於族三命不齒族有七十者弗敢<lb/>
<pb n="47a"/>
先七十者不有大故不入朝若有大故而入君必與之<lb/>
揖讓而后及爵者<lb/>
　熊氏曰言鄉飲之席一命之爵但與鄉里之人序齒<lb/>
　非鄉里者不然再命之爵但與族人序齒非其族者<lb/>
　不然三命之貴則别席於賓席之東雖族人亦不得<lb/>
　與之序齒此貴貴之義也然而不廢長長之情如入<lb/>
　門時族有七十者在則三命者又後之而不敢先蓋<lb/>
　七十之人非商確大政不入朝若有大故而入朝君<lb/>
<pb n="47b"/>
　必與之揖而後及有爵之人待之何其隆也　坡謂<lb/>
　此七十亦指一命再命致仕在家者若庶人之老無<lb/>
　緣有入朝之事也上言朝廷同爵則尚齒此又言爵<lb/>
　雖不同而亦尚齒以足之<lb/>
天子有善讓德於天諸侯有善歸諸天子卿大夫有善<lb/>
薦於諸侯士庶人有善本諸父母存諸長老祿爵慶賞<lb/>
成諸宗廟所以示順也<lb/>
　集說曰成諸宗廟言於宗廟中命之也詳在祭統十<lb/>
<pb n="48a"/>
　倫章　熊氏曰長老所師者士庶人有善内則本之<lb/>
　於父母外則存之於師也<lb/>
昔者聖人建陰陽天地之情立以爲易易抱龜南面天<lb/>
子卷冕北面雖有明知之心必進㫁其志焉示不敢專<lb/>
以尊天也善則稱人過則稱已教不伐以尊賢也<lb/>
　註曰立以爲易謂作易易抱龜易官名　疏曰進㫁<lb/>
　其志者進於龜之前令㫁決已所有爲之志也　劉<lb/>
　氏曰易代天地鬼神以吉凶告天子故南面如祭祀<lb/>
<pb n="48b"/>
　之尸代神之尊也天子北面問卜以㫁其志蓋尊天<lb/>
　事神之禮也　坡謂南面北面是天子卜筮禮儀禮<lb/>
　是士禮且儀禮卜筮西面而筮幽宅則北面指中封<lb/>
　亦隨事異耳石梁王氏專好妄詆自祀乎明堂至此<lb/>
　合明孝弟之道然細分之則自次節食三老五更至<lb/>
　而後及爵者是申明弟自天子有善至以尊賢也是<lb/>
　申明孝<lb/>
孝子將祭祀必有齊莊之心以慮事以具服物以修宮<lb/>
<pb n="49a"/>
室以治百事及祭之日顏色必温行必恐如懼不及愛<lb/>
然其奠之也容貌必温身必詘如語焉而未之然宿者<lb/>
皆出其立卑靜以正如將弗見然及祭之後陶陶遂遂<lb/>
如將復入然是故慤善不違身耳目不違心思慮不違<lb/>
親結諸心形諸色而術省之孝子之志也<lb/>
　方氏曰於其來也如懼不及愛然及既來也又如語<lb/>
　而未之然於其徃也如將弗見然及既徃也又如將<lb/>
　復入然則是孝子之思其親無物足以慊其心無時<lb/>
<pb n="49b"/>
　可以絶其念如懼不及愛然即前經所謂致愛則存<lb/>
　是矣如語焉而未之然即所謂如親聽命是矣如將<lb/>
　弗見然即所謂如將失之是矣如將復入然即所謂<lb/>
　又從而思之是矣愛者愛其親也懼不及愛者懼愛<lb/>
　親之心有所未至也語者親之語也語而未之然註<lb/>
　云如有所以語親而未見答也宿者皆出謂所宿助<lb/>
　祭之賓祭事已畢而出也陶陶言思親之心存乎内<lb/>
　遂遂言思親之心達乎外祭後猶如此者以其如將<lb/>
<pb n="50a"/>
　復入故也　熊氏曰慤善謹厚之儀不違於身耳聞<lb/>
　目見之際專一不他故不違於心思慮念想之及不<lb/>
　違於親蓋以愛敬結諸心故誠敬形諸色而每事循<lb/>
　省不敢忽也此孝子愛親之志意也<lb/>
建國之神位右社稷而左宗廟<lb/>
　方氏曰王氏謂右陰也地道所尊故右社稷左陽也<lb/>
　人道之所鄉故左宗廟位宗廟於人道所鄉亦不死<lb/>
　其親之意　坡謂此二句周禮春官少宗伯之文也<lb/>
<pb n="50b"/>
　以此例之皆記者展轉相因采格言典法廣明其義<lb/>
　可因其事類相接爲次不可以全篇一意相因求之<lb/>
　<lb/>
　<lb/>
　<lb/>
　<lb/>
　<lb/>
　禮記述註卷二十<lb/>
</p>
<p>
</p>
  </div>
</body>
</text>
</TEI>
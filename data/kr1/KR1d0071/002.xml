<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷二</head> <lb/>
    <p>
<pb n="1a"/>
欽定四庫全書<lb/>
　禮記述註卷二<lb/>
　　　　　　　　　　安溪　李光坡　撰<lb/>
　　曲禮下第二<lb/>
凡奉者當心提者當帶<lb/>
　疏曰物有宜奉持者有宜提挈者奉者仰手當心提<lb/>
　者屈臂當帶帶有二處朝服之屬其帶則髙於心深<lb/>
　衣之類其帶則下於脇此當帶深衣之帶也古人常<lb/>
<pb n="1b"/>
　服深衣<lb/>
執天子之器則上衡國君則平衡大夫則綏之士則提<lb/>
之<lb/>
　疏曰上髙也衡平也平謂人之拱手正當心平故謂<lb/>
　心為衡天子器不宜下故臣為擎奉皆髙於心諸侯<lb/>
　降於天子故臣為奉持器與心平大夫降於諸侯故<lb/>
　其臣奉器下於心綏下也士提之則又在綏下<lb/>
凡執主器執輕如不克執主器操幣圭璧則尚左手行<lb/>
<pb n="2a"/>
不舉足車輪曵踵<lb/>
　集說曰大夫稱主此則通上下貴賤言之如不克似<lb/>
　不能勝也聘禮曰上介執玉如重尚左手謂左手在<lb/>
　上左陽尊也踵脚後也執器而行但起其前而曵引<lb/>
　其踵如車輪之運於地故曰車輪曵踵　方氏曰左<lb/>
　手不如右強尚左手所以為容下右手所以致力<lb/>
立則磬折垂佩主佩倚則臣佩垂主佩垂則臣佩委<lb/>
　集說曰僂折如磬之背而玉佩從兩邉懸垂此立容<lb/>
<pb n="2b"/>
　之常然臣之於君尊卑殊等則當視其髙下之節而<lb/>
　倍致其恭敬之容可也㣲俛則倚於身小俛則垂大<lb/>
　俛則委於地皆於佩見其節<lb/>
執玉其有藉者則裼無藉者則襲<lb/>
　註曰藉藻也裼襲文質相變耳有藻為文裼見美亦<lb/>
　文無藻為質襲充美亦質圭璋特而襲璧琮加束帛<lb/>
　而裼亦是也　疏曰古人之衣近體有袍襗之屬其<lb/>
　外有裘夏月則衣葛或裘或葛其上皆有裼衣裼衣<lb/>
<pb n="3a"/>
　之上有常著之服則皮弁服之屬是也掩而不開謂<lb/>
　之襲若開此皮弁及中衣左袒出其裼衣謂之為裼<lb/>
　故鄭註聘禮云裼者左袒也　集説曰聘禮注云曲<lb/>
　禮云執玉其有藉者則裼無藉者則襲所謂無藉謂<lb/>
　圭璋特逹不加束帛當執圭璋之時其人則襲也有<lb/>
　藉者謂璧琮加於束帛之上當執璧琮時其人則裼<lb/>
　也曲禮所云專主圭璋特而襲璧琮加束帛而裼一<lb/>
　條言之先儒乃以執圭而垂繅為有藉執圭而屈繅<lb/>
<pb n="3b"/>
　為無藉非然竊詳經文裼襲是一事垂繅屈繅又别<lb/>
　是一事不容混合為一說<lb/>
國君不名卿老世婦大夫不名世臣姪娣士不名家相<lb/>
長妾<lb/>
　疏曰不名不得呼其名也上卿貴故曰卿老世婦兩<lb/>
　媵媵次於夫人而貴於諸妾也世臣父在時老臣也<lb/>
　姪是妻之兄女娣是妻之妹從妻來為妾也大夫不<lb/>
　世爵此有世臣者子賢襲父爵也家相助知家事者<lb/>
<pb n="4a"/>
　長妾妾之有子者<lb/>
君大夫之子不敢自稱曰余小子大夫士之子不敢自<lb/>
稱曰嗣子某不敢與世子同名<lb/>
　集説曰列國之君與天子之大夫其子皆不敢自稱<lb/>
　余小子避嗣天子之稱也列國之大夫與士之子不<lb/>
　敢自稱嗣子某避嗣諸侯之稱也　吕氏曰世子君<lb/>
　子適子也諸臣之子不敢與之同名亦避君也若名<lb/>
　之在世子之前則世子為君亦不避穀梁傳曰衞齊<lb/>
<pb n="4b"/>
　惡衞侯惡何為君臣同名也君子不奪人名不奪人<lb/>
　親之所名<lb/>
君使士射不能則辭以疾言曰某有負薪之憂<lb/>
　吕氏曰射者男子之所有事不能可以疾辭不可以<lb/>
　不能辭也負薪賤役士之所親事者疾則不能矣故<lb/>
　曰負薪之憂也<lb/>
侍於君子不顧望而對非禮也<lb/>
　吕氏曰顧望而後對者不敢先他人而言也　應氏<lb/>
<pb n="5a"/>
　曰有察言觀色之意<lb/>
君子行禮不求變俗祭祀之禮居䘮之服哭泣之位皆<lb/>
如其國之故謹修其法而審行之<lb/>
　集説曰言卿大夫士有徙居他國者行禮之事猶宜<lb/>
　重本不可變其故國之俗皆當謹修其典法而審慎<lb/>
　以行之雖舉三事餘冠昏之屬從可知也<lb/>
去國三世爵禄有列於朝出入有詔於國<lb/>
　註曰三世自祖至孫踰久可以忘故俗而猶不變者<lb/>
<pb n="5b"/>
　爵禄有列於朝謂君不絶其祖祀復立其族若臧紇<lb/>
　奔邾立臧為矣詔告也謂與卿大夫吉凶徃來相赴<lb/>
　告<lb/>
若兄弟宗族猶存則反告於宗後<lb/>
　註曰謂無列無詔者反告亦謂吉凶也宗後宗子也<lb/>
去國三世爵禄無列於朝出入無詔於國唯興之日從<lb/>
新國之法<lb/>
　註曰以故國於己無恩興謂起為卿大夫　疏曰推<lb/>
<pb n="6a"/>
　此而言若本國猶有列詔者雖仕新國猶行故俗蓋<lb/>
　云無列詔而従新眀有則不従也又若無列詔而不<lb/>
　仕新者不得従新盖云唯興眀不興則不従<lb/>
君子已孤不更名<lb/>
　集説曰名者始生三月之時父所命也父歿而改之<lb/>
　孝子孝子所不忍也<lb/>
已孤暴貴不為父作諡<lb/>
　集説曰文王雖為西伯不為古公公季作諡周公成<lb/>
<pb n="6b"/>
　文武之德亦不敢加太王王以諡也　吕氏曰父為<lb/>
　士子為子子諸侯則祭以天子諸侯其尸服以士服<lb/>
　是可以己之禄養其親不敢以己之爵加其親也父<lb/>
　之爵卑不當諡而以己爵當諡而作之是以己爵加<lb/>
　其父欲尊而反卑之非所以敬其親也<lb/>
居䘮未𦵏讀䘮禮既𦵏讀祭禮䘮復常讀樂章居䘮不<lb/>
言樂祭事不言凶公庭不言婦女<lb/>
　集説曰復常除服之後也樂章弦歌之詩也　吕氏<lb/>
<pb n="7a"/>
　曰讀是書非肄業也當是時不知是事不以禮事其<lb/>
　親者也吉凶之事不相干哀樂之情不可以貳故䘮<lb/>
　凶事也不言樂祭吉事也不言凶公私之事不可相<lb/>
　干私事不可言於公庭故公庭不言婦女<lb/>
振書端書於君前有誅倒筴側龜於君前有誅<lb/>
　集説曰人臣以職分内事事君每事當謹之於素文<lb/>
　書簿領已至君前乃始振拂其塵埃而端整之卜筮<lb/>
　之官龜筴其所奉以周旋者於君前而有顚倒反側<lb/>
<pb n="7b"/>
　之狀此皆不敬其職業而慢上者故皆有罸<lb/>
龜筴几杖席蓋重素珍絺綌不入公門<lb/>
　集説曰龜筴臣之龜筴也問國事自有國之守龜問<lb/>
　私事則自於其家皆不當入也几杖所以優髙年嫌<lb/>
　自尊也席所以坐卧蓋所以蔽日與雨絺綌所以凉<lb/>
　體袗單也單則見體而䙝此三者宴安之具也重素<lb/>
　衣裳皆素也以非吉服故亦不可以入公門<lb/>
苞屨扱衽厭冠不入公門<lb/>
<pb n="8a"/>
　集説曰苞讀為藨以藨蒯之草為齊衰䘮屨也扱衽<lb/>
　以深衣前衽扱之於帶也蓋親初死時孝子以號踊<lb/>
　履踐為妨故扱之也厭冠䘮冠也吉冠有纚有梁䘮<lb/>
　冠無之故厭帖然也此皆凶服故不可以入公門<lb/>
書方衰凶器不以告不入公門<lb/>
　集説曰方板也書方者條録送死物件於方板之上<lb/>
　衰五服之衰也凶器若棺槨牆霎明器之屬不以告<lb/>
　不入公門謂告則可入者蓋臣妾有死於宫中者君<lb/>
<pb n="8b"/>
　亦許其殯而成䘮然必先告乃得将入也<lb/>
公事不私議<lb/>
　馬氏曰季孫使冉有訪田賦於仲尼仲尼不對而私<lb/>
　於冉有何也季氏用田賦非孔子所能止其私於冉<lb/>
　有豈得已哉<lb/>
君子将營宫室宗廟為先廐庫為次居室為後<lb/>
　集説曰君子有位者也宗廟所以奉先故先營之廐<lb/>
　以養馬庫以藏物欲其不乏用也故次之居室則安<lb/>
<pb n="9a"/>
　身而已故又次之<lb/>
凡家造祭器為先犧賦為次養器為後<lb/>
　疏曰家造謂大夫始造家事也諸侯大夫少牢此言<lb/>
　犧牛天子之大夫也祭祀賦歛邑民供出牲牢故曰<lb/>
　犧賦　集説曰犧賦亦以造言者如周官牛人供牛<lb/>
　牲之互與盆簝之類鄭注互若今屠家懸肉格盆以<lb/>
　盛血簝受肉籠也<lb/>
無田禄者不設祭器有田禄者先為祭服君子雖貧不<lb/>
<pb n="9b"/>
粥祭器雖寒不衣祭服為宫室不斬於丘木<lb/>
　吕氏曰祭器可假服不可假也邱木可以庇宅兆為<lb/>
　宫室而斬之是慢其先而濟吾私也<lb/>
大夫士去國祭器不踰竟大夫寓祭器於大夫士寓祭<lb/>
器於士<lb/>
　吕氏曰臣之所以有祭器以事其先者用君禄所作<lb/>
　也今去位夫乃挈器以行是竊君之禄以辱其先此<lb/>
　祭器所以不踰竟也寓寄於爵等之同者使之可用<lb/>
<pb n="10a"/>
　言寓冀其復還得用也<lb/>
大夫士去國踰竟為壇位鄉國而器素衣素裳素冠徹<lb/>
縁鞮屨素簚乗髦馬不蚤鬋不祭食不説人以無罪婦<lb/>
人不當御三月而復服<lb/>
　集説曰此大夫士三諫而不從出在竟上大夫則待<lb/>
　放三年聼於君命若與環則還與玦便去壇位除地<lb/>
　而為位也鄉國向其本國也徹縁去中衣之采緣而<lb/>
　純素也鞮屨無絢之菲也古絇以物繫之為行戒故<lb/>
<pb n="10b"/>
　用一一寸屈之為絇絇為拘著屨頭以容受繫穿貫<lb/>
　也素簚素白狗皮也簚車覆䦨也既夕禮云主人乗<lb/>
　惡車白狗幦是也髦馬不翦剔馬之髦鬛以為飾也<lb/>
　蚤治手足爪也鬋剔治鬚髮也祭食食盛饌則祭先<lb/>
　代為食之人也不説人以無罪者己雖遭放逐而出<lb/>
　不説以無罪解説於人過則稱己也御待御寝宿也<lb/>
　凡此皆為去父母之邦捐親戚去墳墓失禄位亦一<lb/>
　家之變故也故以凶䘮之禮自處三月為一時天氣<lb/>
<pb n="11a"/>
　小變故必待三月而後復其吉服也<lb/>
大夫士見於國君君若勞之則還辟再拜稽首<lb/>
　集説曰此言大夫士出聘他國見於主君君若問勞<lb/>
　其道路之勤苦則旋轉退避乃再拜稽首也<lb/>
君若迎拜則還辟不敢答拜<lb/>
　集説曰聘賓初至主國大門外主君迎而拜之賓則<lb/>
　退却不敢答拜而抗賓主之禮也<lb/>
大夫士相見雖貴賤不敵主人敬客則先拜客客敬主<lb/>
<pb n="11b"/>
人則先拜主人<lb/>
　疏曰此謂使臣行禮受勞已竟次見彼國卿大夫也<lb/>
　唯賢是敬不計賓主貴賤謂異國則爾同國則否<lb/>
凡非弔䘮非見國君無不答拜者<lb/>
　集説曰弔䘮而不答主人之拜者以為己本來助執<lb/>
　䘮事非行賓主之禮故主人雖拜己已不答也士䘮<lb/>
　禮有賓則拜之賓不答拜是也士見本國之君尊卑<lb/>
　遼絶故君不答拜此二者之外無不答拜也<lb/>
<pb n="12a"/>
大夫見於國君國君拜其辱士見於大夫大夫拜其辱<lb/>
同國始相見主人拜其辱<lb/>
　集説曰君拜大夫之辱大夫拜士之辱皆謂初為大<lb/>
　夫初為士而來見也此後朝見則有常禮矣士相見<lb/>
　禮士見國君君答拜者亦以其初為士而敬之也主<lb/>
　人拜辱拜其先施也此謂尊卑相等者言同國則異<lb/>
　國亦當然矣<lb/>
君於士不答拜也非其臣則答拜之大夫於其臣雖賤<lb/>
<pb n="12b"/>
必答拜之<lb/>
　集説曰君於士雖不答拜然不以施之他國之士者<lb/>
　以其非己之臣也大夫答賤臣之拜避國君之體也<lb/>
男女相答拜也<lb/>
　集説曰男女嫌疑之避亦多端矣然拜而相答所以<lb/>
　為禮豈以行禮為嫌哉故記者明言之<lb/>
國君春田不圍澤大夫不掩羣士不取麛卵<lb/>
　集説曰春時萬物産孕不欲多傷殺故不合圍繞取<lb/>
<pb n="13a"/>
　也夏亦當然羣聚故曰掩麛鹿子凡獸子亦通名之<lb/>
　麛卵㣲故曰取君大夫士位有等降故所取各有限<lb/>
　制此與王制文異　方氏曰用大者取愈廣位卑者<lb/>
　禁愈嚴<lb/>
嵗凶年糓不登君膳不祭肺馬不食糓馳道不除祭事<lb/>
不縣大夫不食粱士飲酒不樂<lb/>
　集説曰膳者美食之名肺為氣主周人所重故食必<lb/>
　先祭肺言不祭肺示不殺牲為盛饌也馳道人君驅<lb/>
<pb n="13b"/>
　馳車馬之路不除不掃除也祭必有鐘磬之縣今不<lb/>
　縣言不作樂也大夫食黍稷以粱為加公食大夫禮<lb/>
　設正饌之後乃設稻粱所謂加也自君至士各舉一<lb/>
　事尊者舉其大者卑者舉其小者其實互相通耳<lb/>
君無故玉不去身大夫無故不徹縣士無故不徹琴瑟<lb/>
　註曰故謂災患䘮病　疏曰自士以上皆有玉佩上<lb/>
　云君不去玉則知下通於士也下言士不去琴瑟<lb/>
　亦上通於君也大夫士無樂小胥大夫判縣士特<lb/>
<pb n="14a"/>
　縣者娛身之樂及治人之樂故鄉飲酒有工歌之樂是也<lb/>
　無樂者謂無祭祀之樂故特牲少牢無樂若然此云<lb/>
　者謂娛身及治民之樂也<lb/>
士有獻於國君他日君問之曰安取彼再拜稽首而后<lb/>
對<lb/>
　集説曰安取彼猶言何所得彼物也<lb/>
大夫私行出疆必請反必有獻士私行出疆必請反必<lb/>
告君勞之則拜問其行拜而后對<lb/>
<pb n="14b"/>
　疏曰大夫無外交而此有私行出界或是新來大夫<lb/>
　姻婭猶在本國故有私行往來　集説曰大夫士以<lb/>
　私事出疆皆請為君其反也大夫有獻而士不獻不<lb/>
　以卑者之物凟尊上也告還而已勞之者慰勞己之<lb/>
　勞苦問行謂道中無恙及所經過先拜後答急謝見<lb/>
　問之寵也<lb/>
國君去其國止之曰奈何去社稷也大夫曰奈何去宗<lb/>
廟也士曰奈何去墳墓也國君死社稷大夫死衆士死<lb/>
<pb n="15a"/>
制<lb/>
　疏曰國君云死社稷而大夫士不云死宗廟墳墓者<lb/>
　以宗廟墳墓已私有之大夫士為臣事君不可為私<lb/>
　事而死祗得死君之師衆及君政令然君言死社稷<lb/>
　則宗廟墳墓亦死可知也但社禝受於天子故特舉<lb/>
　言焉　集説曰死社稷謂國亡與亡也死衆謂討罪<lb/>
　禦敵也則死之也死制受命於君難毋苟免也<lb/>
君天下曰天子朝諸侯分職授政任功曰予一人<lb/>
<pb n="15b"/>
　註曰皆擯者辭也天子謂外及四海也今漢於蠻夷<lb/>
　稱天子於王侯稱皇帝覲禮曰伯父實來余一人嘉<lb/>
　之<lb/>
踐阼臨祭祀内事曰孝王某外事曰嗣王某<lb/>
　註曰皆祝辭也　集説曰踐履也阼主階也履主階<lb/>
　而行事故曰踐阼也宗廟之事為内郊社之事為外<lb/>
　祝辭稱孝王某者事親之辭嗣王某者事神之辭也<lb/>
臨諸侯畛於鬼神曰有天王某甫<lb/>
<pb n="16a"/>
　集説曰畛致也天子巡狩而至諸侯之國必使祝史<lb/>
　致鬼神當祭者之祭以不親徃故祝辭稱字曰某甫<lb/>
　甫者大夫之美稱也　方氏曰望秩之禮必於野外<lb/>
　故以畛言之畛田間道也祭於畛而謂之畛猶祭於<lb/>
　郊而謂之郊也天子適諸侯非其常蓋有時矣故有<lb/>
　是特言有焉<lb/>
崩曰天王崩復曰天子復矣告䘮曰天王登假措之廟<lb/>
立之主曰帝<lb/>
<pb n="16b"/>
　集説曰自上墜下曰崩亦壊敗之稱王者卒則史書<lb/>
　於䇿曰天王崩復者人死則形神離古人持死者之<lb/>
　衣升屋北面招呼死者之䰟令還復體魄冀其再生<lb/>
　也故謂之復天子復者升屋呼招之辭臣子不可名<lb/>
　君故呼曰天子復也疏云以例言之則王后死亦呼<lb/>
　王后復也告䘮赴告侯國也遐逺邈之義登遐言其<lb/>
　所升髙逺猶漢書稱大行行乃循行之行去聲以其<lb/>
　徃而不反故曰大行也措置也立之主者疏云白虎<lb/>
<pb n="17a"/>
　通曰神無依據孝子以繼心也虞而作主至祔奉以<lb/>
　祔祖事畢反之殯宫至小祥作栗主入廟乃埋桑主<lb/>
　於祖廟門左埋重處大夫士無主以幣帛祔畢並還<lb/>
　殯宫至小祥入廟<lb/>
天子未除䘮曰予小子生名之死亦名之<lb/>
　註曰生名之曰小子王死亦曰小子王也晉有小子<lb/>
　侯是僭號也　吕氏曰春秋書王子猛卒不言小子<lb/>
　者臣下之稱與史䇿之辭異也<lb/>
<pb n="17b"/>
天子有后有夫人有世婦有嬪有妻有妾<lb/>
　疏曰后後也言后於天子亦以廣後𦙍也夫扶也扶<lb/>
　持於王也婦服也加以世者服事君子可廣世𦙍也<lb/>
　嬪可賓敬也妻者齊也進御之時暫有齊同之義妾<lb/>
　謂得接見於君子<lb/>
天子建天官先六大曰大宰大宗大史大祝大士大卜<lb/>
典司六典<lb/>
　註曰典法也此蓋殷時制也周則大宰為天官大宗<lb/>
<pb n="18a"/>
　曰宗伯宗伯為春官大史以下屬焉大士以神仕者<lb/>
天子之五官曰司徒司馬司空司士司寇典司五衆<lb/>
　註曰衆謂羣臣也此亦殷時制也周則司士屬司馬<lb/>
　大宰司徒宗伯司馬司冦司空為六官<lb/>
天子之六府曰司土司木司水司草司器司貨典司六<lb/>
職<lb/>
　註曰府主蔵六物之稅者此亦殷時制也周則皆屬<lb/>
　司徒司土土均也司木山虞也司水川衡也司草稻<lb/>
<pb n="18b"/>
　人也司器角人也司貨卝人也<lb/>
天子之六工曰土工金工石工木工獸工草工典制六<lb/>
材<lb/>
　註曰此亦殷時制也周則皆屬司空土工陶旊也金<lb/>
　工築冶六者石工玉磬也木工輪輿七者獸工函鮑<lb/>
　五者惟草工職亡蓋謂作萑葦之器　坡謂夏受虞<lb/>
　禪繼治道同宜仍虞官猶虞於唐然𦙍征有羲和之<lb/>
　職其一隅也周之六官則較然矣惟此四條既異虞<lb/>
<pb n="19a"/>
　典亦非周官非殷而何陳氏譏註無攷以為臆説彼<lb/>
　斷其臆説又何攷也<lb/>
五官致貢曰享<lb/>
　吕氏曰嵗終則司徒以下五官各致其功獻于王故<lb/>
　謂之享貢功也享獻也<lb/>
五官之長曰伯是職方其擯於天子也曰天子之吏天<lb/>
子同姓謂之伯父異姓謂之伯舅自稱於諸侯曰天子<lb/>
之老於外曰公於其國曰君<lb/>
<pb n="19b"/>
　集説曰五官之長者天子之三公也伯者長大之名<lb/>
　三公無異職則六卿中三人兼之處乎内者謂之相<lb/>
　九命而作伯則分主畿外諸侯如公羊云自陜而東<lb/>
　者周公主之自陜而西者召公主之是也是職方者<lb/>
　言二伯於是職主其所治之方也天子之吏擯者辭<lb/>
　也疏云亦當言名稱之為父舅親親之辭也此伯皆<lb/>
　有采地在王畿自稱於畿内在采地之外則曰公自<lb/>
　稱於采地之内則曰君也<lb/>
<pb n="20a"/>
九州之長入天子之國曰牧天子同姓謂之叔父異姓<lb/>
謂之叔舅於外曰侯於其國曰君<lb/>
　集説曰天下九州天子於毎州之中擇諸侯之賢者<lb/>
　一人加之一命使主一州内之列國取牧養下民之<lb/>
　意故曰牧叔父叔舅降於伯父伯舅也自稱於所封<lb/>
　國之外則曰侯若與國内臣民言則自稱曰君也<lb/>
其在東夷北狄西戎南蠻雖大曰子於内自稱曰不穀<lb/>
於外自稱曰王老<lb/>
<pb n="20b"/>
　集説曰九州之外不過子男之國天子亦選賢以為<lb/>
　牧但以卑且逺故不以牧稱亦不稱父舅朝見之辭<lb/>
　擯辭惟曰子雖或有功益地至侯伯之數其爵亦不<lb/>
　過子故云雖大曰子也如楚在春秋雖大國而其爵<lb/>
　則稱子也穀善也於内與其臣民言也外謂夷狄之<lb/>
　境也自稱玉老言天子之老臣也<lb/>
庻方小侯入天子之國曰某人於外曰子自稱曰孤<lb/>
　疏曰小侯非為牧者也於外曰子者此君在其本國<lb/>
<pb n="21a"/>
　外四夷之中自稱依其本爵曰子舉其尊稱耳若男<lb/>
　亦稱男也若自與臣民言則稱孤孤者特立無德之<lb/>
　稱也　集説曰四夷之君其來荒逺故以庻方名之<lb/>
　庻衆也某人若牟人介人之類<lb/>
天子當依而立諸侯北面而見天子曰覲天子當宁而<lb/>
立諸公東面諸侯西面曰朝<lb/>
　註曰春朝受摯於朝受享於廟秋覲一受之於廟朝<lb/>
　者位於内朝而序進覲者位於廟門外而序入王南<lb/>
<pb n="21b"/>
　立於依宁而立焉夏宗依春秋遇依秋　疏曰依狀<lb/>
　如屏風以絳為質髙八尺東西當户牖之間繡為斧<lb/>
　文亦曰斧依天子見諸侯則依而立負之而南面以<lb/>
　對諸侯也宁者爾雅云門屏之間謂之宁李廵云正<lb/>
　門内兩塾間曰宁謂天子受朝於路門外之朝於門<lb/>
　外而宁立以待諸侯之至路門外有屏者爾雅云正<lb/>
　門謂之應門又云屏謂之樹郭云小墻當門中諸侯<lb/>
　内屏在路門之内天子外屏在路門之外而近應門<lb/>
<pb n="22a"/>
　者也云朝者位於内朝而序進崔云諸侯春夏來朝<lb/>
　各乗其命車至臯門外陳介也天子車時在大門内<lb/>
　傳辭既訖則乗車出大門下車若升朝之時王但迎<lb/>
　公自諸侯以下則隨之而入更不别迎也入至文王<lb/>
　廟門天子還服朝服立於路門之外諸侯更易服朝<lb/>
　服執贄而入應門而行禮故王當宁以待諸侯次第<lb/>
　而進故云序進謂入應門諸公東面諸侯西面若熊<lb/>
　氏之義則朝無迎法唯享有迎諸侯之禮云覲者位<lb/>
<pb n="22b"/>
　於廟門外而序入者其宿受位次在廟門外至朝之<lb/>
　旦秋冬王不出迎其尊卑各在其次中未得相見聼<lb/>
　上擯進之乃於位次第而入故云序入也又曰凡天<lb/>
　子三朝一在路門内謂之燕朝大僕掌之二是路門<lb/>
　外之朝謂之治朝司士掌之其三是臯門之内庫門<lb/>
　之外謂之外朝朝士掌之諸侯亦有此三朝<lb/>
諸侯未及期相見曰遇相見於卻地曰㑹<lb/>
　集説曰未及期在期日之前也卻地間隙之地也下<lb/>
<pb n="23a"/>
　言相見及期日也遇有遇禮㑹有㑹禮<lb/>
諸侯使大夫問於諸侯曰聘<lb/>
　集説曰比年小聘三年大聘小聘大夫徃大聘則卿<lb/>
　徃<lb/>
約信曰誓涖牲曰盟<lb/>
　集説曰約信者以言語相約㑹為信也用誓禮涖臨<lb/>
　也春秋所書遇㑹盟聘皆有之惟無誓耳疏云盟之<lb/>
　為法先鑿地為方坎殺牲於坎上割牲左耳盛以珠<lb/>
<pb n="23b"/>
　槃又取血盛以玉敦用血為盟書成乃軟血而讀書<lb/>
　置牲坎上加書於上而埋之謂之載書也<lb/>
諸侯見天子曰臣某侯某其與民言自稱曰寡人其在<lb/>
凶服曰適子孤<lb/>
　集説曰臣某侯某如云臣齊侯小白臣晉侯重耳之<lb/>
　類擯者告天子之辭也凡自稱皆曰寡人不獨與民<lb/>
　言也此畧言之耳適子孤亦擯者告賓之辭也<lb/>
臨祭祀内事曰孝子某侯某外事曰曽孫某侯某死曰<lb/>
<pb n="24a"/>
薨復曰某甫復矣<lb/>
　集説曰内外事見前章曾孫猶晉平公禱河而稱曾<lb/>
　臣彪之類天子德厚流光故外事稱嗣王某諸侯不<lb/>
　敢言繼嗣但謙是祖父重孫故稱曽孫也薨之為言<lb/>
　□也幽晦之義本國史書之辭復稱字臣不名君也<lb/>
既葬見天子曰類見<lb/>
　註曰代父受國類猶象也執皮帛象諸侯之禮見也<lb/>
　　疏曰春秋之義除䘮乃見今云既葬者謂天子廵<lb/>
<pb n="24b"/>
　狩至竟故得見未葬未正君臣雖天子廵狩亦不見<lb/>
　也<lb/>
言諡曰類<lb/>
　註曰使大夫行象聘問之禮也　疏曰王肅云請諡<lb/>
　於天子必以其實為諡類於平生之行也<lb/>
諸侯使人使於諸侯使者自稱曰寡君之老<lb/>
　集説曰寡君之老惟上大夫可稱見玉藻<lb/>
天子穆穆諸侯皇皇大夫濟濟士蹌蹌庻人僬僬<lb/>
<pb n="25a"/>
　吕氏曰穆穆幽深和敬之意皇皇壯盛顯明之貌濟<lb/>
　濟修飾齊一之貌蹌蹌翔舉舒揚之貌庻人見乎君<lb/>
　不為容進退趨走僬僬雖無所考大低趨走促數不<lb/>
　為容之貌也<lb/>
天子之妃曰后諸侯曰夫人大夫曰孺人士曰婦人庻<lb/>
人曰妻<lb/>
　註曰妃配也后之言後也夫之言扶孺之言屬婦之<lb/>
　言服妻之言齊<lb/>
<pb n="25b"/>
公侯有夫人有世婦有妻有妾夫人自稱於天子曰老<lb/>
婦<lb/>
　集説曰畿内諸侯之妻因助祭於王后或因獻繭之<lb/>
　屬故得以見天子<lb/>
自稱於諸侯曰寡小君<lb/>
　疏曰此諸侯謂他國君也古者諸侯相饗夫人亦出<lb/>
　故得自稱也坊記云陽侯殺繆侯而竊其夫人故大<lb/>
　饗廢夫人之禮君之妻曰小君而曰寡者亦從君為<lb/>
<pb n="26a"/>
　謙也<lb/>
自稱於其君曰小童自世婦以下自稱曰婢子<lb/>
　集説曰小童未成人之稱婢之言卑也<lb/>
子於父母則自名也<lb/>
　集説曰自稱其名言子者通男女<lb/>
列國之大夫入天子之國曰某士自稱曰陪臣某於外<lb/>
曰子於其國曰寡君之老使者自稱曰某<lb/>
　集説曰某士擯者稱其人曰某國之士也晉韓起聘<lb/>
<pb n="26b"/>
　於周擯者曰晉士起蓋列國卿大夫其命數與天子<lb/>
　之士等也陪重也諸侯為天子之臣已又為諸侯之<lb/>
　臣也於外曰子者則擯者辭在他國則擯者稱其姓<lb/>
　而曰子春秋閔二年齊髙子來盟髙徯是也於其國<lb/>
　曰寡君之老謂在己國與人語則以此自稱也使者<lb/>
　自稱曰某某名也若為使在他國與彼君語則稱名<lb/>
　也<lb/>
天子不言出諸侯不生名君子不親惡諸侯失地名滅<lb/>
<pb n="27a"/>
同姓名<lb/>
　疏曰君子不親惡者謂孔子書經見天子大惡書出以<lb/>
　絶之諸侯大惡書名以絶之君子不親此惡故書出<lb/>
　名以絶之也<lb/>
為人臣之禮不顯諫三諫而不聼則逃之<lb/>
　註曰為奪美也顯明也謂明言其君惡不幾㣲逃去<lb/>
　也君臣有義則合無義則離<lb/>
子之事親也三諫而不聼則號泣而隨之<lb/>
<pb n="27b"/>
　註曰至親無去志在感動之　疏曰檀弓云事君有<lb/>
　犯故此論其㣲云事親無犯此論其犯相互耳<lb/>
君有疾飲藥臣先嘗之親有疾飲藥子先嘗之醫不三<lb/>
世不服其藥<lb/>
　吕氏曰醫三世治人多用物熟矣功已試而無疑然<lb/>
　後服之亦謹疾之道也<lb/>
儗人必於其倫<lb/>
　疏曰不得以貴比賤為不敬也　方氏曰禹顔顔囘<lb/>
<pb n="28a"/>
　時不同矣孔子俱以為賢儗之以道也夷惠伊尹迹<lb/>
　不同矣孟子俱以為聖儗之以心也子貢以有若似<lb/>
　孔子徒儗之以貌而已不知聖賢之德不倫也公孫<lb/>
　丑以管仲比孟子徒儗之以位而已不知王覇之道<lb/>
　不倫也<lb/>
問天子之年對曰聞之始服衣若干尺矣<lb/>
　註曰既不敢言年又不敢斥至尊所能　疏曰此謂<lb/>
　逺方異域人來不知王年問於朝臣　集説曰數始<lb/>
<pb n="28b"/>
　於一而成於十干字從一從十故言若干謂或如一<lb/>
　或如十凡數之未定者皆可言顔註食貨志云干箇<lb/>
　也謂當如此箇數意亦近之<lb/>
問國君之年長曰能從宗廟社稷之事矣幼曰未能從<lb/>
宗廟社稷之事也<lb/>
　疏曰亦謂他人問其臣也　集説曰為國以禮而禮<lb/>
　莫重於祭宗廟社稷事無有先於此者能則知其長<lb/>
　未能則知其幼<lb/>
<pb n="29a"/>
問大夫之子長曰能御矣幼曰未能御也<lb/>
　疏曰亦謂他人問於大夫之臣也御謂主事也官有<lb/>
　世功子學父業故有御事之因　集説曰古者四十<lb/>
　強而仕五十命為大夫大夫士其年既定故不假問<lb/>
　其年而問其子之長幼御謂御車也御者六藝之一<lb/>
　幼則未能<lb/>
問士之子長曰能典謁矣㓜曰未能典謁也<lb/>
　疏曰亦謂他人問士之屬史謁請也典謁者主賔客<lb/>
<pb n="29b"/>
　告請之事士賤無臣子自典告也<lb/>
問庻人之子長曰能負薪矣幼曰未能負薪也<lb/>
　集説曰負薪者庻人力役之事長則能<lb/>
問國君之富數地以對山澤之所出<lb/>
　集説曰數地舉其土地之廣狹如百里七十里五十<lb/>
　里各言之也山澤所出如魚鹽蜃蛤金玉錫石之類<lb/>
　也<lb/>
問大夫之富曰有宰食力祭器衣服不假<lb/>
<pb n="30a"/>
　疏曰宰邑宰也有宰明有采地食力謂食下民賦稅<lb/>
　之力衣服祭服也<lb/>
問士之富以車數對<lb/>
　集説曰上士三命得賜車馬故問士富則以車數對<lb/>
　也<lb/>
問庻人之富數畜以對<lb/>
　集説曰庻人受田有定制惟畜牧之多寡在乎人故<lb/>
　數畜以對也<lb/>
<pb n="30b"/>
天子祭天地祭四方祭三川祭五祀歲徧諸侯方祀祭<lb/>
山川祭五祀歳徧大夫祭五祀嵗徧士祭其先<lb/>
　吕氏曰此章泛論祭祀之法冬日至祭天夏日至祭<lb/>
　地四時各祭其方以迎氣又各望祭其方之山川五<lb/>
　祀則春祭户夏祭竈季夏祭中霤秋祭門冬祭行此<lb/>
　所謂歳徧諸侯有國國必有方祭其所居之方而已<lb/>
　非所居之方及山川不在境内者皆不得祭故曰方<lb/>
　祀<lb/>
<pb n="31a"/>
凡祭有其廢之莫敢舉也有其舉之莫敢廢也非其所<lb/>
祭而祭之名曰滛祀滛祀無福<lb/>
　吕氏曰廢之莫敢舉如已毁之宗廟變置之社稷不<lb/>
　可復祀也舉之莫敢廢如已修之壇墠而輙毁已正<lb/>
　之昭穆而輙變也非所祭而祭之如法不得祭與不<lb/>
　當而祭之之者也魯立武宫立煬宫舉其廢也躋僖<lb/>
　公廢其舉也魯之郊禘與祀文王祀爰居祭所不當<lb/>
　祭也滛過也以過事神神弗享也故無福<lb/>
<pb n="31b"/>
天子以犧牲諸侯以肥牛大夫以索牛士以羊豕<lb/>
　註曰犧純毛也肥養於滌也索求得而用　疏曰此<lb/>
　謂天子大夫士也若諸侯大夫即用少牢士則用特<lb/>
　牲其䘮祭則大夫亦得用牛士亦用羊豕故雜記云<lb/>
　上大夫之虞也少牢卒哭成事祔皆大牢下大夫之<lb/>
　虞也特牲卒哭成事祔皆少牢是也<lb/>
支子不祭祭必告于宗子<lb/>
　疏曰支子庻子也祖禰廟在適子之家庻子賤不敢<lb/>
<pb n="32a"/>
　輙祭若宗子有疾不堪當祭則庻子代攝可也猶必<lb/>
　告于宗子然後祭　吕氏曰别子為祖繼别為宗百<lb/>
　世不遷者大宗也繼禰繼祖繼曾祖繼髙祖五世則<lb/>
　遷者小宗也宗子上繼祖禰族人兄弟皆宗之冠娶<lb/>
　妻必告死必赴况於祭乎所宗乎宗子者皆支子也<lb/>
　支子不敢祭也如諸侯不敢祖天子大夫不敢祖諸<lb/>
　侯尊者之祭非卑者所敢尸也故宗子為士庻子為<lb/>
　大夫以上牲祭於宗子之家祝曰孝子某為介子某<lb/>
<pb n="32b"/>
　薦其常事則支子雖貴可以用其禄而不敢專其事<lb/>
　宗子去在他國則支子攝主以祭其禮有殺<lb/>
凡祭宗廟之禮牛曰一元大武<lb/>
　集説曰此以下凡二十一物元頭也武足迹也牛肥<lb/>
　則迹大<lb/>
豕曰剛鬛<lb/>
　疏曰豕肥則鬛剛<lb/>
豚曰腯肥<lb/>
<pb n="33a"/>
　疏曰腯充滿貌<lb/>
羊曰柔毛<lb/>
　疏曰羊肥則毛細而柔弱<lb/>
雞曰翰音<lb/>
　疏曰翰長也雞肥則鳴聲長<lb/>
犬曰羮獻<lb/>
　集説曰犬肥則可為羮以獻凡煮肉皆謂之羮特牲<lb/>
　禮云羮餁穎考叔曰未嘗君之羮是也<lb/>
<pb n="33b"/>
雉曰疏趾<lb/>
　疏曰趾足也雉肥則兩足開張趾相去疏也<lb/>
兔曰明視<lb/>
　疏曰兎肥則目開而視明<lb/>
脯曰尹祭<lb/>
　集説曰尹正也脯欲旉割方正<lb/>
稾魚曰啇祭<lb/>
　集説曰稾乾也啇度也啇度其燥度之宜<lb/>
<pb n="34a"/>
鮮魚曰脡祭<lb/>
　集説曰脡直也魚之鮮不餒敗則挺然而直<lb/>
水曰清滌<lb/>
　集説曰水𤣥酒也水可溉濯故曰清滌<lb/>
酒曰清酌<lb/>
　集説曰古之酒醴皆有清有糟未泲者為糟既泲者<lb/>
　者為清也<lb/>
黍曰薌合<lb/>
<pb n="34b"/>
　疏曰夫穀秫者曰黍秫既軟而相合氣息又香故曰<lb/>
　薌合<lb/>
粱曰薌萁<lb/>
　集説曰粱穀之強者其莖葉亦香故曰薌萁<lb/>
稷曰明粢<lb/>
　集説曰稷粟也明則足以交神祭祀之飯謂之粢盛<lb/>
稻曰嘉蔬<lb/>
　註曰稻菰蔬之屬<lb/>
<pb n="35a"/>
韭曰豐本<lb/>
　集説曰其根本豐盛也<lb/>
鹽曰鹹鹺<lb/>
　註曰大鹹曰鹺今河東云<lb/>
玉曰嘉玉<lb/>
　集説曰無瑕之玉也<lb/>
幣曰量幣<lb/>
　集説曰中廣狹長短之度也　疏曰此等諸號若一<lb/>
<pb n="35b"/>
　祭並有則舉其大者或惟有犬雞惟有魚兎則各有<lb/>
　其號故經備載其名<lb/>
天子死曰崩諸侯曰薨大夫曰卒士曰不禄庻人曰死<lb/>
在牀曰尸在棺曰柩羽鳥曰降四足曰漬死冦曰兵<lb/>
　註曰自上顚壊曰崩薨顚壊之聲　疏曰卒畢竟也<lb/>
　士禄以代耕不禄不終其禄也死者澌也消盡無餘<lb/>
　之謂尸陳也古人病困氣未絶之時下置在地氣絶<lb/>
　之後更還牀上所以如此者凡人初生在地病将死<lb/>
<pb n="36a"/>
　故下復其初生冀得脫死重生也若其不生復反本<lb/>
　床既未殯殮陳列在床故曰尸也　吕氏曰柩究也<lb/>
　三日不生歛之在棺死事究竟於此也羽鳥飛翔之<lb/>
　物降而下則死矣獸能動之物腐則則死矣漬謂其<lb/>
　體腐敗漸漬也兵者死於冦難之稱也<lb/>
祭王父曰皇祖考王母曰皇祖妣父曰皇考母曰皇妣<lb/>
夫曰皇辟<lb/>
　集説曰曰皇曰王皆以君之稱尊之也考成妣嫓辟<lb/>
<pb n="36b"/>
　法也妻所法式也為之宗廟以鬼享之不得不異其<lb/>
　稱謂也<lb/>
生曰父曰母曰妻死曰考曰妣曰嬪壽考曰卒短折曰<lb/>
不禄<lb/>
　集説曰嬪者婦人之美稱嬪猶賓也夫所賓敬也短<lb/>
　折夭横而死也此言卒與不禄與上文大夫士之稱<lb/>
　同者疏云此並是有德未經仕而死者之稱也老而<lb/>
　死者從大夫之稱少而死者則從士之稱<lb/>
<pb n="37a"/>
天子視不上於袷不下於帶國君綏視大夫衡視士視<lb/>
五歩<lb/>
　集説曰天子視謂視天子也袷朝服祭服之曲領也<lb/>
　綏頺下之貌視國君者自不得平看於靣當視其面<lb/>
　之下袷之上也衡平也大夫之臣視大夫平看其面<lb/>
　也士視五歩者若視大夫以上惟直瞻上下並不得<lb/>
　旁視士之屬吏視士亦不得髙面下帶而得旁視左<lb/>
　右五歩之間也<lb/>
<pb n="37b"/>
凡視上於面則敖下於帶則憂傾則姦<lb/>
　吕氏曰上於面者其氣驕知其不能以下人矣下於<lb/>
　帶者其神奪知其憂在乎心矣視流則容側必有不<lb/>
　正之心存乎胸中矣此君子之所以愼也<lb/>
君命大夫與士肄在官言官在府在府在庫言庫在朝<lb/>
言朝<lb/>
　集説曰人君有命令則大夫士相與肄習之其事或<lb/>
　在官或在府或在庫或在朝隨其所在而謀議之注<lb/>
<pb n="38a"/>
　云官謂版圗文書之處府謂寶藏貨賄之處也庫謂<lb/>
　車馬甲兵之處也朝謂君臣謀政事之處也<lb/>
朝言不及犬馬<lb/>
　集説曰犬馬㣲賤不當言之於朝<lb/>
輟朝而顧不有異事必有異慮故輟朝而顧君子謂之<lb/>
固<lb/>
　疏曰臣於朝矜荘儼恪視不流目若忽止朝而廻顧<lb/>
　此若非見異事則心有異慮也固謂鄙野不逹於禮<lb/>
<pb n="38b"/>
　也<lb/>
在朝言禮問禮對以禮<lb/>
　集説曰朝廷之上凡所當言者皆禮也一問一對必<lb/>
　稽於禮孔子在宗廟朝廷便便言唯謹爾盡此道也<lb/>
大饗不問卜不饒富<lb/>
　吕氐曰冬至祀天夏至祀地日月素定故不問卜至<lb/>
　敬不壇掃地而祭牲用犢酌用陶匏席用藁秸視天<lb/>
　下之物無以稱其德以少為貴焉故不饒富<lb/>
<pb n="39a"/>
凡摯天子鬯諸侯圭卿羔大夫鴈士雉庻人之摯匹童<lb/>
子委摯而退野外軍中無摯以纓拾矢可也<lb/>
　集説曰摯與䞇同執物以為相見之禮也鬯醸秬黍<lb/>
　為酒曰秬鬯和以欎金之草則曰欎鬯不以欎和則<lb/>
　直謂之鬯言其芬香條暢於上下也天子無客禮而<lb/>
　言摯者用以禮見於神而已圭命圭也公桓圭侯信<lb/>
　圭伯躬圭子糓璧男蒲璧此不言璧略也羔取其羣<lb/>
　而不失類且潔素也鴈取其知時且飛有行列也雉<lb/>
<pb n="39b"/>
　取其性之耿介且文飾也匹讀為鶩野鴨曰鳬家鴨<lb/>
　曰鶩不能飛騰如庻人之終守耕稼也童子不敢與<lb/>
　成人為禮或見師友而執贄則奠委於地而自退避之<lb/>
　也疏云童子之贄悉用束脩也纓馬之繁纓即馬鞅<lb/>
　也拾射韝也矢箭也或野外或軍中隨所有用之也<lb/>
婦人之摯椇榛脯脩枣栗<lb/>
　集説曰椇形似珊瑚味甜美一名石李榛似粟而小<lb/>
　脯即今之脯也脩用肉煅治加薑桂乾之脯形方正<lb/>
<pb n="40a"/>
　脩形稍長并棗栗六物婦初見舅姑以此為贄也左<lb/>
　傳女贄不過榛栗棗脩以告䖍也<lb/>
納女於天子曰備百姓於國君曰備酒漿於大夫曰備<lb/>
埽灑<lb/>
　吕氏曰天子妾媵有百不敢以伉儷自期願備妾媵<lb/>
　之數而已自卑之辭也<lb/>
　<lb/>
　<lb/>
<pb n="40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記述註卷二<lb/>
</p>
<p>
</p>
  </div>
</body>
</text>
</TEI>
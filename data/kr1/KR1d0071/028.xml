<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷二十八</head> <lb/>
    <p>
<pb n="1a"/>
欽定四庫全書<lb/>
　禮記述註卷二十八<lb/>
　　　　　　　　　　　安溪　李光坡　撰<lb/>
　　射義第四十六<lb/>
　　　疏曰射之所起起自黄帝故繋辭黄帝以下九<lb/>
　　　章云弦木為弧剡木為矢又世本云揮作弓夷<lb/>
　　　牟作矢註云二人黄帝臣虞書云侯以明之夏<lb/>
　　　殷無文周則具矣<lb/>
<pb n="1b"/>
古者諸侯之射也必先行燕禮卿大夫士之射也必先<lb/>
行鄉飲酒之禮故燕禮者所以明君臣之義也鄉飲酒<lb/>
之禮者所以明長幼之序也<lb/>
　熊氏曰諸侯之射盖將祭而射以擇臣也卿大夫士<lb/>
　之射盖州長春秋以禮會民而射於序也明君臣之<lb/>
　義臣拜君賜君答臣拜也明長幼之序坐立有序爼<lb/>
　豆有數也<lb/>
故射者進退周旋必中禮内志正外體直然後持弓矢<lb/>
<pb n="2a"/>
審固持弓矢審固然後可以言中此可以觀德行矣<lb/>
　註曰内正外直習於禮樂有德行者也正鵠之名出<lb/>
　自此也　疏曰賓射之的謂正正者正也欲明射者<lb/>
　内志湏正正亦鳥名齊魯之間名題肩為正大射之<lb/>
　質謂鵠鵠者直也欲使射者外體之直　熊氏曰中<lb/>
　禮則禮以凝慮而志正禮以肅容而體直志正則持<lb/>
　弓矢詳審體直則持弓矢強固審則巧固則力巧力<lb/>
　全而可以中矣此不可以觀德行乎<lb/>
<pb n="2b"/>
其節天子以騶虞為節諸侯以貍首為節卿大夫以采<lb/>
蘋為節士以采蘩為節騶虞者樂官備也貍首者樂會<lb/>
時也采蘋者樂循法也采蘩者樂不失職也是故天子<lb/>
以備官為節諸侯以時會天子為節卿大夫以循法為<lb/>
節士以不失職為節故明乎其節之志以不失其事則<lb/>
功成而德行立德行立則無暴亂之禍矣功成則國安<lb/>
故曰射者所以觀盛德也<lb/>
　註曰騶虞采蘋采蘩今詩篇名貍首逸下云曽孫侯<lb/>
<pb n="3a"/>
　氏是也樂官備者謂騶虞曰壹發五豝喻得賢者多<lb/>
　也于嗟乎騶虞嘆仁人也樂會時者謂貍首曰小大<lb/>
　莫處御于君所樂循法者謂采蘋曰于以采蘋南澗<lb/>
　之濱循澗以采蘋喻循法度以成君事也樂不失職<lb/>
　者謂采蘩曰被之童童夙夜在公　疏曰射人云騶<lb/>
　虞九節貍首七節采蘋采蘩皆五節五節歌五終四<lb/>
　節四拾其一節先以聽也若然則九節者五節先以<lb/>
　聽七節者三節先以聽皆以四節應乗矢拾發也<lb/>
<pb n="3b"/>
是故古者天子以射選諸侯卿大夫士射者男子之事<lb/>
也因而餙之以禮樂也故事之盡禮樂而可數為以立<lb/>
德行者莫若射故聖王務焉<lb/>
　註曰選士者先攷德行乃後决之於射男子生而有<lb/>
　射事長學禮樂以飾之　疏曰諸侯雖繼世而立卿<lb/>
　大夫有功乃升非專以射而選也但旣為諸侯卿大<lb/>
　夫又考其德行更以射辨其材藝之髙下非謂直以<lb/>
　射選補始用之也射者男子之事謂生有懸弧之義<lb/>
<pb n="4a"/>
　也<lb/>
是故古者天子之制諸侯歳獻貢士於天子天子試之<lb/>
於射宫其容體比於禮其節比於樂而中多者得與於<lb/>
祭其容體不比於禮其節不比於樂而中少者不得與<lb/>
於祭數與於祭而君有慶數不與於祭而君有讓數有<lb/>
慶而益地數有讓而削地故曰射者射為諸侯也是以<lb/>
諸侯君臣盡志於射以習禮樂夫君臣習禮樂而以流<lb/>
亡者未之有也<lb/>
<pb n="4b"/>
　註曰嵗獻獻國事之書及計偕物也三嵗而貢士舊<lb/>
　説大國三人次國二人小國一人　疏曰註以經貢<lb/>
　士係嵗獻之下恐每嵗貢士故云三嵗也知三嵗者<lb/>
　書傳云古者諸侯之於天子也三年一貢士一適謂<lb/>
　之好德再適謂之賢賢三適謂之有功一不適謂之<lb/>
　過再不適謂之傲三不適謂之誣<lb/>
故詩曰曽孫侯氏四正具舉大夫君子凡以庻士小大<lb/>
莫處御于君所以燕以射則燕則譽言君臣相與盡志<lb/>
<pb n="5a"/>
於射以習禮樂則安則譽也是以天子制之而諸侯務<lb/>
焉此天子之所以養諸侯而兵不用諸侯自為正之具<lb/>
也<lb/>
　註曰此曽孫之詩諸侯之射節也四正正爵四行也<lb/>
　四行者獻賓獻公獻卿獻大夫乃後樂作而射也莫<lb/>
　處無安居其官次者也御猶侍也以燕以射先行燕<lb/>
　禮乃射也則燕則譽言國安則有名譽　疏曰曽孫<lb/>
　侯氏者此侯出於王是王之曽孫也若左傳曽孫蒯<lb/>
<pb n="5b"/>
　聵之類大射禮獻大夫之後乃後工入樂作而後射<lb/>
　若燕射則説屨升堂坐之後乃射矣故燕禮説屨升<lb/>
　堂獻士畢若射則大射正為司射如鄉射之禮是也<lb/>
孔子射於矍相之圃盖觀者如堵牆射至於司馬使子<lb/>
路執弓矢出延射曰賁軍之將亡國之大夫與為人後<lb/>
者不入其餘皆入盖去者半入者半<lb/>
　集説曰矍相地名如堵牆言圍繞而觀者衆也鄉飲<lb/>
　之禮將旅酬使相者一人為司正至將射則轉司正<lb/>
<pb n="6a"/>
　為司馬故云射至於司馬也延進也誓衆選賢而進<lb/>
　其來觀欲射之人也賁與僨同覆敗也亡國亡其君<lb/>
　之國也與為人後言人有死而無子者則宗族旣為<lb/>
　之立後矣此人復求為之後也賁軍之將無勇亡國<lb/>
　之臣不忠求為人後者忘親而貪利此三等人皆在<lb/>
　所當棄故不使之入其餘則皆可與之進也<lb/>
又使公罔之裘序㸃揚觶而語公罔之裘揚觶而語曰<lb/>
幼壯孝弟耆耋好禮不從流俗修身以俟死者不在此<lb/>
<pb n="6b"/>
位也盖去者半處者半<lb/>
　集説曰公罔姓裘名之語助也序姓㸃名也揚舉也<lb/>
　射畢又使主人之贊者二人舉觶於賓與大夫儀禮<lb/>
　云古者於旅也語故裘舉觶曰幼壯而盡孝弟之道<lb/>
　老耄而守好禮之心不與流俗同其頺靡而守死善<lb/>
　道者不言今此衆人之中有此上諸行否若有當在<lb/>
　此賓位也於是先時之入者又半去矣<lb/>
序㸃又揚觶而語曰好學不倦好禮不變旄期稱道不<lb/>
<pb n="7a"/>
亂者不在此位也盖㢙有存者<lb/>
　疏曰觀者旣多庭中不容故子路出延之入乃比耦<lb/>
　以初門外未入未有賓主之禮故誓惡者令其不入<lb/>
　射事旣了衆賓皆在賓位主人以禮接之不復斥言<lb/>
　其惡故此但簡其善公罔簡而尚疏序㸃簡而轉詳<lb/>
　旄期之老不是能射得云在位者此極老之人本來<lb/>
　觀禮雖不能射與在射中故知旅酬之時其人猶在<lb/>
　也　集説曰八十九十曰旄百年曰期年雖高而言<lb/>
<pb n="7b"/>
　道無所違誤故云稱道不亂也㢙有存者盖去者多<lb/>
　而留者寡矣　坡謂此記似未敢信夫如堵牆則多<lb/>
　人矣子路所延尚在常情之中若公罔之裘所言則<lb/>
　賢者以上矣尚有四分之一乎然猶曰得於生質成<lb/>
　於風俗時或有之至序㸃所云則資學皆純幾於大<lb/>
　賢矣尚㢙有存乎無乃夸與<lb/>
射之為言者繹也或曰舍也繹者各繹已之志也故心<lb/>
平體正持弓矢審固持弓矢審固則射中矣故曰為人<lb/>
<pb n="8a"/>
父者以為父鵠為人子者以為子鵠為人君者以為君<lb/>
鵠為人臣者以為臣鵠故射者各射己之鵠故天子之<lb/>
大射謂之射侯射侯者射為諸侯也射中則得為諸侯<lb/>
射不中則不得為諸侯<lb/>
　註曰大射將祭擇士之射也以為某鵠者將射還視<lb/>
　侯中之時意曰此鵠乃為某之鵠吾中之則成人不<lb/>
　中之則不成人也得為諸侯謂有慶也不得為諸侯<lb/>
　謂有讓也　疏曰大射則皮侯賓射正侯燕射獸侯<lb/>
<pb n="8b"/>
　惟大射有鵠此據大射而知各射己之鵠者謂衆射<lb/>
　之人雖共射一鵠各射己之所主之鵠也皮侯者鄭<lb/>
　註司裘云侯者其所射也以虎熊豹麋之皮餙其側<lb/>
　又方制其皮以為凖謂之鵠著於侯中鵠者取名於<lb/>
　鳱鵠鳱鵠小鳥而難中是以中之為雋　集説曰繹<lb/>
　己之志者各尋其理之所在也射己之鵠者各中其<lb/>
　道之當然也舍止也道之所止如君止於仁父止於<lb/>
　慈之類<lb/>
<pb n="9a"/>
天子將祭必先習射於澤澤者所以擇士也已射於澤<lb/>
而后射於射宫射中者得與於祭不中者不得與於祭<lb/>
不得與於祭者有讓削以地得與於祭者有慶益以地<lb/>
進爵絀地是也<lb/>
　註曰澤宫名也士謂諸侯朝者諸臣及所貢士也皆<lb/>
　先令習射於澤已乃射於射宫課中否也諸侯有慶<lb/>
　者先進爵有讓者先削地　疏曰前經明諸侯貢士<lb/>
　之制故賞罰所貢之君此經論人君將祭擇士賞罰<lb/>
<pb n="9b"/>
　其士之身澤所在無文盖於寛閒之處近水澤而為<lb/>
　之也澤不射侯但試武而已故司弓矢云澤其射椹<lb/>
　質之弓矢鄭註云樹椹以為射正射甲與椹試弓習<lb/>
　武也進爵絀地者進則爵輕於地故先進爵而後益<lb/>
　以地也退則地輕於爵故先削地而後絀爵也<lb/>
故男子生桑弧蓬矢六以射天地四方天地四方者男<lb/>
子之所有事也故必先有志於其所有事然後敢用穀<lb/>
也飯食之謂也<lb/>
<pb n="10a"/>
　集説曰宇宙内事皆已分内事此男子之志也人臣<lb/>
　所以先畫職事而後敢食君禄者正以始主之時先<lb/>
　射天地四方而後使其母食之也故曰飯食之謂也<lb/>
　飯食食子也<lb/>
射者仁之道也射求正諸己已正而后發發而不中則<lb/>
不怨勝已者反求詣己而已矣<lb/>
　集説曰為仁由已射之中否亦由巳非他人所能與<lb/>
　也故不怨勝已者而惟反求諸其身<lb/>
<pb n="10b"/>
孔子曰君子無所争必也射乎揖讓而升下而飲其争<lb/>
也君子<lb/>
　朱子曰揖讓而升者大射之禮耦進三揖而後升堂<lb/>
　也下而飲謂射畢揖降以俟衆耦皆降勝者乃揖不<lb/>
　勝者升取觶立飲也言君子㳟遜不與人争惟於射<lb/>
　而後有争然其争也雍容揖遜乃如此則其争也君<lb/>
　子而非若小人之争矣<lb/>
孔子曰射者何以射何以聽循聲而發發而不失正鵠<lb/>
<pb n="11a"/>
者其唯腎者乎若夫不肖之人則彼將安能以中詩云<lb/>
發彼有的以祈爾爵祈求也求中以辭爵也酒者所以<lb/>
養老也所以養病也求中以辭爵者辭養也<lb/>
　集説曰郊特牲孔于曰射之以樂也何以聽何以射<lb/>
　謂射者何以能不失射之容節而又能聽樂之音節<lb/>
　乎何以能聽樂之音節而使射之容與樂之節相應<lb/>
　乎言其難而羙之也循聲而發謂射者依循樂聲而<lb/>
　發矢也畫布曰正棲皮曰鵠賢者持弓矢審固故能<lb/>
<pb n="11b"/>
　中的不肖者不能也詩小雅賓之初筵發猶射也爵<lb/>
　謂罰酒之爵中則免於罰故云求中以辭爵也酒所<lb/>
　以養老病今求免於爵者以已非老者病者不敢當<lb/>
　其養禮耳此讓道也<lb/>
　　燕義第四十七<lb/>
　　　疏曰鄭云名燕義者以記君與臣燕飲之禮上<lb/>
　　　下相報之義案儀禮目録云諸侯無事若卿大<lb/>
　　　夫有勤勞之功與羣臣燕飲以樂之<lb/>
<pb n="12a"/>
古者周天子之官有庻子官庻子官職諸侯卿大夫士<lb/>
之庻子之卒掌其戒令與其教治别其等正其位國有<lb/>
大事則率國子而致於大子唯所用之若有甲兵之事<lb/>
則授之以車甲合其卒伍置其有司以軍法治之司馬<lb/>
弗正凡國之政事國子存㳺卒使之修德學道春合諸<lb/>
學秋合諸射以考其藝而進退之<lb/>
　疏曰此篇皆明燕飲之義但燕飲之禮有庻子官故<lb/>
　方説燕禮之初先陳庻子之事此云諸侯卿大夫士<lb/>
<pb n="12b"/>
　之庻子是其適子也庻衆也以其適子衆多故縂謂<lb/>
　之庻子非適子庻弟而稱庻子也必知適子者以其<lb/>
　云倅是副貳於父之言　集説曰庻子即夏官諸子<lb/>
　職也下大夫二人掌其戒令以下皆周禮文卒讀為<lb/>
　倅副貳也此官專主諸侯以下衆庻之子副倅於父<lb/>
　之事戒令謂任之征役也教治謂修德學道也别其<lb/>
　等者分别其貴賤也此屬皆未命以父之爵為上下<lb/>
　也正其位者朝廷之位尚爵學校之位尚齒也大事<lb/>
<pb n="13a"/>
　謂大祭祀大䘮紀大賓客大燕享之類也唯所用之<lb/>
　唯太子之所役使也百人為卒五人為伍有司統領<lb/>
　卒伍者也司馬弗征者以其統屬於太子故司馬不<lb/>
　得而征役之也凡國之政事非上文所言大事也㳺<lb/>
　卒倅之未仕者也此既小事乃民庻所為不使國子<lb/>
　之未仕者為之盖欲存之使修德學道以成其材也<lb/>
　故春則合聚之於大學秋則合聚之於射宫考藝而<lb/>
　為之進退焉　坡謂周禮諸子乃下大夫王朝之庻<lb/>
<pb n="13b"/>
　子也儀禮燕禮獻之在士舉旅之下與内小臣等侯<lb/>
　國之庻子也此記引諸子職文而下云士舉旅行酬<lb/>
　而後獻庻子並不參詳王朝侯國之異即註疏亦畧<lb/>
　焉案司冦朝大夫每國有庻子都則每都有庻子在<lb/>
　府史之下疏云是官長所自除辟者意此燕禮庻子<lb/>
　即指此等庻子也職掌同於諸子而品秩則異學者<lb/>
　詳之<lb/>
諸侯燕禮之義君立阼階之東南南鄉爾卿大夫皆少<lb/>
<pb n="14a"/>
進定位也君席阼階之上居主位也君獨升立席上西<lb/>
面特立莫敢適之義也<lb/>
　集説曰爾與邇同南鄉爾卿句絶大夫皆少進句絶<lb/>
　少進稍前也定位者定諸臣之位也適讀為敵自此<lb/>
　以下皆記者舉儀禮正文而釋其義也<lb/>
設賓主飲酒之禮也使宰夫為獻主臣莫敢與君亢禮<lb/>
也不以公卿為賓而以大夫為賓為疑也明嫌之義也<lb/>
賓入中庭君降一等而揖之禮之也<lb/>
<pb n="14b"/>
　疏曰以公卿為賓疑其敵君為其嫌疑所以使大夫<lb/>
　為賓明其逺嫌之義也　集説曰獻主代主人舉爵<lb/>
　獻賓也君尊臣不敢抗行賓主之禮宰夫主膳食之<lb/>
　官也卑故抗禮無嫌記曰與卿燕則大夫為賓謂與<lb/>
　本國之臣燕則然若鄰國之臣則以上介為賓也公<lb/>
　孤也上公之國得置孤一人公卿之尊次於君復以<lb/>
　之為賓則疑於尊卑無辨且嫌於偪上也大夫位卑<lb/>
　雖暫尊之為賓無所嫌疑也<lb/>
<pb n="15a"/>
君舉旅於賓及君所賜爵皆降再拜稽首升成拜明臣<lb/>
禮也君答拜之禮無不答明君上之禮也臣下竭力盡<lb/>
能以立功於國君必報之以爵禄故臣下皆務竭力盡<lb/>
能以立功是以國安而君寕禮無不答言上之不虚取<lb/>
於下也上必明正道以道民民道之而有功然後取其<lb/>
什一故上用足而下不匱也是以上下和親而不相怨<lb/>
也和寧禮之用也此君臣上下之大義也故曰燕禮者<lb/>
所以明君臣之義也<lb/>
<pb n="15b"/>
　集説曰先是宰夫代主人行爵酬賓之後君命下大<lb/>
　夫二人媵爵公取此媵爵以酬賓賓以旅酬於西階<lb/>
　上旅序也以次序勸卿大夫飲酒也此之謂君舉旅<lb/>
　於賓也此二者皆降西階下再拜稽首公命小臣辭<lb/>
　則升而成拜謂復再拜稽首也先時以君辭之於禮<lb/>
　未成故云成拜也　楊氏曰案公取媵爵以酬賓此<lb/>
　别是一禮與尋常酬賓不同此所謂公為賓舉旅也<lb/>
　燕禮君使宰夫為獻主以臣莫敢與君抗禮也今公<lb/>
<pb n="16a"/>
　舉觶於西階之上以酬賓可乎盖君臣之際其分甚<lb/>
　嚴其情甚親使宰夫為獻主所以嚴君臣之分今舉<lb/>
　觶以酬賓賓西階下拜小臣辭升成拜公奠觶答再<lb/>
　拜公卒觶賓下拜公答再拜畧去勢分極其謙卑所<lb/>
　以通君臣之情也註云不言君酬賓於西階上及君<lb/>
　反位尊君空其文也此又所以嚴君臣之分也　坡<lb/>
　謂自舉旅於賓後為卿舉旅為大夫舉旅為士舉旅<lb/>
　皆云公又行一爵唯公所賜此之謂君所賜爵也受<lb/>
<pb n="16b"/>
　者皆如賓受降拜升成之禮註疏未明<lb/>
席小卿次上卿大夫次小卿士庻子以次就位於下獻<lb/>
君君舉旅行酬而后獻卿卿舉旅行酬而后獻大夫大<lb/>
夫舉旅行酬而后獻士士舉旅行酬而后獻庻子爼豆<lb/>
牲體薦羞皆有等差所以明貴賤也<lb/>
　集説曰設席之位上卿在賓席之東小卿在賓席之<lb/>
　西皆是南面東上而遥相次此所謂小卿次上卿也<lb/>
　大夫在小卿之西是大夫次小卿也士受獻於西階<lb/>
<pb n="17a"/>
　之上退立於阼階下西面北上庻子受獻於阼階上<lb/>
　亦退立于阼階下庻子次於士是士庻子以次就位<lb/>
　於下也獻君者主人酌以獻也公取媵爵以酬賓賓<lb/>
　以旅酬於西階上此所謂獻君君舉旅行酬也而后<lb/>
　獻卿者亦主人獻之也公又行一爵亦媵者之爵也<lb/>
　若卿若賓惟公所酬卿亦以旅於西階之上禮亦如<lb/>
　初此亦是君舉旅而言卿舉者盖君為卿舉耳下言<lb/>
　大夫舉旅士舉旅其義同而后獻大夫亦主人之獻<lb/>
<pb n="17b"/>
　也公又舉奠觶以賜是為大夫舉旅也主人獻士公<lb/>
　復賜之是為士舉旅也公舉旅之禮止於士不及庻<lb/>
　子矣而后獻庻子者主人獻之於阼階之上也牲狗<lb/>
　也公及卿大夫士等牲體薦羞之等差燕禮不載<lb/>
　　聘義第四十八<lb/>
　　　呂氏曰天子之與諸侯諸侯之與鄰國皆有朝<lb/>
　　　禮有聘禮朝則相見聘則相問也朝宗覲遇㑹<lb/>
　　　同皆朝也存頫省聘問皆聘也故聘禮有天子<lb/>
<pb n="18a"/>
　　　所以撫諸侯者大行人嵗徧存三嵗徧頫五嵗<lb/>
　　　徧省是也有諸侯所以事天子者大宗伯時<lb/>
　　　聘曰問殷頫曰視是也有鄰國交修其好者<lb/>
　　　大行人諸侯之邦交嵗相問殷相聘是也儀<lb/>
　　　禮所載鄰國交聘之禮也聘義者釋聘禮之<lb/>
　　　義<lb/>
聘禮上公七介侯伯五介子男三介所以明貴賤也<lb/>
　集説曰此言卿出聘之介數上公七介者上公親行<lb/>
<pb n="18b"/>
　則介九人諸侯之卿禮下於君二等故七介也以下<lb/>
　放此　吕氏曰古者賓必有介介副也所以輔行斯<lb/>
　事致文於斯禮者也<lb/>
介紹而傳命君子於其所尊弗敢質敬之至也<lb/>
　集説曰紹繼也其位相承繼也先時上擯入受主君<lb/>
　之命出而傳與承擯承擯傳與末擯此是傳而下也<lb/>
　賓之末介受命於末擯而傳與次介次介傳與上介<lb/>
　上介傳與賓是傳而上也此所謂介紹而傳命也質<lb/>
<pb n="19a"/>
　正也於所尊者不敢正自相當故以介傳命敬之至<lb/>
　也賓在大門外西北面介自南向北為序主君在内<lb/>
　迎擯者出大門自北向南為序<lb/>
三讓而后傳命三讓而后入廟門三揖而后至階三讓<lb/>
而后升所以致尊讓也<lb/>
　疏曰三讓而后傳命者謂賓在大門外見主人陳擯<lb/>
　以大客之禮待己己不敢當三度辭讓主人不許乃<lb/>
　後傳聘賓之命也三讓而後入廟門者謂賓既傳命<lb/>
<pb n="19b"/>
　之後主君延賓而入至廟將欲廟受賓不敢當之故<lb/>
　三讓而后入主君在東賓差退在西相向三讓乃入<lb/>
　廟門也三揖而后至階者初入廟門一揖也當階北<lb/>
　面又揖二揖也當碑又揖三揖也三讓而后升者謂<lb/>
　主君揖賓至階主君讓賓升賓讓主君如此者三主<lb/>
　君乃先升賓乃升也<lb/>
君使士迎於竟大夫郊勞君親拜迎於大門之内而廟<lb/>
受北面拜貺拜君命之辱所以致敬也敬讓也者君子<lb/>
<pb n="20a"/>
之所以相接也故諸侯相接以敬讓則不相侵陵<lb/>
　註曰貺賜也賓致命公當楣再拜聘君之恩惠辱命<lb/>
　來聘者也　疏曰聘禮賓及竟君使士請事賓至於<lb/>
　近郊君使下大夫請行又使卿用束帛勞此大夫郊<lb/>
　勞者即卿也<lb/>
卿為上擯大夫為承擯士為紹擯君親禮賓賓私面私<lb/>
覿致饔餼還圭璋賄贈饗食燕所以明賓客君臣之義<lb/>
也<lb/>
<pb n="20b"/>
　集説曰卿主國之卿也承擯者承副上賓也紹擯者<lb/>
　繼續承擯也主君公也則擯五人侯伯則四人子男<lb/>
　則三人若五人則士為紹擯者三人四人則士二人<lb/>
　三人則士一人賓行聘事畢主國君親執醴以禮賓<lb/>
　是君親禮賓也私面謂私以己禮物面見主國之卿<lb/>
　大夫也私覿私以己禮物覿見主國之君也牲殺者<lb/>
　曰饔生者曰餼致饔餼者聘覿皆畢賓介就舘主君<lb/>
　使卿致饔餼之禮於賓也還圭璋者賓來時執以為<lb/>
<pb n="21a"/>
　信主君旣受之矣今將去君使卿送至賓舘以還之<lb/>
　也還玉畢加以賄贈之禮經云賄用束紡紡今之綃<lb/>
　也饗禮食禮皆在朝燕禮在寢一食再饗燕無常數<lb/>
　　呂氏曰大宗伯朝覲會同則為上相相即擯也入<lb/>
　詔禮曰相出接賓曰擯宗伯卿也故曰卿為上擯小<lb/>
　行人諸侯入王則為承而擯行人大夫也故曰大夫<lb/>
　為承擯士職卑承官之乏以繼擯之事故曰士為紹<lb/>
　擯也使臣之義則致其君臣之敬於所聘之君主君<lb/>
<pb n="21b"/>
　之義則致其賓主之敬於來聘之臣也<lb/>
故天子制諸侯比年小聘三年大聘相厲以禮使者聘<lb/>
而誤主君弗親饗食也所以愧厲之也諸侯相厲以禮<lb/>
則外不相侵内不相陵此天子之所以養諸侯兵不用<lb/>
而諸侯自為正之具也<lb/>
　集説曰天子制諸侯者天子制此禮而使諸侯行之<lb/>
　也比年每嵗也小聘使大夫大聘使卿誤謂禮節錯<lb/>
　誤也<lb/>
<pb n="22a"/>
以圭璋聘重禮也已聘而還圭璋此輕財而重禮之義<lb/>
也諸侯相厲以輕財重禮則民作讓矣<lb/>
　集説曰聘使之行禮於君則用圭於夫人則用璋其<lb/>
　行享禮於君則束帛加璧於夫人則琮享猶獻也及<lb/>
　禮畢則還其圭璋者以圭璋是行禮之器故重之而<lb/>
　不敢受也璧琮與幣皆財也財在所輕故受而不還<lb/>
　故曰此輕財而重禮之義也<lb/>
主國待客出入三積餼客於舍五牢之具陳於内米三<lb/>
<pb n="22b"/>
十車禾三十車芻薪倍禾皆陳於外乘禽日五雙羣介<lb/>
皆有餼牢壹食再饗燕與時賜無數所以厚重禮也古<lb/>
之用財者不能均如此然而用財如此其厚者言盡之<lb/>
於禮也盡之於禮則内君臣不相陵而外不相侵故天<lb/>
子制之而諸侯務焉爾<lb/>
　集説曰出既行也入始至也積謂饋之牢禮米禾芻<lb/>
　薪之屬其來與去皆三饋之積故云出入三積也餼<lb/>
　客於舍謂致饔餼於賓之舘舍也三牲備為一牢五<lb/>
<pb n="23a"/>
　牢之具陳於内謂飪一牢在賓館西階腥二牢在賓<lb/>
　館東階餼二牢在賓館門内之西也禾藁實并刈者<lb/>
　也米車設於門東禾車設於門西倍禾倍其數也周禮<lb/>
　掌客註云薪從米芻從禾疏云薪以炊爨故從米芻以食<lb/>
　馬故從禾此四物皆在門外乗禽乘行羣匹之禽鴈<lb/>
　鶩之屬也掌客云凡禮賓客國新殺禮凶荒殺禮札<lb/>
　喪殺禮禍烖殺禮在野在外殺禮故曰古之用財者<lb/>
　不能均如此言不能悉皆均平常能如此之厚也然<lb/>
<pb n="23b"/>
　而於聘禮則用財如此之厚者是欲極盡之於禮也<lb/>
　然云盡則用財雖厚盡禮而止不敢加羙以没禮故<lb/>
　内不相陵外不相侵皆為有禮以制之故也<lb/>
聘射之禮至大禮也質明而始行事日幾中而后禮成<lb/>
非強有力者弗能行也故強有力者將以行禮也酒清<lb/>
人渴而不敢飲也肉乾人饑而不敢食也日莫人倦齊<lb/>
莊正齊而不敢解惰以成禮節以正君臣以親父子以<lb/>
和長幼此衆人之所難而君子行之故謂之有行有行<lb/>
<pb n="24a"/>
之謂有義有義之謂勇敢故所貴於勇敢者貴其能以<lb/>
立義也所貴於立義者貴其有行也所貴於有行者貴<lb/>
其行禮也故所貴於勇敢者貴其敢行禮義也故勇敢<lb/>
強有力者天下無事則用之於禮義天下有事則用之<lb/>
於戰勝用之於戰勝則無敵用之於禮義則順治外無<lb/>
敵内順治此之謂盛德故聖王之貴勇敢強有力如此<lb/>
也勇敢強有力而不用之於禮義戰勝而用之於争鬭<lb/>
則謂之亂人刑罰行於國所誅者亂人也如此則民順<lb/>
<pb n="24b"/>
治而國安也<lb/>
　呂氏曰節文之多惟聘射之禮為然故曰至大禮也<lb/>
　齊莊以心言正齊以容言君臣父子長幼之義皆形<lb/>
　見於節文之中人之所難我之所安人之所懈我之<lb/>
　所敬故能行之者君子也君子自養其強力勇敢之<lb/>
　氣一用之於義禮戰勝而教化行矣此國之所以安<lb/>
　也射禮諸侯之射必先行燕禮卿大夫士之射必先<lb/>
　行鄉飲酒之禮酬獻之節極為繁縟故有酒清肉乾<lb/>
<pb n="25a"/>
　而不敢飲食者若聘禮則受聘受享請覿然後酌醴<lb/>
　禮賓無酒清肉乾之事特以節文之繁與射禮等皆<lb/>
　至日幾中而後禮成故與射禮兼言之也　坡謂疏<lb/>
　云鄉射先行鄉飲酒禮有齒於父族之事故云以親<lb/>
　父子以和長幼案聘禮有賜饔而筮尸祭之盼肉及<lb/>
　廋車亦親父子和長幼之事也<lb/>
子貢問於孔子曰敢問君子貴玉而賤䃉者何也為玉<lb/>
之寡而䃉之多與孔子曰非為䃉之多故賤之也玉之<lb/>
<pb n="25b"/>
寡故貴之也夫昔者君子比德於玉焉温潤而澤仁也<lb/>
縝宻以栗知也亷而不劌義也垂之如隊禮也叩之其<lb/>
聲清越以長其終詘然樂也瑕不揜瑜瑜不揜瑕忠也<lb/>
孚尹旁逹信也氣如白虹天也精神見於山川地也圭<lb/>
璋特逹德也天下莫不貴者道也詩云言念君子温其<lb/>
如玉故君子貴之也<lb/>
　註曰䃉石似玉縝緻也栗堅貌劌傷也義者不苟傷<lb/>
　人越猶揚也詘絶止貌樂記曰止如稾木瑕玉之病<lb/>
<pb n="26a"/>
　也瑜其中間羙者　疏曰圭璋特逹謂行聘之時惟<lb/>
　執圭璋特得通逹不加餘幣也　石梁王氏曰因聘<lb/>
　禮用玉故論玉之德以結此篇　坡謂孚者實而不<lb/>
　華尹者正而無邪言玉色之藴藉也旁逹如一也玉<lb/>
　在山川中精氣徹見其外與地氣含於内而竅于山<lb/>
　川同也<lb/>
　　喪服四制第四十九<lb/>
　　　疏曰以其記䘮服之制取於仁義禮智也<lb/>
<pb n="26b"/>
凡禮之大體體天地法四時則隂陽順人情故謂之禮<lb/>
訾之者是不知禮之所由生也夫禮吉凶異道不得相<lb/>
干取之隂陽也喪有四制變而從宜取之四時也有恩<lb/>
有理有節有權取之人情也恩者仁也理者義也節者<lb/>
禮也權者知也仁義禮知人道具矣<lb/>
　註曰取之四時謂其數也取之人情謂其制也　疏<lb/>
　曰天地包此四時隂陽人情故不覆説　集説曰體<lb/>
　天地以定尊卑法四時以為徃來則隂陽以殊吉凶<lb/>
<pb n="27a"/>
　順人情以為隆殺先王制禮皆本於此不獨喪禮為<lb/>
　然也故曰凡禮之大體吉凶異道以下始專以喪禮<lb/>
　言之喪有四制謂以恩制以義制以節制以權制也<lb/>
其恩厚者其服重故為父斬衰三年以恩制者也<lb/>
　疏曰父最恩深故特舉父而言之其實門内諸親為<lb/>
　之著服皆是恩制也<lb/>
門内之治恩揜義門外之治義斷恩資於事父以事君<lb/>
而敬同貴貴尊尊義之大者也故為君亦斬衰三年以<lb/>
<pb n="27b"/>
義制者也<lb/>
　集説曰門内主恩故常揜蔽公義門外主義故常斷<lb/>
　絶私恩父母之喪三年不從政恩揜義也有君喪服<lb/>
　於身不敢私服義斷恩也資猶取也用也用事父之<lb/>
　道以事君故其敬同也人臣為君重服乃貴貴尊尊<lb/>
　之大義故曰以義制者也然五服皆有義服亦是以<lb/>
　義制此舉重者言之耳<lb/>
三日而食三月而沐期而練毁不滅性不以死傷生也<lb/>
<pb n="28a"/>
喪不過三年苴衰不補墳墓不培祥之日鼓素琴告民<lb/>
有終也以節制者也<lb/>
　集説曰三日而食始食粥也葬而虞祭始沐不補雖<lb/>
　破不補完也不培一成丘壟之後不再加益其土也<lb/>
　祥日大祥之日也素琴無漆餙也與素几素爼之素<lb/>
　同<lb/>
資於事父以事母而愛同天無二日土無二王國無二<lb/>
君家無二尊以一治之也故父在為母齊衰期者見無<lb/>
<pb n="28b"/>
二尊也<lb/>
　疏曰以上皆節制之事此經更申明節制欲尊歸其<lb/>
　一故更明無二事之理　集説曰齊衰之服期而除<lb/>
　之以心喪終三年<lb/>
杖者何也爵也三日授子杖五日授大夫杖七日授士<lb/>
杖或曰擔主或曰輔病婦人童子不杖不能病也百官<lb/>
備百物具不言而事行者扶而起言而后事行者杖而<lb/>
起身自執事而后行者面垢而已秃者不髽傴者不袒<lb/>
<pb n="29a"/>
跛者不踊老病不止酒肉凡此八者以權制者也<lb/>
　疏曰杖之所設本為扶病而以爵者有德其恩必深<lb/>
　其病必重故杖為爵者而設故云爵也遂歴叙有爵<lb/>
　之人故云三日授子杖五日授大夫杖七日授士杖<lb/>
　喪服傳云無爵而杖者何擔主也擔假也尊其為主<lb/>
　假之以杖或曰輔病者喪服傳云非主而杖者何輔<lb/>
　病也謂庻子以下皆杖為輔病故也婦人未成人之<lb/>
　婦人童子幼少之男子百官備謂王侯也委任百官<lb/>
<pb n="29b"/>
　不假自言而事得行故許子病深雖有扶病之杖亦<lb/>
　不能起故又湏人扶乃起也大夫士既無百官百物<lb/>
　湏已言而后喪事乃行故不許極病所以杖而起不<lb/>
　用扶也庻人卑無人可使但身自執事不可許病故<lb/>
　有杖不用但使面有塵垢之容而已子於父母貴賤<lb/>
　情同而病不得一故為權制秃者無髪女秃不髽故<lb/>
　男子秃亦不免也袒者露膊傴者可憎故不袒也踊<lb/>
　是跳躍跛人脚蹇故不跳躍也老及病者身已羸瘠<lb/>
<pb n="30a"/>
　又使備禮必至滅性故酒肉養之此八者謂應杖不<lb/>
　杖不應杖而杖一也扶而起二也杖而起三也面垢<lb/>
　四也秃者五也傴者六也跛者七也老病者八也喪<lb/>
　大記大夫與士之喪皆云三日授子杖謂為親也此<lb/>
　云五日七日為君也<lb/>
始死三日不怠三月不解期悲哀三年憂恩之殺也聖<lb/>
人因殺以制節此喪之所以三年賢者不得過不肖者<lb/>
不得不及此喪之中庸也王者之所常行也書曰高宗<lb/>
<pb n="30b"/>
諒闇三年不言善之也<lb/>
　註曰不怠哭不絶聲也不解不解衣而居諒古作梁<lb/>
　楣謂之梁闇讀如鶉䳺之䳺闇謂廬也廬用梁者所<lb/>
　謂拄楣也<lb/>
王者莫不行此禮何以獨善之也曰高宗者武丁武丁<lb/>
者殷之賢王也繼世即位而慈良於喪當此之時殷衰<lb/>
而復興禮廢而復起故善之善之故載之書中而髙之<lb/>
故謂之高宗三年之喪君不言書云高宗諒闇三年不<lb/>
<pb n="31a"/>
言此之謂也然而曰言不文者謂臣下也<lb/>
　疏曰自始死三日不怠至此覆明前經節制之事<lb/>
　集説曰君不言謂百官百物不言而事行者也臣下<lb/>
　不能如此必言而後事行但不文其言辭耳故曰言<lb/>
　不文者謂臣下也<lb/>
禮斬衰之喪唯而不對齊衰之喪對而不言大功之喪<lb/>
言而不議緦小功之喪議而不及樂<lb/>
　集説曰説見間傳<lb/>
<pb n="31b"/>
父母之喪衰冠繩纓菅屨三日而食粥三月而沐期十<lb/>
三月而練冠三年而祥比終兹三節者仁者可以觀其<lb/>
愛焉知者可以觀其理焉強者可以觀其志焉禮以治<lb/>
之義以正之孝子弟弟貞婦皆可得而察焉<lb/>
　集説曰比及也自初喪至沐一節也練一節也祥一<lb/>
　節也非仁者不足以盡愛親之道故於仁者觀其愛<lb/>
　非知者不足以究居喪之理故於知者觀其理非強<lb/>
　者不足以守行禮之志故於強者觀其志一説理治<lb/>
<pb n="32a"/>
　也謂治歛殯葬祭之事惟知者能無悔事也故曰觀<lb/>
　其理篇首言仁義禮知為四制之本此獨曰禮以治<lb/>
　之義以正之者盖恩以兼義權非悖禮也孝子弟弟<lb/>
　貞婦專言門内之治而不及君臣者以章首專言父<lb/>
　母之喪而恩制為四制之首故也　坡謂篇首言服<lb/>
　制取於仁義禮知而終言行之在知仁勇恐出自子<lb/>
　思之門<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記述註卷二十八<lb/>
</p>
<p>
</p>
  </div>
</body>
</text>
</TEI>
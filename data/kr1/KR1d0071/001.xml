<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷一</head> <lb/>
    <p>
<pb n="1a"/>
欽定四庫全書<lb/>
　禮記述註卷一<lb/>
　　　　　　　　　　　安溪　李光坡　撰<lb/>
　疏曰禮記之作岀自孔氏之徒共撰所聞以為此記<lb/>
　或録舊禮之義或録變禮所由或兼記體履或雜序<lb/>
　得失故編而録之以為記中庸是子思所作緇衣公<lb/>
　孫尼子所撰鄭康成云月令吕不韋所修盧植云王<lb/>
　制為漢文時博士所録其餘衆篇皆如此例但未能<lb/>
<pb n="1b"/>
　盡知所記之人也鄭君六藝論云戴徳傳記八十五<lb/>
　篇則大戴禮是也戴聖傳禮四十九篇則此禮記是<lb/>
　也<lb/>
　　曲禮上第一<lb/>
　　　陸曰本或作曲禮上者後人加也檀弓雜記放<lb/>
　　　此曲禮者是儀禮之舊名委曲説禮之事<lb/>
曲禮曰<lb/>
　疏曰云曲禮曰者是引儀禮正經今不見者或在三<lb/>
<pb n="2a"/>
　千散亡之中也<lb/>
毋不敬<lb/>
　註曰禮主於敬<lb/>
儼若思<lb/>
　註曰儼矜莊貌人之坐思貌必儼然<lb/>
安定辭<lb/>
　熊氏曰安從容定堅確<lb/>
安民哉<lb/>
<pb n="2b"/>
　疏曰心能肅敬身乃矜莊口復審慎三者依於徳義<lb/>
　則可以安民也　朱子曰首章言君子修身其要在<lb/>
　此三者而其效足以安民乃禮之本故以冠篇<lb/>
敖不可長欲不可從志不可滿樂不可極<lb/>
　朱子曰此篇雜取諸書精要之語集以成篇雖大意<lb/>
　相似而文不連屬如首章四句乃曲禮古經之言敖<lb/>
　不可長以下四句不知何書語又自為一節皆禁戒<lb/>
　之辭　應氏曰敬之反為敖情之動為欲志滿則溢<lb/>
<pb n="3a"/>
　樂極則反<lb/>
賢者狎而敬之畏而愛之<lb/>
　注曰狎習也近也　坡謂言人之賢者雖素相近習<lb/>
　必敬之不可䙝雖畏服之必愛其徳義不可疏此親<lb/>
　仁之道也<lb/>
愛而知其惡憎而知其善<lb/>
　注曰謂與人交不以己心之愛憎誣人之善惡　坡<lb/>
　謂此愛衆之道也<lb/>
<pb n="3b"/>
積而能散安安而能遷<lb/>
　註曰謂已今安此之安圗後有害則當能遷晉咎犯<lb/>
　與姜氏醉重耳而行近之　坡謂積蓄財也散施也<lb/>
　上安據心下安據處安安即懐居也能遷所謂見懐<lb/>
　思威也此自治之道也<lb/>
臨財毋苟得臨難毋苟免很毋求勝分毋求多<lb/>
　註曰毋苟得為傷㢘也毋苟免為傷義也毋求勝求<lb/>
　多為傷平也　疏曰很當引過歸己不可求勝衆人<lb/>
<pb n="4a"/>
　之物當共分之不可貪欲望多<lb/>
疑事毋質直而勿有<lb/>
　疏曰質成也已之所疑則毋得成言之故孔子戒子<lb/>
　路云不知為不知也直正也所不疑者仍須謙退當<lb/>
　稱師友所説以正之勿謂已有此義也　坡謂如縣<lb/>
　子譏子㳺之汰正所謂有之也疑事毋質闕疑也直<lb/>
　而勿有慎言也<lb/>
若夫坐如尸立如齊<lb/>
<pb n="4b"/>
　疏曰尸居神位坐必矜莊坐法必當如尸之坐人之<lb/>
　倚立多慢不恭雖不齊亦當如祭前之齊必須磬折<lb/>
　屈身　朱子曰劉原父云此乃大戴禮曽子事父母<lb/>
　篇之辭此篇葢取彼文而若夫二字失於删去鄭氏<lb/>
　不知其然乃為此二句為丈夫之事誤矣<lb/>
禮從冝使從俗<lb/>
　註曰事不可常也　吕氏曰敬者禮之常禮時為大<lb/>
　時者禮之變體常盡變則達之天下周旋無窮　應<lb/>
<pb n="5a"/>
　氏曰大而百王百世質文損益之時小而一事一物<lb/>
　泛應酬酢之節又曰五方皆有性千里不同風所以<lb/>
　入國而必問俗也<lb/>
夫禮者所以定親疏決嫌疑别同異明是非也<lb/>
　疏曰五服之内大功以上服麤者為親小功以下服<lb/>
　精者為疏若妾為女君期女君為妾若服之則太重<lb/>
　降之則有舅姑為婦之嫌故全不服是決嫌也孔子<lb/>
　之喪門人疑所服子貢請若喪父而無服是決疑也<lb/>
<pb n="5b"/>
　本同今異姑姊妹是也本異今同世母叔母及子婦<lb/>
　是也得禮為是失禮為非若主人未小斂子㳺裼裘<lb/>
　而弔得禮是也曽子襲裘而弔失禮非也<lb/>
禮不妄説人不辭費<lb/>
　集説曰求以説人已失處心之正況妄乎不妄説人<lb/>
　則知禮矣躁人之辭多君子之辭達意則止言者煩<lb/>
　聽者必厭<lb/>
禮不踰節不侵侮不好狎<lb/>
<pb n="6a"/>
　集説曰踰節則招辱侵侮則忘讓好狎則忘敬三者<lb/>
　皆叛禮之事不如是則有以持其莊敬純實之誠而<lb/>
　逺於耻辱矣<lb/>
修身踐言謂之善行行修言道禮之質也<lb/>
　註曰言道言合於道也　熊氏曰人能修身踐言則<lb/>
　慥慥篤實謂之善行既行修言道忠信立矣是禮之<lb/>
　本也<lb/>
禮聞取於人不聞取人禮聞來學不聞往教<lb/>
<pb n="6b"/>
　朱子曰此與孟子治人治於人食人食於人語意相<lb/>
　類取於人者為人所取法也取人者人不來而我引<lb/>
　取之也來學往教即其事也<lb/>
道徳仁義非禮不成<lb/>
　集説曰道猶路也事物當然之理人所共由故謂之<lb/>
　道行道而有得於身故謂之徳仁者心之徳愛之理<lb/>
　義者心之制事之冝　熊氏曰非禮則無以歛心閑<lb/>
　欲而底於純熟故不成<lb/>
<pb n="7a"/>
教訓正俗非禮不備<lb/>
　集説曰立教於上示訓於下皆所以正民俗然非齊<lb/>
　之以禮則或有教訓所不及者故非禮不備<lb/>
分爭辨訟非禮不決<lb/>
　朱子曰爭見於事而有曲直分爭則曲直不相交訟<lb/>
　形於言而有是非辨訟則是非不相敵禮所以正曲<lb/>
　直明是非故此二者非禮則不能決<lb/>
君臣上下父子兄弟非禮不定<lb/>
<pb n="7b"/>
　集説曰一主於義一主於恩恩義非禮則不能定<lb/>
宦學事師非禮不親<lb/>
　集説曰宦仕也仕與學皆有師事師所以明道也而<lb/>
　非禮則不相親愛<lb/>
班朝治軍涖官行法非禮威嚴不行<lb/>
　熊氏曰班列朝廷之位整治軍旅之事臨涖當官布<lb/>
　施法令威則人不敢犯嚴則人不敢違非禮則姑息<lb/>
　無斷故威嚴不行<lb/>
<pb n="8a"/>
禱祠祭祀供給鬼神非禮不誠不莊<lb/>
　疏曰求福曰禱得求曰祠牲幣之屬以供給鬼神<lb/>
　熊氏曰非禮則内無誠敬外不恭莊　坡謂七者之<lb/>
　序自道徳至不決三者以修已治人之道言也自君<lb/>
　臣至不行三者以事上臨下言也末及祭祀自人以<lb/>
　及神也先盡其道則冝於上下協於人神矣<lb/>
是以君子恭敬撙節退讓以明禮<lb/>
　集説曰是以承上文而言撙裁抑也禮主其減　熊<lb/>
<pb n="8b"/>
　氏曰恭敬以明禮之不容慢撙節以明禮之不容侈<lb/>
　退譲以明禮之不容傲<lb/>
鸚鵡能言不離飛鳥猩猩能言不離禽獸今人而無禮<lb/>
雖能言不亦禽獸之心乎夫惟禽獸無禮故父子聚麀<lb/>
　集説曰鸚鵡鳥之慧者隴蜀嶺南皆有之猩猩人面<lb/>
　豕身出交趾封谿等處禽者鳥獸之總名鳥不可曰<lb/>
　獸獸亦可曰禽故鸚鵡不曰獸而猩猩則通曰禽也<lb/>
　聚猶共也獸之牝者曰麀<lb/>
<pb n="9a"/>
是故聖人作為禮以教人使人以有禮知自别於禽獸<lb/>
　朱子曰聖人作絶句<lb/>
大上貴徳其㳄務施報禮尚往來往而不來非禮也來<lb/>
而不往亦非禮也<lb/>
　集説曰太上帝皇之世但貴其徳足以及人不貴其<lb/>
　報其㳄三王之世禮至三王而備故以施報為尚<lb/>
人有禮則安無禮則危故曰禮者不可不學也<lb/>
　集説曰禮者安危之所係自天子至於庶人未有無<lb/>
<pb n="9b"/>
　禮而安者也<lb/>
夫禮者自卑而尊人雖負販者必有尊也而況富貴乎<lb/>
　註曰負販者尤輕佻志利冝若無禮焉<lb/>
富貴而知好禮則不驕不滛貧賤而知好禮則志不懾<lb/>
　馬氏曰富貴之所以驕滛貧賤之所以懾怯以内無<lb/>
　素定之分而與物為輕重也好禮則有得於内而在<lb/>
　外者莫能奪矣<lb/>
人生十年曰㓜學二十曰弱冠三十曰壯有室四十曰<lb/>
<pb n="10a"/>
强而仕五十曰艾服官政六十曰耆指使七十曰老而<lb/>
傳八十九十曰耄七年曰悼悼與耄雖有罪不加刑焉<lb/>
百年曰期頥<lb/>
　朱子曰十年曰㓜為句絶學字自為一句下至百年<lb/>
　曰期皆然　吕氏曰五十曰艾髪之蒼白者如艾之<lb/>
　色也古者四十始命之仕五十始命之服官政仕者<lb/>
　為士以事人治官府之小事也服官政者為大夫以<lb/>
　長人與聞邦國之大事者也才可用則使之仕徳成<lb/>
<pb n="10b"/>
　乃命為大夫也耆至也至老之境也不自用力指事<lb/>
　使人故曰指使傳謂傳家事於子也耄惛忘也悼憐<lb/>
　愛也耄者老而知已衰悼者㓜而知未及雖或有罪<lb/>
　情不出於故故不加刑人壽以百年為期故曰期飲<lb/>
　食居處動作無不待於養故曰頥<lb/>
大夫七十而致事<lb/>
　疏曰致所掌職事還君也七十耳目不聰明是以退<lb/>
　老去辟賢也所以長㢘逺耻<lb/>
<pb n="11a"/>
若不得謝則必賜之几杖<lb/>
　集説曰不得謝謂君不許其致仕也如辭謝代謝亦<lb/>
　皆却而退去之義几所以馮杖所以倚賜之使自安<lb/>
　適也<lb/>
行役以婦人適四方乘安車<lb/>
　疏曰行役謂本國巡行役事婦人能養人故許自隨<lb/>
　也古者四馬之車立乘安車者一馬小車坐乘也此<lb/>
　養老之具在國及出皆得用之今言行役婦人四方<lb/>
<pb n="11b"/>
　安車則相互也<lb/>
自稱曰老夫於其國則稱名<lb/>
　註曰老夫老人稱也亦明君貪賢春秋傳曰老夫耄<lb/>
　矣　疏曰於其國謂自與其君言也<lb/>
越國而問焉必告之以其制<lb/>
　疏曰他國來問政冝問於老賢老賢則稱國之舊制<lb/>
　以告之　熊氏曰禮自有舊制文獻所傳是也<lb/>
謀於長者必操几杖以從之長者問不辭譲而對非禮<lb/>
<pb n="12a"/>
也<lb/>
　集説曰謀於長者謂往就長者而謀議所為也長者<lb/>
　之前當執謙虚不辭譲非事長之禮　應氏曰操几<lb/>
　杖以從非謂長者所無也執弟子之役其禮然耳<lb/>
凡為人子之禮冬温而夏凊昏定而晨省在醜夷不爭<lb/>
　註曰安定其牀衽也省問其安否何如醜衆也夷猶<lb/>
　儕也　疏曰貴賤相臨則有畏憚朋儕等輩喜爭勝<lb/>
　負忘身及親故冝戒之不爭<lb/>
<pb n="12b"/>
夫為人子者三賜不及車馬<lb/>
　註曰三事三命也凡仕者一命而受爵冄命而受衣<lb/>
　服三命而受車馬車馬而身所以尊者備矣不受不<lb/>
　敢以成尊比踰於父　疏曰言夫者貴賤悉然也命<lb/>
　是榮美光顯祖父故受也車馬是安身身安不闗先<lb/>
　祖故不受也不云不受而云不及者明人子非惟外<lb/>
　迹不受抑亦心所不及於此賜也<lb/>
故州閭鄉黨稱其孝也兄弟親戚稱其慈也僚友稱其<lb/>
<pb n="13a"/>
弟也執友稱其仁也交逰稱其信也<lb/>
　註曰周禮二十五家為閭四閭為族五族為黨五黨<lb/>
　為州五州為鄉僚友官同者執友志同者　疏曰慈<lb/>
　者篤愛之名弟者事長㳄第之名　坡謂兄弟以慈<lb/>
　相望僚友以㳄相序執友以仁相朂交逰以信相資<lb/>
　人能孝則於此四者行之各當其分故隨所得而稱<lb/>
　之州閭廣言自兄弟以下則以親疏邇逖為序<lb/>
見父之執不謂之進不敢進不謂之退不敢退不問不<lb/>
<pb n="13b"/>
敢對此孝子之行也<lb/>
　註曰敬父同志如事父　疏曰見或故往見或路中<lb/>
　相見也<lb/>
夫為人子者出必告反必面所逰必有常所習必有業<lb/>
　集説曰出則告違反則告歸又以自外來冝知親之<lb/>
　顔色安否故言面逰有常必有方也習有業不惰游<lb/>
　也<lb/>
恒言不稱老<lb/>
<pb n="14a"/>
　疏曰若其稱老乃是自尊大非孝子卑退之情且自<lb/>
　稱老父母則甚老恐感動其親故舜五十而慕是也<lb/>
年長以倍則父事之十年以長則兄事之五年以長則<lb/>
肩隨之<lb/>
　註曰肩隨者與之並行差退　疏曰此謂鄉里之中<lb/>
　非親非友但二十以後年長倍已則以父道事之<lb/>
羣居五人則長者必異席<lb/>
　疏曰古者地敷横席而容四人則推長者居席端若<lb/>
<pb n="14b"/>
　五人㑹應一人别席因推長者一人於異席也此羣<lb/>
　居之法若賔主禮席皆無同坐之法<lb/>
為人子者居不主奥<lb/>
　註曰室中西南隅謂之奥<lb/>
坐不中席<lb/>
　疏曰共坐則席端為上獨坐則席中為尊<lb/>
行不中道<lb/>
　疏曰男女各路路各有中也<lb/>
<pb n="15a"/>
立不中門<lb/>
　註曰中門謂棖闑之中央　坡案註疏此四者皆謂<lb/>
　與父同宫者也或異居禮則不然<lb/>
食饗不為槩<lb/>
　集説曰食饗如奉親延客及祭祀之類皆是不為槩<lb/>
　量順親之心而不敢自為限節也<lb/>
祭祀不為尸<lb/>
　註曰尊者之處為其失子之道然則尸卜筮無父者<lb/>
<pb n="15b"/>
聽於無聲視於無形<lb/>
　疏曰雖聽而不聞父母之聲雖視而不見父母之形<lb/>
　然常於心想像似見形聞聲謂父母將有教使已然<lb/>
不登髙不臨深不苟訾不苟笑<lb/>
　疏曰相毁曰訾彼雖有是非而已苟譏毁訾笑之皆<lb/>
　非彼所欲必反見毁辱故孝子不為也<lb/>
孝子不服闇不登危懼辱親也<lb/>
　註曰服事也不於闇冥之中從事為卒有非常且嫌<lb/>
<pb n="16a"/>
　失禮也男女夜行以燭　吕氏曰登危者行險以徼<lb/>
　幸也<lb/>
父母存不許友以死不有私財<lb/>
　集説曰不許友以死謂不為其友報仇也親在而以<lb/>
　身許人是有忘親之心親在而以財専已是有離親<lb/>
　之志<lb/>
為人子者父母存衣冠不純素<lb/>
　疏曰冠純冠飾也衣純深衣領縁也若仕者或遇凶<lb/>
<pb n="16b"/>
　荒雖親存亦須素服非要在親沒故不言凡<lb/>
孤子當室冠衣不純采<lb/>
　註曰早喪親雖除喪不忘哀也謂年未三十者三十<lb/>
　壯有室有代親之端不為孤也當室適子也　疏曰<lb/>
　崔云指謂當室不當室則純采<lb/>
幼子常視毋誑<lb/>
　集説曰視與示同常示之以不可欺誑所以習其誠<lb/>
童子不衣裘裳立必正方不傾聽<lb/>
<pb n="17a"/>
　疏曰童子體熱裘太温傷隂氣也又應給役若著裳<lb/>
　則不便故並不著故童子並緇布襦袴也立必正向<lb/>
　一方不得傾頭屬聽左右也此説其威儀常然<lb/>
長者與之提攜則兩手奉長者之手負劍辟咡詔之則<lb/>
掩口而對<lb/>
　註曰習其扶持尊者提攜謂牽將行負謂置之於背<lb/>
　劍謂挾之於旁辟咡詔之謂傾頭與語口旁曰咡<lb/>
　疏曰辟傾也掩口恐氣觸長者<lb/>
<pb n="17b"/>
從於先生<lb/>
　疏曰凡言先生謂年徳俱髙又教道於物者凡云長<lb/>
　者直以年為稱也凡為君子者皆為有徳尊之不據<lb/>
　年之長幼<lb/>
不越路而與人言<lb/>
　註曰尊不二也<lb/>
遭先生於道趨而進正立拱手<lb/>
　註曰為有教使<lb/>
<pb n="18a"/>
先生與之言則對不與之言則趨而退<lb/>
　熊氏曰不與言則退承意而不敢隨行也<lb/>
從長者而上邱陵則必鄉長者所視登城不指城上不<lb/>
呼<lb/>
　集説曰髙而有向背者為邱平而人可陵者為陵鄉<lb/>
　長者所視恐有問則即所見以對也城人所恃以為<lb/>
　安固者有所指則惑見者有所呼則駭聞者<lb/>
將適舍求毋固<lb/>
<pb n="18b"/>
　註曰謂行而就人舘固猶常也求主人物不可以舊<lb/>
　常或時乏無周禮土訓辨地物原其生以詔地求其<lb/>
　類<lb/>
將上堂聲必揚户外有二屨言聞則入言不聞則不入<lb/>
　集説曰上堂升主人之堂也揚其聲者使内人知之<lb/>
　也古人脱屨在户外客雖衆脱屨於户内者惟長者<lb/>
　一人言有二屨則并户内一屨為三人矣三人而所<lb/>
　言不聞於外必是宻謀故不入也<lb/>
<pb n="19a"/>
將入户視必下入户奉扃視瞻毋回户開亦開户闔亦<lb/>
闔有後入者闔而勿遂<lb/>
　集説曰入户入主人之户也視下不舉目也扃門闗<lb/>
　木也入户之時兩手當心如奉扃然雖視瞻而不為<lb/>
　迴轉嫌於千人之私也開闔皆如前不違主人之意<lb/>
　也遂闔之盡也嫌於拒後來者故勿遂<lb/>
毋踐屨毋踖席摳衣趨隅必慎唯諾<lb/>
　疏曰踐蹋也不得蹋先入者屨踖猶躐也席有上下<lb/>
<pb n="19b"/>
　將就坐當從下而升當已位上不發初從上從上為<lb/>
　躐席也既不踖席當兩手提裳之前向席下角升就<lb/>
　坐也既坐定又慎於應對<lb/>
大夫士出入君門由闑右不踐閾<lb/>
　註曰闑門橛也閾門限也　疏曰門以向堂為正右<lb/>
　在東主位在門東客位在門西大夫士是臣臣統於<lb/>
　君不敢自由賔故恒從闑東也履閾一則自髙二則<lb/>
　不淨並為不敬<lb/>
<pb n="20a"/>
凡與客入者每門譲於客客至於寢門則主人請入為<lb/>
席然後出迎客客固辭主人肅客而入<lb/>
　疏曰每門者天子五門諸侯三門大夫二門譲於客<lb/>
　欲客先入也主人嚮已正席今客至寢門方請入敷<lb/>
　席者一則自謙示不敢逆設席以招賢也二則慎重<lb/>
　更冝親之固如故也禮有三辭初曰禮辭再曰固辭<lb/>
　三曰終辭客再辭不先入也肅進也謂先導之公食<lb/>
　大夫禮云公揖入賔從是也<lb/>
<pb n="20b"/>
主人入門而右客入門而左主人就東階客就西階客<lb/>
若降等則就主人之階主人固辭然後客復就西階<lb/>
　集説曰入右所以趨東階入左所以趨西階降等者<lb/>
　其等列卑於主人也主人固辭者不敢當客之尊已<lb/>
　也<lb/>
主人與客譲登主人先登客從之<lb/>
　疏曰譲必以三先登亦肅客之義不言三者畧可知<lb/>
　也<lb/>
<pb n="21a"/>
拾級聚足連步以上上於東階則先右足上於西階則<lb/>
先左足<lb/>
　註曰拾當為涉聲之誤也級等也涉登聚足謂前足<lb/>
　躡一等後足從之併連步謂足相随不相過也先右<lb/>
　先左近於相鄉敬<lb/>
帷薄之外不趨<lb/>
　註曰不見尊者行自由不為容也入則容行而張足<lb/>
　曰趨　疏曰帷幔也薄簾也禮天子外屏諸侯内屏<lb/>
<pb n="21b"/>
　卿大夫以簾士以帷臣來朝君至屏而加敬屏外不<lb/>
　敬故不趨今言帷薄謂士大夫也<lb/>
堂上不趨<lb/>
　註曰堂上謂其迫也堂下則趨<lb/>
執玉不趨<lb/>
　疏曰執玉湏慎不論堂上下皆不趨<lb/>
堂上接武堂下布武室中不翔<lb/>
　註曰武迹也迹相接謂每移足半躡之中人之迹尺<lb/>
<pb n="22a"/>
　二寸布武謂每移足各自成迹不相躡室中又為其<lb/>
　迫也行而張拱曰翔<lb/>
並坐不横肱授立不跪授坐不立<lb/>
　集説曰横肱則妨並坐者不跪不立皆謂不便於受<lb/>
　者<lb/>
凡為長者糞之禮必加帚於箕上<lb/>
　註曰如是得兩手奉箕恭也謂初執而往是也弟子<lb/>
　職曰執箕膺擖厥中有帚<lb/>
<pb n="22b"/>
以袂拘而退其塵不及長者<lb/>
　註曰謂掃時也以袂擁帚之前掃而郤行之<lb/>
以箕自鄉而扱之<lb/>
　註曰扱讀曰吸謂收糞時也箕去棄物以向尊者則<lb/>
　不恭　疏曰初持箕往時帚置箕上兩手舉箕當埽<lb/>
　時一手捉帚舉一手衣袂以拘障於帚前且掃且遷<lb/>
　故云拘而退扱斂取也以箕自向斂取糞穢不以箕<lb/>
　向尊者<lb/>
<pb n="23a"/>
奉席如橋衡<lb/>
　集説曰如橋之髙如衡之平乃奉席之儀也<lb/>
請席何鄉請衽何趾<lb/>
　疏曰席坐席也鄉面也衽卧席也趾足也坐為陽面<lb/>
　亦陽也卧為隂足亦隂也故所請不同<lb/>
席南鄉北鄉以西方為上東鄉西鄉以南方為上<lb/>
　疏曰凡坐隨於隂陽若坐在陽則貴左坐在隂則貴<lb/>
　右南坐是陽其左在西北坐是隂其右亦在西也俱<lb/>
<pb n="23b"/>
　以西方為上坐在東方西鄉是在陽坐在西方東鄉<lb/>
　是在隂俱以南方為上亦是坐陽上左坐隂上右<lb/>
　坡謂鄉飲酒禮云主席阼階上西面介席西階上東<lb/>
　面記謂主介凡升席自北方降由南方註云升由下<lb/>
　降由上與此同惟賔席牖前南面以西方為下疏云<lb/>
　東上統於主人燕禮公席阼階西北面東上統於君<lb/>
　與此異<lb/>
若非飲食之客則布席席間函丈<lb/>
<pb n="24a"/>
　註曰謂講問之客也函猶容也講問冝相對容丈足<lb/>
　以指畫也飲食之客布席於牖前　疏曰古者飲食<lb/>
　燕享則賔位在室外牖前列席南向不相對相對者<lb/>
　惟講説之客席之制三尺三寸三分寸之一則兩席<lb/>
　并中間空地共一丈也<lb/>
主人跪正席客跪撫席而辭客徹重席主人固辭客踐<lb/>
席乃坐<lb/>
　集説曰跪而正席敬客也撫以手按止之也客不敢<lb/>
<pb n="24b"/>
　居重席故欲徹之主人固辭則止客踐席將坐主人<lb/>
　乃坐也<lb/>
主人不問客不先舉<lb/>
　集説曰席坐既定主人以客自外至當先有所問客<lb/>
　乃答之客不當先舉言也<lb/>
將即席容毋怍兩手摳衣去齊尺衣毋撥足毋蹶<lb/>
　劉氏曰兩手摳揭衣之兩旁使下齊離地一尺而坐<lb/>
　以便起居免有躡躓失容也坐後更須整疊前面衣<lb/>
<pb n="25a"/>
　衽毋使撥開又古人以膝坐乆則膝不安而易以蹶<lb/>
　動坐而足動亦為失容故戒以毋動也管寜坐席嵗<lb/>
　乆惟兩膝著處穿是足不動故然耳　坡謂容毋怍<lb/>
　言將就席顔色宜莊或佯傲或急惶皆怍也<lb/>
先生書䇿琴瑟在前坐而遷之戒勿越<lb/>
　疏曰坐亦跪也弟子將行若遇師諸物或當已前則<lb/>
　跪而遷移之戒慎不當踰越<lb/>
虚坐盡後食坐盡前坐必安執爾顔長者不及毋儳言<lb/>
<pb n="25b"/>
　註曰盡後謙也盡前為汙席儳猶暫也非類雜　疏<lb/>
　曰坐必安者凡坐好自摇動故戒之必安執守也乆<lb/>
　坐好異故必戒之冝如向者無怍顔容也長者正論<lb/>
　事未及他事少者不得輒以它事暫然雜錯師長之<lb/>
　説<lb/>
正爾容聽必恭毋勦説毋雷同必則古昔稱先王<lb/>
　集説曰上言執爾顔謂顔色無或變異此言正爾容<lb/>
　則正其一身之容貌也聽必恭亦謂聽長者之言也<lb/>
<pb n="26a"/>
　擥取他人之説以為已説謂之勦説聞人之言而附<lb/>
　和之謂之雷同如雷之發聲而物同應之也雖不勦<lb/>
　説雷同亦不得専輒必法則古昔稱述先王言有據<lb/>
　依乃為善耳<lb/>
侍坐於先生先生問焉終則對<lb/>
　集説曰問終而後對欲盡聞所問之㫖且不敢雜亂<lb/>
　尊者之言也<lb/>
請業則起請益則起<lb/>
<pb n="26b"/>
　註曰尊師重道也起若今摳衣前請也業謂篇卷也<lb/>
　益謂受説不了欲師更明説之<lb/>
父召無諾先生召無諾唯而起<lb/>
　集説曰父以恩師以道故所敬同　吕氏曰諾者許<lb/>
　而未行也<lb/>
侍坐於所尊敬無餘席見同等不起<lb/>
　集説曰所尊敬謂先生長者及有徳有位之人也無<lb/>
　餘席謂已之席與尊者之席相近則坐於其端不使<lb/>
<pb n="27a"/>
　有空餘處近則應對審也同等之人與已無尊卑故<lb/>
　不為之起<lb/>
燭至起食至起上客起<lb/>
　集説曰燭至而起以時之變也食至而起以禮之行<lb/>
　也上客至而起以其非同等也<lb/>
燭不見跋<lb/>
　集説曰跋本也古者未有蠟燭以火炬照夜將盡則<lb/>
　藏其所餘之殘本恐客見之以夜乆欲辭退也<lb/>
<pb n="27b"/>
尊客之前不叱狗<lb/>
　註曰主人於尊客之前不敢倦嫌若風去之　疏曰<lb/>
　卑客亦當然舉尊為甚<lb/>
讓食不唾<lb/>
　集説曰嫌於似鄙惡主人之饌也<lb/>
侍坐於君子君子欠伸撰杖屨視日蚤莫侍坐者請出<lb/>
矣<lb/>
　疏曰禮卑者賤者請進不請退退由尊者若君子志<lb/>
<pb n="28a"/>
　疲而欠體疲而伸君子杖在坐著屨升堂脱之在側<lb/>
　倦則自撰持之或視庭影望日蚤晚為上諸事皆是<lb/>
　尊者欲起之漸故侍坐者得請出矣<lb/>
侍坐於君子君子問更端則起而對<lb/>
　註曰離席對敬異事也君子必令復坐<lb/>
侍坐於君子若有告者曰少閒願有復也則左右屏而<lb/>
待<lb/>
　註曰復白也言欲須少空閒有所白也屏猶退也<lb/>
<pb n="28b"/>
　疏曰侍者各自屏退左右避之不得近也<lb/>
毋側聽毋噭應毋滛視毋怠荒<lb/>
　集説曰上言聽必恭側耳以聽非恭也噭謂聲響髙<lb/>
　急如呌之號呼也應答冝徐而和不得髙急也滛視<lb/>
　流動邪眄也怠荒謂身體放縱不自拘斂也<lb/>
遊毋倨立毋跛坐毋箕寢毋伏<lb/>
　集説曰遊行也倨傲慢也立當兩足整齊不可偏任<lb/>
　一足箕謂兩展其足狀如箕舌也伏覆也<lb/>
<pb n="29a"/>
斂髪毋髢<lb/>
　疏曰髢髲也垂如髲也古人重髪以纚韜之不使垂<lb/>
冠毋免勞毋袒暑無褰裳<lb/>
　集説曰免脱也冠當常著於首不可脫也有袒而露<lb/>
　其裼衣者有袒而割牲者因勞事而袒則為䙝褰揭<lb/>
　也涉淺而揭則可暑雖炎熱不得褰袪取涼　疏曰<lb/>
　諸事條目通誡為人之法也<lb/>
侍坐於長者屨不上於堂解屨不敢當階<lb/>
<pb n="29b"/>
　集説曰侍長者之坐於堂故不敢以屨升若長者在<lb/>
　室則屨得上堂而不得入室户外有二屨是也解脫<lb/>
　也屨有綦繫解而脫之不敢當階為妨後升者<lb/>
就屨跪而舉之屏於側<lb/>
　疏曰此侍者或獨暫退時取屨法也就猶著也初升<lb/>
　時解置階側今下著之先往階側跪舉取之故云就<lb/>
　屨跪而舉之也屏於側者屏退也退不當階也<lb/>
鄉長者而屨跪而遷屨俯而納屨<lb/>
<pb n="30a"/>
　疏曰此明少者禮畢退去為長者所送則於階側跪<lb/>
　取屨稍移之面向長者而著之遷徙也就階側跪取<lb/>
　稍移近前也俯而納者既取因俯身向長者而納足<lb/>
　著之不跪者跪則足向後不便故俯也雖不並跪亦<lb/>
　坐左納右坐右納左<lb/>
離坐離立毋往參焉離立者不出中間<lb/>
　疏曰離兩也若見二人併坐或併立既唯二人恐密<lb/>
　有所論則已不得輒往參預之又若見二人併立當<lb/>
<pb n="30b"/>
　已行路則避之不得輒當其中間出也識與不識通<lb/>
　如此也<lb/>
男女不雜坐不同椸枷不同巾櫛不親授<lb/>
　集説曰内則註云植者曰楎横者曰椸枷與架同置<lb/>
　衣服之具也巾以涚潔櫛以理髪此四者皆所以逺<lb/>
　私䙝之嫌<lb/>
嫂叔不通問諸母不潄裳<lb/>
　集説曰不通問無問遺之往來也諸母父妾之有子<lb/>
<pb n="31a"/>
　者潄浣也裳賤服不使潄裳敬父之道亦所以逺别<lb/>
　也<lb/>
外言不入於梱内言不出於梱<lb/>
　註曰内言外言男女之職也不出入者不以相問也<lb/>
　梱門限也<lb/>
女子許嫁纓非有大故不入其門<lb/>
　集説曰許嫁則繫以纓示有所繫屬也此與幼所佩<lb/>
　香纓不同大故有災變若疾病<lb/>
<pb n="31b"/>
姑姊妹女子子已嫁而反兄弟弗與同席而坐弗與同<lb/>
器而食<lb/>
　集説曰女子子重言子者别於男子也専言兄弟者<lb/>
　逺同等之嫌<lb/>
父子不同席<lb/>
　集説曰尊卑之等異也<lb/>
男女非有行媒不相知名<lb/>
　集説曰行媒謂媒氏之往來也名謂男女之名也<lb/>
<pb n="32a"/>
非受幣不交不親<lb/>
　註曰重别有禮乃相纒固　熊氏曰非受聘禮之幣<lb/>
　帛不得交際而相親<lb/>
故日月以告君<lb/>
　疏曰婦來則書取婦之年月日時以告國君也<lb/>
齊戒以告鬼神<lb/>
　註曰昏禮凡受女之禮皆於廟為神席以告鬼神謂<lb/>
　此也<lb/>
<pb n="32b"/>
為酒席以召鄉黨僚友以厚其别也<lb/>
　註曰厚重慎也<lb/>
取妻不取同姓故買妾不知其姓則卜之<lb/>
　註曰為其近禽獸也妾賤或時非媵取之於賤者世<lb/>
　無本繫　疏曰世無夲繫不知何姓之後但卜得吉<lb/>
　者取之<lb/>
寡婦之子非有見焉弗與為友<lb/>
　集説曰有見才能卓異也若非有好徳之實則難以<lb/>
<pb n="33a"/>
　避好色之嫌故取友者謹之<lb/>
賀取妻者曰某子使某聞子有客使某羞<lb/>
　吕氏曰賀者以物遺人而有所慶也著代以為先祖<lb/>
　後人子之所不得已故不用樂且不賀也然為酒食<lb/>
　以召鄉黨僚友則遺問不可廢也故其辭曰聞子有<lb/>
　客使某羞舍曰昏禮而謂之有客則所以羞者佐其<lb/>
　供具之費而已非賀也作記者因俗之名稱賀<lb/>
貧者不以貨財為禮老者不以筋力為禮<lb/>
<pb n="33b"/>
　註曰禮許儉不非無也年五十始杖八十拜君命一<lb/>
　坐冄至<lb/>
名子者不以國不以日月不以隠疾不以山川<lb/>
　註曰此在常語之中為後難諱也春秋傳曰名終將<lb/>
　諱之隠疾衣中之疾也謂若黒臀黒肱矣疾在外者<lb/>
　雖不得言尚可指擿此則無時可避俗語云隠疾難<lb/>
　為醫<lb/>
男女異長<lb/>
<pb n="34a"/>
　集説曰各為伯仲示不相干雜之義也<lb/>
男子二十冠而字<lb/>
　集説曰冠而字之敬其名也<lb/>
父前子名君前臣名<lb/>
　註曰對至尊無大小皆相名　疏曰鄢陵之戰公陷<lb/>
　于淖樂書欲載公鍼曰書退鍼是書子是於君前臣<lb/>
　名其父也<lb/>
女子許嫁笄而字<lb/>
<pb n="34b"/>
　集説曰許嫁則十五而笄未許嫁則二十而笄亦成<lb/>
　人之道也故字之<lb/>
凡進食之禮左殽右胾食居人之左羮居人之右膾炙<lb/>
處外醯醤處内蔥㳿處末酒漿處右以脯脩置者左胊<lb/>
右末<lb/>
　註曰此大夫士與賔客燕食之禮其禮食則宜放公<lb/>
　食大夫禮云　疏曰脯訓始始作即成也脩亦脯脩<lb/>
　訓治治之乃成薄析曰脯捶而施薑桂曰腶脩朐謂<lb/>
<pb n="35a"/>
　中屈也左朐朐置左也右末末邉際置右右手取祭<lb/>
　擘之便也脯脩處酒左以燥為陽也　集説曰肉帶<lb/>
　骨曰殽純肉切曰胾骨剛故左肉柔故右殽在俎胾<lb/>
　在豆飯在羮右分燥濕也膾炙異饌故在殽胾之外<lb/>
　膾炙皆在豆醯醤食之主故在殽胾之内蔥㳿烝蔥<lb/>
　亦菹類加豆也處醯醤之左言末者殊加也酒漿或<lb/>
　酒或漿也處羮之右若兼設則左酒右漿<lb/>
客若降等執食興辭主人興辭於客然後客坐<lb/>
<pb n="35b"/>
　註曰辭者辭主人之臨已食若欲食於堂下然　疏<lb/>
　曰此降等謂大夫於卿故欲降而不降若臣於君則<lb/>
　降也敵者全無降法詳在公食禮<lb/>
主人延客祭祭食祭所先進殽之序徧祭之<lb/>
　集説曰古人不忘夲故得食而種出少許置於豆間<lb/>
　之地以報先代始為飲食之人謂之祭延道之也若<lb/>
　敵客則得自祭此卑者必主人先祭道之已乃從之<lb/>
　祭食之禮主人所先進者則先祭之後進者後祭各<lb/>
<pb n="36a"/>
　以殽之㳄序而祭之徧也<lb/>
三飯主人延客食胾然後辯殽<lb/>
　疏曰三飯謂三食也禮食三飱而告飽須勸乃更食<lb/>
　三飯竟而主人乃導客食胾也公食大夫禮云賔三<lb/>
　飯以湆醤鄭云毎飯歠湆以殽擩醤食正饌也所以<lb/>
　至三飯後乃食胾者以胾為加故三飱前未食食胾<lb/>
　之後乃可徧食殽也<lb/>
主人未辯客不虚口<lb/>
<pb n="36b"/>
　疏曰虚口謂食竟而飲酒蕩口使清潔及安食也用<lb/>
　漿曰潄以清潔為義用酒曰酳酳訓演演養其氣也<lb/>
　主人恒譲客不自先飽故客待主人辯乃得為酳也<lb/>
　此謂卑客耳敵客以上則不待主人也<lb/>
侍食於長者主人親饋則拜而食主人不親饋則不拜<lb/>
而食<lb/>
　疏曰饋進饌也已雖侍尊長而主人若自親饋與己<lb/>
　己則拜謝之而後食也<lb/>
<pb n="37a"/>
共食不飽共飯不澤手<lb/>
　疏曰非禮食則有同器食法共食宜謙不輒厭飫為<lb/>
　飽也共飯亦共器盛飯也古禮飯不用箸但用手澤<lb/>
　謂摩挲也不澤手恐為人穢也<lb/>
毋摶飯毋放飯毋流歠<lb/>
　集説曰毋摶者疏云若取飯作摶則易得多是欲争<lb/>
　飽也　朱氏曰放謂食之放肆而無節也流謂飲之<lb/>
　流行而不知止也<lb/>
<pb n="37b"/>
毋咤食毋齧骨毋反魚肉毋投與狗骨毋固獲<lb/>
　集説曰咤食疏謂以舌口中作聲似若嫌主人之食<lb/>
　也毋齧嫌其聲之聞也毋反魚肉不以所餘反於器<lb/>
　註云謂已歴口人所穢也毋投與狗骨不敢賤主人<lb/>
　之物也求之堅曰固得之難曰獲固獲謂必欲取之<lb/>
　也<lb/>
毋揚飯飯黍毋以箸<lb/>
　集説曰揚謂以手散其熱氣嫌於欲食之急也毋以<lb/>
<pb n="38a"/>
　箸當用匕也<lb/>
毋嚃羮毋絮羮毋刺齒毋歠醢客絮羮主人辭不能亨<lb/>
客歠醢主人辭以窶<lb/>
　集説曰羮之有菜宜用梜不宜以口嚃取食之也絮<lb/>
　就器中調和也口容止不宜以物刺於齒也醢宜鹹<lb/>
　歠之以其味淡也客或有絮羮者則主人以不能烹<lb/>
　飪為辭或有歠醢者則主人以貧窶乏味為辭<lb/>
濡肉齒決乾肉不齒決毋嘬炙<lb/>
<pb n="38b"/>
　疏曰火灼曰炙若食炙不一舉而併食併食之曰嘬<lb/>
　是貪食也　集説曰濡肉殽胾之類乾肉脯脩之類<lb/>
　決斷也不齒決則當治之以手也<lb/>
卒食客自前跪徹飯齊以授相者主人興辭於客然後<lb/>
客坐<lb/>
　集説曰自從也齊醤屬也飯齊皆主人所親設故客<lb/>
　欲親徹相者主人贊饌者　坡謂公食大夫賔卒食<lb/>
　坐取粱與醤以降奠于階西大夫相食卒食徹于西<lb/>
<pb n="39a"/>
　序端皆親徹也疏云敵者則否恐非<lb/>
侍飲於長者酒進則起拜受於尊所長者辭少者反席<lb/>
而飲長者舉未釂少者不敢飲<lb/>
　集説曰尊所置尊之所也飲盡爵曰釂　吕氏曰古<lb/>
　之飲酒貴賤長幼無不及鄉飲之禮堂下之賔樂工<lb/>
　及笙無不與獻特牲饋食禮賔兄弟弟子公有司私<lb/>
　臣無不與獻其獻也皆主人親酌授之此侍飲者亦<lb/>
　長者親酌授之所以有拜受于尊所之節也惟燕禮<lb/>
<pb n="39b"/>
　以宰夫為獻主故君不親酌鄉飲射饋食禮皆尊于<lb/>
　房户之間賔主共之也燕禮大射皆尊于東楹之西<lb/>
　尊面向君君専之也燕禮鄉飲禮皆不云拜受於尊<lb/>
　所以禮與侍飲異也<lb/>
長者賜少者賤者不敢辭<lb/>
　集説曰辭而後受賔主平交之禮非少賤事尊貴之<lb/>
　道<lb/>
賜果於君前其有核者懐其核<lb/>
<pb n="40a"/>
　集説曰敬君賜故不敢棄核<lb/>
御食於君君賜餘器之溉者不冩其餘皆冩<lb/>
　集説曰御食於君者君食而臣為之勸侑也君以食<lb/>
　之餘者賜之若陶器或木器可以洗滌者則即食之<lb/>
　或其器是萑竹所織不可洗滌者則傳冩於他器而<lb/>
　食之不欲口澤之瀆也<lb/>
餕餘不祭父不祭子夫不祭妻<lb/>
　集説曰尸餕鬼神之餘臣餕君之餘賤餕貴之餘下<lb/>
<pb n="40b"/>
　餕上之餘皆餕也此謂助祭執事或為尸而所得餕<lb/>
　之餘肉以歸則不可以之祭其先雖父之尊亦不以<lb/>
　祭其子夫之尊亦不以祭其妻以食餘之物䙝也<lb/>
御同於長者雖貳不辭偶坐不辭<lb/>
　集説曰御侍也貳益物也侍食者雖獲殽饌之重而<lb/>
　不辭其多者以此饌本為長者設耳偶者配偶之義<lb/>
　因其有賔而已亦偶配於坐亦以此席不専為己設<lb/>
　故不辭也<lb/>
<pb n="41a"/>
羮之有菜者用梜其無菜者不用梜<lb/>
　註曰梜箸也　疏曰有菜謂鉶羮是也無菜謂大羮<lb/>
　湆也直歠之而已<lb/>
為天子削瓜者副之巾以絺為國君者華之巾以綌為<lb/>
大夫累之士疐之庶人齕之<lb/>
　疏曰削刋也副析也絺細葛也刋其皮而析為四解<lb/>
　又横解而以細葛巾覆之而進也華半破也綌麤葛<lb/>
　也諸侯禮降故破而不四析亦横斷之用麤葛巾覆<lb/>
<pb n="41b"/>
　之而進也爾雅瓜曰華之郭璞云食啖治擇之名累<lb/>
　倮也不巾覆猶中裂而横斷之疐謂脱花處士不半<lb/>
　破但除疐而横斷亦不覆也庶人府史之屬齕齧也<lb/>
　齕之不横斷也此等級不同非謂平常之日當是公<lb/>
　庭禮㑹之時　劉氏曰大夫以上皆曰為者有司為<lb/>
　之也士庶人不曰為者自為之也<lb/>
父母有疾冠者不櫛行不翔言不惰琴瑟不御食肉不<lb/>
至變味飲酒不至變貌笑不至矧怒不至詈疾止復故<lb/>
<pb n="42a"/>
　集説曰此言養父母疾之禮不櫛不為飾也不翔不<lb/>
　為容也不惰不及他事也疏謂惰訛不正之言琴瑟<lb/>
　不御以無樂意也猶可食肉但不至厭飫而口味變<lb/>
　耳猶可飲酒但不至醺酣而顔色變耳齒本曰矧笑<lb/>
　而見矧是大笑也怒罵曰詈怒而至詈是甚怒也皆<lb/>
　為忘憂故戒之復故復常也<lb/>
有憂者側席而坐有喪者専席而坐<lb/>
　集説曰有憂謂親疾或他禍患側獨也獨坐一席不<lb/>
<pb n="42b"/>
　設待賔之席為有憂也一説側席謂偏設之變於正<lb/>
　席也亦通専单也吉時貴賤有重席之禮若父母始<lb/>
　䘮寢苫無席卒哭後乃有苄剪不納自齊衰而下始<lb/>
　䘮而有席並不重<lb/>
水潦降不獻魚鼈<lb/>
　集説曰水涸魚鼈易得不足貴故不獻<lb/>
獻鳥者佛其首畜鳥者則勿佛也<lb/>
　集説曰佛謂捩轉其首恐其喙之害人也畜者不然<lb/>
<pb n="43a"/>
　畜則馴也<lb/>
獻車馬者執䇿綏<lb/>
　疏曰䇿是馬杖綏是上車之繩車馬不上於堂但執<lb/>
　䇿綏呈之則知有車馬<lb/>
獻甲者執胄獻杖者執末<lb/>
　疏曰甲鎧也胄兠鍪也鎧大兠鍪小小者易舉執以<lb/>
　呈之耳杖末拄地不浄故執以自向<lb/>
獻民虜者操右袂<lb/>
<pb n="43b"/>
　集説曰民虜征伐所俘獲之人口也持其右袂所以<lb/>
　防異心<lb/>
獻粟者執右契獻米者操量鼓<lb/>
　疏曰契者兩書一札同而别之右者先書為尊鼓量<lb/>
　器名也東海樂浪人呼容十二斛為鼓米云量則粟<lb/>
　亦量粟云契則米亦書但米可即食為急故言量粟<lb/>
　可乆儲為緩故云書書比量為緩也<lb/>
獻孰食者操醤齊<lb/>
<pb n="44a"/>
　疏曰醤齊為食之主執主來則食可知如見芥醤必<lb/>
　知獻魚膾之類<lb/>
獻田宅者操書致<lb/>
　疏曰書致謂圗書於板而致之於尊者也然古者田<lb/>
　宅悉為官所賦本不屬民今得此田宅獻者是或有<lb/>
　重勲為君王所賜可為己有故得有獻<lb/>
凡遺人弓者張弓尚筋弛弓尚角右手執簫左手承弣<lb/>
尊卑垂帨若主人拜則客還辟辟拜<lb/>
<pb n="44b"/>
　集説曰弓之體角内而筋外尚使之在上也皆取其<lb/>
　勢之順也簫稍末也疏云弓頭頭稍剡差斜似簫故<lb/>
　名弣中央把處也帨佩巾也客主尊卑相等則授受<lb/>
　之際皆稍磬折而見其帨之垂也此時弓尚在客手<lb/>
　故不容答主人之拜而少逡巡遷延以避之辟猶開<lb/>
　也謂離其所立之處<lb/>
主人自受由客之左接下承弣鄉與客並然後受<lb/>
　集説曰自受者以敵客不當使人受也由從也從客<lb/>
<pb n="45a"/>
　左邉而受則尊客在右矣於是卻左手接客左手之<lb/>
　下而承弣又覆右手以捉弓之下頭而受之是主客<lb/>
　授受皆卻左手承弣覆右手執簫也此時則主客並<lb/>
　立而俱向南也　方氏曰賔主異等則授受異向此<lb/>
　賔主敵故鄉與客並也<lb/>
進劔者左首<lb/>
　疏曰進亦遺也首劒拊環也客在右主人在左劒首<lb/>
　為尊以尊處與主人也假令對授則亦左首首尊左<lb/>
<pb n="45b"/>
　亦尊為宜也<lb/>
進戈者前其鐏後其刄<lb/>
　疏曰戈鉤孑㦸也刄當頭而利鐏在尾而鈍不以刄<lb/>
　授敬也<lb/>
進矛㦸者前其鐓<lb/>
　疏曰矛如鋋而三㢘㦸今之㦸也鐓為矛㦸柄尾平<lb/>
　底以平向人敬也亦應並授不云左右而云前後者<lb/>
　互文也若相對則前後也若並授則左右也<lb/>
<pb n="46a"/>
進几杖者拂之<lb/>
　集説曰拭去塵也<lb/>
效馬效羊者右牽之<lb/>
　集説曰效陳獻也以右手牽之為便<lb/>
效犬者左牽之<lb/>
　集説曰以右手防其齧噬<lb/>
執禽者左首<lb/>
　集説曰禽鳥也首尊主人在左故横捧而以首授主<lb/>
<pb n="46b"/>
　人<lb/>
飾羔鴈者以繢<lb/>
　註曰繢畫也諸侯大夫以布天子大夫以畫　疏曰<lb/>
　飾覆之也畫布為雲氣以覆羔與鴈為飾以相見也<lb/>
受珠玉者以掬<lb/>
　陸氏曰兩手曰掬<lb/>
受弓劔者以袂<lb/>
　集説曰謂以衣袂承接之不露手也<lb/>
<pb n="47a"/>
飲玉爵者弗揮<lb/>
　集説曰謂不可振去餘瀝恐失墜<lb/>
凡以弓劔苞苴簞笥問人者操以受命如使之容<lb/>
　疏曰苞者苞裹魚肉之屬苴者以草藉器而貯物也<lb/>
　簞圜笥方皆竹器問者或自有事問人或聞彼有事<lb/>
　而問之問之悉有物表其意使者受命之時操持諸<lb/>
　物即習其威儀進退如至彼國之儀容也<lb/>
凡為君使者已受命君言不宿於家<lb/>
<pb n="47b"/>
　疏曰聘禮既受命遂行舍于郊是也<lb/>
君言至則主人出拜君言之辱使者歸則必拜送於門<lb/>
外<lb/>
　註曰此謂國君問事於其臣　疏曰出出門也送既<lb/>
　出門則知迎亦出門也<lb/>
若使人於君所則必朝服而命之使者反則必下堂而<lb/>
受命<lb/>
　註曰此臣有所告請於其君　疏曰命言朝服則受<lb/>
<pb n="48a"/>
　亦朝服互文也去不下送反而下迎者尊君命也不<lb/>
　出門者已使卑於君使也亦當拜之不言從上可知<lb/>
博聞强識而譲敦善行而不怠謂之君子<lb/>
　集説曰博聞强識而譲所謂有若無實若虚者敦善<lb/>
　行而不怠所謂孶孶為善者皆君子之道也<lb/>
君子不盡人之歡不竭人之忠以全交也<lb/>
　吕氏曰盡人之歡竭人之忠皆責人厚者也責人厚<lb/>
　而莫之應此交所以難全也歡謂好於我也忠謂盡<lb/>
<pb n="48b"/>
　心於我也好於我者望之不深盡心於我者不要其<lb/>
　必至則不至於難繼也<lb/>
禮曰君子抱孫不抱子此言孫可以為王父尸子不可<lb/>
以為父尸為君尸者大夫士見之則下之君知所以為<lb/>
尸者則自下之尸必式乘必以几<lb/>
　疏曰天子以下宗廟之祭皆用同姓之嫡為尸惟取<lb/>
　孫列非己孫也天子祭天地社稷山川四方百物及<lb/>
　七祀之屬皆有尸外神不問同姓異姓但卜之吉則<lb/>
<pb n="49a"/>
　可為尸祭勝國之社稷則士師為尸惟祭殤無尸<lb/>
　吕氏曰抱孫不抱子舊禮語也祭必須尸尸必以孫<lb/>
　今子孫行並皆幼弱則必抱孫為尸不得抱子為尸<lb/>
　曽子問曰孫幼則使人抱之是也尸必以孫以招穆<lb/>
　之同也古者致齊各於其家散齊亦猶出在路故有<lb/>
　為尸下之禮大夫士言見君言知者葢君年或幼未<lb/>
　能盡識有以告則下之尸不下君而式之者廟門之<lb/>
　外尸尊未全不敢抗禮而答之故式之而已亢禮而<lb/>
<pb n="49b"/>
　答如在廟中主人拜無不答也古者車中立乘若平<lb/>
　常則馮較以式為敬式車前横木也馮之以禮人首<lb/>
　必小俛以是為敬式視馬尾俯首之節也几尊者所<lb/>
　馮以養安也故尸之乘車用之<lb/>
齊者不樂不弔<lb/>
　吕氏曰古者之有敬事必齊齊者致精明之徳也樂<lb/>
　則散哀則動皆有害於齊也<lb/>
居喪之禮毁瘠不形視聽不衰升降不由阼階出入不<lb/>
<pb n="50a"/>
當門隧<lb/>
　疏曰居䘮許羸瘦不許骨露見骨為形之主故謂骨<lb/>
　為形阼階主人之階也在喪思慕猶若父在不忍從<lb/>
　父阼階上下若祔祭以後即得升阼階　吕氏曰先<lb/>
　王制禮毁不滅性毁瘠形視聽衰幾於滅性送死之<lb/>
　大事且將廢而莫之行則罪莫大焉門隧門之中道<lb/>
　不由阼階不當門隧執人子之禮而未忍廢也<lb/>
居喪之禮頭有創則沐身有瘍則浴有疾則飲酒食肉<lb/>
<pb n="50b"/>
疾止復初不勝喪乃比於不慈不孝<lb/>
　疏曰不勝喪結所以沐浴酒肉之義不勝喪謂疾不<lb/>
　酒肉創瘍不沐浴毁而滅性者也不留身繼後是不<lb/>
　慈滅性又是違親生時之意故云不孝　集説曰沐<lb/>
　浴與飲酒食肉以權制者也故疾止則復初<lb/>
五十不致毁六十不毁七十唯衰麻在身飲酒食肉處<lb/>
於内<lb/>
　集説曰五十始衰故不極毁六十則又衰矣故不可<lb/>
<pb n="51a"/>
　毁七十之年去死不逺畧其居喪之禮者所以全其<lb/>
　易盡之期也<lb/>
生與來日死與往日<lb/>
　註曰此士禮貶於大夫者大夫以上皆以來日數<lb/>
　集説曰與猶數也成服杖生者之事也數死之明日<lb/>
　為三日斂殯死者之事也從死日數之為三日是三<lb/>
　日成服者乃死之第四日也<lb/>
知生者弔知死者傷知生而不知死弔而不傷知死而<lb/>
<pb n="51b"/>
不知生傷而不弔<lb/>
　註曰人恩各施於所知也弔傷皆謂致命辭也雜記<lb/>
　曰諸侯使人弔辭曰寡君聞君之喪寡君使某如何<lb/>
　不淑此施於生者傷辭未聞也説者有弔辭云皇天<lb/>
　降災子遭羅之如何不淑此施於死者葢本傷辭辭<lb/>
　畢退皆哭　方氏曰不知生而弔之近於謟不知死<lb/>
　而傷之近於偽<lb/>
弔喪弗能<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>不問其所費問疾弗能遺不問其所欲見<lb/>
<pb n="52a"/>
人弗能館不問其所舍<lb/>
　集説曰以貨財助喪事曰<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>此三事不能則皆不問<lb/>
　者以徒問為可愧也<lb/>
賜人者不曰來取與人者不問其所欲<lb/>
　朱子曰君子有守必將之以禮故不曰來取小人無<lb/>
　厭必節之以禮故不問其所欲<lb/>
適墓不登壟助塟必執紼<lb/>
　集説曰壟墳堆也登之為不敬紼引棺素執之致力<lb/>
<pb n="52b"/>
　也<lb/>
臨喪不笑<lb/>
　集説曰以哀為主<lb/>
揖人必違其位<lb/>
　註曰禮以變為敬<lb/>
望柩不歌入臨不翔當食不歎<lb/>
　集説曰不歌與不笑義同臨哭也不翔不為容也唯<lb/>
　食忘憂非嘆所也<lb/>
<pb n="53a"/>
鄰有䘮舂不相<lb/>
　集説曰五家為鄰相者以音聲相勸相葢舂人歌以<lb/>
　助舂也<lb/>
里有殯不巷歌適墓不歌哭日不歌<lb/>
　集説曰二十五家為里巷歌於巷也<lb/>
送喪不由徑送𦵏不辟塗潦臨喪則必有哀色執紼不<lb/>
笑<lb/>
　集説曰不由徑不苟取其速也不避泥潦嫌於惮勞<lb/>
<pb n="53b"/>
　也<lb/>
臨樂不歎<lb/>
　集説曰亦為非歎所也<lb/>
介胄則有不可犯之色<lb/>
　註曰貌與事冝相配介甲也<lb/>
故君子戒慎不失色於人<lb/>
　疏曰故君子二句并結前義上既言内外宜稱故君<lb/>
　子接人凡所行用並使心色如一不得色違於心也<lb/>
<pb n="54a"/>
　　集説曰此章自揖人必違其位當食不歎臨樂不<lb/>
　歎介胄則有不可犯之色四句之外皆是凶事之禮<lb/>
　節記者詳之如此<lb/>
國君撫式大夫下之大夫撫式士下之禮不下庶人<lb/>
　註曰撫猶據也據式小俛崇敬也乘車必正立　集<lb/>
　説曰君與大夫或同途而出君過宗廟而式則大夫<lb/>
　下車士於大夫猶大夫於君也庶人卑賤且貧富不<lb/>
　同故經不言庶人之禮古之制禮者皆自士而始也<lb/>
<pb n="54b"/>
　先儒云其有事則假士禮而行之<lb/>
刑不上大夫<lb/>
　集説曰大夫或有罪以八議定之議所不赦則受刑<lb/>
　周官掌囚凡有爵者與王之同族奉而適甸師氏以<lb/>
　待刑殺而此云不上大夫者言不制大夫之刑猶不<lb/>
　制庶人之禮也<lb/>
刑人不在君側<lb/>
　集説曰人君當近有徳者又以慮其怨恨而為變也<lb/>
<pb n="55a"/>
　閽弑餘祭刑人在側之禍也<lb/>
兵車不式武車綏旌徳車結旌<lb/>
　疏曰兵車革路也尚武猛無推譲故不式武車亦革<lb/>
　路也取其建戈刄即云兵車取其威猛即云武車也<lb/>
　旌車上旗旛也尚威武故舒散若垂綏然玉金象木<lb/>
　四路不用兵故曰徳車徳美在内不尚赫奕故纒結<lb/>
　其旒於竿也<lb/>
史載筆士載言<lb/>
<pb n="55b"/>
　疏曰不言簡牘而曰筆者筆是書之主則餘載可知<lb/>
　言謂盟㑹之辭舊事也必載之者或尋舊盟或用舊<lb/>
　㑹之禮應須知之<lb/>
前有水則載青旌<lb/>
　疏曰王行宜警備故前有變異則舉類示之青旌者<lb/>
　青雀旌也青雀水鳥<lb/>
前有塵埃則載鳴鳶<lb/>
　集説曰鳶鴟屬鴟鳴則風生風生則塵埃起<lb/>
<pb n="56a"/>
前有車騎則載飛鴻<lb/>
　疏曰軍前忽遥見彼人有多車騎則載此旌然古人<lb/>
　不騎馬今言騎者當是周末禮　集説曰鴻雁也雁<lb/>
　飛有行列與車騎相似<lb/>
前有士師則載虎皮<lb/>
　疏曰士師兵衆也虎威猛亦兵衆之象若見前有兵<lb/>
　衆則舉虎皮於竿<lb/>
前有摯獸則載貔貅<lb/>
<pb n="56b"/>
　疏曰摯獸虎狼之屬貔貅是一獸豹屬亦有威猛舉<lb/>
　此使衆知為備但不知為載其皮為畫其形耳<lb/>
行前朱鳥而後𤣥武左青龍而右白虎招搖在上急繕<lb/>
其怒<lb/>
　集説曰行軍旅之出也朱鳥𤣥武青龍白虎四方宿<lb/>
　名也以為旗章其旒數皆放之龍旗則九旒雀則七<lb/>
　旒虎則六旒龜蛇則四旒也招搖北斗七星也居四<lb/>
　方宿之中軍行法之作此舉之於上以指正四方<lb/>
<pb n="57a"/>
　使戎陣整肅也其怒士卒之怒也　吕氏曰急迫之<lb/>
　也繕言作而致其怒先儒改繕為勁似不必改<lb/>
進退有度左右有局各司其局<lb/>
　疏曰進退有度者牧誓云不愆於六步七步乃止齊<lb/>
　焉四伐五伐乃止齊焉一擊一刺為一伐少者四伐<lb/>
　多者五伐又當止齊正行列也左右有局者局部分<lb/>
　也軍之左右各有部分不相濫也各司其局者軍行<lb/>
　須監領各有所司部分也<lb/>
<pb n="57b"/>
父之讐弗與共戴天兄弟之讐不反兵交逰之讐不同<lb/>
國<lb/>
　集説曰不反兵謂常以殺之之兵器自隨也　吕氏<lb/>
　曰殺人者死古今之達刑也殺之而義則無罪故令<lb/>
　勿讐調人之職是也殺而不義則殺者當死宜告于<lb/>
　有司而殺之士師之職是也二者皆無事乎復讐也<lb/>
　然復讐之文雜見于經傳考其所以必其人勢盛緩<lb/>
　則不能執故遇則殺之不暇告有司也父者子之天<lb/>
<pb n="58a"/>
　不能復父讐仰無以視乎皇天矣報之之意誓不與<lb/>
　讐俱生此所以弗共戴天也<lb/>
四郊多壘此卿大夫之辱也地廣大荒而不治此亦士<lb/>
之辱也<lb/>
　集説曰四郊者王城之外四面近郊五十里逺郊百<lb/>
　里侯國亦各有四郊里數則各隨其地之廣狹而為<lb/>
　逺近也壘者屯軍之壁卿大夫尊髙任當軍帥若有<lb/>
　威徳則無敢見侵若尸禄素飱則冦戎充斥數戰郊<lb/>
<pb n="58b"/>
　坰故多壘土廣人稀荒穢不理此二者固皆卿大夫<lb/>
　之責士卑不與謀國為君邑宰勸課耕稼故言亦士<lb/>
　之辱<lb/>
臨祭不惰<lb/>
　註曰為無神也<lb/>
祭服敝則焚之祭器敝則埋之龜筴敝則埋之牲死則<lb/>
埋之<lb/>
　吕氏曰人所用則焚之焚之陽也鬼神所用則埋之<lb/>
<pb n="59a"/>
　埋之隂也<lb/>
凡祭於公者必自徹其俎<lb/>
　疏曰此謂士助君祭也若大夫以上則君使人歸其<lb/>
　俎若大夫以下自祭其廟則使人歸賔俎　吕氏曰<lb/>
　執臣子之敬毋敢視賔客故自徹其俎以出也<lb/>
卒哭乃諱禮不諱嫌名二名不偏諱<lb/>
　集説曰𦵏而虞虞而卒哭凡卒哭之前猶用事生之<lb/>
　禮故卒哭乃諱其名嫌名音同者不偏諱謂可單言<lb/>
<pb n="59b"/>
逮事父母則諱王父母不逮事父母則不諱王父母<lb/>
　註曰逮及也謂幼孤不及識父母恩不至於祖名孝<lb/>
　子聞名心瞿諱之由心此謂庶人適士以上廟事祖<lb/>
　雖不逮事猶諱祖<lb/>
君所無私諱<lb/>
　註曰謂臣言於君前不避家諱<lb/>
大夫之所有公諱<lb/>
　註曰避君諱也<lb/>
<pb n="60a"/>
詩書不諱臨文不諱<lb/>
　集説曰不因避諱而易詩書之文改行事之語葢恐<lb/>
　有惑於學者有誤於承用也<lb/>
廟中不諱<lb/>
　註曰為有事於髙祖則不諱曽祖以下尊無二也於<lb/>
　下則諱上<lb/>
夫人之諱雖質君之前臣不諱也婦諱不出門大功小<lb/>
功不諱<lb/>
<pb n="60b"/>
　集説曰質猶對也夫人之諱婦之諱皆謂其家先世<lb/>
　臣對君前則不諱夫人無二尊也婦人之諱如子諱<lb/>
　母孫諱祖母門謂婦宫門婦家之諱但於婦宫中不<lb/>
　言耳雜記母之諱宫中諱妻之諱不舉諸其側是也<lb/>
　宫外則不諱故臣對君前不諱也大功以下恩輕服<lb/>
　殺故亦不諱<lb/>
入禁而問禁入國而問俗入門而問諱<lb/>
　馬氏曰問禁慮得罪於君也問俗慮得罪於衆也問<lb/>
<pb n="61a"/>
　諱慮得罪於主人也<lb/>
外事以剛日内事以柔日<lb/>
　集説曰甲丙戊庚壬為剛乙丁己辛癸為柔先儒以<lb/>
　外事為治兵然廵狩朝聘㑹盟之類皆外事也内事<lb/>
　如宗廟之祭冠昏之禮皆是<lb/>
凡卜筮日旬之外曰逺某日旬之内曰近某日喪事先<lb/>
逺日吉事先近日<lb/>
　疏曰今月下句筮來月上旬是旬之外日也主人告<lb/>
<pb n="61b"/>
　筮者云欲用逺某日此大夫禮士賤職䙝時至事暇<lb/>
　可以祭則於旬初即筮旬内之日主人告筮者云用<lb/>
　近某日天子諸侯有雜祭或用旬内或用旬外其辭<lb/>
　皆與此同䘮事謂𦵏與二祥是奪哀之義非孝子所<lb/>
　欲但不獲已故先從逺日而起示不宜急微伸孝心<lb/>
　也吉事謂祭祀冠昏之屬少牢云若不吉則及逺日<lb/>
　是先近日也<lb/>
曰為日假爾泰龜有常假爾泰筮有常卜筮不過三卜<lb/>
<pb n="62a"/>
筮不相襲<lb/>
　集説曰曰命辭也為字去聲讀為卜吉日故曰為日<lb/>
　卜則命龜曰為日假爾泰龜有常筮則命蓍曰為日<lb/>
　假爾泰筮有常假因也託也泰者尊上之辭有常言<lb/>
　其吉凶常可憑信也此命蓍龜之辭不過三者一不<lb/>
　吉至再再不吉至三終不吉則止而不行襲因也卜<lb/>
　不吉則止不可因而更筮筮不吉則止不可因而更<lb/>
　卜也<lb/>
<pb n="62b"/>
龜為卜筴為筮卜筮者先聖王之所以使民信時日敬<lb/>
鬼神畏法令也所以使民決嫌疑定猶與也故曰疑而<lb/>
筮之則弗非也日而行事則必踐之<lb/>
　疏曰説文猶獸名玃屬與亦獸名象屬二物皆進退<lb/>
　多疑人之多疑惑者似之故謂之猶與踐履也王云<lb/>
　卜得可行之日必履而行之　吕氏曰凡常事卜不<lb/>
　吉則不筮筮不吉則不卜獻公卜納驪姬不告公曰<lb/>
　筮之此相襲也若大事則先筮而後卜洪範有龜従<lb/>
<pb n="63a"/>
　筮從或龜從筮逆龜筮並用也晉卜納襄王得黄帝<lb/>
　戰阪泉之兆又筮之遇大有之暌亦龜筮並用也故<lb/>
　知不相襲者非大事也信時日者卜筮而用之不敢<lb/>
　改也敬鬼神者人謀非不足而猶求於鬼神知有所<lb/>
　尊而不敢必也畏法令者人君法令有疑者決之卜<lb/>
　筮則君且不敢専況下民乎嫌疑者物有二而相似<lb/>
　也猶與者事有二而不決也如建都邑某地可都某<lb/>
　地亦可都此嫌疑也如戰或曰可戰或曰不可戰此<lb/>
<pb n="63b"/>
　猶與也卜筮以決之定之此先聖王以神道設教也<lb/>
　有疑而筮既筮而不信諏日而卜既卜而弗踐是為<lb/>
　不誠不誠之人不能得之於人況可得於鬼神乎<lb/>
君車將駕則僕執䇿立於馬前<lb/>
　集説曰此下言乘車之禮䇿馬杖也别有人牽馬駕<lb/>
　車僕者執䇿立於馬前所以防奔逸也<lb/>
已駕僕展軨效駕<lb/>
　集説曰已駕駕馬畢也軨車之轄頭車行由轄僕者<lb/>
<pb n="64a"/>
　展視軨徧即入而效白於君言車駕竟<lb/>
奮衣由右上取貳綏跪乘<lb/>
　疏曰僕先出就車於車後自振其衣以去塵從右邉<lb/>
　升上必從右者君位在左避君空位也貳副也綏登<lb/>
　車索也有二正綏擬君之升副綏擬僕右之升僕先<lb/>
　試車時君猶未出未敢依常而立所以跪而乘之以<lb/>
　為敬<lb/>
執䇿分轡驅之五步而立<lb/>
<pb n="64b"/>
　疏曰轡御馬索也車一轅而四馬駕之中央兩馬夹<lb/>
　轅者名服馬兩邉名騑馬亦曰驂馬詩云兩服上襄<lb/>
　兩驂鴈行鴈行者言與中服相㳄序也毎一馬有兩<lb/>
　轡四馬八轡以驂馬内轡繫於軾前其驂馬外轡并<lb/>
　兩服馬各二轡六轡在手右手執杖以三轡置空手<lb/>
　中以三轡置杖手中故云執䇿分轡也驅之者試驅<lb/>
　行之也五步而立者跪而驅馬以行五步即止而僕<lb/>
　倚立以待君出<lb/>
<pb n="65a"/>
君出就車則僕并轡授綏左右攘辟<lb/>
　疏曰君出就車則僕并六轡及䇿置右手中以左手<lb/>
　取正綏授於君令登車於是左右侍駕陪位諸臣見<lb/>
　車欲進行皆遷郤以避車使不妨車之行也<lb/>
車驅而騶至于大門君撫僕之手而顧命車右就車門<lb/>
閭溝渠必步<lb/>
　疏曰車驅而騶者驅車而進則左右從者疾趨從車<lb/>
　也撫按止也僕手執轡車行由僕君欲令駐車故抑<lb/>
<pb n="65b"/>
　止僕手也車上君在左僕人中央勇士在右既至大<lb/>
　門方出履險阻恐有非常故囬命車右上車至門閭<lb/>
　溝渠而必下車者是車右勇士之禮也一則君子不<lb/>
　誣十室過門閭必式君式則臣當下也二則溝渠險<lb/>
　阻恐有傾覆亦須下扶持之也僕不下者車行由僕<lb/>
　僕下則車無御故不下也<lb/>
凡僕人之禮必授人綏若僕者降等則受不然則否<lb/>
　集説曰凡為車之僕者必以正綏授人不但臣於君<lb/>
<pb n="66a"/>
　為然也若僕之等級卑下如士於大夫之類則授綏<lb/>
　之時直受之而已無辭譲也非降等者則不受<lb/>
若僕者降等則撫僕之手不然則自下拘之<lb/>
　集説曰降等者雖當受其綏然猶撫止其手如不欲<lb/>
　其親授然然後受之亦謙譲之道也不降等者已雖<lb/>
　不欲受而彼必授則郤手從僕手下而自拘取之也<lb/>
　　熊氏曰古者弟為師御幼為長御御者不必皆賤<lb/>
　周禮諸僕皆用大夫士也<lb/>
<pb n="66b"/>
客車不入大門婦人不立乘犬馬不上於堂<lb/>
　馬氏曰客車不入大門所以敬主主人出大門迎之<lb/>
　所以敬客故覲禮偏駕不入王門公食大夫禮賔乘<lb/>
　車在大門外西方又覲禮云墨車龍旂以朝墨車得<lb/>
　入大門但不得入廟門耳婦人乘安車故不立乘犬<lb/>
　馬充庭實故不上堂以犬馬獻人則執緤靮而已以<lb/>
　馬合幣則達珪而已奉馬而覲則授人而已皆不上<lb/>
　堂之謂也<lb/>
<pb n="67a"/>
故君子式黄髪下卿位入國不馳入里必式<lb/>
　集説曰式黄髪敬老也下卿位敬大臣也禮君出則<lb/>
　過卿位而登車入則未到卿位而下車入國不馳恐<lb/>
　車馬躪轢人也十室猶有忠信二十五家之中豈無<lb/>
　可敬之人故入里門必式所謂不誣十室也<lb/>
君命召雖賤人大夫士必自御之<lb/>
　集説曰御讀為迓迎也自迎之所以敬君命<lb/>
介者不拜為其拜而蓌拜<lb/>
<pb n="67b"/>
　疏曰介甲鎧也　朱子曰蓌猶言有所枝拄不利屈<lb/>
　伸也<lb/>
祥車曠左乘君之乘車不敢曠左左必式<lb/>
　疏曰祥猶吉也吉車謂生時所乘𦵏時用為魂車鬼<lb/>
　神尚吉故𦵏魂乘吉車也車上貴左僕在右空左以<lb/>
　擬神也王者五路玉金象木革王自乘一餘四路從<lb/>
　行臣若乘此車不敢空左空左則似祥車凶也左必<lb/>
　式者不敢自安故恒馮式乘車君皆在左若兵戎革<lb/>
<pb n="68a"/>
　路則君在中御者居左<lb/>
僕御婦人則進左手後右手<lb/>
　疏曰僕在中婦人在左進左手持轡使身微相背逺<lb/>
　嫌也<lb/>
御國君則進右手後左手而俯<lb/>
　疏曰御君者禮以相向為敬故進右手既御不得常<lb/>
　式故但俯俛而為敬<lb/>
國君不乘竒車車上不廣欬不妄指<lb/>
<pb n="68b"/>
　疏曰竒車竒邪不正之車盧氏云不如法者之車也<lb/>
　不廣欬者似自驕矜又驚衆也不妄指者並為惑衆<lb/>
　也<lb/>
立視五巂式視馬尾顧不過轂<lb/>
　註曰立平視也　疏曰巂規也車輪一周為一規乘<lb/>
　車之輪髙六尺六寸徑一圍三得一丈九尺八寸五<lb/>
　規為九十九尺六尺為步縂為十六步半在車上所<lb/>
　視則前十六步半也馬引車其尾近車闌車上馮式<lb/>
<pb n="69a"/>
　下頭時不得逺矚但瞻視馬尾轂車轂也若轉頭不<lb/>
　得過轂論語云車中不内顧是也<lb/>
國中以䇿彗䘏勿驅塵不出軌<lb/>
　疏曰入國不馳故不用鞕䇿但取竹帶葉者為杖形<lb/>
　如埽帚故云䇿彗微近馬體搔摩之䘏勿搔摩也軌<lb/>
　車轍也行緩故塵埃不飛揚出軌外也　朱子曰䇿<lb/>
　彗疑謂䇿之彗若今鞕末韋帶耳<lb/>
國君下齊牛式宗廟大夫士下公門式路馬<lb/>
<pb n="69b"/>
　疏曰熊氏説此文誤當云國君下宗廟式齊牛<lb/>
乘路馬必朝服載鞭䇿不敢授綏左必式<lb/>
　集説曰此言人臣習儀之節路馬君駕路車之馬也<lb/>
　臣雖得乘之猶不敢慢既衣朝服又鞕䇿則但載之<lb/>
　而不用皆敬也君升車則僕者授綏今臣以習儀而<lb/>
　居左則自馭以行不敢使車右以綏授已也左必式<lb/>
　者既在尊位當式以示敬<lb/>
步路馬必中道以足蹙路馬芻有誅齒路馬有誅<lb/>
<pb n="70a"/>
　集説曰步謂行步而調習之也必當路之中者以邉<lb/>
　側卑䙝不敬或傾跌也蹙與蹴同芻草也齒評量年<lb/>
　數也誅罰也　馬氏曰察馬之力必以年數馬之年<lb/>
　必以齒凡此戒其慢君物也先王制禮圖難於其易<lb/>
　為大於其細凡以止邪於未形而已耳<lb/>
　<lb/>
　<lb/>
　<lb/>
<pb n="70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記述註卷一<lb/>
</p>
<p>
</p>
  </div>
</body>
</text>
</TEI>
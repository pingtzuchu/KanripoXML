<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷十七</head> <lb/>
    <p>
<pb n="1a"/>
欽定四庫全書<lb/>
　禮記述註卷十七<lb/>
　　　　　　　　　　安溪　李光坡　撰<lb/>
　　雜記上第二十<lb/>
　　　疏曰鄭云雜記者以其雜記諸侯以下至士之<lb/>
　　　喪事<lb/>
諸侯行而死於館則其復如於其國如於道則升其乗<lb/>
車之左轂以其綏復<lb/>
<pb n="1b"/>
　註曰館主國所致舎復招魂復魄也如於其國主國<lb/>
　館賓予使有之得升屋招用襃衣也如於道道上廬<lb/>
　宿也升車左轂象升屋東榮綏當為緌綏謂旌旗之<lb/>
　旄也去其旒而用之異於主也　疏曰諸侯行謂五<lb/>
　等諸侯朝覲天子及自相朝㑹之屬此車以南面為<lb/>
　正則左在東也五等之復人數各如命數今轂上狹<lb/>
　崔氏云一人而已<lb/>
其輤有裧緇布裳帷素錦以為屋而行<lb/>
<pb n="2a"/>
　註曰帷裳用緇則輤用赤矣若未大斂其載尸而歸<lb/>
　車飾皆如之　疏曰輤謂載柩之車輤象龞甲覆於<lb/>
　車上中央隆髙四面漸下裧象邊縁垂於輤之四邊<lb/>
　與輤連體則亦赤也緇布裳帷者輤下棺外用緇色<lb/>
　之布為裳帷以圍繞棺也素錦以為屋者於此裳帷<lb/>
　之中又用素錦為小帳以覆棺既設此飾而後行此<lb/>
　經所論謂大斂後也故下云適所殯<lb/>
至於廟門不毁牆遂入適所殯帷輤為説於廟門外<lb/>
<pb n="2b"/>
　註曰廟所殯宫牆裳帷也適所殯謂兩楹之間去輤<lb/>
　乃入廟門以其入自有宫室也毁或為徹凡柩自外<lb/>
　来者正棺於兩楹之間尸亦侇之於此皆因殯焉異<lb/>
　者柩入自闕升自西階尸入自門升自阼階其殯必<lb/>
　於兩楹之間者以其死不於室而自外来留之於中<lb/>
　不忍逺也<lb/>
大夫士死於道則升其乗車之左轂以其綏復如於館<lb/>
死則其復如其家<lb/>
<pb n="3a"/>
　註曰綏亦緌也大夫復於家以𤣥冕士以爵弁服<lb/>
大夫以布為輤而行至於家而説輤載以輲車入自門<lb/>
至於阼階下而説車舉自阼階升適所殯<lb/>
　註曰大夫輤言用布白布不染也言輤者達名也不<lb/>
　言裳帷俱用布無所别也至門亦説輤乃入言載以<lb/>
　輲車入自門明車不易也輲讀為輇或作槫説文曰<lb/>
　有輻曰輪無輻曰輇輇崇盖半乗車之輪諸侯言不<lb/>
　毁牆大夫士言不易車互相明　疏曰不以蒨草染<lb/>
<pb n="3b"/>
　之亦名輤者是襯近之義有輻謂别施木為輻無輻<lb/>
　謂合大木為之此云升適阼階謂尸矣若柩則升自西階<lb/>
士輤葦席以為屋蒲席以為裳帷<lb/>
　疏曰用葦席屈之以為輤棺之屋又以蒲席為裳帷<lb/>
　圍繞於屋旁也大夫無以他物為屋之文則是用素<lb/>
　錦為帳與諸侯同<lb/>
凡訃於其君曰君之臣某死父母妻長子曰君之臣某<lb/>
之某死君訃於他國之君曰寡君不禄敢告於執事夫<lb/>
<pb n="4a"/>
人曰寡小君不禄大子之喪曰寡君之適子某死<lb/>
　集説曰君與夫人訃不曰薨而曰不禄告他國謙辭<lb/>
　也敢告於執事者凶事不敢直指君身也<lb/>
大夫訃於同國適者曰某不禄訃於士亦曰某不禄訃<lb/>
於他國之君曰君之外臣寡大夫某死訃於適者曰吾<lb/>
子之外私寡大夫某不禄使某實訃於士亦曰吾子之<lb/>
外私寡大夫某不禄使某實<lb/>
　集説曰適者謂同國大夫位命相敵者外私在他國<lb/>
<pb n="4b"/>
　而私有恩好者也實讀為至言為訃而至此也<lb/>
士訃於同國大夫曰某死訃於士亦曰某死訃於他國<lb/>
之君曰君之外臣某死訃於大夫曰吾子之外私某死<lb/>
訃於士亦曰吾子之外私某死<lb/>
　集説曰士卑故其辭降於大夫<lb/>
大夫次於公館以終喪士練而歸士次於公館大夫居<lb/>
廬士居堊室<lb/>
　註曰公館公宫之舎也練而歸之士謂邑宰也練而<lb/>
<pb n="5a"/>
　猶處公館朝廷之士也惟大夫三年無歸也大夫居<lb/>
　廬謂未練時也士居堊室亦謂邑宰也朝廷之士亦<lb/>
　居廬　疏曰士反其治邑若身為大夫雖位得采邑<lb/>
　亦終喪乃歸也練後大夫居堊室今云居廬明未練<lb/>
　也臣為君喪俱服斬衰故知未練之前朝士亦居廬<lb/>
　也<lb/>
大夫為其父母兄弟之未為大夫者之喪服如士服士<lb/>
為其父母兄弟之為大夫者之喪服如士服大夫之適<lb/>
<pb n="5b"/>
子服大夫之服<lb/>
　疏曰孟子云諸侯之禮三年之喪齊疏之服飦粥之<lb/>
　食自天子達於庶人三代共之又此記云端衰喪車<lb/>
　皆無等王肅謂大夫與士異者大夫以上在喪斂時<lb/>
　弁絰士冠素委貎鄭與張融評云士與大夫異者皆<lb/>
　是亂世尚輕涼非王者之達禮鄭與王其義畧同是<lb/>
　周公制禮之時則上下同當喪制無等至後世以来<lb/>
　士與大夫有異故記者載之<lb/>
<pb n="6a"/>
大夫之庶子為大夫則為其父母服大夫服其位與未<lb/>
為大夫者齒<lb/>
　疏曰此庶子雖為大夫其年雖長於適子猶在適子<lb/>
　下使適子為主也<lb/>
士之子為大夫則其父母弗能主也使其子主之無子<lb/>
則為之置後<lb/>
大夫卜宅與塟日有司麻衣布衰布帶因喪屨緇布冠<lb/>
不㽔占者皮弁<lb/>
<pb n="6b"/>
　集説曰卜宅卜塟地也有司卜人也麻衣白布深衣<lb/>
　也布衰者以三升半布為衰長六寸廣四寸就綴於<lb/>
　深衣前當胷之上後又有負版長一尺六寸廣四寸<lb/>
　布帶以布為帶也因喪屨因喪服之繩屨也蕤與緌<lb/>
　同古者緇布冠無緌後代加蕤故此明言之也有司<lb/>
　為卜故用半吉半凶之服占者卜龜之人也尊於有<lb/>
　司故皮弁其服彌吉也皮弁者於天子則為視朝之<lb/>
　服諸侯大夫士則為視朔之服也<lb/>
<pb n="7a"/>
如筮則史練冠長衣以筮占者朝服<lb/>
　註曰筮者筮宅也謂下大夫若士也筮史筮人也長<lb/>
　衣深衣之純以素也長衣練冠純凶服也朝服純吉<lb/>
　服也大夫士日朝服以朝也　疏曰卜重故占者皮<lb/>
　弁筮輕故占者朝服<lb/>
大夫之喪既薦馬薦馬者哭踊出乃包奠而讀書<lb/>
　集説曰薦進也駕車之馬每車二匹按既夕禮柩初<lb/>
　出至祖廟設遷祖之奠訖乃薦馬至日側祖奠之時<lb/>
<pb n="7b"/>
　又薦馬明日設遣奠時又薦馬此言既薦馬謂遣奠<lb/>
　時也馬至則車將行故孝子感之而哭踊包奠者取<lb/>
　遣奠牲之下體包裏而至於遣車以送死者馬至在<lb/>
　包奠之前而云出乃包奠者明包奠為出之節也讀<lb/>
　書者既夕云書賵於方方版也謂書賵奠賻贈之人<lb/>
　名與其物於版柩將行主人之史於柩東西面而讀<lb/>
　之此明大夫之禮與士同<lb/>
大夫之喪大宗人相小宗人命龜卜人作龜<lb/>
<pb n="8a"/>
　註曰卜塟及日也相相主人禮也命龜告以所問事<lb/>
　也作龜謂揚火灼之以出兆　疏曰大夫謂卿也大<lb/>
　宗大宗伯也小宗小宗伯也皇氏云大小宗並是其<lb/>
　君之職来為喪事故宗伯肆師云凡卿大夫之喪相<lb/>
　其禮<lb/>
復諸侯以襃衣冕服爵弁服<lb/>
　註曰襃衣始命為諸侯及朝覲見加賜之衣也襃猶<lb/>
　進也　疏曰冕服者上公自衮冕而下几五侯伯自鷩<lb/>
<pb n="8b"/>
　冕而下凡四子男自毳冕而下凡三凡服各依其命<lb/>
　數則上公五冕之外更加爵弁服以下皮弁冠弁之<lb/>
　等而滿九侯伯冕服之外亦加爵弁以下而滿七子<lb/>
　男冕服之外加爵弁皮弁而滿五其襃衣君特所襃<lb/>
　賜則宜在命數之外也<lb/>
夫人稅衣揄狄狄税素沙<lb/>
　疏曰夫人復用税衣上至揄狄謂諸侯伯夫人也<lb/>
　集説曰稅衣色黒而縁以纁揄與摇同揄狄色青江<lb/>
<pb n="9a"/>
　淮而南青質而五色皆備成章曰搖狄狄當為翟雉<lb/>
　名也此服盖畫搖翟之形以為文章因名也狄税素<lb/>
　沙言自搖翟至稅衣皆用素沙為裏即今之白絹也<lb/>
　周禮内司服王后六服禕衣揄狄闕狄鞠衣展衣禒<lb/>
　衣也　儀禮註云王之服九而祭服六后之服六而<lb/>
　祭服三王之服衣裳之色異后之服連衣裳而其色<lb/>
　同以婦人之徳本末純一故也王之服襌而無裏后<lb/>
　之服裏而不襌以陽成於奇陰成於偶故也<lb/>
<pb n="9b"/>
内子以鞠衣襃衣素沙下大夫以襢衣其餘如士<lb/>
　集説曰内于卿之適妻也其服用鞠衣此衣盖始命<lb/>
　為内子時所襃賜者故云鞠衣襃衣也亦以素沙為<lb/>
　裏下大夫謂下大夫之妻也襢周禮作展其餘如士<lb/>
　者謂士妻之復用褖衣内子與下大夫之妻復亦兼<lb/>
　用褖衣也　坡案此節舊在復諸侯以襃衣節上鄭<lb/>
　註云當在夫人狄税素沙下<lb/>
復西上<lb/>
<pb n="10a"/>
　集説曰復西上者復之人數多寡各如其命數若上<lb/>
　公九命則復者九人以下三命則用三人北面則西<lb/>
　在左左為陽冀其復生故尚左也<lb/>
大夫不揄絞屬於池下<lb/>
　集説曰此言大夫喪車之飾揄翟雉也絞青黄之繒<lb/>
　也屬猶繫也池織竹為之形如籠衣以青布若諸侯<lb/>
　以上則畫揄翟於絞而屬於池之下大夫降於人君<lb/>
　故不揄絞屬於池下也<lb/>
<pb n="10b"/>
大夫附於士士不附於大夫附於大夫之昆弟無昆弟<lb/>
則從其昭穆雖王父母在亦然<lb/>
　集説曰附讀為袝祖為士孫為大夫而死可以袝祭<lb/>
　於祖之為士者故曰大夫袝於士若祖為大夫孫為<lb/>
　士而死不可祔祭於祖之為大夫者惟得祔祭於大<lb/>
　夫之兄弟為士者故曰士不祔於大夫祔於大夫之<lb/>
　昆弟若祖之兄弟無為士者則從其昭穆謂祔於髙<lb/>
　祖之為士者若髙祖亦是大夫則祔於髙祖昆弟之<lb/>
<pb n="11a"/>
　為士者也雖王父母在亦然者謂孫死應合祔於祖<lb/>
　今祖尚存無可祔亦是祔於髙祖也小記云中一以<lb/>
　上而祔與此義同<lb/>
婦附於其夫之所附之妃無妃則亦從其昭穆之妃妾<lb/>
附於妾祖姑無妾祖姑則亦從其昭穆之妾<lb/>
　註曰夫所附之妃於婦則祖姑　疏曰祖無妃謂無<lb/>
　祖姑則亦從其昭穆之妃謂亦間一以上祔於髙祖<lb/>
　之妃髙祖無妃則亦祔於髙祖之祖妃若其祖有昆<lb/>
<pb n="11b"/>
　弟之妃班爵同者則亦袝之<lb/>
男子附於王父則配女子附於王母則不配<lb/>
　集説曰男子死而祔祖者其祝辭云以某妃配某氏<lb/>
　是併祭王母也未嫁之女及嫁未三月而死歸塟女<lb/>
　氏之黨者其祔於祖母者惟得祭祖母不祭王父也<lb/>
　故云祔於王母則不配配與不配祭饌如一祝辭異<lb/>
　不言以某妃配某氏耳有事於尊者可以及卑有事<lb/>
　於卑者不敢援尊也<lb/>
<pb n="12a"/>
公子附於公子<lb/>
　疏曰若公子之祖為君公子不敢祔之祔於祖之兄<lb/>
　弟為公子者不敢戚君故也<lb/>
君薨大子號稱子待猶君也<lb/>
　集説曰君在稱世子君薨則稱子踰年乃得稱君也<lb/>
　僖九年傳云凡在喪王曰小童公侯曰子待猶君者<lb/>
　謂與諸侯並列供待之禮猶如正君也<lb/>
有三年之練冠則以大功之麻易之惟杖屨不易<lb/>
<pb n="12b"/>
　註曰謂既練而遭大功之喪者也練除首絰要絰葛<lb/>
　又不如大功之麻重也言練冠易麻互言之也惟杖<lb/>
　屨不易言其餘皆易也　疏曰三年之喪至練首絰<lb/>
　已除故特云冠此大功是降服大功也大功無杖無<lb/>
　可改易練與大功初喪同是繩屨故杖屨不易練首<lb/>
　絰已除故著大功麻絰斬衰既練要絰與大功要絰麤<lb/>
　細同斬衰是葛大功是麻故註云葛不如麻重也麻<lb/>
　謂絰帶大功言絰帶明練亦有絰帶練云冠明大<lb/>
<pb n="13a"/>
　功亦有冠是大功冠與絰帶易三年冠及絰帶故云<lb/>
　互言之云杖屨不易則知衰亦在易中故言其餘皆<lb/>
　易謂冠也要帶也衰也悉易<lb/>
有父母之喪尚功衰而附兄弟之殤則練冠附於殤稱<lb/>
陽童某甫不名神也<lb/>
　註曰此兄弟之殤謂大功親以下之殤也斬衰齊衰<lb/>
　之喪練皆受以大功之衰此之謂功衰以是時而祔<lb/>
　大功親以下之殤大功親以下之殤輕不易服冠而<lb/>
<pb n="13b"/>
　兄為殤謂同年者也兄十九而死明年因喪而冠陽<lb/>
　童謂庶殤也宗子則曰陰童童未成人之稱也某甫<lb/>
　尊神不名為之造字　疏曰大功正服則變三年之<lb/>
　練此著練冠故知大功親以下之殤若成人合服大<lb/>
　功其長殤則小功成人小功親其長殤則緦麻皆得<lb/>
　著此練冠為之祔祭已是祖適若祔大功兄弟長殤<lb/>
　得在祖廟若祔小功長殤者已是曾祖之適共小功<lb/>
　兄弟同曾祖其兄弟身及父是庶人不合立祖廟則<lb/>
<pb n="14a"/>
　曾祖適孫為之立壇而祔於從祖立神而祭也<lb/>
凡異居始聞兄弟之喪惟以哭對可也其始麻散帶絰<lb/>
　集説曰兄弟異居而訃至唯以哭對其來訃之人以<lb/>
　哀傷之情重不暇他言也其要之帶絰始皆散垂謂<lb/>
　大功以上之兄弟至三日而後絞之也小功以下則<lb/>
　糾垂不散<lb/>
未服麻而奔喪及主人之未成絰也疏者與主人皆成<lb/>
之親者終其麻帶絰之日數<lb/>
<pb n="14b"/>
　集説曰若聞訃未及服麻而即奔喪者以道路既近<lb/>
　聞死即来此時主人未行小斂故未成絰小功以下<lb/>
　謂之疏疏者值主人成服之節則與主人皆成之大<lb/>
　功以上謂之親親者奔喪而至之時雖值主人成服<lb/>
　已必自終竟其散麻帶絰之日數而後成服也<lb/>
主妾之喪則自祔至於練祥皆使其子主之其殯祭不<lb/>
於正室<lb/>
　疏曰妾祔於妾祖姑若無則祔於女君庾蔚云妾祖<lb/>
<pb n="15a"/>
　姑無廟為壇祭之鄭云於廟者崔氏云於廟中為壇<lb/>
　祭之此謂攝女君若凡妾則不得為王則别為壇不<lb/>
　在祖廟中而子自主之也　集説曰女君死而妾攝<lb/>
　女君此妾死則君主其喪其祔祭亦君自主若練與<lb/>
　大祥之祭則其子主之殯祭不於正室者雖嘗攝女<lb/>
　君猶降於正適故殯與祭不得在正室也不攝女君<lb/>
　之妾君則不主其喪<lb/>
君不撫僕妾<lb/>
<pb n="15b"/>
　集説曰死而君不撫其尸者畧於賤也<lb/>
女君死則妾為女君之黨服攝女君則不為先女君之<lb/>
黨服<lb/>
　集説曰女君死而妾猶服其黨是徒從之禮也妾攝<lb/>
　女君則不服以攝位稍尊也<lb/>
聞兄弟之喪大功以上見喪者之鄉而哭<lb/>
　集説曰奔喪禮云齊衰望鄉而哭大功望門而哭此<lb/>
　言大功以上謂降服大功者也凡喪服降服重於正<lb/>
<pb n="16a"/>
　服<lb/>
適兄弟之送塟者弗及遇主人於道則遂之於墓<lb/>
　集説曰適往也往送兄弟之塟而不及當送之時乃<lb/>
　遇主人塟畢而反則此送者不可隨主人反哭必自<lb/>
　至墓所而後反也<lb/>
凡主兄弟之喪雖疏亦虞之<lb/>
　集説曰小功緦麻疏服之兄弟也彼無親者主之而<lb/>
　已主其喪則當為之畢虞祔之祭也<lb/>
<pb n="16b"/>
凡喪服未畢有弔者則為位而哭拜踊<lb/>
　疏曰不以殺禮而待新弔之賔也言凡者五服悉然<lb/>
大夫之哭大夫弁絰大夫與殯亦弁絰<lb/>
　集説曰大夫之喪既成服而大夫往弔則身著錫衰<lb/>
　首加弁絰弁絰者如爵弁而素加以環絰也若與其<lb/>
　殯事是未成服之時也首亦弁絰但身不錫衰耳不<lb/>
　錫衰則皮弁服也若主人未小斂之前則吉服而往<lb/>
　不弁絰也<lb/>
<pb n="17a"/>
大夫有私喪之葛則於其兄弟之輕喪則弁絰<lb/>
　集説曰私喪妻子之喪也卒哭以葛代麻於此時而<lb/>
　遭兄弟之喪雖緦麻之輕亦用弔服弁絰而往不以<lb/>
　私喪之末臨兄弟也大夫降旁親於緦麻兄弟無服<lb/>
　若已成服則錫衰未成服則身素裳而首弁絰也<lb/>
為長子杖則其子不以杖即位<lb/>
　集説曰其子長子之子也祖不厭孫此長子之子亦<lb/>
　得杖但與祖同處不得以杖即位辟尊者<lb/>
<pb n="17b"/>
為妻父母在不杖不稽顙<lb/>
　集説曰此謂適子妻死而父母俱存故其禮如此然<lb/>
　大夫主適婦之喪故其夫不杖若父沒母存母不主<lb/>
　喪則子可以杖但不稽顙耳云母在不杖者以父母<lb/>
　尊同因父而連言母<lb/>
母在不稽顙稽顙者其贈也拜<lb/>
　集説曰贈謂人以物來贈已取喪事也母在雖不稽<lb/>
　顙惟拜謝此贈物之人則可以稽顙故云稽顙者其<lb/>
<pb n="18a"/>
　贈也拜一説贈謂以物送别死者即既夕禮所云贈<lb/>
　用制幣也<lb/>
違諸侯之大夫不反服違大夫之諸侯不反服<lb/>
　集説曰違去也已本是國君之臣今去國君而在為<lb/>
　他國大夫之臣是自尊適卑若舊君死已不反服以<lb/>
　仕於卑臣不可反服於前之尊君也本是大夫之臣<lb/>
　今去而仕為諸侯之臣是自卑適尊若反服卑君則<lb/>
　為新君之恥矣故亦不反服若新君與舊君等乃為<lb/>
<pb n="18b"/>
　舊君服也<lb/>
喪冠條屬以别吉凶三年之練冠亦條屬右縫小功以<lb/>
下左<lb/>
　集説曰喪冠以一條繩屈而屬於冠以為冠之武而<lb/>
　垂下為纓故云喪冠條屬屬猶著也言著於冠也是<lb/>
　纓與武共此一繩若吉冠則纓與武各一物玉藻云<lb/>
　縞冠𤣥武之類是也吉凶之制不同故云别吉凶也<lb/>
　三年練冠小祥之冠也其條屬亦然吉冠則襵上辟<lb/>
<pb n="19a"/>
　縫向左左為陽吉也凶冠則襵縫向右右為陰凶也<lb/>
　小功緦麻之服輕故襵縫向左而同於吉<lb/>
緦冠繰纓大功以上散帶<lb/>
　集説曰緦服之縷其麤細與朝服十五升之布同而<lb/>
　縷數則半之治其縷不治其布冠與衰同是此布也<lb/>
　但為纓之布則加以灰澡治之耳故曰緦冠繰纓繰<lb/>
　讀為澡大功以上服重初死床帶散垂至成服乃絞<lb/>
　小功以下初死即絞也<lb/>
<pb n="19b"/>
朝服十五升去其半而緦加灰錫也<lb/>
　集説曰朝服精細全用十五升布為之去其半則七<lb/>
　升半布也用為緦服緦云者以其縷之細如絲也若<lb/>
　以此布而加灰以澡治之則謂之錫所謂弔服之錫<lb/>
　衰也錫者滑易之貌緦服不加灰治也朝服一千二<lb/>
　百縷終幅緦之縷細與朝服同但其布終幅止六百<lb/>
　縷而疎故儀禮云有事其縷無事其布曰緦<lb/>
諸侯相襚以後路與冕服先路與襃衣不以襚<lb/>
<pb n="20a"/>
　集説曰後路貳車也貳車在後故曰後路冕服上冕<lb/>
　之後次冕也上公以鷩冕為次侯伯以毳冕為次子<lb/>
　男以絺冕為次先路正路也襃衣説見前章相襚不<lb/>
　可用已之正車服者以彼不用之以為正也<lb/>
遣車視牢具疏布輤四面有章置於四隅載粻有子曰<lb/>
非禮也喪奠脯醢而已<lb/>
　疏曰既夕士禮有黍稷麥者但遣車不合載粻既夕<lb/>
　藏筲者謂遣奠之外别有黍稷麥　集説曰遣車説<lb/>
<pb n="20b"/>
　見檀弓視牢具者天子太牢包九箇則遣車九乗諸<lb/>
　侯太牢包七箇則七乗大夫亦太牢包五箇則五乗<lb/>
　天子之上士三命少牢包三箇則三乗也諸侯之士<lb/>
　無遣車遣車之上以麤布為輤輤盖也四面有物以<lb/>
　鄣蔽之章與彰同四隅椁之四角也粻米糧也遣奠<lb/>
　之饌無黍稷故有子以載粻為非禮牲體則脯醢之<lb/>
　義也<lb/>
祭稱孝子孝孫喪稱哀子哀孫端衰喪車皆無等<lb/>
<pb n="21a"/>
　集説曰祭吉祭也卒哭以後為吉祭故祝辭稱孝子<lb/>
　或孝孫自虞以前為凶祭故稱哀端正也端衰喪服<lb/>
　上衣也吉時𤣥端服身與袂同以二尺二寸為正喪<lb/>
　衣亦如之而綴六寸之衰於胷前故曰端衰也喪車<lb/>
　孝子所乗惡車也此二者皆無貴賤之差等<lb/>
大白冠緇布之冠皆不㽔委武𤣥縞而後蕤<lb/>
　集説曰大白冠太古之白布冠也緇布冠黒布冠也<lb/>
　此二冠無飾故皆不蕤然玉藻云緇布冠繢緌是諸<lb/>
<pb n="21b"/>
　侯之冠則此不緌者謂大夫士也委武皆冠之下卷<lb/>
　秦人呼卷為委齊人呼卷為武𤣥𤣥冠也縞縞冠也<lb/>
　𤣥縞二冠既别有冠卷則必有蕤故云委武𤣥縞而<lb/>
　后蕤也<lb/>
大夫冕而祭於公弁而祭於已士弁而祭於公冠而祭<lb/>
於已士弁而親迎然則士弁而祭於已可也<lb/>
　集説曰冕絺冕也祭於公助君之祭也弁爵弁也祭<lb/>
　於已自祭其廟也冠𤣥冠也助祭為尊自祭為卑故<lb/>
<pb n="22a"/>
　冠服有異也儀禮少牢上大夫自祭用𤣥冠此云弁<lb/>
　而祭於已者此大夫指孤而言也記者以士之親迎<lb/>
　用弁以為可以弁而祭於已然親迎之弁暫焉攝用<lb/>
　耳祭有常禮不可紊也<lb/>
暢臼以椈杵以梧<lb/>
　註曰所以擣鬱也椈柏也　疏曰暢謂鬱鬯也梧桐<lb/>
　也為柏香桐潔白於神為宜<lb/>
枇以桑長三尺或曰五尺畢用桑長三尺刋其柄與末<lb/>
<pb n="22b"/>
　註曰枇所以載牲體者此謂喪祭也吉祭枇用棘畢<lb/>
　所以取主人載者刋猶削也　疏曰從鑊以枇升入<lb/>
　於鼎從鼎以枇載之於爼畢用桑以喪祭故也刋其<lb/>
　柄與末謂畢末頭亦刋削之畢既如此枇亦當然若<lb/>
　吉時亦用棘吉用棘見特牲記<lb/>
率帶諸侯大夫皆五采士二采<lb/>
　集説曰率與繂同此謂尸襲竟而加此大帶也謂之<lb/>
　繂者但襵帛邊而熨殺之不用箴線也以五采飾之<lb/>
<pb n="23a"/>
　士喪禮緇帶此二采天子之士也<lb/>
醴者稻醴也甕甒筲衡實見間而后折入<lb/>
　集説曰此言塟時所藏之物稻醴以稻米為醴也甕<lb/>
　甒皆瓦器甕盛醯醢甒盛醴酒筲竹器以威黍稷衡<lb/>
　讀為桁以木為之所以庋舉甕甒之屬也見棺衣也<lb/>
　言此甕甒筲衡實於見之外椁之内而后折入者折<lb/>
　形如床而無足木為之直者三横者五實物椁内既<lb/>
　畢而後加之壙上以承抗席也<lb/>
<pb n="23b"/>
重既虞而埋之<lb/>
　集説曰重説見檀弓虞祭畢埋於祖廟門外之東<lb/>
凡婦人從其夫之爵位<lb/>
　集説曰治婦人喪事皆以夫爵位尊卑為等降無異<lb/>
　禮也<lb/>
小斂大斂啓皆辯拜<lb/>
　集説曰禮當大斂小斂及啓攢之時君来弔則輟事<lb/>
　而出拜之若他賓客至則不輟事待事卑乃即堂下<lb/>
<pb n="24a"/>
　之位而偏拜之故特舉此三節言之然若士當事而<lb/>
　大夫至則士亦為大夫出也<lb/>
朝夕哭不帷無柩者不帷<lb/>
　集説曰朝夕之間孝子欲見殯故哭則褰舉殯宫之<lb/>
　帷哭畢仍垂下之無柩謂塟後也神主袝廟之後還<lb/>
　在室無事於堂故不復施帷<lb/>
君若載而后弔之則主人東面而拜門右北面而踊出<lb/>
待反而后奠<lb/>
<pb n="24b"/>
　集説曰此謂君來弔臣之喪而柩已朝廟畢下堂載<lb/>
　在柩車君既弔位在車之東則主人在車西東面而<lb/>
　拜門右祖廟門之西偏也自内出則右在西孝子既<lb/>
　拜君從位而立近門内西偏北面而哭踊為禮也踊<lb/>
　畢先出門以待拜送不敢必君之久留也君命之反<lb/>
　還喪所而後奠者凡君来必設奠告柩知之也一説<lb/>
　此謂在廟載柩車之時奠為反設祖奠<lb/>
子羔之襲也繭衣裳與税衣纁袡為一素端一皮弁一<lb/>
<pb n="25a"/>
爵弁一𤣥冕一曾子曰不襲婦服<lb/>
　集説曰子羔孔子弟子髙柴也襲以衣斂尸也繭衣<lb/>
　裳謂衣裳相連而綿為之著也稅衣黑色纁絳色帛<lb/>
　袡裳下褖也繭衣䙝故用褖衣為表合為一稱故云<lb/>
　繭衣裳與稅衣纁袡為一素端一第二稱也賀氏云<lb/>
　衣裳並用素為之皮弁一第三稱也皮弁之服布衣<lb/>
　而素裳爵弁一第四稱也其服𤣥衣而纁裳𤣥冕一<lb/>
　第五稱也其服亦𤣥衣纁裳衣無文而裳刺黼大夫<lb/>
<pb n="25b"/>
　之上服也婦服指纁袡而言曾子非之以其不合於<lb/>
　禮也<lb/>
為君使而死公館復私館不復公館者公宫與公所為<lb/>
也私館者自卿大夫以下之家也<lb/>
　集説曰説見曾子問<lb/>
公七踊大夫五踊婦人居間士三踊婦人皆居間<lb/>
　集説曰國君五日而殯自死至大斂凡七次踊者始<lb/>
　死一也明日襲二也襲之明日之朝三也又明日之<lb/>
<pb n="26a"/>
　朝四也其日晚小斂五也小斂明日之朝六也明日<lb/>
　大斂時七也大夫三日而殯凡五次踊者始死一也<lb/>
　明日襲之朝二也明日之朝及小斂四也小斂之明<lb/>
　日大斂五也士二日而殯凡三次踊者始死一也小<lb/>
　斂時二也大斂時三也凡踊男子先踊踊畢而婦人<lb/>
　乃踊婦人踊畢賓乃踊是婦人居主人與賓之中間<lb/>
　故云居間也然記者固云動尸舉柩哭踊無數而此<lb/>
　乃有三五七之限者此以禮經之常節言彼以哀心<lb/>
<pb n="26b"/>
　之泛感言也又所謂無數者不以每踊三跳九跳為<lb/>
　三踊之限也<lb/>
公襲卷衣一𤣥端一朝服一素積一纁裳一爵弁二𤣥<lb/>
冕一襃衣一朱緑帶申加大帶於上<lb/>
　註曰士襲三稱子羔襲五稱今公襲九稱則尊卑襲<lb/>
　數不同矣諸侯七稱天子十二稱與　集説曰卑者<lb/>
　以卑服親身如子羔之襲是也公貴者故上服親身<lb/>
　襃衣最外尊顯之也𤣥端𤣥衣朱裳齊服也天子以<lb/>
<pb n="27a"/>
　為燕服士以為祭服大夫以為私朝之服朝服緇衣<lb/>
　素裳公日視朝之服也素積皮弁之服公視朔之服<lb/>
　也纁裳冕服之裳也爵弁二者𤣥衣纁裳二通也以<lb/>
　其為始命所受之服故特用二通示重本也𤣥冕見<lb/>
　上章襃衣者君所加賜之衣最在上榮君賜也諸侯<lb/>
　襲尸用小帶以為結束散在於衣非是総束其身此<lb/>
　帶則素為之而飾以朱緑之采也申重也重於革帶<lb/>
　之上非對朱緑帶為重也重加大帶象生時大帶也<lb/>
<pb n="27b"/>
　此帶即上章所云率帶諸侯大夫皆五采士二采者<lb/>
　是也<lb/>
小斂環絰公大夫士一也<lb/>
　疏曰環絰一股而纒也親始死孝子去冠至小斂不<lb/>
　可無飾士素委貎大夫以上素弁而貴賤悉得加於<lb/>
　環絰故云公大夫士一也知士素委貎者武叔投冠<lb/>
　括髪諸侯之大夫當天子之士也知大夫以上素爵<lb/>
　弁者記云大夫與殯亦弁絰以大夫與他殯尚弁絰<lb/>
<pb n="28a"/>
　則子弁絰明矣諸侯以上尊固宜弁絰<lb/>
公視大斂公升商祝鋪席乃斂<lb/>
　集説曰君臨臣喪而視其大斂商祝習知殷禮者専<lb/>
　主斂事主人雖先已鋪席布絞紟等物聞君將至悉<lb/>
　徹去之待君至升堂商祝乃始鋪席為斂事盖榮君<lb/>
　來為新之也亦示若事由君也<lb/>
魯人之贈也三𤣥二纁廣尺長終幅<lb/>
　集説曰贈以物送别死者於槨中也既夕禮曰贈用<lb/>
<pb n="28b"/>
　制幣𤣥纁束一丈八尺為制今魯人雖用𤣥與纁而<lb/>
　短狹如此則非禮矣故記者譏之幅之度二尺二寸<lb/>
弔者即位於門西東面其介在其東南北面西上西於<lb/>
門主孤西面相者受命曰孤某使某請事客曰寡君使<lb/>
某如何不淑相者入告出曰孤某須矣弔者入主人升<lb/>
堂西面弔者升自西階東面致命曰寡君聞君之喪寡<lb/>
君使某如何不淑子拜稽顙弔者降反位<lb/>
　集説曰此言列國遣使弔喪之禮弔者君所遣來之<lb/>
<pb n="29a"/>
　使也介副也門西主國大門外西也西上者介非一<lb/>
　人其長者在西近正使也西於門不敢當門之中也<lb/>
　主孤西面立於阼階之下也相者受命相禮者受主<lb/>
　人之命也如何不淑慰問之辭言何為而罹此凶禍<lb/>
　也孤某稱其君名者君薨稱子某使人知適嗣也須<lb/>
　矣凶禮不出迎也主人升堂由阼階而升也降反位<lb/>
　者出反門外位無出字脫曲禮云升降不由阼階謂<lb/>
　平常無弔賓時耳<lb/>
<pb n="29b"/>
含者執璧將命曰寡君使某含相者入告出曰孤某須<lb/>
矣含者入升堂致命子拜稽顙含者坐委於殯東南有<lb/>
葦席既葬蒲席降出反位宰夫朝服即喪屨升自西階<lb/>
西面坐取璧降自西階以東<lb/>
　疏曰宰謂上卿也夫衍字朝服吉服也以鄰國執玉<lb/>
　而来執玉不麻故著朝服以仍在喪不可純吉故即<lb/>
　喪屨也此遭喪已久故嗣子親受禮宰著朝服若始<lb/>
　遭喪則主人不親受使大夫受於殯宫此弔者既為<lb/>
<pb n="30a"/>
　上客又賵者是上介則此含者襚者當是副介末介<lb/>
　但含襚於死者為切故在先陳之　集説曰此言列<lb/>
　國致含之禮含玉之形制如璧註云分寸大小未聞<lb/>
　坐委跪而致之也未塟之前設葦席以承之既塟則<lb/>
　設蒲席承之鄰國有逺近故有塟後來致含者降出<lb/>
　反位謂含者委璧訖降階而復門外之位也以東藏<lb/>
　於内也<lb/>
襚者曰寡君使某襚相者入告出曰孤某須矣禭者執<lb/>
<pb n="30b"/>
冕服左執領右執要入升堂致命曰寡君使某襚子拜<lb/>
稽顙委衣於殯東襚者降受爵弁服於門内霤將命子<lb/>
拜稽顙如初受皮弁服於中庭自西階受朝服自堂受<lb/>
𤣥端將命子拜稽顙皆如初襚者降出反位宰夫五人<lb/>
舉以東降自西階其舉亦西面<lb/>
　疏曰席南頭為上服重者使執而入餘服則受之既<lb/>
　受處不同則陳於璧北亦重者在南凡諸侯相襚衣<lb/>
　數無文據此其服有五又先路襃衣不以襚以外無<lb/>
<pb n="31a"/>
　文　集説曰此言列國致襚之禮衣服曰襚委於殯<lb/>
　東即委璧之席上也左執領則領向南此襚者既致<lb/>
　冕服訖復降而出取爵弁服以進子拜如初者如受<lb/>
　冕服之禮也受訖襚者又出取皮弁服及朝服及𤣥<lb/>
　端服毎服進受之禮皆如初但受之之所不同耳授<lb/>
　襚者以服者賈人其舉亦西面者亦如襚者之西面<lb/>
　也<lb/>
上介賵執圭將命曰寡君使某賵相者入告反命曰孤<lb/>
<pb n="31b"/>
某須矣陳乗黄大路於中庭北輈執圭將命客使自下<lb/>
由路西子拜稽顙坐委于殯東南隅宰舉以東<lb/>
　疏曰此無賻賻是加厚非常故也既夕有贈者贈施<lb/>
　於死必及塟節此未必一當塟時既夕有奠奠主於<lb/>
　兄弟親者諸侯相與既疏故無奠　集説曰此言列<lb/>
　國致賵之禮車馬曰賵乘黄四黄馬也大路車也<lb/>
　北輈車之輈轅北向也客使上介所役使之人也為<lb/>
　客所使故曰客使自率也下謂馬也由在也路即大<lb/>
<pb n="32a"/>
　路也陳車北轅畢賵者執圭升堂致命而客之從者<lb/>
　率馬設在車之西也車亦此從者設之子拜之後賵<lb/>
　客即跪而致其主於殯東南隅之席上而宰舉之以<lb/>
　東而藏於内也覲禮車在西統於賓也既夕禮車以<lb/>
　西為上者為死者而設於鬼神之位也此賵禮車馬<lb/>
　為助主人送塟而設統於主人故車在東也<lb/>
凡將命鄉殯將命子拜稽顙西面而坐委之宰舉璧與<lb/>
圭宰夫舉襚升自西階西面坐取之降自西階<lb/>
<pb n="32b"/>
　註曰宰夫宰之佐也此言宰舉璧與圭則上宰夫朝<lb/>
　服衍夫字　集説曰凡將命者總言上文弔含襚賵<lb/>
　將命之禮也鄉殯者立於殯之西南而面東北以向<lb/>
　殯也將命之時子拜稽顙畢將命者来就殯東西靣<lb/>
　而坐委之其含璧與圭則宰舉之襚衣則宰夫舉之<lb/>
　而其舉也皆自西階升而西面以跪而取之乃自西<lb/>
　階以降也<lb/>
賵者出反位於門外<lb/>
<pb n="33a"/>
　集説曰此句當屬於前章上介賵云云宰舉以東之下<lb/>
上客臨曰寡君有宗廟之事不得承事使一介老某相執綍<lb/>
相者反命曰孤某須矣臨者入門右介者皆從之立於其左<lb/>
東上宗人納賓升受命於君降曰孤敢辭吾子之辱請吾子<lb/>
之復位客對曰寡君命某毋敢視賔客敢辭宗人反命曰孤<lb/>
敢固辭吾子之辱請吾子之復位客對曰寡君命某毋敢視<lb/>
賓客敢固辭宗人反命曰孤敢固辭吾子之辱請吾子之復<lb/>
位客對曰寡君命使臣某毋敢視賓客是以敢固辭固辭<lb/>
<pb n="33b"/>
不獲命敢不敬從客立於門西介立於門左東上孤降<lb/>
自阼階拜之升哭與客拾踊三客出送於門外拜稽顙<lb/>
　疏曰前四禮客皆在門西此臨在門東者前者四禮<lb/>
　皆是奉君命而行如聘禮聘之與享也此臨是私禮<lb/>
　若聘禮私覿故在門東　集説曰上客主人入門而<lb/>
　右客入門而左禮也今此客入門之右是不敢以賓<lb/>
　禮自居也宗人掌禮之官欲納此弔賓先受納賓之<lb/>
　命於主國嗣君然後降而請於客使之復門左之賓<lb/>
<pb n="34a"/>
　位也宗人以客答之辭入告於君而反命于客如是<lb/>
　者三客乃自稱使臣而從其命於是立於門西之賓<lb/>
　位主君自阼階降而拜之主客俱升堂哭而更踊者<lb/>
　三所謂成踊也不迎而送喪無接賓之禮<lb/>
其國有君喪不敢受弔<lb/>
　疏曰此謂國有君喪而臣又有親喪則不敢受他國<lb/>
　賓来弔也以義斷恩哀痛主於君不私於親也<lb/>
外宗房中南面小臣鋪席商祝鋪絞紟衾士盥于盤北<lb/>
<pb n="34b"/>
舉遷尸于斂上卒斂宰告子馮之踊夫人東面坐馮之<lb/>
興踊<lb/>
　註曰此喪大記脫字重著於是<lb/>
　喪有與天子同者三其終夜燎及乗人専道而行<lb/>
　集説曰終夜燎謂遷柩之夜須光明達旦也乗人謂<lb/>
　人引車不用馬也専道柩行於路人皆避之也<lb/>
　<lb/>
　禮記述註卷十七<lb/>
</p>
<p>
</p>
  </div>
</body>
</text>
</TEI>
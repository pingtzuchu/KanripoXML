<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷十四</head> <lb/>
    <p>
<pb n="1a"/>
欽定四庫全書<lb/>
　禮記述註卷十四<lb/>
　　　　　　　　　　　安溪　李光坡　撰<lb/>
　　明堂位第十四<lb/>
昔者周公朝諸侯于明堂之位天子負斧依南鄉而立<lb/>
　註曰負之言背也斧依為斧文屏風於户牖之間<lb/>
　坡謂此天子明指成王□有上句方曰周公而下句<lb/>
　頓稱之以天子勿論此篇博雅是有識之儒即執筆<lb/>
<pb n="1b"/>
　學為文亦知不可也如下文雖云周公踐天子之位<lb/>
　而上己曰成王幼弱矣註且闕之<lb/>
三公中階之前北面東上諸侯之位阼階之東西面北<lb/>
上諸伯之國西階之西東面北上諸子之國門東北面<lb/>
東上諸男之國門西北面東上<lb/>
　疏曰中階者南面三階故稱中諸伯以下皆云國此<lb/>
　云位者以三公不云位諸侯在諸國之上特舉位言<lb/>
　之明以下皆朝位也<lb/>
<pb n="2a"/>
九夷之國東門之外西面北上八蠻之國南門之外北<lb/>
面東上六戎之國西門之外東面南上五狄之國北門<lb/>
之外南面東上<lb/>
　集説曰夷蠻戎狄各從其方之門而以右為尊獨南<lb/>
　西東上者不然方氏以為南面疑於君故與北面者<lb/>
　同其上也<lb/>
九采之國應門之外北面東上<lb/>
　疏曰此是九州之牧謂之采者以采取當州美物而<lb/>
<pb n="2b"/>
　貢天子故王制云千里之外曰采明堂無重門但有<lb/>
　應門應是當也以當朝正門故謂之應門<lb/>
四塞世告至此周公明堂之位也明堂也者明諸侯之<lb/>
尊卑也<lb/>
　集説曰四塞九州之外夷狄也若天子新即位或其<lb/>
　國君易世皆一來朝告至故云世告至也<lb/>
昔殷紂亂天下脯鬼侯以饗諸侯是以周公相武王以<lb/>
伐紂武王崩成王幼弱周公踐天子之位以治天下六<lb/>
<pb n="3a"/>
年朝諸侯於明堂制禮作樂頒度量而天下大服七年<lb/>
致政於成王<lb/>
　集説曰鬼國名易曰髙宗伐鬼方殺人以為薦羞惡<lb/>
　之極也故伐之頒讀為班度為丈尺髙卑廣狹也量<lb/>
　謂豆區斗斛筐筥所容受致政以王事歸授之　坡<lb/>
　謂此恐勿辨蓋詩書及孔子之言無以周公為天子<lb/>
　者惟此篇與文王世子生梗為疑但成王幼為天子<lb/>
　周公攝政居王前後所履者天子之位所行者天子<lb/>
<pb n="3b"/>
　之事則曰踐阼曰踐天子之位亦記者質筆闕之可<lb/>
　也書稱復子明辟王莽援為口實故九峰蔡氏以復<lb/>
　命於王為解然周公曰復子明辟下成王曰其退即<lb/>
　辟是至此方受君位而親之明矣若謂非失無復則<lb/>
　太甲非失政者伊尹攝耳而言復政厥辟何也禮始<lb/>
　封之君不臣諸父昆弟封君之子不臣諸父而臣昆<lb/>
　弟則成王於周公猶不臣也家人父子未能則代之<lb/>
　既能則授之三古君臣誠質尚無多忌諱似不必曲<lb/>
<pb n="4a"/>
　為説否五帝殊時三王異世逺矣若恐如莽操輩藉<lb/>
　以自文則六朝五季假禪代之名彼受終文祖受命<lb/>
　神宗何解可易而塞此亂臣賊子之口也<lb/>
成王以周公為有勲勞於天下是以封周公於曲阜地<lb/>
方七百里革車千乗<lb/>
　註曰曲阜魯地上公之封地方五百里加魯以四等<lb/>
　之附庸方百里者二十四并五五二十五積四十九<lb/>
　開方之得七百里革車兵車也兵車千乗成國之賦<lb/>
<pb n="4b"/>
　也詩魯頌曰王謂叔父建爾元子俾侯于魯大啟爾<lb/>
　字乃命魯公俾侯于東錫之山川土田附庸又曰公<lb/>
　車千乗<lb/>
命魯公世世祀周公以天子之禮樂是以魯君孟春乗<lb/>
大路載弧韣旂十有二旒日月之章祀帝于郊配以后<lb/>
稷天子之禮也<lb/>
　註曰孟春建子之月大路殷之祭天車也弧旌旗所<lb/>
　以張幅也其衣曰韣天子之旌旗畫日月　坡謂此<lb/>
<pb n="5a"/>
　言孟春郊帝以雜記孟獻子曰正月日至可以有事<lb/>
　於上帝相合則周正之改時改月信矣若夫用天子<lb/>
　禮樂之失程子詳之封五等國斥大疆界朱子以古<lb/>
　今酌論皆不易也已見於論語註及周禮語類不具<lb/>
　載<lb/>
季夏六月以禘禮祀周公於大廟牲用白牡<lb/>
　註曰季夏建巳之月也禘大祭也周公曰大廟魯公<lb/>
　曰世室羣公稱宫白牡殷牲也<lb/>
<pb n="5b"/>
尊用犧象山罍鬱尊用黄目<lb/>
　集説曰尊酒器也犧犧尊也音莎者釋云刻畫鳳形<lb/>
　娑娑然也讀如字者釋云畫為牛形又云尊為牛之<lb/>
　形象象尊也以象骨飾尊一説尊為象之形也山罍<lb/>
　刻畫山雲之狀於罍也鬱尊盛鬱鬯酒之尊也黃目<lb/>
　黄彛也卣罍之類以黄金鏤其外為目因名也<lb/>
灌用玉瓚大圭薦用玉豆雕篹爵用玉琖仍雕加以璧<lb/>
散璧角爼用梡嶡<lb/>
<pb n="6a"/>
　集説曰灌酌鬱鬯以獻尸也以玉飾瓚故曰玉瓚以<lb/>
　大圭為瓚柄故言玉瓚大圭也薦祭時所薦葅醢之<lb/>
　屬也玉豆以玉飾豆也篹籩也雕飾其柄故曰雕篹<lb/>
　爵君酌酒獻尸杯也夏世爵名琖以玉飾之仍因也<lb/>
　因爵形而雕飾之故曰仍雕也加者尸入室饋食竟<lb/>
　夫人亞獻於尸也名為加於時薦加豆籩也用璧角<lb/>
　即周禮内宰所謂瑶爵也夫人獻後則賓用璧散獻<lb/>
　尸散角皆以璧飾其口此先言散後言角便文也虞<lb/>
<pb n="6b"/>
　爼名梡夏爼名嶡梡形四足如按嶡則加横木於足<lb/>
　中央為横距之形也<lb/>
升歌清廟下管象朱干玉戚冕而舞大武皮弁素積裼<lb/>
而舞大夏昧東夷之樂也任南蠻之樂也納夷蠻之樂<lb/>
於大廟言廣魯於天下也<lb/>
　集説曰清廟周頌升樂工於廟之堂上而歌此詩也<lb/>
　下堂下也管匏竹也象象舞詩也堂下以管吹象舞<lb/>
　之詩故云下管象也朱干赤盾也玉戚玉飾斧柄也<lb/>
<pb n="7a"/>
　著衮冕而執此干戚以舞武王伐紂之樂又服皮弁<lb/>
　見裼衣而舞夏后氏大夏之樂五冕皆周制故用以<lb/>
　舞周樂皮弁三王之服故用以舞夏樂也昧任皆樂<lb/>
　名廣魯於天下言周公勲業之盛廣及四夷故廣大<lb/>
　其國禮樂之事以示天下也<lb/>
君卷冕立于阼夫人副褘立于房中君肉袒迎牲于門<lb/>
夫人薦豆籩卿大夫贊君命婦贊夫人各揚其職百官<lb/>
廢職服大刑而天下大服<lb/>
<pb n="7b"/>
　疏曰尸初入之時君待之於阼夫人立於東房中薦<lb/>
　豆籩者謂朝踐及饋孰拜酳尸之時薦之　集説曰<lb/>
　副首飾也副之言覆以其覆被乎首而為名詳見周<lb/>
　禮追師及詩副笄六珈註疏褘褘衣也本王后之服<lb/>
　亦以尊周公而用天子禮樂故得服之也房大廟之<lb/>
　東南室也贊助也命婦内則世婦外則卿大夫之妻<lb/>
　也揚舉也廢不舉也天下大服謂敬服周公之徳也<lb/>
是故夏礿秋嘗冬烝春社秋省而遂大蜡天子之祭也<lb/>
<pb n="8a"/>
　註曰不言春祠魯在東方王東巡狩以春或闕之省<lb/>
　讀為獮獮秋田名也春田祭社秋田祭祊大蜡嵗十<lb/>
　二月索鬼神而祭之　坡謂若祭在孟月則嵗二月<lb/>
　王方巡守何必闕春祠乎是祭用仲月明矣此一節<lb/>
　且可為大司馬春秋言社方夏冬言礿烝之証<lb/>
大廟天子明堂庫門天子皋門雉門天子應門<lb/>
　集説曰魯無明堂而太廟如明堂之制天子五門路<lb/>
　應雉庫皋由内而外路門亦曰畢門今魯庫門之制<lb/>
<pb n="8b"/>
　如天子皋門雉門之制如天子應門也<lb/>
振木鐸於朝天子之政也<lb/>
　集説曰木鐸金口木舌發教令則振之所以驚動衆<lb/>
　聴<lb/>
山節藻棁<lb/>
　註曰山節刻欂盧為山也藻棁畫侏儒柱為藻文也<lb/>
　　疏曰此一節論魯之大廟之飾<lb/>
復廟重檐<lb/>
<pb n="9a"/>
　疏曰復廟上下重屋也重檐者謂就外檐下壁復安<lb/>
　板簷以辟風雨之灑壁<lb/>
刮楹達鄉<lb/>
　集説曰以密石摩柱使之精澤故云刮楹達通也鄉<lb/>
　窻牖也每室四户八窻窻户相對故云達鄉<lb/>
反坫出尊<lb/>
　集説曰兩君好㑹反爵之坫築土為之在兩楹間而<lb/>
　近南葢獻酬畢則反爵于其上也出尊者尊在兩楹<lb/>
<pb n="9b"/>
　間坫在尊南故云出尊<lb/>
崇坫康圭疏屏天子之廟飾也<lb/>
　集説曰崇高也康讀為亢亢舉也為髙坫受賓之圭<lb/>
　舉于其上也屏即天子外屏之屏疏刻也刻之為雲<lb/>
　氣蠱獸<lb/>
鸞車有虞氏之路也鈎車夏后氏之路也大路殷路也<lb/>
乗路周路也<lb/>
　集説曰鸞車有鸞和之車也路與輅同鈎曲也車床<lb/>
<pb n="10a"/>
　謂之輿輿之前闌曲故名鈎車也大路殷之木輅也<lb/>
　乗路周之玉輅也<lb/>
有虞氏之旂夏后氏之綏殷之大白周之大赤<lb/>
　集説曰四者旌旗之屬周禮交龍為旂綏讀為緌以<lb/>
　旄牛尾注於杠首而垂之者也大白白色旗也大赤<lb/>
　赤色旗也註云當言有虞氏之緌夏后氏之旂謂虞<lb/>
　質於夏惟緌而已至夏世乃有旗之制也<lb/>
夏后氏駱馬黑鬛殷人白馬黒首周人黃馬蕃鬛夏后<lb/>
<pb n="10b"/>
氏牲尚黑殷白牡周騂剛<lb/>
　疏曰駱白黑相間也此馬白身黑鬛殷白馬純白似<lb/>
　凶故黑頭也頭黑而鬛白從所尚也然類三代俱以<lb/>
　鬛為所尚也蕃赤也黄馬近赤而用赤鬛為所尚也<lb/>
　剛壯也騂言剛則白亦剛白言牡黑亦牡也<lb/>
泰有虞氏之尊也山罍夏后氏之尊也著殷尊也犧象<lb/>
周尊也<lb/>
　疏曰或用三代或用四代者隨其禮存者而用之耳<lb/>
<pb n="11a"/>
　無別義也　集説曰虞氏尚陶泰瓦尊也著者無足<lb/>
　而底著於地也餘見前章<lb/>
爵夏后氏以琖殷以斝周以爵<lb/>
　集説曰夏爵名琖以玉飾之故其字從玉殷爵名斝<lb/>
　稼也故畫為禾稼周之爵則爵之形也其曰玉爵者<lb/>
　則飾之以玉也<lb/>
灌尊<lb/>
　集説曰灌鬯酒之尊也<lb/>
<pb n="11b"/>
夏后氏以雞夷殷以斝周以黄目<lb/>
　集説曰夷讀為彛法也與餘尊為法故稱彛刻畫雞<lb/>
　形於其上故名雞彛餘見上章<lb/>
其勺夏后氏以龍勺殷以疏勺周以蒲勺<lb/>
　集説曰周禮梓人為飲器勺一升龍勺刻畫為龍頭<lb/>
　疏謂刻鏤通刻勺頭蒲勺者合蒲為鳬頭之形其口<lb/>
　微開如蒲草本合而末微開也三者皆謂勺之柄頭<lb/>
　耳<lb/>
<pb n="12a"/>
土鼓蕢桴葦籥伊耆氏之樂也<lb/>
　方氏曰以土為鼓未有韗革之聲故也以凷為桴未<lb/>
　有斵木之利故也以葦為籥未有截竹之精故也<lb/>
拊搏玉磬揩擊大琴大瑟中琴小瑟四代之樂器也<lb/>
　註曰拊搏以葦為之充之以穅形如小鼓揩擊謂柷<lb/>
　敔皆所以節樂者四代虞夏殷周也<lb/>
魯公之廟文世室也武公之廟武世室也<lb/>
　註曰此二廟象周有文王武王之廟也世室者不毁<lb/>
<pb n="12b"/>
　之名也魯公伯禽也武公伯禽之𤣥孫也名敖<lb/>
米廩有虞氏之庠也序夏后氏之序也瞽宗殷學也頖<lb/>
宫周學也<lb/>
　集説曰此言魯立四代之學魯所蔵粢盛米之廩卽<lb/>
　虞氏之庠謂藏此米於學宫也亦教孝之義序者射<lb/>
　也射以觀徳有先後之次焉樂師瞽矇之所宗故謂<lb/>
　之瞽宗頖半也諸侯曰頖宫以其半辟雍之制也孟<lb/>
　子言夏曰校殷曰序<lb/>
<pb n="13a"/>
崇鼎貫鼎大璜封父龜天子之器也越棘大弓天子之<lb/>
戎器也<lb/>
　註曰崇貫封父越皆國名文王伐崇古者伐國遷其<lb/>
　重器以分同姓大璜夏后氏之璜春秋傳曰分魯公<lb/>
　以夏后氏之璜棘㦸也<lb/>
夏后氏之鼓足殷楹鼓周縣鼓垂之和鐘叔之離磬女<lb/>
媧之笙簧<lb/>
　註曰足謂四足也楹謂之柱貫中上出也縣縣之簨<lb/>
<pb n="13b"/>
　虡也垂堯之共工也女媧三皇承宓羲者叔未聞也<lb/>
　笙簧笙中之簧也世本作曰垂作鐘無句作磬女媧<lb/>
　作笙簧　疏曰和鐘調和之鐘離磬編離之磬皇氏<lb/>
　云無句叔之别名<lb/>
夏后氏之龍簨虡殷之崇牙周之璧翣<lb/>
　集説曰周官梓人為簨虡横曰簨植曰虡所以縣樂<lb/>
　器也以龍形飾之故曰龍簨虡崇牙者崇重也謂刻<lb/>
　畫大版重疊為牙殷人於簨之上施崇牙以挂鐘磬<lb/>
<pb n="14a"/>
　也周人則又於簨上畫繒為翣戴之以璧下縣五采<lb/>
　之羽而挂於簨之角焉<lb/>
有虞氏之兩敦夏后氏之四璉殷之六瑚周之八簋<lb/>
　集説曰少牢禮曰執敦黍有葢又曰設四敦皆南首<lb/>
　敦之為器有蓋有首也四者皆盛黍稷之器禮之有<lb/>
　器時王各有制作故厯代寳而用之但時代漸逺古<lb/>
　器之存者漸寡此魯所有之數耳<lb/>
爼有虞氏以梡夏后氏以嶡殷以椇周以房爼<lb/>
<pb n="14b"/>
　疏曰房俎如鄭言則俎頭各有兩足足下各別為跗<lb/>
　跗足背也足間横者似堂之壁横下二跗似堂之東<lb/>
　西頭各有房也但古制難識不可悉知今依註畧為<lb/>
　此意未知是否　集説曰梡嶡見前章椇者俎之足<lb/>
　間横木為曲橈之形如椇枳之樹枝也<lb/>
夏后氏以楬豆殷玉豆周獻豆<lb/>
　集説曰楬不飾也木質而已獻讀為莎獻尊刻畫鳳<lb/>
　羽則此豆亦必刻畫鳯羽故名也<lb/>
<pb n="15a"/>
有虞氏服韍夏后氏山殷火周龍章<lb/>
　集説曰韍者祭服之蔽膝即韠也虞氏直以韋為之<lb/>
　無文飾夏世則畫之以山殷人増之以火周人又加<lb/>
　龍以為文章天子備焉諸侯火而下卿大夫山士韎<lb/>
　韋而已<lb/>
有虞氏祭首夏后氏祭心殷祭肝周祭肺<lb/>
　方氏曰三代各祭其所勝蓋夏尚黑為勝赤故祭心<lb/>
　殷尚白為勝青故祭肝周尚赤為勝白故祭肺<lb/>
<pb n="15b"/>
夏后氏尚明水殷尚醴周尚酒<lb/>
　疏曰儀禮設尊尚𤣥酒是周亦尚明水也禮運云澄<lb/>
　酒在下則周不尚酒故註云言尚非也　方氏曰明<lb/>
　水者取於月之水故謂之明水則淡而無味醴則漸<lb/>
　致其味酒則味之成者<lb/>
有虞氏官五十夏后氏官百殷二百周三百<lb/>
　坡謂古圗志皆在王朝侯國非賜不能有此疑乃四<lb/>
　代設官分職之典魯備而藏之即所謂大訓與龜鼎<lb/>
<pb n="16a"/>
　大璜同作寳鎮耳觀孔子問官郯子可見其書之難<lb/>
　得也<lb/>
有虞氏之綏夏后氏之綢練殷之崇牙周之璧翣<lb/>
　疏曰此皆䘮葬旌旗之飾綏即前經注旄於竿首綢<lb/>
　練謂綢杠以練又為之旒崇牙刻繒為崇牙之形飾<lb/>
　旌旗之側璧翣翣扇也翣上戴之以璧陳之而鄣柩<lb/>
　車<lb/>
凡四代之服器官魯兼用之是故魯王禮也天下傳之<lb/>
<pb n="16b"/>
乆矣君臣未嘗相弑也禮樂刑法政俗未嘗相變也天<lb/>
下以為有道之國是故天下資禮樂焉<lb/>
　註曰此蓋盛周公之徳耳春秋時魯三君弑又士之<lb/>
　有誄由莊公始婦人髽而弔始於臺駘云君臣未嘗<lb/>
　相弑政俗未嘗相變亦近誣矣<lb/>
　　喪服小記第十五<lb/>
　　　朱子曰小記是解喪服傳<lb/>
斬衰括髪以麻為母括髪以麻免而以布<lb/>
<pb n="17a"/>
　集説曰斬衰主人為父之服也親始死子服布深衣<lb/>
　去吉冠而猶有笄縰徒跣扱深衣前衽於帶將小歛<lb/>
　乃去笄縰著素冠歛訖去素冠而以麻自項而前交<lb/>
　於額上郤而繞於紒如著幓頭然幓頭今人名掠髮<lb/>
　此謂括髪以麻也母死亦然故云為母括髪以麻言<lb/>
　此禮與喪父同也免而以布專言為母也蓋父喪小<lb/>
　歛後拜賓竟子即堂下之位猶括髪而踊襲絰帶以<lb/>
　至大歛而成服母䘮則此時不復括髪而著布免以<lb/>
<pb n="17b"/>
　踊故云免而以布也其斬衰括髪齊衰免皆謂大事<lb/>
　殯斂之時若其不當斂殯則大夫以上亦素弁士加<lb/>
　素冠皆於括髪之上<lb/>
齊衰惡笄以終喪<lb/>
　疏曰惡笄者榛木為笄婦人質笄以卷髪帶以持身<lb/>
　於其自卷持者有除無變故要絰及笄不須更易至<lb/>
　服竟一除<lb/>
男子冠而婦人笄男子免而婦人髽其義為男子則免<lb/>
<pb n="18a"/>
為婦人則髽<lb/>
　集説曰吉時男子首有吉冠婦人首有吉笄若親始<lb/>
　死男去冠女則去笄父喪成服男以六升布為冠女<lb/>
　則箭篠為笄若喪母男則七升布為冠女則榛木為<lb/>
　笄故云男子冠而婦人笄也男子免而婦人髽者言<lb/>
　今遭齊衰之喪當襲歛之節男子著免婦人則髽其<lb/>
　首也髽有二斬衰則麻髽齊衰則布髽皆名露紒髽<lb/>
　露紒者去纚大紒也其義為男子則免為婦人則髽<lb/>
<pb n="18b"/>
　者言其義不過以此免與髽分别男女而已<lb/>
苴杖竹也削杖桐也<lb/>
　疏曰苴者黯也心如斬斫貎必蒼苴必用竹者以其<lb/>
　體圎性貞四時不改明子為父禮伸痛極自然圓足<lb/>
　有終身之痛也削者殺也桐隨時凋落為母喪外雖<lb/>
　削殺服從時除而終身之心當與父同也<lb/>
祖父卒而后為祖母後者三年<lb/>
　註曰祖父在則其服如父在為母也　疏曰此一經<lb/>
<pb n="19a"/>
　論適孫承重之服<lb/>
為父母長子稽顙大夫弔之雖緦必稽顙<lb/>
　集説曰服重者先稽顙而後拜賓服輕者先拜賓而<lb/>
　後稽顙父母尊也長子正體也故從重大夫弔於士<lb/>
　是以尊臨卑雖是緦服之喪亦必稽顙而後拜蓋尊<lb/>
　大夫不敢以輕待之也<lb/>
婦人為夫與長子稽顙其餘則否<lb/>
　集説曰婦人受重於他族故夫與長子之喪則稽顙<lb/>
<pb n="19b"/>
　其餘謂父母也降服移天其禮殺矣<lb/>
男主必使同姓婦主必使異姓<lb/>
　註曰謂為無主後者為主也異姓同宗之婦也　疏<lb/>
　曰庾氏云喪有男主以接男賔女主以接女賔若父<lb/>
　母之喪則適子為男主適婦為女主今或無正主遣<lb/>
　他人攝主若攝男主必使喪家同姓之男若攝女主<lb/>
　必使喪家異姓之女<lb/>
為父後者為出母無服<lb/>
<pb n="20a"/>
　註曰不敢以己私廢父所傳重之祭祀　疏曰母為<lb/>
　父遣而母子至親義不可絶父猶在子皆為出母服<lb/>
　若父没則適子一人不為母服所以然者已係嗣烝<lb/>
　嘗不敢以私親廢先祖之祀故無服<lb/>
親親以三為五以五為九上殺下殺旁殺而親畢矣<lb/>
　疏曰己上親父下親子合云以一為三而云以三為<lb/>
　五者父子一體無可分之義又以父上親祖以子下<lb/>
　親孫故言五也又不言以五為七者蓋由祖以親曽<lb/>
<pb n="20b"/>
　髙二祖由孫而親曾孫𤣥孫為情己逺故畧其相親<lb/>
　之㫖惟云九也上殺者服父三年祖殺至期應曽祖<lb/>
　大功髙祖小功但其恩己疏故畧從齊衰三月曾髙<lb/>
　一等下殺者父服子期為孫大功則曽孫宜五月但<lb/>
　曽孫服曽祖三月故曽祖報亦一時也曽孫既三月<lb/>
　𤣥孫理不容異畧同三月旁殺者據祖期則世叔宜<lb/>
　九月而是父一體故加至期從世叔既疏加所不及<lb/>
　是以五月族世叔又疏故緦麻此外無服此發父而<lb/>
<pb n="21a"/>
　旁殺也祖加至朞祖兄弟非己一體加亦不及便正<lb/>
　五月族祖又疏故緦麻此外無服是發祖而旁殺也<lb/>
　曽祖據期本應五月其兄弟為族曽祖既疏一等故<lb/>
　宜三月此外及髙祖兄弟悉無服矣兄弟一體相為<lb/>
　期同堂兄弟九月從祖兄弟小功族兄弟三月此外<lb/>
　無服是發兄弟而旁殺也父為子期為兄弟子宜九<lb/>
　月而兄弟子為世叔加期世叔旁尊無義可降故報<lb/>
　以期且以兄弟之子不宜隔異與己子等所以至期<lb/>
<pb n="21b"/>
　同堂兄弟子服從伯叔無加亦正報五月族兄弟子<lb/>
　又疏故宜緦耳此發子而旁殺也孫服祖朞祖尊為<lb/>
　孫大功兄弟之孫服從祖五月故報之小功同堂兄<lb/>
　弟之孫理自緦麻其外無服矣曽祖為曽孫三月為<lb/>
　兄弟曽孫以無等降之故亦為三月始自父母終於<lb/>
　族人故云畢矣<lb/>
王者禘其祖之所自出以其祖配之而立四廟庶子王<lb/>
亦如之<lb/>
<pb n="22a"/>
　集説曰四廟謂髙曽祖禰四親廟也始祖居中為五<lb/>
　并髙祖之父祖為七或世子有廢疾不可立而庶子<lb/>
　立為王者其禮制亦然　趙氏曰禘王者之大祭也<lb/>
　王者既立始祖之廟又追始祖所自出之帝祀之於<lb/>
　始祖之廟而以始祖配之也<lb/>
别子為祖繼别為宗繼禰者為小宗有五世而遷之宗<lb/>
其繼髙祖者也是故祖遷於上宗易於下尊祖故敬宗<lb/>
敬宗所以尊祖禰也<lb/>
<pb n="22b"/>
　疏曰族人一身事四宗事親兄弟之適是繼禰小宗<lb/>
　也事同堂兄弟之適是繼祖小宗也事再從兄弟之<lb/>
　適是繼曾祖小宗也事三從兄弟之適是繼髙祖小<lb/>
　宗也小宗凡四獨云繼禰者初皆繼禰為始據初而<lb/>
　言之也　集説曰別子有三一是諸侯適子之弟別<lb/>
　於正嫡二是異姓公子來自他國別於本國不來者<lb/>
　三是庶姓之起於是邦為卿大夫而別於不仕者皆<lb/>
　稱別子也為祖者別與後世為始祖也繼别為宗者<lb/>
<pb n="23a"/>
　别子之後世世以適長子繼別子與族人為百世不<lb/>
　遷之大宗也繼禰者為小宗謂別子之庶子以其長<lb/>
　子繼己為小宗而其同父之兄弟宗之也五世者髙<lb/>
　祖至𤣥孫之子此子於父之髙祖無服不可統其父<lb/>
　同髙祖之兄弟故遷易而各從其近者為宗矣故曰<lb/>
　有五世而遷之宗其繼髙祖者也四世之時尚事髙<lb/>
　祖五世則於髙祖之父無服是祖遷於上也四世之<lb/>
　時猶宗三從族人至五世則不復宗四從族人矣是<lb/>
<pb n="23b"/>
　宗易於下也宗是先祖正體惟其尊祖是以敬宗也<lb/>
庶子不祭祖者明其宗也<lb/>
　疏曰此言庶子則是父庶父庶即不得祭父何假言<lb/>
　祖故知是宗子庶子俱為適士適士得立二廟自禰<lb/>
　及祖是適宗子得立祖廟祭之而已是祖庶雖俱為<lb/>
　適士得自立禰廟而不得立祖廟正是推本崇適明<lb/>
　有所宗也<lb/>
庶子不為長子斬不繼祖與禰故也<lb/>
<pb n="24a"/>
　疏曰此與父是適為長子斬互相明但記文混正不<lb/>
　知㡬世之適得遂兹極服馬季長云五世之適父乃<lb/>
　服斬此言不繼祖禰則不必五世庾氏云用恩則禰<lb/>
　重用義則祖重父之與祖各有一重故至己承二重<lb/>
　而為長子斬若不繼祖則不為長子三年也<lb/>
庶子不祭殤與無後者殤與無後者從祖祔食<lb/>
　集説曰上中下殤見前篇蓋未成人而死者也無後<lb/>
　者謂成人未昏或已娶而無子而死者也庶子所以<lb/>
<pb n="24b"/>
　不得祭此二者以己是父之庶子不得立父廟故不<lb/>
　得自祭其殤子也若己是祖之庶孫不得立祖廟故<lb/>
　無後之兄弟己亦不得祭之也祖廟在宗子之家此<lb/>
　殤與此無後者當祭祖之時親者共其牲物宗子主<lb/>
　其禮四時隨宗子之家而祭也義具曽子問疏<lb/>
庶子不祭禰者明其宗也<lb/>
　集説曰庶子不得立禰廟故不得祭禰所以然者明<lb/>
　主祭在宗子廟必在宗子之家也庶子雖貴止得供<lb/>
<pb n="25a"/>
　具牲物而宗子主其禮也上言庶子不祭祖是猶得<lb/>
　立禰廟以其為適士也此言不祭禰以此庶子或下<lb/>
　士或未仕故不得立廟以祭禰也<lb/>
親親尊尊長長男女之有别人道之大者也<lb/>
　疏曰此論服之降殺親親謂父母也尊尊謂祖及曽<lb/>
　祖髙祖也長長謂兄及旁親也不言卑幼舉尊長則<lb/>
　卑幼可知也男女之有別者若為父斬為母齊衰姑<lb/>
　姊妹在室期出嫁大功為夫斬為妻期之屬是也此<lb/>
<pb n="25b"/>
　四者於人之道為最大<lb/>
從服者所從亡則己屬從者所從雖没也服<lb/>
　疏曰服術有六其一是徒從徒空也與彼非親屬空<lb/>
　從此而服彼徒中有四一是妾為女君之黨二是子<lb/>
　從母服於母之君母三是妾子為君母之黨四是臣<lb/>
　從君而服君之黨此四徒之中惟女君雖没妾猶服<lb/>
　女君之黨餘三徒所從既亡則止而不服已止也屬<lb/>
　者骨血連續以為親也亦有三一是子從母服母之<lb/>
<pb n="26a"/>
　黨二是妻從夫服夫之黨三是夫從妻服妻之黨此<lb/>
　三從雖没猶從之服其親也<lb/>
妾從女君而出則不為女君之子服<lb/>
　集説曰妾謂女君之姪娣也其来也與女君同入故<lb/>
　服女君之子與女君同若女君犯七出而出則此姪<lb/>
　娣亦從之出子死母自為子猶期姪娣不服義絶故<lb/>
　也<lb/>
禮不王不禘<lb/>
<pb n="26b"/>
　集説曰禘王者之大祭諸侯不得行之故云不王不<lb/>
　禘　石梁王氏曰此句合在王者禘其祖之所自出<lb/>
　上錯亂在此<lb/>
世子不降妻之父母其為妻也與大夫之適子同<lb/>
　註曰世子天子諸侯之適子也不降妻之父母為妻<lb/>
　故親之也　疏曰其為妻亦不降與大夫之適子為<lb/>
　妻同也䘮服齊衰不杖章稱大夫之適子為妻<lb/>
父為士子為天子諸侯則祭以天子諸侯其尸服以士<lb/>
<pb n="27a"/>
服<lb/>
　註曰祭以天子諸侯養以子道也尸服士服父本無<lb/>
　爵子不敢以己爵加之嫌於卑之<lb/>
父為天子諸侯子為士祭以士其尸服以士服<lb/>
　註曰謂父以罪誅尸服以士服不成為君也天子之<lb/>
　子當封為王者後以祀其受命之祖云為士則擇其<lb/>
　宗之賢若微子者不必封其子為王者後及所立為<lb/>
　諸侯祀其先君以禮卒者尸服天子諸侯之服如遂<lb/>
<pb n="27b"/>
　無所封立則尸也祭也皆如士不敢僣用尊者衣物<lb/>
婦當䘮而出則除之<lb/>
　集説曰婦當舅姑之䘮而為夫所出則即除其服恩<lb/>
　義絶故也<lb/>
為父母喪未練而出則三年既練而出則已<lb/>
　集説曰女嫁為父母期若未小祥而為夫所出值兄<lb/>
　弟之小祥則隨兄弟喪三年之受為與夫絶族故其<lb/>
　情復隆於父母也若在父母小祥後被出則是已之<lb/>
<pb n="28a"/>
　期服己除不可更同兄弟為三年服所以然者若反<lb/>
　本服須隨兄弟之節兄弟小祥之後無服變節於女<lb/>
　遂止也<lb/>
未練而反則期既練而反則遂之<lb/>
　集説曰若被出後遇父母之喪未及期而夫命之反<lb/>
　則但終期服反在期後則遂終三年葢縁己隨兄弟<lb/>
　小祥服三年之受不可中廢也<lb/>
再期之喪三年也期之喪二年也九月七月之喪三時<lb/>
<pb n="28b"/>
也五月之喪二時也三月之喪一時也<lb/>
　註曰言喪之節應嵗時之氣　集説曰儀禮大功章<lb/>
　有中殤七月之文即此七月也<lb/>
故期而祭禮也期而除喪道也祭不為除喪也<lb/>
　註曰此謂練祭也禮正月存親親亡至今而期期則<lb/>
　宜祭期天道一變哀惻之情益衰衰則宜除不相為<lb/>
　也　疏曰祭雖不為除喪除喪與祭同時總而言之<lb/>
　練祭祥祭亦名除喪也<lb/>
<pb n="29a"/>
三年而后葬者必再祭其祭之間不同時而除喪<lb/>
　疏曰觀此及下文云除成喪者朝服縞冠是練祥之<lb/>
　祭總名除喪　集説曰孝子以事故不得及時治葬<lb/>
　中間練祥時月以尸柩尚存不可除服今葬畢必舉<lb/>
　練祥兩祭故云必再祭也間不同時者當異月也既<lb/>
　祔明月練而祭男子除首絰婦人除要絰又明月祥<lb/>
　而祭必異月者以葬與練祥本異嵗宜異時也而除<lb/>
　喪者祥則除不禫<lb/>
<pb n="29b"/>
大功者主人之喪有三年者則必為之再祭朋友虞祔<lb/>
而已<lb/>
　集説曰大功者主人之喪謂從父兄弟来主此死者<lb/>
　之喪也三年者謂死者有妻與子妻既不可為主而<lb/>
　子又幼小别無近親故從父兄弟主之必為之主行<lb/>
　練祥二祭朋友疎於大功但為之虞祔而已大功為<lb/>
　之再祭則小功緦麻為之練祭可也<lb/>
士妾有子而為之緦無子則已<lb/>
<pb n="30a"/>
　集説曰喪服云大夫為貴妾緦雖無子猶服之士卑<lb/>
　故妾之有子者為之緦無則已不別貴賤<lb/>
生不及祖父母諸父昆弟而父税喪己則否<lb/>
　集説曰税者日月已過始聞其死追而為之服也此<lb/>
　言生於他國而祖父母諸父昆弟皆在本國已皆不<lb/>
　及識之今聞其死而日月已過父則追而服之己則<lb/>
　不服也　坡謂此禮大可疑以祖父母言之夫逮事<lb/>
　父母則王父母終身諱之豈有父制重服而子不税<lb/>
<pb n="30b"/>
　乎又孫為祖期已終以其父之三年未畢也猶縞冠<lb/>
　𤣥武豈有父當服而子不税乎萬一己為大夫於他<lb/>
　國得立三廟既不税祖服而可立祖廟乎萬一已是<lb/>
　門子父没而祖方喪當税承重乎抑否乎此禮難通<lb/>
為君之父母妻長子君已除喪而后聞喪則不税<lb/>
　集説曰卿大夫為君之父母妻長子皆有服今以出<lb/>
　使他國或以事乆留君除喪之後已始聞喪不追服<lb/>
　也<lb/>
<pb n="31a"/>
降而在緦小功者則税之<lb/>
　集説曰此句承父税喪己則否之下誤在此降者殺<lb/>
　其正服也如叔父及適孫正服皆不杖期死在下殤<lb/>
　則皆降服小功如庶孫之中殤以大功降而為緦也<lb/>
　從祖昆弟之長殤以小功降而為緦也如此者皆追<lb/>
　服之檀弓曽子所言小功不税是正服小功非謂降<lb/>
　也凡降服重於正服詳見儀禮　坡謂儀禮降服正<lb/>
　服明分二條昌黎韓公與李秘書論此乃混引為一<lb/>
<pb n="31b"/>
　又不及詳此節甚矣禮之難也<lb/>
近臣君服斯服矣其餘從而服不從而税<lb/>
　集説曰近臣卑賤之臣也此言小臣有從君徃他國<lb/>
　既返而君之親䘮已過服之月日君税之此臣亦從<lb/>
　君而服其餘謂卿大夫之從君出為介為行人宰史<lb/>
　者返而君服限未滿亦從君而服若在限外而君税<lb/>
　則不從君而税也<lb/>
君雖未知喪臣服已<lb/>
<pb n="32a"/>
　集説曰此言君在他國而本國有喪君雖未知而諸<lb/>
　臣之留國者自依禮成服不待君返也<lb/>
虞杖不入於室祔杖不升於堂<lb/>
　集説曰虞祭在寢祭後不以杖入室祔祭在祖廟祭<lb/>
　後不以杖升堂皆殺哀之節也<lb/>
為君母後者君母卒則不為君母之黨服<lb/>
　疏曰為君母後者謂無適立庶為後也妾子於君母<lb/>
　之黨悉徒從君母卒則不服今既君母没為後者嫌<lb/>
<pb n="32b"/>
　同於適服君母之黨故特明之謂與不為後同也<lb/>
絰殺五分而去一杖大如絰<lb/>
　註曰如要絰也　疏曰知如要絰者以其同在下之<lb/>
　物也　朱子曰首絰大一搤只是拇指與第二指一<lb/>
　圍　集説曰喪服傳曰苴絰大搹左本在下去五分<lb/>
　一以為帶絰大搹者謂首絰也五分减一分則要絰<lb/>
　之大也麻在首在要皆曰絰分言之則首曰絰要曰<lb/>
　帶所以五分者象五服之數也搹者搤也<lb/>
<pb n="33a"/>
妾為君之長子與女君同<lb/>
　集説曰女君為長子三年妾亦同服三年以正統故<lb/>
　重也<lb/>
除喪者先重者易服者易輕者<lb/>
　集説曰男子重在首婦人重在要凡所重者有除無<lb/>
　變故雖卒哭不受輕服直至小祥而男子除首絰婦<lb/>
　人除要除此之謂除䘮者先重者也易服者謂先遭<lb/>
　重喪後遭輕䘮而變易其服也輕謂男子要婦人首<lb/>
<pb n="33b"/>
　也此言先是斬衰虞而卒哭己變葛絰葛絰之大小<lb/>
　如齊衰之麻絰今忽又遭齊衰之喪齊衰要首絰皆<lb/>
　牡麻牡麻重於葛也服宜從重故男不變首女不變<lb/>
　要以其所重也但以麻易男要女首而已故云易服<lb/>
　者易輕者也若未虞卒哭則後䘮不能變<lb/>
無事不辟廟門哭皆於其次<lb/>
　集説曰辟開也廟門殯宫之門也鬼神尚幽闇故有<lb/>
　事則辟無事不辟也次倚廬也朝夕之哭與受弔之<lb/>
<pb n="34a"/>
　哭皆即門内之位若或晝或夜無時之哭則皆於倚<lb/>
　廬也<lb/>
復與書銘自天子達於士其辭一也男子稱名婦人書<lb/>
姓與伯仲如不知姓則書氏<lb/>
　集説曰復招魂以復魄也書銘書死者名字於明旌<lb/>
　也檀弓疏云士喪禮為銘各以其物士長三尺大夫<lb/>
　五尺諸侯七尺天子九尺若不命之士以緇長半幅<lb/>
　長一尺䞓末長終幅長二尺總長三尺周禮天子之<lb/>
<pb n="34b"/>
　復曰皋天子復諸侯則曰皋某甫復此言天子達於<lb/>
　士其辭一者殷以上質不諱名故臣可以名君男子<lb/>
　稱名謂復與銘皆名之也婦人銘則書姓及伯仲此<lb/>
　亦殷禮如周則必稱夫人也姓如魯姬齊姜也氏如<lb/>
　孟孫三家之屬殷無世繫六世而婚故婦人有不知<lb/>
　姓者周則不然有宗伯掌定繫世百世婚姻不通故<lb/>
　必知姓也<lb/>
斬衰之葛與齊衰之麻同齊衰之葛與大功之麻同麻<lb/>
<pb n="35a"/>
葛皆兼服之<lb/>
　集説曰上章言絰殺皆是五分去一此言斬衰既虞<lb/>
　受服之葛首絰要帶與齊衰初死之麻絰大小同齊<lb/>
　衰變服之葛絰與大功初死之麻絰大小同麻葛皆<lb/>
　兼服之者謂居重喪而遭輕喪服麻又服葛也上章<lb/>
　言男子易要絰不易首絰故首仍重喪之葛要乃輕<lb/>
　喪之麻也婦人卒哭後無變上下皆麻此言麻葛兼<lb/>
　服者止謂男子耳<lb/>
<pb n="35b"/>
報葬者報虞三月而後卒哭<lb/>
　集説曰報讀為赴急疾之義謂家貧或以他故不得<lb/>
　待三月死而即葬者既疾葬亦疾虞虞以安神不可<lb/>
　後也卒哭是奪於哀痛故不忍急猶待三月也<lb/>
父母之喪偕先葬者不虞祔待後事其葬服斬衰<lb/>
　集説曰父母之喪偕即曽子問並有喪言父母同時<lb/>
　死也葬先輕而後重先葬葬母也不虞祔不為母設<lb/>
　虞祭祔祭也葢葬母之明日即治父葬葬父畢虞祔<lb/>
<pb n="36a"/>
　然後為母虞祔故云待後事祭則先重而後輕也其<lb/>
　葬母亦服斬衰者從重也以父未葬不敢變服也言<lb/>
　其葬服斬衰則虞祔各以其服矣及練祥皆然卒事<lb/>
　反服重<lb/>
大夫降其庶子其孫不降其父<lb/>
　疏曰大夫為庶子不為大夫者服大功而䘮服條例<lb/>
　云父之所不服子亦不敢服故大夫不服其妾而妾<lb/>
　子為母大功也今嫌既降其子亦厭其孫故此明雖<lb/>
<pb n="36b"/>
　降其子不厭其孫庶子之子不降其父猶為三年也<lb/>
大夫不主士之喪<lb/>
　集説曰謂士死無主後其親屬有為大夫者不得主<lb/>
　其䘮尊故也<lb/>
為慈母之父母無服<lb/>
　疏曰此慈母父雖命為母子而本非骨肉故子為其<lb/>
　父母無服為恩所不及也<lb/>
夫為人後者其妻為舅姑大功<lb/>
<pb n="37a"/>
　註曰以不貳降　疏曰賀云此謂子出時已昏故此<lb/>
　婦還服本舅姑大功若子出時未昏至所為後家方<lb/>
　昏者不服本舅姑以婦本是路人來又恩義不相接<lb/>
　今案夫為本生父母期故其妻降一等服大功是從<lb/>
　夫而服不論識前舅姑與否假令夫之伯叔在他國<lb/>
　而死其婦雖不識豈不從夫服也熊氏云恐賀義未<lb/>
　盡善<lb/>
士祔於大夫則易牲<lb/>
<pb n="37b"/>
　集説曰祖為大夫孫為士孫死祔祖則用大夫牲士<lb/>
　牲卑不可祭於尊者也如妾無妾祖姑可祔則易牲<lb/>
　而祔於女君也若有士則當祔士故雜記云士不祔<lb/>
　於大夫謂先祖兄弟有為士者當祔於士不得祔於<lb/>
　大夫也<lb/>
繼父不同居也考必嘗同居皆無主後同財而祭其祖<lb/>
禰為同居有主後者為異居<lb/>
　集説曰母再嫁而子不隨往則此子與母之繼夫猶<lb/>
<pb n="38a"/>
　路人也故自無服矣今此子無大功之親隨母以往<lb/>
　其人亦無大功之親故云同居皆無主後也於是以<lb/>
　其貨財為此子同築宫廟使之祭祀其先如此則是<lb/>
　繼父同居其服期也異居有三一是昔同今異二是<lb/>
　今雖同居卻不同財三是繼父自有子即為異居異<lb/>
　居者服齊衰三月而已然上既云皆無主後為同居<lb/>
　此云有主後者為異居則此子有子亦為異居也<lb/>
哭朋友者於門外之右南面<lb/>
<pb n="38b"/>
　疏曰門外寢門外也右西邊也向南為主以對答弔<lb/>
　賔<lb/>
祔葬者不筮宅<lb/>
　集説曰宅謂塋壙也前人之葬已筮而吉故祔葬則<lb/>
　不必再筮也<lb/>
士大夫不得祔於諸侯祔於諸祖父之為士大夫者其<lb/>
妻祔於諸祖姑妾祔於妾祖姑亡則中一以上而祔祔<lb/>
必以其昭穆<lb/>
<pb n="39a"/>
　集説曰公子公孫之為士為大夫者不得祔於先君<lb/>
　之廟也諸祖父其祖為國君者之兄弟也諸祖姑諸<lb/>
　祖父之妻也若祖為國君而無兄弟可祔亦祔宗族<lb/>
　之疏不為諸侯者也上言士易牲而祔於大夫而大<lb/>
　夫不得易牲而祔諸侯者諸侯之貴絶宗故大夫士<lb/>
　不得親之也妄祔於妾祖姑言妾死則祔於祖之妾<lb/>
　也亡無也中間也若祖無妾則又間曽祖一位而祔<lb/>
　髙祖之妾故云亡則中一以上而祔也所以間曽祖<lb/>
<pb n="39b"/>
　者以昭穆之次不同列祔必以昭穆也<lb/>
諸侯不得祔於天子天子諸侯大夫可以祔於士<lb/>
　集説曰卑孫不可祔於尊祖孫貴而不祔其祖之為<lb/>
　士者是自尊而卑其祖不可也故可以祔於士<lb/>
為母之君母母卒則不服<lb/>
　註曰母之君母外祖適母徒從也所從亡則已<lb/>
宗子母在為妻禫<lb/>
　集説曰父在則適子為妻不杖不杖則不禫父没母<lb/>
<pb n="40a"/>
　存則杖且禫矣此宗子百世不遷者也恐疑於宗子<lb/>
　之尊厭其妻故明言雖母在亦當為妻禫也然則非<lb/>
　宗子其餘適庶母在為妻並不禫矣<lb/>
為慈母後者為庶母可也為祖庶母可也<lb/>
　疏曰傳曰妾之無子者妾子之無母者父命為子母<lb/>
　而子服此慈母三年此為慈母後之義也記者觸類<lb/>
　言之言妾子亦可為庶母後也為庶母後者謂妄經<lb/>
　有子而子死者他妾多子則父命他妾之子為無子<lb/>
<pb n="40b"/>
　之妾立後與為慈母後同也祖庶母者己父之妾亦<lb/>
　經有子子死今無也己命己之妾子後之故呼父妾<lb/>
　為祖庶母亦服之三年如己母矣必知妄經有子者<lb/>
　若無子則不得立後故也賀瑒云雖有子道服於慈<lb/>
　庶母三年而猶為己母不異異於後大宗而降本也<lb/>
為父母妻長子禫<lb/>
　集説曰此言當禫之䘮有此四者然妻為夫亦禫又<lb/>
　慈母之喪無父在亦禫記者畧耳<lb/>
<pb n="41a"/>
慈母與妾母不世祭也<lb/>
　集説曰不世祭者謂子祭之而孫不祭也上章言妾<lb/>
　祔於妾祖姑者疏云妾無廟今乃云祔及髙祖當是<lb/>
　為壇以祔之耳<lb/>
丈夫冠而不為殤婦人笄而不為殤<lb/>
　註曰言成人也婦人許嫁而笄未許嫁與丈夫同<lb/>
　坡謂此釋儀禮自年十九以下為殤也古者二十而<lb/>
　冠故曰冠則不謂殤也婦人十五而笄然則婦人分<lb/>
<pb n="41b"/>
　長中下之殤當自有年數特未有考耳未許嫁則未<lb/>
　笄故註云與丈夫同言同以十九以下為殤也<lb/>
為殤後者以其服服之<lb/>
　註曰言為後者據承之也殤無為人父之道以本親<lb/>
　之服服之　疏曰為殤後者謂大宗子在殤中而死<lb/>
　族人為後大宗而不得後此殤者為子也既不後殤<lb/>
　而宗不可絶今来為後殤者之人而以殤者父為父<lb/>
　而依兄弟之服服此殤也注言據承之者既不與殤<lb/>
<pb n="42a"/>
　為子則不應云為後今言為後是據己承其處為言<lb/>
　也云以本親之服服之者依其班秩如本列也為人<lb/>
　後者若子於無後之宗既為殤者父作子則應服以<lb/>
　兄弟之服而云以本親之服服者當在未後之前不<lb/>
　復追服不責人以非時之恩故推此時本親兄弟亡<lb/>
　在未後之前者亦宜終其本服之日月唯為後之後<lb/>
　如有母亡而猶在三年之内則宜接其餘服不可以<lb/>
　吉居凶若出三年則不追服矣　坡謂果已冠自是<lb/>
<pb n="42b"/>
　成人大宗重適之本自當立後為後者自當如子何<lb/>
　須特著此禮且明言為殤後何以知其已冠抑萬一<lb/>
　宗子殤死大宗理不可絶來後者於此殤宜何服則<lb/>
　難通矣不俟二十而冠惟左傳魯襄十二嵗晉悼為<lb/>
　之冠或是諸侯之禮陳註未可為據且依註疏<lb/>
乆而不葬者惟主喪者不除其餘以麻終月數者除喪<lb/>
則已<lb/>
　集説曰主喪者不際謂子於父妻於夫孤孫於祖父<lb/>
<pb n="43a"/>
　母臣於君未葬不得除衰絰也麻終月數者期以下<lb/>
　至緦之親以主人未葬不得變葛故服麻以至月數<lb/>
　足而除不待主人葬後之除也然其服猶必収蔵以<lb/>
　俟送葬也　坡謂疏云前儒説主喪不除無為下流<lb/>
　之義如父為長子三年服問曰君所主夫人妻太子<lb/>
　適婦此皆主喪者皆不在不除之例葢無緣以卑之<lb/>
　未葬而使尊者長服衰絰也<lb/>
箭笄終喪三年齊衰三月與大功同者繩屨<lb/>
<pb n="43b"/>
　集説曰前章言齊衰惡笄以終喪是女子為母也此<lb/>
　言箭笄三年女子在室為父也箭篠也齊衰為尊大<lb/>
　功為卑然三月者恩之輕九月者恩稍重故可以同<lb/>
　用繩屨此制禮者淺深之宜也繩屨麻繩為屨也<lb/>
練筮日筮尸視濯皆要絰杖繩屨有司告具而後去杖<lb/>
筮日筮尸有司告事畢而後杖拜送賔大祥吉服而筮<lb/>
尸<lb/>
　集説曰練小祥也筮日筮小祥之日也筮尸筮為尸<lb/>
<pb n="44a"/>
　之人也視濯視祭器之濯滌也小祥除首絰唯有要<lb/>
　絰屨又變為繩麻將欲小祥則預著此小祥之服以<lb/>
　臨此三事所以然者三事悉是為祭祭欲吉故預服<lb/>
　也不言衰與冠者亦同小祥矣有司謂執事者向者<lb/>
　變服猶杖今執事者告三事辦具將欲臨事故孝子<lb/>
　即去杖而致敬此三事者唯筮日筮尸有賔來今執<lb/>
　事者告筮占之事畢則孝子復執杖以拜送於賔視<lb/>
　濯無賔故不言至大祥時則吉服行事矣吉服朝服<lb/>
<pb n="44b"/>
　也不言筮日視濯與小祥同可知也大祥則并去絰<lb/>
　杖繩屨故不云<lb/>
庶子在父之室則為其母不禫<lb/>
　集説曰此言不命之士父子同室者若異宫則禫之<lb/>
庶子不以杖即位<lb/>
　集説曰此言適庶俱有父母之䘮者適子得執杖進<lb/>
　阼階哭位庶子至中門外則去之矣<lb/>
父不主庶子之喪則孫以杖即位可也<lb/>
<pb n="45a"/>
　集説曰父主適子喪而有杖故適子之子不得以杖<lb/>
　即位避祖之尊故然非厭之也今父既不主庶子之<lb/>
　喪故庶子之子得以杖即位祖不厭孫孫得伸也父<lb/>
　皆厭子故舅主適婦喪而適子不杖大夫不服賤妾<lb/>
　故妾子亦以厭而降服以服其母祖雖尊貴不厭其<lb/>
　孫故大夫降庶子而孫不降其父也<lb/>
父在庶子為妻以杖即位可也<lb/>
　集説曰舅主適婦故適子不得杖舅不主庶婦故庶<lb/>
<pb n="45b"/>
　子為妻可以杖即位此以即位言者葢庶子厭於父<lb/>
　母雖有杖不得持以即位故明言之也<lb/>
諸侯弔於異國之臣則其君為主<lb/>
　集説曰君無弔外臣之禮若來在此國而適遇其卿<lb/>
　大夫之䘮則弔之以主君之故耳故主君代其臣之<lb/>
　子為主子不敢當主中庭北面哭不拜<lb/>
諸侯弔必皮弁錫衰所弔雖已葬主人必免主人未喪<lb/>
服則君亦不錫衰<lb/>
<pb n="46a"/>
　集説曰錫者治其布使之滑易也國君自弔其臣則<lb/>
　素弁環絰錫衰弔異國臣則皮弁錫衰也凡免之節<lb/>
　大功以上為重服自始死至葬卒哭後乃不復免小<lb/>
　功以下為輕服自始死至殯殯後不復免至葬啟殯<lb/>
　之後而免以至卒哭如始死今人君來弔雖非服免<lb/>
　之時必為之免以尊重人君故也主人必免謂大功<lb/>
　以上小功以下則不然也禮既殯而成服此言未喪<lb/>
　服謂未成服也<lb/>
<pb n="46b"/>
養有疾者不喪服遂以主其喪非養者入主人之喪則<lb/>
不易己之喪服養尊者必易服養卑者否<lb/>
　集説曰親屬無近親而過疾者己往養之而身有䘮<lb/>
　服則釋去其服惡其凶也故云養有疾者不喪服若<lb/>
　此疾者遂死既無主後已既養之當遂主其䘮葢養<lb/>
　者於死者有親也然亦不著已之喪服故云遂以主<lb/>
　其喪非養者入主人之喪謂疾時不曾釋服來致其<lb/>
　養今死乃入來主其喪則亦不易去己之喪服也尊<lb/>
<pb n="47a"/>
　謂父兄卑謂子弟<lb/>
妾無妾祖姑者易牲而祔於女君可也<lb/>
　註曰女君適祖姑也易牲而祔則凡妾下女君一等<lb/>
　　疏曰下一等若女君少牢妾則特牲若女君特牲<lb/>
　妾則特豚也　集説曰妾當祔於妄祖姑上章言亡<lb/>
　則中一以上而祔是祔髙祖之妾今又無髙祖妾則<lb/>
　當易妾之牲而祔於適祖始<lb/>
婦之喪虞卒哭其夫若子主之祔則舅主之<lb/>
<pb n="47b"/>
　集説曰婦謂凡適婦庶婦也虞卒哭在寢祭婦也祔<lb/>
　於廟祭舅之母也尊卑異故所主不同<lb/>
士不攝大夫士攝大夫唯宗子<lb/>
　集説曰士喪無主不敢使大夫兼攝為主若士是宗<lb/>
　子則主䘮之任可使大夫攝之以宗子尊故也一説<lb/>
　大夫之喪無主士不敢攝而主之若士是宗子則可<lb/>
主人未除喪有兄弟自他國至則主人不免而為主<lb/>
　集説曰葬後而君弔之則非時亦免以敬君故新其<lb/>
<pb n="48a"/>
　事也兄弟親屬也親則尚質故不免而為主也<lb/>
陳器之道多陳之而省納之可也省陳之而盡納之可<lb/>
也<lb/>
　集説曰陳器陳列從葬之明器也凡朋友賔客所贈<lb/>
　遺之明器皆當陳列所謂多陳之也而所納於壙者<lb/>
　有定數故云省納之可也省减殺也若主人所作者<lb/>
　依禮有限故云省陳之而盡納之可也<lb/>
奔兄弟之喪先之墓而後之家為位而哭所知之喪則<lb/>
<pb n="48b"/>
哭於宫而後之墓<lb/>
　集説曰兄弟天倫也所知人情也係於天者情急於<lb/>
　禮由於人者禮勝於情宫故殯宫也<lb/>
父不為衆子次於外<lb/>
　集説曰適長子死父為之居喪次於中門外庶子自<lb/>
　若居寢也<lb/>
與諸侯為兄弟者服斬<lb/>
　集説曰卿大夫於君自應服斬若不為卿大夫而有<lb/>
<pb n="49a"/>
　五屬之親者亦皆服斬衰此記者恐疑服本親兄弟<lb/>
　之服故特明之葢謂國君之兄弟先為本國卿大夫<lb/>
　今居他國未仕而本國君卒以有兄弟之親又是舊<lb/>
　君必當反而服斬也不言與君為兄弟而言與諸侯<lb/>
　為兄弟明在異國也若俱為諸侯則各依本服<lb/>
下殤小功帶澡麻不絶本詘而反以報之<lb/>
　集説曰本是期服之親以死在下殤降為小功故云<lb/>
　下殤小功也其帶以澡麻為之謂戛治其麻使之潔<lb/>
<pb n="49b"/>
　白也不絶本不斷去其根也報猶合也垂麻向下又<lb/>
　屈之而反向上以合而糾之故云屈而反以報之也<lb/>
　凡殤服之麻皆散垂此則不散首絰麻無根而要帶<lb/>
　猶有根皆示其重也<lb/>
婦祔於祖姑祖姑有三人則祔於親者<lb/>
　集説曰此言祔廟之禮三人或有二繼也親者謂舅<lb/>
　所生母也<lb/>
其妻為大夫而卒而后其夫不為大夫而祔於其妻則<lb/>
<pb n="50a"/>
不易牲妻卒而后夫為大夫而祔於其妻則以大夫牲<lb/>
　疏曰此謂始來仕而無廟者若有廟則死者當祔於<lb/>
　祖不得祔於妻也若宗子去他國以廟從則祔於祖<lb/>
　矣　集説曰妻卒時夫為大夫卒後夫黜退遂死以<lb/>
　無祖廟故祔於妻之禮止得依夫今所得用之牲不<lb/>
　得易用昔大夫之牲也若妻死時夫未為大夫死後<lb/>
　夫乃為大夫而死今祔祭其妻則得用大夫牲矣<lb/>
為父後者為出母無服無服也者喪者不祭故也<lb/>
<pb n="50b"/>
　集説曰出母父所棄絶為他姓之母以死則有他姓<lb/>
　之子服之葢居喪者不祭若喪他姓之母而廢已宗<lb/>
　廟之祭豈禮也哉故為父後者不喪出母重宗祀也<lb/>
　然雖不服猶以心喪自居為恩也非為後者期而不<lb/>
　禫　朱子曰出母為父後者無服此尊祖敬宗家無<lb/>
　二主之意先王制作精微不苟葢如此<lb/>
婦人不為主而杖者姑在為夫杖母為長子削杖女子<lb/>
子在室為父母其主喪者不杖則子一人杖<lb/>
<pb n="51a"/>
　集説曰此明婦與女當杖之禮女子在室而為父母<lb/>
　杖者以無男昆弟而使同姓為攝主也<lb/>
緦小功虞卒哭則免<lb/>
　集説曰緦與小功服之輕者也殯之後啟之前雖有<lb/>
　事不免及虞與卒哭則必免不以恩輕而畧於後也<lb/>
既葬而不報虞則雖主人皆冠及虞則皆免<lb/>
　集説曰前章言赴葬者赴虞今言不赴虞謂以事故<lb/>
　阻之也既未得虞故且冠以飾首及虞則主人至緦<lb/>
<pb n="51b"/>
　小功者皆免也<lb/>
為兄弟既除喪已及其葬也反服其服報虞卒哭則免<lb/>
如不報虞則除之<lb/>
　註曰小功以下<lb/>
逺葬者比反哭者皆冠及郊而後免反哭<lb/>
　集説曰逺葬謂葬地在四郊之外也葬訖而反主人<lb/>
　以下皆冠道路不可無飾也及至郊乃去冠著免而<lb/>
　反哭於廟焉<lb/>
<pb n="52a"/>
君弔雖不當免時也主人必免不散麻雖異國之君免<lb/>
也親者皆免<lb/>
　疏曰大斂之前著免大功以上散麻大斂之後著冠<lb/>
　不散麻糾其垂也至啟殯之後已葬之前亦免大功<lb/>
　以上亦散麻君弔雖不當免時必著免不散麻帶貶於<lb/>
　大斂之前既啟之後也異國君來主人既免大功以<lb/>
　上親者俱從免敬異國君也異國尚然已君來弔則<lb/>
　親者皆免可知也<lb/>
<pb n="52b"/>
除殤之喪者其祭也必𤣥除成喪者其祭也朝服縞冠<lb/>
　集説曰𤣥謂𤣥冠𤣥端也殤無虞卒哭及練之變服<lb/>
　其除服之祭用𤣥冠𤣥端黄裳此於成人為釋禫之<lb/>
　服所以異於成人之䘮也若除成人之喪則祥祭用<lb/>
　朝服縞冠朝服𤣥冠緇衣素裳今不用𤣥冠而用縞<lb/>
　冠是未純吉之祭服也禫祭始從𤣥端知𤣥端黃裳<lb/>
　者若素裳則與朝服純吉同若𤣥裳又與上士吉服<lb/>
　𤣥端同故知此為黄裳也<lb/>
<pb n="53a"/>
奔父之喪括髪於堂上袒降踊襲絰於東方奔母之喪<lb/>
不括髮袒於堂上降踊襲免於東方絰即位成踊出門<lb/>
哭止三日而五哭三袒<lb/>
　集説曰不言笄纚者異於始死時也至即以麻括髮<lb/>
　於殯宫之堂上袒去上衣降阼階之東而踊踊畢而<lb/>
　升堂襲掩所袒之衣而著要絰於東方東方者東序<lb/>
　之東也此奔父喪之禮如此若奔母䘮初時括髮至<lb/>
　又哭以後至於成服皆不括髮其袒於堂上降踊者<lb/>
<pb n="53b"/>
　與父同父則括髮而加絰母則不括髮而加免此所<lb/>
　異也著免加要絰而即位于阼階之東而更踊故云<lb/>
　絰即位成踊也其即位成踊父母皆然出門出殯宫<lb/>
　之門而就廬次也故哭者止初至一哭明日朝夕哭<lb/>
　又明日朝夕哭所謂三日而五哭也三袒者初至袒<lb/>
　明日朝袒又明日朝袒也此謂已殯而來者若未殯<lb/>
　之前而來當與在家同不得减殺也<lb/>
適婦不為舅姑後者則姑為之小功<lb/>
<pb n="54a"/>
　註曰謂夫有廢疾他故若死而無子不受重者小功<lb/>
　庶婦之服也凡父母於子舅姑於婦將不傳重於適<lb/>
　及將所傳重者非適服之皆如庶子庶婦也<lb/>
　<lb/>
　<lb/>
　<lb/>
　<lb/>
　<lb/>
<pb n="54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記述註卷十四<lb/>
</p>
<p>
</p>
  </div>
</body>
</text>
</TEI>
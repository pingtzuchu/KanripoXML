<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷七</head> <lb/>
    <p>
<pb n="1a"/>
欽定四庫全書<lb/>
　禮記述註卷七<lb/>
　　　　　　　　　　　安溪　李光坡　撰<lb/>
　　曽子問第七<lb/>
　　　注曰曽子孔子弟子曽參也以其所問多明於<lb/>
　　　禮故著姓名以顯之<lb/>
曽子問曰君薨而世子生如之何孔子曰卿大夫士從<lb/>
攝主北面於西階南<lb/>
<pb n="1b"/>
　註曰變於朝夕哭位也攝主上卿代君聽國政　疏<lb/>
　曰士喪禮朝夕内外哭位皆在東方<lb/>
大祝裨冕執束帛升自西階盡等不升堂命毋哭<lb/>
　註曰裨冕者接神則祭服也　疏曰大祝裨冕明卿<lb/>
　大夫士等皆衣衰服也裨冕者衣裨衣而冠冕鄭註<lb/>
　覲禮云裨之言埤也天子六服大裘為上其餘為裨<lb/>
　又云衮衣裨之上者則裨唯據衣也等級也<lb/>
祝聲三告曰某之子生敢告升奠幣于殯東几上哭降<lb/>
<pb n="2a"/>
衆主人卿大夫士房中皆哭不踊盡一哀反位遂朝奠<lb/>
小宰升舉幣<lb/>
　註曰聲噫歆警神也几筵於殯東明繼體也衆主人<lb/>
　君之親也房中婦人反位反朝夕哭位舉舉而下理<lb/>
　之階間　疏曰殯宫几筵為朝夕之奠常在不去今<lb/>
　明世子是繼體之貴故於常几筵之外别特設之<lb/>
三日衆主人卿大夫士如初位北面大宰大宗大祝皆<lb/>
裨冕少師奉子以衰祝先子從宰宗人從入門哭者止<lb/>
<pb n="2b"/>
子升自西階殯前北面祝立于殯東南隅祝聲三曰某<lb/>
之子某從執事敢見子拜稽顙哭祝宰宗人衆主人卿<lb/>
大夫士哭踊三者三降東反位皆袒子踊房中亦踊三<lb/>
者三襲衰杖奠出大宰命祝史以名徧告于五祀山川<lb/>
　疏曰諸侯五日而殯殯而成服此三日而衰者䘮已<lb/>
　在殯異於未殯也初位告生時也奉子以衰謂以衰<lb/>
　衣而奉之升自西階不忍從先王之階於是宰宗人<lb/>
　及祝亦升不言從者以子為主也祝立在子之西北<lb/>
<pb n="3a"/>
　而面當殯之東南故云殯東南隅也宰及宗人以次<lb/>
　立于子之東皆北面告曰夫人某氏之子某從執事<lb/>
　宰宗人等敢見稱子某者子升堂之時大宰即位立<lb/>
　名告殯矣告訖奉子者拜哭每踊三度為一節如此<lb/>
　者三故云三者三也降東反位者堂上皆降自西階<lb/>
　反東在下者皆東反朝夕哭位踊襲衰杖成子禮也<lb/>
　奠亦謂朝奠<lb/>
曽子問曰如已葬而世子生則如之何孔子曰大宰大<lb/>
<pb n="3b"/>
宗從大祝而告于禰三月乃名于禰以名徧告及社稷<lb/>
宗廟山川<lb/>
　疏曰禰父殯宫之主也既葬殯無尸柩惟有主在故<lb/>
　告於主不云裨冕不云執帛未葬尚然葬後可知也<lb/>
　三月乃見因見乃名王肅云前三日名之未葬當稱<lb/>
　子某故三日因名之此經既葬稱子不稱名故三月<lb/>
　乃名也徧告亦命祝史前不云社稷宗廟此不云五<lb/>
　祀相互<lb/>
<pb n="4a"/>
孔子曰諸侯適天子必告于祖奠于禰<lb/>
　註曰皆奠幣以告之互文也<lb/>
冕而出視朝<lb/>
　註曰聽國事也　疏曰諸侯視朝用𤣥冠緇衣素裳<lb/>
　今服冕者為朝天子天子於廟中受其禮故諸侯豫<lb/>
　敬之以冕服視朝也<lb/>
命祝史告于社稷宗廟山川<lb/>
　註曰臨行又徧告宗廟孝敬之心也<lb/>
<pb n="4b"/>
乃命國家五官而后行<lb/>
　註曰五官五大夫典事者命者敕之以其職　疏曰<lb/>
　不云命卿者或從君行或雖在國然總主羣吏不專<lb/>
　一事且尊之<lb/>
道而出<lb/>
　疏曰道而出者祖祭道神而後出行也委土為山或<lb/>
　伏牲其上天子用犬諸侯用羊卿大夫以酒脯既行<lb/>
　祭軷竟乘車轢之而遂行此城外之軷祭也其五祀<lb/>
<pb n="5a"/>
　行神則在宫内常祀在冬其位在廟門外西方軷壇<lb/>
　厚二寸廣五尺輪四尺以菩芻棘柏為神主其祭宫<lb/>
　内行神之軷及城外祖祭之軷其制不殊崔氏云宫<lb/>
　内之軷祭古之行神城外之軷祭山川與道路之神<lb/>
　壇名山其神曰纍<lb/>
告者五日而徧過是非禮也<lb/>
　疏曰猶待徧告乃行也以五日為期近者就告逺者<lb/>
　望告所以然者為先已告廟載主若久留不去則為<lb/>
<pb n="5b"/>
　非禮<lb/>
凡告用牲幣反亦如之<lb/>
　註曰牲當為制字之誤也制幣一丈八尺　疏曰知<lb/>
　諸侯不用牲者約下文幣帛皮圭以告故知之<lb/>
諸侯相見必告于禰<lb/>
　坡謂禰上當有祖字<lb/>
朝服而出視朝<lb/>
　疏曰諸侯朝服𤣥冠緇衣素裳熊氏云此朝服謂皮<lb/>
<pb n="6a"/>
　弁服以天子用以視朝故謂之朝服聘禮諸侯相聘<lb/>
　皮弁服明相朝亦皮弁服此義為勝<lb/>
命祝史告于五廟所過山川<lb/>
　註曰山川所不過則不告貶於適天子也<lb/>
亦命國家五官道而出反必親告于祖禰乃命祝史告<lb/>
至于前所告者而後聽朝而入<lb/>
　註曰反必親告祖禰同出入禮<lb/>
曽子問曰並有䘮如之何何先何後孔子曰葬先輕而<lb/>
<pb n="6b"/>
後重其奠也先重而後輕禮也自啟及葬不奠行葬不<lb/>
哀次反葬奠而後辭於殯遂脩葬事其虞也先重而後<lb/>
輕禮也<lb/>
　集説曰曽子問同時有父母或祖父母之䘮先後之<lb/>
　次如何孔子言葬則先母而後父奠則先父而後母<lb/>
　自從也從啟母殯之後及至葬柩欲出之前惟設母<lb/>
　啟殯之奠朝廟之奠及祖奠遣奠而已不於殯宫為<lb/>
　父設奠故云自啟及葬不奠謂不奠父也次者大門<lb/>
<pb n="7a"/>
　外之右平生待賔客之處柩至此則孝子悲哀柩車<lb/>
　暫停今為父䘮在殯故行葬母之時孝子不得為母<lb/>
　伸哀於所次之處故柩車不暫停也及葬母而反即<lb/>
　於父殯設奠殯當為賔聲之誤也辭於賔謂告將葬<lb/>
　啟期賔出之後孝子遂脩營葬父之事也葬是奪情<lb/>
　之事故先輕奠是奉養之事故先重也虞祭亦奠之<lb/>
　類故亦先重虞當異日<lb/>
孔子曰宗子雖七十無無主婦非宗子雖無主婦可也<lb/>
<pb n="7b"/>
　集説曰宗子領宗男於外宗婦領宗女於内禮不可<lb/>
　缺故雖七十之年猶必再娶然此謂大宗之無子或<lb/>
　子㓜者若有子有婦可傳繼者則七十可不娶矣<lb/>
曽子問曰將冠子冠者至揖讓而入聞齊衰大功之喪<lb/>
如之何孔子曰内喪則廢外喪則冠而不醴徹饌而埽<lb/>
即位而哭如冠者未至則廢<lb/>
　集説曰冠者賔與贊禮之人也此人已及門而與主<lb/>
　人揖讓以入矣主人忽聞齊衰大功之喪何以處之<lb/>
<pb n="8a"/>
　夫子言若是大門内之喪則廢而不行以冠禮行之<lb/>
　於廟廟在大門之内吉㓙不可同處也若是大門外<lb/>
　之喪喪在他處可以加冠但冠禮三加之後設醴以<lb/>
　禮新冠之人今值㓙事止三加而止不醴之也初欲<lb/>
　迎賔之時醴及饌具皆陳設今悉徹去又埽除冠之<lb/>
　舊位使净潔更新乃即位而哭如賔與贊者未至即<lb/>
　廢也<lb/>
如將冠子而未及期日而有齊衰大功小功之服則因<lb/>
<pb n="8b"/>
䘮服而冠除喪不改冠乎孔子曰天子賜諸侯大夫冕<lb/>
弁服於大廟歸設奠服賜服於斯乎有冠醮無冠醴父<lb/>
没而冠則已冠埽地而祭於禰已祭而見伯父叔父而<lb/>
後饗冠者<lb/>
　疏曰吉冠是吉時成人之服喪冠是喪時成人之服<lb/>
　謂之醮者酌而無酬酢曰醮醴重而醮輕者醴是古<lb/>
　之酒故為重醮用酒酒是後代之法故為輕也醮之<lb/>
　所以異於醴者醴則三加之後總一醴之醮則每一<lb/>
<pb n="9a"/>
　加而行一醮也　集説曰未及期日在期日之前也<lb/>
　因喪服而冠者因著喪之成服而加喪冠也此是孔<lb/>
　子之言曽子又問他日除喪之後不更改易而行吉<lb/>
　冠之禮乎孔子答云諸侯及大夫有㓜弱未冠總角<lb/>
　從事至當冠之年因朝天子天子於大廟中賜冕服<lb/>
　弁服其受賜者歸即設奠告廟服所賜之服祭告之<lb/>
　後使人酌酒以飲已榮上之賜不酬酢也所謂有冠<lb/>
　醮也無冠醴者受賜服而來若改而更冠應從適子<lb/>
<pb n="9b"/>
　之尊冠必酌醴以禮之今既不醴明不改冠也受服<lb/>
　於天子不可更改為初冠禮則因喪而冠安得有除<lb/>
　喪改冠之禮乎父没而冠謂除喪之後以吉禮禮冠<lb/>
　者蓋齊衰以下可因喪服而冠斬衰不可<lb/>
曽子問曰祭如之何則不行旅酬之事矣孔子曰聞之<lb/>
小祥者主人練祭而不旅奠酬於賔賔弗舉禮也昔者<lb/>
魯昭公練而舉酬行旅非禮也孝公大祥奠酬弗舉亦<lb/>
非禮也<lb/>
<pb n="10a"/>
　註曰奠無尸虞不致爵小祥不旅酬大祥無無算爵<lb/>
　彌吉孝公隠公之祖父　疏曰奠是未葬之前形體<lb/>
　尚在未忍立尸虞是已葬之後形體已去故立尸以<lb/>
　象神按特牲云祝延尸至食九飯主人祝酳尸尸卒<lb/>
　爵酢主人主人卒爵主人又酌獻祝及佐食此主人<lb/>
　之獻也又云主婦獻尸尸卒爵酢主婦主婦卒爵亦<lb/>
　酌獻祝及佐食此主婦之獻也賔獻尸爵止註曰尸<lb/>
　止爵者欲神惠之均於室中云虞不致爵者士虞禮<lb/>
<pb n="10b"/>
　賔獻尸尸卒爵禮畢無致爵以下事特牲又云尸止<lb/>
　爵後席於户内主婦致爵于主人卒爵主婦受爵自<lb/>
　爵酢主人致爵于主婦席于房中主婦卒爵主人更<lb/>
　爵酢所謂致爵也賔作止爵尸飲酢賔賔飯獻祝及<lb/>
　佐食致爵于主人主婦畢主人酌西階上獻賔及衆<lb/>
　賔訖又洗觯酬賔訖主人酌于阼階上獻長兄弟及<lb/>
　衆兄弟内兄弟于房中畢賔乃取酬觶於阼階前酬<lb/>
　長兄弟長兄弟受觶於西階酬衆賔衆賔酬衆兄弟<lb/>
<pb n="11a"/>
　所謂旅酬也云小祥不旅酬者賔不舉酬觶以行旅<lb/>
　事也旅酬之後賔弟子兄弟弟子各舉觶於其長賔<lb/>
　取觶酬兄弟之黨長兄弟取觶酬賔之黨所謂無算<lb/>
　爵也云大祥無無算爵者大祥得行旅酬而不得行<lb/>
　此也<lb/>
曽子問曰大功之喪可以與於饋奠之事乎孔子曰豈<lb/>
大功耳自斬衰以下皆可禮也曽子曰不以輕服而重<lb/>
相為乎孔子曰非此之謂也天子諸侯之喪斬衰者奠<lb/>
<pb n="11b"/>
大夫齊衰者奠士則朋友奠不足則取於大功以下者<lb/>
不足則反之<lb/>
　集説曰饋奠奠於殯也大夫朔望皆有殷奠士惟月<lb/>
　朔曽子問已有大功之喪可與他人饋奠之事乎孔<lb/>
　子將謂曽子問已有大功之喪得為大功者饋奠否<lb/>
　故答云豈但大功自斬衰以下皆可禮也言身有斬<lb/>
　衰所為者斬衰身有齊衰所為者齊衰皆可與其饋<lb/>
　奠孔子是據所服者言之曽子又不悟此㫖將謂言<lb/>
<pb n="12a"/>
　他人乃曰不太輕已之服而重於相為乎孔子乃答<lb/>
　云非此為他人之謂也謂於所為服者也凡喪奠主<lb/>
　人以悲哀不暇執事故不親奠天子諸侯之喪諸臣<lb/>
　皆斬衰故云斬衰者奠大夫則兄弟之服齊衰者奠<lb/>
　屬臣服斬者不奠避正君也士不以齊衰者奠避大<lb/>
　夫也故遣僚屬奠僚屬則朋友也朋友不足則取大<lb/>
　功以下小功緦麻者奠又不足則反取大功以上也<lb/>
　言不足者謂殷奠時<lb/>
<pb n="12b"/>
曽子問曰小功可以與於祭乎<lb/>
　註曰祭謂虞卒哭時　疏曰知非練祥者以士練祥<lb/>
　之祭大功之服已除不得云取於兄弟大功以下者<lb/>
　其天子諸侯則得兼練祥也以其練祥時猶斬衰與<lb/>
　祭也<lb/>
孔子曰何必小功耳自斬衰以下與祭禮也曽子曰不<lb/>
以輕喪而重祭乎孔子曰天子諸侯之喪祭也不斬衰<lb/>
者不與祭大夫齊衰者與祭士祭不足則取於兄弟大<lb/>
<pb n="13a"/>
功以下者<lb/>
曽子問曰相識有喪服可以與於祭乎孔子曰緦不祭<lb/>
又何助於人<lb/>
　疏曰熊氏云身有緦服不得為父母虞祔卒哭祭此<lb/>
　謂同宫緦若大夫士有齊衰大功小功緦同宫則亦<lb/>
　不祭若異宫則殯後得祭故雜記云父母之喪將祭<lb/>
　而昆弟死既殯而祭若同宫則雖臣妾葬而後祭虞<lb/>
　祔亦然天子諸侯臣妾死於宫中雖無服亦不得為<lb/>
<pb n="13b"/>
　虞祔卒哭祭也天子諸侯適子死斬衰既練乃祭為<lb/>
　適孫適婦殯乃祭以異宫故也　集説曰所知識之<lb/>
　人有祭事而已有喪服可以助為之執事否夫子言<lb/>
　已有緦麻之服服之輕者也尚不得自祭已之宗廟<lb/>
　何得助他人之祭乎<lb/>
曽子問曰廢喪服可以與於饋奠之事乎孔子曰説衰<lb/>
與奠非禮也以擯相可也<lb/>
　集説曰廢猶除也饋奠在殯之奠也不問吉祭而問<lb/>
<pb n="14a"/>
　喪奠曽子之意謂方除喪服决不可與吉禮疑可與<lb/>
　饋奠也夫子言方説衰即與奠是忘哀太速故言非<lb/>
　禮也殯相事輕亦或可耳<lb/>
曽子問曰昏禮既納幣有吉日女之父母死則如之何<lb/>
孔子曰壻使人弔如壻之父母死則女之家亦使人弔<lb/>
父喪稱父母喪稱母父母不在則稱伯父世母壻已葬<lb/>
壻之伯父致命女氏曰某之子有父母之喪不得嗣為<lb/>
兄弟使某致命命女氏許諾而弗敢嫁禮也壻免喪女<lb/>
<pb n="14b"/>
之父母使人請壻弗取而后嫁之禮也<lb/>
　集説曰有吉日者期日已定也彼是父喪則此稱父<lb/>
　之名弔之彼是母喪則此稱母之名弔之父母或没<lb/>
　或在他所則稱伯父伯母名如無伯父母則用叔父<lb/>
　母名可知壻雖巳葬其親而喪期尚逺不欲使彼女<lb/>
　失嘉禮之時故使人致命使之别嫁他人某之子此<lb/>
　某字是伯父之名不得嗣為兄弟者言繼此不得為<lb/>
　夫婦也夫婦同等有兄弟之義亦親之之辭不曰夫<lb/>
<pb n="15a"/>
　婦者未成昏嫌也使某致命此某字是使者之名女<lb/>
　氏雖許諾而不敢以女嫁於他人禮也及壻祥禫之<lb/>
　後女之父母使人請壻成昏壻終守前説而不取而<lb/>
　後此女嫁於他族禮也<lb/>
女之父母死壻亦如之<lb/>
　集説曰女之父母死女之伯父致命于男氏曰某之<lb/>
　子有父母之喪不得嗣為兄弟使某致命男氏許諾<lb/>
　而不敢娶女免喪壻之父母使人請女家不許壻然<lb/>
<pb n="15b"/>
　後别娶也<lb/>
曽子問曰親迎女在塗而壻之父母死如之何孔子曰<lb/>
女改服布深衣縞總以趨喪女在塗而女之父母死則<lb/>
女反<lb/>
　集説曰嫁服士妻褖衣大夫妻展衣卿妻鞠衣改服<lb/>
　更其嫁服也衣與裳相連而前後深邃故曰深衣縞<lb/>
　生白絹也總束髮也長八寸布為深衣縞為總婦人<lb/>
　治喪未成服之服也故服此以奔舅姑之喪女子在<lb/>
<pb n="16a"/>
　室為父三年父卒亦為母三年已嫁則期今既在塗<lb/>
　非在室矣則止用奔喪之禮而服期改服亦布深衣<lb/>
　縞總也<lb/>
如壻親迎女未至而有齊衰大功之喪則如之何孔子<lb/>
曰男不入改服於外次女入改服於内次然後即位而<lb/>
哭曽子問曰除喪則不復昏禮乎孔子曰祭過時不祭<lb/>
禮也又何反於初<lb/>
　集説曰此齊衰大功之喪謂壻家也改服改其親迎<lb/>
<pb n="16b"/>
　之服而服深衣於門外之次也女謂婦也入門内之<lb/>
　次而以深衣更其嫁服也註云不聞喪即改服者昏<lb/>
　禮重於齊衰以下此特問齊衰大功之喪者以小功<lb/>
　及緦輕不廢昏禮禮畢乃哭耳若女家有齊衰大功<lb/>
　之喪女亦不反歸也曽子又問除喪之後豈不復更<lb/>
　為昏禮乎孔子言祭重而昏輕重者過時尚廢輕者<lb/>
　豈可復行乎然此亦止謂四時常祭耳若喪祭及禘<lb/>
　祫大祭過時猶追也<lb/>
<pb n="17a"/>
孔子曰嫁女之家三夜不息燭思相離也取婦之家三<lb/>
日不舉樂思嗣親也三月而廟見稱來婦也擇日而祭<lb/>
於禰成婦之義也<lb/>
　集説曰思相離則不能寢寐故不滅燭思事親則不<lb/>
　無感傷故不舉樂此昏禮所以不賀也成婚而舅姑<lb/>
　存者明日婦見舅姑若舅姑已殁則成婚三月乃見<lb/>
　於廟祝辭告神曰某氏來婦來婦言來為婦也葢選<lb/>
　擇吉日而行此禮廟見祭禰即是一事非見廟之後<lb/>
<pb n="17b"/>
　更擇日而祭也成婦之義者成盥饋之禮之義也<lb/>
曽子問曰女未廟見而死則如之何孔子曰不遷於祖<lb/>
不祔於皇姑壻不杖不菲不次歸葬于女氏之黨示未<lb/>
成婦也<lb/>
　集説曰不遷於祖不遷柩而朝於壻之祖廟也不祔<lb/>
　於皇姑以未廟見故主不得祔姑之廟也壻齊衰期<lb/>
　但不杖不草屨不别處哀次耳女之父母自降服大<lb/>
　功　坡謂歸葬於女氏之黨仍祔其女家之王母夫<lb/>
<pb n="18a"/>
　家不祀之也詳見雜記上女子祔於王母則不配註<lb/>
　中甚矣鄭子之宻也<lb/>
曽子問曰取女有吉日而女死如之何孔子曰壻齊衰<lb/>
而弔既葬而除之夫死亦如之<lb/>
　集説曰若夫死女以斬衰往弔既葬而除也　坡謂<lb/>
　此禮可謂仁至雖有義夫貞女有本服以寄其哀有<lb/>
　數月以盡其禮則自知循禮之為是且曰既葬除之<lb/>
　葢恩未深而禮有終則自知輕死之為過情矣<lb/>
<pb n="18b"/>
曽子問曰喪有二孤廟有二主禮與孔子曰天無二日<lb/>
土無二王嘗禘郊社尊無二上未知其為禮也<lb/>
　集説曰二孤二廟當時有之曽子疑其非禮故問夫<lb/>
　子言天猶不得有二日土猶不得有二王嘗則大祖<lb/>
　尊禘則所自出尊郊則天尊社則地尊雖衆神並在<lb/>
　猶先尊後卑一一祭之不一時總祭喪可得有二孤<lb/>
　廟可得有二主乎非禮明矣<lb/>
昔者齊桓公亟舉兵作偽主以行及反藏諸祖廟廟有<lb/>
<pb n="19a"/>
二主自桓公始也<lb/>
　註曰舉兵以遷廟主行無則主命為假主非也<lb/>
喪之二孤則昔者衞靈公適魯遭季桓子之喪衞君請<lb/>
弔哀公辭不得命公為主客入弔康子立於門右北面<lb/>
公揖讓升自東階西鄉客升自西階弔公拜興哭康子<lb/>
拜稽顙於位有司弗辨也今之二孤自季康子之過也<lb/>
　集説曰國君弔鄰國之臣尊卑不等衞公弔而哀公<lb/>
　為主禮也禮大夫既殯而君來弔主人門右北面哭<lb/>
<pb n="19b"/>
　拜稽顙今既哀公為主主則拜賔康子但當哭踊而<lb/>
　已乃拜而稽顙於位是二孤矣當時有司不能論而<lb/>
　正之遂至循襲為常變禮之失由於康子上章言自<lb/>
　桓公始此不言始而言過者孔子康子同時也靈公<lb/>
　以哀公二年夏卒桓子以三年秋卒是出公也<lb/>
曽子問曰古者師行必以遷廟主行乎孔子曰天子巡<lb/>
守以遷廟主行載于齊車言必有尊也今也取七廟之<lb/>
主以行則失之矣<lb/>
<pb n="20a"/>
　集説曰遷廟主謂新祧廟之主也齊車金路也又名<lb/>
　曰公禰<lb/>
當七廟五廟無虚主虚主者唯天子崩諸侯薨與去其<lb/>
國與祫祭於祖為無主耳吾聞諸老聃曰天子崩國君<lb/>
薨則祝取羣廟之主而藏諸祖廟禮也卒哭成事而后<lb/>
主各反其廟<lb/>
　註曰老聃古夀考者之號也與孔子同時　疏曰卒<lb/>
　哭主各反其廟者為明日祔時須以新死者祔祭于<lb/>
<pb n="20b"/>
　祖故祖主先反廟也　集説曰崩薨而羣主皆聚祖<lb/>
　廟以喪三年不祭且象生者為凶事而聚集也<lb/>
君去其國大宰取羣廟之主以從禮也<lb/>
　註曰鬼神依人者也<lb/>
祫祭於祖則祝迎四廟之主主出廟入廟必蹕老耼云<lb/>
　集説曰諸侯五廟祫祭則迎髙曽祖禰入太祖之廟<lb/>
　主出入必蹕止行者若有喪及去國無蹕禮也<lb/>
曽子問曰古者師行無遷主則何主孔子曰主命問曰<lb/>
<pb n="21a"/>
何謂也孔子曰天子諸侯將出必以幣帛皮圭告於祖<lb/>
禰遂奉以出載於齊車以行每舍奠焉而後就舍反必<lb/>
告設奠卒歛幣玉藏諸兩階之間乃出葢貴命也<lb/>
　疏曰此一節論師出當取遷主及幣帛皮圭以行廟<lb/>
　無虚主之事皇氏云有遷主者以幣帛告神不將以<lb/>
　出即埋之階間無遷主者加以皮圭告于祖禰遂奉<lb/>
　以出熊氏云每廟皆以幣玉告告畢將所告逺祖幣<lb/>
　玉載之而行若近祖幣玉即埋之反時以此載行幣<lb/>
<pb n="21b"/>
　玉告於逺祖畢則埋於逺祖階間近祖以下直告祭<lb/>
　而已不陳幣玉也<lb/>
子游問曰喪慈母如母禮與<lb/>
　註曰如母謂父卒三年也子游意以為國君亦當然<lb/>
　禮所云者乃大夫以下父所使妾養妾子　疏曰父<lb/>
　卒三年父在則期也鄭註喪服大夫妾子父在為母<lb/>
　大功士妾子父在為母期則父在為慈母亦當與已<lb/>
　母同必知大夫以下者天子諸侯不服庶母<lb/>
<pb n="22a"/>
孔子曰非禮也古者男子外有傅内有慈母君命所使<lb/>
教子也何服之有<lb/>
　註曰言無服也此指為國君之子也大夫士之子為<lb/>
　庶母慈巳者服小功父卒乃不服　疏曰國君之子<lb/>
　尚不服庶母則國君不服可知也云父卒不服不服<lb/>
　小功仍服緦耳　坡謂此慈母乃内則擇於諸母使<lb/>
　為子師為慈母為保母之慈母上註所云三年之慈<lb/>
　母則是父特命使為母子者與此異也喪服傳自明<lb/>
<pb n="22b"/>
昔者魯昭公少喪其母有慈母良及其死也公弗忍也<lb/>
欲喪之有司以聞曰古之禮慈母無服<lb/>
　註曰據國君也良善也昭公年三十乃喪齊歸又無<lb/>
　戚容是不少又安能不忍於慈母此非眧公明矣未<lb/>
　知何公也　疏曰按家語云孝公有慈母良今云未<lb/>
　知何公者鄭不見家語故也<lb/>
今也君為之服是逆古之禮而亂國法也若終行之則<lb/>
有司將書之以遺後世無乃不可乎公曰古者天子練<lb/>
<pb n="23a"/>
冠以燕居公弗忍也遂練冠以喪慈母喪慈母自魯昭<lb/>
公始也<lb/>
　集説曰古者周以前也天子諸侯之庶子為天子諸<lb/>
　侯者為其母緦春秋有以小君之禮服之者以子貴<lb/>
　而伸也然必適小君没若適小君在則其母厭屈故<lb/>
　練冠也此言練冠以燕居謂庶子之為王者為其母<lb/>
　耳<lb/>
曽子問曰諸侯旅見天子入門不得終禮廢者幾孔子<lb/>
<pb n="23b"/>
曰四請問之曰大廟火日食后之喪雨霑服失容則廢<lb/>
如諸侯皆在而日食則從天子救日各以其方色與其<lb/>
兵大廟火則從天子救火不以方色與兵<lb/>
　集説曰旅衆也大廟始祖廟宗廟皆然主於始祖耳<lb/>
　色衣之色也東方諸侯衣青南方諸侯衣赤餘倣此<lb/>
　東方用㦸南方矛西方弩北方楯中央鼔日食是隂<lb/>
　侵陽故正五行之方色以厭勝之救火不闗此義也<lb/>
曽子問曰諸侯相見揖讓入門不得終禮廢者幾孔子<lb/>
<pb n="24a"/>
曰六請問之曰天子崩大廟火日食后夫人之喪雨霑<lb/>
服失容則廢<lb/>
　集説曰大廟本國之大廟也夫人小君也<lb/>
曽子問曰天子嘗禘郊社五祀之祭簠簋既陳天子崩<lb/>
后之喪如之何孔子曰廢<lb/>
　註曰既陳謂夙興陳饌牲器時也　坡謂五祀或句<lb/>
　芒等五官或户竈五者而祭法又言七祀其五與月<lb/>
　令同惟多司命泰厲耳周則司命在神祀中而荀子<lb/>
<pb n="24b"/>
　曰郊則并百王於上而祭之則泰厲存焉是周惟有<lb/>
　五祀而七祀或儒者廣記異代非可武斷也<lb/>
曽子問曰當祭而日食大廟火其祭也如之何孔子曰<lb/>
接祭而已矣如牲至未殺則廢<lb/>
　註曰接祭而已不迎尸也　疏曰迎尸有二一是祭<lb/>
　初迎尸於奥而行灌畢而出迎牲於時迎尸於户外<lb/>
　行朝踐禮是一也後退而合亨又迎尸入坐於奥行<lb/>
　饋孰禮是二也此云不迎尸者直朝踐禮畢則止不<lb/>
<pb n="25a"/>
　更迎尸而入此謂宗廟之祭若郊社五祀祭初未迎<lb/>
　尸之前已殺牲以其無灌故也則不迎尸乃得為祭<lb/>
　初不迎尸也接㨗也㨗速也<lb/>
天子崩未殯五祀之祭不行既殯而祭其祭也尸入三<lb/>
飯不侑酳不酢而已矣自啟至於反哭五祀之祭不行<lb/>
已葬而祭祝畢獻而已<lb/>
　註曰祝畢獻而止郊社亦然惟嘗禘宗廟俟告也<lb/>
　疏曰趙商問自啟至反哭祭不行郊社亦然何得有<lb/>
<pb n="25b"/>
　越紼而行事鄭答越紼行事喪無事時謂未殯前是<lb/>
　有事殯後未啟前是無事得行祭禮又云郊社有常<lb/>
　日自啟至反哭自當辟之郊社尊故辟其日不使相<lb/>
　妨五祀既卑若與啟反哭日相逄則五祀辟其日也<lb/>
　云俟吉者王制云喪三年不祭是也其在喪祭郊社<lb/>
　之時其喪所朝夕仍奠　集説曰天子諸侯之祭禮<lb/>
　亡先儒以大夫士祭禮推之士祭尸九飯大夫祭尸<lb/>
　十一飯則知諸侯十三飯天子十五飯也五祀外神<lb/>
<pb n="26a"/>
　不可以巳私喪久廢其祭若當祭之時而天子崩則<lb/>
　止而不行俟殯訖乃祭然其禮則殺矣侑勸也尸入<lb/>
　迎尸而入坐也三飯不侑者尸三飯告飽則止祝更<lb/>
　不勸侑其食使滿足當飯之數也酳食畢而以酒潄<lb/>
　口也按特牲禮尸九飯畢主人酌酒酳尸尸飲卒爵<lb/>
　酢主人主人受酢飲畢酌獻祝祝飲畢主人又酌獻<lb/>
　佐食今云酳不酢者無酢主人以下等事也此是言<lb/>
　殯後祭五祀之禮又言自啟殯往葬及葬畢反哭其<lb/>
<pb n="26b"/>
　間亦不祭五祀直待葬後乃祭其禮又不同葢葬後<lb/>
　哀稍殺漸向吉故祝侑尸食至十五飯攝主酳尸尸<lb/>
　飲卒爵而酢攝主攝主飲畢酌而獻祝祝受而飲畢<lb/>
　則止無獻佐食以下之事故云祝畢獻而已已止也<lb/>
曽子問曰諸侯之祭社稷爼豆既陳聞天子崩后之喪<lb/>
君薨夫人之喪如之何孔子曰廢自薨比至于殯自啟<lb/>
至于反哭奉帥天子<lb/>
　集説曰比及也曾子所問如此孔子曰廢又言自薨<lb/>
<pb n="27a"/>
　至殯自啟至反哭皆帥循天子之禮者謂諸侯既殯<lb/>
　而祭社稷或五祀者亦如天子殯後祭五祀之禮也<lb/>
　其葬後而祭社稷五祀者亦如夫子葬後祭五祀之<lb/>
　禮也<lb/>
曽子問曰大夫之祭鼎爼既陳籩豆既設不得成禮廢<lb/>
者幾孔子曰九請問之曰天子崩后之喪君薨夫人之<lb/>
喪君之大廟火日食三年之喪齊衰大功皆廢外喪自<lb/>
齊衰以下行也其齊衰之祭也尸入三飯不侑酳不酢<lb/>
<pb n="27b"/>
而已矣大功酢而已矣小功緦室中之事而已矣士之<lb/>
所以異者緦不祭所祭於死者無服則祭<lb/>
　集説曰此言大夫宗廟之祭外喪在大門之外也三<lb/>
　飯不侑酳不酢説見上章大功酢而已者大功服輕<lb/>
　祭禮稍備尸三飯祝侑至十一飯之後主人酌酒酢<lb/>
　尸尸酢主人即止也室中之事者凡尸在室之奥祝<lb/>
　在室中北廂南面佐食在室中户西北面但主人主<lb/>
　婦及賔獻尸及祝佐食等三人畢則止也若平常之<lb/>
<pb n="28a"/>
　祭十一飯畢主人酳尸尸卒爵酢主人主人獻祝及<lb/>
　佐食畢次主婦獻尸尸酢主婦主婦又獻祝及佐食<lb/>
　畢次賔長獻尸尸得賔長獻爵則止不舉奠其爵于<lb/>
　薦之左待致爵之後尸乃舉爵今以喪服殺禮賔長<lb/>
　獻尸尸飲以酢賔賔又獻祝及佐食而祭畢止士卑<lb/>
　於大夫雖緦服亦不祭所祭於死者無服謂如妻之<lb/>
　父母母之兄弟姊妹已雖有服而已所祭者與之無<lb/>
　服則可祭也<lb/>
<pb n="28b"/>
曽子問曰三年之喪弔乎孔子曰三年之喪練不羣立<lb/>
不旅行<lb/>
　註曰為其苟語忘哀也<lb/>
君子禮以飾情三年之喪而弔哭不亦虚乎<lb/>
　註曰為彼哀則不專於親也為親哀則是妄弔　疏<lb/>
　曰凡行吉凶之禮必使内外相副用外之物以飾内<lb/>
　情故冠冕文彩以飾至敬之情麄哀以飾哀痛之情<lb/>
　所以三年問云哀服為至痛飾也<lb/>
<pb n="29a"/>
曽子問曰大夫士有私喪可以除之矣而有君服焉其<lb/>
除之也如之何孔子曰有君喪服於身不敢私服又何<lb/>
除焉於是乎有過時而弗除也君之喪服除而後殷祭<lb/>
禮也<lb/>
　集説曰君重親輕以義斷恩也若君服在身忽遭親<lb/>
　喪則不敢為親制服又何除焉者謂成服為重始除<lb/>
　服為輕末在始重之日尚不獲伸况輕末之時而可<lb/>
　行乎此所以雖過時而不除也殷祭盛祭也君服除<lb/>
<pb n="29b"/>
　乃得為親行二祥之祭以伸孝心以其禮大故曰殷<lb/>
　也假如此月除君服即次月行小祥之祭又次月行<lb/>
　大祥之祭若親喪小祥後方遭君喪則他時君服除<lb/>
　後惟行大祥祭也然此皆謂適子主祭而居官者若<lb/>
　庶子居官而行君服適子在家自依時行親喪之禮<lb/>
　他日庶子雖除君服無追祭矣<lb/>
曽子問曰父母之喪弗除可乎孔子曰先王制禮過時<lb/>
弗舉禮也非弗能勿除也患其過於制也故君子過時<lb/>
<pb n="30a"/>
不祭禮也<lb/>
　集説曰曽子之意以為適子仕者除君服後猶得追<lb/>
　祭二祥庶子仕者雖除君服不復追祭是終身不除<lb/>
　父母之䘮矣可乎孔子言先王制禮各有時節過時<lb/>
　不復追舉禮也今不追除服者不是不能除也患其<lb/>
　踰越聖人之制禮也且如四時之祭當春祭時或以<lb/>
　事故阻廢至夏則惟行夏時之祭不復追補春祭矣<lb/>
　故過時不祭禮之常也惟禘祫大事則不然<lb/>
<pb n="30b"/>
曽子問曰君薨既殯而臣有父母之喪則如之何孔子<lb/>
曰歸居於家有殷事則之君所朝夕否<lb/>
　註曰居家者因其哀後隆於父母殷事朔月月半薦<lb/>
　新之奠也　疏曰若臣親喪既殯而後有君喪則歸<lb/>
　君所父母有殷事則來家朝夕則恒在君處<lb/>
曰君既啟而臣有父母之喪則如之何孔子曰歸哭而<lb/>
反送君<lb/>
　註曰言送君則既葬而歸也歸哭者服君服而歸不<lb/>
<pb n="31a"/>
　敢私服也　疏曰以此言之父母之喪既啟而有君<lb/>
　喪則亦往哭於君所而反送父母父母葬畢而居君<lb/>
　所注云既葬而歸者不待君之虞祭也<lb/>
曰君未殯而臣有父母之喪則如之何孔子曰歸殯反<lb/>
於君所有殷事則歸朝夕否大夫室老行事士則子孫<lb/>
行事<lb/>
　疏曰君未殯則君哀重而父母又喪是親哀亦重然<lb/>
　君為重故主意於君恒在君所盧氏云人君五日而<lb/>
<pb n="31b"/>
　殯故可以歸殯父母而往殯君也若其臨君殯之日<lb/>
　歸哭父母而來殯君則殯君訖乃還擯父母也以此<lb/>
　言之臣有親喪未殯而有君喪去君殯日雖逺祗得<lb/>
　待殯君訖而還殯父母以君重故也<lb/>
大夫内子有殷事亦之君所朝夕否<lb/>
　註曰謂夫之君既殯而有舅姑之喪者内子大夫適<lb/>
　妻也妻為夫之君如婦為舅姑服齊衰　疏曰舉此<lb/>
　一條婦同於夫則君既啟及君未殯而有舅姑之喪<lb/>
<pb n="32a"/>
　其禮悉同夫也<lb/>
賤不誄貴㓜不誄長禮也<lb/>
　註曰誄累也累列生時行迹誄之以作諡諡當由尊<lb/>
　者成　疏曰若使㓜賤者為之則名欲光揚在上之<lb/>
　美有乖實事<lb/>
唯天子稱天以誄之<lb/>
　註曰以其無尊焉春秋公羊説以為讀誄制諡於南<lb/>
　郊若云受之於天然　疏曰為人臣子莫不欲褒大<lb/>
<pb n="32b"/>
　其君揜惡揚善故至南郊明不得欺天也<lb/>
諸侯相誄非禮也<lb/>
　註曰禮當言誄於天子也天子乃使太史賜之諡<lb/>
曽子問曰君出疆以三年之戒以椑從君薨其入如之<lb/>
何孔子曰共殯服則子麻弁絰疏衰菲杖入自闕升自<lb/>
西階如小斂則子免而從柩入自門升自阼階君大夫<lb/>
士一節也<lb/>
　集説曰曽子問國君以事出疆必為三年之戒備恐<lb/>
<pb n="33a"/>
　未得即反也於是以親身之棺隨行慮或死於外也<lb/>
　若死於外則入之禮如何孔子言於時大斂之後主<lb/>
　人從柩而歸則其國有司豫供主人殯時所著之服<lb/>
　以待之謂布深衣苴絰散帶垂也其首服崔氏云小<lb/>
　斂之前大夫士皆去冠小斂括髮之後士則加素冠<lb/>
　大夫加素弁此時主人從柩在路未忍成服惟著麻<lb/>
　弁絰疏衰而藨屨苴杖也麻弁布弁也布弁之上加<lb/>
　環絰也柩入之時毀殯宫門西邊墻而入其處空缺<lb/>
<pb n="33b"/>
　故謂之闕非門闕之闕也升自西階者以柩從外來<lb/>
　有似賔客故就客階而升也如小斂而歸則子首不<lb/>
　麻弁身不疏衰惟首著免布身著布深衣也入自門<lb/>
　升自阼階者以親未在棺猶以事生之禮事之也凡<lb/>
　君與大夫及士之卒於外者其禮皆一等無異制故<lb/>
　云一節也<lb/>
曽子問曰君之喪既引聞父母之喪如之何孔子曰遂<lb/>
既封而歸不俟子<lb/>
<pb n="34a"/>
　集説曰遂遂送君柩也既窆而歸下棺即歸也不俟<lb/>
　子不待孝子返而已先返也<lb/>
曽子問曰父母之喪既引及塗聞君薨如之何孔子曰<lb/>
遂既封改服而往<lb/>
　集説曰遂遂葬親柩也既窆之後改服而往者雜記<lb/>
　云非從柩與反哭無免於堩此時孝子首著免乃去<lb/>
　免而括髮徒跣布深衣扱衽而往不敢以私喪之服<lb/>
　喪君也<lb/>
<pb n="34b"/>
曽子問曰宗子為士庶子為大夫其祭也如之何孔子<lb/>
曰以上牲祭於宗子之家祝曰孝子某為介子某薦其<lb/>
常事<lb/>
　疏曰庶子是宗子親弟與宗子同祖禰得以上牲於<lb/>
　宗子之家而祭祖禰但大夫得祭曽祖已是庶子不<lb/>
　合自立廟崔氏云當寄曽祖廟於宗子之家亦得以<lb/>
　上牲宗子為祭也若已是宗子從父庶子兄弟父之<lb/>
　適子則於其家自立禰廟其祖及曽祖亦於宗子之<lb/>
<pb n="35a"/>
　家寄立之亦以上牲宗子為祭若已是宗子從祖庶<lb/>
　兄弟父祖之適則立祖禰廟於已家亦寄立曾祖廟<lb/>
　於宗子家亦共上牲宗子為祭告時止稱宗子其時<lb/>
　庻子身在祭位　集説曰士特牲大夫少牢上牲少<lb/>
　牢也庶子既為大夫當用上牲然必往就宗子家而<lb/>
　祭者以廟在宗子家也孝子宗子也介子庶子也不<lb/>
　曰庶而曰介者庶子卑賤之稱介則副貳之義亦貴<lb/>
　貴之道也薦其常事者薦其歲之常事也　坡謂伊<lb/>
<pb n="35b"/>
　川程子奪宗之論想未撿此疏也學者詳之<lb/>
若宗子有罪居於他國庶子為大夫其祭也祝曰孝子<lb/>
某使介子某執其常事攝主不厭祭不旅不假不綏祭<lb/>
不配<lb/>
　集説曰介子非當主祭者故謂之攝主其禮畧於宗<lb/>
　子者有五焉若以祭禮先後之次言之當云不配不<lb/>
　綏祭不假不旅不厭祭今倒言之者皇氏云攝主非<lb/>
　正故逆陳以見義今依次釋之不配者祭禮初行尸<lb/>
<pb n="36a"/>
　未入之時祝告神曰薦嵗事于皇祖伯某以某妃配<lb/>
　某氏如姜氏子氏之類今攝主但言薦歲事于皇祖<lb/>
　伯某不言以某妃配也綏周禮作隋减毀之名也尸<lb/>
　與主人俱有隋祭主人减黍稷牢肉而祭之於豆間<lb/>
　尸則取葅及黍稷肺而祭於豆間所謂隋祭也今尸<lb/>
　自隋祭攝主則不綏尸將受福先為綏祭今辟正主<lb/>
　不敢受福故不綏也假字當作嘏福慶之辭也尸十<lb/>
　一飯訖主人酳尸尸酢主人畢命祝嘏于主人曰皇<lb/>
<pb n="36b"/>
　尸命工祝承致多福無疆于女孝孫所謂嘏也今亦<lb/>
　以辟正主故不嘏也不旅不旅酬也不厭祭者厭是<lb/>
　饜飫神也厭有隂有陽隂厭者迎尸之前祝酌奠訖<lb/>
　為主人釋辭於神勉其歆享此時在室奥隂靜之處<lb/>
　故曰隂厭也陽厭者尸謖之後佐食徹尸之薦爼設<lb/>
　於西北隅得户明白之處故曰陽厭此言不厭祭不<lb/>
　為陽厭攝主謙退似若神未厭飫然也以先後之次<lb/>
　知之<lb/>
<pb n="37a"/>
布奠於賔賔奠而不舉不歸肉其辭于賔曰宗兄宗弟<lb/>
宗子在他國使某辭<lb/>
　集説曰主人酬賔之時賔在西廂東面主人布此奠<lb/>
　爵於賔爼之北賔坐取此爵而奠於爼之南不舉之<lb/>
　以酬兄弟此即不旅之事若宗子主祭則凡助祭之<lb/>
　賔各歸之以爼肉今攝主故不歸爼肉於賔也非但<lb/>
　祭不備禮其將祭之初告賔之辭亦異曰宗兄宗弟<lb/>
　子在他國不得親祭故使某執其常事使某告也故<lb/>
<pb n="37b"/>
　云使某辭宗兄宗弟者於此攝主為兄或為弟也若<lb/>
　尊卑不等或是祖父之列或是子孫之行則但謂之<lb/>
　宗子矣<lb/>
曽子問曰宗子去在他國庶子無爵而居者可以祭乎<lb/>
孔子曰祭哉請問其祭如之何孔子曰望墓而為壇以<lb/>
時祭若宗子死告於墓而后祭於家宗子死稱名不言<lb/>
孝身没而已子游之徒有庶子祭者以此若義也今之<lb/>
祭者不首其義故誣於祭也<lb/>
<pb n="38a"/>
　集説曰宗子無罪而去國則廟主隨行矣若有罪去<lb/>
　國廟雖存庶子卑賤無爵不得於廟行祭禮但當祭<lb/>
　之時即望墓為壇以祭也若宗子死則庶子告於墓<lb/>
　而後祭於家家庶子之家也亦不敢稱孝子某但稱<lb/>
　子某而已又非有爵者稱介子某之比也身没而已<lb/>
　者庶子身死其子則庶子之適子祭庶子之時可稱<lb/>
　孝也子游之門人有庶子祭者皆用此禮是順古義<lb/>
　也首本也今世俗庶子之祭者不能尋本古人制禮<lb/>
<pb n="38b"/>
　之義而率意行之祗見其誣罔而已<lb/>
曽子問曰祭必有尸乎若厭祭亦可乎孔子曰祭成喪<lb/>
者必有尸尸必以孫孫㓜則使人抱之無孫則取於同<lb/>
姓可也祭殤必厭葢弗成也祭成喪而無尸是殤之也<lb/>
　集説曰曽子之意祭是祭神不祭生人立尸而祭是<lb/>
　祭生人無益死者故問祭時必合有尸乎若厭祭亦<lb/>
　可乎葢祭初隂厭尸猶未入祭終而陽厭在尸既起<lb/>
　之後是厭祭無尸也孔子言成人威儀具備必有尸<lb/>
<pb n="39a"/>
　以象神之威儀所以祭成人之喪者必有尸也尸必<lb/>
　以孫以昭穆之位同也取於同姓亦謂孫之等列也<lb/>
　祭殤者不立尸而厭祭以其年㓜少未能有成人之<lb/>
　威儀不足可象故不立尸也若祭成人而無尸是以<lb/>
　殤待之矣<lb/>
孔子曰有隂厭有陽厭曽子問曰殤不祔祭何謂隂厭<lb/>
陽厭<lb/>
　集説曰孔子言祭殤之禮有厭於幽隂者有厭於陽<lb/>
<pb n="39b"/>
　明者葢適殤則隂厭於祭之始庶殤則陽厭於祭之<lb/>
　終非兼之也曽子不悟其㫖乃問云祭殤之禮畧而<lb/>
　不備何以始末一祭之間有此兩厭也<lb/>
孔子曰宗子為殤而死庶子弗為後也<lb/>
　註曰族人以其倫代之明不序昭穆立之廟其祭之<lb/>
　就其祖而已代之者主其禮　疏曰宗子為殤而死<lb/>
　庶子不得代為之後宗子理不可闕明族人以其倫<lb/>
　代之殤無為人父之道故不序昭穆不得與代之者<lb/>
<pb n="40a"/>
　為父也宗子存時族人凡殤者宗子主其祭祀今宗<lb/>
　子殤明代為宗子者主其禮也此宗子是大宗族人<lb/>
　但是宗子兄弟行無限親疎皆得代之<lb/>
其吉祭特牲<lb/>
　註曰尊宗子從成人也凡殤則特豚自卒哭成事之<lb/>
　後為吉祭　疏曰殤與無後者惟祔與除服二祭則<lb/>
　止此言吉祭者惟據祔與除服也<lb/>
祭殤不舉肺無肵爼無𤣥酒不告利成<lb/>
<pb n="40b"/>
　集説曰祭有尸則佐食舉肺脊以授尸祭而食之今<lb/>
　無尸故不舉肺脊也凡尸食之餘歸之肵爼肵敬也<lb/>
　主人敬尸而設此爼今無肵爼以無尸故也𤣥酒水<lb/>
　也太古無酒之時以水行禮後王祭則設之重古道<lb/>
　也今祭殤禮畧故無𤣥酒也不告利成者利猶養也<lb/>
　謂共養之禮已成也常祭主人事尸禮畢出立尸外<lb/>
　則祝東面告利成遂導尸以出今亦以無尸廢此禮<lb/>
是謂隂厭<lb/>
<pb n="41a"/>
　註曰是宗子而殤祭之於奥之禮小宗為殤其祭禮亦<lb/>
　如之　疏曰知此經指大宗者以公羊何注云小宗<lb/>
　無子則絶大宗無子則不絶重適之本<lb/>
凡殤與無後者祭於宗子之家當室之白尊于東房是<lb/>
謂陽厭<lb/>
　註曰凡殤謂庶子之適也或昆弟之子或從父昆弟<lb/>
　無後者如有昆弟及諸父此二者若是宗子大功内<lb/>
　親則於宗子家祖廟祭之無廟者為墠祭之親者共<lb/>
<pb n="41b"/>
　其牲物宗子皆主其禮當室之白尊于東房異於宗<lb/>
　子之為殤當室之白謂西北隅得戸明者也明者曰<lb/>
　陽凡祖廟在小宗之家小宗祭之亦然宗子之適亦<lb/>
　為凡殤　疏曰凡殤有二一宗子親昆弟之適子祭<lb/>
　之當於宗子父廟二是宗子諸父之適子祭之當於<lb/>
　宗子祖廟其無後者亦有二一是昆弟無後祭之當<lb/>
　於宗子祖廟二是諸父無後祭之當於宗子曽祖之<lb/>
　廟凡殤得祭者以其身是適故也無後者成人無後<lb/>
<pb n="42a"/>
　則祭若在殤而死則不祭以其身是庶故也若宗子<lb/>
　是士但有二廟無曽祖廟故云無廟者為墠祭之推<lb/>
　之大夫立三廟無大祖者其祭諸父得於曽祖廟也<lb/>
　其立大祖廟者其祭諸父當於曽祖廟曽祖無廟亦<lb/>
　為墠祭之<lb/>
曽子問曰葬引至于堩日有食之則有變乎且不乎孔<lb/>
子曰昔者吾從老耼助葬於巷黨及堩日有食之老耼<lb/>
曰丘止柩就道右止哭以聽變既明反而後行曰禮也<lb/>
<pb n="42b"/>
反葬而丘問之曰夫柩不可以反者也日有食之不知<lb/>
其已之遲速則豈如行哉老耼曰諸侯朝天子見日而<lb/>
行逮日而舍奠大夫使見日而行逮日而舍夫柩不蚤<lb/>
出不莫宿見星而行者唯罪人與奔父母之喪者乎日<lb/>
有食之安知其不見星也且君子行禮不以人之親痁<lb/>
患吾聞之老耼云<lb/>
　集説曰堩道也有變變常禮乎且不乎不變常禮乎<lb/>
　柩北向而出道右則道之東也聽變聽日食之變動<lb/>
<pb n="43a"/>
　也明反日光復常也舍奠晚止舍而設奠於行主也<lb/>
　不蚤出不莫宿侵晨夜則近姦㓂安知其不見星為<lb/>
　無日而慝作豫止也痁病也不以人之親痁患謂不<lb/>
　可使人之親病於危亡之患也<lb/>
曽子問曰為君使而卒於舍禮曰公館復私館不復凡<lb/>
所使之國有司所授舍則公館已何謂私館不復也孔<lb/>
子曰善乎問之也自卿大夫士之家曰私館公館與公<lb/>
所為曰公館公館復此之謂也<lb/>
<pb n="43b"/>
　集説曰復死而招魂復魄也私館謂非君命所使私<lb/>
　相停舍者公館公家所造之館也與及也公所為謂<lb/>
　公所命停客之處即是卿大夫之館但有公命故謂<lb/>
　之公館也一説公所為謂君所作離宫别館也<lb/>
曽子問曰下殤土周葬于園遂輿機而往塗邇故也今<lb/>
墓逺則其葬也如之何<lb/>
　集説曰八歲至十一為下殤土周聖周也説見檀弓<lb/>
　成人則葬於墓此葬于園圃之中輿猶抗也機者輿<lb/>
<pb n="44a"/>
　尸之牀木為之狀如牀而無脚以繩横直維繫之抗<lb/>
　舉而往堲周之所棺斂而葬之塗近故也曽子言今<lb/>
　世禮變皆棺斂下殤於家而葬之於墓則塗逺矣其<lb/>
　葬也如之何問既不用輿機則當用人舉棺以往乎<lb/>
　為當用車載棺而往乎然此謂大夫之下殤及士庶<lb/>
　人之中下殤耳若大夫之適長殤中殤有遣車者亦<lb/>
　不輿機而葬也<lb/>
孔子曰吾聞諸老耼曰昔者史佚有子而死下殤也墓<lb/>
<pb n="44b"/>
逺召公謂之曰何以不棺斂於宫中史佚曰吾敢乎哉<lb/>
召公言於周公周公曰豈不可史佚行之下殤用棺衣<lb/>
棺自史佚始也<lb/>
　疏曰云自史佚始明昔非惟於宫中不棺亦不衣也<lb/>
　　集説曰史佚周初良史也墓逺不𦵏於園也言於<lb/>
　周公言猶問也周公曰豈不可者謂何為不可也召<lb/>
　公述周公之言告佚佚於是用棺衣而棺斂於宫中<lb/>
　是此禮之變始於史佚也舊註以豈為句者非<lb/>
<pb n="45a"/>
曾子問曰卿大夫將為尸於公受宿矣而有齊衰内喪<lb/>
則如之何孔子曰出舍於公館以待事禮也<lb/>
　集説曰受宿受君命而宿齊戒也齊衰内喪大門内<lb/>
　齊衰服之喪也待事待祭事畢然後歸哭也<lb/>
孔子曰尸弁冕而出卿大夫士皆下之尸必式必有前<lb/>
驅<lb/>
　集説曰尸服死者之上服今為君尸而弁冕者弁士<lb/>
　之爵弁也以君之先世或有為大夫士者故尸亦當<lb/>
<pb n="45b"/>
　弁或冕也出而卿大夫士遇之則下車尸式以答之<lb/>
　必有前驅者尸出則先驅辟開行人也<lb/>
子夏問曰三年之喪卒哭金革之事無辟也者禮與初<lb/>
有司與孔子曰夏后氏三年之喪既殯而致事殷人既<lb/>
葬而致事記曰君子不奪人之親亦不可奪親也此之<lb/>
謂乎<lb/>
　集説曰無辟謂君使則行無敢辭辟也此禮當然歟<lb/>
　抑當初有司迫遣之歟夏之禮親喪既殯即致還其<lb/>
<pb n="46a"/>
　事於君殷禮則葬後乃致其事周則卒哭而致事君<lb/>
　子指人君也臣遭父母之喪而君許其致事是不奪<lb/>
　人喪親之心也雖君有命而不忍違離喪次是不可<lb/>
　奪其喪親之孝也<lb/>
子夏曰金革之事無辟也者非與孔子曰吾聞諸老耼<lb/>
曰昔者魯公伯禽有為為之也今以三年之喪從其利<lb/>
者吾弗知也<lb/>
　集説曰魯公卒哭而從金革之事以徐戎之難東郊<lb/>
<pb n="46b"/>
　不開不得已而征之是有為為之也今人居三年之<lb/>
　喪而用兵以逐攻取之利者吾不知其為何禮也葢<lb/>
　甚非之之辭<lb/>
　<lb/>
　<lb/>
　<lb/>
　<lb/>
　禮記述註卷七<lb/>
</p>
<p>
</p>
  </div>
</body>
</text>
</TEI>
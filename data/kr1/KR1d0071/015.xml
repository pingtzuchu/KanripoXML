<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷十五</head> <lb/>
    <p>
<pb n="1a"/>
欽定四庫全書<lb/>
　禮記述註卷十五<lb/>
　　　　　　　　　　　安溪　李光坡　撰<lb/>
　　大傳第十六<lb/>
　　　註曰記祖宗人親之大義<lb/>
禮不王不禘王者禘其祖之所自出以其祖配之<lb/>
　方氏曰此禘也以其非四時之常祀故謂間祀以其<lb/>
　及祖之所自出故謂追享以其比常祭特大故謂大<lb/>
<pb n="1b"/>
　祭以其猶事生之有享焉故謂之肆獻祼名雖不同<lb/>
　通謂之禘<lb/>
諸侯及其太祖大夫士有大事省於其君干祫及其髙<lb/>
祖<lb/>
　集說曰上言諸侯不得行禘此言諸侯以下有祫祭<lb/>
　之禮二昭二穆與太祖而五者諸侯之廟也諸侯之<lb/>
　祫固及其太祖矣而不得及太祖之所自出大事者<lb/>
　周禮司勲六功中有事功大事即大功也省善也大<lb/>
<pb n="2a"/>
　夫三廟上士二廟下士一廟不敢私行祫禮若有大<lb/>
　功善於其君君許之祫亦上及於髙祖干者自下干<lb/>
　上之義以卑者而行尊者之禮故謂之干疏云此言<lb/>
　支庶為大夫士耳若適亦有太祖有太祖者鬼其百世<lb/>
　若有善而得祫則亦祫於太祖廟中徧祫太祖以下<lb/>
　也<lb/>
牧之野武王之大事也既事而退柴於上帝祈於社設<lb/>
奠於牧室遂率天下諸侯執豆籩逡奔走追王大王亶<lb/>
<pb n="2b"/>
父王季歴文王昌不以卑臨尊也<lb/>
　集說曰既事殺紂之後也燔柴以告天陳祭以告社<lb/>
　奠告行主於牧野之館室然後率諸侯以祭告祖廟<lb/>
　逡疾也疾奔走言勸事也追加先公以天子之號者<lb/>
　盖為不可以諸侯之卑號臨天子之尊也　坡謂諸<lb/>
　侯太祖而下四親廟是上及髙祖大夫士干祫及髙<lb/>
　祖今追王亦及髙祖盖情禮之極王者不過於此而<lb/>
　大夫士亦可以推及於此追王自周公相成王事記<lb/>
<pb n="3a"/>
　者連言耳則程子以服制定上下通得祀及四親先<lb/>
　聖後聖其同符如此疏云此論武王伐紂追王上尊<lb/>
　祖禰之事與前相接也<lb/>
上治祖禰尊尊也下治子孫親親也旁治昆弟合族以<lb/>
食序以昭繆别之以禮義人道竭矣<lb/>
　註曰治猶正也繆讀為穆聲之誤也竭盡也　疏曰<lb/>
　上主敬故云尊尊下主恩故云親親旁治逾逺疏也<lb/>
　合㑹族人以食之禮又序次族人以昭穆之事所謂<lb/>
<pb n="3b"/>
　旁治也别之以禮義二句總結上　熊氏曰言此三<lb/>
　事皆分别之使燦然有禮截然有義人倫之道竭盡<lb/>
　無餘矣　坡謂此承上文敬所尊而及愛所親以起<lb/>
　下文治天下所因所革之意<lb/>
聖人南面而聴天下所且先者五民不與焉一曰治親<lb/>
二曰報功三曰舉賢四曰使能五曰存愛五者一得於<lb/>
天下民無不足無不贍者五者一物紕繆民莫得其死<lb/>
聖人南面而治天下必自人道始矣<lb/>
<pb n="4a"/>
　集說曰民不與焉謂未及治民也治親即上治下治<lb/>
　旁治也君使臣以禮故功曰報行成而上故賢曰舉<lb/>
　藝成而下故能曰使一得猶皆得也贍賙也物事也<lb/>
　紕繆舛戾也民莫得其死言此五事之得失關國家<lb/>
　之治亂也人道申言上文之意　坡謂存愛者言天<lb/>
　子存二代之後乃斯民之所遺愛也與上四者皆忠<lb/>
　厚之道以周禮秋官八議差次之而知其然如陳註<lb/>
　則僅有四者似非也<lb/>
<pb n="4b"/>
立權度量考文章改正朔易服色殊徽號異器械别衣<lb/>
服此其所得與民變革者也<lb/>
　集說曰權稱錘度丈尺量斗斛也文章典籍也正者<lb/>
　年之始朔者月之初服之色隨所尚而變易赤白黒<lb/>
　也徽旌旗之屬徽之號亦隨所尚而殊異如殷之大<lb/>
　白周之大赤之類也器者禮樂之器械者軍旅之器<lb/>
　别衣服者周吉服九章虞以十二章殷凶不厭賤周<lb/>
　貴則降卑也時王因革不同此七者以立考改易殊<lb/>
<pb n="5a"/>
　異别為言是與民變革者也<lb/>
其不可得變革者則有矣親親也尊尊也長長也男女<lb/>
有别此其不可得與民變革者也<lb/>
　集說曰此天地之常經故不可變革<lb/>
同姓從宗合族屬異姓主名治際㑹名著而男女有别<lb/>
　疏曰此一節論同姓從宗異姓主名明男女有别之<lb/>
　事　集說曰同姓父族也從宗從大宗小宗也合聚<lb/>
　其族之親屬則無離散陵犯之事異姓他姓之女來<lb/>
<pb n="5b"/>
　歸者也禮莫大於分分莫大於名卑者為婦尊者為<lb/>
　母以婦與母之名治昏姻交際㑹合之事名分顯著<lb/>
　尊卑有等然後男女有别而無淫亂賊逆之禍也<lb/>
其夫屬乎父道者妻皆母道也其夫屬乎子道者妻皆<lb/>
婦道也謂弟之妻婦者是嫂亦可謂之母乎名者人治<lb/>
之大者也可無慎乎<lb/>
　集說曰屬聯也父之兄弟為伯叔父則其妻謂之伯<lb/>
　叔母兄弟之子為從子則其妻謂之婦此於昭穆為<lb/>
<pb n="6a"/>
　宜弟之妻不可謂之為婦猶兄之妻不可謂之為母<lb/>
　以紊昭穆也故云謂弟之妻婦者是嫂亦可謂之母<lb/>
　乎言皆不可也<lb/>
四世而緦服之窮也五世袒免殺同姓也六世親屬竭<lb/>
矣其庶姓别於上而戚單於下昏姻可以通乎<lb/>
　集說曰四世髙祖也同髙祖者服緦麻服盡於此矣<lb/>
　故云服之窮也五世袒免謂共承髙祖之父者相為<lb/>
　袒免而已是減殺同姓也六世則共承髙祖之祖者<lb/>
<pb n="6b"/>
　并袒免亦無矣故曰親屬竭也上指髙祖以上也姓<lb/>
　為正姓氏為庶姓故魯姬姓而三家各自為氏春秋<lb/>
　諸國皆然是庶姓别異於上世也戚親也單盡也四<lb/>
　從兄弟恩親已盡各自為宗是戚單於下也殷人五<lb/>
　世以後則相與通昏故記者設問云今雖周世昏姻<lb/>
　可以通乎<lb/>
繫之以姓而弗别綴之以食而弗殊雖百世而昏姻不<lb/>
通者周道然也<lb/>
<pb n="7a"/>
　集說曰周禮大宗百世不遷庶姓雖别而有本姓世<lb/>
　繫以聯繫之不可分别也又連綴族人以飲食之禮<lb/>
　不殊異也雖百世之逺無通昏之事此周道所以為<lb/>
　至而人始異於禽獸者也此是答上文設問之辭<lb/>
　坡謂自其夫屬乎父道至此皆因異姓主名治際㑹<lb/>
　而推說盡之<lb/>
服術有六一曰親親二曰尊尊三曰名四曰出入五曰<lb/>
長幼六曰從服<lb/>
<pb n="7b"/>
　註曰術猶道也　疏曰親親者父母為首次妻子伯<lb/>
　叔尊尊者君為首次公卿大夫名者若伯叔母及子<lb/>
　婦弟婦兄嫂之屬出入者女在室為入適人為出及<lb/>
　為人後者長幼者長謂成人幼謂諸殤從服者下文<lb/>
　六等是也<lb/>
從服有六有屬從有徒從有從有服而無服有從無服<lb/>
而有服有從重而輕有從輕而重<lb/>
　集說曰屬親屬也子從母而服母黨妻從夫而服夫<lb/>
<pb n="8a"/>
　黨夫從妻而服妻黨是屬從也徒空也非親屬而空<lb/>
　從之服其黨如臣從君而服君之黨妻從夫而服夫<lb/>
　之君妾服女君之黨庶子服君母之父母子服母之<lb/>
　君母是徒從也如公子之妻為父母期而公子為君<lb/>
　所厭不得服外舅外姑是妻有服而公子無服如兄<lb/>
　有服而嫂無服是從有服而無服也公子為君所厭<lb/>
　不得為外兄弟服而公子之妻則服之妻為夫之昆<lb/>
　弟無服而服娣姒是從無服而有服也妻為其父母<lb/>
<pb n="8b"/>
　期重也夫從妻而服之三月則為輕母為其兄弟之<lb/>
　子大功重也子從母而服之三月則為輕此從重而<lb/>
　輕也公子為君所厭自為其母練冠輕矣而公子之<lb/>
　妻為之服期此從輕而重也<lb/>
自仁率親等而上之至于祖名曰輕自義率祖順而下<lb/>
之至于禰名曰重一輕一重其義然也<lb/>
　疏曰自用也仁恩也率循也親父母也等差也子孫<lb/>
　若用恩愛依循於親節級而上至於祖逺者恩愛漸<lb/>
<pb n="9a"/>
　輕故名曰輕也義主斷割用義循祖順而下之至於<lb/>
　禰其義漸輕祖則義重故名曰重也義則祖重而父<lb/>
　母輕仁則父母重而祖輕一輕一重宜合如是故云<lb/>
　其義然也按喪服條例衰服表恩若髙曾之服本應<lb/>
　緦麻小功而進以齊衰豈非為尊重而然耶至親以<lb/>
　期斷而父母三年寧不為恩深乎　坡謂自服術有<lb/>
　六至此因上言服窮昏姻之義而推明親親尊尊長<lb/>
　長男女服術之制<lb/>
<pb n="9b"/>
君有合族之道族人不得以其戚戚君位也<lb/>
　集說曰君恩可以下施故於族人有合聚燕飲之禮<lb/>
　而族人則皆臣也不敢以族屬父兄子弟之親而上<lb/>
　親於君者一則君有絶宗之道二則以嚴上下之辨<lb/>
　而杜簒代之萌也　石梁王氏曰詳註下文以十一<lb/>
　字為句然位也當自為句盖族人不敢戚君者限於<lb/>
　位也<lb/>
庶子不祭明其宗也庶子不得為長子三年不繼祖也<lb/>
<pb n="10a"/>
　集說曰詳見前篇<lb/>
别子為祖繼别為宗繼禰者為小宗有百世不遷之宗<lb/>
有五世則遷之宗百世不遷者别子之後也宗其繼别<lb/>
子之所自出者百世不遷者也宗其繼髙祖者五世則<lb/>
遷者也尊祖故敬宗敬宗尊祖之義也<lb/>
　集說曰宗其繼别子者百世不遷者也之所自出四<lb/>
　字朱子曰衍文也凡大宗族人與之為絶族者五世<lb/>
　外皆為之齊衰三月母妻亦然為小宗者則以本親<lb/>
<pb n="10b"/>
　之服服之餘並說見前篇<lb/>
有小宗而無大宗者有大宗而無小宗者有無宗亦莫<lb/>
之宗者公子是也<lb/>
　集說曰君無適昆弟使庶兄弟一人為宗以領公子<lb/>
　其禮亦如小宗此之謂有小宗而無大宗也君有適<lb/>
　昆弟使之為宗以領公子更不得立庶昆弟為宗此<lb/>
　之謂有大宗而無小宗也若公子止一人無他公子<lb/>
　可為宗是無宗也則亦無他公子宗於已矣此之謂<lb/>
<pb n="11a"/>
　無宗亦莫之宗也前所論宗法是通言卿大夫有大<lb/>
　宗小宗以相繼屬此則專言國君之子上不得宗君<lb/>
　下未為後世之宗不可無人主領之義<lb/>
公子有宗道公子之公為其士大夫之庶者宗其士大<lb/>
夫之適者公子之宗道也<lb/>
　註曰公子不得宗君君命適昆弟為之宗使之宗之<lb/>
　是公子之宗道也所宗者適則如大宗死為之齊衰<lb/>
　九月其母則小君也為其妻齊衰三月無適而宗庶<lb/>
<pb n="11b"/>
　則如小宗死為之大功九月其母妻無服公子唯已<lb/>
　而已則無所宗亦莫之宗　疏曰君尊族人不敢戚<lb/>
　故公子不得宗君也齊衰九月者以君在厭降兄弟<lb/>
　降一等故九月以為大宗故齊衰與君同母故云母<lb/>
　則小君也為其妻齊衰三月同喪宗子之義也死為<lb/>
　之大功九月者與尋常兄弟相為君在厭降一等母<lb/>
　則庶母妻則兄弟之妻故無服也　熊氏曰此節明<lb/>
　有大宗無小宗之意以例其餘注疏廣言之<lb/>
<pb n="12a"/>
絶族無移服親者屬也<lb/>
　集說曰三從兄弟同髙祖故服緦麻至四從則族屬<lb/>
　絶無延及之服矣移讀為施在旁而及之曰施服之<lb/>
　相為謂有親者各以其屬而為之服故云親者屬也<lb/>
　　坡謂自君有合族至此申明同姓從宗合族屬之<lb/>
　意<lb/>
自仁率親等而上之至于祖自義率祖順而下之至于<lb/>
禰是故人道親親也親親故尊祖尊祖故敬宗敬宗故<lb/>
<pb n="12b"/>
收族收族故宗廟嚴宗廟嚴故重社稷重社稷故愛百<lb/>
姓愛百姓故刑罰中刑罰中故庶民安庶民安故財用<lb/>
足財用足故百志成百志成故禮俗刑禮俗刑然後樂<lb/>
詩云不顯不承無斁於人斯此之謂也<lb/>
　集說曰親親仁也而祖亦不可疏必自仁率親等而<lb/>
　上之至于祖尊尊義也而禰亦不可輕必自義率祖<lb/>
　順而下之至於禰王者親不遺祖尊不遺禰如此是<lb/>
　故人倫之道以親親為始而祖則親之所自出也故<lb/>
<pb n="13a"/>
　尊祖宗乃祖之所繼也故敬宗敬宗則族人統于五<lb/>
　宗故曰收族收族則有事於宗廟子孫兄弟羣昭羣<lb/>
　穆咸在而不失其倫故曰嚴内嚴宗廟之事故外重<lb/>
　社稷之禮知社稷之不可輕則知百官族姓之當愛<lb/>
　官得其人則政清故刑罰中刑不濫而民安其生安<lb/>
　生樂業而食貨所資上下俱足有恒産者有恒心倉<lb/>
　廩實而知禮節故志向為善之念得成就民心淳而<lb/>
　行興故乖争陵犯不作而謙讓之俗成刑猶成也如<lb/>
<pb n="13b"/>
　此則協氣嘉生薰為太和矣豈不可樂乎詩周頌清<lb/>
　廟之篇言文王之德豈不光顯乎豈不見尊奉於人<lb/>
　乎無厭斁於人矣引此以喻人君自親親之道推之<lb/>
　而家而國而天下至於禮俗大成其可樂者亦無有<lb/>
　厭斁也　坡謂疏云自宗廟嚴以下並立宗之功也<lb/>
　深得此篇總結之大㫖古人立宗敬祀其要在此親<lb/>
　親尊尊相維自近及逺自小至大孟子言人人親其<lb/>
　親長其長而天下平三代所以乆安長治者實心行<lb/>
<pb n="14a"/>
　此而已<lb/>
　　少儀第十七<lb/>
　　　疏曰鄭云名少儀者以其記相見及薦羞之小<lb/>
　　　威儀少猶小也此一篇雜文細小威儀不復局<lb/>
　　　以料叚各隨文解之　朱子曰小學之支流餘<lb/>
　　　裔<lb/>
聞始見君子者辭曰某固願聞名於將命者不得階主<lb/>
適者曰某固願見罕見曰聞名亟見曰朝夕瞽曰聞名<lb/>
<pb n="14b"/>
　集說曰記者謙言我嘗聞之於人云初見有徳有位<lb/>
　之君子者其辭云某固願通聞己名於将命之人固<lb/>
　如固辭之固不曰願而曰固願慮主人不即見己而<lb/>
　假此薦請之辭也将命者通客主言語出入之人也<lb/>
　適者賓主敵體之人也則曰某固願見於將命者罕<lb/>
　見謂久不相見也亦曰願聞名於将命者盖疑疎濶<lb/>
　之久未必主人肯見也亟見數見也於君子則曰某<lb/>
　願朝夕聞名於將命者於敵者則曰某願朝夕見於<lb/>
<pb n="15a"/>
　将命者若瞽者來見無問貴賤惟曰某願聞名於将<lb/>
　命者以無目故不言願見也　坡謂階主註疏未明<lb/>
　案士相見曰某也願見無由達某子以命命某見意<lb/>
　某子即階主也盖所因縁之人為階主<lb/>
適有喪者曰比童子曰聽事<lb/>
　集說曰前明吉禮相見此明凶禮相見者也適往也<lb/>
　其辭云某願比於将命者喪不主相見來欲比方於<lb/>
　執事之人也童子未成人其辭則云某願聴事於將<lb/>
<pb n="15b"/>
　命者謂來聽主人以事見使令也<lb/>
適公卿之喪則曰聽役於司徒<lb/>
　集說曰前往敵喪此適貴者喪也孟獻子之喪司徒<lb/>
　旅歸四布則公卿之喪司徒掌其事也故云某願聽<lb/>
　役於司徒<lb/>
君將適他臣如致金玉貨貝於君則曰致馬資於有司<lb/>
敵者曰贈從者<lb/>
　集說曰前明吉凶相見之禮此以下明吉凶相遺送<lb/>
<pb n="16a"/>
　之禮此明送吉也適他謂以朝㑹之事而出也馬資<lb/>
　謂資給道路車馬之費也<lb/>
臣致襚於君則曰致廢衣於賈人敵者曰襚親者兄弟<lb/>
不以襚進<lb/>
　集說曰此明送凶也以衣送死者謂之襚襚者遂彼<lb/>
　生時之意也稱廢衣者不敢必用之以斂也賈人識<lb/>
　物價貴賤而主君之衣物者也敵者則直以襚言矣<lb/>
　凡致襚若非親者則湏擯者傳辭将進以為禮若親<lb/>
<pb n="16b"/>
　者兄弟之類但直将進而陳之不須執以将命故云<lb/>
　不以襚進也士喪禮大功以上同財之親襚不將命<lb/>
　即陳于房中小功以下及同姓等皆将命<lb/>
臣為君喪納貨貝於君則曰納甸於有司賵馬入廟門<lb/>
賻馬與其幣大白兵車不入廟門<lb/>
　集說曰納入也甸田也臣受君之田邑此納者田野<lb/>
　所出故云納甸也以馬送死曰賵賵副亡者之意也<lb/>
　既送亡者故可入廟門賻馬與幣所以助主人喪事<lb/>
<pb n="17a"/>
　之用故不入廟門大白革路之旗周禮建大白以即<lb/>
　戎兵車即革路也雖並為送喪之用以其本戰伐之<lb/>
　具故亦不可入於廟門此謂國君之喪鄰國有以此<lb/>
　為賵者亦或本國自有之也<lb/>
賻者既致命坐委之擯者舉之主人無親受也<lb/>
　註曰喪者非尸柩之事則不親也舉之舉以東　疏<lb/>
　曰吉時若人饋物主人皆自拜受喪主於哀戚凡以<lb/>
　物賻已悉不得拜受故使擯者受舉之而已<lb/>
<pb n="17b"/>
受立授立不坐性之直者則有之矣<lb/>
　集說曰受人之物而人立與以物授人之立者皆不<lb/>
　跪此皆委曲以盡禮之當然耳然直情徑行之人亦<lb/>
　或有跪者故曰性之直者則有之矣<lb/>
始入而辭曰辭矣<lb/>
　集說曰賓始入門主人當辭讓令賓先入故擯者告<lb/>
　主人曰辭矣謂當致辭以讓賓也至階亦然此不言<lb/>
　者禮可知也<lb/>
<pb n="18a"/>
即席曰可矣<lb/>
　集說曰及賓主升堂各就席擯者恐賓主再辭故告<lb/>
　之曰可矣言可即席不須再辭也<lb/>
排闔說屨於户内者一人而已矣有尊長在則否<lb/>
　集說曰闔門扇也推排門扇而說屨於户内者一人<lb/>
　而已言止許最長者一人如此餘人不可也若先有<lb/>
　尊長在堂或在室則後入之人皆不得脫屨於户内<lb/>
　故云有尊長在則否也<lb/>
<pb n="18b"/>
問品味曰子亟食於某乎問道藝曰子習於某乎子善<lb/>
於某乎<lb/>
　方氏曰人之情品味有偏嗜道藝有異尚問品味不<lb/>
　可斥之以好惡而昭其癖故曰子亟食於某乎問道<lb/>
　藝不可斥之以能否而暴其短故曰子習於某乎子<lb/>
　善於某乎<lb/>
不疑在躬不度民械不願於大家不訾重器<lb/>
　集說曰於卿大夫之家見彼富大不可願效之也非<lb/>
<pb n="19a"/>
　分而願必有亂心也訾鄙毁之也重器之傳寳之久<lb/>
　矣乃從而毁之豈不起人之怒乎　坡謂不疑在躬<lb/>
　猶云不億不信械機械也不度民械猶云不逆詐也<lb/>
　不疑在躬則直道而行不度民械則誠心待物<lb/>
汜埽曰埽埽席前曰拚拚席不以鬛執箕膺擖<lb/>
　集說曰汜埽廣埽也拚除穢也鬛帚也席上不可用<lb/>
　帚膺胸也擖箕舌也執箕而拚則以箕舌向己胸前<lb/>
　不可持向尊者也<lb/>
<pb n="19b"/>
不貳問問卜筮曰義與志與義則可問志則否<lb/>
　集說曰不貳問謂謀之龜筮事雖正而兆不吉則不<lb/>
　可以不正者再問之也見人卜筮欲問其所卜何事<lb/>
　則曰義與志與義者事之宜為志則心之隠謀也故<lb/>
　義者則可問其事志則不可問其事也一說卜者問<lb/>
　求卜之人義則為卜之志則不為之卜亦通<lb/>
尊長於己踰等不敢問其年燕見不將命遇於道見則<lb/>
面不請所之喪俟事不犆弔<lb/>
<pb n="20a"/>
　集說曰踰等祖與父之行也不敢問年嫌若序齒也<lb/>
　燕見不将命謂卑幼者燕私來見不使擯者傳命用<lb/>
　賓主之禮來則若子弟然若遇尊長於道路尊者見<lb/>
　己則面見之不見則隠避不欲煩動之也不請所之<lb/>
　不問其所往也若於尊者之喪則待主人朝夕哭之<lb/>
　時而往不非時特弔<lb/>
侍坐弗使不執琴瑟<lb/>
　集說曰侍坐於尊者不使之執琴瑟則不得擅執而鼓之<lb/>
<pb n="20b"/>
不畫地手無容不翣也寢則坐而將命<lb/>
　集說曰無故而畫地亦為不敬手無容者不弄手也<lb/>
　時雖暑熱不得揮扇若當尊者寢卧之時而傳命必<lb/>
　跪而言之不可直立以臨之也<lb/>
侍射則約矢<lb/>
　集說曰凡射必二人為耦楅在中庭箭倚於楅上耦<lb/>
　前取一矢次下耦又進取一矢如是更進各得四矢<lb/>
　若卑者侍射則不敢更迭取之但一時并取四矢故<lb/>
<pb n="21a"/>
　謂之約矢也<lb/>
待投則擁矢<lb/>
　集說曰投壺之禮亦賓主各四矢尊者則委四矢於<lb/>
　地一　一取而投之卑者不敢委於地故悉擁抱之也<lb/>
勝則洗而以請客亦如之不角不擢馬<lb/>
　集說曰射與投壺之禮勝者之子弟酌酒置于豐上<lb/>
　豐在西階上西楹之西其不勝者跪而飲之若卑者<lb/>
　得勝則不敢徑酌當前洗爵而請行觴也客若不勝<lb/>
<pb n="21b"/>
　則主人亦洗而請所以優賓也角兕觥也今飲尊者<lb/>
　及客不敢用角但如常獻酬之爵也擢進而取之也<lb/>
　馬者投壺之勝筭每一勝則立一馬至三馬而成勝<lb/>
　若一朋得二馬一朋得一馬則二馬者取彼之一馬<lb/>
　足成己之三馬今卑者雖得二馬不得取尊者之一<lb/>
　馬以成己勝也<lb/>
執君之乗車則坐僕者右帶劔負良綏申之面拖諸幦<lb/>
以散綏升執轡然後歩<lb/>
<pb n="22a"/>
　方氏曰執謂執轡也凡御必立今坐者君未升車而<lb/>
　車未行也劒在左以便右抽僕則右帶者以君在左<lb/>
　嫌妨君也良綏正綏也散綏貳綏也正綏君所執貳<lb/>
　綏則僕執之君由後升僕在車前向君取君綏由左<lb/>
　腋下加左肩上繞臂入右腋下故曰負良綏申之面<lb/>
　者言垂綏之末於前也拖諸幦者引之於車闌覆苓<lb/>
　之上也苓亦名式以散綏升者復言僕初升時也執<lb/>
　轡然後歩者防馬之逸也<lb/>
<pb n="22b"/>
請見不請退朝廷曰退燕遊曰歸師役曰罷<lb/>
　方氏曰請見不請退者謂卑者有請見之理去必由<lb/>
　尊者故不敢請退朝廷人之所趨故於其還曰退退<lb/>
　則為出故也燕遊不可以久故於其還曰歸歸有所<lb/>
　止故也師役勞苦為甚故於其還曰罷以其疲故也<lb/>
　　陳氏曰罷當讀如欲罷不能之罷<lb/>
侍坐於君子君子欠伸運笏澤劍首還屨問日之蚤莫<lb/>
雖請退可也<lb/>
<pb n="23a"/>
　疏曰前言侍者不得請退今若見君子有欠伸以下<lb/>
　諸事皆是久坐體倦欲起或欲卧息之意故侍者當<lb/>
　此時假令請退則可也運運動也澤玩弄則生光澤<lb/>
　也還屨謂君子自轉屨也尊者屨恒在側<lb/>
事君者量而后入不入而后量凡乞假於人為人從事<lb/>
者亦然然故上無怨而下逺罪也<lb/>
　集說曰先度其君之可事而後事之則道可行而身<lb/>
　不辱入而後量則有不勝其輕進之悔者矣或乞或<lb/>
<pb n="23b"/>
　假或任人之事亦必量其可而後行然故上無怨而<lb/>
　下逺罪者然猶如此事君若能如此下不忤上故上<lb/>
　無怨上不責下故下逺罪<lb/>
不窺密不旁狎不道舊故不戯色<lb/>
　集說曰窺覘隠密之處論說故舊之非非重厚者所<lb/>
　為也　應氏曰旁狎非必正為玩狎旁近循習而流<lb/>
　於狎也戯色非必見諸笑言外貌斯須不敬則色不<lb/>
　荘矣<lb/>
<pb n="24a"/>
為人臣下者有諌而無訕有亡而無疾頌而無讇諫而<lb/>
無驕怠則張而相之廢則埽而更之謂之社稷之役<lb/>
　疏曰諫而無驕者謂君若從己之諫己不得恃己言<lb/>
　行謀用而生驕慢也　方氏曰君有過諫之使止可<lb/>
　也訕之則不恭諫不從逃而去之可也疾之則太傷<lb/>
　頌而無讇則所頌為公諌而無驕則所諫為正事弛<lb/>
　而不力為怠事弊而無用為廢相之更之則君豈有<lb/>
　失德國豈有廢事㢤謂之社稷之役以其有勞於社<lb/>
<pb n="24b"/>
　稷也<lb/>
毋拔來毋報往<lb/>
　註曰報讀為赴疾之赴拔赴皆疾也人來往所之當<lb/>
　有宿漸不可卒也　朱子曰拔是急走倒從這邊來<lb/>
　赴是又急再還倒向那邊去來往只是向背之意此<lb/>
　兩句文義猶云其就義若熱則其去義若渴言人見<lb/>
　有個好事火急歡喜去做這様人不耐久少間心懶<lb/>
　意闌則速去之矣所謂其進銳者其退速也<lb/>
<pb n="25a"/>
毋凟神毋循枉毋測未至<lb/>
　集說曰神不可凟必敬而逺之言行過而邪枉當改<lb/>
　以從直後復循襲是貳過矣君子以誠自處亦以誠<lb/>
　待人不逆料其将然也未至而測之雖中亦偽<lb/>
士依於德游於藝工依於法游於說<lb/>
　集說曰依者據以為常㳺則出入無定工之法規矩<lb/>
　尺寸之制也說則講論變通之道焉<lb/>
毋訾衣服成器毋身質言語<lb/>
<pb n="25b"/>
　註曰質成也聞疑則傳疑若成之或有所誤也　陳<lb/>
　氏曰訾毁其不善也<lb/>
言語之美<lb/>
　註曰五美字皆讀為儀然皆如本字亦通<lb/>
穆穆皇皇朝廷之美濟濟翔翔祭祀之美齊齊皇皇車<lb/>
馬之美匪匪翼翼鸞和之美肅肅雍雍<lb/>
　方氏曰穆穆者敬以和皇皇者正而美濟濟者出入<lb/>
　之齊翔翔者翕張之善齊齊致齊而能定也皇皇有<lb/>
<pb n="26a"/>
　求而不得也匪匪言行而有文翼翼言載而有輔肅<lb/>
　肅唱者之敬雍雍應者之和此即保氏所教六儀也<lb/>
問國君之子長幼長則曰能從社稷之事矣幼則曰能<lb/>
御未能御問大夫之子長幼長則曰能從樂人之事矣<lb/>
幼則曰能正於樂人未能正於樂人問士之子長幼長<lb/>
則曰能耕矣幼則曰能負薪未能負薪<lb/>
　集說曰社稷之事如祭祀軍旅之類皆是也御治也<lb/>
　謂治事國君尊故以社稷言樂人之事如周禮樂德<lb/>
<pb n="26b"/>
　樂語樂舞之類大司樂以教國子者正者正其善否<lb/>
　大夫下於君故以教子言士賤則以耕與負薪言<lb/>
　熊氏曰此所謂問直問於其父也父以其子對故各<lb/>
　從其謙耳與曲禮小異<lb/>
執玉執龜筴不趨堂上不趨城上不趨武車不式介者<lb/>
不拜<lb/>
　集說曰說見曲禮<lb/>
婦人吉事雖有君賜肅拜為尸坐則不手拜肅拜為喪<lb/>
<pb n="27a"/>
主則不手拜<lb/>
　集說曰肅拜如今婦人拜也但屈膝鞠躬以為禮手<lb/>
　拜則手至地而頭在手上如今男子拜也婦人以肅<lb/>
　拜為正故雖君賜之重亦肅拜而受為尸虞祭為祖<lb/>
　姑之尸也為喪主夫與長子之喪也為喪主則稽顙<lb/>
　故不手拜若有喪而不為主則手拜矣或曰為喪主<lb/>
　不手拜則亦肅拜也<lb/>
葛絰而麻帶<lb/>
<pb n="27b"/>
　集說曰婦人遭喪卒哭後以葛絰易首之麻絰而要<lb/>
　之麻絰不變故云葛絰而麻帶也<lb/>
取俎進俎不坐<lb/>
　集說曰取俎就俎上取肉也進俎進肉於俎也俎有<lb/>
　足立而取進為便故不跪<lb/>
執虚如執盈入虚如有人<lb/>
　熊氏曰此君子敬修之密也無物之器執之甚於持<lb/>
　盈則無事不敬矣無人之地對之甚於有人則無所<lb/>
<pb n="28a"/>
　不敬矣<lb/>
凡祭於室中堂上無跣燕則有之<lb/>
　集說曰凡祭通言君臣上下之祭也跣脫屨也祭禮<lb/>
　主敬凡祭在室中者非惟室中不脫屨堂上亦不敢<lb/>
　脫屨燕則有之者謂行燕禮則堂上可跣也又案下<lb/>
　大夫及士隂陽二厭及燕尸皆於室中上大夫隂厭<lb/>
　及祭在室若擯尸則於堂天子諸侯則有室有堂<lb/>
未嘗不食新<lb/>
<pb n="28b"/>
　集說曰嘗者薦新物於寢廟也未薦則孝子不忍先<lb/>
　食一云嘗秋祭也<lb/>
僕於君子君子升下則授綏始乗則式君子下行然後<lb/>
還立乗貳車則式佐車則否<lb/>
　集說曰君子或升或下僕者皆授之綏始乗之時君<lb/>
　子猶未至則式以待君子之升凡僕之禮升在君子<lb/>
　之先下在君子之後故君子下車而歩僕者乃得下<lb/>
　而還車以立以待君子之去也貳車朝祀之副車也<lb/>
<pb n="29a"/>
　朝祀尚敬故式戎獵尚武故不式<lb/>
貳車者諸侯七乗上大夫五乗下大夫三乗有貳車者<lb/>
之乗馬服車不齒觀君子之衣服服劔乗馬弗賈<lb/>
　集說曰周禮貳車公九乗侯伯七乗子男五乗又典<lb/>
　命云卿六命大夫四命車服各如命數與此不同者<lb/>
　註云此盖殷制也乗馬所乗之馬服車所乗之車也<lb/>
　馬有老少車有新舊皆不可齒次其年嵗服劔所佩<lb/>
　之劔也弗賈不可評論其所直多少之價曲禮云齒<lb/>
<pb n="29b"/>
　路馬有誅此皆貴貴之道以廣敬也<lb/>
其以乗壺酒束脩一犬賜人若獻人則陳酒執脩以將<lb/>
命亦曰乗壺酒束脩一犬<lb/>
　註曰陳重者執輕者便也乗壺四壺也酒謂清也糟<lb/>
　也不言陳犬或無脩者牽犬以致命也於卑者曰賜<lb/>
　於尊者曰獻　疏曰束脩十脡脯也無脩雖牽犬以<lb/>
　致命但犬馬不上於堂牽之當在下耳<lb/>
其以鼎肉則執以将命<lb/>
<pb n="30a"/>
　疏曰鼎肉謂肉之已解剔而可升鼎者故可執也<lb/>
其禽加於一䨇則執一雙以將命委其餘<lb/>
　集說曰加於一雙不止一雙也委其餘陳列於門外<lb/>
　也<lb/>
犬則執緤守犬田犬則授擯者既受乃問犬名牛則執<lb/>
紖馬則執靮皆右之<lb/>
　註曰緤紖靮皆所以繫制之者守犬田犬問名畜養<lb/>
　者當呼之名謂若韓盧宋鵲之屬右之者執之宜由<lb/>
<pb n="30b"/>
　便也　疏曰犬有三種曰守犬守禦宅舎者曰田犬<lb/>
　田獵所用也曰食犬充庖廚用也守犬田犬畜養馴<lb/>
　善無可防禦故右之若食犬則左手牽之右手防禦<lb/>
　曲禮云效犬者左牽之是也<lb/>
臣則左之<lb/>
　集說曰臣征伐所獲民虜也曲禮云獻民虜者操右<lb/>
　袂左之以左手操其右袂而右手得以制其非常也<lb/>
車則說綏執以將命甲若有以前之則執以將命無以<lb/>
<pb n="31a"/>
前之則袒櫜奉胄<lb/>
　集說曰前之謂以他物先之也古人獻物必有先之<lb/>
　者如左傳所云乗韋先牛十二之類是也袒開也櫜<lb/>
　弢甲之衣也胄兜鍪也袒其衣出兜鍪以致命<lb/>
器則執盖弓則以左手屈韣執拊<lb/>
　集說曰執盖盖輕便於執也韣弓衣拊弓把左手屈<lb/>
　弓衣并於把而執之而右手執蕭以將命曲禮云右<lb/>
　手執蕭左手承弣是也<lb/>
<pb n="31b"/>
劔則啟櫝盖襲之加夫襓與劔焉<lb/>
　集說曰啟開也櫝劔匣也盖者匣之盖也襲郤合也<lb/>
　夫襓劒衣也開匣以其盖郤合於匣之底下乃加襓<lb/>
　於匣中而以劒置襓上也<lb/>
笏書脩苞苴弓茵席枕几穎杖琴瑟戈有刃者櫝筴籥<lb/>
其執之皆尚左手刀郤刄授穎削授弣凡有刺刃者以<lb/>
授人則辟刃<lb/>
　集說曰笏也書也脯脩也苞苴也苴藉而苞裹之非<lb/>
<pb n="32a"/>
　特魚肉他物亦可苞苴以遺人也弓也茵褥也席也<lb/>
　枕也几也穎警枕也杖也琴也瑟也戈有刃者櫝而<lb/>
　致之也筴蓍也籥如笛而三孔也凡十六物左手執<lb/>
　上右手捧下隂陽之義也郤仰也穎刀鐶也削曲刀<lb/>
　也拊刀把也辟偏也謂不以刃正向人也<lb/>
乗兵車出先刃入後刃軍尚左卒尚右<lb/>
　集說曰先刃刃向前也入後刃不以刃向國也左陽<lb/>
　生道也右隂死道也左將軍為尊其行伍皆尊尚左<lb/>
<pb n="32b"/>
　方欲其無覆敗也士卒之行伍尊尚右方示有必死<lb/>
　之志也<lb/>
賓客主恭祭祀主敬喪事主哀㑹同主詡軍旅思險隠<lb/>
情以虞<lb/>
　集說曰恭以容言敬以心言詡謂敏而有勇若子産<lb/>
　争承者軍行舎止經由之處必思為險阻之防又當<lb/>
　隠密已情以虞度彼情不可泄謀玩敵也<lb/>
燕侍食於君子則先飯而後已毋放飯毋流歠小飯而<lb/>
<pb n="33a"/>
亟之數噍毋為口容客自徹辭焉則止<lb/>
　集說曰先飯猶嘗食之禮也後已猶勸食之意也放<lb/>
　飯流歠見曲禮小飲則無噦噎之患亟之謂速咽下<lb/>
　偹或有見問之言也數噍毋為口容言數數嚼之不<lb/>
　得弄口以為容也若食訖而客欲自徹食器主人辭<lb/>
　之則止也<lb/>
客爵居左其飲居右介爵酢爵僎爵皆居右<lb/>
　疏曰鄉飲酒禮主人酬賓之爵賓受奠觶於薦東是<lb/>
<pb n="33b"/>
　客爵居左也旅酬之時一人舉觶于賓賓奠觶于薦<lb/>
　西至旅酬賓取薦西之觶以酬主人是其飲居右也<lb/>
　介賓副也酢客爵還答主人也僎鄉人來觀禮副主<lb/>
　人者也皆居右者示為飲之鄉飲禮介爵及主人受<lb/>
　酢之爵并僎爵皆不明奠置之所故記者於此明之<lb/>
羞濡魚者進尾冬右腴夏右鰭祭膴<lb/>
　集說曰擘濕魚從後起則脇肉易離故以尾向食者<lb/>
　若乾魚則進首也腴腹下肥處鰭脊也冬時陽氣在<lb/>
<pb n="34a"/>
　下夏則陽在上凡陽氣所在之處肥美右之者便於<lb/>
　食也祭膴者刳魚腹下大臠以祭也此言尋常燕食<lb/>
　進魚者如此非祭祀及饗食正禮祭魚在俎則縮載<lb/>
　俎既橫設魚則隨俎而從於人為横無進首進尾之<lb/>
　理正享亦然公食大夫禮魚七縮俎是也<lb/>
凡齊執之以右居之於左<lb/>
　疏曰凡齊者謂以鹽梅齊和之法執之以右者謂執<lb/>
　此鹽梅以右手居之於左者謂居處羮食於左手之<lb/>
<pb n="34b"/>
　上以右手所執鹽梅調和正之於事便也<lb/>
贊幣自左詔辭自右<lb/>
　集說曰此言相禮者為君受幣則由君之左傳君之<lb/>
　辭命於人則由君之右也<lb/>
酌尸之僕如君之僕其在車則左執轡右受爵祭左右<lb/>
軌范乃飲<lb/>
　集說曰尸之僕御尸車者軌轂末范軾前也尸僕君<lb/>
　僕之在車以左手執轡右手執爵祭軌之左右及范<lb/>
<pb n="35a"/>
　乃飲之也<lb/>
凡羞有俎者則於俎内祭<lb/>
　集說曰羞在豆則祭之豆間之地俎長而横於人之<lb/>
　前不得祭之俎外及兩俎間則祭之俎内也<lb/>
君子不食圂腴<lb/>
　集說曰圂與豢同謂犬豕也腴腸也犬豕亦食米穀<lb/>
　腴有似人穢<lb/>
小子走而不趨舉爵則坐祭立飲<lb/>
<pb n="35b"/>
　集說曰趨趨翔為容也小子不敢與尊者並禮故行<lb/>
　步舉爵皆異於成人也<lb/>
凡洗必盥<lb/>
　集說曰洗洗爵也盥洗手也凡洗爵必先洗手示潔<lb/>
　也<lb/>
牛羊之肺離而不提心<lb/>
　集說曰提猶絶也心中央也牛羊之肺雖割離之而<lb/>
　不絶中央少許使可手絶之以祭也不言豕事同可<lb/>
<pb n="36a"/>
　知<lb/>
凡羞有湆者不以齊<lb/>
　集說曰湆大羮也大羮不和故不用鹽梅之齊也<lb/>
為君子擇蔥薤則絶其本末羞首者進喙祭耳<lb/>
　集說曰本根也根不浄末萎乾也喙口也以口向尊<lb/>
　者而尊者先取耳以祭也<lb/>
尊者以酌者之左為上尊<lb/>
　集說曰尊者謂設尊之人也酌者酌酒之人也人君<lb/>
<pb n="36b"/>
　陳樽在東楹之西南北列之設尊者在尊西而向東<lb/>
　以右為上酌人在尊東而向西以左為上設者之右<lb/>
　則酌者之左二人俱以南為上也上尊在南故云以<lb/>
　酌者之左為上尊<lb/>
尊壺者面其鼻<lb/>
　集說曰尊與壺皆有面面有鼻鼻宜向尊者故云尊<lb/>
　壺者面其鼻言設尊設壺皆面其鼻<lb/>
飲酒者禨者醮者有折俎不坐未步爵不嘗羞<lb/>
<pb n="37a"/>
　疏曰禨沐而飲酒者醮冠而飲酒者折俎謂折骨體<lb/>
　於俎者折俎為尊禨醮小事為卑故不得坐也按鄉<lb/>
　飲酒燕禮有折俎者皆不坐獨云禨醮者以禨者醮<lb/>
　者無折俎之時則得坐嫌有折俎亦坐故特明之歩<lb/>
　行也此謂無算爵之時羞庶羞行爵之後始嘗之若<lb/>
　正羞脯醢折俎謂飲酒之前則嘗之故鄉飲射燕禮<lb/>
　大射獻後乃薦賓皆先祭脯醢嚌肺乃飲卒爵<lb/>
牛與羊魚之腥聶而切之為膾麋鹿為菹野豕為軒皆<lb/>
<pb n="37b"/>
聶而不切麕為辟雞兔為宛脾皆聶而切之切蔥若薤<lb/>
實之醯以柔之<lb/>
　註曰聶之言䐑也先藿葉切之復報切之則成膾此<lb/>
　軒辟雞宛脾皆菹類也其作之狀以醯與葷菜淹之<lb/>
　殺肉及腥氣也　疏曰聶而切之者謂先䐑為大臠<lb/>
　而後報切之為膾也餘見内則<lb/>
其有折俎者取祭反之不坐燔亦如之尸則坐<lb/>
　疏曰鄉射禮云賓奠爵于薦西興取肺云興則立也<lb/>
<pb n="38a"/>
　少牢禮云尸左執爵右兼取肝肺不云興故知尸則<lb/>
　坐　集說曰有折骨體之俎者就俎立取肺升席坐<lb/>
　祭之及祭竟而反此所祭之物於俎皆立而為之唯<lb/>
　祭時坐耳燔燒肉也此肉亦在俎其取祭與反亦皆<lb/>
　不坐故云燔亦如之尸則坐者言不坐者賓客之禮<lb/>
　耳尸尊祭反皆坐也<lb/>
衣服在躬而不知其名為罔<lb/>
　集說曰衣裳之制取諸乾坤有其名則有其義服之<lb/>
<pb n="38b"/>
　而不審名義是無知之人矣　石梁王氏曰學而不<lb/>
　思則罔當如此罔字<lb/>
其未有燭而後至者則以在者告道瞽亦然凡飲酒為<lb/>
獻主者執燭抱燋客作而辭然後以授人執燭不讓不<lb/>
辭不歌<lb/>
　集說曰獻主主人也人君則使宰夫燋未爇之炬也<lb/>
　執燭夜時也飲酒之禮賓主有讓及更相辭謝又各<lb/>
　歌詩以見意今以暮夜畧此三事一說執燭在手故<lb/>
<pb n="39a"/>
　不得兼為之<lb/>
洗盥執食飲者勿氣有問焉則辟咡而對<lb/>
　集說曰奉進洗盥之水於尊長及執食飲以進之時<lb/>
　皆不可使口氣直衝尊者若此時尊者有問則偏其<lb/>
　口之所向而對咡口旁也<lb/>
為人祭曰致福為己祭而致膳於君子曰膳<lb/>
　集說曰為人祭攝主也其歸胙将命之辭言致福謂<lb/>
　致其祭祀之福也曰膳則善味而已<lb/>
<pb n="39b"/>
祔練曰告<lb/>
　註曰祔練言告不敢以為福膳也　疏曰言以祭胙<lb/>
　告君子使知己祔練而已故顔子之喪饋孔子祥肉<lb/>
　是也<lb/>
凡膳告於君子主人展之以授使者于阼階之南南面<lb/>
再拜稽首送反命主人又再辭稽首其禮大牢則以牛<lb/>
左肩臂臑折九箇少牢則以羊左肩七箇犆豕則以豕<lb/>
左肩五箇<lb/>
<pb n="40a"/>
　集說曰膳告承上文而言反命主人又再拜亦當在<lb/>
　阼階南南面也臂臑肩脚也九箇取肩自上斷折之<lb/>
　至蹄為九段也周人牲體尚右右邊已祭故獻其左<lb/>
國家靡敝<lb/>
　集說曰謂師旅饑饉之餘財力靡散民庶彫敝也<lb/>
則車不雕㡬甲不組縢食器不刻鏤君子不履絲屨馬<lb/>
不常秣<lb/>
　集說曰雕刻鏤之也㡬漆飾之畿限也縢者縛約之<lb/>
<pb n="40b"/>
　名不用組以連甲及為紟帶也絲屨謂絇繶紃之屬<lb/>
　不以絲飾之以穀食馬曰秣<lb/>
　　學記第十八<lb/>
　　　疏曰鄭云名學記者以其記人學教之義　坡<lb/>
　　　謂古人論道紀事之文皆有所主大學主於脩<lb/>
　　　已治人則論學之條目工夫此篇主於建學立<lb/>
　　　師則論教之終始興廢使學者各作一意求之<lb/>
　　　通貫之後教學者或原或委則自求之大學志<lb/>
<pb n="41a"/>
　　　學者親師取友則自求之此篇何必支離漫衍<lb/>
　　　参錯迭見而初無補於用力之實也石梁王氏<lb/>
　　　不數漢儒而卑視此經故未求意義之合但作<lb/>
　　　批剝浮誕不忌當分别觀之盖恐未極髙明徒<lb/>
　　　長虚憍也<lb/>
發慮憲求善良足以謏聞不足以動衆<lb/>
　集說曰發慮憲謂致其思慮以求合乎法則也求善<lb/>
　良親賢也謏之言小也此二者可以小致聲譽不能<lb/>
<pb n="41b"/>
　感動衆人<lb/>
就賢體逺足以動衆未足以化民<lb/>
　集說曰就賢禮下賢德之士也體謂設以身處其地<lb/>
　而察其心也逺疎逺之臣也此二者可以感動衆人<lb/>
　未能化民也<lb/>
君子如欲化民成俗其必由學乎<lb/>
　集說曰化民成俗必如唐虞之於變時雍乃為至耳<lb/>
　然則舎學何以㢤此學乃大學之道明德新民之事<lb/>
<pb n="42a"/>
　也<lb/>
玉不琢不成器人不學不知道是故古之王者建國君<lb/>
民教學為先兌命曰念終始典于學其此之謂乎<lb/>
　集說曰建國君民謂建立邦國以君長其民也教學<lb/>
　為先以立教立學為先務也兌命商書典常也<lb/>
雖有嘉肴弗食不知其㫖也雖有至道弗學不知其善<lb/>
也是故學然後知不足教然後知困知不足然後能自<lb/>
反也知困然後能自强也故曰教學相長也兌命曰學<lb/>
<pb n="42b"/>
學半其此之謂乎<lb/>
　註曰學則睹已行之所短教則見已道之所未達自<lb/>
　反求諸已也自強脩業不敢倦學學半言學人乃益<lb/>
　已之學半熊氏曰學然後知不足謂師資於人方<lb/>
　知己所未至也教然後知困謂無以應人之求則自<lb/>
　知困辱也惟知不足然後能自反以求足惟知困然<lb/>
　後能自強以求通自反是教有長於學自強是學有<lb/>
　長於教資人與資於人相為長益故曰教學相長也<lb/>
<pb n="43a"/>
　兌命本言教人之功得學之半而此則謂教之功半<lb/>
　以証相長之意　坡謂上節言王者當以學教人此<lb/>
　節言人當以學自益也<lb/>
古之教者家有塾黨有庠術有序國有學比年入學中<lb/>
年考校一年視離經辨志三年視敬業樂羣五年視博<lb/>
習親師七年視論學取友謂之小成九年知類通達强<lb/>
立而不反謂之大成<lb/>
　集說曰古者二十五家為閭同在一巷巷首有門仕<lb/>
<pb n="43b"/>
　焉而已者歸教於閭里朝夕坐於門門側之堂謂之<lb/>
　塾民在家者朝夕受教於塾也五百家為黨黨之學<lb/>
　曰庠教閭塾所升之人也術當為州萬二千五百家<lb/>
　為州州之學曰序周禮鄉大夫春秋以禮㑹民而射<lb/>
　于州序是也序則教黨學所升之人天子所都及諸<lb/>
　侯國中之學謂之國學以教元子衆子及卿大夫士<lb/>
　之子與所升俊選之士焉比年每嵗也每嵗皆有入<lb/>
　學之人中年間一年也每間一年而考校其藝疏云<lb/>
<pb n="44a"/>
　應入大學者自國家考校之其未入大學者鄉遂大<lb/>
　夫考校也離經離絶經書之句讀也辨志辨别其趨<lb/>
　向之邪正也敬業則於所習無怠忽樂羣則於朋徒<lb/>
　無暌貳博習則不以程度為限制親師則於訓誨知<lb/>
　嗜好論學講求學問之藴奥也取友擇取益者而友<lb/>
　之也能如此是學之小成也至於九年則理明義精<lb/>
　觸類而長無所不通有卓然自立之行而外物不得<lb/>
　以奪之矣是大成也<lb/>
<pb n="44b"/>
夫然後足以化民易俗近者說服而逺者懐之此大學<lb/>
之道也記曰蛾子時術之其此之謂乎<lb/>
　集說曰前言成俗成其美俗也此言易俗變其汙俗<lb/>
　也以此大成之士而官使之其功效如此是所謂大<lb/>
　學教人之道也蛾子蟲之微者亦時時述學銜土之<lb/>
　事而成大垤以喻學者由積學而成大道也此古記<lb/>
　之言故引以證其說　坡謂人主果能專心教學孜<lb/>
　孜不倦使比户絃歌自然風移而俗易矣非只於官<lb/>
<pb n="45a"/>
　使大成之士乃有其效也自家有塾至此明立學所<lb/>
　成就之次第也<lb/>
大學始教皮弁祭菜示敬道也<lb/>
　集說曰始教學者入學之初也天子使有司衣皮弁<lb/>
　之服祭先聖先師以蘋藻之菜示之以尊敬道藝也<lb/>
宵雅肄三官其始也<lb/>
　集說曰當祭菜之時使歌小雅中鹿鳴四牡皇皇者<lb/>
　華之三篇而肄習之此三詩皆君臣燕樂相勞苦之<lb/>
<pb n="45b"/>
　辭盖以居官受任之美誘諭其初志故曰官其始也<lb/>
　　朱子曰聖人教人合下便要他用便要用賢以治<lb/>
　不賢舉能以教不能所以公卿大夫在下思各舉其<lb/>
　職<lb/>
入學鼓篋孫其業也<lb/>
　集說曰入學時大胥之官擊鼓以召學士學士至則<lb/>
　發篋以出其書籍等物警之以鼔聲使以遜順之心<lb/>
　進其業也書言惟學遜志<lb/>
<pb n="46a"/>
夏楚二物收其威也<lb/>
　集說曰夏榎也楚荆也榎形圓楚形方以二物為朴<lb/>
　以警其怠忽者使之收斂威儀也<lb/>
未卜禘不視學㳺其志也時觀而弗語存其心也幼者<lb/>
聴而弗問學不躐等也<lb/>
　石梁王氏曰此學字如字讀之<lb/>
此七者教之大倫也記曰凢學官先事士先志其此之<lb/>
謂乎<lb/>
<pb n="46b"/>
　疏曰時觀謂教者時時觀之而不丁寧告語所以然<lb/>
　者欲使學者存其心也既不告語學者心憤口悱然<lb/>
　後啟之學者則存其心也　集說曰禘五年之大祭<lb/>
　也不五年不視學所以優游學者之心志也此又非<lb/>
　仲春仲秋視學之禮幼者未必能問問亦未必知要<lb/>
　故但聽受師說而無所請亦長幼之等當如是不可<lb/>
　踰躐也　劉氏曰自皮弁祭菜至聴而弗問凡七事<lb/>
　皆大學為教之大倫大倫猶言大節耳官先事士先<lb/>
<pb n="47a"/>
　志竊意官是已仕者士是未仕者謂已仕而為學則<lb/>
　先其職事之所急未仕而為學則未得見諸行事故<lb/>
　先其志之所尚也子夏曰仕而優則學是己居官而<lb/>
　為學也王子墊問士何事孟子曰尚志是未仕而學<lb/>
　則先尚志也然大學之道明德新民而已先志者所<lb/>
　以明德先事者所以新民七事上句皆教者之事下<lb/>
　句皆學者之志　坡謂此明入學科條之有序也<lb/>
大學之教也時教必有正業退息必有居學不學操縵<lb/>
<pb n="47b"/>
不能安弦不學博依不能安詩不學雜服不能安禮不<lb/>
與其藝不能樂學故君子之於學也藏焉脩焉息焉遊<lb/>
焉<lb/>
　集說曰舊說大學之教也時句絶退息必有居句絶<lb/>
　今讀時字連下句學字連上句謂四時之教各有正<lb/>
　業如春秋教以禮樂冬夏教以詩書春誦夏絃之類<lb/>
　是也退而燕息必有燕居之學如退而省其私亦足<lb/>
　以發是也弦也詩也禮也此時教之正業也操縵博<lb/>
<pb n="48a"/>
　依雜服此退息之居學也凡為學之道貴於能安安<lb/>
　則心與理融而成熟矣然未至於安則在乎為之不<lb/>
　厭而不可有作輟也操縵調弦雜弄也初學者手與<lb/>
　絃未相得故雖退息時亦必操弄之不廢乃能習熟<lb/>
　而安於絃也詩人比興之辭多依託於物理而物理<lb/>
　至博也故學詩者但講之於學校而不能於退息之<lb/>
　際廣求物理之所依附者則無以驗其實而於詩之<lb/>
　辭必有疑殆而不能安者矣雜服冕弁衣裳之類先<lb/>
<pb n="48b"/>
　王制作禮各有服極為繁雜學者但講之於學而不<lb/>
　於退息時㳺觀行禮者之雜服則無以盡識其制而<lb/>
　於禮之文必有彷彿而不能安者矣興者爾雅云歆<lb/>
　喜興也藝即三者之學是也言退息時不興此三者<lb/>
　之藝則生疎扞格於學不能安而樂之也故君子之<lb/>
　於學也藏焉脩焉之時必有正業則所習者專而志<lb/>
　不分息焉遊焉之際必有居學則所養者純而藝愈<lb/>
　熟故其學易成也　朱子曰古人服各有等降若理<lb/>
<pb n="49a"/>
　㑹得雜服則於禮思過半矣<lb/>
夫然故安其學而親其師樂其友而信其道是以雖離<lb/>
師輔而不反也兌命曰敬孫務時敏厥脩乃來其此之<lb/>
謂乎<lb/>
　疏曰此則強立不反也　集說曰承上文而言藏脩<lb/>
　息遊無不在於學是以安親樂信雖離師友亦不畔<lb/>
　於道也輔即友也時敏無時而不敏也厥脩乃來言<lb/>
　其進脩之益如水之源源而來也<lb/>
<pb n="49b"/>
今之教者呻其佔畢多其訊<lb/>
　註曰呻吟也佔視也簡謂之畢訊猶問也言今之師<lb/>
　自不曉經之義但吟誦其所視簡之文多其難問也<lb/>
　　坡謂訊朱子云如公穀曷為何以之類訊或時有<lb/>
　多則支而轉昧矣<lb/>
言及于數<lb/>
　註曰其發言出說不首其義動云其所法象而已<lb/>
　坡謂言及于數猶朱子云方觀大學一句便說向中<lb/>
<pb n="50a"/>
　庸上彼此迷暗互相連累是也<lb/>
進而不顧其安<lb/>
　註曰務其所誦多不惟其未曉<lb/>
使人不由其誠<lb/>
　註曰由用也使學者誦之而為之說不用其誠　疏<lb/>
　曰使學者誦文而已為之說義心皆不曉而孟浪是<lb/>
　不用己之忠誠也<lb/>
教人不盡其材<lb/>
<pb n="50b"/>
　註曰材道也謂師有所隠也<lb/>
其施之也悖其求之也佛<lb/>
　集說曰呻其佔畢三者與藏脩異不顧其安三者與<lb/>
　息遊異是以師之所施者常至於悖逆學者之所求<lb/>
　毎見其拂戾也<lb/>
夫然故隠其學而疾其師苦其難而不知其益也<lb/>
　坡謂隠痛也痛則不安矣苦其難苦友之責難也不<lb/>
　知其為益友則不信其道矣<lb/>
<pb n="51a"/>
雖終其業其去之必速<lb/>
　註曰速疾也學不心解則忘之易<lb/>
教之不刑其此之由乎<lb/>
　坡謂刑成也自時教必有正業至此正言入學之後<lb/>
　教者學者用功之實而推其得失有如此者<lb/>
大學之法禁於未發之謂豫當其可之謂時不陵節而<lb/>
施之謂孫相觀而善之謂摩此四者教之所由興也<lb/>
　集說曰豫者先事之謂時者不先不後之期也陵踰<lb/>
<pb n="51b"/>
　犯也節如節候之節禮有禮節樂有樂節人有長幼<lb/>
　之節皆言分限所在不陵節而施謂不教幼者以長<lb/>
　者之業也相觀而善如稱甲之善則乙者觀而效之<lb/>
　乙有善可稱甲亦如之孫以順言摩以相厲而進為<lb/>
　言也　方氏曰若七年男女不同席不共食幼子常<lb/>
　視無誑則可謂之豫矣若十年學書計十三年舞勺<lb/>
　成童舞象可謂之時矣<lb/>
發然後禁則扞格而不勝時過然後學則勤苦而難成<lb/>
<pb n="52a"/>
雜施而不孫則壤亂而不脩獨學而無友則孤陋而寡<lb/>
聞燕朋逆其師燕辟廢其學此六者教之所由廢也<lb/>
　疏曰發謂情欲既生也扞謂拒扞也格謂堅强扞格<lb/>
　於教教之不復入也不勝教不能勝其情欲也學時<lb/>
　已過則心情放蕩雖追悔欲學精明已散徒勤苦四<lb/>
　體終難成也雜施謂教雜亂無次越節則大才輕其<lb/>
　小業小才苦其大業並是壤亂之法不可復脩治也<lb/>
　燕朋謂燕褻朋友不相遵敬則違逆師之教道也辟<lb/>
<pb n="52b"/>
　喻也義理鈎深或直言難曉湏設喻然後可解而堕<lb/>
　學之徒好褻慢笑師之辟喻是廢學之道也　坡謂<lb/>
　燕朋二句由上無友而生盖既不親益友相觀而善<lb/>
　自然有淫朋慝友誘之以笑傲侮師但上四者之失<lb/>
　或時有脩補未便遂廢必燕朋二者然後日浸月淫<lb/>
　究於汙下坡盖親見有此乃知其精切也<lb/>
君子既知教之所由興又知教之所由廢然後可以為<lb/>
人師也故君子之教喻也道而弗牽強而弗抑開而弗<lb/>
<pb n="53a"/>
達道而弗牽則和强而弗抑則易開而弗達則思和易<lb/>
以思可謂善喻矣<lb/>
　熊氏曰引道使行而弗牽强其必進則學者有自得<lb/>
　之趣而和強振其志意而弗阻抑之使退則學者無<lb/>
　消沮之患而易㣲開其緒而弗達以竟其㫖則學者<lb/>
　知沈潜玩索故思夫能使學者和易以思可謂善教<lb/>
　矣<lb/>
學者有四失教者必知之人之學也或失則多或失則<lb/>
<pb n="53b"/>
寡或失則易或失則止此四者心之莫同也知其心然<lb/>
後能救其失也<lb/>
　集說曰或失則多者知之過或失則寡者愚之不及<lb/>
　或失則易賢者之過或失則止不肖者之不及多與<lb/>
　易原於用心太過寡與止原於用心不及故曰心之<lb/>
　莫同也約我以禮所以救其失之多博我以文所以<lb/>
　救其失之寡兼人則退之所以救其失之易退則進<lb/>
　之所以救其失之止也<lb/>
<pb n="54a"/>
教也者長善而救其失者也<lb/>
　疏曰使學者和易以思是長善使學者無此四者之<lb/>
　失是救失惟善教者能為之<lb/>
善歌者使人繼其聲善教者使人繼其志其言也約而<lb/>
達微而臧罕譬而喻可謂繼志矣<lb/>
　集說曰約而達辭簡而意明也臧善也微而臧義理<lb/>
　微妙而說之精善也罕少也罕譬而喻比方之辭少<lb/>
　而感動之意深也繼志謂能使學者之志與師無間<lb/>
<pb n="54b"/>
　也<lb/>
君子知至學之難易而知其美惡然後能博喻能博喻<lb/>
然後能為師能為師然後能為長能為長然後能為君<lb/>
故師也者所以學為君也是故擇師不可不慎也記曰<lb/>
三王四代惟其師其此之謂乎<lb/>
　熊氏曰隨材而施能廣博喻人而為師矣由是推所<lb/>
　以教人者治人而能為長即推所以治人者治國而<lb/>
　能為君師既有君德則弟子就師可學為君之德故<lb/>
<pb n="55a"/>
　前云君子如欲化民成俗其必由學乎即是學能為<lb/>
　君也故人君擇師不可不慎也記曰三王四代所以<lb/>
　治惟師之得人耳其此擇師之謂乎　坡謂知教之<lb/>
　興則至學易知教之廢則至學難知其美則長其善<lb/>
　知其惡則救其失也自禁於未發至此承上教者學<lb/>
　者用功之得失其失者不必言矣即得者教者又當<lb/>
　當可而施學者又當及時勉學也<lb/>
凡學之道嚴師為難師嚴然後道尊道尊然後民知敬<lb/>
<pb n="55b"/>
學是故君之所不臣於其臣者二當其為尸則弗臣也<lb/>
當其為師則弗臣也大學之禮雖詔於天子無北面所<lb/>
以尊師也<lb/>
　註曰嚴尊敬也尊師重道焉不使處臣位也武王踐<lb/>
　阼召師尚父而問焉曰昔黄帝顓頊之道有乎意亦<lb/>
　忽不可得見與師尚父曰在丹書王欲聞之則齊矣<lb/>
　王齊三日端冕師尚父亦端冕奉書而入負屏而立<lb/>
　王下堂南面而立師尚父曰先王之道不北面王行<lb/>
<pb n="56a"/>
　西折而南東面而立師尚父西面道書之言<lb/>
善學者師逸而功倍又從而庸之不善學者師勤而功<lb/>
半又從而怨之善問者如攻堅木先其易者後其節目<lb/>
及其久也相說以解不善問者反此善待問者如撞鐘<lb/>
叩之以小者則小鳴叩之以大者則大鳴待其從容然<lb/>
後盡其聲不善答問者反此此皆進學之道也<lb/>
　註曰庸功也功之受其道有功於己從讀如富父舂<lb/>
　戈之舂舂容謂重撞擊也始者一聲而已學者既開<lb/>
<pb n="56b"/>
　其端意進而復問乃極說之如撞鐘之成聲矣　疏<lb/>
　曰從讀為舂者舂謂擊也以為聲之形容言鐘之為<lb/>
　體必待其擊每一舂而為一容然後盡其聲善答者<lb/>
　亦待其一問然後一答乃盡說義理也　朱子曰說<lb/>
　字人以為恱恐只是說字先其易者難處且放下少<lb/>
　間見多了自然相證而解解物為解自解釋為解恐<lb/>
　是相證而曉解也<lb/>
記問之學不足以為人師必也其聽語乎力不能問然<lb/>
<pb n="57a"/>
後語之語之而不知雖舎之可也<lb/>
　集說曰記問謂記誦古書以待學者之問也以此為<lb/>
　學無得於心而所知有限故不足以為人師聽語聽<lb/>
　學者所問之語也不能問則告之不知而舎之以其<lb/>
　終不可入德也不以三隅反則不復亦此意　坡謂<lb/>
　自嚴師為難至此則專責學者尊師勸學以為受教<lb/>
　之地也<lb/>
良冶之子必學為裘良弓之子必學為箕始駕馬者反<lb/>
<pb n="57b"/>
之車在馬前君子察於此三者可以有志於學矣<lb/>
　疏曰善冶之家其子弟見其父兄陶鎔金鐵使之柔<lb/>
　合以補治破器故此子弟能學為袍裘補續獸皮片<lb/>
　片相合以至完全也箕栁箕也善為弓之家使幹角<lb/>
　橈屈調和成弓故其子弟亦觀其父兄世業學取栁<lb/>
　條和軟橈之成箕也馬子始學駕車之時大馬駕在<lb/>
　車前将馬子繫隨車後而行故云反之所以然者此<lb/>
　駒未曽駕車若忽駕之必驚奔今以大馬牽車於前<lb/>
<pb n="58a"/>
　而擊駒於後使日日見車之行慣習而後駕之不復<lb/>
　驚矣言學者亦湏先教小事操縵之屬然後乃示其<lb/>
　業則易成也　應氏曰皆自易而至於難自粗而至<lb/>
　於精習之有漸而不可驟進學之以類而不可泛求<lb/>
　是之謂有志矣　坡謂此又申言學不可躐等教不<lb/>
　可凌節以明上文比年入學至九年大成自易及難<lb/>
　從容歳月先王所以成材使之趨善之專學者所以<lb/>
　定志得以向善之一盖一篇之大指也<lb/>
<pb n="58b"/>
古之學者比物醜類鼓無當於五聲五聲弗得不和水<lb/>
無當於五色五色弗得不章學無當於五官五官弗得<lb/>
不治師無當於五服五服弗得不親<lb/>
　集說曰比物醜類謂以同類之事相比方也當猶主<lb/>
　也鼓聲不宫不商於五聲本無所主然而五聲不得<lb/>
　鼓則無諧和之節水無色不在五色之列而繢畫者<lb/>
　不得水則不章明五官身口耳目心之所職即洪範<lb/>
　之五事也學於吾身五者之官本無所當而五官不<lb/>
<pb n="59a"/>
　得學則不能治師於弟子不當五服之一而弟子若<lb/>
　無師之教誨則五服之屬不相和親　坡謂上言擇<lb/>
　師言尊師矣此復反覆此類者誠以王者建國君民<lb/>
　所先者學學之所頼者師盖此篇之要㫖也程子云<lb/>
　古有教今無教惟其無教直壊得人質如此不美知<lb/>
　此者則知此記之不苟也師無當於五服五服不得<lb/>
　不親此性命之言也石梁王氏尚輕為泛論乎<lb/>
君子曰大德不官大道不器大信不約大時不齊察於<lb/>
<pb n="59b"/>
此四者可以有志於本矣<lb/>
　註曰本立而道生言以學為本則其德於民無不化<lb/>
　於俗無不成　疏曰大德聖人之德也官謂分職在<lb/>
　位者大遒聖人之道也器謂物堪用者大信聖人之<lb/>
　信也約謂期要也大時天時也齊謂一時同也天生<lb/>
　殺不共在一時猶春夏華卉自生薺麥自死秋冬草<lb/>
　木自死而薺麥自生故云不齊也　陳氏曰凡此四<lb/>
　者皆以本源盛大而體無不具故變通不拘而用無<lb/>
<pb n="60a"/>
　不周也君子察於此可以有志於學而洪其本矣<lb/>
三王之祭川也皆先河而後海或源也或委也此之謂<lb/>
務本<lb/>
　疏曰源則河也委則海也申明先河而後海　坡謂<lb/>
　此之謂務本言祭之務本也咏嘆淫泆而務學為本<lb/>
　其味深長矣此篇以化民成俗為末而曰其必由學<lb/>
　乎是以學為本註疏是也若夫本末終始為學次第<lb/>
　自在大學篇中不必於此相混<lb/>
<pb n="60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記述註卷十五<lb/>
</p>
<p>
</p>
  </div>
</body>
</text>
</TEI>
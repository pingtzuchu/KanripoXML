<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷三</head> <lb/>
    <p>
<pb n="1a"/>
欽定四庫全書<lb/>
　禮記述註卷三<lb/>
　　　　　　　　　　　安溪李光坡　撰<lb/>
　　檀弓上第三<lb/>
　　　疏曰鄭目録云名曰檀弓者以其記人善於禮<lb/>
　　　故著名姓以顯之<lb/>
公儀仲子之䘮檀弓免焉仲子舍其孫而立其子檀弓<lb/>
曰何居我未之前聞也趨而就子服伯子於門右<lb/>
<pb n="1b"/>
　集説曰公儀氏仲子字魯之同姓也檀弓魯人之知<lb/>
　禮者袒免本五世之服而朋友之死於他邦而無主<lb/>
　者亦為之免其制以布廣一寸從項中而前交於額<lb/>
　又郤向後而繞於髻也適子死立適孫為後禮也弓<lb/>
　以仲子舍孫而立庶子故為過禮之免以弔而譏之<lb/>
　何居怪之之辭猶言何故也此時未小歛主人未居<lb/>
　阼階下猶在西階下受其弔故弓弔畢去賓位而就<lb/>
　子服伯子於門右而問之也<lb/>
<pb n="2a"/>
曰仲子舍其孫而立其子何也伯子曰仲子亦猶行古<lb/>
之道也昔者文王舍伯邑考而立武王微子舍其孫腯<lb/>
而立衍也夫仲子亦猶行古之道也子游問諸孔子孔<lb/>
子曰否立孫<lb/>
　集説曰曰弓之問也猶尚也亦猶擬議未定之辭伯<lb/>
　邑考文王長子微子舍孫立衍或是殷禮文王之立<lb/>
　武王先儒以為權或亦以為遵殷制皆未可知否則<lb/>
　以徳不以長亦如大王傳位季厯之意歟　應氏曰<lb/>
<pb n="2b"/>
　檀弓黙而不復言子游疑而復求正非夫子明辨以<lb/>
　示之孰知舍孫立子之為非乎<lb/>
事親有隠而無犯左右就養無方服勤至死致䘮三年<lb/>
事君有犯而無隠左右就養有方服勤至死方䘮三年<lb/>
事師無犯無隠左右就養無方服勤至死心䘮三年<lb/>
　饒氏曰左右音佐佑非也左右即是方養不止飲食<lb/>
　之養言或左或右無一定之方子之於親不分職守<lb/>
　事事皆當理㑹無可推托事師如事父故皆無方有<lb/>
<pb n="3a"/>
　方言左不得越右右不得越左有一定之方臣之事<lb/>
　君當各盡職守故曰有方　劉氏曰隠皆以諫言父<lb/>
　子主恩犯則為責善而傷恩故幾諫而不可犯顔君<lb/>
　臣主義隠則是畏威阿容而害義故匡救其惡勿欺<lb/>
　也而犯之師生處恩義之間而師者道之所在諫必<lb/>
　不見拒不必犯也過則當疑問不必隠也隠非掩惡<lb/>
　之謂若掩惡而不可揚於人則三者皆當然也惟秉<lb/>
　史筆者不在此限就養近就而奉養之也致䘮極其<lb/>
<pb n="3b"/>
　哀毁之節也方䘮比方於親䘮而以義並恩也心䘮<lb/>
　身無衰麻之服而心有哀戚之情所謂若䘮父而無<lb/>
　服也<lb/>
季武子成寢杜氏之𦵏在西階之下請合𦵏焉許之入<lb/>
宫而不敢哭武子曰合𦵏非古也自周公以來未之有<lb/>
改也吾許其大而不許其細何居命之哭<lb/>
　劉氏曰成寢而夷人之墓不仁也不改𦵏而又請合<lb/>
　焉亦非孝也許其合而又命之哭焉矯偽以文過也<lb/>
<pb n="4a"/>
　且寢者所以安其家乃處其家於人之冡上於汝安<lb/>
　乎墓者所以安其先乃處其先於人之階下其能安<lb/>
　乎皆不近人情非禮明矣<lb/>
子上之母死而不䘮<lb/>
　註曰子上子思子名白其母出<lb/>
門人問諸子思曰昔者子之先君子䘮出母乎曰然<lb/>
　註曰禮為出母期父卒為父後者不服耳<lb/>
子之不使白也䘮之何也<lb/>
<pb n="4b"/>
　疏曰子思既在子上當為出母有服故疑而問<lb/>
子思曰昔者吾先君子無所失道道隆則從而隆道汚<lb/>
則從而汚伋則安能<lb/>
　疏曰道有可隆則從而隆謂父在為出母宜加隆厚<lb/>
　為之著服汚猶殺也若禮可殺則從而殺謂父卒子<lb/>
　為父後上繼至尊不敢私為出母禮當減殺則不為<lb/>
　之著服伋則安能自以不及聖祖也<lb/>
為伋也妻者是為白也母不為伋也妻者是不為白也<lb/>
<pb n="5a"/>
母故孔氏之不䘮出母自子思始也<lb/>
　註曰記禮所由廢非之<lb/>
孔子曰拜而后稽顙頽乎其順也稽顙而后拜頎乎其<lb/>
至也三年之䘮吾從其至者<lb/>
　朱子曰拜而後稽顙先以兩手伏地如常然後引首<lb/>
　向前扣地也稽顙而後拜者開兩手而先以首扣地<lb/>
　郤交手如常也　集説曰此言䘮拜之次序也拜拜<lb/>
　賓也稽顙者以頭觸地哀痛之至也拜以禮賓稽顙<lb/>
<pb n="5b"/>
　以自致謂之順者以其先加敬於人而后盡哀於己<lb/>
　為得其序也頎者惻隠之發也謂之至者以其哀常<lb/>
　在於親而敬暫施於人為極自盡之道也夫子從其<lb/>
　至者亦與其易也寜戚之意<lb/>
孔子既得合𦵏於防曰吾聞之古也墓而不墳今邱也<lb/>
東西南北之人也不可以弗識也於是封之崇四尺<lb/>
　集説曰孔子父墓在防故奉母䘮以合𦵏墓塋域也<lb/>
　封土為壟曰墳東西南北之人言其宦遊無定居也<lb/>
<pb n="6a"/>
　識記也為壟所以為記識一則恐人不知而誤犯一<lb/>
　則恐已或忘而難尋故封之髙四尺也<lb/>
孔子先反門人後雨甚至孔子問焉曰爾來何遲也曰<lb/>
防墓崩孔子不應三孔子泫然流涕曰吾聞之古不修<lb/>
墓<lb/>
　集説曰先反當修虞事也雨甚而墓崩門人修築而<lb/>
　後反孔子流涕者自傷其不能謹之於封築之時以<lb/>
　致崩圯且言古人所以不修墓者敬謹之至無事於<lb/>
<pb n="6b"/>
　修也<lb/>
孔子哭子路於中庭有人弔者而夫子拜之既哭進使<lb/>
者而問故使者曰醢之矣遂命覆醢<lb/>
　集説曰子路死於孔悝之難遂為衛人所醢孔子哭<lb/>
　之中庭寢中庭也與哭師同親之聞使者之言而覆<lb/>
　棄家醢蓋痛子路之禍而不忍食其似也　朱子曰<lb/>
　子路仕衛之失前輩論之多矣然子路郤是見不到<lb/>
　非知其非義而苟為也<lb/>
<pb n="7a"/>
曾子曰朋友之墓有宿草而不哭焉<lb/>
　註曰宿草謂陳根也為師心䘮三年於朋友期可<lb/>
　疏曰草經一年根陳朋友相為哭一期朋友雖無親<lb/>
　而有同道之恩期猶哭者非在家立哭位以終期年<lb/>
　謂於一嵗之内或經其墓及事故須哭則哭之若期<lb/>
　之外則不哭也<lb/>
子思曰䘮三日而殯凡附於身者必誠必信勿之有悔<lb/>
焉耳矣三月而𦵏凡附於棺者必誠必信勿之有悔焉<lb/>
<pb n="7b"/>
耳矣<lb/>
　註曰附於身謂衣衾附於棺謂明器之屬　方氏曰<lb/>
　必誠謂於死者無所欺必信謂於生者無所疑<lb/>
䘮三年以為極亡則弗之忘矣故君子有終身之憂而<lb/>
無一朝之患故忌日不樂<lb/>
　集説曰䘮莫重於三年既𦵏曰亡中庸曰事亡如事<lb/>
　存雖已𦵏而不忘其親所以為終身之憂而忌日不<lb/>
　樂也祭義曰君子有終身之喪忌日之謂也冡宅崩<lb/>
<pb n="8a"/>
　毁出於不意所謂一朝之患惟其必誠必信故無一<lb/>
　朝之患也<lb/>
孔子少孤不知其墓殯於五父之衢人之見之者皆以<lb/>
為𦵏也其慎也蓋殯也問於聊曼父之母然後得合𦵏<lb/>
於防<lb/>
　坡謂此節未詳<lb/>
鄰有䘮春不相里有殯不巷歌<lb/>
　説見曲禮<lb/>
<pb n="8b"/>
䘮冠不緌<lb/>
　集説曰冠必有笄以貫之以紘繫笄順頤而下結之<lb/>
　曰纓垂其餘於前者謂之緌䘮冠不緌蓋去飾也<lb/>
有虞氏瓦棺夏后氏堲周殷人棺椁周人牆置翣<lb/>
　疏曰有虞氏唯有瓦棺夏后氏瓦棺之外加堲周殷<lb/>
　則梓棺替瓦棺又有木為椁替堲周周人棺椁又更<lb/>
　於椁傍置栁置翣扇是後王之制以漸加文也　集<lb/>
　説曰瓦棺始不衣薪也堲周或謂之土周火熟曰堲<lb/>
<pb n="9a"/>
　蓋治土為甎而四周於棺之坎也牆栁衣也栁者聚<lb/>
　也諸飾之所聚也以此障柩猶垣牆之障家故謂之<lb/>
　牆翣如扇之狀有畫為黻者有畫雲氣者多寡之數<lb/>
　隨貴賤之等<lb/>
周人以殷人之棺椁𦵏長殤以夏后氏之堲周葬中殤<lb/>
下殤以有虞氏之瓦棺葬無服之殤<lb/>
　集説曰十六至十九為長殤十二至十五為中殤八<lb/>
　嵗至十一為下殤七嵗以下為無服之殤生未三月<lb/>
<pb n="9b"/>
　不為殤<lb/>
夏后氏尚黒大事歛用昏戎事乗驪牲用𤣥殷人尚白<lb/>
大事歛用日中戎事乘翰牲用白周人尚赤大事斂用<lb/>
日出戎事乘騵牲用騂<lb/>
　集説曰大事䘮事也昏時黒日中時白日出時赤驪<lb/>
　黒色翰白色易曰白馬翰如騵赤馬而黒鬛尾也<lb/>
穆公之母卒使人問於曽子曰如之何對曰申也聞諸<lb/>
申之父曰哭泣之哀齊斬之情饘粥之食自天子逹布<lb/>
<pb n="10a"/>
幕衛也縿幕魯也<lb/>
　集説曰穆公魯君申參之子也厚曰饘稀曰粥幕所<lb/>
　以覆於殯棺之上衛以布為幕諸侯之禮也魯以綃<lb/>
　為幕蓋僣天子之禮矣<lb/>
晉獻公將殺其世子申生公子重耳謂之曰子蓋言子<lb/>
之志於公乎世子曰不可君安驪姬是我傷公之心也<lb/>
　集説曰此事詳見左傳重耳申生異母弟即文公也<lb/>
　蓋皆當為盍盍何不也明其䜛則姬必誅是使君失<lb/>
<pb n="10b"/>
　所安而傷其心也<lb/>
曰然則蓋行乎世子曰不可君謂我欲弑君也天下豈<lb/>
有無父之國哉吾何行如之<lb/>
　集説曰重耳又勸其奔他國而申生不從也何行如<lb/>
　之言行將何徃也<lb/>
使人辭於狐突曰申生有罪不念伯氏之言也以至於<lb/>
死申生不敢愛其死雖然吾君老矣子少國家多難伯<lb/>
氏不出而圖吾君伯氏苟出而圖吾君申生受賜而死<lb/>
<pb n="11a"/>
再拜稽首乃卒是以為恭世子也<lb/>
　註曰辭猶告也狐突申生之傳舅犯之父也言行如<lb/>
　此可以為恭於孝則未之有　疏曰註云伯氏狐突<lb/>
　别氏者狐是總氏伯仲是兄弟之字字伯者謂之伯<lb/>
　氏字仲者謂之仲氏故傳云叔氏其忘諸乎又此下<lb/>
　文云叔氏専以禮許人是一人身字則别為氏也<lb/>
魯人有朝祥而莫歌者子路笑之夫子曰由爾責於人<lb/>
終無已夫三年之䘮亦已乆矣夫子路出夫子曰又多<lb/>
<pb n="11b"/>
乎哉踰月則其善也<lb/>
　集説曰朝祥旦行祥祭之禮也朝祥莫歌固為非禮<lb/>
　特以禮教衰廢之時而此人獨能行三年之䘮故夫<lb/>
　子抑子路之笑然終非正禮恐學者致疑故俟子路<lb/>
　出乃正言之其意若曰名為三年之䘮實則二十五<lb/>
　月今已至二十四月矣此去可歌之日又豈多有日<lb/>
　月乎哉但更踰月而歌則為善矣盖聖人於此雖不<lb/>
　責之以備禮亦未嘗許之以變禮也<lb/>
<pb n="12a"/>
魯莊公及宋人戰于乘邱縣賁父御卜國為右馬驚敗<lb/>
績公隊佐車授綏公曰末之卜也縣賁父曰他日不敗<lb/>
績而今敗績是無勇也遂死之圉人浴馬有流矢在白<lb/>
肉公也非其罪也遂誄之士之有誄自此始也<lb/>
　集説曰乘邱魯地戰在莊公十年縣卜皆氏也凡車<lb/>
　右以勇力者為之大崩曰敗績公墮車而佐車授之<lb/>
　綏以登是登佐車也佐車副車也綏挽以升車之索<lb/>
　也末之卜者言卜國微末無勇也二人遂赴鬬而死<lb/>
<pb n="12b"/>
　圉人掌馬者及浴馬方見流矢中馬股間之肉則知<lb/>
　非二子之罪矣生無爵則死無諡殷大夫以上為爵<lb/>
　士雖周爵卑不應諡莊公以義起遂誄其赴敵之功<lb/>
　以為諡焉註曰記禮所由失也　方氏曰誄之為義<lb/>
　達善之實而不欲飾者也諡則因誄之言而别之有<lb/>
　誄則有諡矣<lb/>
曽子寢疾病樂正子春坐於牀下曽元曽申坐於足童<lb/>
子隅坐而執燭<lb/>
<pb n="13a"/>
　註曰病謂疾困子春曽子弟子元申曽子之子隅坐<lb/>
　不與成人並<lb/>
童子曰華而睆大夫之簀與子春曰止曽子聞之瞿然<lb/>
曰呼曰華而睆大夫之簀與曽子曰然斯季孫之賜也<lb/>
我未之能易也元起易簀曽元曰夫子之病革矣不可<lb/>
以變幸而至於旦請敬易之曽子曰爾之愛我也不如<lb/>
彼君子之愛人也以徳細人之愛人也以姑息吾何求<lb/>
哉吾得正而斃焉斯已矣舉扶而易之反席未安而没<lb/>
<pb n="13b"/>
　集説曰華者畫飾之美好睆者節目之平瑩簀簟也<lb/>
　止使童子勿言也瞿然如有所驚也呼者虚憊之聲<lb/>
　曰童子再言也革亟也變動也彼謂童子也息猶安<lb/>
　也言苟容取安也童子知禮以為曽子未嘗為大夫<lb/>
　豈可卧大夫之簀曽子識其意故然之必欲易之易<lb/>
　之而没可謂斃於正矣註曰言病雖困猶勤於禮<lb/>
　朱子曰易簀結纓未須論優劣但看古人謹於禮法<lb/>
　不以死生之變易其所守如此便使人有行一不義<lb/>
<pb n="14a"/>
　殺一不辜而得天下不為之心此是𦂳要處又曰季<lb/>
　孫之賜曽子之受皆為非禮或者因仍習俗嘗有是<lb/>
　事而未能正耳但及其疾病不可以變之時一聞人<lb/>
　言而必舉扶以易之則非大賢不能矣此事切要處<lb/>
　正在此毫釐頃刻之間<lb/>
始死充充如有窮既殯瞿瞿如有求而弗得既𦵏皇皇<lb/>
如有望而弗至練而慨然祥而廓然<lb/>
　疏曰事盡理屈為窮親始死孝子匍匐而哭之心形<lb/>
<pb n="14b"/>
　充屈如急行道極無所復去窮急之容也瞿瞿眼目<lb/>
　速瞻之貌如有所失而求覔之不得然也皇皇猶栖<lb/>
　栖也親歸草土孝子心無所依託如有望彼來而彼<lb/>
　不至也至小祥但慨歎日月若馳之速也至大祥則<lb/>
　情意寥廓不樂而已　方氏曰下篇述顔丁之居䘮<lb/>
　則言皇皇於施死言慨焉於既𦵏問䘮則言皇皇於<lb/>
　反哭所言不同者葢君子有終身之䘮思親之心豈<lb/>
　有隆殺哉先王制禮畧為之節而已故其所言不必<lb/>
<pb n="15a"/>
　同<lb/>
邾婁復之以矢蓋自戰於升陘始也<lb/>
　集説曰魯僖公二十二年與邾人戰於升陘魯地也<lb/>
　邾師雖勝而死傷者多軍中無衣復者用矢釋云邾<lb/>
　人呼邾聲曰婁故曰邾婁<lb/>
魯婦人之髽而弔也自敗於臺鮐始也<lb/>
　集説曰吉時以纚韜髪凶則去纚而露其髻故謂之<lb/>
　髽狐鮐之戰在魯襄公四年蓋謂邾人所敗也髽不<lb/>
<pb n="15b"/>
　以弔時家家有䘮故髽而相弔也　方氏曰矢所以<lb/>
　施於射非所以施於復髽所以施於䘮非所以施於<lb/>
　弔因之而弗改則非矣<lb/>
南宫縚之妻之姑之䘮夫子誨之髽曰爾毋從從爾爾<lb/>
毋扈扈爾蓋榛以為笄長尺而總八寸<lb/>
　疏曰言期之髽稍輕自有常法毋得髙廣者謂毋得<lb/>
　如斬衰髙廣也䘮服傳云總六升長六寸謂斬衰也<lb/>
　此齊衰長八寸以二寸為差也以下亦當然　集説<lb/>
<pb n="16a"/>
　曰縚妻夫子兄女也姑死夫子教之為髽從從髙也<lb/>
　扈扈廣也言爾髽不可太髙不可太廣又教以笄總<lb/>
　之法笄即簮也吉笄尺二寸䘮笄一尺斬衰之笄用<lb/>
　箭竹竹之小者也婦為舅姑皆齊衰不杖則當用榛<lb/>
　木為笄也束髪謂之總以布為之既束其本末而總<lb/>
　之餘者垂於髻後其長八寸也<lb/>
孟獻子禫縣而不樂比御而不入夫子曰獻子加於人<lb/>
一等矣<lb/>
<pb n="16b"/>
　疏曰王蕭以二十五月大祥其月為禫二十六月作<lb/>
　樂葢以下云祥而縞是月禫徙月樂又上孔子云踰<lb/>
　月則善是皆祥之後月作樂又間傳云三年之䘮二<lb/>
　十五月而畢又士虞禮中月而禫是祥月之中也鄭<lb/>
　則二十五月大祥二十七月而禫二十八月而作樂<lb/>
　者以雜記云父在為母為妻十三月大祥十五月禫<lb/>
　尚祥禫異月豈容三年之䘮乃祥禫同月若以中月<lb/>
　為月之中間應云月中何以言中月乎小記云亡則<lb/>
<pb n="17a"/>
　中一以上學記云中年考校皆以中為間也二十五<lb/>
　月而畢據䘮事終除衰去杖餘哀未忘更延兩月非<lb/>
　䘮之正耳戴徳䘮服變除禮二十五月大祥二十七<lb/>
　月而禫故鄭依而用焉　集説曰孟獻子魯大夫仲<lb/>
　孫蔑也禫祭名禫者澹澹然平安之意禮大夫判縣<lb/>
　縣而不樂者但縣之而不作也比御而不入者雖比<lb/>
　次婦人之當御者而猶不復寢也親䘮外除故夫子<lb/>
　美之<lb/>
<pb n="17b"/>
孔子既祥五日彈琴而不成聲十日而成笙歌有子蓋<lb/>
既祥而絲履組纓<lb/>
　註曰譏其早也有子孔子弟子有若也禮既祥白屨<lb/>
　無絇縞冠素紕　疏曰素紕當用素為纓未用組今<lb/>
　用素組為纓也士冠禮冬皮夏葛無云絲屨者此有<lb/>
　子盖亦白屨以素絲為絇繶純之飾也絲屨組纓禫<lb/>
　後之服<lb/>
死而不弔者三畏厭溺<lb/>
<pb n="18a"/>
　方氏曰戰陳無勇非孝也其有畏而死者乎君子不<lb/>
　立巖牆之下其有厭而死者乎馮河潜水不乘橋船<lb/>
　其有溺而死者乎三者皆非正命故先王制禮在所<lb/>
　不弔　坡謂夫子止琴張之弔宗魯正罪其畏也曰<lb/>
　君子不食姦不受亂不為利疚於回不以回待人不<lb/>
　蓋不義不犯非禮深味之曽直道而行無所畏郤者<lb/>
　而肯為此乎充畏之念可以弑父與君如鄭公子歸<lb/>
　生是也<lb/>
<pb n="18b"/>
子路有姊之䘮可以除之矣而弗除也<lb/>
　疏曰明姊已嫁於降制已逺而猶不除非在室之姊<lb/>
　妹欲申服過期也<lb/>
孔子曰何弗除也子路曰吾寡兄弟而弗忍也孔子曰<lb/>
先王制禮行道之人皆弗忍也子路聞之遂除之<lb/>
　集説曰謂躬行理道之人皆有不忍於親之心然而<lb/>
　遂除之者以先王之制不敢違也<lb/>
大公封於營邱比及五世皆反𦵏於周君子曰樂樂其<lb/>
<pb n="19a"/>
所自生禮不忘其本古之人有言曰狐死正邱首仁也<lb/>
　疏曰周公封魯其子孫不反𦵏於周者以有次子在<lb/>
　周世守其采地春秋周公是也故鄭作詩譜云元子<lb/>
　伯禽封魯次子君陳世守采地　集説曰太公雖封<lb/>
　於齊而留周為太師故死而遂𦵏於周子孫不敢忘<lb/>
　其本故亦自齊而反𦵏於周以從先人之兆五世親<lb/>
　盡而後止也樂生而敦本禮樂之道也生而樂於此<lb/>
　豈可死而倍於此哉狐雖微獸邱其所窟藏之地是<lb/>
<pb n="19b"/>
　亦生而樂於此矣故及死而猶正其首以向邱不忘<lb/>
　其本也倍本忘初非仁者之用心故以仁目之<lb/>
伯魚之母死期而猶哭夫子聞之曰誰與哭者門人曰<lb/>
鯉也夫子曰嘻其甚也伯魚聞之遂除之<lb/>
　疏曰父在為出母亦應十三月祥十五月禫言期而<lb/>
　猶哭則是祥後禫前祥而外無哭者于時伯魚在外<lb/>
　哭故夫子怪之或曰為出母無禫期後全不合哭<lb/>
舜𦵏於蒼梧之野蓋三妃未之從也季武子曰周公蓋<lb/>
<pb n="20a"/>
祔<lb/>
　集説曰天子以四海為家南巡而崩故遂𦵏蒼梧之<lb/>
　野疏云帝王世紀云舜長妃娥皇無子次妃女英生<lb/>
　商均次妃癸比生二女宵明燭光三妃後皆不從舜<lb/>
　之𦵏此記者言合𦵏之事古人未有引季武子之言<lb/>
　謂自周公以來始祔𦵏也書陟方乃死蔡氏曰史記<lb/>
　舜崩於蒼梧之野孟子言卒於鳴條未知孰是今零<lb/>
　陵九疑有舜冡云<lb/>
<pb n="20b"/>
曽子之䘮浴於爨室<lb/>
　集説曰士䘮禮浴於適室無浴爨室之文舊説曽子<lb/>
　以曽元辭易簀矯之以謙儉然反席未安而没未必<lb/>
　有言及此使果曽子之命為人子者亦豈忍從非禮<lb/>
　而賤其親乎此難以臆説斷之當闕之<lb/>
大功廢業或曰大功誦可也<lb/>
　集説曰業者身所習如學舞學射學琴瑟之類廢之<lb/>
　者恐其忘哀也誦者口所習稍暫為之亦可然稱或<lb/>
<pb n="21a"/>
　曰亦未定之辭也<lb/>
子張病召申祥而語之曰君子曰終小人曰死吾今日<lb/>
其庶幾乎<lb/>
　集説曰申祥子張子也終者對始而言死則澌盡無<lb/>
　餘之謂也君子行成徳立有始有卒故曰終小人與<lb/>
　羣物同朽腐故曰死疾没世而名不稱為是也子張<lb/>
　至此亦自信其近於君子也<lb/>
曽子曰始死之奠其餘閣也與<lb/>
<pb n="21b"/>
　集説曰始死以脯醢醴酒就尸牀而奠于尸東當死<lb/>
　者之肩使神有所依也閣所以庋置飲食蓋以生時<lb/>
　庋閣上所餘脯醢為奠也<lb/>
曽子曰小功不為位也者是委巷之禮也子思之哭嫂<lb/>
也為位婦人倡踊申祥之哭言思也亦然<lb/>
　集説曰委曲也曲巷猶言陋巷細民居於陋巷不見<lb/>
　禮儀而鄙朴無節文故譏小功不為位是曲巷中之<lb/>
　禮也言思子游之子申祥妻之昆弟也　馬氏曰凡<lb/>
<pb n="22a"/>
　哭必為位者所以叙親疎恩紀之差嫂叔疑於無服<lb/>
　而不為位故曰無服而為位者惟嫂叔蓋無服者所<lb/>
　以逺男女近似之嫌而為位者所以篤兄弟内䘮之<lb/>
　親子思哭嫂為位婦人倡踊者禮娣姒婦小功故使<lb/>
　有服者先踊己乃隨之而哭也至於申祥之哭言思<lb/>
　亦如子思蓋非禮矣記曰妻之昆弟為父後者死哭<lb/>
　之適室子為主袒免哭踊夫入門右由是言之哭妻<lb/>
　之昆弟以子為主異於嫂叔之䘮也以子為主則婦<lb/>
<pb n="22b"/>
　人不當倡踊矣<lb/>
古者冠縮縫今也衡縫故䘮冠之反吉非古也<lb/>
　疏曰縮直也殷尚質吉㐫冠皆直縫直縫者辟積襵<lb/>
　少故一　一前後直縫之衡横也周尚文冠多辟積不<lb/>
　一　一直縫但多作襵而并横縫之若䘮冠質猶疏辟<lb/>
　而直縫是與吉冠相反時人因言古時亦䘮冠與吉<lb/>
　冠反故記者釋之云非古也止是周世如此耳古則<lb/>
　吉凶冠同直縫也<lb/>
<pb n="23a"/>
曽子謂子思曰伋吾執親之䘮也水漿不入於口者七<lb/>
日子思曰先生之制禮也過之者俯而就之不至焉者<lb/>
跂而及之故君子之執親之䘮也水漿不入於口者三<lb/>
日杖而后能起<lb/>
　註曰為曽子言難繼以禮抑之　集説曰三日中制<lb/>
　也七日則幾於滅性矣有扶而起者有杖而起者有<lb/>
　面垢而已者<lb/>
曽子曰小功不税則是逺兄弟終無服也而可乎<lb/>
<pb n="23b"/>
　疏曰此據正服小功也小記曰降而在緦小功者則<lb/>
　税之其餘則否　集説曰税者日月已過始聞其死<lb/>
　追而為之服也大功已上則然小功輕故不税曽子<lb/>
　據理而言謂若是小功之服不税則再從兄弟之死<lb/>
　在逺地者聞之恒後時則終無服矣其可乎<lb/>
伯髙之䘮孔氏之使者未至冉子攝束帛乘馬而將之<lb/>
孔子曰異哉徒使我不誠於伯髙<lb/>
　集説曰攝貸也五兩為束五尋為兩束帛是五個四<lb/>
<pb n="24a"/>
　丈今之五匹也乘馬四馬也徒空也冉有見孔子使<lb/>
　人未至貸束帛乘馬代之行弔非孔子本意是非孔<lb/>
　子忠信虚有弔禮故云空使我不得誠信行禮於伯<lb/>
　髙<lb/>
伯髙死於衛赴於孔子孔子曰吾惡乎哭諸兄弟吾哭<lb/>
諸廟父之友吾哭諸廟門之外師吾哭諸寢朋友吾哭<lb/>
諸寢門之外所知吾哭諸野於野則已疏於寢則己重<lb/>
夫由賜也見我吾哭諸賜氏遂命子貢為之主曰為爾<lb/>
<pb n="24b"/>
哭也來者拜之知伯髙而來者勿拜也<lb/>
　集説曰告死曰赴與訃同已太也　馬氏曰兄弟出<lb/>
　於祖而内所親者故哭之廟父友聮於父而外所親<lb/>
　者故哭之廟門外師以成己之徳而其親視父故哭<lb/>
　諸寢友以輔己之仁而其親視兄弟故哭諸寢門之<lb/>
　外至於所知又非朋友之比有相趨者有相揖者有<lb/>
　相問者有相見者皆泛交之者也孔子哭伯髙以野<lb/>
　為太疏而以子貢為主君子行禮其審詳於哭泣之<lb/>
<pb n="25a"/>
　位如此者是其所以表微者歟　方氏曰伯髙之於<lb/>
　孔子非特所知而已始由子貢而見於哭於子貢之<lb/>
　家且使之為主以明恩之有所由也為子貢而來則<lb/>
　弔生之禮在子貢知伯髙而來則傷死之禮在伯髙<lb/>
　或拜或不拜凡以稱其情耳<lb/>
曽子曰䘮有疾食肉飲酒必有草木之滋焉以為薑桂<lb/>
之謂也<lb/>
　疏曰此論居䘮有疾得食美味之事　集説曰䘮有<lb/>
<pb n="25b"/>
　疾居䘮而遇疾也以其不嗜故加草木之味以為薑<lb/>
　桂之謂一句乃記曰釋草木之滋亦或曽子稱禮書<lb/>
　之言而自釋之歟<lb/>
子夏䘮其子而䘮其明曽子弔之曰吾聞之也朋友䘮<lb/>
明則哭之曽子哭子夏亦哭曰天乎予之無罪也曽子<lb/>
怒曰商女何無罪也吾與女事夫子於洙泗之間退而<lb/>
老於西河之上使西河之民疑女於夫子爾罪一也䘮<lb/>
爾親使民未有聞焉爾罪二也䘮爾子䘮爾明爾罪三<lb/>
<pb n="26a"/>
也而曰爾何無罪與子夏投其杖而拜曰吾過矣吾過<lb/>
矣吾離羣而索居亦已乆矣<lb/>
　集説曰以哭甚而䘮明也洙泗魯二水名西河龍門<lb/>
　至華隂之地索散也乆不親友故有罪而不自知<lb/>
　張子曰子夏䘮明必是親䘮之時尚强壯其子之䘮<lb/>
　氣漸衰故䘮明然而曽子之責安得辭也疑女於夫<lb/>
　子者子夏不推尊夫子使人疑夫子無以異於子夏<lb/>
　非如曽子推尊夫子使人知尊聖人也　方氏曰君<lb/>
<pb n="26b"/>
　子以友輔仁子夏之至於三罪者亦由離朋友之羣<lb/>
　而散居之乆耳以離羣故散居也<lb/>
夫晝居於内問其疾可也夜居於外弔之可也是故君<lb/>
子非有大故不宿於外非致齊也非疾也不晝夜居於<lb/>
内<lb/>
　集説曰内者正寢之中外謂中門外也晝而居内似<lb/>
　有疾夜而居外似有䘮　應氏曰致齊居内非在房<lb/>
　闥之中葢亦端居深處於窔奥之内耳<lb/>
<pb n="27a"/>
髙子臯之執親之䘮也泣血三年未嘗見齒君子以為<lb/>
難<lb/>
　註曰子臯名柴孔子弟子　疏曰人涕淚必因悲聲<lb/>
　而出血出則不由聲也子臯悲無聲其涕亦出如血<lb/>
　之出故云泣血人大笑則露齒本中笑則露齒微笑<lb/>
　則不見齒<lb/>
衰與其不當物也寜無衰齊衰不以邉坐大功不以服<lb/>
勤<lb/>
<pb n="27b"/>
　疏曰物謂升縷及法制長短幅數也邉坐偏倚也䘮<lb/>
　服宜敬坐起必正不可著衰而偏倚也齊衰輕既不<lb/>
　倚斬重不言可知大功雖輕亦不可著衰服而為勤<lb/>
　勞之事也　馬氏曰衰不當物則亂先王之制而後<lb/>
　世疑其傅無衰則禮雖不行而其制度定于一猶可<lb/>
　以識之故曰與其不當物也寜無衰<lb/>
孔子之衛遇舊館人之䘮入而哭之哀出使子貢説驂<lb/>
而賻之子貢曰於門人之䘮未有所説驂説驂於舊舘<lb/>
<pb n="28a"/>
無乃已重乎夫子曰予鄉者入而哭之遇於一哀而出<lb/>
涕予惡夫涕之無從也小子行之<lb/>
　集説曰舊館人舊時舍館之主人也駕車者中兩馬<lb/>
　為服馬兩旁各一馬為驂馬遇一哀而出涕情亦厚<lb/>
　矣情厚者禮不可薄故解脱驂馬以為之賻凡以稱<lb/>
　情而已客行無他財貨故也惡夫涕之無從者從自<lb/>
　也今若不賻則是於死者無故舊之情而此涕為無<lb/>
　自而出矣惡其如此所以必當行賻禮也舊説孔子<lb/>
<pb n="28b"/>
　遇主人一哀而出涕謂主人見孔子來而哀甚是以<lb/>
　厚恩待孔子故孔子為之賻然上文既曰入而哭之<lb/>
　哀則又何以必迂其説而以為遇主人之哀乎<lb/>
孔子在衛有送𦵏者而夫子觀之曰善哉為䘮乎足以<lb/>
為法矣小子識之子貢曰夫子何善爾也曰其徃也如<lb/>
慕其反也如疑子貢曰豈若速反而虞乎子曰小子識<lb/>
之我未之能行也<lb/>
　集説曰徃如慕反如疑此孝子不死其親之至情也<lb/>
<pb n="29a"/>
　子貢以為如疑則反遲不若速反而行虞祭之禮是<lb/>
　知其禮之常而不察其情之至矣夫子申言小子識<lb/>
　之且曰我未之能行則此豈易言哉<lb/>
顔淵之䘮饋祥肉孔子出受之入彈琴而后食之<lb/>
　集説曰彈琴而后食者葢以和平之聲散感傷之情<lb/>
　也<lb/>
孔子與門人立拱而尚右二三子亦皆尚右孔子曰二<lb/>
三子之嗜學也我則有姊之䘮故也二三子皆尚左<lb/>
<pb n="29b"/>
　集説曰吉事尚左陽也凶事尚右隂也　熊氏曰拱<lb/>
　立乂手以右手加於左手之上有姊之䘮而如此俄<lb/>
　頃不忘以見聖人吉凶異道無在無教<lb/>
孔子蚤作負手曵杖消摇於門歌曰㤗山其頽乎梁木<lb/>
其壊乎哲人其萎乎既歌而入當户而坐子貢聞之曰<lb/>
㤗山其頽則吾將安仰梁木其壊哲人其萎則吾將安<lb/>
放夫子殆將病也遂趨而入<lb/>
　集説曰作起也負手曵杖反手郤後以曵其杖也消<lb/>
<pb n="30a"/>
　摇寛縱自適之貌㤗山為衆山所仰梁木亦衆木所<lb/>
　仰而放者猶哲人為衆人所仰望而放效也<lb/>
夫子曰賜爾來何遲也夏后氏殯於東階之上則猶在<lb/>
阼也殷人殯於兩楹之間則與賓主夾之也周人殯於<lb/>
西階之上則猶賓之也而邱也殷人也予疇昔之夜夣<lb/>
坐奠於兩楹之間夫明王不興而天下其孰能宗予予<lb/>
殆將死也蓋寢疾七日而没<lb/>
　集説曰猶在阼猶賓之者孝子不忍死其親殯之於<lb/>
<pb n="30b"/>
　此示猶在阼階以為主猶在西階以為賓客也在兩<lb/>
　楹間則是主與賓夾之故言與而不言猶也孔子其<lb/>
　先宋人成湯之後故自謂殷人疇發語之辭昔之夜<lb/>
　猶言昨夜也夢坐於兩楹之間而見饋奠之事知是<lb/>
　凶徴者以殷禮殯在兩楹間孔子以殷人而享殷禮<lb/>
　故知將死也又自解夢奠之占云今日明王不作天<lb/>
　下誰能尊己而使南面坐於尊位乎此必殯之兆也<lb/>
　自今觀之萬世王祀亦其應矣<lb/>
<pb n="31a"/>
孔子之䘮門人疑所服子貢曰昔者夫子之䘮顔淵若<lb/>
䘮子而無服䘮子路亦然請䘮夫子若䘮父而無服<lb/>
　註曰無服不為衰吊服而加麻心䘮三年　疏曰案<lb/>
　䘮服朋友麻師與朋友同故知亦加麻也麻謂絰與<lb/>
　帶也皆以麻為之士以緦衰為䘮服其吊服則疑衰<lb/>
　凡吊服惟有弁經皆無帶也弁經如爵弁而素加環<lb/>
　絰下文子游襲裘帶絰而入是朋友則加帶故鄭緦<lb/>
　麻章云朋友相為服緦之絰帶也為師及朋友皆既<lb/>
<pb n="31b"/>
　𦵏除之<lb/>
孔子之䘮公西赤為志焉飾棺牆置翣設披周也設崇<lb/>
殷也綢練設旐夏也<lb/>
　註曰公西赤字子華孔子弟子　疏曰孔子之䘮公<lb/>
　西赤以飾棺榮夫子故為盛禮備三王之制以章明<lb/>
　志識焉於是以素為褚褚外加牆車邉置翣恐柩車<lb/>
　傾虧而以繩左右維持之此皆周之制也其送𦵏乘<lb/>
　車所建旌旗其旁刻繒為崇牙之飾此則殷制又韜<lb/>
<pb n="32a"/>
　盛旌旗之竿以素錦於杠首設長尋之旐此則夏禮<lb/>
　也<lb/>
子張之䘮公明儀為志焉褚幕丹質蟻結于四隅殷士<lb/>
也<lb/>
　疏曰褚者覆棺之物若大夫以上其形似幄士則無<lb/>
　褚公明儀尊其師故特為褚不得為幄但似幕形故<lb/>
　云褚幕以丹質之布為之𦵏覆棺不牆不翣又於褚<lb/>
　之四角畫蚍蜉之形交結徃來註云似今蛇文畫此<lb/>
<pb n="32b"/>
　殷禮士𦵏飾也<lb/>
子夏問於孔子曰居父母之仇如之何夫子曰寢苫枕<lb/>
干不仕弗與共天下也遇諸市朝不反兵而鬭<lb/>
　註曰寢苫雖除䘮居處猶若䘮也干盾也不反兵言<lb/>
　雖適市朝不釋兵<lb/>
曰請問居昆弟之仇如之何曰仕弗與共國銜君命而<lb/>
使雖遇之不門曰請問居從父昆弟之仇如之何曰不<lb/>
為魁主人能則執兵而陪其後<lb/>
<pb n="33a"/>
　疏曰朝在公門之内閽人掌中門之禁兵器但不得<lb/>
　入中門耳其大詢衆庶在臯門之内則得入也設朝<lb/>
　或在野外或在縣鄙鄉遂但有公事之處皆謂之朝<lb/>
　兵者亦謂佩刀以上不必要是矛㦸也上曲禮昆弟<lb/>
　之讎云不反兵者謂非公事或不仕者故恒執持殺<lb/>
　之備此文昆弟之仇據身仕為君命出使遇之不鬭<lb/>
　故不得云不反兵也二文相互乃足<lb/>
孔子之䘮二三子皆絰而出羣居則絰出則否<lb/>
<pb n="33b"/>
　集説曰弔服加麻者出則變之今出外而不免絰所<lb/>
　以隆師也羣者諸弟子相為朋友之服也儀禮註云<lb/>
　朋友雖無親有同道之恩相為服緦之絰帶亦弔服<lb/>
　也故出則免之<lb/>
易墓非古也<lb/>
　疏曰墓謂冡旁之地易謂芟治草木不使荒穢古者<lb/>
　殷以前墓而不墳不易治也<lb/>
子路曰吾聞諸夫子䘮禮與其哀不足而禮有餘也不<lb/>
<pb n="34a"/>
若禮不足而哀有餘也祭禮與其敬不足而禮有餘也<lb/>
不若禮不足而敬有餘也<lb/>
　集説曰有其禮而無其財則禮或有所不足哀敬則<lb/>
　可自盡也此夫子反本之論亦寜儉寜戚之意<lb/>
曽子曰弔於負夏主人既祖填池推柩而反之降婦人<lb/>
后行禮從者曰禮與曽子曰夫祖者且也且胡為其不<lb/>
可以反宿也<lb/>
　疏曰啟殯之後柩遷於祖正柩於兩楹間是時柩北<lb/>
<pb n="34b"/>
　首設奠于柩西即啟殯之奠也質明徹啟奠乃設遷<lb/>
　祖之奠于柩西至日側乃却下柩載於階間下遷祖<lb/>
　奠設於柩車西時柩猶北首乃飾柩徹去遷祖之奠<lb/>
　遷柩向外而為行始謂之祖也婦人降即位于階間<lb/>
　乃設祖奠于柩西至厥明徹祖奠又設遣奠于柩車<lb/>
　之西然後徹之苞牲取下體以載之遂行此是啟殯<lb/>
　之後至柩車出之節也　劉氏曰負夏衛地也𦵏之<lb/>
　前一日曽子徃弔時主人已祖奠而婦人降在兩階<lb/>
<pb n="35a"/>
　之間矣曽子至主人榮之遂徹奠推柩而反向内以<lb/>
　受弔示死者將出行遇賓至而為之暫反也柩既反<lb/>
　則婦人復升堂以避柩至明日乃復還柩向外降婦<lb/>
　人於階間而後行遣奠之禮故從者見柩初已遷而<lb/>
　復推反之婦人已降而又升堂皆非禮故問之而曽<lb/>
　子答之云祖者且也是且遷柩為將行之始未是實<lb/>
　行又何為不可復反越宿至明日乃遷柩遣奠而遂<lb/>
　行乎<lb/>
<pb n="35b"/>
從者又問諸子游曰禮與子游曰飯於牖下小歛於户<lb/>
内大歛於阼殯於客位祖於庭𦵏於墓所以即逺也故<lb/>
䘮事有進而無退曽子聞之曰多矣乎予出祖者<lb/>
　集説曰從者疑曽子之言故又請問於子游也飯於<lb/>
　牖下者尸沐浴之後以米及貝實尸之口中也時尸<lb/>
　在西室牖下南首也歛者包裹歛藏之也小歛在户<lb/>
　之内大歛出在東階未忍離其為主之位也主人奉<lb/>
　尸歛於棺則在西階矣掘肂於西階之上肂陳也謂<lb/>
<pb n="36a"/>
　陳尸於坎也置棺於肂中而塗之謂之殯及啟而將<lb/>
　𦵏則設祖奠於祖廟之中庭而後行自牖下而户内<lb/>
　而阼而客位而庭而墓皆一節逺於一節此謂有進<lb/>
　而徃無退而還也豈可推柩而反之乎多矣乎予出<lb/>
　祖者多猶勝也曽子聞之方悟己説之非乃言子游<lb/>
　所説出祖之事勝於我之所説出祖也<lb/>
曽子襲裘而弔子游裼裘而弔曽子指子游而示人曰<lb/>
夫夫也為習於禮者如之何其裼裘而弔也主人既小<lb/>
<pb n="36b"/>
歛袒括髪子游趨而出襲裘帶絰而入曽子曰我過矣<lb/>
我過矣夫夫是也<lb/>
　疏曰凡弔䘮之禮主人未變服之前弔者吉服吉服<lb/>
　者羔裘𤣥冠緇衣素裳又袒去上服以露裼衣此裼<lb/>
　裘而弔是也主人既變服之後弔者雖著朝服而加<lb/>
　武以絰武吉冠之卷也又掩其上服若是朋友又加<lb/>
　帶此襲裘帶絰而入是也　方氏曰曽子徒知䘮事<lb/>
　為凶而不知始死之時尚從吉此所以始非子游而<lb/>
<pb n="37a"/>
　終善之也<lb/>
子夏既除䘮而見予之琴和之而不和彈之而不成聲<lb/>
作而曰哀未忘也先王制禮而弗敢過也子張既除䘮<lb/>
而見予之琴和之而和彈之而成聲作而曰先王制禮<lb/>
不敢不至焉<lb/>
　集説曰均為除䘮而琴有和不和之異者蓋子夏是<lb/>
　過之者俯而就之出於勉强故餘哀未忘而不能成<lb/>
　聲子張是不至者跂而及之故哀已盡而能成聲也<lb/>
<pb n="37b"/>
　作舍琴而起也<lb/>
司冦惠子之䘮子游為之麻衰牡麻絰文子辭曰子辱<lb/>
與彌牟之弟游又辱為之服敢辭子游曰禮也<lb/>
　集説曰惠子衛將軍文子彌牟之弟恵叔蘭也廢適<lb/>
　子虎而立庶故子㳺特為非禮之服以譏之麻衰以<lb/>
　吉服之布為衰也牡麻絰以雄麻為絰也麻衰乃吉<lb/>
　服十五升之布輕於弔服弔服之絰一股而環之今<lb/>
　用牡麻絞絰與齊衰絰同矣鄭註云重服指絰而言<lb/>
<pb n="38a"/>
　也文子初言辱為之服敢辭者辭其服也<lb/>
文子退反哭子游趨而就諸臣之位文子又辭曰子辱<lb/>
與彌牟之弟游又辱為之服又辱臨其䘮敢辭子游曰<lb/>
固以請文子退扶適子南面而立曰子辱與彌牟之弟<lb/>
游又辱為之服又辱臨其䘮虎也敢不復位子游趨而<lb/>
就客位<lb/>
　疏曰大夫之賓位在門東近北家臣位亦門東而南<lb/>
　近門並皆北向　集説曰次言敢辭者辭其立於臣<lb/>
<pb n="38b"/>
　位也此時尚未喻子游之意及子游言固以請則文<lb/>
　子覺其譏矣於是扶適子正䘮主之位焉而子游之<lb/>
　志逹矣趨就客位禮之正也<lb/>
將軍文子之䘮既除䘮而后越人來弔主人深衣練冠<lb/>
待于廟垂涕洟子游觀之曰將軍文氏之子其庶幾乎<lb/>
亡於禮者之禮也其動也中<lb/>
　疏曰深衣即間傳所言麻衣也制如深衣縁之以布<lb/>
　曰麻衣縁之以素曰長衣縁之以采曰深衣練冠者<lb/>
<pb n="39a"/>
　祭前之冠若祥祭則縞冠也始死至練祥來弔<lb/>
　是有文之禮祥後來弔是無文之禮言文氏之<lb/>
　子庻幾堪行乎無於禮文之禮也動舉也中當<lb/>
　於禮之變節也　又曰此謂由來未弔者故練冠若<lb/>
　曽來已弔祥後為䘮事更來雖不及祥祭之日主人<lb/>
　必服祥日之服以受之推之禫後始來弔者則著祥<lb/>
　冠若禫後更來有事主人則著禫服其吉祭已後或<lb/>
　來弔者其服無文或云此是禫後吉時來也故不在<lb/>
<pb n="39b"/>
　寢而待於廟也　集説曰將軍文子即彌牟也主人<lb/>
　文子之子也既除䘮大祥祭之後也深衣既祥之麻<lb/>
　衣也練冠未祥之練冠也廟者神主之所在待而不<lb/>
　迎受弔之禮也不哭而垂涕哭之時已過而哀之情<lb/>
　未忘也庶幾近也子游善其處禮之變故曰文氏之<lb/>
　子其近於禮乎雖無此禮而為之禮其舉動皆中節<lb/>
　矣<lb/>
㓜名冠字五十以伯仲死諡周道也<lb/>
<pb n="40a"/>
　疏曰凡此之事皆周道也又殷以上有生號仍為死<lb/>
　後之稱更無别諡堯舜禹湯之例是也周則死後别<lb/>
　立諡　朱子曰儀禮賈公彦疏云少時便稱伯某甫<lb/>
　至五十乃去某甫而専稱伯仲此説為是如今人於<lb/>
　尊者不敢字之而曰幾丈之類<lb/>
絰也者實也<lb/>
　朱子曰首絰大一搤是拇指與第二指一圍要絰較<lb/>
　少絞帶又小於要絰要絰象大帶兩頭長垂下絞帶<lb/>
<pb n="40b"/>
　象革帶一頭有彄子以一頭串於中而束之　集説<lb/>
　曰麻在首在要皆曰絰分言之則首曰絰要曰帯絰<lb/>
　之言實明孝子有忠實之心也首絰象緇布冠之缺<lb/>
　項要絰象大帶又有絞帶象革帶齊衰以下用布<lb/>
掘中霤而浴毁竈以綴足<lb/>
　疏曰中霤室中也死而掘室中之地作坎以牀架坎<lb/>
　上尸於牀上浴令浴汁入坎也死人冷强足辟戾不<lb/>
　可著屨故用毁竈之甓連綴死人足令直可著屨也<lb/>
<pb n="41a"/>
及𦵏毁宗躐行出于大門殷道也學者行之<lb/>
　疏曰毁宗毁廟也毁人殯於廟至𦵏柩出毁廟門西<lb/>
　邉牆而出於大門行神之位在廟門西邉當所毁宗<lb/>
　之外生時出行則為壇幣告行神告竟車躐行壇上<lb/>
　而出使道中安穩如在壇今向毁宗處出仍得躐行<lb/>
　此壇如生時之出也學於孔子者行之效殷禮也周<lb/>
　則用盤承浴不掘中霤殯於正寢至𦵏而朝廟從正<lb/>
　出不毁宗<lb/>
<pb n="41b"/>
子栁之母死子碩請具子栁曰何以哉子碩曰請粥庶<lb/>
弟之母子栁曰如之何其粥人之母以𦵏其母也不可<lb/>
既𦵏子碩欲以賻布之餘具祭器子栁曰不可吾聞之<lb/>
也君子不家於䘮請班諸兄弟之貧者<lb/>
　集説曰子栁魯叔仲皮之子子碩之兄也具謂䘮事<lb/>
　合用之器物也何以哉言何以為用乎謂無其財也<lb/>
　鄭云粥謂嫁之也妾賤取之曰買布錢也不家於䘮<lb/>
　惡因死者而為利也班猶分也不粥庶弟之母者義<lb/>
<pb n="42a"/>
　也班兄弟之貧者仁也夫欲粥庶母以治𦵏則乏於<lb/>
　財可知矣而不家於䘮之言確然不易古人之安貧<lb/>
　守禮蓋如此<lb/>
君子曰謀人之軍師敗則死之謀人之邦邑危則亡之<lb/>
　應氏曰衆死而義不忍獨生焉得而不死國危而身<lb/>
　不可獨存焉得而不亡亡去位也<lb/>
公叔文子升於瑕邱蘧伯玉從文子曰樂哉斯邱也死<lb/>
則我欲𦵏焉蘧伯玉曰吾子樂之則瑗請前<lb/>
<pb n="42b"/>
　註曰二子衛大夫文子獻公之孫名㧞　劉氏曰伯<lb/>
　玉之請前蓋始從行於文子之後及聞文子之言而<lb/>
　惡其將欲奪人之地自為身後計遂譏之曰吾子樂<lb/>
　此則我請前行以去子矣示不欲與聞其事也可謂<lb/>
　長於風喻者矣<lb/>
弁人有其母死而孺子泣者孔子曰哀則哀矣而難為<lb/>
繼也夫禮為可傳也為可繼也故哭踊有節<lb/>
　疏曰雜記曽申問於曽子曰哭父母有常聲乎曰中<lb/>
<pb n="43a"/>
　路嬰兒失其母何常聲之有與此違者曽子所言是<lb/>
　始死之時悲哀志懣未可為節此之所言在襲歛之<lb/>
　日可以制禮故哭踊有節也知者曽申之問泛問於<lb/>
　哭時故知舉重時答也此言哭踊有節節哭之時在<lb/>
　於後也　集説曰弁地名孺子泣者其聲若孺子無<lb/>
　長短髙下之節也<lb/>
叔孫武叔之母死既小歛舉者出尸出户袒且投其冠<lb/>
括髪子游曰知禮<lb/>
<pb n="43b"/>
　集説曰禮始死將斬衰者笄纚将齊衰者素冠小歛<lb/>
　畢而徹帷主人括髪袒于房婦人髽于室舉者出舉<lb/>
　尸以出也括髪當在小歛之後尸出堂之前主人為<lb/>
　將奉尸故袒而括髪耳今武叔待尸出户然後袒而<lb/>
　去冠括髪失禮節矣故註以子游知禮之言為嗤之<lb/>
　也　馮氏曰經文作户出户上户字乃尸字之訛也<lb/>
　鄭註云尸出户乃變服義甚明然註文尸亦訛為户<lb/>
　遂解不通<lb/>
<pb n="44a"/>
扶君卜人師扶右射人師扶右君薨以是舉<lb/>
　集説曰君疾時僕人之長扶其右體射人之長扶其<lb/>
　左體此二人皆平日贊正服位之人故君既薨遇遷<lb/>
　尸則仍用此人也周禮射人大䘮與僕人遷尸<lb/>
從母之夫舅之妻二夫人相為服君子未之言也或曰<lb/>
同爨緦<lb/>
　集説曰從母母之姊妹舅母之凡弟從母夫於舅妻<lb/>
　無服所以禮經不載故曰君子未之言時偶有甥至<lb/>
<pb n="44b"/>
　外家見此二人相依同居者有䘮而無文可據於是<lb/>
　或人為同爨緦之説以處之此亦原其情之不可已<lb/>
　而極禮之變言耳　或問從母之夫舅之妻皆無服<lb/>
　何也朱子曰先王制禮父族四故由父而上為族曽<lb/>
　祖父緦麻姑之子姊妹之子女子子之子皆由父而<lb/>
　推之也母族三母之父母之母母之兄弟恩止於舅<lb/>
　故從母之夫舅之妻皆不為服推不去故也妻族二<lb/>
　妻之父妻之母乍看似乎雜亂無紀子細看則皆有<lb/>
<pb n="45a"/>
　義存焉<lb/>
䘮事欲其縱縱爾吉事欲其折折爾故䘮事雖遽不陵<lb/>
節吉事雖止不怠故騷騷爾則野鼎鼎爾則小人君子<lb/>
葢猶猶耳<lb/>
　集説曰縱縱急於趨事之貌折折從容中禮之貌䘮<lb/>
　事雖急遽而不可陵躐其節次吉事雖有立而待事<lb/>
　之時而不可失於怠惰若騷騷而太疾則鄙野矣鼎<lb/>
　鼎而太舒則小人之為矣猶猶而得緩急之中君子<lb/>
<pb n="45b"/>
　行禮之道也<lb/>
䘮具君子耻具一日二日而可為也者君子弗為也<lb/>
　集説曰䘮具棺衣之屬君子耻於早為之而畢具者<lb/>
　嫌不以乆生期其親也然六十嵗制七十時制八十<lb/>
　月制九十日修葢慮夫倉卒之變也一日二日可辦<lb/>
　之物則君子不豫為之所謂絞紟衾冐死而後制者<lb/>
　也<lb/>
䘮服兄弟之子猶子也葢引而進之也嫂叔之無服也<lb/>
<pb n="46a"/>
葢推而逺之也<lb/>
　註曰或引或推重親逺别　疏曰何平叔云男女相<lb/>
　為服不有骨肉之親則有尊卑之異也嫂叔親非骨<lb/>
　肉不異尊卑恐有混交之失推使無服也<lb/>
姑姊妹之薄也葢有受我而厚之者也<lb/>
　註曰欲其一心於厚之者姑姊妹嫁大功夫為妻期<lb/>
食於有䘮者之側未嘗飽也<lb/>
　應氏曰食字上疑脱孔子字<lb/>
<pb n="46b"/>
曽子與客立於門側其徒趨而出曽子曰爾將何之曰<lb/>
吾父死將出哭於巷曰反哭於爾次曽子北面而弔焉<lb/>
　集説曰其徒門弟子也次其人所寓之館舍也士䘮<lb/>
　禮主人西面賓在門東北面此曽子北面而弔之也<lb/>
孔子曰之死而致死之不仁而不可為也之死而致生<lb/>
之不知而不可為也是故竹不成用瓦不成味木不成<lb/>
斵琴瑟張而不平竽笙備而不和有鐘罄而無簨簴其<lb/>
曰明器神明之也<lb/>
<pb n="47a"/>
　疏曰何𦙍云若全無知則不應用若全有知則亦不<lb/>
　應不成故有器不成是不死不生也　劉氏曰之徃<lb/>
　也之死謂以禮徃送於死者也徃於死者而極以死<lb/>
　者之禮待之是無愛親之心為不仁故不可行也徃<lb/>
　於死者而極以生者之禮待之是無燭理之明為不<lb/>
　知故亦不可行也此所以先王為明器以送死者竹<lb/>
　器則無縢縁而不成其用味註云當作沬猶光澤也<lb/>
　瓦器則麄質而不成其光澤木器則樸而不成其雕<lb/>
<pb n="47b"/>
　斵之文琴瑟則雖張絃而不平不可弹也竽笙雖備<lb/>
　具而不知不可吹也雖有鐘磬而無懸挂之簨簴不<lb/>
　可擊也凡此皆不致死亦不致生而以有知無知之<lb/>
　間待死者故備物而不可用也備物則不致死不可<lb/>
　用則亦不致生其謂之明器者盖以神明之道待之<lb/>
　也<lb/>
有子問於曽子曰問䘮於夫子乎曰聞之矣䘮欲速貧<lb/>
死欲速朽有子曰是非君子之言也曽子曰參也聞諸<lb/>
<pb n="48a"/>
夫子也有子又曰是非君子之言也曽子曰參也與子游<lb/>
游聞之有子曰然然則夫子有為言之也曽子以斯言<lb/>
告於子游子游曰甚哉有子之言似夫子也昔者夫子<lb/>
居於宋見桓司馬自為石椁三年而不成夫子曰若是<lb/>
其靡也死不如速朽之愈也死之欲速朽為桓司馬言<lb/>
之也<lb/>
　集説曰仕而失位曰䘮桓司馬宋向戌之孫名魋靡<lb/>
　侈也<lb/>
<pb n="48b"/>
南宫敬叔反必載寳而朝夫子曰若是其貨也䘮不如<lb/>
速貧之愈也䘮之欲速貧為敬叔言之也<lb/>
　集説曰敬叔魯大夫孟僖子之子仲孫閲也嘗失位<lb/>
　去魯後得反載寳而朝欲行賂以求復位也<lb/>
曽子以子游之言告於有子有子曰然吾固曰非夫子<lb/>
之言也曽子曰子何以知之有子曰夫子制於中都四<lb/>
寸之棺五寸之椁以斯知不欲速朽也昔者夫子失魯<lb/>
司㓂將之荆葢先之以子夏又申之以冉有以斯知不<lb/>
<pb n="49a"/>
欲速貧也<lb/>
　集説曰定公九年孔子為中都宰制棺椁之法制也<lb/>
　四寸五分厚薄之度將適楚而先使二子繼徃者葢<lb/>
　欲觀楚之可仕與否而謀其可處之位歟<lb/>
陳莊子死赴於魯魯人欲勿哭繆公召縣子而問焉縣<lb/>
子曰古之大夫束脩之問不出竟雖欲哭之安得而哭<lb/>
之<lb/>
　集説曰大夫訃於他國之君曰君之外臣寡大夫某<lb/>
<pb n="49b"/>
　死莊子齊大夫陳恒之孫名伯齊强魯弱不客畧其<lb/>
　赴縣子名知禮故召問之修脯也十脡為束問遺也<lb/>
　為人臣者無外交不敢貳君也故雖束修微禮亦不<lb/>
　以出竟<lb/>
今之大夫交政於中國雖欲勿哭焉得而弗哭且臣聞<lb/>
之哭有二道有愛而哭之有畏而哭之公曰然然則如<lb/>
之何而可縣子曰請哭諸異姓之廟於是與哭諸縣氏<lb/>
　集説曰交政於中國言當時君弱臣强大夫専盟㑹<lb/>
<pb n="50a"/>
　之事以與國君相交接也此變禮之由也愛之哭出<lb/>
　於不能已畏之哭出於不得已哭伯髙於賜氏義之<lb/>
　所在也哭莊子於縣氏勢之所迫也<lb/>
仲憲言於曽子曰夏后氏用民器示民無知也殷人用<lb/>
祭器示民有知也周人兼用之示民疑也曽子曰其不<lb/>
然乎其不然乎夫明器鬼器也祭器人器也夫古之人<lb/>
胡為而死其親乎<lb/>
　集説曰仲憲孔子弟子原憲也示民無知者使民知<lb/>
<pb n="50b"/>
　死者之無知也為其無知故以不堪用之器送之為<lb/>
　其有知故以祭器之可用者送之疑者不以為有知<lb/>
　亦不以有無知也然周禮惟大夫以上得兼用二器<lb/>
　士惟用鬼器也曽子以其言非乃曰其不然乎再言<lb/>
　之者甚不然之也盖明器祭器固是人鬼之不同夏殷<lb/>
　所用不同者各是時王之制文質之變耳非謂有知<lb/>
　無知也若如憲言則夏后氏何為而忍以無知待其<lb/>
　親乎　石梁王氏曰仲憲之言皆非曽子非之末獨<lb/>
<pb n="51a"/>
　譏其説夏后明器葢舉其失之甚者也<lb/>
公叔木有同母異父之昆弟死問於子游子游曰其大<lb/>
功乎狄儀有同母異父之昆弟死問於子夏子夏曰我<lb/>
未之前聞也魯人則為之齊衰狄儀行齊衰今之齊衰<lb/>
狄儀之問也<lb/>
　集説曰公叔木衛公叔文子之子同父母之兄弟期<lb/>
　則此同母而異父者當降而為大功也禮經無文故<lb/>
　子游以疑辭答之魯人齊衰三月之服行之乆矣故<lb/>
<pb n="51b"/>
　子夏舉之以答狄儀而記者云因狄儀此問而今皆<lb/>
　行之也此記二子言禮之不同註曰大功是<lb/>
子思之母死於衛<lb/>
　註曰伯魚卒其妻嫁於衛<lb/>
栁若謂子思曰子聖人之後也四方於子乎觀禮子蓋<lb/>
慎諸<lb/>
　註曰栁若衛人見子思欲為嫁母服恐其失禮戒之<lb/>
　嫁母齊衰期　疏曰嫁母之服䘮服無文案䘮服杖<lb/>
<pb n="52a"/>
　期章父卒繼母嫁從為之服報則親母可知又鄭止<lb/>
　言齊衰期不言嫡庶故譙周袁準並云父卒母嫁非<lb/>
　父所絶嫡子雖主祭猶宜服期<lb/>
子思曰吾何慎哉吾聞之有其禮無其財君子弗行也<lb/>
有其禮有其財無其時君子弗行也吾何慎哉<lb/>
　坡謂有其禮者謂禮所得為也時者註云䘮之禮如<lb/>
　子贈襚之屬不踰主人疏云謂若嫁母之家主人貧<lb/>
　乏已雖有財不得過於主人此所謂時也吾何慎哉<lb/>
<pb n="52b"/>
　無所疑也<lb/>
縣子瑣曰吾聞之古者不降上下各以其親滕伯文為<lb/>
孟虎齊衰其叔父也為孟皮齊衰其叔父也<lb/>
　疏曰𤨏縣子名古者殷時也周禮以貴降賤以適降<lb/>
　庶惟不降正耳而殷世以上雖貴不降賤也上下各<lb/>
　以其親不降之事也上謂旁親族曽祖從祖及伯叔<lb/>
　之班下謂從子從孫之流彼雖賤不以己尊降之猶<lb/>
　各随本屬之親輕重而服之故云上下各以其親滕<lb/>
<pb n="53a"/>
　國之伯名文為孟虎著齊衰之服著虎是文之叔父<lb/>
　也又為孟皮著齊衰之服者文是皮之叔父也言滕<lb/>
　伯上為叔父下為兄弟之子皆着齊衰也<lb/>
后木曰䘮吾聞諸縣子曰夫䘮不可不深長思也買棺<lb/>
外内易我死則亦然<lb/>
　註曰后木魯孝公子恵伯鞏之後　馮氏曰此條重<lb/>
　在不可不深長思一句買棺之時外内皆要精好此<lb/>
　是孝子當為之事非是父母豫所屬託而曰我死則<lb/>
<pb n="53b"/>
　亦然記禮者譏失言也<lb/>
曽子曰尸未設飾故帷堂小歛而徹帷仲梁子曰夫婦<lb/>
方亂故帷堂小歛而徹帷<lb/>
　集説曰始死去死衣用歛衾覆之以俟浴既復之後<lb/>
　楔齒綴足畢具脯醢之奠事雖小定然尸猶未襲<lb/>
　歛也故曰未設飾於是設帷於堂者不欲人䙝之也<lb/>
　故小歛畢乃徹帷仲梁子謂夫婦方亂者以哭位未<lb/>
　定也二子各言禮意鄭云歛者動摇尸帷堂為人䙝<lb/>
<pb n="54a"/>
　之言方亂非也仲梁子魯人<lb/>
小歛之奠子游曰於東方曽子曰於西方歛斯席矣小<lb/>
歛之奠在西方魯禮之末失也<lb/>
　疏曰儀禮小歛之奠設於東方奠又無席魯之衰末<lb/>
　奠於西方而又有席曽子見時如此將以為禮故云<lb/>
　小歛於西方斯此也其歛之時於此席上而設奠矣<lb/>
　故記者正之云小歛之奠所以在西方是魯人行禮<lb/>
　末世失其義也　集説曰儀禮布席於户内註云有<lb/>
<pb n="54b"/>
　司布歛席也在小歛之前及陳大歛衣奠則云奠席<lb/>
　在饌北歛席在其東註云大歛奠而有席彌神之也<lb/>
　據此則小歛奠無席<lb/>
縣子曰綌衰繐裳非古也<lb/>
　方氏曰葛之麄而卻者謂之綌布之細而疎者謂之<lb/>
　繐五服一以麻各有升數若以綌為衰以繐為裳則<lb/>
　取其輕凉而已非古制也<lb/>
子蒲卒哭者呼滅子臯曰若是野哉哭者改之<lb/>
<pb n="55a"/>
　集説曰滅子蒲之名也復則呼名哭豈可呼名也野<lb/>
　哉言其鄙野而不逹于禮也子臯孔子弟子髙柴<lb/>
杜橋之母之䘮宫中相以為沽也<lb/>
　疏曰沽麄畧也孝子䘮親悲迷不復自知禮節事儀<lb/>
　皆湏人相導而杜橋家母死宫中不立相侍故時人<lb/>
　謂其於禮為麄畧也<lb/>
夫子曰始死羔裘𤣥冠者易之而已羔裘𤣥冠夫子不<lb/>
以弔<lb/>
<pb n="55b"/>
　疏曰養疾者朝服羔裘𤣥冠即朝服也始死則去朝<lb/>
　服著深衣時有不易者又有小歛後羔裘弔者記者<lb/>
　因引見孔子行禮之事言之<lb/>
子游問䘮具夫子曰稱家之有亡子游曰有亡惡乎齊<lb/>
夫子曰有毋過禮苟亡矣歛首足形還𦵏縣棺而封人<lb/>
豈有非之者哉<lb/>
　集説曰䘮具送終之儀物也惡乎齊言何以為厚薄<lb/>
　之劑量也母過禮不可以富而踰禮厚𦵏也歛首足<lb/>
<pb n="56a"/>
　形但使衣衾歛於首足形體不令露見而已還𦵏謂<lb/>
　歛畢即𦵏不殯而待日月之期也縣棺而封謂以手<lb/>
　縣繩而下之不設碑繂也封當為窆窆下棺也人不<lb/>
　非之者以無財則不可備禮也<lb/>
司士賁告於子游曰請襲於牀子游曰諾縣子聞之曰<lb/>
汰哉叔氏専以禮許人<lb/>
　集説曰賁司土之名也禮始死廢牀而置尸於地及<lb/>
　復而不生則尸復登牀襲者歛之以衣也沐浴之後<lb/>
<pb n="56b"/>
　商祝襲祭服褖衣葢布於牀上也飯含之後遷尸於<lb/>
　襲上而衣之襲於牀者禮也後世禮失而襲於地則<lb/>
　䙝矣司士知禮而請於子游子游不稱禮而答之以<lb/>
　諾所以起縣子之譏也汰矜大也言凡有諮問禮事<lb/>
　者當據禮答之子游専輙許諾則如禮自己出矣是<lb/>
　自矜大也叔字子游字<lb/>
宋襄公𦵏其夫人醯醢百甕曽子曰既曰明器矣而又<lb/>
實之<lb/>
<pb n="57a"/>
　註曰曽子不譏其器之多但譏其實為非也　集説<lb/>
　曰夏禮専用明器而實其半虚其半殷人全用祭器<lb/>
　亦實其半周人兼用二器則實人器而虚鬼器今名<lb/>
　之為明器而與祭器皆實之是亂鬼器與人器<lb/>
孟獻子之䘮司徒旅歸四布夫子曰可也<lb/>
　疏曰送終既畢賻布有餘其家臣司徒承主人之意<lb/>
　使旅下士歸還四方賻主人之泉布時人皆貪而獻<lb/>
　子家獨能如此故夫子曰可也善其能㢘左傳叔孫<lb/>
<pb n="57b"/>
　氏之司馬鬷戾是家臣亦有司徒司馬也<lb/>
讀賵曽子曰非古也是再告也<lb/>
　集説曰車馬曰賵賵所以助主人之送𦵏也既受則<lb/>
　書其人名與其物於方版𦵏時柩將行主人之史請<lb/>
　讀此方版所書之賵於柩東當前束西面而讀之古<lb/>
　者奠之而不讀周則既奠而又讀焉故曽子以為再<lb/>
　告也<lb/>
成子髙寢疾慶遺入請曰子之病革矣如至乎大病則<lb/>
<pb n="58a"/>
如之何<lb/>
　集説曰成子髙齊大夫國伯髙父諡成也遺慶封之<lb/>
　族革與亟同急也大病死也諱之之辭<lb/>
子髙曰吾聞之也生有益於人死不害於人吾縱生無<lb/>
益於人吾可以死<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>於人乎哉我死則擇不食之地而<lb/>
𦵏我焉<lb/>
　集説曰不食之地謂不耕墾之土<lb/>
子夏問諸夫子曰居君之母與妻之䘮居處言語飲食<lb/>
<pb n="58b"/>
衎爾<lb/>
　集説曰君母君妻雖皆小君皆服齊衰不杖期然恩<lb/>
　義則淺矣故居其䘮則自處如此衎爾和適之貌此<lb/>
　章以文勢推之䘮下當有如之何夫子曰字舊説謂<lb/>
　記者之畧亦或闕文歟又否則問當作聞<lb/>
賓客至無所館夫子曰生於我乎館死於我乎殯<lb/>
　集説曰生既館之死則當殯　應氏曰朋友以義合<lb/>
　謂之賓客者以其自逺方而來也<lb/>
<pb n="59a"/>
國子髙曰𦵏也者藏也藏也者欲人之弗得見也是故<lb/>
衣足以飾身棺周於衣椁周於椁土周於椁反壤樹之<lb/>
哉<lb/>
　註曰國子髙成子髙也　疏曰子髙之意人死可惡<lb/>
　故備飾以衣衾棺椁欲其深邃不使人知今乃反更<lb/>
　封壤為墳而種樹以標之哉國子意在於儉非周禮<lb/>
孔子之䘮有自燕來觀者舍於子夏氏子夏曰聖人之<lb/>
𦵏人與人之𦵏聖人也子何觀焉<lb/>
<pb n="59b"/>
　集説曰延陵季子之𦵏其子夫子尚徃觀之今孔子<lb/>
　之𦵏燕人來觀亦其宜也然子夏之意以為聖人𦵏<lb/>
　人則事皆合禮人之𦵏聖人則未必皆合於禮也故<lb/>
　語之曰子以為聖人之𦵏人乎乃人之𦵏聖人也又<lb/>
　何觀焉蓋謙辭也<lb/>
昔者夫子之言曰吾見封之若堂者矣見若坊者矣見<lb/>
若覆夏屋者矣見若斧者矣從若斧者焉馬鬛封之謂<lb/>
也今一日而三斬板而已封尚行夫子之志乎哉<lb/>
<pb n="60a"/>
　集説曰此言封土有此四者之形封築土為墳也若<lb/>
　堂者如堂之基四方而髙也坊堤也若坊者上平旁<lb/>
　殺而南北長也殷始屋四阿夏惟兩下而已若覆夏<lb/>
　屋者惟兩下而殺卑而寛廣也若斧者其刄向上長<lb/>
　而髙也從若斧者夫子以為刄上難登狹又易為功<lb/>
　力俗謂之馬鬛封馬鬃鬛之上其肉薄封形似之也今一<lb/>
　日者謂今封築孔子之墳不假多時一日之間三次斬板<lb/>
　即封畢而已止矣其法側板於坎之兩旁而用繩以<lb/>
<pb n="60b"/>
　約板乃内土於内而築之土與板平則斬斷約板之<lb/>
　繩而升此板於所築土之上又實土於其中而築之<lb/>
　如此者三而墳成矣故云三斬板而已封也尚庶幾<lb/>
　也乎哉疑辭亦嫌不敢質言也<lb/>
婦人不葛帶<lb/>
　集説曰禮婦人之帶牡麻結本卒哭丈夫去麻帶服<lb/>
　葛帶而首絰不變婦人以葛為首絰以易去首之麻<lb/>
　絰而麻帶不變所謂不葛帶也既練則男子除絰婦<lb/>
<pb n="61a"/>
　人除帶婦人輕首重要故也然此謂婦人居齊斬之<lb/>
　服者如此若大功以下輕者至卒哭則並變為葛與<lb/>
　男子同<lb/>
有薦新如朔奠<lb/>
　疏曰朔禮視大歛士則特豚三鼎　集説曰朔奠者<lb/>
　月朔之奠也未𦵏之時大夫以上朔望皆有奠士則<lb/>
　朔而已如得時新之味或五糓新熟而薦之則其禮<lb/>
　亦如朔奠之儀也<lb/>
<pb n="61b"/>
既𦵏各以其服除<lb/>
　集説曰三月而𦵏𦵏而虞虞而卒哭重親各隨所受<lb/>
　而變服若三月之親至三月數滿應除者𦵏竟各自<lb/>
　除之不俟主人卒哭之變也<lb/>
池視重霤<lb/>
　疏曰池者栁車之池也重霤者屋之承霤也以木為<lb/>
　之承於屋簷水霤入此木中又從木中而霤於地故<lb/>
　云重霤也天子之屋四注四面皆有重霤諸侯四注<lb/>
<pb n="62a"/>
　而重霤去後大夫惟前後二士惟一在前生時屋有<lb/>
　重霤故死時栁車亦象宫室而在車覆鼈甲之下牆<lb/>
　帷之上織竹為之形如籠衣以青布以承鼈甲名之<lb/>
　曰池以象重霤也方面之數各視生時重霤<lb/>
君即位而為椑嵗一漆之藏焉<lb/>
　疏曰君諸侯也人君無論少長體尊物備即位即造<lb/>
　為親尸之棺盖杝棺也漆之堅强甓甓然故名椑毎<lb/>
　年一漆示如未成也藏焉者其中不欲空虚如急有<lb/>
<pb n="62b"/>
　待故藏物於中一説不欲今人見故藏之<lb/>
復楔齒綴足飯設飾帷堂並作<lb/>
　集説曰始死招魂之後用角柶拄尸之齒令開得飯<lb/>
　含時不閉又用燕几拘綴尸之兩足令直使著屨時<lb/>
　不辟戾也飯者實米與貝于尸口中也設飾尸襲歛<lb/>
　也帷堂堂上設帷也作起為也復至帷堂六事一時<lb/>
　並起故云並作也儀禮亦總見一圖<lb/>
父兄命赴者<lb/>
<pb n="63a"/>
　疏曰生時與他人有恩識者今死則其家宜使人徃<lb/>
　相赴告士䘮禮孝子自命赴者若大夫以上則父兄<lb/>
　命之也何以然尊許其病深故使人代命之也雖代<lb/>
　命之猶書孝子名也<lb/>
君復於小寢大寢小祖大祖庫門四郊<lb/>
　疏曰君王侯也前曰廟後曰寢室有東西廂曰廟無<lb/>
　東西廂有室曰寢小寢者髙祖以下寢也王侯同大<lb/>
　寢天子始祖之寢諸侯太祖之寢也小祖者髙祖以<lb/>
<pb n="63b"/>
　下廟也王侯同大祖者天子始祖之廟諸侯太祖之<lb/>
　廟也　馬氏曰寢所居處之地祖所有事之地門所<lb/>
　出入之地郊所嘗至之地君復必於此者葢魂氣之<lb/>
　徃亦未離生時熟習之地也觀此則死生之説可知<lb/>
　矣　集説曰天子之郭門曰臯門明堂位言魯之庫<lb/>
　門即天子臯門是庫門者郭門也馬氏以小寢大寢<lb/>
　為燕寢正寢與疏異<lb/>
䘮不剥奠也與祭肉也與<lb/>
<pb n="64a"/>
　疏曰既夕禮柩朝廟奠設如初巾之者為其在堂恐<lb/>
　埃塵故雖脯醢亦巾之此不巾者據室内也　集説<lb/>
　曰剥者不巾覆也脯醢之奠不惡塵埃故可無巾覆<lb/>
　凡覆之者必其有祭肉者也<lb/>
既殯旬而布材與明器<lb/>
　集説曰材為椁之木也布者分列而暴乾之也殯後<lb/>
　旬日即治此事禮獻材于殯門外註云明器之材此<lb/>
　云材與明器者葢二者之材皆乾之也<lb/>
<pb n="64b"/>
朝奠日出夕奠逮日<lb/>
　註曰隂陽交接庶幾遇之<lb/>
父母之䘮哭無時使必知其反也<lb/>
　集説曰未殯哭不絶聲殯後雖有朝夕哭之時然廬<lb/>
　中思憶則哭小祥後哀至則哭此皆哭無時也使者<lb/>
　受君之任使也小祥之後君有事使之不得不行然<lb/>
　反必祭告俾親之神靈知其反已亦出必告反必面<lb/>
　之義也<lb/>
<pb n="65a"/>
練練衣黄裏縓縁<lb/>
　疏曰練小祥也小祥而著練冠練中衣故曰練也練<lb/>
　衣者以練為中衣黄裏者黄為中衣裏也正服不可<lb/>
　變中衣非正服但承衰而已縓淺絳色縁謂中衣領<lb/>
　及褎之縁也<lb/>
葛要絰繩屨無絇<lb/>
　集説曰小祥男子去首之麻絰惟餘要葛也故曰葛<lb/>
　要絰繩屨者父母初䘮菅屨卒哭受齊衰蒯藨屨小<lb/>
<pb n="65b"/>
　祥受大功繩麻屨也無絇謂無屨頭飾也　朱子曰<lb/>
　菅屨疏屨今不可考今畧以輕重推之斬衰用今草<lb/>
　鞋齊衰用麻鞋可也麻鞋今卒伍所著者<lb/>
角瑱<lb/>
　集説曰瑱充耳也吉時君大夫士皆有之所以掩於<lb/>
　耳君用王為之初䘮去飾故無瑱小祥後微飾故用<lb/>
　角為之也<lb/>
鹿裘衡長袪袪裼之可也<lb/>
<pb n="66a"/>
　疏曰冬時吉凶衣裏皆有裘吉則貴賤有異䘮則同<lb/>
　用鹿皮為之小祥之前裘狹而短袂又無袪小祥稍<lb/>
　飾則更易作横廣大者又長之又設其袪也裼者裘<lb/>
　上之衣吉時皆有䘮後凶質未有裼衣小祥後漸向<lb/>
　吉故加裼可也按如此文明小祥時外有衰衰内有<lb/>
　練中衣中衣内有裼衣裼衣内有鹿裘鹿裘内自有<lb/>
　常著襦衣　集説曰袪者袖口也此所謂袪則是以<lb/>
　他物為袖口之縁既袪以為飾故裼之可也<lb/>
<pb n="66b"/>
有殯聞逺兄弟之䘮雖緦必徃非兄弟雖鄰不徃<lb/>
　集説曰三年之䘮在殯不得出弔然於兄弟則恩義<lb/>
　存焉故雖緦服兄弟之異居而逺者亦當徃哭其䘮<lb/>
　若非兄弟則雖近不徃<lb/>
所識其兄弟不同居者皆弔<lb/>
　疏曰此文連上有殯之下言又有既非兄弟又非疏<lb/>
　外平生所知識徃來同恩好今若身死者兄弟雖不<lb/>
　同居亦就徃弔之成其死者之恩舊也其死者兄弟<lb/>
<pb n="67a"/>
　不同居尚徃弔之則死者子孫就弔可知舉疏以見<lb/>
　親也<lb/>
天子之棺四重水兕革棺被之其厚三寸杝棺一梓棺<lb/>
二四者皆周<lb/>
　集説曰水牛兕牛之革耐濕故以為親身棺二革合<lb/>
　被為一重杝木亦耐濕故次革即前章所謂椑也梓<lb/>
　木棺二一為屬一為大棺地棺之外有屬棺屬棺之<lb/>
　外有大棺四者皆周言四重之棺上下四方悉周帀<lb/>
<pb n="67b"/>
　也惟椁不周下有茵上有抗席故也<lb/>
棺束縮二衡三袵每束一<lb/>
　集説曰古者棺不用釘惟以皮條直束之二道横束<lb/>
　之三道衽形兩端大而中小漢時呼為小要不言何<lb/>
　物為之其亦木乎衣之縫合處曰衽鑿棺與蓋合際<lb/>
　處作坎形以小要連之故亦名衽先鑿木置衽然後束以<lb/>
　皮每束處必用一衽故云衽每束一也<lb/>
柏椁以端長六尺<lb/>
<pb n="68a"/>
　疏曰天子棺材毎叚長六尺而厚一尺天子以下庶<lb/>
　人以上鄭注䘮大記具之　集説曰天子以柏木為<lb/>
　椁端猶頭也用柏木之頭為之其長六尺<lb/>
天子之哭諸侯也爵弁絰䊷衣<lb/>
　註曰服士之祭服以哭之明為變也天子至尊不見<lb/>
　尸柩不弔服麻不加於采此言絰衍字也周禮王弔<lb/>
　諸侯弁絰緦衰也　疏曰此遥哭之故不服緦衰而<lb/>
　服爵弁䊷衣也䊷衣緦衣也則諸侯以下雖不見尸<lb/>
<pb n="68b"/>
　柩仍弔服也<lb/>
或曰使有司哭之<lb/>
　註曰非也哀戚之事不可虚<lb/>
為之不以樂食<lb/>
　疏曰此是記者之言非或人之説也天子食有樂今<lb/>
　哭諸侯故食不復奏樂也<lb/>
天子之殯也菆塗龍輴以椁加斧于椁上畢塗屋天子<lb/>
之禮也<lb/>
<pb n="69a"/>
　疏曰菆叢也菆塗謂用木叢棺而四面塗之也龍輴<lb/>
　殯時用輴車載柩而畫轅為龍也以椁者此叢木象<lb/>
　椁之形也繡覆椁之衣為斧文先菆四面為椁使上<lb/>
　與棺齊而上猶開以此棺衣從椁上入覆於棺故云<lb/>
　加斧于椁上也畢盡也斧覆既竟又四注為屋覆上<lb/>
　而下四面盡塗之也　集説曰菆塗龍輴是輴車亦<lb/>
　在殯中非脱去輴車而殯棺也<lb/>
唯天子之䘮有别姓而哭<lb/>
<pb n="69b"/>
　集説曰諸侯朝覲天子爵同則其位同今䘮禮則分<lb/>
　别同姓異姓庶姓使各相從而為位以哭也<lb/>
魯哀公誄孔邱曰天不遺耆老莫相予位焉嗚呼哀哉<lb/>
尼父<lb/>
　註曰尼父因其字以為之諡也　集説曰作諡者先<lb/>
　列其生之實行謂之誄大聖之行豈容盡列但言天<lb/>
　不留此老成而無有佐我之位者以寓其傷悼之意<lb/>
　而已耳稱孔邱者君臣之辭此言左傳之言不同<lb/>
<pb n="70a"/>
國亡大縣邑公卿大夫士皆厭冠哭於大廟三日君不<lb/>
舉或曰君舉而哭於后土<lb/>
　集説曰厭冠䘮冠也其服未聞盛饌而以樂侑食曰<lb/>
　舉后土社也　應氏曰哭於大廟者傷祖宗基業之<lb/>
　虧損哭於后土者傷土地封疆之朘削也不舉自貶<lb/>
　損也曰君舉者非也<lb/>
孔子惡野哭者<lb/>
　集説曰所知吾哭諸野夫子嘗言之矣葢哭其所知<lb/>
<pb n="70b"/>
　必設位而帷之以成禮此所惡者或郊野之際道路<lb/>
　之間哭非其地又且倉卒行之使人疑駭故惡之也<lb/>
未仕者不敢税人如税人則以父兄之命<lb/>
　集説曰税人以物遺人也未仕者身未尊顯故内則<lb/>
　不可専家財外則不私恩恵也或有情義之所不得<lb/>
　已而當遺者則稱尊者之命而行之<lb/>
士備入而後朝夕踊<lb/>
　集説曰國君之䘮諸臣有朝夕哭踊之禮哭雖依次<lb/>
<pb n="71a"/>
　居位踊必相視為節不容有先後也士卑其入恒後<lb/>
　士皆入則無不在者矣故舉士入為畢而後踊焉<lb/>
祥而縞是月禫徙月樂<lb/>
　疏曰祥大祥也縞謂縞冠大祥日著之祥而縞謂大<lb/>
　祥者縞冠是月禫謂是此禫月而禫二者各自為義<lb/>
　事不相干<lb/>
君於士有賜帟<lb/>
　集説曰帟幕之小者置之殯上以承塵也大夫以上<lb/>
<pb n="71b"/>
　則有司供之士卑又不得自為故君於士之殯以帟<lb/>
　賜之也<lb/>
　<lb/>
　<lb/>
　<lb/>
　<lb/>
　<lb/>
　禮記述註卷三<lb/>
</p>
<p>
</p>
  </div>
</body>
</text>
</TEI>
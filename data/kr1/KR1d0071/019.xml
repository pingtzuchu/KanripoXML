<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷十九</head> <lb/>
    <p>
<pb n="1a"/>
欽定四庫全書<lb/>
　禮記述註卷十九<lb/>
　　　　　　　　　　　安溪　李光坡　撰<lb/>
　　喪大記第二十二<lb/>
　　　疏曰鄭云喪大記者以其記人君以下始死小<lb/>
　　　斂大斂殯葬之事劉元云記謂之大者言其委<lb/>
　　　曲詳傋繁多故云大<lb/>
疾病外内皆埽君大夫徹縣士去琴瑟寢東首於北牖<lb/>
<pb n="1b"/>
下廢牀徹䙝衣加新衣體一人男女改服屬纊以俟絶氣<lb/>
男子不死於婦人之手婦人不死於男子之手<lb/>
　集説曰疾病之甚也以賔客將來候問故埽潔所居<lb/>
　之内外若君與大夫之病則徹去樂縣士則去琴瑟<lb/>
　東首於北牖下者東首向生氣也案儀禮宫廟圖無<lb/>
　北牖而西北隅謂之屋漏以天光漏入而得名或者<lb/>
　北牖指此乎古人病困則廢牀而置病者於地以始<lb/>
　生在地庶其生氣復反而得活及死則復舉尸而置<lb/>
<pb n="2a"/>
　之牀上徹褻衣則所加者新朝服矣加朝服者明其<lb/>
　終於正也手足為四體各一人持之為其不能自屈<lb/>
　伸也男女皆改服亦擬賔客之來也貴者朝服庶人<lb/>
　深衣纊新綿也屬之口鼻觀其動否以騐氣之有無<lb/>
　也男子不死於婦人之手婦人不死於男子之手君<lb/>
　子重終為其相褻<lb/>
君夫人卒於路寢大夫世婦卒於適寢内子未命則死<lb/>
於下室遷尸於寢士之妻皆死於寢<lb/>
<pb n="2b"/>
　集説曰諸侯與大夫皆有三寢君正者曰路寢餘二<lb/>
　曰小寢夫人一正寢二小寢卒當於正處也大夫妻<lb/>
　曰命婦而云世婦者世婦乃國君之次婦其尊卑與<lb/>
　命婦等故互言之今命婦死於正寢則世婦死女君<lb/>
　次寢之上也内子卿妻也下室其燕處也初死在下<lb/>
　室至小斂後遷尸乃復還其正寢也士之妻皆死於<lb/>
　寢夫妻俱然故云皆也士喪禮云死於適室此云寢<lb/>
　寢室通名也<lb/>
<pb n="3a"/>
復有林麓則虞人設階無林麓則狄人設階<lb/>
　集説曰復始死升屋招魂也虞人掌林麓之官階梯<lb/>
　也狄人樂吏之賤者死者封疆内若有林麓則使虞<lb/>
　人設梯以升屋其官職卑下不合有林麓者則使狄<lb/>
　人設之<lb/>
小臣復復者朝服君以卷夫人以屈狄大夫以𤣥赬世<lb/>
婦以䄠衣士以爵弁士妻以税衣皆升自東榮中屋履<lb/>
危北面三號卷衣投于前司服受之降自西北榮<lb/>
<pb n="3b"/>
　集説曰小臣君之近臣也君以衮謂上公用衮服也<lb/>
　循其等而用之則侯伯用鷩冕之服子男用毳冕之<lb/>
　服上公之夫人用禕衣侯伯夫人用揄狄子男夫人<lb/>
　用屈狄此言君以衮舉上以見下也夫人以屈狄舉<lb/>
　下以知上也赬赤色𤣥赬𤣥衣纁裳所謂卿大夫自<lb/>
　𤣥冕而下之服也世婦大夫妻言世婦者大夫妻與<lb/>
　世婦同用䄠衣也禕衣而下六服説見前篇爵弁指<lb/>
　爵弁服而言非用弁也六冕則以衣名冠四弁則以<lb/>
<pb n="4a"/>
　冠名衣也榮屋翼也天子諸侯屋皆四注大夫以下<lb/>
　但前簷後簷而已翼在屋之兩頭似翼故名屋翼也<lb/>
　中屋當屋之中也履危立于高峻之處盖屋之脊也<lb/>
　三號者一號於上冀魂自天而來一號於下冀魂自<lb/>
　地而來一號於中冀魂自天地四方之間而來其辭<lb/>
　則皋某復也皋長聲也三號畢乃捲斂此衣自前投<lb/>
　而下司服者以篋受之復之小臣即自西北榮而下<lb/>
　也<lb/>
<pb n="4b"/>
其為賔則公館復私館不復其在野則升其乘車之左<lb/>
轂而復<lb/>
　集説曰説見曽子問及雜記<lb/>
復衣不以衣尸不以斂婦人復不以袡凡復男子稱名<lb/>
婦人稱字唯哭先復復而後行死事<lb/>
　集説曰士喪禮復衣初用以覆尸浴則去之此言不<lb/>
　以衣尸謂不用以襲也以絳縁衣之下曰袡盖嫁時<lb/>
　盛服非事鬼神之衣故不用以復也<lb/>
<pb n="5a"/>
始卒主人啼兄弟哭婦人哭踊<lb/>
　集説曰啼者哀痛之甚嗚咽不能哭如嬰兒失母也<lb/>
　兄弟情稍輕故哭有聲婦人之踊似雀之跳足不離<lb/>
　地問喪篇云爵踊是也<lb/>
既正尸子坐於東方卿大夫父兄子姓立于東方有司<lb/>
庶士哭於堂下北面夫人坐於西方内命婦姑姊妹子<lb/>
姓立于西方外命婦率外宗哭于堂上北面<lb/>
　註曰正尸者謂遷尸牖下南首也子姓謂衆子孫也<lb/>
<pb n="5b"/>
　姓之言生也世婦為内命婦卿大夫之妻為外命婦<lb/>
　外宗姑姊妹之女　疏曰坐于東方謂室内尸東立<lb/>
　于東方者案士喪禮衆主人在其後又云親者在室<lb/>
　諸侯以上位尊卿大夫等不宜與俱在室内或當在<lb/>
　户外之東方遙繼主人之後堂下北面不云東方稍<lb/>
　近西而當户也士喪禮云小功以下衆兄弟堂下北<lb/>
　面此直云有司庶士則諸父兄子姓等雖小功以下<lb/>
　皆在堂上西面也夫人坐于西方亦近尸士喪禮但<lb/>
<pb n="6a"/>
　言俠牀人君則當以帷鄣之也哭于堂上北面者婦<lb/>
　人無堂下位<lb/>
大夫之喪主人坐於東方主婦坐於西方其有命夫命<lb/>
婦則坐無則皆立<lb/>
　註曰命夫命婦來哭者同宗父兄子姓姑姊妹子姓<lb/>
　也凡此哭者尊者坐卑者立　疏曰此云尊卑謂爵<lb/>
　位非對死者為尊卑也若其今所行之禮與古異也<lb/>
　成服之後尊於死者則坐卑於死者則立<lb/>
<pb n="6b"/>
士之喪主人父兄子姓皆坐於東方主婦姑姊妹子姓<lb/>
皆坐於西方<lb/>
　註曰士賤同宗尊卑皆坐　疏曰君與大夫位尊故<lb/>
　坐者殊其貴賤士位下故坐者等其尊卑無所異也<lb/>
凡哭尸於室者主人二手承衾而哭<lb/>
　集説曰承衾而哭猶若致其親近扶持之情也謂初<lb/>
　死時<lb/>
君之喪未小斂為寄公國賔出大夫之喪未小斂為君<lb/>
<pb n="7a"/>
命出士之喪於大夫不當斂則出<lb/>
　集説曰寄公諸侯失國而寄託鄰國者也國賔他國<lb/>
　來聘之卿大夫也出出迎也為君命出謂君有命及<lb/>
　門則出也檀弓云大夫弔當事而至則辭焉辭告也<lb/>
　故不當斂時則亦出迎雜記云大夫至絶踊而拜之<lb/>
　者亦謂斂後也<lb/>
凡主人之出也徒跣扱衽拊心降自西階君拜寄公國<lb/>
賔於位大夫於君命迎於寢門外使者升堂致命主人<lb/>
<pb n="7b"/>
拜於下士於大夫親弔則與之哭不逆於門外<lb/>
　註曰拜寄公國賔于位者於庭向其位而拜之此時<lb/>
　寄公位在門西國賔位在門東皆北面小斂之後寄<lb/>
　公東面國賔門西北面士於大夫親弔謂大夫身來<lb/>
　弔士也與之哭既拜之即位西階東面哭大夫特來<lb/>
　則北面　疏曰降自西階者不忍當主位大夫與士<lb/>
　俱來皆東面主人即位西階在大夫北俱東面而哭<lb/>
　大夫獨來不與士俱故北面必知北面者以凡特弔<lb/>
<pb n="8a"/>
　皆北面　陳氏曰徒跣者未著喪屨吉屨又不可著<lb/>
　也扱衽者扱深衣前襟於帶也拊心擊心也<lb/>
夫人為寄公夫人出命婦為夫人之命出士妻不當斂<lb/>
則為命婦出<lb/>
　註曰出拜之於堂上也此時寄公夫人命位在堂上<lb/>
　北面小斂之後尸西東面　疏曰婦人不下堂但出<lb/>
　房而拜于堂上也<lb/>
小斂主人即位於户内主婦東面乃斂卒斂主人馮之<lb/>
<pb n="8b"/>
踊主婦亦如之主人袒説髦括髪以麻婦人髽帶麻於<lb/>
房中<lb/>
　註曰士既殯説髦此云小斂盖諸侯禮也士之既殯<lb/>
　諸侯之小斂於死者俱三日也婦人之髽帶麻於房<lb/>
　中則西房也天子諸侯有左右房　疏曰士喪禮馮<lb/>
　尸已竟而云髻髪袒此未括髪先云袒者或人君禮<lb/>
　髦幼時剪髪為之至年長則垂著兩邊若父死脱左<lb/>
　髦母死脱右髦親没不髦是也婦人髽亦用麻對男<lb/>
<pb n="9a"/>
　子括髪也帶麻麻帶也謂婦人要絰也士喪禮主人<lb/>
　髻髪袒衆主人免於房婦人髽于室以男子在房故<lb/>
　婦人髽于室大夫士唯有東房故也此經兼明諸侯<lb/>
　之禮有東西房男子既括髮于東房故知婦人髽及<lb/>
　帶麻于西房<lb/>
徹帷男女奉尸夷於堂降拜<lb/>
　集説曰小斂畢即徹去先所設帷堂之帷諸侯大夫<lb/>
　之禮賔出乃徹帷此言士禮耳夷陳也小斂竟相者<lb/>
<pb n="9b"/>
　舉尸出户徃陳於堂而孝子男女親屬並扶捧之也<lb/>
　降拜適子下堂而拜賔也<lb/>
君拜寄公國賔大夫士拜卿大夫於位於士旁三拜夫<lb/>
人亦拜寄公夫人於堂上大夫内子士妻特拜命婦汜<lb/>
拜衆賔於堂上<lb/>
　集説曰君謂嗣君也寄公與國賔入弔固拜之矣其<lb/>
　於大夫士也卿大夫則拜之於位士則旁三拜而已<lb/>
　旁謂不正向之也士有上中下三等故共三拜大夫<lb/>
<pb n="10a"/>
　士皆先君之臣俱當服斬今以小斂畢而出庭列位<lb/>
　故嗣君出拜之寄公門西東面國賔門西北面大夫<lb/>
　當在門東北面士當在門西國賔之南東面嗣君於<lb/>
　阼階下少南向其位而拜之夫人亦拜寄公夫人於<lb/>
　堂上矣其於卿大夫之内子士之妻則亦拜之但内<lb/>
　子與命婦則人人各拜之衆賔則士妻也汜拜之而<lb/>
　已亦旁拜之比也寄公夫人命婦小斂之後尸西東<lb/>
　面夫人本位在西房當於西房之外南面拜女賔也<lb/>
<pb n="10b"/>
主人即位襲帶絰踊母之喪即位而免乃奠弔者襲裘<lb/>
加武帶絰與主人拾踊<lb/>
　集説曰主人拜賔後即阼階下之位先拜賔時袒今<lb/>
　拜畢乃掩襲其衣而加要帶首絰於序東猶括髪復<lb/>
　位乃踊士喪禮先踊乃襲絰此諸侯禮故先襲絰乃<lb/>
　踊也母喪降於父拜賔竟即位時不復括髪以免代<lb/>
　之免而襲絰至大斂乃成服也乃奠者謂小斂奠弔<lb/>
　者小斂後來則掩襲裘上之裼衣加素弁於吉冠之<lb/>
<pb n="11a"/>
　武武冠下卷也帶絰者要帶首絰有朋友之恩則加<lb/>
　帶與絰無朋友之恩則無帶惟絰而已拾踊更踊也<lb/>
君喪虞人出木角狄人出壺雍人出鼎司馬縣之乃官<lb/>
代哭大夫官代哭不縣壺士代哭不以官<lb/>
　集説曰虞人主山澤之官出木為薪以供爨鼎盖冬<lb/>
　月恐漏水冰凍也角㪺水之斗狄人樂吏也主挈壺<lb/>
　漏水之器故出壺雍人主烹飪故出鼎司馬夏官卿<lb/>
　也其屬有挈壺民司馬自臨視其縣此漏器乃官代<lb/>
<pb n="11b"/>
　哭者未殯哭不絶聲為其不食疲倦故以漏器分時<lb/>
　刻使官屬以次依時相代而哭聲不絶也士代哭不<lb/>
　以官者親疎之屬與家人自相代也<lb/>
君堂上二燭下二燭大夫堂上一燭下二燭士堂上一<lb/>
燭下一燭<lb/>
　疏曰有喪則於中庭終夜設燎至曉滅燎而日光未<lb/>
　明故須燭以照祭饌也古者未有蠟燭呼火炬為燭<lb/>
　也<lb/>
<pb n="12a"/>
賔出徹帷<lb/>
　集説曰小斂畢即徹帷士禮也此君與大夫之禮小<lb/>
　斂畢下階拜賔賔出乃徹帷也<lb/>
哭尸於堂上主人在東方由外來者在西方諸婦南鄉<lb/>
　集説曰由外來在西方欲見異于在家者若未小斂<lb/>
　而奔者則在東方也婦人哭位本在西而東面今以<lb/>
　奔喪者居尸之西故退而近北以鄉南也<lb/>
婦人迎客送客不下堂下堂不哭男子出寢門外見人<lb/>
<pb n="12b"/>
不哭<lb/>
　集説曰堂以内至房婦人之事堂以外至門男子之<lb/>
　事非其事處而哭猶野哭也此言小斂後男主女主<lb/>
　迎送弔賔之禮婦人於敵者固不下堂若君夫人來<lb/>
　弔則主婦下堂至庭稽顙而不哭也男子於敵者之<lb/>
　弔亦不出門若有君命而出迎亦不哭也<lb/>
其無女主則男主拜女賔于寢門内其無男主則女主<lb/>
拜男賔于阼階下子幼則以衰抱之人為之拜為後者<lb/>
<pb n="13a"/>
不在則有爵者辭無爵者人為之拜在竟内則俟之在<lb/>
竟外則殯𦵏可也喪有無後無無主<lb/>
　集説曰此以下明喪無主而使人攝者禮也女拜男<lb/>
　賔於阼階下鄉云女有下堂明謂此也男拜女賔於<lb/>
　門内少逺階下而猶不出門也為後者不在謂以事<lb/>
　故在外也此事若有喪事而弔賔及門其為後者是<lb/>
　有爵之人則辭以攝主無爵不敢拜賔若此為後者<lb/>
　是無爵之人則攝主代之拜賔可也出而在國境之<lb/>
<pb n="13b"/>
　内則俟其還乃殯𦵏若在境外則當殯即殯殯後又<lb/>
　不得歸而及𦵏期則𦵏之可也無後不過已自絶嗣<lb/>
　而已無主則闕於賔禮故四隣里尹主之是可無後<lb/>
　不可無主也<lb/>
君之喪三日子夫人杖五日既殯授大夫世婦杖子大<lb/>
夫寢門之外杖寢門之内輯之夫人世婦在其次則杖<lb/>
即位則使人執之子有王命則去杖國君之命則輯杖<lb/>
聴卜有事於尸則去杖大夫於君所則輯杖於大夫所<lb/>
<pb n="14a"/>
則杖<lb/>
　集説曰子兼適庶及世子也寢門殯宫門也輯斂也<lb/>
　謂舉之不以拄地也子大夫廬在寢門外得拄杖而<lb/>
　行至寢門子與大夫并言者㨿禮大夫隨世子以入<lb/>
　子杖則大夫輯子輯則大夫去杖故下文云大夫於<lb/>
　君所則輯杖也此言大夫特來不與子相隨故云門<lb/>
　外杖門内輯若庶子之杖則不得持入寢門也夫人<lb/>
　世婦居次在房内有王命至則世子去杖以尊王命<lb/>
<pb n="14b"/>
　也有鄰國君之命則輯杖者下成君也聴卜卜𦵏卜<lb/>
　日也有事於尸虞與卒哭及祔之祭也於大夫所則<lb/>
　杖者諸大夫同在門外之位同是為君故並得以杖<lb/>
　拄地而行也<lb/>
大夫之喪三日之朝既殯主人主婦室老皆杖大夫有<lb/>
君命則去杖大夫之命則輯杖内子為夫人之命去杖<lb/>
為世婦之命授人杖<lb/>
　集説曰大夫有君命此大夫指大夫之子也而云大<lb/>
<pb n="15a"/>
　夫者通身實為大夫而有父母喪亦然也世婦君之<lb/>
　世婦也<lb/>
士之喪二日而殯三日之朝主人杖婦人皆杖於君命<lb/>
夫人之命如大夫於大夫世婦之命如大夫<lb/>
　註曰士二日而殯下大夫也士之禮死與往日生與<lb/>
　來日此二日於死者亦得三日也婦人皆杖謂主婦<lb/>
　容妾為君女子子在室者<lb/>
子皆杖不以即位大夫士哭殯則杖哭柩則輯杖棄杖<lb/>
<pb n="15b"/>
者㫁而棄之於隠者<lb/>
　註曰子謂凡庶子也哭殯謂既塗也哭柩謂啟後也<lb/>
　大夫士之子於父父也尊近哭殯可以杖天子諸侯<lb/>
　之子於父父也君也尊逺杖不入廟門　疏曰不以<lb/>
　杖即位辟適子也容人君適子入門輯杖猶得即位<lb/>
　庶子宜在門外之位去之故無即門内之位理也大<lb/>
　夫士之適子則得哭殯哭柩如下所説其庶子則宜<lb/>
　與人君之庶子同並不得以杖即位也熊氏云此文<lb/>
<pb n="16a"/>
　承上君大夫士之喪下則此謂君大夫士之庶子故<lb/>
　註云子謂凡庶子杖以喪至尊雖大祥棄之必㫁之<lb/>
　不堪他用棄於隠處使不穢汚<lb/>
始死遷尸於牀幠用斂衾去死衣小臣楔齒用角柶綴<lb/>
足用燕几君大夫士一也<lb/>
　集説曰病困時遷尸於地冀其復生死則舉而置之<lb/>
　牀上也幠覆也斂衾擬為大斂之衾也先時徹褻衣<lb/>
　而加新衣以死今覆以衾而去此死時之新衣及復<lb/>
<pb n="16b"/>
　衣以俟沐浴也楔柱也以角為柶長六寸兩頭屈曲<lb/>
　為將含恐口閉故以柶柱齒令開而受含也尸應著<lb/>
　屨恐足辟戾故以燕几拘綴之令直也<lb/>
管人汲不説繘屈之盡階不升堂授御者御者入浴小<lb/>
臣四人抗衾御者二人浴浴水用盆沃水用枓浴用絺<lb/>
巾挋用浴衣如他日小臣爪足浴餘水棄于坎其母之<lb/>
喪則内御者抗衾而浴<lb/>
　集説曰管人主館舍者汲汲水以供浴事也繘汲水<lb/>
<pb n="17a"/>
　缾上索也急遽不睱解脱此索但縈屈而執於手水<lb/>
　從西階升盡等而不上堂授與御者抗衾舉衾以蔽<lb/>
　尸也此浴水用盆盛之乃用枓酌盆水以沃尸以絺<lb/>
　為巾蘸水以去尸之垢挋拭也浴衣生時所用以浴<lb/>
　者用之以拭尸令乾也如他日者如生時也爪足浴<lb/>
　竟而翦尸足之爪甲也浴之餘水棄之坎中此坎是<lb/>
　甸人所掘於階間取土為竈之坎内御者婦人也<lb/>
管人汲授御者御者差沭於堂上君沭粱大夫沐稷士<lb/>
<pb n="17b"/>
沐粱甸人為垼於西牆下陶人出重鬲管人受沭乃煑<lb/>
之甸人取所徹廟之西北厞薪用爨之管人授御者沐<lb/>
乃沐沐用瓦盤挋用巾如他日小臣爪手翦須濡濯棄<lb/>
於坎<lb/>
　集説曰此言尸之沐差淅也謂淅粱或稷之潘汁以<lb/>
　沐髪也君與士同用粱者士卑不嫌於僭上也士喪<lb/>
　禮沐稻此云沐粱盖天子之士也以差率而上之天<lb/>
　子沐黍與垼塊竈也將沐時甸人之官取西牆下之<lb/>
<pb n="18a"/>
　士為塊竈陶人作瓦器之官也重鬲縣重之罌瓦缾<lb/>
　也受三升管人受沐汁於堂上之御者而下往西牆<lb/>
　於垼竈鬲中煮之令温甸人為竈畢即往取復者所<lb/>
　徹正寢西北厞以爨竈煮沐汁謂正寢為廟神之也<lb/>
　舊説厞是屋簷謂抽取屋西北之簷一説西北隅厞<lb/>
　隠處之薪也用瓦盤以貯此汁也挋用巾以巾拭髪<lb/>
　及面也爪手翦手之爪甲也濡煩撋其髪也濯不浄<lb/>
　之汁也巾櫛浴衣亦并棄之其坎<lb/>
<pb n="18b"/>
君設大盤造冰焉大夫設夷盤造冰焉士併瓦盤無冰<lb/>
設牀襢笫有枕含一牀襲一牀遷尸於堂又一牀皆有<lb/>
枕席君大夫士一也<lb/>
　集説曰造猶納也納冰於大盤中也夷盤小於大盤<lb/>
　夷猶尸也併並也瓦盤小故併設之無冰盛水也冰<lb/>
　在下設牀於上襢單也去席而袒露笫簀尸在其上<lb/>
　使寒氣得通免腐壞也禮自仲春之後造冰設牀秋<lb/>
　涼而止含襲遷尸三節各自有牀　坡案此節本在<lb/>
<pb n="19a"/>
　始死遷尸之上註云此事皆沐浴之後宜承濡濯棄<lb/>
　於坎下<lb/>
君之喪子大夫公子衆士皆三日不食子大夫公子衆<lb/>
士食粥納財朝一溢米莫一溢米食之無算士疏食水<lb/>
飲食之無算夫人世婦諸妻皆疏食水飲食之無算<lb/>
　註曰納財謂食榖也二十兩曰溢於粟米之法一溢<lb/>
　為米一升二十四分升之一諸妻御妾也同言無算<lb/>
　則是皆一溢米或粥或飯　疏曰納財者言毎日納<lb/>
<pb n="19b"/>
　用之米食之無算者言居喪困病不能頓食隨須則<lb/>
　食<lb/>
大夫之喪主人室老子姓皆食粥衆士疏食水飲妻妾<lb/>
疏食水飲士亦如之<lb/>
　集説曰室老家臣之長子姓孫也衆士室老之下也<lb/>
　士亦如之謂士之喪亦子食粥妻妾疏食水飲也<lb/>
既𦵏主人疏食水飲不食菜果婦人亦如之君大夫士<lb/>
一也練而食菜果祥而食肉食粥於盛不盥食於篹者<lb/>
<pb n="20a"/>
盥食菜以醯醬始食肉者先食乾肉始飲酒者先飲醴<lb/>
酒<lb/>
　集説曰果𤓰桃之屬盛杯圩之器也篹竹筥也杯圩<lb/>
　盛粥歠之以口故不用盥手飯在篹須手取而食之<lb/>
　故當盥手也<lb/>
期之喪三不食食疏食水飲不食菜果三月既𦵏食肉<lb/>
飲酒期終喪不食肉不飲酒父在為母為妻九月之喪<lb/>
食飲猶期之喪也食肉飲酒不與人樂之<lb/>
<pb n="20b"/>
　疏曰期喪三不食謂大夫士旁期之喪正服則二日<lb/>
　不食故間傳云齊衰二日不食　集説曰不與人樂<lb/>
　之言不以酒肉與人共食為歡樂也<lb/>
五月三月之喪壹不食再不食可也比𦵏食肉飲酒不<lb/>
與人樂之叔母世母故主宗子食肉飲酒<lb/>
　集説曰一不食三月之喪也再不食五月之喪也并<lb/>
　言之者容殤降之緦麻再不食義服小功壹不食故<lb/>
　主舊君也大夫本稱主<lb/>
<pb n="21a"/>
不能食粥羮之以菜可也<lb/>
　註曰謂性不能者可食飯菜羮<lb/>
有疾食肉飲酒可也五十不成喪七十惟衰麻在身<lb/>
　集説曰不成喪謂不備居喪之禮節也<lb/>
既葬若君食之則食之大夫父之友食之則食之矣不<lb/>
辟梁肉若有酒醴則辭<lb/>
　集説曰君食之食臣也大夫食之食士也父友父同<lb/>
　志者此並是尊者食卑者故雖粱肉不避酒醴見顔<lb/>
<pb n="21b"/>
　色故當辭<lb/>
小斂於户内大斂於阼君以簟席大夫以蒲席士以葦<lb/>
席<lb/>
　註曰簟席細葦席也三者下皆有莞<lb/>
小斂布絞縮者一横者三君錦衾大夫縞衾士緇衾皆<lb/>
一衣十有九稱君陳衣於序東大夫士陳衣於房中皆<lb/>
西領北上絞紟不在列<lb/>
　集説曰此明小斂之衣衾絞既斂所用以束尸使堅<lb/>
<pb n="22a"/>
　實者従者在横者之上從者一幅横者三幅毎幅之<lb/>
　末析為三片以便結束皆一者君大夫士皆一衾衣<lb/>
　在絞之上天數終於九地數終於十故十有九稱也<lb/>
　士喪禮小斂陳衣於房中南領西上與大夫異今此<lb/>
　同盖亦天子之士也紟單被也不在列不在十九稱<lb/>
　之數也小斂未有紟因絞不在列而言紟也<lb/>
大斂布絞縮者三横者五布紟二衾君大夫士一也君<lb/>
陳衣於庭百稱北領西上大夫陳衣於序東五十稱西<lb/>
<pb n="22b"/>
領南上士陳衣於序東三十稱西領南上絞紟如朝服<lb/>
絞一幅為三不辟紟五幅無紞<lb/>
　集説曰此明大斂之事縮者三謂一幅直用裂其兩<lb/>
　頭為三片也横者五謂以布二幅分裂作六片而用<lb/>
　五片横於直者之下也紟一説在絞下用以舉尸一<lb/>
　説在絞上未知孰是二衾者小斂一衾大斂又加一<lb/>
　衾也士喪禮云衾二者始死斂衾今又復制如朝服<lb/>
　其布如朝服十五升也絞一幅為三不辟者一幅兩<lb/>
<pb n="23a"/>
　頭分為三段而中不擘裂也紟五幅用以舉尸者無<lb/>
　紞謂被頭不用組類綴邊為識别也士喪禮大斂亦<lb/>
　陳衣於房中南領西上與大夫異今此又同亦盖天<lb/>
　子之士<lb/>
小斂之衣祭服不倒君無禭大夫士畢主人之祭服親<lb/>
戚之衣受之不以即陳小斂君大夫士皆用複衣複衾<lb/>
大斂君大夫士祭服無算君褶衣褶衾大夫士猶小斂<lb/>
也<lb/>
<pb n="23b"/>
　集説曰小斂十九稱不悉著於身但用裹尸要取其<lb/>
　方故有領在下者惟祭服尊故必領在上也君無禭<lb/>
　謂悉用已衣不用他人襚送者大夫士盡用已衣然<lb/>
　後用襚言祭服舉尊美者言之也親戚所襚之衣雖<lb/>
　受之而不以陳列複衣複衾衣衾之有綿纊者祭服<lb/>
　無算隨所有皆用無限數也謂衣褶衾衣衾之裌者<lb/>
　君衣尚多故大斂用裌衣衾大夫士猶用小斂之複<lb/>
　衾也用複據主人之衣若襚亦得用裌故士喪禮云<lb/>
<pb n="24a"/>
　襚以褶是也<lb/>
袍必有表不禪衣必有裳謂之一稱<lb/>
　集説曰袍衣之有著者乃褻衣也必須有禮服以表<lb/>
　其外不可襌露衣與裳亦不可偏有如此乃成稱也<lb/>
凡陳衣者實之篋取衣者亦以篋升降者自西階凡陳<lb/>
衣不詘非列采不入絺綌紵不入<lb/>
　集説曰陳衣者實之篋中取而陳之也取衣收取襚<lb/>
　者所委之衣也不詘舒而不卷也非列采謂間色雜<lb/>
<pb n="24b"/>
　色也斂尸者當暑亦用袍故絺綌與紵布皆不入也<lb/>
凡斂者袒遷尸者襲<lb/>
　集説曰執小斂大斂之事者其事煩故必袒以取便<lb/>
　遷尸入柩則其事易矣故不袒<lb/>
君之喪大胥是斂衆胥佐之大夫之喪大胥侍之衆胥<lb/>
是斂士之喪胥為侍士是斂<lb/>
　註曰胥樂官也不掌喪事胥當為祝字之誤也侍猶<lb/>
　臨也大祝之職大喪贊斂喪祝卿大夫之喪掌斂士<lb/>
<pb n="25a"/>
　喪禮商祝主斂<lb/>
小斂大斂祭服不倒皆左衽結絞不紐<lb/>
　疏曰衽衣襟也生向右左手解抽帶便也死則襟向<lb/>
　左示不復解也結絞不紐者生時帶並為屈紐使易<lb/>
　抽解死時無復解義故絞束畢結之不為紐也<lb/>
斂者既斂必哭士與其執事則斂斂焉則為之壹不食<lb/>
凡斂者六人<lb/>
　疏曰必哭者以其與亡者或臣舊或有恩今手為執<lb/>
<pb n="25b"/>
　事専心則増感故哭也與執事謂平生曽與亡者共<lb/>
　執事則不褻惡之故使斂也此句釋前士是斂義<lb/>
君錦冒黼殺綴旁七大夫𤣥冒黼殺綴旁五士緇冒頳<lb/>
殺綴旁三凡冒質長與手齊殺三尺自小斂以往用夷<lb/>
衾夷衾質殺之裁猶冒也<lb/>
　集説曰冒者韜尸之二囊上曰質下曰殺先以殺韜<lb/>
　足而上後以質韜首而下君質用錦殺畫黼文故云<lb/>
　錦冒黼殺也其制縫合一頭又縫連一邊餘一邊不<lb/>
<pb n="26a"/>
　縫兩囊皆然綴旁七者不縫之邊上下安七帶綴以<lb/>
　結之也上之質従頭而下其長與手齊殺則自下而<lb/>
　上其長三尺也小斂有此冒故不用衾小斂以後則<lb/>
　用夷衾覆之夷尸也裁猶製也夷衾亦上齊手下三<lb/>
　尺所用繒色及長短制度如冒之質殺但不復為囊<lb/>
　及旁綴也其夷衾至大斂時所用無文當應總入大<lb/>
　斂衣内併斂之也<lb/>
君將大斂子弁絰即位於序端卿大夫即位於堂廉楹<lb/>
<pb n="26b"/>
西北面東上父兄堂下北面夫人命婦尸西東面外宗<lb/>
房中南面小臣鋪席商祝鋪絞紟衾衣士盥於盤上士<lb/>
舉遷尸於斂上卒斂宰告子馮之踊夫人東面亦如之<lb/>
　集説曰弁絰素弁上加環絰未成服故也此雖以大<lb/>
　斂為文其小斂時子亦弁絰序謂東序端序之南頭<lb/>
　也堂廉堂基南畔廉稜之上也楹南近堂廉者楹西<lb/>
　東楹之西也父兄堂下北面謂諸父諸兄之不仕者<lb/>
　以賤故在堂下外宗見雜記下房東房也小臣鋪席<lb/>
<pb n="27a"/>
　絞紟衾鋪於席上士商祝之屬也斂上即斂處也卒<lb/>
　斂宰告太宰告孝子以斂畢也馮之踊者馮尸而起<lb/>
　踊也<lb/>
大夫之喪將大斂既鋪絞紟衾衣君至主人迎先入門<lb/>
右巫止於門外君釋菜祝先入升堂君即位於序端卿<lb/>
大夫即位於堂廉楹西北面東上主人房外南面主婦<lb/>
尸西東面遷尸卒斂宰告主人降北面於堂下君撫之<lb/>
主人拜稽顙君降升主人馮之命主婦馮之<lb/>
<pb n="27b"/>
　集説曰巫止者君行必與巫巫主辟凶邪也釋菜禮<lb/>
　門神也祝升堂升自阼階也君隨祝升即位於序端<lb/>
　阼階上之東是適子臨斂處也君升則主人亦升立<lb/>
　君之北東房外南面大夫之子尊得升視斂也君撫<lb/>
　之撫尸也主人拜稽顙禮君之恩也升主人馮之君<lb/>
　使主人升堂馮尸也命亦君命之<lb/>
士之喪將大斂君不在其餘禮猶大夫也<lb/>
　註曰其餘謂卿大夫及主婦之位　疏曰其餘禮猶<lb/>
<pb n="28a"/>
　大夫者謂鋪衣列位男女之儀事悉如大夫<lb/>
鋪絞紟踊鋪衾踊鋪衣踊遷尸踊斂衣踊斂衾踊斂絞<lb/>
紟踊<lb/>
　集説曰此明孝子貴賤踊節也動尸舉柩哭踊無數<lb/>
　不在此節<lb/>
君撫大夫撫内命婦大夫撫室老撫姪娣<lb/>
　集説曰撫以手案之也内命婦君之世婦也大夫内<lb/>
　命婦皆貴故君自撫之以下則不撫也室老貴臣姪<lb/>
<pb n="28b"/>
　娣貴妾故大夫撫之也古者諸侯一娶九女二國各<lb/>
　以女媵之為娣姪以従大夫内子亦有姪娣姪者兄<lb/>
　之子娣女弟也娣尊姪卑士昏禮雖無娣媵先言姪<lb/>
　若無娣猶先媵士有娣媵則大夫有可知矣<lb/>
君大夫馮父母妻長子不馮庶子士馮父母妻長子庶<lb/>
子庶子有子則父母不馮其尸凡馮尸者父母先妻子<lb/>
後<lb/>
　疏曰君大夫之庶子雖無子並不得馮　集説曰父<lb/>
<pb n="29a"/>
　母先妻子後謂尸之父母妻子也尊者先馮卑者後<lb/>
　馮<lb/>
君於臣撫之父母於子執之子於父母馮之婦於舅姑<lb/>
奉之舅姑於婦撫之妻於夫拘之夫於妻於昆弟執之<lb/>
馮尸不當君所凡馮尸興必踊<lb/>
　集説曰撫之者當尸之心胸處撫按之也執之者執<lb/>
　持其衣馮之者謂服膺心上奉之者捧持其衣拘之<lb/>
　者微牽引其衣皆於心胸之處不當君所者假令君<lb/>
<pb n="29b"/>
　已撫心則餘人馮者必少避之不敢當君所撫之處<lb/>
　也馮尸之際哀情切極故起必為踊以泄哀也<lb/>
父母之喪居倚廬不塗寢苫枕凷非喪事不言君為廬<lb/>
宫之大夫士襢之<lb/>
　疏曰倚廬者於中門外東牆下倚木為廬也不塗者<lb/>
　但以草夾障不以泥塗餙之也寢苫卧於苫也枕凷<lb/>
　枕土凷也為廬宫之者廬外以帷障之如宫牆也襢<lb/>
　袒也其廬袒露不以帷障之也<lb/>
<pb n="30a"/>
既葬柱楣塗廬不於顯者君大夫士皆宫之<lb/>
　集説曰柱梋者先時倚木於牆以為廬葬後哀殺稍<lb/>
　舉起其木拄之於楣以納日光畧寛容也又於内用<lb/>
　泥以塗之而免風寒不於顯者不塗廬外顯處也皆<lb/>
　宫之不襢也<lb/>
凡非適子者自未葬以於隠者為廬<lb/>
　疏曰既非喪主故於東南角隠映處為廬經雖云未<lb/>
　葬其實葬竟亦然也<lb/>
<pb n="30b"/>
既葬與人立君言王事不言國事大夫士言公事不言<lb/>
家事君既𦵏王政入於國既卒哭而服王事大夫士既<lb/>
葬公政入於家既卒哭弁絰帶金革之事無辟也<lb/>
　集説曰不言國事家事禮之經也既𦵏政入以下禮<lb/>
　之權也弁絰帶謂素弁加環絰而帶則仍是要絰也<lb/>
　大夫士弁絰則國君亦弁絰也君言服王事則此亦<lb/>
　服國事也<lb/>
既練居堊室不與人居君謀國政大夫士謀家事既祥<lb/>
<pb n="31a"/>
黝堊祥而外無哭者禫而内無哭者樂作矣故也<lb/>
　集説曰堊室在中門外練後服漸輕可以謀國政謀<lb/>
　家事也祥大祥也黝治堊室之地令黑堊塗堊室之<lb/>
　壁令白皆稍致其飾也外中門外即堊室中也練後<lb/>
　三日一哭於次次謂堊室至大祥則不復於外若有<lb/>
　弔者則入即位哭是外無哭者禫則門内亦不復哭<lb/>
　内中門内禫已縣八音於庭故門内不哭也<lb/>
禫而從御吉祭而復寢<lb/>
<pb n="31b"/>
　集説曰従御謂御婦人吉四時之常祭也禫祭後值<lb/>
　吉祭同月則吉祭畢而復寢若禫祭不值當吉祭之<lb/>
　月則踰月而吉祭乃復寢也案間傳既祥復寢與此<lb/>
　不同者彼謂不復宿中門外復於殯宫之寢此吉祭<lb/>
　後不復宿殯宫復於平常之寢文雖同義别<lb/>
期居廬終喪不御於内者父在為母為妻齊衰期者大<lb/>
功布衰九月者皆三月不御於内婦人不居廬不寝苫<lb/>
喪父母既練而歸期九月者既葬而歸<lb/>
<pb n="32a"/>
　集説曰喪父母謂婦人有父母之喪也既練而歸練<lb/>
　後乃歸夫家也女子出嫁為祖父母及為父後之兄<lb/>
　弟皆期服九月者謂本是期服而降在大功者此皆<lb/>
　哀殺故葬後即歸也<lb/>
公之喪大夫俟練士卒哭而歸<lb/>
　集説曰雜記曰大夫次於公館以終喪士練而歸言<lb/>
　大夫士為國君喪之禮也此言公者家臣稱有地之<lb/>
　大夫為公也有地大夫之喪其大夫與士治其采地<lb/>
<pb n="32b"/>
　者皆來奔喪大夫則俟小祥而反其所治士則待卒<lb/>
　哭而反其所治也<lb/>
大夫士父母之喪既練而歸朔月忌日則歸哭於宗室<lb/>
諸父兄弟之喪既卒哭而歸<lb/>
　集説曰命士以上父子皆異宫庶子為大夫士而遭<lb/>
　父母之喪殯宫在適子家既練各歸其宫至月朔與<lb/>
　死之日則往哭於宗子之家謂殯宫也諸父兄弟期<lb/>
　服輕故卒哭即歸也此弟謂適弟則庶兄為之次至<lb/>
<pb n="33a"/>
　卒哭乃歸下云兄不次於弟謂庶弟也<lb/>
父不次於子兄不次於弟<lb/>
　疏曰喪卑故尊者不居其殯宫之次也<lb/>
君於大夫世婦大斂焉為之賜則小斂焉於外命婦既<lb/>
加盖而君至於士既殯而往為之賜大斂焉<lb/>
　集説曰君於大夫及内命婦之喪而視其大斂常禮<lb/>
　也若為之加恩賜則視其小斂也外命婦乃臣之妻<lb/>
　其恩輕故君待其大斂入棺加盖之後而後至也士<lb/>
<pb n="33b"/>
　雖卑亦宜有恩賜者故亦視其大斂<lb/>
夫人於世婦大斂焉為之賜小斂焉於諸妻為之賜大<lb/>
斂焉於大夫外命婦既殯而往<lb/>
　疏曰諸妻姪娣及同姓女也同士禮故賜大斂若夫<lb/>
　人姪娣尊同世婦當賜小斂已上言君夫人視之皆<lb/>
　有常禮而為之賜則加禮也<lb/>
大夫士既殯而君往焉使人戒之主人具殷奠之禮俟<lb/>
於門外見馬首先入門右巫止於門外祝代之先君釋<lb/>
<pb n="34a"/>
菜於門内祝先升自阼階負墉南面君即位於阼小臣<lb/>
二人執戈立於前二人立於後擯者進主人拜稽顙君<lb/>
稱言視祝而踊主人踊<lb/>
　集説曰大夫士之喪君或以他故不及斂者則殯後<lb/>
　亦徃先使告戒主人使知之主人具盛饌之奠身自<lb/>
　出候於門外見君車前之馬首入立於門東北面巫<lb/>
　本在君之前今巫止不入祝乃代巫先君而入君釋<lb/>
　菜以禮門神之時祝先由東階以升負墉南面者在<lb/>
<pb n="34b"/>
　房户之東背壁而向南也小臣執戈先後君君升而<lb/>
　夾階北面立擯贊主人禮者始在門東北面君既升<lb/>
　則進前告孝子行禮也主人拜稽顙者以君之臨喪<lb/>
　故於庭中北面拜而稽顙也君稱言者君舉其所來<lb/>
　之言謂弔辭也祝相君之禮稱言畢而祝踊故君視<lb/>
　祝而踊君踊畢主人乃踊也<lb/>
大夫則奠可也士則出俟於門外命之反奠乃反奠卒<lb/>
奠主人先俟於門外君退主人送於門外拜稽顙<lb/>
<pb n="35a"/>
　集説曰若君所臨是大夫喪則踊畢即釋此殷奠於<lb/>
　殯可也若是士喪則主人卑不敢留君待奠故先出<lb/>
　俟於門謂君將去也君使人命其反而奠乃反奠奠<lb/>
　畢主人又先俟於門外君去即拜以送也奠畢出俟大<lb/>
　夫與士皆然<lb/>
君於大夫疾三間之在殯三往焉士疾一問之在殯一<lb/>
往焉君弔則復殯服<lb/>
　集説曰殯後主人已成服而君始來弔主人則還著<lb/>
<pb n="35b"/>
　殯時未成服之服盖苴絰免布深衣也不散帶故小<lb/>
　記云君弔雖不當免時也主人必免不散麻一則不<lb/>
　敢謂君之弔後時又且以君來故新其禮也<lb/>
夫人弔於大夫士主人出迎於門外見馬首先入門右<lb/>
夫人入升堂即位主婦降自西階拜稽顙於下夫人視<lb/>
世子而踊奠如君至之禮夫人退主婦送於門内拜稽<lb/>
顙主人送於大門之外不拜<lb/>
　集説曰夫人弔則主婦為喪主故主婦之待夫人猶<lb/>
<pb n="36a"/>
　主人之待君也世子夫人之世子也夫人來弔則世<lb/>
　子在前道引其禮位如祝從君故夫人視世子而踊<lb/>
　也主人送而不拜者喪無二主主婦已拜主人不當<lb/>
　拜也<lb/>
大夫君不迎於門外入即位於堂下主人北面衆主人<lb/>
南面婦人即位於房中若有君命命夫命婦之命四鄰<lb/>
賔客其君後主人而拜<lb/>
　集説曰大夫之臣亦以大夫為君故曰大夫君也言<lb/>
<pb n="36b"/>
　此大夫君之弔其臣喪也主人不迎於門外此君入<lb/>
　而即堂下之位位在阼階下西向主人在其位之南<lb/>
　而北面也婦人位在堂其君既來故並為位于東房<lb/>
　中也然此言婦人即位房中非止大夫之君亦總正<lb/>
　君來禮如此也不言大夫君之妻來者當同夫人禮<lb/>
　也又前君臨大斂云主婦尸西不言辟者大斂哀深<lb/>
　故不辟君今既殯後哀殺故辟也亦與前互也此大<lb/>
　夫君來弔之時若有本國之君命或有國中大夫及<lb/>
<pb n="37a"/>
　命婦之命或鄰國卿大夫遣使來弔者此大夫君必<lb/>
　代主人拜命及拜賔以喪用尊者主其禮故也然此<lb/>
　君終不敢如國君専代為主必以主人在已後待此<lb/>
　君拜竟主人復拜也<lb/>
君弔見尸柩而后踊<lb/>
　註曰塗之後雖往不踊也　疏曰案前文既殯君往<lb/>
　視祝而踊殯後有踊者皇氏云雖殯未塗則得踊故<lb/>
　註塗之後雖往不踊<lb/>
<pb n="37b"/>
大夫士若君不戒而徃不具殷奠君退必奠<lb/>
　集説曰以君之來告於死者且以為榮也<lb/>
君大棺八寸屬六寸椑四寸上大夫大棺八寸屬六寸<lb/>
下大夫大棺六寸屬四寸士棺六寸<lb/>
　註曰大棺棺之在表者也檀弓天子之棺四重水兕<lb/>
　革棺被之其厚三寸杝棺一梓棺二四者皆周此以<lb/>
　内説而出也然則大棺及屬用梓椑用杝以是差之<lb/>
　上公革棺不被三重也諸侯無革棺再重也大夫無<lb/>
<pb n="38a"/>
　椑一重也士無屬不重也庶人之棺四寸上大夫謂<lb/>
　列國之卿也趙簡子云不設屬椑時僭也<lb/>
君裏棺用朱綠用雜金鐕大夫裏棺用𤣥綠用牛骨鐕<lb/>
士不綠<lb/>
　疏曰裏棺謂以繒貼棺裏也朱繒貼四方綠繒貼四<lb/>
　角鐕釘也用金釘以琢朱綠著棺也大夫四面𤣥四<lb/>
　角綠士不綠者悉用𤣥也亦用大夫牛骨鐕<lb/>
君盖用漆三衽三束大夫盖用漆二衽二束士盖不用<lb/>
<pb n="38b"/>
漆二衽二束<lb/>
　集説曰盖棺之盖板也用漆謂以漆塗其合縫用衽<lb/>
　處也衽束並説見檀弓<lb/>
君大夫鬊爪實于綠中士埋之<lb/>
　集説曰鬊亂髪也爪手足之爪甲也生時積而不棄<lb/>
　今死為小囊盛之而實于棺内之四隅故讀綠為角<lb/>
　四角之處也士則以物盛而埋之耳<lb/>
君殯用輴欑至於上畢塗屋大夫殯以幬欑至於西序<lb/>
<pb n="39a"/>
塗不暨於棺士殯見衽塗上帷之<lb/>
　疏曰凡殯之禮天子先置龍輴於客位殯處乃從阼<lb/>
　階舉棺於輴中輴外以木菆輴之四邊木高於棺乃<lb/>
　從上加綃黼於棺上然後以木題凑題頭也凑向也<lb/>
　謂以木頭相凑向内也象椁上之四注以覆之如屋<lb/>
　形以泥塗之於屋之上又加席三重於殯上其諸侯<lb/>
　則居棺以輴不畫龍加棺以布幕不題凑象椁雖不<lb/>
　象椁亦中央高似屋形但不為四注故亦云畢塗屋<lb/>
<pb n="39b"/>
　也君諸侯也　集説曰大夫之殯不用輴其棺一面<lb/>
　貼西序之壁而欑其三面上不為屋形但以棺衣覆<lb/>
　之幬覆也故言大夫殯以幬欑至於西序也塗不暨<lb/>
　於棺者天子諸侯之欑木廣而去棺逺大夫欑狹而<lb/>
　去棺近所塗者僅僅不及於棺而已士殯掘肂以容<lb/>
　棺肂即坎也棺在肂中不没其盖縫用衽處猶在外<lb/>
　而可見其衽以上亦用木覆而塗之帷幛也貴賤皆<lb/>
　有帷故惟朝夕之哭乃褰舉其帷耳所以帷者鬼神<lb/>
<pb n="40a"/>
　尚幽闇故也<lb/>
熬君四種八筐大夫三種六筐士二種四筐加魚腊焉<lb/>
　集説曰熬以火煼榖令熟也熟則香置之棺旁使蚍<lb/>
　蜉聞香而來食免侵尸也四種黍稷稻粱也毎種二<lb/>
　筐三種黍稷粱二種黍稷也加魚與腊筐同異未聞<lb/>
　　石梁王氏曰棺旁用熬榖加魚腊不可從<lb/>
飾棺君龍帷三池<lb/>
　疏曰君諸侯也帷栁車邊障以白布為之王侯皆畫<lb/>
<pb n="40b"/>
　為龍故曰君龍帷也池者織竹為籠衣以青布挂於<lb/>
　栁上荒邊爪端象宫室承霤天子四注屋四面承霤<lb/>
　栁亦四池諸侯屋亦四注而栁降一池闕後故三池<lb/>
　也<lb/>
振容<lb/>
　疏曰振容者振動容飾也以青黄之繒長丈餘如幡<lb/>
　畫為雉懸於池下為容飾車行則幡動故曰振容也<lb/>
黼荒火三列黻三列<lb/>
<pb n="41a"/>
　疏曰荒䝉也栁車上覆謂鼈甲也緣荒邊為白黑斧<lb/>
　文故云黼荒於黼文之上荒中央又畫為火三行故<lb/>
　云火三列又畫兩已相背為三行故云黻三列<lb/>
素錦褚加偽荒<lb/>
　疏曰素錦白錦也褚屋也荒下用白錦為屋象宫室<lb/>
　也加帷荒者帷是邊牆荒是上盖褚覆竟而加帷荒<lb/>
　於褚外也<lb/>
纁紐六<lb/>
<pb n="41b"/>
　疏曰上蓋與邊牆相離故又以纁帛為紐連之兩旁各<lb/>
　三凡六也<lb/>
齊五采五貝<lb/>
　疏曰齊者臍之義以當中而言謂鼈甲上當中形圓<lb/>
　如車之盖高三尺徑二尺餘以五采繒衣之列行相<lb/>
　次五貝者又連貝為五行交絡齊上也<lb/>
黼翣二黻翣二畫翣二皆戴圭<lb/>
　疏曰翣形似扇木為之在路則障車入椁則障柩二<lb/>
<pb n="42a"/>
　畫黼二畫黻二畫雲氣六翣之兩角皆戴圭玉也<lb/>
魚躍拂池<lb/>
　疏曰以銅魚懸於池之下車行則魚跳躍上拂於池<lb/>
　魚在振容間也<lb/>
君纁戴六<lb/>
　疏曰戴猶值也用纁帛繫棺紐著栁骨棺之横束有<lb/>
　三毎一束兩邊各屈皮為紐三束則六鈕今穿纁戴<lb/>
　於紐以繋栁骨故有六戴也<lb/>
<pb n="42b"/>
纁披六<lb/>
　疏曰亦用絳帛為之以一頭繋所連栁纁戴之中而<lb/>
　出一頭於帷外人牽之毎戴繋之故亦有六也謂之<lb/>
　披者若牽車登高則引前以防軒車適下則引後以<lb/>
　防翻車欹左則引右欹右則引左使不傾覆也<lb/>
大夫畫帷二池不振容畫荒火三列黻三列素錦褚纁<lb/>
紐二𤣥紐二齊三采三貝黻翣二畫翣二皆戴綏魚躍<lb/>
拂池大夫戴前纁後𤣥披亦如之<lb/>
<pb n="43a"/>
　集説曰畫帷畫為雲氣也二池一云兩邊各一一云<lb/>
　前後各一畫荒亦畫為雲氣也齊三采絳黄黑也皆<lb/>
　戴綏者不用圭用五采羽作蕤綴翣之兩角也披亦<lb/>
　如之謂色及數悉與戴同也<lb/>
士布帷布荒一池揄絞纁紐二緇紐二齊三采一貝畫<lb/>
翣二皆戴綏士戴前纁後緇二披用纁<lb/>
　集説曰布帷布荒皆白布不畫也一池在前揄摇翟<lb/>
　也雉類青質五色絞青黄之繒也畫翟於絞繒在池<lb/>
<pb n="43b"/>
　上而池下無振容戴當棺束毎束各在兩邊前頭二<lb/>
　戴用纁後二用緇二披用纁者據一邊前後各一披<lb/>
　故云二披若通兩邊言之亦四披也<lb/>
君葬用輴四綍二碑御棺用羽葆大夫葬用輴二綍二<lb/>
碑御棺用茅士葬用國車二綍無碑比出宫御棺用功<lb/>
布<lb/>
　註曰大夫廢輴此言輴非也輴皆當為載以輇車之<lb/>
　輇聲之誤也輇字或作團是以文誤為國輇車柩車<lb/>
<pb n="44a"/>
　也在棺曰綍行道曰引至壙將窆又曰綍而設碑是<lb/>
　以連言之碑桓楹也御棺居前為節度也士言比出<lb/>
　宫用功布則出宫而止至壙無矣　疏曰君葬用輴<lb/>
　大夫𦵏用輴此二輴皆當為載以輇車之輇輇則蜃<lb/>
　車也在路載柩尊卑同用蜃車故知經云輴者非也<lb/>
　羽葆以鳥羽注於柄末如盖士無碑者手懸下之功<lb/>
　布大功布也<lb/>
凡封用綍去碑負引君封以衡大夫士以咸君命毋譁<lb/>
<pb n="44b"/>
以鼓封大夫命毋哭士哭者相止也<lb/>
　疏曰下棺時將綍一頭繫棺緘又將一頭繞碑間鹿<lb/>
　盧所引之人在碑外背碑而立負引者漸漸應鼓聲<lb/>
　而下故云用綍去碑負引也以衡謂下棺時别以大<lb/>
　木為衡貫穿棺束之緘平持而下傋傾頓也以咸者<lb/>
　以綍直繫棺束之緘而下也命毋譁戒止其喧譁也<lb/>
　以鼓封擊鼓為負引者縱捨之節也命毋哭戒止哭<lb/>
　聲也士則衆哭者自相止而已　集説曰三封字皆讀<lb/>
<pb n="45a"/>
　為窆謂下棺也<lb/>
君松椁大夫柏椁士雜木椁<lb/>
　集説曰天子柏椁故諸侯以松盧云以松黄腸為椁<lb/>
　庾云黄腸松心也大夫同於天子者卑逺不嫌僭也<lb/>
棺椁之間君容柷大夫容壺士容甒<lb/>
　集説曰柷樂器形如桶壺漏水之器一説壺甒皆盛<lb/>
　酒之器此言闊狹之度古者棺外椁内皆有藏器也<lb/>
君裏椁虞筐大夫不裏椁士不虞筐<lb/>
<pb n="45b"/>
　疏曰盧氏雖有解釋鄭云未聞今不錄<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記述註卷十九<lb/>
</p>
<p>
</p>
  </div>
</body>
</text>
</TEI>
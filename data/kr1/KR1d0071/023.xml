<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷二十三</head> <lb/>
    <p>
<pb n="1a"/>
欽定四庫全書<lb/>
　禮記述註卷二十三<lb/>
　　　　　　　　　　　安溪　李光坡　撰<lb/>
　　坊記第三十<lb/>
　　　疏曰鄭云名坊記者以其記六藝之義所以坊人之<lb/>
　　　失也<lb/>
子言之君子之道譬則坊與坊民之所不足者也大為<lb/>
之坊民猶踰之故君子禮以坊徳刑以防淫命以防欲<lb/>
<pb n="1b"/>
　疏曰此篇凡三十九章此下三十八章悉言子云惟<lb/>
　此章稱子言之者以是諸章之首一篇總要故重之集<lb/>
　説曰辟讀為譬坊與防同言君子以道防民之失猶以堤<lb/>
　防遏水之流也　應氏曰性之善為徳禮以防之而養其<lb/>
　源情之蕩為淫刑以防之而遏其流民之欲無窮聖人有<lb/>
　命之説焉使知命出於天各有分限而人力莫施以是防<lb/>
　之則覬覦者塞羡慕者止而欲不得肆矣　坡謂註云命<lb/>
　謂教令可兼説盖君命即天命也<lb/>
<pb n="2a"/>
子云小人貧斯約富斯驕約斯盜驕斯亂禮者因人之<lb/>
情而為之節文以為民坊者也故聖人之制富貴也使<lb/>
民富不足以驕貧不至於約貴不慊於上故亂益亡<lb/>
　註曰此節文者謂農有田里之差士有爵命之級慊<lb/>
　恨不滿之貌也　疏曰制富者居室丈尺俎豆衣服<lb/>
　之事須有法度不足至驕也制貧者農田百畆桑麻<lb/>
　自贍比閭相賙不令至於約也貴者制其禄秩隨功<lb/>
　爵而施則貴臣無復恨君禄爵薄於已也　熊氏曰<lb/>
<pb n="2b"/>
　小人無道以安貧故氣慊而約無徳以守富故氣盈<lb/>
　而驕約則覬覦心生故盜驕則犯上心生故亂此皆<lb/>
　人之情也禮者因人情之過不及而為之節文以為<lb/>
　民坊也<lb/>
子云貧而好樂富而好禮衆而以寧者天下其幾矣詩<lb/>
云民之貪亂寧為荼毒故制國不過千乗都城不過百<lb/>
雉家富不過百乗以此坊民諸侯猶有畔者<lb/>
　註曰寧安也大族衆家恒多作亂古者方十里其中<lb/>
<pb n="3a"/>
　六十四井出兵車一乗此兵賦之法也成國之賦千<lb/>
　乗雉度名也髙一丈長三丈為雉百雉為長三百丈<lb/>
　方五百歩子男之城方五里百雉者此謂大都三國<lb/>
　之一　熊氏曰詩大雅桑柔之篇引之以明民為荼<lb/>
　毒則貧必不好樂富必不好禮衆必不肯自寧也<lb/>
　坡謂民豈不知亂之能荼毒人乎然其貪亂也寧為<lb/>
　所荼毒而不恤此形民喜亂之心最為真至解者似<lb/>
　少失之<lb/>
<pb n="3b"/>
子云夫禮者所以章疑别微以為民坊者也故貴賤有<lb/>
等衣服有别朝廷有位則民有所讓<lb/>
　集說曰疑者惑而未决微者隱而不明惟禮足以章<lb/>
　明之分别之也　熊氏曰貴賤上下之等衣服隆殺<lb/>
　之别朝廷尊卑之位其間毫髪不可僭差之際正人<lb/>
　之易惑事之難明者<lb/>
子云天無二日土無二王家無二主尊無二上示民有<lb/>
君臣之别也春秋不稱楚越之王䘮禮君不稱天大夫<lb/>
<pb n="4a"/>
不稱君恐民之惑也詩云相彼盍旦尚猶患之<lb/>
　註曰楚越之君僭號稱王不稱其䘮謂不書葬也春<lb/>
　秋傳曰呉楚之君不書葬辟其僭號也臣者天君稱天<lb/>
　子為天王稱諸侯不言天公辟王也大夫有臣者稱<lb/>
　之曰主不言君辟諸侯也此者皆為使民疑惑不知<lb/>
　孰者尊也盍旦夜鳴求旦之鳥也求不可得也人猶<lb/>
　惡其欲反晝夜而亂晦明况於臣之僭君求不可得<lb/>
　之類亂上下惑衆也<lb/>
<pb n="4b"/>
子云君不與同姓同車與異姓同車不同服示民不嫌<lb/>
也以此坊民民猶得同姓以弑其君<lb/>
　註曰同姓者謂先王先公子孫有繼及之道者也其<lb/>
　非此則無嫌也僕右恒朝服君則各以時事唯在軍<lb/>
　同服于<lb/>
子云君子辭貴不辭賤辭富不辭貧則亂益亡故君子<lb/>
與其使食浮於人也寧使人浮於食<lb/>
　註曰食謂禄也在上曰浮禄勝已則近貪已勝禄則<lb/>
<pb n="5a"/>
　近㢘　熊氏曰貴賤謂爵之尊卑貧富謂禄之厚薄<lb/>
　亂爭奪也<lb/>
子云觴酒豆肉讓而受惡民猶犯齒衽席之上讓而坐<lb/>
下民猶犯貴朝廷之位讓而就賤民猶犯君詩云民之<lb/>
無良相怨一方受爵不讓至於已斯亡<lb/>
　集說曰詩小雅角弓之篇爵酒器也嚴氏云兄弟有<lb/>
　因杯酒得罪而怨者此為持平之論以解之言凡人<lb/>
　之不善者其相怨各執一偏而不能参彼已之曲直故<lb/>
<pb n="5b"/>
　但知怨其上而不思已過然其端甚微或止因受爵<lb/>
　失辭遜之節而或至於忘其身亦可念矣　方氏曰<lb/>
　禮六十以上籩豆有加故酒肉以犯齒言三命不齒<lb/>
　席於尊東故衽席以犯貴言族人不得戚君位故朝<lb/>
　廷以犯君言<lb/>
子云君子貴人而賤己先人而後己則民作讓故稱人<lb/>
之君曰君自稱其君曰寡君<lb/>
　熊氏曰貴人而賤己如坐下就賤之類先人而後己<lb/>
<pb n="6a"/>
　如受惡之類此讓道也<lb/>
子云利禄先死者而後生者則民不偝先亡者而後存<lb/>
者則民可以託詩云先君之思以畜寡人以此坊民民猶<lb/>
偝死而號無告<lb/>
　疏曰財利榮禄之事假令死之與生並合俱得君上<lb/>
　則先與死者後與生者以此化民則民皆不偝於死<lb/>
　者亡謂身為國事而出亡在外存謂身在國内若君<lb/>
　有利禄先與在外亡者而後與國内存者以此化民<lb/>
<pb n="6b"/>
　民皆仁厚可以大事相付託也偝死而號無告者言<lb/>
　民偝棄死者其生者老弱號呼無所控告也　熊氏<lb/>
　曰詩邶風燕燕之篇畜詩作朂勉也莊姜言歸妾戴<lb/>
　媯思念先君莊公以婦道朂勉寡人夫思先君見不<lb/>
　偝之意既歸而猶以此朂莊姜見其可託也<lb/>
子云有國家者貴人而賤禄則民興讓尚技而賤車則<lb/>
民興藝故君子約言小人先言<lb/>
　註曰言人君貴尚賢者能者而不吝於班禄賜車服<lb/>
<pb n="7a"/>
　則讓道興賢者能者人所服也技猶藝也約言先言<lb/>
　言人尚徳不尚言也約與先互言耳君子約則小人<lb/>
　多矣小人先則君子後矣　方氏曰上之所化如此<lb/>
　不徒事乎空言而已故繼之以君子約言小人先言<lb/>
子云上酌民言則下天上施上不酌民言則犯也下不<lb/>
天上施則亂也故君子信讓以涖百姓則民之報禮重<lb/>
詩云先民有言詢于芻蕘<lb/>
　集說曰上酌民言謂人君將施政教必斟酌参挹乎<lb/>
<pb n="7b"/>
　輿論之可否如此則政教所加民尊戴之如天所降<lb/>
　下者矣信則不欺於民讓則不恃乎己以此臨民民<lb/>
　得不親其上死其長乎故曰民之報禮重也詩大雅<lb/>
　板之篇詢于芻蕘問於取草取薪之賤者也引此以<lb/>
　明酌民言之意　方氏曰上不酌民言則事或妄行<lb/>
　而失其所守故曰則犯也下不天上施則民或肆慢<lb/>
　而無以相治故曰亂也<lb/>
子云善則稱人過則稱己則民不爭善則稱人過則稱<lb/>
<pb n="8a"/>
己則怨益亡詩云爾卜爾筮履無咎言<lb/>
　坡謂此衛風氓之篇引之以見推善引過齋戒自省<lb/>
　如卜筮然則所稱合禮無取咎之言矣此明所以不<lb/>
　爭不怨之故至為深切何可易議也爾卜爾筮猶易<lb/>
　言原筮<lb/>
子云善則稱人過則稱己則民讓善詩云考卜惟王度<lb/>
是鎬京惟龜正之武王成之<lb/>
　集說曰詩大雅文王有聲之篇言稽考龜卜者武王<lb/>
<pb n="8b"/>
　也謀度鎬京之居盖武王之志已先定矣及以吉凶<lb/>
　取正於龜而龜亦協從武王遂以龜為正而成此都<lb/>
　焉是武王不自以為功而讓之龜卜也故引以為讓<lb/>
　善之證<lb/>
子云善則稱君過則稱己則民作忠君陳曰爾有嘉謀<lb/>
嘉猷入告爾君于内女乃順之于外曰此謀此猷惟我<lb/>
君之徳於乎是惟良顯哉<lb/>
　註曰君陳盖周公之子伯禽弟也　疏曰知周公子<lb/>
<pb n="9a"/>
　者以書序云周公既没命君陳分正東郊成周似若<lb/>
　蔡仲之命書序云蔡叔既卒王命蔡仲踐諸侯位相<lb/>
　似皆是父卒命子故疑周公子<lb/>
子云善則稱親過則稱己則民作孝大誓曰子克紂非<lb/>
子武惟朕文考無罪紂克予非朕文考有罪惟子小子<lb/>
無良<lb/>
子云君子弛其親之過而敬其美論語曰三年無改於<lb/>
父之道可謂孝矣髙宗云三年其惟不言言乃讙<lb/>
<pb n="9b"/>
　註曰弛猶棄忘也　方氏曰子為父隱所謂弛其過<lb/>
　也善則稱親所謂敬其美也　熊氏曰引書借不言<lb/>
　二字為諱親之過以明弛過之意<lb/>
子云從命不忿微諫不倦勞而不怨可謂孝矣詩云孝<lb/>
子不匱<lb/>
　集說曰從命不忿謂承受父母命令之時不可有忿<lb/>
　戾之色詩大雅既醉之篇言孝子事親無乏止之時<lb/>
　　坡謂受命不從者何足校其忿不忿惟是從者則<lb/>
<pb n="10a"/>
　知愛矣然或非己所欲或有不均獨賢之意雖從命<lb/>
　而幾㣲介於顔面是忿己則與不從者亦五十百歩<lb/>
　之間耳<lb/>
子云睦於父母之黨可謂孝矣故君子因睦以合族詩<lb/>
云此令兄弟綽綽有裕不令兄弟交相為瘉<lb/>
　註曰睦厚也黨猶親也合族謂與族人燕與族人食<lb/>
　令善也綽綽寛裕貌也交猶更瘉病也　熊氏曰綽<lb/>
　綽有裕能睦之証交相為瘉不能睦之証<lb/>
<pb n="10b"/>
子云於父之執可以乗其車不可以衣其衣君子以廣<lb/>
孝也<lb/>
　註曰父之執與父執志同者也可以乗其車車於身<lb/>
　差逺也謂與已位等　疏曰若尊卑懸絶假非執友<lb/>
　不可傳通車服故知與已位等但是父執故不可衣<lb/>
　其衣也<lb/>
子云小人皆能養其親君子不敬何以辨<lb/>
子云父子不同位以厚敬也書云厥辟不辟忝厥祖<lb/>
<pb n="11a"/>
　註曰同位尊卑等為其相䙝厥其也辟君也忝辱也<lb/>
　為君不君與臣子相䙝則辱先祖矣君父之道宜尊嚴<lb/>
子云父母在不稱老言孝不言慈閨門之内戲而不歎<lb/>
君子以此防民民猶薄於孝而厚於慈<lb/>
　集說曰曲禮云恒言不稱老與此意同孝所以事親<lb/>
　慈所以畜子言孝不言慈者慮其厚於子而薄於親<lb/>
　故也可以娯人而使之樂者戲也可以感人而使之<lb/>
　傷者歎也閨門之内謂父母之側戲而不歎非專事<lb/>
<pb n="11b"/>
　於戲也謂為孺子之容止或足以娯親猶云可爾恨<lb/>
　歎之聲則傷親故不為也<lb/>
子云長民者朝廷敬老則民作孝<lb/>
　註曰長民謂天子諸侯也<lb/>
子云祭祀之有尸也宗廟之有主也示民有事也修宗<lb/>
廟敬祭事教民追孝也以此坊民民猶忘其親<lb/>
　註曰有事有所尊事　方氏曰為親之死故為尸以<lb/>
　象其生為神之亡故為主以寓其存經曰事死如事<lb/>
<pb n="12a"/>
　生事亡如事存此所言示民有事也追孝與祭統言<lb/>
　追養繼孝同義<lb/>
子云敬則用祭器故君子不以菲廢禮不以美没禮故<lb/>
食禮主人親饋則客祭主人不親饋則客不祭故君子<lb/>
苟無禮雖美不食焉易曰東鄰殺牛不如西鄰之禴祭<lb/>
實受其福詩云既醉以酒既飽以徳以此示民民猶爭<lb/>
利而忘義<lb/>
　註曰祭器籩豆簋鉶之屬也有敬事於賔客則用之<lb/>
<pb n="12b"/>
　謂饗食也盤盂之屬謂燕器　疏曰菲薄也言君子<lb/>
　不以貧窶菲薄廢禮不行没過也不可以財物豐多<lb/>
　華美其事没過於禮也易既濟九五爻辭詩大雅既<lb/>
　醉之篇　方氏曰食者利之所存禮則義之所出故<lb/>
　言爭利以忘義<lb/>
子云七日戒三日齋承一入焉以為尸過之者趨走以<lb/>
教敬也醴酒在室醍酒在堂澄酒在下示民不淫也尸<lb/>
飲三衆賓飲一示民有上下也因其酒肉聚其宗族以<lb/>
<pb n="13a"/>
教民睦也故堂上觀乎室堂下觀乎上詩云禮儀卒度<lb/>
笑語卒獲<lb/>
　集說曰戒謂散齋也承奉事之也醴齊醍齊澄酒此<lb/>
　三酒味薄者在上味厚者在下貴薄而賤厚是示民<lb/>
　以不貪淫於味也尸飲三主人主婦賔長各一獻也<lb/>
　然後主人獻賓是衆賓飲一也尊上者得酒多卑<lb/>
　下者少是示民以上下之等也因其祭祀之酒肉於<lb/>
　祭禮之末序昭穆相獻酬此以和睦之道教民也祭<lb/>
<pb n="13b"/>
　祀之時堂上者觀室中之禮儀堂下者又觀堂上之<lb/>
　禮儀其容有不肅者乎詩小雅楚茨之篇卒盡也言<lb/>
　禮儀盡合於法度笑語盡得其宜也<lb/>
子云賓禮每進以讓䘮禮每加以逺浴於中霤飯於牖<lb/>
下小歛於户内大歛於阼殯於客位祖於庭葬於墓所<lb/>
以示逺也殷人弔於壙周人弔於家示民不偝也子云<lb/>
死民之卒事也吾從周以此坊民諸侯猶有薨而不葬者<lb/>
　註曰逺之所以崇敬也　疏曰鄉飲酒禮主人迎賔<lb/>
<pb n="14a"/>
　至門三辭至階三讓皆主人先入先登是賓禮每進<lb/>
　以讓也殷人即壙上而弔於送死太簡周人孝子反<lb/>
　哭至家乃後始弔於送死殷勤是情禮備具故云吾<lb/>
　從周<lb/>
子云升自客階受弔於賓位教民追孝也未沒䘮不稱<lb/>
君示民不爭也故魯春秋記晉䘮曰殺其君之子奚齊<lb/>
及其君卓以此坊民子猶有弑其父者<lb/>
　註曰謂反哭時也既葬矣猶不由阼階不忍即父位<lb/>
<pb n="14b"/>
　也沒終也春秋傳曰諸侯於其封内三年稱子至其<lb/>
　臣子踰年則謂之君矣奚齊與卓子皆獻公之子也<lb/>
　獻公卒其年奚齊殺明年而卓子殺矣<lb/>
子云孝以事君弟以事長示民不貳也故君子有君不謀<lb/>
仕唯卜之日稱二君<lb/>
　集說曰推事父之道以事君推事兄之道以事長皆<lb/>
　誠實之至豈敢有副貳其上之心乎欲貳其君是與<lb/>
　尊者相敵矣故云示民不貳也君子人君之子也有<lb/>
<pb n="15a"/>
　君君在也不謀仕嫌欲急於為政也世子他事皆不<lb/>
　得稱君貳惟命龜之時或君有故而已代之則自稱<lb/>
　曰君之貳其左傳卜貳圉正謂君之貳故鄭引之云<lb/>
　二當為貳也<lb/>
䘮父三年䘮君三年示民不疑也<lb/>
　疏曰君無骨肉之親若不為重服民則疑君不尊今<lb/>
　與䘮父同示民不疑於君之尊也<lb/>
父母在不敢有其身不敢私其財示民有上下也<lb/>
<pb n="15b"/>
　集說曰與曲禮不許友以死不有私財意同有上下<lb/>
　謂卑當統於尊也<lb/>
故天子四海之内無客禮莫敢為主焉故君適其臣升<lb/>
自阼階即位於堂示民不敢有其室也父母在饋獻不<lb/>
及車馬示民不敢専也以此坊民民猶忘其親而貳其<lb/>
君<lb/>
　集說曰自此遺彼曰饋自下獻上曰獻車馬家物之<lb/>
　至重者以上四節皆明事君事親之道故總結之曰<lb/>
<pb n="16a"/>
　忘其親而貳其君<lb/>
子云禮之先幣帛也欲民之先事而後樂也先財而後<lb/>
禮則民利無辭而行情則民爭故君子於有饋者弗能<lb/>
見則不視其饋易曰不耕穫不菑畬凶以此坊民民猶<lb/>
貴禄而賤行<lb/>
　集說曰禮之先幣帛謂先行相見之禮後用幣帛以<lb/>
　致其情也此是欲教民以先任事而後得禄之義若<lb/>
　先用財而後行禮則民必貪於財利矣無辭無辭讓<lb/>
<pb n="16b"/>
　之節也行情直行已情也禮畧而利行不能無爭奪<lb/>
　矣人有饋遺於已禮也已或以他故或以疾病不能<lb/>
　出見其人則不視其饋視猶納也此盖不敢以無禮<lb/>
　而當人之禮易无妄六二爻辭今文無凶字田一嵗<lb/>
　曰菑三嵗曰畬不耕而穫不菑而畬以喻人臣無功<lb/>
　而食君之禄引之以證不行禮而貪利也<lb/>
子云君子不盡利以遺民詩云彼有遺秉此有不斂穧<lb/>
伊寡婦之利故君子仕則不稼田則不漁食時不力珍<lb/>
<pb n="17a"/>
大夫不坐羊士不坐犬詩云采葑采菲無以下體徳音<lb/>
莫違及爾同死以此坊民民猶忘義而爭利以忘其身<lb/>
　疏曰此邶風谷風之篇葑蔓菁也菲草生下濕地似<lb/>
　蕪菁花紫赤色可食記者引詩斷章為義凡有二意<lb/>
　一則云采此葑菲但采其葉下體之根莖雖美不可<lb/>
　并取則是不盡取其利當遺與於下二則云采其葑<lb/>
　菲無以下體之惡并棄其葉據下體有苦惡之時作<lb/>
　記者據其根善則無得并取其根無盡利也據其根<lb/>
<pb n="17b"/>
　惡則無得并棄其葉不求備也　集說曰詩小雅大<lb/>
　田之篇秉禾之束為把者穧鋪而未束者言彼處有<lb/>
　遺餘之秉把此處有不収斂之鋪穧寡婦之不能耕<lb/>
　者取之以為利耳伊語辭與今詩文顛倒不同仕則<lb/>
　不稼禄足以代耕也田則不漁有禽獸不可再取魚<lb/>
　龞也食時言人君食四時之膳也不力珍不更用力<lb/>
　務求珍羞也坐羊坐犬殺食而坐其皮也皆言不盡<lb/>
　利之道<lb/>
<pb n="18a"/>
子云夫禮坊民所淫章民之别使民無嫌以為民紀者<lb/>
也故男女無媒不交無幣不相見恐男女之無别也詩<lb/>
云伐柯如之何匪斧不克取妻如之何匪媒不得藝麻<lb/>
如之何横從其畆取妻如之何必告父母以此坊民民<lb/>
猶有自獻其身<lb/>
　註曰淫猶貪也章明也嫌嫌疑也重男女之㑹所以<lb/>
　逺别之於禽獸也有幣者必有媒有媒者不必有幣<lb/>
　仲春之月㑹男女之時不必待幣獻猶進也伐柯伐<lb/>
<pb n="18b"/>
　木以為柯也藝亦樹也言取妻之法必有媒如代柯<lb/>
　之必須斧也取妻之道必告父母如樹麻當先易治<lb/>
　其田　疏曰自此以下終於篇末總坊男女奔淫之<lb/>
　事夫婦重慎之義也所淫所貪欲之事非直淫泆也<lb/>
　若其淫泆則當云防民淫不須云所也章民之别明<lb/>
　民之男女令相分别也自獻其身謂女自進其身以<lb/>
　求男者也　集說曰詩齊風南山之篇以此坊民以<lb/>
　下十一字舊本在詩云之上令以類推之當在所引<lb/>
<pb n="19a"/>
　詩下<lb/>
子云取妻不取同姓以厚别也故買妾不知其姓則卜<lb/>
之以此坊民魯春秋猶去夫人之姓曰呉其死曰孟子<lb/>
卒<lb/>
　集說曰厚别厚其有别之禮也卜之卜其吉凶也呉<lb/>
　泰伯之後魯同姓也昭公取呉女又見論語　坡謂<lb/>
　雜記云夫人之不命於天子自魯昭公始則孟子原<lb/>
　非夫人昭公稱之為孟子春秋書曰孟子卒所謂我<lb/>
<pb n="19b"/>
　無加損焉正名而已三傳皆以諱言坡所未詳<lb/>
子云禮非祭男女不交爵以此坊民陽侯猶殺繆侯而<lb/>
竊其夫人故大饗廢夫人之禮<lb/>
　註曰交爵謂相獻酢陽侯繆侯同姓也其國未聞大<lb/>
　饗饗諸侯來朝者也夫人之禮使人攝　疏曰特牲<lb/>
　主婦獻尸尸酢主婦是祭時交爵也陽侯繆侯是两<lb/>
　君之諡按王享諸侯及諸侯自相享同姓則后夫人<lb/>
　親獻異姓則使人攝獻則繆侯所享盖同姓也以此<lb/>
<pb n="20a"/>
　言之陽侯以前夫人出享鄰國之君得有男女交爵<lb/>
　此後夫人獻禮遂廢並使人攝也　坡謂此節語意<lb/>
　似古者祭與賓皆有男女交爵之事今享禮已廢惟<lb/>
　祭尚然故子但云非祭男女不交爵其餘不交灼然<lb/>
　可知<lb/>
子云寡婦之子不有見焉則弗友也君子以辟逺也故<lb/>
朋友之交主人不在不有大故則不入其門以此坊民<lb/>
民猶以色厚於徳<lb/>
<pb n="20b"/>
　註曰有見謂覩其才藝也同志為友大故䘮病　集<lb/>
　說曰辟逺者以避嫌故逺之也<lb/>
子云好徳如好色<lb/>
　註曰此句似不足論語曰未見好徳如好色疾時人<lb/>
　厚與色之甚而薄於徳也<lb/>
諸侯不下漁色故君子逺色以為民紀故男女授受不<lb/>
親御婦人則進左手姑姊妹女子子已嫁而反男子不<lb/>
與同席而坐寡婦不夜哭婦人疾問之不問其疾以此<lb/>
<pb n="21a"/>
坊民民猶淫佚而亂於族<lb/>
　註曰不漁色謂不内取於國中也内取國中為下漁<lb/>
　色昏禮始納采謂采擇其可者也國君而内取象捕<lb/>
　魚然中網取之是無所擇亂族犯非妃匹也　集說<lb/>
　曰荒於色則紀綱弛民之昏禮亦化之而廢故逺色<lb/>
　者所以立民之紀使不以色而廢禮亂常也餘並見<lb/>
　前<lb/>
子云昏禮婿親迎見於舅姑舅姑承子以授婿恐事之<lb/>
<pb n="21b"/>
違也以此坊民婦猶有不至者<lb/>
　集說曰舅姑女之父毋也承進也子女也論語註云<lb/>
　送與之也儀禮父戒女曰夙夜無違命母戒女曰無<lb/>
　違宫事皆恐事之違也末世禮壞故有男行而女不<lb/>
　隨者亦有親迎而女不至者　成氏曰婦人謂夫之<lb/>
　父母曰舅姑男子亦謂妻之父母曰舅姑但加外字<lb/>
　耳夫婦齊體父母互相敬也<lb/>
　　中庸第三十一<lb/>
<pb n="22a"/>
　　　疏曰鄭目録云孔子之孫子思伋作之以昭明<lb/>
　　　聖祖之徳<lb/>
　　　朱子章句<lb/>
　　表記第三十二<lb/>
　　　疏曰鄭云名曰表記者以其記君子之徳見於<lb/>
　　　儀表者也<lb/>
子言之歸乎君子隱而顯不矜而莊不厲而威不言而<lb/>
信<lb/>
<pb n="22b"/>
　方氏曰此篇稱子言之者八皆總其大同之畧也稱<lb/>
　子曰者四十五皆列其小異之詳也　熊氏曰夫子<lb/>
　周流志在行道至晚知道不行故發歸乎之嘆盖君<lb/>
　子身雖隱而道未嘗不顯著如不必矜持而容自莊<lb/>
　不必嚴厲而色自威不必言語而信自存此皆道之<lb/>
　彰明較著不待仕而後可見也此吾所以當歸也<lb/>
子曰君子不失足於人不失色於人不失口於人是故<lb/>
君子貌足畏也色足憚也言足信也甫刑曰敬忌而罔<lb/>
<pb n="23a"/>
有擇言在躬<lb/>
　註曰忌之言戒也言已外敬而心戒慎則無有可擇<lb/>
　之言加於身也　疏曰甫刑吕刑也甫侯為穆王說<lb/>
　刑故稱甫刑　劉氏曰君子謹獨不待矜而莊故不<lb/>
　失足於人而貌足畏不待厲而威故不失色於人而<lb/>
　色足憚不待言而信故不失口於人而言足信也盖<lb/>
　其㝷常敬忌故動處無不中節如此又引書以證之<lb/>
　而義益顯矣<lb/>
<pb n="23b"/>
子曰裼襲之不相因也欲民之毋相瀆也<lb/>
　註曰不相因者以其或以裼為敬或以襲為敬禮盛<lb/>
　者以襲為敬執王龜之屬也禮不盛者以裼為敬受<lb/>
　享是也　應氏曰裼襲以示文質各有異宜所謂不<lb/>
　相因者恐一時或有異事必易服從事各存其敬不<lb/>
　以襲衣而因為裼不以裼衣而因為襲盖節文既辨<lb/>
　而又不憚其勞則無相䙝之患<lb/>
子曰祭極敬不繼之以樂朝極辨不繼之以倦<lb/>
<pb n="24a"/>
　吕氏曰極敬者誠意至也苟至於樂則敬弛極辨者<lb/>
　節文明也苟至於倦則入於苟簡<lb/>
子曰君子慎以辟禍篤以不揜恭以逺恥<lb/>
　註曰篤厚也揜猶困廹也　熊氏曰慎以處事言篤<lb/>
　以立身言恭以待人言　坡謂篤實行道險夷一致<lb/>
　不可困廹非光輝之謂也<lb/>
子曰君子莊敬日强安肆日偷君子不以一日使其躬<lb/>
儳焉如不終日<lb/>
<pb n="24b"/>
　註曰儳焉可輕賤之貌也如不終日言人而無禮死<lb/>
　無時　熊氏曰莊敬則精神簡束而日進故强安肆<lb/>
　則志意消阻而日退故偷是以君子不敢一日不敬<lb/>
　使中心無主而紛紜雜亂若不能以終日也儳参錯<lb/>
　不齊貌　坡謂如註之解鞭廹可畏所當共省者<lb/>
子曰齊戒以事鬼神擇日月以見君恐民之不敬也<lb/>
　集說曰幽明之交上下之際尤其所當敬者故並言<lb/>
　之<lb/>
<pb n="25a"/>
子曰狎侮死焉而不畏也<lb/>
　馬氏曰狎侮至於死而不畏者蔽其所䙝也<lb/>
子曰無辭不相接也無禮不相見也欲民之毋相䙝也<lb/>
易曰初筮告再三瀆瀆則不告<lb/>
　集說曰易蒙卦辭謂凡占者初筮則誠敬必全若以<lb/>
　明而治蒙必其學者如初筮之誠則當告之若如再<lb/>
　筮三筮之瀆慢則不必告之矣引此以言賓主之交<lb/>
　際當慎始敬終如初筮之誠不可如再三筮之瀆慢<lb/>
<pb n="25b"/>
　也吕氏曰辭者相接之言如公與客宴曰寡人有不<lb/>
　腆之酒以請吾子之與寡人須臾焉使某也以請之<lb/>
　類是也禮者相見之摯如羔雁雉騖之類是也必以<lb/>
　辭必以禮者交際不可苟也苟則䙝䙝則不敬此交<lb/>
　所以易踈也<lb/>
子言之仁者天下之表也義者天下之制也報者天下<lb/>
之利也<lb/>
　註曰報謂禮也禮尚往來　應氏曰仁之體大而尊<lb/>
<pb n="26a"/>
　昭揭衆善而人心儼然知所敬故曰表義之體方而<lb/>
　嚴裁割事物而人心凛然知所畏故曰制報之為禮<lb/>
　以交際往來彼感此應使人有文以相接有恩以相<lb/>
　愛其何利如之<lb/>
子曰以徳報徳則民有所勸以怨報怨則民有所懲詩<lb/>
曰無言不讎無徳不報太甲曰民非后無能胥以寧后<lb/>
非民無以辟四方子曰以徳報怨則寛身之仁也以怨<lb/>
報徳則刑戮之民也<lb/>
<pb n="26b"/>
　註曰讎猶答也寛猶愛也愛身以息怨非禮之正也<lb/>
　　熊氏曰民非后無能胥以寧是君有安民之徳民<lb/>
　之事君所以報也后非民無以辟四方是民有戴君<lb/>
　之徳君之治民所以報之也引之亦明報徳意　坡<lb/>
　謂論語子曰以直報怨以徳報徳夫以直報怨必有<lb/>
　不徳者矣以徳報徳必有不直者矣聖人之言交互<lb/>
　觀之委曲皆盡然渾然沖和此似少露矣<lb/>
子曰無欲而好仁者無畏而惡不仁者天下一人而已<lb/>
<pb n="27a"/>
矣是故君子議道自己而置法以民<lb/>
　吕氏曰安仁者天下一人而已則非聖人不足以性<lb/>
　仁苟志於仁矣無惡也則衆人皆可以為仁以聖人<lb/>
　所性而議道則道無不盡以衆人之可為而制法則<lb/>
　法無不行　方氏曰欲而好仁則智者利仁之事也<lb/>
　畏而惡不仁則畏罪者强仁之事也若所好生於無<lb/>
　欲所惡生於無畏非中心安仁者不能故曰天下一<lb/>
　人而已<lb/>
<pb n="27b"/>
子曰仁有三與仁同功而異情與仁同功其仁未可知<lb/>
也與仁同過然後其仁可知也仁者安仁知者利仁畏<lb/>
罪者强仁仁者右也道者左也仁者人也道者義也厚<lb/>
於仁者薄於義親而不尊厚於義者薄於仁尊而不親<lb/>
　疏曰仁者右也道者左也此明仁義相須若手之左<lb/>
　右　吕氏曰桓公九合諸侯一匡天下雖湯武之舉<lb/>
　不過乎是而其情則不同故其仁未可知也過者人<lb/>
　所避有不幸而致焉周公使管叔以殷畔過於愛兄<lb/>
<pb n="28a"/>
　而已孔子對陳司敗以昭公知禮過於諱君而已皆<lb/>
　出乎情而其仁可知也道非仁不立義非仁不行凡<lb/>
　人之舉動必右先而後左隨之故曰仁右道左　坡<lb/>
　謂均之為仁所謂同功也或安之或利之或强之所<lb/>
　謂異情也畏罪者强仁乃畏威寡罪是困勉之功非<lb/>
　五霸之假也仁者右也以下乃教為仁者以仁必有<lb/>
　義則或功或過皆得其情而無厚與薄之偏矣<lb/>
道有至義有考至道以王義道以霸考道以為無失<lb/>
<pb n="28b"/>
　註曰此讀當言道有至有義有考字脫一有耳　應<lb/>
　氏曰至道即仁也至道渾而無迹故得其渾全精粹<lb/>
　以為王義道嚴而有方故得其裁割斷制以為霸盡<lb/>
　稽考之道而事不輕舉焉亦可以無失矣　坡謂王<lb/>
　天子霸牧伯也義道以霸言牧伯奉義而行耳宋元<lb/>
　末儒一見霸字如虎狼然何也<lb/>
子言之仁有數義有長短小大中心憯怛愛人之仁也<lb/>
率法而强之資仁者也詩云豐水有芑武王豈不仕詒<lb/>
<pb n="29a"/>
厥孫謀以燕翼子武王烝哉數世之仁也國風曰我今<lb/>
不閲皇恤我後終身之仁也<lb/>
　集說曰仁有數言行仁之道非止一端如下文安勉<lb/>
　之别是也義有長短小大言義無定體在隨事而制<lb/>
　其宜也如仕止久速各當其可之類中心憯怛此胞<lb/>
　與為懷故為愛人之仁率循古人之成法而勉强行<lb/>
　之此資藉古之仁道以為仁者也詩大雅文王有聲<lb/>
　之篇言豐水之傍以潤澤生芑榖喻養成人才也武<lb/>
<pb n="29b"/>
　王豈不官使之乎言無遺才也聖人為後嗣計莫大<lb/>
　於遺之以人才是欲傳其孫之謀而燕安翼輔其子<lb/>
　耳夫子以為數世之仁盖中心憯怛所發者深故所<lb/>
　及者逺也國風邶風谷風之篇今詩作躬閲容也言<lb/>
　我身且不見容何暇憂後事乎此但欲以仁終其身<lb/>
　而已耳盖勉强資仁所發者淺故所及者近也<lb/>
子曰仁之為器重其為道逺舉者莫能勝也行者莫能<lb/>
致也取數多者仁也夫勉於仁者不亦難乎是故君子<lb/>
<pb n="30a"/>
以義度人則難為人以人望人則賢者可知已矣<lb/>
　註曰取數多言計天下之道仁居其多以人望人言<lb/>
　當以時人相比方耳　熊氏曰統四端兼萬善故曰<lb/>
　重生而即其死而後已故曰逺惟重則舉莫能勝惟<lb/>
　逺則行者莫能致此可見仁之取數極多夫人欲勉<lb/>
　於仁而全體不息誠難也勝重致逺義之當然也君<lb/>
　子以義之盡者度人必欲其勝重致逺則難為人惟<lb/>
　舉今之人以相望則一得亦可表見賢者可得而知<lb/>
<pb n="30b"/>
　矣<lb/>
子曰中心安仁者天下一人而已矣大雅曰徳輶如毛<lb/>
民鮮克舉之我儀圖之惟仲山甫舉之愛莫助之小雅<lb/>
曰髙山仰止景行行止子曰詩之好仁如此鄉道而行<lb/>
中道而廢忘身之老也不知年數之不足也俛焉日有<lb/>
孳孳斃而後已<lb/>
　集說曰大雅烝民之篇言徳之在人其輕如毛非難<lb/>
　能也而民少能舉之者尹吉甫於儀匹之中圖謀之<lb/>
<pb n="31a"/>
　求其能舉徳者乃惟仲山甫能舉之我愛其人使其<lb/>
　或有不及我思效忠以助之而山甫全徳無可以致<lb/>
　其助者也小雅車牽之篇言有髙山則人瞻望而仰<lb/>
　之有景大之徳行則人視法而行之二止字皆語辭<lb/>
　夫子引此两詩而贊之曰詩人之好仁如此哉中道<lb/>
　而廢言力竭而止若非力竭則不止也不足少也人<lb/>
　老則未來之嵗月少矣俛焉無他顧之意孳孶勤勉<lb/>
　之貌斃死也　應氏曰前章言仁重且逺而人不可<lb/>
<pb n="31b"/>
　以全責此又總敘而勸勉之<lb/>
子曰仁之難成久矣人人失其所好故仁者之過易辭<lb/>
也子曰恭近禮儉近仁信近情敬讓以行此雖有過其<lb/>
不甚矣夫恭寡過情可信儉易容也以此失之者不亦<lb/>
鮮乎詩曰温温恭人維徳之基<lb/>
　註曰辭解說也　疏曰儉近仁者以儉不費用無害<lb/>
　於物故近仁也情可信者以情示人故可信也儉易<lb/>
　容者儉則寡求故易容也　方氏曰能好仁則得其<lb/>
<pb n="32a"/>
　所好矣以其反此而失其所好仁所以難成與苟好<lb/>
　仁矣雖有過易辭也况無過乎周公孔子之過是也<lb/>
　情誠實之理<lb/>
子曰仁之難成久矣唯君子能之是故君子不以其所<lb/>
能者病人不以人之所不能者愧人是故聖人之制行<lb/>
也不制以已使民有所勸勉愧恥以行其言禮以節之<lb/>
信以結之容貌以文之衣服以移之朋友以極之欲民<lb/>
之有壹也小雅曰不愧於人不畏于天<lb/>
<pb n="32b"/>
　註曰以中人為制則賢者勸勉不及者愧恥聖人之<lb/>
　言乃行也壹謂專心於善不愧于人不畏于天言人<lb/>
　有所行當慙怖於天人也　熊氏曰制行立教以制<lb/>
　民行也禮以品節其為人之行信以固結其為人之<lb/>
　志使養其内也習容貌之度使文其身教衣服之章<lb/>
　使稱其徳以養於外也又使交朋切磋相成以造於<lb/>
　極至之地總之使不惑於他岐而志專一於仁也移<lb/>
　讀為稱詩小雅何人斯之篇<lb/>
<pb n="33a"/>
是故君子服其服則文以君子之容有其容則文以君<lb/>
子之辭遂其辭則實以君子之徳是故君子恥服其服<lb/>
而無其容恥有其容而無其辭恥有其辭而無其徳恥<lb/>
有其徳而無其行是故君子衰絰則有哀色端冕則有<lb/>
敬色甲胄則有不可辱之色詩云維鵜在梁不濡其翼<lb/>
彼記之子不稱其服<lb/>
　集說曰此承上文容貌衣服而言欲有其徳行以實<lb/>
　之也徳謂得之於已行謂見之於事詩曹風候人之<lb/>
<pb n="33b"/>
　篇鵜鵜鶘也俗名淘河鵜鶘當入水中食魚今乃在<lb/>
　魚梁之上竊人之魚以食未嘗濡濕其翼如小人居<lb/>
　髙位以竊禄而不稱其服也　坡謂文以君子之辭<lb/>
　信也實以君子之徳禮也哀色敬色不可辱之色雖<lb/>
　以容言然施之各當其時則禮也出之實而不偽則<lb/>
　信也<lb/>
子言之君子之所謂義者貴賤皆有事於天下天子親<lb/>
耕粢盛秬鬯以事上帝故諸侯勤以輔事於天子<lb/>
<pb n="34a"/>
　疏曰小宰註云天地大神至尊不祼此祭上帝有秬<lb/>
　鬯者凡鬯有二若和之以鬰謂之鬱鬯祭宗廟而灌<lb/>
　也若不和鬱謂之秬鬯謂五齊之酒以秬黍為之故<lb/>
　得以事上帝　應氏曰義者截然正方而無偏私也<lb/>
　知賤之事貴而不知貴之率賤豈絜矩之道哉故天<lb/>
　子竭力致敬以事乎上帝則諸侯亦服勤以輔乎天<lb/>
　子也<lb/>
子曰下之事上也雖有庇民之大徳不敢有君民之心<lb/>
<pb n="34b"/>
仁之厚也是故君子恭儉以求役仁信讓以求役禮不<lb/>
自尚其事不自尊其身儉於位而寡於欲讓於賢卑已<lb/>
而尊人小心而畏義求以事君得之自是不得自是以<lb/>
聽天命詩云莫莫葛藟施于條枚凱弟君子求福不囘<lb/>
其舜禹文王周公之謂與有君民之大徳有事君之小<lb/>
心詩云惟此文王小心翼翼昭事上帝聿懐多福厥徳<lb/>
不囘以受方國<lb/>
　註曰無君民之心是思不出其位役之言為也自是<lb/>
<pb n="35a"/>
　以聽天命言不易道徼利禄也凱樂也弟易也言樂<lb/>
　易之君子其求福修徳以俟之不為囘邪之行要之<lb/>
　如葛藟之延蔓于條枚是其性也　疏曰自是言不<lb/>
　問得之與失恒行其是而不行非也詩大雅旱麓之<lb/>
　篇詩言葛藟施于條枚猶如子孫之興亦由先祖而<lb/>
　徳盛也引詩斷章故與詩文不同舜禹文王周公是<lb/>
　凱弟君子有大徳而小心常能畏懼是不囘也　熊<lb/>
　氏曰又引大雅大明之篇以明文王有事君之小心<lb/>
<pb n="35b"/>
　也觀此則舜禹周公可知矣　坡謂不自尚二句言<lb/>
　恭也儉於位一句言儉也讓於賢三句言讓也求以<lb/>
　事君四句言信也盖不易道信也無所為而為亦信<lb/>
　也<lb/>
子曰先王諡以尊名節以壹惠恥名之浮於行也是故<lb/>
君子不自大其事不自尚其功以求處情過行弗率以<lb/>
求處厚彰人之善而美人之功以求下賢是故君子雖<lb/>
自卑而民敬尊之子曰后稷天下之為烈也豈一手一<lb/>
<pb n="36a"/>
足哉惟欲行之浮於名也故自謂便人<lb/>
　註曰烈業也言后稷造稼穡天下世以為業豈一手<lb/>
　一足喻用之者多無數也自謂便人亦言其謙也辟<lb/>
　仁聖之名云自便習於此事之人耳　集說曰諡以<lb/>
　尊名為美諡以尊顯其聲名也壹專也惠善也善行<lb/>
　雖多但節取其大者以專其善故曰節以壹惠也以<lb/>
　求處情謂君子所以不自大尚其事功者以求處情<lb/>
　實不肯虚為矯飾也過行弗率以求處厚者謂若有<lb/>
<pb n="36b"/>
　過髙之行則不敢率循惟求以處乎篤厚之道而已<lb/>
　本分上不可加毫末也<lb/>
子言之君子之所謂仁者其難乎詩云凱弟君子民之<lb/>
父母凱以强教之弟以說安之樂而毋荒有禮而親威<lb/>
莊而安孝慈而敬使民有父之尊有母之親如此而后<lb/>
可以為民之父母非至徳其孰能如此乎<lb/>
　熊氏曰君子謂仁以盡君道者其難乎觀詩而知凱<lb/>
　以强教之謂驅之以道而不徇乎情也弟以說安之<lb/>
<pb n="37a"/>
　謂撫之以恩而不拂乎心也使民和樂而又有節曰<lb/>
　毋荒使民有禮而情不離曰親威莊以臨之而不過<lb/>
　於拘檢則安孝慈以事親使衆而不流於狎玩則敬<lb/>
　盖樂而無荒孝慈而敬是弟而濟之以凱强教也使<lb/>
　民有父道之可尊也有禮而親威莊而安是凱而濟<lb/>
　之以弟說安也使民有母道之可親也則民亦尊之<lb/>
　親之可以為民父母矣君子之所謂仁者如此非至<lb/>
　徳渾全不偏其孰能施而為仁凱弟兼全乎<lb/>
<pb n="37b"/>
今父之親子也親賢而下無能母之親子也賢則親之<lb/>
無能則憐之母親而不尊父尊而不親水之於民也親<lb/>
而不尊火尊而不親土之於民也親而不尊天尊而不<lb/>
親命之於民也親而不尊鬼尊而不親<lb/>
　註曰命謂四時政令所以教民勤事也鬼謂四時祭<lb/>
　祀所以訓民事君也　疏曰四時教命欲人生厚是<lb/>
　親也附近於民使民勤事是不尊神道嚴敬是尊也<lb/>
　人神道隔無形可見是不親也<lb/>
<pb n="38a"/>
子曰夏道尊命事鬼敬神而逺之近人而忠焉先禄而<lb/>
後威先賞而後罰親而不尊其民之敝憃而愚喬而野<lb/>
樸而不文殷人尊神率民以事神先鬼而後禮先罰而<lb/>
後賞尊而不親其民之敝蕩而不靜勝而無恥周人尊<lb/>
禮尚施事鬼敬神而逺之近人而忠焉其賞罰用爵列<lb/>
親而不尊其民之敝利而巧文而不慙賊而蔽<lb/>
　註曰憃而愚喬而野樸而不文以本不困於刑罰少詐諼<lb/>
　也敝謂政教衰失之時也先鬼後禮謂内宗廟外朝廷也<lb/>
<pb n="38b"/>
　禮者君臣朝㑹凡以摯交接相施予蕩而不静勝而無恥<lb/>
　以本習於鬼神虛無之事令其心放蕩無所定困於刑罰<lb/>
　苟勝免而無恥也　集説曰其賞罰以爵列之髙下為準<lb/>
　如車服土田之賞有命數之異刑罰之施有八辟之<lb/>
　議及命夫命婦不躬坐獄訟之類皆是也　熊氏曰<lb/>
　此言三代偏於尊親而敝於末流也尊命重命令而<lb/>
　不輕瀆近人而忠言每事體乎人情而為忠厚之道<lb/>
　也利而巧便利多機巧也文而不慚多文辭而無愧<lb/>
<pb n="39a"/>
　心也　坡謂以煩文縟節相督責而昧於情理之宜<lb/>
　賊而蔽言文之末失也切中矣<lb/>
子曰夏道未瀆辭不求備不大望於民民未厭其親殷<lb/>
人未瀆禮而求備於民周人强民未瀆神而賞爵刑罰<lb/>
窮矣<lb/>
　註曰不求備不大望言其政寛貢賦輕也强民言承<lb/>
　殷難變之敝也爵賞刑罰窮矣言其繁文備設　疏<lb/>
　曰未瀆禮言君臣上下於禮事簡略不䙝瀆也　集<lb/>
<pb n="39b"/>
　說曰未瀆辭以其尊命也未瀆禮以其後禮也未瀆<lb/>
　神以其敬神而逺之也不求備不大望於民即省刑<lb/>
　罰薄稅斂之事未厭其親尊君親上之心自不能忘<lb/>
　也言夏之民未厭其親則殷周之民不然矣强民言<lb/>
　殷民不服而成王周公化之之難也賞爵刑罰之制<lb/>
　至周而詳悉備具無以復加故曰窮矣窮極也<lb/>
子曰虞夏之道寡怨於民殷周之道不勝其敝子曰虞<lb/>
夏之質殷用之文至矣虞夏之文不勝其質殷周之質<lb/>
<pb n="40a"/>
不勝其文<lb/>
　集說曰前章言夏商周之事此又兼言虞氏以起下<lb/>
　章<lb/>
子言之曰後世雖有作者虞帝弗可及也已矣君天下<lb/>
生無私死不厚其子子民如父母有憯怛之愛有忠利<lb/>
之教親而尊安而敬威而愛富而有禮惠而能散其君<lb/>
子尊仁畏義恥費輕實忠而不犯義而順文而靜寛而<lb/>
有辨甫刑曰徳威惟威徳明惟明非虞帝其孰能如此<lb/>
<pb n="40b"/>
乎<lb/>
　吕氏曰憯怛之愛猶慈母之愛非責報於其子也非<lb/>
　要譽於他人也發於誠心而已忠利之教者若使契<lb/>
　為司徒教以人倫作為衣裳至書契之等使天下利<lb/>
　用而不倦是皆有教人以善之誠無所不利之功者<lb/>
　也　應氏曰生無私有天下而不與也死不厚其子<lb/>
　傳諸賢而為天下得人也其君子化之皆為全徳尊<lb/>
　仁畏義不敢犯天下之公理恥費輕實不敢徇一已<lb/>
<pb n="41a"/>
　之私欲恥費者儉於自奉也輕財者薄於言利也自<lb/>
　庇民大徳而下凡三章言臣道之難於盡仁惟舜禹<lb/>
　文王周公可以為仁之厚而后稷庶幾近之自凱弟<lb/>
　君子而下凡四章言君道之難於盡仁惟虞帝可以<lb/>
　為徳之至而夏商周皆未免有所偏也　熊氏曰愛<lb/>
　曰憯怛則子民如母而親教曰忠利則子民如父而<lb/>
　尊在身則從容自適而安又敬而不至自肆嚴肅難<lb/>
　犯而威又愛而不至寡恩及民則富之又有禮而不<lb/>
<pb n="41b"/>
　驕侈惠之而又能遍利於四海　坡謂尊仁畏義二<lb/>
　句以行已言忠而不犯二句以事君言文理也靜不<lb/>
　露也燦然有理而不露圭角寛以容衆而親䟽賢否<lb/>
　有辨此二句以處事接物言也<lb/>
子言之事君先資其言拜自獻其身以成其信是故君<lb/>
有責於其臣臣有死於其言故其受禄不誣受罪益寡<lb/>
　應氏曰資慿藉也古之為臣其經世之學皆豫定於<lb/>
　胸中至於事君則前定之規模先形於言以為藉然<lb/>
<pb n="42a"/>
　後自獻其身以成其信自獻者非屈已以求售也如<lb/>
　書之自靖自獻致命而無所愧也畎畝幡然之數語<lb/>
　說命對揚之三篇此伊傅先資之言也齊桓問答而<lb/>
　為書燕昭命下而有對此管樂先資之言也言於先<lb/>
　而信於後無一不酬者後世若登壇東向之答草廬<lb/>
　三顧之䇿亦庶幾焉　馬氏曰受禄不誣言不素餐<lb/>
　也<lb/>
子曰事君大言入則望大利小言入則望小利故君子<lb/>
<pb n="42b"/>
不以小言受大禄不以大言受小禄易曰不家食吉<lb/>
　集說曰不家食吉大畜之彖辭也謂大畜之君子才<lb/>
　徳所藴者大則當食禄於朝以有為於天下而不食<lb/>
　於家則吉此言不以大言受小禄所謂達可行於天<lb/>
　下而後行之者也　吕氏曰大言所言者大也小言<lb/>
　所言小也利及天下澤及萬世大利也進一介之善<lb/>
　治一官之事小利也諫行言聽利斯從之矣不以小<lb/>
　言受大禄不以大言受小禄者受之有義亦稱其大<lb/>
<pb n="43a"/>
　小而已小言而大禄則報踰其分大言而小禄則君<lb/>
　重財而薄徳亦不可受也<lb/>
子曰事君不下達不尚辭非其人弗自小雅曰靖共爾<lb/>
位正直是與神之聽之式榖以女<lb/>
　吕氏曰以下達之事事其君則賊其君者也非其人<lb/>
　而自達之枉己以事君者也三者皆不正非所謂靖<lb/>
　共正直者也　集說曰下達謂趨乎汙下如曰吾君<lb/>
　不能是也尚辭利口㨗給也自所由以進者也小雅<lb/>
<pb n="43b"/>
　小明之篇言人臣能安靖恭敬其職位惟正直之道<lb/>
　是與則神明聽之將用福禄與汝矣以與也<lb/>
子曰事君逺而諫則讇也近而不諌則尸利也子曰邇<lb/>
臣守和宰正百官大臣慮四方<lb/>
　註曰尸謂不知人事無辭讓也　疏曰言親近之臣<lb/>
　獻可替否毗輔贊助於君守其調和之事也　吕氏<lb/>
　曰陵節犯分以求自達故曰讇懷禄固寵主於為利<lb/>
　故曰尸利也　應氏曰宰以職言大臣以位言自三<lb/>
<pb n="44a"/>
　公以下皆是不特六卿其序則先君徳而後朝廷先<lb/>
　朝廷而後天下也<lb/>
子曰事君欲諌不欲陳詩云心乎愛矣瑕不謂矣中心<lb/>
藏之何日忘之<lb/>
　集說曰諫者止君之失陳者揚君之失也詩小雅隰<lb/>
　桑之篇瑕詩作遐本謂我心愛慕此賢者思相與語<lb/>
　以其相去遐逺故不得共語然欲發之言藏於我心<lb/>
　何日而忘之乎此記者借以為喻言我有愛君之心<lb/>
<pb n="44b"/>
　欲諌其過胡不言乎縱未得進諌亦藏於心而不忘<lb/>
　但不以語他人耳<lb/>
子曰事君難進而易退則位有序易進而難退則亂也<lb/>
故君子三揖而進一辭而退以逺亂也<lb/>
　吕氏曰君信我可以為師非學焉而後臣之則不進<lb/>
　也信我可以執國政雖待以季孟之間亦不進也膰<lb/>
　肉不至而即行靈公問陳而即行君子之道正君而<lb/>
　己枉己者未有能直人者也人之相見三揖至於階<lb/>
<pb n="45a"/>
　三讓以賓升而其退也一辭而出主人拜送賓去不<lb/>
　顧若主人之敬未至而强進主人之意已懈而不辭<lb/>
　則賓主之分亂矣可仕可已可見可辭進退之義一<lb/>
　也　坡謂難進不枉已易退不苟容也有序者不枉<lb/>
　已則非躁進有序也不苟容則長㢘逺恥避賢者路<lb/>
　亦有序也亂者反是<lb/>
子曰事君三違而不出境則利禄也人雖曰不要吾弗<lb/>
信也<lb/>
<pb n="45b"/>
　註曰違猶去也利禄言為貪禄留也臣以道去君至<lb/>
　於三而不遂去是貪禄必以其强與君要也　吕氏<lb/>
　曰孔子去魯遲遲吾行以不忍於父母之國也孟子<lb/>
　去齊三宿出晝冀齊王之悔悟也然卒出竟以去君<lb/>
　子之義可見矣<lb/>
子曰事君慎始而敬終子曰事君可貴可賤可富可貧<lb/>
可生可殺而不可使為亂<lb/>
　註曰慎始敬終者輕交易絶君子所恥　馬氏曰在<lb/>
<pb n="46a"/>
　物者有命故可貴可賤可生可殺在已者有義不可<lb/>
　使為亂也<lb/>
子曰事君軍旅不辟難朝廷不辭賤處其位而不履其<lb/>
事則亂也故君使其臣得志則慎慮而從之否則孰慮<lb/>
而從之終事而退臣之厚也易曰不事王侯髙尚其事<lb/>
　疏曰得志謂君使臣當已才猶宜慎慮而從之必使<lb/>
　成功也否謂所使之事非已本才也雖非已本才而<lb/>
　幸得終竟竟即辭而退也臣之厚者得志及否並從<lb/>
<pb n="46b"/>
　而無違是臣行之篤厚也　吕氏曰亂者辟難辭賤<lb/>
　不履其事則事不治而亂也臣受君命雖有所合不<lb/>
　敢以得志而自滿故慎慮而從之乃臨事而懼好謀<lb/>
　而成者也有所不合又非所宜辭亦不敢怨於不得<lb/>
　志故孰慮而從之卒事則致為臣而去故可以自免<lb/>
　而不累於上故曰臣之厚也易蠱之上九事之終且<lb/>
　無位也有似乎仕焉而已者故曰不事王侯乃可以<lb/>
　髙尚其事而不見役於人也<lb/>
<pb n="47a"/>
子曰唯天子受命於天士受命於君故君命順則臣有<lb/>
順命君命逆則臣有逆命詩曰鵲之姜姜鶉之賁賁人<lb/>
之無良我以為君<lb/>
　集說曰詩衛風鶉之奔奔篇嚴氏曰鶉之奔奔然鬭<lb/>
　者不亂其匹也鵲之疆疆然剛者不淫其匹也刺宣<lb/>
　姜與公子頑非匹耦也人之不善者我乃以為小君<lb/>
　乎　吕氏曰天道無私莫非理義君所以代天而治<lb/>
　者推天之理義以治斯人而已天秩天敘天命天討<lb/>
<pb n="47b"/>
　莫非天也臣之受命於君者命合乎理義為順天命<lb/>
　不合則為逆天命順則為臣者將不令而行逆則為<lb/>
　臣者雖令不從矣<lb/>
子曰君子不以辭盡人故天下有道則行有枝葉天下<lb/>
無道則辭有枝葉<lb/>
　集說曰不以辭盡人謂不可以言辭而盡見其人之<lb/>
　實盖有言者不必有徳也行有枝葉根本盛而條達<lb/>
　者也辭有枝葉則蕪辭蔓說而已此皆世教盛衰所<lb/>
<pb n="48a"/>
　致故以有道無道言之<lb/>
是故君子於有䘮者之側不能賻焉則不問其所費於<lb/>
有病者之側不能饋焉則不問其所欲有客不能館則<lb/>
不問其所舍故君子之接如水小人之接如醴君子淡<lb/>
以成小人甘以壞小雅曰盜言孔甘亂是用餤<lb/>
　集說曰承上君子不尚枝葉之辭言三者不能則不<lb/>
　問不可以虛言待人也接交也小雅巧言之篇盜言<lb/>
　小人讒賊之言也餤進也<lb/>
<pb n="48b"/>
子曰君子不以口譽人則民作忠故君子問人之寒則<lb/>
衣之問人之飢則食之稱人之善則爵之國風曰心之<lb/>
憂矣於我歸說<lb/>
　集說曰譽者揚人之善而過其實者也國風曹風蜉<lb/>
　蝣之篇詩人憂昭公之無所依故曰其於我而歸說<lb/>
　乎說讀為稅舍息也<lb/>
子曰口惠而實不至怨菑及其身是故君子與其有諾<lb/>
責也寧有已怨國風曰言笑晏晏信誓旦旦不思其反<lb/>
<pb n="49a"/>
反是不思亦已焉哉<lb/>
　集說曰國風衛風氓之篇晏晏和柔也旦旦明也始<lb/>
　焉不思其反覆今之反覆是始者不思之過也今則<lb/>
　無如之何也故曰亦已焉哉引此以明諾責之意<lb/>
　吕氏曰已謂不許也有求而不許始雖咈人之意而<lb/>
　終不害乎信故其怨小諾人而不踐始雖不咈人意<lb/>
　而終害乎信故其責大<lb/>
子曰君子不以色親人情踈而貌親在小人則穿窬之<lb/>
<pb n="49b"/>
盜也與子曰情欲信辭欲巧<lb/>
　集說曰情欲信即大學意誠之謂也巧當作考即曲<lb/>
　禮則古昔稱先王之謂也否則為無稽之言矣　吕<lb/>
　氏曰穿窬之盜欺人之不見以為不義而已色親人<lb/>
　者巧言令色足恭無誠心以將之情踈貌親主於為<lb/>
　利亦欺人之不見也孔子曰色厲而内荏譬諸小人其<lb/>
　猶穿窬之盜也與孟子曰士未可以言而言是以言<lb/>
　餂之也是皆穿窬之類也二者亦欺人之不見以為<lb/>
<pb n="50a"/>
　不義故所以為穿窬也<lb/>
子言之昔三代明王皆事天地之神明無非卜筮之用<lb/>
不敢以其私䙝事上帝是以不犯日月不違卜筮卜筮<lb/>
不相襲也<lb/>
　註曰日月謂冬夏至正月及四時也所不違者日與<lb/>
　牲尸也襲因也　坡謂太宰神示卜日疏云雖有常<lb/>
　時日猶須審慎仍卜日如郊天雖用冬至之月然日<lb/>
　必卜吉不必正用日至之日也不卜豈惟曲禮言之<lb/>
<pb n="50b"/>
　即左傳亦曰禮不卜常祀然周禮炳然未可據傳以<lb/>
　疑經也不犯日月是遭䘮之後當郊社常祭之日自<lb/>
　啓至於反哭則辟此祭日而為之恐非他祭卜日之<lb/>
　謂也卜筮相襲筮人明云大事則此不相襲者言小<lb/>
　事也召誥丁巳郊孔傳曰告立郊位於天戊午社孔<lb/>
　傳曰告立社稷之位非正祭也豈可以剛柔律之戊<lb/>
　辰烝孔傳曰王以十二月戊辰到明月仲冬始於新<lb/>
　邑烝耳事已逺矣先人說既可通且並守之不必互<lb/>
<pb n="51a"/>
　相連累滋學者之惑也陳註所引劉氏之疑闕之<lb/>
大事有時日小事無時日有筮外事用剛日内事用柔<lb/>
日不違龜筮子曰牲牷禮樂齊盛是以無害乎鬼神無<lb/>
怨乎百姓<lb/>
　註曰大事有事於大神有常時常日也有事於小神<lb/>
　無常時日有筮臨有事筮之　疏曰既有常時日而<lb/>
　用卜者亦不敢專也故曲禮曰日而行事則必踐之<lb/>
　祭統云雖有明知之心必進斷其志是雖有常日猶<lb/>
<pb n="51b"/>
　用卜也　集說曰外剛内柔見曲禮詳文理不違龜<lb/>
　筮四字當在牲牷禮樂齊盛之下以其一聽於龜筮<lb/>
　故神人之心皆順也<lb/>
子曰后稷之事易富也其辭恭其欲儉其禄及子孫詩<lb/>
曰后稷兆祀庶無罪悔以迄於今<lb/>
　註曰富之言備也　吕氏曰其祀也求無罪悔而已<lb/>
　此所以其辭恭其欲儉也　熊氏曰后稷之祭宗廟<lb/>
　不貴異物多品可謂易全備矣祝神之辭則恭心之<lb/>
<pb n="52a"/>
　欲則儉而無希望物薄意誠而神降之福其禄遂及<lb/>
　於子孫詩大雅生民之篇言后稷始祀時盡誠庶幾<lb/>
　無罪悔迄於今而子孫受禄也<lb/>
子曰大人之器威敬天子無筮諸侯有守筮天子道以<lb/>
筮諸侯非其國不以筮卜宅寢室天子不卜處太廟<lb/>
　註曰威敬言其用之尊嚴天子無筮謂征伐出師若<lb/>
　廵守也天子至尊大事皆用卜也守筮守國之筮國<lb/>
　有事則用之道以筮始將出卜之道有小事則用筮<lb/>
<pb n="52b"/>
　諸侯入他國則不筮不敢問吉凶於人之國也諸侯<lb/>
　受封於天子因國而國唯宫室欲改易者得卜之耳<lb/>
　不卜處大廟者卜可建國之處吉則宗廟吉可知<lb/>
　陸氏曰諸侯適人之國雖不用筮其所宅寢室猶卜<lb/>
　若天子適諸侯則舍其寢廟不卜也<lb/>
子曰君子敬則用祭器是以不廢日月不違龜筮以敬<lb/>
事其君長是以上不瀆於民下不䙝於上<lb/>
　註曰用祭器謂朝聘待賓客崇敬不敢用燕器也用<lb/>
<pb n="53a"/>
　龜筮問所貢獻也　疏曰不廢日月者總明朝聘之<lb/>
　時依其日月君謂天子言長者兼諸侯相朝小國之<lb/>
　於大國也　熊氏曰為上則不為民所瀆敬有以化<lb/>
　之也為下則不為上所䙝敬有以感之也<lb/>
　<lb/>
　<lb/>
　<lb/>
　<lb/>
<pb n="53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記述註卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷五</head> <lb/>
    <p>
<pb n="1a"/>
欽定四庫全書<lb/>
　禮記述註卷五<lb/>
　　　　　　　　　　安溪　李光坡　撰<lb/>
　　王制第五<lb/>
　　　疏曰王制之作葢在秦漢之際知者按下文云<lb/>
　　　有正聴之鄭云漢有正平承秦所置又有古者<lb/>
　　　以周尺今以周尺之言則知是周亡後也盧植<lb/>
　　　云漢女帝令博士諸生作此書　坡謂此篇明<lb/>
<pb n="1b"/>
　　　是殷制葢所言九州方域既與唐虞之五服五<lb/>
　　　千異而周制六服七千又逈然相縣坡伯兄云<lb/>
　　　自食貨至賓師確與洪範八政符非殷而何鄭<lb/>
　　　解為殷自知無易而未有左証惟㨿六十養於<lb/>
　　　國七十養於學曰此殷制明矣先正終身於是<lb/>
　　　一言半解求得於己不欺於人讀之永嘆朱子<lb/>
　　　謂漢儒制度不合者多推從殷禮此或偶指一<lb/>
　　　端或傳録之誤後學安可據此為定不精不詳<lb/>
<pb n="2a"/>
　　　曰緯書曰臆説曰無明證掛一漏萬行詐張皇<lb/>
　　　以䧟於無忌憚乎古書之存者希矣安得事求<lb/>
　　　其證苟推説整齊令後世可變而通且緯書惟<lb/>
　　　神示名號不見於經為可疑至制度經曲所存<lb/>
　　　甚多註䟽雖間有淺深然彼時逸禮猶存緯書<lb/>
　　　可採師承授受尚有淵源如此篇陳註所引劉<lb/>
　　　氏選士進士之解悠誕不稽自宋末元明諸儒<lb/>
　　　以大本生心議禮皆類此也而欲詐學者以非<lb/>
<pb n="2b"/>
　　　臆説有明證舍註䟽而崇之得乎六經皆然三<lb/>
　　　禮尤甚哉敢竊附一言後不復一一也<lb/>
王者之制禄爵<lb/>
　疏曰鄭云禄之言榖白虎通云禄者録也爵白虎通<lb/>
　云爵者盡也所以盡人才也<lb/>
公侯伯子男凡五等<lb/>
　疏曰公之言平侯者候也伯之言白明白於徳也子<lb/>
　者奉恩宣徳男者任功立業此五等為虞夏及周殷<lb/>
<pb n="3a"/>
　則三等公侯伯也<lb/>
諸侯之上大夫卿下大夫上士中士下士凡五等<lb/>
　疏曰卿之言嚮為人所歸嚮大夫者達人謂扶達於<lb/>
　人士者事也　熊氏曰上節制爵通於天下此節施<lb/>
　於一國<lb/>
天子之田方千里公侯田方百里伯七十里子男五十<lb/>
里不能五十里者不合於天子附於諸侯曰附庸<lb/>
　集説曰此言天子諸侯田里之廣狹不能猶不足也<lb/>
<pb n="3b"/>
　不合謂不朝㑹也附庸者以國事附於大國未能以<lb/>
　其名通也天子以下皆言田而不言地者以地有山<lb/>
　林川澤原隰險夷之不同若限以地里而不計田里<lb/>
　則井地不均榖禄不平矣里數有二分田之里以方<lb/>
　計如方里而井是也分服之里以袤計如二十五家<lb/>
　為里是也後章言方千里者為田九萬億畆此以方<lb/>
　計者也自恒山至于南河千里而近此以袤計者也<lb/>
　分服則計道里逺近以為朝貢之節分田則計田畆<lb/>
<pb n="4a"/>
　多寡以為賦禄之制此所以為均平也　熊氏曰以<lb/>
　下皆制禄之法<lb/>
天子之三公之田視公侯天子之卿視伯天子之大夫<lb/>
視子男天子之元士視附庸<lb/>
　集説曰此言王朝有位者之田　方氏曰三公而下<lb/>
　食來邑於畿内禄之多少以外諸侯為差元士上士<lb/>
　也與元子元侯稱元同不言中士下士則視附庸惟<lb/>
　上士也<lb/>
<pb n="4b"/>
制農田百畆百畆之分上農夫食九人其次食八人其<lb/>
次食七人其次食六人下農夫食五人庶人在官者其<lb/>
禄以是為差也<lb/>
　集説曰此言庶人之田井田之制一夫百畆分分限<lb/>
　也肥饒者為上農墝瘠者為下農故所養有多寡也<lb/>
　府史胥徒之屬皆庶人之在官者其禄以農之上下<lb/>
　為差多者不得過食九人之禄寡者不得下食五人<lb/>
　之禄隨其高下為五等之多寡也　坡按周禮賈疏<lb/>
<pb n="5a"/>
　云王制言下士視上農夫食九人則府食八人史食<lb/>
　七人胥食六人徒食五人其官並亞士故號庶人在<lb/>
　官<lb/>
諸侯之下士視上農夫禄足以代其耕也中士倍下士<lb/>
上士倍中士下大夫倍上士卿四大夫禄君十卿禄<lb/>
　疏曰自下士至小國之卿倍大夫禄皆據無采地者<lb/>
　言之故鄭答臨碩云王畿方千里者凡九百萬夫之<lb/>
　地三分去一定受田者三百萬夫出都家之田以其<lb/>
<pb n="5b"/>
　餘地之税禄無田者下士食九人中士食十八人上<lb/>
　士三十六人下大夫七十二人中大夫百四十四人<lb/>
　卿二百八十八一云下士禄足代耕則庶人在官者<lb/>
　雖食八人以下不得代耕故載師有官田謂庶人在<lb/>
　官之田也<lb/>
次國之卿三大夫禄君十卿禄小國之卿倍大夫禄君<lb/>
十卿禄<lb/>
　坡聞之兄曰諸侯之卿不命於天子者其禄與大夫<lb/>
<pb n="6a"/>
　等命於天子者不論大小國皆當四大夫但大國三<lb/>
　卿皆命於天子故視大夫四倍次國三卿二卿命於<lb/>
　天子其一與大夫同禄則以三卿與三大夫總較惟<lb/>
　三倍耳小國三卿一卿命於天子其二與大夫同禄<lb/>
　則以三卿與三大夫相較惟二倍耳故曰次國上卿<lb/>
　位當大國之中中當其下下當其上大夫小國上卿<lb/>
　當大國之下中當其上大夫下當其下大夫當大夫<lb/>
　者皆非命卿也秩既相當禄亦相等明矣<lb/>
<pb n="6b"/>
次國之上卿位當大國之中中當其下下當其上大夫<lb/>
小國之上卿位當大國之下卿中當其上大夫下當其<lb/>
下大夫<lb/>
　集説曰此言三等之國其卿大夫頫聘並㑹之時尊<lb/>
　卑之序如此鄭云爵位同則小國在下謂二人同是<lb/>
　卿則小國卿在大國卿之下爵異固在上者謂若大<lb/>
　國是大夫小國是卿則位於大國大夫之上知者以<lb/>
　卿執羔大夫執雁卿絺冕大夫元冕故知不得在大<lb/>
<pb n="7a"/>
　夫下也<lb/>
其有中士下士者數各居其上之三分<lb/>
　註曰謂其為介若特行而並㑹也居猶當也此據大<lb/>
　國而言大國之士為上次國之士為中小國之士為<lb/>
　下士之數國皆二十七人各三分之上九中九下九<lb/>
　　疏曰中士謂次國之士下士謂小國之士今大國<lb/>
　之士既定在朝㑹若其有中國之士小國之士者其<lb/>
　行位之數各居其上國三分之二謂次國以大國為<lb/>
<pb n="7b"/>
　上而次國上九當大國中九次國中九當大國下九<lb/>
　是各當其大國三分之二小國以次國為上小國上<lb/>
　九當次國中中九小國中九當次國下九亦是居上<lb/>
　三分之二也是各居上之三分<lb/>
凡四海之内九州州方千里州建百里之國三十七十<lb/>
里之國六十五十里之國百有二十凡二百一十國名<lb/>
山大澤不以封其餘以為附庸閒田八州州二百一十<lb/>
國<lb/>
<pb n="8a"/>
　集説曰九州并王畿而言此但言毎一州所可容者<lb/>
　如此凡八州餘以例推皆言畿外之制下文始言天<lb/>
　子畿内之制也　坡謂虞夏五服則中國方五千里<lb/>
　周六服則七千里此大界方三千里三三而九非夏<lb/>
　非周註以為殷制信矣山澤不以封者註謂與民同<lb/>
　財史記謂秉其阨塞地利者兼此二義其餘地若封<lb/>
　人附於大國謂之附庸若未封人謂之閒田<lb/>
天子之縣内方百里之國九七十里之國二十有一五<lb/>
<pb n="8b"/>
十里之國六十有三凡九十三國名山大澤不以盼其<lb/>
餘以禄士以為閒田<lb/>
　註曰畿内九大國者三為三公之田又三為三公致<lb/>
　仕者之田餘三待封王之子弟也次國二十一者禄<lb/>
　為六卿之田又六為六卿致仕者之田又三為三孤<lb/>
　之田餘六亦待封王子弟也小國六十三者二十七<lb/>
　大夫之田并大夫致仕之田共五十四餘九亦待封<lb/>
　王子弟也三孤無職雖致仕猶可即而謀故不副<lb/>
<pb n="9a"/>
　疏曰畿外諸侯有封建之義故云不以封畿内之臣<lb/>
　不世位有朌賜之義故云不以朌禄士謂無地之士<lb/>
　給之以地而當其禄不得為采邑耳閒田則周禮之<lb/>
　公邑也註云副者公卿大夫皆有正職之田又有致<lb/>
　仕之田則副也　坡謂註疏謂唐虞稱服殷周稱畿<lb/>
　故以縣為夏時天子所居州界名然周天子稱畿而<lb/>
　大司馬九服亦稱畿且趙簡子有上大夫受縣之語<lb/>
　則周固有縣也記者偶筆似不必泥<lb/>
<pb n="9b"/>
凡九州千七百七十三國天子之元士諸侯之附庸不<lb/>
與<lb/>
　集説曰九州而千七百七十三國者内一州為王圻<lb/>
　容九十三國外八州容一千六百八十國并畿内為<lb/>
　千七百七十三國也元士附庸不與者以上文之所<lb/>
　算止五十里而元士附庸皆不能五十里故不與也<lb/>
天子百里之内以共官千里之内以為御<lb/>
　集説曰共官謂共給王朝百官府文書之具泛用之<lb/>
<pb n="10a"/>
　需御謂凡天子之服用葢皆取之租税也　方氏曰<lb/>
　以百里所出之少資百官之所共疑若不足然卑者<lb/>
　所稱不為不足以千里所出之多為一人之御疑若<lb/>
　有餘然尊者所稱不為有餘且以其近者與人則欲<lb/>
　其易給而無勞以其逺者奉己則欲其難致而有節<lb/>
　百里之内非不以為御也要之以共官為主耳千里<lb/>
　之内非不共官也要之以為御為主耳<lb/>
千里之外設方伯五國以為屬屬有長十國以為連連<lb/>
<pb n="10b"/>
有帥三十國以為卒卒有正二百一十國以為州州有<lb/>
伯<lb/>
　註曰屬連卒州猶聚也伯帥正亦長也凡長皆賢侯<lb/>
　為之殷之州長曰伯虞夏及周皆曰牧<lb/>
八州八伯五十六正百六十八帥三百三十六長八伯<lb/>
各以其屬屬於天子之老二人分天下以為左右曰二<lb/>
伯<lb/>
　註曰老謂上公周禮曰九命作伯春秋傳曰自陜以<lb/>
<pb n="11a"/>
　東周公主之自陜以西召公主之<lb/>
千里之内曰甸千里之外曰采曰流<lb/>
　方氏曰甸服四面五百里則為方千里矣王畿千里<lb/>
　之外莫近於侯服而采又侯服之最近者莫逺於荒<lb/>
　服而流又荒服之最逺者舉其最逺最近則綏要之<lb/>
　服在其中矣<lb/>
天子三公九卿二十七大夫八十一元士大國三卿皆<lb/>
命於天子下大夫五人上士二十七人次國三卿二卿<lb/>
<pb n="11b"/>
命於天子一卿命於其君下大夫五人上士二十七人<lb/>
小國二卿皆命於其君下大夫五人上士二十七人<lb/>
　註曰命於天子者天子選用之如今詔書除吏是矣<lb/>
　小國亦三卿一卿命於天子二卿命於其君此文似<lb/>
　誤脱耳　疏曰三卿命於天子則大夫以下皆其君<lb/>
　自命之也五人者司徒之下置小卿二一是小宰一<lb/>
　是小司徒司空之下亦置二小卿一是小司㓂一是<lb/>
　小司空司馬之下惟置一小卿小司馬也　馬氏曰<lb/>
<pb n="12a"/>
　獨言下夫夫者對卿而言也其寔大夫有上中下之<lb/>
　辨前云次國之下卿位當大國之上大夫是也獨言<lb/>
　上士者對府史而言也其實士又有上中下之異<lb/>
天子使其大夫為三監監於方伯之國國三人<lb/>
　註曰使佐方伯領諸侯　疏曰一州三人三八二十<lb/>
　四人天子於州牧之國别置三大夫以輔之其尊卑<lb/>
　之差見下文<lb/>
天子之縣内諸侯禄也外諸侯嗣也<lb/>
<pb n="12b"/>
　疏曰言諸侯禄者得采國為禄而不繼世故云禄也<lb/>
　畿内公卿大夫之子父死之後故國采邑恒得食之<lb/>
　有罪乃奪之此父死子禄者不在九十三國之數父<lb/>
　死視元士若有賢徳乃復父位　集説曰畿内之地<lb/>
　王朝百官食禄之邑在焉畿外乃以建封使其子孫<lb/>
　嗣守然内亦謂之諸侯者三公之田視公侯卿視伯<lb/>
　大夫視子男元士視附庸也<lb/>
制三公一命卷若有加則賜也不過九命<lb/>
<pb n="13a"/>
　集説曰制者言三公命服之制也命數止於九天子<lb/>
　之三公八命著鷩冕若加一命則為上公與王者之<lb/>
　後同而著衮冕故云一命衮若為三公而有加衮者<lb/>
　是出於特恩之賜非例當然故云若有加則賜也人<lb/>
　臣無過九命者大宗伯再命受服與此不同　馬氏<lb/>
　曰三公衮服有降龍無升龍<lb/>
次國之君不過七命小國之君不過五命大國之卿不<lb/>
過三命下卿再命小國之卿與下大夫一命<lb/>
<pb n="13b"/>
　疏曰周禮公國之孤四命與餘卿不同則知此大國<lb/>
　之卿三命亦謂孤也下卿再命者謂除孤以外之卿<lb/>
　就再命之中分為中卿下卿也故前文云次國之上<lb/>
　卿位當大國之中是也次國之卿再命亦謂執政者<lb/>
　下卿一命亦分為中下二等故前文云中當其下下<lb/>
　當其上大夫是也小國之卿雖同一命亦分為三等<lb/>
　故前文云小國之上卿當大國之下卿中當其上大<lb/>
夫下當其下大夫其大國次國小國大夫雖同一命當<lb/>
<pb n="14a"/>
　皆分為上下二等<lb/>
凡官民材必先論之論辨然後使之任事然後爵之位<lb/>
定然後禄之爵人於朝與士共之刑人於市與衆棄之<lb/>
　疏曰爵人於朝殷法也周則天子假祖廟而拜授之<lb/>
　刑人於市亦殷法謂貴賤皆刑於市周則有爵者刑<lb/>
　于甸師氏也　集説曰論謂考評其行藝之詳也論<lb/>
　辨則材之優劣審矣任事則能勝其任矣於是爵<lb/>
　之以一命之位而養之以禄焉　坡謂上言制爵禄<lb/>
<pb n="14b"/>
　之事詳矣此言所以得賢而爵禄之道也<lb/>
是故公家不畜刑人大夫弗養士遇之塗弗與言也屏<lb/>
之四方唯其所之不及以政示弗故生也<lb/>
　集説曰公家不畜刑人註以為商制以周官墨者守<lb/>
　門劓者守關宫者守内則者守囿髠者守積也唯其<lb/>
　所之者量其罪之所當往適之地而居之如虞書五<lb/>
　流有宅五宅三居是也不及以政賦役不與也示弗<lb/>
　故生不授之田不賙其乏示不故欲其生也<lb/>
<pb n="15a"/>
諸侯之於天子也比年一小聘三年一大聘五年一朝<lb/>
　註曰比年毎歲也小聘使大夫大聘使卿朝則君親<lb/>
　行然此晉文伯時所制也虞夏之制諸侯歲朝周之<lb/>
　制侯甸男采衛要服六者各以其服數來朝　坡謂<lb/>
　自此至以尊於天子言朝聘之事洪範之七曰賓也<lb/>
天子五年一廵守<lb/>
　註曰天子以海内為家時一廵省之五年者虞夏之<lb/>
　制也周則十二歲一廵狩<lb/>
<pb n="15b"/>
歲二月東廵守至于岱宗柴而望祀山川覲諸侯問百<lb/>
年者就見之<lb/>
　集説曰歲二月當廵狩之年二月也岱泰山也宗尊<lb/>
　也東方之山莫高於此故祀以為東岳而稱岱宗也<lb/>
　柴本作祡今通用燔燎以祭天而告至也東方山川<lb/>
　之當祭者皆於此望而祀之遂接見東方之諸侯問<lb/>
　有百歲之人則即其家而見之以其年高故不召見<lb/>
　也<lb/>
<pb n="16a"/>
命大師陳詩以觀民風命市納賈以觀民之所好惡志<lb/>
淫好辟<lb/>
　集説曰大師樂官之長詩以言志采録而觀覽之則<lb/>
　風俗之美惡可見政令之得失可知矣市典市者賈<lb/>
　謂物價價之貴賤係於人之好惡好質則用物貴好<lb/>
　奢則侈物貴志流于奢淫則所好皆邪僻矣<lb/>
命典禮考時月定日同律禮樂制度衣服正之<lb/>
　集説曰典禮掌禮之官也考時月定日即舜典所云<lb/>
<pb n="16b"/>
　協時月正日也考校四時及月之大小時有節氣早<lb/>
　晚月有弦望晦朔日有甲乙先後考之使各當其節<lb/>
　律法也制度宫室車旗之等五者皆王者所定天下<lb/>
　一君不容有異異則非正矣故因廵狩所至而正其不<lb/>
　同者使皆同也<lb/>
山川神祗有不舉者為不敬不敬者君削以地<lb/>
　集説曰凡祭有其舉之莫敢廢也故不舉者為不敬<lb/>
　山川地之望也故削地焉<lb/>
<pb n="17a"/>
　宗廟有不順者為不孝不孝者君絀以爵<lb/>
　集説曰宗廟不順如紊昭穆之次失祭祀之時皆不<lb/>
　孝也爵者祖宗所傳故絀爵焉<lb/>
變禮易樂者為不從不從者君流革制度衣服者為畔<lb/>
畔者君討<lb/>
　集説曰不從違戾也流者竄之逺方討聲罪致戮孟<lb/>
　子曰天子討而不伐此章四君字皆謂國君<lb/>
有功徳於民者加地進律<lb/>
<pb n="17b"/>
　疏曰律法也即大行人上公九命繅藉九寸冕服九<lb/>
　章建常九斿之等是也<lb/>
五月南廵守至于南嶽如東廵守之禮八月西廵守至<lb/>
于西嶽如南廵守之禮十有一月北廵守至于北嶽如<lb/>
西廵守之禮歸假于祖禰用特<lb/>
　註曰假至也特特牛也祖下及禰皆一牛　疏曰爾<lb/>
　雅釋山云泰山為東岳華山為西岳霍山為南岳恒<lb/>
　山為北岳嵩山為中岳霍山即衡山也<lb/>
<pb n="18a"/>
天子將出類乎上帝宜乎社造乎禰<lb/>
　疏曰類者依其正禮而為之冝者令誅伐得宜亦隨其<lb/>
　冝而告也造至也出告天地及廟還惟告廟者白虎<lb/>
　通云天道無外内故不復告也　集説曰類冝造皆<lb/>
　祭名後章言天子將出征則此出為廵守也諸侯則<lb/>
　朝覲㑹同之出歟<lb/>
天子無事與諸侯相見曰朝考禮正刑一德以尊于天<lb/>
子<lb/>
<pb n="18b"/>
　集説曰無事無死䘮㓂戎之事也考禮者稽考而是<lb/>
　正之使無違僭也正刑者行以公平使無干枉也一<lb/>
　徳無二心也三者皆尊天子之事<lb/>
天子賜諸侯樂則以柷將之賜伯子男樂則以鼗將之<lb/>
　疏曰柷節一曲之始其事寛故以將諸侯之命鼗節<lb/>
　一唱之終其事狭故以將伯子男之命　集説曰柷<lb/>
　形如漆桶方二尺四寸深一尺八寸中有椎柄連底<lb/>
　撞之令左右擊所以合樂之始鼗如鼓而小有柄持<lb/>
<pb n="19a"/>
　而搖之則旁耳自擊所以節樂之終將之謂使者執<lb/>
　此以將命也　坡謂自此至不覆巢皆師田之事洪<lb/>
　範之八曰師也賓師二事洪範以為終者自内及外<lb/>
　也此以為始者大一統也<lb/>
諸侯賜弓矢然後征賜鈇鉞然後殺<lb/>
　疏曰賜弓矢謂八命作牧者得征伐當州之内賜鈇<lb/>
　鉞謂上公九命然後隣國臣弑君子殺父者得專討<lb/>
　之　集説曰鈇莝斫刀也鉞斧也<lb/>
<pb n="19b"/>
賜圭瓚然後為鬯未賜圭瓚則資鬯於天子<lb/>
　疏曰未賜圭瓚者則用璋瓚不得鬯則用薰故王度<lb/>
　記云天子以鬯諸侯以薰　集説曰圭瓚鬯爵以大<lb/>
　圭為瓚之柄者曰圭瓚釀秬黍為酒芬香條鬯於上<lb/>
　下故曰鬯祭酒灌地降神必用鬯未賜圭瓚則求鬯<lb/>
　於天子得其器乃敢為其事<lb/>
天子命之教然後為學小學在公宫南之左大學在郊<lb/>
天子曰辟雍諸侯曰頖宫<lb/>
<pb n="20a"/>
　疏曰百里之國國城居中面有五十里二十里置郊<lb/>
　郊外仍有三十里七十里之國國城居中面有三十<lb/>
　五里九里置郊郊外仍有二十六里五十里之國國<lb/>
　城居中面有二十五里三里置郊郊外仍有二十二<lb/>
　里此是殷制若周制則畿内千里百里為郊諸侯之<lb/>
　郊公五十里侯伯三十里子男十里近郊各半之此<lb/>
　小學大學殷制周則大學在國小學在西郊辟明也<lb/>
　雍和也君則尊明雍和於此學中習道藝使天下之<lb/>
<pb n="20b"/>
　人皆明達諧和也頖之言班所以班政教也又詩註<lb/>
　云王廱水之外圜如璧頖之言半以南通水北無也<lb/>
天子將出征類乎上帝冝乎社造乎禰禡於所征之地<lb/>
受命於祖受成於學<lb/>
　疏曰受命於祖在造乎禰之前但前文類冝禡總説<lb/>
　出行之時然後郤本初時受命受成之事所以文倒<lb/>
　也　集説曰禡行師之祭也受命於祖卜於廟也受<lb/>
　成於學定兵謀也<lb/>
<pb n="21a"/>
出征執有罪反釋奠于學以訊馘告<lb/>
　集説曰獲罪人而反則釋奠於先聖先師而告訊馘<lb/>
　焉訊謂其魁首當訊問者馘所截彼人之左耳告者<lb/>
　告其多寡之數也<lb/>
天子諸侯無事則歲三田一為乾豆二為賓客三為充<lb/>
君之庖<lb/>
　疏曰無事謂無征伐出行䘮凶之事也范寗云上殺<lb/>
　中心死速乾為豆實次殺射髀骼差遲故為賓客下<lb/>
<pb n="21b"/>
　殺中腸汚泡最遲故充庖厨又毛傳云自左膘而射<lb/>
　達於右腢為上殺射右耳本次之射左髀達於右䯚為<lb/>
　下殺先宗廟次賓客者尊神敬賓之義也　坡謂三者<lb/>
　之用則一田之中巳有此三品周歲有四田此歲三<lb/>
　田或夏或殷然耳陳説非也<lb/>
無事而不田曰不敬田不以禮曰暴天物天子不合圍<lb/>
諸侯不掩羣<lb/>
　疏曰自天子不合圍以下至不覆巢皆是以禮田者<lb/>
<pb n="22a"/>
　　集説曰不敬謂簡祭祀畧賓客不以禮殺傷過多<lb/>
　故曰暴天物合圍四面圍之也掩羣者掩襲而舉羣<lb/>
　取之也<lb/>
天子殺則下大綏諸侯殺則下小綏大夫殺則止佐車<lb/>
佐車止則百姓田獵<lb/>
　集説曰殺獲也獲所驅之禽獸也綏旌旗無旒者下<lb/>
　偃仆之也初殺時則抗之已殺獵止之時則下之佐<lb/>
　車即周禮驅逆之車驅者逐獸使趨於田之地逆者<lb/>
<pb n="22b"/>
　要逆其走而不使之散亡也此言田獵之禮天子殺<lb/>
　然後諸侯殺諸侯殺然後大夫殺大夫殺則百姓田<lb/>
　獵尊卑貴賤之次序<lb/>
獺祭魚然後虞人入澤梁豺祭獸然後田獵鳩化為鷹<lb/>
然後設罻羅草木零落然後入山林昆蟲未蟄不以火<lb/>
田不麛不卵不殺胎不殀天不覆巢<lb/>
　集説曰梁水堰也堰水為關空以笱承其空獺一歲<lb/>
　再祭魚此謂千月時豺祭獸月令九月夏小正十月<lb/>
<pb n="23a"/>
　則九末十初也鳩化為鷹則八月時罻小網也草木<lb/>
　零落謂十月時昆明也明蟲者得陽而生得隂而藏<lb/>
　蟄在十月麛獸子之通稱殀斷殺之也天禽獸之稚<lb/>
　者此十者皆田之禮順時序廣仁意也　坡謂此下<lb/>
　脱後章大史典禮至成歲事制國用一百有八字詳<lb/>
　見本文<lb/>
冡宰制國用必於歲之杪五榖皆入然後制國用<lb/>
　註曰國用今度支經用杪末也<lb/>
<pb n="23b"/>
用地小大視年之豐耗<lb/>
　疏曰用多少必計地大小必視年之豐耗<lb/>
以三十年之通制國用量入以為出<lb/>
　集説曰以三十年之通者通計三十年所入之數使<lb/>
　有十年之餘也葢毎歳所入均析為四而用其三毎<lb/>
　年餘一則三年而餘三又足一歲之用矣此所以三<lb/>
　十年而有十年之餘也註以九年言之葢積三十年<lb/>
　内閏月當一歲也一説二十七年則有九年之餘言<lb/>
<pb n="24a"/>
　三十者舉成數耳　坡謂自此至日舉以樂洪範之<lb/>
　一曰食二曰貨也<lb/>
祭用數之仂<lb/>
　集説曰註以仂為十一疏以為分散之名大槩是總<lb/>
　計一歳經用之數而用其十分之一以行常祭之禮<lb/>
　也<lb/>
䘮三年不祭唯祭天地社稷為越紼而行事䘮用三年<lb/>
之仂<lb/>
<pb n="24b"/>
　疏曰天地社稷之祭豫卜時日今忽有䘮故既殯越<lb/>
　紼行事若遭䘮之後當郊社常祭之日其啟殯至於<lb/>
　反哭則避此郊社祭日而為之　集説曰䘮凶事祭<lb/>
　吉禮吉凶異道不得相干故三年不祭唯既殯以後<lb/>
　若有天地社稷之祭則行之不敢以卑廢尊也未塟<lb/>
　以前常屬紼於輴車以偹火災䘮在内而行祭於外<lb/>
　是踰越䘮紼而往也䘮三年而除中間禮事繁難故<lb/>
　總計三歲經用之數而用其十之一也<lb/>
<pb n="25a"/>
䘮祭用不足日暴有餘曰浩祭豐年不奢凶年不儉<lb/>
　集説曰暴者殘敗之義言不齊整也浩者汎濫之義<lb/>
　所謂以美沒禮也惟其制用有一定之則是以歲有<lb/>
　豐凶而禮無奢儉此記者之言雜記云凶年祀以下<lb/>
　牲孔子之言也<lb/>
國無九年之蓄曰不足無六年之蓄曰急無三年之蓄<lb/>
曰國非其國也三年耕必有一年之食九年耕必有三<lb/>
年之食以三十年之通雖有凶旱水溢民無菜色然後<lb/>
<pb n="25b"/>
天子食日舉以樂<lb/>
　集説曰饑而食菜則色病故云菜色殺牲盛饌日舉<lb/>
　周禮王日一舉鼎有十二物皆有爼以樂侑食又云<lb/>
　大荒則不舉者葢偶值凶年雖有備亦當貶損耳<lb/>
天子七日而殯七月而塟諸侯五日而殯五月而塟大<lb/>
夫士庶人三日而殯三月而塟三年之䘮自天子達<lb/>
　註曰尊者舒卑者速春秋傳曰天子七月而塟同軌<lb/>
　畢至諸侯五月同盟至大夫三月同位至士踰月外<lb/>
<pb n="26a"/>
　姻至　疏曰左傳言然此縂云大夫士者記者許以<lb/>
　降二為差故縂云三月左傳細言其别　坡謂自此<lb/>
　至不造燕器洪範之三日祀也然則夏殷冡宰之職<lb/>
　可見矣<lb/>
庶人縣封塟不為雨止不封不樹䘮不貳事<lb/>
　集説曰此言庶人之禮庶人無碑繂縣繩下棺故云<lb/>
　縣窆也封謂聚土為墳周禮曰以爵等為邱封之度<lb/>
　與其樹數則士以上乃皆封樹大夫士既塟公政入<lb/>
<pb n="26b"/>
　於家庶人則終䘮無二事不使從政也<lb/>
自天子達於庶人䘮從死者祭從生者<lb/>
　註曰從死者謂衣衾棺椁從生者謂祭奠之牲器<lb/>
支子不祭<lb/>
　説見曲禮<lb/>
天子七廟三昭三穆與大祖之廟而七諸侯五廟二昭<lb/>
二穆與大祖之廟而五大夫三廟一昭一穆與大祖之<lb/>
廟而三士一廟庶人祭於寢<lb/>
<pb n="27a"/>
　註曰此周制七者大祖及文王武王之祧與親廟四<lb/>
　大祖后稷諸侯大祖始封之君王者之後不為始封<lb/>
　之君廟大夫大祖别子始爵者大傳曰别子為祖謂<lb/>
　此雖非别子始爵者亦然士謂諸侯之中士下士名<lb/>
　曰官師者上士二廟寢適寢也　疏曰王肅以為天<lb/>
　子七廟謂高祖之父及高祖之祖為二祧并始祖及<lb/>
　親廟四為七周之文武受命之王不遷之廟權禮所<lb/>
　施非常廟之數殷之三宗宗其徳而存其廟亦不以<lb/>
<pb n="27b"/>
　為數又自上及下隆殺以兩令使天子諸侯立廟並<lb/>
　四親而止則君臣同制尊卑不别又儒者難鄭云先<lb/>
　公遷主藏於社稷先王遷主藏文武廟便有三祧何<lb/>
　得祭法云有二祧鄭必為七廟惟周者馬昭按䘮服<lb/>
　小記云王者立四廟禮器云周旅酬六尸一人發爵<lb/>
　則周七尸七廟明矣今使文武不在七數既不同祭<lb/>
　又不享嘗豈禮也哉故盧植云二祧謂文武張融按<lb/>
　守祧云奄八人自大祖與文武及親廟四用七人姜<lb/>
<pb n="28a"/>
　嫄用一人適盡曽子問孔子言周事而云七廟無虚<lb/>
　主若王肅數主當有九何云七乎故當以周禮孔子<lb/>
　之言為本註言大夫大祖皆殷制若其周制别子始<lb/>
　爵其後得立别子為大祖若非别子之後雖為大夫<lb/>
　但立父祖曽祖三廟而已隨時而遷不得立始爵者<lb/>
　為大祖<lb/>
天子諸侯宗廟之祭春曰礿夏曰禘秋曰嘗冬曰烝<lb/>
　註曰此葢夏殷之制名周則春曰祠夏曰礿以禘為<lb/>
<pb n="28b"/>
　殷祭　疏曰礿薄也春物未成祭品鮮薄也禘者次<lb/>
　第也夏時物雖未成宜依時次第而祭之嘗者新榖<lb/>
　熟而嘗也烝者衆也冬時物成者衆也鄭疑為夏殷<lb/>
　祭名者以其與周不同其夏殷之祭又無文故稱葢<lb/>
　以疑之<lb/>
天子祭天地諸侯祭社稷大夫祭五祀<lb/>
　註曰五祀謂司命也中霤也門也行也厲也此祭謂<lb/>
　大夫有地者其無地祭三耳　疏曰曲禮天子諸侯<lb/>
<pb n="29a"/>
　大夫皆祭五祀更無等差故以月令五祀當之疑為<lb/>
　殷禮此文天子至大夫既别為尊卑之差故以周法<lb/>
　解之　坡謂五祀二説左傳獻子問社稷五祀史墨<lb/>
　以重該等神答之故宗伯地示祭社稷五祀鄭即引<lb/>
　傳文為釋以皆與社稷連文也月令户灶等神士䘮<lb/>
　禮行禱五祀士安得祀重該貴神故引月令為釋望<lb/>
　文生義理各有當至此文自天子等下重該五祀乃<lb/>
　上公非大夫所冝祭而户灶五者從無與天地社稷<lb/>
<pb n="29b"/>
　為等差且士亦祀之何以見惟大夫故鄭以祭法諸<lb/>
　侯五祀當之其端的不可知然亦仿有倫類也今陳<lb/>
　氏斥為臆説彼又無確辨則後生且從先儒安能崇<lb/>
　無稽之浮言乎自宋末元明来三尺童子稍渉性理<lb/>
　空拳枵腹即欲以大極斷事此魏華父不肯輕刋朱<lb/>
　子語類恐長學者入耳出口之病卓矣<lb/>
天子祭天下名山大川五嶽視三公四瀆視諸侯諸侯祭名山<lb/>
大川之在其地者天子諸侯祭因國之在其地而無主後者<lb/>
<pb n="30a"/>
　集説曰視三公視諸侯謂視其饔餼牢禮之多寡以<lb/>
　為牲器之數也其餘山川視伯小者視子男祭山川<lb/>
　之在其地者魯人祭泰山晉人祭河是也因國謂所<lb/>
　建國之地因先代所都之故墟也今無主祭之子孫<lb/>
　則在王畿者天子祭之在侯邦者諸侯祭之以其昔<lb/>
　嘗有功德於民不宜絶其祀也　坡謂天子諸侯祭<lb/>
　無主後則祭法泰厲公厲七祀之言亦未可全不信也<lb/>
天子犆礿祫禘祫嘗祫烝<lb/>
<pb n="30b"/>
　集説曰祫合也其禮有二時祭之祫則羣廟之主皆升<lb/>
　而合食於大祖之廟而毁廟之主不與三年大祫則毁<lb/>
　廟之主亦與焉天子之禮春礿則特祭者各於其廟也<lb/>
　禘嘗烝皆合食　石梁王氏曰特礿者春物全未成止一<lb/>
　時祭而已於此時不祫也夏物稍成可於此時而祫秋物<lb/>
　大成冬物畢成皆可祫故曰祫禘祫嘗祫烝而礿則特也<lb/>
諸侯礿則不禘禘則不嘗嘗則不烝烝則不礿<lb/>
　集説曰南方諸侯春祭畢則夏來朝故闕禘祭西方<lb/>
<pb n="31a"/>
　諸侯夏祭畢而秋來朝故闕嘗祭四方皆然　石梁<lb/>
　王氏曰諸侯歳朝為廢一時之祭王事重也<lb/>
諸侯礿犆禘一犆一祫嘗祫烝祫<lb/>
　集説曰犆礿礿犆非有異也變文而已祫嘗祫烝與<lb/>
　嘗祫烝祫亦然諸侯所以降於天子者禘一犆一祫<lb/>
　而已言夏祭之禘今歳犆則來歳祫祫之明年又犆<lb/>
　不如天子每歳三時皆祫也此章先儒以為夏殷之<lb/>
　制然禘王者之大禘也今以為四時常祭之名何歟<lb/>
<pb n="31b"/>
　豈周更時祭之名而後禘專為大祭歟又周官制度<lb/>
　云先王制禮必象天道故月祭象月時享象時三年之<lb/>
　祫五年之禘象閏又云王制之言祫非三年之制也<lb/>
天子社稷皆大牢諸侯社稷皆少牢大夫士宗廟之祭<lb/>
有田則祭無田則薦庶人春薦韭夏薦麥秋薦黍冬薦<lb/>
稻韭以卵麥以魚黍以豚稻以鴈<lb/>
　註曰有田者既祭又薦新祭以首時薦以仲月士薦<lb/>
　牲用特豚大夫以上用羔庶人無常牲取與新物相<lb/>
<pb n="32a"/>
　宜而已　疏曰晏子春秋云天子以下至士皆祭以<lb/>
　首時服䖍註桓五年傳云魯祭天以孟月祭廟以仲<lb/>
　月又註昭元年傳人君用孟月人臣用仲月皆非鄭<lb/>
　義南師解云首時者大夫士也若得祭天者祭天以<lb/>
　孟月祭廟以仲月其餘諸侯不得祭天者祭皆用孟<lb/>
　月既無明據未知孰是義得兩通故並存焉　坡謂首<lb/>
　時祭惟見晏子春秋而四仲祭明見於周禮安得棄<lb/>
　經而任傳乎坡辨詳大司馬此不具<lb/>
<pb n="32b"/>
祭天地之牛角繭栗宗廟之牛角握賔客之牛角尺<lb/>
　集説曰如繭如栗犢也握謂長不出膚側手為膚四<lb/>
　指也賓客之用則取其肥大而已<lb/>
諸侯無故不殺牛大夫無故不殺羊士無故不殺犬豕<lb/>
庶人無故不食珍<lb/>
　註曰故謂祭饗　集説曰烹牛羊豕必為鼎實鼎非<lb/>
　常用之器有禮事則設所以無故不殺也珍之名物<lb/>
　見内則庶人無故亦以非冠昏之禮歟<lb/>
<pb n="33a"/>
庶羞不踰牲燕衣不踰祭服寢不踰廟<lb/>
　集説曰羞不踰牲者如牲是羊則不以牛肉為庶羞<lb/>
　也此三者皆言薄於奉已厚於事神也<lb/>
大夫祭器不假祭器未成不造燕器<lb/>
　集説曰此一節舊在庶人耆老不徒食之後今考其<lb/>
　序當移在此大夫有田禄則不假借祭田於人無田禄<lb/>
　者不設祭器則假之可也凡家造祭器為先養器為<lb/>
　後<lb/>
<pb n="33b"/>
古者公田藉而不税<lb/>
　集説曰孟子曰殷人七十而助助者藉也但借民力<lb/>
　以助耕公田而不取其私田之税　坡謂先言治地<lb/>
　用民之力以起司空之職自此至然後與學洪範之<lb/>
　四曰司空也<lb/>
市㕓而不税<lb/>
　集説曰㕓市宅也賦其市地之㕓而不征其貨也<lb/>
關譏而不征<lb/>
<pb n="34a"/>
　集説曰關之設但主於譏察異服異言之人而不征<lb/>
　其往来貨物之税也<lb/>
林麓川澤以時入而不禁<lb/>
　集説曰山澤採取之物其入也雖有時然與民共其<lb/>
　利即孟子所謂澤梁無禁也<lb/>
夫圭田無征<lb/>
　集説曰圭田者禄外之田所以供祭祀不税所以厚<lb/>
　賢也曰圭者潔白之義也周官制度云圭田自卿至<lb/>
<pb n="34b"/>
　士皆五十畆此專主祭祀故無征然王制言大夫士<lb/>
　宗廟之祭有田則祭無田則薦孟子亦曰惟士無田<lb/>
　則亦不祭既云皆有田何故又云無田則薦以此知<lb/>
　賜圭田亦似有功徳則賜圭瓚耳<lb/>
用民之力歲不過三日<lb/>
　集説曰用民力如治城郭塗巷溝渠宫廟之類周禮<lb/>
　豐年三日中年二日無年則一日而已若師旅之事<lb/>
　則不拘此制<lb/>
<pb n="35a"/>
田里不粥墓地不請<lb/>
　疏曰田地里邑既受之於公民不得粥賣冡墓之地<lb/>
　公家所給故塟有常不得輙請其餘處<lb/>
司空執度度地居民山川沮澤時四時量地逺近興事<lb/>
任力<lb/>
　集説曰執度度地葢定邑井城郭廬舍之區域也<lb/>
　方氏曰小而水所止曰沮大而水所鍾曰澤　坡謂<lb/>
　觀山川高下之冝沮澤浸潤之處而時其四時之早<lb/>
<pb n="35b"/>
　晚則使民興事可以無愆矣量地逺近則任民之力<lb/>
　可以有節矣<lb/>
凡使民任老者之事食壯者之食<lb/>
　集説曰老者食少而功亦少壯者功多而食亦多今<lb/>
　之使民雖少壯但責以老者之功程雖老者亦食以<lb/>
　少者之飲食寛厚之至也<lb/>
凡居民材必因天地寒煖燥濕廣谷大川異制民生其<lb/>
間者異俗剛柔輕重遲速異齊五味異和器械異制衣<lb/>
<pb n="36a"/>
服異宜脩其教不易其俗齊其政不易其冝<lb/>
　集説曰居謂居處亦謂居積材謂材質亦謂材用居<lb/>
　處者因其材質疏引盧植云能寒者使居寒能暑者<lb/>
　使居暑是也居積者因其所冝而為之偹如氊裘可<lb/>
　以偹寒絺綌可以偹暑車以行陸舟以行水此皆因<lb/>
　天地所冝也廣谷大川自天地初分其形氣已不同<lb/>
　矣民生異俗理有固然其性情之緩急亦氣之所禀<lb/>
　殊也飲食器械衣服之有異聖王亦豈必強之使同<lb/>
<pb n="36b"/>
　哉惟脩其三綱五典之教齊其禮樂刑政之用而已<lb/>
　所謂財成輔相者左右民也<lb/>
中國戎夷五方之民皆有性也不可推移<lb/>
　馮氏曰五方之民以氣禀之不齊兼習俗之異尚是<lb/>
　以其性各隨氣禀之昏明習俗之薄厚而不可推移<lb/>
　焉若論其本然之性則一而已矣註亦曰地氣使之<lb/>
　然<lb/>
東方曰夷被髪文身有不火食者矣南方曰蠻雕題交<lb/>
<pb n="37a"/>
趾有不火食者矣西方曰戎被髪衣服有不粒食者矣<lb/>
北方曰狄衣羽毛穴居有不粒食者矣<lb/>
　疏曰東方人好生萬物觝觸地而出夷者觝也有九<lb/>
　種一𤣥莬二樂浪三高驪四蒲飾五鳬臾六索家七<lb/>
　東室八倭人九天鄙蠻者慢也君臣同川而浴極為<lb/>
　簡慢有八一天竺二咳首三僬僥四跂踵五穿胸六<lb/>
　儋耳七狗軹八旁舂戎者兇也斬殺不得其中有六<lb/>
　一僥夷二戎夷三老白四耆𦍑五鼻息六天剛狄者<lb/>
<pb n="37b"/>
　辟也其行邪辟有五一月支二穢貊三匈奴四單于<lb/>
　五白屋　集説曰雕刻也題額也刻其額以丹青湼<lb/>
　之交趾言蠻卧時頭向外足在内而相交東南地氣<lb/>
　煖故有不火食者西北地寒少五榖故有不粒食者<lb/>
中國夷蠻戎狄皆有安居和味冝服利用偹器<lb/>
　疏曰言中國與四夷雖異各有所安之居所和之味<lb/>
　所冝之服所利之用所偹之器其事各自充足<lb/>
五方之民言語不通嗜欲不同達其志通其欲東方曰<lb/>
<pb n="38a"/>
寄南方曰象西方曰狄鞮北方曰譯<lb/>
　疏曰寄言傳寄外内言語象者言放象外内之言鞮<lb/>
　知也謂通傳夷狄之語與中國相知譯陳也謂陳説<lb/>
　外内之言　方氏曰以言語之不通也則必達其志<lb/>
　以嗜欲之不同也則必通其欲必欲達其志通其欲<lb/>
　非寄象鞮譯則不可故先王設官以掌之<lb/>
凡居民量地以制邑度地以居民地邑民居必參相得<lb/>
也<lb/>
<pb n="38b"/>
　熊氏曰計量土地廣狹制四井為邑毎邑居三十二<lb/>
　家有如是地畫如是田居如是民三者相得無有餘<lb/>
　不足之弊矣<lb/>
無曠土無游民食節事時民咸安其居樂事勸功尊君<lb/>
親上然後興學<lb/>
　熊氏曰無曠土田皆井授也無游民人皆受田也饔<lb/>
　飱有節耕耘有時則民有飬而安居矣樂事勸功兼<lb/>
　私家公室而言尊君服其教親上懐其徳然後可得<lb/>
<pb n="39a"/>
　興學也<lb/>
司徒脩六禮以節民性明七教以興民徳齊八政以防<lb/>
滛一道徳以同俗養耆老以致孝恤孤獨以逮不足上<lb/>
賢以崇徳簡不肖以絀惡<lb/>
　坡謂自此至不與士齒洪範之五曰司徒曰此一節<lb/>
　統言鄉學國學教民取士之法非專言鄉也六禮七<lb/>
　教八政見篇末一道徳者國不異政教不殊俗也龜<lb/>
　䇿傳所云化分為百室道散而無垠則不一矣<lb/>
<pb n="39b"/>
命鄉簡不帥教者以告耆老皆朝于庠元日習射上功<lb/>
習鄉上齒大司徒帥國之俊士與執事焉<lb/>
　集説曰以下方詳鄉教此言簡不肖以絀惡之事鄉<lb/>
　在逺郊之内庠鄉學也耆老致仕及鄉中老賢者元<lb/>
　日所擇之善日也期日定則耆老皆来㑹聚於是行<lb/>
　射禮與鄉飲酒之禮射以中為上故曰上功鄉飲則<lb/>
　序年之高下故曰上齒大司徒率其俊秀者與執禮<lb/>
　事葢欲使不帥教之人觀其上功自勵為功觀其上<lb/>
<pb n="40a"/>
　齒則知尊敬長老使俊士與之以為榮則惡者慕之<lb/>
　而自勵也<lb/>
不變命國之名鄉簡不帥教者移之左命國之左鄉簡<lb/>
不帥教者移之右如初禮<lb/>
　集説曰左右對移以易其藏脩逰息之所新其師友<lb/>
　講切之方庶幾其變也<lb/>
不變移之郊如初禮不變移之遂如初禮不變屏之逺<lb/>
方終身不齒<lb/>
<pb n="40b"/>
　疏曰按學記比年入學中年攷校自一年入學至七<lb/>
　年小成至九年大成此簡不帥教者謂初入學一年<lb/>
　之終移左移右者謂間一年而攷校之時移郊謂五<lb/>
　年時移遂謂七年時屏之逺方謂九年之時　集説<lb/>
　曰四郊去國百里在鄉界之外遂又在逺郊之外葢<lb/>
　示之以漸逺之意也而猶不悛焉則其人終不可與<lb/>
　入徳矣於是乃屏棄之<lb/>
命鄉論秀士升之司徒曰選士司徒論選士之秀者而<lb/>
<pb n="41a"/>
升之學曰俊士<lb/>
　集説曰此言上賢崇徳之事　坡謂自鄉論秀士以<lb/>
　至進士即如韓公送張童子言明經始自縣而州府<lb/>
　以至禮部節節皆攷試加察詳之法耳陳註引劉説<lb/>
　何本曽謂不臆説者亦若此乎<lb/>
升於司徒者不征於鄉升於學者不征於司徒曰造士<lb/>
　集説曰既升於司徒則免鄉之徭役而猶給徭役於<lb/>
　司徒也及升國學則并免司徒之役矣造者成也言<lb/>
<pb n="41b"/>
　成就其才徳也<lb/>
樂正崇四術立四教順先王詩書禮樂以造士春秋教<lb/>
以禮樂冬夏教以詩書<lb/>
　集説曰此以下言國學教國子民俊及取賢才之法<lb/>
　樂正掌其教司馬則掌選法也術者道路之名言詩<lb/>
　書禮樂四者之教乃入徳之路故言術也<lb/>
王大子王子羣后之大子卿大夫元士之適子國之俊<lb/>
選皆造焉凡入學以齒<lb/>
<pb n="42a"/>
　集説曰皆造皆来受教於學正也惟次長㓜之序不<lb/>
　分貴賤之等<lb/>
將出學小胥大胥小樂正簡不帥教者以告于大樂正<lb/>
大樂正以告于王<lb/>
　註曰出學謂九年大成學止也小胥大胥皆樂官屬<lb/>
　　疏曰知學止者以上鄉中年考校恐此亦中年故<lb/>
　明之知九年者以下再不變無移左右及郊遂之事<lb/>
　故知是九年學止也<lb/>
<pb n="42b"/>
王命三公九卿大夫元士皆入學不變王親視學<lb/>
　註曰亦謂使習禮以化之不變王又親為之臨視重<lb/>
　棄賢者子孫此習禮皆于大學也　疏曰周立當代<lb/>
　大學在公宫左即東膠也立小學於西郊即有虞氏<lb/>
　之庠其習書於虞氏之學文王世子云書在上庠習<lb/>
　禮樂於殷學故又云禮在瞽宗習舞于夏后氏學故<lb/>
　云春夏學干戈秋冬學羽籥皆于東序<lb/>
不變王三日不舉屏之逺方西方曰棘東方曰寄終身<lb/>
<pb n="43a"/>
不齒<lb/>
　集説曰註以棘為𤏡又以𤏡訓偪𤏡本西戎地名愚<lb/>
　謂讀如本字急也欲其遷善之速也寄者寓也暫寓<lb/>
　而終歸之意葢雖屏之終身不齒然猶為此名以示<lb/>
　不忍終棄之意<lb/>
大樂正論造士之秀者以告于王而升諸司馬曰進士<lb/>
　註曰移名於司馬司馬夏官卿掌邦政者進士可進<lb/>
　受爵禄也　疏曰此文承王大子等下似專據王子<lb/>
<pb n="43b"/>
　等其實鄉人入學為造士者亦同於此其鄉人不在<lb/>
　學者及邦國所貢士所貢於王亦當升諸司馬<lb/>
司馬辨論官材論進士之賢者以告于王而定其論論<lb/>
定然後官之任官然後爵之位定然後禄之<lb/>
　疏曰大樂正論秀以告王王必以所論狀授與司馬<lb/>
　司馬得此狀乃更論辨之觀其材能知其堪任何官<lb/>
　故云官材也辨論之後不堪者屏退論量賢者以告<lb/>
　于王而正定其論各署其所長然後試以所能之官<lb/>
<pb n="44a"/>
　如長於禮者官之禮長於樂者官之樂堪任此官然<lb/>
　後爵命之既受爵然後與之以禄<lb/>
大夫廢其事終身不仕死以士禮葬之<lb/>
　集説曰廢其事如戰陣無勇而敗國殄民或荒滛失<lb/>
　行而悖常亂俗生則擯棄死則貶降　坡謂此簡不<lb/>
　肖之類也<lb/>
有發則命大司徒教士以車甲<lb/>
　註曰有發謂有軍師發卒　疏曰教此士卒以乗兵<lb/>
<pb n="44b"/>
　車及衣甲之儀容必司徒者以司徒主衆又主教故<lb/>
　與司馬相參也<lb/>
凡執技論力適四方臝股肱决射御<lb/>
　疏曰執技既無道藝惟論力以事上故適往四方境<lb/>
　界之外則使之擐露臂脛角材力决射御勝負見勇<lb/>
　武<lb/>
凡執技以事上者祝史射御醫卜及百工凡執技以事<lb/>
上者不貳事不移官出鄉不與士齒仕於家者出鄉不<lb/>
<pb n="45a"/>
與士齒<lb/>
　集説曰不貳事則所業彌至於精不移官恐他職非<lb/>
　其所長以技名者賤為大夫之臣亦賤故不得與為<lb/>
　士者齒列然必出鄉乃爾者於其本鄉有族人親戚<lb/>
　之為士者或不忍卑之故也　坡謂祝史等七者之<lb/>
　技用以事上此上賢之推也<lb/>
司㓂正刑明辟以聼獄訟必三刺有㫖無簡不聼附從<lb/>
輕赦從重<lb/>
<pb n="45b"/>
　集説曰正刑正定刑書明辟明斷罪法周禮以三刺<lb/>
　斷庶民獄訟之中一曰訊羣臣二曰訊羣吏三曰訊<lb/>
　萬民刺周禮此節疏云所刺不必是殺餘四刑亦當<lb/>
　刺則刺即訊也若有發露之㫖意而無簡覈之實迹<lb/>
　則難於聼斷矣於是有附有赦焉附而入之則施行<lb/>
　從輕赦而出之則宥罪從重所謂與其殺不辜寧失<lb/>
　不經也　坡謂自此至識異言洪範之六曰司㓂也<lb/>
凡制五刑必即天論郵罰麗於事<lb/>
<pb n="46a"/>
　註曰制斷也即就也必即天論言與天意合即或為<lb/>
　則論或為倫　疏曰制刑時必就天意論議輕重天<lb/>
　意好生又有時以生有時以殺論刑時亦當好生又<lb/>
　就天道使生殺得中郵過也言斷人罪過及責罰其<lb/>
　身皆依附於所犯之事不可離其本事假他别事而<lb/>
　為喜怒也<lb/>
凡聼五刑之訟必原父子之親立君臣之義以權之<lb/>
　疏曰權平也凡犯罪之人或子為父隐臣為國諱雖<lb/>
<pb n="46b"/>
　獨刑禁而非其本惡故必本其宿情立其恩義為平<lb/>
　量之<lb/>
意論輕重之序慎測淺深之量以别之<lb/>
　註曰淺深謂俱有罪本心有善惡　疏曰盡意思念<lb/>
　論量罪之輕重次序不有越濫也<lb/>
悉其聰明致其忠愛以盡之<lb/>
　疏曰盡已聰明尋其事之根本又致其忠恕仁愛不<lb/>
　使嚴酷枉濫以盡罪情不有抑屈<lb/>
<pb n="47a"/>
疑獄汜與衆共之衆疑赦之必察小大之比以成之<lb/>
　集説曰汜猶廣也其或在所可疑則泛然而廣詢之<lb/>
　衆見焉衆人共謂可疑則宥之矣比例也已行故事<lb/>
　曰比小者有小罪之比大者有大罪之比言雖疑而<lb/>
　赦之不可直爾而放當必察按舊例以成於事<lb/>
成獄辭史以獄成告於正正聼之正以獄成告於大司<lb/>
㓂大司㓂聼之棘木之下大司㓂以獄之成告於王王<lb/>
命三公參聼之三公以獄之成告於王王三又然後制<lb/>
<pb n="47b"/>
刑<lb/>
　集説曰成獄辭者謂治獄者責覈罪人之辭已成定<lb/>
　也史司㓂吏也正士師之屬聼察也棘木外朝之卿<lb/>
　位也又當作宥周禮一宥曰不識再宥曰過失三宥<lb/>
　曰遺忘謂行刑之時天子猶欲以此三者免其罪也<lb/>
　自下而上咸無異説而天子猶必三宥而後有司行<lb/>
　刑者在君為愛下之仁在臣有守法之義也<lb/>
凡作刑罰輕無赦<lb/>
<pb n="48a"/>
　馮氏曰此言立法制刑之意雖輕無赦所以使人難<lb/>
　犯也惟其當刑必刑輕且不赦而况於重者乎故君<lb/>
　子不容不盡心焉<lb/>
刑者侀也侀者成也一成而不可變故君子盡心焉<lb/>
　疏曰侀是侀禮　馬氏曰刑之所以為刑者猶人之<lb/>
　有侀也一辭不具不足以為刑一體不傋不足以為<lb/>
　成人辭之所成則罪定而不可變故君子盡心焉君<lb/>
　子無所不盡其心至子用刑則尤慎焉者也<lb/>
<pb n="48b"/>
析言破律亂名改作執左道以亂政殺<lb/>
　集説曰剖析言辭破壊法律所謂舞文弄法者也變<lb/>
　亂名物更改制度或挟異端邪道以罔惑於人皆足<lb/>
　以亂政故在所當殺<lb/>
作淫聲異服竒技竒器以疑衆殺行偽而堅言偽而辨<lb/>
學非而博順非而澤以疑衆殺假於鬼神時日卜筮以<lb/>
疑衆殺此四誅者不以聼<lb/>
　集説曰淫聲非先王之樂也異服非先王之服也竒<lb/>
<pb n="49a"/>
　技竒器如般請机封之類所行雖偽而堅不可破所<lb/>
　言雖偽而辨不可屈如白馬非馬之類所學雖非正<lb/>
　道而渉獵甚廣則亦難於窮詰順非文過也所行雖<lb/>
　非而善於文飾其言滑澤無滯衆皆疑其為是也至<lb/>
　於假托鬼神之禍福時日之吉凶卜筮之休咎註云<lb/>
　今時持䘮葬築葢嫁取卜數文書使民悖禮違制故<lb/>
　亂政者一疑衆者三皆决然殺之不復審聼為其害<lb/>
　大而辭不可習也<lb/>
<pb n="49b"/>
凡執禁以齊衆不赦過<lb/>
　坡謂有刑有禁刑者罪其已然禁者防其將然此所<lb/>
　執之禁葢指下文市事而言曰過者未麗於法也市<lb/>
　刑小刑憲罰中刑徇罰大刑扑罰<lb/>
有圭璧金璋不粥於市命服命車不粥於市宗廟之器<lb/>
不粥於市犧牲不粥於市戎器不粥於市<lb/>
　方氏曰此所以禁民之不敬金璋以金飾之考工記<lb/>
　大璋中璋黄金勺青金外者是矣<lb/>
<pb n="50a"/>
用器不中度不粥於市兵車不中度不粥於市布帛精<lb/>
麤不中數幅廣狹不中量不粥於市姦色亂正色不粥<lb/>
於市<lb/>
　集説曰此所以禁民之不法用器弓矢耒耜飲食器也<lb/>
　數升縷多寡之數也布幅廣二尺二寸帛廣二尺四寸<lb/>
錦文珠玉成器不粥於市衣服飲食不粥於市<lb/>
　集説曰此所以禁民之不儉　坡謂衣服粥於市則縫<lb/>
　絍不事飲食粥於市則男饞女惰好衣食而白游則<lb/>
<pb n="50b"/>
　殺越取貨訟獄滋豊坡行天下見有此俗矣<lb/>
五榖不時果實未熟不粥於市木不中伐不粥於市禽<lb/>
獸魚龞不中殺不粥於市<lb/>
　集説曰此所以禁民之不仁凡十有四事皆所以齊<lb/>
　其衆而使風俗之同也<lb/>
關執禁以譏禁異服識異言<lb/>
　劉氏曰凡上文所當禁戒之事雖有司刑司市之屬<lb/>
　以治之然不有以譏察之則犯者衆而獲者寡矣故<lb/>
<pb n="51a"/>
　令司關者執禁戒之令以譏察之見異服則禁之聞<lb/>
　異言則識之衣服易見故直曰禁言語難知故必曰<lb/>
　識關境上門舉關則郊門城門亦在其中矣<lb/>
大史典禮執簡記奉諱惡天子齊戒受諫<lb/>
　註曰簡記䇿書也諱先王名惡忌日若子卯　坡謂<lb/>
　自此至成歲事制國用在此上下全無所屬按周禮<lb/>
　大史職㑹同朝覲以書協禮事大師抱天時與大師<lb/>
　同車則此一經當在不覆巢之下冢宰制國用之上<lb/>
<pb n="51b"/>
　葢文承廵守師田之後言大史秉禮從王正與周禮<lb/>
　合下文則因王受教諫而及百官互正當否之事以<lb/>
　起下文冡宰制國用之端也　又按禮運云天子適<lb/>
　諸侯舍其祖廟以禮籍入註云禮籍謂大史典禮執<lb/>
　簡記奉諱惡也適諸侯正廵守征伐之事又其証也<lb/>
司㑹以歲之成質於天子冡宰齊戒受質<lb/>
　集説曰司㑹冡宰之屬掌治法之財用㑹計及王與<lb/>
　冡宰廢置等事故歲之將終也質平其一歲之計要<lb/>
<pb n="52a"/>
　於天子而先之冡宰冡宰重其事而齊戒以受其質<lb/>
　質平也謂奏上文簿聼天子平量之<lb/>
大樂正大司㓂市三官以其成從質於天子大司徒大<lb/>
司馬大司空齊戒受質<lb/>
　集説曰市司市也周官司市下大夫二人司㑹所質<lb/>
　冡宰既受之矣此三官各以其計要之成從司㑹而<lb/>
　質於天子則司徒司馬司空亦齊戒而受之<lb/>
百官各以其成質於三官大司徒大司馬大司空以百<lb/>
<pb n="52b"/>
官之成質於天子百官齊戒受質然後休老勞農成歲<lb/>
事制國用<lb/>
　疏曰司㑹總主羣官簿書則司徒司馬司空簿書亦<lb/>
　司㑹掌之質於天子若今時先申帳目樂正司㓂司<lb/>
　市當司事少即徑從司㑹以質於王其司徒司馬司<lb/>
　空總主萬氏其事既大雖司㑹進其治要仍須各受<lb/>
　質屬官親自質於天子天子平斷畢當須報於下故<lb/>
　在下百官齊戒受天子所平之要　坡謂疏解三官<lb/>
<pb n="53a"/>
　則司徒司馬司空非上樂正等之三官也一説百官<lb/>
　位卑不敢專逹故但質於三官三官達於司徒司馬<lb/>
　司空而為之質於天子<lb/>
凡養老<lb/>
　集説曰養老之禮其目有四養三老五更一也子孫<lb/>
　死於國事則養其父祖二也養致仕之老三也養庶<lb/>
　人之老四也一歲之間凡七行之飲養陽氣則用春<lb/>
　夏食養飲氣則用秋冬四時各一也凡大合樂必遂<lb/>
<pb n="53b"/>
　養老謂春入學舍菜合舞秋頒學合聲則通前為六<lb/>
　又季春大合樂天子視學亦養老凡七也　坡謂自<lb/>
　此朞不從政所謂養耆老以致孝也繼於司㓂文後<lb/>
　秋養耆老故也<lb/>
有虞氏以燕禮<lb/>
　集説曰燕禮者一獻之禮既畢皆坐而飲酒以至於<lb/>
　醉其牲用狗其禮亦有二一是燕同姓二是燕異姓<lb/>
　也<lb/>
<pb n="54a"/>
夏后氏以饗禮<lb/>
　集説曰饗禮者體薦而不食爵盈而不飲立而不坐<lb/>
　依尊卑為獻數畢而止然亦有四馬諸侯來朝一也<lb/>
　王親戚及諸侯之臣来聘二也戎狄之君使来三也<lb/>
　享宿衛及者老孤子四也惟宿衛及耆老孤子則以<lb/>
　酒醉為度酒正云<lb/>
殷人以食禮<lb/>
　集説曰食禮者有飯有殽雖設酒而不飲其禮以飯<lb/>
<pb n="54b"/>
　為主故曰食也然亦有二焉大行人云食禮九舉及<lb/>
　公食大夫之類謂之禮食士大夫自與賔客旦夕共<lb/>
　食則謂之燕食也饗食禮之正故行之於廟燕以示<lb/>
　慈惠故行之於寢也<lb/>
周人脩而兼用之<lb/>
　註曰兼用之偹隂陽也凡飲養陽氣凡食養隂氣陽<lb/>
　用春夏隂用秋冬　疏曰春夏養老則用虞之燕夏<lb/>
　之饗秋冬則用殷之食周尚文故兼用三代之禮也<lb/>
<pb n="55a"/>
五十養於鄉六十養於國七十養於學達於諸侯<lb/>
　註曰天子諸侯養老同也國國中小學在王宫之左<lb/>
　學大學也在郊小學在國中大學在郊此殷制明矣<lb/>
　　疏曰此謂子孫為國死難而王養其父祖也<lb/>
八十拜君命一坐再至瞽亦如之九十使人受<lb/>
　疏曰上言七十養於學也至於八十年漸衰弱不堪<lb/>
　来學受養君使人就家致之　集說曰君命人臣拜<lb/>
　受禮也惟八十之老與無目之人為難偹禮故其拜<lb/>
<pb n="55b"/>
　也足一跪而首再至地以偹再拜之數九十則又不<lb/>
　必親拜特使人代受此言君致享食之禮於其家而<lb/>
　受之之禮如此然他命則亦必然矣<lb/>
五十異粻六十宿肉七十貳膳八十常珍九十飲食不<lb/>
離寢膳飲從於遊可也<lb/>
　集説曰粻糧也異者精粗與少者殊也宿肉謂恒隔<lb/>
　日偹之不使求而不得也膳食之善者毎有副貳不<lb/>
　使闕乏也常珍常食皆珍味也不離寢言寢處之所<lb/>
<pb n="56a"/>
　恒有庋閣之飲食也美善之膳水漿之飲隨其常逰<lb/>
　之處而為之偹具可也<lb/>
六十歲制七十時制八十月制九十日脩唯絞紟衾冐<lb/>
死而後制<lb/>
　集説曰此言漸老則漸近死期當豫為送終之偹也<lb/>
　歲制謂棺也不易可成故歲制衣物之難得者須三<lb/>
　月可辨故云時制衣物之易得者則一月可就故云<lb/>
　月制至九十則棺衣皆具無事於制作但毎日脩理<lb/>
<pb n="56b"/>
　之恐或有不完整也絞所以脩束衣服為堅急者也<lb/>
　紟單被也絞與紟皆用十五升布為之凡衾皆五幅<lb/>
　士小歛緇衾頳裏大歛則二衾冐所以韜尸制如直<lb/>
　囊上曰質下曰殺其用之先以殺韜足而上次以質<lb/>
　韜首而下齊於手士緇質頳殺象生時𤣥衣纁裳也<lb/>
　此四物須死乃制以其易成故也<lb/>
五十始衰六十非肉不飽七十非帛不煖八十非人不<lb/>
煖九十雖得人不煖矣五十杖於家六十杖於鄉七十<lb/>
<pb n="57a"/>
杖於國八十杖於朝九十者天子欲有問焉則就其室<lb/>
以珍從<lb/>
　集説曰杖所以扶衰廵守而就見百年者泛言衆庶<lb/>
　之老也此就見九十者専指有爵者也祭義又言八<lb/>
　十君問則就之者亦異禮也珍與常珍之珍同<lb/>
七十不俟朝八十月告存九十日有秩<lb/>
　集説曰此謂大夫士聼致事者則七十杖於國朝君<lb/>
　之時入至朝位君出揖即退不待朝事畢也若不聼<lb/>
<pb n="57b"/>
　致事則祭義云七十杖於朝八十不俟朝告猶問也<lb/>
　君毎月使人致膳告問存否也秩常也日使人以常<lb/>
　膳致之也<lb/>
五十不從力政六十不與服戎七十不與賔客之事八<lb/>
十齊䘮之事弗及也<lb/>
　註曰力政城道之役也八十不齊則不祭也子代之<lb/>
　祭　疏曰上文歲制及杖於家之屬兼含大夫士及<lb/>
　士庶人之老此節惟據庶人之事葢大夫士六十未<lb/>
<pb n="58a"/>
　致仕若為軍將當與服戎故知此據庶人也　方氏<lb/>
　曰從謂行其事也與則與共而已及則旁有所加之<lb/>
　謂以其老甚非特不能從與於事而事固不當及之<lb/>
　矣<lb/>
五十而爵六十不親學七十致政唯衰麻為䘮<lb/>
　疏曰此謂凡常人有徳故五十始為大夫若其有徳<lb/>
　不必五十則䘮服小功章云大夫為昆弟之長殤是<lb/>
　㓜為大夫為兄之長殤　集説曰不親學以其不能<lb/>
<pb n="58b"/>
　偹弟子之禮也致政還君事有死䘮之事惟偹衰麻<lb/>
　之服而已其他禮節皆在所不責也<lb/>
有虞氏養國老於上庠養庶老於下庠<lb/>
　疏曰虞殷尚質貴取有成故大學在西小學在東夏<lb/>
　周貴文取積漸長養故大學在東小學在西　集説<lb/>
　曰行養老之禮必於學以其為講明孝弟禮義之所<lb/>
　也國老有爵有徳之老庶老庶人及死事者之父祖<lb/>
　也國老尊故於大學庶老卑故於小學上庠大學在<lb/>
<pb n="59a"/>
　西郊下庠小學在國中王宫之東<lb/>
夏后氏養國老於東序養庶老於西序<lb/>
　集説曰東序大學在國中王宫之東西序小學在西<lb/>
　郊<lb/>
殷人養國老於右學養庶老於左學<lb/>
　集説曰右學大學在西郊左學小學在國中王宫之<lb/>
　東<lb/>
周人養國老於東膠養庶老於虞庠虞庠在國之西郊<lb/>
<pb n="59b"/>
　集説曰東膠大學在國中王宫之東虞庠小學在西<lb/>
　郊膠之言紏也庠之言養也<lb/>
有虞氏皇而祭深衣而養老夏后氏收而祭燕衣而養<lb/>
老殷人冔而祭縞衣而養老周人冕而祭𤣥衣而養老<lb/>
　註曰皇冕屬凡養老之服皆其時與羣臣燕之服有<lb/>
　虞氏質深衣而已夏而改之尚黒而黒衣裳殷尚白<lb/>
　而縞衣裳周則兼用之𤣥衣素裳其冠則牟追章甫<lb/>
　委貌也諸侯以天子之燕服為朝服燕禮曰燕朝服<lb/>
<pb n="60a"/>
　服是服也　疏曰深衣謂白布衣皇氏以養老首還<lb/>
　服皇崔氏以為與夏周同未知然否郊特牲云大古<lb/>
　冠布齊則緇之大古則虞氏或用白布冠也<lb/>
凡三王養老皆引年<lb/>
　集説曰待養國老庶老之禮畢即行引户校年之令<lb/>
　當行復除也老人衆多非賢者不可皆養<lb/>
八十者一子不從政九十者其家不從政廢疾非人不<lb/>
養者一人不從政父母之䘮三年不從政齊衰大功之<lb/>
<pb n="60b"/>
䘮三月不從政將徙於諸侯三月不從政自諸侯来徙<lb/>
家期不從政<lb/>
　集説曰從政謂給公家之力役也　方氏曰將徙欲<lb/>
　去者来徙己来者夫人莫衰於老莫苦於疾莫憂於<lb/>
　䘮莫勞於徙此王政之所冝恤者故皆不使之從政<lb/>
　焉　熊氏曰將徙者舊業未去始来者生業未定此<lb/>
　三月與期之别<lb/>
少而無父者謂之孤老而無子者謂之獨老而無妻者<lb/>
<pb n="61a"/>
謂之矜老而無夫者謂之寡此四者天民之窮而無告<lb/>
者也皆有常餼<lb/>
　疏曰孤顧也顧望無所瞻見也獨鹿也鹿鹿無所依<lb/>
　也矜本又作鰥愁悒不能寐目恒鰥鰥然其字從魚<lb/>
　魚目恒不閉寡倮也倮然單獨也餼廩也　坡謂自<lb/>
　此以其器食之所謂恤孤獨以逮不足也<lb/>
瘖聾跛躃斷者侏儒百工各以其器食之<lb/>
　集説曰瘖者不能言聾者不能聴跛者一足廢躃者<lb/>
<pb n="61b"/>
　兩足俱廢斷者支足解絶侏儒身體短少者也百工<lb/>
　衆雜技藝也器猶能也此六類者因其各有技藝之<lb/>
　能足以供官之役使故遂因其能而以廩給食養之<lb/>
　　熊氏曰先王時瘖者實土聾者司火刖者守囿侏<lb/>
　儒者扶廬刖跂躃之類<lb/>
道路男子由右婦人由左車從中央<lb/>
　註曰道中三途逺别也　坡謂自此至不徒食則禮<lb/>
　讓成孝弟申王道四達此一道徳以同俗之成效極<lb/>
<pb n="62a"/>
　致也<lb/>
父之齒隨行兄之齒鴈行朋友不相踰<lb/>
　註曰廣敬也謂於塗中　集説曰父之齒兄之齒謂<lb/>
　其人年與父等或與兄等也随行随其後也鴈行並<lb/>
　行而稍後也朋友年相若則彼此不可相踰越而有<lb/>
　先後言並行而齊也<lb/>
輕任并重任分班白者不提挈<lb/>
　疏曰父齒者也任謂有擔負者老少並輕則併與少<lb/>
<pb n="62b"/>
　者擔之也老少並重不可併與少者則分為輕重重<lb/>
　與少者輕與老者<lb/>
君子耆老不徒行庶人耆老不徒食<lb/>
　方氏曰徒行謂無乗而行也徒食謂無羞而食也<lb/>
　應氏曰非人皆好徳而士不失職安能使在路無徒<lb/>
　行之賢非人各有養而俗尚孝敬安能使在家無徒<lb/>
　食之老<lb/>
方一里者為田九百畆<lb/>
<pb n="63a"/>
　疏曰步百為畆是長一百歩濶一步畆百為夫是一<lb/>
　頃也長濶一百步夫三為屋是三頃也濶三百步長<lb/>
　一百步屋三為井則九百畆也長濶一里<lb/>
方十里者為方一里者百為田九萬畆方百里者為方<lb/>
十里者百為田九十億畆<lb/>
　疏曰一箇十里之方既為田九萬畆則十箇十里之<lb/>
　方為田九十萬畆一百箇十里之方為田九百萬畆<lb/>
　今云九十億畆是一億有十萬十億有一百萬九十<lb/>
<pb n="63b"/>
　億乃九百萬畆也<lb/>
方千里者為方百里者百為田九萬億畆<lb/>
　疏曰計千里之方為方百里者百一箇百里之方既<lb/>
　為九十億畆則十箇百里之方為九百億畆百箇百<lb/>
　里之方為九千億畆今乃云九萬億畆與數不同者<lb/>
　若以億言之當云九千億畆若以萬言之當云九萬<lb/>
　萬畆經文誤也　應氏曰自此至篇末皆覆解首及<lb/>
　中間井田封建地里之界<lb/>
<pb n="64a"/>
自恒山至於南河千里而近<lb/>
　註曰冀州域<lb/>
自南河至於江千里而近<lb/>
　註曰豫州域<lb/>
自江至於衡山千里而遥<lb/>
　註曰荆州域<lb/>
自東河至於東海千里而遥<lb/>
　註曰徐州域<lb/>
<pb n="64b"/>
自東河至於西河千里而近<lb/>
　註曰亦冀州域<lb/>
自西河至於流沙千里而遥<lb/>
　註曰雍州域<lb/>
西不盡流沙南不盡衡山東不盡東海北不盡恒山<lb/>
　疏曰以千里言之自恒山至南河其地稍近言不滿<lb/>
　千里自江至衡山其地稍逺言不啻千里熊氏以為<lb/>
　近者謂過千里遥者謂不滿千里其義似非餘放此<lb/>
<pb n="65a"/>
　　應氏曰此獨言東海者東海在中國封疆之内而<lb/>
　西南北則夷徼之外也南以江與衡山為限百越未<lb/>
　盡開也河舉東西南北者河流縈帶周逺雖流沙分<lb/>
　際亦與河接也自秦而上西北袤而東南蹙秦而下<lb/>
　東南展而西北縮先王盛時四方各有不盡之地不<lb/>
　勞中國以事外也禹貢東漸西被朔南咸暨特聲教<lb/>
　所及非貢賦所限也<lb/>
凡四海之内斷長補短方三千里為田八十萬億一萬<lb/>
<pb n="65b"/>
億畆方百里者為田九十億畆山陵林麓川澤溝瀆城<lb/>
郭宫室塗巷三分去一其餘六十億畆<lb/>
　疏曰為田八十萬億一萬億畆者以一州方千里九<lb/>
　州方三千里三三為九為方千里者九一箇千里有<lb/>
　九萬億畆九箇千里九九八十一故有八十一萬億<lb/>
　畆於八十整數之下云萬億是八十箇萬億又云一<lb/>
　萬億言是詳也以前文誤為萬億此則因前文之誤<lb/>
　更以萬億言之<lb/>
<pb n="66a"/>
古者以周尺八尺為歩今以周尺六尺四寸為步古者<lb/>
百畆當今東田百四十六畆三十步古者百里當今百二<lb/>
十一里六十步四尺二寸二分<lb/>
　註曰周尺之數未詳聞也按禮制周猶以十寸為尺<lb/>
　葢六國時多變亂法度或言周尺八寸則步更為八<lb/>
　八六十四寸以此計之古者百畆當今百五十六畆<lb/>
　二十五步古者百里當今百二十五里　嚴氏説南<lb/>
　東其畆云或南其畆或東其畆順地勢及水之所趨<lb/>
<pb n="66b"/>
　也　坡謂此數如疏所解儒者皆謂亦誤坡從子鑑<lb/>
　通西算令為細推曰周尺八寸八尺為步則一步六<lb/>
　尺四寸自乗得四千又九十六寸為一步之積今以<lb/>
　六尺四寸為步則一步五尺一寸二分自乗得二千<lb/>
　六百二十一寸四十四分為一步之積二積相較古<lb/>
　步多一千四百七十四寸五十六分百畆共多一千<lb/>
　四百七十四萬五千六百寸置所多之數為實以今<lb/>
　步積二千六百二十一寸四十四分為法除之得五<lb/>
<pb n="67a"/>
　十六畆二十五步是古者百畆當今東田百五十六<lb/>
　畆二十五步也求里者以百里長三萬步以古步長<lb/>
　今步一尺二寸八分乗之得三萬八千四百尺為古<lb/>
　百里多於今百里之長置今里三百步以今步長五<lb/>
　尺一寸二分乗之得一千五百三十六尺為今里之<lb/>
　長古百里所多之長為實今里長為法除之得二十五<lb/>
　里是古者百里當今百二十五里也此解與註合可為<lb/>
　定數矣<lb/>
<pb n="67b"/>
方千里者為方百里者百<lb/>
　集説曰天下九州王畿居中外八州毎州各方千里<lb/>
　是一百箇百里以開方之法推之合萬里也<lb/>
封方百里者三十國其餘方百里者七十<lb/>
　集説曰公侯皆方百里封三十箇百里剰七十箇百<lb/>
　里<lb/>
又封方七十里者六十為方百里者二十九方十里者<lb/>
四十<lb/>
<pb n="68a"/>
　集説曰伯七十里封六十箇七十里是占二十九箇百<lb/>
　里四十箇十里於三十箇百里内剰六十箇十里<lb/>
其餘方百里者四十方十里者六十又封方五十里者<lb/>
百二十為方百里者三十其餘方百里者十方十里者<lb/>
六十<lb/>
　集説曰除上封二等國共占六十箇百里外止剰四<lb/>
　十箇百里及六十箇十里於此地内封子男五十里<lb/>
　之國者百二十箇毎一百里封四箇實占三十箇百<lb/>
<pb n="68b"/>
　里通三等封止剰十箇百里六十箇十里　伯國方<lb/>
　七十里七七四十九是四十九箇十里　子男方五<lb/>
　十里五五二十五是二十五箇十里<lb/>
名山大澤不以封其餘以為附庸閒田諸侯之有功者<lb/>
取於閒田以録之其有削地者歸之閒田<lb/>
　集説曰除名山大澤之外皆為附庸之國及閒田<lb/>
天子之縣内方千里者為方百里者百封方百里者九<lb/>
其餘方百里者九十一又封方七十里者二十一為方<lb/>
<pb n="69a"/>
百里者十方十里者二十九<lb/>
其餘方百里者八十方十里者七十一又封方五十里<lb/>
者六十三為方百里者十五方十里者七十五<lb/>
其餘方百里者六十四方十里者九十六<lb/>
　集説曰此倣上章畿外之法推之可見畿外封國多<lb/>
　而餘地少廣封建之制於天下也畿内封國少而餘<lb/>
　地多偹采邑之分於王朝也<lb/>
諸侯之下士禄食九人中士食十八人上士食三十六<lb/>
<pb n="69b"/>
人下大夫食七十二人卿食二百八十八人君食二千<lb/>
八百八十人<lb/>
　集説曰此言大國之數<lb/>
次國之卿食二百一十六人君食二千一百六十人<lb/>
　集説曰次國大夫亦食七十二人卿三大夫禄故食<lb/>
　二百一十六人<lb/>
小國之卿食百四十四人君食千四百四十人<lb/>
　集説曰小國大夫亦食七十二人卿倍大夫禄故食<lb/>
<pb n="70a"/>
　百四十四人<lb/>
次國之卿命於其君者如小國之卿<lb/>
　集説曰降於天子所命也<lb/>
天子之大夫為三監監於諸侯之國者其禄視諸侯之<lb/>
卿其爵視次國之君其禄取之於方伯之地<lb/>
　集説曰禄視諸侯之卿可食二百八十八人者也<lb/>
方伯為朝天子皆有湯沐之邑於天子之縣内視元士<lb/>
　集説曰謂之湯沐者言入至畿内即暫止頓於此齊<lb/>
<pb n="70b"/>
　絜而往也春秋傳謂之朝宿之邑惟方伯有之其餘<lb/>
　否許慎云周千八百諸侯若皆有之則盡京師地亦<lb/>
　不能容<lb/>
諸侯世子世國大夫不世爵使以徳爵以功未賜爵視<lb/>
天子之元士以君其國諸侯之大夫不世爵禄<lb/>
　集説曰世子世國畿外之制也天子大夫不世爵而<lb/>
　世禄先王使人爵人必取其有徳有功者列國之君<lb/>
　薨其子未得爵賜則其衣服禮數視天子之元士賜<lb/>
<pb n="71a"/>
　爵而後得如先君之舊也諸侯之大夫不世爵禄而<lb/>
　有大功徳者亦世之左傳言官有世功則有官族<lb/>
六禮冠昏䘮祭鄉相見<lb/>
　集説曰今所存者士冠士昏士䘮特牲少牢饋食鄉<lb/>
　飲酒鄉射士相見<lb/>
七教父子兄弟夫婦君臣長㓜朋友賓客八政飲食衣<lb/>
服事為異别度量數制<lb/>
　集説曰飲食為上衣服次之事為謂百工技藝也異<lb/>
<pb n="71b"/>
　别五方用器不同也度丈尺也量斗斛也數百十也<lb/>
　制布帛幅廣狹也<lb/>
　<lb/>
　<lb/>
　<lb/>
　<lb/>
　<lb/>
　禮記述註卷五<lb/>
</p>
<p>
</p>
  </div>
</body>
</text>
</TEI>
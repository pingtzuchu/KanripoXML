<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷四</head> <lb/>
    <p>
<pb n="1a"/>
欽定四庫全書<lb/>
　禮記述註卷四<lb/>
　　　　　　　　　　安溪李光坡　撰<lb/>
　　檀弓下第四<lb/>
君之適長殤車三乘公之庶長殤車一乘大夫之適長<lb/>
殤車一乘<lb/>
　疏曰殤未成人未有爵命車馬之賜而得遣車者言<lb/>
　其父有之得與子也自上而下降殺以兩諸侯自得<lb/>
<pb n="1b"/>
　七乘其適子成人五乘長殤降二故三乘也庶子若<lb/>
　成人乃三乘長殤則一乘大夫自得五乘適子成人<lb/>
　三乘長殤故一乘　集説曰此言送殤遣車之禮君<lb/>
　謂國君亦或有地大夫通得稱君也公専言五等諸<lb/>
　侯也十六至十九為長殤𦵏此殤時柩朝廟畢將行<lb/>
　設遣奠以奠之牲體分折包裹用此車載之以遣送<lb/>
　死者故名遣車車制甚小以置之椁内四隅不容大<lb/>
　為之也禮中殤從上君適長三乘則中亦三乘下則<lb/>
<pb n="2a"/>
　一乘也公庶長一乘則中亦一乘下則無也大夫適<lb/>
　長一乘則中亦一乘下殤及庶殤並無也<lb/>
公之䘮諸達官之長杖<lb/>
　方氏曰受命於君者其名達於上故謂之達官若府<lb/>
　史而下皆長官自辟除則不可謂之逹矣受命於君<lb/>
　者其恩厚故公之䘮惟逹官之長杖　集説曰凡官<lb/>
　皆有長貳此以長言則不及貳也<lb/>
君於大夫將𦵏弔於宫及出命引之三步則止如是者<lb/>
<pb n="2b"/>
三君退朝亦如之哀㳄亦如之<lb/>
　集説曰弔於宫其殯宫也出柩已行也孝子攀號不<lb/>
　忍君命引之奪其情也引者三步即止君又命引之<lb/>
　如是者三柩車遂行君即退去君來時不必恒在殯<lb/>
　宫或當柩朝廟之時亦如之或已出大門至平日待<lb/>
　賓客㳄舍之處孝子哀而暫停柩車則亦如之<lb/>
五十無車者不越疆而弔人<lb/>
　集説曰始衰之年不可以筋力為禮也<lb/>
<pb n="3a"/>
季武子寢疾蟜固不説齊衰而入見曰斯道也將亡矣<lb/>
士唯公門説齊衰武子曰不亦善乎君子表微及其䘮<lb/>
也曽㸃倚其門而歌<lb/>
　集説曰季武子魯大夫季孫夙也蟜固人姓名㸃字<lb/>
　晳曽子父也武子寢疾之時蟜固適有齊衰之服遂<lb/>
　衣凶服而問疾且曰大夫之門不當釋凶服唯君門<lb/>
　乃説耳此禮將亡我之凶服以來欲以救此將亡之<lb/>
　禮也武子善之言失禮之顯著者人皆可知若失禮<lb/>
<pb n="3b"/>
　之微細者惟君子乃能表明之也武子執政人所尊<lb/>
　畏固之為此欲以易時人之觀瞻據禮而行武子雖<lb/>
　憾不得而罪之也若倚門而歌則非禮矣其亦狂之<lb/>
　一端歟記者盖善蟜固之存禮而譏曽㸃之廢禮也<lb/>
大夫弔當事而至則辭焉弔於人是日不樂婦人不越<lb/>
疆而弔人行弔之日不飲酒食肉焉<lb/>
　集説曰大夫弔弔於士也大夫雖尊然當主人有小<lb/>
　歛大歛或殯之事而至則儐者以其事告之辭猶告<lb/>
<pb n="4a"/>
　也若非當事之時則孝子下堂迎之婦人無外事故<lb/>
　不越疆而弔是日不樂不飲酒食肉皆為餘哀未忘<lb/>
　也<lb/>
弔於𦵏者必執引若從柩及壙皆執紼<lb/>
　註曰示助之以力　疏曰引引柩車索也弔𦵏本為<lb/>
　助執事故必相助引柩車凡執引用人貴賤有數數<lb/>
　足則餘人皆散行從柩紼引棺索也至下棺窆時則<lb/>
　不限人數皆悉執紼也引者長逺之名故在車車行<lb/>
<pb n="4b"/>
　逺也紼是撥舉之義故在棺棺惟撥舉不長逺也<lb/>
䘮公弔之必有拜者雖朋友州里舍人可也弔曰寡君<lb/>
承事主人曰臨<lb/>
　集説曰此謂國君弔其諸臣之䘮弔後主人當親往<lb/>
　拜謝䘮家若無主後必使以㳄疏親往拜若又無疏<lb/>
　親則死者之朋友及同州同里及䘮家典舍之人往<lb/>
　拜亦可也寡君承事言來承助䘮事此君語擯者傳<lb/>
　命以入之辭主人曰臨者謝辱臨之重也<lb/>
<pb n="5a"/>
君遇柩於路必使人弔之<lb/>
　集説曰蕢尚畫宫受弔不如杞梁之妻知禮而此言<lb/>
　弔於路何也盖有爵者之䘮當以禮弔此謂臣民之<lb/>
　微賤者耳必使人弔者君於民臣有父母之恩也<lb/>
大夫之䘮庶子不受弔<lb/>
　疏曰言大夫庶子不受弔則士之庶子得受弔也<lb/>
　集説曰大夫之䘮適子為主拜賓或以他故不在則<lb/>
　庶子不敢受弔不敢以卑賤為有爵者之䘮主也<lb/>
<pb n="5b"/>
妻之昆弟為父後者死哭之適室子為主袒免哭踊夫<lb/>
入門右使人立於門外告來者狎則入哭父在哭於妻<lb/>
之室非為父後者哭諸異室<lb/>
　疏曰女子子適人者為昆弟之為父後者不降以其<lb/>
　正故也故姊妹之夫為之哭於適室之中庭子為主<lb/>
　者甥服舅緦故命己子為主受弔拜賓也位在東階<lb/>
　之下西向免哭踊者冠尊不居肉袒之上必先去冠<lb/>
　而加免故凡哭哀則踊踊必先袒袒必先免故袒免<lb/>
<pb n="6a"/>
　哭踊也夫入門右者謂此子之父即哭妻兄弟者入<lb/>
　門右近南而北向亦哭踊也　集説曰此聞妻兄弟<lb/>
　之䘮而未往弔時禮也來相弔者狎與亡人相習知<lb/>
　者父在己之父也為父後妻之父也哭於妻室註云<lb/>
　不以私䘮干尊哭於異室者雖父不在亦别哭之異<lb/>
　於嫡也案奔䘮禮妻黨哭諸寢寢是大名雖適室妻<lb/>
　室異室總皆曰寢<lb/>
有殯聞逺兄弟之䘮哭於側室無側室哭於門内之右<lb/>
<pb n="6b"/>
同國則往哭之<lb/>
　集説曰側室者燕寢之旁室也門内大門之内也門<lb/>
　内之右繼門而近於南也猶西面但近南耳上篇言<lb/>
　有殯聞逺兄弟之䘮雖緦必往其亦謂同國歟　方<lb/>
　氏曰哭於側室註云嫌哭殯也尋常主位當在阼階<lb/>
　東西面于門内之右者不居主位示為之變也同國<lb/>
　則往者以其不逺也<lb/>
子張死曽子有母之䘮齊衰而往哭之或曰齊衰不以<lb/>
<pb n="7a"/>
弔<lb/>
　註曰以其無服非之　疏曰曽子與子張無服不應<lb/>
　往哭故或人非之也若有服者雖緦亦徃也<lb/>
曾子曰我弔也與哉<lb/>
　註曰於朋友哀痛甚而徃哭之非若凡弔<lb/>
有若之䘮悼公弔焉子游擯由左<lb/>
　集説曰悼公魯君哀公之子擯贊相禮事也立者尊<lb/>
　右子游由公之左則公在右為尊矣少儀云詔辭自<lb/>
<pb n="7b"/>
　右者謂傳君之詔命則詔命為尊故傳者居右時相<lb/>
　䘮禮者亦多由右故子游正之也<lb/>
齊榖王姬之䘮魯莊公為之大功或曰由魯嫁故為之<lb/>
服姊妹之服或曰外祖母也故為之服<lb/>
　註曰春秋周女由魯嫁卒則服之如内女服姊妹是<lb/>
　也天子為之無服嫁於王者之後乃服之　集説曰<lb/>
　榖讀為告齊襄公夫人王姬卒在魯莊之二年赴告<lb/>
　於魯其初由魯而嫁故魯君為之服出嫁姊妹大功<lb/>
<pb n="8a"/>
　之服禮也或人既不知此王姬乃莊公舅之妻而以<lb/>
　為外祖母又不知外祖母服小功而以大功為外祖<lb/>
　母之服其亦妄矣<lb/>
晉獻公之䘮秦穆公使人弔公子重耳且曰寡人聞之<lb/>
亡國恒於斯得國恒於斯雖吾子儼然在憂服之中䘮<lb/>
亦不可乆也時亦不可失也孺子其圖之<lb/>
　集説曰獻公薨時重耳避難在狄故穆公使人往弔<lb/>
　之弔為正禮故以且曰起下辭寡人聞之者此使者<lb/>
<pb n="8b"/>
　傳穆公之言也恒於斯言常在此死生交代之際也<lb/>
　儼然端靜持守之貌䘮失位也䘮不可乆時不可失<lb/>
　者勉其奔䘮反國以謀襲位故言孺子其圖之也此<lb/>
　時秦已有納之之志矣<lb/>
以告舅犯舅犯曰孺子其辭焉䘮人無寳仁親以為寳<lb/>
父死之謂何又因以為利而天下其孰能説之孺子其<lb/>
辭焉<lb/>
　集説曰舅犯重耳舅狐偃字子犯也公子既聞使者<lb/>
<pb n="9a"/>
　之言以告之子犯犯言當辭而不受可也失位去國<lb/>
　之人無以為寳惟仁愛思親乃其寳也父死謂是何<lb/>
　事正是凶禍大事豈可又因此凶禍以為反國之利<lb/>
　而天下之人孰能解説我為無罪乎北所以不當受<lb/>
　其相勉反國之命也<lb/>
公子重耳對客曰君恵弔亡臣重耳身䘮父死不得與<lb/>
於哭泣之哀以為君憂父死之謂何或敢有他志以辱<lb/>
君義稽顙而不拜哭而起起而不私<lb/>
<pb n="9b"/>
　集説曰公子既聞子犯之言乃出而答客恵弔亡臣<lb/>
　重耳謝其來弔也不得與哭泣之哀言出亡在外不<lb/>
　得居䘮㳄也以為君憂者致君憂慮我也他志謂求<lb/>
　位之志辱君義者辱君恵弔之義也不私不再與使<lb/>
　者私言也<lb/>
子顯以致命於穆公穆公曰仁夫公子重耳夫稽顙而<lb/>
不拜則未為後也故不成拜哭而起則愛父也起而不<lb/>
私則逺利也<lb/>
<pb n="10a"/>
　集説曰鄭註用國語知使者為公子縶字子韅故讀<lb/>
　顯為韅也䘮禮先稽顙後拜謂之成拜為後者成拜<lb/>
　所以謝弔禮之重今公子以未為後故不成拜也愛<lb/>
　父猶言哀痛其父也不私與使者言是無反國之意<lb/>
　是逺利也愛父逺利皆仁者之事故稱之曰仁夫公<lb/>
　子重耳<lb/>
帷殯非古也自敬姜之哭穆伯始也<lb/>
　註曰穆伯魯大夫季悼子之子公甫靖也敬姜穆伯<lb/>
<pb n="10b"/>
　姜文伯歜之母也禮朝夕哭不帷　疏曰敬姜早寡<lb/>
　晝哭以辟嫌帷殯或亦辟嫌表夫之逺色也<lb/>
䘮禮哀戚之至也節哀順變也君子念始之者也<lb/>
　集説曰孝子之哀發於天性之極至豈可止遏聖人<lb/>
　制禮以節其哀盖順以變之也言順孝子之哀情以<lb/>
　漸變而輕減也始猶生也生我者父母也毁而滅性<lb/>
　是不念生我者矣<lb/>
復盡愛之道也有禱祠之心焉望反諸幽求諸鬼神之<lb/>
<pb n="11a"/>
道也北面求諸幽之義也<lb/>
　集説曰行禱五祀而不能回其生又為之復是盡其<lb/>
　愛親之道而禱祠之心猶未忘於復之時也望反諸<lb/>
　幽望其自幽而反也鬼神處幽暗北乃幽陰之方故<lb/>
　求諸鬼神之幽者必向北也<lb/>
拜稽顙哀戚之至隠也稽顙隠之甚也<lb/>
　集説曰隠痛也稽顙者以頭觸地無復禮容就拜與<lb/>
　稽顙言之皆為至痛而稽顙則尤其痛之甚者也<lb/>
<pb n="11b"/>
飯用米貝弗忍虚也不以食道用美焉爾<lb/>
　集説曰實米與貝于死者口中不忍其口之虚也此<lb/>
　不是用飯食之道但用此美潔之物以實之焉爾<lb/>
銘明旌也以死者為不可别已故以其旗識之愛之斯<lb/>
録之矣敬之斯盡其道焉耳<lb/>
　集説曰士䘮禮銘曰某氏某之柩初置于簷下西階<lb/>
　上及為重畢則置於重殯而卒塗始樹於肂坎之東<lb/>
　疏云士長三尺大夫五尺諸侯七尺天子九尺若不<lb/>
<pb n="12a"/>
　命之士則以緇長半幅䞓末長終幅廣三寸半幅一<lb/>
　尺也終幅二尺也是總長三尺夫愛之而録其名敬<lb/>
　之而盡其道曰愛曰敬非虚文也<lb/>
重主道也殷主綴重焉周主重徹焉<lb/>
　集説曰禮註云士重木長三尺始死作重以依神雖<lb/>
　非主而有主之道故曰主道也殷禮始殯時置重于<lb/>
　殯廟之庭暨成虞主則綴此重而懸於新死者所殯<lb/>
　之廟五世廟毁乃埋之周人虞而作主則徹重而埋<lb/>
<pb n="12b"/>
　於祖廟門外之道左也練時作栗主則虞主亦埋之<lb/>
　於祖廟門外之道左一説埋於壁兩楹間一説埋於<lb/>
　廟北牗下<lb/>
奠以素器以生者有哀素之心也唯祭祀之禮主人自<lb/>
盡焉爾豈知神之所饗亦以主人有齊敬之心也<lb/>
　註曰哀素言哀痛無飾也凡物無飾曰素哀則以素<lb/>
　敬則以飾禮由人心而已　疏曰奠謂始死至𦵏時<lb/>
　祭名其時無尸奠置於地故謂之奠因用素表孝子<lb/>
<pb n="13a"/>
　哀素遂論虞及卒哭練祥之祭皆主人自盡致孝養<lb/>
　之道焉爾豈知神之所饗須設此祭所以設之者亦<lb/>
　以主人有齊敬之心若親存然知非尋常吉祭者以<lb/>
　上下所論皆是䘮事<lb/>
辟踊哀之至也有算為之節文也<lb/>
　疏曰撫心為辟跳躍為踊是哀痛之至極若不裁限<lb/>
　恐傷其性故有算以為之準節毎一踊三跳三踊九<lb/>
　跳為一節士三日有三㳄踊大夫四日五踊諸侯六<lb/>
<pb n="13b"/>
　日七踊天子八日九踊故云為之節文也<lb/>
袒括髪變也愠哀之變也去飾去美也袒括髪去飾之<lb/>
甚也有所袒有所襲哀之節也<lb/>
　疏曰袒衣括髪形貌之變也悲哀愠恚哀情之變也<lb/>
　去其尋常吉時之服飾是去其華美也去飾雖多端<lb/>
　惟袒而括髪又去飾之中最甚者也孝子悲哀理應<lb/>
　常袒何以有袒時有襲時盖哀甚則袒哀輕則襲哀<lb/>
　之限節也<lb/>
<pb n="14a"/>
弁絰葛而𦵏與神交之道也有敬心焉周人弁而𦵏殷<lb/>
人冔而𦵏<lb/>
　註曰接神之道不可以純凶周弁殷冔俱象祭冠而<lb/>
　素禮同也　集説曰居䘮時冠服皆純凶至𦵏而吾<lb/>
　親托體地中則當以禮敬之心接於山川之神也於<lb/>
　是以絹素為弁如爵弁之制以葛為環絰在首以送<lb/>
　𦵏不敢以純凶之服交神者示敬也故曰有敬心焉<lb/>
　然葛連弁絰則要帶猶用麻也<lb/>
<pb n="14b"/>
歠主人主婦室老為其病也君命食之也<lb/>
　疏曰親䘮歠粥之時主人亡者之子主婦亡者之妻<lb/>
　無則主人之妻也室老家之長相此三者並是大夫<lb/>
　之家貴者為其歠粥病困之故君必命之食疏飯也<lb/>
　若士䘮君不命也䘮大記言主婦食疏食謂既殯之<lb/>
　後此主婦歠者謂未殯前<lb/>
反哭升堂反諸其所作也主婦入于室反諸其所養也<lb/>
　集説曰此堂與室皆謂廟中也卒窆而歸乃反哭於<lb/>
<pb n="15a"/>
　祖廟其二廟者則先祖後禰所作者親平生祭祀冠<lb/>
　婚所行禮之處也所養者親所饋食供養之處也<lb/>
反哭之弔也哀之至也反而亡焉失之矣於是為甚<lb/>
　疏曰此弔亦謂在廟也　集説曰賓之弔者升自西<lb/>
　階曰如之何主人拜稽顙當此之時亡矣失矣不可<lb/>
　復見矣哀痛於是為甚也賓弔畢而出主人送於門<lb/>
　外遂適殯宫即先時所殯正寢之堂也<lb/>
殷既封而弔周反哭而弔孔子曰殷已慤吾從周<lb/>
<pb n="15b"/>
　集説曰殷之禮窆畢賓就墓所弔主人周禮則俟主<lb/>
　人反哭而後弔孔子謂殷禮大質慤者盖親之在土<lb/>
　固為可哀不若求親於平生居止之所而不得其哀<lb/>
　為尤甚也故弔於墓者不如弔於家者之情文為兼<lb/>
　盡故欲從周也<lb/>
𦵏於北方北首三代之逹禮也之幽之故也<lb/>
　集説曰北方國之北也殯猶南首未忍以鬼神待其<lb/>
　親也𦵏則終死事矣故𦵏而北首三代通用此禮也<lb/>
<pb n="16a"/>
　南方昭明北方幽暗之幽釋所以北首之義<lb/>
既封主人贈而祝宿虞尸<lb/>
　集説曰柩行至城門公使宰夫贈𤣥纁束既窆則用<lb/>
　此𤣥纁贈死者於墓之野此時祝先歸而肅虞祭之<lb/>
　尸矣宿讀為肅進也虞猶安也𦵏畢迎精而反日中<lb/>
　祭之於殯宫以安之也男男尸女女尸尸之為言主<lb/>
　也不見親之形容心無所係故立尸而使之著死者<lb/>
　之服所以使孝子之心主於此也<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>祭以前男女異<lb/>
<pb n="16b"/>
　尸異几祭於廟則無女尸而儿亦同矣少牢禮云某<lb/>
　妃配是男女共尸<lb/>
既反哭主人與有司視虞牲有司以几筵舍奠於墓左<lb/>
反日中而虞<lb/>
　集説曰士之禮虞牲特豕几所以依神筵坐神之席<lb/>
　也席敷陳曰筵孝子先反而視牲别令有司釋奠以<lb/>
　禮地神為親之托體於此也舍讀為釋奠者置也釋<lb/>
　置此祭饌也墓道向南以東為左待此有司之反即<lb/>
<pb n="17a"/>
　於日中時虞祭也<lb/>
𦵏日虞弗忍一日離也<lb/>
　註曰弗忍其無所歸<lb/>
是日也以虞易奠卒哭曰成事<lb/>
　集説曰始死小歛大歛朝夕朔月朝祖賵遣之類皆<lb/>
　䘮奠也此日以虞祭代去䘮奠故曰以虞易奠也卒<lb/>
　哭曰成事者虞後卒哭而祭祝辭曰哀薦成事也祭<lb/>
　以告為成虞祭尚凶祭禮未成今既卒無時之哭唯<lb/>
<pb n="17b"/>
　有朝夕二哭漸就於告也<lb/>
是日也以吉祭易䘮祭明日祔于祖父<lb/>
　集説曰吉祭卒哭之祭也䘮祭虞祭也卒哭在虞之<lb/>
　後故云以吉祭易䘮祭也祔之為言附也祔祭者告<lb/>
　其祖父以當遷他廟而告新死者以當入此廟也禮<lb/>
　云明日以其班祔明日者卒哭之㳄日也卒哭時告<lb/>
　于新主曰哀子某來日隮祔爾于爾皇祖某甫及時<lb/>
　則奉新主入祖之廟而幷告之曰適爾皇祖某甫以<lb/>
<pb n="18a"/>
　隮祔爾孫某甫孫必祔祖者昭穆之位同所謂以其<lb/>
　班也畢事虞主復于寢三年䘮畢遇四時之吉祭而<lb/>
　後奉新主入廟也虞祭間一日而卒哭與祔則不間<lb/>
　日<lb/>
其變而之吉祭也比至於祔必於是日也接不忍一日<lb/>
末有所歸也<lb/>
　集説曰上文所言皆據正禮此言變者以其變易常<lb/>
　禮也所以有變者以有他故未及𦵏期而即𦵏也䘮<lb/>
<pb n="18b"/>
　服小記云赴𦵏者赴虞三月而後卒哭彼據士禮而<lb/>
　言速𦵏速虞之後卒哭之前其日尚賒不可無祭之<lb/>
　徃也虞徃至吉祭其禮如何曰虞後比至於祔遇剛<lb/>
　日而連接其祭若丁日𦵏則己日再虞後虞改用剛<lb/>
　日則庚日三虞也此後遇剛日則祭至祔而後止此<lb/>
　孝子不忍使其親一日無所依歸也其依時𦵏及虞<lb/>
　者後去卒哭雖逺其間不復祭<lb/>
殷練而祔周卒而祔孔子善殷<lb/>
<pb n="19a"/>
　註曰期而神之人情<lb/>
君臨臣䘮以巫祝桃茢執戈惡之也<lb/>
　註曰為有凶邪之氣在側君聞大夫之䘮去樂卒事<lb/>
　而徃未襲也其已襲則止巫去桃茢桃鬼所惡茢萑<lb/>
　苕可埽不祥<lb/>
所以異於生也䘮有死之道焉先王之所難言也<lb/>
　坡謂註解異於生句曰生人無凶邪則死有鬼氣可<lb/>
　知故曰䘮有死之道也坡嘗侍至親疾邪氣因衰而<lb/>
<pb n="19b"/>
　至悽愴流露實亦可惡然或情之哀切或義之當然<lb/>
　有不可得而惡者故曰先王之所難言也惟制禮以<lb/>
　祓其邪以安其情則生死俱順矣<lb/>
䘮之朝也順死者之孝心也其哀離其室也故至於祖<lb/>
考之廟而後行殷朝而殯於祖周朝而遂𦵏<lb/>
　集説曰子之事親出必告反必面今將𦵏而奉柩以<lb/>
　朝祖固為順死者之孝心然求之死者之心亦必自<lb/>
　哀其違離寢處之居而永棄泉壤之下亦欲至祖考<lb/>
<pb n="20a"/>
　之廟而訣别也殷尚質敬鬼神而逺之故大歛之後<lb/>
　即奉柩朝祖而遂殯於廟周人則殯於寢及𦵏則朝<lb/>
　廟也<lb/>
孔子謂為明器者知䘮道矣備物而不可用也<lb/>
　註曰神與人異道則不相傷<lb/>
哀哉死者而用生者之器也不殆於用殉乎哉<lb/>
　集説曰此孔子非殷人用祭器從𦵏以人從死曰殉<lb/>
　始幾也用其器則近於用人<lb/>
<pb n="20b"/>
其曰明器神明之也塗車芻靈自古有之明器之道也<lb/>
孔子謂為芻靈者善謂為俑者不仁不殆於用人乎哉<lb/>
　集説曰謂之明器者是以神明之道待之也塗車以<lb/>
　泥為車也束草為人形以為死者之從違謂之芻靈<lb/>
　畧似人形而已亦明器之類也中古為木偶人謂之<lb/>
　俑則有面目機發而太似人矣故孔子惡其不仁知<lb/>
　末流必有以人殉𦵏者　趙氏曰以木人送𦵏設機<lb/>
　而能踊跳故名之曰俑<lb/>
<pb n="21a"/>
穆公問於子思曰為舊君反服古與子思曰古之君子<lb/>
進人以禮退人以禮故有舊君反服之禮也今之君子<lb/>
進人若將加諸膝退人若將隊諸淵母為戎首不亦善<lb/>
乎又何反服之禮之有<lb/>
　集説曰穆公魯君哀公之曽孫為舊君服見儀禮齊<lb/>
　衰章孟子言三有禮則為之服㓂讐何服之有與此<lb/>
　章意似隊諸淵言置之死地也戎首為㓂亂之首也<lb/>
悼公之䘮季昭子問於孟敬子曰為君何食敬子曰食<lb/>
<pb n="21b"/>
粥天下之逹禮也<lb/>
　集説曰悼公魯哀公之子昭子康子之曽孫名强敬<lb/>
　子武伯之子名㨗<lb/>
吾三臣者之不能居公室也四方莫不聞矣勉而為瘠<lb/>
則吾能毋乃使人疑夫不以情居瘠者乎哉我則食食<lb/>
　集説曰三臣仲孫叔孫季孫之三家也敬子言我三<lb/>
　家不能居公室而以臣禮事君者四方皆知之矣勉<lb/>
　强食粥而為毁瘠之貌我雖能之然豈不使人疑我<lb/>
<pb n="22a"/>
　非以哀戚之真情而處此瘠乎不若違禮而食食也<lb/>
　　應氏曰季子之問有君子補過之心而孟氏之對<lb/>
　可謂小人之無忌憚者矣<lb/>
衛司徒敬子死子夏弔焉主人未小斂絰而徃子游弔<lb/>
焉主人既小斂子游出絰反哭子夏曰聞之也與曰聞<lb/>
諸夫子主人未改服則不絰<lb/>
　疏曰鄭知是朋友者凡弔者主人成服則客乃服弔<lb/>
　絰今此隨主人始小斂未成服而已便出著絰故知<lb/>
<pb n="22b"/>
　有綢之恩隨主人變如五服親也雖不云帶凡單言<lb/>
　絰則知有帶　集説曰司徒以官為氏也公子許之<lb/>
　後主人未小斂則未改服故弔者不絰子夏絰而徃<lb/>
　弔非也其時子游亦弔俟其小斂後改服乃出而加<lb/>
　絰反哭之則中於禮矣<lb/>
曽子曰晏子可謂知禮也已恭敬之有焉有若曰晏子<lb/>
一狐裘三十年遣車一乘及墓而反<lb/>
　集説曰晏子齊大夫曽子稱其知禮謂禮以恭敬為<lb/>
<pb n="23a"/>
　本也有若之言則曰狐裘貴在輕新乃三十年而不<lb/>
　易是儉於己也遣車一乘儉其親也禮窆後有拜賓<lb/>
　送賓等禮晏子窆訖即還儉於賓也此三者皆以其<lb/>
　儉而失禮者也<lb/>
國君七个遣車七乘大夫五个遣車五乘晏子焉知禮<lb/>
　集説曰遣車之數天子九乘諸侯七乘大夫五乘天<lb/>
　子之士三乘諸侯之士無遣車也大夫以上皆太牢<lb/>
　士少牢个謂所包遣奠牲體之數也凡包牲皆取下<lb/>
<pb n="23b"/>
　體毎一牲取三體前脛折取臂臑後脛折取骼少牢<lb/>
　二牲則六體分為三个太牢三牲則九體大夫九體<lb/>
　分為十五段三段為一包凡五包諸侯分為二十一<lb/>
　段凡七包天子分為二十七段凡九包毎遣車一乘<lb/>
　則載一包也盖尊者所取三體其肉多畢者雖取三<lb/>
　體其肉少<lb/>
曽子曰國無道君子恥盈禮焉國奢則示之以儉國儉<lb/>
則示之以禮<lb/>
<pb n="24a"/>
　註曰時齊方奢矯之是也<lb/>
國昭子之母死問於子張曰𦵏及墓男子婦人安位子<lb/>
張曰司徒敬子之䘮夫子相男子西鄉婦人東鄉<lb/>
　集説曰國昭子齊大夫𦵏其母以子張相禮故問之<lb/>
　夫子孔子也主人家男子皆西向婦人皆東向而男<lb/>
　賓在衆主人之南女賓在衆婦之南禮也<lb/>
曰噫毋曰我䘮也斯沾爾専之賓為賓焉主為主焉婦<lb/>
人從男子皆西鄉<lb/>
<pb n="24b"/>
　集説曰昭子聞子張之言歎息而止之斯盡也沾讀<lb/>
　曰覘言我為大夫齊之顯家今行䘮禮人必盡來覘<lb/>
　視當有所更改以示人豈宜一循舊禮爾當専主其<lb/>
　事使賓自為賓主自為主可也於是昭子家婦人既<lb/>
　與男子同居主位而西鄉而女賓亦與男賓同居賓<lb/>
　位而東鄉矣徒辨賓主不别男女此記禮之變<lb/>
穆伯之䘮敬姜晝哭文伯之䘮晝夜哭孔子曰知禮矣<lb/>
　集説曰哭夫以禮哭子以情中節矣故孔子美之<lb/>
<pb n="25a"/>
文伯之䘮敬姜據其牀而不哭曰昔者吾有斯子也吾<lb/>
將為賢人也吾未嘗以就公室今及其死也朋友諸臣<lb/>
未有出涕者而内人皆行哭失聲斯子也必多曠於禮<lb/>
矣夫<lb/>
　註曰季氏魯之宗卿敬姜有㑹見之禮　集説曰以<lb/>
　為賢人必知禮矣故凡我平日出入公室未嘗與俱<lb/>
　而觀其所行盖信其賢而知禮也至死而覺其曠禮<lb/>
　故歎恨之<lb/>
<pb n="25b"/>
季康子之母死陳䙝衣敬姜曰婦人不飾不敢見舅姑<lb/>
將有四方之賓來䙝衣何為陳於斯命徹之<lb/>
　註曰言四方之賓嚴於舅姑敬姜康子從祖母<lb/>
有子與子游立見孺子慕者有子謂子游曰予壹不知<lb/>
夫䘮之踊也予欲去之乆矣情在於斯其是也夫<lb/>
　集説曰有子言䘮禮之有踊我常不知其何為而然<lb/>
　壹者専一之義猶常也我乆欲除去之矣今見孺子<lb/>
　之號慕若此則哀情之在於此踊亦如此孺子之慕<lb/>
<pb n="26a"/>
　也夫<lb/>
子游曰禮有微情者有以故興物者有直情而徑行者<lb/>
戎狄之道也禮道則不然<lb/>
　集説曰子游言先王制禮使賢者俯而就之不肖者<lb/>
　企而及之慮賢者之過於情也故立為哭踊之節所<lb/>
　以殺其情故曰禮有微情者微猶殺也慮不肖者之<lb/>
　不及情也故為之興起衰絰之物使之睹服思哀故<lb/>
　曰有以故興物者此二者皆制禮者酌人情而為之<lb/>
<pb n="26b"/>
　也若直肆己情徑率行之或哀或不哀漫無制節則<lb/>
　是戎狄之道矣中國禮義之道則不如是也<lb/>
人喜則斯陶陶斯咏咏斯猶猶斯舞舞斯愠愠斯戚戚<lb/>
斯歎歎斯辟辟斯踊矣品節斯斯之謂禮<lb/>
　疏曰喜者外境㑹心之謂斯語助也陶謂鬰陶心初<lb/>
　悦而未暢之意鬰陶之情暢則口歌咏之也咏歌不<lb/>
　足漸至動搖身體乃至起舞足蹈手揚樂之極也外<lb/>
　境違心之謂愠凡喜怒相對哀樂相生若舞無節形<lb/>
<pb n="27a"/>
　疲厭倦事與心違所以怒生愠怒之生由於舞極故<lb/>
　曲禮云樂不可極也此凡九句首末各四句是哀樂<lb/>
　相對中間舞斯愠一句是哀樂相生愠斯戚者怒來<lb/>
　觸心憤恚之餘轉為憂戚憂戚轉深因發歎息歎恨<lb/>
　不泄遂至撫心撫心不泄乃至跳踊奮擊亦哀之極<lb/>
　也故夷狄無禮朝殯夕歌童兒任情倐啼歘笑今若<lb/>
　品節此二塗使踊舞有數則能乆長故云斯之謂禮<lb/>
　品階格也節制斷也　熊氏曰此一節所謂禮有微<lb/>
<pb n="27b"/>
　情者此也<lb/>
人死斯惡之矣無能也斯倍之矣是故制絞衾設蔞翣<lb/>
為使人勿惡也<lb/>
　集説曰以其死而惡之以其無能而倍之恐太古無<lb/>
　禮之時人多如此於是推原聖人所以制禮之初意<lb/>
　止為使人勿惡勿倍而已絞衾以飾其體蔞翣以飾<lb/>
　其棺則不見死者之可惡矣蔞周禮作栁<lb/>
始死脯醢之奠將行遣而行之既𦵏而食之未有見其<lb/>
<pb n="28a"/>
饗之者也自上世以來未之有舍也為使人勿倍也故<lb/>
子之所刺於禮者亦非禮之訾也<lb/>
　集説曰始死即為脯醢之奠將𦵏則有包裹牲體之<lb/>
　遣既𦵏則有虞祭之食何嘗見死者享之乎然自上<lb/>
　世制禮以來未聞有舍而不為者為此則報本反始<lb/>
　之思自不能已矣豈復有倍之之意乎先王制禮其<lb/>
　深意盖如此今子刺䘮之踊而欲去之者亦不足以<lb/>
　為禮之疵病也　熊氏曰此二節言禮之以故興物<lb/>
<pb n="28b"/>
　也<lb/>
吳侵陳斬祀殺厲師還出竟陳大宰嚭使於師夫差謂<lb/>
行人儀曰是夫也多言盍嘗問焉師必有名人之稱斯<lb/>
師也者則謂之何<lb/>
　集説曰魯哀公元年呉師侵陳斬祀伐祠祀之木也<lb/>
　殺厲殺疫病之人也大宰行人皆官名夫差呉子名<lb/>
　是夫猶言此人指嚭也多言猶能言也盍何不也嘗<lb/>
　試也師必有名者言出師伐人必得彼國之罪以顯<lb/>
<pb n="29a"/>
　我出師之名也今衆人稱我此師謂之何名乎<lb/>
大宰嚭曰古之侵伐者不斬祀不殺厲不獲二毛今斯<lb/>
師也殺厲與其不謂之殺厲之師與曰反爾地歸爾子<lb/>
則謂之何曰君王討敝邑之罪又矜而赦之師與有無<lb/>
名乎<lb/>
　集説曰二毛斑白之人也子謂所獲臣民也還其侵<lb/>
　畧之地縱其俘獲之民是矜而赦之矣師豈有無善<lb/>
　名乎與是語辭此言嚭善於辭令故能救敗亡之禍<lb/>
<pb n="29b"/>
顔丁善居䘮始死皇皇焉如有求而弗得及殯望望焉<lb/>
如有從而弗及既𦵏慨焉如不及其反而息<lb/>
　集説曰顔丁魯人皇皇猶栖栖也望望徃而不顧之<lb/>
　貌慨感悵之意始死形可見也既殯柩可見也𦵏則<lb/>
　無所見矣如有從而弗及似有可及之處也𦵏後則<lb/>
　不復如有所從矣故但言如不及其反又云而息者<lb/>
　息猶待也不忍決忘其親猶且行且止以待其親之<lb/>
　反也盖𦵏者徃而不反然孝子於迎精而反之時猶<lb/>
<pb n="30a"/>
　如有所疑也<lb/>
子張問曰書云髙宗三年不言言乃讙有諸仲尼曰胡<lb/>
為其不然也古者天子崩王世子聽於冡宰三年<lb/>
　集説曰言乃讙者命令所布人心喜悦也<lb/>
知悼子卒未𦵏平公飲酒師曠李調侍鼓鐘杜蕢自外<lb/>
來聞鐘聲曰安在曰在寢杜蕢入寢歴階而升酌曰曠<lb/>
飲斯又酌曰調飲斯又酌堂上北面坐飲之降趨而出<lb/>
　集説曰知悼子晉大夫名盈平公晉侯彪也凡三酌<lb/>
<pb n="30b"/>
　既罸二子又自罰也<lb/>
平公呼而進之曰蕢曩者爾心或開予是以不與爾言<lb/>
爾飲曠何也曰子卯不樂知悼子在堂斯其為子夘也<lb/>
大矣曠也大師也不以詔是以飲之也<lb/>
　集説曰言爾之初入我意爾必有所諫教開發於我<lb/>
　我是以不先與爾言乃三酌之後竟不言而出爾之<lb/>
　飲曠何説也蕢言桀以乙夘日死紂以甲子日死謂<lb/>
　之疾日故君不舉樂在堂在殯也況君於卿大夫比<lb/>
<pb n="31a"/>
　𦵏不食肉比卒哭不舉樂悼子在殯而可作樂燕飲<lb/>
　乎桀紂異代之君悼子同體之臣故以為大於子夘<lb/>
　也詔告也罰其不告之罪也<lb/>
爾飲調何也曰調也君之䙝臣也為一飲一食忘君之<lb/>
疾是以飲之也<lb/>
　集説曰言調為近習之臣貪於一飲一食而忘君違<lb/>
　禮之疾故罸之也<lb/>
爾飲何也曰蕢也宰夫也非刀七是共又敢與知防是<lb/>
<pb n="31b"/>
以飲之也<lb/>
　集説曰非猶不也宰夫職在刀七今乃不専供刀七<lb/>
　之職而敢與知諫爭防閑之事是侵官矣故自罰也<lb/>
平公曰寡人亦有過焉酌而飲寡人杜蕢洗而揚觶公<lb/>
謂侍者曰如我死則必母廢斯爵也至于今既畢獻斯<lb/>
揚觶謂之杜舉<lb/>
　集説曰揚觶舉觶也盥洗而後舉致潔敬也平公自<lb/>
　知其過既命蕢以酌又欲以此爵為後世戒故記者<lb/>
<pb n="32a"/>
　云至今晉國行燕禮之終必舉此觶謂之杜舉者言<lb/>
　此觶乃昔者杜蕢所舉也春秋傳作杜蒯文亦不同<lb/>
公叔文子卒其子戌請諡於君曰日月有時將𦵏矣請<lb/>
所以易其名者<lb/>
　集説曰文子衛大夫名㧞君靈公也大夫士三月而<lb/>
　𦵏有時猶言有數也死則諱其名故為之諡所以代<lb/>
　其名也<lb/>
君曰昔者衛國凶饑夫子為粥與國之餓者是不亦恵<lb/>
<pb n="32b"/>
乎昔者衛國有難夫子以其死衛寡人不亦貞乎夫子<lb/>
聽衛國之政修其班制以與四鄰交衛國之社稷不辱<lb/>
不亦文乎故謂夫子貞恵文子<lb/>
　集説曰魯昭公二十年盜殺衛侯之兄縶時齊豹作<lb/>
　亂公如死鳥此衛國之難也班者専畢之㳄制者多<lb/>
　寡之節因舊典而修舉之也據先後則恵在前論小<lb/>
　大則貞為重故不曰恵貞而曰貞恵也此三字為諡<lb/>
　而惟稱文子者鄭云文足以兼之<lb/>
<pb n="33a"/>
石駘仲卒無適子有庶子六人卜所以為後者曰沐浴<lb/>
佩玉則兆五人者皆沐浴佩玉石祁子曰孰有執親之<lb/>
䘮而沐浴佩玉者乎不沐浴佩玉石祁子兆衛人以龜<lb/>
為有知也<lb/>
　集説曰駘仲衛大夫曰沐浴佩玉則兆卜人之言也<lb/>
　　方氏曰兆亦有凶卜者以求吉為主故經以兆言<lb/>
　吉也<lb/>
陳子車死於衛其妻與其家大夫謀以殉𦵏定而后陳<lb/>
<pb n="33b"/>
子亢至以告曰夫子疾莫養於下請以殉𦵏<lb/>
　集説曰子車齊大夫子亢其兄弟即孔子弟子子禽<lb/>
　也不稱死而稱疾諱之也下地下也於是欲殺人以<lb/>
　殉𦵏定謂己議定所殺之人也<lb/>
子亢曰以殉𦵏非禮也雖然則彼疾當養者孰若妻與<lb/>
宰得已則吾欲已不得已則吾欲以二子者之為之也<lb/>
於是弗果用<lb/>
　集説曰宰即家大夫也二子謂妻與宰也子亢若但<lb/>
<pb n="34a"/>
　言非禮未必能止之今以當養者為當殉則不期其<lb/>
　止而自止矣<lb/>
子路曰傷哉貧也生無以為養死無以為禮也孔子曰<lb/>
啜菽飲水盡其歡斯之謂孝斂首足形還𦵏而無椁稱<lb/>
其財斯之謂禮<lb/>
　疏曰以菽為粥以常啜之飲水更無餘物以水而已<lb/>
　盡其歡使親盡其歡樂也　集説曰世固有三牲之<lb/>
　養而不能歡者亦有厚𦵏以為觀美而不知䧟於僭<lb/>
<pb n="34b"/>
　禮之罪者知此則孝與禮可得而盡矣又何必傷其<lb/>
　貧乎還𦵏説見上篇<lb/>
衛獻公出奔反於衛及郊將班邑於從者而后入栁莊<lb/>
曰如皆守社稷則孰執羈靮而從如皆從則孰守社稷<lb/>
君反其國而有私也毋乃不可乎弗果班<lb/>
　集説曰獻公以魯襄十四年奔齊二十六年歸衛羈<lb/>
　所以絡馬靮所以鞚馬莊之意謂居者行者均之為<lb/>
　國不當獨賞從者以示私恩<lb/>
<pb n="35a"/>
衛有大史曰栁莊寢疾公曰若疾革雖當祭必告公再<lb/>
拜稽首請於尸曰有臣栁莊也者非寡人之臣社稷之<lb/>
臣也聞之死請徃不釋服而徃遂以襚之與之邑裘氏<lb/>
與縣潘氏書而納諸棺曰世世萬子孫毋變也<lb/>
　集説曰以衣服贈死者曰禭裘縣潘二邑名萬子孫<lb/>
　謂莊之後世也莊之疾公嘗命其家若當疾亟之時<lb/>
　我雖在祭事亦必入告及其死也果當公行事之際<lb/>
　遂不釋祭服而徃因釋以襚之又賜之二邑此雖見<lb/>
<pb n="35b"/>
　國君尊賢之意然棄祭事而不終以諸侯之命服而<lb/>
　襚大夫書封邑之劵而納諸棺皆非禮矣<lb/>
陳乾昔寢疾屬其兄弟而命其子尊己曰如我死則必<lb/>
大為我棺使吾二婢子夾我陳乾昔死其子曰以殉𦵏<lb/>
非禮也況又同棺乎弗果殺<lb/>
　集説曰屬如周禮屬民讀法之屬猶合也聚也記者<lb/>
　善尊己守正而不從其父之亂命<lb/>
仲遂卒于垂壬午猶繹萬入去籥仲尼曰非禮也卿卒<lb/>
<pb n="36a"/>
不繹<lb/>
　集説曰仲遂魯莊公子東門襄仲也為魯卿垂齊地<lb/>
　名祭宗廟之明日又設祭禮以尋繹昨日之祭謂之<lb/>
　繹殷謂之肜言壬午則正祭辛巳日也萬舞執干以<lb/>
　舞也籥舞吹籥以舞也萬入去籥者言此繹祭時以<lb/>
　仲遂之卒但用無聲之干舞以入去有聲之籥舞而<lb/>
　不用也<lb/>
季康子之母死公輸若方小斂般請以機封將從之公<lb/>
<pb n="36b"/>
肩假曰不可夫魯有初<lb/>
　集説曰公輸氏若名為匠師方小年尚㓜也斂小棺<lb/>
　於椁也般若之族素多技巧見若掌斂事而年㓜欲<lb/>
　代之而試用其巧技也機窆謂以機闗轉動之器下<lb/>
　棺不用碑與繂也魯有初言魯國自有故事也<lb/>
公室視豐碑三家視桓楹<lb/>
　註曰視豐碑僭天子也視桓楹僭諸侯　疏曰凡言<lb/>
　視者比擬之辭豐碑斵大木為之形如石碑於椁前<lb/>
<pb n="37a"/>
　後及兩旁樹之穿鑿去碑中之木令使空於空間著<lb/>
　鹿盧鹿盧兩頭各入碑木以紼之一頭縶棺緘以一<lb/>
　頭繞鹿盧既訖而人各背碑負紼末頭聽鼔聲以漸<lb/>
　卻行而下之天子六紼四碑前後各重鹿盧凡天子<lb/>
　之𦵏掘地以為方壙漢書謂之方中又方中之内先<lb/>
　累椁於其方中南畔為羨道以蜃車載柩至壙説而<lb/>
　載以龍輴從羡道而入至方中乃屬紼於棺之緘從<lb/>
　上而下棺入於椁之中於此之時用碑紼也桓楹不<lb/>
<pb n="37b"/>
　似碑形如大楹耳通而言之亦曰碑説文桓郵亭表<lb/>
　也如今之橋旁表柱也諸侯四繂二碑兩柱為一碑<lb/>
　而施鹿盧故註云四植也大夫二繂亦二碑但柱形<lb/>
　不得粗大士二繂無碑<lb/>
般爾以人之母嘗巧則豈不得以其母以嘗巧者乎則<lb/>
病者乎噫弗果從<lb/>
　疏曰嘗試也以己字言爾欲以人母嘗試己之巧事<lb/>
　誰有强逼於爾而為此乎豈不得休己者哉母無也<lb/>
<pb n="38a"/>
　又語之云其毋以人母嘗試己巧則於爾病者乎言<lb/>
　不得嘗巧豈於爾有所病假言畢乃更噫而傷歎於<lb/>
　是衆人遂止　集説曰一説言爾以他人母試巧而<lb/>
　廢其當用之禮則亦豈不得自以己母試巧而不用<lb/>
　禮乎則於爾心亦有所病而不安乎盖使之反求諸<lb/>
　心以己度人而知其不可也<lb/>
戰于郎公叔禺人遇負杖入保者息曰使之雖病也任<lb/>
之雖重也君子不能為謀也士弗能死也不可我則既<lb/>
<pb n="38b"/>
言矣與其鄰重汪踦徃皆死焉魯人欲勿殤重汪踦問<lb/>
於仲尼仲尼曰能執干戈以衛社稷雖欲勿殤也不亦<lb/>
可乎<lb/>
　集説曰戰于郎魯哀公十一年齊伐魯也禺人昭公<lb/>
　子公為也遇魯人之避齊師將入保疲倦加其杖頸<lb/>
　上兩手掖之休息者保縣邑小城禺人乃歎之曰徭<lb/>
　役之煩雖不能堪也税歛之數雖過於厚也若上之<lb/>
　人協心以禦冦難猶可塞責也今卿大夫不能畫謀<lb/>
<pb n="39a"/>
　䇿士不能捐身以死難豈人臣事君之道哉甚不可<lb/>
　也我既出此言矣可不思踐吾言乎於是與其鄰之<lb/>
　童子汪踦者皆徃鬭而死於敵魯人以踦有成人之<lb/>
　行欲以成人之䘮禮𦵏之而孔子善其權禮之當也<lb/>
子路去魯謂顔淵曰何以贈我曰吾聞之也去國則哭<lb/>
于墓而后行反其國不哭展墓而入<lb/>
　註曰無君事主於孝哭哀去也展省視之<lb/>
謂子路曰何以處我子路曰吾聞之也過墓則式過祀<lb/>
<pb n="39b"/>
則下<lb/>
　疏曰墓謂他家墳祀謂神位有屋樹者居無事主於<lb/>
　恭敬故或式或下也他墳尚式則己祖先墳墓當下<lb/>
　也<lb/>
工尹商陽與陳棄疾追呉師及之陳棄疾謂工尹商陽<lb/>
曰王事也子手弓而可手弓子射諸射之斃一人韔弓<lb/>
又及謂之又斃二人毎斃一人揜其目止其御曰朝不<lb/>
坐燕不與殺三人亦足以反命矣孔子曰殺人之中又<lb/>
<pb n="40a"/>
有禮焉<lb/>
　疏曰朝與燕皆在寢若路門外正朝則大夫以下皆<lb/>
　立若燕朝在於路寢則大夫坐於上如孔子攝齊升<lb/>
　堂是也升堂則坐矣燕亦在寢燕禮獻卿大夫之後<lb/>
　西階上獻士無升堂之文是士立於下也鄭註射者<lb/>
　在左戈盾在右御在中央謂兵車參乘之法此謂凡<lb/>
　常戰士若是元帥則在中央鼓下御者在左戈盾亦<lb/>
　在右若天子諸侯親將亦居鼔下若非元帥則皆在<lb/>
<pb n="40b"/>
　左御者在中若非兵車則尊者在左　集説曰工尹<lb/>
　楚官名追呉師事在魯昭公十二年子手弓而可為<lb/>
　句使之執弓也手弓商陽之弓在手也韔弓衣也謂<lb/>
　之再告之也掩目而不忍視之御而不忍驅有惻隠<lb/>
　之心焉商陽自言位卑禮薄如此亦可以稱塞矣孔<lb/>
　子謂其有禮以敗北之師本易窮而商陽乃能節制<lb/>
　其縱殺之心是仁意與禮節並行非事君之禮止於<lb/>
　是也特取其善於追敗者亦非謂臨敵未決而不忍<lb/>
<pb n="41a"/>
　殺人也<lb/>
諸侯伐秦曹桓公卒于㑹諸侯請含使之襲<lb/>
　集説曰曹伯之卒魯成公十三年也廬諡宣言桓聲<lb/>
　之誤也含者以朋友有相啖食之道襲賤者之事諸<lb/>
　侯從之不知禮也<lb/>
襄公朝于荆康王卒荆人曰必請襲魯人曰非禮也荆<lb/>
人强之巫先拂柩荆人悔之<lb/>
　疏曰荆王以二十八年十二月死至明年正月則殯<lb/>
<pb n="41b"/>
　已乆云襲者謂加衣於殯非為尸加衣　集説曰荆<lb/>
　楚之本號魯僖公元年始稱楚魯襄公以二十八年<lb/>
　朝楚適遭楚子昭之䘮請襲欲使襄公衣之魯人知<lb/>
　非禮而不能違於是以君臨臣䘮之禮先之及其覺<lb/>
　之而悔已無及矣此其適權變之宜足以雪恥<lb/>
滕成公之䘮使子叔敬叔弔進書子服恵伯為介及郊<lb/>
為懿伯之忌不入恵伯曰政也不可以叔父之私不將<lb/>
公事遂入<lb/>
<pb n="42a"/>
　集説曰滕成公之䘮在魯昭公之三年敬叔宣公弟<lb/>
　叔肸之曽孫叔弓也恵伯慶父元孫之子名椒於世<lb/>
　㳄敬叔是桓公七世孫恵伯是六世孫敬叔稱恵伯<lb/>
　為叔父懿伯則恵伯之叔父而敬叔之五從祖進書<lb/>
　奉進魯君之弔書也介副也　劉氏曰案左傳云及<lb/>
　郊遇懿伯之忌此作為二字雖異而皆先言及郊而<lb/>
　後言忌可見是及郊方遇忌也或者忌字只是忌日<lb/>
　懿伯是敬叔從祖適及滕郊而遇此日故欲緩至㳄<lb/>
<pb n="42b"/>
　日乃入故恵伯以禮曉之曰公事有公利無私忌乃<lb/>
　先入而叔弓亦遂入焉此説固可通然亦未知然否<lb/>
　闕之可也<lb/>
哀公使人弔蕢尚遇諸道辟於路畫宫而受弔焉<lb/>
　集説曰哀公魯君辟於路辟讀為闢謂除闢道路以<lb/>
　畫宫室之位而受弔也<lb/>
曽子曰蕢尚不如杞梁之妻之知禮也齊莊公襲莒于<lb/>
奪杞梁死焉其妻迎其柩於路而哭之哀<lb/>
<pb n="43a"/>
　集説曰魯襄公二十三年齊侯襲莒襲者以輕兵掩<lb/>
　其不備而攻之也左傳言杞植華還載甲夜入且于<lb/>
　之隧且于莒邑名隧狹路也鄭云或為兑故讀奪為<lb/>
　兑梁即植以戰死故妻迎其柩<lb/>
莊公使人弔之對曰君之臣不免於罪則將肆諸市朝<lb/>
而妻妾執君之臣免於罪則有先人之敝廬在君無所<lb/>
辱命<lb/>
　集説曰肆陳尸也妻妾執拘執其妻妾也左傳言齊<lb/>
<pb n="43b"/>
　侯弔諸室<lb/>
孺子䵍之䘮哀公欲設撥問於有若有若曰其可也君<lb/>
之三臣猶設之顔栁曰天子龍輴而椁幬諸侯輴而設<lb/>
幬為榆沈故設撥三臣者廢輴而設撥竊禮之不中者<lb/>
也而君何學焉<lb/>
　集説曰䵍哀公之少子撥可撥引輴車所謂紼三臣<lb/>
　魯之三家也顔栁言天子之殯用輴車載柩而畫轅<lb/>
　為龍椁幬者累材作椁而題凑其木幬覆棺上而後<lb/>
<pb n="44a"/>
　塗之諸侯則以輴載柩不畫龍亦累木為椁設木於<lb/>
　上以幬之不為題凑直横木覆之亦泥其上榆沈以<lb/>
　水浸榆白皮之汁以播地取其引車不澁滯也今三<lb/>
　家廢輴不用而猶設撥是徒有竊禮之罪而非有中<lb/>
　用之實者也<lb/>
悼公之母死哀公為之齊衰有若曰為妾齊衰禮與公<lb/>
曰吾得已乎哉魯人以妻我<lb/>
　註曰哀公之妾言國人皆名之為我妻重服嬖妾文<lb/>
<pb n="44b"/>
　過非也　疏曰天子諸侯絶旁期於妾無服惟大夫<lb/>
　為貴妾緦<lb/>
季子臯𦵏其妻犯人之禾申詳以告曰請庚之子臯曰<lb/>
孟氏不以是罪予朋友不以是棄予以吾為邑長於斯<lb/>
也買道而𦵏後難繼也<lb/>
　劉氏曰季子臯孔子弟子髙柴也庚償也夫子嘗曰<lb/>
　柴也愚觀家語所稱及此經所記泣血三年及成人<lb/>
　為衰之事觀之賢可知矣此𦵏妻犯禾亦為成宰時<lb/>
<pb n="45a"/>
　事有無固不可知然曰孟氏不以是罪予朋友不以<lb/>
　是棄予者以犯禾之失小而買道之害大也何也以<lb/>
　我為邑宰尚買道而𦵏則後必為例而難乎為繼者<lb/>
　矣　坡謂記此者以其識大體也大都民不可逞果<lb/>
　子臯從而庚之後有𦵏者不必犯禾奸民必妄指他<lb/>
　端阻之買道且曰邑宰尚然此俗可以數世不弭所<lb/>
　謂小不忍者是也閲世變乃知前人之逺<lb/>
仕而未有禄者君有饋焉曰獻使焉曰寡君違而君薨<lb/>
<pb n="45b"/>
弗為服也<lb/>
　集説曰王制云位定然後禄之此盖初試為士未賦<lb/>
　廩禄者有饋於君則稱獻出使他國則稱寡君此二<lb/>
　事皆與羣臣同獨違離之後而君薨則不為舊君服<lb/>
　此則與羣臣異所以然者以其未嘗食君之禄也<lb/>
　方氏曰其曰違則居其國之時固服之矣<lb/>
虞而立尸有几筵<lb/>
　集説曰未𦵏之前事以生者之禮𦵏則親形已藏故<lb/>
<pb n="46a"/>
　虞祭則立尸以象神也筵席也大歛之奠雖有席而<lb/>
　無凡此時則設几與筵相配也<lb/>
卒哭而諱生事畢而鬼事始已<lb/>
　集説曰卒哭而諱其名盖事生之禮已畢事鬼之事<lb/>
　始矣已語辭<lb/>
既卒哭宰夫執木鐸以命于宫曰舍故而諱新自寢門<lb/>
至于庫門<lb/>
　集説曰周禮大䘮小䘮宰夫掌其戒令故卒哭後使<lb/>
<pb n="46b"/>
　宰夫執木鐸振之以命令于宫中又出宫從寢門至<lb/>
　于庫門故謂髙祖之父當遷者諱多則難避故使之<lb/>
　舍舊諱而諱新死者之名也以其親盡故可不諱寢<lb/>
　門路門庫門是魯之外門也<lb/>
二名不偏諱夫子之母名徴在言在不稱徴言徴不稱<lb/>
在<lb/>
　集説曰二名二字為名也此記避諱之禮<lb/>
軍有憂則素服哭于庫門之外赴車不載櫜韔<lb/>
<pb n="47a"/>
　集説曰櫜甲衣韔弓衣甲不入櫜弓不入韔兵不戢<lb/>
　示當報也　方氏曰戰勝而還謂之愷則敗為之憂<lb/>
　宜矣素服哭以䘮禮處之也必於庫門之外者以近<lb/>
　廟也師出受命于祖無功則於祖命辱矣無車告赴<lb/>
　於國之車凡告䘮曰赴車以告敗為名與素服同義<lb/>
有焚其先人之室則三日哭故曰新宫火亦三日哭<lb/>
　註曰哭者哀精神之有虧傷　集説曰先人之室宗<lb/>
　廟也魯成公三年焚宣公之廟神主初入故曰新宫<lb/>
<pb n="47b"/>
　春秋書二月甲子新宫災三日哭註云書其得禮此<lb/>
　言故曰者謂春秋文也<lb/>
孔子過泰山側有婦人哭於墓者而哀夫子式而聽之<lb/>
使子路問之曰子之哭也壹似重有憂者而曰然昔者<lb/>
吾舅死於虎吾夫又死焉今吾子又死焉夫子曰何為<lb/>
不去也曰無苛政夫子曰小子識之苛政猛於虎也<lb/>
　疏曰壹者決定之辭<lb/>
魯人有周豐也者哀公執摯請見之<lb/>
<pb n="48a"/>
　註曰下賢也摯禽摯也諸侯而用禽摯降尊就卑之<lb/>
　義<lb/>
而曰不可<lb/>
　註曰辭君以尊見卑士禮先王異爵者請見之則辭<lb/>
公曰我其己夫使人問焉曰有虞氏未施信於民而民<lb/>
信之夏后氏未施敬於民而民敬之何施而得斯於民<lb/>
也對曰墟墓之間未施哀於民而民哀社稷宗廟之中<lb/>
未施敬於民而民敬<lb/>
<pb n="48b"/>
　註曰言民見悲哀之處則悲哀見莊敬之處則莊敬<lb/>
　非必有使之者墟毁滅無後之地<lb/>
殷人作誓而民始畔周人作㑹而民始疑<lb/>
　疏曰此據身無誠信徒作誓盟民因誓因盟而始離<lb/>
　畔非謂殷人始作誓周人始作㑹若啟作甘誓禹㑹<lb/>
　塗山皆身有誠信於事善也<lb/>
苟無禮義忠信誠愨之心以涖之雖固結之民其不解<lb/>
乎<lb/>
<pb n="49a"/>
　熊氏曰禮義忠信誠慤之心虞夏以之感人者此矣<lb/>
　苟無是心以涖之則結之雖固民亦解而散矣<lb/>
䘮不慮居毁不危身䘮不慮居為無廟也毁不危身為<lb/>
無後也<lb/>
　註曰慮居謂賣舍宅以奉䘮危身謂憔悴將滅性<lb/>
　劉氏曰家廢則宗廟不能以獨存矣以死傷生則君<lb/>
　子謂之無子矣<lb/>
延陵季子適齊於其反也其長子死𦵏於嬴博之間孔<lb/>
<pb n="49b"/>
子曰延陵季子吳之習於禮者也徃而觀其𦵏焉<lb/>
　註曰季子名札魯昭二十七年呉公子札聘於上國<lb/>
　是也季子護國居延陵因號焉嬴博齊地今泰山縣<lb/>
　是也<lb/>
其坎深不至於泉其斂以時服既𦵏而封廣輪揜坎其<lb/>
髙可隠也既封左袒右還其封且號者三曰骨肉歸復<lb/>
于土命也若魂氣則無不之也無不之也而遂行孔子<lb/>
曰延陵季子之於禮也其合矣乎<lb/>
<pb n="50a"/>
　集説曰不至於泉謂得淺深之宜也時服隨死時之<lb/>
　寒暑所衣也封築土為墳也横曰廣直曰輪下則僅<lb/>
　足以揜坎上則纔至於可隠皆儉制也左袒以示陽<lb/>
　之變右還以示陰之歸骨肉之歸土陰之降也魂氣<lb/>
　之無不之陽之升也陰陽氣也命者氣之所鍾也季<lb/>
　子以骨肉歸復于土為命者此精氣為物之有盡謂<lb/>
　魂氣則無不之者此逰魂為變之無方也壽夭得於<lb/>
　有生之初可以言命魂氣散於既死之後不可以言<lb/>
<pb n="50b"/>
　命也再言無不之也者愍傷離訣之至情而冀其魂<lb/>
　之隨己以歸也不惟適旅𦵏之莭而又且通幽明之<lb/>
　故宜夫子之善之也然為疑辭而不為決辭者盖季<lb/>
　子乃隨時處中之道稱其有無而不盡拘乎禮者也<lb/>
　故夫子不直曰季子之於禮也合矣而不加其乎二<lb/>
　字使人由辭以得意也讀者詳之<lb/>
邾婁考公之䘮徐君使容臣來弔含曰寡君使容居坐<lb/>
含進侯玉其使容臣以含<lb/>
<pb n="51a"/>
　註曰欲親含非也含不使賤者君行則親含大夫歸<lb/>
　含耳　疏曰昭二十年呉滅徐此云徐僭稱王者滅<lb/>
　而復興至春秋之後强大僭號君行則親含如上曹<lb/>
　桓公諸侯請含是也大夫歸含如雜記諸侯之䘮君<lb/>
　使人弔含贈襚是也凢行含禮未斂之前士則主人<lb/>
　親含大夫以上即使人含若斂後至殯𦵏有來含者<lb/>
　親自致璧於柩及殯上者謂之親含若但致命以璧<lb/>
　授主人主人受之謂之不親含　集説曰徐君使其<lb/>
<pb n="51b"/>
　臣容居來弔且致含言寡君使我親坐而行含以進<lb/>
　侯玉於邾君侯玉者徐自擬天子以邾君為己之諸<lb/>
　侯言進侯氏以玉也其使容居以含者容居求即行<lb/>
　含禮也<lb/>
有司曰諸侯之來辱敝邑者易則易于則于易于雜者<lb/>
未之有也<lb/>
　集説曰邾之有司拒之言諸侯之辱來邾國者人臣<lb/>
　來而其事簡易則行人臣簡易之禮人君來而其事<lb/>
<pb n="52a"/>
　廣大則行人君廣大之禮于猶迂也有廣逺之意今<lb/>
　人臣來而欲行人君之禮是易于相雜矣我國未有<lb/>
　此也<lb/>
容居對曰容居聞之事君不敢忘其君亦不敢遺其祖<lb/>
昔我先君駒王西討濟於河無所不用斯言也容居魯<lb/>
人不敢忘其祖<lb/>
　集説曰容居又答言事君者不敢忘其君我奉命如<lb/>
　此今不能行是忘吾君也為人子孫當守先世之訓<lb/>
<pb n="52b"/>
　故亦不敢遺吾祖也居盖徐之公族耳且言昔者我<lb/>
　之先君駒王濟河而西討無一處不用此稱王之言<lb/>
　自言其疆土廣大乆已行王者之禮也又自言我非<lb/>
　譎詐者乃魯鈍之人是以不敢忘吾祖欲邾人之信<lb/>
　其言也此著徐國君臣之僭且明邾有司不能終正<lb/>
　當時之僭也<lb/>
子思之母死於衛赴於子思子思哭於廟門人至曰庶<lb/>
氏之母死何為哭於孔氏之廟乎子思曰吾過矣吾過<lb/>
<pb n="53a"/>
矣遂哭於他室<lb/>
　集説曰伯魚卒其妻嫁於衛之庶氏嫁母於廟絶族<lb/>
　故不得哭之於廟<lb/>
天子崩三日祝先服五日官長服七日國中男女服三<lb/>
月天下服<lb/>
　疏曰祝大祝商祝也服服杖也是䘮服之數故呼杖<lb/>
　為服祝佐含斂先服故先杖也故子亦三日而杖官<lb/>
　長大夫士亦服杖也服在祝後故五日國中男女謂<lb/>
<pb n="53b"/>
　畿内民及庶人在官者服齊衰三月而除必待七日<lb/>
　者天子七日而殯殯後嗣王成服故民得成服也無<lb/>
　杖三月天下服者謂諸侯之大夫為王繐衰既𦵏而<lb/>
　除近者亦不待三月今據逺者為言耳何以知其或<lb/>
　杖服或衰服案䘮大記及䘮服四制云云然四制云<lb/>
　七日授士杖此云五日士杖者崔氏云此據朝廷之<lb/>
　士四制言邑宰之士也<lb/>
虞人致百祀之木可以為棺椁者斬之不至者廢其祀<lb/>
<pb n="54a"/>
刎其人<lb/>
　疏曰為王殯後事也百祀者王畿内諸臣采地之祀<lb/>
　也既殯旬而布材故虞人斬百祀之木可以為周棺<lb/>
　之椁者送之也必取祀木者賀瑒云君者徳著幽顯<lb/>
　若存則人神均其慶殁則靈祗等其哀傷也<lb/>
齊大饑黔敖為食於路以待餓者而食之有餓者蒙袂<lb/>
輯屨貿貿然來黔敖左奉食右執飲曰嗟來食揚其目<lb/>
而視之曰予唯不食嗟來之食以至於斯也從而謝焉<lb/>
<pb n="54b"/>
終不食而死曽子聞之曰微與其嗟也可去其謝也可<lb/>
食<lb/>
　集説曰蒙袂以袂蒙面也輯屨輯歛其足言困憊而<lb/>
　行蹇也貿貿垂頭䘮氣之貌嗟來食歎閔之而使來<lb/>
　食也從就也微與猶言細故末莭謂嗟來之言雖不<lb/>
　敬然亦非大過故其嗟雖可去而謝焉則可食矣<lb/>
邾婁定公之時有弑其父者有司以告公瞿然失席曰<lb/>
是寡人之罪也曰寡人嘗學斷斯獄矣臣弑君凢在官<lb/>
<pb n="55a"/>
者殺無赦子弑父凢在宫者殺無赦殺其人壊其室洿<lb/>
其宫而豬焉盖君踰月而后舉爵<lb/>
　疏曰在宫諸本或為在官恐與上在官相涉而誤也<lb/>
　豬是水聚之名　集説曰瞿然驚怪之貌在官者諸<lb/>
　臣也在宫者家人也夫下之惡無大於此者是以人<lb/>
　皆得以誅之無赦之之理惟其妻及子孫不可討之<lb/>
　也君不舉爵以人倫大變亦教化不明所致故傷悼<lb/>
　而自貶耳<lb/>
<pb n="55b"/>
晉獻文子成室晉大夫發焉張老曰美哉輪焉美哉奐<lb/>
焉歌於斯哭於斯聚國族於斯文子曰武也得歌於斯<lb/>
哭於斯聚國族於斯是全要領以從先大夫於九京也<lb/>
北面再拜稽首君子謂之善頌善禱<lb/>
　註曰晉卿大夫之墓地在九原　疏曰歌謂祭時奏<lb/>
　樂也大夫祭無樂而春秋時或有之也領頸也古者<lb/>
　罪重腰斬罪輕頸刑先大夫文子父祖也　集説曰<lb/>
　晉獻舊説謂晉君獻之謂賀也然疑獻文二字皆趙<lb/>
<pb n="56a"/>
　武諡如貞恵文子之類諸大夫發禮徃賀記者因述<lb/>
　張老之言輪輪囷髙大也奐奐爛衆多也歌祭祀作<lb/>
　樂也哭死䘮哭泣也聚國族燕集國賓聚㑹宗旅也<lb/>
　頌者美其事而祝其福禱者祈以免禍也張老之言<lb/>
　善於頌武子所答善於禱也<lb/>
仲尼之畜狗死使子貢埋之曰吾聞之也敝帷不棄為<lb/>
埋馬也敝葢不棄為埋狗也邱也貧無盖於其封也亦<lb/>
予之席毋使其首䧟焉<lb/>
<pb n="56b"/>
　集説曰狗馬皆有力於人故特示恩也<lb/>
路馬死埋之以帷<lb/>
　集説曰謂君之乘馬死則特以帷埋之不用敝帷也<lb/>
　方氏曰魯昭公乘馬塹而死以帷裹之<lb/>
季孫之母死哀公弔焉曽子與子貢弔焉閽人為君在<lb/>
弗内也曽子與子貢入於其廐而修容焉子貢先入閽<lb/>
人曰鄉者已告矣曽子後入閽人辟之<lb/>
　集説曰鄉者已告言先已告於主人矣<lb/>
<pb n="57a"/>
涉内霤卿大夫皆辟位公降一等而揖之君子言之曰<lb/>
盡飾之道斯其行者逺矣<lb/>
　集説曰内霤門屋後簷也行者逺猶言感動之大也<lb/>
　　劉氏曰此章可疑<lb/>
陽門之介夫死司城子罕入而哭之哀晉人之覘宋者<lb/>
反報於晉侯曰陽門之介夫死而子罕哭之哀而民説<lb/>
殆不可伐也<lb/>
　註曰陽門宗國門名介夫甲衛士宋以武公諱司空<lb/>
<pb n="57b"/>
　為司城子罕戴公子樂甫術之後樂喜也覘闚視也<lb/>
孔子聞之曰善哉覘國乎詩云凢民有䘮扶服救之雖<lb/>
微晉而已天下其孰能當之<lb/>
　集説曰孔子善之以其識治體也詩弼風谷風之篇<lb/>
　扶服致力之義微無也夫子引詩而言宋國雖以子<lb/>
　罕得人心可無晉憂而已然天下亦孰能當之甚言<lb/>
　人心之足恃也<lb/>
魯莊公之䘮既𦵏而絰不入庫門士大夫既卒哭麻不<lb/>
<pb n="58a"/>
入<lb/>
　集説曰莊公卒子□弑而慶父作亂閔公時年八嵗<lb/>
　絰葛絰也諸侯弁絰葛而𦵏𦵏畢閔公即除凶服於<lb/>
　庫門之外而以吉服嗣位故云絰不入庫門也絰不<lb/>
　入衰亦不入可知士大夫則仍麻絰直俟卒哭乃不<lb/>
　以麻絰入庫門葢閔公既吉服不與虞與卒哭之祭<lb/>
　故羣臣既虞不服受服至卒哭總除記禍亂恐迫禮<lb/>
　所由廢<lb/>
<pb n="58b"/>
孔子之故人曰原壤其母死夫子助之沐椁原壤登木<lb/>
曰乆矣予之不託於音也歌曰貍首之斑然執女手之<lb/>
卷然夫子為弗聞也者而過之從者曰子未可以已乎<lb/>
夫子曰邱聞之親者毋失其為親也故者毋失其為故<lb/>
也<lb/>
　或問朱子原壤登木而歌夫子為弗聞而過之待之<lb/>
　自好及其夷俟則以杖叩脛莫太過否曰這説却差<lb/>
　如壤之歌乃是大惡若要理㑹不可但已只得且休<lb/>
<pb n="59a"/>
　至其夷俟之時不可不教誨故直責之復叩其脛自<lb/>
　當如此若如今説則是不要管他郤非朋友之道矣<lb/>
　　劉氏曰沐治也原壤母卒夫子助之治椁壤登已<lb/>
　治之椁木而言乆矣我之不託興於咏歌之音也如<lb/>
　貍首之斑言木文之華也卷與拳同如執女手之拳<lb/>
　言沐椁之滑膩也壤之廢敗禮法甚矣夫子佯為不<lb/>
　聞而過去以避之從者見其無禮疑夫子必當已絶<lb/>
　其交故問曰子未當已絶之乎夫子言為親戚者雖<lb/>
<pb n="59b"/>
　有非禮未可遽失其親戚之情也為故舊者雖有非<lb/>
　禮未可遽失其故舊之好也此聖人隠惡全交之意<lb/>
趙文子與叔譽觀乎九原文子曰死者如何作也吾誰<lb/>
與歸<lb/>
　集説曰文子晉大夫名武叔譽叔向也言卿大夫之<lb/>
　死而𦵏於此者多矣假令可以再生而起吾於衆大<lb/>
　夫誰從乎文子葢設此説欲與叔向共論前人賢否<lb/>
　也<lb/>
<pb n="60a"/>
叔譽曰其陽處父乎文子曰行幷植於晉國不没其身<lb/>
其知不足稱也<lb/>
　集説曰處父晉襄公之傅幷者兼衆事於已是専權<lb/>
　也植者剛强自立之意所行如此故為狐射姑所殺<lb/>
　不得善終其身是不智也<lb/>
其舅犯乎文子曰見利不顧其君其仁不足稱也<lb/>
　集説曰又稱子犯可歸文子言子犯從文公十九年<lb/>
　於外及反國危疑之時當輔之入以定其事乃及河<lb/>
<pb n="60b"/>
　而授璧以辭此盖為他日髙爵厚禄之計故以此言<lb/>
　要君求利也豈顧其君之安危哉是不仁也<lb/>
我則隨武子乎利其君不忘其身謀其身不遺其友晉<lb/>
人謂文子知人<lb/>
　註曰武子士㑹也食邑於隨范字季　疏曰凢人利<lb/>
　君者多性行偏特不顧其身今武子既能利君又能<lb/>
　不忘其身利其君者謂進思盡忠不忘其身者保全<lb/>
　父母謀其身不遺其友者凢人謀身多獨善於已遺<lb/>
<pb n="61a"/>
　棄故舊今武子既能謀身又能不遺其朋友此二句<lb/>
　言武子徳行𢎞廣外内周備<lb/>
文子其中退然如不勝衣其言呐呐然如不出諸其口<lb/>
　集説曰中身也鄉射記曰弓二寸以為侯中退然謙<lb/>
　卑怯弱之貌呐呐聲低而語緩也如不出諸其口似<lb/>
　不能言者<lb/>
所舉於晉國管庫之士七十有餘家生不交利死不屬<lb/>
其子焉<lb/>
<pb n="61b"/>
　集説曰管鍵也即今之鎖庫之藏物以管為開閉之<lb/>
　限管庫之士賤職也知其賢而舉之即不遺友之實<lb/>
　雖有舉用之恩於其人而生則不與之交利將死亦<lb/>
　不以其子屬託之廉潔之至<lb/>
叔仲皮學子栁叔仲皮死其妻魯人也衣衰而繆絰叔<lb/>
仲衍以告請繐衰而環絰曰昔者吾䘮姑姊妹亦如斯<lb/>
末吾禁也退使其妻繐衰而環絰<lb/>
　疏曰言叔仲皮教訓其子子栁而子栁猶不知禮叔<lb/>
<pb n="62a"/>
　仲皮死子栁妻雖是魯鈍婦人猶知為舅著齊衰而<lb/>
　首服繆絰衍是皮之弟子栁之叔見當時婦人好尚<lb/>
　輕細告子栁云汝妻何以著非禮之服子栁見時皆<lb/>
　如此亦以為然乃請於衍令其妻身著繐衰首服環<lb/>
　絰衍又答云昔者吾䘮姑姊妺亦如此繐衰環絰無<lb/>
　人相禁止也子栁得衍此言退使其妻著繐衰而環<lb/>
　絰樛謂两股相交也五服之絰皆然惟弔服環絰不<lb/>
　樛環絰者一股所謂纒絰也子栁既受學於父不肯<lb/>
<pb n="62b"/>
　粥庶弟之母非是下愚而不知其非禮眀當時皆著<lb/>
　輕細故也<lb/>
成人有其兄死而不為衰者聞子臯將為成宰遂為衰<lb/>
成人曰蠶則績而蟹有匡范則冠而蟬有緌兄則死而<lb/>
子臯為之衰<lb/>
　集説曰成魯邑名匡背殻以匡也范蜂也緌為蜩喙<lb/>
　長在腹下　朱氏曰絲之績者必由乎匡之所盛然<lb/>
　蟹之有匡非為蠶之績也為背而已首之冠者必資<lb/>
<pb n="63a"/>
　乎緌之所飾然蟬之有緌非為范之冠也為喙而已<lb/>
　兄死者必為之服衰然成人之服衰非為兄之死也<lb/>
　為子臯而已葢以上二句喻下句也<lb/>
樂正子春之母死五日而不食曰吾悔之自吾母而不<lb/>
得吾情吾惡乎用吾情<lb/>
　集説曰子春曽子弟子矯為過制之禮而不用其實<lb/>
　情於母則他無所用其實情矣此所以悔也<lb/>
嵗旱穆公召縣子而問然曰天乆不雨吾欲暴尩而奚<lb/>
<pb n="63b"/>
若<lb/>
　集説曰左傳註云尩者瘠病之人其面上向暴之者<lb/>
　冀天哀之而雨也<lb/>
曰天則不雨而暴人之疾子虐母乃不可與然則吾欲<lb/>
暴巫而奚若<lb/>
　集説曰巫能接神冀神閔之而雨<lb/>
曰天則不雨而望之愚婦人於以求之毋乃已疏乎徙<lb/>
市則奚若曰天子崩巷市七日諸侯薨巷市三日為之<lb/>
<pb n="64a"/>
徙市不亦可乎<lb/>
　集説曰徙移也言徙市又言巷市者謂徙交易之物<lb/>
　於巷也此庶人為國之大䘮憂戚罷市而日用所湏<lb/>
　又不可缺故徙市於巷也今旱而欲徙市者行䘮君<lb/>
　之禮以自責也縣子以其求之已而不求諸人故可<lb/>
　其説然豈不聞僖公以大旱欲焚巫尩聞臧文仲之<lb/>
　言而止縣子不能舉其説以對穆公而謂徙市為可<lb/>
　則亦已疏矣<lb/>
<pb n="64b"/>
孔子曰衛人之祔也離之魯人之祔也合之善夫<lb/>
　疏曰祔合𦵏也離之謂以一物隔二棺之間於椁中<lb/>
　魯人則合並兩棺置椁中無别物隔之榖則異室死<lb/>
　則同穴故善魯之合也　朱子曰古者椁合衆材為<lb/>
　之故大小隨人所為今用全木則無許大木可以為<lb/>
　椁故合𦵏者只同穴而各用椁也<lb/>
　<lb/>
　禮記述註卷四<lb/>
</p>
<p>
</p>
  </div>
</body>
</text>
</TEI>
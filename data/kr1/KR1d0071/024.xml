<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷二十四</head> <lb/>
    <p>
<pb n="1a"/>
欽定四庫全書<lb/>
　禮記述註卷二十四<lb/>
　　　　　　　　　　安溪李　光坡　撰<lb/>
　　緇衣第三十三<lb/>
　　　疏曰鄭云善其好賢者之厚故述其所稱之詩<lb/>
　　　以為其名也緇衣鄭詩美武公也劉獻云公孫<lb/>
　　　尼子所作也<lb/>
子言之曰為上易事也為下易知也則刑不煩矣<lb/>
<pb n="1b"/>
　註曰言君不苛虐臣無姦心則刑可以措　疏曰此<lb/>
　篇凡二十四章唯此云子言之曰餘二十三章皆云<lb/>
　子曰以篇首異宜故也此篇題緇衣而入文不先云<lb/>
　緇衣者欲見君明臣賢如此後乃可服緇衣也<lb/>
子曰好賢如緇衣惡惡如巷伯則爵不瀆而民作愿刑<lb/>
不試而民咸服大雅曰儀刑文王萬邦作孚<lb/>
　集說曰緇衣鄭國風首篇美鄭武公之詩小雅巷伯<lb/>
　寺人刺幽王之詩大雅文王之篇國詩作邦　吕氏<lb/>
<pb n="2a"/>
　曰好賢必如緇衣之篤則人知上之誠好賢矣不必<lb/>
　爵命之數勸而民自起愿心以敬上故曰爵不瀆而<lb/>
　民作愿惡惡必如巷伯之深則民知上之誠惡惡矣<lb/>
　不必刑罰之施而民自畏服故曰刑不試而民咸服<lb/>
　文王好惡得其正而一出乎誠心故為天下之所儀<lb/>
　刑徳之所以孚乎下也<lb/>
子曰夫民教之以徳齊之以禮則民有格心教之以政<lb/>
齊之以刑則民有遯心故君民者子以愛之則民親之<lb/>
<pb n="2b"/>
信以結之則民不倍恭以涖之則民有孫心甫刑曰苖<lb/>
民匪用命制以刑惟作五虐之刑曰法是以民有惡徳<lb/>
而遂絶其世也<lb/>
　註曰遯逃也孫順也甫刑尚書篇名命謂政令也髙<lb/>
　辛氏之末諸侯有三苖者作亂其治民不用政令專<lb/>
　制御之以嚴刑乃作五虐蚩尤之刑以是為法於是<lb/>
　民皆為惡起倍畔也三苖由此見滅無後世由不任<lb/>
　徳　葉氏曰子以愛之信以結之所謂教之以徳也<lb/>
<pb n="3a"/>
　恭以涖之所謂齊之以禮也<lb/>
子曰下之事上也不從其所令從其所行上好是物下<lb/>
必有甚者矣故上之所好惡不可不慎也是民之表也<lb/>
　註曰言民化行不拘於言甚者甚於君也民之表者<lb/>
　言民之從君如影逐表<lb/>
子曰禹立三年百姓以仁遂焉豈必盡仁詩云赫赫師<lb/>
尹民具爾瞻甫刑曰一人有慶兆民賴之大雅曰成王之<lb/>
孚下土之式<lb/>
<pb n="3b"/>
　註曰百姓傚禹為仁非本性能仁遂猶達也　集說<lb/>
　曰詩小雅節南山之篇赫赫威盛貌師尹周太師尹<lb/>
　氏具俱也大雅下武之篇言武王能成王者之徳孚<lb/>
　信於民而天下皆法式之<lb/>
子曰上好仁則下之為仁爭先人故長民者章志貞教<lb/>
尊仁以子愛百姓民致行已以說其上矣詩云有梏徳<lb/>
行四國順之<lb/>
　註曰民致行已者民之行皆盡已心　集說曰章志<lb/>
<pb n="4a"/>
　者明吾好惡之所在也貞教者身率以正也所志<lb/>
　所教莫非尊仁之事以此為愛民之道是以民感其<lb/>
　子愛之心致力於行已之善而悦其上如子從父母之<lb/>
　命也詩大雅抑之篇梏當依詩作覺言有能覺悟人以<lb/>
　徳行者則四國服從之也<lb/>
子曰王言如絲其出如綸王言如綸其出如綍故大人<lb/>
不倡游言可言也不可行君子弗言也可行也不可言<lb/>
君子弗行也則民言不危行而行不危言矣詩云淑慎<lb/>
<pb n="4b"/>
爾止不諐于儀<lb/>
　集說曰綸綬也疏云如宛轉繩綍引棺索也危髙也<lb/>
　詩大雅抑之篇止容止諐過也　吕氏曰大人王公<lb/>
　之謂也游言無根不定之言也易曰誣善之人其辭<lb/>
　游為人上者倡之以誠慤篤實之言天下猶有欺詐<lb/>
　以罔上者苟以游言倡之則天下蕩然虛浮之風作矣<lb/>
　可不慎乎可言而不可行過言也可行而不可言過<lb/>
　行也君子弗言弗行則言行不越乎中民將效之言<lb/>
<pb n="5a"/>
　不敢髙於行而言之必可行也行不敢髙於言而必<lb/>
　為繼之道也<lb/>
子曰君子道人以言而禁人以行故言必慮其所終而<lb/>
行必稽其所敝則民謹於言而慎於行詩云慎爾出話<lb/>
敬爾威儀大雅曰穆穆文王於緝熙敬止<lb/>
　集說曰道化誨之也道人以言而必慮其所終恐<lb/>
　其行之不能至則為虚誕也禁謹飭之也禁人以行<lb/>
　而必稽其所敝慮其末流之或偏也如是則民皆謹<lb/>
<pb n="5b"/>
　言而慎行矣詩大雅抑之篇大雅文王之篇穆穆深<lb/>
　逺之意於歎美辭緝繼續也熙光明也两引詩皆以<lb/>
　為謹言之證　吕氏曰進取於善者夷考其行而不<lb/>
　掩猶不免於狂况不在於善者乎故曰言必慮其所<lb/>
　終夷惠之清和其末猶為隘與不恭故曰行必稽其<lb/>
　所敝文王之徳亦不越敬其容止而已<lb/>
子曰長民者衣服不貳從容有常以齊其民則民徳壹<lb/>
詩云彼都人士狐裘黄黄其容不改出言有章行歸于周<lb/>
<pb n="6a"/>
萬民所望<lb/>
　集說曰詩小雅都人士之篇周忠信也　馬氏曰狐<lb/>
　裘黄黄服其服也其容不改文以君子之容也出言<lb/>
　有章遂以君子之辭也行歸於周實以君子之徳也<lb/>
子曰為上可望而知也為下可述而志也則君不疑於<lb/>
其臣而臣不惑於其君矣尹吉曰惟尹躬及湯咸有壹<lb/>
徳詩云淑人君子其儀不忒<lb/>
　集說曰君之待臣表裏如一故曰可望而知臣之事<lb/>
<pb n="6b"/>
　君一由忠誠其職業可稱述而記志此所以上下之<lb/>
　間不疑不忒也尹吉伊尹告太甲之書今咸有一徳<lb/>
　篇文詩曹風鳲鳩之篇引書以證君臣相得又引詩<lb/>
　以證壹徳之義<lb/>
子曰有國家者章義<graphic n="KR1248" url="https://raw.githubusercontent.com/kanripo/KR-Gaiji/master/images/KR1248.png" mimeType="image/png"/>惡以示民厚則民情不貳詩云<lb/>
靖共爾位好是正直<lb/>
　陸氏曰章義如字尚書作善皇云義善也　吕氏曰<lb/>
　章明也<graphic n="KR1248" url="https://raw.githubusercontent.com/kanripo/KR-Gaiji/master/images/KR1248.png" mimeType="image/png"/>病也明之斯好之矣病之斯惡之矣善居<lb/>
<pb n="7a"/>
　其厚惡居其薄此所以示民厚也好善惡惡之分定<lb/>
　民情所以不貳也詩小雅小明之篇引之以明章善<lb/>
　之義<lb/>
子曰上人疑則百姓惑下難知則君長勞故君民者<lb/>
章好以示民俗慎惡以御民之淫則民不惑矣臣儀行<lb/>
不重辭不援其所不及不煩其所不知則君不勞矣詩<lb/>
云上帝板板下民卒<graphic n="KR1248" url="https://raw.githubusercontent.com/kanripo/KR-Gaiji/master/images/KR1248.png" mimeType="image/png"/>小雅曰匪其止共維王之卭<lb/>
　註曰難知有姦心也重猶尚也援猶引也言君所不<lb/>
<pb n="7b"/>
　及謂必使其君所行如堯舜也不煩以其所不知謂<lb/>
　必使其知慮如聖人也凡告諭人當隨其才以誘之<lb/>
　上帝喻君也板板辟也卒盡也<graphic n="KR1248" url="https://raw.githubusercontent.com/kanripo/KR-Gaiji/master/images/KR1248.png" mimeType="image/png"/>病也此君使民惑<lb/>
　之詩卭勞也言臣不止於恭敬其職惟使王之勞此<lb/>
　臣使君勞之詩也　方氏曰上人疑猶豫不明也臣<lb/>
　有可儀之行而所重者不在乎辭則凡有所行者無<lb/>
　偽行矣苟有所言者無虚辭矣<lb/>
子曰政之不行也教之不成也爵禄不足勸也刑罰不<lb/>
<pb n="8a"/>
足恥也故上不可以䙝刑而輕爵康誥曰敬明乃罰甫<lb/>
刑曰播刑之不廸<lb/>
　註曰播猶施也不衍字耳廸道也言施刑之道　疏<lb/>
　曰皇氏云言政令所以不行教化所以不成者秪由<lb/>
　君上爵加於小人不足勸人為善也由刑罰加於無<lb/>
　罪之人不足恥其為惡由賞罰失所故致政之不行<lb/>
　教之不成也故君上不可輕䙝之<lb/>
子曰大臣不親百姓不寧則忠敬不足而富貴已過也<lb/>
<pb n="8b"/>
大臣不治而邇臣比矣故大臣不可不敬也是民之表<lb/>
也邇臣不可不慎也是民之道也君毋以小謀大毋以<lb/>
逺言近毋以内圖外則大臣不怨邇臣不疾而逺臣不<lb/>
蔽矣葉公之顧命曰毋以小謀敗大作毋以嬖御人疾<lb/>
莊后毋以嬖御士疾莊士大夫卿士<lb/>
　集說曰大臣不見親信則民不服從其令故不寧也<lb/>
　此盖由臣之忠不足於君君之敬不足於臣君與臣<lb/>
　富貴已過極也由是邇臣之黨相比以奪大臣之柄<lb/>
<pb n="9a"/>
　而使之不得治其事故大臣所以不可不敬者以其<lb/>
　為民所瞻望之儀表也邇臣所以不可不慎者以君<lb/>
　之好惡係焉乃民之所從以為道者也人君不使小<lb/>
　臣謀大臣則大臣不至於怨乎不以不使逺臣間近<lb/>
　臣則近臣不至於疾其君不使内之寵臣圖四方宣<lb/>
　力之士則逺臣之賢無所壅蔽而得見知於上矣葉<lb/>
　公楚葉縣尹沈諸梁字子髙僭稱公顧命臨死囘顧<lb/>
　之言也毋以小謀敗大作謂不可用小臣之謀而敗<lb/>
<pb n="9b"/>
　大臣所作之事也疾毁惡之也莊猶正也敬也君所<lb/>
　取正而加敬之謂也<lb/>
子曰大人不親其所賢而信其所賤民是以親失而教<lb/>
是以煩詩云彼求我則如不我得執我仇仇亦不我力<lb/>
君陳曰未見聖若已弗克見既見聖亦不克由聖<lb/>
　註曰親失失其所當親也教煩由信賤也賤者無一<lb/>
　徳也　集說曰詩小雅正月之篇言彼小人初用事<lb/>
　求我以為法則惟恐不得既而不合則空執留之視<lb/>
<pb n="10a"/>
　如仇讎然不用力於我矣仇仇者言不一仇之無往<lb/>
　而不忤其意也君陳周書兼引之皆為不親賢之證<lb/>
子曰小人溺於水君子溺於口大人溺於民皆在其所<lb/>
䙝也夫水近於人而溺人徳易狎而難親也易以溺人<lb/>
口費而煩易出難悔易以溺人夫民閉於人而有鄙心<lb/>
可敬不可慢易以溺人故君子不可以不慎也<lb/>
　註曰言水人所沭浴自潔清者至於深淵洪波所當<lb/>
　畏慎也由近人之故或泳之游之䙝慢而無戒心以<lb/>
<pb n="10b"/>
　取溺焉難親親之當肅敬如臨深淵費而煩多言<lb/>
　且煩數也過言一出駟馬不能及不可得悔也口舌<lb/>
　所覆亦如溺矣言民不通於人道而心鄙詐難卒告<lb/>
　諭人君敬慎以臨之則可若陵虐而慢之分崩怨畔<lb/>
　君無所尊亦如溺矣不可不慎者慎所可䙝乃不溺<lb/>
　矣　熊氏曰水近於人謂日用之需也然何故溺人<lb/>
　以徳雖柔弱而深險之勢難親也<lb/>
太甲曰毋越厥命以自覆也若虞機張往省括于厥度<lb/>
<pb n="11a"/>
則釋兌命曰惟口起羞惟甲胄起兵惟衣裳在笥惟干<lb/>
戈省厥躬太甲曰天作孼可違也自作孼不可以逭尹<lb/>
吉曰惟尹躬天見于西邑夏自周有終相亦惟終<lb/>
　註曰越之言蹷也厥其也覆敗也虞主田獵之地者<lb/>
　也機弩牙也度謂所擬射也虞人之射禽弩已張從<lb/>
　機間視括與所射參相得乃後釋弦發矢為政亦當<lb/>
　以己心參於羣臣及萬民可乃後施也兌當為說衣<lb/>
　裳朝祭之服也惟口起羞當慎言語也惟甲胄起兵<lb/>
<pb n="11b"/>
　當慎軍旅之事也惟衣裳在笥當服以為禮也惟干<lb/>
　戈省厥躬當恕已不尚害人也違猶辟也逭逃也尹<lb/>
　吉尹誥也天當為先字之誤忠信為周相助也伊尹<lb/>
　言夏之先君臣皆忠信以自終今天絶桀者以其自<lb/>
　作孽夏之邑在亳西　坡謂括箭受弦處也此引太<lb/>
　甲明慎之機要也次引兌命明四者之必慎所以當<lb/>
　省而無越厥命也三引太甲申自覆意四引尹吉見<lb/>
　覆自覆則有終亦在自矣故曰自周<lb/>
<pb n="12a"/>
子曰民以君為心君以民為體心莊則體舒心肅則容<lb/>
敬心好之身必安之君好之民必欲之心以體全亦以<lb/>
體傷君以民存亦以民亡詩云昔吾有先正其言明且<lb/>
清國家以寧都邑以成庶民以生誰能秉國成不自為<lb/>
正卒勞百姓君雅曰夏日暑雨小民惟曰怨資冬祈寒<lb/>
小民亦惟曰怨<lb/>
　集說曰此承上文大人溺於民之意而言昔吾有先<lb/>
　正以下五句逸詩也下三句今見小雅節南山之篇<lb/>
<pb n="12b"/>
　言今日誰人秉持國家之成法乎師尹實秉持之乃<lb/>
　不自為政而信任羣小終勞苦百姓也君牙周書資<lb/>
　書作咨祈大也下復缺一咨字　方氏曰民以君為<lb/>
　心者言好惡從於君也君以民為體者言休戚同於<lb/>
　民也體雖致用於外然由於心之所使故曰心好之<lb/>
　身必安之心雖為主於内然資乎體之所保故曰心<lb/>
　以體全亦以體傷<lb/>
子曰下之事上也身不正言不信則義不壹行無類也<lb/>
<pb n="13a"/>
子曰言有物而行有格也是以生則不可奪志死則不<lb/>
可奪名故君子多聞質而守之多志質而親之精知畧<lb/>
而行之君陳曰出入自爾師虞庶言同詩云淑人君子<lb/>
其儀一也<lb/>
　集說曰義不壹或從或違由身不正也行無類或善<lb/>
　或否由言不信也君陳書言謀政事者當出入反覆<lb/>
　與衆人共虞度其可否而觀庶言之同異也詩曹風<lb/>
　鳲鳩之篇引以證義壹行類　吕氏曰有物則非失<lb/>
<pb n="13b"/>
　實之言有格則無踰矩之行歸於一而不可變生乎<lb/>
　由是死乎由是故志也名也不可得而奪也　熊氏<lb/>
　曰然其初必本於學焉故君子多聞善言質正於人<lb/>
　守之而服膺勿失多見善行而志之且親之而學問<lb/>
　不厭雖由多聞多志而得之又當精思以其至約而<lb/>
　行之畧者約也此皆義壹行類之道也引君陳以証<lb/>
　多聞見而質之見其用功也引曹風以証義壹行類<lb/>
　見其成功也<lb/>
<pb n="14a"/>
子曰唯君子能好其正小人毒其正故君子之朋友有<lb/>
鄉其惡有方是故邇者不惑而逺者不疑也詩云君子<lb/>
好仇<lb/>
　集說曰小人視君子如仇讎常有禍之之心此所謂<lb/>
　毒其正也君子所好不可以非其人故曰朋友有鄉<lb/>
　所惡不可以及善人故曰其惡有方前章言章善癉<lb/>
　惡以示民厚則民情不貳今好惡既明民情歸一故<lb/>
　邇者逺者不惑不疑也詩周南闗雎之篇言君子有<lb/>
<pb n="14b"/>
　良善之仇匹引以證同道之朋<lb/>
子曰輕絶貧賤而重絶富貴則好賢不堅而惡惡不著<lb/>
也人雖曰不利吾不信也詩云朋友攸攝攝以威儀<lb/>
　集說曰詩大雅既醉之篇言朋友所以相檢攝者在<lb/>
　威儀以喻不在貧賤富貴也　馬氏曰賢者宜富貴<lb/>
　而富貴者未必皆賢惡者宜貧賤而貪賤者未必皆<lb/>
　惡於其貧賤而輕有以絶之則是好賢不堅也於其<lb/>
　富貴而重有以絶之則是惡惡不著也是志在於利<lb/>
<pb n="15a"/>
　而不在於道人雖曰不利者吾不信也<lb/>
子曰私惠不歸徳君子不自留焉詩云人之好我示我<lb/>
周行<lb/>
　集說曰上文言好惡皆當循公道故此言人有私惠<lb/>
　於我而不合於徳義之公君子决不留之於已也詩<lb/>
　小雅鹿鳴之篇周行大道也言人之好愛我者示我<lb/>
　以大道而已引以明不留私惠之義<lb/>
子曰苟有車必見其軾苟有衣必見其敝人苟或言之<lb/>
<pb n="15b"/>
必聞其聲苟或行之必見其成葛覃曰服之無射<lb/>
　熊氏曰此喻誠之不可揜見人之當謹言行也有車<lb/>
　必見其乗而慿軾有衣必見其服之而至於敝况人<lb/>
　之言行豈可揜乎無論善惡但宣之口則聲聞於人<lb/>
　措之身則迹見於外自然之理也引葛覃之詩以明<lb/>
　服之久而無厭射則必見其敝矣<lb/>
子曰言從而行之則言不可飾也行從而言之則行不<lb/>
可飾也故君子寡言而行以成其信則民不得大其美<lb/>
<pb n="16a"/>
而小其惡詩云白圭之玷尚可磨也斯言之玷不可為<lb/>
也小雅曰允也君子展也大成君奭曰在昔上帝周田<lb/>
觀文王之徳其集大命于厥躬<lb/>
　集說曰從順也謂順於理也言順於理而行之則言<lb/>
　為可用而非文飾之言矣行順於理而言之則行為<lb/>
　可稱而非文飾之行矣言之不怍則為之也難寡言<lb/>
　而行即訥於言而敏於行之意以成其信謂言行皆<lb/>
　不妄也大其美者所以要譽小其惡者所以飾非皆<lb/>
<pb n="16b"/>
　言之所為也君子寡言以示教故民不得如此詩大<lb/>
　雅抑之篇玷缺也小雅車攻之篇允信也展誠也君<lb/>
　奭周書言昔者上帝降割罰于殷而申重奬勸文王<lb/>
　之徳集大命於其身使有天下　熊氏曰抑詩以明<lb/>
　君子當寡言而行也小雅以証君子能成其信也君<lb/>
　奭以証君子以信而得民也<lb/>
子曰南人有言曰人而無恒不可以為卜筮古之遺言<lb/>
與龜筮猶不能知也而况於人乎詩云我龜既厭不我<lb/>
<pb n="17a"/>
告猶兌命曰爵無及惡徳民立而正事純而祭祀是為<lb/>
不敬事煩則亂事神則難易曰不恒其徳或承之羞恒<lb/>
其徳偵婦人吉夫子凶<lb/>
　集說曰論語言不可以作巫醫是為巫為醫此言為<lb/>
　卜筮乃是求占於卜筮龜筮猶不能知言無常之人<lb/>
　雖先知如龜筮亦不能定其吉凶况於人乎詩小雅<lb/>
　小旻之篇猶謀也言卜筮煩數龜亦厭之不復告以<lb/>
　所謀之吉凶也易恒卦九三爻辭承進也婦人之徳<lb/>
<pb n="17b"/>
　從一而終故吉夫子制義故從婦則凶也　熊氏曰<lb/>
　兌命與今書文異姑取事神則難一句及小旻詩皆<lb/>
　以明龜筮不能知之意引易取或承之羞以明人不<lb/>
　能知也<lb/>
　　奔䘮第三十四<lb/>
　　　註曰此於别録屬䘮服之禮實逸曲禮之正篇<lb/>
　　　也漢興後得古文而禮家又貪其說因合於禮<lb/>
　　　記耳　疏曰漢興於魯淹中得古禮五十七篇<lb/>
<pb n="18a"/>
　　　其十七篇與今儀禮正同其餘四十篇藏在秘<lb/>
　　　府謂之逸禮此奔䘮禮在十七篇外既謂之逸<lb/>
　　　何以下文註又引逸奔䘮禮似此奔䘮禮外更<lb/>
　　　有逸禮者但此奔䘮禮對十七篇為逸内録入<lb/>
　　　於記其不入於記者又比此為逸也故二逸不<lb/>
　　　同其實秪是一篇也<lb/>
奔䘮之禮始聞親䘮以哭答使者盡哀問故又哭盡哀<lb/>
　疏曰此一節論初聞之節五服皆然知者以下文别<lb/>
<pb n="18b"/>
　云唯父母則知以前兼五服也<lb/>
遂行日行百里不以夜行<lb/>
　註曰雖有哀戚猶辟害也晝夜之分别於昏明哭則<lb/>
　遂行者不為位<lb/>
唯父母之䘮見星而行見星而舍若未得行則成服而<lb/>
后行<lb/>
　疏曰未得行奉君命而使使事未了也凡聞䘮若聞<lb/>
　父母之䘮其哭之不離聞䘮之處不得為位即奔之<lb/>
<pb n="19a"/>
　也若有君命未得奔䘮者雖父母之䘮既聞䘮而哭<lb/>
　又為位更哭也<lb/>
過國至竟哭盡哀而止哭辟市朝望其國竟哭<lb/>
　註曰哭辟市朝為驚衆也望國竟哭斬衰者也自是<lb/>
　哭且遂行　疏曰過國至竟他國竟上也望國竟哭<lb/>
　雖云斬衰其實母之齊衰亦然也<lb/>
至於家入門左升自西階殯東西面坐哭盡哀括髪袒<lb/>
降堂東即位西鄉哭成踊襲絰于序東絞帶反位拜賓<lb/>
<pb n="19b"/>
成踊送賓反位<lb/>
　集說曰此言奔父䘮之禮為人子者升降不由阼階<lb/>
　今父新死未忍異於生故入自門左升自西階也括<lb/>
　髪袒者去飾也未成服者素委貌深衣已成服者固<lb/>
　自䘮服矣在家而親死則笄纚小斂畢乃括髪此自<lb/>
　外而至故即括髪而袒衣也鄭云已殯者位在下此<lb/>
　奔䘮在殯後故自西階降而即其堂下東之位也襲<lb/>
　絰者掩其袒而加要絰也序東者在堂下而當堂上<lb/>
<pb n="20a"/>
　序牆之東也在家小斂當奔之禮又哭既小斂著絰<lb/>
　則合又哭乃絰不於又哭乃絰者發䘮已踰日即於<lb/>
　是可也不散帶者不見尸柩此絞帶即襲絰之絰非<lb/>
　象革帶之絞帶也絰重象革帶之絞帶輕反位復先<lb/>
　所即之位也凡拜賓皆就賓之位而拜之拜竟則反<lb/>
　已之位而哭踊也成踊說見前<lb/>
有賓後至者則拜之成踊送賓皆如初衆主人兄弟皆<lb/>
出門出門哭止闔門相者告就次於又哭括髪袒成踊<lb/>
<pb n="20b"/>
於三哭猶括髪袒成踊三日成服拜賓送賓皆如初<lb/>
　註曰次倚廬也又哭至明日朝也三哭又其明日朝<lb/>
　也皆升堂括髪袒如始至必又哭三哭者象小歛大<lb/>
　歛時也雜記曰士三踊其夕哭從朝夕哭不括髪不<lb/>
　袒不踊不以為數三日三哭之明日也既哭成其服<lb/>
　䘮服杖於序東　疏曰括髪袒皆在堂上殯東西面<lb/>
　成踊則在堂下之東西面位也<lb/>
奔䘮者非主人則主人為之拜賓送賓<lb/>
<pb n="21a"/>
　坡謂以上適子奔䘮禮此似言衆子奔䘮之禮也盖<lb/>
　主人唯為之拜賓送賓其它則皆如主人也註疏無<lb/>
　明解似以此為奔齊衰以下之冒語恐非<lb/>
奔䘮者自齊衰以下入門左中庭北面哭盡哀免麻于<lb/>
序東即位袒與主人哭成踊於又哭三哭皆免袒有賓<lb/>
則主人拜賓送賓丈夫婦人之待之也皆如朝夕哭位<lb/>
無變也<lb/>
　註曰不升堂哭者非父母之䘮統於主人也麻亦絰<lb/>
<pb n="21b"/>
　帶也於此言麻者明所奔䘮雖有輕者不至䘮所無<lb/>
　改服也凡袒者於位襲於序東袒襲不相因位此麻<lb/>
　乃袒變於為父母也又哭三哭亦入門左中庭北面<lb/>
　如始至時也待奔䘮者無變嫌賓客之也於賓客以<lb/>
　哀變為敬此骨肉哀則自哀矣於此乃言待之明奔<lb/>
　䘮者至三哭猶不以序入也　疏曰以主人待奔之<lb/>
　人俱在東階下故奔䘮者在中庭北面繼統於主人也<lb/>
　主人惟饋奠有事之時乃升堂若㝷常無事恒在堂<lb/>
<pb n="22a"/>
　下也即位袒是袒在於位也免麻於序東麻即襲也<lb/>
　序東在位北隱暎於序是袒襲不相因位也平常五<lb/>
　屬入哭則與主人為次重者前輕者後今奔䘮者急<lb/>
　哀但獨入哭不俟主人為次序非唯初至如此至又<lb/>
　哭三哭皆然<lb/>
奔母之䘮西面哭盡哀括髪袒降堂東即位西鄉哭成<lb/>
踊襲免絰于序東拜賓送賓皆如奔父之禮於又哭不<lb/>
括髪<lb/>
<pb n="22b"/>
　註曰為母於又哭而免輕於父也其他則同　疏曰<lb/>
　此謂適子故云拜賓送賓皆如奔父之禮也<lb/>
婦人奔䘮升自東階殯東西面坐哭盡哀東髽即位與<lb/>
主人拾踊<lb/>
　註曰婦人謂姑姊妹女子子也東階東面階也婦人<lb/>
　入者由闈門東髽髽於東序不髽於房變於在室者<lb/>
　也去纚大紒曰髽拾更也主人與之更踊賓客之<lb/>
　疏曰闈門謂東邉之門男子免在東序故知婦人亦<lb/>
<pb n="23a"/>
　髽於東序就掩映之處在堂上男子則堂下也東面<lb/>
　之階雜記云側階也熊氏云未殯之前婦人髽於室<lb/>
　若既殯之後室中是神之所處婦人在堂當髽於東<lb/>
　房今此婦人始來奔䘮故髽於東序耳<lb/>
奔䘮者不及殯先之墓北面坐哭盡哀主人之待之也<lb/>
即位於墓左婦人墓右成踊盡哀括髪東即主人位絰<lb/>
絞帶哭成踊拜賓反位成踊相者告事畢<lb/>
　集說曰不及殯葬後乃至也尸柩既不在家則當先<lb/>
<pb n="23b"/>
　哭墓此奔䘮者是適子故其衆主人之待之者與婦<lb/>
　人皆往墓所就墓所分左右之位奔者括髪而於東<lb/>
　偏即其主人之位禮畢則相者以畢事告<lb/>
遂冠歸入門左北面哭盡哀括髪袒成踊東即位拜賓<lb/>
成踊賓出主人拜送有賓後至者則拜之成踊送賓如<lb/>
初衆主人兄弟皆出門出門哭止相者告就次於又哭<lb/>
括髪成踊於三哭猶括髮成踊三日成服於五哭相者<lb/>
告事畢<lb/>
<pb n="24a"/>
　註曰又哭三哭不袒者哀戚已久殺之也逸奔䘮禮<lb/>
　說不及殯日於又哭猶括髪即位不袒告事畢者五<lb/>
　哭而不復哭也成服之朝為四哭此謂既期乃後歸<lb/>
　至者也其未期猶朝夕哭不止於五哭　集說曰遂<lb/>
　冠而歸者不可以括髪行於道路也冠謂素委貌入<lb/>
　門出門皆謂殯宫門也五哭者初至象始死為一哭<lb/>
　明日象小斂為二哭又明日象大斂為三哭又明日<lb/>
　成服之日為四哭又明日為五哭皆數朝哭不數夕<lb/>
<pb n="24b"/>
　哭<lb/>
為母所以異於父者壹括髪其餘免以終事他如奔父<lb/>
之禮<lb/>
　註曰壹括髪謂歸入門哭時也於此乃言為母異於<lb/>
　父者明及殯不及殯其異者同　疏曰鄭恐壹括髪<lb/>
　是墓所入門則不括髪故明之其異者同謂及殯壹<lb/>
　括髪不及殯亦壹括髪是異於父者其事同也<lb/>
齊衰以下不及殯先之墓西面哭盡哀免麻于東方即<lb/>
<pb n="25a"/>
位與主人哭成踊襲有賓則主人拜賓送賓賓有後至<lb/>
者拜之如初相者告事畢遂冠歸入門左北面哭盡哀<lb/>
免袒成踊東即位拜賓成踊賓出主人拜送於又哭免<lb/>
袒成踊於三哭猶免袒成踊三日成服於五哭相者告<lb/>
事畢<lb/>
　註曰不言袒言襲者容齊衰親者或袒可為父於又<lb/>
　哭括髪而不袒此又哭三哭皆言袒袒衍字也　疏<lb/>
　曰齊衰以下有大功小功緦麻月日多少不同若奔<lb/>
<pb n="25b"/>
　在葬後而三月之外大功以上則有免麻東方三日<lb/>
　成服若小功緦麻則不得有三日成服小功以下不<lb/>
　稅無追服之理若葬後通葬前未滿五月小功則亦<lb/>
　三日成服其緦麻者止臨䘮節而來亦得三日成服<lb/>
　也東即位拜賓成踊者東即位謂奔䘮者於東方就<lb/>
　哭位拜賓則是主人代之拜此奔䘮者當主人代拜<lb/>
　賓時已則成踊也又曰經直言免麻於東方即位不<lb/>
　稱袒而下云成踊襲襲則有袒理經若言袒恐齊衰<lb/>
<pb n="26a"/>
　以下皆袒故不得總言袒而稱襲者容有齊衰重為<lb/>
　之得襲也<lb/>
聞䘮不得奔䘮哭盡哀問故又哭盡哀乃為位括髪袒<lb/>
成踊襲絰絞帶即位拜賓反位成踊賓出主人拜送于<lb/>
門外反位若有賓後至者拜之成踊送賓如初於又哭<lb/>
括髪袒成踊於三哭猶括髪袒成踊三日成服於五哭<lb/>
拜賓送賓如初<lb/>
　註曰聞父母䘮而不得奔謂以君命有事不然者不<lb/>
<pb n="26b"/>
　得為位位有酇列之處如於家朝夕哭位矣不於又<lb/>
　哭乃絰者䘮至此踰日節於是可也不言就次者當<lb/>
　從其事不可以䘮服廢公職也其在官亦告就次言<lb/>
　五哭者以廹公事五日哀殺亦可以止　疏曰在官<lb/>
　謂在官府館舍館舍是賓之所專有由館舍之中而<lb/>
　作廬故知禮亦告就次經云五哭不云哀止知可以<lb/>
　止者若成服之後恒常有哭何須特云五哭明五哭<lb/>
　之後不復朝夕有哭也<lb/>
<pb n="27a"/>
若除䘮而後歸則之墓哭成踊東括髪袒絰拜賓成踊<lb/>
送賓反位又哭盡哀遂於家不哭主人之待之也無變於<lb/>
服與之哭不踊<lb/>
　註曰東東即主人位如不及殯者也遂除除於墓而<lb/>
　歸無變於服自若時服也亦即位於墓左婦人墓右<lb/>
　　疏曰亦謂主人適子初在墓南北面哭成踊乃來<lb/>
　就主人之位括髮袒也不踊者其服已除哀情已殺<lb/>
　也<lb/>
<pb n="27b"/>
自齊衰以下所以異者免麻<lb/>
　集說曰齊衰大功小功緦之服其奔䘮在除䘮之後<lb/>
　者唯首免要麻絰於墓所哭罷即除無括髪等禮也<lb/>
　故云所以異者免麻<lb/>
凡為位非親䘮齊衰以下皆即位哭盡哀而東免絰即<lb/>
位袒成踊襲拜賓反位哭成踊送賓反位相者告就次<lb/>
三日五哭卒主人出送賓衆主人兄弟皆出門哭止相<lb/>
者告事畢成服拜賓若所為位家逺則成服而往<lb/>
<pb n="28a"/>
　註曰謂無君事又無故可得奔䘮而以已私未奔者<lb/>
　也父母之䘮則不為位其哭之不離聞䘮之處齊衰<lb/>
　以下更為位而哭皆可行乃行卒猶止也三日五哭<lb/>
　者始聞䘮訖夕為位乃出就次一哭也與明日又明<lb/>
　日之朝夕而五哭不五朝哭而數朝夕備五哭而止<lb/>
　亦為急奔䘮已私事當畢亦明日乃成服凡云五哭<lb/>
　者其後有賓亦與之哭而拜之　集說曰主人出送<lb/>
　賓者謂既奔䘮至家則喪家之主人為之出送賓也<lb/>
<pb n="28b"/>
　所謂奔喪者非主人則主人為之出送賓是也衆主<lb/>
　人兄弟亦謂在喪家者成服拜賓者謂三日五哭卒<lb/>
　之明日為成服其後有賓亦與之哭而拜之也前四<lb/>
　處有五哭之文上两處五哭下無拜送賓之事下两<lb/>
　處五哭雖有拜送賓恐與上有異故鄭總明之云凡<lb/>
　五哭後皆有也若所為位者之家道逺則成服而后<lb/>
　往亦可盖外喪緩可容辦集而行也<lb/>
齊衰望鄉而哭大功望門而哭小功至門而哭緦麻即<lb/>
<pb n="29a"/>
位而哭<lb/>
　集說曰雜記云大功望鄉而哭者謂本是齊衰降而<lb/>
　服大功也故與此不同<lb/>
哭父之黨於廟母妻之黨於寢師於廟門外朋友於寢<lb/>
門外所識於野張帷凡為位不奠<lb/>
　註曰黨謂族類無服者也逸奔喪禮曰哭父族與母<lb/>
　黨於廟妻之黨於寢朋友於寢門外壹哭而已不踊<lb/>
　言壹哭而已則不為位矣不奠以其精神不在於是<lb/>
<pb n="29b"/>
　　疏曰此一節明無服之親聞喪所哭之處案檀弓<lb/>
　云師吾哭諸寢與此異此哭父黨於廟而檀弓云有殯<lb/>
　聞逺兄弟之䘮哭於側室若無殯則在寢與此不同<lb/>
　者異代禮也<lb/>
哭天子九諸七卿大夫五士三大夫哭諸侯不敢拜賓<lb/>
諸臣在他國為位而哭不敢拜賓與諸侯為兄弟亦為位<lb/>
而哭凡為位者壹袒<lb/>
　註曰此臣聞君喪而未奔為位而哭尊卑日數之差<lb/>
<pb n="30a"/>
　也士亦有屬吏賤不得君臣之名　集說曰大夫哭<lb/>
　諸侯哭其舊君也不敢拜賓避為主也在他國為使<lb/>
　而出也與諸侯為兄弟亦謂在異國者壹袒謂為位<lb/>
　之日也明以往不袒矣若父母之喪則必三袒<lb/>
所識者弔先哭于家而後之墓皆為之成踊從主人北<lb/>
面而踊<lb/>
　集說曰已所知識之人死而往弔之時已在葬後矣<lb/>
　必先哭于其家者情雖由於死者而禮則施於生者<lb/>
<pb n="30b"/>
　故也主人墓左西向賓北面向墓而踊固賓主拾之<lb/>
　然必主人先而賓從之故曰從主人也言皆者必于<lb/>
　家于墓皆踊也<lb/>
凡喪父在父為主父沒兄弟同居各主其喪親同長者<lb/>
主之不同親者主之<lb/>
　集說曰此言父在而子有妻子之喪則父主之統於<lb/>
　尊也父沒之後兄弟雖同居各主妻子之喪矣同宫<lb/>
　猶然則異宫從可知也親同長者主之謂父母之喪<lb/>
<pb n="31a"/>
　長子為主其同父母之兄弟死亦推長者為主也不<lb/>
　同親者主之謂從父兄弟之喪則彼親者為之主也<lb/>
聞逺兄弟之喪既除喪而後聞喪免袒成踊拜賓則尚<lb/>
左手<lb/>
　註曰小功緦麻不稅者也雖不服猶免袒尚左手吉<lb/>
　拜也逸奔喪禮曰凡拜吉喪皆尚左手　疏曰雖不<lb/>
　稅而初聞之亦必免袒而成其踊者以本是五服之<lb/>
　親為之變也<lb/>
<pb n="31b"/>
無服而為位者唯嫂叔及婦人降而無服者麻<lb/>
　註曰雖無服猶弔服加麻袒免為位哭也正言嫂叔<lb/>
　尊嫂也兄公於弟之妻則不能也婦人降而無服族<lb/>
　姑姊妹嫁者也逸奔喪禮曰無服袒免為位者唯嫂<lb/>
　與叔凡為其男子服其婦人降而無服者麻　疏曰<lb/>
　哭嫂與叔為位族姑姊妹元是緦麻出嫁於人降而<lb/>
　無服亦當為位哭之加弔服之麻麻謂緦之絰也不<lb/>
　為之袒免其族姑姊為族伯叔兄弟亦無服而加麻<lb/>
<pb n="32a"/>
　註云兄公於弟妻則不能者卑逺之也然則弟婦於<lb/>
　夫兄亦不能也尊絶之也<lb/>
凡奔喪有大夫至袒拜之成踊而后襲於士襲而后拜<lb/>
之<lb/>
　疏曰主人是士初來奔喪括髪袒於堂上乃降堂而<lb/>
　哭於此時大夫至因拜之於東階下不敢成已踊及<lb/>
　襲絰帶之事待拜後始成踊襲絰帶也若士來弔則<lb/>
　降堂先成已禮踊襲絰帶之後乃拜之若大夫與大<lb/>
<pb n="32b"/>
　夫相敵亦襲後乃拜之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記述註卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷十</head> <lb/>
    <p>
<pb n="1a"/>
欽定四庫全書<lb/>
　禮記述註卷十<lb/>
　　　　　　　　　　安溪　李光坡　撰<lb/>
　　禮器第十<lb/>
　　　疏曰鄭目錄云名為禮器者以其記禮使人成<lb/>
　　　器之義也<lb/>
禮器是故大備大備盛德也<lb/>
　坡謂禮器即前篇禮義以為器也内可誠心外可誠<lb/>
<pb n="1b"/>
　身故能大備其成人之行大備則德盛矣<lb/>
禮釋回増美質措則正施則行<lb/>
　熊氏曰禮有恭敬辭譲之體能消釋回邪之心増益<lb/>
　資質之美禮有節文度數之詳而措諸身則正施諸<lb/>
　事則達　坡謂此言禮之可為器也<lb/>
其在人也如竹箭之有筠也如松栢之有心也二者居<lb/>
天下之大端矣故貫四時而不改柯易葉<lb/>
　坡謂其在人也言禮之在人也有節文度數之詳可<lb/>
<pb n="2a"/>
　以固人肌膚之㑹筋骸之束堅忍於外如竹箭之有<lb/>
　筠也箭篠也筠竹外青皮有㳟敬辭譲之體貞固於<lb/>
　内如松栢之有心也如此則卓然自立而不為事物<lb/>
　所揺奪亦猶松竹二者居於天下比衆物最得氣之<lb/>
　本也故貫四時不改柯易葉端本也貫經也柯枝也<lb/>
故君子有禮則外諧而内無怨故物無不懐仁鬼神饗<lb/>
德<lb/>
　集説曰君子之人惟其有此禮也故外人之踈逺者<lb/>
<pb n="2b"/>
　無不諧協内人之親近者無所怨憾人歸其仁神歆<lb/>
　其德也　坡謂此猶夫子告顔子以天下歸仁仲弓<lb/>
　邦家無怨之意<lb/>
先王之立禮也有本有文忠信禮之本也義理禮之文<lb/>
也無本不立無文不行<lb/>
　坡謂承上言君子有禮如竹箭有筠松栢有心者原<lb/>
　於先王之立禮也有本有文熊氏曰本者何忠信是<lb/>
　也實理貫徹而後制為節文也文者何義理是也隨<lb/>
<pb n="3a"/>
　所節文皆得理合宜而後斐然成章也使無本則真<lb/>
　意不立無文則鄙俚難行<lb/>
禮也者合於天時設於地財順於鬼神合於人心理萬<lb/>
物者也<lb/>
　疏曰此以下廣説義理為文之事也仰合天時即依<lb/>
　於四時豐儉隨時也所設用物為禮各是其土地之<lb/>
　物也　坡謂理萬物者條理萬物使各當於用<lb/>
是故天時有生也地理有宜也人官有能也物曲有利<lb/>
<pb n="3b"/>
也故天不生地不養君子不以為禮鬼神弗饗也居山<lb/>
以魚鼈為禮居澤以鹿豕為禮君子謂之不知禮<lb/>
　疏曰天時有生若春韭夏麥是也地理有宜如高黍<lb/>
　下稻是也物曲有利謂萬物委曲各有所利如麯糵<lb/>
　利為酒醴絲竹利為琴瑟之類也天不生謂非時之<lb/>
　物若寒瓜夏橘之屬地不養若山之魚鼈澤之鹿豕<lb/>
　也君子不以為禮此是不合人心也鬼神弗饗此是<lb/>
　不順鬼神也　坡謂人官有能如離婁之明此目官<lb/>
<pb n="4a"/>
　之能也師曠之聰此耳官之能也之類物曲有利所<lb/>
　謂理萬物者<lb/>
故必舉其定國之數以為禮之大經禮之大倫以地廣<lb/>
狹禮之厚薄與年之上下是故年雖大殺衆不匡懼則<lb/>
上之制禮也節矣<lb/>
　註曰殺謂榖不熟也匡猶恐也　疏曰上之制禮也<lb/>
　節矣合結地財天時也廣狹隨地而賦豐凶逐時而<lb/>
　斂衆之不恐並由君上制禮有節故也　坡謂此所<lb/>
<pb n="4b"/>
　舉定國之數謂天之所生地之所有人之所能物之<lb/>
　所利以為行禮經常之法也熊氏曰天子諸侯卿大<lb/>
　夫地有廣狹故禮之倫類不同地廣禮備地狹禮殺<lb/>
　此因地利也年豐禮厚年凶禮薄見順天時<lb/>
禮時為大順次之體次之宜次之稱次之堯授舜舜授<lb/>
禹湯放桀武王伐紂時也詩云匪革其猶聿追來孝<lb/>
　集説曰時者天之所為故為大堯舜湯武之事不同<lb/>
　者各隨其時耳聖王受命得天下必定一代之禮制<lb/>
<pb n="5a"/>
　或因或革各隨時宜故云時為大也順體宜稱四者<lb/>
　下文析之詩文王有聲之篇革急也猶謀也聿惟也<lb/>
　言文王之作豐芑初非急於成巳之謀惟欲追先人<lb/>
　之事而致其方來之孝耳亦時也　坡謂時為大者<lb/>
　必聖人在天子之位上焉者雖善無徴下焉者雖善<lb/>
　不尊皆非時也承上文制禮得節遂言帝王代興制<lb/>
　禮先後之義<lb/>
天地之祭宗廟之事父子之道君臣之義倫也<lb/>
<pb n="5b"/>
　集説曰王者父事天母事地故天地宗廟父子君臣<lb/>
　四者乃自然之序故曰倫也倫不可紊故順次之<lb/>
社稷山川之事鬼神之祭體也<lb/>
　坡謂鬼神凡羣小祀及秩在祀典者皆是體猶負荷<lb/>
　與為一體之意朱子曰天子祭天地諸侯祭山川大<lb/>
　夫祭五祀我主得他便是他氣又總統在我身上有<lb/>
　箇相闗處此體之謂也故曰神不歆非類以非其體<lb/>
　也若以輕重隆殺為解此自在下文義與稱中不在<lb/>
<pb n="6a"/>
　此也<lb/>
喪祭之用賔客之交義也<lb/>
　集説曰既於義不得不然必湏隨事合宜故曰宜次<lb/>
　之<lb/>
羔豚而祭百官皆足大牢而祭不必有餘此之謂稱也<lb/>
諸侯以龜為寶以圭為瑞家不寶龜不藏圭不臺門言<lb/>
有稱也<lb/>
　註曰此指謂助祭者耳而云百官喻衆也　疏曰士<lb/>
<pb n="6b"/>
　用特牲大夫用少牢皆以成牲不用羔豚此羔豚則<lb/>
　無田之大夫士薦羔豚也無田則無臣助祭故云百<lb/>
　官喻衆也諸侯有保土之重宜湏占詳吉凶故得以<lb/>
　龜為寶天子得天之物謂之瑞諸侯受封天子與之<lb/>
　玉亦謂為瑞也兩邊築闍為基基上起屋曰臺門諸<lb/>
　侯有保捍之重故為臺門　熊氏曰此之謂稱是稱<lb/>
　其事之大小也言有稱是稱其分之尊卑也<lb/>
禮有以多為貴者天子七廟諸侯五大夫三士一<lb/>
<pb n="7a"/>
　疏曰從此以下更廣明為稱之事一廟者據下士若<lb/>
　適士則二廟也<lb/>
天子之豆二十有六<lb/>
　疏曰謂天子朔食也天子庶羞百二十品籩豆各六<lb/>
　十今云二十六者説堂上數也<lb/>
諸公十有六<lb/>
　疏曰上公也更相朝時堂上之豆數<lb/>
諸侯十有二<lb/>
<pb n="7b"/>
　疏曰侯伯子男也亦相朝時堂上之豆數<lb/>
上大夫八下大夫六<lb/>
　疏曰皆謂主國食使臣堂上之豆數<lb/>
諸侯七介七牢大夫五介五牢<lb/>
　集説曰介副也上介一人餘為衆介牢太牢也謂諸<lb/>
　侯朝天子時天子以太牢之禮賜之周禮公九介九<lb/>
　牢侯伯七子男五今言七舉中以言之也大夫五介<lb/>
　五牢者諸侯之大夫為君使而來各降其君二等此<lb/>
<pb n="8a"/>
　五介五牢謂侯伯之卿亦舉中言之也<lb/>
天子之席五重<lb/>
　疏曰熊氏云天子祫祭席五重禘則宜四重也時祭<lb/>
　三重司几筵職是也受神酢席亦然大朝覲大享食<lb/>
　封國命諸侯皆然<lb/>
諸侯之席三重大夫再重<lb/>
　集説曰諸侯席三重者謂相朝時賔主皆然也三重<lb/>
　則四席皇氏云謂蒲莞筵三上加繅席一再重則三<lb/>
<pb n="8b"/>
　席<lb/>
天子崩七月而𦵏五重八翣諸侯五月而葬三重六翣<lb/>
大夫三月而葬再重四翣此以多為貴也<lb/>
　註曰以此差之上公四重　疏曰天子五重謂抗木<lb/>
　與茵也致茵於椁下所以藉棺茵者用淺色緇布夾<lb/>
　為之將茅秀及香草著其中如今有絮縟也而縮二<lb/>
　横三毎為一重　坡謂下棺之後先加折於壙上折<lb/>
　猶屐也方鑿連木為之盖如床縮者三横者五乃加<lb/>
<pb n="9a"/>
　抗席三覆之乃加抗木横三縮二此為一重如是者<lb/>
　五則為五重疏謂抗木之上乃加抗席似少失故本<lb/>
　儀禮原本正之<lb/>
有以少為貴者天子無介祭天特牲<lb/>
　集説曰介所以佐賔天子以天下為家無為賔之義<lb/>
　故無介也特獨也<lb/>
天子適諸侯諸侯膳以犢諸侯相朝灌用鬱鬯無籩豆<lb/>
之薦大夫聘禮以脯醢<lb/>
<pb n="9b"/>
　集説曰天子祭天惟用一牛若廵守而過諸侯之境<lb/>
　則諸侯奉膳亦止一牛其尊君之禮亦如君之尊天<lb/>
　也諸侯相朝享禮畢主君酌鬱鬯之酒以獻賓不用<lb/>
　籩豆之薦者以其主於相接以芬芳之德不在殽味<lb/>
　也大夫出使行聘享禮畢主國禮之酌以酒而又有<lb/>
　脯醢之薦此見少者貴而多者賤也<lb/>
天子一食諸侯再大夫士三食力無數<lb/>
　疏曰特牲有九飯少牢十一飯鄭云諸侯十三飯天<lb/>
<pb n="10a"/>
　子十五飯此云一食再食與彼不同此據食畢更加<lb/>
　飯告飽之數也　集説曰食餐也位尊者德盛其飽<lb/>
　以德不在於食味故毎一餐輙告飽湏御食者勸侑<lb/>
　乃又餐故云一食也諸侯則再餐而告飽大夫士則<lb/>
　三餐而告飽皆待勸侑則再食食力自食其力之人<lb/>
　農工商賈庶人之屬也無德不仕無祿代耕禮不下<lb/>
　庻人故無食數飽即自止也<lb/>
大路繁纓一就次路繁纓七就<lb/>
<pb n="10b"/>
　集説曰殷世尚質其祭天所乘之車木質而已無别<lb/>
　雕飾謂之大路繁馬腹帶也纓鞅也在馬膺前染絲<lb/>
　而織以為罽五色一匝曰就就猶成也繁與纓皆以<lb/>
　此罽為之車樸素故馬亦少飾也大路之下有先路<lb/>
　次路次路殷之第三路也供卑雜之用故就數多郊<lb/>
　特牲云次路五就此葢誤為七就<lb/>
圭璋特<lb/>
　集説曰圭璋形制見考工記諸侯朝王以圭朝后則<lb/>
<pb n="11a"/>
　執璋玉之貴者不以他物儷之故謂之特言獨用之<lb/>
　也周禮小行人掌合六幣圭以馬二王後享王者璋<lb/>
　以皮二王後享后者然皮與馬皆不升堂惟圭璋特<lb/>
　升於堂亦特之義也<lb/>
琥璜爵<lb/>
　集説曰琥為虎之形璜則半環之形也此二玉下於<lb/>
　圭璋不可專逹故附爵乃通葢天子享諸侯及諸侯<lb/>
　自相享至酬酒時則以幣將送酬爵又有琥璜之玉<lb/>
<pb n="11b"/>
　以將幣故云琥璜爵也<lb/>
鬼神之祭單席<lb/>
　集説曰鬼神異於人不假多重以為温暖也<lb/>
諸侯視朝大夫特士旅之此以少為貴也<lb/>
　集説曰君視朝之時於大夫則特揖之謂每人一揖<lb/>
　也旅衆也士卑無問人數多少君一揖而已<lb/>
有以大為貴者宮室之量器皿之度棺椁之厚丘封之<lb/>
大此以大為貴也<lb/>
<pb n="12a"/>
有以小為貴者宗廟之祭貴者獻以爵賤者獻以散尊<lb/>
者舉觶卑者舉角五獻之尊門外缶門内壺君尊瓦甒<lb/>
此以小為貴也<lb/>
　註曰爵一升觚二升觶三升角四升散五升　疏曰<lb/>
　特牲云主人獻尸用角佐食洗散以獻尸是尊者小<lb/>
　卑者大按天子諸侯及大夫皆獻尸以爵無賤者獻<lb/>
　以散之文禮文散亡不具也特牲主人獻尸用角者<lb/>
　下大夫也特牲少牢禮尸入舉奠觶是尊者舉觶特<lb/>
<pb n="12b"/>
　牲主人受尸酢受角飲者是卑者舉角此是士禮耳<lb/>
　天子諸侯祭禮亡五獻子男之享禮也凡王享臣及<lb/>
　其自相享行禮獻數各隨其命子男五命故知五獻<lb/>
　是子男列尊之法門外缶者缶尊名盛酒在門外壺<lb/>
　亦尊也盛酒在門内君尊子男之尊也子男用瓦甒<lb/>
　為尊不云内外則陳之在堂人君靣尊而專惠也其<lb/>
　壺缶但飲諸臣小尊近君大尊在門是以小為貴壺<lb/>
　大一石瓦甒五斗缶又大於壺<lb/>
<pb n="13a"/>
有以高為貴者天子之堂九尺諸侯七尺大夫五尺士<lb/>
三尺天子諸侯臺門此以高為貴也<lb/>
　集説曰九尺以下之數皆謂堂上高於堂下也考工<lb/>
　記堂崇三尺是殷制此周制耳臺門見前章<lb/>
有以下為貴者至敬不壇掃地而祭天子諸侯之尊廢<lb/>
禁大夫士棜禁此以下為貴也<lb/>
　集説曰封土為壇初則燔柴於太壇燔柴訖於壇下<lb/>
　掃地而設正祭至敬無文也禁與棜皆承酒樽之器<lb/>
<pb n="13b"/>
　木為之禁長四尺廣二尺四寸通局足高三寸漆赤<lb/>
　中畫青雲氣菱苕華為飾刻其足為褰帷之形棜長<lb/>
　四尺廣二尺四寸深五寸無足亦畫青雲氣菱苕華<lb/>
　為飾也棜是轝名禁者因為酒戒也天子諸侯之尊<lb/>
　廢禁者廢去其禁而不用也大夫士棜禁者謂大夫<lb/>
　用棜士用禁也棜一名斯禁見鄉飲酒禮<lb/>
禮有以文為貴者天子龍衮諸侯黼大夫黻士𤣥衣纁<lb/>
裳天子之冕朱綠藻十有二旒諸侯九上大夫七下大<lb/>
<pb n="14a"/>
夫五士三此以文為貴也<lb/>
　疏曰諸侯雖九章七章以下其中有黼也孤絺冕而<lb/>
　下其中有黻故特舉黼黻而言耳詩采菽云𤣥衮及<lb/>
　黼是特言黼終南云黻衣繡裳是特言黻也　集説<lb/>
　曰龍衮畫龍於衮衣也白與黒謂之黼黼如斧形刺<lb/>
　之於裳黒與青謂之黻其狀兩巳相背亦刺於裳也<lb/>
　纁赤色冕祭服之冠也上𤣥下纁前後有旒前低一<lb/>
　寸二分以其畧俛而謂之冕冕同而服異一衮冕二<lb/>
<pb n="14b"/>
　鷩冕三毳冕四絺冕五𤣥冕各以服之異而名之耳<lb/>
　冕之制雖同而旒有多少朱綠藻者以朱綠二色之<lb/>
　絲為繩也以此繩貫玉而垂於冕以為旒周用五采<lb/>
　此言朱綠或是前代之制十有二旒者天子之冕前<lb/>
　後各十二旒毎旒十二玉玉之色以朱白蒼黄𤣥為<lb/>
　次自上而下徧則又從朱起衮冕十二旒鷩冕九旒<lb/>
　毳冕七旒絺冕五旒𤣥冕三旒此數雖不同然皆每<lb/>
　旒十二玉繅玉五采也此皆周時天子之制諸侯九<lb/>
<pb n="15a"/>
　上大夫七下大夫五士三此亦非周制周家旒數隨<lb/>
　命數<lb/>
有以素為貴者至敬無文父黨無容大圭不琢大羮不<lb/>
和大路素而越席犧尊疏布鼏樿杓此以素為貴也<lb/>
　集説曰敬之至者不以文為美如祭天而服黒羔裘<lb/>
　亦是尚質素之意折旋揖譲之禮容所以施於外賔<lb/>
　見父之族黨自當以質素為禮不為容也大圭天子<lb/>
　所搢者長三尺不琢不為鐫刻文理也大羮大古之<lb/>
<pb n="15b"/>
　羮也肉汁無鹽梅之和後王存古禮故設之亦尚𤣥<lb/>
　酒之意大路殷祭天之車樸素無飾以蒲越為席犧<lb/>
　尊刻為犧牛之形讀為娑音者謂畫為鳯羽婆娑然<lb/>
　也此尊以麤疏之布為覆鼏樿白木之有文理者杓<lb/>
　沃盥之具也<lb/>
孔子曰禮不可不省也禮不同不豐不殺此之謂也葢<lb/>
言稱也<lb/>
　集説曰引孔子語證上諸事也省察也不同謂或高<lb/>
<pb n="16a"/>
　下大小文素之異而各有當然之則豐則踰殺則不<lb/>
　及惟稱之為善<lb/>
禮之以多為貴者以其外心者也德發揚詡萬物大理<lb/>
物博如此則得不以多為貴乎故君子樂其發也<lb/>
　註曰詡猶普也徧也　坡謂以多為貴者皆是設儀<lb/>
　辨等備物盡文之事以其用心於物故曰外也發揚<lb/>
　其德則所理者大普徧萬物則及物者博自天子至<lb/>
　大夫士德厚者備禮德薄者降殺則得不以多為貴<lb/>
<pb n="16b"/>
　乎樂其發者德之厚薄其發也不揜故也此君子或<lb/>
　施德者或觀德者皆是<lb/>
禮之以少為貴者以其内心也德産之致也精微觀天<lb/>
下之物無可以稱其德者如此則得不以少為貴乎是<lb/>
故君子愼其獨也<lb/>
　疏曰産生也致密也言德生於萬物深密惟精惟微<lb/>
　無所遺忘者也　坡謂以少為貴者皆是事神敬上<lb/>
　盡誠致樸之事以其用心於内故曰内也天地生物<lb/>
<pb n="17a"/>
　王公育民其生生之德綿密周致無所於雜而精不<lb/>
　見其迹而微盖無一物不在所愛之中矣則天下有<lb/>
　何物可以稱其德而報之得不以少為貴乎愼其獨<lb/>
　者誠其意也此君子或制禮者或行禮者皆是<lb/>
古之聖人内之為尊外之為樂少之為貴多之為美是<lb/>
故先王之制禮也不可多也不可寡也惟其稱也<lb/>
　集説曰尊如中庸尊德性之尊㳟敬奉持之意也尊<lb/>
　其在内之誠敬故少物亦足以為貴樂其在外之儀<lb/>
<pb n="17b"/>
　物必多物乃可以為美宜少者不可多宜多者不可<lb/>
　寡或稱其内或稱其外也　坡謂自禮有以多為貴<lb/>
　者至此推説高下大小文素得理合宜所當然之事<lb/>
　與其所以然之故以盡義理為文之意而忠信為質<lb/>
　隱然自見於言中矣<lb/>
是故君子大牢而祭謂之禮匹士大牢而祭謂之攘<lb/>
　疏曰此一節説禮即湏稱中則得禮僣則盗竊君子<lb/>
　謂大夫以上大夫常祭少牢遣奠及卒哭祔用大牢<lb/>
<pb n="18a"/>
　故謂之禮士常祭特豚遣奠卒哭祔用少牢若用大<lb/>
　牢則是盗竊然不直言士而言匹士者士賤不得特<lb/>
　使為介乃行故謂匹也<lb/>
管仲鏤簋朱紘山節藻棁君子以為濫矣<lb/>
　集説曰管仲齊大夫鏤簋謂刻而飾之大夫刻為龜<lb/>
　耳諸侯飾以象天子飾以玉紘冕之繫以組為之自<lb/>
　頷下屈而上屬於兩旁之笄垂餘為纓天子朱諸侯<lb/>
　青大夫士緇山節刻山於柱頭之斗拱也藻水草也<lb/>
<pb n="18b"/>
　藻棁畫藻於棁上之短柱也此天子廟飾註云濫亦<lb/>
　盗竊也疏云奢而犯禮是不稱之人也<lb/>
晏平仲祀其先人豚肩不揜豆澣衣濯冠以朝君子以<lb/>
為隘矣<lb/>
　集説曰晏平仲亦齊大夫大夫祭用少牢不合用豚<lb/>
　周人貴肩肩在爼不在豆此但喻其極小謂併豚兩<lb/>
　肩亦不足以揜豆故假豆言之耳上言先王制禮不<lb/>
　豐不殺此舉管晏行禮之失以為戒管仲豐而不稱<lb/>
<pb n="19a"/>
　晏子殺而不稱者也<lb/>
是故君子之行禮也不可不愼也衆之紀也紀散而衆<lb/>
亂<lb/>
　註曰言二大夫皆非也紀絲縷之數有紀<lb/>
孔子曰我戰則克祭則受福葢得其道矣<lb/>
　註曰我我知禮者也　疏曰此孔子述知禮之人自<lb/>
　稱戰克祭受福之事而解之非孔子自我也得道者<lb/>
　不多不少隨而稱當也祗為二大夫之不稱也<lb/>
<pb n="19b"/>
君子曰祭祀不祈<lb/>
　註曰祈求也祭祀不為求福也詩云自求多福福由<lb/>
　巳耳　疏曰趙商問周禮設六祈禱禳而祭無不祈<lb/>
　敢問禮記何義也鄭答云祭祀常禮以序孝敬之心<lb/>
　當專一其志而巳禱祈有為言之主於求福豈禮之<lb/>
　常也　坡謂註言至矣恐人因祭則受福之言必誤<lb/>
　為福可以祭求者故以此正之下文不麾蚤五者皆<lb/>
　是有祈而然故君子不為也<lb/>
<pb n="20a"/>
不麾蚤不樂葆大不善嘉事牲不及肥大薦不美多品<lb/>
　註曰麾之言快也祭有時不以先之為快也齊人所<lb/>
　善曰麾不樂葆大謂器幣也葆之言褒也嘉事之祭<lb/>
　禮宜告見於先祖耳不善之而祭　疏曰嘉事冠昏<lb/>
　也郊牛繭栗宗廟角握社稷尺各有所宜不必湏並<lb/>
　及肥大也薦祭品味宜有其定不以多為美<lb/>
孔子曰臧文仲安知禮夏父弗綦逆祀而弗止也<lb/>
　集説曰臧文仲魯大夫臧孫辰魯閔公僖公俱莊公<lb/>
<pb n="20b"/>
　子閔適而少僖庶而大莊死而立閔為君僖時為臣<lb/>
　閔死乃立僖為君僖死子文公立二年八月祫祭大<lb/>
　廟夏父弗綦為宗伯典禮以閔置僖下是臣居君上<lb/>
　逆亂尊卑不可之大者時人以文仲為知禮孔子以<lb/>
　其為大夫而不能止逆祀之失豈得為知禮乎<lb/>
燔柴於奥夫奥者老婦之祭也盛於盆尊於瓶<lb/>
　註曰奥當為爨字之誤也或作竈　集説曰此亦言<lb/>
　臧文仲不能正失禮之事周禮以實柴祀日月星辰<lb/>
<pb n="21a"/>
　有大火之次故祭火神則燔柴也今弗綦為禮官謂<lb/>
　爨神是火神遂燔柴祭之是失禮矣禮祭至尸食竟<lb/>
　而祭爨神宗婦祭饎爨烹者祭饔爨其神則先炊也<lb/>
　故謂之老婦惟盛食於盆盛酒於瓶卑賤若此何得<lb/>
　燔柴祭之也　坡謂見非禮祭祀而不敢據義以正<lb/>
　之者皆有畏禍福之心故也故引夫子譏文仲二事<lb/>
　以明不當祈之意<lb/>
禮也者猶體也體不備君子謂之不成人設之不當猶<lb/>
<pb n="21b"/>
不備也禮有大有小有顯有微大者不可損小者不可<lb/>
益顯者不可揜微者不可大也故經禮三百曲禮三千<lb/>
其致一也未有入室而不由户者<lb/>
　註曰猶體若人身體　疏曰大謂大及多也小謂小<lb/>
　及少也顯謂高及文也微謂素及下也不可損不可<lb/>
　益不可揜不可大者各隨其體而設禮不得不當也<lb/>
　　朱子曰禮儀三百便是儀禮中士冠諸侯冠天子<lb/>
　冠禮之類此是大節有三百條如始加再加三加又<lb/>
<pb n="22a"/>
　如坐如尸立如齊之類皆是其中小目　坡謂上文<lb/>
　言禮之為器詳矣此乃推言其大備之藴也設之當<lb/>
　非他亦曰稱而巳其致一者要歸於當也<lb/>
君子之於禮也有所竭情盡愼致其敬而誠若有羙而<lb/>
文而誠若<lb/>
　集説曰誠實也若語辭謂以少者小者下者素者為<lb/>
　貴是内心之敬無不實者以多者大者高者文者為<lb/>
　貴美而有文是外心之實也<lb/>
<pb n="22b"/>
君子之於禮也有直而行也有曲而殺也有經而等也<lb/>
有順而討也有摲而播也有推而進也有放而文也有<lb/>
放而不致也有順而摭也<lb/>
　註曰直而行謂若始死哭踊無節也曲而殺謂若父<lb/>
　在為母期也經而等謂若天子以下至士庶人為父<lb/>
　母三年討猶去也謂若天子以十二公以九侯伯以<lb/>
　七子男以五為節也摲之言芟也謂芟殺有所與也<lb/>
　若祭者貴賤皆有所得不使虚也推而進謂若王者<lb/>
<pb n="23a"/>
　之後得用天子之禮放而文謂若天子之服服日月<lb/>
　以至黼黻放而不致謂若諸侯自山龍以下順而摭<lb/>
　謂若君沐梁大夫沐稷士沐梁　疏曰摲而播是芟<lb/>
　上貴之分以布徧於下也放法也摭猶拾取也謂若<lb/>
　君沐梁士亦用梁士卑不嫌是拾君之禮而用之也<lb/>
　　坡謂直而行三者皆君父之大所謂竭情盡愼内<lb/>
　心之誠也順而討三者則設儀施惠及下之等故次<lb/>
　之放而文三者則服食之差故又次之此六者皆美<lb/>
<pb n="23b"/>
　而文外心之誠也<lb/>
三代之禮一也民共由之或素或青夏造殷因<lb/>
　註曰由用也素尚白青尚黒者也言所尚雖異禮則<lb/>
　相因耳孔子曰殷因於夏禮所損益可知也周因於<lb/>
　殷禮所損益可知也　疏曰此一節廣明三代損益<lb/>
　不同　朱子曰三綱五常禮之大體三代相繼皆因<lb/>
　之而不能變其所損益不過文章制度小過不及之<lb/>
　間而已　坡謂夏造殷因者言或素或青夏創造於<lb/>
<pb n="24a"/>
　前殷因而損益之耳疏説云<lb/>
周坐尸詔侑武方其禮亦然其道一也<lb/>
　註曰言此亦周所因於殷也武當為無聲之誤也方<lb/>
　猶常也告尸行節勸尸飲食無常若孝子之為也孝<lb/>
　子就養無方　集説曰亦然亦如殷之禮也禮同本<lb/>
　於道之同故云其道一也<lb/>
夏立尸而卒祭殷坐尸<lb/>
　集説曰夏之禮尸當飲食則暫坐若不飲食則惟立<lb/>
<pb n="24b"/>
　以俟祭事之終也殷坐尸者此殷因夏之有立尸而<lb/>
　損其不坐之禮益為恒坐之法也<lb/>
周旅酬六尸曾子曰周禮其猶醵與<lb/>
　註曰使之相酌也后稷之尸發爵不受旅合錢飲酒<lb/>
　為醵旅酬相酌似之也王居明堂之禮仲秋乃命國<lb/>
　醵　疏曰殷但坐尸未有旅酬之禮周又因殷而益<lb/>
　之也旅酬六尸謂祫祭時大祫多主惟云六尸者先<lb/>
　儒與王肅並云毁廟無尸但有主也<lb/>
<pb n="25a"/>
君子曰禮之近人情者非其至者也郊血大饗腥三獻<lb/>
爓一獻孰<lb/>
　註曰近人情者褻而逺之者敬郊祭天也大饗祫祭<lb/>
　先王也三獻祭社稷五祀一獻祭羣小祀也爓沈肉<lb/>
　於湯也血腥爓孰逺近備古今也尊者先逺差降而<lb/>
　下至小祀孰而巳　䟽曰近者為䙝逺者為敬其事<lb/>
　非一今此先從鬼神之事而説也　坡謂輕率廹切<lb/>
　無耐久積愼之意此人情也故禮有近此者必非其<lb/>
<pb n="25b"/>
　至如郊與大饗三獻正祭之時並有血腥爓孰然郊<lb/>
　則先設血後設腥與爓孰至大享血腥同時俱薦比<lb/>
　郊禮為慤而蹙矣三獻血腥與爓一時同薦一獻唯<lb/>
　有薦孰無血腥爓漸次簡略近于人情矣自此至可<lb/>
　述而多學正言君子行禮耐久積愼以致其情以反<lb/>
　禮始以申上文竭情盡愼致其敬而誠若之意<lb/>
是故君子之於禮也非作而致其情也此有由始也是<lb/>
故七介以相見也不然則已慤三辭三譲而至不然則<lb/>
<pb n="26a"/>
巳蹙<lb/>
　疏曰非作而致其情者非是私自專輙徒起而致其<lb/>
　巳情也　集説曰上公之介九人侯伯七人子男五<lb/>
　人此舉中言之兩君相見必有介副之人以伸賔主<lb/>
　之情不如此則大愿慤而無禮之文矣三辭三譲者<lb/>
　賔初至大門外交擯之時有三辭之禮及入大門主<lb/>
　君每門一譲則賔一辭凡三辭三譲而後至廟中也<lb/>
　不如此則大廹蹙而無禮之容矣　坡謂有由始者<lb/>
<pb n="26b"/>
　即下反本脩古不忘其初之意始即初也<lb/>
故魯人將有事於上帝必先有事於頖宮晉人將有事<lb/>
於河必先有事於惡池齊人將有事於泰山必先有事<lb/>
於配林三月繫七日戒三日宿愼之至也<lb/>
　集説曰此因上章言兩君相見之禮漸次而進故言<lb/>
　祭祀之禮亦有漸次由卑以逹尊者魯人郊祀必先<lb/>
　有事頖宫者魯無后稷之廟今將祭天而於頖宫告<lb/>
　后稷也告之者將以配天惡池并州川之小者河之<lb/>
<pb n="27a"/>
　從祀也配林林名泰山之從祀也帝牛必在滌三月<lb/>
　繫繫牲於牢也七日戒散齊也三日宿致齊也敬愼<lb/>
　之至如此故以積漸為之何敢廹蹙而行之乎<lb/>
故禮有擯詔樂有相步温之至也<lb/>
　疏曰禮既不可卒廹故賔主相見有擯相詔告也温<lb/>
　謂承藉凡玉以物緼裹承藉君子亦以威儀擯相以<lb/>
　自承藉　坡謂禮有擯詔跬步必愼如樂工之有相<lb/>
　然温藉之極也學者以子入大廟毎事問及縣子譏<lb/>
<pb n="27b"/>
　子游之汰並而觀之則尊節自謹而温藉之義當自<lb/>
　省之矣<lb/>
禮也者反本脩古不忘其初者也故凶事不詔朝事以<lb/>
樂<lb/>
　集説曰禮者反復本然之心脩舉上古渾樸之意二<lb/>
　者皆謂之不忘其初擗踊哭泣不待詔告以其發於<lb/>
　本心之自然也朝廷養老尊賢之事必作樂以樂之<lb/>
　亦以愜其本心之願望也此二者是反本之事　坡<lb/>
<pb n="28a"/>
　謂反本則愛脩古則敬愛敬之心纒綿不忘則竭情<lb/>
　盡愼自不容巳所謂始也<lb/>
醴酒之用𤣥酒之尚割刀之用鸞刀之貴莞簟之安而<lb/>
稾鞂之設<lb/>
　集説曰醴酒之美用矣而列尊在𤣥酒之下今世割<lb/>
　刀之利便於用矣而宗廟中乃不用割刀而用古之<lb/>
　鸞刀下筦上簟可以安矣而設藁鞂之粗者為郊祀<lb/>
　之席此三者是脩古之事鸞鈴也刀環有鈴故名鸞<lb/>
<pb n="28b"/>
　刀割肉欲中其音節郊特牲云聲和而後斷也莞蒲<lb/>
　之細者可為席簟竹席也稾鞂除去榖之稈也鞂與<lb/>
　禹貢秸字同<lb/>
是故先王之制禮也必有主也故可述而多學也<lb/>
　註曰主謂本與古也述而多學以本與古求之而巳<lb/>
君子曰無節於内者觀物弗之察矣欲察物而不由禮<lb/>
弗之得矣故作事不以禮弗之敬矣出言不以禮弗之<lb/>
信矣故曰禮也者物之致也<lb/>
<pb n="29a"/>
　坡謂上言上之制禮也節是禮者所以節百物也故<lb/>
　無節於内者觀物弗之察矣何也不由禮故無節於<lb/>
　内是以欲察物而弗得也因天因地體乎神人作之<lb/>
　為事出之為言以禮節之則敬且信故曰禮者物理<lb/>
　之極致也自此至天下大治正言君子節禮發揚詡<lb/>
　物以申上文美而文而誠若之意<lb/>
是故昔先王之制禮也因其財物而致其義焉爾故作<lb/>
大事必順天時為朝夕必放於日月為高必因丘陵為<lb/>
<pb n="29b"/>
下必因川澤是故天時雨澤君子逹亹亹焉<lb/>
　坡謂此節推明合於天時設於地財也因其財物謂<lb/>
　天所生地所養致其義謂合之設之作大事必順天<lb/>
　時如月令一書皆是為朝夕必放日月如邠風一篇<lb/>
　皆是此二句明合於天時也為高為下如大司徒辨<lb/>
　五地之物生皆是此二句明設於地財也天時雨澤<lb/>
　如月令所言時雨將降天地和同之等君子逹亹亹<lb/>
　如命布農事命司空循行之等舉此一端以見其合<lb/>
<pb n="30a"/>
　則其餘所合與設於地財皆無不致其義矣<lb/>
是故昔先王尚有德尊有道任有能舉賢而置之聚衆<lb/>
而誓之是故因天事天因地事地因名山升中於天因<lb/>
吉土以饗帝於郊升中於天而鳯凰降龜龍假饗帝於<lb/>
郊而風雨節寒暑時是故聖人南靣而立而天下大治<lb/>
　註曰名猶大也升上也中猶成也謂廵守至於方岳<lb/>
　燔柴祭天告以諸侯之成功也吉土王者所卜而居<lb/>
　之土也饗帝于郊以四時所兆祭於四郊者也鳯凰<lb/>
<pb n="30b"/>
　降龜龍假者功成而太平隂陽氣和而致象物風雨<lb/>
　節寒暑時者五帝主五行五行之氣和而庶徴得其<lb/>
　序也　坡謂聚衆而誓如大司徒州長黨正諸官屬<lb/>
　民讀法以攷其德以紏其惡者是因天事天地上之<lb/>
　圜丘是因地事地澤中之方丘是此節推明順於鬼<lb/>
　神合於人心也葢道德賢能人心之所愛也尚之尊<lb/>
　之任之舉之則合於人心矣因天事天至寒暑時言<lb/>
　順鬼神而鬼神順也因之所以順之也此言合人心<lb/>
<pb n="31a"/>
　在順鬼神前者則䟽云鬼神是有德者既合於人心<lb/>
　故得順於鬼神得之矣<lb/>
天道至教聖人至德廟堂之上罍尊在阼犧尊在西廟<lb/>
堂之下縣鼓在西應鼓在東君在阼夫人在房大明生<lb/>
於東月生於西此隂陽之分夫婦之位也君西酌犧象<lb/>
夫人東酌罍尊禮交動乎上樂交應乎下和之至也<lb/>
　疏曰此謂諸侯時祭所用之禮故罍尊夫人所酌也<lb/>
　若天子之祭則罍尊在堂下　集説曰天道以隂陽<lb/>
<pb n="31b"/>
　肇禮樂是為至教聖人以禮樂法隂陽是謂至德罍<lb/>
　尊夏后氏之尊也犧尊周尊也縣鼓大應鼓小設禮<lb/>
　樂之器一以西為上故犧尊縣鼓皆在西而罍尊與<lb/>
　應鼓皆在東也君在阼人君尊東也天子諸侯皆有<lb/>
　左右房此夫人在西房也君在東而西酌犧象象日<lb/>
　出東方而西行也夫人在西而東酌罍尊象月出西<lb/>
　方而東行也此禮交動乎堂上也縣鼓應鼓相應乎<lb/>
　堂上是樂交應乎下也夫禮之㳟遜樂之肅雍和也<lb/>
<pb n="32a"/>
　而交動交應則和之至也　坡謂自此至禮其本也<lb/>
　數節因上天地之祭遂及宗廟之事其中父子之道<lb/>
　君臣之義社稷山川鬼神之祭喪祭賔客之用所謂<lb/>
　倫也體也義也一貫而迭陳之以結禮之大備以終<lb/>
　外諧而内無怨人無不懐仁鬼神饗德之意<lb/>
禮也者反其所自生樂也者樂其所自成是故先王之<lb/>
制禮也以節事脩樂以道志故觀其禮樂而治亂可知<lb/>
也蘧伯玉曰君子之人逹故觀其器而知其工之巧觀<lb/>
<pb n="32b"/>
其發而知其人之知故曰君子愼其所以與人者<lb/>
　集説曰萬物本乎天人本乎祖禮主於報本反始不<lb/>
　忘其所由生也王者功成治定然後作樂以文德定<lb/>
　天下者樂文德之成以武功定天下者樂武功之成<lb/>
　非泛然為之也節事為人事之儀則也道志宣其湮<lb/>
　鬱也世治則禮序而樂和世亂則禮慝而樂滛故觀<lb/>
　禮樂而治亂可知也蘧伯玉衞大夫名瑗言君子之<lb/>
　心明睿洞達觀器用則知工之巧拙觀人之發動舉<lb/>
<pb n="33a"/>
　措則知其人之知愚豈有觀禮樂而不知治亂乎禮<lb/>
　樂者與人交接之具君子致謹於此以其所闗者大<lb/>
　也故曰葢古有是言而記者稱之耳　坡謂此因禮<lb/>
　樂為聖人之至德而推本言之<lb/>
大廟之内敬矣君親牽牲大夫贊幣而從君親制祭夫<lb/>
人薦盎君親割牲夫人薦酒<lb/>
　註曰納牲於庭時也當用幣告神而殺牲親制祭謂<lb/>
　朝事薦血膋時所制者制肝洗於鬱鬯以祭於室及<lb/>
<pb n="33b"/>
　主親割謂進牲孰體時　疏曰侯伯子男之君朝踐<lb/>
　君不獻故夫人薦盎薦孰時君親割牲體於時君亦<lb/>
　不獻故夫人薦酒<lb/>
卿大夫從君命婦從夫人洞洞乎其敬也屬屬乎其忠<lb/>
也勿勿乎其欲其饗之也<lb/>
　集説曰洞洞敬之表裏無間也屬屬誠實無偽也勿<lb/>
　勿勉勉不巳也命婦卿大夫之妻也<lb/>
納牲詔於庭血毛詔於室羮定詔於堂三詔皆不同位<lb/>
<pb n="34a"/>
葢道求而未之得也<lb/>
　疏曰詔告也牲入在庭以幣告神故云納牲詔於庭<lb/>
　殺牲取血及毛入以告神於室故云血毛詔於室羮<lb/>
　肉汁也定孰肉也煮之既熟將迎尸入室乃先以爼<lb/>
　盛羮及定而告神於堂此是薦熟未食之前也道言<lb/>
　也此三詔者各有其位盖言求神而未得也<lb/>
設祭於堂為祊乎外故曰於彼乎於此乎<lb/>
　集説曰設祭於堂者謂薦腥爓之時設此所薦饌在<lb/>
<pb n="34b"/>
　於堂祊祭之明日繹祭也廟門謂之祊設祭在廟門<lb/>
　外之西旁故因名為祊也記者又引古語云於彼乎<lb/>
　於此乎言不知神於彼饗之乎於此饗之乎<lb/>
一獻質三獻文五獻察七獻神<lb/>
　疏曰案周禮司服職𤣥冕一章祭羣小祀故知一獻<lb/>
　當之絺冕三章祭社稷五祀故知三獻當之毳冕五<lb/>
　章祭四望山川故知五獻當之鷩冕七章享先公故<lb/>
　知七獻當之　集説曰祭羣小祀則一獻其禮質略<lb/>
<pb n="35a"/>
　祭社稷五祀三獻其神稍尊故有文飾五獻祭四望<lb/>
　山川之禮也察者顯盛詳著之貌祭先公之廟則七<lb/>
　獻禮重心肅洋洋乎其如在之神也<lb/>
大饗其王事與<lb/>
　註曰謂祫祭先王　疏曰以有三牲魚腊則非祭天<lb/>
　以内金和庭實又非享賔享賔時無此庭實故也知<lb/>
　非朝而貢者以朝而貢物不名大饗故知是祫也<lb/>
三牲魚腊四海九州之美味也籩豆之薦四時之和氣<lb/>
<pb n="35b"/>
也内金示和也束帛加璧尊德也龜為前列先知也金<lb/>
次之見情也丹漆絲纊竹箭與衆共財也其餘無常貨<lb/>
各以其國之所有則致逺物也其出也肆夏而送之葢<lb/>
重禮也<lb/>
　疏曰三牲魚腊此饌諸侯所獻故云九州之美味也<lb/>
　内金先設金也以為庭實示其和柔也以金能從革<lb/>
　故也朝而行享之時以束帛加璧於上尊德也君子<lb/>
　於玉比德焉陳列之序龜獨在前先其有知也金次<lb/>
<pb n="36a"/>
　龜後以金能照物露見其情其餘謂九州之外也周<lb/>
　禮九州之外謂之蕃國世一見各以其所貴寶為摯<lb/>
　大司樂大饗諸侯侯出入奏肆夏此是助祭之後無<lb/>
　算爵禮畢客醉而出宜奏陔夏故註云肆夏當為陔<lb/>
　夏　坡謂此所陳物皆言物性物材獨金示和以為<lb/>
　示諸侯之親附然則他物誰非諸侯之親附而貢也<lb/>
　見情為見同欲之情尤非理當觀次之是次於龜也<lb/>
　龜列前貴其能知來物則金次之乃貴其能照物也<lb/>
<pb n="36b"/>
　註解明矣衆財衆人共用之財所謂用物也與衆共<lb/>
　財示不賤用物也逺物異物也不以為常示不貴異<lb/>
　物也<lb/>
祀帝於郊敬之至也宗廟之祭仁之至也喪禮忠之至<lb/>
也備服器仁之至也賔客之用幣義之至也故君子欲<lb/>
觀仁義之道禮其本也<lb/>
　集説曰祭天之禮簡素至敬無文所以為敬之至仁<lb/>
　之實事親是也事亡如事存所以為仁之至附於身<lb/>
<pb n="37a"/>
　附於棺皆必誠必信所以為忠之至斂之衣服𦵏之<lb/>
　器具皆全備無缺莫非愛親之誠心故亦曰仁之至<lb/>
　朝聘燕享幣有常用故幣帛篚筐將其厚意義之至<lb/>
　也此仁與義之為道皆可於行禮之際觀之故曰禮<lb/>
　其本也<lb/>
君子曰甘受和白受采忠信之人可以學禮苟無忠信<lb/>
之人則禮不虚道是以得其人之為貴也<lb/>
　註曰道猶由也從也　疏曰忠信之人心致忠誠言<lb/>
<pb n="37b"/>
　又信實質素為本不有雜行故可以學禮也　坡謂<lb/>
　章首言忠信禮之本也義理禮之文也篇内言文詳<lb/>
　矣此乃推其本也<lb/>
孔子曰誦詩三百不足以一獻一獻之禮不足以大饗<lb/>
大饗之禮不足以大旅大旅具矣不足以饗帝毋輕議<lb/>
禮<lb/>
　註曰大旅祭五帝也饗帝祭天　疏曰大饗仍是去<lb/>
　人不逺五帝天與人道隔其禮轉難大旅是有故而<lb/>
<pb n="38a"/>
　祭其禮簡略不如饗帝正祭之備　坡謂詩以道性<lb/>
　情性情實心也誦詩三百則深於詩矣温柔敦厚宜<lb/>
　若有忠信然也屢言不足者葢自近及逺自人及天<lb/>
　非仁孝之至其誠不隔不足以溯厥初生民之先非<lb/>
　夙夜畏威庶無罪悔不足以盡上帝居歆之意是必<lb/>
　忠信之極而無一毫人欲之私者乃能之故曰毋輕<lb/>
　議禮<lb/>
子路為季氏宰季氏祭逮闇而祭日不足繼之以燭雖<lb/>
<pb n="38b"/>
有強力之容肅敬之心皆倦怠矣有司跛倚以臨祭其<lb/>
為不敬大矣<lb/>
　集説曰逮及也闇昧爽以前也偏任為跛依物為倚<lb/>
他日祭子路與室事交乎户堂事交乎階質明而始行<lb/>
事晏朝而退孔子聞之曰誰謂由也而不知禮乎<lb/>
　疏曰室事謂正祭之時事尸於室也外人將饌至户<lb/>
　内人於户受之設於尸前相交承接在乎户也正祭<lb/>
　之後儐尸於堂故謂之堂事此時堂下之人送饌至<lb/>
<pb n="39a"/>
　階堂上人即階受取是交乎階也質正也夫子言其<lb/>
　知禮者以禮從宜寧可禮略而敬不可禮煩而怠也<lb/>
　　坡謂舉子路之事以見足以一獻者<lb/>
　<lb/>
　<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記述註卷十<lb/>
</p>
<p>
</p>
  </div>
</body>
</text>
</TEI>
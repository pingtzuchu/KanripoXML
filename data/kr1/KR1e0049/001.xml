<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋王霸列國世紀編卷一</head>
    <p>
<pb n="1a"/>
欽定四庫全書<lb/>
　春秋王霸列國世紀編卷一　宋　李琪　撰<lb/>
　一王世紀<lb/>
周自武王克商建國傳世十二平王東遷為東周始王<lb/>
平王四十九年當隱元年敬王三十九年當哀十四年<lb/>
由平迄敬凡十有四世<hi>悼王未即位遇弑止十三世正統</hi>二百四十二<lb/>
年為春秋始末按周八百六十有七年前乎春秋者四<lb/>
百年後乎春秋者二百一十五年周政終乎春秋春秋<lb/>
<pb n="1b"/>
已降末造矣周之不亡者猶二百餘年豈非春秋既作<lb/>
人紀復存之騐<lb/>
　隱元<hi>平王四九</hi>宰咺歸賵　　三天王崩<hi>桓王元</hi>
　　　尹氏卒　　　　　　武氏子來求賻<lb/>
　　七凡伯聘戎伐楚　　九南季聘<lb/>
　桓四宰渠伯糾聘　　　五仍叔之子聘<lb/>
　　　蔡衞陳從伐鄭　　八家父聘<lb/>
　　　祭公來遂逆后于紀九紀季姜歸京師<lb/>
<pb n="2a"/>
　　十五家父求車　　　　天王崩<hi>莊王元</hi>
　莊元單伯逆王姬　築王姬館于外　榮叔錫桓命<lb/>
　　　王姬歸齊　　　　二王姬卒<lb/>
　　三葬桓王　　　　　六子突救衞<lb/>
　　十一王姬歸齊<hi>莊王不書崩葬</hi>十二<hi>僖王元</hi>
　　十四單伯會伐宋<hi>左謂周大夫公謂魯大夫合依三傳互見</hi>
　　　單伯會鄄<hi>僖王不書崩葬</hi>　十六<hi>惠王元</hi>
　　十九<hi>五大夫奉子頽伐王  立子頽</hi>　二十<hi>王處于櫟</hi>
<pb n="2b"/>
　　二十一<hi>鄭伯納王殺頽及五大夫</hi>　二十三祭叔聘<lb/>
　僖五會王世子首止　　八會王人盟洮<lb/>
　　　天王崩<hi>襄王元告據傳惠王實以七年閏月崩襄王  難于齊定位而後發喪</hi>
　　九公會宰周公葵　　二十四天王出居鄭<hi>大叔以狄</hi>
　　　<hi>伐王王出適鄭處于汜</hi>　　　二十五<hi>晉侯以師逆王王入于王城</hi>
　　二十八朝王所　狩河陽　朝王所　晉執衞侯<lb/>
　　　歸京師　　　　　二十九會王人盟翟泉<lb/>
　　三十宰周公聘遂如京師<lb/>
<pb n="3a"/>
　文元叔服會葬　　　　　毛伯錫命得臣如京師<lb/>
　　三王子虎卒　　　　五榮叔歸含且賵<lb/>
　　　召伯會葬　　　　八天王崩<hi>頃王元年</hi>
　　　敖如京師不至而復九毛伯求金<lb/>
　　　得臣如京師葬襄王<hi>頃王不書崩葬</hi>
　　十四<hi>匡王元</hi>單伯如齊齊執單伯<lb/>
　　十五單伯至自齊<lb/>
　宣二天王崩<hi>定王元</hi>　　　三葬匡王<lb/>
<pb n="3b"/>
　　九蔑如京師　　　　十王季子聘<lb/>
　　十五王札子殺毛伯召伯<lb/>
　　十六成周宣榭火<lb/>
　成元王師敗績茅戎　　五天王崩<hi>簡王元</hi>
　　八召伯賜命　　　　十二周公出奔晉<lb/>
　　十三公如京師會伐秦十五晉執曹伯歸京師<lb/>
　　十六會尹子伐鄭　　　曹伯歸自京師<lb/>
　　十七會尹子單子伐鄭　會單子伐鄭<lb/>
<pb n="4a"/>
　襄元天王崩<hi>靈王元</hi>　　　二葬簡王<lb/>
　　三會單子同盟雞澤　十五劉夏逆后于齊<lb/>
　　二十四豹如京師　　二十八天王崩<hi>景王元</hi>
　　三十殺弟佞夫　　　　王子瑕奔晉<lb/>
　昭十三會劉子平　　　二十三天王崩　叔鞅如<lb/>
　　　京師　葬景王王室亂　劉子單子以王猛居<lb/>
　　　皇　劉子單子以王猛入王城　王猛卒<hi>是為悼王</hi>
　　　<hi>未即位故書名書卒不稱天王不言崩  敬王元</hi>
<pb n="4b"/>
　　二十三居狄泉<hi>謂東王</hi>　尹氏立王子朝<hi>在王城居西謂西王</hi>
　　二十六入成周<hi>晉知躒趙鞅納王</hi>　尹氏召氏毛伯以王<lb/>
　　　子朝奔楚　　　　三十二會城成周<lb/>
　定元晉執宋仲幾于京師四會劉子召陵侵楚<lb/>
　　　劉卷卒　葬劉文公五<hi>王人殺子朝于楚</hi>
　　六<hi>周儋翩率王子朝之徒作亂王處姑蕕</hi>七<hi>單子劉子逆王慶氏王入王城</hi>
　　十四石尚歸脤<lb/>
　哀十四<hi>敬王三十九</hi>　<hi>敬王四十二年崩元王立在哀公十九年</hi>
<pb n="5a"/>
序王世紀曰乾上坤下而天道立君尊臣卑而人極建<lb/>
此義行乎古今之正彞倫之所以叙世敎之所以不冺<lb/>
百王法度之所以相承者也春秋一經緫攝萬事而大<lb/>
本始於尊王聖人蓋謂尊卑不著則人紀不建而天理<lb/>
熄矣尚何萬事之有存哉尊王之義設而後是是非非<lb/>
昭明而不舛此春秋所由作乎春秋之法有述有作小<lb/>
事則述舊而紀錄大事始作以制義尊卑之分君臣之<lb/>
等孰有大於此者皆斷自聖心而始作者也按杜預載<lb/>
<pb n="5b"/>
晉汲冡得古書科斗文字其紀年編有周襄王會諸侯<lb/>
于河陽之文即春秋天王狩于河陽之書睹此則尊王<lb/>
之辭信為仲尼特筆也是以王加正月首明大訓前未<lb/>
有言天王而法天之號自春秋始前未有稱京師而衆<lb/>
大之名自春秋設嗚呼是聖人定尊卑位君臣復建人<lb/>
紀之本也自平迄敬十有三王王室之事錄乎經者九<lb/>
十有二春秋克已自治之道揣本而不齊其末正始不<lb/>
治其終者也書天王書天子書王者欲其修身有本奉<lb/>
<pb n="6a"/>
天有道法文王之達于天徳宣王之敕懼天命而無害<lb/>
徳傷治之階矣書王后書王世子書王子者欲其齊家<lb/>
有度傳統有正思關雎之正始下武之繼文而無並后<lb/>
匹嫡之萌矣書京師書王室者欲其朝廷必治國體必<lb/>
立念豐岐之所由興鎬京之所以盛而無下堂厭尊之<lb/>
失矣書居書入者欲天下為家述時邁之訓復東都之<lb/>
會而無以臣召君以君避臣之事矣書來錫命書來歸<lb/>
賵歸含歸脤者欲其謹命令嚴典制紹彤弓之錫功韓<lb/>
<pb n="6b"/>
奕之賚徳而無屈命僭侯溢寵媵妾之悖矣書來聘書<lb/>
來求金欲其惟禮之守惟正之供修大宰貢賦之式宗<lb/>
伯聘問之節而無辱典征利之瀆矣書朝王書如京師<lb/>
者欲其奔走列國由明堂之位舉酆宮之政而無强侯<lb/>
大邦慢上之患矣書王臣之主盟主會主伐者欲其禮<lb/>
樂征伐悉歸於上如召伯之率職吉甫之治戎而無侯<lb/>
伯陪臣掠權之變矣皆因其不正以反之正而致意於<lb/>
本原者也如此則東周改物而五伯之績可絀矣<lb/>
<pb n="7a"/>
　二霸世紀　齊桓公<lb/>
齊桓自莊九年入國未伯以前事繫齊紀左氏莊十五<lb/>
年鄄之㑹曰復會焉齊始伯也然十三年北杏之會列<lb/>
人諸侯而獨爵齊桓先儒以為春秋伯齊之文則齊伯<lb/>
已在北杏當始莊十三年迄僖十七年凡三十有九年<lb/>
為齊桓紀<lb/>
　莊十三<hi>桓五</hi>會北杏<hi>北杏之會伯業定矣然齊桓於伯亦勞矣自兹以往事事躬親</hi>
　　　滅遂　　　　　　　會盟柯<lb/>
<pb n="7b"/>
　　十四伐宋單伯會伐宋　單伯會鄄<lb/>
　　十五會鄄夫人姜氏如齊　伐郳<lb/>
　　十六伐鄭　　　　　　會同盟幽<lb/>
　　十七執鄭詹　殱于遂　鄭詹逃來<lb/>
　　十九結及盟　伐我西鄙<lb/>
　　二十大災　伐戎　　二十二盟防　公如納幣<lb/>
　　二十三公至自齊　公如觀社　公至自齊　遇<lb/>
　　　于穀　會盟扈<lb/>
<pb n="8a"/>
　　二十四公如齊逆女　　公至自齊　姜氏入<lb/>
　　二十六會伐徐　　　二十七會同盟幽　會城<lb/>
　　　濮　　　　　　　二十八伐衞衞及戰敗績<lb/>
　　　會救鄭　臧孫辰告糴<lb/>
　　三十降鄣　遇魯濟　　伐山戎<lb/>
　　三十一獻戎㨗　　　三十二城小穀　遇梁邱<lb/>
　　　慶父如齊<lb/>
　閔元救邢　盟落姑　　　仲孫來<lb/>
<pb n="8b"/>
　　二遷陽　　　　　　　高子來盟<lb/>
　僖元次聶北救邢　城邢　會檉　姜氏喪至自齊<lb/>
　　二城楚　　盟貫　　三會陽穀<hi>公穀以江黄為遠國非也此亦</hi>
　　　<hi>桓公之所能及爾然公之求諸侯西不問秦北不問晉近周諸國未嘗留意桓公管仲亦識分</hi>
　　　<hi>數矣</hi>　　　　　　　　公子友莅盟<lb/>
　　四會侵蔡遂伐楚次陘　盟召陵<hi>只召陵一盟近周自後更不敢</hi>
　　　<hi>雖然假天子以摟諸侯其初甚難但稍稍自尊榮既歸則心已自足矣</hi>
　　　執陳轅濤塗　伐陳　會侵陳<lb/>
<pb n="9a"/>
　　五會王世子首止盟首止　鄭逃歸不盟<lb/>
　　六會伐鄭圍新城　　　遂救許<lb/>
　　七伐鄭　會盟甯母　　友如齊<lb/>
　　八會王人盟洮　　　　鄭乞盟<lb/>
　　九會宰周公葵　盟葵<lb/>
　　十公如齊　伐北戎　十一姜氏會陽穀<lb/>
　　十三會鹹　友如齊　十四城縁陵<lb/>
　　十五公如齊　　　　　會盟牡　次匡救徐伐<lb/>
<pb n="9b"/>
　　　厲　　　　　　　十六會淮<lb/>
　　十七伐英氏　　　　　　滅項<hi>左謂魯取公穀謂齊伐管仲死</hi>
　　　<hi>桓公取三十年不敢為之事而為之反覆三四十年之前與身死之後其績淺哉</hi>
　　　姜氏會卞　　　　　小白卒<lb/>
序齊伯桓紀曰霸之名起於誰乎王道流行侯伯受職<lb/>
古未始有伯也王澤壅而下權張正理微而力政起蒙<lb/>
震主之號而不循敬君之節此伯之名所由立歟以古<lb/>
未始有是而桓實造端則桓為首罪矣而春秋或予桓<lb/>
<pb n="10a"/>
何哉蓋黜其義而錄其功也功義不相掩而後伯者之<lb/>
是非斷矣何謂義行乎人心之安而主敬以事上純乎<lb/>
由衷之善而履正以律己此桓公之闕也何謂功王室<lb/>
既卑而稍尊四裔已抗而僅戢諸侯羣起而畧定此則<lb/>
桓公之彼善於此也欲知桓公之彼善於此當以春秋<lb/>
世變之迭異考之大抵春秋之世盛衰凡三變桓公未<lb/>
興與桓公之巳伯及桓公之既殁世變各異也然桓公<lb/>
一人之身盛衰又凡三變焉圖伯之初定伯之日及成<lb/>
<pb n="10b"/>
伯之後得失頗殊也是又桓公僅可錄之中而復有不<lb/>
足焉者也王臣下聘而不荅王師出救而無功凡伯蒙<lb/>
伐戎强于北蔡師書敗荆盛于南鄭分許鄙宋廢鄭嗣<lb/>
紀小而并於齊郕弱而逼於魯此桓公之未興也王禁<lb/>
明而王臣不下聘者六十年盟會同而諸侯無私爭者<lb/>
三十年序績召陵而荆帖矣陳旅聶北而狄退矣獻㨗<lb/>
過魯而戎弭矣此桓公之主伯也天王出居而官守不<lb/>
問衛滅懿親而義師無討楚書子而主會矣狄書人而<lb/>
<pb n="11a"/>
參盟矣此桓公之既殁也所謂春秋之世盛衰凡三變<lb/>
焉者此也伐郳伐宋侯度不一蔡入侵鄭戎疾未殄滅<lb/>
遂降鄣履事未久施設多舛遇穀盟扈閱理未熟檢防<lb/>
易肆蓋桓公圖伯之初也貫澤而下葵丘以前衣裳不<lb/>
歃血兵車無大戰仲尼稱其一匡孟子與其為盛在是<lb/>
數年蓋桓公定伯之日也九國叛而萌震驚管仲死而<lb/>
放繩墨城杞貶於城邢救徐怠於救許伐黄則外憂起<lb/>
滅項則衆志離會卞則家法墮蓋桓公成伯之後也所<lb/>
<pb n="11b"/>
謂桓公一人之身盛衰又凡三變者此也驗春秋大勢<lb/>
之三變則桓公主伯為有功即桓公一身之三變則桓<lb/>
公立功為不遠功過相除齊桓之顚末可考矣<lb/>
　三霸世紀　宋襄公<lb/>
宋襄元年在僖九年蓋葵丘會盟已嘗與也十七年小<lb/>
白卒十八年宋始主諸侯伯雖未成事不可泯迄僖二<lb/>
十三年為宋襄紀<lb/>
　僖十八伐齊戰甗齊敗績十九執滕子<lb/>
<pb n="12a"/>
　　　盟曹南鄫會盟邾用鄫子圍曹<lb/>
　　二十一盟鹿上　　　　會盂執宋公伐宋<lb/>
　　　會盟濮釋宋公　　二十二伐鄭　及楚戰泓<lb/>
　　　敗績　　　　　　二十三齊伐　兹父卒<lb/>
序宋伯襄紀曰謂春秋不與宋襄之伯可乎則襄公之<lb/>
始嘗以伯書謂春秋為與宋襄之伯乎則襄公之終不<lb/>
以伯錄始以伯書者曹南之文曰宋公曹人邾人其與<lb/>
北杏城濮主諸侯之辭無異矣終不以伯錄者宋公兹<lb/>
<pb n="12b"/>
父卒畧不書葬其與秦楚之君無别矣春秋忠厚之法<lb/>
蓋致意乎始而不足乎終者也何以致意乎始宋以先<lb/>
代文獻之後爵居庶邦侯伯之長齊晉猶可以伯豈宋<lb/>
之不可以伯哉能伯矣何以不足乎終齊桓終身之經<lb/>
營獨取於春秋者徒以有靖中國之功襄公非特無功<lb/>
而又階亂則伯將何頼焉或曰襄公假仁義而亡者也<lb/>
曰茍能假仁義則不遽亡也然襄公亦豈知所謂仁義<lb/>
哉伐喪以立威仁悖之甚者也致夷以謀夏義墮之大<lb/>
<pb n="13a"/>
者也推是物以往雖欲假仁與義不能矣<lb/>
　四霸世紀　晉文公<lb/>
晉文公自僖二十四年入國何以不書於經公羊子曰<lb/>
文公之享國也短美未見乎天下故為之諱本惡也未<lb/>
伯以前事繫晉紀二十八年伯事著矣迄三十二年凡<lb/>
五年為晉伯文紀<lb/>
　僖二十八<hi>文五</hi>侵曹　伐衞　入曹執曹伯卑宋　及<lb/>
　　　楚戰城濮楚敗績　會盟踐土　陳如會　朝<lb/>
<pb n="13b"/>
　　　王所　衞元咺出奔晉　會温　天王狩河陽<lb/>
　　　朝王所　執衞侯歸京師　元咺自晉復歸衞<lb/>
　　　圍許　曹伯復歸曹會圍許<lb/>
　　二十九會王人盟翟泉三十衞侯歸衞　圍鄭<lb/>
　　　遂如晉　　　　　三十一遂如晉<lb/>
　　三十二重耳卒<hi>温至京師無百里翟泉在王城之内乃會諸侯之强大者臨河而盟</hi>
　　　<hi>王其能無至乎翟泉在王城内挾諸侯以抗天子去桓公遠矣</hi>
序晉伯文紀曰晉有二文之業謂文侯文公也書錄文<lb/>
<pb n="14a"/>
侯之命扞王于艱錫以秬鬯為東周賢侯春秋詳文公<lb/>
之家<lb/>
文公之興其事易於齊桓固有自來矣文公以前晉之<lb/>
君大夫曾不通於盟會不著於簡冊文公既入國而事<lb/>
之不載於經者亦凡四年雖以納王之懿功削而不見<lb/>
至二十八年一簡之内乃六挈晉侯不以為繁是果何<lb/>
哉蓋晉自武公以枝代宗非有王命并吞專立讀無衣<lb/>
之詩雖晉之臣民不能自安春秋於是黜晉不書文公<lb/>
<pb n="14b"/>
奔而復國内何所承上何所禀經復畧之勤王固為大<lb/>
美原其初心狐偃曰求諸侯莫如勤王是特求諸侯之<lb/>
利心而為之豈眞知有君臣之義沒其行事蓋求名而<lb/>
不得者也至二十八年晉楚之爭乃關夷夏之盛衰非<lb/>
係一國之得失春秋抑楚之深故子晉之亟則晉亦不<lb/>
為無績於中國矣此其桓文並稱歟大抵桓文雖並稱<lb/>
而文固非桓匹也桓公二十餘年蓄威飬晦始能向楚<lb/>
文公一駕而城濮之功多於召陵桓公屢盟數會遲回<lb/>
<pb n="15a"/>
晩歲始會宰周公文公再合而溫之事敏乎葵丘桓公<lb/>
終身與諸侯周旋會鄄失魯盟幽失衞首止失鄭葵丘<lb/>
失陳文公三㑹則大侯小伯莫有不至其得諸侯又盛<lb/>
乎桓公而曰文非桓匹何也文公之功多乎桓公者罪<lb/>
亦多乎桓公者也事速乎桓公者義先壞乎桓公者也<lb/>
名盛乎桓公者實衰乎桓公者也春秋不以功蓋罪不<lb/>
以事掩義不以名誣實非其非桓匹歟桓公得江黄而<lb/>
不用於伐楚文公則謂非致秦則不可與楚爭楚抑而<lb/>
<pb n="15b"/>
秦興矣此桓公之不肯為也桓公會則不邇三川盟則<lb/>
不加王人文會畿内則抗矣盟子虎則悖矣此桓公之<lb/>
所不敢為也桓公寧不得鄭不納子華懼其奬臣抑君<lb/>
不可以訓文為元咺執衞侯則三綱五常於是廢矣此<lb/>
又桓公之所不忍為也觀此則夫子正譎之辨獨不深<lb/>
切著明哉<lb/>
　五霸世紀　晉襄公<lb/>
晉自襄公繼文世主夏盟是時秦穆亦號伯西戎春秋<lb/>
<pb n="16a"/>
列秦於荒服曾不得與邾莒之侯以爵先後況肯授之<lb/>
伯哉襄公起僖三十三年迄文六年凡七年為晉伯襄<lb/>
紀<lb/>
　僖三十三<hi>襄元</hi>敗秦殽<hi>殽之戰晉文既没齊秦皆有爭伯之心襄公此舉足以繼伯雖</hi>
　　　<hi>然亦欲速耳天保采薇之意治内治外固有序也</hi>　葬文公　敗狄箕<lb/>
　　　伐許<lb/>
　文元伐衞　衞伐　會戚二戰彭衙秦敗績<lb/>
　　　及處父盟　　　　　會盟垂隴　伐秦<lb/>
<pb n="16b"/>
　　三會伐沈　秦伐　公如晉　及晉侯盟　處父<lb/>
　　　伐楚救江　　　　四公至自晉　伐秦<lb/>
　　五敖如晉　　　　　六行父如晉<lb/>
　　　驩卒<hi>當秦穆之伯晉襄繼文不肯遽捨其業區區爭衡於泗上數年之間連兵不已豈得</hi>
　　　<hi>已哉一至後世强暴代起其志則在一隅而無意於南方是以范山曰晉君志不在諸侯北方</hi>
　　　<hi>可圖故楚得乘閒以主中國</hi>
序晉伯襄紀曰齊孝公不能率桓公之烈晉襄公能繼<lb/>
文之統孝公之初宋有抑齊之志襄公之始秦懷駕晉<lb/>
<pb n="17a"/>
之謀宋啓甗之爭秦尋殽之釁皆爭伯之端也孝公不<lb/>
能抗宋而襄公首能挫秦此晉之所以未失伯則殽之<lb/>
功當大書之與城濮等可也秦誓曰晉襄公帥師敗諸<lb/>
殽而春秋不書君將獨言晉人是特削文也夫殽之戰<lb/>
春秋亦幸晉有功矣乃削之何邪曰幸之者夷不偪華<lb/>
以權之未失也削之者遽興姜戎以義之不可也豈得<lb/>
以小功妨大義乎雖然襄公復伯則實由乎此文公方<lb/>
沒三强並興秦雄西陲狄狃北師楚張於南茍縱敵則<lb/>
<pb n="17b"/>
晉伯去矣襄公夏戰殽以卻秦秋敗箕以剪狄冬伐許<lb/>
以離楚一年之間三敵悉退亦可謂有伯者之畧此其<lb/>
能繼文者也茍有伯者之畧則襄之烈何為僅止此乎<lb/>
曰外患既息舉動悉異伐衛則損威矣會公孫則毁列<lb/>
矣士縠主盟則權散矣陽處父救江則謀怠矣越一二<lb/>
載事不逮初況能持久哉是以君子不貴速成而圖全<lb/>
於其終不志小利則宅慮於其遠襄之規模又淺於文<lb/>
甚矣<lb/>
<pb n="18a"/>
　六霸世紀　晉靈成景厲<lb/>
晉伯在靈成景厲之世其權卑於列國矣楚莊乘晉之<lb/>
衰進乎方伯矣春秋書伯在晉不在楚故曰夷狄之有<lb/>
君不如諸夏之亡也靈起文六年盡宣二年成繼靈盡<lb/>
宣九年景繼成盡成十年厲繼景盡成十八年凡四十<lb/>
九年為晉伯靈成景厲紀<lb/>
　文六<hi>靈元</hi>遂如晉　葬襄公　殺陽處父<lb/>
　　　狐射姑出奔狄　　七及秦戰令狐<lb/>
<pb n="18b"/>
　　　先蔑奔秦　　　　　會盟扈<lb/>
　　八會盟衡雍　　　　九殺先都<lb/>
　　　殺士縠及箕鄭父<hi>靈公今日殺大夫明日殺大夫誅戮奔放無時無之此見</hi>
　　　<hi>其不君而卒不免</hi>　　　　　會救鄭<lb/>
　　十秦伐　　　　　　十一會承筐<lb/>
　　十二戰河曲　　　　十三公如晉　公及晉盟<lb/>
　　　公還自晉　　　　十四公至自晉<lb/>
　　　會同盟新城　　　　納㨗菑于邾弗克納<lb/>
<pb n="19a"/>
　　十五行父如晉　伐蔡入蔡　行父如晉　盟扈<lb/>
　　十七伐宋　　　　　　會扈<lb/>
　宣元放胥甲父于衞<hi>古者大夫有罪或諫不行出待于竟三年君示之環則還示之</hi>
　　　<hi>玦則往胥甲父未見其罪晉遽放之非禮也放無罪也故稱國與稱國以殺義同</hi>
　　　趙盾救陳　會棐林伐鄭　趙穿侵崇　伐鄭<lb/>
　　二秦伐　侵鄭　　　　趙盾弑君夷臯<lb/>
　　三<hi>成元</hi>　　　　　　　六侵陳<lb/>
　　七會黒壤　　　　　八伐秦<lb/>
<pb n="19b"/>
　　九會扈　荀林父伐陳　黑臀卒于扈<lb/>
　　　郤缺救鄭　　　　十<hi>景元</hi>伐鄭<lb/>
　　十一會狄攅函　　　十二及楚戰邲敗績<lb/>
　　　同盟清　　　　　十三殺先縠<lb/>
　　十四伐鄭　　　　　十五滅潞以嬰兒歸<lb/>
　　　秦伐　　　　　　十六滅甲氏及留吁<hi>伯宗勸晉</hi>
　　　<hi>不伐楚而伐狄不治腹心之疾而治疥癬吾未聞以千里畏人者使畏强禦貪小利者之說亦</hi>
　　　<hi>不足責吾獨惜伯宗之有是言也</hi>　十七會同盟斷道<lb/>
<pb n="20a"/>
　　十八伐齊　歸父如晉　歸父還自晉至笙奔齊<lb/>
　成元盟赤棘　會齊戰鞌齊敗績盟爰婁<lb/>
　　三會伐鄭　公如晉　公至自晉　伐廧咎如<lb/>
　　　荀罃聘及荀罃盟　四公如晉　公至自晉<lb/>
　　五會穀　會同盟蟲牢六嬰齊如晉　行父如晉<lb/>
　　　欒書救鄭　　　　七會救鄭　同盟馬陵<lb/>
　　　林父出奔晉　　　八韓穿言汶陽田歸齊<lb/>
　　　欒書侵蔡　殺趙同趙括　士燮聘　會伐郯<lb/>
<pb n="20b"/>
　　九會同盟蒲　來媵　　執鄭伯　欒書伐鄭<lb/>
　　　秦白狄伐　　　　十會伐鄭　獳卒<lb/>
　　　公如晉　　　　　十一<hi>厲元</hi>公至自晉<lb/>
　　　郤犫聘　及郤犫盟　行父如晉<lb/>
　　十二周公出奔晉　會瑣澤　敗狄交剛<hi>據左氏觀成景</hi>
　　　<hi>以後大抵只理會大行山下諸狄但欲些比近經營些土地以益吾國而無意於南方楚人因</hi>
　　　<hi>得以乘隙而横行於中國故楚益强而晉之伯遂衰</hi>
　　十三郤錡來乞師　　　會伐秦<lb/>
<pb n="21a"/>
　　十四林父自晉歸衞　十五會同盟戚<lb/>
　　　執曹伯歸京師　　　華元出奔晉<lb/>
　　　華元自晉歸宋　　　會會吳鍾離<lb/>
　　十六欒黶來乞師　　　及戰鄢陵楚鄭敗績<lb/>
　　　會沙隨不見公　　　會尹子伐鄭<lb/>
　　　曹伯歸自京師　　　執行父舍苕<lb/>
　　　行父盟扈　　　　十七會尹子單子伐鄭<lb/>
　　　同盟柯陵　　　　　荀罃來乞師<lb/>
<pb n="21b"/>
　　　會單子伐鄭　　　　殺郤錡郤犫郤至<lb/>
　　十八殺胥童　　　　　晉弑君州蒲<lb/>
序晉伯靈成景厲紀曰靈公政墮柄分無抗伯業之志<lb/>
成公力弱事淺無主諸侯之權景公心勞謀舛無制中<lb/>
夏之畧厲公外强中乾無服人心之道四公雖執夏盟<lb/>
非復文襄之舊矣靈公以少主縱强卿上驕下肆楚始<lb/>
爭鄭蓋將嘗試晉政於是有狼淵之師此非細故也而<lb/>
救鄭之役止書晉人衞鄭欲介魯以求通蓋未忘晉徳<lb/>
<pb n="22a"/>
於是為沓棐之會此關大勢也而新城之盟晉侯不出<lb/>
扈之盟曰討齊亂扈之會曰平宋難蓋君臣之大倫人<lb/>
道之不可廢此豈常變也哉或求賂以免或無功而還<lb/>
楚范山曰晉君少不在諸侯北方可圖也夷狄謀取其<lb/>
伯方且沈溺晏安厚斂以彫牆輕殺而愎諫雖欲不亡<lb/>
得乎故曰無抗伯之志也成公若有志矣内難甫靖履<lb/>
國未長四年而後始出偏師以侵陳黑壤與扈二會僅<lb/>
能合列國而已黑壤以服鄭扈以謀陳亦庶幾改物也<lb/>
<pb n="22b"/>
然始之不能有為者凡數年外而楚人三歲三伐鄭晉<lb/>
無擯郤之師内而鄭家弑穆公晉無討亂之刑諸侯何<lb/>
所觀焉故曰無主諸侯之權也景公若能収其權矣䂓<lb/>
模失序徒勤諸侯不能首合與國大修同盟以治即異<lb/>
之黨使楚人得號令乎辰陵而乃亟會攢函求山後諸<lb/>
狄是孰緩孰急也不能謀少西氏之逆誅陳之惡使楚<lb/>
遂行方伯之事乃且修帷房一笑之憾興大師以伐齊<lb/>
得已不已是孰重孰輕也不能統一六師蒐繕卒乗以<lb/>
<pb n="23a"/>
一矢遺楚而使邲不復從為中國羞乃且伐咎如滅赤<lb/>
狄哆然言功是孰害孰利也蟲牢馬陵于蒲晩年三會<lb/>
雖得諸侯竟莫駕楚故曰無制中夏之畧也厲公若有<lb/>
其畧矣徳薄而多大功慮淺而數得志觀厲公不特純<lb/>
以汰心行之亦假義飾譽者也歸于京師而後正曹負<lb/>
芻之罪請於王官而後加伐鄭之威比類可欺世自揜<lb/>
矣晉之忌者曰秦曰楚曰吳曰狄厲公自交剛敗狄則<lb/>
狄服會京師伐秦則秦懼戰鄢陵勝楚則楚弱會鍾離<lb/>
<pb n="23b"/>
通吳則吳成四鄰無釁而諸侯反貳是以沙隨辱魯猶<lb/>
未快也而求多季孫柯陵伐鄭猶未息也而再勤單子<lb/>
諸侯無患而蕭牆反危是以三郤之誅成而匠麗之難<lb/>
萌矣故曰無服人之道也<lb/>
　七伯世紀　晉悼公<lb/>
悼公起四公之衰而復二伯之盛蓋晉賢侯也諡不得<lb/>
如成景平昭之美而以悼終乎禰廟何哉悼生十四年<lb/>
矣而立其入國之明日逐不臣者七人即位之一月取<lb/>
<pb n="24a"/>
六官於民譽可謂幼而明且斷矣不十年而駕楚又五<lb/>
年而沒曾不逮中年也其臣深惜而加以此名歟起成<lb/>
十八年迄襄十五年凡十有六年為晉悼伯紀<lb/>
　成十八<hi>悼元</hi>公如晉　公至自晉　士匄聘<lb/>
　　　士魴乞師　　　　　會同盟虚朾<lb/>
　襄元會圍宋彭城　　　　韓厥伐鄭　荀罃聘<lb/>
　　二侵鄭　會戚　　　　會戚遂城虎牢<lb/>
　　三公如晉　盟長樗　公至自晉　會單子同盟<lb/>
<pb n="24b"/>
　　　雞澤　陳袁僑如會　及陳袁僑盟<lb/>
　　　荀罃伐許　　　　四豹如晉　公如晉<lb/>
　　五公至自晉　豹鄫巫如晉　會吳善道<hi>善道之會晉悼</hi>
　　　<hi>公通吳以圖楚一向只留意於外而國内事更不留意盟一放於大夫而三晉之萌見矣大夫</hi>
　　　<hi>為政欲為而不可得誠得悼公之把握在此會一放焉何所不至</hi>
　　　會吳戚　戍陳　　　會救陳<lb/>
　　六宿如晉　　　　　七會鄬<lb/>
　　　鄭髠頑如會未見卒　陳逃<lb/>
<pb n="25a"/>
　　八公如晉　會邢丘　　公至自晉　士匄聘<lb/>
　　九宿如晉　會伐鄭　　同盟戲<lb/>
　　十會會吳柤　遂滅偪陽　伐秦　會伐鄭<lb/>
　　　戍鄭虎牢　　　　十一會伐鄭　同盟亳城<lb/>
　　　北　會伐鄭　會蕭魚　秦伐<lb/>
　　十二士魴聘　公如晉十三公至自晉<lb/>
　　十四會會吳向　　　　會伐秦<hi>中行偃悼公即位十餘年規模</hi>
　　　<hi>指畫思深識遠伯業僅成於蕭魚之會而伐秦之役得臣閒驕心遽生次涇而不濟人心之不</hi>
<pb n="25b"/>
　　　<hi>可泯如此</hi>　會戚　　　十五周卒<lb/>
序晉伯悼紀曰晉悼公其猶有君子之資乎不獨伯功<lb/>
之美齊桓歴變履險以數十年之經營而行事未免過<lb/>
舉晉文免於奔走晩而復國然血氣之虚驕未除悼公<lb/>
之齒淺矣更事變未多閱義理未熟也乃能忠信而不<lb/>
迫堅忍而持重有回慮郤顧之謀無輕逞輒快之舉蓋<lb/>
亦稍知以道養其心者歟八年九合諸侯則勤於安夏<lb/>
也三分四軍則謹於用民也不登叛人則識名義也稟<lb/>
<pb n="26a"/>
命王官則知所尊也屈己和戎則不貪功外域也朝聘<lb/>
有數則不求多列國也六卿選徳則用人有章也騶御<lb/>
知訓則敎士有法也此其所以能服諸侯得鄭而駕楚<lb/>
哉使晉以智力相長設詐術任强力未必能服諸侯也<lb/>
悼公先以謙徳臨之雞澤之召諸侯曰寡君願與一二<lb/>
兄弟相見以謀不協此豈有勢要力劫之為哉故十三<lb/>
國相與周旋不令而從無滅譚滅遂執曹執衞之事使<lb/>
晉以盟誓為信瀆鬼神費辭令未必能得鄭也悼公純<lb/>
<pb n="26b"/>
以誠心行之鄭子展曰晉君方明必不棄鄭此豈晉以<lb/>
區區之載書留之故五會之信終於不盟無逃盟失盟<lb/>
之事使晉以戰伐為威暴骨而逞未必能駕楚也悼公<lb/>
以一容量處之楚子囊曰晉不可敵事之而後可此豈<lb/>
晉能以力競而勝之哉故三駕之烈不交一旅無城濮<lb/>
鄢陵之勞是三者悼公之所謂猶有君子之資者乎然<lb/>
悼公之盛如此而其失安在曰能服諸侯而不能杜大<lb/>
夫之漸能得鄭而不能掩失陳之責能駕楚而不能蓋<lb/>
<pb n="27a"/>
通吳之非夫諸侯盟會之權非大夫敢干也蕭魚以後<lb/>
凡三大會士匄荀偃實儼然主之諸侯雖合大夫浸分<lb/>
何謹於諸侯而縱於大夫乎陳不可棄猶鄭之不可舍<lb/>
也戍陳之役以為有陳非吾事無之而後可鄭雖向晉<lb/>
陳卒歸楚何工於撫鄭而拙於懷陳乎吳不可啓猶楚<lb/>
之不可釋也會向之後欲數吳不徳以退吳人抑已晩<lb/>
矣楚患雖弭吳憂猶甚何明於治楚而闇於治吳乎不<lb/>
然則悼公之伯遠過桓文矣<lb/>
<pb n="27b"/>
　八伯世紀　晉平昭<lb/>
晉至平昭伯事陵遲墮廢春秋所書皆錄變之文也平<lb/>
起襄十六年盡昭十年昭繼平盡昭十六年凡三十二<lb/>
年為晉伯平昭紀<lb/>
　襄十六<hi>平元</hi>葬悼公　　　　會湨梁　大夫盟<lb/>
　　　執莒子邾子以歸　　會伐許　豹如晉<lb/>
　　十八執衞石買　會同圍齊曹伯負芻卒于師<lb/>
　　十九盟祝柯執邾子取邾田　宿如晉　士匄侵<lb/>
<pb n="28a"/>
　　　齊聞齊侯卒還　會柯<lb/>
　　二十會盟向　　　　　會盟澶淵<lb/>
　　二十一公如晉　公至自晉　欒盈出奔楚<lb/>
　　　會商任　　　　　二十二會沙隨<lb/>
　　二十三盈復入晉入曲沃　齊伐叔孫豹救次雍<lb/>
　　　榆　殺盈　　　　二十四豹如晉　會夷儀<lb/>
　　二十五會夷儀　　　　同盟重丘<lb/>
　　二十六荀吳聘　會澶淵　執衞甯喜<lb/>
<pb n="28b"/>
　　二十七會宋　　　　　大夫盟宋<lb/>
　　二十八衞石惡出奔　　羯如晉<lb/>
　　二十九會城杞　　　　士鞅聘　羯如晉<lb/>
　　三十王子瑕奔　　　　會澶淵宋災故<lb/>
　昭元會晉楚虢　　　　　秦伯弟鍼出奔<lb/>
　　　荀吳敗狄大鹵　　　楚比出奔<lb/>
　　二韓起聘　叔弓如晉　公如晉至河乃復<lb/>
　　　宿如晉　　　　　五公如晉　公至自晉<lb/>
<pb n="29a"/>
　　六宿如晉　　　　　八叔弓如晉<lb/>
　　十彪卒<hi>昭元</hi>　　　　　　婼如晉　葬平公<lb/>
　　十一會厥憖　　　　十二公如晉至河乃復<lb/>
　　　伐鮮虞　　　　　十三楚比自晉歸楚弑君<lb/>
　　　虔　會劉子平　　同盟平　公不與盟　執<lb/>
　　　意如以歸　公如晉至河乃復<lb/>
　　十四意如至自晉　　十五荀吳伐鮮虞<lb/>
　　　公如晉　　　　　十六公至自晉　夷卒<lb/>
<pb n="29b"/>
序晉伯平昭紀曰悼公能以晉國壊亂之後復文襄已<lb/>
失之業平公不能以中夏安强之時保悼公方成之功<lb/>
人之强於為善與夫安於不競者其興衰相遠固如是<lb/>
也孟子曰晉平公之於亥唐也弗與共天位也弗與治<lb/>
天職也夫平公衰微正患不能自為政大夫用事耳豈<lb/>
有職位弗與共治者乎蓋政在侈家而賢者壅棄此其<lb/>
所以削弱不亢也平公五盟六會服齊狄寧東夏平秦<lb/>
亂城淳于師徒不頓民無謗讟晉祁午數當時之功如<lb/>
<pb n="30a"/>
此然内有變而不知外有患而不悟尚何有功之足云<lb/>
哉方桓文之初每患伯權大强而王政復弱文襄以後<lb/>
王政不必論矣惟恐伯權之不能强也權者大物也上<lb/>
不能制而授之於下則下强而上弱中國不能制而授<lb/>
之於外域則外域强而中國弱家有千金之利已弗能<lb/>
愛呼庸𨽻而分之雖三尺之童弗為豈有尊為邦君授<lb/>
權於大夫此溴梁之會平公所謂内有變而不知者也<lb/>
人欲自毁藩籬揖仇敵於廡下而與盾柄此不待知者<lb/>
<pb n="30b"/>
而知其不可豈有身主夏盟授權於夷狄此宋之盟平<lb/>
公所謂外有患而不悟者也蓋身茍有道自便者媮於<lb/>
及身之謀而忘乎後日之害平公則謀出乎身而害見<lb/>
乎身何其繆歟湨梁之事非大夫敢竊權也諸侯在會<lb/>
而大夫實主載書是委權以與之也中行偃一怒而十<lb/>
二國興戎後五年欒盈之變作曲沃之民惟主欒氏民<lb/>
不知有公室晉幾分國而並立矣宋之盟非夷狄敢畧<lb/>
權也晉主夏盟而挈諸侯以畀楚是棄權以假之也虢<lb/>
<pb n="31a"/>
之會再讀舊書後八年楚靈王會于申實用齊桓召陵<lb/>
之典晉蓋十九年無與中國之事矣此皆平公身致之<lb/>
者也至於昭公之政則又微矣僅能一會大夫一盟諸<lb/>
侯方楚虔卒于乾谿諸侯庶幾復伯為晉君臣者改物<lb/>
厲志憤悱驚懼以率舊烈猶恐不逮今也四方未覩徳<lb/>
而虒祁崇侈以啓戎列國未聞信而邾南盛兵以示汰<lb/>
平丘雖曰同盟齊敢拒令鄭敢爭承衞病蒭蕘之擾魯<lb/>
困蠻夷之訴坐視諸侯之去而不之顧況能駕敵國哉<lb/>
<pb n="31b"/>
宜乎晉之卑也<lb/>
　九伯世紀　晉頃定<lb/>
頃定之世晉伯愈降愈壞蓋不復方伯之職旄　之詩<lb/>
可賦矣然終乎黄池晉人猶以伯視晉則知晉雖不能<lb/>
伯而春秋猶未絶晉也頃起昭十六年定繼頃迄乎獲<lb/>
麟凡四十六年為晉伯頃定紀<lb/>
　昭十六<hi>頃元</hi>意如如晉葬昭公<lb/>
　　十七荀吳滅陸渾戎　二十一士鞅聘<lb/>
<pb n="32a"/>
　　　公如晉至河乃復　二十三婼如晉　執婼<lb/>
　　　圍郊　公如晉至河有疾乃復<lb/>
　　二十四婼至自晉　　二十五會黄父<lb/>
　　二十七會扈　　　　二十八公如晉次乾侯<lb/>
　　二十九公如晉次乾侯三十去疾卒<hi>定元</hi>葬頃公<lb/>
　　三十一會適厯　　　　荀躒唁公乾侯<lb/>
　　三十二會城成周<lb/>
　定元執仲幾于京師　　三公如晉至河乃復<lb/>
<pb n="32b"/>
　　四會劉子召陵侵楚　　盟臯鼬<hi>晉定欲舉桓文之事於諸侯渙</hi>
　　　<hi>散之時志則勤矣其不知勢乎</hi>　　　杞伯成卒于會<lb/>
　　　伐鮮虞　　　　　五士鞅圍鮮虞<lb/>
　　六斯何忌如晉　　　　執宋樂祁犂<lb/>
　　八會瓦　　　　　　　士鞅侵鄭遂侵衞<lb/>
　　十趙鞅圍衞　　　　十三趙鞅入晉陽以叛<lb/>
　　　荀寅士吉射入朝歌以叛　趙鞅歸晉<lb/>
　哀元齊衞伐　　　　　二趙鞅納衞蒯聵于戚<lb/>
<pb n="33a"/>
　　　戰鐵鄭敗績　　　四執戎蠻子赤歸楚<lb/>
　　五趙鞅伐衞　　　　六趙鞅伐鮮虞<lb/>
　　七魏曼多侵衞　　　十趙鞅侵齊<lb/>
　　十三會吳黄池　　　　魏曼多侵衞<lb/>
　　十四<hi>定十六</hi>
序晉伯頃定紀曰讀隱桓春秋而知王澤之竭也讀定<lb/>
哀春秋而知伯烈之壊也晉伯復盛於悼公浸衰於平<lb/>
昭而遂廢於頃定夫晉以弈世九君之業豈無積累之<lb/>
<pb n="33b"/>
功著在諸夏至頃定一壞而不可復収嗚呼廢興存亡<lb/>
未有無故而然者也千尋之木物能蠧之必其中先腐<lb/>
壞戕蝕而後蠧生焉嘗原晉事之顚末而察其所由失<lb/>
矣或曰晉之廢也其變在夷狄有楚弗攘有吳弗抑二<lb/>
强並立伯權遂弱自召陵擁十八國之衆不能振旅至<lb/>
於戎蠻之執晉俛焉北面而事楚以京師之禮自吳滅<lb/>
巢滅徐伐陳伐齊晉不能誰何迄于黄池之會吳哆然<lb/>
操方伯之令而下以列國命晉春秋由此絶筆焉則晉<lb/>
<pb n="34a"/>
之失伯實呉楚之張也曰中國茍合則呉楚豈能閒乎<lb/>
其端在諸侯之先貳也當時以齊景衛靈宋景之君其<lb/>
國皆强戮力周旋何畏於吳楚今也齊景有抑晉代興<lb/>
之志衞宋魯之君無共攘臂以從齊者也蓋執行人叔<lb/>
孫婼與邾大夫坐而失魯執宋仲幾宋樂祁犂而失宋<lb/>
涉佗成何詬衞而失衞荀寅辭蔡而失蔡假羽旄於鄭<lb/>
而失鄭是以齊得以盡取諸侯鄭則與齊盟于鹹會于<lb/>
安甫矣衞則與齊盟于沙次于五氏矣魯則與齊會于<lb/>
<pb n="34b"/>
牽矣宋則與齊會于洮矣終于衞侯齊侯且伐晉矣則<lb/>
晉之失伯乃諸侯之離也曰晉國茍治則諸侯安得背<lb/>
乎其原在大夫之先叛使六卿諸臣如先大夫之肅皆<lb/>
盡忠以輔公室何憂乎齊衞今也强家多門各求封殖<lb/>
而削弱之禍獨歸宗國蓋自趙鞅取衛賁五百家動晉<lb/>
陽之甲自韓不信執宋命卿不顧踐土之盟自魏舒南<lb/>
面莅政敢干位以令大事而趙籍韓虔魏斯為諸侯之<lb/>
萌已成矣則晉之失伯乃大夫之擅也曰晉之禮義素<lb/>
<pb n="35a"/>
明則大夫豈得擅乎利勝而義微此上下之所以不奪<lb/>
不饜也范鞅請冠而魯使蒙執趙鞅受楊楯而宋卿賈<lb/>
禍邯鄲爭貢而三卿亂國或取季孫之賂而昭公不納<lb/>
或求蔡侯之貨而晉師無出或索魯十牢而吳人藉為<lb/>
口實孟子曰上下交征利而國危矣晉伯之壞尚誰咎<lb/>
歟此春秋所以謹義利之辨察天理人欲之分正君臣<lb/>
上下之位而示後世以防微杜漸反本澄源之道者也<lb/>
　十列國本同姓世紀　魯<lb/>
<pb n="35b"/>
魯周公之後也伯禽始封曲阜是為魯公伯禽之後曰<lb/>
煬曰獻迄于孝公惠公閱世十二為隱公自隱至哀又<lb/>
閱十二為春秋終始降乎哀公歴九世至頃公魯為楚<lb/>
所并及漢興楚亡魯猶號稱禮義守節之邦周公伯禽<lb/>
之澤可謂遠矣<lb/>
　隱元及邾儀父盟蔑<hi>公羊以會猶最則善惡何為哉輕重之可也以及為汲汲則浮</hi>
　　　<hi>來之盟豈汲汲哉於莒欲之可也穀梁以會者外為主則趡之會豈邾之能主魯會哉志之可</hi>
　　　<hi>也以暨為内及外則會公于棐沓曷為不志</hi>　天王使宰咺歸賵<hi>君子</hi>
<pb n="36a"/>
　　　<hi>行禮有過於厚無過於薄歸仲子之賵何以為非禮</hi>　及宋盟宿　祭伯<lb/>
　　　來<hi>有不可朝而不與朝祭伯來是也有不敢朝而不與朝介葛盧來是也</hi>　益師<lb/>
　　　卒　　　　　　　二會戎潛　無駭入極<lb/>
　　　及戎盟唐　紀裂繻逆女　伯姬歸紀　子氏<lb/>
　　　薨　　　　　　　三君氏卒　武氏子求賻<lb/>
　　四及宋遇清　　　　　翬會四國伐鄭<lb/>
　　五矢魚棠　考仲子宮獻六羽<hi>宗廟有常不書考宮立宮有書譏變</hi>
　　　<hi>常也妾母有廟自仲子始婦人有諡自文姜始</hi>　彄卒<lb/>
<pb n="36b"/>
　　六鄭渝平　會齊盟艾七叔姬歸紀　城中<lb/>
　　　齊弟年聘　伐邾　　天王使凡伯聘<lb/>
　　八鄭宛歸祊　入祊　　及莒盟浮來　螟<lb/>
　　　無駭卒　　　　　九天王使南季聘　大雨<lb/>
　　　震電大雨雪　挾卒　城郎　會齊防<lb/>
　　十會齊鄭中丘　　　　翬會齊鄭伐宋<lb/>
　　　敗宋菅取郜取防　十一滕薛朝<hi>旅見也非天子不旅見切</hi>
　　　<hi>意舊無此禮所以有爭長之事長滕侯非禮也而薛侯不爭後鄭禮也而公子忽怒然則禮廢</hi>
<pb n="37a"/>
　　　<hi>久矣時人無能知者</hi>　會鄭時來　及齊鄭入許　薨<lb/>
　桓元即位　會鄭垂　鄭璧假許田　及鄭盟越<lb/>
　　　大水　　　　　　二滕朝　會三國稷成宋<lb/>
　　　亂　取郜鼎納太廟　杞朝　入杞　及戎盟<lb/>
　　　唐　至自唐　　　三會齊嬴　會杞郕<lb/>
　　　翬如齊逆女齊送姜氏　會齊讙　姜氏至自<lb/>
　　　齊　齊弟年聘　有年<lb/>
　　四狩郎　　　　　　　天王使宰渠伯糾聘<lb/>
<pb n="37b"/>
　　五天王使仍叔子聘　　城祝　　大雩　螽<lb/>
　　六實來　會紀成　大閱　子同生<hi>其不曰世子禮也郊特牲</hi>
　　　<hi>曰天子之元子士也天下無生而貴者也周禮典命諸侯適子誓於天子攝其君則下其君之</hi>
　　　<hi>禮一等未誓則以布帛繼子男</hi>　紀朝<lb/>
　　七焚咸丘　穀鄧朝　八烝　天王使家父聘<lb/>
　　　烝　伐邾　雨雪　祭公來<lb/>
　　九曹使世子射姑朝　十會衞桃　弗遇<lb/>
　　　齊衞鄭來戰郎　　十一柔會三國盟折<lb/>
<pb n="38a"/>
　　　會宋大夫鍾　　　　會宋闞<lb/>
　　十二會把莒盟曲池　　會宋燕盟穀丘<lb/>
　　　會宋虛　會鄭盟武父　及鄭伐宋戰宋<lb/>
　　十三會紀鄭及四國戰四國敗績　大水<lb/>
　　十四會鄭曹　無冰　鄭弟語來盟　御廩災<hi>御廩</hi>
　　　<hi>供京師之廩書災魯不供也何以知其為供天子之廩以哀三年御書推之蓋御書進於君者</hi>
　　　<hi>也周既有御書則廩名御者必非諸侯之私有</hi>　嘗<lb/>
　　十五天王使家父求車<hi>周禮采服貢服此王制也春秋諸侯不供上之人又</hi>
<pb n="38b"/>
　　　<hi>從而求之不供者其罪已不可逃而求之者又何不自重也雖然此猶有求也文公以後無有</hi>
　　　<hi>求者矣</hi>　會齊艾　邾牟葛朝　會三國袲伐鄭<lb/>
　　　會三國曹至自伐鄭　城向<lb/>
　　十七會齊紀盟黄　會邾盟趡　及齊戰奚<lb/>
　　　及宋衞伐邾　　　十八會齊濼與姜氏如齊<lb/>
　　　薨于齊　喪至　葬<lb/>
　莊元夫人孫齊　築王姬館外　王使榮叔錫桓命<lb/>
　　二慶父伐於餘丘　　　姜氏會齊禚<lb/>
<pb n="39a"/>
　　三溺會齊伐衞　次滑四姜氏享齊祝<lb/>
　　　紀伯姬卒齊葬　　　及齊狩禚<lb/>
　　五姜氏如齊師　郳黎來朝　會四國伐衞<lb/>
　　六至伐衞　螟　　　　齊歸衞俘<lb/>
　　七姜氏會齊防　　　　恒星不見星隕如雨<lb/>
　　　大水　無麥苗　　　姜氏會齊穀<lb/>
　　八師次郎俟陳蔡　　　治兵　及齊圍郕郕降<lb/>
　　　齊師還　　　　　九及齊大夫盟蔇<lb/>
<pb n="39b"/>
　　　伐齊納子糾　　　　及齊戰乾時敗績<lb/>
　　　浚洙　　　　　　十敗齊長勺　侵宋<lb/>
　　　敗宋乘丘　　　　十一敗宋鄑<lb/>
　　　紀叔姬歸酅　　　十三<hi>齊桓始伯</hi>會齊盟柯<lb/>
　　十四單伯會伐宋　　　單伯會五國鄄<hi>單伯左謂周大</hi>
　　　<hi>夫公穀謂魯大夫今依三傳互見</hi>　十五姜氏如齊<lb/>
　　十六會八國同盟幽　十七鄭詹自齊逃來<lb/>
　　　多麋　　　　　　十八追戎濟西　有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
<pb n="40a"/>
　　十九結媵陳婦鄄遂及齊宋盟　姜氏如莒<lb/>
　　　齊宋陳伐西鄙　　二十姜氏如莒<lb/>
　　二十一姜氏薨　　　二十二肆大眚<hi>眚災肆赦乃罪之當</hi>
　　　<hi>宥者非但曲赦而已二百四十二年獨書此以見非制蓋莊公率意創行以茍悅人情也</hi>
　　　葬文姜　及晉高傒盟防　如齊納幣<lb/>
　　二十三至自齊　祭叔聘　如齊觀社　至自齊<lb/>
　　　荆聘　及齊遇榖　蕭叔朝　丹楹　會齊扈<lb/>
　　二十四刻其桷　如齊逆女　至自齊　姜氏入<lb/>
<pb n="40b"/>
　　　大夫宗婦覿幣　大水<lb/>
　　二十五陳女叔來聘　　日食鼓用牲社<lb/>
　　　伯姬歸杞　大水鼓用牲社門<hi>夏書曰瞽奏鼓嗇夫馳周官鼔</hi>
　　　<hi>人救日月則詔王親鼔則鼔當在朝也天子在朝則諸侯同矣嗇夫牧闥之官馳則急於取牲</hi>
　　　<hi>以用之若此則鼔在朝而又用牲于社禮也莊公鼔于社非禮也故譏之</hi>　友如陳<lb/>
　　二十六伐戎　至自伐戎　會宋齊伐徐<lb/>
　　二十七會杞伯姬洮　會四國同盟幽　友如齊<lb/>
　　　葬原仲　杞伯姬來　莒慶逆叔姬　杞朝<lb/>
<pb n="41a"/>
　　　會齊城濮　　　　二十八會齊宋救鄭<lb/>
　　　築郿<hi>言築者創新邑也臺囿之類是也魯二十四邑書築者五如城中丘之類城舊邑也</hi>
　　　大無麥禾　　　　　辰告糴齊<lb/>
　　二十九新延廏　有蜚　紀叔姬卒　城諸及防<lb/>
　　三十　成　葬紀叔姬　日食鼓用牲社<lb/>
　　　及齊遇魯濟　　　三十一築臺郎　築臺薛<lb/>
　　　齊獻戎㨗　　　　　築臺秦　不雨<lb/>
　　三十二城小穀　牙卒　薨路寢　般卒<lb/>
<pb n="41b"/>
　　　慶父如齊<lb/>
　閔元葬莊公　及齊盟落姑　季子來歸<lb/>
　　　齊仲孫來　　　　二吉禘莊公　薨　姜氏<lb/>
　　　孫邾　慶父出奔莒　齊高子來盟<lb/>
　僖元姜氏薨夷齊以歸　　會五國檉　敗邾偃<lb/>
　　　友敗莒酈獲莒拏　　夫人氏喪至自齊<lb/>
　　二城楚丘　葬哀姜　　不雨<lb/>
　　三不雨　不雨　雨　友如齊莅盟　會七國侵<lb/>
<pb n="42a"/>
　　　蔡伐楚　及江黄伐陳　至自伐楚<lb/>
　　　兹會六國侵陳　　五杞伯姬朝其子<lb/>
　　　兹如牟　及七國會王世子首止　盟首止<lb/>
　　六會五國伐鄭圍新城　救許　至自伐鄭<lb/>
　　七小邾朝　　　　　　會四國盟寗母<lb/>
　　　友如齊　　　　　八會王人六國盟洮<lb/>
　　　禘大廟用致夫人　九會宰周公六國葵<lb/>
　　　伯姬卒　盟葵丘　十如齊　大雨雪<lb/>
<pb n="42b"/>
　　十一及姜氏會齊陽穀　大雩<hi>旱暵則舞雩則雩者旱祭也龍見而</hi>
　　　<hi>雩則雩者時祭也旱閔雨也時祭禱也公羊以言雩則旱見言旱則雩不見非矣</hi>
　　十三會七國鹹　大雩　友如齊<lb/>
　　十四城縁陵　　　　　季姬及鄫遇防使鄫朝<lb/>
　　十五如齊　會七國盟牡丘次匡　敖及大夫救<lb/>
　　　徐　螽　至自會　季姬歸鄫　震夷伯廟<lb/>
　　十六季友卒　鄫季姬卒　兹卒　會八國淮<lb/>
　　十七滅項　姜氏會侯卞　至自會<lb/>
<pb n="43a"/>
　　十八救齊　　　　　十九會四國盟齊<lb/>
　　二十新作南門　郜朝　西宫災<lb/>
　　二十一大旱　伐邾　　楚冝申獻㨗<lb/>
　　　會盟薄釋宋公　　二十二伐邾取須句<lb/>
　　　及邾戰升陘　　　二十五宋蕩伯姬逆婦<lb/>
　　　會莒衞盟洮　　　二十六會莒衞盟向<lb/>
　　　齊侵西鄙追酅弗及　齊伐北鄙　遂如楚乞<lb/>
　　　師　以楚伐齊取穀　至自伐齊<lb/>
<pb n="43b"/>
　　二十七杞朝　遂入杞　會諸侯盟宋<lb/>
　　二十八買戍衞不卒刺之<hi>晉文始伯</hi>　會七國盟踐土<lb/>
　　　朝王所　杞伯姬來　遂如齊　會九國溫<lb/>
　　　朝王所　圍許　　二十九介葛盧來　至自<lb/>
　　　圍許　會王人六國盟翟泉　大雨雹　介葛<lb/>
　　　盧來　　　　　　三十天王使宰周公聘<lb/>
　　　遂如京師遂如晉　三十一取濟西田　遂如<lb/>
　　　晉　四卜郊不從乃免牲猶三望　杞伯姬求<lb/>
<pb n="44a"/>
　　　婦　　　　　　　三十三齊國歸父聘<hi>晉襄伯</hi>
　　　伐邾取訾婁　遂伐邾　如齊　至自齊　薨<lb/>
　　　小寢　隕霜不殺草　李梅實<lb/>
　文元即位　天王使叔服會葬　葬僖公　天王使<lb/>
　　　毛伯錫命　得臣如京師　敖會晉戚　敖如<lb/>
　　　齊　　　　　　　二作僖公主　及晉處父<lb/>
　　　盟　敖會四國盟垂隴　自十二月不雨至七<lb/>
　　　月　大事大廟躋僖公　遂如齊納幣<lb/>
<pb n="44b"/>
　　三得臣會五國伐沈　　如晉　及晉盟<lb/>
　　四至自晉　逆婦姜于齊　衞寗俞聘　風氏薨<lb/>
　　五王使榮叔歸含且賵　葬成風<lb/>
　　　王使召伯會葬　　　敖如晉<lb/>
　　六行父如陳<hi>晉靈伯</hi>　　　行父如晉<lb/>
　　　遂如晉葬晉襄　　　閏月不告朔猶朝廟<lb/>
　　七伐邾取須句　　　　遂城郚　狄侵西鄙<lb/>
　　　會諸侯晉大夫盟扈　敖如莒莅盟<lb/>
<pb n="45a"/>
　　八遂會晉趙盾盟衡雍　遂會雒戎盟秦　敖如<lb/>
　　　京師不至復奔莒　宋司城來奔<lb/>
　　九毛伯求金　姜氏如齊　得臣如京師葬襄王<lb/>
　　　姜氏至自齊　遂會四國救鄭　地震　楚椒<lb/>
　　　聘　秦歸僖公成風之隧<lb/>
　　十辰卒　　　　　　　自正月不雨至七月<lb/>
　　　及蘇子盟女栗　　十一叔彭生會郤缺承筐<lb/>
　　　曹朝　遂如宋　　　得臣敗狄鹹<lb/>
<pb n="45b"/>
　　十二郕伯來奔　杞朝　子叔姬卒　滕朝<lb/>
　　　秦術聘　　　　　　行父城諸及鄆<lb/>
　　十三自正月不雨至七月　大室屋壞　如晉<lb/>
　　　衞會沓　及晉盟　還自晉　鄭會棐<lb/>
　　十四至自晉　邾伐南鄙　叔彭生伐邾　會七<lb/>
　　　國同盟新城　星孛入北斗　至自會　敖卒<lb/>
　　　于齊　宋子哀奔　單伯如齊　齊執單伯<lb/>
　　　執子叔姬　　　　十五行父如晉　宋華孫<lb/>
<pb n="46a"/>
　　　來盟　曹朝　齊歸敖喪　日食鼓用牲社<lb/>
　　　單伯至自齊　齊侵西鄙　行父如晉　齊來<lb/>
　　　歸子叔姬　齊侵西鄙<lb/>
　　十六行父會晉陽穀弗及盟　四不視朔<lb/>
　　　遂及齊盟郪　　　　姜氏薨　毁泉臺<lb/>
　　十七葬聲姜　齊伐西鄙　及齊盟穀　至自穀<lb/>
　　　遂如齊　　　　　十八薨臺下　葬文公<lb/>
　　　遂得臣如齊　姜氏歸齊　行父如齊<lb/>
<pb n="46b"/>
　宣元即位　遂如齊逆女　遂以婦姜至自齊<lb/>
　　　行父如晉　會齊平州　遂如齊　齊取濟西<lb/>
　　　田　邾朝　　　　三<hi>晉成伯</hi>郊牛口傷改卜牛<lb/>
　　　死乃不郊猶三望　四及齊平莒及郯莒不肯<lb/>
　　　伐莒取向　如齊　至自齊<lb/>
　　五如齊　至自齊　齊高固逆叔姬　得臣卒<lb/>
　　　齊高固及子叔姬來六螽<lb/>
　　七衞孫良夫來盟　會齊伐萊　至自伐萊<lb/>
<pb n="47a"/>
　　　大旱　會五國黑壤八至自會　遂如齊至黄<lb/>
　　　乃復　有事大廟　仲遂卒于垂猶繹　萬去<lb/>
　　　籥　嬴氏薨　葬敬嬴雨不克葬庚寅日中葬<lb/>
　　　城平陽　　　　　九如齊　至自齊　蔑如<lb/>
　　　京師　取根牟<hi>晉景伯</hi>十如齊　至自齊　齊歸<lb/>
　　　濟西田　如齊　至自齊　歸父如齊　葬齊<lb/>
　　　惠　天王使王季子聘　歸父伐邾取繹　大<lb/>
　　　水　行父如齊　歸父如齊　齊國佐聘　饑<lb/>
<pb n="47b"/>
　　十一歸父會齊伐莒　十三螽<lb/>
　　十四歸父會齊穀　　十五歸父會楚宋<hi>魯猶會之他可</hi>
　　　<hi>知矣</hi>　蔑會齊高固無婁　初稅畝<hi>什一之法就其所収之多</hi>
　　　<hi>少而十取一也魯既行之而又逐畝以稅之正謂二吾猶不足也</hi>　蝝生　饑<lb/>
　　十六郯伯姬來歸　　　大有年<lb/>
　　十七會四國同盟斷道　至自會　弟叔肸卒<lb/>
　　十八伐杞　歸父如晉　薨路寢<lb/>
　　　歸父還自晉至笙奔齊<lb/>
<pb n="48a"/>
　成元即位　葬宣公　　　無冰　作丘甲<lb/>
　　　許及晉盟赤棘　　二齊伐北鄙　行父僑如<lb/>
　　　嬰齊會三國及齊戰鞌齊敗績　取汶陽田<lb/>
　　　會楚嬰齊蜀　及楚十一國盟蜀<lb/>
　　三會四國伐鄭　至自伐鄭　新宮災三日哭<lb/>
　　　如晉　至自晉　僑如圍棘　大雩　晉荀庚<lb/>
　　　聘　衞孫良夫聘　及荀庚盟　及孫良夫盟<lb/>
　　四杞朝　許卒　如晉　至自晉　城鄆<lb/>
<pb n="48b"/>
　　五杞叔姬來歸　蔑如宋　僑如會晉荀首穀<lb/>
　　　大水　會八國同盟蟲牢<lb/>
　　六至自會　立武宮<hi>武公也立者不宜立也武公十一世余南又非始封之君</hi>
　　　<hi>以遠當遷不宜復立其廟特書而譏之左氏謂以鞌之功立武宮竊謂不然也春秋凡言宮者</hi>
　　　<hi>皆廟也未聞有功豫立廟以旌之者也</hi>　取鄟　邾朝　嬰齊如<lb/>
　　　晉　蔑僑如侵宋　行父如晉<lb/>
　　七鼷䑕食郊牛角改卜牛　鼷䑕又食角乃免牛<lb/>
　　　曹朝　不郊猶三望　會八國救鄭同盟馬陵<lb/>
<pb n="49a"/>
　　　至自會　大雩　　八晉韓穿言汶陽田歸齊<lb/>
　　　嬰齊如莒　宋華元聘　宋壽納幣　天子使<lb/>
　　　召伯錫命　杞叔姬卒　晉士燮聘　僑如會<lb/>
　　　三國伐杞　衞媵　九杞逆叔姬喪歸　會八<lb/>
　　　國同盟蒲　至自會　伯姬歸宋　行父如宋<lb/>
　　　致女　晉媵　城中城<lb/>
　　十五卜郊不從乃不郊　會五國伐鄭　齊媵<lb/>
　　　如晉<hi>晉厲伯</hi>　　　　十一至自晉　晉郤犫聘<lb/>
<pb n="49b"/>
　　　及郤犫盟　行父如晉　僑如如齊<hi>自鞌之役魯修齊好</hi>
　　　<hi>久矣蓋不待僑如之聘也魯受辱於晉其意將結齊以報晉借修好以為名耳</hi>
　　十二會晉衞瑣澤　　十三晉郤錡來乞師<lb/>
　　　如京師　自京師會八國伐秦　至自伐秦<lb/>
　　十四僑如如齊逆女　　僑如以婦姜至自齊<lb/>
　　十五仲嬰齊卒　會七國同盟戚　至自會　僑<lb/>
　　　如會六國會吳鍾離十六雨木冰　晉欒黶乞<lb/>
　　　師　會五國沙隨不見公　至自會　會尹子<lb/>
<pb n="50a"/>
　　　三國伐鄭　晉執行父舍苕丘　僑如出奔齊<lb/>
　　　行父及郤犫盟扈　至自會　刺公子偃<lb/>
　　十七會尹單六國伐鄭　同盟柯陵　至自會<lb/>
　　　用郊　晉荀罃乞師　會單子六國伐鄭　至<lb/>
　　　自伐鄭　嬰齊卒貍脤<lb/>
　　十八如晉　至自晉　晉士匄聘　杞朝　邾朝<lb/>
　　　築鹿囿　薨路寢　晉士魴乞師　蔑會五國<lb/>
　　　同盟虚朾　葬成公<lb/>
<pb n="50b"/>
　襄元即位<hi>晉悼伯</hi>　蔑會八國圍宋彭城　蔑會四國<lb/>
　　　次鄫　邾朝　衞公孫剽聘　晉荀罃聘<lb/>
　　二姜氏薨　蔑會五國戚　葬齊姜　豹如宋<lb/>
　　　蔑會九國戚遂城虎牢<lb/>
　　三如晉　及晉盟長樗　至自晉　會單子七國<lb/>
　　　同盟雞澤　豹及大夫及陳袁僑盟　至自會<lb/>
　　四豹如晉　姒氏薨　　葬定姒　如晉<lb/>
　　五至自晉　鄭發聘　豹鄫巫如晉　蔑衞孫林<lb/>
<pb n="51a"/>
　　　父會吳善道　大雩　會十一國吳鄫戚<lb/>
　　　至自會　戍陳　會六國救陳　至自救陳<lb/>
　　　行父卒　　　　　六宋華弱奔　滕朝<lb/>
　　　豹如邾　宿如晉　七郯朝　三卜郊不從乃<lb/>
　　　免牲　小邾朝　　　城費　宿如衞　螽<lb/>
　　　衞孫林父聘及林父盟　會七國鄬<lb/>
　　八如晉　宿會六國邢　　至自晉　莒伐東鄙<lb/>
　　　大雩　晉士匄聘　九宿如晉　姜氏薨<lb/>
<pb n="51b"/>
　　　葬穆姜　會十一國伐鄭同盟戲<lb/>
　　十會十一國會吳柤　遂滅偪陽　至自會<lb/>
　　　莒伐東鄙　會十一國伐鄭　戍鄭虎牢<lb/>
　　　至自伐鄭　　　　十一作三軍　四卜郊不<lb/>
　　　從乃不郊　會十一國伐鄭　同盟亳城北<lb/>
　　　至自伐鄭　會十一國伐鄭　會蕭魚<lb/>
　　　至自會　　　　　十二莒伐東鄙圍台<lb/>
　　　宿救台遂入鄆　　　晉士魴聘　如晉<lb/>
<pb n="52a"/>
　　十三至自晉　　　　　取邿　城防<lb/>
　　十四宿叔老會十二國會吳向　豹會十二國伐<lb/>
　　　秦　莒侵東鄙　宿會八國戚<lb/>
　　十五宋向戌聘　及盟劉　齊伐北鄙圍成救至<lb/>
　　　遇　宿豹城成郛　邾伐北鄙<lb/>
　　十六<hi>晉平伯</hi>　會十國湨梁大夫盟　齊伐北鄙<lb/>
　　　至自會　地震　叔老會四國伐許　齊伐北<lb/>
　　　鄙圍成　大雩　豹如晉<lb/>
<pb n="52b"/>
　　十七齊伐北鄙圍桃　　高厚伐北鄙圍防<lb/>
　　　大雪　邾伐南鄙　十八白狄來　齊伐北鄙<lb/>
　　　會十一國同圍齊　十九盟祝柯　至自伐齊<lb/>
　　　取邾田自漷水　宿如晉　蔑卒　城西郛<lb/>
　　　豹會士匄柯　城武城<lb/>
　　二十速會莒盟向　　　會十二國盟澶淵<lb/>
　　　至自會　速伐邾　　叔老如齊　宿如宋<lb/>
　　二十一如晉　　　　　邾庶其以漆閭　來奔<lb/>
<pb n="53a"/>
　　　至自晉　曹朝　　　會八國商任<lb/>
　　二十二至自會　叔老卒　會十一國沙隨<lb/>
　　　至自會　　　　　二十三邾畀我來奔<lb/>
　　　豹救晉次雍榆　　　速卒　紇出奔邾<lb/>
　　二十四豹如晉　羯侵齊　大水　會十一國夷<lb/>
　　　儀　至自會　豹如京師　大饑<lb/>
　　二十五齊崔杼伐北鄙　會十一國夷儀<lb/>
　　　同盟重　　至自會二十六晉荀吳聘<lb/>
<pb n="53b"/>
　　　會四國澶淵　　　二十七齊慶封聘<lb/>
　　　豹會八國宋　　　二十八無冰　邾朝<lb/>
　　　大雩　羯如晉　齊慶封來奔　如楚<lb/>
　　二十九在楚　至自楚　羯會十國城杞<lb/>
　　　晉士鞅聘　杞來盟　吳札聘　羯如晉<lb/>
　　三十楚薳罷聘　　　　叔弓如宋葬宋共姬<lb/>
　　三十一薨楚宮　子野卒　羯卒　滕會葬<lb/>
　　　葬襄公<hi>臣子之施於君父者不可施於同列杜預謂隱元年諸侯會葬非禮也</hi>
<pb n="54a"/>
　昭元即位　　　　　　　豹會晉楚十國虢<lb/>
　　　取鄆　叔弓疆鄆田二晉韓起聘　叔弓如晉<lb/>
　　　如晉至河乃復　　　宿如晉<lb/>
　　三叔弓如滕　小邾朝　大雩　大雨雹<lb/>
　　四大雨雹　取鄫　　　豹卒<lb/>
　　五舎中軍<hi>魯因先代舊嘗用八佾隱公降而用六書曰初獻六羽文之躋僖公以父先祖</hi>
　　　<hi>定公反之書曰從祀先公皆善之也三軍之作以僭見譏今能舎其一故穀梁以為復正得其</hi>
　　　<hi>㫖也</hi>　如晉　莒牟夷以牟婁防兹奔　至自晉<lb/>
<pb n="54b"/>
　　　叔弓敗莒蚡泉　　六宿如晉　大雩<lb/>
　　　叔弓如楚　　　　七暨齊平　如楚<lb/>
　　　婼如齊莅盟　　　　至自楚　宿卒<lb/>
　　八叔弓如晉　蒐紅　　大雩<lb/>
　　九叔弓會楚于陳　　　貜如齊　築郎囿<lb/>
　　十齊欒施來奔　　　　意如叔弓貜伐莒<lb/>
　　　婼如晉葬晉平　　十一叔弓如宋　歸氏薨<lb/>
　　　大蒐比蒲　　　　　貜會邾祲祥<lb/>
<pb n="55a"/>
　　　意如會七國厥憖　　葬齊歸<lb/>
　　十二宋華定聘　如晉至河乃復　憖出奔齊<lb/>
　　十三叔弓圍費　　　　會劉子十二國平<lb/>
　　　同盟平　不與盟　　晉執意如以歸<lb/>
　　　至自會　　　　　　如晉至河乃復<lb/>
　　十四意如至自晉　　十五有事武宮籥入叔弓<lb/>
　　　卒　去樂卒事　如晉<lb/>
　　十六至自晉　大雩<hi>晉頃伯</hi>　意如如晉葬晉昭<lb/>
<pb n="55b"/>
　　十七小邾朝　郯朝　　星孛大辰<lb/>
　　十九地震　　　　　二十一晉士鞅聘<lb/>
　　　叔輒卒　　　　　　如晉至河乃復<lb/>
　　二十二大蒐昌間　　　叔鞅如京師葬景王<lb/>
　　二十三婼如晉　叔鞅卒　晉執婼　晉圍郊<lb/>
　　　莒庚輿來奔　地震　如晉至河有疾乃復<lb/>
　　二十四貜卒　　　　　婼至自晉　大雩<lb/>
　　二十五婼如宋　叔詣會九國黄父　鸜鵒來巢<lb/>
<pb n="56a"/>
　　　上辛大雩季辛又雩　孫齊次陽州晉唁野井<lb/>
　　　婼卒　齊取鄆　　二十六至自齊居鄆<lb/>
　　　圍成　會四國盟鄟陵　至自會居鄆<lb/>
　　二十七如齊　至自齊居鄆　邾快來奔　如齊<lb/>
　　　至自齊居鄆　　　二十八如晉次乾侯<lb/>
　　二十九至自乾侯居鄆　齊高張唁公<lb/>
　　　如晉次乾侯　　　　叔詣卒　鄆潰<lb/>
　　三十在乾侯　　　　三十一在乾侯<lb/>
<pb n="56b"/>
　　　意如會晉荀躒適厯　晉荀躒唁公乾侯<lb/>
　　　黑肱以濫來奔　　三十二在乾侯取闞<lb/>
　　　何忌會十國城成周　薨乾侯<lb/>
　定元春王<hi>天子常於歳首令太史頒朔于諸侯諸侯受而藏之祖廟今昭公薨于外嗣子未以</hi>
　　　<hi>喪歸天子雖頒朔孰從而受之故不書正月以明國無君則臣子不可代受朔也</hi>
　　　喪至自乾侯　即位　葬昭公　大雩<lb/>
　　　立煬宮　隕霜殺菽二雉門及兩觀災<lb/>
　　　新作雉門及兩觀　三如晉至河乃復<lb/>
<pb n="57a"/>
　　　何忌及邾盟拔　　四會劉子十八國召陵侵<lb/>
　　　楚　及諸侯盟臯鼬　至自會<lb/>
　　五歸粟蔡　意如卒　　不敢卒<lb/>
　　六侵鄭　斯何忌如晉　城中城　斯何忌圍鄆<lb/>
　　七大雩　齊國夏伐西鄙　大雩<lb/>
　　八侵齊　至自侵齊　侵齊　至自侵齊　齊國<lb/>
　　　夏伐西鄙　會晉瓦　至自瓦　斯何忌侵衞<lb/>
　　　從祀先公　盗竊寶玉大弓<lb/>
<pb n="57b"/>
　　九得寶玉大弓　　　十及齊平　會齊夾谷<lb/>
　　　至自夾谷　齊來歸鄆讙龜陰田<hi>我實失之而齊歸之曰歸</hi>
　　　<hi>如齊人歸我濟西田是也因魯田而以他國之田書故曰來歸見齊之侵魯也</hi>　州仇<lb/>
　　　何忌圍郈　州仇何忌圍郈　州仇如齊<lb/>
　　十一及鄭平　　　　　叔還如鄭莅盟<lb/>
　　十二州仇墮郈　　　　斯何忌墮費　大雩<lb/>
　　　會齊黄　至自黄　　圍成　至自圍成<lb/>
　　十三築虵淵囿　　　　大蒐比蒲<lb/>
<pb n="58a"/>
　　十四衞公孫戌來奔　　衞北宮結來奔<lb/>
　　　會齊衞牽　至自會　天王使石尚歸脤<lb/>
　　　宋弟辰自蕭來奔　　大蒐比蒲　邾來會<lb/>
　　　城莒父及霄　　　十五邾朝　鼷䑕食郊牛<lb/>
　　　改卜牛　郊　薨高寢　邾來奔喪　姒氏卒<lb/>
　　　滕來會葬　葬定公雨不克葬戊午日下昃乃<lb/>
　　　克葬　葬定姒　城漆<lb/>
　哀元即位　鼷鼠食郊牛改卜牛　郊　何忌伐邾<lb/>
<pb n="58b"/>
　　　斯州仇何忌伐邾取漷東沂西田　州仇何忌<lb/>
　　　及邾盟句繹　滕朝三地震　桓僖宮災　斯<lb/>
　　　州仇城啓陽　季孫斯卒　州仇何忌圍邾<lb/>
　　四城西郛　亳社災　五城毗　叔還如齊<lb/>
　　六城邾瑕　齊國夏及高張來奔　叔還會吳柤<lb/>
　　　何忌伐邾　　　　七會吳鄫　伐邾<lb/>
　　　入邾以邾益來　　八吳伐　齊取讙及闡<lb/>
　　　歸邾益　　　　　　齊歸讙及闡<lb/>
<pb n="59a"/>
　　十邾益來奔　　　　　會吳伐齊　至自伐齊<lb/>
　　十一會吳伐齊戰艾陵齊敗績<lb/>
　　十二用田賦　孟子卒　會吳橐臯　會衞宋鄖<lb/>
　　　螽　　　　　　　十三會晉吳黄池<lb/>
　　　至自會　螽　星孛東方　螽<lb/>
　　十四西狩獲麟<hi>哀公終二十七年如越復歸卒于有山氏悼公立</hi>
序魯世紀曰春秋主魯而述作者也故錄魯之行事特<lb/>
加内魯之文列國稱侯而魯獨稱公列國書卒而魯獨<lb/>
<pb n="59b"/>
稱薨列國之君至魯則曰朝大夫至魯則曰聘而魯之<lb/>
君大夫有事于列國則曰如經書公如齊如晉大夫如<lb/>
陳如宋是也列國之盟于魯則曰來盟而魯之有盟于<lb/>
列國則曰莅盟經書公子友莅盟公孫婼莅盟是也列<lb/>
國之擅相吞滅者書曰滅而魯則不書滅而書取經書<lb/>
取鄫取邿是也列國之専殺大夫皆書曰殺而魯則不<lb/>
書殺而書刺經書公子買不卒戍刺之刺公子偃是也<lb/>
列國之君去國則書出奔而魯則不書奔而書孫經書<lb/>
<pb n="60a"/>
公孫于齊是也春秋可謂尊魯之至者也仲尼刪詩則<lb/>
史克之頌不頒之邶鄘衞齊鄭之風而係於清廟之後<lb/>
其定書則費誓之文獨附之盤訓誥命之末蓋不獨於<lb/>
春秋之尊魯也嗚呼春秋乃為是尊魯之至者將望之<lb/>
深而責魯以備也是故襃貶大法皆自魯始而是非善<lb/>
惡未嘗没其實焉不書即位不書王不書正所以責備<lb/>
乎魯君也書夫人姜氏書婦姜書孟子所以責備乎夫<lb/>
人也書翬書柔書溺書仲遂所以責備乎卿大夫也曰<lb/>
<pb n="60b"/>
郊曰禘曰大雩曰大閱曰大蒐所以正魯之僭典也曰<lb/>
考宮曰獻羽曰立宮曰毁泉臺所以正魯之禮制也曰<lb/>
初稅畝曰作丘甲曰用田賦所以正魯之失政也曰作<lb/>
三軍曰舎中軍所以正魯之紊權也曰築郿曰新延廐<lb/>
曰新作南門所以正魯之厲民也曰大水曰螟曰螽曰<lb/>
震電曰雨雹所以正魯之慢時也春秋責魯之備蓋如<lb/>
此哉通一經之所書大而關乎王室之隆替係乎伯政<lb/>
之善否交乎列國之往來凡因魯以立文者其示義固<lb/>
<pb n="61a"/>
不專在魯矣至為魯而特筆者常事則不錄所以修泮<lb/>
宮復閟宮克淮夷詩之所以頌春秋闕焉而所錄者皆<lb/>
事之變也攷夫事之所由變而十二公之得失蓋可觀<lb/>
矣亟於伐邾而捨盟蔑之信貪於得祊而忘許田之失<lb/>
始黨宋衞以仇鄭而終挾齊鄭以惡宋入極之師既縱<lb/>
於無駭而伐鄭伐宋之師復擅於公子翬此隱公之所<lb/>
以有鍾巫之變也捨許田以遂鄭黨納郜鼎以成宋亂<lb/>
强則屈已於齊鄭宋衞之國弱則肆志於滕把曹邾之<lb/>
<pb n="61b"/>
君始逆兄弟之倫而天理墮終瀆夫婦之分而人欲縱<lb/>
此桓公所以取彭生之禍也會戚廢復讎之義納衞有<lb/>
奬叛之謀圍郕悖同姓之恩追戎啓逺人之侮觀社則<lb/>
國政荒刻桷則侈心騁此莊公之所以不能克已者也<lb/>
養慶父之禍而弗除歸季子之賢而弗任此閔公之所<lb/>
以不能保國者也弃夏盟而即楚則有從夷之罪先晉<lb/>
室而後周則無敬君之節須句之功不足掩升陘之辱<lb/>
取穀之辱不足洗至酅之恥此僖之所以不得為全賢<lb/>
<pb n="62a"/>
也三書不雨無勤民之心四不視朔無自强之志處父<lb/>
厭盟則辱於晉郪丘賂盟則辱於齊此文公之所以安<lb/>
於媮政也賂田求㛰君大夫奔走無寧歲以為媚齊之<lb/>
謀不會於扈不盟於清丘而無事晉之志一逞於兵則<lb/>
伐莒伐邾猶未已也而伐萊伐杞一放於邾則取向取<lb/>
澤猶未饜也而取根牟此宣之所以無良圖也四卿得<lb/>
志於齊僅能報二鄙之侵而十年三朝三聘于晉不能<lb/>
止沙隨苕丘之辱如京師似可以求尊君之名而會盟<lb/>
<pb n="62b"/>
于蜀莫能掩其背華之實此成公得不償失而不知其<lb/>
非也仲孫之用事者五叔孫之用事者十有四季孫之<lb/>
用事者十有三卿專政之形成齊人伐我者七邾人伐<lb/>
我者二莒人伐我者四則鄰國交爭之禍起雖享國久<lb/>
長倚晉為重而已階削弱之端此襄公治實生亂而不<lb/>
悟其變也納牟夷之叛則非所以為臣子之訓娶吳則<lb/>
非所以明三綱之序如晉至河而見郤則無以為託國<lb/>
之謀築郎囿則民力竭於公蒐紅蒐比蒲則戎政歸於<lb/>
<pb n="63a"/>
下此昭公所以淹恤於乾侯也會於夾谷而歸龜陰之<lb/>
田行乎季孫而墮費郈之都雖僅能明禮義之治雉門<lb/>
兩觀之作而僭典莫之改寶玉大弓之竊而分器莫之<lb/>
保慆於女樂而政歸强家此定公所以有聖人而不克<lb/>
用也五伐邾而勞師于外四城邑而罷民於内伐齊以<lb/>
離中國之與事吳以結非類之好此哀公所以身適國<lb/>
之辱也夫魯雖秉周公伯禽之法守四代之服器其實<lb/>
衰微削弱不得與齊晉大國齒而僅肩隨陳鄭曹衞之<lb/>
<pb n="63b"/>
閒然所以猶賢於諸侯者有二其君猶知以禮而自守<lb/>
也其卿大夫多識文獻典章之舊也而所以國多變故<lb/>
而不靖者亦有二其家法不設而無正始之道也其兵<lb/>
柄不収而無馭下之綱也當時齊晉圖伯常以得魯為<lb/>
重魯之向背乃列國之所觀瞻齊桓始合會盟魯之不<lb/>
肯輕從者蓋遲遲二十餘年鄄之首會姑以單伯來幽<lb/>
之初盟僅以微者會陽穀之合天下莫敢不至矣亦以<lb/>
公子友莅盟至召陵以後始堅於事齊而齊未得魯則<lb/>
<pb n="64a"/>
莫能自安也宋襄以非禮召諸侯望望然去之若將凂<lb/>
焉及楚虔為申之會汰心虐燄震揺諸華誰能遏禦大<lb/>
侯小伯雖心知其不可黽勉麇至而魯獨從容退遜辭<lb/>
以時祭是所謂其君猶知以禮自守也臧僖伯觀魚之<lb/>
諫能陳軌物法度之言臧哀伯取鼎之諫能舉禮樂文<lb/>
物之訓曹劌觀社之諫能明聘會征伐之典展喜之退<lb/>
齊師能道先王盟府之命季文子之逐莒僕能識君子<lb/>
事君之禮大師之樂不失二南二雅之章大史氏之書<lb/>
<pb n="64b"/>
能備春秋易象之文是所謂其卿大夫猶多識典章之<lb/>
舊也此魯之所以猶賢於諸侯者乎自桓公不能刑于<lb/>
文姜而詒二國之患自莊公不能防閑哀姜而遺再世<lb/>
之禍共仲則通哀姜而賊般弑閔襄仲則私敬嬴而殺<lb/>
惡及視是所謂其家法不設而無正始之道也自隱失<lb/>
權於翬莊失權於慶父文失權於仲遂宣失權於歸父<lb/>
襄失權於宿斯昭失權於意如宋樂祁曰魯君喪政四<lb/>
世矣政在季氏三世矣晉史墨曰季氏貳諸侯為日久<lb/>
<pb n="65a"/>
矣魯君世從其失季氏世修其勤民忘君矣況定哀以<lb/>
後哉是所謂其兵柄不収而無馭下之綱也此魯之所<lb/>
以國多變故而不靖者乎吁以魯積累之徳其遺風善<lb/>
政所存者僅如此而末流之弊又復甚焉或曰魯之弱<lb/>
也尊尊而親親此後世不能與時消息而裁於中修善<lb/>
自反而趨於善豈造端者之過歟<lb/>
　<lb/>
　<lb/>
<pb n="65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋王霸列國世紀編卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋王霸列國世紀編卷二</head>
    <p>
<pb n="1a"/>
欽定四庫全書<lb/>
　春秋王霸列國世紀編卷二　宋　李琪　撰<lb/>
　一列國同姓世紀　蔡<lb/>
蔡周蔡叔子蔡仲之後也蔡仲克庸祗德周公以為卿<lb/>
士蔡叔既没乃命諸王邦諸蔡仲越九世而宣公考父<lb/>
立宣公二十八年為魯隠元年春秋終始蔡十二公訖<lb/>
於成公十年由成公以降歴三世而楚恵王滅蔡<lb/>
　隱元<hi>宣二十八年</hi>　　　四伐鄭　伐鄭<lb/>
<pb n="1b"/>
　　八考父卒　葬宣公<hi>蔡桓侯元年以蔡季請諡獨書侯</hi>
　　十伐戴<lb/>
　桓二鄭㑹鄧　　　　　五從王伐鄭<lb/>
　　六殺陳佗　　　　　十一柔宋陳盟折<lb/>
　　十四宋以伐鄭　　　十六㑹伐鄭<lb/>
　　十七封人卒<hi>哀公元年</hi>　　　季自陳歸蔡　葬桓侯<lb/>
　莊五㑹伐衞　　　　　八次郎以俟<lb/>
　　十荆敗莘以獻舞歸<hi>史記謂哀侯留於楚九年卒</hi>
<pb n="2a"/>
　　十三㑹北杏　　　　十四荆入<lb/>
　　二十<hi>蔡穆公元年表載是年始立</hi>
　僖四㑹八國侵潰　　　十四肸卒<hi>莊元</hi>
　　十九㑹盟齊　　　　二十一㑹盂<lb/>
　　二十七圍宋　　　　二十八㑹盟踐土　㑹温<lb/>
　　二十九盟翟泉<lb/>
　文十次厥貉　　　　　十五晉郤缺伐入<lb/>
　　十六<hi>文公元</hi>
<pb n="2b"/>
　宣十七申卒　葬文公<hi>景公元</hi>
　成八晉欒書侵<lb/>
　襄八鄭侵獲燮　　　　二十殺燮　履出奔楚<lb/>
　　二十四伐鄭　　　　二十六伐鄭<lb/>
　　二十七㑹宋　　　　三十世子般弑君固<lb/>
　　　葬景公<hi>靈公元</hi>
　昭元㑹虢　　　　　　四㑹申伐吳<lb/>
　　五伐吳　　　　　　十一楚誘般殺于申<lb/>
<pb n="3a"/>
　　　楚圍滅執世子有歸用<hi>冬楚子城陳蔡不羹使公子弃疾為蔡公</hi>
　　十三<hi>平元</hi>廬歸　蔡靈公<lb/>
　　十五朝吳出奔鄭　　二十廬卒<lb/>
　　二十一葬平公<hi>蔡侯朱立當國一年為國所逐故不改元不稱諡</hi>
　　　朱出奔楚<hi>楚費无極求貨于東國使蔡人立朱而出東國是為悼公  邾公元</hi>
　　三十三東國卒于楚<hi>昭公元</hi>　吳敗師雞父<lb/>
　定四㑹召陵侵楚　公孫姓滅沈以嘉歸殺之<lb/>
　　　楚圍　以吳及楚戰柏舉楚敗績<hi>蔡欲報楚也不以晉而以</hi>
<pb n="3b"/>
　　　<hi>吳晉事亦可知矣此所以卒有黄池之㑹</hi>
　　五歸粟<lb/>
　哀元楚陳隨許圍　　　二遷州來　殺大夫駟<lb/>
　　三放大夫獵于吳　　四盗殺申　辰出奔吳<lb/>
　　　殺大夫姓霍　　　　葬昭公<hi>成公元</hi>
　　十四<hi>終成公十年成公十九年卒聲公繼立</hi>
序蔡世紀曰蔡何以始乎同姓昔者蔡衛嘗争長矣萇<lb/>
𢎞曰蔡叔康叔之兄也先衛不亦可乎則蔡固宗盟之<lb/>
<pb n="4a"/>
長也蔡以宗盟之長乃甚略之何哉蔡以十二公而卒<lb/>
書于冊者惟六君稽其行事闕而不備春秋之義同奬<lb/>
宗國豈固置厚薄於其間蓋蔡以神明之胄其汙於事<lb/>
楚而不能反者春秋以僣王外楚而顧從之此其不足<lb/>
於蔡歟夫蔡事雖略而聖人備著其始末焉不獨係一<lb/>
蔡之盛衰而中國消長之形荆楚强弱之端皆可尋矣<lb/>
蔡之始事録于經曰蔡侯鄭伯㑹于鄧始懼楚也蔡之<lb/>
終事録於經曰蔡遷州來圖避楚也則蔡之始終不靖<lb/>
<pb n="4b"/>
者皆以楚故也楚之始事録于經曰荆敗蔡師于莘楚<lb/>
之終事緑于經曰楚子陳侯隨侯許男圍蔡則楚之終<lb/>
始用事者又皆以蔡故也齊晉之伯其始事録于經曰<lb/>
侵蔡遂伐楚盟于召陵治蔡之黨楚也其終事録于經<lb/>
曰㑹于召陵侵楚以蔡之請伐楚也則中國之始終用<lb/>
師者皆以蔡故也原始占終則蔡固有闗於春秋之世<lb/>
變不可不察也大抵蔡邇於楚而親於楚事楚愈堅而<lb/>
蒙楚之害愈深蔡逺於中國而踈於中國其貳中國最<lb/>
<pb n="5a"/>
甚而中國亦無力以及蔡凡中國之糾合夏盟諸侯狎<lb/>
至而蔡獨不附凡楚之撓敗王略諸侯莫從而蔡獨先<lb/>
與方蔡宣桓二公之初從王伐鄭則猶修勤王之職也<lb/>
㑹于鄧盟于折㑹于曹則猶交諸侯玉帛之好也伐鄭<lb/>
伐戴伐衛則猶同諸侯兵車之㑹也自敗莘以來五年<lb/>
兩被荆師哀侯蒙塵不返其臣不能告於同盟厲復讎<lb/>
之大義乃甘為楚向釋戴天之至怨納肘腋之深交由<lb/>
是渙然與中國離矣齊桓稱伯蔡僅一從北杏之㑹穆<lb/>
<pb n="5b"/>
莊以後行李不至贄幣不通雖召陵加師國潰而無從<lb/>
夏之志齊桓終不得致蔡於盟㑹齊桓既没晉文未興<lb/>
楚成抗衡北方蔡是攝是賛十九年楚盟齊則蔡首偕<lb/>
至二十一年楚㑹盂則蔡復偕至二十七年楚圍宋則<lb/>
蔡又偕至何不移所以事楚者加於事齊而反忘其讎<lb/>
楚而服楚哉城濮之戰楚既大創蔡始改圖晉之三㑹<lb/>
黽勉周旋踐土載書曰晉重蔡午藏在周府列國皆能<lb/>
道之則蔡之子孫世踐舊盟可也奈何蔡莊身自背之<lb/>
<pb n="6a"/>
晉文即世無復向晉至文十年厥貉之次遂執干戈挾<lb/>
楚穆為窺宋之謀十五年晉郤缺討其不與新城之㑹<lb/>
蔡雖黽勉從城下之盟貳晉如故也文公方謀事晉畏<lb/>
楚不得行而卒景靈不紹文志反堅於與楚成六年欒<lb/>
書之師方渉蔡鄙而楚申息之救已至蔡自以附楚為<lb/>
良圖也晉悼之興列國悚焉如陳如鄭相率事晉矣蔡<lb/>
且安於楚之宇下襄八年鄭以晉命侵蔡獲公子燮而<lb/>
楚復興子囊之師為蔡仇鄭悼公得陳鄭而力已疲矣<lb/>
<pb n="6b"/>
所以姑置蔡於不問晉平之出蔡之大臣病於楚令之<lb/>
無常將改事晉以利蔡可謂忠計矣當時反曰異謀誤<lb/>
國讙而殺之夫蔡之君臣䧟溺於從楚去順效逆不知<lb/>
其非而反以即華為悖冝其錮於黨楚而不返也或謂<lb/>
蔡在春秋中世國勢單弱剪焉無以自通於夏盟然宋<lb/>
虢二會晉楚各以其從交相見蔡公孫歸生首以楚屬<lb/>
攘臂於列國大夫之上而陳鄭莫之敢抗則蔡非不能<lb/>
堅随北方兄弟之國也靈公有篡弑之惡懼中夏之討<lb/>
<pb n="7a"/>
奉楚最勤昭四年申之㑹書曰楚子蔡侯其伐吳滅賴<lb/>
又書曰楚子蔡侯五年伐吳復書曰楚子蔡侯蔡楚之<lb/>
相得未有若靈公之至也閲六年而楚子誘蔡靈公于<lb/>
申矣以為未快也又刑其士七十人矣復未足也而用<lb/>
隠太子岡山矣滅蔡以封弃疾矣蔡之蒙禍亦未有若<lb/>
靈公之極也方蔡人誅公子燮之謀自以事楚為百世<lb/>
之利豈知君戮國夷冡嗣俱屠從楚之報乃至如是哉<lb/>
晉昭公大合八國于厥慭將以救蔡不能振旅反使卑<lb/>
<pb n="7b"/>
辭請蔡于楚楚虔方張晉既不能弭蔡之難楚虔既殞<lb/>
晉又不能復蔡之祀終焉蔡廬以弃疾之命復國則蔡<lb/>
之存亡廢興皆宅命于楚而中國安得有之乎蔡廬以<lb/>
隠世子之適嗣岡山之痛獨忘之邪流涕而枕戈猶未<lb/>
晩也掩恥事讎則天理絶而人道不能立矣蔡朱東國<lb/>
之廢置專於楚費無極之言夫廢君立君國之大事而<lb/>
楚之小臣得以制之是楚之鄙邑也蔡何國之為蔡昭<lb/>
抱累世之憾復以一裘一佩之微遭三年拘郢之辱沈<lb/>
<pb n="8a"/>
玉璧以絶楚質愛子以請晉氣憤而情激使中國有伯<lb/>
雖加恵於蔡伸義於楚則蠻荆無奸夏之患宗國無濟<lb/>
漢之辱矣召陵之役晉人求貨而辭蔡諸侯侵楚之師<lb/>
不出楚人圍蔡之師反至柏舉之戰入郢之師遂使蔡<lb/>
人假手於吳以釋楚憾楚禍既深蔡憂未巳是以哀元<lb/>
年楚復圍蔡使蔡人男女以辨疆於江汝之間蔡之傾<lb/>
覆是懼謀徙州來哭墓而遷君臣相戕以及公孫翩之<lb/>
禍迄春秋以後蔡終為楚所并蓋蔡之依楚如鹿豕逃<lb/>
<pb n="8b"/>
於餧虎之側將以求安其不噬囓不止也夫以中國諸<lb/>
侯雖有即楚者犧牲待於二竟未有如蔡之附楚而不<lb/>
變者也然蔡之五禍皆楚實為之楚文之執獻舞蔡國<lb/>
十五年無君則蔡之禍一也楚靈之殺蔡般蔡祀嘗絶<lb/>
則蔡之禍二也楚費無極逐蔡侯朱則蔡之禍三也楚<lb/>
子常執蔡昭于郢則蔡之禍四也楚昭遷蔡于江汝則<lb/>
蔡之禍五也故曰蔡事楚愈堅而䝉楚之害愈深也蔡<lb/>
之自絶於中國謂楚之險可恃而齊晉之不能朝夕勤<lb/>
<pb n="9a"/>
我也然觀蔡文公欲事晉曰先君與於踐土之盟晉不<lb/>
可弃且兄弟也蔡昭公歸郢質子之際可謂決於奉晉<lb/>
矣譬諸草木吾臭味也夫豈不欲從諸夏之列而晉之<lb/>
力亦未能有蔡是以晉之失蔡者三厥慭之會晉中行<lb/>
吳曰不能救蔡物以無親已為盟主而不恤亡國將焉<lb/>
用之子皮之行子産已知其不能救蔡此晉之失蔡一<lb/>
也平丘之㑹蔡廬失國晉無繼絶之義中行穆子曰楚<lb/>
滅陳蔡晉不能救此晉之失蔡二也召陵之㑹晉荀吳<lb/>
<pb n="9b"/>
曰弃盟取怨無損於楚不如辭蔡侯反以伐沈遺蔡之<lb/>
患此晉之失蔡三也故曰蔡貳中國最甚而中國亦無<lb/>
力以及蔡也昔周公弔蔡叔之不咸其封蔡仲之冊命<lb/>
曰睦乃四鄰以蕃王室以和兄弟使蔡人無荒弃周公<lb/>
之訓捨䦧牆之争思外禦之謀斯兄弟和而四鄰睦王<lb/>
室尊而僣亂懼則楚雖强大又何畏乎<lb/>
　二列國同姓世紀　曹<lb/>
曹周曹叔振鐸之後也振鐸文王之昭武王之介弟也<lb/>
<pb n="10a"/>
武王克商封振鐸于曹凡歴十四世而桓公終生立桓<lb/>
三十五年為魯隠公元年春秋終始曹十五公訖于曹<lb/>
伯陽十五年實魯哀公八年而宋景公滅曹<lb/>
　隠元<hi>桓公三十五</hi>
　桓五<hi>曹始見經</hi>州公如曹　　九曹世子射姑朝<lb/>
　　十終生卒　葬桓公<hi>莊公元</hi>
　　十四㑹曹　　　　　十六㑹曹<lb/>
　莊十四伐宋　　　　　二十三射姑卒<lb/>
<pb n="10b"/>
　　二十四葬莊公　戎侵　覊出奔陳　赤歸<hi>僖公元</hi>
　　　　　<hi>杜預謂覊盖曹世子也赤曹僖公也為戎所納按世紀曹世家與二十國表僖公名</hi>
　　　　　<hi>夷則赤非僖公也公羊謂曹覊為曹大夫公穀二傳皆謂赤為郭公未知孰是先儒</hi>
　　　　　<hi>皆不據公穀之傳多從杜氏觀繼未與突歸于鄭鄭忽出奔衛无異則赤歸當是曹</hi>
　　　　　<hi>君而僖公當名赤世紀世家年表名夷恐誤</hi>
　　二十六殺大夫<lb/>
　閔元<hi>昭公元</hi>
　僖元次聶北救邢　城邢　㑹檉<lb/>
<pb n="11a"/>
　　四㑹侵蔡伐楚　　　　㑹侵陳<lb/>
　　五㑹首止盟首止　　六㑹伐鄭圍新城　救許<lb/>
　　七班卒　葬昭公<hi>共公元</hi>八㑹盟洮<lb/>
　　九㑹葵　盟葵　　　十三㑹鹹<lb/>
　　十四城縁陵　　　　十五會盟牡　　次匡<lb/>
　　　救徐　伐厲　宋伐十六㑹淮<lb/>
　　十八伐齊　　　　　十九盟曹南　宋圍<lb/>
　　二十一㑹盂　　　　二十八晉侵入執伯畀宋<lb/>
<pb n="11b"/>
　　　襄復歸曹遂㑹圍許<lb/>
　文元襄卒　葬共公<hi>文公元</hi>十一來朝<lb/>
　　十四㑹同盟新城　　十五來朝　齊伐入郛<lb/>
　宣元㑹棐林伐鄭　　　三宋圍<lb/>
　　七㑹黒壤　　　　　九㑹扈<lb/>
　　十伐鄭　　　　　　十二同盟清<lb/>
　　十四壽卒　葬文公<hi>宣公元</hi>
　　十七㑹同盟斷道<lb/>
<pb n="12a"/>
　成二㑹戰鞌　　　　　三㑹伐鄭<lb/>
　　五㑹同盟蟲牢　　　七來朝　㑹救鄭<lb/>
　　　同盟馬陵　　　　九㑹同盟蒲<lb/>
　　十㑹伐鄭<lb/>
　　十三㑹伐秦　盧卒于師<hi>成元</hi>
　　　葬宣公<hi>曹宣公卒于師曹人使公子負芻守公子欣時逆曹伯之喪負芻殺其太子而</hi>
　　　<hi>自立</hi>　　　　　　　十五㑹同盟戚<lb/>
　　　晉執伯歸京師　　十六伯歸自京師<lb/>
<pb n="12b"/>
　　十七㑹伐鄭　同盟柯陵　㑹伐鄭<lb/>
　襄元㑹圍宋彭城　㑹次鄫<lb/>
　　二㑹戚　㑹戚城虎牢五㑹吳戚　㑹救陳<lb/>
　　　㑹鄬　　　　　　九㑹伐鄭　同盟戲<lb/>
　　十㑹吳柤　滅偪陽　　㑹伐鄭<lb/>
　　十一㑹伐鄭　同盟亳城北　㑹伐鄭　㑹蕭魚<lb/>
　　十四㑹㑹吳向　㑹伐秦<lb/>
　　十六㑹湨梁　大夫盟十八㑹同圍齊<lb/>
<pb n="13a"/>
　　　負芻卒師<hi>武公元</hi>　　十九葬成公<lb/>
　　二十㑹盟澶淵　　　二十一來朝　㑹商任<lb/>
　　二十二㑹沙隨　　　二十四㑹夷儀<lb/>
　　二十五㑹夷儀　同盟重<lb/>
　　二十六㑹澶淵　　　二十七㑹宋　大夫盟宋<lb/>
　　二十九㑹城把　　　三十㑹澶淵宋災故<lb/>
　昭元㑹虢　　　　　　十一㑹厥慭<lb/>
　　十三㑹平　　同盟平<lb/>
<pb n="13b"/>
　　十四滕卒　葬武公<hi>平元</hi>十八須卒　葬平公<hi>悼公元</hi>
　　二十㑹自鄸出奔宋　二十五㑹黄父<lb/>
　　二十七㑹扈　午卒<hi>聲公元</hi>
　　　<hi>經自悼公卒至定公八年書靖公卒聲公隠公經皆不書傳亦無是史記世家悼公朝于宋宋</hi>
　　　<hi>囚之曹立其弟野是為聲公</hi>
　　二十八葬悼公　　　三十二㑹城成周<hi>史記世家聲公</hi>
　　　<hi>五年平公弟通弑聲公而代立是為隠公元年</hi>
　定四㑹召陵侵楚　盟臯鼬<hi>史記隠公四年聲公弟露弑隠公代之是為靖</hi>
<pb n="14a"/>
　　　<hi>公元年</hi>　　　　　　八露卒　葬靖公<hi>伯陽元</hi>
　　十宋樂大心出奔　　十一宋樂大心自曹入蕭<lb/>
　　十二衛公孟彄伐　　十三衛公孟彄伐<lb/>
　哀三宋樂髠伐　　　　六宋向巢伐<lb/>
　　七宋圍鄭駟宏救<lb/>
　　八宋入以伯陽歸<hi>遂滅曹實伯陽十五</hi>
序曹世紀曰曹者文昭之懿親甸伯之貴爵也春秋書<lb/>
曹不見貶黜之文把以伯爵削而書子秦以伯爵略而<lb/>
<pb n="14b"/>
從狄穀以伯爵斥而挈名獨曹得始終稱伯辭無所變<lb/>
豈非春秋猶示假借於曹歟然曹之見於經自交乎中<lb/>
國盟㑹之外曹事之特書者闕焉無㡬案公羊謂曹無<lb/>
大夫穀梁謂曹無師何春秋又以曹為不足録而簡之<lb/>
邪嘗考曹國之始末矣其事夏盟最謹其與諸侯甚睦<lb/>
不得罪於中國此曹所以無貶文也其國趨於僻陋安<lb/>
於偷弱不能自立此曹所以不得詳録也春秋之世陳<lb/>
鄭紀薛之邦其從㑹有常者未能如曹方齊晉主伯列<lb/>
<pb n="15a"/>
國一離一合而曹之不至者寡矣昭公與會者四共公<lb/>
與㑹者六文公與㑹者五宣公與㑹者八成公與㑹者<lb/>
十九武公與㑹者十二悼公與㑹者二聲隠二公與會<lb/>
者各一可謂事夏盟之最謹矣其㑹魯者二其朝魯者<lb/>
五其㑹宋者三曰曹人致餼禮也曰曹即位而來見禮<lb/>
也曰五年而再朝禮也雖更蒙晉宋齊衛之師晉侵者<lb/>
一執者二宋圍者三伐者三衛伐者二齊伐者一而曹<lb/>
自伯國㑹伐之外未嘗敢一稱師報復於列國可謂與<lb/>
<pb n="15b"/>
諸侯之甚睦矣其不得罪者此也夫事夏盟之謹則守<lb/>
義而可久與諸侯之睦則得道而多助然姬之在列者<lb/>
曹實先亡不及春秋之終其故何哉蓋曹以僻陋之習<lb/>
行媮弱之政不能自立非一朝夕之故矣或曰曹嘗病<lb/>
於戎嘗困於晉而其先亡也終始實成於宋自曹莊既<lb/>
没戎實侵曹於是覊以戎出朱以戎歸曹本千乗之邦<lb/>
國有冡嫡戎得亂之向也宋之求多於鄭而晉之不得<lb/>
行於邾者蕞爾之戎乃得以加之於曹是曹之病於戎<lb/>
<pb n="16a"/>
者然也曹共公襄雖以楚方得曹之故晉文實以私怨<lb/>
行焉既入其國復執其君復分其田終嵗而後復國曹<lb/>
成公負芻雖以殺太子自立之罪晉厲遂以汰心執之<lb/>
既列諸㑹而復重其討二年而始歸自亰師觀曹使侯<lb/>
獳貨筮史以請共公曰合諸侯而滅兄弟非禮也至曹<lb/>
人之請成公其辭尤憂憤不已曰若之何憂猶未弭而<lb/>
又討我寡君是大泯曹也是曹困於晉者然也自曹莊<lb/>
公以齊命㑹伐宋遂為宋人不釋之憾夫伐宋非獨一<lb/>
<pb n="16b"/>
曹也而獨仇曹之深以曹在宋之宇下非他國比僖十<lb/>
五年宋人伐曹傳曰討舊怨也且敵恵敵怨不在後嗣<lb/>
何怨之可討乎僖十九年宋人圍曹傳曰討不服也伐<lb/>
齊之役曹南之盟曹既兩從㑹矣何不服之責乎宣三<lb/>
年宋師圍曹傳曰討武氏之亂也武穆之禍宋實為之<lb/>
豈曹之有罪乎至曹伯陽之衰宋景用師益亟哀三年<lb/>
書宋樂髠伐曹六年書宋向巢伐曹七年書宋人圍曹<lb/>
八年書宋公入曹以曹伯陽歸矣夫六年之間宋師狎<lb/>
<pb n="17a"/>
至卒以吞曹蓋曹偪於宋其來固久申之㑹鄭子産曰<lb/>
曹畏宋必不來曹以偪而素畏於宋宋以强而求多於<lb/>
曹不及并吞寧有已乎是曹之先亡也終始實成於宋<lb/>
者然也然曹茍能以禮義自强其國有賢者相與扶持<lb/>
稍變僻陋之習則曹叔振鐸之澤未泯也豈戎能病之<lb/>
晉能困之而宋景遂得滅之哉春秋之道正本而明微<lb/>
反已而不責人謂國之存亡皆其自致者也善乎鄭渾<lb/>
罕之言曰曹其先亡乎偪而無禮夫禮義明則國不畏<lb/>
<pb n="17b"/>
偪禮之不立逼而必傾非獨宋景之罪也曹之衰政不<lb/>
詳於春秋嘗觀諸詩矣蜉蝣則刺昭公好奢而任小人<lb/>
無法以自守下泉則疾共公侵刻下民不得其所鳲鳩<lb/>
則刺其在位之無君子候人則刺其近小人而逺君子<lb/>
嗚呼此曹亡國之階也夫曹之四詩三詩刺其弃君子<lb/>
用小人禮義自君子而出者也君子不用何以望其有<lb/>
禮以自强是以曹共公有僖負羈之賢不能知而乗軒<lb/>
者乃三百人曹成公有子臧為曹國社稷之鎮公子不<lb/>
<pb n="18a"/>
能用而俾之盡致其邑與卿而不出曹伯陽惑田弋鄙<lb/>
人公孫彊之謀妄聽辯言而亂舊政背晉奸宋自取滅<lb/>
亡而不悟孟子曰不信仁賢則國空虛無禮義則上下<lb/>
亂國既僻陋而空虛且亂其能有存邪至是而後知春<lb/>
秋以曹為不足録之意也<lb/>
　三列國同姓世紀　衛<lb/>
衛康叔之後康叔武王之幼弟也成王分殷餘民封康<lb/>
叔于河淇之間實伯爵夷王始命頃侯至武公復受命<lb/>
<pb n="18b"/>
為公凡十三世當桓公十三年實魯隠公元年春秋始<lb/>
終衞十一公迄于出公之十二年由出公以降十三世<lb/>
而秦并衞<lb/>
　隠元<hi>桓十三</hi>　　　　　　二鄭伐<lb/>
　　四州吁弑君完　伐鄭　伐鄭　殺州吁于濮<lb/>
　　　立晉<hi>宣元蔡衞以天子之近郊創為大變而宋魯陳  之君縱不能討反連兵以張其勢</hi>
　　　<hi>夫獨無君父之心哉春秋兩書伐鄭詞繁而不殺其法不獨在州吁矣</hi>
　　五葬桓公　入郕　　八遇垂　盟瓦屋<lb/>
<pb n="19a"/>
　　十入鄭　伐戴<lb/>
　桓三胥命蒲　　　　　五從王伐鄭<lb/>
　　十㑹桃丘弗遇　　　　來戰郎<lb/>
　　十一盟惡曹　　　　　鄭忽出奔<lb/>
　　十二晉卒<hi>恵公元年立五年出亡八  復入</hi>
　　十三及魯紀鄭戰敗績　葬宣公<lb/>
　　十四宋以伐鄭　　　十五㑹袲伐鄭<lb/>
　　十六㑹曹　㑹伐鄭　　朔出奔齊<hi>公子黔牟立</hi>
<pb n="19b"/>
　　十七伐邾<lb/>
　莊三溺㑹齊伐　　　　五㑹齊宋陳蔡伐<lb/>
　　六王人子突救　朔入<hi>放黔牟</hi>　至伐　齊來歸俘<lb/>
　　十四㑹鄄　　　　　十五㑹鄄<lb/>
　　十六伐鄭　㑹同盟幽二十五朔卒<hi>懿公元</hi>
　　二十八齊伐及戰敗績<lb/>
　閔二狄入<hi>戰熒澤遂滅衛衛遺民立戴公卒而立文公</hi>　<hi>文公元</hi>
　僖二城楚　　　　　　四㑹侵蔡伐楚　㑹侵陳<lb/>
<pb n="20a"/>
　　五㑹首止　盟首止　六㑹伐鄭圍新城　救許<lb/>
　　八㑹盟洮　　　　　九㑹葵　　盟葵<lb/>
　　十温子奔　　　　　十三狄侵　㑹鹹<lb/>
　　十四城縁陵　　　　十五㑹盟牡　　次匡<lb/>
　　　救徐　　　　　　十六㑹淮<lb/>
　　十八伐齊　邢狄伐　十九伐邢<lb/>
　　二十一狄侵　　　　二十二伐鄭<lb/>
　　二十五燬滅邢　燬卒<hi>成公元</hi>　葬文公　盟洮<lb/>
<pb n="20b"/>
　　二十六盟向　伐齊<lb/>
　　二十八晉伐　買不卒戍刺之　楚救　出奔楚<lb/>
　　　㑹盟踐土<hi>叔武</hi>鄭自楚復歸　元咺出奔晉<lb/>
　　　晉執歸京師　　　　元咺自晉復歸<lb/>
　　三十殺大夫元咺及公子瑕　鄭歸衞<lb/>
　　三十一狄圍　遷帝　三十二侵狄　及狄盟<lb/>
　文元晉伐　伐晉　　　三㑹伐沈<lb/>
　　四寗俞來聘　　　　七盟扈<hi>衛侯㑹趙盾</hi>
<pb n="21a"/>
　　九㑹救鄭　　　　　十三㑹沓　狄侵<lb/>
　　十四㑹同盟新城　　十五盟扈<hi>衛侯</hi>
　　十七伐宋　㑹扈<lb/>
　宣元晉放大夫胥甲父　　㑹棐林伐鄭<hi>趙盾</hi>
　　二侵鄭　　　　　　六孫免侵陳<lb/>
　　七孫良夫來盟　　　　㑹黒壤<lb/>
　　九㑹扈　鄭卒<hi>穆公元</hi>　十齊崔氏出奔　伐鄭<lb/>
　　十二同盟清　　救陳十四殺大夫孔達<lb/>
<pb n="21b"/>
　　十七㑹同盟斷道　　十八世子臧伐齊<lb/>
　成二及齊戰新築敗績　孫良夫及齊戰鞌齊敗績<lb/>
　　　速卒<hi>定公元</hi>　盟蜀　三㑹伐鄭　葬穆公<lb/>
　　　孫良夫伐廧咎如　孫良夫來聘<lb/>
　　　及孫良夫盟　　　五㑹同盟蟲牢<lb/>
　　六孫良夫侵宋　　　七㑹救鄭　同盟馬陵<lb/>
　　　孫林父出奔晉　　八來媵<lb/>
　　九㑹同盟蒲　　　　十弟黒背侵鄭　㑹伐鄭<lb/>
<pb n="22a"/>
　　十二㑹瑣澤　　　　十三㑹伐秦<lb/>
　　十四孫林父自晉歸　　　臧卒<hi>獻公元</hi>
　　十五葬定公　㑹同盟戚　會㑹吳鍾離<lb/>
　　十六㑹沙隨　　　　十七北宫括侵鄭<lb/>
　　　㑹伐鄭　同盟柯陵　會伐鄭<lb/>
　　十八㑹同盟虚朾<lb/>
　襄元㑹圍宋彭城　　　　　公孫剽來聘<lb/>
　　二侵鄭　㑹戚　㑹戚　城虎牢<lb/>
<pb n="22b"/>
　　三㑹同盟雞澤　　　　大夫及陳袁僑盟<lb/>
　　五㑹吳善道　㑹吳戚　㑹救陳<lb/>
　　七宿如　孫林父來聘　及盟　㑹鄬<lb/>
　　八㑹邢　　　　　　九㑹伐鄭　同盟戲<lb/>
　　十㑹㑹吳柤　㑹伐鄭十一㑹伐鄭<lb/>
　　　同盟亳城北　㑹伐鄭　㑹蕭魚<lb/>
　　十四㑹㑹吳向　㑹伐秦　出奔齊<hi>殤公元</hi>㑹戚<lb/>
　　十七㑹湨梁　大夫盟　㑹伐許<lb/>
<pb n="23a"/>
　　十六石買伐曹　　　十八晉執石買<lb/>
　　　㑹同圍齊　　　　十九盟祝柯<lb/>
　　　孫林父伐齊　　　二十㑹盟澶淵<lb/>
　　二十一㑹商任　　　二十二㑹沙隨<lb/>
　　二十三齊伐　　　　二十四㑹夷儀<lb/>
　　二十五㑹夷儀　同盟重　　入夷儀<lb/>
　　二十六寗喜弑君剽　　孫林父入戚叛<lb/>
　　　衎復歸衛　　　　　晉執衞寗喜<lb/>
<pb n="23b"/>
　　二十七㑹宋　殺大夫寗喜　弟鱄出奔晉<lb/>
　　　大夫盟宋　　　　二十八石惡出奔晉<lb/>
　　二十九衎卒<hi>襄公元</hi>　㑹城把　葬獻公<lb/>
　　三十㑹澶淵宋災故<lb/>
　昭元㑹晉楚虢　　　　六宋華合比出奔<lb/>
　　六惡卒<hi>靈公元</hi>　葬襄公十一㑹厥憖<lb/>
　　十三㑹平丘　　　　　同盟平<lb/>
　　十八宋衛陳鄭災　　二十盜殺兄縶<lb/>
<pb n="24a"/>
　　二十五㑹黄父　　　二十七㑹扈<lb/>
　　三十二㑹城成周<lb/>
　定四㑹召陵侵楚　盟臯鼬　伐鮮虞<lb/>
　　七晉執結以侵　盟沙八晉士鞅侵<lb/>
　　　斯何忌侵　盟曲濮九次五氏<lb/>
　　十晉趙鞅圍　㑹安甫十二公孟彄伐曹<lb/>
　　十三次垂葭　　　　　公孟彄伐曹<lb/>
　　十四公孫戍來奔　　　趙陽出奔宋<lb/>
<pb n="24b"/>
　　　北宫結來奔　㑹牽　世子蒯瞶出奔宋<lb/>
　　　公孟彄出奔鄭　　十五次渠蒢<lb/>
　哀元伐晉　　　　　　二元卒<hi>出公元</hi>
　　　晉趙鞅納蒯瞶于戚　葬靈公<lb/>
　　三圍戚　　　　　　五晉趙鞅伐<lb/>
　　七晉魏曼多侵　　　十公孟彄自齊歸<lb/>
　　十一世叔齊出奔宋　十二㑹鄖<lb/>
　　十三晉魏曼多侵<lb/>
<pb n="25a"/>
序衞世紀曰春秋諸侯姬在列者衛獨後亡何邪以同<lb/>
姓之尊封疆之大雖在叔世遺澤未泯尚為列國之望<lb/>
二百四十二年之間兵争之可見者最少賢人君子之<lb/>
著聞者特多介於齊晉大國之間偪而未至於失國良<lb/>
有以也然禮義消亡變故繁興衞之為衞亦有可得而<lb/>
考者吾觀魯以周班而後鄭於衞晉人載書踐土而先<lb/>
衛於蔡衞為同姓之尊可知也受三監之舊竟分七族<lb/>
之餘民封畛土疆始於武父之南至於圃田之北實方<lb/>
<pb n="25b"/>
伯連帥之地隠公之初以鄭視衞亦曰衞實難也成公<lb/>
以後以晉敵衞猶曰衞不得為次國也末年襄靈之衞<lb/>
至無足道而其出猶可以當晉之千乘入猶可以受晉<lb/>
之五伐豈非其封壤之大有足以自植立者歟異時數<lb/>
大國之争盟未嘗不以得衞為重自齊桓首倡伯事盟<lb/>
㑹屢舉而十六年之勤始能得衞晉又踵桓之迹舉動<lb/>
稍異而更五㑹之信卒未能以致衛其不輕向背如此<lb/>
當春秋之始從王之舉猶曰正也在春秋之終越國之<lb/>
<pb n="26a"/>
謀猶曰古也不特此爾楚䖍稱伯于申而問召陵之典<lb/>
諸侯楚實有之矣衞獨能從容與晉郤楚吳夫差端冠<lb/>
委於黄池以襲成周之籍吳子在而諸侯莫敢不至矣<lb/>
衞亦卒晏然與晉而辭吳蓋其流風遺習尚存所以為<lb/>
列國之望歟乃若中國同好莫不與者亦㮣可考而惠<lb/>
公之與㑹者二文公之與㑹者六成公之與㑹者二穆<lb/>
公之與㑹者七獻公之與㑹者二十五靈公之與㑹者<lb/>
四自其從齊晉以有事於兵革之外而稱師修怨如伐<lb/>
<pb n="26b"/>
鄭入郕治曹盟邢不過數事非兵争視他國最少歟名<lb/>
卿才大夫其可稱者殆不勝計秉翟之人可為王官終<lb/>
寠之士皆為忠臣當獻公之世有事君不二者有能賛<lb/>
大事者有能撫内而營外者季札所以稱其無患者也<lb/>
靈公之世治宗廟有人治軍旅有人治賔客又有人孔<lb/>
子所以稱其奚喪者也夫其季世而人才之見於百執<lb/>
事者猶且若是則干旌之賢臣淇奥之君子其稱於當<lb/>
時者亦可想也非人才視他國猶多歟夫以王室之親<lb/>
<pb n="27a"/>
受成國之壤而家法未墜獨有以自異於時兵争之少<lb/>
猶足以輯寧其民人才之多猶足以維持其國蓋魯衞<lb/>
之政兄弟也魯居儒書秉禮之邦春秋之稱望國未嘗<lb/>
不曰魯衞意者康叔武公之治衞亦猶周公伯禽之在<lb/>
魯其典刑文獻隠然未忘固應有是冝其偪於齊晉奔<lb/>
走於强令能據其地執其君臣而未敢於亡其國也雖<lb/>
然禮義消亡變故繁興故更世雖多而争端不息立國<lb/>
雖久而根本屢揺東門之亂州吁始禍熒澤之變孽朔<lb/>
<pb n="27b"/>
召釁衎剽並争適庶舛也孫寗專制上下紊也鱄縶䝉<lb/>
禍兄弟乖也蒯輒出入父子睽也觀詩人記衛之風自<lb/>
頃至文三十有八詩而言男女夫婦者居三之二則本<lb/>
其亂亡之由抑可見矣夫三綱五常立國之本而淪斁<lb/>
如此衞之有名無情其來豈一日之故昔之聞衞風者<lb/>
曰吾聞衛康叔武公之德如是是其衞風乎吁豈非康<lb/>
叔武公之澤源流深長必至於陵夷極盡而後衞從之<lb/>
歟不然孟子所謂無禮義則上下亂衞之後已幸哉<lb/>
<pb n="28a"/>
　四列國同姓世紀　晉<lb/>
晉唐叔之後也唐叔武王之穆始封夏墟閲十世而文<lb/>
侯仇輔周東遷以受圭瓉之賜又四世至鄂侯二十年<lb/>
實魯隠公元年六世而文公伯諸夏自是晉主齊盟者<lb/>
十一君迄于定公三十一年乃魯哀十四年自文至定<lb/>
事見晉伯紀其未伯已前事别為晉紀云<lb/>
　隠元<hi>鄂侯二年</hi>　<hi>初晉昭侯封成師于曲沃邑大于翼翼晉君都也桓叔卒莊伯立弑孝侯晉人</hi>
　　　<hi>立鄂侯卒莊伯代之平王使虢公伐曲沃晉人立哀侯</hi>
<pb n="28b"/>
　　五<hi>哀侯元</hi>　<hi>晉侵陘庭陘庭與曲沃武公謀伐晉虜哀侯晉人乃立哀侯小子為君</hi>
　桓三<hi>晉侯緡元</hi>　<hi>曲沃武公伐晉侯滅之周僖王命曲沃武公為晉君列於諸侯於是盡併晉地</hi>
　莊十六<hi>武公元</hi>　<hi>曲沃武公在位二十七年周僖王命更號曰晉武公始都晉國武公者晉</hi>
　　　<hi>穆公曽孫曲沃桓叔孫也自桓至武公凡六十七年代晉為諸侯</hi>
　　十八<hi>獻公元</hi>　<hi>獻公八年晉始用士蒍説冬殺故晉之羣公子始都絳</hi>
　僖二滅下陽　　　　　五殺世子申生　執虞公<lb/>
　　八狄伐　　　　　　九佹諸卒<lb/>
　　　里克殺君子奚齊<lb/>
<pb n="29a"/>
　　十里克弑君卓及大夫荀息　殺大夫里克<lb/>
　　十一殺大夫㔻鄭父<lb/>
　　十五及秦戰韓獲晉侯<hi>是嵗作爰田晉侯歸作州兵秦始征河東置官司焉</hi>
　　　<hi>二十三年恵公夷吾卒位公子圉立二十四年秦伯納晉重耳弑懐公于髙梁</hi>
　　二十四夷吾卒<hi>文公定而後告元懐公元  文公</hi>　<hi>秦伯納之送衛於晉三千</hi>
　　　　<hi>人實紀綱之僕</hi>　　　　二十五<hi>王入于王城晉侯朝王圍原</hi>
　　二十七<hi>蒐于被廬作三軍謀元帥明年始伯</hi>
序晉世紀曰晉之為國舊矣入春秋逾六十年昉見於<lb/>
<pb n="29b"/>
經僖二年晉滅下陽是也晉以武穆之近親受陶唐之<lb/>
奥都冠冕乎侯伯之列而書法之詳乃不得與鄭衛同<lb/>
目鄂侯二年為春秋之始及乎重耳以前凡六世矣按<lb/>
左氏晉之䇿書登載至繁非無可繫之事也周之東遷<lb/>
曰晉鄭焉依非無可録之功也武公代興事端轇轕非<lb/>
無可紀之變也春秋皆略而不書八十餘年間晉事之<lb/>
存乎經者僅十見不過執滅之暴誅弑之惡秦狄戰伐<lb/>
之辱而已夷攷諸傳桓二年曲沃伐翼七年春曲沃誘<lb/>
<pb n="30a"/>
晉小子侯殺之八年春滅翼冬王命哀侯之弟緡于晉<lb/>
莊十六年冬王命曲沃伯為晉侯此非變端之可紀歟<lb/>
莊十八年春晉侯朝王晉侯使原莊公逆王后于陳僖<lb/>
十一年晉侯平戎于王非其功之可録歟莊二十六年<lb/>
夏晉城絳閔元年晉作二軍晉伐臯落氏僖十五年晉<lb/>
作爰田晉作州兵冬晉侯歸自秦二十四年秦伯納重<lb/>
耳此非事之可繫歟聖人作經何削之若是其嚴春秋<lb/>
之法所以代一王之賞罸存萬世之綱常曲沃滅翼支<lb/>
<pb n="30b"/>
孽之逼輒傾宗國東周刑政不行反加寵命彛倫攸斁<lb/>
人紀何觀子孫象之遂有里克之亂申生之禍君臣父<lb/>
子不能相保由傳攷經則知聖人微其事而不書存其<lb/>
惡而自著撥亂反正之道反覆晉事而可觀及觀列國<lb/>
之詩晉風自蟋蟀而下十有二篇皆僖昭武獻之詩自<lb/>
重耳而後咸缺焉蓋詩與春秋詳略互見襃貶自章以<lb/>
武獻之事不足録乎春秋也故詩特詳之椒聊則言曲<lb/>
沃之强盛蕃衍而曲致其隠傷之辭無衣則著武公之<lb/>
<pb n="31a"/>
并國不安而極道其愧惕之情枤杜采苓等詩無非刺<lb/>
其行事之非凡晉人之悖理傷道春秋略之者觀乎國<lb/>
風可以參見矣武獻之為國非不盛也當齊桓九合之<lb/>
時晉之君大夫不交於盟㑹葵丘如㑹不至而還晉以<lb/>
不義得國方新歉歉乎懼人之有辭於已也是以阻居<lb/>
深山王靈不及禮樂之事曽無聞焉至乎重耳之伯而<lb/>
後改物遂能駕楚世主夏盟然重耳復國之初經猶未<lb/>
之録也僖二十五年晉侯朝于王城無以異乎朝于王<lb/>
<pb n="31b"/>
所也晉侯圍原無以異乎遂圍許也皆不得見於經重<lb/>
耳入國雖正未受天子之命亦猶武公耳故僖二十七<lb/>
年以前晉事不著乎春秋者聖人扶人紀存綱常之法<lb/>
二十八年以後晉事詳列乎春秋者聖人憂中國録伯<lb/>
功之例也<lb/>
　五列國同姓世紀　鄭<lb/>
鄭之始封自桓公桓公乃厲王之昭宣王之弟也自桓<lb/>
公寄帑於虢㑹武公從王東遷卒定其地而食溱洧焉<lb/>
<pb n="32a"/>
莊公繼立二十二年當魯隠公元年實春秋之始閲世<lb/>
十四至聲公二十年當魯哀公十四年為春秋之終聲<lb/>
公以降歴七世而韓滅鄭<lb/>
　隠元<hi>莊公二十三</hi>克叚于鄢　二伐衛<lb/>
　　三盟石門　　　　　四宋陳蔡衛伐　翬㑹伐<lb/>
　　五宋伐圍長葛　　　六來渝平<lb/>
　　八宛來歸祊　我入祊十㑹中丘　㑹伐宋<lb/>
　　　宋衞入　宋蔡衞伐戴　伐取之　入郕<lb/>
<pb n="32b"/>
　　十一㑹時來　入許<lb/>
　桓元㑹垂　璧假許田　　盟越<lb/>
　　二㑹稷成宋亂　㑹鄧五如紀<lb/>
　　　蔡衞陳從王伐鄭<hi>繻葛之戰射王中肩</hi>
　　十來戰于郎　　　　十一盟惡曹　寤生卒<lb/>
　　　葬莊公<hi>厲公元</hi>　宋執祭仲　突歸　忽出奔衞<lb/>
　　十二盟武父　伐宋戰宋<lb/>
　　十三及四國戰四國敗績<lb/>
<pb n="33a"/>
　　十四㑹曹　弟語來盟　宋以四國伐<lb/>
　　十五突出奔蔡　世子忽復歸<hi>昭元</hi>　突入櫟<lb/>
　　　四國㑹袲伐　　　十六㑹曹㑹伐至伐<lb/>
　　十七<hi>髙渠彌弑昭公立公子亹</hi>　　十八<hi>齊人殺子亹祭仲迎鄭子于陳而立之</hi>
　莊四遇垂　　　　　　十四㑹鄄<hi>厲公復元鄭厲公自將侵  傅</hi>
　　　<hi>瑕殺鄭子而立厲公</hi>　　　　十五㑹鄄<lb/>
　　十六宋齊衞伐　荆伐　㑹同盟幽<lb/>
　　十七齊執詹　詹自齊逃來<lb/>
<pb n="33b"/>
　　二十一突卒　葬厲公<hi>文公元</hi>
　　二十七㑹同盟幽　　二十八荆伐　㑹齊宋救<lb/>
　　二十九侵許<lb/>
　閔二棄師<lb/>
　僖元楚伐　㑹檉　　　二楚侵<lb/>
　　三楚伐　　　　　　四㑹侵蔡遂伐楚次陘<lb/>
　　　㑹侵陳　　　　　五㑹首止盟首止<lb/>
　　六㑹伐圍新城　至伐七齊伐　殺大夫申侯<lb/>
<pb n="34a"/>
　　　㑹世子華盟寗母　八盟洮　乞盟<lb/>
　　九㑹葵丘　盟葵丘　十三㑹鹹<lb/>
　　十四城縁陵　狄侵　十五㑹盟牡邱次匡救徐<lb/>
　　十六㑹淮　　　　　十九盟齊<lb/>
　　二十入滑　　　　　二十一㑹盂<lb/>
　　二十二宋衞許滕伐　二十四狄伐　天王出居<lb/>
　　二十七圍宋　盟宋　二十八㑹盟踐土　㑹温<lb/>
　　　圍許　　　　　　三十秦晉圍<lb/>
<pb n="34b"/>
　　三十二捷卒<hi>穆公元</hi>　　三十三伐許<lb/>
　文二㑹盟垂隴　　　　三㑹伐沈<lb/>
　　七㑹盟扈<hi>鄭伯</hi>　　　　九楚伐　晉救<lb/>
　　十三㑹棐　　　　　十四㑹同盟新城<lb/>
　　十五盟扈<hi>鄭伯</hi>　　　　十七伐宋　㑹扈<lb/>
　宣元侵陳遂侵宋　四國㑹晉棐林伐　晉宋伐<lb/>
　　二宋及戰大棘宋敗績　四國侵<lb/>
　　三楚侵　蘭卒<hi>靈公元</hi>　　葬穆公<lb/>
<pb n="35a"/>
　　四歸生弑君夷<hi>襄公元</hi>　　楚伐<lb/>
　　五楚伐　　　　　　七㑹黒壤<lb/>
　　九㑹扈　楚伐　晉救十四國伐　楚伐<lb/>
　　十一盟辰陵　　　　十二楚圍<lb/>
　　十四晉伐<lb/>
　成二侵衛　盟蜀　　　三四國㑹伐　至伐<lb/>
　　　去疾伐許　伐許　四堅卒<hi>悼公元</hi>葬襄公<lb/>
　　　伐許　　　　　　五㑹同盟蟲牢<lb/>
<pb n="35b"/>
　　六費卒<hi>成公元</hi>　楚嬰齊伐　晉欒書救<lb/>
　　七楚嬰齊伐　九國㑹救　同盟馬陵<lb/>
　　九㑹同盟蒲　晉執伯　　欒書伐　圍許<lb/>
　　十衛弟黒背侵　六國㑹伐<hi>是嵗鄭人改立君晉侯伐鄭而歸其君</hi>
　　十三㑹伐秦　　　　十四喜伐許<lb/>
　　十五㑹同盟戚　楚伐十六喜侵宋<lb/>
　　　戰鄢陵敗績　　　　尹子四國㑹伐<lb/>
　　十七衞北宫括侵　尹單七國㑹伐同盟柯陵<lb/>
<pb n="36a"/>
　　　單子七國㑹伐　　　至伐<lb/>
　　十八伐宋　侵宋<lb/>
　襄元晉韓厥伐　　　　二伐宋　睔卒<hi>僖公元</hi>
　　　晉宋衞侵　㑹戚　　㑹戚遂城虎牢<lb/>
　　三㑹同盟雞澤及袁僑<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>
　　五發來聘　㑹吳戚　　㑹救陳<lb/>
　　七㑹鄬髠頑未見卒于鄵<hi>簡公元</hi>
　　八葬僖公　侵蔡獲燮　㑹邢　　楚貞伐<lb/>
<pb n="36b"/>
　　九十二國㑹伐　同盟戱　楚伐<lb/>
　　十伐宋　十二國㑹伐　盜殺騑發輒<lb/>
　　　戍鄭虎牢　楚貞救　至伐<lb/>
　　十一舍之侵宋　十二國㑹伐　同盟亳城北<lb/>
　　　至伐　伐宋　十二國㑹伐㑹蕭魚<lb/>
　　　楚執良霄　　　　十四十三國㑹㑹吳向<lb/>
　　　十三國㑹伐秦　　　七國㑹戚<lb/>
　　十六十一國㑹湨梁大夫盟<lb/>
<pb n="37a"/>
　　十八㑹同圍齊　楚午伐<lb/>
　　十九盟祝柯　　　　　殺大夫嘉<lb/>
　　二十㑹盟澶淵　　　二十一㑹商任<lb/>
　　二十二㑹沙隨　　　二十四㑹夷儀<lb/>
　　　楚蔡陳許伐　　　二十五㑹夷儀<lb/>
　　　舍之入陳　同盟重　　夏伐陳<lb/>
　　二十六㑹澶淵　　　　楚蔡陳伐<lb/>
　　二十七㑹宋　　　　　大夫盟宋<lb/>
<pb n="37b"/>
　　二十九十一國㑹城把三十良霄出奔許<lb/>
　　　自許入殺良霄　　　十二國㑹澶淵宋災故<lb/>
　昭元晉楚十一國㑹虢　二殺大夫黒<lb/>
　　四㑹申　　　　　　十一㑹厥憖<lb/>
　　十二嘉卒<hi>定公元</hi>葬簡公十三㑹平　　同盟平<lb/>
　　十八宋衞陳鄭災　　二十五㑹黄父<lb/>
　　二十八寧卒<hi>獻公元</hi>　　　葬定公<lb/>
　　三十二十一國㑹城成周<lb/>
<pb n="38a"/>
　定四十八國㑹召陵侵楚　盟臯鼬　楚囊瓦出奔<lb/>
　　六游速滅許以斯歸　　公侵　至侵<lb/>
　　七盟鹹　　　　　　八晉士鞅侵　盟曲濮<lb/>
　　九蠆卒<hi>聲公元</hi>　葬獻公十㑹安甫<lb/>
　　十一及平　　　　　　叔達如莅盟<lb/>
　　十四公孟彄出奔　　十五罕達伐宋<lb/>
　哀二晉趙鞅及罕達戰鐵鄭敗績<lb/>
　　七宋皇瑗侵　　　　　駟宏救曹<lb/>
<pb n="38b"/>
　　九宋皇瑗取師雍　　　宋伐<lb/>
　　十宋伐　　　　　　十一陳轅頗出奔<lb/>
　　十二宋向巢伐　　　十三罕逹取宋師于嵒<lb/>
序鄭世紀曰觀春秋之世變於鄭蓋可觀矣鄭之為國<lb/>
邇於周畿而介乎齊晉楚之間方其初也一舉動而係<lb/>
王朝之輕重及其後也一向背而關中外之盛衰鄭固<lb/>
春秋要領之國然鄭在隠桓之春秋王室之罪人在莊<lb/>
僖以後之春秋伯者之罪人也在襄昭以後之春秋當<lb/>
<pb n="39a"/>
時諸侯之罪人也觀周桓公言於王曰我周之東遷晉<lb/>
鄭焉依王子朝告於諸侯之辭亦曰恵襄之難則有晉<lb/>
鄭咸絀不端鄭疑未有罪於王室也然由君子之論夾<lb/>
輔之績不足以贖交惡之誅綏定之羙不足以掩敵戰<lb/>
之惡況入春秋以來未有言克其弟者而克叚之舉始<lb/>
冒周官賊親之刑未有言伐人國者而伐衞之師始蹈<lb/>
敵國相征之禁未有言歸人邑而歸祊之謀始犯諸侯<lb/>
專地之戒當是之時列國争兵曽未有先莊公以詭譎<lb/>
<pb n="39b"/>
之雄日争尋常以盡其民蓋未足論也而殱天倫墮王<lb/>
法之大者皆昉於鄭焉以先王之禮攷之鄭豈非王室<lb/>
之罪人歟莊僖之後王政日微矣堅事伯主以蕃王室<lb/>
是猶愈於事楚也而鄭之君臣念不及是借曰泓不振<lb/>
旅是宋襄之所以失鄭邲不復從是晉景之所以不克<lb/>
争鄭棐林之役伐而不從猶曰晉實不競鄢陵之役勝<lb/>
而不服猶曰晉實不德而盟幽未㡬亟有鄭詹之執召<lb/>
陵既退尚勤新城之圍是何邪又況戰城濮之明年遂<lb/>
<pb n="40a"/>
敢於背翟泉之盟城虎牢之十載姑黽勉聽命於蕭魚<lb/>
之集以為晉楚之間强令是從則文公一戰之威非楚<lb/>
匹矣以為晉楚無德來者是與則悼公五㑹之信非楚<lb/>
敵矣鄭何難於背楚何易於弃晉若是哉是則從楚者<lb/>
鄭之欲也昔成王命太公曰五侯九伯女實征之平王<lb/>
命文侯曰與鄭夾輔周室毋廢王命以先王之訓攷之<lb/>
鄭又豈非伯者之罪人歟然襄昭以後宋盟申㑹諸侯<lb/>
兩屬於晉楚者二十餘年自是晉楚俱弱無力争之事<lb/>
<pb n="40b"/>
鄭宜有以立國矣而復附齊衛抗晉宋終嵗勤動迄無<lb/>
所成攷其一國之政乃冥冥轉移於七穆之手蓋子駟<lb/>
之専移之於子孔子孔之誅則移之於伯有伯有之誅<lb/>
則移之於子晳櫜甲以争室而不暇問矯盟以専伐而<lb/>
不能禁非子産補弊支傾任忠才斃强侈以救之鄭之<lb/>
亟亡不待數世之後矣末年宋公子地之叛而大夫為<lb/>
老丘之役以奬地晉趙鞅之亂而大夫為鐵之役以助<lb/>
鞅是鄭國惟大夫之所為當時田氏專齊三家擅魯六<lb/>
<pb n="41a"/>
卿兮晉七穆有鄭蓋相視而莫相正也然諸侯無專殺<lb/>
而殺有罪者與之無外討而討有罪者善之繩以春秋<lb/>
之法則鄭又豈非諸侯之罪人也歟夫以二百四十二<lb/>
年之鄭君臣上下相與謀其國者始於上陵終於下抗<lb/>
中於從于强令無一可以為長世保民之道欲後亡得<lb/>
乎抑嘗觀之詩鄭風二十有二篇清人而下五詩皆刺<lb/>
其不能逺小人而近忠賢雞鳴而下五詩皆刺其失㛰<lb/>
姻之道無室家之節夫不信仁賢則國空虛無禮義則<lb/>
<pb n="41b"/>
上下亂鄭胥有之矣渾罕之言曰鄭先衞亡偪而無法<lb/>
以經攷之鄭之先亡豈直無法之罪哉<lb/>
　六列國同姓世紀　滕<lb/>
滕周叔繡之後叔繡為文王之昭周公封建親戚而國<lb/>
之滕入春秋至魯隠公七年滕始見經而不名自文至<lb/>
隠以名通者五君隠公實卒于哀十一年後四年而春<lb/>
秋終<lb/>
　隠七滕侯卒　　　　　十一來朝<lb/>
<pb n="42a"/>
　桓二滕子來朝<lb/>
　莊十六㑹同盟幽<lb/>
　僖十九宋執嬰齊<lb/>
　宣九滕子卒<hi>文公元</hi>　宋圍十宋伐<lb/>
　成十三㑹伐秦　　　　十六滕子卒<hi>成公元</hi>
　襄元㑹圍宋彭城　　　二㑹戚城虎牢<lb/>
　　五㑹吳戚　　　　　六來朝<lb/>
　　九㑹伐鄭　同盟戲　十㑹㑹吳柤　㑹伐鄭<lb/>
<pb n="42b"/>
　　十一㑹伐鄭　同盟亳城北　㑹伐鄭㑹蕭魚<lb/>
　　十四㑹㑹吳向　　　　㑹伐秦<lb/>
　　十八㑹同圍齊　　　十九盟祝柯<lb/>
　　二十㑹盟澶淵　　　二十四㑹夷儀<lb/>
　　二十五㑹夷儀　　　　同盟重<lb/>
　　二十九㑹城把　　　三十㑹澶淵宋災故<lb/>
　　三十一來㑹葬<lb/>
　昭三原卒<hi>悼公元</hi>　　　　　叔弓如滕　葬成公<lb/>
<pb n="43a"/>
　　四㑹申　　　　　　十三㑹平　　同盟平<lb/>
　　十五㑹黄父　　　　二十七㑹扈<lb/>
　　二十八寧卒<hi>頃公元</hi>　　　葬悼公<lb/>
　定四㑹召陵侵楚　　　十五來㑹葬<lb/>
　哀四結卒<hi>隠公元</hi>　葬頃公十一虞母卒　葬隠公<lb/>
序滕世紀曰滕地不大於邾莒民不衆於紀薛而以文<lb/>
昭之懿戚受侯爵之顯封當隠桓之春秋嘗以侯書於<lb/>
經矣然其始稱爵而没其名其後稱名而貶其爵是果<lb/>
<pb n="43b"/>
何邪夫宿男不名以為微之把侯貶爵以為外之春秋<lb/>
之所為不足於滕者必有意也滕事不詳於經其本末<lb/>
可考者五君而已其與諸侯之睦事伯主之謹猶可槩<lb/>
見也何謂與諸侯之睦春秋未有書國君㑹葬他國者<lb/>
而書滕之㑹于魯者二未有書國君朝於小國者而書<lb/>
滕之朝魯者五自曹莒邢邾之小國其争城争地皆嘗<lb/>
從事於干戈之釁而二百餘年間滕獨無稱兵修怨之<lb/>
事其與諸侯可謂睦矣何謂事伯主之謹方齊桓之伯<lb/>
<pb n="44a"/>
滕之㑹盟者一宋襄之伯滕之從伐者一晉文之伯迄<lb/>
於靈成之世滕不一列於經意其國小而偪猶未能數<lb/>
從諸侯之事也自晉厲以後凡晉合諸侯一則曰滕之<lb/>
大夫皆至二則曰滕之大夫皆㑹故文之㑹晉者一成<lb/>
之㑹晉者十六悼之㑹晉者三頃之㑹晉者一自陳許<lb/>
蔡鄭之大夫其一從一違往往未能一意於中國之好<lb/>
事而六十年間滕獨無盟之不與無役之不從則其事<lb/>
伯主可謂謹矣春秋惡争鬬重輯睦滕之無争於諸侯<lb/>
<pb n="44b"/>
無惡於伯主宜未得罪於春秋也而春秋不足於滕果<lb/>
何意邪以其國之亟亡邪滕之偪於宋畏於齊楚而不<lb/>
能國亦勢使然也宋襄之執滕曰討其不服宋也宋文<lb/>
之圍滕曰討其不事宋也滕誠有罪矣不省其國而執<lb/>
其君不矜其禍而圍其國不㡬於無道行之乎至宋之<lb/>
盟叔孫豹曰滕宋私也成周之城仲幾亦曰滕宋役也<lb/>
非其偪於宋者然歟異時滕文公曰滕小國也事齊乎<lb/>
事楚乎故嘗以之楚而過宋則不惟畏宋而猶畏楚嘗<lb/>
<pb n="45a"/>
以聞築薛而恐於齊則不惟畏楚而且畏齊是不特惟<lb/>
文之世為然耳自戚之㑹七國皆在而滕之不至曰以<lb/>
齊故也申之㑹四國不來而滕之不敢不至曰以楚所<lb/>
及也非其畏於齊楚者然歟然則松柏之下其草不殖<lb/>
滕之亟亡非滕之罪也然滕之亟亡則亦有故矣蓋滕<lb/>
以文王之子孫與魯衞兄弟也故家遺俗流風善政寧<lb/>
無一二之僅存可以保固而持其世哉今觀渾罕之言<lb/>
乃以滕之先亡亦出於偪而無禮滕之弊政雖不詳於<lb/>
<pb n="45b"/>
經自春秋之初于魯旅見而禮典已紊與薛争長而班<lb/>
爵已墮喪紀之莫行經界之不正循習僻陋是不一世<lb/>
則典章文物之廢壊其來久矣是以國君無名君無道<lb/>
也㑹朝稱子君無禮也凡先王之餘澤一切淪胥於夷<lb/>
狄而不復見則滕果何所恃以立國乎夫以滕壤地褊<lb/>
小介於數大國之間而無禮以固其國是春秋之不足<lb/>
於滕也歟<lb/>
　七列國同姓世紀　邢<lb/>
<pb n="46a"/>
邢周公之胄也周公弔二叔之不咸而始封焉入春秋<lb/>
六十有一年而見伐於狄齊桓公逐狄人而城之後二<lb/>
十八年而卒滅於衞<lb/>
　莊三十二狄伐<lb/>
　閔元齊救<lb/>
　僖元次聶北救　遷夷儀　齊宋曹城<lb/>
　　十六㑹淮　　　　　十八伐衞<lb/>
　　十九衞伐　　　　　二十齊狄盟<lb/>
<pb n="46b"/>
　　二十五衛燬滅<lb/>
序邢世紀曰吾觀於邢而後知亡國之自取也夫邢周<lb/>
公之後嘗為狄所滅矣齊桓城邢而春秋大之則邢衞<lb/>
之宗也而衛文滅邢春秋宜如何而惡之經書衞侯燬<lb/>
滅邢衞之罪著矣雖然列國之事滅人者罪易見滅於<lb/>
人者罪難知春秋之法端本而後末正已而後責人則<lb/>
書邢之見滅於衞邢獨無罪乎觀春秋書邢之本末而<lb/>
求其所以亡則罪之在衞者三在邢者五不可不察也<lb/>
<pb n="47a"/>
何謂衞之罪懐怨以謀人國罪之一伐夲以滅同姓罪<lb/>
之二文公稱有道之君而仕二禮殺國子挾詐以掩人<lb/>
之不疑罪之三此罪之在衞者也何謂邢之罪邢方無<lb/>
道衞有令政以邢伐衞是不度德矣邢蕞爾小國而衞<lb/>
為大邢之盟實主乎伐衞是不量力矣衞以文昭之親<lb/>
邢則兄弟之邦不知比衞而數尋師以修怨不親親矣<lb/>
伐齊之役實始於宋釋甗之憾宜不在衞而乃舍宋而<lb/>
治衞是不察有罪矣是雖均之為罪然豺狼之人非我<lb/>
<pb n="47b"/>
族類忘其世仇而同之於與國以仇謀新所以深衞之<lb/>
忿而速邢之亡則罪之尤大者歟觀罪之在邢者如此<lb/>
則衞之滅邢豈直衞侯之罪哉詩云騂騂角弓翩其反<lb/>
矣兄弟㛰姻無胥逺矣爾之逺矣民胥然矣邢之伐衞<lb/>
其為反也不亦甚乎衞之滅邢其為然也不亦宜乎是<lb/>
聖人之所以書邢之意<lb/>
　八列國同姓世紀　郕<lb/>
郕周叔武之後文王之昭也武王克商封叔武於郕按<lb/>
<pb n="48a"/>
史記世家云武叔其後世無所見其事之書於春秋僅<lb/>
如此<lb/>
　隠五衞入　　　　　　十齊入<lb/>
　桓三公㑹把于郕<lb/>
　莊八師及齊圍郕郕降齊<lb/>
　文十二郕伯來奔<lb/>
序郕世紀曰郕之事書于經者四考其始末一入於衞<lb/>
再入於鄭終圍於齊魯於是而降於齊又七十一年而<lb/>
<pb n="48b"/>
經書郕伯來奔遂終春秋無書郕之文吁宋人遷宿是<lb/>
無宿也齊人降鄣是無鄣也然則郕降於齊其猶有郕<lb/>
歟意者降齊而遂為之附庸是以久不見于經也然吾<lb/>
觀左氏謂太子朱儒未立以地奔魯而春秋書伯以尊<lb/>
之則豈其然乎夫專地以叛不宜没地因爵以逆不必<lb/>
書爵也庶其竊邑累書閭邱曹㑹專地特書自鄸入櫟<lb/>
書國著有國也奔衞稱子明不君也朱儒稱伯豈世子<lb/>
而專邑之稱乎是必不然矣然書朔奔齊罪在朔也名<lb/>
<pb n="49a"/>
朱奔楚罪在朱也紀侯去國用以責齊衞侯適楚書以<lb/>
過晉郕以文昭之懿親受甸伯之貴爵既降於齊而為<lb/>
之屬亦曰將復五廟以存姑姊妹也而弃國適魯得無<lb/>
罪乎而春秋曷為不名之也則亦必有故矣郕之託於<lb/>
齊何啻犬豕遁於餧虎之側不至噬囓寧有已邪昔滕<lb/>
文畏齊楚而問孟子孟子告以大王居邠之事以為君<lb/>
子不以飬民者害民郕伯以國屬齊而猶不得免則其<lb/>
之魯也誠未有罪耳雖然大王居邠而益大郕伯奔魯<lb/>
<pb n="49b"/>
而益㣲則大王之事逺矣若夫興滅國繼絶世是聖人<lb/>
之事春秋書郕伯之爵抑亦周公大封同姓之意<lb/>
　九列國同姓世紀　㣲國<lb/>
傳云武王克商光有天下兄弟之國十有五人姬姓之<lb/>
國四十人春秋之世存者蓋無幾矣而同姓大國又日<lb/>
以吞併諸姬為事故見於經者僅如此<lb/>
　桓二取郜鼎于宋　　　十二公㑹宋公燕人于榖<lb/>
　　　　　　　　　　　十三及齊宋衞燕戰<lb/>
<pb n="50a"/>
　莊十六滑伯同盟幽<lb/>
　僖二虞晉滅下陽<hi>虢邑</hi>　　五晉執虞公<lb/>
　　二十二郜子來朝<hi>共四國</hi>
序同姓微國紀曰周家封國八百同姓五十逮乎春秋<lb/>
之始纔三百四十年耳而周之子孫抑何其甚㣲邪小<lb/>
國弱兵介乎强侯之間僅若黒子之著面而地大民衆<lb/>
以臨蕞爾之國奚啻瘠牛之僨豕故郜畏魯衆齊迫燕<lb/>
弱漢陽諸姬楚實盡之虞虢焦滑霍楊韓魏皆姬姓也<lb/>
<pb n="50b"/>
晉皆兼之然則周之子孫安得不日失其序乎嗚呼齊<lb/>
楚之人狡焉思啓封疆至於芟夷併吞固無足怪而同<lb/>
姓大國恃其强力亦往往自尋斧於本支何邪吾觀先<lb/>
王之時大比小强比弱同姓無甚强大之國也宜若不<lb/>
足恃而脉絡聯附垂五六百年而未亡春秋以後小并<lb/>
於大弱并於强同姓無甚弱小之國矣宜可以久立而<lb/>
卒之肱髀分披不能一二百年而天下無復周之子孫<lb/>
論至於此則先王大封同姓之意大小相維之制所以<lb/>
<pb n="51a"/>
為保民長世之道豈可誣哉豈可廢哉<lb/>
　十列國先代之後世紀　陳<lb/>
陳舜之後也周武王克商始封媯滿於陳是為胡公閲<lb/>
世十一至桓公二十有三年為魯隠公元年春秋終始<lb/>
陳十二公當魯昭公八年楚師滅陳五年而復封迄閔<lb/>
公十九年實魯哀十四年後十五年而卒滅於楚<lb/>
　隠元<hi>桓二十三年</hi>　　　　　四伐鄭　翬㑹伐鄭<lb/>
　桓二㑹稷成宋亂　　　五甲戌己丑鮑卒<hi>厲公元</hi>
<pb n="51b"/>
　　　<hi>甲戌己丑猶十二月再書丙戌也或曰諸侯多有厯如宋用商厯晉用顓厯魯用周厯日之差</hi>
　　　<hi>或者厯之異歟</hi>　葬桓公　從王伐鄭<lb/>
　　六殺佗<hi>桓公元</hi>　　　　十一㑹盟折<lb/>
　　十二躍卒<hi>莊公元</hi>　　　十四宋以伐鄭<lb/>
　　十五㑹袲伐鄭　　　十六㑹伐鄭<lb/>
　莊元林卒<hi>宣公元</hi>　　　　二葬莊公<lb/>
　　四遇垂　　　　　　五伐衞<lb/>
　　八次郎以俟　　　　十三㑹北杏<lb/>
<pb n="52a"/>
　　十四伐宋　　　　　十五㑹鄄<lb/>
　　十六㑹同盟幽　　　十九結媵婦于鄄<lb/>
　　　伐我西鄙　　　　二十二殺禦冦<hi>敬仲奔齊</hi>
　　二十五女叔來聘　　　友如陳<lb/>
　　二十七㑹同盟幽　　　友如陳葬原仲<lb/>
　僖四㑹侵蔡伐楚　齊執轅濤塗　及江黄伐<lb/>
　　　㑹侵　　　　　　五㑹首止　盟首止<lb/>
　　六㑹伐鄭圍新城遂救許<lb/>
<pb n="52b"/>
　　七㑹盟寗母<hi>世子款</hi>　　八㑹盟洮<lb/>
　　十二杵臼卒<hi>穆公元</hi>　　十三葬宣公　㑹鹹<lb/>
　　十四城縁陵　　　　十五會盟牡丘<lb/>
　　　大夫救徐　　　　十六㑹淮<lb/>
　　十九㑹盟齊　　　　二十一㑹盂　㑹盟薄<lb/>
　　二十三楚伐　　　　二十五楚圍納頓子<lb/>
　　二十七圍宋　盟宋　二十八踐土如㑹<lb/>
　　　款卒<hi>共公元</hi>　　　　　陳子㑹温遂圍許<lb/>
<pb n="53a"/>
　　二十九㑹盟翟泉　　三十三伐許<lb/>
　文二㑹盟垂隴　伐秦　三㑹伐沈<lb/>
　　六行父如　　　　　十三朔卒<hi>靈公元</hi>
　　十四㑹同盟新城　　十五盟扈<hi>傳陳侯</hi>
　宣元楚侵　晉救　　　　㑹棐林伐鄭<lb/>
　　二侵鄭　　　　　　六晉趙盾衛孫免侵<lb/>
　　八楚伐　　　　　　九殺大夫洩冶<lb/>
　　十夏徴舒弑君平國<hi>陳夏舒弑君而自立明年楚殺夏舒乃復封陳</hi>
<pb n="53b"/>
　　十一盟辰陵　　　　　楚殺夏舒<lb/>
　　　楚入納公孫寧儀行父<hi>成公元</hi>
　　十二葬靈公　宋伐　　衛救<lb/>
　成二盟蜀<hi>陳人</hi>
　襄三雞澤袁僑如㑹大夫盟<lb/>
　　四午卒<hi>哀公元</hi>　葬成公　圍頓<lb/>
　　五㑹吳戚　戍陳　楚貞伐　㑹救　至救<lb/>
　　七楚貞圍　　㑹鄬　　逃歸<lb/>
<pb n="54a"/>
　　十七宋伐　　　　　二十三殺大夫虎寅<lb/>
　　　弟黄自楚歸　　　二十四楚蔡陳許伐鄭<lb/>
　　　宜咎出奔楚　　　二十五鄭舍之入陳<lb/>
　　　鄭夏伐　　　　　二十六楚蔡陳伐鄭<lb/>
　　二十七孔奐㑹宋<lb/>
　昭元㑹晉楚虢　　　　四楚㑹申　楚八國伐吳<lb/>
　　五楚八國伐吳　　　八弟招殺世子偃師<lb/>
　　　溺卒　楚執于貞師殺之　留出奔鄭<lb/>
<pb n="54b"/>
　　　殺大夫過　楚滅執招放越殺孔奐<lb/>
　　　葬哀公<hi>傳是滅陳立穿封戌為陳公後三年楚滅陳蔡城陳蔡不羮平王即位後封陳</hi>
　　　<hi>蔡立悼公之子吳為陳侯</hi>　　　九叔弓㑹楚于陳　陳災<lb/>
　　十三吳歸于陳<hi>惠公元</hi>　<hi>自哀公卒五年而惠公立</hi>
　　十八宋衞陳鄭災<lb/>
　　二十三吳敗六國師于雞父獲夏齧<lb/>
　定四吳卒<hi>懐公元</hi>　㑹召陵侵楚盟臯鼬　葬恵公<lb/>
　　十四楚陳滅頓以牂歸<lb/>
<pb n="55a"/>
　哀元圍蔡　　　　　　六吳伐<lb/>
　　九楚伐　　　　　　十楚結伐　吳救<lb/>
　　十三楚伐　　　　　　盜殺夏區夫<lb/>
序陳世紀曰春秋諸侯迫於從楚者陳蔡一也春秋書<lb/>
蔡事為特略其始末可見者惟六君陳十二公悉著于<lb/>
冊稽其行事視蔡尤詳焉聖人不少假借於宗盟之長<lb/>
而獨未深貶絶於胡公之陳是何邪陳國於荆河之地<lb/>
實邇强楚而逺齊晉其汙於荆蠻或者非其得已試考<lb/>
<pb n="55b"/>
之經共靈以前陳之事中國者十九成哀以後陳之事<lb/>
中國者十一陳之堅於事楚大抵不得不畏楚而中國<lb/>
之易於失陳往往自不能以有陳爾何者陳在春秋之<lb/>
始從王伐鄭猶修勤王之職盟折㑹稷猶與諸侯玉帛<lb/>
之好伐衞伐鄭猶偕諸侯兵車之㑹齊桓之伯自盟幽<lb/>
以至于㑹淮其從齊者九晉文之伯自踐土以至翟泉<lb/>
其㑹晉者三濤塗雖執而首止之盟猶列陳侯穆公雖<lb/>
卒而温之㑹猶序陳子獨宋襄之暴陳始從楚而㑹盂<lb/>
<pb n="56a"/>
之後屢動楚人之兵晉靈之懦陳再與楚而棐林之後<lb/>
始荐勤晉師之討非共靈以前陳之從中國嘗十九歟<lb/>
自少西之難晉不加討楚遂得以專辰陵之盟邲之役<lb/>
晉不振旅宋曽不得以實清丘之言於是陳一意向楚<lb/>
矣蜀之役借曰竊盟而雞澤之集奚復後㑹乃至㑹戚<lb/>
以戍陳固悼公之勤陳也㑹棣城以講陳固悼公之勤<lb/>
陳也而圍頓之師雖嘗勇於從晉逃鄬之行乃尋快於<lb/>
與楚何邪異時歸黄于陳惟曰楚故戮二慶於陳亦惟<lb/>
<pb n="56b"/>
曰楚故招之放過之誅亦惟曰楚故伐鄭伐吳惟楚是<lb/>
賛㑹申㑹虢惟楚是從甚而陳之滅陳之封亦惟楚令<lb/>
是聽蓋無異楚之鄙邑矣末年夫差争伯陳不從楚則<lb/>
又移於從吳終春秋之世獨召陵一㑹暫從於晉他無<lb/>
聞焉非成哀以後陳之從中國者十一歟然楚人争陳<lb/>
之迹不見於齊晉方盛之時而陳人從楚之事乃亹亹<lb/>
相繼於晉楚争衡之日則亦可以求其故矣大抵中國<lb/>
之不抗於楚其説常有二焉志怠者不能為力弱者不<lb/>
<pb n="57a"/>
敢為也吾觀范宣子之言曰楚人改行而疾討陳陳近<lb/>
於楚民朝夕急能無往乎於是不復有事於陳夫晉君<lb/>
方明六卿無缺不能張其威以治楚而安於弃陳者怠<lb/>
孰甚乎中行穆子之言曰不能救陳又不能救蔡物以<lb/>
無親晉之不能又可知矣於是始欲舍陳而救蔡而偃<lb/>
師蒙禍國内無討不能明大義以懐陳而甘於不敢抗<lb/>
楚晉弱孰甚乎由是觀之陳不得不畏楚往往亦中國<lb/>
之自不得以有陳也明矣是則陳以神明之後為周建<lb/>
<pb n="57b"/>
國污於荆蠻亦可以察其情矣兹春秋所以書陳之事<lb/>
獨異於蔡而不至於甚略之歟雖然陳之所以自立其<lb/>
國者果何如邪夫禮義茍明國不畏偪陳之敝政見於<lb/>
經者不一而詩之所載尤深切著明焉蓋陳風九詩言<lb/>
君臣上下之淫亂者七以蕞爾之陳在荆尸之宇下而<lb/>
立國如此是何怪其奔走於强令而不知弃夏即楚之<lb/>
為恥哉昔滕畏齊楚而孟子告以為善蔡偪於楚曹滕<lb/>
偪於宋而渾罕皆歸咎其無禮使陳人不失其治國之<lb/>
<pb n="58a"/>
道無根本先撥之憂則國無小不可易也荆楚雖大何<lb/>
畏乎<lb/>
　十一列國先代之後世紀　把<lb/>
把夏后之餘也武王克商封東樓公於杞八世為恵公<lb/>
實當春秋之初又八世而春秋終又八世而把亡實見<lb/>
滅於楚後陳之滅三十四年<lb/>
　隠元<hi>恵公</hi>　　　　　　　四莒伐取牟婁<lb/>
　桓二來朝　入把　　　三㑹郕<lb/>
<pb n="58b"/>
　　十二㑹盟曲池<lb/>
　莊二十五伯姬歸　　　二十七㑹伯姬洮<lb/>
　　　伯姬來　來朝<hi>把入春秋稱侯至是稱子杜注云為時王所黜也</hi>
　僖五伯姬來朝其子　　十三㑹鹹<hi>傳淮夷病杞故</hi>
　　十四城縁陵<hi>遷把</hi>　　　二十三杞子卒<hi>傳書曰子杞夷也</hi>
　　二十七來朝<hi>用夷禮故曰子</hi>　　遂入把<lb/>
　　二十八伯姬來　　　三十一伯姬來求婦<lb/>
　文十二來朝<lb/>
<pb n="59a"/>
　成五叔姬來歸　　　　　㑹同盟蟲牢<lb/>
　　七㑹救鄭　　　　　　同盟馬陵<hi>杞桓公</hi>
　　八叔姬卒　　　　　九伯來逆叔姬之喪以歸<lb/>
　　　㑹同盟蒲　　　　十八來朝<lb/>
　襄元㑹次鄫　　　　　六姑容卒　葬桓公<lb/>
　　九㑹伐鄭　同盟戲　十㑹㑹吳柤　㑹伐鄭<lb/>
　　十一㑹伐鄭　同盟亳城北　㑹伐鄭　㑹蕭魚<lb/>
　　十四㑹㑹吳向　　　　㑹伐秦<lb/>
<pb n="59b"/>
　　十六㑹湨梁　大夫盟十八㑹同圍齊<lb/>
　　十九盟祝柯　　　　二十㑹盟澶淵<lb/>
　　二十三㑹沙隨　　　二十三匄卒<hi>文公元</hi>葬孝公<lb/>
　　二十四㑹夷儀　　　二十五㑹夷儀<lb/>
　　　同盟重　　　　　二十九㑹城把　來盟<lb/>
　　三十㑹澶淵宋災故<lb/>
　昭六益姑卒<hi>平公元</hi>葬文公十一㑹厥憗<lb/>
　　十三㑹平　　　　　　同盟平<lb/>
<pb n="60a"/>
　　二十四郁釐卒<hi>悼公元</hi>　　葬平公<lb/>
　　二十六㑹盟鄟陵　　三十二會城成周<lb/>
　定四㑹召陵侵楚盟臯鼬伯卒于㑹<hi>僖公元</hi>葬悼公<lb/>
　哀八過卒<hi>湣公元</hi>　　　　　葬僖公<lb/>
序把世紀曰春秋之法僣亂之國不列于諸夏所以辨<lb/>
内外正名實也吳以大伯之後或貶而稱國楚以熊繹<lb/>
之後或黜而書州晉武穆也而或挈晉鄭厲昭也而或<lb/>
挈鄭凡以外之云耳杞先代之後而即東夷豈非春秋<lb/>
<pb n="60b"/>
之所甚貶歟然考之經把之書子者二侯者三人者五<lb/>
伯者二十八筆削褒貶若無定法何也以為時王之所<lb/>
予奪歟則是禮樂征伐猶出於天子而不為東周矣以<lb/>
為因魯史之記而無増損歟則是進退賞罸無假於聖<lb/>
人而習讀問傳者無所質正矣聖人之且進且絀者豈<lb/>
無意哉觀杞之為國偪於莒困於夷自桓公以前獨有<lb/>
魯好孝公以後咸從晉役亦諺所謂蕞爾國也何則春<lb/>
秋之初牟婁之取見陵於莒而曲池之平借助於魯夫<lb/>
<pb n="61a"/>
伐而不敢怨乃求好焉是其偪於莒可知鹹之會諸侯<lb/>
盡行為謀把故縁陵之城諸國雜至亦為謀把故凡以<lb/>
淮夷之病杞而謀之則其困於夷可知也一入於魯而<lb/>
因以求成再朝於魯而繼以蒙討君之朝者六子之朝<lb/>
者一㛰姻之好相繼於再世赴告之禮不替於七君蓋<lb/>
後乎桓公則無是也乃若晉自文公之伯猶未嘗勤把<lb/>
於一役景公之伯亦僅能致把於三㑹而悼公以後從<lb/>
於盟者八從於㑹者十有五鄫之次遂能舉偏師以勤<lb/>
<pb n="61b"/>
伯成周之役遂能偕列國以奬王蓋前乎孝公亦未有<lb/>
是也攷其與四國離合去就之故雖未免於畏偪而周<lb/>
旋於鄰好奔走於伯令猶未至得罪於中國是聖人所<lb/>
為不盡貶於把歟曰非也把先代之後而即東夷文獻<lb/>
不足證聖人深惜之當春秋之季微之小邾猶能誦成<lb/>
王之雅夷之為郯尚能歴記少皥之名官宋先王之後<lb/>
賔祭之禮未至遽亡魯周公之子孫易象春秋之書卓<lb/>
有可見杞亦先代之嗣耆老之賢文物典章之懿亦常<lb/>
<pb n="62a"/>
有一二之足證者乎左氏曰杞用夷禮蓋其廢禮久矣<lb/>
試嘗觀經自莊僖以來㑹于洮而室家之禮廢朝其子<lb/>
而朝廷之禮廢求婦於魯㛰禮失矣逆喪於魯喪禮舛<lb/>
矣先代舊章無一可攷猶謂國有人乎春秋不貶之則<lb/>
廢禮也烏可以不貶遽起而絶之則以先代之後不忍<lb/>
絶也故書侯書伯書子書人因其善惡而著之春秋之<lb/>
法行而聖人之情見矣不然把既廢先王之禮何不直<lb/>
外之而且進且絀哉<lb/>
<pb n="62b"/>
　十二列國先代之後世紀　宋<lb/>
宋微子之後也周公誅武庚分殷餘民封微子於宋傳<lb/>
十三世當穆公七年為魯隠公元年春秋終始宋十三<lb/>
公迄於景公三十六年實魯哀公十四年自景七世偃<lb/>
僣稱王齊魏楚共滅之襄伯中國事在宋伯襄紀餘别<lb/>
為宋世紀云<lb/>
　隠元<hi>穆公七</hi>盟宿　　　　三和卒<hi>殤公元</hi>葬穆公<lb/>
　　四遇清　四國伐鄭　　翬㑹伐<lb/>
<pb n="63a"/>
　　五邾鄭伐　　　　　　伐鄭圍長葛<lb/>
　　六取長葛　　　　　八遇垂　盟瓦屋<lb/>
　　十翬㑹伐　　　　　　公敗宋菅取郜取防<lb/>
　　　三國伐戴鄭伐取之<lb/>
　桓二督弑君與夷及大夫孔父<hi>莊公元</hi>㑹稷成宋亂<lb/>
　　　取郜大鼎于宋　　十一執鄭祭仲<lb/>
　　　㑹盟折㑹夫鍾㑹闞十二㑹盟穀<lb/>
　　　㑹虛㑹龜　　　　　　及鄭伐宋戰宋<lb/>
<pb n="63b"/>
　　十三公㑹紀鄭及戰敗績<lb/>
　　十四以四國伐鄭　　十六㑹曹　㑹伐鄭<lb/>
　　十七及宋衞伐邾<lb/>
　莊二馮卒<hi>閔公元</hi>　　　　三葬莊公<lb/>
　　五五國伐衞　　　　十侵宋　遷宿<lb/>
　　　齊宋次即敗乗　　十一敗鄑　大水<lb/>
　　十二萬弑君捷及大夫仇牧　萬出奔陳<hi>桓公元</hi>
　　十三㑹北杏　　　　十四齊陳曹伐<lb/>
<pb n="64a"/>
　　　單伯㑹伐㑹鄄　　十五㑹鄄　伐郳　鄭侵<lb/>
　　十六伐鄭　㑹同盟幽十九結及齊宋盟<lb/>
　　　伐我西鄙　　　　二十六㑹伐徐<lb/>
　　二十七㑹同盟幽　　二十八㑹救鄭<lb/>
　　三十二遇梁丘<lb/>
　　　　　<hi>宋大水魯往弔災故書救災恤鄰先王所以一天下也列國之所以通行而不可已</hi>
　　　　　<hi>者許不弔災君子知其先亡春秋之世猶有先王之遺風者數事若弔災若賑糴若</hi>
　　　　　<hi>兵交使在其間若仇國㑹葬</hi>
<pb n="64b"/>
　僖元次聶北救邢　城邢　㑹檉<lb/>
　　二盟貫　　　　　　三㑹陽穀<lb/>
　　四㑹侵蔡伐楚盟召陵　㑹侵陳<lb/>
　　五㑹首止　盟首止　六㑹伐鄭圍新城救許<lb/>
　　七㑹盟寗母　　　　八㑹盟洮<lb/>
　　九御說卒<hi>襄公元</hi>　　　　㑹葵丘宋子盟葵<lb/>
　　十三㑹鹹　　　　　十四城縁陵<lb/>
　　十五㑹盟牡丘次匡大夫救徐　伐曹<lb/>
<pb n="65a"/>
　　十六隕石五六鷁退飛過都　㑹淮<lb/>
　　十八年至二十三年事見宋伯襄紀<lb/>
　　二十四<hi>成公元</hi>蕩伯姬來逆婦　殺大夫<lb/>
　　二十七楚圍宋　　　　㑹盟宋<lb/>
　　二十八晉執曹畀宋戰城濮楚敗績<lb/>
　　　㑹盟踐土　㑹温　遂圍許<lb/>
　　二十九盟翟泉<lb/>
　文二㑹盟垂隴　　　　三㑹伐沈　雨螽<lb/>
<pb n="65b"/>
　　七王臣卒<hi>昭元</hi>　殺大夫　㑹盟扈<lb/>
　　八殺大夫司馬　　　　司成來奔<lb/>
　　九㑹救鄭　　　　　十狄侵<lb/>
　　十一遂如宋　　　　十四㑹同盟新城<lb/>
　　　子哀來奔　　　　十五司馬華孫來盟<lb/>
　　　㑹扈<hi>傳宋公</hi>　　　　十六宋人弑君杵臼<hi>文公元</hi>
　　十七晉衞陳鄭伐　㑹扈<hi>平宋</hi>
　宣元楚侵　㑹棐林伐鄭　伐鄭<lb/>
<pb n="66a"/>
　　二華元及鄭歸生戰大棘宋敗績獲華元<lb/>
　　　四國侵鄭　　　　三圍曹<lb/>
　　七㑹黒壤　　　　　九㑹扈　圍滕<lb/>
　　十伐滕　四國伐鄭　十二同盟清丘　伐陳<lb/>
　　十四楚圍　　　　　十五歸父㑹楚于宋<lb/>
　　　及楚平<lb/>
　成二鮑卒<hi>共公元</hi>　楚盟蜀三㑹伐鄭　葬文公<lb/>
　　四華元來聘　　　　五蔑如宋　㑹同盟蟲牢<lb/>
<pb n="66b"/>
　　六衞良夫侵　　　　七㑹救鄭　同盟馬陵<lb/>
　　八華元來聘　　　　　壽來納幣<lb/>
　　九㑹同盟蒲　　　　　伯姬歸宋<lb/>
　　　行父如宋致女　　十㑹伐鄭<lb/>
　　十三㑹伐秦　　　　十五㑹同盟戚<lb/>
　　　固卒<hi>平公元</hi>葬共公　華元出奔晉自晉歸宋<lb/>
　　　殺大夫山　魚石出奔楚　㑹㑹吳鍾離<lb/>
　　十六鄭公子喜侵　　　華元㑹沙隨<lb/>
<pb n="67a"/>
　　十七㑹伐鄭　同盟柯陵　㑹伐鄭<lb/>
　　十八楚鄭伐　魚石復入彭城　楚鄭侵<lb/>
　　　㑹同盟虛朾<lb/>
　襄元㑹圍宋彭城　　　　楚壬夫侵<lb/>
　　二鄭伐　三國侵鄭　　㑹戚　豹如宋<lb/>
　　　㑹戚遂城虎牢　　三㑹同盟雞澤及袁僑盟<lb/>
　　五㑹吳戚戍陳　　　　㑹救陳<lb/>
　　七㑹鄬　　　　　　八㑹邢<lb/>
<pb n="67b"/>
　　九宋災　㑹伐鄭　同盟戲<lb/>
　　十㑹㑹吳柤　楚鄭伐　㑹伐鄭戍鄭虎牢<lb/>
　　十一㑹伐鄭　同盟亳城北　楚鄭伐<lb/>
　　　㑹伐鄭㑹蕭魚　　十二楚貞侵<lb/>
　　十四㑹㑹吳向　　　　㑹伐秦　㑹戚<lb/>
　　十五向戌來聘及向戌盟劉<lb/>
　　十六㑹湨梁大夫盟　　㑹伐許<lb/>
　　十七伐陳　華臣出奔陳<lb/>
<pb n="68a"/>
　　十八㑹同圍齊　　　十九盟祝柯<lb/>
　　二十㑹盟澶淵　宿如宋<lb/>
　　二十一㑹商任　　　二十二㑹沙隨<lb/>
　　二十四㑹夷儀　　　二十五㑹夷儀<lb/>
　　　同盟重　　　　　二十六㑹澶淵<lb/>
　　　殺世子痤　　　　二十七九國㑹宋<lb/>
　　　大夫盟宋　　　　二十九㑹城杞<lb/>
　　三十宋災　伯姬卒　叔弓如宋葬共姬<lb/>
<pb n="68b"/>
　　　㑹澶淵宋災故<lb/>
　昭元㑹晉楚虢　　　　四楚㑹申<lb/>
　　六華合比奔衛　　　十成卒<hi>元公元</hi>
　　十一叔弓如宋葬平公　㑹厥慭<lb/>
　　十二華定來聘　　　十三㑹平　同盟平<lb/>
　　十八宋衞陳鄭災　　十九伐邾<lb/>
　　二十曹㑹自鄸出奔宋　亥寧定出奔陳<lb/>
　　二十一亥寧定自陳入南里叛<lb/>
<pb n="69a"/>
　　二十二亥寧定自南里出奔楚<lb/>
　　二十五婼如宋　㑹黄父　佐卒于曲棘<hi>景公元</hi>
　　二十六葬元公　　　二十七㑹扈<lb/>
　　三十二㑹城成周<lb/>
　定元晉執仲幾于京師　四㑹召陵侵楚盟臯鼬<lb/>
　　六晉執樂祁犂　　　十樂大心出奔曹<lb/>
　　　地出奔陳　　　　　弟辰暨佗彄出奔陳<lb/>
　　十一辰佗彄地自陳入蕭叛　樂大心自曹入蕭<lb/>
<pb n="69b"/>
　　十四衞趙陽出奔　齊㑹洮　衞世子蒯瞶出奔<lb/>
　　　弟辰自蕭來奔　　十五鄭罕達伐<lb/>
　哀三樂祁伐曹　　　　四執小邾子<lb/>
　　五齊伐　　　　　　六向巢伐曹<lb/>
　　七皇瑗侵鄭　圍曹　八入曹以曹伯歸<lb/>
　　九皇瑗取鄭師雍丘　　伐鄭<lb/>
　　十伐鄭　　　　　　十一衛世叔出奔<lb/>
　　十二㑹鄖　向巢伐鄭十三鄭罕達取宋師于嵒<lb/>
<pb n="70a"/>
序宋世紀曰宋先代之後也春秋書宋之事嘗多假借<lb/>
之文若外災不書而宋獨書外異不記而宋獨記凡以<lb/>
異之也列國㑹盟自陳以舜後而嘗後於蔡把以夏餘<lb/>
而嘗不先於邾二百四十二年之中獨宋常書公以列<lb/>
於諸侯之上其尊之也亦至矣春秋之所以拳拳於宋<lb/>
者果何意哉以宋為聖人之故歟則春秋非一家之史<lb/>
不宜獨私宋也以宋爵諸侯之尊歟則州公郭公皆其<lb/>
稱公亦不宜獨予宋也然則謂其封壤之大有加於列<lb/>
<pb n="70b"/>
國歟則地僅比於魯衞民不亢於齊晉謂其兵争之少<lb/>
無得罪於諸侯歟則仇衞敵魯抗齊陵邾治滕虐曹干<lb/>
戈之事殆無以異於他國意者其賢君之多能不替其<lb/>
先代立國之意歟則廢居正之義啓争國之謀基宋之<lb/>
禍者穆也以除害而惡鄭以阻兵而黨衞成穆之亂者<lb/>
殤也扶同惡以成稷之㑹志黷貨以啓鄭之戰踵殤之<lb/>
覆轍者莊也納朔以抗王人之命黨齊以稔善鄰之仇<lb/>
履殤之危禍者閔也㑹北杏以倡從齊之謀遇梁丘以<lb/>
<pb n="71a"/>
固輔齊之好無役不㑹無盟不從此桓公之所以僅稱<lb/>
賢也襄公圖伯不終其事淺矣成公從伯之善不足以<lb/>
蓋從楚之非昭公去宗室之惡適足以稔堅冰之釁文<lb/>
公因國人以有宋雖與晉三盟而猶不忘從楚之好共<lb/>
公之從列國以盟楚雖與晉四㑹而猶不能弭其駕宋<lb/>
之鋒平公不能强公室故魚氏始禍自彭城也元公不<lb/>
能制其大夫故華向召亂由南里也景公不能室其私<lb/>
寵故向魋啓釁入于蕭也反覆十三君之行事亦未有<lb/>
<pb n="71b"/>
可稱而春秋所為拳拳於宋者豈無意乎蓋其故家遺<lb/>
俗流風善政考之春秋未盡亡也然僅有之善旋亦失<lb/>
之何則春秋之季不令之臣專祿周旋何國蔑有而一<lb/>
時諸侯猶曰惟宋事其君也先王之典廢弃不存列國<lb/>
皆是而一時諸侯猶必曰於宋乎觀禮御說之賢稔於<lb/>
諸侯之聞向戌之能卓為諸侯之選孔父之義子哀之<lb/>
清屹然衰世之俗皆有以取貴乎春秋則其人物之著<lb/>
見亦庶㡬無忝於前哲之舊謂其風聲氣習泯無可稱<lb/>
<pb n="72a"/>
固不可也然自司馬不能勝子弟之䜛右師不能明君<lb/>
臣之訓人才之賢無復齒舊異時六禮之獻委於荆楚<lb/>
百牢之餼屈於强吳則典禮亦紊寧復故常甚至大心<lb/>
不輸王粟仲幾不受晉功則宋公之故為諸臣者盡忘<lb/>
之矣彼當時之諸侯猶類曰宋湯之後也曰宋周之客<lb/>
也吁宋之為宋文獻之存者能㡬何哉雖然春秋之所<lb/>
為拳拳於宋者必有意也嘗即商頌之那而考之蓋自<lb/>
微子至於戴公其間禮樂廢壊亦既久矣聖人刪詩收<lb/>
<pb n="72b"/>
拾散亡之後而猶必存其頌聲於三百五篇之末果何<lb/>
說邪思昔成王建㣲子於上公以尹東夏而命之以書<lb/>
一則曰崇德象賢也二則曰率由舊章其崇先代之統<lb/>
重三恪之賔意如此其厚也宋之子孫能修其禮物以<lb/>
率先王之舊則成湯武丁之澤豈遽至於泯然而不繼<lb/>
歟一代文獻之羙豈遽至於蕩然而無足觀歟先儒論<lb/>
聖人存商頌之意以為著三統之相承明王澤之相續<lb/>
是則春秋拳拳尊宋之意不然文獻不足夫子常嘆之<lb/>
<pb n="73a"/>
矣於宋何取乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="73b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋王覇列國世紀編卷二<lb/>
</p>
<p>
</p>
  </div>
</body>
</text>
</TEI>
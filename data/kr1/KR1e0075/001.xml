<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經傳辨疑卷上</head>
    <p>
<pb n="1a"/>
欽定四庫全書<lb/>
　春秋經傳辨疑卷上　　　　明　童品　撰<lb/>
　　春王正月<hi>𨼆公元年</hi>
春王正月之義公羊以爲大一統是巳胡氏以周人建<lb/>
子爲歲首則周正月是夏十一月也然謂商正建丑引<lb/>
書惟元祀十有二月以証月之不易又謂秦以亥爲正<lb/>
引史記元年冬十月以証時之不易遂以爲夫子改冬<lb/>
十一月爲春王正月朱子旣自謂不敢信又謂魯史本<lb/>
<pb n="1b"/>
謂之春秋則似原已書春矣汪氏亦疑周歴已改子丑<lb/>
月爲春則此乃夫子因舊史非故以夏時冠周月也然<lb/>
子丑非春月而謂之春故加王於正月之上以見正月<lb/>
乃時王之正月雖曰尊王而行夏時之意亦在言表矣<lb/>
　又按胡傳謂國史主記時政必湏即位之事而隱公<lb/>
闕焉是仲尼削之也似此之𩔖穿鑿由起夫聖人之所<lb/>
書者尚多不能明奚暇求其所不書者耶後世主司執<lb/>
此之𩔖以考士噫亦過矣<lb/>
<pb n="2a"/>
　　公及邾儀父盟于蔑<hi>𨼆公元年</hi>
及猶與也兼詞也公羊曰及猶汲汲也榖梁曰及者何<lb/>
内爲志焉耳胡氏曰我所欲曰及遂以及之一字爲褒<lb/>
貶竊恐聖人大意但記公與邾儀父盟于蔑而已初未<lb/>
嘗以及之一字寓汲汲内爲志我所欲之意也且文公<lb/>
二年書及晉處父盟左傳言晉人以公不朝使陽處父<lb/>
盟公以恥之此豈有汲汲内爲志我所欲之意耶况經<lb/>
書及者非一如宋督弑其君與夷及其大夫孔父公及<lb/>
<pb n="2b"/>
夫人姜氏會齊侯于陽榖叔孫豹及諸侯之大夫及陳<lb/>
袁僑盟季孫行父帥師城諸及防齊髙固及子叔姬來<lb/>
之𩔖皆兼詞也以此例之則及之一字恐不必深泥也<lb/>
公榖春秋不免有穿鑿之弊者𩔖如此或以弑其君及<lb/>
其大夫之及爲累及之及亦未然也姑質所疑以俟知<lb/>
者<lb/>
　　夏四月辛卯君氏卒<hi>𨼆公三年</hi>
按左傳云夏君氏卒聲子也不赴於諸侯不反哭於寢<lb/>
<pb n="3a"/>
不祔於姑故不曰薨不稱夫人故不言葬不書姓爲公<lb/>
故曰君氏左氏蓋云我君之氏也公羊榖梁皆以爲尹<lb/>
氏乃天子之大夫胡氏從之啖氏楊氏劉氏辨左氏之<lb/>
誤明矣竊疑春秋三傳惟左氏得事實之詳若此傳者<lb/>
不知傳訛尹氏爲君氏故詞費而義不通如此其餘與<lb/>
經不同者果可盡信也哉<lb/>
　　八月庚辰宋公和卒<hi>𨼆公三年</hi>
按春秋書列國諸侯有公侯伯子男五等之爵其稱公<lb/>
<pb n="3b"/>
者惟宋魯二國而已雖齊桓晉文之盛止稱侯呉楚之<lb/>
僣王止稱子魯既侯爵而孔子尊稱之曰公胡氏以爲<lb/>
臣子之詞是已然謂宋王者之後故稱公竊恐未然夫<lb/>
微子之封於宋雖云上公猶周公之封於魯未嘗謂宋<lb/>
世襲公爵而魯獨不然也若以宋爲王者之後故稱公<lb/>
則把乃夏之後止稱侯又降而稱伯又稱子亦獨何哉<lb/>
愚竊以爲魯固夫子父母之邦宋亦夫子祖宗之國故<lb/>
皆稱公一以尊尊一以親親皆臣子之詞况孟子謂宋<lb/>
<pb n="4a"/>
小國也豈有齊魯大國止皆侯爵而宋小國反公爵歟<lb/>
觀其書卒不書薨亦可見矣魯獨書薨者君臣之義重<lb/>
於祖宗之親也<lb/>
　　癸未葬宋穆公<hi>𨼆公三年</hi>
初疑春秋書葬某公者皆其國自葬或承告則書凢先<lb/>
書大夫往而後書葬者見魯之會其葬也止書葬者見<lb/>
魯之不往會其葬也諸傳皆以爲魯往會葬故書以微<lb/>
者往故不書其人竊恐未然夫諸侯朝聘多大夫往况<lb/>
<pb n="4b"/>
喪葬大禮若齊桓晉文之葬皆可使微者往乎此猶可<lb/>
矣如桓王匡王簡王之葬亦可使微者往乎間有不書<lb/>
葬者豈微者亦不往歟或曰以公子友如陳葬原仲之<lb/>
書法例之則諸儒之說未爲無據而子之說不通矣曰<lb/>
不然也亦謂陳葬原仲而公子友往會之耳若徒泥此<lb/>
以葬爲會葬之義則魯往會列國之葬何其多列國往<lb/>
會魯之葬何其少又如葬哀公於陳㓕之後葬紀伯姬<lb/>
於紀㓕之餘豈有會葬之義耶又天王及諸侯之葬皆<lb/>
<pb n="5a"/>
有月日豈魯得主其日耶况交兵之敵國如齊襄齊靈<lb/>
之葬說者謂魯不廢喪紀豈其然歟竊疑列國之事莫<lb/>
大於崩薨卒葬故詳書之其會葬不會葬之義恐在所<lb/>
略也<lb/>
　　衛州吁弑其君完<hi>𨼆公四年</hi>
公羊曰曷爲以國氏當國也胡氏曰此衛公子州吁也<lb/>
而削其屬籍特以國氏者罪莊公不待以公子之道使<lb/>
預聞政事主兵權而當國也似失之鑿夫州吁衛公子<lb/>
<pb n="5b"/>
也但書州吁弑其君而不書衛可乎信如公羊所云則<lb/>
以衛之一字而貶州吁之當國似矣然陳夏徴舒宋萬<lb/>
之屬豈亦以當國歟信如胡氏所云則不稱公子特貶<lb/>
被弑之君不待以公子之道而亂臣賊子反無責焉况<lb/>
春秋之作正爲子弑父臣弑君誅亂賊而作耳今如二<lb/>
傳所訓得毋失輕重之别耶又况有稱公子弑者抑又<lb/>
罪其君待以公子之道耶恐此皆不必深泥學者但求<lb/>
州吁之所以弑與其君之所以見弑則使之當國主兵<lb/>
<pb n="6a"/>
不待以公子之道情自見矣何必於書國不書公子上<lb/>
求穿鑿哉<lb/>
　　秋翬帥師<hi>𨼆公四年</hi>
經本書秋翬帥師會宋人陳侯蔡人衛人伐鄭胡傳欲<lb/>
發不稱公子之義以翬帥師爲一截伐鄭爲一截致使<lb/>
聖經之明者反晦續者反斷似非釋經之善也後多𩔖<lb/>
此<lb/>
　　春王正月公即位<hi>桓公元年</hi>
<pb n="6b"/>
桓公書即位胡氏曰桓公與聞乎故而書即位者著其<lb/>
弑立之罪深絶之也隱公不書即位胡氏曰古者諸侯<lb/>
繼世襲封則内必有所承爵位土田受之天子則上必<lb/>
有所稟内不承國於先君上不稟命於天子諸大夫扳<lb/>
已以立而遂立焉是以爭亂造端而篡弑所由起春秋<lb/>
首絀隱公以明大法父子君臣之倫正矣蓋以其自立<lb/>
故仲尼削之也由是觀之書即位者既謂著其自立之<lb/>
罪不書即位者亦謂著其自立之罪然桓公與弑乎𨼆<lb/>
<pb n="7a"/>
公宣公與弑乎子赤皆上不請命内無所承故書即位<lb/>
以著其自立之罪似矣其餘若文成襄昭哀諸公亦皆<lb/>
書即位内雖有所承上皆不請命抑亦罪其自立耶至<lb/>
於定公立於意如亦上不請命内無所承者而亦書即<lb/>
位又何耶抑亦罪其自立耶其不書即位者惟隱莊閔<lb/>
僖四公則上不請命内無所承者獨四公而已耶如此<lb/>
則不書即位固所以罪其自立也書即位亦所以罪其<lb/>
自立也然則於義惡乎通善乎朱子有曰書即位者是<lb/>
<pb n="7b"/>
魯君行即位之禮繼故不書即位者是不行即位之禮<lb/>
若桓公之書即位則是桓公自正其即位之禮耳必如<lb/>
此說庶不費詞<lb/>
　　春王正月戊申宋督弑其君與夷及其大夫孔父<lb/>
　　　<hi>桓公二年</hi>
春秋書春書王正月記事之體然也宋督弑君事在正<lb/>
月其書春王正月常事也胡氏承榖梁書王之鑿乃云<lb/>
以天道王法正宋督之罪過矣弑君之書正宋督之罪<lb/>
<pb n="8a"/>
綽有餘矣豈待書春書王而後能正其罪耶按左傳宋<lb/>
華父見孔父之妻於路目逆而送之曰美而艷遂攻孔<lb/>
氏殺孔父而取其妻公怒督懼遂弑殤公若然則宋督<lb/>
初無弑君之心蓋欲殺孔氏而取其妻耳因公怒而懼<lb/>
罪然後弑之也既殺孔父取其妻而後弑君必非同日<lb/>
乃孔父及君非君及孔父也今書云云則宋督弑君及<lb/>
孔父同一日矣公羊又謂孔父正色立朝則人莫敢過<lb/>
而致難於其君者孔父可謂義形於色矣觀此則左氏<lb/>
<pb n="8b"/>
此傳蓋有戾於經云<lb/>
　　滕子來朝<hi>桓公二年</hi>
隱公時滕君皆稱侯至此降而稱子先儒以爲時王所<lb/>
黜則當時王政不行未必其能黜也或以爲喪未踰年<lb/>
則前此無滕侯卒未見其喪也程子以爲滕本侯爵後<lb/>
服屬於楚故降而稱子以貶之也首朝桓公之罪自見<lb/>
矣則自後滕子葬例皆稱公不同於呉楚又若非降也<lb/>
胡氏以爲桓本亂賊滕獨先朝之故降而稱子以貶之<lb/>
<pb n="9a"/>
也誅黨亂賊之法甚明矣則自後滕之子孫槩稱子貶<lb/>
及後世亦非通論沙隨程氏以爲春秋時小國事大國<lb/>
其朝聘貢賦之多寡視其爵之崇卑滕子之事魯以侯<lb/>
禮見則所供者多以子禮見則所供者少滕國土小不<lb/>
足以附諸侯之大國故甘心自降爲子子孫一向微弱<lb/>
故終春秋之世皆稱子且引子産爭承貢賦之次以爲<lb/>
証朱子取之其說似是竊疑春秋之時上僭下替諸侯<lb/>
能守其名分者亦賢矣孰肯甘自降而從卑耶按左氏<lb/>
<pb n="9b"/>
隱公末年滕薛來朝爭長薛侯曰我先封滕侯曰我周<lb/>
之卜正也薛庶姓也我不可以後之觀此又未見滕侯<lb/>
之果甘心自降也姑存所疑以俟知者<lb/>
　　公與夫人姜氏遂如齊<hi>桓公十八年</hi>
胡氏曰與者許可之詞曰與者罪在公也說與字亦泥<lb/>
假使言及而不言與罪不在公乎其釋齊詩其從如水<lb/>
之句言公於齊姜委曲承順若水從地無所不可蓋讀<lb/>
從爲平聲亦非詩之本㫖其曰夫不夫則婦不婦亦猶<lb/>
<pb n="10a"/>
所謂父不父君不君臣不臣之意也其正三綱之意雖<lb/>
切未免偏於一也<lb/>
　　夫人孫于齊<hi>莊公元年</hi>
公羊曰夫人譖公於齊侯曰同非吾子齊侯之子也齊<lb/>
侯怒與之飲酒於其出也使公子彭生送之於其乗也<lb/>
搚幹而殺之按文姜於三年至魯六年秋九月子同生<lb/>
十四年齊僖始卒齊襄始即位莊公未生之前文姜未<lb/>
嘗歸齊亦未嘗與其兄會彼謂同非吾子齊侯之子者<lb/>
<pb n="10b"/>
一何其誣也夫齊襄無道淫及其妹固禽獸之行也而<lb/>
魯桓不悟乃與之偕如齊身固危矣豈待譖而後見殺<lb/>
哉<lb/>
　　五月葬桓王<hi>莊公三年</hi>
公羊曰此未有言崩者何以書葬蓋改葬也榖梁因之<lb/>
按桓王崩於魯桓公之十五年春三月至是七年始書<lb/>
葬所以著其禮之失也蓋以其所書崩葬年月前後相<lb/>
逺此公榖所以有改葬之疑歟據此則公榖之傳亦臆<lb/>
<pb n="11a"/>
度之說耳非眞知也<lb/>
　　六月乙丑齊侯葬紀伯姬<hi>莊公四年</hi>
齊襄無道廹逐紀侯使大去其國致其夫人在殯而不<lb/>
得葬其暴惡之罪不貶而自見矣其葬紀伯姬借曰假<lb/>
仁亦天理人心之不盡冺滅耆也胡氏謂春秋書之以<lb/>
著其罪且曰言齊侯賤之也愚謂齊襄既逐紀侯而入<lb/>
其空國惟見遺柩在殯孑然無依彼雖無道亦人也寧<lb/>
無怵惕惻隱之心耶憫而葬之亦大惡中之一小善也<lb/>
<pb n="11b"/>
使葬伯姬而孔子猶加譏貶焉使肆暴而殘毁其尸棺<lb/>
亦止於貶而已矣况不曰齊人而曰齊侯吾不知聖人<lb/>
之心果賤之歟抑與之歟孔子嘗曰衆好之必察焉衆<lb/>
惡之必察焉愚敢以此言而求聖人之心不識以爲何<lb/>
如<lb/>
　　冬十有一月癸未齊無知<hi>莊公八年</hi>
經書冬十有一月癸未齊無知弑其君諸兒本自連屬<lb/>
意亦明白胡傳却截之以齊無知爲一節下文弑其君<lb/>
<pb n="12a"/>
諸兒爲一節使學者讀之不知齊無知爲何義弑其君<lb/>
爲何賊反不貫串夫傳以明經爲主解釋雖詳而分截<lb/>
失宜亦未盡善也春秋諸傳於年月日之分截病多𩔖<lb/>
此　又按無知乃名也非氏也胡氏以齊無知三字取<lb/>
義而謂不稱公孫而以國氏罪僖公不以公孫之道待<lb/>
無知使恃寵而當國此與衛州吁之傳同一穿鑿也<lb/>
　　八月庚申及齊師戰於乾時我師敗績<hi>莊公九年</hi>
胡氏曰内不言敗此其言敗者爲與讐戰雖敗亦榮也<lb/>
<pb n="12b"/>
此恐未然莊公非復仇之戰特爲仇定國而納子糾耳<lb/>
其戰何名其敗何榮此正著其戰之非義見魯之兵弱<lb/>
也孟子曰春秋無義戰<lb/>
　　大夫宗婦覿用幣<hi>莊公二十四年</hi>
胡氏曰公事曰見私事曰覿見夫人禮也曷爲以私言<lb/>
之夫人不可見乎宗廟則不可以臨羣臣故以私言之<lb/>
也竊謂覿即見也論語言私覿朱子謂以私禮見蓋以<lb/>
私爲私覿爲見也易曰三歲不覿未嘗以覿爲私見也<lb/>
<pb n="13a"/>
竊謂春秋所譏在男女同贄以見耳恐不在覿之一字<lb/>
以寓褒貶也<lb/>
　　伯姬歸于杞<hi>莊公二十五年</hi>
伯姬左氏無傳杜氏以爲莊公女及二十七年春公會<lb/>
伯姬于洮胡氏亦以爲莊公女冬杞伯姬來左氏以爲<lb/>
歸寧蓋亦以爲莊公女按莊公以母命必齊女而後娶<lb/>
於去年八月始娶夫人曾未期年惡有可嫁之女諸侯<lb/>
一娶九女必先有夫人而後有姊妾豈莊公先有姊妾<lb/>
<pb n="13b"/>
惟虛夫人之位以待齊女耶諸傳雖皆以爲莊公女亦<lb/>
不明言其何出也按胡氏於扈之會亦云莊公至是年<lb/>
三十有六矣尚無内主恐未有子女也汪氏曰或以爲<lb/>
桓公女謂時君之女則加子字然莊公二十七年書叔<lb/>
姬若皆桓公女則伯姬蓋三十餘矣未應二女皆失時<lb/>
若是且伯姬以僖公三十一年來求婦則年踰七十始<lb/>
求子婦似未可以必其爲桓公女也竊疑文姜恣已之<lb/>
淫行必不急於男女之婚嫁觀莊公之娶夫人亦年至<lb/>
<pb n="14a"/>
三十有七其不急於伯姬之嫁亦可知矣豈可以其嫁<lb/>
之失時而遂疑其非桓公女耶但年餘七十始至魯求<lb/>
婦則子之年亦不少矣此則有可疑者<lb/>
　　曹殺其大夫<hi>莊公二十六年</hi>
胡氏曰稱國以殺者國君大夫與謀其事不請於天子<lb/>
而擅殺之也竊謂聖人但書曹殺其大夫見曹之專殺<lb/>
大夫耳其稱國常例也其名不名因舊史耳似皆不必<lb/>
深求<lb/>
<pb n="14b"/>
　　公會杞伯姬于洮<hi>莊公二十七年</hi>
胡氏曰伯姬莊公之女非事而特會于洮愛其女之過<lb/>
而不能節之以禮此春秋之所禁也諸儒之說多本胡<lb/>
氏惟高氏曰婦人無相會之禮伯姬既歸于杞復來與<lb/>
公會是與文姜齊襄無異也高氏蓋以伯姬爲莊公之<lb/>
姊妹而疑其奸矣不然伯姬歸于杞周一嵗有半耳何<lb/>
汲汲然與公會于境上至冬而復來魯耶於此而欲免<lb/>
人之嫌疑亦難矣禮婦人既嫁不踰境父母在則歲一<lb/>
<pb n="15a"/>
歸寜姑姊妹已嫁而反兄弟不與同席而坐不與同器<lb/>
而食况於洮非歸寧之地而男女無相會之禮耶春秋<lb/>
孔子之刑書殆有不得已而書耆矣若果止以愛其女<lb/>
之過亦人情之常孔子當不書矣故愚疑伯姬非莊公<lb/>
女正與高氏之見同未知何如<lb/>
　　莒慶來逆叔姬<hi>莊公二十七年</hi>
按胡氏以叔姬爲莊公女其可疑與伯姬同<lb/>
　　秋七月戊辰夫人姜氏薨于夷齊人以歸<hi>僖公元年</hi>
<pb n="15b"/>
左氏此傳見於閔公二年秋九月夫人姜氏孫于邾之<lb/>
下云齊人取而殺之於夷以其尸歸公羊則曰夷齊地<lb/>
也夫人薨於夷則曷爲齊人以歸桓公召而殺之榖梁<lb/>
則曰不言以喪歸非以喪歸也加喪焉諱以夫人歸也<lb/>
其以歸薨之也如公榖所云則以歸者猶未薨也以歸<lb/>
而後殺之耳竊疑齊桓果以大義滅親召而殺之當於<lb/>
孫邾之時矣何以遲遲至是耶謂召而殺之則召於夷<lb/>
矣經書薨于夷非召于夷也書齊人以歸是以尸歸也<lb/>
<pb n="16a"/>
此傳當以左氏爲是胡氏及沙隨程氏以以歸爲以喪<lb/>
歸於魯尤非經意也汪氏辨之詳矣<lb/>
　　楚人伐鄭<hi>僖公元年</hi>
楚前此稱荆至是始稱楚竊恐因其自改國號而書之<lb/>
如後世契丹改爲遼女直改爲金之𩔖是也李氏謂張<lb/>
氏之說得之<lb/>
　　公會齊侯宋公陳世子欵鄭世子華盟于甯毋<hi>僖公</hi>
　　　<hi>七年</hi>
<pb n="16b"/>
左傳云盟于甯毋謀鄭故也按鄭伯自逃首止之會齊<lb/>
桓伐鄭者再至是鄭世子得與甯毋之盟蓋謀納鄭也<lb/>
左傳言鄭世子華欲去洩氏孔氏子人氏三族而有内<lb/>
臣之請管仲請勿許齊侯辭焉信如左氏所云則鄭世<lb/>
子華不得與盟矣然與經之所書不合故疑及之臨川<lb/>
呉氏亦云子華雖聽命於會齊桓未必使之與盟愚未<lb/>
敢以爲然也<lb/>
　　禘于太廟用致夫人<hi>僖公八年</hi>
<pb n="17a"/>
按左氏云禘而致哀姜焉公羊云譏以妾爲妻蓋脅於<lb/>
齊媵女之先至者也榖梁雖亦以爲立妾之詞皆不明<lb/>
言爲何人劉向記其事雖天變由人事所召豈有陽榖<lb/>
之會未形而大雨雪之戒先見者乎以此而罪僖公必<lb/>
不服矣夫大雨雪大雩自是君德之不善所召陽榖之<lb/>
㑹直書而公與夫人及齊桓之失皆見矣<lb/>
　　季姬及鄫子遇于防使鄫子來朝<hi>僖公十四年</hi>
左氏云鄫姬來寧公怒止之以鄫子之不朝也夏遇于<lb/>
<pb n="17b"/>
防而使來朝公羊云非使來朝使來請已也榖梁同惟<lb/>
胡氏云魯公鍾愛其女使自擇配故得與鄫子遇于防<lb/>
而遂以季姬歸之按明年秋九月書季姬歸于鄫則此<lb/>
時以處女而私與鄫子遇蓋淫奔也左氏失之誣矣胡<lb/>
氏之說亦無所稽吕氏疑叔姬書字爲許嫁於鄫而未<lb/>
歸於鄫故遇之而使來請已者似爲得之越二年而季<lb/>
姬卒又三年而鄫子不得其死非禮致禍之騐也<lb/>
　　隕石于宋五<hi>僖公十六年</hi>
<pb n="18a"/>
左氏云隕星也公羊榖梁皆以先隕後石解義故程子<lb/>
胡氏因之而有自空凝結而隕之說夫經書隕石而左<lb/>
氏以爲隕星也諸家謂自空凝結而隕似無所稽然所<lb/>
隕非經星也天體微有剥屑耳夫子不曰隕星成石而<lb/>
直曰隕石天上豈有石隕之理哉此殆有深意也竊疑<lb/>
星在天猶活火隕於地則成石猶火熖滅而成炭也故<lb/>
邵子曰星在地則爲石石在天則爲星又曰天象細如<lb/>
塵沙者隕而爲堆阜知此然後可以知隕石之說<lb/>
<pb n="18b"/>
　　天王出居于鄭<hi>僖公二十四年</hi>
按左氏鄭人入滑周襄王爲滑請鄭不聽命而執王使<lb/>
王怒使頽叔出狄師伐鄭而德狄人立其女隗氏爲后<lb/>
富辰諫不聽太叔𢃄通於隗氏王黜狄女頹叔懼狄之<lb/>
怨已也遂奉叔帶以狄師攻王王適鄭處於汜胡氏從<lb/>
之愚按如左氏之說則王於鄭雖兄弟之國實仇讐也<lb/>
夏伐其國而冬奔之有是理哉竊疑狄自莊公三十二<lb/>
年伐邢以來入衞伐晉滅温伐鄭盟齊其𫝑强矣至是<lb/>
<pb n="19a"/>
伐鄭乃狄自伐耳未必王召伐之也若果王召以伐之<lb/>
則是以天王之尊而引戎狄以伐其兄弟之國春秋獨<lb/>
不書以示貶乎汪氏嘗疑左氏所言必無此理恐未可<lb/>
盡信也<lb/>
　　齊人侵我西鄙公追齊師至<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>弗及<hi>僖公二十六年</hi>
胡氏曰書人書侵罪齊也書追書至<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>弗及罪魯也愚<lb/>
謂聖人但直書其事而齊魯之罪自見未必書一句以<lb/>
罪齊書一句以罪魯也胡氏又謂前書齊人是見其弱<lb/>
<pb n="19b"/>
以誘魯也後書齊師是伏其衆以徼魯也恐亦未然既<lb/>
曰潛師掠境曰侵豈可謂其稱人而疑其少乎二十五<lb/>
年書楚人圍陳豈人少而可圍乎胡氏又曰凡書追者<lb/>
在境内則譏其不預追戎于濟西是也在境外則譏其<lb/>
深入追齊師至<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>是也皆似求之太泥外㓂至而至於<lb/>
追皆由不預胡氏又曰弗及者遷辭也有畏而弗敢及<lb/>
之也既追之至<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>逺及齊地矣又何畏而弗敢及之乎<lb/>
　　公子買戍衛不卒戍刺之<hi>僖公二十八年</hi>
<pb n="20a"/>
左氏云公子買戍衛楚人救之不克公懼於晉殺買以<lb/>
說焉謂楚人曰不卒戍也按經去年冬公以楚師伐齊<lb/>
取榖蓋乞於楚之師也今戍衛蓋爲楚而戍之矣下書<lb/>
楚人救衛則此之殺公子買時未見楚人救之不克也<lb/>
若果以楚人救之不克而殺以說晉則當先書楚人之<lb/>
救而後書殺公子買今乃不然則是公子買實以不卒<lb/>
戍而刺之也明矣非所以說晉也若果以說晉而刺之<lb/>
則不卒戍之言特欺楚人耳春秋豈承其欺妄之詞而<lb/>
<pb n="20b"/>
書之乎刺一公子而誑兩國焉吾意僖公必不若是之<lb/>
無見也<lb/>
　　衛殺其大夫元咺及公子瑖<hi>僖公三十一年</hi>
胡氏從榖梁稱國以殺之義而分爲兩叚又以及爲累<lb/>
及之辭辨見前篇<lb/>
　　夏四月四卜郊不從乃免牲猶三望<hi>僖公三十一年</hi>
本一叚事胡氏承公羊榖梁之傳分爲三節經意不相<lb/>
屬矣<lb/>
<pb n="21a"/>
　　晉人敗狄于箕<hi>僖公三十三年</hi>
陳氏曰晉率天下諸侯以攘强暴前年狄侵齊去年狄<lb/>
圍衛衛爲之遷帝丘而晉不能救於是伐晉蓋僅而後<lb/>
勝之故晉侯貶稱人病晉也竊謂强暴連年侵擾列國<lb/>
今晉襄嗣位之初乃能敗之何病之有其書晉人或以<lb/>
衰服即戎耳豈以其僅而後勝之乃貶之哉使不幸而<lb/>
爲狄所敗吾不知又將何以貶之也<lb/>
　　隕霜不殺草李梅實<hi>文公元年三年</hi>
<pb n="21b"/>
周十二月夏十月正肅霜之時而不殺草李梅實不寒<lb/>
故也江北無梅此言李梅山東人以爲一果之名猶江<lb/>
南人稱杏爲杏梅是也言實則花可知矣<lb/>
　　天王使毛伯來錫公命<hi>文公元年</hi>
竊謂命者誥命也如書有蔡仲微子文侯之命是也胡<lb/>
氏曰諸侯終喪入見則有錫歲時來朝則有錫能敵王<lb/>
愾則有錫胡氏此傳蓋以錫物爲言似與錫命之文不<lb/>
切易曰在師中吉無咎王三錫命又曰晉康侯用錫馬<lb/>
<pb n="22a"/>
蕃庶詩曰韓侯受命王親命之又曰王錫韓侯淑□綏<lb/>
章簞茀錯衡𤣥衮赤舄鈎膺鏤鍚然則錫命與錫物固<lb/>
不同矣惟劉氏曰錫命者命爲諸侯也此說得之廬陵<lb/>
季氏辨之詳矣<lb/>
　　晉侯及秦師戰于彭衙秦師敗績<hi>文公二年</hi>
按左傳秦孟明視帥師伐晉以報殽之役晉侯敗之于<lb/>
彭衙如是則秦爲主兵然經以晉主之而不書秦之伐<lb/>
晉傳者以爲處已息爭之道逺怨之方恐非也公羊榖<lb/>
<pb n="22b"/>
梁皆謂秦越千里之險而襲人則晉與秦相去固逺矣<lb/>
然彭衙之戰乃在秦地而秦之師未嘗越境則此戰實<lb/>
晉主之而秦師來戰也不然豈彭衙非秦地歟<lb/>
　　楚人圍江<hi>文公三年</hi>
左氏云楚人圍江晉先僕伐楚以救江此恐未然既有<lb/>
先僕之伐亦中國之盛事也經何以不書至冬乃書晉<lb/>
陽處父帥師伐楚以救江正所以見其救江之慢也疑<lb/>
此只當從經<lb/>
<pb n="23a"/>
　　逆婦姜于齊<hi>文公四年</hi>
榖梁曰婦有姑之詞也程子曰納幣在喪志與喪婚同<lb/>
也稱婦姜已成婦也胡氏曰禫制未終思念娶事是不<lb/>
志哀而居約矣方逆也而已成於婦未至也而如在國<lb/>
中原其意而誅之也按莊公之娶哀姜納幣于小祥之<lb/>
後比之文公殆有甚焉但書曰夫人姜氏入而不稱婦<lb/>
者時文姜已没無姑之詞也榖說似通<lb/>
　　毛伯來求金<hi>文公九年</hi>
<pb n="23b"/>
毛伯以天王冢宰之尊親下於諸侯以求金固非禮也<lb/>
安知非當時諸侯不共王喪用度缺乏故承王命來求<lb/>
之歟左氏曰不書王命未葬也胡傳專明不稱使之義<lb/>
以爲大臣擅權之戒而於求金之得失則略焉似未備<lb/>
也竊考文公之春秋僖公薨則天王使叔服來㑹葬又<lb/>
使毛伯來錫公命成風薨則天王使榮叔歸舍且賵又<lb/>
使召伯來會葬則襄王之於魯恩禮隆矣今襄王崩文<lb/>
公立既不朝於京師今又不奔王喪僅使公叔敖如京<lb/>
<pb n="24a"/>
師既不至矣遂不復遣一介之使以供王喪致王喪乏<lb/>
用冢宰下求其有負於王何如耶故書毛伯來求金一<lb/>
以見毛伯失王宰之禮一以見魯文無尊王之義汪氏<lb/>
高氏之說詳矣<lb/>
　　晉人殺其大夫士縠及箕鄭父<hi>文公九年</hi>
榖梁曰鄭父累也故劉氏孫氏皆以及爲累及之及胡<lb/>
氏亦云鄫父書及示後世司賞罰者必本忠恕無有偏<lb/>
黨之意其義精矣愚竊疑不然殺二大夫書曰及猶曰<lb/>
<pb n="24b"/>
城諸及防云爾何累焉<lb/>
　　楚人伐鄭公子遂會晉人宋人衛人許人救鄭<hi>文公</hi>
　　　<hi>九年</hi>
左氏曰楚子師於狼淵以伐鄭囚公子堅公子厖及樂<lb/>
耳鄭及楚平公子遂會晉趙盾宋華耦衞孔達許大夫<lb/>
救鄭不及楚師卿不書緩也以懲不恪左氏蓋以稱人<lb/>
而云爾按經上文書三月下文書夏則楚人伐鄭亦在<lb/>
三月也公子遂聞鄭之被兵即會四國之大夫以救鄭<lb/>
<pb n="25a"/>
夫鄭與五國地相去逺矣况興師動衆亦非倉卒所可<lb/>
集不踰月而救至曽是以爲緩乎使其救果緩不及事<lb/>
聖人雖削之以懲不恪可也何爲反書之以著其救乎<lb/>
使鄭果及楚平夫子奚不書之以見晉之緩不及事乎<lb/>
且莊公五年冬會齊宋陳蔡伐鄭春王人子突救鄭觀<lb/>
此則踰月救至春秋猶善之况不踰月乎如經所書則<lb/>
以救鄭爲善如傳所記則以救鄭爲貶當從經歟當從<lb/>
傳歟<lb/>
<pb n="25b"/>
　　楚子蔡侯次于厥貉<hi>文公十年</hi>
胡氏云當是時陳鄭宋皆從楚矣獨書蔡侯何哉鄭三<lb/>
失大夫俟救而不及陳𫉬公子茷而懼宋方有狄難蓋<lb/>
有不得已者非所欲也蔡無四境之虞則是得已不已<lb/>
志在從荆楚矣故削三國而書蔡侯見其棄諸夏之惡<lb/>
也竊疑厥貉之次惟蔡侯從楚故書之也陳鄭宋雖曰<lb/>
不得已而從楚其不能自强而苟於所從獨不可書乎<lb/>
且左氏云將以伐宋宋何爲而同次乎明年楚子伐麋<lb/>
<pb n="26a"/>
而不伐宋則厥貉之次非伐宋明矣二傳皆與經不合<lb/>
　　子叔姬卒<hi>文公十二年</hi>
子叔姬魯女許嫁而未適人者左氏云書叔姬言非女<lb/>
也公羊云母弟也穀梁云公之母姊妹也趙氏云時君<lb/>
之女故曰子以别非先君之女也按文公四年逆婦姜<lb/>
于齊假令踰年生叔姬至是方八歲於許嫁笄而字之<lb/>
禮不合未當以字稱也此後二年又書齊人執子叔姬<lb/>
則亦非十一歳之女也疑三傳以爲公之母姊妹者爲<lb/>
<pb n="26b"/>
是陳氏云已許嫁於杞杞伯來朝請絶叔姬復求其次<lb/>
李氏以爲此說通恐非也豈有魯女而杞敢絶之又敢<lb/>
復求其次耶<lb/>
　　公還自晉鄭伯會公于棐<hi>文公十三年</hi>
左氏曰公如晉朝且尋盟衛侯會公于沓請平於晉公<lb/>
還鄭伯會公于棐亦請平於晉公皆成之竊意公出而<lb/>
衞侯會公于沓因以求平於晉公與成之理或然也公<lb/>
既還自晉而鄭伯會公于棐公何由亦與之成乎<lb/>
<pb n="27a"/>
　　齊公子商人弑其君舍<hi>文公十四年</hi>
穀梁曰舍之不日何也未成爲君也非也既書曰弑其<lb/>
君惡得爲未成爲君也舍之見弑胡氏從左氏以爲子<lb/>
叔姬妃齊昭公生舍叔姬無寵舍無威商人知其可以<lb/>
代取也於是驟施於國而多聚士至是弑舍臨川呉氏<lb/>
嘗辨叔姬爲文公女或然<lb/>
　　齊人執單伯齊人執子叔姬<hi>文公十四年</hi>
單伯魯大夫左氏以爲周大夫恐非子叔姬不係以齊<lb/>
<pb n="27b"/>
如杞伯姬之例則未成婚也左氏以爲齊君舍之母昭<lb/>
公之妃魯先君之女臨川呉氏辨之謂叔姬稱子乃文<lb/>
公女且以文公與齊昭即位之年與文公逆婦姜之年<lb/>
証其爲文公女爲舍之妃其理明甚然單伯子叔姬之<lb/>
執左氏不言其故公羊云單伯之罪道淫也惡乎淫淫<lb/>
子叔姬榖梁同陸氏曰春秋例無執本國人者此乃魯<lb/>
女嫁齊齊不受而執之耳意亦似矣然既曰魯女嫁齊<lb/>
而齊不受何爲又執之耶惟呉氏曰竊詳事𫝑意舍年<lb/>
<pb n="28a"/>
㓜新立急欲求配居喪而娶文公之女故其逆其歸皆<lb/>
不書歸當是九月之末至齊而舍已被弑姬無所從故<lb/>
十月之初魯遣單伯往請叔姬商人惡魯與爲婚因單<lb/>
伯來誣以暧昧之罪將以辱魯單伯乃叔姬既歸之後<lb/>
如齊而非送叔姬也呉氏之說得矣似未足以破公羊<lb/>
之說叔姬果爲文公女當不過十歲耳何可以言淫使<lb/>
單伯果送叔姬豈可淫乎竊疑信如三傳之說則叔姬<lb/>
當非文公女不必泥時君女必加子字之例也信如呉<lb/>
<pb n="28b"/>
氏之說則魯因舍弑而使單伯請叔姬或叔姬從單伯<lb/>
歸魯而齊人不從故執之耳未知孰是<lb/>
　　季孫行父如齊<hi>文公十八年</hi>
左氏無傳張氏以爲告宣公之立似矣然未備也竊觀<lb/>
上書子赤立而夫人姜氏歸于齊此書季孫行父如齊<lb/>
蓋行父實與聞乎弑子赤而黨宣公者恐夫人歸愬故<lb/>
與之偕行且告宣公之立而因以請婚以結齊好觀明<lb/>
年春但書逆女而不書納幣亦可見矣<lb/>
<pb n="29a"/>
　　遂以夫人婦姜至自齊<hi>宣公元年</hi>
胡氏曰夫人與有罪焉則待貶而後見故不稱氏又曰<lb/>
以婦姜至自齊責敬嬴也如此則責夫人與敬嬴而遂<lb/>
於宣公獨無責乎竊謂書遂以夫人見夫人非遂之所<lb/>
得以也書婦姜至自齊亦有姑之詞而無六禮之漸也<lb/>
文公之薨喪僅踰年而遽然以夫人至見遂不能以禮<lb/>
輔其君夫人之父母不能以禮歸其女夫人不能以禮<lb/>
待其身敬嬴以姑自尊而喪婚其子宣公亟以夫自居<lb/>
<pb n="29b"/>
而居喪娶其婦罪皆見矣<lb/>
　　宋師圍曹<hi>宣公三年</hi>
左氏云宋文公即位三年殺母弟湏及昭公子武氏之<lb/>
謀也使戴桓之族攻武氏於司馬子伯之館盡逐武穆<lb/>
之族以曹師伐宋秋宋師圍曹報武氏之亂也此傳殊<lb/>
難曉又按文公十八年冬左氏傳云宋武氏之族道昭<lb/>
公子將奉司城湏以作亂十二月宋公殺母弟湏及昭<lb/>
公子使戴桓莊之族攻武氏於司馬子伯之館遂出武<lb/>
<pb n="30a"/>
穆之族則道昭公子欲以湏作亂者實武氏之謀也殺<lb/>
母弟湏及昭公子者宋公也乃云武氏之謀不可曉也<lb/>
豈討武氏謀而殺之歟既云使戴桓之族攻武氏於司<lb/>
馬子伯之館盡逐武穆之族則使戴桓之族攻武穆之<lb/>
族者亦文公也下文乃欲以曹師伐宋則以曹師伐宋<lb/>
者戴桓之族歟武穆之族歟不可曉也此云宋師圍曹<lb/>
報武氏之亂也既云攻武氏於司馬子伯之館盡殺武<lb/>
穆之族矣則武氏未嘗以曹師伐宋乃云宋師伐曹報<lb/>
<pb n="30b"/>
武氏之亂不可曉也胡氏云文公即位盡逐武穆之族<lb/>
二族以曹師伐宋則穆氏未嘗亂宋何爲無故而逐之<lb/>
且宋文即位三年棐林之會宋公曹伯俱在豈有曹師<lb/>
伐宋之事耶竊疑春秋此年書春書楚子伐陸渾之戎<lb/>
左氏且言其觀兵於周疆問鼎之大小輕重則强楚之<lb/>
𫝑將吞併周室矣夏書楚人伐鄭秋書赤狄侵齊則楚<lb/>
狄𫝑將陵蔑列國矣而宋乃興師動衆以圍曹而不恤<lb/>
王室鄭國之難則其於尊周攘楚狄之義何在耶故書<lb/>
<pb n="31a"/>
以著其罪也况經書宋人伐曹圍曹者不一始於僖公<lb/>
之十五年及十九年哀公之三年六年七年至八年則<lb/>
滅曹矣無非宋之恃强凌弱也傳之情偽恐未可必疑<lb/>
當依經斷之<lb/>
　　齊高固來逆子叔姬<hi>宣公五年</hi>
子叔姬諸傳皆以爲宣公女按經宣公元年書夫人婦<lb/>
姜至自齊至是方五年豈有可嫁之女且文公十二年<lb/>
書子叔姬卒十三年冬書齊人執子叔姬至是又書齊<lb/>
<pb n="31b"/>
高固來逆子叔姬前後僅十二年而有子叔姬者三不<lb/>
應其名之無别如此也豈高固之所逆者即向齊人之<lb/>
所執者歟故始而齊人執子叔姬則不欲其歸魯也明<lb/>
矣既而高固使齊侯止公請叔姬則欲以爲婦也明矣<lb/>
春秋孔子之刑書故詳書子叔姬之事見齊强魯弱之<lb/>
𫝑而子叔姬之得失亦可見矣<lb/>
　　叔孫得臣卒<hi>宣公五年</hi>
胡氏曰大夫卒無有不日者其或不日者則見恩數之<lb/>
<pb n="32a"/>
略爾仲遂如齊謀殺子赤叔孫得臣與之偕行在宣公<lb/>
固有援立之私其恩數豈略然不書日是聖人削之也<lb/>
按隱公元年書公子益師卒九年書挾卒皆不日益師<lb/>
與挾未聞其罪也豈亦聖人削其日與莊公三十二年<lb/>
公子牙卒書日然牙將弑子般者何爲聖人又不削其<lb/>
日與此恐未通程子曰或日或不日因舊史也恐爲得<lb/>
之<lb/>
　　陳殺其大夫洩冶<hi>宣公九年</hi>
<pb n="32b"/>
春秋於大夫之見殺者例稱名而不稱字所以紀其實<lb/>
也間有不稱名而著其官者胡氏以爲義不係於名是<lb/>
已洩冶以諫陳靈公而死不書其名何以著其實乎胡<lb/>
氏曰洩冶無罪而書名何也云云夫洩冶以諫見殺可<lb/>
謂忠矣胡氏泥於不稱字之例且謂其宋子哀魯叔肸<lb/>
之下譏其仕昏亂之朝而不去諸儒皆略其死節而咎<lb/>
其不去何以勸忠藎乎夫昏亂之朝固當去矣今既不<lb/>
去而能正諫其君以殺身亦可罪哉使靈公能用其言<lb/>
<pb n="33a"/>
夫豈有夏徴舒之禍<lb/>
　　陳夏徴舒弑其君平國<hi>宣公十年</hi>
弑君之賊例書名氏所以誅亂臣賊子於既死示天下<lb/>
後世之大經大法也其有不書名氏者惟齊商人晉州<lb/>
蒲呉僚及莒薛之小國耳他則未有不書名氏者胡氏<lb/>
曰陳靈公之無道也而稱大夫之名氏以弑何也云云<lb/>
且謂特書徴舒之名氏以見洩冶忠言之騐靈公見弑<lb/>
之由使有國者必逺色修身包容狂直開納諫聽爲心<lb/>
<pb n="33b"/>
也文定公因經以諷諫於君意則善矣然聖經之心法<lb/>
恐不必拘拘以稱大夫之名氏爲說也<lb/>
　　楚子伐鄭<hi>宣公十年</hi>
左氏曰楚子伐鄭晉士會救鄭逐楚師於潁北諸侯之<lb/>
師戍鄭諸儒遂皆以爲經削晉之救責其雖得鄭而不<lb/>
能有之也竊疑楚莊初霸横行中國伐鄭伐陳而中國<lb/>
莫能救故二國從楚使晉信能救鄭而逐楚師於潁北<lb/>
則中國兵足而力贍矣信以諸侯之師而戍鄭則諸侯<lb/>
<pb n="34a"/>
心同而力恊矣聖人將喜中國之振而大書特書矣何<lb/>
爲反削之乎以中國之兵足力贍諸侯之心同力恊則<lb/>
楚雖强何畏焉何爲明年陳鄭服楚而有辰陵之盟乎<lb/>
據經而言見楚子伐鄭而晉不能救故鄭從楚耳若晉<lb/>
能救鄭逐楚師又以諸侯之師而戍鄭而鄭反舍晉而<lb/>
從楚則當責鄭而不當責晉也<lb/>
　　衛殺其大夫孔達<hi>宣公十四年</hi>
左氏云清丘之會晉以衛之救陳也討焉使人弗去曰<lb/>
<pb n="34b"/>
罪無所歸將而師孔達曰苟利社稷請以我說罪我之<lb/>
由我則爲政而大國之討將以誰任我則死之春孔達<lb/>
縊而死衛人以說於晉而免按如此則孔達之死非衛<lb/>
國殺之乃匹夫匹婦之爲諒自經於溝瀆者耳而經書<lb/>
衞殺其大夫孔達不亦失實之甚乎凡此之𩔖恐只當<lb/>
從經不若無傳之爲愈<lb/>
　　楚子圍宋<hi>宣公十四年</hi>
按經宣公九年楚子鄭人侵陳遂侵宋宋是以秋有棐<lb/>
<pb n="35a"/>
林之會冬有伐鄭之師二年春有大棘之戰夏有侵鄭<lb/>
之師自是鄭棄楚而從中國者宋之力也三年楚子伐<lb/>
鄭四年五年連伐鄭而中國當救而不救固已失矣八<lb/>
年楚人伐陳九年楚人伐鄭晉雖救之而鄭又從楚宋<lb/>
是以有十年會四國之伐而鄭又從中國者亦宋之力<lb/>
也冬楚子復伐鄭而中國不救故鄭又從楚明年楚子<lb/>
及陳鄭二國盟於辰陵既而楚子入陳故鄭又從中國<lb/>
十二年楚又圍鄭晉是以有邲之戰冬楚子滅蕭蓋宋<lb/>
<pb n="35b"/>
之附庸宋是以有清丘之盟有伐陳之師蓋爲陳之從<lb/>
楚也陳既從楚則中國之陳乃中國之楚矣衛之救陳<lb/>
爲中國乎爲荆楚乎十三年楚子伐宋而中國不救至<lb/>
今年楚又圍宋固其素志也傳言楚遣使過宋而不假<lb/>
道於宋宋乃殺其使雖未知其必然亦可見楚之弱宋<lb/>
也自宣公以來十四年間楚子憑陵中國如此使當時<lb/>
無晉宋二國以抗之則中國皆陳鄭而入於楚矣愚猶<lb/>
憾宋之不能自强糾合諸侯内安外攘顧乃受其圍伐<lb/>
<pb n="36a"/>
爲可責耳然困於圍者九月不得已而與之平亦可恕<lb/>
矣其救蕭伐陳要結盟誓以禦楚恐不必深責也胡傳<lb/>
屢責宋而不責楚豈君子躬自厚而薄責於人之意歟<lb/>
　<lb/>
　<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋經傳辨疑卷上<lb/>
</p>
<p>
</p>
  </div>
</body>
</text>
</TEI>
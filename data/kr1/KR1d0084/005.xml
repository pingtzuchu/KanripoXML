<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷五</head> <lb/>
    <p>
<pb n="1a"/>
欽定四庫全書<lb/>
　禮書卷五<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>
　　紘<hi>鄭氏曰屈組為紘垂為飾</hi>
　　纓<hi>二組屬於笄順頤而下結之謂之纓纓之垂者謂之緌</hi>
弁師掌王之五冕朱紘<hi>朱紘以朱組為紘也紘一條屬兩端於武</hi>士冠禮緇<lb/>
布冠缺項青組纓屬于缺皮弁笄爵弁笄緇組纁邊<hi>缺讀如有頍者弁之頍緇布冠無笄者著頍圍髮際結項中隅為四綴以固冠也項中有<graphic n="KR1362" url="https://raw.githubusercontent.com/kanripo/KR-Gaiji/master/images/KR1362.png" mimeType="image/png"/>亦由固頍為之耳今未冠笄者著卷幘頍象之所生也滕薛名蔮為頍屬猶著有笄者屈組為紘垂為飾無笄者纓而結其條纁邊組側赤也</hi>禮器曰管仲鏤簋朱紘君子以為濫矣<hi>朱紘天子冕之紘也諸侯青組紘大夫士當緇組紘纁邊</hi>祭義曰天子為耤千畝冕而朱紘躬<lb/>
<pb n="6a"/>
秉耒諸侯為耤百畝冕而青紘躬秉耒玉藻曰𤣥冠朱<lb/>
組纓天子之冠也緇布冠繢緌諸侯之冠也𤣥冠丹組<lb/>
纓諸侯之齊冠也𤣥冠綦組纓士之齊冠也説文曰紘<lb/>
冠卷也纓冠系也緌系冠纓也左傳桓二年衡紞紘<lb/>
綖昭其度也僖二十八年楚子玉瓊弁玉纓哀十五年<lb/>
子路結纓而死喪禮斬衰繩纓齊衰以下布纓大功長<lb/>
殤絰纓緦澡纓後漢輿服志聖人見鳥獸有冠角<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>胡<lb/>
之制遂作冠冕纓緌以為首飾旒冕皆以其綬色為組<lb/>
<pb n="6b"/>
纓乗輿黃赤綬諸侯王赤綬公侯將軍紫綬九卿青綬<lb/>
千石六百石黑綬百石青紺綬唐制天子大裘冕組帶<lb/>
纓色如其綬衮冕朱組帶為纓皇太子衮冕紅組為纓<lb/>
羣臣之服皆以組為纓色如其綬<lb/>
　　緌<lb/>
詩曰葛屨五兩冠緌雙止檀弓曰范則冠而蟬有緌<hi>緌謂蜩蝝長在腹下</hi>郊特牲曰太古冠布齊則緇之其緌也孔子曰<lb/>
吾未之聞也玉藻曰緇布冠繢緌諸侯之冠也<hi>縞冠素紕既祥<pb n="7a"/>之冠也</hi>垂緌五寸惰游之士也自天子下達有事然後緌<lb/>
大帛不緌𤣥冠紫緌自魯桓公始也雜記曰大白冠緇<lb/>
布之冠皆不㽔委武𤣥縞而㽔<hi>秦人曰委齊東曰武</hi>内則子事父<lb/>
母冠緌纓<lb/>
弁師王之五冕皆朱紘禮記天子為耤冕而朱紘諸侯<lb/>
為耤冕而青紘士冠禮緇布冠青組纓皮弁笄爵弁笄<lb/>
緇組紘纁邊葢朱者正陽之色天子以為紘青者少陽<lb/>
之色諸侯以為紘緇者隂之色而士以為紘卿大夫冕<lb/>
<pb n="7b"/>
弁之紘無所經見禮器曰管仲鏤簋朱紘君子以為濫<lb/>
鄭氏謂大夫士當緇組紘纁邊理或然也一組繫於左<lb/>
笄遶頤而上屬於右笄垂餘以為飾謂之紘二組屬於<lb/>
筓順頥而下結之謂之纓纓之垂餘謂之緌<hi>檀弓曰蟬有緌鄭氏曰緌謂蜩蝝長在腹下</hi>喪冠緇布冠纓而不緌冕弁紘而不纓春秋之<lb/>
時楚子玉瓊弁玉纓自漢以来冕纓各象其綬色冕弁<lb/>
而有纓非古制也夫縣鐘磬者亦謂之紘繫車葢者亦<lb/>
謂之紘佩容臭者亦謂之纓馬之膺飾亦謂之纓旌旗<lb/>
<pb n="8a"/>
之旒亦謂之緌禪被之識亦謂之紞則紘纓緌之名非<lb/>
特施於冠冕也<lb/>
　　天子諸侯瑱<hi>𤣥紞黃纊</hi>
　　卿大夫瑱<hi>𤣥紞青纊</hi>
　　士瑱<hi>𤣥紞素纊</hi>
周禮弁師諸侯之繅斿九就玉瑱玉笄詩旄丘曰叔兮<lb/>
伯兮褎如充耳君子偕老曰玉之瑱也<hi>瑱塞耳也</hi>淇奥曰有<lb/>
匪君子充耳琇瑩會弁如星<hi>充耳謂之瑱琇瑩美石也天子玉瑱諸侯以石</hi>著<lb/>
<pb n="8b"/>
曰俟我於著乎而充耳以素乎而<hi>毛曰素象瑱鄭曰以素為充耳謂所以懸瑱者或名為紞人君五色臣則三色此言素者自所先見而云</hi>尚之以瓊華乎而<hi>毛曰瓊華美石士之服也鄭曰飾之以瓊華者謂縣紞之末所謂瑱也人君以玉為之瓊華石色似瓊也</hi>俟我於<lb/>
庭乎而充耳以青乎而<hi>毛曰青青玉鄭曰青紞之青</hi>尚之以瓊瑩乎<lb/>
而<hi>毛曰瓊瑩不似玉卿大夫之服也鄭曰石色似瓊瑩也</hi>俟我於堂乎而充耳以<lb/>
黃乎而<hi>毛曰黃黄玉鄭曰黃紞之黄</hi>尚之以瓊英乎而<hi>毛曰瓊英美石似玉者人君之服也</hi>禮記檀弓曰練角瑱<hi>瑱充耳也吉時以玉人君有瑱</hi>士喪禮瑱用<lb/>
白纊既夕記曰瑱塞耳楚語楚靈王虐白公子張驟諫<lb/>
<pb n="9a"/>
王曰不穀雖不能用吾憗瑱寘之於耳<hi>憗猶願也</hi>對曰賴君<lb/>
用之也故言<hi>賴特也</hi>不然巴浦之犀犛兕象其可盡乎其<lb/>
又以規為瑱也<hi>犛犛牛也規諫也瑱所以塞耳言四獸之牙角可以為瑱難盡而又以規諫為之乎</hi>魯語曰王后親織𤣥紞<hi>紞所以懸瑱當耳者也</hi>左傳曰衡紞紘<lb/>
綖昭其度也又曰縳之如一瑱家語大戴皆曰紞絖塞<lb/>
耳東方朔傳曰黈纊塞耳禮緯曰旒垂目纊塞耳示不<lb/>
聽讒不視非也後漢輿服志曰旁垂黈釋名曰瑱鎮也<lb/>
不使妄聽自鎮重也呉語呉王斬有罪者以徇曰莫如<lb/>
<pb n="9b"/>
此以環瑱相問也<lb/>
瑱以充耳紞以垂瑱周官弁師王之五冕皆玉瑱詩於<lb/>
衛夫人言玉之瑱也於衛武公言充耳琇瑩於衛之臣<lb/>
言褎如充耳齊詩言充耳以素以青以黃尚之以瓊華<lb/>
瓊瑩瓊英則瑱不特施於男子也婦人亦有之不特施<lb/>
於冕也弁亦有之故詩言充耳琇瑩繼之以會弁如星<lb/>
喪禮士無冕而瑱用白纊則弁亦有之可知也士瑱用<lb/>
白纊即詩所謂充耳以素者也人君用黈纊即詩所謂<lb/>
<pb n="10a"/>
充耳以黃者也毛氏以充耳以素為士之服充耳以青<lb/>
為卿大夫之服充耳以黃為人君之服於説是也然以<lb/>
素為象瑱青為青玉黃為黃玉而用瓊華以飾象則是<lb/>
士瑱用二物與餘瑱不類非禮意也鄭氏以素為素紞<lb/>
青為青紞黃為黃紞人君五色人臣三色然魯語王后<lb/>
織𤣥紞夫人加紘綖内子為大帶命婦成祭服列士之<lb/>
妻加以朝服則夫人以至士妻特有所加而已其織𤣥<lb/>
紞一矣未聞有五色三色之别也又紞所以垂充耳而<lb/>
<pb n="10b"/>
充耳不在紞謂紞為充耳非也春秋傳曰縛之如一瑱<lb/>
則縛纊以為瑱自古然也其制葢皆𤣥紞以垂之瓊玉<lb/>
以承之承之詩所謂尚之也梁制垂以珠瑱班固賦曰<lb/>
雕玉瑱以居楹礎石亦謂之瑱則瑱居纊下可知也賈<lb/>
公彦曰古者瑱不用纊士死則用白纊然士之襲禮皮<lb/>
弁褖衣緇帶韎韐竹笏之類皆用生時之物孰謂瑱用<lb/>
白纊特死者之飾哉檀弓小祥用角瑱楚語曰巴浦之<lb/>
犀犛兕象其可盡乎其又以規為瑱則古者之瑱亦以<lb/>
<pb n="11a"/>
象與角為之<lb/>
　　衡<hi>鄭氏曰衡玉為之祭服有衡垂于副之兩旁當耳其下以紞懸瑱</hi>
周官追師掌王后之首服為副編次追衡笄左傳曰衡<lb/>
紞紘綖昭其度也鄭司農曰衡繼持冠者鄭康成曰王<lb/>
后之衡笄皆玉為之惟祭服有衡垂于副之兩旁當耳<lb/>
其下以紞垂瑱孔頴達曰婦人首服有衡則男子首服<lb/>
亦然王后之衡以玉則天子之衡亦玉諸侯以下未聞<lb/>
然則左傳言衡則繼以紞弁師士冠禮言笄則繼以紘<lb/>
<pb n="11b"/>
是衡有紞笄有紘也<lb/>
　　笄<hi>鄭氏曰笄卷髮者玉為之長尺二寸</hi>
　　鬠笄<hi>桑為之長四寸纋中</hi>
禮記内則子事父母櫛縰笄總弁師掌王之五冕玉笄<lb/>
諸侯之繅旒九就玉弁士冠禮皮弁笄爵弁笄同箧<hi>笄今之簪有笄者屈組為紘垂為飾無笄者纓而結其絛</hi>士喪禮鬠笄用桑長四寸纋<lb/>
中<hi>長四寸不冠故也纋笄之中央以安髮</hi>鬠用組乃笄國語范武子以杖<lb/>
擊其子折其委笄荀子曰鬠而不笄<lb/>
<pb n="12a"/>
婦人笄　曲禮曰女子許嫁笄而字<hi>以許嫁為成人</hi>檀弓南宫<lb/>
縚之妻之姑之喪夫子誨之髽葢榛以為笄長尺内則<lb/>
婦事舅姑櫛縰笄總男女未冠笄者櫛纚拂髦女子十<lb/>
有五而笄二十而嫁<hi>其未許嫁二十則笄</hi>喪服小記齊衰惡笄以<lb/>
終喪男子冠而婦人笄雜記女雖未許嫁年二十而笄<lb/>
禮之婦人執其禮<hi>雖未許嫁年二十亦為成人矣禮之酌以成之言婦人執其禮明非許嫁之笄</hi>燕則鬈首<hi>既笄之後去之猶古之女有鬌紒也</hi>問喪親始死雞斯徒跣<lb/>
<hi>雞斯當為笄纚聲之誤也親始死去冠二日乃去笄纚括髮也今時始喪者邪巾貊頭笄纚之存象也</hi>追<lb/>
<pb n="12b"/>
師掌王后之首服為副編次追衡笄士昏禮女次純衣<lb/>
纁袡立于房中南靣姆纚笄宵衣在其右女從者畢袗<lb/>
𤣥纚笄被顈黼在其後夙興婦沐浴纚笄宵衣以見舅<lb/>
姑記女子許嫁笄而禮之稱字<hi>許嫁已受納徴禮也笄女之禮猶冠男也使主婦女賔執其禮</hi>喪服女子在室為父箭笄女子適人者為其父<lb/>
母婦為舅姑惡笄有首以髽卒哭子折笄首以笄布總<lb/>
<hi>言以髽則髽有著笄者明矣</hi>傳曰笄有首者惡笄之有首也惡笄者<lb/>
櫛笄也折笄首者折吉笄之首也吉笄者象笄也何以<lb/>
<pb n="13a"/>
言子折笄首而不言婦終之也<hi>櫛笄者以櫛之木為笄或曰榛笄有首者若今時刻鏤摘頭矣卒而喪之大事卑女子可以歸於夫家而著吉笄吉笄尊變其尊者婦人之義也折其首者為其大飾也據在夫家宜言婦終之者終子道于父母之恩</hi>士喪記其母之喪則内御<lb/>
者浴鬠無笄<hi>無笄猶大夫之不冠也</hi>特牲饋食禮主婦纚笄宵衣<lb/>
詩君子偕老副笄六珈<hi>筓衡笄也珈笄飾之㝡盛者所以别尊卑</hi>楚語司馬<lb/>
子期欲以妾為内子訪之左史倚相曰吾有妾而願欲<lb/>
笄之其可乎弁師掌王之五冕五采繅十有二就皆玉<lb/>
笄諸侯繅旒皆就玉笄士冠皮弁爵弁笄則冕弁有笄<lb/>
<pb n="13b"/>
也國語范文子以杖擊其子折委笄則冠有笄也士喪<lb/>
服婦人吉笄有首尺二寸吉笄象笄也男子之笄亦或<lb/>
尺二寸大夫士之笄亦或象為之歟<hi>禮王祀以玉路朝以象路王玉爵諸侯象觚王玉笏諸侯象笏皆象次于玉然則諸侯玉笄大夫士用象可知賈公彦釋士冠禮大夫士笄當用象</hi>
鄭氏釋士冠禮謂有笄者屈組為紘垂為飾無笄者纓<lb/>
而結其絛無笄葢指緇布冠言之也雜記曰緇布不㽔<lb/>
則緇布非特無笄又纓而不緌矣古者笄亦謂之簪易<lb/>
曰朋盍簪鄭氏謂笄今之簪是也荀卿鍼賦曰簪以為<lb/>
<pb n="14a"/>
父則簪形似鍼而巨也考之士喪禮鬠笄用桑長四寸<lb/>
纋中其母之喪内御者浴鬠無笄則鬠笄與冠弁之笄<lb/>
異矣鬠笄四寸所以安髪男子婦人皆有之男子死有<lb/>
髻笄而無冠弁之笄以其不冠故也婦人死不特無冠<lb/>
弁之笄亦無鬠笄以其不以髪為猶男子之冠故也家<lb/>
語曰孔子之喪襲而冠此王肅附㑹之論也荀子亦曰<lb/>
鬠而不笄<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷十六</head> <lb/>
    <p>
<pb n="1a"/>
欽定四庫全書<lb/>
　禮書卷十六<lb/>
　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>
　　繶<lb/>
士虞禮曰足有縁之爵謂之繶爵則繶縁也鄭司農曰<lb/>
赤繶黄繶以赤黄之絲為下縁鄭康成曰繶縫中紃正<lb/>
義曰繶者互底相接之縫綴絛於其中<lb/>
　　絇<lb/>
屨人作句士冠士喪禮作絇說文曰纑布縷也纑繩絇<lb/>
也鄭釋屨人曰絇謂之拘狀如刀衣鼻著屨舄之頭以<lb/>
為行戒釋士喪禮曰綦結于跗連絇者絇在屨頭以餘<lb/>
<pb n="5a"/>
組連之止足折也賈公彦曰絇謂屨頭以絛為鼻或謂<lb/>
用繒一寸屈之為絇絇所以受繫穿貫者也葢絇以絲<lb/>
為之所以自拘戒猶幅所以自福束也童子不絇未能<lb/>
戒也喪屨無絇去飾也<hi>鄭氏曰小功以下吉屨無絇</hi>人臣去國鞮屨<lb/>
不絇以喪禮處之也<lb/>
　　純<lb/>
儀禮曰純博寸鄭康成曰純縁也正義曰純以為口縁<lb/>
　　綦<lb/>
<pb n="5b"/>
儀禮組綦繫于踵又曰綦結于跗連絇内則曰屨著綦<lb/>
莊周曰正緳繫屨鄭氏曰綦屨繫也所以絇止屨也綦<lb/>
讀如馬絆綦之綦葢綦屬于跟後以兩端嚮前而結之<lb/>
特死者連絇止足折也<lb/>
　　鞮屨<lb/>
鞮屨以革為之周禮有鞮屨氏曲禮曰鞮屨素簚鄭氏<lb/>
曰鞮屨無絇之菲也<lb/>
　　用屨脫屨之節<lb/>
<pb n="6a"/>
儀禮士相見禮若君賜之爵升席祭卒爵退坐取屨隠<lb/>
辟而后屨鄉飲酒禮司正請坐于賓賓主人介衆賓皆<lb/>
降說屨揖讓如初升坐<hi>說屨主人先左賓先右乃羞鄉射大射儀並倣此</hi>燕禮<lb/>
賓及卿大夫皆說屨升就席<hi>正義曰直云賓及卿大夫說屨不云君降說屨則君說在堂上席側是以記云排闔說屨於户内者一人而已</hi>士虞禮曰尸坐不說屨<hi>侍神不敢燕惰也</hi>曲禮曰户外有二屨言聞則入言不聞則不入<lb/>
毋踐屨侍坐於長者屨不上於堂解屨不敢當階就屨<lb/>
跪而舉之屏於側鄉長者而屨跪而遷屨俯而納屨内<lb/>
<pb n="6b"/>
則曰屨著綦<hi>綦屨繫也</hi>玉藻曰禮已三爵油油以退退則坐<lb/>
取屨隠辟而後屨坐左納右坐右納左又曰在官不俟<lb/>
屨少儀曰排闔說屨於户内者一人而已矣有尊長在<lb/>
則否凡祭於室中堂上無跣燕則有之<hi>祭不跣主敬也燕則有跣為歡</hi>
禮凡祭于室中堂上無跣燕則有之故特牲少牢饋食<lb/>
自主人以至凡執事之人自迎尸以至祭末旅酬無筭<lb/>
爵與夫尸謖餕食之節皆不說屨而尸坐亦不說屨以<lb/>
其侍神不敢燕惰也若夫登坐於燕飲侍坐於長者無<lb/>
<pb n="7a"/>
不說屨以其盡歡致親不敢不跣也故在堂則屨不上<lb/>
於堂在室則屨不入於户排闔說屨於户内者一人而<lb/>
已有尊長在則否然則君屨不下於堂不出於室矣解<lb/>
屨必屏於側取屨必隠辟納屨必鄉長者遷之必跪納<lb/>
之必俯說之必主人先左賓先右納之必坐左納右坐<lb/>
右納左則屨之說納皆有儀矣昔褚聲子韈而登席其<lb/>
君㦸手而怒之此知說屨而不知跣也後世人臣說履<lb/>
然後登堂此知致敬而不知非坐不說屨也<hi>漢魏以後朝祭皆跣<pb n="7b"/>韤惟蕭何劒履上殿魏武亦不解履上殿宋志南郊皇帝至南階脫舄升壇入廟脱舄升殿朝士詣三公尚書丞郎詣令僕射尚書並門外下車履梁天監中尚書叅議清廟崇嚴既絶常禮凡有履行者應皆跣韈詔可隋志諸非侍臣皆脱履升殿䑓官詣三公至黄閣下履過閭還着履唐志元正冬至受朝賀上公一人詣西階席脫舄置於席升開寳通禮太廟晨祼饋食并禘祫皇帝至東階下解劒脱舄</hi>
　　韤<lb/>
左傳曰韤而登席則屨有韤矣史曰張釋之為王生結<lb/>
韤傳曰文王左右無結韤之士則韤有繫矣梁天監間<lb/>
尚書㕘議按禮跣韤事由燕坐今極恭之所莫不皆跣<lb/>
<pb n="8a"/>
清廟崇嚴既絶常禮凡有禮行者應皆跣韤葢方是時<lb/>
有不跣韤者故議者及之<lb/>
　　童子服<hi>緇布衣錦縁錦紳并紐錦束髪</hi>
　　童子屨<hi>白屨無絇</hi>
士冠禮將冠者采衣紒曲禮父母存冠衣不純素童子<lb/>
不衣裘裳内則十年學書計不帛襦袴玉藻童子緇布<lb/>
衣錦縁錦紳并紐錦束髪皆朱錦也肆束及帶勤者有<lb/>
事則收之走則擁之童子不裘不帛不屨絇無緦服聽<lb/>
<pb n="8b"/>
事不麻見先生從人而入然則童子緇布衣錦縁此冠<lb/>
禮所謂采衣也不裘為其消隂氣也不衣裳為其未預<lb/>
事也不屨絇未拘之以行戒也無緦服聽事不麻絰未<lb/>
責之以盡恩也問喪曰童子不緦惟當室緦緦者其免<lb/>
也當室則免而杖矣則不緦不麻不當室者之禮也既<lb/>
夕禮朔月童子執帚從徹者而入卒奠從執燭者而東<lb/>
<hi>入則燭先而徹者後出則徹者先而執燭者後童子常在成人之後故出入不同</hi>少儀曰適有<lb/>
喪者曰比童子曰聽事公卿之喪曰聽役於司徒則聽<lb/>
<pb n="9a"/>
與立主人之比者皆適有喪者之事也夫童者未有知<lb/>
未有與也先王制禮則寛之而不嚴略之而不詳故名<lb/>
而不字紒而不冠見先生則從人而入遭先生於道則<lb/>
拱手而立摯則委而不授坐則隅而不正喪則不哀不<lb/>
踊不杖不菲不廬豈特無緦服聽事不麻而已哉<hi>雜記童子不哀不踊不菲不杖不廬</hi>凡皆以為不可以預成人之禮也彼闕黨<lb/>
之童見譏於論語仍叔之子取譏於春秋葢不知此<lb/>
　<lb/>
<pb n="9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷一百二十一</head> <lb/>
    <p>
<pb n="1a"/>
欽定四庫全書<lb/>
　禮書卷一百二十一<lb/>
　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="3b"/>
　<lb/>
　　鼓制<lb/>
鼓人掌教六鼔四金之音聲以節聲樂以和軍旅以正<lb/>
田役<hi>音聲五聲合和者</hi>教為鼔而辨其聲用以雷鼓鼔神祀<hi>雷鼔八面鼔也神祀祀天神</hi>以靈鼓鼓社祭<hi>靈鼔六面鼔也社祭祭地示</hi>以路鼓鼓<lb/>
鬼享<hi>路鼔四面鼔也</hi>以鼖鼔鼓軍事<hi>大鼓謂之鼖鼖鼔長八尺</hi>以鼛鼓鼓役<lb/>
事<hi>鼛鼔長丈二尺</hi>以晉鼔鼔金奏<hi>晉鼔長六尺六寸金奏謂樂作擊編鍾</hi>以金錞<lb/>
和鼓<hi>錞錞于也圜如碓頭大上小下樂作鳴之與鼔相和</hi>以金鐲節鼓<hi>鐲鉦也形如小鍾軍行鳴之以為鼔節司馬職曰軍行鳴鐲</hi>以金鐃止鼓<hi>鐃如鈴無舌有秉執而鳴之以止擊鼓司<pb n="4a"/>馬職曰鳴鐃且卻</hi>以金鐸通鼓<hi>鐸大鈴也振之以通鼓司馬職曰司馬振鐸</hi>凡祭祀百<lb/>
物之神鼔兵舞帗舞者<hi>兵謂干戚也帗列五采繒為之有秉皆舞者所執</hi>凡軍旅<lb/>
夜鼓鼜<hi>鼜夜戒守鼔也司馬法曰昏鼔四通為大鼜夜半三通為晨戒旦明五通為𤼵昫</hi>軍動則<lb/>
鼓其衆田役亦如之救日月則詔王鼓<hi>救日月食王必擊鼓者聲大異春秋傳曰非日月之青不鼔</hi>大喪則詔大僕鼓大司樂靁鼔靁鼗冬日至於<lb/>
地上之圜丘奏之若樂六變則天神皆降可得而禮矣靈<lb/>
鼔靈鼗夏日至於澤上之方丘奏之若樂八變則地示皆<lb/>
出可得而禮矣路鼔路鼗於宗廟之中奏之若樂九變則<lb/>
<pb n="4b"/>
人鬼可得而禮矣王大食三宥皆令奏鍾鼔樂師凡國之<lb/>
小事用樂者令奏鍾鼔饗食諸侯序其樂事令奏鍾鼔令<lb/>
相如祭之儀燕射帥射夫以弓矢舞樂出入令奏鍾鼔大<lb/>
師下管播樂器令奏鼔朄<hi>朄小鼓也先擊小鼔乃擊大鼔小鼔為大鼔先引故曰朄朄讀為道引之引𤣥謂鼔朄猶言擊掦詩云應朄縣鼔</hi>大饗亦如之小師掌教鼔鼗<hi>出音曰鼔鼗如鼔而小持其柄摇之旁耳逻自擊</hi>下管擊應鼔<hi>應鼙也應與朄及朔皆小鼔也其所用未聞</hi>凡小祭祀<lb/>
小樂事鼔朄瞽矇掌播鼗眂瞭凡樂事播鼗鼓賔射皆奏<lb/>
其鍾鼓鍾師凡樂事以鍾鼔奏九夏鎛師凡軍之夜三鼜皆鼓<lb/>
<pb n="5a"/>
之守鼜亦如之籥章掌土鼔豳籥<hi>杜子春曰土鼔以瓦為匡以革為兩面可擊也</hi>中春晝擊土鼓龡豳詩以逆暑中秋夜迎寒亦如之<lb/>
凡國祈年于田祖龡豳雅擊土鼔以樂田畯國祭蜡則<lb/>
龡豳頌擊土鼓以息老物大司馬中春教振旅辨鼓鐸<lb/>
鐲鐃之用王執路鼓諸侯執賁鼓軍將執晉鼔師帥執<lb/>
提旅帥執鼙<hi>提謂馬上鼔有曲木提持鼓立馬髦上故謂之提</hi>考工記韗人為<lb/>
皋陶<hi>鄭司農云皋陶鼔木也𤣥謂鞠則陶字従革</hi>長六尺有六寸左右端廣<lb/>
六寸中尺厚三寸<hi>版中廣頭狹為穹隆也鄭司農云謂鼓木節判者其兩端廣六寸而其中<pb n="5b"/>央廣尺也如此乃得有腹</hi>穹者三之一<hi>鄭司農云穹讀為志無空邪之空謂鼔木腹穹隆者居鼔三之一也𤣥謂穹讀如穹蒼之穹穹隆者居鼓面三分之一則其鼔四尺者版穹一尺三寸三分寸之一也倍之為二尺六寸三分寸之二加鼔四尺穹之徑六尺六寸三分寸之二也此鼔合二十版</hi>上三正<hi>鄭司農云謂兩頭一平中央一平也𤣥謂三謂當為參正直也參直者穹上一直兩端又直各居二尺二寸不弧曲也此鼔兩而以六鼓差之賈侍中云晉鼔大而短近晉鼓也以晉鼔鼓金奏</hi>鼓長八尺鼓四<lb/>
尺中圍加三之一謂之鼖<hi>中圍加三之一者加於面之圍以三分之一也面四尺其圍十二尺加以三分一四尺則中圍十六尺徑五尺三寸三分寸之一也今亦合二十版則版穹六寸三分寸之二耳大鼔謂之鼖以鼖鼔鼔軍事鄭司農云鼔四尺謂革所䝉者廣四尺也</hi>為皋鼓長尋有<lb/>
<pb n="6a"/>
四尺鼓四尺倨句磬折<hi>以皋鼔鼔役事磬折中曲之不㕘正也中圍與鼖鼓同以磬折為異</hi>凡冒鼓必以啟蟄之日<hi>啟蟄孟春之中也蟄蟲始聞雷聲而動鼓所以取象也冒䝉鼔以革</hi>良鼔瑕如積環<hi>革調急也</hi>鼔大而短則其聲疾而短聞<lb/>
鼓小而長則其聲舒而逺聞大僕建路鼓于大寢之門<lb/>
外而掌其政禮記王制天子賜諸侯之樂則以柷將之<lb/>
賜伯子男則以鼗將之月令仲夏之月命樂師修鞀鞞<lb/>
鼓禮運夫禮之初蕢桴而土鼓禮器曰廟堂之下縣鼓<lb/>
在西應鼓在東學記鼓無當於五聲五聲弗得弗和樂<lb/>
<pb n="6b"/>
記㑹守拊鼓鼓鼙之聲讙讙以立動動以進衆君子聴<lb/>
鼓鼙之聲則思將帥之臣然後聖人作為鞉鼔椌楬壎<lb/>
箎此六者徳音之音也大射建鼓在阼階西南鼓應鼙<lb/>
在其東南鼓西階之西頌磬東面其南鍾鎛一建鼓在<lb/>
其南東鼔朔鼙在其北一建在西階之東南面簜在建<lb/>
鼓之間爾雅釋樂曰大鼓謂之鼖小鼔謂之應大鼗謂<lb/>
之麻小鼗謂之料徒擊鼔謂之咢詩曰擊鼔其鏜坎其<lb/>
擊鼓鼉鼓逄逄又曰應田縣鼓鼗鼓淵淵置我鞉鼓風<lb/>
<pb n="7a"/>
俗通曰鼓者郭也春分之音萬物皆鼔甲而出故謂之<lb/>
鼓易通卦驗曰冬至鼔用馬革圓徑八尺一寸夏至鼓<lb/>
用牛皮圓徑五尺一寸鄭氏曰馬坎類也荀卿曰鼓象<lb/>
地堯有敢諫鼓禹以五聲聴治曰教寡人以道者擊鼔<lb/>
左氏曰分唐叔以密須之鼓上林賦建靈鼉之鼓<lb/>
　　土鼔<lb/>
　　蕢桴<lb/>
　禮記曰夫禮之初始諸飲食蕢桴土鼓猶若可以致<lb/>
<pb n="7b"/>
　其敬於鬼神又曰土鼓蕢桴葦籥伊耆氏之樂<hi>世本曰夷</hi>
　<hi>作鼓</hi>周禮籥章春秋擊土鼓吹豳詩以逆暑迎寒祈年<lb/>
　吹豳雅擊土鼔以樂田畯祭蜡吹豳頌擊土鼔以息<lb/>
　老物葢樂之作本於籥始於土鼓而周家王業之興<lb/>
　本於豳逆暑迎寒祈年皆本始民事蜡息老物則息<lb/>
　使復本反始而已故所擊者土鼔所吹者豳籥也禮<lb/>
　記曰伊耆氏始為蜡周禮伊耆氏掌共王之杖咸以<lb/>
　老者待杖然後安猶老物待蜡然後息也伊耆氏以<lb/>
<pb n="8a"/>
　有功於耆老著矣故後世以其官為姓周人以其姓<lb/>
　名官先儒為其始制鼓籥又始為蜡於是以為古王<lb/>
　者之號然古之制法者隸首造厯大撓作甲子倉頡<lb/>
　造書之類豈皆古王者哉果伊耆氏實古王者之號<lb/>
　周人固應尊異而神之不宜列於銜枚氏壺涿氏而<lb/>
　以下士之官名之也土鼓築土為之也杜子春曰土<lb/>
　鼓以瓦為皋陶以革為面然禮運土鼓起於未合土<lb/>
　之前與壺涿氏炮土之鼓異矣禮運眀堂位皆言蕢<lb/>
<pb n="8b"/>
　桴蕢或作蒯葢結草以為桴也鄭氏改蕢蒯為凷其<lb/>
　説非也<hi>鄭氏釋籥章舉眀堂位曰蒯桴</hi>白虎通曰鼓震音也風俗通<lb/>
　曰鼓春分之音唐樂志曰鼓者冬至之音當従唐樂<lb/>
　志為正<hi>韋昭曰正北曰坎為革</hi>
　　足鼓<lb/>
　鼔其聲象雷其大象天其於樂象君故凡鼔瑟鼔琴<lb/>
　鼓鍾鼔簧鼓缶皆謂之鼓以五音非鼓不節也眀堂<lb/>
　位曰夏后氏之鼔足鄭康成曰足謂四足考之於禮<lb/>
<pb n="9a"/>
　夏后氏尚黒商尚白周尚赤則三代鼔色可知矣春<lb/>
　秋之時楚伯棼射王鼔跗然則兵車之鼔亦有足歟<lb/>
　　楹鼓<lb/>
　商頌曰置我鞉鼔眀堂位曰商之楹鼔禮公執桓圭<lb/>
　諸侯之𦵏有桓楹鄭氏釋周禮曰雙植謂之桓釋禮<lb/>
　記曰四植謂之桓則桓楹四稜圭之所顯者雙稜而<lb/>
　已楹鼓葢為一楹而四稜焉貫鼔於其端周禮大僕<lb/>
　建路鼓于大寢之門外儀禮大射建鼓在阼階西南<lb/>
<pb n="9b"/>
　鼓則其所建楹也莊子曰負建鼔以亡求亡子建鼓<lb/>
　可負則以楹貫之可知<hi>魏晉以後復商制而樹之謂之建鼓隋制又棲翔鷺於其</hi>
　<hi>上或曰鵠也取其聲逺聞也或曰鷺鼔精也越王勾踐建大路於康宫之端門有雙鷺啄之而去此其象</hi>
　<hi>也或曰詩云振振鷺鷺于飛鼔咽咽醉言歸後世悲周之衰故飾鼓以鷺欲其風流存焉國朝㳂唐制其</hi>
　<hi>高六尺六寸中植以柱設重斗方葢䝉以朱網張以絳紫繡羅四角六龍竿皆銜流蘇璧璜五采羽為飾</hi>
　<hi>于首亦為翔鷺傍又扶二小鼔左曰鞞右曰應然詩言應田縣鼔則周制王之應田在縣鼓之側不在建</hi>
　<hi>鼔傍矣</hi>
　禮書卷一百二十一<lb/>
</p>
<p>
</p>
  </div>
</body>
</text>
</TEI>
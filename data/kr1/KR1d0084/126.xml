<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷一百二十七</head> <lb/>
    <p>
<pb n="1a"/>
欽定四庫全書<lb/>
　禮書卷一百二十七<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>
　<lb/>
　　堂上樂圖<lb/>
　書曰戛擊鳴球搏拊琴瑟以詠下管鼗鼓合止柷敔<lb/>
　笙鏞以間而繼之以擊石拊石夫戛擊柷敔也鳴球<lb/>
　玉磬也拊搏鼔類也是舜之時堂上有戛擊堂下有<lb/>
　柷敔堂上有鳴球堂下有石磬堂上有拊摶堂下有<lb/>
　鼗鼓也詩言設業設簴崇于樹羽應田縣鼓鞉磬柷圉<lb/>
　簫管備舉皆在周之庭儀禮樂虡皆在兩階之間此堂<lb/>
　下之樂也啇頌曰鞉鼓淵淵嘒嘒管聲既和且平依我<lb/>
<pb n="5a"/>
　磬聲以言堂下之管鼓依我堂上之磬聲也<hi>詩注玉磬也</hi>
　觀周書有天球春秋之時齊國佐以玉磬賂晉魯饑<lb/>
　文仲以玉磬告糴于齊荀卿曰懸一鍾而尚拊大戴<lb/>
　禮曰懸一磬而拊搏則自虞至周堂上皆有玉磬矣<lb/>
　有磬必有鍾此荀卿所以有一鍾之説也燕禮鄉射<lb/>
　大射皆席工于西階上北面東上則堂上之樂葢皆<lb/>
　西陳而北面也儀禮工入則瑟先歌後獻工亦瑟先<lb/>
　歌後而樂正常立于西階東周禮登歌先擊拊是樂<lb/>
<pb n="5b"/>
　正居東歌在瑟西而瑟又在拊西其他不可考也周<lb/>
　禮鼔人以晉鼔鼓金奏鎛師掌金奏之鼓鍾師以鍾<lb/>
　鼓奏九夏記曰入門而懸興春秋傳曰入門而金作<lb/>
　國語曰金不過以動聲又曰金石以動之先儒謂凡<lb/>
　樂先擊鍾次擊鼓是也小胥下管播樂器令奏鼓朄<lb/>
　瞽矇眡瞭凡樂事先播鼗朄則引大鼔者也鼗兆鼓<lb/>
　者也觀眡瞭播鼗擊頌磬笙磬詩言鼗磬柷圉儀禮<lb/>
　大射鼗倚于頌磬西紘言鼗必及磬設鼗必倚磬之<lb/>
<pb n="6a"/>
　紘是鍾磬作則鼗作矣及下管播樂器而樂具作焉<lb/>
　乃鼓朄以先之是鼗常在前而朄常在後也先王賜<lb/>
　諸侯樂則以柷將之賜子男則以鼗將之以鼗不以<lb/>
　朄則鼗先於朄可知矣鍾磬之應歌者曰頌鍾頌磬<lb/>
　其應笙者曰笙鍾笙磬春秋傳有歌鍾與頌鍾頌磬<lb/>
　之義同周禮有鍾笙<hi>笙師祭祀饗射共其鍾笙之樂</hi>與笙鍾笙磬之<lb/>
　意同先儒謂磬在東曰笙笙生也在西曰頌頌或作<lb/>
　庸庸功也豈其然歟然頌磬在西笙磬在東朔鼙在<lb/>
<pb n="6b"/>
　西應鼙在東是堂下之樂貴西也堂下之樂貴西堂<lb/>
　上之樂上東者貴西所以禮賓上東於西階之上亦<lb/>
　以其近賓故也觀鄉飲酒鄉射之用樂皆樂正告備<lb/>
　于賓特燕禮告備于公以眀君臣之分而已則樂為<lb/>
　賓設可知矣<lb/>
　　樂縣<hi>樂縣見於經者尤略今姑推儀禮大射燕禮鄉射鍾磬之位存其大槩於此</hi>
　　王宫縣<lb/>
　　諸侯軒縣<lb/>
<pb n="7a"/>
　　諸侯大射之縣<lb/>
　　鄉飲樂<lb/>
　周禮小胥王宫縣諸侯軒縣卿大夫判縣士特縣凡<lb/>
　縣鍾磬半為堵全為肆葢縣鍾十二為一堵二堵為<lb/>
　一肆堵言合是以為宫肆言全而後可以陳列也宫<lb/>
　縣象宫室軒縣闕其南判縣左右之合特縣於東方<lb/>
　或階間而已諸侯之卿大夫半天子之卿大夫諸侯<lb/>
　之士半天子之士則天子之卿大夫判縣東西各一<lb/>
<pb n="7b"/>
　肆<hi>東西各有鍾磬</hi>諸侯之卿大夫判縣東西各一堵<hi>東磬西鍾</hi>天<lb/>
　子之士特縣南一肆諸侯之士特縣南一堵<hi>有磬無鍾</hi>考<lb/>
　之儀禮大射樂人宿縣于阼階東笙磬西面其南笙<lb/>
　鍾其南鎛皆南陳建鼓在阼階西南鼓應鼙在其東<lb/>
　南鼓西階之西頌磬東面其南鍾<hi>先儒謂不言頌鍾䝉上文</hi>其南<lb/>
　鎛皆南陳一建鼓在其南東鼓朔鼙在其北一建鼔<lb/>
　在西階之東南面簜在建鼓之間鼗倚于頌磬西紘<lb/>
　此於羣臣備三面而已非軒縣也先儒以為宫縣四<lb/>
<pb n="8a"/>
　面皆鍾磬鎛軒縣三面亦鍾磬鎛判縣有鍾磬而無<lb/>
　鎛特縣有磬而無鍾大射避射位北方鼓而已此説<lb/>
　是也然則諸侯非大射則阼階之建鼓葢在東而南<lb/>
　陳應鼙在其北與朔鼙相應然則大射阼階北方之<lb/>
　鼔非其常位也禮器曰廟堂之下懸鼓在西應鼓在<lb/>
　東是也北齊之制宫懸各設十二鍾於其辰位四面<lb/>
　設編鍾編磬各一虡合二十架設建鼔於四隅郊廟<lb/>
　㑹同用之此或髣髴古制歟鄉射笙入立于縣中西<lb/>
<pb n="8b"/>
　面則東縣磬而已鄉飲磬階縮霤笙入磬南則縮縣<lb/>
　磬而已此士特縣之制也鄉射避射位故縣在東鄉<lb/>
　飲非避射位故縣在南鄉射有卿大夫詢衆庶之事<lb/>
　鄉飲酒乃卿大夫之禮皆特縣者以詢衆庶賓賢能<lb/>
　非為已也故皆従士制燕禮諸侯之禮而工止四人<lb/>
　以從大夫之制其意亦若此歟鄭康成曰鍾磬二八<lb/>
　在一虡為一堵杜預曰縣鍾十六為一肆服䖍曰一<lb/>
　縣十九鍾<hi>十二鍾當十二辰更加七律</hi>後周以鍾磬七正七倍而<lb/>
<pb n="9a"/>
　縣十四梁武帝以濁倍三七而縣二十一後魏公孫<lb/>
　崇以鍾磬正倍㕘縣之正聲十二倍聲十二而縣二<lb/>
　十四隋牛洪據周官鄭康成之説及樂緯宫為君商<lb/>
　為臣君臣皆尊各置一枚故後周十四而縣十六唐<lb/>
　制分大小二調以二十四枚為大調各有正倍轉通<lb/>
　諸均天地宗廟蜡祭大架用之十六枚為小調正通<lb/>
　黄鍾林鍾二均釋奠小廟等小架用之至於登歌燕<lb/>
　樂亦縣十四或七枚為一格國朝因前代之制止用<lb/>
<pb n="9b"/>
　十六枚以十二枚為正鍾四枚為清鍾然考之於經<lb/>
　先王之樂以十有二律為之度數以十有二聲為之<lb/>
　齊量國語伶州鳩曰古者神瞽考中聲而量之以制<lb/>
　度律均鍾紀之以三平之以六成於十二天之道也<lb/>
　唐段安節樂府雜録曰雅部十二鍾每架各編鍾十<lb/>
　二各依律吕然則州鳩安節之所述皆與禮合是古<lb/>
　者凡縣鍾磬不過十二而旋宫備矣後世増之以至<lb/>
　十四十六十九二十一二十四唐兼用之以二十四<lb/>
<pb n="10a"/>
　為大調而其下止於七枚而已葢皆惑於清倍之法<lb/>
　然也<hi>或曰左氏云中聲以降五降之後不容彈矣則降用半律為清聲矣國語武王以夷則之上宫</hi>
　<hi>畢陳以廣鎛之下宫布戎則上宮聲高為清聲矣以至晉師曠師延之時亦有清角清徴晉人笛法正聲</hi>
　<hi>應黄鍾下徴應林鍾則清聲所由來逺矣特其用多寡不同故有十三管之和十九管之巢三十六簧之</hi>
　<hi>竽二十五絃之瑟則清聲寓於其中可知矣後世儒者以漢成帝犍為郡水濱得古磬十六枚正始中徐</hi>
　<hi>州薛城送玉磬十六枚於是多宗鄭氏二八之説用四清聲以謂夷則南吕無射應鍾四宫管短則減黄</hi>
　<hi>鍾大吕太簇姑洗四管之半以為清聲而應之則樂音諧矣</hi>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷一百二十七<lb/>
</p>
<p>
</p>
  </div>
</body>
</text>
</TEI>
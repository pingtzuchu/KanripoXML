<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷一百六</head> <lb/>
    <p>
<pb n="1a"/>
欽定四庫全書<lb/>
　禮書卷一百六<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
</p>
<p>
<pb n="8a"/>
　　畿内諸侯熊侯<hi>中與上下躬上下个與天子熊侯之制同</hi>
　　豹侯<hi>上中下躬上下个與天子豹侯之制同</hi>
司裘諸侯大射共熊侯豹侯鄭康成曰諸侯謂三公及<lb/>
王子弟封於畿内者熊侯諸侯所自射豹侯羣臣所射<lb/>
是也侯步之制葢與天子熊侯豹侯同與畿外之熊侯<lb/>
參侯異逺近屈伸之勢然也射人諸侯二侯四耦亦畿<lb/>
内諸侯耳<lb/>
　　畿内卿大夫麋侯<hi>中與上下躬上下个同豹侯</hi>
<pb n="8b"/>
司裘卿大夫射共麋侯侯道五十弓侯中十尺鵠三尺<lb/>
三寸有竒天子諸侯之射與臣異侯尊君也大夫之射<lb/>
與臣同侯避君也士事人非事與人者也故有僚友而<lb/>
無臣故無大射擇士之禮<lb/>
　　畿外諸侯大侯<hi>中亦廣崇丈八尺上下躬个亦與天子大侯同</hi>
　　參侯<hi>中躬个廣修與麋侯同</hi>
　　干侯<hi>中躬个廣修與參侯同</hi>
詩曰大侯既抗天子之侯也大射禮大侯九十諸侯之<lb/>
<pb n="9a"/>
侯也天子大侯九十步而諸侯大侯亦如之參侯以眂<lb/>
天子熊侯干侯以眂天子豹侯則步中躬舌之制可知<lb/>
大侯之崇見鵠於參參見鵠於干干不及地武鄭氏曰<lb/>
中人之足長尺二寸以豻侯計之參侯去地一丈五寸<lb/>
少半寸大侯去地二丈二尺少半寸是也何則干侯中<lb/>
十尺上下躬舌名二尺為八尺則丈八尺矣又下不及<lb/>
地尺二寸則豻侯上綱去地丈九尺二寸矣參侯中丈<lb/>
四尺上下躬舌八尺則二丈二尺矣鵠居侯中三分之<lb/>
<pb n="9b"/>
一則參鵠之下與豻侯上綱埓此所謂見鵠於豻也大<lb/>
侯中丈八尺上下躬舌八尺則二丈六尺矣鵠居侯中<lb/>
三分之一則大鵠之下與參侯上綱埓此所謂見侯於<lb/>
參也諸侯如此則天子虎侯見鵠於熊熊侯見鵠於豹<lb/>
豹不及地武又可知也<lb/>
　　天子虎侯五正<lb/>
　　熊侯五正<lb/>
　　豹侯三正<lb/>
<pb n="10a"/>
梓人曰張五采之侯則逺國屬五采之侯即五正之侯<lb/>
也然則射人王以六耦射三侯五正以至士以三侯射<lb/>
一侯二正皆賔射也鄭氏曰五正之侯中朱次白次蒼<lb/>
次黄而𤣥居其外三正損𤣥黄正二去白蒼而畫以朱<lb/>
綠賈公彦謂中朱以下皆以相尅為次南為首故先朱<lb/>
攷之聘禮記繅藉三采朱白蒼二采朱綠則三正去𤣥<lb/>
黄二正朱綠理或然也司裘諸侯大射二侯射人諸侯<lb/>
賔射亦二侯畿内諸侯也若畿外則三侯矣二侯四耦<lb/>
<pb n="10b"/>
則三侯六耦矣儀禮大射畿外諸侯之制也三耦射畢<lb/>
然後公射又三耦射畢然後公再射乃獲飲觶則三侯<lb/>
亦六耦也<hi>獻服不獻釋獲者之後又命五耦然不作射不作取矢以其非正禮故也</hi>昔晉范<lb/>
獻子聘於魯魯侯享之射者三耦公臣不足取於家臣<lb/>
葢方是時公室卑矣不能如禮<lb/>
　　諸侯熊侯五正<lb/>
　　豹侯三正<lb/>
鄉射記君國中射則皮樹中於郊則閭中於境則虎中<lb/>
<pb n="11a"/>
先儒謂國中燕射也境賔射也然諸侯賔射不特於境<lb/>
而已其在國中亦皮樹中魯襄公享晉范獻子射者三<lb/>
耦此諸侯賔射歟<lb/>
　　大夫麋侯二正<lb/>
　　士豻侯二正<lb/>
士有賔射而不預王之賔射故射人無士之摰位士無<lb/>
大射而與王之大射故司裘豹侯士射焉鄉射記言鄉<lb/>
侯之逺近廣狹而不言其侯鄭康成謂鄉射當張麋侯<lb/>
<pb n="11b"/>
二正<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷一百六<lb/>
</p>
<p>
</p>
  </div>
</body>
</text>
</TEI>
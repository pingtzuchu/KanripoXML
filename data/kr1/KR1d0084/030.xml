<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷三十</head> <lb/>
    <p>
<pb n="1a"/>
欽定四庫全書<lb/>
　禮書卷三十<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
　　后躬蠶<lb/>
周禮内宰中春詔后帥外内命婦始蠶于北郊以為祭<lb/>
服<hi>蠶于北郊婦人以純隂為尊</hi>馬質禁原蠶<hi>天文辰為馬蠶書曰蠶為龍精月值大火則浴其種是蠶與馬同氣</hi>月令季春天子乃薦鞠衣于先帝<hi>為將蠶求福祥之助也鞠衣黄桑之服先帝大皡之屬正義曰依禮祭五帝帝自服大裘今薦鞠衣葢薦於神坐以其言先不言上故知非天惟太皡之屬云之屬者以蠶功既大非獨祭太皡故何氏云總祭五方之帝其所祭之處王權賀瑒熊氏等並以為在明堂</hi>是月也命野虞無伐桑柘鳴鳩拂其羽戴<lb/>
勝降于桑<hi>蠶將生之候也</hi>具曲植籧筐后妃齋戒親東鄉躬桑<lb/>
<pb n="5b"/>
禁婦女毋觀省婦使以勸蠶事<hi>后妃親桑示帥先天下也東鄉鄉時氣也是明其不常畱養蠶也畱養皆所卜夫人與世婦婦謂世婦及諸臣之妻也夏小正曰妾子始蠶執養宫事母觀去容飾也婦使縫線組紃之事</hi>蠶事既登分繭稱絲効功以共郊廟之<lb/>
服季夏蠶事既畢后妃獻繭乃收繭税<hi>内外命婦獻繭于后收稅者内外命婦雖就公桑蠶室其夫亦當有祭服收以近郊之稅正義曰公桑在國北近郊</hi>唐月令三月<lb/>
之節天子乃薦鞠衣于先帝<hi>進於太廟</hi>三月中氣后妃齋戒<lb/>
享先蠶而躬桑以勸蠶事<hi>季春吉已皇后享先蠶先蠶天駟也</hi>祭義曰古<lb/>
者天子諸侯必有公桑蠶室近川而為之築宫仭有三<lb/>
<pb n="6a"/>
尺棘墻而外閉之及大昕之朝君皮弁素積下三宫之<lb/>
夫人世婦之吉者使入蠶于蠶室奉種浴于川桑于公<lb/>
桑風戾以食之歳既單矣世婦卒蠶奉繭以示于君遂<lb/>
獻繭于夫人夫人曰此所以為君服與遂副褘而受之<lb/>
因少牢以禮之及良日夫人繅三盆手遂布于三宫夫<lb/>
人世婦之吉者使繅遂朱綠之𤣥黄之以為黼黻文章<lb/>
<hi>大昕季春朔日之朝也風戾之蠶性惡濕嵗單三月月盡之後也三盆手者三淹也凡繅毎淹大總而手振之以出緒也</hi>正義曰近川而為之取其浴蠶種便也七尺曰仭<lb/>
<pb n="6b"/>
仭有三尺高一丈也棘墻者謂墻上置棘外閉謂扇在<lb/>
戸外閉也又曰月令三月后妃親東鄉躬桑此云二月<lb/>
與彼不同者按馬質云禁原蠶彼注天文辰為馬引蠶<lb/>
書曰蠶為龍精月值大火則浴其種是蠶與馬同氣故<lb/>
此仲春始蠶者亦謂浴種至三月臨生蠶時又浴種乃<lb/>
生之故設之有異天子親耕於南郊以供粢盛王后蠶<lb/>
於北郊以共純服諸侯耕於東郊亦以共粢盛夫人蠶<lb/>
於北郊以共冕服天子諸侯莫非耕也王后夫人莫非<lb/>
<pb n="7a"/>
蠶也身致其誠信誠信之謂盡盡之謂敬敬盡然後可<lb/>
以事神明此祭之道也榖梁曰天子親耕以共粢盛后<lb/>
親蠶以供祭服國非無良農女工也以為人之所盡事<lb/>
其祖禰不若以已所自親者也<lb/>
　　公桑蠶室<hi>近川為之</hi>
天子諸侯之禮文而有辨故耕於南郊東郊王后夫人<lb/>
之禮質而少變故皆蠶於北郊公桑蠶室近川為之以<lb/>
其便於浴蠶也築宫仭有三尺棘墻而外閉之所以謹<lb/>
<pb n="7b"/>
於養蠶者也其始也天子薦鞠衣于先帝以告將蠶内<lb/>
宰詔后帥内外命婦以趨蠶事而后之首飾以編服以<lb/>
鞠衣屨以黄屨車以翟車貝靣組總有握及郊享先蠶<lb/>
然後東鄉而躬桑焉鄭氏曰東鄉者嚮時氣也是明其<lb/>
不常畱養而畱養者所卜夫人與世婦也考之祭義諸<lb/>
侯卜三宫之夫人世婦之吉者使入蠶室則后不常畱<lb/>
養可知也及繭之成夫人副褘受之三盆手則后亦副<lb/>
褘受之而三盆手可知也躬桑后夫人之事耳天子必<lb/>
<pb n="8a"/>
薦鞠衣君必皮弁素積卜三宫夫人世婦使入蠶室者<lb/>
内外相成之義也故建國則王立朝后立市祭祀則王<lb/>
祼獻后亞之賔客則王致酒后致飲以至王耕藉后獻<lb/>
種王射牲后舂盛則后夫人之躬桑王與諸侯不可不<lb/>
與之也躬桑不過鞠衣而受繭必以副褘者重繭之成<lb/>
也繅必三盆手者禮成於三也三盆手猶王藉之三推<lb/>
也然後布于三夫人世婦之吉者使繅遂朱緣之𤣥黄<lb/>
之以為祭服猶庶人之終畝也晉制後乘載鉤筐後周<lb/>
<pb n="8b"/>
皇后採桑三條公主五條鄉縣以下九條此齊及隋亦<lb/>
如之然則採桑三條與三推同其載鉤筐以後車親載<lb/>
耒耜不類是不純乎古也後漢蠶于東郊晉蠶于西郊<lb/>
宋齊蠶于西北而漢制后乘鸞輅載龍旂千乘萬騎鼓<lb/>
吹鉦鉞莫不咸備晉后著十二笄步搖衣青衣乘油畫<lb/>
雲母安車而女尚書著貂蟬佩璽後周之時后乘翠輅<lb/>
皆非古制<lb/>
　　薦鞠衣之禮<lb/>
<pb n="9a"/>
月令季春天子薦鞠衣于先帝鄭氏曰先帝大皡之屬<lb/>
孔頴達曰薦鞠衣置於神坐前熊氏之徒謂其祭在明<lb/>
堂李林父曰進鞠衣於太廟此不可考<lb/>
　　后乘翟車<hi>巾車曰翟車貝靣組總有握鄭氏曰以翟飾車之側有握則此無葢矣如今軿</hi>
　　　　　　<hi>車是也后所乘以出桑</hi>
巾車王后五路有重翟厭翟安車翟車輦車四車有葢<lb/>
而翟車無葢有握鄭氏曰翟車不重不厭以翟飾車之<lb/>
側后所乘以出桑<lb/>
<pb n="9b"/>
　　先蠶壇<lb/>
吕氏月令言薦鞠衣于先帝不言享先蠶唐月令言薦<lb/>
鞠衣于先帝又言享先蠶考之于古食必祭先倉竈必<lb/>
祭先炊視學祭先聖先師養老祭先老射祭侯師祭禡<lb/>
則將蠶而享先蠶葢禮然也漢儀以中牢羊豕祭蠶神<lb/>
曰苑窳婦人寓氏公主凡二神晉武帝時先蠶壇高一<lb/>
丈方二丈四出陛陛廣五尺在皇后採桑壇東南帷宫<lb/>
外門之外而東南去帷宫十丈在蠶室西南桑林在其<lb/>
<pb n="10a"/>
東北齊為蠶壇高四尺方丈四出陛陛各廣八尺置蠶<lb/>
壇於桑壇東南大路東横路南壇高五尺二丈四陛陛<lb/>
各五尺外兆方四十步靣開一門毎嵗季春榖雨後吉<lb/>
日使公卿以一太牢祠先蠶黄帝氏於壇上無配如祀<lb/>
先農禮訖皇后乃躬桑後周皇后至蠶所以一少牢親<lb/>
進祭奠先蠶西陵氏神二嬪為亞獻終獻隋制先蠶壇<lb/>
於宫兆三里為壇高四尺季春上巳皇后服鞠衣以太<lb/>
牢制幣祭先蠶用一獻之禮唐制亦皇后上已享先蠶<lb/>
<pb n="10b"/>
遂以親桑李林父釋月令曰先蠶天駟也先蠶之神或<lb/>
以為苑窳婦人寓氏公主或以為皇帝或以為西陵氏<lb/>
或以為天駟歴代儒者議論不一然則蠶其首馬首其<lb/>
性喜温惡濕其浴火月而再養則傷馬此固與馬同出<lb/>
於天駟矣然天駟可謂蠶祖而非先蠶者也蠶婦人之<lb/>
事非黄帝也史記黄帝娶西陵氏而西陵氏始蠶於志<lb/>
無見漢視苑窳婦人寓氏公主二人此或有所傳然也<lb/>
其壇或在桑壇東南或在桑壇之西其祭或少牢或太<lb/>
<pb n="11a"/>
牢或一獻或三獻歴代之所尚異也然禮必皇后親享<lb/>
北齊使公卿祠之非古也<lb/>
　　躬桑壇<lb/>
國語曰司空除壇于藉藉而有壇則躬桑有壇矣掌次<lb/>
掌凡邦之張事而異時有宿幕于耕壇之上然則桑壇<lb/>
葢亦張幕歟<lb/>
　　蠶月<lb/>
詩曰蠶月條桑周禮仲春后帥内外命婦始蠶月令季<lb/>
<pb n="11b"/>
春后妃齋戒躬桑祭義大昕之朝君卜三宫之夫人世<lb/>
婦之吉者使入蠶室奉種浴于川又曰嵗既單矣世婦<lb/>
卒蠶鄭氏曰大昕季春朔日之朝也嵗單三月月盡之<lb/>
後也孔穎達謂中春浴種季春再浴之理或然也荀卿<lb/>
賦曰夏生而惡暑則蠶有四月生者有三月生者不特<lb/>
春生而已然蠶馬無兩盛故原蠶者馬質禁之<lb/>
　　曲<lb/>
　　植<lb/>
<pb n="12a"/>
曲薄也植槌也正義曰案方言云宋魏陳江淮之間謂<lb/>
之曲或謂之趨自關而西謂之薄故云曲薄方言注槌<lb/>
縣蠶薄柱也宋魏陳楚江淮之間謂之植自闗而西謂之<lb/>
槌齊謂之牂<lb/>
　<lb/>
　<lb/>
　<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷三十<lb/>
</p>
<p>
</p>
  </div>
</body>
</text>
</TEI>
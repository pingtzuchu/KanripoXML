<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷十八</head> <lb/>
    <p>
<pb n="1a"/>
欽定四庫全書<lb/>
　禮書卷十八<lb/>
　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
　　宵衣<hi>染之以黒</hi>
士昏禮女次純衣纁袡立于房中南面姆纚笄宵衣在<lb/>
其右特牲禮主婦纚笄宵衣立于房中少牢禮主婦被<lb/>
錫衣侈袂主婦賛者一人亦被錫衣侈袂鄭氏釋昏禮<lb/>
曰宵讀為素衣朱綃之綃綃綺屬也姆亦𤣥衣以綃為<lb/>
領釋特牲謂其繒曰宵染之以黒記有𤣥宵衣釋少牢<lb/>
曰被錫讀為髲鬄古者或剔賤者刑者之髮以被婦人<lb/>
之紒為飾因名髲鬄焉此周禮所謂次也不纚笄者大<lb/>
<pb n="4b"/>
夫妻亦衣綃衣而侈其袂耳侈者盖半士妻之袂以益<lb/>
之衣三尺三寸袪尺八寸玉藻士褖衣或作税衣曽子<lb/>
譏子羔之襲税衣纁袡則女次純衣纁袡者褖衣也昏<lb/>
禮之姆特牲禮之主婦皆纚笄宵衣則宵衣不以純矣<lb/>
少牢禮之主婦與賛者一人被錫衣侈袂則錫衣非宵<lb/>
衣矣玉藻曰王被衮士昏禮曰女從者畢袗𤣥纚笄被<lb/>
顈黼孟子曰被袗衣則被者服之也不特首飾而已鄭<lb/>
以被為首飾以少牢之被錫為髲髢以詩被之僮僮為<lb/>
<pb n="5a"/>
髲髢誤矣不特此也釋追師則以侈袂為侈褖衣之袂<lb/>
釋少牢則以侈袂為侈宵衣之袂釋昏禮謂姆宵衣以<lb/>
綃為領釋特牲謂主婦宵衣以綃為領禮文殘缺鄭氏<lb/>
自惑學者據經可也禮有錫衰錫冪史有阿錫盖錫布<lb/>
之細者也少牢大夫朝服以布則其妻以錫不亦宜乎<lb/>
若助祭之類則申上服内司服曰辨外内命婦之服鞠<lb/>
衣展衣褖衣素沙凡祭祀賓客凡命婦共其衣服鄭氏<lb/>
謂外命婦惟王祭祀賓客以禮佐后得服此上服自於<lb/>
<pb n="5b"/>
其家則降焉然則諸侯之卿大夫妻以禮佐夫人葢亦<lb/>
視此<lb/>
　　袗𤣥衣<hi>顈黼黒</hi>
士昏禮女從者畢袗𤣥纚笄被顈黼在其後鄭氏曰袗<lb/>
同也顈禪也詩云素衣朱襮爾雅云黼領謂之襮考工<lb/>
記曰白與黒謂之黼天子諸侯后夫人狄衣卿大夫之<lb/>
妻刺黼以為領如今偃領矣士妻始嫁施禪黼於領上<lb/>
假盛飾也然論語曲禮皆曰袗絺綌孟子曰被袗衣則<lb/>
<pb n="6a"/>
袗設飾也説文曰褧檾也枲屬顈與褧檾通用則袗𤣥<lb/>
者設飾以𤣥也顈黼者顈枲為領而刺黼也從者畢袗<lb/>
𤣥女與姆之衣𤣥可知從者顈黼則女與姆之領不以<lb/>
枲可知袗𤣥而黼領此表衣耳與黼領之中衣異也士<lb/>
冠禮主人之兄弟與昏禮婦人從者均於畢袗𤣥鄭氏<lb/>
以袗為同曲禮曰袗絺綌鄭氏又以袗為禪是自戾也<lb/>
　　景衣<hi>白</hi>
　　褧衣<hi>白</hi>
<pb n="6b"/>
士昏禮女次純衣乘婦以几姆加景乃驅鄭氏曰景之<lb/>
制盖如眀衣加之以為行道禦塵令衣鮮眀景亦眀也<lb/>
然則乘車而加之以景猶衣景而加之以褧也景以禦<lb/>
塵褧以晦其文玉藻曰禪為絅則景盖亦禪歟衣錦尚<lb/>
褧夫人始嫁之服庶人始嫁亦有服之者攝盛也<hi>唐志景作憬</hi>
　　副<lb/>
　　編<lb/>
<pb n="7a"/>
　　次<lb/>
追師掌王后之首服為副編次追衡笄為九嬪及外内<lb/>
命婦之首服以待祭祀賓客詩曰副笄六珈左傳曰衡<lb/>
紞紘綖禮記曰夫人副褘立于東房士昏禮女次純衣<lb/>
鄭氏曰副之言覆所以覆首為之飾其遺象若今步摇<lb/>
矣服之以從王祭祀編列髮為之其遺象若今假紒矣<lb/>
服之以桑也次次第髮長短為之所謂髲髢服之以見<lb/>
王王后之燕居亦纚笄而緫王后惟祭服有衡垂于副<lb/>
<pb n="7b"/>
之兩旁當耳其下以紞垂瑱外内命婦衣鞠衣襢衣者<lb/>
服編衣褖衣者服次孔頴達曰王后衡笄皆玉為之惟<lb/>
祭服有衡垂于副之兩旁當耳其下以紞垂瑱若編次<lb/>
則無衡於笄言珈以玉飾之惟后夫人有焉夫人六珈<lb/>
后之多寡無文漢之步摇以金為鳳下有邸前有笄綴<lb/>
五采玉以垂下行則動摇魏晉因之隋改為花樹之數<lb/>
唐加大花十二樹象𤣥冕十二旒司馬彪續漢志云步<lb/>
摇有黄山題貫白珠為桂枝相糾八雀九華赤能天鹿<lb/>
<pb n="8a"/>
笄獸翠羽為飾<lb/>
副者翟之配以配褘翟則禮所謂副褘是也以配揄狄<lb/>
則詩所謂副笄六珈其之翟也是也褖衣之配禮所謂<lb/>
女次純衣是也然則編為鞠衣展衣之配可知矣禮男<lb/>
子冠婦人笄男子免婦人髽婦人之飾不過以髮與笄<lb/>
而已則副之覆首若步摇編之編髮若假紒次之次第<lb/>
其髮為髲髢云者葢有所傳然也莊子曰秃而施髢詩<lb/>
曰鬒髮如雲不屑髢也左傳曰衛莊公髠己氏之妻髪<lb/>
<pb n="8b"/>
以為吕姜髢説文曰髲益髮也盖髢所以益髮而鬒髮<lb/>
者不屑焉詩曰被之僮僮則被之者不特髲鬄也少牢<lb/>
曰主婦被錫衣侈袂則被錫者非髲髢也鄭氏皆以為<lb/>
髲髢非是<lb/>
　　纚笄<lb/>
婦人首飾副也編也次也纚笄也觀士昏禮女次純衣<lb/>
姆纚笄宵衣特牲禮主婦纚笄宵衣則副編次之下<lb/>
纚笄其飾也楚語司馬子期欲以妾為内子訪之左史<lb/>
<pb n="9a"/>
倚相曰吾有妾而愿欲笄之其可乎盖古之為妾者不<lb/>
笄士姆纚笄亦攝盛也鄭氏曰王后之燕居亦纚笄總<lb/>
而已此不可考<lb/>
　　象揥<lb/>
詩曰象之揥也又曰佩其象揥毛氏曰所以摘髮也劉<lb/>
熈曰揥摘也孔頴達曰以象骨搔首因以為飾名之曰<lb/>
揥葢有事則因以為飾無事則佩之<lb/>
　<lb/>
<pb n="9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷十八<lb/>
</p>
<p>
</p>
  </div>
</body>
</text>
</TEI>
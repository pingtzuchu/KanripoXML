<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷二十</head> <lb/>
    <p>
<pb n="1a"/>
欽定四庫全書<lb/>
　禮書卷二十<lb/>
　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
　　組綬<hi>天子𤣥諸侯朱大夫純世子綦士緼</hi>
玉藻天子佩白玉而𤣥組綬諸侯佩山𤣥玉而朱組綬<lb/>
大夫佩水蒼玉而純組綬世子佩瑜玉而綦組綬士佩<lb/>
瓀玫而緼組綬<hi>鄭氏曰綬者所以貫佩玉相承受也純當為緇</hi>詩曰青青子佩<lb/>
<hi>毛氏曰士佩瓀珉玉而青組綬</hi>爾雅曰璲瑞也繸綬也漢志曰縌者佩<lb/>
璲也然則組綬之佩謂之綬以其貫玉相承受也謂之<lb/>
璲以其貫璲玉也謂之縌以其貫玉相迎也其飾天子<lb/>
𤣥諸侯朱大夫純世子綦士緼𤣥者道也朱者事也蒼<lb/>
<pb n="5b"/>
白者徳之雜赤黄者事之雜純則素而巳此天子至士<lb/>
佩綬之辨也鄭氏以大夫純綬為緇綬毛氏以青為士<lb/>
佩豈其所傳者異歟禮紳韠結三齊特佩綬之長無所<lb/>
經見漢制貴者縌長三尺二寸卑者縌長三尺古者之<lb/>
佩盖亦類此然秦以采組連結於璲光眀章表轉相結<lb/>
受故謂之綬漢承秦制加之以雙印佩刀之飾天子黄<lb/>
赤綬四采黄赤绀縹淳黄圭長丈九尺九寸五百首諸<lb/>
侯王赤綬四采赤黄縹紺淳赤圭長二丈一尺三百首<lb/>
<pb n="6a"/>
諸國貴人相國皆緑綬三采緑紫紺淳緑圭長二丈一<lb/>
尺二百四十首公侯將軍紫綬二采紫白淳紫圭長丈<lb/>
七尺百八十首九卿中二千石一千石青綬三采青白<lb/>
紅淳青圭長丈七尺百二十首千石六百石黒綬三采<lb/>
青赤紺淳青圭長丈六尺八十首四百石三百石長同<lb/>
四百石三百石二百石黄綬淳黄圭一采長丈五尺六<lb/>
十首百石青绀綸一采宛轉繆織長丈二尺凡先合單<lb/>
紡為一系四系為一扶五扶為一首五首成一丈丈采<lb/>
<pb n="6b"/>
淳為一圭首多者系細少者系麤皆廣尺六寸唐制天<lb/>
子白玉雙佩黒組大雙綬黒質黒黄赤白縹緑為純廣<lb/>
一尺長二丈四尺五百首紛廣二寸四分長六尺四寸<lb/>
色如綬又有小雙綬長二尺六寸色如大綬而首半之<lb/>
皇太子瑜玉雙佩朱組雙大綬朱質赤白縹紺為純長<lb/>
一丈八尺廣九寸三百二十首紛長六尺四寸廣二寸<lb/>
四分色如大綬羣臣一品衮冕山𤣥玉佩緑綟綬緑質<lb/>
緑紫黄赤色為純長一丈八尺廣九寸二百四十首二<lb/>
<pb n="7a"/>
品鷩冕佩水蒼玉紫綬紫質紫黄赤為純長一丈六尺<lb/>
廣八寸一百八十首三品毳冕紫綬如二品自三品以<lb/>
下皆青綬青質青白紅為純長一丈四尺廣七寸一百<lb/>
四十首五品𤣥冕黒綬紺質青紺為純長一丈二尺廣<lb/>
六寸一百二十首進賢冠紛長六尺四寸廣四寸色如<lb/>
其綬逺游冠纁朱綬朱質赤黄縹绀為純長一丈八尺<lb/>
廣九寸二百四十首然大綬之飾於古無有特後世之<lb/>
制也<lb/>
<pb n="7b"/>
　　玭珠<lb/>
玉府共王之服玉佩玉珠玉大戴禮曰玭珠以納其間<lb/>
韓詩傳亦曰蠙珠以納其間蠙者蚌也玭即蠙也然荀<lb/>
卿賦曰璇玉瑤珠弗之佩也謂之瑤珠則以玉為珠非<lb/>
蚌珠也謂之蠙珠盖其狀若蚌珠然<lb/>
　　象環<hi>五寸</hi>
爾雅曰肉好若一謂之環玉藻曰天子佩象環五寸而<lb/>
綦組綬家語稱孔子之喪公西赤掌殯葬焉襲衣十一<lb/>
<pb n="8a"/>
稱佩象環而綦組綬夫孔子其服也鄉其冕也從衆以<lb/>
為大夫也不敢舍車而徒以無臣也不敢為有臣而葬<lb/>
然佩不以大夫之水蒼玉而以象綬不以大夫之純而<lb/>
以綦者孔子制行有從衆者有違衆者要適於義而已<lb/>
考之於禮象次於玉<hi>象路次玉路象笏次玉笏</hi>綦下於純則象環綦<lb/>
綬聖人之謙徳也<lb/>
　　婦人佩<lb/>
竹竿詩曰佩玉之儺有女同車詩曰佩玉瓊琚衛之南<lb/>
<pb n="8b"/>
子環佩璆然阿谷之女佩璜而澣皆婦人佩也其等衰<lb/>
不可以考或亦眡其夫而為之度歟漢制太皇太后皇<lb/>
太后皇后綬與乘輿同公主綬與諸侯王同唐制亦皇<lb/>
后佩綬如天子公主王妃佩綬同諸王然其所謂綬者<lb/>
非古綬制也<lb/>
　　綪結佩<lb/>
玉藻曰齊則綪結佩鄭氏曰綪屈也結又屈之思神靈<lb/>
不在事也盖齊所以致精眀之徳佩既結矣又從而屈<lb/>
<pb n="9a"/>
之不以徴角宫羽之聲散其志也況敢聴樂乎儀禮之<lb/>
陳服器有順有䋫順則直䋫則屈故士喪禮陳襲事于<lb/>
房中西領南上不綪陳衣于房南領西上綪士虞禮曰<lb/>
器西南上綪既夕禮乃奠豆南上綪爼二南上不綪鄭<lb/>
氏曰綪讀為䋫䋫屈也江沔之間謂縈收繩索為䋫<lb/>
　　男子事佩<hi>左五右六</hi>
　　婦人事佩<hi>左五右六</hi>
詩芄蘭曰童子佩觽童子佩韘瞻彼洛矣曰鞞琫有珌<lb/>
<pb n="9b"/>
公劉曰鞞琫容刀内則曰子事父母左佩紛帨刀礪小<lb/>
觿金燧右佩玦捍管遰大觿木燧婦事舅姑如事父母<lb/>
左佩紛帨刀礪小觿金燧右佩箴管線纊施縏袠大觿<lb/>
木燧詩曰無感我帨兮又曰佩其象揥士昏禮毋施衿結<lb/>
帨玉藻曰君在不佩玉左結佩右設佩鄭氏曰世子出<lb/>
所處而君在焉則去徳佩而設事佩結其左者若於事<lb/>
未有能焉古者有徳佩有事佩徳佩則左右皆玉事佩<lb/>
則左紛帨右玦捍之類左佩皆有五右佩皆六以左陽<lb/>
<pb n="10a"/>
而奇右隂而偶故也左佩者小右佩者大以左手足不<lb/>
如右强故也先設事佩次加徳佩以事成而下徳成而<lb/>
上故也詩言佩觿佩韘乃言容兮遂兮是先設事佩後<lb/>
設徳佩也君在不設佩左結佩右設佩居則設佩朝則<lb/>
結佩鄭氏以為世子之禮是也臣於君所佩必垂委而<lb/>
相必鳴玉是與世子之禮異也考之内則男女未冠笄<lb/>
衿纓佩容臭而已則佩者成人之服也衛詩以恵公驕<lb/>
而無禮故譏以童子佩觿童子佩韘以言無成人之徳<lb/>
<pb n="10b"/>
而服成人之服也子衿詩曰青青子佩盖亦指成人者<lb/>
言<lb/>
　<lb/>
　<lb/>
　<lb/>
　<lb/>
　<lb/>
　禮書卷二十<lb/>
</p>
<p>
</p>
  </div>
</body>
</text>
</TEI>
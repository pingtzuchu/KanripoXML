<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷四十四</head> <lb/>
    <p>
<pb n="1a"/>
欽定四庫全書<lb/>
　禮書卷四十四<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>
　<lb/>
　　王六寢<lb/>
　　后六宫<lb/>
　　諸侯三寢<lb/>
　　夫人三宫<lb/>
　　卿大夫士二寢<lb/>
　　卿大夫士之妻二寢<lb/>
　周官宫人掌王宫六寢之修女御掌御序於王之燕<lb/>
　寢大僕掌建路鼓於大寢之門外春秋書莊公薨於<lb/>
<pb n="6a"/>
　路寝僖公薨于小寝書西宫災公羊曰路寝正寝也<lb/>
　西宫小寝也有西宫則有東宫以有西宫知諸侯之<lb/>
　有三宫也玉藻曰君日出視朝退適路寝聴政使人<lb/>
　視大夫大夫退然後適小寝釋服左傳曰齊人遷襄<lb/>
　公殯于大寝宋大尹盟于小寝之庭文王世子曰正<lb/>
　室守太廟諸父守貴宫貴室諸子諸孫守下宫下室<lb/>
　内則公庶子生就側室内宰正嵗令于王之北宫以<lb/>
　隂禮教六宫又曰王后帥六宫之人昏義曰古者天<lb/>
<pb n="6b"/>
　子后六宫祭義曰諸侯卜三宫之夫人使蠶穀梁曰<lb/>
　甸粟而納之三宫䘮大記曰大夫世婦卒於適室内<lb/>
　子未命死于下室遷尸于寝上士之妻皆死于寝士<lb/>
　䘮禮士死適室朔月若薦新則不饋于下室葢王六<lb/>
　寝后六宫諸侯三寝夫人三宫王大寝一小寝五諸<lb/>
　侯大寝一小寝二大寝謂之路寝又謂之正寝小寝<lb/>
　謂之燕寝又謂之少寝大寝聴政嚮明而治也故在<lb/>
　前小寝釋服燕息也故在後先儒謂王小寝五而一<lb/>
<pb n="7a"/>
　寝在中四寝於四角春居東北夏居東南秋居西南<lb/>
　冬居西北土王之月居中后之六宫亦正宫在前五<lb/>
　宫在後其制如王之五寝諸侯小寝二而東西建焉<lb/>
　春夏居東寝秋冬居西寝夫人三宫亦正宫在前二<lb/>
　宫在後其制如諸侯之三寝自卿以下二寝正寝居<lb/>
　前燕寝居後其妻二寝亦如之理或然也何則諸侯<lb/>
　三宫而有東宫西宫則正寝在中可知退適小寝則<lb/>
　小寝在後可知魯定公之時有髙寝葢變亂禮法而<lb/>
<pb n="7b"/>
　名其寝耳何休曰諸侯三寝一曰髙寝二曰路寝三<lb/>
　曰小寝妄也<lb/>
　　士庶子宿衛制<hi>鄭康成云衛王宫者必居四角四中徼候便也次其宿衛所在舍其</hi>
　　　　　　　　<hi>休沐之處鄭司農云在内為次在外為舍</hi>
小宰掌建邦之宫刑以治王宫之政令凡宫之糾禁正<lb/>
嵗以宫刑憲禁于王宫其有不共國有大刑宰夫正嵗<lb/>
則以法警戒羣吏令修宫中之職事書其能者與其良<lb/>
者以告于上宫正掌王宫之戒令糾禁以時比宫中之<lb/>
<pb n="8a"/>
官府次舍之衆寡為之版以待夕擊柝而比之國有故<lb/>
則令宿其比亦如之辨外内而時禁稽其功緒糾其徳<lb/>
行幾其出入均其稍食去其淫怠與其竒衰之民㑹其<lb/>
什伍而敎之道藝月終則㑹其稍食嵗終則㑹其行事<lb/>
凡邦之大事令于王宫之官府次舍無去守而聴政令<lb/>
宫伯掌王宫之士庶子凡在版者掌其政令行其秩叙<lb/>
作其徒役之事授八次八舍之職事若邦有大事作宫<lb/>
衆則令之月終則均秩終嵗則均叙以時頒其衣裳掌<lb/>
<pb n="8b"/>
其誅賞大胥凡祭祀之用樂者以鼓徴學士序宫中之<lb/>
事士師掌國之五禁之法一曰宫禁漢中郎將分掌三<lb/>
宇郎有議郎中郎侍郎郎中凡四等皆秦官無員多<lb/>
至千人皆掌門户出充車騎故卿校尉牧守待價於此<lb/>
公車特徴賢良方正敦樸有道髙節公府椽曹試博士<lb/>
者亦充兹位其下第白衣試博士者皆拜郎中中郎者<lb/>
有五宫左右三將郎中有車户騎三將<hi>如淳曰主車曰車郎主衛曰户郎漢舊儀曰郎中令主郎中左右車将主左右車郎左右户將主左右户郎</hi>凡郎官皆主更<lb/>
<pb n="9a"/>
直執㦸宿衛諸殿門惟議郎不在直中郎官故事令出<lb/>
錢市財用給文書乃得出號曰山郎凡三宇郎官二漢<lb/>
並屬光禄勲光禄選三宇郎有行應四科者嵗舉茂才<lb/>
二人四行二人又上兼吏六人為長理劇明帝時舘陶<lb/>
公主為子求郎帝不許賜錢千萬曰郎官上應列宿出<lb/>
宰百里有非其人民受其殃後代親衛之府一曰親府<lb/>
勲衛之府二一曰勲一府二曰勲二府翊衛之府二一<lb/>
曰翊一府二曰翊二府凡五府武徳貞觀世重資䕃二<lb/>
<pb n="9b"/>
品三品子補親衛二品曾孫三品孫四品子職事官五<lb/>
品子若孫勲官三品以上有封及國公子補勲衛及率<lb/>
府親衛四品孫五品及上柱國子補翊衛及率府<lb/>
　周禮宫正掌王宫之戒令糾禁以時比宫中之官府<lb/>
　次舍之衆寡為之版以待宫伯掌王宫之士庶子凡<lb/>
　在版者鄭康成曰官府之在宫中者若膳夫玉府内<lb/>
　宰内史之屬士謂王宫中諸吏之適子也庶子其支<lb/>
　庶也鄭司農曰庶子宿衛之官司農以庶子為夏官<lb/>
<pb n="10a"/>
　之諸子康成固不取之矣諸吏之適子或未為士不<lb/>
　可謂之士康成以士為諸吏之適子亦誤也葢士衛<lb/>
　士也庶子國子之倅未為士者也上言士下言庶子<lb/>
　則國子舉矣宫正掌凡宫中之官府次舍之衆寡宫<lb/>
　伯掌士庶子授次舍之職事則宫伯所掌皆宿衛之<lb/>
　人宫正所掌不特宿衛者而已次其宿衛所在也舍<lb/>
　其休沐所在也八次八舍布於王宫四角四中則逺<lb/>
　邇節而徼候便矣士庶子非王族則功臣之世賢者<lb/>
<pb n="10b"/>
　之類王以自近而衛焉則上下親而内外察矣又宫<lb/>
　正稽其功緒糾其徳行㑹其什伍而敎之道藝宫伯<lb/>
　掌其政令誅賞使之學問日進職業日修足以備顧<lb/>
　問謹侍衛則王之左右前後孰非多聞直諒之士乎<lb/>
　秦有郎中令掌宫殿門户漢武帝更名光禄勲其屬<lb/>
　有議郎中郎侍郎郎中凡四等謂之三宇郎而中郎<lb/>
　以下更直執㦸内謹門禁外充車騎類取經明行修<lb/>
　者充之至于公車特起賢良方正敦樸有道髙節公<lb/>
<pb n="11a"/>
　府掾曹試博士者多在此選而劉向霍光張安世東<lb/>
　方朔揚雄之徒皆與焉是以董仲舒欲使列郡守二<lb/>
　千石各擇其吏民之賢者嵗貢二人以給宿衛且以<lb/>
　觀大臣之能舘陶公主為子求郎明帝曰郎官上應<lb/>
　列宿出宰百里有非其人民受其殃則宿衛之選可<lb/>
　謂重矣魏晉以後無復三宇郎而光禄不復在禁中<lb/>
　至梁改為光禄卿北齊曰光禄寺兼掌膳食帳幕而<lb/>
　已唐為三衛五府以品官之子弟使父兄任保而後<lb/>
<pb n="11b"/>
　處之亦古之遺制也<lb/>
　　虎士五𨽻守衛之制<hi>周垣下為區廬</hi>
周禮虎賁氏下大夫二人中士十有二人府二人史八<lb/>
人胥八十人虎士八百人虎賁氏掌先後王而趨以卒<lb/>
伍舍則守王閑王在國則守王宫<hi>為周衛</hi>國有大故則守<lb/>
王門司𨽻掌五𨽻之法掌帥四翟之𨽻使之皆服其邦<lb/>
之服執其邦之兵守王宫與野舍之厲禁罪𨽻其守王<lb/>
宫與其厲禁者如蠻𨽻之事蠻𨽻掌校人養馬其在王<lb/>
<pb n="12a"/>
宫者執其國之兵以守王宫在野外則守厲禁夷𨽻其<lb/>
守王宫者與其守厲禁者如蠻𨽻之事貉𨽻其守王宫<lb/>
者與其守厲禁者如蠻𨽻之事師氏凡祭祀賓客㑹同<lb/>
䘮紀軍旅王舉則從聴治亦如之使其屬帥四夷之𨽻<lb/>
各以其兵服守王之門外且蹕朝在野外則守内列保<lb/>
氏凡祭祀賓客㑹同䘮紀軍旅則從聴治亦如之使其屬<lb/>
守王闈衛尉秦官掌門衛屯兵漢因之<hi>漢舊儀曰衛尉寺在宫内胡廣云主宫闈之内衛士於周垣下為區廬者若今之仗宿屋</hi>景帝更名中大夫令後復<lb/>
<pb n="12b"/>
為衛尉又有長樂建章甘泉衛尉皆掌其宫職畧同而<lb/>
不常置張衡西京賦曰衛尉八屯李善曰衛尉率吏士<lb/>
周宫外於四方四角立八屯隋衛尉掌軍器儀仗帳幕<lb/>
以監門衛掌宫内屯兵唐龍朔二年改為司衛寺正卿<lb/>
咸亨中復舊唐之宿衛以府兵其畨上宿衛者惟給弓<lb/>
矢横刀而已兵部以逺近給畨五百里為五畨千里七<lb/>
畨一千五百里八畨二千里十畨外為十二畨皆一月<lb/>
上若簡留直衛者五百里為七畨千里八畨二千里十<lb/>
<pb n="13a"/>
畨外為十二畨亦月上髙宗武后時天下久不用兵府<lb/>
兵之法寖壊畨役更代多不以時衛士稍稍亡匿至是<lb/>
益耗散宿衛不能給宰相張説乃請一切募士宿衛更<lb/>
號曰彍騎自是諸府士益各不補折衝將又積嵗不得<lb/>
遷士人皆耻為之十三年始以彍騎分𨽻十二衛總十<lb/>
二萬為六畨每衛萬人自天寳以後彍騎之法又稍變<lb/>
廢士皆失拊循八載折衝諸府至無兵可敎李林甫遂<lb/>
請停上下魚書其後徒有兵額官吏故時府人目畨上<lb/>
<pb n="13b"/>
宿衛者曰侍官言侍衛天子至是衛佐悉以假人為童<lb/>
奴而人人恥之至相罵辱必曰侍官而六軍宿衛皆市<lb/>
人富者販繒綵食梁肉壮者為角觝㧞河翹木扛䥫之<lb/>
戱及禄山竊發皆不能受甲矣<lb/>
　古之守衛王宫者不特士庶子而已有虎賁之虎士<lb/>
　司𨽻之五𨽻虎士有卒伍而四翟之𨽻有兵國有大<lb/>
　故則守王門舍則守王閑而司戈盾軍旅㑹同授旅<lb/>
　賁及虎士戈盾則王之在國在野可謂嚴矣然必使<lb/>
<pb n="14a"/>
　四翟之𨽻者以著王之所守在四夷也或使師氏之<lb/>
　屬帥之者以著王之使武以文也四𨽻所守皆如蠻<lb/>
　𨽻之事者周之時以南方為逺尤貴其來也掌四夷<lb/>
　之官曰象胥而奏樂亦以南<hi>詩曰以雅以南記曰胥鼓南</hi>則周人<lb/>
　之意可知矣士庶子所直在四中四角而虎士五𨽻<lb/>
　之所直於經無見漢之衛士於周垣下為區廬而張<lb/>
　衡有八屯之説則先王之制葢亦如此<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷四十四<lb/>
</p>
<p>
</p>
  </div>
</body>
</text>
</TEI>
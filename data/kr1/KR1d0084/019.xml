<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷十九</head> <lb/>
    <p>
<pb n="1a"/>
欽定四庫全書<lb/>
　禮書卷十九<lb/>
　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>
　　天子佩<hi>白玉𤣥組綬</hi>
　　諸侯佩<hi>山𤣥玉朱組綬</hi>
　　大夫佩<hi>水蒼玉世子至士佩制亦然特玉與組之色不同</hi>
周官玉府掌共王之佩玉詩木𤓰曰報之以瓊琚<hi>瓊美玉琚佩玉也</hi>瓊瑤瓊玖丘中有麻曰貽我佩玖<hi>玖石次玉</hi>女曰雞鳴<lb/>
曰雜佩以贈之<hi>雜佩者珩璜琚瑀衝牙之類</hi>有女同車曰佩玉瓊琚<lb/>
<hi>佩有琚瑀所以納間</hi>渭陽曰瓊瑰玉佩<hi>瓊瑰石次玉</hi>采芑曰服其命服<lb/>
有瑲葱珩大東曰鞙鞙佩璲公劉曰何以舟之維玉及<lb/>
<pb n="6a"/>
瑤爾雅曰璲瑞也繸綬也佩衿謂之褑玉藻曰將適公<lb/>
所既服習容觀玉聲乃出揖私朝煇如也古之君子必<lb/>
佩玉右徴角左宫羽君在不佩玉齊則綪結佩而爵韠<lb/>
凡帶必有佩玉惟喪否佩玉有衝牙天子佩白玉而𤣥<lb/>
組綬公侯佩山𤣥玉而朱組綬大夫佩水蒼玉而純組<lb/>
綬世子佩瑜玉而綦組綬士佩瓀玫而緼組綬<hi>綬者所以貫佩玉相承受者也</hi>一命緼韍幽衡再命赤韍幽衡三命赤韍蔥衡<lb/>
經解曰行步則有環佩之聲左傳曰佩衷之旗又季平<lb/>
<pb n="6b"/>
子卒陽虎將以璵璠歛仲梁懐曰改步改玉<hi>定五年</hi>申叔<lb/>
儀曰佩玉蘂兮<hi>昭十二年</hi>晉語曰白玉之珩六雙<hi>珩似磬而小</hi>楚<lb/>
語曰楚之白珩猶在乎大戴禮曰下車以佩玉為度上<lb/>
有雙衡下有雙璜衝牙玭珠以納其間琚瑀以雜之<hi>説文云淮水中出玭珠</hi>荀子賦篇璇玉瑤珠弗知佩也<hi>璇亦玉</hi>韓詩外<lb/>
傳曰阿谷之隧處子佩璜又曰蠙珠以納其間<lb/>
古之君子必佩玉其制上有折衡下有雙璜中有琚瑀<lb/>
下有衡牙貫之以組綬納之以蠙珠而其色有白蒼赤<lb/>
<pb n="7a"/>
之辨其聲有角徴宫羽之應其象有仁智禮樂忠信道<lb/>
徳之備<hi>禮記曰昔者君子比徳於玉焉温潤而澤仁也縝密以栗知也廉而不劌義也垂之如隊禮也叩之其聲清越以長其中詘然樂也瑕不揜瑜瑜不揜瑕忠也孚尹旁達信也氣如白虹天也精神見于山川地也天下莫不貴者道也</hi>或結或垂所以著屈伸之理或設或否所<lb/>
以適文質之儀此所以純固之徳不内遷非僻之心無<lb/>
自入也盖衡以平其心璜以中其徳琚欲其有所安牙<lb/>
欲其有所制右徴角所以象事與民左宫羽所以象君<lb/>
與物趨以采薺行以肆夏所以比於樂周還中規折還<lb/>
<pb n="7b"/>
中矩所以比於禮進則揖之於前退則揚之於後則佩<lb/>
之為物奚適而非道耶盖民為貴君為輕事為先物為<lb/>
後能治民然後能安君能應事然後能生物此所以事<lb/>
與民在所右而物與君在所左也春秋傳曰改步改玉<lb/>
則自天子至士步固不同而玉亦隨異故天子佩白玉<lb/>
公侯佩山𤣥玉大夫佩水蒼玉世子佩瑜玉士佩瓀玫<lb/>
盖玉之貴者莫如白<hi>晉以白珩賂秦而楚寳白珩以聞於晉則白玉之貴可知</hi>賤者<lb/>
莫如瓀玫山𤣥以象君徳之靜水蒼以象臣職之動山<lb/>
<pb n="8a"/>
𤣥水蒼其文也瑜與瓀其質也世子佩瑜則士佩瓀矣<lb/>
士佩瓀則世子而上佩堅矣瑜或作礝以其多石故也<lb/>
玫或作珉以其賤故也<lb/>
　　衡<hi>亦作珩韋昭曰珩似磬而小</hi>
詩曰有蒼蔥衡晉語曰白玉之衡六雙楚語曰楚之白<lb/>
珩猶在乎大戴禮曰上有雙衡玉藻曰一命幽衡再命<lb/>
幽衡三命葱衡韋昭曰珩似磬而小孔頴達曰佩玉上<lb/>
繫於衡下垂三道穿以蠙珠前後下端垂以璜中央下<lb/>
<pb n="8b"/>
端垂以衝牙觀晉語大戴禮皆言雙珩則珩雙設矣珩<lb/>
貴白而賤幽綬貴𤣥而賤素方叔非止三命而佩葱衡<lb/>
者孔頴達曰玉藻累一命而上於三命自三命以至九<lb/>
命皆葱衡也以理或然何則方叔所乘者路車所服者<lb/>
朱芾則所佩者豈特三命之衡哉爾雅曰青謂之葱<lb/>
　　褑<lb/>
爾雅曰衿謂之袸佩衿謂之褑則衿衣之小帶也褑佩<lb/>
之衿也鄭氏謂凡佩繫於革帶則繫於革者褑也<lb/>
<pb n="9a"/>
　　璜<lb/>
肉倍好謂之璧半璧謂之璜韓詩外傳曰阿谷之女佩<lb/>
璜大戴禮曰下有雙璜璜居前後而牙衝之然後有宫<lb/>
角徴羽之音<lb/>
　　衝牙<lb/>
玉藻曰佩玉有衝牙鄭氏謂牙居中央以為前後觸皇<lb/>
氏謂衝居中央牙是兩端之璜然璜非牙也當從鄭説<lb/>
　　琚瑀<lb/>
<pb n="9b"/>
説文曰珩佩上玉也璜半璧也琚佩玉名瑀玫石次玉<lb/>
也考之於詩曰報之以瓊琚又曰佩玉瓊琚大戴禮曰<lb/>
上有雙衡下有雙璜衡牙玭珠以納其間琚瑀以雜之<lb/>
毛氏詩傳曰雜佩者珩璜瑀衡牙之類則居中央而瑀<lb/>
為之也<hi>纂要曰琚瑀所以納間在玉之間今白珠也此不可考</hi>禮記曰行步有環<lb/>
佩之聲又孔子佩象環衛南子環佩璆然魯昭公賜仲<lb/>
環而佩之<hi>昭四年</hi>漢制縌綬之間得施玉環鐍<hi>缺環曰鐍</hi>盖古<lb/>
者佩玉有環矣<lb/>
<pb n="10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷六十七</head> <lb/>
    <p>
<pb n="1a"/>
欽定四庫全書<lb/>
　禮書卷六十七<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
</p>
<p>
<pb n="8a"/>
</p>
<p>
<pb n="9a"/>
</p>
<p>
<pb n="10a"/>
</p>
<p>
<pb n="11a"/>
</p>
<p>
<pb n="12a"/>
</p>
<p>
<pb n="13a"/>
　　廟制<lb/>
書舜典曰禋于六宗<hi>張髦曰六宗三昭三穆</hi>商書曰七世之廟可<lb/>
以觀徳周禮小宗伯掌建國之神位右社稷左宗廟辨<lb/>
廟祧之昭穆守祧掌守先王先公之廟祧其遺衣服藏<lb/>
焉其廟則有司修除之其祧則守祧黝堊之祭僕大喪<lb/>
復于小廟<hi>始祖曰大廟髙祖以下曰小廟</hi>考工記匠人營國左祖右社<lb/>
廟門容大扄七个闈門容小扄三个禮記王制曰天子<lb/>
七廟三昭三穆與太祖之廟而七<hi>此周制七者太祖及文王武王之祧與親<pb n="13b"/>廟四太祖后稷商則六廟契及湯與二昭二穆夏則五廟無大祖禹與二昭二穆而已正義曰鄭氏之意天子立七廟唯謂周也鄭必知然者案禮緯稽命徴云唐虞五廟親廟四始祖廟一夏四廟至子孫五商五廟至子孫六鉤命決云唐堯五廟親廟四為始祖五禹四廟至子孫五商五廟至子孫六周六廟至子孫七鄭據此為説故謂七廟周制也周所以七者以文王武王受命其廟不毀以為二祧并始祖后稷及髙祖以下親廟四故為七也若王肅則以為天子七廟者謂髙祖之父及髙祖之祖廟為二祧并始祖及親廟四為七故聖證論肅難鄭云周文武受命之王不遷之廟權禮所施非常廟之數商之三宗宗其徳而存其廟亦不以為數凡七廟者皆不稱周室禮器云禮有以多為貴者天子七廟孫卿云有天下者事七世又云自上以下降殺以兩今使天子諸侯立廟並親廟四而止則君臣同制尊卑不别名位不同禮亦異數況其君臣乎又祭法云王下祭殤<pb n="14a"/>五及五世來孫則下及無親之孫而祭上不及無親之祖不亦詭哉穀梁傳曰天子七廟諸侯五家語云子羔問尊卑立廟制孔子云禮天子立七廟諸侯立五廟大夫立三廟又曰逺廟為祧有二祧焉又儒者難鄭云祭法逺廟為祧鄭注周禮云遷主所藏曰祧違經正文鄭又云先公之遷主藏於后稷之廟先王之遷主藏於文武之廟便有三祧何得祭法云有二祧難鄭之義凡有數條大略如此不能具載鄭必為天子七廟唯周制者馬昭難正義云案喪服小記王者立四廟又引禮緯夏無太祖宗禹而巳則五廟商人祖契而宗湯則六廟周尊后稷宗文王武王則七廟自夏及周少不減五多不過七禮器云周旅酬六尸一人𤼵爵則周七尸七廟眀矣今使文武不在七數既不同祭又不享嘗豈禮也哉漢侍中盧植説云二祧謂文武曽子問當太廟無虚主禮器天子七廟堂九尺王制七廟盧植云皆據周言也穀梁傳天子七廟尹更始説天子七廟據周也漢書韋<pb n="14b"/>𤣥成四十八人議皆云周以后稷始封文武受命石渠論白虎通云周以后稷文武特七廟又張融謹案周禮守祧職奄八人女祧每廟二人自大祖以下與文武及親廟四用七人姜嫄用一人適盡若除文武則奄少二人曽子問孔子説周事而云七廟無虚主若王肅數髙七祖之父髙祖之祖廟與文武而九主當有九孔子何云廟無虚主乎故云以周禮孔子之言為本穀梁説及小記為枝葉韋𤣥成白虎通為證驗七廟并言𤣥説為長是融申鄭之意且天子七廟者有其人則七無其人則五若諸侯廟制雖有其人不得過五此天子諸侯七五之異也王肅云君臣同制尊卑不别其義非也又王下祭殤五者非是别立殤廟七廟外親盡之祖禘祫猶當祀之而王肅云下祭無親之孫上不及無親之祖又非通論且家語云先儒以為肅之所作未足可依案周禮唯存后稷之廟不毁案昭七年傳云余敢忘髙圉亞圉注云周人不毀其廟報祭之似髙圉亞圉廟亦不毁者<pb n="15a"/>此是不合鄭説故馬融説立周人所報而不云廟</hi>諸侯五廟二昭二穆與大祖<lb/>
之廟而五<hi>大祖始封之君王者之後不為始封之君廟</hi>大夫三廟一昭一穆<lb/>
與大祖之廟而三<hi>大祖别子始爵者大傳曰别子為祖謂此雖非别子始爵者亦然</hi>士<lb/>
一廟<hi>謂諸侯之中士下士名曰官師者上士二廟</hi>禮器曰禮有以多為貴者<lb/>
天子七廟諸侯五大夫三士一祭法曰王立七廟一壇<lb/>
一墠曰考廟曰王考廟曰皇考廟曰顯考廟曰祖考廟<lb/>
皆月祭之逺廟為祧有二祧享嘗乃止去祧為壇去壇<lb/>
為墠墠有禱焉祭之無禱乃止去墠曰鬼諸侯立五廟<lb/>
<pb n="15b"/>
一壇一墠曰考廟曰王考廟曰皇考廟皆月祭之顯考<lb/>
廟祖考廟享嘗乃止去祖為壇去壇為墠壇墠有禱焉<lb/>
祭之無禱乃止去墠為鬼大夫立三廟一壇適士二廟<lb/>
一壇官師一廟小記曰王者禘其祖之所自出以其祖<lb/>
配之而立四廟庶子王亦如之曽子問曰非禘則七廟<lb/>
五廟無虚主又曰諸侯相見祝史告于五廟荀子曰有<lb/>
天下者事七世有一國者事五世有五乘之地者事三<lb/>
世有三乘之地者事二世持手而食者不得立宗廟所<lb/>
<pb n="16a"/>
以表積厚者流澤廣積薄者流澤狹也春秋書震夷伯<lb/>
之廟穀梁曰夷伯魯大夫也因此以見天子至于士皆<lb/>
有廟天子七廟諸侯五大夫三士二蓋徳厚者流光徳<lb/>
薄者流卑是以貴始徳之本也始封必為祖書世室屋<lb/>
壊公羊曰周公稱太廟魯公稱世室羣公稱宫世室猶<lb/>
世室也世世不毁也記曰魯公之廟文世室武公之廟<lb/>
武世室家語曰衛將軍文子將立先君之廟於其家使<lb/>
子羔訪於孔子孔子曰公廟設於私家非古禮之所及<lb/>
<pb n="16b"/>
天子七廟諸侯五大夫三士二庶人無廟四時祭於寢<lb/>
自虞至周所不變也<lb/>
　　天子七廟<lb/>
　廟所以象生之有朝也寢所以象生之有寢也建之觀<lb/>
　門之内不敢逺其親也位之觀門之左不忍死其親也家<lb/>
　語曰天子七廟諸侯五廟自虞至周之所不變也是<lb/>
　故虞書禋于六宗以見大祖周官守祧八人以兼姜嫄<lb/>
　之宫則虞周七廟可知矣伊尹言七世之廟商禮也禮<lb/>
<pb n="17a"/>
　記荀卿穀梁皆言天子七廟不特周制也則自虞至周<lb/>
　七廟又可知矣然存親立廟親親之至恩祖功宗徳尊<lb/>
　尊之大義古之人思其人而愛其樹尊其人則敬其位<lb/>
　况廟乎法施於民則祀之以勞定國則祀之况祖宗乎<lb/>
　於是禮以義起而商之三宗周之文武漢之孝文孝武<lb/>
　唐之神堯文皇其廟皆在三昭三穆之外歴世不毁此<lb/>
　所謂不遷之廟非謂祧也鄭康成之徒以喪服小記言<lb/>
　王者立四廟則謂周制七廟文武為二祧親四廟而巳<lb/>
<pb n="17b"/>
　則文武不遷之廟在七廟内是臆説也王肅聖證論曰<lb/>
　禮自上以下降殺以兩使天子諸侯皆親廟四則是君臣<lb/>
　同等尊卑不别也又王祭殤五而下及無親之孫上不<lb/>
　及無親之祖不亦詭哉王舜中劉歆論之於漢韓退之<lb/>
　論之於唐其言皆與肅同盖理之所在者無異致也<lb/>
　　諸侯五廟<lb/>
　王制曰諸侯五廟二昭二穆與太祖之廟而五鄭氏曰<lb/>
　太祖始封之君王者之後不為始封之君廟盖諸<lb/>
<pb n="18a"/>
　侯不敢祖天子故王之子弟始為諸侯不得立出王<lb/>
　之廟後世子孫祖其始封者而巳其或有大功徳特<lb/>
　命祀其祖先則立廟可也魯有姜嫄文王之廟鄭祖<lb/>
　厲王是也若王者之後始封之君非有功徳不可為<lb/>
　祖則祖其先代之王者宋祖帝乙是也孔穎達曰若<lb/>
　異姓始封如太祖之屬得立五廟従諸侯禮然王者<lb/>
　始受命所立不過四廟諸侯初封葢亦廟止髙祖而<lb/>
　已謂得立五廟無是理也玉藻曰皮弁以聴朔於太<lb/>
<pb n="18b"/>
　廟而朔祭有牲是月祭及太祖也祭法謂王考皇考<lb/>
　月祭之顯考祖考享嘗乃止非禮意也穀梁曰諸侯<lb/>
　受朔于禰廟其説無據<lb/>
　　附庸五廟<lb/>
　公侯伯子男其衣服宫室車旗等衰雖殊其立五廟<lb/>
　一也附庸之封雖不能五十里亦國君爾故亦五廟<lb/>
　春秋書紀季以酅入于齊公羊傳曰紀季請復五廟<lb/>
　以存姑娣妹則附庸之廟與諸侯同可知也<lb/>
<pb n="19a"/>
　　大夫三廟<lb/>
　王制大夫三廟一昭一穆與太祖之廟而三鄭氏曰<lb/>
　太祖别子始爵者雖非别子始爵者亦然鄭志答趙<lb/>
　商謂王制商制故雖非諸侯之别子亦得立太祖之<lb/>
　廟周制别子為太祖若非别子之後雖為大夫但立<lb/>
　父祖曽祖三廟隨時而遷不得立始爵者為太祖也<lb/>
　然左氏曰大夫有二宗荀卿曰大夫士有常宗則大<lb/>
　夫有百世不遷之大宗有五世則遷之小宗是大祖<lb/>
<pb n="19b"/>
　之廟常不遷也特祭法曰大夫三廟考與王考皇考<lb/>
　有廟顯考祖考無廟而鄭氏遂以為周大夫之制誤<lb/>
　也孔穎達曰大夫三廟天子諸侯之大夫同卿即大<lb/>
　夫也故春秋殺卿皆曰大夫其三公之廟與諸侯同<lb/>
　於理或然<lb/>
　　適士二廟<lb/>
　　官師一廟<lb/>
　王制士一廟祭法適士二廟一壇曰考廟曰王考廟<lb/>
<pb n="20a"/>
　享嘗乃止顯考無廟<hi>鄭氏謂考當作皇考</hi>有禱焉為壇祭之去<lb/>
　壇為鬼官師一廟曰考廟王考無廟而祭之去王考<lb/>
　為鬼鄭氏謂官師中士下士也上士異廟中士下士<lb/>
　祖禰同廟然喪服傳曰都邑之士則知尊禰學士大<lb/>
　夫則知尊祖是都邑之士立一禰廟而已其曰禰祖<lb/>
　共廟非所聞也賈公彥曰鄭氏言諸侯之中士下士<lb/>
　一廟則天子之士皆二廟禮言八十一元士而不别<lb/>
　上下是以知其皆二廟也<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷七十七</head> <lb/>
    <p>
<pb n="1a"/>
欽定四庫全書<lb/>
　禮書卷七十七<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
　　骨體<lb/>
　周禮王之牲事冡宰太僕賛之<hi>太宰及納亨賛王牲事太僕祭祀賛王牲</hi>
　<hi>事</hi>五官共奉之内饔外饔割亨之<hi>内饔凡宗廟之祭祀掌割亨之事外</hi>
　<hi>饔掌外祭祀之割亨</hi>司士帥其屬而割羞<hi>司士凡祭祀帥其屬而割羞爼豆</hi>諸<lb/>
　子正其牲體蓋司士掌羣臣之版諸子掌國子之倅<lb/>
　則凡預祭者皆在所掌故割羞正體繫之夫肱骨三<lb/>
　肩臂臑也股骨三肫<hi>亦作膞音純</hi>胳<hi>亦作/骼</hi>觳也<hi>既夕前後掌長及觳</hi>
　脊骨三正脊脡脊横脊也脅骨三代脅長脅<hi>特牲又曰幹</hi>
<pb n="3b"/>
　脰脅也正脊之前則膉也<hi>亦謂之脰</hi>肫之上則髀也然則<lb/>
　左右肱之肩臂臑與左右股之肫賂觳而為十有二<lb/>
　脊骨三與左右脅骨六而為九二觳正祭不薦於神<lb/>
　尸主人之爼兩髀不升於主人主婦之俎膉不升於<lb/>
　吉祭之俎<hi>士虞祝俎髀脰</hi>則祭之所用者去脾膉而二十有<lb/>
　一去二觳而為十九矣國語曰禘郊之事則有全脀<lb/>
　王公立飫有房脀親戚燕飲有殽脀則全脀豚解也<lb/>
　房脀體解也殽齊骨折也士喪禮特豚四鬄去蹄兩<lb/>
<pb n="4a"/>
　胉<hi>脅也</hi>脊既夕鼎實羊左胖亦如之然則四鬄者殊左<lb/>
　右肩髀而為四又兩胉一脊而為七此所謂豚解也<lb/>
　士喪禮畧豚解而巳至虞然後豚解體解兼有焉若<lb/>
　夫正祭則天子諸侯有豚解體解<hi>禮運曰腥其俎孰其殽體其犬豕牛</hi>
　<hi>羊腥其俎謂豚解而腥之為七體執其殽謂解之爓之為二十一體</hi>大夫士有體解無<lb/>
　豚解以其無朝踐獻腥之禮故也儀禮有言合升有<lb/>
　言升左胖有言升右胖者士冠禮特豚載合升喪禮<lb/>
　大歛亦豚合升則豚於吉㐫之禮皆合升也用成牲<lb/>
<pb n="4b"/>
　者然後升其胖豚合升則髀亦升矣士喪禮載兩髀<lb/>
　于兩端是也升其胖則去髀矣既夕禮實羊豕左胖<lb/>
　髀不升是也既夕升羊豕左胖士虞升左胖公食大<lb/>
　夫鄉射記少牢皆升右胖特牲尸俎右肩蓋禮以右<lb/>
　為貴而喪以左為上觀吉禮魚寢右䘮禮魚左首則<lb/>
　䘮之反吉可知矣少牢尸俎羊豕體十一侑羊體四<lb/>
　豕體三主人羊豕體各二主婦無豕體而羊體三侑<lb/>
　則左肩而巳特牲尸之牲體九祝三主人與主婦五<lb/>
<pb n="5a"/>
　佐食三賔一長兄弟及宗人折其餘如佐食俎衆賔<lb/>
　而下皆殽脀尸脊無中脅無前此尊卑之辨也祭統<lb/>
　曰商人貴髀周人貴肩以周人之禮觀之脅貴中而<lb/>
　賤兩端<hi>特牲食幹鄭云長脅</hi>骨貴右而賤左貴前而賤後貴上<lb/>
　而賤下貴上則祭不升髀以在體以左後故也賤下<lb/>
　而苞取下體者以脛骨可以乆藏故也貴前而祭不<lb/>
　用膉者以非體之正故也士䘮禮歛奠之俎載兩髀<lb/>
　于兩端兩肩亞兩胉亞脊肺在中少牢肩臂臑膊胳<lb/>
<pb n="5b"/>
　在兩端脊脅肺肩在上則俎之有上下猶牲體之有<lb/>
　前後也肩臂臑在上端則膊胳在下端矣喪奠兩髀<lb/>
　于兩端此喪事質猶用商禮故也特牲尸俎正脊二<lb/>
　骨長脅二骨阼俎亦正脊二骨長脅二骨少牢脊三<lb/>
　脅三背二骨以並蓋骨臂臑膊賂之骨不折所折者<lb/>
　脊脅也脊二以並多為貴故也少牢脊則先正脊脅<lb/>
　則先脰脅以屈而䋫之故也士虞禮尸舉魚腊俎俎<lb/>
　釋三箇特牲佐食盛胙俎俎釋三箇則士虞釋三箇<lb/>
<pb n="6a"/>
　者不盡人之歡也特牲釋三箇者將以改饌陽厭也<lb/>
　少儀凡膳告於君子太牢以牛左肩臂臑折九箇少<lb/>
　牢以羊左肩七箇犆豕以左肩五箇膳以肩不以膊<lb/>
　者貴其前也肩以左不以右者右以祭也<lb/>
　　血腥爓熟<lb/>
　禮記曰有虞氏之祭也尚用氣血腥爓用氣也商人<lb/>
　臭味未成滌蕩其聲周人尚臭則自器至於臭其禮<lb/>
　浸文矣又曰郊血大饗腥三獻爓一獻熟則自血至<lb/>
<pb n="6b"/>
　於熟其誠浸殺矣蓋宗廟之祭始則以神事焉故以<lb/>
　腥終則以人飬焉故以熟則坐尸於堂血毛詔於室<lb/>
　乃腥其俎熟其殽進於尸主之前以行朝踐焉鄭康<lb/>
　成謂腥者豚解而腥之以法於上古熟者體解而爓<lb/>
　之以法於中古是也及退而合亨體其犬豕牛羊設<lb/>
　饌於堂延尸主以入室於是遷堂上之饌進於尸主<lb/>
　之前以行饋食焉鄭康成謂薦今世之食是也特牲<lb/>
　少牢有饋食無朝踐故有體解無豚解惟士䘮士虞<lb/>
<pb n="7a"/>
　有豚解七體鄭康成謂豚解者解前後脛脊脅是也<lb/>
　祭義曰爓祭腥而退則爓祭固巳體矣禮運曰退而<lb/>
　合亨體其犬豕牛羊者非體解也辨其體以陳之俎<lb/>
　也楚茨之詩曰或剥或亨或肆或將則剥者解之也<lb/>
　肆者陳之俎也然楚茨先言執爨而繼之以或燔或<lb/>
　炙鳬鷖先言爾殽而終之以燔炙芬芬禮運亦先言<lb/>
　熟其殽然後繼之以薦其燔炙周禮量人制從獻脯<lb/>
　燔之數量特牲主人獻尸賔長以肝從主婦獻尸賔<lb/>
<pb n="7b"/>
　長以燔從是燔以肉炙以肝燔炙在血腥爓熟之後<lb/>
　非祭之所先也謂之從獻非獻之正味也故制之不<lb/>
　在司士而在量人獻之不在主人而在賔特祭義言<lb/>
　建設朝事燔燎羶薌繼之以薦黍稷羞肺肝加以鬱<lb/>
　鬯而鄭氏謂朝事君親制祭則親制其肝洗鬱鬯而<lb/>
　燔之以詔神於室又出以墮於主前然則主人用肝<lb/>
　之禮又與從獻者異矣<lb/>
　　舉肺<lb/>
<pb n="8a"/>
　　祭肺<lb/>
　儀禮少牢舉肺祭肺三皆切之則舉肺一者尸之所<lb/>
　先食者也故刲離之而不切祭肺三者尸與主人主<lb/>
　婦之所祭者也故切之而不刲離舉肺亦謂之離肺<lb/>
　亦謂之嚌肺祭肺亦謂刌肺亦謂之切肺則離與刌<lb/>
　以所制名之也嚌與切以所用名之也祭肺祭而不<lb/>
　嚌舉肺嚌而必祭祭肺三皆在尸俎而舉肺各於其<lb/>
　俎故儀禮尸俎阼俎以至主婦佐食賔長兄弟宗人<lb/>
<pb n="8b"/>
　衆賔及衆兄弟内賔宗婦公有司之俎皆離肺一則<lb/>
　祭肺三者施於尸主人主婦之挼祭也皆離肺一者<lb/>
　自尸至公有司食之也少儀曰牛羊之肺離而不提<lb/>
　心離而不提心則絶而祭之故挩手則刌而祭者不<lb/>
　挩手矣祭以右手<hi>見鄉射</hi>凡祭必於脯醢之豆間特公<lb/>
　食大夫有司徹祭於上豆之間以豆數多故也祭之<lb/>
　尚肺周禮而巳若有虞氏則祭首夏后氏則祭心商<lb/>
　則祭肝以時異則禮異也周之尚肺特宗廟賔客飲<lb/>
<pb n="9a"/>
　食之間而巳若五祀則户先脾中霤先心門先肝以<lb/>
　事異則禮異也士冠有嚌肺而鄉飲鄉射燕禮之類<lb/>
　皆有離肺而無祭肺婚禮有離肺又有祭肺鬼神隂<lb/>
　陽之意也特牲饋食先祭肺後祭肝祝亦祭肺後祭<lb/>
　肝則祭肺非不祭肝也以肺為主耳由是推之夏商<lb/>
　非不祭肺也以心與肝為主而巳<lb/>
　<lb/>
　<lb/>
<pb n="9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷七十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷一百十一</head> <lb/>
    <p>
<pb n="1a"/>
欽定四庫全書<lb/>
　禮書卷一百十一<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>
　<lb/>
　　椹質<lb/>
司弓矢王弓弧弓以授射甲革椹質者又曰澤共射椹<lb/>
質之弓矢圉師曰射則充椹質荀卿曰質的張而弓矢<lb/>
至焉鄭氏曰質正也植椹以為射正射甲與椹試弓習<lb/>
武也射義曰天子將祭必先習射於澤澤者所以擇士<lb/>
也射於澤而後射於射宫澤共椹質之弓矢則射於射<lb/>
宫不用椹質矣射椹質必以王弓弧弓充椹質必使圉<lb/>
師者葢椹質以强弓而後入圉師以所習而使共也先<lb/>
<pb n="5a"/>
儒謂澤是宫名以其擇士於此故謂之澤葢於寛閒之<lb/>
處近水澤而為之其射宫天子則在廟也書傳曰嚮之<lb/>
取也於囿中勇力之取今之取也於澤揖讓之取則澤<lb/>
固有宫矣其言射宫在廟不可考也<hi>左氏昭八年習射于射宫</hi>
　　并夾<lb/>
周禮射鳥氏射則取矢矢在侯高則以并夾取之<hi>鄭氏曰王射則射鳥氏主取其矢并夾鍼箭具夾讀為甲</hi>司弓矢大射燕射共弓矢<lb/>
如數并夾鄭氏曰并夾矢籋也賈公彦曰司弓矢有大<lb/>
<pb n="5b"/>
射燕射則賔射亦同矢籋之言出於漢時也攷之儀禮<lb/>
大射則取矢以小臣鄉射則取矢以子弟其取矢也皆<lb/>
司射揖弓命之則射鳥氏之取矢葢亦如此然則取矢<lb/>
必以射鳥氏者以其視高者審歟<lb/>
　　弩<hi>發弦之處謂之機</hi>
説文曰弩弓之臂者周禮曰司弓矢掌六弓四弩八矢<lb/>
之法凡弩夾庾利攻守唐大利車戰野戰凡矢枉矢絜<lb/>
矢利火射用諸守城車戰殺矢鏃矢用諸近射田獵矰<lb/>
<pb n="6a"/>
矢茀矢用諸弋射恒矢痺矢用諸散射鄭氏曰攻守相<lb/>
迫近弱弩疾發也車戰野戰進退非强則不及弩無王<lb/>
弧恒服弦往體少者使矢不疾八矢弓弩各有四焉枉<lb/>
矢殺矢矰矢恒矢弓所用也絜矢鍭矢茀矢痺矢弩所<lb/>
用也荀卿曰魏氏之武卒操十二石之弩負矢五十箇<lb/>
晁錯曰平陵相逺川谷居間仰高臨下此弓弩之地也<lb/>
又曰弩不可以及逺與短兵同則弩特施於兵事而已<lb/>
繕人掌王之用弓弩則兵事亦王之所預也易曰樞機<lb/>
<pb n="6b"/>
之發書曰若虞機張則機弩牙也矢人夾其陰陽以設<lb/>
其比夾其比以設其羽弓矢比在槀兩旁弩矢比在上<lb/>
下則比括也<lb/>
　　彫弓<lb/>
　　彤弓<lb/>
　　黑弓<lb/>
易曰弦木為弧剡木為矢書曰和之弓垂之竹矢弓人<lb/>
取榦之道七柘為上檍檿桑橘木𤓰荆次之竹為下禹<lb/>
<pb n="7a"/>
貢荆州貢杶榦<hi>榦柘也</hi>栝栢惟箘簵楛<hi>楛可為矢</hi>考工記荆之<lb/>
榦妢胡之笴家語曰南山之竹不揉自直羽而鏃之傳曰<lb/>
董澤之蒲可勝既乎古者弓矢之材以木若竹弓以木<lb/>
為上以竹為下矢以竹為常以楛為異弓材謂之榦矢<lb/>
材謂之槀弓之長短視人之形體弓之强弱因人之志<lb/>
氣矢之安危以濟弓之强弱故人有上士中士下士之<lb/>
別則弓有六尺六寸六尺三寸六尺二寸之制往體寡<lb/>
來體多者王弓弧弓也往體多來體寡者夾弓庾弓也<lb/>
<pb n="7b"/>
往體來體若一唐弓大弓也材强則往體寡材弱則往<lb/>
體多强弱中則體若一材强故利射革與質往體寡故<lb/>
合九而後成規材弱故利射侯與弋往體多故合五而<lb/>
成規强弱中故利射深體若一故合七而成規王弧王<lb/>
之弓唐大諸侯之弓夾庾大夫之弓王弧則彫之詩曰<lb/>
敦弓既堅<hi>毛氏曰敦弓畫弓也正義曰敦畫之弓王弧也</hi>荀卿何休曰天子彫<lb/>
弓是也唐大則彤之荀卿何休曰諸侯彤弓是也司弓<lb/>
矢以唐大弓授使者勞者詩以彤弓錫有功諸侯平王<lb/>
<pb n="8a"/>
以彤弓錫晉文侯襄王以彤弓錫晉文公則唐大彤之<lb/>
可知儀禮大射鄉射大夫士用夾庾荀卿曰大夫黑弓<lb/>
則夾庾黑之可知然士合三而成規則六弓之外弊弓<lb/>
也<hi>司弓矢勾者謂之弊弓</hi>儀禮士亦用夾庾者葢士之鄉射有大<lb/>
夫存焉非鄉射則弊弓而已先儒謂士不用合三成規<lb/>
之弓周禮託士而言其説無據明堂位穀梁曰大弓天<lb/>
子之戎器公羊曰弓繡質繡質繡其拊也葢魯之大弓<lb/>
亦彫天子之弓亦繡質不然不可謂之天子之戎器也<lb/>
<pb n="8b"/>
天子諸侯大夫士之弓以强弱辨其等以安危因其躬<lb/>
辨其等所以明分因其躬所以利用然王之田獵未嘗<lb/>
不以夾庾學射未嘗不以唐大所謂合九合七合五合<lb/>
三者其大致然也<lb/>
　<lb/>
　<lb/>
　<lb/>
　禮書卷一百十一<lb/>
</p>
<p>
</p>
  </div>
</body>
</text>
</TEI>
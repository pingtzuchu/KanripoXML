<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷五十六</head> <lb/>
    <p>
<pb n="1a"/>
欽定四庫全書<lb/>
　禮書卷五十六<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
</p>
<p>
<pb n="8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
　　璧羡<hi>袤一尺廣八寸</hi>
　爾雅曰肉倍好謂之璧典瑞璧羡以起度玉人璧羡<lb/>
　度尺好三寸以為度鄭司農曰好璧孔也羡徑也鄭<lb/>
　康成曰羡不圜之貌延其袤一尺而廣狹焉葢璧圜<lb/>
　九寸好三寸延其袤為一尺旁各損半寸則廣八寸<lb/>
　矣説文曰人手卻十分動脈為寸口十寸為尺周制<lb/>
　寸尺咫尋常仞諸度量皆以人之體為法又曰中婦<lb/>
　人手長八寸謂之咫周尺也然則璧羡袤十寸廣八<lb/>
<pb n="9a"/>
　寸同謂之度尺則周制十寸八寸皆為尺矣以十寸<lb/>
　之尺起度則十尺為丈十丈為引以八寸之尺起度<lb/>
　則八尺為尋倍尋為常故鬴深十寸内方八寸而為<lb/>
　嘉量幣長一丈八尺而為制幣凡此皆璧羡縱横之<lb/>
　尺然也度心為璧以起之則圍三徑一之制又寓乎<lb/>
　其中矣起度於璧羡權起於駔琮樂起於黄鍾之長<lb/>
　則先王制器豈徒然哉凡以存天下萬世之法耳<lb/>
　　瑑圭<hi>八寸</hi>
<pb n="9b"/>
　　瑑璋<hi>八寸</hi>
　　瑑璧<hi>八寸</hi>
　　瑑琮<hi>八寸</hi>
　典瑞曰瑑圭璋璧琮以覜聘玉人曰瑑圭璋八寸璧<lb/>
　琮八寸以覜聘又曰瑑琮八寸諸侯以享夫人行人<lb/>
　合六幣圭以馬璋以皮璧以帛琮以錦琥以繡璜以<lb/>
　黼此六物者以和諸侯之好故鄭康成曰五等諸侯<lb/>
　享天子用璧享后用琮其大各如其瑞二王之後享<lb/>
<pb n="10a"/>
　用圭璋其於諸侯亦用璧琮耳子男於諸侯則享用<lb/>
　琥璜下其瑞也凡二王後諸侯相享之玉大小各降<lb/>
　其瑞一等及使卿大夫覜聘亦如之史記樂書曰情<lb/>
　好珍善為之瑑磨圭璧以通其意葢玉有朝覲之玉<lb/>
　有覜聘之玉有享獻之玉禮於朝覲之玉言其所瑑<lb/>
　桓躬信穀蒲是也覜聘之玉言瑑而巳瑑圭璋璧琮<lb/>
　以覜聘是也<hi>鄭司農曰瑑有圻鄂瑑起</hi>若夫享獻之玉諸侯以享<lb/>
　天子則不瑑玉人謂璧琮九寸諸侯以享天子是也<lb/>
<pb n="10b"/>
　諸侯以享夫人則瑑玉人謂瑑琮八寸諸侯以享夫<lb/>
　人是也覲禮侯氏覲天子三享皆束帛加璧禮器曰<lb/>
　束帛加璧尊徳也郊特牲曰束帛加璧往徳也夫諸<lb/>
　侯相朝而享夫人以琮聘卿亦享夫人以琮則諸侯<lb/>
　享后亦必以琮諸侯享王以璧聘卿享君亦以璧則<lb/>
　諸侯相享亦必以璧玉人言璧琮以享天子則后舉<lb/>
　矣言瑑琮享夫人則璧舉矣鄭氏曰五等諸侯享天<lb/>
　子用璧享后用琮其大各如其瑞皆有庭實以馬若<lb/>
<pb n="11a"/>
　皮用圭璋者二王之後也二王後尊故享用圭璋而<lb/>
　特之其於諸侯亦用璧琮耳子男於諸侯則享用琥<lb/>
　璜下其瑞也凡二王後諸侯相享之玉大小各降其<lb/>
　瑞一等及使卿大夫覜聘亦如之考之聘禮享君以<lb/>
　璧而有庭實與馬特行人合六幣言圭以馬璋以皮<lb/>
　而圭璋在璧琮之上則圭璋為二王後之禮可知公<lb/>
　瑞桓圭九寸諸侯享王亦璧琮九寸諸侯即公也則<lb/>
　璧琮各如其瑞可知公侯伯之瑞以圭而享以璧琮<lb/>
<pb n="11b"/>
　下其瑞也子男之瑞以璧而享諸侯亦璧非下其瑞<lb/>
　也則享用琥璜可知<hi>賈公彦曰子男之臣自享諸侯不得過君葢用琥璜</hi>公享<lb/>
　夫人瑑琮八寸使卿大夫覜聘亦瑑圭璋璧琮八寸<lb/>
　降其瑞一等則諸侯相享之玉大小各降其瑞一等<lb/>
　及卿大夫覜聘亦如之可知<hi>賈公彦曰直言覜聘亦如之則聘享皆降一等</hi>
　<hi>同</hi>玉人言諸侯以享而不言公言瑑圭璋璧琮而不<lb/>
　及公鄭氏知其為公何也弁師諸侯之繅斿九就公<lb/>
　之繅斿也聘禮所以朝天子圭與繅皆九寸公之圭<lb/>
<pb n="12a"/>
　繅也禮之所言舉尊以明卑多矣奚獨玉人然哉聘<lb/>
　禮曰凡四器者惟其所寶以聘可也則圭璋璧琮之<lb/>
　類惟其所寶者而已此又先王權於禮者也楚薳啟<lb/>
　疆曰朝聘有圭享覜有璋葢朝聘之禮嚴於享特聘<lb/>
　之禮重於殷覜故圭璋所用如此然諸侯之臣聘后<lb/>
　夫人以璋二王之後享王以圭則啟疆之言亦有其<lb/>
　大率者也夫圭璋象陰陽之用璧琮象天地之體故<lb/>
　天子公侯伯之瑞以圭子男璧聘卿聘以圭享以璧<lb/>
<pb n="12b"/>
　琮又圭璋特達璧琮有幣則圭璋貴於璧琮矣至於<lb/>
　禮神各以所象求之此璧琮又重於圭璋<lb/>
　　合六幣<lb/>
　　圭以馬<lb/>
　　璋以皮<lb/>
　　璧以帛<hi>𤣥纁</hi>
　　琮以錦<lb/>
　　琥以繡<lb/>
<pb n="13a"/>
　　璜以黼<lb/>
　行人合六幣圭以馬璋以皮璧以帛琮以錦琥以繡<lb/>
　璜以黼何也昔大王之於狄人事之以皮幣繼之以<lb/>
　犬馬終之以珠玉是珠玉重於犬馬犬馬重於皮幣<lb/>
　則合圭以馬合璋以皮宜矣繡黼皆陰功也繡則五<lb/>
　色之全黼則白黑而巳是繡備於黼也則合琥以繡<lb/>
　合璜以黼宜矣婚禮納徵以束帛饗贈送者以束錦<lb/>
　聘禮享君夫人以束帛覿以束錦上大夫與下大夫<lb/>
<pb n="13b"/>
　致賔介饔餼皆以束帛賔介儐之以束錦食禮君侑<lb/>
　幣以束帛大夫相食以束錦是帛質於錦也則合璧<lb/>
　以帛合琮以錦宜矣圭東方也馬動物也璋南方也<lb/>
　皮文物也璧天象也天事質故以帛琮地象也地事<lb/>
　文故以錦琥西方也萬寶之成莫備於此故以繡璜<lb/>
　北方也陰陽之辨莫斷於此故以黼此六幣所以合<lb/>
　之之意也皮馬不上堂故圭璋特然則璧琮琥璜皆<lb/>
　非特達者歟<lb/>
<pb n="14a"/>
　　玉案<hi>十有二寸</hi>
　説文曰案几屬玉人曰案有十二寸棗㮚十有二列<lb/>
　諸侯純九大夫純五夫人以勞諸侯鄭司農曰案玉<lb/>
　案也鄭康成曰玉飾案也夫人王后也記時諸侯僭<lb/>
　稱王而夫人之號不別是以同王后於夫人也玉案<lb/>
　十二以為列王后以勞諸侯也諸侯皆九列聘大夫<lb/>
　皆五列則十有二列者勞二王之後也聘禮夫人使<lb/>
　下大夫勞以竹簋方𤣥被纁裏有葢其實棗烝㮚擇<lb/>
<pb n="14b"/>
　則棗㮚實之器乃加於案也然玉人所言皆玉器非<lb/>
　玉飾之器則所謂案者非玉飾者也酒正漿人有后<lb/>
　夫人致飲于賔客之禮則是賔客之禮王夫人預焉<lb/>
　非必記時諸侯夫人與王后同號也<lb/>
　　環<lb/>
　爾雅曰肉好若一謂之環春秋傳曰子見南子環佩<lb/>
　璆然又曰魯公賜仲環賜子家子一環一璧又曰宣<lb/>
　子有環其一在鄭商<hi>左昭十六年</hi>晉語夷吾在梁驪姬使<lb/>
<pb n="15a"/>
　奄楚以環釋言荀子曰絶人以玦反絶以環范寗釋<lb/>
　穀梁亦曰君賜之環則還賜之玦則徃葢環之為物<lb/>
　或施於佩或施於反絶佩環則不佩玦故晉獻公佩<lb/>
　申生以金玦所以離之也反絶以環不以玦故晉驪<lb/>
　姬使奄楚以環釋言於夷吾將以還之也<hi>韋昭曰環還也</hi>然<lb/>
　環有以金銀為之其制葢與玉環不同毛公釋詩曰<lb/>
　后妃羣妾以禮御於君所女史書其日月授之以環<lb/>
　以進退之生子月辰則以金環退之當御者以銀環<lb/>
<pb n="15b"/>
　進之著于左手既御著于右手其言葢有所受也<lb/>
　　瑗<lb/>
　爾雅曰好倍肉謂之瑗説文曰瑗大孔璧人君上除<lb/>
　陛以相引荀子曰召人以瑗説者曰周禮珍圭以徴<lb/>
　守然則天子以珍圭召諸侯諸侯召臣以瑗考之於<lb/>
　禮君召臣以三節一節以走一節以趍天子徴諸侯<lb/>
　則以珍圭非諸侯則以瑗歟<lb/>
　禮書卷五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷三十二</head> <lb/>
    <p>
<pb n="1a"/>
欽定四庫全書<lb/>
　禮書卷三十二<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
　　禹貢五服<hi>自甸至荒五千里</hi>
書益稷曰弼成五服至于五千禹貢曰五百里甸服百<lb/>
里賦納總二百里納銍三百里納秸服四百里粟五百<lb/>
里米五百里侯服百里采二百里男邦三百里諸侯五<lb/>
百里綏服三百里揆文教二百里奮武衛五百里要服<lb/>
三百里夷二百里蔡五百里荒服三百里蠻二百里流<lb/>
東漸于海西被于流沙朔南暨聲教<lb/>
　　周九服<hi>五千五百里</hi>
<pb n="4b"/>
周禮大司馬以九畿之籍施邦國之政職方千里曰國<lb/>
畿其外方五百里曰侯畿又其外方五百里曰甸畿又<lb/>
其外方五百里曰男畿又其外方五百里曰采畿又其<lb/>
外方五百里曰衛畿又其外方五百里曰蠻畿又其外<lb/>
方五百里曰夷畿又其外方五百里曰鎮畿又其外方<lb/>
五百里曰蕃畿職方氏乃辨九服之邦國方千里曰<lb/>
王畿其外方五百里曰侯服又其外方五百里曰甸服<lb/>
又其外方五百里曰男服又其外方五百里曰采服又<lb/>
<pb n="5a"/>
其外方五百里曰衛服又其外方五百里曰蠻服又其<lb/>
外方五百里曰夷服又其外方五百里曰鎮服又其外<lb/>
方五百里曰蕃服行人邦畿方千里其外方五百里謂<lb/>
之侯服歲一見其貢祀物又其外方五百里謂之甸服<lb/>
二嵗一見其貢嬪物又其外方五百里謂之男服三嵗<lb/>
一見其貢器物又其外方五百里謂之采服四嵗一見<lb/>
其貢服物又其外方五百里謂之衛服五嵗一見其貢<lb/>
材物又其外方五百里謂之要服六嵗一見其貢貨物<lb/>
<pb n="5b"/>
九州之外謂之蕃國世一見各以其所貴寶為贄國語<lb/>
先王之制邦内甸服邦外侯服侯衛賔服夷蠻要服戎<lb/>
狄荒服甸服者祭侯服者祀賔服者享要服者貢荒服<lb/>
者王日祭月祀時享嵗貢終王先王之訓也有不祭則<lb/>
修意有不祀則修言有不享則修文有不貢則修名有<lb/>
不王則修徳序成而有不至則修刑於是乎有刑不祭<lb/>
伐不祀征不享讓不貢告不王於是乎有刑罰之辟有<lb/>
攻伐之兵有征討之備有文告之詞布令陳詞而又不<lb/>
<pb n="6a"/>
至則增修於徳而無勤兵於逺是以近無不聴逺無不服<lb/>
荀子曰諸夏之國同服同義蠻夷戎狄之國同服不同<lb/>
制封内甸服封外侯服至荒服終王<hi>已上與國語周紀同</hi>夫是之<lb/>
謂視形勢而制械用稱逺近而等貢獻是王者之事也<lb/>
王制曰千里之内曰畿甸千里之外曰采曰流注甸者<lb/>
服治田出穀稅采者九州之内地取其美物以當穀稅<lb/>
夏之服甸侯綏要荒<hi>周語曰邦内甸服又曰先王規方千里以為甸服王制千里之内曰甸</hi>自甸至荒凡五服服五百里則靣二千五百里矣靣<lb/>
<pb n="6b"/>
二千五百里則為方五千里矣<hi>書曰弼成五服至于五千</hi>周之服侯<lb/>
甸男采衛蠻夷鎮蕃自侯至蕃凡九服服五百里則靣<lb/>
二千七百五十里矣靣二千七百五十里則為方五千<lb/>
五百里矣葢夏服先甸後侯而甸即畿也周服先侯後<lb/>
甸而畿非侯也夏之侯以當周之侯甸而綏以當周之<lb/>
男采周之衛蠻以當夏之要而夷鎮以當夏之荒特蕃<lb/>
服在禹貢之外然則周之斥大中國不過增夏五百里<lb/>
而已書曰弼成五服至于五千此夏五服之域也東漸<lb/>
<pb n="7a"/>
于海西被于流沙朔南暨聲教此夏五服之外也孔安<lb/>
國司馬遷王肅之徒其説皆然特鄭康成謂堯之舊制<lb/>
服五百里及禹輔而成之服加五百里則靣相距為方<lb/>
萬里故禹㑹諸侯於塗山執玉帛者萬國是不知經傳<lb/>
凡言萬國者舉盈數也孔頴達謂地理志言漢之土境<lb/>
東西九千三百二里南北萬三千三百六十八里其言<lb/>
山川不出禹貢之域而數不同者直而計之以鳥迹曲<lb/>
而量之以人迹異耳此説是也王制曰西不盡流沙東<lb/>
<pb n="7b"/>
不盡東海南不盡衡山北不盡常山凡四海之内斷長<lb/>
補短方三千里此葢漢儒記六國之時地域然也然則<lb/>
康成之誤不特禹貢而已其言夏衰夷蠻戎狄内侵國<lb/>
數損少商湯承之中國方三千里周公復唐虞之舊域<lb/>
要服之内方七千里者四十九其一為畿内餘四十八<lb/>
八州各方千里者六設法一州方五百里不過四方四<lb/>
百里者不過六方三百里者不過十一方二百里者不<lb/>
過二十五餘方百里者謂之小國又餘方百里者四十<lb/>
<pb n="8a"/>
一附庸地也然職方之法葢兼附庸言之安有四十六<lb/>
國之外復有百里者四十一為附庸乎周之設法州建<lb/>
百四十六國而附庸在焉王制州二百一十國諸侯之<lb/>
附庸不與非周制也王制言凡四海之内九州州方千<lb/>
里州建百里之國三十七十里之國六十五十里之國<lb/>
百有二十凡二百一十國名山大澤不以封其餘以為<lb/>
附庸閒田八州州二百一十國天子之縣内方百里之<lb/>
國九七十里之國二十有一五十里之國六十有三凡<lb/>
<pb n="8b"/>
九十三國名山大澤不以朌其餘以禄仕以為閒田然<lb/>
後總之以凡九州千七百七十三國天子之元士諸侯<lb/>
之附庸不與則一代之禮也康成以八州州二百一十<lb/>
國為商禮以天子之縣内九十三國為夏禮惑矣天子<lb/>
之地或曰甸或曰畿曰圻或曰縣曰寰而後世猶有縣<lb/>
官之稱孰謂畿獨施於商周而縣獨施於夏乎康成溺<lb/>
於禹㑹萬國之説嘗曰夏縣内四百國又曰夏縣内九<lb/>
十三國是自戾也<lb/>
<pb n="9a"/>
　　侯國及采邑貢賦之法<lb/>
大司徒諸公之地其食者半侯伯之地其食者三之一<lb/>
子男之地其食者四之一鄭司農以食者半為半入於<lb/>
公半入於王三之一為一入於侯伯二入於王則大國貢<lb/>
輕小國貢重康成以食者半為王食其半三之一為王<lb/>
食其一則大國貢重小國貢輕然春秋傳曰天子班貢<lb/>
輕重以列列尊貢重周之制也卑而貢重甸服也由此<lb/>
言之以為大國貢輕則異夫列尊貢重矣以為小國貢<lb/>
<pb n="9b"/>
輕則又有卑而貢重矣二者之説皆非周制鄭氏又謂<lb/>
采地食者皆四之一百里之國凡四都而王稅以一都<lb/>
王十里之國凡四縣王稅以一縣二十五里之國凡四<lb/>
甸王稅以一甸不知何據而言也然則所謂食者半則<lb/>
食不食之地各半也其食者三之一則不食之地二食<lb/>
之地一也其食者四之一則不食之地三食之地一也<lb/>
先王制地不必其實如此葢以徳尊者國大而禄重故<lb/>
其地媺徳卑者國小而禄輕故其地惡於是要其大率<lb/>
<pb n="10a"/>
而為之法耳然則所謂食不食者非制貢之數也此與<lb/>
大司馬上地食者三之二中地食者半下地食三之一<lb/>
司勲凡頒賞地三之一食其受地之法同<lb/>
　　賦稅征斂之辨<lb/>
周官司書言賦而終之以凡稅斂掌交言九稅而餘官<lb/>
言九賦司徒言征而繼之以賦載師言征亦終之以賦<lb/>
則征賦者稅斂之總名征稅者賦之別稱斂者賦征稅<lb/>
之事而已荀卿曰刀布之斂田野之稅闗市之征此又<lb/>
<pb n="10b"/>
對言之然也周法邦中之賦則園㕓二十而一四郊之<lb/>
賦則近郊十一逺郊二十而三邦甸家削邦縣邦都之<lb/>
賦皆無過十二若夫闗市山澤之賦葢十一而已凡此<lb/>
非出於口率也鄭康成釋太宰謂賦口率出泉也今之<lb/>
筭泉或謂之賦然筭泉之法特出於後世先王之時無<lb/>
有也卿大夫以嵗時登其夫家之衆寡辨其可任者國<lb/>
中自七尺以及六十野自六尺以及六十有五皆征之<lb/>
征之者役之也與禮記所謂征於鄉征於學之征同義<lb/>
<pb n="11a"/>
康成亦以征之為口率非是<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷七十九</head> <lb/>
    <p>
<pb n="1a"/>
欽定四庫全書<lb/>
　禮書卷七十九<lb/>
　　　　　　　　　　　　宋　陳祥道　撰<lb/>
<pb n="2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="2b"/>
　　魚<lb/>
　月盈則魚腦盈月虧則魚腦虧特牲少牢尸俎魚皆<lb/>
　十有五取盈數於三五故也若夫飲食之禮則不然<lb/>
　公食大夫魚與腸胃倫膚若九若十有一下大夫若<lb/>
　七若五則一命之魚七再命九三命十有一特天子<lb/>
　諸侯魚數不見於經先儒謂諸侯十有一天子十有<lb/>
　五理或然也士昏禮魚十有四攝盛也其加不至十<lb/>
　有五者貴偶也然魚之在俎或縮或横或右首或左<lb/>
<pb n="3a"/>
　首或進首或進尾或進鬐<hi>脊也</hi>或進腴或右鬐則右首<lb/>
　左首者於俎為縮於人為横進首進尾者於俎為横<lb/>
　於人為縮公食大夫魚縮俎寢右進鬐士喪卒塗之<lb/>
　奠左首進鬐士虞亦進鬐少牢右首進腴蓋鬐者體<lb/>
　之所在腴者氣之所聚體雖貴右人之飲食貴體鬼<lb/>
　神之祭貴氣也公食與少牢皆右首而䘮禮左首反<lb/>
　吉故也少牢進腴公食進鬐而喪奠與虞進鬐未異<lb/>
　於生故也儀禮大夫士祭皆薧魚周禮䱷人凡祭祀<lb/>
<pb n="3b"/>
　共其魚之鱻薧曲禮曰薧魚曰商祭鮮魚曰脡祭少<lb/>
　儀曰進濡魚者進尾先儒謂天子諸侯之禮備薧濡<lb/>
　其說是也魚之為物冬則潜而趨陽乎下故腴美夏<lb/>
　則躍而趨陽乎上故鬐美冬右腴夏右鬐此又所尚<lb/>
　在時與公食大夫少牢之所進者異矣然儀禮魚皆<lb/>
　縮於俎而少牢獻祝魚一橫載之有司徹尸俎五魚<lb/>
　横載之侑主人皆一魚亦横載之蓋少牢祝俎所載<lb/>
　非一物也故橫之有司徹之横載鄭康成曰彌變於<lb/>
<pb n="4a"/>
　神是也有司徹尸侑主人之魚皆加膴祭於其上少<lb/>
　儀亦曰祭膴蓋膴大也公食大夫禮士羞庶羞皆有<lb/>
　大則膴者特為大臠以備祭者也士虞用鱄鮒少牢<lb/>
　魚用鮒蓋大夫用鮒士虞或鱄或鮒也䱷人春獻王<lb/>
　鮪潜之詩季冬薦魚春獻鮪月令季冬乃命魚師始<lb/>
　漁天子親徃乃嘗先薦寢廟魯語曰古者大寒降土<lb/>
　蟄發水虞於是乎講罛罶取魚嘗之則大寒降者季<lb/>
　冬薦魚之時也土蟄發者春獻鮪之時也此特薦其<lb/>
<pb n="4b"/>
　新者而巳然王於凡祭祀奚適而不用魚哉以非正<lb/>
　牲故其俎在牲體之下<lb/>
　　鱐<lb/>
　庖人夏行腒鱐<hi>鄭司農曰腒乾雉鱐乾魚鄭康成曰腒鱐膜而乾</hi>内饔掌共<lb/>
　羞脩刑膴胖骨鱐以待共膳䱷人辨魚物為鱻薧以<lb/>
　供王膳羞凡祭祀賔客喪紀共其魚之鱻薧籩人朝<lb/>
　事之籩其實膴鮑魚鱐<hi>鄭康成曰鮑者於<graphic n="KR2042" url="https://raw.githubusercontent.com/kanripo/KR-Gaiji/master/images/KR2042.png" mimeType="image/png"/>室中糗乾之出於江淮也鱐者析乾</hi>
　<hi>之出東海王者備物近者腥之逺者乾之因其宜也</hi>曲禮曰薧魚曰商祭鄭氏<lb/>
<pb n="5a"/>
　曰商猶量也然薧魚曰鱐鱐曰商祭則鱐與商豈揫<lb/>
　歛之謂歟籩人朝事之籩膴鮑魚鱐加籩之實蓤芡<lb/>
　㮚脯則籩之所薦先魚而後脯矣<lb/>
　　膴<lb/>
　内饔掌共羞脩刑膴胖骨鱐<hi>鄭司農曰刑膴謂夾脊肉鄭康成曰刑鉶羮也</hi>
　<hi>膴䐑肉大臠所以祭者</hi>外饔掌外祭祀之割亨共其脯脩刑膴<lb/>
　凡賔客之飱饔饗食亦如之籩人朝事之籩其實膴<lb/>
　鮑魚鱐<hi>鄭氏曰膴䐑生魚為大臠今燕人膾魚方寸切其腴以㗖所貴</hi>公食大夫禮<lb/>
<pb n="5b"/>
　庻羞皆有大有司徹主人亦一魚加膴祭於其上少<lb/>
　儀羞濡魚者進尾冬右腴夏右鬐祭膴<hi>鄭氏曰謂刳魚腹也膴讀</hi>
　<hi>如卑</hi>蓋䐑肉之大臠亦曰膴所以祭其在俎則加于魚<lb/>
　肉之上在籩加于鮑鱐之上<lb/>
　　粢盛<hi>肆師表齍盛告潔鄭氏曰故書表為剽剽表皆謂徽識也</hi>
甸師掌帥其屬而耕耨王耤以時入之以供粢盛<hi>粢稷也為穀長是以名在器曰盛</hi>周禮九嬪凡祭祀賛玉齍<hi>玉齍玉敦受黍稷器後進之</hi>
閭師凡庻民不耕者無盛<hi>盛黍稷也</hi>廩人大祭祀則共接盛<lb/>
<pb n="6a"/>
<hi>接讀為壹极再祭之极极以授舂人舂之大祭祀之穀耤田之收藏於神倉者也</hi>舎人凡祭祀<lb/>
共簠簋實之陳之舂人掌共米物祭祀共其齍盛之米<lb/>
<graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>人掌凡祭祀共盛大宗伯凡祀大神享大鬼祭大示<lb/>
涖玉鬯省牲鑊奉玉齍<hi>玉禮神之玉也始涖之祭又奉之</hi>小宗伯辨六<lb/>
齍之名物與其用使六宫之人共奉之<hi>黍稷稻粱麥苽</hi>大祭祀<lb/>
祭之日逆齍省鑊肆師祭之日表齍盛告潔<hi>故書表為剽剽表皆謂徽識也</hi>太祝五曰齍號<hi>為黍稷皆有名號也曲禮曰黍曰薌合粱曰薌萁稻曰嘉蔬</hi>月令<lb/>
季秋乃命冡宰農事備收舉五穀之要藏帝耤之收於<lb/>
<pb n="6b"/>
神倉祗敬必飭郊特牲曰惟社丘乗共粢盛祭義天子<lb/>
為耤千畝諸侯百畝以為醴酪粢盛祭統曰八簋之實<lb/>
生民詩曰誕我祀如何或舂或揄或簸或蹂釋之叟叟<lb/>
烝之浮浮<hi>揄抒臼釋淅米也蹂之言潤也</hi>又曰吉蠲為饎大饎是承春<lb/>
秋書御廪災穀梁曰三宫米而藏之御廪范氏曰夫人<lb/>
親舂公羊曰周公盛<hi>盛新穀也</hi>魯公燾<hi>燾者冒/故以新</hi>羣公廩<hi>廩者連新於陳上財令半相連爾</hi>楚語曰天子郊禘之事王后必自舂其粢<lb/>
諸侯宗廟之事夫人必自舂其盛桓二年左傳曰粢食<lb/>
<pb n="7a"/>
不鑿昭其儉也周語曰廩於耤之東南鍾而藏之晉語<lb/>
曰日入監九御使潔奉郊禘之粢盛詩曰彼疏斯粺鄭<lb/>
氏曰疏糲米也米之率糲十粺九鑿八侍御七九章算<lb/>
術粟率五十糲米三十粺二十七鑿二十四御二十一<lb/>
言粟五斗為米二斗四升細者窮於御也爾雅釋草云<lb/>
粢稷也郭璞云今江東呼粟為粢孔頴逹曰小宗伯辨<lb/>
六粢是諸穀亦名粢<lb/>
　天子耤于南郊正陽之方也廪於耤東南長生之地<lb/>
<pb n="7b"/>
　也舂人祭祀共粢盛之米楚語曰天子親舂郊禘之<lb/>
　盛又曰天子郊禘之事王后必自舂其粢諸侯宗廟<lb/>
　之事夫人必自舂其盛糓粱曰三宫米而藏之御廪<lb/>
　蓋祭祀之禮貴於出力以致養故王耕耤后獻種夫<lb/>
　人親桑君卜三宫夫人世婦之吉者蠶于蠶室夫婦<lb/>
　相成以盡志力而後可以交於鬼神則舂盛固所以<lb/>
　自盡也然王耕耤不過三推夫人繅絲不過三盆則<lb/>
　舂盛之禮蓋亦如此然後舂人卒其事以共之也黍<lb/>
<pb n="8a"/>
　稷曰粢在器曰盛周禮或言齍或言盛或言齍盛大<lb/>
　宗伯奉玉齍小宗伯辨六齍逆齍大祝齍號之類此<lb/>
　言齍而不及盛也閭師不耕者無盛廪人共接盛饌<lb/>
　人共盛之類此言盛而不及齍也甸師共齍盛舂人<lb/>
　共齍盛之米小宗伯表粢盛此兼言齍盛也其言各<lb/>
　有所當非苟異耳齍盛共之以甸師舂之以舂人<graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>
　之以<graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>人實之以舍人奉之以大宗伯逆之以小宗<lb/>
　伯然後立之以表而六宫之人共奉之鄭氏曰表為<lb/>
<pb n="8b"/>
　徽識蓋各書其號以辨異之也九嬪賛玉齍者玉敦<lb/>
　也大宗伯奉玉齍者玉與齍也廩人之接盛施於大<lb/>
　祭祀而巳接猶曽子問接祭之接也鄭氏改以為扱<lb/>
　非是<lb/>
　<lb/>
　<lb/>
　<lb/>
　禮書卷七十九<lb/>
</p>
<p>
</p>
  </div>
</body>
</text>
</TEI>
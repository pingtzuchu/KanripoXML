<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷八十六</head> <lb/>
    <p>
<pb n="1a"/>
欽定四庫全書<lb/>
　禮書卷八十六<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
　　大夫餕禮<hi>天子諸侯餕禮見於經尤畧今圖大夫士餕禮于後</hi>
　　士餕禮<lb/>
特牲禮尸謖佐食徹尸爼爼出于廟門徹庻羞設于西<lb/>
序下<hi>為將餕去之</hi>筵對席佐食分簋鉶宗人遣舉奠及長兄<lb/>
弟與立于西階下東靣北上祝命嘗食𧃊者舉奠許諾<lb/>
升入東靣長兄弟對之皆坐佐食授舉各一膚主人西<lb/>
靣再拜祝曰𧃊有以也兩𧃊奠舉于爼許諾皆答拜若<lb/>
是者三皆取舉祭食祭舉及食祭鉶食舉卒食主人降<lb/>
<pb n="3b"/>
洗爵宰贊一爵主人升酌酳上𧃊拜受爵主人答拜酳<lb/>
下𧃊亦如之主人拜祝曰𧃊有與也如初儀兩𧃊執爵<lb/>
拜祭酒卒爵拜主人答拜兩𧃊皆降實爵于篚上𧃊洗<lb/>
爵升酌酢主人主人拜受爵上𧃊即位坐答拜主人坐<lb/>
祭卒爵拜上𧃊答拜受爵降實于篚主人出立于户外<lb/>
西靣祝命徹阼俎豆籩設于東序下少牢禮尸謖佐食<lb/>
徹肵俎降設于堂下阼階南司宫設對席乃四人𧃊上<lb/>
佐食盥升下佐食對之賔長二人備司士進一敦黍于<lb/>
<pb n="4a"/>
上佐食又進一敦黍于上佐食又進一敦黍于下佐食<lb/>
皆右之于席上資黍于羊俎兩端兩下是餕司士乃辨<lb/>
舉𧃊者皆祭黍祭舉主人西靣三拜𧃊者𧃊者奠舉于<lb/>
爼皆答拜皆反取舉司士進一鉶于上𧃊又進一鉶于<lb/>
次𧃊又進二豆湆于兩下乃皆食食舉卒食主人洗一<lb/>
爵升酌以授上𧃊贊者洗三爵酌主受于户内以授次<lb/>
𧃊若是以辨皆不拜受爵主人西靣三拜𧃊者𧃊者奠<lb/>
爵皆答拜皆祭酒卒爵奠爵皆拜主人答一拜𧃊者三<lb/>
<pb n="4b"/>
人興出上𧃊止主人受上𧃊爵酌以酢于户内西靣坐<lb/>
奠爵拜上𧃊答拜坐祭酒啐酒上𧃊親嘏曰主人受祭<lb/>
之福胡壽保建家室主人興坐奠爵拜執爵以興坐卒<lb/>
爵拜上𧃊答拜上𧃊興出主人送乃退文王世子曰其<lb/>
祭餕獻受爵則以上嗣禮記曰餕者祭之末也尸亦餕<lb/>
鬼神之餘也惠術也可以觀政矣故尸□君與卿四人<lb/>
餕君起大夫六人餕臣餕君之餘也大夫起士八人餕賤<lb/>
餕貴之餘也士起各執其具以出陳于堂下百官進徹<lb/>
<pb n="5a"/>
之下餕上之餘也<hi>百官進而餕鄭改進為餕升</hi>凡餕之道毎變以衆<lb/>
所以别貴賤之等而興施惠之象也是故以四簋黍見<lb/>
其修於廟中也廟中者境内之象也<lb/>
　祭禮利成則尸謖尸謖則命𧃊士𧃊舉奠與長兄弟<lb/>
　則上𧃊下𧃊二人而巳故一簋一鉶所謂佐食分簋<lb/>
　鉶是也上大夫之𧃊上佐食下佐食賔長二人則上<lb/>
　𧃊次𧃊四人而巳故兩鉶二豆所謂司士進一敦黍<lb/>
　于上佐食又進一敦黍于上佐食又進一敦黍于下<lb/>
<pb n="5b"/>
　佐食資黍于羊俎兩端兩下是𧃊司士進一鉶于上<lb/>
　𧃊又進二豆于兩下是也然則諸侯以四簋黍則每<lb/>
　變以衆其分而資之可知矣𧃊之簋大夫倍士諸侯<lb/>
　倍大夫毎進不過以兩孔頴達謂諸侯之祭六簋留<lb/>
　二以為陽厭不可考也天子諸侯之𧃊自君以至百<lb/>
　官而煇胞翟閽之吏皆與焉以明惠周於境内也大<lb/>
　夫之餕二佐食二賔長而巳以明惠及於其臣也士<lb/>
　之餕舉奠與長兄弟而巳以明惠止於其親也蓋餕<lb/>
<pb n="6a"/>
　筵於室中就神位也用尸之簋鉶施神惠也其禮則<lb/>
　降與俟命而後升祭舉祭鉶然後食拜酳祭酒而後<lb/>
　飯其位則上𧃊東靣下𧃊不酢而先降上𧃊酢而後<lb/>
　出餕之大畧也然士𧃊於其舉也戒之曰𧃊有以也<lb/>
　於其酳也戒之曰𧃊有與也而大夫之𧃊不戒士𧃊<lb/>
　受爵皆拜而大夫之𧃊受爵不拜大夫之上𧃊不親<lb/>
　酢而親嘏士之上𧃊親酢而不嘏何也大夫之𧃊不<lb/>
　戒以其非舉奠也受爵不拜以其非貴者也上𧃊不<lb/>
<pb n="6b"/>
　親酢以其親嘏也士之上𧃊不嘏此其降於大夫歟<lb/>
　　脤膰<hi>蜃器</hi>
　　致福<lb/>
大宗伯以脤膰親兄弟之國行人歸脤交諸侯之福春<lb/>
秋書天王使石尚來歸脤公羊曰石尚者何天子之士<lb/>
也脤者何也爼實也腥曰脤熟曰膰<hi>何休曰禮諸侯朝天子助祭於宗廟然後受爼實魯不助祭而歸之故譏</hi>穀梁曰脤者何祭肉也生曰脤熟曰<lb/>
膰石尚士也天子之大夫不名石尚欲書春秋諫曰乆<lb/>
<pb n="7a"/>
矣周之不行禮於魯也請行脤貴復正也左氏稱劉康<lb/>
公成肅公㑹晉侯伐秦成子受脤于社不敬劉子曰國<lb/>
之大事在祀與戎祀有執膰戎有受脤神之大節也<hi>成十三年杜氏曰脤祭社之肉盛以脤噐</hi>王使宰孔賜齊侯胙曰天子有事于<lb/>
文武使孔賜伯舅胙齊侯下拜登受<hi>僖公九年</hi>宋成公如楚<lb/>
還入鄭鄭伯將享之問禮於皇武子對曰宋先代之後<lb/>
也於周為客天子有事膰焉孔子曰非祭肉不拜祭肉<lb/>
不出三日出三日不食之矣孟子曰孔子於魯膰肉不<lb/>
<pb n="7b"/>
至不稅冕而行周禮膳夫祭祀之致福者受而膳之都<lb/>
宗人凡都祭祀致福于國家宗人凡祭祀致福少儀曰<lb/>
為人祭曰致福為巳祭而致膳於君子曰膳祔練曰告<lb/>
凡膳告於君子主人展之以授使者于阼階之南南靣<lb/>
再拜稽首送反命主人又再拜稽首其禮太牢則以牛<lb/>
左肩臂臑折九个少牢則以羊左肩七个犆豕則以豕<lb/>
左肩五个玉藻曰膳於君有葷桃茢於大夫去茢於士<lb/>
去葷楊子曰秦用事四帝而天下不匡反致文武昨<lb/>
<pb n="8a"/>
　腥曰脤熟曰膰蜃以盛之也<hi>周禮掌蜃祭祀共蜃器</hi>膰燔以熟<lb/>
　之也周禮大宗伯以血祭祭社稷五祀以饋食享先<lb/>
　王是社稷主腥故謂之脤宗廟主熟故謂之燔春秋<lb/>
　傳曰祀有執膰戎有受脤是也兄弟之國親也故兼<lb/>
　脤膰以賜之諸侯之國疎也故歸脤而巳大宗伯以<lb/>
　脤膰親兄弟之國行人歸脤以交諸侯之福是也然<lb/>
　天子交福於諸侯而諸侯有致福于天子致福亦謂<lb/>
　之致膳<hi>少儀曰為人祭曰致福為巳祭而致膳於君子曰膳祔練曰告</hi>致膳以肩不<lb/>
<pb n="8b"/>
　以膊貴其前也肩以左不以右右以祭也<hi>少儀凡膳告於君子</hi>
　<hi>太牢則以牛左肩臂臑折九个少牢則以羊左肩七个犆豖則以豖左肩五个</hi>用葷桃茢祓<lb/>
　不祥也<hi>玉藻曰膳於君有葷桃茢於大夫去茢於士去葷</hi>拜送拜反重其禮<lb/>
　也<hi>凡膳告於君子主人展以授使者于阼階之南靣再拜稽首送反命主人又再拜稽首</hi>受而<lb/>
　膳之同其福也春秋書天王使石尚來歸脤穀梁曰<lb/>
　石尚欲書春秋請行脤貴復正也考之春秋天子之<lb/>
　大夫稱官若字士稱名石尚士也故名之行脤雖正<lb/>
　然諸侯非助祭而歸之則祭肉其能均乎何休謂魯<lb/>
<pb n="9a"/>
　不助祭而歸之故譏其說是也玉藻言膳於君大夫<lb/>
　士者致福之膳也非致福之膳則無事於桃茢鄭氏<lb/>
　以膳為凡美食誤也致福致膳吉禮也祔練之胙則<lb/>
　曰吉而巳顔淵之喪饋祥肉孔子彈琴而後食此吉<lb/>
　肉也<lb/>
　<lb/>
　<lb/>
　<lb/>
<pb n="9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷八十六<lb/>
</p>
<p>
</p>
  </div>
</body>
</text>
</TEI>
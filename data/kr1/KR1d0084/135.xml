<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷一百三十六</head> <lb/>
    <p>
<pb n="1a"/>
欽定四庫全書<lb/>
　禮書卷一百三十六<lb/>
　　　　　　　　　　　　宋　陳祥道　撰<lb/>
<pb n="2a"/>
　　重翟<hi>先儒謂重翟當玉路右従王祭祀先王先公羣小祀所乗者也衛侯夫人始嫁翟茀以朝</hi>
　　　　<hi>盖厭翟也則王后始嫁重翟可知</hi>
　　厭翟<hi>厭翟當金路右従王賓饗諸侯者也行人上公再祼侯伯而下皆一祼則再祼者后亞之</hi>
　　　　<hi>一祼者后不與内宰云賓客之祼獻瑤爵皆賛鄭氏云謂王同姓及二王之後是也王姬</hi>
　　　　<hi>下嫁於諸侯車不繫其夫下王后一等不得乗重翟則上公與侯伯夫人皆乗厭翟可知</hi>
　　安車<hi>后朝王之車然則諸侯夫人亦應乗此以朝君</hi>
　　翟車<hi>王后出桑及三夫人與三公夫人同乗翟車九嬪與孤妻同乗夏篆二十七世婦與卿妻</hi>
　　　　<hi>同乗夏綬女御與大夫妻同乗墨車士妻攝乗乗亦墨車非攝則棧車而已諸侯以下夫</hi>
<pb n="2b"/>
　　　　<hi>人祭祀賔饗出桑赤朝君皆可知也唐制翟車青質青紬纁朱裏通幰綉紫絡帶及帷厭</hi>
　　　　<hi>翟質紫紬纁朱裏通幰紅錦絡帶及帷翟車黄紬纁黄裏通幰白車錦絡帶及帷三帛皆</hi>
　　　　<hi>金飾朱輪畫朱牙箱飾翟羽朱絲絳綱鞶纓色皆従車質</hi>
　　輦車<hi>輦車無面飾無蔽幄則漆之而已説文曰有輻曰輪無輻曰輇鄭氏釋巾車曰輦車輇輪</hi>
　　　　<hi>釋雜記曰輇崇葢半乗車之輪</hi>
　巾車王右之五路重翟錫面朱總厭翟勒面繢總安<lb/>
　車彫面鷖總皆有容盖翟車貝面組總有握輦車組<lb/>
　輓有翣羽葢者重翟重其羽而不厭厭翟次其羽而<lb/>
<pb n="3a"/>
　不重翟車則不重不厭以羽飾之而已五路言翟言<lb/>
　車而不言路二翟言翟而不言車者不言路避王也<lb/>
　不言車車不足以名之也孤言夏篆卿言夏縵至墨<lb/>
　車以下然後言車是亦飾盛者以飾名飾殺者以車<lb/>
　名也重翟錫面厭翟勒面安車彫面翟車貝面鄭司<lb/>
　農曰錫馬面錫鄭康成曰勒面如玉龍勒之韋為當<lb/>
　面飾然則錫面者錫飾馬面也勒面彫面貝面葢亦<lb/>
　若此勒面以韋則錫面彫面貝面以韋可知也錫必<lb/>
<pb n="3b"/>
　鏤之則彫面亦鏤錫可知也錫面彫面以金貝面以<lb/>
　貝則勒面有錫亦可知也或言勒或言彫互備也馬<lb/>
　飾莫隆於錫勒飾莫殺於貝故巾車於王之玉路言<lb/>
　錫樊纓儀禮於士之喪車貝勒此重翟厭翟安車所<lb/>
　以錫面而翟車所以貝面也重翟朱總厭翟繢總安<lb/>
　車鷖總翟車組總鄭司農曰鷖總者青黒色以繒為<lb/>
　之總著馬勒直兩耳與兩鑣康成曰朱總繢總其施<lb/>
　之如鷖總車衡輨亦宜有焉考之於詩曰朱幩鑣鑣<lb/>
<pb n="4a"/>
　毛氏曰人君以朱纒鑣扇汗且以為飾此葢朱總也<lb/>
　組總則纒鑣而已非必扇汗也施之直馬耳與衡輨<lb/>
　不可得而知也朱色純繢色雜鷖色青黒安車之轡<lb/>
　取象於鷖者以其在涇在沙而安故也三車取飾於<lb/>
　翟者以其守死而不犯分被文以相質故也翟車有<lb/>
　幄則無容蓋輦車有翣葢則無蔽安車則無翣無蔽<lb/>
　輦車無面飾無蔽幄漆之而已隆殺之節然也婦人<lb/>
　不立乗謂之安車則五路皆安車也特於無翣無蔽<lb/>
<pb n="4b"/>
　者命之曰安車以其不飾以羽與四者異也鄭氏曰<lb/>
　重翟従王祭祀厭翟従王饗賓安車朝王翟車出桑<lb/>
　輦車従容於宫中以謂祭祀賓客行禮也故有容盖<lb/>
　出桑適逺也故有幄朝王不必蔽翣宫中不必蔽幄<lb/>
　理或然也詩述衛夫人之朝君則曰翟茀以朝者以<lb/>
　其始來乗之也故安車未用焉<lb/>
　<lb/>
　禮書卷一百三十六<lb/>
</p>
<p>
</p>
  </div>
</body>
</text>
</TEI>
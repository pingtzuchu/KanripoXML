<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷六十八</head> <lb/>
    <p>
<pb n="1a"/>
欽定四庫全書<lb/>
　禮書卷六十八<lb/>
　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="3b"/>
　<lb/>
　　壇<lb/>
　　墠<lb/>
祭法言王立七廟一壇一墠去祧為壇去壇為墠壇墠<lb/>
有禱焉祭之無禱乃止去墠曰鬼諸侯五廟一壇一墠<lb/>
去祖為壇去壇為墠壇墠有禱焉祭之無禱乃止去壇<lb/>
為鬼大夫三廟二壇顯考祖考無廟有禱焉為壇祭之<lb/>
去壇為鬼適士二廟一壇顯考無廟有禱焉為壇祭之<lb/>
去壇為鬼官師一廟王考無廟而祭之去王考為鬼鄭<lb/>
<pb n="4a"/>
氏曰天子諸侯為壇墠祈禱謂後遷在祧者也既事則<lb/>
反其主於祧鬼亦在祧顧逺之於無事祫乃祭之爾唯<lb/>
天子諸侯有主禘祫大夫有祖考者亦鬼其百世不禘<lb/>
祫無主爾凡鬼者薦而不祭國語曰壇場之所<lb/>
　祭法言天子至士立廟之制多與禮異其言壇墠等<lb/>
　威之辨理或有之葢先王之於祖有仁以盡其愛有<lb/>
　義以斷其恩近則月祭逺則享嘗在祧無寢去祧無<lb/>
　廟此以義處仁也去祧為壇去壇為墠壇墠之設為<lb/>
<pb n="4b"/>
　其無廟而不忍忘焉此以仁行義也葢禱祈則出其<lb/>
　主於壇墠而祭之既事則復其主於廟而藏之惟禘<lb/>
　祫與載之出疆然後在祭告之列其他不預也大夫<lb/>
　士之無禘祫禮之節然爾鄭氏謂大夫士無木主誤<lb/>
　也其言凡鬼薦而不祭賈氏申之謂大夫之鬼薦於<lb/>
　太祖壇士之鬼薦之於廟此尤無據<lb/>
　　不遷之廟<lb/>
　父昭子穆而有常數者禮也祖功宗徳而無定法者<lb/>
<pb n="5a"/>
　義也故周於三昭三穆之外而有文武之廟魯於二<lb/>
　昭二穆之外而有魯公之世室觀春秋傳稱襄王致<lb/>
　文武胙於齊侯史記稱顯王致文武胙於秦孝公方<lb/>
　是時文武固已逺矣襄王顯王猶且祀之則其廟不<lb/>
　毁可知矣家語左傳稱孔子在陳聞魯廟火曰其桓<lb/>
　僖乎以為桓僖親盡無大功徳而魯不毁故天災之<lb/>
　其言雖涉於怪而理或有焉若然則魯公之室在所<lb/>
　不毁可知矣王舜中劉歆王肅韓退之之徒皆謂天<lb/>
<pb n="5b"/>
　子祖徳宗功之廟不在七世之列特鄭康成以周禮<lb/>
　守祧有八人小記王者立四廟則謂周制七廟文武<lb/>
　為二祧親廟四而已是不知周公制禮之時文武尚<lb/>
　為近廟其所以宗之之禮特起於後代也果所以宗<lb/>
　之者在七廟内使繼世祖先間有豐功盛徳不下文<lb/>
　武復在可宗之列則親廟又益殺乎理必不然祭法<lb/>
　曰逺廟為祧則祧者兆也天子以五世六世之祖為<lb/>
　祧所謂有二祧是也諸侯以始為祧所謂先君之祧<lb/>
<pb n="6a"/>
　是也鄭氏以祧為超去之超誤矣既曰超矣又以文<lb/>
　武為不毁之祧何耶眀堂位曰魯公之廟文世室武<lb/>
　公之廟武世室然武公之於魯徇宣王立庶之非以<lb/>
　階魯國攻殺之禍而豐功懿徳不著於世自武至閔<lb/>
　其廟已在可遷之列矣春秋成公六年二月立武宫<lb/>
　昭十五年有事於武宫左氏曰季文子以鞌之戰立<lb/>
　武宫公羊曰武宫者何武公也立者不宜立也葢武<lb/>
　宫立於成公之時厯襄及昭積世不毁故史記得以<lb/>
<pb n="6b"/>
　大之欲以比周之文武也<lb/>
　　王者立四廟<lb/>
　喪服小記曰王者禘其祖之所自出以其祖配之而<lb/>
　立四廟庶子王亦如之何也韋𤣥成曰王者禘其祖<lb/>
　所自出以其祖配之而立四廟言始受命而王祭天<lb/>
　以其祖配不為立廟親盡也然則𤣥成以禘為祭天<lb/>
　固不足信以立四廟為始受命而王者於理或然葢<lb/>
　始受命而王者不必備事七世故立四廟止於高祖<lb/>
<pb n="7a"/>
　而已其上親盡不祭可也庶子王亦如之者禮為人<lb/>
　後者為父母期公子為後為其母於子祭於孫否葢<lb/>
　為人後者雖受重於所後而不廢父母期公子為後<lb/>
　雖受重於君母而不廢其母祭則庶子為王雖有正<lb/>
　統之七廟其可輒廢祖考之祭乎於是自立四廟以<lb/>
　視始受命而王者所以著其不忘本也昔漢宣帝以<lb/>
　従孫繼昭帝患昭穆之體一也於是立悼皇考廟以<lb/>
　當一代之穆而王舜中劉歆以為孝宣以兄孫繼統<lb/>
<pb n="7b"/>
　為孝昭後考廟固不當立累世奉之是兩統二父也<lb/>
　然宣帝以悼皇考當一代之穆固不合禮若特立廟<lb/>
　乃庶子王之所當立者謂不當立誤矣<lb/>
　　廟位<lb/>
　周官小宗伯禮記祭義皆曰建國之神位右社稷左<lb/>
　宗廟考工記匠人營國左祖右社葢宗廟陽也故居<lb/>
　左社稷隂也故居右<hi>何休曰質家右宗廟上親親文家右社稷上尊尊無據</hi>隂<lb/>
　故社稷皆北嚮陽故宗廟皆南嚮君祭社南嚮於北<lb/>
<pb n="8a"/>
　牖下而亳社亦北牖則社稷北嚮可知廟所以象王<lb/>
　之朝而朝必南面則廟皆南嚮可知聘禮賓入大門<lb/>
　内公揖入每門每曲揖然後及祖廟司儀諸公相為<lb/>
　賓及將幣三揖三讓每門止一相然後及廟賈公彦<lb/>
　曰賓大門東行至廟<hi>考之於禮諸侯之廟在闕門内先儒皆謂在大門内</hi>其<lb/>
　間有每門者諸侯五廟祖廟位居中東二昭廟西二<lb/>
　穆廟各有門門之旁有牆牆之中夾通門則祖廟以<lb/>
　西閤門者三東行而厯三門及至祖廟則廟皆南嚮<lb/>
<pb n="8b"/>
　矣廟皆南嚮而昭南面穆北面者禘祫之位也晉孫<lb/>
　毓曰宗廟之制外為都宫内各有寢廟别為門垣太<lb/>
　祖在北左昭右穆次而南葢其所傳聞者異也<lb/>
　<lb/>
　<lb/>
　<lb/>
　<lb/>
　禮書卷六十八<lb/>
</p>
<p>
</p>
  </div>
</body>
</text>
</TEI>
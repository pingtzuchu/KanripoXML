<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷一百三十九</head> <lb/>
    <p>
<pb n="1a"/>
欽定四庫全書<lb/>
　禮書卷一百三十九<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="3b"/>
　<lb/>
　　車戰之法<lb/>
　古者之用兵也險野人為主易野車為主則險野非<lb/>
　不用車而主於人易野非不用人而主於車車之於<lb/>
　戰動則足以衝突止則足以營衛將卒有所芘兵械<lb/>
　衣裘有所齎詩曰君子所依小人所腓則車之為利<lb/>
　大矣昔周伐鄭有魚麗之陳先偏後伍伍承彌縫<hi>桓八</hi>
　<hi>年</hi>邲之戰楚君之戎分為二廣廣有一卒卒偏之兩<lb/>
　<hi>宣十二年</hi>楚巫臣使於吳以兩之一卒適吳舍偏兩之一<lb/>
<pb n="4a"/>
　焉<hi>成七年</hi>考之周禮五伍為兩四兩為卒司馬法二十<lb/>
　五人為兩百人為卒卒兩則人也偏則車也杜預以<lb/>
　十五乗為大偏九乗為小偏其尤大者又有二十五<lb/>
　乗之偏則周魚麗之偏二十五乗之偏也楚二廣之<lb/>
　偏十五乗之偏也巫臣所舍之偏九乗之偏也先偏<lb/>
　後伍伍従其偏也卒偏之兩兩従其偏也先其車足<lb/>
　以當敵後其人足以待變則古者車戰之法略可知<lb/>
　也或者謂晉人以什共車必克房琯以車戰取敗遂<lb/>
<pb n="4b"/>
　以為用車不若用人與騎之愈是不知晉人之克非<lb/>
　什之利用什之幸也房琯之敗非車之不利用車之<lb/>
　罪也古者教民以射御為藝君子以射御為能故孔<lb/>
　子曰吾執射乎執御乎詩稱叔段之多才則曰叔善<lb/>
　射忌又良御忌古人相率以給御如此則登車而不<lb/>
　能御㕘乗而不能射者鮮矣房琯之用車有是人乎<lb/>
　不然巫臣教吳以乗車而能取勝於楚何也戎車之<lb/>
　制不可以考姑倣小戎以見之<lb/>
<pb n="5a"/>
　　輂<lb/>
　周禮鄉師大軍旅㑹同正治其徒役與其輂輦鄭氏<lb/>
　曰輂駕馬輦挽人行所以載任器止所以為營衛説<lb/>
　文曰輂大車駕馬也其轅直<lb/>
　　輦<lb/>
　荀卿曰輦輿就馬則輦在人駕在馬也説文曰輦輓<lb/>
　車也従車従㚘在前引之也司馬法曰夏后氏謂輦<lb/>
　曰余車二十人而輦商曰胡奴十八人而輦周曰輜<lb/>
<pb n="5b"/>
　輦十五人而輦一斧一斤一鑿一梩一鋤周輦加二板<lb/>
　二築孔穎達曰輦謂之輜亦謂之重故晉楚之戰楚<lb/>
　重至於邲則重輜重也説文曰輜一名軿前後蔽也<lb/>
　葢蔽前後以載物謂之輜車所載者重車所挽以人<lb/>
　謂之輦其實一也詩曰我車我輦左傳曰秦堇父輦<lb/>
　重如役<hi>襄十年左</hi>皆輜輦也兵法曰無輜重則亡官渡之<lb/>
　戰魏武用許攸之計爇袁紹之輜重而敗之則輜重<lb/>
　尤在所慎也故輦以人巾車王后有輦此従容於宮<lb/>
<pb n="6a"/>
　中者也<lb/>
　　安車<lb/>
　安車坐乗老者與婦人所乗者也巾車王后有安車<lb/>
　彫面鷖總曲禮大夫七十而致仕若不得謝乗安車<lb/>
　書傳曰致仕者以朝乗車輲輪庾蔚曰漢世駕一馬<lb/>
　而坐乗然王后之安車四馬而老者之安車葢亦四<lb/>
　馬駕一馬而坐乗漢禮然也漢武帝之召枚乘明帝之<lb/>
　詔李躬皆以安車後漢輿服志有五安五立而安車<lb/>
<pb n="6b"/>
　輪皆朱班重才二轂兩轄<lb/>
　　驛車<lb/>
　周禮行人掌邦國傳遽之小事爾雅曰驛遽傳也春<lb/>
　秋之時楚子乗驛伐庸<hi>文十六年</hi>晉人以傳召伯宗<hi>成五年</hi>
　鄭商人弦高使遽告於鄭<hi>僖三十三年</hi>皆傳車也郭璞曰<lb/>
　傳車驛馬之名<lb/>
　　奇車<lb/>
　曲禮曰國君不乗奇車鄭氏曰奇車獵衣之屬漢之<lb/>
<pb n="7a"/>
　時趙后以軡獵車迎曽孫桓帝禁臣下乗衣車則軡<lb/>
　律不衣而曲輿衣車衣之如鼈而長然奇車不特此<lb/>
　也鄭氏舉其類而已禮曰車不中度不鬻於市況國<lb/>
　君之所乗者乎<lb/>
　<lb/>
　<lb/>
　<lb/>
　<lb/>
<pb n="7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷一百三十九<lb/>
</p>
<p>
</p>
  </div>
</body>
</text>
</TEI>
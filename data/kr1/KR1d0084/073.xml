<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷七十四</head> <lb/>
    <p>
<pb n="1a"/>
欽定四庫全書<lb/>
　禮書卷七十四<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
　　誓戒<lb/>
周官太宰祀五帝則掌百官之誓戒前期十日帥執事<lb/>
而卜日遂戒祀大神示享先王亦如之大司宼若禋祀<lb/>
五帝則戒之日涖誓百官戒於百族遂師凡國祭祀審<lb/>
其戒誓太史大祭祀與執事卜日戒及宿之日與羣執<lb/>
事讀禮書而協事司士凡祭祀掌士之戒令詔相其法<lb/>
事滌狼氏凡誓執鞭以趨於前旦命之郊特牲曰卜之<lb/>
日王立于澤親聽誓命獻命庫門之内戒百官也太廟<lb/>
<pb n="4b"/>
之命戒百姓也明堂位曰各揚其職百官廢職服大刑<lb/>
少牢饋食筮旬有一日<lb/>
　戒者勑以事誓者告以言大司寇戒之日涖誓百官<lb/>
　士師五戒而誓居其一則戒之中有誓而誓則明其<lb/>
　戒而巳夫小宗祭則兄弟皆與宗子祭則族人皆侍<lb/>
　則周禮所謂百族郊特牲所謂百姓者儀禮所謂子<lb/>
　姓兄弟之類是也澤郊學也誓於澤即其所澤而誓<lb/>
　也繼之以庫門太廟者庫門之内象法之所在戒百<lb/>
<pb n="5a"/>
　官於此所以謹之也太廟先祖之所在戒百姓於此<lb/>
　所以親之也掌之以太宰重其事也協之以太史正<lb/>
　其禮也涖之以司寇肅其職也然古者用刑之法常<lb/>
　恕以寛誓人之辭常嚴以峻故軍旅之誓曰孥戮汝<lb/>
　無餘刑祭祀之誓曰服大刑明堂位之所言者誓百<lb/>
　官之辭也滌狼氏所謂殺轘鞭墨者誓其屬之辭也<lb/>
　凡欲齊莊謹肅而巳孰謂其法太苛哉天子諸侯誓<lb/>
　以卜吉之日戒宿以卜尸之日大夫前有十日之戒<lb/>
<pb n="5b"/>
　則與天子諸侯同後有一日之宿則與天子諸侯異<lb/>
　此所謂有曲而殺也士有筮日而無諏日有宿而無<lb/>
　戒<hi>此戒宿之戒</hi>與大夫異宿以三日而不以一日則與天<lb/>
　子諸侯同此所謂有順而摭也考之月令教習田獵<lb/>
　整設于屏外司徒搢扑北靣誓之聘禮誓于其境賔<lb/>
　南靣上介西靣衆介北靣史讀書司馬執䇿立于其<lb/>
　後鄭氏曰史於衆介之前北靣讀誓以勑告士衆然<lb/>
　則祭祀之誓亦應如此禮曰獻命庫門之内戒百官<lb/>
<pb n="6a"/>
　也北靣獻命固其理也古之讀誓者史官耳太史所<lb/>
　謂戒及宿之日讀禮書而協事是也唐制大尉讀誓<lb/>
　非古也今猶襲之<lb/>
　　后齊宫<hi>記曰旬有一日宫宰戒夫人則后夫人散齊致齊與君同</hi>
　　王齊宫<lb/>
曲禮曰立如齊齊者不樂不弔檀弓曰君子非有太故<lb/>
不宿於外非致齊也非疾也不晝夜居於内石駘仲卒<lb/>
<hi>駘仲衛大夫</hi>無適子有庻子六人卜所以為後者曰沐浴佩<lb/>
<pb n="6b"/>
玉則兆王制天子齊戒受諫冡宰齊戒受質月令先立<lb/>
春三曰太史謁之天子天子乃齊立春之日天子親帥<lb/>
三公九卿諸侯大夫以迎春於東郊<hi>四時皆然</hi>禮器曰三日<lb/>
繫七日戒三日宿慎之至也郊特牲曰大古冠布齊則<lb/>
緇之其緌也孔子曰吾未之聞也昏禮𤣥冕齊戒鬼神<lb/>
隂陽也齊之𤣥也以隂幽思也故君子三日齊必見其<lb/>
所祭者玉藻將適公所齊戒居外寢沐浴君羔幦虎犆<lb/>
<hi>此君齊車之飾</hi>大夫齊車鹿幦豹犆朝車士齊車鹿幦豹犆<hi>臣之<pb n="7a"/>朝車與齊車同飾</hi>𤣥冠丹組纓諸侯之齊冠也𤣥冠綦組纓士<lb/>
之齊冠也<hi>言齊時所服也四命以上齊祭異冠正義曰言齊者兼祭祀之時故曲禮云立如齊謂祭祀時恐此齊亦兼祭祀故言齊時所服其祭諸侯則𤣥冕也云四命以上齊祭異冠者以諸侯𤣥冕祭𤣥冠齊孤則爵弁祭亦𤣥冠齊是齊祭異冠也必知孤亦𤣥冠齊者以諸侯尚𤣥冠齊明孤亦𤣥冠齊也其三命以下大夫則朝服以祭士則𤣥端以祭皆𤣥冠也此云𤣥冠綦組纓士之齊冠是齊祭同冠也其天子之士與諸侯上大夫同故深衣目録云士祭朝服謂之天子之士也祭用朝服與諸侯大夫同然則天子大夫與諸侯孤同亦爵弁祭𤣥冠齊此是熊氏説也皇氏以為天子大夫與諸侯大夫同但朝服以祭便與鄭注四命以上齊祭異冠於文為妨皇氏之説非也其天子之祭𤣥冕祭前氏則𤣥冠齊絺冕祭則𤣥冕齊以次差之可知也此亦熊<pb n="7b"/>説此云四命齊祭異冠者謂自祭也若助祭於君則齊祭同冠故鄭志答趙商問云以雜記云大夫冕而祭於公弁而祭於巳士弁而祭於公冠而祭於已是為三命以下齊祭異冠何但四命以上也觀注自若但施於巳祭不可通之也鄭答云齊祭謂齊時一冠祭時亦一冠四命乃然大夫冕士弁而祭於君齊時之冠祭時服之何以亦異如鄭此言是助祭齊祭同冠故云何以亦異若然士之助祭則齊服應服爵弁而鄭注旅賁氏云王齊服服衮冕則士之齊服服𤣥端不服爵弁者熊氏云若士助王祭祀服爵弁若助王受朝覲齊服則服𤣥端義或然也</hi>齊則綪結佩而爵韠<hi>綪屈也爵韠者齊服𤣥端</hi>祭義曰致齊於<lb/>
内散齊於外齊之日思其居處思其笑語思其志意思<lb/>
其所樂思其所嗜齊三日乃見其所為齊者<hi>致齊思此五者散齊<pb n="8a"/>七日不御不樂不弔耳見所為齊者思之熟也</hi>祭統曰及時將祭君子乃齊齊<lb/>
之為言齊也齊不齊以致齊者也是故君子非有大事<lb/>
也非有恭敬也則不齊不齊則於物無防也嗜欲無止<lb/>
也及其將齊也防其邪物訖其嗜欲耳不聼樂故記曰<lb/>
齊者不樂言不敢散其志也心不茍慮必依於道手足<lb/>
不茍動必依於禮是故君子之齊也専致其精明之徳<lb/>
也故散齊七日以定之致齊三日以齊之定之之謂齊<lb/>
齊者精明之至也然後可以交於神明也是故先期旬<lb/>
<pb n="8b"/>
有一日宫宰戒夫人夫人亦散齊七日致齊三日君致<lb/>
齊於外夫人致齊於内然後㑹於太廟中庸曰使天下<lb/>
之人齊明盛服以承祭祀洋洋乎如在其上如在其左<lb/>
右周禮膳夫王齊日三舉<hi>鄭司農曰齊必變食</hi>玉府王齊則共食<lb/>
玉<hi>玉是陽精之純者食之以禦水氣鄭司農云王齊當食王屑</hi>鬯人凡王之齊事共<lb/>
其秬鬯<hi>給淬浴</hi>司服其齊服有𤣥端素端<hi>士齊有素端者亦為札荒有所禱請變素服言端者明異制</hi>太史戒及宿之日與羣執事讀禮書而<lb/>
協事<hi>正義曰戒散齊宿致齊也</hi>旅賁氏凡祭祀㑹同賔客則服而趨<lb/>
<pb n="9a"/>
<hi>會同賔客王亦齊服服衮冕則此士之齊服服𤣥端</hi>既夕記士處適寢有疾疾者<lb/>
齊<hi>適寢者不齊不居其室</hi>養者皆齊孟子雖有惡人齊戒沐浴可<lb/>
以事上帝孔子曰齊必變食齊必有明衣布子之所慎<lb/>
齊戰疾雖菜羮𤓰祭蔬食必齊如也荀子曰端衣𤣥裳<lb/>
絻而乘路志不在於食葷莊子曰不飲酒不茹葷是祭<lb/>
祀之齊非心齊也揚子曰孝子有祭乎有齊乎夫能存<lb/>
亡形屬荒絶者惟齊乎故孝子之於齊見父母之存也<lb/>
是以齊不賔國語宣王不藉千畮虢文公諫曰先時五<lb/>
<pb n="9b"/>
日瞽告有協風至王即齊宫百官御事各即其齊三日<lb/>
王乃淳濯饗醴及期鬱人薦鬯犧人薦醴王祼鬯饗醴<lb/>
乃行左氏隠公祭鍾巫齊于社圃館于寪氏也<lb/>
　祭統曰君致齊於外夫人致齊於内然後㑹於太廟<lb/>
　祭義曰致齊於内散齊於外檀弓曰非致齊也非疾<lb/>
　也不晝夜居於内儀禮疾者齊處適寢國語耕藉之<lb/>
　禮王即齊宫百官御事各即其齊三日蓋君齊於路<lb/>
　寢夫人齊於正寢而大夫士亦各齊於適寢散齊夜<lb/>
<pb n="10a"/>
　處適寢亦豫外事所謂致齊於内散齊於外是也致<lb/>
　齊晝夜處適寢不豫外事所謂非致齊也不晝夜居<lb/>
　於内是也鄭氏曰散齊不御不樂不弔則散齊雖豫<lb/>
　外事其它與致齊同矣故不飲酒不茹葷不賔不鳴<lb/>
　佩喪者則弗見也不蠲則弗見也凡不以哀欲惡貳<lb/>
　其心而巳則浹旬之間其可伐鼔乎季桓子將祭齊<lb/>
　三日而二日伐鼔孔子曰三日齊一日用之猶恐不<lb/>
　敬二日伐鼓何居蓋季桓子之於祭特齊三日而巳<lb/>
<pb n="10b"/>
　非禮經所謂致齊之日也祭有大小禮有輕重先王<lb/>
　之時蓋有三日齊者國語所謂百官各即其齊三日<lb/>
　月令天子迎氣亦齊三日是也考之儀禮大夫旬有<lb/>
　一日筮日前祭二日宿戒尸明日筮尸又明日乃祭<lb/>
　士筮日又前期三日之朝筮尸先儒謂人君卜日則<lb/>
　散齊卜尸則致齊大夫前祭一日筮尸則散齊九日<lb/>
　致齊一日士前祭三日筮尸則致齊與人君同而散<lb/>
　齊與人君異然致齊不必繫於筮尸大夫致齊一日<lb/>
<pb n="11a"/>
　散齊九日於禮無據古之齊也非特施於祭祀而巳<lb/>
　故將適公所宿齊戒居外寢沐浴則見君必齊矣昏<lb/>
　禮𤣥冕齊戒鬼神隂陽也則娶妻必齊矣周禮金路<lb/>
　以賔謂之齊車其僕謂之齊僕其右謂之齊右則會<lb/>
　同賔客必齊矣死於適寢以齊終也則疾必齊矣祭<lb/>
　統曰君子非有大事也非有祭祀恭敬也則不齊是<lb/>
　凡所以致恭敬者未嘗不齊也然㑹同賔客其齊服<lb/>
　蓋亦服𤣥端而巳鄭氏謂王齊服衮冕無據<lb/>
<pb n="11b"/>
　　齊服<hi>𤣥端素服</hi>
　周官司服其齊服有𤣥端記曰太古冠布齊則緇之<lb/>
　又曰𤣥端丹組纓諸侯之齊冠也𤣥冠綦組纓士之<lb/>
　齊冠也又曰齊之𤣥也以隂幽思也又曰𤣥冕齊戒<lb/>
　鬼神隂陽也荀卿曰𤣥端𤣥裳絻而乗路者志不在<lb/>
　於食葷蓋太古之齊冠以緇後世齊冠以𤣥天子齊<lb/>
　則𤣥冕𤣥端所謂端衣𤣥裳絻而乘路是也諸侯而<lb/>
　下則𤣥冠𤣥端所謂𤣥冠丹組纓是也<hi>鄭氏謂𤣥端素端士之齊</hi>
<pb n="12a"/>
　<hi>服蓋以司服所言其齊服有𤣥端素端之文在士服之下故誤為之説也</hi>諸侯之齊於婚<lb/>
　以天子之𤣥冕攝盛故也然諸侯與士之於祭祀其<lb/>
　齊則同故皆𤣥冠以一其誠其分則異故殊組纓以<lb/>
　辦其守天子諸侯大夫齊祭異服<hi>天子於羣小祀齊祭同冕不同服</hi>
　士齊祭則一於冠端𤣥而巳<hi>鄭氏曰四命以上齊祭異冠然三命而下齊祭</hi>
　<hi>雖同冠而不同纓</hi>其𤣥冠蓋與朝服之冠同其所異者組纓<lb/>
　而巳丹者正陽之色諸侯以為組纓以其純於徳故<lb/>
　也綦者隂陽之雜士以為組纓以其未純於徳故也<lb/>
<pb n="12b"/>
　綦蒼艾色也詩以綦巾為女巾書與詩以騏弁為士<lb/>
　弁禮以綦組綬為世子之佩則綦皆卑者之飾也儀<lb/>
　禮曰𤣥端𤣥裳雜裳可也鄭氏謂上士𤣥裳中士黄<lb/>
　裳下士雜裳前𤣥後黄於義或然然齊之飾不特如<lb/>
　此而巳其明衣布其韠爵其佩綪結其車羔幦鹿幦<lb/>
　　尸<hi>雜記曰尸冕弁而出士虞記曰尸服卒者之上服</hi>
曲禮坐如尸為人子者祭祀不為尸<hi>尸卜筮無父者</hi>禮曰君子<lb/>
抱孫不抱子此言孫可以為王父尸子不可以為父尸<lb/>
<pb n="13a"/>
<hi>以孫與祖昭穆同</hi>為君尸者大夫士見之則下之君知所以為<lb/>
尸者則自下之<hi>尊尸也下下車也</hi>尸必式乘必以几禮運曰醆<lb/>
斝及尸君非禮也是謂僣君曾子問曰祭必有尸乎若<lb/>
厭祭亦可乎<hi>厭時無尸</hi>孔子曰祭成喪者必有尸尸必以孫<lb/>
孫㓜則使人抱之無孫則取於同姓可也<hi>人以有子孫為成人子不殤父義由此也</hi>祭殤必厭蓋弗成也祭成喪而無尸是殤之也<lb/>
禮器曰周坐尸詔侑武方其禮亦然其道一也<hi>言此亦周所因於商也武當為無聲之誤也方猶常也告尸行節勸尸飲酒無常若孝子之為也孝子就養無方</hi>夏立<lb/>
<pb n="13b"/>
尸而卒祭<hi>夏禮尸有事乃卒</hi>殷坐尸<hi>無事/猶坐</hi>周旅酬六尸<hi>使之相酌也后稷之尸發爵不受旅</hi>曽子曰周禮其猶醵與<hi>合錢飲酒為醵旅酬相酌似之也王居明堂之禮仲秋乃命國醵</hi>郊特牲曰尸陳也<hi>尸或詁為主此尸神象當從主訓之言陳非也</hi>
舉斝角詔妥尸古者尸無事則立有事而後坐也尸神<lb/>
象也<hi>天子奠斝諸侯奠角</hi>玉藻曰尸襲<hi>尸尊</hi>君與尸行接武大夫繼<lb/>
武士中武小記曰練筮日筮尸視濯皆繩屨大祥吉服<lb/>
而筮尸父為士子為天子諸侯則祭以天子諸侯其尸<lb/>
服以士服父為天子諸侯子為士祭以士其尸服以士<lb/>
<pb n="14a"/>
服少儀曰婦人為尸坐則不手拜士虞禮男男尸女女<lb/>
尸酌尸之僕如君之僕<hi>當其為尸則尊</hi>曽子問曰卿大夫將為<lb/>
尸於公受宿矣而有齊衰内喪則如之何孔子曰出舍<lb/>
乎公宫以待事禮也<hi>尸重受宿則不得哭内䘮同宫也</hi>孔子曰尸弁冕<lb/>
而出卿大夫士皆下之尸必式必有前驅<hi>冕兼曰弁者君之尸或服大夫士之服也</hi>祭統冕而總干以樂皇尸尸謖君與卿四人餕<lb/>
尸在廟門外則疑於臣在廟中則全於君夫人薦豆執<lb/>
挍執醴授之執鐙尸酢夫人執柄夫人受尸執足坊記<lb/>
<pb n="14b"/>
曰祭祀之有尸也宗廟之有主也示民有事也七日戒<lb/>
三日齊承一人焉以為尸過之者趨走以教敬也尸飲<lb/>
三衆賔飲一示民有上下也<hi>主人主婦上賔獻尸乃後主人降洗爵獻賔</hi>掌<lb/>
次凡祭祀張尸次<hi>鄭司農云尸次祭祀之尸所居之更衣帳</hi>大司樂尸出入<lb/>
則令奏肆夏大祀凡大禋祀肆享祭示則執明水火而<lb/>
號祝隋則執釁逆牲逆尸令鍾鼓右亦如之相尸禮小<lb/>
祝大祭祀逆齍盛逆尸沃尸盥節服氏郊祀裘冕二人<lb/>
執戈送逆尸<hi>裘冕者亦從尸服也裘大裘也凡尸服卒者之上服從車從尸車送逆徃來春秋傳<pb n="15a"/>曰晉祀夏郊董伯為尸</hi>士師若祭勝國之社稷則為之尸<hi>以刑官為尸畧之也</hi>祀五帝則沃尸及王盥洎鑊水士虞禮尸服卒者之<lb/>
上服<hi>上服者如特牲士𤣥端也不以爵弁服為上者祭於君之服非所以自配鬼神士之妻則宵衣耳</hi>
男男尸女女尸必使異姓不使賤者<hi>異姓婦也賤者謂庶孫之妾也尸配尊者必使適也</hi>詩鳬鷖曰神祗祖考安樂之也詩曰鳬鷖在涇<lb/>
公尸來燕來寧<hi>箋水鳥而居水中猶人為公尸之在宗廟也</hi>鳬鷖在沙公尸<lb/>
來燕來宜<hi>喻祭四方百物之尸也</hi>鳬鷖在渚公尸來燕來處<hi>喻祭天地之尸也</hi>鳬鷖在潨公尸來燕來宗<hi>喻祭社稷山川之尸</hi>鳬鷖在亹公<lb/>
<pb n="15b"/>
尸來止熏熏<hi>亹之言門也燕七祀之尸於門户之外故以喻也</hi>中霤禮祭五祀<lb/>
於廟用特牲有主有尸逸禮記祫于太廟之禮云毁廟<lb/>
之主升合食而立二尸<lb/>
　古者事死如事生事亡如事存故祭祀必立尸周官<lb/>
　節服氏郊祀裘冕二人執戈送逆尸士師若祭勝國<lb/>
　之社稷則為之尸祀五帝則沃尸及王盥守祧若將<lb/>
　祭祀則各以其服授尸鳬鷖之序言神祗祖考而詩<lb/>
　稱公尸則凡祭有尸矣<hi>惟奠與祭殤與尸</hi>春秋傳曰晉祀夏<lb/>
<pb n="16a"/>
　郊董伯為尸傳曰舜祀唐郊丹朱為尸又周公祭泰<lb/>
　山以召公為尸曾子問曰卿大夫為尸於公則凡尸<lb/>
　皆貴者矣<hi>白虎通曰王者宗廟以卿為尸不以公為尸嫌三公尊近天子親稽首拜尸也杜佑</hi>
　<hi>曰天子不以公為尸諸侯不以卿為尸天子諸侯雖以卿大夫為尸皆取同姓之嫡也卿大夫不以臣為</hi>
　<hi>尸俱以孫者避君故也</hi>禮記曰為人子者祭祀不為尸則凡尸<lb/>
　皆無父者矣然則天子諸侯之尸以卿大夫則㓜者<lb/>
　不與焉禮曰祭成祭喪者必有尸尸必以孫孫則使<lb/>
　人抱之無孫則取於同姓可也此大夫士之禮歟蓋<lb/>
<pb n="16b"/>
　䘮禮始䘮而奠則無尸以人道事之也既葬而祭則<lb/>
　有尸以神道事之也祭祀同几則一尸儀禮曰男男<lb/>
　尸女女尸謂虞祭也父為士子為大夫葬以士禮而<lb/>
　祭之尸則服士服父為大夫子為士葬以大夫禮而<lb/>
　祭之尸則服大夫服故周官司服享先公則鷩冕以<lb/>
　為祭則各以其服授尸尸服鷩冕而王服衮以臨之<lb/>
　則非所以致敬故弗敢也然小記曰父為天子諸侯<lb/>
　子為士祭以士其尸服以士服者鄭氏曰父以罪誅<lb/>
<pb n="17a"/>
　尸服以士服不成其為君也以卒者不成其為君故<lb/>
　不敢服其為君之服也儀禮大夫前祭一日筮尸士<lb/>
　則前祭三日筮尸大夫於尸再宿而一戒士於尸一<lb/>
　宿而無戒則大夫之禮有所屈士之禮有所伸推而<lb/>
　上之則人君蓋亦前三日筮尸而宿戒之儀又加隆<lb/>
　矣周官掌次祭祀張尸次儀禮大夫士之祭皆祝迎<lb/>
　尸於門外祝入門左則固張於廟門之西矣及其入<lb/>
　也主人立于阼階東西南靣尸盥而進升自西階主<lb/>
<pb n="17b"/>
　人升自阼階祝從尸主人從祝尸入即席東靣而坐<lb/>
　祝主人西南而立皆拜妥尸尸答拜遂坐而按祭焉<lb/>
　禮記曰周坐尸詔侑無方夏立尸而卒祭殷坐尸周<lb/>
　旅酬六尸觀儀禮大夫士之祭則人君事尸之儀略<lb/>
　可見矣<hi>後魏文成帝拓䟦濬時高允獻書云祭尸乆廢今風俗則取其狀貌類者以為尸黷亂愔禮</hi>
　<hi>又周蠻夷傳巴梁間俗毎秋祭祀取鄉里鬚靣人迭迎為尸以祭之唐柳道州人毎祭祀迎同姓丈夫婦</hi>
　<hi>人狎神以享亦為尸之遺法</hi>
　禮書卷七十四<lb/>
</p>
<p>
</p>
  </div>
</body>
</text>
</TEI>
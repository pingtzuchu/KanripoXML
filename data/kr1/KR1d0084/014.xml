<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷十四</head> <lb/>
    <p>
<pb n="1a"/>
欽定四庫全書<lb/>
　禮書卷十四<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
　　天子素帶<hi>素為帯朱裏竟帯之身辟積焉飾以朱緑帯之結處有組又以組貫其紐而約</hi>
　　　　　　<hi>之垂長三尺與帯廣四寸約紐組廣三寸其飾朱上緑下</hi>
　　諸侯素帯<hi>素帯不以朱裏亦朱緑飾終辟廣長與天子同</hi>
　　大夫素帯<hi>素帯不終辟飾以𤣥華大夫以上素帯士練帯弟子縞帯皆帛為之</hi>
　　士練帯<hi>練帯辟積其朱三寸其廣不至四寸紳組長三尺鄭氏謂士以下皆襌而率然雜記</hi>
　　　　　<hi>於諸侯亦言率帯則率不特施於襌也</hi>
大戴禮曰黄帝黼黻衣大帯詩曰其帯伊絲又曰垂帯<lb/>
而厲晉語曰内子為大帯荀子曰逢衣淺帯<hi>淺帯博帯</hi>雋不<lb/>
<pb n="5b"/>
疑傳曰褒衣博帶釋名曰帶蔕也内則子事父母韠紳<lb/>
搢笏婦事舅姑笄總衣紳玉藻曰天子素帶朱裏終辟<lb/>
而素帶終辟大夫素帶辟垂士練帶率下辟居士錦帶<lb/>
弟子縞帶并紐約用組三寸長齊于帯紳長制士三尺<lb/>
有司二尺有五寸子游曰三分帯下紳居二焉紳韠結<lb/>
三齊大夫大帶四寸雜帯君朱緑大夫𤣥華士緇辟二<lb/>
寸再繚四寸凡帶有率無箴功雜記曰公襲卷衣一朱<lb/>
絲帶申加大帶於上<hi>朱緑帯者襲衣之帯飾之雜以朱緑異於生也此帯亦以素為之申<pb n="6a"/>重也重於革帯也革帯以佩韍必言重加大帯者明雖有變必傋此二帯也</hi>又曰率帯諸侯<lb/>
大夫皆五采<hi>此襲尸之帯</hi>左傳曰鞶厲游纓昭其度也<hi>左桓二年</hi>
深衣曰帯上毋厭髀下毋厭脅當無骨者左傳曰樂桓<lb/>
子請帯於季武子武子召使者裂裳帛與之曰帯其褊<lb/>
矣<hi>昭元年</hi>
古者革帯大帯皆謂之鞶内則所謂男鞶革帯也春秋<lb/>
傳所謂鞶厲大帯也易言鞶帯揚子言鞶帨以至許慎<lb/>
服䖍杜預之徒皆以鞶為帯特鄭氏以男鞶革為盛帨<lb/>
<pb n="6b"/>
之囊誤也詩言垂帯而厲毛萇杜預之徒皆以厲為帯<lb/>
之垂者特鄭氏以而厲為如裂亦誤也辟猶冠裳之辟<lb/>
積也率縫合之也天子諸侯大帯終辟則竟帯之身辟<lb/>
之大夫辟其垂士辟其下而已雜飾也飾帯君朱緑大<lb/>
夫𤣥華士緇故儀禮士冠主人朝服緇帯冠者爵弁皮<lb/>
弁緇布冠皆緇帯則士帶練而飾以緇也士辟下二寸<lb/>
則所辟其下端二寸也再繚四寸則結處再繚屈之四<lb/>
寸也天子至士帯皆合帛為之或以素或以練或終辟<lb/>
<pb n="7a"/>
或辟垂或辟下其飾或朱緑或𤣥華葢素得於自然練<lb/>
成於人功終辟則所積者傋辟垂辟下則所積者少朱<lb/>
者正陽之色緑者少陽之雜<hi>禮器冕朱緑璪雜記公襲朱緑帯聘禮問諸侯朱緑必皆取正色</hi>𤣥與緇者隂之體華者文之成天子體陽而兼<lb/>
乎下故朱裏而裨以朱緑諸侯雖體陽而不兼乎上故<lb/>
飾以朱緑而不朱裏大夫體隂而有文故飾以𤣥華士<lb/>
則體隂而已故飾以緇然於大夫言帯廣四寸則其上<lb/>
可知而士不必四寸也於士言紳三尺則其上可知而<lb/>
<pb n="7b"/>
有司止於二尺五寸也凡帯有率無箴功則帯繂而巳<lb/>
無刺繡之功也以至并紐約組三寸再繚四寸紳韠結<lb/>
三齊皆天子至士所同也夫所束長於所飾則失之太<lb/>
拘所飾長於所束則失之太文紳韠結三齊<hi>叔向曰衣有禬帯有結</hi>然後為稱則有司之約韠葢亦二尺五寸歟古者於<lb/>
物言華則五色傋矣<hi>書云華蟲華玉</hi>於文稱凡則衆禮該矣鄭<lb/>
氏以華為黄以凡帯為有司之帯以率為士與有司之<lb/>
帯以辟為裨以二寸為士帯廣以至大夫以上用合帛<lb/>
<pb n="8a"/>
士以下襌而不合皆非經據之論也隋志曰乘輿大帯<lb/>
素帯朱裏紕其外上以朱下以緑王公侯伯子男素帯<lb/>
不朱裏皆紕其外上以朱下以緑正三品已上帯紕其<lb/>
垂外以𤣥内以黄紐約皆用青組唐開元禮儀羅白大<lb/>
帯三品巳上青帯不朱裏皆紕其外上以朱下以緑五<lb/>
品已下紕其垂外以𤣥内以黄紐約皆用青組六品已<lb/>
下練帯紕其垂内外以緇約用青組其制多襲鄭氏之<lb/>
說<lb/>
<pb n="8b"/>
　　革帯<lb/>
内則曰男鞶革莊子曰帯死牛之脅玉藻曰革帯博二<lb/>
寸士喪禮韐帯搢笏鄭氏曰韐帯韎韐緇帯不言韎緇<lb/>
者欲見韐自有帯韐帯用革笏搢於帯之右旁然則革<lb/>
帯其博二寸其用以繫佩韍然後加以大帯而佩繫於<lb/>
革帯笏搢於二帯之間矣晉語寺人勃鞮曰乾時之役<lb/>
申孫之矢集於桓鉤鉤近於袪而無怨言則革帯有鉤<lb/>
以拘之後世謂之鉤䚢<hi>丑列</hi>阮諶云䚢螳蜋鉤以相拘帯<lb/>
<pb n="9a"/>
謂之鉤䚢唐以玉為鉤䚢與古異矣然革帯用於吉而<lb/>
已荀卿曰搢紳而無鉤帯是也古者裼衣象裘色韠屨<lb/>
象裳色而革帯與韠其用相因則革帯豈亦與韠同色<lb/>
歟<lb/>
　　居士錦帯<lb/>
　　弟子縞帯<lb/>
書大傳曰古之帝王必有命民能敬長憐孤取舎好讓<lb/>
舉事力者命於其君然後得乘飾車駢馬衣文錦民之<lb/>
<pb n="9b"/>
未命者不得衣不得乘乘者有罰鄭氏釋之曰居士錦<lb/>
帯然則所謂居士即命民也居士錦帯以其有備成之<lb/>
文也弟子縞帯以其有受道之質也縞薄繒也與素帯<lb/>
不同吳季札以縞帯遺子産葢吳地之所宜者縞也荀<lb/>
卿曰古之處士徳盛者也知命者也今之處士無能而<lb/>
云能者也離蹤而跂訾者也然則處士即居士也<lb/>
古之所謂處士有守節而不仕者有成材而未仕者鄉<lb/>
飲酒禮主人就先生而謀賓介鄭氏謂賓介處士也鄉<lb/>
<pb n="10a"/>
射禮徵唯所欲以告於先生君子可也鄭氏謂君子處<lb/>
士也此葢處士之未仕者歟<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷十四<lb/>
</p>
<p>
</p>
  </div>
</body>
</text>
</TEI>
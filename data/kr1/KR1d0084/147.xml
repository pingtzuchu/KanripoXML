<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷一百四十八</head> <lb/>
    <p>
<pb n="1a"/>
欽定四庫全書<lb/>
　禮書卷一百四十八<lb/>
　　　　　　　　　　　宋　陳祥道　撰<lb/>
　　喪期<lb/>
　易繫辭曰古之葬者厚衣之以薪葬之中野不封不<lb/>
　樹喪期無數書稱堯之殂落百姓如喪考妣三載四<lb/>
　海遏密八音而喪服精麤之制於經無見然則有喪<lb/>
　無期有期無服皆心喪而已後世漸文故為冠絰衰<lb/>
<pb n="1b"/>
　裳帶屨以飾之於是有斬齊功緦袒免之等三年期<lb/>
　九月七月三月之别然後情文稱而恩義立矣葢喪<lb/>
　服之制上取象於天下取法於地中取則於人故再<lb/>
　期之喪三年期之喪二年九月七月之喪三時五月<lb/>
　之喪二時三月之喪一時逺者象閏近者象時則凡<lb/>
　在天地之間者有變易矣此喪服所以立中制節也<lb/>
　孔子曰子生三年然後免於父母之懐則三年之喪<lb/>
　固孝子之所以自盡也宰予欲短之曰舊穀既沒新<lb/>
<pb n="2a"/>
　穀既升鑚燧改火期已久矣而孔子非之則至親不<lb/>
　可以期斷也荀卿與三年問皆謂至親以期斷而以<lb/>
　三年為加隆如此則是期為喪之盡而三年為禮之<lb/>
　加也與孔子之説戾矣禮曰太古冠布齊則緇之鄭<lb/>
　氏謂冠即白布冠今喪冠也然則太古之冠吉凶同<lb/>
　色其服又可知也<lb/>
　衣服升數<lb/>
　　斬衰<lb/>
<pb n="2b"/>
　正服<hi>三升</hi>義服<hi>三升/有半</hi>冠<hi>六/升</hi>受衰<hi>六/升</hi>冠<hi>七升</hi>
　　齊服<lb/>
　降服<hi>四升</hi>正服<hi>五/升</hi>義服<hi>六/升</hi>冠<hi>七/升</hi>受衰<hi>七/升</hi>冠<hi>八升</hi>
　　大功<lb/>
　降服<hi>七升</hi>正服<hi>八/升</hi>義服<hi>九/升</hi>冠<hi>十/升</hi>受衰<hi>十/升</hi>冠<hi>十一升</hi>
　　小功<lb/>
　降服<hi>十升</hi>正服<hi>十二/升</hi>義<hi>十三升</hi>
　　緦麻<lb/>
<pb n="3a"/>
　十五升<hi>抽其半</hi>小功緦麻<hi>冠升同無受</hi>
　　舊説斬衰<lb/>
　正服<hi>三升</hi>義服<hi>三升/有半</hi>冠<hi>六/升</hi>受衰<hi>六/升</hi>冠<hi>七升</hi>
　　齊衰<lb/>
　降服衰<hi>四升</hi>冠<hi>七/升</hi>受衰<hi>七/升</hi>冠<hi>八升父為母伸三年服</hi>
　正服衰<hi>五升</hi>冠<hi>八/升</hi>受衰<hi>八/升</hi>冠<hi>九升父在比服期</hi>
　義服衰<hi>六升</hi>冠<hi>九/升</hi>受衰<hi>九/升</hi>冠<hi>十升</hi>
　　大功<lb/>
<pb n="3b"/>
　降服衰<hi>七升</hi>冠<hi>十/升</hi>受衰<hi>十/升</hi>冠<hi>十一升</hi>
　正服衰<hi>八升</hi>冠<hi>十/升</hi>受衰<hi>十/升</hi>冠<hi>十一升</hi>
　義服衰<hi>九升</hi>冠<hi>十一/升</hi>受衰<hi>十二/升</hi>冠<hi>十二升</hi>
　　小功<lb/>
　降服<hi>十升</hi>冠升同　無受<lb/>
　正服<hi>十一升</hi>冠升同　無受<lb/>
　義服<hi>十二升</hi>冠升同　無受<lb/>
　　緦麻<lb/>
<pb n="4a"/>
　十五升抽其半<hi>十五升千二百縷抽其半六百縷縷之細如麻朝服而數則半之喪服曰</hi>
　<hi>有事其縷無事其緦</hi>同冠升同　無受<lb/>
服有降有正有義而其别有升數其變有有受無受<hi>八十</hi>
　<hi>一縷為升或言八十縷為宗布簏者升數少細者升數多鄭氏改升為登不必然也大夫已上虞卒哭異</hi>
　<hi>月故既虞則受士虞卒哭同月故卒哭即受</hi>間傳於喪服斬衰少一等而<lb/>
　無三升有半齊衰多二等而有五升六升大功多一<lb/>
　等而有七升小功多一等而有十二升葢斬衰三升<lb/>
　正服也三升有半義服也齊衰四升降服也五升正<lb/>
<pb n="4b"/>
　服也六升義服也大功七升降服也八升正服也九<lb/>
　升義服也小功十升降服也十一升正服也十二升<lb/>
　義服也齊衰大功之冠其受也緦麻小功之衰其冠<lb/>
　也則大功以上以其冠為受而冠衰升數異小功以<lb/>
　下以其衰為冠而衰冠升數同喪服斬衰三升三升<lb/>
　有半其冠同六升以其冠為受受冠七升則始喪衰<lb/>
　異而冠同及受則冠衰皆同是喪之别尤嚴於衰而<lb/>
　衰之别尤嚴於始也由是推之齊衰四升冠七升受<lb/>
<pb n="5a"/>
　冠八升則四升五升六升之衰其冠同七升受則衰<lb/>
　同七升冠同八升矣大功八升若九升小功十升若<lb/>
　十一升葢大功用小功之衰為冠小功用大功之冠<lb/>
　為衰則大功七升八升九升而冠同十升受衰同十<lb/>
　升而冠同十一升此喪服重輕之節然也何則喪服<lb/>
　斬衰備舉義正齊衰舉上大功舉中下小功舉上中<lb/>
　其文錯出互見則斬衰二衰同冠而齊衰大功可知<lb/>
　矣斬衰二受同冠衰而齊衰大功又可知矣先儒以<lb/>
<pb n="5b"/>
　齊衰正服而下冠受之説不見於經於是謂正服衰<lb/>
　五升冠八升受衰八升義服衰六升冠九升受衰九<lb/>
　升冠十升冠大功降服衰七升冠十升受衰十升冠<lb/>
　十一升正服衰八升冠十升受衰十升冠十一升義<lb/>
　服九升冠十一升受衰十一升冠十二升自大功降<lb/>
　服以上之冠去衰常三等受冠去衰常一等大功正<lb/>
　服義服之冠去衰二等受冠去衰亦一等其銖銖而<lb/>
　第之可謂詳矣然與斬衰之例不同以為不同耶至<lb/>
<pb n="6a"/>
　大功降正又異衰同冠而二受亦同冠衰是其説自<lb/>
　惑也考之於經冕弁尊而衣服卑尊者常少卑者常<lb/>
　多故王之大裘衮服同冕后之三翟同副弔服三衰<lb/>
　同弁絰降義正之三衰同冠乃禮意也服重者冠衰<lb/>
　相逺服輕者冠衰相近至輕者冠衰同故斬衰之冠<lb/>
　去衰三等齊衰之冠去衰一等小功緦之冠與衰同<lb/>
　等此禮之差也<lb/>
　　斬衰制<lb/>
<pb n="6b"/>
　斬衰先斬布而後製故言斬衰者斬先衰疏衰先製<lb/>
　而後緝故言疏衰者衰先齊春秋傳曰斬然在衰絰<lb/>
　之中雜記曰三年之喪如斬期之喪如剡則斬者其<lb/>
　痛甚剡其哀殺也<hi>齊衰不杖章傳曰父母長子妻服斬母不服斬而亦云斬者以其服</hi>
　<hi>三年而并言之也</hi>喪禮齊衰而下各有降正義之三服斬衰<lb/>
　則正義二服而已齊衰月數不斬衰則一於三年而<lb/>
　已斬衰皆絞帶菅屨特公卿大夫之衆臣為其君布<lb/>
　帶繩屨以其厭於天子諸侯故也曽子曰哭泣之哀<lb/>
<pb n="7a"/>
　齊斬之情饘粥之食孟子曰三年之喪齊疏之服飦<lb/>
　粥之食自天子達於庶人三代共之雜記曰端衰喪<lb/>
　車無等則父母之服貴賤一也然雜記又曰大夫為<lb/>
　其父母兄弟之未為大夫者之喪服如士服士為其<lb/>
　父母之為大夫者之喪服如士服春秋之時齊晏桓<lb/>
　子卒<hi>襄十七年左</hi>晏嬰麤縗斬苴絰帶杖菅屨食粥居倚<lb/>
　廬寝苫枕草其老曰非丈夫之禮也曰唯卿為大夫<lb/>
　鄭氏曰此平仲之謙也言已非大夫故為父服士服<lb/>
<pb n="7b"/>
　耳麤衰斬者其縷齊斬之間謂縷如三升半不緝也<lb/>
　斬衰以三升為正微細焉則屬於麤然則士與大夫<lb/>
　為父服異者有麤衰斬枕草矣其為母五升縷而四<lb/>
　升為兄弟六升縷而五升乎大功已下大夫士服同<lb/>
　此葢周衰禮變而齊之服於是有等故大夫以尊而<lb/>
　伸服斬衰枕草士以卑而屈服齊衰枕草而已禮記<lb/>
　或記先王或記末世其可以末世之事而論先王之<lb/>
　時哉鄭氏以此為真先王之禮宜乎王肅之所攻也<lb/>
<pb n="8a"/>
　　齊衰制<lb/>
　疏者麤也斬衰固麤矣不曰疏者麤不足以言之也<lb/>
　<hi>竹笄不言惡櫛笄言惡笄與此同意</hi>齊衰言麤大功小功言功緦麻言<lb/>
　緦則小功漸著而緦又加密矣疏屨亦謂之疏者此<lb/>
　猶周禮所謂疏材之疏異乎疏衰之疏也父在為母<lb/>
　期父卒為母三年皆疏衰齊則父卒猶以餘尊所厭<lb/>
　得伸三年而不得伸斬也若父喪未除而母卒不特<lb/>
　餘尊在焉猶服期而不得三年也内則曰女子二十<lb/>
<pb n="8b"/>
　而嫁有故二十三而嫁鄭氏曰故謂父母之喪言二<lb/>
　十三而嫁非止一喪也何則二十而服父喪未闋而<lb/>
　服母三年則是二十四而嫁矣服父而已再期而大<lb/>
　祥則是二十二而嫁矣以是知其父喪未闋猶為母<lb/>
　期也子雖為母期猶心喪三年傳曰父必三年而後<lb/>
　娶達子之志則子之心喪可知矣晉叔向曰王者三<lb/>
　年之喪二謂太子與穆后也王為后期而云三年喪<lb/>
　者達子之志也先儒謂父在為母齊衰五升冠八升<lb/>
<pb n="9a"/>
　既虞受衰八升冠九升父卒為母齊衰四升冠七升<lb/>
　既虞受衰七升冠八升喪服記曰齊衰四升冠七升<lb/>
　間傳亦曰為母既虞受衰七升葢自父卒言之其説<lb/>
　是也<lb/>
　　喪服祥禫月日<lb/>
　朞之喪十三月大祥十五月禫而祥禫間月則三年<lb/>
　之喪二十五月大祥二十七月禫而祥禫間月可知<lb/>
　也聘禮士中曰禽二雙學記中年考校小記中一以<lb/>
<pb n="9b"/>
　上而祔玉藻士中武皆以中為間則士虞間傳所謂<lb/>
　中月者其為間月可知也戴徳喪服變除禮二十五<lb/>
　月大祥二十七月而禫鄭氏據以為説葢得之矣王<lb/>
　肅之徒以記云三年之喪二十五月而畢又云祥而<lb/>
　縞是月禫徙月樂祥之日鼓素琴夫子既祥三日而<lb/>
　彈琴十日而成笙歌魯人朝祥而暮歌孔子曰踰月<lb/>
　則善於是謂二十五月大祥其月為禫二十六月作<lb/>
　樂是不知所謂是月樂者所以𤼵下文而不繫於上<lb/>
<pb n="10a"/>
　也語曰子於是日哭則不歌而文無所繫孰謂是月<lb/>
　禫云者乃祥月乎果禫在祥月應曰月中而禫不可<lb/>
　謂之中月也孟獻子禫縣而不樂然則所謂徙月樂<lb/>
　者以備縣也若彈琴瑟笙歌間作而不縣既祥為之<lb/>
　可也春秋文公二年冬公子遂如齊納幣僖公之喪<lb/>
　至文公二年冬適二十六月左氏曰納幣禮也而公<lb/>
　羊議其喪娶則公羊亦以三年之喪二十七月而除<lb/>
　與鄭氏之説合矣然則喪大記云禫而從御吉祭而<lb/>
<pb n="10b"/>
　復寢間傳云大祥居復寢間何也孔穎達曰大祥去<lb/>
　堊室復殯宫之寢則禫而復寢者復平居之寢也<lb/>
　<lb/>
　<lb/>
　<lb/>
　<lb/>
　<lb/>
　禮書卷一百四十八<lb/>
</p>
<p>
</p>
  </div>
</body>
</text>
</TEI>
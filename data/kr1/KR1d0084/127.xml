<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷一百二十八</head> <lb/>
    <p>
<pb n="1a"/>
欽定四庫全書<lb/>
　禮書卷一百二十八<lb/>
　　　　　　　　　　　　宋　陳祥道　撰<lb/>
<pb n="2a"/>
　　行以肆夏趨以采薺之儀<lb/>
　書傳曰天子左五鍾右五鍾出撞黄鍾右五鍾皆應<lb/>
　然後太師奏登車告出也入撞㽔賓左右鍾皆應然<lb/>
　後少師奏登堂就席告入也<hi>先儒謂比十二辰零鍾即鎛也然鏄小鍾非大</hi>
　<hi>鍾也</hi>爾雅曰堂上謂之行堂下謂之步門外謂之趨周<lb/>
　禮樂師行以肆夏趨以采薺自其出言之也則黄鍾<lb/>
　之鍾所以奏肆夏也禮記趨以采薺行以肆夏自其<lb/>
　入言之也則㽔賓之鍾所以奏采薺也出撞陽鍾而<lb/>
<pb n="2b"/>
　隂鍾應之則動而節之以止也入撞隂鍾而陽鍾應<lb/>
　之則止而濟之以動也動而節之以止則無過舉止<lb/>
　而濟之以動則無廢功後世儒者或謂出當言左應<lb/>
　入當言右應黄鍾陽升出則升部皆應㽔賓隂降入<lb/>
　則降部皆應其説誤矣周禮鍾師以鍾鼔奏九夏王<lb/>
　夏肆夏昭夏納夏章夏齊夏族夏祴夏驁夏大司樂<lb/>
　大祭祀宿縣遂以聲展之王出入令奏王夏尸出入<lb/>
　令奏肆夏牲出入令奏昭夏大饗不入牲其他皆如<lb/>
<pb n="3a"/>
　祭祀大射王出入令奏王夏蓋王於祭祀大饗大射<lb/>
　則出入奏王夏非此則行以肆夏而已肆夏非特施<lb/>
　於王行也享牧伯亦行焉春秋傳稱三夏天子所以<lb/>
　享元侯是也<hi>左傳曰金奏肆夏之三國語曰樂奏肆夏繁遏渠吕叔玉以肆夏為時邁繁遏</hi>
　<hi>為執競渠為思文杜預韋昭謂肆夏一名樊昭夏一名遏納夏一名渠鄭康成曰夏皆頌之族類樂崩則</hi>
　<hi>夏章亦従而亡之</hi>非特享牧伯也而送助祭者亦用焉禮記<lb/>
　稱大饗其王事歟其出也肆夏送之是也諸侯之禮<lb/>
　有肆夏無王夏大夫之禮有陔夏無肆夏故燕禮奏<lb/>
<pb n="3b"/>
　肆夏則諸侯有肆夏無王夏可知鄉飲酒奏陔夏以<lb/>
　送賓而禮譏大夫之奏肆夏自趙文子始則大夫有<lb/>
　陔夏無肆夏可知然周禮與禮記皆言行以肆夏趨<lb/>
　以采薺大戴禮記則言步中采薺趨中肆夏誤也夫<lb/>
　王食則以樂侑之言則以樂歌之行則以肆夏采薺<lb/>
　以節之登車則有鸞和以和之然則王之所以言語<lb/>
　飲食行趨登車之際無非樂音樂以樂之禮以節之<lb/>
　則純和之志不内散而非僻之心無自入焉所謂禮<lb/>
<pb n="4a"/>
　樂不可斯須去身者此也<hi>前漢志曰漢高祖時叔孫通制宗廟樂皇帝入廟門</hi>
　<hi>奏永至以為行步之節猶古采薺肆夏也六年作昭容禮容樂昭容猶古之昭夏也主出武徳舞禮容者</hi>
　<hi>主出文始五行舞入無樂者將至至尊之前不敢以樂也出用樂者言舞不失節能以禮樂終也然周禮</hi>
　<hi>王與賓尸出入皆有樂漢之昭容禮容特主出樂而已何承天曰今舞出樂謂之階步步階賓皆作</hi>
　　舞<lb/>
封人歌舞牲及毛炮之豚鼓人凡祭祀百物之神鼔兵<lb/>
舞帗舞者<hi>帗列五采繒為之有秉皆舞者所執</hi>舞師掌教兵舞帥而舞山<lb/>
川之祭祀教帗舞帥而舞社稷之祭祀教羽舞師而舞<lb/>
<pb n="4b"/>
四方之祭祀教皇舞帥而舞旱暵之事<hi>羽析白羽為之形如帗鄭司農曰𤣥謂皇析五采羽為之亦如帗</hi>韎師舞者十有六人大司樂以樂舞<lb/>
教國子舞雲門大卷大咸大㲈大夏大濩大武<hi>此周所存六代之樂黄帝曰雲門大卷黄帝能成名方物以眀民共財言其徳如雲之出民得以有族類大咸咸池堯禪均刑法以儀民言其徳無所不施大㲈舜樂也言其徳能紹堯之道也大夏禹樂也禹治水敷土言其徳能大中國也大濩湯樂也湯以寛治民而除暴言其徳能使天下得其所也大武武王樂也</hi>以六律六同五<lb/>
聲八音六舞大合樂以致鬼神雲和之琴瑟雲門之舞<lb/>
冬日至於地上圜丘奏之空桑之琴瑟咸池之舞夏日<lb/>
<pb n="5a"/>
至於澤中方丘奏之龍門之琴瑟九徳之歌九㲈之舞<lb/>
于宗廟中奏之樂師掌國學之政以教國子小舞<hi>内則曰十三舞勺成童舞象二十舞大夏</hi>凡舞有帗舞有羽舞有皇舞有旄舞有<lb/>
干舞有人舞<hi>鄭司農云帗舞者全羽羽舞者析羽皇舞者以羽冒覆頭上衣飾翡翠之羽旄舞者氂牛之尾干舞者兵舞人舞者手舞社稷以帗宗廟以羽四方以皇辟雍以旄兵事以干星辰以人舞</hi>大<lb/>
胥掌學士之版春入學舎菜合舞秋頒學合聲以六樂<lb/>
之㑹正舞位以序出入舞者籥師掌教國子舞羽龡籥<lb/>
祭祀則鼔羽籥之舞賓客饗食亦如之司干掌舞器祭<lb/>
<pb n="5b"/>
祀舞者既陳則授舞器既舞則受之賓饗亦如之大祝<lb/>
來瞽令皋舞女巫掌嵗時祓除釁浴旱暵則舞雩諸子<lb/>
掌國子之倅大祭祀正六牲之體凡樂正舞位授舞器<lb/>
司兵祭祀授舞者兵司戈盾祭祀授旅賁殳故士戈盾<lb/>
授舞者兵亦如之禮記郊特牲諸侯之宫縣而祭以白<lb/>
牲擊玉磬朱干設錫冕而舞大武乗大路諸侯之僣禮<lb/>
也眀堂位升歌清廟下管象朱干玉戚冕而舞大武樂<lb/>
記凡音之起由人心生也人心之動物使之然也感於<lb/>
<pb n="6a"/>
物而動故形於聲聲相應故生變變成方謂之音比音<lb/>
而樂之及干戚羽旄謂之樂干戚之舞非備樂也其治<lb/>
民勞者其舞行綴逺其治民逸者其舞行綴短故觀其<lb/>
舞知其徳然後發以聲音而文以琴瑟動以干戚飾以<lb/>
羽旄従以簫管奮至徳之光動四氣之和以著萬物之<lb/>
理詩言其志也歌詠其聲也舞動其容也樂者非謂黄<lb/>
鍾大吕弦歌干揚也樂之末節也故童者舞之先鼓以<lb/>
警戒三步以見方再始以著往復亂以飭歸奮疾而不<lb/>
<pb n="6b"/>
拔極幽而不隠然後鍾磬竽瑟以和之干戚旄狄以舞<lb/>
之此所以祭先王之廟也且夫武始而北出再成而滅<lb/>
商三成而南四成而南國是彊五成而分周公左召公<lb/>
右六成復綴以崇天子祭統君致齋於外夫人致齊於内然<lb/>
後㑹於大廟君純冕立於阼夫人副褘立於東房君執<lb/>
圭瓉裸尸大宗執璋瓉亞裸及舞君執干戚就舞位君<lb/>
為東上冕而總干率其羣臣以樂皇尸是故天子之祭<lb/>
也與天下樂之諸侯之祭也與竟内樂之冕而總干率<lb/>
<pb n="7a"/>
其羣臣以樂皇尸此與竟内樂之之義也<lb/>
　　武舞六成之位<hi>舞有表有綴兆鄭氏曰綴謂鄼舞者之位也兆其外營城也</hi>
　周官大胥以六樂之㑹正舞位樂記曰武始而北出<lb/>
　再成而滅商三成而南四成而南國是彊五成而周<lb/>
　公左召公右六成復綴以崇天子又曰先鼓以警戒<lb/>
　三步而見方再始以著往復亂以飭歸先儒謂立四<lb/>
　表於郊丘廟廷舞人自南表向二表為一成自二表<lb/>
　至三表為二成自三表至北表為三成乃轉而南向<lb/>
<pb n="7b"/>
　自一表至二為四成自二表至三為五成自三表至<lb/>
　南表為六成則天神皆降若八變則又自南而北為<lb/>
　七成自二表至三為八成則地祗皆出若九變又自<lb/>
　三表至北表為九成人鬼可得而禮焉蓋周都商之<lb/>
　西南商都周之東北故舞始而北出則至二表矣此<lb/>
　三步以見方者也再成而滅商則至三表矣此再始<lb/>
　以著往者也三成而南則至四表矣<hi>家語曰三成而南反</hi>四成<lb/>
　而南國是彊則又自北而南至二表矣五成而分周<lb/>
<pb n="8a"/>
　公左召公右則至三表矣此復亂以飭歸者也六成<lb/>
　復綴以崇天子<hi>家語曰以崇其天子</hi>則復初表矣此樂終而徳<lb/>
　尊也蓋武始而北出則出表之東北以商居東北故<lb/>
　也三成而南則入表之西南以周居西南故也彊南<lb/>
　國然後可得而分治分治然後可得而復綴分治繫<lb/>
　於臣故散而為二復綴統於君故合而為一樂記言<lb/>
　復綴以崇天子繼以夾振之而駟伐者又本其始也<lb/>
　何則武舞四表所以象司馬之四表也夾振之而駟<lb/>
<pb n="8b"/>
　伐所以象司馬振鐸師徒皆作也夾振之而駟伐詩<lb/>
　所謂駟騵彭彭是也復亂以飭歸國語所謂布憲施<lb/>
　令謂之羸亂以優柔容民是也司馬之四表三表百<lb/>
　步一表五十步始則行而不驟趨中則趨而不馳走<lb/>
　及四表則馳走之時也故五十步而已舞之四表葢<lb/>
　不必然<lb/>
　<lb/>
　禮書卷一百二十八<lb/>
</p>
<p>
</p>
  </div>
</body>
</text>
</TEI>
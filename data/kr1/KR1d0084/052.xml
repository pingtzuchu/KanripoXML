<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷五十三</head> <lb/>
    <p>
<pb n="1a"/>
欽定四庫全書<lb/>
　禮書卷五十三<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
</p>
<p>
<pb n="8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
　　大琮<lb/>
　玉人曰大琮十有二寸射四寸厚寸是謂内鎮宗后<lb/>
　守之鄭氏曰琮體八方射其外鉏牙賈公彦曰八角<lb/>
　鋒各出二寸兩相并四寸也然地體方而四隅有維<lb/>
　葢所射者四角而巳考工記曰土以黄其象方則八<lb/>
　角之説未之聞也天子鎮圭以禮鬼神宗后内鎮其<lb/>
　用無所經見不可考也禮大圭不瑑而大琮謂之内<lb/>
　鎮葢亦刻鎮山以為飾而與大圭不類也夫王尊而<lb/>
<pb n="9a"/>
　不親故為天下之所君后親而不尊故為天下之所<lb/>
　宗觀祀天以璧祭地以琮則后固有宗道矣故謂之<lb/>
　宗后<lb/>
　　王駔琮<lb/>
　　后駔琮<lb/>
　玉人駔琮五寸宗后以為權駔琮七寸鼻寸有半寸<lb/>
　天子以為權鄭司農云以為權故有鼻也鄭康成云<lb/>
　駔讀為組以組繫之因名焉然則駔琮與駔圭璋璧<lb/>
<pb n="9b"/>
　琮之駔同以為權則與璧羡起度之意同璧羡起度<lb/>
　而度不以璧駔宗起權而權不以琮書言闗石和鈞<lb/>
　月令言正權石荀卿言衡石稱懸此權不以琮而以<lb/>
　石也班固言圜而環之令肉倍好此權不以琮之方<lb/>
　而以圜也禮曰天子與后猶日之與月隂之與陽相<lb/>
　須而後成者也故建國則王立朝后立市祭祀則王<lb/>
　耕以共粢盛后蠶以為祭服王獻尸后亞裸王親牽<lb/>
　射牲后親薦豆籩賔客則王裸獻后亞之王致酒后<lb/>
<pb n="10a"/>
　致飲玉亦王有鎮后有内鎮王有駔琮七寸后有駔<lb/>
　琮五寸駔琮以為權而后有之者以其立市故也<lb/>
　　上公桓圭<lb/>
　　侯信圭<lb/>
　　伯躬圭<lb/>
　　子糓璧<lb/>
　　男蒲璧<lb/>
　書曰輯五瑞修五玉如五器卒乃復周禮大宗伯以<lb/>
<pb n="10b"/>
　玉作六瑞以等邦國公執桓圭侯執信圭伯執躬圭<lb/>
　子執糓璧男執蒲璧典瑞公執桓圭侯執信圭伯執<lb/>
　躬圭繅皆三采三就子執糓璧男執蒲璧繅皆二采<lb/>
　再就以朝覲宗遇㑹同于王諸侯相見亦如之小行<lb/>
　人成六瑞公用桓圭侯用信圭伯用躬圭子用糓璧<lb/>
　男用蒲璧玉人命圭九寸謂之桓圭公守之命圭七<lb/>
　寸謂之信圭侯守之命圭七寸謂之躬圭伯守之雜<lb/>
　記曰圭公九寸侯伯七寸搏三寸厚半寸剡上左右<lb/>
<pb n="11a"/>
　各寸半鄭氏曰公二王之後及王之上公雙植謂之<lb/>
　桓桓宫室之象所以安其上也信當為身身與躬圭<lb/>
　葢皆象以人形為瑑飾文有麤縟耳欲其慎行以保<lb/>
　身也糓所以養人蒲為席所以安人璧皆徑五寸不<lb/>
　執圭者未成國也葢桓强立不撓而以安上為任故<lb/>
　公圭瑑之身伸而躬屈伸者尊足以侯外而蔽内屈<lb/>
　者卑足以長人而巳故侯伯之圭瑑之子不足以長<lb/>
　人而可以養人故璧瑑以糓男不足於養人而可以<lb/>
<pb n="11b"/>
　安人故璧瑑以蒲圭者天之用璧者天之體盡其用<lb/>
　者必盡其體得其體未必盡其用此圭璧所以不同<lb/>
　也然王之三公八命其服七章之鷩冕其執七寸之<lb/>
　信圭及大射則王服鷩冕故公降服毳冕降服毳冕<lb/>
　則執躬圭而巳此禮所謂曲而殺也五玉亦謂之五<lb/>
　器亦謂之五瑞亦謂之摰<hi>左氏曰男摰大者玉帛</hi>大宗伯作六<lb/>
　瑞自王以下皆言執小行人成六瑞自王以下皆言<lb/>
　用則執者自人言之也用者自玉言之也執之所以<lb/>
<pb n="12a"/>
　行禮用之所以合符宗伯典瑞行人皆言執特小行<lb/>
　人言用則行禮非小行人所專掌特掌其合符之事<lb/>
　而已若夫不施於行禮合符則寶而守之此玉人所<lb/>
　以又言守之也覲禮侯氏入門坐奠圭拜取圭升致<lb/>
　命王受之玉侯氏降擯者延之升成拜乃出葢於是<lb/>
　時安玉崇玷之上明堂位所謂崇玷康圭者此也若<lb/>
　夫壇壝宫之禮則諸侯升受王玉王授之於宰矣賈<lb/>
　公彦曰壇上無玷當約聘禮側授宰玉其説或然易<lb/>
<pb n="12b"/>
　曰艮其身止諸躬也爾雅曰身我也躬身也葢屈身<lb/>
　為躬信躬為身言信圭則身可知鄭氏改信為身不<lb/>
　必然也桓説文作巘<lb/>
　　介圭<lb/>
　書曰太保承介圭上宗奉同瑁詩崧高曰錫爾介圭<lb/>
　以作爾寶韓奕曰以其介圭入覲于王爾雅曰介大<lb/>
　也又曰圭大尺有二寸謂之玠夫王之大圭長三尺<lb/>
　則尺有二寸所以錫諸侯者也諸侯之圭長不過九<lb/>
<pb n="13a"/>
　寸錫以尺有二寸使寶之而已書於介圭言太保承<lb/>
　之於瑁言上宗奉之書之介圭即大圭也王朝日執<lb/>
　鎮圭搢大圭見諸侯則執瑁圭而大圭不搢則太保<lb/>
　承之耳此承與奉所以不同也孔安國以書之介圭<lb/>
　為王之守圭長尺二寸者毛氏以崧髙韓奕之介圭<lb/>
　為公之守圭九寸者鄭氏以崧髙之介圭為所錫之<lb/>
　圭尺二寸者以韓奕之介圭為享玉者然王與公之<lb/>
　守圭曰鎮圭桓圭而已不謂之介其義當從鄭氏之<lb/>
<pb n="13b"/>
　説<lb/>
　　王繅<hi>五采五就</hi>
　　公侯伯繅<hi>三采三就</hi>
　　子男繅<hi>朱緑二采再就</hi>
　　聘王繅<hi>三采六就</hi>
　　問諸侯繅<hi>二采再就</hi>
　典瑞王搢大圭執鎮圭繅藉五采五就公執桓圭侯<lb/>
　執信圭伯執躬圭繅皆三采三就子執糓璧男執蒲<lb/>
<pb n="14a"/>
　璧繅皆二采再就瑑圭璋璧琮繅皆二采一就以覜<lb/>
　聘玉人琬圭九寸而繅以象徳大璋中璋九寸邊璋<lb/>
　七寸有繅雜記贊行人曰圭公九寸侯伯七寸子男<lb/>
　五寸博三寸厚半寸剡上左右各寸半玉也藻三采<lb/>
　六等<hi>藻薦玉者也三采六等以朱白蒼畫之再行也子男執璧作此贊者失之矣</hi>覲禮侯<lb/>
　氏奠圭於繅上聘禮記曰所以朝天子圭與繅皆九<lb/>
　寸剡上寸半厚半寸博三寸繅三采六等朱白蒼問<lb/>
　諸侯朱緣繅八寸皆𤣥纁繫長尺絢組又曰凡執玉<lb/>
<pb n="14b"/>
　無藉者襲曲禮執玉有藉者則裼無藉則襲左氏曰<lb/>
　藻率鞞鞛昭其數也鄭氏謂繅所藉玉以韋衣木而<lb/>
　畫之廣袤如其玉之大小一匝為一就葢玉之藉以<lb/>
　繅而繅之長眡玉采以象徳之文就以象文之成君<lb/>
　子以貞剛之質存乎内而以柔順藉之於外又有文<lb/>
　焉然後可以行禮矣玉五采五就色不過五也公侯<lb/>
　伯皆三采三就降殺以兩也子男二采而大夫聘王<lb/>
　亦二采者禮窮則同也繅或作藻冕繅織絲為之則<lb/>
<pb n="15a"/>
　圭繅亦然鄭氏與杜預皆謂以韋為之亡據也繅可<lb/>
　垂可屈則廣於玉矣鄭氏謂各眡其玉之大小亦亡<lb/>
　據也雜記贊行人曰圭公九寸侯伯七寸子男五寸<lb/>
　博三寸厚半寸剡上左右各寸半玉也藻三采六等<lb/>
　然子男執璧則博剡者公侯伯之圭而已子男之繅<lb/>
　二采再就則三采六等者公侯伯之繅而已鄭氏曰<lb/>
　作此贊者失之矣其説是也然則圭繅皆有組以繫<lb/>
　之聘禮所謂皆𤣥纁繫長尺絢組是也璧繅葢亦然<lb/>
<pb n="15b"/>
　春秋傳所謂楚康王再拜皆厭璧紐是也先儒以垂<lb/>
　繅為有藉屈繅為無藉此説非也考之於禮王有以<lb/>
　繅為之藉有以束帛為之藉有藉則裼無藉則襲特<lb/>
　施於束帛而巳聘禮賔襲執圭公襲受玉及享則賔<lb/>
　裼奉束帛加璧葢聘特用玉而其禮嚴享藉以帛而<lb/>
　其禮殺此裼襲所以不同玉人曰天子圭中必則與<lb/>
　繅之絢組異矣先儒以絢組為必是必者人有之也<lb/>
　豈禮意哉國語曰大采朝日少采夕月韋昭謂朝日<lb/>
<pb n="16a"/>
　繅五采夕月三采<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷二</head> <lb/>
    <p>
<pb n="1a"/>
欽定四庫全書<lb/>
　禮書卷二<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
　　毳冕<hi>七旒旒十二玉共玉百六十八繅玉五采</hi>
毳冕五章説文毳獸細毛也宗彝有虎蜼之飾而毳衣<lb/>
有宗彝之章故書謂之宗彝周禮謂之毳冕毳冕王所<lb/>
祀四望山川之服也五采繅十有二就五采玉十有二<lb/>
前後皆七旒共玉百六十有八繪於衣則宗彝藻粉米<lb/>
也繡於裳則黼黻也韍帶圭佩綬舄與鷩冕同詩曰毳<lb/>
衣如菼菼之初生其色𤣥則如菼言其衣也又曰毳衣<lb/>
如璊璊之為玉其色赤<hi>説文璊玉赬色</hi>則如璊言其裳也劉熈<lb/>
<pb n="3b"/>
釋名以毳為藻文鄭司農以毳為罽衣與宗彝之制不<lb/>
合不足信也爾雅曰蜼卬鼻而長尾郭璞曰蜼似猴而<lb/>
色黑尾數尺鼻上向雨則以尾若兩指窒其鼻葢虎取<lb/>
其義蜼取其智<lb/>
　　希冕<hi>五旒旒十二玉共玉百二十繅玉五采</hi>
希冕三章王祭社稷五祀之服非卑之於饗射也以社<lb/>
稷五祀之所上止於利人故衣粉米而巳謂之希以其<lb/>
章少故也鄭氏以希為絺以絺為刺謂希刺粉米無書<lb/>
<pb n="4a"/>
然畫陽事也在衣繡隂功也在裳希衣之粉米固亦畫<lb/>
矣繡而不畫則與餘章之在衣者不類其説非也唐以<lb/>
希冕為繡冕葢亦襲鄭氏之失歟希冕亦五采繅十有<lb/>
二就五采玉十有二前後皆五旒共玉百二十賈公彦<lb/>
謂天子九章侯伯七章大章也章各依命數數章也則<lb/>
九章章皆十二七章章皆七若然則舜十二章之服日<lb/>
月星辰之類皆十二乎不必然也考之於禮升龍降龍<lb/>
為一章虎彝蜼彝為一章則山火而下葢皆左右畫繡<lb/>
<pb n="4b"/>
之也<lb/>
　　𤣥冕<hi>三旒旒十二玉共王七十二繅玉五采</hi>
𤣥冕一章王祭羣小祀之服其衣𤣥而無文裳黻而巳<lb/>
其章不足道也故以𤣥名之𤣥冕亦五采繅十有二就<lb/>
五采玉十有二前後三斿共玉七十二而玉之齊服亦<lb/>
用焉荀卿曰絻而乘路即𤣥冕也諸侯之齊以𤣥冠不<lb/>
以𤣥冕及親迎則𤣥冕齊戒攝盛故也宗彝於十二章<lb/>
之服在裳於九章之服在衣粉米於七章之服在裳於<lb/>
<pb n="5a"/>
五章之服在衣葢次服之首章上服固巳升之矣夫乾<lb/>
居西北而天事武故黼之色白黒艮居東北而成始終<lb/>
故黻之色青黒天下之理歸於所斷成於所辨故服章<lb/>
以黻終焉觀易隂陽之相代歸於復小而辨於物卦象<lb/>
之相推終於未濟之辨物居方舜命九官終於黜陟分<lb/>
北周官六計終於廉辨皆六服終黻之意也然剛斷者<lb/>
先王之所沉濳非鄉向而上之也故黼依設於後席用<lb/>
黼純設於下而中衣繡黼設於中皆六服後黼之意也<lb/>
<pb n="5b"/>
詩曰𤣥衮及黼黻衣繡裳常服黼冔書曰麻冕黼裳語<lb/>
曰致美乎黻冕記曰諸侯黼大夫黻爾雅曰衮黻也凡<lb/>
此皆舉其章之末者則餘章著矣<lb/>
　　裨冕<lb/>
裨冕覲禮侯氏裨冕會子問曰太祝裨冕執束帛又曰<lb/>
太宰太宗太祝皆裨冕玉藻曰諸侯裨冕以朝樂記曰<lb/>
裨冕搢笏而虎賁之士説劒也荀卿曰大夫裨冕鄭康<lb/>
成釋覲禮曰裨之言埤也天子大裘為上其餘為裨釋<lb/>
<pb n="6a"/>
玉藻曰裨冕公衮侯伯鷩子男毳是也鄭司農釋周禮<lb/>
特以鷩為裨衣拘矣<lb/>
　　日月<lb/>
日月古者日月星辰畫於衣至周登三辰於旂左氏曰<lb/>
三辰旂旗是也王肅謂舜時三辰亦畫於旌旗然明堂<lb/>
位曰有虞氏之綏夏后氏之旂虞氏之綏尚未有交龍<lb/>
之制謂有日月星其説無據<lb/>
　　星辰<lb/>
<pb n="6b"/>
星辰周禮大宗伯以實柴祀日月星辰保章氏掌天星<lb/>
以志星辰日月之變動鄭氏謂星五緯辰日月所㑹之<lb/>
次孔安國釋書厯象日月星辰謂星四方中星辰日月<lb/>
所㑹鄭氏於書亦以星辰為一孔頴逹曰敬授人時無<lb/>
取五緯之義鄭氏觀文為説也然則衣之所畫葢五星<lb/>
與十二次也若旂則畫日月北斗七星而已故禮記言<lb/>
招搖在上穆天子𫝊稱天子𦵏盛姬建日月七星<lb/>
　　山<lb/>
<pb n="7a"/>
山古者衣韍尊圭楶皆有山飾考工記曰山以章荀卿<lb/>
曰天子山冕諸侯𤣥冠書大傳曰山龍青也<lb/>
　　龍<lb/>
龍古者衣韍旂旃<hi>儀禮有龍旃</hi>簨虡盾輴勺帷<hi>大記有龍輴</hi>皆飾<lb/>
以龍周禮曰交龍為旂覲禮曰升龍降龍爾雅曰升白<lb/>
龍于縿曲禮曰左青龍書大傳曰山龍青也龍有升降<lb/>
白者升于襂則青者降矣白隂而升青陽而降此交泰<lb/>
之道也許愼曰卷龍繡於下幅一龍蟠阿上鄉然龍繪<lb/>
<pb n="7b"/>
於上幅非繡於下幅愼之説誤矣<lb/>
　　華蟲<lb/>
華蟲華蟲翟也翟不特施於王服而后之車服亦有焉<lb/>
所謂褘翟揄翟闕翟重翟厭翟是也不特后之車服而<lb/>
舞與喪禮亦用焉書與周禮言羽舞詩言秉翟大記言<lb/>
揄絞是也孔安國顧氏以華蟲為二章非是<lb/>
　　宗彝<lb/>
宗彝書曰班宗彝作分器周禮大約劑書於宗彝則宗<lb/>
<pb n="8a"/>
彝宗廟之彝也先王致孝有尊有彝而衣特以彝為章<lb/>
者以虎蜼在焉故也書謂之宗彝周禮謂之毳冕康成<lb/>
穎逹之徒謂毳畫虎蜼因號虎蜼為宗彝其實虎蜼而<lb/>
已此説非也書大傳曰宗彝白葢宗彝白而虎蜼各象<lb/>
其色耳鄭司農以毳為罽孔安國謂宗彝亦以山龍華<lb/>
蟲為飾皆臆論也<lb/>
　　藻<lb/>
藻水草也施於衣與棁而巳冕旒與玉繅亦曰藻皆取<lb/>
<pb n="8b"/>
其文而且潔也書大𫝊曰藻火赤鄭氏釋巾車曰藻水<lb/>
草蒼色今藻色兼蒼赤葢伏鄭各舉其一偏耳<lb/>
　　火<lb/>
火左𫝊曰火龍黼黻昭其文也喪大記曰火三列明堂<lb/>
位曰殷火周龍章則火之所施多矣考工記曰火以圜<lb/>
鄭司農曰圜形似火鄭康成曰形如半環是也大傳曰<lb/>
火赤孔安國謂火為火字其説與考工記不合<lb/>
　　粉米<lb/>
<pb n="9a"/>
粉米鄭氏以粉米為一章則粉其米也粉其米散利養<lb/>
人之義也孔安國曰粉若粟米米若聚米顧氏曰粉取<lb/>
潔白米取能養然粉亦米為之一物而為二章與章不<lb/>
類其説非也<lb/>
　　黼<lb/>
黼考工記曰白與黒謂之黼黼即斧也刃白而銎黑有<lb/>
剸斷之義故裘裳席巾中衣顈禪之領冒之殺覆椁之<lb/>
幕<hi>檀弓曰加兊于椁上</hi>飾棺用焉<lb/>
<pb n="9b"/>
　　黻<lb/>
黻考工記曰黑與青謂之黻施於衣與荒翣<hi>見大記</hi>其文<lb/>
兩巳相戾葢左青而右黑此相辨之義也黻亦作□茀<lb/>
而韍亦作黻左𫝊曰火龍黼黻昭其文也又曰衮冕黻<lb/>
珽昭其度也則黻珽之黻乃韍也白虎通曰黻譬君臣<lb/>
可否相濟見善改惡賈公彦曰黻取臣民背惡向善<lb/>
　<lb/>
　禮書卷二<lb/>
</p>
<p>
</p>
  </div>
</body>
</text>
</TEI>
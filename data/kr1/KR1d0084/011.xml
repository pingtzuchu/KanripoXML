<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷十一</head> <lb/>
    <p>
<pb n="1a"/>
欽定四庫全書<lb/>
　禮書卷十一<lb/>
　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
　諸侯中衣<hi>制如深衣其領繡黼</hi>
　　大夫士中衣<hi>其領丹</hi>
長衣與深衣同以布中衣與長衣同揜袂深衣中衣用<lb/>
於吉凶長衣用於凶而已詩曰素衣朱襮又曰素衣朱<lb/>
繡禮曰繡黼丹朱中衣大夫之僣禮也爾雅曰黼領謂<lb/>
之襮葢素以為衣繡黼以為領丹朱以為縁諸侯之服<lb/>
也鄭氏謂讀朱繡為朱綃誤矣禮曰以帛裏布非禮也<lb/>
葢爵弁而上則衣以帛而中衣亦帛皮弁𤣥冠則衣以<lb/>
<pb n="7b"/>
布而中衣亦布故大夫祭於家而中衣必布士祭於公<lb/>
而中衣亦帛以其所以裏朝服與爵弁服異也檀弓曰<lb/>
練練衣黄裏鄭氏曰練中衣以黄為裏則中衣亦有裏歟<lb/>
皇侃説凡祭服先加明衣次加中衣冬則次加袍夏則<lb/>
用葛次加祭服若朝服亦先以明衣次加中衣冬則次<lb/>
加裘裘上加裼衣裼衣之上加朝服如侃之說是中衣<lb/>
施於裘葛之下也然裘上之裼衣即朝服耳其言裼衣<lb/>
之上又有朝服是襲鄭氏之論也禮言繡黼丹朱中衣<lb/>
<pb n="8a"/>
詩素衣朱襮朱繡說者皆以為諸侯禮而天子領縁之<lb/>
制無聞漢明帝始以單紗為之謂之中單范曄輿服志<lb/>
曰長冠以祀宗廟諸祀則冠之皆服袀𤣥絳縁領袖為<lb/>
中衣絳袴袜晉志天子祀天地宗廟冕服中衣以絳縁<lb/>
其領袖釋奠先聖則皂紗袍絳縁中衣其朝服通天冠<lb/>
絳紗袍皂縁中衣佟之議公卿以下祭服裏有中衣即<lb/>
今之中單衣明帝初詔有司採周官禮記尚書乘輿服<lb/>
從歐陽説公卿以下服從大小夏侯説祭服絳縁袖領為中<lb/>
<pb n="8b"/>
衣絳袴袜示其赤心奉神今中衣絳縁足有所明無俟<lb/>
於袴遂除之後齊天子平冕十二章縁絳中單又有通<lb/>
天冠絳紗袍皂縁中單朝服冠幘絳紗單衣白紗中單<lb/>
皂領袖皂襈隋志天子衮冕白紗内單黼領青褾襈裾<lb/>
祀圓丘方澤感帝明堂五郊宗廟社稷則服之通天冠<lb/>
絳紗袍白紗内單黼領青褾襈朔日受朝元㑹及冬諸<lb/>
祭還則服之自王公已下祭服白紗内單黼領青襈襈<lb/>
裾鷩冕已下内單青領爵弁從九品以上助祭則服之<lb/>
<pb n="9a"/>
白絹内單青領褾襈裾朝服亦絳紗單衣白紗内單皂<lb/>
領袖皂襈唐志天子之服大裘冕白紗中單皂領青褾<lb/>
襈裾衮冕白紗中單黼黻領青褾襈裾通天冠者冬至<lb/>
受朝賀祭還燕羣臣養老之服也絳紗袍白紗中單朱<lb/>
領褾襈裾皇太子衮冕白紗中單黼領青褾襈裾逺遊<lb/>
冠者元日朔日入朝釋奠之服也絳紗袍黄裳白紗中<lb/>
單黑領褾襈裾羣臣之服衮冕者一品之服也白紗中<lb/>
單黼領青褾襈裾絺冕中單青領爵弁中單青領褾襈<lb/>
<pb n="9b"/>
裾<lb/>
　　衽<lb/>
儀禮喪服傳曰衽二尺有五寸<hi>衽所以掩裳際也二尺五寸與有司紳齊也上正一尺燕尾二尺五寸凡用布三尺五寸</hi>玉藻曰衽當旁<hi>衽謂裳幅所交裂也凡衽者或殺而下或殺而上是以小要取名焉衽屬衣則垂而放之屬裳則縫之以合前後上下相齊</hi>深衣曰續衽<lb/>
鉤邊<hi>鉤讀如鳥啄必鉤之鉤鉤邊若今曲裾正義謂以布若帛三尺五寸上下正各一尺其中一尺五寸邪裂之而得兩衽衽各二尺五寸兩旁皆有以揜裳際朝喪祭服之衽廣上狹下而屬於衣深衣之衽狹上廣下而屬於裳是以或殺而下或殺而上對之若小要然</hi>問喪曰親始死扱上衽大<lb/>
<pb n="10a"/>
記小歛大歛祭服不倒皆左衽詩曰薄言袺之薄言襭<lb/>
之爾雅曰執衽謂之袺扱衽謂之襭書曰四夷左衽論<lb/>
語曰被髮左衽韓詩外傳曰衣成必缺衽管子曰振衽<lb/>
掃席鄭氏釋喪服傳曰婦人不殊裳其服如深衣而無<lb/>
衽考工記曰終嵗□衽不敝說文曰衾交也史曰歛衽<lb/>
而朝<lb/>
衽所以揜裳際也深衣連裳故衽屬衣餘衣不連裳故<lb/>
衽屬裳衣裳雖殊垂而放之一也故有事則或扱或執<lb/>
<pb n="10b"/>
是衽未嘗縫之以合也棺之小要謂之衽以其揜縫若<lb/>
衣衽然非為小要而名之是衣衽皆狹上廣下未嘗有<lb/>
殺上殺下之異也詩言婦人之采芣莒或袺衽或襭衽<lb/>
是婦人之服未嘗無衽也衽之辨有上下其用有左右<lb/>
生者上右記曰親始死扱上衽是也死者與夷狄上左<lb/>
記曰小歛大歛祭服不倒皆左衽書曰四夷左衽語曰<lb/>
被髮左衽是也士喪禮重冪用葦席左衽是亦死者上<lb/>
左之意歟<lb/>
<pb n="11a"/>
　　纚<hi>緇色</hi>
内則子事父母雞初鳴咸盥漱櫛縰笄總拂髦冠緌纓<lb/>
男女未冠笄者漱櫛縰拂髦總角士冠禮緇纚廣終幅<lb/>
長六寸賛者坐櫛設纚賓坐正纚特牲禮主婦纚笄宵<lb/>
衣鄭氏曰纚今之幘梁也纚一幅長六尺足以韜髦而<lb/>
結之葢櫛以理髦而後纚以纚為紒然後笄古之言纚<lb/>
笄者未有先笄而後纚也問喪曰親始死雞斯徒跣葢<lb/>
雞斯云者哭聲然也鄭氏改雞斯為笄纚恐不然也纚<lb/>
<pb n="11b"/>
亦作縰<lb/>
　　髦<hi>角羈</hi>
　　角<hi>夾囱曰角</hi>
　　覊<hi>午違曰羈</hi>
詩曰髧彼兩髦<hi>毛氏曰髧者兩髦之貌髦者髮至眉子事父母之飾</hi>内則子事父<lb/>
母櫛縰笄總拂髦冠緌纓男女未冠笄者櫛縰拂髦總<lb/>
角<hi>髦用髮為之象㓜時鬌其制未聞</hi>子生三月之末擇日剪髮為鬌男<lb/>
角女覊否則男左女右<hi>鬌所遺髮也夾囱曰角午違曰覊</hi>揚子曰覊角<lb/>
<pb n="12a"/>
哺果許慎曰髦髮至眉左傳曰豈若弁髦因而敝之玉<lb/>
藻曰親没不髦喪大記曰諸侯小歛脱髦既夕禮士既<lb/>
殯脫髦孔穎達曰髦者事父母之飾也父母有先死者<lb/>
於死三日脫之服闋又著之若父母俱没則因去之子<lb/>
之㓜也父母翦髪為之鬌及其長也因以為飾謂之髦<lb/>
幼存而不忍棄所以順父母之心長而不忘幼所以示<lb/>
人子之禮及親死始而猶幸其生焉未忍脫之三日之<lb/>
後則幸生之心巳矣脫之可也故喪大記諸侯小歛脫<lb/>
<pb n="12b"/>
髦既夕禮士既殯脫髦<hi>髦毛長而特出者也故凡物長毛皆謂之髦禮記所謂髦長詩所謂譽髦皆長毛也</hi>
　　總<lb/>
　　　組總<lb/>
　　　錦總<lb/>
　　　布總<lb/>
内則曰櫛纚笄總則纚韜髮也總束髮也玉藻曰童子<lb/>
錦束髮喪服女子子在室為父布總六寸女子子適人<lb/>
<pb n="13a"/>
者為其父母婦為舅姑妾為女君君之長子布總檀弓<lb/>
曰南宫縚之妻為姑總八寸士喪禮鬠用組乃笄然則<lb/>
總或以錦或以布或以組吉凶之禮異也謂之總以既<lb/>
束其本又總其末也孔穎達曰朞總八寸大功總亦八<lb/>
寸緦麻小功同一尺吉總當尺二寸此不可考<lb/>
　　明衣<lb/>
　　明衣之裳<lb/>
孔子曰齊必有明衣布士喪禮陳襲事於房中明衣裳<lb/>
<pb n="13b"/>
用布又曰明衣不在筭記曰明衣裳用幕布袂屬幅長<lb/>
下膝<hi>鄭氏曰幕布帷幕之布升數未聞屬幅不削幅也長下膝又言裳長蔽下膝深也</hi>有前後<lb/>
裳不辟長及觳<hi>觳足跗也</hi>縓縪緆<hi>一染曰縓飾裳在/幅曰縪在下曰緆</hi>緇純<hi>飾衣領袂曰純衣以緇裳以縓象天地也</hi>然則明衣之袂屬幅而不削明衣之<lb/>
裳前三後四而不辟積衣之長也下膝與要廣者異矣<lb/>
<hi>喪服傳衣帯下足</hi>裳之長也及足跗與無見膚者異矣古者將<lb/>
祭而齊明衣布死以齊終亦明衣布然則凡親身之衣<lb/>
不以布歟<lb/>
<pb n="14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷十一<lb/>
</p>
<p>
</p>
  </div>
</body>
</text>
</TEI>
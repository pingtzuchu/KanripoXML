<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷一百八</head> <lb/>
    <p>
<pb n="1a"/>
欽定四庫全書<lb/>
　禮書卷一百八<lb/>
　　　　　　　　　　　　宋　陳祥道　撰<lb/>
<pb n="2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="2b"/>
　　貢士與射<lb/>
射儀曰古者諸侯嵗獻貢士於天子天子試之於射宫<lb/>
其容體比於禮其節比於樂而中多者得與祭其容體<lb/>
不比於禮其節不比於樂而中少者不得與祭數與於<lb/>
祭而君有慶數不與於祭而君有讓數有慶而益地數<lb/>
有讓而削地故曰射者射為諸侯也書傳稱諸侯之於<lb/>
天子三年一貢士一適謂之好徳再適謂之賢賢三適<lb/>
謂之有功一不適謂之過再不適謂之敖三不適謂之<lb/>
<pb n="3a"/>
誣其適則有衣服弓矢秬鬯虎賁之賞其不適則有絀<lb/>
爵之罰漢武紀有司奏類其言亦類於此則貢士與射<lb/>
其來尚矣葢人之賢不肖不能逃於威儀揖讓之間而<lb/>
好惡趍舍常見於行同能偶之際故射於澤宫飾之以<lb/>
禮樂以觀其徳比之以偶以觀其類則人材其有遺乎<lb/>
　　射樂<lb/>
　　　天子騶虞九節<lb/>
　　　諸侯貍首七節<lb/>
<pb n="3b"/>
　　　孤卿大夫采蘋五節<lb/>
　　　士采蘩五節<lb/>
射人王射以騶虞九節諸侯射以貍首七節孤卿大夫<lb/>
以采蘋五節士以采蘩五節射儀曰騶虞樂官備也貍<lb/>
首樂㑹時也采蘋樂循法也采蘩樂不失職也儀禮大<lb/>
射郷射皆司射命射者曰不鼓不釋大射奏貍首間若<lb/>
一鄉射奏騶虞間若一又曰歌騶虞若采蘋皆五終鄭<lb/>
氏曰鄉射之鼓五節歌五終所以將八矢一節之間當<lb/>
<pb n="4a"/>
拾發四節四拾其一節先以聴也然則王之九節五節<lb/>
先以聴諸侯七節三節先以聴尊者先以聴則多卑者<lb/>
先以聴則寡所以優尊者欲其先知之審也然則王射<lb/>
以騶虞大夫士之鄉射亦以騶虞者鄉射之詢衆庶亦<lb/>
欲官備於天子也鄉射合樂大射不合樂者鄉射屬民<lb/>
欲同其意故合樂大射擇士與祭欲嚴其事故不合樂<lb/>
　　大射之位<lb/>
　　鄉射之位<lb/>
<pb n="4b"/>
鄉射於序而用鹿中鄭氏謂士為州長者之禮也然其<lb/>
言射必兼庠序言禮必兼大夫周官鄉大夫有鄉射之<lb/>
禮則鄉射不特士而已大射前二日宰夫戒宰及司馬<lb/>
鄉射不言葢戒與射同日也大射有大射正小射正司<lb/>
射鄉射則有司而已葢皆主人之吏為之也大射設次<lb/>
於東故不適堂西鄉射無次故射者適堂西而已大射<lb/>
負侯者諾則以宫又諾以商鄉射獲者諾聲不絶而已大<lb/>
射獻服不則侯西北三步北靣拜受爵鄉射獻獲者於<lb/>
<pb n="5a"/>
侯而已以服不士也故獻近於乏鄉人賤也故獻即於<lb/>
侯也大射鍾師以鍾鼓奏裓夏鄉射以鼓裓夏以君尊<lb/>
故有鍾鼓大夫士卑特用鼓也大射度侯道以貍步鄉<lb/>
射則度以躬大射乏西十步北十步鄉射則乏參侯道<lb/>
居侯黨之一西五步此大射鄉射之别也<lb/>
　<lb/>
　<lb/>
　<lb/>
<pb n="5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷一百八<lb/>
</p>
<p>
</p>
  </div>
</body>
</text>
</TEI>
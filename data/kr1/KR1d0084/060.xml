<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷六十一</head> <lb/>
    <p>
<pb n="1a"/>
欽定四庫全書<lb/>
　禮書卷六十一<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
</p>
<p>
<pb n="6a"/>
　　士昏贄鴈<lb/>
　帛有衣被之仁皮有炳蔚之文故孤執之羔有跪乳<lb/>
　之禮有羣而不黨之義故卿執之進必以時行必以<lb/>
　序鴈也故大夫執之交有時别有倫被文以相質死<lb/>
　分而不變者雉也故士執之可畜而不散遷者鶩也<lb/>
　故庻人執之可畜而不違時者鷄也故工商執之士<lb/>
　相見禮於雉左頭奉之於鴈飾之以布維之以索如<lb/>
　執雉於羔飾之以布四維之結于面左頭如麛執之<lb/>
<pb n="6b"/>
　蓋執禽者必左首雉必左首而無飾維鴈有飾維而<lb/>
　亦左首鴈之飾與羔同而維與羔異羔四維而結于<lb/>
　靣鄭氏謂繫聨四足交出背上於胸前結之是也士<lb/>
　執雉而昏禮用鴈以贄不用死且攝盛故也觀其所<lb/>
　乗者墨車所冠者爵弁女衣必纁袡領必顈黼腊必<lb/>
　用鮮魚必用鮒則其攝盛可知鄭氏謂鴈順隂陽徃<lb/>
　來故昏禮用焉誤也詩曰雝雝鳴鴈旭日始旦士如<lb/>
　歸妻迨氷未冸亦謂用鴈士禮也賈公彦曰昏禮無<lb/>
<pb n="7a"/>
　問尊卑皆用鴈蓋附㑹鄭氏而為之説歟<lb/>
　　士雉<lb/>
　　腒<lb/>
　士相見之禮冬用雉夏用腒雉不飾以布以士卑也<lb/>
　不維以索以用死也用死與士死制同意用腒與夏<lb/>
　行腒䐹同意臣之於君奠贄而不授所以尊之也自<lb/>
　敵以下授贄而不奠所以交之也壻之見舅用臣見<lb/>
　君之禮鄭氏謂壻有子道不敢授也贄雉也蓋壻之<lb/>
<pb n="7b"/>
　親迎稱賔則贄以鴈三月然後稱壻故贄以雉<lb/>
　　鶩<lb/>
　　鷄<lb/>
　　童子贄<lb/>
　周禮庻人執鶩工商執鷄禮記言庶人匹鄭氏曰匹<lb/>
　當為鶩然鶩之為物有馴擾而無散遷其謂之匹可<lb/>
　也内則曰舒鳬翠爾雅曰舒鳬鶩李廵曰鶩鴨也野<lb/>
　曰鳬家曰鶩然則庻人執鶩非鳬也士相見禮庶人<lb/>
<pb n="8a"/>
　見於君不為容進退走孟子曰庻人不傳質為臣則<lb/>
　庶人見君無贄矣鶩之為贄特施於下其君者也工<lb/>
　商亦然昔闕黨童子將命孔子譏之以欲速成范匄<lb/>
　謀晉軍文子責之以何知蓋童子之禮衣不裳屨不<lb/>
　絇服不緦聽事不麻立則在北坐則在隅見先生則<lb/>
　從之而不竝有事走而不趨及冠然後奠贄于君遂<lb/>
　以贄見於鄉大夫鄉先生是未冠不預乎禮也然或<lb/>
　賢與多聞不可不進以成人之事故又有童子之贄<lb/>
<pb n="8b"/>
　焉其制與成人同所以優其徳其委與成人異所以<lb/>
　卑其年<lb/>
　　野外軍中贄<lb/>
　　　纓<lb/>
　　　拾<lb/>
　　　矢<lb/>
　周官掌客在野在外殺禮曲禮曰野外軍中無贄以<lb/>
　纓拾矢可也蓋君子之為禮不以在野在軍而或廢<lb/>
<pb n="9a"/>
　亦不以物不足而求備故以纓拾矢各適其宜而已<lb/>
　然不若備物之為善故曰以纓拾矢可也<lb/>
　　婦人贄<lb/>
　　　笲<lb/>
　昏禮婦見舅姑執笲棗栗自門入升自西階進拜奠<lb/>
　于席舅坐撫之婦降階受笲腵脩升拜奠于席姑坐<lb/>
　舉以授人蓋棗取其赤心榛栗堅實脯脩取其正治<lb/>
　士昏禮不言椇榛特牲少牢大夫士之祭亦棗栗而<lb/>
<pb n="9b"/>
　巳特籩人有棗栗又有榛實蓋具椇榛棗栗者盛禮<lb/>
　也魯荘公使宗婦覿用幣左氏曰男贄大者玉帛小<lb/>
　者禽鳥以章物也女贄不過椇榛棗栗以告䖍也公<lb/>
　羊曰宗婦曷用棗栗云乎腵脩云乎蓋棗栗陽也故<lb/>
　贄於舅脯脩隂也故贄於姑聘禮夫人使下大夫勞<lb/>
　以二竹簋方其實棗蒸栗擇兼執之以進賔受栗大<lb/>
　夫二手授栗玉人案十有二寸棗栗十有二列諸侯<lb/>
　純九大夫純五夫人以勞諸侯然則婦人之用棗栗<lb/>
<pb n="10a"/>
　豈特為贄而巳哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷六十一<lb/>
</p>
<p>
</p>
  </div>
</body>
</text>
</TEI>
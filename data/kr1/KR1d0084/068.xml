<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷六十九</head> <lb/>
    <p>
<pb n="1a"/>
欽定四庫全書<lb/>
　禮書卷六十九<lb/>
　　　　　　　　　　　　宋　陳祥道　撰<lb/>
　　大寢<hi>小寢</hi>
詩曰奕奕寢廟又曰寢廟奕奕周禮隸僕掌五寢之掃<lb/>
除糞灑之事祭祀修寢大喪復于小寢大寢<hi>鄭氏曰五寢五廟之寢周天子七廟唯祧無寢詩曰寢廟繹繹相連貌也小寢高祖以下廟之寢始祖曰大寢</hi>爾雅曰室<lb/>
有東西廂曰廟無東西廂曰寢左傳曰民有寢廟又曰<lb/>
<pb n="1b"/>
子大叔之廟在道南其寢在道北月令曰乃修闔扇寢<lb/>
廟畢備<lb/>
　詩曰寢廟奕奕鄭氏釋周禮謂寢廟繹繹相連貌也<lb/>
　葢古詩之文或作繹繹又春秋之時子大叔之廟在<lb/>
　道南其寢在道北此古者前廟後寢之遺象也漢自<lb/>
　眀帝詔遵儉約無起陵寢藏主於世祖廟更衣自此<lb/>
　魏立二廟<hi>文武之髙祖處士曽祖髙皇大皇帝共一廟考太祖皇帝特一廟</hi>晉宋齊<lb/>
　隋及唐皆一廟異飾非古制也<lb/>
<pb n="2a"/>
　　廟飾<lb/>
　眀堂位曰山節藻棁復廟重檐刮楹達鄉反坫出尊<lb/>
　崇玷康圭疏屏天子之廟飾也<hi>山節刻欂盧為山也藻帨畫侏儒柱為藻</hi>
　<hi>文也復廟重屋也重檐重承壁材也刮刮摩也鄉牖屬謂夾戶窓也</hi>春秋書丹桓宫楹<lb/>
　刻桓宫桷穀梁謂天子諸侯黝堊大夫蒼士黈丹楹<lb/>
　非禮也天子之桷斵之礱之加密石焉<hi>晉語書大傳皆曰天子之</hi>
　<hi>室斵其椽而加密石焉</hi>諸侯之桷斵之礱之大夫斵之士斵本<lb/>
　<hi>斵之葢稜之也傳曰大夫達稜士首本</hi>刻桷非正也天子之楹刮之而<lb/>
<pb n="2b"/>
　飾以黝堊天子之桷礱之加密石而無飾黝黒飾也<lb/>
　堊白飾也爾雅地謂之黝牆謂之堊穀梁之言黝堊<lb/>
　則楹而巳范甯以黝堊為黒飾誤也子貢觀魯廟之<lb/>
　北堂問於孔子彼皆斵耶匠過之耶孔子曰非無良<lb/>
　材也葢在貴久也魯廟如此則天子之廟可知矣後<lb/>
　世禮廢趙文子之室斵而礱之僣於諸侯臧文仲管<lb/>
　夷吾山節藻棁又僣於天子<lb/>
　　寢廟薦新上<lb/>
<pb n="3a"/>
檀弓曰有薦新如朔奠<hi>重新物為之殷奠</hi>王制大夫士宗廟之<lb/>
祭有田則祭無田則薦<hi>有田者既祭又薦新祭以首時薦以仲月士薦牲用特豚大夫以上用羔所謂羔豚而祭百官皆足詩曰四之日其蚤獻羔祭韭</hi>庶人春薦韭夏薦麥<lb/>
秋薦黍冬薦稻韭以卵麥以魚黍以豚稻以鴈月令仲<lb/>
春天子乃鮮羔開冰先薦寢廟<hi>鮮當為獻聲之誤也獻羔謂祭司寒也祭司寒而出冰薦於宗廟乃后賦之</hi>季春天子始乘舟薦鮪于寢廟<hi>進時美物</hi>孟<lb/>
夏天子乃以彘嘗麥先薦寢廟<hi>麥之新氣尤盛以彘食之散其熱也彘水畜</hi>
仲夏天子乃以雛嘗黍羞以含桃先薦寢廟<hi>含桃櫻桃也</hi>孟<lb/>
<pb n="3b"/>
秋天子嘗新先薦寢廟<hi>天子必親往視漁明漁非常事也此時魚潔美</hi>少儀未<lb/>
嘗不食新<hi>嘗謂薦新物於寢廟</hi>周禮䱷人春獻王鮪<hi>王鮪鮪之大者月令季春薦鮪于寢廟</hi>詩七月四之日其蚤獻羔祭韭<hi>月令仲春天子乃獻羔開冰先薦寢廟</hi>潛詩曰季冬薦魚春獻鮪也<hi>冬魚之性定春鮪新來薦獻之者謂於宗廟也</hi>儀禮士喪禮朔月奠用特豚魚腊陳三鼎有薦新如<lb/>
朔奠徹朔奠先取醴酒其餘取先設者既夕禮朔月若<lb/>
薦新不饋于下室<hi>以其殷奠有黍稷也</hi>漢恵帝時叔孫通者曰古<lb/>
者有春嘗菓方今櫻桃熟可獻遂獻宗廟諸菓之獻由<lb/>
<pb n="4a"/>
此興魏初高堂隆按舊典天子諸侯月有祭事其孟月<lb/>
則四時之祭也三牲黍稷時物咸備其仲月季月皆薦<lb/>
新之祭也大夫以上將之以羔或加以犬而已不備三<lb/>
牲也士以豚庶人則唯其時宜魚鴈可也皆有黍稷禮<lb/>
器曰羔豚而祭百官皆足太牢而祭不必有餘羔豚則<lb/>
薦新之禮也後魏詔曰有邑之君祭以首時無田之士薦<lb/>
以仲月漢舊儀嘗韭之屬皆於廟而不在寢故韋𤣥成<lb/>
傳以為廟嵗二十五祠而薦新在焉自漢至隋唐因仍<lb/>
<pb n="4b"/>
其失薦新雖在廟然皆不出神主韋彤五禮精義所説<lb/>
但設神座後漢詔書亦以薦新味多非其節或鬱養强<lb/>
熟或穿掘萌芽味無所至而夭折生長自今當奉祠陵<lb/>
寢皆須時乃上唐四時各以孟月享太廟室各用一太<lb/>
牢若品物時新堪進御者有司先送太常令尚食相知<lb/>
簡擇務令潔淨仍以滋味與新相宜者配之太常卿及<lb/>
少卿一人奉薦太廟有司行事不出神主仲春薦冰亦<lb/>
如之<lb/>
<pb n="5a"/>
　人子之於親飲食與藥必先嘗而後進四時新物必<lb/>
　先獻而後食寢廟之薦新葢亦推其事先之禮以盡<lb/>
　其誠敬而已先儒謂廟蔵神主而祭以四時寢衣冠<lb/>
　几杖之具而祭之以新物然國語曰大寒取名魚登<lb/>
　川禽嘗之寢廟月令四時新物皆先薦寢廟者葢有<lb/>
　寢者薦於寢無寢者薦於廟非謂薦止於寢也月令<lb/>
　雜記秦禮秦出寢於陵則月令所謂寢廟豈皆廟後<lb/>
　之寢乎古者掌外事之兆有典祀掌廟有守祧掌寢<lb/>
<pb n="5b"/>
　有隸僕故典祀若以時祭祀則帥其屬而修除徴役<lb/>
　于司隸而役之守祧其廟則有司脩除之其祧則守<lb/>
　祧黝堊之<hi>鄭氏曰廟祭此廟也</hi>隸僕祭祀脩寢<hi>祭義孝子將祭宫室既修牆屋</hi>
　<hi>既設百物既備然後夫妻齋戒又曰孝子將祭以修宮室以治百事</hi>祭祀修寢則薦新<lb/>
　葢亦修焉觀詩序言薦魚獻鮪而詩言以享以祀月<lb/>
　令言以共寢廟之祀則薦新亦謂之祀也祭僕大喪<lb/>
　復于小廟隸僕大喪復于小寢大寢小寢高祖以下<lb/>
　之寢廟也大寢始祖之寢也復于廟則小廟而已於<lb/>
<pb n="6a"/>
　寢則及大寢者以廟嚴於寢故也<lb/>
　　寢廟薦新下<lb/>
　古者祭必卜日而薦新不擇日祭有尸而薦無尸以<lb/>
　至不出神主奠而不祭有時物而無三牲黍稷此薦<lb/>
　新之大略也<hi>漢及隋唐薦新不出神主韋彤五禮精義言薦新但設神座</hi>鄭氏釋王<lb/>
　制謂大夫士祭以首時然祭以致禮有常月薦以仲<lb/>
　月祭以致孝而無常時周禮王者享烝之畋皆在仲<lb/>
　月是祭有常月也月令王者薦新或於孟月或於仲<lb/>
<pb n="6b"/>
　季唯其時物而已是薦無常時也魏高堂隆謂天子<lb/>
　諸侯月有祭事其孟月則四時之祭也其仲月季月<lb/>
　薦新之祭也豈非惑於鄭氏之説然耶漢舊儀嘗韭<lb/>
　之屬皆於廟而不在寢故韋𤣥成傳以為廟嵗二十<lb/>
　五祠而薦新在焉唐禮使太常卿一人奉薦新物有司<lb/>
　行事然薦非盛禮一之於廟失之太瀆有司行事失<lb/>
　之太輕既夕禮朔月薦新不饋于下室檀弓亦曰薦<lb/>
　新如朔奠古人之重薦新如此則躬薦可知<lb/>
<pb n="7a"/>
　　庶人祭於寢<lb/>
王制曰庶人祭於寢<hi>寢適寢也</hi>又曰庶人春薦韭夏薦麥秋<lb/>
薦黍冬薦稻韭以卵麥以魚黍以豚稻以鴈<hi>庶人無常牲取與新物相宜而已</hi>曽子問曰無禄者稷食祭法曰庶士庶人無廟<lb/>
死曰鬼<hi>庶士府史之屬凡鬼薦而不祭</hi>楚語曰庶人有魚炙之薦籩豆<lb/>
脯醢則上下共之<hi>以多少為差也</hi>不羞珍異不陳庶侈又曰庶<lb/>
人食菜祀以魚又曰士庶人舍時<lb/>
　庶人之死曰鬼寢而不廟薦而不祭故春薦韭夏薦<lb/>
<pb n="7b"/>
　麥秋薦黍冬薦稻韭以卵麥以魚黍以豚稻以鴈取<lb/>
　其與新物相宜而已國語曰庶人有魚炙之薦而不<lb/>
　及豚鴈者舉其所易者言之也然言庶人舍時則與<lb/>
　王制異矣古之貴者有正寢有燕寢正寢在外燕寢<lb/>
　在内然則庶人祭於寢葢亦在外之適寢歟聘禮記<lb/>
　卿館於大夫大夫館於士士館於工商鄭氏曰官師<lb/>
　以上有廟有寢工商則寢而巳寢所以館士則在外<lb/>
　可知<lb/>
<pb n="8a"/>
　　昭穆<lb/>
周禮小宗伯辨廟祧之昭穆冢人先王之葬居中以昭<lb/>
穆為左右小史掌邦國之志奠繫世辨昭穆大祭祀<lb/>
史以書叙昭穆之俎簋司士凡祭祀賜爵呼昭穆而進<lb/>
之祭統曰凡賜爵昭為一穆為一昭與昭齒穆與穆齒<lb/>
此之謂長幼有序又曰祭有昭穆昭穆者所以别父子<lb/>
逺近長幼親疎之序而無亂也是故有事於大廟而羣<lb/>
昭羣穆咸在而不失其倫此之謂親疎之殺仲尼燕居<lb/>
<pb n="8b"/>
曰嘗禘之禮所以仁昭穆也中庸曰宗廟之禮所以序<lb/>
昭穆也王制天子七廟三昭三穆與大祖之廟而七諸<lb/>
侯五廟二昭二穆與大祖之廟而五大夫三廟一昭一<lb/>
穆與大祖之廟而三士一廟大傳曰合族以食序以昭<lb/>
穆人道竭矣喪服小記曰妾祔於妾祖姑亡則中一以<lb/>
上而祔必以昭穆雜記曰士不袝大夫袝大夫之昆弟<lb/>
無昆弟則従其昭穆婦祔於其夫之所祔之妃無妃則<lb/>
亦従其昭穆之妃妾祔於妾祖姑無妾祖姑亦従其昭<lb/>
<pb n="9a"/>
穆之妾士虞禮記曰眀日以其班祔春秋書大事於大<lb/>
廟躋僖公穀梁曰先親而後祖逆祀也逆祀則是無昭<lb/>
穆也無昭穆則是無祖也無祖則無天也君子不以親<lb/>
親害尊尊春秋之義也國語曰夏父弗忌為宗烝將躋<lb/>
僖公宗有司曰非昭穆也曰我為宗伯眀者為昭其次<lb/>
為穆何常之有有司曰夫宗廟之有昭穆也以次世之<lb/>
長幼而等胄之親疎也夫祀昭孝也各致齊敬於其皇<lb/>
祖昭孝之至也故工史書世宗祝書昭穆猶恐其踰也<lb/>
<pb n="9b"/>
弗聴遂躋之左傳宫之奇曰大伯虞仲大王之昭虢仲<lb/>
虢叔王季之穆富辰曰管蔡郕霍文之昭也邗晉應韓<lb/>
武之穆也曹侯曰曹叔振鐸文之昭也先君唐叔武之<lb/>
穆也記曰庶子不祭殤與無後者殤與無後者従祖袝<lb/>
食劉歆曰孫居王父之處正昭穆則與祖相代此遷廟<lb/>
之殺也張純曰父子不並坐而孫従王父決疑要注曰<lb/>
凡昭穆父南面故曰昭昭眀也子北面故曰穆穆順也<lb/>
杜佑曰太祖于室中之奥西壁下東面太祖之子南面<lb/>
<pb n="10a"/>
為昭次之昭之子北面相對為穆張純曰元始中禘禮<lb/>
父為昭南向子為穆北面父子不並坐<lb/>
　父以眀察下故曰昭<hi>昭如字晉諱昭字音韶</hi>子以敬事上故曰<lb/>
　穆宗廟有迭毁昭穆則一成而不可易春秋傳言大<lb/>
　王之昭王季之穆又言文之昭武之穆此世序之昭<lb/>
　穆不可易也周官冢人掌公墓之地先王之葬居中<lb/>
　以昭穆為左右此葬位之昭穆不可易也儀禮曰卒<lb/>
　哭眀日以其班祔禮記曰祔必以其昭穆亡則中一<lb/>
<pb n="10b"/>
　以上此袝位之昭穆不可易也司士凡祭祀賜爵呼<lb/>
　昭穆而進之祭統凡賜爵昭為一穆為一昭與昭齒<lb/>
　穆與穆齒此賜爵之昭穆不可易也大傳曰合族以<lb/>
　食序以昭穆此合食之昭穆不可易也生而賜爵合<lb/>
　食死而葬袝皆以世序而不可易則廟之昭穆可知<lb/>
　矣其制葢祖廟居中而父昭在左子穆在右始死者<lb/>
　昭耶則毁昭廟始死者穆耶則毁穆廟昭與昭為列<lb/>
　而無嫌乎子加於父穆與穆為列而無嫌乎父屈於<lb/>
<pb n="11a"/>
　子猶之賜爵也子與祖齒而無嫌乎卑者先父與孫<lb/>
　齒而無嫌乎尊者後猶之立尸也子無嫌乎南面而<lb/>
　坐父無嫌乎北面而事之則昭穆之不互易不足怪<lb/>
　也先儒謂周藏先公木主於后稷之廟先王木主穆<lb/>
　在文王廟昭在武王廟於理或然<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷六十九<lb/>
</p>
<p>
</p>
  </div>
</body>
</text>
</TEI>
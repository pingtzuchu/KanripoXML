<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷四十九</head> <lb/>
    <p>
<pb n="1a"/>
欽定四庫全書<lb/>
　禮書卷四十九<lb/>
　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
　　塾<lb/>
　説文曰閭里門也爾雅曰門側之堂謂之塾尚書大<lb/>
　傳曰大夫七十而致仕老其鄉里大夫為士師士為<lb/>
　少師嵗事已畢餘子皆入學距冬至四十五日始出<lb/>
　學傅農事上老平明坐於右塾庶老坐於左塾餘子<lb/>
　畢出然後歸夕亦如之<hi>上老父師也庶老少師也</hi>食貨志亦曰春<lb/>
　將出民里胥平旦坐於右塾鄰長坐於左塾畢出然<lb/>
　後歸夕亦如之葢古者合二十五家而為之門塾坐<lb/>
<pb n="5b"/>
　父師少師於此所以教之學也坐里胥鄰長於此所<lb/>
　以教之耕也書言先路在左塾之前次路在右塾之<lb/>
　前先路象路也次路木路也象路貴於木路而象路<lb/>
　在左塾木路在右塾則左塾者東塾也里胥尊於鄰<lb/>
　長而里胥在右塾鄰長在左塾則右塾者西塾也何<lb/>
　則自内視外則左東而右西自外視内則左西而右<lb/>
　東也曲禮曰主人入門而右客入門而左此左西而<lb/>
　右東也又曰公事自闑東私事自闑西此左東而右<lb/>
<pb n="6a"/>
　西也然則書言左塾史言右塾皆西塾也自内外言<lb/>
　之異耳漢之時閭里亦有門史稱石慶入里門是也<lb/>
　　庠<hi>鄉有庠</hi>
　　序<hi>州有序</hi>
　孟子曰庠者養也序者射也鄉飲酒尊兩壺于房户<lb/>
　之間鄉射尊于賔席之東葢鄉飲在庠而庠有房室<lb/>
　故尊于房户之間鄉射在序而序無房室故尊於賔<lb/>
　席之東而已鄉射禮豫<hi>鄭氏曰今文豫為序</hi>則鉤楹内堂則由<lb/>
<pb n="6b"/>
　楹外<hi>堂序也</hi>序則物當棟堂則物當楣是於其有室則<lb/>
　所揖所履之位淺而前於其無室則所揖所履之位<lb/>
　深而後爾雅曰東西墻謂之序序之名葢本於此<lb/>
　　鄉官書攷之法<lb/>
閭胥聚民無常時族師屬民有常月族師嵗屬以月吉<lb/>
與春秋黨正嵗屬以孟吉與正嵗州長嵗屬以正月之<lb/>
吉與春秋然後卿大夫三年大比之以卑者其職煩尊<lb/>
者其事簡也由黨正而下有所讀有所書州長則有所<lb/>
<pb n="7a"/>
讀無所書而有所攷鄉大夫則攷而興之無所讀敬敏<lb/>
任恤易知者也故閭師書之孝悌睦婣有學難知者也<lb/>
故族師書之徳行則非特孝悌也道藝則非特有學也<lb/>
故黨正書之書之者易攷之興之者難故書之止於黨<lb/>
正攷之在州長興之在鄉大夫以卑者其責輕尊者其<lb/>
任重也凡此皆教之有其術養之有其漸方其在學也<lb/>
一年視離經辨志三年視敬業樂羣五年視博習親師<lb/>
七年視論學取友謂之小成九年知類通達强立而不<lb/>
<pb n="7b"/>
反謂之大成此中年攷校之法也大胥掌國學士之版<lb/>
春合舞秋合聲於其合聲則頒次其所學而辨異之諸<lb/>
子掌國子之倅春合諸學秋合諸射以攷其藝而進退<lb/>
之此比年攷校之法也學之攷校如此鄉之攷察又如<lb/>
彼所掌非一人所積非一日此人人所以莫不激昂奮<lb/>
勵以趨上之所造也齊桓公為軌里連鄉之法正月之<lb/>
朝鄉長復事君親問焉曰於子之鄉有居處好學慈孝<lb/>
於父母聰恵質仁發聞於鄉里者有則以告有而不以<lb/>
<pb n="8a"/>
告者謂之蔽明其罪五有司已事而竣桓公又問曰於<lb/>
子之鄉有拳勇股肱之力秀出於衆者有則以告有而<lb/>
不以告者謂之蔽賢其罪五有司已事而竣桓公又問<lb/>
曰於子之鄉有不慈孝於父母不長悌於鄉里驕淫暴戾<lb/>
不用上令者有則以告有而不以告者謂之下比其罪<lb/>
五有司已事而竣是故鄉長退而脩徳進賢桓公親見<lb/>
之遂使役官及五屬大夫復事其言亦然此亦古者鄉<lb/>
舉之遺意也<lb/>
<pb n="8b"/>
　　秀選俊造進士升論之法<lb/>
王制曰命鄉論秀士升之司徒曰選士司徒論選士之<lb/>
秀者而升之學曰俊士升於司徒者不征於鄉升於學<lb/>
者不征於司徒曰造士大樂正論造士之秀者以告於<lb/>
王而升諸司馬曰進士司馬辨論官材論進士之賢者<lb/>
以告於王而定其論論定然後官之任官然後爵之位<lb/>
定然後禄之葢秀於一鄉謂之秀士升於所選謂之選<lb/>
士俊士以其徳之敏也造士以其材之成也進士以其<lb/>
<pb n="9a"/>
將進而用之也選士升於司徒而不征於鄉俊士升於<lb/>
學而不征於司徒俊士亦謂之造士葢學至於此材成<lb/>
徳敏非可一名命之也傳曰十人曰選百人曰俊此論<lb/>
其大致然也古之六卿其分職也未甞不通其聫事也<lb/>
未甞不分司徒掌邦教司馬掌邦政未甞不分也有發<lb/>
則司徒教士以車甲升造士則司馬辨論官材未甞不<lb/>
通也周官大司馬之屬司士曰以徳詔爵此司馬辨論<lb/>
官材之謂也尚書大傳曰古之帝王者必立大學小學<lb/>
<pb n="9b"/>
使公卿之太子大夫元士之適子十有三年始入小學<lb/>
見小節焉踐小義焉二十入大學見大節焉踐大義焉<lb/>
故入小學知父子之道長幼之序入大學知君臣之義<lb/>
上下之位故小師取小學之賢者登之大學大師取大<lb/>
學之賢者登之天子以為左右漢志曰八嵗入小學學<lb/>
六甲五方書計之事始知室家長幼之節十五入大學<lb/>
學先聖禮樂而知朝廷君臣之禮其有秀異者移鄉學<lb/>
于庠序庠序之異者移國學于少學諸侯嵗貢少學之<lb/>
<pb n="10a"/>
異者於天子學于大學命曰造士行同能偶則别之以<lb/>
射然後爵命焉凡此其言詳畧與王制雖少異其實皆<lb/>
先王之遺迹也<lb/>
　　簡不帥教之法<lb/>
　王制曰命鄉簡不帥教者以告耆老皆朝于庠元日<lb/>
　習射上功習鄉上齒大司徒帥國之俊士與執事焉<lb/>
　不變命國之右鄉簡不帥教者移之左命國之左鄉<lb/>
　簡不帥教者移之右如初禮不變移之郊如初禮不<lb/>
<pb n="10b"/>
　變移之遂如初禮不變屏之遠方終身不齒又曰王<lb/>
　太子王子羣后之太子卿大夫元士之適子國之俊<lb/>
　選皆造焉将出學小胥大胥小樂正簡不帥教者以<lb/>
　告于大樂正大樂正以告于王王命三公九卿大夫<lb/>
　元士皆入學不變王親視學不變王三日不舉屏之<lb/>
　遠方西方曰棘東方曰寄終身不齒然則鄉簡不帥<lb/>
　教者至于四不變然後屏之小樂正簡國子之不帥<lb/>
　教止於二不變則屏之者先王以匹庶之家為易治<lb/>
<pb n="11a"/>
　膏梁之性為難化以其易治故鄉遂之所攷常在三<lb/>
　年大比之時以其難化故國子之出學常在九年大<lb/>
　成之後三年而攷故必在於四不變然後屏之九年<lb/>
　而簡焉則雖二不變屏之可也古之學政其輕者有觵<lb/>
　撻其重者不過屏斥而已若夫萬民之不服教其附<lb/>
　于刑者歸于士<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷六十六</head> <lb/>
    <p>
<pb n="1a"/>
欽定四庫全書<lb/>
　禮書卷六十六<lb/>
　　　　　　　　　　　　宋　陳祥道　撰<lb/>
　昏禮<lb/>
　　婦見舅姑禮<lb/>
　士昏禮夙興婦沐浴纚笄宵衣以俟見質眀賛見婦<lb/>
　于舅姑席于阼舅即席席于房外南面姑即席婦執<lb/>
　笄棗栗自門入升自西階進拜奠于席舅坐撫之興<lb/>
<pb n="1b"/>
　答拜婦還又拜降階受笲腶脩升進北面拜奠于席<lb/>
　姑坐舉以興拜授人記曰笲緇被纁裏加于橋舅答<lb/>
　拜宰徹笲雜記曰婦見舅姑兄弟姑姉妹皆立于堂下<lb/>
　西面北上是見己見諸父各就其寢然則婦於嫁夕次<lb/>
　純衣纁袡厥眀則纚笲宵衣以見舅姑者以盛飾可<lb/>
　以施於嫁夕不可施於厥眀也棗栗腵脩贄也見舅<lb/>
　以棗栗見姑以腵脩者以棗栗者天所産腵脩人所<lb/>
　成也棗栗進於舅而舅拜之腵脩進姑而姑拜之以<lb/>
<pb n="2a"/>
　禮無不答猶冠禮母拜也燕禮君答臣祭禮尸答主<lb/>
　人也見必立於堂下而拜必于階上者立於堂下婦<lb/>
　之所以尊尊也拜於階上姑舅所以親親也若舅姑<lb/>
　沒則有奠菜之禮焉後漢晉魏以來有拜時三日之<lb/>
　婦張華曰拜時之婦盡恭於舅姑三日之婦成吉於<lb/>
　夫氏準於古義可以成婦江應元等曰未廟見之婦<lb/>
　死則反葬女氏之黨以此推之貴其成婦不係成妻<lb/>
　眀拜舅姑為重節夫為輕所以然者陳鍼子曰先配<lb/>
<pb n="2b"/>
　而後祖是不為夫婦誣其祖矣非禮也此春秋眀義<lb/>
　拜時重於三日之證也<lb/>
　　醴婦饗婦禮<lb/>
　冠必醴子昏必醴女以至主人醴賓舅姑醴婦皆致<lb/>
　其誠敬而示以質也醴婦必席于戶牖間其酌以觶<lb/>
　其薦以脯醢其禮有祭而拜送拜答則賛者而巳若<lb/>
　夫饗婦則不然故舅洗在庭姑洗在北堂則所與行<lb/>
　禮者舅姑也然則醴與饗必於戸牖間猶冠者之醮<lb/>
<pb n="3a"/>
　於客位也婦降自阼階猶冠者之冠于阼也庶婦則<lb/>
　使人醮之猶庶子之冠不醴也<lb/>
　　舅姑饗送者<lb/>
　昏禮舅饗送者以一獻之禮酬以束錦姑饗婦人送<lb/>
　者酬以束錦若異邦則贈丈夫送者以束錦鄭氏曰<lb/>
　丈夫送者女家有司也婦人送者隸子弟之妻妾也<lb/>
　凡饗速之葢嫁女之禮父送不下堂母送不出門則<lb/>
　其送者非尊者也春秋之時齊侯送姜氏左氏譏之<lb/>
<pb n="3b"/>
　曰非禮也凡公女嫁于敵國姊妹則上卿送之以禮<lb/>
　於先君公子則下卿送之於大國雖公子亦上卿送<lb/>
　之於天子則諸卿皆行公不自送於小國則上大夫<lb/>
　送之然則士使有司送之可知也古者大夫束脩之<lb/>
　問不出境聘弓鍭矢不行國中故大夫無外娶欲一<lb/>
　致於其君而不外交也春秋之時紀履繻莒慶齊高<lb/>
　固娶于魯公子圍娶于鄭襄仲娶于莒葢不知此公<lb/>
　羊曰大夫越境逆女非禮也若士卑不嫌故有異邦<lb/>
<pb n="4a"/>
　送者<lb/>
　　媵姪娣<lb/>
易歸妹曰其君之袂不如其娣之袂良詩江有汜曰有<lb/>
嫡不以其媵備數媵遇勞而無怨韓奕曰諸娣従之祁<lb/>
祁如雲春秋莊十九年秋公子結媵陳人之婦于鄄遂<lb/>
及齊侯宋公盟成八年衛人來媵九年晉人來媵十年<lb/>
齊人來媵公羊曰公子結媵陳人之婦于鄄遂及齊侯<lb/>
宋公盟媵者何諸侯娶一國則二國往媵之以姪娣従<lb/>
<pb n="4b"/>
従姪者何兄之子也娣者何弟也諸侯壹聘九女諸侯<lb/>
不再娶晉人來媵録伯姬也齊人來媵錄伯姬也三國<lb/>
來媵非禮也曷為皆以錄伯姬之辭言之婦人以衆多<lb/>
為侈也穀梁曰衛人來媵媵淺事也不志此其志何也<lb/>
以伯姬之不得其所故盡其事也何休曰禮適夫人無<lb/>
子立右媵右媵無子立左媵左媵無子立嫡姪娣嫡姪<lb/>
娣無子立右媵姪娣右媵姪娣無子立左媵姪娣質家<lb/>
親親先立娣文家尊尊先立姪左氏曰衛人來媵共姬<lb/>
<pb n="5a"/>
禮也凡諸侯嫁女同姓媵之異姓則否杜預曰古者諸<lb/>
侯取適夫人及左右媵各有姪娣皆同姓之國國三人<lb/>
昏義曰古者天子后立六宫三夫人九嬪二十七世婦<lb/>
八十一御妻以聴天子之内治周禮天官序官有九嬪<lb/>
世婦女御曲禮天子有后有夫人有世婦有嬪有妻有<lb/>
妾公侯有夫人有世婦有妻有妾又曰國君不名卿老<lb/>
世婦大夫不名世臣姪娣士不名家相長妾檀弓曰舜<lb/>
葬於蒼梧之野葢三妃未之従也鄭氏曰帝嚳立四妃<lb/>
<pb n="5b"/>
象后妃四星其一眀者為正妃其三小者為次妃帝堯<lb/>
因焉至舜不告而娶不立正妃但三夫人而已夏后氏<lb/>
増以三三而九為十二人商人又増以三九二十七合<lb/>
三十九人周人上法帝嚳立正妃又三二十七為八十<lb/>
一人以増之合百二十一人毛氏釋衛詩曰古者后夫<lb/>
人必有女史彤管之法后妃羣妾以禮御於君所女史<lb/>
書其日月授之以環以進退之生子月辰則以金環退<lb/>
之當御者以銀環進之著于左手既御著于右手周禮<lb/>
<pb n="6a"/>
九嬪以時序于王所鄭氏曰羣妃御見之法卑者宜先<lb/>
尊者宜後女御八十一人當九夕世婦二十七人當三<lb/>
夕九嬪九人當一夕后當一夕亦十五日而徧云自望<lb/>
後反之論語曰管氏有三歸<lb/>
　古者天子有后有夫人有嬪有世婦有妻有妾諸侯<lb/>
　有夫人有世婦有妻有妾天子自御妻而上其數百<lb/>
　二十有一諸侯夫人而下其數不可考也諸侯娶一<lb/>
　國二國媵之國三人則夫人與二媵各有姪娣凡九<lb/>
<pb n="6b"/>
　女而天子國媵之數不可考也孔子譏管仲三歸之<lb/>
　不儉而不以為不知禮則大夫一娶三女矣士昏禮<lb/>
　女従者畢袗𤣥鄭氏曰従者謂姪娣然則士亦有姪<lb/>
　娣也春秋之時衛人齊人晉人來媵伯姬譏三國媵<lb/>
　之也左氏曰諸侯嫁女同姓媵之異姓則否然國語<lb/>
　曰王御不㕘一族是丘眀前後自惑也趙氏曰媵不<lb/>
　異姓則莒姓已邾姓曹此二國姓至少如嫁女孰為<lb/>
　媵乎恐此禮難行今則不取<lb/>
<pb n="7a"/>
　　致女<lb/>
　曲禮曰納女於天子曰備百姓於國君曰備酒漿於<lb/>
　大夫曰備掃灑鄭氏曰納女猶致女不親迎則女之<lb/>
　家遣人致之此其辭也春秋晉韓宣子叔向如楚送<lb/>
　女<hi>左氏曰上卿及上大夫致之</hi>魯季孫行父如宋致女其辭葢亦<lb/>
　如曲禮云爾<lb/>
　　還車之禮<lb/>
　士昏禮主人爵弁纁裳従車二乗婦車亦如之谷風<lb/>
<pb n="7b"/>
　詩曰以爾車來以我賄遷鵲巢詩曰百兩御之百兩<lb/>
　將之何彼穠矣詩曰衣服不繫其夫下王后一等鄭<lb/>
　氏謂士妻之車夫家共之大夫以上嫁女則自以車<lb/>
　送之然諸侯夫人百兩御之則特有送之之車而已<lb/>
　送車繼又乗之以歸故泉水詩有還車言邁之嘆<hi>鄭氏</hi>
　<hi>曰還車者嫁時乗來今思乗以歸</hi>春秋之時齊高固子叔姬有反馬<lb/>
　之禮此皆古之遺制也<lb/>
　　昏姻之時<lb/>
<pb n="8a"/>
周禮媒氏令男三十而娶女二十而嫁<hi>二三者天地相承覆之數易曰三天兩地而倚數焉</hi>禮記内則曰男三十而有室始理男事女十<lb/>
有五年而笄二十而嫁有故二十三年而嫁家語曰男<lb/>
子二十而冠有為人父之端女子十五許嫁有適人之<lb/>
道於此而往則自昏矣楊氏曰元氣起於子人之所生<lb/>
也男従子左行三十女従子右行二十俱至於巳古者<lb/>
男三十而娶女二十而嫁法於此也越語女十七不嫁<lb/>
丈夫二十不娶父母有罪周禮媒氏仲春之月令㑹男<lb/>
<pb n="8b"/>
女之無夫家者詩曰士如歸妻迨冰未泮家語曰霜降<lb/>
而婦功成嫁女者行焉冰泮農業起昏禮殺於此孫卿<lb/>
曰霜降送女冰泮殺内毛氏釋東門之楊曰不逮秋冬<lb/>
鄭氏曰女春盛而不嫁至夏則衰<lb/>
　禮曰男子三十而娶非必三十也以謂三十不娶則<lb/>
　非也女二十而嫁非必二十也以為二十不嫁則非<lb/>
　也故家語曰男二十而冠有為人父之端女子十五<lb/>
　許嫁有適人之道於此而往則自昏矣譙周亦曰男<lb/>
<pb n="9a"/>
　自二十以及三十女自十五以至二十皆得以嫁娶<lb/>
　其説是也若夫嫁娶之時則詩言迨冰未泮而家語<lb/>
　荀卿皆以冰泮為期則仲春之月㑹男女而無夫家<lb/>
　者葢昏禮殺於正月至仲春則極矣毛鄭釋詩或期<lb/>
　以秋冬或期以仲春皆指一端言之也<lb/>
　<lb/>
　<lb/>
　<lb/>
<pb n="9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷六十六<lb/>
</p>
<p>
</p>
  </div>
</body>
</text>
</TEI>
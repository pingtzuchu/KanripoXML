<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
禮書卷二十七<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="3b"/>
　<lb/>
　廛<lb/>
　廬<lb/>
周禮遂人上地中地下地皆夫一廛載師以廛里任國<lb/>
中之地又曰宅不毛者有里布詩曰中田有廬疆埸有<lb/>
𤓰又曰亟其乘屋孟子曰五畮之宅樹之以桑又曰五<lb/>
畮之宅樹墻下以桑五母雞二母彘穀梁曰古者公田<lb/>
為居井竈葱韮盡取焉班固曰井方一里是為九夫八<lb/>
家共之各受私田百畮公田十畮是為八百八十畮餘<lb/>
<pb n="4a"/>
二十畮以為廬舍又曰還廬樹桑菜茹有畦𤓰瓠果蓏<lb/>
殖於疆場在野曰廬在邑曰里何休曰一夫一婦受田<lb/>
百畮公田十畮廬舍二畮半凡為田一頃十二畮半八<lb/>
家而九頃共為一井故曰井田夫一廛者國中之居<lb/>
也載師以廛里任國中之地所謂在邑曰里是也廬者<lb/>
田中之居也所謂廬舍二畮半是也<hi>何休范甯趙岐皆云廬二畮半</hi>廬<lb/>
舍二畮半而廛亦二畮半則五畮之宅合在野在邑言<lb/>
之耳其在邑則春出於野詩曰亟其乘屋其始播百穀<lb/>
<pb n="4b"/>
同我婦子饁彼南畮是也其在野則冬入於邑詩曰我<lb/>
稼既同上入執宫功嗟我婦子曰為改嵗入此室處是<lb/>
也考之於禮鄉師巡國及野以施恵鄉大夫辨國中之<lb/>
可任舍者鄉士掌國中之獄則六鄉之民莫不廛里於<lb/>
國中矣廛里所以奠居而廬舍特其宿息之地而已觀<lb/>
遺人言十里有廬詩言廬旅荘周言蘧廬則田之有廬<lb/>
亦若此耳然詩又曰胡取禾三百廛兮揚子曰有田一<lb/>
廬田亦謂之廛者據一夫所受而統言之也<lb/>
<pb n="5a"/>
　　餘夫田<hi>二十五畮</hi>
周禮遂人以疆予任甿<hi>謂疆予者民有餘力復予之田若餘夫然</hi>上地夫一<lb/>
廛田百畮萊五十畮餘夫亦如之中地夫一廛田百畮<lb/>
萊百畮餘夫亦如之下地夫一廛田百畮萊二百畮餘<lb/>
夫亦如之<hi>户計一夫一婦而賦之田其一户有數口者餘夫亦受此田也</hi>載芟詩曰侯<lb/>
疆侯以<hi>箋疆有餘力者周禮曰以疆予任氓</hi>孟子曰餘夫二十五畮班固<lb/>
曰嵗耕種者為不易上田休一嵗者為一易中田休二<lb/>
嵗者為再易下田農民户一人已受田其家衆男為餘<lb/>
<pb n="5b"/>
夫衆亦以口受田如此賈公彦以先儒之説與孟子不<lb/>
同謂比餘夫是年二十九以下未有妻受口田故二十<lb/>
五畮若三十有妻則受夫田百畮故鄭注内則云三十<lb/>
受田給征役鄉大夫注亦云有夫有婦乃成家何休亦<lb/>
云一夫一婦受井田百畮先王之於民受地雖均百<lb/>
畮然其子弟之衆或食不足而力有餘則又以餘夫任<lb/>
之此詩所謂侯疆禮所謂以疆予任甿者也然餘夫之<lb/>
田不過二十五畮以其家既受田百畮而又以百畮予<lb/>
<pb n="6a"/>
之則彼力有所不逮矣故其田四分農夫之一而已禮<lb/>
言上地田百畮萊半之中地二十五畮萊亦二十五畮下地<lb/>
二十五畮萊五十畮則所謂如之者如田萊之多寡而<lb/>
已非謂餘夫亦受百畮之田如正農夫也班固謂其家<lb/>
衆男亦以口受田如此鄭司農謂户計一夫一婦而賦<lb/>
之餘夫亦受此田其説與孟子不合賈公彦之徒遂謂<lb/>
餘夫三十有妻者受百畮二十九已下未有妻者受田<lb/>
二十五畮是附㑹之論也<lb/>
<pb n="6b"/>
　　賞田<lb/>
載師賞田任遠郊之地<hi>廛里場圃宅田土田賈田官田牛田賞田牧田九者亦通受一夫焉則半農人也定受田十二萬家賈公彦曰農人相通各受二夫之地受一夫故云半農人</hi>遠郊二<lb/>
十而三司勲凡有功者銘書於王之太常祭於大烝司<lb/>
勲詔之大功司勲藏其貳掌地之政令<hi>政令謂役賦</hi>凡賞無<lb/>
常輕重眡功凡頒賞地三之一食<hi>鄭司農曰不以美田為采邑𤣥謂賞地之税三分計税王食其一二全入於臣</hi>惟加田無國正凡賞無常輕重眂<lb/>
功則賞田無多少之限矣凡頒賞地三之一食則賞田<lb/>
<pb n="7a"/>
無上中之壤矣賞田任遠郊遠郊二十而三則賞田非<lb/>
止什一之税矣鄭氏謂載師自廛里以至賞田牧田九者<lb/>
通受一夫半農人焉定田十二萬家以為九者之地亦<lb/>
有不易一易再易相通而各受一夫九萬夫為四萬五<lb/>
千加以六鄉七萬五千夫為十二萬夫此特言其大致<lb/>
然也賞田無上中之壤庸有不易再易之辨乎古者任<lb/>
地之法常以養民為重故臺榭不奪穡地而牧馬必在<lb/>
坰野則賞地三之一食其税二十而三鄭司農謂不以<lb/>
<pb n="7b"/>
美田為采邑葢以此也後世賞賜常重於養民故春秋<lb/>
之時或予虢公以酒泉<hi>荘二十二年</hi>或予濤塗以虎牢<hi>僖四年</hi>
或賜公孫免餘以六十邑<hi>襄二十七年</hi>或賜陳桓子以髙唐<lb/>
<hi>昭十年</hi>或賜晉以陽樊温原攢茅<hi>僖二十三年</hi>或賜耏班以門<lb/>
之征<hi>文十一年</hi>豈先王賞功之意哉<lb/>
　　加田<lb/>
司勲惟加田無國正<hi>加田既賞之又加賜以田所以厚恩也鄭司農國正謂税也禄田亦有給公家之賦貢獨加賞之田無正耳賈公彦曰加田是加恩厚又不税入天子凡大夫士賜地有四種大夫<pb n="8a"/>已上有采家邑任稍地之等是也又有賞田及加田圭田是有四種加田無國征者無税入天子法其民出税入圭則有之但加田未知所在或可與賞田同處以其任田近郊加田在遠郊可知</hi>晉語曰公食<lb/>
貢大夫食邑士食田庶人食力工商食官皂隸食職官<lb/>
宰食加<hi>官宰家臣也加大夫之加田</hi>先王之於功臣也以車服不足<lb/>
以旌之故有賞田以賞田又不足以稱之故有加田賞<lb/>
田二十而三則有國正矣加田無國正則正於鄉者容<lb/>
有之也何則王制論秀士升於司徒者不征於鄉升於<lb/>
學者不征於司徒則秀士升於司徒者無鄉征周官諸<lb/>
<pb n="8b"/>
子國有大事則帥國子而致於太子司馬弗正凡國征<lb/>
不及則國子正於太子者無國正又均人言力政有公<lb/>
甸用之法則役於鄉者非公用之也以此推之凡有田<lb/>
里者正於鄉也又正於國加田無國正則正於鄉而已<lb/>
此所以優功也<lb/>
　<lb/>
　<lb/>
　禮書巻二十七<lb/>
</p>
<p>
</p>
  </div>
</body>
</text>
</TEI>
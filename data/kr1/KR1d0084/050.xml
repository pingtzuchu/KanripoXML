<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷五十一</head> <lb/>
    <p>
<pb n="1a"/>
欽定四庫全書<lb/>
　禮書卷五十一<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
　　笏<lb/>
玉藻曰笏天子以球玉諸侯以象大夫以魚須文竹士<lb/>
竹本象可也<hi>球美玉也文猶飾也大夫士飾竹以為笏不與君並用純物也</hi>見於天子<lb/>
與射無説笏入太廟説笏非古也<hi>言凡吉事無説笏也太廟之中唯君當事説笏也</hi>小功不説笏當事免則説之<hi>免悲哀哭踊之時不在於記事也小功輕不當事可以説笏也</hi>既搢必盥雖有執於朝弗有盥矣凡有指畫<lb/>
於君前用笏造受命於君前則書於笏笏畢用也因飾<lb/>
焉笏度二尺有六寸其中傳三寸其殺六分而去一<hi>殺猶<pb n="4b"/>杼也天子杼上終葵首諸侯不終半葵首大夫士又杼其下首廣二寸</hi>又曰天子搢珽方正<lb/>
於天下也諸侯荼前詘後直讓於天子也大夫前詘後<lb/>
詘無所不讓也又曰將適公所史進象笏書思對命又<lb/>
玉藻曰年不順成君衣布搢本<hi>搢本去珽荼佩士笏也</hi>内則曰子<lb/>
事父母韠紳搢笏樂記曰武王散軍而郊射禆冕搢笏<lb/>
而虎賁之士説劒也儀禮士緇帶韎韐竹笏禮器曰大<lb/>
圭不瑑周禮王搢大圭執鎮圭藻藉五采五就以朝日<lb/>
考工記曰大圭長三尺杼上終葵首天子服之荀卿曰<lb/>
<pb n="5a"/>
天子御珽諸侯御荼大夫服笏管子曰天子執玉笏以<lb/>
朝日釋名曰笏忽也君有命則書其上備忽忘也或曰<lb/>
簿可以簿疏物也徐廣車服儀制曰笏即手板也蜀志<lb/>
秦密見太守以簿繫頰則漢魏以來皆執手板故云若<lb/>
今吏之持簿<lb/>
　天下之事常脩治於人之所慎而廢弛於人之所忽<lb/>
　先王於是制為之笏或執或搢而畢用之使人稽其<lb/>
　名以見其義觀其制以思其徳庸有臨事而失者乎<lb/>
<pb n="5b"/>
　天子之笏以玉諸侯以象大夫以魚須文竹士竹本<lb/>
　象可也葢玉徳之美象義之辨竹禮之節天子尚徳<lb/>
　諸侯貴義大夫士則循禮而已此笏所以異也魚須<lb/>
　文竹竹而以魚須文之也竹本象可也竹本而象飾<lb/>
　之也大夫近尊而其勢屈士遠尊而其體伸此飾所<lb/>
　以異也禮大夫沐稷而君與士皆沐梁大夫之臣曰<lb/>
　私人而君與士之臣皆曰私臣大夫祭則堂之上下<lb/>
　共尊而君與士則堂下異尊大夫内子拜尸西而君<lb/>
<pb n="6a"/>
　與士之妻則北面大夫之於主婦不致爵而君與士<lb/>
　則致爵大夫嗣子不舉奠而君與士之嗣則舉奠大<lb/>
　夫賔尸尸酢主人乃設席而君與士則先酢而設席<lb/>
　大夫前祭一日筮尸而君與士則前祭三日筮尸大<lb/>
　夫祭之日視濯而君與士則前祭一日視濯凡此皆<lb/>
　順而摭之之禮則其飾笏以象不亦可乎天子之於<lb/>
　天下體無所屈故珽必方正諸侯之於天子則謹度<lb/>
　以臣之於臣民則制度以君之故荼必前屈後直大<lb/>
<pb n="6b"/>
　夫於其君則為臣於天子則為陪臣故笏必前屈後<lb/>
　屈士笏之制無所經見觀其飾之以象疑亦前屈後直<lb/>
　歟天子之朝日執鎮圭搢大圭則所執者摯也所搢<lb/>
　者笏也諸侯之朝大夫之聘葢亦如此則諸侯執命<lb/>
　圭者必搢荼大夫執聘圭者必搢笏及其合瑞而授<lb/>
　圭則執其所搢而已此所謂見於天子無説笏也見<lb/>
　天子也入太廟也射也皆禮之不可忽者故不説笏<lb/>
　小功則禮可以勝情故亦不説笏當事而免則事可<lb/>
<pb n="7a"/>
　以勝禮故説之小功不説笏則大功以上説之可知<lb/>
　　大圭<hi>三尺杼上終葵首杼殺也考工記曰凡為輪行澤者欲杼</hi>
　典瑞王搢大圭執鎮圭繅藉五采五就以朝日玉藻<lb/>
　曰笏天子以球玉又曰天子搢珽方正於天下也左<lb/>
　氏曰衮冕黻珽昭其度也禮器曰大圭不琢玉人曰<lb/>
　大圭長三尺杼上終葵首天子服之鄭氏釋玉藻曰<lb/>
　珽亦笏也或謂之大圭球美玉也<hi>禹貢雍州厥貢球琳琅玕爾雅釋地</hi>
　<hi>西北之美者有崐崙之璆琳琅説文曰球或從翏則  璆與球同</hi>釋玉人曰大圭或謂<lb/>
<pb n="7b"/>
　之珽杼殺也終葵椎也<hi>賈公彦曰齊人謂椎為終葵</hi>為椎於杼上<lb/>
　明無所屈也葢天子之笏其玉以球其不琢也謂之<lb/>
　大圭其方正也謂之珽其實一也終葵首六寸相玉<lb/>
　書曰珽玉六寸明自炤是也典瑞曰搢大圭玉藻曰<lb/>
　搢珽玉人曰天子服之荀子曰天子御珽然則搢之<lb/>
　者服之也御者進之也天子諸侯之笏必以人進之<lb/>
　大夫士則服之而已玉藻曰史進象笏諸侯之禮也<lb/>
　然王朝日禮神執鎮圭而搢大圭既禮神矣宜置鎮<lb/>
<pb n="8a"/>
　圭而用大圭歟玉藻言笏度二尺有六寸其中博三<lb/>
　寸具殺六分而去一然天子之笏長三尺而六寸為<lb/>
　椎首而計之則於二尺六寸為有餘去椎首而計之<lb/>
　則於二尺六寸為不足葢玉藻所言非天子之笏孔<lb/>
　頴達曰二尺六寸短於天子葢諸侯以下度分皆然<lb/>
　　諸侯荼<hi>前詘後直</hi>
　玉藻曰笏諸侯以象又曰諸侯荼前詘後直讓於天<lb/>
　子也荀子曰諸侯御荼鄭氏曰荼讀為舒遲之舒舒<lb/>
<pb n="8b"/>
　懦者畏在前也詘謂圜殺其首不為椎頭觀考工記弓<lb/>
　人曰斵目必荼<hi>鄭司農曰荼徐也</hi>書大傳曰陽盛則吁荼萬物<lb/>
　而養之史日月朓則王侯其荼葢古者荼舒通用荼之<lb/>
　度二尺六寸其中博三寸其殺六分而去一<lb/>
　　大夫笏<lb/>
　大夫之笏以魚須文竹鄭氏曰文猶飾也庾氏曰以<lb/>
　鮫魚須飾竹以成文考之書大傳曰東海魚須目鄭<lb/>
　氏曰魚須今以為簮司馬相如賦曰靡魚須之橈旃<lb/>
<pb n="9a"/>
　張揖曰以魚須為旃柄則大夫以之飾笏宜矣<hi>陸徳明讀</hi>
　<hi>須為班</hi>葢竹取其堅貞有節也前詘後詘無所不讓也<lb/>
　以魚須飾之卑者不敢用純也王天子用全上公用<lb/>
　龍侯用瓉伯用将亦卑者不敢用純之意<lb/>
　　士竹本<lb/>
　儀禮士竹笏玉藻曰士竹本象可也葢竹本尢堅貞<lb/>
　而有節者也士以節義為尚故笏用焉象諸侯所以<lb/>
　為笏者也士卑而伸故飾笏用焉玉藻曰年不順成<lb/>
<pb n="9b"/>
　君搢本葢竹本也先儒謂士竹本象者以象飾其本<lb/>
　誤矣天子之笏曰珽諸侯曰荼大夫以下曰笏者尊<lb/>
　者文其名卑者命其實故車天子諸侯曰路大夫以<lb/>
　下曰車寝天子諸侯曰宫大夫以下曰寝妻諸侯曰<lb/>
　夫人大夫曰孺人士曰婦庶人曰妻死諸侯曰薨大<lb/>
　夫曰卒士曰不禄庶人曰死意與此同<lb/>
　<lb/>
　禮書卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷一百九</head> <lb/>
    <p>
<pb n="1a"/>
欽定四庫全書<lb/>
　禮書卷一百九<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="3b"/>
　　祭侯禮<lb/>
射人祭侯則為位鄭氏曰祭侯獻服不服不以祭侯為<lb/>
位為服不受獻之位也鄉射司馬洗爵升實之以降獻<lb/>
獲者于侯薦脯醢設折俎俎與薦皆三祭獲者負侯北<lb/>
靣拜受爵司馬西靣拜送爵獲者執爵使人執其薦與<lb/>
俎從之適右个設薦俎<hi>籩在東豆在西俎當在北</hi>獲者南靣坐左執<lb/>
爵祭脯醢執爵興取肺坐祭遂祭酒興適左个中皆如<lb/>
之左个之西北三步東靣設薦俎獲者薦右東靣立飲<lb/>
<pb n="4a"/>
不拜既爵司馬受爵奠于篚復位飲獲者執其薦使執<lb/>
俎從之辟設于乏南獲者負侯而俟鄉射記曰獲者之<lb/>
俎折脊脅肺臑東方謂之右个大射司宫尊俟于服不<lb/>
之東北兩獻酒東靣南上設洗于尊西北篚在南東肆<lb/>
實一散于篚司馬正洗散遂實之獻服不服不侯西北<lb/>
三步北靣拜受爵至服不復負侯而俟<lb/>
　祭侯獻獲者獲者以祭侯獲者北靣拜受爵乃適右<lb/>
　个左个中南靣而祭侯終則左个之西北三步東靣<lb/>
<pb n="4b"/>
　而卒爵其祝辭則天子之禮曰惟若寧侯母或若女<lb/>
　不寧侯不屬于王所故抗而射女强飲强食詒女曾<lb/>
　孫諸侯百福諸侯以下之祝不可考也其薦俎則鄉<lb/>
　射大射薦有脯醢俎有折脊脅肺臑天子之禮不可<lb/>
　考也其籩豆之設則籩在東豆在西俎當在北其祭<lb/>
　則獲者執其薦使人整俎從之設于乏南然後負侯<lb/>
　而士卒爵不就乏者明其享侯之餘也既祭薦俎設<lb/>
　于乏南而不於左个之三步者即其所有事之位也<lb/>
<pb n="5a"/>
　獲者北靣受爵司馬西靣拜送爵不北靣者避正主<lb/>
　也獲者左執爵右祭薦俎而不奠爵者不備禮也鄉<lb/>
　射獲者以鄉人大射以服不鄉射獲者負侯受爵大<lb/>
　射服不俟西北三步受爵尊卑異也然射人祭侯為<lb/>
　位則三祭與獲者受爵之位也鄉射記獲者之俎皆<lb/>
　有祭則脊脅肺臑皆有大以祭也鄭氏謂位者獲者<lb/>
　受爵之位皆有祭皆獲者也祭祭肺者也其説拘矣<lb/>
　皆有祭與公食大夫庶羞皆有大少儀魚皆有膴同<lb/>
<pb n="5b"/>
　　楅<hi>鄉射主楅猶楅也所以揚笴齊矢也兩端為龍首中央為虵身髹赤黒漆</hi>
　　韋當<hi>郷射記注云直心背之晢當以丹韋為之</hi>
鄉射記曰楅長如笴博三寸厚寸有半龍首其中虵交<lb/>
韋當楅髹横而奉之南靣坐而奠之南北當洗鄉射司<lb/>
射既請射降自西階階前西靣命子弟納射器<hi>射器弓矢决拾旌中籌楅豐</hi>乃納射器皆在堂西三耦卒射司馬降自西階<lb/>
北靣命弟子設楅乃設楅于中庭南當洗東肆<hi>東肆統於賔</hi>
弟子取矢北靣坐委于楅北括司馬當楅南北靣坐左<lb/>
<pb n="6a"/>
右撫矢而乘之<hi>手撫而四數分之也</hi>既射弟子退楅獲者退中與<lb/>
筭大射司射請射有司總衆弓矢楅皆適次而俟三耦<lb/>
卒射小臣師設楅既設楅小臣坐委矢于楅楅北括司<lb/>
馬師坐乘之三耦既拾取矢捆之<hi>齊等之也</hi>卒射小臣師退<lb/>
楅巾車量人觧左下綱<lb/>
　鄉射記曰楅長如笴博三寸厚寸半龍首其中虵交<lb/>
　韋當髹之葢兩端龍首所以限矢也其中虵交所以<lb/>
　安矢也韋當所以分矢也<hi>鄭氏曰司馬左右撫矢而乘之分委於當賈公彦曰</hi>
<pb n="6b"/>
　<hi>未分則總委於當既分則四四在旁</hi>大射三耦既拾取矢捆之所以齊<lb/>
　矢也夫楅之楅矢葢猶福衡之楅牛考之於禮奉楅<lb/>
　者坐奠委矢者坐委乘矢者坐撫取束矢者坐脱則<lb/>
　楅卑而無足可知舊圖楅有足誤矣<lb/>
　　物<hi>以丹為黑度尺而午</hi>
鄉射記射自楹間物長如笴其間容弓距隨長武序則<lb/>
物當棟堂則物當楣鄉射司射升當揖豫則鉤楹内堂<lb/>
則由楹外當左物北靣揖<hi>鉤楹繞楹而東也左物下也</hi>及物揖左足<lb/>
<pb n="7a"/>
履物不方足還視侯中俯正足<hi>方猶并也</hi>又曰上射揖下射<lb/>
並行皆當其物北靣揖及物揖皆左足履物還視侯中<lb/>
合足而俟乃射又曰司馬升自西階鉤楹自右物之後<lb/>
立于物間西南靣揖弓命取矢乃出于左物之南還其<lb/>
後降自西階大射既三獻有司納射器工人士與梓人<lb/>
升自北階兩楹之間疏數容弓若丹若墨度尺而午射<lb/>
正莅之<hi>一從一横曰午謂畫物也</hi>卒畫自北階下司弓掃所畫物燕<lb/>
禮君與射則為下射樂作而後就物既𤼵則小臣受弓<lb/>
<pb n="7b"/>
以授弓人上射退于物一笴既發則答君而俟<hi>答對也</hi>
　物者則之所自出也射之所履不過乎物故位謂之<lb/>
　物左為下物右為上物其畫也若丹若墨其設也兩<lb/>
　楹之間於序則當棟於堂則當楣弓長六尺而兩楹<lb/>
　之間容弓笴長三尺而物如笴武長尺有二寸而距<lb/>
　隨長武一縱一横縱長而横短此所謂度尺而午也<lb/>
　前足至物之左端後足合而隨之此所謂距隨也凡<lb/>
　射及物則揖履物則先左足先左足以正其位還視<lb/>
<pb n="8a"/>
　侯中以審其的然後俯正而侯此所謂以志正體直<lb/>
　可以祈中矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷一百九<lb/>
</p>
<p>
</p>
  </div>
</body>
</text>
</TEI>
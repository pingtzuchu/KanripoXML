<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷一百七</head> <lb/>
    <p>
<pb n="1a"/>
欽定四庫全書<lb/>
　禮書卷一百七<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
　　天子熊侯白質<lb/>
　　諸侯麋侯赤質<lb/>
　　大夫布侯<lb/>
　　士布侯<lb/>
鄉射記曰凡侯天子熊侯白質諸侯麋侯赤質大夫布<lb/>
侯畫以虎豹士布侯畫以鹿豕凡畫者丹質鄭氏曰此<lb/>
所謂獸侯也白質赤質皆謂采其地其地不采者白布<lb/>
也葢白徳之成赤事之著故天子之侯白質諸侯之侯<lb/>
<pb n="5b"/>
赤質天子諸侯言質而不言布大夫士言布畫而不言<lb/>
質則大夫士其地不采可知也君陽而竒故畫一臣陰<lb/>
而耦故畫二畫非特其首而已鄭氏之徒為六獸皆正<lb/>
正靣畫其首於正鵠之處猶貍首射不來者之首也然<lb/>
天子歌騶虞大夫歌采蘋士歌采蘩三詩皆為射節而<lb/>
無射事孰謂貍首必射不來者之首耶考工記曰張獸<lb/>
侯以息燕鄭氏以息為休農息老物於義或然古者燕<lb/>
服黄衣狐裘蜡亦黄衣狐裘燕蜡同服則射之同侯不<lb/>
<pb n="6a"/>
亦可乎<lb/>
　　主皮之射<lb/>
周禮鄉大夫以鄉射之禮五物詢衆庶有主皮之射鄉<lb/>
射記曰禮射不主皮主皮之射者勝者又射不勝者降<lb/>
鄭氏釋周禮曰庶民無射禮因田獵分禽則有主皮釋<lb/>
鄉射曰禮射大射賔射燕射也不主皮者貴其容體比<lb/>
於禮其節比於樂不待中為備也言不勝者降則不復<lb/>
升射也主皮者無侯張獸皮而射之主於獲也尚書大<lb/>
<pb n="6b"/>
傳曰戰鬭不可不習故於蒐狩以閑之也閑之者貫之<lb/>
也貫之者習之也凡祭取餘獲陳於澤然後卿大夫相<lb/>
與射也中者雖不中也取不中者雖中也不取所以貴<lb/>
揖讓之取也而賤勇力之取嚮之取也於囿中勇力之<lb/>
取也今之取也於澤宫揖讓之取也澤習禮之處非所<lb/>
以行禮其射又主中此主皮之射與葢主皮之射庶人<lb/>
之禮也卿大夫或用之於澤宫卿大夫或用之以詢衆<lb/>
庶用之以詢衆庶在和以容之後則主皮之射雖君子<lb/>
<pb n="7a"/>
之所不廢亦非其所尚也晚周之時射尚主皮故孔子<lb/>
譏之曰射不主皮為力不同科古之道也<lb/>
　　貫革之射<lb/>
司弓矢王弓弧弓以授射甲革椹質者弓人曰往體寡<lb/>
來體多謂之王弓之屬利射革與質禮記曰散軍而郊<lb/>
射左射貍首名射騶虞而貫革之射息也春秋傳曰楚<lb/>
使潘尫之黨與養由基蹲甲而射之徹七扎焉<hi>杜預曰黨潘尫之子蹲聚也一發逹七扎言其能陷堅成十六年</hi>鄭氏釋司弓矢曰甲革革甲<lb/>
<pb n="7b"/>
也釋弓人曰革謂干盾釋樂記曰貫革穿革甲也考之<lb/>
國語有三革之制<hi>齊語曰定三革韋曰甲胄盾也</hi>則射革非特甲也<lb/>
　　射服<hi>大夫鷩冕燕射皮弁</hi>
司服王祀先公饗射則鷩冕賈公彦曰王饗食在廟故<lb/>
服鷩冕大射在西郊虞庠亦服鷩冕燕射在寢則朝服<lb/>
<hi>燕禮記燕朝服於寢</hi>賔射在朝則皮弁服然王燕以朝服則燕射<lb/>
亦皮弁也詩以有頍者弁刺幽王之不宴同姓以側弁<lb/>
之峩刺幽王之飲酒無度此燕射用皮弁之證也射人<lb/>
<pb n="8a"/>
掌國之三公孤卿大夫之位三公北靣孤東靣卿大夫<lb/>
西靣其摰三公執璧孤執皮帛卿羔大夫鴈諸侯在朝<lb/>
則皆北靣葢大射賔射燕射之位一也大射王服七章<lb/>
之鷩冕故三公執五命子男之璧執五命子男之璧則<lb/>
五章之毳冕矣王降衮冕以接賔三公降鷩冕以從王<lb/>
卿大夫而下不降故執其等之摰服其等之服<lb/>
　　扑<lb/>
鄉射記曰楚扑長如笴刋本尺又曰射者有過則撻之<lb/>
<pb n="8b"/>
葢衆之所在非威不足以制之故古者閭胥於鄉小胥<lb/>
於學有觵撻司市於市有扑罰司徒於誓田亦有扑書<lb/>
稱扑作教刑以記之禮稱夏楚二物收其威也則射之<lb/>
有扑宜矣鄉射司射既誘射乃適階西取扑搢之及升<lb/>
堂告賔則去扑降而及位則搢扑升而去扑所以敬尊<lb/>
也降而搢扑所以威重也<lb/>
　<lb/>
　禮書卷一百七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷四</head> <lb/>
    <p>
<pb n="1a"/>
欽定四庫全書<lb/>
　禮書卷四<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>
　　諸侯祭服<hi>𤣥冕三旒繅就與玉如其命之數𤣥端衣</hi>
祭統曰夫人蠶于北郊以共冕服又曰君純冕立于阼<lb/>
玉藻曰諸侯𤣥端以祭裨冕以朝鄭氏謂諸侯祭宗廟<lb/>
之服惟魯及二王之後衮冕餘皆𤣥冕考之雜記大夫<lb/>
冕而祭於公弁而祭於已士弁而祭於公冠而祭於已<lb/>
以其致隆于公不敢與已同其服則諸侯以鷩毳希冕<lb/>
祭于王端冕祭于已宜矣然玉藻𤣥端以祭言其服也<lb/>
𤣥端無章則三旒之冕可知鄭氏易端為冕過矣<lb/>
<pb n="5a"/>
　　𤣥端<hi>素端如之其色不同</hi>
周禮司服其齊服有𤣥端素端<hi>鄭司農云衣有襦裳者為端鄭康成云變素服言端者明異制端者取其正也士之衣袂皆二尺二寸而屬幅是廣袤等也其袪尺二寸大夫已上侈之侈之者葢半而益一焉半而益一則其袂三尺三寸袪尺八寸正義曰衣袂二尺二寸喪服記文故云衣二尺有二寸注云此謂袂中也言衣者明與身參齊是謂𤣥端之身長二尺二寸今兩邊袂亦各屬一幅幅長二尺二寸上下亦廣二尺二寸故云屬幅廣袤等袤則長也言皆者𤣥端素端二者同也云其袪尺二寸者據玉藻深衣之袪尺二寸而言也云大夫已上侈之侈之者葢半而益一焉半而益一則其袂三尺三寸袪尺八寸者此亦無正文按雜記云凡弁絰服其衰侈袂少牢主婦衣綃衣亦云侈袂侈大也鄭以侈為大即以意為半而益一<pb n="5b"/>以解之也孔子大袂單衣亦如此也</hi>内則曰子事父母冠緌纓端韠紳<hi>端𤣥端士服也</hi>玉藻天子𤣥端而朝日於東門之外<hi>端當為冕</hi>卒食𤣥<lb/>
端而居諸侯𤣥端以祭<hi>端亦當為冕</hi>朝𤣥端夕深衣<hi>謂大夫士也</hi>
無君者不貳采<hi>大夫去位宜服𤣥端衮衣</hi>小記除殤之喪者其祭也<lb/>
必𤣥<hi>冠𤣥端黄裳而祭不朝服未純吉也於成人為釋襌之服</hi>樂記魏文侯問於子<lb/>
夏曰吾端冕而聴古樂則唯恐卧<hi>端𤣥衣也</hi>雜記曰端衰喪<lb/>
車皆無等<hi>喪者衣衰及所乗之車貴賤同衣衰言端者𤣥端吉時常服喪之衣衰當如之</hi>子羔<lb/>
之襲素端一公襲卷衣一儀禮士冠緇布冠𤣥端𤣥裳<lb/>
<pb n="6a"/>
黃裳雜裳可也緇帶爵韠<hi>此暮夕於朝之服𤣥端則朝服之衣易其裳耳上士𤣥裳中士黃裳下士雜裳</hi>賔如主人服贊者𤣥端從之冠者既冠乃易<lb/>
服服𤣥冠𤣥端爵韠見于君見於鄉大夫鄉先生<hi>易服不朝服者非朝事也</hi>特牲饋食禮主人冠端𤣥論語公西華曰宗廟<lb/>
之事如㑹同端章甫願為小相焉荀卿曰端衣𤣥裳絻<lb/>
而乗路志不在於食葷大戴禮曰武王端冕而受丹書<lb/>
左氏劉定公曰吾端委以治民臨諸侯禹之力也晏平<lb/>
仲端委以立于虎門晉語董安于曰臣端委以隨宰人<lb/>
<pb n="6b"/>
周語曰晉侯端委以入武宫<hi>韋昭曰此士服也諸侯之子未受爵命服士服也</hi>
榖梁曰免牲者為之緇衣纁裳有司𤣥端奉送至于南<lb/>
郊<hi>僖三十一年</hi>呉夷狄之國也被髮文身欲因魯而請冠端<lb/>
而襲<hi>襲衣冠端𤣥端</hi>鄭氏釋士冠禮謂爵弁純衣丝衣也餘衣<lb/>
皆用布惟冕與爵弁用丝耳賈公彦曰此據朝服皮弁<lb/>
服𤣥端服及深衣長衣之等皆布為之是以雜記云朝<lb/>
服十五升布𤣥端亦朝服之類皮弁亦是天子朝服深<lb/>
衣或名麻衣故知用布也<lb/>
<pb n="7a"/>
　　素端<lb/>
司服言及諸侯孤卿大夫士之服而繼之以其齋服有<lb/>
𤣥端素端則𤣥端素端非特士之齋服而已鄭氏曰端<lb/>
者取其正也士之衣袂皆二尺二寸而屬幅是廣袤等<lb/>
也其袪尺二寸大夫以上侈之侈之者葢半而益一則<lb/>
其袂三尺三寸袪尺八寸然謂之端則衣袂與袪廣袤<lb/>
等矣無大夫士之辨也果士之袪殺於袂尺非端也大<lb/>
夫之袪侈以半而益一亦非端也深衣之袂圜長衣之<lb/>
<pb n="7b"/>
袂長弔祭及餘衣之袂侈<hi>司服凡弔事弁絰服雜記凡弁絰服其衰侈少牢主婦衣綃衣侈袂儒行曰孔子衣逢掖之衣荀卿曰共衣逢</hi>則𤣥端之袂端可知矣古者<lb/>
端衣或施之於冕或施之於冠大戴禮曰武王端冕而<lb/>
受丹書樂記曰魏文侯端冕而聽古樂荀卿曰端衣𤣥<lb/>
裳絻而乗路此施於冕者也冠禮冠者𤣥端緇布冠既<lb/>
冠易服服𤣥冠𤣥端特牲禮主人冠端𤣥内則子事父<lb/>
母冠緌纓端黻韠劉定公曰吾端委以治民董安于曰<lb/>
臣端委以隨宰人公西華曰宗廟之事如會同端章甫<lb/>
<pb n="8a"/>
以至晉侯端委以入武宫晏平仲端委以立于虎門此<lb/>
施之於冠者也葢𤣥端齋服也諸侯與士以為祭服玉<lb/>
藻𤣥端以祭特牲冠端𤣥是也大夫士以為私朝之服<lb/>
玉藻朝𤣥端是也天子至士亦以為燕服玉藻天子卒<lb/>
食𤣥端而居内則事父母端韠是也然則端衣所用固<lb/>
不一矣記曰齋之𤣥也以隂幽思也故祭之冕服皆𤣥<lb/>
齋之端衣亦𤣥若夫朝服天子以素諸侯以緇未聞以<lb/>
𤣥端也儀禮大夫祭以朝服士祭以𤣥端冠禮主人朝<lb/>
<pb n="8b"/>
服既冠冠者服𤣥端雜記公襲朝服一𤣥端一襚禮自<lb/>
西階受朝服自堂受𤣥端則朝𤣥端異矣𤣥端皆𤣥裳<lb/>
或黃裳雜裳可也<hi>鄭氏曰上士𤣥裳中士黃裳下士雜裳雜裳前𤣥後黃荀卿曰端衣𤣥裳絻而乗路志不在於食葷葢齋則衣裳皆𤣥非齋則裳不必𤣥</hi>未聞以素裳也鄭氏釋<lb/>
儀禮謂𤣥端即朝服之衣易其裳耳釋玉藻曰朝服冠<lb/>
𤣥端素裳此説無據服𤣥端者冠則緇布冠齋則𤣥冠<lb/>
特天子齋用冕燕則𤣥冠而已然齋或用素端則其冠<lb/>
不𤣥矣鄭氏曰素端為札荒有所禱請是也<lb/>
<pb n="9a"/>
　　綖<hi>鄭氏曰延冕之覆在上</hi>
弁師掌王之五冕皆𤣥冕朱裏延紐禮記天子玉藻十<lb/>
有二旒前後邃延左傳曰衡紞紘綎國語曰夫人織紘<lb/>
綖先儒謂延冕上覆古者績麻三十升布上𤣥下朱以<lb/>
表裏冕版三十升則麻之尤精者也書稱康王麻冕黼<lb/>
裳卿士邦君麻冕蟻裳太保太史太宗皆麻冕彤裳孔<lb/>
子曰麻冕禮也今也純儉顔淵問為邦孔子曰服周之<lb/>
冕則古者五冕皆麻至孔子時乃去麻用純然郊冕猶<lb/>
<pb n="9b"/>
用麻所以示復本也故荀卿曰郊之麻冕喪服之先散<lb/>
麻一也<lb/>
　　武<hi>鄭氏曰武冠卷也古者冠卷殊</hi>
　　紐<lb/>
弁師五冕皆紐鄭氏曰紐小鼻在武上笄所貫也葢武<lb/>
冠卷也古者居冠屬武則非燕居武不屬於冠也喪冠<lb/>
條屬則非冇喪者纓武異材也<hi>鄭氏曰條屬者通屈一條繩若布為武垂下為纓屬之冠</hi>子姓之冠縞冠𤣥武不齒之冠𤣥冠縞武則非子<lb/>
<pb n="10a"/>
姓與不齒者冠武同色也雜記曰委武𤣥縞而后㽔鄭<lb/>
氏謂秦人曰委齊東曰武則武亦謂之委以其若冠之<lb/>
足故曰武以其委於下故曰委葢古者施冠於首然後<lb/>
加武以約之觀喪大記弔者襲裘加武則武之所設所<lb/>
以約冠也紐垂於冕之兩旁其長及武笄以貫之<lb/>
　　繅<hi>鄭氏曰繅雜文之名合五采丝為之繩垂於延之前後各十二所謂邃延此王者之制也諸侯</hi>
　　　<hi>而下有差</hi>
弁師掌王之五冕五采繅十有二就皆五采玉<hi>繅雜文之名也<pb n="10b"/>合五采丝為之繩垂於延之前後各十二所謂邃延也就成也繩之一匝而貫五采玉十二斿則十二玉也每就間葢一寸朱紘以朱組為紘也紘一條屬兩端於武繅不言皆有不皆者此謂衮衣之冕十二斿則用玉二百八十八鷩衣之冕繅九斿用玉二百一十六毳衣之冕七斿用玉百六十八希衣之冕五斿用玉百二十𤣥衣之冕三斿用玉七十二</hi>諸侯之繅斿九就瑉玉三采其餘如王之<lb/>
事繅斿皆就玉瑱玉笄<hi>侯當為公字之誤也三采朱白蒼也其餘謂延紐皆𤣥覆朱裏與王同也出此則異繅斿皆就皆三采也每繅九成則九旒也公之冕用玉百六十二玉瑱塞耳者故書瑉作璑鄭司農云繅當為藻繅古字也藻今字也同物同音璑惡玉名</hi>諸侯及孤卿大夫之冕<lb/>
韋弁皮弁弁絰各以其等為之而掌其禁令<hi>各以其等繅斿玉璂<pb n="11a"/>如其命數也冕則侯伯繅七就用玉九十八子男繅五就用玉五十繅玉皆三采孤繅四就用玉三十二三命之卿繅三就用玉十八再命之大夫繅再就用玉八繅玉皆朱緑韋弁皮弁則侯伯璂飾七子男璂飾五玉亦三采孤則璂飾四三命之卿璂飾三再命之大夫璂飾二玉亦二采</hi>典丝凡祭祀共黼<lb/>
畫組就之物<hi>以給衣服冕旒及盥中之屬</hi>禮器曰天子之冕朱緑藻<lb/>
十有二旒諸侯九上大夫七下大夫五士三此以文為貴<lb/>
也<hi>朱綠似夏商禮</hi>郊特牲曰王被衮以象天戴冕璪十有二旒<lb/>
則天數也<hi>天之大數不過十二</hi>玉藻曰天子玉藻十有二旒前後<lb/>
邃延龍卷以祭<hi>雜采曰藻天子以五采藻為旒旒十有二前後邃延者言皆出冕前後而垂也<pb n="11b"/>天子齊肩</hi>
弁師王之五冕五采繅十有二就諸侯之繅斿九就瑉<lb/>
玉三采其餘如王之事繅斿皆就諸侯及孤卿大夫之<lb/>
冕各以其等為之掌其禁令鄭氏曰繅雜文之名也合<lb/>
五采丝為之繩垂於延之前後各十二所謂邃延也繩<lb/>
每一匝貫五采玉諸侯繅斿皆就皆三采也每繅九成<lb/>
則九旒也侯伯繅七就子男繅五就孤繅四就卿繅三<lb/>
就大夫繅再就理或然也然冕五而已未有不設繅斿<lb/>
<pb n="12a"/>
者鄭氏謂大裘之冕無旒爵弁如冕亦無旒此不可考<lb/>
禮器天子之冕朱綠藻十有二旒諸侯九上大夫七下<lb/>
大夫五士三其制與弁師不同異代之禮也葢藻潔而<lb/>
文衆采如之故曰藻水流趨下旗冕之垂者如之故曰旒<lb/>
藻或作繅以丝為之或作璪以玉貫之也繅旒或謂之<lb/>
繁露以其象然也漢制天子繅旒前長後短諸臣繅旒<lb/>
有前無後非古也<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷四<lb/>
</p>
<p>
</p>
  </div>
</body>
</text>
</TEI>
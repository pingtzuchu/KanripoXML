<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷二十二</head> <lb/>
    <p>
<pb n="1a"/>
欽定四庫全書<lb/>
　禮書卷二十二<lb/>
　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>
　　刀<hi>柄飾以木</hi>
　　削刀<hi>合六成規</hi>
考工記曰三分其金而錫居一謂之太刃之齊五分其<lb/>
金而錫居二謂之削殺矢之齊又曰築氏為削長尺博<lb/>
寸合六而成規桃氏為刃鄭氏曰刃刀劍之屬削今之<lb/>
書刀詩曰鞞琫容刀書曰赤刀大訓孔安國曰赤刀赤<lb/>
刃削少儀曰刀郤刃授穎削授拊鄭氏曰穎環也拊把<lb/>
也釋名曰刀到也其末曰鋒若鋒刺之利也其本曰環<lb/>
<pb n="6a"/>
形似環也然則直而本環者刀也曲而本不環者削也<lb/>
　　鸞刀<lb/>
詩曰執其鸞刀以啟其毛記曰割刀之用鸞刀之貴貴<lb/>
其義也聲和而後斷也又曰鸞刀以刲公羊傳曰鄭伯<lb/>
右執鸞刀以逆楚王毛氏曰鸞刀刀有鸞者割中節也<lb/>
孔穎達曰鸞即鈴也謂刀環有鈴其聲中節何休曰鸞<lb/>
刀宗廟割切之刀環有和鋒有鸞考之詩禮曰和鸞雝<lb/>
雝曰登車聞和鸞之聲有鸞必有和鸞在前和在後詩<lb/>
<pb n="6b"/>
有言鸞鑣有言八鸞則和可知有言和鈴則鸞可知然<lb/>
則何休言鸞刀之制盖有所授耳夫和非斷則牽斷非<lb/>
和則劌故天以秋肅物而和之以兑聖人以義制物而<lb/>
和之以仁鸞刀以和濟割亦此意也易曰利物足以和<lb/>
義<hi>説文鸞赤神之精赤色五采雞形鳴中五音</hi>
　　劒<lb/>
考工記桃氏為劒臘廣二寸有半寸兩從半之以其臘<lb/>
廣為之莖圍長倍之中其莖設其後三分其臘廣去一<lb/>
<pb n="7a"/>
以為首廣而圍之身長五其莖長重九鋝謂之上制上<lb/>
士服之身長四其莖長重七鋝謂之中制中士服之身<lb/>
長三其莖長重五鋝謂之下制下士服之葢劍柄之名<lb/>
六後夾<hi>古協反一作缺</hi>鼻莖鐔首也劒刃之名三臘脊鍔也所<lb/>
握者為夾中於夾者曰莖其旁鼻曰鐔<hi>釋名曰帶所貫尋也</hi>設其<lb/>
下而大之者為後圜其上以接刃者為首兩刃為臘其<lb/>
中髙者為脊其末殺者為鍔鍔亦謂之鋒鼻亦謂之彘<lb/>
<hi>字林云</hi>亦謂之珥<hi>博雅劒珥為之鐔</hi>上制九鋝下制五鋝鋝六兩<lb/>
<pb n="7b"/>
大半兩此劒之大略然也少儀曰僕者右帶劒樂記曰<lb/>
武王克商裨冕搢笏而虎賁之士説劒家語曰子路拔<lb/>
劒而舞莊子曰孔子使子路去其危冠解其長劒春秋<lb/>
傳曰衛渾良夫袒裘不釋劒而食太子數三罪而殺之<lb/>
則古者車僕勇力之士帶劒其服冕弁以行禮者佩玉<lb/>
而已至秦始皇乃冠冕帶劒漢禮自天子及百官皆佩<lb/>
劒魏氏唯朝服佩之晉氏又以木代之唐亦有焉盖承<lb/>
秦漢之制然也春秋繁露曰劒之在左青龍象也刀之<lb/>
<pb n="8a"/>
在右白虎象也則古之佩劒者必左而少儀右帶劒者<lb/>
葢車上之位君在左車右僕居中居中而右帶劒避君<lb/>
也<lb/>
　　劒櫝<lb/>
　　夫襓<hi>劒衣</hi>
少儀曰劒則啟櫝盖襲之加夫襓與劒焉莊子曰千越<lb/>
之劒柙而蔵之則櫝劒柙也夫襓劒衣凡蔵玉與筮筴<lb/>
者曰櫝蔵弓矢者曰韥而劒室亦謂之櫝以其有所容<lb/>
<pb n="8b"/>
故也又謂之柙以其有所撿故也<hi>蔵虎兕者亦曰柙</hi>夫襓博雅<lb/>
作衭襓盖進劒者左首而加於衭襓之上則左首者尊<lb/>
其首也加於夫襓之上不敢褻也<lb/>
　　纓<lb/>
曲禮曰女子許嫁纓内則曰婦事舅姑衿纓男女未冠<lb/>
笄者雞初鳴衿纓皆佩容臭詩曰親結其縭士婚禮女<lb/>
嫁母施衿結帨爾雅曰婦人之褘謂之縭縭緌也又曰衿<lb/>
謂之袸郭璞曰縭香纓也褘邪交落帶繫於體又曰袸<lb/>
<pb n="9a"/>
衣小帶也葢纓帶曰衿婚禮所謂施衿是也帶結而垂<lb/>
曰縭爾雅所謂縭緌是也鄭氏曰衿猶結也則詩所謂<lb/>
親結其縭為衿纓可知也孔穎達之徒以詩言結縭禮<lb/>
言結帨則曰縭帨巾也然詩言紼纚維之爾雅作紼縭<lb/>
亦曰縭緌也則縭非帨巾矣内則男女事父母婦事舅<lb/>
姑皆有纓以佩容臭則與女子許嫁之纓不同鄭氏曰<lb/>
婦人有纓示有繫屬誤矣何則許嫁已纓將嫁無所復<lb/>
施既嫁夫説之矣無所復用則事舅姑之衿纓非許嫁<lb/>
<pb n="9b"/>
之纓也鄭氏曰許嫁之纓葢以五采為之然則事父母<lb/>
舅姑之纓亦五采歟<lb/>
　　縏袠<lb/>
内則婦事舅姑佩箴管線纊施縏袠鄭氏曰縏小囊也<lb/>
縏袠言施眀為箴管線纊有之内司服后之喪共凡内<lb/>
具之物鄭氏曰内具縏袠之屬也熊氏曰袠刺也刺袠<lb/>
而為縏囊故曰縏袠然則士婚禮所謂衿鞶者盖此也<lb/>
鄭氏以衿鞶為盛帨巾之屬然内則左佩帨巾右佩縏<lb/>
<pb n="10a"/>
袠而帨巾不聞有鞶唐志婦人帨巾亦不施鞶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷二十二<lb/>
</p>
<p>
</p>
  </div>
</body>
</text>
</TEI>
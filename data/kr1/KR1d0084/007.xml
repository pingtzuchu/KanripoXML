<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷七</head> <lb/>
    <p>
<pb n="1a"/>
欽定四庫全書<lb/>
　禮書卷七<lb/>
　　　　　　　　　　　　宋　陳祥道　撰<lb/>
<pb n="2a"/>
　　五色<hi>間色</hi>
考工記曰東方謂之青南方謂之赤西方謂之白北方<lb/>
謂之黑天謂之𤣥地謂之黃染人春暴練夏纁𤣥秋染<lb/>
夏鍾氏染羽以朱湛丹秫三月而熾之淳而漬之三入<lb/>
為纁五入為緅七入為緇爾雅曰一染謂之縓再染謂<lb/>
之緅三染謂之纁鄭氏曰緅今禮作爵如爵頭色又染<lb/>
以黑乃成緇矣凡𤣥色在緅緇之間其六入者歟又曰<lb/>
三入為纁四入為朱歟<hi>爵冠色</hi>葢青赤𤣥黄白黑正色也<lb/>
<pb n="2b"/>
綠紅碧紫纁緅緇間色也五行之理有相生者有相尅<lb/>
者相生為正色相尅為間色故甲已合而為綠則綠者<lb/>
青黃之雜以木尅土故也丙辛合而為紅則紅者赤白<lb/>
之雜以火尅金故也乙庚合而為碧則碧者青白之雜<lb/>
以金尅木故也丁壬合而為紫則紫者赤黑之雜以水<lb/>
尅火故也孔子曰君子不以紺緅飾淮南子曰以湼染<lb/>
紺則黑於湼湼黑色也禮文緅或作爵説文緅為青赤<lb/>
色紺為深青色則紺黑於緅矣鄭賈之徒謂纁入黑則<lb/>
<pb n="3a"/>
為紺紺入黒則為緅不可考也説文又曰緇黒色綠青黃色<lb/>
綘大赤也纁淺綘也縓赤黃色紅赤白色綼蒼艾色<hi>綼與綦同</hi>紫<lb/>
青赤色紫青赤色而與緅色不異其説誤也然則考工記繢<lb/>
事則青白赤黑𤣥黃而對方繡事則青赤赤白白黑黑青而<lb/>
比方何也繢陽事也輕青而在衣繡隂功也重濁而在裳陽<lb/>
則尊而不親故對方而不比隂則親而不尊故比方而不對<lb/>
　　緣<lb/>
爾雅曰緣謂之純曲禮曰父母存冠衣不純素孤子當<lb/>
<pb n="3b"/>
室冠衣不存采深衣具父母大父母衣純以繢具父母<lb/>
衣純以青如孤子衣純以素純袂縁純邊廣各寸半曲<lb/>
禮又曰大夫士去國素衣素裳素冠徹縁司凡筵莞筵<lb/>
紛純繅席畫純次席黼純士昏禮主人爵弁纁裳緇袘<lb/>
<hi>袘謂縁袘之言施以緇縁裳象陽氣下袘</hi>女次純衣纁袡<hi>袡亦縁也袡之言任也以纁縁其衣象隂氣上任也</hi>既夕禮明衣縓綥緆<hi>在幅曰綥/在下曰緆</hi>緇純<hi>飾衣曰純謂領與袂衣以緇裳以縓象天地也</hi>士冠禮黑屨青絇繶純純博寸<hi>純縁也</hi>白屨<lb/>
緇絇繶純純博寸纁屨黒絇繶純純博寸既夕記曰<lb/>
<pb n="4a"/>
攝白絇<hi>攝縁也</hi>記曰縞冠素紕既祥之冠也<hi>純縁邊也</hi>又曰童<lb/>
子緇布衣錦縁雜記韠紕以爵韋六寸不至下五寸純<lb/>
以素紃以五采<hi>在旁曰紕在下曰純</hi>子羔之襲也税衣纁□<hi>大夫而以纁為之縁非也</hi>史曰褾襈<hi>襈縁也</hi>古者衣裳冠帶韠屨席有縁而<lb/>
純袘紕綼緆袡襈攝皆縁名也特其所施者異耳深衣<lb/>
之縁錦青若素長衣之縁素爵弁纁裳之縁緇明衣之<lb/>
縁縓緇中衣黼領之縁丹朱童子緇布衣之縁錦婦人<lb/>
褖衣縁纁<hi>周禮褖衣作緑衣</hi>屨之縁或青或緇或黑帶之緣或<lb/>
<pb n="4b"/>
朱綠或𤣥華席之縁或紛或黼或繪韠之縁爵與素矢<lb/>
服之縁白絇其他不可考也喪服無縁至練然後練衣<lb/>
黃裏縓縁既祥然後縞冠素紕大夫士去國徹縁以喪<lb/>
禮處之也<hi>公子為其母麻衣縓縁為妻亦麻衣縓縁以父厭殺之也</hi>
　　虞皇<hi>鄭氏曰皇冕屬畫羽飾焉凡冕屬其服皆𤣥</hi>　夏收　商冔<lb/>
世本云黃帝造冕史記云堯黃收純衣王制云有虞氏<lb/>
皇而祭夏后氏收而祭商人冔而祭郊特牲與冠禮記<lb/>
云周弁商冔夏收鄭氏釋王制謂皇冕屬也畫羽飾焉<lb/>
<pb n="5a"/>
釋冠禮記謂弁名出於槃槃大也言所以自光大也冔<lb/>
名出於幠幠覆也言所以自覆飾也收言所以收歛髮<lb/>
也白虎通曰弁攀也攀持其髮此雖不可以考然周禮<lb/>
掌次之皇邸樂師之皇舞皆以鳯凰之羽為之則皇冕<lb/>
畫羽飾可知也王制以皇收冔對冕言之又孔子稱禹<lb/>
致美乎黻冕詩稱商之孫子常服黼冔黼冔云者猶所<lb/>
謂黼冕也冠禮記與郊特牲以收冔對弁言之者三王<lb/>
共皮弁素積則夏商而上非無弁也然世之文質煩簡<lb/>
<pb n="5b"/>
不同故夏商之用冕者周或用弁而已檀弓曰周人弁<lb/>
而𦵏商人冔而𦵏<hi>范氏曰爵弁一名冕廣八寸長尺二寸繪其上似爵頭色有收持笄所謂夏收殷冔者也其説不可考</hi>
　　青綠甲乙之中<lb/>
　　赤縓丙丁之中<lb/>
　　白庚辛之中<lb/>
　　黑紫碧壬癸之中<lb/>
　　黃戊已<lb/>
<pb n="6a"/>
　　緅乙丙<lb/>
　　紅丁庚<lb/>
　　　右五色間色陳氏本諸考工記繢畫之事而參<lb/>
　　　以傳記所載可謂詳且密矣或者又采取十干<lb/>
　　　以為據其説不為無所本今附之本卷以待明<lb/>
　　　禮之君子折衷焉<lb/>
　<lb/>
　<lb/>
<pb n="6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷一百三十八</head> <lb/>
    <p>
<pb n="1a"/>
欽定四庫全書<lb/>
　禮書卷一百三十八<lb/>
　　　　　　　　　　　　宋　陳祥道　撰<lb/>
　　戎路<lb/>
　周禮車僕掌戎路之萃廣車之萃苹車之萃輕車之萃<lb/>
　戎路革路也晉欒鍼曰吾有二位於戎路<hi>襄十四年左</hi>晉<lb/>
　　侯獻楚俘王賜以戎路之服<hi>僖二十八年左</hi>乾時之戰魯莊<lb/>
　公喪戎路<hi>莊九年</hi>漢淮之軍楚鬭丹獲戎車<hi>桓公八年</hi>皆其<lb/>
<pb n="1b"/>
　君之所乗者也然周之鋒車曰元戎秦之兵車曰小<lb/>
　戎則自廣車而下皆戎車也特不謂之戎路爾車僕<lb/>
　凡師共革車㑹同亦如之戎僕掌馭戎車凡巡守及<lb/>
　兵車之㑹亦如之㑹同巡守王雖不乗戎車猶共以<lb/>
　従不失備也<lb/>
　　廣車<lb/>
　車僕掌廣車之萃春秋之時齊伐衛有先驅申驅貳<lb/>
　廣啟胠大殿<hi>襄二十三年</hi>鄭人賂晉侯有廣車軘車<hi>襄十一年</hi>
<pb n="2a"/>
　晉楚之戰有左右廣<hi>宣十二年</hi>鄭射大御廣而行<hi>襄二十四年</hi>
　史皇乗廣而死<hi>定四年</hi>鄭氏曰廣車横陳之車<lb/>
　　闕車<lb/>
　車僕掌闕車之萃邲之戰楚子使潘黨帥游闕四十<lb/>
　乗従唐侯為左拒則游闕者游車補闕也<lb/>
　　苹車<lb/>
　車僕掌苹車之萃鄭氏曰苹猶屏也對敵之車也孫<lb/>
　子八陣有苹車之陳<lb/>
<pb n="2b"/>
　　輕車<hi>輶車</hi>
　車僕掌輕車之萃鄭氏曰輕車馳敵致師之車孫武<lb/>
　曰馳車千駟革車千乗則馳車輕車也詩曰輶車鸞<lb/>
　鑣爾雅曰輶輕也鄭氏以輶車為田僕所設驅逆之<lb/>
　車又以王制佐車為驅逆之車然田車以木戎車以<lb/>
　革則驅逆之輕車與馳敵致師之輕車異也<lb/>
　　臨車<lb/>
　　衝車<lb/>
<pb n="3a"/>
　詩曰臨衝閑閑崇墉言言毛氏曰臨車衝車也蓋臨<lb/>
　車髙衝車大髙則可以臨下大則可以突前故兵書<lb/>
　有作臨車衝車之法墨子有備衝之篇荀卿曰渠衝<lb/>
　入穴而求利揚子曰衝不薺皆言衝車之大也衝或<lb/>
　作䡴説文曰陷陣車孫武曰攻城之法修其櫓輼轒<lb/>
　輼四輪車葢衝車之類也楚子使解楊登樓車以告<lb/>
　宋人葢臨車之類<lb/>
　<lb/>
<pb n="3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷一百三十八<lb/>
</p>
<p>
</p>
  </div>
</body>
</text>
</TEI>
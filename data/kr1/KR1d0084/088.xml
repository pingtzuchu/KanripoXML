<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷八十九</head> <lb/>
    <p>
<pb n="1a"/>
欽定四庫全書<lb/>
　禮書卷八十九<lb/>
　　　　　　　　　　　　宋　陳祥道　撰<lb/>
<pb n="2a"/>
　　祀明堂<lb/>
我將詩序曰祀文王於明堂孝經曰孝莫大於嚴父嚴<lb/>
父莫大於配天則周公其人也昔者周公郊祀后稷以<lb/>
配天宗祀文王於明堂以配上帝月令季秋上丁命樂<lb/>
正入學習吹<hi>為時饗帝</hi>是月也大饗帝<hi>徧祭五帝</hi>曲禮曰大饗不<lb/>
問卜<hi>祭五帝於明堂莫適卜也郊特牲曰郊血大饗牲</hi>樂記祀乎明堂而民知<lb/>
孝<lb/>
　先王之於天尊而逺之故祀於郊而配以祖親而近<lb/>
<pb n="2b"/>
　之故祀於明堂而配以父孝經曰孝莫大於配天又<lb/>
　曰郊祀后稷以配天宗祀文王於明堂以配上帝嚴<lb/>
　父配天矣又曰配上帝者天則昊天上帝也上帝則<lb/>
　五帝與之也明堂不祀昊天上帝不可謂配天五帝<lb/>
　不與不可謂配上帝以上帝為昊天上帝耶而周禮<lb/>
　以旅上帝對旅四望言之則上帝非一帝也以明堂<lb/>
　特祀昊天上帝耶而考工記明堂有五室則五室非<lb/>
　一位也祭法曰周人禘嚳而郊稷祖文王而宗武王<lb/>
<pb n="3a"/>
　鄭氏曰禘郊祖宗謂祭祀以配食也其説以為坐五<lb/>
　帝於堂上以五人帝及文王配之坐五神於庭中以<lb/>
　武王配之然古者祖有功而宗有徳謂祖宗其廟耳<lb/>
　非謂配於明堂也<hi>王肅曰審如鄭説則經當言祖祀文王不言宗祀也凡言宗者尊也</hi>
　<hi>周人既祖其廟又祀其宗</hi>月令之五人帝五人神所以配食四郊<lb/>
　也其與享明堂於經無見又况降五神於庭中降武<lb/>
　王以配之豈嚴父之意哉然宗祀文王則成王矣成<lb/>
　王不祀武王而祀文王者葢於是時成王未畢喪武<lb/>
<pb n="3b"/>
　王未立廟故宗祀文王而已此所以言周公其人也<lb/>
　詩序曰豐年秋冬報則秋報者季秋之於明堂也冬<lb/>
　報者冬至之於郊也先明堂而後郊者禮由内以及<lb/>
　外也先嚴父而後祖者禮由親以及尊也明堂之祀<lb/>
　於郊為文於廟為質故郊掃地藁秸而已明堂則有<lb/>
　堂有筵郊特牲而已明堂則維羊維牛然郊有燔燎<lb/>
　而明堂固有升煙漢武帝明堂禮畢燎於堂下古之<lb/>
　遺制也由漢及唐或祠太一五帝<hi>光武</hi>或特祠五帝<hi>光武</hi>
<pb n="4a"/>
　<hi>明帝</hi>或除五帝之坐同稱昊天上帝<hi>晉武帝時議除明堂五帝之坐同稱</hi>
　<hi>昊天上帝各設一坐而已後又復五帝位</hi>或合祭天地<hi>唐武后合祭天地於明堂中宗仍之</hi>
　或配以祖或配以羣祖<hi>漢武帝祠明堂髙皇帝對之章帝祠明堂以光武配後又</hi>
　<hi>以髙祖太宗世宗中宗世祖顯祖配各一大牢</hi>其服也或以衮冕<hi>東晉武</hi>或以<lb/>
　大裘<hi>梁禮</hi>其獻也或以一獻或以三獻<hi>梁朱昇曰祀明堂改服大裘又</hi>
　<hi>以貴質不應三獻請停三獻止於一獻隋於雩壇行三獻禮</hi>抑又明堂之制變易<lb/>
　不常與考工之説不同皆一時之制然也<lb/>
　　祀大神示地示土示之辨<lb/>
<pb n="4b"/>
詩序曰郊祀天地大宰祀五帝則掌百官之誓戒祀大<lb/>
神示亦如之大宗伯以黄琮禮地<hi>注禮地以夏至謂神在崑崙者</hi>牲幣<lb/>
各放其器之色凡祀大神享大鬼祭大示帥執事而卜<lb/>
日小宗伯大烖及執事禱祠于上下神示典瑞兩圭有<lb/>
邸以祀地大司樂以六律六同五聲八音六舞大合樂<lb/>
以致鬼神示乃奏大簇歌應鍾舞咸池以祭地示<hi>北郊神州之神及社稷</hi>凡六樂五變而致介物及土示<hi>原隰平地之神</hi>凡樂函<lb/>
鍾為宫若樂八變則地示皆出可得而禮矣<hi>地示主崑崙</hi>大<lb/>
<pb n="5a"/>
祝辨六號二曰示號<hi>若云后土地示</hi>凡以神仕者以夏日至致<lb/>
地示物鬽玉人兩圭有邸以祀地旅四望孔穎達曰黄<lb/>
琮禮崑崙之示以夏至兩圭祀神州之示宜以七月河<lb/>
圖推象云崑崙東南萬五千里神州孝經緯云祭地示<lb/>
於北郊<lb/>
　周禮或言大示或言地示或言土示葢大示則地之<lb/>
　大者地示則凡地之示與焉土示則五土之示而已<lb/>
　禮記言兆於南郊就陽位也南郊祀天則北郊祀地<lb/>
<pb n="5b"/>
　矣祀天就陽位則祭地就隂位矣大宗伯以黄琮禮<lb/>
　地牲幣各放其器之色而牧人隂祀用黝牲則牲有<lb/>
　不同也典瑞兩圭有邸以祀地則玉有不同也大司<lb/>
　樂奏太簇歌應鍾以祀地示凡樂函鍾為宫若樂八<lb/>
　變地示皆出則樂有不同也葢先王之於神示求之<lb/>
　然後禮禮之然後祀函鍾為宫求之之樂也太簇應<lb/>
　鍾祀之之樂也若夫玉之黄琮兩圭牲幣之黄黑葢<lb/>
　祭有不一而牲幣器亦從而異也鄭氏之徒謂夏至<lb/>
<pb n="6a"/>
　於方丘之上祭崑崙之示七月於泰折之壇祭神州<lb/>
　之示此惑於讖緯之説不可考也凡以神示者以冬日<lb/>
　至致天神人鬼以夏日至致地示物鬽致天神而人<lb/>
　鬼與之者荀卿所謂郊則并百王於上天而祭之是<lb/>
　也郊天合百王則郊地合物鬽宜矣鄭氏謂致人鬼<lb/>
　於祖廟致物鬽於壇墠葢用祭天地之明日於經無<lb/>
　據<lb/>
　　社后土之辨<lb/>
<pb n="6b"/>
書曰敢昭告于皇天后土<hi>孔曰后土社也</hi>周禮大宗伯王大封<lb/>
則先告后土<hi>后土土神也黎所食者</hi>大祝建邦國先告后土用牲<lb/>
幣<hi>后土社神</hi>月令中央其神后土<hi>后土顓氏之子黎兼為土官</hi>左氏曰君<lb/>
戴皇天而履后土又曰共工氏有子曰勾龍為后土<lb/>
　古者正祭有常數非正祭者無常時故嵗祭天者四<lb/>
　詩序曰春夏祈榖于上帝又曰豐年秋冬報則春祈<lb/>
　榖左氏所謂啟蟄而郊是也夏祈榖所謂龍見而雩<lb/>
　是也秋報月令所謂秋季大饗帝是也冬報周禮所<lb/>
<pb n="7a"/>
　謂冬日至於地上之圜丘是也凡此正祭也旅類造<lb/>
　禱祠之屬非正祭也祭地之禮周禮所謂夏日至於<lb/>
　澤中之方丘正祭也禱祠之屬非正祭也然先王親<lb/>
　地有社存焉禮曰饗帝於郊祀社於國又曰郊所以<lb/>
　明天道社所以神地道又曰郊社所以事上帝又曰<lb/>
　明乎郊社之義或以社對帝或以社對郊則祭社乃<lb/>
　所以親地也大宗伯以血祭祭社稷又曰大封先告<lb/>
　后土大祝大師大㑹同宜于社又曰建邦國先告后<lb/>
<pb n="7b"/>
　土則后土非社矣鄭氏釋大宗伯謂后土土神黎所<lb/>
　食者釋月令謂后土黎也釋大祝謂后土社神也既<lb/>
　曰土神又曰社神是兩之也書曰敢昭告于皇天后<lb/>
　土左氏曰君戴皇天而履后土漢武帝祠后土於汾<lb/>
　隂宣帝祠后土於河東而宋梁之時祠地皆謂之后<lb/>
　土則古者亦命地示為后土矣然周禮有大示有地<lb/>
　示有土示又有后土則所謂后土者非地示也<lb/>
　禮書卷八十九<lb/>
</p>
<p>
</p>
  </div>
</body>
</text>
</TEI>
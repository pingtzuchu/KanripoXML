<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書</head>
    <p>
<pb n="1a"/>
欽定四庫全書　　　　經部四<lb/>
　禮書　　　　　　　　　禮類五<hi>通禮之屬</hi>
　　提要<lb/>
　　　　<hi>臣</hi>等謹案禮書一百五十巻宋陳祥道撰祥<lb/>
　　　　道字用之福州人李廌師友談記稱其許少<lb/>
　　　　張榜登科又稱其元祐七年進禮圖儀禮注<lb/>
　　　　除館閣校勘明年用為太常博士賜緋衣不<lb/>
　　　　旬餘而卒又稱其仕宦二十七年止於宣義<lb/>
<pb n="1b"/>
　　　　郎宋史則作官至秘書省正字然晁公武讀<lb/>
　　　　書志載是書亦稱左宣義郎太常博士陳祥<lb/>
　　　　道撰與廌所記同廌又稱嘗為禮圖一百五<lb/>
　　　　十巻儀禮説六十餘巻内相范公為進之乞<lb/>
　　　　送秘閻及太常寺陳振孫書録解題則稱元<lb/>
　　　　祐中表上之晁公武則稱朝廷聞之給札繕<lb/>
　　　　寫奏御宋史陳𤾉𫝊則稱禮部侍郎趙挺之<lb/>
　　　　言𤾉所著樂書二十巻<hi>案樂書實二百巻宋史字誤</hi>貫穿<lb/>
<pb n="2a"/>
　　　　明備乞援其兄祥道進禮書故事給札則廌<lb/>
　　　　振孫所記為確公武朝聞之之説非其實也<lb/>
　　　　其中多掊擊鄭學如論廟制引周官家語荀<lb/>
　　　　子穀梁傳謂天子皆七廟與康成天子五廟<lb/>
　　　　之説異論禘祫謂圜丘自圜丘禘自禘力破<lb/>
　　　　康成禘即圜丘之説論禘大於祫並祭及親<lb/>
　　　　廟攻康成禘小祫大祭不及親廟之説辨上<lb/>
　　　　帝及五帝引掌次文闢康成上帝即五帝之<lb/>
<pb n="2b"/>
　　　　説葢祥道與陸佃皆王安石客<hi>案祥道為王安石之徒見</hi>
　　　　<hi>晁公武讀書志祥道論語解條下</hi>安石説經既剏造新義務<lb/>
　　　　異先儒故祥道與佃亦皆排斥舊説佃禮象<lb/>
　　　　今不𫝊惟神宗時詳定郊廟禮文諸議今尚<lb/>
　　　　載陶山集中大扺多生别解與祥道駁鄭畧<lb/>
　　　　同葢一時風氣所趨無庸深詰然宗其大致<lb/>
　　　　則貫通經傳縷析條分前圖後説考訂詳悉<lb/>
　　　　陳振孫稱其論辨精博間以繪畫唐代諸儒<lb/>
<pb n="3a"/>
　　　　之論近世聶崇義之圖或正其失或補其闕<lb/>
　　　　晁公武元祐黨家李廌蘓門賓客皆與王氏<lb/>
　　　　之學異趣公武亦稱其書甚精博廌亦稱其<lb/>
　　　　禮學通博一時少及則其書固甚為當世所<lb/>
　　　　推重不以安石之故廢之矣乾隆四十六年<lb/>
　　　　十一月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
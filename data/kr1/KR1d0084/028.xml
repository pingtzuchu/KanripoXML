<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書巻二十八</head> <lb/>
    <p>
<pb n="1a"/>
欽定四庫全書<lb/>
　禮書巻二十八<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
　　夏貢<hi>五十畮</hi>
　　商助<hi>七十畮</hi>
　　周徹<hi>百畮</hi>
詩曰徹田為糧又曰徹申伯土疆有若謂魯哀公曰盍<lb/>
徹乎曰二吾猶不足王制曰古者公田藉而不税左傳<lb/>
曰穀不過藉以豐財也穀梁曰古者什一藉而不税公<lb/>
羊曰古者什一而藉多乎什一大桀小桀寡乎什一大<lb/>
貉小貉孟子曰夏后氏五十而貢商人七十而助周人<lb/>
<pb n="4b"/>
百畮而徹其實皆什一也徹者徹也助者藉也龍子曰<lb/>
治地莫善於助莫不善於貢詩曰雨我公田遂及我私<lb/>
惟助為有公田由此觀之雖周亦助也又曰請野九一<lb/>
而助國中什一使自賦校數嵗之中以為常者夏后氏<lb/>
之貢也借民力以治公田者商人之助也兼貢助而通<lb/>
行之者周人之徹也<lb/>
　周官載師園廛二十而一近郊十一遠郊二十而三<lb/>
　甸稍縣都皆無過十二閭師任農以耕事貢九穀司<lb/>
<pb n="5a"/>
　稼巡野觀稼以年之上下出歛法此周之貢法也詩<lb/>
　曰雨我公田遂及我私旅師有耡粟許慎釋耡為助<lb/>
　孟子曰九一而助穀梁曰什一藉而不税此周之助<lb/>
　法藉而不税則同乎商<hi>王制言古者公田藉而不税鄭氏以為商制</hi>其貢<lb/>
　法以年上下則異乎夏然夏之民耕五十畮而以五<lb/>
　畮貢商之民耕七十畮而以七畮助皆什内之一周<lb/>
　之民耕百畮以公田十畮徹什外之一孟子言其實<lb/>
　皆什一者以其法雖少異而其實不離什一也孟子<lb/>
<pb n="5b"/>
　曰請野九一而助國中什一使自賦九一自地言之<lb/>
　也什一自物言之也鄭氏釋匠人謂通其率以什一<lb/>
　為正孔頴達之徒申之謂助則九而貢一貢則什一<lb/>
　而貢一通率為什一是助之所取者重貢之所取者<lb/>
　輕非孟子之意也夏商周之授田其畆數不同何也<lb/>
　禹貢於九州之地或言土或言作或言又葢禹平水<lb/>
　土之後有土焉而未作有作焉而未又則於是時人<lb/>
　功未足以盡地力故家五十畆而已㳂歴商周則田<lb/>
<pb n="6a"/>
　浸闢而法備矣故商七十而助周百畆而徹詩曰信彼<lb/>
　南山維禹甸之畇畇原隰曽孫田之我疆我理南東<lb/>
　其畆則法略於夏備於周可知劉氏皇氏謂夏之民<lb/>
　多家五十畆而貢商之民稀家七十畆而助周之民<lb/>
　尤稀家百畆而徹熊氏謂夏政寛簡一夫之地税五<lb/>
　十畆商政稍急一夫之地税七十畆周政極煩一夫<lb/>
　之地盡税焉而所税皆什一賈公彦謂夏五十而貢<lb/>
　據一易之地家二百畆而税百畆也商七十而助據<lb/>
<pb n="6b"/>
　六遂上地百畆萊五十畆而税七十五畆也周百畆<lb/>
　而徹據不易之地百畆全税之如四子之言則古之<lb/>
　民常多而後世之民愈少古之税常輕而後世之税<lb/>
　愈重古之地皆一易而後世之地皆不易其果然哉<lb/>
　　五溝<lb/>
書曰濬畎澮距川語曰禹盡力乎溝洫遂人夫間有遂<lb/>
十夫有溝百夫有洫千夫有澮萬夫有川匠人廣尺深<lb/>
尺謂之甽田首倍之廣二尺深二尺謂之遂九夫為井<lb/>
<pb n="7a"/>
井間廣四尺深四尺謂之溝方十里為成成間廣八尺<lb/>
深八尺謂之洫方百里為同同間廣二尋深二仭謂之<lb/>
澮専達於川凡溝逆地阞謂之不行水屬不理孫謂之<lb/>
不行梢溝三十里而廣倍凡行奠水磬折以參伍凡為<lb/>
溝必因水勢防必因地勢善溝者水潄之善防者水淫<lb/>
之凡溝防必一日先深之以為式然後可以傳衆力雍<lb/>
氏掌溝瀆澮池之禁凡害於國稼者春令為阱擭溝瀆<lb/>
之利於民者稻人掌稼下地以豬畜水以防止水以溝<lb/>
<pb n="7b"/>
蕩水以遂均水以列舍水以澮冩水王制曰方百里者<lb/>
為田九十億畆山陵林麓川澤溝瀆城郭宫室涂巷三<lb/>
分去一其餘六十億畆月令季春命有司修和隄防導<lb/>
達溝瀆孟秋完隄防謹壅塞以備水潦<hi>八月宿值畢畢好雨</hi>郊特<lb/>
牲曰祭防與水庸事也荀卿曰修隄防通溝澮行水潦<lb/>
安水藏以時决塞嵗雖凶旱使農夫有所耘艾司空之<lb/>
事也班固曰后稷始甽田以二耜為耦廣尺深尺長終畮<lb/>
一畮三甽一夫三百甽而播種於甽中亢倉子曰甽欲<lb/>
<pb n="8a"/>
深以耑畮欲沃以平<lb/>
　遂人言五溝之制而始於遂匠人言五溝之制而始<lb/>
　於甽則甽非溝也乃播種之地而已一甽三甽一夫<lb/>
　三百甽甽從則遂横甽横則遂從遂從則溝横遂横<lb/>
　則溝從由溝以達洫由洫以達澮其横從如之春秋<lb/>
　傳稱晉人使齊之封内盡東其畆國佐對曰先王疆<lb/>
　理天下物土之宜而布其利故詩云我疆我理南東<lb/>
　其畆今吾子疆理諸侯而曰盡東其畆而已惟吾子<lb/>
<pb n="8b"/>
　戎車是利無顧土宜其無乃非先王之命者乎葢天下<lb/>
　之地勢西北髙而東南下故古者或東其畆或南其<lb/>
　畆畆之所嚮溝涂隨之則南東其畆者亦其大致如<lb/>
　此而已不必盡然鄭氏曰以南畆圖之遂從溝横洫<lb/>
　從澮横九澮而川周其外然川之所流當適地泐非<lb/>
　於萬夫之外必有大川圍而匝焉頴達疏詩謂鄭氏<lb/>
　所言特設法耳其説是也溝洫之於田野可决而决<lb/>
　則無水溢之害可塞而塞則無旱乾之患荀卿曰修隄<lb/>
<pb n="9a"/>
　防通溝洫行水潦安水藏以時决塞則溝洫豈特通<lb/>
　水而已哉稻人掌稼下地以瀦畜水以防止水以溝<lb/>
　蕩水以遂均水此又下地之制與遂人匠人之法異<lb/>
　也考工記所謂水屬者屬溝洫也所謂梢溝者溝末<lb/>
　也自溝末言之謂之梢溝自田端言之謂之田首溝<lb/>
　遠而不倍不足以容水水行而不磬折不足以殺其<lb/>
　勢觀易坎為弓輪而河亦百里一曲千里一曲一直<lb/>
　則溝洫之制磬折可知矣先王之時通九川陂九澤<lb/>
<pb n="9b"/>
　溝洫絡脉布於天下則無適而非水利也及井田廢<lb/>
　而阡陌作於是史起引漳以富河内鄭國鑿涇以注<lb/>
　關中李冰壅江以灌蜀地畨係引汾以溉蒲阪以至<lb/>
　白公之於渭邵信臣之於南陽馬臻之於鏡湖張闓<lb/>
　之於新豐塘劉義欣之於芍陂鉗盧李襲稱之於雷<lb/>
　陂史臣書之以為異績此特名生於不足耳<lb/>
　　五涂<lb/>
　遂人夫間有遂遂上有徑十夫有溝溝上有畛百夫<lb/>
<pb n="10a"/>
　有洫洫上有涂千夫有澮澮上有道萬夫有川川上<lb/>
　有路鄭氏曰徑容牛馬畛容大車涂容乘車一軌道<lb/>
　容二軌路容三軌其説葢以匠人之制推之也匠人<lb/>
　王城經涂九軌環涂七軌野涂五軌環涂以為諸侯<lb/>
　經涂野涂以為都經涂由是差之諸侯環涂五軌野<lb/>
　涂三軌都之環涂野涂皆三軌則遂人路容三軌道<lb/>
　容二軌以至徑容牛馬理或然也匠人曰凡溝必因<lb/>
　水勢防必因地勢善溝者水漱之善防者水淫之凡<lb/>
<pb n="10b"/>
　為防廣與崇方其殺三分去一大防外殺葢溝成則<lb/>
　涂立涂立則防立遂溝洫澮川雖不同皆謂之溝司<lb/>
　險曰五溝是也徑畛涂道路雖不同皆謂之涂司險<lb/>
　曰五涂是也然涂不特如此而已亦謂之旅記曰旅<lb/>
　樹是也亦謂之行詩曰微行是也爾雅曰宫中衖謂<lb/>
　之壺廟中路謂之唐堂途謂之陳一達謂之道路二<lb/>
　達謂之岐旁三達謂之劇旁四達謂之衢五達謂之<lb/>
　康六達謂之莊七達謂之劇驂八達謂之崇期九達<lb/>
<pb n="11a"/>
　謂之逵葢涂莫小於徑莫大於路莫枝於逵書言無<lb/>
　有作好遵王之道無有作惡遵王之路以作好之利<lb/>
　小作惡之害大故也兎置之詩言在彼中逵在彼中<lb/>
　林以中逵之徳顯中林之徳晦故也量人掌天下之<lb/>
　涂數皆書而藏之國語司空視涂葢藏其數欲知所<lb/>
　達之遠近視之欲察其涂之修否<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷一百四十四</head> <lb/>
    <p>
<pb n="1a"/>
欽定四庫全書<lb/>
　禮書卷一百四十四<lb/>
　　　　　　　　　　　　宋　陳祥道　撰<lb/>
<pb n="2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="2b"/>
　　軌轍<lb/>
　車迹為轍轍廣為軌左傳曰下而視其轍此車迹也<lb/>
　考工記曰經途九軌此轍廣也轍廣曰軌而兩轊亦<lb/>
　曰軌<hi>少儀曰祭左右軌</hi>猶之兩轊曰軹兩軻下木亦曰軹也<lb/>
　考工記曰應門容二轍三箇二轍之間八尺而車人<lb/>
　轍廣六尺者以貴賤之車不同故也説文曰䡮車迹<lb/>
　也則轍亦曰䡮<hi>音蹤</hi>
　　軒<lb/>
<pb n="3a"/>
　左傳曰齊侯歛諸大夫之軒<hi>定九年</hi>又曰齊侯得敝無<lb/>
　存與之犀軒<hi>定九年</hi>又曰衛公鶴有乗軒又曰乗軒者<lb/>
　三百人又許太子謂渾良夫曰茍使我入國乗軒齊<lb/>
　桓公遺衛夫人以魚軒則軒大夫以上之車也許慎<lb/>
　曰軒曲輈藩車也盖輈有三制獨國馬之輈為深輈<lb/>
　深則軒故謂之軒軒必有藩故魚軒犀軒皆皮為之<lb/>
　藩也詩曰如輊如軒考工記曰既節軒摯之任漢書<lb/>
　曰居前不能令人輊居後不能令人軒則車又以前<lb/>
<pb n="3b"/>
　高為軒後至地為輊<lb/>
　　茵簀<lb/>
　小戎詩曰文茵暢轂毛氏曰文茵虎皮也釋名曰文<lb/>
　茵車中所坐也然則戎車有文茵則乗車有茵可知<lb/>
　若大路則越席而已大車則簀而已禮記曰蒲越之<lb/>
　尚左傳荀卿曰大路越席説文曰轑大車簀也<lb/>
　　乗石<lb/>
　隸僕王行則洗乗石詩曰有扁斯石履之卑兮則乗<lb/>
<pb n="4a"/>
　石王與后乗車於是登降也鄭氏謂王登車於大寢<lb/>
　西階之前反降於阼階之前則乗石固設於兩階矣<lb/>
　禮記曰下卿位賈公彦以為凡王出則過卿位而登<lb/>
　車入則見卿位而降車若迎賓則登車於大寢西階<lb/>
　之前反降於阼階之前或者下卿位為諸侯禮樂師<lb/>
　趍以采薺行以肆夏謂天子禮然漢去古不逺丞相<lb/>
　進見御座為起乗輿為下則天子見卿而後下非過<lb/>
　其位則然也果過其位則然豈優至尊之道哉考之<lb/>
<pb n="4b"/>
　於禮尸與始嫁者乗以几其餘所乗無所經見<lb/>
　　綏<lb/>
曲禮曰凡僕人之禮必授人綏若僕者降等則受不然<lb/>
則否僕已駕奮衣由右上取貳綏乗路馬必朝服不敢<lb/>
授綏少儀曰僕於君子君子升下則授綏執君之乗車<lb/>
僕者負良綏申之面拖諸幦以散綏升説文曰緌車中<lb/>
把也其飾則有采章其等有貴賤詩曰淑旂綏章此綏<lb/>
之之飾也少儀君綏曰良綏曲禮少儀僕右綏曰貳綏<lb/>
<pb n="5a"/>
散綏此綏之等也君子之登車也受綏其既登也正立<lb/>
執綏及致敬然後俯而式焉正立執綏所以備隊耳昔<lb/>
范鞅逆魏舒請㕘乗而持帶亦備隊之意也夫禮有六<lb/>
藝馭居一焉故司徒以之教萬民保氏以之教國子詩<lb/>
以執轡如組為賢孔子以執馭為能而周官大馭戎僕<lb/>
田僕齊僕之官皆大夫上士為之則馭非賤者之事而<lb/>
已故有以同等為之僕者有以降等為之僕者有以弟<lb/>
子為師之僕者有以貴者為賤人之僕者禮曰若僕降<lb/>
<pb n="5b"/>
等則受不然則否此同等降等者為之僕也君命召雖<lb/>
賤人大夫士必自馭之此貴者為賤人之僕也論語或<lb/>
稱冉有僕或稱樊遲御此弟子為師之僕也<lb/>
　<lb/>
　<lb/>
　<lb/>
　<lb/>
　禮書圖卷一百四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷一百十二</head> <lb/>
    <p>
<pb n="1a"/>
欽定四庫全書<lb/>
　禮書卷一百十二<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
　　弓<hi>臂弣蔽簫隈淵茭附</hi>
説文曰弓象形史記曰揮作弓弓以木為身以角為靣<lb/>
筋所以為深絲所以為固張則筋外而角内弛則角外<lb/>
而筋内弣把中也簫弓端也隈其曲也茭其接也弣或<lb/>
作拊又曰質旁曰撻中曰蔽簫或作弰又曰弭曰彆<hi>方結反</hi>曰峻弓人曰挺臂中有柎焉故剽又曰凡為弓方其<lb/>
峻而髙其柎長其隈而薄其蔽又曰茭解中有變焉故<lb/>
校廣雅曰柎柄也鄭康成曰茭讀為骹茭解謂接中也<lb/>
<pb n="4b"/>
賈公彦曰隈簫角接處也説文曰彆弓戾也詩曰象弭<lb/>
魚服爾雅曰弓無縁者謂之弭左傳曰左執鞭弭葢無<lb/>
縁之弓以骨飾其弭而已故亦謂之弭杜子春曰隈弓<lb/>
之淵鄭司農曰蔽謂弓人所握持者毛氏曰弭所以解<lb/>
紛曲禮曰凡遺人弓者張公尚筋弛弓尚角右手執簫<lb/>
左手承弣則右手執簫矣簫之飾不特以骨而已爾雅<lb/>
曰以金者謂之銑以蜃者謂之珧以玉者謂之珪爾雅<lb/>
曰蜃小者珧郭璞曰珧小蚌也<lb/>
<pb n="5a"/>
　　弓韔<lb/>
明堂位曰載弧韣月令曰𤣥鳥至乃禮天子所御帶以<lb/>
弓韣既夕禮弓有韣詩曰虎韔鏤膺交韔二弓又曰<lb/>
抑鬯弓忌又曰彤弓弨兮受言櫜之又曰載櫜弓矢説<lb/>
文曰弢弓衣也左傳曰右屬櫜鞬杜氏曰櫜以受矢鞬<lb/>
以受弓韔弢韣櫜鞬皆弓衣也亦曰弓室鄭氏釋既夕<lb/>
禮謂之緇布為之覲禮言包干戈以虎皮詩言虎韔而<lb/>
韔韣皆從韋則古之弓衣以皮為之也明器之弓以緇<lb/>
<pb n="5b"/>
布葢鄭氏以漢禮言之耳内則曰歛簟而襡之樂記曰<lb/>
包干戈以虎皮名曰建櫜則韣櫜之名不獨施於弓也<lb/>
詩言虎韔鏤膺交韔二弓又言二矛重弓重弓則一韔<lb/>
之内皆二弓以備毁折<lb/>
　　弓檠<lb/>
荀子曰接人用枻<hi>韓氏云枻者檠枻正弓弩之器</hi>揚子曰見弓之張兮<lb/>
弛而不失其良兮亦檠之而已矣蘇氏傳曰檠弓弩説<lb/>
文曰檠榜也亦作□則枻榜皆檠之異名考工記弓人<lb/>
<pb n="6a"/>
為弓寒奠體氷析灂寒奠體則不流冰析灂則審環葢<lb/>
奠體者納之檠而已析灂者下於檠而復納之也<lb/>
　　弓柲<lb/>
既夕明器弓有柲詩曰竹閉緄縢考工記曰恒角而達<lb/>
譬如終紲葢柲以竹為之狀如弓然約於弓裏命之曰<lb/>
柲所以備損傷也緄繩也縢約之也柲以閉之故亦謂<lb/>
之閉緄以繫之故亦謂之紲如此則納之韣中足以定<lb/>
往來之體袪翩反之病矣柲亦作䪐<lb/>
<pb n="6b"/>
　　依撻<lb/>
既夕禮曰弓設依撻鄭氏曰依纒弦也撻弣側矢道也<lb/>
皆以韋為之賈公彦曰依今弓<graphic n="KR3212" url="https://raw.githubusercontent.com/kanripo/KR-Gaiji/master/images/KR3212.png" mimeType="image/png"/>也撻所以撻矢令出也<lb/>
生者以骨死者以韋<lb/>
　<lb/>
　<lb/>
　<lb/>
　禮書卷一百十二<lb/>
</p>
<p>
</p>
  </div>
</body>
</text>
</TEI>
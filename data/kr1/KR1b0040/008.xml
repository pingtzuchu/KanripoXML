<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書日記巻八</head>
    <p>
<pb n="1a"/>
欽定四庫全書<lb/>
　尚書日記巻八　　　　　　明　王樵　撰<lb/>
　　盤庚上<lb/>
孔氏曰盤庚殷王名殷質以名篇○哀十一年左傳引<lb/>
此篇云盤庚之誥金氏謂今書篇目逸之誥二字○正<lb/>
義曰此三篇皆以民不樂遷開解民意告以不遷之害<lb/>
遷都之善也中上二篇未遷時事下篇既遷後事○呉<lb/>
氏曰此書説者多言某篇為告臣某篇為告民某篇為<lb/>
<pb n="1b"/>
兼告臣民以予言之臣民並集之時固不當呼臣與言<lb/>
而使民不與聞又呼民與言而使臣不與聞特以遷都<lb/>
之利反覆開諭事之繫乎臣者主臣言之事之繫乎民<lb/>
者主民言之耳按呉氏此説甚是王氏以上篇為告羣<lb/>
臣中篇為告庶民下篇為告百官族姓葢因上篇有斆<lb/>
民由在位之語中篇有話民之弗率有衆咸造之語下<lb/>
篇有歴告爾百姓于朕志邦伯師長百執事之語百姓<lb/>
蔡氏謂為畿内民庶而百官族姓亦在其中也故大略<lb/>
<pb n="2a"/>
如此分之其實上篇首三節亦本告民次乃提臣而專<lb/>
告之雖曰告臣亦本對民而告之使同聽之也故蔡氏<lb/>
曰衆者臣民咸在也又曰此雖盤庚對衆之辭實為羣<lb/>
臣而發以斆民由在位故也中篇告民而兹予有亂政<lb/>
同位一節非對民而告臣乎下篇首曰綏爰有衆葢亦<lb/>
臣民無不在而末乃丁寧於治民之臣耳王氏專以為<lb/>
告百官族姓殊失之而蔡氏訓百姓含糊兩義亦屬未<lb/>
妥也○沃丁太甲子太戊沃丁弟之子仲丁太戊子去<lb/>
<pb n="2b"/>
亳遷于囂仲丁弟河亶甲居相河亶甲子祖乙居耿史<lb/>
記盤庚祖乙之曾孫也祖乙子祖辛祖辛子開甲開甲<lb/>
弟祖丁開甲子南度祖丁子陽甲陽甲弟盤庚凡七世<lb/>
都耿矣○殷本紀云祖乙遷于邢○契始封商八遷而<lb/>
都亳湯以七十里而有天下此興王本根之地不可輕<lb/>
去者也子孫無逺慮徃徃輕徙曰囂曰相曰耿皆際河<lb/>
之境土豐物饒人所共趨常人之心知利而不知害雖<lb/>
數圯于水安土而憚遷盤庚賢君也為民避患決遷殷<lb/>
<pb n="3a"/>
之計自是高宗祖甲相繼百年殷邦嘉靖其後武乙復<lb/>
遷河北國漸衰敝至紂竟以奢淫而亡是以知盤庚之<lb/>
逺慮豈不賢哉○誥體亦不同湯誥盤庚大誥酒誥多<lb/>
士多方康王之誥九篇乃誥之正體仲虺之誥首尾皆<lb/>
陳于湯之辭因以曉其臣民衆庶故亦曰誥立政主告<lb/>
成王任用賢材之道因羣臣百官咸在則訓而兼誥者<lb/>
也西伯戡黎祖伊告紂亦曰誥㣲子謀于箕子比干亦<lb/>
曰誥康誥梓材俱武王誥命康叔之辭召誥洛誥周召<lb/>
<pb n="3b"/>
二公經營洛邑進告成王之辭君奭周公留召公之辭<lb/>
凡此或臣告君或君告臣或臣自相告皆入誥體則誥<lb/>
之變例也<lb/>
盤庚遷于殷至出矢言孔氏曰殷亳之别名正義曰鄭<lb/>
𤣥云商家自徙此而號曰殷鄭以此前未有殷名也中<lb/>
篇云殷降大虐將遷于殷先正其號名知于此號為殷<lb/>
也雖兼號為殷而商名不改或稱殷又有兼稱殷商商<lb/>
頌云商邑翼翼撻彼殷武是單稱之也又大雅云殷商<lb/>
<pb n="4a"/>
之旅咨汝殷商是兼稱之也亳是殷地大名故殷社謂<lb/>
之亳社亳說見湯誥○籲呼也矢誓也金氏曰遷于殷<lb/>
則宗廟朝市皆已攻造但民未肯徃有其居耳衆慼民<lb/>
之以遷為憂者<lb/>
曰我王來至其如台曰盤庚之言也劉殺也言我先王<lb/>
祖乙來都于耿固重我民之生豈虞有今日之事置于<lb/>
盡殺之地民適不幸罹于水災邑居圯壞蕩析而閭黨<lb/>
不能相聯離居而救援不能相及爰稽之卜亦曰此地<lb/>
<pb n="4b"/>
無若我何言耿不可居決當遷也<lb/>
先王有服至先王之烈服事也先王有事未嘗敢狥已<lb/>
之意亦未嘗苟狥衆之願必恪謹乎天命天命所在則<lb/>
欽承而不違謂卜也先王猶不敢常安不常其邑于今<lb/>
五遷厥邦矣以今日理勢正當承于古而遷則天命可<lb/>
永先王之烈可繼若不承于古則罔知天之斷命矧曰<lb/>
其能致治守成從先王之大烈乎斷絶也烈功也五邦<lb/>
馬云謂商丘亳囂相耿也正義曰計湯既遷都始建王<lb/>
<pb n="5a"/>
業此言先王遷都不得逺數居亳之前孔氏謂亳囂相<lb/>
耿并盤庚之遷為五蔡氏曰以下文今不承於古文勢<lb/>
攷之則盤庚之前當自有五遷史記言祖乙遷邢或祖<lb/>
乙兩遷也正義曰自契至于成湯八遷并數湯為八盤<lb/>
庚為五遷又并數湯為五湯一人再數故班固云殷人<lb/>
屢遷前八後五按班固後五是自仲丁至盤庚湯不再<lb/>
數也盤庚言于今五邦是自湯至祖乙巳不在内也正<lb/>
義前謂相土至湯必更遷都但不知湯從何地而遷亳<lb/>
<pb n="5b"/>
耳是盤庚五邦乃數自湯身居亳之前必更有地并此<lb/>
為五而相土之商丘固不在内<lb/>
若顚木之有至底綏四方顚仆也由木生條也肄生曰<lb/>
蘖蔡氏曰顚木譬耿由蘖譬殷也事有勞且難而不可<lb/>
憚者今日是也今若遷則以危為安其若顚木之有由<lb/>
蘖乎天將永我國家之命于殷紹復先王之大業而致<lb/>
安四方矣永我命于兹新邑與罔知天之斷命相應紹<lb/>
復先王之大業應克從先王之烈謂興道致治如商之<lb/>
<pb n="6a"/>
盛王也商道中衰盤庚有志于振起適丁耿圯之患此<lb/>
事不圖先業將不守矧曰克從之可冀乎京師者天下<lb/>
之本國都不安豈能圖四方之安故以致安四方為言<lb/>
盤庚斆于民至悉至于庭上文諭民之辭明矣然民之<lb/>
不欲遷豈其中心利害之實哉皆在位者倡遊言以惑<lb/>
之其説詳見第五節其間有能審於利害而欲遷者則<lb/>
又為在位者所排擊阻難不得自達故盤庚敎民必由<lb/>
在位而其所以教在位者不過以常舊服正法度正法<lb/>
<pb n="6b"/>
度云何亦曰無或敢伏小人之攸箴而已葢先王以民<lb/>
心為己心以民之利害為國之利害其五遷之舉想皆<lb/>
順小人之攸箴而為之也民無惑志而有言必達于上<lb/>
臣無匿指而有願必同于民此先王之舊服也亦國家<lb/>
之法度也在位者欲阻廢法度則不得不托于民情之<lb/>
不願欲托于民情之不願則不得不動之以浮言而使<lb/>
其言之同于我隱伏其攸箴而使其中情實語不得聞<lb/>
于上其沮遷之計亦狡矣盤庚明極事情故亦不作為<lb/>
<pb n="7a"/>
一切之法以整齊之其要惟在于無敢伏小人之攸箴<lb/>
則遷與不遷孰是民情之公願利害必有眞歸國是必<lb/>
有眞在羣臣之計自破國家之法自行矣○先王舊服<lb/>
皆因民欲遷而遷也今民不欲遷而盤庚欲遷疑若非<lb/>
先王之舊服矣當時在位者必以此動盤庚而盤庚則<lb/>
知不欲遷者特爾軰總于貨寶之私心一時小民惑于<lb/>
浮言之左見而非衆心之所同然也衆心之所同然衆<lb/>
口之所同辭今日非異于先王之時特爾軰伏之耳王<lb/>
<pb n="7b"/>
命衆悉至于庭衆者臣民咸在也<lb/>
王若曰格汝衆至無傲從康耿衆利濵河之地沃饒自<lb/>
豐而憚遷徙之勞以為百年之業奈何舍之而去不惕<lb/>
于一人不肯聽一人之作猷此其從康傲上之本情也<lb/>
是心不黜雖百喻無益故盤庚特指而言之此一書之<lb/>
要領也<lb/>
古我先王至乃所訟此援舊人之從先王以責今之不<lb/>
然所謂以常舊服正法度也舊人世勞王室凡事所賴<lb/>
<pb n="8a"/>
以共成者也圖任共政是先王委任舊人之重承播告<lb/>
不匿厥指罔有逸言是舊人不負先王之委任也不匿<lb/>
厥指者樂聞箴言王之指意也舊人奉承于内使小人<lb/>
之箴言無不得逹于上則一人之美意無不下通於民<lb/>
矣舊人體王之心如此故王用大敬之非上意下情而<lb/>
變幻事理以摇衆聽者謂之逸言舊人宣化于外則原<lb/>
君上為民之情以開諭乎衆而不參以一己之私言據<lb/>
民間利害之實以導率乎民而不惑以從康之左見舊<lb/>
<pb n="8b"/>
人先民以信如此故民用丕變今汝亦我之舊人我之<lb/>
圖任共政亦無異于先王奈何在内則伏小人之攸箴<lb/>
與不匿厥指者異矣在外則不和吉言于百姓與罔有<lb/>
逸言者異矣正義曰聒聒多言亂人之意按言不出于<lb/>
中正為險無深慮逺見為膚謂惟忠信足以起人之信<lb/>
今汝上匿下譁所以起信者率以險膚難乎人之信矣<lb/>
夫有所訟者事理確然誠有所當爭也予弗知乃所訟<lb/>
果弗得已乎<lb/>
<pb n="9a"/>
非予自荒兹徳至拙謀作乃逸先王有作舊人則從今<lb/>
我有作汝臣則訟豈我寡謀輕動自荒兹德耶非也惟<lb/>
汝含徳不惕予一人耳予視汝情明若觀火猶不忍刑<lb/>
以繩汝欲寛容以濟事汝苟執迷不改是我亦拙謀成<lb/>
汝之過矣含德不宣布德意也逸過也<lb/>
若網在綱至乃亦有秋君令不違臣共不貳古之道也<lb/>
不若網在綱乎乃有條而不紊紊臣有誅意在言表民<lb/>
生在勤勤則不匱事之常也不若農服田力穡乎乃亦<lb/>
<pb n="9b"/>
有秋惰農無秋意在言表<lb/>
汝克黜乃心至汝有積德當時在位之臣其婚姻僚友<lb/>
皆富室巨家也擅膏腴之地躭居止觀遊之樂在位之<lb/>
臣與之黨比而憚遷心之所為實在此而猶為之辭曰<lb/>
不遷實于民計便又乘小民一時安土之情而誑之曰<lb/>
我實為爾計也以此施虚徳于民抑不思大水時至都<lb/>
邑淪没爾之婚姻僚友其將焉徃是爾之為之者反以<lb/>
害之與百姓同歸于虚徳爾故勸以克黜乃心公為斯<lb/>
<pb n="10a"/>
民長逺利害計以施實德于民都邑既定百姓安居爾<lb/>
之婚姻僚友豈不同其福如此處事汝乃敢大言汝有<lb/>
積德今日非徳也曰積德者先王時汝祖父率民以遷<lb/>
今汝又率民遷是世有德及人也<lb/>
乃不畏戎毒至非予有咎戎大昬强吉好奉承恫痛相<lb/>
視也憸民馬融云憸利小小見事之人也逸口過言也<lb/>
靖安咎過也言汝知服田有秋則今不畏水災大害于<lb/>
逺近憚勞不遷如惰農不强力為勞苦之事寧有黍稷<lb/>
<pb n="10b"/>
之可望乎汝知綱網不紊則今汝不和吉言于百姓惟<lb/>
汝自生毒乃敗禍姦宄以自災于厥身也葢君為臣綱<lb/>
臣為民綱理之所在上下相順乃同其福而無禍汝既<lb/>
首憚遷以先惡于民則恫不獨在于民乃亦奉其恫矣<lb/>
及身而悔亦何及乎相時小人猶有審利害之實出箴<lb/>
戒之言以相顧省者則有位者當何如乎小民箴言欲<lb/>
發而爾之逸口能排擊阻難之雖則可畏矧予制乃短<lb/>
長之命豈不尤可畏乎使民情眞有所不便以告于朕<lb/>
<pb n="11a"/>
而圖之可也何為相動以浮言恐之以禍患䧟之于罪<lb/>
惡不與顧箴言者異乎一時人情為汝所惑雖若燎原<lb/>
之火有不可嚮邇之勢其猶可撲滅以制爾短長之命<lb/>
者而繩汝自作之愆其亦何難至是則惟爾衆自作弗<lb/>
靖非我有咎也○民也胥顧于箴言臣也胥動以浮言<lb/>
箴言實也浮言偽也小民身當其害有惕惕胥顧之心<lb/>
在位隂貪其利為譊譊胥動之計一時情狀在數語間<lb/>
其人之聞之者亦可愧矣○傲上之情挾其口之衆也<lb/>
<pb n="11b"/>
比以燎原之火意可知己其猶可撲滅盤庚將刑以齊<lb/>
之乎非也明四目達四聰箴言不可伏浮言不得施盤<lb/>
庚葢有制之之道矣曰短長之命特舉刑殺以恐之未<lb/>
必施也○以傲上從康之害反覆申戒○一説胥顧于<lb/>
箴言箴言者凡人相箴規之言也言雖憸利小小見事<lb/>
之人猶知顧念于人之箴規葢以不善則致人之言不<lb/>
善之聲傳于人常易至于過惟過言之可畏所以箴言<lb/>
之當顧也夫逸口雖可畏特是非毁譽之在人口者耳<lb/>
<pb n="12a"/>
未遽有誅賞之及身也猶且可畏况予制乃短長之命<lb/>
是非所在誅賞所加汝可以不畏乎○孔氏曰羣臣不<lb/>
欲徙是先惡于民不徙則禍毒在汝身徒奉持所痛悔<lb/>
之無及言憸利小民尚相顧于箴誨恐其發動有過口<lb/>
之患况我制汝死生之命而汝不相從是不若小民<lb/>
遲任有言至求舊惟新遲任馬云古老成人鄭云古之<lb/>
賢史孔氏曰言人貴舊器貴新蘇氏曰人舊則習器舊<lb/>
則敝引此結前圖任及起下不敢動用非罸非德之意<lb/>
<pb n="12b"/>
王荆公行新法棄舊人而用新進喜事者以舊人軋已<lb/>
也今盤庚不以異議為忤亦孜孜惟舊人是求此所以<lb/>
為賢與<lb/>
古我先王至動用非德我國家惟圖任舊人共政以人<lb/>
舊則習也使其有罪不容以舊人而赦使其無罪不容<lb/>
不念其舊而加以非罸也使其有善不容以舊人而掩<lb/>
使其無善不容私其舊而加以非德也德恩賞也恩非<lb/>
所當恩是謂非德胥及逸勤泛言而遷國在其中有事<lb/>
<pb n="13a"/>
共其勞事成共其逸見舊臣于先王一德一心處也汝<lb/>
能如此則先王先臣之所嘉非予所敢加以非徳也汝<lb/>
不能如此則先王先臣之所棄非予所敢加以非罸也<lb/>
○逸勤共于乃祖乃父則共事亦期于後王後臣豈有<lb/>
無罪而加以非罸乎乃祖乃父安國家定社稷之勞簡<lb/>
于先王彰其善於後世使汝有勞固當世選之豈至予<lb/>
之身忍獨不選而掩爾之善乎惟汝之未效勞惟汝之<lb/>
不强為善耳兹予大享于先王爾祖其從與享之以胥<lb/>
<pb n="13b"/>
及逸勤之故惟天下之至公也凡後人之有功有罪先<lb/>
王與爾祖父之神明實監臨之作福作災惟神所降予<lb/>
亦豈敢動用非德以加汝乎言賞罸之不私欲世臣之<lb/>
效命至篇末皆此意○孔氏曰選數也言我世世選汝<lb/>
功勤不掩蔽汝善古者天子録功臣配食于廟大享烝<lb/>
嘗也正義曰烝嘗是秋冬祭名謂之大享者以事各有<lb/>
對若烝嘗對禘祫則禘祫為大若四時自相對則烝嘗<lb/>
為大礿祠為小以秋冬物成可薦者衆故烝嘗為大春<lb/>
<pb n="14a"/>
夏物未成可薦者少故礿祠為小也知烝嘗有功臣與<lb/>
祭者按周禮司勲云凡有功者銘書于王之太常祭于<lb/>
大烝司勲詔之是也<lb/>
予告汝于難至一人之作猷射志于中的圖事期于有<lb/>
成予告汝于遷都之難予謀既審若射之有志非嘗試<lb/>
而漫為之言不可不聽也人之不能從善有二蔽焉老<lb/>
成者謂其言耄㓜弱者謂小子何知而不知理之所在<lb/>
老成者不可侮而少者不可少也各長于其居者耿圯<lb/>
<pb n="14b"/>
河水其居不可長也舍目前沃饒之利為永建乃家之<lb/>
謀是謂長于厥居夫君出謀者也臣出力者也其勉出<lb/>
汝力以聽我一人之作謀可矣<lb/>
無有逺邇至一人有佚罸用罪違命也伐猶誅也伐厥<lb/>
死謂重者至于死而不赦也用德從命也邦之善則惟<lb/>
汝衆從命之功邦之不善則惟我一人失罸其所當罸<lb/>
篇終示賞罸之斷以深戒勑之<lb/>
凡爾衆其惟至弗可悔當時所告惟造在王庭者其餘<lb/>
<pb n="15a"/>
不聞者尚多故篇末使之轉相致告自今以徃各敬爾<lb/>
之所有事齊乃位謂不離所守以聽命度乃口謂非言<lb/>
勿言言罸猶未罸也罸及汝身則不可悔矣<lb/>
　吕氏曰三篇湏於包容處看其德量於委曲訓誥處<lb/>
　看其恩意於規畫纎悉處看其措置<lb/>
　　盤庚中<lb/>
盤庚作惟渉河至浮于天時王庭金氏以為行次之庭<lb/>
蔡氏謂起而將遷則未在途也○古我前后泛言不指<lb/>
<pb n="15b"/>
商王天時亦未指水災觀殷降大虐先王不懐方是説<lb/>
商事也○孟子曰憂民之憂者民亦憂其憂經曰保后<lb/>
胥戚是也樂民之樂者民亦樂其樂經曰惟喜康共是<lb/>
也鮮以不浮于天時此一語更可味古之人天時有災<lb/>
鮮不以人事勝之後世則末如之何而歸咎于天○上<lb/>
下同憂天時可勝何事不濟<lb/>
殷降大虐至比于罸先王以天降大虐不敢安居其所<lb/>
興作視民利當遷而已此爾民所聞宜亦以此而念我<lb/>
<pb n="16a"/>
凡所以敬汝使汝者惟喜與汝同安爾非為汝有罪而<lb/>
以遷汝為罸也○汝曷弗念我古后之聞汝何不以所<lb/>
聞于古后者而思念我今日之事乎<lb/>
予若籲懐兹新邑至丕從厥志民不樂遷而謂之丕從<lb/>
厥志者蘇氏發得好○王者未嘗以人從欲而亦不違<lb/>
道徇人惟審于安危利害之實而為之趨利避害舍危<lb/>
就安則不從其口之所不樂者實以大從其心之所不<lb/>
言而同然者也<lb/>
<pb n="16b"/>
今予將試以汝遷至自怒曷瘳計遷已乆成遷在今今<lb/>
予將試以汝遷而汝乃不憂我心之攸困困謂萬衆動<lb/>
移皆在君心之念也既不知體君心之勞又不直以所<lb/>
疑告于上祗自取窮苦何由自觧今已斂其資賄盡室<lb/>
首途之時若次且不前如乘舟弗濟必敗所載夫從上<lb/>
之忱貴于屬而忌于疑今汝已從我决遷此心不屬終<lb/>
難共濟奚止臭厥載有胥及溺而已利害若此而不之<lb/>
稽雖自怒庸損于苦乎鞠窮也呉氏曰爾民不得安居<lb/>
<pb n="17a"/>
此我心之憂乃皆大不宣布其心欽敬思念以誠心動<lb/>
我爾惟苟安坐待水患之至是自取窮苦譬之乘舟者<lb/>
若遲滯不濟必臭敗所載之物從上之心間斷不屬則<lb/>
不能復濟惟相與以及沉溺而已利害若此汝不考察<lb/>
但有怨怒何能瘳乎言無益也按不其或稽稽者所謂<lb/>
即安危利害之實而反求其心也<lb/>
汝不謀長以思乃災至汝何生在上孔氏曰汝不謀長<lb/>
乆之計思汝不徙之災是大勸憂之道正義曰凡人以<lb/>
<pb n="17b"/>
善自勸則善事多若以憂自勸則憂來衆今不徙則憂<lb/>
來衆是自勸以憂之道也○憂溺而憚遷是勸憂也豈<lb/>
人情哉不謀長而思其災故耳所謂火未及然自謂之<lb/>
安也若謀長則知災在旦夕今日之勢可謂有今日無<lb/>
後日汝何生在上乎<lb/>
今予命汝一至迂乃心人心不能自決則好用非理之<lb/>
謀浮言之誤人不淺而人毎不悟也今予命汝一是非<lb/>
無兩在利害無兩從心有定主則不迷于正直之途身<lb/>
<pb n="18a"/>
有定歸則不䧟于邪僻之地不然身心非所自有顚倒<lb/>
迷惑趨于禍患如起穢以自臭豈他人能敗之哉<lb/>
予迓續乃命于天至懐爾然汝知人言之不可從則知<lb/>
我心之所當體我之心何心也為汝何生在上則遷都<lb/>
以迎續乃命于天者我之心也我豈汝威哉用奉畜汝<lb/>
衆而已此其一也爾先人從我先后屢遷厥邦既甚勞<lb/>
矣豈不謂自今貽後人以安而不知又不免于遷焉予<lb/>
惟深念乎此所以經營新都為一勞永逸之計以有家<lb/>
<pb n="18b"/>
之利丕克羞養爾者懐念汝之深故也愛之能勿勞乎<lb/>
勞之所以安之也此又其一也<lb/>
失于政陳于兹至曷虐朕民此言君不體民則高后罪<lb/>
之孫炎曰陳居之乆也<lb/>
汝萬民乃不生生至汝罔能廸此言民不體君則先后<lb/>
亦罪之生生謂勉于生理先后泛言商之先王也㓜孫<lb/>
盤庚自謂也比同心也爽失也汝罔能迪言無辭也<lb/>
古我先后至不救乃死此言民不體君非但先后罪之<lb/>
<pb n="19a"/>
其祖父亦罪之戕害也有害人之心而不欲徙者是反<lb/>
祖父之行故其祖父亦斷棄之不救其死也<lb/>
兹予有亂政同位至丕乃崇降弗祥亂治也言我有治<lb/>
政之臣同位于其祖父而不同心者高后與其祖父亦<lb/>
罪之○按上篇責臣之辭但言其浮言誤衆傲違上命<lb/>
怠惰自安而已不言其所以然之故也至此始曰具乃<lb/>
貝玉則羣臣實利瀕河之地沃饒自豐故不能遷不肯<lb/>
遷浮言以害遷皆生於務富貝玉之一念而已具乃貝<lb/>
<pb n="19b"/>
玉猶云總于貨寶貝水蠡古人取其甲以為貨如今之<lb/>
用錢也<lb/>
嗚呼今予告汝不易至設中于乃心孔氏曰凡所言皆<lb/>
不易之事正義曰言其難也此易讀為難易之易鄭𤣥<lb/>
云我所以告汝者皆不變易言必行之與孔異永敬我<lb/>
所大憂者以君之心為心無相絶逺葢君臣一體當分<lb/>
君之所謀而共謀之分君之所念而共念之中者人心<lb/>
同然之理何待于設正縁羣臣殉于私情之偏則此理<lb/>
<pb n="20a"/>
不見故勉以舍其偏見設中于心○按前曰一此曰中<lb/>
民心皆有一民心皆有中聖賢理㑹利害處即義理故<lb/>
隨事而有不偏之凖不二之則盤庚訓民圖遷而有及<lb/>
於此良有以也至於後世但知有利害不然則其心先<lb/>
主於利害而以禮義行之耳安知所謂一與中乎<lb/>
乃有不吉不廸至無俾易種于兹新邑孔氏曰不善不<lb/>
道謂凶人劓割育長也言不吉之人當割絶滅之無遺<lb/>
長其類無使易種于此新邑○今按殄滅之無遺育謂<lb/>
<pb n="20b"/>
凡為凶者必盡滅之無使有漏惡遺種類于新邑耳種<lb/>
即謂上所指之凶人漏而不誅復使為稂莠于新邑故<lb/>
謂之無遺種左傳芟夷藴崇之引此為證本亦只言除<lb/>
惡必盡之意而其言之過將使以辭害意者啟濫殺之<lb/>
禍故朱子非之此則不可不知也邵文莊公曰此道路<lb/>
之令也顛越不恭鬪也暫遇姦宄盗也劓刑也殄滅之<lb/>
殺也遷徙道途之際羣小易乗機為姦之時也故嚴其<lb/>
令<lb/>
<pb n="21a"/>
徃哉生生至永建乃家前云汝萬民罔不生生故此云<lb/>
徃哉生生以勉之○汝不謀長則何生在上若暨予猷<lb/>
同心則生生之道于往新邑得之矣○今予將試以汝<lb/>
遷凡兩言之見其不輕之意<lb/>
　中篇君民相體是一篇之大㫖<lb/>
　　盤庚下<lb/>
盤庚既遷至綏爰有衆居者官府民廛井邑之居位者<lb/>
君卿大夫士民上下之位既奠其居乃各正其分守呼<lb/>
<pb n="21b"/>
集慰勞而安之<lb/>
曰無戱怠懋建大命曰盤庚之言也大命非常之命也<lb/>
遷國之初百為經始君臣上下正當同力一心以立邦<lb/>
家無窮之基當時傲上從康習于戲怠未遷則以為憚<lb/>
既遷則以為足故以無戲怠戒之建大命勉之命雖在<lb/>
天立之在我始而曰天其永我命于兹新邑予迓續乃<lb/>
命于天是命之短長在于遷之計决與不决今而曰無<lb/>
戲怠懋建大命是命之有永又繫于遷之後勉與不勉<lb/>
<pb n="22a"/>
也<lb/>
今予其敷心腹腎腸至協比讒言予一人敷心腹腎腸<lb/>
言無一不布露臣民雖既遷盤庚又慮其强從上令非<lb/>
出本心怨怒未忘故明白洞逹以釋其疑朕志下文所<lb/>
言是也意前日浮言之徒必有倡為事定後罪責之説<lb/>
者故以此言釋衆疑而絶讒謗也始曰歴告爾百姓于<lb/>
朕志罔罪爾衆終曰今我既羞告爾于朕志此一篇之<lb/>
綱領夫為民者朕之志也自古我先王至用宏兹賁言<lb/>
<pb n="22b"/>
遷都之意在于恭承民命自邦伯師長至篇終言今日<lb/>
責望羣臣之意在于敢恭生生一惟為民而已矣爾衆<lb/>
惟不明于此志故未遷而二三既遷而疑懼謂予有罪<lb/>
爾之心今予盡布露以告汝則當勉所當勉而可以釋<lb/>
所不必疑懼矣<lb/>
古我先王至嘉績于朕邦言我先王成湯將多于前人<lb/>
之功故始居亳湯以亳而興王業王業之興是多于前<lb/>
人之功必推本于亳故特言之見居亳之善也言居亳<lb/>
<pb n="23a"/>
之善所以見今遷之宜不曰適于亳而曰適于山者亳<lb/>
地依山也降下也凶德水患也亳地依山土厚水深可<lb/>
以永無水患也嘉績于朕邦嘉績對凶德而言消斯民<lb/>
沉溺重膇之疾絶後世驕奢滛侈之風足以厚民生行<lb/>
王化績孰嘉焉按書序云自契至于成湯八遷湯始居<lb/>
亳從先王居先王者孔氏以為契父帝嚳嘗居亳今蔡<lb/>
氏以為契始居亳其後屢遷成湯欲多于前人之功故<lb/>
復徃居亳者誤<lb/>
<pb n="23b"/>
今我民用蕩析離居至震動萬民以遷蕩析離居謂四<lb/>
散避水閭井蕩析民衆離居不復能保聚也<lb/>
肆上帝將復我至用永地于新邑此與古我先王一節<lb/>
正相應先王將多于前人之功故適于亳以嘉績于朕<lb/>
邦盤庚將復我高祖之德故承天命以永地于新邑盤<lb/>
庚紹復而歸諸天者天不欲泯成湯之德非予小子智<lb/>
慮所能及也篤敬葢當時老成之臣與盤庚同心者也<lb/>
輕心不可與圖事薄徳不可以成功盤庚所與恭承民<lb/>
<pb n="24a"/>
命者乃獨有在于篤敬之人知人諳練具于此見盤庚<lb/>
所以不可及也與<lb/>
肆予冲人至用宏兹賁孔氏曰冲童童人謙也弔至靈<lb/>
善也非廢謂動謀于衆至用其善宏賁皆大也君臣同<lb/>
謀不敢違卜用大此大業爾○大事必謀于衆向爾衆<lb/>
不欲遷而我不從非廢爾衆謀也乃至用爾衆謀之善<lb/>
者爾我之情如此爾何疑于我乎大事必卜向者卜稽<lb/>
以為當遷而爾衆不欲亦非敢違卜也本亦為我思慮<lb/>
<pb n="24b"/>
欲我仍舊貫而宏大此大業爾爾之情如此我何疑于<lb/>
爾乎蔡氏曰盤庚于既遷之後申彼此之情釋疑懼之<lb/>
意忠厚之意藹然言表盤庚其賢矣哉○正義曰衆謀<lb/>
必有異見故至極用其善者詩云有賁其首是宏賁皆<lb/>
為大之義按賁扶云反蔡氏訓從孔氏則音亦當然今<lb/>
人多讀作賁卦之賁不知賁飾之賁不訓大也<lb/>
嗚呼邦伯師長百執事之人尚皆隱哉孔氏曰邦伯二<lb/>
伯及州牧也衆長公卿也正義曰百執事謂大夫以下<lb/>
<pb n="25a"/>
諸有職事之官按古稱邦伯皆指諸侯之長如洛誥公<lb/>
以書命邦伯而邦伯以公命命諸侯亦可見邦伯之不<lb/>
指諸侯矣此處蔡傳似以邦伯只指諸侯㸔來孔傳説<lb/>
是其所謂州牧亦止是當州之牧非遍指九州之牧也<lb/>
葢盤庚為新遷之民生理未復故欲凡有民事之寄者<lb/>
皆有所隱痛于心何嘗及畿外之諸侯哉○自此至篇<lb/>
終專告有位者<lb/>
予其懋簡相爾念敬我衆言予其勉擇羣臣之材品相<lb/>
<pb n="25b"/>
導其念敬我衆也下正言簡相之事<lb/>
朕不肩好貨至生生自庸肩任也敢猶果敢之敢鞠養<lb/>
若順也否不順也無毋同總聚也民功曰庸言朕不任<lb/>
好貨之人惟勇于敬民以其生生為念使鞠人有飬者<lb/>
謀人自營者各保其居此念敬我衆者也我則叙而用<lb/>
之欽而禮之所任若此所不任若彼朕志不難知也既<lb/>
進告爾矣爾臣惟能如我所勉斯可謂之能順朕志而<lb/>
昔之不欲遷不足謂之不順朕志也惟違我所戒斯謂<lb/>
<pb n="26a"/>
之不順朕志縱使昔能從遷亦不足謂之能順朕志也<lb/>
二者爾當深念無有不敬我所言也敬我之所否而無<lb/>
總貨寳申不肩好貨之戒敬我之所若而生生自庸申<lb/>
敢恭生生之訓生生自庸以民之生生為功而自勉也<lb/>
○鞠人謀人若訓鞠為養則好貨者自鞠自謀者也敢<lb/>
恭生生者鞠人謀人之保居而不為己利者也鞠人謀<lb/>
人之能使人各保其居此眞勇于敬民者也此句蔡氏<lb/>
無明觧既以為未詳不如闕之<lb/>
<pb n="26b"/>
式敷民德永肩一心式敬也敬布為民之德永任一心<lb/>
欲其持之乆也民徳民功在此心之無倦而已此心何<lb/>
心也即隱哉之心天地父母斯民之心也有此心則隨<lb/>
在受其福此心不誠則易分一分則自鞠自謀之念生<lb/>
而鞠人謀人之意薄矣<lb/>
　下篇于既遷之後申彼此之情釋疑懼之意而首曰<lb/>
　歴告爾百姓于朕志末曰我既羞告于朕志是一篇<lb/>
　之關鍵<lb/>
<pb n="27a"/>
蘇氏曰民不悦而猶為之先王未之有也祖乙圯于耿<lb/>
盤庚不得不遷民怨誹逆命而盤庚終不怒引咎自責<lb/>
益開衆言反覆告諭以口舌代鈇鉞忠厚之至殷之所<lb/>
以復興也後之君子厲民以自用者皆以盤庚藉口予<lb/>
不可以不論<lb/>
　　說命上<lb/>
序曰高宗夢得說使百工營求諸野得諸傅巖作說命<lb/>
三篇孔氏曰盤庚弟小乙子名武丁徳高可宗故號高<lb/>
<pb n="27b"/>
宗○按命官有辭自唐虞有之少僅一言多或數言而<lb/>
止出于當時靣命最簡而盡有書自說命始其事既非<lb/>
常其言則大訓㣲言在焉不但命官而已夫子録之實<lb/>
與三謨伊訓相表裏非他篇比也周禮内史掌王之八<lb/>
柄之法以詔王治命諸侯及孤卿大夫則䇿命之自此<lb/>
以後多出史臣代言其多葢亦不勝録矣○訓誥誓命<lb/>
典謨中皆已具命九官命也禹征苗誓師誓也三謨訓<lb/>
也君臣之間相告亦誥也<lb/>
<pb n="28a"/>
王宅憂至罔攸禀令金氏曰亮隂當作梁闇天子居䘮<lb/>
之次也古者諸侯大夫士遭䘮居倚廬倚者謂于中門<lb/>
之外東牆之下倚木為廬大夫士不障諸侯加圍障然<lb/>
則天子則又加梁楣故謂之梁闇與按闇謂廬也古無<lb/>
庵字疑闇即今之庵字也○覺此理在衆物之先此全<lb/>
其徳性聰明之體而謂之明哲明哲之人實為則于天<lb/>
下天理不差曰則庶事之權衡尺度人所取正曰則以<lb/>
其心之明哲而可否乎天下之事即所謂作則即所謂<lb/>
<pb n="28b"/>
王言作命自示法于此而言則曰作則自禀承于彼而<lb/>
言則曰承式詩曰帝度其心左傳成鱄說詩謂心能制<lb/>
義曰度朱子謂上帝制王季之心使有尺寸能度義克<lb/>
明能察是非也克類能分善惡也愚謂此即明哲作則<lb/>
之事○天子指高宗也惟君萬邦百官承式應明哲作<lb/>
則而言王言惟作命不言臣下罔攸禀令見不可不言<lb/>
也<lb/>
王庸作書以誥曰至代予言正于四方廣韻曰正君也<lb/>
<pb n="29a"/>
長也應惟君萬邦説恐德弗類言德非明哲思道應知<lb/>
之說予未有知方恭黙以思故不敢輕發于言○高宗<lb/>
天資高明然自以講貫未竟恐未合乎聖聖相傳之的<lb/>
所以不敢輕于出命恭黙思道此高宗始初求道工夫<lb/>
道即堯舜以來之所以相傳者也高宗恭黙思道之心<lb/>
誠與天通故夢帝賚予良弼葢天之生賢不偶而願治<lb/>
之君亦不世出惟高宗之心有以合上天生賢之心故<lb/>
上天之心有以應高宗望治之心也○眞氏曰恭黙思<lb/>
<pb n="29b"/>
道一語最宜深玩非獨人主宅憂之際當然學者平居<lb/>
求道亦所當然惟深味之乃有見爾○程子曰高宗至<lb/>
誠思得賢相寤寐不忘故朕兆先見于夢此理之常問<lb/>
高宗徃求說邪説來入夢邪曰譬如懸鏡于此有物必<lb/>
照亦非鏡徃照物亦非物來入鏡大抵人心虚明善則<lb/>
先知之不善亦先知之<lb/>
乃審厥象至之野惟肖追其夢中之所見故曰象托諸<lb/>
繪事則有是人矣故曰形説築傅巖之野惟肖則眞有<lb/>
<pb n="30a"/>
是人矣高宗與傅説之相遇者天也其與天相感者誠<lb/>
也不可以為傅說亦志于用世而有以感高宗之夢也<lb/>
○金氏曰高宗之夢葢有日矣徧視羣臣黙加求訪而<lb/>
未得故因羣臣之請而言之乃審厥象以物色訪之也<lb/>
虞虢之間地名傅巖澗水壊道嘗役胥靡刑人築之説<lb/>
貧代其築形與所夢者類按代胥靡築之説自孔注以<lb/>
來必有所受孟子亦曰傅說舉于版築之間蔡仲黙不<lb/>
知何據以築為卜築之築殆非也巖以傅為名高宗因<lb/>
<pb n="30b"/>
以傅命説為氏出殷本紀及馬鄭之説二孔又以巖旁<lb/>
先有姓傅之民未詳<lb/>
爰立作相至以輔台德于是禮命立以為相使在左右<lb/>
林氏曰召公為保周公為師相成王為左右古者置相<lb/>
非特統百官均四海而已葢將使之左右為師保以輔<lb/>
成其君之德也孟子曰人不足與適也政不足與間也<lb/>
惟大人為能格君心之非高宗得説言未及政事而置<lb/>
諸左右命以納誨葢以此也按咸有一德曰左右惟其<lb/>
<pb n="31a"/>
人可證左右之為師保也○爰立作相者廷論所同也<lb/>
王置諸其左右者高宗之特舉也君心者天下之本而<lb/>
相特其助齊桓公任管仲唐明皇任姚崇宋璟皆可謂<lb/>
專矣管仲死姚宋去則終于亂無他不以身心為急也<lb/>
管仲姚宋亦昧所本難以語此○爰立作相將倚以天<lb/>
下之重也乃置諸其左右專以納誨輔徳望之此高宗<lb/>
之特舉史氏之特書也君仁莫不仁君義莫不義君正<lb/>
莫不正一正君而國定矣故君以論相為職而相以正<lb/>
<pb n="31b"/>
君為職高宗知任相之本傅説知輔相職業故書以為<lb/>
後世法也○納誨而不朝夕亦難以奏功後世輔相大<lb/>
率與人主不親而居之者亦未嘗知以正君為輔相之<lb/>
職業也故程子曰一日之間親賢士大夫之時多則可<lb/>
見當時接見之少矣曰左右則無間曰朝夕則無時君<lb/>
德安得而不成乎師保不左右而近習左右道義不朝<lb/>
夕而謟諛朝夕此後世所以鮮令主也<lb/>
若金用汝作礪至霖雨君德賴納誨以修猶金賴礪以<lb/>
<pb n="32a"/>
利焉君德賴納誨以進猶川賴舟楫以濟焉君德賴納<lb/>
誨以成猶旱賴霖雨以蘇焉○金無礪不成器金之須<lb/>
礪固切然猶未切身也比之濟巨川無舟楫則利害所<lb/>
闗又切矣濟川之賴舟楫固切然猶可待也比之歳大<lb/>
旱之望霖雨則民命所闗又切矣葢舟楫可待霖雨之<lb/>
在旱極不可待也所謂一節深一節者如此○此喻望<lb/>
其納誨之切下示以納誨之道<lb/>
啓乃心沃朕心正義曰當開汝心所有以灌沃我心○<lb/>
<pb n="32b"/>
上心字應上誨字下心字應上德字義理之在人心若<lb/>
彼未有受之之地則雖啓于此而無益若彼既有受之<lb/>
之地而此不開盡亦無以成溉灌之益高宗欲傅說開<lb/>
竭其中之所有使我心若膏澤之潤相入之深則相資<lb/>
者厚而予德可成耳<lb/>
若藥弗瞑眩至足用傷上二句喻臣之言不苦口下二<lb/>
句喻我之行無所見事亦相因言不苦口則行無所見<lb/>
矣與啟心沃心相應○方言書名揚雄所作藥毒乃得<lb/>
<pb n="33a"/>
病除瞑眩悶瞶之意病欲除先有惡候也<lb/>
惟曁乃僚至以康兆民又見古輔相之職業非以其一<lb/>
身之聰明强力為能周天下之事也其所賴以共正君<lb/>
心同斷國論者固必有待于衆僚之同心焉故高宗欲<lb/>
傅説暨乃僚罔不同心以匡乃辟使其循先王之軌蹈<lb/>
成湯之道以安天下之民也先王如太甲太戊之屬皆<lb/>
廸高后以安民者紹先烈自近者始故言率先王廸高<lb/>
后也<lb/>
<pb n="33b"/>
嗚呼欽予時命其惟有終君德成則輔德有終民心安<lb/>
則同心匡辟有終<lb/>
說復于王曰至疇敢不祗若王之休命孔氏曰言木以<lb/>
繩直君以諫明君能受諫則臣不待命其承命而諫之<lb/>
誰敢不順王之美命而諫者乎○從諫則人欲日消天<lb/>
理日著傅説以是一言可以聖也后克聖指從諌也主<lb/>
聖臣直導人使諫在德不在言也<lb/>
　　説命中<lb/>
<pb n="34a"/>
惟說命總百官孔氏曰在冢宰之任<lb/>
乃進于王曰至惟以亂民天之化育萬物亦豈自用凡<lb/>
日月星辰雨露風霆皆所以為天之用而代天之行者<lb/>
也王者處至尊之位豈能以一人之聰明徧及庶物故<lb/>
建邦設都樹后王君公而承以大夫師長皆所以奉順<lb/>
天道也○奉若天道非謂象天設官也卑高以陳貴賤<lb/>
以位即天道也建邦設都分地而居之立天子諸侯承<lb/>
以大夫師長分職而任之者不惟逸豫惟以亂民爾以<lb/>
<pb n="34b"/>
尊臨卑而事有統以下奉上而事有分為治世計也非<lb/>
奉一人也○后王君公皆有君道故曰樹大夫師長皆<lb/>
臣道故曰承后王君公皆有大夫師長以承之大夫以<lb/>
下官各有長故曰師長<lb/>
惟天聰明至惟民從乂金氏曰君臣上下雖皆有治民<lb/>
之責而其源則在君君者臣民之標表也聰明者天理<lb/>
之公也聽是非察善惡用舍賞罸一惟是理之公而私<lb/>
意不與焉此人主所以憲天之聰明也下文所叙皆憲<lb/>
<pb n="35a"/>
天聰明之事○按惟天聰明諸家或以禍福言此特聰<lb/>
明之一事耳虞書言天聰明又言天明威明威即禍福<lb/>
對聰明而言天之聰明葢無所不在也張子曰昊天曰<lb/>
明及爾出王<hi>往通</hi>昊天曰旦<hi>亦明也</hi>及爾游衍無一物之不<lb/>
體也朱子曰言天之聰明無所不及○張子言天之知<lb/>
物不以耳目心思然知之之理過于耳目心思天聰明<lb/>
以民明威以民故詩書所謂帝天之命主于民心而已<lb/>
焉按聰明以民非此章所及而其上語可玩○又曰天<lb/>
<pb n="35b"/>
不言而信神不怒而威誠故信無私故威天之不測謂<lb/>
神神之有常謂天誠故信謂其實然之理有必然而不<lb/>
爽無私故威天無情也只是一箇公故自是不可得而<lb/>
玩忽有常而不測所以為聰明○臣民之于君上雖有<lb/>
使事之分而其所敬順服從者理而已矣使君之號令<lb/>
政事少不出于天理之公而參以人欲之私則令有阻<lb/>
于朝廷之上言有違于千里之外者矣夫惟法天之聰<lb/>
明一出于公則朝無不信道工無不信度大夫順乎君<lb/>
<pb n="36a"/>
公君公順乎后王雖四海之廣兆民之衆人各有意欲<lb/>
行其私而吾能使之各循其理而無不從乂<lb/>
惟口起羞至乃罔不休朱子曰口非欲起羞而出言不<lb/>
當則反足以起羞甲胄本所以禦戎而出謀不當則反<lb/>
足以起戎衣裳在笥易以與人不可不謹干戈討有罪<lb/>
然湏省察自家眞箇是否恐或因怒而妄加施之不審<lb/>
而無辜者被禍葢衣裳之予在我而必審其人之賢否<lb/>
干戈施之于人而必省在己之是非也又曰四句皆是<lb/>
<pb n="36b"/>
審愚按朱子謂四句皆是審者葢傅説慮高宗明或至<lb/>
于太察動或失之太果故戒以言之輕出衣裳之輕予<lb/>
甲胄干戈之輕動皆欲其謹審也能戒此四者乃全聰<lb/>
明之德故曰允兹克明明者施之當也明則其惟不言<lb/>
言則足以作命而百官承式衣裳惟無予予則所以奉<lb/>
天命而有德者以勸甲胄干戈惟無動動則所以奉天<lb/>
討而有罪者以懲何休如之故曰乃罔不休○金氏曰<lb/>
衣裳所以命有德于在笥之時則審之輕加于人雖禠<lb/>
<pb n="37a"/>
之亦已䙝矣甲鎧胄兠鍪也經傳無鎧與兠鍪字秦漢<lb/>
以來始有此名古之甲胄皆用犀兕未有用鐵者而鍪<lb/>
鎧之字皆從金葢後世始用鐵耳○舜曰惟口出好興<lb/>
戎傅説曰惟口起羞惟甲胄起戎夫甲胄起戎而口亦<lb/>
能興戎起羞言其小興戎言其大言之生患尤烈也言<lb/>
可不愼乎故以之居四戒之首<lb/>
惟治亂在庶官至惟其賢孔氏曰言所官得人則治失<lb/>
人則亂不加私昵惟能是官非賢不爵正義曰王制云<lb/>
<pb n="37b"/>
論定然後官之任官然後爵之鄭云官之使之試守也<lb/>
爵之命之也然則治其事謂之官受其位謂之爵官爵<lb/>
一也賢謂德行能謂才用治事必用能故官云惟其能<lb/>
受位宜得賢故爵云惟其賢私昵謂知其不可而用之<lb/>
惡德謂不知其非而任之按論定而後官之任官而後<lb/>
爵之葢古者官人之法如此論謂品其才行論不定不<lb/>
官任官如今考察稱職之謂官不任不爵○官不及私<lb/>
眤如漢武帝欲侯寵姬李氏而使李廣利為將是也官<lb/>
<pb n="38a"/>
言罔及私昵爵言罔及惡德葢互見之呉氏謂凶德之<lb/>
人雖有過人之材爵亦不可及恐經文無此意<lb/>
慮善以動動惟厥時孔氏曰非善非時不可動蔡氏曰<lb/>
善當乎理也時時措之宜也王氏曰事固有善而非時<lb/>
所宜者善如裘葛之良時如寒暑之時不當其可非聰<lb/>
明也按善如主善為師之善時字就在善字上帶出葢<lb/>
善而不合乎時宜則猶未善也<lb/>
有其善䘮厥善矜其能䘮厥功有其善者有自足之心<lb/>
<pb n="38b"/>
也故已不加勉而䘮其善矜其能者有自用之心也故<lb/>
人不効力而䘮其功<lb/>
惟事事乃其有備有備無患如除戎器簡車徒事乎兵<lb/>
事則兵有其備故冦戎不能為之患如治溝涂廣儲畜<lb/>
時歛散事乎農事則農有其備故水旱不能為之患有<lb/>
備無患大小事皆然通上下皆然但天子則所係尤大<lb/>
也然此為先事者言爾若事已臨而素無備者可諉曰<lb/>
無及而遂已乎<lb/>
<pb n="39a"/>
無啟寵納侮無耻過作非正義曰無開小人以寵寵非<lb/>
其人納侮之道耻有過誤而文之望人不覺其非彌甚<lb/>
按寵不可啟啟寵乃納侮之道謂之寵已非下交之正<lb/>
宜非所以得侮而反納侮也悦不以正小人斯侮之矣<lb/>
小人之狎大人亦大人有以來之也寵侮相因故以啟<lb/>
納為文耻過本不安于有過然耻而改之可也不務改<lb/>
而務文則反以作非矣人君只守此二語其益無窮無<lb/>
耻過作非學者當時時用以省察孔子曰小人之過也<lb/>
<pb n="39b"/>
必文文不必見于外只心術之間纔有䕶過之意此根<lb/>
不去其病日以潜長今人只因一誤生出許多囘互揜<lb/>
覆豈特過無改日正恐欺心日長弊將百出而不可救<lb/>
藥<lb/>
惟厥攸居政事惟醇居止也處也義理具于吾心事事<lb/>
物物各有所當止之處也言君之道無他惟厥攸居則<lb/>
政事醇而不雜也攸居者安于義理之所止也吾心之<lb/>
義理乃政事之本原漢文帝唐太宗三代後之賢君然<lb/>
<pb n="40a"/>
其政皆不醇由未有得於攸居也政由此出而可强乎<lb/>
哉大抵後世分居政為二徒知修飾於政治而已然其<lb/>
醇疵之見于天下者何可揜也<lb/>
黷於祭祀至事神則難黷謂非時煩謂越禮以後篇數<lb/>
祭豐昵㸔可見數祭黷也豐昵煩也<lb/>
王曰㫖哉説乃言惟服至惟説不言有厥咎高宗以言<lb/>
與行對說傅説以知與行對説高宗以求言為心傅説<lb/>
以力行為急葢自進言者而言言非難也言之而不行<lb/>
<pb n="40b"/>
則為徒言此則其難在君耳自納言者而言不知則不<lb/>
能行然知而不行則知亦非難也不言而躬行行其所<lb/>
知是為難耳然行之所以難亦以不誠故耳知之真信<lb/>
之篤則自弗能已天下之事未有忱而難者也先王之<lb/>
德皆力行所到王之力行如先王則德亦信可合于先<lb/>
王矣説于是而不言則有其咎夫行而不言其咎在臣<lb/>
則言而不行其責在君矣○高宗方味説之所言而説<lb/>
以為知之非艱也難在能行而已行亦非艱也艱以不<lb/>
<pb n="41a"/>
忱而已王而忱焉則亦何艱之有周子曰至易而行難<lb/>
果而確無難焉王忱不艱之謂也南軒曰知者凡聖之<lb/>
分也豈可云易哉説為高宗言爾高宗已知者也使為<lb/>
他人言則先致知矣知之而不能行則與我為二忠言<lb/>
嘉謀雖日接于耳皆他人之物非己有也<lb/>
　　說命下<lb/>
王曰來汝說台小子舊學于甘盤至暨厥終罔顯甘盤<lb/>
殷賢臣高宗為王子之時學於甘盤學未大成而盤遯<lb/>
<pb n="41b"/>
于荒野自河而亳不知所終既得傅說遂命之以續甘<lb/>
盤之業孔氏以遯于荒野以下為高宗居民間之事高<lb/>
宗居民間其父小乙不過欲使知民之艱苦而已何至<lb/>
使之廢學乎非去而不返又何遯之云而入宅於河自<lb/>
河徂亳之不常其居乎<lb/>
爾惟訓于朕志至予惟克邁乃訓訓志者行事未著而<lb/>
訓已先焉若作酒醴以下見予之賴爾非僅曰彼此相<lb/>
資而已也亦非曰其成就我者在一端而已也酒非麴<lb/>
<pb n="42a"/>
蘖不成爾成我之德則酒醴之麴蘖也羮非鹽梅不和<lb/>
爾調劑我氣質之偏則和羮之鹽梅也此處要見得屬<lb/>
望益深比喻益切處既言賴之之切遂言爾之麴蘖乎<lb/>
我鹽梅乎我者當以柔濟剛可濟否交修乎我使予德<lb/>
性有成而後己勿以予為不足與語而棄之予能力行<lb/>
汝之教也交者非一之義蔡傳麴多則太苦等語正發<lb/>
一交字冏命交修乃羣臣交相弼正其君之意此交修<lb/>
專就傅説言故取更互相濟之意<lb/>
<pb n="42b"/>
説曰王人求多聞至匪說攸聞説稱王而告之曰人求<lb/>
多聞者是惟立事立事謂以所聞應世而成務也學必<lb/>
施于事然後為有用之學不然則所聞雖多果何為哉<lb/>
然多聞資之人而所知有限學古反之已而其理無窮<lb/>
理苟能明自足以應世葢理明則見之行事者舉而措<lb/>
之耳故勸以學于古訓乃有獲古訓古先聖王之訓也<lb/>
大凡事之在天下者古之人皆有成法而不可不師事<lb/>
不師古而能長治乆安者非説所聞甚言無此理也○<lb/>
<pb n="43a"/>
古訓如典謨之類其載修身治天下之道備矣所謂必<lb/>
由是而學焉乃庶乎不差者也人心惟危道心惟㣲惟<lb/>
精惟一允執厥中堯舜之學也堯舜性之無待于學然<lb/>
曰精曰一安可謂聖人無聖人之學邪性之而不廢學<lb/>
此聖人之所以聖而吾人之所當學者也禹臯陶之所<lb/>
見而知之湯之所聞而知之者此學而已傅説欲高宗<lb/>
學于此乃有獲如佛老亦高明之士而未嘗學于古訓<lb/>
故其差毫釐其繆千里○求多聞亦學之一事而非可<lb/>
<pb n="43b"/>
專恃乎此也高宗建事之志甚銳求多聞之心甚切傅<lb/>
説以為不如反而求之古訓以盡其所以為學焉乃可<lb/>
以有得夫高宗舊學于甘盤即位之初恭黙思道則非<lb/>
不知所從事者特未盡其所以為學耳故此以學古啟<lb/>
之下文以遜志時敏箴之○事不師古如漢文景之恭<lb/>
儉亦足以致治然不能長治乆安如欲長治乆安不法<lb/>
唐虞三代終苟道也<lb/>
惟學遜志務時敏至道積于厥躬此下歴敎高宗以如<lb/>
<pb n="44a"/>
是而學及其得之之次第也惟學學字正接上學字説<lb/>
遜謙抑也務專力也敏勉也時敏無時而不敏也高明<lb/>
者多不能遜志及工夫鋭進則不能有常故欲其遜志<lb/>
務時敏遜其志如有所不能敏于學如有所不及則其<lb/>
所修如泉始達源源而來矣義理非遜不能入非敏則<lb/>
間斷生踈所修何以能來來之一字最可玩味葢傅説<lb/>
嘗如是而學而有得焉以其所親驗者告高宗也○允<lb/>
懐于兹兹指為學之工夫厥修乃來是工夫已驗篤信<lb/>
<pb n="44b"/>
而深念謂工夫益進進不已工夫進爲之序都包在學<lb/>
字内了遜志務時敏是欲其用此工夫循序有常遜志<lb/>
是不鋭進時敏是不懈緩此五字乃其工夫之節度非<lb/>
以此為工夫也○自堯舜以來學之條目已備故傅説<lb/>
不言特告高宗以如此做工夫耳自學術不明則於所<lb/>
謂有獲乃來不知為何事孔子曰學而時習之不亦説<lb/>
乎時敏即習也乃來即悦也<lb/>
　遜志務時敏誠以是法讀古人之書何憂今人之不<lb/>
<pb n="45a"/>
　為古人也○學不能遜志雖日讀古人之書不過證<lb/>
　成己見而已何由得古人之藴奥造古人之閫域○<lb/>
　言學非始于傅説言為學之方則始于傅說也如所<lb/>
　謂遜志務時敏非為學之方乎孔門言之始詳其後<lb/>
　諸儒述之益詳而要不出傅説之二語也至于學則<lb/>
　仲虺告成湯以懋昭大德建中于民而其要在于以<lb/>
　義制事以禮制心又在能自得師而好問此葢湯之<lb/>
　所得于堯舜者非學而何言學孰備于是故知言學<lb/>
<pb n="45b"/>
　非始于傅説也<lb/>
惟斆學半至德修罔覺斆字句心當加讀與上惟學字<lb/>
同斆半于學事有終始而非二也○自其來其積而言<lb/>
謂之道自其得于已而言謂之德學雖有得于已然此<lb/>
特學之始而已大人之學有全功焉自其推以及人謂<lb/>
之斆斆實學之半而不可以不終者也一念終始常在<lb/>
于學無少間斷則德之所修有不知其然而然者矣○<lb/>
或問在帝王何事謂之敎曰即治人是也曰何以是終<lb/>
<pb n="46a"/>
典于學曰體天理于出政之間○自人已之分殊而言<lb/>
脩身以上者學之事也齊家以下者敎之事也學固居<lb/>
斆之先而未學固無可以為敎自大學之全功而言則<lb/>
自學者學之始也敎人者學之終也斆實居學之半而<lb/>
凡敎皆所以為學學誠無終始之可間也一念終始常<lb/>
在于學則厥德脩罔覺何也葢家國天下之酬酢無非<lb/>
身心之實理自其體之以性分也而政事非粗迹自其<lb/>
體之以職分也而天下皆分内則其所以施于天下國<lb/>
<pb n="46b"/>
家者孰不歸於性分之所固有職分之所當為而德之<lb/>
所修殆化其迹而不自知矣葢以事分之則有學有敎<lb/>
以理言之則利用所以崇德而初無二也中庸所謂合<lb/>
内外之道也○古者師道在君斆正王者事也古者學<lb/>
與事為一故精義所以致用利用所以崇德後世學與<lb/>
事為二故講學者以政事為粗迹任事者以講學為空<lb/>
言○隆古師道在上而治與教一中世師道在下而治<lb/>
與敎分末世聖學失傳師道亦廢上下之所相從事者<lb/>
<pb n="47a"/>
皆教學之彌文而已○學記教學相長引說命斆學半<lb/>
亦蔡説耳若半須自得則傅説進言而自謂之教是直<lb/>
以弟子命其君矣<lb/>
監于先王成憲其永無愆蔡傳云德雖造于罔覺而法<lb/>
必監于先王此法字乃法度之法或言為學之凖的非<lb/>
也為學為治自後世始分在古人斆既居學之半則為<lb/>
治孰非學中事謂成憲不闗于君德固不可但監于成<lb/>
憲與上文學古自是相對而言如周官中言學古入官<lb/>
<pb n="47b"/>
即言典常作之師如夫子逺宗堯舜之道而法則近守<lb/>
文武與此處文意正同法因時之宜夫子之于文武則<lb/>
猶高宗之于成湯也<lb/>
惟説式克欽承旁招俊乂列于庶位言高宗能脩其德<lb/>
則説用能敬承其意廣求俊乂布列于衆職也非謂待<lb/>
君德至此而後進賢葢進賢者大臣之責然君身者用<lb/>
人之本必在王者有其本則腹心手足相通為一體黜<lb/>
陟臧否不至有異同説于是用克敬承始得有以自效<lb/>
<pb n="48a"/>
耳旁招俊乂言使賢智皆登于朝列于庶位言使百職<lb/>
皆稱其任○程子曰古之聖王所以能致天下之治者<lb/>
無他術也朝廷至于天下公卿大夫百職羣吏皆稱其<lb/>
任而已何以得稱其任賢者在位能者在職而已何以<lb/>
得賢能而任之求之有道而已愚謂求之有道此傅説<lb/>
之所以旁招也公卿大夫百職羣吏皆稱其任即列于<lb/>
庶位之意也朱子曰古之大臣以其一身任天下之重<lb/>
非以其一耳目之聰明一手足之勤力為能周天下之<lb/>
<pb n="48b"/>
事也其所賴以共正君心同斷國論者必有待于衆賢<lb/>
之助焉是以君子將以其身任此責者必咨詢訪問求<lb/>
之于無事之時自重者無所嫌而敢進則無幽隱之不<lb/>
達欲進者無所為而不來則無巧偽之亂眞愚謂朱子<lb/>
論古大臣以下乃傅説旁招之心也咨詢訪問以下乃<lb/>
傅説旁招之事也○成憲始終當監而大臣之進賢亦<lb/>
夙夜如不及蔡氏于上節云德雖造于罔覺而法必監<lb/>
于先王于此節云高宗之德苟至于無愆讀者不可以<lb/>
<pb n="49a"/>
辭而滯其意<lb/>
王曰嗚呼説四海之内咸仰朕德時乃風咸仰朕徳謂<lb/>
望其有非常之治以説舉傅巖之野有以風之風猶風<lb/>
動之風汝不輔君作聖何以答人心之望乎孔氏訓風<lb/>
為教而蔡氏因之似不如只作風動説<lb/>
股肱惟人良臣惟聖舟楫霖雨所濟者一時耳良臣之<lb/>
于君徳有終身成就之功焉麴蘖鹽梅相湏者一事耳<lb/>
良臣之于君德有全體成就之功焉故以股肱惟人為<lb/>
<pb n="49b"/>
喻要看他節次引喻不同處此二句且泛論而望説之<lb/>
意在言外下舉伊尹堯舜其君正良臣惟聖之實事而<lb/>
欲傅說繼之<lb/>
昔先正保衡至專美有商先正先世長官之臣保衡猶<lb/>
阿衡作起也作我先王言伊尹以其君聖也乃曰者舉<lb/>
伊尹之言見伊尹之能酬其言也初伊尹應湯之聘而<lb/>
起嘗言吾豈若使是君為堯舜之君哉吾豈若使是民<lb/>
為堯舜之民哉故此言弗克使其君為堯舜則其心愧<lb/>
<pb n="50a"/>
耻若撻于市言耻之甚也思天下之民一夫不獲其所<lb/>
則曰是我之罪其自任以天下之重如此故能輔我烈<lb/>
祖格于皇天則眞所謂使是君為堯舜之君使是民為<lb/>
堯舜之民矣良臣惟聖豈不信哉爾尚明以輔我無使<lb/>
阿衡一人擅美于商家也<lb/>
惟后非賢不乂至敢對揚天子之休命君非賢臣不與<lb/>
共治故自成湯以來未有得其臣者也臣非賢君不與<lb/>
共食故自伊尹以來未有得其君者也君臣相遇其難<lb/>
<pb n="50b"/>
如此今我與説可謂千載一時矣其爾克紹乃辟于先<lb/>
王者欲其能如伊尹之致君也永綏民者欲其如伊尹<lb/>
之澤民也致君澤民亦兩平㸔不得葢使是君為堯舜<lb/>
之君則民自然被堯舜之澤是即為堯舜之民也高宗<lb/>
之言至此其自期者誠不偶而望説者誠不輕也使説<lb/>
于是而猶曰不敢當焉則上有負于賢君共乂之心下<lb/>
有愧于賢臣共食之義矣故曰敢對揚天子之休命休<lb/>
命上文所命也對者身當之也揚者明揚之也以示必<lb/>
<pb n="51a"/>
能踐此言之意<lb/>
　　高宗肜日<lb/>
孔氏曰祭之明日又祭殷曰肜周曰繹陳氏曰祭之明<lb/>
日以禮享尸行事之有司助祭之賓客皆與焉然謂之<lb/>
又祭而不謂之享者尸猶有鬼神之道也○鄒氏曰此<lb/>
篇首稱高宗史臣不應逆書廟號史記謂祖乙諫於高<lb/>
宗時作書於祖庚時葢亦因篇首高宗二字而曲為之<lb/>
説耳此必祖庚肜祭高宗之廟而祖已諫之故有豐昵<lb/>
<pb n="51b"/>
之戒肜祭高宗而曰高宗肜日者謂於高宗之廟肜祭<lb/>
之日也<lb/>
高宗肜日至典祀無豐于昵雊鳴也祖已賢臣格正也<lb/>
典主也高宗肜祭之日有飛雉升鼎耳而雊此為神告<lb/>
以宗廟之失審矣祖已謂當先格王心之非後正其事<lb/>
葢高宗不專脩人事數祭以媚神此其心之惑也而祭<lb/>
又豐于親廟違典祀之禮此其事之失也先格其心之<lb/>
非而後其事之失可得而論也乃訓于王曰天之監人<lb/>
<pb n="52a"/>
惟主義何如耳人之所行有義有不義故天之降年有<lb/>
永有不永非天夭人人自以非義中絶其命也所以言<lb/>
此者人主之所欲者夀而已禱祠之意常在此故言永<lb/>
年在義不在禱祠此格心之第一義也又言人有不順<lb/>
德不服罪者<hi>服罪謂改過</hi>天未即誅絶以孽祥為符信以正<lb/>
其德人于斯時恐懼修省側身修行以消變異猶恐其<lb/>
後其可曰孽祥其如我何而莫之省乎本為雊雉進戒<lb/>
故此言孽祥之來乃上天所以譴告正指雊雉之異不<lb/>
<pb n="52b"/>
可不思其故也乃正其所失之事而言之曰嗚呼王之<lb/>
職主于敬民而已不侮鰥寡懐保小民視之如傷保之<lb/>
如子此王職也此天心也舍此而徼福于神非王之事<lb/>
也况祖宗莫非天嗣典祀其可獨豐于昵廟乎此王事<lb/>
之當改者也昵近也尸子曰不避逺昵馬云昵考也謂<lb/>
禰廟也<hi>昵女乙反又乃禮反</hi>
　孔光曰上天聰明苟無其事變不虚生書曰惟先格<lb/>
　王正厥事言變異之來起事有不正也○成帝時御<lb/>
<pb n="53a"/>
　史大夫王音亦因雉異進言天地之氣以類相應譴<lb/>
　告人主甚㣲而著雉者聽察先聞雷聲故經載高宗<lb/>
　雊雉之異以明轉禍為福之驗○高堂隆曰太戊有<lb/>
　桑榖生朝武丁有雊雉升鼎皆因災恐懼側身修行<lb/>
　故號曰中宗高宗興也勃焉<lb/>
　　西伯戡黎<lb/>
西伯既戡黎至今王其如台祖伊孔氏曰祖已後賢臣<lb/>
言天已畢訖殷之命至人以人事觀殷大龜以神靈逆<lb/>
<pb n="53b"/>
知來物皆無知殷有吉者言必㓙也紂自絶于天天亦<lb/>
棄之不有康食饑饉荐臻也民不相保骨肉相棄不虞<lb/>
天性也民窮盜起法度不能禁不廸率典也大命有天<lb/>
命之人也摯至也言受天命者胡不至望有天吏來問<lb/>
其罪也上言天棄殷此言民棄殷<lb/>
王曰嗚呼我生不有命在天至不無戮于爾邦我生不<lb/>
有命在天泰誓所云謂已有天命也召誥云皇天既改<lb/>
厥元子大邦殷之命天意已改而受昏不知乃猶為此<lb/>
<pb n="54a"/>
言故祖伊退而言曰爾罪衆多參列在上乃能責命於<lb/>
天乎凡事積而成者皆曰功言殷亡可待指汝之事殆<lb/>
不能免戮于爾邦○鄒氏曰此篇祖伊之言危廹之甚<lb/>
必在周師既渡河之後若文王時必無殷之即䘮戮于<lb/>
爾邦之語<lb/>
　　㣲子<lb/>
孔氏曰微圻内國名子爵為紂卿士正義曰微子名啟<lb/>
紂之同母庶兄按同母庶兄者先儒謂生微子時母尚<lb/>
<pb n="54b"/>
為妾及為后乃生紂故㣲子為庶豈有一母而以前後<lb/>
分貴賤為嫡庶不近人情㣲子帝乙長子紂庶兄必異<lb/>
母也<lb/>
微子若曰父師少師至用亂敗厥德于下孔氏曰父師<lb/>
太師三公箕子也少師孤卿比干也正義曰按家語比<lb/>
干是紂之諸父箕子無文宋世家但云箕子紂親戚鄭<lb/>
𤣥王肅以箕子亦紂之諸父殷其不能或亂正四方矣<lb/>
或者不定之辭其事欲當然底致遂成也以酒行凶曰<lb/>
<pb n="55a"/>
酗目紂曰我者猶五子之歌指太康為予後凡言我者<lb/>
皆紂曰予曰吾則自謂○正義曰成湯致行其道遂其<lb/>
功業陳列於上世今紂惟沉酗于酒敗亂其祖之徳于<lb/>
下上謂前世下謂後世也<lb/>
殷罔不小大至殷遂䘮越至于今紂以一人貪戾故其<lb/>
下效以成風小大好草竊奸宄民之無良一至于此且<lb/>
上至卿士亦師師非度互相倣效以自恣于法度之外<lb/>
有罪罔常獲者以紂為逋逃主如楚申無字之閽逃入<lb/>
<pb n="55b"/>
王宫執法者不能得是也方興言方興而未艾也今殷<lb/>
其淪䘮若涉水無津涯難以濟矣幾年有殷遂䘮于今<lb/>
乎<lb/>
曰父師少師至若之何其曰微子更端之辭我紂也狂<lb/>
生于心發出于外不可救止吾家老成之人皆遯于荒<lb/>
野今爾不指告予以濟危之䇿將若之何哉<lb/>
父師若曰王子天毒降災荒殷邦方興沉酗于酒正義<lb/>
曰咨二人而一人答明心同省文也鄭𤣥云少師不答<lb/>
<pb n="56a"/>
志在必死然則箕子本意豈必求生乎但紂偶不殺之<lb/>
耳孔氏曰天生紂為亂是天毒下災四方<lb/>
乃罔畏畏至多瘠罔詔酣昏故無畏老子曰人之所畏<lb/>
不可不畏諸惡皆無畏所致先民時若所以為湯咈其<lb/>
耉長所以為紂耉長見咈而播棄故皆遜子荒此答耄<lb/>
遜于荒之語因來而取曰攘徃盜曰竊神祗天曰神地<lb/>
曰祗色純曰犧體完曰牷牛羊豕曰牲器實曰用用字<lb/>
屬上為句蔡氏讀屬下非也大祀之物物之重者盜而<lb/>
<pb n="56b"/>
相容將食而無罪言政亂甚也此答草竊姦宄之語漢<lb/>
以來著律皆云敢盜郊祀宗廟之物無多少皆死為特<lb/>
重故也紂夷居弗事上帝神祗故民敢攘竊而無罪是<lb/>
民間不止草竊而已下視殷民所用治者無復他事惟<lb/>
有急征横歛若讐耳上以讐施下以讐應下既敵讐其<lb/>
上而上又召之不怠猶云祗保越怨不易也是時暴君<lb/>
汙吏上下相和罪合為一無復肯以民之多瘠為上告<lb/>
者此答相為敵讐之語上之失民恒自聚歛始鉅橋之<lb/>
<pb n="57a"/>
粟鹿臺之財知上之豐而不知民之瘠至于民相敵讐<lb/>
則亦末如之何也已矣<lb/>
商今其有災我興受至我乃顚隮孔氏曰災滅在近我<lb/>
起受其敗商其没亡我二人無所為臣僕我敎王子出<lb/>
合于道子若不出我殷家宗廟乃隕墜無主○問㣲子<lb/>
以宗國將亡不勝其憂愁無聊之心而謀出處于箕子<lb/>
比干故箕子為言我興受其敗不可逃免當與宗國俱<lb/>
為存亡故雖商祀或至淪亡我亦誓不臣屬他人葢將<lb/>
<pb n="57b"/>
諫紂紂不聽亦不敢苟全逃死而比干無言者孔氏所<lb/>
謂心同不復重言是也其後比干果以諫死而箕子乃<lb/>
不死者比干初心豈徒死以沽名哉所以諫者庶幾吾<lb/>
言得行而紂改焉耳紂既不改而言益切故紂遂殺之<lb/>
比干亦不得而逃死耳箕子初心亦豈欲隱晦自全以<lb/>
苟生哉亦猶比干之諫冀吾言得行而紂改焉耳紂既<lb/>
不改而囚之偶不死耳紂囚之而不致之死則箕子豈<lb/>
固欲自經于溝瀆而為匹夫匹婦之諒哉故因遂佯狂<lb/>
<pb n="58a"/>
而為奴葢亦未欲即死庶幾猶得以周旋其間彌縫其<lb/>
失而冀其萬有一之開悟焉葢諫行而紂改過者二子<lb/>
之本心也諫不行而或死或囚則二子所遇之不同耳<lb/>
使紂而囚比干意比干亦未敢即死也使紂而殺箕子<lb/>
箕子敢求全哉二子易地則皆然矣至于箕子為㣲子<lb/>
之計其意豈不以吾三人者皆宗國之臣利害休戚其<lb/>
義一同皆當與社稷相為存亡不可復顧明哲保身之<lb/>
義然而㣲子國之元子也徃者紂未立吾嘗言于帝乙<lb/>
<pb n="58b"/>
而立子帝乙不從而立紂是以紂卒疑吾兩人者故吾<lb/>
舊所云者足以害子若起諫于紂則紂益生疑非惟不<lb/>
從害必先及子而併我危矣死分也不足惜而未有毫<lb/>
髮益于紂而遽死可惜也子為元子但當遯逃而出乃<lb/>
合于道萬一全宗祀可也我與比干則死生以之畢吾<lb/>
事紂之分而已朱子曰此説得之史記亦説箕子諫而<lb/>
見囚也<lb/>
自靖人自獻于先王我不顧行遯蔡氏曰上文既答㣲<lb/>
<pb n="59a"/>
子所言至此則告以彼此去就之義靖安也各安其義<lb/>
之所當盡以自達其志于先王使無愧于神明而已如<lb/>
我則不復顧行遯也孔子曰殷有三仁焉三仁之行雖<lb/>
不同而皆出乎天理之正各得其心之所安故孔子皆<lb/>
許之以仁而所謂自靖者即此也又曰按左傳楚克許<lb/>
許男靣縛衘璧衰絰輿櫬以見楚子楚子問諸逢伯逢<lb/>
伯曰昔武王克商微子啟如是武王親釋其縛受其璧<lb/>
祓之焚其櫬禮而命之然則微子適周乃在克商之後<lb/>
<pb n="59b"/>
而此所謂去者特去其位而逃遯于外爾論㣲子之去<lb/>
者當詳于是按蔡氏之論當矣然左氏靣縛衘璧之説<lb/>
亦傳之譌也不知周師未至㣲子先已出廸胡得有靣<lb/>
縛衘璧之事乎靣縛衘璧武庚事也非微子也㣲子適<lb/>
周不知的在何時以經攷之武王克商即反商政釋箕<lb/>
子之囚封比干之墓式商容之閭豈于㣲子而獨遺之<lb/>
邪若初克商時即得㣲子武王必有以處之必見于經<lb/>
矣以經之不載知㣲子之遯而未獲也以㣲子未獲故<lb/>
<pb n="60a"/>
初封武庚以奉湯祀及武庚以叛誅而後㣲子受封于<lb/>
宋其命辭曰修其禮物作賓王家周人之禮㣲子如此<lb/>
寧有抱祭器自歸之理乎史記言克商時㣲子持其祭<lb/>
器造于軍門者亦繆也<lb/>
　<lb/>
　<lb/>
　<lb/>
　<lb/>
<pb n="60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書日記卷八<lb/>
</p>
<p>
</p>
  </div>
</body>
</text>
</TEI>
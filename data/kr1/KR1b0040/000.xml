<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書日記</head>
    <p>
<pb n="1a"/>
欽定四庫全書　　　　　經部二<lb/>
　尚書日記　　　　　　　書類<lb/>
　　提要<lb/>
　　　　<hi>臣</hi>等謹案尚書日記十六巻明王樵撰樵字<lb/>
　　　　明逸金壇人嘉靖丁未進士官至南京右都<lb/>
　　　　御史諡恭簡是編不載經文惟按諸篇原第<lb/>
　　　　以次詮釋大旨仍以蔡傳為宗制度名物蔡<lb/>
　　　　傳有所未詳者則采舊說補之又取金氏通<lb/>
<pb n="1b"/>
　　　　鑑前編一書有闗於當時事蹟者悉為采入<lb/>
　　　　如微子抱器箕子受封周公居東致辟諸條<lb/>
　　　　皆考據詳明折衷精當其書乃樵自山東乞<lb/>
　　　　歸時所作又有書帷日記一書互相參證晚<lb/>
　　　　年復手自増刪以别記附入合為一書明代<lb/>
　　　　以蔡傳立學官著於令甲於是解書者遂有<lb/>
　　　　古義時義之分自書傳㑹選以下數十家是<lb/>
　　　　為古義而經生科舉之文不盡用書經大全<lb/>
<pb n="2a"/>
　　　　以下主蔡氏而為之説者坊肆所盛行是為<lb/>
　　　　時義樵是書雖為舉業而設而於經㫖實多<lb/>
　　　　所發明可謂斟酌於古今之間而得其通者<lb/>
　　　　固非剽剟疏淺諸家所能及也乾隆四十二<lb/>
　　　　年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="3a"/>
尚書日記原序<lb/>
傳尚書者非一家至蔡先生集傳宗本程朱義始益精<lb/>
而學者罕窮其歸趣何也經文蕳奥事理兼該非不該<lb/>
不徧之學驟能通貫孟子曰誦其詩讀其書不知其人<lb/>
可乎是以論其世也盖以詩書所載皆其人之實讀其<lb/>
書如身在其時論其世如事在於已則我之心即古人<lb/>
之心古人之心即我之心然後所謂知其人者可得而<lb/>
幾也吁豈易言哉今去聖人之世雖逺而其心固在故<lb/>
<pb n="3b"/>
居千載之下可仰而求有不求未有求而無得者也予<lb/>
未有得而不敢不求者也敬援横渠張子劄記之法但<lb/>
以自驗所進日乆成帙遂編次之初不敢以傳之人人<lb/>
然此學人之所共有願觀者則出之儻讀而頗亦有契<lb/>
者乎則以是為適國之舟車送者自崕而反奚不可者<lb/>
萬厯乙未春三月丙子朏金壇王樵序<lb/>
<pb n="4a"/>
　　凡例<lb/>
　一蔡氏傳經體不得不簡是編欲以羽翼之故不厭<lb/>
　　詳體各不同也<lb/>
　一義理蔡傳發明已盡今欲學者認歸切己可用故<lb/>
　　多引之使近不欲推之使逺昔漢武帝以尚書為<lb/>
　　樸學弗好司馬遷敘七國楚漢事使人如見而五<lb/>
　　帝三代本紀殊不逮諸篇盖遷有史材無經學其<lb/>
　　作此諸紀也摭經入史故辭多拙經外旁綴襍聞<lb/>
<pb n="4b"/>
　　故事多陋故愚嘗謂能以今事通古事斯為明經<lb/>
　　能以古文敘今事斯為良史尚書經中之史也武<lb/>
　　帝不知通古事於今事故以為樸學本紀史中之<lb/>
　　經也司馬子長但以史材作之故不足以通古予<lb/>
　　何足以知前人短長但以家世業是經時為子弟<lb/>
　　説之亦欲使人如見庶有所入不為空言故本其<lb/>
　　記録之意如此云<lb/>
　一書以道政事制度事蹟有不可畧者采注䟽及他<lb/>
<pb n="5a"/>
　　家以備攷蔡傳及制度處如堯典中厯象舜典中<lb/>
　　璣衡禹貢中地理皆已詳悉此外有未詳者悉補<lb/>
　　之事蹟有金氏通鑑前編一書其説之有補於經<lb/>
　　者多采入夫讀其書如身在其時論其世如事在<lb/>
　　於已則雖制度事蹟有不可以久逺難稽而畧之<lb/>
　　者其所未逮則尚有俟於大雅之刋正云<lb/>
　一舊説相沿如文王稱王武王觀兵周公居攝之類<lb/>
　　先儒俱已辨正此外如微子抱祭器歸周箕子受<lb/>
<pb n="5b"/>
　　封朝鮮周公居東為東征我之弗辟為致辟皆關<lb/>
　　聖賢大節而傳記異辭不無害教今悉辨之<lb/>
　一經中朱子已有定論而蔡氏偶未之及者從朱子<lb/>
　一討論貴求其是采輯不厭於廣或定從一家或兼<lb/>
　　存衆説各有謂也<lb/>
　一引用先儒成説皆稱某氏惟孔䟽稱正義<hi>以已有漢孔氏</hi>
　　本朝先軰稱諡或官無官者従時所稱其雜引及<lb/>
　　之若馬融王肅旁引及之若鄭𤣥之類俱本原文<lb/>
<pb n="6a"/>
　　初非義例<lb/>
</p>
<p>
</p>
  </div>
</body>
</text>
</TEI>
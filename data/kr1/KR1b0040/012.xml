<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書日記卷十二</head>
    <p>
<pb n="1a"/>
欽定四庫全書<lb/>
　尚書日記卷十二　　　　　明　王樵　撰<lb/>
　　召誥<hi>附定殷作洛年月日譜</hi>
成王三年三監武庚叛命周公東征誅武庚致辟管叔<lb/>
于商囚蔡叔于郭隣降霍叔于庶人封㣲子于宋<lb/>
　　成王初即位周公攝政三叔流言周公居東二年<lb/>
　　其秋王感天變迎周公歸三監武庚遂叛詳見金<lb/>
　　縢是時奄與淮夷徐戎皆叛<hi>奄淮夷與三監同叛見大誥魯征淮夷徐</hi>
<pb n="1b"/>
　　<hi>戎當在此時蔡氏以為在再叛時</hi>
四年東伐淮夷遂踐奄王來自奄遷殷民于洛邑<lb/>
　　多士篇曰昔朕來自奄予大降爾四國民命我乃<lb/>
　　明致天罰移爾遐逖比事臣我宗多遜<lb/>
七年二月乙未王自周至于豐以宅洛告廟<lb/>
　　漢志曰周公攝政七年二月乙亥朔十六日庚寅<lb/>
　　望　十七日辛卯　十八日壬辰　十九日癸巳<lb/>
　　　二十日甲午　二十一日乙未　二十二日丙<lb/>
<pb n="2a"/>
　　申　二十三日丁酉　二十四日戊戌　二十五<lb/>
　　日己亥　二十六日庚子　二十七日辛丑　二<lb/>
　　十八日壬寅　二十九日癸卯<lb/>
三月太保相宅○周公至洛<lb/>
　　漢志云三月甲辰朔<hi>按此則前月小盡</hi>二日乙巳　三日<lb/>
　　丙午朏　四日丁未　五日戊申太保朝至洛<lb/>
　　六日己酉　七日庚戌攻位　八日辛亥　九日<lb/>
　　壬子　十日癸丑　十一日甲寅位成　十二日<lb/>
<pb n="2b"/>
　　乙卯周公至洛洛誥曰予惟乙卯朝至于洛師我<lb/>
　　卜<hi>周公遣使者告卜在此時</hi>　十三日丙午不言事將有事于<lb/>
　　郊社而齋戒也　十四日丁巳郊　十五日戊午<lb/>
　　社　十六日己未四方和㑹周公咸勤　二十一<lb/>
　　日甲子書命殷庶　召公作誥旅王若公<lb/>
十有二月王在新邑烝于文武命周公其後<lb/>
八年三月周公初于新邑告商多士<lb/>
　命蔡仲<lb/>
<pb n="3a"/>
　奄與淮夷又叛滅奄歸告四國多方<lb/>
惟二月既望越六日乙未王朝歩自周則至于豐歩輦<lb/>
行也說見武成鎬京去豐不逺故毎用輦行周家自后<lb/>
稷居邰公劉居豳大王邑岐而文王則遷于豐武王又<lb/>
居于鎬皆以民歸日衆地不能容故也王雖在鎬而宗<lb/>
廟不徒故凡有大事皆至豐告焉本朝南京太廟似仍<lb/>
當存葢不知神之在彼乎在此乎○孔氏曰周公攝政<lb/>
七年二月望後六日二十一日成王朝行從鎬京則至<lb/>
<pb n="3b"/>
于豐以遷都之事至文王廟告文王則告武王可知以<lb/>
祖見考○正義曰洛誥云周公誕保文武受命惟七年<lb/>
洛誥是攝政七年事也洛誥周公云予惟乙卯朝至于<lb/>
洛師此篇云乙卯周公朝至于洛正是一事知此二月<lb/>
是周公攝政七年之二月也望者于月之半月當日衝<lb/>
光照月光圓滿相望故名望也治厯者必先正望朔故<lb/>
史官因紀之將言望後之事必以望紀之將言朏後之<lb/>
事必以朏紀之亦與武成先紀旁死魄例同<lb/>
<pb n="4a"/>
惟太保先周公相宅至厥既得卜則經營周召二公同<lb/>
受營洛之命于豐而召公先行越若語辭來太保自豐<lb/>
而來也朏明也月三日明生之名至洛卜宅者卜其地<lb/>
之吉即所謂澗水東瀍水西又瀍水東是也得卜是已<lb/>
得其地即所謂惟洛食者也卜以戊申而周公至以乙<lb/>
卯乃云我卜者二公同心同謀召公之卜即周公之卜<lb/>
也伻來以圖及獻卜即獻此戊申之卜也或言乙卯日<lb/>
周公再卜者非厥既得卜則經營觀此句則決無再卜<lb/>
<pb n="4b"/>
之事矣若容再卜則召公不待周公之至而即經營不<lb/>
為匆遽召公已經營而周公又卜不為繁複乎○既得<lb/>
其地則規度其某處為城郭某處為郊社宗廟朝市民<lb/>
㕓此所謂經營也經營乃經始之事詩云經之營之庶<lb/>
民攻之經營定纔攻之故三日庚戌始以庻殷攻位也<lb/>
越三日庚戌至甲寅位成位成基趾成也是時四方民<lb/>
未集而殷民已遷在洛故就役之<lb/>
若翼日乙卯周公朝至于洛則達觀于新邑營葢逹觀<lb/>
<pb n="5a"/>
之後即遣使獻圖及卜圖即新邑營之圖也<lb/>
越三日丁巳至羊一豕一此葢即洛邑新立之郊社以<lb/>
告作洛于天地不告廟者在豐已告也時洛邑宗廟未<lb/>
成故至十二月始烝祭宗廟也郊不曰新邑者郊在國<lb/>
外社在國内故也○郊社大事周公以人臣行之可乎<lb/>
葢因事祭告奉王冊命以行事非常祭之比也○孔氏<lb/>
曰告立郊位于天以后稷配故牛二○正義曰非常祭<lb/>
之月而特用牲祭天知是郊位既定使知後常以此處<lb/>
<pb n="5b"/>
祭天也禮郊用特牲不應用二牛以后稷配故牛二也<lb/>
郊特牲及公羊傳皆云養牲必養二帝牛不吉以為稷<lb/>
牛按秦誓篇蔡氏云郊祭天社祭地至此又曰郊祭天<lb/>
地故用二牛前後不合○漢儒説社稷有二左氏説社<lb/>
稷惟祭句龍后稷人神而已是孔氏之所用孝經説社<lb/>
為土神稷為榖神句龍后稷配食是鄭𤣥之所依按社<lb/>
者土地之神稷者五榖之神人非土不立非榖不食故<lb/>
王者立社稷為天下求福報功句龍后稷皆人鬼以句<lb/>
<pb n="6a"/>
龍有平水土之功故配社祀之后稷有播種之功故配<lb/>
稷祀之非即祀以為社為稷也○正義曰經有社無稷<lb/>
稷是社類知其同告○左氏稱句龍為后土后土為社<lb/>
本與犂為祝融等皆以五行之官死配五行之神武王<lb/>
告于皇天后土本不當引此為説不然是共工氏之子<lb/>
而與皇天並尊矣武成孔氏注云后土社也以后土為<lb/>
地社即祭地却是祭法王為羣姓立社曰大社王自為<lb/>
立社曰王社張子曰大社祭天下之地祗王社祭京師<lb/>
<pb n="6b"/>
之地祗此二語最分明以此知天也不合祭亦别無北<lb/>
郊以祭地也○惟天子祭天地有郊有大社是也諸侯<lb/>
為百姓立社曰國社自為立社曰侯社大夫以下立社<lb/>
曰置社各以所主而祭○正義曰禮廟成則釁之此其<lb/>
釁之禮與廟有土木之功故郊社先成而釁之○己未<lb/>
至癸亥五日不言事將用書命此五日中必㑹集臣庶<lb/>
計丈數揣高卑等役書一定然後甲子朝頒布之洛誥<lb/>
脱簡之在康誥者曰三月哉生魄即是三月十六日己<lb/>
<pb n="7a"/>
未四方和㑹周公咸勤皆在此時至甲子用書命即洪<lb/>
大誥治也<lb/>
越七日甲子周公乃朝用書命庶殷侯甸男邦伯孔氏<lb/>
曰于戊午七日甲子是時諸侯皆㑹故周公乃昧爽以<lb/>
賦功屬役書命衆殷侯甸男服之邦伯使就功邦伯方<lb/>
伯即州牧也按庶殷殷民也侯甸男邦諸侯也孔說誤<lb/>
下正義同○正義曰康誥云周公初基作新大邑于東<lb/>
國洛四方民大和㑹侯甸男邦采衛百工播民和見士<lb/>
<pb n="7b"/>
于周與此一事也故知是時諸侯皆㑹故周公乃昧爽<lb/>
以賦功屬役書命衆殷在侯甸男服之邦伯使就築作<lb/>
功也康誥五服此惟三服者立文有詳畧耳賦功謂賦<lb/>
歛諸侯之功科其人夫多少屬役謂付屬所役之處使<lb/>
知得地之丈尺也○王氏曰公以書命邦伯而邦伯以<lb/>
公命命諸侯也<lb/>
厥既命殷庶庶殷丕作丕作言趨事也言庶殷則諸侯<lb/>
可知殷民若未易使然召公率以攻位而位成周公用<lb/>
<pb n="8a"/>
以書命而丕作恱以使民可知○林氏曰召公營洛自<lb/>
戊申至甲寅七日而位成周公繼至自乙卯距甲子十<lb/>
日而丕作周召之規模其敏如此總而計之自成王至<lb/>
豐距甲子凡一月爾萬年之業成于一月之間此豈後<lb/>
世可及○周召二公相繼以終事卜宅經營攻位位成<lb/>
者召公也觀營祭告命殷殷作者周公也位者定其作<lb/>
之規模作者成其位之功緒<lb/>
太保乃以庶邦冢君出取幣至越自乃御事庶邦冡君<lb/>
<pb n="8b"/>
諸侯㑹于洛者洛邑成而獻幣所以為禮且致慶也周<lb/>
公將歸召公因公以陳戒于王旅陳也陳王及公兼幣<lb/>
與誥兩意但誥邊重其辭曰陳王及公而其意欲因公<lb/>
以達之王也對周公言之則其辭不得不如此爾誥告<lb/>
庶殷葢殷民雖遷而向化之心未純當有告敎以開導<lb/>
之然其根本則在王身故曰自乃御事此召公旅王及<lb/>
公之大㫖也實管攝一篇之意篇中王先服殷御事與<lb/>
讐民百君子保受威命明徳即誥告庶殷之意敬徳即<lb/>
<pb n="9a"/>
自乃御事之意敬徳諴民祈天永命何莫不自乃御事<lb/>
哉御事或以稱大臣或以稱天子猶漢人稱朝廷為縣<lb/>
官也<lb/>
嗚呼皇天上帝改厥元子至曷其奈何不敬大明詩曰<lb/>
天位殷適<hi>音的</hi>俾不挾四方言紂所居之尊則天位所傳<lb/>
之正則殷嫡一旦失道雖欲挾四方而有之有所不能<lb/>
此與召誥同意殷嫡即元子也天位即大邦也元子不<lb/>
可改而天改之大國未易亡而天亡之其命之不常如<lb/>
<pb n="9b"/>
此故今王受命固有無疆之羙亦有無疆之憂所以羙<lb/>
者以嗣為元子撫有大國也所以憂者以此羙一旦或<lb/>
改而之他也無疆是言其大非言其乆惟恤即在惟羙<lb/>
之中所以然者以敬則得之不敬則失之爾故復嘆息<lb/>
而曰曷其奈何弗敬曰奈何又曰曷其深言不可以不<lb/>
敬也朱子曰此數句一篇之大㫖也下文反覆推衍此<lb/>
意爾敬字重看實一篇之要領其原自皇天無親克敬<lb/>
惟親來蔡氏謂敬則視聽言動一循乎理好惡用舎不<lb/>
<pb n="10a"/>
違乎天可謂得其㫖矣<lb/>
天既遐終大邦殷之命至王其疾敬徳孔氏曰言天已<lb/>
遠終商命此商多先哲王精神在天不能救者以紂不<lb/>
行敬故也○正義曰遐終者言其一去不復返也○方<lb/>
殷之未亡即今日之休也而厥命遐終于滅徳之紂兹<lb/>
殷多先哲王在天不能下為其子孫之庇紂以暴其民<lb/>
甚而自亡我文武以勉德而受眷命此見天命之不常<lb/>
而無疆之憂乃在于方休之日知憂其憂而疾敬其徳<lb/>
<pb n="10b"/>
則休可常保不然天命已改而不知猶謂我生不有命<lb/>
在天紂即不敬徳之明監也至是紂雖欲悔過而已後<lb/>
矣敬徳豈可以不疾乎○袁氏曰疾敬徳者更無等待<lb/>
遲疑只今便下手○按後王惟謂祖宗可恃則謂今日<lb/>
躭樂未害而不能疾敬其徳故召公極言以殷先哲王<lb/>
之多累世基業之厚宜若未易動而紂一失道大命遂<lb/>
一去而不復返可見天命無常而祖宗不可恃故王當<lb/>
疾敬其徳葢監于亾殷自凝新命正在此時少緩則後<lb/>
<pb n="11a"/>
矣所謂心存則有以審夫得失之幾得失之幾惟見之<lb/>
蚤則戒愼恒先于事敬德豈容于不疾乎<lb/>
相古先民有夏天廸從子保靣稽天若今時既墜厥命<lb/>
今相有殷天廸格保靣稽天若今時既墜厥命既言商<lb/>
事又並舉夏商言之天廸從子保靣稽天若夏嘗如今<lb/>
日之休矣今時既墜厥命天廸格保靣稽天若商嘗如<lb/>
今日之休矣今時既墜厥命祖考之休難為後世憑藉<lb/>
如此則疾敬其德王亦自求所以靣稽于天者可也○<lb/>
<pb n="11b"/>
天廸謂啓廸其徳從子保謂禹傳子天即從其子而保<lb/>
之格保謂格正夏命然太甲克終允德則亦從子保也<lb/>
吁從子保者天也改厥元子者亦天也孰謂天與祖宗<lb/>
可恃哉○禹湯受命皆天啓故並言天廸但堯舜傳賢<lb/>
之後傳子自禹始革命自湯始故于禹言從子保于湯<lb/>
言格保皆以前此所末有也而聖人所為即天心所順<lb/>
其無間乃如此靣稽天若非召公洞見天人之際不能<lb/>
言也<lb/>
<pb n="12a"/>
今冲子嗣則無遺夀耉至稽謀自天㓜冲之主于老成<lb/>
之臣雖日在左右嚴之而弗親則無從而受其益無遺<lb/>
者親之之謂也老成之益言其能稽我古人之德是固<lb/>
不可遺也况言其能稽謀自天是尤不可遺也興亡之<lb/>
鑑莫備于古人之德而吉凶之理莫嚴于天非與古人<lb/>
同其用心者不能知古人之德非踐履至到心與天通<lb/>
者不能稽謀自天夀耉之臣閱歴諳練之乆其于古人<lb/>
之德論其世知其人如身在其時由其得戒其失如事<lb/>
<pb n="12b"/>
在於已冲子于是資焉則于徃事有所監而可以不繆<lb/>
于是非得失之塗矣德之在于古者遡于既徃而易見<lb/>
理之在于天者隱於未形而難知格人之智配于元龜<lb/>
其于天也一發謀一出慮皆若靣考敬順而無違斷然<lb/>
必如是而不爽冲子于是資焉則于來事有所决而可<lb/>
以不迷于吉凶悔吝之故矣成湯之聖先民時若况冲<lb/>
子乎<lb/>
嗚呼有王雖小元子哉至用顧畏于民碞元子哉見其<lb/>
<pb n="13a"/>
休之意然不可知其休而不知其恤也故其大能諴于<lb/>
小民今休諴者得民心之和也今休者眷命用懋乃前<lb/>
人之休爾治化惟新導迎和氣斯王今日之休也王當<lb/>
不敢後用顧畏于民碞不敢後所謂疾敬德也民碞者<lb/>
天命之得失恒于斯國祚之脩短恒于斯故曰民猶水<lb/>
也水能載舟亦能覆舟為人上者知莫險于民則不敢<lb/>
後于敬徳以諴其民矣<lb/>
王來紹上帝至治民今休洛邑天地之中四方朝貢道<lb/>
<pb n="13b"/>
里均焉故謂之土中宅洛之意葢為此旦周公名也君<lb/>
前臣名舉周公之言以證自服土中之意紹上帝言繼<lb/>
天出治周召二公之意以洛邑成而王當親政故言自<lb/>
服于土中配皇天即紹上帝之意毖祀上下自時中又<lb/>
即自服于土中之事也中又謂自中而布治于四方也<lb/>
○上就元子言而勉其諴小民以凝今日之休疾敬徳<lb/>
以為諴民之本此就宅洛言而上節之所期者正將于<lb/>
新邑初政卜之也紹上帝即元子之意自服土中即丕<lb/>
<pb n="14a"/>
能諴小民之意曰自服者王今親政非復如昔者仰成<lb/>
大臣而已舉旦之言以見期望之同遂言王當終有天<lb/>
之成命而治民今休矣周至文武天命已成此言王當<lb/>
終有成命者王必自求所以靣稽于天者而後可謂之<lb/>
成命也天有成命斯諴民之至而信為今日之休也此<lb/>
今休字與上相應上期之之辭也此决之之辭也<lb/>
王先服殷御事至惟日其邁此與下條乃自服之要領<lb/>
宅洛以化殷為重故特言之化殷以服其御事為先殷<lb/>
<pb n="14b"/>
之御事素以貴得民以族得民殷人之所視而從也周<lb/>
公言予齊百工伻從王于周則周御事之賢可知以殷<lb/>
御事親近副貳周之百工率與共事朝夕薫陶以節其<lb/>
性性如性之欲也之性節如好惡無節之節性本有節<lb/>
惟為習染所壊是以流而忘反與正人居事有所觀意<lb/>
有所制習染之非不得不止好惡之節如水得防日進<lb/>
于善而不能自已此正人夾習之功也以人治人此轉<lb/>
移殷俗之妙機也<lb/>
<pb n="15a"/>
王敬作所不可不敬德又言治人以身為本蔡氏曰所<lb/>
猶所其無逸之所按所處所也此説出于吕氏人頗嫌<lb/>
其新巧然理苟是則何新巧之有經傳言敬處毎有此<lb/>
意如云雝雝在宫肅肅在廟在宮在廟不同所矣而心<lb/>
之敬則一又如曰出門如賔承事如祭出門承事不同<lb/>
所矣而心之敬則一又如曰居處恭執事敬與人忠居<lb/>
處執事與人不同所矣而恭敬忠之心則一以此觀之<lb/>
敬作所之義可識矣○敬則此心收歛于天理之中性<lb/>
<pb n="15b"/>
之所發亦不待於節之而無不節矣纔一不敬其徳則<lb/>
心入于非幾身䧟于非道何可以不敬其徳邪<lb/>
我不可不監于有夏亦不可不監于有殷我不敢知曰<lb/>
有夏服天命惟有歴年我不敢知曰不其延惟不敬厥<lb/>
徳乃早墜厥命我不敢知曰有殷受天命惟有歴年我<lb/>
不敢知曰不其延惟不敬厥德乃早墜厥命此承上不<lb/>
可不敬徳而又以夏商興亡之故重發不可不敬之意<lb/>
二不可字即因上不可字而翻之也大抵此篇以敬德<lb/>
<pb n="16a"/>
諴民永命為主而以夏商之興亡反復申戒相古先民<lb/>
一節兩言今時既墜厥命此節兩言惟不敬厥德乃早<lb/>
墜厥命正相應處天之長短人國祚非人意可以測度<lb/>
其灼然可知者惟不敬厥德乃早墜厥命爾天何心哉<lb/>
惟徳是輔使禹湯或不敬其德則禹湯亦墜厥命矣天<lb/>
眷豈但子孫不足恃而已乎<lb/>
今王嗣受厥命至王乃初服嗣受厥命因夏殷而言天<lb/>
命不常有墜有興不過自彼而移之此爾文武受之今<lb/>
<pb n="16b"/>
王則嗣受之矣孰不以為藉文祖之耿光承寧考之休<lb/>
烈而我則謂亦惟即夏之所傳于商商之所傳于周若<lb/>
循環然非一家之器也故不可不嗣其有功者有功謂<lb/>
能敬德而歴年者也嗣禹之功方謂之能監于有夏嗣<lb/>
湯之功方謂之能監于有殷况王乃新邑初政服行教<lb/>
化之始乎尤當乘此一初之機而疾敬其德以祈天永<lb/>
命為周家有功之君也<lb/>
嗚呼若生子罔不在厥初生至知今我初服又更端嘆<lb/>
<pb n="17a"/>
息深明謹初之意以生子喻之凡人之生子其明智其<lb/>
夀考皆定于初講學則明愛身則夀今王受命之始亦<lb/>
猶子之初生况肇卜新大邑而居之是又一初也天之<lb/>
命以哲命以吉凶命以歴年皆不可知所可知者今我<lb/>
初服如何爾初服而敬徳所謂自貽哲命而吉與歴年<lb/>
苟不敬徳則命以凶而蚤墜厥命矣可不謹乎○孔氏<lb/>
曰子之初生習為善則善矣自貽智命無不在其初為<lb/>
政之道亦猶是也今天制命惟人所修敬徳則有智則<lb/>
<pb n="17b"/>
常吉則厯年不敬德則愚凶不長○吕氏曰哲命者人<lb/>
心所有之明哲非自外來也○林氏曰天以正性命人<lb/>
初無智愚之别所以有智愚者于已取之而已下愚為<lb/>
自暴自棄則上智豈非自貽乎<lb/>
宅新邑至祈天永命宅新邑所謂初服也上言知今我<lb/>
初服見哲命吉凶厯年皆未定惟視初服何如故此遂<lb/>
勉其疾于敬德而用是以祈天永命祈天永命即吉與<lb/>
厯年也曰徳之用見無他道也疾云者正在此時緩則<lb/>
<pb n="18a"/>
後矣○眞氏曰天命至公不可以求而得也今曰祈天<lb/>
永命何哉葢一于用徳乃不祈之祈也○王其徳之用<lb/>
祈天永命是一句用猶以也此曰用徳祈天永命下云<lb/>
以小民受天永命徳之用小民之以葢皆言無他道也<lb/>
其惟王勿以小民滛用非彞至越王顯兩其惟字相對<lb/>
意實相承謂王不可專以刑齊民惟以徳順導之則有<lb/>
功使王徳果超乎天下之上則人皆觀感而化矣何俟<lb/>
於刑哉○德首出庶物則非彞之小民化為用徳之小<lb/>
<pb n="18b"/>
民矣正所謂若有功也何以殄戮為哉○非彞之過民<lb/>
之無知也殄戮之敢君則不已甚乎是謂强驅之無功<lb/>
也民之為民也順導之則有功其惟王高天下以徳則<lb/>
服天下以心民皆儀而刑之徧為爾徳矣于王豈不顯<lb/>
乎<lb/>
上下勤恤至欲王以小民受天永命上指王下指羣臣<lb/>
恤即所謂無疆之恤也欲君臣同心勤勞以憂其憂其<lb/>
曰者同以是為期也夏有桀而歳終四百夏之厯年不<lb/>
<pb n="19a"/>
遇桀未亡也商有受而祀終六百商之歴年不遇受未<lb/>
亡也使周之嗣王皆嗣德則歴年又豈可以夏商已往<lb/>
者為斷哉故欲丕若有夏歴年式勿替有殷厯年謂兼<lb/>
之也年所之多歴如此斯可言永命矣而豈求之於他<lb/>
哉欲王以小民受此于天而已命在天于小民乎何預<lb/>
天無心以民為心得乎丘民則得乎天矣葢以小民者<lb/>
勤恤之實而永命即所謂厯年也<lb/>
拜手稽首曰予小臣敢以王之讐民至用供王能祈天<lb/>
<pb n="19b"/>
永命蔡氏曰讐民殷之頑民與三監武庚叛者百君子<lb/>
殷之御事庶士也友民周之友順民也保者保而不失<lb/>
受者受而無拒奉幣即上文取幣以錫周公而旅王者<lb/>
葢成王將舉新邑之祀故召公奉以助祭云○按保受<lb/>
王威命明德如咸勤誥治而使之和㑹丕作于前申命<lb/>
毖戒而使之化訓柔服于後此則受命營洛大臣之責<lb/>
故召公以之自任至于終有成命以顯于後世此則在<lb/>
王而不在我故曰我非敢勤言我非敢曰與有勤焉惟<lb/>
<pb n="20a"/>
恭奉幣用供王能祈天永命而已敬徳者王之所以能<lb/>
祈天永命者也自服土中則王之時自貽哲命則王之<lb/>
事故惟王能之而非他人之所能與我于王毖祀之時<lb/>
惟恭奉幣以供王之必能乎此而已○保受威命明徳<lb/>
我非敢以此為足以效勞于王惟以祈天之實在王我<lb/>
于毖祀之時惟恭奉幣以助王休享期于終有感格之<lb/>
實而已王之所以能祈天永命者在平日所脩所謂黍<lb/>
稷非馨明徳惟馨而召公以奉幣為言何也祀于新邑<lb/>
<pb n="20b"/>
又對越之始其感通在王其奉幣以將其誠敬在我葢<lb/>
召公謙言以歸重于王也舊説我非敢勤指永命説夫<lb/>
永命之事所當上下勤恤而又曰我非敢勤可乎○王<lb/>
末有成命末有者終有成效不虚諸願望之意<lb/>
蔡氏總括一篇之意謂其拳拳于歴年之乆近反覆乎<lb/>
夏商之廢興究其歸則以諴小民為祈天命之本以疾<lb/>
敬徳為諴小民之本此數語可謂盡之三代而下正由<lb/>
不知祈天之本在民得民之本在徳此古今所以相逺<lb/>
<pb n="21a"/>
也諸誥多出史臣所脩非盡當時本語惟此篇首尾渾<lb/>
全詞意反覆老臣愛君深長之慮經練世故切至之計<lb/>
藹然可得于言外葢旅王若公當時之本書而史氏傳<lb/>
之者也程子曰知天命者逹天理也必受命是得其應<lb/>
也天之報應皆如影響得其報者是常理也不得其報<lb/>
者非常理也然而細推之則須有報應但人以淺狹之<lb/>
見求之便為差互天命不可易然有可易者惟有徳者<lb/>
能之如脩養之引年世祚之祈天永命常人之至于聖<lb/>
<pb n="21b"/>
賢皆此道也愚謂此召誥所以為至理㣲言而非漢人<lb/>
以下所可與語者也知脩徳之至常人可至于聖賢則<lb/>
為國而祈天永命是葢一理也故自貽哲命則命哲命<lb/>
吉命厯年亦一而已非既有昏明之命又有厚薄短長<lb/>
之命也人以孔顔之未得其報而疑之乃程子所謂以<lb/>
淺狭之見求之者也若以古今大觀則得其常者多不<lb/>
得其常者少譬之寒暑有常時或有愆而未有不反其<lb/>
常者也<lb/>
<pb n="22a"/>
　　洛誥<lb/>
召洛二誥作洛之始終也召誥記其始事與召公陳戒<lb/>
之辭故名曰召誥以經始之者召公也洛誥記其終事<lb/>
與周公遣使告卜與王往復之辭及留後治洛之事故<lb/>
名曰洛誥以周公之事以洛為重也○篇首惟三月至<lb/>
大誥治二十八字舊脱簡在康誥今正之惟三月哉生<lb/>
魄周公初基至乃洪大誥治營洛自周始故曰初基洛<lb/>
在鎬京東故曰東國洛洛居天下中四方之民大和悦<lb/>
<pb n="22b"/>
而集㑹男下獨有邦字以五服男居其中以該上下周<lb/>
九服曰侯甸男采衛蠻夷鎮蕃此㑹于洛者惟内五服<lb/>
也庶邦之百工播布民和率與趨事並見而即事于周<lb/>
言百工之勤也周公咸勤以召誥攷之己未至癸亥五<lb/>
日不言事所謂計丈數揣高卑度厚薄仞溝洫物土方<lb/>
議逺邇量事期計徒庸慮財用書糇糧則周公咸勤之<lb/>
事也甲子書命即洪大誥治也誥治即書命下文遣使<lb/>
告卜又在乙卯達觀之後甲子書命之前與此不相䝉<lb/>
<pb n="23a"/>
周公拜手稽首曰朕復子明辟此下周公授使者告卜<lb/>
之辭也王介甫曰先儒以周公代王為辟至是反政以<lb/>
書攷之周公位冢宰正百工而已未嘗代王為辟何復<lb/>
之有按此介甫説書有功處○明辟期之也下云其基<lb/>
作民明辟後云亂為四方新辟<lb/>
王如弗敢及天基命定命至作民明辟作洛為自時中<lb/>
又以承天眷故于其始造謂之基命于其有成謂之定<lb/>
命命天命也即所謂天休也言王㓜冲如不敢及知此<lb/>
<pb n="23b"/>
事故予乃繼太保而徃大相洛邑其庶幾為王始作民<lb/>
明辟之地也<lb/>
予惟乙卯至伻來以圖及獻卜乙卯即召誥之乙卯也<lb/>
洛師猶言洛都也周公至以乙卯而卜不在乙卯此但<lb/>
據已至乃獻卜追述卜事故云然也先卜河朔黎水者<lb/>
殷民重遷以河朔為便故先卜之不吉乃改卜澗水東<lb/>
瀍水西王城也朝㑹之地瀍水東下都也處商民之地<lb/>
王城在澗瀍之間下都在瀍水之外其地皆近洛水故<lb/>
<pb n="24a"/>
兩云惟洛食也卜必先墨畫龜然後灼之兆順食墨故<lb/>
云食也伻使也圖洛之地圖也獻卜獻其卜之兆辭也<lb/>
○袁氏曰黎水言河朔則知澗瀍皆河南○吕氏曰意<lb/>
在近地者商民之心意在地中者周公之心並列二説<lb/>
以聽命于天而已卜黎于先者先人後已之心也黎既<lb/>
不吉改卜洛邑龜乃協從葢周公之心即天心也無間<lb/>
故無違也○鄒氏曰王城下都皆在河之南洛之北距<lb/>
洛近而距河逺下都尤近洛水故曰洛陽西<hi>闕</hi>　　陽<lb/>
<pb n="24b"/>
縣而河南郡治焉東漢魏晉後魏皆為帝都而王城累<lb/>
代但為河南縣至隋大業中遷都城于河南并遷洛陽<lb/>
縣于都城中唐宋因之而洛陽舊縣遂廢<lb/>
王拜手稽首曰公不敢不敬天之休至誨言此王授使<lb/>
者復公之辭也按上文周公以為王如弗敢及天基命<lb/>
定命予乃𦙍保大相東土故此成王答以此乃公不敢<lb/>
不敬天之休故來相宅以作周匹休葢公歸重于王而<lb/>
王又歸重于公也匹休者鎬京興王之地既休矣作洛<lb/>
<pb n="25a"/>
以宅中圖治為匹其休也<hi>蔡傳匹休只是對答之義敬以心言匹以事言休皆指天眷</hi>視示也示我以卜之休羙而常吉者也貞當也既得<lb/>
吉則公敬天之休作周匹休之心遂矣是不特我當其<lb/>
吉而公亦當其吉也自今以始公其以予萬億年敬天<lb/>
之休乎始之相宅曰公不敢不敬天之休答其基命之<lb/>
語繼之定宅曰公其以予萬億年敬天之休荅其定命<lb/>
之語萬億年敬天之休謂永于此而承天眷也曰公其<lb/>
以予者歸重于公也誨言孔氏以為求誨言蔡氏以為<lb/>
<pb n="25b"/>
謝告卜之誨言<lb/>
周公曰王肇稱殷禮祀于新邑咸秩無文此下周公告<lb/>
成王宅洛之事也自此至無逺用戾乃洛邑既成周公<lb/>
自洛歸鎬告王以宅洛所當行之事及欲還政退老之<lb/>
辭也觀召誥出取幣旅王若公則公之歸鎬明矣○肇<lb/>
始也庶事之始非今始之始也殷盛也與五年再殷祭<lb/>
之殷同秩序也無文祀典不載也定都之初首舉盛禮<lb/>
祀享神祗雖祀典不載者咸秩序而祭之有告焉有報<lb/>
<pb n="26a"/>
焉有祈焉新都始建王躬涖之告成事也雨暘時若大<lb/>
役以成報神賜也自今以徃永奠中土祈鴻休也經文<lb/>
正意只是如此其格君心萃天下之道莫要于此乃吕<lb/>
氏推説○臨鎮新都之始齋祓一心對越天地逹此精<lb/>
明之德放諸四海無所不凖祭祀之義在君者如此故<lb/>
為格君心之要助祭諸侯下逮胞翟之賤亦皆有孚顒<lb/>
若收其放而合其離祭祀之義在羣下者如此故為萃<lb/>
天下之要<lb/>
<pb n="26b"/>
予齊百工至庶有事齊乃整勑之意非遴選之謂從王<lb/>
于周從王徃新邑也予整齊百官使從王于周予惟謂<lb/>
之曰庶有事乎有事事在下即記功教工及嚮就有僚<lb/>
等事也公但㣲示其意以待成王自教詔之下文今王<lb/>
即命曰以下即是教成王以如此施行也新邑之治所<lb/>
資者臣旌于既徃所以勸于將來故記功宗示功載乃<lb/>
教工之第一義如此乃可以若彛撫事如予而以在周<lb/>
工嚮就有僚立精明之治功成渾厚之治體皆在斯舉<lb/>
<pb n="27a"/>
矣周工即所齊之百工也<lb/>
今王即命曰記功宗至叙弗其絶即命命百工也教成<lb/>
王發命曰記録功臣之宗勲勞之最大者以功作元祀<lb/>
凡功臣祭于大烝而為功之宗者居其冠故謂之元祀<lb/>
論功莫先于宗言宗則凡功可推矣報功莫重于祀言<lb/>
祀則凡慶賞可推矣既發命以報其功惟申命以勉之<lb/>
曰汝功臣受此褒賞之命者當益厚輔王室可也丕視<lb/>
功載者大示記功之載籍也乃汝其悉自教工者謂所<lb/>
<pb n="27b"/>
加而當則人莫不勸是人人勸功繫此舉以風示之非<lb/>
悉自教之而何朋謂私所好而不公也言百工視效如<lb/>
此孺子其可私所好而不公乎一或私所好而不公則<lb/>
其弊不可勝救矣王安石配享而宋政亂小人假紹述<lb/>
以濟其私豈不眞若火始燄燄而終至不可絶乎○從<lb/>
祀大烝乃後日事而功次定于生前葢當時之制漢高<lb/>
帝定元功十八侯位次猶此意與○周公攝政此等大<lb/>
事葢不敢專而有待于成王之親政故今語王以宅洛<lb/>
<pb n="28a"/>
所當行而首及之祀禮之後此為新政之首<lb/>
厥若彞及撫事如予至汝永有辭孔氏曰其順常道及<lb/>
撫國事如我所為惟以在周之百官徃行政化于新邑<lb/>
當使臣下各嚮就有官明為有功厚大成寛裕之徳則<lb/>
汝長有譽于後世○正義曰考古依法為順常道號令<lb/>
治民為撫國事周公大聖動成軌則如我所為謂如攝<lb/>
政之時事所施為也此時在西都戒王故云徃行政化<lb/>
于新邑○按若彞以常所持循而言撫事以臨事聽斷<lb/>
<pb n="28b"/>
而言成王親政周公欲其如予以若彞則舉動可以無<lb/>
愆如予以撫事則聽斷可以無失既示之以身又欲不<lb/>
改其臣惟以在周工徃新邑在周工乃周公之所擇任<lb/>
者使各嚮就有僚謂于新邑各就其故列以效職也非<lb/>
明作無以有功非惇大不能成裕然四字只一直意欲<lb/>
其如此也新邑之治如此則汝永有辭而有無窮之聞<lb/>
矣○伻嚮當依孔氏説蔡氏謂使百工知上意嚮似近<lb/>
于鑿明作作當為振起之意孔氏之訓未是○易泰卦<lb/>
<pb n="29a"/>
九二曰包荒用馮河謂人情安肆則政舒緩而法度廢<lb/>
弛必有包容荒穢之量則其施為寛裕詳審弊革事理<lb/>
而人安之又須當幾而能斷馮河謂其剛果足以濟深<lb/>
越險也此二句非相悖程子謂以含容之量施剛果之<lb/>
用乃聖賢之為也後之君若漢文帝寛仁長者至于朝<lb/>
廷之間耻言人過而不聞其有怠廢不舉之病宣帝綜<lb/>
核名實至于文學法理之士咸精其能而不聞其有督<lb/>
責過甚之失此二者宣帝近于明作有功文帝近于惇<lb/>
<pb n="29b"/>
大成裕氣象可謂似之然文帝用黄老宣帝用申韓又<lb/>
豈足以知先王之明作惇大哉○周公此二語為萬古<lb/>
之法程少墮一偏未有無弊者宋仁宗甚似漢文帝飬<lb/>
成一代忠厚之風韓范冨公當時柄用皆欲有為而不<lb/>
果神宗有志振起而任王安石行新法宋室自此多事<lb/>
少偏即為弊葢百世可知也<lb/>
公曰已汝冲子惟終此上詳于記功教工内治之事此<lb/>
下言統御諸侯教養萬民之道也<lb/>
<pb n="30a"/>
汝其敬識百辟享至惟事其爽侮王者之統御諸侯必<lb/>
先識其向背所以識其向背非用智而任術也敬而已<lb/>
敬則是心常存無憎愛之私故能識百辟誠于享上者<lb/>
亦識其不誠于享上者享不在幣而在于禮禮者恭敬<lb/>
以為本而節文以將之是也幣有餘而禮不足惟曰不<lb/>
享如儲子得之平陸而不來見是無敬賢之實而謂可<lb/>
以幣交也故孟子引書而釋之曰為其不成享也○新<lb/>
邑既成自此以㑹諸侯受其朝享故語以當識其有享<lb/>
<pb n="30b"/>
有不享者此惟克敬者能之所謂享者不在物而在禮<lb/>
觀春秋諸侯事覇主但供其求而覇主亦不計其心之<lb/>
誠不誠也此王覇之分也周公以為百辟雖來而心不<lb/>
享此王之所當察而躬自省者也不待不朝而後見也<lb/>
凡民惟曰不享惟事其爽侮以周中世諸侯唐中世藩<lb/>
鎮證之無一不驗也○曰不役志于享則外猶享也而<lb/>
慢上之心已效于下僭侮之端已形于外此知幾者所<lb/>
早見也<lb/>
<pb n="31a"/>
乃惟孺子頒朕不暇至無逺用戾孔氏曰當分取我之<lb/>
不暇而行之按説文頒分也周公嘗不暇于先今成王<lb/>
親政而繼行之是分其所不暇也所不暇者何即下文<lb/>
所謂棐民彞是也棐民彞兼教養而言即井田學校諸<lb/>
事天下惟此二事為大以聖人為之常若不及也觀六<lb/>
典所載事為之制曲為之防除君身外無非為斯民恒<lb/>
産恒心之計則周公之汲汲不暇亦可想矣頒朕不暇<lb/>
聽朕教汝于棐民彞此二句義互相足有事有言事則<lb/>
<pb n="31b"/>
有施行次第欲王繼之言則平日所陳于王欲王行之<lb/>
昔乃正父作君師于天下惟于是道是崇所謂重民五<lb/>
教惟食䘮祭是也我惟篤之不忘叙之不紊故天下不<lb/>
廢我命今王篤叙乃正父罔不若予則天下亦不廢乃<lb/>
命矣裕之一字聖人教養之道因利而利不强而民勸<lb/>
因性而導不廹而民從衣食足禮義興皆所以裕之也<lb/>
<hi>頒字依説文之訓為是若作為已頒布所不暇則非告君之體且字亦欠雅</hi>
王曰公明保予冲子至咸秩無文成王答公言公明輔<lb/>
<pb n="32a"/>
我冲子公所稱舉以誨我者皆丕顯之德以予小子揚<lb/>
先烈答天眷安民生舉祀典定宗禮備舉公誨不敢畧<lb/>
者葢一一領契之意公于冲子言則欲行之也冲子于<lb/>
公動則必資之也故凡公之誨皆還頼公明保而以予<lb/>
如此○和者使不乖也恒者使有常也居師安宅其衆<lb/>
也此答彼裕我民之語宗功宗將大也此述記功宗之<lb/>
語咸秩無文述肇稱殷禮之語<lb/>
惟公徳明光于上下至予沖子夙夜毖祀此因公有明<lb/>
<pb n="32b"/>
農之語極稱其功德為朝廷所倚重未可以言去之意<lb/>
此留是在鎬京留留其去下文留是在洛邑留留之治<lb/>
洛也明光勤施自公言之作自四方言之旁無方所也<lb/>
公之德不可形容自四方之人興起于公之德者皆穆<lb/>
穆和敬則在公者可想矣明光于上下是豎説勤施于<lb/>
四方是横説制禮作樂以納天下于中正和順之域即<lb/>
公德明光勤施之實也天下皆由于公之禮樂是即旁<lb/>
作穆穆迓衡也迓迎也有方進意衡平也天下皆在周<lb/>
<pb n="33a"/>
公光宅之中天下皆嚮周公日新之化故曰迓衡文武<lb/>
勤教即所謂奠麗陳教則肄肄不違者文武既沒得周<lb/>
公而繼續光明之不迷失于天下也公德如此予小子<lb/>
夙夜毖祀而已天下之事方仰成于公公可以言去哉<lb/>
王曰公功棐廸篤罔不若時又言公之功所以輔我啓<lb/>
我者厚矣當常如是未可以言去也周公位冡宰則有<lb/>
輔佐之功兼師保則有啓廸之功<lb/>
王曰公予小子其退即辟于周命公後此下成王留周<lb/>
<pb n="33b"/>
公治洛也味退之一字則王時進在洛可知就君于周<lb/>
周鎬京也○蔡氏謂洛邑之作周公本欲成王遷都以<lb/>
宅天下之中而成王之意則未欲舍鎬京而廢祖宗之<lb/>
舊今考經文初曰自服于土中曰宅新邑而後止曰來<lb/>
相宅而已是有此意但成王不果遷之意必嘗與周召<lb/>
議之已定然後命公留後而經不詳矣及觀漢地理志<lb/>
謂宗周與洛邑通封畿乃知都洛者必以關中為根本<lb/>
營洛之初意亦未必舍鎬京也觀曰作周匹休是二都<lb/>
<pb n="34a"/>
並建非至後代而始有矣<lb/>
四方廸亂至亂為四輔廸將其後指治洛之事成王去<lb/>
而欲周公于後啓而大之也監我士師工即伻嚮即有<lb/>
僚明作有功惇大成裕之意公前以勉王而今王以不<lb/>
果居洛而以此任屬公焉欲公留鎮使治洛者有所視<lb/>
法也○畢命言周公克愼厥始君陳克和厥中既歴三<lb/>
紀世變而風始移殷民之難化如此使非周公留鎮監<lb/>
我師工則慎始之政誠有未易言者○四輔引漢三輔<lb/>
<pb n="34b"/>
為證不知周制然否又洛邑而謂之四輔何居○或曰<lb/>
主鎬京而言豳岐豐皆先王之舊都與洛為四輔<lb/>
王曰公定予徃已至四方其世享此王與公决而歸之<lb/>
言也此前必有公答王之語猶未肯决為王留故王言<lb/>
公定定止也予徃已公勿復辭公功肅將祇歡正見當<lb/>
留意肅將順政教于外也祇歡懐敬愛于中也人心于<lb/>
公如此公留則王室安公去則天下疑非困我哉我惟<lb/>
無怠于安民之事公留而勿替所以儀刑我臣工者則<lb/>
<pb n="35a"/>
四方得以世享公之德于無窮也<lb/>
周公拜手稽首曰王命予來至𢎞朕恭拜手稽首當句<lb/>
絶孔氏曰拜而後言許王留正義曰拜是從命之事故<lb/>
云拜而後言許成王留也以退為去以留為來王于文<lb/>
王武王皆欲令周公奉其道安其民周公分言之爾○<lb/>
按拜是受命之禮王曰誕保文武受民故周公曰承保<lb/>
亦自任之意曰文祖受命民越乃光烈考武王辭繁而<lb/>
不殺者見其所承之重也𢎞朕恭欲展其事上之敬意<lb/>
<pb n="35b"/>
在下文下兩節一以治洛之效望之成王即所謂𢎞朕<lb/>
恭也一以治洛之事自效即所謂承保也○惟此洛邑<lb/>
之民文祖誕膺天命為受民之始光烈考武王永清四<lb/>
海為受民之終所以保之者不無待于後人之承也而<lb/>
王以命予予以來此洛而豈徒哉承保文祖之受民使<lb/>
其徳之所未洽者于是而大行越乃光烈考武王使其<lb/>
功之所未被者于是而有終此周公許王留而自任意<lb/>
也又云𢎞朕恭者即誥告庶士越乃御事之意似不必<lb/>
<pb n="36a"/>
引證孟子孟子在周公後周公此時何嘗曰大我責難<lb/>
之恭也<lb/>
孺子來相宅至惟王有成績因其來而不果居故止曰<lb/>
相宅周公以治洛之本在王故以事之在王者言之典<lb/>
者文武之所講畫咸以正而罔缺者也大惇典則法必<lb/>
監于先王而無不舉之政殷獻民前代之舊臣世家能<lb/>
知其善政而守其遺風者也大惇獻欲王盡簡而用之<lb/>
則材不棄于異代而習其故事知其土俗以治其民又<lb/>
<pb n="36b"/>
易入者此二者治之要也治為四方新辟即作民明辟<lb/>
之意君德莫大于恭伊尹曰接下思恭孟子曰賢君必<lb/>
恭儉禮下作周恭先者以恭而倡後王也漢帝之謚常<lb/>
冠孝字如孝惠孝文孝景欲以孝相傳也亦恭先之意<lb/>
下因言予將何以為王期哉亦惟曰其自是宅中圖治<lb/>
萬邦咸底休美則王其有成績矣此三句相連葢中乂<lb/>
則咸休咸休則成績也成王既不果居洛而猶曰自時<lb/>
中乂者因朝㑹而出政令不必王之常居于斯而後謂<lb/>
<pb n="37a"/>
之中乂也<lb/>
予旦以多子越御事至乃單文祖徳多子衆卿大夫也<lb/>
大夫皆稱子篤前人成烈前人成烈即咸和大定是也<lb/>
周公何以篤之即誕保受民化讐民為友民是也此句<lb/>
最重下四句皆本此答其師答文武之民也孚信也臣<lb/>
道莫大于信以此許于君而能踐之以此為天下所仰<lb/>
望而能副之斯可以言信矣作周孚先者周公欲以信<lb/>
而倡後人也考成也昭子成王也刑儀刑也儀刑四方<lb/>
<pb n="37b"/>
固在王身導廸彞教以成之者公也單文祖之德單盡<lb/>
也文王之德百年而後崩猶未洽于天下武王周公繼<lb/>
之然後大行文王之徳至是而始為單盡也成烈以事<lb/>
功言篤者繼有所事之謂内有工夫文祖德以風化言<lb/>
單之者無所不被也是自然無工夫此周公以治洛之<lb/>
事自效也<lb/>
伻來毖殷至拜手稽首休享上文成王留公公為許留<lb/>
皆在洛時語既而成王還歸鎬京遣使來洛誥毖殷民<lb/>
<pb n="38a"/>
因命寜公寜者慰問公安乎以公初離鎬居洛恐有未<lb/>
習故來安之敬愛公之至也于是使者且歸公述其事<lb/>
及已祭告陳勸之辭以授使者歸達之王也秬黒黍一<lb/>
稃二米和氣所生釀為酒名秬鬯以其調鬯也尊以彞<lb/>
為上罍為下卣居中未祭則秬鬯盛于卣及祭則鬱鬯<lb/>
實于彞明潔禋敬也言致其明禋拜手稽首以休享于<lb/>
公也鬱鬱金香草煑以和酒者不和鬱單謂之秬鬯和<lb/>
鬱始謂之鬱鬯經文但言秬鬯葢臨祭以灌始和鬱蔡<lb/>
<pb n="38b"/>
傳云鬯鬱金香草誤<lb/>
予不敢宿則禋于文王武王周公不敢當成王之禮則<lb/>
以禋于文武為成王禱焉<lb/>
惠篤叙至殷乃引考此祭之祝辭恵篤叙文武之道身<lb/>
其康彊無有遘罹自疾福及子孫萬年厭于乃德無不<lb/>
惠順福及殷人亦乃引考引考猶言夀考也子孫黎民<lb/>
之福亦王之福故曰皆為王禱也<lb/>
王伻殷至其永觀朕子懐德承聽受也叙教條次第也<lb/>
<pb n="39a"/>
言王當使殷人聴受教條次第于萬年其永觀法我子<lb/>
之徳懐念之而不能忘也葢布此教條次第雖我誕保<lb/>
者之責然王必有所以使之聽受而不違者其永觀視<lb/>
王而懐念其德可爾亦誥告庶殷越自乃御事之意○<lb/>
此是一句書意謂使無德可觀法可繫念則雖有教條<lb/>
次第不能使之聽受也<lb/>
戊辰王在新邑烝祭嵗至王入太室祼此史臣記成王<lb/>
在洛之事也戊辰十二月之日也烝祭嵗者猶云烝祭<lb/>
<pb n="39b"/>
以脩嵗事也因嵗事之常告文武以周公留洛之事盛<lb/>
其禮而用特牲騂赤色冊告神之冊書逸史逸也讀冊<lb/>
告神謂之祝逸祝冊者使史逸讀冊書也古者褒賞功<lb/>
徳必于祭日示不專也王賓助祭諸侯也諸侯以王殺<lb/>
牲禋祭祖廟故皆至也太室清廟中央室也祼灌也以<lb/>
圭瓉酌鬱鬯灌地以降神也傳中秬鬯當作鬱鬯説見<lb/>
前郊特牲云既灌然後迎牲則殺在祼後此經先言殺<lb/>
後言祼者殺禋咸格表敬重之意非行事之次也其王<lb/>
<pb n="40a"/>
入太室祼乃是祭時行事爾周人尚臭祭禮以祼為重<lb/>
故言王祼其命周公乃是祭之將末非祼時也祭統賜<lb/>
臣爵禄之法云祭之日一獻君降立于阼階之南南靣<lb/>
所命者北靣史由君右執䇿命之<lb/>
王命周公後至誕保文武受命惟七年冊者告周公之<lb/>
䇿命也逸誥即所謂史由君右執策命之也左十有二<lb/>
月明戊辰為十二月之日也惟七年明上文皆為七年<lb/>
事也詳見召誥年月日譜○成王烝祭其日則戊辰其<lb/>
<pb n="40b"/>
月則十二月其年則成王之七年作洛還政皆在此年<lb/>
此史家倒記之法也惟周公誕保文武受命句惟七年<lb/>
句呉氏不知古史之體乃云周公留洛凡七年而薨未<lb/>
見何據乃臆説也○逸書亳姑之序曰周公在豐將沒<lb/>
欲葬成周公薨成王葬于畢孔氏謂欲葬成周者公以<lb/>
已所營示終始念之成王葬之于畢者不敢臣周公使<lb/>
近文武之墓孔頴逹謂周公既還政成王成王又留為<lb/>
太師今言在豐則是去離王朝又致太師之政告老歸<lb/>
<pb n="41a"/>
豐如伊尹之告歸也然則周公留後于洛不知幾年又<lb/>
曽告老在豐其非薨于治洛明矣亳姑在周官之後君<lb/>
陳之前<lb/>
　　多士<lb/>
正義曰經云商王士殷遺多士知是殷之士大夫○先<lb/>
哲王之多子孫之盛無如殷者其麗不億後之膚敏而<lb/>
祼將于京者即昔之不服者也<lb/>
惟三月周公初于新邑洛用誥商王士惟三月者成王<lb/>
<pb n="41b"/>
祀洛次年之三月金氏謂即召誥周公至洛之三月非<lb/>
是<lb/>
王若曰爾殷遺多士至終于帝紂固司王罸者惟其不<lb/>
王而失天職故職移于周而致王罰于其身焉以天言<lb/>
之則曰明威以人言之則曰王罰<lb/>
肆爾多士非我小國至我其敢求位以小國言之非有<lb/>
勝商之勢以非敢言之非有翦商之心<lb/>
惟帝不畀惟我下民秉為惟天明畏秉為謂其向背有<lb/>
<pb n="42a"/>
常不可移奪上文言不畀殷而畀我恐殷民不信故此<lb/>
言惟帝所不畀者民所秉為者也民所秉為者天所明<lb/>
畏者也天不外乎民民不外乎天知天民相因之理則<lb/>
知民之所亡亡之天之于商也天之所亡亡之周之于<lb/>
商也初何有一毫私意乎其間哉<lb/>
我聞曰上帝引逸至厥惟廢元命降致罰上帝引逸有<lb/>
夏不適逸吕氏之説甚佳人知有逸欲之逸而不知有<lb/>
義理之逸所謂順理則裕則上帝引逸是也從欲惟危<lb/>
<pb n="42b"/>
則有夏不適逸是也多士多方皆言降格此註云與吕<lb/>
刑降格同而吕刑下又無明註惟彼孔疏引楚語民神<lb/>
不雜之語則吕刑降格葢如神降之類此降格于夏亦<lb/>
謂天出孽祥于夏爾○降格嚮董子所謂天心仁爱人<lb/>
君必出災異以警戒之有夏弗克庸帝所謂及其不改<lb/>
而傷敗乃至者<lb/>
乃命爾先祖成湯革夏至罔不配天其澤湯之于夏武<lb/>
王之于殷也其順天應人一也而商士未釋然于此然<lb/>
<pb n="43a"/>
則成湯之伐夏非與于是以爾成湯之事告之○俊民<lb/>
甸四方言與賢人經綸天下葢旁求有素又前此之事<lb/>
也甸如治田謂之甸以喻區畫四方之務無不得宜亦<lb/>
如此也○用人以治天下立政之大經自用則小失人<lb/>
則弊○自成湯至于帝乙言商家賢君之多罔不明德<lb/>
恤祀言皆守湯之家法顧諟天之明命湯之明德也以<lb/>
承上下神祇社稷宗廟罔不祗肅湯之恤祀也○惟天<lb/>
丕建保乂言天之眷商也愈隆罔敢失帝言君之事天<lb/>
<pb n="43b"/>
也愈至操存于心者不敢失帝之則敬之至也推行于<lb/>
政者罔不配天其澤仁之普也<lb/>
在今後嗣王至罔非有辭于罰吕氏曰誕罔顯于天言<lb/>
紂天理昏蔽之極其本既亡矣况曰其有能聴念光王<lb/>
勤家而思所以保之乎先言不明天理次言不念祖宗<lb/>
者葢天理猶有毫髪之存則追惟前人櫛風沐雨之勞<lb/>
必不忍滛泆以蕩覆之也夫天也祖宗也民也自古帝<lb/>
王之所共畏也紂不聽念于先王勤家則不畏祖宗矣<lb/>
<pb n="44a"/>
罔顧于天顯則不畏天矣罔顧于民祗則不畏民矣三<lb/>
畏既除舉無忌憚窮凶極惡故惟時上帝弗保降若兹<lb/>
大䘮也○金氏曰自古小邦大邦未有無罪而亡國亦<lb/>
未有無辭而亡人之國商罪貫盈我有周奉辭伐罪其<lb/>
亡乃自取也<lb/>
王若曰爾殷多士今惟我周王至肆不正蔡傳發惟我<lb/>
事不貳適惟爾王家我適一叚極精○金氏曰予亦念<lb/>
天之就殷邦以降大戾紂死于是武庚死于是何不正<lb/>
<pb n="44b"/>
如是乎生乎其地而為良者鮮矣<lb/>
王曰猷告爾多士至時惟天命兩個時惟天命對㸔上<lb/>
時惟天命謂變自爾邑開爾動之端邪慝不正有當遷<lb/>
之理下時惟天命謂廸簡必有徳章徳乃天命而非君<lb/>
之可私也今爾滅徳而欲求用得乎○循商故事即廸<lb/>
簡有服之故事也葢周遷殷士于洛者欲其率德改行<lb/>
惟循廸簡有服之故事而矜恤之也<lb/>
王曰多士昔朕來自奄至比事臣我宗多遜昔朕來自<lb/>
<pb n="45a"/>
奄謂攝政三年時也於時王不親行而言我來自奄者<lb/>
周公以王命誅討王師還即王來還也有三監淮夷獨<lb/>
言自奄者奄誅在後誅奄即來故言來自奄也○真氏<lb/>
疑遷洛不可以遐逖言愚謂離其故土使逺于惡俗即<lb/>
遐逖也○四國之民罪皆應死而王悉從降减所以明<lb/>
致天罰者不過遷之于洛使離其惡俗而已罰亦薄矣<lb/>
然豈真以爾有罪而比于罰哉亦使爾親比臣我宗周<lb/>
有多遜之美夫固將以化之也非罰之而乃化之恩何<lb/>
<pb n="45b"/>
厚乎離爾故土爾自以為不幸而不知其為甚幸也而<lb/>
乃猶有所怨望乎<lb/>
王曰告爾殷多士今予惟不爾殺至爾攸居告戒將終<lb/>
又示以恩意勉以安居樂業永乆之計言我惟不忍爾<lb/>
殺故惟告命之是申自奄既命之兹又命之無非欲汝<lb/>
之曉悟而已且我所以營洛者有二一為四方諸侯無<lb/>
所賓禮之地故有王城之建一則亦惟爾等服事奔走<lb/>
臣我多遜而無所處故有下都之營分爾以田猶舊日<lb/>
<pb n="46a"/>
之有田也任爾以職猶舊日之有幹也授爾以㕓猶舊<lb/>
日之有止也意當時殷民懐土者有遷徙失業之憂故<lb/>
言新遷未嘗失業國家之處爾亦可謂厚矣爾之所以<lb/>
自圖吾之所以望爾盡于一言曰敬而已矣小心翼翼<lb/>
畏義畏法敬之謂也爾克敬則言動無不循理天之所<lb/>
福吉祥所集也不敬則言動莫不違悖天之所禍刑戮<lb/>
所加也豈特竄徙不有爾土而已哉身亦有所不能保<lb/>
矣自今以徃爾惟宅爾邑以安其井疆也繼爾居以嗣<lb/>
<pb n="46b"/>
脩其居業而貽之子孫也安居樂業之下勤耕鑿而時<lb/>
作息者于兹洛焉外王罸而享夀考者于兹洛焉不但<lb/>
爾身而已爾子孫乃興起而繁盛者自爾遷始焉爾能<lb/>
如是斯不負我國家待爾之意矣○前多遜期之也此<lb/>
多遜稱之也○繼爾居葢草創之後有接續不已之意<lb/>
安之而有常居之心故續續不廢而有所増也○吕氏<lb/>
曰多方多士篇末皆有又曰葢殷勤以續前誥然多士<lb/>
王曰之下闕文失其前語故又曰之辭不可盡通然所<lb/>
<pb n="47a"/>
謂時予乃或言爾攸居者勉以安居之大指則可知也<lb/>
多士一篇言興䘮則由于天言天命則由于德言德則<lb/>
本于敬其曰爾土爾止有幹有年逺至于子孫備盡人<lb/>
情以導而勉之于善慇懃反覆可謂至矣抑殷人自奄<lb/>
師之後使遷則遷役則丕作非尚有悍然難服之意而<lb/>
周公詔告之勤如此何也葢聖賢之化貴于表裏之交<lb/>
孚有一人一念之未釋然者常人以為緩而聖人以為<lb/>
急也<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書日記卷十二<lb/>
</p>
<p>
</p>
  </div>
</body>
</text>
</TEI>
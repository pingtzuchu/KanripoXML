<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書日記卷十六</head>
    <p>
<pb n="1a"/>
欽定四庫全書<lb/>
　尚書日記卷十六　　　　明　王樵　撰<lb/>
　　君牙<lb/>
君牙臣名穆王命為大司徒此其誥命也<lb/>
王若曰嗚呼君牙至紀扵太常穆王康王孫昭王子名<lb/>
满君牙或作君雅言汝父祖世篤忠貞服事勤勞王家<lb/>
有成功見紀録書扵三之太常王之旌旗畫日月曰太<lb/>
常周禮司勲云凡有功者銘書扵王之太常銘名也書<lb/>
<pb n="1b"/>
扵王旌以識其人與功也篇内重在繼世功守家法故<lb/>
發端即叙其先世之羙如此○忠以事上正以守己云<lb/>
世篤者見其家有世徳世功非一人也○陳氏曰成康<lb/>
間芮伯為司徒君牙豈其後邪<lb/>
惟予小子嗣守文武成康遺緒至無忝祖考孔氏曰言<lb/>
祖業之大已才之弱故心懐危懼虎尾懼咥春氷懼䧟<lb/>
○先正之臣今本譌作先王之臣按孔傳本元作正字<lb/>
膂吕通脊也穆王資世職之臣處腹心之寄○舊服謂<lb/>
<pb n="2a"/>
忠貞服勞之事○吕氏曰穆王方自憂危恐不克纘承<lb/>
遺緒故亦免君牙無忝祖考各欲保其世業語益親切<lb/>
臣主盖一體也<lb/>
𢎞敷五典至惟爾之中耕野王氏曰𢎞敷五典式和民<lb/>
則此語以施教之方典即五常父子君臣是也則者父<lb/>
之慈子之孝之類是也以其常行而不可易則謂之典<lb/>
以其不可過不可不及則謂之則爾身克正罔敢不正<lb/>
民心罔中惟爾之中此語以立教之本○言其不易之<lb/>
<pb n="2b"/>
常道則為典所以教民者不出扵此𢎞敷者使無不知<lb/>
無不聞也言其秉執之常性則為則民所固有者也敬<lb/>
和者即勞來匡直使民彛物則各得其正而無所乖戾<lb/>
者也典則一也𢎞敷者求以式和之也○王氏應麟曰<lb/>
式和民則順帝之則有物有則動作禮義威儀之則皆<lb/>
天理之自然有一定之成法聖賢傳心之學唯一則字<lb/>
○敷典和則因民心之同得者教之爾正爾中即吾心<lb/>
之先得者率之教之道不外扵典則教之本惟在扵身<lb/>
<pb n="3a"/>
心○教也者使人效之之謂也上之所有故下得而效<lb/>
之未有上之所無下得而效之者也故教之本在身爾<lb/>
身所當先正爾克正無敢不正矣民心不能自中爾之<lb/>
中民之所取中也○中正字因則字而生○身之正勉<lb/>
强修飭者能之心之中非存養純熟不能也<lb/>
夏暑雨至思其艱以圖其易民乃寕夏暑雨冬大寒小<lb/>
民艱難之時也真氏曰夏而雨冬而寒時令之常也而<lb/>
小民惟曰怨咨者非怨天之雨且寒也小民生生之計<lb/>
<pb n="3b"/>
無時弗艱而扵斯時為尤艱此其所以怨咨也厥惟艱<lb/>
哉非真知民間真切利疚者不能言也○金氏曰怨咨<lb/>
自傷衣食之艱難也厥惟艱哉歎小民之誠為艱難也<lb/>
思小民之艱難而為圖其易民乃安矣艱者饑寒之艱<lb/>
易者衣食之易古者司徒之職雖云掌教然土地人民<lb/>
之數安飬生息之宜無一不掌葢教飬兼舉未有無養<lb/>
而敎者也故穆王念小民之艱而以圖易為君牙告皆<lb/>
其職也○眞氏曰是時井地之法未壊民之艱已若是<lb/>
<pb n="4a"/>
而况今乎為人上者宜何如其圗思而後民可以無艱<lb/>
也<lb/>
嗚呼丕顯哉文王謨至追配扵前人文王之徳百年而<lb/>
後崩猶未洽扵天下而訏謨逺猷莫不素定故以謨稱<lb/>
武王繼之然後大行故以烈稱文顯扵前武承扵後各<lb/>
舉其盛者賛之然文王之謨武王所承武王之烈即文<lb/>
王之烈也規為至當有以定百世之常經故曰咸正防<lb/>
範不遺有以盡萬年之經緯故曰罔缺曰咸正則非後<lb/>
<pb n="4b"/>
人之所宜紛更也曰罔缺則非後人之所可損益也先<lb/>
王成康嘗對掦此文武之光命而不遏佚扵天下亦惟<lb/>
頼爾祖父之輔今爾君牙敬明乃司徒之訓用奉若先<lb/>
王以對掦文武之光命則纉舊服以無忝祖考者扵是<lb/>
乎得之豈不追配扵前人乎奉若對掦就君牙自身言<lb/>
非必言輔君如此也<lb/>
王若曰君牙乃惟由先正舊典時式至昭乃辟之有乂<lb/>
由舊典即所謂纉舊服而所以無忝追配者在是矣衣<lb/>
<pb n="5a"/>
食足敎化行而君君臣臣父父子子兄兄弟弟夫夫婦<lb/>
婦則天下治衣食不足敎化不眀而民彛乖失則天下<lb/>
亂民之治亂不在此而何在乎謂治亂不在此而在功<lb/>
利富强者管商之學也<lb/>
　　冏命<lb/>
序曰穆王命伯冏為太僕正作冏命○孔氏曰伯冏臣<lb/>
名太僕長太馭中大夫正義曰周禮太馭中大夫太僕<lb/>
下大夫孔以此言太僕正則官髙扵太僕故以為太馭<lb/>
<pb n="5b"/>
經云命汝作大正正扵羣僕太馭中大夫而下有戎僕<lb/>
齊僕道僕田僕太馭最為長既稱正扵羣僕故以為太<lb/>
馭中大夫且與君同車最為親近太僕雖掌燕朝非親<lb/>
近之任又是下大夫不得為長按周禮太馭掌馭玉輅<lb/>
以祀戎僕掌馭戎車齊僕掌馭金輅以賔道僕掌馭象<lb/>
輅以朝夕燕出入田僕掌馭田輅以田以鄙此官皆馭<lb/>
王車而太馭為之長又有太僕掌正王之服位出入王<lb/>
之大命掌諸侯之復逆王出入則自左馭而前驅其屬<lb/>
<pb n="6a"/>
有小臣掌王之小命詔相王之小法儀祭僕掌受命扵<lb/>
王以眡祭祀而警戒紏百官之戒具御僕掌羣吏之復<lb/>
庶民之逆與其弔勞𨽻僕掌五寢之埽除糞灑之事此<lb/>
等官以僕名而無預扵馭車之事太僕雖有左馭前驅<lb/>
之文而其所重自在扵掌正服位出入大命是其官與<lb/>
太馭初非通職也周禮未成之書要當以冏命為定○<lb/>
王若曰伯冏惟予弗克扵徳至思免厥愆金氏曰思免<lb/>
厥愆此穆王知自克之難欲寡其過篇中此意為多○<lb/>
<pb n="6b"/>
昔在文武聰眀齊聖至萬邦咸休齊荘敬也文武聰明<lb/>
齊聖動容周旋中禮其出入起居何有不欽發號施令<lb/>
何有不善今必先言小大忠良扵諸臣之中又特以侍<lb/>
御僕從之得正人為言而後及此盖左右交修近臣之<lb/>
常職而内外交相養亦聖人不已之誠心也以聖人不<lb/>
泄邇不忘逺之心又得近臣胥保惠胥敎誨之益故出<lb/>
入起居罔有不欽發號施令罔有不臧特以二者為言<lb/>
者蓋侍御僕從之所有職焉扵其間者也觀太僕掌正<lb/>
<pb n="7a"/>
王之服位則有預扵君之出入起居可知出入王之大<lb/>
命則有預扵君之發號施令可知太馭以下掌馭玉輅<lb/>
以祀金輅以賔象輅以朝是亦出入起居與之同也出<lb/>
入起居能謹扵内然後樞機之發能謹扵外號令其大<lb/>
而所先者也吕氏曰世主出入起居鮮克自謹徒欲善<lb/>
其令而欲其行所謂咸其輔頰舌感人之末者也民若<lb/>
邦休豈口舌所能辦哉○小大之臣咸懐忠良盖自十<lb/>
亂同心以至三千一心皆盡忠補益之士直已守正之<lb/>
<pb n="7b"/>
人也然近臣尤有闗扵君徳之重而不可以非人居之<lb/>
者也以文武之廷皆徳選而猶謹扵此是以當時侍御<lb/>
僕從罔非正人則忠良不但外廷之士矣得若人以旦<lb/>
夕承弼其君盖輔徳扵燕閒不待扵大廷顯見之際而<lb/>
昵近無間之時常有從容補正之益矣文武之聖豈有<lb/>
過舉而待扵弼葢先事進戒不以君徳已盛而廢規此<lb/>
尤聖世氣象也侍謂給侍左右者是一項人御謂車御<lb/>
之官是一項人僕謂太僕羣僕是一項人從字總承上<lb/>
<pb n="8a"/>
給侍左右者謂之侍從僕御扵王者謂之僕從旦夕二<lb/>
字不可漫㸔葢惟此数項人昵近無間又皆得正人故<lb/>
能如此也○言動無不謹則下民敬順而無不從化逺<lb/>
而萬邦莫不休羙謂不遺四海之憂共享安寕之福也<lb/>
惟予一人無良至俾克紹先烈以文武之聖猶有資扵<lb/>
臣故自謂無善不可不賴左右前後之士以免已扵愆<lb/>
而紹文武之烈無良對聪明齊聖説左右前後有位之士<lb/>
對小大之臣侍御僕從説匡其不及以下對承弼説與<lb/>
<pb n="8b"/>
篇首思免厥愆相應匡其不及使正已也下言正已之<lb/>
事愆繆皆非心所發繩其愆過紏其錯繆格其非妄之<lb/>
心此三句有眀諫顯諍處有潜移黙奪處各有所宜施<lb/>
不可以内外分亦不可謂繩紏即所以格非心也此大<lb/>
槩泛言已須近臣之輔如此夫穆王自以己徳不足以<lb/>
繼先烈欲羣臣匡輔其所不及而專以繩愆紏繆格其<lb/>
非心為言何也葢文武聖徳無過可諫故言承弼者主<lb/>
承順而帶匡救言之也穆王思免厥愆以規過為重故<lb/>
<pb n="9a"/>
言之不同也<lb/>
今予命汝作大正至交修不逮正義曰作大正正長也<lb/>
作僕官之長正扵羣僕令敎正之二正義不同也○張<lb/>
氏曰公卿進見有時僕御昵近無間有時者見其尊嚴<lb/>
無間者知其情性尊嚴則未易犯其顏色習熟故可紏<lb/>
其過失救過扵無間之時易入而其為功也早懋徳交<lb/>
修正侍御僕從之職也○懋徳交修重下句葢必交修<lb/>
不逮然後徳可進也交者非一之謂此與說命交修語<lb/>
<pb n="9b"/>
同而意異說見說命<lb/>
愼簡乃僚至其惟吉士正義曰府史以下官長所自辟<lb/>
除命士以上皆應人主自選此命太僕謹簡其僚者銓<lb/>
擬可者然後用之<hi>按此則非太僕得自辟除其僚屬也蔡傳誤矣</hi>○巧言巧為<lb/>
言語以順從上意無情實也令色善其顏色以媚說人<lb/>
主無本質也便者順人之所好辟者避人之所惡不由<lb/>
正道以自媚曰側媚四言最盡小人情狀人主所以與<lb/>
之易親亦以此也○自正於羣僕以下本文武侍御僕<lb/>
<pb n="10a"/>
從罔非正人以旦夕承弼而言○僕臣正至不徳惟臣<lb/>
二惟臣字皆指僕臣僕臣正則繩愆糾繆交修不逮故<lb/>
厥后克正僕臣䛕則巧言令色便辟側媚為容恱而已<lb/>
君徳之敗恒由之而蔽以自聖之一言何也子思子所<lb/>
謂君出言自以為是而莫敢矯其非者也是常起扵左<lb/>
右左右導䛕而國人至扵道路以目葢一為順從不敢<lb/>
忤意其終未有不至是者也<lb/>
爾無昵扵憸人至惟予汝辜此皆𨗳君扵愆者或以佞<lb/>
<pb n="10b"/>
巧或以貨賄此二者小人進身之徑也自盤庚有無總<lb/>
扵貨寳之言謂臣之自為貨殖爾惟貨其吉乃後世以<lb/>
賂進身之獘豈穆王時已有之耶<lb/>
王曰嗚呼欽哉永弼乃后于彞憲金氏曰此終篇首免<lb/>
愆之意而欲躋之扵文武之道○彛憲與先王之典同<lb/>
自文武以來人君起居言動之常法也此弼字中包正<lb/>
屬用君子不用小人之意加一永字謂長如此勿使有<lb/>
弗繼也<lb/>
<pb n="11a"/>
按金氏以此篇與吕刑為穆王末年悔過之書詳篇首<lb/>
嗣前人宅丕后之語非末年事也周禮内史之職命孤<lb/>
卿大夫則䇿命之太馭中大夫故有命書吕氏以穆王<lb/>
用伯冏特作命書與大司徒畧等為知夲然非始扵穆<lb/>
王也其謂自周公作立政而歎綴衣虎賁知恤者鮮則<lb/>
君徳之所繫前此知之者亦罕矣周公表而出之其選<lb/>
始重則事或當然也大抵人主左右前後皆徳選朝夕<lb/>
與居皆正人則有以養成其徳文武之時擕僕趣馬無<lb/>
<pb n="11b"/>
非吉士周公定六典幕次酒漿之官皆領扵太宰此所<lb/>
謂啓佑我後人咸以正罔缺誠當萬世守之不可失者<lb/>
也漢初此意猶存一二出入供事禁闥猶參用士人但<lb/>
不知慎簡之法爾馴至東漢以後此意盡失親近燕私<lb/>
不用士流既非士流彼舍巧言令色便辟側媚将安事<lb/>
哉欲無憸人蠱壊君徳難矣程子當古法既廢之後欲<lb/>
漸復之故其論經筵曰一日之中親賢士大夫之時多<lb/>
親宦官宫妾之時少則自然氣質變化徳器成就使周<lb/>
<pb n="12a"/>
公之典行則豈但親賢士大夫之時多而已哉欲無一<lb/>
日暴之十日寒之非與之朝夕不能也欲旦夕承弼非<lb/>
左右前後侍御僕從罔非正人不能也欲僕臣皆正又<lb/>
未易言其事在立政其本在無逸<lb/>
　　吕刑<lb/>
惟吕命至四方正義曰吕侯為司㓂穆王訓贖刑之法<lb/>
吕侯稱王之命而布告天下史録其事作吕刑名篇曰<lb/>
吕刑其經皆言王曰知吕侯以王命作書也禮記書傳<lb/>
<pb n="12b"/>
引此篇之言多稱為甫刑子孫改封為甫侯或别封餘<lb/>
國而為甫號後人以子孫之國號名之也○又曰史述<lb/>
吕侯見命而記王年曲禮云八十九十曰耄是耄荒為<lb/>
年老荒忽也周本記云穆王即位春秋已五十矣立五<lb/>
十五年崩無逸篇言殷之三王及文王享國若干年者<lb/>
皆謂在位之年此言享國之年乃從生年而数○金氏<lb/>
曰吕後為甫猶邾之為鄒也惟吕命與惟説命同文蓋<lb/>
穆王命吕侯為大司寇重修刑法更為五罰之制謂之<lb/>
<pb n="13a"/>
吕刑至是頒之天下而申之誥命焉史記亦曰甫侯言<lb/>
于王作修刑辟葢周制五刑凡二千五百未有五刑之<lb/>
贖而此増至三千又為五罰皆吕侯所參定也○吕氏<lb/>
曰吕侯為王更定贖刑新制具載刑書因諸侯來朝王<lb/>
使吕侯以書之意告命之○按告命之者欲通行之于<lb/>
天下也<lb/>
王曰若古有訓至刑發聞惟腥吕侯稱王之言以告天<lb/>
下若發語辭與曰若例同古有訓者古有訓記言其事<lb/>
<pb n="13b"/>
也言昔炎帝之末有九黎之君號蚩尤<hi>孔氏説</hi>者惟始作<lb/>
亂惡化相染延及於平民無不寇賊顔師古曰寇謂攻<lb/>
剽賊謂殺人在外為姦在内為宄妄託上命而堅固為<lb/>
邪惡曰矯䖍<hi>韋昭曰强取為䖍方言秦晋之北鄙燕之北郊謂賊為䖍</hi>鴟義孔氏云<lb/>
為鴟梟之義以相奪攘或曰鴟義以鴟張為義也鄭𤣥<lb/>
云盜賊状如鴟梟按鴟梟隂類晝伏伺物而動得時則<lb/>
張情狀異他鳥以比盜賊最善名狀也又言三苖之君<lb/>
襲蚩尤之惡靈善也不用善化民而制以刑法惟作五<lb/>
<pb n="14a"/>
虐之刑曰五虐者用五刑而虐為之不必常刑之外别<lb/>
有五也曰法者非法而謂之法也殺戮大辟也滛過也<lb/>
殺戮無罪之人扵是始過為四種之刑劓截人鼻刵截<lb/>
人耳椓劅人隂黥刺人面椓即宫辟黥即墨辟劓刵皆<lb/>
劓辟不言剕辟者或曰刖字誤為刵也非苖民始造此<lb/>
刑苖民始過用之以加扵無罪所謂五虐之刑也䴡附<lb/>
也并制一并制之不分輕重也差擇也對獄有罪者無<lb/>
辭無罪者有辭苖民斷獄並皆罪之無差簡有直辭者<lb/>
<pb n="14b"/>
也苖君而謂之苖民民葢古者上下之通稱孔氏謂凶<lb/>
頑若民故謂之民非也苖君乆行虐刑其民習見亂政<lb/>
胥相漸染同扵昏亂無中心扵信傳曰信不由中惟反<lb/>
覆為詛盟詛者背相呪也盟者面相要也亂世之人多<lb/>
相詛盟皆刑政不平曲直不明之故也既無信義必皆<lb/>
違之以此無中扵信也庶戮衆被戮者也方方而告無<lb/>
罪扵天天視民無馨香之徳惟有刑戮之慘腥聞于上<lb/>
故上帝震怒命帝舜誅之<lb/>
<pb n="15a"/>
皇帝哀矜至無世在下遏絶謂竄其君分北其黨類禮天<lb/>
子不滅國擇立其次賢者苖民極惡又無次賢者故遂<lb/>
滅之無復繼世在下國者皇帝所以待苖民如此葢報<lb/>
其虐非過也皇帝舊皆以為堯蔡傳以為舜葢據經則<lb/>
竄三苖與命三后臯陶皆舜事非堯也<lb/>
乃命重黎至鰥寡無蓋孔氏曰重即羲黎即和掌天地<lb/>
四時之官使人神不擾各得其序是謂絶地天通○正<lb/>
義曰三苖亂徳民神雜擾帝堯既誅苖民乃命重黎二<lb/>
<pb n="15b"/>
氏使絶地天相通令民神不擾祭享有度楚語云昭王<lb/>
問扵觀射父曰周書所謂重黎實使天地不通者何也<lb/>
若無然民将能登天乎對曰非此之謂也古者民神不<lb/>
雜少昊氏之衰也九黎亂徳家為巫史民神同位禍災<lb/>
荐臻顓頊受之乃命南正重司天以屬神命火正黎司<lb/>
地以屬民使復舊常無相侵瀆是謂絶地天通其後三<lb/>
苖復九黎之徳堯復育重黎之後不忘舊者使復典之<lb/>
○按三苖亂徳民神雜揉帝舜既誅苖民乃命重黎二<lb/>
<pb n="16a"/>
氏絶地天相通令民神不雜則妖誕自息此固正人心<lb/>
急務然使常道不眀為善者多不幸為惡者多苟免而<lb/>
鰥寡屈抑無所告訴則民不能不詛祝於神當時羣后<lb/>
之逮在下又皆眀眀棐常眀眀者精白展布之謂常者<lb/>
常道即秉彛人倫是也棐常者順乎此者有勸悖乎此<lb/>
者有懲是非明白而公道必行扵上是以民卒善而得<lb/>
福惡而得禍雖勢力單弱之甚如鰥寡者亦無有蔽蓋<lb/>
而不得自伸者焉如是則人心坦然無疑尚何復求之<lb/>
<pb n="16b"/>
扵神哉○不曰絶天地通而曰絶地天通者地民也天<lb/>
神也神本無通扵民興之常自扵下故曰絶地天通○<lb/>
䧏格蓋如神䧏於莘之類曰罔有䧏格則前此豈真有<lb/>
䧏格哉亦曰人為之爾迨聖人使重黎絶其通正其位<lb/>
而遂無䧏格則可見其本無矣○棐常不外扵禮樂刑<lb/>
政葢仁義禮智人道之常而禮樂刑政則聖人棐常之<lb/>
具也○常道之在天下雖根於人心不可泯滅然非有<lb/>
世道之責者時有以提撕輔助之則亦易為邪說暴行<lb/>
<pb n="17a"/>
所晦蝕而不眀充塞而不行也是時有帝舜為之主故<lb/>
羣后與其臣下無不以棐常為心○歐陽永叔作本論<lb/>
謂佛老之害在修其本以勝之本扵孟子反經孟子反<lb/>
經之說則本於此章之棐常也人之元氣實則邪氣不<lb/>
得千世之常道修眀則邪誕無自入○佛氏有空寂之<lb/>
說有禍福之説如空寂為真聖人之彞倫攸叙皆無用<lb/>
矣自禍福之說行亦㡬扵民神雜揉矣○有田里以為<lb/>
之事業有禮樂以善其身心有刑政以正其趨向民不<lb/>
<pb n="17b"/>
事佛矣○羅文莊公曰古者用巫祝以事神建其官正<lb/>
其名辨其物盖誠有以通乎幽眀之故去古既逺精義<lb/>
浸失而滛邪妖誕之說起所謂經呪符籙大抵皆秦漢<lb/>
間方士所為<lb/>
皇帝清問下民至徳明惟明苖之罪人但知其負固不<lb/>
服得罪扵上爾以吕刑觀又知其虐刑殘民質之禹征<lb/>
苖誓師之言皆為其無道扵民而為民除患帝盖未嘗<lb/>
為己也清問二字尤可玩味鰥寡有辭扵苖故苖民無<lb/>
<pb n="18a"/>
辭扵罰徳威徳明言反其道一以徳化徳不待怒而威<lb/>
故民無不畏徳不假察而明故民無不明明謂開悟而<lb/>
自新也金氏以徳明屬三后敎養之功徳威屬士師之<lb/>
刑非是<lb/>
乃命三后恤功于民至率乂于民棐彞重黎絶地天通<lb/>
正其大分而已又命伯夷䧏典使禮逹扵天下也正人<lb/>
心以禮為急故先言之伯夷之典稷之播種皆曰䧏者<lb/>
自上敎下曰䧏内則曰䧏徳扵衆兆民是也折民惟刑<lb/>
<pb n="18b"/>
者孔氏曰伯夷下禮典以敎民而斷折以法孔叢子曰<lb/>
古有禮然後有刑是以刑省今無禮以敎而齊之以刑<lb/>
刑是以繁書曰伯夷䧏典折民惟刑謂下禮以敎之然<lb/>
後惟以刑折之也金氏謂出禮則入刑䧏典所以折其<lb/>
民之入刑者而回入扵禮也非是主名山川者主猶先<lb/>
王以為東䝉主之主名者為之名也禹平水土以安民<lb/>
生又為山川修其正祀各使有土之君主之定其秩號<lb/>
即主名之事也稷䧏下播種之法農種也左傳其庶人<lb/>
<pb n="19a"/>
力扵農穡杜預云種曰農歛曰穡殖生長也一說農三<lb/>
農也使三農殖嘉榖盖前此民猶雜食草木之實自稷<lb/>
敎民稼穡而民始殖嘉榖也三后各成其功惟殷盛扵<lb/>
民孔氏曰言禮敎備衣食足士士師臯陶也此亦䝉乃<lb/>
命之文制乃裁斷之義刑之中言輕重得其當也蔡傳<lb/>
檢其心正貼祗徳意民惟心無所檢而不知所畏故不<lb/>
敬其徳而自越扵禮法之外臯陶斷以中刑乃所以檢<lb/>
其心而敎之敬徳也穆穆在上一節又承上虞廷君臣<lb/>
<pb n="19b"/>
之事而總論之明其刑之後扵徳敎也盖為治以徳為<lb/>
本以安養禮敎為先刑特其輔耳穆穆指徳威徳明一<lb/>
節說是恭已氣象明明指恤功成功一節說是宣力氣<lb/>
象君臣合徳光輝灼扵四方觀感動盪罔不惟徳之勤<lb/>
則民亦既化矣如是而猶有未化者不能不資扵刑故<lb/>
乃二字見不得已而用之之意雖不得已而用而其用<lb/>
必明扵刑之中率乂于民輔其常性盖欲其皆歸扵善<lb/>
無刑之可施而後己也棐彞即所謂弼敎刑期扵無刑<lb/>
<pb n="20a"/>
也惟如是以用刑乃刑中有敎而刑即所以為徳故謂<lb/>
之刑罰之精華○正義曰伯夷主禮敎民而斷以法即<lb/>
論語所謂齊之以禮也山川無名者禹皆主名之言此<lb/>
者以見禹治山川為民扵此耕稼故也此三事皆是為<lb/>
民三事之次當禹功在先先治水土乃得播榖民得榖<lb/>
食乃能行禮此經先言伯夷者重禮故先言之又曰此<lb/>
經大意言禹稷敎民使衣食充足伯夷𨗳民使知禮節<lb/>
有不從敎者乃以刑威之故先言三后之功乃說用刑<lb/>
<pb n="20b"/>
之事又曰刑者所以助敎而不可專用非是身有明徳<lb/>
則不能用刑堯能使天下皆勤扵徳故乃能明扵用刑<lb/>
之中以治民而輔其常敎伯夷所典之禮是常行之敎<lb/>
也○舜不輕扵用刑也先命重黎絶地天䙝凟之禮次<lb/>
首命伯夷䧏天地人之禮又命禹除民患稷興民利夫<lb/>
然後命臯陶以刑且本之以威明之徳期民以祗徳勤<lb/>
徳刑之本必主扵徳而刑之用必合扵中徳與中為吕<lb/>
刑一篇之綱領繼此曰惟克天徳曰以成三徳曰有徳<lb/>
<pb n="21a"/>
惟刑無非以徳為本也曰觀扵五刑之中曰中聽獄之<lb/>
两辭曰罔非在中曰咸庶中正曰非徳扵民之中曰咸<lb/>
中有慶無非以中為用也刑必合扵中而刑即所以為<lb/>
徳此吕刑之大意也○棐彛之彛正義以為伯夷之禮<lb/>
○彛即彛倫如糾之以不孝不弟之刑以驅而入扵孝<lb/>
弟即所以棐彛也此是先徳敎而後刑罰之意又以見<lb/>
徳化雖已興行而刑亦不可廢葢非此無以弼敎也○<lb/>
伯夷不兼刑其説在後○金氏曰上古之世風氣淳朴<lb/>
<pb n="21b"/>
蚩尤始為亂而民始有為惡之習聖人始制刑以矯之<lb/>
其後有苖既為五虐之刑以殘其民其民又為詛盟之<lb/>
習以凟其神扵是暴虐妖誕二者威燄氣習得入中夏<lb/>
聖人始命重黎以正妖誕繼命羣后以通下情又命伯<lb/>
夷以降典禮命伯禹以安民生命后稷以豐民財而復<lb/>
命臯陶定為至中不偏之刑自是後世之言刑者宗臯<lb/>
陶所謂臯陶之刑也盖以其為不偏不易之法也聖人<lb/>
所以制刑者敎飬之具無一不至然後立刑以制之而<lb/>
<pb n="22a"/>
刑法之中亦無非敎此盖發明聖人立刑之本末而後<lb/>
世遂謂臯陶不與三后之列為聖人吝扵刑官失其㫖<lb/>
矣○曽子固曰先王之刑刑也其本諸身而安養之具<lb/>
敎廸之方有不若先王之盡者未有可以先王之刑刑<lb/>
民者也矧曰其以非先王之刑刑民也<lb/>
王曰嗟四方司政典獄非爾惟作天牧今爾何監非時<lb/>
伯夷播刑之迪其今爾何懲惟時苖民匪察扵獄之䴡<lb/>
罔擇吉人觀于五刑之中惟時庶威奪貨斷制五刑以<lb/>
<pb n="22b"/>
亂無辜上帝不蠲䧏咎扵苖苖民無辭扵罰乃絶厥世<lb/>
典獄非訖扵威惟訖扵富敬忌罔有擇言在身惟克天<lb/>
徳自作元命配享在下司政典獄謂諸侯也非汝惟為<lb/>
天牧乎今爾何所監視非是伯夷播刑之迪乎刑之廸<lb/>
謂禮也禮以啓廸扵刑之先故謂䧏典為布刑之廸其<lb/>
今何所懲戒惟是苖民不察扵獄之麗所謂麗刑并制<lb/>
罔差有辭也罔擇吉人觀扵五刑之中惟是貴者以威<lb/>
亂政富者以貨奪法斷制五刑亂加無罪上帝不㓗其<lb/>
<pb n="23a"/>
所為所謂監民罔有馨香徳也䧏咎扵苖苖民無辭扵<lb/>
罰乃絶厥世所謂報虐以威遏絶苖民無世在下也既<lb/>
言所當監戒因言今典獄之道訖盡法也不為威所奪<lb/>
是謂訖扵威不為貨所奪是謂訖扵富言非訖扵威惟<lb/>
訖扵富者非止不畏彊禦而已不見可欲斯為盡法之<lb/>
至也此言所以懲乎苖民者也彼以威亂政故此欲訖<lb/>
扵威彼以貨奪法故此欲訖扵富敬忌罔有擇言在身<lb/>
此言所以監乎伯夷者也伯夷折民惟刑臯陶以敎祗<lb/>
<pb n="23b"/>
徳其道無他敬忌而已敬則有所不忽忌則有所不敢<lb/>
盡心如此則刑皆得中而無可擇之言在身言無毫髪<lb/>
之憾無不可舉以示人也惟克天徳言如天徳之公平<lb/>
也自作元命配享在下鄭𤣥云大命延期長乆也正義<lb/>
曰斷獄平均者必夀長乆大命由已而來是自為大命<lb/>
享當也此人能配當天命在下按此對苖民無世在下<lb/>
而言○元命注疏皆以夀命言蔡傳無明説惟金氏曰<lb/>
獄者民之司命天之所托生殺予奪上與天對此說最<lb/>
<pb n="24a"/>
佳所謂代天討也蔡氏曰推用刑之極功至扵與天為<lb/>
一如此○典獄非訖扵威一節舊接棐彛之下語意不<lb/>
倫威富奪法乃末世事虞廷葢未有此而訖扵威訖扵<lb/>
富亦未足以言臯陶也穆穆在上一節結上文之意已<lb/>
盡此下更端欲今之典獄者以伯夷為法以苖民為戒<lb/>
法伯夷敬忌其要也戒苖民威貨其首也此其語意血<lb/>
脉甚明舊本錯簡無疑○伯夷禮官也䧏典而折民惟<lb/>
刑葢以刑戒不如禮也臯陶刑官也制百姓扵刑中以<lb/>
<pb n="24b"/>
敎祗徳盖以刑弼敎也其事相為後先其功相為表裏<lb/>
葢禮刑一物而伯夷臯陶亦如一人故此處舉伯夷以<lb/>
兼臯陶也○臯陶之刑本伯夷䧏典折民之意故曰舎<lb/>
臯陶而言伯夷探本之論也<lb/>
王曰嗚呼念之哉至其寕惟永孔氏曰念以伯夷為法<lb/>
苖民為戒王同姓有父兄子弟列者伯仲叔季順少長<lb/>
也舉同姓包異姓言不殊也皆聽我言庶幾有至命按<lb/>
言庶幾有至命所以起其聽也命即穆王之命正義作<lb/>
<pb n="25a"/>
壽命言非也○勤者事事盡其心之謂慰者無所憾扵<lb/>
已之謂戒者有所懲扵前之辭有失然後有戒故言刑<lb/>
不可以不勤而或戒欲其常勤而無所失耳○罔或戒<lb/>
不勤過在不勤而不在戒復之六三曰頻復厲無咎程<lb/>
子曰與其復而危其屢失故云厲無咎不可以頻失而<lb/>
戒其復也頻夫則為危屢復何咎過在失而不在復也<lb/>
○論遷善之道則失而知悔悔而克戒是善心論用刑<lb/>
之道則此豈可以或戒葢别事猶可補過若刑則死者<lb/>
<pb n="25b"/>
不可復生斷者不可復續纔說待你戒彼受錯者何辜<lb/>
雖刑其身以償之無補扵其人也○宋有錯黥了人者<lb/>
臺官劾其就人靣上起草○刑非所恃以為治也天以<lb/>
是整齊亂民使我為一日之用而己其可以不日勤乎<lb/>
其可以今日不勤而明日致戒乎故凡非終而當宥惟<lb/>
終而當辟皆非我得輕重惟在夫人所犯是為天討之<lb/>
公乃天命所在也爾尚敬迎天命以奉我一人苟非天<lb/>
命雖我欲畏爾惟勿畏畏威古通用謂辟也雖我欲休<lb/>
<pb n="26a"/>
爾惟勿休古以刑為咎則以開釋為休謂宥之也惟敬<lb/>
乎五刑之用以成剛柔正直之徳敬者言畏與休皆不<lb/>
敢怠也當畏而畏所以成剛之徳當休而休所以成柔<lb/>
之徳畏其所當畏則民皆懼扵為惡休其所當休則民<lb/>
皆樂扵為善不犯扵刑相安扵無事之天所以成正直<lb/>
之徳也至是乃所謂日勤者矣豈但足由以自慰而已<lb/>
邪一人有慶謂太平之福兆民賴之謂保其元命其安<lb/>
寕惟長乆兼上下而言也<lb/>
<pb n="26b"/>
王曰吁來有邦有土至何度非及吁嘆辭來絶句○有<lb/>
民社者皆在所告也有邦為諸侯有土則卿大夫有采<lb/>
邑者皆是在今爾安百姓有所當擇者焉有所當敬者<lb/>
焉有所當度者焉何擇非人乎何敬非刑乎何度非及<lb/>
乎擇字敬字度字俱句斷辭所連引曰及度者度之以<lb/>
已之心勿惟人言之所指者即逮之也度之以彼之情<lb/>
勿惟己心之所疑者即逮之也<lb/>
两造具備至正扵五過孔氏曰两謂囚證造至也两至<lb/>
<pb n="27a"/>
具備則衆獄官共聽其入五刑之辭五辭簡核信有罪<lb/>
騐則正之扵五刑不簡核謂不應五刑當正五罰出金<lb/>
贖罪不服不應罰也正扵五過從赦免也正義曰刑疑<lb/>
從罰罰疑從過過則免之矣禹曰宥過易曰赦過知過<lb/>
即免之也○蔡傳辭證皆在辭如文卷證是證佐有辭<lb/>
在而證不在有證在而辭不在皆不可以問理證佐两<lb/>
爭者俱有或两皆須證則不可缺○張氏曰两造非偏<lb/>
辭師聽非偏見一人獨聽恐聰明有不及思慮有不至<lb/>
<pb n="27b"/>
必衆聼之也○按五辭簡孚六句只是相推下去欲其<lb/>
原情定罪而已辭即今之所謂供也簡孚者不能隐諱<lb/>
所招是實也正扵五刑議其罪也五刑不簡則情罪不<lb/>
合矣謂求之五刑之中而無合其罪之條則正扵五罰<lb/>
五罰又不服則正扵五過上言不簡下言不服葢互言<lb/>
之正扵五罰即流宥五刑正扵五過即𤯝災肆赦但穆<lb/>
王新定贖法罰以贖言非復古者䧏等之用矣○两正<lb/>
字最可玩漢人謂之當謂情法相當也今大理官評允<lb/>
<pb n="28a"/>
獄案必曰審擬合律亦此意也古者因情而求法故有<lb/>
不可入之刑後世移情而合法故無不可加之罪<lb/>
五過之疵惟官惟反惟内惟貨惟來其罪惟均其審克<lb/>
之孔氏曰五過之病或嘗同官位或詐反囚辭或内親<lb/>
用事或行貨枉法或舊相往來皆病所在以病所在出<lb/>
入人罪使在五過罪與犯法者同其當清察能使之不<lb/>
行○蔡氏曰官威勢也反報徳怨也内女謁也來千請<lb/>
也審克者察之盡其能也○舍五刑五罰而專言五過<lb/>
<pb n="28b"/>
者當以為過而不以為過乃入之扵刑是不當以為過<lb/>
而以為過乃出之扵刑罰皆疵也故言五過之疵則五<lb/>
刑五罰之疵在其中矣今律有故出入失出入人罪此<lb/>
經不言意多主故而言也○治獄之道不審則踈畧不<lb/>
盡其能亦非審也故篇中多言審克東萊分察之盡其<lb/>
心治之盡其力非是○五刑之疑有赦至具嚴天威此<lb/>
專言察疑之道疑則當赦赦之而是則為慎罰赦之而<lb/>
非則為長姦两言有赦見其不可輕也其審克之則有<lb/>
<pb n="29a"/>
以得其情而疑赦與不赦可決矣两赦字不同正義曰<lb/>
五刑之疑有赦赦從罰也五罰之疑有赦赦從過也過<lb/>
則免之矣簡孚以下正所以審克之者言簡核信騐雖<lb/>
衆未可臆斷葢曰可信者衆則不無未信者存猶當以<lb/>
疑待之彼言或不足以盡意而貌最不可以偽為不正<lb/>
則眊有忸則泚惟扵是而有稽庶幾得其情乎曰有稽<lb/>
亦止用以參騐考合而非專恃乎此周禮五聽之法則<lb/>
其遺意也然此為疑者言之若無簡不疑不疑當赦不<lb/>
<pb n="29b"/>
聽可也簡與不簡聽與不聽上帝臨汝不敢有毫髮之<lb/>
不盡也<lb/>
墨辟疑赦至惟察惟法其審克之孔氏曰克其顙而湼<lb/>
之曰墨六两曰鍰鍰黄鐡也閱實其罪使與罰各相當<lb/>
截鼻曰劓倍百為二百鍰刖足曰剕倍差謂倍之又半<lb/>
為五百鍰宫滛刑也男子割勢婦人幽閉次死之刑○<lb/>
正義曰此傳言黄鐵舜典傳言黄金皆銅也古人贖罪<lb/>
悉皆用銅○三千者法之正條載之刑書者也法有限<lb/>
<pb n="30a"/>
情無窮上下比罪此以有限待無窮之道也即今之比<lb/>
依何律是也亂辭辭之不可聽者也不行舊有是法而<lb/>
今不行者也勿差僣扵亂辭勿用所不行惟詳察法意<lb/>
而審克之一說惟察察於所當比也惟法合扵所當比<lb/>
也○亂辭難比故戒其無僣不行不可比故戒其勿用<lb/>
○上言罰下言刑者罪實而加以法謂之刑罪疑而贖<lb/>
以金謂之罰○馬端臨曰吕刑一書蔡氏謂舜典贖刑<lb/>
施扵官府學校爾五刑未甞贖也穆王贖及大辟葢廵<lb/>
<pb n="30b"/>
逰無度財匱民勞為此一切歛財之計夫子録之葢以<lb/>
示戒愚以為未然熟讀此書哀矜惻怛之意千載之下<lb/>
猶使人感動且拳拳乎富貨之戒則其不為歛財設也<lb/>
審矣鬻獄末世暴君汚吏之所為而謂穆王為之夫子<lb/>
取之乎且其所為贖者意自有在學者惟不詳考之爾<lb/>
其曰墨辟疑赦其罰百鍰葢謂犯墨法之中疑其可赦<lb/>
者不遽赦之而姑取其百鍰以示罰爾繼之曰閱實其<lb/>
罪葢言罪之無疑則刑可疑則贖皆當閱其實也其所<lb/>
<pb n="31a"/>
謂疑者何也葢唐虞之時刑清法簡是以贖金之法止<lb/>
及鞭朴至扵周而文繁俗弊矣五刑之屬至扵三千若<lb/>
一按之法而刑之則舉足觸穽矣是以穆王哀之而五<lb/>
刑之疑各以贖論姑以大辟言之夫所犯至死而聽其<lb/>
贖金以免誠不可也然大辟之屬二百豈無疑赦而在<lb/>
可議之列者如漢世将帥出師失期之類扵法皆死而<lb/>
贖為庻人亦其遺意也或曰罪疑則䧏等施行可矣何<lb/>
必贖乎曰古之議疑罪者䧏等一法也罰贖亦一法也<lb/>
<pb n="31b"/>
虞書罪疑惟輕此書上下比罪上刑適輕下服䧏等法<lb/>
也虞書金作贖刑此書五刑之贖罰贖法也固並行而<lb/>
不悖也<lb/>
上刑適輕下服至有倫有要此言用法之權也夫情有<lb/>
輕重故法有輕重無權則輕重差矣何言乎權也有權<lb/>
乎人情者有權乎世變者故上罪而服上刑人所知也<lb/>
然有事在上刑而情適輕者矣則當權之以下服下罪<lb/>
而服下刑人所知也然有事在下刑而情適重者矣則<lb/>
<pb n="32a"/>
當權之以上服豈惟輕重諸刑有權哉刑疑從罰輕重<lb/>
諸罰亦視此以為之權則無不中矣刑權輕重以為上<lb/>
下罰權輕重以為多少此刑罰輕重以情者也然情猶<lb/>
不足以盡之又有輕重以世者矣道有升䧏俗有汚隆<lb/>
此世變之不同也世輕世重惟其變之所適而權焉斯<lb/>
盡權之道者也然謂之權則有若不齊而無常而不知<lb/>
是乃所以致齊而有常也人情世變之不同而君子之<lb/>
所以權乎其間者理而已矣理之所在雖不為一法以<lb/>
<pb n="32b"/>
齊之而要為合乎人情宜乎世變其不齊乃所以為齊<lb/>
也惟齊之以非齊則中乎先後輕重之序而不錯施豈<lb/>
不有倫乎歸扵至當豈不有要乎茲權也乃所以為經<lb/>
也與○倫要只在定理上說理既有定則雖或輕重以<lb/>
情輕重以世而非錯施故曰有倫此心之權衡素定而<lb/>
物不能欺以輕重各得其分歸扵至一故曰有要<lb/>
罰懲非死至有并两刑承上文論罰而言穆王恐有司<lb/>
以論罰為輕而不加審故言罰以懲創罪人非五刑軀<lb/>
<pb n="33a"/>
命所闗然民重出贖亦甚病矣前世葢有因肉刑而死<lb/>
者故穆王自謂罰之足懲而非死然不原先王刑人正<lb/>
法之意而徒以輕減為徳故止知憫罰之病而不知其<lb/>
不足以懲也其言謹罰當擇人而以非佞折獄為言則<lb/>
誠格言也中間盡心一叚問鞠擬罪結絶節次咸備辭<lb/>
意尤懇切而以備辭終焉其扵治獄之道可謂盡矣<lb/>
罰終非懲民正法漢文帝憫肉刑殘人之體膚曰何其<lb/>
痛而不徳也遂除之而代以笞穆王以肉刑為苖民之<lb/>
<pb n="33b"/>
法正為改贖張本既改贖矣又憫之曰嘻民亦病矣故<lb/>
愚甞謂周穆王漢文帝皆黃老之學也謂其好小仁而<lb/>
不知先王之大道則可謂其為廵逰歛財之計則未然<lb/>
也○齊景公時踊貴屨賤穆王之訓未嘗行也○穆王<lb/>
述唐虞之徳哀矜之意與漢文帝所謂訓道不純而愚<lb/>
民䧟焉又謂今人有過教未施而刑已加焉或欲改行<lb/>
為善而道無由朕甚憐之皆惻然足以為世訓君子所<lb/>
以有取也○循其本殺人亦仁也沿其流笞杖亦濫矣<lb/>
<pb n="34a"/>
况肉刑乎○非佞折獄以下又申明折獄之方佞口才<lb/>
也以佞折獄屈人以言不能求情其弊將有如路温舒<lb/>
所謂囚不勝痛則飾辭以視之吏治者利其然則指道<lb/>
以明之上奏畏却則鍜鍊而周納之者矣此酷吏之弊<lb/>
佞者未至是而其流易至故佞為聖人所惡而折獄以<lb/>
佞尤所深惡也温良長者其心厚厚則為能聽不偏其<lb/>
心慤慤則為能斷合理而罔非在中焉辭非情實終必<lb/>
有差察辭扵差亦惟貌有稽之意也夫小人厚貎深情<lb/>
<pb n="34b"/>
口才辯給能欺其上者不少矣稽貌察辭穆王以為聽<lb/>
獄之要在此何也葢以小人對小人則窖者得藏其機<lb/>
宻者得彌其隙佞者得伸其辨矣以君子臨小人則公<lb/>
明之坐照邪偽如扁鵲之見垣一方人是以貎可稽而<lb/>
辭可察也君子似不能言而人之情恒得者非以言也<lb/>
大抵折獄哀敬為本非從惟從又是一意言察辭不可<lb/>
偏主葢上之人一有偏主之心則情不可得矣既得其<lb/>
情則當以哀矜之心敬謹之意剖而決之明啓刑書與<lb/>
<pb n="35a"/>
衆有司共占視之則庶幾皆得其中正焉其當入扵刑<lb/>
者與其當䧏而罰者其審克之言罪擬即定刑罰将加<lb/>
之人非察之盡其能不可也若是則獄成扵下而民孚<lb/>
焉獄成是結案時孚者两爭者皆心服而衆人皆以為<lb/>
是也獄輸扵上而君孚焉輸是奏案時孚者情法允合<lb/>
君上無所違異也然輸當備其情辭一人而犯两事一<lb/>
罪而有二法并上之以聽扵君可也两刑蔡傳以為一<lb/>
人而犯两罪罪雖從重亦並两刑而上之金氏以為两<lb/>
<pb n="35b"/>
造之人各有罪如今之原被告俱有不合是也○此章<lb/>
節次察辭者問理時也啓刑書者擬罪時也獄成是一<lb/>
時輸是一時問鞫以察為主恐任察而失哀敬之心故<lb/>
勉以哀矜折獄議擬以明為主恐恃明而忘中正之則<lb/>
故勉以咸庶中正歸結以孚為主求其孚而辭有不備<lb/>
亦非盡法之道故以備辭終焉<lb/>
王曰嗚呼敬之哉官伯族姓至令政在于天下官典獄<lb/>
之官伯長也族同姓姓異姓謂諸侯也朕之扵刑言且<lb/>
<pb n="36a"/>
多懼况行之乎朕敬扵刑言畏之至有徳惟刑言厚之<lb/>
至重敬字上與欽恤一般敬之至所以為厚之至也叙<lb/>
其心如此欲羣臣以己之心為心也今天相佑斯民立<lb/>
之司牧當知所以為民司命作配在下可焉蔡氏曰眀<lb/>
清以下敬刑之事也○金氏曰單辭無證之辭也两辭<lb/>
两造之辭也家如不家扵䘮之家府藏也辜功罪狀也<lb/>
穆王享國之乆老扵世故晚復哀矜故其言多懼欲人<lb/>
知所重而聽之也朕敬扵刑惟有徳者可以用刑葢天<lb/>
<pb n="36b"/>
相佑下民立典獄之官為民司命上與天配單辭人所<lb/>
難决惟有徳者其心明且清則能得單辭之實两辭雖<lb/>
人所易决而一有偏徇之心則偏矣惟有徳者其心中<lb/>
而不偏則能分两辭之爭此民之所以治也然两辭之<lb/>
易偏者或不能訖扵富而然也故戒以無或私家扵獄<lb/>
之两辭因獄取貨此貨非寳適以藏諸罪状耳罪状既<lb/>
多報以百殃理之必然則一時之得有永乆可畏之罰<lb/>
非天偏治鬻獄之人惟人自取其禍殃之命爾使天罰<lb/>
<pb n="37a"/>
不極則獄吏皆得以行其私斯民無復被善政扵天下<lb/>
矣○丘文荘公曰獄辭之初造者必單單者一人之情<lb/>
也及夫两造具備則獄有两辭矣按两者原告被告而<lb/>
干證亦有两邉之人故謂之两辭明者無一毫之蔽清<lb/>
者無一㸃之汚此二字却從一敬字來故傳曰誠敬篤<lb/>
至表裏洞徹無少私曲然後能察其情也<lb/>
王曰嗚呼嗣孫今往何監至監扵兹祥刑嗣孫諸侯嗣<lb/>
世子孫也今往自今以往也前言今爾何監告當時也<lb/>
<pb n="37b"/>
此言今往何監詔來世也今往何所監視非用刑成徳<lb/>
而能全民所受之中乎我觀古哲人若伯夷臯陶之屬<lb/>
其所司者刑刑施扵人非可願之事宜不足以致譽而<lb/>
皆有無疆之譽由扵五刑無一而不盡其心則無一而<lb/>
不得其中所以有慶而致無疆之辭也以刑之中全民<lb/>
之中此所以有徳扵民之中也有徳扵民之中則刑非<lb/>
凶噐而乃祥刑矣爾受王之嘉師其尚監視乎此可焉<lb/>
按民之中蔡傳以為民所受之中恐非經意曰徳曰中<lb/>
<pb n="38a"/>
乃一篇之綱領前曰中聼下曰咸中不應獨民之中為<lb/>
受中之中也徳即有徳惟刑之徳中即所謂刑之中也<lb/>
刑皆得中而有徳扵民所以為祥刑也徳作用刑成徳<lb/>
似牽强○民恊扵中乃刑期無刑所致是刑有徳扵民<lb/>
之中也此亦一說○咸中所謂罔不由慰日勤罔有擇<lb/>
言在身也<lb/>
　　文侯之命<lb/>
正義曰幽王嬖褒姒廢申后逐太子宜臼宜臼奔申申<lb/>
<pb n="38b"/>
侯與犬戎殺幽王晉文侯與鄭武公迎宜臼立之是為<lb/>
平王遷扵東都平王乃以文侯為方伯賜秬鬯之酒以<lb/>
圭瓉副焉作䇿書命之史録其書為文侯之命<lb/>
王若曰父義和至懐在位同姓故稱父文侯名仇義和<lb/>
字也不名尊之也丕顯文武句是提其人與明明我祖<lb/>
一例文武雖清明在躬志氣如神而不忘敬慎以自修<lb/>
不顯亦臨無斁亦保此其徳之所以無時不明也故曰<lb/>
克慎明徳明徳而加以克慎字有敬修意與單言克明<lb/>
<pb n="39a"/>
徳不同昭升敷聞皆明徳之所發言其精華之上格而<lb/>
洞逹無間則昭升扵上所謂明徳之馨香是也薰為太<lb/>
平安得不昭升扵上乎言其道化之旁孚而四逹不悖<lb/>
則敷聞在下所謂振舉扵此而逺者聞焉軌範扵此而<lb/>
逺者效焉是也自西土而四方自顯民而怙冐自怙冐<lb/>
而丕單稱徳豈不敷聞在下乎周家之命集扵文王定<lb/>
扵武王故集命則以文王言明徳則兼文武言言由文<lb/>
武以徳受命先正之臣克昭事厥辟故先祖得安在位<lb/>
<pb n="39b"/>
也亦惟先正以下開說與上無干先正指文侯之祖唐<lb/>
叔唐叔非文武之臣也厥辟與先祖俱指成康葢唐叔<lb/>
成王所封也不指文武罔不率從奉宣君之謀猷乃昭<lb/>
事之實<lb/>
嗚呼閔予小子至永綏在位歎而自痛傷言我小子嗣<lb/>
位之始遭天大譴父死國敗資澤竭扵下民邦本先撥<lb/>
而戎狄乗之兵侵扵我國家甚大就我御事之中無或<lb/>
老成賢俊在事者予又無克亂之才惟曰諸侯之在祖<lb/>
<pb n="40a"/>
父列者其伊恤朕躬又歎言有能致功予一人則可永<lb/>
安在位矣○吕氏曰百圍之木膏液内涸然後風得而<lb/>
㧞之未有斯民資澤未殄而戎狄能乘之者也○伊恤<lb/>
朕躬伊字蔡傳訓誰耕野王氏云當訓爾葢朝無臣已<lb/>
無能外服惟爾能恤朕躬爾<lb/>
父義和汝克昭乃顕祖至若汝予嘉顯祖前文人皆謂<lb/>
唐叔也美文侯能明汝顯祖之美自天丕愆文武之道<lb/>
已墜汝始法之用會紹乃辟會紹云者葢平王失愛扵<lb/>
<pb n="40b"/>
父流離顛沛依託母家父死扵冦國命中絶文侯起定<lb/>
其難而離者合絶者繼也是所以追孝扵唐叔言能繼<lb/>
其志也又言汝多所修完捍禦我扵艱難之際修完於<lb/>
犬戎殘破之後捍禦於犬戎侵侮之時文侯葢皆有力<lb/>
焉若汝之功予所嘉美也平王遭幽王之禍因晋鄭有<lb/>
功遂遷都於東實逼於戎狄之難未始不藉口於太王<lb/>
遷岐而不知其大不同也不能自强又以豐鎬畀秦太<lb/>
王有是哉<lb/>
<pb n="41a"/>
王曰父義和其歸視爾師至用成爾顯徳孔氏曰遣令<lb/>
還晉國視汝衆安汝國内上下黒黍曰秬醸以鬯草不<lb/>
言圭瓚可知卣中尊也當以錫命告其始祖故賜鬯彤<lb/>
赤盧黒也諸侯有大功賜弓矢然後專征伐彤弓以講<lb/>
徳習射藏示子孫馬供武用四匹曰乘侯伯之賜無常<lb/>
以功大小為度○按醸秬為酒曰秬鬯将稞和之以鬱<lb/>
曰鬱鬯周禮鬱人鬯人鄭氏曰鬱鬱金香草宜以和鬯<lb/>
鬯釀秬為酒芬香條暢於上下也又曰秬鬯不和鬱者<lb/>
<pb n="41b"/>
然則鬯乃酒名醸時無鬱今孔氏曰醸以鬯草誤矣卣<lb/>
在罍彛之間未祭則盛扵卣及祭則實扵彛○正義曰<lb/>
祭之初酌鬱鬯之酒以灌尸圭瓉者酌鬱鬯之勺勺下<lb/>
有槃瓉即槃之名以圭為勺之柄故謂之圭瓉圭瓉之<lb/>
狀以圭為柄黄金為勺黄金為外而朱其中毛詩傳云<lb/>
九命然後賜秬鬯圭瓉則文侯於時九命為伯故得受<lb/>
此賜也○簡恤爾都鄭云都國都也鄙邊邑也言都不<lb/>
言鄙由近以及逺也簡閱其士憂恤其民一國治然後<lb/>
<pb n="42a"/>
可以治一方也士還是卒伍之士因賜文侯弓矢得專<lb/>
征伐故因及扵簡士或云士指賢士非也<lb/>
蘇氏曰厲王之禍諸侯釋位以間王政宣王有志而後<lb/>
效官讀文侯之命知平王之無志也○蔡氏曰平王以<lb/>
申侯立已為有徳而忘其弑父為當誅方將以復讐討<lb/>
賊之師為戍申戌許之舉其忘親背義得罪扵天已甚<lb/>
矣何怪其委靡頽堕而不自振也哉然則是命也以其<lb/>
猶能言文武之舊而存之與抑亦以示戒天下後世而<lb/>
<pb n="42b"/>
存之與按書之所載興衰皆具録此盖以示戒也○周<lb/>
之東遷晉鄭焉依盖表裏河山形勢足為洛師屏輔觀<lb/>
平王所以致望扵文侯者不獨徳其修扞扵前而尤将<lb/>
有賴扵後也然為國莫先扵自强莫急扵知人文侯固<lb/>
忠賢然其前有殤叔之難其後有成師曲沃之封晉之<lb/>
始替實惟在茲平王固不以興復期之而撥亂興衰知<lb/>
亦非文侯所長矣惟衛武公與之同世使授之政紹復<lb/>
文武之大業其猶反掌乎而平王莫之知也既懦於立<lb/>
<pb n="43a"/>
已又懵於資人東周安得而復振哉<lb/>
　　費誓<lb/>
孔氏曰費魯東郊之地名魯侯伯禽所封之國居曲阜<lb/>
徐戎淮夷並起為冦於魯故東郊不開魯侯征之扵費<lb/>
地而誓衆也諸侯之事而連帝王孔子序書以魯有治<lb/>
戎征討之備秦有悔過自誓之戒足為世法故録以備<lb/>
王事猶詩録商魯之頌○正義曰甘誓牧誓皆至戰地<lb/>
而誓知費非戰地者東郊不開則戎夷去魯近矣此誓<lb/>
<pb n="43b"/>
令其治兵噐具糗糧則是未出魯境故知費非戰處也<lb/>
○張沂曰逸書成王政之序言成王東伐淮夷䟽引費<lb/>
誓序言王伐淮夷魯伐徐戎然則魯侯乃佐王征討也<lb/>
○吕氏曰徐戎淮夷世為周患武王崩三監及淮夷叛<lb/>
載扵大誥命召公平淮夷載扵江漢徐方繹騷載於常<lb/>
武自成王至宣王屢有事焉非小冦也禹之家學見於<lb/>
甘誓周公之家學見於費誓啟嗣位而當有扈之變伯<lb/>
禽就封而當徐戎之變觀其誓師纎悉若老扵行陳者<lb/>
<pb n="44a"/>
是以知禹周公之家學盖本末具舉而無所遺也<lb/>
公曰嗟人無譁聽命徂茲淮夷徐戎竝興孔氏曰伯禽<lb/>
為方伯帥諸侯之師以征歎而勑之使無喧譁静聽誓<lb/>
命淮浦之夷徐州之戎並起為冦此戎夷帝王所覊縻<lb/>
統叙故錯居九州之内秦始皇逐出之○正義曰禮諸<lb/>
侯不得專征伐惟州牧於當州之内有不順者得專征<lb/>
之伯禽為方伯監諸侯故得帥之以征下云魯人三郊<lb/>
三遂指言魯人明扵時軍内更有諸侯之人○蘇氏曰<lb/>
<pb n="44b"/>
徂茲猶云徃者<lb/>
善糓乃甲胄至無敢不善正義曰古之作甲用皮秦漢<lb/>
以來用鐡甲胄為有善惡故令糓簡取其善者鄭云糓<lb/>
謂穿徹之謂甲䋲有斷絶當使糓理穿治之干楯也楯<lb/>
無施功之䖏惟繫紛扵楯紛如綬而小繫扵楯以持之<lb/>
且以為飾鄭𤣥云敿猶繫也王肅云敿楯當有紛繫持<lb/>
之是相傳為此說也弔至也無不至堅鄭云至猶善也<lb/>
僃具也毎弓百矢弓十矢千其数備足令弓調矢利凡<lb/>
<pb n="45a"/>
金為兵噐皆須鍜礪有刃之兵非獨戈矛而已其文互<lb/>
相通無敢不善皆利快也○按弓必二以備折壊矢一<lb/>
房必百鍜是燒而納水中以堅之鍜礪雖互文然戈矛<lb/>
刺人之物須鍜斧鉞刀劔有鋩刃須礪分言亦有謂也<lb/>
<hi>糓了彫反敿居表反弔音的</hi>
今惟滛舎牿牛馬至牿之傷汝則有常刑此告軍旁之<lb/>
民也淫大也舍牧放也牿牢閑也軍所止之處大舍牿<lb/>
牛馬謂出之牢閑牧于草澤杜敜皆塞也檴檻也穿地<lb/>
<pb n="45b"/>
曰穽檻以捕虎豹穿地為深坑又設機扵上防其躍而<lb/>
出也穽以捕小獸入必不能出不設機也牢閑周衛之<lb/>
名既言牛馬在牿遂以牿為牛馬之名無敢傷牿謂傷<lb/>
牛馬牿之傷謂牛馬傷也有常刑孔氏曰謂殘人畜之<lb/>
刑正義曰今律施機搶作坑穽者杖一百傷人之畜産<lb/>
者償所減價蔡氏曰此除道路之事○一說梏施梏扵<lb/>
牛馬之足防走失也<lb/>
馬牛其風至誘臣妾汝則有常刑賈逵云牝牡相誘謂<lb/>
<pb n="46a"/>
之風馬牛風逸因牝牡相逐而遂至放逸逺去也役人<lb/>
賤者男曰臣女曰妾逋亦逃也軍士在軍當各守部署<lb/>
止則有壘壁行則有隊伍故戒以馬牛有風逸臣妾有<lb/>
逋逃勿敢棄越壘伍而逺求逐之其有得逸馬牛逃臣<lb/>
妾者皆敬還之扵本主我商度多寡以賞汝若棄越壘<lb/>
伍逺求逐馬牛臣妾及有得馬牛臣妾不肯敬還歸本<lb/>
主者汝則有常刑孔氏曰越逐為失伍不復為攘盗有<lb/>
此刑也又戒軍人無敢暴劫所過居民及攘取其物越<lb/>
<pb n="46b"/>
人垣墻為姦若盗或竊人馬牛或誘人臣妾汝則有犯<lb/>
軍令之刑○前言馬牛臣妾越逐不復之刑後言劫攘<lb/>
竊誘之刑前之馬牛臣妾指其在軍中者也後之竊誘<lb/>
兼軍中與所過居民之家而言也或疑軍中安得有臣<lb/>
妾古之兵皆平民衣糧自賫一人從軍一家供之漢時<lb/>
亦有私從安得謂無也金氏云古者戎車一乘甲士三<lb/>
人歩卒七十二人馬四匹牛三頭餘子二十五人餘子<lb/>
即臣妾也按餘子在百人為卒之中非臣妾也勿越逐<lb/>
<pb n="47a"/>
失主也祗復得馬牛臣妾人也是两人越逐有禁而不<lb/>
復無刑則無以行其禁不復有刑祗復有賞人孰敢犯<lb/>
令哉吕氏曰師旅所經又申之以冦攘竊誘之法不惟<lb/>
欲田野不擾自古䘮師毎因剽掠失部伍為敵所乘故<lb/>
不得不戒也蔡氏曰此嚴部伍之事按此最可見古人<lb/>
行師之道以自治為本節制為尚號令行於未戰之先<lb/>
故可使前無湯火戰無不克守無不堅後世之兵不待<lb/>
見敵行頓之間果三軍如一人乎有聞無聲乎觀其平<lb/>
<pb n="47b"/>
時可以知戰矣知此者可語治兵矣<lb/>
甲戌我惟征徐戎至汝則有大刑孔氏曰誓後甲戌之<lb/>
日我惟征之皆當峙汝糗糒之糧使足食無敢不相逮<lb/>
及汝則有乏軍興之死刑總諸侯之師而但稱魯人峙<lb/>
具楨幹道近也題曰楨旁曰幹言三郊三遂明東郊距<lb/>
守不峙甲戌日當築攻敵壘距堙之屬峙具楨幹無敢<lb/>
不供汝則有無餘之刑刑者非一也然亦非殺郊遂多<lb/>
積芻茭供軍牛馬不多汝則亦有乏軍興之大刑○林<lb/>
<pb n="48a"/>
氏曰東郊正受敵處故使專意於攻守○正義曰峙具<lb/>
也預貯米粟謂之儲峙糗熬米麥也糒乾飯也不相逮<lb/>
及謂糧儲少不及衆人興軍征伐而有乏少謂之乏軍<lb/>
興楨築墻所立两木也幹當墻两邉障土者也三郊三<lb/>
遂謂魯人三軍家出一人一鄉為一軍天子六軍出自<lb/>
六鄉則諸侯大國三軍亦當出自三鄉也六遂亦當出<lb/>
六軍鄉為正遂為副六遂之地在王國百里之外王國<lb/>
百里為郊鄉在郊内遂在郊外百里之國去國十里為<lb/>
<pb n="48b"/>
郊亦當鄉在郊内遂在郊外此言三郊三遂者三郊謂<lb/>
三鄉也盖使三鄉之民分在四郊之内三遂之民分在<lb/>
四郊之外鄉近扵郊故以郊言之鄉遂之民分在國之<lb/>
四面當有四郊四遂惟言三郊三遂者明東郊㽞守不<lb/>
令峙楨幹也堙土山距堙上城具也糗糧難備不得偏<lb/>
少故云無敢不逮楨幹易得惟恐闕事故云無敢不供<lb/>
芻茭賤物惟多為善故云無敢不多鄭𤣥云無餘刑非<lb/>
殺者謂盡奴其妻子在軍給厮役反則入扵罪𨽻舂槀<lb/>
<pb n="49a"/>
不殺之然不供楨幹雖是大罪未應縁坐及家人盖亦<lb/>
權以脅之使勿犯爾鄭云茭乾芻也○按峙糗糧不言<lb/>
魯人盖諸侯自賫○吕氏曰戎備既治道路既除部伍<lb/>
既嚴行師之道備而兵可用矣故于此而立期會焉甲<lb/>
戌用兵之期也徐戎淮夷竝興今所征獨徐戎盖量其<lb/>
敵之堅瑕緩急而攻之也軍事以期會為本芻糧為命<lb/>
失期而服大刑宜也两冦並至其勢甚重故悉起鄉遂<lb/>
正副之兵以應之攻以甲戌築以甲戌攻築同日者彼<lb/>
<pb n="49b"/>
方禦我之攻勢不得擾我之築也無餘刑非殺者刑之<lb/>
者無餘但非殺爾䧏死一等之刑也糗糧芻茭之不給<lb/>
加以死刑楨幹之不供加以降死一等之刑何也糗糧<lb/>
人食芻茭馬食人馬不可一日無食楨幹雖版築所須<lb/>
視二者猶稍緩故也○按凡言有常刑者法書有定名<lb/>
而申之也無餘刑者不定之辭法書既無定名臨時以<lb/>
情輕重刑之者非一特不殺爾<lb/>
　　秦誓<lb/>
<pb n="50a"/>
史記秦紀云穆公自茅津濟渡河封殽中尸為發䘮哭<lb/>
之三日乃誓扵軍以申不用蹇叔百里奚之謀故作此<lb/>
誓令後世以記余過○金氏曰秦誓秦穆公晚年悔過<lb/>
之書也左氏記秦晋之故甚詳而不記作誓之事序誤<lb/>
以為敗殽還歸之作惟史記繫作誓扵取王官封殽尸<lb/>
之後盖穆公自是不復搆兵矣○按如書序以為敗殽<lb/>
還歸之作則其後復有彭衙濟河之師悔過安在哉大<lb/>
學卒章引秦誓之言是聖門有取扵其言果有取焉必<lb/>
<pb n="50b"/>
非以其空言也<lb/>
公曰嗟我士聽無譁予誓告汝羣言之首孔氏曰誓其<lb/>
羣臣通稱士也正義曰衆言之首言中之最要者○人<lb/>
能受責百善可進但知責人百惡從之故古人之四言<lb/>
穆公以為羣言之首<lb/>
古人有言曰至是惟艱哉訖盡盤安也凡人盡自若是<lb/>
多安言其戀人欲而不忍割憚天理而不肯盡凢人鮮<lb/>
不如是故多可悔葢多盤二字不能盡善之病根也人<lb/>
<pb n="51a"/>
情多欲是已故難扵知過多欲遂已故難於改過皆多<lb/>
盤之病也故責人無難惟受責於人俾如流水言順且<lb/>
速是惟難哉以已前者不受人言故自悔也○盤難艱<lb/>
恊韻<lb/>
我心之憂日月逾邁若弗云來逾益邁行也若弗云來<lb/>
如不復反也自咎其知悔之遲恐改過無日<lb/>
惟古之謀人至尚猷詢茲黄髮則罔所愆此穆公自說<lb/>
己之前愆古之謀人老成長慮執古義不苟就人意者<lb/>
<pb n="51b"/>
也我則謂其未成予志而忌之今之謀人新進喜事者<lb/>
也我則因其同已而姑将以為親雖則云然庶幾謀事<lb/>
詢訪必扵此黄髪之人乃無所失爾若今之謀人非真<lb/>
可親我之初心亦欲惟善謀是聽但以其就已而姑将<lb/>
以為親則溺於其說而不自覺矣<lb/>
番番良士至我皇多有之截截馬融云辭語截削省要<lb/>
也諞言巧言也番番良士謂老而賢也旅力雖愆謀猷<lb/>
則壯我庶幾復有斯人乎指蹇叔也昔嘗詆其墓木既<lb/>
<pb n="52a"/>
拱穆公盖自悔失斯言也仡仡勇夫射御不有違失猶<lb/>
所謂終日射侯不出正弓執轡如組兩驂如舞者勇藝<lb/>
雖可愛我尚不欲惟截截善諞言能使君子變易其辭<lb/>
說謂以强辭奪正理而正論反不得伸也如此之人有<lb/>
其一足以覆人之邦家我皇暇多有之乎畏之之甚也<lb/>
按春秋僖公三十年秦穆公與晋文公圍鄭鄭使燭之<lb/>
武<hi>人名</hi>說秦伯竊與鄭盟使杞子逢孫楊孫<hi>三人皆秦大夫</hi>戍之<lb/>
而還三十二年杞子自鄭使告扵秦曰鄭人使我掌其<lb/>
<pb n="52b"/>
北門之管若潜師以來國可得也穆公訪諸蹇叔蹇叔<lb/>
曰不可公辭焉召孟明西乞白乙使出師伐鄭三十三<lb/>
年晉敗秦師扵殽殽山險阨晉之要道禮過人之國必<lb/>
遣使假道晉以秦不假道故伐之獲其三帥匹馬隻輪<lb/>
無反者文公二年秦孟明帥師伐晋以報殽之役晋侯<lb/>
禦之及秦師戰扵彭衙秦師敗績三年秦伯伐晋濟河<lb/>
焚舟取王官及郊<hi>晉地</hi>晉人不出<hi>秦興忿師為死冦晋人不應晋有謀也</hi>遂<lb/>
自茅津濟河殽尸而還秦誓當作於此時番番良士指<lb/>
<pb n="53a"/>
蹇叔時蹇叔已死故追思之截截善諞言豈非杞子之<lb/>
流乎孟明百里奚之子敗殽見獲以文嬴之請得歸秦<lb/>
穆公終用之又為彭衙之師濟河之役三師皆不得志<lb/>
而士衆之損亾國内之虚敝必極矣勢窮而反始悔不<lb/>
用蹇叔之言當時着從蹇叔則無殽之敗無殽之敗則<lb/>
無報復之舉而秦何事哉此秦誓之所以作也左氏考<lb/>
之不詳徒見書中有悔過之說遂謂殽之歸秦伯嚮師<lb/>
而哭曰孤違蹇叔以辱二三子使秦伯此時知此則豈<lb/>
<pb n="53b"/>
復用孟明興二役哉凢書序及孔氏之誤則因左氏之<lb/>
言也夫覇者之事不道扵孔氏之門而秦穆公又陋之<lb/>
甚者始焉潜師為盗賊之行後焉不創為遂非逞憾之<lb/>
舉封殽尸何救扵隻輪不反之敗哉而左氏乃謂其遂<lb/>
覇西戎用孟明也又美其舉人之周與人之壹此又左<lb/>
氏之陋也<lb/>
昧昧我思之至亦曰殆哉此是穆公說出本意言已尚<lb/>
有良士而不遑多有諞言之流者何哉盖用一好賢之<lb/>
<pb n="54a"/>
君子則國䝉其利此我所以尚有之也用一冐疾之小<lb/>
人則國受其殆此我所以不遑多有之也○昧昧我思<lb/>
此穆公經歴多故思慮深長而見得國家須得如是之<lb/>
人也如有者設為人有如此也一介者獨立無朋也斷<lb/>
斷誠一之貌他伎如射御不違截截善辯凢諸材藝皆<lb/>
是誠一之人雖無此而其心休休焉有如下文所言此<lb/>
良相之量善類之所以聚國家之福也穆公慨想形容<lb/>
殊有意味○斷斷無他伎休休如有容此本其平日樂<lb/>
<pb n="54b"/>
昜之氣象也其如者未可測識之辭也伎若已有聖若<lb/>
已出此狀其一時樂善之誠心也實能者果然不謬之<lb/>
辭也○人之有伎而不忌疾之人之彦聖而不排抑之<lb/>
已可謂難矣今扵人之有材者不惟不忌疾而視若已<lb/>
有言無人我長短之形也于美士而通明者不惟口稱<lb/>
道之而心之好之有甚於口之所言是其胷中實能容<lb/>
納得許多材賢去也容字要如此看世自有一種為人<lb/>
長厚而不妬忌者實能容之則不妬忌有不足以言之<lb/>
<pb n="55a"/>
矣○上曰其如以起下下曰是能以應上所以形容好<lb/>
賢之心至為曲盡此豈尋常誠一無他伎之人所可語<lb/>
哉先正謂惟無他伎之人為能容人之伎其言亦有味<lb/>
也○用休休之人則容賢利國此因番番良士我尚有<lb/>
之之意而進言之也○以保我子孫黎民是一句蔡虚<lb/>
齋欲於子孫句斷未是○胡端敏公曰子孫黎民之保<lb/>
非大臣一身之力能然也由其尊徳好士推賢譲能使<lb/>
天下善類皆在朝廷輔行善政子孫世守不變所以能<lb/>
<pb n="55b"/>
如此也子孫黎民之殆亦非一人能致也由此人妬賢<lb/>
嫉能阻絶善類不使得用其所引用皆其同類之人互<lb/>
相䝉蔽君上顛倒曲直正人被排逺去無敢指言其過<lb/>
以是任意肆志蠧政害民傳至子孫之手仍是其引用<lb/>
之人盤據不去雖有二三正人得入朝又為所沮毁不<lb/>
容人君亦自難辯被其把持不能主張以此子孫黎民<lb/>
之禍有不可勝言者矣○大凢有材無量者必欲自用<lb/>
而不能容人之材○凢人以材自結扵君則惟恐他人<lb/>
<pb n="56a"/>
形己之短妨已之進此媢嫉之所以生也<lb/>
邦之杌隉至一人之慶一人字要玩此篇要領不過一<lb/>
言曰知好惡而已古之謀人若近迂濶旅力既愆見謂<lb/>
衰老斷斷無伎便見輕忽孰知有容世主聽謀委事所<lb/>
以常失之於君子者坐是故也今之謀人就意増妍勇<lb/>
夫之力馳騁快意截截之言適心聳聽君子易辭人主<lb/>
傾意媢嫉之人怠不能修復畏人修欲絶衆人之長必<lb/>
衒一已之伎内不能容寸善何有扵休休外欲示衆莫<lb/>
<pb n="56b"/>
敵何有於斷斷世主聽謀委事所以常失之小人者坐<lb/>
是故也邦之安若不繫一人彼斷斷而有利扵人之子<lb/>
孫黎民者非一介乎邦之危若不繫一人彼媢嫉而貽<lb/>
殆扵人之子孫黎民者豈待多乎一人媢嫉致賢路不<lb/>
通姦黨盤據子孫黎民受其害如宋之末路誤國非一<lb/>
人而起扵一人也<lb/>
此篇不但取其悔過其扵君子小人之情狀聽謀任人<lb/>
之得失可謂深切著明足為永鑑大學引其卒章而繼<lb/>
<pb n="57a"/>
之曰唯仁人放流之迸諸四夷不與同中國此謂唯仁<lb/>
人為能愛人能惡人盖謂此媢嫉者不但不可使居位<lb/>
用事直當迸諸四裔之外始盡愛惡之道爾否則彼将<lb/>
營求復用覆出為惡矣非痛絶之不能逺也○羅文莊<lb/>
公曰秦誓一篇有可為後世法者二孔子所以列之四<lb/>
代之書之終悔過遷善知所以修身矣明扵君子小人<lb/>
之情狀知所以用人矣慎斯道也以往帝王之治其殆<lb/>
庻幾乎○周書亡失亦多如康王止畢命一篇宣王中<lb/>
<pb n="57b"/>
興見扵詩如車攻吉日崧髙烝民江漢常武之屬盛矣<lb/>
而書獨無一簡<lb/>
　<lb/>
　<lb/>
　<lb/>
　<lb/>
　<lb/>
　尚書日記卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書日記卷二</head>
    <p>
<pb n="1a"/>
欽定四庫全書<lb/>
　尚書日記卷二　　　　　　明　王樵　撰<lb/>
　　舜典<lb/>
古無舜典合於堯典今自上篇帝曰欽哉接愼徽五典<lb/>
以下讀之文甚相續葢本一書也特以編簡重大故分<lb/>
爲二篇以將遜以前屬堯以歴試以後屬舜序書者因<lb/>
各於篇首說其意而後人遂以末世本紀之例視之以<lb/>
爲各當别著帝德於篇首而不知堯之崩年乃在下篇<lb/>
<pb n="1b"/>
舜典之内也陸德明釋文言舜典本文初無曰若稽古<lb/>
帝舜曰重華協於帝一十二字乃姚方興所上也後人<lb/>
更增濬哲文明温恭允塞𤣥德升聞乃命以位一十六<lb/>
字亦曰此方興别本<hi>姚方興齊肅鸞時人</hi>曰若稽古帝舜至乃命<lb/>
以位此節與堯典首節相似而實不同放勲至格於上<lb/>
下此一叚實足以該括堯之始終乃堯典一篇之綱領<lb/>
也此節不過舜初年事乃舜典一篇之起語爾○傳云<lb/>
言堯既有是光華而舜又有是光華可合於堯此須知<lb/>
<pb n="2a"/>
得他本原處葢聖人所存處不可見恒於其發處見之<lb/>
其所存皆至於所謂本心瑩然一疵不存萬理明盡之<lb/>
地故其發處無不同舜處側㣲其於堯未嘗得親炙而<lb/>
利見之而光華如是之合者以其本原之同也本言二<lb/>
聖之合德却言其光華者所謂以其發處見之也然此<lb/>
句亦只據舜在側㣲而言不通後有天下而説觀𤣥德<lb/>
升聞句可見重華與放勲亦稍别彼總言堯之德業此<lb/>
只以徳言○堯德至盛難乎其繼今曰重華又曰協於<lb/>
<pb n="2b"/>
帝者見其合德之至也武之繼文亦曰重光矣然而孟<lb/>
子則曰堯舜性之湯武反之程子則曰文王之德似堯<lb/>
舜禹之德似湯武是曰重者凡聖皆可以同符而曰協<lb/>
者非堯舜文王不足以語此也○濬哲文明温恭允塞<lb/>
四德各以兩字相配為義朱子曰細分是八字合而言<lb/>
之却只是四事濬是明之發處哲則見於事也文是文<lb/>
章明是明著易中多言文明允是就事上説塞是其中<lb/>
實處○當知朱子細分是八字合之只是四事之意濬<lb/>
<pb n="3a"/>
哲合言是一事文明合言是一事温恭合言是一事允<lb/>
塞合言是一事四德各以兩字合言乃見聖人之德○<lb/>
黃叔度人以比顔子氣象大叚深潜但不知聰明視顔<lb/>
子何如耳顔子以下孔門推頴悟莫如子貢然於顔子<lb/>
之深潜黙而識之語之而不惰恐未逮也故濬哲合焉<lb/>
惟聖人而顔子氣象最近○詩人之咏文王於不可形<lb/>
容之中毎以穆穆二字盡之穆穆和敬也深逺之意濬<lb/>
哲温恭氣象可得於言表也○詩曰温温恭人温恭二<lb/>
<pb n="3b"/>
字最見有德者氣象○温恭合德非聖人不能盡史以<lb/>
稱舜子貢以稱孔子○欽明合言則明為通明文明合<lb/>
言則明為光明指發於外者而濬哲之哲却為欽明之<lb/>
明○允信塞實也允以事言塞以心言臯陶曰剛而塞<lb/>
詩曰秉心塞淵凡言塞者皆心也○剛而塞冀缺因陽<lb/>
處父剛而不實知其不免○欽明文思雖四字然敬體<lb/>
而明用也文著見而思深逺也是亦有合言之意○曰<lb/>
哲而又曰明猶堯典曰明而又曰思周禮六德曰智而<lb/>
<pb n="4a"/>
又曰聖哲聖思為一義明智為一義哲聖思潜而明智<lb/>
顯也聖如顔子智如子貢○𤣥德潜德也潜者未見之<lb/>
稱程子以乾之初二為舜之側㣲耕漁時<lb/>
愼徽五典至烈風雷雨弗迷徽美也五典五常也父子<lb/>
有親君臣有義夫婦有别長㓜有序朋友有信五者人<lb/>
之常性也愼徽者有教以使之不失其常也從順也左<lb/>
氏所謂無違敎也揆度也百揆者揆度庶政之官猶周<lb/>
之冢宰也納者堯嘗使為是官或攝其職皆不可知此<lb/>
<pb n="4b"/>
著官名則上愼徽五典是為司徒矣互見之也堯以舜<lb/>
善於人倫首使為司徒以典敎化何以知之以經知之<lb/>
夫克諧以孝舜為父子兄弟足法也瞽瞍底豫而天下<lb/>
化瞽瞍底豫而天下之為父子者定民從之也自聖王<lb/>
不作無無違敎矣自王政不行無敎矣舜由司徒禹由<lb/>
司空皆晉為百揆時叙以時而叙左氏所謂無廢事也<lb/>
舜起側㣲其於天下之事不歴而知所臨而治者明德<lb/>
明於我而已矣賓以賓接之也上下之交來者曰賓受<lb/>
<pb n="5a"/>
者曰主故覲禮聘禮謂之賓禮四門四方之門諸侯各<lb/>
以方至使四岳主之故曰賓於四門穆穆和之至也諸<lb/>
侯接於舜之德無不化也易曰盥而不薦有孚顒若下<lb/>
觀而化言不待觀其行事而化也觀此舜又嘗為四岳<lb/>
矣五典四門不著官名可以意知左氏曰無凶人釋穆<lb/>
穆也此經三事而六句左氏各以三字說之此古人説<lb/>
經之法也山足曰麓納於大麓葢治水時堯嘗使舜行<lb/>
視山林川澤至止山麓有烈風雷雨弗迷之事史臣因<lb/>
<pb n="5b"/>
而記之亦以見舜之德耳○呂氏曰此處與堯以親至<lb/>
時雍同有夫子立斯立道斯行綏斯來動斯和之意<lb/>
帝曰格汝舜至舜讓於德弗嗣詢咨也詩曰周爰咨詢<lb/>
咨事考言者咨舜以職事而考其言也乃言底可績者<lb/>
其事皆如其言而致有功也葢敷奏以言明試以功唐<lb/>
虞觀人之成法也堯賢舜曰乃言底可績舜賢禹曰成<lb/>
允成功其義一也鯀亦能言矣及試之而九載績用弗<lb/>
成故觀人者觀其用之效與弗效而已矣宋神宗以王<lb/>
<pb n="6a"/>
安石為聖人聽其言鄙薄漢唐將為三代而有餘求其<lb/>
功垂涎富強尾竊管商而不足故考功核實乃大君智<lb/>
臨之要萬世不易之道也○堯於舜以聖知聖豈待考<lb/>
而後見乆而始决而必曰底績必曰三載使其功效已<lb/>
著人所共見而後舉而加諸上位則莫不宜之此聖人<lb/>
舉人之道也人無聖人之明而欲舍功能之實信心任<lb/>
耳豈不難哉○舜譲于德或說是也葢舜以德不足以<lb/>
代堯故但攝行其事若作譲於有德之人泛言則不成<lb/>
<pb n="6b"/>
為譲有所指則為何人乎○舜譲於德弗嗣之下無再<lb/>
命之辭無丁寧告戒之語而即繼以受終文祖疑有闕<lb/>
文金氏以論語補之曰帝曰咨汝舜天之歴數在爾躬<lb/>
不允其譲也允執其中授以治天下之道也四海困窮<lb/>
天禄永終戒之也然後舜以正月上日受終於文祖○<lb/>
按經之闕文多矣惟此幸存於論語而人莫之覺金氏<lb/>
始表而出之只此可謂有功於聖經矣載此然後禹謨<lb/>
十六字有所本而三聖授受之㫖始完<lb/>
<pb n="7a"/>
正月上日受終於文祖正義曰月之始日謂之朔日毎<lb/>
月皆有朔日此是正月之朔故云上日言一歳日之上<lb/>
也下云元日亦然鄭𤣥以爲帝王易代莫不改正堯正<lb/>
建丑舜正建子此時未改堯正故云正月上日即位乃<lb/>
改堯正故曰月正元日王肅等以為惟殷改正易民視<lb/>
聽自夏以上皆以建寅為正此篇二文不同史異辭耳<lb/>
○愚按堯老舜攝堯之為帝自若也而遽以受終告祖<lb/>
者天子之於天下以身任其事為始終堯老而得舜則<lb/>
<pb n="7b"/>
堯事終矣授之於舜故舜告祖以受其終告攝而謂之<lb/>
受終葢以重舜之責也言受終則舜正始可知○文祖<lb/>
堯所從受天下者不直曰堯祖難質言也帝繋世本之<lb/>
言皆不可信<lb/>
在璿璣玉衡以齊七政孔氏曰在察也璿美玉璣衡王<lb/>
者正天文之器可運轉者<hi>蔡傳美珠謂之璿誤</hi>○正義曰璣衡者<lb/>
璣為轉運衡為橫簫運璣使動於下以衡望之是王者<lb/>
正天文之器漢世以來謂之渾天儀者是也馬融云渾<lb/>
<pb n="8a"/>
天儀可旋轉故曰璣衡橫簫所以視星宿也以璿為璣<lb/>
以玉為衡葢貴天象也蔡邕云玉衡長八尺孔徑一寸<lb/>
下端望之以視星辰葢璿璣以象天而衡望之轉璣窺<lb/>
衡以知星宿是其説也七政其政有七於璣衡察之日<lb/>
月與五星也○按堯在位而首命羲和厯象授時葢敬<lb/>
天勤民事莫先於此也舜攝位而首察璣衡以齊七政<lb/>
葢歴象授時事莫先於此也二十八宿附天不動動者<lb/>
日月五星其行歴處即為厯數故謂之政天積氣無形<lb/>
<pb n="8b"/>
二十八宿分之為限毎宿各有度數合為三百六十五<lb/>
度有餘日月五星循此宿度隨天轉行以成人間歳時<lb/>
月日之候厯數所以算之儀象所以觀而察之遲速順<lb/>
逆合其常度而不差所謂齊也七政齊而四時正故曰<lb/>
此厯象授時所當先也○古法遭秦而滅漢武帝時落<lb/>
下閎始經營之宣帝時耿夀昌始鑄銅為之象<lb/>
肆類於上帝至徧於羣神肆遂也類禋望皆祭名祭天<lb/>
謂之類者因事祭告依郊祀之禮故曰類禋王肅云潔<lb/>
<pb n="9a"/>
祀也馬融云精意以享也宗尊也所尊祭者有六次於<lb/>
上帝而在山川之前古今說者不同未有定論山川名<lb/>
山大川五嶽四瀆之屬不能親詣望所在而祭之故曰<lb/>
望羣神丘陵墳衍古先聖賢之類祀典衆多按所有而<lb/>
及之故曰徧皆以攝位告也○自此至四罪事雖行於<lb/>
舜而命必受於堯此所謂使之主祭者也○按漢世以<lb/>
來說六宗者多矣其頗近者三家晉張髦以六宗為三<lb/>
昭三穆受終之初既有事於文祖勢必及餘廟然古者<lb/>
<pb n="9b"/>
昭穆不盡稱宗惟祖有功宗有徳故商有三宗周人祖<lb/>
文王而宗武王下至漢世猶止文帝稱太宗武帝稱世<lb/>
宗至唐乃盡稱宗此豈可以為據哉鄭𤣥以六宗皆天<lb/>
神近是但以為星辰司中司命風師雨師似未盡司馬<lb/>
彪言天宗者日月星辰寒暑之屬也地宗者社稷五祀<lb/>
之屬也四方之宗四時五帝之屬也按月令孟春祈榖<lb/>
於上帝孟冬祈來年於天宗是天宗明有其文但所稱<lb/>
數者之屬則未見的有所據耳惟孔安國據祭法王肅<lb/>
<pb n="10a"/>
據家語以四時寒暑日月星水旱六者之祭當之此視<lb/>
諸家差為有據然鄭𤣥以彼皆為祈禱之祭因事而行<lb/>
今告攝湏有六宗常禮何為祭及水旱哉是亦未得為<lb/>
定論也○又按近儒有云類合也合祭天地也此妄解<lb/>
經文以證成其說固不足闢但天地之分祭合祭為歴<lb/>
代不决之疑有不可以不辯者禮曰享帝于郊祀社於<lb/>
國又曰郊所以明天道社所以神地道又曰郊社所以<lb/>
事上帝又曰明乎郊社之禮或以社對禘或以社對郊<lb/>
<pb n="10b"/>
可見古者天地之祭只有郊社而已安得南郊之外復<lb/>
有北郊以祭地乎郊自郊社自社又安得天地合祀于<lb/>
南郊乎皇天上帝至尊無對今主分者崇北郊以抗天<lb/>
主合者則謂若人道考妣然皆非禮也王莽謟事元后<lb/>
傳㑹昊天有成命之詩始合祀天地同牢而食其為凟<lb/>
䙝不經甚矣類依郊祀為之鄭氏春官肆師注本尚書<lb/>
夏侯歐陽之説後人解類為合又謂本乎天者咸在其<lb/>
中皆謬也<lb/>
<pb n="11a"/>
　許氏曰以形體謂之天以主宰謂之帝上帝者昊天<lb/>
　上帝也祭法曰燔柴于㤗壇祭天也瘞埋于㤗折祭<lb/>
　地也用騂犢埋少牢于泰昭祭時也相近于坎壇祭<lb/>
　寒暑也王宮祭日也夜明祭月也幽宗祭星也雩宗<lb/>
　祭水旱也四坎壇祭四方也山林川谷丘陵能出雲<lb/>
　爲風雨見怪物故曰神有天下者祭百神蔡傳全用<lb/>
　此語釋肆類至羣神四句泰壇即圜丘泰者尊之之<lb/>
　辭泰折即方丘折如罄折折旋之義喻方也相近當<lb/>
<pb n="11b"/>
　為禳祈宗當為禜皆誤字也泰昭王宮夜明皆壇名<lb/>
　也禜緜蕝為營也時四時謂隂陽之神隂陽之氣出<lb/>
　入地中故埋其牲少牢冠於泰昭之上則以下皆用<lb/>
　少牢可知寒暑不時或禳之或祈之祭暑必於國南<lb/>
　之壇祭寒必於國北之坎求其類也王有日之象而<lb/>
　宮乃其居故以名日壇夜之有明者月故以名月壇<lb/>
　幽為隱小之義星明而小故祭星之所為幽禜雩吁<lb/>
　而求雨也主祭旱言之兼祭水者雨以時至則亦無<lb/>
<pb n="12a"/>
　水患也<lb/>
輯五瑞至班瑞於羣后此代堯朝諸侯也輯歛也瑞符<lb/>
信也此徵召五等之諸侯而謂之輯五瑞者各執命圭<lb/>
璧為信以合符於天子也曰五瑞則見合萬國而皆至<lb/>
曰輯則見奉命於一人也五瑞者公執桓圭侯執信圭<lb/>
伯執躬圭子執榖璧男執蒲璧雙植謂之桓桓宮室之<lb/>
象所以安其上也圭長九寸信伸也躬象人形少俯皆<lb/>
七寸而以直俯為辨璧形圓其中虚榖所以養人蒲為<lb/>
<pb n="12b"/>
席所以安人皆以為瑑飾皆徑五寸不執圭者未成國<lb/>
也禮天子執冒以朝諸侯冒圭之冒也冒下斜刻如圭<lb/>
大小牉合不差以合符也既盡覲見四岳四方之諸侯<lb/>
羣牧九州之牧伯也葢五瑞以正月輯至盡正月則羣<lb/>
后以次而來於是日覲四岳羣牧不同期于一日而日<lb/>
日見之者順其逺近先後以少接之則得盡其詢察以<lb/>
知其方俗利弊之詳盡其禮意以昭吾接遇綏懐之道<lb/>
也此等既畢乃班還其瑞與天下正攝代之始焉<lb/>
<pb n="13a"/>
歳二月東廵守至歸格於藝祖用特此代堯廵守也正<lb/>
朔制度禮器堯所頒也一之同之修之如之從堯事也<lb/>
○歳二月者當廵守之年二月也廵守當何年意必攝<lb/>
代之次年也孔氏以二月為頒瑞之明月者非是觀本<lb/>
文於二月之上加一歳字則更端之辭非承上月而言<lb/>
且既月方日覲羣后安暇便廵守哉岱泰山也泰山四<lb/>
岳所宗故稱岱宗柴孔氏曰燔柴祭天告至山川如其<lb/>
秩次望祭之謂五岳牲禮視三公四瀆視諸侯其餘視<lb/>
<pb n="13b"/>
伯子男者也金氏曰柴望秩於山川禮記作柴而望祀<lb/>
山川葢古者祭山貍之祭川沉之今於東岳之下祀東<lb/>
岳而及東方山川不能徧貍沉也故柴而望祭取其氣<lb/>
之旁逹也舊説柴句謂燔柴祭天古者祭天必於郊有<lb/>
大事特告則倣郊禮而謂之類天子將出類於上帝未<lb/>
聞至岱宗而始祭告也餘三岳皆如岱禮則一歳而四<lb/>
祭天不已瀆乎○合龠為合合龠兩龠也作十龠者非<lb/>
○五禮吉凶軍賓嘉也修之所以同天下之風俗五玉<lb/>
<pb n="14a"/>
按周禮小行人注諸侯享天子用璧享后用琮其大各<lb/>
如其瑞皆有庭實諸侯相享之玉各降其瑞一等則瑞<lb/>
自是瑞玉自是玉傳䟽相承以五玉即五瑞誤也三帛<lb/>
諸侯世子執纁公之孤執𤣥附庸之君執黃二生卿執<lb/>
羔<hi>取其羣而不失其類</hi>大夫執雁<hi>取其候/時而行</hi>士執雉<hi>取其守介死不失節</hi>羔雁<lb/>
可以生得而雉不能生得故以死者為贄贄之言至也<lb/>
所執以自致也五玉三帛二生一死贄此九字蔡氏謂<lb/>
當在肆覲東后之下言東后贄此以覲愚謂此即五禮<lb/>
<pb n="14b"/>
五器中事也故錯於二句之中古人行文固有如此者<lb/>
如岱禮舉山如初舉時如西禮舉方亦互文以見考禮<lb/>
同制正因覲東后而行之故不妨如此序述也似不湏<lb/>
移動文勢自通如亦同也五器五禮之器如胡簋籩豆<lb/>
之屬為吉禮之器衰絰冠屨之屬為凶禮之器旗物鐸<lb/>
鐃之屬為軍禮之器玉帛生死之屬為賓禮之器琴瑟<lb/>
鐘磬射侯投壺之屬為嘉禮之器是也禮必有器古人<lb/>
不苟於禮是以不苟於器後世禮文滅裂而器亦從之<lb/>
<pb n="15a"/>
五載一廵守至車服以庸此定朝廵之制葢亦堯意而<lb/>
舜承以行之者下封山濬川象刑四罪俱放此○按孔<lb/>
子曰舜臨民以五堯臨民以十二言堯時十二載一廵<lb/>
守也則五載之制乃舜所定其後成周復十二年一時<lb/>
廵堯上古事簡也周世文天子不能頻出也舜五載勤<lb/>
民也文中子曰舜一歳而廵五岳國不費而民不勞無<lb/>
他道也兵衛少而徵求寡也<lb/>
肇十有二州封十有二山濬川孔氏曰肇始也禹治水<lb/>
<pb n="15b"/>
之後舜分冀州為幽州并州分青州為營州始置十二<lb/>
州<hi>曰冀兖青徐揚荆豫梁雍幽并營</hi>○正義曰舜攝位元年九州始畢<lb/>
後以境界太逺始别置之○按古冀州北抵沙漠東西<lb/>
南三面皆盡河為界是兼有今河北河東之地於九州<lb/>
為最大夫分州置牧所以聯屬諸侯董正治功也地太<lb/>
廣則有所不及此冀青之所以分十二州之所以肇也<lb/>
封表也表以為其州之鎮且以為疆域之辨也周禮職<lb/>
方氏毎州皆云其山鎮曰某山是其遺意也毎州名山<lb/>
<pb n="16a"/>
惟取其最高大者為鎮故云封十有二山川無大小皆<lb/>
深通之使無壅决故云濬川職方氏毎州皆云其川其<lb/>
浸亦舉其大者但今小大皆通不復舉其大者故直云<lb/>
濬之而已畎澮之水洩於川川之水通於海舜濬川禹<lb/>
盡力乎溝洫其意一也川治則經界亦修溝洫治則水<lb/>
患亦少其事正相首尾也後世野廢不經河决不治一<lb/>
廢則兩害其勢然也○冀州帝都所在而北邉於狄舜<lb/>
立幽并二州亦以外厚藩屏而内尊王畿此尤其深逺<lb/>
<pb n="16b"/>
之意○古青州之境先儒皆以為越海而有遼東漢末<lb/>
有公孫度竊據遼東自號青州刺史越海收東萊諸郡<lb/>
然稽之於經青州貢道自汶逹泲别無海外貢道而冀<lb/>
州島夷皮服夾石碣石入河正遼東入冀之貢道乃青<lb/>
州北境所至之海也則遼屬冀非屬青營自冀而分非<lb/>
青之所分也○爾雅有徐幽營而無青梁并青入於徐<lb/>
梁入於雍并入於冀也此殷制也職方有青幽并而無<lb/>
徐梁營葢周又分冀為并而併營於幽復禹之青而省<lb/>
<pb n="17a"/>
徐入青也○州域山川疆理之大綱禹盡力乎溝洫則<lb/>
又䟽剔其細目也後世不復有濬川功夫只隨決修治<lb/>
或築堤障之而已封十二山濬川九川滌源惟聖人纔<lb/>
有此一畨大經理也<lb/>
象以典刑至惟刑之恤哉常刑有五墨黥也先刻其靣<lb/>
以墨窒之劓截其鼻也宮男割勢婦幽閉刖斷足也周<lb/>
改臏作刖大辟死刑也流逺放之名宥寛也所以待夫<lb/>
罪之稍輕雖入於五刑而情可矜法可疑與夫親貴賢<lb/>
<pb n="17b"/>
能功勤之當議者則以此而寛之也鞭木末垂革施於<lb/>
官府扑夏楚二物施於學校金黄金贖贖其罪也此待<lb/>
夫雖入於鞭扑而情法猶有疑者也此五者從重入輕<lb/>
各有條理法之正也𤯝過也如所謂過失遺忘之類災<lb/>
謂不幸如因水火亡失官物之類肆猶肆大𤯝之肆謂<lb/>
不待流宥金贖而直赦之也怙者有恃而故犯終者不<lb/>
悛而再犯情若如此則不許其宥贖而必刑之也此二<lb/>
者用法之權衡所謂法外意也聖人立法制刑之本末<lb/>
<pb n="18a"/>
此七言者大略盡之終之曰欽哉欽哉惟刑之恤哉者<lb/>
此聖人畏刑之心閔夫死者之不可復生刑者之不可<lb/>
復續惟恐察之有不審施之有不當又雖已得其情而<lb/>
猶必矜其不敎無知而抵冐至此也葢輕重毫釐之間<lb/>
各有攸當者乃天討不易之定理而欽恤之意行乎其<lb/>
間則可以見聖人好生之本心也或者之論乃謂上古<lb/>
惟有肉刑舜之為流為贖為鞭為扑乃不忍民之斬戮<lb/>
而始為輕刑者則是自堯以上罪無輕重無降等之坐<lb/>
<pb n="18b"/>
而舜之心乃獨不忍於為惡之㐫人而反忍於被害之<lb/>
良民也其不然亦已明矣又謂周之穆王五刑皆贖為<lb/>
能復舜之舊者則固不察乎舜之贖初不上及於五刑<lb/>
又不察乎穆王之法亦必疑而後贖也且以漢宣之世<lb/>
張敞以討羌之役兵食不繼建為入榖贖罪之法初亦<lb/>
未嘗及夫殺人及盗之品也而蕭望之等猶以為如此<lb/>
則富者得生貧者獨死恐開利路以傷治化曾謂帝王<lb/>
之世而有是哉○正義曰舜既制此典刑又陳典刑之<lb/>
<pb n="19a"/>
義以勑天下百官使敬之哉敬之哉惟此刑罸之事最<lb/>
須憂念之哉憂念此刑恐有濫失欲使得中也○朱子<lb/>
曰多有人解書做寛恤之恤某之意不然若做寛恤如<lb/>
被殺者不令償命死者何辜大率是說刑者民之司命<lb/>
不可不謹耳又曰所謂欽恤者欲其詳審曲直令有罪<lb/>
者不得免而無罪者不得濫刑也○愚按臯陶言帝好<lb/>
生之德洽于民心此經二句乃是描寫出舜好生之心<lb/>
也○按自漢文帝除肉刑後世之五刑降死一等則流<lb/>
<pb n="19b"/>
徒笞杖而已生刑死刑輕重相懸不能使民無犯善乎<lb/>
胡仁仲之言曰生刑輕則易犯是敎民以無恥也死刑<lb/>
重則難悔是絶民自新之路也生刑死刑輕重不相懸<lb/>
然後民知所避而風化興矣○朱子曰刑雖非先王所<lb/>
恃以為治然以刑弼敎禁民為非則所謂傷肌膚以懲<lb/>
惡者亦既竭心思而繼之以不忍人之政之一端也今<lb/>
徒流之法既不足以止穿窬滛放之奸而其過于重者<lb/>
則又有不當死而死如强暴贓滿之類者苟采陳羣之<lb/>
<pb n="20a"/>
議一以宮剕之辟當之則雖殘其肢體而實全其軀命<lb/>
且絕其為亂之本而使後無以肆焉豈不仰合先王之<lb/>
意而下適當時之宜哉况君子得志而有為則養之之<lb/>
具敎之之術亦必隨力之所至而汲汲焉固不應因循<lb/>
苟且直以不敎不養為當然而熟視其爭奪相殺於前<lb/>
也<lb/>
流共工于幽洲至四罪而天下咸服孔氏曰共工靜言<lb/>
庸違象恭驩兠黨乎共工罪惡同故流放之幽洲北裔<lb/>
<pb n="20b"/>
水中可居曰洲崇山南裔三苗國名三危西裔殛竄放<lb/>
流皆誅異其文羽山東裔○按左氏説此事曰流四㓙<lb/>
族投諸四裔然則皆流也異其文爾四者之次葢以罪<lb/>
重者先共驩居三苖之先者先朝廷而後四國先臣工<lb/>
而後夷狄也○四人之罪鯀三苖於經已詳共工驩兠<lb/>
未知所坐惟堯嘗言其象恭等事朱子謂所坐即此凡<lb/>
堯典所言皆為後事張本也○四人罪狀于經可據左<lb/>
氏叙四㓙事皆言之過乃史克為季孫行父游辭侈説<lb/>
<pb n="21a"/>
以欺宣公不足信也○金氏曰此繫諸象以典刑之後<lb/>
葢因類而附記之非攝位季年之事也若果季年之事<lb/>
則是崇鯀羽山之殛稽誅於三考之後而追罪於三十<lb/>
年之餘也且是時禹已成功而罪鯀人情之必不然者<lb/>
二十有八載至遏密八音舜攝位之二十八載也殂落<lb/>
死也䘮為之服也父死曰考母死曰妣遏絶密靜也八<lb/>
音謂金鐘也石磬也絲琴瑟也竹箎笛也匏笙也土塤<lb/>
也革皷也木柷敔也○徂落葢當時語唐虞曰殂落三<lb/>
<pb n="21b"/>
代曰崩死者䰟徂於天故曰殂魄降於地故曰落崩者<lb/>
上墜之形皆臣子施於君上之辭不忍斥言其死也然<lb/>
即殂落二字可以悟死生之理焉通幽明之故焉人生<lb/>
始化曰魄既生魄陽曰䰟又曰心之精爽是謂䰟魄聖<lb/>
之所以為聖賢之所以為賢百姓之所日用而不知者<lb/>
皆此隂陽之合也合必有散生必有死清者歸天濁者<lb/>
歸地得之太虚還之太虚雖神聖不能外此常理焉惡<lb/>
有所謂不死而常存者耶世主知考法典謨則可以無<lb/>
<pb n="22a"/>
漢武帝之惑矣○百姓如䘮考妣三年四海遏密八音<lb/>
此言哀慕之情非言䘮服之禮也禮為君為父皆服斬<lb/>
衰君謂天子諸侯及大夫之有地者大夫之邑以大夫<lb/>
為君大夫以諸侯為君諸侯以天子為君各為其君服<lb/>
斬衰諸侯之大夫却為天子服齊衰三月禮無二斬故<lb/>
也民則畿内之民為天子齊衰三月畿外無服封建之<lb/>
時諸侯各君其國天子與親賢共天下不私其尊親於<lb/>
己也故畿外之民於天子無服若郡縣之時則朱子以<lb/>
<pb n="22b"/>
爲亦當三月也朱子又嘗為君䘮服議曰自漢以來所<lb/>
以不能復行君父三年之䘮者一則以人主自無孝愛<lb/>
之心而不能力行以率於上二則慮夫臣民之衆冠昏<lb/>
祠享㑹聚之有期而不欲以是奪之也國家自祖宗以<lb/>
來三年通䘮實行於内則其所以立極導民者已無所<lb/>
難矣獨所以下為臣民之慮者未有折𠂻是以依違於<lb/>
此而未敢輕議此亦慮之過矣夫古之所謂方䘮三年<lb/>
者葢曰比方於父母之䘮云爾葢事親者親死而致䘮<lb/>
<pb n="23a"/>
三年情之至義之盡者也事師者師死而心䘮三年謂<lb/>
其哀如父母而無服情之至而義有所不得盡者也事<lb/>
君者君死而方䘮三年謂其服如父母而分有親踈此<lb/>
義之至而情或有不至於其盡者也然則所謂方䘮者<lb/>
豈曰必使天下之人寢苫枕塊飲水食粥泣血三年真<lb/>
若居父母之䘮哉○愚按分有親踈如公之䘮諸逹官<lb/>
之長杖其下者不杖可知達官謂通於君得奏事者臣<lb/>
民之中又分别貴賤親踈為隆殺之節有君如堯應三<lb/>
<pb n="23b"/>
月者如䘮考妣應無服者遏密八音情之所至是亦禮<lb/>
之所宜也豈爲過哉然史臣特記堯德如此非記䘮禮<lb/>
也至周時始立方䘮之制耳自成周制禮已不能以堯<lb/>
為限至後世君德益衰君臣之義益薄視成周方䘮之<lb/>
制復不能逮而漸廢焉可勝慨哉○孔氏以百姓為百<lb/>
官䟽言諸經傳言百姓或為百官或為萬民知此百姓<lb/>
是百官者以䘮服庶民為天子齊衰三月畿外之民無<lb/>
服不得如考妣故知百官也按百官如䘮考妣此自是<lb/>
<pb n="24a"/>
常事又何俟乎書注䟽拘於儀禮以說堯典而不知史<lb/>
臣之記此非謂䘮禮乃見堯徳在人思慕之深耳○孔<lb/>
氏謂四夷絕音三年則華夏可知夫經自謂四海之内<lb/>
耳何及四夷但三載屬下為句則是葢遏密不連三載<lb/>
為句則不見其哀思之乆也<lb/>
月正元日舜格于文祖孔氏曰月正正月元日上日也<lb/>
舜服堯䘮三年畢將即政故復至文祖廟告蘇氏曰受<lb/>
終告攝此告即位也然春秋國君皆以遭䘮之明年正<lb/>
<pb n="24b"/>
月即位於廟而改元孔氏云䘮畢之明年不知何所據<lb/>
也○今按孔氏所據據孟子也孟子固言堯崩三年之<lb/>
䘮畢舜尚欲避堯之子况遭䘮之明年遽自同於嗣子<lb/>
之禮乎春秋之法嗣子之禮也公羊云天子三年然後<lb/>
稱王亦知諸侯於其封内三年稱子也踰年稱公矣則<lb/>
曷為於其封内三年稱子縁臣民之心不可一日無君<lb/>
縁始終之義一年不二君不可曠年無君縁孝子之心<lb/>
則三年不忍當也胡康侯曰縁始終之義一年不二君<lb/>
<pb n="25a"/>
故不改元於柩前定位之初縁臣民之心不可曠年無<lb/>
君故不待於三年䘮畢之後踰年春正月乃謹始之時<lb/>
得禮之中者也舜不同於嗣子之禮故三年䘮畢而後<lb/>
即位然如曠年無君何曰孝子三年不忍當攝而聽政<lb/>
者冢宰也若舜攝位則身即冢宰也政自之出故無曠<lb/>
年無君之嫌據經則服堯䘮畢已格于文祖以即位告<lb/>
恐無避而之南河之事但舜雖不敢辭天下之重理亦<lb/>
未遽居堯之宮逼堯之子是之曰避耳若曰解政事之<lb/>
<pb n="25b"/>
重遁於南河則無是理也○又按攝也受終於文祖廵<lb/>
守歸也格於藝祖即位也格于文祖此舜代堯守宗廟<lb/>
社稷為祭主之明文也堯祔于廟舜以大義主其祭羣<lb/>
公百辟肅雝顯相與天下共盡追思享格之義此亦不<lb/>
易之禮也然則如非族何曰神不歆非類民不祀非族<lb/>
舜與堯雖非族也非非類也聖人之德也君臣之契也<lb/>
禪受之義也類莫如堯與舜也精神相繫屬感通焉者<lb/>
尤莫切于此也廟號曰神宗自官天下視之萬世之宗<lb/>
<pb n="26a"/>
也堯之祀非舜主之而誰也然則于瞽瞍如何曰其生<lb/>
也以天下養其死也自爲虞氏之廟故曰宗廟享之子<lb/>
孫保之此于堯以天下相傳之大義固不得有所相妨<lb/>
者也禹之于鯀也亦然矣然則丹朱不祀堯乎曰先儒<lb/>
謂堯廟當立於丹朱之國修其禮物作賓王家愚謂此<lb/>
商周革命之禮非舜禹禪承之禮也以經考之祖考來<lb/>
格虞賓在位羣后德譲此非舜祭于廟而丹朱與有事<lb/>
之明徴乎丹朱堯之𦙍子舜所賔而不臣故曰賓其位<lb/>
<pb n="26b"/>
不班于羣后故曰在位羣后不敢視為同列而丹朱自<lb/>
與羣后以德相譲一時太和氣象可想矣祖考下繫虞<lb/>
賓則考者堯也若謂舜祭其祖考而丹朱在位是與殷<lb/>
之孫子侯服駿奔于周廟同也其必不然矣<lb/>
詢于四岳至逹四聰正義曰自此以下言舜眞為天子<lb/>
命百官受職之事告廟既訖乃咨治於四岳之官開四<lb/>
方之門大為仕路致衆賢也明四方之目使為己逺視<lb/>
四方也逹四方之聰使為己聽逺聞四方也恐逺方有<lb/>
<pb n="27a"/>
壅塞令為己悉聞見之○愚按舜攝位二十有八載其<lb/>
于賢才知而舉之宜無遺而於天下之情照而覽之宜<lb/>
亦無不及矣及其即位也乃首詢於四岳而與之闢四<lb/>
門焉將以盡來天下之賢材而若惟恐有一人之不得<lb/>
以自見者與之明四目逹四聰焉將以盡見盡聞天下<lb/>
之事而若惟恐有一事之不得以自通者葢天下之大<lb/>
一日照察之不及則一日有所遺是以聖人常慮其不<lb/>
及也况當初政之日乎○四岳累朝元老其職周知四<lb/>
<pb n="27b"/>
方故以來賢俊去壅蔽二事屬任之非但詢訪而已觀<lb/>
二帝毎有大事必咨四岳可見古四岳之任矣百揆總<lb/>
内而不可以兼四方州牧各總其州而不可以兼内故<lb/>
設四岳所以闗通内外使上下之情無不逹逺近之事<lb/>
無不知者也○周官曰内有百揆四岳外有州牧侯伯<lb/>
百揆總百官成周冢宰之任也四岳總方岳之事成周<lb/>
二伯之任也二伯者王制謂天子千里之内以為御千<lb/>
里之外設方伯二百一十國以為州州有伯八州八伯<lb/>
<pb n="28a"/>
各以其屬屬於天子之老二人分天下以為左右曰二<lb/>
伯周二伯處外以分領天下唐虞四岳處内以總領十<lb/>
二牧十二牧又分領諸侯牧者窺逺牧衆也天下之民<lb/>
有饑寒不得衣食者獄訟不平其寃者失賢不舉者天<lb/>
子必知之逺方之民聞之皆曰誠天子也夫我居之僻<lb/>
見我之近也我居之幽見我之明也可欺乎哉故牧者<lb/>
所以明四目逹四聰也○有諸侯而無十二牧人自為<lb/>
政矣有十二牧而無四岳則朝廷方岳亦易以泮渙觀<lb/>
<pb n="28b"/>
周世霸國唐世藩鎮腹心不復歸于朝廷朝廷亦收攝<lb/>
他不得此不惟王綱乆弛君權已失陵夷致然然亦坐<lb/>
無古人深慮處之乖宜使内外勢偏重關通統攝之無<lb/>
素爾觀虞廷詢四岳闢四門明四目逹四聰則天下如<lb/>
一家中國如一人豈當有是哉○自秦以來為人上者<lb/>
深居穆清而受事於婦寺出令於房闥其接士大夫不<lb/>
過視朝數刻欲四目四聰之明逹豈可得乎唐𤣥宗用<lb/>
李林甫為相天下舉人至京師者林甫恐其攻已短請<lb/>
<pb n="29a"/>
試之一無所取乃以野無遺賢為賀楊國忠為相南詔<lb/>
用兵敗死者數萬人更以捷聞豈非人君用非其人不<lb/>
能闢四門明四目逹四聰之永鑒哉<lb/>
咨十有二牧至蠻夷率服咨詢一也文相變耳牧養民<lb/>
之官毎州以諸侯之長為牧專任養民之事諸侯固各<lb/>
牧其民然或私其國曲防遏糴州牧所以通濟之也食<lb/>
哉惟時者言民食不可後時也養民者三時不失其務<lb/>
三農各肆其力又視年之上下而為之備視地之豐耗<lb/>
<pb n="29b"/>
而為之通知民之貧困孤寡者而為之恤不使民食之<lb/>
後時也古者民三年耕則餘一年之食衣食足而知榮<lb/>
辱亷讓生而爭訟息故三載考績孔子曰苟有用我者<lb/>
期月而已可也三年有成成此功也三考黜陟餘三年<lb/>
食進業曰登再登曰平餘六年食三登曰太平二十七<lb/>
歳餘九年食然後王德流洽禮樂成焉故曰如有王者<lb/>
必世而後仁繇此道也舜咨州牧與洪範八政皆以食<lb/>
為首而武王重民五敎惟食䘮祭皆以是故也既言民<lb/>
<pb n="30a"/>
政所重因言邦國逺近異齊逺者宜柔而撫之使向慕<lb/>
于德化近者宜擾而習之使服安于政教惇德厚於有<lb/>
德之人也允元信於仁人也高辛氏有才子忠肅共懿<lb/>
宣慈惠和天下之民謂之八元舜舉而使布五敎于四<lb/>
方即允元之事難逺而絕之之意任釋詁曰佞也親君<lb/>
子逺小人欲其以是為國而帥諸侯也率循也言内治<lb/>
舉而外夷服也十二州冀豫為中餘州皆外邉四裔蠻<lb/>
夷率服葢言其效也九州時冀亦邉狄舜立幽并二州<lb/>
<pb n="30b"/>
以外厚藩屏内尊王畿故冀為中州冀為北土之中豫<lb/>
為九土之中並有中州之名焉青有嵎夷萊夷徐有淮<lb/>
夷揚有島夷荆有荆蠻梁有和夷雍西有戎北有狄可<lb/>
見邉夷者多也<lb/>
舜曰咨四岳有能奮庸熈帝之載至帝曰俞汝徃哉首<lb/>
稱舜曰見前此稱帝者堯也以後稱帝者舜也舜攝時<lb/>
未嘗稱帝也奮起庸功載事也嗟嘆而問四岳有能奮<lb/>
起於功以廣堯之事者使居百揆之官以亮采而惠疇<lb/>
<pb n="31a"/>
亮明也采亦事也惠順疇衆也道揆端于朝廷之上而<lb/>
九州之物宜自遂法守愼于官府之間而兆民之分願<lb/>
咸得亮采所以惠疇也此百揆之職也僉衆也四岳所<lb/>
領諸侯有在朝者也禹姒姓伯爵也嗣鯀為崇伯也此<lb/>
舉禹可百揆不曰禹哉而曰禹作司空者意以百揆非<lb/>
禹不可但見作司空司空之事又未可無禹惟帝裁之<lb/>
也帝然其舉因咨而謂禹汝平水土惟時懋哉時是也<lb/>
指百揆而言葢使以司空兼百揆也于時水土雖平而<lb/>
<pb n="31b"/>
功緖未竟葢禹之治水不但䟽瀹川澤開通險阻而已<lb/>
凡天下平土皆制其井畞䟽為溝澮以逹于川孔子所<lb/>
謂盡力乎溝洫者皆創自荒度之時計非八年之間可<lb/>
竟故此特使禹不妨司空之務以兼行相職不然則司<lb/>
空何不别命他人而必領之禹乎此兼官之始亦尊官<lb/>
下領庶職之始稽首首至地臣事君之禮周禮太祝辨<lb/>
九拜一曰稽首稽首是拜内之别名為拜乃稽首故曰<lb/>
拜稽首也稷官名名棄姬姓封于邰周之祖也獨舉官<lb/>
<pb n="32a"/>
名者鄭𤣥云時天下頼后稷之功故以官名通稱或當<lb/>
然也契臣名子姓封于商時為司徒商之祖也臯陶亦<lb/>
臣名時為士劉向曰舜命九官濟濟相譲和之至也禹<lb/>
譲此三人而帝曰俞哉是其所譲也曰汝徃哉不聽其<lb/>
譲也是其所譲見譲者非虚譲不聽其譲見舉者非輕<lb/>
舉<lb/>
帝曰棄黎民阻饑至播時百榖稷下不當斷當七字為<lb/>
一句稷生而異毋嘗棄之故名棄阻厄也言自洪水以<lb/>
<pb n="32b"/>
來民尚厄於饑汝君為此稷之官教民布種是百榖以<lb/>
濟之單名為稷尊而君之稱為后稷非官稱后也○后<lb/>
配名而言后䕫是也后配官而言后稷是也爵配名而<lb/>
言伯禹伯夷是也○史記言稷少好耕農民皆法則之<lb/>
堯舉為農師使敎民稼穡則棄之為稷堯時已然舜以<lb/>
舊官申命之爾舜典凡不咨而命命而不譲者皆申舊<lb/>
職也○稷五榖之長故以名主榖之官○上古人食鳥<lb/>
獸血肉神農氏始嘗草别榖而生民粒食百榖説者云<lb/>
<pb n="33a"/>
三榖各二十種為六十種𬞞果各二十種共為百榖三<lb/>
榖者曰梁者黍稷之總名稻者溉種之總名菽者衆豆<lb/>
之總名三榖各二十種為六十種𬞞熟可以助食儉歳<lb/>
可以救饑果熟可食乾之可為糧豐歉皆可充饑二者<lb/>
輔榖之不及故總曰百榖<lb/>
帝曰契百姓不親至五敎在寛親相親睦也五品君臣<lb/>
父子夫婦長㓜朋友五者之名位等級也百姓不親泛<lb/>
言之謂民間禮俗不敦不相親愛也五品不遜則指親<lb/>
<pb n="33b"/>
戚人倫而言夫天合人合所以相從者有自然之定分<lb/>
而恩義由之以相維不遜則亦不親矣舜承堯後民間<lb/>
豈有是哉而云然者聖人設官所以治未亂而立教常<lb/>
以防未然一民饑曰我饑之又曰非予覺之而誰也此<lb/>
設官之意也司專主也徒人衆也掌敎之官曰司徒者<lb/>
夫家徒役井牧什伍頒事任職戒紏考比凡治衆之事<lb/>
皆教也而其所以為敎者不出于五孟子嘗言之曰父<lb/>
子有親君臣有義夫婦有别長㓜有序朋友有信又引<lb/>
<pb n="34a"/>
堯言曰勞之來之匡之直之輔之翼之使自得之又從<lb/>
而振德之孟子時古經尚全此數言者葢堯初命契之<lb/>
辭也今舜則申之者也敷布也敬敷者性天命也率性<lb/>
者道也敎以修之使人踐道全其性以奉天命由吾之<lb/>
所布敢不敬與勞來匡直輔翼則布教之方也敬敷五<lb/>
教而或取必太過攻治太深則非所以使自得之也故<lb/>
在寛焉葢五者之理出于天命之本然人心之不容己<lb/>
而非有待于外也吾之為教則因其本之不容昧者使<lb/>
<pb n="34b"/>
致其察識因其心之不容己者使盡其推行而亦非有<lb/>
所强於外也則夫防範雖密禁董雖嚴而其意何嘗不<lb/>
寛哉敬寛一事也敬敷五教在寛其文勢猶曰敬典在<lb/>
徳非敬而又寛也○父子有親父慈于子子孝于父其<lb/>
相親天性也莊周謂之不可解於心君臣有義義者斷<lb/>
制事宜也義有是非可否故君有進退刑賞臣有去就<lb/>
從違君明于上臣忠于下無非以義相從事而已大義<lb/>
既定死生以之故臣有殺身以為其君皆義也皆性也<lb/>
<pb n="35a"/>
莊周為我者也故曰無所逃于天地誠無所逃于天地<lb/>
也君臣之合可謂不得已則其不擇事而安之者此心<lb/>
又孰使之耶乾道成男坤道成女蠕動之物莫不有男<lb/>
女焉有男女然後有夫婦夫婦之合取法天地知有牝<lb/>
牡而無别者禽獸也故詩咏后妃取興關雎生有定偶<lb/>
而不相亂偶常並遊而不相狎以為摯而有别此后妃<lb/>
之徳文王之刑家所以為綱紀之首王教之端也故夫<lb/>
婦言有别長㓜之序謂之天顯夫植物先後相循也動<lb/>
<pb n="35b"/>
物行列相次也序之顯然彼猶然而况人乎乃有少長<lb/>
相凌者土居四行之中而信屬焉朋友居四倫之間而<lb/>
信屬焉朋友者人倫之所頼以正者也故語恩則不若<lb/>
天合之親足以相固語義則不若君臣夫婦情意勢分<lb/>
猶足以相維而獨以責善輔仁與四倫者敵而為五而<lb/>
所以舉其責善輔仁之職者信而已信者實也實心以<lb/>
相與實事以相正實德以相期此所以能責善輔仁而<lb/>
人倫無不厚也此五言者葢古聖人之言也此五有者<lb/>
<pb n="36a"/>
性也天命也而或不能有其有焉或一有一無焉或至<lb/>
於人之所不忍言焉聖人設敎還其有而已畏天命也<lb/>
盡人之性也此所以敬敷五敎在寛也<lb/>
帝曰臯陶至惟明克允猾亂也夏華夏羣行攻刼曰冦<lb/>
殺人曰賊在外曰姦在内曰宄士察也理也故治獄者<lb/>
謂之士五刑墨劓剕宮大辟服伏其法也當就三處大<lb/>
辟棄之於市宮辟則下蠶室餘刑亦就屏處葢非死刑<lb/>
不欲使風中其創誤而至死聖人之仁也五流五等象<lb/>
<pb n="36b"/>
刑之當宥者有三等之居大罪四裔次九州之外次千<lb/>
里之外夫五刑三就則死者昭衆棄之義生者寓保全<lb/>
之仁五宅三居則不同中國者以其自絕于化外不復<lb/>
州里者以難復齒於平民聖人制此等級無非開人遷<lb/>
善逺罪之門而已惟明克允葢折獄不明豈能當其罪<lb/>
而服人心此最聖人之要㫖易噬嗑賁旅皆取象于離<lb/>
用刑在明可知明則情偽畢知允則輕重適當呂刑云<lb/>
獄成而孚輸而孚所謂克允也今獄事上于所司而無<lb/>
<pb n="37a"/>
違異者謂之詳允猶古之意也○易象多以明威並言<lb/>
尚書只用一明字葢刑本威也威用之當即明也明者<lb/>
威斷之所出易取兩象故並言耳易又言明愼明愼並<lb/>
言則愼有不恃其明之意專言明則愼亦在其中矣離<lb/>
又象火故旅曰不留獄朱子曰愼刑如山不留如火可<lb/>
見明必能斷也明之先未得其情則未敢折獄明之後<lb/>
已得其情則不留獄○象以典刑一節或曰此堯命臯<lb/>
陶之辭也古經殘闕如命契之辭不載于經而見于孟<lb/>
<pb n="37b"/>
子如是者多矣堯言其要在欽恤二字舜言其要在明<lb/>
允二字欽恤者聖人用刑之心也明允者聖人用刑之<lb/>
法也○士官所掌惟象流二法葢鞭扑以下官府學校<lb/>
隨事施行不領于士官也○命臯陶次于契刑所以弼<lb/>
敎也此王龜齡語○命教一言曰寛命刑一言曰明簡<lb/>
而易守也○蠻夷王教之所不加也因其猾夏則治之<lb/>
而已若冦賊奸宄乃吾民也胡為至是哉失之于井牧<lb/>
教化而後有刑刑之所不及而後有兵故豶豕之牙聖<lb/>
<pb n="38a"/>
人常治其本也○冦賊奸宄是四事孔氏以羣行攻刼<lb/>
為冦賊則凡殺人傷人皆是也奸宄中事廣分在外曰<lb/>
奸在内曰宄者姑以盗官物為譬在外如常人盜官物<lb/>
之類俗所謂外賊也在内如監守自盗官物之類俗所<lb/>
謂内賊也又如姦夫殺本夫外賊也姦婦知情内賊也<lb/>
王鳯曹操漢之姦也身為漢臣黨于王氏曹氏如谷永<lb/>
杜欽荀彧之流漢之宄也李林甫楊國忠姦也楊太真<lb/>
高力士宄也以對范陽之禄兒則林甫國忠又皆宄也<lb/>
<pb n="38b"/>
而范陽為在外之奸矣○人多言唐虞之時禮樂之官<lb/>
析為二兵刑之官合為一成周之時兵刑之官析為二<lb/>
禮樂之官合為一以蠻夷猾夏命臯陶為兵合于刑官<lb/>
之證然經惟言五刑五流未嘗言兵也其于三苗始亦<lb/>
止曰臯陶方施象刑而已及猶不服乃命禹征之未嘗<lb/>
用臯陶則兵刑非兼掌明矣葢上古無大夷狄亦無大<lb/>
征伐故外以蠻夷委州牧内以委刑官其云猾夏不過<lb/>
如漢人所言行盗侵驅之類耳故制以士官而有餘大<lb/>
<pb n="39a"/>
刑甲兵葢未嘗用也兵藏于田賦徒衆掌於司徒戎器<lb/>
出於工戎馬出於虞則兵無專官自不廢事至成周時<lb/>
則不同矣經桀紂之亂世變自啓四裔勢滋内則强諸<lb/>
侯時時有之故初伐商即滅國五十成王時又踐奄事<lb/>
浸多矣周召二公毎以詰戎兵張皇六師為言葢時宜<lb/>
實然非周德衰于唐虞故詳於政而略于化也○唐虞<lb/>
世質民淳百姓不親五品不遜使司徒敎之即克從矣<lb/>
不待刑也刑之設為蠻夷猾夏冦賊奸宄設耳所謂不<lb/>
<pb n="39b"/>
待敎而誅者也歴二聖二百年象刑之施惟苗民及流<lb/>
者四人耳其餘之時固措而不用矣嗚呼盛哉<lb/>
帝曰疇若予工至徃哉汝諧若順其理而治之也古人<lb/>
無事不然施于水則為行其所無事施于教則為使自<lb/>
得之施于養則為因民之所利而利之施于工則為守<lb/>
法信度因乎物宜且古人之制作惟能順其理也故能<lb/>
盡乎物宜而精後人之制作惟不必順其理也故惟窮<lb/>
乎人意而巧精以適用巧以悦觀此古今之工所以相<lb/>
<pb n="40a"/>
逺也周書曰垂之竹矢垂之巧葢因萬物自然之理非<lb/>
若後世所謂技巧咸精其能者○殳以積竹八觚長丈<lb/>
二尺建于兵車説文注積竹謂削去其白取其青處合<lb/>
之取其有力也斨方銎斧也<hi>銎斧穿也</hi>二者葢以所能為名<lb/>
也工與虞各有治所如工居于肆虞各隨山林川澤之<lb/>
所在而置守焉統有衆職如考工記輪人輿人之屬共<lb/>
工為之長山虞澤虞林衡川衡之屬益為之長故二官<lb/>
獨曰徃哉汝諧飭以涖其治所而合和衆職也百揆但<lb/>
<pb n="40b"/>
曰汝徃哉無戒辭體尊也秩宗重事神故特曰徃欽哉<lb/>
帝曰疇若予上下至徃哉汝諧孔氏曰上謂山下謂澤<lb/>
順謂施其政教取之有時用之有節言伯益能之虞掌<lb/>
山澤之官○正義曰上下各有草木鳥獸即周禮山虞<lb/>
澤虞之官各掌其政令知上謂山下謂澤也此官以虞<lb/>
為名帝言作我虞耳朕非官名也王莽立予虞之官非<lb/>
也○按益向雖掌火烈山澤特佐禹治水至此方正為<lb/>
虞也朱子云然<lb/>
<pb n="41a"/>
帝曰咨四岳有能典朕三禮至帝曰俞往欽哉典主也<lb/>
三禮按周禮太宗伯掌建邦之天神人鬼地示之禮虞<lb/>
秩宗即周宗伯則知此三禮亦謂天地人之禮也三禮<lb/>
乃五禮之吉禮耳掌邦禮者止是乎鄭𤣥曰天子立宗<lb/>
伯使掌邦禮典禮以事神為上所以使天下知報本反<lb/>
始之義今考大宗伯之職首言掌天地人之禮即繼之<lb/>
曰以吉禮祀邦國之鬼神示以凶禮哀邦國之憂以賓<lb/>
禮親邦國以軍禮同邦國以嘉禮親萬民則五禮未始<lb/>
<pb n="41b"/>
不在所掌特以事神為重故言三禮耳伯夷姜姓太昊<lb/>
氏之後國語云伯夷能禮于神以佐堯秩序也宗尊事<lb/>
百神之名此官主叙次其事故曰秩宗夙早寅敬畏也<lb/>
子曰鬼神之為德其盛矣乎使天下之人齊明盛服以<lb/>
承祭祀洋洋乎如在其上如在其左右詩曰神之格思<lb/>
不可度思矧可射思此所以當夙夜惟寅也不顯亦臨<lb/>
猶懼有失矧可厭射而不敬乎敬立而内自直無少私<lb/>
曲則其心潔清而無物欲之汙可以交于神明矣寅直<lb/>
<pb n="42a"/>
清舜之語伯夷也直方大周公之繫坤爻也而孔子遂<lb/>
以學言之曰直其正也方其義也君子敬以直内義以<lb/>
方外敬義立而徳不孤朱子曰正謂本體義謂裁制敬<lb/>
則本體之守也敬以養其心無一毫私念可以言直矣<lb/>
由此心而發所施各得其當是之謂義又曰以敬解直<lb/>
以義觧方須敬義皆立然後德不孤以不孤解大字○<lb/>
播百榖敷五教明五刑皆有其事惟禮官但云夙夜惟<lb/>
寅直哉惟清别無事可言言其道而已葢古之以禮為<lb/>
<pb n="42b"/>
職者有道以居之而禮不虚行如此彼區區以不失其<lb/>
儀丈為事者抑末矣<lb/>
帝曰夔命汝典樂教胄子至百獸率舞命汝典樂句敎<lb/>
胄子句本是兩事然古人却合為一事者葢古之敎有<lb/>
四春秋教以禮樂冬夏教以詩書孔子曰興于詩立于<lb/>
禮成于樂又子所雅言詩書執禮皆雅言也可見古之<lb/>
教者禮樂居其大半詩亦樂中之詩而讀書不過四業<lb/>
中之一事爾所以必以敎胄子屬典樂之官者以弟子<lb/>
<pb n="43a"/>
之業有在于是故也○天子諸侯卿大夫之適子皆將<lb/>
有天下國家之責不可不素教而豫養之樂所以教也<lb/>
古之教者成其德性之美救其氣質之偏葢人之德性<lb/>
本無不備而氣質所賦鮮有不偏故學而至於氣質變<lb/>
化者學斯有力敎而至于變化人之氣質者敎斯有功<lb/>
以其大端言之則直者多不足于温故欲其温寛者多<lb/>
不足于栗故欲其栗栗謹敬也堅密也剛之失易至於<lb/>
虐則欲其無虐簡之失易至于傲則欲其無傲四者人<lb/>
<pb n="43b"/>
之大體臯陶九德之目本之此而廣之也夫性之所不<lb/>
足者有以輔之鮮不為完徳性之所易偏者有以防之<lb/>
鮮不為美德斯敎之功也而敎成于樂樂出于詩朱子<lb/>
曰詩何為而作也人生而靜天之性也感于物而動性<lb/>
之欲也既有欲矣則不能以無思既有思矣則不能以<lb/>
無言既有言矣則言之所不能盡而發于嗟咨咏歎之<lb/>
餘者必有自然之音響節族而不能已焉此詩之所以<lb/>
作也詩大序曰詩者志之所之也在心為志發言為詩<lb/>
<pb n="44a"/>
又曰情動於中而形於言言之不足故嗟嘆之嗟嘆之<lb/>
不足故永歌之此所謂詩言志歌永言也直言而無吟<lb/>
咏者謂之諷長言之謂之歌配歌謂之樂聲依永者言<lb/>
樂出乎詩也樂主音聲凡聲皆依于詠歌故曰聲依永<lb/>
單出為聲聲成文謂之音聲合于律乃成文而不亂律<lb/>
者音樂之法也所以然者葢盈天地間惟隂陽五行之<lb/>
氣人物皆由是以生有氣則有聲有數氣有升降隨所<lb/>
到次第而得清濁之序在人則出于喉㗁舌齒唇在天<lb/>
<pb n="44b"/>
地間則大而至于雷霆細而至于蠛蠓無非聲也律則<lb/>
寫其所謂中聲者而已矣在氣為中氣在聲為中聲在<lb/>
人則喜怒哀樂之未發與發而中節也聖人為之律呂<lb/>
以寫之陽氣升降之數有多寡故律管有長短律歴同<lb/>
道故十二管吹以考聲列以候氣及其吹之而聲和候<lb/>
之而氣應此天地自然之妙也聲和則八音皆克諧協<lb/>
不相奪其倫次而樂成矣樂成則可以奏之朝廷薦之<lb/>
郊廟而神人以和神以和所謂祖考來格也人以和所<lb/>
<pb n="45a"/>
謂庶尹允諧也樂記云樂在宗廟之中君臣上下同聽<lb/>
之則莫不和敬在族黨鄉里之中長㓜同聽之則莫不<lb/>
和順在閨門之内父子兄弟同聽之則莫不和親樂之<lb/>
為敎所以入人深而見功速非他教之所及者以其出<lb/>
乎性情而還以養人之性情動盪血脉流通精神有不<lb/>
知手之舞之足之蹈之也胄子朝夕從事其間成德豈<lb/>
不易哉○張子曰古樂不可見葢為今人求古樂太深<lb/>
始以古樂為不可知只以虞書詩言志歌永言聲依永<lb/>
<pb n="45b"/>
律和聲求之則樂之意葢盡于是詩只是言志歌只是<lb/>
永其言而已只要轉其聲令人可聽今之歌者亦以轉<lb/>
聲而不變字為善歌長言後却要入于律律則知音者<lb/>
知之知此聲入何律太高則入于噍殺太下則入于嘽<lb/>
緩葢窮本知變樂之情也○許氏曰天地因氣而成人<lb/>
物憑氣而生有形者必有聲聲可以耳聞而不可以目<lb/>
見此用之㣲者也故近于氣者莫若聲聲之發雖出於<lb/>
一而其高下清濁亦莫不有節焉自隂陽分而為五五<lb/>
<pb n="46a"/>
而爲十二五與十二相因而為六十而隂陽之用周矣<lb/>
故聲之條理亦在五與十二爾萬物之聲未有外于此<lb/>
者也人爲物靈故其聲獨著而多變有哀樂喜怒敬愛<lb/>
之感則有噍殺嘽緩發散粗厲直亷和柔之應其感也<lb/>
無窮則聲之變也多矣聖人以物之聲皆出于自然而<lb/>
人之聲乃發于有意出于自然則合于道者多發于有<lb/>
意則違道或逺故合人物之聲制為之節因人之所本<lb/>
有而易求者以協之以盡其用自聖人之明哲聲律身<lb/>
<pb n="46b"/>
度豈不能自為之制而必取物之無知者謂之聲之和<lb/>
反以協人之聲寧智不及之邪葢不自用其聰明而一<lb/>
任乎道因物之自然而節人之有意皆欲歸于中而已<lb/>
故聲之妙可以動天地感鬼神和人心協物類自載籍<lb/>
所記聲之用之效之感不可勝數其應之善惡有殊則<lb/>
係乎聲之中正淫邪其所以能感則為聲與氣為最近<lb/>
也是以聖人愼之而立法焉自伏羲有網罟之咏伊耆<lb/>
有葦籥之音葛天之八闋神農之五絃古之制聲也尚<lb/>
<pb n="47a"/>
矣然以聖哲自為之而法未立也黃帝氏欲立憲以垂<lb/>
萬世故使伶倫自大夏之西昆侖之旁以竹之嶰谷生<lb/>
而竅厚薄均者<hi>竹與肉厚薄均等者截以為筒不復加削刮也</hi>斷兩節之間而<lb/>
為黄鐘之宮因制十二筩吹其六以應鳯鳴為陽六應<lb/>
凰鳴為隂比黃鐘之宮而皆可以生之是為律本定六<lb/>
律六呂之制以候氣之應而調宮商角徵羽之聲故能<lb/>
協和中聲候氣不爽五聲六律旋相為宮而聲不窮矣<lb/>
然律之制豈惟用于樂而已故又因以起度而度長短<lb/>
<pb n="47b"/>
焉又因以為量而量多少焉又因以為權衡而平輕重<lb/>
焉故備數和聲審度嘉量權衡而聖人治天下之具無<lb/>
遺聲之妙用與天地侔矣<lb/>
帝曰龍至朕命惟允堲疾殄絕震動師衆也言我疾讒<lb/>
説傷絕君子之行能變亂黒白以駭衆聽欲杜之在審<lb/>
于言之出納納言喉舌之官聽下言納于上受上言宣<lb/>
于下官名納言者以納該出而帝言出納朕命者以上<lb/>
命包衆言耳允信也出允則命令當納允則聽覧詳如<lb/>
<pb n="48a"/>
是則雖有讒說安施焉帝恐一人之聰明有所遺故使<lb/>
龍專典之周之内史漢之尚書魏晉以來所謂中書門<lb/>
下者皆此職也○或曰唐虞極治而巧言孔壬讒説殄<lb/>
行不能無何也曰雖有而不得害政此所以為唐虞之<lb/>
世也大抵命九官多深憂逺念簡質之辭無太平已驗<lb/>
寛假文飾之意<lb/>
帝曰咨汝二十有二人欽哉惟時亮天工欽之一言堯<lb/>
舜心法前後所以相傳君臣所以相儆不離乎此二十<lb/>
<pb n="48b"/>
二人雖人各有一職職各有所重而此一言者實總而<lb/>
終之無此心則職荒矣○四岳官名一人耳孔氏以為<lb/>
四人則汝能庸命巽朕位堯豈欲禪位與四人乎○言<lb/>
天始于此而臯陶謨詳之先儒謂隆古君臣講論政治<lb/>
無一事不本于天無一事不主于敬誠然誠然所以然<lb/>
者葢自天降生民莫不與之以仁義禮智之性亦莫不<lb/>
畀之以相生相養之資是故絲麻榖粟五材百貨天有<lb/>
時地有利天之養也牗民孔易如壎<hi>唱</hi>如箎<hi>和/</hi>如璋<hi>判</hi>
<pb n="49a"/>
如圭<hi>合</hi>如取如擕<hi>言求之即得而無所費皆言其易也</hi>天之教也作善降<lb/>
祥不善降殃嚮有五極威有六極天之刑賞也天高地<lb/>
下萬物散殊禮者天之序也流而不息合同而化樂者<lb/>
天之和也山川分判風異俗殊天之州域也凡有職乎<lb/>
人者孰非天之事哉但天無為而君代之君不能獨為<lb/>
而臣分之耳不敬其職是為慢天功矣○曾氏謂咨四<lb/>
岳而命與泛咨而命意有輕重又以百揆禮樂與百工<lb/>
庶物分精粗皆非至論考之典謨益葢禹臯之流亞也<lb/>
<pb n="49b"/>
禹嘗薦益于天欲禪以位謂止能為山澤之事可乎<lb/>
　許氏曰堯典四欽字舜典亦四欽字欽明文思史臣<lb/>
　頌堯之全德也欽哉欽哉史臣頌舜用刑之善也餘<lb/>
　五欽則戒人是皆堯舜躬行心得之餘措諸人者也<lb/>
　堯舜之聖亦惟欽而已矣讀二典者之所當知而日<lb/>
　用之所當先也○虞樂官在禮官之外而周屬宗伯<lb/>
　虞工官在司空之外而周屬司空或曰工不屬司空<lb/>
　以工屬司空者因考工補冬官而誤也書周官言司<lb/>
<pb n="50a"/>
　空掌邦土居四民時地利無百工之文百工當各以<lb/>
　其事分隷六卿若玉人當屬春官弓人矢人當屬夏<lb/>
　官所以知者舜時工虞異職而周時虞衡屬卿則工<lb/>
　亦當然矣今按虞時百工之事既總於一官則周時<lb/>
　不應遂分散于六官周官曰居四民工非四民之一<lb/>
　乎其屬司空無疑但司空之職其大在于經野而不<lb/>
　專于工耳○禹平水土盡力乎溝洫而後后稷之百<lb/>
　榖可播成周司空井地之事實為司徒教養之本後<lb/>
<pb n="50b"/>
　世無地政而云農桑農桑將胡以施之雖有劭農之<lb/>
　惠免租之仁富民之志其胡以成之邵文莊公曰古<lb/>
　為井地司空專一卿焉井田廢司空之職亡補以考<lb/>
　工而冬官職營繕矣○虞九官即周六官也周六官<lb/>
　之外有師傅保而虞無之九官即賔友也治即道也<lb/>
　本末體用一以貫之也保傅有官乃家天下之後多<lb/>
　為孺子王而設也其制遂不可易然中世知求治而<lb/>
　不知正君知䂓過而不知養德故保傅之道不明季<lb/>
<pb n="51a"/>
　世於臣求其適已而不求其正已取其可愛而不取<lb/>
　其可畏故賓友之禮不尊雖有其官備文而已<lb/>
三載考績至分比三苗孔氏曰三年有成故以考功九<lb/>
歳則能否幽明有别黜退其幽者升進其明者考績法<lb/>
明衆功皆廣三苗幽闇君臣善否分北流之不令相從<lb/>
正義曰自此以下史述舜事非帝語也言帝命羣官之<lb/>
後經三載乃考其功三年一閏天道成人亦可以成功<lb/>
故以三年考校其功之成否九年三考則人之能否可<lb/>
<pb n="51b"/>
知幽明有别黜退其幽者或奪其官爵或徙之逺方升<lb/>
進其明者或益其土地或進其爵位考績法明人皆自<lb/>
勵故得衆功皆廣也分背三苖即是黜幽之事故言於<lb/>
考績之下前四罪時三苗之君竄之西裔更紹其嗣不<lb/>
滅其國帝即政之後復不從化是闇當黜之其君臣有<lb/>
善有惡復分北之北背也善留惡去使分背也○帝既<lb/>
責成於岳牧九官使人得其職各盡其能帝何為哉主<lb/>
天下之公議而居無事以臨之居無事以待有事約而<lb/>
<pb n="52a"/>
易操者功狀明黜陟信而已矣人之立心行事未必皆<lb/>
有恒也至於九年不變則終不變矣故黜陟行焉賞罰<lb/>
明信人人力於事功故庶績咸熈而三苗亦因以分北<lb/>
善者願安於政教惡者自分于放流葢陟得行于其明<lb/>
而黜得行于其幽矣蔡氏所謂卒言其效者得之此自<lb/>
夷狄向化之事於考績黜陟何預而以為其效葢公道<lb/>
昭明人心自服吾所以董正庶官之典併施於向之負<lb/>
固不服之人則他可知矣孔䟽以分北即黜幽之事意<lb/>
<pb n="52b"/>
以于時幽之可黜者獨三苗而已似不必然也○按堯<lb/>
典曰敷奏以言明試以功車服以庸此即考課諸侯之<lb/>
法計考課岳牧九官前此亦已應有其法設官分職與<lb/>
隨事考成一時並有非命官之後始立考績黜陟之法<lb/>
也但三載考績三考黜陟之期恐出舜之所定耳此與<lb/>
五載一廵守羣后四朝之例同皆舜所定故史官記之<lb/>
若循襲常事固不書也○居位乆而受任專立法寛而<lb/>
責成逺莫如唐虞之時至于成周已不能同冢宰歳終<lb/>
<pb n="53a"/>
受㑹詔廢置三歳計治行誅賞各惟其時也○北字從<lb/>
兩人相背象形亦㑹意人道面南背北故堂北曰背戰<lb/>
敗曰北敗為北者謂背而走也分北言分其黨相背而<lb/>
去如今諸處降人例以南北更調安置分散其類不使<lb/>
聚處一地也<lb/>
三苗之事錯見於經今定其次苖頑弗即工此禹治水<lb/>
時事竄三苗於三危此舜攝位時事三危既宅三苗丕<lb/>
叙此禹治水後事命禹徂征此禹攝位時事七旬有苗<lb/>
<pb n="53b"/>
格此禹班師後事分北三苖此苗來格後事始之不即<lb/>
工者以其舉國而言也舜之所竄者其君也禹貢所記<lb/>
既宅丕叙者以其竄于三危者而言也禹以苖不即工<lb/>
欲帝念哉而帝答以臯陶方施象刑惟明正竄三苖時<lb/>
事此後徂征來格分背則皆其舊都也先儒謂始特竄<lb/>
其君不滅其國猶立其嗣復不從化乃徂征而分北之<lb/>
呂刑謂遏絕苖民無世在下則以分背以後而言也計<lb/>
苖之事終帝舜之世而始定何則竄者初年分北者末<lb/>
<pb n="54a"/>
年也今南徼戎索之夷仍以苖為號者葢襲其稱非必<lb/>
古三苖之種類也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書日記卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀左日鈔卷八</head> <lb/>
    <p>
<pb n="1a"/>
欽定四庫全書<lb/>
　讀左日鈔卷八<lb/>
　　　　　　　　　　　　　吳江朱鶴齡撰<lb/>
二十九年祓殯而襚則布幣也<lb/>
　疏先使巫祓除殯之凶邪而行襚禮陳其衣物與行<lb/>
　朝之時布陳幣帛無異言俱無咎患也　檀弓説此<lb/>
　事同所異者此言請襚彼言請襲此言祓殯彼言祓<lb/>
　柩耳禮死而浴浴即襲襲後始小殮小殮乃殯<lb/>
<pb n="1b"/>
使巫以桃茢先祓殯<lb/>
　注茢黍穰疏茢是菷葢桃為棒也杜云黍穰者今世<lb/>
　所謂苕菷或用薍穂或用黍穰二者皆得為之穰禾<lb/>
　莖也　陸粲曰説文□黍穰也□䒒也二字自别䒒<lb/>
　亦作苕爾雅謂之薍祓殯者以苕為菷非黍穰也杜<lb/>
　誤以□為□疏因傳㑹之愚按鄭注周禮云茢苕菷<lb/>
　也杜注誠誤　啖助曰左氏言楚使公襚云云夫以<lb/>
　楚之強僣豈受魯辱者又言楚人悔之則楚非不知<lb/>
<pb n="2a"/>
　禮何以無討乎葢魯以親襚為辱故妄為此説史因<lb/>
　妄記之耳王樵曰楚康之卒公尚在途及漢聞喪欲<lb/>
　反可證也迨公至楚則殯已久矣安得親襲及柩在<lb/>
　地而祓之乎<lb/>
射者三耦<lb/>
　燕禮有射疏周禮射人云諸侯之射以四耦此三耦<lb/>
　者彼是畿内諸侯或臣與君異<lb/>
不尚取之<lb/>
<pb n="2b"/>
　注不尚叔侯之取貨疏服䖍云不尚尚也尚當取女<lb/>
　叔侯誅之下文無寧夫人而焉用老臣無寧寧也寧<lb/>
　自取夫人將焉用老臣乎杜氏以其言太悖故改之<lb/>
　劉炫謂夫人愠而出言其悖固宜服氏之解未必非<lb/>
　也<lb/>
虞虢焦滑<lb/>
　注焦在陜縣括地志焦城在陜州城内東北百步因<lb/>
　焦水為名愚按史記武王克商封神農之後于焦則<lb/>
<pb n="3a"/>
　非姬姓也豈有兩焦國乎<lb/>
始基之矣猶未也<lb/>
　注猶有商紂未盡善陸粲曰賈逵云未有雅頌之成<lb/>
　功是也二南周詩何關商紂乎<lb/>
險而易行<lb/>
　注險當為儉字之誤也愚謂魏風儉嗇作儉為是但<lb/>
　杜云大而約則儉節易行合解二句反不明白<lb/>
其周徳之衰乎<lb/>
<pb n="3b"/>
　注衰小也疏服䖍云此歎變小雅也周徳衰謂幽厲<lb/>
　之時先王遺民謂文武也劉炫以服言為是愚謂杜<lb/>
　解僻甚當從服説無疑<lb/>
其文王之徳乎<lb/>
　愚謂樂工所歌未必全詩大小雅篇什甚多疑只科<lb/>
　舉數十章以示大略故于小雅則歌其變者大雅則<lb/>
　歌其正者聞歌變小雅則歎周徳之衰聞歌正大雅<lb/>
　則美文徳之盛三復文義本自了然杜氏以小雅不<lb/>
<pb n="4a"/>
　應偏歌不善者故其解難通　葉夢得曰札以小雅<lb/>
　為周之衰大雅為文之徳者當時所歌之詩小雅皆<lb/>
　變雅大雅皆正雅也如楚莊王言武王克商作頌亦<lb/>
　與今詩次序不同葢雅以正變為小大頌以所作為<lb/>
　先後者詩未刪之序也論政事之廢興而以所陳者<lb/>
　為大小推功徳之形容而以所告者為先後孔子刪<lb/>
　詩之序也<lb/>
五聲和八風平節有度守有序<lb/>
<pb n="4b"/>
　按此四語方以頌言以上皆言作頌之本葢頌告成<lb/>
　功故先推其本言之<lb/>
見舞象箾<hi>音朔</hi>南籥者<lb/>
　疏樂以舞為主歌在堂上舞在庭郊特牲云歌者在<lb/>
　上匏竹在下貴人聲也樂貴人聲先歌後舞故魯為<lb/>
　季札先歌諸詩而後舞諸樂其實舞時堂上歌其舞<lb/>
　曲也　按周頌維清奏象舞也即此象箾之舞南籥<lb/>
　者二南之籥即小雅所謂以雅以南以籥不僭者也<lb/>
<pb n="5a"/>
　箾是舞竿舞者所執下文韶箾與此象箾音義皆同<lb/>
　書稱簫韶乃舜樂之名辨詳余尚書埤傳<lb/>
辨而不徳必加于戮<lb/>
　注辨猶爭也疏爭謂孫林父愬衛君于晉<lb/>
書曰出奔罪髙止也<lb/>
　注實放書奔所以示罪疏窘迫而奔以禮見放俱去<lb/>
　其國春秋變放言奔以止為重也夫立功立事者國<lb/>
　之厚益而身之表的也表髙的明雖婦人猶欲彎弓<lb/>
<pb n="5b"/>
　而況當塗是以君子慎之<lb/>
三十年其季于今三之一也<lb/>
　邵寳曰季謂四百四十五甲子之末也三之一謂三<lb/>
　分六十日之一實二十日也葢自甲子厯甲戌盡癸<lb/>
　未又曰綘老既為隱語師曠史趙因之曠以故事趙<lb/>
　以字畫皆隱語也<lb/>
有二首六身下二如身是其日數也<lb/>
　注下亥字上二畫竪置身旁如身當爲□字疏按字<lb/>
<pb n="6a"/>
　書古之亥字體殊不然葢春秋之時亥字有二六之<lb/>
　體異于古制其説文是小篆之書又異于此　愚謂<lb/>
　古文亥字上二畫象一男一女下從三人字其形如<lb/>
　算之六下二謂以上二畫移而下之如身者即如其<lb/>
　三六之身也葢算法必横視故杜以竪置身旁為言<lb/>
　依本文解之自成二萬六千六百六旬矣劉待制邵<lb/>
　文莊之説太迂曲故不録<lb/>
然則二萬六千六百有六旬也<lb/>
<pb n="6b"/>
　林注此説四百四十五甲子其季于今三之一也之<lb/>
　日數四百四十五甲子合得二萬六千七百日以其<lb/>
　末三分六甲之一故少四十日實得二萬六千六百<lb/>
　六十日也<lb/>
趙孟問其縣大夫則其屬也<lb/>
　注屬趙武疏諸守邑之長公邑稱大夫私邑稱宰此<lb/>
　縣大夫綘縣之大夫也綘非趙武私邑而云其屬者<lb/>
　葢諸公邑國卿分掌之而此邑屬趙武也<lb/>
<pb n="7a"/>
廢其輿尉<lb/>
　疏服䖍云輿尉軍尉主𤼵衆使民以綘縣輿尉役使<lb/>
　孤老而廢之<lb/>
鳥鳴于毫社<lb/>
　疏此鳥鳴于魯國之毫社也服䖍云殷宋之祖也故<lb/>
　鳴于其社伯姬魯女欲使魯往悟伯姬也<lb/>
待姆也<lb/>
　注姆女師疏成公九年伯姬歸于宋至襄公三十年<lb/>
<pb n="7b"/>
　伯姬卒凡三十九年伯姬亡年葢㡬六十矣猶待姆<lb/>
　而逮于火吁其賢哉　王應麟曰先儒以宋伯姬為<lb/>
　婦人之伯夷左氏謂女而不婦非也陸淳又以為非<lb/>
　可繼可傳之道胡文定譏之淳黨叔文而不知羞固<lb/>
　宜有此論<lb/>
降<hi>户江反</hi>婁中而旦<lb/>
　注降婁奎婁也周七月今五月降婁中而天明疏降<lb/>
　婁奎婁釋天文孫炎曰降下也奎為溝瀆故稱降也<lb/>
<pb n="8a"/>
　月令仲夏之月旦危中者據夜有長短及星度有廣<lb/>
　狹是細計之數傳據大略而言故與月令不同劉炫<lb/>
　以月令之文而規杜失非也<lb/>
取我衣冠而褚之<lb/>
　説文褚衣之槖也<lb/>
三十一年繕完葺牆<lb/>
　李涪曰牆壊葺之而已何云繕完當是繕宇葺牆宇<lb/>
　字誤為完也　按此説是釋文屋四垂曰宇<lb/>
<pb n="8b"/>
寡君使匄請命<lb/>
　疏匄士文伯名也晉宋古本及釋例皆作丐解者曰<lb/>
　文伯是范氏之族不應與范宣子同名作丐是也按<lb/>
　士文伯字伯瑕古人名字多相配楚令尹陽丐字子<lb/>
　瑕與文伯名字正同又鄭有駟乞字子瑕匄與乞義<lb/>
　同則作匄者是又按魯有仲嬰齊是莊公之孫又有<lb/>
　公孫嬰齊是文公之孫仲嬰齊與公孫嬰齊為從祖<lb/>
　同時同名鄭有公孫段字子石又云伯石印段字伯<lb/>
<pb n="9a"/>
　石傳謂之二子石印段即公孫段從父兄弟之子尚<lb/>
　同名字伯瑕與宣字何廢同乎<lb/>
展輿因國人以攻莒子<lb/>
　趙氏伯循以經不書展輿弑疑傳文誤以之字為以<lb/>
　字辨見集説<lb/>
書曰莒人弑其君買朱鉏<hi>注疏作鉏</hi>言罪之在也<lb/>
　劉敞曰言罪在鉏則是父有罪子得而弑之也亂天<lb/>
　地之性莫甚焉<lb/>
<pb n="9b"/>
延州來季子其果立乎<lb/>
　公羊𫝊公子光弑王僚季子去之延陵終身不入吳<lb/>
　國札封延陵號延陵季子而左傳每稱延州來季子<lb/>
　史記注云季子本封延陵後復封州來故曰延州來<lb/>
　季子愚按成七年吳入州來杜預云州來楚邑淮南<lb/>
　下蔡縣是昭十三年傳吳滅州來二十三年傳吳伐<lb/>
　州來則州來本楚邑吳伐滅以封季子也然襄三十<lb/>
　一年傳趙文子問屈狐庸曰延州來季子其果立乎<lb/>
<pb n="10a"/>
　襄公時已稱延州來季子又疑前注未的所以春秋<lb/>
　釋例土地名云延州來闕以愚臆之州來與鍾離隣<lb/>
　接皆吳楚邊邑吳封季子必在昭定間是時吳楚日<lb/>
　尋干戈豈州來反覆藉季子以鎮撫之歟抑季子知<lb/>
　夫差將亡吳故逺去之而徙州來歟若趙武時不應<lb/>
　早稱延州來恐後人追述之耳<lb/>
　昭公<lb/>
元年其敢愛豐氏之祧<lb/>
<pb n="10b"/>
　注祧祖廟按公孫段是穆公之孫子豐之子其家惟<lb/>
　有子豐之廟不應有祧此祧字當從魏鶴山廟外兆<lb/>
　域之説<lb/>
楚公子圍設服離衛<lb/>
　注設君服離陳也陸粲曰離猶禮記離坐離立之離<lb/>
　兩相麗也疏云兩人一左一右相麗而行故稱離衛<lb/>
吾代二子愍矣<lb/>
　注二子謂王子圍及伯州犂按杜解偏于楚服䖍曰<lb/>
<pb n="11a"/>
　代伯州犂憂王子圍代子羽憂子晳漢五行志引應<lb/>
　邵解與服同當從之<lb/>
衛而惡之吾又甚焉<lb/>
　言既為國衛而不能蔽其惡則吾之咎又甚于壊墻<lb/>
　矣舊注失解<lb/>
叔出季處<lb/>
　疏季氏世為上卿法當上卿守國次卿出使然必須<lb/>
　上卿者上卿非不使<lb/>
<pb n="11b"/>
舉之表旗<lb/>
　注旌旗以表貴賤　按表旗謂諸侯設旗為表覲禮<lb/>
　諸侯覲天子入壝門或左或右各就其旗而立是以<lb/>
　旗表位也<lb/>
周有徐奄<lb/>
　注二國皆嬴姓徐即淮夷疏服䖍云徐即魯公所伐<lb/>
　徐戎也愚按費誓淮夷徐戎並興則徐非即淮夷也<lb/>
　僖公時楚人伐徐杜云下邳僮縣東南有大徐城近<lb/>
<pb n="12a"/>
　淮旁成王時之徐葢亦在彼地也奄國詳余尚書埤<lb/>
　傳<lb/>
具五獻之籩豆于幕下<lb/>
　注朝聘之制大國之卿五獻疏聘禮卿聘饔餼五牢<lb/>
　故卿皆五獻春秋之時大國之卿乃得從卿禮若次<lb/>
　國之卿依大國大夫之制惟三獻故此注云大國之<lb/>
　卿五獻又昭六年傳注云大夫三獻也<lb/>
禮終乃宴<lb/>
<pb n="12b"/>
　注卿㑹公侯享宴皆折俎不體薦按宣十六年傳云<lb/>
　享有體薦宴有折俎此王室之禮侯國亦當然杜云<lb/>
　享宴皆折俎不體薦者公當享卿當宴卿雖有享名<lb/>
　實用宴禮不體薦也<lb/>
大國省穡而用之<lb/>
　省視也穡収也用用以薦也何實非命言無敢不承<lb/>
　也<lb/>
子皮賦野有死麕<hi>九倫反</hi>之卒章<lb/>
<pb n="13a"/>
　注野有死麕卒章曰舒而脱脱兮無感我帨兮無使<lb/>
　尨也吠喻趙孟以義撫諸侯無以非禮相加陵　趙<lb/>
　汸曰尨以喻楚時諸侯惡公子圍故欲趙孟安徐馴<lb/>
　弭之觀答賦之語可見杜解謬矣<lb/>
吾與子弁冕端委<lb/>
　䟽服䖍云禮衣端正無殺故曰端文徳之衣尚褒長<lb/>
　故曰委<lb/>
乃執子南而數之曰<lb/>
<pb n="13b"/>
　愚謂二人之罪均為奸國之紀子産逐子南而不逐<lb/>
　子晳者葢以子晳之惡其罪不止逐又一時不容並<lb/>
　逐故姑遲之俟其再𤼵耳<lb/>
周公殺管叔而蔡蔡叔<lb/>
　注蔡放也䟽説文<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>悉<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>散之也從米殺聲然則<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>
　為放散之義故訓為放也𨽻書改作已失本體寫者<lb/>
　全類蔡字<lb/>
歸取酬幣終事八反<lb/>
<pb n="14a"/>
　䟽反者謂車反復其故處耳每于十里置車八乘后<lb/>
　子初𤼵幣自齎其一以為初獻餘則以次續至至則<lb/>
　車反比享終八車皆反此謂之八反非反至雍也此<lb/>
　幣𤼵雍計已多日設享之時使之相續而來每獻皆<lb/>
　到以示已之豪富　按禮享公侯九獻后子自齎其<lb/>
　一續送其八而享禮成矣八反用車八百乘其二百<lb/>
　乘以自隨故上云其車千乘<lb/>
鮮不五稔<lb/>
<pb n="14b"/>
　注少尚當厯五年多則不啻　按杜解甚抝韋昭云<lb/>
　少不五年而亡應從之亡謂其君之亡非謂國亡也<lb/>
　　陸粲曰鍼也秦之貴介弟雖出奔於義未絶也而<lb/>
　斥言其君之無道其猶在張趯之後乎五稔之云抑<lb/>
　又怪而不足譏矣<lb/>
乃毁車以為行五乘為三伍<lb/>
　注乘車者三人五乘十五人今改去車更以五人為<lb/>
　伍分為三伍　韜靲内篇晉舊法用周制五人爲伍<lb/>
<pb n="15a"/>
　記三代至春秋用兵率以車戰秦漢而後以騎兵為<lb/>
　便故兵車之制車戰之法今皆不傳漢有武剛車晉<lb/>
　有偏廂車不過行載輜重止為營衛而已其出擊仍<lb/>
　以騎兵故能制勝房琯擊安禄山用車戰法卒以取<lb/>
　敗葢春秋時敵國皆車戰又皆戰于平原曠野其兵<lb/>
　又皆素練車戰者故宜之琯以車賊以騎時異勢殊<lb/>
　故用有利鈍非車之罪也<lb/>
專為右角參為左角偏為前拒<lb/>
<pb n="15b"/>
　按周禮五人為伍二十五人為兩無專偏參之名此<lb/>
　葢臨時所設車與人數不可得知<lb/>
后帝不臧<lb/>
　䟽襄九年傳稱閼伯為陶唐氏火正知后帝是堯<lb/>
唐人是因以服事夏商<lb/>
　疏唐人謂陶唐子孫二十九年傳云陶唐既衰其後<lb/>
　有劉累累雖遷魯子孫仍在大夏故厯夏而及商也<lb/>
其季世曰唐叔虞<lb/>
<pb n="16a"/>
　注唐人之季世其君曰叔虞疏服䖍以為此句即下<lb/>
　邑姜所生者杜以傳説季世明是唐人之末世邑姜<lb/>
　子叔虞乃晉之始祖豈得謂之季世乎<lb/>
及成王滅唐而封大叔焉<lb/>
　史記索隱唐本堯後封在夏墟都在鄂及成王滅唐<lb/>
　分徙之于許郢之間故春秋有唐公今之唐州也<lb/>
　按史記武王克商封堯之後于薊葢堯後所封不一<lb/>
　國薊樂記作祝<lb/>
<pb n="16b"/>
帝用嘉之封諸汾川<lb/>
　注帝顓頊疏顓頊為帝承金天之後臺駘是金天之<lb/>
　孫為臣宜當顓頊故以帝用嘉之屬顓頊耳<lb/>
于是乎禜之<lb/>
　注禜祭為營攢用幣以祈福祥疏營攢用幣出賈逵<lb/>
　注其祭非有常處臨時營其地立攢表用幣告之攢<lb/>
　聚也<lb/>
于是乎節宣其氣<lb/>
<pb n="17a"/>
　王樵曰凡人形神有限不可久用神久用則竭形太<lb/>
　勞則敝不可以久勞也神不用則鈍形不用則痿不<lb/>
　可以久逸也聴政訪問修令安身四時遞易所以節<lb/>
　其勞而宣疏其氣<lb/>
今無乃壹之<lb/>
　壹四時也馳騁田獵甘酒嗜音恒舞酣歌勞非所勞<lb/>
　也深居簡出日晏視朝逸非所逸也<lb/>
内官不及同姓其生不殖<lb/>
<pb n="17b"/>
　顧炎武曰姓之為言生也天地之化專則不生兩則<lb/>
　生故叔詹言男女同姓其生不蕃而子産亦云内官<lb/>
　不及同姓其生不殖是知禮不娶同姓者非但防嫌<lb/>
　亦以戒獨<lb/>
今君内實有四姬焉<lb/>
　王應麟曰晉侯四姬子産有男女辨姓之言考穆天<lb/>
　子傳穆王有盛姬葢周禮之壊自王朝始又曰叔向<lb/>
　習于春秋為平公之傳而不能諫四姬之惑何也曰<lb/>
<pb n="18a"/>
　正己則可以格君叔向娶申公巫臣女違母之訓而<lb/>
　從君之命己則不正其能正君乎先儒有言寡欲之<lb/>
　臣然後可言王佐<lb/>
樂所以節百事也故有五節遲速本末以相及也中聲<lb/>
以降五降之後不容彈矣<lb/>
　王樵曰女當有節其理難言故喻之以樂先王制外<lb/>
　樂以禁内情所以為百事之凖節也故樂有五聲之<lb/>
　節其聲有遲有速由本而末緩急相及使得中聲之<lb/>
<pb n="18b"/>
　和降者聲下而息也五聲一周聲下而息前聲罷退<lb/>
　以待後聲非作樂息也五降之後聲一成而曲未成<lb/>
　當從上始不容更復彈作<lb/>
于是有煩手淫聲慆堙心耳乃忘平和君子弗聴也<lb/>
　至是而手妄彈擊是為煩手所彈擊非復正聲是為<lb/>
　淫聲淫聲之慢塞人心耳使人忘失和平之性故君<lb/>
　子不聴　按中聲五降則太細而不成聲矣強欲成<lb/>
　聲將雜音並進非樂之正樂記云鄭音好濫淫志衛<lb/>
<pb n="19a"/>
　音趨數煩志鄭衛之樂是煩手淫聲也劉炫云此四<lb/>
　句説降後不彈之意又按湯誥毋即慆淫孔傳云慆<lb/>
　慢也此言慆淫其心堙塞其耳應從書傳解無疑杜<lb/>
　氏未見古文尚書故慆訓為藏耳今正之<lb/>
分為四時序為五節<lb/>
　王樵曰六氣並行無時止息但氣有温暑涼寒分為<lb/>
　四時春夏秋冬也序此四時以為五行之節計一嵗<lb/>
　每行得七十二日有餘土分王四季故每季之末有<lb/>
<pb n="19b"/>
　八十日也<lb/>
女陽物而晦時<lb/>
　愚謂陽即陽淫熱疾之陽惑女色者必致内熱之疾<lb/>
　故曰陽物接御之期必在于夜故曰晦時杜氏以女<lb/>
　常隨男為陽物失其㫖矣<lb/>
使后子與子干齒<lb/>
　注以年齒為高下　𫝊遜曰齒猶齊列也此以班餼<lb/>
　論何及其年之高下乎<lb/>
<pb n="20a"/>
趙孟適南陽將㑹孟子餘<lb/>
　注孟子餘趙衰趙武之曾祖　按杜氏以孟子餘為<lb/>
　一人葢子餘乃趙衰字孟是長㓜之序也服䖍云孟<lb/>
　是趙盾非也若果趙盾不應序于子餘之上<lb/>
二年見易象與魯春秋曰周禮盡在魯矣<lb/>
　王應麟曰晉語司馬侯云羊舌肸習于春秋楚語申<lb/>
　叔云教之春秋皆在孔子前所謂乘檮杌也魯之春<lb/>
　秋韓起所見公羊傳所云不修春秋也　易象春秋<lb/>
<pb n="20b"/>
　總稱周禮可證春秋所書皆遵周公之典制<lb/>
有嘉樹焉宣子譽之<lb/>
　王應麟曰服䖍云譽游也宣子游其下夏諺曰一游<lb/>
　一豫孟子注引韓宣子譽焉　愚按古譽與豫同蓼<lb/>
　蕭詩是以有譽處兮潁濱蘇氏傳譽豫通凡詩之譽<lb/>
　皆有樂也與服氏此解合<lb/>
畏大國也猶有所易是以亂作<lb/>
　少姜謂晉以公族大夫逆齊以上大夫送畏大國而<lb/>
<pb n="21a"/>
　易其禮制故有此執辱此葢為反語以悟晉侯言外<lb/>
　見送過逆班而乃以為罪乎亂作二字泥之則難通<lb/>
乘遽而至使吏數之<lb/>
　愚謂子晳之惡極矣使諸大夫殺之則國法不行故<lb/>
　順國人之情而乘遽以至急疾誅之葢間不容髮之<lb/>
　勢也除惡固有機哉<lb/>
國則不共<lb/>
　陸粲曰此䝉上猶曰不共言之即以齊國為不共亦<lb/>
<pb n="21b"/>
　非使人之罪注云晉國不共非也<lb/>
三年而數于守適<lb/>
　疏劉炫云禮數同于守内官之適夫人　按釋文數<lb/>
　所具反徐所主反依後音當如數其貴寵之數數于<lb/>
　守適猶曰齒于守適耳<lb/>
陳氏三量<hi>豆區釡三等之量</hi>皆登一焉鐘乃大矣<lb/>
　注登加也加一謂加舊量之一也以五升為豆五豆<lb/>
　為區五區為釡則區二斗釡八斗鐘八斛　傅遜曰<lb/>
<pb n="22a"/>
　如杜注鐘自六斛四斗大至八斛恐陳氏雖務厚施<lb/>
　亦不至此豆區釡三量葢皆加十分之一則鐘比舊<lb/>
　亦大六斗四升非本四而加一為五也據今世用量<lb/>
　以加一為極大陳氏加一以貸而以平量収之此于<lb/>
　事情為得<lb/>
燠休之<lb/>
　按杜氏讀如嫗呴賈逵云燠厚也休美也王若虚以<lb/>
　為温煦安息之意讀如本字自通<lb/>
<pb n="22b"/>
三老凍餒<lb/>
　黄震曰鄭康成解三老五更謂知三徳五事者宋均<lb/>
　謂三老知天地人之事五更謂知五行更代皆意之<lb/>
　耳惟杜預左傳注以三老為八十以上上中下三壽<lb/>
　此于三老為得之<lb/>
以樂慆憂<lb/>
　朱申曰慆慢也以淫樂而慢易其憂禍也如此方順<lb/>
讒鼎之銘曰<lb/>
<pb n="23a"/>
　王應麟曰讒鼎之銘服氏注疾讒之鼎明堂位所云<lb/>
　崇鼎是也一云讒地名禹鑄九鼎于甘讒之地故名<lb/>
　正義謂二説無據愚考韓子説林曰齊伐魯索讒鼎<lb/>
　魯以其<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>往齊人曰<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>也魯人曰真也齊人曰使樂<lb/>
　正子春來吾將聴子新序吕氏春秋皆曰岑鼎二字<lb/>
　音相近然則讒鼎魯鼎也明堂位魯有崇鼎服注不<lb/>
　為無據<lb/>
遇懿伯之忌敬子不入恵伯曰公事有公利無私忌椒<lb/>
<pb n="23b"/>
請先入<lb/>
　注忌怨也懿伯椒之叔父恵伯子服椒也敬子叔弓<lb/>
　也叔弓禮椒為之避仇疏檀弓恵伯曰政也不可以<lb/>
　叔父之私不將公事知懿伯是椒叔父也懿伯為人<lb/>
　所殺恵伯及滕郊遇懿伯之仇敬叔不入以禮恵伯<lb/>
　欲使恵伯報叔父之仇恵伯以公義不可先入受館<lb/>
　記文與傳同而鄭𤣥注云敬叔有怨于懿伯難恵伯<lb/>
　故不入是鄭之謬也　徐師魯曰傳與記注皆訓忌<lb/>
<pb n="24a"/>
　為仇怨而鄭尤不通劉氏云忌謂忌日也敬叔及滕<lb/>
　郊適遇懿伯忌日欲緩之至次日乃入恵伯以公事<lb/>
　為重云不可以叔父私忌而不將敬叔從之此説最<lb/>
　是可以訂舊解之訛　愚按忌日説固是但懿伯注<lb/>
　疏未詳為誰或云即子家懿伯也子家懿伯名羈昭<lb/>
　公末年尚從出亡安得云忌日耶據舊解仇怨本可<lb/>
　通葢懿伯嘗有仇在滕叔弓奉使適遇之恐子服椒<lb/>
　欲報故為之不入然檀弓説從父之仇云不為魁主<lb/>
<pb n="24b"/>
　人能執兵而陪其後則懿伯之仇椒本不必報故先<lb/>
　入而叔弓從之耳<lb/>
公孫蠆<hi>子尾</hi>以其子更公女而嫁公女<lb/>
　陸粲曰是時晉雖失道威令猶行乎諸侯陳無宇見<lb/>
　執亦近事也蠆誠狂悖能不畏大國見討耶而輒以<lb/>
　己子更公女齊君大夫咸㒺聞知韓起亦受其欺而<lb/>
　不敢詰揆之情理詎當爾乎吾不敢信<lb/>
四年三塗<lb/>
<pb n="25a"/>
　注山名在河南陸渾縣南疏服䖍云三塗太行轘轅<lb/>
　崤澠也謂三塗為三處道杜以三塗為一山按十七<lb/>
　年傳曰晉將伐陸渾而先有事于洛與三塗先祭山<lb/>
　川也則謂三道者非　水經注伊水厯峽北流即古<lb/>
　三塗山也闞駰十三州志云山在東南今在陸渾縣<lb/>
　故城東南八十許里<lb/>
荆山<lb/>
　注荆山在新城沶鄉縣南　按漢書音義沶音穉晉<lb/>
<pb n="25b"/>
　新城今房縣荆山有四依杜説此禹貢南條之荆山<lb/>
　也一統志在襄陽南漳縣西北八十里<lb/>
日在北陸而藏氷西陸朝覿而出之<lb/>
　注陸道也夏十二月日在虚危氷堅而藏之夏三月<lb/>
　日在昴畢蟄蟲出而用氷春分之中奎星朝見東方<lb/>
　疏釋例云北陸虚也西陸昴也十二月日在𤣥枵之<lb/>
　次小寒節大寒中正義云西道之宿有朝見者謂奎<lb/>
　星也春分二月始出氷三月始班氷葢氷之初出在<lb/>
<pb n="26a"/>
　西陸朝覿之時氷之普出在西陸朝覿之後故杜氏<lb/>
　注總而言之　王應麟曰西陸朝覿其説有三服氏<lb/>
　謂春分奎晨見東方杜氏謂三月奎朝見鄭氏謂四<lb/>
　月昴朝見爾雅西陸昴也劉炫云鄭為近之今備存<lb/>
　其説待考　或曰西陸朝覿謂四月立夏昴星朝見<lb/>
　即周禮夏頒氷也<lb/>
桃弧棘矢以除其災<lb/>
　疏出氷之時置此弓矢于凌室之戸<lb/>
<pb n="26b"/>
民不夭札<lb/>
　注夭死為札疏鄭衆云札截也疾疫死亡如有斷截<lb/>
風不越而殺雷不發而震<lb/>
　疏風不以理舒散而暴疾殺物雷不徐緩動發而震<lb/>
　擊為害<lb/>
景亳<lb/>
　按商西亳在偃師偃師有景山故曰景亳商頌景員<lb/>
　維河是也一統志景山在偃師縣南二十里<lb/>
<pb n="27a"/>
塗山<lb/>
　注塗山在壽春東北　王應麟曰塗山以杜注為正<lb/>
　説文嵞㑹稽山一曰九江當塗也民以辛壬癸甲嫁<lb/>
　娶按漢地理志九江郡當塗應劭注禹所娶塗山侯<lb/>
　國有禹虚蘇鶚衍義謂宣州當塗誤也東晉以淮南<lb/>
　流民寓居于湖僑立當塗縣以治之唐屬宣州漢之<lb/>
　當塗乃今濠州鍾離也　一統志塗山在鳯陽懐逺<lb/>
　縣東南八里<lb/>
<pb n="27b"/>
君子謂合左師善守先代子産善相小國<lb/>
　疏左師獻公合諸侯禮六子産獻伯子男㑹公禮六<lb/>
　若其各異凡十二禮下椒舉云禮吾所未見者六焉<lb/>
　故知其禮同也于公言之云合諸侯之禮于伯子男<lb/>
　言之云㑹公之禮是所從言之異也<lb/>
屬有宗祧之事於武城<lb/>
　注言為宗廟田獵䟽土地名楚之武城在南陽宛縣<lb/>
　北魯之武城在泰山南武城縣<lb/>
<pb n="28a"/>
寡君將墮幣焉<lb/>
　䟽服䖍云墮輸也按隱六年公羊傳鄭人輸平輸平<lb/>
　者何輸平猶墮成也然則墮是輸之義<lb/>
黎之蒐<lb/>
　按黎即西伯戡黎之黎在今壺關黎城二縣乃商畿<lb/>
　内之國杜氏云黎東夷國名誤也<lb/>
遷頼於鄢<lb/>
　括地志故鄢城在襄州安養縣北三里南去荆州二<lb/>
<pb n="28b"/>
　百五十里<lb/>
鄭子産作丘賦<lb/>
　注丘十六井當出馬一匹牛三頭今子産别賦其田<lb/>
　如魯之田賦　賦家資使出牛馬又别賦其田使出<lb/>
　粟若今輸租是一丘出兩丘之税按周禮有夫征家<lb/>
　征夫征謂出税家征謂出車徒給徭役此牛馬之屬<lb/>
　則周禮之家征其夫征什一而税是與家征别也<lb/>
渾罕曰國氏其先亡乎<lb/>
<pb n="29a"/>
　王應麟曰古者孫以王父字為氏子産乃子國之子<lb/>
　國語謂公孫成子左傳謂公孫僑葢子産之子始為<lb/>
　國氏致堂作子産傳曰國僑非也　愚謂此辨最是<lb/>
　渾罕曰國氏其先亡乎或是子産没後罕追論之<lb/>
咸尹宜咎城鍾離<lb/>
　按宜咎氏鉗而為楚咸尹咸韻書一叶渠沈切音琴<lb/>
　易咸叶利貞象山上有澤咸叶君子以虚受人注疏<lb/>
　本作咸尹咸之林反今俗本作箴<lb/>
<pb n="29b"/>
爾未際<lb/>
　注際接也䟽大夫立適子必須接見同僚<lb/>
使豎牛請日<lb/>
　注請饗日䟽内則由命士以上父子皆異宫以其異<lb/>
　宫故使豎牛請之<lb/>
牛謂叔孫見<hi>音現</hi>仲而何<lb/>
　見仲見仲于公也大夫立適子必自見之于君而何<lb/>
　如何也古如與而通　叔孫穆子社稷臣也一為豎<lb/>
<pb n="30a"/>
　牛所弄殺孟逐仲易若反掌信乎小人之不可暱也<lb/>
　禍亂之原則始于父子異宫故讒間得行<lb/>
對曰求之而至又何去焉<lb/>
　注言求食可得無去豎牛　陸粲曰杜洩憾叔孫召<lb/>
　豎牛以致禍故言本自求之而至今又何故去之杜<lb/>
　注云云于當日事情不類<hi>按哀八年吳伐魯子服何謂孟懿子曰召之而至又</hi>
　<hi>何求焉語意與此相類</hi>又曰杜洩為家臣睹其主在難既承授<lb/>
　戈之指不能亟告於君大夫以誅逆豎及叔孫死禍<lb/>
<pb n="30b"/>
　亂既成區區爭以路葬而帥士哭之何益矣洩也忠<lb/>
　不足以存君而義不足以救亂君子無取焉<lb/>
叔孫未乘路<lb/>
　按周禮一命受爵再命受服三命受車焉襄二十四<lb/>
　年穆叔如周賀城王賜之大路天子賜之無不受之<lb/>
　理穆叔以上卿無路故受之而不敢用耳叔仲子謂<lb/>
　叔孫豹三命踰父兄為非禮葢誣之之辭其實穆叔<lb/>
　已受三命<lb/>
<pb n="31a"/>
使杜洩舍路不可<lb/>
　邵寳曰路車乘馬惟天子得予人受之其可違乎是<lb/>
　故公冶之冕服可以無歛諸侯之賜也曾子之簀不<lb/>
　可以不易大夫之賜也天子之賜則不然叔孫既受<lb/>
　矣生以服死安得不以葬杜洩之持正如此而不能<lb/>
　早諫穆子使去豎牛何也夫亦夢為之祟言之未易<lb/>
　入耶<lb/>
孟孫為司空以書勲<lb/>
<pb n="31b"/>
　䟽周禮司勲屬夏官今司空書勲者春秋時諸侯之<lb/>
　制不盡與禮同<lb/>
　<lb/>
　<lb/>
　<lb/>
　<lb/>
　<lb/>
　讀左日鈔卷八<lb/>
</p>
<p>
</p>
  </div>
</body>
</text>
</TEI>
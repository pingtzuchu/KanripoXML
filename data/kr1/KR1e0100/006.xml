<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀左日鈔卷六</head> <lb/>
    <p>
<pb n="1a"/>
欽定四庫全書<lb/>
　讀左日鈔卷六<lb/>
　　　　　　　　　　　　　吳江朱鶴齡撰<lb/>
十五年書曰晉侯執曹伯不及其民也<lb/>
　趙汸曰凡稱人執者史策之恒辭稱君執者經變文<lb/>
　與伯主以討賊之義也傳例不知篡奪之罪重于虐<lb/>
　民<lb/>
諸侯將見子臧于王而立之子臧辭曰<lb/>
<pb n="1b"/>
　按曹伯殺太子自立乃罪之大者晉侯執之歸于京<lb/>
　師正天討所加獨是戚之㑹曹伯在列則當時已赦<lb/>
　之矣赦之而又執之所以國人屢為之請子臧辭位<lb/>
　逃宋全是為曹伯地子臧立則曹伯不得歸國矣假<lb/>
　令晉執在先曹伯不與于㑹其時即使子臧承王命<lb/>
　而為君子臧雖守節亦安能不立哉<lb/>
魚石自止華元于河上<lb/>
　趙汸曰華元出入皆挾晉為重魚石所以止華元實<lb/>
<pb n="2a"/>
　畏晉耳<lb/>
華元自止之不可乃反<lb/>
　按華元先自罪出奔欲挾晉以制桓族也魚石追之<lb/>
　許討亂而後反使桓族不能怨己也及五大夫出奔<lb/>
　又偽自止之既不從遂閉門拒之節見見華元機智<lb/>
　出人是定亂妙手但魚石既請討蕩澤何事又出奔<lb/>
　疑魚石直與蕩澤同惡耳辨詳集說<lb/>
伯州犁奔楚<lb/>
<pb n="2b"/>
　注伯宗子　王應麟曰晉語索士庇州犂得畢陽及<lb/>
　欒弗忌之難諸大夫害伯宗畢陽實送州犂于荆畢<lb/>
　陽之孫豫讓見戰國䇿祖孫皆以義烈著所謂是以<lb/>
　似之者太史公不書于𫝊故表而出之又曰伯宗好<lb/>
　直言而不容于晉武子好盡言而不容于齊小人衆<lb/>
　而君子獨也漢士習于諂䛕故以朱游為狂晉士習<lb/>
　于曠達故以卞壼為鄙<lb/>
十六年敗諸汋陂<lb/>
<pb n="3a"/>
　按注汋陂宋地或以為即鄧艾芍陂屯之地在今壽<lb/>
　州然春秋時恐屬楚境宋不應敗鄭于此更詳之<lb/>
詳以事神<lb/>
　𫝊遜曰正義云詳者祥也古字通用李廵曰祥福之<lb/>
　善也事神得福乃獲其祥愚謂詳者慎也詳慎乃所<lb/>
　以事神也如李說于文未順<lb/>
致死以補其闕<lb/>
　闕謂軍國之事有所闕乏杜云戰死者非<lb/>
<pb n="3b"/>
晉楚遇于鄢陵范文子不欲戰<lb/>
　愚謂范文子外懼之說誠有逺見但此說當堅持于<lb/>
　未濟河之前既遇楚師則不可中止使晉師先却而<lb/>
　楚以乗廣全力蹙之于河能無蹈邲之覆轍乎<lb/>
楚晨壓晉軍而陳<lb/>
　晉尚未陳楚陳偪之晉不得出故范宣子欲陳軍中<lb/>
　欒武子欲堅壘而待<lb/>
塞井夷竈<lb/>
<pb n="4a"/>
　林注軍屯必鑿井結竈以自給今為楚壓晉軍戰地<lb/>
　迫狹故自塞其井自平其竈以為戰地劉寅曰塞井<lb/>
　夷竈即項羽沈船破甑持三日糧之意欲専一士心<lb/>
　奮勇而戰<lb/>
䖍卜于先君<lb/>
　按邲之戰楚為先君宫告成事鄢陵之戰晉䖍卜于<lb/>
　先君可證古者出師必載遷廟之主以行<lb/>
皆曰國士在<lb/>
<pb n="4b"/>
　注晉侯左右皆憚伯州犂在楚知晉之情邵寶曰<lb/>
　皆曰二字即䝉上伯州犂苗賁皇言之二人各以本<lb/>
　國之情告故州犂則以賁皇為國士賁皇則以州犁<lb/>
　為國士愚按此服䖍說也較杜氏為順或疑賁皇既<lb/>
　言不可當何故下復有必大敗之之說然先稱其强<lb/>
　後乃為晉侯畫䇿此亦何不可通耶<lb/>
射其元王中厥目<lb/>
　注離為諸侯又為日疏離為諸侯者禮器大明生于<lb/>
<pb n="5a"/>
　東君西酌犧象鄭云象日出東方而西行也說卦離<lb/>
　為日故為諸侯<lb/>
蹲甲而射之徹七札焉<lb/>
　陸粲曰注不解札義按太𤣥曰比札為甲考工記注<lb/>
　革堅者札長疏云一葉為一札戰國䇿身自削甲札<lb/>
　注云札木簡之簿者甲之革縁如之<lb/>
有韎韋之跗注<lb/>
　詩注韎茅蒐染也茅蒐今茜草賈逵云一染曰韎跗<lb/>
<pb n="5b"/>
　注戎服自要以下注于脚跗<lb/>
諜輅<hi>五嫁反</hi>之<lb/>
　疏諜所以間敵者輕兵覘敵亦謂之諜<lb/>
子在君側敗者壹大我不如子<lb/>
　時石首御鄭伯在君側者敗則君亦敗矣故曰敗者<lb/>
　壹大唐苟為車右稍逺君矣故曰我不如子葢言分<lb/>
　當死也<lb/>
若之何憂猶未弭<lb/>
<pb n="6a"/>
　傅遜曰憂猶未弭謂君薨太子弑杜舍之而以將從<lb/>
　子臧為言謬矣<lb/>
子叔聲伯使叔孫豹請逆于晉師<lb/>
　注僑如于是遂作亂豹因奔齊　傅遜曰昭四年傳<lb/>
　云穆子去叔孫氏宿庚宗婦人私為食而宿焉後歸<lb/>
　婦人見子豎牛又云適齊娶國氏生孟丙仲壬至宣<lb/>
　伯奔齊穆子饋之則豹實先在齊僑如始往故服䖍<lb/>
　以為豹此時從齊國佐在師聲伯令人就齊師使豹豹<lb/>
<pb n="6b"/>
　不忘宗國白國佐為魯請逆正義强欲宗杜乃云豹<lb/>
　既在齊非復魯臣聲伯安得使之魯人豈更無可使<lb/>
　者而必使他國之人耶愚謂豹避兄亂而奔何罪之<lb/>
　有其賢必聞于國故聲伯使之且豹必在齊數年而<lb/>
　後豎牛為奉雉又娶國氏而生二子亦豈一二年間<lb/>
　事此必先奔齊無疑傳逸之耳若豹之使晉不復命<lb/>
　而奔齊則為罪大矣果因使而奔傳何以不言服䖍<lb/>
　之說得之<lb/>
<pb n="7a"/>
食使者而後食<lb/>
　注使者豹之介疏時豹以僑如之難因逆晉師遂奔<lb/>
　齊故惟介反命<lb/>
召叔孫豹于齊而立之<lb/>
　按豹先時在齊故僑如奔齊之後即召豹歸魯立為<lb/>
　叔孫之後杜以召豹為言其終恐不然<lb/>
十七年使其祝宗祈死<lb/>
　邵寳曰膏肓以人生有三命有壽命以保度有隨命<lb/>
<pb n="7b"/>
　以督行有遭命以摘暴未聞死可祈也然范文子祈<lb/>
　死而死叔孫昭子祈死而亦死豈冥冥者實有以聴<lb/>
　之耶抑適當其數盡之時耶<lb/>
死之不恤而受敵使<lb/>
　穆文熙曰欒書之譖郤至其機甚深豈惟厲公中主<lb/>
　亦必惑之然鄢陵之役方戰而受敵遺弓亦至有以<lb/>
　招之耳<lb/>
仲尼曰鮑莊子之知不如葵葵猶能衛其足<lb/>
<pb n="8a"/>
　陸粲曰䝉衣乗輦之事路人恥之卿大夫知而弗言<lb/>
　則奚以正國矣鮑子雖亡足不為病而仲尼顧笑之<lb/>
　歟洩冶死曰無自立辟鮑牽刖曰知不如葵立論若<lb/>
　此為善者懼矣葢周之衰士不聞義而以苟容為賢<lb/>
　又藉口于當時之大人以䕶飾其短者皆是類也是<lb/>
　豈可以訓後世耶<lb/>
君盍嘗使諸周而察之<lb/>
　周語晉孫談之子周適周事單襄公之孫襄公之孫<lb/>
<pb n="8b"/>
　惠伯談晉自驪姬之譖不畜羣公子故周適周事單<lb/>
　襄公<lb/>
抽戈結衽而偽訟者<lb/>
　注衽裳際偽為清沸魋訟　長魚矯以戈藏于裳際<lb/>
　偽與清沸魋訴曲直于郤氏者出郤氏之不意而殺<lb/>
　之舊注未分明<lb/>
孟姬之讒吾能違兵<lb/>
　韋昭曰違兵者能違其兵難卒存趙氏今未可脅與<lb/>
<pb n="9a"/>
　弑君<lb/>
十八年齊侯使士華免以戈弑國佐于内宫之朝<lb/>
　士士官也士官掌刑故使殺國佐　疏夫人宫有朝<lb/>
　羣妾之處葢齊侯召入與語而殺之<lb/>
師逃于夫人之宫<lb/>
　按注云伏兵内宫恐不勝此誰之兵耶國佐自外庭<lb/>
　而入必無伏兵之理若以為齊侯恐不勝而伏兵則<lb/>
　國佐既誅矣師又何逃焉愚謂國佐自盟徐闗之後<lb/>
<pb n="9b"/>
　不臣之形已著其入内朝也齊侯葢以計誘之佐心<lb/>
　懐疑懼必挾其徒衆而入華免揮戈其衆遂蒼黄駭<lb/>
　散逃于夫人之宫此亦事理所宜有以為伏兵殆不<lb/>
　然矣<lb/>
右行辛為司空<lb/>
　疏僖二十八年晉作三行彼云屠擊將右行辛即屠<lb/>
　擊之子孫也<lb/>
魏絳為司空<lb/>
<pb n="10a"/>
　疏世族譜魏顆魏絳俱魏犨子顆别為令狐氏絳為<lb/>
　魏氏葢顆長而庶絳㓜而適也<lb/>
以塞夷庚<lb/>
　按夷庚正義云平道也文選補亡詩蕩蕩夷庚善注<lb/>
　夷常也辨亡論旋皇輿于夷庚注引繁欽辨惑吳人<lb/>
　以巨海為夷庚皆非<lb/>
書順也<lb/>
　十二公中薨𦵏皆得其正者惟成公成公蓋賢君也<lb/>
<pb n="10b"/>
　于其處穆姜安季孟逐僑如見之<lb/>
　　襄公<lb/>
元年晉師自鄭以鄫之師侵楚焦夷及陳<lb/>
　注孟獻子自鄫先歸不與侵陳楚故不書　按杜此<lb/>
　語不可信疏亦疑之傳云以鄫之師則魯師在内矣<lb/>
凡諸侯即位小國朝之大國聘焉<lb/>
　趙汸曰諸侯不服天子之䘮自東遷則然傳初無一<lb/>
　語及之于是以朝聘為禮葢無足辨杜云未赴胡云<lb/>
<pb n="11a"/>
　已赴皆其末爾<lb/>
二年于是子罕當國子駟為政<lb/>
　疏子駟為政已是正卿知當國者為攝君葢鄭介晉<lb/>
　楚之間成公顧命使之當國非常法也<lb/>
官命未改<lb/>
　疏言建官命臣悉皆未改不可即違先君　陸粲曰<lb/>
　官命猶言公命耳疏解非<lb/>
請城虎牢以偪鄭<lb/>
<pb n="11b"/>
　王應麟曰齊晉之覇皆先服鄭范睢李斯之謀皆先<lb/>
　攻韓葢虎牢之險天下之樞也在虢曰制在鄭曰虎<lb/>
　牢在韓曰成臯虢叔恃險而鄭取之鄭不能守而韓<lb/>
　滅之韓又不監而秦并之秦之亡也楚漢爭之在徳<lb/>
　不在險信夫<lb/>
三年使鄧廖帥組甲三百被練三千以侵吳<lb/>
　疏賈逵謂組甲車士服之被練帛也以帛綴甲歩卒<lb/>
　服之馬融云組甲以組為甲裹公族所服被練以練<lb/>
<pb n="12a"/>
　為甲裹卑者所服按甲貴牢固二說皆不愜杜言組<lb/>
　甲漆甲成組文今時漆甲有為文者被練不言甲必<lb/>
　非甲名故以為練袍被于身上雖並無明證要為近<lb/>
　之<lb/>
吳人要而擊之獲鄧廖<lb/>
　按是役也傳言楚子重克鳩兹至于衡山一統志衡<lb/>
　山在今湖州府城南一十八里即横山楚何以越長<lb/>
　江之險深入吳地至此葢子重以鄢陵之敗勢稍不<lb/>
<pb n="12b"/>
　振懼呉之合於中國也故先威吳以制之不知千里<lb/>
　趨利必蹶上將軍固兵法之所忌也吳人要其歸路<lb/>
　鄧廖就禽此可為越險輕進之戒<lb/>
晉欲修吳好為合諸侯<lb/>
　凌稚隆曰晉人以楚强難制而與呉修好使之數反<lb/>
　于其内以分楚勢深得事機嗣後漢髙帝令彭越數<lb/>
　反梁地為項王害其謀葢本此<lb/>
對曰赤也可<lb/>
<pb n="13a"/>
　大戴禮孔子云國家有道言足以興國家無道黙足<lb/>
　以容葢銅鞮伯華之所行觀于四方不忘其親苟思<lb/>
　其親不盡其樂葢介山子然之所行也説苑孔子歎<lb/>
　曰銅鞮伯華無死天下有定矣晉太康地記銅鞮晉<lb/>
　大夫羊舌赤之邑世號赤曰銅鞮伯華按羊舌赤之<lb/>
　賢如此而其事不甚著于春秋<lb/>
四年金奏肆夏之三<lb/>
　按三夏周禮謂之肆夏韶夏納夏魯語謂之繁遏渠<lb/>
<pb n="13b"/>
　故杜以為一夏而有二名周禮注引吕叔玉云肆夏<lb/>
　時邁也樊遏執競也渠思文也劉炫曰杜解未甚當<lb/>
　上言文王之三文王是其一大明綿是其二鹿鳴之<lb/>
　三鹿鳴是其一四牡皇皇者華是其二然則肆夏之<lb/>
　三亦當肆夏是其一樊遏渠是其二若樊即是肆夏<lb/>
　何須重舉二名陸子餘以劉說為然<lb/>
三夏天子所以享元侯<lb/>
　注元侯牧伯疏元長也牧是州長伯是二伯雖命數<lb/>
<pb n="14a"/>
　不同俱是諸侯之長也周禮大宗伯八命作牧九命<lb/>
　作伯鄭司農云牧一州之牧也伯長諸侯為方伯也<lb/>
季孫曰畧<lb/>
　傅遜曰杜云不以道取為畧此謬解也姒氏襄妾母<lb/>
　文子之意以妾不可僣適故曰畧葢謂簡畧其禮也<lb/>
　匠慶以為小君之喪<hi>云云</hi>文子不敢拒之故以夫人<lb/>
　之禮書薨夫子亦因之而不改耳<lb/>
志所謂多行無禮必自及也<lb/>
<pb n="14b"/>
　陸粲曰定姒非守適也季文子不欲成之為夫人不<lb/>
　得已於匠慶之諫而猶欲簡於禮焉故請木而微應<lb/>
　之曰畧用蒲圃之檟而禁之則嫌於為已也故不禦<lb/>
　季孫之志如是而已謂之多行無禮必自及不已過<lb/>
　乎<lb/>
伯明后寒棄之<lb/>
　疏伯明君此寒國之時棄不收采<lb/>
靡奔有鬲氏<lb/>
<pb n="15a"/>
　杜氏謂靡夏遺臣事羿者眞文忠公辨之云靡忠于<lb/>
　王室如此攷其本末乃事相非羿也豈有夏之忠臣<lb/>
　而肯靦顔事讐者哉　愚按哀元年傳羿既篡夏相<lb/>
　奔二斟浞用師伐二斟以滅相靡是時不知何事此<lb/>
　傳云家衆殺羿靡方奔有鬲豈靡前此嘗自相而往<lb/>
　事羿耶或以羿好田姑事焉而乗其釁以圖之耶不<lb/>
　可臆斷存疑可也　魏禧曰據傳文夏故臣靡事羿<lb/>
　迨寒浞滅羿靡奔有鬲氏以興少康按羿逐后相二<lb/>
<pb n="15b"/>
　十八年而浞殺羿浞篡四十年少康復辟靡當相逐<lb/>
　時為夏臣非㓜弱可知身歴羿浞垂七十年然則祀<lb/>
　夏配天之日靡當年百歳矣上古雖氣運敦龎然年<lb/>
　百歳者亦少靡身事賊臣三十年羿敗而後竄伏草<lb/>
　土又四十年靡固有老謀獨不念上壽難倖得此七<lb/>
　十年間脫令先少康死則萬世後當與莽大夫唐六<lb/>
　臣並列然靡且安然為之何耶哀元年傳說少康之<lb/>
　興不及臣靡恐此傳所云未實<lb/>
<pb n="16a"/>
以滅浞而立少康<lb/>
　注少康夏后相之子疏傳言羿代夏政又言在帝夷<lb/>
　羿羿必自立為天子矣當是逐出后相羿乃自立相<lb/>
　依斟灌斟尋夏祚猶尚未滅葢與羿並稱王也及寒<lb/>
　浞殺羿因羿室而生澆澆已長大自能用師始滅后<lb/>
　相相死之後始生少康少康生杼杼又年長已能誘<lb/>
　殪方能滅浞而立少康計少康失邦及少康紹國向<lb/>
　有百載乃滅有窮夏亂甚矣而夏本紀云仲康崩子<lb/>
<pb n="16b"/>
　相立相崩子少康立都不言羿浞之事是馬遷之疎<lb/>
　也<lb/>
公曰然則莫如和戎乎<lb/>
　愚謂晉悼公英武人也其好田豈滛于原獸者之比<lb/>
　不過為諸戎荐居欲一舉滅之所以不忘武事耳魏<lb/>
　絳先有和戎一䇿在其胸中恐遽陳吾說未必迎刃<lb/>
　而解故以后羿遊田之戒及辛甲虞人之箴層次引<lb/>
　入悼公遂恍然悟到和戎然後以五利之說進此納<lb/>
<pb n="17a"/>
　諫英主之法也<lb/>
戎狄荐居<lb/>
　疏釋言謂荐再也孫炎曰荐草生之再即荐是聚也<lb/>
　服䖍云荐草也言狄人逐水草而居徙無常處劉炫<lb/>
　按莊子云麋鹿食荐即荐是草也服說是陸粲曰今<lb/>
　按古字荐薦也漢書終軍傳北胡隨畜薦居蘇林曰<lb/>
　薦草也<lb/>
國人逆喪者皆髽<hi>側<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>反</hi>
<pb n="17b"/>
　疏髽字從髟是髪之服也杜用鄭衆說言麻髪合結<lb/>
　當麻與髪相半結之檀弓魯婦之髽而弔也自敗于<lb/>
　臺駘始也<lb/>
臧之狐裘敗我于狐駘<lb/>
　裘古叶渠之切駘釋文徒來反叶音當讀怡<lb/>
五年君子謂楚共王于是不刑<lb/>
　劉敞曰傳言壬夫貪則共王殺之當矣何謂不刑解<lb/>
　經若此取舍安從哉　傅遜曰春秋諸國惟楚英賢<lb/>
<pb n="18a"/>
　最多葢楚親疎參用而執政者皆其公族一有僨事<lb/>
　旋即誅死無少貸與晉齊魯諸國殊異所以强大累<lb/>
　世而威權畧無下移後之用人者可以監矣<lb/>
六年司武而梏于朝難以勝矣<lb/>
　陸粲曰謂不堪司武之任杜注云不足以勝敵非<lb/>
子罕善之如初<lb/>
　按注云子罕雖見辱不追忿所以得安服䖍云子蕩<lb/>
　之罪大矣子罕初逐之以正國法及子蕩射其門乃<lb/>
<pb n="18b"/>
　復善之如初是為茹柔吐剛非所以守法也此論較<lb/>
　杜為優<lb/>
七年夫郊祀后稷以祈農事也<lb/>
　按此謂祈榖之郊也祈榖之郊在孟春周為三月月<lb/>
　令孟春之月天子乃以元日祈榖于上帝<lb/>
衡而委蛇必折<lb/>
　按衡古横字横者不順道也言以横道而為委蛇其<lb/>
　人必將毁折<lb/>
<pb n="19a"/>
子駟使賊夜弑僖公<lb/>
　按鄭世家云子駟使廚人藥殺釐公與傳畧<lb/>
　同而經不言弑下又書葬王方麓云此與楚<lb/>
　子麇書卒楚公子比書弑之類皆當闕疑辨<lb/>
　詳集説<lb/>
九年備水器<lb/>
　注盆<graphic n="KR2546" url="https://raw.githubusercontent.com/kanripo/KR-Gaiji/master/images/KR2546.png" mimeType="image/png"/>之屬　周禮凌人春始治<graphic n="KR2546" url="https://raw.githubusercontent.com/kanripo/KR-Gaiji/master/images/KR2546.png" mimeType="image/png"/>
                    <hi>音咸去聲</hi>
令隧正納郊保奔火所<lb/>
<pb n="19b"/>
　疏周禮有遂大夫五縣為遂鄭司農云王國百里内<lb/>
　為六鄉外為六遂鄭𤣥云郊内比閭族黨州鄉郊外<lb/>
　隣里鄼鄙縣遂異其名者示相變耳尚書費誓魯人<lb/>
　三郊三遂亦以郊内郊外别之郊内屬鄉郊外屬遂<lb/>
　華臣言具正徒不言其事者以是郊内之民供救火<lb/>
　百役即上畜水潦積土塗之類非惟救火若郊保之<lb/>
　民既逺故使隨火所起奔往救之直救火而已<lb/>
使樂遄庀刑器<lb/>
<pb n="20a"/>
　注刑器刑書疏鄭鑄刑鼎而叔向責之晉鑄刑鼎而<lb/>
　仲尼譏之此言刑器必不在鼎或書之于板號為刑<lb/>
　器耳<lb/>
二師令四鄉正敬享<lb/>
　注二師左右二師也鄉正鄉大夫也疏周禮鄉大夫<lb/>
　屬司徒此鄉正言二師命之者二師分掌其方左右<lb/>
　各掌其二鄉也宋大國不過三軍而有四鄉者當時<lb/>
　所立非正法宋置六鄉况四鄉乎<lb/>
<pb n="20b"/>
或食于心或食于咮<hi>竹又反</hi>以出内<hi>音納</hi>火<lb/>
　疏周禮司爟掌行火之政令季春出火民咸從之季<lb/>
　秋納火民亦如之鄭𤣥曰火所以用陶冶民隨國而<lb/>
　為之林注建辰之月鶉火星昏在南方則令民放火<lb/>
　是謂出火建戍之月大火星不見則禁民放火是謂<lb/>
　納火　劉用熙曰食于心食于咮猶食邑之食謂封<lb/>
　火正于火之分野使掌出納之政令非如注謂死而<lb/>
　配食也下云以出納火則不在既死之後又下云火<lb/>
<pb n="21a"/>
　正閼伯居商丘甚明<lb/>
咮為鶉火心為大火<lb/>
　疏春秋緯文耀鈎曰咮謂鳥陽七星為頸宋均注<lb/>
　陽猶首也栁謂之咮咮鳥首也七星為朱鳥頸也<lb/>
　咮星為火之候故于十二次咮為鶉火釋天云大辰<lb/>
　房火尾也大火謂之大辰孫炎曰龍星明者以為時<lb/>
　侯大火心也在中最明故時候主焉九月則伏在日<lb/>
　下<lb/>
<pb n="21b"/>
始往而筮之遇艮之八<lb/>
　疏周易之爻惟有九六此筮乃言遇艮之八二易皆<lb/>
　以七八為占故此筮遇八謂艮之第二爻不變者是<lb/>
　八也揲蓍求爻繋辭有法其揲所得有七八九六說<lb/>
　者謂七為少陽八為少隂其爻不變也九為老陽六<lb/>
　為老隂其爻皆變也周易以變為占占九六之爻連<lb/>
　山歸藏以不變為占占七八之爻二易並亡不知實<lb/>
　然與否賈鄭諸儒相傳為此說者此言遇艮之八下<lb/>
<pb n="22a"/>
　文穆姜云是于周易晉語重耳筮得貞屯悔豫皆八<lb/>
　其下司空季子云是在周易並于遇八之下别言周<lb/>
　易知此遇八非周易也　林注遇艮之八葢艮卦六<lb/>
　爻三上以九變初四五以六變得二得八不變此朱<lb/>
　文公之說<lb/>
是于周易曰隨元亨利貞無咎<lb/>
　疏若一爻獨變則得指論此爻或二爻三爻皆變則<lb/>
　毎爻義異不知所從則當總論彖辭故姜亦以彖為<lb/>
<pb n="22b"/>
　言<lb/>
斬行栗<lb/>
　疏行道也行栗道上之栗周語云列樹以表道知此<lb/>
　行栗是表道之樹<lb/>
三分四軍<lb/>
　分四軍為三部杜用鄭衆說也更休送出以逸待勞<lb/>
　此制人於不戰者子胥用此法楚於是乎始病<lb/>
大夫門子<lb/>
<pb n="23a"/>
　周禮小宗伯掌三族之别以辨親疏其正室皆謂之<lb/>
　門子鄭𤣥云正室適子也文選注門子卿之適子將<lb/>
　代父當門者<lb/>
以諸侯復伐之十二月癸亥門其三門<lb/>
　啖助曰左云冬十月諸侯伐鄭下又云諸侯復伐之<lb/>
　十二月癸亥門其三門葢誤重說也古史或用周正<lb/>
　或用夏正作𫝊者承兩國之舊史月數不同遂兩載<lb/>
　之王樵曰荀罃欲分兵以敝楚後來三駕即用此䇿<lb/>
<pb n="23b"/>
　也左氏于乃盟而還之下又記晉人不得志于鄭十<lb/>
　二月癸亥復伐之門其三門杜氏不悟其誤因云晉<lb/>
　果三分其軍各攻一門與前注自相戾<lb/>
閏月戊寅<lb/>
　按閏月二字宜依杜氏作門五日葢後人傳寫誤合<lb/>
　門五為閏又誤轉日為月耳<lb/>
晉侯以公宴于河上<lb/>
　趙汸曰公有適祖母之䘮晉侯不當與宴季武子不<lb/>
<pb n="24a"/>
　能以公固辭皆非禮晉平湨梁之㑹亦與諸侯宴于<lb/>
　温諸侯在喪廢禮其來逺矣孔氏謂傳皆無譏則卒<lb/>
　哭後得宴樂何其謬歟<lb/>
是謂一終一星終也<lb/>
　一終猶今俗語一匝也疏知是歳星者厯書木星三<lb/>
　百九十八日行星三十三度十二年而彊一周<lb/>
以先君之祧處之<lb/>
　疏天子有二祧諸侯無祧聘禮云不腆先君之祧是<lb/>
<pb n="24b"/>
　謂始祖也諸侯五廟則祧始祖是亦廟也　傅遜曰<lb/>
　魏鶴山云祧取廟外之兆域為義此說是也周禮守<lb/>
　祧云其廟則有司修除之其祧則守祧黝堊之爾雅<lb/>
　地謂之黝墻謂之堊非兆域而何愚按祭法逺廟為<lb/>
　祧固然魏說亦有據故存之<lb/>
口血未乾而背之<lb/>
　疏凡盟用牛牲故襄二十六年傳云㰱用牲又哀十<lb/>
　七年傳云諸侯盟誰執牛耳是也其殺牛必取血及<lb/>
<pb n="25a"/>
　耳以手執玉敦之血進之于口定八年傳渉佗捘衛<lb/>
　侯之手及腕又襄九年傳與大國盟口血未乾是也<lb/>
輸積聚以貸<lb/>
　傅遜曰此委輸之輸杜訓盡也非<lb/>
十年㑹呉子壽夢也<lb/>
　注壽夢吳子乗疏十二年吳子乗卒則乗是名也<lb/>
城小而固<lb/>
　孫武子城有所不攻張預曰拔之而不能守委之而<lb/>
<pb n="25b"/>
　不為患則不須攻也又若深溝為壘卒不能下亦不<lb/>
　可攻如偪陽城小而固荀罃謂勝之不武弗勝為笑<lb/>
　是也<lb/>
縣門發聊人紇抉之以出門者<lb/>
　疏縣門者編板廣長如門施闗機以縣門上有冦則<lb/>
　發機而下之諸侯之士攻偪陽之門已有入者縣門<lb/>
　乃發郰人紇抉而舉之以出門者門者謂攻門者也<lb/>
　服䖍云抉縣門使舉令下容人出　按林注云偪陽<lb/>
<pb n="26a"/>
　人發縣門以閉攻城之士與疏解不同然非也據襄<lb/>
　二十六年傳楚子伐鄭門于師之梁縣門發獲九人<lb/>
　焉渉汜而歸時鄭以子産之言不禦冦則發縣門而<lb/>
　獲九人者乃楚師也林亦主鄭人言與此同失<lb/>
左執之右拔㦸以成一隊<lb/>
　林注狄虒彌左手執車輪䝉甲之楯右手自拔一㦸<lb/>
　以當一隊之軍㦸長一丈六尺每隊百人<lb/>
親受矢石<lb/>
<pb n="26b"/>
　疏服䖍謂古者以石為箭鏃引國語楛矢石砮為證<lb/>
　則猶是矢也何須矢石並言周禮職金國有大故而<lb/>
　用金石則掌其令鄭𤣥云用金石者作鎗雷之屬雷<lb/>
　即礧也兵法守城用礧石以擊攻者陳思王征蜀論<lb/>
　下礧成雷榛殘木碎是也<lb/>
請以桑林<lb/>
　注桑林殷樂名疏經典言殷樂為大濩此復云桑林<lb/>
　者葢殷家本有二樂如周人之大武象武也或曰湯<lb/>
<pb n="27a"/>
　禱桑林而得雨遂以桑林名其樂<lb/>
魯有禘樂賔祭用之<lb/>
　注禘三年大祭則作四代之樂别祭羣公則用諸侯<lb/>
　樂疏明堂位季夏以禘禮祀周公于太廟朱干玉戚<lb/>
　冕而舞大武皮弁素積裼而舞大夏惟周公之廟<lb/>
　得用天子之禮知别祭羣公則用諸侯之樂謂時王<lb/>
　所制之樂大武是也然則禘為禮之大者羣公不得<lb/>
　與同而賔得同之敬隣國之賔故得用大祭之樂也<lb/>
<pb n="27b"/>
　劉炫曰享賔用樂禮傳無文但賔禮既輕必異于禘<lb/>
　魯以享賔當時之失用之既久遂以為常荀偃士匄<lb/>
　引過謬之事以諂晉侯使聽宋耳<lb/>
納諸霍人禮也<lb/>
　注霍晉邑疏知霍人為霍邑者漢樊噲傳云攻霍人<lb/>
　是霍人邑也<lb/>
兆如山陵有夫出征而喪其雄<lb/>
　疏繇辭皆韻古人讀雄與陵為韻詩無羊正月皆以<lb/>
<pb n="28a"/>
　雄韻蒸韻陵是也<lb/>
牲用備具<lb/>
　按書微子犧牷牲用孔傳云器實曰用觀此傳文牲<lb/>
　用明為二事杜獨言犧牲誤<lb/>
騂旄之盟<lb/>
　陸粲曰騂赤牛旄旄牛也爾雅有犣牛郭注旄牛也<lb/>
其能來東底乎<lb/>
　按說文底下也東底猶後漢馮異傳所云崤底杜訓<lb/>
<pb n="28b"/>
　底為至于此難通<lb/>
十一年各征其軍<lb/>
　注三家各征其軍之家屬疏言軍之家屬者丁壯從<lb/>
　軍家無所稅其家屬不入軍者乃稅之<lb/>
三子各毁其乗<lb/>
　疏往時民皆屬公國有二軍非征伐不屬三子故三<lb/>
　子自以采邑之民為己私乗如子産出兵車十七乗<lb/>
　之類是私家車乗也今既三分公室所分得者即是<lb/>
<pb n="29a"/>
　己有不須更立私乗故三子各自毁壊舊時車乗部<lb/>
　伍分以足成三軍<lb/>
以其役邑入者無征<lb/>
　疏役謂共官力役今之丁也邑謂賦稅今之租調也<lb/>
　　孫琮曰陳氏謀齊以家量貸以公量收誘其民使<lb/>
　歸已季氏專魯入者無征不入倍征驅其民使去公<lb/>
　奸人竊國權術大畧相類<lb/>
孟氏使半為臣若子若弟叔孫氏使盡為臣<lb/>
<pb n="29b"/>
　邵寳曰于三分得一之中使半為臣臣其子則父歸<lb/>
　公臣其弟則兄歸公所謂半也盡為臣則子弟父兄<lb/>
　皆歸已矣　愚按昭五年傳追說此事云季氏盡征<lb/>
　之叔孫氏臣其子弟孟氏取其半焉叔孫臣其子弟<lb/>
　不臣父兄謂一家之中取二分而二歸公也孟氏取<lb/>
　其半如叔孫所取而又于其中課取子弟之一分半<lb/>
　以歸公也彼傳順序此傳倒言之邵解非是<lb/>
司慎司盟<lb/>
<pb n="30a"/>
　疏司慎不知指斥何神但在山川之上知其是天神<lb/>
　耳<lb/>
鄭人賂晉侯以師悝師觸師蠲<lb/>
　陸氏曰夫子嘗言惡鄭聲恐其亂雅樂樂之雅鄭不<lb/>
　别於詩而别於聲其聲中正和平則雅姚冶輕儇則<lb/>
　鄭鄭聲靡靡當時尚之如師筏師慧師悝師觸師蠲<lb/>
　之徒鄭人往往以之賂列國夫子懼其聲之曼衍蕩<lb/>
　人心志而不自知也故復著之戒曰放鄭聲晉悼八<lb/>
<pb n="30b"/>
　年之中九合諸侯覇功之盛莫比焉鄭㑹蕭魚始以<lb/>
　師悝等為賂斯其所奏豈非所謂靡靡而蕩人心志<lb/>
　者耶悼公自此覇業少衰㑹吳伐秦皆不自行至戚<lb/>
　之㑹反為孫氏謀定衛亂或鄭聲之潛移其心志歟<lb/>
　魏絳辭金石之樂而規以願思其終有以也夫<lb/>
廣車軘車淳十五乘<lb/>
　疏廣車横陳之車軘車屯守之車射禮二算為純一<lb/>
　算為竒是淳為耦也廣軘車相耦凡十五乗<lb/>
<pb n="31a"/>
歌鐘二肆<lb/>
　注肆列也縣鐘十六為一肆疏周禮小胥凡縣鐘磬<lb/>
　半為堵全為肆此言歌鐘二肆則兼有磬矣無磬不<lb/>
　得成肆<lb/>
八年之中九合諸侯<lb/>
　疏九合諸侯謂五年㑹戚又㑹城棣救陳七年㑹鄬<lb/>
　八年㑹邢丘九年盟戲十年㑹柤又伐鄭戍虎牢十<lb/>
　一年同盟毫城北又㑹蕭魚也　按齊桓九合諸侯<lb/>
<pb n="31b"/>
　其數不止于九故論語集註定作糾晉悼恰有九㑹<lb/>
　晉語以為七合葢不數救陳與戍鄭也<lb/>
藏在盟府<lb/>
　注司盟之府疏司盟見周禮司盟之府掌藏功勛典<lb/>
　䇿故有賞功之制<lb/>
十二年臨于周廟禮也<lb/>
　注周廟文王廟也　愚按趙伯循謂魯無文王廟猶<lb/>
　周禘無帝嚳廟只是臨禘時設文王主與尸而祭之<lb/>
<pb n="32a"/>
　此周廟杜預以為文王廟與趙說不同據傳文周廟<lb/>
　與周公之廟别言之則周廟為文王廟矣鄭祖厲王<lb/>
　立所出文王廟知魯亦立文王廟也哀二年蒯聵禱<lb/>
　云敢昭告皇祖文王是衛亦立文王廟也郊特云諸<lb/>
　侯不得祖天子而魯鄭衛皆立文王廟此後世之失<lb/>
　也　劉敞曰魯君僭而立周廟三家僭而立公廟左<lb/>
　氏謂之禮豈不誤哉凡諸侯之喪異姓臨于外同姓<lb/>
　于祖廟同宗于禰廟<lb/>
<pb n="32b"/>
及姑姊妹<lb/>
　疏釋親父之姊妹為姑樊光曰春秋傳云姑姊妹然<lb/>
　則古人謂姑為姑姊妹葢父之姊為姑姊父之妹為<lb/>
　姑妹列女傳梁有節姑妹<lb/>
十三年孟獻子書勞于廟禮也<lb/>
　注告廟飲至書勞三事偏行一禮即書至悉闕乃不<lb/>
　書　趙汸曰當時諸侯以善事伯主内外無虞為勞<lb/>
　績衰世之意也書勞即是書至杜說非<lb/>
<pb n="33a"/>
使其什吏率其卒乘官屬以從于下軍<lb/>
　疏什吏謂十人長也從軍曰卒在車曰乘新軍將佐<lb/>
　皆遷其軍内十人之長率其歩卒車士與新軍官屬<lb/>
　軍尉司馬之類令下軍將佐兼領之周禮夏官軍制<lb/>
　不言什人有長此云什吏者晉人為軍則然<lb/>
使歸而廢其使怨其君以疾其大夫而相牽引也不猶<lb/>
愈乎<lb/>
　言鄭使良霄如楚期楚來救以退諸侯之師也今既<lb/>
<pb n="33b"/>
　不能而遣之歸其君與大夫必以奉使無狀廢棄之<lb/>
　良霄因此怨恨其君憎疾其大夫牽引令鄭國不和<lb/>
　而事晉之心不固豈不愈于久執之乎舊解都不明<lb/>
　白<lb/>
十四年昔秦人負恃其衆貪于土地逐我諸戎惠公蠲<lb/>
其大徳賜我南鄙之田<lb/>
　疏僖二十二年傳云秦晉遷陸渾之戎于伊川昭九<lb/>
　年傳云惠公歸自秦而誘以來此言秦人逐之惠公<lb/>
<pb n="34a"/>
　與田三文不同者此戎本處𤓰州逺在秦之西北秦<lb/>
　貪其土晉貪其人二國共誘而使遷僖傳是其實也<lb/>
　昭傳主專責晉故指言晉耳<lb/>
子叔齊子<lb/>
　注齊子叔老字也　陸粲曰叔老公子嬰齊之子不<lb/>
　應以父名為字齊是諡也愚謂父名不可為字獨可<lb/>
　為諡乎當是二名不偏諱耳<lb/>
秦人毒涇上流<lb/>
<pb n="34b"/>
　孫武子無迎水流張預曰卑地勿居恐决水溉我舟<lb/>
　戰亦不可處下流以彼㳂我泝戰不便也兼慮敵人<lb/>
　投毒于上流春秋諸侯之師濟涇而次秦人毒涇上<lb/>
　流師人多死是也<lb/>
敗公徒于阿澤鄄人執之<lb/>
　注濟北東阿縣西南有大澤公徒因敗散還故為公<lb/>
　執之疏鄄人為公執公徒之散走者　劉用熙曰公<lb/>
　雖居鄄鄄人反執公徒言公失民也愚謂公必不安<lb/>
<pb n="35a"/>
　于鄄故復居郲詳當時事勢劉說得之<lb/>
成國不過半天子之軍<lb/>
　疏鄭𤣥云方四百里以上為成國<lb/>
若困民之主匱神乏祀<lb/>
　按釋文云乏祀本或作之誤也又說苑引此傳文作<lb/>
　困民之性乏神之祀或曰古字生性通用豈此乃生<lb/>
　字之誤歟<lb/>
范宣子假羽旄于齊而弗歸齊人始貳<lb/>
<pb n="35b"/>
　愚謂晉自悼公之後覇業衰矣實始于齊人之貳晉<lb/>
　楚之爭衡也齊秦時倔强其間為晉霸梗秦在西陲<lb/>
　晉蔽之害不及諸國齊居山東一與晉異即加兵魯<lb/>
　衛而邾莒助之為魯患尤甚士匄乃以一羽旄啟其<lb/>
　貳罪可勝道哉<lb/>
十六年書曰㑹鄭伯為夷故也<lb/>
　疏特言書曰是仲尼新意舊史當書荀偃在前　傅<lb/>
　遜曰齊子本㑹荀偃而經特以㑹鄭伯為文列之于<lb/>
<pb n="36a"/>
　諸臣之上不使夷之于諸大夫也按此說于義無取<lb/>
　當以陳止齋後傳為正陳義見集說<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀左日鈔卷六<lb/>
</p>
<p>
</p>
  </div>
</body>
</text>
</TEI>
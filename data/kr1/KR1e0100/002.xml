<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀左日鈔卷二</head> <lb/>
    <p>
<pb n="1a"/>
欽定四庫全書<lb/>
　讀左日鈔卷二<lb/>
　　　　　　　　　　　　呉江　朱鶴齡撰<lb/>
八年治兵于廟<lb/>
　劉氏譏廟中非治兵之所按孔疏云治兵于廟者告<lb/>
　于廟習于巷也但傳終未盡<lb/>
仲慶父請伐齊師<lb/>
　疏公子慶父氏曰孟氏傳文實然而經稱仲孫杜無<lb/>
<pb n="1b"/>
　明釋八年傳稱仲慶父舉諡稱之則謂之共仲葢慶<lb/>
　父雖為庻長而以仲為字至後子孫以字為氏是以<lb/>
　經書仲孫時人以其庻長稱孟故傳稱孟孫其以諡<lb/>
　配字而謂之共仲猶臧僖伯管敬仲之類也<lb/>
奉公子糾來奔<lb/>
　注子糾小白庶兄　程子以小白為兄子糾為弟朱<lb/>
　子從之愚按左傳注子糾實小白庻兄薄昭與淮南<lb/>
　王書曰齊桓殺其弟以反國程子據此以糾為小白<lb/>
<pb n="2a"/>
　弟然荀子謂桓公殺兄越絶書謂管仲臣於桓公兄<lb/>
　公子糾皆與昭不合黄楚望云春秋立子以貴子糾<lb/>
　母魯女魯女貴班在衞上明子糾當立考史記襄公<lb/>
　次弟糾奔魯其母魯女也管仲召忽傅之次弟小白<lb/>
　奔莒鮑叔傅之其母衞女也有寵於僖公觀兩次字<lb/>
　兄弟之序可見矣　又按經書齊小白入於齊則小<lb/>
　白固宜有齊者也小白曷為宜有齊也小白不立則<lb/>
　管仲不相管仲不相則周室日卑不胥天下而夷狄<lb/>
<pb n="2b"/>
　不止夫子既恕管仲之不死安得不恕桓公之得國<lb/>
　若夫子糾之為兄歟為弟歟固所不必論矣<lb/>
九年桓公自莒先入<lb/>
　史記雍林人殺無知議立君髙國先召小白於莒魯<lb/>
　聞無知死亦發兵送子糾而使管仲别將兵遮莒道<lb/>
　射中小白帶鈎小白徉死管仲使人馳報魯魯送糾<lb/>
　者行益遲六日至齊則小白巳入高徯立之是為桓<lb/>
　公桓公之中鈎徉死以誤管仲已而載温車中馳行<lb/>
<pb n="3a"/>
　有髙國内應故得先入立發兵拒魯按左氏載桓公<lb/>
　入齊事太略應據此補之<lb/>
召忽死之管仲請囚<lb/>
　馮時可曰管子大匡篇齊使至魯魯君乃束縛管仲<lb/>
　與召忽仲謂忽曰子懼乎忽曰何懼乎令子相齊之<lb/>
　左必令忽相齊之右雖然殺君而用我身是再辱我<lb/>
　也子為生臣忽為死臣忽也知得萬乗之政而死公<lb/>
　子糾可謂有死臣矣子生而霸諸侯公子糾可謂有<lb/>
<pb n="3b"/>
　生臣矣死者成行生者成名子其勉之乃行入齊境<lb/>
　自刎而死管仲遂入君子聞之曰召忽之死也賢其<lb/>
　生也管仲之生也賢其死也此文必出於戰國以後<lb/>
　其中亦有與左氏小異者左氏云殺子糾於生竇生<lb/>
　竇魯地而大匡以忽為行入齊境自刎夫魯人從鮑<lb/>
　叔之請必殺糾於國召忽必以是時俱死若行入齊<lb/>
　境而死非忽所以致命也左氏以忽死而仲囚大匡<lb/>
　以仲忽俱縳而忽死顧忽能死則必不縛忽甘縛則<lb/>
<pb n="4a"/>
　必不死又鮑叔之稱夷吾於公也左氏以為管仲已<lb/>
　至堂阜大匡則謂言於未召之前愚謂鮑叔慎者也<lb/>
　其以身使魯知必不預言也由此言之左氏之文尚<lb/>
　未逺於春秋而大匡逺矣<lb/>
使相可也<lb/>
　史記桓公既得管仲與鮑叔隰朋高徯同脩國政連<lb/>
　五家之兵設輕重魚鹽之利以贍貧窮禄賢能齊人<lb/>
　皆悦按管仲治齊事詳在齊語故内傳不及亦應據<lb/>
<pb n="4b"/>
　此補之　按内政之法五鄉一師萬人為一軍比之<lb/>
　周制萬二千五百人為軍者誠簡便矣故曰桓文節<lb/>
　制之師<lb/>
十年一鼓作氣再而衰三而竭<lb/>
　張預曰氣者戰之所恃也敵人新來而氣盛則且以<lb/>
　不戰挫之俟其衰倦而後擊故彼之鋭氣可以奪也<lb/>
　曹劌言一鼔作氣者謂初來之氣盛也再而衰三而<lb/>
　竭者謂陳乆而人倦也<lb/>
<pb n="5a"/>
蒙臯比而先犯之公從之大敗宋師于乗丘<lb/>
　注臯比虎皮疏禮記武王倒載干戈蒙以虎皮名之<lb/>
　曰鞬櫜字或作建臯故服䖍引以解此他書未聞<lb/>
　檀弓云魯莊公及宋人戰于乗丘縣賁父御卜國為<lb/>
　右馬驚敗績公隊佐車授綏御與車左右皆死之與<lb/>
　此不同孔氏謂記言為妄陳氏曰記不過言公車敗<lb/>
　而已易車之後因二士死敵遂大敗宋師乃與春秋<lb/>
　傳互相發明戰幾敗復勝如韓原之戰幾獲秦伯後<lb/>
<pb n="5b"/>
　世如此者多矣經有不悉書傳或不能備不可以檀<lb/>
　弓所載與經𫝊不合即云記妄也<lb/>
十一年宋師未陳而薄之<lb/>
　吳子凡敵有不卜而與之戰者陳而未定舍而未畢<lb/>
　行阪渉險半隱半出如此者擊之勿疑<lb/>
臧孫達曰<lb/>
　臧孫達見桓二年氏族考魯孝公之子公子彄食邑<lb/>
　于臧因以為氏世本達生伯氏缾缾生文仲辰三桓<lb/>
<pb n="6a"/>
　之先臧氏展氏為魯世卿<lb/>
十二年蕭叔大心<lb/>
　按蕭邑大夫字叔名大心杜以叔為名非也　趙汸<lb/>
　曰疏云以此年有功宋人以蕭邑别封其人為附庸<lb/>
　今按昭十一年傳申無宇曰宋蕭亳實殺子㳺時蕭<lb/>
　為宋邑莊二十三年蕭叔無爵而稱朝知是附庸國<lb/>
　也<lb/>
十四年諸侯伐宋<lb/>
<pb n="6b"/>
　趙汸曰經文已序則傳皆稱諸侯經總稱諸侯則傳<lb/>
　為序列意與日月互見同<lb/>
傳瑕殺鄭子<lb/>
　鄭子子儀也趙汸曰殺鄭子不書者魯人始終君突<lb/>
　自鄭忽復歸後鄭歴三君皆不通於魯故鄭伯入國<lb/>
　經不書<lb/>
人之所忌其氣燄以取之<lb/>
　傅遜曰言子儀所畏忌者其氣方燄燄而盛故蛇妖<lb/>
<pb n="7a"/>
　應之葢謂厲公也杜氏注似以氣燄屬忌人者言夫<lb/>
　忌人則其氣怯矣何燄燄之有<lb/>
厲公入遂殺傅瑕<lb/>
　太史公曰語有之以權利合者權利盡而交疏傅瑕<lb/>
　是也傅瑕雖以劫殺鄭子納厲公厲公終背而殺之<lb/>
　此與晉之里克何異　按鄭厲之殺傅瑕晉惠之殺<lb/>
　里克以其貳也衞獻之殺寗喜以其專也此三君者<lb/>
　信無君人之道矣而三臣反覆不免誅夷亦可為賣<lb/>
<pb n="7b"/>
　國之戒<lb/>
繩息媯<lb/>
　注繩譽也按説文作譝戲曰靳譽曰繩古語如此疑<lb/>
　是方言<lb/>
秋七月楚入蔡<lb/>
　趙汸曰蔡哀侯在楚而蔡人㑹于北否此荆所以人<lb/>
　蔡也傳以為由息媯故葢采輯小説舉其細而遺其<lb/>
　大<lb/>
<pb n="8a"/>
十六年鄭伯殺公子閼<lb/>
　注祭仲黨疏按隱十一年鄭有公孫閼距此三十五<lb/>
　年不容復有公子閼若非閼字誤則子當為孫<lb/>
王使虢公命曲沃伯以一軍為晉侯<lb/>
　詩疏左傳桓八年王使立緡于晉至莊十六年王使<lb/>
　虢公命曲沃伯為晉侯不言滅晉之事晉世家晉侯<lb/>
　緡立二十八年曲沃武公伐晉滅之盡以其寳器賂<lb/>
　周釐王王命曲沃武公為晉侯葢虢公命晉侯之年<lb/>
<pb n="8b"/>
　始併晉未命晉之前有使適晉晉大夫就之請命無<lb/>
　衣之詩所由作也　吕祖謙曰以史記左傳考之平<lb/>
　王二十六年晉昭侯封成師于曲沃專封而王不問<lb/>
　一失也三十二年潘父殺昭侯欲納成師而王又不<lb/>
　問二失也四十七年曲沃莊伯弑晉孝侯而王又不<lb/>
　問三失也桓王二年莊伯攻晉王不能討反使尹氏<lb/>
　武氏助之及曲沃叛王王尚能命虢公伐曲沃立晉<lb/>
　哀侯使其初師出以正豈至此乎四失也十三年曲<lb/>
<pb n="9a"/>
　沃武公弑晉小子侯明年王猶能命虢仲立哀侯弟<lb/>
　緡于晉又明年猶能命虢仲芮伯梁伯荀侯賈伯伐<lb/>
　曲沃至是武公篡晉僖王反受賂命為諸侯五失也<lb/>
　由此觀之禮樂征伐移于諸侯降于大夫竊于陪臣<lb/>
　有自來矣<lb/>
惠王立而復之<lb/>
　注魯莊三年經書塟桓王自此以來周有莊王又有<lb/>
　僖王崩葬皆不見經傳王室微弱不復能自通于諸<lb/>
<pb n="9b"/>
　侯故傳因周公忌父之事而見惠王惠王立在此年<lb/>
　之末趙汸曰經書葬桓王後王人救衛王姬歸于齊<lb/>
　則莊王也單伯㑹伐宋㑹諸侯于鄄命曲沃伯為晉<lb/>
　侯則僖王也虢公晉侯鄭伯使原莊公逆王后于陳<lb/>
　以後皆惠王事杜云王室微弱不能自通于諸侯非<lb/>
　也<lb/>
十九年鬻拳可謂愛君矣<lb/>
　自古無此諫法左氏目為愛君安可訓乎東萊謂不<lb/>
<pb n="10a"/>
　幸為楚子所誅則陷于惡逆斯篤論也魏禧曰楚子<lb/>
　伐黄而黄敗乃鬻拳之幸使黄人乗楚之敗而勝之<lb/>
　楚師再衂則拳雖欲死其何以為死耶<lb/>
衞師燕師伐周<lb/>
　譙周曰燕與子頽逐惠王乃南燕姞姓也世家以為<lb/>
　北燕失之按史記正義云南燕滑州胙城南燕伐<lb/>
　以與周近也若北燕則逺且春秋時亦不著觀昭三<lb/>
　年春秋特書北燕伯欵可見<lb/>
<pb n="10b"/>
二十一年闕西辟<lb/>
　注闕象魏也疏辟是旁側之語服䖍云西辟西偏也<lb/>
鄭伯由是始惡于王<lb/>
　疏鄭伯謂厲公子文公也　按傳文鄭伯享王是五<lb/>
　月以前事至虢公請器則厲公巳沒林注以始惡于<lb/>
　王屬厲公非也惡讀如字即周鄭交惡之惡<lb/>
二十二年在其子孫<lb/>
　史記正義六四變内卦為中國外卦為異國又内卦<lb/>
<pb n="11a"/>
　為身外卦為子孫故知在子孫也<lb/>
猶有觀焉故曰其在後乎<lb/>
　疏觀者視他之辭賔王之事若筮者身自當有則不<lb/>
　應觀他此卦猶有觀焉觀非在已之言其人觀他有<lb/>
　之故知在其子孫也<lb/>
風行而著于土<lb/>
　疏㢲在坤上故為著土著直略反林注風動物也故<lb/>
　行而著于土明不在本國<lb/>
<pb n="11b"/>
若在異國必姜姓也<lb/>
　史記正義六四變此爻是辛未觀上體㢲未為羊㢲<lb/>
　為女女乗羊故為姜姜齊姓故知在齊<lb/>
物莫能兩大<lb/>
　陳滅而後田齊興杞滅而後于越興虞滅而後吳興<lb/>
　所謂物莫能兩大<lb/>
其後亡也成子得政<lb/>
　按如此占易都似事後追叙語不能不疑朱子則謂<lb/>
<pb n="12a"/>
　太史之占陳氏子孫設為之辭以欺世如符命之類<lb/>
　爾又合閔元年畢萬筮仕傳觀之知左氏傳春秋者<lb/>
　必春秋季年人物所以追論成敗多附㑹之辭<lb/>
二十三年晉桓莊之族偪獻公患之<lb/>
　按晉自桓叔封曲沃子莊伯代立獻公之祖也金履<lb/>
　祥曰晉自桓叔莊伯奪宗故獻公亦忌其族之聚而<lb/>
　殺之桓莊之裔無遺天道亦可畏矣<lb/>
二十四年女贄不過榛栗棗修以告䖍也<lb/>
<pb n="12b"/>
　疏栗取其戰栗也棗取其早起也修取其自修也惟<lb/>
　榛無説葢以榛聲近䖍取其䖍于事也煅脯加薑桂<lb/>
　曰修<lb/>
二十五年夏六月辛未朔日有食之鼓用牲于社非常<lb/>
也<lb/>
　傅遜曰此與昭十七年夏六月朔日食事同而彼此<lb/>
　異議故注以置閏失所言之陸子餘闢其謬　劉敞<lb/>
　曰日食變之大者雖非正陽之月豈可安而視之春<lb/>
<pb n="13a"/>
　秋所以書譏其不鼓于朝乃鼓于社又用牲爾<lb/>
二十六年晉士蒍為大司空<lb/>
　趙汸曰傳見晉變周制僭王官孔氏云言大司空明<lb/>
　任以卿也直言司空者是大夫即司空亞旅皆受一<lb/>
　命之服是也晉自文公以後卿以軍將為名司空非<lb/>
　復卿官故文二年司空士縠非卿也成十八年傳曰<lb/>
　右行辛為司空使修士蒍之法雖則非卿其職掌同<lb/>
二十七年秋虢人侵晉冬虢人又侵晉<lb/>
<pb n="13b"/>
　史記晉獻公九年羣公子既亡奔虢虢以其故再伐<lb/>
　晉弗克<lb/>
二十八年大戎狐姬生重耳<lb/>
　注大戎唐叔子孫别在戎狄者　按晉語云狐氏出<lb/>
　自唐叔狐伯行之子實生重耳杜氏本此為説<lb/>
小戎子生夷吾<lb/>
　注小戎允姓之戎子女也　傅遜曰傳云允姓之戎<lb/>
　居于瓜州自惠公始誘以來則獻公時未必即薦女<lb/>
<pb n="14a"/>
　于晉上狐姬稱姓子亦當是其姓也杜引允姓之戎<lb/>
　恐未然<lb/>
賂外嬖梁五與東闗嬖五<lb/>
　二五如今人稱行也葢狎昵小人之稱<lb/>
使言于公曰<lb/>
　穆文熈曰以驪姬之愛幸而其䜛猶假二五為之葢<lb/>
　言不由已則可從中贊决使獻公不疑從之易易耳<lb/>
　國語又有優施通于姬其人愈下其謀愈深葢女子<lb/>
<pb n="14b"/>
　小人未有不廣樹其黨而能亡人之國者<lb/>
使俱曰狄之廣莫于晉為都<lb/>
　凌稚隆曰廣莫謂曠絶即曲沃與蒲屈也言章君之<lb/>
　功伐使人皆曰狄人曠絶之地今皆為君都邑因獻<lb/>
　公喜功好大故以此歆之杜注以使俱為復使二五<lb/>
　俱説此美非也<lb/>
楚令尹子元<lb/>
　陳傅良曰子元不稱人楚未有大夫也　趙汸曰中<lb/>
<pb n="15a"/>
　國有伯則楚君大夫將皆稱人經變文也<lb/>
欲蠱文夫人<lb/>
　注文王夫人息媯也　息媯儘聰明只欠息侯一死<lb/>
　楚文沒而子元即欲蠱之亦窺其不能死耳下御人<lb/>
　乃夫人侍人即為子元通蠱者<lb/>
縣門不發楚言而出<lb/>
　杜牧曰敵來攻我我不與戰設權變以疑之使敵人<lb/>
　疑惑不决不敢與我戰若楚人伐鄭鄭縣門不發效<lb/>
<pb n="15b"/>
　楚言而出楚師不敢進而遁亦其義也<lb/>
三十二年為管仲也<lb/>
　注公為管仲城私邑按榖乃魯邑非齊之榖也辨詳<lb/>
　集説<lb/>
虞夏商周皆有之<lb/>
　國語内史過曰夏之興也祝融降于崇山其亡也回<lb/>
　祿信于黔隧商之興也檮杌次于巫山其亡也夷羊<lb/>
　在牧周之興也鸑鷟鳴于岐山其衰也杜伯射宣王<lb/>
<pb n="16a"/>
　于鎬是夏商周之所有也國語不言虞未詳<lb/>
其至之日亦其物也<lb/>
　亦其物也言所享之物亦如其所至之日如甲乙日<lb/>
　降則祭先脾玉用蒼服尚青之類<lb/>
能投葢于稷門<lb/>
　按杜云葢覆也自投而反覆于門上此解本可疑劉<lb/>
　炫規杜云投車葢過于稷門似得之<lb/>
成季奔陳<lb/>
<pb n="16b"/>
　注出奔不書國亂史失之陳傅良曰奔非其罪雖我<lb/>
　公子為命大夫亦不書<lb/>
　　閔公<lb/>
元年滅耿滅霍滅魏<lb/>
　史記索隱平陽皮氏縣汾水南耿城古耿國也永安<lb/>
　縣汾水西有霍城古霍國有霍水出霍太山地理志<lb/>
　河東河北縣古魏國服䖍曰魏在晉之蒲坂河東也<lb/>
　三國皆姬姓趙汸曰滅耿滅霍滅魏不書者春秋之<lb/>
<pb n="17a"/>
　初楚滅諸小國在南晉滅三國在西告命皆未通于<lb/>
　魯<lb/>
不如逃之無使罪至為吳太伯不亦可乎<lb/>
　按士蒍晉之謀臣也勸太子以逺害而逃其後狐突<lb/>
　諸人皆主此説然城曲沃之時申生猶可行及驪姬<lb/>
　置毒以後行將安適申生所謂被此名以出人誰納<lb/>
　我其情誠可哀矣吳臨川澄曰申生死孝與屈原死<lb/>
　忠一也申生但知事父之為孝屈原但知愛國之為<lb/>
<pb n="17b"/>
　忠而一身之死生不計其心純乎仁未可以輕訾也<lb/>
　崔銑曰獻公入驪姬之䜛必欲殺申生矣使申生被<lb/>
　惡名而出獻公又必將甘心焉不為宋馮之受伐則<lb/>
　為宋萬之賂請身死而負逆名孰若受命自裁之為<lb/>
　共乎夫快心之忿情難釋也反常之禍辭難明也申<lb/>
　生計之審矣二説論申生為當故録之　白居易責<lb/>
　申生不為吳太伯之讓愚謂太伯之讓以季歴之有<lb/>
　聖徳也申生則難言矣當時重耳居蒲夷吾居屈皆<lb/>
<pb n="18a"/>
　為驪姬所譖而出申生即欲讓將誰讓乎讓則讓奚<lb/>
　齊耳讓奚齊而出于理安乎奚齊果立晉國之禍未<lb/>
　有已也而謂申生之心能晏然已乎<lb/>
二年共仲曰奚斯之聲也乃縊<lb/>
　趙汸曰慶父不書卒者罪重于叔牙不以卿禮成喪<lb/>
間于兩社<lb/>
　疏亳為殷都殷亡國也亡國之社以為廟屏戒故與<lb/>
　周社並建二社當俱在雉門之外左亳社右周社間<lb/>
<pb n="18b"/>
　于兩社謂在兩社之間朝廷于此詢謀大事是執政<lb/>
　之所在也<lb/>
遇大有之乾曰同復于父<lb/>
　疏乾為君父離為乾子今還變為乾故曰同復于父<lb/>
有文在其手曰友<lb/>
　王應麟曰仲子有文在手曰為魯夫人成季唐叔有<lb/>
　文在手曰友曰虞正義云石經古文虞作□魯作<graphic n="KR2590" url="https://raw.githubusercontent.com/kanripo/KR-Gaiji/master/images/KR2590.png" mimeType="image/png"/>
　手文容或似之友及夫人當有似之者<lb/>
<pb n="19a"/>
及狄人戰于熒澤<lb/>
　書疏鄭云熒今塞為平地熒陽民猶謂其處為熒澤<lb/>
　在其縣東杜預左傳注謂此熒澤當在河北以衛敗<lb/>
　方始渡河戰處必在河北葢此澤跨河南北而得名<lb/>
　耳<lb/>
齊人使昭伯烝于宣姜不可強之<lb/>
　按齊人強昭伯烝宣姜生文公竟以存衞稱賢君焉<lb/>
　又生宋桓夫人許穆夫人皆賢女也始信賢愚之生<lb/>
<pb n="19b"/>
　不係乎氣類<lb/>
立戴公以廬于曹<lb/>
　疏此年之末文公在位計戴公為君不過数十日耳<lb/>
　陳氏曰戴公未成君例不書按詩風衞并邶鄘盡得<lb/>
　商畿内之地葢大國也懿公之難渡河東徙而故都<lb/>
　為墟地理志齊桓公更封衞于河南曹楚丘而河内<lb/>
　殷墟皆屬于晉鄭𤣥云楚丘與曹不甚相逺皆在東<lb/>
　郡界中漢東郡今大名府滑縣開州曹詩作漕<lb/>
<pb n="20a"/>
里克諫曰<hi>云云</hi>
　吕祖謙曰里克告父以慈告子以孝其處父子之間<lb/>
　至矣迨驪姬殺申生之謀已成憚克未發也使優以<lb/>
　言動之克乃曰秉君殺太子吾不忍通復故交吾不<lb/>
　敢中立其免乎姬始無憚而新城之難作矣是克知<lb/>
　父子之間當兩全而不知邪正不兩立也兩刃之下<lb/>
　人不容足兩虎之鬭獸不容身驪申之際豈中立之<lb/>
　地哉<lb/>
<pb n="20b"/>
則佩之度<lb/>
　注佩玉者士君子常度　劉奉世曰佩之合法度世<lb/>
　子佩瑜玉而綦組綬是也較杜勝<lb/>
受脈于社<lb/>
　疏周禮有蜃器蜃大蛤也以飾脈器因名<lb/>
邢遷如歸衞國忘亡<lb/>
　魯之歸季友立僖公皆齊桓力也因魯事而并撮邢<lb/>
　衞事于此以表齊桓持危繼絕之功<lb/>
<pb n="21a"/>
衞文公大布之衣大帛之冠<lb/>
　按史稱文公初立輕賦平罪身自勞苦以收衞民與<lb/>
　傳稱大布之衣大帛之冠務材訓農通商惠工等語<lb/>
　合誠可謂自強於治矣然終其身﨑嶇漕濮間不能<lb/>
　收復故都尺寸河北之地拱手而授之晉文説者或<lb/>
　咎其陰計深而雄才寡考菟圃之役朝衆讓國以激<lb/>
　怒國人狄師遂挫則亦非不足于權略者也夫布衣<lb/>
　帛冠之自奮僅足救滎澤之覆車而康叔武公之深<lb/>
<pb n="21b"/>
　仁不能敵新臺之餘穢衛之遂失河北也於文公何<lb/>
　尤焉<lb/>
　　僖公<lb/>
元年公敗邾師于偃虚丘之戍將歸者也<lb/>
　注虛丘邾地邾人既送哀姜還齊人殺之因戍虚丘<lb/>
　欲以侵魯公以義求齊齊送姜氏之䘮邾人懼乃歸<lb/>
　故公要而敗之疏犖之盟邾人在焉既盟而敗其師<lb/>
　傳不明言其故不知虚丘誰地何故戍之服䖍云虚<lb/>
<pb n="22a"/>
　丘魯邑魯有亂邾使兵戍虚丘魯與邾無怨僖公奔<lb/>
　邾則為之外主國亂則戍其内邑無故而敗其師亡<lb/>
　信背義莫斯之甚杜以為不然故别為此説然此説<lb/>
　亦無所據<lb/>
君子以齊人之殺哀姜也為已甚矣女子從人者也<lb/>
　邵寳曰女子從人固也不曰與弑二君乃稔惡乎况<lb/>
　齊桓以伯令討之曷謂巳甚此説行天討不加于武<lb/>
　曌矣<lb/>
<pb n="22b"/>
二年不書所㑹後也<lb/>
　注魯後至諱不及期故以獨城為文趙汸曰此榖梁<lb/>
　離至不序之例左氏不達妄謂後期説者疑之<lb/>
冀為不道入自顛軨伐鄍三門<lb/>
　王應麟曰冀為不道杜氏以皮氏東北冀亭為冀國<lb/>
　考之東漢西羌傳渭首有冀戎史記云秦武公伐而<lb/>
　縣之漢天水郡之冀縣也入顛軨者葢冀戎晉自<lb/>
　冀邑冀缺為卿復與之冀是也　水經注傅巖東北<lb/>
<pb n="23a"/>
　十餘里即顛軨坂也左傳所謂入自顛軨者也有東<lb/>
　西絶澗左右幽空窮深地壑中則築以成道指南北<lb/>
　之路謂之為軨橋傳説傭隐止息於此　按疏引服<lb/>
　䖍云伐鄳三門謂冀伐晉也冀之既病則亦惟君故<lb/>
　謂虞助晉也將欲假道故稱前恩以誘之此説似順<lb/>
　若冀自伐虞虞自報冀則于晉何與而稱之<lb/>
保于逆旅以侵敝邑之南鄙<lb/>
　邵寳曰逆旅近晉南鄙之客舍也退則保出則侵<lb/>
<pb n="23b"/>
㑹虞師伐虢滅下陽<lb/>
　疏馬融云虞在晉南虢在虞南服䖍云下陽在太陽<lb/>
　東北三十里按漢太陽縣今陜州<lb/>
三年歸之未絶之也蔡人嫁之<lb/>
　趙汸曰歸蔡姬當時適有是事或者假此為名欲出<lb/>
　楚人不意耳左氏惟記所聞故未盡<lb/>
四年風馬牛不相及也<lb/>
　費誓馬牛其風疏云牝牡相誘謂之風馬牛風逸疆<lb/>
<pb n="24a"/>
　場事有然者不相及言疆域之逺也<lb/>
召康公命我先君太公<lb/>
　邵寳曰齊魯皆元勛侯伯之命曷為不于魯而于齊<lb/>
　乎當是時周公不之齊太公在齊伯禽不敢當此命<lb/>
　也<lb/>
東至于海西至于河南至于穆陵北至于無棣<lb/>
　疏齊之西境當在九河最西徒駭其東至于海當盡<lb/>
　樂安北海之東界也史記索隐今淮西有故穆陵闗<lb/>
<pb n="24b"/>
　是楚之境無棣在遼西孤竹服䖍以為太公受封境<lb/>
　界不然也葢言其征伐所至之域<lb/>
爾貢包茅不入<lb/>
　按管子江淮之間一茅而三脊名曰菁茅晉志零陵<lb/>
　有香茅今辰州包茅山出包茅有刺而三脊　真徳<lb/>
　秀曰楚子僭王罪之大者不貢罪之小者管仲度桓<lb/>
　公之力未足制楚使責其大者而楚不服攻之不克<lb/>
　圍之不下將何辭以退師乎舍其所當責者庻不勞<lb/>
<pb n="25a"/>
　而師有功仲葢計之審矣　時楚方強而子文之賢<lb/>
　適為之相管仲度未有以制之故姑詰此以示薄伐<lb/>
　之義使之受盟即退爾<lb/>
無以縮酒<lb/>
　書疏周禮甸師云祭祀共蕭茅鄭興讀蕭為莤束茅<lb/>
　立之酒沃其上滲下若神飲之故謂之縮杜氏解左<lb/>
　傳云束茅而灌之以酒葢用鄭興之説<lb/>
昭王南征而不復<lb/>
<pb n="25b"/>
　榖梁疏呂氏春秋曰周昭王親征荆蠻及渉漢梁敗<lb/>
　隕于漢中辛餘靡振王北濟髙誘注引左傳云昭王<lb/>
　不復君其問諸水濵則昭王沒于漢不得振王北濟<lb/>
　故舊説皆云漢濵之人以膠膠船船壊昭王溺焉則<lb/>
　昭王沒漢也　孔氏云膠船之説不知本出何書按<lb/>
　竹書紀年昭王末年䘮六師於漢時王至中流膠液<lb/>
　船解王及祭公辛餘靡皆溺史記正義引帝王世紀<lb/>
師進次于陘<lb/>
<pb n="26a"/>
　史記齊桓公以兵侵楚至陘山正義曰杜預云陘楚<lb/>
　地潁川召陵縣南有陘亭括地志陘山在鄭州西南<lb/>
　一百十里林注楚語云先君蚡冒之所以服陘隰也<lb/>
　陘必為楚之要地故齊以諸侯之師進而據之焉<lb/>
方城以為城<lb/>
　注方城山在南陽葉縣南韋昭曰方城楚北之西塞<lb/>
　史記索隐地理志葉縣南有長城號曰方城則杜預<lb/>
　韋昭説為是而服氏云方城山在漢南未知有何依<lb/>
<pb n="26b"/>
　據水經注盛𢎞之云葉東界有故城始犨縣東至瀙<lb/>
　水逹泚陽界南北聨數百里號為方城一謂之長城<lb/>
　云酈縣有故城一面未詳里數號為長城即此城之<lb/>
　西隅其間相去六百里<hi>一作六里</hi>連山相接漢水流其南<lb/>
　故屈完答齊威公云楚國方城以為城漢水以為池<lb/>
筮短龜長<lb/>
　時史蘇欲止公之意故託言筮短龜長其實蓍龜智<lb/>
　靈相似無短長也龜知生數一二三四五之神蓍知<lb/>
<pb n="27a"/>
　成數七八九六之神　傅遜曰記云卜筮不相襲卜不<lb/>
　吉則止而公乃復筮故神不告之耳<lb/>
一薫一猶<lb/>
　吳任臣曰薫蕙草今零陵香亦謂之薫草<lb/>
太子縊于新城重耳奔蒲夷吾奔屈<lb/>
　魏了翁曰驪姬之殺申生其機變亦甚巧矣夫父子<lb/>
　之情日相親近則間言不得而八惟以術離之然後<lb/>
　可故驪姬首賂二五説獻公出三子于外此離人之<lb/>
<pb n="27b"/>
　術也獻公者喜功貪得之人以威民懼戎闢地啟土<lb/>
　中其情安得不悦而從之三子既出則圖之易矣又<lb/>
　與優施謀作難之先後優施知申生之可陷也則請<lb/>
　先之其言曰精潔易辱又曰甚精必愚葢精潔之人<lb/>
　惜名矜行惟恐點汚故曰易辱以節自勵不以智自<lb/>
　全故曰必愚若此者可以術激之而使死石顯之陷<lb/>
　蕭望之亦猶是矣然恐獻公猶未忍果于殺也則又<lb/>
　夜半而泣以危言動之謂申生有將為逆之意自請<lb/>
<pb n="28a"/>
　先死公懼而謀之則又勸授之政而避禍焉夫獻公<lb/>
　剛猛人也肯為其子屈乎懐怒必殺之心自此啓矣<lb/>
　然猶患無隙以加之罪也則使將兵而伐翟焉勝則<lb/>
　加以得衆之名敗則䋲以覆軍之律申生至是無逃<lb/>
　死之地矣然又慮大臣或守正力爭則公之意未可<lb/>
　知也則又使優施以杯酒從容歌舞微辭諷其為附<lb/>
　麗之計里克大臣也許以中立則無復事矣獻公之<lb/>
　意其成也已乆故歸胙之詐至易辨而不復辨申生<lb/>
<pb n="28b"/>
　之仁恐傷公意又不忍自明則有死而已申生死而<lb/>
　二子奔無不如優施之所料者然奚齊立里克弑之<lb/>
　卓子立又弑之自是晉國之亂踰二十年由驪姬行<lb/>
　讒而二五優施三姦助之也故女子小人表裏固結<lb/>
　者危國亡家之本也<lb/>
五年春王正月辛亥朔日南至<lb/>
　趙汸曰傳于此年記正月日至與雜記孟獻子之言<lb/>
　合後昭十七年記太史與梓慎之言二十一年記梓<lb/>
<pb n="29a"/>
　慎之言二十四年記昭子之言皆見周人改月改時<lb/>
凡分至啓閉必書雲物<lb/>
　疏周禮保章氏以五雲之物辨吉凶水旱降豐荒之<lb/>
　祲鄭衆云以二至二分觀雲色青為蟲白為䘮赤為<lb/>
　兵荒黒為水黄為豐此出古占候書<lb/>
士蒍稽首而對<lb/>
　陸粲曰士蒍之對皆游辭也曲沃與蒲屈城而三子<lb/>
　見疏晉始兆亂蒍者獻公之信幸臣知其不可盍諫<lb/>
<pb n="29b"/>
　止焉既受命以興事矣弗慎置薪若將有為也及承<lb/>
　公譴讓乃又不敢端言其故以折讒嬖之謀忠敬事<lb/>
　君者固若是乎且退有後言而曰一國三公者何所<lb/>
　風切也蒍固姦人之雄内存寵禄而外恤公議姑為<lb/>
　是以自説于衆曰我亦嘗諫之云爾是故二五優施<lb/>
　之徒其為讒慝不足誅也若士蒍里克君子深疾之<lb/>
　　按士蒍為獻公謀殺桓莊之族殆盡其能保天道<lb/>
　之不還乎驪姬特假手焉耳籠絡之讒譖之其應也<lb/>
<pb n="30a"/>
　不爽毫末故晉獻之禍士蒍始之里克成之<lb/>
校者吾讐也<lb/>
　邵經邦曰衞太子之傅石徳敎太子矯節收江充等<lb/>
　繫獄卒至湖城之禍豈非讐乎重耳之不校父命庻<lb/>
　幾知人子之道矣<lb/>
勸之城其賜邑<lb/>
　按召陵之役申侯賣濤塗以媚齊而申侯之報復乃<lb/>
　更險始搆兩國之兵禍卒及其身媚人者果何益乎<lb/>
<pb n="30b"/>
輔車相依<lb/>
　疏口輔為外表牙車為内骨故曰相依　傅遜曰注<lb/>
　疏解輔車本借名又與唇齒重複詩云其車既載乃<lb/>
　棄爾輔輔與車固相依也輔車唇齒是二物為譬<lb/>
大伯虞仲大王之昭也<lb/>
　史記太伯卒無子弟仲雍立是為吳仲雍及武王克<lb/>
　殷求太伯仲雍之後得雍曾孫周章已君吳因而封<lb/>
　之乃封周章弟虞仲于周之北故夏虚是為虞仲索<lb/>
<pb n="31a"/>
　隱曰夏都安邑虞仲都河東太陽縣之虞城在安邑<lb/>
　南故曰夏虚顧炎武曰仲雍為吳仲雍而虞仲者仲<lb/>
　雍之曾孫也殷時諸侯有虞國即所云虞芮質厥成<lb/>
　者武王時國滅而封周章之弟于其故虚乃有虞仲<lb/>
　之名耳論語逸民虞仲夷逸左傳太伯虞仲太王之<lb/>
　昭即謂仲雍為虞仲是祖孫同號且仲雍君吳不當<lb/>
　言虞古吳虞二字多通用楊慎曰吳古虞字省文<lb/>
藏于盟府<lb/>
<pb n="31b"/>
　注盟府司盟之官疏凢諸侯初受封爵必有盟誓之<lb/>
　言漢封爵之誓即盟類<lb/>
虞不臘矣<lb/>
　疏月令孟冬臘門閭及祖先五祀周時臘與大蜡各<lb/>
　為一祭秦漢改曰臘不蜡而為臘矣　趙汸曰史記<lb/>
　秦惠文王初臘正義云始效中國為之亦明臘不自<lb/>
　秦始或疑臘作于秦誤矣<lb/>
丙之晨龍尾伏辰<lb/>
<pb n="32a"/>
　疏東方七宿皆為蒼龍其龍南首北尾角是龍角尾<lb/>
　即龍尾故注云龍尾尾星也日月之㑹為辰于時日<lb/>
　體在尾星與日同處共日俱出入故常伏不見也<lb/>
均服振振取虢之旂<lb/>
　漢書五行志引此文均作袀注袀服黒衣也均袀古<lb/>
　字通　林注庭燎詩言觀其旂温公叶音芹此當與<lb/>
　同讀按陳第古音考旂音斤<lb/>
鶉之賁賁天䇿焞焞<lb/>
<pb n="32b"/>
　注鶉鶉火星也疏南方七星皆為朱鳥其鳥西首東<lb/>
　尾故未為鶉首午為鶉火巳為鶉尾鶉火星者謂柳<lb/>
　星張也天䇿即傅説星見天官書傅説星在尾之末<lb/>
　合朔在尾故其星近日微焞焞然無光燿也<lb/>
丙子旦日在尾月在䇿鶉火中必是時也<lb/>
　疏以三統厯推之此夜是月小餘盡夜半合朔在尾<lb/>
　十四度從乙夜半至平旦日行四分度之一月行三<lb/>
　度有餘故丙子旦日在尾星月在天䇿鶉火之次正<lb/>
<pb n="33a"/>
　中也月令孟冬之月日在尾昬危中旦七星中七星<lb/>
　則鶉火次之星也<lb/>
六年圍新密鄭所以不時城也<lb/>
　按此釋經所以書新密為新城也杜注非是辨見集<lb/>
　説<lb/>
許男面縳銜璧<hi>至</hi>微子啓如是<lb/>
　楊慎曰面縛背縛也史記馬童面之張晏訓背之也<lb/>
　葢古文多倒語如息之為長亂之為治擾之為順糞<lb/>
<pb n="33b"/>
　之為除皆是　趙匡曰左氏云蔡穆侯將許僖公以<lb/>
　見楚子于武城面縛銜璧按楚本圍許以救鄭諸侯<lb/>
　救許鄭圍已解楚師亦退許有何懼乃隨蔡侯為滅<lb/>
　國之禮乎若爾許己從楚齊何故不爭許乎劉敞曰<lb/>
　八年許男即㑹盟于洮知其初不降楚也且云微子<lb/>
　面縛尤妄陸粲曰聞諸孔子微子去之是且不辱於<lb/>
　紂胡為面縛於周人之壘歟逢伯葢詭言以悦其君<lb/>
　而後儒信之甚者謂抱祭器而徃臣焉謬矣愚按昭<lb/>
<pb n="34a"/>
　四年傳頼子面縛銜璧士袒輿襯從之楚子問諸椒<lb/>
　舉舉曰成王克許許僖公如是王親釋其縛受其璧<lb/>
　焚其襯據此則許男事不可謂無考此年傳楚子圍<lb/>
　許以救鄭諸侯救許乃還事在秋蔡穆侯將許僖公<lb/>
　見楚子于武城事在冬葢楚子歸至武城而憤猶未<lb/>
　息蔡侯畏楚特將許男以見之非許男本意故八年<lb/>
　即與洮之盟也若微子啓與武王云云則逢伯設辭<lb/>
　必非事實余尚書埤傳已辨之<lb/>
<pb n="34b"/>
八年不殯于廟<lb/>
　疏注云殯過廟者將葬時從殯宮出告廟乃葬非是<lb/>
　殯尸于廟中也　邵寳曰殯于廟啓殯而朝祖也凢<lb/>
　柩行而止皆謂之殯<lb/>
冬王人來告䘮難故也是以緩<lb/>
　王樵曰按傳去年冬閏月惠王崩襄王惡太叔帶之<lb/>
　難懼不立不發䘮而告難于齊及襄定位而後發䘮<lb/>
　據經今年十二月丁未方書天王崩恐秘不發䘮難<lb/>
<pb n="35a"/>
　于經年而叔帶乃襄王親弟亦非可秘者且既云定<lb/>
　位而後發䘮則正月二月位已定何待至十二月乎<lb/>
　襄王有子帶之難洮之盟為謀王室即不可知惟秘<lb/>
　䘮决不可信或曰寗母及洮兩合諸侯皆為鄭也<lb/>
九年使孔賜伯舅胙<lb/>
　金履祥曰按宰孔之命國語史記皆有弓矢車服九<lb/>
　旒之賜皇極經世書錫命為伯此所謂加賜一級者<lb/>
　歟然宰孔初命但以賜胙為辭葢以宗廟為重也<lb/>
<pb n="35b"/>
加勞賜一級<lb/>
　邵寳曰加勞謂既老矣而又加之以勤勞也級階之<lb/>
　級也不欲其下拜故賜之進階<lb/>
恐隕越于下<lb/>
　王錫爵曰下即堂下言我若僭拜于堂則神魂不安<lb/>
　必致隕墜于堂下矣<lb/>
秋齊侯盟諸侯于葵丘<lb/>
　王應麟曰葵丘之㑹孟子所謂五禁者詳見于管子<lb/>
<pb n="36a"/>
　大正篇左氏絶不及吕成公曰桓公于五命之戒未<lb/>
　免身自犯之故左氏隐而不書也説苑晉文公合諸<lb/>
　侯而盟曰無以美妾疑妻無以聲樂妨樂無以奸情害<lb/>
　公無以貨利示下亦五禁之意史傳不載　趙汸曰<lb/>
　傳記盟辭即孟子所述之末句其五禁之辭傳不能<lb/>
　舉則二伯之事闕漏多矣<lb/>
宰孔先歸遇晉侯曰可無㑹也<lb/>
　按宰孔之料齊侯智矣其止晉侯之與㑹非也黄東<lb/>
<pb n="36b"/>
　發有論見集説<lb/>
其在亂乎<lb/>
　按杜云在存也此解不明白孔意以齊桓内行不正<lb/>
　今之所憂者其在亂乎君亦當靖晉之亂無勞逺行<lb/>
　也意在諷晉獻耳<lb/>
里克㔻鄭欲納文公<lb/>
　按里克欲納文公正也而不果者其才不足且中立<lb/>
　之心為之祟也㔻鄭才又不及克豹亦類其父更不<lb/>
<pb n="37a"/>
　足言矣<lb/>
藐諸孤<lb/>
　注言其與諸子縣藐　杜解非也言奚齊卓子藐焉<lb/>
　弱小耳<lb/>
斯言之玷不可為也荀息有焉<lb/>
　司馬光曰獻公溺於嬖寵廢長立少荀息為國正卿<lb/>
　不能正諫之于其始而遽以死許之是則荀息之言<lb/>
　玷于獻公未沒之前而不可救于己沒之後也　愚<lb/>
<pb n="37b"/>
　謂葉公云復言非信也荀息之復言徒足為玷而不<lb/>
　可以為信况考之外傳荀息傅奚齊之時太子申生<lb/>
　無恙也太子在而息遽以死許奚齊則是獻公廢立<lb/>
　之謀成于息也後儒乃以能不食言許之豈不誤哉<lb/>
十年夷吾無禮<lb/>
　按無禮指烝于賈君之事此賈逵説也得之不然夷<lb/>
　吾方改葬加諡而何以怒其無禮哉<lb/>
七輿大夫<lb/>
<pb n="38a"/>
　注侯伯七命副車七乗故有大夫七輿之官疏毎車<lb/>
　一大夫主之此見周禮大行人<lb/>
十二年齊侯使管夷吾平戎于王<lb/>
　金履祥曰五伯桓公為盛而周室戎狄之禍自若王<lb/>
　子帶召戎伐周天下之大罪也桓公不能討而平戎<lb/>
　于王豈以受子帶之奔為此姑息耶桓公身不能容<lb/>
　子糾而為王容叔帶固將曲全襄王兄弟之愛不免<lb/>
　卒釀王室異日之禍云<lb/>
<pb n="38b"/>
十四年春諸侯城縁陵而遷杞焉不書其人有闕也<lb/>
　史記索隐陳留雍丘縣故杞國武王封禹後為東樓<lb/>
　公在此至春秋時杞巳遷東國故左氏隐四年傳莒<lb/>
　人伐杞取牟婁牟婁東邑也僖十四年傳杞遷縁陵<lb/>
　地理志北海有營陵臣瓚以為即春秋縁陵淳于公<lb/>
　所都之邑又周國名杞後改國號曰州而稱淳于公<lb/>
　故春秋桓五年州公如曹左氏云淳于公如曹是也<lb/>
　　張洽曰州公如曹州稱公與祭公同則州是畿内<lb/>
<pb n="39a"/>
　之地即河内州邑也左氏乃云淳于公如曹度其國<lb/>
　危遂不復杜氏云城陽淳于縣昭元年傳晉為杞城<lb/>
　淳于或云因州公不反國為杞所并遂以淳于為都<lb/>
　未詳孰是按杞遷縁陵不知自何地而遷張注所引<lb/>
　或説或有之索隐謂杞改國號曰州則斷非事實又<lb/>
　按㑹鹹諸侯不重序前目後凢之例也注云闕者器<lb/>
　用不具城池未固而去亦非辨見集説<lb/>
虢射曰<lb/>
<pb n="39b"/>
　注虢射惠公舅也　傅遜曰疏云晉語惠公稱虢射<lb/>
　為舅故杜本之考晉語韋昭注諸侯謂異姓大夫為<lb/>
　舅則通稱耳前言小戎子生夷吾虢射既非戎人非<lb/>
　惠舅可知<lb/>
　<lb/>
　<lb/>
　<lb/>
　讀左日鈔卷二<lb/>
</p>
<p>
</p>
  </div>
</body>
</text>
</TEI>
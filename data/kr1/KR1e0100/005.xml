<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀左日鈔卷五</head> <lb/>
    <p>
<pb n="1a"/>
欽定四庫全書<lb/>
　讀左日鈔卷五<lb/>
　　　　　　　　　　　　　吳江朱鶴齡撰<lb/>
十二年荆尸而舉<lb/>
　荆尸陳法之名莊四年傳楚武王荆尸授師孑焉以<lb/>
　侵隨方言云孑㦸也葢參用㦸以為陳法<lb/>
夷于九縣<lb/>
　疏九縣莊十四年滅息十六年滅鄧僖五年滅弦十<lb/>
<pb n="1b"/>
　二年滅黄二十六年滅夔文四年滅江五年滅六滅<lb/>
　蓼十六年滅庸傳稱楚武王克權使鬬緍尹之又稱<lb/>
　文王縣申息凡十一國不知何以言九　按春秋時<lb/>
　多有滅其國而後復封之如陳蔡之類此十一國中<lb/>
　或有先滅後封者故止言九耳<lb/>
先縠佐之<lb/>
　注彘季代林父陸粲曰劉炫云傳文皆稱彘子縠非<lb/>
　彘季也按晉有士魴稱彘季杜或緣此而譌孔疏以<lb/>
<pb n="2a"/>
　季友季路為比謬矣<lb/>
右轅左追蓐<lb/>
　注在車之右者挾轅為戰備在左者追求草蓐為宿<lb/>
　備疏兵車一乗甲士三人歩卒七十二人甲士不共<lb/>
　卒役所言左右者歩卒為之也兵車一轅服馬夾之<lb/>
　而言挾轅者歩卒分左右軍行之時又分之使在兩<lb/>
　廂挾轅以為戰備楚陳以轅為主故以轅表車使挾<lb/>
　車嚴兵備不虞也其應在左者則使之追求草蓐令<lb/>
<pb n="2b"/>
　離道求草為卧具故云為宿備也此在道時則然至<lb/>
　於臨戰必各在車之左右也　按詩詁車前曲木上<lb/>
　勾衡者謂之輈亦曰轅又周禮車宫轅門注止宿險<lb/>
　阻之處當備非常次車以為藩則仰車以其轅表門<lb/>
　杜云挾轅為戰備恐亦是此意　傅遜曰如注解以<lb/>
　車之右左為用則下所謂前後與中者抑亦其車之<lb/>
　前後與中耶且一車之中而凡在右者挾轅凡在左<lb/>
　者追蓐亦太煩擾矣葢古之為陳者必有前後左右<lb/>
<pb n="3a"/>
　中軍楚亦分軍為五而以右軍專挾轅為戰備左軍<lb/>
　專追蓐為宿備前軍專斥堠以慮有無後軍為殿以<lb/>
　拒後中軍任權謀出令五軍各有所任部分既定號<lb/>
　令齊一杜以楚止三軍故為此解獨不觀晉知罃曰<lb/>
　吾三分四軍以逆來者四可分而為三三不可分而<lb/>
　為五乎<lb/>
前茅慮無<lb/>
　疏茅明也在前者明為思慮其所無之事恐猝有非<lb/>
<pb n="3b"/>
　常當預告軍中使知而為之備也　按杜氏解慮無<lb/>
　為斥候蹹伏見騎賊舉絳幡見歩賊舉白幡皆與軍<lb/>
　人為私號者然此乃假晉制而言不知春秋時如何<lb/>
　前茅具二說茅為旌識近之<lb/>
百官象物而動<lb/>
　注物猶類也疏類謂旌旗畫物類也百官尊卑不同<lb/>
　所建各有其物象其所建之物而行動周禮大司馬<lb/>
　中秋教治兵辨旗物之用即其事也<lb/>
<pb n="4a"/>
以務烈所<lb/>
　陸粲曰烈所者功烈之處所也猶民知義所之所<lb/>
衆散為弱川壅為澤有律以如已也故曰律否臧且律<lb/>
竭也<lb/>
　陸粲曰坎為衆衆聽于一則彊今變為兊兊少女而<lb/>
　弱衆散之象也又坎為川川流則不竭今變為兊兊<lb/>
　澤止水川壅之象也葢將帥之貴有法律者能使其<lb/>
　下如己之志故謂之律所云順成而臧也否臧則律<lb/>
<pb n="4b"/>
　有不敗乎當讀以如己也故曰律為句<lb/>
盈而以竭夭且不整所以凶也<lb/>
　陸粲曰夭且不整亦就行師言之說文夭屈也言其<lb/>
　軍法屈而不伸散而不整所以凶也杜注非是<lb/>
惡有所分<lb/>
　朱子曰左傳分謗事近世士大夫多如此只要徇人<lb/>
　情當時荀林父為主帥先縠違命先濟韓厥乃謂與<lb/>
　其專罪六人同之是何等語為林父者只合按兵不<lb/>
<pb n="5a"/>
　動召縠誅之　按朱子此論甚正但先縠違命如此<lb/>
　豈肯應召况春秋時偏將皆命卿無主將專殺之法<lb/>
改乘轅而北之<lb/>
　按太史公列孫叔敖于循吏吾觀城沂之役使封人<lb/>
　慮事三旬而成不愆于素知敖之能用衆敖鄗之役<lb/>
　南轅反斾繼以伍參之言改乗轅而北之車馳卒奔<lb/>
　以乗晉師大敗之又知敖之善用謀也此真相才也<lb/>
　夫參特嬖人爾一聞其謀即舍己以從不䕶前不求<lb/>
<pb n="5b"/>
　勝不妬能所以能光輔楚莊而上與子文比烈也<lb/>
聽而無上衆誰適從<lb/>
　陸粲曰杜云聽彘子趙同趙括按同括有言在楚師<lb/>
　北轅之後此時未也且伍參獨言先縠不仁何嘗及<lb/>
　同括乎蓋謂林父之將令不行軍衆欲禀聽進止而<lb/>
　無上令不知所從也<lb/>
于民生之不易<lb/>
　注于曰也本爾雅一云吁同歎辭<lb/>
<pb n="6a"/>
廣有一卒卒偏之兩<lb/>
　注十五乗為一廣司馬法百人為卒二十五人為兩<lb/>
　車十五乗為大偏今廣十五乗亦用舊偏法復以二<lb/>
　十五人為承副疏下云楚子為乗廣三十乗分為左<lb/>
　右知十五乗為一廣也成七年九乗為小偏所以此<lb/>
　為大偏也桓五年二十五乗為偏又不與此相對為<lb/>
　大小　邵寳曰楚人易古偏法而為廣廣之所有百<lb/>
　人故曰一卒亦古偏法也一卒之外又有承副之卒<lb/>
<pb n="6b"/>
　焉其數如偏之兩兩二十五人也車法在古為偏在<lb/>
　今為廣葢舉今古錯言之不直言若干人而必曰卒<lb/>
　曰偏曰兩者今法不離于古也　傅遜曰注云十五<lb/>
　乗為一廣而傳云廣有一卒則所謂百人者將分屬<lb/>
　于十五乗耶抑别有百人耶又云司馬法十五乗為<lb/>
　大偏而傳云卒偏之兩則旣云廣又云偏而二十五<lb/>
　人亦何所麗耶杜葢以下文楚子為乗廣三十乗分<lb/>
　為左右與司馬十五乗為偏之制同而此偏字又即<lb/>
<pb n="7a"/>
　十五乗為偏之偏故强解之耳愚合下文觀之則廣<lb/>
　兵車名楚子即以名其親兵以其兵分為左右二部<lb/>
　故名二廣每車用百人故曰廣有一卒其云偏者葢<lb/>
　車之半耳五十人為偏以百人四分之一為承副則<lb/>
　逸多勞少自精專無廢事矣傳文太簡奥故難通<lb/>
内官序當其夜<lb/>
　注内官近官序次也疏為次序以當其夜邵寳曰當<lb/>
　夜若今直宿遞持更也與日中之事無與<lb/>
<pb n="7b"/>
左射以菆<lb/>
　注左車左菆矢之善者疏兵車自非元帥皆射者在<lb/>
　左御居中央故注云左車左樂伯居左故稱左也下<lb/>
　云抽矢菆納諸厨子之房選好矢而留之知菆是矢<lb/>
　之善者<lb/>
兩馬掉鞅而還<lb/>
　注兩飾也掉正也疏飾無明訓宜是刷刮　兩馬訓<lb/>
　飾未詳邵寳曰兩馬掉鞅掉兩馬之鞅也葢驂馬車<lb/>
<pb n="8a"/>
　旋則其鞅須掉之而示閒暇之意亦在其中矣陳啟<lb/>
　源曰據疏杜解同服說必有本又釋文兩徐云或作<lb/>
　<graphic n="KR2503" url="https://raw.githubusercontent.com/kanripo/KR-Gaiji/master/images/KR2503.png" mimeType="image/png"/>此决非雙兩之義若解為掉兩馬之鞅則傳語為<lb/>
　不辭矣<lb/>
士季帥七覆于敖前<lb/>
　按前云晉師在敖鄗之間杜氏注敖鄗二山在滎陽<lb/>
　縣西北敖山之下平曠可以屯兵蘙薈可以設伏故<lb/>
　士㑹設七覆于此車攻詩建旐設旄摶獸于敖即此<lb/>
<pb n="8b"/>
　地也<lb/>
先濟者有賞<lb/>
　魏禧曰方楚之逐旃而薄晉林父以先濟有賞鼓于<lb/>
　軍中中下軍爭舟不得濟是以大敗吾觀鞌之戰郤<lb/>
　克傷于矢流血及屨鼓音不衰遂大敗齊師使林父<lb/>
　以先濟之賞賞陷陣之士以鼓先濟者而鼓三軍下<lb/>
　令曰楚人薄我我退不得濟必殲于河進而死敵可<lb/>
　以生林父請先之如此則士氣必倍有死無二吾未<lb/>
<pb n="9a"/>
　見楚之必勝而晉必敗也士㑹郤克僅殿上軍而不<lb/>
　敗况以三軍之衆而不能抗楚乎<lb/>
上軍未動<lb/>
　注經所以書戰言猶有陳　趙汸曰據傳上軍雖未<lb/>
　動下言殿其卒而退是亦未嘗出陳也杜以上軍未<lb/>
　動得言戰則言戰為虚名矣葢晉人恥以未陳見敗<lb/>
　告諸侯因下軍從荀首獲連尹襄老囚公子榖臣故<lb/>
　以戰告也<lb/>
<pb n="9b"/>
屈蕩尸之<lb/>
　注尸止也或曰尸古本作戸按說文戸䕶也半門為<lb/>
　戸有止之義漢王嘉傳坐戸殿門失闌免師古曰戸<lb/>
　止也嘉掌守殿門止不當入者而失闌入之故坐免<lb/>
　左氏傳屈蕩戸之據此尸為戸之誤甚明<lb/>
晉人或以廣隊不能進<lb/>
　疏襄十一年鄭賂晉侯以廣車定四年史皇以乗廣<lb/>
　死是兵車稱廣不獨楚也此言晉人廣隊下言拔斾<lb/>
<pb n="10a"/>
　投衡軍行則斾在軍前不是車皆有斾也此是晉人<lb/>
　在軍前載斾之車<lb/>
楚人惎之脫扄<lb/>
　注惎教也扄車兵闌一曰車前横木西京賦車不脫<lb/>
　扄薛綜云扄所以旗也　傅遜曰兩國交兵乗敵之<lb/>
　困執俘獻馘其常也豈有敵車既陷顧教之使脫扄<lb/>
　乎教之脫扄已不情馬旋而復教之不尤甚乎脫扄<lb/>
　拔斾投衡凡在車者皆能何晉人必待楚人之教乎<lb/>
<pb n="10b"/>
　說文云惎毒也葢楚人見車墜不能進即惎而欲害<lb/>
　之晉人脫扄乃免馬旋楚人又欲害之晉人拔斾投<lb/>
　衡乃出既出而曰吾軍偶敗非如大國之數奔葢以<lb/>
　戲之此于事理甚明且傳于宋之狂佼倒㦸出鄭人<lb/>
　以為違禮若楚人以此教晉與狂佼何異而傳獨無<lb/>
　譏乎愚按定四年傳管蔡啟商惎間王室哀元年傳<lb/>
　惎澆能戒之杜云惎毒也此何獨異訓𫝊說甚有理<lb/>
　宜從之<lb/>
<pb n="11a"/>
有山鞠<hi>起弓反</hi>窮乎<lb/>
　按說文□藭香草也韻㑹云□今文作穹穹藭江蘺<lb/>
　根也江蘺一名蘼蕪其根療頭痛寒痺腹痛左傳鞠<lb/>
　窮即□藭也司馬相如賦□藭菖蒲　軍中不得正<lb/>
　言故為隠語哀十三年傳若登首山以呼曰庚癸乎<lb/>
　與此相類<lb/>
河魚腹疾奈何<lb/>
　疏叔展言必須入水故以水厄告之云如河中之魚<lb/>
<pb n="11b"/>
　久在水内則生腹疾無此二物其奈濕何<lb/>
若為茅絰哭井則已<lb/>
　疏此亦叔展之言也無社既解意令展視井拯己但<lb/>
　廢井必多不可知處故教無社令結茅為絰置於井<lb/>
　上又恐無社錯應他人更教之云若號哭向井則是<lb/>
　己身已叔展自謂也<lb/>
晉原縠<lb/>
　疏按傳先軫或稱原軫此葢先軫之後也上文稱為<lb/>
<pb n="12a"/>
　彘子服䖍以為食菜于彘今復稱原原其上世所食<lb/>
　也于時趙氏有原同葢分原邑而共食之<lb/>
十三年清丘之盟唯宋可以免焉<lb/>
　疏清丘晉宋衛盟既而衛背盟而救陳晉背盟而不<lb/>
　救宋故曰惟宋可免責晉衛也　趙汸曰晉景公初<lb/>
　年楚方得志于中國晉是時乃以先縠合諸大夫于<lb/>
　清丘而稱同盟則豈足以敵楚乎故三國大夫稱人<lb/>
　譏在晉也傳不知此義而以不實其言均責三國故<lb/>
<pb n="12b"/>
　復為宋解之<lb/>
歸罪于先縠而殺之盡滅其族<lb/>
　張洽曰越椒將攻王楚莊尚思子文而復克黄之所<lb/>
　先縠原軫之孫而滅其族葢晉之徳刑皆不足以敵<lb/>
　楚矣<lb/>
清丘之盟晉以衛之救陳也討焉<lb/>
　金履祥曰邲之師晉亦盍知而懲艾息民修政于國<lb/>
　而布徳加禮于諸侯庶為可耳顧汲汲討貳使彘子<lb/>
<pb n="13a"/>
　主清丘之盟且楚方加恩于陳而使宋伐之衛方有<lb/>
　恤陳之師而晉又討之遂使宋致楚師而不能救卒<lb/>
　亦并宋失之矣豈非謀之不臧所以失霸乎<lb/>
十四年亦使公子馮聘于晉<lb/>
　趙汸曰楚子忿晉伐鄭欲伐宋而無名故不假道以<lb/>
　起怨其聘于晉亦非好也以怠晉之救宋也<lb/>
投袂而起<lb/>
　吕氏春秋楚子方削袂聞之曰嘻投袂而起<lb/>
<pb n="13b"/>
屨及于室<hi>直結反</hi>皇<lb/>
　疏莊十九年鬻拳𦵏于絰皇注云絰皇冢前闕闕闕<lb/>
　門也此作窒彼作絰字異音同未知孰是　按孔氏<lb/>
　之意葢以窒皇即是絰皇然非也杜氏于絰皇云冢<lb/>
　前闕于此云寢門闕分别甚明皇即堂皇之皇凡門<lb/>
　有闕者皆得名之窒皇在寢門之内安得有冢乎<lb/>
車及于蒲胥之市<lb/>
　邵寳曰寢門之外逺于窒皇蒲胥之市逺于寢門之<lb/>
<pb n="14a"/>
　外屨人進屨追而及于窒皇前此未及屨也劒人進<lb/>
　劒追而及于寢門之外前此未及劒也車人駕車追<lb/>
　而及于蒲胥之市前此未及車也葢與師之速如此<lb/>
于是有庭實旅百<lb/>
　注主人亦設籩豆百品實于庭以答賔疏劉炫曰莊<lb/>
　二十年庭實旅百杜云諸侯朝王所陳此聘而獻物<lb/>
　亦實百品于庭非謂主人也仲孫勸君行聘惟當論<lb/>
　聘義不宜言主之禮修豈慮楚不見報而言此乎<lb/>
<pb n="14b"/>
十五年築室反耕者<lb/>
　注築室於宋分兵歸國示無去志　孫武子拔人之<lb/>
　城而非攻也張預曰或攻其所必救使敵棄城來援<lb/>
　則設伏取之若耿弇攻臨淄而克西安脇巨里而斬<lb/>
　費邑是也或外絶其强援以久持之坐俟其斃若楚<lb/>
　師築室反耕以服宋是也此皆不攻而拔城之義也<lb/>
華元夜入楚師登子反之牀<lb/>
　注兵法因其鄉人而用之必先知其守將左右謁者<lb/>
<pb n="15a"/>
　門者之姓名而利道之華元葢用此術得以自通按<lb/>
　杜氏云云兵法所謂用間用諜也然楚之軍政素嚴<lb/>
　子反不應疎脫如是公羊傳云楚使子反乘闉而闚<lb/>
　宋城宋華元亦乘闉而出見之其說比左氏為有理<lb/>
子反懼<lb/>
　邵寳曰子反何為而懼懼華元之脅也盟豈得已哉<lb/>
　論者謂華元輕見情實以為非純臣殆非知華元者<lb/>
故文反正為乏<lb/>
<pb n="15b"/>
　許慎説文序蒼頡作書葢依類象形謂之文其後形<lb/>
　聲相益謂之字文者物象之本字者孳乳而生是文<lb/>
　謂之字也制字之體反正為乏服䖍云言人反正者<lb/>
　皆乏絶之道也人反徳則妖災生妖災生則國亡滅<lb/>
　乃乏絶之道也<lb/>
冬蝝生饑幸之也<lb/>
　趙汸曰秋生螽冬又生蝝經本為一歳再生紀異文<lb/>
　偶與下饑相連傳通饑釋之以為幸之也注又以為<lb/>
<pb n="16a"/>
　喜而書之誤益甚矣<lb/>
十六年且為大傅<lb/>
　疏天子太傅三公之官也諸侯太傅孤卿之官也周<lb/>
　禮典命云公之孤四命鄭衆云上公九命得置孤卿<lb/>
　一人春秋晉為伯主侯亦置孤卿文六年有太傅陽<lb/>
　子太師賈佗則晉嘗置二孤<lb/>
于是晉國之盜逃奔於秦<lb/>
　列子晉國苦盜有郄雍者能視盜之貌察眉睫之間<lb/>
<pb n="16b"/>
　而得其情晉侯使視盜千百無遺一焉晉侯大喜告<lb/>
　趙文子文子曰君恃伺察而得盜盜不盡矣且郄雍<lb/>
　必不得其死俄而羣盜謀曰吾所窮者郄雍也遂共<lb/>
　殘之晉侯聞大駭立召文子而告之曰果如子言郄<lb/>
　雍死矣然取盜何方文子曰周諺有言察見淵魚者<lb/>
　不祥智料隠匿者有殃且君欲無盜莫若舉賢而任<lb/>
　之使教明於上化行於下民有恥心則何盜之為於<lb/>
　是用隨㑹知政而羣盜奔秦焉<lb/>
<pb n="17a"/>
十七年凡太子之母弟公在曰公子不在曰弟凡稱弟<lb/>
皆母弟也<lb/>
　疏劉炫曰再言凡者前凡據適妻子為文後凡嫌妾<lb/>
　子為君母弟不得稱弟故更言凡也　趙汸曰太子<lb/>
　之母弟謂適子也適子之生禮雖降于世子而視庶<lb/>
　子則有加矣故世子為君適子得稱弟此周制也庶<lb/>
　子為君而母弟亦稱弟者時君以同母故優其禮秩<lb/>
　使異于他庶子故史亦稱弟此禮之變也<lb/>
<pb n="17b"/>
十八年欲去三桓以張公室<lb/>
　愚謂此時孟獻子季文子皆賢大夫也歸父欲去三<lb/>
　桓亦非善謀姜鳯阿云晉徴斷道之盟魯不得不往<lb/>
　既受盟魯又不得不修好此歸父所以如晉也使果<lb/>
　欲去三桓仗晉以行事則歸父被逐何以不如晉而<lb/>
　如齊乎左氏云云恐傳聞非實此說得之<lb/>
使我殺適立庶以失大援者仲也夫<lb/>
　大援謂晉也行父不欲事齊故云然　按傳文明是<lb/>
<pb n="18a"/>
　行父忌歸父之寵而追治其父襄仲之罪時宣公已<lb/>
　没故昌言于朝而無忌耳<lb/>
遂逐東門氏<lb/>
　王樵曰行父始與襄仲同謀以成宣公之篡後因歸<lb/>
　父欲去三桓又假殺適立庶之說以逐東門氏季氏<lb/>
　不臣之跡于此見之矣臧孫許身為司寇陽怒而不<lb/>
　力爭反代為逐之謂非季孫私黨吾不信也陸粲曰<lb/>
　許者季氏之孚也始則陽為正言以微立異同繼而<lb/>
<pb n="18b"/>
　曰許請去之則其本情著矣自昔强臣欲除異己者未始不<lb/>
　有奸人左右之是故臧孫奰怒東門遣陽畢造謀欒逞族陳<lb/>
　豹獻佞闞止誅卒皆以闕翦公室而潛移國命吁可畏哉<lb/>
　　成公<lb/>
元年為齊難故作丘甲<lb/>
　袁黄曰周禮鄉遂之民以五起數一家出一人為兵<lb/>
　萬二千五百家為鄉故萬二千五百人為軍六軍凡<lb/>
　七萬五千人都鄙之民以四起數七家出一人為兵<lb/>
<pb n="19a"/>
　王畿千里六十四萬井出車萬乗萬乗凡七十五萬<lb/>
　人大國三軍千乗凖此計之自晉惠公作州兵則二<lb/>
　千五百家成一軍而一鄉一軍之法廢矣魯成公作<lb/>
　丘甲則一丘十六井出一乗而一甸一乗之法亡矣<lb/>
　　按此說丘甲依杜氏注胡氏非之說州兵亦與注<lb/>
　疏不合姑存之備考<lb/>
二年辭請曲縣繁纓以朝<lb/>
　注曲縣軒縣也鄭氏曰樂縣謂鐘磬之屬縣于筍簴<lb/>
<pb n="19b"/>
　者軒縣去南面避王也其下有判縣去北面又有特<lb/>
　縣縣于東方或階間而已　周禮巾車掌王之五路<lb/>
　天子諸侯皆有繁纓之飾鄭氏云樊讀鞶带之鞶今<lb/>
　馬大带也纓今馬鞅也玉路金路象路其鞶及纓皆<lb/>
　以五采罽飾之<lb/>
卻子使速以徇吿其僕曰吾以分謗也<lb/>
　韓非子郤子之言不可不詧也非分謗也韓子之所<lb/>
　斬若罪人則不可救救罪人法之所以敗也法敗則<lb/>
<pb n="20a"/>
　國亂若非罪人而勸之以徇是重不辜重不辜民之<lb/>
　所以起怨也起怨則國危郤子之言非危則亂不可<lb/>
　不詧也且韓子所斬若罪人郤子奚分焉若非罪人<lb/>
　則已斬之矣而郤子乃至是韓子之謗已成也郤子<lb/>
　曰以徇不足分斬人之謗而又生徇之謗是何言分<lb/>
　謗也昔者紂為炮烙崇侯惡來又曰斬渉者之脛也<lb/>
　奚分於紂之謗且民之望於上也甚矣韓子弗得且<lb/>
　望郤子之得之也今郤子俱弗得則民絶望於上矣<lb/>
<pb n="20b"/>
　故曰郤子之言非分謗也益謗也且郤子之往救罪<lb/>
　以韓子為非也不道其所以為非而勸之以徇是使<lb/>
　韓子不知其過也夫下使民望絶於上又使韓子不<lb/>
　知其失吾未得郤子之所以分謗者也<lb/>
桀石以投人<lb/>
　呉澂老子注用兵示弱者謀深敵輕而玩之故勝恃<lb/>
　强者慮淺敵懼而備之故不勝兵法始如處女敵人<lb/>
　開戸示之弱也後如脱兎敵不及拒斯能勝之矣秦<lb/>
<pb n="21a"/>
　師過周超乗三百竟敗于崤齊兵入晉桀石投人竟<lb/>
　敗于鞌此恃强不勝之驗也<lb/>
三周華不注<lb/>
　水經注濟水又東北逕華不注山虎牙桀立孤峰刺<lb/>
　天青崖刺發望同點黛山下有華泉左傳逢丑父使<lb/>
　如華泉取飲即此水也留青日札左傳華不注人皆<lb/>
　讀入聲誤也伏琛齊記引摯虞畿服經不作跗得之<lb/>
　言此山孤秀如華跗之注于水太白詩昔我遊齊都<lb/>
<pb n="21b"/>
　登華不注峰兹山何峻秀綵翠如芙蓉此其證也<lb/>
韓厥俛定其右<lb/>
　注俛俯也車右被射仆車中故俯安隠之疏言此者<lb/>
　為下丑父與公易位由厥之俯故不覺其易綦母張<lb/>
　葢助厥定右故並不見之也<lb/>
丑父寢于轏中<lb/>
　注轏士車疏轏與棧同周禮士乗棧車　按丑父寢<lb/>
　轏中以下是叙戰前一夕事葢丑父卧轏車中擊蛇<lb/>
<pb n="22a"/>
　肱傷及旦而隠匿之仍為車右故不能推車為韓厥<lb/>
　所及若是戰日方為齊侯車右安得寢于轏車中耶<lb/>
　丑父寢轏之上疑有闕文<lb/>
丑父使公如華泉取飲<lb/>
　酉陽雜俎華不注泉齊頃公取飲處方員百餘歩北<lb/>
　齊時有人以䋲千尺投石試之不窮石出赤如血<lb/>
齊侯免求丑父三入三出<lb/>
　按齊世家云郤克舍丑父丑父遂得亡歸齊是時丑<lb/>
<pb n="22b"/>
　父已脫歸齊而齊侯不知故出入晉軍以求之也<lb/>
楯冒之以入于衛師<lb/>
　愚謂楯所以捍敵者狄卒皆抽戈欲犯齊侯齊侯冒<lb/>
　之以楯而復入于衛師衛師不敢犯故齊侯得免也<lb/>
　杜氏注欠分明<lb/>
齊侯使賔媚人<lb/>
　疏經書齊侯使國佐如師故知賔媚人即國佐也賔<lb/>
　媚人未詳是何等名號　按定九年傳齊侯致禚媚<lb/>
<pb n="23a"/>
　杏于衛注云三邑在齊西界可證媚乃齊邑媚人邑<lb/>
　大夫時使之接對賔客故云賔媚人耳<lb/>
盡東其畝<lb/>
　注使壟畝東西行　按晉師至齊必渡河經齊之西<lb/>
　境故齊之耕者遷其壟畝于東留西隅以便晉之驅<lb/>
　驅侵注西字衍文耳<lb/>
物土之宜而布其利<lb/>
　陸粲曰物土之宜猶後傳物土方之物物相也相土<lb/>
<pb n="23b"/>
　之所宜使之或南或東也杜注播殖之物各從土宜<lb/>
　非是<lb/>
五伯之霸也<lb/>
　孫復曰周禮九命作伯得專諸侯孟子所謂五霸者<lb/>
　伯也李泰伯持此說　顧炎武曰有三代之五伯有<lb/>
　春秋之五伯杜氏左傳注夏伯昆吾商伯大彭豕韋<lb/>
　周伯齊桓晉文是三代之五伯也趙岐孟子注齊桓<lb/>
　晉文秦繆宋襄楚莊是春秋之五伯也二說不同據<lb/>
<pb n="24a"/>
　國佐對晉人言其時楚莊之卒甫二年不當遂列為<lb/>
　五亦不當謂繼此無伯而定于五也其通指三代無<lb/>
　疑國語祝融能昭顯天地之光明其後八姓昆吾為<lb/>
　夏伯大彭豕韋為商伯莊子彭祖得之上及有虞下<lb/>
　及五伯李軌注彭祖名鏗堯臣封于彭城歴虞夏至<lb/>
　商年七百歳是所謂五伯者亦商時也國佐以前其<lb/>
　有五伯之名也久矣若孟子稱五霸而以齊桓公為<lb/>
　盛則止就東周以後言之如嚴安所謂周之衰三百<lb/>
<pb n="24b"/>
　餘嵗而五伯更起者也然趙氏以宋襄並列<lb/>
　亦未允宋襄求霸不成傷泓以卒未嘗霸也<lb/>
　史記言越王勾踐遂報强吳觀兵中國稱號<lb/>
　五伯子長在臺卿之前所聞異辭然則言春<lb/>
　秋五伯者當列勾踐而去宋襄斯得之矣<lb/>
　愚謂五伯者當以杜預説為正穀梁傳交質<lb/>
　子不及二伯是周時止有二伯也宋襄不成<lb/>
　伯秦穆止霸西戎耳楚莊則以夷猾夏而乃<lb/>
<pb n="25a"/>
　與桓文並列哉孟子注所云五霸乃俗儒陋<lb/>
　説杜氏注五霸本於應劭風俗通當以此為<lb/>
　定論<lb/>
公㑹晉師于上鄍<lb/>
　陳傅良曰傳言四卿要公故不書上卿之㑹杜云史<lb/>
　闕非<lb/>
司馬司空輿師侯正亞旅皆受一命之服<lb/>
　按周禮大夫再命此司馬司空皆一命者春秋之時<lb/>
<pb n="25b"/>
　其事異于周禮故大夫一命<lb/>
用蜃炭<lb/>
　疏周禮掌蜃掌共闉壙之蜃鄭注以蜃禦濕也又掌<lb/>
　炭掌灰物炭物之徴令劉炫云用蜃炭者用蜃復用<lb/>
　炭也<lb/>
是天子蠻殺御叔弑靈公戮夏南出孔儀喪陳國<lb/>
　列女𫝊夏姬美好無匹内挾伎術老而復壯三為王<lb/>
　后七為夫人公卿爭之莫不迷惑失志姚寛曰徴舒<lb/>
<pb n="26a"/>
　弑靈公姬當四十餘歳乃魯宣十一年至巫臣竊以<lb/>
　逃晉又相去十餘年後又生女嫁叔向計其年六十<lb/>
　餘矣而尚能有孕姬凡九為寡婦當之者輒死宇文<lb/>
　士及粧臺記序云春秋時有晉楚之諺曰夏姬得道<lb/>
　雞皮三少<lb/>
彭名御戎蔡景公為左許靈公為右<lb/>
　疏此王車雖行王身不在故不立戎右使御者居中<lb/>
　令蔡許二君居王車上當左右之位若夾衛王然<lb/>
<pb n="26b"/>
卿不書匱盟也<lb/>
　陳傅良曰傳釋六國之大夫皆書人以其從楚也<lb/>
　按匱乏也于文反正為乏<lb/>
未有職司于王室<lb/>
　林注鞏朔為上軍大夫名位卑微未達于王室　按<lb/>
　大國三卿其二卿命于天子觀此語則當時周禮尚<lb/>
　未全廢<lb/>
三年次國之上大夫<hi>至</hi>下當其下大夫<lb/>
<pb n="27a"/>
　永嘉徐氏曰此臧宣叔之言禮記王制刺取為說葢<lb/>
　春秋時士大夫以為大國之卿當小國之君藉口周<lb/>
　制如此故每以臣而敵君偃然主盟㑹而不辭于是<lb/>
　垂隴之㑹三國之君在焉而士縠專之新城之盟七<lb/>
　國之君在焉而趙盾專之未幾而棐林之師以四國<lb/>
　之君令晉大夫而敵齊侯湨梁之盟以大夫而傲其<lb/>
　君皆始于大國之卿當小國之君之說也而君臣之<lb/>
　分紊矣國雖有大小君臣之分豈可紊哉左氏所言<lb/>
<pb n="27b"/>
　乃當時之失周初班爵五等必不然<lb/>
君為婦人之笑辱也<lb/>
　宣十七年傳郤克徵㑹于齊頃公帷婦人使觀之郤<lb/>
　子登婦人笑于房獻子怒先歸謀伐齊　注跛而登<lb/>
　階故笑之穀梁𫝊蕭同叔子處臺上而笑之<lb/>
五年山有朽壤而崩<lb/>
　壤國語作壊按壤壊二文相近故有譌然說文釋崩<lb/>
　亦曰山壊也<lb/>
<pb n="28a"/>
六年說欲襲衞伯宗曰不可<lb/>
　葉夢得曰傳文與經絶不類晉伯宗為主帥不應不<lb/>
　見于經且夏陽說合衛師侵宋而反欲侵衛亦首尾<lb/>
　自相戾合依經文<lb/>
沃饒而近盬<lb/>
　注盬鹽也猗氏縣鹽池是説文盬河東鹽河東鹽池<lb/>
　袤五十一里廣七里周百一十六里盬雖是鹽獨此<lb/>
　池之鹽名為盬也周禮作苦鹽直用不凍治散鹽䰞<lb/>
<pb n="28b"/>
　之<lb/>
其惡易覯<lb/>
　傅遜曰惡即下汾澮以流其惡之惡杜以為疾疹字<lb/>
　同訓異何也據獻子言沉溺重膇之疾猶在墊隘之<lb/>
　後不應于此遽云其疾易成又按爾雅訓覯為見其<lb/>
　惡易見言水淺故垢穢易見耳<lb/>
民愁則墊隘<lb/>
　陸粲曰墊隘孔疏言地之下濕狹隘此正訓也或疑<lb/>
<pb n="29a"/>
　此傳文有誤當作易覯則墊隘墊隘則民愁于文理<lb/>
　為順<lb/>
近寳公室乃貧<lb/>
　林注國近寳則民皆逐末而不務本貧富不等富者<lb/>
　不可増稅貧者易致流亡公室所由以貧也　按林<lb/>
　解最明盤庚去耿遷殷不取沃饒之利亦此意<lb/>
以申息之師救蔡<lb/>
　一統志今汝寜府信陽縣古申伯國唐為申州春秋<lb/>
<pb n="29b"/>
　時為息侯國　林之竒曰楚以申息為經營中國之<lb/>
　本故三軍二廣不常出大抵用申息之師僖二十五<lb/>
　年以申息之師戍商密二十八年敗城濮曰其若申<lb/>
　息之老何成六年以申息之師救蔡其後囊瓦敗申<lb/>
　息之師于桑隧昔宣王之世申伯實以王舅為南國<lb/>
　之屏翰所以扞城王室秦漢之時南陽為要地故楚<lb/>
　有圖北方之志其君恒居于申大合諸侯亦在焉<lb/>
武子曰善鈞從衆<lb/>
<pb n="30a"/>
　陳禹謨曰夫人三為衆固也如以常情論莫衆于八<lb/>
　人而三人為少不欲戰者三人而惟是之從不幾違<lb/>
　衆乎不知此正其善從衆也蘇子曰從衆者非從其<lb/>
　口之所欲言而從其心之所不言而同然者是真從<lb/>
　衆也武子得之矣鄢陵之役不欲戰者惟范文子而<lb/>
　郤至不能從卒以貽其内憂彼葢知從衆而不知從<lb/>
　善也<lb/>
七年以兩之一卒適吳舍偏兩之一焉<lb/>
<pb n="30b"/>
　注司馬法百人為卒二十五人為兩車九乘為小偏<lb/>
　十五乗為大偏葢留九乗車及一兩二十五人令呉<lb/>
　習之　邵寳曰言一卒必曰以兩者謂乗車之卒也<lb/>
　巫臣以車卒百人適吳故曰兩之一卒于其中舍二<lb/>
　十五人于吳偏偏法也兩之一一兩也　傅遜曰如<lb/>
　杜解則卒大于兩傳當言卒之一兩不當言兩之一<lb/>
　卒也下偏兩之一傳當言偏兩皆一不當言偏兩之<lb/>
　一矣今順文觀之則所云兩者即車也漢書注輪轅<lb/>
<pb n="31a"/>
　兩兩而耦故曰兩詩所云百兩孟子所云三百兩非<lb/>
　指二十五人為兩也楚廣之制車用百人故云以兩<lb/>
　之一卒其云舍偏兩之一者葢車之半邊為偏每偏<lb/>
　有二兩共五十人今留二十五人非偏兩之一而何<lb/>
　若泥司馬法之偏兩便難解矣　孔氏疑傳文有誤<lb/>
　今從傅說文義似順而于二十五人為兩之解亦可<lb/>
　通<lb/>
教吳乗車<lb/>
<pb n="31b"/>
　玉海陳祥道曰古之用兵也險野人為主易野車為<lb/>
　主險野非不用車而主於人易野非不用人而主於<lb/>
　車車之制動則足以衝突止則足以營衞將卒有所<lb/>
　芘兵械衣裝有所齎鄭魚麗之陳先偏後伍伍承彌<lb/>
　縫邲之戰楚君之戎為二廣廣有一卒卒偏之兩楚<lb/>
　巫臣以兩之一卒適吳舍偏兩之一焉考之周禮五<lb/>
　伍為兩四兩為卒司馬法二十五人為兩百人為卒<lb/>
　卒兩則人也偏則車也杜預云十五乗為大偏九乗<lb/>
<pb n="32a"/>
　為小偏其尤大者有二十五乗之偏則鄭魚麗之偏二<lb/>
　十五乗之偏也楚二廣之偏十五乗之偏也巫臣所<lb/>
　舍之偏九乗之偏也先偏後伍伍從其偏也卒偏之<lb/>
　兩兩從其偏也先其車足以當敵後其人足以待變<lb/>
　則古者車戰之法畧可知也　吳利舟檝非得車騎<lb/>
　之用不可通於上國巫臣以此强呉卒亦以此䘮吳<lb/>
蠻夷屬于楚者吳盡取之<lb/>
　林之竒曰楚人禦呉以江故用舟師吳人撓楚以淮<lb/>
<pb n="32b"/>
　故用車戰吳伐巢伐徐淮西也入州來淮北也吳楚<lb/>
　爭淮自此始自雞父之師一敗而吳得入州來滅巢<lb/>
　及鍾離矣是則亡郢始于入淮<lb/>
八年晉討趙同趙括武從姬氏畜于公宫<lb/>
　注莊姬晉成公女趙朔妻朔盾之子也疏史記趙朔<lb/>
　娶晉成公姊為夫人按傳趙衰嫡妻是晉文公女若<lb/>
　朔妻成公姊則亦文公女父之從母不可為妻且文<lb/>
　公之卒距此四十六年莊姬此時尚少不得為成公<lb/>
<pb n="33a"/>
　姊也賈服先儒皆以為成公女故杜從之史記又稱<lb/>
　屠岸賈有寵靈公此時為司冦追論趙盾弑君之事<lb/>
　殺趙朔趙同趙括而滅其族按成二年傳鞌之戰欒<lb/>
　書將下軍則于時朔已死矣同括為莊姬所譛至此<lb/>
　年見殺趙朔不得與同括俱死也是時晉君明諸臣<lb/>
　强無容有屠岸賈輒厠其間如此專恣又說云公孫<lb/>
　杵臼取他兒代武死程嬰匿武山中居十五年因晉<lb/>
　侯有疾韓厥乃請立武為趙氏後與左氏違背馬遷<lb/>
<pb n="33b"/>
　妄說不可信也　愚考左𫝊原屏之殺實莊姬為之<lb/>
　非由屠岸賈也且莊姬畜子武于公宫則武無亡匿<lb/>
　之事矣莊姬既畜武而朔客程嬰又持其子匿山中<lb/>
　將有二趙武乎只此一端史記之謬顯然若夫莊姬<lb/>
　之非成公姊趙朔之不與同括偕死孔氏疏已辨之<lb/>
　矣又考趙武朔之子也趙朔之死經傳不載史記晉<lb/>
　景公三年屠岸賈追討趙盾弑君之罪攻趙氏于下<lb/>
　宫殺朔朔妻有遺腹走匿公宫此當是實傳云武從<lb/>
<pb n="34a"/>
　姬氏畜于公宫以其田與祁奚乃追序殺朔時事不<lb/>
　在討同括時也不然莊姬譛殺同括與朔何與而乃<lb/>
　誅及其子乎　王樵曰據左傳則趙氏之禍由莊姬<lb/>
　據史則趙氏之禍由屠岸賈其說牴牾不可合余嘗<lb/>
　深考之則屠岸賈弑趙朔自一事也趙莊姬譛殺同<lb/>
　括又一事也觀鄭人追討歸生弑君之罪斵其棺而<lb/>
　滅其族則屠岸賈之事安可謂無乎崔杼弑君崔慶<lb/>
　黨之滅崔慶之族者盧蒲嫳及莊公之嬖人盧蒲癸<lb/>
<pb n="34b"/>
　王何也屠岸賈亦猶是矣但史記謂同括及嬰同見<lb/>
　殺于下宫之難則傳聞之訛耳至于趙武畜于公宫<lb/>
　則左氏史記脗合葢朔死于下宫之難盾之系幾絶<lb/>
　而盾之異母弟同括嬰專趙氏之政嬰通莊姬同括<lb/>
　因而逐之然中心未必不出于争權故内則莊姬怨<lb/>
　之而行其譛外則欒郤成之而為之徴趙武之匿始<lb/>
　則虞屠岸賈之害終則以武之尚存必非原屏利故<lb/>
　從姬氏畜于公宫及原屏既死韓厥始言于公而立<lb/>
<pb n="35a"/>
　之事之本末如此<lb/>
唯或思或縱也<lb/>
　陸粲曰有思啟封疆者有縱弛不設備者故得兼并<lb/>
　以成大國<lb/>
勇夫重閉况國乎<lb/>
　按巫臣之為莒慮非愛莒也懼莒之不戒折而入于<lb/>
　楚也觀明年楚遂入莒可見<lb/>
九年稱太子抑無私也<lb/>
<pb n="35b"/>
　疏稱太子少小之事以明己之至誠無所私也<lb/>
十年居肓之上膏之下<lb/>
　注肓鬲也心下為膏　杜注本賈逵之說傅遜曰考<lb/>
　素問刺禁論鬲肓之上中有父母楊上善曰心鬲上<lb/>
　為肓心為陽父也肺為隂母也愚謂鬲者隔也自鬲<lb/>
　以上皆心肺潔清之屬自鬲以下皆腸胃汙濁之屬<lb/>
　故晉人言酒有鬲上鬲下之分是心在上鬲在下固<lb/>
　已而心下有微脂為膏鬲上有薄膜為肓素問痺<lb/>
<pb n="36a"/>
　論云熏于肓膜注云肓膜謂五臟之間鬲中膜也此<lb/>
　正與心下之微脂相對者二豎居膏肓之上下則于<lb/>
　腑臟畧無所係為至虚之處非經絡所闗故攻之不<lb/>
　可達之不及藥不至焉也今韻書釋肓皆云心上鬲<lb/>
　下其謬甚矣<lb/>
饋人為之<lb/>
　為之注疏讀如字言治麥食也<lb/>
十一年聲伯以其外弟為大夫而嫁其外妹于施孝叔<lb/>
<pb n="36b"/>
　按此外弟外妹是謂出母之子女先嫁管子夷所生<lb/>
　者與舅之子曰外兄弟不同　氏族考魯惠公之子<lb/>
　尾字施父其孫以為氏又有少施氏愚按禮記有少<lb/>
　施氏孟子有孟施舍即此施氏也趙岐孟子注孟姓<lb/>
　施發語辭本誤而集注因之失之未考也<lb/>
十二年盟于宋西門之外<lb/>
　按此傳與經不合疑傳文有誤劉原父王方麓已辨<lb/>
　之詳集說<lb/>
<pb n="37a"/>
金奏作於下<lb/>
　金奏肆夏本天子享元侯之樂而又作之于地下無<lb/>
　禮甚矣<lb/>
故詩曰赳赳武夫公侯腹心<lb/>
　按舉詩之正以駮亂義詩言治世則武夫能合徳諸<lb/>
　侯外為扞城内制其腹心　陸粲曰所引二詩分屬<lb/>
　治亂上文云及其亂也畧其武夫以為腹心股肱爪<lb/>
　牙即繼之以此詩則所謂公侯腹心者非治世之美<lb/>
<pb n="37b"/>
　詞矣古人引詩大率斷章取義杜亦云春秋傳引詩<lb/>
　不與今說詩者同此乃為舉詩之正以駮亂義得毋<lb/>
　與前指異乎　愚謂杜此注全與引詩意相反恐是<lb/>
　下文天下有道三句注語誤置之此耳　疏晉楚世<lb/>
　為仇敵嘗有相害之心故郤至言世治則自守世亂<lb/>
　則相侵以答一矢相加遺之語<lb/>
十三年殄滅我費滑<lb/>
　注滑國都于費今緱氏縣括地志緱氏故城古費城<lb/>
<pb n="38a"/>
　在緱氏縣東南二十五里即滑國　顧炎武曰春秋<lb/>
　時有兩費其一成十三年殄滅我費滑注云滑國都<lb/>
　于費今緱氏縣襄十八年楚蒍子馮公子格率鋭師<lb/>
　侵費滑葢秦滅滑後遂屬鄭耳其一僖元年賜季友<lb/>
　汶陽田及費齊乗云費城在費縣西北二十里魯季<lb/>
　氏邑按隠元年已有費伯字庈父豈即此費後以之<lb/>
　封季友歟<lb/>
白狄及君同州君之仇讐而我之昏姻也<lb/>
<pb n="38b"/>
　注季隗廧咎如赤狄之女也白狄伐而獲之納諸文<lb/>
　公　陸粲曰經傳書赤狄白狄皆標其號文公所奔<lb/>
　之狄傳不言赤白此杜臆說耳孔氏云未必晉于白<lb/>
　狄别無昏姻<lb/>
獲秦成差及不更女父<lb/>
　注不更秦爵疏此傳有不更女父襄十一年有庶長<lb/>
　鮑庶長武春秋之世已有此名葢後以漸増之商君<lb/>
　定為二十非商君盡新作也　按秦爵二十等四不<lb/>
<pb n="39a"/>
　更十左庶長十一右庶長見漢書春秋之時秦楚皆<lb/>
　不從周制故官名與諸國不同<lb/>
十四年先君宗卿之嗣也<lb/>
　疏世本孫氏出于衛武公至林父八世<lb/>
春秋之稱微而顯<lb/>
　只言春秋之善所以可稱者云耳非杜氏權衡之說<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀左日鈔卷五<lb/>
</p>
<p>
</p>
  </div>
</body>
</text>
</TEI>
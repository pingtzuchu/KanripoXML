<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀左日鈔卷一</head> <lb/>
    <p>
<pb n="1a"/>
欽定四庫全書<lb/>
　讀左日鈔卷一<lb/>
　　　　　　　　　　　　　呉江朱鶴齡撰<lb/>
　隱公<lb/>
繼室以聲子生隱公<lb/>
　邵寳曰大夫雖七十無無主婦者葢衣服不備粢盛<lb/>
　不潔不可以祭故也况國君乎故元妃卒於是有繼<lb/>
　室雖然國君不再娶禮也其初娶也來媵而娣姪從<lb/>
<pb n="1b"/>
　之進而攝焉固妾也是故隱公出於聲子不謂之嫡<lb/>
　否則再納焉亦妾也是故桓公出於仲子不謂之嫡<lb/>
　聲子娣也故疑於妾而不知禮之有攝也仲子娶也<lb/>
　故疑于嫡而不知禮之無再娶也此説者所以紛紛<lb/>
　也<lb/>
仲子生而有文在其手曰為魯大夫<lb/>
　王樵曰此與成季生而有文在其手曰友二事相類<lb/>
　葢皆誣也按成季之將生桓公卜之曰男也其名曰<lb/>
<pb n="2a"/>
　友及生而果有文在手曰友此何神也筮辭有間於<lb/>
　兩社為公室輔季氏亡魯不昌之語桓公以仲子手<lb/>
　文得國而三桓效之為此語爾<lb/>
元年不書非公命也<lb/>
　趙汸曰𫝊明國史有不書之法葢指䇿書正史言之<lb/>
　非公命不書於策所以重正史而致其嚴故杜氏謂<lb/>
　小事簡牘而已左氏世為國史凡經不書而簡牘有<lb/>
　據者悉取以為傳所發不書之義皆史例也外事如<lb/>
<pb n="2b"/>
　崩薨卒葬盟㑹侵伐勝敗禍福經所不書者間亦推<lb/>
　史例以釋之<lb/>
莊公寤生驚姜氏<lb/>
　疏武姜寐時生莊公至寤始覺其生也此非生子之<lb/>
　常故驚姜氏按史記云寤生生之難林堯叟注武姜<lb/>
　困而後寤因寤而驚如此解寤生難通應劭云兒墮<lb/>
　地能開目視者為寤生楊用脩取之吾亦未敢信也<lb/>
制巖邑也虢叔死焉<lb/>
<pb n="3a"/>
　注虢叔東虢君也疏虢叔封西虢仲封東此云虢叔<lb/>
　東虢君也所滅之君字叔也僖五年傳虢仲虢叔王<lb/>
　季之穆也晉語稱文王敬友二虢則虢本有二國此<lb/>
　為東虢後晉獻公所滅者其國在西也鄭語史伯謂<lb/>
　桓公曰虢叔恃勢鄶仲恃險皆有驕侈怠慢之心君<lb/>
　以成周之衆奉辭伐之無不克矣桓公從之是恃險<lb/>
　不脩徳為鄭滅之事也括地志洛州汜水縣古東虢<lb/>
　之國<lb/>
<pb n="3b"/>
祭仲曰<lb/>
　氏族考祭氏周公第七子所封周畿内之邑世為周<lb/>
　卿士子孫以邑為氏祭後并于鄭故鄭有祭仲<lb/>
都城過百雉<lb/>
　注方丈曰堵三堵曰雉一雉之墻長三丈高一丈侯<lb/>
　伯之城方五里徑三百雉故其大都不得過百雉<lb/>
　按公羊傳五板為堵五堵為雉五雉為城鄭氏詩箋<lb/>
　引此云雉長三丈則板六尺毛詩傳又云一丈為板<lb/>
<pb n="4a"/>
　五板為堵五堵為雉韓詩説同而又以八尺為板諸<lb/>
　家不一詩疏云今據左氏説鄭伯之城方五里積千<lb/>
　五百歩大都三國之一謂三分其國之一則五百歩<lb/>
　也五百歩為百雉則知雉五歩五歩于度長三丈則<lb/>
　雉長三丈也　張獻翼曰雉不能遠飛高不過一丈<lb/>
　長不過三丈故高一丈長三丈為一雉<lb/>
國不堪貳<lb/>
　注貳兩屬疏兩屬則賦役倍賦役倍則國人不堪<lb/>
<pb n="4b"/>
書曰鄭伯克段於鄢<lb/>
　疏特言書曰必是舊史不然夫子改之凖魯史之法<lb/>
　惟當書鄭伯之弟段出奔共　趙汸曰春秋特筆也<lb/>
　辭㫖卓異非史家所及　鄢趙氏云當作鄔非鄢陵<lb/>
　也詳春秋集説<lb/>
不言出奔難之也<lb/>
　按叔段強大雋傑莊公大用兵力僅乃勝之故不書<lb/>
　出奔難之者言克之非易也注謂莊公志在於殺難<lb/>
<pb n="5a"/>
　言其奔誤矣<lb/>
公入而賦姜出而賦<lb/>
　疏中融外洩各自為韻葢即所賦之詩　王樵曰穎<lb/>
　考叔之事與茅焦頗相類莊公囚母惡名恐大國之<lb/>
　議其後也茅焦之於始皇持而劫之考叔之於莊公<lb/>
　微而動之葢皆有所窺而入<lb/>
弔生不及哀<lb/>
　注諸侯以上既葬則縗麻除無哭位諒闇終喪　陸<lb/>
<pb n="5b"/>
　粲曰杜説於經典未之前聞杜於晉元皇后喪議太<lb/>
　子應既葬除服援此傳文及鄭伯辭享景王宴樂為<lb/>
　證先儒譏其巧飾經傳以附人情今以傳考之所謂<lb/>
　弔生不及哀者葢言惠公薨乆今來賵不及其哀哭<lb/>
　方盛之時耳至如子産為鄭伯辭享直云免喪聽命<lb/>
　傳亦但言葬鄭簡公杜何由知其定為既葬而除也<lb/>
　叔向譏景王明言三年之喪雖貴遂服禮也乃謂其<lb/>
　譏宴樂而不譏除服可乎杜既創為此説故於傳中<lb/>
<pb n="6a"/>
　諸言喪禮與己説不合者輒遷就解釋以求通如文<lb/>
　元年傳晉襄公既祥注云諸侯雖諒闇亦因祥祭為<lb/>
　位而哭昭十年傳葬晉平公叔向辭諸侯之大夫曰<lb/>
　孤斬焉在衰絰之中注云既葬未卒哭故猶服斬衰<lb/>
　十五年傳叔向譏景王下亦云天子諸侯除喪當在<lb/>
　卒哭今王既葬而除故譏其不遂此服自與前議乖<lb/>
　違葢雖委曲生意益顯其謬孔疏乃云卒哭與葬相<lb/>
　去非逺卒哭是葬之餘事故杜云然其黨杜䕶非抑<lb/>
<pb n="6b"/>
　又甚矣　陳氏曰此傳文疑後人增益之雜記有大<lb/>
　夫士訃於他國之君之禮則不但同位外姻也且文<lb/>
　九年秦人歸僖公成風之襚傳曰禮也此又以贈不<lb/>
　及尸弔不及哀為非禮却自相矛盾　按仲子當主<lb/>
　榖梁乃惠公之母也左氏誤以為惠公夫人故云子<lb/>
　氏未薨故名又云預凶事非禮也辨詳集説<lb/>
紀人伐夷<lb/>
　注夷國城陽莊武縣疏莊十六年晉武公伐夷執夷<lb/>
<pb n="7a"/>
　詭諸杜注詭諸周大夫夷采地名與此有别世族譜<lb/>
　誤以二夷為一<lb/>
有蜚<lb/>
　疏釋蟲云蜚蠦蜰舍人李廵皆云蜚蠦一名蜰郭璞<lb/>
　云蜚即負螌臭蟲經傳皆云有蜚則此蟲直名蜚耳<lb/>
　作蜚蠦者非是此蟲一名負螌漢書及此注多作負<lb/>
　蠜釋蟲草蟲負蠜彼則嵗時常有非災蟲也葢相涉<lb/>
　誤為蠜耳<lb/>
<pb n="7b"/>
惠公之薨也有宋師太子少<lb/>
　黄澤曰傳稱太子少則是惠公之時桓公已正太子<lb/>
　之位隱公之攝出自父命明矣又宋魯為婚姻而惠<lb/>
　公未葬宋來伐喪豈非以桓公故耶夫太子少而隱<lb/>
　公立斯固宋人之所疑者桓公内有國人歸向外有<lb/>
　宋國大援隱公雖欲不讓安得而不讓榖梁謂讓桓<lb/>
　不正此未審當時事情<lb/>
公孫滑出奔衞<lb/>
<pb n="8a"/>
　趙汸曰凡賤者奔史不書大夫非卿名字不登於策<lb/>
　公羊謂之微者榖梁謂之卑者公子尊與卿等公孫<lb/>
　降於公子與微者同<lb/>
鄭人以王師虢師<lb/>
　注虢西虢國也𢎞農陜縣東南有虢城　此虞虢之<lb/>
　虢史記注馬融云武王克商封異母弟虢仲於夏陽<lb/>
二年費庈<hi>音琴</hi>父勝之<lb/>
　注庈父費伯也前年費伯城郎　愚按魯有單伯莊<lb/>
<pb n="8b"/>
　元年見經榖梁謂命於天子故稱字此費伯亦其類<lb/>
三年赴以庚戌故書之<lb/>
　趙汸曰説者多疑傳妄按盟㑹戰伐經書日月傳每<lb/>
　畧之不書日月者傳則詳之意在互文相備非無據<lb/>
　者其崩卒偽赴亦必有考藉令搆虚亦不至是<lb/>
不書姓為公故曰君氏<lb/>
　按君氏乃尹之誤當從公榖無疑辨見集説傅遜曰<lb/>
　自公羊傳云春秋譏世卿而孟子言仕者世禄於是<lb/>
<pb n="9a"/>
　儒者有世禄不世官之説愚以為非也古者天子諸<lb/>
　侯大夫皆以徳為之殺各保姓受氏以守宗祧故曰<lb/>
　天子建國諸侯立家豈有天子諸侯世而大夫獨不<lb/>
　世者乎大率權之所在無不為患者人君惟務修徳<lb/>
　選建賢良以永功臣之𦙍何事曲設猜防示人以薄<lb/>
　假卿不世國其能永存乎縁公羊之學盛行漢初霍<lb/>
　氏王氏世專漢權魏相劉向因述公羊之説以動主<lb/>
　聽而王氏卒篡漢世儒遂以其説為至允恐聖人書<lb/>
<pb n="9b"/>
　尹氏卒之意實不然也<lb/>
周鄭交質<lb/>
　愚謂周鄭竝言昧君臣大義東萊駁之當矣然當時<lb/>
　天子下夷列國左氏所書亦紀實事不然何以見齊<lb/>
　桓晉文之烈哉<lb/>
四月鄭祭足帥師取温之麥秋又取成周之禾<lb/>
　傅遜曰杜於桓五年傳云足祭仲之字陸子餘深闢<lb/>
　其謬良然葢足其名仲乃其字爾子餘又云先儒謂<lb/>
<pb n="10a"/>
　春秋時間有用夏正紀事者杜以取為芟踐此强説<lb/>
　也　按桓十一年傳云祭封人仲足杜誤甚明<lb/>
宋宣公可謂知人矣<lb/>
　公羊傳言宋之禍宣公為之尤其舍子立弟果令馮<lb/>
　有爭心左氏以馮自爭國非宣公罪故善之愚謂宣<lb/>
　公舍其子而立穆公穆公又不私其子而立殤公二<lb/>
　者雖非傳襲之常然皆盛徳事凶終者後人為之爾<lb/>
　公羊歸獄於宣公恐非忠恕之㫖<lb/>
<pb n="10b"/>
四年州吁使告於宋曰君若伐鄭以除君害<lb/>
　按宋自殤公立公子馮出居鄭鄭莊公助之於時尚<lb/>
　未有爭國之釁也州吁欲定其位使告宋求伐鄭以<lb/>
　除公子馮之害横開兵端其惡甚矣　又按史記衞<lb/>
　桓公十二年弟州吁驕奢公絀之州吁出奔十三年<lb/>
　鄭伯弟段攻其兄不勝亡而州吁求與之友十六年<lb/>
　州吁收聚衞亡人以襲殺其兄自立為君為鄭伯弟<lb/>
　段欲伐鄭請宋陳蔡與俱三國皆許之觀此則州吁<lb/>
<pb n="11a"/>
　伐鄭葢與段比謀而翬之固請帥師亦所謂同欲相<lb/>
　求如市賈者也是故春秋託始於隱<lb/>
故書曰翬帥師疾之也<lb/>
　葉夢得曰傳不明不氏之義但見翬乃弑君者疑其<lb/>
　強而自恣經書翬帥師與後言公子翬異其詞若貶<lb/>
　然故妄意之今按翬與無駭溺挾稱名皆當從二傳<lb/>
　未爵命為正<lb/>
厚從州吁如陳<lb/>
<pb n="11b"/>
　按州吁弑其君完完之母戴媯大歸於陳陳必深惡<lb/>
　州吁然非覲王為説不可誘之如陳非如陳二人不<lb/>
　可得而誅也父子之間遂至用譎真大不幸哉　王<lb/>
　樵曰按陳乃衞桓之母家莊公惑於嬖妾戴媯大歸<lb/>
　陳國既知之矣乃州吁弑立不應反助之興師觀石<lb/>
　碏告陳人曰此二人者實弑寡君則前此陳或不知<lb/>
　州吁之為賊也姦黨欺蔽其術多矣石碏以賊方據<lb/>
　國無可與圖者圖之必於陳故先與陳人定計風之<lb/>
<pb n="12a"/>
　朝陳使請王覲而即陳以除之朱子語録有門人疑<lb/>
　引之去陳後倘陳人不殺却如何葢未知此也<lb/>
涖殺州吁於濮<lb/>
　疏賈逵云濮陳地也地理志陳留縣濮水受泲史記<lb/>
　石碏詳<hi>佯</hi>為善州吁至鄭郊與陳侯共謀使右宰醜<lb/>
　進食因殺州吁于濮<lb/>
石碏純臣也惡州吁而厚與焉<lb/>
　魏禧曰古者七十而致政石碏告老在桓公初立時<lb/>
<pb n="12b"/>
　桓公十六年見弑則碏已八九十歳故其使告陳曰<lb/>
　老夫耄矣無能為也方且誅州吁殺其子厚立宣公<lb/>
　智力積強以復仇定國難乃出耄期之嵗後世未見<lb/>
　其人<lb/>
五年公將如棠觀魚者<lb/>
　疏魚者猶言獵者按古字魚通漁<lb/>
書曰公矢魚于棠<lb/>
　王應麟曰矢魚于棠朱文公曰據傳云則君不射是<lb/>
<pb n="13a"/>
　以弓矢射之如漢武帝射蛟江中之類按淮南子季<lb/>
　冬命漁師始漁天子親往射魚恐非陳魚之説<lb/>
翼侯奔隨<lb/>
　趙汸曰晉自獻公以前經皆不書葢獻公末年晉魯<lb/>
　始通前此告命不行非作經時削之也<lb/>
以三軍軍其前潛軍軍其後<lb/>
　孫武子凡戰者以正合以竒勝張預曰兩軍相臨先<lb/>
　以正兵與之合戰徐發竒兵或𢷬其前或擊其後以<lb/>
<pb n="13b"/>
　勝之若鄭伯禦燕師以三軍軍其前以潛軍軍其後<lb/>
　是也<lb/>
天子用八諸侯用六大夫四士二<lb/>
　公羊榖梁皆云天子八諸公六諸侯四劉敞曰衆仲<lb/>
　不知諸侯名位不同禮亦異數因天子八佾遂兼稱<lb/>
　諸侯六佾其曰士二亦非也特牲少牢皆士禮也無<lb/>
　用舞之處安得二佾而施之其説主公榖汪克寛曰<lb/>
　樂舞之數自上而下降殺以兩諸侯既降於諸公則<lb/>
<pb n="14a"/>
　諸伯當降於諸侯而為二佾矣子男復何用乎禮經<lb/>
　所紀廟堂之制袞旒席數五等諸侯皆同豈以樂舞<lb/>
　而獨異於其制乎愚謂汪辨甚當可正公榖之失杜<lb/>
　明言士有功方賜樂劉原父謂士必無樂舞亦不然<lb/>
　　傅遜曰杜氏解八佾六佾四佾二佾本之何休公<lb/>
　羊注服䖍以用六為六八四十八用四為四八三十二<lb/>
　用二為二八十六杜以舞勢宜方行列既減則毎行<lb/>
　人數亦宜減故用何氏説然𫝊文云舞所以節八音<lb/>
<pb n="14b"/>
　而行八風故自八以下是舞必以八人為列自天子<lb/>
　降殺以兩故減其二行爾此為有理若如杜説則諸<lb/>
　侯以下節宣皆不以八矣士止餘四人豈復成樂<lb/>
對曰未及國公怒乃止<lb/>
　使者慮公知其入郛則以為不及救故諱云未及國<lb/>
　杜注謂忿公知而故問非也公之怒怒其不以實告<lb/>
　林注謂怒使者言不遜亦非也<lb/>
六年鄭人來渝平更成也<lb/>
<pb n="15a"/>
　疏變更前惡而復為和好言更復狐壤以前之好也<lb/>
　今從公榖作輸辨詳集説<lb/>
納諸鄂<lb/>
　括地志故鄂城在慈州昌寜縣東二里與武昌之鄂<lb/>
　異<lb/>
秋宋人取長葛<lb/>
　王應麟曰宋人取長葛經以為冬𫝊以為秋劉原父<lb/>
　謂左氏雜取諸侯史策有用夏正者有用周正者石<lb/>
<pb n="15b"/>
　林葉氏考祭足取麥榖鄧來朝以為經傳所記例差<lb/>
　兩月葢經用周正而傳采國史其自用夏正者有失<lb/>
　更改也<lb/>
七年謂之禮經<lb/>
　春秋即周禮也故韓宣子見易象春秋曰周禮在魯<lb/>
結艾之盟也<lb/>
　趙汸曰傳釋列國之聘有三一結好二結盟三通嗣<lb/>
　君今考結好而聘者有報若莊二十五年陳女叔來聘<lb/>
<pb n="16a"/>
　冬季氏如陳是也結盟與通嗣君而聘者不報禮薄<lb/>
　與交聘異也若霸國之聘與國秦楚之窺上國而來<lb/>
　者其事又各不同傳皆隨事釋之使猶有考也<lb/>
初戎朝周發幣於公卿<lb/>
　注發幣如今計獻詣公府卿寺疏㑹計之吏獻物天<lb/>
　子<lb/>
㰱如志<lb/>
　疏㰱口含血也服䖍云如而也<lb/>
<pb n="16b"/>
八年以泰山之祊易許田<lb/>
　括地志許田許州許田縣南四十里有魯城周公廟<lb/>
　在城中祊田在沂州費縣東南<lb/>
秋㑹于溫盟于瓦屋<lb/>
　注㑹溫不書不以告也　趙汸曰春秋諸侯之事有<lb/>
　不以告而史不書者有雖告而并入所重書之者凡<lb/>
　一役再有事理亦無不告㑹溫以瓦屋之盟為重并<lb/>
　下事書之筆削舉重之義如此杜氏但以為不告後<lb/>
<pb n="17a"/>
　人遂疑傳妄皆非也<lb/>
為諡因以為族<lb/>
　注或使即先人之諡稱以為族　傅遜曰陸子餘按<lb/>
　鄭𤣥駁許慎五經異義引此傳文云諸侯以字為氏<lb/>
　因以為族今此以氏為諡者傳寫誤也杜考之不詳<lb/>
　乃妄斷其句而強解之愚初依杜讀傳短澀不成文<lb/>
　句固宜以諡作氏及反覆正文羽父為請諡與族公<lb/>
　問族於衆仲公未問諡也衆仲對云諸侯以字為氏<lb/>
<pb n="17b"/>
　因以為族則問答相承了然矣又下文公命以字為<lb/>
　展氏則用衆仲之説又了然矣又考宋戴惡與衞齊<lb/>
　惡固見傳中以戴齊為其臣之諡亦無定據孔疏曲<lb/>
　以二人當之爾即戴齊為二惡之先之諡亦在衆仲<lb/>
　所對之後朱子亦云此諡應作氏<lb/>
公命以字為展氏<lb/>
　劉敞曰杜云無駭公子展之孫非也無駭若公子展<lb/>
　之孫當其繼大宗也賜氏乆矣何待死而後賜乎且<lb/>
<pb n="18a"/>
　禮云公孫之子以王父字為氏非言其死而後氏之<lb/>
　也然則無駭固公孫羽父請族者為無駭之子請也<lb/>
　子展稱公子無駭稱公孫無駭之子未有稱也此所<lb/>
　以請之也若公孫之子死而後賜族則無駭為終身<lb/>
　無氏矣<lb/>
九年凡雨三日以往為霖<lb/>
　劉敞曰經有電無霖傳有霖無電此傳非解經也杜<lb/>
　氏專謂經誤不亦惑乎<lb/>
<pb n="18b"/>
見獲必務進<lb/>
　按獲謂獲鄭人服氏言戎被鄭獲非也鄭人速去以<lb/>
　誘之安得獲戎<lb/>
衷戎師前後擊之<lb/>
　疏杜云前後及中三處受敵者前謂第一伏逆其前<lb/>
　也後謂祝𥅆與後伏逐其後也中謂第二伏擊其中<lb/>
　也衷戎師者戎師在三伏之中<lb/>
十年鄭伯入宋<lb/>
<pb n="19a"/>
　趙汸曰自宋公欲以諸侯伐鄭去馮連兵至此其報<lb/>
　復之禍烈矣然禍首在宋而鄭實有王命故春秋誅<lb/>
　首惡而忿兵之過不悉書<lb/>
十一年我先君新邑于此<lb/>
　按鄭自桓公始封京兆咸林後因幽王之亂寄孥虢<lb/>
　鄶而遷焉在河南新鄭桓公至武公才二世故曰新<lb/>
　邑<lb/>
君子謂鄭莊公于是乎有禮<lb/>
<pb n="19b"/>
　趙匡曰諸侯無王命入人之國罪已大矣又使大夫<lb/>
　守之不容誅矣左氏以為有禮是長亂階也<lb/>
王取鄔劉蒍<hi>音委</hi>邘之田于鄭而與鄭人蘇忿生之田溫<lb/>
原絺樊隰郕攢茅向盟州陘隤<hi>音頽</hi>懐<lb/>
　按鄔劉四邑在今河南偃師縣溫原十二邑在今河<lb/>
　北濟源河内修武等縣嗚呼吾于桓王之易鄭田而<lb/>
　知周之不復振也夫侯國分土天子苴白茅以錫之<lb/>
　有定分而非可相假也况十二邑在畿輔之内茍撫<lb/>
<pb n="20a"/>
　之以徳威之以刑無不惕焉宇下者何至不能有而<lb/>
　以之與人乎鄭伯知王之不競也遂敢拒戰于繻葛<lb/>
　蘇子亦自此生心其後五大夫因蘇子以作亂實啓<lb/>
　子頽之禍故王室日卑非諸侯能卑之也自卑也<lb/>
使營莬裘吾将老焉<lb/>
　注莬裘在泰山梁父縣南　歐陽氏據經書公及邾<lb/>
　儀父盟于蔑與被弑書公薨力辨隱居位非攝愚按<lb/>
　隱公稱攝與周公異周公之攝止攝其政事而已隱<lb/>
<pb n="20b"/>
　公則併君位而攝之宋穆公亦云我立於此攝也葢<lb/>
　當時必盛傳周公有負斧扆朝諸侯之事故魯宋相<lb/>
　效為之不知周公位冢宰正百工具見於書明堂負<lb/>
　扆乃後世稱述之謬夫國政可攝也君位不可攝也<lb/>
　若攝君之位則嗣子長而復辟將儼然太上自居耶<lb/>
　抑傫然北靣復就人臣之列耶隱公君魯已十一年<lb/>
　矣羽父請殺桓公葢疑其不反位故以此探之隱公<lb/>
　爾時即挈國而授之桓猶虞無以自處乃曰使營莬<lb/>
<pb n="21a"/>
　裘吾將老焉菟裘者魯之别邑也既有新君以居乎内<lb/>
　復有故君以居乎外是國有二君也隱即無不利於桓<lb/>
　之心而桓也隂賊人也能不疑其中分魯國若曲武桓<lb/>
　莊之於晉也羽父於是承桓命而揕之刃鍾巫之禍謂<lb/>
　非隱自取之不可也歐陽子但信經文以為隱公非攝<lb/>
　而不知隱實攝君位故時史稱公夫子亦據而書之王<lb/>
　莽之居攝亦攝天子位也遂成篡奪之禍是烏可無辨<lb/>
不成喪也<lb/>
<pb n="21b"/>
　趙汸曰𫝊言不以君禮成喪故史不書葬定姒不書<lb/>
　小君王子猛卒同<lb/>
　　桓公<lb/>
元年鄭伯拜盟<lb/>
　趙汸曰𫝊言拜盟如拜貺拜辱拜嘉之類非必君身<lb/>
　親之若鄭伯身來與吾君接無不書之理<lb/>
宋華父督<lb/>
　趙汸曰華父字也如言弗父何公父歜與孔父嘉五<lb/>
<pb n="22a"/>
　世别族者不同督公孫也無賜族之法<lb/>
二年立華氏也<lb/>
　注督未死而賜族督之妄也　趙汸曰言立以為卿<lb/>
　注謂未死賜族非也莊王十二年傳立叔孫氏注云<lb/>
　立後説者亦謂賜族然叔牙之子經書公孫兹兹之<lb/>
　子得臣乃氏叔孫則非賜族明矣彼非賜族此言立<lb/>
　華氏豈賜族乎<lb/>
大路越<hi>户括反</hi>席<lb/>
<pb n="22b"/>
　六經正誤越即麻紵焦檾黄草之屬禮記大路素而<lb/>
　越席注草席也音活後漢書世祖嘗勅㑹稽獻越布<lb/>
　即此<lb/>
袞冕黻珽<lb/>
　注黻韋韠以蔽膝也珽玉笏若今吏之持簿徐廣云<lb/>
　持簿即今手板<lb/>
藻率<hi>音律</hi>鞞鞛<lb/>
　注藻率以韋為之所以藉玉也疏周禮典瑞王執鎮<lb/>
<pb n="23a"/>
　圭繅藉五采鄭司農讀繅為藻　傅遜曰藻從藻<lb/>
　之藻率從率帶之率本二物按禮記有玉藻貫玉以<lb/>
　藻藻者雜采絲繩也又率帶諸侯大夫皆五采士二<lb/>
　采率與繂同緶緝也韻書鞞琫二字同詩傳鞞容刀<lb/>
　鞞也琫上飾珌下飾説文亦云琫佩刀上飾<lb/>
鞶厲游<hi>音留</hi>纓<lb/>
　注纓在馬膺前如索帬疏纓當馬胷以削革為之<lb/>
火龍黼黻<lb/>
<pb n="23b"/>
　注白與黑謂之黼黒與青謂之黻　按此黻與上黻<lb/>
　珽之黻不同<lb/>
凡公行告於宗廟反行飲至舍爵䇿勲焉禮也<lb/>
　趙汸曰告廟飲至䇿勛乃反行常禮皆同時于廟中<lb/>
　行之䇿勛即書至襄十三年春公至自晉傳曰孟獻<lb/>
　子書勞于廟是其事也非由告廟飲至然後書至不<lb/>
　告廟飲至則不書至也<lb/>
命之曰仇<lb/>
<pb n="24a"/>
　金履祥曰仇即文侯平王之初受秬鬯圭瓚之命兄<lb/>
　固未遽替也曲沃之封自在昭侯之世師服所言以<lb/>
　防奪嫡之漸爾<lb/>
卿置側室<lb/>
　注側室衆子也得立此一官疏文王世子公若有出疆<lb/>
　之政庻子守公宫正室守太廟鄭𤣥云正室嫡子也<lb/>
　故知側室是衆子文十三年傳趙有側室曰穿是卿<lb/>
　得立此官也漢書文帝賜南粤王趙佗書朕髙皇帝<lb/>
<pb n="24b"/>
　側室之子<lb/>
大夫有貳宗<lb/>
　注適子為小宗次者為貳宗疏大夫不必皆是大宗<lb/>
　故云小宗若大夫身為大宗亦止得立貳宗官爾貳<lb/>
　宗與側室為例皆官名與立宗别　傅遜曰孔疏因<lb/>
　注以側室為立官遂云貳宗亦官名陸子餘云俱未<lb/>
　有考而不辨其非竊謂側室貳宗固應請于君于其<lb/>
　中立官以統之而即以側室貳宗為官必非何也以<lb/>
<pb n="25a"/>
　其不類官名也又注云適子為小宗此其意以諸侯<lb/>
　為大宗爾然不聞族人不得以戚君大夫不得以宗<lb/>
　諸侯乎大抵始為小宗既為大宗小宗四大宗一併<lb/>
　而為五宗其變至于無窮則大夫之家固自有大宗<lb/>
　矣其貳宗即小宗也杜考之不詳而云爾<lb/>
三年先偏後伍伍承彌縫<lb/>
　李靖兵法春秋魚麗陳先偏後伍此則車步無騎謂<lb/>
　之左右拒言拒禦而已非取出竒勝也晉荀吳伐狄<lb/>
<pb n="25b"/>
　合車為行此則騎多為便惟務竒勝非拒禦而已今<lb/>
　按其法自五人而變為二十五人自二十五人而變<lb/>
　為七十五人此則歩卒七十二人甲士三人之制也<lb/>
　舍車為騎則二十五人當八馬此則五兵五當之制<lb/>
　也諸侯兵法惟伍法為要小列之五人大列之二十<lb/>
　五人參列之七十五人又五參其數得三百七十五<lb/>
　人三百人為正六十人為竒今以百五十人分為二<lb/>
　正而三十人分為二竒葢左右等也穰且所謂五人<lb/>
<pb n="26a"/>
　為伍什伍為隊至今因之<lb/>
魚麗之陳<lb/>
　魚麗者魚入其中不能出也詩魚麗于罶陳名取此<lb/>
仍叔之子弱也<lb/>
　愚按經系仍叔之子來聘于夏而此傳下有秋大雩<lb/>
　之文則聘之在夏明矣前傳有秋伐鄭葢統言伐鄭<lb/>
　事本末爾不知杜何以有乆留在魯之説孔氏疑將<lb/>
　伐鄭而遣告魯事或有之<lb/>
<pb n="26b"/>
啓蟄而郊<lb/>
　疏夏小正正月啓蟄故漢氏始以啓蟄為正月中雨<lb/>
　水為二月節及太初以後更改氣名以雨水為正月<lb/>
　中驚蟄為二月節迄今不改<lb/>
過則書<lb/>
　疏卜不吉則當改卜次旬卜不過三故限以一月過<lb/>
　涉次月之節則書之以譏慢<lb/>
六年楚武王侵隨<lb/>
<pb n="27a"/>
　趙汸曰楚自熊通以上未與魯通傳具載其伐滅諸<lb/>
　國志在兼并諸夏中國不可無伯齊桓所以有功<lb/>
楚之羸其誘我也<lb/>
　張預曰形之以羸弱敵必來從苖賁皇謂晉侯曰若<lb/>
　欒范易行以誘之中行二卻必克二穆果敗楚師亦<lb/>
　此義也<lb/>
不疾瘯蠡<lb/>
　疏蠡説文作瘰云瘯瘰皮肥也<lb/>
<pb n="27b"/>
齊侯又請妻之固辭<lb/>
　吕祖謙曰鄭忽不求助大國而云自求多福其言是<lb/>
　矣然非奮然誠有是志也使忽誠有是志則弱固可<lb/>
　彊而所以持國者固無待於外助矣惟其為善有名<lb/>
　而無情動多疑沮不知審量所以始受制於祭仲而<lb/>
　卒死於髙渠彌之難也<lb/>
接以大牢<lb/>
　注以禮接夫人重適也　傅遜曰考之禮經謂以太<lb/>
<pb n="28a"/>
　牢之禮接見太子非夫人也接夫人鄭𤣥之説陳澔<lb/>
　已辨其謬且下云卜士負士妻食皆以太子言則接<lb/>
　必非夫人矣<lb/>
周人以諱事神名終將諱之<lb/>
　疏子生三月為之立名其終也必將諱之故須預有<lb/>
　所避為下諸廢張本　王應麟曰周人以諱事神名<lb/>
　終乃諱之曲禮注云生者不相辟名衞侯名惡大夫<lb/>
　有石惡君臣同名春秋不非漢宣帝詔曰古天子之<lb/>
<pb n="28b"/>
　名難知而易諱也其更名詢則生而稱諱矣博議謂<lb/>
　名子者當為孫地出顔氏家訓<lb/>
八年楚人尚左君必左無與王遇且攻其右右無良焉<lb/>
必敗<lb/>
　嘉祐集范蠡云凡陣之道益左以為牡設右以為牝<lb/>
　季梁策楚右無良焉必敗偏敗衆乃攜葢一陣之間<lb/>
　必有牝牡左右要當以我強攻其弱爾愚按兵法又<lb/>
　有以我之弱當敵之弱者孫臏所謂以君下駟與彼<lb/>
<pb n="29a"/>
　上駟一敗而二勝之道也　鍾惺曰鄭與王戰子元<lb/>
　曰陳亂莫有鬭心云云隨與楚戰季梁曰楚人尚左<lb/>
　云云鄭計妙在避整趨亂以分整者之勢整且化而<lb/>
　為亂善於攻整者也隨計妙在避堅趨瑕以分堅者<lb/>
　之力堅且化而為瑕善於攻堅者也<lb/>
九年唯王后書<lb/>
　趙汸曰莊十八年傳見惠王后陳媯宣六年傳見定<lb/>
　王后齊姜何不書葢二后非魯主昬故特存魯主昬<lb/>
<pb n="29b"/>
　者以見義<lb/>
荀侯賈伯<lb/>
　注荀賈皆國名　按荀疑即郇曹風郇伯勞之李氏<lb/>
　云郇國今河中猗氏縣<lb/>
賓之以上卿禮也<lb/>
　疏僖二十九年傳曰在禮卿不㑹公侯㑹伯子男可<lb/>
　也昭二十三年傳曰列國之卿當小國之君固周制<lb/>
　也然則小國之君乃當大國之卿小國之世子必不<lb/>
<pb n="30a"/>
　得當大國之卿故知各如其國之卿爾　賓之以其<lb/>
　國上卿之禮<lb/>
十年魯以周班後鄭<lb/>
　班爵禄之班鄭主兵當先以周班故後<lb/>
十一年齊衞鄭宋盟于惡曹<lb/>
　注宋不書經闕　趙汸曰此即戰郎諸侯也用一事<lb/>
　再見書人例經無宋𫝊衍文宋亦不當序鄭下注云<lb/>
　經闕非<lb/>
<pb n="30b"/>
鄖人軍其郊必不戒<lb/>
　孫武子諸侯自戰其地為散地張預曰戰于境内士<lb/>
　卒顧家是易散之地也楚鬬㢘曰鄖人軍其郊必不<lb/>
　戒恃近其城莫有鬭志果為楚所敗是也<lb/>
十二年請無扞采樵者以誘之<lb/>
　張預曰誘之以小利敵必來取吳以囚徒誘越楚以<lb/>
　樵者誘絞是也<lb/>
君次于郊郢以禦四邑<lb/>
<pb n="31a"/>
　按楚郊郢一統志云在安陸州古名郢中安陸之東<lb/>
　即徳安應城縣界有蒲騷城古鄖邑鄖人望救鬬志<lb/>
　不决禦四邑以絶其來救之路而潛出鋭師以加之<lb/>
　兵法所謂竒正竝用也<lb/>
十三年遂見楚子曰必濟師<lb/>
　<hi>缺</hi>　　伯比云必濟師此隱語也使楚子不告鄧夫<lb/>
　人夫人或問而不悟則濟師二字虚設矣吾謂伯比<lb/>
　見楚子時當以莫敖必敗之故明告之楚子能信鄧<lb/>
<pb n="31b"/>
　夫人之言豈不能納伯比之諫而必出此隱語㡬幸<lb/>
　其君之悟於不可必之天乎故告君者諷可也略不<lb/>
　可也略可也隱不可也為隱語而旁無一人代之分<lb/>
　疏將奈何<lb/>
莫敖狃于蒲騷之役將自用也<lb/>
　吕祖謙曰瑕之禍在絞不在蒲騷也蒲騷之勝用鬭<lb/>
　㢘也絞之勝自用也苟挫於絞必謂昔以用人而勝<lb/>
　今以自用而敗將益求其所未至不敢以兵為戲矣<lb/>
<pb n="32a"/>
　有城下之盟而忘己之不如鬬㢘所以堅其自用之<lb/>
　心而促其荒谷之縊也<lb/>
不書所戰後也<lb/>
　注公後地期不及其戰故不書所戰之地　趙汸曰<lb/>
　㑹期輕戰期重公雖不及㑹期而及其戰期自當舉<lb/>
　戰地何故反沒之乎此有筆削之㫖見屬辭<lb/>
十六年冬城向書時也<lb/>
　趙汸曰啖氏云按下有十一月縱是同月亦今之九<lb/>
<pb n="32b"/>
　月農工未畢不可興役今按土功自戒事至畢功非<lb/>
　止一月之事故城築皆時而不月兼春秋城築多為<lb/>
　備敵興功得時非時本無足議傳既發不時之義於<lb/>
　此言書時疑若美之故為後人所議<lb/>
宣姜與公子朔搆急子<lb/>
　按史記衛莊公卒子桓公立十三年入春秋至魯隱<lb/>
　公四年則衞桓公十六年矣其春桓為州吁所弑九<lb/>
　月衞人殺州吁而宣公立然則宣之烝夷姜生伋子<lb/>
<pb n="33a"/>
　當在桓公之世及宣即位計伋年且長因以為世子<lb/>
　新臺之築距此時當不逺宣在位十九年所生夀朔<lb/>
　或已幾弱冠壽之能代兄死朔之能同愬兄固無足<lb/>
　怪洪容齋以此為疑葢誤以宣公為代莊公爾<lb/>
夀子載其旌以先盗殺之<lb/>
　蘓潁濱謂夀之死無救於兄而重父之過朱子亦云<lb/>
　然夀之竊節先往真欲代兄之死卒之兄亦徃死者<lb/>
　非初料所及也以是責壽夀亦大不幸哉<lb/>
<pb n="33b"/>
十七年日官居卿以底日<lb/>
　注位從卿故言居卿底平也謂平厯數疏周禮太史<lb/>
　掌正歳年以序事頒告朔於邦國然則天子掌厯者<lb/>
　謂太史也太史下大夫非卿傳言居卿則是尊之若<lb/>
　卿<lb/>
十八年使公子彭生乗公公薨于車<lb/>
　公羊傳夫人譛公於齊侯公曰同非吾子齊侯之子<lb/>
　也齊侯怒與飲酒于其出也使彭生拉幹而殺之按<lb/>
<pb n="34a"/>
　桓公三年娶文姜六年生莊公十八年乃與桓公如<lb/>
　齊則時人所疑非桓公子者妄矣猗嗟詩展我甥兮<lb/>
　春秋書子同生雖微詞亦紀實也<lb/>
齊人殺彭生<lb/>
　注不書非卿　陳傅良曰殺彭生不書嫌討賊也杜<lb/>
　説非是公子書殺不必皆卿今按史既諱戕言薨則<lb/>
　殺彭生必不復書<lb/>
齊侯師于首止<lb/>
<pb n="34b"/>
　按首止衞地時衞朔奔齊齊人若將為討衞亂而出<lb/>
　者以誘子亹也<lb/>
　　莊公<hi>莊公之世事見於經而無𫝊者甚多疑有闕佚</hi>
元年不稱即位文姜出故也<lb/>
　趙汸曰傳於莊閔僖不書即位發義不一皆未當當<lb/>
　從二傳繼弑君嗣子不言即位為是啖氏亦云<lb/>
不稱姜氏絶不為親禮也<lb/>
　注文姜之義宜與齊絶而復奔齊故於其奔去姜氏<lb/>
<pb n="35a"/>
　以示義疏觀此解之義夫人宜與齊絶釋例言莊公<lb/>
　宜與齊絶者夫人尚宜絶莊公固宜絶矣先儒謂莊<lb/>
　公宜與母絶杜意莊公宜與齊絶故偏據莊公為文<lb/>
　愚按此義臨江張氏得之見集説<lb/>
三年鄭伯辭以難<lb/>
　林注鄭伯子儀也按鄭伯乃厲公非子儀辨見集説<lb/>
四年盈而蕩天之道也<lb/>
　按史記楚熊渠始僭王號其後畏厲王暴虐又去之<lb/>
<pb n="35b"/>
　至魯桓公六年熊通侵隨隨為楚往周請尊楚號不聽<lb/>
　通乃自立為武王至魯莊四年周召隨侯數以立楚<lb/>
　為王楚怒以隨背已伐之武王卒師中而兵罷然則<lb/>
　鄧曼之言葢指楚武僭號以為盈也<lb/>
除道梁溠營軍臨隨<lb/>
　注溠水在義陽厥縣西東南入溳水按通志槎水在<lb/>
　今隨州城東南㵐水在隨州城西北槎水即溠水也<lb/>
　西魏改㵐西曰下溠取此楚子已卒而鬭祁屈重秘<lb/>
<pb n="36a"/>
　其喪更開道為梁築軍壘以臨隨為持乆計隨人不<lb/>
　測乃懼而求成<lb/>
請為㑹于漢汭而還濟漢而後發喪<lb/>
　注汭内也謂漢西　陸粲曰詩芮鞠之即毛𫝊芮水<lb/>
　涯也鄭箋芮之為言内也杜依鄭説據𫝊云漢東之<lb/>
　國隨為大若為㑹於漢西則楚師原未涉漢下文何<lb/>
　得云濟漢而後發喪也孔疏順杜之失與𫝊文異矣<lb/>
　渭汭注云水之隈曲曰汭此説是　愚按漢晉春秋<lb/>
<pb n="36b"/>
　諸葛亮卒於郭氏塢姜維令楊儀反旗鳴鼓若將向<lb/>
　懿者懿不敢偪儀乃結陣而去入谷然後發喪夫反<lb/>
　旗嗚鼓即此之除道梁溠也入谷然後發喪即此之<lb/>
　濟漢然後發喪也伯約之智葢得之左氏者也<lb/>
六年君子以二公子之立黔牟為不度矣<lb/>
　劉敞曰朔比衎黔牟比剽左氏君剽而退黔牟存朔<lb/>
　而絶衎賞罰無章莫此為甚　邵寳曰宣公烝於夷<lb/>
　姜生伋子又納伋子之妻生夀及朔三人皆非所當<lb/>
<pb n="37a"/>
　立也况朔搆伋子并及夀無故以死則朔也安得為<lb/>
　君黔牟之立謂之不度見成敗而忘義理君子之論<lb/>
　豈其然哉<lb/>
騅甥𥅆甥養甥請殺楚子<lb/>
　蘇軾曰以鄧之微無故而殺大國之君楚將舉國而<lb/>
　讐之其亡更速夫鄧不患有楚而患不能脩徳以自<lb/>
　強使其國不可亡國苟不可亡雖百楚子何害不然<lb/>
　殺一楚子天下遂無楚子乎<lb/>
<pb n="37b"/>
人將不食吾餘<lb/>
　邵寳曰餘似謂祭之餕餘故下以社稷不血食言舊<lb/>
　注不明　一云時三甥因享楚子欲置毒飲食中殺<lb/>
　之故鄧侯言因享害人人將不食我餘食也以為餕<lb/>
　餘無謂<lb/>
七年不害嘉榖也<lb/>
　趙防曰宣十五年秋大水冬饑此年秋大水但言無<lb/>
　麥苖而不言饑者此黍稷可更種也<lb/>
<pb n="38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀左日鈔卷一<lb/>
</p>
<p>
</p>
  </div>
</body>
</text>
</TEI>
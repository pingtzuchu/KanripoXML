<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀左日鈔卷七</head> <lb/>
    <p>
<pb n="1a"/>
欽定四庫全書<lb/>
　讀左日鈔卷七<lb/>
　　　　　　　　　　　　　吳江朱鶴齡撰<lb/>
十七年子罕聞之親執扑以行築者而抶其不勉者<lb/>
　王應麟曰左氏載子罕分謗之事檀弓亦稱之葢賢<lb/>
　大夫也戰國策宋君奪民時以為臺而民非之子罕<lb/>
　釋相為司空民非子罕而善其君此即分謗之事司<lb/>
　城宋之司空也韓非乃云宋君失刑而子罕用之故<lb/>
<pb n="1b"/>
　宋君見劫李斯亦云然攷左傳與宋世家並無劫君<lb/>
　之説則非斯所云妄矣史記鄒陽曰宋信子罕之計<lb/>
　而囚墨翟漢書作子冉文穎注以子冉為子罕未詳<lb/>
苴絰帶杖<lb/>
　疏喪服云苴絰杖絞帶此傳帶不言絞當即絞帶絞<lb/>
　帶弓繩帶也<lb/>
唯卿為大夫<lb/>
　王制諸侯之上大夫卿注上大夫曰卿也　家語曾<lb/>
<pb n="2a"/>
　子問此事孔子曰晏平仲可謂能辟害也不以已是<lb/>
　而較人之非孫辭以辟咎義也夫林注言諸侯之制<lb/>
　降天子一等故惟卿得用大夫之禮已乃大夫也視<lb/>
　士故不當用大夫之禮邵寳曰父母之喪無貴賤一<lb/>
　也齊衰饘粥自天子達今以卿大夫有異禮何居斯<lb/>
　葢起于周之衰也衛幕布魯幕綃魯衛之所謂禮也<lb/>
　晏子不斥時失禮而曰惟卿為大夫此巽辭以辟咎<lb/>
　也<lb/>
<pb n="2b"/>
十八年塹防門而守之廣里<lb/>
　注防有門横行廣一里故經書圍趙汸曰此言齊人<lb/>
　守平陰之防于書圍齊何與後十二月門其三門焚<lb/>
　其四郭乃圍齊之事爾杜注非<lb/>
不能戰莫如守險<lb/>
　孫武子敵近而靜者恃其險也堯梅臣曰險形者我<lb/>
　先居之必居其髙陽以待敵若敵先居之引而去之<lb/>
　弗從也曹公曰地形險隘尤不可致于人<lb/>
<pb n="3a"/>
魯人莒人皆請以車千乘自其鄉入<lb/>
　按魯莒在齊東兵自東道入齊則腹背受敵此詭言<lb/>
　以疑齊人也<lb/>
晉人使司馬斥山澤之險斾而疏陳之使乘車者左實<lb/>
右偽以斾先輿曳柴而從之<lb/>
　司馬法凡陳行惟疏劉寅曰凡布陳行列欲疏疏則<lb/>
　便擊戰　偽以衣服為人形建斾先驅又使衆人曳<lb/>
　柴在車後揚塵皆張吾之勢以示有餘兵法所謂疑<lb/>
<pb n="3b"/>
　也　魏禧曰善用兵者能使戰不戰之權在我而不<lb/>
　在敵是故我欲戰敵不欲戰而能使之戰者城濮之<lb/>
　役是也我不欲戰敵欲戰而能使之不戰者平陰之<lb/>
　役是也何以知平陰之不欲戰也楚子伐隋伯比請<lb/>
　毁軍納少師晉得秦諜必殺之絳市今晉將戰而先<lb/>
　洩魯莒之謀故示兵車之衆吾以知晉之不欲戰也<lb/>
　其不欲戰者何齊地大兵強耑務力以勝之未必可<lb/>
　勝況靈公叛晉伐魯好勇而輕此可以詐謀虚聲撼<lb/>
<pb n="4a"/>
　也夫攻人者攻其所必救破人者必破其所恃魯莒<lb/>
　自東而入既脅以必救之勢而齊靈所恃者兵之衆<lb/>
　吾即以衆懾之于是齊師果遁晉人乘勢攻略不敢<lb/>
　發一矢相向向使晉急于一戰戰未必得志即勝未<lb/>
　必若此甚也葢兵無定勢而謀無必行顧其敵何如<lb/>
　耳雖然使齊靈從夙沙衛守險之言固軍髙壘以老<lb/>
　諸侯之卒役久食匱必懈而還師吾奮鋭以邀擊之<lb/>
　晉其能果不敗乎嗚呼此又用謀之難也　愚按平<lb/>
<pb n="4b"/>
　陰之師與鞌戰憤兵不同荀偃本無戰情特因梗陽<lb/>
　巫言欲有事東方以免死故純用虚聲恐喝齊靈輕<lb/>
　率自脱歸爾<lb/>
夙沙衛連大車以塞隧而殿<lb/>
　𫝊遜曰前衛以防門不足為險則其所謂險者必是<lb/>
　形勝要害之地此戰敗而奔乃連大車以塞隧豈所<lb/>
　謂險乎隧與防門皆在平陰之境皆非險也注應刪<lb/>
皆衿<hi>其鴆反</hi>甲面縛<lb/>
<pb n="5a"/>
　陸粲曰衿結也通作紟言皆不解甲反縳之惟露其<lb/>
　面<lb/>
吾驟歌北風又歌南風南風不競多死聲<lb/>
　注歌者吹律以詠八風疏律吕十二其風有八八風<lb/>
　者乾風不周坎風廣莫艮風調震風明庶㢲風清明<lb/>
　離風景坤風涼兑風閶闔八方風别先有音曲師曠<lb/>
　以律吕歌之南風音微不與律聲相應故云不競服<lb/>
　䖍以為卯酉以北律吕為北風以南為南風非杜義<lb/>
<pb n="5b"/>
　也　周禮疏師曠驟歌北風又歌南風服䖍注北風<lb/>
　無射夾鐘以北南風姑洗南吕以南南風律氣不至<lb/>
　故聲多死吹律而言歌風者出聲曰歌律是候氣之<lb/>
　管氣則風也　羅泌曰以聲召氣以律定厯取八方<lb/>
　之全聲而寓之八方之全器於以察天地之和命乖<lb/>
　别之妖而敵情之勝負悉未來而知之同聲相應物<lb/>
　之情也是故殺氣并而音尚宫武王推紂之必敗<hi>事見</hi>
　<hi>周禮注</hi>南風委而死聲至師曠必楚之無功　張獻翼<lb/>
<pb n="6a"/>
　曰古者太師執同律以聴軍聲葢古人出師必吹律<lb/>
　律和則知士卒同心猶軍中風角鳥占周禮注太師<lb/>
　吹律合音商則戰勝軍強角則軍擾多變宫則軍和<lb/>
　徵則將急數怒軍士勞羽則兵弱少威明<lb/>
天道多在西北<lb/>
　䟽嵗星右行於天一嵗行一次二十八年嵗在星紀<lb/>
　距此十一年卻而數之此年在豕韋豕韋當亥之次<lb/>
　也周十二月夏之十月其月又建亥故曰多在西北<lb/>
<pb n="6b"/>
十九年諸子仲子戎子<lb/>
　𫝊遜曰管子中婦諸子注云諸子内官之號又哀九<lb/>
　年傳諸子鬻姒與此同杜云諸妾姓子者解此猶可<lb/>
　于他處難通<lb/>
殖綽工僂<hi>力侯反</hi>㑹夜縋納師<lb/>
　殖綽齊勇士也<hi>見十八年</hi>因髙唐無備潛㑹城上夜從城<lb/>
　上懸繩以納齊師<lb/>
二十年言不與民同欲也<lb/>
<pb n="7a"/>
　趙汸曰傳序公子燮事若能諒其心者猶以不同民<lb/>
　欲罪之則以書國討為必有罪也凡傳序事實而斷<lb/>
　義非往往類此<lb/>
賦棠棣之七章以卒<lb/>
　卒卒章自七章以至于八章也古人分章與今同<lb/>
君入則掩之若能掩之則吾子也<lb/>
　陸粲曰嗟乎寗殖之愚也生而逐其君死欲其子掩<lb/>
　之喜也又用其亂命卒以墜九世之卿族非不幸矣<lb/>
<pb n="7b"/>
　為喜之道奈何承父命知其不可則曷稽首而辭曰<lb/>
　為故君賊新君非義也主之出君一過多矣又求益<lb/>
　之諸侯之策不可改也將以掩之祗益彰焉夫忠而<lb/>
　不貳臣之職也事是君矣而外其心其何貳如之若<lb/>
　用主之命廢臣之職獲罪於兩君將朝夕從主主祀<lb/>
　無乃殄乎抑寗氏之先人實不血食而主之餒於何<lb/>
　有如是而其父不聴則亦斷以大義若魏顆之嫁妾<lb/>
　屈建之去芰者其可也矧喜之事尤有大於二子者<lb/>
<pb n="8a"/>
　耶<lb/>
二十一年季武子以公姑姊妻之<lb/>
　疏公姑姊杜云寡者二人劉炫規云是襄公之姑成<lb/>
　公之姊只一人而已按成二年成公之子公衡為質<lb/>
　及宋逃歸家語本命云男子十六而化生公衡已能<lb/>
　逃歸則十六七矣公衡之年如此則于時成公已三<lb/>
　十三四矣計至襄公二十一年成公若在年已七十<lb/>
　餘何得有姊堪嫁而妻之杜説不誤　愚按列女傳<lb/>
<pb n="8b"/>
　梁有節姑妹謂父之妹則此姑姊是父之姊也果為<lb/>
　成公姊必無堪嫁之理邵文莊云或魯之宗女于成<lb/>
　公為妹者故藏武仲云以姬氏妻之稱姊尊之也此<lb/>
　亦一説<lb/>
以地來雖賤必書重地也<lb/>
　凌稚隆曰以臣叛君竊其邑而奔他國有國者所共<lb/>
　惡魯既不能絶之以大義又妻之以姬氏春秋大書<lb/>
　于策深罪魯也而左氏曰重地失經義矣<lb/>
<pb n="9a"/>
莊公為勇爵<lb/>
　陸粲曰爵飲酒器設此以觴勇士因名勇爵杜氏注<lb/>
　云爵位非也<lb/>
令倍其賦<lb/>
　注古者家有國邑故以重賦為罰疏鄭𤣥説周禮賞<lb/>
　地三分計税王食其一二全入于臣然則諸侯之臣<lb/>
　受采邑者亦當三分其一而歸于公此言重倍其賦<lb/>
　當以三分而二入公也<lb/>
<pb n="9b"/>
見于嘗酎與執燔焉<lb/>
　𫝊遜曰漢紀云正月旦作酒八月成名曰酎武帝因<lb/>
　八月嘗酎令諸侯廟中出金助祭所謂酎金也此云<lb/>
　見于嘗酎與執膰焉知古有嘗酎祭之禮而漢因之<lb/>
祭以特羊殷以少牢<lb/>
　注四時祀以羊三年盛祭以羊豕疏少牢饋食禮諸<lb/>
　侯大夫時祭之禮也時祭用少牢今黑肱使黜官薄<lb/>
　祭故時祭用特羊殷祭以少牢大夫無禘祫而云殷<lb/>
<pb n="10a"/>
　三年祭者記言大夫有善于君祫及五世是也<lb/>
二十二年棄父事讐吾弗忍也遂縊而死<lb/>
　程氏曰使子南無罪棄疾當告于其君而逃之如有<lb/>
　罪而君殺之不可云棄父事讐也舜殛伯鯀禹不為<lb/>
　之臣乎　陸粲曰論者謂棄疾處臣子之不幸其死<lb/>
　有足矜者信乎曰否夫孝子之心見微知著子南之<lb/>
　不善通國患之棄疾不察耶萌芽之時從容諷諭能<lb/>
　致其悛改上也及聞王將見討不敢洩命重刑則亦<lb/>
<pb n="10b"/>
　流涕沫血力言於父以内外怨疾危若朝露使釋位<lb/>
　逃逺托異國可也否則泥首銜劔自拘司敗而冀王<lb/>
　之見哀焉庶㡬禍有豸乎其或父不見聴則以死繼<lb/>
　之萬一能感父衷而紆王怒若史鰌之屍諫者亦不<lb/>
　為徒棄其生矣既依違隱忍以陷親于大僇然後死<lb/>
　之死有益乎且曰弗忍事讐不知君之不可讐也始<lb/>
　禍其父而終懟其君自經溝瀆忠孝兩隳吾無所取<lb/>
　焉爾曰前此雍姬之事亦猶棄疾也君子論之則何<lb/>
<pb n="11a"/>
　如曰雍姬之悖義也始由其母母之言曰人盡夫也<lb/>
　父一而已非也父者子之天夫者婦之天未始可以<lb/>
　偏重也夫有殺父之謀而婦與聞之則當諫反覆之<lb/>
　而不從則大義絶而父為重矣於是告於父而自殺<lb/>
　焉以明吾志可也雍姬如此則何至于漏言以殺夫<lb/>
　而恬然安之哉雖然遭變事而能權自春秋時賢卿<lb/>
　大夫未足語此若棄疾雍姬者又何尤焉<lb/>
求亡妻者使復其所使游氏勿怨<lb/>
<pb n="11b"/>
　邵寳曰子展處奪妻者善矣然殺人而輙復其所可<lb/>
　乎鄭而有政也施生戮死必有如叔向之為説者<lb/>
　愚謂子展儉而壹鄭之良臣也必深知子太叔之才<lb/>
　可以庇鄭故因游眅有罪廢其子良而立之葢良立<lb/>
　則亡妻者乃其父之讐也嗣卿而遇父之讐必有執<lb/>
　兵報復之事立弟則可以義裁情而仇隟不作此安<lb/>
　游氏也亦所以安鄭也至于專殺不討非廢法也彼<lb/>
　其人力能殺游眅于邑奪妻以歸無一禦者豈淺謀<lb/>
<pb n="12a"/>
　寡黨之人所能為哉急以治之則生亂于内亂生于<lb/>
　内則必啟隣敵之心不得已而姑復其所又使游氏<lb/>
　勿怨若為游氏掩其親之惡者此以安鄭也亦所以<lb/>
　安子太叔也葢鄭之國小而世族怙亂不得不隱忍<lb/>
　屈法以安之此等作用與子産絶相類<lb/>
二十三年禮為隣國闕<lb/>
　注諸侯絶期故以隣國責之疏杞孝公晉平公之舅<lb/>
　也禮為舅服緦麻三月緦服既輕其恩不過隣國故<lb/>
<pb n="12b"/>
　傳言禮為隣國闕也　邵寳曰諸侯禮絶期喪不曰<lb/>
　母有憂戚而已可以樂乎母喪不樂禮也為隣國闕<lb/>
　亦禮也　愚謂禮為隣國闕如晉侯以我喪故未之<lb/>
　見也之類言禮尚有為隣國闕者而況母之憂戚乎<lb/>
　如此説方明<lb/>
納諸曲沃<lb/>
　注欒盈邑也　𫝊遜曰杜云欒盈邑也曲沃晉宗廟<lb/>
　所在豈以為其臣食邑葢晉卿分掌公邑曲沃屬欒<lb/>
<pb n="13a"/>
　氏猶絳為公邑以屬趙武耳使果欒氏邑何欒氏出<lb/>
　奔而邑宰胥午猶不易乎且欒氏邑本今真定府欒<lb/>
　城縣非曲沃也　按欒盈乃晉靖侯孫欒賓之後故<lb/>
　得為公族大夫而所掌之邑在曲沃<lb/>
我實不天子無咎焉<lb/>
　言事雖不集而死我實不為天所祐非子之咎也杜<lb/>
　氏解太紆曲<lb/>
知悼子少而聴于中行氏<lb/>
<pb n="13b"/>
　注悼子知罃之子荀盈也少年十七知氏中行氏同<lb/>
　祖故相聴從疏十三年傳云荀罃卒十四年傳云盈<lb/>
　生六年而武子卒是其少也知悼子荀首之孫中行<lb/>
　吳荀林父之曾孫首是林父之弟首為知氏林父為<lb/>
　中行氏是同祖也悼子為荀吳二從叔父故相聴從<lb/>
　計悼子年十六不得為十七沈氏云後人轉冩誤<lb/>
王鮒使宣子墨縗冒絰<lb/>
　疏夫人為其兄弟當大功喪服大功布縗牡麻絰冒<lb/>
<pb n="14a"/>
　絰者以絰冒其首也樂王鮒使宣子詐為杞夫人孝<lb/>
　服<lb/>
奉公以如固宫<lb/>
　晉語范宣子以公入于襄公之宫葢襄公有别宫牢<lb/>
　固謂之固宫<lb/>
欒氏退攝車從之<lb/>
　按説文攝持引也士鞅用劔時必下車接戰今欒氏<lb/>
　敗走故引車以追之杜注非<lb/>
<pb n="14b"/>
申鮮虞之傅摯為右<lb/>
　注傅摯申鮮虞之子　因傅摯而及其父申鮮虞此<lb/>
　與成十六年潘尫之黨同一句法<lb/>
陳文子見崔武子<lb/>
　注文子陳完之孫須無按世家須無為完曾孫度其<lb/>
　年世曾孫為是<lb/>
入孟門<lb/>
　孟門山與龍門相對一統志在平陽吉州西七十里<lb/>
<pb n="15a"/>
趙勝帥東陽之師<lb/>
　注東陽晉之山東魏郡廣平以北疏東陽地所包甚<lb/>
　廣葢太行山以東也昭二十二年傳荀吳略東陽遂<lb/>
　襲鼓滅之<lb/>
叔孫豹帥師救晉次于雍榆禮也<lb/>
　趙汸曰魯語平丘之㑹子服恵伯見韓宣子曰晉欒<lb/>
　氏之亂齊人間晉之禍伐取朝歌我先君襄公不敢<lb/>
　寧處使叔孫豹帥敝賦以從軍吏次于雍榆與邯鄲<lb/>
<pb n="15b"/>
　勝擊齊之左掎止晏萊焉齊師退而敢還今按邯鄲<lb/>
　勝即趙勝晏萊即晏氂也魯師次于雍榆葢有晉命<lb/>
　傳偶不能詳耳<lb/>
臧紇曰飲我酒吾為子立之<lb/>
　臧紇以知稱乃為人任廢適立庶之事違禮拂經美<lb/>
　疢藥石之喻後雖痛悔何益哉<lb/>
公鉏奉羯立于户側<lb/>
　疏喪大禮大夫之喪主人坐于東方此立于戸側在<lb/>
<pb n="16a"/>
　室之東西面南也記云坐此云立者以季孫來故立<lb/>
　爾<lb/>
孟孫之惡我藥石也<lb/>
　疏治病藥分用石見本草韻㑹服䖍云石砭石也説<lb/>
　文砭以石刺病東山經髙氏之山多針石季世無復<lb/>
　佳石故以鐵代之耳<lb/>
臧孫使正夫助之<lb/>
　注正夫隧正疏役夫是遂正所主遂正當屬司徒臧<lb/>
<pb n="16b"/>
　氏為司冦而借之于臧氏者葢當時臧氏兼掌之<lb/>
臧孫如防使來告曰<lb/>
　穆文熈曰武仲除道東門本非為亂而甲從則疑于<lb/>
　為亂納龜請後本非要君而據邑則渉于要君其人<lb/>
　葢持論有餘而守道不足動而見尤乃其自取知云<lb/>
　乎哉<lb/>
下妾不得與郊弔<lb/>
　檀弓哀公使人弔簣尚遇諸道辟于路畫宫而受弔<lb/>
<pb n="17a"/>
　焉曾子曰簣尚不如杞梁之妻知禮也<lb/>
二十四年在商為豕韋氏<lb/>
　鄭語祝融之後八姓大彭豕韋為商伯是商之初豕<lb/>
　韋國君為彭姓史記索隱按系本豕韋防姓<lb/>
在周為唐杜氏<lb/>
　注唐杜二國名殷末豕韋國于唐周成王滅唐遷之<lb/>
　于杜為杜伯杜伯之子隰叔奔晉四世及士㑹食邑<lb/>
　于范復為范氏杜今京兆杜縣　𫝊遜曰杜注殷末<lb/>
<pb n="17b"/>
　豕韋下云云此用國語韋昭注也劉炫按昭二十九<lb/>
　年傳云夏后賜劉累氏曰御龍昭元年傳云遷實沈<lb/>
　于大夏<hi>杜預曰大夏今晉陽縣</hi>唐人是因以服事夏商杜云唐<lb/>
　人若劉累等累遷魯縣<hi>括地志汝州魯山本漢魯陽縣也古魯縣</hi>此在大<lb/>
　夏是居唐者非御龍之裔矣安得云豕韋國唐也又<lb/>
　傳言服事夏商則非殷末矣其曰滅唐遷杜何所據<lb/>
　而知之炫又引賈逵説云武王封堯後為唐杜二國<lb/>
　非滅唐乃封杜也陸子餘因謂二國同源異派居大<lb/>
<pb n="18a"/>
　夏為成王所滅者唐也初居魯縣後奔晉者杜也今<lb/>
　合為一謬矣愚讀前後傳文自相背戾此云在夏為<lb/>
　御龍在商為豕韋則御龍在豕韋之前昭二十九年<lb/>
　云夏后賜劉累氏為御龍以更豕韋之後則豕韋又<lb/>
　在御龍之前矣故杜于其下注云累遷魯縣豕韋復<lb/>
　國至商而滅累之後世復承其國為豕韋此明以二<lb/>
　傳附㑹強合之也昭元年傳注云累遷魯縣此在大<lb/>
　夏此葢因二十九年傳云懼而遷于魯縣因之服事<lb/>
<pb n="18b"/>
　夏商遂以為此在大夏正義謂此指其子孫或同族<lb/>
　而言強附尤甚杜所云殷末豕韋國唐成王滅唐遷<lb/>
　之于杜者亦以昭元年傳成王滅唐而封太叔又國<lb/>
　語杜伯射宣王于鄗是周有杜伯故遂以為成王滅<lb/>
　唐而遷之于杜也劉炫譏其無據信矣賈逵謂武王<lb/>
　封堯後為唐杜二國亦不知何據竊謂唐既堯後武<lb/>
　王所封非有大罪成王何遂滅之後近楚有唐侯或<lb/>
　成王遷之于江漢而以其地封叔虞耳傳謂滅唐亦<lb/>
<pb n="19a"/>
　未必可信又蔡墨云遷魯縣范氏其後也而晉語訾<lb/>
　袥又云隰叔子違國難于晉注云隰叔杜伯子則又<lb/>
　與蔡墨之説異矣陸所云初居魯縣後奔晉者亦豈<lb/>
　其然耶<lb/>
晉主夏盟為范氏<lb/>
　氏族考范氏堯之裔也宣王殺杜伯其子隰叔奔晉<lb/>
　生子輿子輿即士蔿也隰叔官士師故為士氏其子<lb/>
　孫食邑于隨及范故傳有隨氏范氏凡三族<lb/>
<pb n="19b"/>
象有齒以焚其身<lb/>
　注焚斃也疏服䖍云焚讀曰僨僨僵也為生齒牙僵<lb/>
　仆其身<lb/>
陳文子曰齊將有冦<lb/>
　陸粲曰崔杼之弑君也陳文子葢嘗出奔雖左氏不<lb/>
　言然論語記之矣當莊公伐晉杼有不臣之言文子<lb/>
　實與聞之<hi>見二十三年</hi>至是又知齊將有冦而進無讜言<lb/>
　以匡君過退無石畫以折姦萌徒低囘竊語焉爾比<lb/>
<pb n="20a"/>
　難作則委而去之春秋士大夫自謂謀多類此國家<lb/>
　何頼焉彼其初捐十乗之馬終守百車之木<hi>見二十八年</hi>
　特踽踽自好者惡足稱於君子之門哉<lb/>
皆踞轉而鼓琴<lb/>
　注轉衣裝也　𫝊遜曰轉字從車與衣裝何與疑是<lb/>
　軫字之訛詩小戎俴収注収軫也謂車前後兩端横<lb/>
　木収歛所載者踞之可以鼓琴衣裝何可踞之而鼓<lb/>
　琴乎且下云取胄于櫜而胄則櫜固為衣裝矣學者<lb/>
<pb n="20b"/>
　毋泥成説　愚按櫜弓衣也又樂記包以虎皮名曰<lb/>
　建櫜鄭𤣥曰兵甲之衣曰櫜傳説有據可從<lb/>
齊人城郟<lb/>
　注郟王城也榖洛鬭毁王宫　按榖洛二水鬭事見<lb/>
　國語靈王二十二年計靈王以襄二年即位往年為<lb/>
　二十二年時二水毁壊其城故齊人今為王城之<lb/>
二十五年姜入于室<lb/>
　鍾惺曰棠姜之亂齊與夏姬之亡陳也事同而情異<lb/>
<pb n="21a"/>
　陳以君臣宣淫而發憤于徵舒至賊其君而喪其國<lb/>
　齊則崔杼實以棠姜啗公欲弑之以説于晉觀此段<lb/>
　一入室一出戸情景杼之逆謀姜具知之且共之矣<lb/>
　東郭偃猶以辨姓為諫愚<lb/>
若為已死而為已亡非其私暱誰敢任之<lb/>
　陸粲曰從晏子之道則食焉而弗與其難雖死與亡<lb/>
　皆其所不屑矣抑君子所謂死亡者異於是死則為<lb/>
　洩冶亡則為子哀斯二者嬰將何居焉乃至睹其君<lb/>
<pb n="21b"/>
　之見弑則徐徐哭踊若將以是為禮者又其言曰人<lb/>
　有君而人弑之然則凡在官者殺無赦此言非歟州<lb/>
　吁弑君自立石碏既老猶告於陳以誅之陳恒弑簡<lb/>
　公仲尼在魯三日齊而請討之嬰也苟知此義則何<lb/>
　死與亡足言之有王樵曰左氏所載晏子之言多非<lb/>
　其實夫臣死君難無容議者間有不必死而無害于<lb/>
　義則以所居之時與位而權之若晏子者位非正卿<lb/>
　既無當國之責又無討賊之權莊公雖殞宗社猶存<lb/>
<pb n="22a"/>
　以分實無必死之理然而聞難不避入哭君尸其凜<lb/>
　然之義猶足寒亂賊之膽故崔杼雖忌而不敢殺而<lb/>
　時之鄙夫因晏子不死遂從而附益其説夫人君遇<lb/>
　簒弑者豈皆為社稷而為之臣者孰肯甘以私昵自<lb/>
　處耶若是則弑君而及其大夫者非一人矣宋之殤<lb/>
　公閔公晉之奚齊卓子皆非為社稷死而孔父仇牧<lb/>
　荀息皆非三公之私昵春秋何以大書而深予之耶<lb/>
　且死必其私昵則肯死君難者少矣君不為社稷死<lb/>
<pb n="22b"/>
　則曰誰敢任之若是則背君忘義孰不藉口以求自<lb/>
　免乎吾故曰此非晏子之言鄙夫附益之言也<lb/>
四翣<hi>所甲反</hi>
　檀弓周人墻置翣禮器天子八翣諸侯六翣大夫四<lb/>
　翣䟽方言云自關而東謂扇為翣則翣是扇之類也<lb/>
男女以班<lb/>
　疏劉炫曰哀元年蔡人男女以辨與此同謂男女分<lb/>
　别示晉以恐懼服罪也<lb/>
<pb n="23a"/>
皆有賂<lb/>
　注皆以男女為賂　按劉炫云以貨財賂之勝杜<lb/>
　趙汸曰傳見晉失盟主之義夫討弑君之賊而杜氏<lb/>
　謂齊有喪師自宜退諸侯其無討賊者矣<lb/>
子美入數俘而出<lb/>
　注子美子産也　邵寳曰子産之才大可以霸然無<lb/>
　圖霸之心者鄭當晉楚之衝知其力之不足也齊有<lb/>
　太公之賜履晉有文侯之彤弓葢其所𫝊者舊矣故<lb/>
<pb n="23b"/>
　桓文修之<lb/>
以備三恪<lb/>
　注周得天下封夏殷二王後又封舜後謂之恪疏樂<lb/>
　記武王克殷未及下車封黄帝之後于薊帝堯之後<lb/>
　于祝帝舜之後于陳下車而封夏后氏之後于杞投<lb/>
　殷之後于宋郊特牲天子存二代之後猶尊賢也尊<lb/>
　賢不過二代鄭𤣥以杞宋為二王之後薊祝陳為三<lb/>
　恪葢二代之後行其正朔用其禮樂王者之深也帝<lb/>
<pb n="24a"/>
　在二代之前其禮轉降封其後示敬而已故曰恪此<lb/>
　注通二代言之與鄭義不合　趙汸曰二代以王者<lb/>
　之後各自用其禮樂不但示敬而已故不得言恪則<lb/>
　三恪當從鄭氏通薊祝陳數之為是<lb/>
趙文子曰其辭順犯順不祥<lb/>
　王樵曰子産對晉之辭皆強為文飾恐傳者附㑹之<lb/>
　過也陳侯鮀卒五父殺太子免而代其位鄭莊公奉<lb/>
　而立之是助簒賊也其可以為功乎征伐出于天子<lb/>
<pb n="24b"/>
　而以惟罪所在各致其辟為先王之命是無王也大<lb/>
　國之地數圻信非侵小不至然皆欲效之可乎鄭文<lb/>
　公戎服輔王以授楚㨗今以將事于晉是王晉也乃<lb/>
　云不敢廢王命不亦重誣乎左氏謂士莊伯不能詰<lb/>
　非不能詰也是時晉政偷矣志于和合南北以苟無<lb/>
　事非復昔者同外楚之心故于鄭之伐陳亦聴其所<lb/>
　為而已趙文子以為辭順豈其然哉<lb/>
表淳鹵<lb/>
<pb n="25a"/>
　注淳鹵埆薄之地表異輕其賦税或曰淳鹵地宜鹽<lb/>
　者可資國用故表異之<lb/>
數疆潦<lb/>
　注疆界有流潦者計數減其租入疏賈逵以疆為疆<lb/>
　㯺磽确之地㯺堅也按依此當讀疆為強疆㯺見周<lb/>
　禮地官砂礫之田也<lb/>
牧隰臯<lb/>
　注隰臯水厓下濕為芻牧之地疏周禮鄭注云隰臯<lb/>
<pb n="25b"/>
　之地九夫為牧二牧而當一井也<lb/>
成而不結<lb/>
　注不固結也　陳傅良曰傳言齊楚固相交秦晉盟<lb/>
　而不結是以宋之役諸夏始判遂成南北之勢　注<lb/>
　此傳當繼前年之末而特跳此者傳冩失之疏晉儀<lb/>
　注冩章表别起行頭者謂之跳出故杜以跳言之<lb/>
二十六年瑗不得聞君之出敢聞其入遂行從近關出<lb/>
　陸粲曰伯玉始聞孫寗逐君之謀不對而去之矣至<lb/>
<pb n="26a"/>
　是謀再及焉而亦如之夫服冕乘軒以事兩君比其<lb/>
　亡與死也皆弗與知亂則逃之安則反國人臣而若<lb/>
　此末之難矣雖然伯玉孔子所嚴事也吾未之敢非<lb/>
　意者晚雖居衛而不仕於剽若子臧叔肸之為者衛<lb/>
　人以為國老大事訪焉故得去就自如而弗踐其難<lb/>
　兹孔子之所賢耶<lb/>
吾受命于先人不可以貳<lb/>
　愚謂思及父命亦自難已若喜者銜父命于終身伺<lb/>
<pb n="26b"/>
　間而𤼵可也弑一君而立一君則犯不韙之誅矣<lb/>
殺子叔及太子角<lb/>
　注子叔衛侯剽疏剽是穆公孫黑背之子于獻公為<lb/>
　從父昆弟成十年衛侯之弟黑背侵鄭傳曰衛子叔<lb/>
　背侵鄭是黑背字子叔即以子叔為族也元年衛侯<lb/>
　使公孫剽來聘傳言衛子叔來聘是舉族而稱之也<lb/>
專禄以周旋戮也<lb/>
　程氏曰此義施之常人則可林父出君而君入畏誅<lb/>
<pb n="27a"/>
　而叛豈特專禄哉<lb/>
先八邑<lb/>
　注以路及命服為邑先八邑三十二井疏周禮小司<lb/>
　徒四井為邑故杜以八邑為三十二井<lb/>
趙武不書尊公也<lb/>
　傳以趙武㑹公侯故貶書人以尊魯公胡氏辨其非<lb/>
　是見集説<lb/>
國子賦轡之柔矣<lb/>
<pb n="27b"/>
　注逸詩見周書按逸詩云馬之剛矣轡之柔矣馬亦<lb/>
　不剛轡亦不柔志氣麃麃<hi>叶必幽反</hi>取與不疑<hi>叶疑尤反</hi>見汲<lb/>
　冢周書<lb/>
鄭七穆罕氏其後亡者也<lb/>
　疏鄭七穆謂子展公孫舍之罕氏也子西公孫夏駟<lb/>
　氏也子産公孫僑國氏也伯有良霄良氏也子大叔<lb/>
　游吉游氏也子石公孫段豐氏也伯石印段印氏也<lb/>
　穆公十一子謂子良公子去疾也子罕公子喜也子<lb/>
<pb n="28a"/>
　駟公子騑也子國公子𤼵也子孔公子嘉也子游公<lb/>
　子偃也子豐也子印也子羽也子然也士子孔也子<lb/>
　然二子孔已亡子羽不為卿故止七也<lb/>
左師聒而與之語過期乃縊而死<lb/>
　按宋平公信伊戾之譛殺其世子其愚暗殘忍不必<lb/>
　言矣向戌先媚夫人文致世子罪使佐過期以死又<lb/>
　脅夫人而受其饋何以稱賢于列國哉<lb/>
多鼓鈞聲以夜軍之<lb/>
<pb n="28b"/>
　孫武子夜戰多火鼓晝戰多旌旗所以變人之耳目<lb/>
　也呉子戰法晝以旌旗旙麾為節夜以金鼓笳笛為<lb/>
　節<lb/>
欒范易行以誘之<lb/>
　注易行謂簡易兵備欲令楚貪已疏簡易行陣少其<lb/>
　兵備示弱以誘之也賈逵鄭衆皆讀變易之易楚語<lb/>
　説此事云雍子謂欒書曰楚師在中軍王族而已若<lb/>
　易中下楚必歆之韋昭注中下中軍之上下歆猶貪<lb/>
<pb n="29a"/>
　也簡易欒范之行示之弱以誑楚是韋昭已讀簡易<lb/>
　之易故杜從之也陸粲曰今按國語若易中下楚必<lb/>
　歆之韋注鄭司農以為中軍與下軍易卒伍也中軍<lb/>
　之卒良故易之<hi>時欒書將中軍范燮佐之</hi>如此則易讀如字而簡<lb/>
　易之意已在其中於義為勝<lb/>
四萃于其王族<lb/>
　注四萃四面集攻之疏楚語作三萃以攻其王族韋<lb/>
　昭云晉有四軍言三萃者中軍先入而上下及新軍<lb/>
<pb n="29b"/>
　三集以攻之韋葢因彼為三字故説之使通二文不<lb/>
　同必有一誤<lb/>
則苖賁皇之為也<lb/>
　疏此與楚語俱述聲子之言傳言鄢陵之敗苖賁皇<lb/>
　為之楚語云雍子為之二文不同劉炫以為國語非<lb/>
　丘明所作為有此類<lb/>
子木懼言諸王<lb/>
　陳傅良曰隨㑹在秦而六卿謀椒子在晉而子木懼<lb/>
<pb n="30a"/>
　此晉楚所以代興也于傳聲子之辭知戰國策士之<lb/>
　漸<lb/>
晉士起將歸時事于宰旅<lb/>
　注諸侯大夫入天子國稱士時事四時貢職宰旅冢<lb/>
　宰之下士疏劉炫曰知時事四時貢職者大行人云<lb/>
　春入貢秋獻功王親受之<lb/>
齊烏餘以廩丘奔晉<lb/>
　注烏餘齊大夫廩丘今東郡廩丘縣故城是疏廩丘<lb/>
<pb n="30b"/>
　地在東郡是衛之邦域烏餘齊大夫得以廩丘奔晉<lb/>
　者葢齊人往前取得衛邑以賜烏餘如鄭公孫之得<lb/>
　州宋樂大心之有原也<lb/>
二十七年且鱄實使之遂出奔晉託于木門<lb/>
　馮時可曰子鮮負羈絏從君于外十二年矣君既定<lb/>
　而自甘于木門之託其愛信也甚於愛禄誠足矜已<lb/>
　雖然獻公之無信奚必背喜而後知之乎以喜之不<lb/>
　臣也將任其弑主任其專國而亦曰以全吾信乎政<lb/>
<pb n="31a"/>
　由寗氏祭則寡人非所以約也君者政之出也失政<lb/>
　而又何君之有一諾之輕後遂至於不可復而又必<lb/>
　欲復之以成其信難矣哉<lb/>
公喪之如税服終身<lb/>
　注税即繐也喪服繐縗裳縷細而希非五服之裳本<lb/>
　無月數痛愍子鮮故特為此服疏凡布細而疎者謂<lb/>
　之繐喪服之文在大功之下小功之上是非五服之<lb/>
　常也既𦵏除之是本無月數也　陸粲曰禮衰麻已<lb/>
<pb n="31b"/>
　除日月已過乃聞喪而追服謂之税服此疏引服䖍<lb/>
　説也杜以税為繐非是傅遜曰疏原杜意以為兄弟<lb/>
　之服當齊衰期税乃服之輕者何得云如税故以税<lb/>
　作繐謂是聲相近而字改易耳不知諸侯絶期無為<lb/>
　兄弟追服之禮今公獨服此服故曰如税于義本通<lb/>
　且税為追服當隨本服之輕重何云服之輕乎今改<lb/>
　作繐牽強甚矣汪琬曰疑税即小功不税之税又禮<lb/>
　雜記士襲有税衣獻公所服雖不能明必非繐衰可<lb/>
<pb n="32a"/>
　知<lb/>
唯卿備百邑<lb/>
　注此一乘之邑非四井之邑疏卿大夫之邑邑有百<lb/>
　乘是百乘為采邑之極<lb/>
仲尼使舉是禮也以為多文辭<lb/>
　疏使舉謂使弟子記録之也　王應麟曰服䖍云後<lb/>
　世謂之孔子聘辭不知何所出實享禮而謂之聘舉<lb/>
　舊辭而目曰孔氏亦不必然也<lb/>
<pb n="32b"/>
子木謂向戌請晉楚之從交相見也<lb/>
　王樵曰自鄢陵之後鄭叛吳興楚少懦矣而悼公既<lb/>
　殁晉亦不能服諸侯時兩國皆厭兵故向戌得迎合<lb/>
　其意為宋之盟雖然弭兵可也晉楚之從交相見則<lb/>
　中國之大勢盡失故楚人此請其關係甚大使趙武<lb/>
　能應之曰諸侯間于王事則相朝謂同方岳之邦也<lb/>
　越千里而相朝非天子誰敢當之雖先君文公及齊<lb/>
　桓公皆未有也二三友邦咸有封疆之守社稷之事<lb/>
<pb n="33a"/>
　使廢其常守闕其時事敝于道路以為君憂亦君之<lb/>
　所恤也君聞諸侯之苦于兵革而欲安靖之固大恵<lb/>
　也終君之恵莫若晉楚之從各即其守敝邑獲繼先<lb/>
　君之好以事君二三大夫固將朝夕于君庭也其又<lb/>
　奚必于諸侯以是拒之楚必無辭而退惜乎趙武不<lb/>
　能乃曰晉楚齊秦匹也晉之不能于齊猶楚之不能<lb/>
　于秦也而楚子遂曰釋齊秦他國請相見也斯言出<lb/>
　而中國之大勢遂去齊桓晉文數十年攘夷匡夏之<lb/>
<pb n="33b"/>
　烈盡舉而棄之趙武之為也　愚按方麓此論甚善<lb/>
　但當時諸侯其旅見于晉久矣今不許楚楚其能終<lb/>
　已乎況楚氛甚惡又欲駕晉而上之乎黄池之㑹吳<lb/>
　晉爭㰱趙鞅責以介圭之命命曰吳伯不曰吳王吳<lb/>
　無辭以對也為趙武者當曰周室雖衰猶守府也我<lb/>
　先君文公躬率諸侯以朝王遂為盟主固有令典矣<lb/>
　楚若能貶其王號諸侯之旅見者率之以朝于京師<lb/>
　敢不許諾如此或可以塞子木之請乎<lb/>
<pb n="34a"/>
單斃其死<lb/>
　陸粲曰單斃其死此句難通據孔疏所解則其當作<lb/>
　以單盡也言匹夫不信猶不可立于世盡斃踣以死<lb/>
　也<lb/>
食言者不病<lb/>
　注不病者單斃于死　按此解亦難通不病言不能<lb/>
　為人病病害也<lb/>
且吾因宋以守病則夫能致死<lb/>
<pb n="34b"/>
　邵寳曰因宋以守謂入宋城也病楚攻而病也夫猶<lb/>
　言人人也夫能致死言人人能致死晉人以諸國同<lb/>
　心故力倍于楚也<lb/>
曰弭兵以召諸侯而稱兵以害我吾庸多矣非所患也<lb/>
　王樵曰楚誠欲劫盟豈先使晉知之葢形我而使我<lb/>
　懼則可以獲所求爾是以欲晉楚之從交相見則許<lb/>
　之爭長則讓之一一不較趙武叔向如嬰兒寄玩于<lb/>
　人之股掌乃曰弭兵以召諸侯而稱兵以害我吾庸<lb/>
<pb n="35a"/>
　多矣諸侯歸晉之徳只非歸其尸盟也此虚為大語<lb/>
　耳觀孔子相夾谷之㑹可以得制事待人之法趙武<lb/>
　信楚而以藩為軍設楚乘其無備雖左還入于宋不<lb/>
　亦晚乎唐渾瑊與吐蕃盟于平涼吐蕃劫盟即其事<lb/>
　也彼不在堅城之下乎<lb/>
故不書其族言違命也<lb/>
　劉敞曰蔡沈失位左氏貶之今魯欲自同人之私失<lb/>
　位甚矣大夫出竟有可以重社稷者猶曰專之今命<lb/>
<pb n="35b"/>
　出季氏而曰不可違非也　按豹不書族當從公羊<lb/>
　一事再見之例辨見集説<lb/>
小國固必有尸盟者<lb/>
　小國主備辦盟具謂執牛耳此叔向之權辭<lb/>
書先晉晉有信也<lb/>
　注葢孔子追正之　趙汸曰周制㑹以班爵為重㰱<lb/>
　血則先同姓説見定四年是盟與㑹序次本異今屈<lb/>
　建所爭者㰱血之先後耳其大夫之㑹楚固未嘗先<lb/>
<pb n="36a"/>
　晉也宋公兼享晉楚之大夫趙孟為客則當時人情<lb/>
　可見況宋之盟諸侯雖曰兩屬終未嘗以事晉者事<lb/>
　楚楚雖駕晉先㰱魯史豈遽以楚先晉晉有信也已<lb/>
　失之不詳杜云孔子追正之亦非傳意<lb/>
崔明夜辟之大墓<lb/>
　辟疑當作避逃之大墓以避難也或曰開先人之冢<lb/>
　以藏杼尸<lb/>
嫳復命于崔子御而歸之至則無歸矣乃縊<lb/>
<pb n="36b"/>
　愚謂崔成崔疆發難以禍崔氏者也成疆既殺東郭<lb/>
　姜何以遽縊乎其時盧蒲嫳帥師攻崔氏實慶封使<lb/>
　之助杼也杼歸而何以亦遽縊乎葢盧蒲嫳者慶氏<lb/>
　之私人也其言曰彼君之讐也天或將棄彼矣又曰<lb/>
　崔之薄慶之厚也嫳何知有君讐當報哉崔敗則慶<lb/>
　專權利故可以効力于慶者無不為名雖助杼實以<lb/>
　隳其家杼見家破而孤立禍必及身遂憤然自縊焉<lb/>
　觀崔明來奔而慶封遂當國當時情狀可識矣吾以<lb/>
<pb n="37a"/>
　為此其中有天焉崔杼之惡逆已極故天生明以啟<lb/>
　成疆之釁而假手慶封之黨以斃之不然何杼之彊<lb/>
　舉國莫敢問而盧蒲嫳殪之若除狐兎也<lb/>
十一月乙亥朔日有食之辰在申司厯過也再失閏矣<lb/>
　釋例云魯之司厯漸失其閏至此始覺有謬遂頓置<lb/>
　兩閏以應天正前閏建酉後閏建戌　劉敞曰頓置<lb/>
　兩閏眩聴駭俗非人情也周密曰杜長厯置閏疎密<lb/>
　不齊如此年則一嵗兩閏然前此二十一年二十四<lb/>
<pb n="37b"/>
　年二十六年皆有閏矣何縁至此失閏之再而獨置<lb/>
　兩閏乎此其立法殆不可曉趙汸曰傳言司厯過也<lb/>
　葢指王朝厯官猶桓十七年傳云官失之耳杜以為<lb/>
　魯之司厯此實承劉歆之誤劉説見漢志　愚謂長<lb/>
　厯既可疑則經書十二月未必為誤<lb/>
二十八年嵗在星紀而淫于𤣥枵以有時菑陰不堪陽<lb/>
　注嵗嵗星也星紀在丑斗牛之次𤣥枵在子虛危之<lb/>
　次此年嵗星在星紀明年當在𤣥枵今淫行失次時<lb/>
<pb n="38a"/>
　菑無氷也陰不勝陽地氣𤼵洩疏嵗星自淫行時自<lb/>
　温煖其温不由嵗星梓慎以其年有二事故總言其<lb/>
　占耳<lb/>
蛇乘龍龍宋鄭之星也<lb/>
　注蛇𤣥武之宿龍嵗星嵗星木也木為青龍失次出<lb/>
　虚危下為蛇所乘嵗星本位在東方東方房星為宋<lb/>
　角亢為鄭故以龍為宋鄭之星疏嵗星天之貴神福<lb/>
　徳之星今被乘勢屈是不能祐其本國之象故知宋<lb/>
<pb n="38b"/>
　鄭饑也<lb/>
土虚而民耗不饑何為<lb/>
　注嵗星淫入虚耗之次時復無氷地氣𤼵洩故曰土<lb/>
　虚民耗疏于時魯國無氷是魯亦地氣𤼵洩下子服<lb/>
　恵伯云饑寒之不恤是魯亦饑矣經不書饑饑當差<lb/>
　于宋鄭<lb/>
邾悼公來朝時事也<lb/>
　趙汸曰春秋大國事天子惟聘而不朝故韓起聘周<lb/>
<pb n="39a"/>
　稱歸時事于宰旅知言聘之非也小國事大國乃朝<lb/>
　而不聘故子産相鄭伯朝晉言㑹時事無異于事天<lb/>
　子矣左氏不能解因以時事釋邾子來朝過在不見<lb/>
　周禮<lb/>
宋之盟君實親辱<lb/>
　注君謂鄭伯　按宋之盟鄭伯不在君實親辱謂盟<lb/>
　時約言如此即所謂晉楚之從交相見者也<lb/>
嵗棄其次而旅于明年之次以害鳥帑周楚惡之<lb/>
<pb n="39b"/>
　注嵗星棄星紀之次客處在𤣥枵失次于北禍衝在<lb/>
　内南為朱鳥鳥尾曰帑鶉火鶉尾周楚之分疏子午<lb/>
　之位南北相衝淫于𤣥枵衝當鶉火南方為朱雀之<lb/>
　宿帑者細弱之名于人則妻子曰帑于鳥則鳥尾曰<lb/>
　帑子為人之後尾為鳥之後鶉火周分鶉尾楚分<lb/>
使諸亡人得賊者以告而反之<lb/>
　注亡人辟崔氏難出奔者　邵寳曰亡人莊公之黨<lb/>
　崔氏名之為賊者也得賊以告猶今律所謂能自捕<lb/>
<pb n="40a"/>
　得<lb/>
癸言王何而反之<lb/>
　家鉉翁曰盧蒲癸王何莊公之倖臣也殺慶舍逐慶<lb/>
　封而崔杼之黨盡殪莊之弑也倖臣與之俱死者十<lb/>
　人今為之討賊亦倖臣也卿大夫無能為君討賊復<lb/>
　讐而倖臣乃能之亦卿大夫之恥也<lb/>
去其肉而以其洎饋<lb/>
　疏説文洎灌釜也周禮士師祀五帝則洎鑊水注云<lb/>
<pb n="40b"/>
　洎增其沃汁也葢添水以為肉汁遂名肉汁為洎<lb/>
　此盧蒲癸王何之謀欲以激公族之怒<lb/>
對曰得慶氏之木百車于莊<hi>六軌之道</hi>文子曰可慎守也已<lb/>
　邵寳曰此陳氏父子為隱語以相諭也知禍將作而<lb/>
　以何得問其子既得得木之對則知其知所從違矣<lb/>
　故以慎守堅之守謂守志非守其木　愚按慶封本<lb/>
　與崔杼同惡積木百車于逵道葢儲之為武備也陳<lb/>
　無宇對以得木則是空其儲胥與後濟水而戕舟𤼵<lb/>
<pb n="41a"/>
　梁意同故文子戒之以慎守慎守者恐其復為慶氏<lb/>
　所得也舊解都未及杜注謂喜其子不志于貨財謬<lb/>
　甚<lb/>
姜曰夫子愎莫之止將不出我請止之<lb/>
　凌稚隆曰盧蒲姜與雍姬正相反姜為其夫謀則善<lb/>
　矣而忘其父姬為其父謀則善矣而忘其夫不若嬴<lb/>
　氏之于晉懐不敢言亦不敢從為善處夫與父之間<lb/>
盧蒲癸自後刺子之王何以戈擊之<lb/>
<pb n="41b"/>
　陸粲曰齊人此舉曰討慶封之賊也似矣顧釋慶封<lb/>
　弗誅而獨肔解其子則非罪之在也亦何以伸大義<lb/>
　乎　孫琮曰慶封一酒色妄男子耳舍之愎又甚焉<lb/>
　然以陳鮑而畏其強以平仲而為中立向非癸為之<lb/>
　主何為之輔事㡬不濟矣釋甲束馬飲酒觀優適逢<lb/>
　其㑹諸慶授首誅亂賊者貴有其人尤貴有其時哉<lb/>
慶封汜祭<lb/>
　注汜祭逺散所祭不共疏公食大夫禮云祭鉶羮于<lb/>
<pb n="42a"/>
　上鉶之間祭飲食于上豆之間是祭食之禮各有其<lb/>
　處<lb/>
吳勾餘子之朱方<lb/>
　注勾餘吳子夷末也疏服䖍云勾餘是餘祭史記索<lb/>
　隱曰餘祭以襄二十九年卒則二十八年賜慶封邑<lb/>
　者不得為夷末也勾餘夷末音字各異或别是一人<lb/>
崔氏之亂喪羣公子<lb/>
　按襄公二十一年傳齊侯討公子牙之黨執公子買<lb/>
<pb n="42b"/>
　于句瀆之丘公子鉏來奔叔孫還奔燕此又以三子<lb/>
　之逐歸之崔氏之亂傳文前後相乖如此<lb/>
與子雅邑辭多受少與子尾邑受而稍致之<lb/>
　按子雅子尾所謂二恵競爽者也二子亦與討慶之<lb/>
　役以鑑于敗轍故辭多受少然實因晏子不受弼殿<lb/>
　為之倡耳晉欒黶讓羣帥莫敢不讓況重以晏子之<lb/>
　名徳哉<lb/>
武王有亂臣十人崔杼其有乎<lb/>
<pb n="43a"/>
　陸粲曰儗人必於其倫武王崔杼可比同而論乎此<lb/>
　非叔孫穆子所宜言齊東野人之語爾君子曰北宫<lb/>
　氏之宰能滅齊豹以定衞國則其主用免于惡名且<lb/>
　受上賞崔杼而有臣也亦將輔之以誼使生為良臣<lb/>
　没為永舉如是一而足矣奚待十人而後葬耶<lb/>
季蘭尸之敬也<lb/>
　注季蘭季女之服蘭草者尸之謂為祭主　按召南<lb/>
　詩誰其尸之有齊季女是此句法所祖<lb/>
<pb n="43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀左日鈔卷七<lb/>
</p>
<p>
</p>
  </div>
</body>
</text>
</TEI>
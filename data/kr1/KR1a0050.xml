<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>丙子學易編</head>
    <p>
<pb n="1a"/>欽定四庫全書　　　　經部一<lb/>
　丙子學易編　　　　　易類<lb/>
　　提要<lb/>
　　　　<hi>臣</hi>等謹案丙子學易編一卷宋李心傅撰心<lb/>
　　　　傳字㣲之號秀巖隆州人寳慶二年以布衣<lb/>
　　　　召補從政郎差充秘閣校勘歴官至工部侍<lb/>
　　　　郎兼秘書監事迹具宋史儒林傳心傳邃于<lb/>
　　　　史學有建炎以來繫年要録建炎以來朝野<lb/>
<pb n="1b"/>　　　　雜記二書為史家所重而經術亦頗究心髙<lb/>
　　　　斯得恥堂存稿有學易編誦詩訓二書跋曰<lb/>
　　　　秀巖先生近世大儒也世徒見其論著藏于<lb/>
　　　　明堂石室金匱玉版遂以良史目之不知先<lb/>
　　　　生中年以後窮極道奥經術之邃有非近世<lb/>
　　　　學士大夫所能及者雖弟子尊師之詞要非<lb/>
　　　　其溢美也是書于嘉定九年竭二百八十日<lb/>
　　　　之力排纂蕆業以嵗在丙子故以丙子為名<lb/>
<pb n="2a"/>　　　　所取惟王弼張子程子郭雍朱子五家之説<lb/>
　　　　而以其父舜臣易本傳之説證之亦間附以<lb/>
　　　　已意原書十五卷髙斯得嘗與誦詩訓合刻<lb/>
　　　　于桐江今已散佚此本為元初俞琰所鈔後<lb/>
　　　　有琰跋曰此書係借聞徳坊周家書肆所鬻<lb/>
　　　　者天寒日短老眼昏花併日而鈔其可取者<lb/>
　　　　云云盖所存不及十之一矣然琰邃于易學<lb/>
　　　　凡所採摭皆其英華則大㫖猶可㮣見也心<lb/>
<pb n="2b"/>　　　　傳自序稱採王氏張子程子與朱文公四家<lb/>
　　　　之傳而間以周子邵子及先君子之説補之<lb/>
　　　　自唐以上諸儒字義之異者亦附見焉而琰<lb/>
　　　　跋所列則無周子邵子而有郭子和子和郭<lb/>
　　　　雍之字即著郭氏傳家易説者也心傳原書<lb/>
　　　　不存未詳孰是考周子通書邵子皇極經世<lb/>
　　　　雖皆闡易理而實于易外别自為説可以引<lb/>
　　　　為義疏者少惟郭雍依經闡義具有成書或<lb/>
<pb n="3a"/>　　　　心傳之序傳寫有誤歟乾隆四十六年十月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="4a"/>　丙子學易編序<lb/>
始心傳年四十餘朋友為言當讀易意忻焉樂之既而<lb/>
終日蒙然如眇者之視莫知易之為何書也後十年復<lb/>
取讀之首求諸王氏書多所未喻次考張子書乃粗窺<lb/>
其梗槩最後讀程子書則昭若掲蒙矣程子之書義理<lb/>
之㑹也然其言猶若不専為爻畫而出於是以先君子<lb/>
本傳暨晦菴先生本義參焉而後聖人畫卦命爻之情<lb/>
無復餘藴矣顧諸先生之言尚有不能盡同者因復頗<lb/>
<pb n="4b"/>為參釋隨日書之以備遺㤀閒有鄙見可以推明諸先<lb/>
生之說者亦附著之嗚呼程子尚矣先君子之學不肖<lb/>
孤不敢妄有稱賛晦菴書最後出世之學者往往未究<lb/>
其藴而反以象占之說為疑同志者於此儻有取焉然<lb/>
後知程朱二傳不可相無而晦菴之為書其條理愈密<lb/>
其意味愈長誠未可以驟窺而輕議也乃若先君子之<lb/>
說則類多與晦菴合第先君子専自聖人畫卦之意求<lb/>
之晦菴兼自聖人命爻之意求之此為小異要亦相表<lb/>
<pb n="5a"/>裏耳嘉定九年嵗次丙子春三月甲申陵陽李心傳謹<lb/>
序<lb/>
</p>

  </div>
            <div>
<head>丙子學易編</head> <lb/>
    <p>
<pb n="1a"/>欽定四庫全書<lb/>
　丙子學易編<lb/>
　　　　　　　　　　　　宋　李心傳　撰<lb/>
先儒謂上經天道下經人道晉韓康伯非之當矣程子<lb/>
　復論分上下經之故具說甚詳晦菴則以為簡帙重<lb/>
　大而已信斯言也則諸卦自可平分為二曷為多寡<lb/>
　之不齊乎愚甞考之上下篇之卦數雖不齊而反復<lb/>
　觀之皆為十有八故繫辭傳亦言二篇之䇿則其來<lb/>
<pb n="1b"/>　蓋逺未為无意也<lb/>
見羣龍无首自王氏以來皆以三字為句郭立之獨以<lb/>
　五字為句晦菴又推言之其義甚美但羣龍无首於<lb/>
　象未為吉爾先君子曰此即天徳不可為首者也考<lb/>
　之古書无母通用則无首者戒之之辭以利永貞之<lb/>
　例推之亦當如此也<lb/>
先君子曰易之三畫三才自然之數也參之則九兩之<lb/>
　則六聖人以九六名爻者雖起於倚數而參之揲蓍<lb/>
<pb n="2a"/>　之餘數與五行之行數亦无不合焉擊辭傳中論數<lb/>
　之文盡於此矣<lb/>
鄭氏曰媾猶會也<lb/>
先君子曰屯六二近初九之陽而正應在五然震之性<lb/>
　動而趨上竟舎初而歸五蒙六三近九二之陽而正<lb/>
　應在上然坎之性陷而趨下乃舎上而求二先君子<lb/>
　論卦畫詳明如此先儒所未及也<lb/>
先君子曰二以誠實居中理固得矣而先後二隂陷之<lb/>
<pb n="2b"/>　故窒塞而不通惕懼而不安<lb/>
訟而見抑者必懲創而無他慮訟而獲勝者將滿假而<lb/>
　有後憂故歸而逋其邑人三百户是因訟而有失也<lb/>
　然而無眚者禍止此也或錫之鞶带是因訟而有得<lb/>
　也然而三禠之者憂未己也先儒之說於義固安但<lb/>
　辭若未順耳鄭氏曰小國之下大夫采地方一成其<lb/>
　定稅三百家故三百户也<lb/>
王氏以貞厲為句程子以厲終吉為句晦菴又以厲字<lb/>
<pb n="3a"/>　自為句其讀最善<lb/>
葆光處士張舜元名弼莆陽人紹聖中時命為泉州州<lb/>
　學敎授<hi>闕</hi>
荆公曰律如同律聴軍聲之律法律之律三代未有律<lb/>
　書曰六律為萬事根本其於兵械尤所重武王伐紂吹<lb/>
　律聽聲<lb/>
張子以輿尸為不一先君子曰或者不一也<lb/>
先君子曰軍事出則尚右故旋反為左次也春秋左傳<lb/>
<pb n="3b"/>　師三宿為次<lb/>
先君子曰六五寛柔之主以之興師則不暴以之任将<lb/>
　則疑於无斷故有輿尸之戒<lb/>
有禽徐氏本作擒愚謂以恒九四田无禽例之則所謂<lb/>
　有禽當為動而有獲之象<lb/>
唐章懐太子云坤為土缶之象坎為水雨之象坎在坤<lb/>
　故曰有孚盈缶<lb/>
王肅本匪人下有凶字<lb/>
<pb n="4a"/>卦辭連卦名者四履也否也同人也艮也此皆无義但<lb/>
　有反耳否下三字疑衍<lb/>
素履往即中庸所謂素位而行者也獨行願即中庸所<lb/>
　謂不願乎其外者也張子以為素潔葢從王氏而失之<lb/>
考祥古本或作考詳晁氏曰荀作詳審也文意尤順<lb/>
郭璞洞林讀至彚字絶句<lb/>
先君子曰卦言來者謂天氣之下降爻言往者謂君子<lb/>
　之上亨卦以氣言爻以位升也<lb/>
<pb n="4b"/>鄭氏曰莽叢木也<lb/>
大阜曰陵<lb/>
門外之治義掩恩故柔弱則往吝門内之治恩掩義故<lb/>
　剛者又戒以不可堅貞也<lb/>
禇氏曰八月觀也<lb/>
過王肅音戈<lb/>
禮記緇衣篇引此爻辭而貞作偵鄭注偵問也恐誤<lb/>
遯釋文又作遁同隱退也<lb/>
<pb n="5a"/>先君子曰卦下故曰尾譬之他卦以足趾為喻者也止<lb/>
　而不許則可以免禍此乃所以為隂柔之戒愚案此<lb/>
　卦四陽爻皆以遯隂為義二隂爻皆以繫陽為義而<lb/>
　先儒一之惟先君子以畫言故得經世意也又以既<lb/>
　未濟首尾之象觀之此説尤順<lb/>
上三爻曰好曰嘉曰肥取義皆一但愈逺則愈貴耳<lb/>
子夏傳肥饒裕也<lb/>
文選張平子思𤣥賦利飛遯以保名五臣注遯上九飛<lb/>
<pb n="5b"/>　遯无不利九師道訓曰遯而能飛吉孰大焉<lb/>
先君子曰易中以大名卦者凡三皆陽畫四而隂畫二<lb/>
孔頴達曰說文云耐者須也謂頤下之毛象形字也古<lb/>
　者犯罪髠其須謂之耐罪故字從寸寸為法也古字<lb/>
　亦有誤不安寸直作而字者<lb/>
鄭氏讀連如字云遲乆之意<lb/>
陸璣毛詩草木鳥獸蟲魚䟽云隼鷂也<lb/>
賈氏周禮䟽云離為日日圎巽為木木器圎簋象其穿<lb/>
<pb n="6a"/>　鑿如此<lb/>
己事虞氏作祀事<lb/>
先君子曰三以隂居陽震動不安有凶之象<lb/>
先君子曰益用凶事如周禮以委積待凶荒以荒禮哀<lb/>
　凶札者也益之為卦初則可以用之於大事二則可<lb/>
　以用之於大禮三則可以用之於大災四則可以用<lb/>
　之於大遷厚下之益无所不利<lb/>
立心勿恒猶云不恒其徳非謂不令如是也<lb/>
<pb n="6b"/>先君子曰天下之事不至於決則不通故雜卦之次序<lb/>
　與十三卦之制器尚象皆終乎夬<lb/>
告自邑與泰上九自邑告命之意同蓋欲決小人而命<lb/>
　出於下則權柄移而不可以即戎矣<lb/>
夬之初九歐公曰聖人之用剛常深戒於其初先君子<lb/>
　曰此以戒君子之未得位而憤性以決小人者也<lb/>
張子程子以行止皆凶釋之愚謂當決之時而四以陽<lb/>
　居隂失位不進臀无膚其行次且矣似不必分也<lb/>
<pb n="7a"/>四兊體羊也牽與姤柔道牽也同義言引而進也衆陽<lb/>
　共決一隂之時四能自引以進則可亡悔然非有剛<lb/>
　明之才必不能信也先君子曰此爻與大壯九四爻<lb/>
　位皆同而吉凶不同者彼震體此兊體也愚謂君子<lb/>
　去小人固當從容謹重以圗全不可遲疑退縮以招<lb/>
　悔故爻辭有牽羊之悔<lb/>
鄭氏曰齋咨嗟歎之辭也馬氏曰悲怨之聲晁氏曰咨<lb/>
　虞作資云賻也鄭氏曰自目曰涕自鼻目洟<lb/>
<pb n="7b"/>用見大人荆公程子皆云用此道以見大人<lb/>
困于酒食與不為酒困之困同<lb/>
鄭氏曰二據初辰在未未為土此二為大夫有地之象<lb/>
　未上值天厨酒食象困于酒食者采地薄不足用也<lb/>
　二至四為離火火色赤故云朱紱漢儒象學拘泥如<lb/>
　此<lb/>
朱紱方來與軒冕儻來之來同<lb/>
釋文曰蒺藜茨草<lb/>
<pb n="8a"/>荀爽王肅陸績本劓刖作臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>云不安貌鄭氏曰劓刖<lb/>
　當作倪㐳晁氏曰案象數當作臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>古文作倪㐳<lb/>
臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>說文作劓<graphic n="KR1896" url="https://raw.githubusercontent.com/kanripo/KR-Gaiji/master/images/KR1896.png" mimeType="image/png"/>云不安也薛氏作㓷杌<lb/>
公餗猶言公饍<lb/>
先君子曰震六爻陽爻震物者也隂爻被震者也<lb/>
王氏曰斧所以斫除荆棘以安客舎者案子夏傳及諸<lb/>
　家資斧並作齊斧惟宋文帝元嘉二十九年詔陳霸<lb/>
　先檄與王氏本同<lb/>
<pb n="8b"/>張軌曰齊斧黄鉞斧也虞喜志林曰齊當作齋齋戒入<lb/>
　廟而受斧也<lb/>
居豐而有慶譽易也在旅而有譽命可謂難矣<lb/>
張珍甫曰此卦火以不炎為利水以不洩為利<lb/>
倉頡篇云鬼逺也顔師古注漢書云鬼方言其幽昧也<lb/>
張子曰變言其著化言其漸晦菴先生曰變者化之漸<lb/>
　化者變之成二說不同愚以經考之有自化而至於<lb/>
　變如繫辭傳化而裁之謂之變者是也此即張子之<lb/>
<pb n="9a"/>　說有自變而至於化者中庸動則變變則化者是也<lb/>
　此即晦菴之意又晦菴又言當通觀之乃可即此意<lb/>
　也<lb/>
游定夫曰應地无疆指君子攸行言之也<lb/>
卦辭言元亨利貞者六乾也屯也隨也臨也无安也革<lb/>
　也傳獨於乾析為四徳而自屯以下言大亨貞者二<lb/>
　自臨以下言大亨以正者三晦菴曰自屯以下釋元<lb/>
　亨利貞乃用文王本意得之矣<lb/>
<pb n="9b"/>利建侯即書所謂建侯樹屏詩所謂建爾元子俾侯于<lb/>
　魯者也<lb/>
易言利涉大川者九卦辭七需同人蠱大畜益渙中孚<lb/>
　也爻辭二頤上九未濟九三也言用涉大川者一謙<lb/>
　初六也言不利涉大川者一訟也言不可涉大川者<lb/>
　一頤六五也言利見大人者七卦辭四訟蹇萃巽也<lb/>
　爻辭三乾九二九五蹇上六也言用見大人者一升<lb/>
　也<lb/>
<pb n="10a"/>言剛中而應者凡五師也臨也下應上也无妄也萃也<lb/>
　升也上應下也以卦論之二五相應者凡三十聖人<lb/>
　惟於此五卦言之畧舉以明義也必為之說則鑿矣<lb/>
後夫謂上六乗陽无順從之義<lb/>
張子曰凡言亨者皆陽也<lb/>
言光明言尊而光皆以艮止取義<lb/>
剛應謂四為羣隂所應<lb/>
需於利渉言有功此言有事有功者需之之乆必有其<lb/>
<pb n="10b"/>　功也有事者亂之之極方進而有所事也<lb/>
乾行以理言天行以氣言此又不可不辨<lb/>
蠱剝復言天行義同<lb/>
設險如秦闗劒閣以至城郭溝池之類皆是方城漢水<lb/>
　乃地險耳<lb/>
終則有始蠱與恒兩言之其義蓋同<lb/>
咸恒萃皆兼天地萬物言之其專指天地而言則復與<lb/>
　大壯而已<lb/>
<pb n="11a"/>先君子曰巽離皆女子之卦而在離則論女在巽則論<lb/>
　男豈非専取畫而生義乎<lb/>
小事吉與小過傅同程氏以卦才之善釋之似非也<lb/>
王氏曰易背為止以明背即止也晁氏曰止字當依卦<lb/>
　辭作背王弼妄為之說虞翻輩何得无一言蓋是時尚<lb/>
　未錯謬也<lb/>
王肅本女歸吉也作女歸吉利貞晁氏曰虞亦无也字<lb/>
先君子曰傳因渉川而論乗木者凡三卦惟此言有功<lb/>
<pb n="11b"/>　蓋木行水上獨此象為著也故繫辭傳曰舟楫之利<lb/>
　以濟不通蓋取諸渙<lb/>
志行正惟此與臨之爻兩言之<lb/>
以貴下賤非獨此爻也傳以始變之卦故一明之耳<lb/>
乗剛之義傳凡五言之屯二豫五噬嗑二困三震二而<lb/>
　彖傳又有柔乗剛柔乗五剛蓋舉其重不必盡見也<lb/>
郭京云甞見王輔嗣親筆鹿作麓以從禽上有何字晦<lb/>
　菴疑其妄案王肅本己作麓京豈用之歟<lb/>
<pb n="12a"/>小畜彖傳言施未行則是全未得行之意此但為未光<lb/>
　耳若頤之六四則施光矣<lb/>
何可長也凡四言之此爻與豫之上六中孚之上九皆<lb/>
　戒之之意若否之上九則幸之之辭也<lb/>
行不順也晦菴曰順當作慎蓋順慎古字通用荀子順<lb/>
　墨作慎墨<lb/>
順巽之義此及漸六四家人六二凡三言之巽體此與<lb/>
　家人則但取其義耳<lb/>
<pb n="12b"/>不言天上有雲而言雲上於天見其氣之上升也<lb/>
未失常於師六四再言之皆一意也<lb/>
以九居五正而又中者也屯之時不足以當此義故於<lb/>
　需與訟明之若豫與晉之六二則柔之中正者也姤<lb/>
　與井之九五皆直言卦徳故无以字<lb/>
需上六與隨初九同皆變而不失正者<lb/>
王肅曰畜養也<lb/>
舉爻者凡三十有二初凡五比大有觀渙中孚二凡八<lb/>
<pb n="13a"/>　頤恒大壯明夷家人井解損四凡二賁兊五凡八豫<lb/>
　賁大畜離姤損豐巽上凡九履豫大有坎井鼎歸妹<lb/>
　旅兊而六二之吉凡再言之明夷家人九二貞吉凡<lb/>
　三言之大牡解未濟六五之吉凡四言之賁大畜離<lb/>
　豐惟履豫井鼎旅之辭取在上之義其他未必皆有<lb/>
　意<lb/>
位正中凡三言之比隨巽之九五皆同<lb/>
上合志此與大畜九三升初六凡三言之皆謂上與陽<lb/>
<pb n="13b"/>　爻合也損初六尚合志同<lb/>
位不當凡十六惟晉夬萃豐小過為以九居四大壯以<lb/>
　六居五餘皆以六居三履否豫臨噬嗑睽震兊中孚<lb/>
　未濟也然爻位不當者蓋不止此聖人亦隨事明之耳<lb/>
志行此及否睽未濟之九四凡四言之豈非謂其離下<lb/>
　而進於上乎<lb/>
位正當此及否兊中孚之九五亦四言之孚于剥之屬<lb/>
　正與此同否中孚又自有意説具本卦<lb/>
<pb n="14a"/>或言有慶或言往有慶而大有慶者獨於此爻與頤之<lb/>
　上九言之其吉可知矣<lb/>
志在外此與咸初六渙六三言之皆内外之相應者<lb/>
渙六四言光大也雖无以字義與此同<lb/>
中以行願此中字恐與上爻中心之中同<lb/>
又誰咎凡三言之在解與莭者其意不同說具本卦困<lb/>
九五亦云中直也義與此同<lb/>
志末得案謙之上六困之九五義與此同說具本卦<lb/>
<pb n="14b"/>易而無備也晦菴曰太柔則人將易之而無畏備之心<lb/>
　愚案此説本出程子然以爻論之柔得尊位大中則<lb/>
　不失於弱矣張子曰君子至平易有何闗防疑備惟<lb/>
　以抑抑威儀維徳之隅儼然人望而畏之既易而无<lb/>
　備則威如乃吉也此雖王氏舊說於文則順矣<lb/>
巽上六亦云上窮皆謂在上而極耳<lb/>
傳言得中道凡四離以六居二固得中矣而比爻與解<lb/>
　夬皆以九居二是以陽居隂為得中也豈非所謂時<lb/>
<pb n="15a"/>　中者歟既濟六二與此同<lb/>
咎不長大壯上六同此意<lb/>
行中疑與泰爻辭中行同意<lb/>
志在内此及蹇之上六兩言之内謂内卦<lb/>
亦可醜與解之六三同其義一耳<lb/>
未失道與睽九二同<lb/>
釋文云勅俗字也字林作敕<lb/>
不行也一本上或有止字<lb/>
<pb n="15b"/>未光也與震九四兊上六三言之<lb/>
未光也本或作未光大也<lb/>
聰不明也與夬九四同豈非澤上于天亦為水涸之象<lb/>
　乎<lb/>
終无尤此及剥六五蹇旅六二鼎九二凡五言之尤罪自<lb/>
　外至者也故守正則无尤矣<lb/>
大畜六四升九二皆以有喜贊之此爻為能求賢以自<lb/>
　助是可喜也<lb/>
<pb n="16a"/>象言君子五十三言先王七比豫觀噬嗑復无妄渙言<lb/>
　后三泰復姤言大人與上各一離剥先王者立法創<lb/>
　制者之稱君子者有徳有位之通稱上者在人上者<lb/>
　之通稱后者有天下者之通稱大人者徳位並至之<lb/>
　稱此卦六五不為君位故指陽為上而不言后王<lb/>
先君子曰未有與者无應故也若在上者有以與之則<lb/>
　為禍烈而君子无唯類也程子曰剥之未盛君子有<lb/>
　與猶可勝也此意甚善第於文義若相戾耳況傳文<lb/>
<pb n="16b"/>　與井九二畧同恐不應為兩說<lb/>
終不可用也此及豐九三兩言之大抵一意<lb/>
后即書所謂元后也省方即觀之省方也王氏以方為<lb/>
　事張子以后為繼體守文之君疑皆失之<lb/>
義无咎也此及解漸既濟之初爻凡四言之意各有異<lb/>
　蓋解漸自可无咎此及既濟則有謹戒之意耳<lb/>
未富也愚聞之邑人班邑新曰无妄之福未可以為富<lb/>
　也<lb/>
<pb n="17a"/>固有之也益六三與此同<lb/>
豐之五兊之四言有慶畧與此同至於中有慶往有慶<lb/>
　則各以其爻義言之若所謂大有慶者則有取義之<lb/>
　爻各具本傳<lb/>
先君子曰畜極而通君子之道將盛行於世也程子以<lb/>
　說為設問之辭道路之道疑皆未安耳<lb/>
亦可醜也此及解之三凡兩言之義蓋一耳<lb/>
得中道也解夬之九二皆言之<lb/>
<pb n="17b"/>離王公梁武帝讀離作平聲<lb/>
渙之六四渙其羣而傳曰光大也此爻憧憧往來與涣<lb/>
　之四正相反故其辭然<lb/>
无所容與離九四同<lb/>
不可大事興豐其沛之意同蓋剛雖得位而不中是以<lb/>
　不可大事<lb/>
小人否也以文攷之晦菴之說為順以韻叶之程子之<lb/>
　音為得<lb/>
<pb n="18a"/>无所疑也此及升之九三並言之此決於退彼決於進<lb/>
　時之冝耳<lb/>
爻辭言九二貞吉者三而此言以中解言得中道未濟<lb/>
　言中以行正大意相類但各叶韻耳<lb/>
位不當也謂大壯之世以柔居尊失其壯矣<lb/>
傳文多舉首句所謂獨行正者乃并貞吉賛之也<lb/>
張子曰有應在四居下援上故曰未受命張子之意猶<lb/>
　所謂賜不受命者也如此則與正見必摧之說又相<lb/>
<pb n="18b"/>　反也先君子晦菴皆曰初在下位未有官守之命程<lb/>
　子曰若有官守不信於上而失其職一日不可居也<lb/>
　此言得之<lb/>
威如之吉與大有之傳畧同蓋夫子慮人以猛為威故<lb/>
　特出此義先儒各自為說失之矣<lb/>
先君子曰離兊皆隂而性不同傳言睽中有合所以責<lb/>
　君子濟睽之功象言同中有異所以論君子不苟同<lb/>
　之性<lb/>
<pb n="19a"/>睽六五與晉六五同皆文明柔順虚中之主往則有慶<lb/>
王氏張子程子皆以為六四當位處隂之實先君子曰<lb/>
　六四往蹇來連者以九三九五陽實居當其位而乗<lb/>
　承之際實遇之耳此說極順<lb/>
陽剛中正雖居蹇難不失其莭所謂得道者多助也以<lb/>
　從貴也與鼎之初六同義則稍異<lb/>
明兩作雷雨作二象皆當以作字為句程子誤也<lb/>
冝負而反乗與老婦士夫之醜同<lb/>
<pb n="19b"/>未當位也案諸爻失位者皆云位不當而此變其文者<lb/>
　謂未當君位故但去其應也若進而之五則當盡去<lb/>
　羣隂乃為得耳<lb/>
益之五損之上皆以益下為大得志與升子尊位者同<lb/>
　聖人之意可見矣<lb/>
後漢向長讀損益二卦喟然歎曰吾今已知富不如貧<lb/>
　貴不如賤但未知死何如生耳愚謂君子生順死安<lb/>
　未聞以死為貴也貧賤之人固寡怨咎然得其志而<lb/>
<pb n="20a"/>　大行於天下非逹而在上者能之乎長所言非易之<lb/>
　意矣<lb/>
五比於六非其罪也但時位如此則中心歉然自以為<lb/>
　未光耳晉之道未先萃之志未光與此大同而小異<lb/>
逺近亦以位言蓋二近而四逺也<lb/>
中正也與井之升同皆陽剛在上自然中正故不言以<lb/>
除本亦作儲又作治王肅姚氏陸氏曰除猶修治也<lb/>
未光釋文云一本作志未光<lb/>
<pb n="20b"/>以髙大一本髙字上有成字<lb/>
有慶有喜大意畧同所從言之異者恐以叶韻耳<lb/>
程傳所云已為平正必謂大賢以上命不足道但當不<lb/>
　有其身則孔子微服孟子之有戒心皆為隠情惜己者<lb/>
　矣致命如致知之致孔子言道之廢興即推致之謂<lb/>
　恐與見危授命不同後見上饒余大雅正叔記晦菴<lb/>
　語録云澤无水困不可以有為然後付之命與本義<lb/>
　不同當考<lb/>
<pb n="21a"/>以居中而有福慶謂其得所欲之多也<lb/>
雖不當位彖與爻傳三言之小畜乃為无位此爻與未<lb/>
　濟則為失位耳<lb/>
以中直也與同人之乾同義亦无異受福也與井之坎<lb/>
　同<lb/>
未當也案歸妹之大壯賛辭同此以韻叶之皆為平聲<lb/>
　則此言宜與需之小畜賛辭同義<lb/>
吉行也與豐九四之吉行大同小異<lb/>
<pb n="21b"/>此言亦為井地設勸相即相友相助相扶持之意<lb/>
時舎也與乾九二文言傳同王氏程子以文言為次舎<lb/>
　之舎此為取舎之舎晦菴皆讀作上聲愚謂二卦音<lb/>
　義固所當同但皆作去聲乃為愜耳時舎猶云時止<lb/>
順以從君小人之事也君子則可否相濟不但順從而<lb/>
　已<lb/>
越五應上故為失義<lb/>
荆公曰資九二之中以為實<lb/>
<pb n="22a"/>醜類也三與初二為同體上比於四則離其類矣婦謂<lb/>
　四自三論之四非㛰也乃冦也能禦之則與其類為<lb/>
　能順以相保矣<lb/>
順以巽也此爻乃所以成巽者故云<lb/>
豐六二與大有九五賛辭同上下之位為少異耳<lb/>
剛失位而不中是以不可大事也<lb/>
喪牛之凶本或作喪牛于易<lb/>
晦菴曰或言中正或言正中蓋協韻也<lb/>
<pb n="22b"/>得願也與漸九五畧同<lb/>
澤上有水釋文云本作澤中有水者非<lb/>
先君子曰議獄如周官之八議愚謂緩死即三宥之意<lb/>
志未變與家人之漸同義志變則有他矣<lb/>
濡其首厲何可乆也二句自協韻厲字疑衍<lb/>
未濟征凶位不當也據此文則爻辭利渉大川上宜有<lb/>
　不字<lb/>
釋文曰繫字從<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>若從<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>下糸者音口奚切非<lb/>
<pb n="23a"/>釋文曰王肅本作繫辭上傳記於雜卦皆有傳字晁吕<lb/>
　氏定從古晦菴用之<lb/>
漢儒或以此篇為易大傳未詳所據<lb/>
司馬談論六經要指引天下殊塗而同歸一致而百慮謂<lb/>
　之易大傳此今繫辭下傳中語也故相承以繫辭傳<lb/>
　為大傳然劉向封事引易大傳曰誣神者殃及三世<lb/>
　此豈繫辭傳中語乎意者秦漢諸儒自為易大傳如<lb/>
　伏生尚書大傳之比其間引繫辭之文而談不考詳<lb/>
<pb n="23b"/>　誤以為大傳耳亦猶差之毫釐繆以千里本易緯之<lb/>
　文而漢儒所引乃冠以易曰二字鹵莽類此要不足<lb/>
　據也<lb/>
坤作成物虞氏姚氏皆作坤化成物<lb/>
簡能姚氏曰能當作從<lb/>
繫辭焉而明吉凶虞氏本吉凶下有悔吝二字<lb/>
虞氏本作晝夜者剛柔之象也<lb/>
三極程子訓極為中陸氏曰極者至也馬氏曰三極三<lb/>
<pb n="24a"/>　統也王肅曰隂陽剛柔仁義也鄭氏韓氏曰三才也本<lb/>
　義從之<lb/>
京氏曰序次也陸氏曰象也虞氏本作象<lb/>
所樂虞本作所變<lb/>
説文云爻交也<lb/>
馬氏曰疵瑕也愚案小疵即前章所謂憂虞也<lb/>
韓氏曰爻之所謂曰位六位有貴賤案此言與首章貴<lb/>
　賤位矣之意同而韓氏於首章乃以萬物貴賤之位<lb/>
<pb n="24b"/>　釋之其失可見矣<lb/>
晦菴曰齊猶定也小謂隂大謂陽此本荆公説張子曰<lb/>
　卦有稱名至小而與諸卦均齊者取類大也如此則<lb/>
　下文當言卦无小大矣張子失之<lb/>
虞氏曰辨别也京氏曰明也<lb/>
王肅曰震動也馬氏曰驚也鄭氏曰懼也周氏曰救也<lb/>
京氏曰凖等也鄭氏曰中也平也<lb/>
大也天也陽也日也易也皆指乾也廣也地也隂也月<lb/>
<pb n="25a"/>　也簡也皆指坤也<lb/>
晦菴曰成性本成之性也存存謂存而又存不已之意<lb/>
　也張泳記晦菴語録云成性謂未甞作壞存存言常<lb/>
　在此存之又存<lb/>
晦菴曰釋乾上九爻義當屬文言此蓋重出愚甞疑繫<lb/>
　辭雜論諸爻似文言之未成者故其體絶相類然坤<lb/>
　文言視乾已甚簡畧則他卦不必盡作豈聖人姑舉<lb/>
　此諸爻以見義例如三陳九卦之比歟<lb/>
<pb n="25b"/>言語以為階姚氏階作機<lb/>
為易諸本多云作易今從釋文及朱本<lb/>
再扐而後掛此下傳文天數五至行鬼神也凡四十四<lb/>
　字韓本屬於此下朱本移在此章之首蓋此章専論<lb/>
　大衍之數揲蓍求卦之法不當以天地之數參錯乎<lb/>
　其中也今依漢書律歴志文别自為章在後<lb/>
䇿釋文云亦作筴<lb/>
案蔡邕靈憲曰微星之數凡萬一千五百二十此雖无<lb/>
<pb n="26a"/>　與於易亦可見天地自然之數矣<lb/>
變卦之數與焦贑易林合張葆光曰四千九十六卦凡<lb/>
　七十三萬七千二百八十䇿<lb/>
祐荀氏作侑<lb/>
第十章案韓本此章止於可以祐神矣虞翻云此本美<lb/>
　大衍四象之作而荀諝上為章首尤可怪笑裴松之<lb/>
　云諝荀爽别名也程子亦云此句與上文相連今從<lb/>
　程子晁吕朱本但遞降為第十蓋以分第八章為兩<lb/>
<pb n="26b"/>　章故也<lb/>
以前章考之辭象皆居者之事也變占皆動者之事也<lb/>
　制器如罔罟耜耒舟楫杵臼之類<lb/>
至精魏志桓階奏作至賾<lb/>
李守約記晦菴語録曰此言感通後言窮理盡性本論<lb/>
　易非論人諸家皆借以論人亦通<lb/>
第十一章諸家皆止此但在韓本為第八程子晁吕氏<lb/>
　本為第十耳<lb/>
<pb n="27a"/>案先儒言金木水火得土而成似未盡善鄭氏曰自五<lb/>
　以上陽无耦隂无配未得相成六以下氣并則成矣<lb/>
　其言是也<lb/>
第十二章案韓本天一至地十凡二十字繫於夫易何<lb/>
　為者也之上而天數五至行鬼神也凡四十四字繫<lb/>
　於再扐而後掛之下其文參錯不相貫屬故張子又<lb/>
　曰聖人之於書亦有不欲一併説盡者或在此或在<lb/>
　彼要終必見但俾學者潜心蓋謹之也晦菴則以為<lb/>
<pb n="27b"/>　錯簡移此六十四字繫於大衍之數五十之上蓋合<lb/>
　天地大衍之數為一章也今案鄭康成言易詩書春<lb/>
　秋簡長尺二寸每簡三十字孝經半之論語簡八寸<lb/>
　蓋古人簡冊字有定數每一簡三十字則錯一簡亦<lb/>
　三十字近世諸儒於經文之可疑者類以錯簡名之<lb/>
　然文章句多寡不齊恐非錯簡也但傳寫者偶失其<lb/>
　次耳又案漢書律歴志引此文自天一至行鬼神也<lb/>
　六十四字前後相連蓋班固之時本猶未錯今從韓<lb/>
<pb n="28a"/>　本二十字无次而依律歴志本以四十四字附之庶<lb/>
　文理變通又有依據也<lb/>
法象即前章所謂成象效法者也變通即此章所謂闔<lb/>
　闢往來者也懸象著明言日月麗天垂象最著<lb/>
莫大乎蓍龜古本大作善<lb/>
後漢書楊賜傳云天垂象見吉凶聖人則之魏志辛毘<lb/>
　等奏亦云天垂象見吉凶聖人則之河出圗洛出書<lb/>
　聖人效之皆與韓本不同<lb/>
<pb n="28b"/>第十三章韓本連下章為第九晁吕本不連下章為第<lb/>
　十一<lb/>
易曰自天祐之舊本繫之上章而无其說諸儒或通作<lb/>
　一章誤矣<lb/>
右第十四章韓為第九朱晁吕本第十二<lb/>
第十五章韓為第十一朱為第十二晁吕鼓之舞之以<lb/>
　上為第十三乾坤其易之緼以下為第十四今本定<lb/>
　為十五章蓋次第從韓分合從朱<lb/>
<pb n="29a"/>理者不相侵亂之意且以稅斂言之什一者天下之正<lb/>
　理也什而取二如魯之法則上侵下矣二十而取一<lb/>
　如貊之道則下侵上矣皆非所謂理也後世興利之<lb/>
　臣往往藉此説以文姦言故不可以不辨<lb/>
觀象觀法以作易言上篇仰觀俯察以用易言<lb/>
京氏曰耜耒下耓也耒耜上句木也耓勅丁反陸氏云<lb/>
　廣五寸孟氏曰耨耘除草也説文云耜曲木垂所作<lb/>
　豈神農始作未備而垂益之邪<lb/>
<pb n="29b"/>世本云祝融為市祝融顓頊臣在黄帝後恐誤或者神<lb/>
　農創之祝融益修其政邪蓋懋遷有无禹亦舉行之<lb/>
　耳<lb/>
張子謂易言制作之意止取義與象契非必見卦而後<lb/>
　始有為也蓋先儒誤以為文王重卦故有此論而或<lb/>
　者困益噬嗑之象又以為神農重卦龜山先生遂以<lb/>
　為畫前之易其誤益以甚矣<lb/>
以全身也諸本作存身朱本從釋文<lb/>
<pb n="30a"/>死其将至其諸本作期今從釋文<lb/>
臨卭張文饒名行成乾道間為兵部郎中乃云三陳九<lb/>
　卦者明天用二十七也序十三卦者明地用七十八<lb/>
　也二十七者卦體也其爻用則百六十二者九九之<lb/>
　合也七十八者爻用也其卦體則十三者閏歳之月<lb/>
　也皆數之自然也其索合如此此程子所以置數而<lb/>
　論理也<lb/>
李壽翁云以九居五以六居二位當之卦十有六宜无<lb/>
<pb n="30b"/>　不利而二五之辭多艱以六居五以九居二位不當<lb/>
　之卦十有六宜有悔吝而二五之辭多吉蓋君當用<lb/>
　虚中以行其剛健臣當用剛中以行其柔順<lb/>
文言傳者十翼之第七篇也先儒以其首章八句與春<lb/>
　秋傳所載穆姜之言不異疑非孔子之言故梁武帝<lb/>
　以此篇為文王所作而吕氏音訓取朱内翰之說曰<lb/>
　司馬遷謂孔子晚喜易序彖繫象說卦文言信斯言<lb/>
　也則古有是言孔子文之而己晦菴曰疑古有是言<lb/>
<pb n="31a"/>　穆姜稱之夫子亦有取焉故下文别以子曰表孔子<lb/>
　之辭蓋傳者欲以明此章之為古語也愚案春秋傳<lb/>
　乃戰國時人所作記獲麟後五十年事疑其取諸此<lb/>
　傳如王肅采中庸為家語之比若謂下文加子曰字<lb/>
　以明此章之為古語則繫辭說卦諸傳豈皆古語乎<lb/>
　況繫辭傳文全體與此同故愚疑此二傳往往後人<lb/>
　取夫子之說而彚次之故文勢莭目頗與中庸相似<lb/>
　王氏注本附此篇於經卦末晁氏從古别出為傳今從<lb/>
<pb n="31b"/>　之<lb/>
荀卿以括囊為腐儒之事不可謂之識時矣<lb/>
贊如贊化育之贊生如生八卦之生<lb/>
禇少孫補龜筴傳曰天下和平王道得而蓍莖長丈其<lb/>
　生滿百莖漢儒之說如此今犍為郡田野閒生此蓍<lb/>
　草一本百莖絶無餘支愚親觀之但長可二尺餘不<lb/>
　盡如先儒之說也<lb/>
淮南子云上有叢蓍下有伏龜禇少孫云蓍生滿百莖<lb/>
<pb n="32a"/>　者下必有神龜守之上常有青雲覆之洪範五行傳<lb/>
　云蓍百年一本生百莖許叔重說文云蒿屬生千歳<lb/>
　三百莖易以為數天子九尺諸侯七尺大夫五尺士<lb/>
　三尺王仲任論衡云七十歳生一莖七百歳生十莖<lb/>
　神靈之物故生遲也陸璣毛詩草木䟽云似藾蕭青<lb/>
　色科生本草蓍生少室山谷圗經云今蔡州上蔡縣<lb/>
　曰龜祠其旁生如蒿作叢髙止六尺一本一二十莖<lb/>
　多者三五十莖生便條重所以異於衆蒿也愚所見<lb/>
<pb n="32b"/>　者嘉定府有之狀如蒿屬聞諸土人云其生亦如常<lb/>
　草但一本百莖此為異也若如說文所云則三尺之<lb/>
　蓍掛扐布筭己自不易況九尺乎<lb/>
唐本注云駮若馬鋸牙食虎豹取其至健也如此説則<lb/>
　當云為駮不應有馬字<lb/>
荀九家有為牝為迷為方為囊為裳為黄為帛為漿牝<lb/>
　隂物也迷先迷之意方地之形囊所以容物裳下服<lb/>
　黄地之色帛桑土所生漿未詳其義<lb/>
<pb n="33a"/>九家艮為鼻身之止者背也面之止者鼻也<lb/>
張葆光曰八卦設而萬物之象備孔子陳之於説卦者<lb/>
　蓋明其例耳非至於此也見於易者説卦有所不陳<lb/>
　東於説卦者易有所不盡此可識其意矣<lb/>
作罔罟以佃以漁緯書出先漢既有罔字則隋唐本无<lb/>
　者非也<lb/>
　<lb/>
　<lb/>
<pb n="33b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　丙子學易編<lb/>
</p>

  </div>
            <div> <lb/>
    <p>
<pb n="1a"/>丙子學易編後序<lb/>
右學易編十五卷起丙子月正元日盡是嵗除夕凡三<lb/>
百八十有四日其間齋祠賔旅寒暑疾病事役居十之<lb/>
三為功葢二百八十日也案唐書藝文志易自卜商傳<lb/>
以下凡八十五家中興館閣書目百有十二家其説之<lb/>
多至於如此而近世為是説者復數十家尚未著録也<lb/>
然是編之作特取王氏張子程子與朱文公四家之傳<lb/>
而間以周子邵子及先君子之説補之自唐以上諸儒<lb/>
<pb n="1b"/>字義之異者亦附見焉其有得於心思可助諸先生之<lb/>
説者十一二也編成撫之而歎曰於虖易道逺矣上古<lb/>
之經莫尊於易而諸儒多以私意亂之盖東周之時以<lb/>
象占言易而亂於支離兩漢之際以䜟緯言易而亂於<lb/>
傅會魏晉之閒以名理言易而亂於虗無近世以來以<lb/>
人事言易而亂於穿鑿皆易之蠧也葢盈天地之閒者<lb/>
理與氣而已矣然有是氣則必有是理有是理則必有<lb/>
是象有是象而後有是數有是數而後有是占有是占<lb/>
<pb n="2a"/>而後有是辭故易有聖人之道四而變象占居三馬變<lb/>
也者言乎爻之動者也象也者言乎卦之像者也占也<lb/>
者言乎蓍之決者也自伏羲作卦以前民用文王周公<lb/>
繫辭焉而明吉凶使後之人觀消息盈虗之理審進退<lb/>
存亡之義而不迷於吉凶悔吝之途聖人之憂患後世<lb/>
可謂至矣自周之衰言易者寖失羲文之意而牽合破<lb/>
碎或反資以為亂故夫子作十翼專以義理明之其後<lb/>
䜟緯之學典而飛伏互體之文壬遯九宫之說紛然並<lb/>
<pb n="2b"/>出皆託易以行世至王輔嗣乃獨辭而闢之其視兩漢<lb/>
諸儒可謂賢矣惜其溺於時好乃取莊老之妄以亂周<lb/>
孔之實故易之道終不明於世寥寥千載有程夫子出<lb/>
乃始以人事之實理明之其有功於易則已宏矣然程<lb/>
之所傳者辭也辨吉凶者存乎辭而理固在其中矣而<lb/>
後之學者沿文生義各自為説復失聖人繫辭之本意<lb/>
故晦菴先生出又專以聖人立卦生爻之大㫖明之自<lb/>
程朱二子之書成而四聖人之道始大彰明較著而無<lb/>
<pb n="3a"/>所蔽矣顧恨世之學者未能窮究是書往往以其一時<lb/>
推求考索測度髣髴之言而反疑前賢終身篤學研思<lb/>
精㣲至到之論若是者愚竊大懼故復述其所聞識於<lb/>
編端以示子姓而同志之士可與共學者亦所不隠焉<lb/>
</p>

  </div>
            <div> <lb/>
    <p>
<pb n="1a"/>丙子學易編跋<lb/>
此書係借聞徳坊周家書肆所鬻者天寒日短老眼昏<lb/>
花併日而抄其可取者故不能端楷秀巖乃隆山之子<lb/>
其書取王弼張横渠程伊川郭子和朱晦菴而求其是<lb/>
又以其父隆山之説證之或又附以已見中間盡有可<lb/>
取泰定元年嵗在甲子十一月十八日石澗老人俞琰<lb/>
書扵梅齋西塾<lb/>
</p>

  </div>
        </body>
    </text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易像鈔卷八</head>
    <p>
<pb n="1a"/>
欽定四庫全書<lb/>
　易像鈔卷八　　　　　　明　胡居仁　撰<lb/>
䷌<lb/>
同人于門武王門銘敬遇賔客貴賤无二<lb/>
易筌二五同心同徳物猶間之則知父子君臣間以間<lb/>
　而離者多矣故師莫大于君心而兵革為小克莫難<lb/>
　于小人而敵國為易<lb/>
瞿氏九思曰乾之大象當用乾字而用健字六十四卦<lb/>
<pb n="1b"/>
　竝无應乎坤應乎離應乎坎應乎震應乎巽應乎艮<lb/>
　應乎兑而獨同人履曰應乎乾亦竝无坤行也離行<lb/>
　也坎行也震行也巽行也艮行也兑行也而獨同人<lb/>
　曰乾行也然考震六三爻亦曰震行以先天乾兑離<lb/>
　震俱屬陽儀故惟離兑于乾可曰應乾亦惟同人震<lb/>
　可曰乾行震行若天行但曰健不曰乾六十四卦无<lb/>
　一非乾之分體莫尊于乾而不言乾是為乾以君之<lb/>
　之大義<lb/>
<pb n="2a"/>
䷍<lb/>
大有初无交害不以有交五上自天祐之以五惟信是<lb/>
　履惟順是思又惟賢是尚是以特有自天之祐亦初<lb/>
　不以有為五之有无此初所以无咎而上所以為上<lb/>
　吉<lb/>
同人之初惟恐二專麗乎初以為同與之為出門之同<lb/>
　大有之上惟恐五專麗乎上以為有祐之以自天之<lb/>
　有自天凡頭上目下四旁方寸中盡皆天此之謂自<lb/>
<pb n="2b"/>
　天彖言應乎天而時行亦自己所居天位之天五與<lb/>
　天應得來故上尊五如天以天祐五<lb/>
晉稱王母離稱王公大有稱天子此尊威親慈與出地<lb/>
　行天之别<lb/>
比初言孚承地融液周遍之孚大有之初言交天日交<lb/>
　初交中之交有孚盈缶比初地之邊下水之窪下或<lb/>
　如潮汐之水循環得轉或如泉源之水瀵湧得上原<lb/>
　原委委溪溪曲曲流衍洋溢无不周徧充滿斯謂之<lb/>
<pb n="3a"/>
　盈无交害日道交初謂之天首交中謂之天尾初原<lb/>
　始可謂之首在下又可謂之尾凡日行交道或自内<lb/>
　而外或自外而内正當其交處則有陵揜之害而初<lb/>
　不當内外之交故曰无交害惟三正當内外之交陰<lb/>
　亢陽月揜日毎在此春秋記日食之變或外藩侵中<lb/>
　國或妾婦乗其夫或小人陵君子三有小人之道將<lb/>
　雜撰兑毁以虧蔽體故曰小人弗克小人害<lb/>
易筌六五為卦主四陽在下无不應之矣上一陽在上<lb/>
<pb n="3b"/>
　天之位也而亦應五是天之祐五也繫辭傳云履信<lb/>
　思乎順又以尚賢蓋陽在君上其象為天賢在君上<lb/>
　其象為師傅六五在本爻但見其履信思順而已至<lb/>
　上九而後見其為尚賢蓋當大有之世羣心皆應未<lb/>
　足為大羣心已集而又能尊賢如武王天下大定必<lb/>
　得箕子為師而後為大有故大𫝊以此為六五之全<lb/>
　徳而象辭亦曰大有上吉明事關全卦非止上爻而<lb/>
　已猶師之上六論師之事至此而終其言大君蓋指<lb/>
<pb n="4a"/>
　六五非謂上六為大君小畜上九論畜之道至此而<lb/>
　成稱月與婦亦指六四非謂上九為婦也<lb/>
䷎<lb/>
有所收歛向内不自滿亢曰謙有而不居曰謙功徳在<lb/>
　外不自髙亢矜伐曰謙屈己下物曰謙貶己從人曰<lb/>
　謙纂言艮山之髙而在地下是貶抑其尊甘處物下<lb/>
　坤地之卑而在山上是推遜卑者使居己上易傳以<lb/>
　山降于地地藴夫山合言謙義亦此意<lb/>
<pb n="4b"/>
姚崇執秤誡云衡天下之<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>也君子執之以平其心夫<lb/>
　衡在天以齊七政在人以均萬物稱物平施為政以<lb/>
　公毫釐不差輕重必得是執秤衡之理也聖人為衡<lb/>
　四方取則志守公平體兼正直存信去詐以公滅私<lb/>
　无偏无黨君子似之今按謙言平謙君子之衡也<lb/>
謙不要于君子之正即柔懦即小人即坎陷此謙初所<lb/>
　以用涉大川<lb/>
誠齋楊氏曰徳厚者无盈色徳薄者无卑辭如鐘磬焉<lb/>
<pb n="5a"/>
　六五非謂上六為大君小畜上九論畜之道至此而<lb/>
　成稱月與婦亦指六四非謂上九為婦也<lb/>
䷎<lb/>
有所收歛向内不自滿亢曰謙有而不居曰謙功徳在<lb/>
　外不自髙亢矜伐曰謙屈己下物曰謙貶己從人曰<lb/>
　謙纂言艮山之髙而在地下是貶抑其尊甘處物下<lb/>
　坤地之卑而在山上是推遜卑者使居己上易傳以<lb/>
　山降于地地藴夫山合言謙義亦此意<lb/>
<pb n="5b"/>
姚崇執秤誡云衡天下之<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>也君子執之以平其心夫<lb/>
　衡在天以齊七政在人以均萬物稱物平施為政以<lb/>
　公毫釐不差輕重必得是執秤衡之理也聖人為衡<lb/>
　四方取則志守公平體兼正直存信去詐以公滅私<lb/>
　无偏无黨君子似之今按謙言平謙君子之衡也<lb/>
謙不要于君子之正即柔懦即小人即坎陷此謙初所<lb/>
　以用涉大川<lb/>
誠齋楊氏曰徳厚者无盈色徳薄者无卑辭如鐘磬焉<lb/>
<pb n="6a"/>
　愈厚者聲愈緩薄者反是故有功有勞而不伐不徳<lb/>
　惟至厚者能之<lb/>
謙言天道地道人到勞謙亦分明天地氣象<lb/>
謙五不言謙而言侵伐或曰君道不可專尚謙柔已非<lb/>
　本㫖或又改侵伐為征伐拘曲莫甚<lb/>
謙四撝定指乎三之止故无不利豫三盱張目乎四之<lb/>
　動故悔<lb/>
宋氏曰易之利行師也以豫其征邑國也以謙不豫不<lb/>
<pb n="6b"/>
　謙謂之悁忿之師近之坤為衆非主一之剛莫統豫<lb/>
　行師合坤衆有震雷之驚謙行師合坤衆有泰山之<lb/>
　安故皆利耳<lb/>
謙三以功下人是為下際光明是為尊而光謙之四五<lb/>
　上又能下三是為卑而上行是為卑而不可踰<lb/>
謝顯道良佐與伊川先生相别一年徃見之先生曰相<lb/>
　别有一年做得甚工夫良佐曰也只是去箇矜字曰<lb/>
　何故曰仔細㸃檢得來病痛盡在這裏若按伏得這<lb/>
<pb n="7a"/>
　箇罪過方有向進處或問矜字罪過何故恁地大良<lb/>
　佐曰今人做事只管要誇耀别人耳目渾不關自家<lb/>
　受用事有底人食前方丈便向人前喫只蔬食菜羮<lb/>
　却去房裏喫為甚恁地謙五之利用侵伐謙上之利<lb/>
　用行師征邑國天道虧盈而益謙地道變盈而流謙<lb/>
　鬼神害盈而福謙人道惡盈而好謙若非盡去其滿<lb/>
　假之盈心與矜功炫能之勝心妬功嫉能之忮心惟<lb/>
　天下之賢人君子是下是後是歸是服謙義終有未<lb/>
<pb n="7b"/>
　盡終不凑手故有當潛師掠境而侵有當聲罪致討<lb/>
　而伐有當以上伐下正其不正以歸于正而征皆此<lb/>
䷏<lb/>
記曰聖人作樂以應天制禮以配地雷天氣出地奮為<lb/>
　豫應天之象澤地形下天下為履配地之象又曰樂<lb/>
　者為同禮者為異雷地天地之交統同之象天澤天<lb/>
　地之判辨異之象又曰樂由天作禮以地制樂者敦<lb/>
　和率神而從天禮者别宜居鬼而從地豫悔震陽五<lb/>
<pb n="8a"/>
　陰一陽一陽為主樂由陽來之象履貞兑陰五陽一<lb/>
　陰一陰為主禮自陰作之象又曰樂至則无怨豫之<lb/>
　刑罰清之象禮至則不爭履之民志定之象禮先樂<lb/>
　後故履先豫後<lb/>
介于石不終日朱氏定國曰人心之天養之以静則明<lb/>
　累之以欲則昏是以心无物而後能觀物心无事而<lb/>
　後能見事也<lb/>
上交不諂下交不瀆以下交上无卑屈心以上交下无<lb/>
<pb n="8b"/>
　汚慢心夫是之謂順動順動順天理之動也夫子以<lb/>
　是言幾則知周子幾善惡非穩當語朱子為圖以釋<lb/>
　之謂幾之正出者為善幾之旁出者為惡更未穩書<lb/>
　一日二日萬幾幾者動之微猶言萬感萬應无動而<lb/>
　弗微也非幾乃是惡故曰爾毋以釗冒貢于非幾<lb/>
豫五貞疾與介石同義復雷主初正出入无疾豫雷主<lb/>
　四不正出恐不能无迅疾恒不死猶言恒不殺二中<lb/>
　正介之于下五中貞之于上以貞故恒化疾為和反<lb/>
<pb n="9a"/>
　乗為應隨地奮出无非生幾震動非暫无疾而不死<lb/>
　乃常无疾而不死彖謂刑清民服傳言神武不殺朱<lb/>
　子曰學者常喚令此心不死則日有進皆此<lb/>
家語地載神氣吐納雷霆流形庶物豫與復其所謂吐<lb/>
　納雷霆者歟<lb/>
豫象之大者不害于物又借為樂則作樂薦帝之義借<lb/>
　為先則擊柝待暴之義<lb/>
䷐<lb/>
<pb n="9b"/>
澤中有雷隨君子以嚮晦入宴息唐一菴曰造化機微<lb/>
　出入有度宴以休其應息以存其動莫呈寤先則莫<lb/>
　考寐後不收寐功則不致寤效<lb/>
雷澤歸妹澤雷隨澤之于雷必歸必隨陰從陽靜根動<lb/>
　之義也<lb/>
同人于門初欲二盡同乎以上之四剛隨初出門初欲<lb/>
　二以應隨五三以近隨四又欲二三與上合隨以君<lb/>
　五同人出門凡同皆君子矣隨出門凡隨皆君子矣<lb/>
<pb n="10a"/>
　門内之同之隨父子惟文周夫婦惟任姒兄弟惟二<lb/>
　程二陸諸先生<lb/>
門外有剛健之君子同人之初不出與同于同人乎何<lb/>
　有門外有剛説之君子隨初不出與交何隨之有<lb/>
隨五孚于嘉二係子三係夫上係君凡柔必以剛為係<lb/>
　惟剛所下皆可嘉二更專于門内小子之從而弗兼<lb/>
　與門外丈夫之事令他日震出有功之子光顯得兑<lb/>
　説丈夫之門戸尤可嘉五位正中合以成孚柔无遺<lb/>
<pb n="10b"/>
　善剛不待言故吉<lb/>
隨二曰係小子三曰失小子二三皆震出長人之體也<lb/>
　止為澤中之藏便如止為門内之婦又震先艮後相<lb/>
　反不為震出之長子便是艮止之小子故以為戒隨<lb/>
　五孚于嘉剛中説體出震長世聲音顔色悉足以來<lb/>
　天下之善以天下之善為善惟人之善是隨而不自<lb/>
　有其善蓋與革五虎變事業同革五從烈火千煅百<lb/>
　煉鑄成隨五從迅雷夜半一聲迸透<lb/>
<pb n="11a"/>
王用亨于岐山天下无不南征之賢人王用亨于西山<lb/>
　天下无不西歸之民必人君為天下之歸往舎二端<lb/>
　之外无之矣<lb/>
嚮晦入宴息陳圖南先生示金礪詩常人无所重惟睡<lb/>
　乃為重舉世以為息魂離形不動覺來无所知貪求<lb/>
　心愈動堪笑塵地中不知身是夢一日有一客訪先<lb/>
　生適值其睡傍有一人諦聼其息聲則以筆墨烏塗<lb/>
　于紙如是數次滿紙烏塗莫辨客怪而請問之曰彼<lb/>
<pb n="11b"/>
　先生華胥調此混沌譜也<lb/>
王子植曰真息即是真心若呼吸出入之息乃息之末<lb/>
　流耳<lb/>
彬甫曰自古无不同之聖而有不同之時聖人者時之<lb/>
　主也天地將闢必有人以開其先天地將閉必有人<lb/>
　以禪其後謂人不能違時而一聼其權于代謝密移<lb/>
　之運此庸衆人之所藉口不為聖人説也聖人无論<lb/>
　時可為與不可為而无不引之為己任隨時之義之<lb/>
<pb n="12a"/>
　大隨此服牛乗馬引重致逺以利天下蓋取諸隨取<lb/>
　此<lb/>
西山用亨與嚮晦宴息亦一義如春秋之不為唐虞時<lb/>
　也即春秋而為唐虞則夫子隨時之亨與息也<lb/>
李仲魯曰衡石之為天下貴以其善隨昻隨重不任受<lb/>
　徳低隨輕不任受怨裒隨多不任受盈益隨寡不任<lb/>
　受縮若衡石自避于多寡輕重之外何物之程是為<lb/>
　隨初官有渝之大㫖<lb/>
<pb n="12b"/>
䷑<lb/>
禮亨孰羶薌嘗而薦之非孝也養也君子之所謂孝也<lb/>
　者國人稱願然曰幸哉有子如此所謂孝也已此蠱<lb/>
　初之所謂有子曽子曰君子之所謂孝先意承志諭<lb/>
　父母于道柔行巽入期父母之順于理而不期父母<lb/>
　之從乎我此蠱初之所謂意承考從乾父坤母論六<lb/>
　爻皆子從上要終而止論五爻皆子有子之分量獨<lb/>
　在初初巽主能直要上止也<lb/>
<pb n="13a"/>
蠱之取象于幹父幹母欲人知有子道隨之取象于係<lb/>
　子係夫恐人淪為婦道先天巽位西南後天坤來居<lb/>
　之一擔坤母之責任在巽先天艮位西北後天乾來<lb/>
　居之一擔乾父之責任在艮艮任乾于上巽任坤于<lb/>
　下乾上坤下則否是為父母之蠱之象六十二卦俱<lb/>
　幹乾坤之事于蠱見例蠱元亨而天下治有乾元用<lb/>
　九而天下治分量以巽艮論先以乾坤論後巽坤柔<lb/>
　之所由入艮乾剛之所由止蠱遂兼得乾坤二元又<lb/>
<pb n="13b"/>
　能先後而為六日之甲也<lb/>
蠱二不可貞以幹母自貞何能出震以起止之敝隨五<lb/>
　亨西山以失地為拘何能善動以亨五之業此蠱期<lb/>
　于幹惟要上止而隨期于時惟主初動<lb/>
隨吝二三兩柔内係而失其所動有以渝二三之係便<lb/>
　為隨時之善動蠱吝四五兩柔苟安而失其所止有<lb/>
　以飭四五之止便為涉大川先後甲之有事隨戒初<lb/>
　不出門震動之男欲其長世蠱尊上之髙尚艮老為<lb/>
<pb n="14a"/>
　乾子考即父成功不退又非所以厚終也<lb/>
䷒<lb/>
巽兑隂卦坤純陰合為臨觀見于上經尊二陽爻為主<lb/>
　也臨以下人為徳觀以則于人為道臨懼消以下體<lb/>
　兑觀尚生以上體巽兑乃正秋巽則東南耳下人是<lb/>
　何等虚懐二陽合并不啻有天地大生廣生之盛徳<lb/>
　至于八月則忽變為秋氣之肅殺安得无凶<lb/>
臨曰剛浸而長言澤之浸長遯曰浸而長言山之浸長<lb/>
<pb n="14b"/>
　兑本柔卦故以剛爻言浸長艮本剛卦故以柔爻言<lb/>
　浸長剛浸長而曰八月有凶剛長不專貴其浸也柔<lb/>
　浸長而曰小利貞柔長猶取其浸矣彖易聖人下二<lb/>
　浸字自别陰符説天地之道浸便謬<lb/>
月令八月水始涸地澤臨秋澤也八月之水也長以積<lb/>
　漸消以倐忽是為八月有凶是為消不久<lb/>
復剛長有雷震之迅臨剛浸而長便如巨浸大澤之水<lb/>
　殊未易頓長此皆是實理實象<lb/>
<pb n="15a"/>
甘臨无攸利表記君子之接如水小人之接如醴君子<lb/>
　淡以成小人甘以壊盜言孔甘亂是用餤君子不以<lb/>
　口譽人口惠而實不至怨菑及其身君子不以色親<lb/>
　人情䟽而貌親在小人則穿窬之盜也歟<lb/>
長育之以累年摧殘之以一旦積漸之以累年消涸之<lb/>
　以一旦至使滿腔春生之意倐忽變為秋殺之氣臨<lb/>
　之大亨以正之天道奚宜如是易蓋以浸長為難而<lb/>
　驟消為戒示教思容保之君子知所從事故曰至于<lb/>
<pb n="15b"/>
　八月有凶耳八豈例為凶月哉<lb/>
臨彖消不久以兑陰遇坤升上消不富以巽隂遇坤泰<lb/>
　小人道消以坤處乾外否君子道消以乾處坤外至<lb/>
　于剝之消息在順而能止豐之消息在動不過中時<lb/>
　刻俱在眼前竝不須向外摸索<lb/>
復一剛反滿局都是陽生之氣臨二剛浸長滿局都是<lb/>
　陰消之氣震一剛為主一君二民君子之道兑二剛<lb/>
　為主二君一民小人之道也<lb/>
<pb n="16a"/>
復剛曰反曰長艮震皆剛卦以艮反震言反以震長子<lb/>
　足以長五隂言長臨剛曰浸長兑柔卦以爻言剛言<lb/>
　浸長復以剛卦言反與長反猶反手長无積漸臨以<lb/>
　剛爻言浸長自復至臨浸以一月二剛方長得成浸<lb/>
　長成兑乃八月月卦之體積漸成浸長之剛倐忽成<lb/>
　頓消之體如為震之生出甚難為兑之收入甚易善<lb/>
　端之充長甚難消亡甚易賢人君子之培養甚難摧<lb/>
　折甚易教思容保之念引長之甚難斷絶之甚易不<lb/>
<pb n="16b"/>
　令人喜不令人怒為皥皥之臨甚難市私恩狥小惠<lb/>
　爲驩虞之臨甚易故曰至于八月有凶故曰消不久<lb/>
臨曰剛浸而長遯曰浸而長或以没其柔字見聖人抑<lb/>
　陰之意良是然震剛浸長為兑是剛長為柔反若以<lb/>
　長得消故以有凶示戒巽柔浸長為艮是柔長為剛<lb/>
　有長而不失其正之義故以小利貞示教震坎艮三<lb/>
　剛周流坤爻從初至上皆不失其為剛巽離兑三柔<lb/>
　周流乾爻從初至上皆不失其為柔既无長象寧有<lb/>
<pb n="17a"/>
　浸義惟震長一剛為兑巽長一柔為艮剛柔相易若<lb/>
　從中積久漸漬得來故皆曰浸至于兑剛一長則為<lb/>
　乾聖人于夬曰利有攸往曰剛長乃終艮柔一長則<lb/>
　爲坤聖人于剥曰不利有攸往曰小人長夬欲以乾<lb/>
　終剥期于順止夬審所尚剝本天行皆聖人繫易之<lb/>
　精意<lb/>
遯之浸而長者柔曰小利貞柔浸不失巽順之意且是<lb/>
　浸成剛止故以貞示利臨之浸而長者剛曰消不久<lb/>
<pb n="17b"/>
　剛浸非復震迅之義反欲浸成柔説故以消戒凶<lb/>
䷓<lb/>
樂記孰亨而祀非達禮也得觀盥不薦之義<lb/>
省方觀民設教安城劉氏曰學惟无量故不厭教惟无<lb/>
　方故不倦誠密修顯証登此身于无己之途隨方設<lb/>
　教嘿載斯人于康莊之上印之大道似更渾成若昭<lb/>
　昭然掲日而行懸鵠而射提單詞為宗驅天下從之<lb/>
　則茫茫宇宙又若占一蹊徑而逐塊之士即法成魔<lb/>
<pb n="18a"/>
　者不盡无也夫風行地上執方則入而神无方者風<lb/>
　也如劉氏言深得觀民設教之㫖<lb/>
小人无咎君子何可以小人自安闚觀女貞丈夫何可<lb/>
　以女貞自處蘇氏曰大觀在上故四陰皆以尚賔為<lb/>
　事初童而未仕者也急于用以自衒賈惟器小而夙<lb/>
　成者為无咎二譬之女利貞而不利行如不待禮而<lb/>
　闚以相求貞者之所醜也<lb/>
初六童觀潛谷鄧氏曰初柔在下逖于上徳髙下懸而<lb/>
<pb n="18b"/>
　莫之能覿也惟田爾田亦宅爾宅出作入息渇飲饑<lb/>
　食明王之道何知焉是固民之質也小人道也二處<lb/>
　中閨言不出梱行不踰閾惟壼政肅祗于外事何知<lb/>
　焉是固王化之基也禮流視曰淫闚觀其有淫乎貞<lb/>
　已上以其道為帝王師為天下師王躬君子王朝君<lb/>
　子風于比屋君子无咎矣若猶未也后弗堯舜民不<lb/>
　與被堯舜之澤若撻之市予過予謫志能平乎大人<lb/>
　无己通天下為己即觀人觀己也可以為觀矣<lb/>
<pb n="19a"/>
小畜初二從風而有君子之復觀初二從風而止為无<lb/>
　咎之民利貞之女剛柔異質若此<lb/>
程子曰化天下只是一箇風如小畜中孚之五俱曰有<lb/>
　孚攣如家人之五曰王假有家益五曰有孚惠心渙<lb/>
　五曰渙汗其大號漸五曰婦三嵗不孕終莫之勝觀<lb/>
　五曰觀我生凡皆如程子所謂化天下只是一箇風<lb/>
　風如是則靡然无不向也<lb/>
易筌觀卦一爻勝于一爻所觀漸髙所見漸别又曰觀<lb/>
<pb n="19b"/>
　以四陰而逼二陽聖人却謂二陽在上為天下所仰<lb/>
　翻作一段絶好境界其扶陽抑隂往往如此<lb/>
䷔<lb/>
噬嗑足目俱到之學足到而目不到不合目到而足不<lb/>
　到不合<lb/>
噬嗑明罰勅法豐折獄致刑俱以震為主刑罰皆以生<lb/>
　人耳豈以戕人之生乎哉<lb/>
一小善不足以成君子之名君子之所以成名者小善<lb/>
<pb n="20a"/>
　之積也一小惡不足以滅小人之身小人之所以滅<lb/>
　身者小惡之積也<lb/>
噬腊肉遇毒王肅注君子于味必思其毒于利必避其<lb/>
　難<lb/>
噬嗑食也又噬市也嗑合也然則所云膚腊胏肉非日<lb/>
　中纎膩之市利人所日厭而不足者乎此而不噬不<lb/>
　嗑非以謀身而矧于天下乃有漁商人毫末之利開<lb/>
　人主侈大之心如安石之于宋其流禍至今未巳也<lb/>
<pb n="20b"/>
　可勝歎哉<lb/>
賁中之坎得位噬中之坎不得位諸家謂噬四為間亦<lb/>
　是或曰噬賁豐旅皆隂陽之間故皆以用獄言之<lb/>
噬嗑動而明則亨動稍不明諺一盲引衆盲相將入火<lb/>
　坑噬初方滅趾噬上遂滅耳者此<lb/>
噬嗑亨利用獄只當下一步不敢妄動將小罪小惡根<lb/>
　芽盡情精讞勿使遺漏直是快刀利斧必斷必絶方<lb/>
　稱利用妙手<lb/>
<pb n="21a"/>
龍門子厚味腊毒噬嗑遇毒亦實象<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易像鈔卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易像鈔卷十七</head>
    <p>
<pb n="1a"/>
欽定四庫全書<lb/>
　易像鈔卷十七　　　　　明　胡居仁　撰<lb/>
　書<lb/>
　　答友人<lb/>
來教天地人之動無端六爻之動亦無端天地人之動<lb/>
不已六爻之動亦不已似若天地人之動與六爻之動<lb/>
分為兩截便非羲文周孔之易亦即有板定移動不得<lb/>
之處鄙意直謂易外無我我外無易乾坤成列而易行<lb/>
<pb n="1b"/>
乎其中者我也爻也者效天下之動我此身無一息而<lb/>
不動一息不動即死即來教云一息不動則人道缺是<lb/>
也既無一息不動便是無一息之動而非三極之道茍<lb/>
非其人道不虚行直妄動耳無所謂道也聖人敎人學<lb/>
易不止求諸書全是求諸我一息之動而得便成吉𧰼<lb/>
一息之動而失便成凶𧰼故曰吉凶者得失之𧰼也一<lb/>
息之動而能憂能虞便成悔𧰼一息之動而弗憂弗虞<lb/>
便成吝𧰼故曰悔吝者憂虞之𧰼也一息之動而進以<lb/>
<pb n="2a"/>
禮退以義進救民退修己日就月将日新月盛便成變<lb/>
象乆而熟焉利而安焉不知所以然而然焉便成化象<lb/>
故曰變化者進退之象也一息之動而為晝之旦便成<lb/>
剛象一息之動而為夜之晦便成柔象故曰剛柔者晝<lb/>
夜之象也無息而無動動即是爻無動而非三極之道<lb/>
爻即是道君子居而安樂而玩者如此而已矣來敎列<lb/>
吾身之之貴賤云云此實獲我心者又云以易書之易<lb/>
為吾心之易以吾心之易㑹易書之易則程子云易不<lb/>
<pb n="2b"/>
止是一部書似無兩様見觧此處體說未至終是易自<lb/>
易而我自我來敎晝有晝之道乾為動直坤為動闢於<lb/>
人為感通夜有夜之道乾為静專坤為静翕於人為晏<lb/>
息晝非自晝而為夜之根夜非自夜而為晝之根與夫<lb/>
子逝者如斯夫不舍晝夜之云㣲有未合不舍晝夜曰<lb/>
逝通乎晝夜曰道此處間不容髪一息而舍即非逝一<lb/>
息不通即非道人之感通宴息無截然晝夜之分如人<lb/>
睡去惟氣極昏濁之人纔有不覺不知處稍清明烱烱<lb/>
<pb n="3a"/>
靈明便瑩然自在有夢無夢夢吉夢凶一一記得此通<lb/>
乎晝夜之道而知時有晝夜而此知無晝夜念有動静<lb/>
翕闢而此知無動静翕闢神无方而易无體便是此箇<lb/>
道理陽明先生喫𦂳為後學提醒良知即此通晝夜之<lb/>
知亦即乾知大始之知細細體認日間念起念滅一一<lb/>
能知夜間有夢無夢一一能知大學欲誠其意先致其<lb/>
知亦以意猶形而下日之念夜之夢皆意所變化知乃<lb/>
形而上超乎念而下視乎念超乎夢而下視乎夢今人<lb/>
<pb n="3b"/>
念慮紛飛中一覺即無魂夢擾亂中一醒即無以門下<lb/>
高明諒必有以覺此醒此矣<hi>一</hi>
承教鬼神不可分經内有况于人况于鬼神以鬼神對<lb/>
人豈以兩而對一乎最是但此以幽明生死鬼神竝舉<lb/>
幽明無二故死生無二說鬼神無二情狀岐而二之者<lb/>
支幽有鬼神明有禮樂生為人死為鬼聖人以神道百<lb/>
姓與鬼謀強而一之者混苐以鬼神分邪正直是不通<lb/>
之論耳可一筆抹殺也今湏密切反諸人身而求之尋<lb/>
<pb n="4a"/>
常怨詈人則曰鬼稱許人則曰神詩書記載之所及曰<lb/>
生而神靈曰乃聖乃神此㫁不可移神而為鬼者也曰<lb/>
某為鬼躁某為鬼幽曰為鬼為蜮則不可得此㫁不可<lb/>
移鬼而為神者也即如經内曰天生神物曰神而明之<lb/>
神而化之曰隂陽不測之謂神曰非天下之至神其孰<lb/>
能與于此曰唯神也故不疾而速不行而至曰神以知<lb/>
來曰神明其德曰民咸用之謂之神曰鼔之舞之以盡<lb/>
神曰精義入神曰窮神知化曰知幾其神曰幽賛神明<lb/>
<pb n="4b"/>
此處似添不得一鬼字曰人謀鬼謀曰載鬼一車曰高<lb/>
宗伐鬼方曰震用伐鬼方此處似添不得一神字竊意<lb/>
鬼神為德之盛質諸鬼神而無疑與鬼神合其吉凶此<lb/>
鬼神乃與人相對竝舉之鬼神不可分言之鬼神也其<lb/>
他則言神言鬼各有攸當猶之幽自幽而明自明生自<lb/>
生而死自死神有神之情状鬼有鬼之情状似若㣲有<lb/>
分辨又如中庸言鬼神之為德似不是直言鬼神德者<lb/>
得也言其質鬼神而無疑與鬼神合其吉凶有得於鬼<lb/>
<pb n="5a"/>
神之德故以言其盛也其曰視之而弗見聼之而弗聞<lb/>
體物而不可道此鬼神為德之盛非鬼神之盛也使天<lb/>
下之人齊明盛服以承祭祀洋洋乎如在其上如在其<lb/>
左右此當下與鬼神合吉凶當下質鬼神而無疑者也<lb/>
進於神之格思思與神格不容測度不容厭怠此齊明<lb/>
無乆暫之渝盛服無離合之間時時承祭祀時時洋洋<lb/>
如在德至此然後為德之盛也故曰夫㣲之顯誠之不<lb/>
可揜如此夫也若脫去為德字様直言鬼神之盛便不<lb/>
<pb n="5b"/>
成文理矣易言鬼神之情状只是情状鬼神與質而無<lb/>
疑合其吉凶亦似㣲有分辨<hi>二</hi>
承教示心得又近日多暇云云凡人此理不到手恁從<lb/>
舒暢瀟灑總謂之碌碌營營去聖賢名敎樂處霄壤此<lb/>
理到手日日暇時時暇也論語中言君子之泰君子之<lb/>
和君子之坦蕩蕩此暇境也子貢方人子曰夫我則不<lb/>
暇暇在我也發憤忘食樂以忘憂不知老之将至憂食<lb/>
兩忘老矣不覺暇之至也善吾生即善吾死生固暇死<lb/>
<pb n="6a"/>
亦暇也且夫死者形骸軀殻有時而壊如花之必謝葉<lb/>
之必落者耳我之所以為我者固與之而俱死否乎夜<lb/>
者晝之驗死者生之驗旦晝不清夢魂必濁生如無得<lb/>
死必無歸子之發憤憤義從心從賁賁明也不憤不啟<lb/>
憤斯啟矣忽然夜半一聲雷萬户千門次第開憤而啟<lb/>
也時時憤時時樂終身憤終身樂不憤即不樂不樂即<lb/>
不暇衆囂囂而雜處咸嘆老而嗟卑衆咸嘆老子獨不<lb/>
知老則暇與不暇之究竟也來教云變化之成即鬼神<lb/>
<pb n="6b"/>
之為鄙愚竊亦有合看乾卦乾道變化各正性命政自<lb/>
分明即以吾身觀之九竅百骸六腑五臟何處不是相<lb/>
得有合若有一之不相得不有合便是病病甚即死此<lb/>
相得有合處即是成變化即是行鬼神總在人迷悟之<lb/>
間耳來教云揲蓍之法只是一箇變化知變化則知神<lb/>
儒者有云信手拈來頭頭是道揲蓍之揲即信手之拈<lb/>
也拈來皆是此理所以謂之行鬼神不特拈來行住坐<lb/>
卧磕著撞著都是此理來教云易之為書非聖人思為<lb/>
<pb n="7a"/>
之所及而其全體不過寂然不動則是易也從聖人之<lb/>
極深研幾出來也至通志成務此所謂感而遂通也鄙<lb/>
愚尚未能無疑謂幾深即是聖心中不動本體則可謂<lb/>
聖心不動非思為之所能窺測則不可竊疑惟无思无<lb/>
為所以謂之寂然不動也所以謂之深與幾也所以謂<lb/>
之感而遂通天下之故而至神也且夫寂之與感不可<lb/>
判然分為兩截請以鏡喻鏡體光明何思與為常寂常<lb/>
照何時有動何時無照不是隨物妍媸之故寂照之中<lb/>
<pb n="7b"/>
天地皆涵何等深㣲若是鏡中留些形影就如心中著<lb/>
些思為寂者動而感者窒矣聖人極深研幾完其夲體<lb/>
之謂也无思思之故也无為為之故也感而遂通天下<lb/>
之故即所謂故吾也來教云徃來是吾人所不容無所<lb/>
病者憧憧及造化徃來物理屈伸皆自然而然正為吾<lb/>
人學問張本竊疑本義亦原如此但順理著意之間工<lb/>
夫細密卒難到手又致用崇德以尺蠖龍蛇求之總是<lb/>
人之屈而能信蟄而能存處龍蛇之蟄以存身君子之<lb/>
<pb n="8a"/>
蟄以致用以崇德似皆是同歸殊塗一致百慮之學問<lb/>
來教云知險知阻非知事之險阻知吾心之險阻理本<lb/>
至易而出乎易則險理本至簡而出乎簡則阻云云至<lb/>
矣但心之與事即異教家亦有金獅子章之說以金作<lb/>
獅看做獅子渾身是獅子而獅子之外無金看做金渾<lb/>
身是金而金之外無獅子若要獅子之外覓金物外尋<lb/>
一箇理事外尋一箇心心事切開兩片如何謂之合外<lb/>
内之道也<hi>三</hi>
<pb n="8b"/>
　　答耿庭懐<lb/>
恭惟文學書院之修舉實東南千古創見盛美<hi>某</hi>雖不<lb/>
肖已有神遊鄙願矧重之以召命之臨古易前已領敎<lb/>
㑹語急讀一過執事真精神真學脉已若溢出而莫可<lb/>
遏於前矣内與元質夜話六義中有人各一見之云此<lb/>
真實體驗語也像𧰼蕪刻原不足塵台目中間甲庚自<lb/>
是不易惟已日出不肖之臆而執事更以乙辛丙丁壬<lb/>
癸窮之實是茫然不知所措雖然舉十干而盡𧰼之于<lb/>
<pb n="9a"/>
辭謂某卦納某干則後世術家之論耳恐文周不然只<lb/>
謂五行是天地間正當道理出震為甲入兌為庚坎中<lb/>
一陽為生信為戊離中一隂為成信為已不妨實指以<lb/>
示人然文周于戊義猶含于解卦中則正不欲𤨏𤨏定<lb/>
指如世間隂陽五行之術耳若究而言之易中兩處稱<lb/>
帝乙實即是甲乙之乙商家原有帝甲乃不稱帝甲而<lb/>
獨稱帝乙謂泰之五歸妹之五皆出震之柔爻故獨以<lb/>
乙為𧰼而不稱甲以混也以甲庚乙己之例反以三隅<lb/>
<pb n="9b"/>
言文明處為丙丁言洊水處為壬癸震之剛爻為甲柔<lb/>
爻為乙則兌之剛爻為庚柔爻為辛亦彰彰明矣<hi>一</hi>
伏承教示言言心得不惟<hi>某</hi>之<graphic n="KR2451" url="https://raw.githubusercontent.com/kanripo/KR-Gaiji/master/images/KR2451.png" mimeType="image/png"/>陋蕪穢之病一一為<lb/>
之照破而執事之獨立物表遐觀域外之深思亦畧得<lb/>
使瞽愚闚覘彷彿其一二矣感謝感謝内中精義容細<lb/>
細紬繹以請未敢漫以臆對以上負提命至意惟是食<lb/>
子肉進淫女禍君國褒姒之淫慝文王實市之而以亂<lb/>
亡尤物溷其君等語頗覺駭人明夷之六二曰明夷夷<lb/>
<pb n="10a"/>
于左股用拯馬壮吉象曰六二之吉順以則也如來教<lb/>
云云文王之不順不則莫甚矣此恐干係世教人心不<lb/>
小也昔人有言易竒而法今似單以竒言矣天地人物<lb/>
不敢多為支離即如今日百姓有以偽來執事惟以誠<lb/>
應一人由是千百人由是此所以為虞山之賢父母也<lb/>
此所以為善用易也此所謂易有太極也謂執事有誠<lb/>
外之應理外之應恐執事又自不肯招認矣<hi>二</hi>
來教以易㫁然為知來之書知來必兼數徃世未有知<lb/>
<pb n="10b"/>
來數徃而不假借於甲子者如云後此㡬月㡬日或㡬<lb/>
年㡬月㡬日必自今日某甲子至後來某甲子方有的<lb/>
據上古聖人作易即作甲子易包羅天地人物而甲子<lb/>
實經緯於其間文王繋易獨露甲庚已三言餘皆不露<lb/>
此必有不傳之秘在故以為鑰也即伏羲當時亦八卦<lb/>
甲厯並興云夫原初聖人畫卦止是畫出乾竒坤偶兩<lb/>
畫示人俾天下盡行曉得人之所以為人底道理只有<lb/>
此兩畫定要掛得到身子上如掛得到身子上便喚做<lb/>
<pb n="11a"/>
人如掛不到身子上便不喚做人其曰八卦定吉凶掛<lb/>
得到身子上人也吉之定定此也掛不到身子上非人<lb/>
也凶之定定此也聖人非欲預知人後來之吉凶而謂<lb/>
之定也其曰神以知來知以藏徃徃古吉凶之理即今<lb/>
來吉凶之理今來吉凶之理生于蓍徃古吉凶之理具<lb/>
于卦卦爻缺一而徃無以藏矣蓍數缺一而來無以知<lb/>
矣藏徃體天地之撰知來通神明之德類萬物之情藏<lb/>
徃先天地之始而無其始知來後天地之終而無其終<lb/>
<pb n="11b"/>
藏徃无極而太極知來太極本无極藏徃考三王而不<lb/>
謬知來俟後聖而不惑藏徃曰知以卦為知而卦外無<lb/>
知初非世之伎術之知知來曰神以蓍為神而蓍外無<lb/>
神初非世之神通之神兹義自孔翼外己盡湮晦無有<lb/>
不賺入京焦伎術去若甲子又似縁卦畫而起今以甲<lb/>
子為易之鑰則隂陽厯日視之易詎不為尤要歟恐治<lb/>
厯明時止是六十四中一卦之義耳夫易逆數也謂知<lb/>
來之書詎曰不然顧聖人之言知來也以吉凶之前定<lb/>
<pb n="12a"/>
為來乎以吉凶之貞勝為來乎如吉凶皆前定中和位<lb/>
育盡性參贊祈天永命等又安所用之行險僥倖将無<lb/>
所不至矣如吉凶皆貞勝則遇災而懼反災為祥矣恃<lb/>
祥而忽反祥為災矣易占義理之占徴往詔來之大業<lb/>
伎占禍福之占揣摩推測之小數自秦漢以來盡以伎<lb/>
占為易占蓋大儒而猶未免矣<lb/>
來教乾坤二卦為諸卦門戸闔闢徃來六十四卦盡在<lb/>
其中有個闗捩子麽既謂之乾坤自然一闔一闢闢戸<lb/>
<pb n="12b"/>
謂之乾乾則自闢闢故為乾非乾之外又有關捩子以<lb/>
為之闢也闔戸謂之坤坤則自闔闔故為坤非坤之外<lb/>
又有闗捩子以為之闔也<lb/>
來教升謙泰艮臨損節師渙蒙大畜中孚諸卦中爻各<lb/>
含震何俱不繋以甲云云蠱言甲以震為𧰼此不易無<lb/>
疑如升謙等卦亦復繋以甲聖人而為此重複文字則<lb/>
非所以為聖筆矣雖然升之三曰虚邑四曰亨岐震為<lb/>
大塗故虚故亨也謙四撝五侵伐上征震動上行故无<lb/>
<pb n="13a"/>
不利也泰五曰帝乙歸妹兌為妹震為歸也艮四曰艮<lb/>
其身下止為屈上動為伸艮止而震行也臨三曰既憂<lb/>
之反說以為憂懼者震體也損二戒征懼妄動節二戒<lb/>
不出懼非所止而止皆震也師貞丈人吉長子渙奔機<lb/>
蒙筮初大畜逐良馬中孚鳴和之鶴皆震象皆甲義也<lb/>
不重複繋甲而與甲相通者也<lb/>
來教瞽瞍殺舜紂囚文王為理外之變浚井而出與夫<lb/>
食子肉進淫女為理外之應云云據史記舜穿井為匿<lb/>
<pb n="13b"/>
空旁出若然瞽以非理加舜變也舜之應之有空可以<lb/>
匿又可以出初不失其常矣紂以非理囚文王變也文<lb/>
之應之據子之翼易曰順以則初不失其常矣食子肉<lb/>
進淫女之云似當入齊東語類中且惟極天下之至變<lb/>
而初不失天下之至常故言不可為典要而即足其義<lb/>
曰既有典常夫是以謂之易有太極也若云稍變尋常<lb/>
莫非理外翻倒太極矣<lb/>
來教象數失傳謂用象用數之孔竅如言象雷以動之<lb/>
<pb n="14a"/>
一叚與天地定位一叚卦位因何不同帝出乎震一叚<lb/>
與雷以動之一叚卦位因何又不同神也者一叚因何<lb/>
單言六子此等處謂孔子不傳象學不可若謂今人能<lb/>
傳孔子之象學吾必以為未當期之日與萬物之數必<lb/>
非徒為模擬四營十八變豈是揲蓍小法此等處謂孔<lb/>
子不傳數學不可謂今人能傳孔子之數學吾必以為<lb/>
未當惟邵子得象數孔竅邵子曰天數二十五合之為<lb/>
五十地數三十合之為六十及存一去四云云及孔子<lb/>
<pb n="14b"/>
即象數中賛出許多理趨後人遂單認為言理之書為<lb/>
誤云云夫象數失傳謂言象言數者溺四聖人之意則<lb/>
可若徑謂孔子不傳象學數學然則易翼中所言又何<lb/>
物乎謂今人不能傳孔子之象學數學可若謂又有用<lb/>
象用數之孔竅在象數之外然則象數又何物乎邵子<lb/>
曰易大衍聖人之倚數也天數二十有五合之為五十<lb/>
地數三十合之為六十故曰五位相得而各有合夫聖<lb/>
人明言天數五地數五五位相得而各有合天數二十<lb/>
<pb n="15a"/>
有五地數三十凡天地之數五十有五此所以成變化<lb/>
而行鬼神今却云天數二十有五合之為五十是兩個<lb/>
二十有五矣此從何來地數三十合之為六十是兩個<lb/>
三十矣此又從何來天數二十有五外劈空加一倍地<lb/>
數三十外又劈空加一倍是天地之數凡一百有十矣<lb/>
何以云凡天地之數五十有五也此邵子之倚數而非<lb/>
聖人之倚數一邵子曰五十者蓍數也六十者卦數也<lb/>
五者蓍之小衍也故五十為大衍也夫卦從蓍立蓍以<lb/>
<pb n="15b"/>
求卦非蓍自蓍而卦自卦也以五十為蓍數單是天數<lb/>
而地無與矣以六十爲卦數單是地數而天無與矣總<lb/>
天地之數為五十有五虚五不用故曰大衍之數五十<lb/>
如曰五者蓍之小衍彼五十者單是天數乎抑兼地數<lb/>
而為言乎抑就天數二十有五而衍其五乎抑就地數<lb/>
三十而衍其五乎如以五十止是天數天數無兩倍也<lb/>
如以五十專為蓍數六十專為卦數以蓍則不通於卦<lb/>
以卦則不通於蓍卦專屬地不應有乾坎艮震等䇿矣<lb/>
<pb n="16a"/>
蓍專屬天不應有巽離坤兌等卦矣此邵子之衍而非<lb/>
聖人之衍二邵子曰蓍德圓以况天之數故七七四十<lb/>
九也五十者存一而言之也卦德方以况地之數故八<lb/>
八六十四也六十者去四而言之也夫蓍之德圎而神<lb/>
謂卦未立而以蓍言如天體之圓而無方所故曰神耳<lb/>
非蓍單屬天數而不兼乎地也卦之德方以知謂蓍既<lb/>
揲而以卦言如地體之方而有定位故曰知耳非卦單<lb/>
屬地數而不兼乎天也大衍之數五十合天地之數而<lb/>
<pb n="16b"/>
衍之虚其一以為太極故用四十有九謂四十有九適<lb/>
合七七之數可謂五十為存一而并言之亦可乃謂卦<lb/>
數六十四六十者去四而言之豈如六十為節去中孚<lb/>
以下四卦之說乎吾誠不知何故而去去且欲何之矣<lb/>
其曰蓍用數卦體數用以體為基故存一體以用為本<lb/>
故去四豈天為用數而地為體數乎抑陽專属用而隂<lb/>
專屬體乎圎者本一故蓍存一已不相通方者本四故<lb/>
卦去四尤無去處其曰蓍之用數七并其餘分亦存一<lb/>
<pb n="17a"/>
之義掛其一亦去一之義與分二掛一歸竒之義不勝<lb/>
剌謬且既謂之自開一門戸自成一體裁又何能為文<lb/>
孔之註䟽也易以象為像數為衍今人不得邵子之意<lb/>
其於皇極經世之言象也象而已像何在乎于其言數<lb/>
也數而已衍何有乎易之言象數也以定天下之吉凶<lb/>
今人之言象數也欲預知人未來之吉凶二程夫子與<lb/>
邵子同里閈數十年絶口不言盖預稽邵子之流弊耳<lb/>
來教以後人單認易為言理之書為誤遂因病<hi>某</hi>始終<lb/>
<pb n="17b"/>
認理為易云云易之為易繋辭中已有明訓之用多為<lb/>
葛藤約言之乾坤兩畫一闔一闢而已試駁此兩畫凑<lb/>
手乎未乎如其凑手言數即數言象即象言理即理如<lb/>
未凑手言理非理言數非數言象非象來教云知易即<lb/>
知幾造化之妙隐於無而不能不露於幾以邵子聞天<lb/>
津杜鵑而知二十年後南相之禍以致亂豈無他人而<lb/>
獨曰相年數豈無逺近而必曰二十此非易不能此處<lb/>
謂非易易之為道百物不廢也此處謂足以盡易恐羲<lb/>
<pb n="18a"/>
文周孔之大㫖不如是之𤨏細矣且夫京郭管李等先<lb/>
知之術果羲文周孔之大㫖乎果與邵子可以例論否<lb/>
乎以京郭管李等例邵子不知邵子者也以邵子例羲<lb/>
文周孔謂之知羲文周孔或未矣尹和靖曰康節之學<lb/>
本是經世之學今人但知其明易數知未來事却小了<lb/>
他朱子曰康節能盡得事物之變却於大體上有未瑩<lb/>
處或問朱子曰先生湏得邵堯夫之術朱子曰吾之所<lb/>
知者惠廸吉從逆凶滿招損謙受益若是明日晴後日<lb/>
<pb n="18b"/>
雨吾又安能知耶此足以知康節之于羲文周孔不可<lb/>
以例論矣抑邵子之自言曰物理之學或有所不通不<lb/>
可以強通強通則有我有我則失理而入于術來教以<lb/>
認理言易為謬誤得無為邵子之所未許乎又考邵子<lb/>
之言循理則為常理之外則為異矣初未以理之外為<lb/>
易也<hi>三</hi>
　　古易質疑<hi>六條</hi>
易猶鎻也鎻必有鑰而或者不明其鑰又舉而投之汶<lb/>
<pb n="19a"/>
汶之地俾天下馳而不返則學易者之過也竊疑易既<lb/>
爲鎻未知何者爲鑰抑未知以鎻爲象乎抑言其鎻而<lb/>
不開必待鑰而後開乎闔户謂之坤闢户謂之乾一闔<lb/>
一闢謂之變易也非其常鎻而不開常闔而不闢又有<lb/>
一物可名爲鑰用以開易之爲鎻者如謂另自有鑰以<lb/>
爲開鎻之具未審即在易内歟抑在易外歟不肖正投<lb/>
之汶汶之地者敢請發鑰<lb/>
武王滅紂實爲丁丑之年武之出兵厥日癸已受命踐<lb/>
<pb n="19b"/>
祚厥日己卯三言於斯悉符云云竊疑易有甲日庚日<lb/>
己日之象並無丁日癸日之象言丁言癸訓詁家添出<lb/>
之辭耳今援以爲丁癸之符又甲日繋於蠱庚日繋於<lb/>
巽與革義似不相蒙或丁癸已三言與武革命之事符<lb/>
矣彖易聖人謂湯武革命順乎天而應乎人武適有符<lb/>
而湯則何徴蠱言甲亂則有治終則有始之義巽言庚<lb/>
巽為進退不果庚乃㫁制之義丁癸雖或有符而義象<lb/>
則似無取又如革之為義乃徹骨徹髓盡為翻轉透底<lb/>
<pb n="20a"/>
變化之大學問大人虎變未占有孚龍興而雲從虎嘯<lb/>
而風烈天下莫不風從之象亦非定指征伐為革命為<lb/>
虎變大人君子有透底變化之學問尤為革命之大虎<lb/>
變之大者總之要自黄離已日中流出兌離合而成革<lb/>
離即已兌即庚已而庚庚因己有徹底變化之象庚己<lb/>
大義似不過如此<lb/>
一邵子循理爲常理之外為易故易也者變也變也者<lb/>
權也及唯變是適不論常理云云竊疑不可為典要唯<lb/>
<pb n="20b"/>
變所適詳其上下語意猶云不可以上下剛柔為典要<lb/>
也唯變所適謂上下无常剛柔相易變之所適無適而<lb/>
非典要非其無典要也後結言既有典常謂以典要爲<lb/>
常原始謹初率其辭之所指揆其方之所向出以度外<lb/>
入以度内卦卦所適之變盡以典要為常而有其常爻<lb/>
爻所適之變盡以典要爲常而有其常如是則得其人<lb/>
而道行故曰茍非其人道不虚行也昔者聖人之作易<lb/>
將以順性命之理一部易皆性命之理也以理之外爲<lb/>
<pb n="21a"/>
易則謂易爲變將變在理外謂變為權在理外豈常為<lb/>
理而變非理乎豈經為理而權非理乎若謂有理外之<lb/>
變理外之權是以有理外之易常理在所勿論之云亦<lb/>
邵子之易非羲文周孔四聖人之易也<lb/>
一象數失傳無從討究雖幸有邵子之皇極在而汗漫<lb/>
難尋機闗尚隠云云竊疑易有卦爻卦卦象卦卦數爻<lb/>
爻象爻爻數也易在而象數在如以乾言之六畫皆竒<lb/>
乾之象也六畫皆乾竒之數也潛見惕躍飛亢皆象也<lb/>
<pb n="21b"/>
初二三四五上爻各三十六䇿合之二百一十有六䇿<lb/>
皆數也舉一卦而卦卦之象數可推舉一爻而爻爻之<lb/>
象數可推不知何以謂之失傳若邵子之皇極自是邵<lb/>
子之象數與易之象數似若夐不相蒙然總不出易之<lb/>
象數中<lb/>
元亨利貞易之四變也仁義禮智人之四應也假令當<lb/>
體仁而嘉㑹當和義而貞固已失其所以應變云云竊<lb/>
疑元亨利貞四字已該盡一部易理總之一體分作四<lb/>
<pb n="22a"/>
截一氣分爲四叚故有此四字名目假令當體仁而嘉<lb/>
㑹如春行夏令也當和義而貞固如秋行冬令也正以<lb/>
失其常理故至此聖人言易有太極常也周子翻之曰<lb/>
无極而太極太極本无極无極易也太極不易也至易<lb/>
而不易不易而至易至變而不失其常至常而未嘗不<lb/>
變此所以為易謂易不論常而專論變應變為易而拘<lb/>
常非易此足以破世人拘常之固而於易有太極之義<lb/>
似屬未圎又仁義禮智雖名性之四德其實只是一德<lb/>
<pb n="22b"/>
時出一德者乾坤之元也元德虧欠易失全體遂有應<lb/>
用反背之處耳<lb/>
用易之道有三有無心之用有有心之用有引証之用<lb/>
凡無心中忽有變動或身或物卦象自呈則幾來矣則<lb/>
用易之候矣故曰㡬者動之㣲吉之先見云云竊疑人<lb/>
外無易易外無人俟㡬來而後用易則易有逺人之時<lb/>
矣且所云㡬者謂何㡬者動之㣲天理迅動之端倪也<lb/>
聖人於復言㡬於豫言㡬復雷在地中豫雷出地上執<lb/>
<pb n="23a"/>
事所云邵子雷起之問雷起者帝出乎震之㫖也寂而<lb/>
感晦而朔亥而子皆雷起之義𧰼執事無心中忽動其<lb/>
謂是與顧無心之變動義亦㣲有不同寂而感之變動<lb/>
或雷在天上或雷行天下此乾道無心之變動也晦而<lb/>
朔亥而子之變動或雷在地中或雷出地上此坤道無<lb/>
心之變動也聖人不于乾道之變動言幾而特于坤道<lb/>
之變動言幾此其義㣲之㣲矣是故雷自天行起之自<lb/>
天乾道也聖人分上事也雷從地出起之自地坤道也<lb/>
<pb n="23b"/>
賢人君子分上事也夫易聖人所以極深而研幾堯舜<lb/>
兢兢業業一日二日萬幾俟幾來方為用易之候踈漏<lb/>
似屬太甚矣如何如何<lb/>
　　古易題辭<lb/>
易有今古之異乎羲畫文彖周爻孔翼皆古也無今也<lb/>
今古之分漢有費直本初畫全卦再畫本卦又畫覆卦<lb/>
繋以彖爻與用九用六之辭後以一傳字加彖傳之首<lb/>
鄭𤣥本於費本有省移初九至用九爻位之文加爻辭<lb/>
<pb n="24a"/>
之上合彖傳於經於彖傳加彖曰字於𧰼傳加𧰼曰字<lb/>
王弼本移文言附乾坤二卦之後加文言曰字以孔子<lb/>
贊爻之辭本以釋經乃各附當爻毎爻加𧰼曰字歴代<lb/>
因之是為今易漢藝文志云易經十二篇吕大防定為<lb/>
經二卷傳十卷晁說之釐為八卷吕祖謙復定為十二<lb/>
卷一以古為㫁是為古易瀛海耿侯之述古易其自彖<lb/>
𧰼以下有所更置序正者易辭也其于易畫上下二篇<lb/>
以今文上篇三十卦一百八十爻下篇三十四卦二百<lb/>
<pb n="24b"/>
有四爻通為六十四卦三百八十四爻古文上篇一十<lb/>
八卦一百有八爻下篇一十八卦一百有八爻通為三<lb/>
十六卦二百一十六爻變之即六十四卦三百八十四<lb/>
爻侯之言曰六十四卦三百八十四爻易之體也三十<lb/>
六卦二百一十六爻易之用也文王泄天地鬼神之秘<lb/>
於指掌其用至妙而難言故寓不言之意于譜卦之中<lb/>
使學者得意而忘言嗚呼得意忘言兹侯之述古之遐<lb/>
思乎本至愚極陋原不能言而竊逆以意卦有六十四<lb/>
<pb n="25a"/>
之上合彖傳於經於彖傳加彖曰字於𧰼傳加𧰼曰字<lb/>
王弼本移文言附乾坤二卦之後加文言曰字以孔子<lb/>
贊爻之辭本以釋經乃各附當爻毎爻加𧰼曰字歴代<lb/>
因之是為今易漢藝文志云易經十二篇吕大防定為<lb/>
經二卷傳十卷晁說之釐為八卷吕祖謙復定為十二<lb/>
卷一以古為㫁是為古易瀛海耿侯之述古易其自彖<lb/>
𧰼以下有所更置序正者易辭也其于易畫上下二篇<lb/>
以今文上篇三十卦一百八十爻下篇三十四卦二百<lb/>
<pb n="25b"/>
有四爻通為六十四卦三百八十四爻古文上篇一十<lb/>
八卦一百有八爻下篇一十八卦一百有八爻通為三<lb/>
十六卦二百一十六爻變之即六十四卦三百八十四<lb/>
爻侯之言曰六十四卦三百八十四爻易之體也三十<lb/>
六卦二百一十六爻易之用也文王泄天地鬼神之秘<lb/>
於指掌其用至妙而難言故寓不言之意于譜卦之中<lb/>
使學者得意而忘言嗚呼得意忘言兹侯之述古之遐<lb/>
思乎本至愚極陋原不能言而竊逆以意卦有六十四<lb/>
<pb n="26a"/>
而侯譜之止於三十六乾卦一爻之䇿數也爻有三百<lb/>
八十四而侯譜之止於二百一十有六全乾六爻之䇿<lb/>
數也侯嘗憂𧰼數難明而謂𧰼數立則天地鬼神未來<lb/>
之秘如指諸掌舉全易之𧰼而統之於乾𧰼舉全易之<lb/>
數而統之於乾數乾𧰼立天下其有遺𧰼乎乾數立天<lb/>
下其有遺數乎本又反覆以研侯意反對三十六卦其<lb/>
實又只是六大卦如卦之有六爻自乾坤至畜履合六<lb/>
卦為一大卦自泰否至噬嗑賁自剝復至坎離皆然此<lb/>
<pb n="26b"/>
上篇三大卦也自咸恒至損益合六卦為一大卦自夬<lb/>
姤至漸歸妹自豐旅至既未濟皆然此下篇三大卦也<lb/>
乾坤隂陽剛柔之所自始管領二大卦如卦之𥘉二兩<lb/>
爻剥復陽剛消長之際管領二大卦如三四兩爻夬姤<lb/>
隂柔消長之際管領二大卦如五上兩爻是又合三十<lb/>
六而止成一卦六爻云爾此正所謂易簡而天下之理<lb/>
得𧰼豈逺乎哉數豈多乎哉豈凡今學易者之所易窺<lb/>
乎哉昔者堯舜稽古精而一孔子好古博而約侯懼<lb/>
<pb n="27a"/>
人之多言無當而曰學易者用易之謂也古易之譜譜<lb/>
此或曰文之序無改於羲畫也侯之譜無改於文序也<lb/>
余曰文雖無改於羲然不曰易興於中古乎侯兹無改<lb/>
於文而譜之意則逺矣思挽今而進之古者至矣視世<lb/>
之窮年屹屹殫精註觧以言求易而卒無得者相去逺<lb/>
矣萬厯丙午秋季之吉<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易像鈔卷十七<lb/>
</p>
<p>
</p>
  </div>
</body>
</text>
</TEI>
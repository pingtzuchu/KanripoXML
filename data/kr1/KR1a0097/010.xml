<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易像鈔卷十</head>
    <p>
<pb n="1a"/>
欽定四庫全書<lb/>
　易像鈔卷十　　　　　明　胡居仁　撰<lb/>
䷞<lb/>
聖人以窮神知化繋於咸止而說咸也自震動而要於<lb/>
　艮止為能全體乾道自巽入而要於兌說為能全體<lb/>
　坤道故以止說之咸體明聖人盛徳之極致與大明<lb/>
　終始之分量為合一<lb/>
問感人不動何如錢洪甫曰纔說感人便不是了聖學<lb/>
<pb n="1b"/>
　只是正已而物正文王名卦曰咸取其无心也若著<lb/>
　一毫感人意思便是有心便是憧憧往来<lb/>
咸感也非以感釋咸惟无心於感然後物来无所不應<lb/>
　无所不徧乃所以為感也舒氏曰感謂虗而通邵氏<lb/>
　曰雷風氣也故曰相與山澤形也而其間相通者亦<lb/>
　氣故曰二氣感應以相與<lb/>
君子以虗受人書无逸篇厥或告之曰小人怨汝詈汝<lb/>
　則皇自敬徳厥愆曰朕之愆古人聞小人怨詈之言<lb/>
<pb n="2a"/>
　不止不怒而且自修恭徳矧其為君子忠讜直諒之<lb/>
　言乎故上滕口說聖人不繫以凶咎為君子虗无不<lb/>
　受口説亦在所不棄也<lb/>
徐氏曰人心惟至虗故至靈若著一物便窒而不能應<lb/>
　又曰聖人之心未嘗有物以為之蔽故其體常虗今<lb/>
　按山澤象虗艮少男兌少女艮内體兌外體所謂孩<lb/>
　提赤子之心虗體尤可見也咸反損曰君子以懲忿<lb/>
　窒慾亦以從㓜虗體未失故能懲能窒<lb/>
<pb n="2b"/>
山以虗能受澤心以虗能受人山所謂虗以篤實艮止<lb/>
　實所以為虗也朱子曰今人大抵偪塞滿胸有許多<lb/>
　伎倆如何便得他虗此則實非其實故虗非其虗耳<lb/>
獨遠實當位實合坎艮言實鼎有實中以為實合離巽<lb/>
　言實剛徤篤實合乾艮言實自求口實合震艮言實<lb/>
　虗受人合澤山言虗亦其實而能虗者耳<lb/>
咸止主感說主應外有説而内无止便喚做感害<lb/>
凡一切善言渗得八方為咸之虗受王子植曰人必有<lb/>
<pb n="3a"/>
　所不受而後能受咸下體艮艮體篤實光明其於種<lb/>
　種世味自然一切不受不受乃虗咸之以虗受人者<lb/>
　此<lb/>
虗是立人道之首事不虗咸道於是為絶无以受一人<lb/>
　感一人而况天下<lb/>
山居地下為謙山居澤下為咸虗凡謙必虗凡虗亦謙<lb/>
　自高自滿之人无有不日就於汚下淪陷顛溺而不<lb/>
　自知者<lb/>
<pb n="3b"/>
咸四貞天下祗有一個感應止貞感說貞應貞感常止<lb/>
　不論應之可否而遷轉為隨貞應常說不論感之可<lb/>
　否而憧憧不定<lb/>
咸四貞吉貞三以止如女從男近而相得可貞恒三不<lb/>
　恒其徳廹四以動如婦持夫近不相得故吝<lb/>
恒𥘉浚入人之深心咸上頰舌說人之苦口特艮震二<lb/>
　主无為要終原始皆不足以當之耳<lb/>
咸𥘉拇二腓俱非止之主止主在三以中爻雜物撰徳<lb/>
<pb n="4a"/>
　論易失其止且在下體故於身但為股惟四居乾君<lb/>
　之中可稱心位為一身感應之主三在四下既為股<lb/>
　五在四上亦止為脢上則口憧憧徃來朋從爾思乾<lb/>
　為君心者天君朋聫合乾三爻為言心官惟思四以<lb/>
　思睿首出為貞以雜撰於少男少女中若其未免有<lb/>
　童心便不貞便為憧憧憧憧如兒女昵昵娓娓惟𥘉<lb/>
　是思由是五惟二思三惟上思一切徃來皆相率而<lb/>
　為憧憧之思四貞是為思不出位由是三五皆從爾<lb/>
<pb n="4b"/>
　四之思便合乾三爻而皆貞為君主又安有不光大<lb/>
　憧憧便私小從爾思便光大也以卦言止而說男下<lb/>
　女以爻言剛宜主柔不得役役於柔是咸四之所謂<lb/>
　貞耳<lb/>
蹇朋來以大蹇在五復朋來以剛反在𥘉解朋至以解<lb/>
　拇在四豫朋盍以勿疑在四咸朋從亦以貞思在四<lb/>
　咸主有定故朋為輔佐如天主有定則日月寒暑之<lb/>
　徃來便无一而非其神化之妙用故繋辭極𤼵同歸<lb/>
<pb n="5a"/>
　致一之義<lb/>
或曰乾九二无學問寛仁之義咸九四无嵗時代謝之<lb/>
　義聖人不過借易以明理𥘉不拘於說易也不知此<lb/>
　正不可移掇得若移在他爻他卦說便全无意義<lb/>
朱子荅門人胡伯量不可有厭煩好静之心人在世上<lb/>
　无无事底時節要无事時除是死也隨事來便著應<lb/>
　他若事至面前而自家却自主静頑然不應便是心<lb/>
　死矣近多以此為志末註脚朱子又曰定性者存飬<lb/>
<pb n="5b"/>
　之功至而得性之本然也性定而天下之動一矣所<lb/>
　謂貞也夫豈急於外誘之除而反為是憧憧哉以惡<lb/>
　外物為心而求照於无物之地亦見其用力愈勞而<lb/>
　燭理愈昧益以憧憧而不自知耳夫内外两忘非忘<lb/>
　也一循於理不是内而非外也不是内而非外則大<lb/>
　公而順應尚何事物之為累哉象之所謂未感害者<lb/>
　此<lb/>
憧憧徃來曰未光大貞則天為徒憧憧則人為偶此天<lb/>
<pb n="6a"/>
　人之别<lb/>
聖人論二氣之感應唯咸於恒止曰剛柔相應於師臨<lb/>
　无妄萃升止曰剛中而應於小畜曰柔得位而上下<lb/>
　應之又必曰剛中而志行於大有曰柔得尊位大中<lb/>
　而上下應之又必曰應乎天而時行蓋以應徴感而<lb/>
　感以主應欲人詳觀於應而致慎於感有如此<lb/>
上天下澤履上火下澤暌履分上下不得少混宜辨暌<lb/>
　分上下不得茍同宜異至於澤上有雷歸妹澤上有<lb/>
<pb n="6b"/>
　風中孚澤上有水節澤上有地臨皆主澤而言上有<lb/>
　澤上於天夬澤上於地萃皆主澤而言上於澤中有<lb/>
　火革澤中有雷隨皆主澤而言中有澤滅木大過澤<lb/>
　无水困亦主澤而言滅言无惟山上有澤咸山下有<lb/>
　澤損皆主山而不主澤咸天地感而萬物化生損天<lb/>
　地絪緼萬物化醇雖二氣交相應與男女尊卑大義<lb/>
　儼然常在終不失正與天澤火澤上下之辨同<lb/>
咸拇從脚指𤼵端當无不㸃地之患咸輔從面上徴應<lb/>
<pb n="7a"/>
　夫寧病徒口之多故皆不著吉凶之占止主感不宜<lb/>
　後故以咸腓為凶説主應不宜先故以咸脢為无悔<lb/>
　象言志末木上曰末如子於父如臣於君如婦於夫<lb/>
　本末昭然有辨二宜居而居五宜末而末亦皆咸貞<lb/>
　之義<lb/>
咸上頬舌曰滕口說或曰滕即傳播之義天下固有不<lb/>
　容不口不容不説者所謂播告之修也亦是感應正<lb/>
　理但專情口説則不可耳<lb/>
<pb n="7b"/>
艮背即不愧屋漏之止咸脢即不言而信之說陸佃曰<lb/>
　脢在口下心上即喉中之梅核今謂之三思臺旁注<lb/>
　云脢居喉中動而迎飲食以嚥最是兑為口舌能言<lb/>
　說脢則不言而亦若能作聲者故以為象<lb/>
腓聫股足既下又後人所易失故凶然能知天下不可<lb/>
　上而故下之又知天下不可先而更後之如有定居<lb/>
　豈不吉脢聫心口居四上之中職喉舌之司而以不<lb/>
　言為感故自无失而致悔<lb/>
<pb n="8a"/>
謙山在地中咸山在澤下拇腓股皆以高山而居澤下<lb/>
　亦如謙之山在地中殊不自有其高故謙則萬民服<lb/>
　而咸則天下和平惟和其在已而後天下无不和惟<lb/>
　平其在已而後天下无不平<lb/>
君子反身而誠其身正而天下歸之百體中但舉其一<lb/>
　體從拇而下自舌而上无不與天下感應相與无有<lb/>
　不通天下之故咸艮皆以身取象以天下原是一身<lb/>
　耳<lb/>
<pb n="8b"/>
䷟<lb/>
咸以止為内主止三爻皆當下說三爻說三爻皆當應<lb/>
　止三爻匪止是主而說是主皆凶恒以動為外主巽<lb/>
　三爻皆當順動三爻動三爻皆當制巽三爻匪動是<lb/>
　主而巽是主皆凶聖人示人剛柔男女内外之辨嚴<lb/>
　矣<lb/>
恒外震内巽任其外之震動而内常自巽順此所以為<lb/>
　徳之固此所以為一徳<lb/>
<pb n="9a"/>
責人太甚其情反暌恒初之浚之凶以此<lb/>
咸四恒三皆撰乾中爻咸四可望其貞四合三五為乾<lb/>
　上視夬之象下視遯之象一柔上决二柔下遯三止<lb/>
　正感四説正應故貞恒三无望其恒三合四二為乾<lb/>
　下視姤之象上視壯之象一柔下姤二柔上壯四動<lb/>
　既隳三巽復躁故不恒<lb/>
恒三曰不恒其徳或承之羞貞吝三上應爻不恒其徳<lb/>
　猶言不常其巽於上无所入於上无所助也上以震<lb/>
<pb n="9b"/>
　體要終或從而承順之三唯與唯三諾與諾如此妝<lb/>
　成何名男子故足羞或承之萬一承之便足羞以見<lb/>
　男之不可不制義而惟婦是從是承也<lb/>
下經貴兌巽咸宜貞止或從説以動恒宜貞動或從巽<lb/>
　以入便皆凶<lb/>
恒四田无禽憂患則生安樂則死此生民日用之恒道<lb/>
　四震主恐懼修省即其四時講武之田事也无禽出<lb/>
　乎憂患入乎安樂所恒者皆死地耳故特明之曰非<lb/>
<pb n="10a"/>
　其位<lb/>
咸從上視下五爻有遯之象恒從初視上五爻有大壯<lb/>
　之象故咸恒後即受之以遯大壯咸上頬舌聒三居<lb/>
　之不克中恒初浚恒憎四動之非其位下經隂有兌<lb/>
　巽為主之意艮不要終而兌終之震不原始而巽始<lb/>
　之故咸恒遂若无完爻也<lb/>
振恒說振矜之振原通巽而動恒五動唯巽巽愞從婦<lb/>
　唯婦言是聽之紂也上動不巽柔危是逞又婦言不<lb/>
<pb n="10b"/>
　聽之豪耳<lb/>
恒四田无禽趙簡子出田鄭龍為右有一野人簡子曰<lb/>
　龍下射彼使无驚吾馬三命鄭龍不對簡子怒龍曰<lb/>
　昔吾先君伐衛免曹退為踐土之盟不戮一人今吾<lb/>
　一朝田而曰必為我殺人是虎狼殺人故將救之簡<lb/>
　子愀焉曰不愛其身以活人者可无從乎還車輟田<lb/>
　曰人之田也得獸今吾田也得士又梁君出獵事人<lb/>
　獵皆得禽獸吾獵獨得善言而歸四以𥘉浚或不克<lb/>
<pb n="11a"/>
　受其无禽也宜矣<lb/>
恒内體巽宜巽順入伏於内却雜乾撰徤只𬋩要向外<lb/>
　行去便不恒外體震宜用利大作於外却雜兌撰毁<lb/>
　只管要退縮回來便大无功<lb/>
乾象曰各正性命性命合言訟四即命師二錫命師上<lb/>
　有命泰上告命否四有命大有大象順天休命臨二<lb/>
　未順命无妄象大亨以正天之命姤大象施命姤五<lb/>
　志不舍命萃彖順天命困大象致命革四改命鼎大<lb/>
<pb n="11b"/>
　象凝命旅五譽命巽彖象申命單言命命似可隨時<lb/>
　隨事致力不及性性未易言性命合一更未易言也<lb/>
　至於性情亦惟乾之利貞合言之餘於咸恒萃止以<lb/>
　情言矣<lb/>
易筌雷風相與雷動則風𤼵未嘗相離故曰恒若言交<lb/>
　助其𫝑則為益矣巽而動不可作順動順動則為豫<lb/>
　矣巽入而在内震出而在外各居其所故曰立不易<lb/>
　方<lb/>
<pb n="12a"/>
咸恒與損益相反咸秋冬之氣隂乏之體故以虗受人<lb/>
　恒春夏之氣陽饒之體故立不易方<lb/>
䷠<lb/>
遯剛當位而應隂生至二與五為應五便立脚不住了<lb/>
　故與時行而遯<lb/>
遯以隱然違去為義易傳曰豈必江海山林然後為遯<lb/>
　哉大遯於朝小遯於野舜遯共驩不於歴山旦遯管<lb/>
　蔡不於曲阜孔子與陽貨同國孟子與王驩同事亦<lb/>
<pb n="12b"/>
　剛遯之意<lb/>
遯𥘉為尾蜂蠆之尾也謝氏曰獸馴則尾帖猛則尾奮<lb/>
　𥘉居剛有恃強必進前害四剛之象故為尾易筌𥘉<lb/>
　與二非遯者驅陽以遯者也往而迫陽聖人所惡故<lb/>
　戒以勿徃<lb/>
遯上以成三遯為肥<lb/>
天下有山從山看天天在山頂暨上山一歩天高一歩<lb/>
　愈上愈髙迥不相及從天視山以上覆下不惡乎下<lb/>
<pb n="13a"/>
　以大包小不惡乎小此象所謂逺與不惡之一義薛<lb/>
　文清公曰如治小人寛平自在從容以處之事已即<lb/>
　絶口不言則小人无所聞以𤼵其怒絶口不言天下<lb/>
　之山也此又象所謂嚴之一義<lb/>
小人亦極欲羅網天下之賢人君子以為巳用執之用<lb/>
　黄牛之革莫之勝説以此只君子斷不為其所網而<lb/>
　用一為其用无有不失足耳<lb/>
夬𥘉壯於前趾四其應爻姤上姤其角三其應爻夬四<lb/>
<pb n="13b"/>
　亦名君子而將為喜於鬬狼之羊者也姤三亦名君<lb/>
　子而將為方孚蹢躅之豕者也至於壯𥘉征而曰其<lb/>
　孚窮惟恐亦成四藩遯上肥而曰无所疑幸其逺於<lb/>
　三憊聖人與陽剛之𩔖雖與其為君子而常恐或墜<lb/>
　為小人其成人美而不成人惡固如此<lb/>
肥遯无不利白居易感興魚能深入寧憂釣鳥觧高飛<lb/>
　豈觸羅朱子富貴有餘樂貧賤不堪憂誰知天路幽<lb/>
　險倚伏互相酬請看東門黄犬更聽華亭清唳千古<lb/>
<pb n="14a"/>
　恨難收何似鴟夷子散髪弄扁舟鴟夷子成霸業有<lb/>
　餘謀收身千乘卿相歸把釣魚鈎春晝五湖煙浪秋<lb/>
　夜一天雲月此外儘悠悠永棄人間事喜道付滄洲<lb/>
君子以逺小人或曰如不仁者逺矣之逺不惡而嚴不<lb/>
　止嚴毅嚴威良是嚴敬嚴憚此君子之天包度量山<lb/>
　立根基盡人而欲使之去其為小人歸其為君子盡<lb/>
　人而欲貽之以安爻故言好言嘉與肥此又象所謂<lb/>
　逺與嚴之一義<lb/>
<pb n="14b"/>
䷡<lb/>
雷在天上大壯君子以非禮弗履懼有非禮逢天震怒<lb/>
大壯之𥘉以征凶豫𥘉以鳴凶皆不能不為雷所震動<lb/>
　也震雷轟天而天不為動是為大壯之貞震雷奮地<lb/>
　而地不為動是為豫石之介<lb/>
小人用壯君子用罔君子小人不相為用者也大壯利<lb/>
　貞壯之所利者貞尤不可假小人以為用者也有如<lb/>
　三以上為應爻或假之事權俾得以用其壯則君子<lb/>
<pb n="15a"/>
　遂入小人之罔无有不反為小人所用了真如羊頭<lb/>
　伸在<hi>闕</hi>甲裡欲進不得欲退不得君子小人滚做一<lb/>
　團聖人示君子貞厲之戒如此<lb/>
三指上曰藩上指三亦曰藩俱以兌象四貞為震不為<lb/>
　兌便是藩决不羸之象<lb/>
小人之小人易辨君子之小人難辨小人之小人如夬<lb/>
　上之柔說如姤𥘉之柔巽皆小人中之小人也君子<lb/>
　之小人如壯五上皆以剛動儘奮𤼵有為如遯𥘉一<lb/>
<pb n="15b"/>
　皆以剛止儘鎮静无擾皆君子中之小人也<lb/>
壯三即遯四反體遯曰君子好遯小人否惜小人之詞<lb/>
　壯曰小人用壯君子罔危君子之詞三曰羝羊觸藩<lb/>
　三為羊而上為藩上曰羝羊觸藩上為羊而三為藩<lb/>
　四曰藩决不羸謂四藩而𥘉亦羊可五曰䘮羊於易<lb/>
　謂五亦指二為羊可朱子曰卦體似兌俱有羊象大<lb/>
　壯之反為遯遯體似巽壯而胥為羝羊之觸便失其<lb/>
　貞遯而執用黄牛之革便无不亨皆實象實義<lb/>
<pb n="16a"/>
䷢<lb/>
易中言公侯屯豫觧益小過皆属震唯晉侯属坤大有<lb/>
　公属乾其言君言王言帝言大君言國君言天子則<lb/>
　諸卦皆備<lb/>
　自昭明夷用晦以出地之明自昭以入地之晦涖衆<lb/>
　彼有明於察人而闇於反己其何以為君子<lb/>
坤至柔而動也剛坤𥘉堅氷豫二介石剥三剥之晉三<lb/>
　衆允之都所謂動剛要都為人所轉不得<lb/>
<pb n="16b"/>
受兹介福於其王母兹藉草之名二坤順中正原藉合<lb/>
　三爻以成順亦藉合三爻以受福有不徒介諸一己<lb/>
　而已者晉名進上所進惟順麗三爻下所進合同順<lb/>
　三爻故侯以康名為安為樂為和為五逹之道諸義<lb/>
　俱備<lb/>
離上出征曰王用四突之侵廹者重明之五故本五命<lb/>
　而特繋之王繋之征晉上伐邑曰維用四鼫之摧抑<lb/>
　者衆康侯之進故本衆心而共謂之維謂之伐王用<lb/>
<pb n="17a"/>
　征折首𫉬醜正以天下維用伐罪止邑之為鼫者離<lb/>
　上唯明威寅奉曰出晉上唯國是總持曰維姤无上<lb/>
　角无以柅方孚之羸豕晉无上角无以清已進之社<lb/>
　鼫君子皆出於不得已而然故姤上為吝无咎而晉<lb/>
　上雖厲為吉也<lb/>
䷣<lb/>
晉明君在上下以坤順麗其明為康侯之用明夷明侯<lb/>
　在下上以坤順晦其明為箕子之貞文王箕子從後<lb/>
<pb n="17b"/>
　視之有商周之異自當時視之一體商之臣子耳<lb/>
北宫子曰紂囚文王七年諸侯皆從之囚紂於是懼而<lb/>
　歸之史乃謂閎夭之徒求有莘之美女以獻紂謬甚<lb/>
　此必齊東野人因范蠡進西施事而附㑹之耳不然<lb/>
　聖人彖易何云六二之吉順以則也<lb/>
地澤知臨地天歸妹地水任帥地山利侵伐地雷敦復<lb/>
　地風升階惟地火為明夷乃知君如惡直臣如嫉正<lb/>
　未有不為亡紂之續而甘心與惡來飛亷同其誅滅<lb/>
<pb n="18a"/>
　者<lb/>
明夷夷於左股坤三爻乘於三上上三應爻夷三左之<lb/>
　為二股也左股夷二不能行二无所麗故為明夷<lb/>
箕子之明夷利貞自靖人自獻於先王我不顧行遯箕<lb/>
　子以决不可去為正也<lb/>
主人有言二言不可疾貞二不可正文明柔順以蒙大<lb/>
　難事<lb/>
明夷上六初登於天或曰上在出震之上之象後入於<lb/>
<pb n="18b"/>
　地則下有坎陷之象龜山先生曰三仁未去紂非獨<lb/>
　夫也三仁去則天下不以為君矣四遯五奴坤順全<lb/>
　體毁裂止存上一爻有獨夫之象當日命絶則為獨<lb/>
　夫是入地也<lb/>
用九見羣龍无首吉羣龍未嘗无首未嘗不貴首出只<lb/>
　不可有首見但見无首非无首也既上濡其首厲非<lb/>
　首之患患濡也離上折首天德不可為首離亦不可<lb/>
　為首也明夷之三得其大首離上出征則患有首明<lb/>
<pb n="19a"/>
　夷之三南狩又貴得其大首也比上比之无首凶比<lb/>
　亦貴有首也明夷言大首與晉言大明相𤼵明出地<lb/>
　曰大明明入地但曰大首明方在晦之義<lb/>
䷤<lb/>
家人利女貞王應麟曰男正易女正難二南之詩以化<lb/>
　行閨門為極致<lb/>
風自火出家人自火出之風觧愠阜財長養萬物自南<lb/>
　八風以南為景祥之也人非此无家故為家人益自<lb/>
<pb n="19b"/>
　東中孚自西渙自北家人益之風宜順遡中孚渙之<lb/>
　風宜逆求不然死无緩无地匪涸流廟无立是水皆<lb/>
　堅氷<lb/>
富家大吉象曰順在位順謂義理也陸子曰人家之興<lb/>
　替在義理不在富貴假令貴為公相富等崇愷而人<lb/>
　无義理正為家替若簞食瓢飲肘見纓絶而人有義<lb/>
　理正為家興<lb/>
天與火同人人雖同一天若不與之火黑窣窣地各不<lb/>
<pb n="20a"/>
　相見惡乎同風自火出家人人非火不生活火便如<lb/>
　人之有家有如止作飄風不自火出不有烹飪於何<lb/>
　生養亂蓬蓬地於何歸宿名為人皆飄流蕩析而无<lb/>
　家者耳故風惟自火出一噓一拂一生一養一言一<lb/>
　動必南而必嚮明出有自入有歸不愧於人豈曰无<lb/>
　家有家為歸豈不成人故為家人倒為鼎享上帝養<lb/>
　聖賢巽而耳目聰明總是家成其為家人成其為人<lb/>
　亦无二義諺亦每言門風家風如可風定自明出家<lb/>
<pb n="20b"/>
　成箇家人成箇人如不可風定自暗出家不成箇家<lb/>
　人不成箇人<lb/>
女史箴䖍恭中饋謂祭祀飲食之務<lb/>
易筌九三重剛无嘻笑理如禮嘻其甚矣之嘻謂為歎<lb/>
　意言九三之剛使家人嗃嗃雖厲而吉又甚焉使婦<lb/>
　子不能容而歎斯不免於吝矣亦㫖<lb/>
䷥<lb/>
十三卦中有重門撃柝以待暴客弧矢以威天下二義<lb/>
<pb n="21a"/>
　聖人思患預防其憂天下後世无所不至固如此<lb/>
楊誠齋謂見惡人如子見南子陳寔弔張讓子與南子<lb/>
　寔與讓夫豈合徳之爻相睽而惡之人乎<lb/>
君臣朋友原睽能相成下以說麗上上以明應下便是<lb/>
　合睽也<lb/>
遇主於巷睽二剛說得中三之五撰坎象巷主在巷原<lb/>
　欲下求二有遇豈其枉已象故特明未失道<lb/>
凡君臣朋友性格不同如上火下澤志趨不同如二女<lb/>
<pb n="21b"/>
　同居皆睽之義爻言惡言疑乃其甚者儒行同弗與<lb/>
　異弗非與其所可與不必同乎已非其所可非不必<lb/>
　異乎已君子以同而異似之<lb/>
古以孤設官孤鷙无朋睽四上之孤以剛明獨立於成<lb/>
　物之表孤所宜孤无孤不成其為睽无遇亦不成其<lb/>
　為孤<lb/>
同人於宗吝厥宗噬膚徃何咎鄧氏曰同人之時開以<lb/>
　畛域之塗是離析之萌也暌之時獨存維繫之誼則<lb/>
<pb n="22a"/>
　洽比之餼羊也<lb/>
睽三无初有終暌上徃遇雨則吉史記曹參初與蕭何<lb/>
　有隙何且死所推賢惟参参代何為相國舉事无所<lb/>
　變更一遵用何法龜山先生曰二人者苟无體國之<lb/>
　誠心忘一已之私忿則排陷紛更將无所不至推之<lb/>
　以為賢守之而弗失尚何有哉其卒為一代宗臣蓋<lb/>
　有以也<lb/>
先張之弧後說之弧楊誠齋曰下卦初為弧二為弦而<lb/>
<pb n="22b"/>
　相附者也上卦上之弦不附於四之弧者也五與三<lb/>
　乃二矢象鑿甚且只說張弧說弧何時說有弦无弦<lb/>
　有矢无矢但從上視三先看是坎有張弧之象後知<lb/>
　說體遂有說弧之象耳<lb/>
弧矢之利以威天下蓋取諸睽种世衡初至青澗城逼<lb/>
　近敵境守備單弱芻糧俱乏世衡以宫錢貸商旅使<lb/>
　致之不問所出入未幾倉廪皆實又教民吏習射雖<lb/>
　僧道婦人亦習之以銀為射的中者輙與之既而中<lb/>
<pb n="23a"/>
　益多其銀重輕如故而的漸厚且小或爭徭役優重<lb/>
　者使之射射中者優處或有過失亦使之射射中者<lb/>
　則釋之由是人人皆能射比数年青澗城遂成富強<lb/>
　於延州諸塞中獨不求益兵運芻糧此亦威天下之<lb/>
　利之一義<lb/>
睽上載鬼一車坎為狐狐執心不定妖獸鬼所乘也<lb/>
震翻身止於艮陽全體也巽翻身止於兌隂半體也蠱<lb/>
　曰終則有始震始而艮終蠱終於艮翻身即為震也<lb/>
<pb n="23b"/>
　巽五曰无初有終无初巽非震之初也有終兌要巽<lb/>
　之終也睽三曰无初有終无初柔三不可為初也有<lb/>
　終剛上為能要終也<lb/>
睽上載鬼一車既三未四皆曰伐鬼方火以水滅出明<lb/>
　入幽出人入鬼矣睽遇雨既克之未有賞這两足方<lb/>
　站得住不上鬼車不墮鬼方去<lb/>
遇雨之吉羣疑亡祝氏曰天下惟疑根最難破疑者事<lb/>
　之賊也吾蓄疑將復啟天下之疑舉天下成疑境而<lb/>
<pb n="24a"/>
　天下事不知所終矣遲之悔往之吝每從疑處諄諄<lb/>
　作易者其有憂患乎<lb/>
䷦<lb/>
屯初居貞蹇三來反亦一義屯初湏四為求蹇三湏四<lb/>
　為連如不待其招而往未有不失己者<lb/>
屯五動乎險中之君二貞不字蹇五止乎險中之君二<lb/>
　為蹇蹇匪躬屯動主方居於初二宜合初居貞蹇止<lb/>
　主已進於三二宜隨三上進且天下事理動以止貞<lb/>
<pb n="24b"/>
　止以動善无事常如有事時隄防有事常如无事時<lb/>
　鎮静類如此<lb/>
蹇諸爻四言徃來蹇足艱不能行進之義徃來不窮謂<lb/>
　之通言徃來則便不窮而通又須從徃蹇中来初方<lb/>
　譽三方反四方連上方碩譽反連碩皆所謂西南之<lb/>
　利若不自徃蹇中来无不立有東北之窮蓋止不徒<lb/>
　止以徃為止素險難行乎險難无入不得故无徃不<lb/>
　利不則以止為止畏險避難於何不至䆒竟險難終<lb/>
<pb n="25a"/>
　不可倖免真是死殺窮底道路故曰不利東北其道<lb/>
　窮也<lb/>
屯險中有動原始蹇險中有止要終人一日无屯便不<lb/>
　生无望亨貞一日无蹇便要召辱便多不克轉頭將<lb/>
　无處不與人拆開或有一得非土田即培塿譽反連<lb/>
　碩四字无望凑手<lb/>
坤利西南自北而西南蹇解利西南自西而北自北而<lb/>
　西南坤利西南得朋蹇曰朋来觧曰朋至得義同坤<lb/>
<pb n="25b"/>
　利東北䘮朋蹇則不利東北觧則又有來復之吉䘮<lb/>
　義異云何坤東北之䘮要終獨有所止也所謂安貞<lb/>
　者也蹇利東北將終止於險矣觧无来復將險猶未<lb/>
　免不成其為動矣觧利西南坎而坤坤而震次序而<lb/>
　動動險易故西南東北來徃皆吉蹇利西南坎而坤<lb/>
　坤而艮躐等而止止險難故東北竟為不利也<lb/>
坤利西南以坤重坤一轉手工夫蹇解利西南以艮止<lb/>
　險以震動險未已更須以坤平坎两轉手工夫險以<lb/>
<pb n="26a"/>
　震動動原始宜初而在四險以艮止止要終宜上而<lb/>
　在三非西南將有所弗利先天坤後天坎其位一也<lb/>
蹇解利西南蹇外坎内艮艮東北以艮坤遥對為西南<lb/>
　解外震内坎震東坎北以自坎北滂沱及於離南自<lb/>
　震東霮䨴及於兌西為西南或曰先天坤定位於北<lb/>
　後天坤往西南則坎遂得坤位蹇解之坎從其得坤<lb/>
　位說在蹇則高山之上層級无非平地在解則震雷<lb/>
　之下遍地无非甘雨故皆曰利西南<lb/>
<pb n="26b"/>
以中節易筌不先不後恰當機宜之謂節<lb/>
䷧<lb/>
公用射隼於髙墉之上獲之无不利和魯公有觀畫鷹<lb/>
　獵兔詩雖是丹青物沈吟亦可傷君誇鷹眼疾我憫<lb/>
　兔心忙豈動騷人興惟増獵客狂鮫綃百餘尺爭似<lb/>
　製衣裳范文正觀之歎曰真仁人之言也畫鷹猶然<lb/>
　其眞為高墉之隼固可知矣大學惟仁人放流之屏<lb/>
　諸四夷不與同中國<lb/>
<pb n="27a"/>
剛柔以位言止爻義一端大體大要全論卦不然解二<lb/>
　四皆不正不當何以獨有解小人之能事然於五曰<lb/>
　君子維有觧爻意亦自可見初非以君子維定須觧<lb/>
　君子朋定須亡也于泰言朋亡於觧言維觧皆以<lb/>
　合用五中為至耳豈謂君子而顧可以无朋可以无<lb/>
　維乎哉<lb/>
公用射隼以觧悖來矣鮮曰以下叛上謂之悖三乘二<lb/>
　負四應上乘之惡顯負與應之惡隱其名負四其實<lb/>
<pb n="27b"/>
　是慢四其外應上其中實反叛而欲搏噬乎上故符<lb/>
　以悖字定三之罪案<lb/>
蹇觧利西南坎得母坤之位者也坎来而坤遂往於西<lb/>
　南或母道不存於坎中其坎也乃為險為陷而已矣<lb/>
　故蹇以止險於上止之而成至順高山之峻如母斯<lb/>
　恃而不見為險曰往得中觧以動險於下動之而成<lb/>
　至順迅雷之轟如母斯親而不見為險曰往得衆艮<lb/>
　震二男之遇坎震原始艮要終行父道艮内止震外<lb/>
<pb n="28a"/>
　動行母道若坤之利西南得朋東北䘮朋有乾之西<lb/>
　北以率先三男斯有坤之西南以要束三女西南得<lb/>
　朋以母道貞女教以身為凖東北䘮朋以父道彰男<lb/>
　教至艮而終其義各别<lb/>
崔仲鳬曰詩桑柔狀小人之惡三凉言刻薄盗言貪黷<lb/>
　競言強禦易觧狀小人之情四狐言媚惑乘言僣竊<lb/>
　拇言依附隼言悍鷙<lb/>
易筌方其蹇也惟是反身修徳及其觧也又惟赦過宥<lb/>
<pb n="28b"/>
　罪律已嚴待人恕君子之道可知矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易像鈔卷十<lb/>
</p>
<p>
</p>
  </div>
</body>
</text>
</TEI>
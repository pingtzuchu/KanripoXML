<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易像鈔卷十二</head>
    <p>
<pb n="1a"/>
欽定四庫全書<lb/>
　易像鈔卷十二　　　　　明　胡居仁　撰<lb/>
䷲<lb/>
人心戒懼斯言笑皆中天則象故曰後有則<lb/>
朱子曰陽氣發䖏金石亦透觀震二之億䘮貝躋于九<lb/>
　陵金石之透且不足言矣人即百行全萬善備三千<lb/>
　三百一無滲漏而侈然自有則地位不勝凢近卑下<lb/>
　只喚做下達只喚做入淵與䘮貝躋陵之義全反此<lb/>
<pb n="1b"/>
　无他只為无夜半之聲而帝不出震故<lb/>
億䘮貝无施伐之盡躋于九陵地位直是峻絶億䘮貝<lb/>
　一物无有躋于九陵此身如在太虚空裡勿逐七日<lb/>
　得貝原故吾九陵之躋不懸空只是平地<lb/>
陽明隂暗七九皆成明之用故九躋而七得用九見羣<lb/>
　龍无首此是陽明之極致<lb/>
趙氏曰恐懼畏心也修省改過也厲患害也貝貨利也<lb/>
　以此思震震可知矣<lb/>
<pb n="2a"/>
震初虩虩啞啞巽初進退艮上敦兌上引此剛柔原始<lb/>
　要終之别<lb/>
虩虩啞啞震體即説體孚剥有厲説體即震體<lb/>
巽五貞要于庚震二厲躋于九陵皆通身盡為翻轉之<lb/>
　能事故曰吾弗能已<lb/>
盖世功勞當不得一箇矜字矜即有其善之謂有其善<lb/>
　者兢兢然持之不啻以為无盡寳藏此正䘮厥善者<lb/>
　耳震二億䘮貝良是不有其善不有其善乃是不䘮<lb/>
<pb n="2b"/>
　厥善故曰勿逐七日得<lb/>
初震来自来二震来来初之来五震徃来震初方徃震<lb/>
　四洊来合初與四俱来如此乎其有事不止可言萬<lb/>
　无一失便要之萬萬而無一失故曰億无䘮有事<lb/>
蘇蘇蘇而又蘇震怖而死之象索索索而又索矍矍矍<lb/>
　而又矍絞急驚眩之象三非二之位上无五之中故<lb/>
　至此<lb/>
震原始健行之事然須由坎厯艮到萬萬无失方喚做<lb/>
<pb n="3a"/>
　有事若艮已要成終之事故艮上止曰敦巽原始順<lb/>
　承之事然須由離厯兌庚庚有實資斧凑手方喚做<lb/>
　有終若兌已居西成之位故兑上止曰引引止前導<lb/>
　而敦乃為主此又艮剛兑柔之辨<lb/>
震要坎艮如不䘮匕鬯坎也躋于九陵艮也㢲要離兌<lb/>
　如武貞史巫三品先後庚資斧皆離與兌也<lb/>
震不于其躬于其鄰正是幾先之震索索矍矍无先㡬<lb/>
　故至此或曰五上之鄰矣于卦何如曰先止思動未<lb/>
<pb n="3b"/>
　入慮出皆于鄰之義若因説生憂或朝迎日夕致月<lb/>
　舉頭纔知天措足纔知地皆病于于躬之晚者也<lb/>
聖人每言何有與无能无知聖人心體時時震初何有<lb/>
　可名其次則顔子亦願无伐无施盖已見善勞在已<lb/>
　不啻貨貝之多而歉于未之易䘮矣<lb/>
億无䘮有事十萬曰億又萬萬曰億萬无一失已宻之<lb/>
　極而况萬萬无失乎聖學成始成終以一敬做成朱<lb/>
　子謂忽然夜半一聲雷萬户千門次第開以此<lb/>
<pb n="4a"/>
震三言𤯝上言矍矍電發雷隨原是合章之物<lb/>
震坎艮皆乾健分體而震艮又合離巽離兌皆坤順分<lb/>
　體而巽兌又合坎觀雷電合章艮光眀水澤一體風<lb/>
　雨俱稱潤可見<lb/>
震陽以動隂而隂不可以動陽故四有泥巽隂以入陽<lb/>
　而陽非隂之所入故四曰有獲艮陽以止隂而隂不<lb/>
　可以止陽故三有限兑隂以説陽而陽非隂之所可<lb/>
　説故三来則凶<lb/>
<pb n="4b"/>
震躋九陵以震始以艮終巽要六庚以巽始以兑終<lb/>
億䘮貝與商旅不行躋于九陵與后不省方勿逐七日<lb/>
　得與七日来復俱一脉<lb/>
䷳<lb/>
上下敵應不相與不消應不消相與夫是之謂各止其<lb/>
　所<lb/>
艮其背即背是身何為又獲其身行其庭何人非已何<lb/>
　為又見其人艮背通六爻言止如一身故不獲其身<lb/>
<pb n="5a"/>
　行庭三人自行三人自止分六爻言止行止不同亦<lb/>
　如一人故不見其人<lb/>
三止上止止之止不必行止兼獲兩有所得是為艮其<lb/>
　背不獲其身之象三行上止行之止不必又起人己<lb/>
　兩見是為行其庭不見其人之象<lb/>
艮背行庭人身面陽背隂面離背坎面南背北庭者宫<lb/>
　中又為直與平艮中爻坎即背與庭之象林氏曰心<lb/>
　之火易然也有順吾情者輙動心而隨之以喜此是<lb/>
<pb n="5b"/>
　火然而心不能止其所有逆吾情者輙動心而隨之<lb/>
　以怒此亦火然而心不能止其所始則旦晝牿亡終<lb/>
　則夜氣不存夫至扵夜氣不存豈曰然之云乎而燎<lb/>
　原之勢殆有不可得而撲滅矣<lb/>
眀道先生曰人心必有所止无止則聽扵物必有所止<lb/>
　艮其背也聽扵物将所獲无非身所見无非人矣<lb/>
兼山艮君子以思不出其位念菴先生曰未發之中思<lb/>
　之位也思有萬變而位未嘗出時止則止時行則行<lb/>
<pb n="6a"/>
　常止也動亦定静亦定常定也常止而定是天下之<lb/>
　至静而非杳也亦天下之至動而非賾也吾未嘗无<lb/>
　作止語黙徃来進退而未嘗有所謂作止語黙徃来<lb/>
　進退者以撓乎其㣲而摇乎其精如是而作止如是<lb/>
　而徃来進退是静為之主也非吾主乎静也非不思<lb/>
　也是心官之思是无思也又曰至静而无思者思之<lb/>
　位也如是而思思則得之或曰位者山之止也立于<lb/>
　此不遷扵彼易方焉則失位矣<lb/>
<pb n="6b"/>
艮為止止乃光明徐用中曰水止故泥沙定而清者存<lb/>
　心止則物欲息而天理見故光明<lb/>
孫聞斯曰思不出位便是艮其背的真像<lb/>
周元公謂讀一部華嚴經不如看一艮卦又謂一部法<lb/>
　華經只消一艮卦可了元公之深于易固如此吾道<lb/>
　自足何事他求固如此<lb/>
朱子曰心在羣妄自然退聽豈惟羣妄四肢百骸雖非<lb/>
　妄動有一未退聽心亦不稱在艮二艮其腓不拯其<lb/>
<pb n="7a"/>
　隨其心不快象明未退聽以此<lb/>
思一于理理外无思便喚做思不出其位便喚做止<lb/>
卦徳无偏就艮震分説動中原有止止中原有動只為<lb/>
　學者易偏執故震四言泥艮三言薰常示以靈丹一<lb/>
　粒<lb/>
咸艮皆以人身取象大象扵咸曰虚以受人扵艮曰思<lb/>
　不出位此皆聖人開關啟鍵之玉匙也<lb/>
艮其腓趾腓聨趾便是隨了不拯便亦有身可獲而心<lb/>
<pb n="7b"/>
　幾扵不為主安得快<lb/>
艮四艮其身身伸也伸而上非己之伸而三是伸三反<lb/>
　上便為震時行則行行而止也象又明其止諸躬屈<lb/>
　而下非己之屈而三是屈三向下仍為艮時止則止<lb/>
　止而止也伸則行而止屈則止而止屈伸皆勿失其<lb/>
　止總以三為中止之主<lb/>
震四之泥與艮三之限同震何泥兩震相重四居洊震<lb/>
　之間故有泥艮何限兩艮相重三居兼艮之間故有<lb/>
<pb n="8a"/>
　限震是以陽動隂本動二隂扵上而四下又有二隂<lb/>
　若反為下二隂所動豈成震主泥如執泥之泥務動<lb/>
　隂而不動扵隂恐懼作扵心修省見扵事畧不寛鬆<lb/>
　毫無假借是為震四之泥有四之泥而上下四隂爻<lb/>
　皆合初而无不来矣艮是以陽止隂本止二隂於下<lb/>
　而三上又有二隂若反為上二隂所止豈成止主限<lb/>
　如限制之限務止隂而不止扵隂下二隂止於内令<lb/>
　其不出上二隂止扵外令其不入内外既有限三又<lb/>
<pb n="8b"/>
　如脊梁竪立四五分列兩邉如背肉左者列於左无<lb/>
　混于右右者列扵右无混於左左右又有列既限又<lb/>
　列其介甚嚴為厲調劑在心為薰薰如薰風之薰大<lb/>
　立小從心和體康自然及物而能各止其所是為艮<lb/>
　三之限有三之限而上下四柔爻皆合上而无不敦<lb/>
　矣<lb/>
艮其輔以中正也止進于五便是中正了<lb/>
厲薰心西山經浮山有草名薰麻葉而芳莖赤華而黑<lb/>
<pb n="9a"/>
　實臭如麋蕪可以已厲能去惡臭令身香故古之祓<lb/>
　除以此草薰之因謂之薰草王逸云菌薰也葉曰蕙<lb/>
　根曰薰陳藏器亦云薰一名蕙草今或訓薰為熏謂<lb/>
　為危厲熏心不安之甚何居<lb/>
彖言心唯坎爻則明夷六四以坤益九五上九以巽井<lb/>
　九三亦以巽旅九四以離與艮之六二九三象言思<lb/>
　唯艮與既濟爻則咸九四以兌渙六四以巽惟乾震<lb/>
　未見乾心君震恐體不假言也<lb/>
<pb n="9b"/>
卦以人身取象唯咸與艮然乾首坤腹等原合八卦為<lb/>
　一身如蒙躬比首小畜目噬嗑趾膚鼻耳賁趾剥足<lb/>
　大過頂離首大壮趾明夷股腹睽膚蹇躬解拇夬頄<lb/>
　姤臀革面鼎耳豐肱渙躬既未首尾等之散見種種<lb/>
　皆身象盖以咸艮為例耳<lb/>
艮其腓不拯其隨其心不快腓脛端一曰足肚二聨初<lb/>
　而止艮其腓也拯上舉又捄與援二亦止中而主在<lb/>
　三止扵三下則上舉或非其時亦捄援不及隨如隨<lb/>
<pb n="10a"/>
　風之隨趾腓相隨而止有以柔危用事而不受三限<lb/>
　不肯聽命扵心之象其心安得為快象故曰未退聽<lb/>
艮以人身為象咸相向艮相背三正如背上如後腦四<lb/>
　柔如後身彖傳解曰艮其止止其所凢一身之主總<lb/>
　在心心者人之神明无方所者也既无方所如何得<lb/>
　止如何言止心之包絡繋于背背若心所然艮其背<lb/>
　便如心得所止之象也心得所止全身都是神明之<lb/>
　用而非形骸之用有何形骸之身之可獲艮以門闕<lb/>
<pb n="10b"/>
　為象三正如庭全艮俱止三反上為震又象行三止<lb/>
　二初于下上止五四于上以其俱為止主象兩人三<lb/>
　為心絡之背時止而止即心即身即身即心既无身<lb/>
　之可獲三為門闕之庭時行而行即三即上即上即<lb/>
　三又何人之可見不獲其身都是神用而非形用不<lb/>
　見其人天下一家中國一人<lb/>
震從下動初四為主初震二三者四震五上者乃四在<lb/>
　震中䖏二三之上假使二三得以動四又烏成其為<lb/>
<pb n="11a"/>
　震主遂初震方来而四震繼至泥能勿為二三所動<lb/>
　而更有以善二三之動與初通為一震初所謂虩虩<lb/>
　啞啞政此艮從上止上三為主上止五四者三止二<lb/>
　初者乃三在艮中䖏五四之下假使五四得以止三<lb/>
　又烏成其為止主艮其限能限二初于下使勿出亦<lb/>
　能限五四于上使勿入孫聞斯曰内外限也隂陽限<lb/>
　也理欲亦限也最得其㫖列其寅寅背脊正中聯屬<lb/>
　上下之大維絡列行次也位序也陳也布也上下聨<lb/>
<pb n="11b"/>
　屬脉絡分明屈伸以時是之謂列既限又列強力堅<lb/>
　持為厲調劑其心上通下暢為薰能勿為五四所止<lb/>
　而更有以善扵五四之止與上通為一止上所謂敦<lb/>
　政此<lb/>
凡人六腑不和生癰五藏不調生疽名為發背艮其背<lb/>
　无不調不和之患可知薰香草一名蘼蕪上行頭目<lb/>
　下行血海之藥艮從上止以上止下單下止不上行<lb/>
　上亢于上三欎于中鮮有不成偏戾心疾癰疽發背<lb/>
<pb n="12a"/>
　俱由此生薰上行則有以補下止之偏心得其理止<lb/>
　得其主自然百體各止其所故彖言艮背是无病心<lb/>
　爻言薰心是背底對症治未病方<lb/>
艮其背諺誰人背後无人説又前㸃心後㸃背人到背<lb/>
　與面一般背後更无人説得更无人指㸃得則其人<lb/>
　之通體光明不待言矣艮二陽如面四隂如背二陽<lb/>
　主止四隂從所止徹面徹背背如其面是為艮其背<lb/>
　之象人惟背面有兩様面前是一身背後又一身當<lb/>
<pb n="12b"/>
　面是一身轉背又一身是以隨䖏有失則隨䖏要獲<lb/>
　今背面如一只有一團天理别无兩副形軀夫有失<lb/>
　則有獲无失又何獲是之謂不獲其身庭凢中庭明<lb/>
　廷大廷皆謂之廷三主止於中反艮為震時止也是<lb/>
　這个人時行也是這个人屋漏也是這个人行庭也<lb/>
　是這个人行之於家庭父子篤兄弟睦夫婦和行之<lb/>
　於朝廷君臣正朋友信都是一體都无人己二見是<lb/>
　之謂不見其人尋常人破面為不善者不足道即有<lb/>
<pb n="13a"/>
　飭躬厲行者苟其背地裏有纎毫未慊亦但是艮而<lb/>
　以言乎艮背猶千里到艮背纔是人之歸宿䖏故曰<lb/>
　艮止也<lb/>
䷴<lb/>
漸之進或曰三主漸三止體也之謂徃進猶逆必三徃<lb/>
　以逆四女四女乃為之歸故曰之進故曰女歸如是<lb/>
　則吉<lb/>
易筌居賢德善俗謂居於賢德善俗之間以漸摩而成<lb/>
<pb n="13b"/>
　其學即里仁為美之意<lb/>
漸朱子曰今若有人在山脚下便能一躍在山頂上何<lb/>
　幸如之政恐不由山脚終不可以上山頂耳范忠宣<lb/>
　公奏議道逺者理當馴致事大者不可速成人才不<lb/>
　可以急求積弊不可以頓革道不馴致則有揠苖之<lb/>
　患事欲速成則有不達之憂人急求則才佞進而巧<lb/>
　偽生弊頓革則人情擾而憤怨作所以景帝削七國<lb/>
　而鼂錯受戮東漢疾横議而黨錮大興宋襄急扵求<lb/>
<pb n="14a"/>
　霸以致䘮師唐文宗切扵除姦而訓註禍作人才以<lb/>
　長育而成功德以積累而大亦深得居賢德善俗之<lb/>
　意義<lb/>
鴻漸于陸九三南陸為水落南翔之陸入于人中多患<lb/>
　上九北陸為氷泮北歸之陸超扵天外无患或欲改<lb/>
　上陸作逵殊失繫易聖人精意<lb/>
一隂一陽之謂道世之作聰明而不思禮卑法地者皆<lb/>
　夫征不復者也任才質而不思知崇效天者皆婦孕<lb/>
<pb n="14b"/>
　不育者也<lb/>
飲食男女人之大欲存焉玩頥卦常如泰山一座壓于<lb/>
　雷上雷不能震飲食其有不節乎玩漸卦常如泰山<lb/>
　一座峙于風中風不能摇夫婦其有不相保宼其有<lb/>
　不禦乎<lb/>
漸初于干干犯也初在下惟恐于在上者有干犯也故<lb/>
　厲而言乃无咎二于磐龍未升天謂之蟠通作盤二<lb/>
　盤旋未能髙飛者故衎衎乃吉三于陸高平地也諺<lb/>
<pb n="15a"/>
　平地上多吃跌故重以征不復孕不育示宼教四于<lb/>
　木鴻南翔乃木落時于木有惜時零落意得桷又有<lb/>
　為大於小辭大任小意易筌此時回翔木杪其飛漸<lb/>
　高或得平柯猶暫為棲息可進而不遽進為漸之最<lb/>
　善之象五于陵尊髙在我雖易事在我人可為婦而<lb/>
　終不敢以夫亢天下故三嵗不孕終莫之勝人惟婦<lb/>
　而我非夫要終何以自勝故吉上于陸終始圖難于<lb/>
　易三為夫有征不復之患三為婦有孕不育之患无<lb/>
<pb n="15b"/>
　所適而不亂至上羽可為儀幾扵夫夫婦婦正家而<lb/>
　天下定故吉<lb/>
漸五巽體要終以順道率天下單稱婦人惟婦我不敢<lb/>
　夫我惟婦亦不至以人為夫故至于三嵗而不孕為<lb/>
　其已在崇高嚴峻之位不難為夫而難為婦不難以<lb/>
　夫道率天下而難以婦道率天下又不患其不勝而<lb/>
　惟患其能勝終莫之勝有以自勝永无陵下之患故<lb/>
　吉<lb/>
<pb n="16a"/>
夫道專在乾故曰首出庶物然且曰不可為首婦道專<lb/>
　在漸兩岐則有不復不育之患其曰利禦宼曰順相<lb/>
　保是單以巽順明婦義其取象於隨陽鳥以此<lb/>
家人利女貞漸女歸吉觀利女貞小畜婦貞厲外體皆<lb/>
　巽九卦終于巽以行權天理于是為爛熟矣<lb/>
䷵<lb/>
歸妹人之終始倪氏女後魏涇州人許嫁彭生家貧常<lb/>
　出谷汲水以養母生徃犯之不從生曰汝終不為吾<lb/>
<pb n="16b"/>
　婦耶女曰女道正終婦道正始禮未及成何得相辱<lb/>
幽人多為超世絶俗之行以自高然曰幽人貞吉曰利<lb/>
　幽人之貞貞在幽即幽為明未嘗不吉且利也惟入<lb/>
　于幽谷為不可耳<lb/>
歸妹卦義以下女歸上男何敝之有以少女歸長男終<lb/>
　之有敝不可勝言矣故夫子之翼歸妹直㫁之曰君<lb/>
　子以永終知敝<lb/>
易筌凢説而動皆不正之事以長男慕少女未有不為<lb/>
<pb n="17a"/>
　禍者所謂征凶无攸利也<lb/>
歸妹以須反歸以娣三初易位為恒象故曰以恒<lb/>
愆期之志有待而行待是對待歸妹之四无與對待故<lb/>
　愆蹇初宜待亦為四連三不與初作對待之故<lb/>
䷶<lb/>
豐鄉射禮設豐燕禮有豐注豐形似豆而卑三禮圖云<lb/>
　罰爵作人形豐國名也坐酒亡國戴盂戒酒崔駰酒<lb/>
　箴豐侯沈酒荷甖負缶自戮于世圖形戒後李尤豐<lb/>
<pb n="17b"/>
　侯銘豐侯醉亂乃象其形豐外體震謂象荷甖負缶<lb/>
　戒盈戒是亦得之<lb/>
學者知雖旬无咎之義世上福只享三分便已當虞其<lb/>
　過<lb/>
方言誚人多謂不照又多謂不濟常照與濟天下之能<lb/>
　事備矣<lb/>
豐之有蔀與噬嗑之有膚腊胏肉同義<lb/>
豐五来章有慶譽大動自大明而出安得无慶安得无<lb/>
<pb n="18a"/>
　譽抱朴子騏騄追風不能近其迹鴻鵠奮翅不能卑<lb/>
　其飛黄河之激不能局其流雷霆之駭不能細其聲<lb/>
豐其蔀日中見斗五无以来明動之章自為斗也罪在<lb/>
　君明動不合以為五用則君之為斗臣下實蒙蔽以<lb/>
　成之罪在臣<lb/>
風雷益𫝊曰積風成雷雷電噬嗑雷電皆至豐埤雅曰<lb/>
　隂陽㬥格分爭激射有火生焉其光為電其聲為雷<lb/>
　然月令二月雷乃發聲後五日始電則雷電固有不<lb/>
<pb n="18b"/>
　合而章亦有不皆至者惟合而章乃成噬嗑惟皆至<lb/>
　乃成豐耳<lb/>
䷷<lb/>
旅老莱子曰人生于天地之間寄也吴語越王告吴王<lb/>
　曰民生于地上寓也古詩人生忽如寄<lb/>
説而應乎乾為履柔得位得中而應乎乾為同人人无<lb/>
　此二應一步且必失足一人不可與䖏説而麗乎明<lb/>
　為睽止而麗乎明為旅人无此二麗无之而不張弧<lb/>
<pb n="19a"/>
　載鬼无之而不瑣瑣取災<lb/>
旅四得其資斧我心不快武王鋒銘忍之須臾乃全汝<lb/>
　軀刀銘刀利磑磑无為汝開<lb/>
韓魏公明足以照人之奸未嘗形諸詞色四得其資斧<lb/>
　我心不快明觸物也上焚巢明極而為燥火也五射<lb/>
　雉惟柔中是用不用其明乃所以為明夫是之謂旅<lb/>
　貞耳<lb/>
噬嗑上旅上鼎五皆目也噬曰滅耳鼎曰黄耳旅曰終<lb/>
<pb n="19b"/>
　莫之聞可見坎為耳離亦為耳震為馬巽亦為馬艮<lb/>
　為虎兑亦為虎乾為龍坤亦為龍而陽以主隂隂唯<lb/>
　陽用之義俱可類見<lb/>
噬嗑上何校滅耳曰聰不明旅上䘮牛于易曰終莫之<lb/>
　聞或曰噬旅上九皆離離為牛牛有耳而无竅本以<lb/>
　鼻聴噬二滅鼻旅三焚次故噬上極于滅耳旅上終<lb/>
　莫之聞<lb/>
旅上鳥焚其巢漢人釋之曰王者䖏民上如鳥之䖏巢<lb/>
<pb n="20a"/>
　不顧恤百姓百姓畔而去之若鳥之自焚也雖先快<lb/>
　意悦笑其後必號咷而无及也百姓䘮其君若牛亡<lb/>
　其毛也故稱凶意儘暢但謂牛亡其毛則蛇足耳<lb/>
旅五射雉雉有力健鬬其羽文明一名華蟲旅卦象上<lb/>
　離下艮合而成旅以下言貴以止而麗上之明以上<lb/>
　言貴以得中之柔而順下之剛五有其明性或喜鬬<lb/>
　文止外華便非所謂以柔順剛射雉不有其明惟柔<lb/>
　惟中惟順之義一矢亡一日克復之義如是下止麗<lb/>
<pb n="20b"/>
　以成明人可即以為次无之而不得所止者象矣故<lb/>
　曰終以譽命象故曰上逮觧二得黄矢坎中陽畫象<lb/>
　矢故云得旅五一矢亡離中虚故云亡皆實象<lb/>
䷸<lb/>
朱子言人只有一箇公私天下只有一箇邪正直拔判<lb/>
　决者震也巽有進退之疑故劈頭須武貞以治要終<lb/>
　貴資斧以㫁<lb/>
凢陽剛是<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>畫進則進退則退无疑隂柔是<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>畫便有<lb/>
<pb n="21a"/>
　兩端故巽初進退曰志疑又巽入也内也入而内安<lb/>
　忘危治忘亂存忘亡甚多故利武人之貞曰志治<lb/>
二用史巫前巫後史謂用初而俾之麗于内為史用四<lb/>
　而俾之説于外為巫可四有離兌二雜聞史巫俱用<lb/>
　四可總皆剛巽得中之能事是以吉<lb/>
崔仲鳬曰學莫善于巽莫不善于伐故増高者卑者也<lb/>
　内流者下者也崒嵂之形抔土不居滔涌之浸㳙流<lb/>
　難入夫心易實而難虚氣易揚而難抑自視為有則<lb/>
<pb n="21b"/>
　眇人如无自聰之極則聴言如醉又曰巽者伏也從<lb/>
　明之謂伏成業隳于一矜素履敗于頃肆瞻物亢而<lb/>
　賢者避言任雄而君子哂故有善不巽是奔善也得<lb/>
　是義而巽之大㫖了然矣<lb/>
坤西南得朋具見母之能事統乎三女巽田獲三品亦<lb/>
　見長女之能事兼乎中少<lb/>
恒四田无禽巽初為主震四出而田襲之自外也巽四<lb/>
　田獲三品四即初主人以為出原非外騖又不求盈<lb/>
<pb n="22a"/>
　也<lb/>
二用史巫史記事从又持中記事主扵中者巫祝能齊<lb/>
　肅事神明者男陽有兩稱曰巫曰覡女隂不變直名<lb/>
　巫无覡稱禮王前巫而後史皆剛㢲中正之義象故<lb/>
　明得中<lb/>
巽入也入乎理順乎剛也欲入理先去欲欲順剛先克<lb/>
　柔故巽初利武貞曰志治巽四田獲三品曰有功陽<lb/>
　文隂武武貞隂无不正矣陽生隂殺三品俱獲殺无<lb/>
<pb n="22b"/>
　不正功及生民矣<lb/>
甲庚三日注甲主仁先後皆以寛令示之庚主義先後<lb/>
　皆以嚴令示之<lb/>
睽三无初有終睽不自三為初而合睽則須終之自三<lb/>
　巽五无初有終巽不自五為初而成巽則須終之自<lb/>
　五<lb/>
蠱言甲艮反則震陽全之能事巽言庚巽反則兌隂半<lb/>
　之能事<lb/>
<pb n="23a"/>
先甲後甲貞而元冬而春晦而朔亥而子先庚後庚東<lb/>
　南而西苖而實花而果<lb/>
巽入也而曰柔皆順乎剛離麗也而曰畜牝牛兌説也<lb/>
　而曰順天應人雖有入麗説之分而順義則一兌與<lb/>
　艮俱要終事兌五曰孚于剥可見與艮无異惟巽是<lb/>
　柔伏之體不有六日之庚无初是矣无終奚貴于巽<lb/>
　巽无初有終坤无成有終一義<lb/>
巽四田而獲自内而外入有所入兑三来而凶自外而<lb/>
<pb n="23b"/>
　内説非其説此所以相反<lb/>
䷹<lb/>
孚兌吉崔仲鳬曰待匪人之道孚而止矣<lb/>
説以先民民忘其勞説以犯難民忘其死兩剛君上也<lb/>
　有以下民而惟民之視聽以為主使之説也勞之亦<lb/>
　説也生之説也殺之亦説也直使民至於忘勞忘死<lb/>
　此説道所以為大<lb/>
巽柔兌柔同一柔也以巽四居於上下四剛之中曰悔<lb/>
<pb n="24a"/>
　亡田獲三品以兌三居於上下四剛之中曰来兌凶<lb/>
　位之當不當所繫有如此<lb/>
聖人繫兑之辭簡或曰兌為不言之説言貴簡也夫乾<lb/>
　始坤生始雖在乾而生實在坤坤之德行乃恒簡者<lb/>
　兌坤道所自始也咸之彖曰天地感而萬物化生損<lb/>
　之傳曰天地絪緼萬物化醇男女搆精萬物化生觀<lb/>
　此則知乾坤化生根柢尤在艮兌二少而兌尤首得<lb/>
　坤簡以為簡如枝幹托始惟一初萌果蓏從生惟一<lb/>
<pb n="24b"/>
　方蕊嗣續由傳惟一少女方其為初萌為方蕊為少<lb/>
　女固不待多為形容而亦豈必他有擬議乎觀兌上<lb/>
　惟繫一引引之為言長也廷也導也大傳所謂引而<lb/>
　伸之觸類而長之天下能事備矣便俱備此一引中<lb/>
　又水胎於金兌者金行金之所成木之所胎引兌而<lb/>
　曰未光以方引其端若光則既竟其施矣孟子言樂<lb/>
　則生生則惡可已朱子言中心喜悦其進自不能已<lb/>
　天地萬物造端托始生機全根柢一兌但為三来不<lb/>
<pb n="25a"/>
　有上引便喚做剥剥爛也焦芽腐種也孚于剥皆生<lb/>
　芽活種矣君子小人之分一曰坦蕩蕩一曰長戚戚<lb/>
　戚戚一念兌之剥也坦坦一念兌初之和二五之孚<lb/>
　上之引也兌不尚言在心浃洽説體本簡繫辭亦簡<lb/>
　所從来矣<lb/>
兌三来兌凶兌剛中而柔外三柔宜徃外却来内是内<lb/>
　荏之為耳故凶<lb/>
乾自強坤載物坎常德行離照四方震恐懼修省巽申<lb/>
<pb n="25b"/>
　命行事艮思不出位兌朋友講習凢乾道皆全體之<lb/>
　立以自治為主凢坤道皆大用之行兼以治人為事<lb/>
幹蠱之幹與幹事之幹和兌之和與和義之和俱一脉<lb/>
君子以朋友講習朱子跋胡文定與吕尚書帖曰朋友<lb/>
　之交責善所以盡吾誠取善所以益吾德非以相為<lb/>
　賜也各盡其道而无所苟焉則麗澤之益自有不能<lb/>
　已者讀此帖使人凛然起敬若嚴師畏友之在其左<lb/>
　右前後也嗚呼是數君子者其可謂盡朋友之道而<lb/>
<pb n="26a"/>
　无所苟矣其卓然有以自立于當年而遺風餘烈可<lb/>
　𫝊于世者豈徒然哉按孚兌和兌或責善或取善皆<lb/>
　盡朋友之道而一无所苟者纔来與引便是苟魏荘<lb/>
　渠先生曰後世口説身不行却是把講字代習字<lb/>
羊説羣之物君子如不以朋友講習于兌是一羊之不<lb/>
　若矣<lb/>
孚于剥有厲與孚號有厲同義<lb/>
凢坤定須承乾凢柔定須從剛凢隂定須順陽皆徃道<lb/>
<pb n="26b"/>
　无来理况兌以剛中柔外為德兑三不外而内外剛<lb/>
　内柔已非君子之道在説尤是諂媚䛕佞一路<lb/>
麗澤兌澤是聚水江湖河海是澤江湖河海之水无不<lb/>
　通流是麗一有不麗江自江湖自湖河自河海自海<lb/>
　不免都做㫁流絶港死水去如人身血脉不通流便<lb/>
　都成病痛如何説<lb/>
𫝊習是師弟事講習是朋友事總之師友俱朋友也當<lb/>
　得師来可稱傳當不得師来惟有講習是源頭洊至<lb/>
<pb n="27a"/>
　之水有不𫝊有不講任你聚得水多如那汪洋大澤<lb/>
　也都要做死水去<lb/>
夬履孚剥其正當同而操術異以履三志于和五兌三<lb/>
　且欲入五履三之主説无兩而兌三之主説有偶故<lb/>
　履五以夬為正兌五以孚為正也<lb/>
介疾孚剥朱子曰人未説為善先須疾惡能疾惡然後<lb/>
　能為善今人見不好事都只恁不管他民之秉彞好<lb/>
　是懿德不知這秉彝之良心做那裏去也是可怪<lb/>
<pb n="27b"/>
凢聽商如離羣羊商兌離三不可合三不可故未寧<lb/>
千門萬户洞開在霹地一聲千紅萬紫發榮在説意一<lb/>
　㸃故震初言来而兌上言引中庸首言戒懼震之来<lb/>
　也論語首言學習兑之引也<lb/>
隨五孚于嘉吉象曰位正中兌五孚于剥有厲象曰位<lb/>
　正當聖人賛易謹嚴嘗在一字間<lb/>
乾坤主乎六子者也坎離之中又用乎四子之偏者也<lb/>
　故坎離自出頭面曰水洊至曰明兩作與天行地勢<lb/>
<pb n="28a"/>
　同若雷風山澤則曰洊曰兼曰隨曰麗若有從来皆<lb/>
　非其自為之矣<lb/>
洊雷兼山取中乎坎用坎之中而根乎離隨風麗澤取<lb/>
　中乎離用離之中而根乎坎<lb/>
䷺<lb/>
坎為險為加憂人之氣憂則結喜則散結如氷之凝沍<lb/>
　散如水之泮渙憂患渙散而亨通故曰渙亨又坎水<lb/>
　凝沍扵下得巽風而流散為渙坎水流動於上得兌<lb/>
<pb n="28b"/>
　澤而底定為節此俱俞氏琰説易㫖處<lb/>
渙初用拯馬壮自已畧无窠座二奔机一滴散為萬㸃<lb/>
　无非天下慿倚之具三渙躬斯民也三代之所以直<lb/>
　道而行别無事於委屈俯僂<lb/>
享帝立廟詎曰功德不敢忘即木本水源亦何敢忘是<lb/>
　以雖窮冬沍寒滴水皆氷而實无堅不泮无寒氷不<lb/>
　春水所以謂之渙也<lb/>
萃與渙俱有假廟之象萃有求諸隂之義渙有求諸陽<lb/>
<pb n="29a"/>
　之義朱子曰聖人教人子孫常常祭祀也是要去聚<lb/>
　得他不教便散了又曰人死雖是魂魄各自飛散要<lb/>
　之魄又較定須是招魂来復這魄要他相合所以安<lb/>
　聚他魂魄不散便散推此萃之兌隂在坤上魄之較<lb/>
　定者也渙之坎陽在巽下魂之常飛者也故順以求<lb/>
　乎兌隂之魄為萃之假巽以求乎坎陽之魂為渙之<lb/>
　假<lb/>
存立廟之心九族只是一身矣存享帝之心宇宙民物<lb/>
<pb n="29b"/>
　只是一身矣将置身于險得乎<lb/>
澤水困水始涸始氷水澤腹堅風水渙便是東風解凍<lb/>
　也<lb/>
渙其躬渙有丘渙王居俱雜艮撰止之象若不謂徒作<lb/>
　飄風之颺散而已又水歸山下為返源渙只作離散<lb/>
　説三聖人无此<lb/>
渙其躬不為坎險之躬而為艮止之躬无為風靡无為<lb/>
　波流是以无悔隆山李氏曰夫人之所以膠執蔽固<lb/>
<pb n="30a"/>
　終不能自脱於險者有我而已六三雖不中正而高<lb/>
　出坎險之上於是釋然消散其有我之私而志在於<lb/>
　外自然无悔矣<lb/>
渙其血去逖出如所謂去盡風波止存水世間何事<lb/>
　不能平是謂渙之極<lb/>
范文正公淮上遇風詩一棹危于葉傍觀欲損神他年<lb/>
　在平地无忽險中人渙其躬象曰志在外己在平地<lb/>
　也<lb/>
<pb n="30b"/>
師王三錫命比王用三驅履履帝位而不疚泰帝乙歸<lb/>
　妹大有公用亨于天子自天祐之豫殷薦之上帝隨<lb/>
　王用亨于西山大畜何天之衢離王用出征家人王<lb/>
　假有家益王用享于帝吉萃王假有廟升王用享于<lb/>
　岐山井王明豐王假之渙王假有廟王居无咎程子<lb/>
　曰詩書中凢有箇主宰底意思皆言帝有一箇包涵<lb/>
　徧覆底意思則言天有一箇公共无私底意思則言<lb/>
　王上下千百嵗中若合符契<lb/>
<pb n="31a"/>
乾南坤北體之正離南坎北用之中凢言中正如姤五<lb/>
　井五以中正如需訟五豫晉二艮五直舉其體用合<lb/>
　一之德曰位正中如比五巽五隨五曰位在中如妹<lb/>
　五曰居位中如節五徳既正中聖人之大寳曰位更<lb/>
　有貴于位矣曰位正當如履五否五兌五中孚五曰<lb/>
　正位如渙五俱以位言當言正而中正之德有不待<lb/>
　言也<lb/>
王惟理曰蹇渙二卦易之善言朋也蹇之言連也先躬<lb/>
<pb n="31b"/>
　之匪真見夫臣之耳目心思无一不當輸之王非匪<lb/>
　其躬則徃者不来連何由集渙之言羣也先躬之渙<lb/>
　真見夫國之爵譽謀猷无一可執之于己非渙其躬<lb/>
　則羣者不散大何由成漢唐諸君子有大蹇必反之<lb/>
　思而莫得来連之助則其躬未匪也有宋君子當小<lb/>
　羣既渙之後而莫収有丘之益則其躬未渙也人臣<lb/>
　而以人事君也其可有已乎哉<lb/>
同人之初出門南面嚮明直達天德之門隨初出門震<lb/>
<pb n="32a"/>
　兌相函春秋出入日月運行之門節二不出門庭止<lb/>
　為秋冬閉塞之門去隨時之門殊逺象故曰失時極<lb/>
君子以制數度議德行君子之德行於何而議總不出<lb/>
　於數度有制中世盖未有淆其多寡之數踰其隆殺<lb/>
　之度而復有德行可議者<lb/>
䷻<lb/>
苦節不可貞苦節貞凶凢節非出於心之所安與其心<lb/>
　之所甘未有久而不渝者也四安安扵初之剛正之<lb/>
<pb n="32b"/>
　説五甘甘於二之剛中之説節從剛陽中正心髓中<lb/>
　流出故安故甘而反是者无有不入於上之苦<lb/>
一身之門户在口故節初貴其不出一身之根基在足<lb/>
　故九卦首履而曰德之基魏荘渠先生曰此心若走<lb/>
　作耳目口體皆其透漏之路而口之透漏為多又曰<lb/>
　此心之放皆縁境而生纔舉念時便已著境暗䖏透<lb/>
　漏與明䖏透漏亦總一般<lb/>
䷼<lb/>
<pb n="33a"/>
易筌儒者率以實訓誠獨中庸以天道為誠以不思不<lb/>
　勉為天道思勉不行浮華盡剥此虚之至也虚則誠<lb/>
　不虚則不誠觀中孚卦體尤為較著按中孚柔在内<lb/>
　而剛得中説而巽孚盖以得中之剛孚在内兩柔為<lb/>
　孚初不以在内兩柔為虚體而多為中孚若以思勉<lb/>
　不行浮華盡剥為虚亦并失中庸之㫖玩中庸得中<lb/>
　二字此豈如浮雲之馳空漚花之汎水電影之逐風<lb/>
　睡酣之幽夢之類哉毫釐千里之辨固在此聖學不<lb/>
<pb n="33b"/>
　得大明亦在此是不可以不辨<lb/>
金罍子中孚豚魚吉夫子傳之謂吉不在豚魚也人之<lb/>
　信能如豚魚則吉耳中孚十一月之卦豚魚生江海<lb/>
　其出有時率以冬至後應期而来信物也世解遂以<lb/>
　為人之孚信能感及豚魚故吉則違其本矣物之无<lb/>
　知獨豚魚耶且于中孚奚取<lb/>
一説豚魚知風唐人詩江豚吹浪夜還風故舟人呼為<lb/>
　風信然則孚人者不如風之及豚魚孚于人者亦不<lb/>
<pb n="34a"/>
　及豚魚之知風可乎<lb/>
豚魚謂為兩物遍卦爻並无兩物堆垜一䖏為象者中<lb/>
　孚取象雖以中兩柔未易孚而從兩剛中為孚實則<lb/>
　孚以闇不以的孚以中不以外如初吉而上凶亦初<lb/>
　内而上外也士君子忽其居室而徴應于千里其皆<lb/>
　登天之翰音曾得為在隂之鳴鶴乎<lb/>
乗木舟虚白居易感興只見火光燒潤屋不聞風浪覆<lb/>
　虚舟<lb/>
<pb n="34b"/>
鶴以感秋警露鳴鶴鳴燕去中孚之初二五之虞也故<lb/>
　以不燕象攣象孚虞四時在澤燕春来秋去此虞燕<lb/>
　之别鳴鶴志闇翰音意的此初上之别<lb/>
鳴鶴在隂韓文公雀鳴朝營食鳩鳴暮覔羣獨有知時<lb/>
　鶴雖鳴不縁身喑蟬終不鳴有抱不列陳蛙黽鳴无<lb/>
　謂閤閤祗亂人風土記鶴性警至八月白露降即髙<lb/>
　鳴相警移徙所宿䖏慮有變害白居易雞贈鶴一聲<lb/>
　警露君能薄五德司晨我用多此即登天之喻<lb/>
<pb n="35a"/>
位不當履三臨三睽三歸妹彖中孚三皆兌之三爻與<lb/>
　来兌同萃四亦兌體否三豫三晉三皆坤噬嗑三大<lb/>
　壮五震三豐四小過四皆震而未濟之三則坎云<lb/>
我有好爵困學紀聞鳯凰雄鳴曰節節雌鳴曰足足<lb/>
　即鳯凰飲器象爵亦取其鳴節節足足之義若鳥雀<lb/>
　之通為爵特鳥之滛者耳<lb/>
翰音登于天貞凶牝雞之晨惟家之索亦此<lb/>
中孚六三得敵或鼓或罷或泣或歌鼔罷風氣之作止<lb/>
<pb n="35b"/>
　主四以孚三泣歌澤流之湍夷主三以孚四兩不相<lb/>
　下兩不相當故未孚而為敵惟敵乃成孚艮上下敵<lb/>
　應不相與應之宜敵者中孚得敵敵之宜得者<lb/>
豚魚爾雅以為䲅一名嗔魚其出有時率以冬至後来<lb/>
　中孚十一月冬至之卦此魚應之而来是信之著或<lb/>
　以為即此物然不如江豚吹浪夜還風更似的大抵<lb/>
　魚類之来多有信如䲅以冬至至鯊以正月至次鯉<lb/>
　至次鱖至如三月桃花水至而鱖肥是鮪亦以三月<lb/>
<pb n="36a"/>
　遡河上龍門鯼一名石首其来以春名春来至秋化<lb/>
　為冠鳬鮆與石首皆以三月八月出故江賦云鯼鮆<lb/>
　順時而徃還又水經言海鰌穴居海底入穴則海溢<lb/>
　為潮出穴則潮退出入有節故潮水有期又鯨出則<lb/>
　潮下入則潮上其出入有節故鯨潮有期而江賦亦<lb/>
　云介鯨乗潮以出入<lb/>
八卦成列並无低昻輕重只看時位如何有宜相摩者<lb/>
　有宜相盪者有宜相推者有宜相易者有宜相薄者<lb/>
<pb n="36b"/>
　有宜相雜者有宜相攻者有宜相取者有宜相感者<lb/>
　有宜相得者孚三得敵則相攻之謂耳<lb/>
卦言利涉大川者六需曰徃有功同人曰乾行大畜曰<lb/>
　應乎天益曰木道乃行渙曰乗水有功中孚曰乗木<lb/>
　舟虚有問陳瑩中以當世之務者瑩中曰請以所乗<lb/>
　舟為喻偏重可行乎移左置右其偏一也明此則可<lb/>
　行矣<lb/>
䷽<lb/>
<pb n="37a"/>
救小者之過惟有防遇兩途救大者之過亦惟有藉涉<lb/>
　兩法<lb/>
小過六二得中進上過四遇五不為上逆退下不及三<lb/>
　遇二適為下順此所以无咎<lb/>
小過用過乎儉古語奢者富不足儉者貧有餘奢者心<lb/>
　常貧儉者心常富季元衡儉説貪饕以招辱不若儉<lb/>
　而守廉干請以犯義不若儉而全節侵牟以聚仇不<lb/>
　若儉而養福放肆以逐欲不若儉而安性<lb/>
<pb n="37b"/>
大過大者過也曰剛過而中小過小者過也曰柔得中<lb/>
　是以小事吉其所謂<hi>闕</hi>
　如獨立遯世等事小成其小如過恭過哀過儉等事<lb/>
　初不是過剛過柔更不是過中故大過之後受之以<lb/>
　坎離之中小過之後受之以既未濟之中君子以天<lb/>
　下與世論須是大過以家與身論須是小過大過以<lb/>
　剛大有餘為用剛中之能事小過以柔小有餘為用<lb/>
　柔中之能事剛中又巽兌之柔之用柔中又震艮之<lb/>
<pb n="38a"/>
　剛之用都不是過中之過又匪專以坎為剛中離為<lb/>
　柔中故隨小大而皆亨<lb/>
分隂分陽迭用剛柔用柔小事用剛大事柔而大事不<lb/>
　得剛而小事不得小事宜柔大事宜剛小事而剛不<lb/>
　可大事而柔不可<lb/>
䷾<lb/>
既濟六二婦䘮其茀與家人六二无攸遂同義<lb/>
小人勿用一繫於師上一繫于既三以行師之際或以<lb/>
<pb n="38b"/>
　貪詐可使既濟之時或以小人易與又可化為君子<lb/>
　此而勿用見无時可用聖人之于用人其嚴如此<lb/>
睽初䘮馬勿逐震二䘮貝勿逐既濟之二䘮茀勿逐前<lb/>
　人詩分明一座上天梯手手扳援歩步躋今日恍然<lb/>
　天上坐却嫌一向被梯迷又却嫌一向被梯迷不用<lb/>
　扳援不用躋自是從来天上坐何嘗間隔一毫絲此<lb/>
　睽初所以言自復而震既皆言七日得睽止轉却目<lb/>
　睛震亦去其目眚既則去疑去亂還其正明遂言得<lb/>
<pb n="39a"/>
　耳<lb/>
坎終係寘比終无首屯終泣血井終勿幕需終入穴節<lb/>
　終苦蹇終碩既終濡首俱陷義了手能事<lb/>
泰二朋亡初如无遺三貞用永而惟五中是尚既二䘮<lb/>
　茀後挽初輪前推三轂而惟五福是禔後世大臣知<lb/>
　此義者鮮矣<lb/>
既二婦五之道盡付東西兩隣而不必其自已為東隣<lb/>
　離體而雜撰則為坎之中西隣坎體而雜撰則為離<lb/>
<pb n="39b"/>
　之中東隣剛正位當而以柔克西隣柔正位當而以<lb/>
　剛克是二人者皆從透底大中至正學問得来<lb/>
易嚴小人勿用之戒惟是坎之乗剛上爻解獲狐射非<lb/>
　為狐為隼皆此乗剛之小人勿用㫁不為用其他小<lb/>
　人或决之使行流或孚之使退消或外之使勿内逺<lb/>
　之使勿近止之使為輿包之使為瓜為魚畜之使為<lb/>
　臣為妾便是䖏法<lb/>
師上既三小人勿用陽剛方在陷隂柔又下石而乗之<lb/>
<pb n="40a"/>
　兹其所以必為小人必亂邦惟師上柔正極順既三<lb/>
　剛正極眀之君子能蚤辨而勿用黙消亂於将来此<lb/>
　師上既三用人之功不後於師中之功而有加於伐<lb/>
　逺之功也<lb/>
屯四求初以動五蹇四連三以濟五坎四納二以牖五<lb/>
　屯五非初无動蹇五非三无止坎五非二无平若井<lb/>
　四欲冽五泉在甃初泥節四欲劑五甘在安三嗟既<lb/>
　四故禔五福在袽二繻剛柔爻主之有辨固如此後<lb/>
<pb n="40b"/>
　世近臣有知此義其於以人事君思過半矣<lb/>
坎上爻䖏卦終應乾九三象三人来應艮九三象来厲<lb/>
　應巽九三象井收應離九三乃象濡首水上火下以<lb/>
　水克火恐終无以受人也其諸无剛爻為應如比无<lb/>
　首節苦坎係叢棘屯泣血易重剛德君子為應與无<lb/>
　如此<lb/>
既濟即是患君子是以思而豫防未濟恒以方君子是<lb/>
　以慎辨而居<lb/>
<pb n="41a"/>
日沒不周西月出丹淵中陽精蔽不見隂光代為雄既<lb/>
　上濡首之厲亦此<lb/>
小人勿用聖人繫之師上與既三師外順内險伏戈矛<lb/>
　於至順之中既下明上險肆很毒於強明之外天下<lb/>
　惟此二項為亂邦小人其餘皆所謂庸惡陋劣小人<lb/>
　至於泰否之分别君子小人如三箇陽明剛正之人<lb/>
　做一羣同心而共事即不純君子其為君子之道勿<lb/>
　問而知矣小人反是是為品隲人羣之大法<lb/>
<pb n="41b"/>
井汔至不勝内涸四十八之衍數俱虚未汔濟不勝外<lb/>
　燔六十四之終事竟絶善學者於兹二汔尤宜亟省<lb/>
履四愬愬終吉否四有命无咎睽四交孚无咎未濟四<lb/>
　貞吉悔亡皆曰志行履否健志得行睽未濟明志得<lb/>
　行升彖南征吉曰志行巽東南坤西南合而南征明<lb/>
　在其中勿問之矣<lb/>
　<lb/>
　易像鈔卷十二<lb/>
</p>
<p>
</p>
  </div>
</body>
</text>
</TEI>
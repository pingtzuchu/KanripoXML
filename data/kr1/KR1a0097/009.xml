<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易像鈔卷九</head>
    <p>
<pb n="1a"/>
欽定四庫全書<lb/>
　易像鈔卷九　　　　　　明　胡居仁　撰<lb/>
䷔<lb/>
賁柔來文剛剛上文柔竝无剛為質柔為文之説而紛<lb/>
　紛未巳即一相沿之腐説猶然奚怪成心之難化也<lb/>
噬嗑剛柔分而柔得中節剛柔分而剛得中噬反為賁<lb/>
　不曰剛柔分而曰分剛亦柔中為主之義聖人貴得<lb/>
　中之爻如此<lb/>
<pb n="1b"/>
无敢折獄非不折獄只存无敢之心耳與弗敢成之敢<lb/>
　同<lb/>
與上興二麗三三震起至上而止便是興之義又與陵<lb/>
　義相關<lb/>
白賁无咎陽明先生曰後世大患全是士夫以虚文相<lb/>
　誑畧不知有誠心實意流積成風雖有忠信之質亦<lb/>
　且迷溺其間不自知覺今欲捄之惟有鞭辟近裏删<lb/>
　削繁文返樸還淳是對症之藥<lb/>
<pb n="2a"/>
噬嗑賁倒體賁初火性遇止在前不上炎而能下便能<lb/>
　受上之止所以為義弗乗噬上火性處動之上不克<lb/>
　下而炎上何以合下之動所以為極惡大罪噬初宜<lb/>
　動而不動何以合明便為小惡賁上宜止而終止文<lb/>
　明有止便為得志爻象分明如此而或不勝異説之<lb/>
　支離謂何<lb/>
䷖<lb/>
剝不利有攸往龜山先生曰君子尚消息盈虚天行也<lb/>
<pb n="2b"/>
　消息盈虚天且不能暴為之而况于人乎然君子之<lb/>
　尚消息盈虚无時不然獨于剝言之蓋君子小人之<lb/>
　相為消長至剝而極矣此成敗之機而邦之興喪繫<lb/>
　焉雖動息語黙之微一失其機不可復救况施于事<lb/>
　乎東漢之衰君子欲以力勝之引姦凶而授之柄卒<lb/>
　至于俱傷兩敗而國隨以亡不知此故也<lb/>
剝言牀孫聞斯曰剝變定自人之所安處始故曰危者<lb/>
　安其位君子安而不忘危故曰生于憂患死于安樂<lb/>
<pb n="3a"/>
牀安身之几君民一體君子小人亦原一體安則俱安<lb/>
　君之所恃以安者民巽牀君巽民君自巽其所安也<lb/>
　小人之所恃以安者君子剝牀小人剝君子小人亦<lb/>
　自剝其所安也然巽牀而曰在牀下无隱不悉无微<lb/>
　不體既設身以處之又抑身以下之剝牀而曰以足<lb/>
　以辨以膚不惟使君子无安身之地且欲使君子无<lb/>
　容身措足之地无完身自全之地君子小人用心之<lb/>
　不同如此乃小人有剝君子惟止小人自剝廬君子<lb/>
<pb n="3b"/>
　自得輿容如地屹如山剝之厚下安宅之心不啻巽<lb/>
　在牀下之心歴萬年不移也此所以為君子蘇氏曰<lb/>
　君子之于小人不疾其有丘山之惡而幸其有毫髪<lb/>
　之善蔑貞絶滅无餘而後凶可必也若猶有餘則君<lb/>
　子自其餘而懐之矣<lb/>
剝初曰滅下下剝之民即指初剝二曰未有與與乃其<lb/>
　同𩔖中之可與者如三如五<lb/>
剝五貫魚以宫人寵无不利凡男子女媵多皆剝道何<lb/>
<pb n="4a"/>
　必天子此贊易聖人之微意與深戒又剝自姤始故<lb/>
　取象貫魚章本清曰昏義古者天子后立六宫三夫<lb/>
　人九嬪二十七世婦八十一御妻以聼天下之内治<lb/>
　天子立六官三公九卿二十七大夫八十一元士以<lb/>
　聼天下之外治鄭康成註為當夕之説毎十五夕而<lb/>
　一周鄙悖謬妄于是為極或者天子統六官后統六<lb/>
　宫合一朝之外治不外乎六官而莫非天子之所統<lb/>
　合庭臣之内職不外乎六宫而莫非后之所統即後<lb/>
<pb n="4b"/>
　世百僚皆天子之命臣其妻莫非天子之命婦合百<lb/>
　官朝于天子所以輔天子明章天下之男教合百官<lb/>
　之命婦朝于後宫亦以助后明章天下之婦順也使<lb/>
　天下之百官悉敬承天子之男教則外和而國治使<lb/>
　百官之命婦悉敬承后之婦順有不内和而家理者<lb/>
　哉以此言之則又何必夫人嬪與世婦御妻必為天<lb/>
　子宫中有名位之妾媵而後可也夫以天子之尊臣<lb/>
　妾天下豈百二十人之足多但以理揆之一人御衆<lb/>
<pb n="5a"/>
　女為古帝王定制其不可明甚書有不邇聲色之訓<lb/>
　中庸有去讒逺色之言聖人于色荒唯恐防之不早<lb/>
　乃于昏義以此垂訓萬世吾不信也<lb/>
剝上碩果不食范忠宣公繳奏歐陽修朋黨論䟽小人<lb/>
　无朋惟君子則有之一君子存羣小人雖衆必有所<lb/>
　忌而不敢為唯空國无君子然後小人得肆志于无<lb/>
　所不為則漢魏唐梁之際是也<lb/>
小人剝廬終不可用聖人嘗以剝之无咎許三以宫人<lb/>
<pb n="5b"/>
　寵許五而要終則斷以為不可用君子小人之辨其<lb/>
　嚴如此<lb/>
緇衣小人毒其正小人視君子如仇讐常有禍之之心<lb/>
　始于剝牀終于剝廬其毒正為何如<lb/>
膚崔憬謂薦席也若謂體膚之膚則不止切近而已<lb/>
䷗<lb/>
反復其道七日來復六一合五二合四三合皆七二休<lb/>
　三頻四獨五敦皆反皆來上迷直前无反終止于六<lb/>
<pb n="6a"/>
　不來為七非復義矣故凶震二既二皆七日得得以<lb/>
　二五之合至于八月有凶震陽長之卦兑隂消之卦<lb/>
　八月之象即兑即四隂皆是<lb/>
復其見天地之心朱子曰一箇物裏面都有一箇天地<lb/>
　之心人自迷而不見耳<lb/>
出入无疾後漢郎顗上書雷二月出地百八十三日雷<lb/>
　出則萬物出八月入地百八十三日雷入則萬物入<lb/>
　入能除害出則興利人君象也<lb/>
<pb n="6b"/>
至日閉關月令章句云關在境所以察出禦入也<lb/>
劉子翬字彦冲學者稱屏山先生崇安人嘗言吾于易<lb/>
　得入道之門所謂不逺復者則吾之三字符也因作<lb/>
　復齋銘曰學易者必有門戸復卦易之門戸也入室<lb/>
　者當自戶始學易者當自復始<lb/>
休復之吉以下仁薛君采曰後世不務修身故亦不知<lb/>
　親賢之為務君子是以知世俗之日陵夷也<lb/>
復初曰仁剝上曰果凡果必具一仁一仁㑹生萬果无<lb/>
<pb n="7a"/>
　復初之仁而欲碩剥上之果无剥上之果而欲下復<lb/>
　初之仁天地從來无此造化<lb/>
陽以進為復陰便當以退為復此王氏説如二乗初有<lb/>
　以下乎初而无敢上乎初俾進在初退在己便象休<lb/>
　復三隔二一層退不勇便象頻復四初應爻象獨復<lb/>
　五居順中象敦復上无退步初何由進便象迷復<lb/>
復六四曰獨復復惟一剛人能有之以為獨也小畜九<lb/>
　二曰牽復上下合應有五剛也是為君子之用心<lb/>
<pb n="7b"/>
復小而辨于物此是坤道静翕主人剛自外來而為主<lb/>
　于内此是乾道動直主人<lb/>
人知復以一陽震發五陰不知復以五陰翕聚一陽所<lb/>
　謂復以自知者此顔之如愚亦以此<lb/>
復君子之事而上迷為小人剝小人之事而三之為君<lb/>
　子小人中之君子許之无咎君子中之小人曰凶有<lb/>
　災眚曰大敗曰十年不克征戒之至矣<lb/>
復上迷總以逺初用行師終有大敗以應三非長子五<lb/>
<pb n="8a"/>
　主坤中為國君上不能以以乃反厚歸薄故凶上四<lb/>
　合為十年亦終不能如四之從初故曰至于十年不<lb/>
　克征頤三十年勿用三合上初為十年言初上皆不<lb/>
　為用屯二十年乃字五二合成十或四初既合加五<lb/>
　來亦是十<lb/>
屯六二頤六三復上六皆以十年為象二四六八十皆<lb/>
　地數而十則終數屯二字二雷五雨隂陽終應也頤<lb/>
　三勿用三動上止隂陽終不應也復上不克征上終<lb/>
<pb n="8b"/>
　迷无以下初也若同人三之三嵗不興三不足以敵<lb/>
　五也坎上之三嵗不得上乗五亦如三之乗二也漸<lb/>
　婦之三嵗不孕巽從初子之言不敢或乗乎三夫也<lb/>
　既三之三年克之未四之三年有賞大國火陽水陰<lb/>
　南北定位又貞勝之道也<lb/>
人不到見天地之心總謂之迷孔子四十不惑言能不<lb/>
　迷耳<lb/>
屯小貞吉賁小利有攸徃坎求小得遯小利貞暌小事<lb/>
<pb n="9a"/>
　吉旅小亨巽小亨小過可小事既濟亨小稱名小取<lb/>
　𩔖大故曰齊小大者存乎卦義不專以陽大隂小為<lb/>
　小也如云復小而辨于物復義自是大不得大則物<lb/>
　不能辨矣<lb/>
復亨亨以剛反出入无疾朋來无咎卦有下動上順之<lb/>
　象動而不順行將无動不成疾動以順行時雖方在<lb/>
　地中或發聲而出或收聲而入无非生機震動生意<lb/>
　流行何疾之有吉凶悔吝俱生乎動有動主无順朋<lb/>
<pb n="9b"/>
　朋无助順主有妄動將无動不成咎動以順行以動<lb/>
　召順順輔動而不孤動以順而善補何咎之有反復<lb/>
　其道七日來復人有動易于向前難于却後遇阻多<lb/>
　毖遇順多傾惟天行至健惟自强不息終日乾乾之<lb/>
　君子為能反復俱以天行復所稱反主惟一剛耳五<lb/>
　柔或以坤黒終迷有一无反如疾尚錮不稱反復或<lb/>
　以用六自畫不來為七咎且旋生不稱來復初反而<lb/>
　五與俱反无一柔不以剛反為道是為反復其道三<lb/>
<pb n="10a"/>
　四之合二五之合一六原始要終之合无日不七无<lb/>
　日不來而成復是為七日來復如是者動以順行即<lb/>
　終日乾乾反復道之天行復道原是乾道故反復來<lb/>
　復皆曰天行<lb/>
迷復不是迷而不復亦不是暫復旋迷迷其為復如齊<lb/>
　王不忍觳觫之心豈其不復只喚做迷知有牛不知<lb/>
　有羊知有禽獸不知有百姓故曰凶有災眚甚且興<lb/>
　兵搆怨以求大欲无異于以鄒敵楚故曰用行師終<lb/>
<pb n="10b"/>
　有大敗語之反本發政施仁則謂惛不能進僅欲嘗<lb/>
　試而齊卒不治故曰以其國君凶至于十年不克征<lb/>
　百姓日用而不知日用是復不知是迷知即不迷故<lb/>
　不可以仁知之見同于百姓之不知而謂君子之道<lb/>
　鮮<lb/>
復剛反乾為木果艮為果蓏震為反生剛反以倒體則<lb/>
　艮剛反生以全體則乾剛反生乾動直震動反雷在<lb/>
　地中如乾艮之果下種地中雖若方萌方芽實則至<lb/>
<pb n="11a"/>
　翕至聚至收至歛精神專一向裏畧无一毫外透故<lb/>
　曰復以自知子曰顔氏之子其殆庶幾乎有不善未<lb/>
　嘗不知知之未嘗復行也夫有不善而後知知而後<lb/>
　不行无貴自知矣復之自知知在幾先不在幾後知<lb/>
　從内精不從外瑩如鑑照物物无遁形猶為外知復<lb/>
　乃神鑑内朗透裏光明洞燭畧有塵滓不容自昧令<lb/>
　不善沾不得土落不得根何由得行夫是之謂剛反<lb/>
　夫是之謂自知初之所謂不逺復者此<lb/>
<pb n="11b"/>
乾三反復道屯二反常復彖反復其道蹇大象反身蹇<lb/>
　三來反歸妹三反歸這反非全乾至健與震艮二剛<lb/>
　俱未易幾鄒爾瞻曰復亨曰剛反人心之虚屬陽陽<lb/>
　必剛剛為果决為直遂不反則神不入神不入滔滔<lb/>
　東注何虚之與有反則專而翕專而翕所謂不逺復<lb/>
　休復敦復獨復與先王之不省方皆剛反義也<lb/>
復四中行獨復四初正應一線不移中行由地中自有<lb/>
　之動以成順不緣初以能自出頭故為獨復五自考<lb/>
<pb n="12a"/>
　亦能不為初以者自初言一動能以五順行自五順<lb/>
　言曽非分初之動以為動故能各自出頭不為動以<lb/>
　上迷反欲以初則反順而成逆矣故凶<lb/>
復小而辨于物孫思邈曰心為君君尚恭故曰小詩曰<lb/>
　如臨深淵如履薄氷小之謂也初不逺猶言不離戒<lb/>
　謹不睹恐懼不聞須臾不敢離逺便是首得復小之<lb/>
　義<lb/>
不逺復復本體不逺工夫如初之力量能到須臾不離<lb/>
<pb n="12b"/>
　復體地分无祇悔如顔子不遷不貳不遷庶幾中節<lb/>
　不貳庶幾无過故不適于悔之途而稱元吉<lb/>
剝三之失上下復四中行合上下凡來皆朋上之征亦<lb/>
　在其中然自到頭无迷患故稱獨復<lb/>
剝上得輿能使下五陰皆為其民復初不逺更合上五<lb/>
　隂皆為其朋剥要終上止復原始下動上下所處不<lb/>
　同乃其為天地之心則一耳<lb/>
剝固復夬亦姤剝而復之初君子即有修身之思唯恐<lb/>
<pb n="13a"/>
　其有不善之萌夬而姤之初小人即有蹢躅之孚唯<lb/>
　恐其无罅隙之乗復五敦君子所以終為君子而无<lb/>
　如迷者之不悟姤五隕小人所以卒為小人而亦无<lb/>
　如角者之不入君子落得為君子小人枉自為小人<lb/>
　其所就之不同如此<lb/>
不逺復逺<hi>于願切</hi>離也違而去之也人所以逺復惟有不<lb/>
　善而不知知而復行其于自知復體便跬步千里顔<lb/>
　子有不善而常知其于不善當下覺當下消不到為<lb/>
<pb n="13b"/>
　不善所蔽離去自知復體故曰不逺復若云失之未<lb/>
　逺而復之則已進于悔之塗矣安得謂之无祇悔而<lb/>
　元吉乎<lb/>
不逺復不消論到行不善地頭但有不善便都蔽昧我<lb/>
　不得昏翳我不得常如大明中天寸雲无㸃常知不<lb/>
　善自无不善連為善字様也不消論到二以下都以<lb/>
　行證知休與拙反如作偽心勞日拙作徳心逸日休<lb/>
　二日用平常竝不作偽惟有作徳日休復二休從從<lb/>
<pb n="14a"/>
　容容地做工夫三頻急急忙忙地做工夫此二與三<lb/>
　之辨四正應初不單是行行必以中且又能自出頭<lb/>
　曰獨復五培養深厚工夫綿密曰敦復初不逺復常<lb/>
　知不善便所知是善所謂明善明此所謂擇中庸而<lb/>
　得一善得此自休至敦總亦不逺工夫但有生熟深<lb/>
　淺不同上于不善不消到全不知只不常知則知之<lb/>
　時少不知之時多斯謂之迷用行師也欲去惡也欲<lb/>
　討罪只知不透徹便行不端的善惡混淆便著數舛<lb/>
<pb n="14b"/>
　錯故曰終有大敗至于以其國君一步事業更藉重<lb/>
　常知不善之人方始來得乾知大始首出庶物萬國<lb/>
　咸寧復知不善一人定國萬民是若纔逺已迷若迷<lb/>
　終逺如以迷導迷何以正國故凶至于十年不克征<lb/>
　夫能知不善非常知不善尚有復行之患不知不善<lb/>
　不善坑塹與其身相為終始子曰年四十而見惡其<lb/>
　終也已曽子曰五十而不以善聞則不聞是如此<lb/>
初故蔑而上惟得剝果所以碩上終迷而初无逺復身<lb/>
<pb n="15a"/>
　所以修<lb/>
彖繫朋惟坤復二卦坤得喪兩利復惟來非斯人之徒<lb/>
　而他有所與方寸地亦淤塞者耳矧曰見天地之心<lb/>
復猶諺所謂回往心剝有變復惟反此之謂回往心人<lb/>
　有是心能出能入可出可入起震歴乾自巽要坤全<lb/>
　體生生何疾之有人有是心不孤立必有朋已能來<lb/>
　人亦來何咎之有<lb/>
復剛反此人人方萌之果核六爻便是六様有事于復<lb/>
<pb n="15b"/>
　工夫不逺復无祇悔近求諸身須臾不離不適于悔<lb/>
　无之不貞此幾于性安一路故元吉休止息也休復<lb/>
　如果核既已下地一下便定畧无些子震撼移動故<lb/>
　吉頻急也連也頻復連二初為一體持之以危危以<lb/>
　為安故无咎中行猶言中路在上下之交則兩岐路<lb/>
　居五陰之中則四义路行之于可東可西可南可北<lb/>
　之中畧无一迷一直應初曰獨復五又順體之中人<lb/>
　一己百人十己千必要于成故无悔惟上為迷原始<lb/>
<pb n="16a"/>
　无以應初要終遂无定主如木再植其根且傷矧其<lb/>
　眩惑无主遷徙不定故用師不得止是貪兵忿兵竝<lb/>
　无義兵也以國君不得止是狥君逢君竝不能正君<lb/>
　也至于十年不克征動步便舛舉足便錯盡天一地<lb/>
　十之數滿盤皆虚也復幾方動未動其動甚微故自<lb/>
　昔先王必以動而无動極其閉闗為義而况後人商<lb/>
　旅行羣動作后省方不居方萌芽一折无物能生君<lb/>
　道一反无復主宰困而不學民斯為下復上之迷之<lb/>
<pb n="16b"/>
　謂矣<lb/>
剝爛復反失諸正鵠反求諸其身行有不得皆反求諸<lb/>
　己幾于復矣而爛義如未入手反義猶屬影響試看<lb/>
　上以厚下安宅象辭下有剝上惟厚下逾剝上逾厚<lb/>
　稍推開稍隔礙出乎厚必入乎薄這便喚做臭惡嘴<lb/>
　臉歪賤骨頭齷齪肚腸須用腐化盡方是爛如顔子<lb/>
　一日克復克是爛字入手復乃反字得力也<lb/>
復曰朋來豫亦曰朋盍簪剝曰民所載謙亦曰萬民服<lb/>
<pb n="17a"/>
　復豫之于五陰皆曰朋震剛原始合坤動順二徳宜<lb/>
　相取相下宜交修並進謙剝之于五隂皆曰民艮剛<lb/>
　要終合坤止為君順為民自當分剛柔辨上下定民<lb/>
　志然君民一體相須民分良不薄于朋誼也<lb/>
大凡人從軀殻起念不從天地之心流迸出萌茁出都<lb/>
　喚是迷復<lb/>
論一嵗之運隂陽各分六位七則更生自子至午往為<lb/>
　姤自午至子來為復往姤不言來復言之往姤半體<lb/>
<pb n="17b"/>
　之成來復全體之生文王約月為日日就月將日邁<lb/>
　月征一月有一月之功一日有一日之功反得身轉<lb/>
　便以日易月无日不來庶幾真見天地之心耳後人<lb/>
　有云士過三日即當刮目相待亦庶幾七日之復㫖<lb/>
乾所以為至健惟其能主乎坤坤所以為至順惟其能<lb/>
　承乎乾動而以順行這至微動幾合至順坤體為行<lb/>
　置之出入反覆之衝而畧无毫髮可以改置變移得<lb/>
　真是動而无動所以通天下之志而成天下之務只<lb/>
<pb n="18a"/>
　有這些子宇宙之所以闔闢天地之所以施生亦只<lb/>
　這些子為關這關容不得商旅馳騖故閉之而不許<lb/>
　行亦容不得后逐向外方做察察之明去故閉之而<lb/>
　不許省閉關與洗心退藏于密同義心密聖人時時<lb/>
　退時時藏復關先王日日至日日閉<lb/>
人所以迷大關不出兩件一是功利淪人心髓做了千<lb/>
　萬年不起錮疾如以國君等事是一關一是全副精<lb/>
　神明于責人而獨昏于恕己是以求人不勝苛察如<lb/>
<pb n="18b"/>
　用行師等事是一關這關全然閉塞得便喚做自知<lb/>
　畧有罅縫走透便喚做迷人<lb/>
復四曰獨即復即獨真如一夫當關商旅也行不得后<lb/>
　也省方不得精神既是專一工夫畧无滲漏曽思慎<lb/>
　獨義㫖亦似從此體貼出<lb/>
象稱先王者七比豫觀噬嗑復无妄渙而震居四震帝<lb/>
　所自出太極陽生之所自始天下之動之所自始先<lb/>
　王之所以動而世為天下道惟此君子慎動惟此人<lb/>
<pb n="19a"/>
　无坎徳无歸處无巽徳无入處无震徳更无動處出<lb/>
　處七卦皆本先王言後王亦未易承當耳<lb/>
復不省方篤恭天下平修己安百姓大畏民志不親反<lb/>
　仁不答反敬不治反知壹是皆以修身為本惟省其<lb/>
　在己非方其在人觀省方觀民設教民各有方隨方<lb/>
　為觀教各有方隨方為設又别是一省法復不省方<lb/>
　觀省方姤誥四方風散雷動體本不同且觀行于地<lb/>
　姤下于天與復在地中義更别耳<lb/>
<pb n="19b"/>
君子以剝為宅而安止如泰山先王以復為關而閉塞<lb/>
　如厚地剝宅安天下无不碩之果矣復闗閉天下无<lb/>
　終迷之目矣<lb/>
䷘<lb/>
復動以地无妄動以天動以地曰有不善動以天曰其<lb/>
　匪正義理无窮工夫无窮從此悟入<lb/>
先王以茂對時育萬物司馬公時至獨樂園危坐讀書<lb/>
　堂嘗云草妨步則薙之木礙冠則芟之其他任其自<lb/>
<pb n="20a"/>
　然相與同生天地間亦各欲遂其生耳張文潛庭草<lb/>
　詩人生羣動中一氣本不殊奈何欲自私害彼安其<lb/>
　軀<lb/>
雷之發聲衆物皆應故曰天下雷行物與无妄<lb/>
耕穫菑畬不是仍有妄種未消只如為善得福便是耕<lb/>
　穫便是菑畬了但為善禍福一聼之天福亦不喜禍<lb/>
　亦不懼何耕穫菑畬之有是爲无妄之正<lb/>
或解无妄之三行人得牛指上邑人之災指初上曰行<lb/>
<pb n="20b"/>
　有眚无攸利未見其為得牛初曰无妄往吉往則未<lb/>
　見其為邑人吉又未見其有災其于上下文俱似不<lb/>
　一顧也<lb/>
趙氏曰知易莫如孟子莫非命也順受其正全是无妄<lb/>
　大亨以正天之命也易㫖天命无不正其匪正有眚<lb/>
　人以病目視之若有匪正是匪正生于有眚人之為<lb/>
　耳天命曽何不正之有如无妄之災而无牛无妄之<lb/>
　疾而藥斯謂之匪正有眚不利有攸往<lb/>
<pb n="21a"/>
素問六經調者謂之不病雖病謂之自巳也无妄之疾<lb/>
　勿藥有喜㫖矣<lb/>
惠迪未必吉而反凶作善未必祥而反殃皆无妄之災<lb/>
　之疾若從逆未必凶而反吉作不善未必殃而反祥<lb/>
　此乃小人僥倖之為原不在正命中數算君子不道<lb/>
不耕穫透過功利關行人得牛透過災禍關勿藥有喜<lb/>
　透過生死關初往吉三闗俱不待言象故明得志<lb/>
不耕穫象曰未富章本清曰未嘗有欲富之心也以未<lb/>
<pb n="21b"/>
　富而往以柔中往應剛中何往不利陰爻中虚即未<lb/>
　富之象<lb/>
吳草廬解无妄之疾曰九五剛健中正可謂无妄矣而<lb/>
　下有應故曰疾疾者以外物之應能為内心之病也<lb/>
　夫聖人明言剛中而應大亨以正矣而可反以應為<lb/>
　疾乎<lb/>
无妄天之命若无妄之疾无妄之災而稍可以弗順是<lb/>
　天又有妄命矣豈所以為天哉<lb/>
<pb n="22a"/>
无妄之藥不可試邵子詩有命更危亦不死无命極醫<lb/>
　亦无效惟將以命聼于天此外誰能閑計較又詩請<lb/>
　觀風急天寒夜誰是當門定脚人當門定脚是為勿<lb/>
　藥之喜初非謂勿藥自愈而有喜<lb/>
三曰无妄之災五曰无妄之疾動而自止健弗為應便<lb/>
　象災健而履止動弗為應便象疾故三明言止為災<lb/>
　而動為得五之勿藥有喜則巳在止外而與正動自<lb/>
　應也<lb/>
<pb n="22b"/>
无妄之藥或曰醫之用參术也積痼之人不能效也有<lb/>
　良醫焉擇其藥之偏而有毒者攻之而於病也霍然<lb/>
　矣夫用違其症即參术亦有病而誡當其時即偏毒<lb/>
　之藥皆盧扁所藉手也兹亦所謂无妄之藥不可試<lb/>
　之一端<lb/>
䷙<lb/>
艮之畜乾大以正之君子之用心巽之畜乾制之而已<lb/>
　終不脫小人之體質此所以有大小之辨<lb/>
<pb n="23a"/>
小畜之初自復大畜之初利己于勇于受人之中而晳<lb/>
　知人之鑒毫髮不爽此所以為君子<lb/>
利有攸往上合志初遇四自己二遇五自説四五皆非<lb/>
　初二合志之人也君子小人之辨其分明如此其嚴<lb/>
　如此世有以君子自命而不免上合小人以利徃兹<lb/>
　其所以卒于失身而莫救以死乎<lb/>
陸績認豶豕之牙為豕牙亦遂以童牛之牿當作角犢<lb/>
　角繭栗非傷人者其穿鑿不倫一至此<lb/>
<pb n="23b"/>
後世人臣有能以其身為畜上之天衢凡登進皆剛健<lb/>
　之賢无賢不為登進之四通八達惟賢人利往如是<lb/>
　而道不大行者无之童牛之牿豶豕之牙自古以養<lb/>
　道善成天下之賢只有此二局即為童牛而无牿即<lb/>
　為豶豕而无牙恐不免仍有所忮懻媢嫉觸囓而傷<lb/>
　之者在小畜之上止于雨處大畜之上究于大行此<lb/>
　卦體剛柔大小之辨<lb/>
䷚<lb/>
<pb n="24a"/>
頤主上成之者初上初兩剛即口實之義象<lb/>
山下有雷頤下頤如雷欲動上頤常如一座山壓止其<lb/>
　上更開口不得言語有不慎飲食有不節者无之<lb/>
頤三民也即賢非上所養矧其拂貞不得為賢我髙皇<lb/>
　帝與儒臣論曰人主職在養民但能養賢與之共治<lb/>
　則國无虚禄民𫉬實惠苟所養非賢反厲其民何補<lb/>
　于國哉故人主養賢非難知賢為難然則靈龜者固<lb/>
　自求之靈明亦知人之哲鑒也舍靈龜无以知初矣<lb/>
<pb n="24b"/>
　惡能養初以及萬民哉故曰舎爾靈龜觀我朶頤凶<lb/>
言語不慎以口而生罪過飲食不節以口而生疾病<lb/>
雷聲于震蟄于乾坎艮艮東北冬而未春之交也山下<lb/>
　有雷陽氣之緘藏者方密故為慎為節而為頤若如<lb/>
　冬雷動成災沴矣夫豈得為頤乎<lb/>
䷛<lb/>
大過棟橈棟以三四為象三上應爻上以弱三剛无所<lb/>
　于寄四初應爻初以弱四剛无所于附象撓獨立遯<lb/>
<pb n="25a"/>
　世或曰上一柔在四剛之上獨立之象初一柔在四<lb/>
　剛之下遯世之象或曰四剛自固于中上不能乗初<lb/>
　不能消之象<lb/>
觀大過大壯二象便知大當有以載乎小亦當有以下<lb/>
　乎小<lb/>
大過取象于枯楊或曰楊性勁直堪為屋材寧折終不<lb/>
　曲撓若榆性則懦軟久无不曲<lb/>
大過之二以巽體生體老為夫大過之五以兑體殺體<lb/>
<pb n="25b"/>
　老為婦老婦種子是殺根得其士夫士少壯之稱君<lb/>
　子可媚以君子為夫小人可媚又以小人為夫兹孔<lb/>
　孟之所謂閹然媚世之鄉愿深惡而痛絶之者<lb/>
四剛二柔之卦共十五宜皆大過而惟澤風為大過四<lb/>
　柔二剛之卦共十五宜皆小過而惟雷山為小過大<lb/>
　過四剛居中而居外者名中孚小過四柔居外而居<lb/>
　中者名頤二剛原始要終足以育養四柔為頤居中<lb/>
　則失位不中故就小言過二柔居中以從剛大為孚<lb/>
<pb n="26a"/>
　其原始要終亦以中四剛為主故就大言過聖人剛<lb/>
　柔之辨其嚴如此小過可小事不可大事大過之時<lb/>
　大矣哉大過之事便是大事若小事將不成其大矣<lb/>
學齋云大過本末弱也本末二字皆從木以一陽畫藏<lb/>
　于木之下而根株回暖故為本以一陽畫散于木之<lb/>
　上而枝葉向榮故為末大過巽下兑上四陽畫積于<lb/>
　中二隂畫處初上猶之木焉上缺下短本末弱也<lb/>
易筌木在水中必毁惟楊可生故二五皆以枯楊為象<lb/>
<pb n="26b"/>
䷜<lb/>
習坎見其為原泉為流水水不流喚做死水鳥不飛喚<lb/>
　做死鳥人不習亦俱喚做死人人自不省耳<lb/>
鳥數飛為習便見不可已亦政自已不得此六十四卦<lb/>
　外又文王一字之易而魯論言學習言傳習言性習<lb/>
　俱此<lb/>
地險山川丘陵唐張喬山川心地内一念即千里<lb/>
麗以中為正故曰重明以麗乎正故曰黄離元吉得中<lb/>
<pb n="27a"/>
　道坎曰水流而不盈水須上下通流故初入窞即不<lb/>
　流既曰失道上有係與寘即不流亦曰失道<lb/>
坎二求小得陷不在大失嘗在小如之何勿求<lb/>
坎二曰未出中未濟小狐汔濟亦曰未出中二剛中不<lb/>
　為險中猶凛凛惟危若未出于險中然坎五則中而<lb/>
　位乎天位矣不盈以科則當盈以流水之體則原不<lb/>
　可盈祇平原來是平而要于平虞廷所謂道心所謂<lb/>
　中不過不盈祇平而已象曰中未大亦殊是大不得<lb/>
<pb n="27b"/>
　詩詠文王小心翼翼二求小五未大總是乾體自强<lb/>
　不息一脉坎中未大要于乾震主未光要于艮此通<lb/>
　八為一脉絡<lb/>
坎大象曰常徳行爻曰祇既平不常不平便无之非險<lb/>
先天不待習後天必有習重卦皆後天文王于坎獨加<lb/>
　一習坎天一所生之始惟坎為陷故惟坎名習也坤<lb/>
　二言不習何曰直方大坤二之動動與天合何必習<lb/>
　何待習坤二變坎動而成陷何能不習何可不習水<lb/>
<pb n="28a"/>
　流相仍而來不己曰習坎鳥數飛為習人服行所傳<lb/>
　之業熟復不巳為習惟坎自有習象惟坎亦自不能<lb/>
　无習功如既為鳥不飛不得不數飛不得<lb/>
天行地勢水洊至明兩作與洊雷隨風兼山麗澤名卦<lb/>
　之義已别至于稱健不稱乾言明不言火坎上獨加<lb/>
　習尤俱有意義<lb/>
習坎有孚剛中實孚象也然有无孚者矣无孚便喚做<lb/>
　小人行險僥倖如初之入三之枕上之係與寘有孚<lb/>
<pb n="28b"/>
　便喚做君子居易俟命如二之有得五之既平四之<lb/>
　自牖孚乃脉絡聨屬通貫故維而心亨行而有尚无<lb/>
　孚非斷流即絶港維于何有行俱不得<lb/>
統八純卦而言惟坎名習以下陷就坎六爻而言惟初<lb/>
　名習以下之又下陷之又陷<lb/>
坎有險天險地險王公守國之險俱有之于二求小得<lb/>
　泉竇只涓涓涓涓不已流為江河故得象明未出中<lb/>
　即險中即剛中既小得如掘地得泉不待溢出外然<lb/>
<pb n="29a"/>
　後為流水也<lb/>
子言性相近習相逺性習之分亦先後天之判也習曰<lb/>
　相逺得則天險不可升失則入于坎窞是以君子必<lb/>
　慎其所習<lb/>
離四雖剛爻是一圑浮燥紛擾隂火用事坎四雖柔爻<lb/>
　是一泓收斂寧靜陽水用事所以吉凶霄壤不同<lb/>
坎五猶象不盈四柔之科坎未易孚也凡人心術隱微<lb/>
　中只畧有絲毫險意未化科終不盈盈科則成章矣<lb/>
<pb n="29b"/>
　斐然成章聖人以為吾黨不成章非吾黨矣祇既平<lb/>
　一瀉千里一碧萬頃是海二五剛中是瀾四柔是未<lb/>
　易盈之科<lb/>
不盈祇平許氏曰人行到憂患處如水流得滿然後行<lb/>
　過去少些子不滿過去不得如舜事瞽瞍到底豫時<lb/>
　是坑坎纔滿然後流得出<lb/>
習從羽從白羽水音白水色是為即坎即習以羽白言<lb/>
　无習功亦便无坎徳如鳥去兩羽如何飛得動如没<lb/>
<pb n="30a"/>
　溺汚濁泥中過活何時有潔白日子<lb/>
坎上加一習習即坎故以坎名習坎即習故以習名坎<lb/>
　魯論言學習言傳習言性習孔子之言習猶文王之<lb/>
　言習也坎陷也習亦陷也習于善主陷者也習于不<lb/>
　善為陷者也謂習坎為習于坎猶二之<lb/>
坎陷也以陷象言四柔陷二剛者也二剛陷于四柔之<lb/>
　中者也以陷義言四柔為陷者也二剛主陷者也四<lb/>
　柔為陷如層城重壘如金城鐵壘二剛主陷如摧鋒<lb/>
<pb n="30b"/>
　陷陣深入城壘之中掃蕩廓清城无留堅壘无留固<lb/>
　大凡形生以後理墮氣質之中人有如是之陷象人<lb/>
　有如是之陷義故坎言心俗言心坎又言人心險于<lb/>
　山川皆此<lb/>
坎五祇平萬以忠曰平字深味之令人當下恬然有與<lb/>
　天地萬物同止其所氣象一道清泠萬古常寂堯舜<lb/>
　添不得絲毫桀紂減不得絲毫按祗平乾彖所謂雲<lb/>
　行雨施天下平亦此<lb/>
<pb n="31a"/>
坎有險惟危求小得惟微四納約惟不自侈而後能自<lb/>
　牖五不盈亦不自大而後能祇平皆求小之義若坎<lb/>
　窞之入既異于求小而徽纆之係更異于納約象皆<lb/>
　謂之失道以微非其微則危乃益危耳<lb/>
牖曰自牖便知坎窞之入坎中又有一窞以自為陷阱<lb/>
　與徽纆之係叢棘之寘皆人之自入自係自寘可知<lb/>
坎不盈惟不盈方无滿足而能祇方无汎溢而始平離<lb/>
　初敬坎五祇皆戒慎恐懼之性體為之𤼵越流行者<lb/>
<pb n="31b"/>
　敬言于離初火性速而上戒于方熒之始祇言于坎<lb/>
　五水性緩而下尚于洊至之中也<lb/>
䷝<lb/>
坤為牛又為子母牛離之畜牝牛坤之子母牛也聞馬<lb/>
　駒于母上旬生前母行中旬生中半母行下旬生後<lb/>
　母行惟牛駒直是後母而行一步不離稍離輒呼母<lb/>
　是為子母牛離性炎上已難遏抑得下以離重離明<lb/>
　不相借更多自作聰明之弊今以重離之明而畜養<lb/>
<pb n="32a"/>
　得重坤之順如詩所謂不愆不忘率由舊章不識不<lb/>
　知順帝之則安得不吉二黄離以有天下如明王以<lb/>
　有國如明公得其中極其順明不觸物已如母牛五<lb/>
　繼之只須以後順為道一毫聰明不用作凡一政一<lb/>
　事之間雖无失墜常恐失墜更如子牛于母一步逺<lb/>
　離輒有呼號五沱涕戚嗟而象謂之離王公政如此<lb/>
　夫是之謂重明麗正夫是之謂繼明照四方而獨以<lb/>
　大人稱<lb/>
<pb n="32b"/>
離麗也如人之目暗室黒夜俱无見欲有見須日月出<lb/>
　不然須有火光<lb/>
全體乾道然後做得坎之學問全體坤道然後做得離<lb/>
　之學問坎行有尚尚天行之健也離畜牝牛畜承天<lb/>
　之順也<lb/>
凡人目終日視他人故心亦逐外走心終日按他事故<lb/>
　目亦逐外瞻營營浮光未嘗復照數語亦頗通于離<lb/>
　畜牝牛黄離元吉易㫖<lb/>
<pb n="33a"/>
離麗也兩相麗為離父子麗无不親矣君臣麗无不義<lb/>
　矣夫婦麗无不别矣長㓜麗无不序矣朋友麗无不<lb/>
　信矣<lb/>
人受天地之中以生坎中實于人為誠天誠為誠也誠<lb/>
　著于心非有險而以危動為險故坎為陷離中虚于<lb/>
　人為明天明為明也明生于心非有體而以麗物為<lb/>
　體故離為麗<lb/>
離初言敬即堯之所謂欽明離四言突即朱之所謂啓<lb/>
<pb n="33b"/>
　明章本清曰欽明明日斂而日見其不足啓明明日<lb/>
　開而日見其有餘日不足者聖日有餘者狂<lb/>
離性炎上昃乃下墜故曰匪醜而以𫉬為正突乃上歘<lb/>
　<hi>許勿切</hi>故曰為首而以折為正<lb/>
繼之者善一陰一陽緝續不斷為繼大象于離明言繼<lb/>
　卦不重善將不繼以明見例耳<lb/>
離五沱涕戚嗟只是原初一敬字<lb/>
黄離元吉注離南方之卦離為火土託位焉土色黄火<lb/>
<pb n="34a"/>
　之子喻子有明徳能附麗于其父之道順成其業故<lb/>
　吉然添土為子頗似蛇足<lb/>
朱子曰周先生言道至貴者不一而足蓋是見世間愚<lb/>
　輩為外物所摇動如墮在火坑中不忍見他故如是<lb/>
　説不一又曰世間人心不在殻子裏面如發狂相似<lb/>
　今按離四之突焚死棄蓋所謂墮在火坑中與發狂<lb/>
　者<lb/>
比盈缶坎用缶離鼓缶禮器五獻之尊門外缶門内壺<lb/>
<pb n="34b"/>
　君尊瓦甒此以小為貴缶壺與甒之𩔖也<lb/>
坎四用缶離三鼔缶缶之用百姓日用之用缶之鼓鼓<lb/>
　之舞之之鼔愈平常愈切至王文成公詩不離日用<lb/>
　尋常内直造先天未畫前<lb/>
日昃之離年已過中乃道明徳立充然有得為鼓缶而<lb/>
　歌之時不鼓缶而歌即長年大老語云谿壑易填人<lb/>
　心難滿蓋所謂齷齪老盜蹠夀耳<lb/>
用缶納約險自无枕陷亦幾平鼓缶而歌麗不失正昃<lb/>
<pb n="35a"/>
　亦可久<lb/>
坎陷全以剛健坎之三四與剛健反矣離麗全以柔順<lb/>
　離之三四與柔順反矣然坎三上勿用坎四終无咎<lb/>
　離三已不可久離四至无所容此中爻雜物撰徳是<lb/>
　非之辨也<lb/>
離四焚死棄五沱涕戚嗟上折首𫉬醜離之所貴者牝<lb/>
　牛之畜耳曽以用明為明哉<lb/>
章本清曰履錯之敬舉足之初一有急迫之心必至于<lb/>
<pb n="35b"/>
　錯惟敬則心有所主而明生此君子謹始之心明善<lb/>
　之道也<lb/>
凡人目如有突向外爆得火出决不是善𩔖側視邪視<lb/>
　亦匪正人俗恒以青目望人時處青觸目皆怵惕惻<lb/>
　隱流形欲无離五之沱涕戚嗟不可得已<lb/>
日麗天日日有昃凡人于日用彝倫不以正麗皆昃離<lb/>
　也<lb/>
欲識性情之正只鼓缶而歌一語可盡<lb/>
<pb n="36a"/>
至誠坎孚合天下之實為實至聖離亨合天下之虚為<lb/>
　虚聖賢言學必竝問學固不專在己問尤必藉于人<lb/>
水性常患緩弱故坎三忌枕火性常患燥烈故離四戒<lb/>
　突<lb/>
陰二君而一民小人之道巽之彖曰重巽以申命剛巽<lb/>
　乎中正而志行柔皆順乎剛兑之彖曰剛中而柔外<lb/>
　説以利貞説以先民説以犯難巽初兑上雖主爻而<lb/>
　君民之分截然不易固如此至于離以麗為義離彖<lb/>
<pb n="36b"/>
　曰柔麗乎中正故亨是以畜牝牛吉離上曰王用出<lb/>
　征剛爻為君之義未嘗不儼然在也<lb/>
離上正邦晉上伐邑上正其為離使五從中有正麗四<lb/>
　不期正而自无不正矣坎上爻多為五險離上爻多<lb/>
　為五用此陷麗之别<lb/>
孔子以大哉贊堯分明是乾元史以欽明文思克明峻<lb/>
　徳贊堯分明是重離易之首出庶物乾也大明終始<lb/>
　離也<lb/>
<pb n="37a"/>
離二五大明中天大中至正之明也三東不宜昃而昃<lb/>
　四西不宜突而突與中正之麗俱反故必有上之征<lb/>
　折首𫉬醜而後一邦成正麗之化<lb/>
突焚死棄俱强陽觸物之病知如此是病便知不如此<lb/>
　是藥離四剛明只指其病便當自醒故不設吉凶定<lb/>
　占<lb/>
坎五祇平惟水為天下至平既平盡平也亦適得坎體<lb/>
　之常而已稍不平无非波浪離五出涕戚嗟涕目湆<lb/>
<pb n="37b"/>
　戚心動嗟口中喑啞天下有不明而生之明天下有<lb/>
　不照而普之照全是一腔並生之意故觸之而目必<lb/>
　涕心必戚口必嗟明如是方謂之離明照如是方謂<lb/>
　之離照不然其有明照皆驕陽烈日之為耳惡乎成<lb/>
　其為王公之離哉<lb/>
離初錯然明以闇為章初以素為履錯然便是咎了至<lb/>
　于昃則不中突則觸且惡故上折在突而𫉬不止昃<lb/>
　匪其醜昃固戾于二中錯亦不與黄𩔖也<lb/>
<pb n="38a"/>
凡人觸物之明察淵之見不中不正之知解過剛過鋭<lb/>
　為强為猛皆離四之所謂突在黄離中俱容不得焚<lb/>
　死棄即病即藥千煅百煉銷容到盡如剥云爛然亦<lb/>
　離四剛克能事彖所謂牝牛之畜者此<lb/>
明夷于南狩得其大首大首魁首匪南不得也離上折<lb/>
　首首已正南戒不得突耳突如其來説文突不順子<lb/>
　也如不孝子突出不容于内也<lb/>
離四突生于來五重二之柔為柔繼二之明為明麗二<lb/>
<pb n="38b"/>
　之中正為中正者也五重二而來四四以剛心鋭氣<lb/>
　左右其來為突二黄離如之何其可容焚死棄皆危<lb/>
　四醒四之辭<lb/>
毋昃而過中毋突而失正皆麗明與繼明者之所有事<lb/>
缶古之土音史記相如請秦王擊缶是也不可直以為<lb/>
　秦聲鼓缶而歌庸言庸行魚躍鳶飛天下至剛極明<lb/>
　之學問曽何以過是即得顔子之年而泰然其无遺<lb/>
　憾况其為大耋乎故君子有志于重明繼明无論日<lb/>
<pb n="39a"/>
　出之光與日中之𤾉即日昃之離與炳燭之明未嘗<lb/>
　无可久之道所謂一息尚存此志不容少懈所謂一<lb/>
　念萬年皆鼔缶之歌皆久道也<lb/>
震坎艮皆乾道皆自為主巽離兑皆坤道皆要從乾又<lb/>
　震坎艮皆以緯地皆以轉坤巽離兑皆以經天皆以<lb/>
　旋乾又經天緯地惟坎離為中正惟坎離為全體<lb/>
陽實隂虚坎實離虚分截為兩不得有陽之實是以成<lb/>
　陰之虚有坎之中實是以成離之中虚如離為目其<lb/>
<pb n="39b"/>
　瞳子一㸃坎精為之也程子曰有主于内則虚是裏<lb/>
　面潔淨明瑩无昏雜如人家主人在内雜亂人不入<lb/>
　故虚異端言虚只是空屋无人矣胡敬齋曰儒者敬<lb/>
　以治心其心體湛然在腔子裏如主人在家便能整<lb/>
　治家事是箇活主人釋氏黙坐澄心屏去思慮久而<lb/>
　至于空虚是无主人矣又有只繫制其心使之存者<lb/>
　便死殺了他做主不得如人家只得騃主人不㑹理<lb/>
　家事然則不本陽實而言隂虚不本坎實而言離虚<lb/>
<pb n="40a"/>
　者亦所謂闚其戶閴其无人之虚而已矣<lb/>
凡離中爻俱有虚中守順之義而以有為俟之兩剛爻<lb/>
　凡坎中爻俱有執中行健之義而兩柔爻承其下者<lb/>
　能為之用乗其上者多不能為之用是以多凶<lb/>
坤初履霜離初履錯俱從脚跟𤼵軔匪霜不堅孰為厚<lb/>
　載匪履无文何以化成<lb/>
離者隂麗必醜巽兑坎者陽陷必合震艮此即貞一至<lb/>
　理<lb/>
<pb n="40b"/>
日之必昃此天道日何病于昃日昃之離祗以麗不中<lb/>
　正為象耳然則三四亦得為中正之麗乎曰以中爻<lb/>
　論三四皆有中義上為正之三无患昃四无患突一<lb/>
　邦皆得正一邦皆化成矣<lb/>
萬以忠曰心火也性本燥動形生後不知多少薪槱藴<lb/>
　積光明外鑠附物蔓延思慮煩而神氣竭如膏窮燼<lb/>
　滅其生幾何古之善養心者必求一掬清淨定水旦<lb/>
　夕澆浸之庶轉濁溽為清涼化强陽為和粹故大學<lb/>
<pb n="41a"/>
　定靜中庸淵泉孟子平旦之意大易艮背之㫖洗心<lb/>
　之密皆先此為務潤身潤家國天下一自此流出不<lb/>
　然即見髙論微終屬意氣是熱閙欲機人己間恐増<lb/>
　薪槱耳未必牛山之雨露也但此水别有一竅𤼵自<lb/>
　天源必闇然君子晦迹韜光抑氣沉心黙收中和位<lb/>
　育之效于眉睫間肫肫浩浩淵淵造化在我盡是資<lb/>
　始以上生涯不作雲雨流形以後活計也非至精至<lb/>
　一無以與此按此水一竅四五之沱若之涕是<lb/>
<pb n="41b"/>
或言入水不濡入火不灼便詫為神竒事要推入異流<lb/>
　去不知習坎有孚維心亨行有尚此便是吾聖人之<lb/>
　所謂入水不濡也離利貞亨畜牝牛吉此便是吾聖<lb/>
　人之所謂入火不灼也一濡无不入坎窞矣一灼无<lb/>
　不突焚死棄矣<lb/>
離三大耋之嗟馬宜甫歸山操嗟人世兮日月催老欲<lb/>
　死兮猶貪癡難可了兮人間非指青山兮當早歸<lb/>
　易像鈔卷九<lb/>
</p>
<p>
</p>
  </div>
</body>
</text>
</TEI>
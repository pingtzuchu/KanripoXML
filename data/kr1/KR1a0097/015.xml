<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易像鈔卷十五</head>
    <p>
<pb n="1a"/>
欽定四庫全書<lb/>
　易像鈔卷十五　　　　　明　胡居仁　撰<lb/>
聖人畫一竒以象天畫一偶以象地不曾别畫一竒偶<lb/>
　以象人謂天地之外有人謂人之外有天地竒偶二<lb/>
　畫皆虛器耳矣<lb/>
聖人以此洗心<hi>或云洗蘓典切</hi>洗心猶云潔心圓神方知易貢<lb/>
　之心極天下之至潔而无以加故謂之洗心如所謂<lb/>
　道心赤心亦得之不然易自易而心自心何時凑泊<lb/>
<pb n="1b"/>
隂陽三五每一五而變七十二候二五而變三十六旬<lb/>
　三五而變二十四氣<lb/>
關子明時也者繫乎君天下者也君天下者得君子之<lb/>
　道則時亨得小人之道則時塞又曰時未定曰屯時<lb/>
　已定曰旣濟屯濟時變之際也甚㫖<lb/>
八衍卦數七衍蓍數爻用九六原根七八來非其无七<lb/>
　八也<lb/>
蓍得天數故圓而神卦得地數故方以知<lb/>
<pb n="2a"/>
舜典龜筮協從重易尚矣<lb/>
濳虛駑馬日進騏驥可及君子畏盈小人怙成方春不<lb/>
　犁洎秋而饑水厭其原木剿其根慎守而身勿為鴞<lb/>
　鳴虎狼養子教之搏噬直木不令其影自正飽食嘻<lb/>
　嘻禽犢之肥衣食貨賂生養之具爭怨之府稂莠之<lb/>
　鉏嘉穀扶踈學匪干祿祭匪求福蓬麻其植惟蓬亦<lb/>
　直豨腹饕饕為人益膏忍之少時福祿无期慎于舉<lb/>
　趾差則千里皆粹語<lb/>
<pb n="2b"/>
陽明先生曰合得本體是工夫做得工夫是本體凡卦<lb/>
　六爻爻爻本體爻爻工夫无合不得本體之工夫无<lb/>
　做不得工夫之本體<lb/>
過此以徃未之或知此之能過者為誰<lb/>
或曰兩儀猶未成卦兩儀不可言乾坤嗚呼一畫竒便<lb/>
　是陽是乾便是震坎艮之男體一畫偶便是隂是坤<lb/>
　便是巽離兌之女體耳四者兩之四非兩之外有四<lb/>
　八者兩之八非兩之外有八兩者人之兩非人之外<lb/>
<pb n="3a"/>
　有兩謂人之外别有兩不知人者也<lb/>
咸後有遯少男取女老者身退恒後有大壯長男當家<lb/>
　大之壯老之衰抑不待言矣<lb/>
乾于兌夬坤于兌萃乾于巽姤坤于巽升剛柔之斷斷<lb/>
　此<lb/>
雷風相與風恒有而雷不恒有六子中出震首雷而雷<lb/>
　不恒出震乾初之濳體動而不常動春分乃發聲秋<lb/>
　分即收聲惟龍亦然龍之所在雷之所在故震為雷<lb/>
<pb n="3b"/>
　為龍<lb/>
无思无為易也何思何慮咸也未能易无思无為一語<lb/>
　全用不著未能咸何思何慮一語全用不著<lb/>
三才不立二儀自運苐于人分可愧耳<lb/>
无極而太極流行而對待萬古不動太極本无極對待<lb/>
　本流行萬古不息<lb/>
洗心退藏于宻之密學者多无捉摸處但以不密反之<lb/>
　君不密則失臣臣不密則失身機事不密則害成言<lb/>
<pb n="4a"/>
　心聲口心竅口漏則心漏他无不漏可知不安于漏<lb/>
　即口即心出口是密何之非密<lb/>
或問太極朱子曰如李樹上决不生出桃子如狗肚裏<lb/>
　决不生出猪兒<lb/>
天地之數无所不通无徃不合丁武陵曰天數五地數<lb/>
　五合而衍之偶數五十竒數四十有九五十藏諸用<lb/>
　四十有九顯諸仁故曰大衍之數五十其用四十有<lb/>
　九又曰一二三四先于五者也故出外而内歛而歸<lb/>
<pb n="4b"/>
　于五六七八九後于五者也故由内而外由五散之<lb/>
　也又曰名為八卦實得九數名為九宫實得十數<lb/>
易用九六以參天言九以兩地言六以九效天下之動<lb/>
　參天之能事也以六效天下之靜兩地之能事也豈<lb/>
　區區九六之爻而已哉<lb/>
知來曰神神蓍德湏是大衍之數五十其用四十有九<lb/>
　渾然全具方始可名為神藏徃曰知知卦德湏是六<lb/>
　十四卦三百八十四爻條條井井分分明明方始可<lb/>
<pb n="5a"/>
　名為知後人懸空說神說知其寔何神何知之有无<lb/>
　不賺入異端神怪道路去<lb/>
羲易无文而六十四卦卦象各殊三百八十四爻爻象<lb/>
　各别郁郁乎天下之至文曾有以加于此哉若文王<lb/>
　錯綜序來又别<lb/>
一歲十二月一日十二時半陽半隂便是乾六畫坤六<lb/>
　畫之象乾六畫自子至已之象坤六畫自午至亥之<lb/>
　象文王反復序之于乾曰元亨利貞乾六畫又該得<lb/>
<pb n="5b"/>
　坤六畫之象以陽全隂半陽兼得隂隂兼不得陽也<lb/>
有圖无書有乾南坤北一圖无離南坎北一圖俱不成<lb/>
　其為造化可見圖書是一時所有故曰河出圖洛出<lb/>
　書聖人則之二圖亦一時所具初无伏羲文王先天<lb/>
　後天之異<lb/>
乾坤成列易立其中如乾六爻之數二百一十有六坤<lb/>
　六爻之數百四十有四合之共三百六十是為一年<lb/>
　之數而四時寒暑屈伸之變无不具足豈不是易立<lb/>
<pb n="6a"/>
　乎其中<lb/>
卦體爻主與夫中爻雜物撰德之義傳義皆不暇詳求<lb/>
　以故說得來全无統紀頭腦止于逐爻推衍不過爻<lb/>
　位二字相為發明而已<lb/>
理氣雖无兩箇若徒認氣為理將差繆无所不至且以<lb/>
　坎窞始而以徽纆叢棘終矣<lb/>
震艮之後漸歸妹震艮與巽兌交四偏卦交之終豐旅<lb/>
　震艮與離交以剛合明之終巽兌之後為渙節巽兌<lb/>
<pb n="6b"/>
　與坎交以柔拯險之終<lb/>
體天地之撰通神明之德類萬物之情三語不到手于<lb/>
　易總无干于學總无干<lb/>
易中一字一義皆據卦爻發明實象實理<lb/>
易以畫為主畫即象也有畫斯有卦有卦斯有辭畫本<lb/>
　于伏羲辭本于文周孔子贊易皆所以發明伏羲文<lb/>
　周之卦與辭耳若云周爻已不盡同于文王孔翼亦<lb/>
　豈盡同于文周則四聖各一其易矣而可乎<lb/>
<pb n="7a"/>
不三畫不同功天下无可效之動<lb/>
繫辭傳上下各十二章始言易簡終言易簡始言德行<lb/>
　終言德行不在言語<lb/>
屈伸相感而利生屈伸相感全是天理也如之何不利<lb/>
震是兠根動巽是徹底入朱子曰巽是底心下意要制<lb/>
　事湏是將心入那事裏面去順他道理方能制事若<lb/>
　心粗只從事皮膚上綽過如此行權便錯了<lb/>
无有師保如臨父母非師保即父母常若臨之在上知<lb/>
<pb n="7b"/>
　懼之學至矣乎<lb/>
臨川呉氏曰内外旣有二正卦之體中四爻又成二正<lb/>
　卦之體然後其義愈无遺闕非以此正體互體竝觀<lb/>
　則其義猶有不僃正體則二為内卦之中五為外卦<lb/>
　之中互體則三為内卦之中四為外卦之中卦云互<lb/>
　猶襲漢儒之吻聖人蓋明言六爻相雜也<lb/>
兩謂之儀卦之第一畫四謂之象卦之第二畫八謂之<lb/>
　卦卦之第三畫聖人作易只有此三畫便該盡易理<lb/>
<pb n="8a"/>
辭也者各指其所之人人指示他一條道路如此者為<lb/>
　易不如此者為險便自辨别而行走<lb/>
成之者性程子曰知待萬物自成其性始得<lb/>
易以卜筮為教人謀鬼謀百姓與能不可使知之亦可<lb/>
　使由之也士人而以百姓自居陋矣<lb/>
隂陽有偏五行有一行不全總是物類不成人道<lb/>
朱子曰物到盛時必衰雖鬼神有所不能違也<lb/>
天曰參地在其中地曰兩地兼不得天也<lb/>
<pb n="8b"/>
卦必三畫三而參之為九故九為乾三而兩之為六故<lb/>
　六為坤<lb/>
乾之策三十六倍之為七十二七十二乃乾坤槖籥兩<lb/>
　其七十二即坤之策一百四十四三其七十二即乾<lb/>
　之策二百一十六<lb/>
瞿氏九思曰參伍所以為錯綜者錯綜所以成參伍者<lb/>
　自錯綜之象成而六十四卦始備自錯綜之法立而<lb/>
　六十四卦始成<lb/>
<pb n="9a"/>
三畫之八卦乾之策一百零八坤之策七十二震坎艮<lb/>
　之策各八十四巽離兌之策各九十六合之得七百<lb/>
　二十七百二十即七十二也<lb/>
金湏百錬然後精人湏三百八十四爻摩盪然後粹<lb/>
出震則陽用事而伏隂為災凡雷之發聲皆以震隂而<lb/>
　使之无伏入兌則隂用事而愆陽為災凡雷之收聲<lb/>
　皆以歛陽而使之无愆<lb/>
貞訓正而固正而不固便都是攙槍彗孛聰明聖智不<lb/>
<pb n="9b"/>
　固亦然智屬冬藏之令今之用智者似全與藏義反<lb/>
　矣<lb/>
程子言易謂得其義則象數在其中朱子以為先見象<lb/>
　數方說得理不然事无寔証則虛理易差<lb/>
乾坤中天地交為坎離以升降言謂乾降坤中為坎坤<lb/>
　升乾中為離可以先後天言謂乾離一體坤坎一體<lb/>
　乾中虛即離離中實即乾坤中實即坎坎中虛即坤<lb/>
　可總之乾坤者坎離之全體坎離者乾坤之中體乾<lb/>
<pb n="10a"/>
　坤九六之用无非六子而坎離之于乾坤其用尤顯<lb/>
　如乾之雲雨坎也大明離也濳躍坎也利見離也坤<lb/>
　之氷血坎也文章離也而動入止說之義一一寓焉<lb/>
　矣<lb/>
圖九終于西與一接水火相逮也書九終于南與一對<lb/>
　水火不相射也<lb/>
坎中一陽全乾之體全離之用離中一隂全坤之體全<lb/>
　坎之用<lb/>
<pb n="10b"/>
寂然不動有虛一之寂然不動有掛一之寂然不動衆<lb/>
　人心常浮動隨物祗在事上安泊舎事如猢孫失樹<lb/>
　无時寜息此則掛一之寂且為昏然而况其為虛一<lb/>
　之寂乎<lb/>
陷而求動得上止得下麗而黄入得上說得下長少四<lb/>
　子能事亦具備二中子中<lb/>
圖全數五十五乾六爻六九五十四全數缺一一者太<lb/>
　極之隠體所以用九者在乾即謂之乾元故曰乾元<lb/>
<pb n="11a"/>
　用九坤六爻三十六乃乾一爻之策數耳一乾五坤<lb/>
　三十九二乾四坤四十二乾坤平四十五為書之全<lb/>
　數四乾二坤四十八五乾一坤五十一視大衍五十<lb/>
　之數餘一純乾之卦于圖全數缺一即虛一之一五<lb/>
　乾一坤之卦于大衍之數餘一即掛一之一<lb/>
九自一至六積數一竒一偶六自一至六積數俱偶陽<lb/>
　兼隂隂不得兼陽是從來定數<lb/>
寂太極感儀象卦爻一時俱通舉一卦一爻二四八亦<lb/>
<pb n="11b"/>
　一時俱通<lb/>
乾坤全體坎離中用震艮巽兌皆原始要終以用坎離<lb/>
　之中而體乾坤之全者<lb/>
坎内陷故精明極其收歛離外麗故光輝極其發越<lb/>
坤者乾之用離者坎之用巽者震之用兌者艮之用<lb/>
離坎在先天原對待在後天亦對待中不可易也邵子<lb/>
　曰天地之本其起于中乎是以乾坤交變而不離乎<lb/>
　中人居天地之中心居人之中日中則盛月中則盈<lb/>
<pb n="12a"/>
　故君子貴中也<lb/>
易于剛直曰剛中于柔不直言中必曰得中得之為言<lb/>
　得剛中之中為中中在剛不在柔也乃中孚之象亦<lb/>
　曰剛得中蓋因柔在内而發<lb/>
萬以忠曰心何形云洗何前後云退密何所云藏此難<lb/>
　言解也學者惟將退的意思向自心體將平日粗浮<lb/>
　向外念頭收入身來漸斂伏澄徹則密體漸露洗與<lb/>
　藏自漸了辨蓋知道心之微自知人心之危知所當<lb/>
<pb n="12b"/>
　藏自知所當洗此神明黙成中事也<lb/>
讀易不識有所謂太極讀中庸不識有所謂未發俱謂<lb/>
　之无頭學問<lb/>
覩不待形形无不覩矣聞不待聲聲无不聞矣易不待<lb/>
　儀象卦爻儀象卦爻无不易矣大傳所謂易有太極<lb/>
　是生兩儀四象八卦者此<lb/>
乾于太極一轉手坤于太極兩轉手震坎艮皆一轉手<lb/>
　巽離兌皆兩轉手<lb/>
<pb n="13a"/>
易无太極一卦不立而况六十四一爻不生而况三百<lb/>
　八十四中庸无未發五道三德九經三重无一不淪<lb/>
　于虛妄去<lb/>
要知天地之間无物不易无易无不易者以為之主宰<lb/>
　故曰易有太極生兩生四生八以定吉凶生大業<lb/>
　故曰天地之性人為貴故曰天地設位聖人成能<lb/>
九六乾坤之策七八六子之策故惟乾坤有用九用六<lb/>
　之繫而餘非所與然爻槩名之為九六以七八即九<lb/>
<pb n="13b"/>
　六之分九六之外无七八也<lb/>
乾六爻之策二百一十有六坤六爻之策百四十有四<lb/>
　凡三百有六十當期之日六子六爻之策亦然二篇<lb/>
　之策乾六千九百一十有二坤四千六百有八凡萬<lb/>
　有一千五百二十六子之策亦然故九六之外无七<lb/>
　八<lb/>
合乾坤之策四分之九也故乾用九六分之六也故坤<lb/>
　用六二分之十有八也故十有八變而成卦十二分<lb/>
<pb n="14a"/>
　之三也故卦必三畫爻必三變而為三才之道<lb/>
就蓍法分來四个三四个九乾也四个四四个八巽離<lb/>
　兌也四个五四个七震坎艮也四个六六个四坤也<lb/>
　皆四營之義也而或不知有掛一行于卦之内虛一<lb/>
　立于卦之外于大衍之數仍无交渉<lb/>
六子七八之變七八六子之用七日得而八月凶震兌<lb/>
　出入之門户故首指以示人<lb/>
數同而分異九六此數七八此數特變有不同耳動可<lb/>
<pb n="14b"/>
　弗慎乎<lb/>
三竒為九三偶為六一竒二偶為七一偶二竒為八都<lb/>
　是衍數全體都是八卦全體<lb/>
易逆數全重知來坎者萬物之所歸歸來也坎之三亦<lb/>
　來體而剛中不在故曰來之坎坎惟震若自坎首出<lb/>
　故震曰震來洊震則无徃非來雖徃皆來故震五曰<lb/>
　震徃來需訟比蹇解困井渙旣濟言來皆坎隨復无<lb/>
　妄豐言來皆震若泰之大來否之小來賁之柔來離<lb/>
<pb n="15a"/>
　之突來咸之憧憧徃來兌之來兌則舉乾坤離兌諸<lb/>
　卦爻无一不來尤似可見至訟曰剛來而得中渙曰<lb/>
　剛來而不窮旣濟之五曰吉大來來義更分明巳<lb/>
歸竒于扐以象閏三變之中必有一竒即掛一之一為<lb/>
　之如四个三乾九之策宜十二而扐必十三四个四<lb/>
　巽離兌八之策宜十六而扐必十七四个五震坎艮<lb/>
　七之策宜二十而扐必二十一四个六坤六之策宜<lb/>
　二十四而扐必二十五三變必有一竒如三歲必有<lb/>
<pb n="15b"/>
　一閏无竒不成卦无閏不成歲與諺所謂无零不算<lb/>
　數俱此數此理易爻三百八十四乃閏歲之全數易<lb/>
　可言逆數亦可言閏數<lb/>
蓍用七卦用八故爻用九六十五圖書之中數七八十<lb/>
　五九六十五用九六則七八在其中謂九變八六變<lb/>
　七老變少不變乃京郭之占術非文周之易㫖<lb/>
易曰吉凶悔吝生乎動八卦八德也吉且不容名言有<lb/>
　何凶悔吝之足云動從重吉凶悔吝生乎重卦者也<lb/>
<pb n="16a"/>
　蓋八者靜體君子主靜主此六十四者動用君子慎<lb/>
　動慎此八未凑手而云主靜六十四有一滲漏而云<lb/>
　慎動皆不可得<lb/>
八卦相錯數徃者順知來者逆徃順坤道也來逆乾道<lb/>
　也易逆數乾為主一乾立而六十三盡在其中矣又<lb/>
　曰神以知來知以藏徃來足以該徃徃即藏于知來<lb/>
　中又曰徃來不窮謂之通不曰來徃而曰徃來徃客<lb/>
　而來主也又曰過此以徃未之或知徃未或知可來<lb/>
<pb n="16b"/>
　不知何所于歸乎<lb/>
坤對乾如牝對牡然到利貞方說牝馬坤之主即乾坤<lb/>
　之元亨即乾之元亨也譬之男女各有隂陽之氣陽<lb/>
　氣主生男女所同隂氣主成男成為男女成為女便<lb/>
　各别<lb/>
乾坤之中爻坎離之用乾坤之初上震巽艮兌之用也<lb/>
乾坤中四爻之變同人對師大有對比兩合則成離坎<lb/>
　離坎交為旣未小畜對豫履對謙兩合則成中孚小<lb/>
<pb n="17a"/>
　過中孚小過之反為頥大過故師比小畜履同人大<lb/>
　有謙豫先後否泰而離坎要上之終旣未要下之終<lb/>
　頥大過聨合離坎中孚小過聨合旣未乾坤初上之<lb/>
　變姤對復夬對剝故乾坤為前十二卦之首剝復為<lb/>
　中十二卦之首夬姤為後十二卦之首又屯蒙始渙<lb/>
　節終等學者俱當詳繹其義<lb/>
乾西北艮反震出東離日遂昱于乾中坤西南巽反兌<lb/>
　入西坎水遂孕于坤中乾艮震要于離中顯諸仁坤<lb/>
<pb n="17b"/>
　巽兌要于坎中藏諸用離代乾艮為上震為下乾即<lb/>
　虛中成離隂而天光乃發坎代坤巽為下兌為上坤<lb/>
　即中實成坎陽而地脉乃流无艮震不成離无巽兌<lb/>
　不成坎无離坎不成乾坤之大用世儒不得後天安<lb/>
　排之故謂後天有安排怎生容得纎毫人力<lb/>
圖書无二理先後无二天雖曰先天體後天用其實體<lb/>
　用一原先後无間故凡一卦辭一爻辭先後天脉絡<lb/>
　无不備具于中如乾元統天定位于上此先天體也<lb/>
<pb n="18a"/>
　曰雲行雨施曰大明終始分明以離上坎下言用至<lb/>
　于首出庶物則仍此乾定上位之先體如坤元承天<lb/>
　定位于下此先天體也曰利西南得朋曰利東北䘮<lb/>
　朋分明以坤西南艮東北言用至于安貞吉則仍此<lb/>
　坤定下位之先體又如卦位相重有先而後有後而<lb/>
　先如震上坎下曰雷水解坎上艮下曰水山蹇若先<lb/>
　天之序而彖皆曰利西南如下坎上艮曰山水蒙若<lb/>
　後天之序而象曰初筮雖未可一一如是定執而先<lb/>
<pb n="18b"/>
　後无之不互發又如坤下震上為豫彖曰利建侯此<lb/>
　當為雷已出地帝已出震之侯坎上震下為屯彖曰<lb/>
　利建侯此當為雷未出地帝未出震之侯豫利建已<lb/>
　出之侯故四在上而侯義不復發屯利見未出之侯<lb/>
　故初在下而侯義又申言屯初伏坎下當未出之位<lb/>
　而用有攸徃為自鬻為失身志何以行于上屯五據<lb/>
　震上秉用中之權而于侯无建為孤立為无輔澤何<lb/>
　以下于民此上下相湏坎震相重必然之理勢原初<lb/>
<pb n="19a"/>
　聖人繫易卦卦爻爻俱如此聖人曾未甞劈空立一<lb/>
　言无根生一枝也又如震上坎下為解上六曰公用<lb/>
　射隼震上艮下為小過六五曰公弋取彼在穴震己<lb/>
　出而在上五上兩爻皆尊于四故不止言侯而言公<lb/>
黄氏正憲曰時舎聖人居身之所也𢎞大以乾言含光<lb/>
　以坤言厚德載物君有凉德則山崩川竭民物疵厲<lb/>
　夭札之害在所不免則地之載猶有藉于君子者非<lb/>
　博厚配地何以載物屯初磐桓磐大石漢文紀云此<lb/>
<pb n="19b"/>
　所謂磐石之宗也天下服其彊桓威武貌磐桓狀其<lb/>
　雄固剛健之才蒙三不有躬上擊也擊者攻其包之<lb/>
　所以窮比後夫凶謂不來水流下民歸仁後而不來<lb/>
　自外于王化絶滅人道便无人理故曰其道窮比之<lb/>
　无首猶首不屬于身身首分離之象泰四不戒以孚<lb/>
　三隂在上不敢為主下順從陽皆出誠心所以外小<lb/>
　人而道消如此卑以自牧牧馴獸之名人之驕心客<lb/>
　氣最難降伏也介于石不終日非日終放倒明日又<lb/>
<pb n="20a"/>
　竪起反復其道天地間都是一个陽氣只有動靜消<lb/>
　長其動而長盛時喚做陽其靜而消耗時喚做隂陽<lb/>
　消處便是隂非另討个隂來故陽來謂之復无妄不<lb/>
　利有攸徃言存主要定不可他移如初九一徃大徃<lb/>
　小來便成否卦天地閉塞一事不可做一歩不可行<lb/>
　了故曰何之大畜上九何天之衢天乾也之徃也衢<lb/>
　四通八達之路也言上九負何乾陽而徃大道也頥<lb/>
　自求口實猶云不虛食之意大過大者過也慮陽剛<lb/>
<pb n="20b"/>
　之過動也或意氣激昻而更張太驟則濶畧于根本<lb/>
　之地或承平玩愒而文網太疎則廢弛為積衰之漸<lb/>
　此大之所以不能无過也習坎習慣熟也坎為水道<lb/>
　水流而不息无時不行坎中故曰習坎明夷六二夷<lb/>
　于左股君子陽明之類故曰左股用拯竭股肱之力<lb/>
　以匡救文王以服事殷之事馬壯牝馬之貞也姤從<lb/>
　女從后女之后隂之胚胎也濟主渉坎為義濟難之<lb/>
　時以内治為急故六二得以七日以威外為緩故九<lb/>
<pb n="21a"/>
　三遲以三年<lb/>
屯二十年乃字復上至于十年不克征頥三十年勿用<lb/>
　皆以坤十積數言同人三三歲不興明夷初三日不<lb/>
　食漸五婦三歲不孕困初三歲不覿旣濟三三年克<lb/>
　之未濟四三年有賞于大國皆以離三體數言坎上<lb/>
　三歲不得豐上三歲不覿皆以震三用數言臨彖至<lb/>
　于八月有凶坤積數八兌正秋亦八月也損彖二簋<lb/>
　可用享兌二坤二皆彊數也震二旣濟二皆曰七日<lb/>
<pb n="21b"/>
　得以二五之合為七復彖七日來復以剝反為復一<lb/>
　六之反為七也<lb/>
晉管輅字公明正始元年舉秀才吏部尚書何晏請之<lb/>
　鄧颺在座晏調輅曰聞君蓍爻神妙試為作一卦知<lb/>
　位當至三公否又問連夢見青蠅數十頭來在鼻上<lb/>
　驅之不去有何意故輅曰昔元凱之弼重華宣慈恵<lb/>
　和周公之翼成王坐而待旦故能流光六合萬國咸<lb/>
　寜此乃履道休應非卜筮之所明也今君侯位重山<lb/>
<pb n="22a"/>
　岳勢若雷電而懐德者鮮畏威者衆殆非小心翼翼<lb/>
　多福之徵又鼻者艮此天中之山髙而不危所以長<lb/>
　守貴今青蠅惡臭而集之位峻者顛輕豪者亡不可<lb/>
　不思害盈之數盛衰之期是故山在地中曰謙雷在<lb/>
　天上曰壯謙則裒多益寡壯則非禮不履未有損已<lb/>
　而不光大行非而不傷敗願君侯上追文王六爻之<lb/>
　㫖下思尼父彖象之義然後三公可决青蠅可驅也<lb/>
　颺曰此老生常談輅曰夫老生者見不生常譚者見<lb/>
<pb n="22b"/>
　不譚晏颺旋皆敗其舅氏問輅輅言與禍人㑹然後<lb/>
　知神明交錯與吉人相近又知聖賢求精之道夫鄧<lb/>
　之行步則筋不束骨脉不制肉起立傾倚若无手足<lb/>
　謂之鬼躁何之視候則魂不守宅血不華色精爽烟<lb/>
　浮容若槁木謂之鬼幽鬼躁者為風所收鬼幽者為<lb/>
　火所燒自然之符不可以蔽也<lb/>
管公明語劉邠乾坤天地之象天地至大為神明君父<lb/>
　覆載萬物生長无首不解古之聖人何以處乾位于<lb/>
<pb n="23a"/>
　西北坤位于西南而與六卦同列邠不能答公明亦<lb/>
　未明所以嘻乾處西北艮反為震離乃正位于乾中<lb/>
　坤處西南巽反為兌坎乃正位于坤中由乾之處西<lb/>
　北而艮震二陽原始要終昱陽精為離日而大明中<lb/>
　天由坤之處西南而巽兌二隂原始要終疏隂精為<lb/>
　坎水而由地中行處西北從艮始艮陽上止不失其<lb/>
　為尊自少而長又明陽分之當進皆以正交乾中而<lb/>
　成離處西南從巽始巽隂下伏不失其為卑自長而<lb/>
<pb n="23b"/>
　少又明隂分之當退皆以正交坤中而成坎處西北<lb/>
　凡以主東北尊正北而天日遂交于正南處西南凡<lb/>
　以合東南尊正南而水地遂比于正北謂乾坤與六<lb/>
　子同列似猶未深西北西南之㫖<lb/>
西北傾乾倡坤隨而六神妙故水火相逮雷風不相悖<lb/>
　山澤通氣然後能變化旣成萬物或遂認西北為退<lb/>
　處亦得此即乾道之无首處藏密處也<lb/>
或有問予畫前易者予曰凡天地之數五十有五所以<lb/>
<pb n="24a"/>
　成變化而行鬼神大衍之數五十衍者為畫原有五<lb/>
　未衍畫安在<lb/>
宋寥應淮字學海建昌南城人遇蜀道士杜可久授以<lb/>
　先天學有呉浚彭復願從受易應淮許諾嘗醉戲之<lb/>
　曰黄口兒可與語先天人皆邵子矣又曰大莫大乎<lb/>
　範圍精莫精乎曲成安得起安樂窩中于九京與評<lb/>
　造化事耶及論後天則曰說卦非聖人筆不能作序<lb/>
　卦直俗儒陋耳<lb/>
<pb n="24b"/>
巽山以六甲蠱一陽上止无非春生仁育之德重巽以<lb/>
　六庚巽一隂下入无非秋成義正之事至于巽火而<lb/>
　聰明通于上帝言行正于一家巽水而洌寒及于萬<lb/>
　民和甘注于萬里巽雷而方立以為恒遷改以為益<lb/>
　巽澤而原本要末以救過鶴鳴子和以成孚巽天而<lb/>
　下施為姤命上密為畜雲巽地而上升為順德之高<lb/>
　大下觀為神道之設教雖若具有精義但惟就卦發<lb/>
　揮别无撰造此所以為易簡理得之聖學<lb/>
<pb n="25a"/>
乾之西北雖少男已屹如巨人有父道故原其所自始<lb/>
　坤之西南非長女莫與字育成母道故要其所由成<lb/>
　陽生自少欲進欲長欲壯欲烈故艮一反震遂東出<lb/>
　而以離麗為大明隂成自長欲退欲消欲稚欲弱故<lb/>
　巽一反兌遂西入而以坎歸為至德<lb/>
乾西北首合艮坤西南首合巽艮震相反巽兌相反皆<lb/>
　以輔乾坤坎離四正之中而三十二旣備乾坤合坎<lb/>
　離合乾合坎離坤合坎離共十二四偏合共十二并<lb/>
<pb n="25b"/>
　重卦八而六十四遂成自乾首下西北而始有天地<lb/>
　交之泰自乾首居西北而始有坎離之中旣未濟交<lb/>
　之終夏首艮商首坤周首乾總无二道<lb/>
西北先天艮位乾何以來西北艮少男陽生自少也艮<lb/>
　反震出離明遂煥于正南陽以光顯彰明為道常當<lb/>
　如日中天耳西南先天巽位坤何以徃西南巽長女<lb/>
　隂成自長也巽反兌入坎源遂歸于正北隂以隠暗<lb/>
　退藏為道常當如水歸壑耳<lb/>
<pb n="26a"/>
陽生自少艮反震尚其長故原始要終艮震合之卦多<lb/>
　在上經隂成自長巽反兌尚其消故原始要終巽兌<lb/>
　合之卦多在下經<lb/>
艮震反而離上見陽之升而上也如遲日造化貴陽欲<lb/>
　其向長西北一下所從來矣巽兌反而坎下歸隂之<lb/>
　降而下也如逝水造化賤隂欲其向消西南一之所<lb/>
　從來矣<lb/>
河圖五十有五乾六爻九積數五十有四而尚餘其一<lb/>
<pb n="26b"/>
　或謂乾元即太極猶屬影響<lb/>
瞿氏九思曰小之為十有八大之為一百八十乃天地<lb/>
　槖籥之數一百八十加太陽之三十六則為乾策之<lb/>
　二百一十有六一百八十去太陽之三十六則為坤<lb/>
　策之一百四十有四故雷出地上凡一百八十日而<lb/>
　收聲雷入地中凡一百八十日而發聲皆造化之極<lb/>
　數十亦天地之極數屯頥復曰十年乃字曰十年勿<lb/>
　用曰至于十年不克征皆極數也<lb/>
<pb n="27a"/>
瞿氏九思曰結繩網罟就是彌綸天地十三卦制器尚<lb/>
　象離以結繩始之夬以結繩終之疑衣裳宫室車馬<lb/>
　舟楫等還是彌綸之小事若非書契何以通乎萬世<lb/>
　故遂以彌綸付之書契有書契則離明之聖人不死<lb/>
　億千萬年皆有此書契之治在圓圖夬與乾為交縫<lb/>
　接頭卦以此交縫如環无端周而復始與天地萬物<lb/>
　永无終窮矣又曰孔子以夬為前聖結尾又以履為<lb/>
　文王起頭此見前聖即是文王文王即是前聖文王<lb/>
<pb n="27b"/>
　與前聖不過換轉一下亦如夬履不過掉轉一下又<lb/>
　曰易之制器尚象即中庸之制禮作樂也又曰文王<lb/>
　用履接夬離初九曰履錯然敬之无咎敬之一字為<lb/>
　堯舜以來相傳學脉而其源寔出于離文王蓋與伏<lb/>
　羲一脉相授受者<lb/>
瞿氏九思曰上繫觀象玩辭章旣舉自天祐之為言履<lb/>
　信思順章又舉自天祐之為言下繫通其變使民不<lb/>
　倦章又舉自天祐之為言一爻而三言之孔子于大<lb/>
<pb n="28a"/>
　有之上其致意之深如此又曰上繫七卦下繫十卦<lb/>
　大有自天祐之介在二繫之中湏知此一十八卦為<lb/>
　孔子所用之易與文王九卦一致又曰二繫一十八<lb/>
　卦皆乾卦九二庸言庸行四句之事<lb/>
易嚴君子小人之别師小人勿用泰内君子外小人否<lb/>
　内小人外君子大有小人弗克觀小人无咎剝小人<lb/>
　長君子得輿小人剝廬遯君子吉小人否大壯小人<lb/>
　用壯君子用罔解君子維有解吉有孚于小人革君<lb/>
<pb n="28b"/>
　子豹變小人革面旣濟小人勿用繫傳小人而乘君<lb/>
　子之器盗思奪之陽一君而二民君子之道隂二君<lb/>
　而一民小人之道小人不恥不仁不畏不義不見利<lb/>
　不勸不威不懲小人以小善為无益而弗為以小惡<lb/>
　為无傷而弗去雜卦傳夬决君子道長小人道憂皆<lb/>
　其彰明較著者<lb/>
先後天之合曰水地比水體惟地地用惟水曰地風升<lb/>
　地體惟風風用惟地曰雷火豐雷體惟火火用惟雷<lb/>
<pb n="29a"/>
　曰風澤中孚風體惟澤澤用惟風曰天山遯健體惟<lb/>
　止止用惟健曰澤水困澤體惟水水用惟澤曰山雷<lb/>
　頥止體惟動動用惟止曰火天大有火體惟天天用<lb/>
　惟火<lb/>
十有八變而成卦到八卦已是百四十有四變而猶謂<lb/>
　之小成固是大衍而小成大衍者數而小成者卦大<lb/>
　衍者取類大而小成者稱名小之義其實百四十有<lb/>
　四變亦坤一卦之策數耳坤數凑手脚跟已不虛懸<lb/>
<pb n="29b"/>
　實有竪立之地夫豈不謂之成然或乾數尚屬茫然<lb/>
　或未能窮之八八而萬物之數尚屬茫然萬有一千<lb/>
　五百二十之變一有不備天下之能事如何便可謂<lb/>
　之畢元吉在上大成此聖人望人之深意<lb/>
大衍之數五十不難識其用四十有九不難識要𦂳是<lb/>
　中間不說一句<lb/>
震陽升于地巽隂降于天復陽升于地姤隂降于天離<lb/>
　陽中藏隂坎隂中藏陽旣濟陽中藏隂未濟隂中藏<lb/>
<pb n="30a"/>
　陽洗心藏密曾不外是<lb/>
六十四消息无一不通文序約為三十六以二卦反復<lb/>
　間更有線脉當通是乃易之所謂貞夫一語之所謂<lb/>
　一以貫耳<lb/>
凡一卦一爻其衍數俱五十其用俱四十有九其策數<lb/>
　或三十六或三十二或二十八或二十四乃其所值<lb/>
　之不同耳乾坤有九六二用之繫政恐人隨時隨處<lb/>
　知其用而昧于其所不用之一便都做无頭學問去<lb/>
<pb n="30b"/>
大衍之數五十其用四十有九序卦四十九為革革曰<lb/>
　去故五十為鼎鼎曰取新鼎大象曰君子以正位凝<lb/>
　命史臣曰魯陽援戈而麾日退三舎鄒衍仰天而哭<lb/>
　六月降霜夫以匹夫之微精誠所格而天且應之况<lb/>
　有事聖賢之學以致中和之功其應神速又當何如<lb/>
　哉參天地而妙萬物固宜有在也世之人隨物變遷<lb/>
　至于人道弗類其可悲也夫其可慨也夫<lb/>
動萬物者莫疾乎雷洪武辛亥上召周𤣥初至京見于<lb/>
<pb n="31a"/>
　武樓訪雷霆所以神之故𤣥初對曰天地之間无踰<lb/>
　隂陽者因其運轉故有神神與人合者也雷非人无<lb/>
　以知雷之天人非雷无以知人之天天人相孚本同<lb/>
　一理耳上說<lb/>
震陽從下升兌隂從上降上升者順行為全下降者逆<lb/>
　行惟半震即全體乾陽其升于隂皆透過遂由乾歴<lb/>
　坎至艮而升止兌即全體坤隂其降于陽不得侵止<lb/>
　由坤歴離至巽而降伏盖震起而巽伏震出而巽齊<lb/>
<pb n="31b"/>
　震巽聨合于東南陽全直是兼隂隂半不得侵陽震<lb/>
　兌定位東西固如此<lb/>
隋王无功傳文中子講道于白牛之溪弟子程生語及<lb/>
　周易薛收歎曰不及伏羲氏乎何詞之多也俄有負<lb/>
　苓者問曰子何歎也曰收問之師易者道之藴也伏<lb/>
　羲畫卦而文王繫之不逮省文矣以為文王病也吾<lb/>
　是以歎負苓者曰文王焉病伏羲氏病甚者也昔者<lb/>
　伏羲氏之未畫卦也三才其不立乎四序其不行乎<lb/>
<pb n="32a"/>
　百物其不生乎萬象其不森乎何營營乎而費畫也<lb/>
　自伏羲氏洩道之密漏神之幾分張太和磔裂元氣<lb/>
　使天下智者詭道逆出曰我善言象而識物情隂陽<lb/>
　相磨逺近相取作為剛柔之說以駭人志于是智者<lb/>
　不知而太朴散矣則伏羲氏始兆亂者也是言幾于<lb/>
　侮聖然肯尋求其用四十有九以前亦繫傳不言之<lb/>
　妙㫖而文中子之深心也<lb/>
乾西北艮于是反身出震而見離坤西南巽于是反身<lb/>
<pb n="32b"/>
　入兌而歸坎坤彖利西南得朋東北䘮朋正以明重<lb/>
　坤而下六十三卦之流行運用无一不尊西北之乾<lb/>
　為君主耳<lb/>
艮反震出東巽反兌入西此隂陽之大用即乾坤之定<lb/>
　分而乾坤南北之交俱從西始夫乾其靜也専其動<lb/>
　也直夫坤其靜也翕其動也闢出必根入東必根西<lb/>
　動必根靜盖宇宙間造化自然之理原如此<lb/>
介紹以傳命謂之贊幽贊神明而生蓍蘓氏曰天地鬼<lb/>
<pb n="33a"/>
　神不能與人接也故以蓍龜為之介紹<lb/>
帝王世紀庖犧氏作八卦神農重之為六十四卦黄帝<lb/>
　堯舜引而伸之分為二易至夏人因炎帝曰連山殷<lb/>
　人因黄帝曰歸藏文王廣六十四卦著九六之爻謂<lb/>
　之周易又漢書曰文王重易六爻作上下篇孔子為<lb/>
　彖象繫辭文言序卦之屬十篇故曰易道深矣人更<lb/>
　三聖代歴三古<lb/>
帝出乎震易筌帝字宜一讀不可連下作一句盖八者<lb/>
<pb n="33b"/>
　乃帝之所為出乎震者帝以震出萬物也故曰萬物<lb/>
　出乎震若曰帝自出則齊乎巽亦帝自齊相見乎離<lb/>
　亦帝自相見也而可乎物至秋而成无不自得故說<lb/>
　乾當隂陽之交故曰戰坎當萬物歸根之時故曰勞<lb/>
　如勞而不伐之勞言成功也成則止止則復生故艮<lb/>
　成終而成始<lb/>
張行成曰先天自變數生卦其數有八則一二三四五<lb/>
　六七八也卦之變止于六十四者八而八之主二位<lb/>
<pb n="34a"/>
　二象之變而言是為易之體後天自策數生爻其數<lb/>
　有四則六七八九也爻之變極于四千九十六者六<lb/>
　十四而六十四之主六位六爻之變而言是為易之<lb/>
　用<lb/>
或問卦者掛也象者像也爻者效也其義云何劉氏曰<lb/>
　卦不以才離作為也象不以亻離形體也爻不以文<lb/>
　離言語也盖渾然一太極焉卦加才象加亻爻加文<lb/>
　明學也由掛忘掛由像忘像由效忘效下學而上達<lb/>
<pb n="34b"/>
　矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易像鈔卷十五<lb/>
</p>
<p>
</p>
  </div>
</body>
</text>
</TEI>
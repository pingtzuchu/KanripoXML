<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書講義卷四</head>
    <p>
<pb n="1a"/>
欽定四庫全書<lb/>
　尚書講義卷四　　　　　　宋　史浩　撰<lb/>
皐陶謨<lb/>
曰若稽古皐陶曰允迪厥徳謨眀弼諧禹曰俞如何皐<lb/>
陶曰都慎厥身修思永惇敘九族庶眀勵翼邇可逺在<lb/>
兹禹拜昌言曰俞皐陶曰都在知人在安民禹曰吁咸<lb/>
若時惟帝其難之知人則哲能官人安民則惠黎民懐<lb/>
之能哲而惠何憂乎驩兜何遷乎有苗何畏乎巧言令<lb/>
<pb n="1b"/>
色孔壬皐陶曰都亦行有九徳亦言其人有徳乃言曰<lb/>
載采采禹曰何皐陶曰寛而栗柔而立愿而恭亂而敬<lb/>
擾而毅直而温簡而㢘剛而塞彊而義彰厥有常吉哉<lb/>
日宣三徳夙夜浚眀有家日嚴祗敬六徳亮采有邦翕<lb/>
受敷施九徳咸事俊乂在官百僚師師百工惟時撫于<lb/>
五辰庶績其凝無教逸欲有邦兢兢業業一日二日萬<lb/>
幾無曠庶官天工人其代之天敘有典勑我五典五惇<lb/>
哉天秩有禮自我五禮有庸哉同寅協恭和衷哉天命<lb/>
<pb n="2a"/>
有徳五服五章哉天討有罪五刑五用哉政事懋哉懋<lb/>
哉天聰眀自我民聰眀天眀畏自我民眀威達于上下<lb/>
敬哉有土皐陶曰朕言惠可底行禹曰俞乃言底可績<lb/>
皐陶曰予未有知思曰贊贊襄哉<lb/>
　粤若稽古皐陶史謂皐陶有君人之大徳可以考信<lb/>
　故稱稽古也以其無位故不著稱號而直敘其徳曰<lb/>
　允迪厥徳謨眀弼諧也說者乃曰此皐陶之言竊謂<lb/>
　不然若以是為皐陶之言則放勲欽眀文思重華協<lb/>
<pb n="2b"/>
　于帝濬哲文眀文命敷于四海祗承于帝豈亦皆堯<lb/>
　舜禹之言乎以是知其為敘皐陶之徳也允迪者允<lb/>
　蹈也允蹈其徳非空言也是故能以嘉謨眀其弼諧<lb/>
　之道可以取信也揚雄論絶徳曰舜以孝禹以功皐<lb/>
　陶以謨是言皐陶獨能以謨顯於當時而垂之萬世<lb/>
　也皐陶矢厥謨於帝堯之朝帝舜又申之而此獨載<lb/>
　禹之答問何哉盖方皐陶陳謨禹實在其列也然皐<lb/>
　陶未言而禹先曰俞如何者禹素信服皐陶故於未<lb/>
<pb n="3a"/>
　言之前精神相感已得之目擊不待諄諄也第問其<lb/>
　如何耳如何者所以𤼵皋陶之謨也茍不在君前答<lb/>
　問不足謂之謨矣皋陶未聞禹之言遽曰都者美禹<lb/>
　之能問也皋陶之學大學之道也故其所言首於慎<lb/>
　厥身修而修身本於思永思者正心誠意永者不息<lb/>
　則乆也盖以修身本於正心誠意故能行逺也禹贊<lb/>
　皋陶邁種徳者修身以正心誠意為本如木之有根<lb/>
　植根之固而能乆於其道也自思永而推之則修身<lb/>
<pb n="3b"/>
　而可以齊家矣故曰厚敘九族家齊則可以治國平<lb/>
　天下矣故曰庶眀勵翼言衆庶眀吾修道之教勉而<lb/>
　勵翼也翼者中也如鳥之有翼所以輔中也故舜贊<lb/>
　皋陶曰民協于中而皋陶亦以謂邇可逺在兹謂陟<lb/>
　遐必自邇也盖自正心誠意而至於治國平天下斯<lb/>
　民皆協于中皋陶邁種徳之功其要又在於思永也<lb/>
　禹聞其言而拜以皋陶闡揚大學眀徳之要故也皋<lb/>
　陶曰都者美其領解也故直指其眀眀徳於天下之<lb/>
<pb n="4a"/>
　所在曰在知人在安民禹曰吁者歎其難也后克艱<lb/>
　厥后臣克艱厥臣政乃乂黎民敏徳禹之言也至是<lb/>
　乃曰惟帝其難之則知人安民之說禹已領其意矣<lb/>
　故曰知人則哲能官人安民則惠黎民懐之能哲而<lb/>
　惠國寧有不治天下有不平乎帝堯所以不慮乎四<lb/>
　凶使與皋䕫稷契並列於朝而不害其為治國平天<lb/>
　下者知夫眀徳之所在故不慮乎小人間之也至舜<lb/>
　則不敢容矣此帝堯所以為難能也四凶敘其三禹<lb/>
<pb n="4b"/>
　為親諱也皋陶復美其言曰都亦行有九徳亦言其<lb/>
　人有徳者九徳人之行未易知也其所以知之取人<lb/>
　言也人言其有徳則當載采采者載之行事考察其<lb/>
　功而采用也孔子所謂爾所不知人其舎諸知人之<lb/>
　方也禹曰何者覬聞九徳之目也夫民心罔中惟爾<lb/>
　之中皋陶弼教能使民協于中以奉揚聖君執中之<lb/>
　道於此可見矣當是時民心皆丕變而協于中矣故<lb/>
　其徳無偏寛者必栗柔者必立愿者必恭治者必敬<lb/>
<pb n="5a"/>
　順者必毅直者必温簡者必㢘剛者必實强者必義<lb/>
　使九者一有所偏則非中矣安可謂之常徳乎厥徳<lb/>
　匪常則動罔不凶矣彰厥有常是取其協于中也吾<lb/>
　能用之則吉矣此知人之要訣也日宣三徳夙夜浚<lb/>
　治而眀行之則可以有家矣身修而家齊也進而至<lb/>
　於日嚴祗敬六徳信用而有邦矣家齊而國治也翕<lb/>
　受敷施九徳咸用俊乂在官則能收知人之效矣百<lb/>
　僚師師尊賢也百工惟時使能也孟子曰尊賢使能<lb/>
<pb n="5b"/>
　俊傑在位所以𤼵眀皋陶俊乂在官之旨也撫于五<lb/>
　辰五行之度不亂天之所助者順也庶績其凝凝成<lb/>
　也結也人之所助者信也國治而天下平矣此眀眀<lb/>
　徳於天下之眀效大騐也皋陶之學可謂知所本矣<lb/>
　宜乎稱其為嘉謨也撫于五辰庶績其凝天人之際<lb/>
　和同無間可謂太平之極矣皋陶於此懼其志驕意<lb/>
　滿而瀕於殆也於是而致戒焉無教逸欲不興逸欲<lb/>
　之教上既率以無逸勤則不匱矣上既率以無欲下<lb/>
<pb n="6a"/>
　皆家給矣兢兢業業震懼自保修已以敬也一日二<lb/>
　日萬幾幾者動之微一日二日其來有萬可使頃刻<lb/>
　不治乎君既惟日不足庶官豈敢曠職乎其曰天工<lb/>
　言所用之官不以私皆合於天理而能代天理物者<lb/>
　也所以歸之天者皆順自然而無私心也天敘自然<lb/>
　之敘所謂君臣父子夫婦朋友長幼也以其為經常<lb/>
　之道故曰五典勑此以教天下是謂五惇天秩自然<lb/>
　之秩所謂吉凶軍賔嘉也以其當天下之理故曰五<lb/>
<pb n="6b"/>
　禮由我以行是謂有庸惇也庸也道之以徳齊之以<lb/>
　禮也天命自然之賞王侯卿大夫士之服所以章有<lb/>
　徳也天討自然之刑墨劓剕宫大辟之等所以警有<lb/>
　罪也章也用也道之以政齊之以刑也徳禮以待君<lb/>
　子故有同寅協恭和衷之應政刑以防小人故有政<lb/>
　事懋哉懋哉之應君人之道至是盡矣皋陶猶以為<lb/>
　未也又直言天寄聰眀於民之耳目寄威怒於民之<lb/>
　背叛使人君上則恐懼以畏天下則憂勤以畏民達<lb/>
<pb n="7a"/>
　于上下敬哉有土言有土者不可不于此致敬也皋陶<lb/>
　自以為吾言惠可底行禹復曰用汝之言底可績不徒<lb/>
　可行必有功也皋陶曰予未有知若曰吾無所知識謙<lb/>
　詞也思日贊贊襄哉者襄成也但思日日贊成吾君眀<lb/>
　眀徳於天下而已竊嘗謂禹謨益稷君臣之間皆有褒<lb/>
　頌歸美之詞獨皋陶謨一篇其始以正心誠意種眀徳<lb/>
　之根本其中以知人安民彰眀徳之功用其末以恐懼<lb/>
　修省保眀徳之欽崇迄無一言見於褒美頌揚者盖如<lb/>
<pb n="7b"/>
　是然後可以為嘉謨也禹亦有謨而舜申其成功禹之<lb/>
　功不專在謨故也然則立言以為天下後世人臣之楷<lb/>
　模者莫皋陶若也揚雄曰謨合皋陶之謂嘉信哉<lb/>
益稷<lb/>
帝曰來禹汝亦昌言禹拜曰都帝予何言予思日孜孜<lb/>
皐陶曰吁如何禹曰洪水滔天浩浩懐山襄陵下民昏<lb/>
墊予乘四載随山刋木暨益奏庶鮮食予决九川距四<lb/>
海濬畎澮距川暨稷播奏庶艱食鮮食懋遷有無化居<lb/>
<pb n="8a"/>
烝民乃粒萬邦作乂<lb/>
　伏生以益稷合於皋陶謨似亦有理盖味其辭意則<lb/>
　未竟也皋陶方退託於未有知思日贊贊襄哉而帝<lb/>
　呼禹曰汝亦昌言是喜皋陶之謨而使禹亦言之也<lb/>
　亦者連上文言也禹聞帝命則拜謂帝曰皋陶所言<lb/>
　至矣盡矣予何言哉皋陶欲其必言也故驚嘆而問<lb/>
　焉曰如何如何者所以𤼵禹之言也禹曰洪水滔天<lb/>
　微茫無際也浩浩懐山襄陵丘陵且不見况得平土<lb/>
<pb n="8b"/>
　乎下民昏瞀墊溺禹思天下有溺者由已溺之三過<lb/>
　其門而不入之時也是故水行乘舟陸行乘車泥乘<lb/>
　輴山乘樏随山高下刋木以積薪為隄防也當是時<lb/>
　益烈山澤而焚之得禽獸以進於斯民補其乏食益<lb/>
　之功大矣及水之將平决九川以距四海九州各有<lb/>
　川導之至於海四海者東南西北之水各随其地勢<lb/>
　而導之此禹行其所無事也濬畎澮距川解者曰凡<lb/>
　一耦之伐廣尺深尺為畎百里之内廣二尋深二仭<lb/>
<pb n="9a"/>
　為澮濬畎澮距川川者大川也眀其水亦至于海也<lb/>
　此禹盡力乎溝洫也海内漸得平土於是稷降播種<lb/>
　以進於民其曰艱食草木之根也鮮食魚鼈也民既<lb/>
　得取艱食鮮食而商旅有塗可行又使之懋遷有無<lb/>
　以其所有易其所無也化者不腐敗居者有儲蓄烝<lb/>
　民乃粒則饑饉之患去稷之功大矣是禹以萬邦作<lb/>
　乂之功歸之益稷也禹既歸功於益稷益稷初無言<lb/>
　也而以名篇者彰禹推賢遜能之徳也<lb/>
<pb n="9b"/>
皋陶曰俞師汝昌言禹曰都帝慎乃在位帝曰俞禹曰<lb/>
安汝止惟幾惟康其弼直惟動丕應徯志以昭受上帝<lb/>
天其申命用休帝曰吁臣哉鄰哉鄰哉臣哉<lb/>
　皋陶曰俞信如其言也然帝實欲師汝昌言今汝言<lb/>
　益稷之功固美矣而帝之所以覬聞於汝者汝未嘗<lb/>
　言也禹於是乃言曰都帝謹乃在位夫舜以大徳得<lb/>
　位而禹猶欲其謹乃在位則位之難保可知矣舜視<lb/>
　棄天下如敝屣兢兢業業夫豈以位為樂哉其曰俞<lb/>
<pb n="10a"/>
　者敬領其昌言也禹又以無安厥位惟危欲安汝止<lb/>
　以盡其保位之道大學所謂人君止於仁君茍能仁<lb/>
　斯安厥位然而仁豈外求而得哉在吾心爾凡人之<lb/>
　心生無不直惟幾惟康可以弼直不然是罔之生也<lb/>
　是故聖人惟幾也戒謹於微而弗著惟康也戒謹於<lb/>
　安而弗危輔之翼之吾之直心於是乎在淵乎其静<lb/>
　皎乎其眀故能止其所也此帝王治心之要大學所<lb/>
　謂正心誠意之旨也禹之昌言可謂破的矣心既直<lb/>
<pb n="10b"/>
　矣以吾之心合天下之心天下之期待於我者莫不<lb/>
　丕應矣是人予之也人予之則天予之矣天予之則<lb/>
　申眀用休所謂宜民宜人受禄于天也此禹之昌言<lb/>
　徑指人心眀白如此舜安得而不師之乎禹既以正<lb/>
　心之要専責於舜舜方嘆曰吁為天下豈不在君臣<lb/>
　相得何獨在我乎於是臣鄰之助股肱耳目之喻方<lb/>
　𤼵於口矣禹非不知此理也顧其君方有意師其昌<lb/>
　言不得不端本澄源而責效於其君之心也說者乃<lb/>
<pb n="11a"/>
　曰其弼直者其弼臣直也禹方相舜其陳昌言豈敢<lb/>
　自媒以謂欲保厥位湏我乃濟乎竊意不矜不伐者<lb/>
　不肯為也此語在稷契輩言之猶可若禹自贊則慎<lb/>
　乃在位之語是脅其君以自售也即此而論非言弼<lb/>
　臣眀矣不然舜安有嗟吁之言而復于禹乎其曰臣<lb/>
　哉鄰哉鄰哉臣哉臣者大臣鄰者小臣盖言必得小<lb/>
　大之臣咸懐忠良然後天人皆予以致時雍之治予<lb/>
　一人豈能自致哉此舜因禹昌言而𤼵也<lb/>
<pb n="11b"/>
禹曰俞帝曰臣作朕股肱耳目予欲左右有民汝翼予<lb/>
欲宣力四方汝為予欲觀古人之象日月星辰山龍華<lb/>
蟲作㑹宗彞藻大粉米黼黻絺繡以五采彰施于五色<lb/>
作服汝眀予欲聞六律五聲八音在治忽以出納五言<lb/>
汝聽予違汝弼汝無面從退有後言欽四鄰庶頑讒說<lb/>
若不在時侯以眀之撻以記之書用識哉欲並生哉工<lb/>
以納言時而颺之格則承之庸之否則威之禹曰俞哉<lb/>
帝光天之下至于海隅蒼生萬邦黎獻共惟帝臣惟帝<lb/>
<pb n="12a"/>
時舉敷納以言眀庶以功車服以庸誰敢不讓敢不敬<lb/>
應帝不時敷同<lb/>
　禹曰俞者誠如舜語須君臣一徳乃能致治也舜於<lb/>
　是有股肱耳目之喻夫人之有體非股肱何以運動<lb/>
　非耳目何以聰察無此則塊然一物耳誠何用哉左<lb/>
　右有民者肱之用宣力四方者股之用以左右故言<lb/>
　翼以宣力故言為至於觀象作服皆法古人繫辭曰<lb/>
　黄帝堯舜垂衣裳而天下治則知舜之觀象有自來<lb/>
<pb n="12b"/>
　矣日也月也星辰也山也龍也華蟲也六者繪而為<lb/>
　衣宗彞也藻也火也粉米也黼也黻也六者以絺繡<lb/>
　而為裳則黄帝堯舜之衣裳盖亦有所本也故曰古<lb/>
　人之象此以五采彰施于五色作服所以為目之用<lb/>
　也故曰汝眀太蔟姑洗㽔賔夷則無射黄鍾六者謂<lb/>
　之六律宫商角徴羽五者謂之五聲金石絲竹匏土<lb/>
　革木八者謂之八音聲音之道與政通作之可以知<lb/>
　治忽治者治世之音忽者亂世之音也治忽在民五<lb/>
<pb n="13a"/>
　言方言也五方之民言語不通嗜欲不同達其志通<lb/>
　其欲非音律不可也周官大行人屬象胥者諭言語<lb/>
　協辭命也屬瞽史者諭書名聴聲音也夫如是然後<lb/>
　五方之言可以出納也出者宣吾命納者采其言言<lb/>
　語既通吾之治忽所以必可知也此出納五言所以<lb/>
　為耳之用也故曰汝聽夫一人之身而具股肱耳目<lb/>
　豈不謂之全人乎舜舉此以詔禹示其必不可無也<lb/>
　責之可謂切矣予或有違汝當弼我汝無面從退有<lb/>
<pb n="13b"/>
　後言欽四鄰此専責禹也盖四鄰者左右前後之臣<lb/>
　非禹正色率下則左右前後之臣安能㒺匪正人乎<lb/>
　高宗命傅說納誨以輔徳而必曰惟暨乃僚㒺不同<lb/>
　心以正乃辟說能旁招俊乂列於庶位高宗盖得此<lb/>
　意也然則舜之所以責臣哉鄰哉之意可見矣四鄰<lb/>
　之正在禹率之爾其庶頑讒說不能克正者舜無憤<lb/>
　嫉之心一待之以君子長者之道是故不忍置之刑<lb/>
　而使得與於射也侯者立的以眀其善惡撻者扑也<lb/>
<pb n="14a"/>
　射之有扑所以示衆當其射也司徒搢扑司射釋弓<lb/>
　去扑以釋算盖非謂施鞭箠也侯者眀其正鵠撻者<lb/>
　記其筭數書者識其中否其實欲其並生愧恥遷善<lb/>
　而逺罪也工以納言瞽史採其言颺之以觀其所以<lb/>
　言茍順而無向之讒說則知其能改過所謂格也格<lb/>
　則薦之用之否則簡不率教收其威也此舜欲教養<lb/>
　作成臣下之大略也非待之以君子長者之道能若<lb/>
　是乎禹於此窺見舜之心寛容廣大無一臣之或遺<lb/>
<pb n="14b"/>
　故曰俞哉帝光天之下者言舜徳光眀丕冒天下如帝<lb/>
　堯所謂光宅也盖四海萬里若以力周安能徧覆惟<lb/>
　以一性之光眀可以含容燭照至於海隅蒼生萬邦<lb/>
　黎獻莫不共為帝臣惟帝時舉則普天之下莫非王<lb/>
　臣矣盖禹聞舜所以待遇臣隣之道委曲周盡是故<lb/>
　𤼵是言也至是欲帝敷納以言眀試以功車服以寵<lb/>
　之誰敢不遜敢不敬應帝當不時敷同也敷者誕敷<lb/>
　同者調一欲舜無時而不敷同此道也如此則君之<lb/>
<pb n="15a"/>
　所以馭臣至矣盡矣在位之人孰不懐忠以報上乎<lb/>
日奏罔功無若丹朱傲惟慢遊是好傲虐是作罔晝夜<lb/>
頟頟罔水行舟朋淫于家用殄厥世予創若時娶于塗<lb/>
山辛壬癸甲啟<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>而泣予弗子惟荒度土功弼成五<lb/>
服至于五千州十有二師外薄四海咸建五長各迪有<lb/>
功苗頑弗即工帝其念哉帝曰迪朕徳時乃功惟敘皐<lb/>
陶方祗厥敘方施象刑惟眀<lb/>
　日奏罔功無若丹朱傲盖言舜之時獨難化者若曰<lb/>
<pb n="15b"/>
　日聞其無状無如丹朱也禹取是以為戒所謂不善<lb/>
　人善人之資也傲而虐是慘酷也頟頟失法度無晝<lb/>
　夜為之猶無水以行舟其能濟乎朋淫于家朋非止<lb/>
　一人若紂之酒池肉林也天下之謳歌訟獄所以不<lb/>
　之丹朱而之舜用自絶于世也禹能懲創其失娶于<lb/>
　塗山涉辛壬癸甲四日而去家至于有子而弗子所<lb/>
　謂克儉于家也惟荒度土功荒大也大其規畫以盡<lb/>
　治水之道所謂克勤于邦也既反丹朱之傲所謂不<lb/>
<pb n="16a"/>
　自滿假也故能輔成五服至于五千里皆得平土而<lb/>
　居九州肇為十二州州各有師師者置牧也五服之<lb/>
　外邉方下國置長而已莫不各迪有功惟苗弗率禹<lb/>
　以謂不可以法治而可以徳服此欲舜誕敷文徳以<lb/>
　來之昌言之要也舜曰天下所以允蹈我徳既藉汝<lb/>
　有平水土之功使六府三事允治萬世永賴又有皐<lb/>
　陶眀刑以服猾夏之蠻夷姦宄之宼賊徳刑並用禹<lb/>
　之功惟敘皐陶之功祗敘何患苗之不丕敘耶使舜<lb/>
<pb n="16b"/>
　不知二臣功徳之大安肯以此復其昌言乎<lb/>
夔曰戛擊鳴球搏拊琴瑟以詠祖考來格虞賔在位羣<lb/>
后徳讓下管鼗鼓合止柷敔笙鏞以間鳥獸蹌蹌簫韶<lb/>
九成鳳凰來儀夔曰於予擊石拊石百獸率舞庶尹允<lb/>
諧帝庸作歌曰勑天之命惟時惟幾乃歌曰股肱喜哉<lb/>
元首起哉百工熈哉皐陶拜手稽首颺言曰念哉率作<lb/>
興事慎乃憲欽哉屢省乃成欽哉乃賡載歌曰元首眀<lb/>
哉股肱良哉庶事康哉又歌曰元首叢脞哉股肱惰哉<lb/>
<pb n="17a"/>
萬事墮哉帝拜曰俞往欽哉<lb/>
　后夔言作樂之成皐陶載賡歌之美非皋陶自言也<lb/>
　禹據二人之言以表大治之告備也盖益稷一篇皆<lb/>
　禹昌言前敘益稷之功後述皐陶之績此禹推賢遜<lb/>
　能之本心欲帝念功而云也夫戛擊鳴球球玉磬也<lb/>
　合止搏拊琴瑟皆作升歌在上幽而祖考眀而羣后<lb/>
　㒺不降順丹朱難化亦且賔服而在位此堂上之樂<lb/>
　所以動化之效也下管鼗鼓合止柷敔笙鏞間作鳥<lb/>
<pb n="17b"/>
　獸蹌蹌和鳴也鳳凰來儀和應也擊石拊石磬也飛<lb/>
　者走者逰於造化亭毒中踴躍翔舞以呈瑞此堂下<lb/>
　之樂所以動化之效也然極於擊石拊石者石為八<lb/>
　音之首于卦為乾其聲清微必待磬聲諧合而樂遂<lb/>
　以成此所以堂上必鳴球堂下必擊石也詩曰鼗鼓<lb/>
　淵淵嘒嘒管聲既和且平依我磬聲此之謂也方樂<lb/>
　初作羣后徳遜虞賔在位而已及樂既成庶尹至于<lb/>
　允諧雖丹朱之不肖亦為善良矣季札觀樂獨於韶<lb/>
<pb n="18a"/>
　箾則曰徳至矣哉如天之無不幬如地之無不載雖<lb/>
　甚盛徳其蔑以加于此矣孔子在齊聞之亦至于忘<lb/>
　味想其當時廣大悉備仁風和氣充塞乎範圍之内<lb/>
　無一人一物不得其所也舜治至此宜少自逸樂而<lb/>
　作歌自警勅天之命惟時惟幾時者一日無曠幾者<lb/>
　每事防微一人之身元首不動而股肱之運以熈萬<lb/>
　事此其序也皐陶領其意以謂君率於上臣下作而<lb/>
　行之故曰率作也憲舊章也屢省審諦也於此致欽<lb/>
<pb n="18b"/>
　則事無有不興者矣夫君逸臣勞萬古不易之論元<lb/>
　首之眀則能知人股肱之良則雲龍風虎自然相符<lb/>
　庶事安得而不康若元首不眀則自聖而輕臣下自<lb/>
　用而昵諂䛕細事必親徒爾叢脞而大事不舉失其<lb/>
　機㑹股肱在位充員茍禄無所建眀萬事安得而不<lb/>
　隳皐陶之戒可謂不阿人主矣帝拜曰俞者非拜皐<lb/>
　陶之歌也禹之昌言至是方畢拜而受之也竊嘗論<lb/>
　天生聖賢非為一時盖亦欲垂法於萬世為君臣之<lb/>
<pb n="19a"/>
　軌範觀益稷一篇可以知人君下下之仁聽納之懿<lb/>
　人臣歸美報上之忠推賢遜能之實莫不兩盡焉盖<lb/>
　不如是不足為禹皐陶之謨也嗚呼盛哉<lb/>
</p>
<p>
</p>
  </div>
</body>
</text>
</TEI>
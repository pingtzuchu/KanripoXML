<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書講義卷六</head>
    <p>
<pb n="1a"/>
欽定四庫全書<lb/>
　尚書講義卷六　　　　　　宋　史浩　撰<lb/>
太康失邦昆弟五人須于洛汭作五子之歌<lb/>
　孟子曰民為貴社稷次之君為輕是故得乎丘民而<lb/>
　為天子太康失邦失其民也失其民者不可以為君<lb/>
　矣當是時五子怨以為必歸須于洛汭愛兄之道也<lb/>
　其如民之弗與何昆同也兄弟之同曰昆揚雄太𤣥<lb/>
　經以昆首擬同人正此義也觀其作歌章雖異指如<lb/>
<pb n="1b"/>
　出一人則兄弟之同可知矣然五人弟也而謂之子<lb/>
　或曰子者男子之通稱非也方其御母以從稱子所<lb/>
　以尊母也<lb/>
五子之歌<lb/>
太康尸位以逸豫滅厥徳黎民咸貳乃盤遊無度畋于<lb/>
有洛之表十旬弗反有窮后羿因民弗忍距于河厥弟<lb/>
五人御其母以從徯于洛之汭五子咸怨述大禹之戒<lb/>
以作歌<lb/>
<pb n="2a"/>
　尸主也夏諺曰吾何以休又曰吾何以助夏之民覬<lb/>
　其君之逸豫如此至太康以逸豫主位遂至於失邦<lb/>
　何也蓋何以守位曰仁太康無徳以堪之所謂不賢<lb/>
　者雖有此不樂也是故其滅徳也既不可比於先王<lb/>
　觀其忘反也又不可以為諸侯度無惑乎黎民之攜<lb/>
　貳也夫遊畋以時使民聞車馬之音見羽旄之美無<lb/>
　疾首蹙頞之告可也至于十旬之久皇皇無所赴愬<lb/>
　民心從可知矣后羿何能為哉因民之弗忍敢距于<lb/>
<pb n="2b"/>
　河然不曰民叛而曰弗忍有以見大禹之徳涵濡漸<lb/>
　漬入人之深雖後嗣不賢無䘏我之心而猶弗忍叛<lb/>
　也洛之南曰表洛之北曰汭五子之為弟内奉其母<lb/>
　以徯其兄初無忿戾之辭詆其兄而傷其母之懐顧<lb/>
　乃上述先祖之戒自怨自責若已有過以求媚于民<lb/>
　庶幾民之悔禍以歸其兄使夏之宗廟社稷不淪胥<lb/>
　于后羿之手也卒之仲康之肇位繼以少康之中興<lb/>
　夏祀延茂垂數百年想其一時永言𤼵于誠實故能<lb/>
<pb n="3a"/>
　上動髙穹而格先祖下風四海而感斯民斯民聞之<lb/>
　逺思萬世永賴之功近起是宜為君之嘆故其推戴<lb/>
　之心有加而無巳也嗚呼孰謂五子之歌之為怨詞<lb/>
　也哉<lb/>
其一曰皇祖有訓<lb/>
　此章首述祖訓不曰先祖而曰皇祖解者曰皇大也<lb/>
　君也或曰皇以道言其實皆尊大之義也五子者啓<lb/>
　之子而禹之孫其言祖訓則禹之所為也説者因禹<lb/>
<pb n="3b"/>
　不𫝊于賢而𫝊於子乃謂大道既隠各子其子今觀<lb/>
　其家所寶之訓初無他説一於為民則知當時禹固<lb/>
　不私於啓也民與之而天與之爾當<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>之泣巳有<lb/>
　弗子之心孰謂既長而以天下私之耶<lb/>
民可近不可下民惟邦本本固邦寧<lb/>
　君之有邦履萬乗之尊據崇髙之勢疑無事於民也<lb/>
　然非衆則罔與守所謂邦者亦虚器爾果可不以民<lb/>
　為本耶是故木之植本盛則末茂民之歸本固則邦<lb/>
<pb n="4a"/>
　寧必然之理也禹唯知此故能以為可近而親之以<lb/>
　為不可下而尊之親之則彼亦親我若父母尊之則<lb/>
　彼亦尊我如天帝其本之固雖無繩約而不可解邦<lb/>
　欲不寧得乎夫垂訓後人而首及于此可謂知所本<lb/>
　矣<lb/>
予視天下愚夫愚婦一能勝予<lb/>
　治天下之具莫大於賞刑喜有爵禄怒有斧鉞然而<lb/>
　不能以勝匹夫匹婦之愚何哉蓋天聰明自我民聰<lb/>
<pb n="4b"/>
　明天明畏自我民明威得其心和可格於造化咈其<lb/>
　欲變且至於乖離當是時雖有賞刑何所用之謂之<lb/>
　一能勝予非禹欺後世也雖然自下者人髙之自後<lb/>
　者人先之後世子孫果能遵此以視其民民愛之而<lb/>
　不忍去是以不勝勝之實治天下之要術也<lb/>
一人三失怨豈在明不見是圖<lb/>
　怨不可積怨固不在形之話言見之顔色深積于中<lb/>
　不可測度一旦土崩之勢瓦解之形芽蘖於眹兆雖<lb/>
<pb n="5a"/>
　有神禹且不能救此禹所以勤勤言之不能自已也<lb/>
　後世子孫茍能及其不見而圖之使無滋蔓之難無<lb/>
　噬臍之悔則天下可得而治矣<lb/>
予臨兆民凜乎若朽索之馭六馬為人上者奈何不敬<lb/>
　凡言予者禹之自謂也方其託於兆民之上戰戰兢<lb/>
　兢若以朽索而馭六馬前有蹶逸之慮而後有顛覆<lb/>
　之虞其可一日安乎茍操是心以莅天下則無所不<lb/>
　用其敬矣禹既詳言民之可畏而其歸結在乎無所<lb/>
<pb n="5b"/>
　不用其敬則所以訓其子孫者可謂切至矣昔仲弓<lb/>
　問仁夫子教以使民如承大祭敬也然則治天下而<lb/>
　知敬民仁人之為也後世有能如此皆足以為治於<lb/>
　天下豈惟夏之子孫可寶其訓乎仁人之言其利溥<lb/>
　哉禹之謂也<lb/>
其二曰訓有之内作色荒外作禽荒甘酒嗜音峻宇彫<lb/>
牆有一于此未或不亡<lb/>
　禹之垂訓如良醫之著書既示之以衛生之術又戒<lb/>
<pb n="6a"/>
　之以致疾之由其所以遺後世者可謂詳且盡矣故<lb/>
　前章所引終始保民之説且曰為人上者奈何不敬<lb/>
　此示以衛生之術者然也今其二章復列荒淫之目<lb/>
　且曰有一於此未或不亡此戒以致疾之由者然也<lb/>
　雖荒淫之事上古人君所無禹既不得之於前聞又<lb/>
　不得之於親見安能逆知後世之必有是耶亦猶良<lb/>
　醫之治病當康平無事之日論其調養之乖宜知其<lb/>
　疾疢之必至當時有似不經後日無不合轍又豈待<lb/>
<pb n="6b"/>
　人人切脈觀色而後得之耶惜乎此訓止為姒氏家<lb/>
　𫝊之寶不得見其全書於後世也𫝊曰以身教者從<lb/>
　以言教者訟為人之先身自為善則其子孫耳之所<lb/>
　受目之所擊皆可以入道茍其不然雖日撻而求之<lb/>
　不可得矣禹為此訓初非載之空言觀其八年於外<lb/>
　三過其門而不入色荒無有也禽獸逃匿驅蛇龍而<lb/>
　放之菹禽荒無有也菲飲食而致孝乎鬼神卑宫室而<lb/>
　盡力乎溝洫甘酒嗜音峻宇彫牆亦無有也兹不謂<lb/>
<pb n="7a"/>
　之身教乎以此而教子孫子孫猶有盤於遊畋十旬<lb/>
　而弗反者況夫後世失諸侯於烽燧成風俗於田獵<lb/>
　沈湎冒色莫囬牧野之千夫蜂房水渦僅足楚人之<lb/>
　一炬又何以為訓耶宜乎其亡可立而待太康之失<lb/>
　失在禽荒所謂有一于此也難乎免於世矣五人者<lb/>
　上以大禹為龜鑑下以太康為前車儻使保民斷無<lb/>
　是事民其有不相與戴之為君以續夏之祀乎<lb/>
其三曰惟彼陶唐有此冀方<lb/>
<pb n="7b"/>
　昔者帝堯封國於唐曰陶唐氏先儒或謂陶與唐為<lb/>
　二國未之詳也然禹之子孫方陳夏訓而有及乎陶<lb/>
　唐何哉按地志堯都平陽禹都亦平陽平陽冀地也<lb/>
　雖時有彼此之異而地無遷徙之殊今曰有此冀方<lb/>
　者其意若曰禹之天下即堯之天下禹之都邑即堯<lb/>
　之都邑雖太康一時失道然所以承襲者其來久矣<lb/>
　后羿殊不念此遽有拒奪之心今或以此而風天下<lb/>
　豈無仗順而起為吾君討賊者乎然而無有此所以<lb/>
<pb n="8a"/>
　怨也由是以論五子之怨非怨其兄也傷時無仗順<lb/>
　者而悼其社稷邦邑之無所恃也<lb/>
今失厥道亂其紀綱乃底滅亡<lb/>
　堯曰咨爾舜天之厯數在爾躬允執厥中舜亦以命<lb/>
　禹然則自陶唐而下聖聖相繼此道未嘗失也太康<lb/>
　失之而至於天下皇皇大綱小紀紊亂不經其不滅<lb/>
　亡何待觀詩有六義一曰風風風也所以風天下也<lb/>
　使其當時怨詈並興聲后羿之罪以激天下之心天<lb/>
<pb n="8b"/>
　下之心未必能動而其母子或中后羿之竒禍矣是<lb/>
　故優柔其辭使天下聞之而不忍叛味之而不敢忘<lb/>
　五子之怨其蔵深矣聖人於此能無取乎<lb/>
其四曰明明我祖萬邦之君有典有則貽厥子孫<lb/>
　天子撫萬邦不明何以在上惟明明后故能照臨四<lb/>
　方也立道以為經曰典明理以為法曰則周之六典<lb/>
　八則取此義也然總而言之所謂典刑是矣今五子<lb/>
　稱述乃祖以謂禹雖逺矣尚有典刑以遺子孫子孫<lb/>
<pb n="9a"/>
　不克肖嗣輔弼之臣獨可以申其祖徳使之悔艾以<lb/>
　保其位然而無有此所以怨也後世有君如成湯厥<lb/>
　後太甲亦嘗顛覆其典刑矣其臣伊尹能明言烈祖<lb/>
　之成徳以訓必待其處仁遷義從而歸之今以太康<lb/>
　而論太甲則荒墜猶愈於顛覆當時后羿茍有伊尹<lb/>
　之志則烈祖成徳所謂明明我祖萬邦之君固不俟<lb/>
　五子言之而為太康者安知不能處仁遷義若太甲<lb/>
　之復歸于亳乎由是以論五子之怨非怨其兄也傷<lb/>
<pb n="9b"/>
　時無輔弼之臣而懼其兄終不免於后羿之禍也<lb/>
闗石和鈞王府則有荒墜厥緒覆宗絶祀<lb/>
　古者有五權以百二十斤為石三十斤為鈞闗者合<lb/>
　而通之和者調而均之其義皆取同也思厥先祖聲<lb/>
　為律身為度左準繩右䂓矩所以同律度量衡者皆<lb/>
　貽法于後世也故以闗石和鈞申言典則之實所以<lb/>
　示典刑之未泯也惟石與鈞為國重事先王巡狩考<lb/>
　制度于四岳後王垂統頒度量而服天下亦此也夫<lb/>
<pb n="10a"/>
　王府所有森然萬寶何物不列於内而五子乃獨取<lb/>
　是二者言之誠堯舜禹之相授受亦必以謹權量為<lb/>
　先故舉是以為夏之手澤桮棬奈何後嗣荒墜而弗<lb/>
　知省乎方太康之厄於后羿天下豈無思夏之心儻<lb/>
　因其思夏之心示之以典則之實安知不為後世復<lb/>
　見官儀而喜者乎五子之於家國思所以復其社稷<lb/>
　宗祀者蓋無所不用其至彼其精誠之所感格上動<lb/>
　於天而下結於民宜乎子孫祀夏配天赫然中興以<lb/>
<pb n="10b"/>
　成數百年之丕緒也覆絶之患又奚患哉<lb/>
其五曰嗚呼曷歸予懐之悲萬姓仇予予將疇依<lb/>
　一章言其祖之治術也二章言其祖之戒辭也三章<lb/>
　言后羿之不可有其地也四章言后羿之不能正其<lb/>
　君也至此一章則無所歸咎引而在已可也嗚呼者<lb/>
　嗟嘆之辭也詩之序曰言之不足故嗟嘆之嗟嘆之<lb/>
　不足故永歌之卒章之意言之不足也名篇之義嗟<lb/>
　嘆之不足也然則三百篇之法度固巳權輿於此矣<lb/>
<pb n="11a"/>
　聖人取舜禹臯陶之所賡與今五子之所述載之於<lb/>
　書以表夫聲詩之作其美刺風戒蓋有所自非茍然<lb/>
　也嗚呼曷歸者嘆其留連而忘反也予懐之悲者若<lb/>
　瞻望而弗可及也夫兄不友弟不恭初不相及而萬<lb/>
　姓乃仇五子而至於無所依有以見太康之失民深<lb/>
　也無所依如此而猶不忍歸過于其兄而播羿之惡<lb/>
　於萬民乃自怨艾若無所逃于天地之間者於此又<lb/>
　知大禹彞倫攸敘見於家法如此其深且固也<lb/>
<pb n="11b"/>
鬰陶乎予心顔厚有忸怩弗慎厥徳雖悔可追<lb/>
　仁人之于兄弟不蔵怒焉不宿怨焉親愛之而已矣五<lb/>
　子上不怨太康下不怨后羿竊竊然隠咎於已蓋非<lb/>
　矯情飾貌從事於虚文也想其當時一言之出由中<lb/>
　而不偽是故鬰陶乎其内鬰陶者悲結也而形於面<lb/>
　目者又非勉强之所能為是故顔厚而忸怩乎其外<lb/>
　忸怩者愧赧也弗慎厥徳雖悔可追者非歸怨於太<lb/>
　康也責已之不徳而追悔之莫及也帝堯之言曰萬<lb/>
<pb n="12a"/>
　方有罪罪在朕躬又曰百姓有過在予一人帝堯以<lb/>
　天下之過在已五子以兄之過在已故曰與治同道<lb/>
　罔不興又曰禹湯罪已其興也勃焉夫五子以兄之<lb/>
　過在已能以堯舜禹湯處心則夏之復興也於兹可<lb/>
　卜矣<lb/>
羲和湎淫廢時亂目𦙍往征之作𦙍征<lb/>
　堯命羲和以時分職實四人也今此總言羲和豈四<lb/>
　人者皆沈湎淫泆耶抑時異事異堯則為四人而夏<lb/>
<pb n="12b"/>
　併為一人耶歴世久逺不可考證以意揆之凡人君<lb/>
　欽若昊天建官列職雖或不一然總謂之羲和可也<lb/>
　如是則沈湎淫佚者信其為一人而已矣夫時所以<lb/>
　定分至日所以成嵗月又焉可廢而亂之哉謂時可<lb/>
　廢乎則帝堯朞三百有六旬有六日以閏月定四時<lb/>
　成嵗於此不能使百工允釐庶績咸熈矣謂日可亂<lb/>
　乎則帝舜巡狩協時月正日於此不能同律度量衡<lb/>
　以均齊天下矣然則羲和既廢亂之使人君何所據<lb/>
<pb n="13a"/>
　而為政此其罪所以不可逃也雖然𦙍侯承王命以<lb/>
　出征而序書者不言王命豈𦙍侯有専征之罪歟是<lb/>
　不然凡王者之征有言告衆必曰誓今此不曰誓而<lb/>
　曰征明有君也奉辭伐罪𦙍侯何有於専征乎<lb/>
𦙍征<lb/>
惟仲康肇位四海𦙍侯命掌六師羲和廢厥職酒荒于<lb/>
厥邑𦙍后承王命徂征<lb/>
　后羿之亂太康失邦是真失之也仲康之初更造夫<lb/>
<pb n="13b"/>
　婦肇有父子慰四海思夏之心當是時巳復得天下<lb/>
　矣説者乃因春秋𫝊魏絳伍員之言推原其意謂羿<lb/>
　方専政羲和實忠於夏羿怨其背巳故使𦙍侯征之<lb/>
　非也方太康見拒於羿城于陽夏仲康嗣位使𦙍行<lb/>
　師也蓋羲和既廢厥職則分至紊其節而嵗月失其<lb/>
　序人君所以奉若天道由兹而殆天下之治将委靡<lb/>
　而不振矣羲和之罪不既大矣乎故復明言𦙍后承<lb/>
　王命徂征所以表仲康之能為君政非専於羿也又<lb/>
<pb n="14a"/>
　以見𦙍侯之能承王命征非出於羿也然𦙍侯諸侯<lb/>
　也入輔天子以統六師若所謂為王卿士者而曰后<lb/>
　何哉蓋古者諸侯南面皆可以稱后故羿國有窮亦<lb/>
　曰后羿何獨於𦙍后而疑之<lb/>
告于衆曰嗟予有衆聖有謨訓明徵定保<lb/>
　古之王者臨戎告衆之辭皆曰誓𦙍侯於此不敢稱<lb/>
　誓者以奉君之辭也奉君之辭故曰謨訓謨者謀之<lb/>
　有定訓者事之有序也自先王克謹天戒至不及時<lb/>
<pb n="14b"/>
　者殺無赦皆仲康所以命𦙍侯之辭也或者乃謂今<lb/>
　所言聖仲康不足以當之遂以為此非指言仲康然<lb/>
　以其辭考之其稱先王必非堯舜指禹而言也蓋堯<lb/>
　舜皆異代非其祖必禹之子孫然後可以稱禹為先<lb/>
　王也自仲康之前可以稱禹為先王者啓與太康也<lb/>
　𦙍侯方奉王命以征下國而逺取啓太康之言以告<lb/>
　於衆豈知務者哉由是以論𦙍侯告衆之初言聖有<lb/>
　謨訓者若曰天子有詔也明徵定保者可以依據而<lb/>
<pb n="15a"/>
　行也明其證而不昧定其保而不移既非予之専征<lb/>
　又非汝之専殺聖之謨訓其重若此斯所謂奉將天<lb/>
　罰而欽承天子威命也𦙍侯之衆其有懐貳而不用<lb/>
　命者乎然則𦙍侯奉揚之際以聖歸于天子固人臣<lb/>
　之常理非過論也而所謂仲康者於肇位之初能為<lb/>
　是舉而又能使其下䖍恭奉命如此雖欲不居其聖<lb/>
　得乎<lb/>
先王克謹天戒臣人克有常憲百官修輔厥后惟明明<lb/>
<pb n="15b"/>
毎歳孟春遒人以木鐸徇于路官師相規工執藝事以<lb/>
諫其或不恭邦有常刑<lb/>
　先王之世豈無天變必有日官深推而預告之於是<lb/>
　君不舉辟移時大臣引咎歸已以彰其謙抑百官降<lb/>
　物修省以輔其不逮故禍亂不作而君道愈明猶以<lb/>
　為未也毎嵗履端使遒人之官徇木鐸于路木主仁<lb/>
　而聲𤼵揚宣羣下而使之言又所以預防其闕失而<lb/>
　隂弭其災沴也故雖官師之卑百工之賤皆得盡其<lb/>
<pb n="16a"/>
　規諫一或不然刑之而使恭厥職今也羲和失預告<lb/>
　之規使上昧天戒而下失常憲廢職甚矣仲康能因<lb/>
　天變追悔不行先王之法究其所以然皆由于羲和<lb/>
　之湎淫將數其罪以正先王之誅得不以是陳之於<lb/>
　前乎<lb/>
惟時羲和顛覆厥徳沈亂于酒畔官離次俶擾天紀遐<lb/>
棄厥司乃季秋月朔辰弗集于房瞽奏鼓嗇夫馳庶人<lb/>
走羲和尸厥官罔聞知昏迷于天象以干先王之誅政<lb/>
<pb n="16b"/>
典曰先時者殺無赦不及時者殺無赦<lb/>
　仲康既敘先王之法於前此復數羲和之惡陳古義<lb/>
　以刺今聖人立言之法也夫人臣守道不如守官君<lb/>
　子所居一日必葺知此故能一徳以尊君罔敢湎于<lb/>
　酒惟時羲和以徳則顛覆以酒則沈亂畔官離次遐<lb/>
　棄厥司擅去天子之庭而荒于厥邑使嵗月日時之<lb/>
　紀紊亂而不明故曰俶擾天紀俶者始也蓋自堯之<lb/>
　厯象舜之璿璣羲和有官世得其人至是而始擾之<lb/>
<pb n="17a"/>
　也日月相㑹謂之辰十有二辰所以合朔也夏正季<lb/>
　秋日月㑹于大火大火則房也日月弗集于房則日<lb/>
　有食之可知矣羲和昏迷遂失其次既罔聞知不能<lb/>
　弭變於未然及其修救瞽矇奏鼓嗇夫車馬以馳庶<lb/>
　人徒跣以走而羲和頽然在邑此豈可恕也哉政典<lb/>
　者夏之條章也祖宗所建仲康不得而私故曰先王<lb/>
　之誅先時者億而不中不及時者過而後知皆當時<lb/>
　之失實罪所在不赦廟謨若此羲和其可逃誅耶然<lb/>
<pb n="17b"/>
　則仲康之謨訓可謂坦然明白𦙍侯於是可舉而行<lb/>
　矣<lb/>
今予以爾有衆奉將天罰爾衆士同力王室尚弼予欽<lb/>
承天子威命火炎崑岡玉石俱焚天吏逸徳烈于猛火<lb/>
殲厥渠魁脅從罔治舊染汙俗咸與惟新嗚呼威克厥<lb/>
愛允濟愛克厥威允罔功其爾衆士懋戒哉<lb/>
　六師之衆有士有卒𦙍侯帥衆以同力王室而皆謂<lb/>
　之士士卒同也又曰尚弼予欽奉天子威命者勉之<lb/>
<pb n="18a"/>
　也觀羲和之罪非止廢時亂日也既有脅從之人又<lb/>
　有舊染之俗其惡可知矣然而仲康獨指不謹天戒<lb/>
　者言之以其獲罪於人不若獲罪於天之大也蓋夏<lb/>
　之子孫知先王所重者在厯數毎勤於此故夏書四<lb/>
　篇一以威侮怠棄而獲罪一以廢時亂日而徂征則<lb/>
　夏之有天下其謹於天戒者非一日也吾先聖對弟<lb/>
　子為邦之問必以行夏之時為先者豈獨以寅正為<lb/>
　貴亦以累世致意于此必無差忒故可行也今𦙍侯<lb/>
<pb n="18b"/>
　能體王意告衆之言何其反復丁寧之切至也其曰<lb/>
　火炎崑岡玉石俱焚天吏逸徳烈于猛火者言兵猶<lb/>
　火也火之弗戢玉石俱焚今為天吏固可以殺人矣<lb/>
　若逸徳而使賢愚俱被其害則其威焰豈不猛于火<lb/>
　乎此戒衆士不可以多殺也然又慮衆士因其言不<lb/>
　果于殺而敗吾事也故復曰威克厥愛允濟愛克厥<lb/>
　威允罔功夫威之與愛可以相有而不可以相無天<lb/>
　下無事則用之於禮義愛重於威可也天下有事則<lb/>
<pb n="19a"/>
　用之于戰勝威重於愛可也茍惟臨戎而逸徳則原<lb/>
　野厭肉川谷流血不幾於長平之戰乎茍惟臨戎而<lb/>
　威不克愛則不鼓不成列不禽二毛不幾於宋襄之<lb/>
　敗乎然則始而褒之勉之中而反復丁寧之卒而覬<lb/>
　其懋戒之期於允濟而巳不敢傷吾君之仁亦不敢<lb/>
　廢吾君之義也嗚呼此其所以為三代之將乎<lb/>
自契至于成湯八遷湯始居亳從先王居作帝告釐沃<lb/>
　契之父帝嚳嘗都亳矣契為堯司徒當百姓不親五<lb/>
<pb n="19b"/>
　品不遜之時乃能敬敷五教使亘千萬世君君臣臣<lb/>
　父父子子其徳盛矣天之報施不在其身子孫當如<lb/>
　何哉故十四世而有成湯已七遷其國矣至是始自<lb/>
　商丘修先王之盛徳求先王之故都而居焉詩曰商<lb/>
　邑翼翼四方之極嘉之也帝告釐沃之書亡矣想其<lb/>
　稱述風俗之美猶有帝嚳之遺風焉後世有盤庚者<lb/>
　復修其徳雖五遷而民怨猶奮不顧以絶河得成湯<lb/>
　尊祖之意也然嚳帝也而謂之先王何哉禮運曰昔<lb/>
<pb n="20a"/>
　者先王未有宫室然則以帝為王固後世立言者以<lb/>
　為天子之通稱湯既為王商之先祖皆可以稱先王<lb/>
　也<lb/>
湯征諸侯葛伯不祀湯始征之作湯征<lb/>
　王制曰山川神祇有不舉者為不敬不敬者君削以<lb/>
　地宗廟有不順者為不孝不孝者君黜以爵葛雖不<lb/>
　祀湯非其君何為而遽征之征者上伐下也敵國不<lb/>
　相征也湯之征葛意者請命於君而為是舉也或曰<lb/>
<pb n="20b"/>
　使其有命序書者必言之今此不言非王命也然𦙍<lb/>
　征嘗曰承王命徂征而其序則曰𦙍往征之孰謂湯<lb/>
　征而非此之比乎王制又曰賜弓矢然後征賜鈇鉞<lb/>
　然後殺湯征諸侯決有所本抑此書既亡無與証者<lb/>
　惜哉<lb/>
伊尹去亳適夏既醜有夏復歸于亳入自北門乃遇汝<lb/>
鳩汝方作汝鳩汝方<lb/>
　𫝊曰盡信書不如無書嗚呼他書固不可無汝鳩汝<lb/>
<pb n="21a"/>
　方之書尤不可無也汝鳩汝方之書無萬世之下成<lb/>
　湯伊尹皆不得為純臣是可惜也自古人臣抱負器<lb/>
　業孰不欲堯舜其君方尹窮處其心未嘗一日不在<lb/>
　桀是故湯以幣聘乃曰我何以湯之聘幣為哉其意<lb/>
　以謂若桀之幣則受之矣桀既無心尹亦絶意而湯<lb/>
　也其心愈堅其禮愈至乃使幡然而改其曰幡然豈<lb/>
　非移所以望桀者望湯乎又豈非移所以許桀者許<lb/>
　湯乎及是時尹有湯而已然而湯之心則不然蓋知<lb/>
<pb n="21b"/>
　賢才而舉之舉而貢於王諸侯職也茍吾王因是而<lb/>
　治則諸侯之責塞矣當尹去亳適夏之時想湯所以<lb/>
　勉勵之言資送之禮必具載於汝鳩汝方之書即其<lb/>
　事想其書雖尹十往返而湯之心猶未厭也既醜有<lb/>
　夏復歸于亳是桀已惡尹而尹已恥立乎其朝矣於<lb/>
　是而復遣焉尹不膏夏氏之斧鉞則尋莘野之耒耜<lb/>
　爾其五就而止豈湯之得已哉使湯得尹而不致之<lb/>
　桀留為取夏之資是特後世三國之君用心耳湯豈<lb/>
<pb n="22a"/>
　為之哉使尹居湯之國數畔而去之是曾後世管晏<lb/>
　狐趙之不若也尹豈為之哉孟子方敘尹徳故止言<lb/>
　五就之勤而不及湯為天子得賢之意遂使後世之<lb/>
　士綴文為賛亦曰夏商其心則其去就在尹而不<lb/>
　在湯矣湯所以拳拳事桀之義安在哉嗚呼此汝鳩<lb/>
　汝方之書亡所以為可惜也<lb/>
</p>
<p>
</p>
  </div>
</body>
</text>
</TEI>
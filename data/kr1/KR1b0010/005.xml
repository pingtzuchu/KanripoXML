<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書講義卷五</head>
    <p>
<pb n="1a"/>
欽定四庫全書<lb/>
　尚書講義卷五　　　　　　宋　史浩　撰<lb/>
夏書<lb/>
禹别九州隨山濬川任土作貢<lb/>
　禹治水於堯之朝敘其功勲列其貢賦為一代之大<lb/>
　典不載之舜典之次而史係之夏書者禹所製故也<lb/>
　九州之疆理昔先帝王立其城郭保其人民必取一<lb/>
　方之鎮髙山大川以為依據方其大浸稽天城郭人<lb/>
<pb n="1b"/>
　民已化為魚鼈之淵民之避害必即一方之髙山以<lb/>
　為橧巢營窟望洋向若但見九州之髙山浮於水上<lb/>
　企而視之若島嶼然雖謂之九洲亦可也禹能隨山<lb/>
　刋木乘舟乘車乘輴乘樏排決其水或注之江或入<lb/>
　於海然後人得平土九州不復混然無别此疆爾界<lb/>
　自此而分是故兩河之間必為冀州東南據濟西北<lb/>
　距河必為兖州東北據海西南距岱必為青州東海<lb/>
　北岱南及於淮必為徐州北至淮南距海必為揚州<lb/>
<pb n="2a"/>
　北距荆山南及衡山之陽必為荆州西南荆山北距<lb/>
　河水必為豫州東距華山之陽西至黒水必為梁州<lb/>
　東距西河西距黒水必為雍州疆理既定後世雖有<lb/>
　作者不能易矣故曰别九州也九州之地人既可以<lb/>
　桑麻衣食懋遷有無而寶貨之産草木之珍以漸而<lb/>
　出禹因著其品目條章以為享上之資不責以所無<lb/>
　不拘其定額使民安之而無非所從出之怨故曰任<lb/>
　土作貢也孟子曰夏后氏五十而貢其實什一也則<lb/>
<pb n="2b"/>
　其無定額可知而又載龍子之言曰貢者校數嵗之<lb/>
　中以為常因知後世貢賦之物不卹其地之所産或<lb/>
　昔有而今無或昔多而今寡一立定式永不可免故<lb/>
　曰莫不善於貢蓋失大禹之本制故也<lb/>
禹貢<lb/>
　禹貢一篇非為任土作貢而為是書也蓋因洪水既<lb/>
　平禹貢𤣥圭于堯歸美而告厥成功爾若謂任土作<lb/>
　貢而曰禹貢紀書者當曰任土賦貢作禹貢矣不曰<lb/>
<pb n="3a"/>
　作禹貢者則知隨山濬川任土作貢是紀山川用力<lb/>
　先後之次序土地所産貢賦之名物皆聚此書也其<lb/>
　實禹貢是因進此書及𤣥圭以告成功故以是名篇<lb/>
　也或者難曰禹錫𤣥圭堯實錫禹以賞其功審如是<lb/>
　説不知告成功者其堯耶其禹耶若曰堯錫當曰錫<lb/>
　禹𤣥圭賞厥成功可也是知告成功者禹也錫𤣥圭<lb/>
　者亦禹也無疑矣以書考之天之畀曰錫天乃錫禹<lb/>
　洪範九疇是也君之賜曰錫平王錫晉文侯秬鬯圭<lb/>
<pb n="3b"/>
　瓉是也臣之貢亦曰錫師錫帝曰九江納錫大龜是<lb/>
　也孰謂禹錫非禹貢耶<lb/>
禹敷土隨山刋木奠髙山大川<lb/>
　昔者鯀陻洪水以其隄防不固水之奔放侵齧防一<lb/>
　隤則鄰國為壑水何由平善治水者得水之性順而<lb/>
　就下必積土取薪作為捍防以導其去路鯀則陻之<lb/>
　宜乎績用弗成也禹之治水先備土木將以立隄防<lb/>
　也敷開也敷土刋木得其先務矣或謂刋木所以闢<lb/>
<pb n="4a"/>
　路方水未作亦有人民豈無塗路水退依然如故何待<lb/>
　處處隨山而刋木耶山林川谷丘陵能出雲為風雨見<lb/>
　怪物者皆曰神禹將有事於明必先致力于幽禱于山<lb/>
　川鬼神也奠髙山大川得其先務矣或謂奠者定也至<lb/>
　是髙山大川皆定矣融結之始山川具在何待禹定耶後<lb/>
　世河決瓠子天子至親屈萬乗負薪率塞則視禹先事<lb/>
　而敷土刋木為如何沈白馬於河以祭則視禹先事而奠<lb/>
　髙山大川為知何禹之治水所以異於人者備先具也嘗<lb/>
<pb n="4b"/>
　謂箕子所論鯀陻洪水汨陳其五行帝乃震怒不畀洪範<lb/>
　九疇而禹能得之謂必有髙世之見度越其父及觀禹行<lb/>
　水之先初無巧妙敷土刋木奠髙山大川而已蓋天下萬<lb/>
　事只同一理理之順者為吉逆之則凶鯀逆水之性是<lb/>
　故無往而不逆禹能順水之性是故無往而不順也順<lb/>
　則九疇之錫彝倫之敘由是而之焉𫝊曰通於一而萬<lb/>
　事畢此之謂也茍於此一事不得其道則知五行之汨<lb/>
　陳彝倫之不敘斷無疑矣又何必事事物物嘗試而<lb/>
<pb n="5a"/>
　得之乎天監不逺舉念即知又況九載績用弗成者<lb/>
　耶蓋水性趨下行于地中隄防不先一失其性奔放<lb/>
　泛濫何所不有順其就下之性使之弗畔而東入於<lb/>
　海此禹之治水也故昔人曰禹之治水水之道也蓋<lb/>
　於治水能順其理而行則知金木水火土皆不失其<lb/>
　性推之九疇無所處而不當矣嗚呼盛哉<lb/>
冀州既載壺口治梁及岐既修太原至于岳陽覃懐底<lb/>
績至于衡漳厥土惟白壤厥賦惟上上錯厥田惟中中<lb/>
<pb n="5b"/>
恒衛既從大陸既作島夷皮服夾右碣石入于河<lb/>
　惟彼陶唐有此冀方冀實堯都也禹盡力溝洫而不<lb/>
　先帝都非知急務者蓋將以成萬世永賴之功而不<lb/>
　使其君安于巖廊之上豈愛君之志哉夫治水當尋<lb/>
　其源梁雍在冀上而禹必自冀始先吾君也按地理<lb/>
　志壺口在河東北屈縣既載壺口是壺口已為平陸<lb/>
　然治梁及岐梁岐實雍地上流也壺口既浚則可以<lb/>
　決上流之壅矣原之大者曰太原後世因以為郡名<lb/>
<pb n="6a"/>
　今晉陽是也太岳在太原之南㳂流而導之也覃懐<lb/>
　河内地底績功亦就也漳水横截故曰衡漳白壤土<lb/>
　色無雜膏腴也天作地藏可以為帝王之都矣厥賦<lb/>
　上上錯者錯雜也賦為上上而無貢其曰錯者貢亦<lb/>
　在内所以優畿内也厥田中中五等也白壤沃壤也<lb/>
　而田惟中中不多取也恒衛二水既從故道大陸之<lb/>
　地斯可興作島夷化外而猶得衣其羽皮以表水平<lb/>
　而異類亦得樂其生也州之境内舟楫所由必通道<lb/>
<pb n="6b"/>
　以達於帝都冀州東西南三面皆大河其北則有滹<lb/>
　沱嘔夷淶易之水皆東入於海碣石之山實在海濵<lb/>
　舟行此水欲至帝都必由此山之南泝河流而西上<lb/>
　而碣石在其右故曰夾右也常謂堯既都冀天下仰<lb/>
　之為京師故率土之濵皆知歸嚮望雲就日葵藿一<lb/>
　心慕義趨風梯航萬里孰不奔走於闕庭之下碣石<lb/>
　冀地畿内也然猶紀其水陸之所經從則夫八州安<lb/>
　得不具敘其趨朝入貢之道路乎此禹教天下以尊<lb/>
<pb n="7a"/>
　君親上之大義也<lb/>
濟河惟兖州九河既道雷夏既澤灉沮㑹同桑土既蠶<lb/>
是降丘宅土厥土黑墳厥草惟繇厥木惟條厥田惟中下<lb/>
厥賦貞作十有三載乃同厥貢漆絲厥篚織文浮于濟<lb/>
漯達於河<lb/>
　兖州之地周逥皆河濟故不引山同言也濟之為水<lb/>
　其流至細而得在四瀆之祀者以其經營中國而終<lb/>
　與江河淮同㑹于海也兖當河之下流而九河又兖<lb/>
<pb n="7b"/>
　之下流水當下流汗漫澎湃無以泄其怒故疏九河<lb/>
　以導之又其下為逆河逆者迎也迎其水以殺其怒<lb/>
　使之趨下而入于海也九河既道是大水已盡傾<lb/>
　下始得見雷夏之澤雷夏有澤以瀦其水則漸露平<lb/>
　陸而灉沮二水見焉二水㑹同由地中行於是桑土<lb/>
　既蠶則禹降丘宅土平治之功亦勤矣以降丘宅土<lb/>
　之勤則知禹於兖最為用力厥土黒墳沈淤之地也<lb/>
　厥草惟繇繇長也草生於水得水故特長也厥木惟<lb/>
<pb n="8a"/>
　條久在波浸土之所産無大木也厥田六等厥賦正<lb/>
　者田既中下賦亦適相當也作十有三載者禹於此<lb/>
　州治水已四載矣始定其賦之同中下也厥貢厥篚<lb/>
　皆出於蠶土宜桑也按史記禹疏二渠以引河水北<lb/>
　載之髙地注云其一則漯川是也蓋兖州所道或由<lb/>
　濟水或由漯水皆可入河而至冀浮者謂能通利舟<lb/>
　楫也<lb/>
海岱惟青州嵎夷既畧濰淄其道厥土白墳海濵廣斥<lb/>
<pb n="8b"/>
厥田惟上下厥賦中上厥貢鹽絺海物惟錯岱畎絲枲<lb/>
鉛松怪石萊夷作牧厥篚檿絲浮于汶達于濟<lb/>
　自兖而之青順治也青州今山東東北據海遼東在<lb/>
　焉西南距岱萊夷在焉嵎夷者𤾉谷也日所出處其<lb/>
　地極東今水既平嵎夷亦在封畧之内濰湽二水得<lb/>
　其故道矣萊亦夷也其地為陸庶草繁廡可以放牧<lb/>
　也厥土雖白而墳墳起也近海多斥鹵土鹹不可種植<lb/>
　而猶田為第三賦為第四以其土白而墳猶有冀州<lb/>
<pb n="9a"/>
　白壤之膏脈焉厥貢厥篚非上所賦臣下所以供上<lb/>
　者也故取其一方竒物以為獻非上所欲得也有其<lb/>
　名物未必皆取也惟絺絲枲衣服所資鹽與海錯膳<lb/>
　羞所用漆洎檿絲琴瑟所取至於鉛松則器用藥物<lb/>
　或待其供若夫怪石非上所欲以其温潤如玉俗以<lb/>
　為美不忍不貢亦芹暄之意也青州水道自汶入濟<lb/>
　泝濟西上至滎澤入河而至冀達于濟則達于河可<lb/>
　知矣<lb/>
<pb n="9b"/>
海岱及淮惟徐州淮沂其乂蒙羽其藝大野既豬東原<lb/>
底平厥土赤埴墳草木漸包厥田惟上中厥賦中中厥<lb/>
貢惟土五色羽畎夏翟嶧陽孤桐泗濵浮磬淮夷蠙珠<lb/>
暨魚厥篚𤣥纎縞浮于淮泗達于河<lb/>
　東至海北至岱南至淮是為徐州之境淮之原出於<lb/>
　豫至揚徐始大汎濫為患尤在於徐故於徐言之沂<lb/>
　出泰山縣艾山南入于泗至徐而始大乂治也二水<lb/>
　既乂徐方始平而蒙羽二山向無樵牧者始可以種<lb/>
<pb n="10a"/>
　作矣徐之澤名大野大野既豬水有所歸則東原底<lb/>
　平厥土赤埴墳埴土之細膩可以埏為器者草木漸<lb/>
　包進而叢生也厥田三等厥賦五等厥貢惟土五色<lb/>
　五色土或曰可以備錫諸侯也羽谷有雉其文五采<lb/>
　可以備車旂之用孤桐生於嶧山必生於山之陽其<lb/>
　枝榦輕空故可取以為琴瑟之材也石沈物也而泗<lb/>
　濵之石謂之浮磬蓋石出於水面其狀若浮其聲越<lb/>
　可取以為磬也淮夷近屬之夷寶貨所出蠙介物也<lb/>
<pb n="10b"/>
　珠生焉魚鱗物也枕生焉非獨此也來獻其琛玉亦在<lb/>
　焉厥篚𤣥纎縞𤣥繒白縞皆輕細若蟬翼鮫綃之類<lb/>
　也以是知淮夷寶貨所出焉或謂淮夷為二水恐不<lb/>
　然也泗水南入於淮北通菏澤與濟水通則可以達<lb/>
　于河而至冀書言自泗入河蓋略其辭也<lb/>
淮海惟揚州彭蠡既豬陽鳥攸居三江既入震澤底定<lb/>
篠簜既敷厥草惟夭厥木惟喬厥土惟塗泥厥田惟下<lb/>
下厥賦下上上錯厥貢惟金三品瑶琨篠簜齒革羽毛<lb/>
<pb n="11a"/>
惟木島夷卉服厥篚織貝厥包橘柚錫貢沿于江海達<lb/>
于淮泗<lb/>
　北據淮南距海為揚州揚子一江出于章貢奔而入<lb/>
　于京口自岷嶓以來水之入于江者凡九故至于敷<lb/>
　淺原而經京口乃入海也章貢之水至于彭蠡既已<lb/>
　豬而為澤復㑹岷嶓二江之水以為三江也陽鳥雁<lb/>
　也隨陽往來故曰陽鳥方水汎濫無所歸宿彭蠡既<lb/>
　豬則得所居矣然彭蠡所㑹止有岷江而曰三江何<lb/>
<pb n="11b"/>
　也蓋嶓冡之江過三澨至於大别南已入于江矣至是<lb/>
　不得不謂之三江也而曰震澤底定者揚在中國南<lb/>
　近東也震為東方之卦而厥土塗泥總揚之地謂之<lb/>
　震澤宜矣或者取太湖之震澤以為據謂一江出義<lb/>
　興一江出毗陵一江出吳縣以是為三既已誤矣惟<lb/>
　此三江東方之細流何足為禹道不知太湖之震澤<lb/>
　乃後世取禹貢震澤而以名具區之澤也豈可據是<lb/>
　以解經乎東方謂之震澤若西南謂之坤維是也惟<lb/>
<pb n="12a"/>
　灨岷嶓三江既入乎海則東方澤國可以桑麻稻粱<lb/>
　故曰震澤底定也西北之氣嚴凝東南之氣温厚温<lb/>
　厚之氣浮於陽故東南之美有㑹稽之竹箭而篠簜<lb/>
　既敷敷者開舒也厥草之華多妍媚而馨烈夭者艶<lb/>
　也大塊噫氣其名為風鼓舞𤼵揚其陽氣也然而地<lb/>
　不滿東南濵海也扵卦為巽風之所聚多颶風焉是無<lb/>
　作作則大木斯拔惟其挺然獨秀者真喬木也故有<lb/>
　取焉厥土塗泥沮洳也厥田九等厥賦七等而上厥<lb/>
<pb n="12b"/>
　貢惟金三品金銀銅也瑶琨玉之次篠簜竹之纎齒<lb/>
　為象齒革為犀皮羽為翠羽毛為髦牛木為沈檀之<lb/>
　屬也陽氣𤼵越凡木皆薌也島夷化外能以百卉之<lb/>
　皮紡績為絲而衣焉厥篚織貝朝霞白㲲古貝之屬<lb/>
　也其包而致逺惟橘與柚實西北之所貴也蓋踰淮<lb/>
　則無是物矣然錫亦貢也納亦貢也錫貢納錫每兼<lb/>
　言者決非常貢之物故重其事也揚州水道必松江<lb/>
　入海自海復入淮泝流而入泗遂至菏澤達於河而<lb/>
<pb n="13a"/>
　至冀按左氏𫝊吳城邗溝通江淮即今淮南漕渠禹<lb/>
　時未有故須縈紆而得達河也<lb/>
荆及衡陽惟荆州江漢朝宗于海九江孔殷沱潛既道<lb/>
雲土夢作乂厥土惟塗泥厥田惟下中厥賦上下厥貢<lb/>
羽毛齒革惟金三品杶榦栝柏礪砥砮丹惟箘簵楛三<lb/>
邦底貢厥名包匭菁茅厥篚𤣥纁璣組九江納錫大龜<lb/>
浮于江沱潛漢逾于洛至于南河<lb/>
　荆楚地也衡在楚之南衡嶽之南無大山故曰衡陽<lb/>
<pb n="13b"/>
　岷山嶓冡二江未合是為江漢江漢距海不知其幾<lb/>
　而曰朝宗于海者海在東也二水之赴雖千萬里必<lb/>
　朝于海也蓋其濫觴之初其勢巳東如臣下之朝于<lb/>
　君雖道阻且逺此心不得而遏也九江孔殷孔甚也<lb/>
　殷盛也言荆適在九江之盛處也或以為烏江蜯江<lb/>
　烏白江嘉靡江畎江源江廩江隄江菌江是為九江<lb/>
　此皆細流也不足為功按左𫝊曰江漢沮漳楚之望<lb/>
　也又唐志曰江南道其大川湘灨沅澧而灨兼章貢<lb/>
<pb n="14a"/>
　二江是為九江九江東㑹于彭蠡合為一江至潯陽<lb/>
　而九江盡矣故經曰過九江至于敷淺原敷淺原在<lb/>
　潯陽之境故至今人指潯陽謂之九江也沱潛二水<lb/>
　既導則荆州為平土然梁州亦有沱潛或曰源於梁<lb/>
　州而委于荆州是未詳也沱潛既平宜乎雲夢之澤<lb/>
　作乂也雲夢跨江兩岸其廣九百里雖不如賦者之<lb/>
　誇然既曰雲土是雲夢皆有土矣要亦非卑隘之澤<lb/>
　也厥土塗泥不異揚厥田八等厥賦三等厥貢羽毛<lb/>
<pb n="14b"/>
　齒革惟金三品亦與揚同言之先後不必辨也杶榦<lb/>
　栝柏木之美礪砥砮丹石之英惟菌簵楛皆弓矢之<lb/>
　材非不良也而有名可貢者菁茅是也蓋菁菹豆實<lb/>
　而茅可縮酒此為王祭所重故有名焉其曰三邦必<lb/>
　荆之三國産是物也昔齊伐楚責楚貢之不入不言<lb/>
　羽毛齒革金石竹木而曰包茅不入王祭不供其意<lb/>
　若曰有名者尚且不貢則無名者可知矣是知所重<lb/>
　者祭祀厥有名者惟菁茅也既包又匭則其貴重可<lb/>
<pb n="15a"/>
　知矣厥篚𤣥纁二色合而為絳也璣不圓之珠以是<lb/>
　飾組也九江之湄黿鼉龜龍之窟而納貢獨以龜云<lb/>
　者以其為天子之寶也解者曰龜之大者長尺有二<lb/>
　今荆楚之間或有之其大不止於尺二也荆州之境<lb/>
　亦江流所經但山川囬逺不可循揚州入都之道故<lb/>
　舟浮江沱潛漢入豫州境乃遵陸逾山復浮洛水而<lb/>
　至南河以達冀也<lb/>
荆河惟豫州伊洛瀍澗既入于河滎波既豬導菏澤被<lb/>
<pb n="15b"/>
孟豬厥土惟壤下土墳壚厥田惟中上厥賦錯上中<lb/>
厥貢漆枲絺紵厥篚纖纊錫貢磬錯浮于洛達于河<lb/>
　南距荆山北極河南之南是為豫州伊水出𢎞農盧<lb/>
　氏縣瀍水出河南穀城縣澗水出𢎞農新安縣三水俱<lb/>
　入洛是以得其故道而自此入河也滎水泛濫但見<lb/>
　其波今既豬蓄而為澤矣然後導菏澤被孟豬是菏<lb/>
　澤既導而孟豬亦蒙其利也豫之賦貢可定矣厥土<lb/>
　惟壤無砂礫也下土墳壚墳起而黒亦沃衍也田惟<lb/>
<pb n="16a"/>
　四等賦非一色而猶在二等足以知其肥磽也厥貢<lb/>
　之物漆可以備器用枲也絺也紵也麻苧葛三物之<lb/>
　絲也可以備衣服矣厥篚纖纊緜之細者磬錯用以<lb/>
　錯玉也詩它山之石可以攻玉此之謂也然錫亦貢<lb/>
　也錫貢兼言所以重其事亦不常貢也或謂待錫命<lb/>
　然後貢非也春秋譏天王求金求車杜其漸也後世<lb/>
　猶有伐大宛以求馬諷其臣以獻鷹者禹為萬世立<lb/>
　法豈肯作俑而使人主有求于諸侯之國耶是以知<lb/>
<pb n="16b"/>
　其不然也豫州去冀最近故浮洛即達于南河而至<lb/>
　冀矣<lb/>
華陽黒水惟梁州岷嶓既藝沱潛既道蔡蒙旅平和夷<lb/>
底績厥土青黎厥田惟下上厥賦下中三錯厥貢璆鐵<lb/>
銀鏤砮磬熊羆狐貍織皮西傾因桓是來浮于潛逾于<lb/>
沔入于渭亂于河<lb/>
　華山之南有梁州梁與雍西鄰黒水梁鄰黒水之南<lb/>
　雍鄰黒水之北岷山嶓冡之水實在梁地一出蜀郡<lb/>
<pb n="17a"/>
　西徼外一出隴西郡山西二水既泄而下流則二山<lb/>
　可以種藝而其下有沱潛二水沱出岷江而潛出嶓<lb/>
　冡蔡蒙二山又在岷嶓之下沱潛既導則梁州水患<lb/>
　平矣旅於蔡蒙之山而告和夷之底績也厥土青黎<lb/>
　青黎淤壤宜物者也厥田七等厥賦雜出八等九等<lb/>
　是田賦共為三錯也厥貢璆鐵銀鏤砮磬璆玉也磬<lb/>
　石也銀白金也惟是三物必礲必錯故取砮鐵鏤三<lb/>
　物同貢也熊羆狐貍織皮者四獸之皮其毛可以緝<lb/>
<pb n="17b"/>
　而為毯故曰織皮梁州之大川曰江曰漢皆東入于<lb/>
　海其取帝都之道最為隔絶故或因桓而來或浮潛<lb/>
　而下皆㑹于沔沔漢上也自沔入渭必遵陸逾山始<lb/>
　能至焉爾雅云正絶流曰亂堯都冀之平陽與渭汭<lb/>
　東西適相直既出渭即逕絶河而東不復沿流故曰<lb/>
　亂也<lb/>
黒水西河惟雍州弱水既西涇屬渭汭漆沮既從澧水<lb/>
攸同荆𡵨既旅終南惇物至于鳥鼠原隰底績至于豬<lb/>
<pb n="18a"/>
野三危既宅三苗丕敘厥土惟黄壤厥田惟上上厥賦<lb/>
中下厥貢惟球琳琅玕浮于積石至于龍門西河㑹于<lb/>
渭汭織皮崐崘析支渠搜西戎即敘<lb/>
　黒水在雍之西南雍實天下最髙處以形言之地之<lb/>
　脊也上有平原廣野可以為國邑而水則必隨山之<lb/>
　東西南北以導之故曰隨山濬川也自雍以西水當<lb/>
　西導自雍以東水當東流雍既西據黒水東距河河<lb/>
　必東流山自雍起起而東走于海水亦隨山而行此<lb/>
<pb n="18b"/>
　昔人有三條四列之説至于弱水在雍之西禹亦不<lb/>
　能使之東地勢然也故曰弱水既西既西云者本<lb/>
　自西流故也涇水至濁屬于渭水之涯漆沮二水從<lb/>
　之而與澧水同入于渭既入于渭則水勢已平矣荆<lb/>
　山非荆州之山産玉之山也其地在馮翊懐徳縣岐<lb/>
　山在美陽縣二山相近既旅者告祭水功之成也終<lb/>
　南惇物鳥鼠三山之原隰皆底績至于豬野陂而蓄<lb/>
　之水功全矣三危四裔之地也竄三苗于三危意者<lb/>
<pb n="19a"/>
　雍州之外羈縻之國也至于丕敘亦得平土生息而<lb/>
　大定也厥土黄而無雜厥田得土之正色所以為一<lb/>
　等厥賦六等厥貢惟球琳琅玕皆玉之美者雍之境<lb/>
　内有山緜亘南北險絶難逾故水道所達蓋有二焉<lb/>
　一則自積石浮舟順河之流自北而南至龍門西河<lb/>
　一則浮渭而東入于河蓋渭之入河適在龍門之下<lb/>
　故曰㑹于渭汭也以九州所敘言之當繫之西戎即<lb/>
　敘之後今先載此未之詳也雍州之水至灃而水功<lb/>
<pb n="19b"/>
　畢矣故詩美豐邑曰豐水東注維禹之績是也織皮<lb/>
　崑崙析支渠搜四者皆雍西諸戎即敘者皆已得平<lb/>
　土而居也<lb/>
導岍及𡵨至于荆山逾于河壺口雷首至于太岳底柱<lb/>
析城至于王屋太行恒山至于碣石入于海西傾朱圉<lb/>
鳥鼠至于太華熊耳外方桐柏至于陪尾導嶓冡至于<lb/>
荆山内方至于大别岷山之陽至于衡山過九江至于<lb/>
敷淺原<lb/>
<pb n="20a"/>
　禹别九州之山不言其首尾蓋方欲使一州之疆里<lb/>
　不越故不包舉也及境界既定乃言隨山之功欲使<lb/>
　天下皆知其山緜亘聯屬不止一州自首至尾初無<lb/>
　間斷間有隠伏不見其一氣所鍾脈絡相貫如人之<lb/>
　骨節然也梁雍天下之脊地最髙處也自梁雍以東<lb/>
　實為中國諸山東奔各有脈絡然皆自梁雍𤼵也以<lb/>
　梁雍為脊則岍雍州山也岍為一支其在雍曰岍曰<lb/>
　岐曰荆山其在冀曰壺口曰雷首曰太岳曰常山壺<lb/>
<pb n="20b"/>
　口之旁别出一山曰底柱曰析城曰王屋曰太行而<lb/>
　合于常山焉至于碣石碣石海濵之山河至此而入<lb/>
　海故也西傾亦雍州山也西傾為一支其在雍曰西<lb/>
　傾曰朱圉曰鳥鼠曰太華其在豫曰熊耳曰外方曰<lb/>
　桐柏曰陪尾陪尾淮濵之山淮由此而達于海故也<lb/>
　嶓冡梁州山也嶓冢為一支漢之原也其在梁曰嶓<lb/>
　冢在荆曰荆山曰内方曰大别大别漢濵之山漢至<lb/>
　此而入江故也岷山亦梁州山也岷山為一支江之<lb/>
<pb n="21a"/>
　源也其在梁曰岷山在荆曰衡山在揚曰敷淺原敷<lb/>
　淺原江濵之山江由此而達于海故也此禹所導之<lb/>
　山也導有二義焉隨山曰導者引導也經歴其山也<lb/>
　濬川曰導者疏導也排決其水也蓋禹方當浩蕩懐<lb/>
　襄之時所見者髙山也其乘車乘舟所至之處也故<lb/>
　因敘之欲使帝堯知九州之名山非専為一州主也<lb/>
導弱水至于合黎餘波入于流沙導黒水至于三危入<lb/>
于南海導河積石至于龍門南至于華隂東至于底柱<lb/>
<pb n="21b"/>
又東至于孟津東過洛汭至于大伾北過洚水至于大<lb/>
陸又北播為九河同為逆河入于海嶓冡導漾東流為<lb/>
漢又東為滄浪之水過三澨至于大别南入于江東匯<lb/>
澤為彭蠡東為北江入于海岷山導江東别為沱又東<lb/>
至于澧過九江至于東陵東迆北㑹于匯東為中江入<lb/>
于海導沇水東流為濟入于河溢為滎東出于陶丘北<lb/>
又東至于菏又東北㑹于汶又北東入于海導淮自桐<lb/>
柏東㑹于泗沂東入于海導渭自鳥鼠同穴東會于澧<lb/>
<pb n="22a"/>
又東㑹于涇又東過漆沮入于河導洛自熊耳東北㑹<lb/>
于澗瀍又東㑹于伊又東北入于河<lb/>
　禹别九州之川不究其源委止取州境之水言之蓋<lb/>
　欲一州之疆理弗越故不包舉也及境界既定乃敘<lb/>
　濬川之功欲使天下皆知水之在州境者其來有自<lb/>
　而其去有方不止盤紆於一州之地也蓋天以梁雍<lb/>
　限中國故其地最髙為天下之脊水之出乎梁雍之<lb/>
　東者必東注以入于海水之出乎梁雍之西者亦當<lb/>
<pb n="22b"/>
　西導雖禹不能使之東也導弱水至于合黎餘波入<lb/>
　于流沙此西域地也水在雍西散渙無力不能負芥<lb/>
　故曰弱水既生于西必西導可也導黒水至于三危<lb/>
　入于南海此西南夷地也水在雍之西南幽險若漆<lb/>
　不知所出故曰黒水既生西南必南導可也或者曰<lb/>
　弱水黒水無用于中國禹故導之使西殊不知雍西<lb/>
　乃偏方下土鍾聚惡弱之氣是以二水並生其地也<lb/>
　若謂禹故不使之東是不知地理者之言也想夫雍<lb/>
<pb n="23a"/>
　西非無甘洌清泚之流禹亦安能激之而使東乎所<lb/>
　謂行其所無事者能順地勢故也且夫梁雍以東有<lb/>
　水必東説者不曰禹以東海為壑而曰以四海為壑<lb/>
　者豈非東西南北之水各隨其方而導之乎後世𫝊<lb/>
　西域者謂于闐以西水皆西流入于西海此其證也<lb/>
　自梁雍以東水之東走者不一而其大者有七曰河<lb/>
　曰漢曰江曰濟曰淮曰渭曰洛其一曰河不知其源<lb/>
　或云河出崑崙或云出吐蕃之悶磨黎山未之詳也<lb/>
<pb n="23b"/>
　禹之導河始於積石積石雍地也河至是而廣矣故<lb/>
　經曰浮于積石言其始大也自積石而至龍門龍門<lb/>
　禹所鑿也南至于華隂東過冀之底柱孟津大伾洚<lb/>
　水大陸然後播為九河同為逆河以入海焉河當下<lb/>
　流水盛怒而無以泄故疏九河以殺其勢又為逆河<lb/>
　以寛其壅故能順行而入于海也九河自古論之者<lb/>
　多矣而了無定説蓋以九河之形不復見故也竊料<lb/>
　此地自春秋時已淪沒于海乆矣世𫝊以謂齊桓塞<lb/>
<pb n="24a"/>
　之其實求其九而不可得故倡為此論至漢韓牧欲<lb/>
　尋九河復其故迹王横難之曰往者天嘗連雨東北<lb/>
　風海水溢西南出浸數百里九河之地已為海所漸<lb/>
　矣漢去古未逺其説可信信如此言則九河之迹何<lb/>
　自而求之徒為紛紛也且以禹貢碣石實在海垠今<lb/>
　之碣石宛在水中則九河之淪沒有是理也其二曰<lb/>
　嶓冡導漾東流為漢梁地也又東為滄浪之水過三<lb/>
　澨至于大别南與岷山之江合于荆地同㑹于彭蠡<lb/>
<pb n="24b"/>
　謂之北江其三曰岷山導江東别為沱梁地也至荆<lb/>
　而與漢合澧水注之㑹于彭蠡彭蠡者灨江之下流<lb/>
　章貢二水合一江而出至是始與岷嶓之水會故謂<lb/>
　之三江至揚而同入于海東方震澤始得為平土矣<lb/>
　然而兹言三江今所敘乃岷嶓二江而不及灨者非<lb/>
　禹所導故不言也嶓冢之漢南入于江久矣同與岷<lb/>
　山之江至於彭蠡始與灨合為一江已不可分矣而<lb/>
　又曰東為北江東為中江何哉蓋揚子既為一江以<lb/>
<pb n="25a"/>
　灨言之則為南江以岷山言之則為中江以嶓冡言<lb/>
　之則為北江其實一江也譬如人身五臟之氣各有<lb/>
　所主合而會于咽常人知其為一而望氣者知其為<lb/>
　五水既合為一江常人知其為一而治水者知其為<lb/>
　三此醫之所以為神醫而禹之所以為神禹也然而<lb/>
　又曰過九江者豈三江之外復有九江乎夫長江萬<lb/>
　里水之奔赴奚止九江禹之所定指其大者言之所<lb/>
　謂湘灨沅澧江漢沮漳是也三江實在其數焉其四<lb/>
<pb n="25b"/>
　曰導沇水東流為濟入于河溢為滎東出于陶丘之<lb/>
　北又東至于菏又東北㑹于汶又北東入于海沇水<lb/>
　𤼵源于冀州而書不言所導之自或云出于王屋未<lb/>
　之詳也濟在河之北洛在河之南二水適然同湊于<lb/>
　河水既輕清浮而在上不與濁流混至其溢也則在<lb/>
　上者必濟水也既豬為滎復出陶丘之北而至于菏<lb/>
　皆豫地也東北㑹于兖之汶北東至青之境而入海<lb/>
　矣嘗謂通天下一氣氣之輕清者為神氣之重濁者<lb/>
<pb n="26a"/>
　為物惟水亦然諸水惟濟為輕清波流若神隠顯出<lb/>
　沒非地脈所能斷故直與江河淮相為終始而㑹于<lb/>
　海此所以得祀而為四瀆也其五曰導淮自桐柏東<lb/>
　㑹于泗沂東入于海淮水出豫之胎簮山在南陽平<lb/>
　氏縣東北至桐柏桐柏亦豫地淮至此而大禹始導<lb/>
　之逕徐之泗而㑹沂水以入于海矣其六曰導渭自<lb/>
　鳥鼠同穴東㑹于灃又東會于涇又東過漆沮入于<lb/>
　河鳥鼠在西傾之下雍地也灃涇漆沮皆出于雍入<lb/>
<pb n="26b"/>
　于龍門西河故經曰㑹于渭汭而入河矣其七曰導<lb/>
　洛自熊耳東北㑹于澗瀍又東㑹于伊又東北入于<lb/>
　河熊耳豫地也澗瀍伊皆在豫其入河則在孟津之<lb/>
　西經言導河東過洛汭是也嘗謂水之有名唯四瀆<lb/>
　而禹之所導乃兼漢渭洛言之想其所施之功力不<lb/>
　異四瀆也總而論之漢可附江而渭洛可以附河其<lb/>
　備敘之者蓋欲帝堯知天下大川不止于四瀆也<lb/>
九州攸同四隩既宅九山刋旅九川滌源九澤既陂四<lb/>
<pb n="27a"/>
海會同六府孔修庶土交正底慎財賦咸則三壤成賦<lb/>
中邦錫土姓祗台徳先不距朕行五百里甸服百里賦<lb/>
納總二百里納銍三百里納秸服四百里粟五百里米<lb/>
五百里侯服百里采二百里男邦三百里諸侯五百里<lb/>
綏服三百里揆文教二百里奮武衛五百里要服三百<lb/>
里夷二百里蔡五百里荒服三百里蠻二百里流東漸<lb/>
于海西被于流沙朔南暨聲教訖于四海禹錫𤣥圭告<lb/>
厥成功<hi>案此叚講義原缺</hi>
<pb n="27b"/>
啓與有扈戰于甘之野作甘誓<lb/>
　甘之戰有扈氏之罪不容誅矣王者有征而無戰征之<lb/>
　為言正也各欲正己也焉用戰啓以天子之尊有事于<lb/>
　諸侯彼當牽羊肉袒悔罪于馬足車塵以囬天子之<lb/>
　怒不知出此而遂至于戰其悖禮拒命之迹著矣啓雖<lb/>
　不作誓以威衆扈亦何所逃誅耶扈國扶風而甘其<lb/>
　南郊也或曰扈亦禹之族于啓為同姓嗚呼茍畔王命<lb/>
　雖管蔡亦當誅況扈其疎族而又獲罪于天者耶<lb/>
<pb n="28a"/>
甘誓<lb/>
大戰于甘乃召六卿王曰嗟六事之人予誓告汝<lb/>
　天子躬冒矢石六卿皆從不謂之大戰可乎周官士<lb/>
　師一曰誓用之軍旅天子六軍其將皆命卿今觀諸<lb/>
　此此法非始于周始于夏也夫以至仁伐至不仁以<lb/>
　至義伐至不義勢若雷霆之震萬鈞之壓況已及其<lb/>
　郊宜乎賈勇矜能徳色誶語見于顔面顧乃咨嗟以<lb/>
　告六事之人則王者用兵誠非得己也以不得己之<lb/>
<pb n="28b"/>
　心而用之兹其所以為行天之罰歟<lb/>
有扈氏威侮五行怠棄三正天用勦絶其命<lb/>
　天之生人賦以最靈之性非徒使之生息長養塊然<lb/>
　於天地間蓋欲其行天之權以輔化工之不及茍非<lb/>
　其人天道廢矣故天之禍人尤亟於逆天者王者於<lb/>
　此其可赦耶夫水火金木土運行而不停者謂之五<lb/>
　行天地人循環以為紀者謂之三正此天之所以隂<lb/>
　隲下民而人君所以奉若天道之大要也有扈氏獨<lb/>
<pb n="29a"/>
威侮怠棄之威侮暴慢也怠棄廢忽也天何望哉昔者<lb/>
　鯀陻洪水汨陳而巳未至於威侮五行也身猶殛死羲和尸官<lb/>
　廢時亂日而巳未至於怠棄三正也國猶不祀今也有扈<lb/>
　氏其罪貫盈天命誅之則勦絶之期能幸而免乎<lb/>
今予惟恭行天之罰<lb/>
　王親督戰易所謂在師中吉象曰承天寵也則王用<lb/>
　行師豈不為行天罰乎天之命啓使行其罰豈必諄<lb/>
　諄然賜弓矢而後征賜鈇鉞而後殺乎亦以有扈氏<lb/>
<pb n="29b"/>
　自作逆天之孽因而誅之出於無私與天合道爾是<lb/>
　故或謂之天討或謂之天吏皆出於無私也三王應<lb/>
　天率由此道後之摟諸侯以伐諸侯者私也故為三<lb/>
　王之罪人以土地之故糜爛其民者又私也故為五<lb/>
　霸之罪人至於黷武窮兵不能自戢使無辜生靈肝<lb/>
　腦塗地者抑又私也故未免為諸侯之罪人安得以<lb/>
　啓之所謂恭行者告之乎其曰恭行奉天而弗逆也<lb/>
　竊嘗謂天之惡逆天者甚於人之惡冦讐而其愛奉<lb/>
<pb n="30a"/>
　天者又甚于人之愛其子今有扈氏既以逆天而致罰<lb/>
　則當時天下諸侯朝覲訟獄謳歌者不之益而之啓<lb/>
　豈人之所能為哉天也<lb/>
左不攻于左汝不恭命右不攻于右汝不恭命御非其<lb/>
馬之正汝不恭命<lb/>
　攻治也王者之兵貴乎先自治也春秋𫝊記魯及齊<lb/>
　戰孟氏之軍孟孺子為左顔羽御邴洩為右季氏之<lb/>
　軍冉求為左管周父御樊遲為右此一車之中自有<lb/>
<pb n="30b"/>
　左右也或者以謂今之左右則不然蓋天子親征車<lb/>
　徒並起凡言左右者徒也言御者車也鄭伯禦周為<lb/>
　魚麗之陳先偏後伍伍承彌縫周官以五人為伍五<lb/>
　伍為兩則伍者豈非徒乎杜預以十五乗為大偏九<lb/>
　乗為小偏則偏者豈非車乎徒必用人故為翼長者<lb/>
　在左右車必用馬故為御者率在中使左不治左右<lb/>
　不治右則掎角之勢不成兵刃既接將棄甲曳兵而<lb/>
　走矣豈不為辱命乎使御非其馬之正則進退之節<lb/>
<pb n="31a"/>
　失序所謂右無良焉必敗偏敗衆乃攜矣豈不為辱<lb/>
　命乎兵法曰先為不可勝以待敵之可勝啓於是時<lb/>
　豈有服敵之心哉先為不可勝以俟夫天命而已矣<lb/>
用命賞于祖不用命戮于社予則孥戮汝<lb/>
　祭義曰凡建國之神位右社稷而左宗廟左陽也故<lb/>
　賞由之右隂也故刑由之夏之宗廟社稷禹所建也<lb/>
　啓方臨戎賞罰不違成憲而必歸之祖社則兹行豈<lb/>
　其私哉荘周曰禹攻有扈夫攻有扈者啓也而曰禹<lb/>
<pb n="31b"/>
　何哉蓋啓仗禹之威以成功則賞罰必由於祖社宜<lb/>
　矣閟宫之詩曰戎狄是膺荆舒是懲此頌魯僖公也<lb/>
　而孟子乃曰周公方且膺之誠以僖公之保彼東方<lb/>
　周公之餘澤也故以其功歸之是亦荘周不言啓之<lb/>
　意也然則孟子所謂啓賢能敬承繼禹之道與此書<lb/>
　實相表裏至于孥戮則如後世髠鉗之類啟豈有是<lb/>
　哉威衆之辭不得不深爾不然何以湯誓亦云<lb/>
</p>
<p>
</p>
  </div>
</body>
</text>
</TEI>
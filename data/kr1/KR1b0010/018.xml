<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書講義卷十八</head>
    <p>
<pb n="1a"/>
欽定四庫全書<lb/>
　尚書講義卷十八　　　　　宋　史浩　撰<lb/>
周公作立政<lb/>
　凡書皆有序史官之紀實也聖人定書存之使萬世<lb/>
　之下讀其書者知所以作者之意漢儒復引之以冠<lb/>
　篇首唯無逸立政周公所作史氏不書其由亦若伊<lb/>
　尹咸有一徳不待序引而曉也立政者為政在人取<lb/>
　人以身以用人教之欲其治之必成也周公復政之後<lb/>
<pb n="1b"/>
　慮成王未知為政之方以是教之得其要矣故一篇<lb/>
　之意終始反復唯在用人周公之愛其君不以吾不<lb/>
　在位而不謀其政也此三代老臣之為非聖人則不<lb/>
　能也或曰卷阿戒成王求賢用吉士召康公之詩也<lb/>
　豈不可以比肩周公乎夫赤箭青芝藥之良也召公<lb/>
　第言當兼收並蓄爾不言其當如何用藥而愈也此<lb/>
　所以為周召也<lb/>
立政<lb/>
<pb n="2a"/>
周公若曰拜手稽首告嗣天子王矣用咸戒于王曰王<lb/>
左右常伯常任準人綴衣虎賁周公曰嗚呼休兹知恤<lb/>
鮮哉古之人迪惟有夏乃有室大競籲俊尊上帝迪知<lb/>
忱恂于九徳之行乃敢告教厥后曰拜手稽首后矣曰<lb/>
宅乃事宅乃牧宅乃準兹惟后矣謀面用丕訓徳則乃<lb/>
宅人兹乃三宅無義民桀徳惟乃弗作徃任是惟暴徳<lb/>
罔後亦越成湯陟丕釐上帝之耿命乃用三有宅克即<lb/>
宅曰三有俊克即俊嚴惟丕式克用三宅三俊其在商<lb/>
<pb n="2b"/>
邑用協于厥邑其在四方用丕式見徳嗚呼其在受徳<lb/>
暋惟羞刑暴德之人同于厥邦乃惟庶習逸德之人同<lb/>
于厥政帝欽罰之乃伻我有夏式商受命奄甸萬姓亦<lb/>
越文王武王克知三有宅心灼見三有俊心以敬事上<lb/>
帝立民長伯立政任人準夫牧作三事虎賁綴衣趣馬<lb/>
小尹左右攜僕百司庶府大都小伯藝人表臣百司太<lb/>
史尹伯庶常吉士司徒司馬司空亞旅夷微盧烝三亳<lb/>
阪尹文王惟克厥宅心乃克立兹常事司牧人以克俊<lb/>
<pb n="3a"/>
有德文王罔攸兼于庶言庶獄庶慎惟有司之牧夫是<lb/>
訓用違庶獄庶慎文王罔敢知于兹亦越武王率惟敉<lb/>
功不敢替厥義德率惟謀從容德以竝受此丕丕基嗚<lb/>
呼孺子王矣繼自今我其立政立事準人牧夫我其克<lb/>
灼知厥若丕乃俾亂相我受民和我庶獄庶愼時則勿<lb/>
有間之自一話一言我則末惟成德之彦以乂我受民<lb/>
嗚呼予旦已受人之徽言咸告孺子王矣繼自今文子<lb/>
文孫其勿誤于庶獄庶愼惟正是乂之自古商人亦越<lb/>
<pb n="3b"/>
我周文王立政立事牧夫準人則克宅之克由繹之兹<lb/>
乃俾乂國則罔有立政用憸人不訓于德是罔顯在厥<lb/>
世繼自今立政其勿以憸人其惟吉士用勱相我國家<lb/>
今文子文孫孺子王矣其勿誤于庶獄惟有司之牧夫<lb/>
其克詰爾戎兵以陟禹之迹方行天下至于海表罔有<lb/>
不服以覲文王之耿光以揚武王之大烈嗚呼繼自今<lb/>
後王立政其惟克用常人周公若曰太史司冦蘇公式<lb/>
敬爾由獄以長我王國兹式有愼以列用中罰<lb/>
<pb n="4a"/>
　周公若曰周公自為書而曰若者順考古道有所依<lb/>
　據皆非臆説足以取信于王也王之設官常伯三公<lb/>
　也常任六卿也準人執法也綴衣内御也虎賁禦侮<lb/>
　之臣也休兹知䘏鮮哉者言有是人材皆有國者之<lb/>
　美然而知悉此者鮮此所以歎也其言古之人不逺<lb/>
　取堯舜而曰有夏之王室前鍳不逺也大競者大勝<lb/>
　也其所以然盖指籲賢俊也天生人材不使終棄籲<lb/>
　之所以尊天也其賢俊順知忱恂信行皐陶之九徳者<lb/>
<pb n="4b"/>
　言夏之大臣所以敢教人主而拜手稽首后者以夏<lb/>
　之大臣九德咸備能以道佐人主故敢言也非其人<lb/>
　則不敢自尊如是也孟子曰惟大人為能格君心之<lb/>
　非盖謂此也后矣者猶戡黎之篇祖伊奔告之辭曰<lb/>
　天子也周公屢言孺子王矣亦是意也其意以謂爾<lb/>
　為王矣其可不聴此乎惟周公可云他人則不敢也<lb/>
　古人敢教之意周公于此當任其責也首曰宅乃事<lb/>
　宅乃牧宅乃準斯可以稱后矣三宅者即常伯常任<lb/>
<pb n="5a"/>
　準人也宅者其職之所居也謀必面用訓者惟左右<lb/>
　之臣得以面陳也疎逺之臣安得日見吾君髙宗朝<lb/>
　夕納誨以輔台徳所以不責之羣臣而獨告傅説也<lb/>
　桀之三宅皆無義之人乃弗作徃任是惟暴徳徃者<lb/>
　古之人也不能作徃者之徳既以不義之人輔之安<lb/>
　能遵先王之成憲乎此其所以不克終也故曰罔後<lb/>
　雖然桀惡如是而曰徳何哉盖徳有吉凶桀之所任<lb/>
　者凶徳也故曰暴徳于是成湯崛起自諸侯而有天<lb/>
<pb n="5b"/>
　下乃能大禧上帝之光命亦用三宅之俊如夏之籲<lb/>
　俊也其在翼翼之商邑則恊于其國其在四方亦用<lb/>
　此大法萬民咸覿徳也今紂徳暋暋昏也惟嗜刑凶<lb/>
　徳之人在左右乃用羣不逞之人使之與政此立政<lb/>
　任人之辭所以𤼵也帝欽罰者欽重也天重寘于罰<lb/>
　所以亡國也使我周有中夏式湯之受天命奄甸萬<lb/>
　姓甸者率土咸安也文王武王克知三宅之心灼其<lb/>
　俊者用之以敬事上帝順意以用賢猶湯之丕釐上<lb/>
<pb n="6a"/>
　帝也立民長伯利建侯也立政任人舉賢材也準夫<lb/>
　牧作三事即三宅也禦侮内御趣馬小尹圉人嗇夫<lb/>
　之屬也左右携僕百司庶府府史胥徒之屬也三宅<lb/>
　得人則百執羣吏罔匪正人于是大都小伯之諸侯<lb/>
　是則是傚亦莫不用賢也藝人執技者表臣長民者<lb/>
　百司百官有司也太史尹伯國之大僚庶常吉士為<lb/>
　其屬也司徒司馬司空國之三卿亞旅貳政以從其<lb/>
　長之衆莫不皆用吉士以至夷微盧烝三亳阪尹蠻<lb/>
<pb n="6b"/>
　夷君長亦莫不以賢自輔也文王武王所以際天極<lb/>
　地皆享其徳者以上能用賢風化所暨莫不以用賢<lb/>
　為急也又曰惟文王能克厥宅心厥宅三宅也三宅<lb/>
　既克立兹常事羣臣之職舉矣既得其人文王委任<lb/>
　責成執要以馭其下未嘗叢脞以自兼也庶言天下<lb/>
　之議論庶獄天下之刑罰庶慎天下之防閑也以其<lb/>
　各有司存不煩王之親决也有司各能效職王恭己<lb/>
　以聽之也訓其用違順其取捨也此勞于求而逸于<lb/>
<pb n="7a"/>
　用也文王罔敢知示以不疑而聽其剖决此委任責<lb/>
　成之證也武王率循此道較之文王不敢替厥義徳<lb/>
　義徳亦文王之徳但文王既服事商而不用至武王<lb/>
　則用之也盖仁義一道也從其容徳武王之仁義實<lb/>
　文王之仁義也所以並受此大業不為過也周公念<lb/>
　文武之徳則又歎曰爾今為王矣而今而後其立政<lb/>
　立事準人牧夫當敬用吉徳之人也雖然人故未易<lb/>
　知知人亦未易此禹所以因臯陶告舜以知人而曰<lb/>
<pb n="7b"/>
　帝當難知也其曰灼之者知之審而明辨不惑以用<lb/>
　之也厥若者其所云為也知之既悉大使之治天職<lb/>
　也相佑也佑我所受之民也和我庶獄庶慎時則勿<lb/>
　有間之者不可間斷朝于斯夕于斯雖一話一言之<lb/>
　微終必以成徳之彦治我民也言天下之治非君獨<lb/>
　能致必得人可也此帝舜所以有臣哉鄰哉之言也<lb/>
　人之徽言先生長者之所告語者今盡布之王也而<lb/>
　今而後豈惟王聴用之王之子孫亦當知不可誤于<lb/>
<pb n="8a"/>
　庶獄庶慎也惟正是乂之盖政者正也我率以正孰<lb/>
　敢不正此又教其子孫以取人之法也記曰為政在<lb/>
　人取人以身語曰其身正不令而行此之謂也古商<lb/>
　人湯也自湯至于文王立政立事牧夫準人既克宅<lb/>
　之復由繹之所以能致大治然則立天下之政果不<lb/>
　在彼而在此歟儻或不能用賢而用憸人安能輔以<lb/>
　徳亦安能顯于世乎而今而後其勿用憸人惟用吉<lb/>
　士可也夫憸人凶人也對吉士而言也惟吉士乃能<lb/>
<pb n="8b"/>
　助相我國家今文子文孫周之子孫皆知成王之王<lb/>
　也其勿誤于庶獄惟有司之牧夫者盖言為君固當<lb/>
　聴大臣之教獨于庶獄猶不可誤盖以死者不可復<lb/>
　生斷者不可復續豈當易言之乎至此則不當惟有<lb/>
　司牧夫之是聴審而決之其權在我不移于下臣也<lb/>
　盖人君于庶獄不能致詰則臣下有以殺罰導其君<lb/>
　者殺罰不已則干戈隨之戎兵所由起也其曰陟禹<lb/>
　之迹說者謂行禹治水之迹非也周公謂戎兵不易<lb/>
<pb n="9a"/>
　言當踐禹之迹禹未嘗不征伐也其有苗勿率征之<lb/>
　不克至于班師而使舜誕敷文徳苗遂以格此周公<lb/>
　教成王以任徳不任刑之證也以徳而行則自西自<lb/>
　東自南自北無思不服矣文王之耿光以徳言也徳<lb/>
　可覿故曰覲武王之大烈以功言也功當顯故曰揚<lb/>
　此言文武能陟禹之迹故能如是盛也而今而後立<lb/>
　政惟用常人常人吉士也義民也言雖不同其實皆善<lb/>
　者而已太史記事之官周公告之以司冦蘇公按左<lb/>
<pb n="9b"/>
　氏曰蘇忿生為武王司冦執法而敬用獄可以書矣<lb/>
　以長我王國其刑必平平者中也中罰者成王太平<lb/>
　之世刑措之時當用之也而太史者詔王之臣不可<lb/>
　以不告也抑嘗謂周公言用人之法内而三公卿士<lb/>
　以至奔走厮役外而諸侯之百執事以至蠻夷部落<lb/>
　莫不用人以立政是矣而其歸結在于庶獄盖欲成<lb/>
　王知其取人之要訣也夫導人君以嚴刑峻法從事<lb/>
　于大獄者憸人也導人君以窮兵黷武從事于干戈<lb/>
<pb n="10a"/>
　者亦憸人也其不忍言戎兵而欲内修政事以攘夷<lb/>
　狄者必吉士也常人也蘇公之流也成王若能于庶<lb/>
　言聴而知其藴則賢人庶幾乎得矣此周公教成王<lb/>
　取人之要訣也嗚呼公之愛君深矣後世人君其有<lb/>
　見于此者則太史氏其可不書乎<lb/>
成王既黜殷命滅淮夷還歸在豐作周官<lb/>
　周公相成王黜商宜滅也而遷于洛踐奄亦滅也而<lb/>
　遷於蒲姑今滅淮夷未必果滅也周家忠厚於此可<lb/>
<pb n="10b"/>
　見既旋宗周治定矣功成矣乃作周官以命官之意<lb/>
　告羣臣也周公嘗作周官一書以其命官之目告成<lb/>
　王矣其區别分隸纎悉備載無慮數萬言而成王乃<lb/>
　能撮其機要自為此篇不過數百言間而羣臣之分<lb/>
　職率屬與夫人材之邪正判然無餘藴非有得於周<lb/>
　公焉能如是乎然則周公之教成王之學盖異於後<lb/>
　世矣<lb/>
周官<lb/>
<pb n="11a"/>
惟周王撫萬邦巡侯甸四征弗庭綏厥兆民六服羣辟<lb/>
罔不承德歸于宗周董正治官<lb/>
　此成王賛文武之徳敘文武命官之由也巡侯甸者<lb/>
　巡狩而考禮正刑一徳也羣辟承徳歸于宗周者朝<lb/>
　覲㑹同也董正治官以綏兆民兹其時矣<lb/>
王曰若昔大猷制治于未亂保邦于未危<lb/>
　此成王能窺見文武得天下之本也故曰大猷夫治<lb/>
　安之道不能於未亂未危之時維持謹守之及至危<lb/>
<pb n="11b"/>
　亂而後求定大寒索裘亦已晚矣鳬鷖之詩美成王<lb/>
　能持盈守成盖以其得先王制治保邦之道也其所<lb/>
　以神祇祖考安樂之者盖以天地生一聖君祖宗生<lb/>
　一聖子創業垂統為一代之明主郊天告地其神靈<lb/>
　豈不歡喜即所謂安樂之也然而其心惴惴然惟恐<lb/>
　其不能繼繼承承以永天命既幸成王能知持守而<lb/>
　為太平之君則神祇祖考皆安樂之固其宜也即政<lb/>
　之初能𤼵此言鳬鷖之詩頌其成功不為過也<lb/>
<pb n="12a"/>
曰唐虞稽古建官惟百内有百揆四岳外有州牧侯伯<lb/>
庶政惟和萬國咸寧夏商官倍亦克用乂明王立政不<lb/>
惟其官惟其人<lb/>
　唐虞建官亦因前代故曰稽古想見古之建官必又<lb/>
　簡少盖結繩而治官不必多也後世生齒漸夥民事<lb/>
　漸繁故設官分職不得不多然百揆四岳州牧侯伯<lb/>
　未嘗不具也至於夏商之世官雖倍而亦克用乂者<lb/>
　言其事益繁而僅能致治也然則前代明主之立政<lb/>
<pb n="12b"/>
　不在乎官而在乎人之有徳茍無徳以堪則闕之故<lb/>
　曰不必備也夏商以來非無三公其見於典籍者伊<lb/>
　尹曰保衡太公曰維師而已尹之為保望之為師可<lb/>
　以當此矣他人安得而比肩乎此惟其人之證也<lb/>
今予小子祗勤于德夙夜不逮仰惟前代時若訓迪厥<lb/>
官立太師太傅太保兹惟三公論道經邦燮理隂陽官<lb/>
不必備惟其人少師少傅少保曰三孤貳公𢎞化寅亮<lb/>
天地弼予一人冢宰掌邦治統百官均四海司徒掌邦<lb/>
<pb n="13a"/>
敎敷五典擾兆民宗伯掌邦禮治神人和上下司馬掌<lb/>
邦政統六師平邦國司冦掌邦禁詰姦慝刑暴亂司空<lb/>
掌邦土居四民時地利六卿分職各率其屬以倡九牧<lb/>
阜成兆民六年五服一朝又六年王乃時巡考制度于<lb/>
四岳諸侯各朝于方岳大明黜陟<lb/>
　周公作書以六官配兩儀四時者所以明天地春夏<lb/>
　秋冬之不可易六者具而嵗功成後人不可加損如<lb/>
　兩儀四時之不可差忒也而六官之首皆曰設官分<lb/>
<pb n="13b"/>
　職以為民極者言其建官専在於阜成兆民也成王<lb/>
　之學於周公者大學也先王之道也堯舜禹湯惟精<lb/>
　惟一懋昭大徳文武之景光大烈莫不執其兩端而<lb/>
　用中於民故曰以為民極也想夫成王方在沖幼聴<lb/>
　受周公之訓自誠意正心修身齊家治國平天下之<lb/>
　道莫不稔聞而熟究之故始即政便能祗勤于徳夙<lb/>
　夜不逮此誠堯舜禹湯文武之汲汲𫝊所謂學如不<lb/>
　及夙夜不逮之意也仰惟前代者稽古也時若訓迪<lb/>
<pb n="14a"/>
　厥官乃立三公以論道經邦調和隂陽三孤以貳公<lb/>
　洪化敬信天地上以道揆下以法守皆所以佐王故<lb/>
　曰弼予一人也非其人則缺之故曰不必備也夫官<lb/>
　與職異職則自委吏乗田以上不可不専至於官則<lb/>
　惟其人也然則公孤者所任之官六卿者所掌之職<lb/>
　也周公為師召公為保而𫝊無聞焉不備也周公師<lb/>
　也亦得以總冢宰之職以此知公孤為官而六卿為<lb/>
　職也觀六官所掌與周公之書雖畧有異然而要其<lb/>
<pb n="14b"/>
　義則皆同唯司空之職掌邦事而今曰邦土則不可<lb/>
　不辨盖後世官既亡以考工記定之論者遂以為司<lb/>
　空掌凡共工之事非也惟見於經𫝊曰司空度地居<lb/>
　民司空掌輿地圖此邦土之證也不然則禹平水土<lb/>
　何以當司空之任乎六卿分職各率其屬以倡九牧<lb/>
　以倡者倡導於諸侯也諸侯安得不化上之徳乎唐<lb/>
　虞諸侯五嵗一朝周則六年五服一朝唐虞天子五<lb/>
　載一巡狩周則又六年王乃時巡是十二年一行時<lb/>
<pb n="15a"/>
　異則事異也考制度于四岳者協時月正日同律度<lb/>
　量衡所以齊不齊也諸侯各朝于方岳羣后四朝也<lb/>
　大明黜陟王制所謂不敬者君削以地不孝者君黜<lb/>
　以爵有功徳於民者加地進律也凡此皆周之制然<lb/>
　而前言六服今曰五服何哉六服者以大行人考之<lb/>
　侯服甸服男服采服衛服要服是也兹言五服者要<lb/>
　服戎狄之國不可以常禮拘故羈縻之而不廢其來<lb/>
　朝之期亦聖人兼懐之意也<lb/>
<pb n="15b"/>
王曰嗚呼凡我有官君子欽乃攸司愼乃出令令出惟<lb/>
行弗惟反以公滅私民其允懷學古入官議事以制政<lb/>
乃不迷其爾典常作之師無以利口亂厥官蓄疑敗謀<lb/>
怠忽荒政不學牆面莅事惟煩<lb/>
　此成王戒庶官之言也其分别淑慝如是明白顧方<lb/>
　嗣位深居九重之内何自而得之盖周公拳拳愛主<lb/>
　傾竭其忠展盡無餘而成王生知之性警悟不羣承<lb/>
　周公之訓心開意解燭理皎然故不待出與物接而<lb/>
<pb n="16a"/>
　知其情偽想其胷中如大圓鏡人之長短小大各以<lb/>
　其形妍媸自見其告有官君子之言莫不如五穀之<lb/>
　可以療飢藥石之可以伐病也夫令無反汗私無害<lb/>
　公則民服學以致道義以制事則政明以典常為師<lb/>
　則不忘成憲其終則曰無以利口亂厥官夫利口誠<lb/>
　足以亂官也彼百官修徳民服而政明復能師成憲<lb/>
　如前所陳矣若有一利口之人在列則變白為黒以<lb/>
　邪為正官安得而不亂乎然而成王在上豈容有此<lb/>
<pb n="16b"/>
　所以言者慮患之深也後世可以為戒矣蓄疑敗謀<lb/>
　怠忽荒政此言不能欽乃攸司謹乃出令亦不能以<lb/>
　公滅私也疑之在心何以行志先王尚謀及乃心謀<lb/>
　及卿士謀及庶人謀及卜筮取其當而決行之況攸<lb/>
　司乎惟能聴此則無反汗背公之患矣不學墻面莅<lb/>
　事惟煩此言不能學古入官議事以制也人而不學<lb/>
　何以從政先王尚緝熈光明汲汲皇皇以成其政況<lb/>
　臣之從政者乎惟能聴此則無面墻叢脞之患矣凡<lb/>
<pb n="17a"/>
　此實有官君子之通患而成王乃能縷數而極言之<lb/>
　也若夫卿士公孤則皆王選用之人其所告戒則異<lb/>
　是矣成王可謂知言之要也<lb/>
戒爾卿士功崇惟志業廣惟勤惟克果斷乃罔後艱位<lb/>
不期驕禄不期侈恭儉惟徳無載爾偽作德心逸日休<lb/>
作偽心勞日拙居寵思危罔不惟畏弗畏入畏推賢讓<lb/>
能庶官乃和不和政庬舉能其官惟爾之能稱匪其人<lb/>
惟爾不任王曰嗚呼三事暨大夫敬爾有官亂爾有政<lb/>
<pb n="17b"/>
以佑乃辟永康兆民萬邦惟無斁<lb/>
　此成王戒大官之言也盖有功有業有位有禄非大<lb/>
　官而何王之三事六卿非有其徳不使在位其所告<lb/>
　戒惟志惟勤果斷以無艱不驕不侈恭儉而去偽去<lb/>
　偽則徳著矣盖行偽而堅言偽而辯雖有忠信亷潔<lb/>
　不可與入堯舜之道而終歸於鄉原矣偽之為害如<lb/>
　此則著誠去偽非作徳乎夫君子之道闇然日章小<lb/>
　人之道的然日亡徳與偽相去若氷炭作徳者其心<lb/>
<pb n="18a"/>
　休休然作偽則欲掩其不善而著其善心常戚戚惟<lb/>
　恐人知得無勞乎及夫罪大而不可解敗亡隨之自<lb/>
　以為巧宦拙莫甚焉居寵思危者滿而不溢髙而不<lb/>
　危也弗畏入畏者言不能兢兢業業以保其位則將<lb/>
　入於可畏之域矣推賢讓能庶官乃和者盖以天生<lb/>
　賢能其材其徳必有大過人者既不可以湮沈必當<lb/>
　崇奬之誘掖之使在職以行其致君澤民之志則推<lb/>
　賢讓能真卿士之職也古之所以惟暨乃僚罔不同<lb/>
<pb n="18b"/>
　心者此也同心者和也衆賢和於朝則萬物和於野<lb/>
　政安得而厖亂乎舉能其官惟爾之能稱職也稱匪<lb/>
　其人惟爾不任烏得無罪乎此保任之法也至於三<lb/>
　事則公孤也彼論道經邦貳公洪化寧有過之可指<lb/>
　第當率卿士百僚敬爾有官治爾有政以佑乃辟永<lb/>
　康兆民使萬國咸休傅説為相所以先於旁招俊乂<lb/>
　列于數位也則周公作周官設官分職以為民極之<lb/>
　本意成王其得之矣後世其有致君如堯舜佑乃辟<lb/>
<pb n="19a"/>
　也澤民如唐虞康兆民也而濟濟相遜無妒賢嫉能<lb/>
　之心者亦周公之徒也成王此書得建官之要矣<lb/>
成王既伐東夷肅愼來賀王俾榮伯作賄肅愼之命<lb/>
　淮夷既伐成王之威徳著于中外東北之夷鄉風慕<lb/>
　義稽首來賀成王待之以諸侯之禮既錫之貨而又<lb/>
　使王之卿士為書以褒賞之不以其化外而夷之也<lb/>
周公在豐將沒欲𦵏成周公薨成王𦵏于畢告周公作<lb/>
亳姑<lb/>
<pb n="19b"/>
　周公歸老成王俾居于豐不忘叔父之恩而使居京<lb/>
　師也而周公有疾將沒欲歸𦵏成周者不敢以凶事<lb/>
　累君父無家可歸故欲歸舊治也因此知洛誥所謂<lb/>
　命公後者乃告周公以少留于洛非立伯禽明矣使<lb/>
　伯禽先在魯周公必欲𦵏于魯矣昔揚雄闢言仙之<lb/>
　説曰文王畢是文王之墓在畢也成王𦵏周公于畢<lb/>
　者一代勲臣忠孝兩盡沒而祔于君父之墓宜也其<lb/>
　曰告周公作亳姑者解者曰亳姑蒲姑也遷奄之舉<lb/>
<pb n="20a"/>
　周公實謀之今奄已為國不復與淮夷同惡成王歸<lb/>
　功於周公故作亳姑之書以告于畢也<lb/>
周公既沒命君陳分正東郊成周作君陳<lb/>
　商民遷于成周周公既沒成王乃命君陳分正東郊<lb/>
　夫天下萬國成王皆當撫御之而擇人以共治也故<lb/>
　曰分正分者若分閫分符也正者若尹正也豐鎬在<lb/>
　西而成周在東故謂之東郊或曰東郊成周之一隅<lb/>
　非也序書者不言成周東郊必曰東郊成周者可不<lb/>
<pb n="20b"/>
　言而喻也又何疑乎<lb/>
君陳<lb/>
王若曰君陳惟爾令德孝恭惟孝友于兄弟克施有政<lb/>
命汝尹兹東郊敬哉昔周公師保萬民民懷其德徃愼<lb/>
乃司兹率厥常懋昭周公之訓惟民其乂我聞曰至治<lb/>
馨香感于神明黍稷非馨明德惟馨爾尚式時周公之<lb/>
猷訓惟日孜孜無敢逸豫凡人未見聖若不克見既見<lb/>
聖亦不克由聖爾其戒哉爾惟風下民惟草圖厥政莫<lb/>
<pb n="21a"/>
或不艱有廢有興出入自爾師虞庶言同則繹<lb/>
　周之卿士皆王臣也而或謂之君盖可以為諸侯而<lb/>
　君國子民者也今曰君陳前有君奭後有君牙亦此<lb/>
　義也君陳身修於家而家齊家齊則可以治國故其<lb/>
　令徳在乎孝於親恭於兄夫父母愛子均一之徳無<lb/>
　不欲其兄弟之和友於兄弟兹孝之大也克施有政<lb/>
　可以有國矣故命之尹兹東郊敬哉者出門如見大<lb/>
　賔使民如承大祭也昔者或問孔子奚不為政對以<lb/>
<pb n="21b"/>
　書云孝乎惟孝友於兄弟是亦為政孔子窮而在下<lb/>
　故所師者君陳在家之政也成王達而在上故所贊<lb/>
　者移忠之道此大學之要成王所學於周公者也周<lb/>
　公師保萬民者古人謂師也者教之以事而喻諸徳<lb/>
　也保也者謹其身以輔翼之而歸諸道也師保者左<lb/>
　右其民也民豈不懐其徳乎汝徃慎乃司代周公之<lb/>
　職也兹率厥常仍舊貫而不必改作也懋明周公之<lb/>
　訓民斯安其政矣我聞曰者周公之訓也至治馨香<lb/>
<pb n="22a"/>
　感于神明黍稷非馨明徳惟馨盖黍稷之馨能感于<lb/>
　神惟明徳之馨幽則有神明則有人民其感深矣勉<lb/>
　其尚式是周公之訓孜孜不倦其敢逸豫乎凡人未<lb/>
　見聖起慕用之心如不及也既見之後此心不能孜<lb/>
　孜以奉行者盖以逸豫壊之矣爾親見聖人若周公<lb/>
　者當式是訓不可始勤而終怠也故曰爾其戒哉盖<lb/>
　汝惟風風之鼓舞民莫不聴如草之偃也則圖謀其<lb/>
　政豈當易言之乎無輕民事惟難也政有廢興廢者<lb/>
<pb n="22b"/>
　當革興者當新一出一入莫不與衆虞度也左右皆<lb/>
　曰可諸大夫皆曰可庶言同矣則繹者致思也孔子<lb/>
　所謂繹之為貴也既勉其式周公之訓又教其採庶<lb/>
　言而精思之敬之至也<lb/>
爾有嘉謀嘉猷則入告爾后于内爾乃順之于外曰斯<lb/>
謀斯猷惟我后之德嗚呼臣人咸若時惟良顯哉<lb/>
　成王初贊君陳之孝兹復贊君陳之忠曰爾有嘉謀<lb/>
　嘉猷則入告爾后于内者言君陳老臣逮事文武二<lb/>
<pb n="23a"/>
　后方其告之人不得而知也及其成功則民但知斯<lb/>
　謀斯猷惟我后之徳非君陳之力也此乃民言非君<lb/>
　陳之言也君陳知將順而奉行于外而已民實歸徳<lb/>
　於二后故有是言也夫致君如文武其光明盛大如<lb/>
　此而無一言見於外此君陳之忠也周公之勲勞召<lb/>
　公不敢比儗而周公既沒擇其可代者獨取君陳想<lb/>
　見君陳在二后之朝其隂功隱徳涵浸斯民而世莫<lb/>
　之知所以其名不顯然而此功此德周公知之成王<lb/>
<pb n="23b"/>
　知之故又曰嗚呼臣人咸若時惟良顯哉謂凡人臣<lb/>
　皆能如爾豈不為良臣而顯于世乎此我所以用爾<lb/>
　也顯者豈非闇然而日章乎或者謂此成王戒君陳<lb/>
　使之歸美於我也如是則成王疑君陳之掠美而君<lb/>
　陳乃一徼功賣直之人爾成王方且疑之亦安肯用<lb/>
　之以鎮服商民乎觀其言曰爾后不知爾后其誰邪<lb/>
　若成王自謂當曰入告我于内可也以此考之爾后<lb/>
　乃言文武二后也其曰斯謀斯猷惟我后之徳乃民<lb/>
<pb n="24a"/>
　言也明矣嗚呼君陳克忠克孝皆人所難能冝乎奮<lb/>
　自列辟而起東郊之治也嘗謂古者人君率歸徳於<lb/>
　其臣若地平天成六府三事允治萬世永頼以為時<lb/>
　乃功何傷乎君道而後世人君切切然與臣下争名<lb/>
　有至於疑而殺之者皆因解書者以爾后為成王自<lb/>
　謂之誤也若戒其臣使歸徳於我是教之諛已也成<lb/>
　王何其小哉古者大臣以道事君立人之朝犯顔之<lb/>
　諫逆耳之言日在君聴何傷乎臣道而後世人臣削<lb/>
<pb n="24b"/>
　藁詭辭以逺君之疑卒至於阿諛諂佞無所不至者<lb/>
　亦因解書者以惟我后之徳為君陳歸美之誤也若<lb/>
　謂此非天下之民言而出於君陳之口君陳何其小<lb/>
　哉竊意三代而上成王之為君君陳之為臣不如是<lb/>
　之狹隘故於此極言之所以伸成王君陳於萬世之<lb/>
　下也<lb/>
王曰君陳爾惟𢎞周公丕訓無依勢作威無倚法以削<lb/>
寛而有制從容以和殷民在辟予曰辟爾惟勿辟予曰<lb/>
<pb n="25a"/>
宥爾惟勿宥惟厥中有弗若于汝政弗化于汝訓辟以<lb/>
止辟乃辟狃于姦宄敗常亂俗三細不宥爾無忿疾于<lb/>
頑無求備于一夫必有忍其乃有濟有容徳乃大簡厥<lb/>
修亦簡其或不修進厥良以率其或不良惟民生厚因<lb/>
物有遷違上所命從厥攸好爾克敬典在德時乃罔不<lb/>
變允升于大猷惟予一人膺受多福其爾之休終有辭<lb/>
于永世<lb/>
　成王一話一言皆歸徳於周公故戒君陳首曰懋昭<lb/>
<pb n="25b"/>
　周公之訓中曰式時周公之猷訓終曰爾惟洪周公<lb/>
　丕訓盖以君陳能遵周公之訓故不依勢作威不倚<lb/>
　法以削用寛徳而有制從容而和其民人故斷然用<lb/>
　之以克和厥中也如此則君陳雅當東郊之任矣然<lb/>
　而君陳恂恂謹畏之人也成王慮其執法太堅故又<lb/>
　告之曰商民在辟辟有罪也予曰有罪爾勿以為有<lb/>
　罪而殺之當酌其情也予曰無罪而赦之爾勿以為<lb/>
　可赦而宥之亦當酌其情也酌情如何歸於中而已<lb/>
<pb n="26a"/>
　矣中則無過不及也成王得先王用中之要故推赤<lb/>
　心力告而委任之也有弗順於汝政弗化於汝訓者<lb/>
　度其刑之而可以遷善逺罪則刑之否則宥之開其<lb/>
　自新之路此所謂如得其情則哀矜而勿喜也至若<lb/>
　狃於為惡或姦宄或敗常或亂俗三者以其平時之<lb/>
　惡而知其故犯也罪雖小亦當不赦盖以刑故無小<lb/>
　小懲而大戒也成王用刑之意如此慈祥安得有寃<lb/>
　民乎而其末則曰無忿疾于頑無求備于一夫必有<lb/>
<pb n="26b"/>
　忍其乃有濟有容徳乃大夫頑固可罪也當知民散<lb/>
　久矣其為不善者是迷而失性以至於此聖人憫之<lb/>
　必欲化之使歸於善何忿疾之有凡厥人材各有所<lb/>
　長若求備於一身是無全人也聖人憫之捨其所短而<lb/>
　用其所長何求備之有此成王忠厚之言也其曰必<lb/>
　有忍其乃有濟者忍者隱忍也方吾臨大事建大功<lb/>
　蚩蚩之氓寧免怨咨盖可與樂成而不可與慮始人<lb/>
　之常情也吾必隱忍而不校逮其功成當自知之矣<lb/>
<pb n="27a"/>
　此其乃有濟之證也有容徳乃大者夫容徳聖人之<lb/>
　仁也𫝊曰容乃公公乃王王乃天天乃道道乃久沒<lb/>
　身不殆秦誓曰寔能容之以保我子孫黎民此有容<lb/>
　徳乃大之證也惟無忿疾無求備有忍有容其於人<lb/>
　也第憫其迷失而至此雖有罪而不忍致之刑辟唯<lb/>
　思所以教之之方莫若簡厥修以警其不修進厥良<lb/>
　以率其不良彼必自化又安用刑辟乎舜有天下選<lb/>
　於衆舉臯陶湯有天下選於衆舉伊尹至於不仁者<lb/>
<pb n="27b"/>
　逺盖用此道也成王於用刑之後而𤼵此言舜湯之<lb/>
　用心也宜乎刑措而不用宜乎商民之不即誅也其<lb/>
　卒曰惟民生厚因物有遷至於違上所命從厥攸好<lb/>
　者百姓有過在予一人也彼民之生秉彝之性人人<lb/>
　固有其所以迷而失之者上之所好得以移之也文<lb/>
　武興則民好善幽厲興則民好暴民何知哉上有好<lb/>
　者下必有甚焉者矣此成王憫商民之頑以為皆紂<lb/>
　化之也則君陳之治商民其可不以商為鍳乎然則<lb/>
<pb n="28a"/>
　如之何克敬典以在徳而已惟徳動天天尚能動商<lb/>
　民豈不如草之偃風乎時乃丕變允升于大道矣豈<lb/>
　惟我享爾之多福抑爾無窮之休無窮之聞亦在於<lb/>
　是也君陳其勉之<lb/>
</p>
<p>
</p>
  </div>
</body>
</text>
</TEI>
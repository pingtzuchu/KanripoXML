<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書講義卷十五</head>
    <p>
<pb n="1a"/>
欽定四庫全書<lb/>
　尚書講義卷十五　　　　　宋　史浩　撰<lb/>
成王在豐欲宅洛邑使召公先相宅作召誥<lb/>
　周自大王去邠邑于岐山之下文王遷于豐詩稱既<lb/>
　伐于崇作邑于豐是也武王遷于鎬考卜維王宅是<lb/>
　鎬京是也成王至是欲謀都洛洛當天地之中四方<lb/>
　貢賦道里適均而武王克商遷九鼎居之已有意都<lb/>
　洛矣成王所以繼先志也其曰在豐自鎬至豐欵文<lb/>
<pb n="1b"/>
　王之故都告文王之清廟也其曰相宅將營宫室必<lb/>
　相其陰陽所謂辨方正位以建國也鎬京謂之宗周<lb/>
　而洛謂之成周成周東都也即是朝諸侯焉其後宣<lb/>
　王中興復㑹諸侯於東都有以見成王營此所以朝<lb/>
　諸侯也説者謂成王實未嘗遷幸至平王避犬戎之<lb/>
　禍始居于洛謂之東周而鎬京始廢黍離之詩序曰<lb/>
　周大夫行役至于宗周過故宗廟宫室盡為禾黍於<lb/>
　是鎬京為犬戎所殘始為丘墟揚雄乃謂太和在成<lb/>
<pb n="2a"/>
　周信如説者之言成周乃平王所都而謂太和之世<lb/>
　未之詳也然書序今言欲宅洛邑欲者未定之辭竊<lb/>
　意周公知洛為天地之中故欲營治以為王都因遷<lb/>
　商頑民而自治之則平王東遷之應已兆於此矣<lb/>
召誥<lb/>
惟二月旣望越六日乙未王朝步自周則至于豐惟太<lb/>
保先周公相宅越若來三月惟丙午朏越三日戊申太<lb/>
保朝至于洛卜宅厥旣得卜則經營越三日庚戌太保<lb/>
<pb n="2b"/>
乃以庶殷攻位于洛汭越五日甲寅位成若翼日乙卯<lb/>
周公朝至于洛則達觀于新邑營越三日丁巳用牲于<lb/>
郊牛二越翼日戊午乃社于新邑牛一羊一豕一越七<lb/>
日甲子周公乃朝用書命庶殷侯甸男邦伯厥旣命殷<lb/>
庶庶殷丕作<lb/>
　召誥之作召公復命之辭也而此載行幸作役告成<lb/>
　之月日意者聖人定書取史氏之紀冠于首也於是<lb/>
　周公輔成王七年矣二月朔後六日成王自周至豐<lb/>
<pb n="3a"/>
　周即鎬亰成王所都豐有文王之廟以營洛告也三<lb/>
　月丙午正三日也朏者生明之名又三日而召公至<lb/>
　既得卜矣則經之營之又三日則庶民攻之庶殷者<lb/>
　以見殷民之多雖頑而即工也水北曰汭攻者治其<lb/>
　險穢位者朝市宗廟郊社之位也位成矣周公始来<lb/>
　徧觀乃以丁巳用牲于郊告天也牛二者上帝而以<lb/>
　后稷配翼日社于新邑告地也牛一羊一豕一者天<lb/>
　子社稷皆太牢用牛其是矣附以羊豕羣小祀從也<lb/>
<pb n="3b"/>
　稷不與者以配天而致告也庶殷吾讎也猶有子来<lb/>
　之心則周民可知矣天地至神也猶申告成之祀則<lb/>
　祖宗可知矣遷都之意幽明已白周公乃朝用書命<lb/>
　庶殷侯甸男邦伯者周公以書告商民與諸侯所以<lb/>
　遵王命也盖周有天下九夷八蠻尚皆馴服獨有商<lb/>
　民不能革化昧天命之所歸故謂之頑成王周公安<lb/>
　得奠枕今于此舉所以探商民之心而鎮服商民之<lb/>
　亂也庶殷丕作大盡力役亦既聴命矣復何患哉然<lb/>
<pb n="4a"/>
　則非周公無以經始非召公無以成終成王之致隆<lb/>
　平師保之力也<lb/>
太保乃以庶邦冢君出取幣乃復入錫周公曰拜手稽<lb/>
首旅王若公誥告庶殷越自乃御事嗚呼皇天上帝改<lb/>
厥元子兹大國殷之命惟王受命無疆惟休亦無疆惟<lb/>
恤嗚呼曷其奈何弗敬天旣遐終大邦殷之命兹殷多<lb/>
先哲王在天越厥後王後民兹服厥命厥終智藏瘝在<lb/>
夫知保抱攜持厥婦子以哀籲天徂厥亡出執嗚呼天<lb/>
<pb n="4b"/>
亦哀于四方民其眷命用懋王其疾敬德<hi>案此條講義永樂大典原缺</hi>
相古先民有夏天迪從子保面稽天若今時旣墜厥命<lb/>
今相有殷天迪格保面稽天若今時旣墜厥命今沖子<lb/>
嗣則無遺壽耉曰其稽我古人之德矧曰其有能稽謀<lb/>
自天嗚呼有王雖小元子哉其丕能諴于小民今休王<lb/>
不敢後用顧畏于民碞王來紹上帝自服于土中<lb/>
　相考也先民古聖人也面嚮也考古聖人有夏曰禹<lb/>
<pb n="5a"/>
　天順其與子而保民禹亦面考天道而順之也有商<lb/>
　曰湯天順其格天而保民湯亦面考天道而順之也<lb/>
　今皆旣墜厥命豈禹湯之罪哉桀紂廢棄而失之也<lb/>
　今幼沖之子成王嗣文武之業無遺壽耉之人周公<lb/>
　為之師召公為之保也考古人之德知文武畀付之<lb/>
　意亦若禹湯之望其後嗣也矧又能考謀自天其都<lb/>
　洛之舉非人謀也考之於天亦能面考天道而順之<lb/>
　也順天矣若小民不諴亦何貴於君乎故召公又曰<lb/>
<pb n="5b"/>
　有王雖小實武王之元子也大能諴感於小民今有<lb/>
　休美矣夫使諸侯及庶殷大作以聽命非有以感于<lb/>
　民心其能若是皆周公召公歸美之辭也王不敢後<lb/>
　者不敢不敬天也用顧畏于民碞者不唯畏天亦畏<lb/>
　民心之險也上而欽天而天予下而畏民而民從則<lb/>
　來紹上帝荷上帝之歆以宅土中享四方之歸豈不<lb/>
　宜哉<lb/>
旦曰其作大邑其自時配皇天毖祀于上下其自時中<lb/>
<pb n="6a"/>
乂王厥有成命治民今休王先服殷御事比介于我有<lb/>
周御事節性惟日其邁王敬作所不可不敬德<lb/>
　召公旣贊成王曰今休又恐諸侯庶殷未之然也於<lb/>
　是引周公之辭以為證亦曰今休可謂善揚君之美<lb/>
　矣皇天者法道之天也道之在天下聖人得之以洪<lb/>
　覆人物其功乃能配天民物之在君治如生於元氣<lb/>
　之中長養而不知其恩如遊於春風之中鼓舞而不<lb/>
　知其和故曰其自時配皇天葢民者民物神祇之主<lb/>
<pb n="6b"/>
　毖祀于上下則天地神祇為之降格卜宅于大邑則<lb/>
　中土之民為之時乂上有昊天之成命下有斯民之<lb/>
　嚮治今其享盈成之美矣然則周公之辭與召公之<lb/>
　誥葢無以異召公於是又曰王先服殷御事商之御<lb/>
　事比介于我有周御事者成王始以商民難變遷之<lb/>
　洛邑使居地中陶天地之正氣變其風聲氣習欲令<lb/>
　商之御事比我有周御事以同其心介我有周御事<lb/>
　以協其力如是乃為服周之化也然商民旣庶矣又<lb/>
<pb n="7a"/>
　何加焉曰教之則節性者豈非教之乎教之則日進<lb/>
　而不自知安知商民之為周民乎周民之為商民乎<lb/>
　雖然王欲使羣下節性茍身自不修雖令不從矣此<lb/>
　所以戒以敬作所而不可不敬徳也易曰艮其止止其<lb/>
　所也老子曰不失其所者久則所者其性也王不敬<lb/>
　作所則羣下之性何從而節矣<lb/>
我不可不監于有夏亦不可不監于有殷我不敢知曰<lb/>
有夏服天命惟有歷年我不敢知曰不其延惟不敬厥<lb/>
<pb n="7b"/>
德乃早墜厥命我不敢知曰有殷受天命惟有歷年我<lb/>
不敢知曰不其延惟不敬厥德乃早墜厥命今王嗣受<lb/>
厥命我亦惟兹二國命嗣若功<lb/>
　前事之不忘後事之師也夏之天下桀失之商之天<lb/>
　下紂失之則監于二代者前車之覆後車之戒也商<lb/>
　人固曰商鑒不逺在夏后之世今嗣王不可不監夏<lb/>
　后之世又不可不監商紂之時也我不敢知夏商之<lb/>
　受命與夫歷年之多寡亦不敢知其不延而早墜厥<lb/>
<pb n="8a"/>
　命葢以天難諶而命靡常豈可俄而度哉此不敢知<lb/>
　也然而豈終不可知耶試以德之敬不敬占之則應<lb/>
　若影響之無差矣夏禹敬天而天受之敬民而民歸<lb/>
　之成湯亦然至其末也桀紂反之而失天下則嗣王<lb/>
　承文武之烈其所以得天下亦禹湯也豈可不以桀<lb/>
　紂為戒乎故曰旣受厥命我亦惟兹二國命嗣若功<lb/>
　誠欲使成王思二國之所以失天命繼嗣文武之道<lb/>
　順以求其功也嗚呼使夏人思大禹之功則安得有<lb/>
<pb n="8b"/>
　鳴條之戰使商人監夏氏之失則安得有牧野之師<lb/>
　嗣王監之而不敬焉亦使後人復以嗣王為監矣嗚<lb/>
　呼乃召公之戒可謂切至矣<lb/>
王乃初服嗚呼若生子罔不在厥初生自貽哲命今天<lb/>
其命哲命吉凶命歷年知今我初服宅新邑肆惟王其<lb/>
疾敬德王其德之用祈天永命其惟王勿以小民淫用<lb/>
非彞亦敢殄戮用乂民若有功其惟王位在德元小民<lb/>
乃惟刑用于天下越王顯上下勤恤其曰我受天命丕<lb/>
<pb n="9a"/>
若有夏歷年式勿替有殷歷年欲王以小民受天永命<lb/>
拜手稽首曰予小臣敢以王之讎民百君子越友民保<lb/>
受王威命明德王末有成命王亦顯我非敢勤惟恭奉<lb/>
幣用供王能祈天永命<lb/>
　王乃初服始宅而朝也召公譬之若生子罔不在厥<lb/>
　初生夫人有生之初不失善心是天所命不自他求<lb/>
　而固有者也故曰自貽哲者上智之謂也上智之人<lb/>
　與生俱生至於下愚則以習而成非天命也茍不失<lb/>
<pb n="9b"/>
　其赤子之善則德之吉凶數之修短皆自我感召而<lb/>
　已王宅新邑如人初生不可因陋就寡當汲汲修其<lb/>
　敬德庶復其初是以用其德以祈天永命也以德則<lb/>
　動罔不吉以數則多歷年所此天之永命也王其勿<lb/>
　以小民過用非法之故亦敢殄戮也葢小民麗于非<lb/>
　法以愚而不知禁故也王豈可亦恣其殄戮而弗哀<lb/>
　矜之耶𫝊曰如得其情則哀矜而勿喜夫如是然後<lb/>
　可以乂民若有功皆王以德為先非因刑而致治也<lb/>
<pb n="10a"/>
　若小民則知用刑于天下而已刑豈可常用哉王當<lb/>
　以敬德而易小民之用非法則斯顯著昭明矣遷都<lb/>
　本以為民今君臣一心以勤恤民庶幾則王受命歷<lb/>
　年當若夏商以民心而受天命民歸而天予之也復<lb/>
　曰予小臣敢以讎民讎民商之頑民也百君子周之<lb/>
　賢士大夫也友民周之良民也保受王威命明德則<lb/>
　民心無頑良無逺近皆歸之矣王終有成命矣當是<lb/>
　時也王之威德豈不顯著昭明哉臣但能以民心天<lb/>
<pb n="10b"/>
　命規正於王不敢自伐其勤勞惟恭以事王助王毖<lb/>
　祀而有祈於天君臣如此天豈不永其命乎召公相<lb/>
　成王為左右之功於兹可見<lb/>
召公旣相宅周公徃營成周使來告卜作洛誥<hi>案此條講義永樂大典原缺</hi>
洛誥<lb/>
周公拜手稽首曰朕復子明辟<lb/>
　復子明辟自孔氏以為周公居攝而還位于成王之<lb/>
<pb n="11a"/>
　辭其後諸儒無有異論惟王安石以為復者告也明<lb/>
　辟君也周公以定洛告成王非攝位而還之也復者<lb/>
　若説命所謂説復于王孟子所謂有復于王者是也<lb/>
　若謂周公作是書而還位於成王則召公為保周公<lb/>
　為師相成王為左右是成王自即位巳為君在上不<lb/>
　知周公昔何所受而今還之也漢儒不達復字之義<lb/>
　乃以為還位後世紛紛遂有復辟之論以事理考之<lb/>
　當以王説為然也洛邑旣成周公懲三監之叛畏商<lb/>
<pb n="11b"/>
　人之不服為腹心害欲為國家消萬世之禍是以身<lb/>
　任其責斷然宅洛而不辭復子明辟若曰致書於王<lb/>
　也嘗謂周公攝政固當還也方周公有營洛之役王<lb/>
　之所聞止於伻圖而公遽以還政為説言非其時成<lb/>
　王得無疑乎又況周公相踐阼而治踐阼實在成王<lb/>
　何以復辟為也其言迥然非類學者當自知之<lb/>
王如弗敢及天基命定命予乃𦙍保大相東土其基作<lb/>
民明辟予惟乙卯朝至于洛師我卜河朔黎水我乃卜<lb/>
<pb n="12a"/>
澗水東瀍水西惟洛食我又卜瀍水東亦惟洛食伻來<lb/>
以圖及獻卜王拜手稽首曰公不敢不敬天之休來相<lb/>
宅其作周匹休公旣定宅伻來來視予卜休恒吉我二<lb/>
人共貞公其以予萬億年敬天之休拜手稽首誨言<lb/>
　辟君也成王旣長為明君矣周公居于洛宜也王如<lb/>
　弗敢者周公遣伻之辭也夫受天之命先有以基之<lb/>
　然後乃定而不傾王如未敢相捨當及天之基命定<lb/>
　不可失之意予今作洛乃是嗣保天命大相東土其<lb/>
<pb n="12b"/>
　基王之治民明辟爾葢周家所患在於商民商民苟<lb/>
　弗悛嗣有三監之叛周之所以為周未可知也周公<lb/>
　知其然作宅東土以鎮服其民所以為王基其治民<lb/>
　作辟之本嗣保者或云繼召公而相宅也是故自乙<lb/>
　卯朝至于洛師者衆也若所謂京師也旣卜河朔黎<lb/>
　水又卜澗水東瀍水西又卜瀍水東皆不如洛洛者<lb/>
　召公所先卜也龜之有靈其不變如此伊洛瀍澗皆<lb/>
　在河之左右而黎陽獨河北故曰河朔黎水洛食者<lb/>
<pb n="13a"/>
　凡卜之道先墨龜為兆而今謂之令龜灼而兆順其<lb/>
　墨謂之食墨其曰惟洛食者兆順其墨也伻使也使<lb/>
　之獻圖而告卜也王乃拜手稽首以受之以食洛為<lb/>
　天休則營而作之可與吾宗周並休矣常吉永吉也<lb/>
　二人皆知其永吉斷以示天下所謂共貞也則億萬<lb/>
　斯年實我公之惠也拜手稽首誨言拜其誨言不敢<lb/>
　慢也或曰二人文武也以詞語考之周公召公而已<lb/>
　此不可不辯<lb/>
<pb n="13b"/>
周公曰王肇稱殷禮祀于新邑咸秩無文予齊百工伻<lb/>
從王于周予惟曰庶有事今王卽命曰記功宗以功作<lb/>
元祀惟命曰汝受命篤弼丕視功載乃汝其悉自敎工<lb/>
孺子其朋孺子其朋其徃無若火始燄燄厥攸灼敘弗<lb/>
其絶厥若彞及撫事如予惟以在周工徃新邑伻嚮即<lb/>
有僚明作有功惇大成裕汝永有辭<lb/>
　王旣定洛復歸于鎬使徃來以傳辭也周公居洛始<lb/>
　祭以落其成故曰肇稱殷祀祀之盛也如易所謂殷<lb/>
<pb n="14a"/>
　薦之上帝之殷也而必歸之王周公不敢專也夫禮<lb/>
　有常文非此族者不在祀典今而咸秩之是雖不在<lb/>
　祀典者亦預祀也豈非盛乎周公使百工從王以歸<lb/>
　周則周公居洛也明矣而惟曰庶有事者請所事於<lb/>
　祭祀之間也王即命曰記功宗宗者尊其功也以功<lb/>
　之尊者作元配所謂以勞定國則祀之也新邑旣定<lb/>
　莫先於紀功紀功莫大於百世祀此成績所以紀大<lb/>
　常而祭於烝之意也惟命者周公受命之辭也曰汝<lb/>
<pb n="14b"/>
　受命篤弼篤弼言王受命之後篤重輔弼故今有報<lb/>
　功之意也旣大閲紀功之載籍乃悉有王自命之人<lb/>
　莅政之初紀功乃有不實之患此周公所以勤勤也<lb/>
　孺子者王也其朋言王不可以私黨用人也其徃言<lb/>
　王自此以徃也火始燄燄當即撲之勿待其炎灼而<lb/>
　弗可絶也一順典常以撫事如我在周輔佐之日勿<lb/>
　參以私人我雖在新邑王當使舊僚嚮者舊也使舊<lb/>
　僚以作有功厚大汝心裕廣汝德勿屑屑以自私則<lb/>
<pb n="15a"/>
　汝有譽於天下矣嗚呼周公一覽載籍之失其丁寜<lb/>
　告戒已如此則成王之過行戲言宜乎少矣<lb/>
公曰已汝惟沖子惟終汝其敬識百辟享亦識其有不<lb/>
享享多儀儀不及物惟曰不享惟不役志于享凡民惟<lb/>
曰不享惟事其爽侮乃惟孺子頒朕不暇聽朕敎汝于<lb/>
棐民彞汝乃是不蘉乃時惟不永哉<lb/>
　公旣受命故復以王之居周者戒之汝惟沖子惟終<lb/>
　戒其克終如始也為君之道必察其臣之誠偽故享<lb/>
<pb n="15b"/>
　不享皆當識也享者享于上也若祭祀之享方其來<lb/>
　享茍多物而誠不至焉與不享同役志于享則凡所<lb/>
　以奉我者皆誠也不役志于享則其儀畧吾故知其<lb/>
　不享則凡所以奉我者皆偽也然則王固不當以貨<lb/>
　取也爽輕也侮不䖍也不享其誠而享其物則事之<lb/>
　爽侮無足怪者王不能識其不享使至于爽侮是王<lb/>
　固可以利動而羣臣皆得以易之矣乃惟孺子頒朕<lb/>
　徒以髙爵厚禄頒我茍不暇聽我教汝于治民之常<lb/>
<pb n="16a"/>
　道汝乃是不蘉蘉勉也於此不勉則王所以責我以<lb/>
　公其以予萬億年之語亦徒然矣故以乃時惟不永<lb/>
　哉戒之嗚呼周公之言切至矣<lb/>
篤敘乃正父罔不若予不敢廢乃命汝徃敬哉兹予其<lb/>
明農哉彼裕我民無逺用戾王若曰公明保予沖子公<lb/>
稱丕顯德以予小子揚文武烈奉答天命和恒四方民<lb/>
居師惇宗將禮稱秩元祀咸秩無文惟公德明光于上<lb/>
下勤施于四方旁作穆穆迓衡不迷文武勤敎予沖子<lb/>
<pb n="16b"/>
夙夜毖祀<lb/>
　旣告以不可不勉聽朕教汝于棐民彞今乃冀其篤<lb/>
　敘篤敘者力行而敘民彞也乃正父罔不若者汝父<lb/>
　無不順此以致治也予不敢廢其命汝歸周當敬之<lb/>
　哉兹予其明農哉夫其乃祖乃父所以裕民之道初<lb/>
　不求之逺而使至於背戾先於農而已倉廩實然後<lb/>
　知禮節衣食足然後知榮辱則農者在所先務也臣<lb/>
　工之詩戒助祭之諸侯終始以農告葢周之先祖世<lb/>
<pb n="17a"/>
　修后稷公劉之業於此而不忘本周公所望於成王<lb/>
　也王若曰公明保予沖子公稱丕顯德者王以為公<lb/>
　明保輔我稱我祖我父丕顯之德欲我對揚我祖我<lb/>
　父之烈以答天命以和民之秉彞而處于衆則民成<lb/>
　矣先成民而後致力於神是故厚宗將禮以有功者<lb/>
　置之元祀而無文者咸秩之以為從祀周公豈淫祠<lb/>
　者哉必其德明可薦之鬼神故也光于上下天地為<lb/>
　之感格也勤施于四方萬民為之嚮化也旁作者左<lb/>
<pb n="17b"/>
　右我王使用穆穆斂敘之德以迓其隆平故文武之<lb/>
　教不迷凡我所以致祭之道皆由公指之則吾何為<lb/>
　哉恭己夙夜以事百神而已易曰出可以守宗廟社<lb/>
　稷以為祭主也其此之謂歟<lb/>
王曰公功棐迪篤罔不若時王曰公子小子其退卽辟<lb/>
于周命公後四方迪亂未定于宗禮亦未克敉公功迪<lb/>
將其後監我士師工誕保文武受民亂為四輔<lb/>
　公功棐迪罔不若時公輔導我勉勵我無不順時也<lb/>
<pb n="18a"/>
　王又曰公者呼之也小子成王自稱也其退即辟于<lb/>
　周者公旣語我我退即徃君于周矣命公後者使公<lb/>
　且住洛緩其歸周之期也四方雖順治未定于宗禮<lb/>
　故亦未及鎮撫公之功祝公順將其後監我士師工<lb/>
　者居洛以監觀刑獄百工之事誕保文武所受於天<lb/>
　之民治為四方之輔也嗚呼成王憚禮之未定可謂<lb/>
　知所先務矣周公所以不得不作周官也周官之書<lb/>
　必作於辯方正位體國經野之後者葢此意也而謂<lb/>
<pb n="18b"/>
　之宗禮者伯夷掌禮謂之秩宗而周官亦謂之宗伯<lb/>
　則禮之謂宗禮葢有自矣成王至是欲以禮法維太<lb/>
　平此神祇祖考不得不安樂之也説者以命公後為<lb/>
　立伯禽於魯其説似非古者諸侯入為王卿士未有<lb/>
　即命其世子嗣位者周公身存而伯禽自立可乎解<lb/>
　書者徒見建爾元子俾侯于魯之詩遂遷就而為之<lb/>
　説使成王果越舊章而為之周公亦豈肯受乎<lb/>
王曰公定予徃已公功肅將祗歡公無困哉我惟無斁<lb/>
<pb n="19a"/>
其康事公勿替刑四方其世享<lb/>
　成王之於周公非待之不疑何能致是非恃之以為<lb/>
　安危亦何必勤勤如是耶今曰公定言公之心肯處<lb/>
　于洛我乃敢歸宗周公功肅將祗歡者言周公肅而<lb/>
　將命商民自然得其歡心茍公不留我則困矣此所<lb/>
　以戒其無困我能於康民之事無厭斁之心則有望<lb/>
　於公在無困也公其勿替俾儀刑于四海乃可世世<lb/>
　享德矣成王懼商民之頑懲三監之擾其恤民之心<lb/>
<pb n="19b"/>
　如是切至孰謂其幼沖哉以周公之聖受武王寄託<lb/>
　克荷天下之重而成王猶丁寜告戒之勤若此況其<lb/>
　下於周公者成王馭之必有其道矣嗚呼賢哉<lb/>
周公拜手稽首曰王命予來承保乃文祖受命民越乃<lb/>
光烈考武王𢎞朕恭孺子來相宅其大惇典殷獻民亂<lb/>
爲四方新辟作周恭先曰其自時中乂萬邦咸休惟王<lb/>
有成績予旦以多子越御事篤前人成烈答其師作周<lb/>
孚先考朕昭子刑乃單文祖德伻來毖殷乃命寜予以<lb/>
<pb n="20a"/>
秬鬯二卣曰明禋拜手稽首休享予不敢宿則禋于文<lb/>
王武王惠篤敘無有遘自疾萬年厭于乃德殷乃引考<lb/>
王伻殷乃承敘萬年其永觀朕子懷德<lb/>
　王旣告之如是之悉周公拜手稽首而復於王曰王<lb/>
　命臣以宅洛邑臣承保文祖所受於天之民而増光<lb/>
　烈考武王所以有後嗣之意無不盡恭也孺子來相<lb/>
　宅者成王實始來祭也成王大厚典禮以禮商之賢<lb/>
　人治為四方新立其法使罔不來朝則天下之恭葢<lb/>
<pb n="20b"/>
　自成王為之先也其自時中已治至於萬邦咸休由<lb/>
　内以及外王乃有成績予旦以衆賢及御事勤奉文<lb/>
　武之成憲以答有衆則有衆之孚信葢自周公為之<lb/>
　先也成王若是周公又若是可謂相得益彰矣考我<lb/>
　昭明成王以儀刑四方乃盡文王之德也使我敬治<lb/>
　商民故綏安我以秬鬯二卣夫秬黑黍鬯香草卣中<lb/>
　尊也皆天子所以享上帝薦祖考之物成王使周公<lb/>
　以此有事於神祇故曰明禋也周公拜手稽首以將<lb/>
<pb n="21a"/>
　君命不敢宿留於家則以禋于文王武王之廟其祝<lb/>
　之辭祭之福具見於下葢欲文武惠吾王力行敘治<lb/>
　之勤無有遇疾所謂身之痾政之疵民之瘼皆去矣<lb/>
　萬年厭飫我王之德而商之餘民亦乃延頸以考我<lb/>
　王王使商人乃承其餘烈亦且萬年永觀我王懷柔<lb/>
　之德所謂與王同休也嗚呼周公如是之謙恭如是<lb/>
　之將命後世猶有謂成王以天子之禮樂賜周公者<lb/>
　嗚呼其誤矣故曰魯之郊禘非禮也周公其衰矣然<lb/>
<pb n="21b"/>
　則魯用天子禮樂世世僭禮孰謂成王肯賜之乎<lb/>
戊辰王在新邑烝祭歲文王騂牛一武王騂牛一王命<lb/>
作册逸祝册惟告周公其後王賔殺禋咸格王入太室<lb/>
祼王命周公後作册逸誥在十有二月惟周公誕保文<lb/>
武受命惟七年<lb/>
　此自召誥之首用牲于郊社于新邑之後至是禋于<lb/>
　文王武王之廟天神地祇人鬼俱享矣皆史氏之紀<lb/>
　聖人定書分而附于二篇之前後使當時作洛之次<lb/>
<pb n="22a"/>
　序雖百世之下可考而知也其遺後世亦厚矣戊午<lb/>
　社于新邑又七日甲子周公乃以成王朝諸侯庶殷<lb/>
　旣皆用命王乃告以使公居洛之意與公反覆言之<lb/>
　已定矣乃用牛以告文武使知周公居洛之意其曰<lb/>
　後者不敢絶周公之歸意姑留以鎮洛之辭也説者<lb/>
　乃謂王立周公之後於魯夫使之居洛而立其子是<lb/>
　成王疑周公不用命立其子以堅其心也周公豈反<lb/>
　側而䟦扈者何必為此使成王果有是心周公方且<lb/>
<pb n="22b"/>
　恐懼之不暇而敢受之乎此後世求經太深至於如<lb/>
　此之鑿也其實王欲歸周百工既從王于周獨使公<lb/>
　少留而後歸也烝冬祭也歳十二月索享之祭故備<lb/>
　物而熟之故曰烝今祭于文武之廟加牛以彰其備<lb/>
　禮也逸史之名也王賔周公殺牲以祭而祖考咸格<lb/>
　太室者太廟之中室按月令冬居𤣥堂夏秋之間土<lb/>
　用事四居太廟之太室祭有九祼在饋先先其誠也<lb/>
　保事旣畢乃明告周公之居洛中册使逸安之在十<lb/>
<pb n="23a"/>
　二月周公乃還政以居洛周公相成王誕保文武之<lb/>
　民至是七年亦可以還政矣此皆史氏之紀也<lb/>
</p>
<p>
</p>
  </div>
</body>
</text>
</TEI>
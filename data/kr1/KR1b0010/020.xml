<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書講義卷二十</head>
    <p>
<pb n="1a"/>
欽定四庫全書<lb/>
　尚書講義卷二十　　　　　宋　史浩　撰<lb/>
吕命穆王訓夏贖刑作吕刑<lb/>
　舜典曰金作贖刑當時有苖之國作五虐之刑以毒<lb/>
　斯民舜立此科以矯其弊是贖刑起於虞也今不曰<lb/>
　虞而曰夏贖刑者盖以自舜以前鴻荒之世民之質<lb/>
　美當舜之時比屋可封刑措無用至禹之興有典有<lb/>
　則貽厥子孫贖刑之立實始於禹史謂夏贖刑宜矣<lb/>
<pb n="1b"/>
　揚雄曰唐虞象刑惟明夏后肉辟三千此其證也自<lb/>
　禹而下非無此刑要之皆祖夏之遺也穆王享國之<lb/>
　久有䘏民之心取贖刑之科斟酌損益作為一書以<lb/>
　行於世史紀其作而曰訓者以其因舊典而訓釋之<lb/>
　也<lb/>
吕刑<lb/>
惟吕命王享國百年耄荒度作刑以詰四方王曰若古<lb/>
有訓蚩尤惟始作亂延及于平民罔不寇賊鴟義姦宄<lb/>
<pb n="2a"/>
奪攘矯䖍苖民弗用靈制以刑惟作五虐之刑曰法殺<lb/>
戮無辜爰始淫為劓刵椓黥越兹麗刑并制罔差有辭<lb/>
民興胥漸泯泯棼棼罔中于信以覆詛盟虐威庶戮方<lb/>
告無辜于上上帝監民罔有馨香徳刑發聞惟腥皇帝<lb/>
哀矜庶戮之不辜報虐以威遏絶苗民無世在下乃命<lb/>
重黎絶地天通罔有降格羣后之逮在下明明棐常鰥<lb/>
寡無葢皇帝清問下民鰥寡有辭于苗徳威惟畏徳明<lb/>
惟明乃命三后恤功于民伯夷降典折民惟刑禹平水<lb/>
<pb n="2b"/>
土主名山川稷降播種農殖嘉穀三后成功惟殷于民<lb/>
士制百姓于刑之中以教祗徳穆穆在上明明在下灼<lb/>
于四方罔不惟徳之勤故乃明于刑之中率乂于民棐<lb/>
彝典獄非訖于威惟訖于富敬忌罔有擇言在身惟克<lb/>
天徳自作元命配享在下王曰嗟四方司政典獄非爾<lb/>
惟作天牧今爾何監非時伯夷播刑之迪其今爾何懲<lb/>
惟時苗民匪察于獄之麗罔擇吉人觀于五刑之中惟<lb/>
時庶威奪貨斷制五刑以亂無辜上帝不蠲降咎于苗<lb/>
<pb n="3a"/>
苗民無辭于罰乃絶厥世王曰嗚呼念之哉伯父伯兄<lb/>
仲叔季弟幼子童孫皆聴朕言庶有格命今爾罔不由<lb/>
慰日勤爾罔或戒不勤天齊于民俾我一日非終惟終<lb/>
在人爾尚敬逆天命以奉我一人雖畏勿畏雖休勿休<lb/>
惟敬五刑以成三徳一人有慶兆民賴之其寜惟永<hi>案以上講義永樂大典原缺</hi>
王曰吁來有邦有土告爾祥刑在今爾安百姓何擇非<lb/>
人何敬非刑何度非及兩造具備師聴五辭五辭簡孚<lb/>
<pb n="3b"/>
正于五刑五刑不簡正于五罰五罰不服正于五過五<lb/>
過之疵惟官惟反惟内惟貨惟來其罪惟均其審克之<lb/>
五刑之疑有赦五罰之疑有赦其審克之簡孚有衆惟<lb/>
貌有稽無簡不聴具嚴天威墨辟疑赦其罰百鍰閲實<lb/>
其罪劓辟疑赦其罰惟倍閲實其罪剕辟疑赦其罰倍<lb/>
差閲實其罪宫辟疑赦其罰六百鍰閲實其罪大辟疑<lb/>
赦其罰千鍰閲實其罪墨罰之屬千劓罰之屬千剕罰<lb/>
之屬五百宫罰之屬三百大辟之罰其屬二百五刑之<lb/>
<pb n="4a"/>
屬三千上下比罪無僭亂辭勿用不行惟察惟法其審<lb/>
克之上刑適輕下服下刑適重上服輕重諸罰有權刑<lb/>
罰世輕世重惟齊非齊有倫有要罰懲非死人極于病<lb/>
非佞折獄惟良折獄罔非在中察辭于差非從惟從哀<lb/>
敬折獄明啓刑書胥占咸庶中正其刑其罰其審克之<lb/>
獄成而孚輸而孚其刑上備有并兩刑<lb/>
　穆王既告牧伯又告同姓之諸侯今此所告凡有邦<lb/>
　有土者以其小大之臣均當奉行此法故也祥刑者<lb/>
<pb n="4b"/>
　善用其刑也在今爾安百姓者兆民賴之也何擇非<lb/>
　人用刑在於得人也何敬非刑行吾敬惟在用刑也<lb/>
　何度非及凡所忖度惟在刑之所及及者如曰懼將<lb/>
　及之及思其罪之所及也兩造具備師衆也與衆共<lb/>
　聴之也五辭訟牒也其曰五辭者五方之辭也簡孚<lb/>
　者核實也乃正于五刑五刑不簡有疑而不實也乃<lb/>
　用五罰贖刑之議興矣五罰不服不應贖也乃正于<lb/>
　五過過則聴其改是從赦原也此舜所以明五刑以<lb/>
<pb n="5a"/>
　弼五教而戒其臣曰在寛之意也穆王可謂知此道<lb/>
　矣至於五過則是赦罪之科弊自此生故曰五過之<lb/>
　疵不可不審克之也曰惟官者在官之勢可挾也惟<lb/>
　反者反覆變詐也惟内者内親用事也惟貨者官吏<lb/>
　受賄也惟來者素所往來之私也此五者若俗所謂<lb/>
　情弊也故摠謂之疵其罪惟均者以情弊而故出人<lb/>
　之罪則以其罪罪之也五刑五罰皆以疑而赦原所<lb/>
　謂罪疑惟輕也簡孚有衆者核實而合於衆心也惟<lb/>
<pb n="5b"/>
　貌有稽者周官小司冦以五聲聴獄訟求民情色聴<lb/>
　氣聴之類是也無簡不聴具嚴天威者敬天之威不<lb/>
　敢輕用刑殺也墨辟黥也劓辟刃鼻也剕辟刖足也<lb/>
　宫辟奄也大辟殺也凡此五罪有疑則赦之因以贖<lb/>
　論罰之各有等差又當視其初犯如何故曰閲實其<lb/>
　罪也然夏之五刑三千周官司刑所掌墨劓刖宫殺<lb/>
　則總二千五百是周之刑簡穆王増之三千矣將以<lb/>
　省刑而復増之何哉盖贖刑重則正刑輕矣非穆王<lb/>
<pb n="6a"/>
　増之也夏之法當然也或曰周有常刑穆王當不亂<lb/>
　舊章何取乎夏乎盖以時不同故也文武承商紂之<lb/>
　虐比屋可誅制刑不得不重禹承堯舜之後穆王承<lb/>
　成康之後其民好善而不輕犯法其刑不得不輕穆<lb/>
　王可謂知時變矣是以周官司刑殺罪五百吕刑大<lb/>
　辟止二百也盖當穆王時民無犯非禮况犯法乎大<lb/>
　辟之罪姑存此條爾所謂刑平國用中典其以此歟<lb/>
　上下比罪無僭亂辭是其情犯無疑也當必行之然<lb/>
<pb n="6b"/>
　猶惟察惟法審聴其辭而概之以法也上刑重刑也<lb/>
　而適輕下服宥過無大也下刑小罪也而適重上服<lb/>
　刑故無小也刑罰不可執一而不變故曰有權而世<lb/>
　輕世重不可齊一以倫要皆有典則也罰所以懲惡<lb/>
　非惡而以罰懲適以病民是以哀矜勿喜之心惟循<lb/>
　良者有之下此則得其情而必喜矣故凡刑法莫非<lb/>
　率人以中茍懐是心安得過差察辭于差者差錯也<lb/>
　辯訴紛糾惟從本情不以偽亂也如此則妄訴不行<lb/>
<pb n="7a"/>
　矣哀敬以折獄則明啓刑書而占之咸庶中正若俗<lb/>
　所謂照條也條則無不中正也孚者信也如是則獄<lb/>
　成而可信不疑矣輸者上之也上之則君安得而不<lb/>
　信乎有并兩刑俗所謂二罪俱𤼵也亦并上之惟上<lb/>
　所斷則臣下之用刑不得自専矣穆王告羣臣以用<lb/>
　刑凡四曰其審克之可見其明謹而不敢忽矣<lb/>
王曰嗚呼敬之哉官伯族姓朕言多懼朕敬于刑有徳<lb/>
惟刑今天相民作配在下明清于單辭民之亂罔不中<lb/>
<pb n="7b"/>
聴獄之兩辭無或私家于獄之兩辭獄貨非寳惟府辜<lb/>
功報以庶尤永畏惟罰非天不中惟人在命天罰不極<lb/>
庶民罔有令政在于天下<lb/>
　穆王又告官伯族姓官伯官之長族姓族之尊此告<lb/>
　同姓異姓之大臣也朕言多懼言刑不可以易言戰<lb/>
　戰兢兢以言之敬刑故有徳以將之則為刑若無其<lb/>
　徳是酷虐也徳者何中也今天相民以生聖君又生<lb/>
　賢佐以佑斯民前已言配享在下今又言作配在下<lb/>
<pb n="8a"/>
　表夫皇天之生聖賢皆欲配天之徳以謹刑也然則<lb/>
　重黎三后之生非皇天命之乎惟其用中故明清于<lb/>
　單辭單辭一人之言也不待質證而得其情非夫得<lb/>
　中之人則安有不惑乎茍得中矣雖事物紛至而沓<lb/>
　來不待詰問情偽不得而逃非明清則不能也盖以<lb/>
　民之治罔不以中中則兩辭必有折衷豈復有私家<lb/>
　之患乎私家者非公而忘私國而忘家之人也既曰<lb/>
　私家必總于貨必辜有功總貨則悖辜功則誣刑安<lb/>
<pb n="8b"/>
　得平乎天實報人庶尤交作罪叢一身可不懼哉是<lb/>
　以聖賢之人茍知用中則所永畏者刑罰也天之罰<lb/>
　之非天不中惟人在命自取也天罰不極極中也庶<lb/>
　民罔有令政在于天下夫既不中天下皆惡政也吁<lb/>
　可畏哉<lb/>
王曰嗚呼嗣孫今徃何監非徳于民之中尚明聴之哉<lb/>
哲人惟刑無疆之辭屬于五極咸中有慶受王嘉師監<lb/>
于兹祥刑<lb/>
<pb n="9a"/>
　穆王既告伯父伯兄仲叔季弟幼子童孫矣兹又告<lb/>
　嗣孫何哉盖前告童孫王族之裔也行法之人也今<lb/>
　告嗣孫王之嫡孫也故其所言皆君道何監非徳以<lb/>
　明道之以徳則民有恥且格覿徳則民皆歸中所謂<lb/>
　民心罔中惟爾之中也哲人惟刑無疆之辭永有令<lb/>
　聞也五刑既皆得中有慶必受王之善衆而纉承之<lb/>
　監于兹祥刑者皆因謹刑而致也嘗謂周之有天下<lb/>
　文武成康之下惟穆王可為賢聖之君觀孔子定書<lb/>
<pb n="9b"/>
　取其三篇君牙之教民伯冏之御下吕刑之治罰皆<lb/>
　眷眷不忘為君之道而其卒也明章聖人之用中此<lb/>
　與堯舜惟精惟一相授受者無以異也乃知其心深<lb/>
　得此道可以襲堯舜三代之𫝊也而耄期倦勤思欲<lb/>
　脱屣萬乘為逍遥遊周行天下使天下皆有車轍馬<lb/>
　跡焉後世有列禦寇者摭其遺説以謂穆王嘗駕八<lb/>
　駿至于巨蒐氏之國觴西王母于瑶池漢儒信其荒<lb/>
　唐之言遂鄙其人謂耄荒為耄亂荒忽後人祖述其<lb/>
<pb n="10a"/>
　意和為一談至有作穆天子𫝊以附會者遂使穆王<lb/>
　墮於昏君之域殊不知穆王雖起是念一聞祭公謀<lb/>
　父祈招之詩遂止不行此亦從諌如流善補過者也<lb/>
　𫝊曰一言之違駟馬莫追穆王是也胡不觀孔子之<lb/>
　意乎孔子定書取是三篇示人主以軌範必其人之<lb/>
　可師也則不信孔子而信列禦寇郭璞者亦愛竒之<lb/>
　過也故於此不可不辯<lb/>
平王錫晉文侯秬鬯圭瓚作文侯之命<lb/>
<pb n="10b"/>
　犬戎之禍酷矣平王尚能収拾餘民以為東周振乾<lb/>
　綱於弛紐回既倒之狂瀾亦可謂有功矣若非文侯<lb/>
　尊奬王室述諸侯之職其焉能爾平王不得不報文<lb/>
　侯也錫以黄流玉瓉晉之祖廟得用之矣既賜弓矢<lb/>
　則是為方伯也昔衛國有狄人之敗出處于漕齊威<lb/>
　公救而封之衛人作詩曰投我以木𤓰報之以瓊琚<lb/>
　言施雖薄而報當厚也則平王之賞不為過矣<lb/>
文侯之命<lb/>
<pb n="11a"/>
王若曰父義和丕顯文武克慎明徳昭升于上敷聞在<lb/>
下惟時上帝集厥命于文王亦惟先正克左右昭事厥<lb/>
辟越小大謀猷罔不率從肆先祖懐在位嗚呼閔予小<lb/>
子嗣造天丕愆殄資澤于下民侵戎我國家純即我御<lb/>
事罔或耆壽俊在厥服予則罔克曰惟祖惟父其伊恤<lb/>
朕躬嗚呼有績予一人永綏在位父義和汝克紹乃顯<lb/>
祖汝肇刑文武用㑹紹乃辟追孝于前文人汝多修扞<lb/>
我于艱若汝予嘉王曰父義和其歸視爾師寜爾邦用<lb/>
<pb n="11b"/>
賚爾秬鬯一卣彤弓一彤矢百盧弓一盧矢百馬四匹<lb/>
父徃哉柔逺能邇惠康小民無荒寜簡恤爾都用成爾<lb/>
顯徳<lb/>
　文侯平王命為方伯而曰父者尊之也而繼之以名<lb/>
　作命之法也丕大顯明之文武克慎明徳昭升于天<lb/>
　敷聞于世天乃集命文王文王受命作周也亦惟先<lb/>
　正能左右其君小大謀猷罔不率從故後王世世得<lb/>
　嗣其位而我小子遭家不造造天丕愆天不眷祐膏<lb/>
<pb n="12a"/>
　澤不下於民罪皆在巳犬戎侵陵敗國喪家其禍甚<lb/>
　大即我御事耉老成人無一在位我則不克享于成<lb/>
　命當此家難若有同姓之諸侯如祖如父恤我此身<lb/>
　使我永綏在位豈非有功乎汝獨能明乃祖之忠始<lb/>
　儀刑文武用㑹續我命汝追孝于前文人此歸徳於<lb/>
　文侯之詞也汝多扞衛我于艱難予實汝嘉今功成<lb/>
　矣告歸其國矣是用賚汝以秬鬯一卣卣者以實酒<lb/>
　之尊也使歸以酎祖廟告其為方伯也古者賜弓矢<lb/>
<pb n="12b"/>
　然後得専征伐朱弓黒矢天子錫有功諸侯之具也<lb/>
　其勉勵之言曰柔逺能邇惠康小民無荒寜欲其勤<lb/>
　恤爾都撫綏其國用成爾之顯徳夫有功者必有徳<lb/>
　以將之平王欲其以徳保成功真王言也竊嘗謂平<lb/>
　王東遷周公實知之周公之於國黙計於數百歳後<lb/>
　方周之興禍之所伏近在商民而逺在犬戎是故營<lb/>
　洛以遷商民實為國家培植其基以遺後嗣也商民<lb/>
　叛服不常率能化之以歸於正而犬戎之禍洛得以<lb/>
<pb n="13a"/>
　為王都矣向使周公不曽營洛則商民散徙為亂未<lb/>
　艾而洛邑荒蕪未必可都平王方倀倀然無所之又<lb/>
　安能保東周之治乎周公之治國如奕秋觀奕一局<lb/>
　之勢自始至終料其勝負不差毫釐非明照至理其<lb/>
　能如是乎以此知周公化服商民實為周家消萬世<lb/>
　無窮之禍營治洛邑又為周家建萬世不㧞之基一<lb/>
　舉而二事俱利郟鄏定鼎之期可不卜而知也周公<lb/>
　有勲勞於天下其在是乎惜乎平王不能側身修行<lb/>
<pb n="13b"/>
　勤於政事以自治修車備器薄伐玁狁以復讎如宣<lb/>
　王之中興是以黍離降而為國風也孔子曰如有用<lb/>
　我者吾其為東周乎盖傷平王無志於恢復而又無<lb/>
　仲山甫方召之徒為之宣力也<lb/>
魯侯伯禽宅曲阜徐夷並興東郊不開作費誓<lb/>
　伯禽有國在周公既没之後史曰宅曲阜盖紀其始<lb/>
　至也始至而有戎夷之難故有是役也按禮曽子問<lb/>
　篇子夏問曰三年之喪卒哭金革之事無避也者禮<lb/>
<pb n="14a"/>
　歟孔子曰吾聞諸老聃曰昔者魯公伯禽有為為之<lb/>
　也解曰魯侯急王事不得已也彼其哀戚搶攘中而<lb/>
　號令之嚴如此豈非家學所𫝊義方素明故歟<lb/>
費誓<lb/>
公曰嗟人無譁聴命徂兹淮夷徐戎並興善<graphic n="KR1600" url="https://raw.githubusercontent.com/kanripo/KR-Gaiji/master/images/KR1600.png" mimeType="image/png"/>乃甲胄<lb/>
敿乃干無敢不弔備乃弓矢鍜乃戈矛礪乃鋒刃無敢<lb/>
不善今惟淫舍牿牛馬杜乃擭敜乃穽無敢傷牿牿之<lb/>
傷汝則有常刑馬牛其風臣妾逋逃勿敢越逐祗復之<lb/>
<pb n="14b"/>
我商賚汝乃越逐不復汝則有常刑無敢寇攘踰垣牆<lb/>
竊馬牛誘臣妾汝則有常刑甲戌我惟征徐戎峙乃糗<lb/>
糧無敢不逮汝則有大刑魯人三郊三遂峙乃楨榦甲<lb/>
戌我惟築無敢不供汝則有無餘刑非殺魯人三郊三<lb/>
遂峙乃芻茭無敢不多汝則有大刑<lb/>
　淮夷既叛徐戎並興魯公倉卒之間處之若無難者<lb/>
　盖軍旅之興所當備而取勝者不過利器械畜牛馬<lb/>
　嚴軍律禁竊盜積糗糧築營壘備芻茭惟此七事於<lb/>
<pb n="15a"/>
　行軍用師闕一不可魯公於此皆備豫不虞可謂得<lb/>
　治軍之要矣何謂利器械甲胄貴<graphic n="KR1600" url="https://raw.githubusercontent.com/kanripo/KR-Gaiji/master/images/KR1600.png" mimeType="image/png"/>
                    <graphic n="KR1600" url="https://raw.githubusercontent.com/kanripo/KR-Gaiji/master/images/KR1600.png" mimeType="image/png"/>簡也干貴敿<lb/>
　敿施也弓矢貴備弓調矢利也戈矛貴于鍛鍛者鍊<lb/>
　也鋒刃貴于礪礪者淬礪也如此則器械利矣故曰<lb/>
　無敢不弔弔善也何謂畜馬牛軍之所止必大放牧<lb/>
　彼有捕獸之機檻必當杜塞彼有陷獸之坑阱必當<lb/>
　敜窒無使傷牛馬牛馬傷則汝有刑如此則牛馬畜<lb/>
　矣何謂嚴軍律馬牛遁逸奴婢淫奔不當越隊伍而<lb/>
<pb n="15b"/>
　捕逐馬牛奴婢之失其害小而部伍不整其害大若<lb/>
　他人捕𫉬敬以復還當議行賞若越逐不復是俗所<lb/>
　謂逃軍也能免刑乎如此則軍律嚴矣何謂禁竊盜<lb/>
　夫寇攘刼奪也踰墻垣穿窬奔竄也他人之馬牛盜<lb/>
　而殺之他人之僕妾誘而匿之刑亦不可逃矣如此<lb/>
　則竊盜禁矣何謂積糗糧夫三軍待餔不可一日無<lb/>
　食無食則争奪逃亡無所不至軍何由治茍有不逮<lb/>
　則有大刑如此則糗糧積矣何謂築營壘夫楨榦板<lb/>
<pb n="16a"/>
　築之具也軍之所至惟恃壘壁茍無其具則暴露矣<lb/>
　是以不供則有無餘刑無餘者全家囚繋必待其供<lb/>
　而後釋之故曰非殺也如此則營壘築矣何謂備芻<lb/>
　茭夫牛馬之行芻茭不飽何以用其力聚之不多則<lb/>
　有大刑如此則芻茭備矣七者既修則軍勢强矣以<lb/>
　此而行師則戰必勝而攻必取矣戎夷何足慮哉方<lb/>
　軍之行必用軍法常刑輕也大刑重也而所謂三郊<lb/>
　三遂者諸侯四郊有四遂遂有大夫東郊既用兵其<lb/>
<pb n="16b"/>
　所供億者三郊三遂也嗚呼魯公可謂得行軍用師<lb/>
　之道矣孟子曰春秋無義戰盖以當時諸侯不知自<lb/>
　治之道惟怙勢以相侵伐故也觀魯公治軍備之先<lb/>
　具如此則非驅市人而戰也嗟乎後世不知彼已不<lb/>
　恤備之未具譊譊然惟以殺伐為説昧者何知第聞<lb/>
　其語莫不以為正論一人唱之衆人和之及一敗塗<lb/>
　地則鉗口結舌不復言兵聞魯公之風亦可少媿矣<lb/>
　向非魯公得乃父之緒餘何以有此讀書者知其成<lb/>
<pb n="17a"/>
　功自有所本則思過半矣<lb/>
秦穆公伐鄭晉襄公帥師敗諸崤還歸作秦誓<lb/>
　穆公以列國霸者不聽忠言咈人自用敗而還師實<lb/>
　不足道而聖人乃取其書終百篇之義疑弗𩔖也然<lb/>
　即其悔過憂畏自責若無所容其軀一念之萌發於<lb/>
　誠實天地為之震動鬼神為之辟易聖人豈不有感<lb/>
　於中而為之登載其言乎𫝊曰禹湯罪已其興也勃<lb/>
　焉穆公之謂也<lb/>
<pb n="17b"/>
秦誓<lb/>
公曰嗟我士聽無譁予誓告汝羣言之首古人有言曰<lb/>
民訖自若是多盤責人斯無難惟受責俾如流是惟艱<lb/>
哉我心之憂日月逾邁若弗云來惟古之謀人則曰未<lb/>
就予忌惟今之謀人姑將以為親雖則云然尚猷詢兹<lb/>
黄髪則罔所愆番番良士旅力既愆我尚有之仡仡勇<lb/>
夫射御不違我尚不欲惟截截善諞言俾君子易辭我<lb/>
皇多有之昧昧我思之如有一介臣斷斷猗無他技其<lb/>
<pb n="18a"/>
心休休焉其如有容人之有技若已有之人之彦聖其<lb/>
心好之不啻如自其口出是能容之以保我子孫黎民<lb/>
亦職有利哉人之有技冒疾以惡之人之彦聖而違之<lb/>
俾不達是不能容以不能保我子孫黎民亦曰殆哉邦<lb/>
之杌隉曰由一人邦之榮懷亦尚一人之慶<hi>按此篇講義永樂大典原闕</hi>
</p>
<p>
</p>
  </div>
</body>
</text>
</TEI>
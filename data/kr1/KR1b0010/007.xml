<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書講義卷七</head>
    <p>
<pb n="1a"/>
欽定四庫全書<lb/>
　尚書講義卷七　　　　　　宋　史浩　撰<lb/>
商書<lb/>
伊尹相湯伐桀升自陑遂與桀戰於鳴條之野作湯誓<lb/>
　湯之於伊尹學焉而後臣之故其誥曰聿求元聖與<lb/>
　之戮力則尹固湯之所以尊信也尹之告太甲曰尹<lb/>
　躬暨湯咸有一徳則尹固以是自任而不敢退託也<lb/>
　觀此則鳴條之戰豈湯所得専乎此序書者必首言<lb/>
<pb n="1b"/>
　尹相湯而不言湯用也孟子言舜以為生於諸馮卒<lb/>
　於鳴條正以東西言也桀都安邑鳴條在其西而亳<lb/>
　又處安邑之東今自陑之師不應越安邑而戰於鳴<lb/>
　條先儒求其説而不得乃曰陑險也自下而上曰升<lb/>
　國在東而戰于鳴條出其不意也信如此説是尹用<lb/>
　詭道以勝桀豈聖人之所為哉殊不知尹之伐桀非<lb/>
　湯本心韋顧昆吾之亂湯既誅之尹因移兵以伐桀<lb/>
　遂有鳴條之戰爾按史記桀政淫荒昆吾氏為亂湯<lb/>
<pb n="2a"/>
　乃率諸侯以伐昆吾遂伐桀而頌亦曰韋顧既伐昆<lb/>
　吾夏桀此其證也黜伏之功豈不在尹乎故其卒章<lb/>
　又曰實左右商王嗚呼尹之於湯豈尋常君臣可擬<lb/>
　哉<lb/>
湯誓<lb/>
王曰格爾衆庶悉聴朕言非台小子敢行稱亂有夏多<lb/>
罪天命殛之今爾有衆汝曰我后不䘏我衆舍我穡事<lb/>
而割正夏予惟聞汝衆言夏氏有罪予畏上帝不敢不<lb/>
<pb n="2b"/>
正今汝其曰夏罪其如台<lb/>
　三分天下有其二以服事商周之徳可謂至徳也已<lb/>
　矣成湯之心亦猶是也今伊尹為湯宣言以誓衆乃<lb/>
　曰非台小子敢行稱亂夫稱亂豈聖人之所為人亦<lb/>
　不當以是疑聖人也是必亳之民皆有是説故以此<lb/>
　解之也其曰我后不恤我衆舍我穡事而割正夏亳<lb/>
　民之心可見矣夫亳民非不順服湯也使湯素有伐<lb/>
　桀之心民之耳目乆已習熟於是而用其力雖使赴<lb/>
<pb n="3a"/>
　水火何不可哉今舉事之際民驚駭若此怨咨又若<lb/>
　此有以見湯本無是心伊尹强之明矣盖尹得堯舜<lb/>
　之道懐親見之心皇皇然也既醜有夏則舍湯無足<lb/>
　與有為者是以決為此舉而不辭經曰必有忍其乃<lb/>
　有濟尹之謂也向使一勝韋顧昆吾而遂班師湯之<lb/>
　心也然湯之心則然亳民之心亦然其如有夏之民<lb/>
　若大旱之望雲霓何則尹為此舉又非其私矣故曰<lb/>
　天命殛之又曰予畏上帝不敢不正誠恐亳民之不<lb/>
<pb n="3b"/>
　我從也夫天命也上帝也何以知之民心其是矣易<lb/>
　曰順乎天而應乎人豈不信然<lb/>
夏王率遏衆力率割夏邑有衆率怠弗協曰時日曷䘮<lb/>
予及汝皆亡夏徳若兹今朕必往爾尚輔予一人致天<lb/>
之罰予其大賚汝爾無不信朕不食言爾不從誓言予<lb/>
則孥戮汝罔有攸赦<lb/>
　和其民人保其社稷諸侯之職也彼遏絶有衆不裕<lb/>
　其力使相率而怠惰其弗協之情桀之民則然也割<lb/>
<pb n="4a"/>
　剥夏邑盡取其賦使民欲與之皆亡其阽危之勢桀<lb/>
　之社稷則然也湯為諸侯知治其國而已天子之民<lb/>
　人社稷如是將何術以救之然而伊尹曽適有夏見<lb/>
　桀政之暴虐憫斯民之塗炭軫納隍之慮懐撻市之<lb/>
　辱其急若拯水火是以因韋顧昆吾之伐輔湯而為<lb/>
　此行湯亦不自意其至是也居是時雖欲辭之有不<lb/>
　可得是以其必往致罰之辭不得不𤼵也其曰汝無<lb/>
　不信朕不食言益足以知湯初無伐桀之謀今雖已<lb/>
<pb n="4b"/>
　在戎行而亳民猶未信其必然也先儒謂日者人君<lb/>
　之象夏人指桀為日謂奚其不䘮似或未然其實民<lb/>
　共苦桀皆曰死亡無日爾無他意也爾雅曰食偽也<lb/>
　不食者謂朕言非偽從之則大賚以為賞不從則孥<lb/>
　戮以為罰也先王舉事賞罰之明若此詳觀誓辭始<lb/>
　憂亳民之怨咨終恐亳民之不信皆所以明湯為是<lb/>
　舉非其本心序書者紀伐桀之功必以伊尹為首得<lb/>
　是意也嗚呼又焉知此書非伊尹之辭乎<lb/>
<pb n="5a"/>
湯既勝夏欲遷其社不可作夏社疑至臣扈<lb/>
　昔者共工氏之子曰后土能平九州故祀以為社然<lb/>
　而旱乾水溢尚有變置之法孰謂平其國而不可遷<lb/>
　其社乎讀書者當以意逆之可也湯既勝夏其欲遷<lb/>
　社者衆人之情也其不可者湯也湯既以為不可乃<lb/>
　作夏社疑至臣扈之書夏社者意必存其祭祀若周<lb/>
　家微子之命也疑至臣扈者意必保其餘民若周家<lb/>
　康誥酒誥之書也然是三篇者當在夏師敗績之後<lb/>
<pb n="5b"/>
　今附于此所未可曉豈此書既逸編次者失其序乎<lb/>
夏師敗績湯遂從之遂伐三朡俘厥寳玉誼伯仲伯作<lb/>
典寳<lb/>
　三朡今之定陶是也夏師既敗商人有以存夏為心<lb/>
　者抱其寳玉奔潰于三朡湯使收之復納于夏社宜<lb/>
　矣夏之寳玉亦猶商之祭器也説者乃謂湯自取之<lb/>
　似未必然也夫楚不以白珩為寳彼不殖貨利之君<lb/>
　而肯以是為寳乎嗟乎典寳之書亡使成湯存夏之<lb/>
<pb n="6a"/>
　美意不得昭見於後世為闕典也惜哉<lb/>
湯歸自夏至于大坰仲虺作誥<lb/>
　湯之班師至于大坰史記則謂之泰卷按地志此地<lb/>
　去亳為近仲虺不待至亳而為此書其急若此非徒<lb/>
　勉湯也盖欲釋天下萬世之疑而破天下萬世亂臣<lb/>
　賊子之心也昔者宰予聖門之高弟其心非真欲短<lb/>
　䘮也以為生逢聖師一言足以定萬世之事非此而<lb/>
　不求其決後世必有安於素冠之刺者矣仲虺之志<lb/>
<pb n="6b"/>
　盖亦出此夫以湯之順天應人當時天下固知非其<lb/>
　本心也茍吾不因其有慙徳之言而明著之則萬世<lb/>
　之下亂臣賊子寧不以吾君藉口是故反覆其辭無<lb/>
　所隐諱必期天下萬世曉然知之皆曰以湯為順天<lb/>
　應人之舉猶有慙徳下此者其可為乎此仲虺之志<lb/>
　也昔洙泗諸子與吾先聖人難疑荅問於古聖賢罔<lb/>
　不商論獨無一言及伊尹相湯之事或者疑之豈非<lb/>
　此書具存不必置辨於其間耶<lb/>
<pb n="7a"/>
仲虺之誥<lb/>
成湯放桀于南巢惟有慙徳曰予恐來世以台為口實<lb/>
　書有巢伯來朝巢在呉楚之間其曰南巢當矣桀奔<lb/>
　于巢湯不窮追之故曰放也昔驩兜在崇山太甲在<lb/>
　桐宫皆遷之而已今此書直曰成湯放桀于南巢雖<lb/>
　當時出于伊尹之謀夏民之怨然不因湯伐何由有<lb/>
　此至是成湯為法受惡可也其曰惟有慙徳湯之心<lb/>
　則然天下之論則不然也鳴條之誓曰非台小子敢<lb/>
<pb n="7b"/>
　行稱亂觀湯此言則知其心非特恐來世以為口實<lb/>
　亦恐今世以為口實也其惴惴若此聖人何樂而為<lb/>
　誠出於不得已也仲虺此書表裏洞然足信後世有<lb/>
　聖人出因而申之曰三代所以直道而行又曰三代<lb/>
　之得天下也以仁前有仲虺之誥後有孔孟之言此<lb/>
　後世亂臣賊子所以不得引之以自文其惡也嗚呼<lb/>
　非成湯之聖何以感召仲虺非仲虺之賢何以𤼵揮<lb/>
　成湯茍其不然則後世之敓攘僣竊者皆得自列於<lb/>
<pb n="8a"/>
　其後矣<lb/>
仲虺乃作誥曰嗚呼惟天生民有欲無主乃亂惟天生<lb/>
聰明時又有夏昏徳民墜塗炭天乃錫王勇智表正萬<lb/>
邦纘禹舊服兹率厥典奉若天命夏王有罪矯誣上天<lb/>
以布命于下帝用不臧式商受命用爽厥師簡賢附勢<lb/>
實繁有徒肇我邦于有夏若苖之有莠若粟之有秕小<lb/>
大戰戰罔不懼于非辜矧予之徳言足聴聞<lb/>
　凡人之心憂愧不已志屈氣沮於有為之功必將怠<lb/>
<pb n="8b"/>
　惰而不振仲虺懼焉乃為此書以開廣其心使之不<lb/>
　疑其已行而勉勵其未至伊尹之功所以能成始而<lb/>
　成終者仲虺之力也夫民生㝠㝠嚚不辨理懵不知<lb/>
　事至於渇飲而饑食好安而惡危乃不謀而同出於<lb/>
　天性天故為之生聖人出乎其類㧞乎其萃使就而<lb/>
　聴命焉茍無君徳何以保民故泰誓亦曰亶聰明作<lb/>
　元后元后作民父母此惟天生聰明時乂之意也桀<lb/>
　之昏徳不聰不明也民亦何辜其墜於塗炭天實憫<lb/>
<pb n="9a"/>
　焉是以不得不生湯以救之勇者見義必為智者沉<lb/>
　幾先物故能趨時赴功無畏懾懦怯之氣有果斷英<lb/>
　武之為迹夫優柔不斷失機㑹而敗大事者觀之則<lb/>
　知湯之有為是天錫也其表正萬邦繼禹弼成之地<lb/>
　與禹雖相望於數百嵗若親相授受亦理之必然者<lb/>
　典常也民心雖無常理之所在率是而不違此應人<lb/>
　也天命雖難忱理之所在奉若而不逆此順天也夏<lb/>
　王之罪罪在矯誣不順其道而逆之謂之矯不畏其<lb/>
<pb n="9b"/>
　威而欺之謂之誣以此布命仰有愧於天非順天也<lb/>
　俯有怍於人非應人也兹上帝所以不善其為改命<lb/>
　而授商也湯何歉乎哉夫一人有慶兆民頼之爽者<lb/>
　背也師者衆也彼夏王既背違其衆民將顛倒紛糅<lb/>
　莫之適從䜛諂靣諛之人進則簡賢而附勢者不可<lb/>
　勝數衆邪羣枉之門開則惡直醜正之風熾吾止有<lb/>
　國以事夏尚若苖之莠粟之秕皆欲芟荑播棄之矧<lb/>
　吾君之徳世所稱譽罔不聴聞則其不容於世益甚<lb/>
<pb n="10a"/>
　矣湯之君臣寄命漏刻非辜之懼民孰不懐而湯則<lb/>
　順受之而已仲虺非不知湯為此舉出於不得已而<lb/>
　必為勇智之説以誘之所以開廣其心使之不疑其<lb/>
　巳行而勉勵其未至也<lb/>
惟王不邇聲色不殖貨利徳懋懋官功懋懋賞用人惟<lb/>
已改過不吝克寛克仁彰信兆民乃葛伯仇餉初征自<lb/>
葛東征西夷怨南征北狄怨曰奚獨後予攸徂之民室<lb/>
家相慶曰徯予后后來其蘇民之戴商厥惟舊哉佑賢<lb/>
<pb n="10b"/>
輔徳顯忠遂良兼弱攻昩取亂侮亡推亡固存邦乃其<lb/>
昌<lb/>
　孟子曰湯執中立賢無方執者執其兩端至於立賢<lb/>
　無方則用其中矣此聖人之大徳也盖方喜怒哀樂<lb/>
　隠於未𤼵之前其所謂中孰從而見惟舉其兩端始<lb/>
　得見中也聖人執之而能用此成湯所以立賢無方<lb/>
　衆人執之而不能用此子莫所以猶執一也用之如<lb/>
　何如權在衡事事期適於平而已無過與不及也夫<lb/>
<pb n="11a"/>
　聲色之在人如形影之必相随也愚者溺之而忘反<lb/>
　智者畏之而欲離皆非中也湯則不邇而已貨利之<lb/>
　養人如魚水之必相資也貪者徇之而賈禍亷者棄<lb/>
　之而不卹亦非中也湯則不殖而已是二者聖人之<lb/>
　中制也徳懋懋官爵有徳也功懋懋賞禄有功也人<lb/>
　君所用必功徳之人則宜乎求備矣人君所恃有富<lb/>
　貴之權則宜乎自賢矣湯則用人惟已不求備也改<lb/>
　過不吝不自賢也是二者亦聖人之中制也寛者無<lb/>
<pb n="11b"/>
　不宥仁者無不愛克寛克仁彰信兆民兆民信其慈<lb/>
　矣今也十一征而無敵干戈所徂室家相慶慈故能<lb/>
　勇也豈非成湯能執慈勇之兩端而用其中乎賢者<lb/>
　佑徳者輔忠輸於隠我則顯之良不自逹我則遂之<lb/>
　是謂福善福善則善者勸矣惡者何所懲乎今也弱<lb/>
　則兼之使有立昧則攻之使有明亂矣從而取之所<lb/>
　謂置君而後去也亡矣從而侮之所謂興滅而繼絶<lb/>
　也凡所以昌吾邦者推其亡同其存使不失於偏而<lb/>
<pb n="12a"/>
　已又豈非成湯能執勸沮之兩端而用其中乎仲虺<lb/>
　贊成湯其辭所引抑揚反覆無過不及是知人君之<lb/>
　大徳果在於用中也堯曰咨爾舜在是也舜亦以命<lb/>
　禹在是也仲虺勉勵之意以謂吾王距堯舜禹雖數<lb/>
　百嵗至於用中若合符契今而承三聖之統享四海<lb/>
　之歸亦何歉乎哉成湯至是可謂對百世而不慙矣<lb/>
　何虞慙徳之有<lb/>
徳日新萬邦惟懐志自滿九族乃離王懋昭大徳建中<lb/>
<pb n="12b"/>
于民以義制事以禮制心垂裕後昆予聞曰能自得師<lb/>
者王謂人莫已若者亡好問則裕自用則小嗚呼慎厥<lb/>
終惟其始殖有禮覆昏暴欽崇天道永保天命<lb/>
　湯之盤銘曰茍日新日日新又日新者純亦不已之<lb/>
　謂也仲虺始以是誥王王乃立言以廣其説至於盤<lb/>
　盂之間亦有是焉從善如流於是為至兹所以懐萬<lb/>
　邦也夫以常人之情韋顧既伐昆吾夏桀皆已即罪<lb/>
　由七十里之小而享天下之歸宜乎志滿意得矜誇<lb/>
<pb n="13a"/>
　方盛湯也乃有慙徳之言則志自滿固非所慮矣仲<lb/>
　虺於此猶以九族乃離懼之可謂切直矣夫湯之懋<lb/>
　昭大徳是所謂允執厥中也建中于民是所謂敷錫<lb/>
　厥庶民也中庸言大徳者必受命大徳者必得其位<lb/>
　皆以其能用中也用中則王者之能事畢矣而仲虺<lb/>
　方覬其以義制事以禮制心是以中材之主望湯也<lb/>
　豈仲虺謂其君不能哉殊不知此為後世設也使聖人<lb/>
　自以為聖而跌宕於規矩之外其自為一身則可後<lb/>
<pb n="13b"/>
　世庸常之君何所取法哉故凡聖人事以義度心以<lb/>
　禮防者皆有垂裕之心者然也矧湯即阼之初已有<lb/>
　恐貽口實之慮則垂裕之道固所常懐仲虺亦因而<lb/>
　伸之而已予聞者仲虺所聞於古而云也説者乃取<lb/>
　湯於伊尹學焉後臣以為能自得師之證似未廣也<lb/>
　夫湯既有為善之心聞一善言見一善行皆吾師也<lb/>
　又何獨伊尹哉虞舜好問而好察邇言取諸人以為<lb/>
　善盖非一人之力也彼謂人莫已若與夫好自用者<lb/>
<pb n="14a"/>
　則固不可以語此矣且以湯之允執厥中豈不能慎<lb/>
　厥終惟其始能佑賢輔徳顯忠遂良兼弱攻昧取亂<lb/>
　侮亡亦豈不知欽崇天道而順其殖有禮覆昏暴之<lb/>
　意哉是知仲虺此言非為湯也欲使湯為其孫子立<lb/>
　萬世之法爾故其終必曰永保天命也其曰永保欲<lb/>
　創業垂統為可繼之道故能𫝊世永乆無若夏桀之<lb/>
　矯誣以失其信也然則仲虺之於成湯可不謂社稷<lb/>
　之臣乎<lb/>
<pb n="14b"/>
湯既黜夏命復歸於亳作湯誥咎單作明居<lb/>
　既黜夏命所謂革命也復歸于亳有以見成湯過人<lb/>
　逺甚彼其子女玉帛非不多且美宫室臺池非不崇<lb/>
　且麗曽此勿有而復歸先王之故居其志可見矣萬<lb/>
　方百姓聞成湯之風見成湯之志故一言之𤼵天下<lb/>
　信之苟惟得其都邑而自有之彼萬方百姓豈不皆<lb/>
　曰凡吾君之所以血誠請命者皆所以自為也居是<lb/>
　時雖家置一喙以告之則其聴者亦鮮矣後世之君<lb/>
<pb n="15a"/>
　故有入闗而秋毫無所犯者豈亦微得成湯歸亳之<lb/>
　遺意乎成湯既入夏民始奠居咎單賢臣也為湯司<lb/>
　空作明居之書所謂度地以居民也<lb/>
湯誥<lb/>
王歸自克夏至于亳誕告萬方王曰嗟爾萬方有衆明<lb/>
聴予一人誥惟皇上帝降衷于下民若有恒性克綏厥<lb/>
猷惟后<lb/>
　誕大也以萬方之衆而視予一人無異太倉之一稊<lb/>
<pb n="15b"/>
　米惟予得其大者可以包萬方故萬方惟予一人是<lb/>
　聴也域中之大莫大乎道其次莫大乎天天法道道<lb/>
　則視之不見聴之不聞摶之不得即吾性分之内所<lb/>
　謂喜怒哀樂之未發者是也天之所以為天用此道<lb/>
　也故一隂一陽慘舒生殺不失其平而化育行焉惟<lb/>
　皇上帝者皇以道言上帝以職言天之法道者也降<lb/>
　𠂻于下民者天以是中運于上人受之于内故謂之<lb/>
　𠂻也必曰下民者以天之賦授初無貴賤貧富之殊<lb/>
<pb n="16a"/>
　秉彝之性人人無待於外故雖下民皆有常性也克<lb/>
　綏厥猷者猷性之美也必待我后克綏之者以衆人<lb/>
　梏亡而失之聖人則未嘗失也堯薦舜舜薦禹而天<lb/>
　受之以其惟精惟一允執厥中之道未嘗失故也今<lb/>
　成湯敷暢厥辭使天下萬方曉然知吾真得是道凡<lb/>
　吾之所以得天下者出於皇天上帝之所卑付使吾<lb/>
　為汝克綏厥中以明其所固有則萬方之聞之者孰<lb/>
　不反身而誠恍然悟釋然喜歸根復命得其常性之<lb/>
<pb n="16b"/>
　所在若羈旅之人忽返故鄉其心悦誠服盖可知矣<lb/>
　彼必皆曰天能賦我以中而使我復于中者吾君也<lb/>
　又孰敢不聴予一人之誥乎然則王言之大宜無大<lb/>
　於此矣抑嘗論成湯於伐夏之功或曰惟有慙徳或<lb/>
　曰慄慄危懼是未嘗敢自有也至於闡大中之道明<lb/>
　皇天之所以相授受者乃無謙沖退託之辭盖成湯<lb/>
　既已知天之所以生我者凡以為萬方有衆也又奚<lb/>
　以多遜為哉<lb/>
<pb n="17a"/>
夏王滅徳作威以敷虐于爾萬方百姓爾萬方百姓罹<lb/>
其凶害弗忍荼毒並告無辜于上下神祇天道福善禍<lb/>
淫降災于夏以彰厥罪肆台小子將天命明威不敢赦<lb/>
敢用𤣥牡敢昭告于上天神后請罪有夏聿求元聖與<lb/>
之戮力以與爾有衆請命上天孚佑下民罪人黜伏天<lb/>
命弗僭賁若草木兆民允殖<hi>案此節講義原闕</hi>
俾予一人輯寧爾邦家兹朕未知獲戾于上下慄慄危<lb/>
懼若將隕于深淵凡我造邦無從匪彝無即慆淫各守<lb/>
<pb n="17b"/>
爾典以承天休爾有善朕弗敢蔽罪當朕躬弗敢自赦<lb/>
惟簡在上帝之心其爾萬方有罪在予一人予一人有<lb/>
罪無以爾萬方嗚呼尚克時忱乃亦有終<lb/>
　俾之為言使也上天神后使予一人輯睦安寧爾邦<lb/>
　家然猶未卜天意人心果如何若獲戾于上下慄慄<lb/>
　危懼如將隕于深淵湯之心果何樂哉以此知湯本<lb/>
　無意於天下不得已而受之爾若以常人論之以諸<lb/>
　侯而得天下宜乎志滿意得驕矜自大何畏乎天下<lb/>
<pb n="18a"/>
　不服而湯乃惴惴然若無所容其身嗚呼而謂湯有<lb/>
　意於自陑之戰真厚誣哉湯之本心既已昭著於是<lb/>
　乃戒諸侯凡我造邦之諸侯同成此事無從匪彝無<lb/>
　一非法也無即慆淫無傲慢驕淫也各守爾之典常<lb/>
　以承天之美意而已固無改作也爾有善我不蔽當<lb/>
　章明暴白之至有罪則朕不汝揚朕自當之不敢自<lb/>
　赦以此自處知我者其天乎故曰惟簡在上帝之心<lb/>
　如是則萬方諸侯敢不䖍恭而聴命乎既已戒諸侯<lb/>
<pb n="18b"/>
　矣又告萬方曰其爾萬方有罪罪在朕躬予一人有<lb/>
　罪無以爾萬方夫萬方皆自作之孽而湯招之在己<lb/>
　至己有罪則不以累萬方傳曰江海所以為百谷王<lb/>
　者以其善下之也又曰禹湯罪已其興也勃焉此之<lb/>
　謂也嗚呼者歎辭也尚克時忱者信也信我此言我<lb/>
　乃能圖厥終不然則未保其徃也此湯之謙徳也夫<lb/>
　我之徳天既信之人既信之而尚憂其不信豈不過<lb/>
　計也觀湯誥一篇知湯真懐慙徳懼天下之不我信<lb/>
<pb n="19a"/>
　誠心惻怛勤勤告諭唯恐一人疑其迹也然則湯果<lb/>
　何心而為此哉事危勢迫天命所歸人心所予不得<lb/>
　已而當之爾易曰湯武革命順乎天而應乎人夫應<lb/>
　者應之而已順者順之而已何容心哉若謂湯武有<lb/>
　一毫包蔵冀得天下之心則是誣湯武也其臨戎誓<lb/>
　衆之言伊尹太公為之不可以為實也是故順乎天<lb/>
　而應乎人先聖人獨歸湯武以湯武無心而得之云<lb/>
　爾嗚呼學者知應順之道出於無心迫於不得已然<lb/>
<pb n="19b"/>
　後可以白湯武之心於萬世之下也<lb/>
成湯既沒太甲元年伊尹作伊訓肆命徂后<lb/>
　孟子曰湯終太丁未立外丙二年仲壬四年太甲顛<lb/>
　覆湯之典刑按史記太丁湯子也未立而卒外丙太<lb/>
　丁之弟未立而卒仲壬外丙之弟復立四年而卒伊<lb/>
　尹乃立太丁之子太甲是矣然而孟子止言其年者<lb/>
　方對國君而敘商之子孫其死亡之亟亦人主所惡<lb/>
　聞故隠之也而漢儒乃謂成湯既沒太甲於次月即<lb/>
<pb n="20a"/>
　位改元非也故不得不辨太甲湯之長孫繼體而立<lb/>
　建元建國禮也伊尹既為上宰受成湯付託之重彼<lb/>
　二君者享祚短促不足有為太甲受君将以責其為<lb/>
　君之徳於是作訓三篇亦大臣受遺建立之本體也<lb/>
　肆命者陳天命也徂后者監于往古明后也二篇亡<lb/>
　矣<lb/>
伊訓<lb/>
惟元祀十有二月乙丑伊尹嗣于先王奉嗣王祗見厥<lb/>
<pb n="20b"/>
祖侯甸羣后咸在百官總己以聴冡宰伊尹乃明言烈<lb/>
祖之成徳以訓于王曰嗚呼古有夏先后方懋厥徳罔<lb/>
有天災山川鬼神亦莫不寧暨鳥獸魚鼈咸若于其子<lb/>
孫弗率皇天降災假手于我有命造攻自鳴條朕哉自<lb/>
亳惟我商王布昭聖武代虐以寛兆民允懐今王嗣厥<lb/>
徳罔不在初立愛惟親立敬惟長始于家邦終于四海<lb/>
嗚呼先王肇修人紀従諫弗咈先民時若居上克明為<lb/>
下克忠與人不求備檢身若不及以至于有萬邦茲惟<lb/>
<pb n="21a"/>
艱哉敷求哲人俾輔于爾後嗣制官刑儆于有位曰敢<lb/>
有恒舞于宫酣歌于室時謂巫風敢有殉于貨色恒于<lb/>
游畋時謂淫風敢有侮聖言逆忠直逺耆徳比頑童時<lb/>
謂亂風惟茲三風十愆卿士有一于身家必喪邦君有<lb/>
一于身國必亡臣下不匡其刑墨具訓于蒙士嗚呼嗣王<lb/>
祗厥身念哉聖謨洋洋嘉言孔彰惟上帝不常作善降<lb/>
之百祥作不善降之百殃爾惟徳罔小萬邦惟慶爾惟<lb/>
不徳罔大墜厥宗<hi>按此篇講義永樂大典原闕</hi>
</p>
<p>
</p>
  </div>
</body>
</text>
</TEI>
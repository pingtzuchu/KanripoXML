<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書講義卷十六</head>
    <p>
<pb n="1a"/>
欽定四庫全書<lb/>
　尚書講義卷十六　　　　　宋　史浩　撰<lb/>
成周旣成遷殷頑民周公以王命誥作多士<lb/>
　此史氏紀周公遷商民于洛而告以天命也周公旣<lb/>
　成洛邑始自别為成周旣以鎬京為宗周不得不以<lb/>
　成周自異旣遷商民于此又不得不以周為名也言<lb/>
　民則士在其中今不誥民而誥士成王之意深矣葢<lb/>
　天下之俗有二一曰士二曰民後世之治不思率士<lb/>
<pb n="1b"/>
　而求率民此所以紛紛而不得其要也今夫民俗之<lb/>
　善不過出入相友守望相助疾病相扶持其極則鑿<lb/>
　井耕田日用飲食而已何有於君上哉何知於禮節<lb/>
　榮辱哉唯夫士俗之善則禮義亷耻由此而生禮以<lb/>
　辨君臣上下之分義以明是非利害之端亷以持進<lb/>
　退取予之節而耻以立曲直避就之方横目之民蚩<lb/>
　蚩可見視士之所為以為趨向茍士之所為無異於<lb/>
　横目則亦何所貴哉晉惠公之在秦也小人慼謂之<lb/>
<pb n="2a"/>
　不免君子恕以為必歸士民之見如是相逺則欲移<lb/>
　風易俗豈不望於士君子哉孟子曰巨室之所慕一<lb/>
　國慕之此民也而況於士之𩔖乎<lb/>
多士<lb/>
惟三月周公初于新邑洛用告商王士王若曰爾殷遺<lb/>
多士弗弔旻天大降喪于殷我有周佑命將天明威致<lb/>
王罰勑殷命終于帝肆爾多士非我小國敢弋殷命惟<lb/>
天不卑允罔固亂弼我我其敢求位惟帝不畀惟我下<lb/>
<pb n="2b"/>
民秉爲惟天明畏<lb/>
　周公始宅洛必先誥多士者以其在民上民視之為<lb/>
　趨嚮故也必曰商王士者商之遺士也武王伐紂許<lb/>
　久矣而士猶念商而謂之商王士以此知三代之時<lb/>
　士有節操非若後世乍臣乍叛之徒成王所以委曲<lb/>
　諭之而不忍加誅亦以勸當世也然而不可不諭者<lb/>
　慮其此心不回將復有武庚之變故使周公鎮之而<lb/>
　告以天命也𫝊曰不知命無以為君子唯士然後可<lb/>
<pb n="3a"/>
　以天命諭也天之弗弔大降喪于商而佑我有周周<lb/>
　將天威以致罰于王以正商命之終于天也今陳告<lb/>
　爾多士非我小國敢獵取天命天不與爾故使爾王<lb/>
　不能固守其治天所以輔我此言天之不與商也非<lb/>
　我一人敢僥求天位帝不與爾故使我民相擕持而<lb/>
　至以昭天之明威此言帝之不與商也曰天曰帝交<lb/>
　舉以明商之得罪於天深所以使商士知天命之可<lb/>
　畏而不敢怨也<lb/>
<pb n="3b"/>
我聞曰上帝引逸有夏不適逸則惟帝降格嚮于時夏<lb/>
弗克庸帝大淫泆有辭惟時天罔念聞厥惟廢元命降<lb/>
致罰乃命爾先祖成湯革夏俊民甸四方自成湯至于<lb/>
帝乙罔不明德恤祀亦惟天丕建保乂有殷殷王亦罔<lb/>
敢失帝罔不配天其澤在今後嗣王誕罔顯于天矧曰<lb/>
其有聽念于先王勤家誕淫厥泆罔顧于天顯民祗惟<lb/>
時上帝不保降若兹大喪惟天不卑不明厥德凡四方<lb/>
小大邦喪罔非有辭于罰<lb/>
<pb n="4a"/>
　兹欲使商之多士知天命之所歸故舉汝商之先祖<lb/>
　所以革夏以證我周之先考所以代商之由使之無<lb/>
　疑於天命也引棄去也天之所棄者以其逸而無勤<lb/>
　勞也有夏之君不趨于逸則天降格而嚮之言其與<lb/>
　天通也桀旣弗克用此以事天乃大淫佚而文過以<lb/>
　辭惟時天罔念聞言其與天不通也天本有嚮夏之<lb/>
　命今則廢矣不降格而降罰矣故汝商之先祖成湯<lb/>
　始得革夏命俊乂斯民而甸治四方也自成湯至于<lb/>
<pb n="4b"/>
　帝乙賢聖之君六七作罔不明其德于已而恤其祀<lb/>
　于神天嚮其德乃大建立其祚而保乂其君其君亦<lb/>
　罔敢失天意罔不配天而澤天下自此以後嗣王則<lb/>
　紂矣大不明德以顯天天且不能事而況能聽念先<lb/>
　王之勤家乎不勤者如有夏之適逸也大淫其佚不<lb/>
　顧于天顯民祗言其不顧顯天敬民之理天旣不保<lb/>
　降滋大喪亦猶天為商降罰于夏也天旣不卑昬于<lb/>
　厥德小大之邦用喪罔非有辭于罰亦猶有夏民欲<lb/>
<pb n="5a"/>
　與之皆亡也嗚呼與亂同事罔不亡夏桀商紂為惡<lb/>
　不同同歸于亂至其錯天命則如出一轍豈我武王<lb/>
　私意哉爾商多士于此不可不知時變也<lb/>
王若曰爾殷多士今惟我周王丕靈承帝事有命曰割<lb/>
殷告勑于帝惟我事不貳適惟爾王家我適予其曰惟<lb/>
爾洪無度我不爾動自乃邑予亦念天卽于殷大戾肆<lb/>
不正王曰猷告爾多士予惟時其遷居西爾非我一人<lb/>
奉德不康寜時惟天命無違朕不敢有後無我怨惟爾<lb/>
<pb n="5b"/>
知惟殷先人有册有典殷革夏命今爾又曰夏迪簡在<lb/>
王庭有服在百僚予一人惟聽用德肆予敢求爾于天<lb/>
邑商予惟率肆矜爾非予罪時惟天命<lb/>
　今惟我周王周之先王也靈神也莫神于天我既大<lb/>
　承事于天有命當割絶有商我復告勅于帝以待天<lb/>
　命故觀兵于孟津以歸冀商之改過期不再徃惟爾<lb/>
　王家旣無悔過之心此武王所以必徃故曰惟爾王<lb/>
　家我適我之受天命如是而汝大無法度復挾三監<lb/>
<pb n="6a"/>
　以叛固非擾動爾邑念天命之不可不征但使大戾<lb/>
　即罪餘黨之不正者悉寛肆之所謂殱厥渠魁脅從<lb/>
　罔治也今遷汝而西居于洛邑非我所為不靖以勞<lb/>
　動汝時惟天命也嗚呼商士汝當知所歸矣自今一<lb/>
　遷朕不再勞故曰不敢有後當無我怨也汝知商之<lb/>
　先祖有冊有典且載革命之初迪簡賢俊置之王庭<lb/>
　使服事于百僚是商嘗用夏之遺士矣吾非不能用<lb/>
　爾爾旣挾我三監是其德不可信德不可信又焉可<lb/>
<pb n="6b"/>
　用但聽其有德者用之爾我不敢求爾于商邑若商<lb/>
　之用夏士也但率循此意以寛肆矜容之爾非我之<lb/>
　罪汝自取之亦天命也嗚呼商士汝當知所擇也<lb/>
王曰多士昔朕來自奄予大降爾四國民命我乃明致<lb/>
天罰移爾遐逖比事臣我宗多遜王曰告爾殷多士今<lb/>
予惟不爾殺予惟時命有申今朕作大邑于兹洛予惟<lb/>
四方罔攸賓亦惟爾多士攸服奔走臣我多遜爾乃尚<lb/>
有爾土爾乃尚寜幹止爾克敬天惟卑矜爾爾不克敬<lb/>
<pb n="7a"/>
爾不啻不有爾土予亦致天之罰于爾躬今爾惟時宅<lb/>
爾邑繼爾居爾厥有幹有年于兹洛爾小子乃興從爾<lb/>
遷王曰又曰時予乃或言爾攸居<lb/>
　成王欲使商之多士知畏天罰格心以向化故言來<lb/>
　自奄奄者成王所伐之國四國者三監及奄也大降<lb/>
　爾四國民命者以至命誥四國之人使之曉然然後<lb/>
　致罰也移爾遐逖者屏之逺方雖欲宅洛不可得也<lb/>
　比事臣我宗多遜者言令協比其心臣事我而尊多<lb/>
<pb n="7b"/>
　其遜順之道也豈有悖逆之患哉我不殺爾惟時申<lb/>
　命者重告之以作洛之意言四方罔不賓服在爾多<lb/>
　士亦當服我奔走為臣而多其遜順之道爾乃尚有<lb/>
　爾土循此當安土樂業也爾乃尚寜幹止循此當身<lb/>
　幹安佚也爾克敬天命天亦予爾矜爾爾不克敬何<lb/>
　止不有爾土亦將致天之罰于爾躬矣先言有爾土<lb/>
　寜幹止其居其身之可保者以其敬也後言不啻不<lb/>
　有爾土致罰于躬其居其身之不可保者以其弗敬<lb/>
<pb n="8a"/>
　也今爾之時不可失能宅爾邑自然懷念子孫而繼<lb/>
　爾居矣斯干之詩乃安斯寢而繼之以乃占我夢者<lb/>
　此也能保其身自然得終其壽而有年矣洪範之書<lb/>
　康寜壽考不可偏廢者此也爾旣各懷長久之計少<lb/>
　者安得不興起而從之遷乎王曰又曰併言者説者<lb/>
　以為脱文以意考之殆記事者之言也王言之矣他<lb/>
　日又言之此所謂王曰又曰也然而雖屢言之不過<lb/>
　言爾所居之地所居之地非洛邑乎<lb/>
<pb n="8b"/>
周公作無逸<lb/>
　古之大臣何其愛君之深憂君之切而欲其君之壽<lb/>
　也詩於天保之序曰臣能歸美以報其上可謂愛而<lb/>
　欲其壽也然猶待君能下下而為之則周公之心過<lb/>
　於此逺矣三代之下非謂其君不能而不言則必待<lb/>
　其君有過而始言進則固寵退則竊名皆周公之罪<lb/>
　人也書序序所以為作者之意獨無逸立政二篇不<lb/>
　然此周公慮患之深先事而言之因名見義是故序<lb/>
<pb n="9a"/>
　不著其由也嗚呼天以無逸而行四時地以無逸而<lb/>
　播殖萬物君以無逸而緝成庶政一言以盡之曰勤<lb/>
　而已民生在勤勤則不匱也人之有生壽夭禍福惟<lb/>
　其所召好德必康寜為仁必壽考理之自然者當湯<lb/>
　之世有能致一漑之功者雖其同歸焦爛然必致漑<lb/>
　者後枯此人生不可不勤勤則壽也壽生於勤夭生<lb/>
　於逸逸則無所用心聲色由是而沈溺玩好由是而<lb/>
　皷蕩此心一弛萬惡皆歸逺忠直近邪佞窮奢極欲<lb/>
<pb n="9b"/>
　嚴刑峻誅皆由是而生焉亂亡從之壽將焉在及其<lb/>
　終也乃反怨天不其晚矣則周公先事而言不敢謂<lb/>
　其君不能而不言亦不敢待其君有過而始言豈不<lb/>
　為眷眷愛君憂國而欲其壽乎<lb/>
無逸<lb/>
周公曰嗚呼君子所其無逸先知稼穡之艱難乃逸則<lb/>
知小人之依相小人厥父母勤勞稼穡厥子乃不知稼<lb/>
穡之艱難乃逸乃諺旣誕否則侮厥父母曰昔之人無<lb/>
<pb n="10a"/>
聞知<lb/>
　天下之至勤勞無若農夫終歲勤勤僅而成功幸而<lb/>
　有年足以飽暖不幸而凶歉相藉而為莩然未嘗因<lb/>
　噎廢食而遂至於輟耕也是故歲事畢春氣萌動又<lb/>
　將有事于西疇四時循環無日休息可謂艱難矣君<lb/>
　子所其無逸者葢若北辰之居所所者居而不移之<lb/>
　謂也言君子於無逸終身居之死而後已也先知稼<lb/>
　穡之艱難乃逸者先知其難而逸異乎常人之逸也<lb/>
<pb n="10b"/>
　吾之有生衣帛食肉養生喪死之具無一不以粟易<lb/>
　之者是皆農夫之勤所致也吾雖不親耒耜不荷畚<lb/>
　<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>敢不知其所自乎知其所自安敢妄有作為而勞<lb/>
　吾民乎此吾之逸所以異也小人依我而為命一嚬<lb/>
　一笑是其休戚一動一止是其死生吾寜瘠而使天<lb/>
　下肥吾寜不足而使百姓足一賦斂不敢過一力役<lb/>
　不敢興而況盤遊田獵干戈之戰鬬土木之營作乎<lb/>
　此之不為吾方泰然凝神蠖濩之中豈不為逸乎故<lb/>
<pb n="11a"/>
　曰知其難者異乎常人之逸也相小人者即小人以<lb/>
　為喻也父母勤勞稼穡其子不知艱難乃逸乃諺旣<lb/>
　誕夫諺戲侮也誕誑欺也不惟惰其四肢乃反戲侮<lb/>
　誑欺又誣昔之人為無聞知無聞知者若今之諺曰<lb/>
　無所見識也言昔之人無所見識而為此艱難其實<lb/>
　當逸也父母聞此其何以為懷周公之言所以深戒<lb/>
　成王念后稷太王王季文武之基緒使之不敢荒寜<lb/>
　也七月之詩旣陳王業之艱難於此又申之因以輔<lb/>
<pb n="11b"/>
　成王之壽考可謂顯而易見矣譬之良醫視人之安<lb/>
　逸懼其驕惰風霜勞苦之不能支而遂至病且死也<lb/>
　教之以吐故納新熊經鳥申之術使之周流運動以<lb/>
　入長生久視之域則豈不為愛之乎韓非子力敘帝<lb/>
　堯大禹之勤勞儉約乃曰此不肖人之所勉非賢者<lb/>
　之所務其亦侮其君以為昔之人無聞知也二世用<lb/>
　之卒致喪亡嗚呼可以信周公之言矣<lb/>
周公曰嗚呼我聞曰昔在殷王中宗嚴恭寅畏天命自<lb/>
<pb n="12a"/>
度治民祗懼不敢荒寧肆中宗之享國七十有五年其<lb/>
在高宗時舊勞于外爰曁小人作其卽位乃或亮陰三<lb/>
年不言其惟不言言乃雍不敢荒寧嘉靖殷邦至于小<lb/>
大無時或怨肆高宗之享國五十有九年其在祖甲不<lb/>
義惟王舊爲小人作其卽位爰知小人之依能保惠于<lb/>
庶民不敢侮鰥寡肆祖甲之享國三十有三年自時厥<lb/>
後立王生則逸生則逸不知稼穡之艱難不聞小人之<lb/>
勞惟耽樂之從自時厥後亦罔或克壽或十年或七八<lb/>
<pb n="12b"/>
年或五六年或四三年<lb/>
　中宗謂太戊也先言太戊者以得年之多寡為先後<lb/>
　也夫為天下之至尊逸也勞也唯所欲為凡無不可<lb/>
　意者今而嚴恭寅畏上怵天命下懼民情至於不敢<lb/>
　荒寧誰驅之使然耶自非其中素知小人之勞何以<lb/>
　至此高宗之治説命載之詳矣其要在於不敢荒寧<lb/>
　至於商邦嘉靖想見其時雍容舒泰斯民無毫髮之<lb/>
　擾小大無怨固其宜也祖甲之治伊訓太甲咸有一<lb/>
<pb n="13a"/>
　德載之詳矣其要在於知小人之依想見其時務養<lb/>
　斯民窮而無告悉在鞠育如慈母愛子賢則親之無<lb/>
　能則憐之不侮鰥寡固其宜也此三人者真賢聖之<lb/>
　君厥享國久長豈由他得然而就三君言之中宗為<lb/>
　至難得何者高宗祖甲或舊勞于外或舊為小人長<lb/>
　於民間親與物接知民疾苦故即位而不敢暇逸至<lb/>
　於中宗天禀聰睿於深宫之中灼知小人之勞不待<lb/>
　目見身親而自知艱難是其為至難得自時厥後立<lb/>
<pb n="13b"/>
　王生則逸不知小人之勞惟從事於耽樂耽樂者庸<lb/>
　君以為逸而聖君以為勞葢聲色皷蕩玩好熒惑能<lb/>
　使人耳目變易日新而不得停内狎嬖佞外禦忠良<lb/>
　能使人心思險愎日肆而不知倦自他人觀之無一<lb/>
　俄頃休息而庸君方且安而行之此古人以為鴆毒<lb/>
　也兹逸也豈不為勞乎卒之蹷痿之機寒熱之媒伐<lb/>
　性之斧腐腸之藥交攻而不赦欲望其長年其可得<lb/>
　乎嗚呼周公之愛其君可謂切至矣<lb/>
<pb n="14a"/>
周公曰嗚呼厥亦惟我周太王王季克自抑畏文王卑<lb/>
服卽康功田功徽柔懿恭懐保小民惠鮮鰥寡自朝至<lb/>
于日中<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>不遑暇食用咸和萬民文王不敢盤于遊田<lb/>
以庶邦惟正之供文王受命惟中身厥享國五十年周<lb/>
公曰嗚呼繼自今嗣王則其無淫于觀于逸于遊于田<lb/>
以萬民惟正之供無皇曰今日耽樂乃非民攸訓非天<lb/>
攸若時人丕則有愆無若殷王受之迷亂酗于酒徳哉<lb/>
　大王肇基王迹王季其勤王家克自抑畏者非有鞭<lb/>
<pb n="14b"/>
　策警誨之所致其謙虚兢畏出於天性也文王惡衣<lb/>
　服而盡力於康民裕農之事徽柔懿恭可以想像文<lb/>
　王之形容也葢孰不為柔徽者柔之美美矣則無繞<lb/>
　指之悔孰不為恭懿者恭之淑淑矣則無床下之巽<lb/>
　葢四德之中惟柔恭可見徽懿不可得而見也即柔<lb/>
　之中可以知徽即恭之中可以知懿徽柔則無優柔<lb/>
　之患懿恭則無足恭之患矣文王知小民之勞苦鰥<lb/>
　寡之困窮下氣降心振此二德如慈母於子不敢以<lb/>
<pb n="15a"/>
　疾聲厲色待之恐其畏而不懐也不敢以怒心忿氣<lb/>
　觸之恐其疑而不至也惟其有矜憐撫掩保抱擕持<lb/>
　之德故其徽柔懿恭可以想見也自朝至昃無食頃<lb/>
　不在萬民則咸和之效可知矣況敢盤于遊田而以<lb/>
　庶邦之供為耽樂之私用乎自中年受命九十七乃<lb/>
　終享國五十年可謂壽矣説者尚謂以憂勤損壽葢<lb/>
　以文王之無逸宜得永年之壽於此猶未慊於人心<lb/>
　也嗣王監此不可淫於觀遊逸樂田獵之事使萬民<lb/>
<pb n="15b"/>
　之供亦惟正也茍或外此則四方之奉不足以支旬<lb/>
　月之費兹逸也適所為勞歟無皇者不暇也勿以謂<lb/>
　一日之耽樂不足累德日復一日則非民所訓非天<lb/>
　所順必有大咎矣天人之際吁可畏哉無若紂之迷<lb/>
　亂沉湎于酒此周公作無逸之本意也<lb/>
周公曰嗚呼我聞曰古之人猶胥訓告胥保惠胥敎誨<lb/>
民無或胥譸張爲幻此厥不聽人乃訓之乃變亂先王<lb/>
之正刑至于小大民否則厥心違怨否則厥口詛祝<lb/>
<pb n="16a"/>
　人主之聰不在兩耳而在衆耳人主之明不在兩目<lb/>
　而在衆目人主之德不在一心而在衆心古之愚民<lb/>
　不能譸張為幻於人主之前者以人主之前有衆賢<lb/>
　為之輔也譸誑也張誕也至於幻則迷惑人主之聰<lb/>
　明心志而使轉移者也夫旣有人訓告以順其理保<lb/>
　惠以防其過教誨以攻其失則孰患誑誕迷惑之人<lb/>
　哉此而不聽所謂訑訑之聲音顔色距人於千里之<lb/>
　外則讒諂面諛之人至矣與讒諂面諛之人居則譸<lb/>
<pb n="16b"/>
　張為幻固其宜也自是而變亂先王之政刑至於小<lb/>
　大罔不失序矣惟民之生賴人主以牧養苟或不然<lb/>
　是否也厥心違怨厥口祝詛矣怨氣詛語充塞天地<lb/>
　洋溢四海沖和揉為乖沴瑞應化為災殃人主獨能<lb/>
　保其壽乎此周公所以推其極而告王也<lb/>
周公曰嗚呼自殷王中宗及高宗及祖甲及我周文王<lb/>
兹四人迪哲厥或告之曰小人怨汝詈汝則皇自敬徳<lb/>
厥愆曰朕之愆允若時不啻不敢含怒此厥不聽人乃<lb/>
<pb n="17a"/>
或譸張爲幻曰小人怨汝詈汝則信之則若時不永念<lb/>
厥辟不寛綽厥心亂罰無罪殺無辜怨有同是叢于厥<lb/>
身周公曰嗚呼嗣王其監于兹<lb/>
　迪哲者得道而能順以照臨四方也古之先王莫不<lb/>
　如是而周公獨取是四人者葢以其近古而耳目尚<lb/>
　可聞見也或告以小人怨詈鮮有不怒者唯虚舟之<lb/>
　觸飄瓦之擲可以免怒小人何所逃罪耶是故迪哲<lb/>
　之聖人察其告語皆誣人譖人者唯皇自敬德而已<lb/>
<pb n="17b"/>
　皇者從容能為之謂也我旣從容自敬厥德百姓有<lb/>
　過唯曰在予一人故曰朕之愆允若時不啻者念咎<lb/>
　之深也不敢含怒者不唯不肆亦不蓄也非迪哲之<lb/>
　君焉能至是葢旣已迪哲視天下小人皆在不覺不<lb/>
　知之域每軫哀矜拯救之心欲其盡出迷途而未得<lb/>
　也居是時雖或怨或詈我亦憫其失道而至是又何<lb/>
　有怒心哉仲尼得一貫之道而以忠恕行於世者為<lb/>
　此也此厥不聽則人始得而惑我譸張為幻之徒始<lb/>
<pb n="18a"/>
　得而肆始則怨詈者受誅終則不怨不詈者亦受誅<lb/>
　何者我旣不明彼皆得肆其詆誣而善人君子無罪<lb/>
　無辜以及禍也旣不能永念為君子之道又不能克<lb/>
　寛容衆之心以致于此卒之一身為怨府怨旣叢于<lb/>
　身其克永年者幾希矣嗣王可不監之雖然周公方<lb/>
　以無逸告君而終以此者誠欲使成王知聽言之難<lb/>
　而罪人之不易也怨而不解得保其社稷者世固無<lb/>
　是理嗚呼周公之意深矣<lb/>
</p>
<p>
</p>
  </div>
</body>
</text>
</TEI>
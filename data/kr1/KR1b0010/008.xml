<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書講義卷八</head>
    <p>
<pb n="1a"/>
欽定四庫全書<lb/>
　尚書講義卷八　　　　　　宋　史浩　撰<lb/>
太甲既立不明伊尹放諸桐三年復歸于亳思庸伊尹<lb/>
作太甲三篇<lb/>
　此書序也伊尹方立太甲勤勤作訓冀其為明君也<lb/>
　不明則昏矣昏君何以主天下伊尹至是不得不使<lb/>
　之居廬而自怨自艾也至於思庸庸者用也既思復<lb/>
　用則欲聴伊尹之訓已也伊尹之志得矣故此書備<lb/>
<pb n="1b"/>
　載其所以處仁遷義之實則太甲謂之賢聖之君可<lb/>
　也雖然以臣放君可乎惟伊尹知太甲必能改過故<lb/>
　其廢放之際自信不疑然則伊尹豈可以㝷常受遺<lb/>
　大臣擬議哉向使太甲無可教之資放而不反伊尹<lb/>
　之罪大矣此太甲三篇所以不得不作也<lb/>
太甲上<lb/>
惟嗣王不惠于阿衡伊尹作書<lb/>
　此史官之辭也阿者保順衡者持平阿衡之號若吕<lb/>
<pb n="2a"/>
　望之稱太公也使伊尹自稱其號而以不惠歸之嗣<lb/>
　王豈非怨詞乎是知史氏紀作書之由故有是言非<lb/>
　伊尹之言也<lb/>
曰先王顧諟天之明命以承上下神祇社稷宗廟罔不<lb/>
祗肅天監厥徳用集大命撫綏萬方惟尹躬克左右厥<lb/>
辟宅師肆嗣王丕承基緒惟尹躬先見于西邑夏自周<lb/>
有終相亦惟終其後嗣王罔克有終相亦罔終嗣王戒<lb/>
哉祗爾厥辟辟不辟忝厥祖<lb/>
<pb n="2b"/>
　荘周稱伊尹曰强力而忍垢想見當時之人不知伊<lb/>
　尹者紛紛之言必不少恕伊尹忍之以成事業此所<lb/>
　以為自任也然伊尹之心知湯可以受天命既强之<lb/>
　以伐桀得天下於順應成大功於頃刻使斯民復見<lb/>
　堯舜之盛伊尹之所操持藴蓄已見效矣苟嗣王不<lb/>
　克終厥徳而敗乃翁事則伊尹前功俱廢矣成湯所<lb/>
　以託孤之義何望哉是以强力堅忍以身當天下之<lb/>
　謗而不辭卒之太甲處仁遷義而商家數百年之祀<lb/>
<pb n="3a"/>
　自是而延伊尹豈患失保寵之徒乎盖以常人當伊<lb/>
　尹之時有去而已伊尹之不去知力足以回嗣王之<lb/>
　心吾而捨之為徳不卒矣是以寧為頑鈍忍耻而必<lb/>
　立太甲於無過之地也孟子尊之曰伊尹自任天下<lb/>
　之重又曰無伊尹之志則篡也若孟子者可謂知伊<lb/>
　尹矣先王顧諟天之明命顧眷也諟許也天之明命<lb/>
　眷許成湯遂能承上下神祇社稷宗廟罔不祗肅一<lb/>
　言以盡曰敬而已矣敬徳之聚也是以天監厥徳用<lb/>
<pb n="3b"/>
　集大命而使之撫綏萬方也辟君也克左右其君宅<lb/>
　居也師衆也左右其君居集其衆既在尹躬矣嗣王<lb/>
　丕承基緒亦在尹躬也伊尹可謂聖之任也先見於<lb/>
　西邑夏者夏都在亳之西指其方而言之也言夏之<lb/>
　君臣以忠信為周故能克終君不克終相亦罔終伊<lb/>
　尹之期嗣王欲其君臣俱有道也嗣王戒哉祗爾為<lb/>
　君君不君則辱成湯矣故曰忝厥祖<lb/>
王惟庸罔念聞伊尹乃言曰先王昧爽丕顯坐以待旦<lb/>
<pb n="4a"/>
旁求俊彦啟迪後人無越厥命以自覆慎乃儉徳惟懐<lb/>
永圖若虞機張往省括于度則釋欽厥止率乃祖攸行<lb/>
惟朕以懌萬世有辭<lb/>
　惟庸思庸也太甲一聞忝厥祖之戒乃能思庸以聴<lb/>
　伊尹之訓已不可不謂之賢君也然既聞矣當尊其<lb/>
　所聞念之不能忘可也今乃曰罔念聞是太甲貎從<lb/>
　而心猶未服也伊尹能逆知其意故又引先王之勤<lb/>
　勞以感動之其曰昧爽丕顯旁求俊彦啟迪後人者<lb/>
<pb n="4b"/>
　盖言昧爽向明也丕顯大明也成湯自昬至曉不遑<lb/>
　安寝思求俊美之士所以開導嗣王也如此可墜厥<lb/>
　命以自取顛覆乎慎乃儉徳惟懐永圖是其先務也<lb/>
　雖然伊尹此書方欲回太甲不明之心豈無他術而<lb/>
　必以儉為永圖何哉盖儉徳之共也夫惟儉則玩好<lb/>
　弗寳嗜慾弗親中之所存湛若止水萬務之來應而<lb/>
　不亂兹實治心之要術也堯舜茅茨土階是徳也大<lb/>
　禹菲食卑宫是徳也乃祖成湯不邇聲色不殖貨利<lb/>
<pb n="5a"/>
　亦是徳也嗣王謹之豈不可以為長乆之圖乎謹之<lb/>
　猶射也括在弦機在手苟不虞乎方張之時而省乎<lb/>
　將釋之際則於先王之凖度必差之毫釐繆以千里<lb/>
　矣故曰欽厥止率乃祖攸行既能如其所止而欽焉<lb/>
　是吾之心術正而知止其所也又能率先王儉徳而<lb/>
　行焉是射而中的也如是則豈惟尹心悦懌抑嗣王<lb/>
　亦有萬世無窮之聞此惟朕以懌萬世有辭之意也<lb/>
王未克變伊尹曰兹乃不義習與性成予弗狎于弗順<lb/>
<pb n="5b"/>
營于桐宫密邇先王其訓無俾世迷王徂桐宫居憂克<lb/>
終允徳<lb/>
　孟子曰惟大人為能格君心之非太甲之未克變豈<lb/>
　若後世愎諫遂非而果於不義者之所為乎心之所<lb/>
　思尚有纎瑕㣲累未能盡去云爾伊尹事君如良醫<lb/>
　用藥必欲去疾之根柢而至於十全然後其心乃安<lb/>
　故當未變之時求其不義而攻其性習将使嗣王擺<lb/>
　去舊染脱然如洗心換骨捨愚而即賢由狂而作聖<lb/>
<pb n="6a"/>
　乃可謂之變也凡人之生性無不善上智下愚卒至<lb/>
　背馳非性本然以習而相逺也堯舜之聖性也桀紂<lb/>
　之惡習也習之既乆安得不與性成人能及其未逺<lb/>
　而變焉此所謂不逺復而善補過也伊尹知此既使<lb/>
　嗣王弗近於弗順是逺罪也營于桐宫又使嗣王密<lb/>
　邇先王之訓是遷善也遷善逺罪豈終迷而弗悟者<lb/>
　哉故曰無俾世迷此伊尹以先覺覺後覺之效騐也<lb/>
　至是嗣王始往桐宫廬成湯之墓以盡居憂之禮又<lb/>
<pb n="6b"/>
　能念成湯之勤勞而求克終以信其徳嗚呼伊尹之<lb/>
　格君心非有㸃鐵成金之力安能使嗣王克變如是<lb/>
　哉<lb/>
太甲中<lb/>
惟三祀十有二月朔伊尹以冕服奉嗣王歸于亳作書<lb/>
曰民非后罔克胥匡以生后非民罔以辟四方皇天眷<lb/>
佑有商俾嗣王克終厥徳實萬世無疆之休王拜手稽<lb/>
首曰予小子不明于徳自底不類欲敗度縱敗禮以速<lb/>
<pb n="7a"/>
戾于厥躬天作孽猶可違自作孽不可逭既往背師保<lb/>
之訓弗克于厥初尚頼匡救之徳圖惟厥終<lb/>
　伊尹以冕服迎王歸于故都冕服祭服為朝于廟也<lb/>
　想見伊尹之心知太甲已能處仁遷義企及成湯矣<lb/>
　故敢以朝于廟也方其奉王在廟拳拳然思湯所以託<lb/>
　孤之義而已所以許湯之心幾乎不濟矣今而獲以<lb/>
　聖賢之嗣來朝于庭如奉君之寳玉出使千萬里外<lb/>
　無所玷闕復歸之君豈不歡喜慰釋乎而太甲當是<lb/>
<pb n="7b"/>
　時亦必自知茍非伊尹之勤勤雖求為中材庸主不<lb/>
　可得而况得見今日乎君臣之間相感之厚相得之<lb/>
　歡可不言而喻也昔五子之歌述皇祖之訓曰民可<lb/>
　近不可下民惟邦本本固邦寧成湯之心豈外是哉<lb/>
　今嗣王賢聖矣可不告以先王所以𫝊付後嗣之本<lb/>
　意乎后君之繼承者辟君之法度者民非君不能相<lb/>
　正以生后非民不能臨制四方皇天於商眷佑未衰<lb/>
　故使嗣王克終其徳豈非萬世無疆之美耶太甲於<lb/>
<pb n="8a"/>
　此既已覺悟當追省昨非以自首露言子不肖是不<lb/>
　明于徳之故以欲而敗度以縱而敗禮而召禍于其<lb/>
　身也使天禍我猶可禳免禍自己召何可逃耶既往<lb/>
　前日也背師保之訓不聴伊尹之言也厥初之不善<lb/>
　今已自悔矣則正救其惡豈不有望於將來其曰圖<lb/>
　惟厥終實成湯改過不吝之心也湯之典刑於是乎<lb/>
　在成湯之靈顯顯在廟實式臨之嗚呼賢哉嗚呼聖<lb/>
　哉<lb/>
<pb n="8b"/>
伊尹拜手稽首曰脩厥身允徳協于下惟明后先王子<lb/>
惠困窮民服厥命罔有不悦並其有邦厥鄰乃曰徯我<lb/>
后后來無罰王懋乃徳視乃厥祖無時豫怠奉先思孝<lb/>
接下思恭視逺惟明聴徳惟聰朕承王之休無斁<lb/>
　太甲既悔過責躬求正救以圖終伊尹得不舉修身<lb/>
　協下之要以告之乎修其身使信徳協和于下惟明<lb/>
　君能之古我成湯以民為子惠及困窮夫困窮之人<lb/>
　宜若可緩矣殊不知哀矜無告隂隲下民天道之常<lb/>
<pb n="9a"/>
　有王者作能惠困窮乃合天道堯之告舜曰天之厯<lb/>
　數在爾躬允執其中四海困窮天禄永終舜亦以命<lb/>
　禹成湯繼三聖之道子惠困窮在所先者則民服其<lb/>
　命無有不悦有邦厥鄰咸起來蘇之徯固其所也太<lb/>
　甲既率乃祖攸行懋乃后徳動視成憲不敢豫而廢<lb/>
　時亦不敢怠而忽事上而奉先思孝下而接下思恭<lb/>
　思者心之官也思既得之至於耳目之官亦罔不致<lb/>
　謹焉孰不為視不逺則不足為明視乃厥祖庸非逺<lb/>
<pb n="9b"/>
　乎孰不為聴不徳則不足為聰聴伊尹之訓己庸非<lb/>
　徳乎嗣王至是變習成之性無不義者而尹亦承王<lb/>
　之美為無窮矣<lb/>
太甲下<lb/>
伊尹申誥于王曰嗚呼惟天無親克敬惟親民罔常懐<lb/>
懐于有仁鬼神無常享享于克誠天位艱哉徳惟治否<lb/>
徳亂與治同道罔不興與亂同事罔不亡終始慎厥與<lb/>
惟明明后<lb/>
<pb n="10a"/>
　易曰重巽以申命申者重之義申誥者以其所言重<lb/>
　告之也伊尹之於商可謂社稷之臣矣常人之心諫<lb/>
　於其君而不用則有去而已不䘏其君之如何也今<lb/>
　伊尹幸太甲用其言而底於賢聖矣猶恐太甲折節<lb/>
　於將恐將懼之際而解體於將安將樂之時故以已<lb/>
　陳之言重複告戒譬如良醫治疾疾既去矣慮其保<lb/>
　護之失時而疾疢之復至乃告之以休養調適之方<lb/>
　期於長享安平爾此一篇之大㫖也夫為君之道上<lb/>
<pb n="10b"/>
　膺天命下受民歸而中享祖宗之佑命之靡常也以<lb/>
　敬故親民之難保也以仁故懐鬼神之無常享也以<lb/>
　誠故格如是而得天位豈不艱哉彼其慄慄危懼若<lb/>
　將隕於深淵誠以造次顛沛未嘗不興念於此三者<lb/>
　循是三者徳也故能為治否則亂矣古之賢聖之君<lb/>
　雖世之相後地之相去千萬之逺至其為治若合符<lb/>
　節以道同也其興必然彼桀紂之惡敗端覆轍不謀<lb/>
　而同其亡亦然嗣王誠能鍳敗亡之軌轍而求賢聖<lb/>
<pb n="11a"/>
　之用心始乎是而終乎是豈不為慎厥與而為明明<lb/>
　之君乎<lb/>
先王惟時懋敬厥徳克配上帝今王嗣有令緒尚監兹<lb/>
哉若升高必自下若陟遐必自邇無輕民事惟難無安<lb/>
厥位惟危慎終于始<lb/>
　始戒之以慎乃儉徳中戒之以懋乃徳末戒之以懋<lb/>
　敬厥徳其誠愈至其言愈詳愛君之意有加而無已<lb/>
　也謹則知所擇懋則知所修敬則知所守徳至於守<lb/>
<pb n="11b"/>
　則可以終不變也湯用是徳克配彼天今王嗣有令<lb/>
　緒可不監此以法乎若升高必自下若陟遐必自邇<lb/>
　此千里之行起於足下也盖人君脩徳不過别白善<lb/>
　惡善惡在人始之相去若毫末終有胡粤之殊則吾<lb/>
　始行一步可不謹乎是故知稼穡之難則於民事不<lb/>
　敢輕知天位之難則於大寳不易處人君嗣位之初<lb/>
　非不知此理亦非不知致謹也奈何世已治安矣民<lb/>
　已富庶矣四方之貢賦極水陸之珍於口體内庭之<lb/>
<pb n="12a"/>
　器用誇玩好之異於耳目耳目之所接日新口體之<lb/>
　所奉益備此心侈矣此志荒矣崇臺榭騁田獵朝歡<lb/>
　娯夜宴樂日肆於淫荒之塗溺而不知流而忘反向<lb/>
　之民事不可輕之心天位不易處之心已䘮之矣雖<lb/>
　有善諫不能入也然則人君豈可不以始行一步為<lb/>
　標準乎茍慎終如始將與堯舜同條共貫猶吾成湯<lb/>
　也捨是則皆始於堯舜而終於桀紂爾嗚呼後世堯<lb/>
　舜之治何其寂寥而難得也坐朝之君引堯舜以望<lb/>
<pb n="12b"/>
　其臣進説之臣舉堯舜以譽其君咨嗟景慕似真不<lb/>
　可及殊不知嗣位之初此心即堯舜也誠能充是心<lb/>
　堅忍而力行使終始惟一堯舜何人哉有為者亦若<lb/>
　是而已矣伊尹告嗣王以慎終于始可謂得致君之<lb/>
　要術也<lb/>
有言逆于汝心必求諸道有言遜于汝志必求諸非道<lb/>
　道本無形視不可見求之於事當於理者是也夫忠<lb/>
　言逆耳非逆耳也逆予心也阿諛順㫖非順㫖也遜<lb/>
<pb n="13a"/>
　予志也誠能從其逆予心者求之其背於理歟苟不<lb/>
　背理雖吾心不悦其益我之言也何為而拒之又從<lb/>
　其遜予志者求之其合於理歟茍不合理雖吾志所<lb/>
　悦其蠱我之言也何為而受之堯舜之命納言堲䜛<lb/>
　説不過於此矣伊尹告太甲終於堯舜之道豈非其<lb/>
　本心乎今夫人臣食君之禄享君之爵非不知阿諛<lb/>
　足以保富貴安榮也誠以所學者堯舜之道苟其君<lb/>
　不堯舜吾不得為臯夔稷契死當與草木俱腐爾何<lb/>
<pb n="13b"/>
　名於世哉雖爵禄愈崇厚而吾心益媿耻是故拳拳<lb/>
　然責其所難而勢必至於犯顔逆耳也人君於此可<lb/>
　不求諸道乎彼不病狂安肯捨富貴而就貧賤捨安<lb/>
　榮而就危辱耶盖嘗論之天下之善言皆不悦於耳<lb/>
　天下之善事皆不便於已人君不欲為堯舜則已如<lb/>
　欲為之從其不悦於耳者聴之從其不便於已者行<lb/>
　之則日加益而不自知堯舜之道不難及也伊尹以<lb/>
　此授太甲可謂學道之祕訣也言雖拂意而合道忠<lb/>
<pb n="14a"/>
　言也當聴之言雖順意而非道甘言也當察之<lb/>
嗚呼弗慮胡獲弗為胡成一人元良萬邦以貞君罔以<lb/>
辯言亂舊政臣罔以寵利居成功邦其永孚于休<lb/>
　伊尹既言求道之要今復徑指人心之所同然者告<lb/>
　太甲太甲至是即道愈深可以語此矣𫝊曰天下同<lb/>
　歸而殊途一致而百慮夫弗慮胡獲慮雖百其致則<lb/>
　一弗為胡成途雖殊其歸則同人但見其有思而獲<lb/>
　有為而成不知本於無思無為寂然不動之時也至<lb/>
<pb n="14b"/>
　於獲也成也乃感而遂通天下之故爾伊尹又恐太<lb/>
　甲不悟其言直曰一人元良萬邦以正夫元者始也<lb/>
　良者其善心也以謂一人能寂然不動不失其始善<lb/>
　之心則雖曰從事於天下之務有所不思思無不獲<lb/>
　有所不為為無不成一言以蔽之曰當理而已夫惟<lb/>
　當理則萬邦安得不正乎老子曰我無為而民自化<lb/>
　我好静而民自正夫無為而静實寂然不動之時也<lb/>
　茍當時自失其元良之心安能至是哉人君得是道<lb/>
<pb n="15a"/>
　故能虛心以監先王之法虛已以來天下之言所謂<lb/>
　以辯言亂舊政者無有也人臣得是道故寵至而若<lb/>
　驚功成而不宰所謂以寵利居成功者無有也盖君<lb/>
　恃辯言以亂政則臣下非引去以全身必緘黙以保<lb/>
　位矣臣恃寵利以矜功則人君非疑其弄權必惡其<lb/>
　貪鄙矣君臣之間方且内懐疑懼如是而欲為堯舜<lb/>
　之治是猶却行而求前也其可得乎捨是二者則邦<lb/>
　其永信其休徳矣嗚呼此伊尹所以致君於堯舜之<lb/>
<pb n="15b"/>
　極摯也<lb/>
</p>
<p>
</p>
  </div>
</body>
</text>
</TEI>
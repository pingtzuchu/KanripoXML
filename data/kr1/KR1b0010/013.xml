<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書講義卷十三</head>
    <p>
<pb n="1a"/>
欽定四庫全書<lb/>
　尚書講義卷十三　　　　　宋　史浩　撰<lb/>
西旅獻獒太保作旅獒<lb/>
　道德一也道不可見見於有用者德也德有疵累則<lb/>
　道末得為純全德之醇乎醇即道矣譬如鑑不止垢<lb/>
　瑩然清明之質玉不留瑕温然潔白之姿使鑑有㣲<lb/>
　垢必不能覿形玉有纎瑕必不能成器人或不矜細<lb/>
　行必不能進于道古之拳拳愛君者唯恐其有㣲垢<lb/>
<pb n="1b"/>
　纎瑕不能為明鑑美玉此召公作旅獒之意<lb/>
旅獒<lb/>
惟克商遂通道于九夷八蠻西旅底貢厥獒大保乃作<lb/>
旅獒用訓于王曰嗚乎明王愼德四夷咸賔無有遠邇<lb/>
畢獻方物惟服食器用王乃昭德之致于異姓之邦無<lb/>
替厥服分寶玉于伯叔之國時庸展親人不易物惟德<lb/>
其物德盛不狎悔狎侮君子罔以盡人心狎侮小人罔<lb/>
以盡其力不役耳目百度惟貞玩人喪德玩物喪志志<lb/>
<pb n="2a"/>
以道寧言以道接不作無益害有益功乃成不貴異物<lb/>
賤用物民乃足犬馬非其土性不畜珍禽竒獸不育于<lb/>
國不寶遠物則遠人格所寶惟賢則邇人安嗚呼夙夜<lb/>
罔或不勤不矜細行終累大德為山九仭功虧一簣允<lb/>
迪茲生民保厥居惟乃世王<lb/>
　西方之戎有國曰旅獻獒庭實也不却而受之召公<lb/>
　之所憂也夫以武王有聖德一獒之受何足為累而<lb/>
　公諄諄如此何哉盖獒之為物善知人意嗾之則能<lb/>
<pb n="2b"/>
　觸人非止警夜之犬也後世昏君有恃此而拒下者<lb/>
　武王畜此殆將何用夫旣留其種𩔖烏知厥後無諛<lb/>
　佞之臣指獸之能以動人主慢侮臣下之心乎召公<lb/>
　防微杜漸止邪于未形意深遠矣公其以道事君者<lb/>
　歟武王革命去商之虐薄海郷風九夷八蠻賔服内<lb/>
　附則五戎六狄亦可知矣通道者言其無壅皆得達<lb/>
　于王所非後世所謂開邉也嗚呼者嘆辭也將以開<lb/>
　寤人主當先其憂深思逺之聲容也明王敬德四夷<lb/>
<pb n="3a"/>
　咸賔者無怠無荒四夷来王也無有遠邇畢獻方物<lb/>
　者尊君親上之心不可以墟拘也惟服食器用王則<lb/>
　受之他物不當受受之皆無益也服食器用惟王及<lb/>
　后世子百官之供億必不可無者既推其餘以及諸<lb/>
　侯以昭吾德之所致又以寶玉錫之同姓厚睦親親<lb/>
　以見不殖貨利之意諸侯敢不服乎人不易物惟德<lb/>
　其物者惟其有德予之足以為榮茍惟無德物固自<lb/>
　若予之不足為貴矣所謂王者中心無為以守至正<lb/>
<pb n="3b"/>
　者也召公之戒其曰不狎侮不役耳目不作無益不<lb/>
　貴異物不畜非土性之犬馬不育珍禽竒獸不寶遠<lb/>
　物皆去邪而歸至正之戒也且狎侮君子則不盡心<lb/>
　狎侮小人則不盡力役耳目則為聲色所惑百度焉<lb/>
　得而正所謂玩人則喪德玩物則喪志也志以道寧<lb/>
　居之安也言以道接求諸道也作無益則飾文繡事<lb/>
　土木徒費工力終歸于壊貴異物則求玩好採珍竒<lb/>
　徒費貲糧民益窮空畜犬馬則不知土性蹙蹶齧噬<lb/>
<pb n="4a"/>
　有害無利育禽獸則不憚蒐獵窮追遠捕遠人不服<lb/>
　矣中心無為以守至正者其可一念萌此哉其卒曰<lb/>
　所寳惟賢則邇人安邇安則遠至矣此王者輔德之<lb/>
　要道來遠人之機括也召公欲武王夙夜勤止而于<lb/>
　細行有所於持所以全其德也又謂為山九仭功虧<lb/>
　一簣欲其終能保其全德也其曰允迪茲者欲武王<lb/>
　信行此道曰生民保厥居者所謂保民而王也惟乃<lb/>
　世王者以義制事以禮制心垂裕後昆而使世世脩<lb/>
<pb n="4b"/>
　德也嗚呼召公愛君之道至矣盡矣此其所以為三<lb/>
　代之臣歟<lb/>
武王有疾周公作金縢<lb/>
　金縢者蒼籙册書之匱凡災祥之興於是考焉祝史<lb/>
　之辭於是藏焉以金緘封歴代寶之故曰金縢周公<lb/>
　嘗以册納於匱中爾史氏乃直謂周公作金縢豈金<lb/>
　縢因周公而顯故以是名篇乎<lb/>
金縢<lb/>
<pb n="5a"/>
既克商二年王有疾弗豫二公曰我其為王穆卜周公<lb/>
曰未可以戚我先王公乃自以為功為三壇同墠為壇<lb/>
於南方北面周公立焉植璧秉珪乃告大王王季文王<lb/>
史乃册祝曰惟爾元孫某遘厲虐疾若爾三王是有丕<lb/>
子之責于天以旦代某之身予仁若考能多材多藝能<lb/>
事鬼神乃元孫不若旦多材多藝不能事鬼神乃命于<lb/>
帝庭敷佑四方用能定爾子孫于下地四方之民罔不<lb/>
祗畏嗚呼無墜天之降寶命我先王亦永有依歸今我<lb/>
<pb n="5b"/>
即命于元龜爾之許我我其以璧與珪歸俟爾命爾不<lb/>
許我我乃屏璧與珪乃卜三龜一習吉啓籥見書乃并<lb/>
是吉公曰體王其罔害予小子新命于三王惟永終是<lb/>
圗茲攸俟能念予一人公歸乃納册于金縢之匱中王<lb/>
翼日乃瘳<lb/>
　武王克商未久而遽有疾弗豫弗豫弗恱也居是時<lb/>
　商民未盡服周德未盡敷羣臣惴惴危疑唯恐王室<lb/>
　之不競也又况大臣太公周公召公能不痛心乎太<lb/>
<pb n="6a"/>
　公召公欲為王穆卜穆敬也是敬禱于祖廟也周公<lb/>
　曰未可以戚我先王者若曰未足以感動也周公是<lb/>
　時已起忘身殉國之心矣旣不敢率二公亦不敢告<lb/>
　二公第以身任武王之疾必欲其有瘳吾有死而已<lb/>
　其曰自以為功獨以此為己任也為三壇同墠者野<lb/>
　外之祭也意必其在無人之境為是舉也盖古者無<lb/>
　廟則為壇墠以祭三王有廟周公不於廟祭之而為<lb/>
　是壇墠此深不欲人之知也孔子有疾子路請禱愛<lb/>
<pb n="6b"/>
　師之心與周公愛君之心同也而孔子知之未若周<lb/>
　公乞以身代而不使人知也然則周公愛君可謂切<lb/>
　至矣三壇同墠所以告太王王季文王而自為壇於<lb/>
　北面立焉植璧秉珪拱俟祖考之來格史乃册祝曰<lb/>
　惟爾元孫某某者代武王名也或曰史不敢名以書<lb/>
　考之有道曾孫周王𤼵亦史所記史固未嘗諱也意<lb/>
　者成王啓書時𫝊示羣臣不敢名其父故以某代之<lb/>
　也厲虐者危殆之疾也丕者大也若三王在天之靈<lb/>
<pb n="7a"/>
　必責丕子之來則請以旦代之予仁如考考祖考也<lb/>
　能多材多藝能事鬼神是周公自獻其身以為武王<lb/>
　不如我多材多藝能事鬼神也乃命于帝庭敷佑四<lb/>
　方用能定爾子孫于下地四方之民罔不祗畏者武<lb/>
　王已受天命旣佑下民于四方又定本支于百世一<lb/>
　身之任可謂重矣安可遽絶乎言至於此旦之一身<lb/>
　不足惜矣儻三王使武王無墜天之降寶命則我祖<lb/>
　考亦永有依歸䖍恪之心惟恐三王之不受此身也<lb/>
<pb n="7b"/>
　今我即命于元龜者周公俟命旣無形聲之相接復<lb/>
　欲卜之以知祖考之從違也則又告之曰爾之許我<lb/>
　我其以璧與珪歸俟爾命爾不許我我乃屏璧與珪<lb/>
　屏棄也將棄珪璧而不事鬼神矣其廹切之辭如家<lb/>
　人父子有激怒祖考之意周公豈嘗試為之而僥倖<lb/>
　其茍免者哉祖考寧不動心乎至是卜三王之龜皆<lb/>
　吉是已許周公矣啓籥者啓金縢之籥而取其占驗<lb/>
　之書合茲吉兆也公曰視此卦體王其無害予小子<lb/>
<pb n="8a"/>
　新命于三王惟永終是圖是言三王示此吉兆也茲<lb/>
　我所以望三王念我武王之明騐也公歸乃納册于<lb/>
　金縢之匱中武王翼日乃瘳周公之心喜可知也想<lb/>
　夫周公自時厥後常念死期之必至其所以不死者<lb/>
　天假之年以遺成王也使天不留周公以遺成王安<lb/>
　得遷商頑民使之格化乎又安得制禮作樂以示將<lb/>
　來乎又安得持盈守成神祇祖考皆安樂之乎又安<lb/>
　得定鼎郟鄏卜世三十卜年七百乎故曰周公不死<lb/>
<pb n="8b"/>
　天特留以遺成王也孔子曰文王旣没文不在茲乎<lb/>
　周公之不死盖此意也而莊周乃曰聖人不死大盗<lb/>
　不止謬矣<lb/>
武王旣喪管叔及其羣弟乃流言於國曰公將不利於<lb/>
孺子周公乃告二公曰我之弗辟我無以告我先王周<lb/>
公居東二年則罪人斯得于後公乃為詩以貽王名之<lb/>
曰鴟鴞王亦未敢誚公秋大熟未穫天大雷電以風禾<lb/>
盡偃大木斯㧞邦人大恐王與大夫盡弁以啓金縢之<lb/>
<pb n="9a"/>
書乃得周公所自以為功代武王之說二公及王乃問<lb/>
諸史與百執事對曰信噫公命我勿敢言王執書以泣<lb/>
曰其勿穆卜昔公勤勞王家惟予沖人弗及知今天動<lb/>
威以彰周公之德惟朕小子其親迎我國家禮亦宜之<lb/>
王出郊天乃雨反風禾則盡起二公命邦人凡大木所<lb/>
偃盡起而築之歲則大熟<lb/>
　此章非典謨訓誥誓命之文皆史辭也方成王在幼<lb/>
　管蔡羣叔肆為流言流者肆也以為周公將不利於<lb/>
<pb n="9b"/>
　孺子成王不能察亦以為疑周公當冡宰之任所謂<lb/>
　有伊尹之志則可庸俗之人烏得不疑周公自信此<lb/>
　心無一毫顧忌乃告二公曰我之弗辟所以不行刑<lb/>
　辟負三王之付託者以未知流言之所自也居東二<lb/>
　年乃得罪人之實向使三監及淮夷不叛亦不知罪<lb/>
　人之所在以此知周公信任知道初不以流言為忤<lb/>
　也然而猶不行刑辟者有兄弟天倫之愛不忍置之<lb/>
　罪地也貽王之詩謂之鴟鴞曰旣取我子無毁我室<lb/>
<pb n="10a"/>
　其意若曰子旣叛國寧廢其子勿毁我王室權其輕<lb/>
　重三監當誅矣王雖得詩其疑未解然亦未敢誚公<lb/>
　尚懐猶豫周公居是時所謂逺則四國流言近則王<lb/>
　不知也周大夫雖知之其如王不知何周公之心上<lb/>
　與天通天實知之是故動威以彰周公之德盖非啓<lb/>
　籥取其占騐之書則不得見周公之册也然則感悟<lb/>
　成王又豈人之所能為乎盡弁者不敢慢也盖周家<lb/>
　之典禮所當然也至於致問諸史與百執事則太公<lb/>
<pb n="10b"/>
　召公之心也二公誠知王之疑周公為非是然而無<lb/>
　策以回成王之心至是可以伸其志矣而諸史百執<lb/>
　事皆有愀然歎嗟之聲不謀同詞曰公命我勿敢言<lb/>
　其言出於無心成王安得不翻然悔悟而知己之非<lb/>
　乎其泣賛之詞曰其勿穆卜啓籥見書成王已知天<lb/>
　為周公動威不必卜也夫偃禾㧞木謂之時數適然<lb/>
　亦可也唯出郊迎勞之際反風起禾是為殊異盖非<lb/>
　此則無以顯天威特為周公動也大抵人臣秉公正<lb/>
<pb n="11a"/>
　之操行其所學不欺此心俯仰無愧作者皆然是故<lb/>
　人雖可誣天不可誣也觀周公一事學者益當自信<lb/>
武王崩三監及淮夷叛周公相成王將黜殷作大誥<lb/>
　三監管蔡霍三叔也王制曰天子使其大夫為三監<lb/>
　監於方伯之國國三人武王旣受命以大義立紂之<lb/>
　子武庚為諸侯收商民之心也又懼其未服而有叛<lb/>
　心乃以三叔監之三叔周之懿親也今與淮奄為叛<lb/>
　罪不容誅矣故史氏幷言三監及淮夷斥三叔與夷<lb/>
<pb n="11b"/>
　狄同𩔖也夫叛者武庚也今序不言武庚而直曰三<lb/>
　監及淮夷者盖以武庚雖有叛心非三監及淮夷挾<lb/>
　之未必敢爾也誅其造意者此史法也而孟子亦曰<lb/>
　管叔以殷畔管叔為三監之罪魁宜矣而先儒乃以<lb/>
　管蔡商為三監審如是說不知為方伯者誰耶觀蔡<lb/>
　仲之命曰乃致辟管叔于商囚蔡叔于郭鄰以車七乘<lb/>
　降霍叔于庶人三年不齒此誅三監也意者霍叔未<lb/>
　嘗與謀止貶其同位而不能正救故其罪輕也然則<lb/>
<pb n="12a"/>
　管蔡其主盟者歟故詩書多言管蔡然而周公大誥<lb/>
　之書止言將黜商而不及三叔者親親之義周公尚<lb/>
　忍有言耶以是知曰辟曰囚曰降皆不得已而為之<lb/>
　也大誥者言非細事也主少國疑大臣未附百姓不<lb/>
　信而欲動干戈以誅叛亂勝則為天下王不勝則周<lb/>
　之為周未可知也其事存亡所繫此誥諸侯得不謂<lb/>
　之大誥乎<lb/>
大誥<lb/>
<pb n="12b"/>
王若曰猷大誥爾多邦越爾御事弗弔天降割于我家<lb/>
不少延洪惟我幼沖人嗣無疆大歴服弗造哲迪民康<lb/>
矧曰其有能格知天命已予惟小子若渉淵水予惟往<lb/>
求朕攸濟敷賁敷前人受命茲不忘大功予不敢閉于<lb/>
天降威用寧王遺我大寶龜紹天明即命曰有大艱于<lb/>
西土西土人亦不靜越茲蠢殷小腆誕敢紀其敘天降<lb/>
威知我國有疵民不康曰予復反鄙我周邦今蠢今翼<lb/>
日民獻有十夫予翼以于敉寧武圗功我有大事休朕<lb/>
<pb n="13a"/>
卜并吉肆予告我友邦君越尹氏庶士御事曰予得吉<lb/>
卜予惟以爾庶邦于伐殷逋播臣爾庶邦君越庶士御<lb/>
事罔不反曰艱大民不靜亦惟在王宮邦君室越予小<lb/>
子考翼不可征王害不違卜肆予沖人永思艱曰嗚呼<lb/>
允蠢鰥寡哀哉予造天役遺大投艱于朕身越予沖人<lb/>
不卬自恤義爾邦君越爾多士尹氏御事綏予曰無毖<lb/>
于恤不可不成乃寧考圗功已予惟小子不敢替上帝<lb/>
命天休于寧王興我小邦周寧王惟卜用克綏受茲命<lb/>
<pb n="13b"/>
今天其相民矧亦惟卜用嗚呼天明畏弼我丕丕基王<lb/>
曰爾惟舊人爾丕克遠省爾知寧王若勤哉天閟毖我<lb/>
成功所予不敢不極卒寧王圗事肆予大化誘我友邦<lb/>
君天棐忱辭其考我民予曷其不于前寧人圖功攸終<lb/>
天亦惟用勤毖我民若有疾予曷敢不于前寧人攸受<lb/>
休畢王曰若昔朕其逝朕言艱日思若考作室旣底法<lb/>
厥子乃弗肯堂矧肯構厥父葘厥子乃弗肯播矧肯穫<lb/>
厥考翼其肯曰予有後弗棄基肆予曷敢不越卬敉寧<lb/>
<pb n="14a"/>
王大命若兄考乃有友伐厥子民養其勸弗救王曰嗚<lb/>
呼肆哉爾庶邦君越爾御事爽邦由哲亦惟十人迪知<lb/>
上帝命越天棐忱爾時罔敢易法矧今天降戾于周邦<lb/>
惟大艱人誕鄰胥伐于厥室爾亦不知天命不易予永<lb/>
念曰天惟喪殷若穡夫予曷敢不終朕畝天亦惟休于<lb/>
前寧人予易其極卜敢弗于從率寧人有指疆土矧今<lb/>
卜并吉肆朕誕以爾東征天命不僭卜陳惟若茲<lb/>
　王若曰者周公奉辭而伐罪也大誥爾多邦越爾御<lb/>
<pb n="14b"/>
　事多邦諸侯也御事諸侯之卿士師尹庶士也弗弔<lb/>
　者呼昊天而悼武王之云亡愬其奪之遽不少延其<lb/>
　命也洪惟我幼沖人臨戎而代成王言也嗣無疆之<lb/>
　厯數撫無疆之五服乃遭家弗造未能知人安民况知<lb/>
　天命之所在乎此言盖所以感動諸侯欲其以武王<lb/>
　之故憫其孤弱而同心以赴敵也已予惟小子周公<lb/>
　自謂也若渉淵水未知攸濟周公自責其不能輔導<lb/>
　以聳動諸侯也大抵欲鼓舞衆心非責巳不能動周<lb/>
<pb n="15a"/>
　公旣為王言之又于已言之諸侯武王之臣也聞此<lb/>
　可不感激奮勵而前乎是故敷飾武王受命之因而<lb/>
　述其大功以為周家之造如此艱難豈以商一遺種<lb/>
　作亂而遂拱手以聴其猖獗乎予不敢閉于天降威用<lb/>
　天旣降威予不敢遏也武王一怒而安天下之民安<lb/>
　寧也寧王謂武王也或者謂文王文王未嘗受命受<lb/>
　命者武王也故亦謂之寧考寧人武王寶是大龜以<lb/>
　稽疑成王紹天明即命即位之初卜之得其兆曰有<lb/>
<pb n="15b"/>
　大艱于西土西土人亦不靜越兹蠢商小腆誕敢紀<lb/>
　其敘皆兆詞也夫武庚在東而曰西土人亦不安靜<lb/>
　是武庚之叛西土之人亦不安而動也成王即位之<lb/>
　時其兆已先見則西土之諸侯其可不赴此役乎商<lb/>
　小腆誕敢紀其敘者或曰小腆若所謂小醜未之詳<lb/>
　也今天降威知我國有疵有疵所謂有隙可投為三<lb/>
　叔叛也知者龜為先知也民不康者不恱也商民言<lb/>
　曰予復反鄙我周邦鄙夷周邦而反從商也商民無<lb/>
<pb n="16a"/>
　常吁可畏也我師旣動之明日有十夫來助夫天之<lb/>
　所助者順也人之所助者信也十夫之來皆豪傑也<lb/>
　敉寧武圗功此為大美事也而况卜之并吉乎人之<lb/>
　助信天之助順則勝商必矣肆予告我友邦君以諸<lb/>
　侯為友尊之也予既得吉卜卜其行師而勝也則商<lb/>
　之逋播臣武庚不足平也而爾庶邦君越庶士御事<lb/>
　反曰艱大旣以為難且大宜乎未盡從命也乃測兆<lb/>
　詞之言以謂西土人不静者非為商民寔成王宫室<lb/>
<pb n="16b"/>
　之内有縱非彝而召亂王當自考翼欲其先自治不<lb/>
　當罪商也其曰不可征是謂不當伐四國而勸成王<lb/>
　何不違卜也此乃廷議之時諸侯不從故有是言周<lb/>
　公今作誥乃重述其言而剖决于誥中也告以成王<lb/>
　自聞汝言永思其艱亦不敢輕用兵其如蠢動鰥寡<lb/>
　之為可哀何周公自謂予造此役負此大艱于身豈<lb/>
　得已哉不卬自恤為王急急于此亦豈為自恤其身<lb/>
　實畏天命而憫人窮也義爾邦君者以義期之使綏<lb/>
<pb n="17a"/>
　我之行無勞我憂共成此役以終武王之功故予小<lb/>
　子不敢替天命盖天方美武王以興我周亦惟卜是<lb/>
　用故克綏受天命今天其相我民亦惟卜是用而欲<lb/>
　使我違卜有是理乎嗚呼天命可畏所以輔我丕丕<lb/>
　基者是卜也王曰爾惟舊人言諸侯皆武王之舊人<lb/>
　也爾當大逺思省武王之勤勞若此可不為其子地<lb/>
　乎天閟毖我成功所者言天難諶勉我以成功予不<lb/>
　敢不盡力以終寧王圗事嗚呼使公無此志成王不<lb/>
<pb n="17b"/>
　能持盈而守成矣肆予大化誘我友邦君我肆大化<lb/>
　惟天誘汝衷與我同力可得成功天棐忱辭其考我<lb/>
　民天聰明自我民聰明天明威自我民明威民之戴<lb/>
　周如此而商人尚敢叛命予豈敢不念前寧人而終<lb/>
　圖其功乎天亦惟用勤勉我民民歸則天意從矣今<lb/>
　商民之叛若有疾者當力務去之予豈敢不念前寧<lb/>
　人所受之美命而卒其成功乎王曰若昔朕其逝朕<lb/>
　言艱日思若昔者順寧王之道以東征未嘗不日思<lb/>
<pb n="18a"/>
　其艱若考作室厥子乃弗肯終其役厥父葘厥子乃<lb/>
　弗肯卒其業厥考翼敬事也兢兢業業以創業垂統<lb/>
　厥子其肯曰予有後弗棄基前人作基業後人豈當<lb/>
　棄乎言武王成此大業今若商人逋誅是棄此基業<lb/>
　肆予曷敢不竟此役乎今伐商之役譬若兄考有友<lb/>
　而伐其子其民其僕勸而不救可乎故雖管蔡同氣<lb/>
　若擾我成王必并王室棄之不得不以吾君之子為<lb/>
　重也嗚呼肆哉肆陳也爾諸侯聴我所陳明德于邦<lb/>
<pb n="18b"/>
　皆由哲人今此十夫知天命之所在不謀同歸天固<lb/>
　棐忱豈能易君臣之大法今天降戾于周邦惟此大艱<lb/>
　人胥伐于厥室是骨肉自相背何止鬩墻也彼自取<lb/>
　夷滅爾天命豈可易哉予永念曰天之剪商若穡夫<lb/>
　之除草武王旣闢其基曷敢不終我畝盖言前人之<lb/>
　功有貴于後人繼繼承承可不力圗所以共濟之道<lb/>
　乎天亦惟美於武王敢不從天之卜是當力保武王<lb/>
　之疆土况卜之并吉乎以爾東征天命必不差卜陳<lb/>
<pb n="19a"/>
　惟若茲若茲者如前所言也大誥一篇自首至尾惟<lb/>
　言卜之不可不從寧王之功不可不終竊意周公専<lb/>
　為邦君御事導王違卜而作是書所以反覆詳盡以<lb/>
　卜為言諸侯聞此若𤼵醯雞之覆則必人人用命矣<lb/>
　嗚呼周公之心其所以為成王者如此其至可以副<lb/>
　皇天動威成王感泣之意矣<lb/>
成王旣黜殷命殺武庚命微子啟代殷後作微子之命<lb/>
　百篇之内已有微子今微子之命乃紀其錫命之書<lb/>
<pb n="19b"/>
　也當紂之亂微子痛宗廟之祀將絶乃抱祭器而逃<lb/>
　于荒野以俟有君然後求續故孔子止云微子去之<lb/>
　而戰國之士遂以為抱祭器而適周非知微子者使<lb/>
　微子懐適周之念是二其心者也是違其君者也烏<lb/>
　得三仁之列乎武王有天下釋箕子囚封比干基式<lb/>
　商容閭當時㣲子儻在豐鎬之間武王豈不待之如<lb/>
　商容乎然而未聞是微子猶未歸周明矣豈嘗面縳<lb/>
　銜璧如楚逄伯之言乎方武王旣成伐功憫紂之亡<lb/>
<pb n="20a"/>
　急於繼絶以武庚實紂之子故不問賢否而立之又<lb/>
　以三叔監焉使不為非以續其宗祀武王之志可謂<lb/>
　忠厚矣及武庚之叛成王周公乃擇賢者繼之始得<lb/>
　微子若以後世君臣懲創武庚之變必絶商祀乃以<lb/>
　勤勤告戒直欲延商之祀與周同休可謂能繼武王<lb/>
　之志矣詩歌周家忠厚盖如是然後可以言忠厚也<lb/>
　啟微子之名也不立之朝歌而立于宋此所謂黜商<lb/>
　也此篇周家制誥之書先述乃祖次言其德後復戒<lb/>
<pb n="20b"/>
　之勉之誠萬世王言之大法也微子旣封宋當曰宋<lb/>
　公歴千萬世微子之名不磨以見其不忘商之舊爵<lb/>
　也<lb/>
微子之命<lb/>
王若曰猷殷王元子惟稽古崇德象賢統承先王修其<lb/>
禮物作賔于王家與國咸休永世無窮嗚呼乃祖成湯<lb/>
克齊聖廣淵皇天眷佑誕受厥命撫民以寛除其邪虐<lb/>
功加于時德垂後裔爾惟踐修厥猷舊有令聞恪愼克<lb/>
<pb n="21a"/>
孝肅恭神人予嘉乃德曰篤不忘上帝時歆下民祗恊<lb/>
庸建爾于上公尹茲東夏欽哉徃敷乃訓愼乃服命率<lb/>
由典常以蕃王室𢎞乃烈祖律乃有民永綏厥位毗予<lb/>
一人世世享德萬邦作式俾我有周無斁嗚呼徃哉惟<lb/>
休無替朕命<lb/>
　王若曰猷者始辭也商王元子帝乙之長嗣紂之庶<lb/>
　兄也惟稽古崇德象賢此一篇之大㫖盖非稽古則<lb/>
　不能賛成湯之德賛其祖之德是謂崇德稱其人之<lb/>
<pb n="21b"/>
　賢是謂象賢成王命微子之意得矣統承先王不墜<lb/>
　其宗緒修其禮物不易商之禮制而作賔于王家與<lb/>
　國同休示不以臣禮待待之以客禮也於是罔為臣<lb/>
　僕之志遂矣至是宋始得與杞同為二王之後振鷺<lb/>
　有客之詩皆曰客作賔之證也自乃祖成湯克齊聖<lb/>
　廣淵皇天眷佑誕受厥命撫民以寛除其邪虐功加<lb/>
　于時德垂後裔是為崇德自爾惟踐修厥猷舊有令<lb/>
　聞恪愼克孝肅恭神人予嘉乃德曰篤不忘上帝時<lb/>
<pb n="22a"/>
　歆下民祗恊庸建爾于上公尹茲東夏是為象賢自<lb/>
　欽哉往敷乃訓慎乃服命率由典常以蕃王室洪乃<lb/>
　烈祖律乃有民永綏厥位毗予一人世世享德萬邦<lb/>
　作式俾我有周無斁嗚呼徃哉惟休無替朕命戒之<lb/>
　勉之之詞至矣孔氏曰帝王之制坦然明白可舉而<lb/>
　行其以此歟觀其丁寧告戒㣲子至誠惻怛若父兄<lb/>
　之訓子弟欲其永世與我有周無斁則知殺武庚之<lb/>
　舉深出於不得已也嗚呼此其為三代之王歟<lb/>
<pb n="22b"/>
唐叔得禾異畝同穎獻諸天子王命唐叔歸周公于東<lb/>
作歸禾周公旣得命禾旅天子之命作嘉禾<lb/>
　唐叔得禾異畝同穎此誠和氣所召竊意其國政平<lb/>
　訟理人和而天地之和應之若此而唐叔不有其功<lb/>
　致之天子則尊君親上之心可見矣成王不敢當乃<lb/>
　推本於周公因使唐叔趣召周公是以有歸禾一書<lb/>
　周公旣得命陳天子之命而作嘉禾想見當時君臣<lb/>
　之間情義相感有融融洩洩之樂所謂君能下下以<lb/>
<pb n="23a"/>
　成其政臣能歸美以報其上者其在茲乎惜乎此書<lb/>
　不及見於後世也<lb/>
</p>
<p>
</p>
  </div>
</body>
</text>
</TEI>
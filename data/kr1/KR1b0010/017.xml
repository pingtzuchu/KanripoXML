<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書講義卷十七</head>
    <p>
<pb n="1a"/>
欽定四庫全書<lb/>
　尚書講義卷十七　　　　　宋　史浩　撰<lb/>
召公為保周公為師相成王為左右召公不説周公作<lb/>
君奭<hi>案此條講義永樂大典原闕</hi>
君奭<lb/>
周公若曰君奭弗弔天降喪于殷殷既墜厥命我有周<lb/>
既受我不敢知曰厥基永孚于休若天棐忱我亦不敢<lb/>
知曰其終岀于不祥嗚呼君巳曰時我我亦不敢寧于<lb/>
<pb n="1b"/>
上帝命弗永逺念天威越我民罔尤違惟人在我後嗣<lb/>
子孫大弗克恭上下遏佚前人光在家不知天命不易<lb/>
天難諶乃其墜命弗克經歷嗣前人恭明徳在今予小<lb/>
子旦非克有正迪惟前人光施于我沖子又曰天不可<lb/>
信我道惟寧王徳延天不庸釋于文王受命<hi>案此條講義原闕</hi>
公曰君奭我聞在昔成湯既受命時則有若伊尹格于<lb/>
皇天在太甲時則有若保衡在太戊時則有若伊陟臣<lb/>
扈格于上帝巫咸乂王家在祖乙時則有若巫賢在武<lb/>
<pb n="2a"/>
丁時則有若甘盤率惟兹有陳保乂有殷故殷禮陟配<lb/>
天多歷年所天惟純佑命則商實百姓王人罔不秉徳<lb/>
明恤小臣屏侯甸矧咸奔走惟兹惟徳稱用乂厥辟故<lb/>
一人有事于四方若卜筮罔不是孚<lb/>
　周公既引所以相成王者勉召公又言商之諸相所<lb/>
　以事後王者以明非獨吾二人古之人皆然也惟伊<lb/>
　尹相成湯以格天相太甲以格于上帝相成湯之時<lb/>
　不可及已相太甲時則與伊陟臣扈同功言有差殊<lb/>
<pb n="2b"/>
　以君之賢聖分也巫咸乂王家乂治也陟上也與祖<lb/>
　乙時巫賢武丁時甘盤亦率惟兹有所陳於王以保<lb/>
　乂有商故商之賢聖之君皆能感格神祗上而配于<lb/>
　天夫配天與格天格于上帝小異矣此亦以君之賢<lb/>
　聖分也其所以使其多歷年所而天惟純佑百姓豐<lb/>
　實則自成湯至于髙宗同也王人銜王命之人也皆<lb/>
　秉徳明恤小臣左右近習之人也侯甸王之近畿之<lb/>
　人也矧咸奔走執事之賤者也惟兹惟徳稱莫不以<lb/>
<pb n="3a"/>
　徳舉也既皆用乂其君故一人有事于四方若卜筮<lb/>
　之信罔不是孚也夫周公必舉多歴年所而終于有<lb/>
　孚以言已之相成王尚在幼冲年既未久徳亦未洽<lb/>
　其流言之變小臣有所未孚也必待久而後孚若商<lb/>
　之諸臣可也是欲勉召公同施其力以冀久逺勿以<lb/>
　憂懼而遂已也然臣扈湯之臣至太戊時已百嵗餘<lb/>
　矣則相後君不待於老臣乎語此則周召不得不任<lb/>
　其責也髙宗所以中興得傅説也而周公獨引甘盤<lb/>
<pb n="3b"/>
　盖髙宗不學于甘盤則不知恭黙思道無以得傅説<lb/>
　竊意甘盤者亦先朝之舊臣也是故引之<lb/>
公曰君奭天壽平格保乂有殷有殷嗣天滅威今汝永<lb/>
念則有固命厥亂明我新造邦公曰君奭在昔上帝割<lb/>
申勸寜王之徳其集大命于厥躬惟文王尚克修和我<lb/>
有夏亦惟有若虢叔有若閎夭有若散宜生有若泰顛<lb/>
有若南宫括又曰無能徃來兹迪彝教文王蔑徳降于<lb/>
國人亦惟純佑秉徳迪知天威乃惟時昭文王迪見冒<lb/>
<pb n="4a"/>
聞於上帝惟時受有殷命哉<lb/>
　天之所以續永命者在乎平格平者言其徳之一格<lb/>
　者言其徳之至彼有商之君賢聖如此而天復壽其<lb/>
　一徳至徳之臣以保乂如此紂既迷亂嗣天滅威天<lb/>
　滅而威之也今汝憂深思逺念天有固我之命以治<lb/>
　顯于我新造邦則召公聞此憂宜解矣在昔上帝割<lb/>
　喪商邦而申勸文王之徳以集大命于其身文王尚<lb/>
　克修泰和之治於諸夏亦惟有若虢叔閎夭散宜生<lb/>
<pb n="4b"/>
　泰顛南宫括之徒而已兹五人者文王䟽附先後奔<lb/>
　走禦侮之友也使文王不能與此五人徃來順其彝<lb/>
　倫之教文王亦無徳降于國人矣今社稷之未安流<lb/>
　言之日至豈吾二人之徳不及五人者乎五人者亦<lb/>
　惟純佑文王秉徳迪知天威故昭文王之徳以順於<lb/>
　人以見於逺以冒於衆用以聞于上帝而遂受商之<lb/>
　天命也周公前引有商舊臣之相兹又以文王之臣<lb/>
　所以相武王者告召公於此茍能捐身殉國以圖社<lb/>
<pb n="5a"/>
　稷之安乎又何不説之有<lb/>
武王惟兹四人尚迪有禄後暨武王誕將天威咸劉厥<lb/>
敵惟兹四人昭武王惟冒丕單稱徳今在予小子旦若<lb/>
游大川予徃暨汝奭其濟小子同未在位誕無我責收<lb/>
罔勗不及耉造徳不降我則鳴鳥不聞矧曰其有能格<lb/>
　周公之為此書歴敘有商之相若伊尹軰皆以先朝<lb/>
　舊老克相後人文王五人至武王之世雖亡其一然<lb/>
　四友益以相得同心輔治既昭文王之徳于前又昭<lb/>
<pb n="5b"/>
　武王之徳于後尚迪有禄者古以死為無祿有禄言<lb/>
　其尚無恙也武王之勝商惟兹四人之力昭顯武王<lb/>
　使覆冒天下丕大也單小也使大小咸稱其徳也今<lb/>
　在我為相若游大川非若伊尹之可以獨任必藉汝<lb/>
　奭同心乃濟今吾二人既受武王之託其相成王亦<lb/>
　若四友之相武王可也與爾未在位時已皆相與若<lb/>
　同此不替庶幾免責矣今當收效不勉其不及為耆<lb/>
　徳老成而使徳不降於人以去則何所貴於相友古<lb/>
<pb n="6a"/>
　以鳴鳥喻求友伐木之詩是也鳴鳥不聞不得友以<lb/>
　成安能格于至治哉<lb/>
公曰嗚呼君肆其監于兹我受命無疆惟休亦大惟艱<lb/>
告君乃猷裕我不以後人迷公曰前人敷乃心乃悉命<lb/>
汝作汝民極曰汝明勗偶王在亶乘兹大命惟文王徳<lb/>
丕承無疆之恤公曰君告汝朕允保奭其汝克敬以予<lb/>
監于殷喪大否肆念我天威予不允惟若兹誥予惟曰<lb/>
襄我二人汝有合哉<lb/>
<pb n="6b"/>
　周公既已陳平生相與之意以勉其留而寛其不説<lb/>
　之心矣兹又言己之受命於武王者有無疆之休亦<lb/>
　有無疆之艱表其成治之不易也故先告以君肆其<lb/>
　監於兹又告以君乃猷裕我不以後人迷猷謀也當<lb/>
　謀於寛裕以須其治之成勿以不説而遽去後王之<lb/>
　迷悟在我烏可不任其責哉前人武王也後人成王<lb/>
　也武王非獨命我亦敷其心腹以悉命汝是其委任<lb/>
　與我同也作汝民極是望汝為民之極若曰民心罔<lb/>
<pb n="7a"/>
　中惟爾之中也於是復述武王命二人之言曰汝明<lb/>
　勉偶王夫偶對也二人同心之意也周公為師召公<lb/>
　為保相成王為左右言其相須豈可相捨哉亶信也<lb/>
　在亶者在乎自信以乘兹大命也我文考之念後人<lb/>
　有無疆之憂在汝二人丕承而已夫人臣託六尺之<lb/>
　孤竭其力繼之以死可也豈可以社稷未安而徒懐<lb/>
　憂乎周公又曰告汝朕允允信也言我之言出於信<lb/>
　汝保奭當克敬也我視商之所以喪亂以無人若伊<lb/>
<pb n="7b"/>
　尹伊陟臣扈巫咸巫賢甘盤之徒為之偶也否不然<lb/>
　也微子之言紂曰咈其耉長舊有位人既不用老成<lb/>
　人所謂大否也天威不逺有臣如此無臣如彼可謂<lb/>
　明效矣予言茍出於不信豈敢若此多誥實欲賛我<lb/>
　二人使終其始汝試思之當有合於人心有合于人<lb/>
　心則無商之大否矣<lb/>
言曰在時二人天休兹至惟時二人弗戡其汝克敬徳<lb/>
明我俊民在讓後人于丕時嗚呼篤棐時二人我式克<lb/>
<pb n="8a"/>
至于今日休我咸成文王功于不怠丕冒海隅出日罔<lb/>
不率俾公曰君予不惠若兹多誥予惟用閔于天越民<lb/>
公曰嗚呼君惟乃知民徳亦罔不能厥初惟其終祗若<lb/>
兹徃敬用治<lb/>
　言曰我之所言如是也周之治方興而未洽周之福<lb/>
　方至而日増以我二人同心故也我二人何以勝之<lb/>
　汝克敬徳而明俊民舉賢以為助在進成王於昌大<lb/>
　之時也篤厚也棐輔也凡周室至于今日休美以我<lb/>
<pb n="8b"/>
　二人厚輔之也咸共也今勉召公共成文王之功其<lb/>
　勤至於不怠可以丕冒海隅出日罔不率俾周都在<lb/>
　鎬實中國之西海隅出日舉其甚逺者而言之也予<lb/>
　不惠者我不欲若兹多誥言不欲喋喋言之誠以畏<lb/>
　天命而憫人窮也周公之本心今披露於召公召公<lb/>
　於此能忘情於武王而以憂畏去乎又歎曰君乃知<lb/>
　民徳中庸之徳民鮮能久者以天生蒸民其命匪諶<lb/>
　靡不有初鮮克有終也我二人既已同心於前不可<lb/>
<pb n="9a"/>
　以憂畏而不終於後祗順以行惟敬以用治不可不<lb/>
　勉也此書之作周公不失為聖召公不失為賢其初<lb/>
　不失同心其終不失相勉以濟治周南召南萬世知<lb/>
　其為不可及也而解者曰召公疑周公又曰不説周<lb/>
　公歸政而復留又曰不説成王之不知周公誤矣若<lb/>
　曰召公疑周公則武王不應使之左右成王不知而<lb/>
　使之是武王之不智也若曰不説其復留是召公欲<lb/>
　専政周公力言之以自留周公之固位也若曰不説<lb/>
<pb n="9b"/>
　成王之不知則召公身為大臣不能開悟人主而徒<lb/>
　為緘黙以不説豈所望於召公哉况卷阿公劉之戒<lb/>
　召公非不敢言者何獨於周公而黙然乎是知解者<lb/>
　之誤也<lb/>
蔡叔既没王命蔡仲踐諸侯位作蔡仲之命<lb/>
　此孔子序史氏所紀周公請諸成王命蔡仲之意也<lb/>
　序後一章亦史氏之記也其曰囚蔡叔郭鄰正義則<lb/>
　曰周公囚之至死不赦以序考之蔡叔稱没則若無<lb/>
<pb n="10a"/>
　罪而死者至死不赦之説或可以疑也况方囚蔡叔<lb/>
　而蔡仲已為卿士父囚而子在位其心將何以處之<lb/>
　周公忠厚人也忍使其子貪位慕禄而不事父乎而<lb/>
　所謂克庸祗徳者幾於溢美矣由是知周公之囚蔡<lb/>
　叔非若後世禁錮終身意必有還復之期蔡仲斯為<lb/>
　不忝矣周公弔二叔之不咸封文之昭武之穆豈有<lb/>
　澤及逺族而捨我之親親不使自新乎序直言踐諸<lb/>
　侯位以明周家忠厚不以父罪而廢其子與舜殛鯀<lb/>
<pb n="10b"/>
　興禹不約而同也<lb/>
蔡仲之命<lb/>
惟周公位冢宰正百工羣叔流言乃致辟管叔于商囚<lb/>
蔡叔于郭鄰以車七乘降霍叔于庶人三年不齒蔡仲<lb/>
克庸祗徳周公以為卿士叔卒乃命諸王邦之蔡<lb/>
　此史臣之記也周公位冢宰以正百工行宰相之事<lb/>
　以表率百僚也後世乃有居天子位之説夫周公為<lb/>
　冢宰也攝政非攝位其受命居洛也復書非還位羣<lb/>
<pb n="11a"/>
　叔流言非以其踐位也當危疑之際以將不利於孺<lb/>
　子為説欲以此中周公周公去則武庚禄父可以為<lb/>
　商復讎矣盖商之遺澤在人雖更辛紂之酷虐人心<lb/>
　猶未離至成王之世受周之撫養不為不久而念商<lb/>
　猶不忘向非周公奮不顧身力任此責則周未必不<lb/>
　復為商此周公於流言之變并二叔以討之於既遷<lb/>
　之後作多士以誥之也雖然使管叔不附武庚則周<lb/>
　公處之必有道未必誅也觀其囚蔡叔以車七乘遷<lb/>
<pb n="11b"/>
　於郭鄰而已降霍叔為庶人止三年而已亦可見其<lb/>
　治親之道矣按史記世家武王封功臣昆弟封叔鮮<lb/>
　於管封叔度於蔡封叔處於霍而經𫝊所載惟言二<lb/>
　叔此復有霍叔何哉盖霍叔雖監商不挾商民以叛<lb/>
　此其得罪所以輕既言羣叔則流言之釁霍叔亦在<lb/>
　章章矣使二叔不附商罪止同於霍叔三年之後復<lb/>
　齒於諸侯之列與無過人同也由此觀之周公之討<lb/>
　二叔豈得已乎為社稷計爾<lb/>
<pb n="12a"/>
王若曰小子胡惟爾率徳改行克慎厥猷肆予命爾侯<lb/>
于東土徃即乃封敬哉爾尚蓋前人之愆惟忠惟孝爾<lb/>
乃邁迹自身克勤無怠以垂憲乃後率乃祖文王之彝<lb/>
訓無若爾考之違王命<lb/>
　率徳率乃祖文王之彝訓改行無若爾考之違王命<lb/>
　也克慎厥猷所為無不慎也欲盖前人之愆莫若忠<lb/>
　孝忠則不忘本朝孝則不忘前人爾乃邁迹自身一<lb/>
　身邁徳勤行而不怠使子孫可以循迹而取法所謂<lb/>
<pb n="12b"/>
　垂憲乃後者蔡叔之罪在違王命違王命者附商而<lb/>
　叛周與商遺民同謂周之取商為不然心實謀逆也<lb/>
　其曰盖前人之愆者前人有愆對其子言豈曰暴之<lb/>
　惟當囑其掩覆求立事君之大節以洗其昨非爾故<lb/>
　曰盖也能如是豈不曰忠乎豈不曰孝乎竊嘗謂周<lb/>
　公位冢宰凡所欲為無不如志而善則稱君過則稱<lb/>
　已周公造次未嘗忘之且誅管蔡者成王也非成王<lb/>
　之命周公安敢専罰而經之所載直言周公位冢宰<lb/>
<pb n="13a"/>
　而為之可謂過則稱已矣封蔡仲者周公也非周公<lb/>
　知之成王何自而封而經之所載直言請命於王而<lb/>
　封之蔡可謂善則稱君矣彼後世負不賞之功而招<lb/>
　權以自用者固周公之罪人也<lb/>
皇天無親惟徳是輔民心無常惟惠之懐為善不同同<lb/>
歸于治為惡不同同歸于亂爾其戒哉慎厥初惟厥終<lb/>
終以不困不惟厥終終以困窮懋乃攸績睦乃四鄰以<lb/>
蕃王室以和兄弟康濟小民率自中無作聰明亂舊章<lb/>
<pb n="13b"/>
詳乃視聴罔以側言改厥度則予一人汝嘉王曰嗚呼<lb/>
小子胡汝徃哉無荒棄朕命<hi>案此條講義永樂大典原闕</hi>
成王東伐淮夷遂踐奄作成王政成王既踐奄將遷其<lb/>
君於蒲姑周公告召公作將蒲姑<lb/>
　奄之為國淮夷一部落也淮浦之夷叛服不常舊矣<lb/>
　成王政者言淮夷既平四方無虞王政乃成也將蒲<lb/>
　姑者周公以成王遷奄之命謀及召公也此君奭所<lb/>
　謂襄我二人汝有合哉是也<lb/>
<pb n="14a"/>
成王歸自奄在宗周誥庶邦作多方<lb/>
　成王自奄歸宗周宗周豐鎬之都也洛則謂之成周<lb/>
　作書以誥多方多方者周之諸侯非如多士止告三<lb/>
　監及淮夷奄也盖成王即政之後三監及奄已不足<lb/>
　慮所誥者天下諸侯故書曰告爾四國多方因四國<lb/>
　而告多方也當是時周公宅洛已能鎮服天下其叛<lb/>
　亂之國既以滅亡國家駸駸無事自此布政設官而<lb/>
　持盈守成以文太平故立政周官以次而舉也<lb/>
<pb n="14b"/>
多方<lb/>
惟五月丁亥王來自奄至于宗周周公曰王若曰猷告<lb/>
爾四國多方惟爾殷侯尹民我惟大降爾命爾罔不知<lb/>
洪惟圖天之命弗永寅念于祀惟帝降格于夏有夏誕<lb/>
厥逸不肯慼言于民乃大淫昏不克終日勸于帝之迪<lb/>
乃爾攸聞厥圖帝之命不克開于民之麗乃大降罰崇<lb/>
亂有夏因甲于内亂不克靈承于旅罔丕惟進之恭洪<lb/>
舒于民亦惟有夏之民叨懫日欽劓割夏邑天惟時求<lb/>
<pb n="15a"/>
民主乃大降顯休命于成湯刑殄有夏惟天不卑純乃<lb/>
惟以爾多方之義民不克永于多享惟夏之恭多士大<lb/>
不克明保享于民乃胥惟虐于民至于百為大不克開<lb/>
乃惟成湯克以爾多方簡代夏作民主慎厥麗乃勸厥<lb/>
民刑用勸以至于帝乙罔不明徳慎罰亦克用勸要囚<lb/>
殄戮多罪亦克用勸開釋無辜亦克用勸今至于爾辟<lb/>
弗克以爾多方享天之命嗚呼王若曰誥告爾多方非<lb/>
天庸釋有夏非天庸釋有殷乃惟爾辟以爾多方大淫<lb/>
<pb n="15b"/>
圖天之命屑有辭乃惟有夏圖厥政不集于享天降時<lb/>
喪有邦間之乃惟爾商後王逸厥逸圖厥政不蠲烝天<lb/>
惟降時喪惟聖罔念作狂惟狂克念作聖天惟五年須<lb/>
暇之子孫誕作民主罔可念聽天惟求爾多方大動以<lb/>
威開厥顧天惟爾多方罔堪顧之惟我周王靈承于旅<lb/>
克堪用徳惟典神天天惟式教我用休簡卑殷命尹爾<lb/>
多方今我曷敢多誥我惟大降爾四國民命爾曷不忱<lb/>
裕之于爾多方爾曷不夾介乂我周王享天之命今爾<lb/>
<pb n="16a"/>
尚宅爾宅畋爾田爾曷不惠王熈天之命爾乃迪屢不<lb/>
静爾心未愛爾乃不大宅天命爾乃屑播天命爾乃自<lb/>
作不典圖忱于正我惟時其教告之我惟時其戰要囚<lb/>
之至于再至于三乃有不用我降爾命我乃其大罰殛<lb/>
之非我有周秉徳不康寧乃惟爾自速辜王曰嗚呼猷<lb/>
告爾有方多士暨殷多士今爾奔走臣我監五祀越惟<lb/>
有胥伯小大多正爾罔不克臬自作不和爾惟和哉爾<lb/>
室不睦爾惟和哉爾邑克明爾惟克勤乃事爾尚不忌<lb/>
<pb n="16b"/>
于凶徳亦則以穆穆在乃位克閲于乃邑謀介爾乃自<lb/>
時洛邑尚永力畋爾田天惟卑矜爾我有周惟其大介<lb/>
賚爾迪簡在王庭尚爾事有服在大僚王曰嗚呼多士<lb/>
爾不克勸忱我命爾亦則惟不克享凡民惟曰不享爾<lb/>
乃惟逸惟頗大逺王命則惟爾多方探天之威我則致<lb/>
天之罰離逖爾土王曰我不惟多誥我惟祗告爾命又<lb/>
曰時惟爾初不克敬于和則無我怨<lb/>
　周公曰王若曰者周公以王命誥也因四國有變既<lb/>
<pb n="17a"/>
　定矣乃并諸侯而申告之故曰告爾四國多方也成<lb/>
　王已於多士告商之叛民今其辭率推廣多士之書<lb/>
　以并告諸侯也殷侯諸侯也皆商之舊臣尹民則長<lb/>
　民者也大降爾命誅紂而與民惟新汝非不知之也<lb/>
　洪大也洪惟者所思之大也盖言天命靡常在人圖<lb/>
　之既畏天命安可不寅恭敬念于祀乎帝之降格監<lb/>
　于有夏以夏之先后能畏天命者也而夏之嗣王大<lb/>
　厥逸不肯慼言無憂民之言也乃大淫昏而無終日<lb/>
<pb n="17b"/>
　之頃勉行此道爾之所聞也此則多士所謂惟帝降<lb/>
　格嚮於時夏弗克庸帝大淫泆有辭是也厥圖帝之<lb/>
　命不克開於民之麗者開逹也麗附也麗于善則善<lb/>
　麗于惡則惡也既不逹民之麗非所以圖天命也方<lb/>
　且酷罰以長亂崇長也甲始也言亂之長始于内也<lb/>
　既不能靈承於祭祀又不能大進靖恭之士以寛裕<lb/>
　斯民乃敬用叨懫饕餮忿懫之人以殘賊夏邑桀之<lb/>
　弗克庸徳慢神虐民其惡若此天惟眷求神主乃大<lb/>
<pb n="18a"/>
　降顯休命于成湯刑殄有夏此則多士所謂惟時天<lb/>
　罔念聞厥惟廢元命降致罰乃命爾先祖成湯革夏<lb/>
　是也皇天無親惟徳是輔夏王滅徳天不輔之以純<lb/>
　徳文王之徳之純所以受天命也爾多方之義民不<lb/>
　得在位以長享其爵禄而所恭之多士皆營私専利<lb/>
　之人相與虐民而已安得克明此徳以享其民乎至<lb/>
　于百為凡百所為大不克開開逹也逹者洞曉也夏<lb/>
　之君臣弗率如此惟成湯能以爾多方之諸侯簡在<lb/>
<pb n="18b"/>
　帝心而代夏作民主也慎厥麗乃勸者使之麗於善<lb/>
　而皆知勸也以徳行刑民斯知勸也以至於帝乙罔<lb/>
　不明徳慎罰先明徳以慎罰則亦知所勸也雖要囚<lb/>
　戮之亦甘心焉殺而不怨也開釋無辜者赦過宥罪<lb/>
　亦無不知勸也此則多士所謂自成湯至于帝乙罔<lb/>
　不明徳恤祀是也今至于爾辟指紂也弗克以爾多<lb/>
　方享天之命是以我周亦如湯之得受命也嗚呼者<lb/>
　嘆息之辭以誥爾多方也非天庸釋有夏非天庸釋<lb/>
<pb n="19a"/>
　有殷庸用也釋棄絶之也言非天用絶夏商之命夏<lb/>
　商自絶之也乃惟爾君以爾多方大淫圖天之命以<lb/>
　淫虐圖天命可乎而况屑有辭屑輕也輕出其言以<lb/>
　責命于天也乃惟有夏圖厥政不集於享集成也天<lb/>
　降時喪所謂時日曷喪也有邦間之上下之情不通<lb/>
　也今爾商後王逸厥逸為流連之樂以圖國政也不<lb/>
　蠲烝者不能㓗粢以恤祀也天惟降時喪亦如桀之<lb/>
　亡也此則多士所謂在今後嗣王誕淫厥泆惟時上<lb/>
<pb n="19b"/>
　帝不保降若兹大喪是也惟聖罔念作狂惟狂克念<lb/>
　作聖聖之與狂在于念不念之間人但不能自勉爾<lb/>
　天亦憫紂實湯之子孫故須暇之若所謂寛暇之以<lb/>
　冀其改過紂大作民主既不克念又不聽人之言天<lb/>
　惟求爾多方大動以威出災異以警懼之以開其自<lb/>
　新之路俾顧諟天之明命而爾多方無徳可以堪之<lb/>
　惟我周王靈承于旅旅祭之大者天用親有徳饗有<lb/>
　道也克堪用徳惟典神天此則多士所謂今惟我周<lb/>
<pb n="20a"/>
　王丕靈承帝事是也天惟式教我用休教者非諄諄<lb/>
　然命之也使之主祭而百神享使之主事而事治也<lb/>
　簡者簡在帝心卑者俾革商命以長爾多方也今我<lb/>
　曷敢多誥以我誅三監淮夷及奄以大降爾四國民<lb/>
　命不得已而有言也爾曷不忱裕之于爾多方爾曷<lb/>
　不夾介乂我周王享天之命者欲諸侯以誠信寛裕<lb/>
　之道行於國而夾輔介助我以享天之命也夫普天<lb/>
　之下莫非王土率土之濵莫非王臣汝諸侯尚宅爾<lb/>
<pb n="20b"/>
　宅畋爾田言棲息飲啄皆在我域中夫何所逃而曷<lb/>
　不順我明天之命乃屢導告之而亂靡有定此不静<lb/>
　也皆由爾未有愛君之實不能大安天命又乃輕棄<lb/>
　天命其為不静乃爾自作不典典常也言其心無常<lb/>
　也不能圖忱于正忱信也皆其自取之也我惟時其<lb/>
　教告之戒之也我惟時其戰要囚之戒之不從而罰<lb/>
　之也至于再至于三而頑不率化乃有不用我降爾<lb/>
　命如三監淮夷及奄是也我乃其大罰殛之誅之遷<lb/>
<pb n="21a"/>
　之踐之理所當然此則多士所謂予亦致天之罰于<lb/>
　爾躬是也非我有周秉徳不康寧非我不愛爾皆爾<lb/>
　自召也此則多士所謂非我一人奉徳不康寜時惟<lb/>
　天命是也嗚呼者歎辭也告爾有方多士諸侯也暨<lb/>
　殷多士四國也不告庶民而告士者責其可責者也<lb/>
　士服則民服矣今爾奔走臣服我所監臨已五年矣<lb/>
　而猶不悛是為之長者當任其責也胥伯諸侯之長<lb/>
　小大多正小大之國皆有正有長爾罔不克臬者當<lb/>
<pb n="21b"/>
　無不以法自防也此則多士所謂亦惟爾多士攸服<lb/>
　奔走我多遜是也自作不和此心不静也爾當和之<lb/>
　脩其身也爾室不睦骨肉相怨也爾當和之齊其家<lb/>
　也身脩矣家齊矣爾邑克明能克勤乃事則國治矣<lb/>
　此成王周公之誥命不忘大學之道也雖有凶徳悖<lb/>
　亂之人撓我之政則亦以和敬在位使之觀感而化忠<lb/>
　厚之至也克閱于乃邑謀介者視一國之内求賢以<lb/>
　自助也惟能如此故可安于洛邑鑿井耕田而永有<lb/>
<pb n="22a"/>
　養也豈惟如此天亦卑於爾眷爾之從化也此則多<lb/>
　士所謂爾克敬天惟卑矜爾是也我有周惟其大介<lb/>
　賚爾既助之又錫與之也又當取商之多士迪簡其<lb/>
　賢者使之在王左右至於服在大僚言公卿皆爾為<lb/>
　也此則多士所謂夏迪簡在王庭有服在百僚是也<lb/>
　言爾若從化則尤厚於湯之用夏士是也嗚呼者又<lb/>
　歎之也恐其告戒之不從則又曰爾不能勉信我命<lb/>
　則亦惟不克享我之爵禄田宅此則多士所謂爾不<lb/>
<pb n="22b"/>
　克敬爾不啻不有爾土是也凡民惟曰不享者爾既<lb/>
　不享我之命民不享爾之命上有好者下必有甚焉<lb/>
　者矣爾既荒逸偏頗違逺我命則惟爾探天之威犯<lb/>
　天之怒我當致天之罰言非我私心也離逖者誅之<lb/>
　遷之踐之也此則多士所謂我乃明致天罰移爾遐<lb/>
　逖是也王曰我不惟多誥者言我諄諄然不憚煩如<lb/>
　此然其所誥不過使爾祗敬知天命所歸又曰者徃<lb/>
　日告之今日又告之也言爾初不克敬于和以至於<lb/>
<pb n="23a"/>
　此今當知我之所告皆為爾計則何怨之有使四國<lb/>
　暨多方之多士聞此警戒之語當銜恩戴徳革心以<lb/>
　化周家之忠厚嘗謂自大誥康誥酒誥梓材召誥洛<lb/>
　誥多士以至多方八篇之義皆因商民而作則商民<lb/>
　之頑可知矣成湯革夏惟亳民以為不恤我衆至<lb/>
　於諸侯則東征西怨南征北怨怨其後來也卒之攸<lb/>
　徂之民室家相慶今商民之怨則異是也此成王周<lb/>
　公所以告戒之切而歸結於則無我怨其意深矣雖<lb/>
<pb n="23b"/>
　然商民如是之頑成王周公終不忍誅之者以其服<lb/>
　商之治已久猶有眷眷不忘其君之心是以不忍誅<lb/>
　也兹其所以為忠厚歟竊意周之積累自后稷公劉<lb/>
　太王王季文武非不厚也然譬如植木前人植之後<lb/>
　人不能培㙲之則根雖固久已撥矣安得枝葉之茂<lb/>
　乎周之社稷所以卜世卜年過歴長久者成王周公<lb/>
　以忠厚培㙲之力也嗚呼盛哉嗚呼盛哉<lb/>
</p>
<p>
</p>
  </div>
</body>
</text>
</TEI>
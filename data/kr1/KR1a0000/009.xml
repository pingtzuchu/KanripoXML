<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>子夏易𫝊卷九</head> <lb/>
    <p>
<pb n="1a"/>
欽定四庫全書<lb/>
　子夏易𫝊卷九<lb/>
　　周易<lb/>
　　　說卦傳第九<lb/>
昔者聖人之作易也幽賛於神明而生蓍參天兩地而<lb/>
倚數觀變於隂陽而立卦發揮於剛柔而生爻和順於<lb/>
道德而理於義窮理盡性以至於命昔者聖人之作易<lb/>
也將以順性命之理是以立天之道曰隂與陽立地之<lb/>
<pb n="1b"/>
道曰柔與剛立人之道曰仁與義兼三才而兩之故易<lb/>
六畫而成卦分隂分陽迭用柔剛故易六位而成章天<lb/>
地定位山澤通氣雷風相薄水火不相射八卦相錯數<lb/>
往者順知來者逆是故易逆數也雷以動之風以散之<lb/>
雨以潤之日以晅之艮以止之兊以說之乾以君之坤<lb/>
以藏之<lb/>
　昔者聖人之作易原其元而傳其理也太極生兩儀<lb/>
　兩儀生四象而萬物興焉夫造者之大德也幽深而<lb/>
<pb n="2a"/>
　無形神運而明備物得生成也故聖人揚其幽於神<lb/>
　明而為治道之始也蓍也者神也虚而周也含其數<lb/>
　而無太極之象也物始兆故參無以有之曰天兩而<lb/>
　形之曰地依其數而推之得四象之生成焉人理之<lb/>
　變化焉始見者隂陽也易而變之而得其時故天道<lb/>
　成也故聖人以之立卦乗氣散化而為形用而之事<lb/>
　曰剛柔也兼地道而成也因而重之生爻兩儀分而<lb/>
　萬物作聖人為之主焉故上和順於道德可以生而<lb/>
<pb n="2b"/>
　化象其隂陽也下以施布於仁義可以養而制用其<lb/>
　柔剛也故原其始致其終窮其理而盡得天下之理<lb/>
　靜而順其時之命而行也聖人之作易也將以順性<lb/>
　命之理也故立天之道曰隂與陽氣之始也立地之<lb/>
　道曰柔與剛形之變也立人之道曰仁與義德之偕<lb/>
　也合兩而後成也故兼三才而兩之故易六畫而成<lb/>
　卦也隂陽者相生而為之化也未始相離也陽為君<lb/>
　焉物之始生陽也陽始生而濳於隂也子之建也雖<lb/>
<pb n="3a"/>
　曰陽之生未有其位故爻之初為無其實陽之兆也<lb/>
　隂耦也兩成之有其位也其道卑焉故爻之二為隂<lb/>
　也隂過則陽生三竒數也三而小成一卦之主也故<lb/>
　爻之三為陽也陽變則隂生位承上也地之數也故<lb/>
　爻之四為隂也數之積隂之變則陽生也天之數也<lb/>
　而得其中而下富其民也故爻之五為陽也陽極則<lb/>
　消而為隂氣終則道窮也故曰無位也此天道之變<lb/>
　隂陽相更聖人象之而分隂陽迭用剛柔故易六爻<lb/>
<pb n="3b"/>
　位而成文也定天地之位合二物之交通山澤之氣<lb/>
　雷風相薄而大水火相革而生重錯八卦以觀其所<lb/>
　適而天下之理得矣如日月之更也如四時之代也<lb/>
　古今往來其道一也故往者從而數之來者逆而前<lb/>
　之是故逆數者易之智也雷以動之風以散之雨以<lb/>
　潤之日以晅之艮以止之兊以說之乾以首而倡之<lb/>
　坤以藏而成之觀其㑹合之所以而象之思其爻變<lb/>
　之道而懼之可以逆其數而違諸悔也<lb/>
<pb n="4a"/>
帝出乎震齊乎巽相見乎離致役乎坤說言乎兊戰乎<lb/>
乾勞乎坎成言乎艮萬物出乎震震東方也齊乎巽巽<lb/>
東南也齊也者言萬物之潔齊也離也者明也萬物皆<lb/>
相見南方之卦也聖人南面而聽天下嚮明而治盖取<lb/>
諸此也坤也者地也萬物皆致養焉故曰致役乎坤兊<lb/>
正秋也萬物之所說也故曰說言乎兊戰乎乾乾西北<lb/>
之卦也言隂陽相薄也坎者水也正北方之卦也勞卦<lb/>
也萬物之所歸也故曰勞乎坎艮東北之卦也萬物之<lb/>
<pb n="4b"/>
所成終而所成始也故曰成言乎艮神也者妙萬物而<lb/>
為言者也動萬物者莫疾乎雷橈萬物者莫疾乎風燥<lb/>
萬物者莫熯乎火說萬物者莫說乎澤潤萬物者莫潤<lb/>
乎水終萬物始萬物者莫盛乎艮故水火相逮雷風不<lb/>
相悖山澤通氣然後能變化旣成萬物也<lb/>
　帝者造化之主天地之宗無象之象也不可以形智<lb/>
　索因物之生成始終其顯其出入焉參而主之者陽<lb/>
　也是故出乎東春之建也陽動於下萬物震之而生<lb/>
<pb n="5a"/>
　也故震東方之物齊乎巽物之長齊而布生鮮潔區<lb/>
　别而不相亂也物方長貌強而下柔也故下柔而巽<lb/>
　之待其大者不可以不巽故巽東南之物也離也者<lb/>
　明也萬物之貌始大皆明而相見中柔順也可以治<lb/>
　之矣是以聖人南面而聽天下嚮明而治蓋取諸此<lb/>
　坤也者地也萬物皆致養焉物之雜也外盛而中未<lb/>
　盈養之而後成者也故順而求役而致養之故坤為<lb/>
　西南之卦也兊正秋也外柔而中壯也萬物之盛而<lb/>
<pb n="5b"/>
　咸說也故兊為正西之物也乾西北地也陽之老隂<lb/>
　薄而爭興也故戰也萬物衰而落其榮也故乾為西<lb/>
　北之物也坎者陽胎於中而隂盛於外水之卦也水<lb/>
　幽隂之物也水流而不已也萬物之所歸也故物之<lb/>
　生先聚水而質其死也水涸而枯槁故其勞卦為北<lb/>
　方之物也艮四時之終萬物之所成止於艮也終則<lb/>
　有始也故曰成言乎艮為東北之卦也神也者妙得<lb/>
　其萬物變化之理而為言也故聖人之治天下䏻得<lb/>
<pb n="6a"/>
　其為帝之道合其神用不失其終始則䏻為帝於天<lb/>
　下而定其大位也故動萬物者莫疾乎雷可以震動<lb/>
　而肅也橈萬物者莫疾乎風可以觀民而行令也燥<lb/>
　萬物者莫熯乎火明其所行自竭其情敬其所履而<lb/>
　不可亂也說萬物者莫說乎澤外柔而接之中剛以<lb/>
　濟之民咸說其義潤萬物者莫潤乎水審利以安之<lb/>
　生貨以聚之終萬物始萬物者莫盛乎艮限其所止<lb/>
　則力不匱而䏻生其始也此得其一象之像也故使<lb/>
<pb n="6b"/>
　水火異物而相濟雷風相與而益大山澤殊形而感<lb/>
　化此其兼象之像也天地以是變化聖人以是興作<lb/>
　然後䏻盡成萬物也<lb/>
乾為馬坤為牛震為龍巽為雞坎為豕離為雉艮為狗<lb/>
兊為羊<lb/>
　乾為馬健速之物也坤為牛至順而䏻任重也震為<lb/>
　龍濳動而變於隂也巽為雞體多陽輕舉之物主於<lb/>
　下也隂巽而不䏻逺也坎為豕濕處卑穢之物也離<lb/>
<pb n="7a"/>
　為雉陽周而明中柔而文也雉處髙潔而文煥也艮<lb/>
　為狗外剛而䏻搏噬禁止内柔而䏻附人也兊為羊<lb/>
　内多陽很而不䏻害物也<lb/>
乾為首坤為腹震為足巽為股坎為耳離為目艮為手<lb/>
兊為口<lb/>
　乾為首尊在上也坤為腹無不藏也震為足動在下<lb/>
　也巽為股巽於下而隨足也坎為耳陽明在其内也<lb/>
　離為目陽明照於外也艮為手外剛而䏻執止也兊<lb/>
<pb n="7b"/>
　為口外柔而䏻說人也<lb/>
乾天也故稱乎父坤地也故稱乎母震一索而得男故<lb/>
謂之長男巽一索而得女故謂之長女坎再索而得男<lb/>
故謂之中男離再索而得女故謂之中女艮三索而得<lb/>
男故謂之少男兊三索而得女故謂之少女<lb/>
　乾天也父之道也坤地也母道也二氣相求氣勝而<lb/>
　男女生也乾之初配坤而得長男曰震乾生於坤也<lb/>
　坤之初配乾而得長女曰巽坤生於乾也乾之再配<lb/>
<pb n="8a"/>
　坤而得中男曰坎坤再配乾而得中女曰離乾三配<lb/>
　坤而得少男曰艮坤三配乾而得少女曰兊二氣相<lb/>
　推而八卦著矣男女之道備矣天下之情見矣<lb/>
乾為天為圜為君為父為玉為金為寒為氷為大赤為<lb/>
良馬為老馬為瘠馬為駁馬為木果<lb/>
　乾為天剛健無狀為萬物之宗也為圎周萬物也為<lb/>
　君為父尊莫大也為玉為金至堅剛也為寒為冰氣<lb/>
　極嚴結而為堅也為大赤陽老赤甚也良馬馬之極<lb/>
<pb n="8b"/>
　善也老馬馬之極久也瘠馬無膚其堅骨也駁馬堅<lb/>
　猛之至也為木果木剛物也老而為實生之本也乾<lb/>
　老陽也其道極也故健之極長極堅極老皆取象也<lb/>
坤為地為母為布為釡為吝嗇為均為子母牛為大輿<lb/>
為文為衆為柄其於地也為黒<lb/>
　坤為地地有形之大柔順而承天也為母有生育之<lb/>
　功也為布衣服之出也為釡熟生之因也為吝嗇䏻<lb/>
　藏也為均至柔而順而無偏也為子母牛順而育也<lb/>
<pb n="9a"/>
　為大輿䏻載也為文旣形而文著矣為衆隂二也民<lb/>
　之道也純隂故為衆也為柄執而用也物由之而生<lb/>
　本之而用也其於地也為黒至隂之色也坤有形之<lb/>
　大也物生之本也有容藏之義焉有生化之道焉故<lb/>
　是類者皆取象也<lb/>
震為雷為龍為𤣥黄為旉為大塗為長子為決躁為蒼<lb/>
莨竹為萑葦其於馬也為善鳴為馵足為作足為的顙<lb/>
其於稼也為反生其究為健為蕃鮮<lb/>
<pb n="9b"/>
　震為雷動於隂也為龍龍隂中之畜也為𤣥黄𤣥天<lb/>
　色黃地色陽始生於隂雜而為蒼色也為旉陽重而<lb/>
　始華也為大塗剛動而上柔順之可以縱其行也為<lb/>
　長子初有陽也為決躁剛動之性也為蒼筤竹蒼色<lb/>
　性貞堅而節上虚也為萑葦類於竹也其於馬為善<lb/>
　鳴聲震於深也為馵足白足也陽明之色而在下也<lb/>
　為作足動於下也為的顙馵足之馬必的顙陽下應<lb/>
　於上中也其於稼為反生物始生反甲而出也其健<lb/>
<pb n="10a"/>
　往而皆柔動而必屈也為蕃鮮下本堅强則未滋而<lb/>
　色澤震剛下動也物之始生下之堅白皆取象也<lb/>
巽為木為風為長女為繩直為工為白為長為髙為進<lb/>
退為不果為臭其於人也為寡髮為廣顙為多白眼為<lb/>
近利市三倍其究為躁卦<lb/>
　巽為木剛巽柔而不固可以柔曲直也為風剛巽柔<lb/>
　柔巽剛無其體而相從也為長女隂生於初也為繩<lb/>
　直從物之形而施其制也為工巽物之才而為器也<lb/>
<pb n="10b"/>
　為白素可以施衆采也為長可以制為下也為進退<lb/>
　巽於物不自執其志從時而進退也為不果巽從於<lb/>
　物不決成也為臭羶馨從物之風巽下執其體故為<lb/>
　臭而巳也陽也者首也而巽志於柔其體虚其精薄<lb/>
　其道虧也故於首則寡髮矣於顙則廣而無容矣於<lb/>
　目則少其精眸也為近利以剛巽柔利求少物也柔<lb/>
　而羸剛則利三倍剛而巽柔行權可也巽而不反巽<lb/>
　其窮也則為妄躁之兆也巽者陽巽於隂不自任其<lb/>
<pb n="11a"/>
　志也故可以行權而制事也故木以曲直之風以随<lb/>
　之故可制之物從小之道皆取象也<lb/>
坎為水為溝瀆為隱伏為矯輮為弓輪其於人也為加<lb/>
憂為心病為耳痛為血卦為赤其於馬也為美脊為亟<lb/>
心為下首為薄蹄為曵其於輿也為多眚為通為月為<lb/>
盜其於木也為堅多心<lb/>
　坎為水上下皆隂而陽在柔中剛而有信也履之以<lb/>
　冝乗其柔順而有功也用之失道則没溺矣水之象<lb/>
<pb n="11b"/>
　也為溝瀆陽處兩隂之閒隂深之象也為隱伏藏於<lb/>
　隂中也為矯輮為弓輪二隂之柔濡之而雖剛可以<lb/>
　屈直為曲也為加憂為心病陽心也陷於柔故加憂<lb/>
　而心痛也為耳痛陽明在内耳也陷困於柔故耳痛<lb/>
　也為血卦血隂類也傷於中而流血於外陽傷於血<lb/>
　赤也其於馬也為美脊陽在中也為亟心陽居内其<lb/>
　心速也為下首柔居上也為薄蹄為曵柔在下非强行<lb/>
　之物也其於輿為多眚本末弱不䏻堅也為通剛得<lb/>
<pb n="12a"/>
　中雖陷之終通也為月中隂之精而中明也為盜居<lb/>
　隂之中隂竊之物也其於木也為堅多心中剛也故<lb/>
　陽陷於隂也陷而終通故為陷也其於善則中善也<lb/>
　其於病則終病也故中剛之物皆取象焉<lb/>
離為火為日為電為中女為甲胄為戈兵其於人也為<lb/>
大腹為乾卦為鼈為蟹為蠃為蚌為龜其於木也為科<lb/>
上槁<lb/>
　離為火陽盛而上下皆發也為日陽之精發於外也<lb/>
<pb n="12b"/>
　為電光耀為隂發於隂之外也為中女隂生於中為<lb/>
　甲胄為戈兵外剛而為悍也其於人為大腹隂氣伏<lb/>
　於内也為乾卦陽盛而液不通於外也為鼈為蟹為<lb/>
　蠃為蚌為龜骨剛於外也其於木也為科上稿木為<lb/>
　顚則槁中而虚也離陽盛於外故至炎之物外剛中<lb/>
　柔之類皆取象也<lb/>
艮為山為徑路為小石為門闕為果蓏為閽寺為指為<lb/>
狗為鼠為黔喙之屬其於木也為堅多節<lb/>
<pb n="13a"/>
　剛極髙而終止山之象也為徑路小路也可止行其<lb/>
　中也為門闕止出入之所也為果蓏少陽實止於地<lb/>
　不得象於木果也為閽寺止守其禁止也為指䏻執<lb/>
　止也為狗䏻守止也為鼠止於人也為黔喙之屬上<lb/>
　剛啄剛而䏻啄止其物也其於木也為堅多節剛小<lb/>
　而生節木之堅也艮少陽生也陽得卦終於其所也<lb/>
　䏻止而小堅者皆取象焉<lb/>
兊為澤為少女為巫為口舌為毁折為附決其於地也<lb/>
<pb n="13b"/>
為剛鹵為妾為羊<lb/>
　隂以居上剛得其潤上潤下堅澤之象也為少女三<lb/>
　求而得也為巫柔而不正而在<hi>闕</hi>
　<lb/>
　<lb/>
　<lb/>
　<lb/>
　子夏易𫝊卷九<lb/>
</p>
<p>
</p>
  </div>
</body>
</text>
</TEI>
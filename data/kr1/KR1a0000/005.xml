<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>子夏易傳卷五</head> <lb/>
    <p>
<pb n="1a"/>
欽定四庫全書<lb/>
　子夏易傳卷五<lb/>
　　周易<lb/>
　　　下經夬傳第五<lb/>
䷪<hi>乾下兑上</hi>
夬揚于王庭孚號有厲告自邑不利即戎利有攸往彖<lb/>
曰夬決也剛決柔也健而説決而和揚于王庭柔乘五<lb/>
剛也孚號有厲其危乃光也告自邑不利即戎所尚乃<lb/>
<pb n="1b"/>
窮也利有攸往剛長乃終也<lb/>
　陽長終位而陰微也君子在位小人在野健制而能<lb/>
　悦之不隱情也剛決而能和之不任力而剛不過中<lb/>
　也故顯于王庭而民得治也夫用九即吉於无首也<lb/>
　剛長即凶於用壯也道之窮則不富矣其危矣哉信<lb/>
　有危而思患呻號終无刑乃保其光也告自邑揚而<lb/>
　令之從也不利即戎肆剛騁力道途斯變利有攸往<lb/>
　柔道外而剛治遂終也<lb/>
<pb n="2a"/>
象曰澤上於天夬君子以施禄及下居徳則忌<lb/>
　澤上於天上澤以及下也上以明法決治致其平也<lb/>
　君子以施禄及下惠其澤也選徳以居其位取則以<lb/>
　上為禁盡已而不敢上越也<lb/>
初九壯于前趾往不勝為咎象曰不勝而往咎也<lb/>
　陽處體初志在乎前趾將行以求勝也壯之用斯窮<lb/>
　之矣下之微也何可勝哉知其不可以往之自為咎<lb/>
　也<lb/>
<pb n="2b"/>
九二惕號莫夜有戎勿恤象曰有戎勿恤得中道也<lb/>
　以剛而退守於柔知其危而懼呻號戎於昧矣可為<lb/>
　戎无敵也何所憂乎得其中道吉也<lb/>
九三壯于頄有凶君子夬夬獨行遇雨若濡有愠无咎<lb/>
象曰君子夬夬終无咎也<lb/>
　當位上應往而為壯内得其心外形于色壯見于頄<lb/>
　也行而與邪凶之道也夫君子治已豈係於私哉雖<lb/>
　獨行遇應而潤於我而反恕其邪志匪其失亦又何咎<lb/>
<pb n="3a"/>
九四臀无膚其行次且牽羊悔亡聞言不信象曰其行<lb/>
次且位不當也聞言不信聦不明也<lb/>
　志進決柔而逼於上坐不能安行不能正剛而不當<lb/>
　其位也羊者觗突不迴之物比之用壯焉能自牽繫<lb/>
　其志不縱其壯則悔亡也是語也聽之而不能明昧<lb/>
　為其道者也<lb/>
九五莧陸夬夬中行无咎象曰中行无咎中未光也<lb/>
　上无位之尊也決其決至易也莧陸之柔脃也以至<lb/>
<pb n="3b"/>
　尊之徳務至微之物則缺於與能矣夬而得中无咎<lb/>
　而已豈足以為光哉<lb/>
上六无號終有凶象曰无號之凶終不可長也<lb/>
　剛長而一柔尚存亡无日矣雖號之无及已也<lb/>
䷫<hi>巽下乾上</hi>
姤女壯勿用取女彖曰姤遇也柔遇剛也勿用取女不<lb/>
可與長也天地相遇品物咸章也剛遇中正天下大行<lb/>
也姤之時義大矣哉<lb/>
<pb n="4a"/>
　陽也君人之道也正之恒也而陰來代之衆以求之<lb/>
　其道遇也陰之賊也遇而合之仕无正也女之壯也<lb/>
　非人倫之道不足以娶之事无恒不足以為用夫易<lb/>
　无窮也陽不能獨化化不可以无遇故遇而後成初<lb/>
　茍而終固即遂其生化之大焉且物无大也无細也<lb/>
　其得之大遇也待於外之來也豈已之由乎其在於<lb/>
　遇人大吉則乾陽也巽陰也有天地相遇之道焉天<lb/>
　地遇而萬物章也剛得中正而能擇其柔聖人遇於<lb/>
<pb n="4b"/>
　大位也則其道大行君子遇於時輔聖人之功而天<lb/>
　下治也品物得遇而其道乃通始微而終著也<lb/>
象曰天下有風姤后以施命誥四方<lb/>
　人之治者火承上之風能君天下者得天下之治也<lb/>
　施命告四方人承其命咸得其遇也<lb/>
初六繫于金柅貞吉有攸往見凶羸豕孚蹢躅象曰繫<lb/>
于金柅柔道牽也<lb/>
　陰之為道冝牽於陽而守其正保其吉也君子隨遇<lb/>
<pb n="5a"/>
　而往无永正何以終乎凶其冝也无異於牝豕從豭<lb/>
　遇无信蹢躅而已非久之道也<lb/>
九二包有魚无咎不利賔象曰包有魚義不及賔也<lb/>
　陰者身之資也魚非食之珍者初非陰之正者卦无<lb/>
　陰亦衆之所向也已得之而供其求衆失之未足深<lb/>
　吝故獲之无咎得其中者也畜非正之物懼人之見<lb/>
　其義豈及於賔哉<lb/>
九三臀无膚其行次且厲无大咎象曰其行次且行未<lb/>
<pb n="5b"/>
牽也<lb/>
　求初之合二已得矣胡獲焉坐而不安行而不正牽<lb/>
　繫其柔而未得也以其不獲也而止於位故免於爭<lb/>
　競之患雖危而无大咎也<lb/>
九四包无魚起凶象曰无魚之凶逺民也<lb/>
　无位之陰遇斯獲矣二有之也應何為乎起已求遇<lb/>
　之凶之道也<lb/>
九五以把<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>瓜含章有隕自天象曰九五含章中正也<lb/>
<pb n="6a"/>
有隕自天志不舎命也<lb/>
　无中正之徳者皆无魚以至於悔也至五徳博而位<lb/>
　尊謀其道不思其欲故食把匏瓜而已夫以剛正之<lb/>
　體含章明之徳志在行道不舎敎令如天降之也莫<lb/>
　不咸賴矣所謂剛遇中正而天下大行也<lb/>
上九姤其角吝无咎象曰姤其角上窮吝也<lb/>
　已過體矣何所遇乎姤於角也以是求遇可惜者也<lb/>
　不至於爭无吝已矣<lb/>
<pb n="6b"/>
䷬<hi>坤下兑上</hi>
萃亨王假有廟利見大人亨利貞用大牲吉利有攸往<lb/>
彖曰萃聚也順以説剛中而應故聚也王假有廟致孝<lb/>
享也利見大人亨聚以正也用大牲吉利有攸往順天<lb/>
命也觀其所聚而天地萬物之情可見矣<lb/>
　順而以説柔无違也剛中正而應保其萃以通也天<lb/>
　下大聚正者而孝享聚其昭穆剛尊而利以見也萃<lb/>
　其正而通也用大牲吉聚而豐之得其稱也夫聚而<lb/>
<pb n="7a"/>
　通之何往不利順於類正而相聚得其通而保其久<lb/>
　也天地萬物之情見於此矣<lb/>
象曰澤上於地萃君子以除戎器戒不虞<lb/>
　澤得地以久地得澤以潤相聚之道也衆之聚也不<lb/>
　可以无防故君子以除戎器戒不虞<lb/>
初六有孚不終乃亂乃萃若號一握為笑勿恤往无咎<lb/>
象曰乃亂乃萃其志亂也<lb/>
　四為上應三近附之已信不終失其萃矣則心惑而<lb/>
<pb n="7b"/>
　志亂矣何所利哉若小能號呼自省度其可否反而<lb/>
　哂之不以為笑靜然保居終獲其應復何憂哉往必<lb/>
　无咎也<lb/>
六二引吉无咎孚乃利用禴象曰引吉无咎中未變也<lb/>
　初三皆萃於四已獨守中不變其志待於五牽而後<lb/>
　為聚得其吉矣居内靡他何咎之有精意承奉信以<lb/>
　結之豈待於豐乎雖薄而可以薦也<lb/>
六三萃如嗟如无攸利往无咎小吝象曰往无咎上巽<lb/>
<pb n="8a"/>
也<lb/>
　下皆上萃已无應焉萃如嗟如也何所利哉奉於四<lb/>
　剛剛巽而與故往而无咎不能下已而從人位之失<lb/>
　矣可小惜也<lb/>
九四大吉无咎象曰大吉无咎位不當也<lb/>
　承上於地以剛處之而下據其衆非其至公奉上之<lb/>
　心大吉則咎也<lb/>
九五萃有位无咎匪孚元永貞悔亡象曰萃有位志未<lb/>
<pb n="8b"/>
光也<lb/>
　四有其民而權逼於已位當貴也咎何有乎尊信不<lb/>
　行道豈光乎且陽徳仁也可以長正而悔亡矣民終<lb/>
　歸之也<lb/>
上六齎咨涕洟无咎象曰齎咨涕洟未安上也<lb/>
　乘剛而不安違而无萃齎咨憂嘆以至於涕洟懼而<lb/>
　内戒咎何有焉<lb/>
䷭<hi>巽下坤上</hi>
<pb n="9a"/>
升元亨用見大人勿恤南征吉彖曰柔以時升巽而順<lb/>
剛中而應是以大亨用見大人勿恤有慶也南征吉志<lb/>
行也<lb/>
　柔卑道也巽木道也其道升而大也見可而升得其<lb/>
　時也内體巽而外順於物剛中而上應之是以亨也<lb/>
　合大人之徳用見之而勿恤有慶者也南征吉出諸<lb/>
　幽而升於明也志獲於此矣<lb/>
象曰地中生木升君子以順徳積小以高大<lb/>
<pb n="9b"/>
　木生浸而大也剛中而柔順也君子欲其升也立本<lb/>
　以愼徳巽於卑順於上則能積小而至於大也<lb/>
初六允升大吉象曰允升大吉上合志也<lb/>
　巽者剛巽柔柔順剛也上承於剛誠信相與升而合<lb/>
　徳其升矣故大吉<lb/>
九二孚乃利用禴无咎象曰九二之孚有喜也<lb/>
　剛而能正中而无私應上以升之象豈假豐物而後<lb/>
　享焉上應其誠下升而大雖非其位得其道也故有<lb/>
<pb n="10a"/>
　喜而无咎也<lb/>
九三升虚邑象曰升虚邑无所疑也<lb/>
　上體順也應而升之虚邑以待也升何疑哉<lb/>
六四王用亨于岐山吉无咎象曰王用亨于岐山順事<lb/>
也<lb/>
　位輔乎尊而不待諸升者通上下安險阻之任難之<lb/>
　地也而順以當位恭以事上得其吉矣亦又何咎<lb/>
六五貞吉升階象曰貞吉升階大得志也<lb/>
<pb n="10b"/>
　以柔道而至於中也升階而就其位正之吉也可謂<lb/>
　大志也<lb/>
上六冥升利于不息之貞象曰㝠升在上消不富也<lb/>
　上而不已昧於升也時消也安所息乎利以守正不<lb/>
　求孳孳也<lb/>
䷮<hi>坎下兑上</hi>
困亨貞大人吉无咎有言不信彖曰困剛揜也險以説<lb/>
困而不失其所亨其唯君子乎貞大人吉以剛中也有<lb/>
<pb n="11a"/>
言不信尚口乃窮也<lb/>
　剛則困見揜於柔也險而能説雖困而通也君子之<lb/>
　行存乎素也困而自辨而不責於人修齊其徳以自<lb/>
　濟也五為衆之歸焉剛而能幹中而得當大人之正<lb/>
　也亨困而吉何咎之有乎困而尚口斯窮之矣何所<lb/>
　信乎故君子飾行以亨困而不以言也<lb/>
象曰澤无水困君子以致命遂志<lb/>
　澤无水涸而无潤也夫積行以成其徳雖致命終遂<lb/>
<pb n="11b"/>
　其道君子之志剛而不可拔也故能致困而不可失<lb/>
　其道也<lb/>
初六臀困于株木入于幽谷三嵗不覿象曰入于幽谷<lb/>
幽不明也<lb/>
　能濟困者剛直也初以柔弱居於困窮而不安其所<lb/>
　也而欲上應於二為二所吝幽於坎底以至於三嵗<lb/>
　而无所見不明之至也<lb/>
九二困于酒食朱紱方來利用亨祀征凶无咎象曰困<lb/>
<pb n="12a"/>
于酒食中有慶也<lb/>
　剛而得中為初三之附豐於所資困酒食者矣酒食困<lb/>
　有位而得其民則受其命服而朱紱來矣夫以位卑<lb/>
　而有民利潔敬以奉上恃權而淩征之凶也卑以自<lb/>
　守得无咎矣<lb/>
六三困于石據于蒺藜入于其宫不見其妻凶象曰據<lb/>
于蒺藜乘剛也入于其宫不見其妻不祥也<lb/>
　柔以居困力不堪也欲其往而困於四堅於石也欲<lb/>
<pb n="12b"/>
　其安而據於二難於蒺藜也進退无可安所存乎以<lb/>
　至於失位而殞身也位之不當不足亨困不祥之至<lb/>
　也<lb/>
九四來徐徐困于金車吝有終象曰來徐徐志在下也<lb/>
雖不當位有與也<lb/>
　初為之應二剛困之故遲遲而來以待其間也位之<lb/>
　不當不足亨困可惜也雖困於二終歸其應金車剛<lb/>
　而能載也<lb/>
<pb n="13a"/>
九五劓刖困于赤紱乃徐有説利用祭祀象曰劓刖志<lb/>
未得也乃徐有説以中直也利用祭祀受福也<lb/>
　物莫能兩大二之豐則五道減矣二以剛得衆而五<lb/>
　怒其甚也將欲刑之上下敵應不能勝也故困之免<lb/>
　矣夫居尊以忿失其道也終以中直久而説矣至誠<lb/>
　感神況赤紱乎故精意乃受其祐矣<lb/>
上六困于葛藟于臲卼曰動悔有悔征吉象曰困于葛<lb/>
藟未當也動悔有悔吉行也<lb/>
<pb n="13b"/>
　柔之為物不能通於困當困之終然可征矣居於上<lb/>
　而果於剛欲其退也為葛藟係之欲其處也臲卼而<lb/>
　難據皆不離於困也柔弱質也不能專斷語其治也<lb/>
　何哉曰動悔有悔其處也則征矣乃吉行也<lb/>
䷯<hi>巽下坎上</hi>
井改邑不改井无喪无得往來井井汔至亦未繘井羸<lb/>
其瓶凶彖曰巽乎水而上水井井養而不窮也改邑不<lb/>
改井乃以剛中也汔至亦未繘井未有功也羸其瓶是<lb/>
<pb n="14a"/>
以凶也<lb/>
　水人之資也徳人之保也自古至今其道一也故從<lb/>
　於水而下入得水上汲而施物井之道也好于徳而<lb/>
　巽志修徳充其徳而位於民上咸賴其澤徳之施也<lb/>
　故井曰徳巽志修徳曰徳之地不可改而非其道也<lb/>
　酌之不竭不資於外无喪无得也君子之徳其虚中<lb/>
　无改施之不竭於何而喪其厚徳也必備莫究其極<lb/>
　又何能得井冽可食之往來者皆井其井之用焉則<lb/>
<pb n="14b"/>
　君子徳博而施故往來者徳其徳焉非剛中之徳不<lb/>
　能至也井可食矣人近至之而未繘无功不能汲下<lb/>
　君子雖至於徳无其位不受其器未伸其功也羸其<lb/>
　缾凶繘之失道用之非器棄先之功而及其凶也君<lb/>
　子於器而立度行權而合物然後道可終也夫道者<lb/>
　及物而成徳也修其徳而不利濟非其道也有徳无<lb/>
　其位不建其功其徳未行也有其法當於權然後能<lb/>
　終之故君子不可以不備徳觀其井而古今之道可<lb/>
<pb n="15a"/>
　知也<lb/>
象曰木上有水井君子以勞民勸相<lb/>
　木上有水上木而出以潤於木井徳之施也勞也者<lb/>
　勉民之勞也治之得冝樂其勞而生財也上讓下敬<lb/>
　父慈子孝人之性也君子明之善而勸也非抑之制<lb/>
　之善為事者如之也<lb/>
初六井泥不食舊井无禽象曰井泥不食下也舊井无<lb/>
禽時舎也<lb/>
<pb n="15b"/>
　居於井下井泥者也舊井而无水者也禽何食哉窮<lb/>
　下而質弱者矣時何用哉故舎也<lb/>
九二井谷射鮒甕敝漏象曰井谷射鮒无與也<lb/>
　井而與下谷之流也初微陰也而注志焉中之才无<lb/>
　施及以應不能上行而集其下事也有質而不得務<lb/>
　徳也器自弊矣誰不棄之<lb/>
九三井渫不食為我心惻可用汲王明並受其福象曰<lb/>
井渫不食行惻也求王明受福也<lb/>
<pb n="16a"/>
　剛治其位修已而謀治也在下之上有徳者也井以<lb/>
　上為井也未至上出不見食也憂其行而心惻矣上<lb/>
　應也可用汲矣阻於王之疑也若主明道通矣得其<lb/>
　賢人王亦賴其治也並受其福<lb/>
六四井甃无咎象曰井甃无咎修井也<lb/>
　體上而下柔以自處无外以他其徳不𢎞學而已矣<lb/>
　修井之道質弱止於无咎不足以大濟也<lb/>
九五井冽寒泉食象曰寒泉之食中正也<lb/>
<pb n="16b"/>
　井之治者寒泉也冽其寒又甚焉居於中正為井之<lb/>
　主保井之徳養而不窮者也道之上行人受其施皆<lb/>
　得食其井也<lb/>
上六井收勿幕有孚元吉象曰元吉在上大成也<lb/>
　井至上收井之功也應於下引於五博濟而不施无<lb/>
　幕覆之為衆之信大成而元吉<lb/>
䷰<hi>離下兑上</hi>
革已日乃孚元亨利貞悔亡彖曰革水火相息二女同<lb/>
<pb n="17a"/>
居其志不相得曰革已日乃孚革而信之文明以説大<lb/>
亨以正革而當其悔乃亡天地革而四時成湯武革命<lb/>
順乎天而應乎人革之時大矣哉<lb/>
　火不遂其上澤不得而下故相息息也者勞而止之<lb/>
　而得其自生也二女同居志乖而不可處故革而制<lb/>
　之後乃成也已日而信之文明而説之剛則大中元<lb/>
　亨以正也革而當其悔乃亡物不久革之而後成天<lb/>
　地革而成四時也湯武革命得其時而天下正也革<lb/>
<pb n="17b"/>
　非習近之所得也其大矣哉<lb/>
象曰澤中有火革君子以治厯明時<lb/>
　澤中有火革而後存君子修其歴數明其四時之革<lb/>
　而授以民時也<lb/>
初九鞏用黄牛之革象曰鞏用黄牛不可以有為也<lb/>
　革者中格事順於人而後民志堅而勉其務也從已<lb/>
　之為而為則莫聽也其能久乎愼初者也<lb/>
六二已日乃革之征吉無咎象曰已日革之行有嘉也<lb/>
<pb n="18a"/>
　柔以守位中以為道上應於五有命而行已日遂革<lb/>
　而從其制也以斯而行嘉吉也<lb/>
九三征凶貞厲革言三就有孚象曰革言三就又何之<lb/>
矣<lb/>
　剛得上位專極其火性將制其應不從其革也反道<lb/>
　背時征之凶正之危自初至三令已成矣民已信又<lb/>
　何云也<lb/>
九四悔亡有孚改命吉象曰改命之吉信志也<lb/>
<pb n="18b"/>
　剛能辨志信而行正守卑上從承命而改得其道矣<lb/>
　何悔之有<lb/>
九五大人虎變未占有孚象曰大人虎變其文炳也<lb/>
　剛居尊而革之知變之道勇於變革易而為功也得<lb/>
　於中而煥乎其外理著於兆矣豈俟占而知哉<lb/>
上六君子豹變小人革面征凶居貞吉象曰君子豹變<lb/>
其文蔚也小人革面順以從君也<lb/>
　虎變者明其理勇於變也發而成文君子之類也大<lb/>
<pb n="19a"/>
　人之道也其次勇而變焉故其文蔚也内信而外説<lb/>
　也小人无所明也安於舊俗樂於縱故革面而已也<lb/>
　猶思其故行也則周之三監也征之凶哉居而守正<lb/>
　獲其吉也<lb/>
䷱<hi>巽下離上</hi>
鼎元吉亨彖曰鼎象也以木巽火亨飪也聖人亨以享<lb/>
上帝而大亨以養聖賢巽而耳目聦明柔進而上行得<lb/>
中而應乎剛是以元亨<lb/>
<pb n="19b"/>
　天下者神器也鼎者大器也其治之者必有法也故<lb/>
　以治鼎為法焉離巽合而成象矣趾分其初也次實<lb/>
　腹也中虚耳也上剛鉉也故曰鼎象也其義以木巽<lb/>
　火也有亨飪之道也聖人南面而設制度使天下以<lb/>
　器而治其大器則物无滯矣則固矣故曰鼎取新也<lb/>
　利出否焉不置其器者也治其器必以制度制之道<lb/>
　莫上乎立敬立敬莫先乎享上帝此制度之先也鼎<lb/>
　用多而致治者莫若乎養聖賢此其器也得其器行<lb/>
<pb n="20a"/>
　其事然後能為天下王聖人巽於聖賢則明矣以天<lb/>
　下之目視也以天下之耳聽也於何而不至焉柔得<lb/>
　大位歛身若不足故天下歸之剛上而尊賢剛而任<lb/>
　能也則天下何有焉是以大有慶而能通也<lb/>
象曰木上有火鼎君子以正位凝命<lb/>
　木上有火爨鼎之道治鼎者也當聖人養賢使能也<lb/>
　君子正位守職成聖人之命也<lb/>
初六鼎顚趾利出否得妾以其子无咎象曰鼎顚趾未<lb/>
<pb n="20b"/>
悖也利出否以從貴也<lb/>
　下鼎趾也上應顚也治鼎之道用鼎之始也應滌覆<lb/>
　否顚之利也妾本下也而以孚升士雖賤而才貴火<lb/>
　上從而致其新也可无咎矣夫制者有位而從權雖<lb/>
　反可也<lb/>
九二鼎有實我仇有疾不我能即吉象曰鼎有實愼所<lb/>
之也我仇有疾終无尤也<lb/>
　剛以中應而承其實任之重者矣四以近權惡我專<lb/>
<pb n="21a"/>
　任怨偶敵我不可以不愼其所行然九四之覆餗正<lb/>
　无幾矣豈暇謀我哉獲其終吉也矣<lb/>
九三鼎耳革其行塞雉膏不食方雨虧悔終吉象曰鼎<lb/>
耳革失其義也<lb/>
　尊柔非應而革於四鼎耳所以待實而將用也革則<lb/>
　我道不通也雉膏焉得而食哉夫君子之修徳用其知<lb/>
　也欲其效也无已知以應不能進也安得其任哉失<lb/>
　修徳之義也當鼎新主耳目聦眀以柔徳接之獨見<lb/>
<pb n="21b"/>
　以進則悔虧而終吉也<lb/>
九四鼎折足覆公餗其形渥凶象曰覆公餗信如何也<lb/>
　以不中之才當鼎食之寵事上與下力何任焉折足<lb/>
　者矣非唯足折亦虧公任也公任虧則受凶渥者形<lb/>
　濡什而不勝也非所任而任以至於此信有凶矣如<lb/>
　之何哉<lb/>
六五鼎黄耳金鉉利貞象曰鼎黄耳中以為實也<lb/>
　文而虚中待鉉以載也故能應剛而任重之矣尊柔<lb/>
<pb n="22a"/>
　以能利而得正也<lb/>
上九鼎玉鉉大吉无不利象曰玉鉉在上剛柔節也<lb/>
　剛上而尊賢助以載鼎也玉鉉者貴於金而不當用<lb/>
　也剛能聦逹茍柔奉之巽而以順得其節矣器大治<lb/>
　矣故大吉而无不利也<lb/>
䷲<hi>震下震上</hi>
震亨震來虩虩笑言啞啞震驚百里不喪匕鬯彖曰震<lb/>
亨震來虩虩恐致福也笑言啞啞後有則也震驚百里<lb/>
<pb n="22b"/>
驚逺而懼邇也出可以守宗廟社稷以為祭主也<lb/>
　震亨因其震而自震也微而震之保其終也雷者天<lb/>
　之震也君子變其容號令者上之震也保其終也雷<lb/>
　來類震者外一動也君子省諸内見外猶驚之況於<lb/>
　自動乎動者吉凶悔吝之所生也事之來驚而虩虩<lb/>
　然後獲其笑語也福之生後之則也震始生之陽長<lb/>
　子者也長者能震是震其初也有其長子則能驚其<lb/>
　逺而懼邇也君子可以守宗廟祭祀則匕鬯不缺而<lb/>
<pb n="23a"/>
　保其社稷也皆初震而有其後者也<lb/>
象曰洊雷震君子以恐懼修省<lb/>
　重雷震而不已也君子修已而履省之恐懼之至患<lb/>
　无由及也<lb/>
初九震來虩虩後笑言啞啞吉象曰震來虩虩恐致福<lb/>
也笑言啞啞後有則也<lb/>
　剛能制斷辨物也動之於初震其始恐懼其初後有<lb/>
　則得震之義也<lb/>
<pb n="23b"/>
六二震來厲億喪貝躋于九陵勿逐七日得象曰震來<lb/>
厲乘剛也<lb/>
　剛初而震之保其吉也二而已震失其義也乘剛震<lb/>
　位危喪資也則度其喪而上升矣兩震不相應也何<lb/>
　所來乎雖懼而不失中可以自省終固其所勿逐之<lb/>
　矣七日而得其所喪也七日者極六爻而反下也剛<lb/>
　斯易矣<lb/>
六三震蘇蘇震行无眚象曰震蘇蘇位不當也<lb/>
<pb n="24a"/>
　弱而无當蘇蘇也居不安矣行乃无眚也<lb/>
九四震遂泥象曰震遂泥未光也<lb/>
　光可震也而屈於柔安於衆陰之中已泥者也失其<lb/>
　震首省不能致後之福雖得所奉豈足光哉<lb/>
六五震往來厲億无䘮有事象曰震往來厲危行也其<lb/>
事在中大无喪也<lb/>
　懼而往也尊行何安其反來也剛以為疾故皆危也<lb/>
　則以度而居矣位得大中事之主也剛從而依而不<lb/>
<pb n="24b"/>
　敢遂逼矣懐懼而已无所喪也<lb/>
上六震索索視矍矍征凶震不于其躬于其鄰无咎㛰<lb/>
媾有言象曰震索索中未得也雖凶无咎畏鄰戒也<lb/>
　索索而驚矍矍而視重震之極而中心不自得也君<lb/>
　子安其身而後動也極懼也何所容哉内外震懼身<lb/>
　之危征之凶矣震不以躬懼鄰而驚則无咎也兩震<lb/>
　者動而自省則行之有終陽之和象之純故也自震<lb/>
　而戒則可兩震求合則乖也<lb/>
<pb n="25a"/>
䷳<hi>艮下艮上</hi>
艮其背不獲其身行其庭不見其人无咎彖曰艮止也<lb/>
時止則止時行則行動靜不失其時其道光明艮其止<lb/>
止其所也上下敵應不相與也是以不獲其身行其庭<lb/>
不見其人无咎也<lb/>
　艮兩止也各止於所嚮也見敵應而咎生也不獲其<lb/>
　身不欲彼見於我也至近而不可通雖行其庭不見<lb/>
　其人我无見於彼也不相見也何敵之有乎故无咎<lb/>
<pb n="25b"/>
　也君子之道无固也時可止則止之時可動則動之<lb/>
　消息以時而道乃光也<lb/>
象曰兼山艮君子以思不出其位<lb/>
　一體而兩山兼山者也位身之止也思不出其位止<lb/>
　者也<lb/>
初六艮其趾无咎利永貞象曰艮其趾未失正也<lb/>
　止於下艮於趾也艮則不行也得其止未失其正也<lb/>
　何所咎乎利於長正得其久也<lb/>
<pb n="26a"/>
六二艮其腓不拯其隨其心不快象曰不拯其隨未退<lb/>
聽也<lb/>
　腓隨足也自動則躁妄也何益於動乎艮體不動則<lb/>
　腓不得舉而隨也性躁而不得往未退而聽命故其<lb/>
　心不快也<lb/>
九三艮其限列其夤厲薫心象曰艮其限危薫心也<lb/>
　艮於下體而不得通於上止於體之中也分其體夤<lb/>
　列矣危及至心也知其不可而不可相見則全其體<lb/>
<pb n="26b"/>
　至於三限其止乃止也而敵之乃處中道而止之於<lb/>
　事則中分矣羞辱至故危薫哉<lb/>
六四艮其身无咎象曰艮其身止諸躬也<lb/>
　上體兼下兼兩而止則時止能止其身當位而靜止<lb/>
　得於分故无咎也<lb/>
六五艮其輔言有序悔亡象曰艮其輔以中正也<lb/>
　上體之中當其輔也得其中正言也言而序悔亡者<lb/>
　也<lb/>
<pb n="27a"/>
上九敦艮吉象曰敦艮之吉以厚終也<lb/>
　動者利之求也動失則害至止者正之元也久守則<lb/>
　福來非敦厚之徳不能止其終也<lb/>
䷴<hi>艮下巽上</hi>
漸女歸吉利貞彖曰漸之進也女歸吉也進得位往有<lb/>
功也進以正可以正邦也其位剛得中也止而巽動不<lb/>
窮也<lb/>
　女也者嫁於夫也必有歸也臣也者得位於君必有<lb/>
<pb n="27b"/>
　進也皆以進外為位乎漸而道乃行也剛下柔巽之<lb/>
　是以柔得正位乎外而輔剛故女歸吉而往有功也<lb/>
　使柔進得其位而正邦者剛得中也止於相與而巽<lb/>
　以從則動而何窮哉<lb/>
象曰山上有木漸君子以居賢徳善俗<lb/>
　山上有木得其高進也君子之居親其徳而外善於<lb/>
　俗而後能漸之進也<lb/>
初六鴻漸于干小子厲有言无咎象曰小子之厲義无<lb/>
<pb n="28a"/>
咎也<lb/>
　初至而至于干也至弱才業未聞上无應而首於進<lb/>
　者冝為小人之所危也道不同故危之矣我未位也<lb/>
　无害小人小人何害於我哉故雖有言其義不至於<lb/>
　咎矣<lb/>
六二鴻漸于磐飲食衎衎吉象曰飲食衎衎不素飽也<lb/>
　磐非鴻之所處二非三之所得今托之矣非安也得<lb/>
　位相止飲食且樂可飽也<lb/>
<pb n="28b"/>
九三鴻漸于陸夫征不復婦孕不育凶利禦宼象曰夫<lb/>
征不復離羣醜也婦孕不育失其道也利用禦宼順相<lb/>
保也<lb/>
　得位於上漸而之陸也二應五也為已止之五合於<lb/>
　四征而不復顧其類也已與於二二自有配偶邪而<lb/>
　不敢孕失其生化之道故凶也兩志相保无可間也<lb/>
　於長正之道則可保夫一時之利也<lb/>
六四鴻漸于木或得其桷无咎象曰或得其桷順以巽<lb/>
<pb n="29a"/>
也<lb/>
　木非鴻之本止漸而得位於高或得於桷桷上附也<lb/>
　承五而相得焉亦非其安而安也五巽巳順尊而相<lb/>
　保不可傾奪故无咎<lb/>
九五鴻漸于陵婦三嵗不孕終莫之勝吉象曰終莫之<lb/>
勝吉得所願也<lb/>
　陵高安之所二本應五三近止之至五而三故曰三<lb/>
　嵗不孕夫務於大功者不檢於細故細故不有匪正<lb/>
<pb n="29b"/>
　之事不甚非之及其得至於大位則人莫敢不懼而<lb/>
　道自復也<lb/>
上九鴻漸于陸其羽可用為儀吉象曰其羽可用為儀<lb/>
吉不可亂也<lb/>
　漸之進也夫進之為道求其利也暴速而取害之至<lb/>
　也漸以相與雖非其道不至於悔也上乃進得高陸<lb/>
　不累於世不爭於利中心何可亂哉超然志逺知夫<lb/>
　進退之道故其羽可用為儀也<lb/>
<pb n="30a"/>
䷵<hi>兑下震上</hi>
歸妹征凶无攸利彖曰歸妹天地之大義也天地不交<lb/>
而萬物不興歸妹人之終始也説以動所歸妹也征凶<lb/>
位不當也无攸利柔乘剛也<lb/>
　少女之窮也无所往而歸其長陽女説其有歸而往<lb/>
　也男説其有家而娶也有生化之義焉不交則无終<lb/>
　也故少配長説以與動有終而自此始也少陰失位<lb/>
　以求合人斯賊之矣不足以相久征其凶哉柔得中<lb/>
<pb n="30b"/>
　衆之歸也隂雖從陽陽下其隂失其位也柔制其剛<lb/>
　也豈人倫之序哉不足以獨化也故无攸利至於終<lb/>
　存乎生化之大義焉<lb/>
象曰澤上有雷歸妹君子以永終知敝<lb/>
　澤之濡雷震於其上雨微而雷震雖不當於大亦相<lb/>
　歸之物也无歸也斯敝之矣君子知其敝无所往故<lb/>
　歸而永終也<lb/>
初九歸妹以娣跛能履征吉象曰歸妹以娣以恒也跛<lb/>
<pb n="31a"/>
能履吉相承也<lb/>
　无所往歸之矣初説而後動也何不可乎故㓜娣雖<lb/>
　不足行茍能征則吉周禮曰歸以恒者也柔而隨剛<lb/>
　吉相承也歸妹相終非情故以禮歸之<lb/>
九二眇能視利幽人之貞象曰利幽人之貞未變常也<lb/>
　剛居内而應柔之制也道之反不足以為明也眇而<lb/>
　視者矣自守其幽不變其常雖利也豈娶之道哉<lb/>
六三歸妹以須反歸以娣象曰歸妹以須未當也<lb/>
<pb n="31b"/>
　夫以不敵將配以仁者遽而行之不能終也故待其<lb/>
　所從道極相説而來歸以娣可也未當故也<lb/>
九四歸妹愆期遲歸有時象曰愆期之志有待而行也<lb/>
　過下升上陽以居隂剛過其柔也得其无與合而來<lb/>
　之義也遲歸有時此得待而行也<lb/>
六五帝乙歸妹其君之袂不如其娣之袂良月幾望吉<lb/>
象曰帝乙歸妹不如其娣之袂良也其位在中以貴行<lb/>
也<lb/>
<pb n="32a"/>
　殷王之少妹歸妹之貴也古者王女下嫁於諸侯衣<lb/>
　服不繫其夫下王后一等故君之袂不如娣之袂妻<lb/>
　貴於夫夫下妻也故見其妻象焉月幾望隂盈盛也<lb/>
　隂而得中无與爭者故吉也<lb/>
上六女承筐无實士刲羊无血无攸利象曰上六无實<lb/>
承虚筐也<lb/>
　柔而居極歸妹之窮也復何待乎无其歸者也女徒<lb/>
　承筐不見其實也士求進安得其偶哉道之窮而无<lb/>
<pb n="32b"/>
　所利也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　子夏易傳卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>子夏易傳卷七</head> <lb/>
    <p>
<pb n="1a"/>
欽定四庫全書<lb/>
　子夏易傳卷七<lb/>
　　周易<lb/>
　　　繫辭上第七<lb/>
天尊地卑乾坤定矣卑髙以陳貴賤位矣動靜有常剛<lb/>
柔斷矣方以類聚物以羣分吉凶生矣在天成象在地<lb/>
成形變化見矣是故剛柔相摩八卦相盪鼓之以雷霆<lb/>
潤之以風雨日月運行一寒一暑乾道成男坤道成女<lb/>
<pb n="1b"/>
乾知大始坤作成物乾以易知坤以簡能易則易知簡<lb/>
則易從易知則有親易從則有功有親則可久有功則<lb/>
可大可久則賢人之德可大則賢人之業易簡而天下<lb/>
之理得矣天下之理得而成位乎其中矣<lb/>
　天尊也故健以首之地卑也故順以承之尊卑列而<lb/>
　貴賤明矣盈乎中者莫大象類焉夫婦也父子也君<lb/>
　臣也尊動而變卑靜而化剛柔以斷其用而得其常<lb/>
　也正其分位觀其動靜然後理可得也夫物同其事<lb/>
<pb n="2a"/>
　則聚之有上下之應也異其羣則分之有剛柔之合<lb/>
　也趨其同求其羣居其位或不當則吉凶生也故天<lb/>
　降其氣地流其形上施其道下行其事則能成變化<lb/>
　矣聖人以是觀象造形而能體化合變者得之道也<lb/>
　故剛柔相摩而成變化八卦更致殊濟同功雷以動<lb/>
　之雨以濡之風以散之日月以運息之四時以推之<lb/>
　故乾者氣之始也男之道也一施命而不雜唯無為<lb/>
　也能通天下之志故得保其尊易知者也坤承乾也<lb/>
<pb n="2b"/>
　造形始也女之道也專其命而不失其作者也能知<lb/>
　變化之道故得保其靜也簡能者也夫易以知物者<lb/>
　物易知也故於物有親有親者可久之道也故長人<lb/>
　以之為德簡以從物者物亦易從也物從則有功斯<lb/>
　可大矣故從事者以之為業天下之物多矣而其致<lb/>
　一焉易簡之謂也致一則天下之理盡矣故能上保<lb/>
　其尊下安其卑而成位長矣<lb/>
聖人設卦觀象繫辭焉而明吉凶剛柔相推而生變化<lb/>
<pb n="3a"/>
是故吉凶者失得之象也悔吝者憂虞之象也變化者<lb/>
進退之象也剛柔者晝夜之象也六爻之動三極之道<lb/>
也是故君子所居而安者易之序也所樂而玩者爻之<lb/>
辭也是故君子居則觀其象而玩其辭動則觀其變而<lb/>
玩其占是以自天祐之吉无不利彖者言乎象者也爻<lb/>
者言乎變者也吉凶者言乎其失得也悔吝者言乎其<lb/>
小疵也无咎者善補過也是故列貴賤者存乎位齊小<lb/>
大者存乎卦辨吉凶者存乎辭憂悔吝者存乎介震无<lb/>
<pb n="3b"/>
咎者存乎悔是故卦有小大辭有險易辭也者各指其<lb/>
所之<lb/>
　聖人得天地之理探萬物之宜而設卦觀象後聖繫<lb/>
　辭焉而明吉凶剛柔迭代而進退之則變化窮而吉<lb/>
　凶生也是故吉凶者得失也悔吝者不盡其時而後<lb/>
　其憂也故追悔之歎惜之則無及也隂陽相推物極<lb/>
　而變消息之道觀其象而擬之也剛柔迭興動静相<lb/>
　乗晝夜之道觀其可而動止之故重其卦以極三才<lb/>
<pb n="4a"/>
　之道窮萬物之情也是以君子所居而安者因其時<lb/>
　觀其序而效其吉也所樂而玩者處得其變而羙其<lb/>
　文也故君子居則觀其象而玩其辭動則觀其變而<lb/>
　玩其占自卜之明也聖人極隂陽之度窮變化之㑹<lb/>
　而得其易是以合於天而自天佑之吉無不利也彖<lb/>
　者時之大歸也爻者時中之變也變而得失繫焉悔<lb/>
　吝生焉能補過者無咎也是故列其位而分其貴賤<lb/>
　中其小大之務者在乎卦之歸也辨乎吉凶者觀乎<lb/>
<pb n="4b"/>
　辭之㫖也憂悔吝者存而不忘其中思患而不苟徇<lb/>
　也有咎而震以免者悔而懲其先也故卦大者可大<lb/>
　而行也故卦小者道消而可明也故險易之辭繫指<lb/>
　焉<lb/>
易與天地準故能彌綸天地之道仰以觀於天文俯以<lb/>
察於地理是故知幽明之故原始反終故知死生之說<lb/>
精氣為物游魂為變是故知鬼神之情狀與天地相似<lb/>
故不違知周乎萬物而道濟天下故不過旁行而不流<lb/>
<pb n="5a"/>
樂天知命故不憂安土敦乎仁故能愛範圍天地之化<lb/>
而不過曲成萬物而不遺通乎晝夜之道而知故神无<lb/>
方而易无體一隂一陽之謂道繼之者善也成之者性<lb/>
也仁者見之謂之仁知者見之謂之知百姓日用而不<lb/>
知故君子之道鮮矣顯諸仁藏諸用鼓萬物而不與聖<lb/>
人同憂盛德大業至矣哉富有之謂大業日新之謂盛<lb/>
德生生之謂易成象之謂乾效法之謂坤極數知來之<lb/>
謂占通變之謂事隂陽不測之謂神<lb/>
<pb n="5b"/>
　夫易惟與天地之大而無私與四時之德而得節故<lb/>
　能彌縫綸繫天地之道仰以觀於天文俯以察於地<lb/>
　理而不差也是以窮神達化知幽明之故原始反終<lb/>
　知死生之說生者形也合天地之精聚氣而為物魂<lb/>
　者寄於形也魂形散而遊遊而為變窮幽明之故則<lb/>
　鬼神之道可知也隱猶索之則人道昭乎其陳矣與<lb/>
　天地同功而不差智周乎萬物之道濟乎天下得其<lb/>
　理而不過行權以治之歸其正而不流樂天知命以<lb/>
<pb n="6a"/>
　處之而無不適物得安其土者上敦其仁也故能施<lb/>
　愛而博化模範天地周圍之而不過其大曲成萬物<lb/>
　治其所履而不遺其小通其幽明體其動息故無變<lb/>
　而不知也故神也者得萬物之妙而為名也無方也<lb/>
　易也者易萬物而為言無質體也妙其運萬物皆神<lb/>
　也得其理萬物皆易也故一其隂隂則易也一其陽<lb/>
　陽則易也續以繼之而成教於天下者唯仁之善乎<lb/>
　備物而咸說也用之而不勤行之而不殆而能成天<lb/>
<pb n="6b"/>
　下之至者純精之性也則無不易矣仁者見易謂之<lb/>
　仁智者見易謂之智皆一其方百姓用之而豈知其<lb/>
　化用哉故至於君子之道鮮矣澤及人人謂仁故顯<lb/>
　之神用之而不可見故藏之聖人者興其仁也興其<lb/>
　仁之憂而後歸之也顯其方豈若鼔動萬物乗其變<lb/>
　而無憂哉此盛徳大業之至也故惣其有而㑹其適<lb/>
　矣順其行而無滯於故矣静然至虚無滯於物而能<lb/>
　生其生而神其用者易也成其象而能徤以通之者<lb/>
<pb n="7a"/>
　乾也治其質效其法而無不順者坤也極變於隂陽<lb/>
　而考變窮數知來之謂占得其占通其數乗其變而<lb/>
　行之之謂事行其事盡其道民咸利之之謂神<lb/>
夫易廣矣大矣以言乎逺則不禦以言乎邇則靜而正<lb/>
以言乎天地之閒則備矣夫乾其靜也專其動也直是<lb/>
以大生焉夫坤其靜也翕其動也闢是以廣生焉廣大<lb/>
配天地變通配四時隂陽之義配日月易簡之善配至<lb/>
德<lb/>
<pb n="7b"/>
　夫易廣矣大矣逺而不知其止無其外也邇而靜以<lb/>
　自正無其内也其備也同於天地之閒矣夫乾造物<lb/>
　之始也其靜也至虚而不雜其動也降氣而當物無<lb/>
　不知也無私作也故能大焉萬物父也坤造形者其<lb/>
　靜也上未降氣翕聚而不發其動也啓務而承命無<lb/>
　不能也無私巧也故能廣焉萬物母也是以易無形<lb/>
　也易物而為形易無名也故廣大體天地變通合四<lb/>
　時隂陽之義配日月易簡之善配至徳而無不備者<lb/>
<pb n="8a"/>
　也<lb/>
子曰易其至矣乎夫易聖人所以崇德而廣業也知崇<lb/>
禮卑崇效天卑法地天地設位而易行乎其中矣成性<lb/>
存存道義之門聖人有以見天下之賾而擬諸其形容<lb/>
象其物宜是故謂之象聖人有以見天下之動而觀其<lb/>
會通以行其典禮繫辭焉以斷其吉凶是故謂之爻言<lb/>
天下之至賾而不可惡也言天下之至動而不可亂也<lb/>
擬之而後言議之而後動擬議以成其變化鳴鶴在隂<lb/>
<pb n="8b"/>
其子和之我有好爵吾與爾縻之子曰君子居其室出<lb/>
其言善則千里之外應之况其邇者乎居其室出其言<lb/>
不善則千里之外違之况其邇者乎言出乎身加乎民<lb/>
行發乎邇見乎逺言行君子之樞機樞機之發榮辱之<lb/>
主也言行君子之所以動天地也可不慎乎同人先號<lb/>
咷而後笑子曰君子之道或出或處或黙或語二人同<lb/>
心其利斷金同心之言其臭如蘭初六藉用白茅无咎<lb/>
子曰苟錯諸地而可矣藉之用茅何咎之有慎之至也<lb/>
<pb n="9a"/>
夫茅之為物薄而用可重也慎斯術也以往其无所失<lb/>
矣勞謙君子有終吉子曰勞而不伐有功而不德厚之<lb/>
至也語以其功下人者也德言盛禮言恭謙也者致恭<lb/>
以存其位者也亢龍有悔子曰貴而无位髙而无民賢<lb/>
人在下位而无輔是以動而有悔也不出户庭无咎子<lb/>
曰亂之所生也則言語以為階君不密則失臣臣不宻<lb/>
則失身㡬事不宻則害成是以君子慎宻而不出也子<lb/>
曰作易者其知盜乎易曰負且乗致冦至負也者小人<lb/>
<pb n="9b"/>
之事也乗也者君子之器也小人而乗君子之器盜思<lb/>
奪之矣上慢下暴盜思伐之矣慢藏誨盜冶容誨淫易<lb/>
曰負且乗致冦至盜之招也<lb/>
　聖人之作易而崇德廣業者何以為也夫易無私也<lb/>
　無為也無方也無體也同於物不循其故是以得天<lb/>
　地萬物之情狀也斯以運化不亦崇廣乎智也者周<lb/>
　於物而兆其機也無不變故效天之崇焉禮也者止<lb/>
　其體而得其履無不遂也故法地之卑焉設天地之<lb/>
<pb n="10a"/>
　象立智禮之度則百化周流乎其中而易其道矣夫<lb/>
　以成性而不外安其所安者於物不惑矣其於理至<lb/>
　矣道義之所由生也聖人見天地之至奥而為後世<lb/>
　之傳以為將來之利故錯其剛柔察其態度而擬於<lb/>
　形容象其物冝故謂之象見天下之動静取舍離合<lb/>
　而得其㑹通以行其典禮繫辭焉以定其吉凶是故<lb/>
　謂之爻得天下之情偽而咸以象告人不可思而惡<lb/>
　也適天下之變而咸得其要治之不可惡而亂也觀<lb/>
<pb n="10b"/>
　天下之情而擬之議天下之可而動之則能成變化<lb/>
　之道也善者民之所好也言行者民之準也修諸内<lb/>
　而發諸外矣故鳴鶴在隂其子和之同聲而相應本<lb/>
　立道成也可不務乎是以君子修諸其身矣修身者<lb/>
　將以求其試也幽而獨之誰與和之是以同其人其<lb/>
　道乃昭矣同人者君子之同也其道上行初雖逆之<lb/>
　終獲其同也故君子之道出處語黙途雖殊其致一<lb/>
　也二人同心無不濟雖至堅無不可斷之矣同心之<lb/>
<pb n="11a"/>
　言無迕矣夫是以君子廣其同則其道可進也進而<lb/>
　徃之將以蒞其行也其在於過慎乎初而慎之有終<lb/>
　矣故潔於薄物而致重之用也進而得位者其在於<lb/>
　謙敬而盡民力乎故勞謙君子有終吉德以崇為盛<lb/>
　也禮以謙為恭也故曰謙也者致恭以存其位者也<lb/>
　時之易道斯變矣安其位而不知巳與時極矣窮之<lb/>
　災也是以亢龍有悔戒其保於存而久其位也夫位<lb/>
　愈髙者難其為人也君子不可以不自知也夫利厚<lb/>
<pb n="11b"/>
　者害易及也貴為長者利害以出也為下之巽也其<lb/>
　在於慎密否則害及之矣盜伺之矣故不出戸庭無<lb/>
　咎矣以德之不周而不厭其髙者貪其非所有而有<lb/>
　之則易於事矣易斯慢而下思賊之矣皆自致其寇<lb/>
　此易之終戒也<lb/>
大衍之數五十其用四十有九分而為二以象兩掛一<lb/>
以象三揲之以四以象四時歸竒于扐以象閏五歳再<lb/>
閏故再扐而後掛<lb/>
<pb n="12a"/>
　聖人幽賛神明設五十之數以求易者何也三揲之<lb/>
　極多得老隂其數合二十五以對之而求之也其一<lb/>
　不用者太極也故可名之謂之太極夫有生於無無<lb/>
　者未見氣也不可用也故置之也初揲或五或九再<lb/>
　三得四八也初營於再者三者何也道生一一者形<lb/>
　變之始萬物之生也為治者不離其本也故用之於<lb/>
　始揲也以營一之有而偶不用之無天地隂陽設位<lb/>
　而易行乎其中豈竒而立哉分而二象兩儀也掛一<lb/>
<pb n="12b"/>
　象人也人也者包括萬物而為之首也故兩而生人<lb/>
　曰三才焉揲之以四象四時也歸於扐抆時之餘也<lb/>
　歸天地之餘盡五歳之再閏故再扐而後掛數者偶<lb/>
　而後成也竒者不盈其四時也數之寡也故謂之陽<lb/>
　全其捰者備其隂也得數之成故謂之隂此求筮之<lb/>
　數也易者聖人極天地之數窮天下之變也占者索<lb/>
　其數逆其變體其吉凶斷天下之疑也雖有聖人之<lb/>
　心必求龜蓍而聽其神焉將有以奉也人也者萬物<lb/>
<pb n="13a"/>
　之靈也志有至而吉凶兆焉故志之斷則卜筮焉志<lb/>
　之疑則告其從焉是以不疑其所行也利物而有功<lb/>
　也故聖人曰卜筮云<lb/>
天數五地數五五位相得而各有合天數二十有五地<lb/>
數三十凡天地之數五十有五此所以成變化而行鬼<lb/>
神也<lb/>
　易有太極而生天地天為一竒也地承天為二偶數<lb/>
　而相生合而相成為水火木金土也天地萬物未始<lb/>
<pb n="13b"/>
　相離也試於形變而論之本乎天一降氣而得地聚<lb/>
　之為水其肇為胚也水内剛而外柔故生於天之一<lb/>
　而成於地之六因其一生而依其胚而為胎胎者自<lb/>
　得其温氣也温發而為火火始於内而成炎於外故<lb/>
　生於地之二而成於天之七含氣以自堅而骨生焉<lb/>
　骨堅陽木也生於陽而養於隂也故生於天之三而<lb/>
　成於地之八有其骨而筋堅焉金從革而外剛故生<lb/>
　於地之四而成於天之九土為肌膚四者備皆肌膚<lb/>
<pb n="14a"/>
　養焉肌膚因剛而生而終於柔脃故生於天之五而<lb/>
　成於地之十終數以成形也分而異功合而同濟故<lb/>
　天地之数五十有五合而為五行發而為五聲散而為<lb/>
　五臭布而為五章流而為五味分而為五性異同區<lb/>
　焉利害生焉吉凶形焉變化成焉死生兆焉鬼神通<lb/>
　焉可以元元而㑹其終也<lb/>
乾之䇿二百一十有六坤之䇿百四十有四凡三百有<lb/>
六十當期之日二篇之䇿萬有一千五百二十當萬物<lb/>
<pb n="14b"/>
之數也是故四營而成易十有八變而成卦八卦而小<lb/>
成引而伸之觸類而長之天下之能事畢矣顯道神德<lb/>
行是故可與酬酢可與祐神矣<lb/>
　兩儀生四象則乾坤之爻各具四象焉地六天七地<lb/>
　八天九四象之成䇿爻每其䇿各含其四象繫之乾<lb/>
　坤之爻焉乾坤合為十二當期之月也混其䇿爻絶<lb/>
　為三十焉當月之日也陽極其數萬物畢遂其成焉<lb/>
　故九也陽極則剥隂長而壯消之極也故其變六也<lb/>
<pb n="15a"/>
　消而息之陽復而長隂之退也故為少隂其數八也<lb/>
　陽盛長物其貌始大而未成也故為少陽其數七也<lb/>
　老陽九也四而九之其䇿三十六也老隂六也四而<lb/>
　六之其䇿二十四也合乾坤六爻之䇿當期之日也<lb/>
　少陽七也四而七之其䇿二十八也少隂八也四而<lb/>
　八之其䇿三十二也合二少之䇿當期之日同老陽<lb/>
　老隂之䇿也合二篇之䇿三百八十四半乾坤緫而<lb/>
　承之萬有一千五百二十當萬物之數是故分而掛<lb/>
<pb n="15b"/>
　一揲之歸竒四營而成易三易以成爻十有八變而<lb/>
　成卦初以乾坤錯綜而為八卦以象動止離陷巽説<lb/>
　而各得其情矣重而伸類而長以觀其愛惡失得窮<lb/>
　天下之情極天下之變以此而能事畢矣故能明其<lb/>
　道辨其徳行可以應天下之來而助其神化者也<lb/>
子曰知變化之道者其知神之所為乎易有聖人之道<lb/>
四焉以言者尚其辭以動者尚其變以制器者尚其象<lb/>
以卜筮者尚其占是以君子將有為也將有行也問焉<lb/>
<pb n="16a"/>
而以言其受命也如響无有逺近幽深遂知來物非天<lb/>
下之至精其孰能與於此參伍以變錯綜其數通其變<lb/>
遂成天地之文極其數遂定天下之象非天下之至變<lb/>
其孰能與於此易无思也无為也寂然不動感而遂通<lb/>
天下之故非天下之至神其孰能與於此夫易聖人之<lb/>
所以極深而研幾也唯深也故能通天下之志唯幾也<lb/>
故能成天下之務唯神也故不疾而速不行而至子曰<lb/>
易有聖人之道四焉者此之謂也天一地二天三地四<lb/>
<pb n="16b"/>
天五地六天七地八天九地十<lb/>
　天地之道隂陽之化常矣聖人以是觀其動靜而行<lb/>
　其進退不差於時者是知神之所為而合其變得易<lb/>
　之道也故易聖人之道四焉以言者尚其辭得易之<lb/>
　文也以動者尚其變得易之時也以制器者尚其象<lb/>
　得易之智也以卜筮者尚其占當其數而斷其疑也<lb/>
　君子時將有為而問之將有行而請之無有逺近幽<lb/>
　深遂知來物至精者也參伍之變而錯綜其數得其<lb/>
<pb n="17a"/>
　變遂成天下之文文見乎辭故言者尚之極其變遂<lb/>
　定天下之象故制器者取之此天下之至變者也易<lb/>
　無思也無為也寂然不動感而遂通天下之故不遷<lb/>
　其方而無適不利此天下之至神也夫易者剛柔相<lb/>
　推情偽相偶者也故吉凶生焉而聖人之其所終寄<lb/>
　其象以明天下之志而無不中也非極其深也不能<lb/>
　及其至精窮其變要其㑹知其終原其始閒錯其說<lb/>
　以成天下之務非研其幾者不能得於至變也體其<lb/>
<pb n="17b"/>
　物妙其運用之非以勤也行之非以迹也非𤣥者不<lb/>
　能得於至神也故一設象而君子其賴四焉範兩五<lb/>
　之數窮萬物之變者也非聖人其孰能深之<lb/>
子曰夫易何為者也夫易開物成務冒天下之道如斯<lb/>
而巳者也是故聖人以通天下之志以定天下之業以<lb/>
斷天下之疑是故蓍之徳圎而神卦之徳方以智六爻<lb/>
之義易以貢聖人以此洗心退藏於宻吉凶與民同患<lb/>
神以知來知以藏往其孰能與於此哉古之聰明睿知<lb/>
<pb n="18a"/>
神武而不殺者夫是以明於天之道而察於民之故是<lb/>
興神武以前民用聖人以此齋戒以神明其徳夫是故<lb/>
闔戸謂之坤闢戸謂之乾一闔一闢謂之變徃來不窮<lb/>
謂之通見乃謂之象形乃謂之器制而用之謂之法利<lb/>
用出入民咸用之謂之神<lb/>
　易者易其治也故其知也先物其變也得度故能包<lb/>
　覆天下之道而已者也聖人用之而通天下之志能<lb/>
　開其先也定天下之業能制其當也以斷天下之疑<lb/>
<pb n="18b"/>
　果其作也是故蓍未形而衆象畜焉圎而神也卦見<lb/>
　其事定其所也就時體化方以智也六爻者易其變<lb/>
　通明其辭義而獻其吉凶也聖人以之清慮滌思歸<lb/>
　神無形然後齊聖體方與衆民同患其吉凶則能濟<lb/>
　吉凶之患而為來世之範也非神圎而知其來知贍<lb/>
　而徴諸往觀天地古今萬物而為一者其孰能至此<lb/>
　哉古之聦明睿知止亂而不以殺達天下之情而為<lb/>
　之於始者如此也神也者運於無形易而合其變也<lb/>
<pb n="19a"/>
　而民不知所以明也而聖人明之是以察於天之道<lb/>
　審於民之故故作為易書而前布之以為民之用聖<lb/>
　人於是齋心無形體其神也戒事避患明其事也以<lb/>
　神明為徳者如此也故坤者静也動之主也含其章<lb/>
　而不變故閉而藏之乾也者開其物而轉化故啓而<lb/>
　動之可闔則體而合之一動一静屈而伸之之謂變<lb/>
　随其變觀其可獨往獨來而無閡之之謂通辨其兆<lb/>
　之之謂象見其形之之謂器制其用人可法之之謂<lb/>
<pb n="19b"/>
　法出入不滯民咸利之而莫知之之謂神<lb/>
是故易有太極是生兩儀兩儀生四象四象生八卦八<lb/>
卦定吉凶吉凶生大業是故法象莫大乎天地變通莫<lb/>
大乎四時縣象著明莫大乎日月崇髙莫大乎富貴備<lb/>
物致用立成器以為天下利莫大乎聖人探賾索隱鈎<lb/>
深致逺以定天下之吉凶成天下之亹亹者莫大乎蓍<lb/>
龜是故天生神物聖人則之天地變化聖人效之天垂<lb/>
象見吉凶聖人象之河出圖洛出書聖人則之易有四<lb/>
<pb n="20a"/>
象所以示也繫辭焉所以告也定之以吉凶所以斷也<lb/>
易曰自天祐之吉无不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉无不利也<lb/>
　是故易有太極太極以生兩儀兩儀為隂陽隂陽相<lb/>
　推而生四象時興終始迭變而成八卦動說離陷情<lb/>
　性之有歸也故相摩而吉凶生焉治其吉凶而大業<lb/>
　成也是故有法可象者莫大於天地有尊卑之位也<lb/>
<pb n="20b"/>
　變通可則者莫大於四時得進退之宜也懸象著明<lb/>
　莫大乎日月晝夜動止推移而不改也位崇體髙而<lb/>
　為民之承者莫大於富貴可以行大道也備物致用<lb/>
　立成器以為天下利莫大乎聖人見天地之象合萬<lb/>
　物之理也探賾索隱鈎深致逺定天下之吉凶使天<lb/>
　下勉而得其宜者莫大於蓍龜含其象明其動定其<lb/>
　吉凶行之不疑也故天生神物蓍龜也聖人則之四<lb/>
　時更變萬化得節也聖人效之天垂象日月昭焉星<lb/>
<pb n="21a"/>
　辰位焉寒暑節焉聖人以之而授民時以節百事順<lb/>
　之則得逆之則失取之於天也河出圖洛出書理形<lb/>
　於文承天之化聖人則之取文於地故觀天地之文<lb/>
　則存天地之情矣天地之情得而知四象之所自出<lb/>
　也故四象以卦示也繫辭所以明也定以爻變所以<lb/>
　斷其得失是以先天而天順之乘其時也信民而民<lb/>
　助之民信其信也尚賢以至而得盡其忠也是以自<lb/>
　天祐之吉無不利也<lb/>
<pb n="21b"/>
子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情偽繫辭焉以盡其<lb/>
言變而通之以盡利鼓之舞之以盡神<lb/>
　夫意無窮也言形之質也言豈盡於意乎書質之限<lb/>
　也書豈盡於言乎則聖人之意不可見也聖人以剛<lb/>
　柔動静之物而為之象相推無窮咸備其理庶以言<lb/>
　盡其意也設卦觀分凡是類者無不掛焉可以盡天<lb/>
　下之情偽矣繫辭焉定其吉凶同其得失者莫不咸<lb/>
<pb n="22a"/>
　在庶以書盡其言也易窮能變變而能通通而能久<lb/>
　可謂盡矣天下之利矣利之盡民不遺矣本立至者<lb/>
　也故申之以孝慈道之以忠敬陳之以德義示之以<lb/>
　好惡鼓其情性而民自樂其道而不知其所以也可<lb/>
　謂其神矣<lb/>
乾坤其易之緼邪乾坤成列而易立乎其中矣乾坤毁<lb/>
則无以見易易不可見則乾坤或幾乎息矣是故形而<lb/>
上者謂之道形而下者謂之器化而裁之謂之變推而<lb/>
<pb n="22b"/>
行之謂之通舉而措之天下之民謂之事業是故夫象<lb/>
聖人有以見天下之賾而擬諸其形容象其物宜是故<lb/>
謂之象聖人有以見天下之動而觀其㑹通以行其典<lb/>
禮繫辭焉以斷其吉凶是故謂之爻極天下之賾者存<lb/>
乎卦鼓天下之動者存乎辭化而裁之存乎變推而行<lb/>
之存乎通神而明之存乎其人黙而成之不言而信存<lb/>
乎德行<lb/>
　乾坤物之祖也易物之理也而體其剛柔之適也故<lb/>
<pb n="23a"/>
　易緼積於乾坤也天地既位則乾坤運乎其中而易<lb/>
　得其道也乾坤毁失天地之理則無以見矣易不可<lb/>
　見則幾於無乾坤以易之為道始終以明文也其不<lb/>
　可以施邪是故形之上者至無之運也故能體萬物<lb/>
　而不遺而出其首物無不由也謂之曰道至於形可<lb/>
　象者謂之器治其器化而裁之使得宜之謂之變適<lb/>
　其㑹可久而行也謂之通舉其裁制錯之天下而民<lb/>
　利之咸得務之以為事業則官農工賈各事其事以<lb/>
<pb n="23b"/>
　久之為業而天下各得其行也此易之道也聖人見<lb/>
　天下之奥將以明之擬諸形容象其物宜故謂之象<lb/>
　著諸其卦也聖人見天下之動而觀其㑹通以制其<lb/>
　常履繫辭焉以斷吉凶故謂之爻效之乎動也辯之<lb/>
　乎辭也識其時效其動化而制之在其變中也變得<lb/>
　其適終而始之推而可久在乎通也顯其幽而明其<lb/>
　神在乎其人觀其象得行其可獲其正能制而裁之<lb/>
　黙而成之不言而信在乎備徳以成行則民從其徳<lb/>
<pb n="24a"/>
　信而化之也故能運於無形明於終始知變化之道<lb/>
　者也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　子夏易傳卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>子夏易傳卷十</head> <lb/>
    <p>
<pb n="1a"/>
欽定四庫全書<lb/>
　子夏易傳卷十<lb/>
　　周易<lb/>
　　　序卦傳第十<lb/>
有天地然後萬物生焉盈天地之間者唯萬物故受之<lb/>
以屯屯者盈也屯者物之始生也物生必蒙故受之以<lb/>
蒙蒙者蒙也物之稺也物稺不可不養也故受之以需<lb/>
需者飲食之道也飲食必有訟故受之以訟訟必有衆<lb/>
<pb n="1b"/>
起故受之以師師者衆也衆必有所比故受之以比比<lb/>
者比也比必有所畜故受之以小畜物畜然後有禮故<lb/>
受之以履履而泰然後安故受之以泰泰者通也物不<lb/>
可以終通故受之以否物不可以終否故受之以同人<lb/>
與人同者物必歸焉故受之以大有有大者不可以盈<lb/>
故受之以謙有大而䏻謙必豫故受之以豫豫必有隨<lb/>
故受之以隨以喜隨人者必有事故受之以蠱蠱者事<lb/>
也有事而後可大故受之以臨臨者大也物大然後可<lb/>
<pb n="2a"/>
觀故受之以觀可觀而後有所合故受之以噬嗑嗑者<lb/>
合也物不可以茍合而已故受之以賁賁者飾也致飾<lb/>
然後亨則盡矣故受之以剥剥者剥也物不可以終盡<lb/>
剥窮上反下故受之以復復則不妄矣故受之以无妄<lb/>
有无妄然後可畜故受之以大畜物畜然後可養故受<lb/>
之以頤頤者養也不養則不可動故受之以大過物不<lb/>
可以終過故受之以坎坎者陷也陷必有所麗故受之<lb/>
以離離者麗也<lb/>
<pb n="2b"/>
　有天地而後萬物生焉物生則屯矣有形之始也故<lb/>
　受之以屯物之始生難立者也經其屯而後遂得其<lb/>
　盈也物稺而未知也故受之以蒙蒙稺也不可以不<lb/>
　養故受之以需稺而不為待其資也莫過飲食待而<lb/>
　得其潤飲食之道也飲食者人之資必有爭故受之<lb/>
　以訟訟必有黨故衆起故受之以師師衆也師終衆<lb/>
　服民知其比也故受之以比比者衆輔而同也附而<lb/>
　同之未及其豐也故受之以小畜畜衆則有治也修<lb/>
<pb n="3a"/>
　禮以整之故受之以履得其履者泰然而安故受之<lb/>
　以泰泰通也物不可以終通故受之以否否者道之<lb/>
　塞也道不可以終塞必為上之知之將同而進之以<lb/>
　同人與人同者得其治焉物必歸焉故受之以大有<lb/>
　大有不可以盈故受之以謙有其大而䏻謙必豫故<lb/>
　受之以豫豫樂而過其流矣動說而相隨故受之以<lb/>
　隨喜而相隨不守其務則墮矣將必有事也故受之<lb/>
　以蠱蠱事也制作治事然後可大故受之以臨臨剛<lb/>
<pb n="3b"/>
　長而大而臨制也相臨之道觀乎上之風也在於尊<lb/>
　上立敬也莫大於神道設教而天下可觀治之大者<lb/>
　也故受之以觀雖設教之可觀必齊之而後合故受<lb/>
　之以噬嗑噬嗑合也道之以德齊之以禮齊之以刑<lb/>
　雖合而巳未之至也故制之大小序之等終分之外<lb/>
　内别之同異文物以采之聲明以揚之煥然而有其<lb/>
　文而後盡其治也故受之以賁賁之未存其文失其<lb/>
　本也則道之消矣故受之以剥剥者消喪其道也物<lb/>
<pb n="4a"/>
　不可以盡剥道終而反生也故受之以復復剛長也<lb/>
　君子之道生也復則无妄矣故受之以无妄剛長而<lb/>
　无妄䏻畜其大也故受之以大畜物旣畜矣然後可<lb/>
　養故受之以頤自養之賢所以安身而及民也養之<lb/>
　而後動乃䏻過為治也故受之以大過過動而不由<lb/>
　其制必輕其小也物無輕也雖小䏻陷故受之以坎<lb/>
　坎陷也懼其亡而修之然後安其所麗故受之以離<lb/>
　也<lb/>
<pb n="4b"/>
有天地然後有萬物有萬物然後有男女有男女然後<lb/>
有夫婦有夫婦然後有父子有父子然後有君臣有君<lb/>
臣然後有上下有上下然後禮義有所錯夫婦之道不<lb/>
可以不久也故受之以恒恒者久也物不可以久居其<lb/>
所故受之以遯遯者退也物不可以終遯故受之以大<lb/>
壯物不可以終壯故受之以晉晉者進也進必有所傷<lb/>
故受之以明夷夷者傷也傷於外者必反其家故受之<lb/>
以家人家道窮必乖故受之以睽睽者乖也乖必有難<lb/>
<pb n="5a"/>
故受之以蹇蹇者難也物不可以終難故受之以解解<lb/>
者緩也緩必有所失故受之以損損而不已必益故受<lb/>
之以益益而不巳必決故受之以夬夬者決也決必有<lb/>
所遇故受之以姤姤者遇也物相遇而後聚故受之以<lb/>
萃萃者聚也聚而上者謂之升故受之以升升而不巳<lb/>
必困故受之以困困乎上者必反下故受之以井井道<lb/>
不可不革故受之以革革物者莫若鼎故受之以鼎主<lb/>
器者莫若長子故受之以震震者動也物不可以終動<lb/>
<pb n="5b"/>
止之故受之以艮艮者止也物不可以終止故受之以<lb/>
漸漸者進也進必有所歸故受之以歸妹得其所歸者<lb/>
必大故受之以豐豐者大也窮大者必失其居故受之<lb/>
以旅旅而无所容故受之以巽巽者入也入而後說之<lb/>
故受之以兊兊者說也說而後散之故受之以渙渙者<lb/>
離也物不可以終離故受之以節節而信之故受之以<lb/>
中孚有其信者必行之故受之以小過有過物者必濟<lb/>
故受之以旣濟物不可窮也故受之以未濟終焉<lb/>
<pb n="6a"/>
　乾坤降升萬物化形今古而無差者天地之道也男<lb/>
　女感應夫婦敵配而父子君臣之所自者聖人之治<lb/>
　也政德禮義交錯乎其内後聖人美其配天之功也<lb/>
　故序之以咸男下女以感也正而久之乃成也故受<lb/>
　之以恒恒久也夫婦之意盡於久矣施久於物物無<lb/>
　久也雖剛遯矣故受之以遯物不可終遯故受之以<lb/>
　大壯物不可終壯復有進之故受之以晉晉柔進而<lb/>
　上行也晉必有所傷故受之以明夷夷傷也傷於外<lb/>
<pb n="6b"/>
　者必反於家故受之以家人士處家則道窮而莫偶<lb/>
　將求外合則睽而出矣故受之以睽睽乖也乖而未<lb/>
　合則有難也故受之以蹇蹇者難也物不可終難故<lb/>
　受之以解解緩也緩有所失故受之以損損己以奉<lb/>
　上終受其益故受之以益益而不巳不知其止也則<lb/>
　受其決決治也故受之以夬夬決也而後治不敢逸<lb/>
　也乃其遇故受之以姤姤遇也物相遇而後聚故受<lb/>
　之以萃萃聚也聚上而盛謂之昇故受之以升升而<lb/>
<pb n="7a"/>
　不巳必困故受之以困困於上必反於下道窮而自<lb/>
　修也故受之以井井者治之使深也德者知而日新<lb/>
　也故不可以不革故受之以革革物而盛新者莫如<lb/>
　於鼎故受之以鼎主器者莫如長子故受之以震長<lb/>
　子主器而巳其在於物不可終也故受之以艮艮止<lb/>
　也物不可終止故受之以漸漸者進也而不速於進<lb/>
　也必有所歸故受之以歸妹得其歸者必大故受之<lb/>
　以豐豐大也志盈而蕩窮其大者也必失其居矣故<lb/>
<pb n="7b"/>
　受之以旅旅而無所容故受之以巽巽入而和入於<lb/>
　人則說矣故受之以兊兊說也上下咸說而後散動<lb/>
　而自為治也故受之以渙渙離也散而治不拘其禁<lb/>
　也終則無節故受之以節節而施之中而制之信乃<lb/>
　行之故受之以中孚自中發信民必信之可過其物<lb/>
　而為治之故受之以小過信者為治之具而非備之<lb/>
　道信治而巳小過者也有過物之治必䏻濟也故受<lb/>
　之以旣濟旣濟不可極極而志盈斯窮之矣故受之<lb/>
<pb n="8a"/>
　以未濟而終也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　子夏易𫝊卷十<lb/>
</p>
<p>
</p>
  </div>
</body>
</text>
</TEI>
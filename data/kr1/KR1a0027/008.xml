<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易變體義卷八</head>
    <p>
<pb n="1a"/>
欽定四庫全書<lb/>
　易變體義卷八　　　　　　宋　都絜　撰<lb/>
下經二<hi>家人至益</hi>
䷤<hi>離下巽上</hi>家人<lb/>
初九閑有家悔亡<lb/>
　此家人之漸也而爻辭云爾者漸之象曰山上有本<lb/>
　漸君子以居賢德善俗夫善國人之俗猶宜以漸况<lb/>
　閨門之内恩勝義者哉恒之初爻曰浚恒之凶始求<lb/>
<pb n="1b"/>
　深也夫始於淺而終乎深者自然之常理於始而求<lb/>
　深則无自而可况施於閨門之内乎然則善其内之<lb/>
　道固宜有漸則所以禁其不善者亦當防微杜漸正<lb/>
　之於始也此家人之初爻故欲待之以漸而變體如<lb/>
　此所謂閑有家悔亡者欲閑其不善而歸之於善莫<lb/>
　不貴漸焉也然此以齊家為主故為家人之漸則與<lb/>
　漸之進異矣與居賢徳善俗亦異矣<lb/>
六二无攸遂在中饋貞吉<lb/>
<pb n="2a"/>
　此家人之小畜也而爻辭云爾者夫大者乃得遂事<lb/>
　而専之小者從之而已故所謂无攸遂者婦之所以<lb/>
　從夫而小者之道也饘酏酒醴以至稻黍梁秫唯其<lb/>
　所欲焉可不畜之以待用乎故在中饋為小畜之義<lb/>
　而婦之所以事舅姑者此也詩曰無非無儀唯酒食<lb/>
　是議唯其所欲而議其所宜亦必多畜而後无乏矣<lb/>
　事舅姑如此則事其夫者從可知矣然國之所以燕<lb/>
　饗者所畜之物盛家之所以饋餉者所畜之物微故<lb/>
<pb n="2b"/>
　家人六二不取大畜而取小畜且序卦者曰物畜然<lb/>
　後有禮故受之以履物畜而後可養故大畜而受之<lb/>
　以頥盖履者禮也禮之所貴以敬愛為主而已頥者<lb/>
　養也養之所貴則以充實為至焉此小大之義所以<lb/>
　殊也然小畜卦爻本臣畜君也而此特取物畜然後<lb/>
　有禮之義故為家人之小畜而與小畜之本體異焉<lb/>
　小畜之九二主言臣道家人之六二主言婦道臣道<lb/>
　至於牽復則宜濟以敬家人而順以巽則敬可知矣<lb/>
<pb n="3a"/>
　婦道職乎中饋則必主乎愛物畜而後有禮則愛可<lb/>
　知矣故小畜之家人取順巽之義家人之小畜取物<lb/>
　畜之義焉<lb/>
九三家人嗃嗃悔厲吉婦子嘻嘻終吝<lb/>
　此家人之益也而爻辭云爾者閨門之内以恩勝義<lb/>
　則威嚴過中非所宜也故家人嗃嗃不免於悔厲婦<lb/>
　子嘻嘻不免於終吝然悔厲而終至於吉吝而不及<lb/>
　於凶者盖與其不嚴而弛不若過於嚴而肅與其無<lb/>
<pb n="3b"/>
　威而亂不若過乎威而治故彖曰家人有嚴君焉父<lb/>
　母之謂上九曰威如之吉反身之謂然則威嚴之過<lb/>
　中是乃所以有益老氏所謂物或損之而益者其以<lb/>
　此歟孔子以禮與奢寧儉䘮與易寧戚而孟子以有法<lb/>
　家拂士為生於憂患亦與此同義雖然天施地生天<lb/>
　地所以益萬物也損上益下聖人所以益萬民也家<lb/>
　人之益則有益於其家而已故與益之本體異矣<lb/>
六四富家大吉<lb/>
<pb n="4a"/>
　此家人之同人也而爻辭云爾者盖孰不有家而大<lb/>
　夫乃稱家者有臣妾焉家之盛者也夫自道以觀身<lb/>
　已為我累矣而况有家乎有家已為累矣而况富而<lb/>
　多事乎然其有家也姑以同乎人而已不以家為累<lb/>
　也其家之富也亦以同乎人而已不以富為樂也盖<lb/>
　其極髙明而道中庸制行不已以及中人所不能免<lb/>
　者皆與之同而不去所以為中人法故雖有家而未<lb/>
　嘗異於無家家雖富而未嘗異於不富要當如此而<lb/>
<pb n="4b"/>
　後無累故於家人之同人而言富家大吉謂賢人之<lb/>
　有家而至於富者特以同乎人而不可以是為累也<lb/>
　此主有家者言之故為家人之同人而與同人之本<lb/>
　體異焉同人之家人則以乘墉而困未能忘其家也<lb/>
　此衆人之事家人之同人則雖有家而富姑以同乎<lb/>
　人而已此賢人之事<lb/>
九五王假有家勿恤吉<lb/>
　此家人之賁也而爻辭云爾者賁之彖曰文明以止<lb/>
<pb n="5a"/>
　人文也聖人觀乎人文以化成天下盖人文者致飾<lb/>
　之本也觀人文以化之所以致飾也至於成天下則<lb/>
　飾之道盡矣夫所謂人文者父子之親君臣之義夫<lb/>
　婦之别長㓜之序朋友之信也然化自本以及末治<lb/>
　自内以及外九五為家人一卦之主剛得尊位大中<lb/>
　至正則德足以正己而位足以正人始也盡有家之<lb/>
　道而極其至則父子夫婦長㓜莫不致飾以禮矣至<lb/>
　於自本及末自内及外自貴及賤自近及逺則君臣<lb/>
<pb n="5b"/>
　朋友之際亦各有致飾之禮焉然後人文之化行乎<lb/>
　天下而天下化成則賁飾之道成矣古之人所以刑<lb/>
　於寡妻至于兄弟以御於家邦者此也故九五變體<lb/>
　為賁而曰王假有家勿恤吉盖假有家則家人之至<lb/>
　而賁之始也勿恤吉者言旣假有家則勿憂天下之<lb/>
　不正而天下正矣然後為賁飾之至此彖所謂正家<lb/>
　而天下定者也然賁之所謂人文總五典而言也是<lb/>
　爻則以假有家為本然後能化成天下故為家人之<lb/>
<pb n="6a"/>
　賁而與其本體異焉賁之家人取聘賢而起家之義<lb/>
　家人之賁取化民而賁飾之義<lb/>
上九有孚威如終吉<lb/>
　此家人之旣濟也而爻辭云爾者旣之為言盡也旣<lb/>
　濟言無不濟無不濟則無事而天下定故雜卦曰旣<lb/>
　濟定也而家人彖曰正家而天下定夫天下之本在<lb/>
　國國之本在家家之本在身反身而誠而善其言行<lb/>
　以率之則孰敢不聽而父父子子兄兄弟弟夫夫婦<lb/>
<pb n="6b"/>
　婦而家道正正家而天下定至于上九則家道成矣<lb/>
　天下定矣父子兄弟夫婦莫不安分循理而天下化<lb/>
　之無事而定矣故變體為旣濟而曰有孚威如反身<lb/>
　之謂盖始於言有物行有恒反身而誠以率之至是<lb/>
　功成而莫不濟莫不濟而天下定矣然旣濟之定則<lb/>
　要其終而家人則原其始故為家人之旣濟而與旣<lb/>
　濟之本體異焉<lb/>
䷥<hi>兑下離上</hi>睽<lb/>
<pb n="7a"/>
初九悔亡喪馬勿逐自復見惡人无咎<lb/>
九二遇主于巷无咎<lb/>
六三見輿曳其牛掣其人天且劓无初有終<lb/>
九四睽孤遇元夫交孚厲无咎<lb/>
六五悔亡厥宗噬膚往何咎<lb/>
上九睽孤見豕負塗載鬼一車先張之弧後說之弧匪<lb/>
冦婚媾往遇雨則吉<lb/>
䷦<hi>艮下坎上</hi>蹇<lb/>
<pb n="7b"/>
初六往蹇來譽<lb/>
六二王臣蹇蹇匪躬之故<lb/>
九三往蹇來反<lb/>
六四往蹇來連<lb/>
九五大蹇朋來<lb/>
上六往蹇來碩吉利見大人<lb/>
䷧<hi>坎下震上</hi>解<lb/>
初六无咎<lb/>
<pb n="8a"/>
　此解之歸妹也而爻辭云爾者當解之初未能全無<lb/>
　難而以柔居下在我者有所不足則將疇依乎此所<lb/>
　以未能无咎也然以柔在下而上應乎剛則九四之<lb/>
　才足依而可以免難故於變體為歸妹而曰无咎然<lb/>
　於難散之時以柔上應乎剛僅取歸妹之義非歸妹<lb/>
　之實也故為解之歸妹焉<lb/>
九二田獲三狐得黃矢貞吉<lb/>
　此解之豫也而爻辭云爾者方難散之初羣心危疑<lb/>
<pb n="8b"/>
　而未恱也興事而得衆則可恱矣衆能得所附則可<lb/>
　恱矣為臣得衆而不失乎中直之道則中不過分直<lb/>
　能循理而為之君者亦恱矣故變體為豫而曰田獲<lb/>
　三狐得黃矢貞吉田言興事之大也三言衆也狐言<lb/>
　疑而未恱也黃言中矢言直也然豫以順動而後人<lb/>
　心恱矣此則因解而得衆衆亦得所附且以中直之<lb/>
　道而君臣無疑故為解之豫與豫之本體異矣<lb/>
六三負且乘致㓂至貞吝<lb/>
<pb n="9a"/>
　此解之恒也而爻辭云爾者盖不恒其德則難之所<lb/>
　由生以此為正而不改則吝而難未弭也唯改是而<lb/>
　不以為正則恒其德而難散矣盖或負而為小人或<lb/>
　乘而為君子此不恒其徳而難所由生此所以致戎<lb/>
　以為之㓂也故曰負且乘致冦至以此為正則不恒<lb/>
　而成吝苟反是而不為正則恒其德而難散矣然以<lb/>
　不恒其德而難生恒其德而難散故於此言解之恒<lb/>
　而與恒之本體異焉恒之解者言不能守常而難未<lb/>
<pb n="9b"/>
　解也解之恒者言難生於不恒而欲復其恒也彼言<lb/>
　因有過而生難此言因有難而改過<lb/>
九四解而拇朋至斯孚<lb/>
　此解之師也而爻辭云爾者位不足故所解者㣲矣<lb/>
　而曰解而拇才有餘故得朋而人信之而曰朋至斯<lb/>
　孚夫得朋而後人信之然於變體為師者才德雖有<lb/>
　餘而可以用師必得同心同德之臣而人信之然後<lb/>
　賛其智謀而可用焉湯得伊尹然後可以征葛文王<lb/>
<pb n="10a"/>
　得呂望然後可以伐崇漢祖得蕭何張良而後可以<lb/>
　勝楚若是之類多矣如是而後所解者廣焉然師之<lb/>
　卦爻專言用師是爻則言所解者小大而用師則所<lb/>
　解者廣故為解之師而與師之本體異焉<lb/>
六五君子維有解吉有孚于小人<lb/>
　此解之困也而爻辭云爾者難之未散也小人勢盛<lb/>
　而可以困君子至是而君子得位則小人不得為我<lb/>
　困矣難之已散也君子勢盛而可以困小人然君子<lb/>
<pb n="10b"/>
　不為已甚乃與之更始而莫之困焉六五柔得尊位<lb/>
　大中君子勢盛而難散之時也凡可以更始者赦過<lb/>
　宥罪而咸與維新故曰君子維有解吉推其赤心置<lb/>
　人腹中而人皆心恱而誠服故曰有孚于小人然困<lb/>
　之本體多言君子之遇困而此爻乃言解之時小人<lb/>
　嘗以困君子而至是有所不行解之終君子可以困<lb/>
　小人而於是有所不忍故為解之困而與困之本體<lb/>
　異矣小象言君子有解小人退者君子赦小人而小<lb/>
<pb n="11a"/>
　人退聽然後可以與之更始如其不肯退聽則殺無<lb/>
　赦可也然所以退者亦有困矣<lb/>
上六公用射隼于髙墉之上獲之无不利<lb/>
　此解之未濟也而爻辭云爾者險難已散天下咸望<lb/>
　其施矣而上慢下暴悖而未順者未除則上或不能<lb/>
　施其惠下有不能被其澤猶為一時之難而未旣濟<lb/>
　也故必獲而去之以解其難然後無上慢者而上之<lb/>
　德意奉行而不怠無下暴者而下之人民康乂而無<lb/>
<pb n="11b"/>
　虞然則方其公用射隼之時猶未濟也故變體之義<lb/>
　與爻辭如此且旣濟之下體猶未濟也而曰髙宗伐<lb/>
　鬼方未濟之上體實未濟也而曰震用伐鬼方盖天<lb/>
　下之民有必待乎征伐而後濟者況不仁而在髙位<lb/>
　者苟不能去之則未濟可知矣書曰大邦畏其力而<lb/>
　後小邦懷其德𫝊言仁而不武無能逹也故誅不仁<lb/>
　然後可以行仁去不義然後可以行義乃自然之理<lb/>
　歟然此爻以六三有上慢下暴之悖故天下猶未濟<lb/>
<pb n="12a"/>
　而公用射隼以解而去之故為解之未濟而與未濟<lb/>
　之本體異焉<lb/>
䷨<hi>兑下艮上</hi>損<lb/>
初九已事遄往无咎酌損之<lb/>
　此損之蒙也而爻辭云爾者蒙之彖曰蒙亨以亨行<lb/>
　時中也初筮告以剛中也其九二以剛中益六五而<lb/>
　六五以柔中資之盖陽道常饒若教者損有餘以教<lb/>
　人隂道常乏若學者以不足而受教然則教者旣已<lb/>
<pb n="12b"/>
　成已不可不遄往而應學者之求也故損初九曰已<lb/>
　事遄往遄往者簡而無傲之意然以臣誨君以君而<lb/>
　受臣之教必當量而後入乃無以下拂上臣過其君<lb/>
　之嫌故曰酌損之酌已之有餘而益君之不足者量<lb/>
　而後入之義也至於學焉而後臣之則與上合志矣<lb/>
　然此言損己之有餘而應求者之不足故為損之蒙<lb/>
　而與蒙之本體異焉夫蒙之損言學者之事損之蒙<lb/>
　言教者之事<lb/>
<pb n="13a"/>
九二利貞征凶弗損益之<lb/>
　此損之頤也而爻辭云爾者頥之為言養也而養正<lb/>
　則吉九二以剛居中矣盖剛或失之過當以中為正<lb/>
　而養之故曰利貞不以中為正而養之則過矣故言<lb/>
　征凶以戒之過乎中則不可復損矣故言弗損以美<lb/>
　之未過中則欲損己之有餘以助上之不足過乎中<lb/>
　而弗損則上不疑之而且報其德焉故曰益之損不<lb/>
　過中而以此為正則得養正之道矣然此因損己以<lb/>
<pb n="13b"/>
　助上而戒之以養正故為損之頥而與頥之本體異<lb/>
　焉<lb/>
六三三人行則損一人一人行則得其友<lb/>
　此損之大畜也而爻辭云爾者盖惟一足以畢萬惟<lb/>
　一足以行萬一者萬之所自出也故為物不貳則生<lb/>
　物不測而有萬不同矣是以天地合而致一則萬物<lb/>
　化醇男女合而致一則萬物化生然則致一不二則<lb/>
　所畜大矣不然則乃所以致損故損之大畜而曰三<lb/>
<pb n="14a"/>
　人行則損一人一人行則得其友三人者不一也一<lb/>
　人者致一也此因言不一則損其友致一則得其友<lb/>
　而三以隂居陽有不一之義然與上相應又有致一<lb/>
　之義故或貳或因而所言如此然知不一以致損然<lb/>
　後能致一而得友故為損之大畜而與大畜之本體<lb/>
　異焉<lb/>
六四損其疾使遄有喜无咎<lb/>
　此損之聧也而爻辭云爾者凡利於己者欲益以近<lb/>
<pb n="14b"/>
　之而害於己者欲損以逺之盖一隂一陽而適平焉<lb/>
　是之謂道或偏乎陽或偏乎隂而失其平是之謂疾<lb/>
　六四以隂居隂已偏乎隂矣而承乘皆隂疾莫甚焉<lb/>
　必損而遠之以下應初九之陽則去所惡而就所喜<lb/>
　矣夫害於己者疾也乃能損而遠之是若火上澤下<lb/>
　而火之能遠於澤也此其所以為睽歟然睽以火上<lb/>
　澤下其睽自然而此則損其承乘之隂以遠之然後<lb/>
　成睽故為損之睽而與睽之本體異焉<lb/>
<pb n="15a"/>
六五或益之十朋之龜弗克違元吉<lb/>
　此損之中孚也而爻辭云爾者六五居尊以柔柔不<lb/>
　失中而損己以應下則在己者孚矣然物或損之而<lb/>
　益則彼必以孚而應焉九二應之上九比之是也益<lb/>
　之者不一則賢者智者莫不從矣非至誠孰能與此<lb/>
　哉故變體為中孚而曰或益之十朋之龜弗克違然<lb/>
　中孚之義以柔在内而剛得中說而巽焉為主此則<lb/>
一以柔中居尊損己益下而上下莫不與之然後為孚<lb/>
<pb n="15b"/>
　故為損之中孚而與中孚之本體異焉<lb/>
上九弗損益之无咎貞吉利有攸往得臣无家<lb/>
　此損之臨也而爻辭云爾者盖自損以下人然後能<lb/>
　得人得人以為之臣然後可以有臨矣損至於上爻<lb/>
　則損之極而可止矣自損至此則人益之矣故曰弗<lb/>
　損益之至言利有攸往則將以臨蒞天下也得忘我<lb/>
　之臣則賢者歸之而民將焉往于是臨蒞天下則臣<lb/>
　民之所歸也此變體所以為臨而爻辭如此然臨之<lb/>
<pb n="16a"/>
　本體以剛浸而長說而順為主而此則因能自損而<lb/>
　有臨人之道故為損之臨而與臨之本體異焉然臨<lb/>
　人而後損己者損其在我之勢不自有其尊也損己<lb/>
　而後臨人者損其在我之德不自有其美也此二卦<lb/>
　之變體所以異歟<lb/>
䷩<hi>震下巽上</hi>益<lb/>
初九利用為大作元吉无咎<lb/>
　此益之觀也而爻辭云爾者初九在一卦之下民之<lb/>
<pb n="16b"/>
　象也當興利之時有剛動之才仁民之德則利用之<lb/>
　以興大事矣然民可與樂成難與慮始必陳上之德<lb/>
　意播告以示之使民觀聽而信之然後知上之所以<lb/>
　有作者本以仁民而下之所以觀化者亦知非厲已<lb/>
　而可與成功矣唯示之於上而觀聽之於下故變體<lb/>
　為觀而曰利用為大作元吉无咎孔子釋之以下不<lb/>
　厚事言下不事以此為厚而從之輕也元仁德也吉<lb/>
　言有成功也无咎言人无厲已之咎也然觀之主意<lb/>
<pb n="17a"/>
　本以觀天之神道設教而至於天下服今乃因益以<lb/>
　興利而言觀示上之德意者有不可已故為益之觀<lb/>
　與觀之本體異焉<lb/>
六二或益之十朋之龜弗克違永貞吉王用享于帝吉<lb/>
　此益之中孚也而爻辭云爾者左氏曰忠德之正也<lb/>
　莊子曰當而不知以為信六二正當者也有忠信之<lb/>
　象忠信可以行蠻貊而況中國乎所以或益之十朋<lb/>
　之龜弗克違者人以忠信應之二隂比之之象也至<lb/>
<pb n="17b"/>
　於以隂居隂則永以為正之象也王用享于帝則九<lb/>
　五應之之象也永以為貞誠以守己也王用享于帝<lb/>
　誠以格天也是皆中孚之義也損之五益之二皆言<lb/>
　或益之十朋之龜弗克違而變體皆為中孚然損之<lb/>
　五誠乎謙益之二誠乎正損主益上故言於上體益<lb/>
　主益下故言於下體且上體本艮艮止而無為上道<lb/>
　也下體本震震動而有為下道也元吉君道也永貞<lb/>
　吉臣道也自上祐君能得天也王用享于帝君以臣<lb/>
<pb n="18a"/>
　格天也此二爻之所以異至於為損為益而與中孚<lb/>
　之本體異則其義一也<lb/>
六三益之用凶事无咎有孚中行告公用圭<lb/>
　此益之家人也而爻辭云爾者夫益之盛而至此則<lb/>
　過中矣於是而用凶事則安不忘危足以保其家而<lb/>
　无咎唯國之本在家於是乎有國而告公用圭焉蓋<lb/>
　大夫以上稱家則家之盛也而諸侯有國則家在其<lb/>
　中唯王者樂天以保天下而諸侯則畏天以保其國<lb/>
<pb n="18b"/>
　益之用凶事所以畏天也至於有孚而非偽為中行<lb/>
　而無大過則非特保家而已又至於有國之盛焉故<lb/>
　變體為家人而曰告公用圭而夫子釋之曰益用凶<lb/>
　事固有之也夫家人之正體本言正家而天下定益<lb/>
　用凶事以保其家則為益之家人而與其本體異焉<lb/>
六四中行告公從利用為依遷國<lb/>
　此益之无妄也而爻辭云爾者蓋无妄所貴者正不<lb/>
　正則為妄故其彖曰大亨以正天之命也其匪正有<lb/>
<pb n="19a"/>
　眚不利有攸往益之九五以剛居剛而其六四以柔<lb/>
　居柔剛柔各得其正四雖柔正而不若九五之中然<lb/>
　與六三皆居中爻之中故皆曰中行唯柔而以中行<lb/>
　故九五告之使從從者以柔順中正而從剛健中正<lb/>
　之君也以柔正而從剛正則其志日進无疆矣故告<lb/>
　之使從所以益其志也以柔從剛則雖依之以遷國<lb/>
　可矣故曰利用為依遷國夫有所依者有依之者剛<lb/>
　為所依者也柔則依之者也告公從為益其志則以<lb/>
<pb n="19b"/>
　為所依而頼之以遷國為益其事矣然无妄之道本<lb/>
　乎正也此則欲益其志而使之以正從正故為益之<lb/>
　无妄而與无妄之本體異焉<lb/>
九五有孚惠心勿問元吉有孚惠我德<lb/>
　此益之頤也而爻辭云爾者蓋頥之為言養也養正<lb/>
　則吉唯自養正則所養亦正矣所養正則彼亦以正<lb/>
　助成王政矣易以正為有孚所謂惠德之正也九五<lb/>
　剛健中正者也六二柔順中正者也五下應乎二所<lb/>
<pb n="20a"/>
　謂有孚惠心蓋必自養正而後以正養人所謂民心<lb/>
　罔中惟爾之中也二上應乎五所謂有孚惠我德蓋<lb/>
　所養正而彼復以正助成王政所謂出乎爾而反乎<lb/>
　爾也勿問元吉言上之益下無方大得志者言下之<lb/>
　益上亦無方蓋上以正施乎下下以正報乎上以正<lb/>
　交相養有頥之義焉然此以益為主而所益以養正<lb/>
　為貴故為益之頥而與頥之本體異矣夫頥之益者<lb/>
　六五才不足而資人以養德然後為學日益而緝熈<lb/>
<pb n="20b"/>
　于光明蓋成王之事似之益之頥者九五才有餘而<lb/>
　損己以益下然後以善養人而無思不服蓋武王之<lb/>
　事似之故頥益之名一也才不足則養己以致益才<lb/>
　有餘則養人以益之然上養於下非常道也故曰拂<lb/>
　經雖拂經而終吉上益乎下乃常道也故曰勿問元<lb/>
　吉而終於大得志焉<lb/>
上九莫益之或擊之立心勿恒凶<lb/>
　此益之屯也而爻辭云爾者凡屯有不幸而遇之者<lb/>
<pb n="21a"/>
　有自取而得之者屯之諸爻不幸而遇之者也是爻<lb/>
　為益之屯乃自取而得之者也蓋居益之終猶以剛<lb/>
　在上是不知盛衰之理終始之數以益為常而不知<lb/>
　變則人孰益之哉故曰莫益之非唯莫益之而已又<lb/>
　且或擊之矣莫益之而又擊之則屯孰甚焉然其體<lb/>
　為巽而於下有應非罔有悛心而以此為可乆者也<lb/>
　猶可戒焉故曰立心勿恒若夫以此為可久則凶矣<lb/>
　小象所謂或擊之自外來者益而不已必決也故序<lb/>
<pb n="21b"/>
　卦於益之後受之以夬<lb/>
</p>
<p>
</p>
  </div>
</body>
</text>
</TEI>
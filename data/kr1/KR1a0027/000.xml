<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易變體義</head>
    <p>
<pb n="1a"/>
欽定四庫全書　　　　經部一<lb/>
　易變體義　　　　　　易類<lb/>
　　提要<lb/>
　　　　<hi>臣</hi>等謹案易變體義十二卷宋都絜撰絜字<lb/>
　　　　聖與丹陽人紹興中官吏部郎中知徳慶府<lb/>
　　　　絜父郁字子文嘗為惠州教官平生留心易<lb/>
　　　　學絜因以所聞于父者為是書大旨謂卦爻<lb/>
　　　　辭義先儒之論已詳故專明變體今考左傳<lb/>
<pb n="1b"/>
　　　　載周易諸占所謂某卦之某卦者凡十事似<lb/>
　　　　乎因其動爻隨機斷義不必盡易之本㫖然<lb/>
　　　　王子伯廖論鄭公子曼滿稱其在周易豐之<lb/>
　　　　離游吉論楚子稱周易有之在復之頥曰迷<lb/>
　　　　復凶荀首論邲之戰稱周易有之在師之臨<lb/>
　　　　曰師出以律否臧凶蔡墨論龍見于絳稱周<lb/>
　　　　易有之在乾之姤曰潛龍勿用其同人曰見<lb/>
　　　　龍在田其大有曰飛龍在天其夬曰亢龍有<lb/>
<pb n="2a"/>
　　　　悔其坤曰見羣龍无首吉坤之剥曰龍戰于<lb/>
　　　　野云云皆未嘗卜筮而咸稱變體知古來周<lb/>
　　　　易原有此一義矣但古書散佚其説不傳而<lb/>
　　　　絜以義理揣摩求其崖畧其中巧相符合者<lb/>
　　　　如坤之初六履霜堅氷至則曰此坤之復也<lb/>
　　　　月令孟冬水始氷仲冬氷益壯始則薄而未<lb/>
　　　　堅壯則堅而難泮故爻曰履霜以坤為十月<lb/>
　　　　之卦又曰堅氷至者則變體為復乃十一月<lb/>
<pb n="2b"/>
　　　　之卦也家人上九有孚威如終吉則曰此家<lb/>
　　　　人之既濟也襍卦曰既濟定也彖曰正家而<lb/>
　　　　天下定天下之本在國國之本在家家之本<lb/>
　　　　在身反身而誠孰敢不聴父子夫婦兄弟莫<lb/>
　　　　不安分循理而天下化之無事而定矣故變<lb/>
　　　　體為既濟而曰有孚威如反身之謂也如此<lb/>
　　　　之類皆不事𫝊㑹而自然貫通立義亦皆正<lb/>
　　　　大亦有涉于牽强者如家人六四富家大吉<lb/>
<pb n="3a"/>
　　　　則曰此乾之同人也自道以觀身家皆為我<lb/>
　　　　累而況富乎其有家也姑以同乎人而已不<lb/>
　　　　以家為累也其家之富亦以同乎人而已不<lb/>
　　　　以富為累也葢極髙明而道中庸所以為中<lb/>
　　　　人法凡如此類則務為穿鑿以求合乎卦變<lb/>
　　　　之說而義亦不醇又多引老莊之辭以釋文<lb/>
　　　　周之經則又王弼韓康伯之流弊一變而為<lb/>
　　　　王宗傳楊簡者矣然宋人遺籍傳者曰稀是<lb/>
<pb n="3b"/>
　　　　書雖瑜不掩瑕亦瑕不掩瑜分别觀之以備<lb/>
　　　　言變體者之一家亦無不可也宋志作十六<lb/>
　　　　卷玉海引續書目曰自乾之姤至未濟之解<lb/>
　　　　以意演之爻為一篇凡三百八十四篇馮椅<lb/>
　　　　易學附録曰都氏易先以理而次以象義每<lb/>
　　　　卦終又有統論今考永樂大典所載爻義皆<lb/>
　　　　分載于各爻之下而無所為卦終之統論與<lb/>
　　　　玉海合意應麟所見即緝永樂大典時所據<lb/>
<pb n="4a"/>
　　　　之本非其全矣今永樂大典又缺豫隨大畜<lb/>
　　　　大壯睽蹇中孚等七卦及晉卦後四爻謹裒<lb/>
　　　　合排比編為十二卷又其書單明爻義不及<lb/>
　　　　彖與大小象故經文亦不全載從絜之舊焉<lb/>
　　　　乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="5a"/>
原序<lb/>
大易如天地其中無所不有顧學者取之如何耳取諸<lb/>
象則為象學取諸數則為數學取諸辭則為義理之學<lb/>
取諸占則為卜筮之學雖各名一家要之原本于古人<lb/>
而𤼵明以新意乃可為善學者西漢趙賓説箕子之明<lb/>
夷曰箕子萬物方荄滋也持論巧慧易家皆以為非古<lb/>
法用是不見信近世侍講林瑀作㑹元紀用天子即位<lb/>
之年傅㑹易卦以推吉凶賈魏公疏其不經罷之是皆<lb/>
<pb n="5b"/>
專任私智不師古始使其説得行害道甚矣都君聖與<lb/>
之易其原本于古人而發明以新意者乎易曰爻者言<lb/>
乎其變者也又曰動則觀其變而玩其占以春秋左氏<lb/>
傳考之當時援引爻辭與夫推測卦變者皆不言六位<lb/>
必曰某卦之某卦夫推測卦變其如是固宜而援引爻<lb/>
辭亦如是者盖言六位則體常曰某卦之某卦則盡變<lb/>
也聖與之所原本在此然爻辭之合于變體者先儒畧<lb/>
焉聖與始演為一書凡三百八十有四義古人之底藴<lb/>
<pb n="6a"/>
盡取而𤼵明之嗚呼可謂善學也已矣書成獻之于天<lb/>
子又鋟板而傳之且屬余為之序余善其原本于古人<lb/>
而無襲蹈之跡發明以新意而無穿鑿之見也故序之<lb/>
紹興二十九年冬至日贑川曾幾序<lb/>
余早游學校與易家者流談其論六十四卦三百八十<lb/>
四爻與夫繫辭至襍卦并為一談曰此神也此道也此<lb/>
體用也此德業也鑿空駕逺紊實隳真望其貌雖超然<lb/>
若不可挹叩其中乃空然初無所有繫風捕影卒以自<lb/>
<pb n="6b"/>
欺小則不足以治心修身大則不足以用天下國家其<lb/>
誣易也甚矣後予至京師見先生長者論大易之説乃<lb/>
一皆歸之人事仁義隂陽剛柔盖一體而無間焉乃知<lb/>
夫仁義即天地之道也其於六經之㫖歸乃無杪忽之<lb/>
差吾僚友都聖與一日示余以所傳易且曰嗚呼余尚<lb/>
忍言之耶昔絜先君子言行為一邦師法服習六藝而<lb/>
尤邃于易某此訓傳談易之義乾坤之氣天地之形六<lb/>
子之用三才之判三百八十四爻之變其于爻變也某<lb/>
<pb n="7a"/>
不先于辭而先于理以為卦爻大象適與理相當者聖<lb/>
人則有辭以繫之象爻之辭未盡聖人又為傳六十四<lb/>
卦之後以明之一章示賢人也二章示君子也三章戒<lb/>
衆人也四章言聖人體用之道也説卦論八卦之理序<lb/>
卦論六十四卦之序襍卦論六十四卦之用又曰此絜<lb/>
所聞于先君子也輒拾其遺説而為之傳嗟乎其深思<lb/>
旁取如此亦已勤矣異夫前所謂神道體用之説者故<lb/>
余竊有取焉且求余為序余故摭其所得于易者而叙<lb/>
<pb n="7b"/>
之因退而攷其先公世為丹陽人諱郁字子文終恵州<lb/>
教官云紹興乙亥四月旦范陽張九成序<lb/>
<pb n="8a"/>
自序<lb/>
潜龍之辭非姤之正體也乾初九所變而屬于姤是乾<lb/>
之姤而已黄裳之辭非比之正體也坤六五所變而屬<lb/>
于坤是坤之比而已自乾坤而下莫不如此不然則乾<lb/>
九二所變何以謂之其同人九五所變何以謂之其大<lb/>
有而董因之筮晉文六四不變何以言得泰之八魯史<lb/>
之筮穆姜六二不變何以言遇艮之八乎夫自乾之姤<lb/>
以至未濟之解宜皆若此而其義則不可一言盡若古<lb/>
<pb n="8b"/>
筮史所言雖傳之簡冊而或襍以互體或推諸五行或<lb/>
源本隂陽之流或傅㑹占者之事或揆度一時之宜其<lb/>
説豈不或中而不皆合羲文周孔之本意愚以顓蒙之<lb/>
資被過庭之訓幼習句讀長聞崖畧而身襲儒服義學<lb/>
是主年踰知命嘗為説以記所聞而今老矣幸若天誘<lb/>
其衷復有變體之説凡數萬言姑集成編以俟君子之<lb/>
深于易者而折其當否焉<lb/>
<pb n="9a"/>
　　　登對進書劄子<lb/>
紹興二十八年四月五日臣世業箕裘誦習羲易徃年<lb/>
嘗進説義仰冒天威上賴聖慈寛其譴責又嘗竊謂古<lb/>
人即卦爻之變體而引用爻辭者見於左丘明春秋之<lb/>
傳如晉史蔡墨即乾之姤與其同人其大有其夬引潜<lb/>
見飛亢之辭以至鄭游吉等引復之頤師之臨豐之離<lb/>
而各指其爻辭之意若夫初上中爻九六所居則未嘗<lb/>
一言及之臣乃妄意爻辭所繫必協變體之義於是試<lb/>
<pb n="9b"/>
以某卦之某卦之爻而推其所繫之辭見其辭㫖與變<lb/>
體協因演其義爻為一篇凡三百八十有四盖謂易宜<lb/>
有是一家之學寔蔡墨等啟之也雖臣三隅之説寸長<lb/>
尺短而墨等一隅之舉似不可棄是用繕寫釐為八冊<lb/>
因輪面對不避斧鉞之誅齎詣東上閣門聴候聖㫖投<lb/>
進伏望陛下體易之廣大而與人為善恕臣之狂簡而<lb/>
謂言志之何傷略晚學之謬言而廣古人之至論斷自<lb/>
聖裁而去取之豈勝幸甚取進止四月日左朝奉大夫<lb/>
<pb n="10a"/>
尚書吏部郎中臣都絜劄子<lb/>
</p>
<p>
</p>
  </div>
</body>
</text>
</TEI>
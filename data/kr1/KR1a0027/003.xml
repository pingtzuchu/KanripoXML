<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易變體義卷三</head>
    <p>
<pb n="1a"/>
欽定四庫全書<lb/>
　易變體義卷三　　　　　宋　都絜　撰<lb/>
上經三<hi>履至大有</hi>
䷉<hi>兑下乾上</hi>履<lb/>
初九素履往无咎<lb/>
　此履之訟也而爻辭云爾者君子窮而在下獨善其<lb/>
　身而未可兼善若素之未受采也然君子之所是小<lb/>
　人以為非君子之所行小人莫不忌况其窮而在下<lb/>
<pb n="1b"/>
　人莫我知強者面折之于前弱者背毁之于後或排<lb/>
　之于鄉黨或擯之于朝廷羣起而攻之若聚訟然履<lb/>
　之初九其義如此故變體為訟而曰素履徃无咎蓋<lb/>
　以衆人攻之所以有咎而君子無慊焉則咎可免也<lb/>
　孔子再逐于魯削跡于衛伐木于宋叔孫之徒毁之<lb/>
　于朝荷蓧之徒譏之于野訟以衆起而親交益疎其<lb/>
　類此爻之變體也歟然有孚而見窒于人于是乎有<lb/>
　訟今以素履獨善人乃以為非是而攻之故為履之<lb/>
<pb n="2a"/>
　訟而與其本體異焉夫訟之履者以訟而明已之所<lb/>
　履履之訟者以履而致人之所訟皆直在我曲在彼<lb/>
　莫匪君子之道也<lb/>
九二履道坦坦幽人貞吉<lb/>
　此履之无妄也而爻辭云爾者孔子曰言忠信行篤<lb/>
　敬雖蠻貊之邦行矣言不忠信行不篤敬雖州里行<lb/>
　乎㢤夫君子所以能坦蕩蕩者以其言行如此其不<lb/>
　妄也小人反是六二之所履剛不過中盡此道者也<lb/>
<pb n="2b"/>
　故變體為无妄而有履道坦坦之辭然以陽居隂幽<lb/>
　人之事幽人能體剛中而以是為正則守靜知常无<lb/>
　妄作之凶矣故繼以幽人貞吉之辭夫子于是釋之<lb/>
　以中不自亂者亦言其剛不過中而已然无妄本體<lb/>
　言心之利而是爻則言履之剛中故為履之无妄而<lb/>
　與本體異焉<lb/>
六三眇能視跛能履履虎尾咥人凶武人為于大君<lb/>
　此履之乾也而爻辭云爾者六三體柔居剛已過乎<lb/>
<pb n="3a"/>
　中又居乎五剛之間以是而為履者也體柔則眇且<lb/>
　跛之象居剛則視且履之象以柔過中又間乎五剛<lb/>
　以居則履虎尾而咥人凶之象然位剛過中又處上<lb/>
　下五剛之間則其志己剛而柔與之俱化矣于是變<lb/>
　體為乾而為天下之至健焉夫乾天道也其事則為<lb/>
　武其位則為君故有武人為于大君之辭焉武事剛<lb/>
　矣而武人則用武之人而剛莫甚焉君道剛矣而大<lb/>
　君則天下之君而剛為至焉然六三臣位主武人以<lb/>
<pb n="3b"/>
　言之故夫子釋之以志剛也雖然履以柔為宜而乾<lb/>
　以剛為正九三終日乾乾健而不息則正所謂乾也<lb/>
　六三以柔履剛而終于武人為于大君則是履之乾<lb/>
　而已<lb/>
九四履虎尾愬愬終吉<lb/>
　此履之中孚也而爻辭云爾者夫履言渉世之患而<lb/>
　四為多懼之地且九五居一卦之尊其剛不可犯若<lb/>
　虎之善咥也四乃以剛居柔由其後以進則履虎尾<lb/>
<pb n="4a"/>
　之象也然處多懼之地而有能懼之心則雖危无咎<lb/>
　志行而吉矣故言履虎尾而繼之以愬愬終吉夫喜<lb/>
　有彊勉者雖親不和怒有彊勉者雖嚴不威哭有彊<lb/>
　勉者雖悲不哀則喜怒哀未必誠也以至作好作惡<lb/>
　亦有出于彊勉則愛惡欲亦未必誠也唯懼非偽為<lb/>
　遇難而生焉由驚而怖由怖而畏發于其心而見于<lb/>
　其貌未有不出于誠而无或以偽為者此變體之所<lb/>
　以為中孚而有愬愬終吉之辭也雖然人之生也其<lb/>
<pb n="4b"/>
　精甚真其中有信君子修胷中之誠則上足以應天<lb/>
　下足以化邦㣲足以及豚魚无所徃而不孚也是爻<lb/>
　則因履虎尾之危能至誠而戒懼故為履之中孚而<lb/>
　已蓋與其本體異矣<lb/>
九五夬履貞厲<lb/>
　此履之睽也而爻辭云爾者經曰剛柔者立本者也<lb/>
　變通者趣時者也故剛健中正君道之所以立本而<lb/>
　濟之以柔則君道之所以變而通之也是卦之彖言<lb/>
<pb n="5a"/>
　剛中正履帝位而不疚光明也者彖言才故明君道<lb/>
　之所以立本然爻言夬履貞厲位正當也者爻言變<lb/>
　故明君道之不可以不通其變也蓋以剛居剛而承<lb/>
　乗亦剛以是而臨下則柔克有所不足將不能和輯<lb/>
　其心而有乖離之志矣故變體為睽而曰夬履貞厲<lb/>
　夬者五剛一柔之謂也貞厲者以剛為正而不濟以<lb/>
　柔則厲也蓋履之為道以柔為宜故以柔履剛然後<lb/>
　无處尾之危今乃以剛居剛此其所以厲也夫夬與<lb/>
<pb n="5b"/>
　履皆五剛一柔然柔乗五剛之上決之不可已也履<lb/>
　則一柔居下卦而五以重剛乗之是為已甚故變睽<lb/>
　而言厲焉且睽之成卦言天地人物之睽而六五與<lb/>
　二為應為三所間則正所謂睽是爻則言履當以柔<lb/>
　而乃用剛以此致睽則危道也故為履之睽而與睽<lb/>
　之本體異焉<lb/>
上九視履考祥其旋元吉<lb/>
　此履之兑也而爻辭云爾者兑之為言説也蓋失之<lb/>
<pb n="6a"/>
　則悲而得之則喜者情之在我者也此有喜而彼慶<lb/>
　之者情之在人者也在卦之終考祥而吉則得志而<lb/>
　喜矣居卦之上吉而有慶則人亦樂其樂矣故上九<lb/>
　變體為兑有其旋元吉之辭而夫子以大有慶釋之<lb/>
　其旋元吉者以陽居上之謂也大有慶者與三有應<lb/>
　之謂也吉而有應此兑之義也然兑體之義或言自<lb/>
　悦或言悦人或言悦于人是爻則因視履而吉吉而<lb/>
　有慶故為履之兑而與其本體異焉夫履兼乾兑然<lb/>
<pb n="6b"/>
　後成卦六三武人為于大君夫子釋之以志剛則具<lb/>
　乾剛之義而已无兑説之義也故全體為乾上九視<lb/>
　履考祥其旋元吉夫子釋之以有慶則具兑之義而<lb/>
　已无乾剛之義也故全體為兑<lb/>
䷊<hi>乾下坤上</hi>泰<lb/>
初九㧞茅茹以其彚征吉<lb/>
　此泰之升也而爻辭云爾者升之初六與上合志則<lb/>
　所謂允升大吉者在我而已泰之下體與上卦有應<lb/>
<pb n="7a"/>
　當君子道長之時初九乃與三陽俱應乎上則同升<lb/>
　者衆矣是泰之升也豈特允升大吉而已㦲故曰拔<lb/>
　茅茹繼之以其彚征而夫子釋之曰志在外也<lb/>
九二包荒用馮河不遐遺朋亡得尚于中行<lb/>
　此泰之明夷也而爻辭云爾者夫用晦而明者君子<lb/>
　莅衆之道而明夷之所貴者也泰之時君子道長而<lb/>
　以其類進者衆矣小人莫得而預焉或不及或太過<lb/>
　或逺乎已或比乎已无所分别一視而同焉然其質<lb/>
<pb n="7b"/>
　不齊所遇不等而所以為君子之道者則一是其所<lb/>
　以用晦者未嘗不明也此其所以為泰之明夷而與<lb/>
　明夷之本體異矣<lb/>
九三无平不陂无徃不復艱貞无咎勿恤其孚于食有<lb/>
福<lb/>
　此泰之臨也而爻辭云爾者夫乾下而坤上者泰之<lb/>
　成卦故曰天地交泰而以上下交為義坤上而兑下<lb/>
　者臨之成卦故曰澤上有地臨而以上臨下為義泰<lb/>
<pb n="8a"/>
　雖以上下交為義而過中則必辨若天之際地而平<lb/>
　雨之所以施也然未嘗不終于陂若地之際天而徃<lb/>
　雲之所以行也然未嘗不終于復君子之臣其君也<lb/>
　知天地之交際无平不陂无徃不復故艱不敢易正<lb/>
　不敢僣而上下之分于是乎辨上下辨分則以上臨<lb/>
　下之義行焉是始于泰之交而終于臨之辨也蓋與<lb/>
　臨之本體異矣<lb/>
六四翩翩不富以其鄰不戒以孚<lb/>
<pb n="8b"/>
　此泰之大壯也而爻辭云爾者大臣雖旁招俊乂列<lb/>
　于庶位其勢猶未壯也能與羣賢同比乎上然後上<lb/>
　下相信而勢莫盛焉泰之六四雖若翩翩然下比乎<lb/>
　三陽然方其未與之同比乎上則勢未壯也故曰翩<lb/>
　翩不富至于相與比乎上而上下見信然後其勢盛<lb/>
　強而小人不得以間之故曰以其鄰不戒以孚而變<lb/>
　為大壯之體焉夫三陽而為泰四陽而為大壯此爻<lb/>
　之義因得羣賢而同心比上以致君子之盛所以為<lb/>
<pb n="9a"/>
　泰之大壯而與大壯之本體異矣且卦為大壯則既<lb/>
　壯矣自泰三陽變而為四則為壯之始焉所謂泰之<lb/>
　壯者如此<lb/>
六五帝乙歸妹以祉元吉<lb/>
　此泰之需也而爻辭云爾者夫天保下下之詩也而<lb/>
　曰何福不除故六五有帝乙歸妹之象而曰以祉元<lb/>
　吉甫刑之書曰一人有慶兆民頼之故六五以祉元<lb/>
　吉而變體為需需言人君有養人之道若酒之能養<lb/>
<pb n="9b"/>
　陽食之能養隂天下之所需也人君既受帝祉而敕<lb/>
　賜庶民則天下之所需若雲上于天而人需其雨然<lb/>
　此泰之六五所以變而為需也然德位中正冇養人<lb/>
　之道而天下需之者需之正體也至于以柔下賢而<lb/>
　受祉既受帝祉而兆民頼之則所謂泰之需者如此<lb/>
上六城復于隍勿用師自邑告命貞吝<lb/>
　此泰之大畜也而爻辭云爾者夫人君之待臣下或<lb/>
　用柔德已甚則忘分太過而御失其道故有城復于<lb/>
<pb n="10a"/>
　隍之象自邑告命之辭焉苟以此為正而不改則吝<lb/>
　矣若夫反是以改之而濟之以剛德則因君子道長<lb/>
　羣賢並進之時而用剛德以畜之則其所畜亦大矣<lb/>
　此變體之所以為大畜歟<lb/>
䷋<hi>坤下乾上</hi>否<lb/>
初六㧞茅茹以其彚貞吉亨<lb/>
　此否之无妄也而爻辭云爾者夫君子之道固无妄<lb/>
　矣然于時于義當處而出是亦妄也故否之初六㧞<lb/>
<pb n="10b"/>
　茅類處乃有无妄之義焉然則六二包承小人吉大<lb/>
　人否亨而不以類處為正者何也蓋若初六者君子<lb/>
　之道未可與權者也當否之時可處而已若六二者<lb/>
　大人之道其道則可與權而其才則足以亨否當否<lb/>
　之時不處可也此二爻之所以異歟<lb/>
六二包承小人吉大人否亨<lb/>
　此否之訟也而爻辭云爾者夫上剛而下險則訟有<lb/>
　孚而見窒則訟訟則利見大人蓋訟之本體也何所<lb/>
<pb n="11a"/>
　待㦲若夫君子而當小人道長之時欲與之訟也其<lb/>
　可遽乎方勢之未可也必包以容之而未可訟之也<lb/>
　必屈以承之而未可勝之也至于道足以格君心之<lb/>
　非而勢足以有行然後辭而闢之辨而明之向也包<lb/>
　承以和之今乃違行以正之則小人退而君子進矣<lb/>
　是能以大人之道而亨天下之否者也所謂否之訟<lb/>
　者如此<lb/>
六三包羞<lb/>
<pb n="11b"/>
　此否之遯也而爻辭云爾者夫六三以柔不中正之<lb/>
　才當小人道長之世而居坤體之上所謂邦无道而<lb/>
　富且貴焉者也此其所以有包羞之辭也夫謂之包<lb/>
　羞則能知耻矣欲反是而從君子之道則當如之何<lb/>
　或餓而顯或禄而隠儉德避難而遯世无悶則非富<lb/>
　且貴焉者矣此六三之包羞變體之所以為遯歟雖<lb/>
　然一隂未生而知險者聖人也二隂既長而後遯者<lb/>
　賢人也二隂而為遯三隂而為否今也否而後遯則<lb/>
<pb n="12a"/>
　後時而縮矣故其初也不免乎包羞至于知耻而改<lb/>
　過則終能遯矣故變體為遯焉夫否之六三變為遯<lb/>
　之九三而曰係遯有疾厲蓋係者不能去之謂遯者<lb/>
　終能隠之謂係而後遯則與包羞而後變同矣故有<lb/>
　疾厲而未必然也然則若六三者本體之義為小人<lb/>
　而變體之義為君子去就趣舍之間可不慎歟<lb/>
九四有命无咎疇離祉<lb/>
　此否之觀也而爻辭云爾者方否之初君子引類而<lb/>
<pb n="12b"/>
　窮處故曰㧞茅貞吉其既亨則惠疇而受福焉故曰<lb/>
　有命无咎疇離祉然君子遇否而類處也雖浩然有<lb/>
　去志而惓惓不忘其君者庶㡬改之爾及夫大臣承<lb/>
　君命以惠疇則于是觀國之光焉此變體之所以為觀<lb/>
　也然觀之觀光者六四而已否之疇離祉則羣賢于<lb/>
　是乎並進且否之九四固嘗否矣有命无咎然後疇<lb/>
　離祉而來游以觀光焉此其所以為否之觀與觀之<lb/>
　本體異矣<lb/>
<pb n="13a"/>
九五休否大人吉其亡其亡繫于苞桑<lb/>
　此否之晉也而爻辭云爾者夫天保之詩曰如日之<lb/>
　升言有升而无降也否至九五則休否而復泰泰則<lb/>
　安存以治矣然必存而不忘亡然後常存而不亡若<lb/>
　繫于苞桑其固不可㧞焉常存而不亡則如日之升<lb/>
　而有進無退矣此變體之所以為晉也然其所以異<lb/>
　于晉之本體者已否而泰泰而不忘否㡬亡而存存<lb/>
　而不忘亡然後至于有進而无退爾所謂否之晉者<lb/>
<pb n="13b"/>
　如此<lb/>
上九傾否先否後喜<lb/>
　此否之萃也而爻辭云爾者夫否則上下不交而天<lb/>
　下无邦于是萬民離散不安其居至傾否而後泰則<lb/>
　羣賢復進上下交而其志同矣于是君臣合志而圖<lb/>
　勞來還定安集之政焉周宣承厲王之後蓋體是道<lb/>
　若鴻雁之詩是已此否之上九所以變而為萃也雖<lb/>
　然此否之終也故傾否而萃是萃之始爾與其本體<lb/>
<pb n="14a"/>
　異矣<lb/>
䷌<hi>離下乾上</hi>同人<lb/>
初九同人于門无咎<lb/>
　此同人之遯也而爻辭云爾者夫同人之義柔得位<lb/>
　得中而應乎乾而遯之義則遯世无悶二卦之義若<lb/>
　不相似也然當衆人尚同之際已乃同人于門而已<lb/>
　其不立異以絶物則有同人之義然于門而已則與<lb/>
　二五三四異矣故有遯之義此則即同而能遯故為<lb/>
<pb n="14b"/>
　同人之遯焉老氏曰衆人熈熈如享大牢如登春臺<lb/>
　我獨泊兮其未兆若嬰兒之未孩蓋與此同意且體<lb/>
　本陽也而六二居前故曰同人于門變為隂爻而居<lb/>
　下卦之内故于卦為遯所謂同人之遯者以此<lb/>
六二同人于宗吝<lb/>
　此同人之乾也而爻辭云爾者夫六二柔而正也九<lb/>
　五剛而正也剛柔皆正而又為正應故有同人于宗<lb/>
　之義宗非母族非妻族也在三族之中為父之黨而<lb/>
<pb n="15a"/>
　乾有父道故為同人之乾然乾之全體則有父道得<lb/>
　其一爻而剛正在上則僅能為宗而六二之所同則<lb/>
　所謂善内親而為睦者也故有同人之乾之義焉<lb/>
九三伏戎于莽升其髙陵三嵗不興<lb/>
　此同人之无妄也而爻辭云爾者夫无妄之世貞信<lb/>
　是宜而不貞不信則无從而助之者故其卦曰无妄<lb/>
　元亨利貞其匪正有眚不利有攸徃謂當九妄之世<lb/>
　正而後亨其有妄而匪正者有眚而不可以有行也<lb/>
<pb n="15b"/>
　同人之二五以正應而同者也三五以非正應間之<lb/>
　而三獨无反則之吉則是于无妄之世以匪正有眚<lb/>
　而天命不祐不可以有行者也故其變體之義如此<lb/>
九四乗其墉弗克攻吉<lb/>
　此同人之家人也而爻辭云爾者同人之九四攻二<lb/>
　與五不中不直則德不勝爭非其應則義不勝與三<lb/>
　不同心則力不勝遽乗其墉以攻之乃弗克而又至<lb/>
　于困則其傷實多矣傷于外者必反于家此其變體<lb/>
<pb n="16a"/>
　之所以為家人而夫子有困而反則之辭焉夫已无<lb/>
　同人之道而以力強人之同至于弗克而困然後反<lb/>
　于家是于同人之卦變而為家人者爾與其本體異<lb/>
　矣<lb/>
九五同人先號咷而後笑大師克相遇<lb/>
　此同人之離也而爻辭云爾者夫離之為言麗也與<lb/>
　人同而交相親焉固有麗之義矣然不有間也安知<lb/>
　合之為善不有散也安知萃之為樂故六二之于九<lb/>
<pb n="16b"/>
　五言其德則同乎中直言其位則同乎正應始為三<lb/>
　四所隔而不相遇故有號咷之義至于同心以克三<lb/>
　四而後相遇則有後笑之喜焉則是先間而後合先<lb/>
　散而後萃失其附麗之意而終得之者也其為麗也<lb/>
　乃人情之所尤喜蓋與常麗而不相逺者有間矣此<lb/>
　其變體之所以為離也夫二五皆相遇而得其所同<lb/>
　者也然離麗之義獨歸于五者何㦲蓋爻自下起六<lb/>
　二之時猶有三四為之間焉至九五之地則三已久<lb/>
<pb n="17a"/>
　而不興四已不克而反矣且六二以柔中居下非得<lb/>
　九五剛健中正居乾之尊位則豈能保其相遇㦲此<lb/>
　離麗之情雖二五之所同而離麗之功乃九五之所<lb/>
　獨也夫彖言離之一體故取其文之義而已至九五<lb/>
　之變體則上下皆離故取麗之義蓋兩相麗而後為<lb/>
　麗之至焉<lb/>
上九同人于郊无悔<lb/>
　此同人之革也而爻辭云爾者夫革冇改義又以去<lb/>
<pb n="17b"/>
　故為義同人而革者何也以衆言之則衆有故而合<lb/>
　我獨无故而合以已言之則向也開其兑而濟其事<lb/>
　今也解其紛而同其塵于是相與于无相與相為于<lb/>
　无相為而逺于有事矣故有于郊之象而為同人之<lb/>
　革焉其言郊者逺于有事之地也<lb/>
䷍<hi>乾下離上</hi>大有<lb/>
初九无交害匪咎艱則无咎<lb/>
　此大有之鼎也而爻辭云爾者夫大有乃尚賢之卦<lb/>
<pb n="18a"/>
　而初九有賢人之才然在下无應則以无上下之交<lb/>
　為害雖咎不在我而不可以輕進必舉之有其人然<lb/>
　後可起也必待之以其道然後可用也故有艱則无咎<lb/>
　之辭而變體為鼎焉蓋鼎重噐也人材之象也鉉能<lb/>
　貫其耳而舉之然後以木巽火而致亨飪之用焉五<lb/>
　之所謂金鉉上之所謂玉鉉者言舉之有其人然後<lb/>
　可起也木以象仁火以象禮彖之所謂以木巽火者<lb/>
　以象仁且有禮蓋必待之以其道然後可用也其言<lb/>
<pb n="18b"/>
　艱則无咎而為大有之鼎者蓋以此歟<lb/>
九二大車以載有攸往无咎<lb/>
　此大有之離也而爻辭云爾者夫大有者仁君以柔<lb/>
　中而下賢賢臣以剛中而承上之時而能盡是道者<lb/>
　其二五乎九二剛中之材可以承上而上實任之以<lb/>
　行故言大車以載蓋言所載者君而載之者臣也賢<lb/>
　臣有能載之材而其君任之則自上而麗下矣必徃<lb/>
　而應之乃為自下而麗上上下交相麗則能盡離之<lb/>
<pb n="19a"/>
　義矣此變體之所以為離也然必君以柔中自上而<lb/>
　麗下然後臣以剛中自下而麗上與夫離之本體主<lb/>
　言一柔麗乎兩剛者異矣所謂大有之離者如此<lb/>
九三公用亨于天子小人弗克<lb/>
　此大有之睽也而爻辭云爾者夫人君以柔中之徳<lb/>
　下賢而其臣乃以剛健之才承上至于其君任之而<lb/>
　其道大亨則諸侯之盛者也必有君子之才至公之<lb/>
　徳以稱之然後盡臣道而无君弱臣強之患苟以小<lb/>
<pb n="19b"/>
　人之材居君子之位无公之道居公之職而享于天<lb/>
　子如此則君弱臣強不和而乖矣乖必有難害孰甚<lb/>
　焉然九三雖剛過中而未失正也故曰公用亨于天<lb/>
　子小人弗克夫公用亨于天子者大有之盛也而小<lb/>
　人弗克則君臣不和而睽之所由生也故序卦謂睽<lb/>
　為乖而此為大有之睽焉<lb/>
九四匪其彭无咎<lb/>
　此大有之大畜也而爻辭云爾者夫資諸已者可謂<lb/>
<pb n="20a"/>
　才矣而資諸人者是亦才也而况君之于臣豈无所<lb/>
　頼其助乎大有之六五人君以柔下賢者也而有剛<lb/>
　健過中之諸侯若九三者焉九四介乎三五之間苟<lb/>
　貳其君以附下則三益強而五益弱將不得有之而<lb/>
　况畜之乎唯一其志以承上則上有禦侮之助而下<lb/>
　无䟦扈之勢又將有同寅之恭焉于是五有止健之<lb/>
　才而三有受畜之理者九四匪其彭之力爾是爻之<lb/>
　變體所以為大畜歟然則九三者諸侯之象而九四<lb/>
<pb n="20b"/>
　者相臣之象也<lb/>
六五厥孚交如威如吉<lb/>
　此大有之乾也而爻辭云爾者夫以柔徳交孚于下<lb/>
　者大有之義而濟以威如者乾之義五之所以言威<lb/>
　者柔得尊位大中也九四承之九二應之而九三不<lb/>
　敢慢之也威如所以有乾之義者自域中言之威莫<lb/>
　嚴于天而不可不畏所謂畏天之威是已自朝廷言<lb/>
　之威莫大于君而不可不欽所謂天威不違顔咫尺<lb/>
<pb n="21a"/>
　者是已乾為天矣而又為君此威如之義歟夫彖言<lb/>
　乾之一體則處剛健之才爾六五之變體則上下皆<lb/>
　乾故取威如之義蓋健未必威也若天行之健焉若<lb/>
　威則不止乎健所謂雷霆之威是已<lb/>
上九自天祐之吉无不利<lb/>
　此大有之大壯也而爻辭云爾者夫大有之君柔得<lb/>
　尊位大中其德剛健而文明其勢可以壯矣九四承<lb/>
　之九二應之九三不慢而亦事之則已至矣又能履<lb/>
<pb n="21b"/>
　信思順而獲天人之助焉則其為壯也不亦大乎且<lb/>
　一陽為復二陽為臨至四陽而後為大壯蓋兼言上<lb/>
　下之君子也此主言君道故為大有之大壯焉<lb/>
</p>
<p>
</p>
  </div>
</body>
</text>
</TEI>
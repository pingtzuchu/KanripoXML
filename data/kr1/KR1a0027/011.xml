<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易變體義卷十一</head>
    <p>
<pb n="1a"/>
欽定四庫全書<lb/>
　易變體義卷十一　　　　　宋　都絜　撰<lb/>
下經五<hi>漸至兑</hi>
䷴<hi>艮下巽上</hi>漸<lb/>
初六鴻漸于干小子厲有言无咎<lb/>
　此漸之家人也而爻辭云爾者賢人之隱處也家居<lb/>
　而已得時而進然後起于家焉此進之始也猶之鴻<lb/>
　為水族水其家也漸而至于干則方自水而起亦漸<lb/>
<pb n="1b"/>
　之始也而猶賢者之起于家也故漸之初六變體為<lb/>
　家人而曰鴻漸于干夫君子之出處盖有義矣小人莫<lb/>
　之知也見忌而欲危之于是見誣而興謗焉然禮義<lb/>
　不愆不辯而自明故曰小子厲有言无咎然此非隱<lb/>
　而家居者也進而起家者也故為漸之家人而與家<lb/>
　人之本體異焉漸主君臣言之家人主父子言之然<lb/>
　家人之漸者齊家當有其漸也漸之家人者漸進或<lb/>
　起乎家也<lb/>
<pb n="2a"/>
六二鴻漸于磐飲食衎衎吉<lb/>
　此漸之巽也而爻辭云爾者巽之為道柔而善八順<lb/>
　以行權故其進也漸而不暴不違乎中正之道乃能<lb/>
　安寜无難易以樂焉六二柔順中正而上應乎九五<lb/>
　之象也故有鴻漸于磐飲食衎衎吉之辭盖磐言石<lb/>
　之安而平者此言位也飲食言禄也衎衎言樂也所<lb/>
　以能衎衎者以其有中正之徳而不素飽此孟子所<lb/>
　謂其君用之則安富尊榮子弟從之則孝弟忠信不<lb/>
<pb n="2b"/>
　素餐兮孰大于是也夫鴻漸于干以至于陸于陵皆<lb/>
　漸而不暴也此猶有巽之義者盖自干至磐相去未<lb/>
　逺非若陸之髙以平陵之髙以大也故特取巽之體<lb/>
　焉然巽之本體言伏言入言行權而已是爻則于漸<lb/>
　之進言有巽之道故為漸之巽而與㢲之本體異矣<lb/>
　且漸兼艮㢲然後成卦六二方進而用㢲猶未可止<lb/>
　也故全巽體而艮不預焉九五進極而當止无所用<lb/>
　㢲矣故全艮體而㢲不預焉<lb/>
<pb n="3a"/>
九三鴻漸于陸夫征不復婦孕不育凶利禦㓂<lb/>
　此漸之觀也而爻辭云爾者觀之為言此示于上而<lb/>
　彼觀乎下也觀臺之勢髙矣物皆徃焉大觀之位髙<lb/>
　矣民咸觀焉故漸而至下卦之上居過中之位則于<lb/>
　變體為觀而曰鴻漸于陸陸者地之髙平者也髙平<lb/>
　曰陸其若所謂觀臺者歟亦若所謂大觀在上者歟<lb/>
　然大觀者君道也而漸則臣道也漸進以居下卦之<lb/>
　上非若九五居一卦之尊也故為漸之觀而與觀之<lb/>
<pb n="3b"/>
　本體異焉雖然剛已過中矣又征而不己則知往而<lb/>
　不知反故曰夫征不復如是則非易從而有功者也<lb/>
　故曰婦孕不育是道也剛過中而不止唯用以禦㓂<lb/>
　則利故曰利用禦㓂然則觀臺出于人為而陸未離<lb/>
　乎地觀漸之三亦臣道爾而觀為二陽四隂之卦其<lb/>
　義盖相類矣故直若九三而止過是則若夫征不復<lb/>
　而婦孕不育雖利用禦㓂亦不可以為常也<lb/>
六四鴻漸于木或得其桷无咎<lb/>
<pb n="4a"/>
　此漸之遯也而爻辭云爾者遯有去小人而不為所<lb/>
　汙就君子而與之同處之意盖六四自下以進至于<lb/>
　髙位然九三剛不中正若權臣然今六四乃以君子<lb/>
　至正之徳而進居其上則非其所矣故曰鴻漸于木<lb/>
　木非鴻之所宜居也桷則在木之上中宫室之才而<lb/>
　九五剛健中正有大臣之徳則似之六四捨九三剛<lb/>
　不中正之資而就九五剛健中正之才則所謂或得<lb/>
　其桷者也此去小人而就君子之象也故變體為遯<lb/>
<pb n="4b"/>
　而其辭如此然遯之本體退以逺小人而已是爻進<lb/>
　以得位乃避小人而就君子故為漸之遯而與其本<lb/>
　體異焉且遯言退漸言進遯之漸則言雖退而无異<lb/>
　于進也此所謂不為窮約趨俗漸之遯則言雖進而<lb/>
　必有所避也此所謂不為軒冕肆志<lb/>
九五鴻漸于陵婦三嵗不孕終莫之勝吉<lb/>
　此漸之艮也而爻辭云爾者艮之為言止也而時行<lb/>
　則行所謂鴻漸于陵者髙平曰陸大陸曰阜大阜曰<lb/>
<pb n="5a"/>
　陵人臣之得位至于髙而且大則勢可止矣亦義不<lb/>
　可不止所謂婦三嵗不孕者在我之居位已極既止<lb/>
　于此矣助我而為人所間者猶止于彼也欲為我助<lb/>
　而乆天助我之實以其止于彼而己盖五以剛健中<lb/>
　正居乎上而六二以柔順中正應之九三乃以剛過<lb/>
　不中非其應而為之間則徳義不勝矣又以一爻而<lb/>
　為二爻之間則力亦不勝焉故終莫之勝而二爻各<lb/>
　得所願二得所願以上應乎五五得所願以下應乎<lb/>
<pb n="5b"/>
　二則又若艮之時止而時行也故曰終莫之勝吉得<lb/>
　所願也老子曰知止不殆莊子曰唯止能止衆止艮<lb/>
　之義主于止而是爻則主言進已極而知止故為漸<lb/>
　之艮而與艮之本體異焉且艮之漸者先止而後漸<lb/>
　故艮其輔而後言有序盖言之不可易也漸之艮者<lb/>
　先進而後止故自漸于干以至于陵而極矣盖進之<lb/>
　不可過也<lb/>
上九鴻漸于陸其羽可用為儀吉<lb/>
<pb n="6a"/>
　此漸之蹇也而爻辭云爾者經曰蹇難也險在前也<lb/>
　見險而能止知矣哉夫漸至于陸則髙而平至于陵<lb/>
　則髙而大人臣而髙且大則已偪矣不退而復就髙<lb/>
　平之地則上之所疑下之所嫉非知止不殆者也難<lb/>
　孰甚焉故九三言于陸九五言于陵上九乃復于陸<lb/>
　而變體為蹇知此則進退可度矣故曰其羽可用為<lb/>
　儀吉吉言保其所得而無罹失位之難也古之賢臣<lb/>
　皆然而見于經史伊尹之告歸吕望之就國是也後<lb/>
<pb n="6b"/>
　之體道而知退者張良似之王陵之退則非其本心<lb/>
　也何羽儀之有至霍光之不退則終罹其難矣可不<lb/>
　戒哉夫蹇之本體有險難之實矣是爻則言髙且大<lb/>
　而不退則有難焉爾且蹇之漸言有難之時能體漸<lb/>
　之義漸之蹇則言進而不退則罹蹇之難也<lb/>
䷵<hi>兑下震上</hi>歸妹<lb/>
初九歸妹以娣跛能履征吉<lb/>
　此歸妹之解也而爻辭云爾者屯者解之始解者屯<lb/>
<pb n="7a"/>
　之終盖同姓之女適于異姓之諸侯其性本同也所<lb/>
　適皆侯國也乃不為嫡而為娣娣不得行嫡之事若<lb/>
　命之屯者然能安分之常行娣之事以承其嫡嫡亦<lb/>
　遇之以禮而各得其志焉則不足以為屯而有解之<lb/>
　義故變體為解而曰歸妹以娣以恒也跛能履吉相<lb/>
　承也盖初九在六位之下不得承九四之正應而上<lb/>
　承近已之九二則初猶娣也二猶娣而四猶夫也跛者<lb/>
　言不得行嫡之事跛而能履言能行娣之事而已盖<lb/>
<pb n="7b"/>
　其位卑而无應故跛其材剛而承二故履焉夫解言<lb/>
　天下之屯至是而解是爻則于所歸之娣有解之義<lb/>
　故為歸妹之解而與其本體異焉<lb/>
九二眇能視利幽人之貞<lb/>
　此歸妹之震也而爻辭云爾者陽為眀隂為妹震一<lb/>
　陽而二隂則眀有所不足少陽用事未至于離之文<lb/>
　明則眀亦有所未至故有眇能視之辭所謂眇能視<lb/>
　者嫡之為道以眀内為職而娣不預焉僅可眀其娣<lb/>
<pb n="8a"/>
　之事則眀有所不足矣盖與初爻所謂跛能履同義<lb/>
　初在下故言履履動乎下以跡言也二在中故言視<lb/>
　視由中出以事言也是卦上體皆言嫡而下體皆言<lb/>
　娣初言娣而此不言則䝉上所言從可知矣此初爻<lb/>
　所以言初九歸妹以娣跛能履征吉而繼之以九二<lb/>
　眇能視利幽人之貞也夫九二以陽居隂故有眇而<lb/>
　不全之象柔不失中故雖眇而能視眇而能視則眀<lb/>
　不足矣而幽人之道欲晦其明以為常故曰利幽人<lb/>
<pb n="8b"/>
　之貞夫震有動義陽自下起以歸妹之震非震本體<lb/>
　故所言如此<lb/>
六三歸妹以須反歸以娣<lb/>
　此歸妹之大壯也而爻辭云爾者經曰雷在天上大<lb/>
　壯君子以非禮弗履六三在下體是亦娣也而在下<lb/>
　體之上有過中之資居不正之地而无正應之主乃<lb/>
　以娣之職而欲為嫡之事非所求而求焉非所待而<lb/>
　待焉故曰歸妹以湏是其為志雖壯而于禮為僭矣<lb/>
<pb n="9a"/>
　然以柔承四而未離下體以柔承四則以娣而承嫡<lb/>
　矣未離下體則復娣之常而不敢僣焉故曰反歸以<lb/>
　娣此盖得乎大壯君子非禮弗履之義故變體為大<lb/>
　壯而辭意如此然大壯之本體在天道則主言四陽<lb/>
　之並興在人道則主言君子足以勝小人是爻則言<lb/>
　六三以過中之資有上僣之志終能復其常安其分<lb/>
　故為歸妹之大壯而與其本體異焉<lb/>
九四歸妹愆期遲歸有時<lb/>
<pb n="9b"/>
　此歸妹之臨也而爻辭云爾者經曰臨觀之義或與<lb/>
　或求盖婚姻之禮始也彼請而後許之故有問名之<lb/>
　禮焉終也彼迎之而後送之故復有納婦之禮焉是<lb/>
　皆求而後與然後有夫婦有相臨之義也所謂歸妹<lb/>
　愆期者固已求而許之矣特愆其親迎之期爾必遲<lb/>
　其所歸之時然後從而與之故曰遲歸有時而夫子<lb/>
　釋之曰愆期之志有待而行也是皆待其求而後與<lb/>
　之義此變體之所為臨歟盖四隂也妹之象也九陽<lb/>
<pb n="10a"/>
　也歸妹者之象也與初為應而无剛柔相濟之義則<lb/>
　愆期之象也所以猶有待者盖有長男少女之義焉<lb/>
　然臨之本體主言君民上下相臨而是爻則主言男<lb/>
　女之相臨有或與或求之義故為歸妹之臨而與臨<lb/>
　之本體異焉<lb/>
六五帝乙歸妹其君之袂不如其娣之袂良用幾望吉<lb/>
　此歸妹之兑也而爻辭云爾者兑之為言説也猶澤<lb/>
　之説萬物也同姓之國而為娣以事其嫡不有以説<lb/>
<pb n="10b"/>
　之其能无怨乎嫡以厚徳待其娣乃薄于已而厚于<lb/>
　娣焉此娣之所以説也故曰帝乙歸妹其君之袂不<lb/>
　如其娣之袂良盖娣之袂視嫡為甚善則薄于已厚<lb/>
　于彼而彼悦矣娣以心悦承其嫡嫡以徳厚待其娣<lb/>
　則盛而不亢有宜家之慶而上下无不悦焉故曰月<lb/>
　㡬望吉夫娣已悦矣而又上下莫不悦焉此變體之<lb/>
　所以為悦也盖六五居一卦之尊天子之象也亦象<lb/>
　天子之女下嫁于諸侯則有小君之位矣五下應于<lb/>
<pb n="11a"/>
　二帝乙歸妹也五在上而居之以隂四在下而處之<lb/>
　以陽其象則君之袂不如娣之良也一卦之尊而以<lb/>
　柔處之則盛而不亢矣此又月㡬望之象也然兑之<lb/>
　本體以悦萬物為主又以悦民為事是爻乃言嫡娣<lb/>
　之相悦而家人之上下莫不悦故為歸妹之兑而與<lb/>
　兑之本體異矣夫婦妹之卦兼震兑而後成九二娣<lb/>
　也主言動以事其嫡而悦未足稱也故全體為震焉<lb/>
　六五嫡也主言厚以悦其娣而動不足道也故全體<lb/>
<pb n="11b"/>
　為悦焉<lb/>
上六女承筐无實士刲羊无血无攸利<lb/>
　此歸妹之睽也而爻辭云爾者經曰暌火動而上澤<lb/>
　動而下二女同居其志不同行又曰睽者乖也盖睽<lb/>
　以異而不同乖而不和為義夫婦宜同且和也否則<lb/>
　暌焉苟无夫道之智而婦无以資之則睽矣故曰女<lb/>
　承筐无實苟失婦道之順而夫不能御之亦睽矣故<lb/>
　曰士刲羊无血夫婦胥失則无以宜其家矣故无攸<lb/>
<pb n="12a"/>
　利盖未娶謂之士未嫁謂之女不言夫而言士不言<lb/>
　婦而言女則以眀其失夫婦之道也筐宜有物也承<lb/>
　之而无實則言夫之不智而无以為婦之所資也羊<lb/>
　物之狠者而血言隂之傷則狠而不可勝矣此言婦<lb/>
　之不順而夫不能御之也无攸利則言夫婦不和而<lb/>
　无以宜其家也盖上六之扵六三夫婦之象也六三<lb/>
　陽位則夫也乃以隂虚居下則婦无以資之之象也<lb/>
　上六隂位則婦也乃以隂狠居上則夫不能御之之<lb/>
<pb n="12b"/>
　象也兩爻本正應而无剛柔相濟之義則不能宜其<lb/>
　家之象也是皆睽之義也然睽之本體言天地萬物<lb/>
　之睽而是爻所以言夫婦之睽而已故為歸妹之睽<lb/>
　而與其本體異焉且睽之歸妹則始于疑次以怨既<lb/>
　而疑釋怨和終于親焉故始曰睽孤終曰婚媾歸妹<lb/>
　之睽則本于夫之帥婦之從乃婦无以資其夫夫不<lb/>
　不能御其婦終于乖焉故卦為歸妹而士女皆无攸利<lb/>
䷶<hi>離下震上</hi>豐<lb/>
<pb n="13a"/>
初九遇其配主雖旬无咎徃有尚<lb/>
　此豐之小過也而爻辭云爾者夫王業尚大必君臣<lb/>
　相與而後可以有為盖君以禮而來章臣以道而遇<lb/>
　主者豐之時也然初九之所應者九四則所遇者同<lb/>
　徳合志剛動之主也同徳合志則才與之均而未有<lb/>
　咎且必徃而得尚焉然以剛自任則吾之才雖眀可<lb/>
　與均而不可過也故以小過為戒小過者人臣過越<lb/>
　而有為也而其六二則曰不及其君臣不可過盖臣<lb/>
<pb n="13b"/>
　宜不及其君而過之則不可臣不及其君可矣與之<lb/>
　均亦无咎自均以上則過之矣故變體為小過而曰<lb/>
　遇其配主雖旬无咎徃有尚而夫子釋之曰雖旬无<lb/>
　咎過旬災也旬之為言其義為均才與之均則非不<lb/>
　及其君也宜若有咎然君臣同徳合志則雖與之均<lb/>
　而无咎矣其以剛自任則不可過之爾小過猶不可<lb/>
　而况大過之乎所謂過句則小過之而已夫小過言<lb/>
　小者過越而有為也豐則王者尚大之時王者尚大<lb/>
<pb n="14a"/>
　而君臣相遇則小之過大尤非所宜矣故為豐之小<lb/>
　過而與其本體異焉<lb/>
六二豐其蔀日中見斗徃得疑疾有孚𤼵若吉<lb/>
　此豐之大壯也而爻辭云爾者豐本眀盛之時而言<lb/>
　豐其蔀者居位之隂也然以中正之徳遇眀盛之世<lb/>
　則才足以正時矣故曰日中見斗六五來章之主而<lb/>
　二言徃得疑疾者非應之正也然以中正之徳應來<lb/>
　章以得君則勢之盛也孰禦焉此變體之所以為大<lb/>
<pb n="14b"/>
　壯歟豐其蔀者豐大也蔀者蔽覆光眀之物也日中<lb/>
　者言眀盛之世也斗者幽而能正時也疑疾言未能<lb/>
　自信也有孚𤼵若言誠足以達乎上也然大壯本體<lb/>
　主言四陽之並興而是爻則言才足以正時而誠足<lb/>
　以得君故為豐之大壯而與大壯之本體異焉<lb/>
九三豐其沛日中見沬折其右肱无咎<lb/>
　此豐之震也而爻辭云爾者震之三畫一陽而二隂<lb/>
　陽不足而隂有餘陽在下而隂在上以陽不足故言<lb/>
<pb n="15a"/>
　沛而不言澤沛者澤之困乎水者也以隂有餘故日<lb/>
　中而見沬沬者晦而不眀也易之六爻上為右而下<lb/>
　為左故眀夷入于左腹言六四之比九三焉震二隂<lb/>
　在上弱而不强以上下言之于體為右故曰折其右<lb/>
　肱豐之成卦本為光眀盛大而六三乃如此者爻言<lb/>
　乎其變也又變體為震而未至乎離之文眀故爻辭<lb/>
　如此盖若動而未眀非所謂雷電皆至也屯之彖所<lb/>
　謂剛柔始交而難生者亦與此同義且震之所以動<lb/>
<pb n="15b"/>
　者初九也至六三之爻則有隂盛之義焉爾自九三<lb/>
　之爻言之陽者能澤物之象也過中則大之象也承<lb/>
　乗皆莫我比則无上下之交而澤物之用不足之象<lb/>
　也故曰豐其沛主上六之隂晦則所主不眀而隂晦<lb/>
　之象也雖當眀盛之時而不免乎晦故曰日中見沬<lb/>
　所主不眀則雖有强力之才終不見用之象也故曰<lb/>
　折其右肱然有其才而人莫我知則非其罪也故曰<lb/>
　无咎夫震本動也在豐則欲動而眀是爻全為震體<lb/>
<pb n="16a"/>
　則動而未眀之象故為豐之震而與震之本體異焉<lb/>
　震之六三變而為豐爻辭乃戒其過中盖取日中則<lb/>
　昃與時消息之義焉以一陽二隂而震之卦已具故<lb/>
　也豐之九三變而為震爻辭乃言其不及盖取動而<lb/>
　未眀旉𣪚而未蕃鮮之義焉以方具震體而豐之卦<lb/>
　未備故也各觀其爻辭之義則可見矣<lb/>
九四豐其蔀日中見斗遇其夷主吉<lb/>
　此豐之明夷也而爻辭云爾者眀盛之時尚大之世<lb/>
<pb n="16b"/>
　也而以陽居隂則幽暗之地也當眀盛之時有昭眀<lb/>
　之徳而其所居則蔽而不通所遇則幽而不眀所以<lb/>
　變體為眀夷也然有正時之才處近君之地而遇至<lb/>
　徳之主有來章之徳則又若所謂獲眀夷之心于出<lb/>
　門庭也故曰豐其蔀日中見斗遇其夷主吉盖九四<lb/>
　所居雖幽而其材則剛以動有能正時之象也六五<lb/>
　柔中而得尊位以柔下賢而九四比之則遇至徳之<lb/>
　君之象也經曰易簡之善配至徳盖所謂夷主者如<lb/>
<pb n="17a"/>
　此夫眀夷本體盖遇昏暗之世而君子于是晦其眀<lb/>
　乃取眀入地中為象豐乃日中而照天下光眀盛大<lb/>
　之時而若九四者乃以位不當而有幽晦之象故為<lb/>
　豐之眀夷而與其本體異焉且眀夷之豐者舎幽暗<lb/>
　之主而歸眀盛之國所謂入于左腹也然而非无眀<lb/>
　夷也故言于出門庭以原其始焉豐之眀夷者遇眀<lb/>
　盛之時而居幽暗之地所謂日中見斗也然而无害<lb/>
　于豐也故言遇其夷主以要其終焉<lb/>
<pb n="17b"/>
六五來章有慶譽吉<lb/>
　此豐之革也而爻辭云爾者夫離形頓革乃謂之變盖<lb/>
　革言變之始變言革之終故革至九五然後言虎變<lb/>
　上六然後言豹變人君居眀盛之時成尚大之業于<lb/>
　是以剛健中正之徳正君臣上下之分乃其所也然<lb/>
　盈矣而不可不持成矣而不可以不守持盈守成則<lb/>
　必以謙沖下下然後足以來章美之才以保其慶而<lb/>
　永其譽焉此所謂變而通之者也故六五變體為革<lb/>
<pb n="18a"/>
　而有來章慶譽之辭盖六五當豐之盛而以仁柔居<lb/>
　之乃下應乎二而比乎四則下賢以來之之象也六<lb/>
　二以同徳應之九四以剛徳成之則章美之才來㳺<lb/>
　來歌矣至于六居五位之尊而无悔咎之辭則有慶<lb/>
　譽而吉可知矣然革之本體以去故為義而是爻則<lb/>
　當豐大之時能變通而不窮故為豐之革而與革之<lb/>
　本體異焉且革之豐者因通其變而成眀盛之世若<lb/>
　曰變而通之以盡利也豐之革者欲持其盈而盡變<lb/>
<pb n="18b"/>
　通之宜若曰窮則變變則通通則乆也然則所謂變<lb/>
　通者其王業之所成始而成終者歟<lb/>
上六豐其屋蔀其家闚其户闃其无人三嵗不覿凶<lb/>
　此豐之離也而爻辭云爾者離外眀而内晦故曰豐<lb/>
　其屋蔀其家離外實而内虚故曰闚其户闃其无人<lb/>
　三嵗不覿凶豐其屋者髙大而見乎外也此象位之<lb/>
　上言不能謙以下賢也蔀其家者幽昏而處乎隂也<lb/>
　此象爻之隂言不能明以知賢也无下賢之禮知賢之智<lb/>
<pb n="19a"/>
　則賢者相與全身逺害自藏于畎畆而不仕无與共<lb/>
　保其國矣故曰三嵗不覿凶盖六五以柔居中故來<lb/>
　章而有慶譽上六反乎是故其象其辭如此夫離火<lb/>
　也故外眀而内晦離麗也故外實而内虚今乃處光<lb/>
　眀盛大之極不能知賢而下之以相與持盈而守成<lb/>
　則有晦且虚之義故為豐之離而與離之本體異焉<lb/>
　夫豐之為卦兼震與離六三有動義而眀未至也故<lb/>
　全體為震上六无動義有離之義而已故全體為離<lb/>
<pb n="19b"/>
䷷<hi>艮下離上</hi>旅<lb/>
初六旅瑣瑣斯其所取災<lb/>
　此旅之離也而爻辭云爾者離之為言麗也初六變<lb/>
　體為離言麗乎下而不移若所謂居下流者也凡以<lb/>
　其志卑而不趨乎髙其志小而不趨乎大故九四雖<lb/>
　為剛柔之正應而不能上比則九四亦處乎上而莫<lb/>
　肯下從此小人之親寡而自取之者也故曰旅瑣瑣<lb/>
　斯其所取災瑣言小瑣瑣者小之至也災言九四莫<lb/>
<pb n="20a"/>
　之應也斯其所取災者以初自絶于九四故九四莫<lb/>
　之應以自取其失所之災為旅之離而與離之本體異<lb/>
　焉且離之旅者于離麗之世而无承无應為君子之<lb/>
　旅旅之離者于旅寓之際而趨卑執下為小人之麗<lb/>
　然君子之道宜不終于寡助故有履錯然之辭者六<lb/>
　二自上而來交際以禮也小人之道必終于失所故<lb/>
　有志窮之辭言九四旅于處終莫之應也<lb/>
六二旅即次懐其資得童僕貞<lb/>
<pb n="20b"/>
　此旅之鼎也而爻辭云爾者鼎有取新之義以象人<lb/>
　材之美也君子之才足以利物苟旅而失所則止而<lb/>
　未進雖有利物之才亦藏器于身而已藏器之道謙<lb/>
　而无所與順而有所屬則終无尤矣故言旅即次者<lb/>
　止而未進也懐其資者才足以利物而藏器于身也<lb/>
　得童僕貞者童言未有與僕言有所屬也盖六二隂<lb/>
　而无應旅居而未安之象故曰旅即次中正則有徳<lb/>
　而利物之象居隂則藏器而未用之象故曰懐其資<lb/>
<pb n="21a"/>
　介乎初六九三之間不以剛健與下而柔順以承上<lb/>
　故曰得童僕貞夫鼎以用才為義故象亨餁之用而<lb/>
　幽至于享上帝眀足以養聖賢是爻則即次以懐資<lb/>
　而其才未可用也故為旅之鼎而與其本體異焉且<lb/>
　鼎之旅言君子之可用旅之鼎言君子之失所各以<lb/>
　本體為主也<lb/>
九三旅焚其次喪其童僕貞厲<lb/>
　此旅之晉也而爻辭云爾者晉之為言進也進而當<lb/>
<pb n="21b"/>
　其義則所謂柔進而上行苟非其事則所謂進必有<lb/>
　所傷乃若不以柔進而剛過中則又若所謂晉其角<lb/>
　者矣夫旅柔得中而後亨九三无柔中之道而剛過<lb/>
　以自處則傷之者至矣故曰旅焚其次此盖與進必<lb/>
　有所傷同義焉旅順乎剛而後亨九三乃不以卑順<lb/>
　承上而反以剛過與下則身必危矣故曰喪其童僕<lb/>
　貞厲此盖與晉其角同義焉夫當可進之時盡能進<lb/>
　之義則自昭眀徳順而麗乎大眀可也此晉之六二<lb/>
<pb n="22a"/>
　所以衆允悔亡也旅非可進之時九三又无可進之<lb/>
　義于是而妄作則非晉之進也是旅之進而已故與<lb/>
　其本體異焉且晉之旅者言當晉之時而有能進之<lb/>
　道則雖旅可亨也故曰衆允悔亡旅之晉者言當羇<lb/>
　旅之時而違可進之義則其進必傷矣故曰旅焚其<lb/>
　次<lb/>
九四旅于處得其資斧我心不快<lb/>
　此旅之艮也而爻辭云爾者艮之才本乎止而時行<lb/>
<pb n="22b"/>
　則行所謂旅于處未得位也者以未得位故止其所<lb/>
　處而未出也所謂得其資斧心未快也者有其徳矣<lb/>
　有其才矣欲行其志而未可也盖九四所居隂也故<lb/>
　旅處而未出其才陽也故剛動而欲進然以陽居隂<lb/>
　故未得行其所志而心未快也是皆艮之義也資言<lb/>
　其有剛實之徳而仁足以利物斧言其有剛斷之才<lb/>
　而義足以制事然艮之所謂時止時行者天人之所<lb/>
　同而是爻則當旅之時而有時止而止欲行未進之<lb/>
<pb n="23a"/>
　義故為旅之艮而與艮之本體異焉夫旅之為卦兼<lb/>
　艮與離而後成初六有麗著而不移之義而已无時<lb/>
　止時行之義也故全體為離九四有時止而欲行之<lb/>
　義而已无柔麗剛之義也故全體為艮<lb/>
六五射雉一矢亡終以譽命<lb/>
　此旅之遯也而爻辭云爾者有聖人之道是以致文<lb/>
　眀之治而時不見用則其徳隠矣故曰射雉一矢亡<lb/>
　上以天下之譽而命之以政則非自知之也亦歸于<lb/>
<pb n="23b"/>
　隠而已故曰終以譽命盖旅之六五居六爻之尊旅<lb/>
　之盛也于體為離可以致文眀之沼也然上无與下<lb/>
　无應則時不見用而其徳隠也故曰射雉一矢亡若<lb/>
　乃居一卦之盛處衆爻之尊則譽不可掩而上以命<lb/>
　逮之也故曰終以譽命雉文明之物也射雉言致文<lb/>
　眀之盛治也一矢亡言道不見用而文眀不可致也<lb/>
　終以譽命則莊子所謂君非自知我而彖之所謂小<lb/>
　亨也此聖人遯世之道跡雖旅也而道非旅故在旅<lb/>
<pb n="24a"/>
　之六爻而獨不言旅焉若孔子者其盡之乎盖厯聘<lb/>
　當時之諸侯一君无所任用特以温良恭儉願聞其<lb/>
　政故為旅之遯莊子所謂雖不在山林之中而其徳<lb/>
　隠者也故為旅之遯而與遯之本體異焉夫祿隠而<lb/>
　无上下之交故失所而為旅此以遯為主而言止乎<lb/>
　内也㳺聘而非行可之仕故隠徳而為遯此以旅為<lb/>
　主而言麗乎外也<lb/>
上九鳥焚其巢旅人先笑後號咷䘮牛于易凶<lb/>
<pb n="24b"/>
　此旅之小過也而爻辭云爾者小者之過上逆而下<lb/>
　順故其卦辭曰飛鳥遺之音其彖辭曰有飛鳥之象<lb/>
　初六則曰飛鳥以凶上六則曰飛鳥離之凶而旅之<lb/>
　小過亦有鳥焚其巢之辭盖剛亢上窮者靡不自貽<lb/>
　其禍大者且然而况小者乎居者且然而况旅者乎<lb/>
　旅之為道當柔中而順乎剛而上九之爻乃剛亢而<lb/>
　上窮是其旅也復為小者之過故不止乎下順上逆<lb/>
　而又有焚如之禍焉盖旅之居猶飛鳥之巢也如鳥<lb/>
<pb n="25a"/>
　之焚其巢則不止乎失所而已方其剛亢而過中則<lb/>
　如鳥之巢乎髙而自以為樂及其被焚如之禍則如<lb/>
　鳥之焚其巢而悲且懼矣故曰旅人先笑後號咷方<lb/>
　其居上而无難乃失柔中而順乎剛之道是亦猶飛<lb/>
　鳥之上逆也至于以剛亢上窮而自取其禍則亦猶<lb/>
　巢之焚也故曰䘮牛于易凶盖言上九乘六五之柔<lb/>
　而平易无難乃剛過乎中而居一卦之極則失其所<lb/>
　謂順且當九三之剛而内失其應也故變體為小過<lb/>
<pb n="25b"/>
　而爻辭如此然小過卦爻所主本非旅人之事凡以<lb/>
　言小者之過而已若夫旅人如此則其過已甚而禍<lb/>
　亦甚矣故為旅之小過焉<lb/>
䷸<hi>巽下巽上</hi>巽<lb/>
初六進退利武人之貞<lb/>
　此巽之小畜也而爻辭云爾者凡大者果而善㫁小<lb/>
　者疑而不果大畜之畜賢固无疑矣大有之有賢亦<lb/>
　无疑焉凡以果而善㫁故也小過雖小者之事而能<lb/>
<pb n="26a"/>
　過越以有為亦可以无疑矣若夫小畜則以小畜大<lb/>
　以臣畜君進則疑於過分退則疑于不及不及則若<lb/>
　彖所謂宻雲不雨自我西郊過分則若九三所謂輿<lb/>
　説輻夫妻反目孟子曰畜君何尤畜君者好君也何<lb/>
　尤者疑之之辭以疑其有尤故以好君之義斷之也<lb/>
　夫㢲之本體已有進退不果之象矣况變體為小畜<lb/>
　乎故言于初六以隂居下有優柔不斷之義若夫利<lb/>
　武人之貞則于進退之辭又變而无窮矣猶出納之<lb/>
<pb n="26b"/>
　吝在君子為惡而有司為善也未濟卦辭亦曰小狐<lb/>
　汔濟盖狐己志不果而小又才不足所以且進且退<lb/>
　㡬濟而未也盖與巽之小畜同義焉夫小畜之本體<lb/>
　所主之義唯臣畜君㢲之小畜則非臣畜君也唯取<lb/>
　疑而不果之義故為巽之小畜而與本體異焉<lb/>
九二㢲在牀下用史巫紛若吉无咎<lb/>
　此㢲之漸也而爻辭云爾者㢲伏而善入體至卑矣<lb/>
　而漸之為言以漸進也事人之禮所以致恭者理宜<lb/>
<pb n="27a"/>
　以漸觀乎君臣之禮則知以漸進而事人矣豈无其<lb/>
　序而遽為足恭之行哉苟不能然則若㢲在牀下者<lb/>
　有之矣事神之禮所以致恭者亦宜以漸觀乎祭祀<lb/>
　之禮則知以漸進而事神矣豈无其序而遽啟徼福<lb/>
　之心哉苟能知此則用史巫紛若可也盖九二為㢲<lb/>
　下體而以陽居隂故有事人以㢲而不以漸進之象<lb/>
　雖以陽居隂而剛未失中故有事神以㢲而漸進之<lb/>
　象然漸以漸進為主而是爻則以㢲為主㢲欲以漸<lb/>
<pb n="27b"/>
　而否則非禮故九二兼此二義為㢲之漸而與漸之<lb/>
　本體異焉㢲之漸者㢲欲漸也漸之巽者漸而㢲也<lb/>
九三頻㢲吝<lb/>
　此㢲之渙也而爻辭云爾者渙者離散之謂也盖過<lb/>
　中而不㢲則難必至矣不得已而後巽然後難乃𣪚<lb/>
　焉盖以九居三其剛過中當巽之時而不㢲者也傲<lb/>
　為凶徳則傷之者至矣然居巽之體猶在下卦是不<lb/>
　得已而能㢲者也過而能改則人必恕之故變體為<lb/>
<pb n="28a"/>
　渙而曰頻㢲吝頻與頻復同義不得已之貌也過而<lb/>
　惮改故吝然終能改也是以不至乎凶焉然渙卦所<lb/>
　主言天下之難散而此則言不巽而有難巽而後難<lb/>
　散故為巽之渙而與渙之本體異焉<lb/>
六四悔亡田獲三品<lb/>
　此㢲之姤也而爻辭云爾者姤之為言柔遇剛也盖<lb/>
　六四以一柔乗二剛不能无悔唯柔㢲以正上遇九<lb/>
　五剛健中正之君而得所附焉則乗剛之悔亡矣且<lb/>
<pb n="28b"/>
　以己之徳資五之才以己之位資五之勢于是近而<lb/>
　相得反得所乗之助以興大事而功崇焉非柔剛遇<lb/>
　則不能爾故變體為姤而曰六四悔亡田獲三品而<lb/>
　夫子釋之曰有功也夫姤之本體以天道言則隂出<lb/>
　而遇陽故為柔遇剛而有自然之數焉是爻則以㢲<lb/>
　不失正而後上遇剛健中正之君故為㢲之姤而與<lb/>
　姤之本體異矣<lb/>
九五貞吉悔亡无不利无初有終先庚三日後庚三日<lb/>
<pb n="29a"/>
吉<lb/>
　此㢲之蠱也而爻辭云爾者九五居乎尊位而當用<lb/>
　㢲之時苟從衆而用㢲則于君道不能无悔惟剛㢲<lb/>
　乎中正則以貞致吉而用㢲之悔亡矣貞吉悔亡則<lb/>
　何不利之有然有悔故不善其始而无其初貞吉悔<lb/>
　亡則能善其後而有其終无初而有終故所以治天<lb/>
　下之蠱者不一于巽而斷之于義義兼于仁而事待<lb/>
　以斷者也先之以圖其始後之以保其終則飭其蠱<lb/>
<pb n="29b"/>
　于前而俾勿壊于後矣故變體為蠱而曰先庚三日<lb/>
　後庚三日吉夫蠱之先甲後甲指六五之柔中言之<lb/>
　㢲之先庚後庚于九五之剛正言之者飭蠱之道本<lb/>
　于仁柔而仁柔所不能斷者必濟以義之剛焉于蠱<lb/>
　之本體言仁者立本也于㢲之變體言義者趣時也<lb/>
　二卦之義固相為先後矣且蠱之㢲以幹父之蠱為<lb/>
　本而其所主者子道若文王之繼王季也故以柔中<lb/>
　而有譽㢲之蠱以巽乎中正為本而其所主者君道<lb/>
<pb n="30a"/>
　若西伯之戡黎也故以剛正而致吉盖二爻各言其<lb/>
　一焉爾然蠱者事也其六爻莫不言蠱至上九然後<lb/>
　言髙尚其事㢲于九五獨變為蠱則言剛㢲乎中正<lb/>
　為治蠱之道而已故為㢲之蠱而與其本體異焉<lb/>
上九㢲在牀下䘮其資斧貞凶<lb/>
　此㢲之井也而爻辭云爾者上九剛過上窮居一卦<lb/>
　之終㢲之極者也處㢲之極而不適乎中則无禮以<lb/>
　節之矣盖所謂恭而无禮則勞非所謂恭而安者也<lb/>
<pb n="30b"/>
　故曰㢲在牀下身安然後國可保國可保然後能養人<lb/>
　居人民之上而身且不能安則雖有資斧仁義之徳<lb/>
　亦不足以養人矣夫井之為道自養而不窮然後施<lb/>
　于養物者亦至于无窮矣苟不能自安則豈能養人<lb/>
　也哉故曰䘮其資斧盖資言徳之仁斧言徳之義徳<lb/>
　惟善政政在養民故言䘮其資斧言失養人之道然<lb/>
　苟能改是則猶能安身而修其政豈固終不能養人<lb/>
　而不窮哉故曰貞凶言以此為正則凶不以此為正<lb/>
<pb n="31a"/>
　則未必凶也此又與井收勿幕同義盖井而幕之則<lb/>
　廢其養人之用矣勿幕然後養而不窮也然卦之所<lb/>
　主在井故六爻皆言井之義㢲獨于上九變而為井<lb/>
　則言㢲極而不安故雖有養人之才亦不足以有行<lb/>
　也惟不以是為正則庶乎可矣故為巽之井而與其<lb/>
　本體異焉<lb/>
䷹<hi>兑下兑上</hi>兑<lb/>
初九和兑吉<lb/>
<pb n="31b"/>
　此兑之困也而爻辭云爾者兑為澤坎為水坎居兑<lb/>
　之下則澤已无水而為困矣况初九又居坎之下乎<lb/>
　君子居下而困則似之矣居下而困則人見惡之時<lb/>
　也其可不與之和以致其説哉和其光者雖至人之<lb/>
　所貴然與人和以為説則未免處乎嫌疑之間唯其<lb/>
　和而不同姑以免禍而非為邪則其行无可疑而志<lb/>
　可得焉初九本體為兑變體為困而與九二同徳相<lb/>
　比非近而不相得者也其義如此故曰和兑吉言能和<lb/>
<pb n="32a"/>
　光取説以是道處困而已且和者禮之用尤處困之<lb/>
　所宜故下繋舉九卦言處困之道必先言履和而至<lb/>
　而又曰履以和行也<lb/>
九二孚兑吉悔亡<lb/>
　此兑之隨也而爻辭云爾者隨之為言下隨上也六<lb/>
　三以柔不中乗二剛之上九二以剛居其下當兑説<lb/>
　之時可不從權以説之乎權以説之所謂動而説隨<lb/>
　以下隨上者也然非詭隨也非志在隨人也磨而不<lb/>
<pb n="32b"/>
　磷涅而不淄外雖有可疑之迹而内實自信其志焉<lb/>
　故于兑之時變體為隨而有孚兑之辭而夫子釋之<lb/>
　以信志也夫隨之為義言君隨天之時而天下乃隨<lb/>
　君之時又六爻所言皆有隨義而是爻獨言君子隨<lb/>
　小人而説之故為兑之隨而與其本體異焉夫經有<lb/>
　曰兌說也又曰動而悅隨然則說未至於隨隨則說<lb/>
　可知矣故隨復為兌則其說已甚且以柔居之故唯<lb/>
　小人是説而不足以事君子故其爻曰係小子失文<lb/>
<pb n="33a"/>
　夫而兑之九五所謂孚于剥者亦似之矣兑變為隨<lb/>
　則説而後隨也且以陽剛居之故雖小人是隨而不<lb/>
　害其為君子故其爻曰孚兑吉悔亡而隨之九四所<lb/>
　謂隨有獲貞凶有孚在道以眀何咎者亦似之矣<lb/>
六三來兑凶<lb/>
　此兑之夬也而爻辭云爾者夬之為卦一隂乗五陽<lb/>
　之上而其義為決者五剛決一柔而去之也兑之六<lb/>
　三柔過乎中為小人之象内乗二剛以為説若小人<lb/>
<pb n="33b"/>
　乗君子之上也于是二剛自下而進則決之之禍至<lb/>
　矣故變體為夬而曰來兑凶夫孔子嘗曰舉枉錯諸<lb/>
　直則民不服謂舉而錯之于其上也小人而居君子<lb/>
　之上則害治以傷民君子其容之哉盖易以徃為之<lb/>
　外以來為之内一隂宜避二陽以去乃敢之内以乗<lb/>
　剛故人所不服而為二剛所決焉此與需于血同其<lb/>
　所以異者需之四在一體之下而兑之三居一體之<lb/>
　上也故至于凶焉甚于需矣雖然夬以一隂乗五陽<lb/>
<pb n="34a"/>
　乃為五陽決而去之是爻一隂乗二陽而亦有是義<lb/>
　者彼以六爻之全體言之而此止以下卦之變體言<lb/>
　之故為兑之夬而已盖與夬之全體異焉且夬之兑<lb/>
　者君子以決小人為夬而所以説之者道之權也豈<lb/>
　終與之悦哉兑之夬者小人以乗君子自悦而所以<lb/>
　決之者義之正也故直以來兑為凶焉<lb/>
九四商兑未寧介疾有喜<lb/>
　此兑之節也而爻辭云爾者節之為言止也九四介<lb/>
<pb n="34b"/>
　乎六三九五之間正有所未足斷有所未至于上下<lb/>
　邪正之際擇利而為之未安于其所處則疑于所説<lb/>
　而未能止也然六三不正而在已之下有乗剛之難<lb/>
　而不我能即乃能一志以從上而止焉故方其為兑<lb/>
　則曰商兑未寧變而為節則曰介疾有喜也夫節止<lb/>
　也艮亦止也此不取艮而取節者艮之止自然也節<lb/>
　則制之而後止也始也商兑而未止至于介疾而後<lb/>
　止焉此其所以為節歟夫節之六四亦曰安節之亨<lb/>
<pb n="35a"/>
　承上道也盖兑之九四剛而不正故商兑而後能承<lb/>
　上節之六四柔順而正故志在承上而安節焉然此<lb/>
　利而行之與彼安而行之者不同故為兑之節而已<lb/>
九五孚于剥有厲<lb/>
　此兑之歸妹也而爻辭云爾者歸妹之卦説以動者<lb/>
　也妹言少女也以柔而順乎剛者也人君以謙虛接<lb/>
　下則君子至而小人退矣以剛健自居則君子退而<lb/>
　小人進焉小人者䜛諂面諛以説其上害君子而剥<lb/>
<pb n="35b"/>
　之人君乃不特説之而又信之不特信之而又孚焉<lb/>
　則其説之至矣所以然者小人有妾婦之道以順為<lb/>
　正而從其君故也以順為正而從其君則歸妹之義<lb/>
　似之矣盖小人變君子謂之剥其説而孚之者君也<lb/>
　以順為正者妾婦之道其納而主之者夫也故為兑之<lb/>
　婦妹而曰孚于剥焉然歸妹之本體六爻皆言嫡娣<lb/>
　夫婦之道而歸妹之實也是卦則于九五之孚于剥<lb/>
　取歸妹之義而已故為兑之歸妹而與其本體異焉<lb/>
<pb n="36a"/>
　且歸妹與兑皆以柔為貴歸妹之兑六五之柔也以<lb/>
　謙而厚下者也故承己者説焉兑之歸妹九五之剛<lb/>
　也以健而喜佞者也故善柔者歸焉<lb/>
上六引兌<lb/>
　此兑之履也而爻辭云爾者經曰君子非禮弗履又<lb/>
　曰物畜然後有禮故受之以履然則履之為言禮也<lb/>
　夫不待招而徃非禮也召之而不至亦非禮也引而<lb/>
　後説乃所謂禮然非不召之臣也故兑雖合于禮而<lb/>
<pb n="36b"/>
　于道則未光焉盖九五以剛居尊非以柔下下者也<lb/>
　人君不能尊徳樂道之象也不應乎二而近乎上上<lb/>
　與之近而相得引而遂説不違乎禮也故變體為履<lb/>
　而有引兑之辭然九五非尊徳樂道之君而上六非<lb/>
　不召之臣故夫子以未光釋之夫履之本體以涉世<lb/>
　為主而渉世之道必以禮而後亨故以柔履剛以説<lb/>
　應乾而後能全其身是爻則以引而後悦不違于禮<lb/>
　故為兑之履而與其本體異焉<lb/>
</p>
<p>
</p>
  </div>
</body>
</text>
</TEI>
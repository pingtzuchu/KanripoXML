<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易變體義卷二</head>
    <p>
<pb n="1a"/>
欽定四庫全書<lb/>
　易變體義卷二　　　　　　宋　都絜　撰<lb/>
上經二<hi>需至小畜</hi>
䷄<hi>乾下坎上</hi>需<lb/>
初九需于郊利用恒无咎<lb/>
　此需之井也而爻辭云爾者盖邑有遷改而井未嘗<lb/>
　改故无喪无得井為德之地而徃亦井来亦井也夫<lb/>
　當需之時自宜居易以俟命而不仁不可以乆處約<lb/>
<pb n="1b"/>
　處約而不能久則必改操而失常矣得井之道則能<lb/>
　常守以持久而不改其操焉故言需于郊利用恒无<lb/>
　咎而夫子釋之以未失常也所謂利用恒言其持久<lb/>
　也所謂未失常者言久而不改其操也健以居初疑<lb/>
　能行而不能止有始而無其終故必以常久戒之雖<lb/>
　然井之體不改而其用則屢遷需雖未進亦有待而<lb/>
　行故需終於利涉大川而大傳曰井居其所而遷焉<lb/>
　然井之義不一而是爻特取不改之義故為需之井<lb/>
<pb n="2a"/>
　而與其本體異矣<lb/>
九二需于沙小有言終吉<lb/>
　此需之既濟也而爻辭云爾者盖需于沙則視初九<lb/>
　為近險故有言視九三猶逺險也故其有言小矣是<lb/>
　皆言需之義而已終與三陽俱進則既濟而吉矣夫<lb/>
　三陽俱進為既濟而獨于九二言之者何哉盖以剛<lb/>
　居下則不足以有濟矣剛過而後勝其任者未濟之<lb/>
　時也剛中而後勝其任者既濟之時也唯二剛中有<lb/>
<pb n="2b"/>
　既濟之才而獨于上无應乃與同體之陽並進焉三<lb/>
　陽自下並進乎上而六四出以避之上六敬以待之<lb/>
　則既濟之義于是乎在故六四曰需于血出自穴而<lb/>
　上六言有不速之客三人来敬之終吉也既濟之世<lb/>
　剛柔莫不正小大莫不亨而需之九二乃以陽居隂<lb/>
　陽雖能進而隂乃能需焉唯終與三陽並進故為需<lb/>
　之既濟而與其本體異矣<lb/>
九三需于泥致冦至<lb/>
<pb n="3a"/>
　此需之節也而爻辭云爾者盖節之為言止也需之<lb/>
　下體健而好進况九三剛過乎中廹近于險則為之<lb/>
　害者自外至矣然九三雖剛過中未離下體故雖需<lb/>
　于泥而未䧟于險雖致冦至而未罹其害故變體為<lb/>
　節而止不犯難雖冦至而不為害焉此夫子所以釋<lb/>
　之以敬慎不敗也夫需于泥而未犯難止諸已也致<lb/>
　冦至而未罹害止諸彼也是皆節之義也然節以制<lb/>
　度止其縱者之敗禮而已是爻乃以近險致冦而能<lb/>
<pb n="3b"/>
　需以慎之故為需之節而與其本體異焉<lb/>
六四需于血出自穴<lb/>
　此需之夬也而爻辭云爾者盖陽宜居上隂宜居下<lb/>
　隂居陽之上而陽且衆焉則必為陽所去矣盖需以<lb/>
　止而有待為義夬以決而去之為義夫以一隂居五<lb/>
　陽之上五陽決而去之其去也速矣是之謂夬乃若<lb/>
　以一隂居三陽之上三陽決而去之其丢也緩是需<lb/>
　之夬而已五陽之去一隂也易而速故孚號之可也<lb/>
<pb n="4a"/>
　三陽之去一隂也難而緩故需以有待見傷而後去<lb/>
　焉盖血言隂之傷也穴言隂之宅也需于血而後順<lb/>
　以聴乃出自穴以避之也<lb/>
九五需于酒食貞吉<lb/>
　此需之泰也而爻辭云爾者盖中也養不中才也養<lb/>
　不才以善養人然後能服天下然則道備者宜養人<lb/>
　而道不足者宜養於人九五剛健中正道全而位尊<lb/>
　彼上下皆隂徳位不足此宜養人而彼實賴之故有<lb/>
<pb n="4b"/>
　需于酒食之象焉夫酒能養陽故陽不足而資之食<lb/>
　能養隂故隂不足而資之盖以善養人而人資以養<lb/>
　之象也酒食以養之則心志安泰而氣體從之矣以<lb/>
　善養之則君子道長小人道消而中人以上莫不好<lb/>
　徳人人皆有士君子之行矣此變體之所以為泰故<lb/>
　爻辭云爾而夫子釋之曰酒食貞吉以中正也然泰<lb/>
　之本體三陽既泰矣无所待也是爻則言九五有養<lb/>
　人之道而天下所待以養得其養而後泰故為需之<lb/>
<pb n="5a"/>
　泰而與本體異矣<lb/>
上六入于穴有不速之客三人來敬之終吉<lb/>
　此需之小畜也而爻辭云爾者盖隂為小陽為大小<lb/>
　畜者以隂畜陽以小畜大以寡畜衆之卦五陽一隂<lb/>
　以六四為主而其彖曰柔得位而上下應之曰小畜<lb/>
　也需之上六以一隂居羣陽之上而與下體三陽需<lb/>
　時乃進至需之終然後自彼而偕来上六雖居其上<lb/>
　非分之所宜然坎變為㢲則能屈己而下應之故以<lb/>
<pb n="5b"/>
　一隂畜三陽變體為小畜而其辭曰入于穴有不速<lb/>
　之客三人来敬之終吉也盖客言自彼至也不速言<lb/>
　有待而後進也謂三陽為客而上六敬以待之則主<lb/>
　人之義也且以一隂為五陽之主而五陽者无所待<lb/>
　而進也故為小畜而已若夫以一隂為三陽之主三<lb/>
　陽者待時而後進故為需之小畜焉此變體之所以<lb/>
　異歟<lb/>
䷅<hi>坎下乾上</hi>訟<lb/>
<pb n="6a"/>
初六不永所事小有言終吉<lb/>
　此訟之履也而爻辭云爾者盖自道徳之失三變而<lb/>
　後有禮我以禮為治而莫之應則攘臂而仍之矣故<lb/>
　出禮必入刑而訟之所以不可已也履之為言禮之見<lb/>
　於所行者也從其所當從是之謂禮從其所不當從<lb/>
　豈禮也哉訟之初六正應在四禮所當從也九二近<lb/>
　而為之難非所當從者乃不得已而小有言以辨之<lb/>
　然後捨近已之二而從正應之四是從之直而當于<lb/>
<pb n="6b"/>
　禮者也然則是爻之所以有訟者无他盖欲由禮而<lb/>
　直在我為非禮而曲在彼所欲辨明者如是而已此<lb/>
　所以終吉也向使初六不有以辨之則二必以非禮<lb/>
　見陵而四必以非禮見責矣我雖未嘗欲違於禮而<lb/>
　嫌疑之間其可嘿嘿而已乎然履不必有訟而訟因<lb/>
　乎非禮以非禮有訟而終歸乎禮故為訟之履而與<lb/>
　其本體異焉<lb/>
九二不克訟歸而逋其邑人三百户无眚<lb/>
<pb n="7a"/>
　此訟之否也而爻辭云爾者經曰否泰反其類故泰<lb/>
　者通也否必反此盖有閉塞而不通之義焉九二當<lb/>
　訟之時據非其應宜見訟于人也反自下而訟上既<lb/>
　犯義矣而理有所不可且犯分矣而勢有所不行如<lb/>
　是而訟其能通而无窒乎故變體為否而曰不克訟<lb/>
　夫徃既不能得其志矣歸亦莫敢安其居于是去之<lb/>
　逺而逋焉藏之深而竄焉既逋且竄若鳥鼠然則其<lb/>
　為不通甚矣雖畏人如此僅能无眚而已是皆否之<lb/>
<pb n="7b"/>
　義也且否之匪人天寔為之矣此爻以訟而致否是<lb/>
　自求禍也故為訟之否而與其本體異焉所謂患至<lb/>
　掇也者盖自求禍之辭<lb/>
六三食舊徳貞厲終吉或從王事无成<lb/>
　此訟之姤也而爻辭云爾者夫訟者時也衆人所同<lb/>
　也姤者恩也功臣之所獨也當是之時中爻唯三有<lb/>
　應乎上而上亦應之則无應者有訟而有應者无訟<lb/>
　也有應乎上則有舊徳於上者也上亦應之則食舊<lb/>
<pb n="8a"/>
　徳之禄者也雖以柔從上无剛中正之徳然有從上<lb/>
　之功而无訟上之跡是臣之遇君以其舊徳享其髙<lb/>
　爵重禄若任敖之在漢是也故於訟之時變體為姤<lb/>
　而有食舊徳之辭然有過中之跡故曰貞厲无訟上<lb/>
　之罪故曰終吉雖能以是從王事然代終而无成故<lb/>
　曰或從王事无成此盖六三以柔過中自下應上之<lb/>
　象也然姤之本體言柔遇剛是爻則于訟之時獨有<lb/>
　從上之徳是為君臣之相遇故為訟之姤而與其本<lb/>
<pb n="8b"/>
　體異矣<lb/>
九四不克訟復即命渝安貞吉<lb/>
　此訟之渙也而爻辭云爾者上剛下險然後成訟盖<lb/>
　下險以為難而上剛以敵之所以訟也若夫渙則難<lb/>
　散矣故説而後散之乃受之以渙渙則何訟之有且訟<lb/>
　與渙皆險在下而訟則乾上而健健則不䧟於險所<lb/>
　以為訟渙則㢲上而為風風以散之者也所以為渙<lb/>
　變乾之健為風之散所以變訟為渙而曰不克訟復<lb/>
<pb n="9a"/>
　即命渝安貞吉也且九四以才剛故訟以居隂故不<lb/>
　克所謂復即命渝亦以陽居隂也四之與二既已交<lb/>
　相訟矣終乃聴九五之命而上不加之罪遇九二之<lb/>
　逋而下不與之争初九小有言以辯之則其訟亦不<lb/>
　永而終來應則不止乎難之散而有安貞之吉焉然<lb/>
　難之生也不同其散亦不一若九四之不克訟復即<lb/>
　命渝是訟之渙而已與其本體異焉<lb/>
九五訟元吉<lb/>
<pb n="9b"/>
　此訟之未濟也而爻辭云爾者夫聖王在位天下丕<lb/>
　應徯志无思不服則既濟矣何訟之有哉有一不從<lb/>
　而問其罪猶為未濟此自聖王之有訟言之若葛伯<lb/>
　不祀而成湯問之是已平治之時四方民大和㑹時<lb/>
　靡有争則既濟矣何訟之有哉不得其平而小有言<lb/>
　猶為未濟此自聖王之聴訟言之若虞芮質厥成而<lb/>
　文王正之是已九五剛得尊位大中至正天下宜无<lb/>
　不從而九二不應且有犯上之罪焉此九五之所訟<lb/>
<pb n="10a"/>
　而變體為未濟然九五之訟以仁治不仁而已故終<lb/>
　於元吉則非終于不濟也若夫彖之所謂利見大人<lb/>
　雖言聴訟之事蓋主九五之才言之其義亦若訟之<lb/>
　未濟矣然聴人之訟而在我无訟者聖王之常故彖<lb/>
　言材而如彼我直彼曲雖聖王不能无訟者非道之<lb/>
　常也故爻言變而如此夫葛伯之罪湯問之不服而<lb/>
　後征之問之者訟也未征之也訟之不服則征伐之<lb/>
　所不免是皆未濟之義故既濟之始未濟之時皆言<lb/>
<pb n="10b"/>
　伐鬼方之事盖與此爻相為先後然此爻主訟言之<lb/>
　故為訟之未濟焉<lb/>
上九或錫之鞶帶終朝三褫之<lb/>
　此訟之困也而爻辭云爾者夫剛遇窒而訟剛見揜<lb/>
　而困險與揜皆隂也經曰困窮而通困則窮矣而窮<lb/>
　者通之反也然則凡有訟者将以免乎困而求通也<lb/>
　以訟而求通乃所以致窮况居訟之終非訟所貴者<lb/>
　乎盖訟非徳所貴也而服所以彰有徳上九以訟受<lb/>
<pb n="11a"/>
　服將以求通也然服不以徳乃所以致窮故變體為<lb/>
　困而曰或錫之鞶帶終朝三褫之夫澤而无水所以<lb/>
　為困故身之受服所以彰有徳也既而褫之則辱矣<lb/>
　澤之有水所以潤萬物也既而涸焉則困矣且不以<lb/>
　訟而求鞶帶未必不受其賜也唯以訟而得之則雖<lb/>
　與而必奪是其以訟而求亨也祗以為困而已此非<lb/>
　不幸而困也其所以為訟之困歟<lb/>
䷆<hi>坎下坤上</hi>師<lb/>
<pb n="11b"/>
初六師出以律否臧凶<lb/>
　此師之臨也而爻辭云爾者書曰律乃有民律之為<lb/>
　言法也在師有之謂之紀律師有紀律則莫之敢犯<lb/>
　故自此言之則有臨下之道自彼言之則有臨敵之<lb/>
　勢而其所以正其紀律者尤在於謹其始焉故師之<lb/>
　初六變體為臨而有出師以律之辭且師之象曰地<lb/>
　中有水而臨之象曰澤上有地盖無非水者而澤則<lb/>
　水之所鍾水鍾于澤一而不散則師有紀律者似之<lb/>
<pb n="12a"/>
　矣君子法師之象則容民畜衆而法臨之象則曰教<lb/>
　思无窮容保民无疆容保之政必先之以教者盖有<lb/>
　以教之則紀律在其中矣然則師出以律其有臨之<lb/>
　道乎然以上臨下莫非臨也是爻則主將之臨其人<lb/>
　與臨其敵言之故為師之臨而與其本體異焉<lb/>
九二在師中吉无咎王三錫命<lb/>
　此師之坤也而爻辭云爾者先王之政文武並用而<lb/>
　為大臣者亦文武兼資故平居無事則在朝為卿以<lb/>
<pb n="12b"/>
　統比閭族黨之民而奉辭伐罪則在師為将以馭伍<lb/>
　兩卒旅之衆衆即民也將即卿也衆已用則復曰民<lb/>
　而將已事則復曰卿是爻言在師中吉出而在師也<lb/>
　吉而无咎則可以凱旋矣故繼之以王三錫命則命<lb/>
　之使復為卿焉將之在師君命有所不受其在朝也<lb/>
　則為臣而已臣道莫備乎坤故體變為坤焉然在坤<lb/>
　之師則曰直方大不習无不利盖相出将也周公之<lb/>
　東征用此道歟至師之坤則曰在師中吉无咎王三<lb/>
<pb n="13a"/>
　錫命盖將入而相也周公之西歸用此道歟唐之征<lb/>
　淮西也裴度受命以丞相視師其亦合於坤六二之<lb/>
　義至淮蔡既平也乃封國進階以舊官相則又合乎<lb/>
　師九二之義矣以唐視周固不可同日語然其有合<lb/>
　于二爻之義則一也<lb/>
六三師或輿尸凶<lb/>
　此師之升也而爻辭云爾者詩曰文王陟降在帝左<lb/>
　右謂察帝所左而左察帝所右而右陟降之際不敢<lb/>
<pb n="13b"/>
　妄也况用師之權官聴于一唯上将軍莫之等倫苟<lb/>
　升偏将軍而與之為伍則伍兩卒旅無所適從號令<lb/>
　不從而其聴惑其敗績也多矣上将軍者長子似之<lb/>
　偏將軍者弟子似之先生為長致一之象後生為弟<lb/>
　不一之象然則長先幼從禮也長宜居弟之上矣庸<lb/>
　可升其弟而與之同列也師之九二以陽居中其數<lb/>
　為一言長子之宜帥師者也六三隂而不中其數為<lb/>
　二矣乃居九二之上焉是不宜升而升者爾故變體<lb/>
<pb n="14a"/>
　為升而有師或輿尸之辭焉或言不一而惑也輿尸<lb/>
　言敗績也然升之本體總言王侯卿士大夫之升也<lb/>
　而是爻則言師之不一故為師之升而與升之本體<lb/>
　異焉<lb/>
六四師左次无咎<lb/>
　此師之解也而爻辭云爾者經曰解者緩也緩必有<lb/>
　所失夫以緩而失者謂不可緩而緩者也若宜緩而<lb/>
　能緩則得理之常而未為失也師之六四以隂居隂<lb/>
<pb n="14b"/>
　而承乘所應亦隂隂之義宜静而不宜動師之道尚<lb/>
　右而不尚左故變體為解有師左次无咎之辭而夫<lb/>
　子釋之以未失常也道經曰吉事尚左凶事尚右是<lb/>
　以偏將軍處左上将軍處右左氏傳曰凡師一宿為<lb/>
　舍再宿為信過信為次則所謂左次者止而未動也<lb/>
　有解緩之義焉緩疑有咎然緩而當理則可免矣此<lb/>
　其所以无咎若夫宜動而止宜速而緩則軍法所謂<lb/>
　逗遛易所謂緩必有所失者也其能免咎乎哉然經<lb/>
<pb n="15a"/>
　所謂解緩者事莫不然而是爻所謂左次无咎者戎<lb/>
　事而已故為師之解焉<lb/>
六五田有禽利執言无咎長子帥師弟子輿尸貞凶<lb/>
　此師之坎也而爻辭云爾者六五柔得尊位大中興<lb/>
　大事而有功之資也戎為國之大事故曰田有禽然<lb/>
　王言作命當無為而用臣下唯遣將率奉辭伐罪可<lb/>
　也故曰利執言无咎至於下應九二之陽能使其長<lb/>
　子帥師者也而六三居九二之上疑使弟子參之而<lb/>
<pb n="15b"/>
　師不一矣師聴於一則有全勝之道不一而惑則有<lb/>
　敗績之道其所以變體為坎者坎之為言䧟也有䧟<lb/>
　者有䧟之者長子帥師則以中行而使之當矣必有<lb/>
　䧟陳之功焉此言䧟之也弟子輿尸則不以中行而<lb/>
　使之不當矣必有䧟没之禍焉此言䧟者也變體為<lb/>
　坎其謂是歟且坎以二隂一陽而成卦者也二隂則<lb/>
　盛矣此為䧟之者也一陽則弱矣此為䧟者也其才<lb/>
　如此非有用師之義也而此爻言用帥有當否而行<lb/>
<pb n="16a"/>
　師有勝負故言䧟與䧟之之義為師之坎而與其本<lb/>
　體異矣且師兼坤與坎而後成卦故其彖曰行險而<lb/>
　順若夫六二用師而功成功成而已事則行險之事<lb/>
　已矣有順之義而已故全體為坤焉六五用長子以<lb/>
　帥之矣或使弟子以干之則失其所謂順矣徒知行<lb/>
　險而已故全體為坎焉<lb/>
上六大君有命開國承家小人勿用<lb/>
　此師之蒙也而爻辭云爾者蒙之為言暗而不明也<lb/>
<pb n="16b"/>
　暗而不明則于君臣之分義利之際去就趣舍昧而<lb/>
　不知所以為小人之歸而不足以預君子之道故孟<lb/>
　子曰智之于賢者性也盖唯智可以與于賢者則愚<lb/>
　之為不肖必矣然則小人之力强而可任雖可用于<lb/>
　出車遣戍之時其為徳也昏而不明則不可付以開<lb/>
　國承家之任小人而任之使開國承家則其昬足以<lb/>
　亂邦而其暴至于為冦故師之上六居師之終論功<lb/>
　行賞而曰大君有命至於變體為蒙則曰開國承家<lb/>
<pb n="17a"/>
　小人勿用盖言小人有功无害于賞而其蒙不明不<lb/>
　可用之以開國承家也昔漢祖既定天下賞及蕭何<lb/>
　而下彭越黥布之徒亦使之開國乃終為亂其類是<lb/>
　乎然蒙之為義言人之性其倥侗顓蒙生民皆然是<lb/>
　爻則専言師旅之士有蒙昧而昏迷者雖有功可賞<lb/>
　而終為小人而不可用故為師之蒙而與其本體異<lb/>
　矣<lb/>
䷇<hi>坤下坎上</hi>比<lb/>
<pb n="17b"/>
初六有孚比之无咎有孚盈缶終來有它吉<lb/>
　此比之屯也而爻辭云爾者屯之初九為康屯之主<lb/>
　所以封建諸候者也比之初六能為人所比人主因<lb/>
　而封之者也比初六有孚比之則始比乎人而依之<lb/>
　爾充孚之實則反為人所比焉者上下之分未定在<lb/>
　下而終来有它猶可也至天下有主而以貴下賤大<lb/>
　得斯民則當率其所有之衆以比之如是則下足以<lb/>
　庇民而上足以尊主而為之主者還以其所有之民<lb/>
<pb n="18a"/>
　而封之矣故變體為屯而有建侯之辭所謂吉者盖<lb/>
　得為諸侯之義也夫屯之六爻莫善于康屯之主而<lb/>
　是爻則率其来比之民而比之故為比之屯而與屯<lb/>
　之本體異焉且屯之比者君道也康其屯以有来比<lb/>
　之民而封諸候者也比之屯者臣道也率所比之民<lb/>
　歸康屯之主而為諸侯者也此二卦之義<lb/>
六二比之自内貞吉<lb/>
　此比之坎也而爻辭云爾者坎之為言險也隂為險<lb/>
<pb n="18b"/>
　以䧟陽故小人為險以䧟君子六二柔順中正君子<lb/>
　之象初六有孚比之亦君子之象而六三柔不中正<lb/>
　則小人之象也六三柔不中正居六二之外若小人<lb/>
　欲揜君子而䧟之者也六二以中正之資内而比于<lb/>
　初六則小人之險在前不可不避者也故變體為坎<lb/>
　而曰内比之貞吉苟舍君子而比小人則與之俱化<lb/>
　而自失其中正之道故夫子之釋之曰比之自内不<lb/>
　自失也然坎體為險其用為䧟莫非險且䧟也是爻<lb/>
<pb n="19a"/>
　則言舎小人而比君子故為比之坎焉<lb/>
六三比之匪人<lb/>
　此比之蹇也而爻辭云爾者經曰蹇難也夫比非其<lb/>
　人本為利也初或利焉而徼幸于安樂然害在其中<lb/>
　矣而必以患難終焉志于利而反罹其害志在安樂<lb/>
　而患難終之則其傷實多凡以所比非其人故也故<lb/>
　變體為蹇而曰比之匪人不亦傷乎此皆言小人之<lb/>
　道本固自傷而與之比者亦俱傷而不可免也凡此<lb/>
<pb n="19b"/>
　以象六三應在上六而上六非可比者然六三體坤<lb/>
　其位居下而與上皆隂非正應也苟知不可比而舎<lb/>
　之亦何傷乎故蹇之彖曰蹇難也險在前也見險而<lb/>
　能止知矣哉且蹇之為難也以山上有水為象而避<lb/>
　就從違在乎行止之際所謂利西南不利東北是也<lb/>
　是爻則以比非其人為犯難以取禍故為比之蹇而<lb/>
　與其本體異焉<lb/>
六四外比之貞吉<lb/>
<pb n="20a"/>
　此比之萃也而爻辭云爾者經曰萃者聚也物相遇<lb/>
　然後聚所謂勞来還定安集者聚之之謂也所謂四<lb/>
　方民大和㑹者已聚之謂也然民之去就惟賢者是<lb/>
　從故傳有之曰天下之父歸之其子焉徃史有之曰衆<lb/>
　賢和于朝萬物和于野惟君子舎不肖唯賢者是比<lb/>
　且與羣賢咸萃同比乎上則弊政既去而萬民無離<lb/>
　散之患善政既行而四方有㑹和之美矣故變體為<lb/>
　聚而曰外比于賢以從上也且自二以上可以言比<lb/>
<pb n="20b"/>
　四以上可以言萃盖外比于賢以從上然後為萃則<lb/>
　不止乎比而已焉故是爻為比之萃而與萃之本體<lb/>
　異焉<lb/>
九五顯比王用三驅失前禽邑人不誡吉<lb/>
　此比之坤也而爻辭云爾者夫坤之為道順而已矣<lb/>
　九五剛得尊位大中至正已無險難之義乃變體為<lb/>
　坤則在我者順矣而人莫不順焉盖以一剛為衆柔<lb/>
　之主而六二應之六四承之有克順克比之義故變<lb/>
<pb n="21a"/>
　體為坤而有顯比之辭雖然衆爻承其下可為克順<lb/>
　克比矣而一爻乘其上有後其君之象乃舍逆取順<lb/>
　而有王用三驅失前禽之辭焉其邑人之順從者則<lb/>
　不待告戒而惟爾之中矣故有邑人不誡之辭而夫<lb/>
　子釋之以上使中也雖然舍逆取順豈所謂成天下<lb/>
　之大順哉然舍逆而勿强之使從是乃所以為順且<lb/>
　天下皆順矣或有不順者乃衆所不容而自貽其禍<lb/>
　盖其下愚不移聖人亦無如之何則雖一夫之莫從<lb/>
<pb n="21b"/>
　亦無害于順矣且坤者地也乃順承天者也是爻則<lb/>
　以比為主而下有順從之義故為比之坤而與其本<lb/>
　體異也<lb/>
上六比之无首凶<lb/>
　此比之觀也而爻辭云爾者觀之上九曰觀其生君<lb/>
　子无咎盖在我未備則觀其動出于我者焉在我者<lb/>
　備矣觀其動出于彼者如何爾此君子所以无咎也<lb/>
　自比之君子言之盖順者取之吾道足以致之矣猶<lb/>
<pb n="22a"/>
　有未順者則時使然爾出于我者無慊矣吾如彼何<lb/>
　哉觀其出于時者舎之而弗强焉其所以致无首之<lb/>
　凶者自取之爾故變體為觀而曰比之无首凶夫觀<lb/>
　之諸爻或觀我生或觀其生而此則因其不上比而<lb/>
　觀其生以舎之故為比之觀而與觀之本體異焉<lb/>
䷈<hi>乾下㢲上</hi>小畜<lb/>
初九復自道何其咎吉<lb/>
　此小畜之㢲也而爻辭云爾者㢲之為言柔而善入<lb/>
<pb n="22b"/>
　也君心初離于道而未見于事乃欲由道以復之俾<lb/>
　無繩愆糾繆之迹自非柔而善入則有犯分之嫌而<lb/>
　無正其君之益矣豈能无咎哉唯其柔以入之則不<lb/>
　形于迹而正之以心不著於事而正之以道於是得<lb/>
　其正君之志而無犯分之尤矣故變體為㢲而有復<lb/>
　自道何其咎吉之辭焉然㢲之善入無徃而不然是<lb/>
　爻則主言臣之畜君欲復自道者尤在於㢲故為小<lb/>
　畜之㢲而與其本體異焉<lb/>
<pb n="23a"/>
九二牽復吉<lb/>
　此小畜之家人也而爻辭云爾者家人之卦曰六二<lb/>
　之吉順以㢲也盖家人之道固宜以恩勝義而六二<lb/>
　為婦道尤當中正而順以㢲焉臣之正其君已不能<lb/>
　復自道於其始矣至于愆而後繩之非濟以順而㢲<lb/>
　之道則必過乎中而至于以下拂其上其君必因其<lb/>
　然而擠之矣其能無失身之禍哉唯濟以㢲順則正<lb/>
　其君而不過中乃得其正君之志而無失身之禍焉<lb/>
<pb n="23b"/>
　故變體為家人有牽復吉之辭而夫子釋之以牽復<lb/>
　在中亦不自失也然家人之道閨門之恩也小畜之<lb/>
　道朝廷之義也朝廷以義為主而欲濟之以恩故為<lb/>
　小畜之家人而與其本體異焉夫初九正君於其始<lb/>
　故變體為㢲而已此不能正其始故變體為家人而<lb/>
　又欲順以㢲焉過此以徃至于九三則健而不㢲剛<lb/>
　而不中矣又不足以語此<lb/>
九三輿説輻夫妻反目<lb/>
<pb n="24a"/>
　此小畜之中孚也而爻辭云爾者易或以剛為信或<lb/>
　以中為信或以正為信小畜之九三剛而正者也以<lb/>
　剛不中而畜君非健而㢲也故不足以有行而曰輿<lb/>
　説輻如是則君臣不和矣故曰夫妻反目其所以不<lb/>
　致于凶咎悔吝者以其剛且正而已惟剛且正是其<lb/>
　所以盡誠者也故變體為中孚而无凶咎悔吞之辭<lb/>
　焉夫小信未孚中孚則信之至也然止而不行乖而<lb/>
　不和者以不濟之以巽而已盖外物不可必所謂君<lb/>
<pb n="24b"/>
　莫不欲臣之忠而忠未必信也然中孚之道上以格<lb/>
　天中以化邦下足以及豚魚是卦以君臣為主而九<lb/>
　三有剛正之象故為小畜之中孚而與其本體異焉<lb/>
六四有孚血去惕出无咎<lb/>
　此小畜之乾也而爻辭云爾者乾君道也君道貴乎<lb/>
　正而臣之事君亦必正而後行君臣之道皆貴乎正<lb/>
　也尚矣故剛柔本異意而上下宜同志唯剛柔本異<lb/>
　意故以柔乘剛者必傷上下宜同志故以正從正者<lb/>
<pb n="25a"/>
　必合六四避柔乘剛之禍而上從同志則足以得君<lb/>
　故變體為乾而曰有孚血去惕出夫子釋之以上合<lb/>
　志也盖易之六爻得正者多言孚六四以隂居隂柔<lb/>
　而正也九五以陽居陽剛而正也是以皆言有孚焉<lb/>
　是卦所謂上合志者以其有孚爾與上合志則所以<lb/>
　正其君者得矣此變體所以為乾也歟夫乾君道也<lb/>
　所以王天下者也是爻則言與上合志以正其君故<lb/>
　為小畜之乾而與乾之本體異矣夫小畜兼健而㢲<lb/>
<pb n="25b"/>
　而後成卦㢲言柔以入之而健言剛以行之初在下<lb/>
　卦之初欲由道以正其君宜屈己而用柔者也故言<lb/>
　㢲而已四居近君之位欲合志以正其君能資人以<lb/>
　用剛者也故唯言健焉盖或以㢲為主或以健為主<lb/>
　也<lb/>
九五有孚攣如富以其鄰<lb/>
　此小畜之大畜也而爻辭云爾者夫以君畜臣是為<lb/>
　大畜以臣畜君是為小畜此有常之分也不易之名<lb/>
<pb n="26a"/>
　也若夫從變體言之則小畜之道不能自成必得羣<lb/>
　賢而與之並進然後可行矣此古之大臣所以旁招<lb/>
　俊乂而列于庶位也然則為臣而至于相近臣之大<lb/>
　者旁招俊乂而與之並進則其為畜也亦大矣故變<lb/>
　體為大畜而以其剛健中正故曰有孚與四合志故<lb/>
　曰攣如五與四相比而四與初相應故曰冨以其隣<lb/>
　而夫子釋之曰不獨富也且乾元為大而坤特為至<lb/>
　乾為大生而坤特為廣然六二能盡地道亦可以言<lb/>
<pb n="26b"/>
　大而至用六永貞然後以大終焉是則坤之兩爻坤<lb/>
　道之大爾而與乾之稱大者異小畜之九五臣道之<lb/>
　大而與大畜之稱大者異是猶馬之與龍名實本異<lb/>
　而八尺以上則馬亦稱龍雖疑出其類而實未離其<lb/>
　類也大臣之道其如是歟<lb/>
上九既雨既處尚德載婦貞厲月幾望君子征凶<lb/>
　此小畜之需也而爻辭云爾者雜卦曰需不進也然<lb/>
　所謂不進者其道有二有今雖不進而待時以進者<lb/>
<pb n="27a"/>
　有不進以止而終于不進者需之本體待時以進若<lb/>
　需于郊以至于沙于泥者是已若小畜之需則居一<lb/>
　卦之成大臣至此不可復進所謂不進以止而終于<lb/>
　不進者也然後有既雨既處之辭焉且需之為言亦<lb/>
　有待也小畜至此則君盡其道矣臣位至此實嫌疑<lb/>
　之地向使君未盡其道猶當先其辭而獻其可焉今<lb/>
　也君已盡其道則可後其事以代其終而已况居嫌<lb/>
　疑之地也哉然則小畜之上九所以變體為需者亦<lb/>
<pb n="27b"/>
　兼取有待之義歟<lb/>
</p>
<p>
</p>
  </div>
</body>
</text>
</TEI>
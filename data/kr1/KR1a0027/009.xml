<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易變體義卷九</head>
    <p>
<pb n="1a"/>
欽定四庫全書<lb/>
　易變體義卷九　　　　　　宋　都絜　撰<lb/>
下經三<hi>夬至困</hi>
䷪<hi>乾下兑上</hi>夬<lb/>
初九壯于前趾往不勝為咎<lb/>
　此夬之大過也而爻辭云爾者經曰大過棟撓本末<lb/>
　弱也盖陽為强而隂為弱初為本而上為末夬之上<lb/>
　六以一隂居五陽之上末固弱矣其初九以一陽居<lb/>
<pb n="1b"/>
　六位之下而又變隂焉則本亦未為强也于是有大<lb/>
　過之義雖然居夬決之時非不盛也得乾健之才非<lb/>
　不能進也故曰壯于前趾此本體之義也然當卦之<lb/>
　初則彼隂猶盛在卦之下則其位尚卑苟恃其剛壯<lb/>
　遂前進而徃則无勝隂之功而取犯難之咎矣是乃<lb/>
　所以為弱而有大過之義焉故曰徃不勝為咎所謂<lb/>
　為咎者勢不能勝而徃則其咎自取若所謂自作孽<lb/>
　者也然大過之義體本自弱此爻則當君子道長之<lb/>
<pb n="2a"/>
　時而居在下卑弱之地故為夬之大過而與大過之<lb/>
　本體異焉夫大過之夬則言能弱以至于强故曰藉<lb/>
　用白茅无咎又曰慎斯術也以往其无所失矣夬之大<lb/>
　過則言知强而不知弱故曰壯于前趾徃不勝為咎<lb/>
九二惕號莫夜有戎勿恤<lb/>
　此夬之革也而爻辭云爾者革之為卦以水火相息<lb/>
　為義而其象又言澤中有火焉盖夬之成卦君子極<lb/>
　盛固有決小人之勢而九二之時小人未衰猶有害<lb/>
<pb n="2b"/>
　君子之心如一杯之水不能勝輿薪之火也君子于<lb/>
　此能无懼且憂乎故曰惕號莫夜然其才剛則小人<lb/>
　不能无畏剛而中則小人不能為之敵是猶水終能<lb/>
　勝火而不為火所勝盖五行之常理君子小人之常<lb/>
　道也故曰有戎勿恤惕號暮夜者水火相息之義有<lb/>
　戎勿恤者澤中有火之義此變體所以為革歟然革<lb/>
　有不當者若夬之革則无不當矣夬雖革而當然九<lb/>
　二未能无憂且懼焉其異乎革之本體者也<lb/>
<pb n="3a"/>
九三壯于頄有凶君子夬夬獨行遇雨若濡有愠无咎<lb/>
　此夬之兑也而爻辭云爾者兑之為言説也説于彼<lb/>
　則有不説于此者自壯于頄以至君子夬夬皆言九<lb/>
　三之本體也獨行遇雨若濡則言以君子之道而獨<lb/>
　與小人悦也有愠則言君子而説小人以與之和則<lb/>
　有不悦而愠見者也无咎則言君子處不得已之地<lb/>
　雖權而與小人和終以決之為事而不與之説也凡此<lb/>
　皆言君子雖有決小人之材遇決之之世而非決之<lb/>
<pb n="3b"/>
　之地則蔵器以待時及其得時則終不然也盖壯于<lb/>
　頄者乾為首而居乾體之上則剛而暴露之象然未<lb/>
　至于五則无能為之象也君子夬夬者重剛不中而<lb/>
　終以決之為事也獨行遇雨若濡者在衆爻中獨與上<lb/>
　六有應而上六小人之象也无咎者言雖獨應上六<lb/>
　而衆爻之所不與然終與羣陽決小人則无咎也然<lb/>
　兑之為義主乎説而已決之兑則本以決之為事而<lb/>
　乃姑與之説雖與之説而終不説以決之故為夬之<lb/>
<pb n="4a"/>
　兑而與兑之本體異焉<lb/>
九四臀无膚其行次且牽羊悔亡聞言不信<lb/>
　此夬之需也而爻辭云爾者需言有所待而未能進<lb/>
　也九四才有餘則可以決小人矣智不足則有待而<lb/>
　未進也有待未進則止乎下而無能為也然以無能<lb/>
　為之位居乎三陽之上彼三陽者自下而見侵然後<lb/>
　不得已而俱行故曰臀无膚其行次且三陽象衆君<lb/>
　子君子羣而不黨剛而能行九四乃居其前而與之<lb/>
<pb n="4b"/>
　俱進則向之悔者亡矣故曰牽羊悔亡雖然若九四<lb/>
　者以陽居隂陽則才有餘隂則智不足其所以需焉<lb/>
　而不進者智不足爾故曰聞言不信且跡雖勉强以<lb/>
　俱進心猶疑惑而不果是亦需之義也然需之本體<lb/>
　言有所待以渉難而是爻所言則有所待而決小人<lb/>
　故為夬之需而與需之本體異焉<lb/>
九五莧陸夬夬中行无咎<lb/>
　此夬之大壯也而爻辭云爾者君子道長而至此可<lb/>
<pb n="5a"/>
　謂之壯矣視㣲弱之小人如莧陸之柔脆而決之甚<lb/>
　易也然猶夬夬然必以決之為事雖剛而濟之以中<lb/>
　亦未光也其所以未光者剛得尊位大中未能使天<lb/>
　下無思不服而猶以決小人為事故于君道未能至<lb/>
　于光大也僅能无咎而已且大壯雖四陽並興未若<lb/>
　五陽之能決小人也為壯而已夬之大壯則其于決<lb/>
　小人也盛矣故為夬之大壯焉然大壯之夬者于四<lb/>
　陽之時而行五陽之事則失于狠而在所改故曰䘮<lb/>
<pb n="5b"/>
　羊于易无悔夬之大壯者于五陽之時而行四陽之<lb/>
　事則若濟之以中者而咎不長故曰中行无咎无悔<lb/>
　者本有悔无咎者本有咎能處之得其道則悔咎可<lb/>
　免盖二爻雖不能无過是皆君子之道所謂賢者過<lb/>
　之者也雖過而不害其賢故所言如此<lb/>
上六无號終有凶<lb/>
　此夬之乾也而爻辭云爾者君子猶之陽小人猶之<lb/>
　隂乾純陽而無隂猶天下皆君子而無小人也盖夬<lb/>
<pb n="6a"/>
　之時五陽而一隂五君子而一小人君子之化小人<lb/>
　至是極矣苟從化而變焉則莫不為君子或不化而<lb/>
　誅焉則不復有小人盖小人不知憂懼而被放廢竄<lb/>
　殛之刑則王廷皆君子矣是猶乾之純陽而無隂也<lb/>
　故變體為乾而曰无號終有㓙所謂莫不為君子者<lb/>
　若堯之時比屋可封兎置之人莫不好徳既醉之詩<lb/>
　人有士君子之行也所謂不復有小人者若舜之去<lb/>
　四凶周之殺武庚誅管叔而放蔡叔是也然乾之純<lb/>
<pb n="6b"/>
　陽天道之自然也夬自五陽而終于六陽則人道之<lb/>
　使然爾故為夬之乾而與乾之本體異焉夫夬之本<lb/>
　體兼乾與兑故言健而説者雖健而不廢説九三健<lb/>
　不足而悦乃有餘故全體為兑上爻乾已純而説不<lb/>
　足道故全體為乾則道長然後為至故離卦始于乾<lb/>
　終于夬而曰君子道長小人道憂則復為乾矣夬之<lb/>
　六爻至上六而變為乾自易之卦言之也雜卦終于<lb/>
　夬而序卦始于乾自易之書言之也夫五陽為夬六<lb/>
<pb n="7a"/>
　陽為乾乾之夬者時當六陽而姑行五陽之事盖徳<lb/>
　之謙也故曰上九亢龍有悔用九不可為首夬之乾<lb/>
　者時方五陽而欲行六陽之事盖道之正也故曰利<lb/>
　有攸徃剛長乃終且夬之乾者道之升乾之夬者道<lb/>
　之䧏道有升降此二卦之變體所以異歟<lb/>
䷫<hi>巽下乾上</hi>姤<lb/>
初六繋于金柅貞吉冇攸徃見凶羸豖孚蹢躅<lb/>
　此姤之乾也而爻辭云爾者初本巽體有入義有伏<lb/>
<pb n="7b"/>
　義而居九二之下柔制于剛者也故曰繫于金柅貞<lb/>
　吉然變為乾則有剛而能變義有健而善行義盖一<lb/>
　隂方長苟不能制之于其始則始雖柔而易伏終乃<lb/>
　剛强而難制矣故曰有攸往見凶隂性趍下猶畜之<lb/>
　豕也其方生而未壯猶豕之羸也其始雖羸終必蹢<lb/>
　躅而難制此又兼本體變體而言之也故曰羸豕孚<lb/>
　蹢躅夫姤之初六在八卦為坤之初六此曰羸豕孚<lb/>
　蹢躅彼曰履霜堅氷至雖或指人道言之或指天道<lb/>
<pb n="8a"/>
　言之其謂小人始弱而終强則其義一也夫姤言一<lb/>
　隂之至柔乾言六陽之至健所謂姤之乾者隂疑于<lb/>
　陽之義盖與乾之本體異矣<lb/>
九二包有魚无咎不利賓<lb/>
　此姤之遯也而爻辭云爾者經曰物不可以乆居其<lb/>
　所故受之以遯又曰遯則退也九二猶之諸侯也下<lb/>
　比乎初六以陽制隂在彼既有繫于金柅之象矣在<lb/>
　此方有包有魚之象焉盖魚柔㢲隂伏上下隨陽制<lb/>
<pb n="8b"/>
　得其道則易聚焉民之象也包有魚者得民之象也<lb/>
　二比乎初得民而主之矣四為初六之應而自外來<lb/>
　有分民之嫌焉苟不以近民之道而下之則將有遯<lb/>
　心而為九四所誘矣必有防閑之道而後可故曰不<lb/>
　利賓所以不利于賓之來者以分吾民而已奄而有之<lb/>
　者存乎仁防閑之使不𣪚者存乎義故孔子曰義不<lb/>
　及賓也夫包有魚君與民遇也不利賓者主與賓遇<lb/>
　也物相遇而後聚民與君遇而聚矣或又與君遇而<lb/>
<pb n="9a"/>
　聚焉聚于彼則畔于我矣且九二剛而得中與初近<lb/>
　而相得九四剛不中正非嘉賓也又與初應其來必<lb/>
　奪初而初必有遯心故變體如此而爻辭所以告也<lb/>
　然遯之退也主言君子之避小人而姤之遯則言民<lb/>
　已相遇而或有遯心此其所以異歟遯則退而不相<lb/>
　近遇則聚而不相逺二卦之義盖相反矣故遯之姤<lb/>
　則喜乎遯而不以遇為貴故言固志以戒之姤之遯<lb/>
　則喜于遇而以遯為患故言不利賓以戒之<lb/>
<pb n="9b"/>
九三臀无膚其行次且厲无大咎<lb/>
　此姤之訟也而爻辭云爾者姤之彖曰姤遇也柔遇<lb/>
　剛也剛遇中正天下大行也初六民之象也以柔遇<lb/>
　九二之剛九二臣之象也以剛中而遇九五之中正<lb/>
　九二將帥其民而歸之九五然後君臣相得而盡遇<lb/>
　之道矣而九三者乃以剛過不中之資无能為之材<lb/>
　固其位而止其上則有害于君臣之相遇此九二所<lb/>
　以自下侵之而訟也故曰臀无膚然九三亦㢲體于<lb/>
<pb n="10a"/>
　是不得已而行故曰其行次且為二所訟則危且咎<lb/>
　矣訟而後行則不能全无咎而咎不至于大故曰厲<lb/>
　无大咎揚子曰楊墨塞路孟子辭而闢之此孟子之<lb/>
　訟也九三居九二之上亦有妨賢之罪矣其可不辭<lb/>
　而闢之哉周官亦有訟敵國之事此之謂歟然所訟<lb/>
　无他以其有害于君臣之相遇爾此之謂姤之訟而<lb/>
　與訟之本體異焉<lb/>
九四包无魚起凶<lb/>
<pb n="10b"/>
　此姤之㢲也而爻辭云爾者㢲有伏義有入義魚柔<lb/>
　㢲隠伏而上下隨陽制不以其道則深入而不可得<lb/>
　盖民之象也民可近而不可逺逺之則不可得矣初<lb/>
　在一卦之下民之象也九二以剛中近之有得民之<lb/>
　道故曰包有魚至于九四以剛不中逺之則民必柔<lb/>
　巽隠伏見之而深入矣故曰包无魚此自初六言之<lb/>
　也若夫自本爻言之則既已逺民而失之矣必㢲伏<lb/>
　而後無禍苟不能静而好動乃所以致凶盖㢲一隂<lb/>
<pb n="11a"/>
　在下得其所而伏震一陽在下非其所而起乾之文<lb/>
　言以髙而无民是以動而有悔此爻逺民而不能有<lb/>
　是以起而必凶立言雖殊其義一也夫凶言起凶則<lb/>
　知伏而未有凶矣夫民不遇其主乃皆㢲伏而不出<lb/>
　主不遇其民乃宜㢲伏而不動故是爻為之㢲而與<lb/>
　㢲之本體異焉且姤以乾㢲二體合而成卦然在初<lb/>
　六謂必剛而難制故舎㢲而全取乾至于九四謂宜<lb/>
　伏而不動故舎乾而全取㢲彖曰姤遇也柔遇剛也<lb/>
<pb n="11b"/>
　初六冇蹢躅之戒則不終于柔矣九四有起凶之戒<lb/>
　則不終于剛矣是以或為乾之全體或為㢲之本體<lb/>
　焉<lb/>
九五以杞包瓜含章冇隕自天<lb/>
　此姤之鼎也而爻辭云爾者鼎之為器實具三材故<lb/>
　以喻材而冇人君用材之象其象曰木上有火鼎君<lb/>
　子以正位凝命盖君臣之相遇必在乎正其位焉用<lb/>
　君子以制小人則舉直錯諸枉而位己正矣故曰以<lb/>
<pb n="12a"/>
　杞包瓜人君于是可以无為矣含其章美之材出命<lb/>
　以尹衆而已出命尹衆則因任原省分守形名莫不<lb/>
　明而愚知處宜貴賤履位實命不猶而命已凝矣故曰<lb/>
　含章有隕自天而夫子釋之曰志不舍命也杞象君<lb/>
　子瓜象小人以杞包瓜而位已正含章无為有隕自<lb/>
　天則志不舍命而命已凝正位凝命則法鼎之象以<lb/>
　用材者于是乎在此九五下應乎九二九二下比于<lb/>
　初六而九五剛得尊位大中至正上下相遇之象也<lb/>
<pb n="12b"/>
　然鼎本象材而為用材之象此則因君臣相遇而正<lb/>
　位凝命故為姤之鼎而與鼎之本體異焉<lb/>
上九姤其角吝无咎<lb/>
　此姤之大過也而爻辭云爾者盖上九當相遇之時<lb/>
　獨處无所遇之地且九五剛得尊位大中至正而乃<lb/>
　乗之于上自五以下皆非其所與三雖正應而為九<lb/>
　二所難自本爻而上復无所之焉其无所遇如此而<lb/>
　其剛上窮不知變也可謂大過矣有澤滅木之義故<lb/>
<pb n="13a"/>
　曰姤其角上窮吝也盖首為最上而角又居其上有<lb/>
　剛上窮之象而為大過之義夫澤而滅木可謂大過<lb/>
　矣而是爻則言居姤之時不能下下以相遇乃至剛<lb/>
　過而上窮故為姤之大過而與大過之本體異焉<lb/>
䷬<hi>坤下兑上</hi>萃<lb/>
初六有孚不終乃亂乃萃若號一握為笑勿恤往无咎<lb/>
　此萃之隨也而爻辭云爾者有遇而後萃者有隨而<lb/>
　後萃者勢位敵也隨我而後萃者上道也我隨而後<lb/>
<pb n="13b"/>
　萃者下道也初六之于九四本正應也故有孚焉然<lb/>
　隂性善疑乃疑四之比三故孚或不終則不欲往隨<lb/>
　而亂其萃聚之志所憂過而若號所執小而一握其<lb/>
　為士者笑之而害其往隨之事矣然初六體坤而順<lb/>
　又九四不以六三而害吾正應不憂而往隨之然後<lb/>
　不亂其萃聚之志焉故言勿恤往无咎自有孚不終<lb/>
　以下言害其隨也勿恤則勉之使隨也往无咎則于<lb/>
　是乎能隨矣然此本有志于萃然後往而隨之故為<lb/>
<pb n="14a"/>
　萃之隨而與隨之本體異焉隨之萃者以隨為主盖<lb/>
　身往隨而後萃言初出乎三之外以從上而與之俱<lb/>
　萃于四也萃之隨者以萃為主盖心欲萃而後隨言<lb/>
　初六志在九四之聚始信中疑卒乃釋其疑而往隨<lb/>
　也盖隨先言諭言出則身往隨矣至于初唯四是應<lb/>
　而三唯四是承則萃之義可知萃先言孚言號則心<lb/>
　欲萃矣至于勿恤而往往而无咎則隨之義可知<lb/>
六二引吉无咎孚乃利用禴<lb/>
<pb n="14b"/>
　此萃之困也而爻辭云爾者二五本正應也六二柔<lb/>
　順之質有其徳矣九五乃以剛健之資據崇髙之位<lb/>
　道未光大而不下應則公養之仕亦未可得雖可萃<lb/>
　而未萃若所謂困于酒食者也然六二雖柔而不失<lb/>
　中能待九五之引而九五亦剛不失中終能下應于六<lb/>
　二若所謂朱紱方來者也故有引吉无咎之辭盖二<lb/>
　以柔順為本而五初不應乎二則二疑有咎以剛柔<lb/>
　皆不失中故引而後吉吉而後无咎也六二以柔不<lb/>
<pb n="15a"/>
　失中故引吉无咎又加之以正則有孚以孚則薄禮<lb/>
　亦可用焉若所謂利用享祀者也故曰孚乃利用禴<lb/>
　引吉无咎則臣與君萃矣孚乃利用禴則人與神萃<lb/>
　矣是雖變體為困而不害其萃也然困之成卦剛則<lb/>
　掩于柔而此則本乎萃而或至于困困而无害于萃<lb/>
　故為萃之困而與困之本體異焉<lb/>
六三萃如嗟如无攸利往无咎小吝<lb/>
　此萃之咸也而爻辭云爾者盖澤上于地則二體雖<lb/>
<pb n="15b"/>
　近唯有相萃之義而已澤之于山雖逺而髙下不同<lb/>
　然二氣相與有咸感之義焉夫六三之于九四雖近<lb/>
　而相比然非正應也或以其近而比之則四自應初<lb/>
　而莫我與矣故曰萃如嗟如无攸利其于上六雖非<lb/>
　剛柔相應而外卦二剛皆自有應上獨无與而又體<lb/>
　柔以趨下三雖與之逺而爻本相應且近已无與必<lb/>
　三之求苟往而從之則感應以相與矣有咸之義焉<lb/>
　故曰往无咎小吝而夫子釋之曰上㢲也咎无吝小者<lb/>
<pb n="16a"/>
　比乎四也舍四而應上則咎可免而吝不至于大矣<lb/>
　然此非若咸之六爻皆相應也以求九四之萃而不<lb/>
　得乃往而應上六故為萃之咸而與咸之本體異焉<lb/>
　盖咸以山澤為象其義主乎逺萃以澤地為象其義<lb/>
　主乎近二體之不同如此<lb/>
九四大吉无咎<lb/>
　此萃之比也而爻辭云爾者盖君者民所萃也陽者<lb/>
　隂所萃也九四以一陽居三隂之上三隂自下而來<lb/>
<pb n="16b"/>
　萃焉以其有君民之徳也居人臣之位而民乃萃焉<lb/>
　豈能无傴拊之嫌哉然九五乃剛中正之君而九四<lb/>
　帥羣隂上比之是猶人臣帥天下之民而上比于其<lb/>
　君此所以得君而大得志也故變體為比而有大吉<lb/>
　无咎之辭焉盖以臣而得民故有傴拊之嫌帥民以<lb/>
　事君故大吉而後无咎大吉者得君而大得志也然<lb/>
　比則兩相比而已是爻則三隂先萃于九四而九四<lb/>
　與之上比于九五故為萃之比而與比之本體異焉<lb/>
<pb n="17a"/>
　且比以地上有水為象則地與水而己萃以澤上于<lb/>
　地為象澤則衆水所鍾也故自兩己上可以言比而<lb/>
　于比曰輔自三以上乃可言萃而于萃曰聚此比之<lb/>
　萃也萃之比者九四為三陽所萃所萃剛已衆矣乃<lb/>
　率而上比于九五然後无傴拊之嫌而有得君之福<lb/>
　得君而後大吉焉此先萃而後比也然則大臣之于<lb/>
　君可以言比故曰臣哉鄰哉人民之于君可以言萃<lb/>
　故曰何以聚人曰財<lb/>
<pb n="17b"/>
九五萃有位无咎匪孚元永貞悔亡<lb/>
　此萃之豫也而爻辭云爾者豫之為言有喜樂之義<lb/>
　故其象曰先王以作樂崇徳序卦亦言以喜隨人者<lb/>
　必有事夫九五當萃聚之時居崇髙之位固可樂矣<lb/>
　然聖王不以一世之利為己私分不以王天下為己<lb/>
　處顯所樂者定四海之民爾未聞以位為樂也今以<lb/>
　剛居剛固其位以為樂則非光大之道故曰萃有位<lb/>
　匪孚而夫子釋之以志未光也雖然有大中至正之<lb/>
<pb n="18a"/>
　徳非知過而憚改者也故體仁以守位而能永守其<lb/>
　正則能以中天下而立定四海之民為樂而其悔自<lb/>
　亡矣故曰元永貞悔亡夫豫以順動為樂而此乃以<lb/>
　萃有位為樂故為萃之豫而與豫之本體異焉且豫<lb/>
　之萃者知豫之不可縱逸而能節之以禮所以聚而不<lb/>
　散萃之豫者知萃之不可易保而能處之以道所以<lb/>
　樂而无憂豫之六五乗剛節之以禮之謂也是爻言<lb/>
　元永貞處之以道之謂也<lb/>
<pb n="18b"/>
上六齎咨涕洟无咎<lb/>
　此萃之否也而爻辭云爾者萃之中爻莫不相應而<lb/>
　上獨居一卦之外與三无相應之義下則无所比往<lb/>
　則无所之可謂否而不通矣故變體為否而有齎咨<lb/>
　涕洟之辭齎咨涕洟盖能憂也憂其无與乃巽以與<lb/>
　下而六三終來應也故六三曰往无咎上巽也而此<lb/>
　亦有无咎之辭則又有先否後喜之義然否本以上<lb/>
　下不交言閉而不通是爻則當萃聚之時獨无應而<lb/>
<pb n="19a"/>
　无與故為萃之否而與否之本體異焉且否之閉也<lb/>
　因乎不交萃之亨也因乎相遇二卦之義固相反矣<lb/>
　否之萃者言其時盖時已極而必變若所謂亂不極<lb/>
　則徳不形也萃之否者言其位盖位已髙而无與若<lb/>
　所謂髙而无民也<lb/>
䷭<hi>㢲下坤上</hi>升<lb/>
初六允升大吉<lb/>
　此升之泰也而爻辭云爾者剛上而柔下則允當而<lb/>
<pb n="19b"/>
　人信之矣乃資上之剛以為己之才而與之合志然<lb/>
　後信乎友而同升焉盖以吾之柔而合近已之剛因<lb/>
　彼之剛而應上體之柔剛柔相際有泰之義矣故變<lb/>
　體為泰而言允升大吉泰則上下之志同矣故夫子<lb/>
　釋之以上合志也孟子獲乎上有道弗信乎友不獲<lb/>
　乎上矣與上合志允而後升盖與此同義然泰之初九<lb/>
　拔茅彚征則自上引下而與之俱出是爻則與上合<lb/>
　志然後與之同進故為升之泰而與泰之本體異矣<lb/>
<pb n="20a"/>
　且泰之升者上之人遇交泰之時而引其在下之君<lb/>
　子與之同升也升之泰者下之人有同升之志而附<lb/>
　其在上之君子然後交泰焉<lb/>
九二孚乃利用禴无咎<lb/>
　此升之謙也而爻辭云爾者夫柔當在下剛當在上<lb/>
　九二趨升之時欲升乎上矣乃以剛居中又居九三<lb/>
　之下盖欲升而用謙者也老子曰自下者人髙之自<lb/>
　後者人先之然則欲升而用謙宜矣經曰謙也者致<lb/>
<pb n="20b"/>
　恭以存其位者也孟子曰恭儉豈可以聲音笑貌為<lb/>
　哉盖謙而不誠是象恭也故必孚焉然後以此事神<lb/>
　則貴少不貴多而足以上達于神矣况欲與同類並<lb/>
　升于朝亦奚事于繁文末節而後得志哉此九二以<lb/>
　剛中承三而與五相應之象也故變體為謙而曰孚<lb/>
　乃利用禴禴言祭之薄也然謙徳之君子非有求而<lb/>
　為之也是爻則欲升而用謙故為升之謙而與謙之<lb/>
　本體異焉<lb/>
<pb n="21a"/>
九三升虚邑<lb/>
　此升之師也而爻辭云爾者九三剛正而過中用師<lb/>
　之象也以我之剛攻彼之柔以我之得位攻彼之失<lb/>
　位自此以至上六而四五之二隂不能為之難所升<lb/>
　者虚邑而已何所疑哉書曰兼弱攻昧盖陽為强而<lb/>
　隂為弱陽為明而隂為昧弱且昧者上六隂虚之象<lb/>
　也國為大邑為小國而謂之邑盖小而易之上六以<lb/>
　柔在外之象也虚邑弱而可兼無事于用師而所以必<lb/>
<pb n="21b"/>
　用師者以昧而不服不可不攻也古人有行之者其<lb/>
　湯武乎九三所以為升之師者如此然師之道本于<lb/>
　為民除害而民從之不期升而升焉此主升之義言<lb/>
　之故與師之本體異焉<lb/>
六四王用亨于岐山吉无咎<lb/>
　此升之恒也而爻辭云爾者咸柔上而剛下譬則君<lb/>
　臣忘分以相際恒剛上而柔下譬則君臣明分以相<lb/>
　臨升之六四具至正之徳升近君之位而乗二剛之<lb/>
<pb n="22a"/>
　才自此復可升矣然以柔順之才正人臣之位盡事<lb/>
　君之禮而不復升焉者以守君臣之常分也文王有<lb/>
　君民之大徳而不失事君之小心其事類此故變體<lb/>
　為恒而曰王用亨于岐山而夫子釋之以順事也王<lb/>
　言有君民之大徳也用亨于𡵨山者言用此道而亨<lb/>
　然止于𡵨山者岐言周為諸侯所都之國山言地類<lb/>
　之髙以象臣之大而未離其類也此言有事君之小<lb/>
　心也為臣而有君民之徳則必有咎而不失事君之<lb/>
<pb n="22b"/>
　心故吉吉而後无咎焉文王之事盖如此乎然恒之<lb/>
　為道立不易方則君子之恒其徳也无往而不然是<lb/>
　爻則臣之徳可升而君臣之常分不可升故為升之<lb/>
　恒而與恒之本體異焉且恒言能守升言能進恒之<lb/>
　升者言分有常矣雖徳可升而不敢僣故曰乆非其<lb/>
　位安得禽也升之恒者言位可升矣然分有常而不<lb/>
　可越故曰王用亨于𡵨山順事也二爻之義本一然<lb/>
　卦各有所主主于恒而變故為恒之升主于升而變<lb/>
<pb n="23a"/>
　故為升之恒合而言之則君臣同興事業而臣獨不<lb/>
　有其民故文王以王者之徳守西伯之國而已然則<lb/>
　二卦之爻雖各有所主而爻辭之義亦相為先後焉<lb/>
六五貞吉升階<lb/>
　此升之井也而爻辭云爾者井以冽為體泉以寒為<lb/>
　用而所貴乎養而不窮者上出之功也故木上有水<lb/>
　乃井之象巽乎水而上水乃井之才初在下則曰井<lb/>
　泥不食二在中則曰井谷射鮒至五似上然後言井<lb/>
<pb n="23b"/>
　冽寒泉食元吉在上其貴上出之功如此故升之六<lb/>
　五居一卦之尊變體為井而有貞吉升階之辭而夫<lb/>
　子釋之曰大得志也盖階之升也漸而有序升而至<lb/>
　五則猶井上出之功也堯舜禹之升其類此乎然升<lb/>
　之上出以道言也而升階以位言特取上出之義而<lb/>
　己故為升之井而與井之本體異焉<lb/>
上六冥升利于不息之貞<lb/>
　此升之蠱也而爻辭云爾者夫剛上柔下巽而止者<lb/>
<pb n="24a"/>
　所以致蠱亦所以治蠱象曰山下有風蠱此言致蠱<lb/>
　也故其義訓壊襍卦曰蠱則飭也此言治蠱也故其<lb/>
　卦言亨夫位之升也至於髙而不己則長已甚而消<lb/>
　繼之矣盖若致蠱之義若夫徳之升也進而不止則<lb/>
　至誠不息而悠久无疆盖若治蠱之義也升之上六<lb/>
　變體為蠱其位極矣不能知止則殆盖若致蠱者故<lb/>
　曰𠖇升在上消不富也若夫以是道而進徳則全而<lb/>
　无虧矣盖若治蠱者故曰利于不息之貞位升而不<lb/>
<pb n="24b"/>
　已則必殆徳升而不已則无虧此致蠱治蠱之所以<lb/>
　異歟然蠱卦之所言蠱之實也是爻所言則蠱之象<lb/>
　而已故為升之蠱而與蠱之本體異焉且蠱言事言<lb/>
　壊升言徳言髙蠱之升者言舎其事而不累乃全其<lb/>
　髙升之蠱者言固其位而不止必致其壊二爻皆一<lb/>
　卦之極而其志相戾如此君子取其蠱之升而戒其<lb/>
　升之蠱可也雖然蠱之上九其志可則也而迹不必<lb/>
　皆然升之上六其位則然也而徳不可如此君子之<lb/>
<pb n="25a"/>
　于易可不深求其義乎<lb/>
䷮<hi>坎下兑上</hi>困<lb/>
初六臀困于株木入于幽谷三嵗不覿<lb/>
　此困之兑也而爻辭云爾者兑為澤澤水所鍾也説<lb/>
　萬物者莫尚焉而困之象兑上坎下水隠於澤矣故<lb/>
　曰澤天水困澤而无水則不足以自潤所謂困乎水<lb/>
　者也澤困乎水則不足以澤物豈所謂説萬物者哉<lb/>
　初六之義似之盖以隂居六爻之下困于二而不能<lb/>
<pb n="25b"/>
　上應於四若澤之困乎水而不説萬物者也故曰臀<lb/>
　困于株木入于幽谷自初至四凡三爻而上下不相<lb/>
　與若澤之不能説萬物而物莫徃資焉也故曰三嵗<lb/>
　不覿臀居下體而无能為初以隂居下之象株木不<lb/>
　能芘下九四不應之象言澤之困乎水也入于幽谷<lb/>
　止乎下而不能上行之象言水在澤下也三嵗不覿<lb/>
　去九四三爻而未應之象言澤无水而不能説物物<lb/>
　亦不資焉然兑為澤本能説萬物者也其所以不然<lb/>
<pb n="26a"/>
　者是困之兑耳故與兑之本體異焉且坎下兑上為<lb/>
　澤无水困非實无水也水在土下而不能外見焉今<lb/>
　也上下皆兑而全无坎則不唯上无汪洋之體而下<lb/>
　亦无浸潤之氣上不汪洋則已涸矣下无浸潤則為<lb/>
　涸之甚此其所以為困之至而爻辭如此<lb/>
九二困于酒食朱紱方來利用亨祀征凶无咎<lb/>
　此困之萃也而爻辭云爾者經曰萃聚也又曰物相<lb/>
　遇而後聚盖无聚之道雖遇亦睽若澤之于火是也<lb/>
<pb n="26b"/>
　有聚之道未遇亦不濟若火在水上是也故有聚之<lb/>
　道而又遇焉若澤之于地然後為萃夫九二之于五<lb/>
　有同徳相應之義而為九四所間則困而未萃未受<lb/>
　祿也故有困于酒食之辭然二五皆以中直待時而<lb/>
　萃以同徳相應則君將致飾于臣而臣將受飾于君<lb/>
　崇以爵位旌以車服以至官屬徒𨽻之衆莫不羣萃<lb/>
　于其所矣故曰朱紱方來夫大夫以上而後有廟故<lb/>
　犠牲成矣粢盛潔矣衣服備矣然後敢祭今也上有<lb/>
<pb n="27a"/>
　崇養之禮旌表之儀則可以保祿位而奉祭祀矣祭<lb/>
　祀以寧神則凡世數之當祀者莫不萃焉故曰利用<lb/>
　享祀朱紱方來則人者萃矣利用享祀則神者萃矣<lb/>
　然萃之時則往而无咎若夫困之時則征而必凶故<lb/>
　雖以中直相應而无咎然征則必為四所困矣不若<lb/>
　止而待九五之至也故為困之萃而與萃之本體異<lb/>
　焉夫萃之與困異矣萃相遇而後聚焉困則不一有<lb/>
　遇其不欲者若株木之類有未遇其所欲者若酒食<lb/>
<pb n="27b"/>
　之類萃之困者欲萃而遇困故言萃如而後嗟如然<lb/>
　繼言往无咎者又要其己困之終而言困之萃者先<lb/>
　困而後萃故言困于酒食而後曰利用享祀然繼言<lb/>
　征凶者又原其未萃之始也<lb/>
六三困于石據于蒺藜入于其宫不見其妻凶<lb/>
　此困之大過也而爻辭云爾者困則窮而未通大過<lb/>
　則衰弱而致顛危矣故其彖曰大過本末弱也此衰<lb/>
　弱之義也雜卦曰大過顛也此顛危之義也六三求<lb/>
<pb n="28a"/>
　上六之應而上六莫之與則困于石而名必辱而未<lb/>
　至于危也至于乗九二之剛而九三乃見傷焉故㨿<lb/>
　于蒺藜而身必危危則甚于辱矣至于入于其宫不<lb/>
　見其妻則親戚畔之而孤弱无助矣故變體為大過<lb/>
　而其辭如此然大過主言世之弱困主言人之窮若<lb/>
　夫困之大過則言名辱而困矣又至于身危而弱焉<lb/>
　故為困之大過而與大過之本體異矣<lb/>
九四來徐徐困于金車吝有終<lb/>
<pb n="28b"/>
　此困之坎也而爻辭云爾者坎之為卦陷而不能麗實<lb/>
　而不能通也盖九四下應初六而困于九二之難則<lb/>
　實而不能通乎下之象也初六亦以此而不得上應<lb/>
　乎四則陷而不能麗乎上之象也故變體為坎而曰<lb/>
　來徐徐困于金車夫四之視二材皆剛也而四復居<lb/>
　上乃畏九二而不敢進則于道為吝矣序卦曰物不<lb/>
　可以終陷故受之以離離者麗也然則陷亦終乎離<lb/>
　考説卦坎于輿為多眚為曳而終之以為通然則實<lb/>
<pb n="29a"/>
　固終乎通故九四雖以剛不中為九二所難然九二<lb/>
　剛中而不為己甚則豈欲終為二爻之間哉故初之<lb/>
　所謂不覿者止乎三嵗而九四亦言有終焉來者自<lb/>
　外之内而初為内也徐徐者應初而至緩也金言剛<lb/>
　車言載乎下言二在四之下也夫有遇其所不欲而<lb/>
　困者有不得其所欲而困者是爻兼此二義故困而<lb/>
　不能通然坎始于行險而終于出險故能通而有終<lb/>
　焉此所以為困之坎而與坎之本體異也夫困險以<lb/>
<pb n="29b"/>
　説而後卦之體具九四為二所困以至于吝則有險<lb/>
　而无説非險以説困而不失其亨者也故无兑之説<lb/>
　而全坎之體焉<lb/>
九五劓刖困于赤紱乃徐有説利用祭祀<lb/>
　此困之解也而爻辭云爾者九五上揜乎隂而不通<lb/>
　劓之象也下乗乎剛而不行刖之象也以困于上下<lb/>
　之難故九二不上應則困于赤紱之象也然五以中<lb/>
　直之道處順以待時則其困之終也劓刖之難散而<lb/>
<pb n="30a"/>
　得九二之應于是君臣相得而克享天心以之禮百<lb/>
　神宜其申命之以福也故曰乃徐有説利用祭祀夫<lb/>
　劓言絶其通于上也刖言不足以有行也赤紱之服<lb/>
　人臣所以飾下而已則言不應乎上也此言其困也<lb/>
　若夫劓刖之難散乃徐有説利用祭祀則變體所以<lb/>
　為解歟然解之本體言難以散矣困之解則始于難<lb/>
　之多而終于難之𣪚故與本體異焉困言難之方遇<lb/>
　解言難之已𣪚然解以雷雨為象則所主者不同故<lb/>
<pb n="30b"/>
　解之困言此解而彼困主一世言之盖本體所言者<lb/>
　大而變體亦大也困以水澤為象則所主者小故困<lb/>
　之解言始困而終解主一身而言之盖本體所言者<lb/>
　小而變體亦小也盖君子有解而小人退一世之事<lb/>
　困于赤紱乃徐有説一人之事<lb/>
上六困于葛藟于臲卼曰動悔有悔征吉<lb/>
　此困之訟也而爻辭云爾者凡見誣于人則訟有犯<lb/>
　於已則訟訟之為言辨以明之而已故其爻曰雖小<lb/>
<pb n="31a"/>
　有言其辨眀也盖上六之于六三非剛柔之正應本<lb/>
　无意於應之也彼雖求我之應而我猶石之不可轉<lb/>
　所謂困于石者是也九五乃以我之乗剛謂牽於六<lb/>
　三之柔佞而自下以危之則誣以見犯矣可不自辨<lb/>
　以眀其義乎故變體為訟而曰困于葛藟于臲卼既<lb/>
　已辯而明矣不可懐也當有行以逺之矣曰動悔則<lb/>
　有悔者言不可懐也能征則吉者當有行以逺之也<lb/>
　葛藟有蔓纒繞之物六三附之之謂也臲卼摇動不安<lb/>
<pb n="31b"/>
　之貌九五犯之之謂也上六无意於六三而九五乃<lb/>
　謂其困于葛藟則其言未當也此其所以不得不辯<lb/>
　也然訟之本體以有孚見窒而訟此爻則以本无所<lb/>
　困而誣之以困乃至臲卼而不安是乃所以為困也<lb/>
　由此而訟故為困之訟而與訟之本體異焉且訟之<lb/>
　困者訟言其自取得已而為之雖得而必失焉故變<lb/>
　為困而曰終朝三禠之困之訟者困言其不幸不得<lb/>
　已而有言則必轉禍以為福矣故變體為解而曰乃<lb/>
<pb n="32a"/>
　徐有説<lb/>
</p>
<p>
</p>
  </div>
</body>
</text>
</TEI>
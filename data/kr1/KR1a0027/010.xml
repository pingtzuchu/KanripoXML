<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易變體義卷十</head>
    <p>
<pb n="1a"/>
欽定四庫全書<lb/>
　易變體義卷十　　　　　宋　都絜　撰<lb/>
下經四<hi>井至艮</hi>
䷯<hi>巽下坎上</hi>井<lb/>
初六井泥不食舊井无禽<lb/>
　此井之需也而爻辭云爾者九三言井渫而初言井<lb/>
　泥六四言脩井而初言舊井井雖泥而尚全人猶望<lb/>
　其渫渫之則復可食矣井雖舊而未廢人猶望其脩<lb/>
<pb n="1b"/>
　脩之則莫可舎矣猶之性也聰明不開人猶待其明<lb/>
　而有以啟之其有過也未能自新人猶待其改而有<lb/>
　以正之所以然者君子善救人而无棄人盖以人人<lb/>
　有食人之道也故言井泥不食舊井无禽而變體為<lb/>
　需需葢言其有所待焉夫井以上出為用然後養而<lb/>
　不窮初六體巽而才隂則有重濁之資无應而在下<lb/>
　則无上出之用故曰井泥不食下也井泥則人舎之<lb/>
　矣泥而且舊則禽亦不至焉雖然猶可脩也見棄于<lb/>
<pb n="2a"/>
　一時而已故曰舊井无禽時舍也夫需言險在前有<lb/>
　待而後進此則以井泥且舊而寓有待之義以為地<lb/>
　无棄井而可需其渫也世无棄人而可需其脩也故<lb/>
　為井之需而與需之本體異焉且需于郊而小象曰<lb/>
　未失常此盖因其善而戒之使持以久也故為需之<lb/>
　井井泥不食而小象曰時舎此葢因其不善而勉之<lb/>
　使復其初也故為井之需<lb/>
九二井谷射鮒甕敝漏<lb/>
<pb n="2b"/>
　此井之蹇也而爻辭云爾者蹇之彖曰蹇難也險在<lb/>
　前也見險而能止知矣哉盖九二以不正之資旁出<lb/>
　而比乎初初以隂在下小物之象則旁行而所志小<lb/>
　矣此言其難也故有井谷射鮒之辭下比乎初不能<lb/>
　上應乎五五以剛在上而莫為之應則雖上出而莫<lb/>
　為用矣此若險在前也故有甕敝漏之辭葢谷言出<lb/>
　射言入鮒言小物之在下甕受水之器而敝且漏則<lb/>
　不能受而用之之象也然蹇之本體以險在前而以<lb/>
<pb n="3a"/>
　能止為義此乃以井谷射鮒甕敝漏而有蹇之義故<lb/>
　為井之蹇而與蹇之本體異焉<lb/>
九三井渫不食為我心惻可用汲王明並受其福<lb/>
　此井之坎也而爻辭云爾者水性本流遇險而止然<lb/>
　過中而盈則離險而上出焉井之渫者如水本流也<lb/>
　渫而不食者如遇險而止也終可用汲而王明並受<lb/>
　其福則猶水之盈而上出以致潤物之用也九三以<lb/>
　陽居陽陽氣輕清則其性修而其行潔井渫之象也<lb/>
<pb n="3b"/>
　井貴上出而未離乎下體則渫而不食之象也渫非<lb/>
　泥也宜食而否則其行可哀而有為我心惻者矣雖<lb/>
　在下體而居下體之上且有應於上而上有大成之<lb/>
　功則如井之汲乎上養而不窮也故有可用汲王明<lb/>
　並受其福之辭焉然坎莫非水也井則水之在井者<lb/>
　而在九三之義則猶之坎焉故為井之坎而與坎之<lb/>
　本體異矣且井之為卦兼巽與坎所謂巽乎水而上<lb/>
　水也至九三則居巽體之上无巽而入之義矣井渫<lb/>
<pb n="4a"/>
　不食則既有陷乎險之義矣至於用汲而王明則又<lb/>
　有出乎險之義下而陷乎險上而出乎險故變體而<lb/>
　全為坎焉坎之與井皆水之所在也然坎之水自上<lb/>
　而下盈則復出故經言坎陷而其為水淺矣井之水<lb/>
　自下而上汲然後出故經言井通而其為水深矣坎<lb/>
　之井則自淺之深故无可出之義而曰來之坎坎險<lb/>
　且枕入于坎窞勿用井之坎則自深而之淺故有可<lb/>
　出之義而曰井渫不食為我心惻可用汲王明並受<lb/>
<pb n="4b"/>
　其福<lb/>
六四井甃无咎<lb/>
　此井之大過也而爻辭云爾者經曰大過棟橈本末<lb/>
　弱也而其九四亦曰棟隆之吉不橈乎下也井之六<lb/>
　四一柔介乎二剛之間而初六莫為之應其在於井<lb/>
　有頽壊之義故於變體為大過若棟橈乎下者頽壞<lb/>
　橈弱如此可不脩而甃之乎六四體隂有靜之義以<lb/>
　隂居隂有正之義靜則不散正則不傾甃而脩之如<lb/>
<pb n="5a"/>
　此則橈弱頽壞之咎亡矣脩性之道亦然此盖所謂<lb/>
　善補過者也盖不能自强以養其性至於動散而傾<lb/>
　危則脩之使復静而正其可已乎然大過則以世之<lb/>
　弱棟之橈為義而是爻則言性之不可不脩井之不<lb/>
　可不甃有大過橈弱之象故為井之大過而與大過<lb/>
　之本體異焉<lb/>
九五井冽寒泉食<lb/>
　此井之升也而爻辭云爾者序卦曰聚而上者謂之<lb/>
<pb n="5b"/>
　升故受之以升又曰困乎上者必反下故受之以井<lb/>
　然則井以深為貴其義為下升者降之反其義為上<lb/>
　井之體深矣而以上出為用故初則曰井泥不食二<lb/>
　則曰井谷射鮒三則渫而不食四則甃而无咎方且<lb/>
　修之矣此盖或居下體或居上體之下而然也至五<lb/>
　居一卦之盛故於井言冽居六位之尊故於寒泉言<lb/>
　食寒泉在乎下而人得以食之則上出可知矣此彖<lb/>
　所謂巽乎水而上水象所謂木上有水者也變體為<lb/>
<pb n="6a"/>
　升其謂是歟夫以取象之義言之井猶之性泉猶之<lb/>
　道道則性之所成也九五居一卦之盛則盡性而道<lb/>
　成之象居六位之尊則以道養人之象故井冽以喻<lb/>
　其盡性寒泉之食喻其以道養人盡性者剛而正也<lb/>
　養人者剛而中也盡性而以道養人猶井之上出也<lb/>
　且升之本體主言君子自下而升也此為井之升則<lb/>
　取上出之義而已故與本體異焉夫升以位言盖自<lb/>
　下而上行井以道言葢自下而上出皆自下以上而<lb/>
<pb n="6b"/>
　所異者道與位也升之井者言道足以稱其位井之<lb/>
　升者言位足以行其道<lb/>
上六井收勿幕有孚元吉<lb/>
　此井之巽也而爻辭云爾者巽之體伏而其用則入<lb/>
　上六居卦之終井道大成故有井收之辭然井以養<lb/>
　物為功以上出為用在卦之外而變體為巽疑其伏<lb/>
　而絶物則无上出之用乏養物之功矣故言勿幕以<lb/>
　戒之收有成物之意幕有絶物之意收而勿幕則又<lb/>
<pb n="7a"/>
　若巽以行權无入而不自得也故有孚則人信其養<lb/>
　之道而元吉則人被其養之功變體為巽其以此歟<lb/>
　且井以喻性上六居卦之極則若道以性成故因之<lb/>
　以井收于爻為隂則疑以道絶物故戒之以勿幕九<lb/>
　三應之故曰有孚以柔應下故曰元吉有孚而元吉<lb/>
　則上出而顯諸仁矣所謂上出者顯仁之意也然莫<lb/>
　非巽也其在于井則取其伏取其入取其行權之義<lb/>
　而已故為井之巽焉夫井兼坎巽而後成卦今獨為<lb/>
<pb n="7b"/>
　巽之全體者以下則入水而上水以上則行權而稱<lb/>
　物焉然則井之所以上出者雖本乎水而非巽不能<lb/>
　成上出之用故歸功于巽而已<lb/>
䷰<hi>離下兑上</hi>革<lb/>
初九鞏用黄牛之革<lb/>
　此革之咸也而爻辭云爾者革者有為之時咸者感<lb/>
　應之謂初體離而炎上則有志之象畫竒而純剛則<lb/>
　有才之象在卦之下則未得位之象有才有志而未<lb/>
<pb n="8a"/>
　得位苟惟感非應則躁進犯分有妄作之凶矣已雖<lb/>
　非中順之質而能資九二之中順與之相比是亦中<lb/>
　順之道中不躁進順不犯分以此自固其志則不求<lb/>
　九四之應而貽妄作之凶矣故變體為咸而曰鞏用<lb/>
　黄牛之革鞏固也黄牛之革言中順之道也孔子釋<lb/>
　之以不可以有為言无妄作之凶也咸之所謂感者<lb/>
　上感而下應自然之情也今欲革故以有為而求上<lb/>
　之感則為革之咸而與咸之本體異焉夫遯之六二<lb/>
<pb n="8b"/>
　戒其徇於所遇而中變其志革之初九戒其苟求所<lb/>
　應而妄有所為故皆欲以中順之道自固焉然六二<lb/>
　柔不得時而中順在已則固之為易故曰執之用黄<lb/>
　牛之革初九剛不得志而中順資人則固之為難是<lb/>
　以稱鞏焉<lb/>
六二已日乃革之征吉无咎<lb/>
　此革之夬也而爻辭云爾者夬之為言決也剛決柔<lb/>
　也唯柔乃能従唯剛乃能決六二柔順中正固能従<lb/>
<pb n="9a"/>
　而不敢先矣或失于優柔而不斷故勉以決而後得<lb/>
　其志焉盖君倡而已事然後臣可従而和事莫不然<lb/>
　而况于革乎若六二者能如此故曰已日乃革之然<lb/>
　以柔居柔或于革之道為不足故又勉之以征征而<lb/>
　後吉矣六二柔不失中而能上應乎五則其于革非<lb/>
　一于柔而不能決者也故曰征吉无咎然夬以決小<lb/>
　人為主而是爻則言革有貴乎能決者故為革之夬<lb/>
　而與夬之本體異焉<lb/>
<pb n="9b"/>
九三征凶貞厲革言三就有孚<lb/>
　此革之隨也而爻辭云爾者隨之彖曰天下隨時隨<lb/>
　時之義大矣哉言君能隨天之時則人亦隨君之時<lb/>
　由是觀之則臣能隨君民亦隨之矣九三之才以剛<lb/>
　過中而趨革之時一於剛過則我不隨上而下莫我<lb/>
　隨矣故戒之以征凶則言不可進而上也又戒之以<lb/>
　貞厲則言又不可止其所也此言為人臣者不可不<lb/>
　隨君之時也至于上應乎上六則既非征而凶又非<lb/>
<pb n="10a"/>
　貞而厲矣故九二承之九四比之上六應之而上下<lb/>
　皆我隨焉故曰革言三就言就之者衆以見動而説<lb/>
　隨者不一也雖然莫非隨也天而君隨之君而臣隨<lb/>
　之是爻則由革去故而上下皆従故為革之隨而與<lb/>
　隨之本體異焉<lb/>
九四悔亡有孚改命吉<lb/>
　此革之既濟也而爻辭云爾者既濟者无不濟之謂<lb/>
　君雖賢矣不得忠臣以弼之未既濟也臣雖忠矣不<lb/>
<pb n="10b"/>
　得明君以任之未既濟也九四雖徳不稱然无承无<lb/>
　應一志以承同徳之主九五剛健中正以大人之道<lb/>
　下比乎同徳之臣故君得臣以規正而道行于上臣<lb/>
　得君以信任而道行于下故變體為既濟而曰悔亡<lb/>
　有孚改命吉改命者雖君命之未允亦可諫之使改<lb/>
　焉改者革之一端非盡革而去之也雖成命而能諍<lb/>
　之使改則格其心之非者固可知矣夫革與因對而<lb/>
　改為革之一端位居六爻之一而命乃人君之所出<lb/>
<pb n="11a"/>
　也故言改而己且既濟之本體言天下无不濟也此<lb/>
　主改命言之則君命之未允者得臣諫之以濟臣志<lb/>
　之欲行者得君信之以濟若水在火上兩相濟焉故<lb/>
　為革之既濟而與其本體異矣<lb/>
九五大人虎變未占有孚<lb/>
　此革之豐也而爻辭云爾者豐之彖曰豐大也明以<lb/>
　動故豐豐者光明盛大之時革之為卦文明以説而<lb/>
　至九五剛健中正有大人之才下應離體成文明之<lb/>
<pb n="11b"/>
　治故變體為豐而曰大人虎變虎之為物剛健而文<lb/>
　明者也非剛健不足以有革非革故不足以成文明<lb/>
　之治而虎變文炳又視君子為大焉是皆豐之義也<lb/>
　然豐之本體因明以動而是爻之義則因革而明且<lb/>
　大焉故為革之豐而與本體異矣<lb/>
上六君子豹變小人革面征凶居貞吉<lb/>
　此革之同人也而爻辭云爾者同人之卦以六二之<lb/>
　下體應九五之上體以成焉故曰柔得位得中而應<lb/>
<pb n="12a"/>
　乎乾曰同人革之上六以兑説之才居一卦之上雖<lb/>
　未若大人之得尊位大中是亦君子之能革者也必<lb/>
　能使小人舎其所習而同我所為故變體為同人而<lb/>
　曰君子豹變小人革面革面以同我亦可也苟責之<lb/>
　已甚則怨故曰征凶止于革面亦可故曰居貞吉所<lb/>
　以然者有徳而未及大中有位而不若至正故也且<lb/>
　革之上體唯九五上六有應故九五曰未占有孚而<lb/>
　上六曰小人革面二爻所以不同者徳位有間也且<lb/>
<pb n="12b"/>
　九五居上卦之中故以有孚言之上六居一卦之外<lb/>
　故以革面言之然同人之本體以柔應乾而爻則革<lb/>
　而後同故為革之同人而與同人之本體異焉<lb/>
䷱<hi>巽下離上</hi>鼎<lb/>
初六鼎顛趾利出否得妾以其子无咎<lb/>
　此鼎之大有也而爻辭云爾者大有者遏惡而揚善<lb/>
　大者有賢而衆賢並進之時也以其遏惡故有顛趾<lb/>
　出否之象以其揚善故有得妾以其子之象且妾不<lb/>
<pb n="13a"/>
　貴色而所貴者賢妾且貴賢而况于子乎此亦有賢<lb/>
　之義也且妻一而已妾乃衆焉妾已衆矣而况其子<lb/>
　乎雜卦曰大有衆也此亦變體之義盖于卦為鼎才<lb/>
　之象也在下而應上反常之象故有鼎顛趾之辭焉<lb/>
　反常然後能去弊舎下而應上則去弊之象故有利<lb/>
　出否之辭焉反常以去弊則詭正之象故有得妾之<lb/>
　辭焉詭正疑若有咎功成則咎可免矣二陽在前近<lb/>
　而比之則成功之象故有以其子无咎之辭焉古人<lb/>
<pb n="13b"/>
　以得賢子謂之有子盖子而不賢焉能為有利出否<lb/>
　以従貴者子賢然後可貴子賢而貴則母以従子貴<lb/>
　矣子賢然後可以為有唯其賢而衆多此其所以為<lb/>
　大有歟是爻所言皆初應乎四之義也大有言時而<lb/>
　鼎言舉才之人鼎言才而大有言用才之效其言无<lb/>
　交害者得人而後舉也其言得妾以其子者用才而<lb/>
　成功也<lb/>
九二鼎有實我仇有疾不我能即吉<lb/>
<pb n="14a"/>
　此鼎之旅也而爻辭云爾者經曰親寡旅也孔子所<lb/>
　以為旅人者无上下之交而一君无所鉤用雖有聖<lb/>
　人之才終為旅人而已矣九二有剛中之才而居下<lb/>
　卦之位初六在其下而自應乎四莫我承也九三在<lb/>
　其上而自應乎上莫我與也无上下之交者似之矣<lb/>
　故曰鼎有實慎所之也若夫六五在上為剛柔之正<lb/>
　應乃有乘剛之難而乖相與之志焉所謂一君无所<lb/>
　鉤用者又似之然六五之不我應者以九四為之難<lb/>
<pb n="14b"/>
　則四雖非承乘相應之爻亦有害于已矣夫居六位<lb/>
　之間而五爻俱莫我與豈非所謂親寡之旅乎雖然<lb/>
　六五之來應未必不為禍其不來應也乃所以致福<lb/>
　故曰我仇有疾不我能即吉而夫子釋之曰終无尤<lb/>
　也慎所之者承乘皆非所與也我仇有疾者以九居<lb/>
　二任已甚矣五又益之以事則力少而任尤重雖若<lb/>
　愛之是乃所以為仇也夫旅之本體謂君子之失所<lb/>
　也於用才之時君子宜不失所而九二所居之地適<lb/>
<pb n="15a"/>
　然故為鼎之旅而與旅之本體異矣<lb/>
九三鼎耳革其行塞雉膏不食方雨虧悔終吉<lb/>
　此鼎之未濟也而爻辭云爾者水上火下有濟之道<lb/>
　所以未濟者處未當爾然終有濟之道故非終不濟<lb/>
　也鼎耳革言未濟之因而雉膏不食則言未濟也方<lb/>
　雨言將濟也至于虧悔終吉則濟矣此其變所以為<lb/>
　未濟盖鼎之有耳以虚受鉉則鉉可以貫其耳而舉<lb/>
　之也猶人臣之義柔中以事君則君可舉其才而用<lb/>
<pb n="15b"/>
　苟剛過中則君安得而舉之哉九三剛過之象也故<lb/>
　有鼎耳革之辭鉉之舉鼎將錯之可用之地耳乃革<lb/>
　而不受則不可以有行人才亦猶是也故有其行塞<lb/>
　之辭如是則雖有文明潤澤至美之膳不成亨飪之<lb/>
　功不可得而享矣猶之人臣不為上所舉而不得行<lb/>
　其志則上雖有文明之徳潤澤之恩不及于已而不<lb/>
　得受其禒位矣故有雉膏不食之辭然九三雖剛過<lb/>
　中猶能體巽而居下體終能應上上亦附麗之而不<lb/>
<pb n="16a"/>
　棄將有交泰而和悦之道焉故有方雨之辭方雨者<lb/>
　言將雨也將雨則和矣如是則剛過之悔亡而終有<lb/>
　君臣相悦之吉焉上九剛實居上玉鉉之象也于體<lb/>
　為離而又居上卦之上雉膏之象也以能附麗于九<lb/>
　三而方雨終吉亦離之象也然火在水上之本體主<lb/>
　言天下之未濟此爻則以人才為主而言臣之未遇<lb/>
　其君故為鼎之未濟而與其本體異焉<lb/>
九四鼎折足覆公餗其形渥凶<lb/>
<pb n="16b"/>
　此鼎之蠱也而爻辭云爾者蠱之為言壞也左氏曰<lb/>
　于文皿蟲為蠱此言噐之壞易曰山下有風蠱此言<lb/>
　物之壞而事謂之蠱者以其難成而易壞也所謂鼎<lb/>
　折足者與皿蠱同義所謂覆公餗者與山下有風同<lb/>
　義折足而覆餗則亦敗乃事矣此與事謂之蠱同義<lb/>
　敗乃事則為身之累矣故曰其形渥凶經曰周流六<lb/>
　虚盖位虚而爻實之也盖九四位本柔而爻乃剛其<lb/>
　象則力少任重不能勝其任而其才困矣鼎足之折<lb/>
<pb n="17a"/>
　似之下應于初而不能上承于五其象則其事敗也<lb/>
　公餗之覆似之于體為離内虚外盈其象則為身之<lb/>
　累而危且辱矣其形渥似之渥者公餗既覆霑濡于<lb/>
　外之謂也變體為蠱其謂是歟夫剛上柔下巽而止<lb/>
　者事之所由壞而蠱之所以成卦也此乃以才力不<lb/>
　足以敗其事故為鼎之蠱而與其本體異焉且凡才<lb/>
　與事相為表裏事非才不成才非事不顯蠱主事言<lb/>
　六四事有餘而才不足才不任其事矣故曰裕父之<lb/>
<pb n="17b"/>
　蠱往見吝鼎主才言九四才不足而事有餘事反累<lb/>
　其才矣故曰鼎折足覆公餗其形渥凶蠱之鼎家事<lb/>
　也父子主恩故吝而已鼎之蠱國事也君臣主義故<lb/>
　至于凶焉蠱之上九以剛在上父也而六四以柔在<lb/>
　上體之下故言父之事有餘而子之才不足鼎之九<lb/>
　四則以四言才不足以九為事有餘也<lb/>
六五鼎黄耳金鉉利貞<lb/>
　此鼎之姤也而爻辭云爾者姤之為義自天道言則<lb/>
<pb n="18a"/>
　隂出遇陽自卦爻言則柔出遇剛此以不足而遇有<lb/>
　餘若莊子所謂子之先生遇我也故六五於體為柔<lb/>
　則能以虚受人之象柔不失中則能有節于内之象<lb/>
　謙虚而不失中以資九二之剛實則已之才不足而<lb/>
　資諸人以為才有柔遇剛之義矣然九二以剛實之<lb/>
　才而上應謙虚之君則又有臣遇君之義君下資乎<lb/>
　臣而臣有益于君乃天地相遇之義若湯之於伊尹<lb/>
　學焉而後臣之若髙宗之于傅説命之以朝夕納誨<lb/>
<pb n="18b"/>
　者也故變體為姤而曰鼎黄耳金鉉利貞夫子釋之<lb/>
　曰中以為實也黄言五色之中耳言虚而聴受金言<lb/>
　剛鉉言實耳以虚而受鉉言六五之資九二也鉉以<lb/>
　實而貫耳言九二之應六五也所謂利貞則居位之<lb/>
　尊而用徳之謙疑其勉强以行之欲持之以乆而已<lb/>
　然姤之本體言天地隂陽剛柔之義是爻乃言人君<lb/>
　遇賢臣而資之以為才故為鼎之姤而與姤之本體<lb/>
　異焉<lb/>
<pb n="19a"/>
上九鼎玉鉉大吉无不利<lb/>
　此鼎之恒也而爻辭云爾者恒之為言久而不已也<lb/>
　常乆而不已者終始如一也此道之所以體恒而聖<lb/>
　人之所以立本也孟子曰集大成也者金聲而玉振<lb/>
　之也盖金聲既洪而纎如射之能中此智者之所以<lb/>
　盡變玉振之也者玉聲終始如一如射之能至此聖<lb/>
　人之所以體常上九有體常立本而終始如一之義<lb/>
　者以九之剛資六五之柔剛柔中節而居卦之終也<lb/>
<pb n="19b"/>
　故有玉之象焉居位之上則能舉才而用之之義也<lb/>
　故有鉉之象焉以聖人體常之道舉天下之才而用<lb/>
　之則天人俱祐而大吉无不利矣然莫非恒也是爻<lb/>
　乃以體恒之道而用天下之才故為鼎之恒而與恒<lb/>
　之本體異焉<lb/>
䷲<hi>震下震上</hi>震<lb/>
初九震來虩虩後笑言啞啞吉<lb/>
　此震之豫也而爻辭云爾者豫之象曰雷出地奮豫<lb/>
<pb n="20a"/>
　夫雷之出也足以驚逺懼邇而聞之者莫不恐焉然<lb/>
　不先有以震驚之則動而蟄者無自而啟植而甲者<lb/>
　無自而坼蟄者未啟甲者未坼則安有生成之漸哉<lb/>
　故先有以震之然後有生成之福也人以恐而致福<lb/>
　者亦然故震之初爻變體為豫而曰震來虩虩後笑<lb/>
　言啞啞吉也盖初九之時隂猶盛而陽宜知險過此<lb/>
　以往則隂浸衰而陽乃上行是亦恐懼于其初而得<lb/>
　志于其後之象也然豫之本體本乎順動順以動則<lb/>
<pb n="20b"/>
　豫矣而此則以恐而致福故為震之豫而與豫之本<lb/>
　體異也<lb/>
六二震來厲億喪貝躋于九陵勿逐七日得<lb/>
　此震之歸妹也而爻辭云爾者震動也兑説也説以動<lb/>
　者歸妹之道也夫歸妹之道亦時義而已行而宜謂<lb/>
　之義當其可謂之時二之于初非正應也苟惟比之<lb/>
　則失其義而有乘剛之危矣故曰震來厲其于五正<lb/>
　應也止而不往則失其時而喪可依之利矣故曰億<lb/>
<pb n="21a"/>
　喪貝夫唯既不趨乎内以乗初又不安其居以絶五<lb/>
　而自下以應之則得歸妹之道故曰躋于九陵所謂<lb/>
　勿逐七日得者能躋于九陵則所喪之貝不待逐而<lb/>
　復得也夫震以起為體以動為用或來而之乎内或<lb/>
　安而止其所皆非震之道唯上應乎五則動與起之<lb/>
　義得矣臣之歸其君盖似之若二老避紂于海濵則<lb/>
　非震來厲矣起海濵而歸周則非億喪貝矣歸于文<lb/>
　王則躋于九陵而合歸妹之道所謂進必有所歸得<lb/>
<pb n="21b"/>
　其所歸必大也來言之内也億言安也喪貝言失其<lb/>
　利也髙平曰阜大阜曰陵九陵則至髙九五居尊位<lb/>
　之象也七日者是二至五而徃反之數也然歸妺本<lb/>
　體言其實而震之歸妹特取其義故為震之歸妹而<lb/>
　與本體異焉<lb/>
六三震蘇蘇震行无眚<lb/>
　此震之豐也而爻辭云爾者震動也豐大也動以成<lb/>
　其大所以變而為豐豐而過乎中則摇動而不安矣<lb/>
<pb n="22a"/>
　苟知其過中而不固以執則可以無患焉豐之彖曰<lb/>
　豐亨勿憂宜日中宜照天下也日中則昃月盈則食<lb/>
　天地盈虚與時消息而况于人乎六三柔過乎中矣<lb/>
　而變體為豐則日中而昃之時有摇動不安之象故<lb/>
　曰震蘇蘇于是過而不守則有天地盈虚與時消息<lb/>
　之道故曰震行无眚經曰三多凶其柔危其剛勝邪<lb/>
　夫諸卦至于三遇吉者罕矣故變體為豐者有六而<lb/>
　此特在六三之位所以蘇蘇而不安不能凝而不動<lb/>
<pb n="22b"/>
　也然猶在下體而以柔居之則非固其位也故以震<lb/>
　行无眚終焉然豐者光明盛大王假之之時是爻則<lb/>
　以動而過中有大之義故為震之豐而與本體異焉<lb/>
九四震遂泥<lb/>
　此震之復也而爻辭云爾者莊子曰反无非傷動无<lb/>
　非邪盖震言動復言反動而致逺然後言旋宜矣若<lb/>
　夫无致逺之才動而遂泥于是而不復則若胡為乎<lb/>
　泥中者也然傷于外者必反于家故震而遂泥則其<lb/>
<pb n="23a"/>
　勢必復而其變體如此盖四其畫為九必有其才而可<lb/>
　動之象以九居四則失位之象在卦之下則不中之<lb/>
　象此所以雖動而不能致逺其在四隂之間不能致<lb/>
　逺而遂泥之象焉然復卦之義自姤至復凡七日之<lb/>
　久是爻則方動而泥若及門而反者故為震之復而<lb/>
　與復之本體異也震在四時之首方動之意遂泥則<lb/>
　動未㡬而止也復之震者于宜静之時動而能趨寂<lb/>
　也故曰中行獨復震之復者有能動之才而不能致<lb/>
<pb n="23b"/>
　逺也故曰震遂泥不能趨寂故言行而變體為震不<lb/>
　能致逺故言泥而變體為復<lb/>
六五震往來厲億无喪有事<lb/>
　此震之隨也而爻辭云爾者盖有隨人者有隨于人<lb/>
　者君主出令宜止而隨于人臣主從命宜動而隨人故<lb/>
　孔子曰天下之動貞夫一者也君而隨人則是上與<lb/>
　下同道故曰震往來厲止而隨于人則居尊而无失<lb/>
　位任衆而有成功焉故曰億无喪有事盖六五于體<lb/>
<pb n="24a"/>
　為震有好動之才者也往則上未必可恃來則二未<lb/>
　必相應動則致危之象也故有震往來厲之辭然而<lb/>
　其位至尊有能止之義者也于是上六畏隣戒而來<lb/>
　比六二躋九陵而來應有得无失之象也故有億无<lb/>
　喪有事之辭是皆隨于人而不隨人之義也此變體<lb/>
　之所以為隨歟然隨之本體主言天下隨君之時故<lb/>
　為震之隨而與隨之本體異焉<lb/>
上六震索索視矍矍征凶震不于其躬于其鄰无咎婚<lb/>
<pb n="24b"/>
媾有言<lb/>
　此震之噬嗑也而爻辭云爾者頤中有物其名為噬<lb/>
　嗑盖頤上下實而中虚噬嗑則九四實其中而向也<lb/>
　虚今也實則有間矣上六居震之極而道未得中方<lb/>
　索索以求之未免乎懼也尚可以有征乎故曰震索<lb/>
　索視矍矍征凶于是不執己之窮極而資六五之中<lb/>
　焉故曰不于其躬于其鄰无咎則言震之本體也若<lb/>
　夫上之與三本同徳之應也而九四者乃以一剛間<lb/>
<pb n="25a"/>
　乎羣柔之中六三為四所阻而不能應乎上上六為<lb/>
　四所阻而不能應乎三九四為之間如此則頤中有<lb/>
　物之象故曰婚媾有言夫噬嗑卦或言有間或言除<lb/>
　間晉初六震上六无除間之辭以在噬嗑初上之爻<lb/>
　故也然噬嗑本體以動而明能除間是爻乃以動而<lb/>
　未能无間故為震之噬嗑而與其本體異焉<lb/>
䷳<hi>艮下艮上</hi>艮<lb/>
初六艮其趾无咎利永貞<lb/>
<pb n="25b"/>
　此艮之賁也而爻辭云爾者夫艮止也與行為對艮<lb/>
　静也與動為對凡靜而止者上道也動而行者下道<lb/>
　也居動而有行之地乃遇艮之時宜若不正而有咎<lb/>
　矣然體隂而止乃得正而无咎焉所以變體為賁賁<lb/>
　者飾也自飾之道以正而已正而能久則其自飾也<lb/>
　至矣故曰艮其趾无咎利永貞而夫子釋之以未失<lb/>
　正也經曰物不可苟合而已故受之以賁賁飾也賁<lb/>
　之本體以與物合而致飾是爻乃以止其所行為自<lb/>
<pb n="26a"/>
　飾之正故為艮之賁而與本體異焉<lb/>
六二艮其腓不拯其隨其心不快<lb/>
　此艮之蠱也而爻辭云爾者夫蠱之彖曰剛上而柔<lb/>
　下巽而止蠱盖剛柔以立本而變通以趨時然後上<lb/>
　下交而功勲成矣苟唯剛者止乎上而不下濟柔者<lb/>
　止乎下而不上行則經所謂上下不交而非變通可<lb/>
　乆之道也與夫所謂上下交而功勲成者異矣此其<lb/>
　所以謂蠱也艮之為言止也六二以柔居下欲上隨<lb/>
<pb n="26b"/>
　於九三九三乃以剛過中而不拯其隨之之志則隨<lb/>
　上之志止而不行與夫蠱之所謂剛上柔下巽而止<lb/>
　者何以異哉故變體如此而曰艮其腓不拯其隨然<lb/>
　所以致此者非二之志也二欲隨三而不拯焉也故<lb/>
　曰其心不快然艮之卦象立本而貴于止故行其庭<lb/>
　不見其人而不為咎其在于爻則宜通其變而或不<lb/>
　以止為貴故六二欲以柔隨三三不見拯而變體為<lb/>
　蠱焉是六二柔不止乎下而九三剛止乎上然六二<lb/>
<pb n="27a"/>
　終以九三之不隨而亦止焉故為艮之蠱而與其本<lb/>
　體異矣<lb/>
九三艮其限列其夤厲熏心<lb/>
　此艮之剥也而爻辭云爾者剥之為言下危上也夫<lb/>
　君之所賴者大臣也大臣之所以安上者必恃上下<lb/>
　羣臣同寅而協恭焉艮之九三剛過乎中已乖乎事<lb/>
　上之義矣居下體之上二自下體欲應乎五而間之<lb/>
　使不得應故曰艮其限連上體之下四居上體欲承<lb/>
<pb n="27b"/>
　乎五而離之使不得承故曰列其夤上下羣臣皆不<lb/>
　承其君則其君孤立而危厲及之矣故曰危熏心限<lb/>
　居下體又在其上而艮焉則不接乎上矣夤居上體<lb/>
　實接乎限而列焉則不接乎下矣心居上體之中央<lb/>
　體之主也上下不相連屬則危厲之漸自下以及其<lb/>
　主矣此其所以變體為剥也然剥以下不厚而上乃<lb/>
　危故有剥落之象而是爻乃以衆爻各止其所而俱<lb/>
　不上比以致六五孤立之危故為艮之剥而與剥之<lb/>
<pb n="28a"/>
　本體異焉<lb/>
六四艮其身无咎<lb/>
　此艮之旅也而爻辭云爾者夫君子居近君之位任<lb/>
　大臣之職矣其内必有臣妾而其外必有寮屬又引<lb/>
　其類以同升于朝豈旅人比而乃變體為旅者盖内<lb/>
　有臣妾外有寮屬而又引類以同升者跡與人同也<lb/>
　若乃其心則不然知事主而已不知吾君之外有何<lb/>
　人知委質而已不知吾身之外有何物其内則忘家<lb/>
<pb n="28b"/>
　矣不知其有親族其外則散羣喪朋矣不知其有儕<lb/>
　類是其為心也止乎其身委質而无貳焉則近其君<lb/>
　也亦且寄焉爾是何異於旅哉艮之六四位近于五<lb/>
　而爻實至隂隂則靜矣止之至也故變體為旅而曰<lb/>
　艮其身无咎然旅之本體言寡而失所是爻則以其<lb/>
　心止諸躬而有忘家喪朋之義故為艮之旅而與其<lb/>
　本體異焉<lb/>
六五艮其輔言有序悔亡<lb/>
<pb n="29a"/>
　此艮之漸也而爻辭云爾者君子之言動莫不有漸<lb/>
　非特進有漸也而言語亦有漸焉此卒然之問梁王<lb/>
　所以見非於孟子而子路率爾而對夫子所以哂之<lb/>
　也夫唯言欲有漸故艮之六五為艮之漸而曰艮其<lb/>
　輔言有序悔亡盖五為君道宜出命以尹衆者也以<lb/>
　隂居陽則以淵黙為主而大中至正則時然後言之<lb/>
　象也所謂艮其輔言有序者如此且以六居五有位<lb/>
　不當之悔焉語黙皆當其宜則其悔亡矣輔在上體<lb/>
<pb n="29b"/>
　近于頰舌出命之象也昔公叔文子之使曰夫子時<lb/>
　然後言人不厭其言盖不言者艮其輔時然後言者<lb/>
　言有序也又不厭其言則何悔之有夫漸之本體言<lb/>
　進之有漸而此乃言之有漸言欲有漸者必以止為<lb/>
　主故是爻為艮之漸而與漸之本體異焉<lb/>
上九敦艮吉<lb/>
　此艮之謙也而爻辭云爾者書曰惟民生厚因物有<lb/>
　遷夫艮之言止也始于厚而終于厚則止于厚而不<lb/>
<pb n="30a"/>
　遷所以為謙厚之至易之言謙曰勞而不伐有功而<lb/>
　不徳厚之至也盖傲于徳為凶謙于徳為吉艮之上<lb/>
　九居艮之終而以剛實在上于是止于厚以終焉乃<lb/>
　為厚之至故變體為謙而曰敦艮之吉以厚終盖厚<lb/>
　未至于敦而敦為厚之至也夫謙以地中有山為象<lb/>
　則言徳盛而禮恭焉是爻則言始于厚而終于厚始<lb/>
　終之以厚故為艮之謙而與謙之本體異矣<lb/>
</p>
<p>
</p>
  </div>
</body>
</text>
</TEI>
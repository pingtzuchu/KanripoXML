<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易變體義卷五</head>
    <p>
<pb n="1a"/>
欽定四庫全書<lb/>
　易變體義卷五　　　　　　宋　都絜　撰<lb/>
上經五<hi>噬嗑至復</hi>
䷔<hi>震下離上</hi>噬嗑<lb/>
初九屨校滅趾无咎<lb/>
　此噬嗑之晉也而爻辭云爾者葢晉有明義有進義<lb/>
　屨校滅趾則正之于其早而懲于其小乃自不仁而<lb/>
　進于仁自不義而進于義舎徳之昏而進徳之明日<lb/>
<pb n="1b"/>
　遷善逺罪而不知為之者以其治之于其始爾故于<lb/>
　卦之初爻滅趾而使之不行夫不行于不善則必進<lb/>
　于善而所以正之者罔不在厥初也然噬嗑者用刑<lb/>
　之卦盖因用刑而小懲之然後能進于善故為噬嗑<lb/>
　之晉而與夫所謂自昭明徳者異矣<lb/>
六二噬膚滅鼻无咎<lb/>
　此噬嗑之睽也而爻辭云爾者盖邪正善惡如薰蕕<lb/>
　之不同器君子有化小人之道而小人乃有害君子<lb/>
<pb n="2a"/>
　之心近而不相得則凶害悔吝之所不免也有君子<lb/>
　于此徳稱其位而其才則柔乃乗近已之剛資其才<lb/>
　以為助故除間為甚易而有噬膚之象惟除間甚易<lb/>
　此小人所以逺而變體為睽盖火動而上澤動而下<lb/>
　二女志不同行睽有相逺之義焉昔舜舉臯陶以治<lb/>
　冦賊姦宄之罪而不仁者逺湯舉伊尹以易簡賢附<lb/>
　勢之俗而不仁者逺其義噬嗑之睽也經曰同人先<lb/>
　號咷而後笑大師克相遇又曰井通而困相遇盖所<lb/>
<pb n="2b"/>
　喜者欲其近故同人以遇而利所惡者欲其逺故困<lb/>
　以遇而窮然則君子欲逺小人而去之盖可知矣然<lb/>
　澤火二女之異趣盖睽之自然也此因除間而後逺<lb/>
　則為噬嗑之睽而與其本體異矣<lb/>
六三噬腊肉遇毒小吝无咎<lb/>
　此噬嗑之離也而爻辭云爾者盖噬嗑除間之卦而<lb/>
　離也者明也六三雖柔不得中而材不稱位然應上<lb/>
　九之剛除小人之間則其義明矣雖除間遇毒有不<lb/>
<pb n="3a"/>
　量力之吝然與君子同心以除間則公議亦明矣何<lb/>
　咎之有哉惟在已之義明而不處于嫌疑公議能明<lb/>
　之而不受其黯闇故變體為離取至明之義然除間<lb/>
　小吝而終于明白人亦見察而為之辯明因是而為<lb/>
　噬嗑之離則與其本體之明異矣<lb/>
九四噬乾胏得金矢利艱貞吉<lb/>
　此噬嗑之頤也而爻辭云爾者夫君臣相遇而人民<lb/>
　未得其養者間未除也除間而後人民得其養矣頤<lb/>
<pb n="3b"/>
　中有物而口體未得其養者物未噬也噬嗑而後口<lb/>
　體得其養矣頤下動上止而食所自入有自養之義<lb/>
　故噬乾胏而後得其所養乃為頤之變體焉雖然中<lb/>
　爻所噬皆可以自養而獨九四變體為頤者盖頤之<lb/>
　卦爻初上皆剛而實中爻皆柔而虚實則如頤之上<lb/>
　下虛乃如頤之中焉至噬嗑之九四乃以剛實之體<lb/>
　介乎二三與五衆柔之間故為頤中有物而象則有<lb/>
　間也有物則必噬噬而後嗑則間既除而得所養矣<lb/>
<pb n="4a"/>
　變九四之陽以為隂則若間之已除然後上下實而<lb/>
　中虚之體全矣此其所以變體為頤而非九四不足<lb/>
　以當之也然則上下實而中虚頤之自然也除九四<lb/>
　之間而後成頤之體故為噬嗑之頤而與其本體異<lb/>
　矣<lb/>
六五噬乾肉得黄金貞厲无咎<lb/>
　此噬嗑之无妄也而爻辭云爾者夫无妄之繇曰无<lb/>
　妄元亨利貞其匪正有眚盖君子小人之所異者正<lb/>
<pb n="4b"/>
　與妄而已君子除小人之間則有正而无妄然必于<lb/>
　六五言之則噬嗑之主也猶如天本无妄以雷感物<lb/>
　則无妄矣物于是乎應之亦无妄也故歸于噬嗑之<lb/>
　主焉然此因除小人之間乃致无妄故為噬嗑之无<lb/>
　妄而與其本體異矣<lb/>
上九何校滅耳凶<lb/>
　此噬嗑之震也而爻辭云爾者夫為間之罪其極至<lb/>
　于惡積罪大除間之刑其著至于何校滅耳則此震<lb/>
<pb n="5a"/>
　怒于上而彼震恐于下矣故于上爻變體為震焉然<lb/>
　此因除間用刑而後成震則為噬嗑之震而與其本<lb/>
　體所謂驚逺懼邇與夫恐懼修省者異矣夫噬嗑二<lb/>
　體兼震與離而其材兼明與動然六三明有餘而動<lb/>
　不足故其動不足道而全體為離上九動有餘而明<lb/>
　不足故其明不足道而全體為震盖除間而反遇毒<lb/>
　則動不足可知矣不能小懲大誡則明不足可知矣<lb/>
䷕<hi>離下艮上</hi>賁<lb/>
<pb n="5b"/>
初九賁其趾舍車而徒<lb/>
　此賁之艮也而爻辭云爾者盖君子于辭受趣舍之<lb/>
　際未嘗苟也與其苟得于勢榮不若辭之以義則用<lb/>
　義榮以致飾而美于勢榮多矣賁其趾者義榮也舍<lb/>
　車者辭勢榮而不受也其象則初九舍比已之二以<lb/>
　從正應之四也舍車則得艮之止矣徒行則所謂時<lb/>
　行也艮以止為主而時行則行故賁其趾舍車而徒<lb/>
　而變體為艮然因以義榮致飾于行止之際則與艮<lb/>
<pb n="6a"/>
　之本體異焉乃為賁之艮而已<lb/>
六二賁其須<lb/>
　此賁之大畜也而爻辭云爾者盖六以柔附剛自下<lb/>
　附上而飾之以中正之徳若須比上體以生而九三<lb/>
　近而相得則猶上體之于須焉須之為物雖柔而下垂<lb/>
　然陽氣外𤼵而上達猶六二以柔順從上而有中正<lb/>
　之徳也首至陽之體若元首之尊而須之所比以生<lb/>
　猶九三之剛正而與六二近而相得也大畜之義君<lb/>
<pb n="6b"/>
　以剛而止健臣以健而受畜非特止之而已又有養<lb/>
　賢之禮焉須比上體以生而能𤼵生以資養之之象<lb/>
　也故六二言賁其須而變為大畜然因柔順比上飾<lb/>
　以中正而在上之剛正者兼収並畜與之同升故為<lb/>
　賁之大畜而與其本體異矣<lb/>
九三賁如濡如永貞吉<lb/>
　此賁之頥也而爻辭云爾者頥之彖曰頥貞吉養正<lb/>
　則吉也觀頥觀其所養也自求口實觀其自養也盖<lb/>
<pb n="7a"/>
　頥義訓養而養貴乎正自養正則有以成已矣賁之<lb/>
　九三以陽居陽自飾正也六二柔正來比而我以剛<lb/>
　正成之所飾正也人之徳性本正惟誠其意則自飾<lb/>
　正而无以害吾之性矣惟責以善則飾人以正而有<lb/>
　以全彼之性矣故賁飾以正而有養正之義于是變<lb/>
　體為頥而物我兩全近而相得非他爻之所能預也<lb/>
　然因致飾以正而有自養所養皆正之義故為賁之<lb/>
　頥而與頥之本體異矣<lb/>
<pb n="7b"/>
六四賁如皤如白馬翰如匪冦婚媾<lb/>
　此賁之離也而爻辭云爾者盖父子君臣夫婦長㓜<lb/>
　朋友五者粲然相接所謂人文也而有天合者焉莊<lb/>
　子曰輾市人之足則辭以放驁兄則以嫗大親則已<lb/>
　矣然則五者雖皆人文而兄弟之視他人致飾簡矣<lb/>
　而父子尤簡其致飾皆不足道而六四之于初九其<lb/>
　君臣夫婦朋友之義致飾之文不可苟也則其相應<lb/>
　也離之文明于是為至盖離者萬物相見之時文以<lb/>
<pb n="8a"/>
　交之有附麗之義而必于六四言之者初與四為正<lb/>
　應而為六二所間故言白馬盖致飾之未成也然六<lb/>
　二終不能間初而初九終應乎四故言翰如言其來<lb/>
　比之速也其為文明附麗之義尤可貴矣故變為離<lb/>
　之體焉然因致飾而後有文明附麗之義故為賁之<lb/>
　離而與離之本體異矣且賁具文明以止之義而後<lb/>
　成卦初九在内卦之下舍車而弗乘則非車服以彰<lb/>
　之而文明之義為不足以其舍車之徒則具時止時<lb/>
<pb n="8b"/>
　行之義而已是以獨為艮之體焉六四之于初有皤<lb/>
　如之疑矣有白馬之疑矣有冦至之疑矣則艮之義<lb/>
　為不足以其受翰如之應善比已之親則具文明附<lb/>
　麗之義而已是以獨為離之體焉<lb/>
六五賁于丘園束帛戔戔吝終吉<lb/>
　此賁之家人也而爻辭云爾者夫賢者之隠于丘園<lb/>
　家居而未立朝家食而未受禄人君或未可召也將<lb/>
　欲起之于其家而恭敬不可以无實必以幣先焉而<lb/>
<pb n="9a"/>
　將其意所謂賢者亦未當拜賜于庭也受之于其家<lb/>
　而已湯之于伊尹聘諸畎畆之中魯君之于顔闔使<lb/>
　者亦至其家焉而曰此闔之家也去就雖殊而賁于<lb/>
　丘園變體為家人之義則一矣若乃束帛戔戔亦克<lb/>
　儉于家之道夫儉于家可也用儉以聘賢者則猶出<lb/>
　納之吝矣然君子惟不可虚拘苟有恭敬之實則不<lb/>
　以厚薄為去就故終能得賢而有慶賀之吉若齊國<lb/>
　之衆三賀于其君是已故曰六五之吉有慶也雖然<lb/>
<pb n="9b"/>
　此因幣聘于賢者而欲起之于其家且束帛戔戔有<lb/>
　克儉于家之義故為賁之家人而與其本體異矣<lb/>
上九白賁无咎<lb/>
　此賁之明夷也而爻辭云爾者盖君子非不明而常<lb/>
　自晦故能致樂告之善猶白非无色故能致五采之<lb/>
　所施也自晦猶之白也致樂告之善則猶致五采之<lb/>
　彰施焉盖賁之義也何則素乃可作繪質乃能生文<lb/>
　此白賁之實也上九在一卦之外而居六位之上則<lb/>
<pb n="10a"/>
　似之矣隂虛而資陽月魄之溯日此白賁之象也明<lb/>
　夷務暗而君子用晦而明則似之矣向使君子飾智<lb/>
　以驚愚修身以明汙昭昭若掲日月而行則安有樂<lb/>
　告以善者哉故不自以為明則人皆獻厥明矣不自<lb/>
　以為聰則人皆獻厥聰矣此用晦而明之道而白賁<lb/>
　之義如之故為明夷之變體焉然此特因白賁有用<lb/>
　晦而明之象故為賁之明夷而與其本體異矣<lb/>
䷖<hi>坤下艮上</hi>剥<lb/>
<pb n="10b"/>
初六剥牀以足蔑貞凶<lb/>
　此剥之頥也而爻辭云爾者夫頤之為言養也而其<lb/>
　彖曰天地養萬物聖人養賢以及萬民盖下不厚則<lb/>
　剥之所以起剥不已則上之所以危厚下之道无他<lb/>
　焉養之而已有六府以養其外則既庶且富而无相<lb/>
　凌之志有三事以養其内則既富方榖而无相害之<lb/>
　心由是歸美報上而君臣並受其福尚何剥之有哉<lb/>
　且聖人體天地之徳而養萬民也必先之以養賢仁<lb/>
<pb n="11a"/>
　且有禮以養而至于賢人衆多則天下雖有懐邪之<lb/>
　人欲為害治之事必有以正之而不馴至于剥矣剥<lb/>
　牀以足言民之不可不養也蔑正則凶言賢之不可<lb/>
　不養也故是爻言剥自下起而變體為頥然因剥之<lb/>
　起无以正之而知養賢及民之不可緩故為剥之頥<lb/>
　而與頥之本體異矣<lb/>
六二剥牀以辨蔑貞凶<lb/>
　此剥之蒙也而爻辭云爾者盖蒙有暗義有襍義君<lb/>
<pb n="11b"/>
　子小人固若薰蕕之殊而其所以難辨者以道之不<lb/>
　明也道固有時乎不明而小人蔽蒙而不自知顓蒙<lb/>
　而好自用乃乗時之昏暗道之不明疾君子之異已<lb/>
　而剥喪是務自下侵上其勢滋長君子難于自明而<lb/>
　上下相蒙雖有柔順中正之道其誰使正之哉此其<lb/>
　所以變體為蒙也雖然蒙有養正之道雖暗而終于<lb/>
　明雖襍而終于著君子雖以養正之道包蒙者而納<lb/>
　之然有終身不靈者説桎梏以往而終于為冦則擊<lb/>
<pb n="12a"/>
　蒙以正之而從上下之願焉剥之六二承乗皆隂如<lb/>
　君子之孤立而未有與者至于上九剛在上與吾正<lb/>
　應近而相得則始所謂未有與者終有與始所謂蔑<lb/>
　正者終可得而正由是暗終于明雜終于著而蒙終<lb/>
　于亨矣此又蒙與剥之終也雖然此因剥牀蔑貞有<lb/>
　蒙之義故為剥之蒙而與蒙之本體異矣<lb/>
六三剥之无咎<lb/>
　此剥之艮也而爻辭云爾者剥雖小人侵盛咸欲剥<lb/>
<pb n="12b"/>
　喪君子之時而君子所恃者道與位而已所謂道者<lb/>
　陽爻也所謂位者居上也六雖非陽而所應者陽三<lb/>
　雖下體而居一體之上且應乎上九而離上下之羣<lb/>
　隂小人雖剥之而終不可得盖若山之止而不可摇<lb/>
　固不可傾也故其變體為艮而曰剥之无咎然因小<lb/>
　人雖剥之而不可剥故為剥之艮而與艮之本體異<lb/>
　矣雖然剥以山附于地故為坤下艮上之象而是爻<lb/>
　乃取艮之全體者何哉盖上體為山而已則猶山之<lb/>
<pb n="13a"/>
　巍峩而下不厚也下體亦為山則猶山之廣大而下<lb/>
　亦厚焉下不厚則其頽也易而下厚則其圮也難故<lb/>
　全體為艮而後不可剥之義明矣<lb/>
六四剥牀以膚凶<lb/>
　此剥之晉也而爻辭云爾者盖五隂為剝而此則四<lb/>
　隂已成六四承乗皆隂且切近乎災矣隂猶上進未<lb/>
　已于是乎以膚受剥而害浸深焉故變體為晉雖然<lb/>
　晉乃君子自昭明徳進而上行之時而此乃言小人<lb/>
<pb n="13b"/>
　進而未已者盖初之晉如摧如二之晉如愁如者君<lb/>
　子之進也至九四晉如鼫鼠則小人之進爾剥之六<lb/>
　四變體為晉而適當九四之地故言小人之進而貪<lb/>
　竊畏人有鼫鼠之象以卦象言其常而爻言其變故<lb/>
　雖卦象主言君子而爻亦言小人之進焉盖剥之六<lb/>
　四以隂居隂正也故為君子之遇剥晉之九四以陽<lb/>
　居隂不正也故為小人之冒進然君子之剥知小人<lb/>
　之進故為剥之晉而與晉之本體異矣<lb/>
<pb n="14a"/>
六五貫魚以宫人寵无不利<lb/>
　此剥之觀也而爻辭云爾者盖剥為亂之極而亂常<lb/>
　生乎小人女子左右近習之人左右近習柔巽隠伏<lb/>
　其情狀盖若魚然制得其道則易不得其道則難矣<lb/>
　將法貫魚之道以制而一之非柔中不能也柔則有<lb/>
　以寵之與逺之則怨者異矣中則雖寵而有以制之<lb/>
　與近之則不遜者異矣非特如此而已且示之以中<lb/>
　正之道使之觀而化焉則自内以及外自近以及逺<lb/>
<pb n="14b"/>
　皆惟我是化而无不利矣所謂中正以觀天下觀民<lb/>
　以觀我生而知君子之无咎者也故六五柔得尊位<lb/>
　大中雖居剥之時而獨不言剥乃言貫魚以宫人寵<lb/>
　无不利盖知所以致剥之道既不至于剥而又有中<lb/>
　正以觀天下之義焉此所以變體為觀也雖然觀以<lb/>
　九居五乃盡中正之道今以六居五謂之中可也而<lb/>
　兼正以言者以柔中之道施寵于宫人而无害于分<lb/>
　義則其治内也可謂至公而盡正矣此所以變為觀<lb/>
<pb n="15a"/>
　之九五而兼中正以言之也然因以中正之道治天<lb/>
　下之剥而又能以此示天下使之觀而化故為剥之<lb/>
　觀而與觀之本體異矣<lb/>
上九碩果不食君子得輿小人剥廬<lb/>
　此剥之坤也而爻辭云爾者盖碩果者以君子充實<lb/>
　光輝之道遇小人剥喪之時雖不見傷亦不見用于<lb/>
　理不為順矣然遇剥之極有剛實之材天下于此厭<lb/>
　亂而思治知君子之終不可舎而載之使居上知小<lb/>
<pb n="15b"/>
　人之終不可用而剥之使失所進君子而退小人是<lb/>
　乃天下之大順也故變體為坤焉盖仁者宜在髙位<lb/>
　而不仁則非所宜矣以宜不宜之辭知順不順之理<lb/>
　而經以坤為天下之至順又以擊蒙禦冦為順上下<lb/>
　之願則變體之義可知矣然因剥之終復進君子退<lb/>
　小人而為天下之大順故為剥之坤而與坤之本體<lb/>
　異矣且坤之上六亦先曰𤣥黄者天地之襍而終曰<lb/>
　天𤣥地黄亦與此同義乎雖然剥之二體兼順與止<lb/>
<pb n="16a"/>
　之義而至此乃全體為順者小人既已剥廬則止之<lb/>
　之術不足道也惟君子進而小人退為天下之大順<lb/>
　故其上下皆為坤之體焉<lb/>
䷗<hi>震下坤上</hi>復<lb/>
初九不逺復无祇悔元吉<lb/>
　此復之坤也而爻辭云爾者盖陽動而隂静陽闢而隂<lb/>
　闔自然之分也然陽或潜藏乾或静専者適然之時<lb/>
　也初九爻則陽也故潜萌而動然時則冬也故至丑<lb/>
<pb n="16b"/>
　而未泰如是則出入无疾朋來无咎矣所謂時者无<lb/>
　他當其可而已自人道言之動而不當其可非善時<lb/>
　也然不善未嘗不知知之而未嘗復行則不逺而復<lb/>
　矣不逺而復則終得坤道之静矣故法地道而无祗<lb/>
　悔盡人道而元吉祗言地道之神元言人道之善而<lb/>
　人則法地者也故其變體為坤焉然因不逺復无祗<lb/>
　悔而後為復之坤則與坤之本體異矣雖然兼坤與<lb/>
　震而後復之卦具此乃具坤之全體而无震體者震<lb/>
<pb n="17a"/>
　動而坤静也以二體有震故初九潜萌而動然五隂<lb/>
　猶盛于其外故不逺而復方動而遽復故震不足坤<lb/>
　有餘而全體為坤焉<lb/>
六二休復吉<lb/>
　此復之臨也而爻辭云爾者盖六隂既純已為坤矣<lb/>
　一陽生而為復二陽長而為臨復之本體一陽雖生<lb/>
　而其辰建子五隂猶盛也其為變體二陽雖長而其<lb/>
　辰建丑四隂未衰則猶足以䧟陽不可不知險而冒<lb/>
<pb n="17b"/>
　進故陽氣之在子丑猶未若春之動以散之也初九<lb/>
　既以動矣以其知險故不逺而遂復六二雖變體為<lb/>
　臨然亦知險故下比乎初而休息以待之所謂下仁<lb/>
　者以初為復之先至而二則繼之皆陽之朋而二則<lb/>
　下比之也智言動而仁言静知仁者之能静而與之<lb/>
　同志休息以待時而不干時以犯難則休復之義可<lb/>
　知矣自君子出處言之則道雖可以漸進而小人猶<lb/>
　盛故初九一陽為復矣姑為六隂之坤葢與知雄守<lb/>
<pb n="18a"/>
　雌同義六二變體為臨則二陽長矣姑與初九之一<lb/>
　陽同志而休息焉則以退為進之義也且臨之本體<lb/>
　方二陽長矣而六三乃變體為三陽之泰則先時而<lb/>
　過中故曰甘臨无攸利復之六二變體為臨則是方<lb/>
　一陽之時已有二陽之義是亦先時而起矣然所以<lb/>
　異于甘臨者以其柔順中正退而下比乎内爾此其<lb/>
　所以言休復吉也然則初九退而為復之坤六二進<lb/>
　而為復之臨故與二卦之本體異矣<lb/>
<pb n="18b"/>
六三頻復厲无咎<lb/>
　此復之明夷也而爻辭云爾者盖初九陽爻而明故<lb/>
　能知其不善而不行且在卦之初也故曰不逺復六<lb/>
　三則異此矣其爻隂則不明之象位過中則頻而復<lb/>
　之象其所以終能復者以變隂為陽而明入地中有<lb/>
　時而出乎地焉爾且能見其過而内自訟者明于自<lb/>
　知也人告之以有過則喜者明于聼言也過而能改<lb/>
　善莫大焉者明于保身也苟不明晦則不能見其過<lb/>
<pb n="19a"/>
　而自訟人雖告之而不喜至于名辱身危然後不得<lb/>
　已而改乃能復歸于善則其知之者晚矣而視不能<lb/>
　復者為愈焉所謂雖危无咎也頻謂嚬蹙之嚬不得<lb/>
　已之貌與子路之喜異矣經曰夷者傷也明入地中<lb/>
　明夷則言所傷者徳傷于外者必反于家則言所傷<lb/>
　者形盖徳傷于内則形亦傷于外矣晦而能返所以<lb/>
　雖危无咎然因頻而為復故為復之明夷則與明夷<lb/>
　之本體異矣<lb/>
<pb n="19b"/>
六四中行獨復<lb/>
　此復之震也而爻辭云爾者盖復五隂而一陽則一<lb/>
　陽為之主初九以一陽主五隂則彖所謂反復其道<lb/>
　者也故即其下卦之本體言之則于一體為震矣六<lb/>
　四在五隂之中而獨應初九之陽則惟道是從而與<lb/>
　之俱化是以爻變為陽而全體為震焉盖乾純陽而<lb/>
　无隂則所謂反復其道者陽之道爾君子之道爾復<lb/>
　一陽而五隂則所謂反復其道者謂陽也而非隂謂<lb/>
<pb n="20a"/>
　君子也而非小人故言其道以别之則六四之所謂<lb/>
　從道者從初九之道也初九之畫陽道也君子之道<lb/>
　也六四從之而不違則變為陽爻而亦為震體明矣<lb/>
　然自復而變則為復之震而與震之本體異焉且兼<lb/>
　坤與震而後復乃成卦初乃全體為坤則以在内卦<lb/>
　而尚居五隂之下故也四乃全體為震則以在外卦<lb/>
　而能從一陽之應故也此其所以盡變者歟<lb/>
六五敦復无悔<lb/>
<pb n="20b"/>
　此復之屯也而爻辭云爾者經曰屯者物之始生也<lb/>
　在物言之則草昧而未甲坼之時若在人言之則嬰<lb/>
　孩而未為童子之時故屯未至于蒙而為解之始人<lb/>
　之所謂赤子者此其時爾又曰屯見而不失其居謂<lb/>
　屯雖將出見然未失其居亦方為草昧嬰孩之義也<lb/>
　孟子曰大人者不失其赤子之心盖赤子之心人初<lb/>
　有之惟大人能盡其性故徳至同于初而其為赤子<lb/>
　之心未嘗失也老子亦曰含徳之厚比于赤子毒蟲<lb/>
<pb n="21a"/>
　不螫猛獸不攫鷙鳥不搏夫在異類猶然則人孰得<lb/>
　而害之哉六五居位之尊而盡坤之體坤静翕而厚<lb/>
　載也惟即動而静不遷其厚乃復其厚而為厚之至<lb/>
　于是人物莫得而害之何悔之有此盖所謂含徳之<lb/>
　厚比于赤子者也故變體為屯而有敦復无悔之辭<lb/>
　然自復性之厚而徳至同于初乃有物之始生見而<lb/>
　不失其居之義故為復之屯而與屯之本體異矣<lb/>
上六迷復凶有災眚用行師終有大敗以其國君凶至<lb/>
<pb n="21b"/>
于十年不克征<lb/>
　此復之頤也而爻辭云爾者盖君道无他正已以正<lb/>
　人而已性本自正迷則失之迷而後復則尤在所養<lb/>
　焉迷則凶矣能復而不能養則災眚亦不能免苟得<lb/>
　其養則眚未必有也孟子曰養心莫善于寡欲又曰<lb/>
　存其心養其性所以事天此養正所以成已也書曰<lb/>
　徳惟善政政在養民故有三事以養其心而六府以<lb/>
　養其身此養正所以成物也經曰頥者養也又曰頥<lb/>
<pb n="22a"/>
　養正則吉而繼之以觀其所養觀其自養盖向也迷<lb/>
　則猶之疾也今也復則猶疾之愈也疾之方愈則必<lb/>
　調其節宣而助其氣體以養之君子之養徳亦然此<lb/>
　其所以變體為頥者歟然因既迷乃復而戒之以不<lb/>
　可不養又勉之以能養故為復之頥而與頥之本體<lb/>
　異矣<lb/>
</p>
<p>
</p>
  </div>
</body>
</text>
</TEI>
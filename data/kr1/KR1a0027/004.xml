<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易變體義卷四</head>
    <p>
<pb n="1a"/>
欽定四庫全書<lb/>
　易變體義卷四　　　　　宋　都絜　撰<lb/>
上經四<hi>謙至觀</hi>
䷎<hi>艮下坤上</hi>謙<lb/>
初六謙謙君子用涉大川吉<lb/>
　此謙之明夷也而爻辭云爾者莊生之書曰飾智以<lb/>
　驚愚修身以明汙昭昭乎掲日月而行故不免也若<lb/>
　夫謙謙君子則反乎是所謂盛徳之人容貌若愚而<lb/>
<pb n="1b"/>
　有用晦之道焉雖然非不明晦也用晦而明爾故得<lb/>
　艮之時止則以隂居下而晦用涉大川言得艮之時<lb/>
　行則明于濟道焉此變體之所以為明夷歟雖然其<lb/>
　用晦而明如此非以莅衆而然也卑以自牧而已卑<lb/>
　以自牧而用涉大川則吉所以為謙之明夷而與其<lb/>
　本體異矣<lb/>
六二鳴謙貞吉<lb/>
　此謙之升也而爻辭云爾者老氏之書曰自下者人<lb/>
<pb n="2a"/>
　髙之自後者人先之而易之于謙亦曰地道卑而上<lb/>
　行君子卑而不可踰此謙之所以有升之義然謙有<lb/>
　升義而必于二言之者以下體言之初最在下故以<lb/>
　卑晦為主二稍進矣故以升髙為主書曰若升髙必<lb/>
　自下故于下體之中言謙之升焉葢六二離于初六<lb/>
　而與九三近而相得因謙而升者也與升之本體異<lb/>
　矣<lb/>
九三勞謙君子有終吉<lb/>
<pb n="2b"/>
　此謙之坤也而爻辭云爾者詩曰謂地葢厚記曰博<lb/>
　厚配地而謙之九三勞而不伐有功而不徳夫子以<lb/>
　謂厚之至夫坤厚載物徳合无疆而君子體之以厚<lb/>
　徳載物此九三所以為謙之坤歟夫謙厚之徳葢得<lb/>
　乎坤之體也而上下皆坤乃為厚之至故九三以剛<lb/>
　在一體之上則為勞為功而未離下體則為不伐為<lb/>
　不徳故以功下人為厚之至於是萬民服之而以一<lb/>
　陽為五隂之主焉然坤之為厚乃徳之自然九三之<lb/>
<pb n="3a"/>
　至厚乃因乎謙爾此其所以為謙之坤而與其本體<lb/>
　異矣<lb/>
六四无不利撝謙<lb/>
　此謙之小過也而爻辭云爾者六四以徳之正居乎<lb/>
　上而九三以才之剛承其下受其承之之禮勿撝而<lb/>
　去之可矣而以九三功髙謙撝而弗受所謂過乎恭<lb/>
　者也然乘九三之上居近君之尊而未至于為之太<lb/>
　過此變體之所以為小過歟雖然行過乎恭至用過乎<lb/>
<pb n="3b"/>
　儉皆君子之過于厚而依于仁者也而撝謙之辭獨<lb/>
　取行過乎恭之義故為謙之小過而已<lb/>
六五不富以其鄰利用侵伐无不利<lb/>
　此謙之蹇也而爻辭云爾者夫屈大君之勢資賢臣<lb/>
　之才柔得尊位大中宜无思不服矣而猶有侵伐之<lb/>
　事是亦時之蹇也然滿則招損而九族猶有離心謙<lb/>
　則致益而人皆樂告以善如是則雖居大蹇之難而<lb/>
　有朋來之益矣所以利用侵伐而變體為蹇之九五<lb/>
<pb n="4a"/>
　有大蹇朋來之辭焉夫謙之為道天地神人之所益<lb/>
　宜不至于蹇而時勢適然雖謙以不幸而蹇然終以<lb/>
　謙而无不利此其所以為謙之蹇歟<lb/>
上六鳴謙利用行師征邑國<lb/>
　此謙之艮也而爻辭云爾者夫天尊地卑而山為地<lb/>
　類之髙故地中有山以象徳盛乎内而禮恭乎外然<lb/>
　則其下為山既言徳之髙者隱乎内矣至于上下皆<lb/>
　艮則又言位之髙者見乎外焉徳髙乎其内而位髙<lb/>
<pb n="4b"/>
　乎外此所以為謙之艮也且艮象為山而其材則止<lb/>
　宜无征伐之事然不得已而用之者時行則行也艮<lb/>
　雖時行則行而動不失時然未至于震之起而動之<lb/>
　至也故可用行師所征者邑國而已夫以一陽在上<lb/>
　得其所而止此艮之本體也是爻之義乃以徳位俱<lb/>
　髙而鳴謙以感物又能動不失時而利用行師所以<lb/>
　為謙之艮者歟<lb/>
䷏<hi>坤下震上</hi>豫<lb/>
<pb n="5a"/>
初六鳴豫凶<lb/>
六二介于石不終日貞吉<lb/>
六三盱豫悔遲有悔<lb/>
九四由豫大有得勿疑朋盍簮<lb/>
六五貞疾恒不死<lb/>
上六冥豫成有渝无咎<lb/>
䷐<hi>震下兌上</hi>隨<lb/>
初九官有渝貞吉出門交有功<lb/>
<pb n="5b"/>
六二係小子失丈夫<lb/>
六三係丈夫失小子隨有求得利居貞<lb/>
九四隨有獲貞凶有孚在道以明何咎<lb/>
九五孚于嘉吉<lb/>
上六拘係之乃從維之王用亨于西山<lb/>
䷑<hi>巽下艮上</hi>蠱<lb/>
初六幹父之蠱有子考无咎厲終吉<lb/>
　此蠱之大畜也而爻辭云爾者語曰父在觀其志父<lb/>
<pb n="6a"/>
　沒觀其行行則敷施于外矣志則含藏于内焉此在<lb/>
　蠱之初而以柔居下故其欲幹父之蠱而含藏未發<lb/>
　者如所謂多識前言往行以畜其徳者焉則其志亦<lb/>
　大矣故變為大畜而夫子釋之曰幹父之蠱意承考<lb/>
　也謂之意承考則所謂觀其志者也然大畜本體或<lb/>
　言畜徳或言畜賢此則意在于承考而志之所畜者<lb/>
　大故為蠱之大畜而與其本體異矣<lb/>
九二幹母之蠱不可貞<lb/>
<pb n="6b"/>
　此蠱之艮也而爻辭云爾者夫蠱之成卦兼艮巽焉<lb/>
　巽以柔而能入為義艮以剛而止為義九二以剛居<lb/>
　柔得中道而巽故能上應乎六五之柔中而幹母之<lb/>
　蠱也然母以從子為正子以制義為正幹母之蠱則母<lb/>
　未必能從子不可貞矣不可以為正則必正其常分而各<lb/>
　止其所然後可正焉故曰不可貞而變體為艮葢欲<lb/>
　正其常分而各止其所也恒之六五曰婦人貞吉從<lb/>
　一而終也夫子制義從婦凶也此爻之義所以舎巽<lb/>
<pb n="7a"/>
　之體而全歸于艮歟然因幹母之蠱而歸于艮之體<lb/>
　故為蠱之艮與其本體異矣<lb/>
九三幹父之蠱小有悔无大咎<lb/>
　此蠱之蒙也而爻辭云爾者夫幹父之蠱而剛過不<lb/>
　中以爭其不義而責之于善其意非不美也特其見<lb/>
　善不明而昧于父子之際狥爭子之職而乖色難之<lb/>
　愛殊不知爭之使不陷于不義者義也不必責之以<lb/>
　善而異于朋友者恩也恩宜勝義而義乃勝恩故悔<lb/>
<pb n="7b"/>
　咎不免而變體為蒙雖然蒙終于著而有亨之道故<lb/>
　九三剛過不中而終不失乎巽之體所以知過而能悔<lb/>
　人亦恕之而終无咎也且是爻特因不知父子之恩<lb/>
　義而不明乎善故為蠱之蒙而與其本體異矣<lb/>
六四裕父之蠱往見吝<lb/>
　此蠱之鼎也而爻辭云爾者夫蠱訓事而鼎乃喻才<lb/>
　事之所以成敗者才不才之殊爾故父以事任其子<lb/>
　子繼其志而述之乃有所謂才子者有所謂不才子<lb/>
<pb n="8a"/>
　者夫子曰才不才亦各言其子若所謂不肯堂不肯<lb/>
　播者不才子也若所謂奔走事厥考厥長者才子也<lb/>
　今亦幹父之蠱則不可謂之不才然而寛裕不敏則<lb/>
　不可謂之才其為子也處乎才與不才之間則才之<lb/>
　小者而鼎之力小任重者似之故為蠱之鼎而鼎之<lb/>
　九四亦有折足之辭焉雖然特因裕父之蠱而有不<lb/>
　勝其任之義故為蠱之鼎而與其本體異矣<lb/>
六五幹父之蠱用譽<lb/>
<pb n="8b"/>
　此蠱之巽也而爻辭云爾者夫蠱之成卦兼巽與艮<lb/>
　者也然子之于母以制義為常其巽以從之可暫而<lb/>
　不可久欲正其分而艮以止之故九二去巽之入而<lb/>
　為艮焉子之于父以濟美為孝其承以徳也可進而<lb/>
　不可止欲繼其志而巽以承之故六五去艮之止而<lb/>
　為巽焉此變體之所以異歟且去巽而全體為艮故<lb/>
　曰幹母之蠱不可貞去艮而全體為巽故曰幹父用譽<lb/>
　承以徳也夫巽以柔從為義柔從然後可入焉從父<lb/>
<pb n="9a"/>
　之令為不孝今乃以巽為善者父有徳則可從矣子<lb/>
　亦有徳則能從矣使父有徳而子不能巽以從之則<lb/>
　所謂子弗祗服厥父事者爾安足以為孝哉此其所<lb/>
　以貴于巽也雖然幹父用譽而承之以徳乃為蠱之<lb/>
　巽而主言父子之事則與其本體異矣<lb/>
上九不事王侯髙尚其事<lb/>
　此蠱之升也而爻辭云爾者夫君子之道以中正為<lb/>
　常方其為臣而事君也必降其志及其致為臣而歸<lb/>
<pb n="9b"/>
　則无降志之事矣是降已而升者也蠱之終如此故<lb/>
　不事王侯髙尚其事而變體為升焉夫君子必非刻<lb/>
　意尚行髙論怨誹為亢也以其為臣而事君也自中<lb/>
　道而降志及其已事而致為臣也乃无降志屈身之<lb/>
　事而復其本焉于是以升之名歸之然而升本體之<lb/>
　義自下而升者也蠱之上九則事已而髙降已而升<lb/>
　故為蠱之升而與升之本體異矣<lb/>
䷒<hi>兊下坤上</hi>臨<lb/>
<pb n="10a"/>
初九咸臨貞吉<lb/>
　此臨之師也而爻辭云爾者夫陽宜臨隂以正之而<lb/>
　隂則陽所臨也陽反于復而長于臨則漸進而上足<lb/>
　以有臨矣陽能臨隂而正之上能臨下而正之君子<lb/>
　能臨小人而正之則帥能臨衆而正之師能臨敵而<lb/>
　正之矣經曰能以衆正而孟子言征之為言正也此<lb/>
　臨之初九所以變體為師雖然在臨之初有正之之<lb/>
　漸故為師之初九則師之方出而已此夫子所以言<lb/>
<pb n="10b"/>
　咸臨貞吉志行正也雖然此特以一陽浸長足以臨<lb/>
　衆隂而正之故為臨之師而與其本體異矣<lb/>
九二咸臨吉无不利<lb/>
　此臨之復也而爻辭云爾者君子之道難進是貴故<lb/>
　翔而後集聖人取焉今二陽而為臨人心固已恱矣<lb/>
　以隂猶盛而在上乃處之以一陽之復若靜而不輕<lb/>
　動若慎而不過舉恐懼修省以此道而應上宜其退<lb/>
　而自處從義不從命而吉无不利也雖然此自二陽<lb/>
<pb n="11a"/>
　之臨謙沖退託而為一陽之復故為臨之復而與復<lb/>
　之本體異矣<lb/>
六三甘臨无攸利既憂之无咎<lb/>
　此臨之泰也而爻辭云爾者君子之進先時是戒故<lb/>
　未同而言賢人惡焉今始二陽為臨矣乃為三陽之<lb/>
　泰若虚而為盈約而為泰者以此道而從人宜其説<lb/>
　人不以道而无攸利也雖然此自二陽之臨驕淫矜<lb/>
　誇而為三陽之泰故為臨之泰而與泰之本體異矣<lb/>
<pb n="11b"/>
　然則九二六三皆二陽之臨也九二退而為一陽之<lb/>
　復則无不利六三進而為三陽之泰乃无攸利是亦<lb/>
　惡盈而好謙之意歟<lb/>
六四至臨无咎<lb/>
　此臨之歸妹也而爻辭云爾者葢居剛長之時乃用<lb/>
　至柔之徳疑有咎矣然以柔而居正自上而下賢因<lb/>
　初九之剛感已而應之則所謂无所不用其至者也<lb/>
　故言至臨无咎而所謂歸妹之義者彼以至剛自下<lb/>
<pb n="12a"/>
　而來感我以至柔自上而下應之也泰之六五以柔<lb/>
　中下應乎二而有歸妹之象此則以柔正下應乎初<lb/>
　而有歸妹之體葢君之旁求俊彦相之旁招俊乂皆<lb/>
　以仁柔謙下為美焉然以其居剛長之時乃能以至<lb/>
　柔應下故為臨之歸妹而與其本體異矣<lb/>
六五知臨大君之宜吉<lb/>
　此臨之節也而爻辭云爾者節之道貴乎中而已故<lb/>
　苦節則不可貞而甘節則往有尚臨雖剛長之卦五雖<lb/>
<pb n="12b"/>
　大君之位而臨人之道仁柔是貴居剛長之尊位而<lb/>
　不濟之以柔知柔徳之可用而不濟之以中皆非大<lb/>
　君之宜也剛而濟之以柔柔而濟之以中則剛柔中節<lb/>
　矣故變為節而曰知臨大君之宜吉而夫子釋之曰<lb/>
　行中之謂也然此居剛長之尊位而節之以柔中故<lb/>
　為臨之節而與節之本體異矣<lb/>
上六敦臨吉无咎<lb/>
　此臨之損也而爻辭云爾者莊子曰君子不得已而<lb/>
<pb n="13a"/>
　臨涖天下莫若无為无為也而後安其性命之情書<lb/>
　曰惟民生厚因物有遷夫性命之情未嘗不厚唯其<lb/>
　出而臨人則因物以遷矣物之能遷者性之疾也安<lb/>
　其性命之情而物不能遷則損其疾矣臨之上六雖<lb/>
　居臨人之位而得坤之體則靜且厚矣變體為艮則<lb/>
　又止于厚而物不能遷焉是雖出居臨涖之位而能<lb/>
　損其疾者居一焉去其忿欲之類所以損其疾而為<lb/>
　徳之修此其所以雖出而臨人不失其性之厚也雖<lb/>
<pb n="13b"/>
　然此特出而臨人能損其疾者爾故為臨之損而與<lb/>
　其本體異矣<lb/>
䷓<hi>坤下巽上</hi>觀<lb/>
初六童觀小人无咎君子吝<lb/>
　此觀之益也而爻辭云爾者葢以隂居初則有童義<lb/>
　于卦為觀固有觀義童而能觀則所見未明也以困<lb/>
　蒙之義言之則不可以不求益所承所應皆隂則疑<lb/>
　其不能求益然體坤之順而在六位之下則有求益<lb/>
<pb n="14a"/>
　之道也何以知其然哉葢昔者闕黨童子將命于孔<lb/>
　子而子有言曰吾見其居于位也見其與先生並行<lb/>
　也非求益者也欲速成者也是爻有童觀之義矣而<lb/>
　于體為坤最在六位之下則若能恭其貌順其言學<lb/>
　以至于哲而非居于位者也非與先生並行者也以<lb/>
　是知其有求益之道故變體為益而以君子之道期<lb/>
　之然非損上益下自上下下者也則與其本體異焉<lb/>
　故為觀之益而已<lb/>
<pb n="14b"/>
六二闚觀利女貞<lb/>
　此觀之渙也而爻辭云爾者夫知闚觀之為醜則必<lb/>
　離其所而極髙明致廣大然後所見髙逺能勝物而<lb/>
　小之矣故井蛙擅一壑之水則不知東海之樂河伯<lb/>
　順流而東行然後知北海之大此所以取渙離之義<lb/>
　而變體為渙雜卦曰渙離也其謂是歟古人終身誦<lb/>
　雄雉之詩者夫子不以為善進取不忘其初者夫子<lb/>
　以狂簡名之此其所以登東山而小魯登泰山而小<lb/>
<pb n="15a"/>
　天下也觀之六二以隂居隂而在内卦之中故為女<lb/>
　子之事而以闚觀為正然以隂而應陽自内而應外<lb/>
　則知以闚觀為醜而能離其所至于極髙明而致廣<lb/>
　大故曰闚觀女貞亦可醜也雖然此特離所見之小<lb/>
　趣所見之大而取渙之義故為觀之渙而與其本體<lb/>
　異矣<lb/>
六三觀我生進退<lb/>
　此觀之漸也而爻辭云爾者經曰漸之進也女歸吉<lb/>
<pb n="15b"/>
　也自于干至于磐于木于陸乃至于陵則進以漸矣<lb/>
　自九五于陵復為上九之于陸則退以漸矣自于陵<lb/>
　而于陸疑若退矣而視于干于磐猶為進焉以一端<lb/>
　言之四十曰强則可以仕矣五十曰艾則可以服官<lb/>
　政矣此觀我生而漸進也六十曰耆則使人而已七<lb/>
　十曰老則又致為臣而歸焉是觀我生而漸退也若<lb/>
　由之言志則謂可使有勇若求之言志則謂可使足<lb/>
　民至于漆雕開之未能信而不肯仕是亦觀我生進<lb/>
<pb n="16a"/>
　退之義夫觀之六三在上下二體之間此所以兼漸<lb/>
　進漸退之義而變體如此雖然觀我生而能進退以<lb/>
　漸故為觀之漸而與其本體異矣<lb/>
六四觀國之光利用賔于王<lb/>
　此觀之否也而爻辭云爾者夫否與泰反其類而為<lb/>
　國之光者否之終而泰之始也觀上體之六四為否<lb/>
　上體之九四而否九四曰有命无咎疇離祉故觀之<lb/>
　六四曰觀國之光夫泰之始則光矣否之終則猶有<lb/>
<pb n="16b"/>
　觀焉昔文王之盛徳若日月之照臨光于四方顯于<lb/>
　西土矣而紂猶在上未純乎周此二老所以自海濵<lb/>
　而至然而猶興曰盍歸乎來吾聞西伯善養老者吾<lb/>
　聞云者猶有觀焉之辭也雖然因觀國之光而未即<lb/>
　賔于王故為觀之否而與其本體異矣至利用賔于<lb/>
　王則為泰之始焉葢否之上體九四曰疇離祉而九<lb/>
　五曰休否上九曰傾否則否之終而泰之始可知矣<lb/>
　昔者陳厲公之筮敬仲也葢嘗遇觀之否矣周史乃<lb/>
<pb n="17a"/>
　曰不在此其在異國非此其身在其子孫而曰猶有<lb/>
　觀焉夫不在此而在異國非其身而在子孫其兆則<lb/>
　否之終而泰之始也所謂猶有觀焉則觀國之光之<lb/>
　謂也至于有國則利用賔于王矣然則變體之義豈<lb/>
　虚言哉<lb/>
九五觀我生君子无咎<lb/>
　此觀之剥也而爻辭云爾者夫下不厚則剥之所以<lb/>
　起剥不已則國之所以危故君以民為本上以下為<lb/>
<pb n="17b"/>
　基而法山附于地剥之義必厚下以安宅何則人君<lb/>
　欲觀其出于已者无他觀民情如何爾民相化以中<lb/>
　正則知教之出于我者亦然以二五皆不失乎中正<lb/>
　故也苟使民既庶矣既富矣其教以化之者又有尊<lb/>
　君親上之義矣則必安宅于上而无剥焉夫上以厚<lb/>
　下安宅法乎剥之象而然也觀民以觀我生以觀乎<lb/>
　剥之義而然也故彼為剝之本體而此為剥之變體<lb/>
　以剥之變體故為觀之剥而與本體異矣<lb/>
<pb n="18a"/>
上九觀其生君子无咎<lb/>
　此觀之比也而爻辭云爾者夫觀其生者觀民之所<lb/>
　以應上者親之譽之乎其畏之侮之乎親之譽之則<lb/>
　來比矣不然則莫我比也觀之卦爻以能觀為義而<lb/>
　上九與三相為正應彼雖上應乎我而我位不足乃<lb/>
　疑其不應而觀其生焉位不足而欲民之化疑若有<lb/>
　咎然有君子之徳矣則何咎之有哉故曰君子无咎<lb/>
　夫比人者下道比于人者上道葢比之本體也觀其<lb/>
<pb n="18b"/>
　生以知其比否故為觀之比而與其本體異矣然比<lb/>
　之觀則主後夫之不上比者言之觀之比則比與不<lb/>
　比皆觀焉<lb/>
</p>
<p>
</p>
  </div>
</body>
</text>
</TEI>
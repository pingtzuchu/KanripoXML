<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
漢司空掾任城樊何休序<hi>○陸氏音義曰掾弋絹反</hi>
昔者孔子有云吾志在春秋行在孝經此二學<lb/>
者聖人之極致治丗之要務也<hi>○治直吏反</hi>傳春秋者<lb/>
非一本據亂而作其中多非常異義可怪之論<lb/>
<hi>〇論盧困反下持論同</hi>說者疑惑至有倍經任意反傳違戾<lb/>
者其勢雖問不得不廣是以講誦師言至於百<lb/>
萬猶有不解時加釀嘲辭<hi>〇讓嘲陟交反</hi>援引他經失<lb/>
其句讀以無爲有甚可閔笑者不可勝記也是<lb/>
以治古學貴文章者謂之俗儒至使賈逵縁隙<lb/>
奮筆以爲公羊可奪左氏可興恨先師觀聽不<lb/>
決多隨二創此丗之餘事斯豈非守文持論敗<lb/>
<pb n="1b"/>
績失據之過哉余竊悲之乆矣往者略依胡母<lb/>
生條例<hi>〇母音無</hi>多得其正故遂隱括使就繩墨焉<lb/>
<hi>○隱括古奪反結也</hi>
　　公羊榖梁二書書肆苦無善本謹以家藏<lb/>
　　監本及江浙諸處官本參校頗加釐正惟是陸氏<lb/>
　　釋音字或與正文字不同如此序釀嘲陸氏釀作<lb/>
　　讓隱元年嫡子作適歸含作唅召公作邵桓四年<lb/>
　　曰蒐作廋若此者衆皆不敢以臆見更定姑兩存<lb/>
　　之以俟知者紹熈辛亥孟冬朔日建安余仁仲敬書<lb/>
<pb n="2a"/>
九經三傳沿革例載有建余氏夲余所見殘夲榖梁在<lb/>
周香嚴家即萬卷堂余仁仲校刻者也此外有周禮亦<lb/>
缺秋官蔵頋抱沖所今秋得此春秋公羊經傳解詁十<lb/>
二卷完善無缺實為至寳得之價白金一百二十兩不特<lb/>
書估居竒亦余之愛書有以致此初是書出鎮江蔣春農<lb/>
家書估以賤直購之携至吾郡叠爲有識者稱賛故索<lb/>
價竟至不減余務在必得惜書而不惜錢物書魔故智<lb/>
有如是者春秋五傳鄒夾已亡左榖二家厪存晉人之<lb/>
注惟公羊注猶漢人安淂不以至寳視之倘有餘力尚當<lb/>
付諸剞劂以廣其傳焉嘉慶戊辰秋七月黄丕烈識<lb/>
<pb n="2b"/>
<pb n="2b"/>
</p>
<p>
</p>
  </div>
</body>
</text>
</TEI>
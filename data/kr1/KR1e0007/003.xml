<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋公羊經傳解詁莊公第三<lb/>
　　　　　　　　何休學<lb/>
元年春王正月公何以不言即位春秋君弑子不<lb/>
言即位君弑則子何以不言即位<hi>据繼君不絶也〇君殺申志反下皆同</hi>隱<lb/>
之也孰隱隱子也<hi>隱痛是子之禍不忍言即位</hi>○三月夫人孫于齊<lb/>
孫者何孫猶孫也<hi>孫猶遁也〇孫音遜下及注皆同孫猶遁也遁徒困反</hi>内諱奔謂<lb/>
之孫<hi>言于齊者盈諱文</hi>夫人固在齊矣其言孫于齊何<hi>据公夫人遂如齊未有來文</hi>念母也<hi>固在齊而書孫者所以起念母也</hi>正月以存君念母以<lb/>
首事<hi>禮練祭取法存君夫人當首祭事時莊公練祭念母而迎之當書迎反書孫者明不宜也</hi>夫人何以不<lb/>
稱姜氏<hi>据夫人姜氏孫于邾婁</hi>貶曷爲貶<hi>据俱以孫爲丈</hi>與弑公也其<lb/>
與弑公奈何夫人譖公於齊侯<hi>如其事曰訴加誣曰譖○與殺音預下同譖側鴆反<pb n="1b"/>加誣曰譖</hi>公曰同非吾子齊侯之子也<hi>以淫於齊侯所生</hi>齊侯怒<lb/>
與之飲酒<hi>欲醉而殺之禮飲酒不過三爵</hi>於其出焉使公子彭生送<lb/>
之於其乗焉<hi>於其將上車時〇將上時掌反下同</hi>搚幹而殺之<hi>搚折聲也扶上車以手搚折其幹〇拹幹路合反本又作搚亦作拉皆同折聲也幹音古旦反脇也</hi>念母者所善也則曷<lb/>
爲於其念母焉貶<hi>据貶必於其重</hi>不與念母也<hi>念毋則忘父背本之道也故絶丈姜不爲不孝距蒯聵不爲不順脅靈社不爲不敬蓋重本尊統使尊行於卑上行於下貶者見王法所當誅至此乃貶者并不與念母也又欲以孫爲内見義明但當推逐去之亦不可加誅誅不加上之義非實孫月者起練祭左右〇背音佩蒯聵苦怪反下五怪反見王賢徧反下同爲内于僞反下爲卑爲營同去起吕反</hi>〇夏單伯逆王姬單伯者何吾大<lb/>
夫之命乎天子者也<hi>以稱字也禮諸侯三年一貢士於天子天子命與諸侯輔助爲政所以通賢共治示不獨專重民之至大國舉三人次國舉二人小國舉一人○單伯音善後放此逆王姬左氏作送王姬治直吏反</hi>何以不<lb/>
稱使<hi>据公子遂如京師言如者内稱使之文</hi>天子召而使之也逆之者何<lb/>
<pb n="2a"/>
使我主之也<hi>逆者魯自往之文方使魯爲父母主嫁之故與魯使自逆之不言于京師者使魯主之故使若自魯女無使受之</hi>曷爲使我主之<hi>据諸侯非一</hi>天子嫁女乎諸侯必<lb/>
使諸侯同姓者主之<hi>諸侯與天子同姓者</hi>諸侯嫁女于大夫必<lb/>
使大夫同姓者主之<hi>大夫與諸侯同姓者不自爲主者尊卑不敵其行㛰姻之禮則傷君臣之義行君臣之禮則廢㛰姻之好故必使同姓有血脉之屬宜爲父道與所適敵體者主之禮尊者嫁女于卑者必待風旨爲卑者不敢先求亦不可斥與之者申陽倡隂和之道天子嫁女於諸侯備姪娣如諸侯之禮義不可以天子之尊絶人繼嗣之路主書者惡天子也禮齊衰不接弁冕仇讎不交㛰姻〇好呼報反風如字又方鳯反倡昌亮反和户卧反惡烏路反齊衰音咨下七雷反</hi>〇秋築王姬之<lb/>
館于外何以書譏何譏爾築之禮也于外非禮也<lb/>
<hi>以言外知有築内之道也于外非禮也禮同姓本有主嫁女之道必闕地于夫人之下羣公子之上也時魯以將嫁女于讎國故築于外</hi>于<lb/>
外何以非禮<hi>据非内也</hi>築于外非禮也<hi>于逺辭也爲營衛不固不以將嫁于讎國除譏者魯本自得以讎爲解無爲受命而外之故曰非禮○解古賣反</hi>其築之何以禮<hi>据禮當豫設</hi>主<lb/>
<pb n="2b"/>
王姬者必爲之改築主王姬者則曷爲必爲之改<lb/>
築<hi>据諸侯宫非一○必爲于僞反下必爲爲襄公井注同</hi>於路寢則不可小寢則嫌<lb/>
<hi>皆所以逺别也○別彼列反</hi>羣公子之舍<hi>謂女公/子也</hi>則以卑矣<hi>以爲大卑〇大音泰一音他賀反</hi>其道必爲之改築者也<hi>以上傳言爾知當築夫人之下羣公子之上築例時</hi>○<lb/>
冬十月乙亥陳侯林卒〇王使榮叔來錫桓公命<lb/>
錫者何賜也<hi>上與下之辭〇錫星歷反</hi>命者何加我服也<hi>増加其衣服令有異於諸侯禮有九錫一曰車馬二曰衣服三曰樂則四曰朱户五曰納陛六曰虎賁七曰弓矢八曰鈇鉞九曰秬鬯皆所以勸善扶不能言命不言服者重命不重其財物禮百里不過九命七十里不過七命五十里不過五命〇令力呈反賁音奔鈇鉞音甫又方于反下音越秬音巨黒黍也鬯勑亮反香酒</hi>其言桓公何<hi>据錫文公/命不言謚</hi>追命也<hi>舉謚明知追命死者禮生有善行死當加善謚不當復加錫不言天王者桓行實惡而乃追錫之尤悖天道故云爾○善行下孟反下同復扶又反悖𥙷内反</hi>〇王姬<lb/>
歸于齊何以書我主之也<hi>魯主女爲父母道故恩録而書之内女歸例月外女不月者聖<pb n="3a"/>人探人情以制恩實不如魯女</hi>○齊師遷紀郱鄑郚遷之者何取之也<lb/>
<hi>以稱師知取之○郱歩丁反鄑子斯反又音晉郚音吾</hi>取之則曷爲不言取之也<hi>据莒人伐𣏌取牟婁</hi>爲襄公諱也<hi>襄公將復讎於紀故先孤弱取其邑本不爲利舉故爲諱不舉伐順諱丈也</hi>外<lb/>
取邑不書此何以書大之也何大爾自是始滅也<lb/>
<hi>將大滅紀從此始故重而書之</hi>
二年春王二月葬陳莊公〇夏公子慶父帥師伐<lb/>
餘丘於餘丘者何邾婁之邑也曷爲不繫乎邾婁<lb/>
國之也曷爲國之君存焉爾<hi>慶父㓜少將兵不譏者從不言弟意亦起之○少詩照反</hi>
○秋七月齊王姬卒外夫人不卒此何以卒録焉爾<lb/>
曷爲録焉爾<hi>据王后崩猶不録</hi>我主之也<hi>魯主女爲父母道故卒録之明當有恩禮内女卒例日外女卒不日者實不如魯女也</hi>○冬十有二月夫人姜氏㑹齊侯于<lb/>
<pb n="3b"/>
郜<hi>書者婦人無外事外則近淫不致者本無出道有出道乃致奔喪致是也〇郜古報反二傳作禚四年亦爾近附近之近亦如字</hi>〇乙酉宋公馮卒<lb/>
三年春王正月溺㑹齊師伐衛溺者何吾大夫之<lb/>
未命者也<hi>所伐大夫不卒者莊公薄於臣子之恩故不卒大夫與桓同義月者衛朔背叛出奔天子新立衛公子留齊魯無憚天子之心而伐之故明惡重於伐故月也○溺乃歷反</hi>〇夏四月葬宋莊公<hi>莊公馮篡不見書葬者篡以計除非以起他事不見也○不見賢徧反下皆同</hi>〇五月葬桓王此未有言崩者<lb/>
何以書葬蓋改葬也<hi>改更也改葬服輕不當月月者時無非常之變榮奢改葬爾故惡録之書者諸侯當有恩禮</hi>〇秋紀季以<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>入于齊紀季者何紀侯之弟<lb/>
也何以不名賢也何賢乎紀季<hi>据叛也〇<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>户圭反</hi>服罪也其<lb/>
服罪奈何魯子曰請後五廟以存姑姊妹<hi>紀與齊爲讎不直齊大紀小季知必亡故以酅首服先祖有罪於齊請爲五廟後以<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>共祭祀存姑姊妹稱字賢之者以存先祖之功則除出奔之罪明其知權言<pb n="4a"/>入者難辭賢季有難去兄入齊之心故見之男謂女先生爲姊後生爲妹父之姊妹爲姑○共音恭難辭乃旦反下皆同</hi>〇冬公<lb/>
次于郎<hi>次者兵舎止之名</hi>其言次于郎何<hi>國内兵不當書公歛處父帥師而至雖有事而猶不書是也</hi>刺欲救紀而後不能也<hi>惡公旣救人辟難道還故書其止次以起之諸侯本有相救之道所以抑強消亂也次例時〇惡烏路反</hi>
四年春王二月夫人姜氏饗齊侯于祝丘<hi>書者與㑹郜同義牛酒曰犒加飯羹曰饗月者再出重也三出不月者省文從可知例〇犒苦報反勞也</hi>〇三月紀伯姬卒<hi>禮天子諸侯絶期大夫絶緦天子唯女之適二王後者諸侯唯女之爲諸侯夫人者恩得申故卒之○期音基緦音絲</hi>○夏齊侯<lb/>
陳侯鄭伯遇于垂〇紀侯大去其國大去者何滅<lb/>
也孰滅之齊滅之曷爲不言齊滅之爲襄公諱也<lb/>
春秋爲賢者諱何賢乎襄公<hi>据楚莊王亦賢滅蕭不爲諱〇爲襄于僞反下爲賢注爲諱及下注爲諱爲襄同</hi>復讎也何讎爾逺祖也哀公亨乎周<hi>亨煑<pb n="4b"/>而殺之〇亨普庚反注同煑殺也</hi>紀侯譖之以襄公之爲於此焉者事<lb/>
祖禰之心盡矣盡者何襄公將復讎乎紀卜之曰<lb/>
師喪分焉<hi>龜曰卜蓍曰筮分半也師喪亡其半○禰乃禮反師喪息浪反注同蓍音尸筮市制反</hi>寡人死<lb/>
之<hi>襄公荅卜者之辭</hi>不爲不吉也逺祖者幾丗乎九丗矣九<lb/>
丗猶可以復讎乎雖百丗可也<hi>百丗大言之爾猶詩云嵩髙維嶽峻極于天君子萬年〇幾居豈反崧髙息忠反本亦作嵩</hi>家亦可乎<hi>家謂大夫家</hi>曰不可國何以可<lb/>
<hi>据家不可</hi>國君一體也先君之恥猶今君之恥也今君<lb/>
之恥猶先君之恥也<hi>先君謂哀公今君謂襄公言其恥同也</hi>國君何以爲<lb/>
一體<hi>据非一丗</hi>國君以國爲體諸侯丗故國君爲一體<lb/>
也<hi>雖百丗號猶稱齊侯</hi>今紀無罪<hi>今紀/侯也</hi>此非怒與<hi>怒遷怒齊人語也此非怒其先祖遷之于子孫與○怒與音餘</hi>曰非也古者有明天子則紀侯必誅必<lb/>
<pb n="5a"/>
無紀者紀侯之不誅至今有紀者猶無明天子也<lb/>
古者諸侯必有㑹聚之事相朝聘之道號辭必稱<lb/>
先君以相接然則齊紀無說焉不可以並立乎天<lb/>
下<hi>無說無說懌也〇無說音恱注同懌音亦</hi>故將去紀侯者不得不去紀也<lb/>
有明天子則襄公得爲若行乎<hi>若如也猶曰得爲如此行乎〇將去起吕反下及注同若行下孟反注同</hi>曰不得也不得則襄公曷爲爲之上無天<lb/>
子下無方伯<hi>有而無益於治曰無猶易曰閴其無人〇治直吏反閴苦鵙反</hi>縁恩疾者可<lb/>
也<hi>疾痛也賢襄公爲諱者以復讎之義除滅人之惡言大去者爲襄公明義但當遷徙去之不當取有有明亂義也不爲文實者方諱不得貶</hi>〇六月乙丑齊侯葬紀伯姬外夫人不書葬此<lb/>
何以書<hi>据鄫季姬也</hi>隱之也何隱爾其國亡矣徒葬於<lb/>
齊爾<hi>徒者無臣子辭也國滅無臣子徒爲齊侯所殺故痛而書之明魯宜當閔傷臨之卒不日葬日者魯本宜葬之故移恩録文於<pb n="5b"/>葬</hi>此復讎也曷爲葬之<hi>据恩怨不兩行</hi>滅其可滅葬其可<lb/>
葬此其爲可葬奈何復讎者非將殺之逐之也以<lb/>
爲雖遇紀侯之殯亦將葬之也<hi>以爲者設事辭而言之以大歛而徙棺曰殯夏后氏殯於阼階之上若存殷人殯於兩楹之間賔主夾之周人殯於西階之上賔之也稱齊侯者善葬伯姬得其宜也○歛力驗反夾古洽反</hi>
○秋七月〇冬公及齊人狩于郜公曷爲與微者<lb/>
狩<hi>据與髙傒盟諱此競逐恥同</hi>齊侯也<hi>以不没公知爲齊侯也</hi>齊侯則其稱人<lb/>
何諱與讎狩也<hi>禮父母之讎不同戴天兄弟之讎不同國九族之讎不同郷黨朋友之讎不同市朝稱人者使若微者不没公言齊人者公可以見齊微者至於魯人皆當復讎義不可以見齊侯也○以見賢徧反下同</hi>前此者有<lb/>
事矣<hi>溺㑹齊師伐衛是也</hi>後此者有事矣<hi>師及齊師圍盛是也</hi>則曷爲獨<lb/>
於此焉譏於讎者將壹譏而巳故擇其重者而譏<lb/>
焉莫重乎其與讎狩也<hi>狩者上所以共承宗廟下所以教習兵行義〇共音恭</hi>於讎<lb/>
<pb n="6a"/>
者則曷爲將壹譏而已讎者無時焉可與通通則<lb/>
爲大譏不可勝譏故將壹譏而巳其餘從同同<hi>其餘輕者從義與重者同不復譏都與無讎同文論之所以省文逹其異義矣凡二同故言同同〇勝音升復扶又反</hi>
五年春王正月〇夏夫人姜氏如齊師〇秋倪黎<lb/>
來來朝倪者何小邾婁也<hi>小邾婁國〇倪五兮反二傳皆作郳黎來力兮反小邾婁力居反二傳亦無婁字</hi>小邾婁則曷爲謂之倪未能以其名通也<hi>倪者小邾婁之都邑時未能爲附庸不足以小邾婁名通故略謂之倪</hi>黎來者何名也其名何<lb/>
<hi>据僖七年稱子</hi>微國也<hi>此最微得見者其後附從齊桓爲僖七年張本文〇見賢徧反爲僖于僞反下文注同</hi>〇<lb/>
冬公㑹齊人宋人陳人蔡人伐衛此伐衛何納朔<lb/>
也曷爲不言納衛侯朔<hi>据納頓子于頓言納下朔入公入致伐齊人來歸衛寳知爲納朔伐之</hi>
辟王也<hi>辟王者兵也王人子突是也使若伐而去不留納朔者所以正其義因爲内諱</hi>
<pb n="6b"/>
六年春王三月王人子突救衛王人者何微者也<lb/>
子突者何<hi>別何之者稱人序上又僖八年王人不稱字嫌二人</hi>貴也<hi>貴子之稱〇稱尺證反</hi>貴<lb/>
則其稱人何<hi>据王子瑕不稱人本當言王子突示諸侯親親以責之也</hi>繫諸人也曷爲<lb/>
繫諸人<hi>据不以微及大</hi>王人耳<hi>刺王者朔在岱隂齊時一使可致一夫可誅而緩令交連五國之兵伐天子所立還以自納王遣貴子突卒不能救遂爲天下笑故爲王者諱使若遣微者弱愈因爲内殺惡救例時此月者嫌實微者故加録之以起實貴子突○使所吏反令力陳反爲王于僞反下因爲不爲危録皆同</hi>○夏六月衛侯朔入于衛<lb/>
衛侯朔何以名<hi>据衛侯入于陳儀不名</hi>絶曷爲絶之<hi>据俱入也</hi>犯命也<lb/>
<hi>犯天子命尤重</hi>其言入何<hi>据頓子不復書入〇/不復扶又反下皆同</hi>篡辭也<hi>上辟王不得言納故復從篡辭書入也不直言篡者事各有本也殺而立者不以當國之辭言之非殺而立者以當國之辭言之國人立之曰立他國立之曰納從外曰入諸侯有屬託力加自文也不書公子留出奔者天子本當絶衛不當復立公子留因爲天子諱微弱〇殺而申志反下皆同屬音燭</hi>〇<lb/>
秋公至自伐衛曷爲或言致㑹或言致伐得意致<lb/>
<pb n="7a"/>
㑹<hi>所伐國服兵解國安故不復録兵所從來獨重其本㑹之時</hi>不得意致伐<hi>所伐國不服兵將復用國家有危故重録所從來此謂公與二國以上也公與一國及獨出用兵得意不致不得意致伐公與二國以上出㑹盟得意致㑹不得意不致公與一國出㑹盟得意致地不得意不致皆例時</hi>衛侯朔入于衛何以致伐<hi>据得意</hi>不敢勝天子也<hi>與上辟王同義乆不月者不與伐天子也故不爲危録之</hi>○螟<hi>先是伐衛納朔兵歷四時及反民煩擾之所生○螟亡丁反</hi>○冬齊人來歸衛寳此衛寳也則<lb/>
齊人曷爲來歸之衛人歸之也<hi>以稱人共國辭○衛寳左氏經作衛俘</hi>衛<lb/>
人歸之則其稱齊人何讓乎我也其讓乎我奈何<lb/>
齊侯曰此非寡人之力魯侯之力也<hi>時朔得國後遣人賂齊齊侯推功歸魯使衛人持寳來雖本非義賂齊當以讓除惡故善起其事主書者極惡魯犯命復貪利也不爲大惡者納朔本不以賂行事畢而見謝爾寳者玉物之凡名〇惡烏路反</hi>
七年春夫人姜氏㑹齊侯于防○夏四月辛卯夜<lb/>
<pb n="7b"/>
恒星不見夜中星霣如雨恒星者何列星也<hi>恒常也常以時列見〇辛卯夜一本無夜字榖梁作昔不見賢徧反注及傳皆同</hi>列星不見則何以知夜之<lb/>
中星反也<hi>反者星復其位</hi>如雨者何如雨者非雨也非雨則<lb/>
曷爲謂之如雨不脩春秋曰雨星不及地尺而復<lb/>
<hi>不脩春秋謂史記也古者謂史記爲春秋〇雨星于付反一音如字下注雨星同</hi>君子脩之曰星霣<lb/>
如雨<hi>明其狀似雨爾不當言雨星不言尺者霣則爲異不以尺寸録之</hi>何以書記異也<hi>列星者天之常宿分守度諸侯之象周之四月夏之二月昬參伐狼注之宿當見參伐主斬艾立義狼注主持衡平也皆滅者法度廢絶威信陵遟之象時天子微弱不能誅衛侯朔是後遂失其正諸侯背叛王室日卑星霣未墜而夜中星反者房心見其虚危斗房心天子明堂布政之宫也虚危齊分其後齊桓行覇陽榖之㑹有王事〇常宿音秀下同參伐所林反下同狼注張又反與咮同朱鳥口星也一音之住反艾魚廢反墜直類反分扶問反</hi>〇秋大水〇無麥苗無苗則曷爲先言無麥<lb/>
而後言無苗<hi>苗者禾也生曰苗秀曰禾据是時苗微麥彊俱遇水災苗當先亡</hi>一災不書待<lb/>
<pb n="8a"/>
無麥然後書無苗<hi>明君子不以一過責人水旱螟<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>皆以傷二榖乃書然不書穀名至麥苗獨書者民食最重螟<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>音終</hi>何以書記災也<hi>先是莊公伐衛納朔用兵踰年夫人數出淫泆民怨之所生〇數所角反泆音逸</hi>冬夫人姜氏㑹齊侯于榖<lb/>
八年春王正月師次于郎以俟陳人蔡人次不言<lb/>
俟此其言俟何<hi>据次于陘俟屈完不書俟〇屈居勿反</hi>託不得巳也<hi>師出本爲下滅盛興陳蔡屬與魯伐衛同心人國逺故因假以諱滅同姓託待二國爲留辭主所以辟下言及也加以者辟實俟陳蔡稱人者略以外國辭稱人微之〇本爲于僞反傳及注爲乆皆同屬與音燭</hi>甲午祠兵祠兵者何出曰祠<lb/>
兵<hi>禮兵不徒使故將出兵必祠於近郊陳兵習戰殺牲饗士卒〇祠兵音辭祭也左氏作治兵下文注同卒子忽反</hi>入曰<lb/>
振旅<hi>五百人曰旅</hi>其禮一也皆習戰也<hi>言與祠兵禮如一將出不嫌不習故以祠兵言之將入嫌於廢之故以振訊士衆言之玄相見也祠兵壯者在前難在前振旅壯者在後復長糿且衛後也〇訊音信又音峻本亦作迅相見賢徧反下同難乃旦反長丁丈反</hi>何言乎祠兵<hi>据不/書</hi>爲乆也<hi>爲乆稽留之辭</hi>曷爲爲<lb/>
<pb n="8b"/>
乆<hi>据取長葛乆之</hi>吾將以甲午之日然後祠兵於是<hi>諱爲乆留辭使若無欲滅同姓之意因見出竟明盛非内邑也</hi>○夏師及齊師圍成成降于齊師<lb/>
成者何盛也<hi>以上有祠兵下有盛伯來奔○成如字二傳作郕降于户江反傳及下注皆同</hi>盛則曷<lb/>
爲謂之成諱滅同姓也<hi>因魯有成邑同聲相似故云爾</hi>曷爲不言降<lb/>
吾師<hi>据戰於宋不言歸衛</hi>辟之也<hi>辟滅同姓言圍者使若魯圍之而去成自從後降於齊師也降者自伏之文所以醇歸於齊言及者起魯實欲滅之不月者順諱文不書盛伯出奔深諱之</hi>〇秋師還還者何善<lb/>
辭也此滅同姓何善爾病之也<hi>慰勞其罷病〇慰勞力報反下同其罷音皮下同</hi>曰師病矣曷爲病之<hi>据師出皆罷病曷爲獨勞此病也</hi>非師之罪也<lb/>
<hi>明君之使重在君因解非師自汲汲</hi>〇冬十有一月癸未齊無知弑其君<lb/>
諸兒<hi>諸兒襄公也無知公子夷仲年之子襄公從弟〇兒如字一音五兮反從才用反</hi>
九年春齊人殺無知〇公及齊大夫盟于曁公曷<lb/>
<pb n="9a"/>
爲與大夫盟<hi>据與髙傒盟諱不言公〇曁其器反左氏作蔇</hi>齊無君也然則何<lb/>
以不名<hi>据髙傒名</hi>爲其諱與大夫盟也使若衆然<hi>鄰國之臣猶吾臣也君之於臣當告從命行而反秋血約誓故諱使若悉得齊諸大夫約束之者愈也不月者是時齊以無知之難小白奔莒子糾奔魯齊迎子糾欲立之魯不與而與之盟齊爲是更迎小白然後乃伐齊欲納子糾不能納故深諱使若信者也不致者魯地也子糾出奔不書者本未命爲嗣賤故不録之〇爲其于僞反注爲是及下注實爲魯爲同歃所洽反又所甲反難乃旦反</hi>夏公伐齊納<lb/>
糾納者何入辭也其言伐之何<hi>据晉人納捷菑于邾婁不言伐〇納糾左氏經亦作納子糾</hi>伐而言納者猶不能納也<hi>伐者非入國辭故云爾</hi>糾者何<lb/>
公子糾也何以不稱公子<hi>据下言子糾知非當國本當去國見挈言公子糾〇去國起吕反下故去同</hi>君前臣名也<hi>春秋别嫌明疑嫌當爲齊君在魯君前不爲臣禮公子無去國道臣異國義故去公子見臣於魯也納不致者言伐得意不得意可知猶遇弗遇例也不月者非納篡辭〇别彼列反見賢徧反</hi>齊小白入于<lb/>
齊曷爲以國氏<hi>据宋公子池自陳入于蕭氏公子也</hi>當國也<hi>當國故先氏國也不月者移惡<pb n="9b"/>于魯也</hi>其言入何篡辭也〇秋七月丁酉葬齊襄公<lb/>
○八月庚申及齊師戰于乾時我師敗績内不言敗<lb/>
此其言敗何<hi>据郎之戰</hi>伐敗也<hi>自誇大其伐而取敗〇自誇苦瓜反本又作夸下同</hi>曷爲<lb/>
伐敗<hi>据内不言敗績曷爲自誇大其伐而取敗</hi>復讎也<hi>復讎以死敗爲榮故録之髙齊襄賢仇牧是也</hi>此<lb/>
復讎乎大國曷爲使微者<hi>据納子糾公猶自行即大夫當有名氏</hi>公也<lb/>
<hi>如上据知爲公</hi>公則曷爲不言公不與公復讎也曷爲不與<lb/>
公復讎<hi>据諱與讎狩</hi>復讎者在下也<hi>時實爲不能納子糾伐齊諸大夫以爲不如以復讎伐之於是以復讎伐之非誠心至意故不與也書敗者起託義戰不致者有敗文得意不得意可知例</hi>九月齊人<lb/>
取子糾殺之其取之何<hi>据楚人殺陳夏徴舒不言取執齊慶封殺之言執也○夏户雅反</hi>
内辭也脅我使我殺之也<hi>以下浚洙知其脅也以獨人共國辭知使魯殺之時小白得國與鮑叔牙圖國政故鮑叔薦管仲召忽曰使彼國得賢巳國之患也乃脅魯使殺子糾求管仲召忽魯惶恐殺子糾歸管仲召忽死之故深諱使<pb n="10a"/>若齊自取殺之○邵忽本又作召上照反恐丘勇反</hi>其稱子糾何<hi>据不立也</hi>貴也其貴奈<lb/>
何宜爲君者也<hi>故以君薨稱子某言之者著其宜爲君明魯爲齊殺之皆當坐弑君因解上納言糾皆不爲篡所以理嫌疑也月者從未踰年君例主書者從齊取也〇當坐才卧反後當坐之類皆放此</hi>〇冬浚洙洙者<lb/>
何水也<hi>以言浚也○浚思俊反深也洙音殊水名</hi>浚之者何深之也曷爲深<lb/>
之<hi>据本非人功所爲</hi>畏齊也<hi>洙在魯北/齊所由來</hi>曷爲畏齊也<hi>据伐敗也</hi>辭殺<lb/>
子糾也<hi>時魯新見脅畏齊浚之微弱恥甚故諱使若辭不肯殺子糾也齊自取殺之畏齊怒爲備亦所以起上脅也</hi>
十年春王正月公敗齊師于長勺<hi>〇勺時灼反</hi>〇二月公<lb/>
侵宋曷爲或言侵或言伐觕者曰侵<hi>捔麤也將兵至竟以過侵責之服則引兵而去用意尚麤〇觕者七奴反又才古反</hi>精者曰伐<hi>精猶精密也侵責之不服推兵入竟伐擊之益深用意稍精密</hi>
戰不言伐<hi>舉戰爲重犂戰是也合兵血刃曰戰</hi>圍不言戰<hi>舉圍爲重楚子圍鄭是也以兵守城曰圍</hi>
入不言圍<hi>舉入爲重晉侯入曹執曹伯是也得而不居曰入</hi>滅不言入<hi>舉滅爲重齊滅萊是也取其國</hi>
<pb n="10b"/>
<pb n="10b"/>
秋九月荆敗蔡師于莘以蔡侯獻舞歸荆者何州<lb/>
名也<hi>州謂九州兾兖青徐揚荆豫梁雍〇莘所巾反雍於用反</hi>州不若國國不若氏氏<lb/>
不若人人不若名名不若字<hi>皆取精詳録也</hi>字不若子<hi>爵最尊春秋假行事以見王法聖人爲文辭孫順善善惡惡不可正言其罪因周本有奪爵稱國氏人名字之科故加州文備七等以進退之若自記事者書人姓名主人習其讀而問其傳則末知巳之有罪焉爾猶此類也〇見賢徧反孫音遜惡惡並如字一讀上烏路反傳直專反</hi>蔡<lb/>
侯獻舞何以名<hi>据獲晉侯不名</hi>絶曷爲絶之<hi>据晉侯/不名絶</hi>獲也<hi>獲得也戰而爲敵所得獻舞不言獲故名以起之</hi>曷爲不言其獲<hi>据晉侯言獲也</hi>不與夷<lb/>
狄之獲中國也<hi>與凡伯同義夷狄謂楚不言楚言荆者楚彊而近中國卒暴責之則恐爲害深故進之以漸從此七等之極始也○近附近之近卒七忽反</hi>○冬十月齊師滅譚譚子奔莒何<lb/>
以不言出<hi>据衛侯出奔也〇譚徒南反</hi>國巳滅矣無所出也<hi>别於有國出奔者孔子曰君子於其言無所苟而巳矣月者惡不死位也○别彼列反惡烏路反</hi>
<pb n="11a"/>
十有一年春王正月○夏五月戊寅公敗宋師于<lb/>
鄑<hi>○鄑子斯反</hi>○秋宋大水何以書記災也外災不書此<lb/>
何以書<hi>据郭移不書○漷火虢反又音郭</hi>及我也<hi>時魯亦有水災書魯則宋災不見兩舉則煩文不省故詭例書外以見内也先是二國比興兵相敗百姓同怨而俱災故明天人相與報應之際甚可畏之〇不見賢徧反下同省所景反應應對之應</hi>
〇冬王姬歸于齊何以書過我也<hi>時王者嫁女於齊塗過魯明當有送迎之禮在塗不稱婦者王者無外故從在國辭〇過古禾反</hi>
十有二年春王三月紀叔姬歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>其言歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
何<hi>据國滅來歸不書<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>非紀國而言歸</hi>隱之也何隱爾其國亡矣徒歸<lb/>
于叔爾也<hi>叔者紀季也婦人謂夫之弟爲叔來歸不書書歸<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>者/痛其國滅無所歸也<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>不繫齊者時齊聽後五廟故國之起有五廟存也月者恩録之</hi>○夏四月○秋八月甲午宋萬弑其君<lb/>
接及其大夫仇牧及者何累也弑君多矣舎此無<lb/>
<pb n="11b"/>
累者乎孔父荀息皆累也舎孔父荀息無累者乎<lb/>
曰有<hi>復反覆發傳者樂道人之善也孔子曰益者三樂損者三樂樂節禮樂樂道人之善樂多賢友益矣樂驕樂樂佚遊樂宴樂損矣〇接左氏作捷仇牧音求下音木舎音捨下舎孔父同復扶又反年末同覆芳服反驕樂音洛下宴樂同</hi>有則此何<lb/>
以書賢也何賢乎仇牧<hi>据與孔父同也</hi>仇牧可謂不畏彊禦<lb/>
矣<hi>以下録萬出奔月也禦禁也言力彊不可禁也○禦魚吕反</hi>其不畏彊禦奈何萬甞<lb/>
與莊公戰<hi>莊公即魯莊公戰者乗丘時</hi>獲乎莊公莊公歸散舎諸<lb/>
宫中<hi>散放也舎止也獲不書者士也</hi>數月然後歸之歸反爲大夫於<lb/>
宋與閔公博<hi>傳本道此者極其禍生於博戲相慢易也〇數所主反公博如字戲名也字書作薄易以䜴反</hi>婦<lb/>
人皆在側萬曰甚矣魯侯之淑<hi>淑善</hi>魯侯之美也<hi>美好</hi>
天下諸侯宜爲君者唯魯侯爾<hi>萬見婦人皆在側故訐閔公以此言言閔公不如魯侯美好○訐九列反九謁反一/音九刈反又一本作掲其例去列二反</hi>閔公矜此婦人<hi>色自美大於此婦人</hi>
<pb n="12a"/>
妬其言顧曰此虜也<hi>顧謂側婦人曰此萬也虜執虜也○妬丁故反</hi>爾虜焉故<lb/>
<hi>爾女也謂萬也更向萬曰女甞執虜於魯侯故稱譽爾〇爾女音汝下同稱譽音餘又音預</hi>魯侯之美惡乎<lb/>
至<hi>惡乎至猶何所至〇惡音烏注同</hi>萬怒搏閔公絶其脰<hi>脰頸也齊人語〇搏音博脰音豆頸也</hi>仇牧聞君弑趨而至遇之于門手劒而叱之<lb/>
<hi>手劒持抜劒叱罵之○叱昌實反</hi>萬臂摋仇牧碎其首<hi>側手曰摋首頭○萬臂必賜反本又作辟婢亦反摋素葛反又素結反側手繫也</hi>齒著乎門闔<hi>闔扇○著直略反門闔户臘反門扇也</hi>仇<lb/>
牧可謂不畏彊禦矣<hi>猶乳犬玃虎伏雞搏貍精誠之至也爭搏弑君而以當國言之者重録彊禦之賊禍不可測明當防其重者急誅之〇乳如住反攫俱縛反又九碧反一本作搏又音付伏扶又反貍力之反</hi>冬十月<lb/>
宋萬出奔陳<hi>萬弑君所以復見者重録彊禦之賊明當急誅之也月者使與大國君奔同例明彊禦也〇見賢徧反</hi>
十有三年春齊侯宋人陳人蔡人邾婁人㑹于北<lb/>
杏<hi>齊桓行霸約束諸侯尊天子故爲此㑹也桓公時未爲諸侯所信郷故使微者㑹也桓公不辭微者欲以卑下諸侯遂成霸功也<pb n="12b"/>○信鄉許亮反年末同卑下遐嫁反</hi>○夏六月齊人滅遂<hi>不㑹北杏故也不諱者桓公行霸不任文德而尚武力又功未足以除惡</hi>○秋七月○冬公㑹齊侯盟于柯何以不<lb/>
日<hi>据唐之盟日〇柯音歌</hi>易也<hi>易猶佼易也相親信無後患之辭〇易也以豉反注及下同佼古夘反</hi>其易<lb/>
奈何桓之盟不日其㑹不致信之也其不日何以<lb/>
始乎此莊公將㑹乎桓曹子進曰君之意何如<hi>進前也曹子見莊將㑹有慙色故問之</hi>莊公曰寡人之生則不若死矣<hi>自傷與齊爲讎不能復也伐齊納糾不能納反復爲齊所脅而殺之〇能復扶又反下同</hi>曹子曰然則君請當<lb/>
其君臣請當其臣<hi>當猶敵也將劫之辭</hi>莊公曰諾於是㑹乎桓<lb/>
莊公升壇<hi>土基三尺土堦三等曰壇㑹必有壇者爲升降揖讓稱先君以相接所以長其敬○壇大丹反以長丁丈反</hi>
曹子手劒而從之<hi>從隨也隨莊公上壇造桓公前而脅之曹子本謀當其臣更當其君者見莊有不能之色○上時掌反造桓七報反下同</hi>管子進曰君何求乎<hi>管子管仲也君謂莊公也桓公卒愕不能應故<pb n="13a"/>管子進爲此言○卒七忽反愕五各反應應對之應爲此言于僞反下爲殺同</hi>曹子曰<hi>莊公亦造次不知所言故任曹子</hi>
城壞壓竟<hi>齊數侵魯取邑以喻侵深也〇壓於甲反又於輙反數所角反</hi>君不圖與<hi>君謂齊柜公圖計也猶曰君不當計侵魯大甚○與音餘</hi>管子曰然則君將何求<hi>所侵邑非一欲求何者</hi>曹<lb/>
子曰願請汶陽之田<hi>欲復魯竟</hi>管子顧曰君許諾<hi>諸侯死國不死邑故可許諾</hi>桓公曰諾曹子請盟桓公下與之盟<hi>下壇與曹子定約盟誓莊公也必下壇者爲殺牲不絜又盟本非禮故不于壇上也</hi>巳盟曹子摽劒而去之<hi>摽辟也時曹子瑞劒守桓公巳盟乃摽劒置地與桓公相去離故云爾〇摽劒普交反辟也辟劒置地劉兆云辟捐也辟也婢亦反下同去離力智反</hi>
要盟可犯<hi>臣約束君曰要彊見要脅而盟爾故云可犯○要盟一遥反注同彊見其丈反</hi>而桓公不<lb/>
欺曹子可讎<hi>以臣劫君罪可讎</hi>而桓公不怨桓公之信著乎<lb/>
天下自柯之盟始焉<hi>諸侯猶是翕然信鄉服從再㑹于鄄同盟于幽遂成霸功故云爾劫桓公取汶陽田不書者諱行詐劫人也</hi>
<pb n="13b"/>
十有四年春齊人陳人曹人伐宋○夏單伯㑹伐<lb/>
宋其言㑹伐宋何<hi>据伐國不殊㑹曹伯襄言㑹諸侯</hi>後㑹也<hi>本期而後故但舉㑹書者刺其不信因以分别功惡有深淺也從義兵而後者功薄從不義兵而後者惡淺〇别彼列反</hi>秋七月荆入蔡<lb/>
〇冬單伯㑹齊侯宋公衛侯鄭伯于鄄<hi>〇鄄本亦作甄規面反</hi>
十有五年春齊侯宋公陳侯衛侯鄭伯㑹于鄄○<lb/>
夏夫人姜氏如齊○秋宋人齊人邾婁人伐兒<hi>○兒音郳</hi>
〇鄭人侵宋○冬十月<lb/>
十有六年春王正月○夏宋人齊人衛人伐鄭〇<lb/>
秋荆伐鄭○冬十有二月公㑹齊侯宋公陳侯衛<lb/>
侯鄭伯許男曹伯滑伯滕子同盟于幽同盟者何<lb/>
同欲也<hi>同心欲盟也同心爲善善必成同心爲惡惡必成故重而言同心也〇滑于八反</hi>〇邾婁子克<lb/>
<pb n="14a"/>
卒<hi>小國未甞卒而卒者爲慕霸者有尊天子之心行進也不日始與霸者未如瑣瑣卒在二十八年〇爲慕于僞反如瑣息果反</hi>
十有七年春齊人執鄭瞻鄭瞻者何鄭之微者也<lb/>
<hi>以無氏也</hi>此鄭之微者何言乎齊人執之<hi>据獲宋萬不書者不坐獲微者今書齊稱人坐執文〇鄭瞻二傳作詹</hi>書甚佞也<hi>爲甚佞故書惡之所以輕坐執人也然不得爲伯討者事未得行罪未成也孔子曰放鄭聲逺佞人罪未成者伯當逺之而巳○爲甚于僞反惡之烏路反下惡之皆同逺佞于萬反下同</hi>夏齊人<lb/>
瀐于遂瀐者何瀐積也衆殺戍者也<hi>瀐者死丈瀐之爲死積死非一之辭故曰瀐積衆多也以兵守之曰戍齊人滅遂遂民不安欲去齊強戍之遂人共以藥投其所飲食水中多殺之古者有分土無分民齊戍之非也遂不當坐也故使齊爲自積死文也稱人者衆辭也不書戍將帥者封内之兵故不書〇瀐子廉反二傳作瀐積本又作漬強其丈反將帥子匠反下所類反</hi>秋鄭瞻自齊逃來何以書書甚佞也曰<lb/>
佞人來矣佞人來矣<hi>重言來者道經主書者若傳云爾蓋痛魯知而受之信其計策以取齊淫女丹楹刻桷卒爲後敗也加逃者抑之也所以抑之者上執稱人嫌惡未明繫鄭者明行當本於鄉里也子貢問曰郷人皆好之何如子曰未可郷<pb n="14b"/>人皆惡之何如子曰未可不若郷人之善者善之郷人之惡者惡之〇重直用反明行下孟反</hi>〇冬多麋何以<lb/>
書記異也<hi>麋之爲言猶迷也象魯爲鄭瞻所迷惑也言多者以多爲異也〇麋亡悲反</hi>
十有八年春王三月日有食之<hi>是後戎犯中國魯蔽鄭瞻夫人如莒淫泆不制所致</hi>
○夏公追戎于濟西<hi>以兵逐之曰追〇濟子禮反</hi>此未有言伐者其<lb/>
言追何<hi>据公追齊師至<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>舉齊侵也</hi>大其爲中國追也<hi>以其不限所至知爲中國追也〇爲中于僞反注及下皆同</hi>此未有伐中國者則其言爲中國追何<lb/>
大其未至而豫禦之也其言于濟西何<hi>据公追齊師至<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>弗及不言于也</hi>大之也<hi>大公除害恩及濟西也言大者當有功賞也追例時</hi>○秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>何以書<lb/>
記異也<hi>
                        <graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>之猶言惑也其毒害傷人形體不可見象魯爲鄭瞻所惑其毒害傷人將以大亂而不能見也言有者以有爲異也〇<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>音或短狐也或謂之射工音食</hi>○冬十月<lb/>
十有九年春王正月〇夏四月〇秋公子結媵陳<lb/>
<pb n="15a"/>
人之婦于鄄遂及齊侯宋公盟媵者何諸侯娶一<lb/>
國則二國往媵之以姪娣從<hi>言往媵之者禮君不求媵二國自往媵夫人所以一夫人之尊〇媵陳以證反又繩證反娣從才用反下注同</hi>姪者何兄之子也娣者何弟也<lb/>
諸侯壹聘九女諸侯不再娶<hi>必以姪娣從之者欲使一人有子二人喜也所以防嫉妬令重繼嗣也因以備尊尊親親也九者極陽數也不再娶者所以節人情開媵路〇嫉音疾又音自</hi>媵不書此何<lb/>
以書<hi>据伯姬歸于紀不書媵也</hi>爲其有遂事書<hi>爲下有遂事善也故書所以不當書以起將有所詳録猶伯姬書媵也不媵則當取得書者張本文言公子結如陳遂及齊侯宋公盟于鄄〇爲其于僞反注及下注同</hi>大夫無<lb/>
遂事此其言遂何聘禮大夫受命不受辭<hi>以外事不素制不豫設故云爾</hi>岀竟有可以安社稷利國家者則專之可也<lb/>
<hi>先是鄄幽之㑹公此不至公子結出竟遭齊宋欲深謀伐魯故專矯君命而與之盟除國家之難全百姓之命故善而詳録之先書地後書盟者明出竟乃得專之也盟不地者方使上爲出竟地即更出地嫌上地自爲媵出地也陳稱人者爲内書故略以外國辭言之此陳侯夫人言<pb n="15b"/>婦者在塗也如之者禮未成也冬齊人宋人陳人伐我西鄙而盟不日者起國家後背結之約非結不信也〇矯居表反難乃旦反背音佩</hi>
○夫人姜氏如莒〇冬齊人宋人陳人伐我西鄙<lb/>
<hi>鄙者邊垂之辭榮見逺也</hi>
二十年春王二月夫人姜氏如莒<hi>月者再出也不從四年巳月者異國</hi>〇<lb/>
夏齊大災大災者何大瘠也<hi>瘠病也齊人語也以加大知非火災也〇大瘠在亦反病也本或作癠才細反一本作漬才賜反鄭注曲禮引此同</hi>大瘠者何㾐也<hi>㾐者民疾疫也○㾐力二反疾疫也疫音役</hi>何以書記災也外災不書此何以書及我也<lb/>
<hi>與宋大水同義㾐者邪亂之氣所生是時魯任鄭瞻夫人如莒淫泆齊侯亦淫諸姑姊妹不嫁者七人〇邪似嗟反</hi>〇秋七<lb/>
月〇冬齊人伐戎<lb/>
二十有一年春王正月〇夏五月辛酉鄭伯突卒<lb/>
<hi>〇鄭伯突徒没反厲公也</hi>秋七月戊戌夫人姜氏薨〇冬十有二<lb/>
<pb n="16a"/>
月葬鄭厲公<hi>春秋篡明者書葬</hi>
二十有二年春王正月肆大省肆者何跌也<hi>跌過度○肆音四本或作佚大省所景反除自省皆同二傳作眚跌大結反過度也</hi>大省者何災省也<hi>謂子卯日也夏以卯日亡殷以子日亡先王常以此日省吉事不忍舉又大自省勑得無獨有此行乎常若聞災自省故曰災省也〇行下孟反</hi>肆大<lb/>
省何以書譏何譏爾譏始忌省也<hi>時魯有夫人喪忌省日不哭省日本以忌吉事不以忌凶事故禮哭不辟子卯日所以專孝子之思也不與念母而譏忌省者本不事母則巳不當忌省猶爲商人責不討賊〇思息嗣反爲于僞反</hi>癸丑葬我小君文姜文姜者何莊公之母<lb/>
也<hi>輙發傳者起讎母録子恩凡母在子年無適庶皆繫子也不在子年適母繫夫庶母繫子言小君者比於君爲小俱臣子辭也文者謚也夫人以姓配謚欲使終不忘本也〇無適丁歷反下同</hi>陳人殺其公子禦宼<hi>書者殺君之子重也</hi>○夏五月<hi>以五月首時者譏莊公取讎國女不可以事先祖奉四時祭祀猶五月不宜以首時</hi>○秋七<lb/>
月丙申及齊髙傒盟于防<hi>防魯地〇傒音兮</hi>齊髙傒者何<lb/>
<pb n="16b"/>
<pb n="16b"/>
以書譏何譏爾諸侯越竟觀社非禮也<hi>觀社者觀祭社諱淫言觀社者與親納幣同義社者工地之主祭者報德也生萬物居人民德至厚功至大故感春秋而祭之天子用三牲諸侯用羊豕</hi>公至<lb/>
自齊○荆人來聘荆何以稱人<hi>据上稱州</hi>始能聘也<hi>春秋王魯因其始來聘明夷狄能慕王化脩聘禮受正朔者當進之故使稱人也稱人當繫國而繫荆者許夷狄者不一而足</hi>〇公及<lb/>
齊侯遇于榖〇蕭叔朝公其言朝公何<hi>据公在内不言朝公在外言㑹</hi>公在外也<hi>時公受朝於外故言朝公惡公不受於廟〇惡公烏路反下同</hi>○秋丹桓宫楹<lb/>
何以書譏何譏爾丹桓宫楹非禮也<hi>楹柱也丹之者爲將娶齊女欲以誇大示之傳言丹桓宫者欲道天子諸侯各有制也禮天子斲而礱之加密石焉諸侯斲而礱之不加密石大夫斲之士首本失禮宗廟例時〇宫楹音盈柱也下傳及注同爲將于僞反斲丁角反下同礱力工反</hi>〇冬十有一月曹伯射<lb/>
姑卒<hi>曹逹春秋常卒月葬時也始卒日葬月嫌與大國同後卒而不日入所聞丗可日不復日〇射姑音亦復扶又反</hi>○<lb/>
十有二月甲寅公㑹齊侯盟于扈桓之盟不日此<lb/>
<pb n="17a"/>
何以日危之也何危爾我貳也<hi>莊公有淫泆汚貳之行〇扈音户有汙汙辱之汙一音烏卧反後放此行下孟反</hi>魯子曰我貳者非彼然我然也<hi>嫌上說以齊惡我貳相疑而盟故曰也解言非齊惡我也我行汚貳動作有危故日之也</hi>
二十有四年春王三月刻桓宫桷何以書譏何譏<lb/>
爾刻桓宫桷非禮也<hi>與丹楹同義月者功重於丹楹〇桷音角椽也</hi>〇葬曹莊<lb/>
公〇夏公如齊逆女何以書親迎禮也<hi>諱淫故使若以得禮書也禮諸侯旣娶三月然後夫人見宗廟見宗廟然後成婦禮〇迎魚命反見宗賢遍反下傳文見也見用幣及注同</hi>〇秋公至<lb/>
自齊八月丁丑夫人姜氏入其言入何<hi>据夫人姜氏言至不言入</hi>
難也其言日何<hi>据夫人姜氏至不日〇難也乃旦反下及注同</hi>難也其難奈何<lb/>
夫人不僂不可使入與公有所約然後入<hi>僂疾也齊人語約約逺媵妾也夫人稽留不肯疾順公不可使即入公至後與公約定八月丁丑乃入故爲難辭也夫人要公不爲大惡者妻事夫有四義雞鳴縰<pb n="17b"/>笄而朝君臣之禮也三年惻隱父子之恩也圖安危可否兄弟之義也樞機之内寢席之上朋友之道不可純以君臣之義責之〇不僂力主反疾也注同逺于萬反要一遥反縰笄所買反又所綺反惻隱𥘉力反</hi>戊寅大夫宗婦覿用幣<lb/>
宗婦者何大夫之妻也覿者何見也用者何用者<lb/>
不宜用也<hi>不宜用幣爲贄也〇覿大歷反見也贄音至</hi>見用幣非禮也<hi>以文在覿下不使齎見知非禮也</hi>然則曷用棗栗云乎腵脩云乎<hi>腵脩者脯也禮婦人見舅姑以棗栗爲贄見女姑以腵脩爲䞇見夫人至尊兼而用之云乎辭也棗栗取其早自謹敬腵脩取其斷斷自脩正執此者若其辭云爾所以叙情配志也凡贄天子用鬯諸侯用玉卿用羔大夫用鴈士用雉雉取其耿介鴈取其在人上有先後行列羔取其執之不鳴殺之不號乳必跪而受之類死義知禮者也玉取其至清而不自蔽其惡絜白而不受汚内堅剛而外温潤有似乎備德之君子鬯取其芬芳在上臭逹於天而醇粹無擇有似乎聖人故視其所執而知其所任矣日者禮夫人至大夫皆郊迎明日大夫宗婦皆見故著其明日也大夫妻言宗婦者大夫爲宗子者也族所以有宗者爲調族理親䟽令昭穆親䟽/各得其序也故始統丗丗繼重者爲大宗旁統者爲小宗小宗無子則絶大宗無子則不絶重本也天子諸侯丗以三牲養禮有代宗之義大夫不丗不得專宗著言宗婦者重教化自本始也〇斷脩丁亂反注同本又作腵<pb n="18a"/>音同鍜脯加薑桂曰脩耿介古幸反下音界行户郎反號户刀反跪其委反醇音純粹雖遂反爲調于僞反下仕爲同令力呈反昭穆上遥反凡昭穆之例皆同</hi>〇大水<hi>夫人不制遂淫二叔隂氣盛故明年復水也〇復扶又反</hi>〇冬戎侵曹曹<lb/>
羈出奔陳曹羈者何曹大夫也<hi>以小國知無氏爲大夫〇曹羈居宜反下同</hi>
曹無大夫此何以書<hi>据羈無氏</hi>賢也何賢乎曹羈<hi>据國見侵出奔以辟難</hi>戎將侵曹曹羈諌曰戎衆以無義<hi>戎師多又常以無義爲事</hi>君請勿自敵也<hi>禮兵敵則戰不敵則守君師少不如守且使臣下往○則守手又反又如字下同</hi>
曹伯曰不可<hi>臣下不可獨往</hi>三諌不從遂去之故君子以爲<lb/>
得君臣之義也<hi>孔子曰所謂大臣者以道事君不可則止此之謂也諌必三者取月生三日而成魄臣道就也不從得去者仕爲行道道不行義不可以素餐所以申賢者之志孤惡君也諌有五一曰諷諌孔子曰家不藏甲邑無百雉之城季氏自墮之是也二曰順諌曹羈是也三曰直諌子家駒是也四曰爭諌子反請歸是也五曰贛諌百里子蹇叔子是也〇魄普白反餐七干反諷方鳯反墮許規反爭爭鬪之爭贛諌陟降反又呼弄反又丑用反</hi>〇赤歸于曹郭公赤者何曹<lb/>
<pb n="18b"/>
無赤者蓋郭公也<hi>以郭公在赤下〇赤歸于曹郭公此連爲句郭音虢亦如字連讀郭公爲一句</hi>郭<lb/>
公者何失地之君也<hi>失地者出奔也名言歸倒郭公置赤下者欲起曹伯爲戎所殺故使若曹伯死謚之爲郭公而赤微者自歸曹也不言赤奔者從微者例不得録出奔</hi>
二十有五年春陳侯使女叔來聘<hi>稱字者敬老也礼七十雖庶人主孝而禮之孝經曰昔者明王之以孝治天下也不敢遺小國之臣是也〇女音汝</hi>○夏五月癸丑衛侯朔<lb/>
卒<hi>春秋篡明者當書葬朔不書葬嫌與篡同例身絶國不絶故去葬明犯天子命重不得書葬與盗國同〇故去起吕反年末同</hi>
○六月辛未朔日有食之鼔用牲于社日食則曷<lb/>
爲鼔用牲于社<hi>据日食在天</hi>求乎隂之道也<hi>求責求也</hi>以朱絲<lb/>
營社或曰脅之或曰爲闇恐人犯之故營之<hi>或曰者或人辭其義各異也或曰脅之與責求同義社者土地之主也月者土地之精也上繫于天而犯日故鳴鼓而攻之脅其本也朱絲營之助陽抑隂也或曰爲闇者社者土地之主尊也爲日光尽天闇冥恐人犯歷之故營之然此說非也記或傳者示不欲絶異說爾先言鼓後言用牲者明先<pb n="19a"/>以尊命責之後以臣子禮接之所以爲順也不言鼓于社用牲者與禘于大廟用致夫人同嫌起用牲爲非禮書者善内感懼天災應變得禮也是後夫人遂不制通扵二叔殺二嗣子也○營社一傾反又如字本亦作縈同爲闇于僞反注爲闇爲日光同大廟音㤗應變應對之應</hi>
〇伯姬歸于𣏌○秋大水鼓用牲于社于門其言于<lb/>
社于門何<hi>据一鼔用牲耳</hi>于社禮也于門非禮也<hi>于門非禮故略不復舉鼓用牲不舉非禮爲重者如去于社嫌于門禮也大水與日食同禮者水亦土地所爲雲實出于地而施于上乃雨歸功于天猶臣歸美于君○復扶又反</hi>○冬公子友如陳<hi>如陳者聘也内朝聘言如者尊内也書者録内所交接也朝京師大國善有加録文如楚有危文聘無月者比於朝輕也</hi>
二十有六年公伐戎○夏公至自伐戎○曹殺其<lb/>
大夫何以不名<hi>据莒小於曹殺公子意恢名</hi>衆也曷爲衆殺之<hi>据殺三卻名</hi>不死于曹君者也<hi>曹諸大夫與君俱敵戎戰曹伯爲戎所殺諸大夫不伏節死義獨退求生後嗣子立而誅之春秋以爲得其罪故衆略之不名心書君殺大夫大夫有罪以專殺書他皆以罪舉</hi>君死乎位曰<lb/>
<pb n="19b"/>
滅曷爲不言其滅<hi>据胡子髠滅〇髠苦門反</hi>爲曹羈諱也此蓋<lb/>
戰也何以不言戰<hi>如上語知爲戰〇爲曹于僞反下同</hi>爲曹羈諱也<hi>諱者上出奔嫌辟難欲起其賢又所諌者戰也故爲去戰滅之文所以致其意也曹無大夫書殺大夫者起當誅也〇避難乃旦反爲去于僞反下起吕反</hi>○秋公㑹宋人齊人伐徐〇冬十有二月癸亥<lb/>
朔日有食之<hi>異與上日食略同</hi>
二十有七年春公㑹𣏌伯姬于洮<hi>書者惡公教内女以非禮也洮内也凡公出在外致在内不致其與婦人㑹不别得意雖在外猶不致伯姬不卒者蓋不與卒于無服女㑹來例皆時〇洮他刀反惡公烏路反下惡莊同别彼列反</hi>〇夏六月公㑹齊侯宋公陳侯鄭伯同盟于<lb/>
幽〇秋公子友如陳葬原仲原仲者何陳大夫也<lb/>
大夫不書葬此何以書<hi>据益師等皆不書葬稱字者葬從主人也</hi>通乎季子<lb/>
之私行也<hi>不以公事行曰私行私行不言葬原仲于陳君告糴者告糴上有無麥禾知以國事起此上下無起文而不言<pb n="20a"/>如陳嫌不辟國事實私行也不嫌使乎大夫者有國文也〇告糴音狄下同使所吏反</hi>何通乎季子之私<lb/>
行<hi>据大夫私行不書</hi>辟内難也<hi>欲起其辟内難〇内難乃旦反注及下皆同</hi>君子辟内<lb/>
難而不辟外難<hi>禮記曰門内之治恩揜義門外之治義揜恩〇之治直吏反下之治同</hi>内難者<lb/>
何公子慶父公子牙公子友皆莊公之母弟也公<lb/>
子慶父公子牙通乎夫人<hi>通者淫通</hi>以脅公<hi>語在三十二年</hi>季子<lb/>
起而治之則不得與于國政坐而視之則親親<hi>親至親也○與音預</hi>因不忍見也<hi>因縁巳心不忍見親親之亂</hi>故於是復請至于陳<lb/>
而葬原仲也<hi>書者惡莊公不能任用使辟難而出</hi>○冬𣏌伯姬來其言來<lb/>
何<hi>据有來歸</hi>直來曰來<hi>直來無事而來也諸侯夫人尊重旣嫁非有大故不得反唯自大夫妻雖無事歳一歸宗</hi>
大歸曰來歸<hi>大歸者廢棄來歸也婦人有七棄五不娶三不去甞更三年喪不去不忘恩也賤取貴不去不背德也有所受無所歸不去不窮窮也䘮婦長女不娶無教戒也丗有惡疾不娶棄於天也丗有刑人不娶棄於人也亂家女不娶類不正也逆家<pb n="20b"/>女不娶廢人倫也無子棄絶丗也淫泆棄亂類也不事舅姑棄悖德也口舌棄離親也盗竊棄反義也嫉妬棄亂家也惡疾棄不可奉宗廟也〇更音庚背音佩喪婦息浪反長女丁丈反悖𥙷内反</hi>○莒慶來逆叔姬莒慶者何<lb/>
莒大夫也莒無大夫此何以書譏何譏爾大夫越<lb/>
竟逆女非禮也<hi>禮大夫任重爲越竟逆女於政事有所損曠故竟内乃得親迎所以屈私赴公也言叔姬者婦人以字通言叔姬賤故略與歸同文重乖離也</hi>○𣏌伯來朝<hi>𣏌夏後不稱公者春秋黜𣏌新周而故宋以春秋當新王黜而不稱侯者方以子貶起伯爲黜說在僖二十三年〇夏户雅反</hi>〇公㑹齊侯于城濮<hi>〇濮音卜</hi>
二十有八年春王三月甲寅齊人伐衛衛人及齊<lb/>
人戰衛人敗績伐不日此何以日<hi>据鄭人伐衛不日</hi>至之日<lb/>
也<hi>用兵之道當先至竟侵責之不服乃伐之今日至便以今日伐之故曰以起其暴也</hi>戰不言伐此其<lb/>
言伐何至之日也<hi>至日便伐明暴故舉伐</hi>春秋伐者爲客<hi>伐人者爲客讀伐長言之齊人語也〇伐者爲客何云讀伐長言之伐人者也</hi>伐者爲主<hi>見伐者爲主讀伐短言之齊人語也〇伐者爲<pb n="21a"/>主何云讀伐短言之見伐者也</hi>故使衛主之也<hi>戰序上言及者爲主</hi>曷爲使衛主之<lb/>
<hi>据宋襄公伐齊宋主齊</hi>衛未有罪爾<hi>蓋爲幽之㑹服父䘮未終而不至故〇蓋爲于僞反</hi>敗者稱<lb/>
師衛何以不稱師<hi>据桓十三年巳巳燕人戰敗績稱師也</hi>未得乎師也<hi>未得成列爲師也詐戰不言戰言戰者衛未有罪方欲使衛主齊見直文也不地者因都主國也〇見直賢偏反</hi>○夏四月丁<lb/>
未邾婁子瑣卒<hi>日者附從霸者朝天子行進〇瑣素果反</hi>〇秋荆伐鄭公㑹<lb/>
齊人宋人邾婁人救鄭<hi>書者善中國能相救</hi>〇冬築微<hi>○築微左氏作麋</hi>
大無麥禾冬旣見無麥禾矣曷爲先言築微而後<lb/>
言無麥禾諱以凶年造邑也<hi>諱使若造邑而後無麥禾者惡愈也此蓋秋水所傷就築微下俱舉水則嫌冬水推秋無麥禾使若冬水所傷者但言無麥禾則嫌秋自不成不能起秋水因疾莊公行類同故加大明有秋水也此夫人淫泆之所致</hi>臧孫辰告糴于齊告糴者何請糴也<hi>買榖曰糴</hi>
何以不稱使<hi>据上大無麥禾知以國事行當言如也</hi>以爲臧孫辰之私行<lb/>
<pb n="21b"/>
也曷爲以臧孫辰之私行<hi>据國事也</hi>君子之爲國也必<lb/>
有三年之委一年不熟告糴譏也<hi>古者三年耕必餘一年之儲九年耕必有三年之積雖遇凶災民不飢乏莊公享國二十八年而無一年之畜危亡切近故諱使若國家不匱大夫自私行糴也〇委於鬼反儲直魚反畜勑六反匱其位反</hi>
二十有九年春新延廏新延廏者何脩舊也<hi>舊故也繕故曰新有所増益曰作始造曰築〇廏九又反</hi>脩舊不書此何以書<hi>据新宫災後脩不書</hi>譏<lb/>
何譏爾凶年不脩<hi>不諱者繕故功費差輕於造邑延廏馬廏也○費芳味反差初賣反</hi>夏鄭<lb/>
人侵許〇秋有蜚何以書記異也<hi>蜚者臭惡之䖝也象夫人有臭惡之行言有者南越盛暑所生非中國之所有〇蜚扶味反臭蟲也行下孟反</hi>○冬十有二月紀叔姬卒<lb/>
<hi>國滅卒者從夫人行待之以初也</hi>○城諸及防<hi>諸君邑防臣邑言及别君臣之義君臣之義正則天下定矣○别彼列反</hi>
三十年春王正月〇夏師次于成○秋七月齊人<lb/>
<pb n="22a"/>
降鄣鄣者何紀之遺邑也降之者何取之也取之<lb/>
則曷爲不言取之爲桓公諱也<hi>時霸功足以除惡故爲諱言降者能以德見歸自來服者可也〇降鄣户江反下注同鄣音章爲桓于僞反注同</hi>外取邑不書此何以書盡也<lb/>
<hi>襄公服紀以過而復盡取其邑惡其不仁之甚也月者重於取邑○復扶又反惡其烏路反下同</hi>○八月癸亥葬<lb/>
紀叔姬外夫人不書葬此何以書隱之也何隱爾<lb/>
其國亡矣徒葬乎叔爾〇九月庚午朔日有食之<lb/>
鼓用牲于社<hi>是後魯比弑二君狄滅邢衛〇比殺申志反</hi>○冬公及齊侯遇于<lb/>
魯濟<hi>○濟子禮反</hi>○齊人伐山戎此齊侯也其稱人何<hi>据下言齊侯來獻戎捷</hi>貶易爲貶<hi>据齊侯伐北戎不貶</hi>子司馬子曰蓋以操之<lb/>
爲已蹙矣<hi>操迫也巳甚也蹙痛也迫殺之甚痛○以操七刀反迫也注同蹙子六反</hi>此蓋戰也<lb/>
何以不言戰<hi>据得捷也</hi>春秋敵者言戰桓公之與戎狄<lb/>
<pb n="22b"/>
驅之爾<hi>時桓公力但可驅逐之而巳戎亦天地之所生而乃迫殺之甚痛故去戰貶見其事惡不仁也山戎者戎中之别名行進故録之〇去起吕反見賢徧反</hi>
三十有一年春築臺于郎何以書譏何譏爾臨民<lb/>
之所漱浣也<hi>無垢加功曰漱去垢曰浣齊人語也譏者爲瀆下也禮天子外屏諸侯内屏大夫帷士簾所以防泄慢之漸也禮天子有靈臺以候天地諸侯有時臺以候四時登髙逺望人情所樂動而無益於民者雖樂不爲也四方而髙曰臺〇漱素口反浣户管反垢古口反去起吕反爲瀆于僞反下爲威同</hi>夏四月薛伯卒<hi>卒者薛與滕俱朝隱公桓弑隱而立滕朝桓公薛獨不朝知去就也〇桓殺申志反</hi>〇築臺于薛何以書譏何譏爾<lb/>
逺也<hi>禮諸侯之觀不過郊〇觀工喚反</hi>六月齊侯來獻戎捷<hi>戰所獲物曰捷</hi>
齊大國也曷爲親來獻戎捷<hi>据齊未甞朝魯</hi>威我也<hi>以威恐怖魯也如上難知爲威魯書之〇恐怖丘勇反下普故反</hi>其威我奈何旗獲而過我也<lb/>
<hi>旗軍幟名各有色與金鼔俱舉使士卒望而爲陳者旗獲建旗縣所獲得以過魯也不書威魯者恥不能爲齊所忌難見輕侮也言獻捷繫戎<pb n="23a"/>者香秋王魯因見王義古者方伯征伐不道諸侯交格而戰者誅絶其國獻捷於王者楚獻捷時此月者刺齊桓憍慢恃盈非所以就霸功也〇幟音志又申志反又尺志反本又作織同難乃旦反因見賢徧反</hi>〇秋築臺于秦何以書譏<lb/>
何譏爾臨國也<hi>言國者社稷宗廟朝廷皆爲國明皆不當臨也臨社稷宗廟則不敬臨朝廷則泄慢也</hi>○<lb/>
冬不雨何以書記異也<hi>京房易傳曰旱異者旱乆而不害物也斯禄去公室福由下作故陽雖不施而隂道獨行以成萬物也先是比築三臺慶牙專政之應〇施申䜴反</hi>
三十有二年春城小榖○夏宋公齊侯遇于梁丘<lb/>
〇秋七月癸巳公子牙卒何以不稱弟<hi>据公弟叔肸卒〇肸許乙反</hi>殺也殺則曷爲不言刺之<hi>据公子買有罪殺之言刺不言卒</hi>爲季<lb/>
子諱殺也曷爲爲季子諱殺<hi>据叔孫得臣卒不日者惡不發揚公子遂弑也〇爲季于僞反下爲季而爲注故爲同</hi>季子之遏惡也<hi>遏止〇遏於葛反止也</hi>不以爲國<lb/>
獄<hi>不就獄致其刑故言卒</hi>縁季子之心而爲之諱<hi>季子過在親親疑於非正故爲之諱<pb n="23b"/>所以别嫌明疑○别彼列反</hi>季子之遏惡奈何莊公病將死以病召<lb/>
季子<hi>召之於陳</hi>季子至而授之以國政<hi>至不書者内大夫出與歸不兩書</hi>曰寡<lb/>
人即不起此病吾將焉致乎魯國<hi>致與也〇焉於䖍反</hi>季子曰<lb/>
般也存君何憂焉公曰庸得若是乎<hi>庸猶傭傭無節目之辭〇般音班</hi>
牙謂我曰魯一生一及君巳知之矣<hi>父死子繼曰生兄死弟繼曰及言隱公生桓公及今君生慶父亦當及是魯國之常也</hi>慶父也存<hi>時莊公以爲牙欲立慶父</hi>季子曰夫<lb/>
何敢是將爲亂乎夫何敢<hi>再言夫何敢者反覆思惟且欲以安病人也孔子曰君子有九思視思明聽思聦色思温貌思恭言思忠事思敬疑思問忿思難見得思義〇夫何音扶下及注同覆芳服反思難乃旦反</hi>俄而<lb/>
牙弑械成<hi>是時牙實欲自弑君兵械巳成但事未行爾有攻守之器曰械〇俄五多反牙殺申志反注及下親弑同械户戒反</hi>季子和藥而飲之<hi>藥者酖毒也傳曰酖之是也時季子亦有械故能飲之傳不道者從可知〇飲於鴆反注同酖毒本亦作鴆直䕃反下文同</hi>曰公子從吾言而飲此則必可<lb/>
<pb n="24a"/>
以無爲天下戮笑必有後乎魯國<hi>時丗大夫誅不宣揚子當繼體如故</hi>不<lb/>
從吾言而不飲此則必爲天下戮笑必無後乎魯<lb/>
國於是從其言而飲之飲之無傫氏至乎王堤而<lb/>
死公子牙今將爾<hi>今將欲殺〇無傫無本又作巫傫音力委反又力追反堤丁兮反</hi>辭曷爲<lb/>
與親弑者同<hi>辭傳序經辭親躬親也</hi>君親無將將而誅焉<hi>親謂父母〇無將如字閔公本將不誅將而皆同或子匠反非也</hi>然則善之與曰然殺丗子母<lb/>
弟直稱君者甚之也季子殺母兄何善爾誅不得<lb/>
辟兄君臣之義也<hi>以臣事君之義也唯人君然後得申親親之恩○與音餘</hi>然則曷爲<lb/>
不直誅而酖之行誅乎兄隱而逃之使託若以疾<lb/>
死然親親之道也<hi>明當以親親原而與之於治亂當賞疑從重於平丗當罰疑從輕莊不卒大夫而卒牙者本以當國將弑君書日者録季子遏惡也行誅親親雖酖之猶有恩也</hi>八月癸亥公薨于路寢<lb/>
<pb n="24b"/>
路寢者何正寢也<hi>公之正居也天子諸侯皆有三寢一曰髙寢二曰路寢三曰小寢父居髙寢子居路寢孫從王父母妻從夫寢夫人居小寢在寢地者加録内也夫人不地者外夫人不卒内書薨已録之矣故出乃地</hi>冬十月乙<lb/>
未子般卒子卒云子卒此其稱子般卒何<hi>据子赤不言子赤卒</hi>
君存稱丗子<hi>明當丗父位爲君</hi>君薨稱子某<hi>縁民臣之心不可一日無君故稱子某明繼父也名者尸柩尚存猶以君前臣名也</hi>旣葬稱子<hi>不名者無所屈也縁終始之義一年不二君故稱子也</hi>踰<lb/>
年稱公<hi>不可曠年無君</hi>子般卒何以不書葬<hi>据定姒俱稱卒書葬</hi>未踰<lb/>
年之君也有子則廟<hi>則立廟也</hi>廟則書葬<hi>録子恩也</hi>無子不<lb/>
廟不廟則不書葬<hi>未踰年之君禮臣下無服故無子不廟不廟則不書葬示一年不二君也稱卒不地者降成君也日者爲臣子恩録之也殺不去日見隱者降子赤也○去起吕反見賢徧反</hi>公子慶父如齊<hi>如齊者奔也是時季子新酖牙慶父雖歸獄鄧扈樂猶不自信於季子故出也不言奔者起季子不探其情不暴其罪〇樂音洛暴歩卜反</hi>〇<lb/>
狄伐邢　春秋公羊卷第三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋公羊經傳解詁成公第八<lb/>
　　　　　　　　何休學<lb/>
元年春王正月公即位二月辛酉葬我君宣公<lb/>
〇無冰<hi>周二月夏十二月尚書曰舒恒燠若易京房傳曰當寒而温倒賞也是時成公㓜少季孫行父專權而委任之所致○舒恒如字緩也尚書作豫奥本又作煥於六反煖也少詩召反</hi>三月作丘甲何以書<lb/>
譏何譏爾譏始丘使也<hi>四井爲邑四邑爲丘甲鎧也譏始使丘民作鎧也古者有四民一曰德能居位曰士二曰辟土殖榖曰農三曰巧心勞手以成器物曰工四/曰通財粥貨曰商四民不相兼然後財用足月者重録之○鎧苦代反辟婢亦反粥羊六反</hi>夏臧孫許及晉侯盟于赤棘<hi>時者謀結鞌之戰不相負也後爲晉所執不日者執在三年外尋舊盟後非此盟所能保</hi>秋王師敗績于貿戎孰敗之<lb/>
蓋晉敗之<hi>以晉北侵柳圍郊知王師討晉而敗之〇貿戎音茂一音茅左氏作茅戎</hi>或曰貿戎敗<lb/>
之<hi>以地貿戎故</hi>然則曷爲不言晉敗之<hi>据侵柳圍郊言晉</hi>王者無<lb/>
<pb n="1b"/>
敵莫敢當也<hi>正其義使若王自敗于貿戎莫敢當敵敗之也不日月者深正之使若不戰</hi>冬十月<lb/>
二年春齊侯伐我北鄙○夏四月丙戍衛孫良夫<lb/>
帥師及齊師戰于新築衛師敗績<hi>〇築音竹</hi>六月癸酉<lb/>
季孫行父臧孫許叔孫僑如公孫嬰齊帥師㑹晉<lb/>
卻克衛孫良夫曹公子手及齊侯戰于鞌齊師敗<lb/>
績曹無大夫公子手何以書<hi>据羈無氏〇公子手一本作午左氏作首鞌音安</hi>憂<lb/>
内也<hi>春秋託王于魯因假以見王法明諸侯有能從王者征伐不義克勝有功當襃之故與大夫大夫敵君不貶者隨從王者大夫得敵諸侯也不從内言敗之者君子不掩人之功故從外言戰也魯舉四大夫不舉重者惡内多虚國家悉出用兵重録内也○以見賢徧反年末注同惡烏路反</hi>秋七月齊侯使國佐如師己酉及國佐<lb/>
盟于袁婁君不使乎大夫此其行使乎大夫何<hi>据髙子來盟魯無君不稱使不從王者大夫稱使者實晉卻克爲主經先晉傳舉卻克是也〇不使所吏反下及注使乎大夫同</hi>佚獲<lb/>
<pb n="2a"/>
也<hi>佚獲者巳獲而逃亡也當絶賤使與大夫敵體以起之君獲不言師敗績等起不去師敗績者辟内敗文○佚獲音逸下同一本作失去起吕反</hi>其佚獲奈何師還齊侯<hi>還繞○還音環注同</hi>晉卻克投<lb/>
㦸逡巡再拜稽首馬前逢丑父者頃公之車右<lb/>
也<hi>人君驂乗有車古有御者〇逡七巡反頃音傾乗繩證反</hi>面目與頃公相似衣服與<lb/>
頃公相似<hi>禮皮弁以征故言衣服相似頃公有負晉魯之心故特選丑父備急欲以自代</hi>代頃公當<lb/>
左<hi>升車象陽陽道尚左故人君居左臣居右〇尚時亮反</hi>使頃公取飲頃公操飲而<lb/>
至<hi>不知頃公將欲堅敵意邪勢未得去邪○公操七刀反持也</hi>曰革取清者<hi>革更也軍中人多水泉濁欲使逺取清者因亡去</hi>頃公用是佚而不反<hi>不書獲者内大惡諱</hi>逢丑父曰<lb/>
吾賴社稷之神靈吾君巳免矣卻克曰欺三軍者<lb/>
其法奈何<hi>顧問執法者</hi>曰法斮<hi>斮斬〇斮莊略反又仕略反斬也</hi>於是斮逢<lb/>
丑父<hi>丑父死君不賢之者經有使乎大夫於王法頃公當絶如賢丑父是賞人之臣絶其君也若以丑父故不絶頃公是開諸侯戰<pb n="2b"/>不能死難也如以衰丗無絶頃公者自齊所當善爾非王法所當貴○難乃旦反</hi>已酉及齊國佐盟<lb/>
于袁婁曷爲不盟于師而盟于袁婁<hi>据國佐如師</hi>前此<lb/>
者晉卻克與臧孫許同時而聘于齊<hi>不書恥之</hi>蕭同姪<lb/>
子者齊君之母也<hi>蕭同國名姪子者蕭同君姪娣之子嫁於齊生頃公〇姪大結反又丈乙反</hi>踊<lb/>
于棓而窺客<hi>踊上也凡無髙下有絶加躡板曰棓齊人語〇踊音勇上也棓普口反又歩侯反髙下有絶加躡板曰棓而闚去規反本又作窺上時掌反躡女輙反</hi>則客或跛或眇於是使跛者迓<lb/>
跛者使眇者迓眇者<hi>迓迎卿主迎者也聘禮賔至大夫率至于館卿致館宰夫朝服致飱腍厥明訝于館〇跛布可反眇亡小反迓本又作訝五嫁反迎也飱音孫腍而審反</hi>二大夫出相與踦閭而<lb/>
語<hi>閭當道門閉一扇開一扇一人在外一人在内曰踦閭將别恨爲齊所侮戲謀伐之而不欲使人聽之○踦閭居倚反踦足也又音於綺反又初義反何云閉一扇開一扇一人在外一人在内曰踦閭</hi>移日然後相去齊人皆曰<lb/>
患之起必自此始<hi>知必爲國家憂明芻蕘之言不可廢具起頃公不覺寤○芻初俱反蕘如遥反</hi>二<lb/>
<pb n="3a"/>
大夫歸相與率師爲鞌之戰齊師大敗齊侯使國<lb/>
佐如師<hi>恠師勝猶不解往問之</hi>卻克曰與我紀侯之甗<hi>齊襄公滅紀所得甗邑其土肥饒欲得之或說甗玉甑○甗音言又魚輦反又音彦邑也</hi>反魯衛之侵地使耕者<lb/>
東畒<hi>使耕者東西如晉地</hi>且以蕭同姪子爲質<hi>見侮戲本由蕭同姪子〇爲質音致下注及下同</hi>則吾舎子矣國佐曰與我紀侯之甗請諾反魯<lb/>
衛之侵地請諾使耕者東畒是則土齊也<hi>則晉悉以齊爲土地是不可行</hi>蕭同姪子者齊君之母也齊君之母猶晉君<lb/>
之母也不可<hi>言至尊不可爲質</hi>請戰<hi>如欲使耕者東西畒質齊君之母當請戰</hi>壹戰不<lb/>
勝請再再戰不勝請三<hi>言齊雖敗尚可三戰</hi>三戰不勝則齊國<lb/>
盡子之有也何必以蕭同姪子爲質揖而去之卻<lb/>
克䀢魯衛之使使以其辭而爲之請<hi>卻克恥傷其威故使魯衛大夫以國<pb n="3b"/>佐辭爲國佐請〇眣音舜又丑乙反又逹結反之使所吏反爲之于僞反注皆同</hi>然後許之逮于袁婁<lb/>
而與之盟<hi>逮及也追及國佐于袁婁也傳極道此者本禍所由生因録國佐受命不受辭義可拒則拒可許則許一言使四國大夫汲汲追與之盟</hi>八月壬午宋公鮑卒<hi>〇鮑白卯反</hi>庚寅衛侯<lb/>
遬卒<hi>○遬音速</hi>〇取汶陽田汶陽田者何鞌之賂也<hi>以國佐言反魯衛之侵地請諾本所侵地非一揔繫汶陽者省文也不言取之齊者恥内乘勝脅齊求賂得邑故諱使若非齊邑〇汶音問</hi>○冬<lb/>
楚師鄭師侵衛〇十有一月公㑹楚公子嬰齊于<lb/>
蜀〇丙申公及楚人秦人宋人陳人衛人鄭人齊<lb/>
人曹人邾婁人薛人鄫人盟于蜀此楚公子嬰齊<lb/>
也其稱人何<hi>据㑹而盟一處知一人也〇處昌慮反</hi>得壹貶焉爾<hi>得一貶者獨此一事得具見其惡故貶之爾不然則當没公也如齊髙傒矣不没公者明不主爲公故也上㑹不序諸侯大夫者嬰齊楚專政驕蹇臣也數道其君率諸侯侵中國故獨先舉於上乃貶之明本在嬰齊當先誅其本乃及其末〇數道所角反下音導</hi>
<pb n="4a"/>
三年春王正月公㑹晉侯宋公衛侯曹伯伐鄭〇<lb/>
辛亥葬衛繆公<hi>〇繆音穆</hi>二月公至自伐鄭〇甲子新<lb/>
宫災三日哭新宮者何宣公之宮也<hi>以無新宫知宣公之宫廟</hi>宣<lb/>
宫則曷爲謂之新宮不忍言也<hi>親之精神所依而災孝子隱痛不忍正言也謂之新言者因新入宫易其西北角示昭穆相繼代有所改更也</hi>其言三日哭何<hi>据桓僖宫災不言三日哭</hi>廟<lb/>
災三日哭禮也<hi>善得禮痛傷鬼神無所依歸故君臣素縞哭之〇縞古老反</hi>新宫災何<lb/>
以書記災也<hi>此象宣公篡立當誅絶不宜列昭穆成公㓜少臣威大重結怨彊齊將不得乆承宗廟之應〇㓜少詩召反下同大重音泰一音他賀反</hi>乙亥葬宋文公○夏公如晉○鄭公<lb/>
子去疾率師伐許<hi>○去起吕反</hi>公至自晉○秋叔孫僑<lb/>
如率師圍棘棘者何汶陽之不服邑也<hi>棘民初未服於魯</hi>其<lb/>
言圍之何<hi>据國内兵不舉</hi>不聽也<hi>不聽者叛也不言叛者爲内諱故書圍以起之不先以文德來之而<pb n="4b"/>便以兵圍之當與圍外邑同罪故言圍也得曰取不得曰圍○爲于僞反</hi>大雩<hi>成公㓜少大臣秉政變亂政教先是作丘甲爲鞌之戰伐鄭圍棘不恤民之所生</hi>晉卻克衛孫良夫伐將咎如<hi>○將咎如咎音古刀反左氏作廧咎如</hi>冬十有一月晉侯使荀庚來聘〇<lb/>
衛侯使孫良夫來聘〇丙午及荀庚盟○丁未及<lb/>
孫良夫盟此聘也其言盟何<hi>据不舉重嫌生事故此以輕間重也</hi>聘而<lb/>
言盟者尋舊盟也<hi>尋猶尋繹也以不舉重連聘而言之知尋繹舊故約誓也書者惡之詩曰君子屢盟亂是用長二國旣脩禮相聘不能相親信反復相疑故舉聘以非之〇繹音亦惡之烏路反下同屢力住反用長丁文反反復扶又反</hi>〇<lb/>
鄭伐許<hi>謂之鄭者惡鄭襄公與楚同心數侵伐諸夏自此之後中國盟㑹無巳兵革數起夷狄比周爲黨故夷狄之〇數侵所角反下同比毗志反</hi>
四年春宋公使華元來聘○三月壬申鄭伯堅卒<lb/>
<hi>〇伯臤苦刃反本或作堅</hi>𣏌伯來朝〇夏四月甲寅臧孫許卒〇<lb/>
<pb n="5a"/>
公如晉葬鄭襄公〇秋公至自晉○冬城運〇鄭伯<lb/>
伐許<hi>未踰年君稱伯者時樂成君位親自伐許故如其意以著其惡</hi>
五年春王正月𣏌叔姬來歸<hi>始歸不書與郯伯姬同</hi>〇仲孫蔑<lb/>
如宋○夏叔孫僑如㑹晉荀秀于榖<hi>〇荀秀左氏作荀首</hi>○梁<lb/>
山崩梁山者何河上之山也梁山崩何以書記異<lb/>
也何異爾大也何大爾梁山崩壅河三日不㳅<hi>故不日以起之不書壅何者舉崩大爲重〇壅於勇反㳅音流</hi>外異不書此何以書爲天<lb/>
下記異也<hi>山者陽精德澤所由生君之象何者四瀆所以通道中國與王道同記山崩壅河者此象諸侯失勢王道絶大夫擅恣爲海内害自是之後六十年之中弑君十四亡國三十二故湨梁之盟徧刺天下之大夫○爲天于僞反通道音導湨古閴反徧音遍</hi>
〇秋大水<hi>先是旣有丘甲鞌棘之役又重以城鄆民怨之所生〇重直用反</hi>冬十有一月<lb/>
已酉天王崩<hi>定王</hi>○十有二月已丑公㑹晉侯齊侯<lb/>
<pb n="5b"/>
宋公衛侯鄭伯曹伯邾婁子𣏌伯同盟于蟲牢<hi>約備彊楚〇蟲牢直弓反下力刀反</hi>
六年春王正月公至自㑹<hi>月者前魯大夫獲齊侯今親相見故危之</hi>〇二月<lb/>
辛巳立武宮武宮者何武公之宮也<hi>在春秋前</hi>立者何立<lb/>
者不宜立也立武宮非禮也<hi>禮天子諸侯立五廟受命始封之君立一廟至於子孫過髙祖不得復立廟周家祖有功尊有德立后稷文武廟至於子孫自髙祖巳下而七廟天子卿大夫三廟元士二廟諸侯之卿大夫比元士二廟諸侯之士一廟立武宮者蓋時衰多廢人事而好求福於鬼神故重而書之臧孫許伐齊有功故立武宫〇復扶又反好呼報反</hi>〇取<lb/>
鄟鄟者何邾婁之邑也曷爲不繫于邾婁諱亟也<lb/>
<hi>諱魯背信亟也屬相與爲蟲牢之盟旋取其邑故使若非蟲牢人矣〇鄟市轉反又音專亟去兾反住同背音佩屬音燭</hi>衛孫<lb/>
良夫率師侵宋○夏六月邾婁子來朝○公孫嬰<lb/>
齊如晉○壬申鄭伯費卒<hi>不書葬者爲中國諱蟲牢之盟約備彊楚楚伐鄭喪不能救晉<pb n="6a"/>又侵之故去葬使若非伐喪〇費音祕爲于僞反去起吕反</hi>秋仲孫蔑叔孫僑如率師<lb/>
侵宋○楚公子嬰齊率師伐鄭○冬季孫行父如<lb/>
晉○晉欒書率師侵鄭<lb/>
七年春王正月鼷䑕食郊牛角改卜牛鼷䑕又食<lb/>
其角乃免牛<hi>鼷䑕者䑕中之微者角生上指逆之象易京房傳曰祭天不愼鼷䑕食郊牛角書又食者重録魯不覺寤重有災也不重言牛獨重言䑕者言角牛可知食牛者未必故䑕故重言䑕〇鼷音兮重有直用反下同</hi>呉伐郯<lb/>
<hi>呉國見者罕與中國交至升平乃見故因始見以漸進〇郯音談見者賢徧反下同</hi>夏五月曹伯來朝<lb/>
〇不郊猶三望○秋楚公子嬰齊率師伐鄭〇公㑹<lb/>
晉侯齊侯宋公衛侯曹伯莒子邾婁子𣏌伯救<lb/>
鄭八月戊辰同盟于馬陵公至自㑹○呉入州來<lb/>
○冬大雩<hi>先是公㑹諸侯救鄭承前不恤民之所致</hi>衛孫林父出奔晉<lb/>
<pb n="6b"/>
八年春晉侯使韓穿來言汶陽之田歸之于齊來<lb/>
言者何内辭也脅我使我歸之也<hi>以此經加之知見使即聞晉語自歸之但當言歸</hi>曷爲使我歸之<hi>据本魯邑</hi>鞌之戰齊師大敗齊侯<lb/>
歸弔死視疾七年不飲酒不食肉晉侯聞之曰嘻<lb/>
奈何使人之君七年不飲酒不食肉請皆反其所<lb/>
取侵地<hi>晉侯聞齊侯侮過自責髙其義畏其德使諸侯還鞌之所喪邑魯見使卑有恥故諱不言使者因兩爲其義諸侯不得相奪土地晉適可來議語之魯宜聞義自歸之爾不得使也主書者善晉之義齊〇嘻許其反喪息浪反語魚據反</hi>晉<lb/>
欒書帥師侵蔡公孫嬰齊如莒〇宋公使華元<lb/>
來聘○夏宋公使公孫壽來納幣納幣不書此何<lb/>
以書<hi>据紀履綸來逆女不書納幣〇緰音須</hi>録伯姬也<hi>伯姬守節逮火而死賢故詳録其禮所以殊於衆女</hi>
晉殺其大夫趙同趙括<hi>○括古活反</hi>○秋七月天子使<lb/>
<pb n="7a"/>
召伯來錫公命其稱天子何<hi>据天王使毛伯來錫文公命不稱天子</hi>元年<lb/>
春王正月正也<hi>正者文不變也</hi>其餘皆通矣<hi>其餘謂不繫于元年者或言王或言天王或言天子皆相通矣以見刺譏是非也王者號也德合元者稱皇孔子曰皇象元道遥術無文字德明謚德合天者稱帝河佫受瑞可放仁義合者稱王符瑞應天下歸往天子者爵稱也聖人受命皆天所生故謂之天子此錫命稱天子者爲王者長愛㓜少之義欲進勉㓜君當勞來與賢師良傳如父教子不當賜也月者例也爲魯喜録之○見賢徧反應應對之應爵稱尺證反爲王于僞反下爲魯爲下同少詩召反勞來力報反下力代反</hi>冬十月癸卯𣏌叔姬卒<hi>棄而曰卒者爲下脅𣏌歸其喪張本文使若尚爲𣏌夫人</hi>晉侯使士燮來聘〇叔孫僑如㑹晉士燮<lb/>
齊人邾婁人伐郯○衛人來媵媵不書此何以書<lb/>
<hi>据逆文不書媵也言來媵者禮君不求媵諸侯自媵夫人○來媵以證反又䋲證反</hi>録伯姬也<hi>伯姬以賢聞諸侯諸侯爭欲媵之故善而詳録之媵例時</hi>
九年春王正月𣏌伯來逆叔姬之喪以歸𣏌伯曷<lb/>
<pb n="7b"/>
爲來逆叔姬之喪以歸<hi>据巳棄也</hi>内辭也脅而歸之也<lb/>
<hi>言巳歸者與忿怒執人同辭而不得專其本意知其爲脅也巳棄而脅歸其喪悖義恥深惡重故使若𣏌伯自來逆之〇悖布内反</hi>公<lb/>
㑹晉侯齊侯宋公衛侯鄭伯曹伯莒子𣏌伯同盟<lb/>
于蒲<hi>不日者巳得鄭盟當以備楚而不以罪執之旋使禽叛楚緣隙潰莒不能救禍由中國無信故諱爲信辭使若莒潰非盟失信所以甚中國因與下潰日相起</hi>公至自㑹○二月伯姬歸于宋〇夏季<lb/>
孫行父如宋致女未有言致女者此其言致女何<lb/>
録伯姬也<hi>古者婦人三月而後廟見稱婦擇日而祭於禰成婦之義也父母使大夫操禮而致之必三月者取一時足以别貞信貞信著然後成婦禮書者與上納幣同義所以彰其絜且爲父母安榮之言女者謙不敢自成禮婦人未廟見而死歸葬於女氏之黨〇廟見賢徧反下同操七刀反别彼列反且爲于僞反</hi>晉人來媵媵不書此何以<lb/>
書録伯姬也<hi>義與上同復發傳者樂道人之善〇復扶又反</hi>秋七月丙子齊<lb/>
侯無野卒〇晉人執鄭伯　晉欒書帥師伐鄭○<lb/>
<pb n="8a"/>
冬十有一月葬齊頃公楚公子嬰齊帥師伐莒<lb/>
庚申莒潰<hi>日者錄責中國無信同盟不能相救至爲夷狄所潰〇潰户内反</hi>楚人入運〇<lb/>
秦人白狄伐晉○鄭人圍許○城中城<lb/>
十年春衛侯之弟黒背率師侵鄭○夏四月五卜<lb/>
郊不從乃不郊其言乃不郊何<hi>据上不郊不言乃僖公不從言免牲也</hi>不<lb/>
免牲故言乃不郊也<hi>不免牲當坐盗天牲失事天之道故諱使若重難不得郊○難乃旦反</hi>〇<lb/>
五月公㑹晉侯齊侯宋公衛侯曹伯伐鄭<hi>不致者成公數卜郊不從怨懟故不免牲不但不免牲而巳故奪臣子辭以起之○數所角反懟直類反</hi>齊人來媵媵不書<lb/>
此何以書録伯姬也三國來媵非禮也曷爲皆以<lb/>
録伯姬之辭言之婦人以衆多爲侈也<hi>侈大也朝廷侈於妬上婦人侈於妬下伯姬以至賢爲三國所爭媵故侈大其能容之唯天子娶十二女〇侈昌氏反大也妬丁故反取十七住反本或作娶</hi>丙<lb/>
<pb n="8b"/>
午晉侯獳卒<hi>不書葬者殺大夫趙同等○獳乃侯反</hi>秋七月公如晉<hi>如晉者冬也去冬者惡成公前旣怨懟不免牲今復如晉過郊乃反遂怨懟無事天之意當絶之〇去起吕反惡烏路反復扶又反</hi>
十有一年春王三月公至自晉○晉侯使卻州來<lb/>
聘<hi>○卻州本亦作犨尺由反</hi>已丑及卻州盟〇夏季孫行父如<lb/>
晉○秋叔孫僑如如齊冬十月<lb/>
十有二年春周公出奔晉周公者何天子之三公<lb/>
也王者無外此其言出何自其私土而出也<hi>私土者謂其國也此起諸侯入爲天子三公也周公驕蹇不事天子出居私土不聽京師之政天子召之而出走明當并絶其國故以出國録也不月者小國也</hi>〇夏公㑹晉侯衛侯于沙澤<hi>〇沙澤素禾反又如字二傳作瑣澤定七年同</hi>
〇秋晉人敗狄于交剛○冬十月<lb/>
十有三年春晉侯使卻錡來乞師<hi>〇卻錡魚綺反</hi>三月公<lb/>
<pb n="9a"/>
如京師<hi>月者善公尊天子</hi>夏五月公自京師遂㑹晉侯齊<lb/>
侯宋公衛侯鄭伯曹伯邾婁人滕人伐秦其言自<lb/>
京師何<hi>据僖公二十八年諸侯遂圍許不言自王所</hi>公鑿行也<hi>以起公鑿行也鑿猶更造之意〇鑿在洛反造意也</hi>公鑿行奈何不敢過天子也<hi>時本欲直伐秦塗過京師不敢過天子而不朝復生事脩朝禮而後行故起時善而襃成其意使若故朝然後生事也間無事復出公者善公鑿行〇復出扶又反</hi>曹<lb/>
伯廬卒于師<hi>○廬力呉反本亦作盧</hi>秋七月公至自伐秦<hi>月者危公㓜而逺用兵</hi>冬葬曹宣公<lb/>
十有四年春王正月莒子朱卒<hi>莒大于邾婁至此乃卒者庶其見殺不得卒至此始卒又不得日</hi>夏衛孫林父自晉歸于衛○秋叔孫僑<lb/>
如如齊逆女<hi>凡娶早晚皆不譏者從紀履緰一譏而巳〇凡取本又作娶</hi>鄭公子喜<lb/>
率師伐許九月僑如以夫人婦姜氏至自齊冬<lb/>
<pb n="9b"/>
<pb n="9b"/>
惠伯曰君㓜如之何願與子慮之叔仲惠伯曰吾<lb/>
子相之老夫抱之<hi>禮大夫七十而致事若不得謝則必賜之几杖行役以婦人從適四方乗心車自稱曰老夫○相之息亮反下同</hi>何㓜君之有公子遂知其不可與謀退<lb/>
而殺叔仲惠伯弑子赤而立宣公<hi>殺叔仲惠伯不書者舉弑君爲重叔仲惠伯事與荀息相類不得爲累者有異也叔仲惠伯直先見殺爾不如荀息死之〇殺子音弒</hi>宣公死成公㓜<lb/>
臧宣叔者相也<hi>臧孫許宣謚</hi>君死不哭聚諸大夫而問<lb/>
焉曰昔者叔仲惠伯之事孰爲之諸大夫皆雜然<lb/>
曰仲氏也其然乎於是遣歸父之家<hi>時見君㓜欲以防示諸大夫〇雜七合反又如字</hi>然後哭君歸父使乎晉還自晉至檉聞君薨<lb/>
家遣墠帷哭君成踊反命于介自是走之齊魯人<lb/>
徐傷歸父之無後也<hi>徐者皆共之辭也關東語傷其先人爲惡身見逐絶不忿懟也</hi>於是<lb/>
<pb n="10a"/>
使嬰齊後之也<hi>弟無後兄之義爲亂昭穆之序失父子之親故不言仲孫明不與子爲父孫</hi>癸<lb/>
丑公㑹晉侯衛侯鄭伯曹伯宋丗子成齊國佐邾<lb/>
婁人同盟于戚<hi>○丗子戍音恤本或作成</hi>晉侯執曹伯歸之于京<lb/>
師<hi>爲篡喜時〇爲于僞反</hi>公至自㑹○夏六月宋公固卒<hi>不日者多取三國媵非禮故略之</hi>楚子伐鄭○秋八月庚辰葬宋共公<lb/>
<hi>○共音恭</hi>宋華元出奔晉○宋華元自晉歸于宋<hi>不省文復出宋華元者宋公卒子㓜華元以憂國爲大夫山所譖出奔晉晉人理其罪宋人反華元誅山故繁文大之也言歸者明出入無惡</hi>宋<lb/>
殺其大夫山<hi>不氏者見殺在華元歸後嫌直自見殺者故貶之明以譖華元故</hi>宋魚石出<lb/>
奔楚<hi>與山有親恐見及也後得言復入者出無惡知非君漏言魚石不殺山</hi>冬十有一月叔<lb/>
孫僑如㑹晉士燮齊髙無咎宋華元衛孫林父<lb/>
鄭公子鰌邾婁人㑹呉于鍾離曷爲殊㑹呉<hi>据楚不殊<pb n="10b"/>○燮息協反咎其九反鰌音秋</hi>外呉也曷爲外也<hi>据襄五年不外之</hi>春秋内其<lb/>
國而外諸夏内諸夏而外夷狄<hi>内其國者假魯以爲京師也諸夏外土諸侯也謂之夏者大揔下土言之辭也不殊楚者楚始見所傳聞丗尚外諸夏未得殊也至於所聞丗可得殊又卓然有君子之行呉似夷狄差醇而適見於可殊之時故獨殊呉○傳直專反行下孟反差醇初賣反下音純</hi>王者欲一乎天下曷爲<lb/>
以外内之辭言之<hi>据大一統</hi>言自近者始也<hi>明當先正京師乃正諸夏諸夏正乃正夷狄以漸治之葉公問政於孔子孔子曰近者說逺者來季康子問政於孔子孔子曰政者正也子帥而正孰敢不正是也月者危録之諸侯旣委任大夫復命交接夷狄〇葉公舒渉反下文同說音恱</hi>許遷于葉<lb/>
十有六年春王正月雨木冰雨木冰者何雨而木<lb/>
冰也何以書記異也<hi>木者少陽㓜君大臣之象冰者疑隂兵之類也氷脅木者君臣將執於兵之徴也〇少詩召反</hi>夏四月辛未滕子卒<hi>滕始卒於宣公曰於成公不名邾婁始卒於文公曰於襄公名俱葬於昭公是以知滕小</hi>鄭公子喜帥師侵宋〇六月丙寅朔<lb/>
<pb n="11a"/>
日有食之<hi>是後楚滅舒庸晉厲公見餓殺尤重故十七年復食〇復扶又反</hi>〇晉侯使欒<lb/>
黶來乞師<hi>〇欒力官反黶於斬反</hi>甲午晦晦者何冥也何以<lb/>
書記異也<hi>此王公失道臣代其治故隂代陽〇冥亡定反又亡丁反治直吏反</hi>晉侯及楚子<lb/>
鄭伯戰于鄢陵楚子鄭師敗績敗者稱師楚何以<lb/>
不稱師<hi>据宋公戰于泓敗績稱師〇鄢於晚反又於建反泓烏宏反</hi>王痍也王痍者何<lb/>
傷乎矢也<hi>時爲飛矢所中〇痍音夷傷也所中丁仲反</hi>然則何以不言師敗<lb/>
績<hi>据王痍</hi>末言爾<hi>末無也無所取於言師敗績也凡舉師敗績爲/重衆今親傷人君當<graphic n="KR1551" url="https://raw.githubusercontent.com/kanripo/KR-Gaiji/master/images/KR1551.png" mimeType="image/png"/>傷君爲重以言戰又言敗績知非詐當蒙上日也〇爲重于僞反下爲代公同</hi>〇楚殺其大夫公子側〇秋<lb/>
公㑹晉侯齊侯衛侯宋華元邾婁人于沙隨不<lb/>
見公公至自㑹不見公者何公不見見也<hi>不見見者恚乞師不得欲執之〇恚一睡反</hi>公不見見大夫執何以致㑹<hi>据不得意扈之㑹公失序<pb n="11b"/>不致</hi>不恥也曷爲不恥<hi>据扈之㑹/公失序恥</hi>公㓜也<hi>因公㓜殺恥爲諱辭不書行父執者父不見見巳重矣</hi>○公㑹尹子晉侯齊國佐邾婁人伐鄭〇<lb/>
曹伯歸自京師執而歸者名曹伯何以不名而不<lb/>
言復歸于曹何<hi>据曹伯襄復歸于曹</hi>易也<hi>易故末言之不復舉國名〇易以䜴反注及下同復扶又反下而復同</hi>其易奈何公子喜時在内也公子喜時在<lb/>
内則何以易<hi>据本篡喜時也〇喜時左傳作欣時</hi>公子喜時者仁人也内<lb/>
平其國而待之<hi>和平其臣民令專心于負芻○令力呈反</hi>外治諸京師而免<lb/>
之<hi>訟治于京師解免使來歸</hi>其言自京師何<hi>据僖二十八年晉人執衛侯歸之于京師後復歸于衛俱天子所歸不言自京師不連歸問者嫌自京師天子有力文言甚易欲并問力文與上說喜時錯</hi>言甚易也舎<lb/>
是無難矣<hi>言歸自京師者與内据臣子致公同文欲言甚易也舎此所從還無危難矣主所以見曹伯歸本据喜時平國反之書非録京師有力也執歸書者賢喜時爲兄所篡終無怨心而復深推精誠憂免其難非至仁莫能行之故書起其功也〇舎<pb n="12a"/>是音捨注同下傳舎臣放此無難乃旦反注同</hi>九月晉人執季孫行父舎之于<lb/>
招丘執未有言舎之者此其言舎之何仁之也曰<lb/>
在招丘悕矣<hi>悕悲也仁之者若曰在招丘可悲矣閔録之辭〇招丘章遥反又上饒反二傳作苕丘悕音希悲也</hi>
執未有言仁之者此其言仁之何代公執也其代<lb/>
公執奈何前此者晉人來乞師而不與<hi>不書者不與無惡</hi>公<lb/>
㑹晉侯<hi>㑹沙隨也</hi>將執公季孫行父曰此臣之罪也於<lb/>
是執季孫行父成公將㑹晉厲公<hi>謂上伐鄭也言謚者别嬰齊所請也明言公㑹晉侯者嬰齊所請事也故下與嬰齊傳合同○别彼列反</hi>㑹不當期將執公季孫行<lb/>
父曰臣有罪執其君子有罪執其父此聽失之大<lb/>
者也今此臣之罪也舎臣之身而執臣之君吾恐<lb/>
聽失之爲宗廟羞也於是執季孫行父<hi>善其過則稱己美則稱君<pb n="12b"/>累代公執在危殆之地故地言舎而月之者痛傷忠臣不得其所爲代公執不稱行人者在君側非出使〇出使所吏反</hi>冬十<lb/>
月乙亥叔孫僑如出奔齊〇十有二月乙丑季孫<lb/>
行父及晉卻州盟于扈<hi>行父執釋不致者舉公至爲重</hi>公至自㑹○<lb/>
乙酉刺公子偃<lb/>
十有七年春衛北宮結率師侵鄭〇夏公㑹尹子<lb/>
單子晉侯齊侯宋公衛侯曹伯邾婁人伐鄭○六<lb/>
月乙酉同盟于柯陵<hi>〇柯古河反</hi>秋公至自㑹○齊髙<lb/>
無咎出奔莒○九月辛丑用郊用者何用者不宜<lb/>
用也九月非所用郊也<hi>周之九月夏之七月天氣上升地氣下降又非郊時故加用之</hi>然<lb/>
則郊曷用郊用正月上辛<hi>魯郊博卜春三月言正月者因見百王正所當用也三王之郊一用夏正言正月者春秋之制也正月者歳首上辛猶始新皆取其首先之意日者明用辛例不郊則不日〇因見賢徧反下同</hi>或<lb/>
<pb n="13a"/>
曰用然後郊<hi>或曰用者先有事存后稷神名也晉人將有事於河必先有事於惡池齊人將有事於泰山必先有事於蜚林魯人將有事於天必先有事於泮宮九月郊尤悖禮故言用小大盡譏之以不郊乃譏三望知郊不得譏小也又夕牲吿牷后稷當在日上不得在日下〇惡如字又火呉反池如字又大河反蜚芳尾反又音配泮音判本又作郊牷音全</hi>晉侯使荀<lb/>
罃來乞師<hi>〇罃乙耕反</hi>冬公㑹單子晉侯宋公衛侯曹<lb/>
伯齊人邾婁人伐鄭十有一月公至自伐鄭<hi>月者方正下壬申故月之</hi>壬申公孫嬰齊卒于貍軫非此月日也曷<lb/>
爲以此月日卒之<hi>据下丁巳朔知壬申在十月○貍力之反軫之忍反左氏作脤榖梁作蜃</hi>待君<lb/>
命然後卒大夫曷爲待君命然後卒大夫<hi>据昭公出奔卒叔孫舎</hi>前此者嬰齊走之晉<hi>不書者以爲公請除出奔之罪也〇爲于僞反下文爲公同</hi>公<lb/>
㑹晉侯將執公嬰齊爲公請公許之反爲大夫歸<lb/>
至于貍軫而卒<hi>十月壬申日貍軫魯地</hi>無君命不敢卒大夫<hi>國人<pb n="13b"/>未被君命不敢使從大夫禮</hi>公至<hi>十一月/至是也</hi>曰吾固許之反爲大夫<hi>許反爲大夫即受命矣</hi>然後卒之<hi>善其不敢自專故引其死日下就公至月卒之起其事所以激當丗之驕臣○激古狄反</hi>
○十有二月丁巳朔日有食之○邾婁子貜且卒貜<lb/>
<hi>且俱縛反下子餘反</hi>晉殺其大夫卻錡卻州卻至〇楚人滅<lb/>
舒庸<hi>舒庸東夷道呉圍巢</hi>
十有八年春王正月晉殺其大夫胥童〇庚申晉<lb/>
弑其君州蒲<hi>日者二月庚申日上繫於正月者起正月見幽二月庚申日死也厲公猥殺四大夫臣下人人恐見及以致此禍故日起其事深爲有國者戒也</hi>齊殺其大夫國佐〇公如晉〇<lb/>
夏楚子鄭伯伐宋○宋魚石復入于彭城<hi>不書叛者楚爲魚石伐宋取彭城以封之本受于楚非得于宋故舉伐於上起其意也楚以封魚石復本繫于宋言復入者不與楚專封故從犯君録之主書者起其專封〇復入扶又反注同爲于僞反下爲宋同</hi>公至自晉〇晉侯使士匄來<lb/>
<pb n="14a"/>
聘<hi>〇匄古害反</hi>秋𣏌伯來朝八月邾婁子來朝築<lb/>
鹿囿何以書譏何譏爾有囿矣又爲也<hi>刺奢泰妨民天子囿方百里公侯十里伯七里子男五里皆取一也〇鹿囿音又</hi>已丑公薨于路寢冬楚人<lb/>
鄭人侵宋〇晉侯使士彭來乞師<hi>〇士彭二傳作士魴襄十二年同</hi>〇<lb/>
十有二月仲孫蔑㑹晉侯宋公衛侯邾婁子齊崔<lb/>
杼同盟于虚朾<hi>不日者時欲行義爲宋誅魚石故善而爲信辭或喪盟略〇杼直呂反虚朾起魚反下勑丁反</hi>
〇丁未葬我君成公<lb/>
春秋公羊卷第八<lb/>
<hi>經傳叄阡叄伯捌拾壹字注肆阡叄伯叄拾伍字音義壹阡玖拾柒字</hi>
　　　　　　　　　　　　　　　仁仲比校訖<lb/>
<pb n="14b"/>
</p>
<p>
</p>
  </div>
</body>
</text>
</TEI>
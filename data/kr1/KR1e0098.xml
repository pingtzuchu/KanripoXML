<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>春秋四傳糾正</head>
    <p>
<pb n="1a"/>欽定四庫全書　　　　經部五<lb/>
　春秋四傳糾正　　　　春秋類<lb/>
　　提要<lb/>
　　　　<hi>臣</hi>等謹按春秋四傳糾正一卷<lb/>
　　　國朝俞汝言撰康熙丙辰汝言春秋平義始脫<lb/>
　　　　藁是嵗之夏復續作此書以綜括大㫖相傳<lb/>
　　　　其晚年失明口授而成之者也書中摘列春<lb/>
　　　　秋三傳及胡安國傳之失隨事辨正區為六<lb/>
<pb n="1b"/>　　　　類一曰尊聖而忘其僭計八條二曰執理而<lb/>
　　　　近于迂計十五條三曰尚異而鄰于鑿計二<lb/>
　　　　十三條四曰億測而近于誣計四十三條五<lb/>
　　　　曰稱美而失實情計八條六曰摘瑕而傷鍥<lb/>
　　　　刻計六條末附春王正月辨一篇申左氏公<lb/>
　　　　羊孔安國鄭元之説明周正改時改月春秋<lb/>
　　　　正朔皆從周其中如華督奪孔父之妻齊桓<lb/>
　　　　因蔡姬而侵蔡史家簡䇿相傳必有所據即<lb/>
<pb n="2a"/>　　　　就傳文而論亦無以斷其必不然汝言皆以<lb/>
　　　　為億測近誣轉未免自蹈億側又公羊褒齊<lb/>
　　　　襄之復讐固為謬戾然紀侯譖齊哀公于周<lb/>
　　　　至于見烹則實有其事汝言乃謂語言之故<lb/>
　　　　不足為讐亦不甚可解至春王正月辨中謂<lb/>
　　　　左傳王周正月句王周二字猶漢稱皇漢宋<lb/>
　　　　稱皇宋之義則不知正月正嵗並見周禮兼<lb/>
　　　　用夏正實亦王制故特言王周正月明非夏<lb/>
<pb n="2b"/>　　　　時無庸牽引漢宋横生曲説又一行衛朴推<lb/>
　　　　騐春秋日食皆合于建寅一條汝言無以難<lb/>
　　　　之遂泛謂不足深據不知日月交食推朔望<lb/>
　　　　不推時令建子建寅食限無殊一語可明亦<lb/>
　　　　不必顢頇其説如斯之類雖或問有小疵然<lb/>
　　　　六類之中大抵皆立義正大持論簡明一卷<lb/>
　　　　之書篇帙無㡬而言言皆治春秋之藥石亦<lb/>
　　　　可謂深得經意者矣乾隆四十二年四月恭<lb/>
<pb n="3a"/>　　　　校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="4a"/>春秋四傳糾正原序<lb/>
六經之不明諸儒亂之也自王輔嗣以老莊言易而六<lb/>
經有道家矣鄭康成以䜟緯言禮而六經有數術家矣<lb/>
公穀胡氏以名稱褒貶言春秋而六經有名家法家矣<lb/>
彼其初未始不欲探聖人之精藴而智識弇淺强求深<lb/>
逺習見郡國之府寺而以為宫闕之巍峩不過如是不<lb/>
知輔相之道而以行師折獄之才智經邦國也淺求之<lb/>
而爽其度深求之而愈失其大體迨至有宋大儒程朱<lb/>
<pb n="4b"/>輩出而後正其紕謬易傳本義成而輔嗣卷舌儀禮經<lb/>
傳通解定而康成束手退矣若夫春秋左氏親見聖人<lb/>
公榖傳諸髙第弟子而偏駁者半焉康侯品髙學博文<lb/>
章能暢所欲言方以為程氏之正傳而疵類不少新安<lb/>
朱子心知之而不敢端言其過其説時時見於弟子講<lb/>
論之餘而後人又不能推明其義徒使附㑹穿鑿刑名<lb/>
法術之言出於一代大儒而不覺是可異也汝言不揣<lb/>
纂集諸家自為一書先之以四傳糾正為六端以該之一<lb/>
<pb n="5a"/>曰尊聖而忘其僭二曰執理而近於迂三曰尚異而鄰<lb/>
於鑿四曰億測而涉於誣五曰稱美而失情實六曰摘<lb/>
瑕而傷鍥刻六者之弊去而後可以讀春秋矣顧愚陋<lb/>
荒落何敢效鍼石於前賢聊以志願學之自略見其大<lb/>
指而已丙辰仲夏下弦漸川諸生俞汝言識<lb/>
</p>

  </div>
            <div>
                <head>春秋四傳糾正</head>
    <p>
<pb n="1a"/>欽定四庫全書<lb/>
　春秋四傳糾正　　　　　秀水俞汝言　撰<lb/>
　　一曰尊聖而忘其僭<lb/>
隠公元年春王正月　胡安國傳曰春秋立文兼述作<lb/>
舜典紀元日商訓稱元祀此經書元年所謂祖二帝明<lb/>
三王述而不作者也正次王王次春乃立法創制裁自<lb/>
聖心無所述於人者又曰周人以建子為嵗首前乎周<lb/>
者以丑為正其書始即位曰惟元祀十有二月則知月<lb/>
<pb n="1b"/>不易也後乎周者以亥為正其書始建國曰元年冬十<lb/>
月則知時不易也建子非春亦明矣仲尼以夏時冠周<lb/>
月垂法後世<lb/>
　按春王正月周制則然非自仲尼始作匹夫無位而<lb/>
　可以改正朔乎欲以正天下而自干僭上之罪乎<lb/>
隠公三年宋公和卒　胡氏曰諸侯曰薨大夫曰卒五<lb/>
等諸侯何以書卒周室東遷諸侯放恣聖人奉天討以<lb/>
正王法因其告喪特書曰卒不與其為諸侯也　桓公<lb/>
<pb n="2a"/>二年滕子來朝　胡氏曰滕侯爵降而稱子者桓弟弑<lb/>
兄臣弑君天下之大惡已不能討又先鄰國而朝之故<lb/>
降而稱子以正其罪　七年穀伯綏来朝鄧侯吾離來<lb/>
朝　胡氏曰桓天下之大惡也穀伯鄧侯相繼而來朝<lb/>
即大惡之黨也故特貶而書名　僖公二十有三年杞<lb/>
子卒　左氏曰杞成公卒書曰子杞夷也杜預以謂杞<lb/>
實稱伯而書曰子者成公始行夷禮終其身故仲尼於<lb/>
其卒以文貶之<lb/>
<pb n="2b"/>　按黜陟諸侯天子之事周衰天子建空名於上未聞<lb/>
　黜一小國滕薛之稱侯稱伯稱子是自貶損以便職<lb/>
　貢非時王所貶仲尼亦因其自稱而書之而曰朝桓<lb/>
　而貶且名因告喪而不與其為諸侯因用夷禮而以<lb/>
　文貶之是天子仲尼也不過因孟子春秋天子之事<lb/>
　一語誤之孟子謂所書者天子之事而不謂所行者<lb/>
　天子之事也安得執詞以害義使仲尼為僭分越禮<lb/>
　之首耶<lb/>
<pb n="3a"/>文公五年王使榮叔歸含且賵　王使召伯來會葬<lb/>
胡氏曰不稱天王者弗克若天也成風以妾僭嫡王使<lb/>
大夫歸含且賵又使召伯來㑹葬則王法廢人倫亂矣<lb/>
故不稱天以謹之<lb/>
　按使命得失直書於䇿而自見何待削天王之號且<lb/>
　天王而可削春秋可不作矣趙鵬飛曰闕文近之<lb/>
　　二曰執理而近於迂<lb/>
隠公四年衛人立晉　左氏曰衛人立晉衆也公羊曰<lb/>
<pb n="3b"/>立者何不宜立也其稱人何也衆立之之辭也衆雖欲<lb/>
立之其立之非也榖梁曰立者不宜立也賢則其不宜<lb/>
立何也春秋之義諸侯與正而不與賢也胡氏曰晉雖<lb/>
諸侯之子内不承國於先君上不禀命於天子故春秋<lb/>
於衛人特書曰立所以著擅置其君之罪於晉絶其公子<lb/>
所以明專有其國之非<lb/>
　按州吁弑立踰年天討不加石碏大義滅親殺諸濮<lb/>
　而立晉天下共多其能討叛而反正故書曰衛人立<lb/>
<pb n="4a"/>　晉而公穀特𤼵不宜立之詞而曰賢而不正然則孰<lb/>
　為正乎文定因之有不承國於先君不稟命於天子<lb/>
　而罪衛人以擅置其君罪晉以專有其國先君弑矣<lb/>
　何所承命四國黨州吁天子置而不問稟命而立安<lb/>
　知不更有方命如後之放黔牟者乎以是知成人之<lb/>
　美不易得於君子也東山趙汸曰以不稱公子為惡<lb/>
　王子朝豈宜立者乎<lb/>
莊公十年齊師宋師次於郎公敗宋師於乗丘　左傳<lb/>
<pb n="4b"/>公子偃曰可敗也公弗許自雩門竊出䝉臯比而先犯<lb/>
之公從之大敗宋師於乗丘齊師乃還　胡氏曰齊宋<lb/>
輕舉大衆誠有罪也魯人若能不用詐謀奉其辭令二<lb/>
國去矣偷得一時之捷而積四鄰之忿交譏之　僖公<lb/>
元年季友敗莒師於酈獲莒拏　公羊曰其言獲何也<lb/>
惡公子之紿胡氏曰抑鋒止鋭喻以辭命使知不縮而<lb/>
引去則善矣今至於兵刃既接又用詐謀擒其主將故<lb/>
以季友為主而書敗獲責之備也　文公十有二年晉<lb/>
<pb n="5a"/>人秦人戰於河曲　胡氏曰前年秦師來伐晉晉已服<lb/>
矣故狄秦而免晉今又為此役故不以晉為主惟動大<lb/>
衆不奉辭令以止之也故貶而稱人<lb/>
　按辭命退師必因展喜犒師受命展禽齊師引退之<lb/>
　事而為此言然安有不修兵甲而專恃辭命之理一<lb/>
　之為幸其可再乎又謂莒師使知不縮而引去設不<lb/>
　引去又將何施河曲亦然俱屬迂論也<lb/>
莊公十有三年齊侯宋人陳人蔡人邾人㑹於北杏<lb/>
<pb n="5b"/>榖梁曰是齊侯宋公也其曰人何也始疑之何疑焉桓<lb/>
非受命之伯也將以事授之者也曰可矣乎未也舉人<lb/>
衆之辭　胡氏曰春秋之世以諸侯而主天下㑹盟之政<lb/>
自北杏始桓非受命之君諸侯自相推戴以為盟主是<lb/>
無君也故四國稱人以誅始亂正王法也齊侯稱爵其<lb/>
與之乎誅諸侯者正也與桓公者權也或曰桓公始平<lb/>
宋亂遂得諸侯故四國稱人言衆與之也　僖公十有<lb/>
九年宋公曹人邾人盟於曹南　二十有七年楚人陳<lb/>
<pb n="6a"/>侯蔡侯鄭伯許男圍宋　二十有八年晉侯齊師宋師<lb/>
秦師及楚人戰於城濮<lb/>
　按齊侯稱爵四國稱人予之為盟主也穀梁以桓非<lb/>
　受命之伯疑之曰可矣乎未也有衆欲推戴之意猶<lb/>
　可也而胡氏以諸侯為無君四國稱人為誅始亂不<lb/>
　已傎乎北杏之後惟宋襄曹南之㑹晉文城濮之戰<lb/>
　書法同至楚成圍宋楚稱人陳蔡鄭許稱爵與此全<lb/>
　反然後知北杏之㑹予桓為盟主也<lb/>
<pb n="6b"/>莊公十有八年公追戎於濟西　公羊曰其言追何大<lb/>
其為中國追也其言於濟西何大之也榖梁曰於濟西<lb/>
者大之也何大焉為公之追之也胡氏曰書追者是不<lb/>
覺其來已去而追之也　僖公元年夫人氏之喪至自<lb/>
齊　左氏曰君子以齊人殺哀姜也為己甚矣女子從<lb/>
人者也　昭公五年舎中軍　公羊曰舎中軍何復古<lb/>
也穀梁曰貴復正也<lb/>
　按濟西之追殊無足異公羊以追戎二字為美大其<lb/>
<pb n="7a"/>　為中國之追已屬賖緩齊桓殺哀姜千古快事而左<lb/>
　氏譏其己甚羅喻義曰左氏之所謂從人竟從誰也<lb/>
　至作中軍三分公室而各有其一及其舎之四分公<lb/>
　室季氏擇二二子各一皆盡征之而貢於公然則作<lb/>
　與舎皆季氏公室徒虚名耳他日公臣三耦不備取<lb/>
　諸家臣禘於襄公萬者二人其衆萬於季氏公穀不<lb/>
　考事實而曰復古復正豈真舎三軍而復二軍之舊<lb/>
　乎迂亦甚矣<lb/>
<pb n="7b"/>僖公四年蔡潰遂伐楚　胡氏曰楚雖暴横憑凌上國<lb/>
齊不請命擅合諸侯書遂伐楚譏其專也<lb/>
　按楚自敗蔡伐鄭以來强暴滋甚齊桓圖霸二十年<lb/>
　遠結江黄近控七國始為侵蔡伐楚之師不綦重哉<lb/>
　而以不請命天王譏其專伐豈蔡潰之後束甲而旋<lb/>
　乎吾知非真惡桓而云然不過以當時諸侯知有霸<lb/>
　主而不知有天子特借書法以明大義耳然何以處<lb/>
　桓也<lb/>
<pb n="8a"/>成公二年取汶陽田　胡氏曰汶陽之田本魯田也不<lb/>
曰復而謂之取何也得其故壤而不請命於天王以正<lb/>
疆理則取之不以其道與得非其有奚異乎<lb/>
　按汶陽雖魯田而以充鞌之進同於取非其有不為<lb/>
　過也而曰不請天王以正疆理亦儒者尊王之恒辭<lb/>
　而未暇審當時之勢所謂近於迂濶者也<lb/>
　　三曰尚異而鄰於鑿<lb/>
隠公元年春王正月　以後至十有一年俱不書正月<lb/>
<pb n="8b"/>　公羊曰隠何以無正月隠將讓於桓故不有其正月<lb/>
也榖梁曰隠十年無正月不自正也元年有正所以正<lb/>
隠也　定公元年春王三月晉人執宋仲幾於京師<lb/>
公羊曰定無正月者即位後也榖梁曰不言正月定無<lb/>
正也定之無正何也昭公之終非正終也定公之始非<lb/>
正始也<lb/>
　按二傳之論甚精然史䇿之舊實不關聖心也元年<lb/>
　正月書即位仲尼削之以見隠之志以後記事或以<lb/>
<pb n="9a"/>　春或以二月三月者隨事而書無庸心也當與桓無<lb/>
　王並非有意削去定公六月即位事在三月故書春<lb/>
　王三月邵文莊高文憲論之甚晰可無容贅至隐不<lb/>
　爵大夫桓無會秦楚吳莒無大夫皆榖梁氏之説均<lb/>
　可置而弗論也<lb/>
隠公二年紀子帛莒子盟於密　杜注子帛裂繻字<lb/>
桓公二年及其大夫孔父　左氏曰孔父嘉為司馬榖<lb/>
梁曰孔氏父字也　左氏曰父名也　五年州公如曹六<lb/>
<pb n="9b"/>年春寔來　榖梁曰寔來者是來也公羊曰猶是人來<lb/>
也杜注寔州公名也胡傳因之<lb/>
　按名之與字非可以意而為之子帛為裂繻字似矣<lb/>
　而大夫居國君上春秋無是法也則字亦非確也孔<lb/>
　父名嘉見諸傳者甚明文定以為名父蓋以君名於<lb/>
　上不應臣字於下義固然矣而父之為名終有未安<lb/>
　海昌朱朝瑛曰父與甫通孔父字嘉猶杜甫之字美<lb/>
　也或其然與至曰為祖諱益非州公名寔始於元凱<lb/>
<pb n="10a"/>　三傳絶無其文亦以例名失地之君而撰名以就例<lb/>
　也<lb/>
桓公元年春王正月公即位　二年春王正月宋督弑<lb/>
其君與夷　十年春王正月　十有八年春王正月公<lb/>
㑹齊侯於濼　此外俱春正月或春二月榖梁曰桓無<lb/>
王元年有王所以治桓也二年正與夷之卒也十年正<lb/>
終生之卒也胡氏曰不書王者見桓公無王與天王之<lb/>
失政而不王也桓公至是宜見誅於天矣十年書王紀<lb/>
<pb n="10b"/>常理也十八年復書王者明弑君之賊雖身亦沒而王<lb/>
法不得赦也<lb/>
　按傳聞之世殘缺已多仲尼能削其所不當書不能<lb/>
　増其所不備且欲明桓公之弑於元年即位一書已<lb/>
　見其志矣何待十四年之不書王哉<lb/>
桓公三年冬有年　宣公十有六年冬大有年　程氏<lb/>
曰記異也胡氏曰十二公多歴年所豈無豐年而不見<lb/>
於經獨桓有年宣大有年存而不削者縁此二公獲罪<lb/>
<pb n="11a"/>於天宜得水旱凶災之譴今乃有年則是反常也故以<lb/>
為異而獨存焉<lb/>
　按此論因二君而𤼵不為過當但百姓何罪焉既無<lb/>
　仁愛之君而又值歉收之嵗則靡有孑遺矣黄震曰<lb/>
　春秋豈專記人之凶喪而不幸人之豐熟哉各書其<lb/>
　實爾<lb/>
桓公四年七年闕秋冬二時　杜預曰不書秋冬史闕<lb/>
文胡氏曰古者刑以秋冬桓弟弑兄臣弑君而天討不<lb/>
<pb n="11b"/>加焉天下之望絶矣故四年宰糾書名而去秋冬二時<lb/>
以見天王之不復能用刑也方伯連帥環視而莫之恤猶<lb/>
有望也及榖鄧二國自逺來朝則天下諸侯莫有可望<lb/>
者矣故七年榖伯鄧侯各書其名而去秋冬二時以見<lb/>
諸侯之不復能修其職也　十四年有夏五無月　十七<lb/>
年五月無夏　僖二十八年冬無月而有壬申丁丑<lb/>
昭十年十二月無冬　定十四年闕冬一時<lb/>
　按以事繫日以日繫月以月繫時史法也雖無事必<lb/>
<pb n="12a"/>　具四時春秋法也今二年去秋冬二時設此時有征<lb/>
　伐㑹盟之不可不書者豈以欲去二時之故而置不<lb/>
　書乎傳聞之世逺矣殘闕之文不啻一端杜説為是<lb/>
　果其去也不但黜王且黜天矣其可哉夏五以下諸<lb/>
　闕文皆史䇿之舊孔子因之或後人之脱漏不可强<lb/>
　為説也<lb/>
莊公二十有四年大夫宗婦覿用幣　胡氏曰公事曰<lb/>
見私事曰覿見夫人禮也曷為以私言之夫人不可見<lb/>
<pb n="12b"/>乎宗廟則不可以臨羣臣故以私言之也<lb/>
　按覿常稱不以哀姜故而特名之其失在男女同贄<lb/>
　用幣之非禮而豈以覿之名乎且夫人不可以見宗<lb/>
　廟臨羣臣論亦過深<lb/>
襄公七年公㑹晉侯宋公陳侯衛侯曹伯莒子邾子於<lb/>
鄬鄭伯髠頑如㑹未見諸侯卒于鄵　左氏曰以瘧疾<lb/>
赴也公羊曰為中國諱也不使夷狄之民加乎中國之<lb/>
君也胡氏曰僖公欲從諸侯㑹于鄬則是為中國之君<lb/>
<pb n="13a"/>也諸大夫欲背中夏與荆楚則是為夷狄之民矣以中<lb/>
國之君而見弑于夷狄之民聖人傷之甚懼之甚故變<lb/>
文而書曰鄭伯髠頑如會未見諸侯丙戌卒于鄵<lb/>
　按弑而偽赴又為之隠諱春秋豈傳信之書乎乃曰<lb/>
　不使夷狄之民加乎中國之君其言雖美而欲以懲<lb/>
　戒弑逆亦己遼緩究之僖未嘗弑臣亦未嘗從楚也<lb/>
襄公三十年葬蔡景公　公羊曰賊未討何以書葬君<lb/>
子辭也榖梁曰不忍使父失民于子也　晉人齊人宋<lb/>
<pb n="13b"/>人衛人鄭人曹人莒人邾人滕人薛人把人小邾人㑹<lb/>
於澶淵宋災故　左氏曰諸侯之大夫會以謀歸宋財<lb/>
既而無歸於宋故不書其人不言魯大夫諱之也胡氏<lb/>
曰春秋大法君弑賊不討則不書葬而蔡景公特書葬<lb/>
者徧刺天下之諸侯也以下文書㑹於澶淵宋災故而<lb/>
貶其大夫則知之矣㑹未有言其所為者此獨言其所<lb/>
為徧刺天下之大夫也蔡世子般弑其君則㑹其葬而<lb/>
不討宋災小事也則合十三國之大夫而歸其財則可<lb/>
<pb n="14a"/>謂知務乎是故諸侯之大夫貶而稱人魯卿諱而不書<lb/>
　按救災恤鄰為國之大務然何至合十三國之大夫<lb/>
　而謀之既又不歸於宋不信更不可為也胡氏之論<lb/>
　甚正若能以恤災之舉為討罪之師晉可以繼文襄<lb/>
　而復振矣惜乎其不能也特非筆削之本㫖故未敢<lb/>
　以為確論至弑父何事公榖曰君子辭曰不忍使父<lb/>
　失民於子何異揖讓而救㷊溺乎<lb/>
昭公元年楚子麋卒　左氏曰公子圍将聘於鄭未出<lb/>
<pb n="14b"/>竟聞王有疾而還已酉公子圍至入問王疾縊而殺之<lb/>
胡氏曰郟敖實弑而書卒何歟圍弑君以立四國莫能<lb/>
討則亦已矣至大合諸侯於申若革其偽赴而書以弑<lb/>
君恐天下以篡弑之賊可從之以主㑹盟聖人懼之甚<lb/>
故略其篡弑以扶中國<lb/>
　按楚圍設服離衛列國大夫皆知其有大志合之椒舉<lb/>
　慶封之言為弑信矣然亦因其平日不臣之跡與廢<lb/>
　郟敖之子自立而疑之實非弑也春秋書其實耳若<lb/>
<pb n="15a"/>　曰為申之㑹諱其論甚曲而深恐非聖人之本㫖也<lb/>
昭公二十年盜殺衛侯之兄縶　胡氏曰左氏以為齊<lb/>
豹殺之也齊豹為衛司冦守嗣大夫其書為盜所謂求<lb/>
名而不得者也若艱難其身以險危大人而有名章徹<lb/>
攻難之士將奔走之臣竊以為仲尼書斷此獄罪在宗<lb/>
魯宗魯孟縶之驂乘也於法應書曰盜非求名而不得<lb/>
者也天下豈有欲求險危大人之惡名而聖人又靳此<lb/>
名而不與者哉然則齊豹首謀作亂宗魯雖與聞行事<lb/>
<pb n="15b"/>又以身死之矣今乃釋豹不誅而歸獄於宗魯不亦頗<lb/>
乎曰豹之不義大夫皆知之也若宗魯欲事豹而死於<lb/>
公孟蓋未有知其罪者故琴張聞其死将徃弔之仲尼<lb/>
曰齊豹之盜孟縶之賊汝何弔焉非聖人𤼵其食姦受<lb/>
亂蓋不義犯非禮之罪書於春秋則齊豹所畜飬之盜<lb/>
孟縶所見殺之賊其大惡隠矣<lb/>
　按左氏求名不得之論甚為駭聴文定辨之是矣至<lb/>
　以盜歸宗魯宗魯有食姦受亂蓋不義犯非禮之罪<lb/>
<pb n="16a"/>　謂之不知大義可也而以殺公孟之盜實之恐不能<lb/>
　舎齊豹而為之代罪也<lb/>
　　四曰億測而涉於誣<lb/>
隠公元年公及邾儀父盟於蔑　公羊曰曷為稱字褒<lb/>
之也曷為褒之為其與公盟也　二年紀履繻來逆女<lb/>
　榖梁曰以國氏者為其來交接于我故君子進之也<lb/>
　桓公二年宋督弑其君與夷及其大夫孔父　榖梁<lb/>
曰孔父不稱名蓋為祖諱孔子故宋也　僖公二十有<lb/>
<pb n="16b"/>五年宋殺其大夫　榖梁曰其不稱名姓以其在祖之<lb/>
位尊之也　定公十年齊人來歸鄆讙龜隂田　胡氏<lb/>
曰夫子以禮責齊而齊人歸地皆書曰來序績也自序<lb/>
其績可乎聖人㑹人物于一身通古今于一息是以天<lb/>
自處矣而亦何嫌之有<lb/>
　按聖人無私儀父與公盟而書字履繻來交接于我<lb/>
　而以國氏謂之無私得乎且履繻而不以國氏若何<lb/>
　稱之孔父之為其祖不名宋殺其大夫不稱名以在<lb/>
<pb n="17a"/>　祖之位尊之尤謬春秋豈孔子之家牒乎歸田常事<lb/>
　來歸常辭名曰序績恐仲尼不居以無私乃私也<lb/>
隠公二年夫人子氏薨　公羊曰隠公之母也榖梁曰<lb/>
隠之妻也卒而不言葬夫人之義從君者也胡氏同<lb/>
三年君氏卒公榖作尹氏左氏曰聲子也不赴于諸侯<lb/>
不反哭于寢不祔于姑故不曰薨不稱夫人故不言葬<lb/>
不書姓為君故曰君氏公羊曰尹氏者何天子之大夫<lb/>
也其稱尹氏何貶譏世卿也外大夫不卒天王崩諸侯<lb/>
<pb n="17b"/>主之也榖梁胡氏同　僖公八年禘于太廟用致夫人<lb/>
　左氏曰禘而致哀姜焉非禮也公羊曰夫人何以不<lb/>
稱姜氏貶譏以妾為妻也蓋脅于齊媵女之先至者也<lb/>
榖梁曰言夫人而不以氏姓非夫人也立妾之辭也非<lb/>
正也胡氏曰夫人者風氏也<lb/>
　按議禮之家古稱聚訟春秋記事之書也而亦然何<lb/>
　也隠母隠妻均無確據而以不言葬為夫人之義從<lb/>
　君則隠妻庶幾近之然後云考仲子之宫則知夫人<lb/>
<pb n="18a"/>　為仲子也隠代桓立故以桓母為夫人無疑矣君氏<lb/>
　左氏明言隠母蘇穎濱曰哀公之母曰姒氏卒哀未<lb/>
　君也隠既君矣不稱子氏而稱君氏著其君也公榖<lb/>
　以尹氏為天子大夫天王崩為魯主故卒之然則王<lb/>
　子虎劉卷皆稱名而此不名豈卒者為尹氏一族乎<lb/>
　趙子常之言可思也又曰譏世卿更為無謂魯史之<lb/>
　文而譏及天子世卿有是書法乎僖公之致夫人哀<lb/>
　姜固非成風亦未必然黄道周曰聲姜也致之又明<lb/>
<pb n="18b"/>　年公與夫人姜氏會齊侯于陽榖則是聲姜公榖之<lb/>
　所謂以妾為夫人也<lb/>
隠公三年紀子伯莒子盟于密　榖梁曰紀子伯莒子<lb/>
而與之盟　莊公二十有四年曹覊出奔陳赤歸于曹<lb/>
郭公　公羊曰曹無赤者蓋郭公也榖梁曰赤蓋郭公<lb/>
也胡氏曰或以為郭亡　閔公元年齊仲孫來　左氏<lb/>
曰齊仲湫來省難公羊曰齊仲孫者何公子慶父也<lb/>
僖公五年晉人執虞公胡傳其稱公者非存其爵猶下<lb/>
<pb n="19a"/>執之之辭也　十有五年已夘晦震夷伯之廟　公羊<lb/>
榖梁皆曰晦㝠也　二十有八年晉侯入曹以曹伯畀<lb/>
宋人　公羊曰曹伯之罪何甚惡也不可以一罪言也<lb/>
　昭公十有二年齊髙偃帥師納北燕伯于陽　公羊<lb/>
曰伯于陽者何公子陽生也　二十有二年蔡侯朱出<lb/>
奔楚榖作東　榖梁曰東者東國也曰東惡之而貶之<lb/>
也　哀公十有三年晉魏曼多帥師侵衛公羊無曼字<lb/>
　公羊曰曷為謂之晉魏多譏二名二名非禮也<lb/>
<pb n="19b"/>　按釋經作傳言其所知闕其所不知寧有信臆妄言<lb/>
　在事理之外者乎至赤蓋郭公虞公非爵齊仲孫即<lb/>
　慶父伯于陽為公子陽生東國曰東而云貶曼多去<lb/>
　曼而云譏尤屬不經<lb/>
桓公元年齊師遷紀郱鄑郚　公羊曰遷之者何取之<lb/>
也取之則曷為不言取之也為襄公諱也　四年紀侯<lb/>
大去其國　公羊曰大去者何滅也曷為不言齊滅之<lb/>
為襄公諱也春秋為賢者諱何賢乎襄公復讐也九世<lb/>
<pb n="20a"/>猶為之復讐乎雖百世可也<lb/>
　按齊襄荒滛不避同産載驅之詩譏焉殘虐無常侵<lb/>
　陵紀國始遷三邑後卒滅之殄絶同姓而不惜至問<lb/>
　其故則曰復讐夫語言之故不足為讐況九世之逺<lb/>
　乎不過藉此為兼并之端而公羊愚儒信而賢之曰<lb/>
　為襄公諱夫襄公而賢則衛宣陳靈皆當見錄於春<lb/>
　秋矣而曰為襄公諱襄公其賢于衛宣陳靈乎<lb/>
桓公二年宋督弑其君與夷及其大夫孔父　左傳華<lb/>
<pb n="20b"/>督見孔父之妻于路目逆而送之曰美而艶三年殺孔<lb/>
父而取其妻　僖公四年侵蔡蔡潰遂伐楚　左傳齊<lb/>
侯與蔡姬乘舟蕩公禁之不可公怒歸之未之絶也蔡<lb/>
人嫁之春以諸侯之師侵蔡　二十有八年晉侯侵曹<lb/>
晉侯伐衛　及楚人戰于城濮　左傳公子重耳過衛<lb/>
衛文公不禮焉及曹曹共公聞其駢脅欲觀其裸浴薄<lb/>
而觀之及楚楚子饗之曰何以報我曰以君之靈得反<lb/>
晉國晉楚治兵遇于中原其避君三舎<lb/>
<pb n="21a"/>　按晉人謂左氏美而艶其失也誣信乎孔父正色立<lb/>
　朝為邪逆所畏憚故先賊之而後行簒弑若以目送<lb/>
　其妻而後動賊害之謀則孔父先失閑有家之道矣<lb/>
　謂忠貞何桓文霸業造端管趙之謀楚者計出萬全<lb/>
　以為蔡先附楚曹衛即楚且結婚焉故召陵之師先<lb/>
　侵蔡城濮之戰先事曹衛而曰懲蔡女蕩舟之釁治<lb/>
　二國無禮之愆何其淺視桓文也主父偃息夫躬之<lb/>
　為而謂倡霸者為之乎<lb/>
<pb n="21b"/>桓公六年子同生　公羊曰喜有正也其諸以病桓與<lb/>
榖梁曰疑故志之時曰同乎人也<lb/>
　按啖助曰君嫡子生以太子生之禮舉之則史書之<lb/>
　而公榖有病桓同乎人之疑因公有同非吾子齊侯<lb/>
　之子之語流傳人間也然聖人筆之于䇿何容戯論<lb/>
　至戴溪謂春秋十二公惟莊公為嫡長是又不然子<lb/>
　惡母出姜成公母穆姜皆嫡也哀公母定姒雖無逆<lb/>
　女之文恐亦非妾媵且諡同定公嫡夫人無疑岷隠<lb/>
<pb n="22a"/>　之言恐未覈也<lb/>
莊公元年單伯送王姬公榖作逆　十有四年單伯㑹<lb/>
伐宋單伯㑹齊侯宋公衛侯鄭伯于鄄　文公十有四<lb/>
年單伯如齊齊人執單伯　十有五年單伯至自齊<lb/>
公羊榖梁曰單伯者何吾之命大夫也命大夫故不名<lb/>
也<lb/>
　按單伯天子之大夫也始來送王姬中㑹伐宋後如<lb/>
　齊雖非一人皆承王命而來公榖以為吾命大夫因<lb/>
<pb n="22b"/>　遂以送為逆王姬命吾為主故單伯過吾若逆則不<lb/>
　必書矣齊桓倡霸魯未嘗與伐宋之役須公親在行<lb/>
　間而以大夫徃㑹不如公子結之啓釁乎商人弑君<lb/>
　襄仲求王寵以單伯請昭姬為齊執而曰吾大夫文<lb/>
　定從而信之後人以三見單伯于經疑為一人曰年<lb/>
　過百已三娶矣更可笑<lb/>
莊公九年宋大水　榖梁曰此何以書王者之後也<lb/>
僖公十有六年隕石於宋五是月六鷁退飛過宋都<lb/>
<pb n="23a"/>文公三年雨螽于宋　襄公九年宋災　公羊皆曰為<lb/>
王者之後紀異也<lb/>
　按災異之書為一國記為天下記而公榖于宋則曰<lb/>
　為王者之後然則陳為虞後把為夏後何皆闕如獨<lb/>
　于宋而書之二傳之謬多端而公羊為甚于春王正<lb/>
　月曰王者孰謂謂文王也誕罔若此其他又何問乎<lb/>
僖公十有四年季姬及鄫子遇于防使鄫子來朝　十<lb/>
有五年季姬歸于鄫　公羊榖梁曰來朝者來請己也<lb/>
<pb n="23b"/>胡氏曰季姬書字而未繫諸國其女而非婦明矣内女<lb/>
而外與諸侯遇譏魯也蓋魯公鍾愛其女使自擇配故<lb/>
得與鄫子遇于防而遂以季姬歸之爾<lb/>
　按左氏曰鄫季姬來寜公怒止之以鄫子之不朝也<lb/>
　夏遇于防而使來朝此實錄也公榖曰使請已亦以<lb/>
　公怒止之而令其來朝請已初無異指也文定求其<lb/>
　説而不得因季姬之不繫于國後又有歸鄫之文設<lb/>
　為鍾愛其女使自擇配之説臆度耳非有實據也不<lb/>
<pb n="24a"/>　知季姬内女何自識鄫子而欲嫁之而又遇之于防<lb/>
　而令其請已即匹庻之賤亦無此事而況女公子耶<lb/>
　其誣罔甚矣<lb/>
僖公二十有四年天王出居于鄭　胡氏曰自取之也<lb/>
故貶而書出　襄公十有四年衛侯出奔齊　胡氏曰<lb/>
不言孫林父甯殖出其君者所以警乎人君為後世鑒<lb/>
　昭公二十有五年公孫于齊次于陽州　胡氏曰奔<lb/>
出稱孫隠也<lb/>
<pb n="24b"/>　按傳于君出皆歸過于君于鄭為自取奔齊為警君<lb/>
　孫齊為不知消息盈虛之理原其故皆以自出自孫<lb/>
　為文而不書逐君之臣不知聖人非以臣為無罪而<lb/>
　釋之也頽叔桃子奉大叔執周公晉文亦止定王而<lb/>
　不深討罪魯衛之事晉之君臣皆置君不問而臣是<lb/>
　助既無伯討以自出為文隠之至也豈聖人得己乎<lb/>
　至師曠史墨有歸過于君之語皆當時邪説但知大<lb/>
　夫之强而不知有諸侯況天子乎後世不知而信之<lb/>
<pb n="25a"/>　害世道不淺何傳者之夢夢也<lb/>
僖公二十有五年宋殺其大夫　文公七年宋人殺其<lb/>
大夫　公羊曰何以不名宋三世無大夫三世内娶也<lb/>
　按三世内娶謂禮不臣妻之父母大夫在伯舅叔舅<lb/>
　之列而不名乎夫名之不可而可殺之亦迂論矣且<lb/>
　國君不臣伯叔昆弟謂始封之君也繼世無論矣況<lb/>
　外氏乎邵寳曰以諸父則周公臣成王以諸兄則微<lb/>
　子臣紂妻之父胡為其不可臣也<lb/>
<pb n="25b"/>文公十有四年單伯如齊齊人執單伯　齊人執子叔<lb/>
姬　十有五年單伯至自齊　齊人來歸子叔姬　公<lb/>
羊曰單伯之罪何道滛也惡乎滛滛乎子叔姬叔姬何<lb/>
罪榖梁曰單伯滛乎齊齊人執之齊人執子叔姬叔姬<lb/>
同罪也<lb/>
　按子叔姬非他魯侯之女齊昭之夫人舎之母也公<lb/>
　子商人弑舎魯以王寵求昭姬于齊故單伯如齊齊<lb/>
　人執之又執子叔姬是商人蔑天王而戮君母也道<lb/>
<pb n="26a"/>　滛之說必齊人誣之而執之爾髙赤信而筆之於傳<lb/>
　厚誣王臣厚誣國母不有左氏何以正之<lb/>
昭公二十有二年王子猛卒　公羊曰此未踰年之君也<lb/>
稱王子猛卒何不與當也不與當父死子繼兄死弟及<lb/>
之辭也　哀公三年齊國夏衛石曼姑帥師圍戚　公<lb/>
羊曰伯討也曼姑受命乎靈公而立輒以曼姑之義為<lb/>
固可以拒之也<lb/>
　按君臣父子大倫不可少易景王太子夀卒母弟猛立<lb/>
<pb n="26b"/>　父死子繼兄死弟及舎猛而誰不與當之言真不可<lb/>
　解輒無靈公之命安得謂受之王父辭父命也胡氏<lb/>
　謂主兵者衛而以齊為首罪齊人黨衛之惡其說甚<lb/>
　正而至趙鞅納瞶則又曰人莫不愛其親而志于殺<lb/>
　莫不敬其父而忘其喪莫不慈其子欲其富且貴也<lb/>
　而奪其位蒯瞶之于天理逆矣此又矛盾之論也<lb/>
　　五曰稱美而失情實<lb/>
桓公十有一年宋人執祭仲　公羊曰何以不名賢也<lb/>
<pb n="27a"/>何賢乎祭仲以為知權也胡氏曰何以不名命大夫也<lb/>
命大夫而稱字非賢之也乃尊王命貴正卿大祭仲之<lb/>
罪以深責之也　閔公二年公薨　公羊曰慶父弑二<lb/>
君何以不誅緩追逸賊親親之道也<lb/>
　按蔡仲不能執義守節因宋刼而立突又因雍糾之<lb/>
　故突出忽歸鄭為之不靖者數世誰之過與而以知<lb/>
　權賢之謬矣慶父身弑二君季友使之自縊而立後<lb/>
　君子謂其罰不蔽辜乃以緩追逸賊親親之道褒之<lb/>
<pb n="27b"/>　不亦甚乎以不誅慶父而曰親親則周公為失刑矣<lb/>
　慶父之罪豈薄于管蔡哉<lb/>
莊公九年公伐齊納糾齊小白入于齊　榖梁曰齊公<lb/>
孫無知弑襄公齊人殺無知而迎公子糾于魯公子小<lb/>
白不讓公子糾先入又殺之于魯故曰齊小白入于齊<lb/>
惡之也胡氏曰糾不書子者明糾不當立也以小白繋<lb/>
齊者明小白宜有齊也糾與小白皆庻子而糾弟也<lb/>
　按糾與小白皆僖公子而兄弟之次亦未有明據漢<lb/>
<pb n="28a"/>　人云桓公殺其弟以反國荀子又有齊桓殺兄之語<lb/>
　所執者糾不書子而小白亦不書小白繋齊而糾䝉<lb/>
　上伐齊之文不可云納齊糾且左氏已書納子糾矣<lb/>
　徒以桓公得位而有覇功人多謂其當立榖梁氏之<lb/>
　言庶可格佞也<lb/>
僖公九年宋公御説卒　左傳宋桓公卒未葬而襄公<lb/>
會諸侯故曰子榖梁曰未葬而之㑹以宋子為無哀矣<lb/>
公羊曰何以不書葬為襄公諱也　文公四年晉侯伐<lb/>
<pb n="28b"/>秦　胡氏曰晉人三敗秦師穆公濟河焚舟則貶而稱<lb/>
人襄公又報之而得稱聖人以常情待晉襄而以王事責<lb/>
秦穆所以異乎秦穆至是見伐而不報不譏晉侯所以<lb/>
深善秦伯　宣公十有一年楚子入陳納公孫寜儀行<lb/>
父于陳　左氏曰書有禮也<lb/>
　按諸傳于五霸必飾其美而没其惡如小白入齊言<lb/>
　其以國氏糾不稱子之類宋桓未葬而襄㑹諸侯在<lb/>
　他人必多方指摘加以不孝之罪而反以不書葬為<lb/>
<pb n="29a"/>　之諱以視晉襄墨縗受譏忘親不大懸乎秦穆伐喪<lb/>
　兵連不解至于濟河焚舟取王官封殽尸而晉亦圍<lb/>
　䢵新城春秋秦稱人晉稱爵明有所軒輊也而文定<lb/>
　巧為掩䕶乃曰以王事待秦穆非以其霸之故乎至<lb/>
　楚莊入陳名為討賊而實利其土田故有蹊田奪牛<lb/>
　之喻又為之納不令之臣為楚莊者殺徴舒之後立<lb/>
　嗣君表洩冶之墓戮公孫寜儀行父于朝雖桓文不<lb/>
　能與之比烈矣而反納亂人討亂者如是乎左氏謂<lb/>
<pb n="29b"/>　之有禮不知禮何在也邵雍曰先定五霸之功罪寜<lb/>
　可不辯是非而概錄之乎<lb/>
僖公二十有二年宋公及楚人戰于泓宋師敗績　左<lb/>
傳宋人既成列楚人未既濟司馬請擊之不可既濟而<lb/>
未成列又以告未可既濟而後擊之宋襄敗績公傷股<lb/>
國人皆咎公公曰君子不重傷不禽二毛寡人雖亡國<lb/>
之餘不鼓不成列公羊曰大其不鼓不成列臨大事而<lb/>
不忘大禮以為雖文王之戰亦不過此也<lb/>
<pb n="30a"/>　按宋襄志大才疎求為盟主一會而虐二國之君何<lb/>
　有于重傷與禽二毛南曹之盟口血未乾而圍曹何<lb/>
　有于不鼓不成列而公羊氏大之以為文王之戰不<lb/>
　是過亦太甚矣其譽之也戰甗納昭義戰也而榖梁<lb/>
　氏惡之胡氏以奉少奪長曲之泓之敗反得意外之<lb/>
　褒夫抑之至不得比于豎刁易牙揚之至埓于文王<lb/>
　儒者之論若是其甚乎至二十七年楚人合四國圍<lb/>
　宋稱人貶為執宋公故終僖之篇貶公羊之念宋襄<lb/>
<pb n="30b"/>　雖沒世而不衰如是其圍宋反不論也<lb/>
宣公十有八年公孫歸父如晉　歸父還自晉至笙遂<lb/>
奔齊　左傳曰公孫歸父以襄仲之立公也有寵欲去<lb/>
三桓以張公室與公謀而聘于晉欲以晉人去之冬公<lb/>
薨季文子言于朝曰使我殺適立庶以失大援者仲也<lb/>
夫遂逐東門氏子家還及笙壇帷復命于介既復命袒<lb/>
括髪即位哭三踊而出遂奔齊書曰歸父還自晉善之<lb/>
也公羊曰還者善辭也榖梁曰自晉事畢也與人之子<lb/>
<pb n="31a"/>守其父之殯捐殯而奔其父之使者是亦奔父也胡氏<lb/>
曰歸父以君命出使未反而君薨今宣公猶未殯而東<lb/>
門氏逐忍乎哉書曰歸父還自晉至笙遂奔齊者罪成<lb/>
公君臣死君而忘父逐之亟也<lb/>
　按襄仲殺惡及視援立宣公宣公深徳之歸父嗣父<lb/>
　執政伐邾伐莒㑹齊㑹楚今又如晉而欲去三桓季<lb/>
　文子所以亟逐之也其事雖出于季氏而襄仲弑逆<lb/>
　之罪再世不宥即曰去三桓亦去異已而自擅國政<lb/>
<pb n="31b"/>　耳安得以復命袒哭而反咎君臣之死君而忘父母<lb/>
　乃錄小禮而忘大惡乎諸傳于此失輕重之衡矣<lb/>
　　六曰摘瑕而傷鍥刻<lb/>
隠公元年鄭伯克叚于鄢　公羊曰克之者何殺之也<lb/>
殺之則曷為謂之克大鄭伯之惡也榖梁曰克者何能<lb/>
也何能也能殺也<lb/>
　按左氏鄭伐京京叛太叔段段入于鄢公伐諸鄢太<lb/>
　叔出奔共公孫滑出奔衛衛人為之伐鄭取廩延至<lb/>
<pb n="32a"/>　十一年鄭入許莊公曰寡人有弟不能和協而使餬<lb/>
　其口于四方則鄭莊未嘗殺弟也未嘗殺弟而曰殺<lb/>
　之曰能殺不已甚乎左氏曰如二君故曰克此釋經<lb/>
　之法也<lb/>
僖公五年晉侯殺其世子申生　胡氏曰公羊子云殺<lb/>
世子母弟直稱君者甚之也申生進不能自明退不能<lb/>
違難愛父以姑息而陷之不義讒人得志幾至亡國先<lb/>
儒以為大仁之賊也<lb/>
<pb n="32b"/>　按驪姬䜛搆陷太子于大惡不辯不亡自縊新城可<lb/>
　謂仁孝之至而以姑息愛父陷之不義為辭何其論<lb/>
　之苛也然則欲免文定之譏者何施而可<lb/>
文公四年逆婦姜于齊　榖梁傳曰婦有姑之辭也其<lb/>
不言氏何也貶之也何為貶之也夫人與有貶也胡氏<lb/>
曰婦人不專行何以與有貶父母與有罪也<lb/>
　按二年冬如齊納幣以喪未終而圖婚譏之矣兹則<lb/>
　服終已久以卿不行為非禮責文公是也而夫人與<lb/>
<pb n="33a"/>　貶真所不解乃曰父母與有罪則亦何罪之可指乎<lb/>
襄公二十有九年吳子使札來聘　公羊曰吳無君無<lb/>
大夫此何以有君有大夫賢季子也何賢乎季子讓國<lb/>
也榖梁曰吳其稱子何也善使延陵季子故進之也胡<lb/>
氏曰札者呉之公子何以不稱公子貶也辭國而生亂<lb/>
者札為之也故因其來聘而貶之<lb/>
　按吳子使札與楚子使椒秦伯使術一也何獨于季<lb/>
　札而貶之曰以辭國故辭國者有人矣公子魚公子<lb/>
<pb n="33b"/>　臧皆以讓取貴于春秋何獨于札而責之且前此泰<lb/>
　伯伯夷皆辭國也孤竹不知所終周之後代商有天<lb/>
　下幸也不然泰伯伯夷不免與札同責也是説也本<lb/>
　之公羊氏謂宋殤莊之禍宣公為之至是又獨以讓<lb/>
　國賢札文定不信此之賢讓而信前此之兆禍非常<lb/>
　情所可解也<lb/>
<pb n="34a"/>春王正月辯<lb/>
春秋書王正月左氏云春王周正月公羊氏云曷為先<lb/>
言王而後言正月王正月也榖梁氏云雖無事必舉正<lb/>
月謹始也不言王義後傳桓公八年正月己卯烝云烝<lb/>
冬事也春興之志不時也不言子月胡氏云以夏時冠<lb/>
月垂法後世以周正紀事示無其位不敢自專也然則<lb/>
左公羊主周正榖梁主夏時胡氏從周正而云夏時冠<lb/>
周月謂周人改時改月者孔安國鄭康成之説也其後<lb/>
<pb n="34b"/>朱晦菴吳仲遷陳定宇張敷言史伯璿吳淵穎汪克寛<lb/>
劉勿齋趙子常劉伯温王濟之王伯安楊用修因之其<lb/>
義與左公羊符不改時但改月者程伊川之説也劉質<lb/>
夫因之其言與胡氏合不改時亦不改月者蔡九峯之<lb/>
説也黄東𤼵周洪謨郎瑛盧璘葉秉敬因之其㫖與榖<lb/>
梁小異而實相助然則孰為定論哉俞子曰左氏公羊<lb/>
孔鄭之説正有難之者曰子從周正也惑于三統之説<lb/>
也黄唐虞夏商周皆建寅未嘗有建子建丑之事建子<lb/>
<pb n="35a"/>建丑後儒之附㑹也不可信應之曰商書咸有一徳爰<lb/>
革夏正汲冢周書云亦越我周王致罰于商改正改械<lb/>
以垂三統何可誣也甘誓夏書已云怠棄三正不創自<lb/>
三代也難曰縱有之然所言正朔者特以是月為嵗首<lb/>
朝㑹聘問頒厯授時于是始焉耳不易時月也前乎商<lb/>
之建丑其書即位曰元祀十有二月月不改也後乎秦<lb/>
之建亥其書始建國曰元年冬十月時不改也且秦不<lb/>
置閏而為後九月蓋以十月為正朔故于當閏之嵗率<lb/>
<pb n="35b"/>歸餘于終是秦以亥月為正朔而以寅月為正月也應<lb/>
之曰是説也引經説史詳矣然如春秋之所書邪隠公<lb/>
九年三月大雨震電庚辰大雨雪隠公八年冬十一月<lb/>
雨雪僖公十年冬大雨雪桓公十四年春正月無氷成<lb/>
公元年二月無氷襄公二十八年春無氷定公元年冬<lb/>
十一月隕霜殺菽若從夏正何以為異而書之難曰此<lb/>
惑于公羊災異之説也春秋非怪之書震電無氷隕霜<lb/>
雨雪何足深異而必云災應之曰聖人書常常之可書<lb/>
<pb n="36a"/>者多何特書無氷電雪等哉且大雪在冬固不異與震<lb/>
電洊至亦不異耶莊公七年秋無麥苖麥苗為午月事<lb/>
而云秋豈亦夏時之秋耶難曰災異莫重于日食春秋<lb/>
日食三十六厯家推騐得二十六唐一行得二十七宋<lb/>
衛朴得三十五皆本建寅卜偃論滅虢九月十月之交<lb/>
所數日月星辰皆夏正為建寅之月愈信應之曰日食<lb/>
推騐始于向歆父子班固所述五行志固本周正矣一<lb/>
行衛朴所不計也皆本建寅無足深據滅虢之事在僖<lb/>
<pb n="36b"/>五年卜偃曰丙子旦日在尾月在䇿鶉火中必是時也<lb/>
冬十二月丙子滅虢若夏正之十二月則日不在尾矣<lb/>
難曰詩云七月流火正月繁霜十月之交六月徂暑周<lb/>
官正月始和中冬教閲享蒸吕覽月令昏旦中星皆與<lb/>
夏正合周厯從夏可知何獨春秋而違之應之曰豳風<lb/>
一之日二之日以子月起數十月蟋蟀下繼以曰為改<lb/>
嵗唐風蟋蟀在堂乃九月之候而曰嵗聿云暮明以子<lb/>
月為嵗首且周禮有正月有正嵗州長正月屬民讀法<lb/>
<pb n="37a"/>正嵗讀法如初言初則正月居先矣禮記孟獻子曰正<lb/>
月日至可以有事于上帝七月日至可以有事于祖朱<lb/>
晦菴張敷言分史冊所書民俗所用二正並行升菴是<lb/>
之則詩禮之從夏正者民俗所用也難曰改嵗指頒朔<lb/>
而言與月令無涉唐武曌改周正以子月為正月丑月<lb/>
為臘月寅月為一月正月二字著于令不必著于厯建<lb/>
寅之月系春不系周建子之月系周不系春周實有二<lb/>
正月也應之曰以頒朔告朔為改嵗嵗已改矣朔已頒<lb/>
<pb n="37b"/>矣又何復有春正月也況即位匪細故魯十二公自隠<lb/>
閔僖定外皆書正月即位何悍然不奉正朔而行夏正<lb/>
哉復云烝享仍行夏正何周禮仲冬烝享冬至郊天二<lb/>
者之祭屢書之于春正月二月也武氏之制實為戾古<lb/>
周行二正其説誠然然云建寅之月系春不系周而左<lb/>
氏云王周正月何哉難曰左氏書王周正月句法不順<lb/>
恐非原文且歐陽修云不書王恐正朔之無所禀承列<lb/>
國之史皆然至周史則不稱王矣應之曰王周者猶漢<lb/>
<pb n="38a"/>曰皇漢宋曰皇宋也奚不順之有尊王之義豈惟歐陽<lb/>
董仲舒已言之矣若不禀正朔而尊王即歐陽亦未必<lb/>
為然也難曰建子建寅可改而立春立冬决不可改若<lb/>
改時亦改月冬十一月既作春正月則立冬當作立春<lb/>
節氣亂矣應之曰春夏之名安所始亦始于前人耳王<lb/>
鏊云建子之月一陽所始不可為春乎午未之月隂氣<lb/>
所始不可為秋乎冬夏亦然後漢陳寵云冬至陽氣始<lb/>
萌有蘭麝干芸茘挺出之應天以為正周以為春十二<lb/>
<pb n="38b"/>月陽氣上通雉雊雞乳地以為正殷以為春寅月陽氣<lb/>
已至蟄蟲始振人以為正夏以為春獨非其正證耶且左<lb/>
傳僖公五年春王正月辛亥朔日南至南至為王正月<lb/>
則建子明矣難曰然則不主夏時矣夏時冠正月然與<lb/>
應之曰非也胡氏泥伊川假天時立義之説故巧立名<lb/>
以誣聖人然時則夏矣月則周矣下之所系從夏從周<lb/>
何所定也難曰是則周之改時改月也于何始之應之<lb/>
曰武王始之武王伐紂日在析木之津辰在斗柄朱朝<lb/>
<pb n="39a"/>瑛曰當時日南至日躔牽牛伐紂之舉尚在南至之前<lb/>
而武成稱一月伐商泰誓稱春㑹孟津則改時改月自<lb/>
武王始矣夫周時二正實兼行之頒之厯書之史行之<lb/>
朝者遵王制用之民者從夏時孔子曰行夏之時聖人<lb/>
所以教萬世也春秋而亦行夏時諸侯且與天王争匹<lb/>
夫且與天子亢矣故曰左氏公羊孔鄭之説正<lb/>
　<lb/>
　<lb/>
<pb n="39b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋四傳糾正<lb/>
</p>

  </div>
        </body>
    </text>
</TEI>
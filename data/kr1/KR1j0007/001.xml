<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
釋名卷第一<lb/>
　　　　　　　　　　劉熈字成國撰<lb/>
　　釋天第一　釋地第二<lb/>
　　釋山第三　釋水第四<lb/>
　　釋丘第五　釋道第六<lb/>
　　　釋天第一<lb/>
天豫司兗冀以舌腹言之天顯也在上高顯也青徐<lb/>
以舌頭言之天垣也垣然高而逺也春曰蒼天陽氣<lb/>
始發色蒼蒼也夏曰昊天其氣布散皓皓也秋曰旻<lb/>
天旻閔也物就枯落可閔傷也冬曰上天其氣上騰<lb/>
<pb n="1b"/>
與地絶也故月令曰天氣上騰地氣下降易謂之乾<lb/>
乾徤也徤行不息也又謂之玄玄懸也如懸物在上<lb/>
也　日實也光明盛實也　月缺也滿則缺也　光<lb/>
晃也晃晃然也亦言廣也所照廣逺也　景境也明<lb/>
所照䖏有境限也　晷規也如規畫也　曜耀也光<lb/>
明照耀也　星散也列位布散也　宿宿也星各止<lb/>
宿其處也　氣餼也餼然有聲而無形也　風兖豫<lb/>
司冀橫口合脣言之風汜也其氣慱汜而動物也青<lb/>
徐言風踧口開脣推氣言之風放也氣放散也　隂<lb/>
隂也氣在内奥䕃也　陽揚也氣在外發揚也　寒<lb/>
<pb n="2a"/>
捍也捍格也　暑煑也熱如煑物也　熱爇也如火<lb/>
所燒爇也　雨羽也如鳥羽動則散也　春蠢也動<lb/>
而生也　夏假也寛假萬物使生長也　秋緧也緧<lb/>
迫品物使時成也　冬終也物終成也　四時四方<lb/>
各一時時期也物之生死各應節期而止也　年進<lb/>
也進而前也　歳越也越故限也唐虞曰載載生物<lb/>
也殷曰祀祀已也新氣升故氣已也　五行者五氣<lb/>
也於其方各施行也　金禁也其氣剛嚴能禁制也<lb/>
　木冐也華葉自覆冐也　水準也準平物也　火<lb/>
化也消化物也亦言毁也物入中皆毁壊也　土吐<lb/>
<pb n="2b"/>
也能吐生萬物也　子孳也陽氣始萌孳生於下也<lb/>
於易為坎坎險也　丒紐也寒氣自屈紐也於易為<lb/>
艮艮限也時未可聴物生限止之也　寅演也演生<lb/>
物也　卯冐也載冐土而出也於易為震二月之時<lb/>
雷始震也　辰伸也物皆伸舒而出也　己巳也陽<lb/>
氣畢布已也於易為巽巽散也物皆生布散也　午<lb/>
仵也隂氣從下上與陽相仵逆也於易為離離麗也<lb/>
物皆附麗陽氣以茂也　未昧也日中則昃向幽昧<lb/>
也　申身也物皆成其身體各申束之使備成也<lb/>
酉秀也秀者物皆成也於易為兌兑説也物得備足<lb/>
<pb n="3a"/>
皆喜説也　戌恤也物當收歛矜恤之也亦言脱也<lb/>
落也　亥核也收藏百物核取其好惡直偽也亦言<lb/>
物成皆堅核也　甲孚也萬物解孚甲而生也　乙<lb/>
軋也自抽軋而出也　丙炳也物生炳然皆著見也<lb/>
　丁壯也物體皆丁壯也　戊茂也物皆茂盛也<lb/>
已紀也皆有定形可紀識也　庚猶更也庚堅强貌<lb/>
也　辛新也物初新者皆收成也　壬妊也隂陽交<lb/>
物懐妊也至子而萌也　癸揆也揆度而生乃出之<lb/>
也　霜喪也其氣慘毒物皆喪也　露慮也覆慮物<lb/>
也　雪綏也水下遇寒氣而凝綏綏然也　霰星也<lb/>
<pb n="3b"/>
水雪相搏如星而散也　霡霂小雨也言裁霡歴霑<lb/>
漬如人沐頭惟及其上枝而根不濡也　雲猶云云<lb/>
衆盛意也又言運也運行也　雷硍也如轉物有所<lb/>
硍雷之聲也　電殄也乍見則殄滅也　震戰也所<lb/>
擊輙破若攻戰也又曰辟歴辟折也所歴皆破折也<lb/>
　雹砲也其所中物皆摧折如人所盛咆也　虹攻<lb/>
也純陽攻隂氣也又曰蝃蝀其見每於日在西而見<lb/>
於東掇飲東方之水氣也見於西方曰升朝日始升<lb/>
而出見也又曰美人隂陽不和婚姻錯亂淫風流行<lb/>
男美於女女美於男恒相奔隨之時則此氣盛故以<lb/>
<pb n="4a"/>
其盛時名之也　霓齧也其體㫁絶見於非時此灾<lb/>
氣也傷害於物如有所食齧也　暈捲也氣在外捲<lb/>
結之也日月俱然　隂而風曰曀曀翳也言掩翳日<lb/>
光使不明也　風而雨土曰霾霾晦也言如物塵晦<lb/>
之色也　珥氣在日兩旁之名也珥耳也言似人耳<lb/>
之在面旁也　日月虧曰食稍稍侵虧如蟲食草木<lb/>
葉也　晦灰也火死為灰月光盡似之也　朔蘇也<lb/>
月死復蘇生也　弦月半之名也其形一旁曲一旁<lb/>
直若張弓施弦也　望月滿之名也月大十六日小<lb/>
十五日日在東月在西遥相望也　昏損也陽精損<lb/>
<pb n="4b"/>
滅也　晨伸也旦而日光復伸見也　祲侵也赤黒<lb/>
之氣相侵也　氛粉也潤氣著草木因寒凍凝色白<lb/>
若粉之形也　霧冐也氣蒙亂覆冐物也蒙日光不<lb/>
明蒙蒙然也　彗星光梢似彗也　孛<hi>反蒲没</hi>星星旁氣<lb/>
孛孛然也　筆星星氣有一枝末鋭似筆也　流星<lb/>
星轉行如流水也　枉矢齊魯謂光景為枉矢言其<lb/>
光行若射矢之所至也亦言其氣枉暴有所灾害也<lb/>
　厲疾氣也中人如磨厲傷物也　疫役也言有鬼<lb/>
行疫也　截也氣傷人如有斷截也　灾烖也火<lb/>
所燒滅之餘曰烖言其於物如是也　害割也如割<lb/>
<pb n="5a"/>
削物也　異者異於常也　青痟也如病者痟瘦也<lb/>
　慝態也有姦態也　妖殀也殀害物也　孽孽也<lb/>
遇之如物見髠孽也<lb/>
　　　釋地第二<lb/>
地者底也其體底下載萬物也亦言諦也五土所生<lb/>
莫不信諦也易謂之坤坤順也上順乾也　土吐也<lb/>
吐生萬物也　已耕者曰田田填也五稼填滿其中<lb/>
也　壤瀼也肥濡意也　廣平曰原原元也如元氣<lb/>
廣大也　高平曰陸陸漉也水流漉而去也　下平<lb/>
曰衍言漫衍也　下濕曰隰隰蟄也蟄溼意也　下<lb/>
<pb n="5b"/>
而有水曰澤言潤澤也　地不生物曰鹵鹵爐也如<lb/>
爐火處也　徐州貢土五色有青黄赤白黒也　土<lb/>
青曰黎似黎草色也　土黃而細宻曰埴埴膩也黏<lb/>
胒如脂之膩也　土赤曰䑕肝似䑕肝色也　土白<lb/>
曰漂漂輕飛散也　土黒曰盧盧然觧散也<lb/>
　　　釋山第三<lb/>
山産也産生物也土山曰阜阜厚也言高厚也大阜<lb/>
曰陵陵隆也體髙隆也　山頂曰冡冡腫也言腫起<lb/>
也山旁曰陂言陂陁也　山脊曰岡岡亢也在上之<lb/>
言也　山旁隴間曰涌涌猶桶桶狹而長也　山大<lb/>
<pb n="6a"/>
而髙曰嵩嵩竦也亦高稱也　山小高曰岑岑嶃也<lb/>
嶃然也　上鋭而長曰嶠形似橋也　小山别大山<lb/>
曰甗<hi>彦音</hi>甗甑也甑一孔者甗形孤出處似之也　山<lb/>
多小石曰磝磝堯也毎石堯堯獨處而出見也　山<lb/>
多大石曰礐礐學也大石之形學學形也　山有草<lb/>
木曰岵岵怙也人所怙取以為事用也　山無草木<lb/>
曰屺屺圯也無所出生也　山上有水曰垺垺脱也<lb/>
脱而下流也　石載土曰岨岨臚然也土載石曰崔<lb/>
嵬因形名之也　山東曰朝陽山西曰夕陽隨日所<lb/>
照而名之也　山下根之受霤處曰甽甽吮也吮得<lb/>
<pb n="6b"/>
山之肥潤也　山中藂木曰林林森也森森然也<lb/>
山足曰麓麓陸也言水流順陸燥也　山體曰石石<lb/>
格也堅捍格也　小石曰礫礫料也小石相枝柱其<lb/>
間料料然出内氣也<lb/>
　　　釋水第四<lb/>
天下大水四謂之四瀆江河淮濟是也　瀆獨也各<lb/>
獨出其所而入海也　江公也小水流入其中公共<lb/>
也　淮圍也圍繞揚州北界東至海也　河下也隨<lb/>
地下處而通流也　濟濟也源出河北濟河而南也<lb/>
　川穿也穿地而流也　山夾水曰澗澗間也言在<lb/>
<pb n="7a"/>
兩山之間也　水正出曰濫泉濫䘖也如人口有所<lb/>
䘖口闓則見也　懸出曰沃泉水從上下有所灌沃<lb/>
也　側出曰汍泉汍軌也流狹而長如車軌也　所<lb/>
出同所歸異曰淝泉本同出時所浸潤少所歸各枝<lb/>
散而多似淝者也　水從河出曰雍沛言在河岸限<lb/>
内時見雍出則沛然也　水上出曰涌泉瀆泉並是<lb/>
也　水泆出所為澤曰掌水停處如手掌中也今兗<lb/>
州人謂澤曰掌也　水決復入為汜汜已也如出有<lb/>
所為畢已而還入也　風吹水波成文曰瀾瀾連也<lb/>
波體轉流相及連也　水小波曰淪淪倫也小文相<lb/>
<pb n="7b"/>
次有倫理也　水直波曰涇涇徑也言如道徑也<lb/>
水草交曰湄湄眉也臨水如眉臨目也水經川歸之<lb/>
處也　海晦也主承穢濁其水黒如晦也　水注谷<lb/>
曰溝田間之水亦曰溝溝搆也縱橫相交搆也　注<lb/>
溝曰澮澮會也小溝之所聚會也　水中可居者曰<lb/>
洲洲聚也人及鳥物所聚息之處也　小洲曰渚渚<lb/>
遮也體高能遮水使從旁迴也　小渚曰沚沚止也<lb/>
小可以止息其上也　小沚曰泜泜遲也能遏水使<lb/>
流遲也　人所為之曰潏潏術也堰使水鬱術也魚<lb/>
梁水碓之謂也　海中可居者曰島島到也人所奔<lb/>
<pb n="8a"/>
到也亦言鳥也物所赴如鳥之下也<lb/>
　　　釋丘第五<lb/>
丘一成曰頓丘一頓而成無上下大小之殺也　再<lb/>
成曰陶丘於高山上一重作之如陶竈然也　三成<lb/>
曰崑崙丘如崑崙之髙而積重也　前高曰髦丘如<lb/>
馬舉頭垂髦也　中央下曰宛丘有丘宛宛如偃器<lb/>
也涇上有一泉水亦是也　徧高曰阿丘阿荷也如<lb/>
人擔荷物一邊偏高也　畝丘丘體滿一畝之地也<lb/>
　圜丘方丘就其方圜名之也　鋭上曰融丘融明<lb/>
也明陽也凡上鋭皆高而近陽者也　如乗曰乘丘<lb/>
<pb n="8b"/>
四馬曰乗一基在後似車四列在前似駕馬車之形<lb/>
也　如陼<hi>反之與</hi>者曰陼丘形似水中之高地隆髙而廣<lb/>
也　水潦所止曰泥丘其止汚水留不去成泥也<lb/>
澤中有丘曰都丘言蟲鳥徃所都聚也　當途曰梧<lb/>
丘梧忤也與人相當忤也　道出其右曰畫丘人尚<lb/>
右凡有指畫皆用右也　道出其前曰載丘在前故<lb/>
載也　道出其後曰昌丘　水出其前曰阯丘阯基<lb/>
趾也言所出然　水出其後曰阻丘比水以為險也<lb/>
　水出其右曰沚丘沚止也西方義氣有所制止也<lb/>
　水出其左曰營丘　丘高曰陽丘體高近陽也<lb/>
<pb n="9a"/>
宗丘邑中所宗也<lb/>
　　　釋道第六<lb/>
道一達曰道路道蹈也　路露也人所踐蹈而露見<lb/>
也　二達曰岐旁物兩為岐在邊曰旁此道並通出<lb/>
似之也　三達曰劇旁古者列樹以表道道有夾溝<lb/>
以通水潦恒見修治此道旁轉多用功稍劇也　四<lb/>
達曰衢齊魯謂四齒杷為欋欋杷地則有四處此道<lb/>
似之也　五達曰康康昌也昌盛也車步併列並用<lb/>
之言充盛也　六達曰莊莊<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>也<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>其上使高也<lb/>
七達曰劇驂驂馬有四耳今此道有七比於劇也<lb/>
<pb n="9b"/>
八達曰崇期崇充也道多所通人充滿其上如共期<lb/>
也　九達曰逵齊魯謂道多為逵師此形然也<lb/>
城下道曰䧫䧫翺也都邑之内翺翔祖駕之處也<lb/>
步所用道曰蹊蹊係也射疾則用之故還係於正道<lb/>
也　俓經也人所經由也　鹿兔之道曰亢行不由<lb/>
正亢陌山谷草野而過也　涂度也人所由得通度<lb/>
也<lb/>
釋名卷第一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
釋名卷第三<lb/>
　　　　　　　　　　劉熈字成國撰<lb/>
　　釋姿容第九　釋長㓜第十<lb/>
　　釋親屬第十一<lb/>
　　　釋姿容第九<lb/>
姿資也資取也形貌之稟取為資本也　容用也合<lb/>
事宜之用也　妍研也研精於事冝則無蚩繆也蚩<lb/>
癡也　兩脚進曰行行抗也抗足而前也　徐行曰<lb/>
步步捕也如有所伺捕務安詳也　疾行曰趨趨赴<lb/>
也赴所至也　疾趨曰走走奏也促有所奏至也<lb/>
<pb n="1b"/>
奔變也有急變奔赴之也　仆踣也頓踣而前也<lb/>
超卓也舉脚有所卓越也　跳條也如草木枝條務<lb/>
上行也　立林也如林木森然各駐其所也　騎支<lb/>
也兩脚枝别也　乘陞也登亦如之也　載載也在<lb/>
其上也　檐任也任力所勝也　負背也置項背也<lb/>
　駐株也如株木不動也　坐挫也骨節挫屈也<lb/>
伏覆也偃安也　僵正直畺然也　側逼也　據居<lb/>
也　企啓開也目延踈之時諸機樞皆開張也　竦<lb/>
從也體皮皆從引也　視是也察是非也　聽静也<lb/>
静然後所聞審也　觀翰也望之延頸翰翰也　望<lb/>
<pb n="2a"/>
茫也逺視茫茫也　跪危也兩藤隠地體危倪也<lb/>
跽忌也見所敬忌不敢自安也　拜於丈夫為跌跌<lb/>
然屈折下就地也於婦人為扶自抽扶而上下也<lb/>
攀翻也連翻上及言也　掣制也制頓之使順已也<lb/>
　牽弦也使弦急也　引演也徒演廣也　掬局也<lb/>
使相局近也　撮捽也暫捽取之也　樝义也五指<lb/>
俱徃也　捉促也使相促及也　執攝也使畏攝已<lb/>
也　拈黏也兩指翕之黏著不放也　抶鐵也其處<lb/>
皮薫黒色如鐵也　蹋榻也榻著地也　批禆也兩<lb/>
相禆助共擊之也　搏慱也四指廣慱亦似擊之也<lb/>
<pb n="2b"/>
　挾夾也在旁也　捧逢也兩手相逢以執之也<lb/>
懐回也本有去意囘來就已也亦言歸也來歸已也<lb/>
　抱保也相親保也　載載也載之於頭也　提地<lb/>
也臂垂所持近地也　挈結也結束也束持之也<lb/>
持跱也跱之於手中也　操抄也手出其下之言也<lb/>
　攬歛也歛置手中也　擁翁也翁撫之也　撫敷<lb/>
也敷手以拍之也　拍搏也手搏其上也　摩娑猶<lb/>
末殺也手上下言之也　蹙遵也遵迫之也　踐殘<lb/>
也使殘壊也　踖藉也以足藉也　履以足履之因<lb/>
以名之也　蹈道也以足踐之如道路也　<graphic n="KR1868" url="https://raw.githubusercontent.com/kanripo/KR-Gaiji/master/images/KR1868.png" mimeType="image/png"/>弭也<lb/>
<pb n="3a"/>
足踐之使弭服也　躡懾也登其上使懾服也　匍<lb/>
匐小兒時也匍猶捕也藉索可執取之言也匐伏也<lb/>
伏地行也人雖長大及其求事盡力之勤猶亦稱之<lb/>
詩曰凡民有喪匍匐救之是也　偃蹇也偃息而卧<lb/>
不執事也　蹇跛蹇也病不能作事今託病似此而<lb/>
不冝執事役也　望佯佯陽也言陽氣在上舉頭高<lb/>
似若望之然也　沐秃也沐者髪下垂秃者無髪皆<lb/>
無上貌之稱也　卦賣卦掛也自掛於市而自賣邉<lb/>
自可無慙色言此似之也　倚簁倚伎也簁作清簁<lb/>
也言人多技巧尚輕細如簁也　窶數猶局縮皆小<lb/>
<pb n="3b"/>
意也　齧掣掣卷掣也齧噬齧也語説卷掣與人相<lb/>
持齧也　衇摘猶譎摘也如醫别人衇知疾之意見<lb/>
事者之稱也　貸騃者貸言以物貸予騃者言必弃<lb/>
之不復得也不相量事者之稱也此皆見於形貌者<lb/>
也　卧化也精氣變化不與覺時同也　寐謐也静<lb/>
謐無聲也　寝權假卧之名也寝侵也侵損事功也<lb/>
　眠泯也無知泯泯也　覺告也　窹忤也能與物<lb/>
相接忤也　欠嶔也開張其口聲脣嶔嶔也　嚏踕<lb/>
也聲作踕而出也　笑鈔也頰皮上鈔者也<lb/>
　　　釋長㓜第十<lb/>
<pb n="4a"/>
人始生曰嬰兒胷前曰嬰抱之嬰前乳飬之也或曰<lb/>
嫛婗嫛是也言是人也婗其啼聲也故因以名之也<lb/>
　男任也典任事也　女如也婦人外成如人也故<lb/>
三從之義少如父教嫁如夫命老如子言青徐州曰<lb/>
娪娪忤也始生時人意不喜忤忤然也　兒始能行<lb/>
曰孺孺濡也言濡弱也　七年曰悼悼逃也知有㢘<lb/>
耻隱逃其情也亦言是時而死可傷悼也　毁齒曰<lb/>
齓齓洗也毁洗故齒更生新也　長<hi>反丁文</hi>萇也言體萇<lb/>
也　㓜少也言生日少也　十五曰童故禮有陽童<lb/>
牛羊之無角者曰童山無草木曰童言未巾冠似之<lb/>
<pb n="4b"/>
也女子之未笄者亦稱之也　二十曰弱言柔弱也<lb/>
　三十曰壯言丁壯也　四十曰强言堅强也　五<lb/>
十曰艾艾治也治事能㫁割芟刈無所疑也　六十<lb/>
曰耆耆指也不從力役指事使人也　七十曰耄頭<lb/>
髪白耄耄然也　八十曰耋耋鐵也皮膚變黒色如<lb/>
鐵也　九十曰鮐背背有鮐文也或曰黃耉鬢髪變<lb/>
黃也耉垢也皮色驪悴恒如有垢者也或曰胡耉咽<lb/>
皮如雞胡也或曰凍梨皮有班黒如凍梨色也或曰<lb/>
齯齯大齒落盡更生細者如小兒齒也　百年曰期<lb/>
頥頥養也老昏不復知服味善惡孝子期於盡養道<lb/>
<pb n="5a"/>
而已也　老朽也老而不死曰仙仙遷也遷入山也<lb/>
故其制字人旁作山也<lb/>
　　　釋親屬第十一<lb/>
親襯也言相隠襯也　屬續也恩相連續也　父甫<lb/>
也始生已也　母冐也含生已也　祖祚也祚物先<lb/>
也又謂之王父王暀也家中所歸暀也王母亦如之<lb/>
　曽祖從下推上祖位轉増益也　高祖高臯也最<lb/>
在上臯韜諸下也　兄荒也荒大也故青徐人謂兄<lb/>
為荒也　弟第也相次第而上也　子孳也相生蕃<lb/>
孳也　孫遜也遜遁在後生也　曽孫義如曽祖也<lb/>
<pb n="5b"/>
　玄孫玄懸也上懸於高祖最在下也　玄孫之子<lb/>
曰來孫此在無服之外其意踈逺呼之乃來也　來<lb/>
孫之子曰昆孫昆貫也恩情轉逺以禮貫連之耳<lb/>
昆孫之子曰仍孫以禮仍有之耳恩意實逺也　仍<lb/>
孫之子曰雲孫言去已逺如浮雲也皆為早娶晚死<lb/>
夀考者言也　父之兄曰世父言為嫡統繼世也又<lb/>
曰伯父伯把也把持家政也　父之弟曰仲父仲中<lb/>
也位在中也　仲父之弟曰叔父叔少也　叔之弟<lb/>
曰季父季癸也甲乙之次癸最在下季亦然也　父<lb/>
之世叔父母曰從祖父母言從已親祖别而下也亦<lb/>
<pb n="6a"/>
言隨從已祖以為名也　父之姊妹曰姑姑故也言<lb/>
於已為久故之人也　姊積也猶日始出積時多而<lb/>
明也　妹昧也猶日始入歴時少尚昧也　姑謂兄<lb/>
弟之女為姪姪迭也共行事夫更迭進御也　夫之<lb/>
父曰舅舅久也久老稱也　夫之母曰姑亦言故也<lb/>
　母之兄弟曰舅亦如之也　妻之父曰外舅母曰<lb/>
外姑言妻從外來謂至已家為婦故反以此義稱之<lb/>
夫妻匹敵之義也　妻之昆弟曰外甥其姊妹女也<lb/>
來歸已内為妻故其男為外甥之甥甥者生也他姓<lb/>
子本生於外不得如其女來在已内也　姊妹之子<lb/>
<pb n="6b"/>
曰出出嫁於異姓而生之也　出之子曰離孫言逺<lb/>
離己也　姪之子曰歸孫婦人謂嫁曰歸姪子列故<lb/>
其所生為孫也　妻之姊妹曰娣娣弟也言與己妻<lb/>
相長弟也　母之姊妹曰姨亦如之禮謂之從母為<lb/>
娣而來則從母列也故雖不來猶以此名之也　姊<lb/>
妹互相謂夫曰私言於其夫兄弟之中此人與己姊<lb/>
妹有㤙私也　舅謂姊妹之子曰甥甥亦生也出配<lb/>
他男而生故其制字男旁作生也　妾謂夫人之嫡<lb/>
妻曰女君夫為男君故名其妻曰女君也　嫂叟也<lb/>
叟老者稱也叟縮也人及物老皆縮小於舊也　叔<lb/>
<pb n="7a"/>
少也㓜者稱也叔亦俶也見嫂俶然却退也　夫之<lb/>
兄曰公公君也君尊稱也　俗間曰兄章章灼也章<lb/>
灼敬奉之也又曰兄忪是已所敬見之怔忡自肅齊<lb/>
也俗或謂舅曰章又曰忪亦如之也　少婦謂長婦<lb/>
曰姒言其先來已所當法似也　長婦謂少婦曰娣<lb/>
娣弟也已後來也或曰先後以來先後言之也　青<lb/>
徐人謂長婦曰稙長禾苗先生者曰稙取名於此也<lb/>
荆豫人謂長婦曰熟熟祝也祝始也　兩婿相謂曰<lb/>
亞言一人取姊一人取妹相亞次也又並來至女氏<lb/>
門姊夫在前妹夫在後亦相亞而相倚共成其禮也<lb/>
<pb n="7b"/>
又曰女婿言相親友也　婦之父曰婚言婿親迎用<lb/>
昏又恒以昏夜成禮也　婿之父曰姻姻因也女徃<lb/>
因媒也　天子之妃曰后后後也言在後不敢以副<lb/>
言也　諸侯之妃曰天人夫扶也扶助其君也　卿<lb/>
之妃也内子子女子也在閨門之内治家也　大夫<lb/>
之妃曰命婦婦服也服家事也夫受命於朝妻受命<lb/>
於家也　士庶人曰妻妻齊也夫賤不足以尊稱故<lb/>
齊等言也　天子妾有嬪嬪賔也諸妾之中見賓敬<lb/>
也　妾接也以賤見接幸也姪娣曰媵媵承事嫡也<lb/>
　配軰也一人獨處一人往軰耦之也　匹辟也徃<lb/>
<pb n="8a"/>
相辟耦也耦遇也二人相對遇也　嫡敵也與匹相<lb/>
敵也　庶摭也拾摭之也謂拾摭㣲陋待遇之也<lb/>
無妻曰鰥鰥昆也昆明也愁悒不寐目恒鰥鰥然也<lb/>
故其字從魚魚目恒不閉者也　無夫曰寡寡踝也<lb/>
踝踝單獨之言也　無父曰孤孤顧也顧望無所瞻<lb/>
見也　老而無子曰獨獨隻獨也言無所依也<lb/>
<pb n="8b"/>
</p>
<p>
釋名卷第三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷二十九</head>
    <p>
<pb n="1a"/>
欽定四庫全書<lb/>
　春秋辯義卷二十九　　　明　卓爾康　撰<lb/>
哀公二<lb/>
乙卯○敬王三十四年<lb/>
九年○晉定二十六齊悼三衛岀七蔡成五鄭聲十五<lb/>
　陳閔十六杞閔公維元年宋景三十一秦悼六楚恵<lb/>
　三吴夫差十<lb/>
春王二月葬杞僖公<lb/>
<pb n="1b"/>
　左傳齊侯使公孟綽辭師於吴吴子曰昔嵗寡人聞<lb/>
　命今又革之不知所從將進受命於君<lb/>
宋皇瑗帥師取鄭師于雍丘<lb/>
　左傳鄭武子賸之嬖許瑕求邑無以與之請外取許<lb/>
　之故圍宋雍丘宋皇瑗圍鄭師<lb/>
　榖梁取易辭以師而易取鄭病矣鄭自定十五年罕<lb/>
　逹伐宋至又以逹嬖許瑕之故欲取邑於宋以與之<lb/>
　不義甚矣然至設覆而悉俘之則豈已怨之道哉<lb/>
<pb n="2a"/>
　姚舜牧氏曰自隠十年鄭莊取三國之師後未見有<lb/>
　書取者此書宋皇瑗取鄭師於雍丘後書鄭罕逹取<lb/>
　宋師於嵓葢甚其譎惡其盡著其罪之不容誅也<lb/>
　雍丘今杞縣<lb/>
夏楚人伐陳<lb/>
　左傳陳即吴故也<lb/>
秋宋公伐鄭<lb/>
　宋景不自揣量妄圖興伯前年以曹伯陽歸而齊晉<lb/>
<pb n="2b"/>
　不加討則其志益驕且皇瑗又盡俘許瑕之師則視<lb/>
　滅鄭不啻入曹之易矣鄭非弱國豈肯遂為臣虜連<lb/>
　年侵伐不能得志於鄭而䘮師於嵒與雍丘之役得<lb/>
　失相當兵驕者敗宋之謂也<lb/>
　左傳吴城䢴溝通江淮<lb/>
冬十月<lb/>
　左傳冬十月吴子使來儆師伐齊<lb/>
丙辰○敬王三十五年<lb/>
<pb n="3a"/>
十年○晉定二十七齊悼四卒衛出八蔡成六鄭聲十<lb/>
　六陳閔十七杞閔二宋景三十二秦悼七楚恵四吴<lb/>
　夫差十一<lb/>
春王二月邾子益來奔<lb/>
　左傳邾隠公來奔齊甥也故遂奔齊<lb/>
　邾子益嘗為魯囚何以又來奔邪葢邾又見迫於齊<lb/>
　也齊為邾故與魯為仇及邾益歸而讙闡復則齊又<lb/>
　責報於邾故又來奔魯終非所安故又奔齊<lb/>
<pb n="3b"/>
公㑹吴伐齊<lb/>
　左傳公㑹吴子邾子郯子伐齊南鄙師於鄎<lb/>
　熊過氏曰據傳吴子使來儆師伐齊然吴逺於齊間<lb/>
　魯而後至魯弱不敢及吴尊吴為主故不書及而書<lb/>
　㑹吴之患及於中夏魯為之也<lb/>
　左傳有邾子郯子不書杜氏曰兵并屬吴不列於諸<lb/>
　侯<lb/>
三月戊戌齊侯陽生卒<lb/>
<pb n="4a"/>
　左傳齊人弑悼公吴子三日哭於軍門之外當時以<lb/>
　吴師在齊而公卒遂以為弑爾與鄭伯髠頑同<lb/>
　熊過氏曰自左氏以為齊人弑悼公而胡子遂以為<lb/>
　悼公變而克正故書卒以沒其見弑不忍以無道之<lb/>
　民加中國之君然卒而書日無以起問者見情實元<lb/>
　凱直云從赴則亦必隠情以赴魯人無從知之雖魯<lb/>
　侯在行亦必莫察也左氏何由察之而春秋又不以<lb/>
　㣲文見意耶既云吴子三日哭於軍門之外似哀有<lb/>
<pb n="4b"/>
　䘮者然必齊人敗海道之舟吴師乃還情文不侔葢<lb/>
　左氏之誣也且魯吴邾郯之師不强於齊頓兵於鄎<lb/>
　尚未入國齊何所憚而遽弑其君哉<lb/>
　趙子常曰陽生亦弑而書葬者國人諱弑既以卒赴<lb/>
　自宜以禮成䘮也外弑書卒者三陽生與鄭伯髠頑<lb/>
　楚子麋也魯史承赴而書辟不敏也夫子因而不革<lb/>
　存䇿書之大體也後之作傳者扵齊鄭二君之卒則<lb/>
　曰不使臣加乎君是代為之諱也於楚子書卒而不<lb/>
<pb n="5a"/>
　通則曰申之㑹十三國諸侯在焉恐貽後世之譏故<lb/>
　不革其偽赴者為之諱也說經若是聖人之志荒矣<lb/>
　郝仲輿曰傳謂齊人殺陽生以說於吴嗟乎陽生死<lb/>
　已晩矣積惡滅身豈曰不宜然則何不書弑君齊人<lb/>
　以卒赴也猶鄭髠頑楚郟敖疑則傳疑聖人之慎重<lb/>
　也聖人不樂聞世有亂事見世有亂人故君父之弑<lb/>
　囁嚅不忍出口弑逆之事踟蹰似不欲言聖人之仁<lb/>
　也之所謂不忍加中國之君者要皆迂濶之言未可<lb/>
<pb n="5b"/>
　以為定論也<lb/>
夏宋人伐鄭<lb/>
晉趙鞅帥師侵齊<lb/>
　晉伯之衰雖由於君臣不令吴楚日强然中國諸侯<lb/>
　所以背晉者實齊啓之也况范中行氏乃趙鞅深仇<lb/>
　齊又帥鄭衛黨援之則鞅之欲甘心於齊久矣今悼<lb/>
　公既歿國事劻勷彼方幸其釁之可乘又惡知伐䘮<lb/>
　之不可哉<lb/>
<pb n="6a"/>
五月公至自伐齊<lb/>
葬齊悼公<lb/>
衛公孟彄自齊歸于衛<lb/>
　定十四年衛世子蒯聵出奔宋衛公孟彄出奔鄭則<lb/>
　彄固蒯聵之黨也蒯聵猶在戚今乃托齊歸衛從輒<lb/>
　而背蒯聵從於不義矣後十四年蒯聵復國彄復奔<lb/>
　齊<lb/>
薛伯夷卒<lb/>
<pb n="6b"/>
　夷公作寅<lb/>
秋葬薛恵公<lb/>
　左傳吴子使來復儆師<lb/>
冬楚公子結帥師伐陳吴救陳<lb/>
　左傳冬楚子期伐陳吴延州來季子救陳謂子期曰<lb/>
　二君不務徳而力争諸侯民何罪焉我請退以為子<lb/>
　名務徳而安民乃還<lb/>
　杜氏曰季子吴王夀夢少子也夀夢以襄十二年卒<lb/>
<pb n="7a"/>
　至今七十七嵗夀夢卒季子已能讓國年當十五六<lb/>
　至今葢九十餘<lb/>
　黄正憲氏曰按陳本堅於從楚者六年吴伐陳而楚<lb/>
　不救則陳必背楚從吴矣故楚伐吴救自然之勢也<lb/>
　春秋亦直書其事耳胡康侯謂救在夷狄則罪中國<lb/>
　張氏謂楚近于中國故免其舉號之稱吳雖有小善<lb/>
　必以國舉示貶也俱非正論<lb/>
　陳氏傳曰自魯救晉凡救皆不書矣鄭救曹則中國<lb/>
<pb n="7b"/>
　無伯諸侯自相救也中國無伯諸侯自相救春秋憫<lb/>
　焉而特書之吴救陳諸夏幾於亡矣春秋之所甚懼<lb/>
　也六年吴伐陳九年楚伐陳今年復伐陳吴救陳十<lb/>
　三年楚伐陳非救者善而伐者不善也葢傷中國衰<lb/>
　㣲而楚吴争諸侯也<lb/>
丁巳○敬王三十六年<lb/>
十有一年○晉定二十八齊簡公壬元年衛出九蔡成<lb/>
　七鄭聲十七陳閔十八杞閔三宋景三十三秦悼八<lb/>
<pb n="8a"/>
　楚恵五吳夫差十二<lb/>
春齊國書帥師伐我<lb/>
　左傳春齊為鄎故國書髙無丕帥師伐我及清冉有<lb/>
　曰一子守二子從公禦諸竟季孫告二子二子不可求<lb/>
　曰二子之不欲戰宜政在季氏矣冉求帥左師次於雩<lb/>
　門之外五日孟孺子帥右師從之師及齊師戰於郊<lb/>
　右師奔冉有用矛於齊師故能入其軍公為與嬖僮<lb/>
　汪錡乘皆死<lb/>
<pb n="8b"/>
　汪氏曰髙郵孫氏謂春秋之始内魯而外諸夏故魯<lb/>
　為他國所侵伐必曰某鄙哀公之經再書伐我同魯<lb/>
　於諸侯竊以為春秋詳内而畧外故外之侵伐止書<lb/>
　國而魯書四鄙非尊魯而卑諸侯也此書伐我不言<lb/>
　地比於兵加國都之例所以貶之也然傳載老㓜守<lb/>
　宫次於雩門之外師及齊師戰於郊冉求曰一子帥<lb/>
　師背城而戰則齊師逼廹於魯之國都矣杜諤曰直<lb/>
　曰伐我見其以國言之也然則國書之伐與伐他國<lb/>
<pb n="9a"/>
　異矣<lb/>
　書伐我止此<lb/>
　王樵氏曰師及齊師戰於郊右師奔齊人從之至於<lb/>
　渉泗則兵實加國都在城下矣故直言伐我無他說<lb/>
　也然公歛處父謂墮成齊人必至於北門是前此無<lb/>
　兵及近郊者今年齊師在清冉有請一子守二子從<lb/>
　公禦諸竟不可居封疆之間不可一子帥師背城而<lb/>
　戰孟氏始黾勉以右師從從而又後戰而先奔㣲冉<lb/>
<pb n="9b"/>
　有在左師則魯事敗矣季氏當權生事啓釁故二家<lb/>
　不肯同力前之吴師後之齊師召之而來傅國都而<lb/>
　止故春秋兩書伐我所以見魯之益衰傷之也<lb/>
　郝仲輿曰報去年八月吴伐齊之役也君子曰齊未<lb/>
　嘗負魯也邾子復則讙闡歸矣與魯盟則吴人辭矣<lb/>
　魯何為又為吴伐之書伐我齊直也故亦不書鄙<lb/>
夏陳轅頗出奔鄭<lb/>
　左傳初轅頗為司徒賦封田以嫁公女有餘以為己<lb/>
<pb n="10a"/>
　大器國人逐之故出<lb/>
　熊過氏曰凡例國卿大夫之奔必有闗於一國之故<lb/>
　而後書轅頗之奔在楚伐陳吴救陳之後其必志本<lb/>
　向楚而與衆有不合者乎趙企明不信左氏賦封田<lb/>
　之事有繇然矣<lb/>
　轅公作袁<lb/>
五月公㑹吴伐齊甲戌齊國書帥師及吴戰于艾陵齊<lb/>
師敗績獲齊國書<lb/>
<pb n="10b"/>
　左傳為郊戰故公㑹吴子伐齊<lb/>
　魯㑹吴伐齊應當言魯及然有吴主兵非例也吴為<lb/>
　蠻夷又不可及人故書法如此趙子嘗曰於是將戰<lb/>
　吴子呼叔孫賜之甲劍鈹則魯與戰矣其不以與戰<lb/>
　之辭言之何也諸侯以兵屬呉楚皆不序也然上言<lb/>
　公㑹吴伐齊則不言可知矣<lb/>
　書戰書獲止此齊魯交兵亦止此<lb/>
秋七月辛酉滕子虞母卒<lb/>
<pb n="11a"/>
冬十有一月葬滕隠公<lb/>
衛世叔齊出奔宋<lb/>
　熊過氏曰齊即太叔疾儀之孫申之子也前年公孟<lb/>
　彄自齊歸於衛今世叔齊出奔宋一出一入其黨有<lb/>
　不能相容者矣齊適宋即臣向魋則必悖逆之臣其<lb/>
　奔不為無罪矣左氏載孔姞事得其一耳<lb/>
戊午○敬王三十七年<lb/>
十有二年○晉定二十九齊簡二衛出十蔡成八鄭聲<lb/>
<pb n="11b"/>
　十八陳閔十九杞閔四宋景三十四秦悼九楚恵六<lb/>
　吴夫差十三<lb/>
春用田賦<lb/>
　何休氏曰謂一井之田賦者歛取其財物也用田賦<lb/>
　言以田為率也不言井者城郭里巷亦有井嫌悉賦<lb/>
　之禮稅民田不過什一軍賦十六井不過一乘哀公<lb/>
　外慕强吴空盡國儲故復用田賦也杜元凱曰一丘<lb/>
　十六井丘賦之法因其土財通出馬一匹牛三頭是<lb/>
<pb n="12a"/>
　常賦之法今欲别其田及家財各為一賦故言用田<lb/>
　賦也鄭康成曰見古者不以田為賦而今用田為賦<lb/>
　也<lb/>
　陳君舉曰以丘賦為未足又以田賦之也田賦之也<lb/>
　者家一人也家一人管子内政之法也諸侯之益兵<lb/>
　自齊始晉次之春秋之季魯亦行之矣是故作丘甲<lb/>
　用田賦不書初<lb/>
　李亷氏曰田賦之說杜氏以為兵賦之法因其田財<lb/>
<pb n="12b"/>
　通出馬一匹牛三頭今欲别其田及家財各為一賦<lb/>
　則是一丘出馬二匹牛六頭也范氏注榖梁同之然<lb/>
　杜氏於作丘甲條内已曰今魯使丘出甸賦是一丘<lb/>
　十六井已出馬四匹牛十二頭矣安得復以為出馬<lb/>
　一匹牛三頭乎此其前後自相戾也况家財有無難<lb/>
　均何得别之大率古者田出租里出賦葢收區域之<lb/>
　征以備馬牛車乘觀左傳所載多臨事始授甲出車<lb/>
　則馬牛車乘官以賦里之入素具可知司馬法所謂<lb/>
<pb n="13a"/>
　甸出一乘者出一乘之人耳何氏說近之陳氏非是<lb/>
　熊過氏曰賦者歛錢之名據傳仲尼曰以丘亦足矣<lb/>
　則周制以丘賦今改用田賦論丘賦者主夫家論田<lb/>
　賦者主田畆故鄭康成曰古者不以田為賦是也葢<lb/>
　賦者兵賦用田賦是計田以賦矣力役之征宜出夫<lb/>
　家夫家謂之丘田征粟米而已魯以稅畝井田盡廢<lb/>
　豪强兼并夫家不保其居丘甸數損故用田以賦若<lb/>
　漢歛民財以田為率葢不復論丁中矣周制嵗時登<lb/>
<pb n="13b"/>
　其夫家之衆寡辨其可仕者國中自七尺以及六十<lb/>
　野自六尺以及六十有五皆征之豈有以田為賦者<lb/>
　哉杜元凱言丘賦之法因其田財通出馬一匹牛二<lb/>
　頭今欲别其田及家財各為一賦不知古法田與夫<lb/>
　家本别授田有法本無甚貧甚富之家不以財為凖<lb/>
　也魯用田賦則不論夫家其田既出粟米又出力役<lb/>
　今又供軍需是為重耳國語賦里以入止是布縷之<lb/>
　征又曰鰥寡孤疾有軍旅之出則征之益害道矣竊<lb/>
<pb n="14a"/>
　詳孔子丘足之意必改三家四分之制而一切兼皆<lb/>
　還之古然後力役可責夫家其牛馬車乘之費輔以<lb/>
　漆林之稅非苟然也古之獻民數者其意深哉今之<lb/>
　言治者主糧而棄丁不論觀此可知矣<lb/>
　王經世曰賦之本義専為出軍計丘而出兵車賦之<lb/>
　常法今計田而出故曰田賦漢計口而出則曰口賦<lb/>
　葢春秋諸侯盟㑹禮繁兵戈事廣不能復守先王之<lb/>
　籍故魯用不足則初稅畝益兵則作丘甲至哀公逺<lb/>
<pb n="14b"/>
　事强吴事充政重二猶不足復用田賦葢托以軍用<lb/>
　加歛於田計田而出貨財也其數之多寡則不可考<lb/>
　大約稅畝多乎什一田賦又多乎稅畝矣稅畝私田<lb/>
　始有征也田賦私田又加征也<lb/>
夏五月甲辰孟子卒<lb/>
　熊過氏曰禮坊記曰魯春秋去夫人之姓曰吴其死<lb/>
　曰孟子卒然論語曰吴孟子猶存國可以起問今直<lb/>
　書孟子則真若宋女内大悪諱也此昭公夫人也或<lb/>
<pb n="15a"/>
　者以為妾夫强吴之女魯人敢妾之耶吴幼清曰不<lb/>
　以夫人之禮䘮之也昭公君且逐之而葬不備况夫<lb/>
　人乎<lb/>
公㑹吴于橐臯<lb/>
　吴子將求諸侯故有是㑹以公嘗同伐齊又與晉㑹<lb/>
　也是以明年黄池之㑹惟三國爾<lb/>
　橐臯今廬州府東北廢梁縣界古淮南逡遒縣吴地<lb/>
　也<lb/>
<pb n="15b"/>
秋公㑹衛侯宋皇瑗于鄖<lb/>
　吴欲圖伯故魯為致二國於其地傳言吴徵㑹於衛<lb/>
　然經不書吴人與㑹於事理未然也左氏初衛殺吴<lb/>
　行人且姚然記宰嚭藩衛之辭止言衛侯來緩不問<lb/>
　且姚之死則原無其事矣然則謂吴子與㑹二事果<lb/>
　有之乎灌甫曰齊庇衛輒我屢伐齊輒方懼討而叔<lb/>
　齊之奔宋疑其有謀乃合二國之君與大夫㑹鄖以<lb/>
　求免也輒竊國拒父而魯宋㑹之以安其位皆黨逆<lb/>
<pb n="16a"/>
　也是也<lb/>
　熊過氏曰鄖今揚州府泰州古海陵界吴地也<lb/>
　鄖公作運<lb/>
宋向巢帥師伐鄭<lb/>
　左傳宋鄭之間有隙地焉曰彌作頃丘玉暢嵒戈錫<lb/>
　凡六邑子産與宋人為成曰勿有是及宋平元之族<lb/>
　自蕭奔鄭五年鄭人為之城嵒戈錫九月宋向巢伐<lb/>
　鄭取錫殺元公之孫遂圍嵒十二月鄭罕逹救嵒丙<lb/>
<pb n="16b"/>
　申圍宋師<lb/>
冬十有二月螽<lb/>
　杜元凱曰周十二月今十月是嵗應置閏而失不置<lb/>
　雖書十二月實今九月之初尚温故得有螽至明年<lb/>
　復十二月螽實亦十一月也趙鵬飛曰春秋書螽十<lb/>
　有八皆在夏秋獨哀公之世再書螽皆在閉蟄之後<lb/>
　此恒燠之證也燠而螽生災異兩興也<lb/>
　范守已氏曰季孫聞諸仲尼仲尼曰丘聞之火伏而<lb/>
<pb n="17a"/>
　後蟄者畢今火猶西流司厯過也夫周之十二月今<lb/>
　十月也十月豈猶有螽乎火猶西流則為今之八月<lb/>
　矣司厯者再失閏故以建酉之月為嵗終敬授民時<lb/>
　之義何在哉故書以譏<lb/>
己未○敬王三十八年<lb/>
十有三年○晉定三十齊簡三衛出十一蔡成九鄭聲<lb/>
　十九陳閔二十杞閔五宋景三十五秦悼十楚恵七<lb/>
　吴夫差十四<lb/>
<pb n="17b"/>
春鄭罕逹帥師取宋師于嵒<lb/>
　灌甫曰宋鄭怨已十三年雖造端由於罕逹然宋自<lb/>
　九年皇瑗取鄭師之後宋公宋人兩伐鄭亦可以釋<lb/>
　憾矣而向巢之師復起何耶故是年鄭亦取宋師於<lb/>
　嵒彼以諼來我以諼報耳<lb/>
夏許男成卒<lb/>
公㑹晉侯及吴子于黄池<lb/>
　左傳夏公㑹單平公晉定公吴夫差於黄池七月辛<lb/>
<pb n="18a"/>
　丑盟吴晉争先乃先晉人乃歸<lb/>
　趙子常曰夷狄舉號君臣同辭故柤之㑹書㑹吴傳<lb/>
　以為夀夢也此其稱吴子何始接以諸侯之禮也吴<lb/>
　僣王猾夏其與諸侯交接往往禮文不典是以中國<lb/>
　之君皆自為㑹而後殊㑹之故雖吾君之大夫與之<lb/>
　特㑹亦一切以號舉而已黄池之㑹晉吴兩主之然<lb/>
　其盟而争先歃也卒先晉人又子服景伯對吴人之<lb/>
　辭有曰執事以伯召諸侯葢吴至是始竊侯伯之禮<lb/>
<pb n="18b"/>
　以與諸侯接而魯史亦假子爵以稱之也此盟矣何<lb/>
　以不書單平公與㑹矣何以不志陳氏傳曰吴晉之<lb/>
　盟春秋終諱之不以吴晉同主盟也公㑹晉侯及吴<lb/>
　子雖兩主之辭而春秋終不以吴晉同主盟也單平<lb/>
　公不書不忍書也<lb/>
　經書㑹而傳稱盟吴勢憑陵觀司馬寅子服景伯之<lb/>
　言先吴可知經書㑹不書盟者㑹則從我而言可以<lb/>
　書我盟以徵實位序有列神明要之先後不得亂也<lb/>
<pb n="19a"/>
　諱先吴故盟不書<lb/>
　書㑹止此<lb/>
　王氏曰黄池或以為在衛或以為在晉或以為在宋<lb/>
　在鄭據杜預所釋陳留封丘縣南地近濟則在鄭衛<lb/>
　之境而晉嘗有之也<lb/>
　黄池今開封府封丘縣<lb/>
楚公子申帥師伐陳<lb/>
於越入吴<lb/>
<pb n="19b"/>
秋公至自㑹<lb/>
　郝仲輿曰是時三桓専魯哀公幼昏每書公尊君也<lb/>
　哀以前國有長君每書臣誌専也是故春秋有義無<lb/>
　例<lb/>
晉魏曼多帥師侵衛<lb/>
　魏下公無曼字覇國侵伐止此<lb/>
葬許元公<lb/>
九月螽<lb/>
<pb n="20a"/>
冬十有一月有星孛于東方<lb/>
　范守巳氏曰十有一月今九月失閏則為八月矣八<lb/>
　月日在夀星之次平旦東方則鶉尾也孛星見鶉尾<lb/>
　白公亂楚之兆見矣不曰鶉尾而曰東方譏司星之<lb/>
　不明分野也<lb/>
盗殺陳夏區夫<lb/>
　季氏曰夏區夫陳卿葢夏齧之後必主於從吴而不<lb/>
　欲從楚者也盗者刺客之名葢楚使人刺之<lb/>
<pb n="20b"/>
　區公作彄<lb/>
十有一月螽<lb/>
　左傳冬吴及越平<lb/>
　王仲厚曰列國之變極於吴越通吴以疲楚者晉也<lb/>
　通越以撓吴者楚也春秋以是終焉<lb/>
　范守已氏曰仍不置閏司厯者之罪大矣<lb/>
庚申○敬王三十九年<lb/>
十有四年○晉定三十一齊簡四衛出十二蔡成十鄭<lb/>
<pb n="21a"/>
　聲二十陳閔二十一杞閔六宋景三十六秦悼十一<lb/>
　楚恵八吴夫差十五<lb/>
春西狩獲麟<lb/>
　或問春秋何為始於隠公而終於獲麟歐陽公曰吾<lb/>
　不知也問者曰此學者之所盡心焉不知何也曰春<lb/>
　秋起止吾所知也子所問者始終之義吾不知也吾<lb/>
　無所用心乎此昔者孔子仕於魯不用去之諸侯又<lb/>
　不用困而歸且老始著書得詩自闗雎至於魯頌得<lb/>
<pb n="21b"/>
　書自堯典至於費誓得魯史記自隠公至於獲麟遂<lb/>
　刪修之其前逺矣聖人著書足以法世而已不窮逺<lb/>
　之難明也故據其所得而修之孔子非史官也不嘗<lb/>
　職乎史故盡其所得修之而止耳魯之史記則未嘗<lb/>
　止也今左氏經可以見矣曰然則始終無義乎曰義<lb/>
　在春秋不在起止春秋謹一言而信萬世者也予厭<lb/>
　衆說之亂春秋者也灌甫曰獲麟紀異也三傳訓釋<lb/>
　不同治左氏者以為春秋感麟而作文止於所起治<lb/>
<pb n="22a"/>
　公榖者以為制作三年文成而麟至睦㮮按史記敬<lb/>
　王三十九年春魯人獲麟孔子作春秋以是知麟出<lb/>
　於前經修於後致瑞之說無足據矣<lb/>
　朱子曰春秋獲麟某不敢指定是書成感麟亦不敢<lb/>
　指定是感麟作大概出非其時是不祥此數言足以<lb/>
　破千古之疑足以正千古之謬<lb/>
　今兖州府嘉祥縣本鉅野澤地世傳獲麟即此<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋辯義卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷二十四</head>
    <p>
<pb n="1a"/>
欽定四庫全書卷<lb/>
　春秋辯義卷二十四　　　明　卓爾康　撰<lb/>
昭公二<lb/>
辛未○景王十五年<lb/>
十有二年○晉昭二齊景十八衛靈五蔡滅鄭簡三十<lb/>
　六卒曹武二十五陳滅杞平六宋元二秦哀七楚靈<lb/>
　十一呉夷昧十四<lb/>
春齊髙偃帥師納北燕伯于陽<lb/>
<pb n="1b"/>
　陽即唐燕别邑中山有唐縣蘇子繇曰三年燕伯奔<lb/>
　齊六年齊将納之而不克至是始納之其言納燕有<lb/>
　君也名其出奔而不名其納不以髙偃名燕伯君臣<lb/>
　之禮也不言納于燕者未得所都也<lb/>
　陽今保定唐縣古中山<lb/>
三月壬申鄭伯嘉卒<lb/>
　髙閌氏曰鄭去中國即楚久矣至于簡公乗晉悼之<lb/>
　方興以國反正遂息諸侯之兵子産相之薫然慈仁<lb/>
<pb n="2a"/>
　民蒙其惠蔚為春秋之賢諸侯<lb/>
夏宋公使華定來聘<lb/>
　左傳通嗣君也<lb/>
公如晉至河乃復<lb/>
　左氏取郠之役莒人愬于晉晉有平公之喪未之治<lb/>
　也故辭公公子憖遂如晉公如晉者七至河而復者<lb/>
　五豈盡為莒之愬耶葢惡公附楚也榖梁氏季孫氏<lb/>
　不使遂于晉也是也<lb/>
<pb n="2b"/>
　趙子常曰榖梁氏季孫氏不使遂乎晉也左氏謂南<lb/>
　蒯公子慗謀季氏憖告公而遂從公如晉晉人以取<lb/>
　郠故辭公南蒯懼不克以費叛如齊子仲還及郊奔<lb/>
　齊使晉人但以莒故二子何懼之甚唯季孫覺二子<lb/>
　之謀恐公愬已于晉故私屬晉人使不納公此二子<lb/>
　者所以叛且奔也榖梁此説必有所傳可補左氏之<lb/>
　闕<lb/>
五月𦵏鄭簡公<lb/>
<pb n="3a"/>
楚殺其大夫成熊<lb/>
　左傳楚子謂成虎若敖之餘也遂殺之或譖成虎于<lb/>
　楚子成虎知之而不能行書曰楚殺其大夫成熊懷<lb/>
　寵也<lb/>
　黄東發曰以宣四年鬬椒之亂也熊于得臣為四世<lb/>
　孫雖鬭氏同出若敖已遥遥矣或曰呉楚殺大夫必<lb/>
　關于中國之故乃書夫将有其終必有其始此亦楚<lb/>
　䖍見殺之由豈不關于中國之故哉<lb/>
<pb n="3b"/>
　左傳晉荀呉偽㑹齊師者假道于鮮虞遂入晉陽秋<lb/>
　八月壬午滅肥以肥子緜臯歸<lb/>
　熊公作然榖作虎<lb/>
秋七月<lb/>
冬十月公子憖出奔齊<lb/>
　季氏之臣南蒯怨季孫之不禮也将去季孫而立公<lb/>
　子憖不克南蒯以費叛憖從公于晉還及郊聞亂遂<lb/>
　奔齊<lb/>
<pb n="4a"/>
　憖公作整<lb/>
楚子伐徐<lb/>
　左傳楚子狩于州來次于潁尾使蕩侯潘子司馬督<lb/>
　囂尹午陵尹喜帥師圍徐以懼呉楚子次于乾谿以<lb/>
　為之援<lb/>
　王樵氏曰楚子已滅陳蔡欲肆其心将有事于北方<lb/>
　而患呉之撓其後故伐徐以威呉也然則曷不遂伐<lb/>
　呉乎葢懲鵲岸房鍾之兩敗且慮兵連釁結未易得<lb/>
<pb n="4b"/>
　解為北方諸侯所窺故乗滅陳蔡之威加兵于徐欲<lb/>
　以先聲脇呉使不敢動爾何以知其将有事于壮方<lb/>
　曰使人于周求鼎以為分求伯父昆吾舊宅之許田<lb/>
　于鄭此非啓其端乎且申之㑹所聞六王二公之事<lb/>
　其心欣然極其願之所止固必如穆王周行天下皆<lb/>
　有車轍馬跡而後已也子革之言固其志矣動之以<lb/>
　後禍其心暫而怵焉隋煬帝之江都海陵庶人之江<lb/>
　上與楚子䖍之乾谿前後一也<lb/>
<pb n="5a"/>
晉伐鮮虞<lb/>
　春秋記事前畧而後詳先言荆而後言楚先國而後<lb/>
　人後名後爵書法固自如此非徒以漸進之也晉之<lb/>
　于中國舊矣何以畧而舉國鮮虞新也鮮虞為狄之<lb/>
　餘舊也而鮮虞為狄别族又名鮮虞新也晉國啓疆<lb/>
　鮮虞新國兩者皆不來告魯國聞之記曰晉伐鮮虞<lb/>
　而已不能詳也不詳伐鮮虞自不詳晉也過此便可<lb/>
　知其顛末矣昭十五年定五六年哀六年四伐稱将<lb/>
<pb n="5b"/>
　稱師矣此等魯可以不記記者著白狄之餘孽舉攘<lb/>
　狄之始終為春秋一大事也<lb/>
　季氏曰鮮虞子姓國狄之别族也在今真定府新樂<lb/>
　縣漢志所謂中山新市縣有鮮虞亭中山今為定州<lb/>
　其東南為下曲陽今之晉州也是為鼓子國下曲陽<lb/>
　之西南為肥子國在中山新市南三百餘里後漢下<lb/>
　曲陽屬鉅鹿郡鉅鹿本治廮陶縣即今順徳府平鄉<lb/>
　縣也按地理志云下曲陽有鼓聚故狄鼓子國則中<lb/>
<pb n="6a"/>
　山鉅鹿之地皆狄區杜氏以鮮虞肥鼓皆為白狄别<lb/>
　種失之矣白狄自有一種在今延綏葭鹿之地與中<lb/>
　山鉅鹿相去甚遠安得同為一種也<lb/>
　昔陽城在今太原府樂平縣東五十里<lb/>
壬申○景王十六年<lb/>
十有三年○晉昭三齊景十九衛靈六蔡平公廬元年<lb/>
　鄭定公寕元年曹武二十六陳惠公呉元年杞平七<lb/>
　宋元三秦哀八楚靈十二殺呉夷昧十五<lb/>
<pb n="6b"/>
春叔弓帥師圍費<lb/>
　趙子常曰内邑言圍皆叛也費叛曷為不書家臣叛<lb/>
　其大夫而非叛君也是時三家分魯尺地一民皆非<lb/>
　魯君之有故家臣得假張公室之美以亢其大夫故<lb/>
　圍鄆圍郈皆不言叛苟非叛其君則不足志也<lb/>
夏四月楚公子比自晉歸于楚弑其君䖍于乾谿<lb/>
　谿榖作溪<lb/>
楚公子棄疾殺公子比<lb/>
<pb n="7a"/>
　胡傳棄疾立比為王而已為司馬固君比矣而又殺<lb/>
　之則宜書曰棄疾弑其君比而曰殺公子比何也初<lb/>
　子干歸自晉觀從假棄疾命而召之來則來坎牲加<lb/>
　書而强之盟則盟帥四族衆而使之入楚則入殺太<lb/>
　子禄而立之為王則王周走而呼於國中謂衆怒如<lb/>
　水火而逼之自殺則自殺其行止遲速去就生死皆<lb/>
　觀從與國人所為而比未嘗可否之也安得為棄疾<lb/>
　之君乎然比兄也黒肱弟也棄疾其季弟也立比為<lb/>
<pb n="7b"/>
　王肱為令尹棄疾為司馬葢國人以長幼之序立之<lb/>
　也則宜書曰楚人殺比而春秋變文歸獄棄疾者誅<lb/>
　其本意在於代比而非討之也所謂輕重之權衡曲<lb/>
　直之繩墨而懷惡者亦無所隱其情矣<lb/>
　楚君淫虐四族失職陳蔡腐心棄疾為蔡公子干子<lb/>
　晳二亡公子在外者耳觀從作搆而蔡朝呉以一言<lb/>
　决之是時棄疾已翻然决計以藩為軍速于入楚使<lb/>
　須務牟史猈先入殺羣公子者棄疾也及為司馬先<lb/>
<pb n="8a"/>
　除王宫使觀從于乾谿者先歸復所後者劓亦棄疾<lb/>
　也公子比一妄庸人為人牽弄棄疾輩尊其為王則<lb/>
　為王而已彼其深謀狡計久握兵柄一國之人咸為<lb/>
　之用夜駭大驚豈無故而然乎比始而妄立既而妄<lb/>
　驚匆匆自殺徒作笑端據其情事乾谿之弑棄疾實<lb/>
　為賊首然比已為王矣王位其可闇干乎魯公子偃<lb/>
　僅以穆姜一指春秋書刺曽不少貶豈以子比為妄<lb/>
　庸人乃可貸其罪乎故書弑不得不書比書比而棄<lb/>
<pb n="8b"/>
　疾之罪益不可逃春秋每書弑賊之法或重或輕或<lb/>
　推或附大抵如此或曰棄疾無主名罪終可卸予曰<lb/>
　子未讀經爾經書楚公子比自晉歸于楚弑其君䖍<lb/>
　于乾谿楚公子棄疾殺公子比夫弑君大事豈十三<lb/>
　年之亡公子一旦言歸倉卒可舉乎討賊之辭不曰<lb/>
　楚則曰楚人而今書楚公子棄疾殺公子比則兩下<lb/>
　相殺矣夫比實為君則應書弑君比實首惡應書討<lb/>
　賊兩無所加而以相殺書葢在比為弑君故以弑君<lb/>
<pb n="9a"/>
　書在公子棄疾不得為討賊亦不得為弑君故以兩<lb/>
　下相殺書書法著明甚矣杜元凱曰不為弑君位未<lb/>
　定也此言亦未盡公子比總不可言王如草頭野冦<lb/>
　掠一城一縣輒以黄袍加身侈然自大而已何足筭<lb/>
　哉<lb/>
　姜廷善曰乾谿杜元凱以為在譙國城父縣南按城<lb/>
　父在今亳州東南七十里本陳之夷邑葢楚滅陳以<lb/>
　乾谿為南北要地而築章華臺於此以時駐師游觀<lb/>
<pb n="9b"/>
　焉漢志汝南郡下所載城父縣故夷有章華臺註云<lb/>
　有乾谿在縣南者即其地也<lb/>
　殺公作弑<lb/>
秋公㑹劉子晉侯齊侯宋公衛侯鄭伯曹伯莒子邾子<lb/>
滕子薛伯杞伯小邾子于平丘<lb/>
八月甲戌同盟于平丘<lb/>
　左傳晉成虒祁諸侯朝而歸者皆有貳心為取郠故<lb/>
　晉将以諸侯來討叔向曰諸侯不可以不示威乃並<lb/>
<pb n="10a"/>
　徴㑹告于呉秋晉侯㑹呉子于良水道不可呉子辭<lb/>
　乃還七月丙寅治兵于邾南甲車四千乗羊舌鮒攝<lb/>
　司馬遂合諸侯于平丘<lb/>
　晉人将尋盟齊人不可晉侯使叔向告劉獻公齊人<lb/>
　懼從之<lb/>
　榖梁傳同者有同也同外楚也公不與盟者可以與<lb/>
　而不與譏在公也其日善是盟也<lb/>
　孫明復曰自宋之㑹大夫専盟㑹者十年申之㑹楚<lb/>
<pb n="10b"/>
　之専盟㑹者又十年晉昭公一旦與劉子合諸侯同<lb/>
　盟于此夫晉昭初立楚國有亂有志于收諸侯叔向曰<lb/>
　諸侯不可以不示威是也至于同盟之書盟㑹殊日<lb/>
　復舉同盟若曰諸侯同盟于平丘則上有劉子不當<lb/>
　書若曰劉子同盟于平丘則劉子為天子老苟可但<lb/>
　已何不諱之不忍書其書法文理應是如此蘇子繇<lb/>
　曰齊人不欲盟要之乃可故書同盟胡侍講曰其曰<lb/>
　同盟劉子與盟也榖梁以為善其因楚有難而反陳<lb/>
<pb n="11a"/>
　蔡之君公羊注又以為諸侯欲討棄疾是皆不得其<lb/>
　傳而臆度之言也<lb/>
　郝仲輿曰晉自魯襄公二十五年夷儀之㑹失諸侯<lb/>
　十九年矣康靈張楚晉同寒灰熊䖍死晉突發其甲<lb/>
　車四千乗耀武邾南脇齊人盟聽邾莒之愬辱魯君<lb/>
　臣于㑹是臧紇所笑齊荘之功如鼠者也世儒强春<lb/>
　秋與之何與<lb/>
　平丘在今開封府陳留縣西北九十里<lb/>
<pb n="11b"/>
公不與盟晉人執季孫意如以歸<lb/>
　左傳邾人莒人訴于晉曰魯朝夕伐我幾亡矣我之<lb/>
　不共魯故之以晉侯不見公<lb/>
　公羊傳公不與盟者何公不見與盟也公不見與盟<lb/>
　大夫執何以致㑹不耻也曷為不耻諸侯遂亂反陳<lb/>
　蔡君子不耻不與焉<lb/>
　廬陵李氏曰楚棄疾立諸侯懼之故同盟公不得與<lb/>
　于同盟幸也胡氏謂平丘之㑹具五不韙全本此若<lb/>
<pb n="12a"/>
　榖梁以平丘為善則固宜以不與為譏公矣公羊以<lb/>
　為晉疑公與楚故不與公盟而春秋諱公若自公不<lb/>
　肯與盟然此説亦通至陳氏説又不然葢如胡氏則<lb/>
　以沙隨不見平丘不與作一例而與黒壤相對為曲<lb/>
　直之辭如陳氏則以沙隨之不見公與平丘之不與<lb/>
　自相對為曲直之辭竊嘗考之不見公與公不與文<lb/>
　意誠若小不同而陳氏説亦精究事理胡氏則全無<lb/>
　貶魯之文恐亦小偏故㕘較二家論之黒壤之曲全<lb/>
<pb n="12b"/>
　在魯故諱而不書沙隨平丘之曲雖在晉然沙隨以<lb/>
　僑如之譛魯實無罪而平丘以邾莒之訴魯亦不能<lb/>
　無責焉故于曲之中又分曲直也如此則書法兩通<lb/>
　矣<lb/>
　季氏曰去年昭公如晉至河乃復魯以南蒯子仲之<lb/>
　憂正卿未徃致謝此晉人怒魯之本也邾莒自㑹虢<lb/>
　以來亦未與晉通好至是晉合諸侯而以威責貢邾<lb/>
　莒無以諉罪乃乗晉怒魯而曰我之不供魯故之以<lb/>
<pb n="13a"/>
　晉於是乎拒公使不與盟且執季孫意如以歸夫以<lb/>
　貨財之故而威之所加先及于魯雖人望弗恤焉何<lb/>
　以使諸侯有固志哉戴溪氏曰桓文之霸先屈意交<lb/>
　魯今昭公欲復霸最先治魯晉之盟主止于此亦理<lb/>
　勢然也<lb/>
　左傳子産歸聞子皮卒哭且曰吾已無為善矣惟夫<lb/>
　子知我<lb/>
公至自㑹<lb/>
<pb n="13b"/>
蔡侯廬歸于蔡陳侯呉歸于陳<lb/>
　廬者世子有之子是為蔡平公呉者世子偃師之子<lb/>
　是為陳惠公楚滅陳蔡而縣之于是棄疾以陳蔡諸<lb/>
　師入楚因遂得國事定而醻之故二侯得歸事理直<lb/>
　是如此聖人雖無與楚之心棄疾亦非復國之善而<lb/>
　本等酬恩報徳復國歸君自不容没胡康侯云歸者<lb/>
　順辭不與楚滅也不言自楚不與楚封也趙企明直<lb/>
　謂晉力皆不必然也<lb/>
<pb n="14a"/>
　范守已氏曰廬世子有之子也呉世子偃師之子也<lb/>
　皆未嘗為侯者楚子初立而封之耳曰蔡侯陳侯者<lb/>
　何皆非出奔者曰歸于蔡歸于陳何葢陳蔡雖夷于<lb/>
　九縣而二子之侯爵乃其所固有者不與楚人之絶<lb/>
　其統也二子雖未嘗為君而陳蔡之故國乃其所偶<lb/>
　失者不與楚人之縣其地也然則二子之侯非楚與<lb/>
　之非天子與之非方伯與之夫子之與之也夫子何<lb/>
　敢與二侯二侯之國乃其固有當時周天子之封國<lb/>
<pb n="14b"/>
　也夫子本周初而與之故曰春秋天子之事<lb/>
冬十月𦵏蔡靈公<lb/>
公如晉至河乃復<lb/>
　左傳公如晉荀呉謂韓宣子曰諸侯相朝講舊好也<lb/>
　執其卿而朝其君有不好焉不如辭之乃使士景伯<lb/>
　辭公于河<lb/>
呉滅州來<lb/>
　左傳呉滅州來令尹子旗請伐呉王弗許曰吾未撫<lb/>
<pb n="15a"/>
　民人未事鬼神未修守備未定國家而用民力敗不<lb/>
　可悔州來在呉猶在楚也子姑待之<lb/>
癸酉○景王十七年<lb/>
十有四年○晉昭四齊景二十衛靈七蔡平二鄭定三<lb/>
　曹武二十七卒陳惠二杞平八宋元四秦哀九楚平<lb/>
　王居元年呉夷昧十六<lb/>
春意如至自晉<lb/>
　劉氏曰左氏以舎族為尊晉罪已非也一事再見卒<lb/>
<pb n="15b"/>
　名耳<lb/>
三月曹伯滕卒<lb/>
夏四月<lb/>
秋𦵏曹武公<lb/>
八月莒子去疾卒<lb/>
　左傳莒著丘公卒郊公不慽國人弗順欲立著丘公<lb/>
　之弟庚輿郊公惡公子鐸而善于意恢公子鐸因蒲<lb/>
　餘侯而與之謀曰爾殺意恢我出君而納庚輿許之<lb/>
<pb n="16a"/>
　胡傳卒自外録者也莒人來赴故魯史書其卒𦵏自<lb/>
　内録者也魯人不徃是以闕其𦵏自昭公以來雖薛<lb/>
　杞微國無不㑹其𦵏者何獨于莒則不徃乎方是時<lb/>
　意如專政而莒嘗訴其疆鄆取郠之罪于方伯而見<lb/>
　執矣為是怒莒故獨不㑹其𦵏也夫怨不棄義惡不<lb/>
　忘親怒不廢禮在桓公時雖與衛戰而宣公卒則徃<lb/>
　𦵏之不以私故絶吉凶慶弔徃來施報之常禮也以<lb/>
　此見意如之専恣矣若意如者其敖狠脩怨敢施于<lb/>
<pb n="16b"/>
　昭公與莒子及其在晉聞除館西河則恐懼逃歸如<lb/>
　一匹夫何也小人無禮喜忿勇怯不中節皆若是耳<lb/>
冬莒殺其公子意恢<lb/>
　左傳冬十二月蒲餘侯茲夫殺公子意恢郊公奔齊<lb/>
　公子鐸逆庚輿于齊齊隰黨公子鉏送之有賂田<lb/>
　趙子常曰殺意恢者蒲餘侯也曷為以國殺書譏不<lb/>
　在相殺也莒子卒國人欲出郊公而立莒子之弟庚<lb/>
　輿蒲餘侯殺公子意恢郊公奔齊則意恢者郊公之所<lb/>
<pb n="17a"/>
　為存亡者也故書其殺以明變也然則郊公出而庚<lb/>
　輿入何以不書春秋公子爭國非有辨于疑似之際<lb/>
　則不書也既郊公見出而庚輿以公弟立自無嫌于<lb/>
　亂適春秋奚譏焉是故書鄭忽曹羈不書莒郊公書<lb/>
　鄭突曹赤不書莒庚輿<lb/>
　襄陵許氏曰公子鐸首亂而無見焉者韓愈氏曰春<lb/>
　秋書王法不誅其人身此類皆所以表見王道若鐸<lb/>
　不書者多矣二氏之説如此予謂未然邾莒小國書<lb/>
<pb n="17b"/>
　其一足矣其餘畧之而已<lb/>
甲戌○景王十八年<lb/>
十有五年○晉昭五齊景二十一衛靈八蔡平三鄭定<lb/>
　三曹平公須元年陳惠三杞平九宋元五秦哀十楚<lb/>
　平二呉夷昧十七卒<lb/>
春王正月呉子夷末卒<lb/>
　末公作夷昧<lb/>
二月癸酉有事于武宫籥入叔弓卒去樂卒事<lb/>
<pb n="18a"/>
　左傳春将禘于武宫二月癸酉叔弓涖事籥入而卒<lb/>
　去樂卒事禮也<lb/>
　公羊傳其言去樂卒事何禮也君有事于廟聞大夫<lb/>
　之喪去樂卒事大夫聞君之喪攝主而徃大夫聞大<lb/>
　夫之喪尸事畢而徃<lb/>
　王樵氏曰按曽子問當祭而聞天子崩后之喪君薨<lb/>
　夫人之喪皆廢而未及大臣檀弓記衛大史柳荘寝<lb/>
　疾君曰疾革雖當祭必告是知舊不告也不告禮也<lb/>
<pb n="18b"/>
　衛當祭而告神明已接而禮不終乃以請于尸而徃<lb/>
　示全于祖魯襄仲之喪卒事而聞而不知廢繹乃以<lb/>
　萬入去籥示全于臣是皆失之今年有事于宗廟叔<lb/>
　弓涖事籥入而卒去樂卒事得禮之變矣孔氏曰縁<lb/>
　先祖之心見大臣之卒必聞樂不樂縁孝子之心不<lb/>
　忍撤已設之饌故去樂卒事而可也若叔弓歿于家<lb/>
　則不可告公榖之説非也宗廟合禮者嘗事不書此<lb/>
　記禮之變而書之者也<lb/>
<pb n="19a"/>
　以事而専祭一廟或方望曰有事以事而全祭各廟<lb/>
　或羣望曰大有事此有事于武宫左氏謂禘非也若<lb/>
　禘直云禘如禘于太廟吉禘于荘公是矣故前此十<lb/>
　三年四月左氏記楚共王埋璧之祭則曰大有事于<lb/>
　羣望後此十七年秋左氏晉侯使屠蒯如周請有事<lb/>
　于雒與三塗<lb/>
夏蔡朝呉出奔鄭<lb/>
　朝呉忠于蔡亦有功于平王安于下位似非貪寵利<lb/>
<pb n="19b"/>
　者推其心内不忍遠于舊君外不敢自疎于楚王此<lb/>
　兩難也則勿居其位可也張子房韓讐已報不賴漢<lb/>
　寵翩然物外得其道矣然使韓存良歸韓亦必不免<lb/>
　朝呉有功兩國見信兩主而身兩事焉此費無極所<lb/>
　以來位下速飛之謗而不復詰耳費無極固巧于讒<lb/>
　然在君子不可不精于自處也王氏之言是也滅蔡<lb/>
　者前靈王復蔡者今平王熊氏責呉國亡不死而又<lb/>
　事仇則非矣乃觀從者觀起之子固竒士也亂楚復<lb/>
<pb n="20a"/>
　蔡為子干謀殺棄疾已以先佐開卜安受卜尹蔡有<lb/>
　呉從二人欲不興得乎其意在比原自不錯特棄疾<lb/>
　桀黠子干為其所肉耳<lb/>
　朝公作昭無出字<lb/>
六月丁已朔日有食之<lb/>
晉荀呉帥師伐鮮虞<lb/>
　兵行竒正不可缺一穆子之圍鼓也不受叛人食未<lb/>
　盡力未竭不許其降君子以為美談克國獲君可謂<lb/>
<pb n="20b"/>
　勝矣及反鼓子鮮虞又叛二十二年穆子畧東陽使<lb/>
　師偽糴者負甲以息于昔陽之門外遂襲鼓滅之是<lb/>
　何前正後譎歟豈鼓子不悛不可以徳綏禮服耶抑<lb/>
　兵法貴竒前穆子之下鼓渉于腐爛如宋襄之仁義<lb/>
　也<lb/>
　鼓在今真定府晉州<lb/>
冬公如晉<lb/>
　左傳平丘之㑹故也<lb/>
<pb n="21a"/>
乙亥○景王十九年<lb/>
十有六年○晉昭六卒齊景二十二衛靈九蔡平四鄭<lb/>
　定四曹平二陳惠四杞平十宋元六秦哀十一楚平<lb/>
　三呉子僚元年<lb/>
春<lb/>
　左傳春王正月公在晉晉人止公不書諱之也左氏<lb/>
　此意葢縁五月公在楚為此説耳不知楚為夷狄公<lb/>
　在楚不可以不書晉則繼伯之國主盟諸侯何嫌之<lb/>
<pb n="21b"/>
　有<lb/>
齊侯伐徐<lb/>
　熊過氏曰齊景公女于呉昭四年申之㑹楚合淮夷<lb/>
　執徐子通呉之道斷矣于是齊侯将兵伐之齊師至<lb/>
　于蒲隧徐人行成徐子及莒人邾人㑹齊侯盟于蒲<lb/>
　隧叔孫昭子曰諸侯之無伯害哉齊侯之心非叔孫<lb/>
　所知也晉人始欲通呉以制楚今晉衰而楚亂方新<lb/>
　景公不能自修遽欲代興耳以興師伐遠為齊無道<lb/>
<pb n="22a"/>
　亦未察其微矣<lb/>
楚子誘戎蠻子殺之<lb/>
　熊過氏曰左氏蠻子名嘉今不書名史失之耳楚子<lb/>
　誘殺戎蠻子與楚䖍蔡般無異而或名或不名杜氏<lb/>
　曰蔡大夫怨深故以楚子名告此非蠻人所告葢楚<lb/>
　不以其君名告故不得書名也若是乎其書也聖人<lb/>
　不如是之隨賈逵曰楚子不名以立其子夫殺則殺<lb/>
　也立則立也是二人之身也若是乎其書也聖人不<lb/>
<pb n="22b"/>
　如是之恕胡子曰䖍滅中國而棄疾討蠻氏謹華夷<lb/>
　之辨也夫亂而無質罪也誘而殺之是田于蹊而牛<lb/>
　奪也以是為討也聖人不如是之武公羊子以為其<lb/>
　相誘君子不疾也不疾乃深疾之庶乎知春秋之㫖<lb/>
　矣<lb/>
　戎蠻子不名非特不與同盟㑹且畧之也蔡般名不<lb/>
　獨以其弑逆諸侯之卒必名例也楚子書名不獨惡<lb/>
　其誘殺同列諸侯為大惡以蔡般敵楚子不得不名<lb/>
<pb n="23a"/>
　以戎蠻無名敵楚子不必名也<lb/>
　戎蠻公作戎曼今在汝州西南有蠻中聚<lb/>
夏公至自晉<lb/>
秋八月已亥晉侯夷卒<lb/>
　李琪氏曰晉昭僅能一㑹大夫一盟諸侯方楚䖍辱<lb/>
　于乾谿諸夏庶幾復伯為晉君臣者改物厲志憤悱<lb/>
　警懼以率舊烈猶恐不逮今也四夷未觀徳而虒祁<lb/>
　崇侈以啓貳列國未聞信而邾南盛兵以示汰平丘<lb/>
<pb n="23b"/>
　雖曰同盟齊敢拒令鄭敢爭承衛病芻蕘之擾魯困<lb/>
　蠻夷之訴坐視諸侯之去而不之顧况能駕敵國哉<lb/>
　宜乎晉之卑也<lb/>
九月大雩<lb/>
季孫意如如晉<lb/>
冬十月𦵏晉昭公<lb/>
丙子○景王二十年<lb/>
十有七年○晉頃公去疾元年齊景二十三衛靈十蔡<lb/>
<pb n="24a"/>
　平五鄭定五曹平三陳惠五杞平十一宋元七秦哀<lb/>
　十二楚平四呉僚二<lb/>
春小邾子來朝<lb/>
　郝仲輿曰魯既卑矣小國猶有朝者晉亦卑矣諸侯<lb/>
　猶有徃者此不畏其君而畏强臣耳以力服人諸侯<lb/>
　不可况大夫乎春秋之事聖人難言之矣<lb/>
夏六月甲戌朔日有食之<lb/>
秋郯子來朝<lb/>
<pb n="24b"/>
八月晉荀呉帥師滅陸渾之戎<lb/>
　先王居允姓之姦于瓜州自晉惠公誘以來偪諸姬<lb/>
　入郊甸世為周患后稷封殖天下而戎制之晉之咎<lb/>
　也今驅而逐之亦晉之功也即如汪氏追其昔日伊<lb/>
　川之故今能滅之亦不可罪王氏謂非王室除患乃<lb/>
　因其貳楚而隂襲之夫楚嘗伐陸渾觀兵周疆貳楚<lb/>
　即為王室患矣又曰使非萇𢎞先見戎備素警則震<lb/>
　警王室大矣夫兵事貴密如必先告王室曰以某日<lb/>
<pb n="25a"/>
　伐戎則先聲已露阻拒必多豈成行兵之道哉熊過<lb/>
　氏曰兵将等故登其名氏謂褒非也貶非也是非存<lb/>
　乎事焉耳<lb/>
　陸渾後屬晉曰九州之戎<lb/>
　公作賁渾戎榖無之字<lb/>
冬有星孛于大辰<lb/>
　范守已氏曰大辰大火卯之宫也孛星似彗而短光<lb/>
　芒四出暗昧不明者也大辰宋鄭之分野其内心宿<lb/>
<pb n="25b"/>
　又為天子之明堂前星為太子後星為庶子也申須<lb/>
　梓慎以為火祥胡氏以為王猛子朝之亂皆是也<lb/>
楚人及呉戰于長岸<lb/>
　杜氏曰呉楚兩敗莫肯告負故但書戰<lb/>
　楚将令尹陽匄不可言卑呉為公子光亦不可畧大<lb/>
　槩呉楚君臣之稱春秋不甚措意焉然呉于時少進<lb/>
　矣五年呉敗楚于鵲岸不書六年敗楚于房鍾不書<lb/>
　止書伐呉而已今書戰者呉楚敵也自是楚大夫不<lb/>
<pb n="26a"/>
　見于經者十有八年而呉入郢矣<lb/>
　長岸杜元凱以為楚地葢呉兵至楚境而楚禦之水<lb/>
　戰也<lb/>
丁丑○景王二十一年<lb/>
十有八年○晉頃二齊景二十四衛靈十一蔡平六鄭<lb/>
　定六曹平四卒陳惠六杞平十二宋元八秦哀十三<lb/>
　楚平五呉僚三<lb/>
春王三月曹伯須卒<lb/>
<pb n="26b"/>
夏五月壬午宋衛陳鄭災<lb/>
　春秋災異多矣止書周齊晉二伯宋陳三恪大國耳<lb/>
　宣榭火書周也齊火災書齊也梁山沙鹿書晉也石<lb/>
　隕鷁飛書宋也陳災書陳也今書宋衛陳鄭災及衛<lb/>
　鄭者何宋陳挈之耳且四國控在中原數千里天下<lb/>
　心腹之地盡災即非宋陳挈之自當書也此春秋書<lb/>
　災異之法也<lb/>
六月邾人入鄅<lb/>
<pb n="27a"/>
　左傳盡俘以歸鄅子曰余無歸矣從帑于邾邾荘公<lb/>
　反鄅夫人而舎其女<lb/>
　鄅國在瑯琊開陽縣一名啓陽今沂州<lb/>
秋𦵏曹平公<lb/>
冬許遷于白羽<lb/>
　左傳楚左尹王子勝言于楚子曰許於鄭仇敵也而<lb/>
　居楚地以不禮于鄭晉鄭方睦鄭若伐許而晉助之<lb/>
　楚喪地矣葉在楚國方城外之蔽也土不可易國不<lb/>
<pb n="27b"/>
　可小君其圖之楚子説冬楚子使王子勝遷許於析<lb/>
　實白羽<lb/>
　傳許之白羽自葉遷也九年遷夷何説已考十三年<lb/>
　傳楚之滅蔡也靈王遷許胡沈道房申于荆焉平王<lb/>
　即位既封陳蔡而皆復之許于成公十五年遷葉昭<lb/>
　公九年遷夷楚滅蔡在十一年則靈王之遷許自夷<lb/>
　遷荆也十三年平王之復則自夷還葉也今之白羽<lb/>
　又自葉遷乃與傳王子勝之言合王子勝為是言似<lb/>
<pb n="28a"/>
　為國計其實不然明年費無極言于楚子曰若大城<lb/>
　城父而寘太子焉以通北方王收南方是得天下也<lb/>
　葢欲陷太子建處于葉以便其讒間耳則王子勝之<lb/>
　遷許其亦與無極比者歟<lb/>
　白羽即析今鄧州内鄉縣<lb/>
戊寅○景王二十二年<lb/>
十有九年○晉頃三齊景二十五衛靈十二蔡平七鄭<lb/>
　定七曹悼公午元年陳惠七杞平十三宋元九秦哀<lb/>
<pb n="28b"/>
　十四楚平六呉僚四<lb/>
春<lb/>
宋公伐邾<lb/>
　左傳鄅夫人宋向戌之女也故向寕請師圍蟲取之<lb/>
　胡傳按左氏宋公伐邾圍蟲取之而經不書圍與取<lb/>
　何也初鄅人藉稻邾人襲鄅盡俘之鄅子曰余無歸<lb/>
　矣從帑于邾邾子反其夫人而舎其女夫人宋向戌<lb/>
　之女也故向寕請師圍蟲取之盡歸鄅俘此所謂聲<lb/>
<pb n="29a"/>
　罪執言之兵歸鄅之俘其善意也故書伐邾而釋其<lb/>
　取邑之罪此亦善善長惡惡短之義<lb/>
　髙氏曰天下無霸而宋元于此一正入鄅之亂是以<lb/>
　春秋録而進之<lb/>
　邾以蕞爾小邦而侵魯鄙用鄫子黠驁素甚故宋元<lb/>
　親討之以懲其暴横不第為向戌報女怨也<lb/>
夏五月戊辰許世子止弑其君買<lb/>
　許止一事頗極紛紜然獄貴初情事有原案惟讞者<lb/>
<pb n="29b"/>
　洗出之耳按經書許世子弑其君買左氏曰許悼公<lb/>
　瘧五月戊辰飲太子止之藥卒太子奔晉公羊曰止<lb/>
　進藥而藥殺也據二傳明是許止以藥殺父矣即榖<lb/>
　梁許世子不知嘗藥一語葢謂即使手自和劑亦須<lb/>
　先嘗以知藥性味非謂别醫所進世子僅一不嘗而<lb/>
　已自榖梁有此一語而永叔泥之刻者推永叔之瀾<lb/>
　以為許止必有實弑之惡微者摸子春之意以為不<lb/>
　嘗之罪等于操戈然而皆非也切意世子必是雜學<lb/>
<pb n="30a"/>
　喜事之人生平自負能醫適遇父疾鋭然投藥自詭<lb/>
　應手取愈不意一劑而殂如此之速無論史書聖筆<lb/>
　即世子亦不欲自卸其弑君之罪以悖倫壊法觀其<lb/>
　與弟虺哭泣啜飦粥嗌不容粒未踰年而死則自責可<lb/>
　知矣趙子常曰藥劑所以致人死者非一端也止進藥<lb/>
　而藥殺可不謂之弑哉止所以異于楚商臣蔡般者<lb/>
　過與故爾然春秋之法一施之者以臣子于君父不<lb/>
　可過也金氏曰雖無弑逆之意而以竒藥誤其君者<lb/>
<pb n="30b"/>
　山人柳泌之徒是也故律謂藥不依本方致殺人者<lb/>
　與故殺同而天子升遐侍醫視疾無状者死葢謹亂<lb/>
　賊之防也蘇子繇曰今律過失殺人以贖論過失殺<lb/>
　朞尊减殺人二等過失殺大父母減殺人一等而和<lb/>
　御藥誤不如法者死葢父子之親許以情論至于君<lb/>
　臣則情不勝法此春秋之遺意也張洽氏曰是事雖<lb/>
　未有明文而洽嘗觀近世治瘧者以砒鍛而餌之多<lb/>
　愈然鍛不如法而反殺人者亦多悼公之死必此類<lb/>
<pb n="31a"/>
　也不然當時所進非必死之藥止偶不嘗而已則公<lb/>
　羊何以謂之藥殺世子何為遽棄國而出奔乎夫諸<lb/>
　儒蔽許止進藥之罪是也永叔蔽許子藥殺之罪亦<lb/>
　是也其誤認榖梁不嘗藥之㫖則謬矣永叔理學大<lb/>
　儒而毎以文理阻礙致起紛紛如議禮不㑹小記父<lb/>
　母之文而君實深譏此事誤認榖梁嘗藥之語而後<lb/>
　賢聚訟則亦讀書未精之故爾<lb/>
已卯地震<lb/>
<pb n="31b"/>
秋齊髙發帥師伐莒<lb/>
　季氏曰髙發偃之子也莒與齊密邇而不事齊庚輿<lb/>
　又以郊公在齊之故尤不相能齊欲服諸侯當自莒<lb/>
　始葢欲逐庚輿而歸郊公以為利故伐之此齊景窺<lb/>
　晉衰而為鄟陵爭霸之端也<lb/>
冬𦵏許悼公<lb/>
已卯○景王二十三年<lb/>
二十年○晉頃四齊景二十六衛靈十三蔡平八卒鄭<lb/>
<pb n="32a"/>
　定八曹悼二陳惠八杞平十四宋元十秦哀十五楚<lb/>
　平七呉僚五<lb/>
春王正月<lb/>
夏曹公孫㑹自鄸出奔宋<lb/>
　此條書法與宋華向自南里出奔楚同左氏無傳已<lb/>
　不可考李亷氏曰賈逵及公羊皆以為叛然經不書<lb/>
　叛故公羊有為喜時之後諱之説夫叛逆而以其祖<lb/>
　父故諱之是管蔡不當誅于周也况春秋大夫自其<lb/>
<pb n="32b"/>
　叛邑出奔者必先書叛如宋華亥向寕自宋南里出<lb/>
　奔楚先書入南里以叛宋公弟辰自蕭來奔先書入<lb/>
　蕭以叛今書自鄸出奔而不先書叛又安得槩目出<lb/>
　奔為叛乎大傷教矣胡主劉敞之説以為待放按十八<lb/>
　年三月曹伯須卒豈㑹得罪于嗣君故因平公之卒而<lb/>
　待放歟惟劉氏意林曰春秋之時臣能専其邑無不<lb/>
　叛其國者能使其衆無不要其君者深察公孫歸父<lb/>
　之至檉奔齊公孫㑹之自鄸奔宋其賢于臧武仲遠<lb/>
<pb n="33a"/>
　矣但宋乃曹之讐國也㑹可徃奔之乎其視華向之<lb/>
　亂紏紛無已則公孫㑹者其見幾遠去以避禍患如<lb/>
　叔肸子哀一流人耶無出于此矣<lb/>
　髙忠憲曰奔未有言自者此言自何也必曹君無道<lb/>
　致令其奔非㑹之罪也其曰公孫賢之也言其專乎<lb/>
　鄸而不以鄸叛賢於臧武仲遠矣公羊曰㑹子臧之<lb/>
　子<lb/>
　左别傳宋元公無信多私而惡華向華定華亥與向<lb/>
<pb n="33b"/>
　寕謀曰亡愈于死先諸華亥偽有疾以誘羣公子公<lb/>
　子問之則執之夏六月丙申殺公子寅公子御戎公<lb/>
　子朱公子固公孫援公孫丁拘向勝向行于其廪公<lb/>
　如華氏請焉弗許遂刼之癸卯取太子欒與母弟辰<lb/>
　公子地以為質公亦取華亥之子無慼向寕之子羅<lb/>
　華定之子啓與華氏盟以為質<lb/>
　鄸榖作夢<lb/>
秋盗殺衛侯之兄縶<lb/>
<pb n="34a"/>
　左傳衛公孟縶狎齊豹奪之司冦與鄄惡北宫喜褚<lb/>
　師圃欲去之公子朝通于襄夫人宣姜懼而欲以作<lb/>
　亂故衛豹北宫喜褚師圃公子朝作亂齊子氏用戈<lb/>
　擊公孟宗魯以背蔽皆殺之榖梁傳盗賤也兄母兄<lb/>
　也目衛侯衛侯累也<lb/>
　熊過氏曰胡子以盗為宗魯而蔽罪是乎曰宗魯之<lb/>
　罪不知學耳其謂以周事豹而歸死公孟乃若其情<lb/>
　則可哀矣即兩治之亦當分其重輕今乃釋閎中執<lb/>
<pb n="34b"/>
　戈者而以受戈斷肱者麗法焉可乎<lb/>
　傳有公聞亂載寶以出如死鳥北宫喜定難復國之<lb/>
　事皆不書<lb/>
　沈長卿曰此公子朝衛也非宋也然兩子朝皆通于<lb/>
　衛夫人按季札適衛曰衛多君子歴數其人而公子<lb/>
　朝與焉夫既名君子則蘧瑗史魚之流亞矣若通乎<lb/>
　國母而因以作亂乃巨奸也札號知人豈顛倒至此<lb/>
　意衛同時有兩子朝如晉有兩士丐之類<lb/>
<pb n="35a"/>
　縶公榖作輙<lb/>
冬十月宋華亥向寕華定出奔陳<lb/>
　左傳華亥與其妻必盥而食所質公子者而後食公<lb/>
　與夫人每日必適華氏食公子而後歸華亥患之欲<lb/>
　歸公子向寕曰唯不信故質其子若又歸之死無日<lb/>
　矣公請于華費遂将攻華氏對曰臣不敢愛死無乃<lb/>
　求去憂而滋長乎臣是以懼敢不聽命公曰子死亡<lb/>
　有命余不忍其訽冬十月公殺華向之質而攻之戊<lb/>
<pb n="35b"/>
　辰華向奔陳登奔呉<lb/>
　寕公作甯<lb/>
十有一月辛卯蔡侯盧卒<lb/>
　盧公作廬<lb/>
庚辰○景王二十四年<lb/>
二十有一年○晉頃五齊景二十七衛靈十四蔡悼公<lb/>
　東國元年鄭定九曹悼三陳惠九杞平十五宋元十<lb/>
　一秦哀十六楚平八呉僚六<lb/>
<pb n="36a"/>
春王三月𦵏蔡平公<lb/>
夏晉侯使士鞅來聘<lb/>
　郝仲輿曰時叔孫婼執魯政季孫嫉之使有司殺禮<lb/>
　以怒晉使魯人懼而加四牢焉為十一牢<lb/>
　許翰曰禮好不結而求財無度則聘義亡矣葢自是<lb/>
　聘不復志<lb/>
　書聘止此<lb/>
宋華亥向寕華定自陳入于宋南里以叛<lb/>
<pb n="36b"/>
　左傳宋華費遂生華貙華多僚華登貙為少司馬多<lb/>
　僚為御士與貙相惡乃譖諸公曰貙将納亡人司馬<lb/>
　費遂乃與公謀逐華貙張匄不勝其怒遂與子皮貙<lb/>
　刼司馬以叛而召亡人華向入<lb/>
　胡傳凡書叛有入于戚者而不言衛有入于朝歌者<lb/>
　而不言晉猶曰非自外也有入于蕭者而不言宋則<lb/>
　自外入者也此自外入獨稱宋南里何也南里者宋<lb/>
　國城内之里名也左氏華氏居廬門以南里叛六月<lb/>
<pb n="37a"/>
　庚午宋城舊鄘及桑林之門而守之是華氏與宋公<lb/>
　分國而居矣故其入其出皆以南里繫之宋<lb/>
　沈長卿曰華費遂處君臣父子間何舛錯也業已知<lb/>
　多僚之讒則條其罪于君而逐之殺之皆可也反隱<lb/>
　忍而逐所讒之貙是何等舉動耶貙拒張匄之請不<lb/>
　殺多僚尋因匄殺多僚而遂刼司馬以叛召亡人據<lb/>
　南里欲何為乎費遂與貙皆以轉念迷其初念而慈<lb/>
　孝兩失殊可異也左氏狃傳聞而未核其實止當據<lb/>
<pb n="37b"/>
　經文為凖宋華亥等三子藉陳之力竊入盧門與君<lb/>
　分國而居較諸據邑以叛厥罪更浮庶令觀史者可<lb/>
　信耳<lb/>
　叛公作畔<lb/>
秋七月壬午朔日有食之<lb/>
八月乙亥叔輒卒<lb/>
　輒公作痤<lb/>
冬蔡侯朱出奔楚<lb/>
<pb n="38a"/>
　費無極取貨于東國怵蔡出朱而立東國朱愬于楚<lb/>
　自是不反矣<lb/>
　汪氏曰或疑此書朱出奔楚後書東國卒于楚朱無<lb/>
　歸入𦵏之文東國無出奔之事疑只是一事東即東<lb/>
　國而誤為朱也然左傳昭二十七年記沈尹戌之言<lb/>
　亦曰出蔡侯朱而史記蔡世家亦曰隱太子東國攻<lb/>
　平侯子而代立則朱東國固兩人也豈榖梁經文因<lb/>
　後書東國而誤也歟<lb/>
<pb n="38b"/>
　朱榖作東<lb/>
公如晉至河乃復<lb/>
　郝仲輿曰左傳謂晉有鮮虞之役辭公非也晉六卿<lb/>
　魯三桓之黨昭公不見悦于魯而欲見禮于晉乎徃<lb/>
　則郤豈必鮮虞耳<lb/>
辛已○景王二十五年崩<lb/>
二十有二年○晉頃六齊景二十八衛靈十五蔡悼二<lb/>
　鄭定十曹悼四陳惠十杞平十六宋元十二秦哀十<lb/>
<pb n="39a"/>
　七楚平九呉僚七<lb/>
春齊侯伐莒<lb/>
　莒素服于齊自庚餘以郊公在齊之故遂與齊不相<lb/>
　能九年齊髙發伐之而倨强如故令北郭啓伐之莒<lb/>
　子不聽苑羊牧之之諌而反敗齊師于夀餘于是景<lb/>
　公親帥師致伐始得行成然猶彼此涖盟不甚相下<lb/>
　則莒之民力亦疲于奔命矣寕不大惡其君乎<lb/>
宋華亥向寕華定自宋南里出奔楚<lb/>
<pb n="39b"/>
　左氏載前年冬十月華登以呉師救華氏齊師宋師<lb/>
　敗呉師于鴻口華氏北十一月公子城以晉師至宋<lb/>
　曹翰胡㑹晉荀呉齊苑何忌衛公子朝救宋大敗華<lb/>
　氏圍諸南里華登如楚乞師諸侯之戍謀曰華氏知<lb/>
　困而致死楚耻無功而疾戰非吾利也不如出之為<lb/>
　楚功乃固請出之以晉大夫㑹諸侯之師救宋而絀<lb/>
　于薳越譏不在宋矣是故救宋不書不足書也<lb/>
　王樵氏曰按入春秋亂臣賊子有之矣未有刼其君<lb/>
<pb n="40a"/>
　殺其羣公子質其太子母弟亡而再入圖危宗社與<lb/>
　君分國而居君臣日戰借夷狄之援如宋華向之甚<lb/>
　者也黨亂賊為之羽翼者亦有之矣未有借之師以<lb/>
　抗諸侯之討如楚之甚者也楚荘王入陳納公孫寕<lb/>
　儀行父于陳君子猶惡之以為内弗受而强納之制<lb/>
　人之上下使不得其道况遣将帥師以逆隣國不令<lb/>
　之臣曰寡君請受而戮之明為亂臣之地制其君使<lb/>
　無討是豈止于亢不衷奨亂人而已乎欒盈奔楚再<lb/>
<pb n="40b"/>
　入于曲沃而晉得誅之華向奔陳再入于南里而楚<lb/>
　特脱之楚之右賊而蔑中國也至是極矣<lb/>
大蒐于昌間<lb/>
　間公作姦<lb/>
　昌間近邾地<lb/>
夏四月乙丑天王崩<lb/>
六月叔鞅如京師𦵏景王<lb/>
　景王太子夀早夭猛與匄皆為母弟子朝庶孽也猛<lb/>
<pb n="41a"/>
　幼而貴朝長而卑王愛朝将立焉不及而崩子朝恃<lb/>
　寵爭立諸大臣不服于是劉子單子欲附立子猛尹<lb/>
　氏召伯毛伯欲附立子朝彼此相持皆未即位所以<lb/>
　三月即𦵏景王者葢劉單欲使王猛急成喪以行事<lb/>
　也<lb/>
王室亂<lb/>
　叔鞅言而書之未知誰是故曰亂嫡庶並爭亂在家<lb/>
　室故不曰京師而曰王室<lb/>
<pb n="41b"/>
劉子單子以王猛居于皇<lb/>
　熊過氏曰以者挈乎人之辭未成尊者則施之苟成<lb/>
　尊則否敬王居乎狄泉是也故天王出入或有以之<lb/>
　而不書者于傳有之荘二十年鄭伯以王處于櫟昭<lb/>
　二十三年單昭子以王如劉二十六年劉子以王出<lb/>
　次于渠皆有其事而經沒之者也以為尊王諱書也<lb/>
　劉單之以王猛不諱而猛稱名杜元凱以為未即位<lb/>
　是也所在言居明其當得位也劉原父曰未踰年則<lb/>
<pb n="42a"/>
　以王繫名通謂之小子王王生名之死亦名之尊未<lb/>
　成也若是則皆史法也何嫌于君前臣名之義哉劉<lb/>
　單之失第不能早定其位魯春秋書曰王室亂則劉<lb/>
　子單子以王猛居于皇劉子單子以王子猛入于王<lb/>
　城王子猛卒屬辭疑于羣王子則正不正何以辨焉<lb/>
　故正其尊稱而繫以在喪之名以别于羣王子之爭<lb/>
　立者所以别嫌疑而定猶豫也<lb/>
　今鞏縣西北有皇亭繇湟水而名湟即皇也<lb/>
<pb n="42b"/>
秋劉子單子以王猛入于王城<lb/>
　合言之曰京師言王城者别皇也王猛之居入不可<lb/>
　不詳故曰王城<lb/>
　王樵氏曰王猛在喪不稱子而稱王明正也書名者<lb/>
　别子朝也居于皇入于王城而書猛别嫌也王城天<lb/>
　子都而子朝之黨在焉故言入入者難詞也公羊云<lb/>
　其言入何簒辭也榖梁云入者内弗受也皆妄<lb/>
　髙忠憲曰凡稱以者不以者也不以者非所得而以<lb/>
<pb n="43a"/>
　者也劉蚠單旗臣也曷為能以王猛猛無寵於景王<lb/>
　不能自定其位制在劉單其曰以者能廢立之也何<lb/>
　以稱王示當立也當立何以名明嗣君也未立也以<lb/>
　别子朝也曰以曰居於皇而景王之亂國本輕宗社<lb/>
　之罪著矣<lb/>
　季氏曰王城在今河南府城唐苑内漢為河南縣即<lb/>
　武王定鼎郟鄏處周公營此以為都洛誥所謂卜澗<lb/>
　水東瀍水西惟洛食者也自平王東遷以來天子世<lb/>
<pb n="43b"/>
　世居之乃周之京師也不言京師而曰王城者京師<lb/>
　衆大之稱自王室之亂國内無主王族逃奔臣民離<lb/>
　散子朝勢孤久不得立僅守一空城耳則不得謂之<lb/>
　京師矣故王城者無主之辭也入者難辭子朝尚亂<lb/>
　兵相拒故耳及猛入而子朝始奔私邑則于書入之<lb/>
　義始合<lb/>
冬十月王子猛卒<lb/>
　趙氏曰未踰年之君雖嘗有謚猶不列于廟是故衛<lb/>
<pb n="44a"/>
　侯申雖謚戴公猛雖謚曰悼王均之為不成君也<lb/>
　蘇子繇曰猛既稱王猛矣于其卒也稱王子猛何也<lb/>
　春秋書名嚴于卒𦵏于其卒不得不正其本名也所<lb/>
　謂非薨非𦵏名有所不必盡也<lb/>
十有二月癸酉朔日有食之<lb/>
　<lb/>
　<lb/>
　<lb/>
<pb n="44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋辯義卷二十四<lb/>
</p>
<p>
</p>
  </div>
</body>
</text>
</TEI>
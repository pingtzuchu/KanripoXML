<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷十四</head>
    <p>
<pb n="1a"/>
欽定四庫全書<lb/>
　春秋辯義卷十四　　　明　卓爾康　撰<lb/>
文公二<lb/>
庚子○襄王三十一年<lb/>
六年○晉襄七年卒齊昭十二衛成十四蔡莊二十五<lb/>
　鄭穆七曹共三十二陳共十一杞桓十六宋成十六<lb/>
　秦穆三十九楚穆五<lb/>
春𦵏許僖公<lb/>
<pb n="1b"/>
夏季孫行父如陳<lb/>
　左傳臧文仲以陳衛之睦也欲求好于陳季文子聘<lb/>
　于陳且娶焉<lb/>
　汪氏曰季友如陳者再今行父之往蓋因其父之舊<lb/>
　好假公室之聘而圖婚耳春秋特書公子友𦵏原仲<lb/>
　而行父之娶于陳公孫兹娶于牟嬰齊娶于莒皆止<lb/>
　書如所以貶季友之私行而不予行父兹嬰齊因聘<lb/>
　以濟其私欲也自逆猶可敖如莒涖盟而代弟逆婼<lb/>
<pb n="2a"/>
　聘宋而為意如逆則又甚矣<lb/>
秋季孫行父如晉<lb/>
八月乙亥晉侯驩卒<lb/>
　黄正憲氏曰按晉伯之衰起于楚强而楚之得以抗<lb/>
　晉稱雄者實起于襄公絶秦以自弱也至于外患侵<lb/>
　陵襄公何曾出一師以攘之箕之敗如驅寇門庭僅<lb/>
　僅免于擄掠之辱耳是壊文公之伯業者襄公也李<lb/>
　琪氏乃謂襄公戰殽以却秦敗箕以剪狄伐許以離<lb/>
<pb n="2b"/>
　楚一年之間三敵悉退可謂有伯者之略不亦謬哉<lb/>
　驩公作讙<lb/>
冬十月公子遂如晉<lb/>
葬晉襄公<lb/>
　熊過氏曰盟主薨卿共喪事非禮也鄭游吉曰先王<lb/>
　之制諸侯之喪士吊大夫𦵏唯嘉好聘享三軍之事<lb/>
　于是乎使卿文襄之伯也君薨大夫吊卿共喪事夫<lb/>
　人士吊大夫送𦵏此禮樂之自諸侯也今按春秋之<lb/>
<pb n="3a"/>
　初禮猶近古故僖公以前諸侯之喪大夫送葬亦非<lb/>
　先王之定制也及考晉文卒塟皆使㣲者往故名姓<lb/>
　不登于經則大夫吊卿共𦵏事之令亦豈晉文之所<lb/>
　昉乎自是叔孫婼𦵏平公意如𦵏昭公馴至少姜以<lb/>
　妾媵而諸國卿㑹𦵏矣三月速𦵏大不懐也趙盾欲<lb/>
　禦秦之送雍者耳<lb/>
晉殺其大夫陽處父晉狐射姑出奔狄<lb/>
　左傳賈季怨陽子之易其班也而知其無援于晉也<lb/>
<pb n="3b"/>
　九月賈季使殺陽處父書曰晉殺其大夫侵官也十<lb/>
　一月丙寅晉殺續簡伯<lb/>
　凡書殺者在上則稱君在下則稱氏在衆則稱人在<lb/>
　微則稱盜君與臣同殺則稱國<lb/>
　熊過氏曰處父稱國殺據公羊則君漏言而射姑殺<lb/>
　之也夫漏言小過坐以殺大夫則不惟失實而情輕<lb/>
　罰重亦無以蔽罪矣且國未有主君而襄公又没且<lb/>
　葬乃以漏言罪之所謂誅于既死不亦太嚴乎據左<lb/>
<pb n="4a"/>
　氏則射姑怨陽子易其班使續鞫居殺之兩下相殺<lb/>
　無與于君然宣十五年王札子殺召伯毛伯殺毛召<lb/>
　者本王子捷與鞫居之殺處父實同而春秋誅意于<lb/>
　子札不書天王也今書國以殺而鞫居射姑乃沒其<lb/>
　主名可乎哉或曰射姑奔狄處父見殺之繇也成十<lb/>
　五年宋殺其大夫山宋魚石出奔楚殺山者豈魚石<lb/>
　乎趙木訥知疑處父見殺之故而不知宋山魚石華<lb/>
　元之例歸罪于趙為可恨耳夫殺處父者非射姑而<lb/>
<pb n="4b"/>
　傳以為射姑非晉君而經以為晉君然則果誰殺之<lb/>
　耶趙子常曰國無君大夫方專廢立則爭爭則相殺<lb/>
　廢立之罪不見于春秋是故以國殺見君卒國亂澤<lb/>
　不足善其身後不書殺者名氏不嫌君討譏不在相<lb/>
　殺近之矣與莒殺其公子意恢同<lb/>
　樂正子記靈公幼處父謀于趙盾欲易之弗克誅焉<lb/>
　故稱國殺君與臣殺之詞也<lb/>
　黄正憲氏曰賈季本以中軍将易班在宣子之下居<lb/>
<pb n="5a"/>
　常必偃蹇忿怨兩不相能始又主謀立公子樂見處<lb/>
　父既殺故不自安而出奔狄宣子遣臾駢送帑釋其<lb/>
　憤且利其去也此狐射姑出奔意或然也<lb/>
　射榖作夜<lb/>
閏月不告月猶朝于廟<lb/>
　閏月則天子聴朔于明堂闔門左扉立于其中聴政<lb/>
　于路寢門終月故于文王在門為閏而文公乃以為<lb/>
　附月之餘而不告故左氏言閏以正時時以作事不<lb/>
<pb n="5b"/>
　告閏朔棄時政也髙抑崇曰知朝廟之不可已則告<lb/>
　月之禮曷為其可已也<lb/>
　猶有二義當推其本如事之善者大既不能行而僅<lb/>
　行其細則猶者幸詞也本不足觀徒事其末則猶者<lb/>
　已詞也春秋蓋有同辭而異實者矣猶三望猶繹可<lb/>
　以已而不已也猶朝于廟幸其不已矣幸其不已者<lb/>
　愛禮存羊之意也<lb/>
辛丑○襄王三十二年<lb/>
<pb n="6a"/>
七年○晉靈公夷臯元年齊昭十三衛成十五蔡莊二<lb/>
　十六鄭穆八曹共三十三陳共十二杞桓十七宋成<lb/>
　十七卒秦康公罃元年楚穆六<lb/>
春公伐邾<lb/>
三月甲戌取須句<lb/>
　左傳間晉難也寘文公子焉非禮也<lb/>
　杜氏曰須句魯之封内屬國也僖公反其君之後邾<lb/>
　復滅之書取易也邾文公子叛在魯故公使為守須<lb/>
<pb n="6b"/>
　句大夫絶太皥之祀以與鄰國叛臣故曰非禮<lb/>
遂城郚<lb/>
　郚今泗水古卞縣地城郚控須句以備邾難也<lb/>
　黄正憲氏曰按左傳曰間晉難也又曰寘文公子焉<lb/>
　據杜氏則須句魯封内屬國成風之母家也據趙氏<lb/>
　則須句乃邾之屬邑繇前而觀則絶太皥之明祀以<lb/>
　與鄰國之叛臣繇後而觀則取祖宗之封邑以容背<lb/>
　父之逆子無一可者也文子當國何狼狽至此哉<lb/>
<pb n="7a"/>
夏四月宋公王臣卒<lb/>
　王榖作壬<lb/>
宋人殺其大夫<lb/>
　宋成公卒國亂其弟禦殺其世子而自立國人殺禦<lb/>
　而立昭公襄夫人者君祖母也有淫行昭不禮焉公<lb/>
　子鮑者昭庶兄也有佞才夫人私之于是夫人欲殺<lb/>
　昭而立鮑穆襄之族攻公殺公孫固公孫鄭于公宫<lb/>
　公孫固為大司馬也與公孫鄭二大夫昭公之所與<lb/>
<pb n="7b"/>
　存亾者也書宋人者國亂無政非君命而擅殺之大<lb/>
　夫不名義繫于殺大夫其名不足記也趙子嘗以為<lb/>
　死君難不名義不可通矣<lb/>
戊子晉人及秦人戰于令狐<lb/>
　令狐今平陽府猗氏縣有令狐城<lb/>
晉先蔑奔秦<lb/>
　啖氏曰傳云敗秦師非也按經書戰明二師相抗敵<lb/>
　矣傳云潜師夜起與經乖矣又上言背先蔑立靈公<lb/>
<pb n="8a"/>
　蔑在秦也次言先蔑将下軍則是在晉也何其自相<lb/>
　背耶經言先蔑奔秦不言出明在外矣言背可也言<lb/>
　将下軍非也蓋先蔑時為下軍将而身在秦故致誤<lb/>
　也王子辨之曰啖子之辨是矣但先蔑若在秦未歸<lb/>
　安得書奔秦則先蔑是逆雍之後還至令狐乃復奔<lb/>
　秦也惟先蔑将下軍一句明是傳誤卓子又辨之曰<lb/>
　王子之辨是矣先蔑将下軍亦非誤先蔑原為下軍<lb/>
　将出則将命歸則復位常也先蔑雖身迎雍然國家<lb/>
<pb n="8b"/>
　大事豈有顧忌受秦為賓不受為寇宣子有言矣蔑<lb/>
　安得不将以先蔑将下軍為誤者亦非也趙孟立長<lb/>
　實是為國忠心若果非忠自貪立幼王氏以盾立雍<lb/>
　為私者刻矣靈實出嬴按春秋秦徐梁黄葛五國皆<lb/>
　嬴姓敬嬴未知為誰女姪娣媵從不擇小國熊氏以<lb/>
　晉不與四小國為婚必出秦國拘矣若趙企明趙盾<lb/>
　修先君之怨為秦戰者則于傳無考又鑿矣晉秦稱<lb/>
　人者秦入中國未曾稱爵也晉非有理直氣鋭之事<lb/>
<pb n="9a"/>
　稱人亦可也説者以為罪秦伯而人之然左傳明載<lb/>
　秦康公送公子雍于晉曰文公之入也無衛故有吕<lb/>
　郤之難乃多與之徒衛則是秦人者徒衛也安得不<lb/>
　人程氏以為晉不謝秦秦納不正皆罪也故稱人夫<lb/>
　晉不謝秦是矣他人有君而求立之與我何與而問<lb/>
　其正不正乎則又迂矣<lb/>
　蔑公作昧奔上有以師字<lb/>
狄侵我西鄙<lb/>
<pb n="9b"/>
　張洽氏曰間秦晉之爭也許翰氏曰狄懲箕之敗四<lb/>
　年間一侵齊而未敢肆至是復侵魯侵齊侵宋侵衛<lb/>
　晉襄既沒莫之忌矣趙鵬飛氏曰魯有戎患未嘗有<lb/>
　狄患狄蓋逺于魯今狄越齊衛而侵魯其患深矣<lb/>
　郝仲輿曰魯以狄難告晉晉趙盾因賈季而讓狄焉<lb/>
　仲尼所以猶取于齊桓與管仲也<lb/>
秋八月公㑹諸侯晉大夫盟于扈<lb/>
　左傳晉侯立故也<lb/>
<pb n="10a"/>
　此公㑹宋公衛侯陳侯鄭伯許男曹伯而諸侯不序<lb/>
　非左氏誰知其為七國之君乎左氏曰公後至不書<lb/>
　所㑹然夫子明書公㑹安得為公後至榖梁曰諸侯<lb/>
　略之也陳氏曰晉始失伯也散辭也失伯當咎晉襄<lb/>
　靈公幼小初立何以知其失伯即後日失伯今安得<lb/>
　預㫁而散之略之許氏謂大夫而主諸侯之盟自扈<lb/>
　之盟始君子惡之然靈公襁褓非當國大臣誰任其<lb/>
　責或曰衆辭溴梁諸國之大夫可以衆言此一國之<lb/>
<pb n="10b"/>
　大夫耳不得言衆或曰晉侯不能降禮乃使大夫盟<lb/>
　諸侯夫兒啼之主其聲呱呱胡可責其有禮至趙子<lb/>
　嘗曰晉襄公卒靈公幼楚人已知北方可圖諸侯以<lb/>
　為晉不足與鄭受盟于楚而齊魯俱貳中國無伯矣<lb/>
　故于靈公之盟㑹略諸侯不序以明晉伯中衰議論<lb/>
　雖大情事不符即如趙子所稱不及楚師取宋齊之<lb/>
　賂皆後日事春秋當靈公初立即爾加誅恐聖人不<lb/>
　若是慘也故數者皆不足以㫁是法也惟或曰無君<lb/>
<pb n="11a"/>
　庶幾近之而熊氏猶以為晉靈自在與蔇盟不同不<lb/>
　知數嵗之君惟知飲食猶無君也况君立不定二國<lb/>
　正同魯欲迎公子糾不克立故莊九年蔇之盟大夫<lb/>
　略而不序趙盾欲迎公子雍不克立故今扈之盟諸<lb/>
　侯略而不序畧諸侯自畧大夫也不然文二年垂隴<lb/>
　之盟亦大夫士縠主諸侯何以得序説者又曰垂隴<lb/>
　晉襄命令自出不嫌也故仍常法靈公柄臣為政嫌<lb/>
　也故特書變文毋乃强為之辭乎<lb/>
<pb n="11b"/>
　扈今開封原武縣西北有扈亭<lb/>
冬徐伐莒公孫敖如莒涖盟<lb/>
　徐為魯患舊矣自服桓文伯令以来稍知斂戢今中<lb/>
　國無伯復将侵魯故先伐莒以嘗之公孫敖于是往<lb/>
　盟于莒修僖公洮向之好協謀以為備也左傳謂穆<lb/>
　伯娶于莒豈姻婭相恤未必出于文公之命乎至于<lb/>
　為仲遂逆已氏之説語近于誣亦喜談女徳之常態<lb/>
　耳<lb/>
<pb n="12a"/>
壬寅○襄王三十三年崩<lb/>
八年○晉靈二齊昭十四衛成十六蔡莊二十七鄭穆<lb/>
　九曹共三十四陳共十三杞桓十八宋昭公杵臼元<lb/>
　年秦康二楚穆七<lb/>
春王正月<lb/>
夏四月<lb/>
　左傳秦人伐晉取武城以報令狐之役<lb/>
秋八月戊申天王崩<lb/>
<pb n="12b"/>
冬十月壬午公子遂㑹晉趙盾盟于衡雍<lb/>
　左傳晉人以扈之盟来討冬襄仲㑹晉趙盾于衡雍<lb/>
　報扈之盟也<lb/>
　左氏以前年扈之盟為公後至故今晉人以扈之盟<lb/>
　来討而公子遂再往㑹晉盟也後至之説已辨矣則<lb/>
　今盟非為討扈之盟乃所以釋扈之盟也後至者不<lb/>
　當時見責乃踰一年而後討乎<lb/>
　王樵氏曰按天王崩諸侯不奔喪而兩國之大夫自<lb/>
<pb n="13a"/>
　相㑹盟于王畿之内惡莫大焉又大夫之専盟自是<lb/>
　始也前此盟翟泉猶有僖公在㑹也繼此而有袁婁<lb/>
　之盟雞澤溴梁諸侯皆在而大夫自盟矣于宋于虢<lb/>
　則晉楚之大夫狎主齊盟而諸侯不復在矣<lb/>
　衡雍鄭地今滎澤西地在踐土東南<lb/>
乙酉公子遂㑹雒戎盟于暴<lb/>
　王樵氏曰按宣元年公子遂如齊三月遂以夫人婦<lb/>
　姜至自齊傳云遂何以不稱公子一事而再見者卒<lb/>
<pb n="13b"/>
　名也一事而再見謂如齊為逆夫人也故于其至也<lb/>
　卒名而已此盟戎非一事再見故兩稱公子遂以見<lb/>
　晉戎同使又各舉其地胡氏謂稱公子各日其㑹正<lb/>
　其名與地以深别之是也自壬午至乙酉四日之間<lb/>
　不能再出再書公子遂者謹戎之盟也左氏云珍之<lb/>
　也大夫無遂事權臣專行而莫之忌雒邑王都所在<lb/>
　戎醜居之無制甚矣不能攘却又盟好是修乃以専<lb/>
　命境外為得事之宜而珍之可乎自秦晉遷陸渾之<lb/>
<pb n="14a"/>
　戎于伊川不惟亂華而其逼周亦甚自是伊雒之戎<lb/>
　世為周患他日王謂晉人曰先王居檮杌于四裔以<lb/>
　禦魑魅故允姓之姦居于瓜州伯父惠公歸自秦而<lb/>
　誘以来使逼我郊甸戎有中國誰之咎也繇此觀之<lb/>
　則秦晉之罪不可勝誅矣魯以千乗之國戎在千里<lb/>
　之外保境却敵無他䇿而以望塵納好為得宜不亦<lb/>
　悖哉<lb/>
　髙忠憲曰天王崩不奔喪而遂與盾與雒戎前後㑹<lb/>
<pb n="14b"/>
　于王都之側尚猶待于貶乎<lb/>
　雒戎雒水名諸戎雜居雒水之間故曰雒戎<lb/>
　暴王畿采地<lb/>
　雒戎公作伊雒戎<lb/>
公孫敖如京師不至而復丙戌奔莒<lb/>
　朱子曰不至而復便是大不恭魯亦不再使人往皆<lb/>
　罪也文定只貶他從已氏之過經文元不及此事趙<lb/>
　企明以已氏之事去經甚逺此敖自以國權在遂憤<lb/>
<pb n="15a"/>
　而出奔也然淫荒之人至棄子離家以奔他國而暱<lb/>
　此一人也秉權非其所急矣<lb/>
　公無而字<lb/>
螽<lb/>
宋人殺其大夫司馬<lb/>
宋司城来奔<lb/>
　宋昭公下忌其公族上不能其祖母以致再亂為亂<lb/>
　者戴氏之族而書宋人非一人見昭公無政而臣庶<lb/>
<pb n="15b"/>
　得以擅殺大夫也大夫者孔叔公孫鍾離也而不名<lb/>
　義繫于殺大夫而其名不足紀也司馬者公子卬司<lb/>
　城者蕩意諸也又特以官舉者義繫于其官而名不<lb/>
　足紀也<lb/>
　左氏載司馬握節以死司城蕩意諸来奔效節于府<lb/>
　人而出或疑公子卬死節可嘉蕩意諸去國有禮何<lb/>
　以不書于春秋然宋是時國有淫母君方意忌大臣<lb/>
　疎逺宗族樂豫舍司馬讓公子卬則卬固從君于昏<lb/>
<pb n="16a"/>
　非見幾避禍之人明矣其死也既不可下同齊莊八<lb/>
　人又不可上擬荀息仇牧故書司馬司城從大夫衆<lb/>
　詞書之夫司馬司城官也爵則大夫也司城固以其<lb/>
　来奔特書矣司馬不從大夫并書而又書司馬者抑<lb/>
　以握節以死效節府人為其死節而作此例歟<lb/>
　劉氏曰榖梁云其以官稱無君之辭也鄭氏解云謂<lb/>
　無人君之徳非也晉殺其大夫郤錡郤犨郤至並尸<lb/>
　三卿亦可謂無君徳者曷為不以官稱之<lb/>
<pb n="16b"/>
癸卯○頃王元年<lb/>
九年○晉靈三齊昭十五衛成十七蔡莊二十八鄭穆<lb/>
　十曹共三十五卒陳共十四杞桓十九宋昭二秦康<lb/>
　三楚穆八<lb/>
春毛伯来求金<lb/>
　公孫敖不至京師毛伯遂徵職貢以供喪紀此時天<lb/>
　王方在諒闇不當遣使故與求車不同熊過氏曰不<lb/>
　稱王使有司以其常典行之非出于王如今時年例<lb/>
<pb n="17a"/>
　差必受璽書從事乃稱欽差也託于王命者政府自<lb/>
　有成法周公曰王若曰此其式也按熊氏此例可通<lb/>
　全經春秋各為一國疆域不通人臣出使無不禀自<lb/>
　朝廷即逆如翬良如季未有漫然自行者有特遣常<lb/>
　事之不同耳然于此條又不合也<lb/>
夫人姜氏如齊<lb/>
二月叔孫得臣如京師<lb/>
辛丑𦵏襄王<lb/>
<pb n="17b"/>
　趙氏曰喪卿共葬事于是始見也天王崩諸侯不奔<lb/>
　喪而以㣲者行自東遷以来失之矣于是襄王使大<lb/>
　夫来㑹僖公𦵏賵含成風且㑹之𦵏魯亦以公子遂<lb/>
　如晉𦵏襄公而後得臣𦵏襄王一則以其来不可不<lb/>
　往也一則以其如晉不可不如周也是故叔弓如晉<lb/>
　𦵏平公季孫意如如晉𦵏昭公而後叔鞅𦵏景王舍<lb/>
　是𦵏天子魯無使卿者矣靈王之喪鄭簡公在楚上<lb/>
　卿守國子展使印段往伯有曰弱不可子展曰與其<lb/>
<pb n="18a"/>
　莫往弱不猶愈乎此春秋之實情也<lb/>
晉人殺其大夫先都<lb/>
　左傳夷之蒐晉侯将登箕鄭父先都而使士縠梁益<lb/>
　耳将中軍先克曰狐趙之勲不可廢也從之故箕鄭<lb/>
　父等作亂使賊殺先克晉人殺先都梁益耳<lb/>
三月夫人姜氏至自齊<lb/>
　蘇子繇曰春秋夫人適他國未有至之者皆非禮不<lb/>
　告廟故也惟此以歸寕告廟故書<lb/>
<pb n="18b"/>
　夫人未嘗至此何以至以歸寧也至者殆之也歸寧<lb/>
　何以殆婦人出門凡事有畏今出境外矣何得不殆<lb/>
　然則于禚于祝丘反不殆乎此亂道之行途人殺之<lb/>
　可也不必殆也春秋于禚于祝丘宜殆者而不書至<lb/>
　此不宜殆者而書至正與桓盟不書至而納幣觀社<lb/>
　書至同聖人書法之妙也榖梁不解斯義曰卑以致<lb/>
　尊病文公也<lb/>
晉人殺其大夫士縠及箕鄭父<lb/>
<pb n="19a"/>
　經著先都二條一以志晉靈年幼不在諸侯大夫相<lb/>
　殺一以志趙盾專政之始也孫明復漫以不得專殺<lb/>
　書之非是<lb/>
　王樵氏曰按左氏言夷之蒐本使狐射姑将中軍趙<lb/>
　盾佐之以陽處父之言而易其班故狐射姑殺陽處<lb/>
　父又稱是蒐也将登箕鄭父先都使士縠梁益耳將<lb/>
　中軍以先克之言而止故箕鄭父作亂使賊殺先克<lb/>
　此一事也而兩言之蓋襄公先欲用狐射姑将中軍<lb/>
<pb n="19b"/>
　趙盾佐之又欲用士縠梁益耳而先克曰狐趙之勲<lb/>
　不可廢也襄公因是而止而陽處父又薦趙盾之能<lb/>
　曰不如使仁者佐賢者趙盾賢射姑仁于是襄公又<lb/>
　易其班使射姑佐盾是時諸大夫皆有不平之心矣<lb/>
　狐射姑首起而殺處父射姑出奔而先克代之諸大<lb/>
　夫滋不平故先都等以失職怨望而作亂左氏首箕<lb/>
　鄭父而經重士縠蓋士縠有元帥之望襄公所先擬<lb/>
　而趙盾所尤忌箕鄭父先都等則附謀擁和者耳前<lb/>
<pb n="20a"/>
　後陽處父先克之見殺狐射姑之奔士縠箕鄭父先<lb/>
　都梁益耳之死皆以盾之越次而為中軍帥故也故<lb/>
　春秋殺稱人而死者不去其官殺稱人以見非君意<lb/>
　不得以累上之辭書之死者不去其官以見非國討<lb/>
楚人伐鄭<lb/>
公子遂㑹晉人宋人衛人許人救鄭<lb/>
　左傳鄭及楚平公子遂㑹晉趙盾宋華耦衛孔達許<lb/>
　大夫救鄭不及楚師<lb/>
<pb n="20b"/>
　王樵氏曰楚自城濮之役不得志于中國兵不加于<lb/>
　鄭者十五年矣其君臣之心曷嘗一日㤀哉故靈公<lb/>
　立趙盾為政范山言于楚子曰晉君少不在諸侯北<lb/>
　方可圗也夫以晉君臣之志不在諸侯其迹未有形<lb/>
　于外也猶主夏盟諸侯未叛范山奚自而窺知之哉<lb/>
　蓋于其行事而得之耳據經所書公㑹諸侯晉大夫<lb/>
　盟于扈左氏曰晉侯立故也蓋趙盾强諸侯為此盟<lb/>
　也自是之外則二三大夫爭于寵利報怨市權自相<lb/>
<pb n="21a"/>
　專殺而已千載之下猶足以知之而况當時乎楚商<lb/>
　臣弑君之賊身負討而不忌見可侮而動師于狼淵<lb/>
　以伐鄭嘗中國耳趙盾以全盛未少挫衂之晉合四<lb/>
　國之師名曰救鄭乃遷延猶豫不及楚師而還楚得<lb/>
　氣去明年而有厥貉之次晉遂不競而楚莊伯趙盾<lb/>
　為之也故晉趙盾宋華耦衛孔達皆國卿略而書人<lb/>
　賤之也熊氏不信左氏而凡春秋書人者率謂以㣲<lb/>
　者行是春秋全無義例矣可乎哉<lb/>
<pb n="21b"/>
夏狄侵齊<lb/>
　左傳夏楚侵陳秋楚公子朱自東夷伐陳陳人敗之<lb/>
　獲公子茷陳懼乃及楚平<lb/>
秋八月曹伯襄卒<lb/>
九月癸酉地震<lb/>
　髙忠憲曰前此百餘年未有書地震者而自此至哀<lb/>
　公書地震者五陽㣲陰盛之象也孔晁曰陽伏于下<lb/>
　見迫于隂故不能升以至地震<lb/>
<pb n="22a"/>
冬楚子使椒来聘<lb/>
　秦欲伐晉楚将圖北方故先為結好之計以止其援<lb/>
　逺交近攻之䇿也<lb/>
　春秋待秦楚吳之君畧之耳故執宋公而楚稱子以<lb/>
　後或皆稱人無所進退也待秦楚吳之臣略之耳故<lb/>
　楚椒不稱大夫而吳札亦不稱公子無未命已命也<lb/>
　然楚至是君臣同見于經矣書楚子矣向以執宋公<lb/>
　故稱子已仍書人今稱子定矣夷狄而中國則中國<lb/>
<pb n="22b"/>
　之雖謂春秋進之亦可也<lb/>
　椒榖作萩<lb/>
秦人来歸僖公成風之襚<lb/>
　張洽氏曰杜氏云秦慕諸夏欲通于魯因有翟泉之<lb/>
　盟故追襚僖公并及成風愚謂當是時秦楚交病中<lb/>
　國秦欲伐晉而歸襚于魯猶楚欲圖北方而使椒来<lb/>
　聘也<lb/>
　公羊何為不言及成風成風尊也説者遂以此例惠<lb/>
<pb n="23a"/>
　公仲子謂仲子為惠公之妾母不知下有之字上不<lb/>
　必言及文法固是如此且仲子于惠公為妾于隠桓<lb/>
　則為母不言及者並尊之辭也<lb/>
　黄正憲氏曰按僖公成風妾母繫子之辭也婦人夫<lb/>
　死從子况妾母之于國君自當繫子為稱非以子而<lb/>
　先母也秦人欲親魯以間晉而無其端故追贈僖公<lb/>
　并及其母彼但取禮為重不暇計襚非其時矣公羊<lb/>
　子何必以兼之為非禮耶若榖梁子謂即外之弗夫<lb/>
<pb n="23b"/>
　人以見正而胡康侯遂有卑身賤父之論矣夫邦君<lb/>
　之妻異邦人稱之亦曰君夫人尊之也秦欲求好于<lb/>
　魯豈其歸襚之辭乃直呼其姓氏耶况當時卒𦵏成<lb/>
　風皆以夫人禮書矣何直至此始假外事以見正耶<lb/>
　但隔世已逺時無喪禮若止書歸襚如王使榮叔歸<lb/>
　含且賵之例則混而無别故僖公成風者乃史官核<lb/>
　實之辭<lb/>
　趙子嘗曰䇿書之法凡大國之下大夫小國之卿皆<lb/>
<pb n="24a"/>
　稱人二傳謂之㣲者秦康始假吊贈以通好于魯来<lb/>
　者非卿故書人凡書人来皆不言使不以賓禮接也<lb/>
𦵏曹共公<lb/>
甲辰○頃王二年<lb/>
十年○晉靈四齊昭十六衛成十八蔡莊二十九鄭穆<lb/>
　十一曹文公壽元年陳共十五杞桓二十宋昭三秦<lb/>
　康四楚穆九<lb/>
春王三月辛夘臧孫辰卒<lb/>
<pb n="24b"/>
夏秦伐晉<lb/>
　左傳春晉伐秦取少梁秦伯伐晉取北徵<lb/>
　書有稱秦者焉有稱秦人者焉偶舉耳得失無所在<lb/>
　也春秋于楚秦大槩俱不欲純與也楚自十一年伐<lb/>
　麋前以執宋公稱爵他則否伐麋後乃主盟中夏定<lb/>
　書楚子耳若秦則與楚滅庸後漸入于楚矣以後終<lb/>
　春秋未嘗勤中國故秦終春秋不書秦爵此前以獲<lb/>
　晉侯書爵此後以来聘書爵惟此二書而已<lb/>
<pb n="25a"/>
楚殺其大夫宜申<lb/>
　熊過氏曰此鬬宜申也未為卿不氏宜申事商臣君<lb/>
　臣之分已定而謀殺之則此討亂稱人可也而稱國<lb/>
　以殺又書其官胡子以為㣲義趙企明曰宜申而捷<lb/>
　則亦為楚人討逆故以無罪書也説者以吳楚之殺<lb/>
　大夫當必闗中國而後録者非據左氏宜申與子家<lb/>
　謀弑穆王穆王聞之讒言信矣故不以討罪例之<lb/>
自正月不雨至于秋七月<lb/>
<pb n="25b"/>
及蘇子盟于女栗<lb/>
　左傳頃王立故也<lb/>
　趙氏曰公及之不書公諱與天子大夫盟然公身與<lb/>
　盟三傳無明文<lb/>
　熊過氏曰畿内諸侯皆曰子殷制已然箕子微子是<lb/>
　也周因之王臣稱子皆畿内諸侯也蘇子劉子單子<lb/>
　尹子是也<lb/>
　詹萊氏曰蘇子不来公不如孰及之必魯大夫也不<lb/>
<pb n="26a"/>
　書者諱與王臣私盟于京師也季本氏曰女栗畿内<lb/>
　地蓋近女水<lb/>
冬狄侵宋<lb/>
楚子蔡侯次于厥貉<lb/>
　左傳陳侯鄭伯㑹楚子于息冬遂及蔡侯次于厥貉<lb/>
　将以伐宋宋華御事乃逆楚子勞且聴命遂道以田<lb/>
　孟諸宋公為右盂鄭伯為左盂麋子逃歸<lb/>
　按左氏傳文似陳鄭楚及蔡侯次于厥貉然據經則<lb/>
<pb n="26b"/>
　楚及者止蔡侯也至鄭伯為左盂則田孟諸事也此<lb/>
　一事也若據實書之當書宋人鄭人與楚田于雲夢<lb/>
　以記中國從楚之變然孟諸之田實非本事宋人偶<lb/>
　作弦髙之犒道田孟諸聊以自解耳堅事楚者惟蔡<lb/>
　厥貉之從惟蔡以前息之㑹無蔡以後孟諸之田無<lb/>
　陳各不相謀也<lb/>
　熊過氏曰陳鄭本不㑹故新城之盟有陳鄭而郤缺<lb/>
　于是乎有戊申入蔡之師若陳鄭實㑹如宣十一年<lb/>
<pb n="27a"/>
　辰陵者春秋亦無庸没而不書也此中夏盛衰之幾<lb/>
　故曰外次必有闗于天下之故而後書是也謂闗天<lb/>
　下而書也寧有没其實者哉<lb/>
　髙氏曰狄侵諸大國獨宋未爾自宋亂之後狄既侵<lb/>
　之楚次厥貉又将来伐則國幾亡矣厥貉之次将以<lb/>
　伐宋也因宋華御事逆楚子勞且聴命遂道以田孟<lb/>
　諸而麋子適逃歸故其禍遂中于麋爾<lb/>
　黄正憲氏曰按前年楚子使鬭椒来聘專為通道中<lb/>
<pb n="27b"/>
　華以便北侵之計故此親自浮漢江東下陳鄭蔡則<lb/>
　皆經歴之地也厥貉雖無明據意必在蔡之西北宋<lb/>
　之東南界楚欲窺中原所必至之地也越此則歴宋<lb/>
　都而楚亦不敢深入矣故曰次獨書蔡侯者陳侯鄭<lb/>
　伯皆從事于晉當楚子經其國或一迎勞而不與偕<lb/>
　行惟蔡服從楚國已久故獨同次厥貉耳説者泥左<lb/>
　氏宋公為右盂鄭伯為左盂之説疑陳侯亦同事遂<lb/>
　有失位降爵之説誤矣<lb/>
<pb n="28a"/>
　厥公作屈<lb/>
乙巳○頃王三年<lb/>
十有一年○晉靈五齊昭十七衛成十九蔡莊三十鄭<lb/>
　穆十二曹文二陳共十六杞桓二十一宋昭四秦康<lb/>
　五楚穆十<lb/>
春楚子伐麋<lb/>
　楚子書爵始此<lb/>
　麋公作圈今均州之鄖縣<lb/>
<pb n="28b"/>
夏叔仲彭生㑹郤缺于承匡<lb/>
　左傳謀諸侯之從于楚者<lb/>
　彭生公孫兹子叔孫得臣弟别為叔仲氏所謂惠伯<lb/>
　者也<lb/>
　承匡在襄邑今睢州<lb/>
　公榖無仲字匡公榖作筐<lb/>
秋曹伯来朝<lb/>
公子遂如宋<lb/>
<pb n="29a"/>
　左傳言司城蕩意諸而復之因賀楚師之不害也<lb/>
狄侵齊<lb/>
冬十月甲午叔孫得臣敗狄于鹹<lb/>
　左傳鄋瞞侵齊遂伐我叔孫追之十月敗狄于鹹獲<lb/>
　長狄僑如初宋武公之世司徒皇父獲長狄緣斯晉<lb/>
　之滅潞也獲僑如之弟焚如齊襄公二年獲其弟榮<lb/>
　如鄋瞞遂亡高忠憲曰比年狄侵齊者三侵魯宋者<lb/>
　一得臣乗其間而敗之自是終文公世狄不復犯窺<lb/>
<pb n="29b"/>
　齊魯惟十三年一侵衛耳則鹹之役不為無功也<lb/>
　熊過氏曰鄋瞞之狄漆姓防風後在鉅鹿以北鹹今<lb/>
　開州古東郡濮陽蓋衛地杜云魯地非也<lb/>
　左傳郕太子朱儒自安于夫鍾國人弗徇<lb/>
丙午○頃王四年<lb/>
十有二年○晉靈六齊昭十八衛成二十蔡莊三十一<lb/>
　鄭穆十三曹文三陳共十七杞桓二十二宋昭五秦<lb/>
　康六楚穆十一<lb/>
<pb n="30a"/>
春王正月郕伯来奔<lb/>
　左傳郕伯卒郕人立君太子以夫鍾與郕邽来奔公<lb/>
　以諸侯逆之公羊傳何以不名兄弟辭也孫氏曰莊<lb/>
　八年郕降于齊師自是入齊為附庸此又来奔為齊<lb/>
　所逼爾<lb/>
　太子朱儒非有大罪位無可絶魯安得絶之特書郕<lb/>
　伯春秋蓋著其為君之義也况在春正月又已踰年<lb/>
　矣劉氏以太子當立郕人不得絶之春秋大居正書<lb/>
<pb n="30b"/>
　曰郕伯是也不名者公羊所謂兄弟辭也蓋郕與魯<lb/>
　最親伯叔兄弟豈忍以失地相例乎陳君舉言辭從<lb/>
　主人與晉太子州蒲曾為晉侯一例熊氏謂郕伯其<lb/>
　後必立位故書郕伯者誤矣魯優郕伯如此予于是<lb/>
　益信次郎之師蓋有所不得已也<lb/>
　郕公作盛<lb/>
杞伯来朝<lb/>
　左傳杞桓公来朝且請絶叔姬而無絶昏公許之<lb/>
<pb n="31a"/>
二月庚子子叔姬卒<lb/>
　左氏二月叔姬卒不言杞絶也公榖皆以為公娣妹<lb/>
　之未適人者故稱子貴之也成八之杞叔姬公榖皆<lb/>
　以為出也<lb/>
　釋例曰杞桓公以僖二十三年即位襄六年卒凡在<lb/>
　位七十一年文成之世經書叔姬二人一人出一人<lb/>
　卒皆杞桓公夫人也唐孔氏曰其娣亦字叔者周之<lb/>
　法積叔也<lb/>
<pb n="31b"/>
　趙子常曰子叔姬既絶于杞故不書國成八杞叔姬<lb/>
　歸老于魯非杞絶之故書國魯君皆為之服而喪以<lb/>
　夫人之禮故書卒子叔姬不書𦵏同于在室也杞伯<lb/>
　来逆叔姬之喪以歸亦不書𦵏魯不㑹也齊子叔姬<lb/>
　非罪出而與郯伯姬皆不書卒者宣成之世恩有厚<lb/>
　薄皆不得以夫人禮成喪也又曰説者疑杞絶叔姬<lb/>
　此非子叔姬以前不書来歸傳又無子字卒不繫杞<lb/>
　杜氏謂未歸而卒則亦不當遽絶之遂排傳妄非也<lb/>
<pb n="32a"/>
　蓋叔姬不安于杞假歸寧以反故杞伯来請而後絶<lb/>
　經不書始嫁與来寧法與鄫季姬同卒不繫杞者既<lb/>
　絶也經稱子叔姬者孔氏曰周人字法積叔故或加<lb/>
　子以自異是也傳不稱子亦省其可省者或時習通<lb/>
　稱也張洽氏曰文公女故曰子以别于先君之女也<lb/>
　鄒肇敏曰按杞桓公姑容乃成公之弟惠公之子共<lb/>
　公之孫而求婦之伯姬乃其祖母共夫人也伯姬以<lb/>
　莊二十五年歸杞時共公未立其父杞靖公十七年<lb/>
<pb n="32b"/>
　而伯姬之歸已書于册則謂内女嫁為夫人然後書<lb/>
　者非達例矣靖共惠成桓杞君之次也共公在位八<lb/>
　年莊三十一年立其卒當在僖五年而經不見魯人<lb/>
　喪紀之缺可知是年春書杞伯姬来朝其子其子蓋<lb/>
　惠公也時惠公必尚幼未能行朝禮故其母挈之而<lb/>
　来惠公在位十八年僖二十三年經書杞子卒者是<lb/>
　已左傳既誤以為成公僖二十七年成公四年杞子<lb/>
　来朝則成公也傳又誤以為桓公考杞成在位十八<lb/>
<pb n="33a"/>
　年當以文八年卒而亦不書至文十二年乃成公弟<lb/>
　桓公姑容之四年傳于其来朝曰始朝公也謂桓始<lb/>
　来朝則可如謂前此朝僖而今始朝公總此一杞桓<lb/>
　則将置成公一代于何地先是僖三十一年杞伯姬<lb/>
　共夫人来求婦則未知其為孫成公聘歟桓公聘歟<lb/>
　如為成公聘也者成公殁已四年不應至是而後絶<lb/>
　意必為桓公聘也所聘即子叔姬也子叔姬不言杞<lb/>
　蓋未嫁之女也未嫁則何以絶叔姬蓋有疾而濱于<lb/>
<pb n="33b"/>
　危也何以知之以下書子叔姬卒知之杞伯之請重<lb/>
　在無絶昏而不在絶叔姬是時叔姬于歸有期疾甚<lb/>
　魯為之告于杞杞伯因是来朝并訂後姻耳然叔姬<lb/>
　未嫁何以書卒喪服記云婦人笄而不為殤注女子<lb/>
　已笄者死則亦依在室之服服之不降而從殤蓋其<lb/>
　例在僖九年伯姬卒榖梁傳曰内女也許嫁而死則<lb/>
　以成人之喪治之夫子叔姬亦猶是也其以為見絶<lb/>
　于杞故不繫之杞者非也<lb/>
<pb n="34a"/>
　啖氏曰此傳當在成八年誤置此也<lb/>
夏楚人圍巢<lb/>
　巢今廬州之巢縣<lb/>
秋滕子来朝<lb/>
秦伯使術来聘<lb/>
　秦用逺交近攻之䇿終春秋魯未嘗聘秦秦子至是<lb/>
　始稱伯術者大夫故名而不氏非貶而去族也秦将<lb/>
　伐晉魯主晉故為之禮外大夫来魯未命者例書名<lb/>
<pb n="34b"/>
　公羊云秦無大夫此何以書賢繆公也非也<lb/>
　術公作遂<lb/>
冬十有二月戊午晉人秦人戰于河曲<lb/>
　左傳秦為令狐之役秦伯伐晉取羈馬趙盾将中軍<lb/>
　從秦師于河曲秦師夜遯<lb/>
　自殽至此凡六交兵秦晉亟戰而楚伯矣晉主夏盟<lb/>
　而君幼國偷軍謀不一其始見于河曲之戰其甚見<lb/>
　于邲之敗蓋一轍也<lb/>
<pb n="35a"/>
　凡戰不言及交為主也此常例也榖梁傳秦晉之戰<lb/>
　已亟故略之其説亦是若杜元凱秦晉無功以㣲者<lb/>
　告故稱人王氏謂疆場之事守吏自相忿爭皆非也<lb/>
　髙忠憲曰黷兵殘民其罪同不言及無曲直辭不言<lb/>
　敗無勝負之辭<lb/>
　河曲黄河之曲在蒲坂縣今之蒲州同州是其處<lb/>
季孫行父帥師城諸及鄆<lb/>
　諸在莒東北此東鄆也莒魯所爭者今莒州沂水縣<lb/>
<pb n="35b"/>
　古城陽姑幕地城之備公孫敖也公孫敖奔莒魯人<lb/>
　畏莒間已也諸鄆又近費季孫食邑在費自費以東<lb/>
　從其經略于是城二邑以師焉然鄆在莒西諸在莒<lb/>
　東形勢之相望者也諸之服魯已久而鄆附方新書<lb/>
　及者先後辭將因諸制鄆也榖梁傳曰稱帥師言有<lb/>
　難也不能伐莒問罪而徒費司徒財力焉魯人淺謀<lb/>
　矣春秋帥師城者三此年及襄十五城郛哀三城啟<lb/>
　陽是也左氏曰書時時矣又曷書哉成元年楚公子<lb/>
<pb n="36a"/>
　嬰齊伐莒入鄆襄十二年季孫宿救台遂入鄆至昭<lb/>
　元年取鄆叔弓疆鄆田皆東鄆成四年城鄆乃西鄆<lb/>
　也莒魯之爭始此<lb/>
　鄆公作運<lb/>
　<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋辯義卷十四<lb/>
</p>
<p>
</p>
  </div>
</body>
</text>
</TEI>
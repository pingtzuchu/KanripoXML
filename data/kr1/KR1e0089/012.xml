<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷十二</head>
    <p>
<pb n="1a"/>
欽定四庫全書<lb/>
　春秋辯義卷十二　　　　明　卓爾康　撰<lb/>
僖公四<lb/>
己丑○襄王二十年<lb/>
二十有八年○晉文四齊昭公潘元年衛成三蔡莊十<lb/>
　四鄭文四十一曹共二十一陳穆十六卒杞桓五宋<lb/>
　成五秦穆二十八楚成四十<lb/>
春晉侯侵曹<lb/>
<pb n="1b"/>
晉侯伐衛<lb/>
　左傳晉侯将伐曹假道于衛衛人弗許還自南河濟<lb/>
　侵曹伐衛晉侯齊侯盟于歛盂衛侯請盟晉人弗許<lb/>
　趙子嘗曰侵曹伐衛討其附楚也杜元凱曰再舉晉<lb/>
　侯曹衛兩来告也孫明復曰曹衛楚與國也晉侯将<lb/>
　救宋故侵曹伐衛不言遂者非繼事也侵曹既反而<lb/>
　後伐衛也李堯俞曰遂者因近適逺之辭曹逺衛近<lb/>
　不得以為繼事而言遂也<lb/>
<pb n="2a"/>
　黄正憲氏曰按是時中國諸侯俱已事楚獨宋尚存<lb/>
　為中華屏障而今且受圍晉所恃以協力排楚者齊<lb/>
　秦兩大國而兩國之師又未能即至若遽撃四國以<lb/>
　攻楚則楚鋒甚鋭如肉投餒虎與宋俱斃耳若必待<lb/>
　齊秦至則宋圍方急旦夕且下将奈之何于是出一<lb/>
　偏師先分一支令将領統師潜掠曹境以揺四國之<lb/>
　心親自統重兵整師徐進聲言伐衛以致楚頵之救<lb/>
　即未敢與楚交鋒而聲勢遥懸彼此角立則楚人必<lb/>
<pb n="2b"/>
　欲救衛未暇攻宋及楚救衛晉又不與戰而入曹不<lb/>
　過使楚人兩地奔馳寛緩時日以待齊秦之至也兵<lb/>
　家之詭道如此<lb/>
　左傳衛侯欲與楚國人不欲故出其君以悦于晉衛<lb/>
　侯出居于襄牛<lb/>
公子買戍衛不卒戍刺之<lb/>
　左傳公子買戍衛楚人救衛不克公懼于晉殺子菆<lb/>
　以説焉謂楚人曰不卒戍也<lb/>
<pb n="3a"/>
　晉侯起兵魯且慚且懼終從楚則不敢改従晉則不<lb/>
　信于是拚公子買一死以解之謂楚人曰買不卒戍<lb/>
　𨽻也不力故刺之可以辭楚然因是而釋戍可以悦<lb/>
　晉魯為計巧而心亦苦矣<lb/>
　内殺大夫皆書刺用周禮三刺之法訊群吏訊萬民<lb/>
　示以不枉濫也<lb/>
楚人救衛<lb/>
　晉侯伐衛僅率孤軍楚謂其易與也其大衆尚背酅<lb/>
<pb n="3b"/>
　而舍而聊遣一旅救之晉正欲楚如此當時特以齊<lb/>
　秦之兵未至故不與交鋒爾<lb/>
　吳氏曰蓋楚人分圍宋之兵以救衛也狐偃已先料<lb/>
　其必然矣<lb/>
三月丙午晉侯入曹執曹伯畀宋人<lb/>
　左傳宋人使門尹般如晉師告急公曰宋人告急舍<lb/>
　之則絶告楚不許我欲戰矣齊秦未可若之何先軫<lb/>
　曰使宋舍我而賂齊秦藉之告楚我執曹君而分曹<lb/>
<pb n="4a"/>
　衛之田以賜宋人楚愛曹衛必不許也喜賂怒頑能<lb/>
　無戰乎公説執曹伯分曹衛之田以畀宋人<lb/>
　書晉侯為入曹也既言晉侯入曹故不可復言晉人<lb/>
　執曹伯非以伯討許之也<lb/>
夏四月己巳晉侯齊師宋師秦師及楚人戰于城濮楚<lb/>
師敗績<lb/>
　左傳子玉使伯棼請戰王怒少與之師子玉使宛春<lb/>
　告于晉師曰請復衛侯而封曹臣亦釋宋之圍先軫<lb/>
<pb n="4b"/>
　曰不如私許復曹衛以攜之執宛春以怒楚既戰而<lb/>
　後圖之公説曹衛告絶于楚子玉怒從晉師晉師退<lb/>
　楚衆欲止子玉不可夏四月戊辰晉侯次于城濮楚<lb/>
　師背酅而舍子玉使鬭勃請戰己巳胥臣以下軍之<lb/>
　佐當陳蔡陳蔡奔楚右師潰狐毛狐偃以上軍夹攻<lb/>
　子西楚左師潰楚師敗績<lb/>
　及楚人戰者與救衛之師戰也楚之強甚于齊桓之<lb/>
　時晉文公一戰勝楚終文以及襄之世楚人不敢復<lb/>
<pb n="5a"/>
　窺中國者十五年則功莫盛于此矣宋公齊國歸父<lb/>
　秦小子憗既次城濮以師屬晉不與戰也書宋師從<lb/>
　齊秦例也陳蔡屬右師失位故賤而不書且楚為主<lb/>
　不書陳蔡可也楚子稱人楚當僖公之時未純稱子<lb/>
　漸進之也熊氏言子玉得臣未命之卿非也楚于是<lb/>
　稱人足矣一二波臣安計其命與未命乎<lb/>
　永嘉吕氏曰齊桓之楚雖曰猾夏攻蔡伐鄭特近楚<lb/>
　之國受禍未至偃然與中國並驅爭先故齊桓猶可<lb/>
<pb n="5b"/>
　徐為之謀晉文之楚則執中國盟主而在㑹諸侯不<lb/>
　敢與之争戰于泓而中國不能與之敵魯至于乞師<lb/>
　而戍榖逼齊四國與之合兵而圍宋曹衛亦受其節<lb/>
　制此蠻荆之極盛也故晉文不得不速與之戰召陵<lb/>
　之次一得屈完之盟而退師城濮之役不至敗楚師<lb/>
　不已也蓋桓公所為將以服强楚之心晉文之舉所<lb/>
　以挫强楚之勢也所遇不同用計亦異立功之緩急<lb/>
　亦如之其為有功于中國則一也然召陵之師規模<lb/>
<pb n="6a"/>
　既定聲其罪而伐之楚亦屈服而不敢較此正也晉<lb/>
　文加兵曹衛以致楚許服二國以攜楚又拘子玉之<lb/>
　使以怒楚三舍避之示怯以誘楚其詭計如此孔子<lb/>
　㫁之曰譎豈不信哉故齊桓圗楚之功三十年而後<lb/>
　有召陵之役㑹諸侯之事亦三十餘年屡盟屡㑹而<lb/>
　後有葵丘之盛若文公則侵曹伐衛勝楚圍許盟踐<lb/>
　土㑹温兩致天王執曹衛之君而後復之凡覇者之<lb/>
　事為之略盡皆在一年之内是齊桓猶有近正之意<lb/>
<pb n="6b"/>
　若晉文則太譎矣齊桓猶有近厚之心若晉文則太<lb/>
　迫矣<lb/>
　張洽氏曰齊桓之伐楚致屈完于召陵楚未大創也<lb/>
　故次年即滅弦誘鄭終桓公之霸楚為患而不能致<lb/>
　文公欲覇天下以為楚不大創不足以定覇故欲戰<lb/>
　而勝楚以取威而後覇業定<lb/>
　黄正憲氏曰晉文圗伯必先定計當楚未圍宋之前<lb/>
　已遣使往約兩國起兵来㑹預知定期矣故去冬一<lb/>
<pb n="7a"/>
　聞楚人圍宋春即出一偏師侵曹伐衛及楚子救衛<lb/>
　遂移師入曹凡此不惟攻楚必救兾解宋圍實以疑<lb/>
　兵揺楚使奔救不暇延緩時日以待齊秦之至耳不<lb/>
　然齊桓之時楚氛不甚猖獗尚㑹八國之師方敢次<lb/>
　陘今楚頵威勢十倍昔時乃敢以孤軍深入以當五<lb/>
　國之鋭哉及宋圍既解齊秦已至宜可逞于一決矣<lb/>
　猶不敢輕動以取敗自丙午以迄己巳二十四日遲<lb/>
　疑熟慮虜已在吾目中于是整師徐行次于城濮與<lb/>
<pb n="7b"/>
　楚營對壘楚将子玉輕謀躁進遂出竒以大敗之豈<lb/>
　不算無遺䇿以萬全取勝者哉説者藉口于孔子正<lb/>
　譎之㫁遂交口訾其為譎此不惟不識晉楚之時勢<lb/>
　亦昧于兵家制勝之道矣<lb/>
　鍾伯敬曰晉文公城濮之戰其謀舅犯始之先軫中<lb/>
　之又終之總以善用曹衛為主曹衛楚之與國楚之<lb/>
　有曹衛猶晉之有宋也楚伐宋晉不救宋而執曹伯<lb/>
　分曹衛之田畀宋以累楚人之心而宋之圍自解及<lb/>
<pb n="8a"/>
　楚人請復衛侯而封曹乃私許復曹衛以攜之曹衛<lb/>
　告絶于楚曹衛告絶于楚而晉又有曹衛曹衛之形<lb/>
　反化為宋曹衛之形化為宋而楚孤楚孤而晉之勝<lb/>
　楚不待戰而決矣其顛倒不測之妙能使我之伐曹<lb/>
　衛者救曹衛而楚之庇曹衛者反以失曹衛用與國<lb/>
　用敵國又用敵國之與國還以困敵國其䋲索収放<lb/>
　皆在我而不在人譎則譎矣然而不可謂不竒也<lb/>
　城濮曹衛界上地<lb/>
<pb n="8b"/>
楚殺其大夫得臣<lb/>
　書楚大夫足矣楚君尚未純稱子得臣之去氏與否<lb/>
　尚未計也王樵氏曰昔屈瑕伐羅而敗群帥囚于冶<lb/>
　父而聴刑楚子曰孤之罪也殽之役秦大夫及左右<lb/>
　請殺孟明秦伯曰孤之過也二君之賢可以為殺得<lb/>
　臣之斷矣得臣自殺而以國殺為文者何楚子之意<lb/>
　也<lb/>
　郝仲輿曰得臣令尹子玉也城濮之役楚子欲退令<lb/>
<pb n="9a"/>
　尹主戰而敗楚子誅之説者曰晉再勝楚再敗非也<lb/>
　禮謀人軍師敗則死之城濮敗而誅子玉泜水退而<lb/>
　誅子上鄢陵戰而誅子反屬國叛而誅子辛是乃楚<lb/>
　所以振耳<lb/>
　楚始書大夫<lb/>
衛侯出奔楚<lb/>
　經載衛侯奔楚在此時而傳載在三月之前乃奔襄<lb/>
　牛也今自襄牛奔于楚耳衛侯不名位實未絶是時<lb/>
<pb n="9b"/>
　方奉叔武國無二君也歸則復名叔武立不可無辯<lb/>
　矣<lb/>
五月癸丑公㑹晉侯齊侯宋公蔡侯鄭伯衛子莒子盟<lb/>
于踐土<lb/>
　左傳甲午至于衡雍作王宫于踐土五月晉侯及鄭<lb/>
　伯盟于衡雍丁未獻楚俘于王鄭伯傳王己酉王饗<lb/>
　醴命晉侯宥王命尹氏及王子虎内史叔興父䇿命<lb/>
　晉侯為侯伯晉侯從命受䇿以出出入三覲衛侯出<lb/>
<pb n="10a"/>
　奔楚遂適陳使元咺奉叔武以受盟癸亥王子虎盟<lb/>
　于王庭<lb/>
　胡傳踐土之㑹天王下勞晉侯削而不書何也周室<lb/>
　東遷所存者號與祭耳其實不及一小國晉文之爵<lb/>
　雖曰侯伯而號令天下幾于改物實行天子之事此<lb/>
　春秋之名實也與其名存實亾猶愈于名實俱亾故<lb/>
　天王下勞晉侯于踐土則削而不書去其實以全名<lb/>
　所謂君道也父道也晉侯以臣召君則書天王狩于<lb/>
<pb n="10b"/>
　河陽正其名以統實所謂臣道也子道也<lb/>
　杜氏曰王子虎臨盟不同歃故不書衛叔武攝位受<lb/>
　盟從未成君之禮故稱子而序鄭伯之下晉始伯故<lb/>
　序齊宋之上齊先宋伯者以強弱升降也莒故附魯<lb/>
　即楚邾附宋伐齊魯宋服遂懼而請盟也<lb/>
　踐土之盟傳有下勞之説趙氏力排其誣以二十四<lb/>
　年天王出居于鄭之後未嘗歸于王城踐土即鄭地<lb/>
　天子久居于此何下勞之有乃傳于二十五年已記<lb/>
<pb n="11a"/>
　王入于王城矣然無論王在王城王在鄭晉侯樹此<lb/>
　大業蒙塵之主過自抑損逺而勞之亦情也禮也趙<lb/>
　子嘗謂不書王子虎以尊王室全伯功熊氏以為妄<lb/>
　且曰安知子虎之與盟乎然傳明載鄭伯傅王王享<lb/>
　醴命尹氏王子虎盟于王庭則左氏不誣也不書王<lb/>
　子虎者此大臣殊也翟泉不諱盟王人然已諱公矣<lb/>
　趙氏又言即在鄭地不可言下勞然天子遣使臣不<lb/>
　論躬親遣使皆可言下必以往来道路辨其非下者<lb/>
<pb n="11b"/>
　泥也此時王即入于王城而亂孽未除尚非平定晉<lb/>
　侯同盟未㑹聲勢尚孤王嘉晉功親臨下勞晉作宫<lb/>
　踐土以佇帝輦既盟之後同朝王所其事本末如此<lb/>
　殊無所礙周王向在行間不為屈體晉侯約盟朝王<lb/>
　亦無失節其不書下勞者殆以近故置之也不然即<lb/>
　侈書天王賞功之命以彰中與盛事可矣<lb/>
　姜廷善曰按踐土臺在今滎澤縣西北予嘗分守河<lb/>
　南繇洛陽東經偃師鞏縣汜水滎澤凡三百餘里而<lb/>
<pb n="12a"/>
　至其地襄王既于僖二十五年還入王城則由王城<lb/>
　東出三百餘里至踐土下勞晉侯不為不逺諸傳未<lb/>
　見明言第榖梁有此説而胡氏信之耳左氏但云晉<lb/>
　侯自城濮還至衡雍作王宫于踐土以待王至獻楚<lb/>
　捷于王當是晉侯勝楚之後作宫于踐土謀納王而<lb/>
　因獻捷焉王自是合王子虎與諸侯盟始還王城取<lb/>
　太叔于温殺之于隰城而賜晉侯以陽樊温原攅茅<lb/>
　之田其後晉以温為其所有地㑹諸侯于此請王出<lb/>
<pb n="12b"/>
　而臨之因王講武而就朝蓋自嫌強大不敢擁衆入<lb/>
　京以震驚宫闕此則再煩王出是實事是兩番事西<lb/>
　亭辯疑以為河陽乃王還王城所必繇之道故因便<lb/>
　講武而諸侯就朝因納王若然則須過河北復還河<lb/>
　南始可入于王城非便道矣殆王孫未嘗出外不知<lb/>
　所當經行與否而意想以為當然爾今從其踐土納<lb/>
　王之説而于温河陽則仍從諸傳然諸傳以為召王<lb/>
　亦非也<lb/>
<pb n="13a"/>
陳侯如㑹<lb/>
　劉侍讀曰如㑹聞㑹自至也孫明復曰来不及盟也<lb/>
公朝于王所<lb/>
　姜廷善曰王将還入王城因晉獻捷受諸侯之朝諸<lb/>
　侯因王在而朝道理當然無所不可榖梁以為非其<lb/>
　所者非也天王以王室有難而出居于外即就諸侯<lb/>
　之朝而動以為非然則勤王之義廢而凡為大君者<lb/>
　亦難矣此決非春秋之㫖也<lb/>
<pb n="13b"/>
　鄧元錫曰朝王所非所矣而書朝正名也朝列國書<lb/>
　如不與其朝也如京師亦曰如不曰朝不成其為朝<lb/>
　也<lb/>
六月衛侯鄭自楚復歸于衛衛元咺出奔晉<lb/>
　趙氏曰初成公之出晉立叔武于衛踐土之盟所謂<lb/>
　衛子是也今衛侯復歸所謂衛子者何以置之哉不<lb/>
　殺則廢矣夫衛子非簒也晉實立之故凡諸侯在喪<lb/>
　未踰年則稱子以其未踰年不敢君也踐土之㑹叔武<lb/>
<pb n="14a"/>
　非在喪亦以衛子書衛子蓋迫于晉命而攝衛政實<lb/>
　不敢君以待衛侯之反也則衛子亦所謂賢者歟衛<lb/>
　侯書復歸則國逆之非外納之矣國逆之是衛子之<lb/>
　意也衛侯入而不察以為衛子簒也故殺之夫衛子<lb/>
　者乃隠公而衛成即桓公也以遜而得逆以賢而得<lb/>
　罪此聖人于叔武書子以見其遜且賢于衛侯書名<lb/>
　以見其逆且有罪也其義蓋已著矣<lb/>
　王樵氏曰按如左氏之言則殺叔武者顓犬也而非<lb/>
<pb n="14b"/>
　衛侯之意知其無罪而哭之即誅顓犬亦足以自白<lb/>
　矣元咺復何訴乎吾觀衛侯在外則殺元咺之子返<lb/>
　國則已盟而先入是皆有忌叔武之心顓犬之徒蓋<lb/>
　探㫖承意者耳其使二人為前驅前驅云者即漢人<lb/>
　清宫誅少帝之意也歸罪顓犬猶以彭生除之之謂<lb/>
　也枕之股而哭之隨殺顓犬蓋欲以此欺晉而免其<lb/>
　討次必殺元咺以滅口而不料元咺之覺而先奔也<lb/>
　晉侯所以疾衛侯之深蓋以叔武也而後儒皆以為<lb/>
<pb n="15a"/>
　偏信元咺之訴否則又謂以不禮之舊怨妄矣<lb/>
陳侯款卒<lb/>
　王氏曰陳既與楚而踐土之盟穆公獨後㑹期其薄<lb/>
　於弔贈無疑曹共公背殯出㑹諸侯于温遂圍許明<lb/>
　年春還又即㑹翟泉則陳穆公之𦵏不㑹賓主皆有<lb/>
　所不暇也<lb/>
秋杞伯姬来<lb/>
公子遂如齊<lb/>
<pb n="15b"/>
　髙忠憲曰始平于齊也張洽氏曰杞伯姬来而入杞<lb/>
　之怨釋公子遂如齊而取榖之憾解中國貴于伯權<lb/>
　之立如此<lb/>
冬公㑹晉侯齊侯宋公蔡侯鄭伯陳子莒子邾子秦人<lb/>
于温<lb/>
　左傳討不服也<lb/>
　杜氏曰討衛許也中國諸侯服楚而同圍宋者陳蔡<lb/>
　鄭許也楚敗之後蔡鄭即從晉陳亦如㑹惟許不至<lb/>
<pb n="16a"/>
　故討許衛侯既赦之復國矣猶欲討衛者元咺有訟<lb/>
　也<lb/>
　秦與中國之㑹矣秦伯爵初皆稱人西周既替諸侯<lb/>
　或即夷或僣號多不能從朝㑹紀綱之舊作春秋者<lb/>
　繇㣲至盛以漸進之陳共公稱子先君未𦵏例在九<lb/>
　年宋襄公稱子自在本班陳共公稱子降在鄭下陳<lb/>
　懐公稱子在鄭上傳無義例蓋主㑹所次非褒貶也<lb/>
　秦與中國㑹始此<lb/>
<pb n="16b"/>
　温即今温縣其驛今為河陽驛云<lb/>
　晉侯下榖無齊侯<lb/>
天王狩于河陽<lb/>
　左傳是㑹也晉侯召王以諸侯見且使王狩仲尼曰<lb/>
　以臣召君不可以訓<lb/>
　襄王出奔君綱不振晉侯創伯約友邦諸侯勤王復<lb/>
　辟其心甚盛功甚大無可訾議狩于河陽者固自有<lb/>
　説河陽地較寛衍可以聚㑹觀文公元年晉襄公朝<lb/>
<pb n="17a"/>
　王于温溴梁之盟晉侯與諸侯宴于温可見一也太<lb/>
　叔在温稱孤挾制當入其地掃除清明二也是時已<lb/>
　㑹諸侯于温率其朝周未必同心三也列侯萬衆㣲<lb/>
　弱之周難以供應四也自嫌強大擁兵驟入五也史<lb/>
　記載冬晉侯㑹諸侯于温欲率之朝周力未能恐其<lb/>
　有畔者乃使人言周襄王狩于河陽當日情形實是<lb/>
　如此此一舉也使間闗瑣尾之天子復睹車攻馬同<lb/>
　之盛夫子書曰天王狩于河陽蓋所以大晉侯之功<lb/>
<pb n="17b"/>
　探其志而為之揚詡耳天子所在稱幸入必稱警出<lb/>
　必稱蹕食必稱膳進必稱御狩于河陽立言自是如<lb/>
　此左氏曰以臣召君不可以訓又于其中推出當時<lb/>
　之勢與夫子之心發此一段議論自少不得後儒泥<lb/>
　之誅責晉文幾許罪惡亦過矣且其所言不可以訓<lb/>
　蓋所以訓後人也猶禪受之藉為簒立征誅之藉為<lb/>
　放伐也至于召之一字亦是立文如此晉侯即有召<lb/>
　王之舉非遣官具表即面君口奏如後世之請駕幸<lb/>
<pb n="18a"/>
　奉天駕幸成都者豈命一人呼之如小兒乎諸人又<lb/>
　云晉侯不朝徒勤召集此又不通文理之説也爾時<lb/>
　諸侯凡兩朝天子踐土之後公朝于王所温之後壬<lb/>
　申公朝于王所春秋魯史也魯史書公朝則晉史亦<lb/>
　必書文朝也魯史不得書他國事也晉侯闢周再造<lb/>
　日月同朗而不理于後儒之口亦可悲矣胡傳原其<lb/>
　自嫌之心嘉其尊王之意則請王之狩忠亦至焉其<lb/>
　意惟近時黄正憲氏得之蓋曰晉文藉齊秦以勝楚<lb/>
<pb n="18b"/>
　又欲糾齊秦以納王故三國在温諸國渡河而北㑹<lb/>
　之耳但襄王出奔五載綱紀蕩然人心蔑視則回鑾<lb/>
　之際防範當嚴况頺叔之黨盡在滑雒間尤不可不<lb/>
　備晉文乃命諸侯各整師徒為扈衛従行之計先于<lb/>
　河陽簡集訓練耀武揚威以振刷人心請天王大閲<lb/>
　以觀戎備遂舉田獵如宣王㑹東都蒐狩講武故事<lb/>
　于是史官據實書曰天王狩于河陽見晉文公先事<lb/>
　謀始預戒不虞為勤王之大節而天子蒙塵之後復<lb/>
<pb n="19a"/>
　覩㑹同大狩威儀矣聖人蓋有嘉與之意焉而可泥<lb/>
　左氏之説以沒人善乎李琪氏曰按晉杜預載晉汲<lb/>
　冢得古書科斗文字其紀篇有周襄王㑹諸侯于河<lb/>
　陽之文即春秋狩于河陽之書睹此則尊王之辭信<lb/>
　為仲尼特筆也然謂以之訓正天下則可以之譏貶<lb/>
　晉文則不可<lb/>
　程子曰晉文公欲率諸侯以朝王正也懼其不能故<lb/>
　譎以行之召王以就焉人獨見其召王之非而不見<lb/>
<pb n="19b"/>
　其欲朝之本心是以譎而掩其正也<lb/>
　姜廷善曰按當時晉以許不㑹踐土欲討許衛侯為<lb/>
　元咺所訟欲討衛又以温為王所賜地㑹諸侯于此<lb/>
　以謀討貳而即欲王至其地一藉寵靈焉自嫌强大<lb/>
　不敢入京師之意晉容有之自以地小力薄不足以<lb/>
　待諸侯因晉侯之請有出而就之之意王亦容有之<lb/>
　此春秋所取也故書諸侯㑹温天王狩于河陽公朝<lb/>
　王所若曰諸侯自相為㑹王因行狩而諸侯因相與<lb/>
<pb n="20a"/>
　朝王云爾如此則王與諸侯兩無所嫌皆可紀也惟<lb/>
　主召而言故當為王諱又當為晉解不費幾許周旋<lb/>
　哉温主邑言河陽主方言大天子之狩故言方而不<lb/>
　定其地今温縣河陽驛其實温即河陽也<lb/>
　狩榖作守<lb/>
壬申公朝于王所<lb/>
　廬陵李氏曰春秋書魯之朝王者三此年二成十三<lb/>
　年如京師是也皆因伯事以行禮然此雖在外而得<lb/>
<pb n="20b"/>
　書朝彼雖至京師而反書如者蓋此若書如則無以<lb/>
　見天王就朝之實彼若書朝則無以見諸侯之不臣<lb/>
　禮義各有在也彼書朝于伐秦之先此書朝于盟踐<lb/>
　土之後者蓋彼不先書朝無以見朝王之為重此不<lb/>
　後書朝無以見諱王之實義亦各有在也然此書朝<lb/>
　猶為下事上之詞彼書如則不過彼適此之例矣亦<lb/>
　㣲有分别<lb/>
晉人執衛侯歸之于京師<lb/>
<pb n="21a"/>
　晉侯執衛侯者固以背同姓戕骨肉之故然而為臣<lb/>
　執君終非伯討故稱人啖氏曰春秋時以强暴弱故<lb/>
　執諸侯皆稱人亂辭也<lb/>
衛元咺自晉復歸于衛<lb/>
　左傳立公子瑕<lb/>
　國語晉侯執衛成公歸之于周請殺之王曰不可夫<lb/>
　君臣無獄今元咺雖直不可聴也君臣皆獄父子将<lb/>
　獄是無上下也而叔父聴之一逆矣又為臣殺其君<lb/>
<pb n="21b"/>
　其安庸刑布刑而不庸再逆矣一合諸侯而有再逆<lb/>
　政余懼其無後也不然余何私于衛侯<lb/>
　王樵氏曰文公始治衛侯殺叔武之罪雖非盡出于<lb/>
　公然亦足以警意忌信讒殘害骨肉者且執以歸于<lb/>
　京師亦得討罪之禮乃春秋之意則若不與之何哉<lb/>
　豈非啓君臣之訟其所傷反多耶且雖歸之京師而<lb/>
　實專聴其獄囚諸深室使醫酖之皆晉侯之意未嘗<lb/>
　取舎決于天王而輕重付之公論也則安得而與之<lb/>
<pb n="22a"/>
　哉故稱晉人受臣之訴以執其君同于以强暴弱執<lb/>
　諸侯皆稱人之亂辭而不殊也曰歸之于京師者强<lb/>
　致之之詞也且其君既坐其臣亦安得無問而縱釋<lb/>
　元咺君囚臣歸復擅立君無禮如此而晉懵如也是<lb/>
　可忍也哉<lb/>
　熊過氏曰惠王復周公忌父鄭復公父定叔宋復蕩<lb/>
　意諸不書必挟外援以歸然後書其曰自晉譏在晉<lb/>
　也君歸則身出而歸晉君出則晉奉而歸衛陳君舉<lb/>
<pb n="22b"/>
　曰衛元咺復歸宋魚石晉欒盈復入皆伉辭也<lb/>
諸侯遂圍許<lb/>
　胡傳諸侯比再㑹天子再至皆朝于王所而許獨不<lb/>
　㑹以其不臣也故諸侯圍許按古者巡狩諸侯各朝<lb/>
　于方嶽今法天子行幸三百里内亦皆問起居許距<lb/>
　河陽踐土近矣而可以不㑹乎其稱遂繼事之辭<lb/>
　此㑹温之諸侯也遂圍許遂義繼㑹温之辭也温之<lb/>
　㑹左氏無明文而杜氏謂討衛許蓋因此遂字生義<lb/>
<pb n="23a"/>
　耳是也<lb/>
　季氏曰許自二十三年從宋伐鄭不復與中國㑹盟<lb/>
　後因宋敗則又從楚圍宋雖踐土河陽距許甚近而<lb/>
　天子在是亦弗之顧諸侯罷朝而即往圍之其義豈<lb/>
　不正哉故翟泉之盟許猶不至而三十三年尚勤再<lb/>
　伐亦不過得其救鄭及盟新城之二役而許竟終安<lb/>
　楚宇下矣伯威及人之淺固如是夫<lb/>
曹伯襄復歸于曹遂㑹諸侯圍許<lb/>
<pb n="23b"/>
庚寅○襄王二十一年<lb/>
二十有九年○晉文五齊昭二衛成四蔡莊十五鄭文<lb/>
　四十二曹共二十二陳共公朔元年杞桓六宋成六<lb/>
　秦穆二十九楚成四十一<lb/>
春介葛盧来<lb/>
　介未通魯而兹突如其来明年即有侵蕭之事豈欲<lb/>
　侵蕭先以結魯歟<lb/>
　公羊傳不言朝不能乎朝也朝者附庸朝屬國之稱<lb/>
<pb n="24a"/>
　介非魯附庸故不言朝<lb/>
　介今萊州府髙宻縣西南<lb/>
公至自圍許<lb/>
　前年書公朝于王所諸侯遂圍許不以王所致而致<lb/>
　圍許亦猶成三年如京師㑹伐秦不以京師致而致<lb/>
　伐秦王所京師不當至也<lb/>
夏六月㑹王人晉人宋人齊人陳人蔡人秦人盟于翟<lb/>
泉<lb/>
<pb n="24b"/>
　左傳公㑹王子虎晉狐偃宋公孫固齊國歸父陳轅<lb/>
　濤塗秦小子憗盟于翟泉尋踐土之盟且謀伐鄭也<lb/>
　卿不書罪之也在禮卿不㑹公侯㑹伯子男可也<lb/>
　踐土之盟鄭伯如楚致其師為楚師既敗而懼使子<lb/>
　人九行成于晉鄭之從晉心本不純許與鄭連許之<lb/>
　從楚晉必疑鄭實主之故翟泉之盟欲以謀鄭此其<lb/>
　情實也王臣在盟大臣殊而小臣不殊故王人同列<lb/>
　王樵氏曰盟不寒則不必尋也踐土之盟有齊宋蔡<lb/>
<pb n="25a"/>
　鄭及後至之陳今齊宋陳蔡皆在而鄭獨不至鄭已<lb/>
　怠于從晉矣文公于此盍亦姑自反乎衛既歸而後<lb/>
　執曹納賂而後歸諸侯之不心服宜矣卒之圍許而<lb/>
　竟不能服許圍鄭而竟不能得鄭故曰以力服人者<lb/>
　未有能服人者也<lb/>
　熊過氏曰雒陽城中有太倉其西南有水池焉斯翟<lb/>
　泉也雒去王城二十里耳襄王復辟晉文慮群小未<lb/>
　安故為此盟盟以㣲者則人不驚王子虎與諸大夫<lb/>
<pb n="25b"/>
　與盟也則是盟也者晉侯慮事之周有闗于天下之<lb/>
　故矣左氏以為公㑹王子虎盟公羊傳㑹上有公字<lb/>
　胡子遂以為諱公貶卿失經意矣然遂啓大夫交政<lb/>
　及其甚也有君從臣盟若鄭伯及伯有衛侯及析朱<lb/>
　鉏北宫喜者矣又其甚則臣逼君于盟若趙鞅盟于<lb/>
　公宫者矣漸可畏哉秦後蔡班杜氏曰襄二十六年<lb/>
　澶淵宋向戌列鄭下與此皆後㑹或然也春秋未遽<lb/>
　進秦温之㑹秦且在邾下矣<lb/>
<pb n="26a"/>
　趙子嘗曰翟泉之失與踐土不殊而書法不同者踐<lb/>
　土乃晉文尊王定伯之始諸侯不可不序故沒王子<lb/>
　不書以全大體而已翟泉王子又出㑹諸大夫以尋<lb/>
　盟而魯君與焉故但書㑹使若㣲者㑹盟然為公諱<lb/>
　也傳曰卿不書罪之也在禮卿不㑹公侯㑹伯子男<lb/>
　可也左氏非知筆削之㫖者知卿不當㑹公侯而不<lb/>
　知大夫不可盟王子知大夫不書為有罪而不知公<lb/>
　盟王臣為當諱也春秋于㑹外臣不諱唯盟則諱左<lb/>
<pb n="26b"/>
　氏皆不能發例以是知内不書公同㣲者皆筆削之<lb/>
　法襄王卒頃王新立王室無難而蘇子特盟魯侯豈<lb/>
　非以晉方不足恃而强臣自出以盟諸侯乎夫諸侯<lb/>
　事天子待盟而後信非所以示天下也故但書及使<lb/>
　若㣲者受盟然而蘇子書爵以見實與踐土翟泉有<lb/>
　伯主之日異也<lb/>
　㑹上公有公字<lb/>
　翟公作狄<lb/>
<pb n="27a"/>
秋大雨雹<lb/>
冬介葛盧来<lb/>
辛夘○襄王二十二年<lb/>
三十年○晉文六齊昭三衛成五蔡莊十六鄭文四十<lb/>
　三曹共二十三陳共二杞桓七宋成七秦穆三十楚<lb/>
　成四十二<lb/>
春王正月<lb/>
夏狄侵齊<lb/>
<pb n="27b"/>
　左傳晉人侵鄭以攻其可攻與否狄間晉之有鄭虞<lb/>
　也遂侵齊<lb/>
秋衛殺其大夫元咺及公子瑕<lb/>
　左氏瑕立為君逾年矣今但曰公子者趙氏以瑕為<lb/>
　元咺所立而自秉國權如未君故以君殺大夫之辭<lb/>
　言之而在元咺下夫子書此以見公子瑕未嘗為君<lb/>
　殺之非其罪也<lb/>
　髙忠憲曰稱國以殺罪累上也衛侯在外而以累上<lb/>
<pb n="28a"/>
　何也待其殺而後入也兵莫㦧于志故春秋誅意然<lb/>
　則元咺訟君無罪與曰罪也不正名其罪而陰使人<lb/>
　殺之誅之不以其罪也<lb/>
　王樵氏曰按今法子孫告祖父母父母者杖一百徒<lb/>
　三年但誣者絞此可以定元咺之獄矣周禮大司馬<lb/>
　以九伐之法正邦國賊殺其親則正之衛侯宜正此<lb/>
　罪而當時王法不明伯討不正使大義反為私曲則<lb/>
　文公不能無罪也君臣皆獄父子将獄是無上下也<lb/>
<pb n="28b"/>
　而叔父聴之周王此數言者義理分明聖人復起不<lb/>
　能易也故以外傳晉侯請殺衛侯而王不可推之則<lb/>
　知必無使醫衍酖之之事晉侯雖鷙忍既不專殺之<lb/>
　又豈陰行酖之哉納玉于王與晉侯皆十瑴此亦誣<lb/>
　也當因侯獳貨筮史而聫飾之耳曹事容有之晉侯<lb/>
　必不親受賂而釋衛侯也叔武君命奉之以受盟故<lb/>
　稱衛子公子瑕乃元咺偽立之咺實自秉國權瑕固<lb/>
　未如君春秋亦不與咺君之也瑕因咺而得誅故言<lb/>
<pb n="29a"/>
　及趙子謂以君殺大夫之辭言之而反在元咺下以<lb/>
　咺罪重于瑕也此言是也<lb/>
　元咺為衛侯居守殺其子角不廢命咺亦無可議矣<lb/>
　使其殺叔武之後出奔他國終身不視衛以識痛恨<lb/>
　之心則純臣也然而咺不能也不然咺慷慨憤懣為<lb/>
　叔武請命告天子訴諸侯以伸匹夫之寃于天下子<lb/>
　胥報父仇至發平王墓鞭其尸君臣之禮安在天下<lb/>
　後世亦有哀其志而恕之者則咺可知也訟既勝矣<lb/>
<pb n="29b"/>
　義既白矣然後仗節而死以明為臣訟君之罪咺亦<lb/>
　豈不耿耿于天下乎復歸于衛立公子瑕則亂臣矣<lb/>
　能辭春秋之筆哉<lb/>
衛侯鄭歸于衛<lb/>
　叔武公子瑕雖死然衛有三君書名以辨其實也衛<lb/>
　侯出奔楚不名自楚復歸于衛名名其復歸而奔楚<lb/>
　自見也執衛侯不名歸于衛名名其歸衛而執衛侯<lb/>
　自見也褒貶之義不在此也衛侯名曹伯襄同難者<lb/>
<pb n="30a"/>
　亦不可不名以從同<lb/>
晉人秦人圍鄭<lb/>
　左傳晉侯秦伯圍鄭以其無禮于晉且貳于楚也燭<lb/>
　之武見秦君秦伯悦與鄭人盟使杞子逢孫揚孫戍<lb/>
　之乃還<lb/>
　晉侯之出也鄭文公亦不禮焉故晉侯秦伯圍鄭秦<lb/>
　多稱人晉亦從之稱人晉為私討亦可以人也<lb/>
　熊過氏曰晉軍函陵秦軍汜南各使㣲者圍鄭故稱<lb/>
<pb n="30b"/>
　人也諸家謂晉侯秦伯貶稱人不知函陵汜南尚逺<lb/>
　鄭都也秦叛夏盟與晉連兵之始且晉秦漸進初皆<lb/>
　稱人人秦故亦人晉以屬辭苟非事係其君親之即<lb/>
　身在行間亦不必目君也<lb/>
　王樵氏曰鄭貳于楚無乃晉徳猶有所闕乃覿武不<lb/>
　已既失之于鄭矣秦西州之勁國也齊桓之所不能<lb/>
　致而晉以甥舅之好土壤之接得其同力以挫强楚<lb/>
　此計之冣得者也况穆公之賢可以義動晉不能以<lb/>
<pb n="31a"/>
　信義固其親而嘗以詐諼啓其貳城濮之役齊秦之<lb/>
　未肯戰無亦晉義之有未孚乃使宋陰賂之而激之<lb/>
　使戰今與秦圍鄭而秦伯私與鄭盟蓋亾鄭以倍鄰<lb/>
　闕秦以利晉晉之心人皆窺見之矣我信之不足而<lb/>
　彼亦背我不難固其所也齊桓公不從鄭子華之請<lb/>
　而鄭伯受盟今晉文公乃以鄭公子蘭從于伐鄭何<lb/>
　以訓乎無怪乎秦伯之先叛而又何以責鄭為也<lb/>
介人侵蕭<lb/>
<pb n="31b"/>
　蕭宋附庸國<lb/>
冬天王使宰周公来聘<lb/>
　髙忠憲曰冢宰兼三公下聘蓋非常之禮莫大之寵<lb/>
　自春秋以来未之有也或以僖有兩朝王所之勤而<lb/>
　報之與<lb/>
公子遂如京師遂如晉<lb/>
　並稱如皆以聘禮行也不書聘不許其聘也<lb/>
壬辰○襄王二十三年<lb/>
<pb n="32a"/>
三十有一年○晉文七齊昭四衛成六蔡莊十七鄭文<lb/>
　四十四曹共二十四陳共三杞桓八宋成八秦穆三<lb/>
　十一楚成四十三<lb/>
春取濟西田<lb/>
　左傳分曹地也使臧文仲往<lb/>
　王樵氏曰濟西田不繫曹魯故田也汶陽田不繫齊<lb/>
　亦魯故田也非吾田則繫國邾田是也漷東沂西田<lb/>
　不繫國者承上伐邾文也言歸者其所欲也熊過氏<lb/>
<pb n="32b"/>
　曰濟西之田蓋魯之田也濟水自滎陽東過魯之西<lb/>
　至樂安入海故有魯濟齊濟鉅野之西為今東平東<lb/>
　平西北為范皆濟西也今東平汶上縣與壽張故城<lb/>
　接而濟水流經其西則為濟東故曰自洮以南轉于<lb/>
　濟東皆魯濟矣東界魯北界齊南界曹其地遶魯今<lb/>
　云濟西魯濟也宣元年齊人取濟西田至宣十年齊<lb/>
　人歸我濟西田則濟西魯田而以為曹田左氏公羊<lb/>
　之妄也襄十九年取邾田自漷水書邾濟西苟曹田<lb/>
<pb n="33a"/>
　也曷為不書曹哉晉執曹伯不應踰四年而始分其<lb/>
　地趙伯循指傳妄是也且分曹田者晉人怒楚之譎<lb/>
　謀今曹伯襄既反楚又已退雖宋人必不能保其賜<lb/>
　也魯何為者而分曹田哉傳前後自乖亦不察于事<lb/>
　情矣詩頌僖復周公之宇考僖年經無其事豈非即<lb/>
　此為頌哉書法與成二年取汶陽田同濟西汶陽皆<lb/>
　魯舊地也<lb/>
　趙子嘗衍杜氏之説謂受之伯主故不係曹此過信<lb/>
<pb n="33b"/>
　傳也宋大鼎係郜豈有實曹田而不書者哉然則于<lb/>
　何取之取之乎齊魯之間閒田也<lb/>
公子遂如晉<lb/>
　左傳拜曹田也<lb/>
　熊過氏曰言濟西也<lb/>
夏四月四卜郊不從乃免牲猶三望<lb/>
　左傳孟獻子曰郊祀后稷以祈農事也是故啟蟄而<lb/>
　郊郊而後耕今既耕而卜郊冝其不從也<lb/>
<pb n="34a"/>
　三望説左氏者以為分野星及國内山川按楚昭王<lb/>
　曰三代命祀祭不越望江漢雎漳楚之望也韓宣子<lb/>
　謂子産曰寡君寢疾並走群望記曰晉人将有事于<lb/>
　河必先有事于惡池齊人将有事于泰山必先有事<lb/>
　于配林又曰周公祀泰山召公為尸此並諸侯望祭<lb/>
　之事<lb/>
　汪氏曰左傳家語皆云魯以啟蟄而郊朱子謂夏正<lb/>
　之孟春漢太初以前以啟蟄為正月中氣也然啖氏<lb/>
<pb n="34b"/>
　謂以周之二月卜三月且辨榖梁以周之十二月卜<lb/>
　正月非是今考宣三年成七年定十五年哀元年之<lb/>
　改卜牛皆在正月蓋成王所賜止是祈榖之郊乃夏<lb/>
　之孟春啖氏所言卜起二月下旬而盡于三旬者禮<lb/>
　之正也榖梁所言卜起十二月者禮之末失也故子<lb/>
　服惠伯云魯将以十月上辛有事于上帝孟獻子曰<lb/>
　正月日至可以有事于上帝而明堂位注疏以孟春<lb/>
　為周之正月郊特牲疏崔氏王氏用王肅之説又以<lb/>
<pb n="35a"/>
　魯冬至郊天建寅之月又郊以祈榖皆因魯郊之非<lb/>
　時而誤也聖證論引榖梁言魯止一郊或用子月或<lb/>
　用寅月蓋魯郊非時或僣天子日至之期而失之太<lb/>
　早或踰啟蟄之莭則失之後時也或謂卜自建子之<lb/>
　月而始又謂郊非祈農事則與程子冬祀圜丘春祈<lb/>
　榖之説異矣<lb/>
　廬陵李氏曰魯之有郊何也程子曰成王以周公有<lb/>
　大勲勞賜魯重祭也此主禮記明堂位及禮運等説<lb/>
<pb n="35b"/>
　三傳皆同獨臨江劉氏以為成王周之盛王未必過<lb/>
　賜故以為魯之有郊惠公請之引史記曰魯惠公使<lb/>
　宰讓請郊廟之禮于天子天子使史角往公止之其<lb/>
　後實為墨翟之學于魯陳氏用其説歴舉東遷以来<lb/>
　秦襄祠西畤齊桓欲封禪晉郊鯀等事證謂此皆東<lb/>
　遷之後禮且引定四年祝鮀舉成王命魯之詞不及<lb/>
　郊祀等辯難甚至但史角事不知所出而祝鮀之言<lb/>
　亦有備物典册語則又未敢以此而盡棄禮記諸書<lb/>
<pb n="36a"/>
　也又曰郊之用卜何也古者大事皆決于卜公羊以<lb/>
　為天子之郊常事則不卜魯郊非常是以卜之卜止<lb/>
　于三吉則為㓙則已左氏以為常禮不卜止卜牲與<lb/>
　日按周祀五帝前期太宰帥執事而卜日則天子亦<lb/>
　卜也但所卜者不過卜日與牲而已春秋所書亦卜<lb/>
　日與牲也<lb/>
　廬陵李氏曰三望之異同何也説左氏者以為分野<lb/>
　星及封内山川説公羊者以為泰山河海説榖梁者<lb/>
<pb n="36b"/>
　以為海岱淮據三家皆不以三望為非禮止譏其舍<lb/>
　郊而望此已失之况望乃祭山川之名何得以為分<lb/>
　野之星若以三望為魯之封内魯所得祭則常事不<lb/>
　書矣胡氏取公羊説以為泰山河海泰山魯所得祀<lb/>
　河海非魯封内故不當祀然既曰魯視王室則殺故<lb/>
　望止于三而又用朱長文之説曰禮天子有四望魯<lb/>
　惟得祭泰山餘三望僣禮故書之則是魯祭泰山之<lb/>
　外猶有三望之祭也與前説稍不合矣要之後說是<lb/>
<pb n="37a"/>
　又曰三望書猶何也猶者可已之詞三傳皆合但諸<lb/>
　傳皆以大禮之不舉為恨胡氏則獨以僣禮之未盡<lb/>
　除為譏則詞雖同而意異矣胡氏説是蘇氏曰如此<lb/>
　而猶如此者甚之之詞也不如此而猶如此者幸之<lb/>
　之詞也此說發明二猶字甚佳但以猶三望為幸之<lb/>
　之詞則失之矣<lb/>
　熊過氏曰周以建子為正王者必以嵗首為郊百神<lb/>
　受職矣三代不同周郊適與冬至同月非為迎長日<lb/>
<pb n="37b"/>
　之至也日常用辛豈至皆辛哉周禮小祝司冦戎之<lb/>
　事保郊祀于社薛尚書逺曰王安石兩讀者非據文<lb/>
　郊社同墠也泰壇言三百步四周為澤宫魏儒劉芳<lb/>
　言壇有四門門外有四郊觀覲禮大畧可見故逸周<lb/>
　書曰設大社于周中當四周之中立大社即澤中方<lb/>
　丘而圓其頂即地上圓丘也大司樂冬日至以陽聲<lb/>
　召陽氣其律相繼故天神降夏日至以陰聲召陰氣<lb/>
　其律相生故地祗出合為九變其律相合故人鬼格<lb/>
<pb n="38a"/>
　此所謂大合樂非分祀也二至演樂則分陰陽以召<lb/>
　驗之及祀天地配以后稷則同于大社乃坤順承天<lb/>
　合同而化之義循中庸郊社事上帝之言薛氏是也<lb/>
　魯之郊史角為惠公請也然曹劌諌觀社曰天子祀<lb/>
　上帝諸侯㑹之受命焉諸侯祀先王先公卿大夫佐<lb/>
　之受事焉則其有制而未嘗敢用也僖首舉之故魯<lb/>
　頌曰周公之孫莊公之子龍旂承祀謂莊公之子明<lb/>
　郊始于僖也<lb/>
<pb n="38b"/>
　公羊曰泰山河海鄭康成以河不在魯境故以海岱<lb/>
　及淮為徐州之境而魯之所祀杜氏以為分野之星<lb/>
　國中山川孔氏疏曰魯于十二次降婁魯之分野其<lb/>
　祭奎婁之神也臨江劉氏曰星辰民所瞻仰也山川<lb/>
　民所取財用也<lb/>
　張洽氏曰按公羊之說必有所傳鄭氏恐臆說蓋天<lb/>
　子四望故王雖令魯郊而止行祈穀之郊今魯得望<lb/>
　祭而特比天子闕其一故三望與郊書之無異而書<lb/>
<pb n="39a"/>
　曰猶書猶亦言不當望而猶望祭也如使魯望祭不<lb/>
　出境則何為書三望而又加之曰猶若壬午猶繹之<lb/>
　書乎故每于免牲不郊之下特書猶以譏之也<lb/>
　魯郊滋議皆謂其冬至有事以僣天子也乃家語明<lb/>
　載周有二郊一為長至之日大報天而主日一為啟<lb/>
　蟄之月祈穀于上帝魯無冬至祭天之事春秋記郊<lb/>
　者九在三月者皆不書蓋三月為夏之正月適啟蟄<lb/>
　之時應當祈穀此正與六月大雩不書者同乃魯即<lb/>
<pb n="39b"/>
　啓蟄之郊亦不敢主必待卜吉與否而後行事凡三<lb/>
　卜四卜五卜不郊者四可証也然則魯郊原非僣禮<lb/>
　可知矣僖公四月卜郊過時失禮故特書之以後八<lb/>
　郊或在正月或在五月甚至在于九月皆與此同夫<lb/>
　魯郊既非僣禮僖公三十一年以前何以不見豈盡<lb/>
　皆得禮耶吕氏春秋與竹書記年俱載魯惠公使宰<lb/>
　讓請郊廟之禮周使史角諭止之至于僖公修政立<lb/>
　國數從伯討沛然中興遂為望國故因緣前請而小<lb/>
<pb n="40a"/>
　變天子之郊過飾諸侯之社作此一祭以為焜耀歟<lb/>
　夫為農祈穀公卿有田禄者莫不皆然豈以諸侯不<lb/>
　與祈穀一郊况傳載晉亦有郊何止于魯既非僣郊<lb/>
　而僖公三十一年以前絶不書者必有其故載考詩<lb/>
　述云僖公八年始用郊禘意前時魯本行郊以周王<lb/>
　諭止之後適值隠公攝位并常行郊禮亦不敢行也<lb/>
　又考史記魯世家成王乃命魯郊祭文王魯有天子<lb/>
　禮樂者以褒周公之徳也則郊祭文王應或有之然<lb/>
<pb n="40b"/>
　文廟在魯他無所據左傳凡諸侯之喪同姓臨于宗<lb/>
　廟所出王之廟也吳子壽夢卒臨于周廟則魯有文<lb/>
　王之廟矣並識之以俟博雅君子覽觀焉<lb/>
　書郊之始<lb/>
秋七月<lb/>
　左傳秋晉蒐于清原作五軍以禦狄趙衰為卿<lb/>
冬杞伯姬来求婦<lb/>
　髙忠憲曰婦人與國事非禮也求婦者姑之辭也求<lb/>
<pb n="41a"/>
　僖公女叔姬也是為杞桓公妻成公世叔姬之不終<lb/>
　其權輿於此歟<lb/>
狄圍衛<lb/>
十有二月衛遷于帝丘<lb/>
　卜年而遷蓋甯俞與謀焉衛成不自强而晉文莫之<lb/>
　救伯業替矣<lb/>
　季氏曰衛成公自歸國之後用甯俞以為政徙帝丘<lb/>
　以圗安氣象一新非復前日故三十年間國家安靖<lb/>
<pb n="41b"/>
　則强于政治之效也而衛文公不能及矣孔子嘗稱<lb/>
　甯俞邦有道則智邦無道則愚而説者以文公為有<lb/>
　道成公為無道失指矣<lb/>
　熊過氏曰帝丘今開州滑縣東北七十五里古濮陽<lb/>
　顓帝之墟故曰帝丘今淇縣西古朝歌衛都其左正<lb/>
　受狄衝蓋狄在今真定府以南古中山連亘順徳府<lb/>
　平鄉縣本在衛北故徙東南帝丘以避之<lb/>
　于榖作於<lb/>
<pb n="42a"/>
癸巳○襄王二十四年<lb/>
三十有二年○晉文八卒齊昭五衛成七蔡莊十八鄭<lb/>
　文四十五卒曹共二十五陳共四杞桓九宋成九秦<lb/>
　穆三十二楚成四十四<lb/>
春王正月<lb/>
　左傳楚鬭章請平于晉晉陽處父報之晉楚始通晉<lb/>
　文之志荒矣<lb/>
夏四月己丑鄭伯捷卒<lb/>
<pb n="42b"/>
　捷公作接<lb/>
衛人侵狄<lb/>
秋衛人及狄盟<lb/>
　左傳夏狄有亂衛人侵狄狄請平焉<lb/>
冬十有二月己夘晉侯重耳卒<lb/>
　李琪氏曰桓文雖並稱而文固非桓匹也桓公二十<lb/>
　餘年蓄威養晦始能向楚文公一駕而城濮之功多<lb/>
　于召陵桓公屢盟數㑹遲迴晚嵗始㑹宰周公文公<lb/>
<pb n="43a"/>
　再合而温之事敏于葵丘桓公終身與諸侯周旋㑹<lb/>
　鄄失魯盟幽失衛首止失鄭葵丘失陳文公三㑹則<lb/>
　大侯小伯莫敢不至其得諸侯又盛乎桓公而曰文<lb/>
　非桓匹何也文公之功多于桓公者罪亦多于桓公<lb/>
　也事速就于桓公者義尤壊乎桓公也春秋不以功<lb/>
　蓋罪不以事掩義不以名誣實此其非桓匹歟桓公<lb/>
　得江黄而不用于伐楚文公則謂非致秦不可與楚<lb/>
　爭楚抑而秦興矣此桓之所不肯為也桓公㑹則不<lb/>
<pb n="43b"/>
　邇三川盟則不加王人文公㑹畿内則抗矣盟子虎<lb/>
　則悖矣此桓之所不敢為也桓公寧不得鄭不納子<lb/>
　華懼其奨臣抑君不可以訓文公為元咺執衛侯則<lb/>
　三綱五常于是廢矣此又桓之所不忍為也<lb/>
甲午○襄王二十五年<lb/>
三十有三年○晉襄公驩元年齊昭六衛成八蔡莊十<lb/>
　九鄭穆公蘭元年曹共二十六陳共五杞桓十宋成<lb/>
　十秦穆三十三楚成四十五<lb/>
<pb n="44a"/>
春王二月秦人入滑<lb/>
　左氏杞子自鄭告秦以襲鄭蹇叔不可公辭焉鄭人<lb/>
　知之使弦髙犒有備滅滑而還<lb/>
　黄正憲氏曰秦雖係顓頊之後然棄禮義上首功未<lb/>
　免西戎習氣自晉文藉其力以勝楚始與中國通盟<lb/>
　㑹抑楚以興秦儻亦有拒虎進狼之意乎當其與晉<lb/>
　圍鄭一聞燭之武亾鄭倍鄰闕秦利晉之説遂背晉<lb/>
　而去已有與晉爭雄之心使杞子三人戍鄭鄭已在<lb/>
<pb n="44b"/>
　此掌握中矣滑在河南偃師乃秦至鄭所經之道師<lb/>
　經其國故曰入滑當是時使無弦髙之計秦且得志<lb/>
　于鄭而乗勝長驅諸侯必有再受其毒者幸而謀泄<lb/>
　于滑師敗于殽此實秦兵不敢東下之一機而中國<lb/>
　之大幸也然而秦晉相報仇殺者歴四五世于是晉<lb/>
　之威力稍衰而楚得以復横矣<lb/>
　滑在偃師縣南<lb/>
齊侯使國歸父来聘<lb/>
<pb n="45a"/>
　報二十九年公子遂之聘也<lb/>
夏四月辛巳晉人及姜戎敗秦師于殽<lb/>
　晉文公未𦵏子墨衰絰以從戎晉于是始墨後人援<lb/>
　此以為故典則晉侯實在行間矣宜稱子而稱人者<lb/>
　貶之也論惠則秦有援立之功論義則秦有伐同姓<lb/>
　之罪然背惠是真而仗義為假<lb/>
　趙子嘗曰此得已不已之事是也又謂予之以繼霸<lb/>
　過矣<lb/>
<pb n="45b"/>
　殽之師李琪氏曰晉襄公能繼文之統孝公之初宋<lb/>
　有抑齊之志襄公之初秦懐駕晉之謀宋啟甗之爭<lb/>
　秦尋殽之釁皆爭伯之端也孝公不能抗宋而襄公<lb/>
　首能挫秦晉所以未失伯則殽之功當大書之與城<lb/>
　濮等可也李氏之説蓋為人君繼世撫業禦侮處強<lb/>
　者勸耳若以春秋之勢縱秦與縱楚一也君子之義<lb/>
　還以貶之為正<lb/>
　胡氏曰荷殯逼𦵏冒喪起兵故晉侯稱人<lb/>
<pb n="46a"/>
　姜廷善曰秦欲襲鄭而滅滑非晉門庭之冦也晉襄<lb/>
　何得援伯禽故事以吉禮從金革乎屬辭専罪秦而<lb/>
　不責晉非也或謂晉棄親為讐卒不競于楚以失秦<lb/>
　殽之役為之専責晉亦非也<lb/>
　姜戎今陕州盧氏縣北連靈寶古虢略姜戎當在其<lb/>
　處殽今陜州東硖石關杜註𢎞農渑池西晉河外虢<lb/>
　畧東境之地晉在北戎在南故因秦入滑邀其歸也<lb/>
　敗秦下公無師字<lb/>
<pb n="46b"/>
癸巳𦵏晉文公<lb/>
狄侵齊<lb/>
　左傳因晉喪也<lb/>
　吳氏曰三十年狄侵齊傳以謂間晉之有鄭虞此年<lb/>
　狄侵齊傳以為因晉喪狄未嘗無畏晉之心也晉縱<lb/>
　狄而莫之攘是為可罪焉<lb/>
公伐邾取訾婁<lb/>
　訾婁公作叢榖作訾樓邾地<lb/>
<pb n="47a"/>
秋公子遂帥師伐邾<lb/>
　左傳以報升陘之役<lb/>
晉人敗狄于箕<lb/>
　左傳狄伐晉及箕八月晉侯敗狄于箕郤缺獲白狄<lb/>
　子以三命命先且居将中軍以再命命先茅之縣賞<lb/>
　胥臣曰舉郤缺子之功也以一命命郤缺為卿<lb/>
　熊過氏曰人謂郤缺也稱人者未為卿傳曰郤缺獲<lb/>
　白狄子也季明徳以為今廣平北鼓肥之狄非白狄<lb/>
<pb n="47b"/>
　非也箕晉地今太原太谷縣東三十里古城邑縣南<lb/>
　狄至是蓋深入矣陳君舉曰中國敗夷狄不書如隠<lb/>
　九年鄭人大敗戎師閔二年虢公敗犬戎之類唯晉<lb/>
　特書之特書晉者晉帥天下諸侯以攘夷狄存中國<lb/>
　也前年狄侵齊去年狄侵衛而不能救于是伐晉蓋<lb/>
　僅而後勝之也以是為盟主病矣<lb/>
　傳稱晉侯敗狄于箕人未必指郤缺也晉襄公箕殽<lb/>
　二役衰絰行師聖人以其與得已不得已者不同故<lb/>
<pb n="48a"/>
　畧而稱人然君臣民恒稱人若以二役為褒則殽為<lb/>
　繼伯箕為攘夷可矣<lb/>
冬十月公如齊十有二月公至自齊<lb/>
　左傳公如齊朝且弔有狄師也<lb/>
乙巳公薨于小寢<lb/>
　左傳即安也<lb/>
　李琪氏曰棄夏盟而即楚則有從楚之罪先晉室而<lb/>
　後周則無敬君之節須句之功不足掩升陘之辱取<lb/>
<pb n="48b"/>
　榖之師不足以洗至酅之恥此僖之所以不得為全<lb/>
　賢也<lb/>
隕霜不殺草李梅實<lb/>
　王樵氏曰隕霜二此年不殺草定元年殺菽榖梁云<lb/>
　未可殺而殺舉重可殺而不殺舉輕重謂菽輕為草<lb/>
　輕者不死則重者可知<lb/>
　髙忠憲曰季友受費而季孫氏始公孫兹帥師而叔<lb/>
　孫氏始公孫敖帥師而孟孫氏始三桓之盛自僖公<lb/>
<pb n="49a"/>
　始文公以闇弱繼之率以専魯咎徵已先著矣<lb/>
晉人陳人鄭人伐許<lb/>
　左傳討其貳于楚也<lb/>
　許從楚最堅雖晉文伯業方盛而温㑹翟泉盟皆不<lb/>
　能致其来即以諸侯圍之猶然弗服蓋深信楚之可<lb/>
　恃也伐許固宜趙子嘗以為非序者過矣<lb/>
<pb n="50a"/>
僖公列國本末<lb/>
惠王将廢太子鄭而立帶故齊侯㑹王世子于首止以<lb/>
定其位惠王怨齊至令鄭文公叛齊以從楚殊足笑也<lb/>
惠王崩于僖公八年襄王惡太叔帶之難不發喪而告<lb/>
于齊于是八年有洮之㑹然子帶召揚拒泉臯伊雒之<lb/>
戎伐京師入王城遂奔齊秦晉且伐戎以救之齊桓圖<lb/>
伯前不討頺今不討帶且使管夷吾平戎于王隰朋平<lb/>
戎于晉使仲孫湫聘于周言王子帶何耶至十六年以<lb/>
<pb n="50b"/>
戎難戍周抑末矣二十年王以富辰之言召叔帶豈奉<lb/>
之自齊乎二十四年王以狄伐鄭取櫟狄女隗后與子<lb/>
帶通被廢狄師攻王天王出于汜太叔以隗氏居于温<lb/>
于是告魯告晉告秦秦欲師于河上納王而獨不告齊<lb/>
而果知齊之嫟帶也二十五年晉侯辭秦師以二師逆<lb/>
王殺太叔而周室復寧<lb/>
魯自三年公子遂如齊涖盟而繼好益堅召陵葵丘等<lb/>
㑹無不與焉至十年十三年十五年公皆如齊善鄰事<lb/>
<pb n="51a"/>
伯魯國以安是年與十六年于匡之㑹以救徐于淮之<lb/>
㑹以謀徐皆以從齊也于是齊桓公卒立君不定魯亦<lb/>
有救齊之師宋襄公妄行伯政鹿上之盟盂之㑹魯俱<lb/>
不與楚使宜申獻捷蓋脇而誘之二十一年僖公同盟<lb/>
于薄以釋宋公楚似歸徳于魯以堅其服従矣洮向二<lb/>
盟修衛文公之好且及莒平也齊以盟主自任討是二<lb/>
盟二十六年兩伐魯然僖公何至不競令公子遂如楚<lb/>
乞師伐齊取榖哉楚令申公叔侯戍榖而魯以公子買<lb/>
<pb n="51b"/>
與有事焉楚又㑹諸侯圍宋是時魯業從楚晉為宋伐<lb/>
楚仗義執言魯又難違晉不得已以不卒戍刺買既以<lb/>
謝楚又以媚晉僖公至此亦已餒矣踐土之盟黽勉奔<lb/>
赴公之顔面安在以後翟泉河陽無不與㑹至三十年<lb/>
公子遂如京師遂如晉三十一年又如晉始以聘禮事<lb/>
晉矣是年魯始記郊用郊自僖公始<lb/>
齊桓公之入僖公也救邢聶北城衛楚丘為第一舉元<lb/>
之㑹檉蓋謀楚也二三年楚兩侵鄭齊固思所以救之<lb/>
<pb n="52a"/>
矣江黄二國近楚得之可以導我可以孤楚二年有貫<lb/>
之盟三年有陽榖之㑹于是以蔡為兵端四年侵蔡遂<lb/>
伐楚次于陘所謂召陵之師也陳蔡皆鄰楚朝夕急其<lb/>
不敢背楚勢也蔡已被兵且不必計陳侯身與召陵而<lb/>
心不能不畏楚于是借轅濤塗以為兵端是年秋摟江<lb/>
黄伐陳冬又同魯宋六國侵陳蓋攝陳正以威楚也五<lb/>
年首止之㑹以定世子而外攘夷内匡國矣然近楚之<lb/>
國舎陳蔡即鄭鄭亦不敢背楚况王心愠首止之舉誘<lb/>
<pb n="52b"/>
鄭從楚以逃齊六年齊合諸侯伐鄭圍新城楚人圍許<lb/>
以救鄭七年齊又伐鄭鄭殺申侯以悦齊甯毋之盟亦<lb/>
以謀鄭也八年盟洮而鄭伯乞盟陳鄭服王室安于是<lb/>
九年㑹于葵丘尋盟申禁五伯為盛焉然夷狄為中國<lb/>
患者戎狄更甚救邢城衛之後八年狄伐晉十年狄滅<lb/>
温入王圻矣此時齊桓應先首狄而是年與許同伐北<lb/>
戎似單治戎不暇治狄也十三年狄又侵衛矣鹹之㑹<lb/>
其以謀狄乎十四年緣陵之城傳以為遷杞其實為衛<lb/>
<pb n="53a"/>
備狄也衛方有備狄即侵鄭其如狄何哉楚既已滅黄<lb/>
又以黄姻故滅弦而舒楚與國也三年徐人取舒楚寧<lb/>
㤀之十五年伐徐齊㑹諸侯于牡丘以救徐救之不暢<lb/>
伐楚與國之厲以洩其憤而徐竟為楚敗于婁林蓋桓<lb/>
公是時耄矣十六年淮之㑹傳以淮夷病鄫謀鄫也實<lb/>
以為徐也十七年伐英滅項發憤于與國猶厲志也樹<lb/>
子未定為謀不臧五公子爭國齊大亂十八年宋曹衛<lb/>
邾伐齊宋屬孝公衛屬無虧也于是鄭伯以其隙朝于<lb/>
<pb n="53b"/>
楚矣邢狄伐衛矣宋襄公且思繼伯矣獨以狄固入衛<lb/>
者乃攘臂救齊楚人固仇齊者乃借陳作㑹以修好十<lb/>
八年而齊且與狄同盟為邢謀衛不亦悲哉孝公非宋<lb/>
不立楚好非真宋盟難背少不知事二十三年圍宋伐<lb/>
緡不義甚矣而且以盟主自居二十五年侵魯西鄭又<lb/>
伐北鄙蓋以魯衛莒兩㑹洮向為私盟也然魯不競而<lb/>
乞楚師伐齊以取榖亦可憐矣二十七年齊孝公卒昭<lb/>
公立而晉文公興齊于城濮之戰踐土之盟温之㑹翟<lb/>
<pb n="54a"/>
泉之盟無所不與昭公之初為二十八年魯令公子遂<lb/>
如齊三十三年齊使國歸父来聘以報之是冬公亦如<lb/>
齊而齊魯之好復通<lb/>
晉自二年以滅下陽始見經五年殺申生九年獻公卒<lb/>
奚齊卓子相繼被弑秦納惠公不終其好十五年與晉<lb/>
戰于韓獲惠公是年即歸十七年太子圉為質于秦二<lb/>
十二年逃歸二十三年惠公卒二十四年秦伯納重耳<lb/>
二月入于曲沃使殺懐公于髙梁是為文公二十七年<lb/>
<pb n="54b"/>
楚合陳蔡鄭許圍宋宋如晉告急先軫曰報施救患取<lb/>
威定伯于是焉在矣楚始得曹而新婚于衛晉伐曹衛<lb/>
以致楚師之救使宋賂齊秦藉之告楚晉乃執曹伯分<lb/>
曹衛之田以畀宋人而又私許復曹衛以攜之執宛春<lb/>
以怒楚楚不得不戰而楚師敗晉文公一戰而伯于是<lb/>
為王宫于踐土天王狩于河陽赫然與葵丘爭烈焉許<lb/>
不與踐土之盟遂與諸侯圍許許與鄭連許之從楚晉<lb/>
疑鄭主之二十九年復有翟泉之盟謀伐鄭踐土河陽<lb/>
<pb n="55a"/>
鄭俱在今年何以謀伐鄭明年何以與秦人伐鄭夫謂<lb/>
鄭終當從楚不得不為是伐以攝之殆與齊桓伐陳同<lb/>
一作用矣三十一年魯使公子遂如晉三十二年傳載<lb/>
楚鬭章請平于晉晉陽處父報之晉楚始通晉文之志<lb/>
荒矣十二月文公卒襄公繼起亦是錚錚先是三十年<lb/>
秦晉之圍鄭也秦聴燭之武私與鄭盟而還于是秦人<lb/>
入滑杞子以襲鄭告秦伯謀潜師取鄭曲誠在秦然在<lb/>
晉非門庭之冦也襄公新立爭先處强縗墨從戎敗秦<lb/>
<pb n="55b"/>
于殽李琪氏謂齊孝公不能繼桓之業殊非撑達而艷<lb/>
稱殽功與城濮等是亦一説也然晉自後與秦交兵歴<lb/>
四五世不解此役使然韙哉至攘狄一事尤為晉功蓋<lb/>
齊桓于却戎有餘而于攘狄不足救邢城衛不過一逐<lb/>
狄人已耳狄九年伐晉十年滅温十三年侵衛而齊桓<lb/>
僅一合鹹以謀之城緣陵以備之未嘗以一矢及狄鍪<lb/>
已狄又侵鄭矣至十七年桓公卒後妄自矜大以師救<lb/>
齊且以伐衛齊孝公僝孺子也二十年且與之盟邢救<lb/>
<pb n="56a"/>
衛歡然壇坫然其十八年之侵衛如故也二十四年之<lb/>
伐鄭如故也齊昭公卒而三十年狄又侵齊矣三十年<lb/>
狄圍衛且迫其遷帝丘矣三十二年與衛盟矣三十三<lb/>
年又侵齊矣是當日之屢尋干戈未有如狄之甚者也<lb/>
秋伐晉及箕郤缺獲白狄子狄縱横爲患四十年箕之<lb/>
一敗始足吐氣豈文公之遺靈襄公之勝筭哉<lb/>
救邢之役宋亦與焉召陵首止葵丘外無㑹不與無戰<lb/>
不從自齊桓公卒以前止十五年伐曹曰討莊十四年<lb/>
<pb n="56b"/>
之舊怨也然宋自啟疆耳其為舊怨也逺矣齊桓以孝<lb/>
公屬宋伐齊戰甗固所當然乃執滕子虐鄫子伐鄭以<lb/>
挑楚㑹曹南鹿上以求諸侯二十一年㑹盂一執為天<lb/>
下笑于泓敗績傷足而死悲夫齊侯㤀其大徳間泓之<lb/>
敗伐宋圍緡何無義也二十四年宋成公立明年殺其<lb/>
大夫蓋討不力于泓者二十六年楚伐宋圍緡二十七<lb/>
年楚同陳蔡鄭許圍宋暴宋已甚于是晉文公藉為取<lb/>
威定伯之資約齊秦伐曹衛以救宋宋仇得以稍洩而<lb/>
<pb n="57a"/>
晉伯成<lb/>
僖二年齊桓公封衛功同再造而文公自此至齊桓没<lb/>
年勤王定交之事無役不與矣獨十三年狄侵衛十八<lb/>
年邢人狄人伐衛十九年衛人伐邢二十一年狄侵衛<lb/>
狄欺齊桓没屡伐中國而邢以同姓助狄伐衛二十五<lb/>
年衛滅邢亦世俗報復之常也是年衛侯燬卒成公立<lb/>
當是時齊衛各非舊君世好已絶魯與衛莒為洮向二<lb/>
盟而齊人兩侵魯以其私盟也二十六年衛人為魯伐<lb/>
<pb n="57b"/>
齊以報之衛于是附楚二十八年楚敗城濮衛侯懼而<lb/>
奔楚遂適陳使元咺奉叔武受盟于晉踐土之盟衛子<lb/>
與焉蓋叔武也是年六月衛侯自楚復歸于衛先驅殺<lb/>
叔武元咺訟之晉人執衛侯歸之于京師三十年釋衛<lb/>
侯周顓冶厪先殺元咺公子瑕而衛侯入三十一年狄<lb/>
圍衛遷于帝丘以避之次年衛侵狄衛與狄盟<lb/>
齊桓公心虞陳終從楚既借濤塗以伐陳十九年齊桓<lb/>
已卒齊之盟陳穆公已借此結楚矣二十三年楚人伐<lb/>
<pb n="58a"/>
陳取焦夷城頓而還左氏以為討其貳于宋恐未是宋<lb/>
公曹南之盟伐鄭之役陳皆不與㑹盂執宋公盟薄釋<lb/>
宋公陳皆從楚未見其貳于宋也齊桓心疑陳從晉伐<lb/>
之楚人心疑陳貳宋亦伐之處大國之間而皆以腹誹<lb/>
被誅兩姑之間難為婦矣頓逼于陳出奔楚二十五年<lb/>
楚人圍陳納頓子于頓二十七年陳與楚圍宋晉文公<lb/>
有城濮之戰踐土之盟陳侯如㑹温與翟泉陳皆與焉<lb/>
末年與晉鄭伐許討許之貳于楚矣<lb/>
<pb n="58b"/>
元年楚人伐鄭以其即齊故也二年楚人侵鄭三年楚<lb/>
人伐鄭四年鄭從齊伐楚次于陘首止之盟為周王所<lb/>
誘逃歸不盟于是六年齊有新城之圍楚人圍許以救<lb/>
之七年齊人伐鄭鄭殺申侯以悦于齊甯毋之盟世子<lb/>
華請去洩氏孔氏子人氏以為成管仲不可而止八年<lb/>
洮之盟鄭伯乞盟自是鄭無不従齊十七年齊桓公卒<lb/>
二十二年三月鄭伯如楚宋公同衛許滕伐之泓之戰<lb/>
宋公以亡二十四年天王出居于鄭二十七年鄭從楚<lb/>
<pb n="59a"/>
圍宋晉合齊秦以圖之城濮之戰楚敗而晉興踐土及<lb/>
温鄭復從晉然鄭終虞楚而有貳心二十九年踐土之<lb/>
盟謀伐鄭也三十年晉與秦圍鄭秦伯私與鄭盟而歸<lb/>
三十二年鄭文公卒晉文公亦卒秦穆公聴杞子之言<lb/>
潜師伐鄭晉襄公新立處强曰秦不哀吾喪而伐吾同<lb/>
姓墨縗從事敗秦于殽<lb/>
杞伯姬于五年来朝其子以托魯也是年徳公卒魯不<lb/>
弔伯姬所朝之子終身不敢朝魯十四年齊桓城緣陵<lb/>
<pb n="59b"/>
傳謂遷杞二十三年杞子卒二十七年杞子来朝其弟<lb/>
桓公也二傳俱曰用夷禮故曰子秋公子遂入杞責無<lb/>
禮也然魯人所謂不共無禮者直以玉帛之将不備耳<lb/>
二十八年杞伯姬来伯姬拳拳相夫托子當其身國且<lb/>
見破僖公號賢君且不念姑姊妹况其他乎至僖末年<lb/>
伯姬又来求婦于是以女叔姬歸杞而伯姬之卒亦不<lb/>
弔<lb/>
魯之所欲者邾也元年敗邾于偃夫人遜邾為之逋藪<lb/>
<pb n="60a"/>
故伐之左傳未得其實下文即敗莒師可見蓋邾匿夫<lb/>
人莒匿慶父相比為奸者也十九年邾人執鄫子用之<lb/>
雖出宋令何其虐也邾人滅須句二十二年魯伐邾取<lb/>
須句因成風也升陘之戰為邾所敗辱甚矣僖公末年<lb/>
伐邾取訾婁以報之<lb/>
六年夏小邾子来朝<lb/>
元年救邢邢遷夷儀城邢皆齊桓存亾國一大事也<lb/>
五年公孫兹如牟<lb/>
<pb n="60b"/>
十四年季姬及鄫子遇于防使鄫子来朝十五年季姬<lb/>
歸于鄫十九年邾人執鄫子用之<lb/>
十九年宋執滕子嬰齊<lb/>
十九年梁亡<lb/>
二十年郜子来朝<lb/>
二十年鄭人入滑三十三年秦人入滑<lb/>
二十年楚人伐隨<lb/>
二十五年十一月公㑹衛子莒慶盟于洮二十六年正<lb/>
<pb n="61a"/>
月公㑹莒子衛甯向盟于向<lb/>
二十六年楚人滅夔以夔子歸<lb/>
二十九年春介葛盧来冬介葛盧来三十年秋介人侵<lb/>
蕭<lb/>
二年虞師晉師滅下陽五年晉人執虞公<lb/>
二年齊盟江黄于貫三年齊盟江黄于陽榖四年魯及<lb/>
江人黄人伐陳楚人滅弦弦子奔黄十一年楚人伐黄<lb/>
十二年楚人滅黄<lb/>
<pb n="61b"/>
四年許男新臣卒六年楚人圍許諸侯遂救許十年從<lb/>
齊伐北戎<lb/>
二十六年楚人圍陳納頓子于頓<lb/>
三年徐人取舒三月諸侯之師救徐七月齊師伐厲十<lb/>
五年楚人伐徐諸侯之大夫救徐七月齊師曹師伐厲<lb/>
所以救徐也楚人敗徐于婁林十七年齊人徐人伐英<lb/>
氏所以報婁林也滅項<lb/>
　春秋辯義卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷二十三</head>
    <p>
<pb n="1a"/>
欽定四庫全書卷<lb/>
　春秋辯義卷二十三　　明　卓爾康　撰<lb/>
昭公一<lb/>
庚申○景王四年<lb/>
元年○晉平十七年齊景七年衛襄三年蔡靈二年鄭<lb/>
　簡二十五年曹武十四年陳哀二十八年杞文九年<lb/>
　宋平三十五年秦景三十六年楚郟敖四年卒呉夷<lb/>
　昧三年卒<lb/>
<pb n="1b"/>
春王正月公即位<lb/>
　胡氏曰子野毁而卒穆叔不欲立昭公然則昭公受<lb/>
　誰之命乎其書即位有子野之命矣<lb/>
　趙子常曰傳言公薨立胡女敬歸之子卒立敬歸之<lb/>
　娣齊歸之子不言適夫人無子則襄葢終身未嘗取<lb/>
　正適故薨𦵏皆不見于經<lb/>
叔孫豹㑹晉趙武楚公子圍齊國弱宋向戌衛齊惡陳<lb/>
公子招蔡公孫歸生鄭罕虎許人曹人于虢<lb/>
<pb n="2a"/>
　左傳尋宋之盟也<lb/>
　虢之役傳以為盟而經止書㑹熊過氏曰書加于牲<lb/>
　上而晉人許之舊書宋之盟辭也宋之盟葢楚先㰱<lb/>
　今讀舊書楚人得無重得志而晉少懦乎曰左氏之<lb/>
　紀事本疑而杜之傳左氏遂以臆決耳晉楚之從列<lb/>
　于㑹者宋之盟蔡實先衛而虢則衛先蔡是班位不<lb/>
　同也楚屈建公子圍衛石惡陳孔奐公子招鄭良霄<lb/>
　罕虎是人不同也若齊國弱宋向戌皆宋㑹不與而<lb/>
<pb n="2b"/>
　今以告之神明獨能無異乎故讀者讀其盟辭而班<lb/>
　位與宋不同者據經為斷可矣經之班楚曷嘗重得<lb/>
　志乎葢衛晉之從而蔡楚之黨先後之間了然可見<lb/>
　杜氏求其説而不得乃曰衛先至㑹據襄十年齊世<lb/>
　子光進班之例為言不知宋之㑹良霄實先陳蔡而<lb/>
　至亦未嘗進班何獨乎虢乃進衛也杜氏謂楚恐晉<lb/>
　先㰱故欲從舊書不㰱如是則公子圍雖有先人之<lb/>
　心亦兢兢然徒免爭端矣何為得志乎夫盟則書盟<lb/>
<pb n="3a"/>
　㑹則書㑹經未有以盟為㑹者宋虢經皆書㑹而傳<lb/>
　皆以為盟若經沒其實何以為傳信乎熊氏之説辨<lb/>
　矣不知傳有盟而經止書㑹諱之也盟實先楚昭之<lb/>
　明神不可不記其實記其實則楚儼然先矣不亦傷<lb/>
　乎故夫子諱之而不書盟讀舊書加于牲上亦非特<lb/>
　盟也諱之可矣春秋固無不先衛若兩國之臣則名<lb/>
　位不同不可例論也今衛先者熊氏衛晉之從而蔡<lb/>
　楚之黨其説是也且陳固先蔡衛固先陳者也<lb/>
<pb n="3b"/>
　沈長卿曰既曰尋宋盟自當先楚讀舊書以加于牲<lb/>
　上令尹圍何巧也經但云㑹于虢傳以為尋宋盟葢<lb/>
　掩楚之僭也晉本怯懦黄池之㑹亦長呉慣以讓人<lb/>
　為主叔向當時若議晉楚遞先則虢盟猶可得志而<lb/>
　顧云小國尸盟楚為晉細一屈不可復伸是晉自失<lb/>
　策也楚人之言曰晉楚狎主諸侯之盟豈專在晉味<lb/>
　狎與專之意則楚人初願不及此世以叔向為能言<lb/>
　皆耳食也叔向既錯趙武力不能挽故作無聊之詞<lb/>
<pb n="4a"/>
　然夷夏之防雖潰而南北戢兵生靈稍得安枕亦不<lb/>
　幸之幸也<lb/>
　胡傳此陳侯之弟招諸侯之尊弟兄不得以屬通曰<lb/>
　公子者其常稱曰弟者因事而特稱之也公羊為殺<lb/>
　世子偃師貶則何説焉<lb/>
　國弱公作國酌齊惡公作石惡罕虎公作軒虎虢公<lb/>
　作漷榖作郭今靈寶縣<lb/>
三月取鄆<lb/>
<pb n="4b"/>
　左傳季武子伐莒取鄆莒人告于㑹楚告于晉曰尋<lb/>
　盟未退而魯伐莒瀆齊盟請戮其使<lb/>
　莒小國不書伐莒取鄆不與莒之有附庸也小國不<lb/>
　宜有附庸也<lb/>
　熊過氏曰據傳乗莒亂而取邑也然不書伐莒取鄆<lb/>
　胡子顧曰不悉書為内諱也使為内諱則沒其實而<lb/>
　不書不愈乎李亷曰不書伐莒嫌討賊夫書其伐莒<lb/>
　誠若討賊若上書伐莒下書取鄆則亦祗見其因利<lb/>
<pb n="5a"/>
　而動何嫌之有乎襄十二年春季孫宿救台遂入鄆<lb/>
　趙企明曰鄆者東鄆莒附庸也故不係之莒明鄆之<lb/>
　為附庸者春秋書内取七皆國名例未有以邑書取<lb/>
　者也<lb/>
　沈長卿曰鄆小國介莒魯間初本附莒文公十二年<lb/>
　鄆願屬魯其時莒魯姻睦姑且聽之未知何時復歸<lb/>
　于莒成公九年楚嬰齊伐莒而入鄆至此季武子復<lb/>
　取之葢鄆密邇費季氏所急然經書取鄆則事屬公<lb/>
<pb n="5b"/>
　家匪權臣私取之矣雖然㑹虢在正月取鄆在三月<lb/>
　時不相及也莒人新殺其君密州諸侯未討或魯人<lb/>
　乗間而取鄆亦未可知如是則莒人何敢逺訴于㑹<lb/>
　况又未嘗預㑹耶<lb/>
　鄆公作運在青州府沂水縣東鄆也<lb/>
　左傳天王使劉定公勞趙孟于潁<lb/>
夏秦伯之弟鍼出奔晉<lb/>
　左傳秦伯之弟鍼罪秦伯也榖梁傳諸侯之尊兄弟<lb/>
<pb n="6a"/>
　不得以屬通其弟云者親之也親而奔之惡也公羊<lb/>
　傳有千乘之國而不能容其母弟也<lb/>
六月丁已邾子華卒<lb/>
晉荀呉帥師敗狄于大鹵<lb/>
　春秋書此以見攘狄之效也于是始用卒兵威一振<lb/>
　狄地遂多歸晉矣胡氏謂其毁車戰法崇尚步卒以<lb/>
　見聖人識變之意夫三代制度皆有因革况亂世行<lb/>
　師變態不測孰謂兵法可以一車而不卒耶<lb/>
<pb n="6b"/>
　季氏曰左氏以狄為無終羣狄而杜預氏謂大鹵為<lb/>
　太原晉陽縣皆非也葢無終即山戎不應稱狄且在<lb/>
　太原東北二千里許安得至此而鹵者地不生物之<lb/>
　謂不可以言原竊意大鹵地當近狄狄在今廣平府<lb/>
　北境宋地理志曰地雜斥鹵今其地尚存斥澤沙河<lb/>
　之名此其所為鹵也狄自僖公時勢甚强悍而又有<lb/>
　赤狄為導故雖西距晉陽五百里而敢遠至于箕為<lb/>
　晉所敗至宣公時晉滅赤狄拓地既廣遂漸圖狄故<lb/>
<pb n="7a"/>
　至狄地設伏而敗之交剛交剛近沙澤之地其亦斥<lb/>
　鹵之相連者歟自是狄勢漸衰而荀呉復即其地敗<lb/>
　之于大鹵猶交剛之志也<lb/>
　大鹵公榖作大原<lb/>
秋莒去疾自齊入于莒<lb/>
　凡義當承國者名繫國而不稱公子以殊于大夫胡<lb/>
　氏以為因不稟命而削其公子非也<lb/>
莒展輿出奔呉<lb/>
<pb n="7b"/>
　胡傳展輿莒子也曷為不稱爵為弑君者所立既立<lb/>
　乎其位而不能討賊則是與聞乎故也斯不可以有<lb/>
　國矣不可以有國則曷為以國氏程子曰罪諸侯之<lb/>
　與其立也虢之㑹展輿無列何以見諸侯之與其立<lb/>
　乎莒雖以亂未能預㑹然訴魯取鄆而在㑹者欲執<lb/>
　叔孫則知諸侯之與其立矣亦以國氏惡崇亂也<lb/>
　衛衎與剽莒去疾展輿皆以二君書變例也彼既立<lb/>
　踰年成君不書爵已絶之矣不書莒又焉知其為誰<lb/>
<pb n="8a"/>
　氏之展輿乎陳佗見討亦繫國則展輿之繫國不必<lb/>
　求他義也若殺州吁無知之不國則上文已見矣<lb/>
　展下公榖無輿字<lb/>
叔弓帥師疆鄆田<lb/>
　左傳因莒亂也<lb/>
　季孫常帥師城鄆後復為莒所取今乗莒亂而取之<lb/>
　又帥師以疆之者懼不服也<lb/>
𦵏邾悼公<lb/>
<pb n="8b"/>
冬十有一月已酉楚子麋卒<lb/>
　左傳冬楚公子圍将聘于鄭伍舉為介未出竟聞王<lb/>
　有疾而還伍舉遂聘十一月已酉公子圍至入問王<lb/>
　疾縊而殺之遂殺其二子幕及平夏右尹子干出奔<lb/>
　晉<lb/>
　王樵氏曰公子圍弑君杜預謂楚以瘧疾赴故不書<lb/>
　弑商臣弑父其不以實赴也決矣春秋胡從而大書<lb/>
　之乎胡康侯以為圍弑君而自立中國力所不加不<lb/>
<pb n="9a"/>
　能致討則亦已矣至大合諸侯于申與㑹者凡十有<lb/>
　二國其臣舉六王二公之事其君用齊桓召陵之禮<lb/>
　聖人閔之甚懼之甚是故察微顯權輕重而畧其簒<lb/>
　以扶中國夫中國之所以為中國不因亂賊而存亡<lb/>
　也何扶之有隠公弑而書薨春秋魯史故也若曰為<lb/>
　中國諱申之㑹書曰楚子曰卒是君楚矣薨曰薨卒<lb/>
　曰卒弑曰弑事各有實其文則史各紀其實聖人不<lb/>
　能易亦不可易也有史從偽赴而聖人正之者矣未<lb/>
<pb n="9b"/>
　有史皆曰弑而聖人書卒者也今以書薨書弑為凡<lb/>
　史皆可及唯或薨或不薨或弑或不弑裁自聖心而<lb/>
　仲尼之所獨此何異于舞文弄法以為非獄吏守典者<lb/>
　之所知乎闕疑闕文聖有明訓强説無益于經而有<lb/>
　害吾故曰傳可據而經不同闕之可也<lb/>
　楚䖍弑君一案紀傳有徴然經不書弑胡可坐也弑<lb/>
　君者必不以弑君赴賊臣當國固然然董狐南史固<lb/>
　不乏人陳災梁亡告自他國王室有亂言自叔鞅此<lb/>
<pb n="10a"/>
　何等大事夫子肯輕出入其罪乎説者徒見本國之<lb/>
　臣子公言之諸侯之大夫皆知之七國淮夷三軍之<lb/>
　衆皆笑之以為其事甚確不知誣謗之事在一言爾<lb/>
　一人傳言四裔可走人情喜于播惡善為取似接色<lb/>
　即指有淫交財便稱必盜千古流言如出一轍况楚<lb/>
　靈奢侈淫虐又足徴怨國人取憎隣國因其疑似而<lb/>
　閧然歸之事理固應如此宋太宗太平天子而燭影<lb/>
　斧聲一時口實總是湘山老僧一録太宗便為弑賊<lb/>
<pb n="10b"/>
　藝祖見謗凶終此寃何從白乎故經不書弑則靈王<lb/>
　必不弑君無疑也已見子夏傳靈王䖍與令尹圍本<lb/>
　是兩人而郟敖之卒實以疾非以弑左傳可信子夏<lb/>
　傳獨不可信乎李亷灌甫皆有確據矣<lb/>
　麋公榖作卷<lb/>
楚公子比出奔晉<lb/>
辛酉○景王五年<lb/>
二年○晉平十八齊景八衛襄四蔡靈三鄭簡二十六<lb/>
<pb n="11a"/>
　曹武十五陳哀二十九杞文十宋平三十六秦景三十<lb/>
　七楚靈王䖍元年呉夷昧四<lb/>
春晉侯使韓起來聘<lb/>
　左傳晉侯使韓起來聘且告為政而來見禮也王葆<lb/>
　氏曰前此晉之聘魯者九未嘗以上卿執政者将命<lb/>
　今韓起始以去年為政而是春即聘于魯葢晉霸漸<lb/>
　衰而欲以嘉好結魯也<lb/>
　左傳夏四月韓須如齊逆女齊陳無宇送女致少姜<lb/>
<pb n="11b"/>
　少姜有寵于晉侯謂之少齊謂陳無宇非卿執諸中<lb/>
　都少姜為之請曰送逆從班畏大國也猶有所易是<lb/>
　以亂作<lb/>
夏叔弓如晉<lb/>
　左傳報宣子也<lb/>
秋鄭殺其大夫公孫黑<lb/>
　駟黒富而無禮襄三十年攻良霄而殺之元年與游<lb/>
　楚爭室而逐之鄭人畏其彊不討也既又将作亂欲<lb/>
<pb n="12a"/>
　去游氏疾作而不克子産因其疾也數其罪而殺之<lb/>
　黑固有罪而鄭之所以誅之者亦慬矣稱國以殺是<lb/>
　國人欲殺之也<lb/>
冬公如晉至河乃復季孫宿如晉<lb/>
　左傳晉少姜卒公如晉及河晉侯使士文伯來辭曰<lb/>
　非伉儷也請君無辱公還季孫宿遂致服焉<lb/>
　胡傳舉動人君之大節賢哲量之以行藏其道姦邪<lb/>
　窺之以作止其惡四隣視之以厚薄其情故有國者<lb/>
<pb n="12b"/>
　必謹于禮而後動此守身之本保國之基也禮雖自<lb/>
　卑而尊人亦不妄説人以自辱昭公既不能據經守<lb/>
　正失禮而妄動又不能從權適變無故而輕復失國<lb/>
　出奔客死他境葢始諸此矣經書公如晉至河乃復<lb/>
　季孫宿如晉而昭公失國之因季氏逐君之漸晉人<lb/>
　下比之迹不待貶絶而皆見矣<lb/>
壬戌○景王六年<lb/>
三年○晉平十九齊景九衛襄五蔡靈四鄭簡二十七<lb/>
<pb n="13a"/>
　曹武十六陳哀三十杞文十一宋平三十七秦景三<lb/>
　十八楚靈二呉夷昧五<lb/>
春王正月丁未滕子原卒<lb/>
　原公作泉<lb/>
夏叔弓如滕五月𦵏滕成公<lb/>
　滕始書𦵏<lb/>
秋小邾子來朝<lb/>
　左傳小邾穆公來朝季武子欲卑邾穆叔曰不可曹<lb/>
<pb n="13b"/>
　滕二邾實不忘我好卑一睦焉逆羣好也當時諸侯<lb/>
　之降禮非其自貶則主國卑之如季武子欲卑邾是<lb/>
　也昭七年罕朔奔晉韓宣子問其位于子産子産曰<lb/>
　卿違從大夫之位罪人以其罪降古之制也罕以亞<lb/>
　大夫為嬖大夫則當時卿大夫亦有降等之制矣小<lb/>
　邾微陋名謚無所考傳唯此年見之後又一來朝而<lb/>
　止如知武子宋仲幾之言則小邾葢服于齊宋<lb/>
八月大雩<lb/>
<pb n="14a"/>
冬大雨雹<lb/>
北燕伯欵出奔齊<lb/>
　左傳燕簡公多嬖寵欲去諸大夫而立其寵人燕大<lb/>
　夫比以殺公之外嬖公懼奔齊書曰北燕伯欵出奔<lb/>
　齊罪之也<lb/>
　胡氏曰君雖不君臣不可以不臣燕伯欵去諸大夫<lb/>
　固不君也而大夫相與比以殺其外嬖是威脇其主<lb/>
　而出之也獨罪燕伯何哉晉厲公殺三郤立胥童而<lb/>
<pb n="14b"/>
　弑于麗氏漢隱帝殺楊史立郭允明而弑于趙村衛<lb/>
　獻公蔑冡卿而信其左右亦奔夷儀久而後復也故<lb/>
　人主不尊陪貳而與賤臣圖柄臣者事成則失身而<lb/>
　見弑事不成則失國而出奔此有國之大戒也春秋<lb/>
　凡見逐于臣者皆以自奔為文正其本之義也<lb/>
癸亥○景王七年<lb/>
四年○晉平二十齊景十衛襄六蔡靈五鄭簡二十八<lb/>
　曹武十七陳哀三十一杞文十二宋平三十八秦景<lb/>
<pb n="15a"/>
　三十九楚靈三呉夷昧六<lb/>
春王正月大雨雹<lb/>
　劉氏曰夫申豐言聖王在上無雹可也言雹之為災<lb/>
　由藏氷故非也魯雖藏川池之氷未為不藏氷如五<lb/>
　帝以前未有藏氷之時豈長雨雹乎且豐之為人姦<lb/>
　佞人也黨於季氏不敢端言其罪故推雹災歸之藏<lb/>
　氷欲以諂媚强臣抹摋災異此與張禹谷永何異<lb/>
　熊過氏曰當雪而雹故以為災凡陽侵隂不入為霰<lb/>
<pb n="15b"/>
　隂侵陽不入為雹<lb/>
　雹公榖作雪<lb/>
夏楚子蔡侯陳侯鄭伯許男徐子滕子頓子胡子沈子<lb/>
小邾子宋世子佐淮夷㑹于申<lb/>
　楚子專㑹諸侯始也以楚荘之賢辰陵之盟從之者<lb/>
　陳鄭耳申之㑹合十有二國楚得志于中國未有盛<lb/>
　于此時者也何氏曰不殊淮夷者楚子至㑹故君子<lb/>
　不殊其類所以病中國也<lb/>
<pb n="16a"/>
　黄正憲氏曰按左氏載楚子使椒舉如晉求諸侯又<lb/>
　謂曹邾辭以難公辭以時祭衛侯辭以疾夫盟宋㑹<lb/>
　虢晉既甘心讓楚矣楚何必再求且盟宋之後魯衛<lb/>
　諸國悉已如楚今楚子自為盟主大㑹諸侯又重之<lb/>
　以晉侯之許乃敢托辭不至耶葢楚之與抗者惟晉<lb/>
　所畏者惟呉今晉既已通好則思為拒呉之計而拒<lb/>
　呉之計莫要于絶中國之通呉彼若鄭陳蔡許之素<lb/>
　所服者若淮夷居徐魯之間為東諸侯通呉之路者<lb/>
<pb n="16b"/>
　若徐頓胡沈居淮上流錯居于魯衛宋之區者若宋<lb/>
　隣于鄭與滕邾之近宋者此皆楚入中國要害之地<lb/>
　故合而㑹之淮夷㑹則中國通呉之道絶宋鄭諸國<lb/>
　㑹則楚入中國之路開不必召魯衛曹邾等國而實<lb/>
　已掣其肘腋使不敢動矣此楚人之善計左氏之説<lb/>
　或未可據以為實也若其為㑹而用齊桓召陵之禮<lb/>
　蠻夷妄自尊大以臨其屬國何足怪哉<lb/>
　楚子專㑹諸侯始此<lb/>
<pb n="17a"/>
　申今信陽州<lb/>
楚人執徐子<lb/>
　胡傳申之㑹楚子為主而不殊淮夷是在㑹之諸侯<lb/>
　皆狄也其意也何楚䖍弑麋以立而求諸侯于晉晉<lb/>
　人許之中國從之執徐子圍朱方遷賴于鄢城竟莫<lb/>
　較畏其强盛則曰晉楚唯天所相不可與爭滅陳不<lb/>
　能救則曰陳亡而楚克有之天道也滅蔡而又不能<lb/>
　救則曰天将棄蔡以壅楚盈而降之罰也至使窮凶<lb/>
<pb n="17b"/>
　極惡師潰于訾梁身竄于棘里而縊于申亥人不致<lb/>
　討而天自討之是責命于天而以人事為無益而弗<lb/>
　為也而可乎<lb/>
　熊過氏曰蔡陳鄭許徐滕頓胡沈邾宋淮夷相率受<lb/>
　命于方城之内而晉人聽焉宋之盟為之也至是斷<lb/>
　呉通上國之道而晉亦不得通使南方矣以為未也<lb/>
　于㑹而執徐子秋率七國伐呉則斷呉之情見矣左<lb/>
　氏祗以徐子呉出為見執之由未見得其情實也<lb/>
<pb n="18a"/>
　蔡未嘗先陳也楚執牛耳則自先蔡矣非復徃時之<lb/>
　序也<lb/>
　楚専㑹諸侯之始<lb/>
　徐今鳳陽府泗州北五十里界古下邳僮縣頓今項<lb/>
　城縣界古陳州南胡今潁州界漢汝隂沈今汝寕府<lb/>
　汝水南淮夷今淮安申今南陽古宛縣申伯舊封時<lb/>
　屬楚指掌圖以為呉地者非<lb/>
秋七月楚子蔡侯陳侯許男頓子胡子沈子淮夷伐呉<lb/>
<pb n="18b"/>
　此即㑹申之諸侯應當從一役再見之文今不言諸<lb/>
　侯而詳言之者以鄭徐滕小邾宋不在故也<lb/>
執齊慶封殺之<lb/>
　左傳使屈申圍朱方八月甲申克之執齊慶封而盡<lb/>
　滅其族<lb/>
　郝仲輿曰傳稱慶封辱楚子葢縁飾之辭其實殺慶<lb/>
　封亦一義舉也經以討賊及之<lb/>
遂滅賴<lb/>
<pb n="19a"/>
　熊過氏曰賴今汝寕府息縣賴本近楚乗伐呉而滅<lb/>
　之以威與國可謂暴矣左氏云賴子面縛銜璧楚子<lb/>
　焚櫬啖叔佐曰按經但言滅是死位也經傳不同誤<lb/>
　耳葢此事是他年楚之伐賴降而舎之非此時也舊<lb/>
　書不編年故誤<lb/>
　賴公榖作厲<lb/>
九月取鄫<lb/>
　左傳莒亂著丘公去疾立而不撫鄫鄫叛而來故曰<lb/>
<pb n="19b"/>
　取凡克邑不用師徒曰取<lb/>
　季氏曰取鄫不繫之伐國則鄫本自為國也其非滅<lb/>
　為莒屬明矣鄫素屬魯曷為取之始以為已邑耳<lb/>
冬十有二月乙卯叔孫豹卒<lb/>
　書豹卒葢為舎中軍也季氏欲分公室久難叔孫豹<lb/>
　故未行耳杜洩曰夫子惟不欲毁也故盟諸僖閎詛<lb/>
　諸五父之衢豎牛誣豹欲毁以媚季氏而行其私豹<lb/>
　一卒而正月即舎中軍矣不然魯大夫卒者多何獨<lb/>
<pb n="20a"/>
　書豹乎雖豎牛禍叔孫氏殺嫡立庶使亂大從所關<lb/>
　不小然經絶不載知非徒係于此也<lb/>
　左傳冬呉伐楚入棘櫟麻以報朱方之役<lb/>
甲子○景王八年<lb/>
五年○晉平二十一齊景十一衛襄七蔡靈六鄭簡二<lb/>
　十九曹武十八陳哀三十二杞文十三宋平三十九<lb/>
　秦景四十卒楚靈四呉夷昧七<lb/>
春王正月舎中軍<lb/>
<pb n="20b"/>
　左傳初作中軍三分公室而各有其一季氏盡征之<lb/>
　無所入于公叔孫氏臣其子弟以父兄歸公孟氏取<lb/>
　其半焉復以子弟之半歸公及其舎之也四分公室<lb/>
　季氏擇二二子各一皆盡征之而貢于公以書使杜<lb/>
　洩告于殯曰子固欲毁中軍既毁之矣敢告杜洩曰<lb/>
　夫子唯不欲毁也故盟諸僖閎詛諸五父之衢受其<lb/>
　書而投之帥士而哭之<lb/>
　杜氏曰罷中軍季孫稱左師孟氏稱右師叔孫氏則<lb/>
<pb n="21a"/>
　自以叔孫為軍名孔氏曰初作中軍十二分其國民<lb/>
　三家得七公得五國民不盡屬公公室已卑今舎中<lb/>
　軍四分公室三家自取其税減已税以貢于公民全<lb/>
　不屬公公室益卑也<lb/>
　公羊榖梁以為復古復正非也苟曰後此二卿二軍<lb/>
　則十年季孫意如叔弓仲孫貜帥師伐莒及哀二年<lb/>
　季孫斯叔孫州仇仲孫何忌帥師伐邾何以三卿並<lb/>
　将三軍並出邪荀悦云春秋之義舎中軍則善之皆<lb/>
<pb n="21b"/>
　惑于公榖之説而未之考也<lb/>
楚殺其大夫屈申<lb/>
　左傳楚子以屈申為貳于呉乃殺之<lb/>
公如晉<lb/>
　髙忠憲曰昭公如晉者七見止者一及河五惟此年<lb/>
　善徃返而以莒人之訴幾不免辱宜叔齊謂知儀而<lb/>
　不知禮也<lb/>
夏莒牟夷以牟婁及防茲來奔<lb/>
<pb n="22a"/>
　熊過氏曰牟氏夷名則莒卿也自于法應書三傳云<lb/>
　莒無大夫重地故書陸淳並非之是也牟婁本隱四<lb/>
　年莒人所取紀邑及者有别之辭防在今安丘古平<lb/>
　昌縣茲在今諸城古姑幕縣牟婁在防茲之間南界<lb/>
　莒地與諸城聨比矣榖梁氏曰及防茲以大及小也<lb/>
　公羊氏曰不以私邑累公邑然則哀八年齊取讙及<lb/>
　闡又何大小公私足别耶<lb/>
　三邑今莒州地<lb/>
<pb n="22b"/>
秋七月公至自晉<lb/>
　公在晉而季氏納牟夷晉以莒愬欲止公罪固不在<lb/>
　公也故范獻子不可乃歸公<lb/>
戊辰叔弓帥師敗莒師于蚡泉<lb/>
　左傳莒人來討不設備叔弓敗諸蚡泉莒未陳也<lb/>
　張洽氏曰按晉人方欲止公而叔弓受牟夷敗莒人<lb/>
　大夫之専不顧霸討君辱比書而大夫之専可見也<lb/>
　蚡公作濆榖作賁<lb/>
<pb n="23a"/>
秦伯卒<lb/>
　不名史失之也<lb/>
冬楚子蔡侯陳侯許男頓子沈子徐人越人伐呉<lb/>
　左傳冬十月楚子以諸侯及東夷伐呉以報棘櫟麻<lb/>
　之役<lb/>
　蘇子由曰越于是始見徐呉越雖與中國㑹盟皆以<lb/>
　夷故不得稱人今越始見而與徐皆稱人何也不可<lb/>
　言沈子徐人越伐呉故也猶戚之㑹呉以鄫故稱人<lb/>
<pb n="23b"/>
　耳<lb/>
　趙子常曰便文則曰徐人越人復其恒稱則曰徐曰<lb/>
　於越皆從史文也<lb/>
　越始見經此楚子通越制呉之始<lb/>
　越今紹興府<lb/>
乙丑○景王九年<lb/>
六年○晉平二十二齊景十二衛襄八蔡靈七鄭簡三<lb/>
　十曹武十九陳哀三十三杞文十四卒宋平四十秦<lb/>
<pb n="24a"/>
　哀公元年楚靈五呉夷昧八<lb/>
春王正月杞伯益姑卒<lb/>
𦵏秦景公<lb/>
　秦始書𦵏<lb/>
夏季孫宿如晉<lb/>
　左傳拜莒田也<lb/>
　魯受莒牟夷之奔時公在晉宿實主之及莒愬晉公<lb/>
　幾為晉所止以范獻子之言得歸故武子如晉謝歸<lb/>
<pb n="24b"/>
　公且偵晉也左氏以為拜莒田不甚鹵莽哉觀固請<lb/>
　徹加之慎則亦結納大國求免于辱耳乃晉既受莒<lb/>
　愬又不止公何不出一言以讓宿乎<lb/>
𦵏杞文公<lb/>
宋華合比出奔衛<lb/>
　左傳宋寺人柳有寵大子佐惡之華合比曰我殺之<lb/>
　柳聞之乃坎用牲埋書而告公曰合比将納亡人之<lb/>
　族既盟于北郭矣公使視之有焉遂逐華合比合比<lb/>
<pb n="25a"/>
　奔衛于是華亥欲代右師乃與寺人柳比從為之徴<lb/>
　王樵氏曰按殺太子痤也以寺人伊戾之讒逐華合<lb/>
　比也以寺人柳之讒刑人之能敗人國家如此然附<lb/>
　伊戾者向戌比柳者華亥得外臣之合而其譖乃售<lb/>
　刑人與小人隂類相合間人之父子兄弟以至于墜<lb/>
　宗隕祀者多矣可不戒哉<lb/>
秋九月大雩<lb/>
楚薳罷帥師伐呉<lb/>
<pb n="25b"/>
　左傳使薳洩伐徐呉人救之令尹子蕩伐呉師于豫<lb/>
　章次于乾谿呉人敗其師于房鍾<lb/>
　王樵氏曰楚子使薳洩伐徐其伐呉而敗者令尹子<lb/>
　蕩也子蕩歸罪殺薳洩故書薳罷伐呉以正之楚再<lb/>
　不競于呉乃移兵陳蔡至復伐徐而國亂矣<lb/>
冬叔弓如楚<lb/>
　左傳聘且弔敗也<lb/>
　熊過氏曰諸侯兩事晉楚宿如晉則弓如楚矣<lb/>
<pb n="26a"/>
　髙抑崇曰四年公不㑹申已而震楚兵威将朝楚而<lb/>
　不能故以叔弓先聘而明年公繼之也<lb/>
齊侯伐北燕<lb/>
　左傳将納簡公晏子曰不入燕有君矣民不貳吾君<lb/>
　賄左右諂諛作大事不以信未嘗可也<lb/>
丙寅○景王十年<lb/>
七年○晉平二十三齊景十三衛襄九卒蔡靈八鄭簡<lb/>
　三十一曹武二十陳哀三十四杞平公郁釐元年宋<lb/>
<pb n="26b"/>
　平四十一秦哀二楚靈六呉夷昧九<lb/>
春王正月暨齊平<lb/>
　左傳春暨齊平齊求之也癸已齊侯次于虢燕人行<lb/>
　成二月盟于濡上燕人歸燕姬<lb/>
　杜云燕與齊平蒙上文也非也此魯暨齊平也襄二<lb/>
　十四年我侵齊二十五年齊伐我齊魯之好遂絶是<lb/>
　時魯娶于呉事楚甚謹齊将納燕伯恐魯之議其後<lb/>
　也齊求魯故暨齊平<lb/>
<pb n="27a"/>
　李氏曰推之經例暨齊平正與及齊平及鄭平句法<lb/>
　相似而下文又有叔孫婼如齊涖盟正與叔還涖盟<lb/>
　之事相類且左氏下文明説燕人行成而上文又以<lb/>
　為齊求之文法自相背今若截齊求之也四字正解<lb/>
　齊魯之平而以癸已以下另起方終齊燕之事則兩<lb/>
　得之矣葢左氏本無誤而許惠卿之誤也夏四月傳<lb/>
　有齊燕平之月則謂濡上之盟耳䟽强増暨字以實<lb/>
　之非是卓子曰不第此也暨者及也凡及以大及小<lb/>
<pb n="27b"/>
　以内及外燕不可以暨齊也<lb/>
　胡傳靈公以來齊首敗伯主之約納晉欒盈叛人也<lb/>
　納北燕伯猶庶幾乎天下之大義而卒與之平是黨<lb/>
　亂臣逆子也是故昭定而下春秋多罪齊書伐衛遂<lb/>
　伐晉同圍齊襲莒暨齊平盟于鹹次于五氏皆特筆<lb/>
　也夫子曰齊景公有馬千駟死之日民無得而稱焉<lb/>
　葢不與齊也<lb/>
　胡傳襄公之世齊數伐魯景公初立使慶封來聘而<lb/>
<pb n="28a"/>
　不書魯報則魯葢無汲汲于齊可知矣春秋書暨二<lb/>
　又見定十年但諸家皆以暨為已之不得已而劉氏<lb/>
　獨以為人之不得已齊以莒故與魯搆怨魯挾呉楚<lb/>
　之威强齊以平耳據此説似與宋辰强仲佗石彄之<lb/>
　暨合<lb/>
三月公如楚<lb/>
叔孫婼如齊涖盟<lb/>
　婼公榖作舎<lb/>
<pb n="28b"/>
夏四月甲辰朔日有食之<lb/>
秋八月戊辰衛侯惡卒<lb/>
　榖梁傳鄉曰衛齊惡今曰衛侯惡此何為君臣同名<lb/>
　也君子不奪人名不奪人親之所名重其所以來也<lb/>
九月公至自楚<lb/>
冬十有一月癸未季孫宿卒<lb/>
十有二月癸亥𦵏衛襄公<lb/>
丁卯○景王十一年<lb/>
<pb n="29a"/>
八年○晉平二十四齊景十四衛靈公元年蔡靈九鄭<lb/>
　簡三十二曹武二十一陳哀三十五卒杞平二宋平<lb/>
　四十二秦哀三楚靈七呉夷昧十<lb/>
春陳侯之弟招殺陳世子偃師<lb/>
　孔氏曰招與公子過共殺偃師而立公子留及楚殺<lb/>
　行人干徴師留出奔鄭招乃歸罪于過而使陳人殺<lb/>
　之及楚師來討又推過為首得免重責不死而放之<lb/>
　于越是以招為從罪也若其從招之詐如楚之意則<lb/>
<pb n="29b"/>
　宜書過殺偃師今書曰陳侯之弟招殺陳世子偃師<lb/>
　是仲尼知其實状以招為首也<lb/>
　趙子常曰榖梁傳鄉曰陳公子招今曰陳侯之弟招<lb/>
　何也盡其親所以惡招也兩下相殺不志乎春秋此<lb/>
　其志何也世子君之貳也云可以重之存焉志之也<lb/>
　陳氏傳曰兩下相殺雖世子不書据陳佗曹負芻此<lb/>
　何以書斥君之辭也<lb/>
夏四月辛丑陳侯溺卒<lb/>
<pb n="30a"/>
　左傳哀公縊<lb/>
叔弓如晉<lb/>
　左傳賀虒祈也<lb/>
楚人執陳行人干徴師殺之<lb/>
陳公子留出奔鄭<lb/>
　蘇子由曰楚将討陳故留出奔留既為君矣不曰陳<lb/>
　留而曰陳公子留何也留立于招耳為君非留志也<lb/>
秋蒐于紅<lb/>
<pb n="30b"/>
　趙子常曰師田違禮自僖公而後不書者五公矣蒐<lb/>
　于紅何以書自僖公救齊而後将帥無公臣凡師皆<lb/>
　大夫帥之苟軍政不出于公則閲治田狩之事不足<lb/>
　譏也于是舎中軍三家分魯而自為師乃蒐于紅以<lb/>
　大閲焉葢魯君無民于是始則其事與師田違禮者<lb/>
　不侔矣故大蒐于比蒲于昌間終春秋悉書之詳著<lb/>
　其世變以譏大夫之不臣也陳氏傳曰蒐于紅也自<lb/>
　根牟至于商衛革車千乗皆三家之師也自是而屢<lb/>
<pb n="31a"/>
　蒐皆三家所以耀武焉爾是故荘桓之狩必言公昭<lb/>
　定之蒐不言公<lb/>
　秋而行蒐禮姑淺獵而寡獲示不貪于從禽其實則<lb/>
　數軍實而已諸家非時之論未盡其情也榖梁傳正<lb/>
　也因蒐狩以習用武事禮之大者也艾蘭以為防置<lb/>
　旃以為轅門以葛覆質以為槷流旁握御轚者不得<lb/>
　入車軌塵馬候蹄揜禽旅御者不失其馳然後射者<lb/>
　能中過防弗逐不從奔之道也面傷不獻不成禽不<lb/>
<pb n="31b"/>
　獻禽雖多天子取三十焉其餘與士衆以習射于射<lb/>
　宫射而中田不得禽則得禽田得禽而射不中則不<lb/>
　得禽是以知古之貴仁義而賤勇力也<lb/>
　王氏曰根牟魯東界商宋地魯西界與宋衛接境其<lb/>
　地亦廣矣四蒐皆書大而此獨不稱大者首著公不<lb/>
　得與而歸惡于三家也<lb/>
　書蒐始此<lb/>
　紅今泰安州<lb/>
<pb n="32a"/>
陳人殺其大夫公子過<lb/>
　左氏陳公子招歸罪于公子過而殺之陳無君者五<lb/>
　月矣曷為稱人以殺與討亂同辭公子過與殺偃師<lb/>
　者也以其罪宜討故不曰招殺而稱人以殺以為猶<lb/>
　國人殺之也<lb/>
大雩<lb/>
冬十月壬午楚師滅陳執陳公子招放之于越殺陳孔<lb/>
奐<lb/>
<pb n="32b"/>
　詹萊氏曰陳侯之疾也病固欲其奪嫡而立庶故招<lb/>
　為之殺偃師而立留也執招稱陳侯之弟目陳侯也<lb/>
　干徴師為招之使是招黨也殺之也宜而人楚者以<lb/>
　其刑之頗也招首也而止于放徴師孔奐脇也而極<lb/>
　于殺為失輕重之倫矣留既為君懼討而出不曰陳<lb/>
　留而曰公子若曰此溺之子猶目陳侯也陳人之殺<lb/>
　過也既曰公子又曰大夫何也是無罪之人爾招所<lb/>
　諉罪以謝楚者也故加之官以别之放招何以殺孔<lb/>
<pb n="33a"/>
　奐楚人所歸罪以謝陳者也楚人之討賊也赦其主<lb/>
　而誅其黨何也楚人之志不在討招亂陳而後已得<lb/>
　滅之則似得之爾<lb/>
　公子大夫過非弑君首惡又為招所諉罪故不去其<lb/>
　官與族非全無罪之人也本是有官有族率其恒稱<lb/>
　非故加也陳奐亦招所諉罪之人無官無族率其恒<lb/>
　稱非有貶也<lb/>
　奐公作瑗<lb/>
<pb n="33b"/>
𦵏陳哀公<lb/>
　左傳九月楚公子棄疾帥師奉孫呉圍陳宋戴惡㑹<lb/>
　之冬十一月壬午滅陳輿嬖袁克殺馬毁玉以𦵏使<lb/>
　穿封戍為陳公<lb/>
　黎氏曰書𦵏陳哀公非謂我徃㑹而書時陳已滅矣<lb/>
　國為楚師所據魯豈與其𦵏而使臣徃㑹之葢楚入<lb/>
　陳自以其君在殯因取而𦵏之與荘四年齊侯𦵏紀<lb/>
　伯姬同彼目齊者葢上文無齊滅紀之文故下文云<lb/>
<pb n="34a"/>
　爾今巳書楚師滅陳則下云執公子招殺孔奐𦵏哀<lb/>
　公皆蒙上文云<lb/>
　曰滅曰執曰殺曰𦵏皆楚子也則曷為但稱師趙子<lb/>
　常曰異其文以異其事也楚子奉孫呉以討于陳曰<lb/>
　将定而國陳人聴命而遂縣之則是楚靈以詐滅中<lb/>
　國而已是故滅陳滅蔡皆不稱楚子稱楚子則疑于<lb/>
　楚荘滅蕭入陳皆稱楚子也子常之論美矣實非也<lb/>
　子常以為據傳楚子在師者為有侍飲于王之事也<lb/>
<pb n="34b"/>
　然而在國在陳傳無明文豈必楚子在陳之語乎况<lb/>
　上文明載楚公子棄疾帥師胡以為楚子也非楚子<lb/>
　故稱師<lb/>
　郝仲輿曰哀公故嬖臣袁克𦵏公殺其馬毁其玉焉<lb/>
　義也倉卒舉事魯㑹未可知經亦書𦵏不欲亡陳而<lb/>
　沒袁克之誼也春秋可以例求乎<lb/>
戊辰○景王十二年<lb/>
九年○晉平二十五齊景十五衛靈二蔡靈十鄭簡三<lb/>
<pb n="35a"/>
　十三曹武二十二陳滅杞平三宋平四十三秦哀四<lb/>
　楚靈八呉夷昧十一<lb/>
春叔弓㑹楚子于陳<lb/>
　是時如楚者宋有華亥鄭有游吉衛有趙黶不書止<lb/>
　言魯事而已或以為夷狄猾夏春秋畧之非也<lb/>
許遷于夷<lb/>
　諸儒皆謂許畏鄭欲遷請楚而遷于夷恐不然當時<lb/>
　許堅從楚楚之威方熾也鄭雖世仇許未必敢動許<lb/>
<pb n="35b"/>
　曷為畏之即請于楚楚曷為聴其遷成畏鄭之名哉<lb/>
　汪氏曰夷一名城父本陳地楚滅陳遂遷許于此耳<lb/>
　左傳楚公子棄疾遷許于夷實城父是也<lb/>
　夷今鳳陽府亳州<lb/>
夏四月陳災<lb/>
　公榖曰陳已滅其言陳災何存陳也杜氏曰天火曰<lb/>
　災陳既已滅降為楚縣而書陳災者猶晉之梁山沙<lb/>
　鹿崩不書晉災言繫于所災所害故以所在為名<lb/>
<pb n="36a"/>
　王樵氏曰陳災與宋災同亦直書災異耳存陳之説<lb/>
　固非本㫖以梁山沙鹿為比而謂其已降為縣而不<lb/>
　書楚者繫災所在為名此亦非也存陳之説雖非本<lb/>
　㫖不傷教意漢建安二十五年通鑑已紀黄初之元<lb/>
　朱子以為奪漢大速予魏太亟非春秋存陳之意以<lb/>
　不與楚之滅而存陳此本可通但公羊家又以存陳<lb/>
　為天意左氏亦有火出而火陳逐楚而建陳之説皆<lb/>
　諸儒以意衍説不足信也國曰災邑曰火亦非<lb/>
<pb n="36b"/>
　陳實未亡也使穿封戍為陳公猶之使許叔居東偏<lb/>
　也書陳災非存陳也陳宋之災春秋所當書也滅者<lb/>
　毁滅之謂一國可言滅一邑亦可言滅一人亦可言<lb/>
　滅非殄絶無遺之謂也學者不知滅義妄有紛紜耳<lb/>
　災公榖作火<lb/>
秋仲孫貜如齊<lb/>
　左傳孟僖子如齊殷聘禮也<lb/>
　襄公之末年齊景新立即使慶封來聘以通嗣君自<lb/>
<pb n="37a"/>
　是禮意久曠七年齊平之後乃令孟僖子如齊以修<lb/>
　好焉夾谷之㑹齊來歸田侯犯之叛齊又致郈州仇<lb/>
　如齊其後叔還𦵏景公葢景公末年更結魯以叛晉<lb/>
　也<lb/>
冬築郎囿<lb/>
　熊過氏曰郎隱狩地荘公築臺焉以察戎者三家既<lb/>
　分公室兵民皆制于已故多闢蒐狩之地張主一以<lb/>
　為娯君耳目而竊其權夫魯之權何待竊哉<lb/>
<pb n="37b"/>
己巳○景王十三年<lb/>
十年○晉平二十六卒齊景十六衛靈三蔡靈十一鄭<lb/>
　簡三十四曹武二十三陳滅杞平四宋平四十四卒<lb/>
　秦哀五楚靈九呉夷昧十二<lb/>
春王正月<lb/>
夏齊欒施來奔<lb/>
　髙彊同奔不書非卿欒髙嗜酒信内多怨彊于陳鮑<lb/>
　氏而惡之與陳鮑戰敗來奔<lb/>
<pb n="38a"/>
　黄正憲氏曰晏子端委立虎門數語及待召而入殊<lb/>
　為泄泄藉令不召将無入乎大臣急君之義何如也<lb/>
　况前晏子對叔向之言既謂公棄其民而歸于陳氏<lb/>
　今桓子又分邑粟于公族則無尊卑貴賤盡徳陳氏<lb/>
　矣乃不一為節制而復勸陳鮑以所分欒髙之室致<lb/>
　諸公何救于國哉予嘗妄謂晏嬰是遠嫌避難之人<lb/>
　觀其處置崔慶皆假手于人而泯其迹可見矣故稱<lb/>
　其智孔子稱管仲一匡九合而晏平仲止稱其善交<lb/>
<pb n="38b"/>
　則二子之優劣不較然乎<lb/>
　齊公作晉<lb/>
秋七月季孫意如叔弓仲孫貜帥師伐莒<lb/>
　左傳平子伐莒取郠<lb/>
　王樵氏曰舎中軍是借二軍復古之名以掩其中分<lb/>
　魯國之實耳其平居也四分其民季氏擇二三子各<lb/>
　一至其出軍則季氏専将一軍身為元帥而孟仲各<lb/>
　将一軍之半以為之副此所以雖曰舎中軍而三卿<lb/>
<pb n="39a"/>
　帥師葢舊額固存也八年蒐于紅自根牟至于商衛<lb/>
　革車千乗邾人告呉曰魯賦八百乗則魯軍制非能<lb/>
　復古可見矣叔孫婼居守故叔弓所将者叔孫氏之<lb/>
　兵也取郠不書公見討于平丘故諱之<lb/>
　意公作隱<lb/>
戊子晉侯彪卒<lb/>
　李琪氏曰平公五盟六㑹服齊狄寕東夏平秦亂城<lb/>
　淳于師徒不煩民無怨讟祁午數當時之功若此然<lb/>
<pb n="39b"/>
　溴梁之㑹委權以與大夫宋盟授權于荆楚何其謬<lb/>
　歟溴梁之事非大夫敢竊權也諸侯在㑹而大夫實<lb/>
　主載書是委權以與之也荀偃一怒而十二國興戎<lb/>
　後五年欒盈之作亂曲沃之民惟主欒氏不知公室<lb/>
　晉幾分國而並立矣宋之盟非楚之能持權也晉主<lb/>
　夏盟而挈諸侯以畀楚是棄權以假之也虢之㑹讀<lb/>
　舊書後八年楚靈王㑹于申實用齊桓召陵之典晉<lb/>
　葢十九年無預中國之事矣此皆平公身致之也<lb/>
<pb n="40a"/>
九月叔孫婼如晉𦵏晉平公<lb/>
　婼公榖作舎<lb/>
十有二月甲子宋公成卒<lb/>
　不書冬史闕文<lb/>
　成公作戍無冬字<lb/>
庚午○景王十四年<lb/>
十有一年○晉昭公夷元年齊景十七衛靈四蔡靈十<lb/>
　二弑鄭簡三十五曹武二十四陳滅杞平五宋元公<lb/>
<pb n="40b"/>
　佐元年秦哀六楚靈十呉夷昧十三<lb/>
春王正月叔弓如宋𦵏宋平公<lb/>
夏四月丁已楚子䖍誘蔡侯般殺之于申<lb/>
　名者諸侯之終事也蔡侯般稱名是也其曰楚子䖍<lb/>
　何以名楚子非伯討也楚靈暴虐敢于執中國之君<lb/>
　而殺之春秋惡之故名之也于是知衛侯之滅邢以<lb/>
　燬名也若蔡侯之罪則見于其弑矣榖梁之謹中<lb/>
　外公羊之嚴善惡名者諸侯之終事也公羊何以名絶<lb/>
<pb n="41a"/>
　之也懷惡而討不義君子不與也二説皆有其意矣<lb/>
　若楚人執戎蠻子殺之戎蠻子不接中國名固無考<lb/>
　然以蠻夷攻蠻夷亦畧之而已矣<lb/>
　姚舜牧氏曰楚討中國之賊四殺夏徴舒也執齊慶<lb/>
　封也執公子招也誘蔡侯般也而書法各不同春秋<lb/>
　之權度審矣<lb/>
楚公子棄疾帥師圍蔡<lb/>
五月甲申夫人歸氏薨<lb/>
<pb n="41b"/>
　歸胡姓歸氏者齊歸也季明徳曰齊歸乃襄之夫人<lb/>
　而昭公定公皆其所出也其始至不見于經者為公<lb/>
　子時娶也熊過氏曰左氏以襄公夫人為敬歸而齊<lb/>
　歸乃其娣非也自昭元年至哀十一年無卒襄公夫<lb/>
　人者而齊歸以妾乃得書卒此何禮乎然則齊歸為<lb/>
　襄公嫡夫人明矣夫齊歸為嫡夫人則敬歸謂何齊<lb/>
　歸既為所生母則母以子貴卒之亦可<lb/>
大蒐于比蒲<lb/>
<pb n="42a"/>
　熊過氏曰蒐春事也以五月行之非其時矣晉叔向<lb/>
　曰魯公室其卑乎君有大喪不廢蒐國不恤喪不忌<lb/>
　君也能無卑乎殆其失國<lb/>
仲孫貜㑹邾子盟于祲祥<lb/>
　汪克寛氏曰自邾倚齊靈屢致兵于魯魯籍晉霸之<lb/>
　力溴梁祝柯兩執邾子又取其田既而魯納庶其畀<lb/>
　我之奔邾受臧紇之奔讐隙益深至同盟重丘齊晉<lb/>
　既睦襄二十八年邾君來朝昭元年魯㑹悼公之𦵏<lb/>
<pb n="42b"/>
　是以合盟祲祥以修好也<lb/>
　祲祥公作侵羊<lb/>
秋季孫意如㑹晉韓起齊國弱宋華亥衛北宫佗鄭罕<lb/>
虎曹人杞人于厥憖<lb/>
　左傳晉人使狐父請蔡于楚弗許<lb/>
　胡傳楚将滅蔡請于楚而弗許晉之不能亦可知矣<lb/>
　曷為諸國猶序而大夫無貶乎扈之盟晉侯受賂弗<lb/>
　克而還諸侯畧而不序亡義利之分也澶淵之㑹謀<lb/>
<pb n="43a"/>
　救宋災而不討蔡罪大夫貶而稱人魯卿諱而不書<lb/>
　失重輕之别也今晉與諸侯心欲救蔡而力弗加焉<lb/>
　則無惡也<lb/>
　宋之盟以弭兵召諸侯故諸侯麇至今楚背盟肆暴<lb/>
　欲逞無厭于陳蔡晉不能以義責之而反姑息含忍<lb/>
　遣使請楚卑屈已甚冀保前好豈不悖哉春秋直書<lb/>
　其事而義自見書法至此時列國之大夫無不名矣<lb/>
　胡氏以備書其名為無惡者非也<lb/>
<pb n="43b"/>
　厥憗公作屈銀<lb/>
九月已亥𦵏我小君齊歸<lb/>
冬十有一月丁酉楚師滅蔡執蔡世子有以歸用之<lb/>
　熊過氏曰圍蔡稱公子棄疾帥師而滅稱師者一事<lb/>
　再見則從畧之恒辭也孫明復曰言世子有者有未<lb/>
　立也父殺國圍拒守危困以至于死未立可知也<lb/>
　陳君舉曰滅而以歸未有言執者執弗臣之之辭也<lb/>
　是故均之為滅國也嘗臣之矣書曰以沈子嘉歸殺<lb/>
<pb n="44a"/>
　之未嘗臣之也書執蔡世子有以歸用之亦不能臣<lb/>
　也<lb/>
　左傳楚子城陳蔡不羮使棄疾為蔡公申無宇曰五<lb/>
　大不在邊五細不在庭親不在外羈不在内今棄疾<lb/>
　在外鄭丹在内君其少戒<lb/>
　有榖作友<lb/>
　<lb/>
　<lb/>
<pb n="44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋辯義卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷十三</head>
    <p>
<pb n="1a"/>
欽定四庫全書<lb/>
　春秋辯義卷十三　　　明　卓爾康　撰<lb/>
文公一<lb/>
乙未○襄王二十六年<lb/>
元年○晉襄二年齊昭七年衛成九年蔡莊二十年鄭<lb/>
　穆二年曹共二十七年陳共六年杞桓十一年宋成<lb/>
　十一年秦穆三十四年楚成四十六年弑<lb/>
春王正月公即位<lb/>
<pb n="1b"/>
　改元一節説者不同熊過氏曰殷則于王崩之年嗣<lb/>
　君改元太甲以二十五月而即吉仲壬之末年遂稱<lb/>
　元年矣按伊訓之言曰伊尹祠于先王奉嗣王祗見<lb/>
　厥祖則太甲入廟其文甚明而説者乃曰告奉太甲<lb/>
　之事而已侯甸羣后咸在百官總已以聴冢宰在者<lb/>
　在廟是太甲于廟已臨羣臣有古者王朝覲諸侯于<lb/>
　廟之禮聽者聽其政耳冢宰平時亦聽之但喪則聽<lb/>
　之不以告君也又其柩前之位即始死之位喪大記<lb/>
<pb n="2a"/>
　記國君初死之禮云既正尸子坐于東方卿大夫父<lb/>
　兄子姓立于東方有司庶士哭于堂下北面初死之<lb/>
　時即别適庶或疑古經十二卷公即位為公即立以<lb/>
　諸侯受王命而立不得稱即位位文譌多人亦誣矣<lb/>
　𦵏蔡平公蔡太子朱失位魯人知其不終孟子曰即<lb/>
　位而哭百官有司莫敢不哀然則攝告廟臨羣臣非<lb/>
　也孔子言百官總已以聴冢宰而後賢并欲攝告廟<lb/>
　臨羣臣其亦不察書義矣又何疑于康王哉吕伋之<lb/>
<pb n="2b"/>
　逆正柩前之位其出應門之外與諸侯出廟門俟文<lb/>
　正相接烏有攝禮哉蘇氏疑其冕服為失禮而不知<lb/>
　凶服之不可入廟且其借黻裳而不易麻冕則亦未<lb/>
　純吉矣<lb/>
　問康王釋喪服而被衮冕諸家皆以為禮之變獨蘇<lb/>
　氏以為失禮未知當此際合如何區處朱子曰天子<lb/>
　諸侯之禮與士庶人不同故孟子有吾未之學之語<lb/>
　謂此類耳如伊訓元祀十有二月朔亦是新喪伊尹<lb/>
<pb n="3a"/>
　以奉嗣王祗見厥祖固不可用凶服矣漢唐新主即<lb/>
　位皆行冊禮君臣亦皆吉服追述先帝之命以告先<lb/>
　君蓋易世傳授國之大事當嚴其禮而王侯以國為<lb/>
　家雖先君之喪猶以為已私服也<lb/>
　林曰先儒皆以春秋君薨嗣子踰年即位為正非也<lb/>
　不知聖人所書正以譏非禮且啓禍亂之門也在禮<lb/>
　天子崩七日而殯既殯嗣子即位稱王以示天下之<lb/>
　有主也諸侯薨五日而殯既殯嗣子即位以示一國<lb/>
<pb n="3b"/>
　之有公也觀書顧命及康王之誥曰乙丑王崩齊侯<lb/>
　以二干戈虎賁百人逆子釗南門之外延入翼室恤<lb/>
　宅宗癸酉王麻冕黼裳既尸天子太保畢公率四方<lb/>
　諸侯執壤奠羣公既已聽命相揖遜而出王釋冕反<lb/>
　喪服此嗣君即位之常禮也<lb/>
　汪氏曰文定及九峰蔡氏皆以即位之事冢宰攝告<lb/>
　廟攝臨羣臣朱子則以他事可攝即位不可攝而又<lb/>
　謂嗣君以先君之喪為已私服其意蓋欲權一時之<lb/>
<pb n="4a"/>
　宜如借吉之例以繼世正統而三年之服不可廢也<lb/>
　竊詳春秋以前必有攝告廟臨羣臣之禮故孔子言<lb/>
　君薨百官總已以聽于冢宰三年而書有伊尹祠于<lb/>
　先王之文苟太甲涖政則伊尹不得祠先王矣然春<lb/>
　秋諸侯皆踰年朝廟改元而命大夫聘問鄰國或以<lb/>
　吉服躬涖㑹盟侵伐之事漢以後則不待踰年而即<lb/>
　位矣賈誼謂植遺腹朝委裘而天下不亂豈古者典<lb/>
　禮素明紀綱素定而大臣之攝即位不致生變歟國<lb/>
<pb n="4b"/>
　君即位之禮後世雖無傳然昭公十年諸侯之大夫<lb/>
　𦵏晉平公既𦵏諸大夫欲因見新君叔向辭之曰以<lb/>
　嘉服見則喪禮未畢以喪服見是重受弔也襄三十<lb/>
　一年子産相鄭伯如晉晉侯以魯襄公之喪未之見<lb/>
　則春秋諸侯喪禮猶未盡廢也<lb/>
　蘇子由曰莊襄未𦵏而子般子野卒其稱名未踰年<lb/>
　也文成定之即位也僖宣昭皆未𦵏其稱公以即位<lb/>
　既踰年也一年不可以二君故終年稱子而未𦵏則<lb/>
<pb n="5a"/>
　名不可以踰年無君故踰年雖未𦵏而稱公以即位<lb/>
　也其非即位則雖踰年不稱公八年八月天王崩九<lb/>
　年春毛伯来求金不稱王命是也<lb/>
二月癸亥日有食之<lb/>
　公日上有朔字<lb/>
天王使叔服来㑹𦵏<lb/>
　叔服天子大夫故不名諸侯之𦵏天子使大夫㑹焉<lb/>
　禮也<lb/>
<pb n="5b"/>
　季氏曰襄王當為世子時位幾危矣而僖公附齊桓<lb/>
　盟首止以定之為天子時位既失矣而僖公㑹晉侯<lb/>
　盟踐土以復之此所以徳于魯而不㤀也故當其存<lb/>
　也則使宰周公来報其朝及其沒也則使叔服来㑹<lb/>
　其𦵏錫命文公以及其子賵𦵏成風以及其親襄王<lb/>
　之于魯厚亦至矣文公親被寵榮略無感激送死之<lb/>
　禮不周奔喪之使尋復必致毛伯来求金而後使得<lb/>
　臣繼往其負義不忠如此<lb/>
<pb n="6a"/>
夏四月丁巳𦵏我君僖公<lb/>
天王使毛伯来錫公命<lb/>
　錫命者命為諸侯也禮諸侯在喪稱子踰年即位喪<lb/>
　畢以士服見于王王乃于廟命之錫之黼冕圭璧然<lb/>
　後服之歸設奠于祖廟然後臨其臣民焉灌甫曰僖<lb/>
　公從齊桓晉文有攘夷尊周之功襄王念其子文公<lb/>
　特錫之命亦衰周所僅見第文公尚未免喪又未入<lb/>
　朝王即使毛伯錫以諸侯之命非也禮有受命無来<lb/>
<pb n="6b"/>
　錫命公羊之説得之然苟有此亦已足矣<lb/>
　汪氏曰諸侯之嫡子必誓于王以為世子及其君薨<lb/>
　必告于王王遣使省其終事遂命世子嗣為諸侯三<lb/>
　年喪畢乃以士服入京師見天子于廟而受命焉未<lb/>
　受命不敢服其服已見天子錫之黼冕之服與命圭<lb/>
　合瑞于是服之以歸設奠于祖廟然後臨其臣民焉<lb/>
　春秋諸侯立世子既不誓于王及其嗣位又不請命<lb/>
　于京師王不能罪因而命之兩失之矣公羊以錫命<lb/>
<pb n="7a"/>
　為加服劉氏辨其非或者謂命為諸侯非賜服并文<lb/>
　定之説為疑夫黼冕圭璧乃所以命為諸侯也蓋天<lb/>
　王之錫命有以始立而錫命者有以有功而錫命者<lb/>
　有既没而追命之者此年毛伯錫命及虢公命曲沃<lb/>
　武公為晉侯召武公賜晉惠公命皆始立而賜命者<lb/>
　也召伯廖賜齊桓公命尹氏王子虎内史叔興父䇿<lb/>
　命晉文公皆以其有功而錫命者也榮叔錫桓公命<lb/>
　及成簡公追命衛襄公皆既死而追命之者也若召<lb/>
<pb n="7b"/>
　伯之賜成公命則始立未賜命歴八年而後命之耳<lb/>
　劉定公之賜齊靈公命雖非有功王将娶于齊故以<lb/>
　私恩命之也春秋之書錫命莫非譏耳苟謂諸侯不<lb/>
　往拜命為貶而天王之錫命無責則曷為不待其来<lb/>
　見而命之哉<lb/>
　廬陵李氏曰王錫命説已見莊三年此條據杜氏以<lb/>
　為諸侯初即位天子賜以命圭如侯執信圭之類公<lb/>
　羊以為賜以命服以晉惠初立王賜之命而晉侯受<lb/>
<pb n="8a"/>
　玉惰證之則杜氏得之晉武公以請命于王而詩人<lb/>
　有子之衣安且吉之辭證之則公羊亦得之故胡氏<lb/>
　取禮經黼冕圭璧之説然後其義始備<lb/>
晉侯伐衛<lb/>
　左傳晉文公之季年諸侯朝晉衛成公不朝使孔達<lb/>
　侵鄭伐緜訾及匡晉襄公既祥使告于諸侯而伐衛<lb/>
　及南陽先且居曰效尤禍也請君朝王臣從師晉侯<lb/>
　朝王于温先且居胥臣伐衛五月辛酉朔晉師圍戚<lb/>
<pb n="8b"/>
　六月戊戌取之獲孫昭子<lb/>
　王氏箋義曰衛成怨晉文執歸京師故季年不朝而<lb/>
　且侵其鄰國鄭示不從盟主也襄公嗣位欲修伯業<lb/>
　先以衛侯之罪告于諸侯復聽先且居之言朝王于<lb/>
　温乃命大夫伐衛取其戚田諸侯于是畏威復歸于<lb/>
　晉昔齊桓公卒五公子爭立伯業遂廢今襄公克纉<lb/>
　父功繼為盟主首能威服諸侯故春秋書曰晉侯伐<lb/>
　衛貴之也<lb/>
<pb n="9a"/>
　此先且居胥臣伐衛而書晉侯説者以此證獻戎捷<lb/>
　為非齊侯非也蓋襄公告于諸侯已稱晉侯起師矣<lb/>
　及南陽乃用先且居之言朝王于温而令二臣伐衛<lb/>
　不得再告故承書晉侯耳<lb/>
叔孫得臣如京師<lb/>
　拜錫命也<lb/>
衛人伐晉<lb/>
　左氏衛孔達帥師伐晉大夫將猶稱人也<lb/>
<pb n="9b"/>
秋公孫敖㑹晉侯于戚<lb/>
　左氏晉侯疆戚田故敖㑹之内大夫始特㑹諸侯也<lb/>
　前此魯未有大夫自㑹諸侯者僣實始此<lb/>
　戚衛邑今開州古頓丘地<lb/>
　此大夫專㑹諸侯之始<lb/>
冬十月丁未楚世子商臣弑其君頵<lb/>
　蘇子由曰頵成王也商臣稱世子而頵稱君者君之<lb/>
　于世子有父之親有君之尊稱世子明其親也稱君<lb/>
<pb n="10a"/>
　明其尊也商臣之于尊親盡矣<lb/>
　頵公榖作髠<lb/>
公孫敖如齊<lb/>
　左傳穆伯如齊始聘焉禮也凡君即位卿出並聘忠<lb/>
　信卑讓之道也<lb/>
　趙子常曰諸侯世相朝禮也繼世之朝必三年喪畢<lb/>
　朝于天子而後及諸侯今未禫而公孫敖聘齊非禮<lb/>
　也戚㑹西結晉今東結齊大夫之專甚矣三桓之張<lb/>
<pb n="10b"/>
　皆文之世也<lb/>
丙申○襄王二十七年<lb/>
二年○晉襄三齊昭八衛成十蔡莊二十一鄭穆三曹<lb/>
　共二十八陳共七杞桓十二宋成十二秦穆三十五<lb/>
　楚穆王商臣元年<lb/>
春王二月甲子晉侯及秦師戰于彭衙秦師敗績<lb/>
　秦雖以忿興師其師尚未出境晉襄出其不虞逆而<lb/>
　敗之<lb/>
<pb n="11a"/>
　左傳晉人謂秦拜賜之師戰于殽也秦伯猶用孟明<lb/>
　孟明增修國政<lb/>
　彭衙秦地今同州彭衙縣<lb/>
丁丑作僖公主<lb/>
　書不時也<lb/>
　左傳凡君薨卒哭而祔祔而作主特祀于主烝嘗禘<lb/>
　于太廟公羊傳虞主用桑練主用栗<lb/>
　汪氏曰左氏云卒哭而祔服氏云造木主立几筵焉<lb/>
<pb n="11b"/>
　特祀在寢三年喪畢遭烝嘗乃于廟鄭氏又云唯祔<lb/>
　與練祭在廟祭訖主反于寢其大祥與禫祭其主自<lb/>
　然在寢祭之榖梁謂吉主于練于練焉壊廟則待練<lb/>
　而始祔今考檀弓云殷既練而祔周卒哭而祔孔子<lb/>
　善殷竊謂祔廟則當吉祭苟卒哭而遷廟遽用吉祭<lb/>
　不近人情故文定取榖梁言練祭易栗主而後祔廟<lb/>
　也<lb/>
　何氏曰期年練祭埋虞主于兩階之間易用栗也夏<lb/>
<pb n="12a"/>
　后氏以松殷人以栢周人以栗禮士虞記曰桑主不<lb/>
　文吉主皆刻而諡之<lb/>
　黄正憲氏曰按主者以栗木為之所以刻諡而依神<lb/>
　者也𦵏而後有諡始死未諡亦未作主但以木為重<lb/>
　而豎之以主其神迨既𦵏返虞之後始作主刻諡而<lb/>
　徹重埋之檀弓曰重主道也殷主綴重焉周主重徹<lb/>
　焉是已虞之明日舉卒哭祭告神将祔廟是為吉祭<lb/>
　以哀殺故稱吉也檀弓曰卒哭曰成事是日也以吉<lb/>
<pb n="12b"/>
　祭易喪祭明日祔于祖父是已當祔時復設祭于祖<lb/>
　父之廟以妥神而告祔是為祔祭祔祭畢奉新主還<lb/>
　主處自後凡宗廟四時之常祀新主皆遷祭于廟祭<lb/>
　已復寢而練祥禫除之特祀仍于寢焉行之以終孝<lb/>
　子三年之愛至喪畢而後新主始遷入廟杜元凱以<lb/>
　為三年喪終則遷入于廟疏云新主既特祀于寢而<lb/>
　其餘宗廟四時常祀自如舊不廢也王制曰喪三年<lb/>
　不祭蓋凶服不可入宗廟則使人攝可也但未卒哭<lb/>
<pb n="13a"/>
　之前則宜暫廢宗廟數月之祭耳何也新主未祔生<lb/>
　事未終則不可以易先君時髙曾祖考之稱故祔必<lb/>
　以卒哭為常者恐宗廟徹祭之久也夫主以刻謚依<lb/>
　神則孝子思其親而不見見主即見親也神所憑依<lb/>
　從一而終寧忍復易公羊氏乃云虞主用桑練主用<lb/>
　栗是兩主也夫殷練而祔周卒哭而祔經書作僖公<lb/>
　主正卒哭而祔時事也而曰練主豈周時而用殷禮<lb/>
　耶若虞也卒哭也祔也皆在旬日之内何所見而用<lb/>
<pb n="13b"/>
　栗數數更易使神之不憚煩也如謂栗主堅久所以<lb/>
　便藏則虞後卒哭之主何不即用栗而用桑以致驟<lb/>
　易耶且杜氏又曰主者殷人以栢周人以栗則殷練<lb/>
　祔者始未必用桑而况周以卒哭祔者始乃用桑耶<lb/>
　公羊兩主之説不足據明矣孔穎達謂左氏惟言祔<lb/>
　而作主主一而已非虞練所作諒哉然諸侯五月而<lb/>
　𦵏七月而卒哭僖公之薨至是十有五月而始作主<lb/>
　者何哉左氏公羊皆云譏不時榖梁云喪主于虞吉<lb/>
<pb n="14a"/>
　主于練譏其後也則又同公羊兩主之説不惟昧于<lb/>
　時王之制且失春秋之㫖矣夫孔子善殷之練祔以<lb/>
　不急于鬼其親也今僖主作于練祥之後已過殷祔<lb/>
　三月矣反以其後而譏之耶大抵文公以閔公為僖<lb/>
　公弟而位次居先因欲升僖于閔上以便祫祭而國<lb/>
　是難協遲遲始決而作主之期亦遷延至十五月之<lb/>
　久觀去冬不祫今既作主祔廟遂于八月大事太廟<lb/>
　躋僖公可知矣<lb/>
<pb n="14b"/>
三月乙巳及晉處父盟<lb/>
　左傳晉人以公不朝来討公如晉夏四月乙巳晉人<lb/>
　使陽處父盟公以恥之書曰及晉處父盟以厭之也<lb/>
　適晉不書諱之也<lb/>
　趙子常曰齊晉伯業盛時未嘗使諸侯受盟于其國<lb/>
　魯閔公襄公童子侯也桓公出盟閔于落姑悼公出<lb/>
　盟襄于長樗不敢以非禮加于列國也魯君如伯國<lb/>
　受盟自文公始而晉襄怒其不朝使其大夫盟公以<lb/>
<pb n="15a"/>
　恥之卿不㑹公侯而况于盟乎况于受盟乎晉卑諸<lb/>
　侯甚矣故及處父盟不書公而公如晉并没不書若<lb/>
　深諱其事者處父不稱族又以别于来尋盟大夫傳<lb/>
　曰以厭之也桓氏曰惡處父也抑以晉為失宗諸侯<lb/>
　之道矣<lb/>
　熊氏以及為㣲者公不行也别一説<lb/>
夏六月公孫敖㑹宋公陳侯鄭伯晉士縠盟于垂隴<lb/>
　左傳公未至六月穆伯㑹諸侯及晉司空士縠盟于<lb/>
<pb n="15b"/>
　垂隴晉討衛故也書士縠堪其事也陳侯為衛請成<lb/>
　于晉執孔達以説<lb/>
　熊過氏曰垂隴何為為伐秦也左氏誤以為伐衛伐<lb/>
　衛則嗣是不書而冬伐秦者正垂隴之大夫也司空<lb/>
　士縠士蒍子以官為氏晉卿也左疏因成二年司空<lb/>
　亞旅受一命服證司空非卿夫縠以世官氏曰士以<lb/>
　舊官舉曰司空安知其不繇司空超為執政乎啖叔<lb/>
　佐稱既命之卿書名是已其後處父士縠卒以專權<lb/>
<pb n="16a"/>
　見殺其端㣲矣哉<lb/>
　晉衛交伐何懼而求成且衛不預盟何從而執達左<lb/>
　氏之言誣矣<lb/>
　垂隴鄭地滎陽縣東有隴城<lb/>
　縠榖作穀垂隴公榖作垂斂<lb/>
自十有二月不雨至于秋七月<lb/>
　僖二年冬十月不雨三年春正月不雨夏四月不雨<lb/>
　六月雨夫十月不雨引領而望曰庶幾其雨乎及春<lb/>
<pb n="16b"/>
　不雨也公憂之故書正月不雨夏復然公憂之故書<lb/>
　四月不雨至六月今雨矣而公喜可知也故書六月<lb/>
　雨書法之詳而公心之勤可冩矣若此時不雨共八<lb/>
　月天甚旱民甚焦而文公不憂也故以一語總之謹<lb/>
　識其時如此而已<lb/>
八月丁卯大事于太廟躋僖公<lb/>
　此年大事稱祫公榖皆同杜氏以為禘李亷曰戎祀<lb/>
　皆國之大事季氏将有事于顓臾此以兵事為有事<lb/>
<pb n="17a"/>
　也天子有事于文武此以祭祀為有事也故春秋書<lb/>
　大祫為大事書禴祠烝嘗為有事此年大事祫也宣<lb/>
　八年有事禴也昭十五年有事烝也此皆于祭無譏<lb/>
　故不書祭名其郊禘大雩皆書祭名者祭之僣也烝<lb/>
　嘗有書祭名者祭之失也此年大事為祫公榖皆同<lb/>
　杜氏以為禘者非也李氏説僅矣未盡也祫者合也<lb/>
　合祭之名也祫非祭名援古可證予别有書公榖不<lb/>
　知其解以此為祫祭固非即以有事為禴為烝亦非<lb/>
<pb n="17b"/>
　也有事者止祭一廟以事而特舉大有事者合祭羣<lb/>
　廟以事而大享皆非正祭之名也詩序将躋僖公季<lb/>
　孫行父請命于周作頌<lb/>
　灌甫曰閔僖父子之説左公榖胡氏皆以僖繼閔而<lb/>
　立猶子之繼父故傳以昭穆祖父為喻固無可疑矣<lb/>
　范甯不從其説乃以祖為莊親為僖謂文公以僖居<lb/>
　莊之上楊士勲辨之已是但左氏正義曰父子異昭<lb/>
　穆兄弟同昭穆閔僖本同為穆但閔當在僖上今升<lb/>
<pb n="18a"/>
　僖于閔故云逆祀此二公位次之逆非昭穆亂也若<lb/>
　兄弟相代即異昭穆設令兄弟四人皆立為君則祖<lb/>
　父之廟即已從毁矣理必不然故杜氏只以為位次<lb/>
　之逆不以為昭穆之異甚得<lb/>
　陸粲氏曰先師太常錢公曰按左氏以閔之為君也<lb/>
　僖實為臣僖之位當在閔下故首以子不先父明之<lb/>
　其下又雜引孫不先祖稷不先帝姊不先姑皆所以<lb/>
　明臣不得先君之意初非有所謂祖禰昭穆之云也<lb/>
<pb n="18b"/>
　至公榖或以昭穆言之而胡氏遂併述左氏以為證<lb/>
　謂兄終弟及與父死子繼世次惟一而不知左氏之<lb/>
　説不然也或曰君臣猶父子也僖嘗臣于閔而又繼<lb/>
　其位獨不可以父子言乎曰是固然也然遂以兄弟<lb/>
　為父子而使昭穆異焉則又紊倫序之常損世次之<lb/>
　數矣豈理也哉故謂閔僖如父子也則可謂閔僖為<lb/>
　父子也則不可王文恪公曰大事于太廟升僖于閔<lb/>
　之上是以臣而加君故春秋書躋以譏之而非父子<lb/>
<pb n="19a"/>
　昭穆之謂也故范甯引舊説曰以昭穆父祖為喻孔<lb/>
　穎達曰閔僖不得為父子同為穆耳升僖先閔是位<lb/>
　次之逆非昭穆亂也今謂閔祖而僖父是以兄而父<lb/>
　乎弟也而可乎禮兄弟不相為後蓋兄弟一體無父<lb/>
　子之道昭常為昭穆常為穆天秩之次不可易也商<lb/>
　人自陽甲至小乙兄弟相承者四世如各為一世而<lb/>
　祧則小乙之祀不及其父矣唐之穆宗宣宗皆憲宗<lb/>
　之子如各為一世而祧則懿宗之祭不及髙祖矣吾<lb/>
<pb n="19b"/>
　以是知其必不然也晉賀循之議曰殷之盤庚不叙<lb/>
　陽甲漢之光武不繼成帝昭穆父子位也若兄弟滿<lb/>
　輒毁上祖則祖位空懸世數不足何取于三昭三穆<lb/>
　與太祖之廟而七哉温嶠亦曰凡言兄弟不相入廟<lb/>
　曾非禮文若一廟自為一世則禰有不祭是庶人之<lb/>
　不若也故自晉及唐以来兄終弟及其禮無弗然者<lb/>
　亦可見人心之所安天倫之不可紊矣曰兄弟一世<lb/>
　則聞命矣其祭也猶同一室乎各自為室乎曰亦同<lb/>
<pb n="20a"/>
　一廟而已禮兄弟共食則雖四世三世一廟可也同<lb/>
　位異坐前代皆然曰同位異坐其次也如之何曰是<lb/>
　有君臣之先後焉而年之長幼有不得論若世之同<lb/>
　堂異室以西為上者亦庶乎其可也<lb/>
　郝仲輿曰傳曰禮無不順宋祖帝乙鄭祖厲王猶上<lb/>
　祖也是以魯頌曰春秋匪懈享祀不忒皇皇后帝皇<lb/>
　祖后稷君子曰禮謂其后稷親而先帝非也禮諸侯<lb/>
　不敢祖天子大夫不敢祖諸侯公廟設于私家繇三<lb/>
<pb n="20b"/>
　桓始耳自成王以王禮祀周公其後嗣郊天禘祖夫<lb/>
　子傷之故修春秋世儒不達春秋之義以宋郊為天<lb/>
　子之事守本傳祖帝乙之意宋後殷而鄭非後周也<lb/>
　并以祖厲王為上祖世遂謂諸侯大夫都家皆有祖<lb/>
　王廟若是則魯郊禘非僣而周公不為衰矣魯頌誇<lb/>
　誕季孫行父史克從臾為之夫子刪魯風存魯頌即<lb/>
　詩亡之意非以魯頌為有禮也諸侯祀天祖天子至<lb/>
　亡等也而以先尊後親為禮曾是丘明而謬若此與<lb/>
<pb n="21a"/>
冬晉人宋人陳人鄭人伐秦<lb/>
　左傳冬晉先且居宋公子成陳轅選鄭公子歸生伐<lb/>
　秦取汪及彭衙而還卿不書為穆公故尊秦也<lb/>
　春秋自成襄以前大夫将恒稱人趙子常所謂政在<lb/>
　諸侯義不繫于大夫是也陳君舉以為繇救鄭之後<lb/>
　略之始稱人非矣至于専使特遣則不得不書名故<lb/>
　楚稱屈完晉稱處父又不得拘于此法他如衆國同<lb/>
　舉不能立異如曹無大夫而書公子首陳君不當人<lb/>
<pb n="21b"/>
　而從宋稱人附庸小國之君如邾儀父輩從人則人<lb/>
　從子則子亦有忽而置之稱人亦有逺而略之稱人<lb/>
　不可一法盡也此年四國稱人當繇晉舍楚弑君之<lb/>
　罪不討而從事于秦窮兵結怨故忽而置之然六月<lb/>
　垂隴之盟為伐秦而此即垂隴大夫自是一事再見<lb/>
　之例也<lb/>
公子遂如齊納幣<lb/>
　公羊傳納幣不書此何以書譏喪娶也娶在三年之<lb/>
<pb n="22a"/>
　外則何譏乎喪娶三年之内不圖婚三年之恩疾矣<lb/>
　非虚加之也以人心為皆有之娶者大吉也其為吉<lb/>
　者主于已以為有人心焉者宜于此變矣<lb/>
　董仲舒氏曰春秋之論事莫重乎志今娶必納幣納<lb/>
　幣之月在喪分故謂之喪娶也三年之喪肌膚之情<lb/>
　也雖從俗而不能終猶宜未平于心今全無悼逺之<lb/>
　志反思念娶事是春秋之所甚疾也<lb/>
　公羊仲舒之言如此固儒者禮法之言不可易也然<lb/>
<pb n="22b"/>
　文公之幣僅不滿二十五月而成婚則逺在四十一<lb/>
　月納幣差蚤成婚甚遲則特書納幣未必盡以喪娶<lb/>
　也春秋既以差蚤之納幣致譏寧不以甚遲之成婚<lb/>
　貰罪乎此蓋是以出姜故詳其末故記其本也<lb/>
　趙子常曰納幣致女使卿行皆非禮納幣史不書使<lb/>
　卿則書之杜氏曰成公逆夫人最為得禮而無納幣<lb/>
　者文闕絶也蓋不知此義<lb/>
丁酉○襄王二十八年<lb/>
<pb n="23a"/>
三年○晉襄四齊昭九衛成十一蔡莊二十二鄭穆四<lb/>
　曹共二十九陳共八杞桓十三宋成十三秦穆三十<lb/>
　六楚穆二<lb/>
春王正月叔孫得臣㑹晉人宋人陳人衛人鄭人伐沈<lb/>
沈潰<lb/>
　左傳春莊叔㑹諸侯之師伐沈以其服于楚也<lb/>
　熊過氏曰商臣之弑其君在元年冬矣已閲嵗時伯<lb/>
　主置而不問乃<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然聲鐘鼓于荆豫之間以伐其與<lb/>
<pb n="23b"/>
　國是師也失其輕重無名甚矣而謂無貶何哉或曰<lb/>
　何以見其貶曰屬辭比事焉見之矣吕仲木言諸卿<lb/>
　稱人以示貶其義是也其事非也春秋外大夫将者<lb/>
　自陽處父外恒稱人非皆貶也據左氏稱諸侯之師<lb/>
　則本非命卿吕氏之言明于義而暗于類例也<lb/>
　此去垂隴之盟半年耳衛在行間伐沈則垂隴之盟<lb/>
　非為伐衛熊氏之言益可信也<lb/>
　沈今汝寧府汝水南汝陽縣即沈地<lb/>
<pb n="24a"/>
夏五月王子虎卒<lb/>
　左傳王叔文公卒赴弔如同盟禮也<lb/>
　翟泉之盟卒王子虎臯鼬之盟卒劉卷舍是王臣無<lb/>
　卒者矣不稱爵必不應稱爵者熊氏以左氏稱文公<lb/>
　而謂有爵或者又因其有爵不稱爵而謂其以外交<lb/>
　貶春秋之時安得無外交乎二説皆未盡也<lb/>
　廬陵李氏曰後十四年星孛之變又載叔服之言則<lb/>
　與王子虎分明兩人矣啖子陳氏亦以公榖為非不<lb/>
<pb n="24b"/>
　知胡氏何据且胡氏于星孛之下又引叔服之言則<lb/>
　亦不以左氏為非矣不知何不照應如此<lb/>
秦人伐晉<lb/>
　左傳秦伯伐晉濟河焚舟取王官及郊晉人不出遂<lb/>
　自茅津濟封殽尸而還<lb/>
　秦伯而稱人春秋于秦楚未有純與或始而稱國稱<lb/>
　人或終而稱國稱人無定辭也秦自韓原不以爵見<lb/>
　于經至康公而遂狄之杜元凱曰晉恥不出以微者<lb/>
<pb n="25a"/>
　告非也秦伯此舉濟河焚舟取王官及郊晉人不出<lb/>
　遂自茅津濟封殽尸而還遂霸西戎左氏艷稱之後<lb/>
　世遂列秦穆于五伯而夫子書春秋曰秦人伐晉而<lb/>
　已掀天功業若毫無事然至于書載秦誓舉列國偏<lb/>
　善而續之于二帝三王之後又何其赫奕焜燿也善<lb/>
　無小功無大一言之善功莫大焉一念之悔善莫大<lb/>
　焉<lb/>
　仁山金氏曰按秦誓秦穆公晚年悔過之書也左氏<lb/>
<pb n="25b"/>
　記秦晉之故甚詳而不記作誓之事書序誤以為敗<lb/>
　殽還之作惟史記繫于取王官封殽尸之後蓋穆公<lb/>
　自是不復東征矣<lb/>
　郝仲輿曰孟明三敗博一勝得不補亾而是役也晉<lb/>
　堅壁清野秦師空還何足以雪三敗之恥穆公稱伯<lb/>
　在定夷吾納重耳之時不待取王官之後矣豈孟明<lb/>
　之功與<lb/>
　鍾伯敬曰秦伯伐晉濟河焚舟秦計固必勝晉而晉<lb/>
<pb n="26a"/>
　亦不當復勝秦矣晉人不出處之亦自髙封殽尸而<lb/>
　還使秦勝而晉不見其敗持功守威人知秦之勝晉<lb/>
　而不知晉之妙于待秦也又曰敗于滑而用孟明人<lb/>
　所能也敗于彭衙又用之人所不能也不以成敗論<lb/>
　英雄古今惟秦穆一人<lb/>
秋楚人圍江<lb/>
　左傳晉先僕伐楚以救江<lb/>
雨螽于宋<lb/>
<pb n="26b"/>
冬公如晉<lb/>
十有二月己巳公及晉侯盟<lb/>
　左氏晉人懼其無禮于公也請改盟熊氏曰非也懼<lb/>
　無禮何不改盟地乎魯于二年㣲者已盟處父喪畢<lb/>
　則親受盟于晉君其自託于晉甚矣此説是也<lb/>
晉陽處父帥師伐楚以救江<lb/>
　左傳晉以江故告于周王叔桓公晉陽處父伐楚以<lb/>
　救江門于方城遇息公子朱而還<lb/>
<pb n="27a"/>
　胡傳楚嘗伐鄭矣齊桓公逺結江黄合九國之師于<lb/>
　召陵然後伐鄭之謀罷又嘗圍宋矣晉文公許復曹<lb/>
　衛㑹四國之師于城濮然後圍宋之役解今江國小<lb/>
　而弱非能與宋鄭比楚人圍之必不待徹四境屯戍<lb/>
　守禦之衆與宿衛盡行也當是時楚有覆載不容之<lb/>
　罪晉主夏盟宜合諸侯聲罪致討命秦甲出武闗齊<lb/>
　以東兵略陳蔡而南處父等兵方城之外楚必震恐<lb/>
　而江圍自解計不出此乃獨遣一軍逺攻强國豈能<lb/>
<pb n="27b"/>
　濟乎故書伐楚以救江言救江雖善而所以救之者<lb/>
　非其道矣<lb/>
　春秋記事書其故者甚少此書以救江者何也晉襄<lb/>
　公興師不討楚弑君之罪而區區以救江伐楚舍其<lb/>
　大而事其細矣夫書其故者必有故也灌甫曰伐不<lb/>
　目事此目事者以見晉襄失先後緩急之義是也王<lb/>
　樵氏曰襄公屢戰勝秦不勝滿溢又欲勤逺略以為<lb/>
　名本畏楚兵之强不敢徑趨江之城下乃揚聲伐楚<lb/>
<pb n="28a"/>
　救江偏師涉其境而不敢入門于方城遇息公子朱<lb/>
　而還無異于秦兵出闗而五國之師皆遯走也既不<lb/>
　能救江又不能伐楚亦可笑矣杜預謂子朱者伐江<lb/>
　之師也聞晉師起而解江圍夫四年楚滅江江圍何<lb/>
　嘗解也楚勢方張豈為晉師一闖其境而即解去乎<lb/>
　蓋陽處父之徒藉口以退師猶夹汦誑子上之故智<lb/>
　耳襄公實無制楚憂諸夏之心故僅遣偏師以塞責<lb/>
　胡氏乃議其宜合諸侯以秦甲出武闗以齊兵略陳<lb/>
<pb n="28b"/>
　蔡而南是時秦方為怨耦豈所能合然使襄公有真<lb/>
　志而務其實則亦無賴于秦也<lb/>
　公榖無以字<lb/>
戊戌○襄王二十九年<lb/>
四年○晉襄五齊昭十衛成十二蔡莊二十三鄭穆五<lb/>
　曹共三十陳共九杞桓十四宋成十四秦穆三十七<lb/>
　楚穆三<lb/>
春公至自晉<lb/>
<pb n="29a"/>
　左傳晉人歸孔達于衛衛侯如晉拜<lb/>
夏逆婦姜于齊<lb/>
　春秋一經書夫人惟此年最略左氏以賤逆之公羊<lb/>
　曰娶乎大夫也榖梁曰禮成乎齊也熊氏曰夫人加<lb/>
　氏字便于言爾今既曰婦姜故不必言氏季徳明言<lb/>
　其族黨不從若衆媵然故不氏亦不字胡子曰方逆<lb/>
　也而已成為婦蓋禫制未終而納幣故原意誅之夫<lb/>
　穆姜齊姜不稱婦乎今謂誅意則宣元年穆姜是矣<lb/>
<pb n="29b"/>
　齊姜歸成在十四年而稱婦是可為喪娶乎出姜以<lb/>
　祖姑成風姑聲姜穆姜以敬嬴齊姜以穆姜其薨塟<lb/>
　經皆有日月可考也謂譏婦可乎趙伯循曰有姑義<lb/>
　可施于至而不施于逆特以公自逆成禮于齊耳夫<lb/>
　君舉必書此豈常事可略哉故婦者非有所貶亦非<lb/>
　公逆也陳君舉曰有成風則出姜不氏有敬嬴則穆<lb/>
　姜不氏所以别嫡姑也而趙子常信之尤為不道夫<lb/>
　可以貶妻子可以貶母乎婦者有姑之辭熊氏辯駁<lb/>
<pb n="30a"/>
　極詳惟曰稱婦姜故不言夫人則成十四年僑如以<lb/>
　夫人婦姜氏又何説乎蓋婦姜加夫人者尊之之辭<lb/>
　也成十四年之夫人蓋因僑如生也此年左氏以賤<lb/>
　逆者是為得之僑如命卿故可以至夫人從僑如稱<lb/>
　夫人是以命卿當夫人也賤逆者不可以至夫人從<lb/>
　姑止稱婦姜是以姑當婦也其義似無出此矣<lb/>
狄侵齊<lb/>
　汪克寛氏曰狄自箕之敗至是始復侵齊以晉襄無<lb/>
<pb n="30b"/>
　攘却之謀而齊伯不紹故也<lb/>
秋楚人滅江<lb/>
　黄正憲氏曰按江本服楚自齊桓倡伯始服中國楚<lb/>
　之圍江仍欲其背華從楚而已未必滅也江之滅蓋<lb/>
　自陽處父之救速之晉賈虚名江受實禍何不幸哉<lb/>
晉侯伐秦<lb/>
　左傳圍邧新城以報王官之役<lb/>
　郝仲輿曰報王官之役君子曰晉襄公之于秦已甚<lb/>
<pb n="31a"/>
　矣厥考受施不為不厚文嬴歸晉穆姬歸秦兩君之<lb/>
　好不為不戚背父之徳違母之親而以斂怨豈人情<lb/>
　哉覆于殽勝于彭衙取汪三施而一報猶謂不平乎<lb/>
　其求之無已也<lb/>
　王樵氏曰按春秋有只據經文不待觀傳而其本末<lb/>
　自可見者如楚人圍江晉陽處父帥師伐楚以救江<lb/>
　狄侵齊楚人滅江晉侯伐秦晉坐視荆楚之横而不<lb/>
　救江之遂滅而不恥乃興師親将而以伐秦此其義<lb/>
<pb n="31b"/>
　至分明者也秦納文公城濮之戰攘楚又同力焉秦<lb/>
　之徳于晉也大矣私與鄭盟秦伯之小過晉文公既<lb/>
　隠諱之而不欲言矣迨秦潛師以襲鄭機洩不果而<lb/>
　還晉乃邀而敗之于殽此秦人莫大之恨也秦自取<lb/>
　王官討殽尸之後見伐不復報此秦晉曲直之辨秦<lb/>
　之負晉也小晉之負秦也大秦悔過而晉不悔過使<lb/>
　有明主聴之必不易斯言矣秦自殽之敗怨晉而即<lb/>
　楚故榖梁曰秦之為狄自殽之戰始<lb/>
<pb n="32a"/>
　陳君舉曰楚之伯秦之力也自滅庸以後秦為楚没<lb/>
　矣陸粲氏曰胡傳晉人三敗秦師見報乃常情耳而<lb/>
　穆公濟河焚舟則貶而稱人秦取王官及郊未至結<lb/>
　怨如晉師之甚也襄公又報之于常情過矣而得稱<lb/>
　爵何也聖人以常情待晉襄而以王事責秦穆所以<lb/>
　異乎夫以常情待晉襄以王事責秦穆信乎此求其<lb/>
　説而不可得從而為之辭非聖人之心也聖人之心<lb/>
　猶權衡焉錙銖無所偏重前乎此者鄭伯克段于鄢<lb/>
<pb n="32b"/>
　傳曰專目鄭伯罪在伯也吾惡知今之伯爵晉侯也<lb/>
　非專目之詞乎後此者晉人納捷菑于邾弗克納傳<lb/>
　曰此趙盾也聞義能徙故為之諱吾惡知今之人秦<lb/>
　伯也非諱詞乎昔之君子有言春秋無達例如以例<lb/>
　言則有時而窮矣惟其有時而窮也是故求其説而<lb/>
　不可得從而為之辭<lb/>
衛侯使甯俞来聘<lb/>
　吳氏曰按左氏所載晉文公之季年諸侯朝晉衛成<lb/>
<pb n="33a"/>
　公獨不朝又使孔達侵鄭伐綿訾及匡晉襄公既祥<lb/>
　使告于諸侯而伐衛圍戚取之衛不服罪而孔達敢<lb/>
　伐伯主其明年晉㑹諸侯于垂隴将伐衛幸得陳侯<lb/>
　為之請成執孔達以説于晉而衛遂得免于伐自孔<lb/>
　達遭執之後甯俞代之為政至次年春衛從晉伐沈<lb/>
　自此衛服伯主而無事矣至次年春晉遂歸孔達其<lb/>
　夏衛侯朝晉至秋而来聘魯焉事大睦鄰以安社稷<lb/>
　或者皆出甯俞之謀也夫子稱其知可及者蓋以此<lb/>
<pb n="33b"/>
冬十有一月壬寅夫人風氏薨<lb/>
　隠公之喪桓母猶有疑焉是故别廟也祔姑稱夫人<lb/>
　伉然如夫人則自文公之喪成風始也<lb/>
　熊過氏曰妾不為夫人也防愛奪也妾母之為夫人<lb/>
　也蓋推人子之情也周禮元妃沒則以媵為繼室繼<lb/>
　室之禮攝女君繼室先右媵其立子也亦然其母故<lb/>
　妾也魯嫡夫人薨乃推尊妾母惟定公夫人未薨故<lb/>
　姒氏不得推尊也然其子立者則復不然晉杜班在<lb/>
<pb n="34a"/>
　第二以偪姞生襄公故讓而上之公羊子曰母以子<lb/>
　貴此言未必非也而儒者不達從而非訕之胡氏之<lb/>
　説春秋曰欲崇貴其所生而不虞賤其父夫繼室以<lb/>
　媵聖人之所許也繼室則共承宗祀非賤矣生以貴<lb/>
　假之而沒以賤治之可乎王子有母死者其傅為請<lb/>
　數月之喪孟子曰雖加一日愈于已夫王子之不喪<lb/>
　其母聖人之法也而孟子許之胡子又曰庶子為君<lb/>
　為其母無服按儀禮喪服傳大夫以上為庶母無服<lb/>
<pb n="34b"/>
　此名服也施于庶母耳非為其所生母也謂其所生<lb/>
　無服非深于禮者也禮服問君之母非夫人則羣臣<lb/>
　無服唯近臣及僕驂乗從服唯君所服服也唯君所<lb/>
　服則其君非無服也謂其無服者非深于禮者也古<lb/>
　者父在而服母則其情常詘以其有所厭也無所厭<lb/>
　其情常伸矣厭父而已于嫡母無所厭也故曰君之<lb/>
　所不服子亦有不敢服也儀禮庶子為父後者為母<lb/>
　緦註曰君卒為母大功乃謂之無服乎又其祔也妾<lb/>
<pb n="35a"/>
　祔于妾祖姑無則中一以上中一以上是祔髙妾祖<lb/>
　姑矣夫妾至𤣥孫而猶有可祔之主謂聖人不緣人<lb/>
　情乎榖梁子曰禮庶子為君為其母築宫其言是也<lb/>
　于子祭于孫止非也苟于孫止後之妾母将何所祔<lb/>
　哉故公羊子之意未必非也昔商人之頌祖徳有長<lb/>
　發禘祭之詩也其詩曰有娀方将帝立子生商有娀<lb/>
　嚳之次妃也按祭法殷人禘嚳今禘詩乃及于有娀<lb/>
　而不稱元妃明殷禘及于嚳與有娀耳聖人之不以<lb/>
<pb n="35b"/>
　為非禮也次妃可以大禘則與元妃何異乎奈何其<lb/>
　謂妾母不可為夫人也周無嚳廟而有姜嫄之宫周<lb/>
　禮大司樂蓋舞大濩以享先妣非謂夫嚳既與禘嚳<lb/>
　妃本多故别祀其親者如商之有娀不以元妃之故<lb/>
　耶在禮喪服小記祖姑有三人則祔于親者蓋其遺<lb/>
　意也然則書夫人小君春秋無譏乎春秋治名實之<lb/>
　書經世之大法也吳楚之王僣也經未嘗以王書懼<lb/>
　名實之亂也今之書夫人小君而不懼名實之亂是<lb/>
<pb n="36a"/>
　仲尼緣人子之情以志禮之變而無譏也或曰並后<lb/>
　匹嫡古何以禁之乎曰鄭之突忽衛之衎剽皆兩君<lb/>
　也奚翅其恐名實之亂也若夫人繼室存沒自别出<lb/>
　入之際春秋必異其辭以辨之嫌也亦豈若生存並<lb/>
　后之意哉今之妾母稱夫人小君不異辭故知春秋<lb/>
　緣人子之情書禮之變而無所譏也哀公欲以公子<lb/>
　荆之母為夫人宗人釁夏曰以妾為夫人無其禮則<lb/>
　妾母為夫人之始其有司必損益舊文以行之苟無<lb/>
<pb n="36b"/>
　其禮其宗人豈無持釁夏之説者而傳不一言及之<lb/>
　哉亂嫡庶大惡也春秋之法内大惡諱今而無諱明<lb/>
　人子之尊其母以為至情非惡也然則聖人之制禮<lb/>
　果未嘗拂于人之情也矣孟子曰諸侯之禮吾未之<lb/>
　學嗚呼安得古諸侯之禮以證同然之情也哉<lb/>
己亥○襄王三十年<lb/>
五年○晉襄六齊昭十一衛成十三蔡莊二十四鄭穆<lb/>
　六曹共三十一陳共十杞桓十五宋成十五秦穆三<lb/>
<pb n="37a"/>
　十八楚穆四<lb/>
春王正月王使榮叔歸含且賵<lb/>
　趙氏曰公榖皆云兼之非禮也據禮含賵襚止一人<lb/>
　兼行耳若每事須一人則罄王朝之臣不足以充喪<lb/>
　禮之使也<lb/>
　灌甫曰此天子厚禮諸侯之妾母其義自明傳謂来<lb/>
　歸仲子之賵而宰書名則曰貶之也榮叔歸含且賵<lb/>
　而王不書天亦曰貶之也豈歸仲子之賵罪在冢宰<lb/>
<pb n="37b"/>
　而不在天王乎歸成風之含賵咎在天王不在榮叔<lb/>
　乎春秋書王本以正名分而夫子乃自貶王而去其<lb/>
　天則将以是為正名分可乎<lb/>
　熊過氏曰雜記含者執璧将命坐安于殯東南有葦<lb/>
　席既𦵏蒲席唐孔氏曰含襚者所以昭喪盡恩示其<lb/>
　有禮而已既𦵏猶尚致之不必濟用天子與鄰國莫<lb/>
　不道路長逺赴者猶尚不到責其未殯而来此是禮<lb/>
　之不通也<lb/>
<pb n="38a"/>
　何氏曰天子以珠諸侯以玉大夫以碧士以貝春秋<lb/>
　之例也<lb/>
三月辛亥𦵏我小君成風<lb/>
　髙忠憲曰仲子之宫羽數特異蓋不祔于姑猶有辨<lb/>
　焉至是有二夫人祔廟矣自成風始也<lb/>
王使召伯来㑹𦵏<lb/>
　季氏曰召召公奭之後采地本在岐周召公封燕其<lb/>
　後有留佐周室者以邑為氏至平王時别于東都受<lb/>
<pb n="38b"/>
　采伯字天子大夫也此與甘棠詩稱召伯者不同蓋<lb/>
　彼實召公封為燕伯故云爾此召伯當與毛伯同例<lb/>
　杜元凱以伯為爵非矣<lb/>
　召榖作毛<lb/>
夏公孫敖如晉<lb/>
秦人入鄀<lb/>
　左傳鄀貳于楚<lb/>
　季氏曰秦自僖三十三年入滑将以窺東諸侯窺東<lb/>
<pb n="39a"/>
　諸侯而不得至是入鄀又以窺楚也使非晉以勍敵<lb/>
　迫居其東則其肆行豈在楚下哉聖人書此蓋有經<lb/>
　世之慮矣<lb/>
　髙氏曰鄀㣲國秦以其叛而入之後為楚所併楚昭<lb/>
　王復國之後畏吳之强去郢而都于鄀<lb/>
　季氏曰杜元凱曰鄀本在商宻秦楚界上小國其後<lb/>
　遷于南郡鄀縣又曰商宻鄀别邑南鄉丹水縣也今<lb/>
　按南陽府南陽縣南一百里有南鄊城鄧州内鄉縣<lb/>
<pb n="39b"/>
　西南一百二十里有丹水城内鄉縣即蔡所遷之白<lb/>
　羽其本名為析亦鄀别邑也今鄖陽府上津縣與内<lb/>
　鄉相界處置析川縣屬鄧州然則今之上津其即切<lb/>
　近古之鄀國者乎其後遷于南郡鄀縣則鄭漁仲所<lb/>
　謂襄陽府宜城縣西南有鄀亭山是也而秦人入鄀<lb/>
　時則尚在商宻不然則宜城距商宻且九百里秦人<lb/>
　豈能越境而逺至其地乎<lb/>
　鄀今襄陽府上津縣<lb/>
<pb n="40a"/>
秋楚人滅六<lb/>
　六人叛楚即東夷楚滅之又滅蓼皆臯陶後<lb/>
　六今廬州舒城縣<lb/>
冬十月甲申許男業卒<lb/>
　<lb/>
　<lb/>
　<lb/>
　<lb/>
<pb n="40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋辯義卷十三<lb/>
</p>
<p>
</p>
  </div>
</body>
</text>
</TEI>
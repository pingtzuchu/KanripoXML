<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷十六</head>
    <p>
<pb n="1a"/>
欽定四庫全書<lb/>
　春秋辯義卷十六　　　明　卓爾康　撰<lb/>
宣公一<lb/>
癸丑○匡王五年<lb/>
元年○晉靈十三年齊惠公元年衛成二十七年蔡文<lb/>
　四年鄭穆二十年曹文十年陳靈六年杞桓二十九<lb/>
　年宋文三年秦共公稻元年楚莊六年<lb/>
春王正月公即位<lb/>
<pb n="1b"/>
　穀梁傳繼故言即位與聞故也<lb/>
公子遂如齊逆女<lb/>
　詹萊氏曰喪未朞年遣卿逆女無譏乎葢有甚焉者<lb/>
　矣何甚爾仲遂殺齊之甥而歸其母懼于見討故亟<lb/>
　于結婚以自安也與文公之越禫而圖婚者異矣無<lb/>
　譏者深譏也<lb/>
三月遂以夫人婦姜至自齊<lb/>
　婦者有姑之辭此與出姜同出姜者逆婦姜于齊則<lb/>
<pb n="2a"/>
　本國命辭必繇父母無論逆者貴賤自當從姑言之<lb/>
　故不稱夫人此則遂所以也遂以則為臣子辭也故<lb/>
　稱夫人夫人氏不氏則文有衍縮爾非義之所在也<lb/>
　遂不稱公子所謂一事再見者不名耳穀梁曰喪未<lb/>
　畢故畧之非也熊過氏曰姜齊姜也惠公女敬嬴欲<lb/>
　結齊惠懼為出姜所愬故廢喪禮以行嘉禮逆女稱<lb/>
　婦姜胡子曰責敬嬴夫禮家之言曰其夫屬乎子道<lb/>
　者妻皆婦道也宣公親敬嬴之女何止子道其稱婦<lb/>
<pb n="2b"/>
　姜何所不可而曰因婦姜見義不亦過耶夫人去氏<lb/>
　史氏謂史缺文葢求之不得耳公穀以為貶胡子從<lb/>
　之夫喪娶父母之咎何以貶夫人之號而去氏且氏<lb/>
　不尊于夫人之號也存其所重而去其所輕春秋之<lb/>
　褒貶有是乎至于趙子常曰有成風則出姜不氏有<lb/>
　敬嬴則穆姜不氏所以别適姑也則尤亂道矣黄正<lb/>
　憲氏則曰婦以嫡為姑出姜文公之嫡配齊姜之姑<lb/>
　也出姜在齊姑在則稱婦故曰婦姜至自齊見敬嬴<lb/>
<pb n="3a"/>
　不得婦之也則又巧言矣<lb/>
夏季孫行父如齊<lb/>
　胡傳經書行父如齊而不言其故謂納賂以請㑹者<lb/>
　傳也經有不待傳而著者比事以觀斯得矣下書公<lb/>
　㑹齊侯于平州則知此㑹行父請之也又書齊人取<lb/>
　濟西田則知其請葢以賂也雖微傳其事著矣<lb/>
晉放其大夫胥甲父于衛<lb/>
　左傳討不用命者放胥甲父于衛而立胥克先辛奔<lb/>
<pb n="3b"/>
　齊<lb/>
　胡傳秦晉戰于河曲撓㬰駢之謀者趙穿也若討其<lb/>
　不用命則當以穿為首治軍門之呼貶可矣而獨放<lb/>
　胥甲父則以趙盾當國穿其族子而盾庇之也<lb/>
公㑹齊侯于平州<lb/>
　左傳以定公位<lb/>
　熊過氏曰平州齊地後漢志琅琊陽都有牟臺註云<lb/>
　平州在縣西杜元凱註以為泰山牟縣不知何據<lb/>
<pb n="4a"/>
　平州在今泰安州境内<lb/>
公子遂如齊<lb/>
　左傳如齊拜成<lb/>
六月齊人取濟西田<lb/>
　商人殺舎歸叔姬魯畏縮隠忍而不較故仲遂弑惡<lb/>
　歸出姜齊亦貪利隠忍而不較若相報復然望國伯<lb/>
　裔黨惡如此于他國何誅<lb/>
秋邾子來朝<lb/>
<pb n="4b"/>
　灌甫曰邾自僖文之世常與魯抗今公立而來朝畏<lb/>
　齊也畏者何齊啖魯之利而使之朝也夫邾不能强<lb/>
　為善而為人屈事簒逆恥也<lb/>
楚子鄭人侵陳遂侵宋<lb/>
　左傳宋人之弑昭公也晉荀林父以諸侯之師伐宋<lb/>
　宋及晉平宋文公受盟于晉又㑹諸侯于扈將為魯<lb/>
　討齊皆取賂而還鄭穆公曰晉不足與也遂受盟于<lb/>
　楚陳共公之卒楚人不禮焉陳靈公受盟于晉秋楚<lb/>
<pb n="5a"/>
　子侵陳遂侵宋<lb/>
　文襄之後晉徳雖衰以大國之力再世盟主之威諸<lb/>
　侯未敢以為不足與也郤缺一出于承筐而衛侯鄭<lb/>
　伯奔走求平以義服之于霸業可興矣夫何有趙盾<lb/>
　者敗之乎彼齊弑其君舎宋弑君昭公合諸侯以討<lb/>
　之豈非義舉也文十五年十七年二扈之盟取賂而<lb/>
　還楚人曰北方可圖也今鄭伯曰晉不足與也其應<lb/>
　如嚮豈可誣哉傳雖稱為鄭穆公然無足據書人或<lb/>
<pb n="5b"/>
　微者非貶也書遂急後事之辭意初不在陳也鄭陳<lb/>
　宋皆新城從晉之國而鄭獨改事楚矣楚莊滅庸首<lb/>
　結秦巴以侵中國之西今侵陳宋又結鄭以侵中國<lb/>
　之東秦鄭既服東西勢合而後趨中國耳姜廷善曰<lb/>
　按齊桓侵蔡而遂伐楚以蔡近而楚逺有事于楚道<lb/>
　先繇蔡也楚莊侵陳而遂侵宋以陳近而宋逺有事于<lb/>
　宋道先繇陳也侵蔡伐楚蓋齊桓之圖伯侵陳侵宋葢<lb/>
　楚莊之圖伯也以天下之患莫大于楚以中國之樞實<lb/>
<pb n="6a"/>
　在于宋故也後十五年而晉楚平後五十年而晉楚同<lb/>
　盟于宋然則楚之有事于宋也非楚莊所以爭伯也歟<lb/>
晉趙盾帥師救陳<lb/>
　左氏救陳宋而經止書救陳者何楚之伐宋必越陳<lb/>
　而後至盾謀救陳則宋圍自解矣救本不至宋故不<lb/>
　書宋也<lb/>
宋公陳侯衛侯曹伯㑹晉師于棐林伐鄭<lb/>
　左傳楚蒍賈救鄭遇于北林囚晉解揚晉人乃還<lb/>
<pb n="6b"/>
　胡傳列數諸侯而㑹晉趙盾穀梁子以為大趙盾之<lb/>
　事以其大之也故曰師此說非也春秋立法君為重<lb/>
　而大夫與師其體敵列數諸侯于帥師之下而又書<lb/>
　大夫名氏則臣疑于君而不可為訓其曰㑹晉師此<lb/>
　乃謹禮于微之意矣<lb/>
　此趙盾帥師而書晉師公羊曰君不㑹大夫之辭也<lb/>
　穀梁曰大趙盾之事也胡氏曰列數諸侯而又書大<lb/>
　夫之名氏則臣疑于君不可為訓也卓子曰皆非也<lb/>
<pb n="7a"/>
　上已書晉趙盾帥師矣此蒙上文也大夫興師其體<lb/>
　敵也春秋至此時政在大夫矣烏能令其不㑹諸侯<lb/>
　也<lb/>
　斐林鄉杜云在滎陽苑陵縣葢在今陽武中牟之間<lb/>
　棐公作斐<lb/>
冬晉趙穿帥師侵崇<lb/>
　晉伯衰楚方强齊宋皆弑其君魯事齊甚謹晉不得<lb/>
　不虞秦固欲求成于秦也趙穿曰我侵崇秦急崇必<lb/>
<pb n="7b"/>
　救之吾以求成焉左氏明載是事諸家必辨其為無<lb/>
　不知何解若曰盾謀專兵事誠有之然能柄國者自<lb/>
　能本兵也豈必揚師于外乃可專兵乎至熊氏曰崇<lb/>
　秦之服屬今西安府鄠縣去晉逺是時秦已自秦遷<lb/>
　雍晉渡河必道雍而後及崇非重兵不可深入欲以<lb/>
　求成何其迂哉則又執矣晉既與秦為難借入崇以<lb/>
　動秦如崇未服則以崇為端可以刼秦制勝崇已服<lb/>
　則以崇為頓可以掠秦使敗撤兵而去崇為留後可<lb/>
<pb n="8a"/>
　以遙為嚮應宋范仲淹築大順城于賊腹以制元昊<lb/>
　亦是此意譬之奕棋固有勢子此兵法也熊氏以崇<lb/>
　與秦逺非其所及豈知兵者哉且秦晉隔河上流下<lb/>
　流無不可濟或從天而降或假道以謀何以知其必<lb/>
　不能侵崇也<lb/>
　崇公作栁<lb/>
晉人宋人伐鄭<lb/>
　左氏晉人伐鄭以報北林之役穀梁伐鄭所以救宋<lb/>
<pb n="8b"/>
　也王樵氏曰按是時楚師去宋久矣故伐鄭而宋與<lb/>
　焉使楚尚在宋宋何暇伐鄭乎自古未有國方受兵<lb/>
　乃伐他國以自救之理<lb/>
　同一伐鄭也而事不同家氏曰鄭背華而即夷諸侯<lb/>
　㑹晉而討之公也晉受宋賂而輔之簒今復偕宋伐<lb/>
　鄭非也葢鄭可伐也為宋而伐鄭則不可也<lb/>
　左傳于是晉侯侈趙宣子為政驟諌而不入故不競<lb/>
　于楚<lb/>
<pb n="9a"/>
甲寅○匡王六年崩<lb/>
二年○晉靈十四弑齊惠二衛成二十八蔡文五鄭穆<lb/>
　二十一曹文十一陳靈七杞桓三十宋文四秦共二<lb/>
　楚莊七<lb/>
春王二月壬子宋華元帥師及鄭公子歸生帥師戰于<lb/>
　大棘宋師敗績獲宋華元<lb/>
　灌甫曰自棐林之役宋與鄭三戰皆北華元卒為鄭<lb/>
　獲非宋之不利實中國之恥也故詳書其事鄭從夷<lb/>
<pb n="9b"/>
　猾夏之罪不待貶絶而自著矣按穀梁以韓戰不書<lb/>
　師敗而書獲為晉侯失民此戰先書師敗而後書獲<lb/>
　為華元得衆<lb/>
　大棘城在今開封府寧陵縣西南七十里<lb/>
秦師伐晉<lb/>
　左傳以報崇也遂圍焦<lb/>
　吕氏曰晉文之欲與楚争也必得秦而後敢戰殽函<lb/>
　之役晉襄度淺而先軫諸人見利乗便自是報復無<lb/>
<pb n="10a"/>
　己楚方陵駕中國鄭復背晉從楚以侵陳宋矣晉將<lb/>
　與楚争則通秦以軋楚可也否則置秦而勿問可也<lb/>
　而穿興侵崇之謀盾也聴之是又啓秦之争也宋方<lb/>
　敗于鄭而晉復病于秦非自取之耶<lb/>
夏晉人宋人衛人陳人侵鄭<lb/>
　左傳楚鬭椒救鄭趙盾曰彼宗競于楚殆將斃矣姑<lb/>
　益其疾乃去之<lb/>
　晉靈不君不競于楚盾為元帥攬權于内取賂于外<lb/>
<pb n="10b"/>
　既不正身率物而又偷于為政如去年棐林之役則<lb/>
　楚囚解揚晉師即還及今鬭椒救鄭又曰彼宗競于<lb/>
　楚殆將斃矣凡事苟且退避借端塞責似家門有事<lb/>
　不可久離者豈君虐國亂盾固有虞心耶<lb/>
秋九月乙丑晉趙盾弑其君夷臯<lb/>
　董仲舒氏曰春秋之道視心所惑立說以大明之今<lb/>
　趙賢而不遂于理皆見其善莫知其罪故因其所賢<lb/>
　而加之大惡繫之重罪使人湛思而自省悟以反道<lb/>
<pb n="11a"/>
　曰吁臣道之大義父子之道乃至于此此所由惡薄<lb/>
　而責之厚也他國不討賊者諸斗筲之民何足筭哉<lb/>
　弗繫人數而己<lb/>
　趙孟雖非知道純臣然立國安君憂心假寐庶幾以<lb/>
　社稷自任者即傳所載靈公避彈丸殺宰夫事若在<lb/>
　後世不過一嬉戯小虐耳盾輒以為憂不忘恭敬則<lb/>
　其處心立行可知矣弑君大惡即兇逆者猶思避其<lb/>
　名况盾乎如果盾有是心亦必授穿以意身故偽亡<lb/>
<pb n="11b"/>
　一一與穿計定乃足濟也今晉侯飲酒伏甲攻之事<lb/>
　起倉卒幸而得亡不然盾之肉飽<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>腹矣安能預計<lb/>
　其不死于獒而得越境耶穿固無賴凶徳前驅或殺<lb/>
　之流也將追秦軍不待元帥之命而以其屬出晉軍<lb/>
　欲薄秦師穿當軍門呼以沮成筭平時不法盾付不<lb/>
　知因盾之出而亟顧家門懼于徴死遂行大事固小<lb/>
　人事勢所必至耳使盾不反國越境他徃則此身已<lb/>
　外于名禄之場自别于公行之族超然如季札公子<lb/>
<pb n="12a"/>
　鱄一流誰得議之不出于此尚貪政柄即使歸而討<lb/>
　罪亦不足贖彼衛君晉昭何嘗不歸殺下手者以自<lb/>
　明耶太史曰子為正卿亡不越境反不討賊非子而<lb/>
　誰孔子曰惜也越境乃免史記録晉人之言曰盾雖<lb/>
　不知猶為賊首此先王所以明臣妾之禮杜弑逆之<lb/>
　原天理人情史書律法俱應爾爾穀梁曰于盾也見<lb/>
　忠臣之至于世子止見孝子之至兩言闡義殆盡矣<lb/>
　諸儒乃謂四海之外無所逃罪為法受惡非聖人語<lb/>
<pb n="12b"/>
　則予之惑也滋甚夫盾之所以不免于罪者止戀此<lb/>
　正卿耳若已越境惡得有卿既不為卿弑君何為故<lb/>
　曰越境乃免夫盾不欲弑君者心也穿弑君而書其<lb/>
　重盾不得不受弑逆之罪者法也故曰為法受惡譬<lb/>
　如今律强盜行刼惟得財者問斬餘則降等然則盜<lb/>
　之受斬争在得財耳盾之受法争在正卿耳公子比<lb/>
　之名弑争在為君耳如違其利安受其罪哉此意惟<lb/>
　程伊川蘇子繇得之伊川曰盾之罪非春秋書之更<lb/>
<pb n="13a"/>
　無人知也仲尼曰惜哉越境乃免若出境而反又不<lb/>
　討賊則不免除出境不反乃免子繇曰出而越境則<lb/>
　盾誠亡也反而討賊則盾誠不知謀也今亡而不越<lb/>
　境反而不討賊孰知非盾之偽亡而使穿弑君者如<lb/>
　是而以穿居弑君之名則盾計得矣弑君之罪而容<lb/>
　以計免乎此一獄也歐陽以為手弑趙氏以為意弑<lb/>
　葢謂必以手弑意弑加盾而後可以明君父之倫臣<lb/>
　子之道聖賢書法之㫖予以為必以手弑意弑加盾<lb/>
<pb n="13b"/>
　而君父之倫臣子之道聖賢書法之㫖益不明何也<lb/>
　君臣大倫忠孝至徳其理非可一端盡其微非可一<lb/>
　義悉夫使天下必推刄于君父者而始謂之不臣不<lb/>
　子則君臣忠孝之道不亦淺乎彼天下固不皆推刃<lb/>
　于君父者而可盡號之曰忠臣孝子乎惟盾非手弑<lb/>
　又非意弑而特加以弑君之罪使其責不可逃而心<lb/>
　不得不服然後天下後世之人皆知為人臣子之不<lb/>
　可無禮于君父也若是此亂臣賊子所以懼也故未<lb/>
<pb n="14a"/>
　有此事而設有此心者謂之將將者先事而萌之者<lb/>
　也原無此心而適成其事者謂之遂遂者後事而成<lb/>
　之者也有將非人臣也將而必誅所不辭也遂惡亦<lb/>
　非人臣也遂而必誅所不辭也以此責盾當無辭以<lb/>
　對矣<lb/>
　臯公作獋<lb/>
冬十月乙亥天王崩<lb/>
乙夘○定王元年<lb/>
<pb n="14b"/>
三年○晉成公黒臀元年齊惠三衛成二十九蔡文六<lb/>
　鄭穆二十二卒曹文十二陳靈八杞桓三十一宋文<lb/>
　五秦共三楚莊八<lb/>
春王正月郊牛之口傷改卜牛牛死乃不郊猶三望<lb/>
　趙子常曰未牲曰牛牛傷改卜禮也改卜牛又死異<lb/>
　也乃不郊重其變不敢凟也言免牲不言不郊從可<lb/>
　知也言牛死則言不郊牛死得再卜須言不郊義乃<lb/>
　盡也此何以書記異且言猶三望也<lb/>
<pb n="15a"/>
𦵏匡王<lb/>
楚子伐陸渾之戎<lb/>
　左傳楚子伐陸渾之戎遂至于雒觀兵于周疆定王<lb/>
　使王孫滿勞楚子問鼎之大小輕重焉<lb/>
　外裔相伐不書此以近王都書陳君舉曰窺周室也<lb/>
　郝仲輿曰伊雒之有戒晉遷之也引外患近王室為<lb/>
　私屬以逼天子晉之惡可勝道哉子帶之亂襄王䝉<lb/>
　塵皆陸渾為之齊桓主盟不能討重耳納王誅子帶<lb/>
<pb n="15b"/>
　而戎無恙文宣以來夷狄之禍不絶書晉驩强梁虎<lb/>
　視諸侯以此屬為爪牙其敢誰何昭公九年周詹伯<lb/>
　讓晉之辭可知也楚宅南邦于戎非切膚非有精忠<lb/>
　勤王奉辭伐罪之誠視友邦相攻猶彼善于此書曰<lb/>
　楚子伐陸渾之戎名正言順世誇召陵城濮未昌言<lb/>
　若此而乃執夷楚之例謂夷狄相攻果仲尼之意乎<lb/>
　又曰傳稱王孫滿對楚子問鼎之辭非也過周郊問<lb/>
　周鼎人情好異耳援天命國祚以美文辭而世儒遂<lb/>
<pb n="16a"/>
　蔽楚子之罪以附合尊周攘夷之例未見其允也陸<lb/>
　渾害王室為晉私人諸侯不敢問楚子此舉無功即<lb/>
　無罪王使人來勞葢亦喜之故其書法甚堂堂傳不<lb/>
　與其功而反加之罪豢戎者無罪而伐戎者罪之豈<lb/>
　至當之論乎按仲輿立説甚當非徒以張楚也<lb/>
　熊過氏曰陸渾戎允姓居陸渾在秦晉西北僖二十<lb/>
　二年秦晉遷于伊川遂從戎號今河南府嵩縣界古<lb/>
　伊闕地<lb/>
<pb n="16b"/>
　渾公作賁穀無之字<lb/>
夏楚人侵鄭<lb/>
　左傳鄭即晉故也<lb/>
　趙子常曰先是傳載晉侯伐鄭及郔鄭及晉平士㑹<lb/>
　入盟矣然何以不書以鄭之反覆乎晉楚之間非得<lb/>
　已也故書晉楚之侵伐則鄭向背可知而凡以侵伐<lb/>
　取成者不悉書雖晉君自將亦不書<lb/>
秋赤狄侵齊<lb/>
<pb n="17a"/>
　自文十一年叔孫得臣敗狄于鹹鄋瞞亡後止于十<lb/>
　三年狄侵衛一舉此後如今年及四年之赤狄八年<lb/>
　之白狄則狄勢分矣得臣之功不可誣也<lb/>
　季氏曰赤狄隗姓别為一種隗俗尚赤衣者也在山西潞<lb/>
　州以北而東界黎城即古黎侯國其種有潞氏甲氏留吁<lb/>
　壤地相連者也赤狄距齊甚逺而連年侵至齊國未有不<lb/>
　由狄境而往者然而狄不為窺葢自叔孫得臣敗狄于鹹<lb/>
　之後狄勢稍衰而赤狄寖强則取道于狄而無忌矣<lb/>
<pb n="17b"/>
　赤狄始見經<lb/>
宋師圍曹<lb/>
　左傳宋文公殺母弟須及昭公子武氏之謀也使戴<lb/>
　桓之族攻武氏盡逐武穆之族武穆之族以曹師伐<lb/>
　宋秋宋師圍曹報武氏之亂也<lb/>
　季氏曰晉宋陳衛曹同㑹棐林以伐鄭者也及華元<lb/>
　見執于大棘戴族恥之故尋棐林舊好以侵鄭雪恥<lb/>
　乃二年夏晉宋衛陳皆行曹獨畏避不出此宋華氏<lb/>
<pb n="18a"/>
　之所深怒也但楚勢方張懼曹與鄭合而啓楚釁故<lb/>
　久而未報至是鄭即晉而楚侵之宋乃乗間圍曹耳<lb/>
　非報武氏之亂也<lb/>
冬十月丙戌鄭伯蘭卒<lb/>
𦵏鄭穆公<lb/>
丙辰○定王二年<lb/>
四年○晉成二齊惠四衛成三十蔡文七鄭靈公夷元<lb/>
　年弑曹文十三陳靈九杞桓三十二宋文六秦共四<lb/>
<pb n="18b"/>
　卒楚莊九<lb/>
春王正月公及齊侯平莒及郯莒人不肯公伐莒取向<lb/>
　熊過氏曰莒大郯小疆場相連魯與郯有伯姬之親<lb/>
　故宣公為是平及者内為志焉耳髙抑崇曰公欲為<lb/>
　郯平莒而挾齊以為重義不足以服莒曰莒人不肯<lb/>
　非特其君矣故曰伐莒强也取向利也向國在莒魯<lb/>
　之間隠二年莒人入向遂滅地屬莒<lb/>
　郯今兖州府郯城縣與淮安之海州皆郯子國地<lb/>
<pb n="19a"/>
秦伯稻卒<lb/>
夏六月乙酉鄭公子歸生弑其君夷<lb/>
　首謀弑逆者公子宋也懼譛而從之者歸生也而以<lb/>
　歸生為首惡何也蘇子繇曰弑君之禍成于二人二<lb/>
　人不可并書將書其一而已宋首弑君其罪不疑書<lb/>
　其不疑則歸生可得免也歸生之罪成于不得已疑<lb/>
　若可免也弑君之罪不可以疑免書其疑者而其不<lb/>
　疑可知也宋襄公使邾文公用鄫子于次且之社春<lb/>
<pb n="19b"/>
　秋書邾人而不及宋亦猶是也<lb/>
　陳氏曰歸生為正卿而宋有無君之心非歸生孰禁<lb/>
　之于歸生乎謀先然而弗禁則賊由歸生而已矣故<lb/>
　歸生之弑公子宋啓之不以罪宋而罪歸生<lb/>
　胡氏曰後世若司馬亮沈慶之等苟知此義則不至<lb/>
　于失身為賊所制矣子元之黿羊斟之羊雖非本事<lb/>
　然亦不可不謂之無因也以一事而弑君必其平日<lb/>
　有大不堪于人者耳記之可也郝仲輿曰鄭靈公遇<lb/>
<pb n="20a"/>
　弑國人立子良子良辭立子堅是為襄公春秋諸侯<lb/>
　之子弟讓國者多矣鄭子良宋子魚曹子臧吴季札<lb/>
　楚子西衛子郢之類皆不書何也五霸詐力成風父<lb/>
　子兄弟相傾智者視其國如巖墻然其讓也皆利害<lb/>
　私情一身完名而禍延累世春秋不取也<lb/>
赤狄侵齊<lb/>
秋公如齊<lb/>
公至自齊<lb/>
<pb n="20b"/>
　宣公簒立卑屈事齊然惠公之所以從其請而與㑹<lb/>
　者貪魯賂也豈真有甥舅之情耶公輕身至齊又安<lb/>
　知不以為竒貨羈留之而有所要求耶則公將何以<lb/>
　自脱也故胡氏云君行告至常事不書宣公比年如<lb/>
　齊而皆至者危之也<lb/>
冬楚子伐鄭<lb/>
　左傳鄭未服也<lb/>
　髙抑崇曰楚自去年至十年侵伐鄭者凡五至十一<lb/>
<pb n="21a"/>
　年盟鄭辰陵而鄭又徼事晉于是明年圍鄭遂敗晉<lb/>
　于邲而後鄭服楚晉之不振有自來矣<lb/>
丁巳○定王三年<lb/>
五年○晉成三齊惠五衛成三十一蔡文八鄭襄公堅<lb/>
　元年曹文十四陳靈十杞桓三十三宋文七秦桓公<lb/>
　榮元年楚莊十<lb/>
春公如齊<lb/>
　左傳髙固使齊侯止公請叔姬焉<lb/>
<pb n="21b"/>
夏公至自齊<lb/>
秋九月齊髙固來逆叔姬<lb/>
　穀梁傳諸侯之嫁子于大夫主大夫以與之來者接<lb/>
　内也不正其接内故不與夫婦之稱也<lb/>
　髙忠憲曰公如齊髙固使齊侯止公請叔姬秋來逆<lb/>
　焉曰來者公自為主也諸侯嫁女于大夫主大夫以<lb/>
　與之為體敵也而公自為之主卑朝廷辱宗廟甚矣<lb/>
　負簒國之罪倚齊以安是以屈于人下如此<lb/>
<pb n="22a"/>
　當是文公少女宣公娶即位之後至是纔五年安得<lb/>
　有及笄稱字之女乎<lb/>
　公穀叔姬上有子字<lb/>
叔孫得臣卒<lb/>
冬齊髙固及子叔姬來<lb/>
　左傳冬來反馬也子公羊子曰其諸為其雙雙而俱<lb/>
　至者與<lb/>
　熊過氏曰大夫非公事與妻出境行反馬之禮非也<lb/>
<pb n="22b"/>
　留車妻之道反馬壻之義反馬不親至歸寧無並行<lb/>
　惠公之許髙固之來胡氏交罪之是也<lb/>
　郝仲輿曰諸侯女為大夫妻常也夫以其婦來婦家<lb/>
　亦常也此書何也止人君父而摟其處子其駢然而<lb/>
　來也易所謂冦婚媾與<lb/>
　趙子常曰孔氏曰文十二子叔姬杞桓夫人十五子<lb/>
　叔姬齊昭夫人宣五子叔姬髙固妻成五有杞叔姬<lb/>
　來歸其娣也娣亦字叔者周之法積叔也今按伯仲<lb/>
<pb n="23a"/>
　叔季惟可字四人故字法或積叔既積叔故或加子<lb/>
　以自異如公孫嬰齊稱子叔嬰齊其後叔老叔弓或<lb/>
　稱子叔子葢欲别于叔孫氏也大夫書名氏故字不<lb/>
　得見經婦人惟書字故從其加子以自異也自趙伯<lb/>
　循謂時君之女曰子學者因謂齊子叔姬為文公女<lb/>
　計其年又謂非齊舎母而杞伯來朝請絶叔姬等事<lb/>
　皆以為非繇一字之義不明而左傳有數處不可信<lb/>
　矣<lb/>
<pb n="23b"/>
楚人伐鄭<lb/>
　左傳楚子伐鄭陳及楚平<lb/>
　晉荀林父救鄭伐陳諸侯盟㑹書人書字自有意義<lb/>
　若秦楚及小國不然秦楚未使聘以前不稱伯與子<lb/>
　也以後伯者伯子者子漸進之矣然或書曰秦伯曰<lb/>
　秦人曰秦曰楚人曰楚子曰楚終無一定之論焉畧<lb/>
　之也邾莒小國亦然畧之也此楚子伐鄭而書楚人<lb/>
　以是夫<lb/>
<pb n="24a"/>
戊午○定王四年<lb/>
六年○晉成四齊惠六衛成三十二蔡文九鄭襄二曹<lb/>
　文十五陳靈十一杞桓三十四宋文八秦桓二楚莊<lb/>
　十一<lb/>
春晉趙盾衛孫免侵陳<lb/>
　左傳陳即楚也<lb/>
　此晉楚争陳之始陳即楚諸侯即楚者衆矣是天下<lb/>
　之大勢也春秋所為許齊桓晉文之功惟此而已矣<lb/>
<pb n="24b"/>
　晉主夏盟則陳之即楚無闕者當討有闕者亦不得<lb/>
　不討書侵者自是九伐之法非為貶也<lb/>
夏四月<lb/>
秋八月螽<lb/>
冬十月<lb/>
　左傳楚人伐鄭取成而還說者以為是厲之役也<lb/>
己未○定王五年<lb/>
七年○晉成五齊惠七衛成三十三蔡文十鄭襄三曹<lb/>
<pb n="25a"/>
　文十六陳靈十二杞桓三十五宋文九秦桓三楚莊<lb/>
　十二<lb/>
春衛侯使孫良夫來盟<lb/>
　左傳衛孫桓子來盟始通且謀㑹晉也<lb/>
　胡傳來盟為前定者嘗有約言矣未足効信而釋疑<lb/>
　又相歃血固結之耳是盟衛欲為晉致魯而魯専事<lb/>
　齊初未與晉通也必有疑焉而衛侯任其無咎故遣<lb/>
　良夫來盟而公卒見辱盟非春秋之所貴義自見矣<lb/>
<pb n="25b"/>
夏公㑹齊侯伐萊<lb/>
　左傳不與謀也凡師出與謀曰及不與謀曰㑹<lb/>
　萊今萊州府黄縣北<lb/>
秋公至自伐萊<lb/>
大旱<lb/>
冬公㑹晉侯宋公衛侯鄭伯曹伯于黒壤<lb/>
　左傳鄭及晉平王叔桓公臨之以謀不睦晉侯之立<lb/>
　也公不朝又不使大夫聘晉人止公于㑹盟于黄父<lb/>
<pb n="26a"/>
　公不與盟以賂免故黒壤之盟不書黒壤之㑹熊過<lb/>
　氏曰左氏言春秋諱黒壤之盟啖叔佐曰經但言㑹<lb/>
　傳作盟不與經合又說公見止近誣也而胡子不省<lb/>
　仍左氏之舊趙企明曰陽穀之㑹齊不肯盟季孫則<lb/>
　以齊侯不及盟書之以為與盟者春秋未嘗諱也夫<lb/>
　趙氏豈不辯哉然猶曰臣不諱也昭十三年平丘之<lb/>
　㑹書曰公不與盟則春秋于公之㑹盟初未嘗諱今<lb/>
　不信經而信傳乃以一言蔽之曰止公不盟以例言<lb/>
<pb n="26b"/>
　之何以通于沙隨平丘乎熊氏之言如此然宣公以<lb/>
　弑徳齊謹于事齊絶不及晉晉靈公固亦甘之若晉<lb/>
　自文公以來未嘗一㑹諸侯而成公黒壤首盟其志<lb/>
　不小止公于㑹而盟之固無難事熊氏乃以平丘為<lb/>
　例云不當諱夫辱非自取者不諱平丘是也黒壤之<lb/>
　㑹宣公自反何以事齊之謹如此乎安得不諱且一<lb/>
　事而異義甚多豈可以此例彼執一説求之也<lb/>
　趙盾相靈公則晉衰相成公則復振自晉文没後未<lb/>
<pb n="27a"/>
　嘗一㑹諸侯成公初立即有此㑹使盾昌言討賊而<lb/>
　正其罪則殺惡及視之寃既伸而比齊慢晉之故亦<lb/>
　討亂賊不復敢恃人以為惡矣惜其舎大而問小得<lb/>
　賂而罷是其責又不在禮也<lb/>
庚申○定王六年<lb/>
八年○晉成六齊惠八衛成三十四蔡文十一鄭襄四<lb/>
　曹文十七陳靈十三杞桓三十六宋文十秦桓四楚<lb/>
　莊十三<lb/>
<pb n="27b"/>
春公至自㑹<lb/>
夏六月公子遂如齊至黄乃復<lb/>
　趙子常曰此有疾而復也曷不言有疾義不可言也<lb/>
　國君外如有疾而復君禮也人臣不以死生貳君命<lb/>
　無以疾還之道也禮賔入境有疾而死遂也若賔死<lb/>
　未得盡命則既歛于棺造于朝介將命朝聘而終以<lb/>
　尸將命禮也黄齊境也以疾還非禮也<lb/>
辛巳有事于太廟仲遂卒于垂<lb/>
<pb n="28a"/>
壬午猶繹萬入去籥<lb/>
　禮大夫卒當祭不告終事而聞則不繹萬舞之總名<lb/>
　公羊以為干舞即振萬舞備之說耳非也籥籥管也<lb/>
　或曰去其有聲者廢其無聲者非也籥者秉之云爾<lb/>
　猶者已而未已之辭經書猶直叙其事也不稱公子<lb/>
　陳氏以為蒙上文一事卒名是也弑君大惡公子不<lb/>
　可非公子亦不可不以此為貶也有事于太廟胡氏<lb/>
　以為時祭非也曰有事曰大有事俱不係正祭或以<lb/>
<pb n="28b"/>
　祈禱特舉焉書此者為識卒大夫之變禮發耳義不<lb/>
　在祭也<lb/>
　王樵氏曰按檀弓衛太史栁莊寢疾公曰疾革雖當<lb/>
　祭必告則知舊不告也公再拜稽首請于尸曰有臣<lb/>
　栁莊也者非寡人之臣社稷之臣也聞之死請徃不<lb/>
　釋服而徃此記其失禮非善之也夫禮莫重于當祭<lb/>
　大夫有變而不以聞則内得盡其誠敬之心于宗廟<lb/>
　外全隠恤之意于大臣是兩得之也衛當祭而告神<lb/>
<pb n="29a"/>
　明已接而禮不終乃以請于尸而徃示全于祖古者<lb/>
　謂終事而聞則不繹魯卒事而聞而不知廢繹乃以<lb/>
　萬入去籥示全于臣是兩失之也<lb/>
　繹者祭之明日賔尸也猶祭也當祭不可告當祭而<lb/>
　告是仲縁其弑立之私愛僣舉也<lb/>
　或曰繹者祭之餘卿卒當廢曰不然禮大夫士將祭<lb/>
　于公既視灌而父母死則猶與祭也次于異宫既祭<lb/>
　釋服出公門外哭而歸如諸父昆弟娣妹之喪則既<lb/>
<pb n="29b"/>
　宿則與祭卒事出公門釋服而後歸未繹則猶未既<lb/>
　也大夫士不可以狥其私君可以狥其臣乎<lb/>
　辛巳有事于太廟仲遂卒于垂壬午猶繹萬入去籥<lb/>
　以為去籥之示變不如不繹之為愈也癸酉有事于<lb/>
　武宫籥入叔弓卒去樂卒事葢叔弓在祭所籥入而<lb/>
　卒縁先祖之心見大臣之卒必聞樂不樂縁孝子之<lb/>
　心神明已接不可以卑廢尊故去樂卒事而可也書<lb/>
　仲遂猶繹志禮之失也書叔弓去樂志禮之變也二<lb/>
<pb n="30a"/>
　者不同<lb/>
　姜廷善曰尸者主也繹者繼也賔尸謂出主于太廟<lb/>
　合享後歸主于本廟而繼昨日事行小祭之禮以安<lb/>
　之爾非是以賔客之禮燕為尸者之謂也諸侯以大<lb/>
　夫為尸則君當拜臣王父以孫為尸則父當拜子世<lb/>
　寧有是理乎即如大夫為尸孫為尸當祭之日儼然<lb/>
　坐于上而君若父者從下拜而獻之亦當有不安于<lb/>
　其心况明日又拜祭焉可乎故知尸從木主之說是<lb/>
<pb n="30b"/>
　也孟子弟為尸則誰敬亦謂弟捧主出廟之時爾非<lb/>
　是弟真自為父祖尸也<lb/>
　何氏曰禮繹繼昨日事但不灌地降神天子諸侯曰<lb/>
　繹大夫曰賔尸士曰宴尸天子以卿為尸諸侯以大<lb/>
　夫為尸卿大夫以下以孫為尸尸屬昨日配先祖食<lb/>
　不忍輒忘故因以復祭殷曰肜周曰繹<lb/>
　何氏曰籥所吹以節舞也吹籥而舞文樂之長詩左<lb/>
　手執籥注文舞也籥如笛而六孔<lb/>
<pb n="31a"/>
　吕氏曰萬舞文武二舞之總名籥舞文舞之别名文<lb/>
　舞又謂之羽舞葢文舞吹籥秉翟羽也萬入去籥者<lb/>
　文武二舞俱入于二舞中去羽舞吹籥者<lb/>
戊子夫人嬴氏薨<lb/>
　王樵氏曰按敬嬴文公妾也稱夫人踵乎成風也哀<lb/>
　姜淫乎慶父與弑二君齊桓討而殺之僖公之心必<lb/>
　以哀姜不可入宗廟配其父而不敢明言故于成風<lb/>
　生則禘于太廟用致夫人既尊之以齊其父矣于其<lb/>
<pb n="31b"/>
　殁也豈肯别立宫如仲子乎有二夫人祔廟自成風<lb/>
　始雖僖公欲尊其母而實因哀姜義絶于廟故當時<lb/>
　得生此義耳此猶漢吕后負劉氏稱制王諸吕而文<lb/>
　帝尊薄姬以配髙帝事正同也敬嬴見成風之事欲<lb/>
　自附以為尊襄仲縁季友之迹欲自文以非賊豈知<lb/>
　出妻無罪為賊臣悖妾所逐歸死母家非以義絶而<lb/>
　不得奉宗廟配先君既不與哀姜同而敬嬴私事襄<lb/>
　仲與之殺嫡立庶逐嫡母僣夫人亦不與成風同惟<lb/>
<pb n="32a"/>
　王室不競中國無伯故得肆行而無忌耳按哀姜義<lb/>
　與廟絶成風自當作配説以為有二夫人祔廟自成<lb/>
　風始者非也<lb/>
　嬴氏公穀作熊氏<lb/>
晉師白狄伐秦<lb/>
　左傳春白狄及晉平夏㑹晉伐秦晉葢交白狄以制<lb/>
　赤狄也<lb/>
　髙氏曰殽之役書及姜戎此不言及者以傳考之白<lb/>
<pb n="32b"/>
　狄為主也經先晉者不與白狄之㑹諸侯也<lb/>
　季氏曰白狄别為一種俗尚白衣者也在西河秦晉<lb/>
　之間故秦晉相攻皆連白狄成十三年左傳載晉吕<lb/>
　相絶秦書云白狄及君同州則白狄與秦相近當在<lb/>
　晉西趙鵬飛所謂介秦晉之間者也史記亦載晉文<lb/>
　公攘戎翟居于河西圁洛之間圁今之神木縣雒今<lb/>
　之雒川縣皆屬延安府葢延綏葭鄜諸州悉其地也<lb/>
　白狄始見經<lb/>
<pb n="33a"/>
楚人滅舒蓼<lb/>
　左傳楚為衆舒叛故伐舒蓼滅之楚子疆之及滑汭<lb/>
　盟吴越而還<lb/>
　夷狄相滅不書此書見楚莊之熾而中國失南藩病<lb/>
　日棘矣<lb/>
　熊過氏曰釋例土地名有舒羣舒舒蓼舒庸舒鳩為<lb/>
　五舒葢舒即羣舒羣舒即舒蓼舒庸舒鳩誤三為五<lb/>
　也唐孔氏曰舒蓼二君名者轉寫誤當云一國名是<lb/>
<pb n="33b"/>
　也今按武徳四年為蓼州領霍丘七年廢入夀盟㑹<lb/>
　圖云在光州則俱中國南門趙子常以為東夷國則<lb/>
　誤矣<lb/>
　姜廷善曰蓼先滅于楚者其地即今固始縣<lb/>
秋七月甲子日有食之既<lb/>
冬十月己丑𦵏我小君敬嬴<lb/>
　左傳旱無麻始用葛茀<lb/>
　敬嬴公穀作頃熊<lb/>
<pb n="34a"/>
雨不克𦵏庚寅日中而克𦵏<lb/>
　左傳雨不克𦵏禮也禮卜𦵏先逺日辟不懐也<lb/>
　胡傳喪事即逺有進無退浴于中霤飯于牖下小斂于<lb/>
　戸内大斂于阼階賔于客位遷于廟祖于庭塴于墓以<lb/>
　弔賔則其退有節以虞事則其祭有時不為雨止禮<lb/>
　也雨不克𦵏喪不以制也或曰卜𦵏先逺日所以避<lb/>
　不懐也諸侯相朝與旅見天子入門而雨沾服失容<lb/>
　則廢矧送終大事人情所不忍遽者反可冒雨不待<lb/>
<pb n="34b"/>
　成禮而𦵏乎潦車載蓑笠士喪禮也有國家者乃不<lb/>
　能為雨備何也且公庭之于墓次其禮意固不同矣<lb/>
　不能為之備是儉其親也不亦薄乎故穀梁子曰雨<lb/>
　不克𦵏喪不以制也<lb/>
　髙郵孫氏曰孔子𦵏母雨壊其墓門人修之孔子不<lb/>
　樂老聃助𦵏日食而止既明而後行葢雨則常有可<lb/>
　以前備而日食非常不可預知也春秋書雨不克𦵏<lb/>
　葢譏之也<lb/>
<pb n="35a"/>
　汪氏曰禮記孔氏正義云在廟未發之時庶人及卿<lb/>
　大夫亦得為雨止若其己發在路及𦵏則不為雨止<lb/>
　其人君在廟及在路及𦵏皆為雨止然潦車載蓑笠<lb/>
　縣封𦵏不為雨止皆士庶人之制而非國君之制穀<lb/>
　梁譏不克𦵏而左氏以為得禮近世名儒亦有講于<lb/>
　此者有謂雨而無害于力役者雖𦵏可也其或天變<lb/>
　駭異雨甚水至不可以即土汲汲焉𦵏反為不可追<lb/>
　之悔則左氏之説亦未為失<lb/>
<pb n="35b"/>
　熊過氏曰周禮遂人天子用六紼喪大記君𦵏用四<lb/>
　紼葢執紼凡五百人遣車七乗其物備其事嚴不可<lb/>
　冒雨而𦵏也非謂不能如士喪禮漆車載蓑笠也庶<lb/>
　人縣窆不封不樹不為雨止則大夫以上𦵏為雨止<lb/>
　矣然則禮𦵏不為雨止送𦵏不避塗潦固為庶人言<lb/>
　耳孫明復譏無備誠有備也而雨甚渇𦵏將毋有慊<lb/>
　于誠信乎<lb/>
城平陽<lb/>
<pb n="36a"/>
　髙氏曰懼晉故也方舉大喪又城平陽重用民力也<lb/>
　季氏曰平陽在魯北鄙近于根牟城之以為偪根牟<lb/>
　計也是時魯與齊睦去晉甚逺謂備晉者非也<lb/>
　平陽今泰安州新泰縣<lb/>
楚師伐陳<lb/>
　左傳陳及晉平楚師伐陳取成而還<lb/>
辛酉○定王七年<lb/>
九年○晉成七卒齊恵公九衛成三十五卒蔡文十二<lb/>
<pb n="36b"/>
　鄭襄五曹文十八陳靈十四杞桓三十七宋文十一<lb/>
　秦桓五楚莊十四<lb/>
春王正月<lb/>
公如齊<lb/>
公至自齊<lb/>
夏仲孫蔑如京師<lb/>
　左傳王使來徴聘孟獻子聘于周<lb/>
齊侯伐萊<lb/>
<pb n="37a"/>
秋取根牟<lb/>
　公羊根牟者何邾婁之邑也曷為不繫乎邾婁諱亟<lb/>
　也根牟或謂齊取承上文故不再舉齊也與僖十七<lb/>
　年春齊人徐人伐英氏夏滅項義同或謂魯取汪氏<lb/>
　曰諱滅書取與鄟邿同然昭八年蒐于紅自根牟至<lb/>
　于商衛即所取根牟也魯取為長然則伐萊與取根<lb/>
　牟當分作二事看<lb/>
　季氏曰根牟小國漢為泰山郡牟縣今泰安新泰縣<lb/>
<pb n="37b"/>
　嬴慱之間牟汶出焉者其西境也顔師古曰桓十五<lb/>
　年牟人來朝即此是以為牟子國也則非矣葢牟子<lb/>
　城在今登州府福山縣西北三十里漢為東萊郡東<lb/>
　牟而距根牟逺矣魯越齊萊之境而徃取之一千五<lb/>
　百里而遙勢之所不便也且根牟與牟異名顔説悮<lb/>
　也或根牟乃牟支庶所分而别為一國如小邾之于<lb/>
　邾則不可知耳夫根牟在魯東北界者也杜元凱以<lb/>
　為根牟魯東界琅琊郡陽都有牟鄉乃因漢志于陽<lb/>
<pb n="38a"/>
　都之下載有牟臺之下故謂牟縣在此葢陽都屬瑯<lb/>
　琊屬泰山求之水源限隔山谷是以各分所𨽻豈根<lb/>
　牟界居其間水西流出魯北界者為牟汶其東境入<lb/>
　陽都界者為牟縣歟故牟臺牟鄉之名遂因牟縣而<lb/>
　沿及陽都之境爾至鄭漁仲又以根牟為都安丘則<lb/>
　又以隋嘗于此置牟山縣而誤也<lb/>
八月滕子卒<lb/>
　不名者闕文<lb/>
<pb n="38b"/>
九月晉侯宋公衛侯鄭伯曹伯㑹于扈晉荀林父帥師<lb/>
　伐陳<lb/>
　扈之㑹陳不與故伐之<lb/>
　熊過氏曰晉成黒壤服鄭扈以謀陳庶幾乎有志矣<lb/>
　陳鄭連壤鄭居檜地在豫州方外之北陳在孟諸之<lb/>
　西轅濤塗曰師出于陳鄭之間必甚病是也<lb/>
　趙子常曰無將帥故書法與牡丘救徐不同事與襄<lb/>
　元年韓厥異者在㑹諸侯皆以師屬林父伐陳而次<lb/>
<pb n="39a"/>
　于扈以待之故晉侯卒于扈而師還<lb/>
　孔氏曰僖二十八年城濮宋齊秦以師屬晉而經書<lb/>
　其師此全不書者彼雖公卿不行仍有大夫帥之將<lb/>
　卑師衆故稱師耳此則全無將帥以兵付晉并入晉<lb/>
　軍林父獨自帥之故唯書林父伐陳也今按城濮之<lb/>
　戰唯宋公不自將耳齊國歸父無為不親兵者時經<lb/>
　未書大夫將雖將尊師衆但書師為左氏學者不知<lb/>
　此義故謂稱師為將卑師衆也秦小子憖自書人彼<lb/>
<pb n="39b"/>
　有筆削之㫖此但史法亦不可并論也<lb/>
　扈在滎陽卷縣西北則鄭地也<lb/>
辛酉晉侯黒臀卒于扈<lb/>
　左傳㑹于扈討不睦也陳侯不㑹晉荀林父以諸侯<lb/>
　之師伐陳晉侯卒于扈乃還<lb/>
　詹萊氏曰卒不言㑹㑹禮已畢也不書𦵏者魯恃齊<lb/>
　不㑹也曷知之以公之數如齊而不㑹晉知之也<lb/>
冬十月癸酉衛侯鄭卒<lb/>
<pb n="40a"/>
　范氏曰魯以黒壤見止之故扈之㑹公獨不徃晉衛<lb/>
　之𦵏亦不書所以晉成公衛成公皆不書𦵏<lb/>
　髙忠憲曰衛成公自復國以來帝丘再造抑狄事晉<lb/>
　自伐沈之後諸侯之事無役不從國内以安皆用寗<lb/>
　俞之效也<lb/>
宋人圍滕<lb/>
　季氏曰文十二年滕昭公背宋而朝魯宋人内有國<lb/>
　亂外有楚兵故不暇討至是昭公卒乃因其喪而圍<lb/>
<pb n="40b"/>
　之<lb/>
楚子伐鄭晉郤缺帥師救鄭<lb/>
　左傳楚子為厲之役故伐鄭晉郤缺救鄭鄭伯敗楚<lb/>
　師于栁棼國人皆喜唯子良憂曰是國之災也吾死<lb/>
　無日矣<lb/>
　王樵氏曰六年傳止云楚人伐鄭取成而還而不詳<lb/>
　厲役之事此云楚子為厲之役故伐鄭則知前有闕<lb/>
　文矣厲葢地名杜預謂取成于厲既成而鄭伯逃歸<lb/>
<pb n="41a"/>
　楚子恨之厲之役鄭南北無屬楚未得志七年鄭又<lb/>
　及晉平㑹于黒壤故楚今年伐鄭不以黒壤興戎逺<lb/>
　稱厲之役者志恨在厲役也<lb/>
　灌甫曰楚人自三年侵鄭四年伐鄭五年又伐鄭晉<lb/>
　皆不救至今年伐鄭郤缺雖帥師救之然卒不能救<lb/>
　鄭固黨楚晉不之恤不得謂無罪也自是晉楚交伐<lb/>
　鄭<lb/>
陳殺其大夫洩冶<lb/>
<pb n="41b"/>
　孔寧儀行父二子以洩冶之諌請殺之公弗禁故書<lb/>
　國國有大惡而不諫何以為臣洩冶之諌盡職也洩<lb/>
　冶以諌死致命也左氏載孔子曰詩云民之多辟無<lb/>
　自立辟其洩冶之謂乎此非譏之也愛之也辟有二<lb/>
　解一曰辟法也一曰辟邪也若以法為解則解曰邪<lb/>
　辟之世不可立法但可晦迹以免禍若以邪為解則<lb/>
　曰民已自多辟今又立其辟以成之其辟愈甚君臣<lb/>
　衵衣相戯之事只宜隠諱而吾為明白言之是立其<lb/>
<pb n="42a"/>
　辟也夫子此言葢穆乎有深悲焉或者不知而繆謂<lb/>
　經名洩冶似有貶詞夫當國家昏亂之時人臣箝口<lb/>
　結舌而吾復為宋子哀魯叔肸飄然以去若秦人視<lb/>
　越人之肥瘠焉則國家將以何望朝廷養士謂何亦<lb/>
　可痛也<lb/>
　洩公穀作泄<lb/>
　木訥趙氏曰薦圭璧于泥塗固已踈矣觸虎狼以取<lb/>
　死庸得為智乎<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋辯義卷十六<lb/>
</p>
<p>
</p>
  </div>
</body>
</text>
</TEI>
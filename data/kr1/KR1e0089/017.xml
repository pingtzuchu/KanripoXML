<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷十七</head>
    <p>
<pb n="1a"/>
欽定四庫全書<lb/>
　春秋辯義卷十七　　　　明　卓爾康　撰<lb/>
宣公二<lb/>
壬戌○定王八年<lb/>
十年○晉景公獳元年齊惠十卒衛穆公速元年蔡文<lb/>
　十三鄭襄六曹文十九陳靈十五弑杞桓三十八宋<lb/>
　文十二秦桓六楚莊十五<lb/>
春公如齊<lb/>
<pb n="1b"/>
公至自齊<lb/>
齊人歸我濟西田<lb/>
　熊過氏曰歸不言來濟西稱我趙伯循曰但言歸我<lb/>
　則足知其來省文爾哀十年歸讙及闡豈是公親授<lb/>
　乎濟長不必皆是魯田言我以别他田爾公羊言未<lb/>
　絶于我非也趙企明曰濟出齊魯之西臨濟之田皆<lb/>
　曰濟西有齊濟焉有魯濟焉故曰我濟西田非如公<lb/>
　羊兄弟辭也<lb/>
<pb n="2a"/>
　季氏曰濟西田即今鄆范二縣之地葢齊魯之所互<lb/>
　争僖三十一年魯既取之而宣二年又為齊取者也<lb/>
　今齊與魯厚故中分以與魯范近于齊則齊有之鄆<lb/>
　近于魯則以歸魯田之分屬于魯者謂之我濟西田<lb/>
　齊履謙曰我者對彼之稱濟西之田魯不盡有者是<lb/>
　也何以知鄆之屬魯邪葢鄆即成四年所城之邑則<lb/>
　知其當分于魯也<lb/>
夏四月丙辰日有食之<lb/>
<pb n="2b"/>
己巳齊侯元卒<lb/>
齊崔氏出奔衛<lb/>
　左傳夏齊惠公卒崔杼有寵于惠公髙國畏其偪也<lb/>
　公卒而逐之奔衛書曰崔氏非其罪也且告以族不<lb/>
　以名<lb/>
　熊過氏曰崔氏出奔穀梁子曰舉族而出之辭也胡<lb/>
　子曰書崔氏以族奔也欒盈亦舉族出奔何以不曰<lb/>
　欒氏出奔耶劉原父曰春秋所記大事而已故使舉<lb/>
<pb n="3a"/>
　上介戰舉元帥雖有衆大夫不與焉者畧所微也今<lb/>
　何為區區崔氏之族夫劉氏可謂辯矣而猶未也使<lb/>
　聖人果區區崔氏之族曰崔氏奔者盡崔氏之族也<lb/>
　則尹氏召伯毛伯以王子朝奔楚者盡尹氏之一族<lb/>
　乎即盡其族如先氏滅春秋亦止以先縠書之崔氏<lb/>
　之奔安得舉其族乎公羊子謂譏世卿或曰世卿古<lb/>
　制也文王治岐仕者世禄詩曰凡周之士不顯亦世<lb/>
　葢譏不在世卿在專也是時權雖在髙國杼雖弱年<lb/>
<pb n="3b"/>
　未遽得政然崔出丁公至杼九世國之逺宗立君之<lb/>
　際或有異同足搖人心而用事者懼其見逼故舉族<lb/>
　逐之乎凡諸侯之大夫違告于諸侯曰某氏之守臣<lb/>
　某失守宗廟敢告則崔氏者杼乎曰左氏以為杼<lb/>
　豐氏曰三傳作崔氏傳寫之譌葢篆文夭氏相近故<lb/>
　殘缺而意補之耳今據石經子夏傳古文為正僖公<lb/>
　二十八年左傳記崔天㑹戰城濮距此三十二年計<lb/>
　夭之齒僅五六十此時宜尚存爾而于此謂崔杼以<lb/>
<pb n="4a"/>
　族奔先儒皆從之然成十七年傳始言齊侯使崔杼<lb/>
　為大夫距此三十年經于襄二十五年書崔杼弑君<lb/>
　傳于襄二十七年言崔子縊計杼為大夫之時縱使<lb/>
　甚早亦必弱冠而後可與國政則奔衛之時杼尚襁<lb/>
　褓安能有偪髙國之勢而以族奔耶其為崔夭無疑<lb/>
　矣<lb/>
公如齊<lb/>
五月公至自齊<lb/>
<pb n="4b"/>
　宣公之事齊恭矣而莫甚于奔其喪其後則成公如<lb/>
　晉奔齊侯之喪甚則襄公如楚且送其喪又甚則昭<lb/>
　公吊少姜晉人不納魯道日以卑矣而其失自宣公<lb/>
　始然宣公所以自屈于齊者繇其本之不正也<lb/>
癸巳陳夏徵舒弑其君平國<lb/>
　蘇子繇曰靈公之惡甚矣其稱臣以弑何也罪不及<lb/>
　民也君以無道加其臣子臣子以弑報之而得不名<lb/>
　是臣得仇君而子得仇父也故罪不及民者皆稱臣<lb/>
<pb n="5a"/>
　子陳徵舒蔡般是也要之失民而後不稱臣子以民<lb/>
　為重也<lb/>
六月宋師伐滕<lb/>
　趙子常曰春秋舉重前年宋人圍滕今又伐滕其悉<lb/>
　書之何間晉之不競也滕小國也介于大國之間上<lb/>
　無天子下無方伯則為之私而已齊桓卒而宋人執<lb/>
　其君晉伯衰而宋人圍其國中國之無伯小國之憂<lb/>
　也然宋襄執滕子而身亦見執于楚宋文圍滕而國<lb/>
<pb n="5b"/>
　亦見圍于楚諸夏之無道夷狄之資也<lb/>
公孫歸父如齊𦵏齊惠公<lb/>
　季氏曰齊惠公卒三月爾而𦵏太速者必以孝昭懿<lb/>
　惠兄弟相及羣從有争也觀崔氏見逐于君終之際<lb/>
　而嗣子稱侯于未逾年之前則必有故而倉卒即位<lb/>
　以治喪矣<lb/>
晉人宋人衛人曹人伐鄭<lb/>
　左傳鄭及楚平諸侯之師伐鄭取成而還<lb/>
<pb n="6a"/>
　鄭從楚晉不能競以微者興師取成胡氏去之師二<lb/>
　字直曰諸侯伐鄭而以不伸討賊之義稱人為貶誤<lb/>
　矣討賊自討賊君臣之義也抑楚自抑楚内外之防<lb/>
　也<lb/>
秋天王使王季子來聘<lb/>
　許翰曰自是王靈益亡王聘益輕春秋王聘不復録<lb/>
　矣<lb/>
公孫歸父帥師伐邾取繹<lb/>
<pb n="6b"/>
　間齊也<lb/>
　髙氏曰自文公時邾魯有隙宣公篡立而邾子首朝<lb/>
　焉自是絶迹魯庭者又十年故歸父伐之<lb/>
　繹公作蘱今鄒縣北嶧山下地<lb/>
大水<lb/>
季孫行父如齊<lb/>
　杜氏曰齊侯初即位<lb/>
冬公孫歸父如齊<lb/>
<pb n="7a"/>
　左傳伐邾故也<lb/>
齊侯使國佐來聘<lb/>
饑<lb/>
楚子伐鄭<lb/>
　左傳晉士㑹救鄭逐楚師于潁北諸侯之師戍鄭不<lb/>
　書晉終不競于楚不足書也<lb/>
　左傳鄭子家卒鄭人討幽公之亂斵子家之棺而逐<lb/>
　其族改𦵏幽公謚之曰靈<lb/>
<pb n="7b"/>
癸亥○定王九年<lb/>
十有一年○晉景二齊頃公無野元年衛穆二蔡文十<lb/>
　四鄭襄七曹文二十陳成公午元年杞桓三十九宋<lb/>
　文十三秦桓七楚莊十六<lb/>
春王正月<lb/>
夏楚子陳侯鄭伯盟于辰陵<lb/>
　左傳楚子伐鄭及櫟子良曰晉楚不務徳而兵争與<lb/>
　其來者可也晉楚無信我焉得有信乃從楚夏盟于<lb/>
<pb n="8a"/>
　辰陵陳鄭服也<lb/>
　胡氏曰魯與齊方用兵伐莒晉與狄方㑹于櫕函而<lb/>
　不謀少西氏之逆也而楚人能謀之夷狄之有君也<lb/>
　趙子常曰新城之後晉楚交争陳鄭晉加兵于陳者<lb/>
　二于鄭者四楚加兵于陳者二于鄭者五陳侯鄭伯<lb/>
　既與楚子為辰陵之盟而陳侯即如晉鄭亦徼事于<lb/>
　晉故楚子入陳明年圍鄭春秋書之以見中國無伯<lb/>
　之禍至于如此而陳鄭之暫屈于楚非其心也陳氏<lb/>
<pb n="8b"/>
　乃謂序楚子于陳侯鄭伯之上初與楚以伯也則反<lb/>
　乎春秋之義矣<lb/>
　辰陵今陳州西華縣古長平縣<lb/>
　穀作夷陵<lb/>
公孫歸父㑹齊人伐莒<lb/>
　汪氏曰伐邾伐莒皆以歸父將重兵而後此㑹齊侯<lb/>
　㑹楚子皆歸父特㑹國君以見宣公之徳仲遂而寵<lb/>
　其子使專權于魯也笙之逐得非肇端于此歟<lb/>
<pb n="9a"/>
　魯以伐邾之故恐齊以為討遂從之伐莒焉甚矣魯<lb/>
　之懼齊也<lb/>
秋晉侯㑹狄于欑函<lb/>
　左傳晉郤缺求成于衆狄衆狄疾赤狄之役遂服于<lb/>
　晉是行也諸大夫欲召狄郤成子曰吾聞之非徳莫<lb/>
　如勤非勤何以求人能勤有濟其從之也<lb/>
　戎狄在春秋為患而狄尤甚齊桓伯業却戎有餘而<lb/>
　攘狄不足于狄僅能却之而已僖公三十三年為晉<lb/>
<pb n="9b"/>
　襄之元年仗文之威敗狄于箕始一大創焉此後文<lb/>
　公九年十年狄兩侵齊三十年間狄固無大舉動也<lb/>
　至是衆狄疾赤狄之役遂服于晉傳載㑹于櫕函葢<lb/>
　交白狄以制赤狄也故莊三十一年書齊侯來獻戎<lb/>
　㨗識却戎之功成也僖三十三年書晉人敗狄于箕<lb/>
　文公十一年書叔孫得臣敗狄于鹹識攘狄之功成<lb/>
　也齊伯當世却戎而晉伯易世攘狄齊伯得獻戎㨗<lb/>
　而晉伯僅及狄㑹則盛衰難易之故可知矣<lb/>
<pb n="10a"/>
　胡傳楚莊意在滅陳雖復封之然鄉取一人焉以歸<lb/>
　謂之夏州而又納其亂臣是制人之上下使不得其<lb/>
　君臣之道也晉人以幣如鄭問駟乞之立故子産對<lb/>
　曰若寡君之二三臣而晉大夫専制其位是晉之縣<lb/>
　鄙也何國之為辭客幣而報其使晉人舎之他國非<lb/>
　所當與也而必欲納其亂臣存亡興滅其若是乎<lb/>
冬十月楚人殺陳夏徵舒丁亥楚子入陳<lb/>
　左傳楚子謂陳人無動將討于少西氏遂入陳殺陳<lb/>
<pb n="10b"/>
　夏徴舒轘諸栗門<lb/>
　熊過氏曰左氏傳異經經先書殺後書入胡子曰與<lb/>
　楚子之能討賊故先之也謂春秋而果有是乎趙匡<lb/>
　曰經文皆以先後次第而書凡稱日以隔文者皆以<lb/>
　明先後趙氏説是也當楚殺徴舒時實未嘗入陳如<lb/>
　蔡人殺陳佗蔡非入陳而後得佗也謂聖人許楚而<lb/>
　先書殺乎且楚怵孔寧行父之誘縣陳者其始謀姑<lb/>
　假徴舒以為之辭也聖人何為遽以討賊與之又何<lb/>
<pb n="11a"/>
　為特從末減乎稱人者衆辭殺不歸其君以正典刑<lb/>
　也胡子又曰不稱取而書入雖與之可也夫入者未<lb/>
　取也桓二年僖二十七年皆入杞不聞其能取也隠<lb/>
　十一年魯及齊侯鄭伯入許鄭既有許地矣徒以許<lb/>
　叔居許東偏則不言取哀七年魯伐邾以邾子益來<lb/>
　矣徒以八年歸邾子益則不言取此實入耳方入縣<lb/>
　陳而申叔時之諌入實未成乎取何謂不稱取而與<lb/>
　之乎<lb/>
<pb n="11b"/>
　黄楚望曰公羊穀梁似此等處多云實與而文不與<lb/>
　却全未得㫖葢此時本已縣陳以申叔時之諌而止<lb/>
　聖人許人遷善故没其縣陳本意而止以入陳為文<lb/>
　又本是先入陳而後殺徵舒討弑君賊今却先書殺<lb/>
　夏徵舒而後書入陳便是聖人先正其討賊之義觀<lb/>
　聖人于此實有所激縁齊桓晉文俱有正天下扶持<lb/>
　周室之功然皆包容弑君之賊置而不問所以養天<lb/>
　下之亂是以于楚子入陳一事特顯此義既已取其<lb/>
<pb n="12a"/>
　討亂之功而後書楚子入陳納公孫寧儀行父于陳<lb/>
　者以見楚之用師不過討賊納此二卿以定陳亂而<lb/>
　已便與尋常侵伐不同此皆聖人取人為善止遏亂<lb/>
　畧之意所以為書法之妙也<lb/>
　陸氏曰使楚莊真有討賊之心則辰陵之盟執徵舒<lb/>
　而誅之一匹夫之力奚待以重兵造其國都而後戮<lb/>
　之乎繇其本無是心而假其事以為功故不足以進<lb/>
　于此吕氏曰楚人殺徵舒討賊之辭且衆同欲也故<lb/>
<pb n="12b"/>
　曰楚人入陳非衆志也故曰楚子按楚莊本欲縣陳<lb/>
　固以申叔時之言而止然實以陳成公在晉恐晉率<lb/>
　諸侯内其故君而陳人應之楚終不能有陳故不若<lb/>
　以復封陳為名而非其本心也<lb/>
　鄒肇敏曰冬十月楚人殺陳夏徵舒丁亥楚子入陳<lb/>
　此條經傳互異胡氏遂以能討賊與楚子然經明書<lb/>
　丁亥入陳在殺夏徵舒之下豈聖人與其能討賊而<lb/>
　故遷日以就之乎按詩云株林株野夫牧外謂之野<lb/>
<pb n="13a"/>
　野外謂之林國語曰民將築臺于夏氏然則夏氏之<lb/>
　邑葢在國都外轘諸栗門非必國門也傳先言入陳<lb/>
　以株林亦陳境耳傳所書入入其境經所書入入其<lb/>
　都自當以經文為據楚望之説似乎與楚太過<lb/>
　董仲舒氏曰楚莊殺陳夏徵舒春秋貶其文不予専<lb/>
　討也靈王殺齊慶封而直稱楚子何也曰莊王之行<lb/>
　賢而徵舒之罪重以賢君討重罪其于人心善若不<lb/>
　貶孰知其非正經春秋嘗于其嫌得者見其不得也<lb/>
<pb n="13b"/>
　是故齊桓不予専地而封晉文不予致王而朝楚莊<lb/>
　弗予専殺而討此楚靈之所以稱人而討也<lb/>
納公孫寧儀行父于陳<lb/>
　胡傳此二臣者從君于昏宣淫于朝誅殺諌臣使其<lb/>
　君見弑葢致亂之臣也肆諸市朝與衆同棄然後快<lb/>
　于人心今乃詭辭奔楚託于討賊復讎以自脱其罪<lb/>
　而楚莊不能察其反覆又使陳人用之是猶人有飲<lb/>
　毒而死者幸而復生又彊以毒飲之可乎故聖人外<lb/>
<pb n="14a"/>
　此二人于陳而特書曰納納者不受而强納之者也<lb/>
　為楚莊者宜柰何瀦徵舒之宫封洩冶之墓尸孔寧<lb/>
　儀行父于朝謀于陳衆定其君而去庶幾乎<lb/>
　茅堂胡氏曰南唐李氏既臣于周以進退大臣之事<lb/>
　請之而世宗無所可否以他國非所當與也<lb/>
　王樵氏曰夏徵舒不勝忿恥以弑其君其賊易知也<lb/>
　而孔寧儀行父之為賊難見也何則公告洩冶之故<lb/>
　寧行父請殺之公弗禁遂殺之然則躬殺洩冶者二<lb/>
<pb n="14b"/>
　賊也徵舒之恥發于似女亦似君之言然則激自廐<lb/>
　之射者又二賊也平國既弑不他奔而奔楚葢志在<lb/>
　以陳餌楚而殺徵舒矣楚莊動于利而興師非申叔<lb/>
　時之言則陳遂縣矣然則致胡公大姬幾不祀也又<lb/>
　二賊也使盡乎天討則二賊之誅不當在徵舒之後<lb/>
　而反納之楚莊之志可知矣<lb/>
　黄楚望曰納公孫寧儀行父于陳聖人所重在存國<lb/>
　唯不滅陳故二子得納此是聖人忠厚愛人存亡繼<lb/>
<pb n="15a"/>
　絶樂與人為善者若以為貶雖未必不通然却狹了<lb/>
　聖經也葢楚伐陳本以討徵舒納公孫寧儀行父為<lb/>
　説今殺徵舒而却縣陳則二子無所歸是楚食言矣<lb/>
　唯不滅陳故二子得所歸故詳書之所以予楚<lb/>
　趙子常曰左傳載以諸侯討而戮之孔氏曰經無諸<lb/>
　侯而云以諸侯討之時有楚之屬國從行也十二年<lb/>
　邲之戰經不書唐而傳云唐侯為左拒昭十七年長<lb/>
　岸之戰經不書隨而傳言使隨人守舟明此時亦有<lb/>
<pb n="15b"/>
　諸侯但為楚私屬不以告爾今按謂楚不告非人情<lb/>
　也<lb/>
　左傳厲之役鄭伯逃歸鄭既受盟于辰陵又徼事于<lb/>
　晉<lb/>
甲子○定王十年<lb/>
十有二年○晉景三齊頃二衛穆三蔡文十五鄭襄八<lb/>
　曹文二十一陳成二杞桓四十宋文十四秦桓八楚<lb/>
　莊十七<lb/>
<pb n="16a"/>
春𦵏陳靈公<lb/>
楚子圍鄭<lb/>
　左傳春楚子圍鄭旬有七日鄭人卜行成不吉卜臨<lb/>
　于大宫且巷出車吉國人大臨守陴者皆哭楚子退<lb/>
　師鄭人修城進復圍之三月克之入自皇門至于逵<lb/>
　路鄭伯肉袒牽羊以逆退三十里而許之平<lb/>
　鄭與陳皆服楚盟于辰陵矣口血未乾楚先叛盟入<lb/>
　陳而欲縣之若以為討于少西氏然帥師入國不曰<lb/>
<pb n="16b"/>
　利之其誰信之陳鄭一體也既已縣陳鄭安得不生<lb/>
　貳心其徼事晉無怪也楚不自反而又肆其虐國人<lb/>
　大臨守陴者皆哭不太暴乎王樵氏曰滅不言入陳<lb/>
　常縣之矣而不書曰滅入不言圍鄭入自皇門至于<lb/>
　逵路矣而但書曰圍此聖人義存中國不使楚人盡<lb/>
　其虐满其辭之微意也若曰與其能有討于少西故<lb/>
　末減其憑陵之罪而曰入曰圍則大乖聖人之意矣<lb/>
　在陳猶可鄭則何辭<lb/>
<pb n="17a"/>
夏六月乙夘晉荀林父帥師及楚子戰于邲晉師敗績<lb/>
　左傳晉師救鄭荀林父將中軍及河聞鄭既及楚平<lb/>
　桓子欲還隨武子曰善彘子不可以中軍佐濟韓獻<lb/>
　子謂桓子曰彘子以偏師䧟子罪大矣不如進也師<lb/>
　遂濟楚子北師次于郔嬖人伍參欲戰令尹孫叔敖<lb/>
　勿欲次于管以待之鄭皇戌請擊楚師欒武子曰鄭<lb/>
　不可從趙括趙同曰必從彘子楚子又求成于晉晉<lb/>
　人許之魏錡欲敗晉師請致師請戰而還趙旃求卿<lb/>
<pb n="17b"/>
　未得請挑戰遂疾進師車馳卒奔及昏楚師軍于邲<lb/>
　晉之餘師不能軍<lb/>
　黄正憲氏曰按楚莊强暴蔑視中國入陳圍鄭莫敢<lb/>
　誰何其威勢猖獗十倍楚成矣且齊桓召陵之師尚<lb/>
　約六國為援晉文城濮之戰亦以三大國為助今景<lb/>
　公初立伯業已衰眎文公時威力人心消索幾盡乃<lb/>
　欲林父以偏師當虎狼之楚乎藉令諸將同心三軍<lb/>
　用命勝負之勢猶未可知况林父節制不嚴計謀不<lb/>
<pb n="18a"/>
　一始惑于韓厥分惡専罪之言既壊于錡旃致師召<lb/>
　盟之請故楚師一乗倉卒無措然則致此敗者豈可<lb/>
　專歸咎于先縠哉自邲一敗而楚滅蕭圍宋勢益横<lb/>
　行晉楚勝負之分從此决矣<lb/>
　季氏曰邲鄭地在敖山之東衡雍之北大河之南今<lb/>
　當為滎澤河陰界上地一統志以為在鄭州東六里<lb/>
　非也<lb/>
秋七月<lb/>
<pb n="18b"/>
冬十有二月戊寅楚子滅蕭<lb/>
　左傳冬楚子伐蕭宋華椒以蔡人救蕭蕭潰<lb/>
　蕭者宋封蕭叔大心之邑宋附庸也楚既得陳鄭而<lb/>
　遂滅蕭所以威宋也楚有事中國嘗自鄭及宋宋不<lb/>
　能自固輕事伐陳以報蕭怨于是為明年之伐又明<lb/>
　年之圍又明年之平而南北之勢成矣<lb/>
晉人宋人衛人曹人同盟于清丘<lb/>
　左傳晉原縠宋華椒衛孔達曹人同盟于清丘曰恤<lb/>
<pb n="19a"/>
　病討貳于是卿不書不實其言也<lb/>
　楚服陳鄭敗晉師于邲滅蕭以威宋其志不小于是<lb/>
　為清丘之盟雖有懼難聫交之心而勢實不競謀之<lb/>
　無成故稱人以畧之左氏言卿不實其言不書特言<lb/>
　一節耳<lb/>
　清丘衛地在濮陽縣東南今開州西南有清丘縣故<lb/>
　城<lb/>
　此大夫同盟之始<lb/>
<pb n="19b"/>
宋師伐陳衛人救陳<lb/>
　左傳宋為盟故伐陳衛人救之孔達曰先君有約言<lb/>
　焉若大國討我則死之<lb/>
　髙忠憲曰楚討陳亂而定其國陳之即楚未足責也<lb/>
　宋不知自反而伐之書衛人救陳意在責宋也衛之<lb/>
　背盟義自著矣<lb/>
　姜廷善曰衛之此舉恐以與宋同盟見討于楚而聊<lb/>
　出單師以圖解塞觀宋以師伐而衛以人救可見其<lb/>
<pb n="20a"/>
　實非欲與宋為敵也孔達自謂巧于謀國而卒罹身<lb/>
　禍如此季彭山以調停之術不得不然恐非然則宋<lb/>
　之伐陳固失䇿而衛之救陳亦未為䇿之得也書衛<lb/>
　救以責其叛盟意衛亦不得而辭胡文定説是第以<lb/>
　為惡則過矣<lb/>
　楚入陳圍鄭非得宋不已蕭之滅已威宋矣宋不得<lb/>
　不為争先處强之計伐陳亦欲威楚意非不是非其<lb/>
　任耳<lb/>
<pb n="20b"/>
乙丑○定王十一年<lb/>
十有三年○晉景四齊頃三衛穆四蔡文十六鄭襄九<lb/>
　曹文二十二陳成三杞桓四十一宋文十五秦桓九<lb/>
　楚莊十八<lb/>
春齊師伐莒<lb/>
　左傳莒恃晉而不事齊故也<lb/>
　公作伐衛<lb/>
夏楚子伐宋<lb/>
<pb n="21a"/>
　左傳以其救蕭也君子曰清丘之盟惟宋可以免焉<lb/>
　葢清丘之盟曰恤病討貳宋伐陳衛救之不討貳也<lb/>
　楚伐宋晉不救不恤病也<lb/>
　陳鄭宋皆在河南中國要樞也鄭處其西宋處其東<lb/>
　陳則介乎鄭宋之間得鄭則可以致西諸侯得宋則<lb/>
　可以致東諸侯得陳則可以致鄭宋陳鄭既皆歸楚<lb/>
　若復得宋則河南之地盡為楚有自是可圖天下楚<lb/>
　豈能一日忘情于宋哉而去年宋又伐陳攻其與國<lb/>
<pb n="21b"/>
　則楚有辭于伐矣<lb/>
秋螽<lb/>
冬晉殺其大夫先縠<lb/>
　左傳赤狄伐晉及清先縠召之也晉人討邲之敗與<lb/>
　清之師歸罪于先縠而殺之盡滅其族<lb/>
　邲之役當晉師至河時衆皆欲返獨先縠懼晉失伯<lb/>
　奮欲濟師雖或失于觀釁亦以効武臣力士之忠耳<lb/>
　况師據敖鄗地利己得若元帥審機應變諸將戮力<lb/>
<pb n="22a"/>
　同心豈遂無致勝之理即不然林父果知無及于鄭<lb/>
　焉用𠞰民則下令三軍堅壁清野違命者無赦中軍佐<lb/>
　必不敢先濟而勝敗猶未分也乃惑于韓厥倉卒濟<lb/>
　河輕信錡旃釀成大敗是林父者罪之魁而魏錡諸<lb/>
　人皆不應末減者今獨致罪先縠何以服其心乎夫<lb/>
　越椒將殺楚子莊王尚思子文之治楚而復克黄之<lb/>
　所晉乃不念先軫之舊勲而盡滅其族乎故稱國以<lb/>
　殺不去其大夫罪累上也赤狄伐晉及清經不載而<lb/>
<pb n="22b"/>
　傳謂縠實召之此所謂欲加之罪者也縠召狄欲何<lb/>
　為哉説者謂六卿争强互相仇滅葢近之矣<lb/>
丙寅○定王十二年<lb/>
十有四年○晉景五齊頃四衛穆五蔡文十七鄭襄十<lb/>
　曹文二十三卒陳成四杞桓四十二宋文十六秦桓<lb/>
　十楚莊十九<lb/>
春衛殺其大夫孔逹<lb/>
　左氏孔達縊而死衛人以悦于晉而免稱國殺者君<lb/>
<pb n="23a"/>
　之意也衛人以悦于晉而告于諸侯自稱君意國殺<lb/>
　可也為衛君者别無同心禦敵為國自彊之法而殺<lb/>
　一無罪以祈免累上何也孔莊叔歴事兩君不聞缺<lb/>
　徳當成公出奔時請成不許至執達以説晉今晉來<lb/>
　討救陳又以罪自任其言曰苟利社稷請以我説是<lb/>
　亦不避艱險衛之良大夫也然究其情事達亦不得<lb/>
　無罪陳方攝楚必折而入楚楚得陳鄭而又威宋中<lb/>
　國之憂也宋人伐陳自關大計孔達以先君約言救<lb/>
<pb n="23b"/>
　之顧小信而失大義惜此一死矣<lb/>
夏五月壬申曹伯夀卒<lb/>
晉侯伐鄭<lb/>
　左傳為邲故也<lb/>
　趙子常曰晉君將常不書矣楚入陳得陳圍鄭得鄭<lb/>
　且將圍宋也而晉師不出楚之得志于諸侯未有甚<lb/>
　于此時也景公為邲故伐鄭告于諸侯蒐焉而還則<lb/>
　其得書何中國不可以終無伯也景公有志文襄之<lb/>
<pb n="24a"/>
　業自伐齊而後一合諸侯伐鄭四同盟皆其君親之<lb/>
　于是齊魯從而鄭服楚亦無能為是故晉侯伐鄭始<lb/>
　書之予之以復伯也<lb/>
秋九月楚子圍宋<lb/>
　左傳楚子使申舟聘于齊曰無假道于宋亦使公子<lb/>
　馮聘于晉不假道于鄭申舟及宋宋人止之楚子聞<lb/>
　之投袂而起<lb/>
　王樵氏曰是時楚已得陳鄭許蔡非得宋不已故滅<lb/>
<pb n="24b"/>
　蕭以偪之不假道以挑之歴三時而圍不解卒得宋<lb/>
　平而後已宋服則齊魯可搖矣此楚圖中國之序也<lb/>
　鄭在楚彀中未易旦夕争是時急莫先于救宋宋救<lb/>
　㨗則鄭亦可招矣而晉不知所先後勞師于鄭而緩<lb/>
　于救宋乃聼伯宗不及馬腹之言而止不知宋既去<lb/>
　則楚威震及齊魯而南北之勢成矣豈但失鄭而已<lb/>
　甚矣晉人之顛㝠也胡氏以端本為説專一責宋夫<lb/>
　宋伐陳固有啓釁之道然清丘之盟晉宋衛曹咸在<lb/>
<pb n="25a"/>
　以同懼楚為志而相要以恤病討貳其䇿未為不善<lb/>
　但諸侯不同心而遂敗此盟耳<lb/>
𦵏曹文公<lb/>
冬公孫歸父㑹齊侯于榖<lb/>
　魯西南與宋為界楚人圍宋則魯有剥牀以膚之慮<lb/>
　矣是時行父當國欲使歸父㑹楚謀其不免但魯素<lb/>
　服于齊恐未得楚庇先受齊患故預遺歸父㑹齊侯<lb/>
　于穀一以觀齊圖楚之志一以盡已事齊之禮季氏<lb/>
<pb n="25b"/>
　云將謀救宋豈其然乎<lb/>
丁夘○定王十三年<lb/>
十有五年○晉景六齊頃五衛穆六蔡文十八鄭襄十<lb/>
　一曹宣公廬元年陳成五杞桓四十三宋文十七秦<lb/>
　桓十一楚莊二十<lb/>
春公孫歸父㑹楚子于宋<lb/>
　楚兵加宋魯常迎而㑹之昔楚執宋公以伐宋獻㨗<lb/>
　威魯而魯懼先諸侯而趨之今楚子圍宋威未至魯<lb/>
<pb n="26a"/>
　而魯震先宋之未平而求媚焉葢宋絀而及魯也<lb/>
夏五月宋人及楚人平<lb/>
　楚師宋城下宋舉國以當楚楚亦君臣共之華元専<lb/>
　戰楚子督師故俱稱人<lb/>
　熊過氏曰或問宋楚之平華元紓情子反不欺及平<lb/>
　而盟胥戒虞詐揆之人理幾于自反經乃稱人將如<lb/>
　胡子貶二卿否穀梁有言平成也善其量力而反義<lb/>
　也人者衆辭上下欲之也其稱人何貶曷為貶平者<lb/>
<pb n="26b"/>
　在下葢自公羊發之趙匡申之胡氏循環斯㫖以明<lb/>
　經義而今之言者無能改也夫弭兵之議宋楚之人<lb/>
　誰不樂者華元子反倡予和女釋然取平楚莊之强<lb/>
　忍而屈義宋國不亡楚迷遂復雖曰聖人明微不計<lb/>
　功利而民之受賜嘗嘆微管之仁苟能紓難足稱仁<lb/>
　術即兹而言可明宋楚之平春秋所予葢議于衰世<lb/>
　以解倒懸義固宜然也顧其君不能早謀所以息民<lb/>
　及其既成則不得不聼失君道矣戴溪趙鵬飛李亷<lb/>
<pb n="27a"/>
　之倫並號推隠不以為非公羊安見吾欲問之然天<lb/>
　下自是分南北之勢矣<lb/>
　袁仁氏曰傳記宋華元楚子反自以情實私相告語<lb/>
　取必于上以成平國之功其君不預知焉故不稱卿<lb/>
　而稱人此説非也按楚築室反耕者宋人懼使華元<lb/>
　夜入楚師登子反之床而起之曰寡君使元以病告<lb/>
　則華元之出承君命也非其君不與知也華元以情<lb/>
　告曰敝邑易子而食析骸以㸑子反亦告曰吾軍亦<lb/>
<pb n="27b"/>
　有七日之糧子反以告莊王莊王怒子反曰以區區<lb/>
　之宋猶有不欺人之臣可以楚而無乎莊王曰諾舎<lb/>
　而止亦非其君不與知也觀楚子欲處而子反欲去<lb/>
　則取必于上或有之謂其君不與知則過矣聖人不<lb/>
　以信易食者寧使國人咸餓以死而卒不可懐詐以<lb/>
　相與也春秋之世猶有華元子反王道之在人心葢<lb/>
　未盡冺哉然則曷為人之其臣謀之而其君聴之獨<lb/>
　書其君則遺臣獨書其臣則遺君故書曰宋人及楚<lb/>
<pb n="28a"/>
　人平主其臣而亦不遺君也曷不書宋及楚平而必<lb/>
　曰人哉人者主華元子反也事起于華元子反而後<lb/>
　其君從之故曰及<lb/>
　鍾伯敬曰楚伐宋宋使華元夜入楚師登子反之牀<lb/>
　曰敝邑易子而食析骸以㸑子反亦以楚之情告曰<lb/>
　楚軍亦有七日之糧爾兩者不幾于輸國情乎然楚<lb/>
　君臣實墮華元彀中華元告子反之言曰吾見子之<lb/>
　君子也是以告情于子也子反歸告楚莊王則曰以<lb/>
<pb n="28b"/>
　區區之宋猶有不欺人之臣可以楚而無乎子反心<lb/>
　動于君子之名以聴華元莊王又心動于不欺人之<lb/>
　名以聴子反名之于人如此故曰楚君臣皆墮華元<lb/>
　彀中者宋以名制楚也越滅吳吳請成范蠡提桴鼓<lb/>
　應之曰余雖<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>然人靣哉余猶禽獸也頑鈍如此安<lb/>
　得以名制之<lb/>
　董仲舒氏曰夫目驚而體失其容心驚而事有所忘<lb/>
　人之情也通于驚之情者取其一美不盡其失詩云<lb/>
<pb n="29a"/>
　采葑采菲無以下體此之謂也今子反徃視宋聞人相<lb/>
　食大驚而哀之不意之至于此也是以心駭目動而<lb/>
　違常禮<lb/>
六月癸夘晉師滅赤狄潞氏以潞子嬰兒歸<lb/>
　灌甫曰春秋中狄為内患屢矣自晉魯兩敗而狄稍<lb/>
　衰狄衰而赤狄復興三年侵齊四年又侵齊其勢漸<lb/>
　及列國故晉景滅潞氏再滅甲氏繇是諸侯終春秋<lb/>
　之世無赤狄患者孰謂非晉力耶説者以滅字生義<lb/>
<pb n="29b"/>
　為貶晉過矣<lb/>
　春秋書滅赤狄以潞子嬰兒歸晉交白狄以制赤狄<lb/>
　于是赤狄果孤遂有潞氏甲氏之滅此予晉攘狄之<lb/>
　功也公羊傳曰離于夷狄而未能合于中國晉師伐<lb/>
　之中國不救狄人不有而董菑川因言潞子欲合中<lb/>
　國之禮義離乎夷狄未合乎中國所以亡也又曰潞<lb/>
　子之于諸侯無所能正春秋予之有義其身正也公<lb/>
　羊之説必有所本顧于當日事勢不知何如然觀魏<lb/>
<pb n="30a"/>
　太武金章宗却蹈此弊近日順義王後久為土司好<lb/>
　餌中國物味撫賞中有糖纒蜜浸等菓亦異矣然待<lb/>
　之乆失禮也<lb/>
　潞氏今潞安府<lb/>
秦人伐晉<lb/>
　晉自八年以白狄伐秦不復交兵至是秦以晉敗績<lb/>
　于楚又有事于狄乗其隙而伐之其曰人者或微者<lb/>
　或畧詞未可知也<lb/>
<pb n="30b"/>
王扎子殺毛伯召伯<lb/>
　左傳王孫蘇與召氏毛氏争政使王子㨗殺召戴公<lb/>
　及毛伯衛卒立召襄<lb/>
　主謀者王孫蘇何以不名葢首從不敵則書其首以<lb/>
　從為不足治也聴其使令而已矣首從敵則書其從<lb/>
　從者既罪而首不言可知也<lb/>
　左傳晉侯使趙同獻狄俘于周<lb/>
秋螽<lb/>
<pb n="31a"/>
仲孫蔑㑹齊髙固于無婁<lb/>
　黄正憲氏曰按無婁王葆氏云即牟婁夫牟婁已為<lb/>
　莒取齊魯方與莒為讎安得徃㑹其地季氏私考云<lb/>
　是袁婁之誤亦無的據漢書光武自薊東南馳至饒<lb/>
　陽無婁亭考饒陽即古之深州今一統志屬真定府<lb/>
　之晉州春秋列傳圖齊與深相去不逺彼時無婁當<lb/>
　是齊地耳魯素服齊齊雖不振魯未敢背故欲使歸<lb/>
　父㑹楚子則先為穀之㑹今欲决意從晉則先使蔑<lb/>
<pb n="31b"/>
　與髙固㑹皆觀其强弱以為行止耳<lb/>
　熊過氏曰大夫非伯事而私㑹諸侯自十四年穀始<lb/>
　非國事而私相㑹自無婁始<lb/>
　無婁公作牟婁<lb/>
初税畆<lb/>
　左傳非禮也穀出不過籍以豐財也<lb/>
　胡傳孟子曰耕者助而不税則天下之農皆悦而願<lb/>
　耕于其野矣書初税畆者譏宣公廢助法而用税也<lb/>
<pb n="32a"/>
　殷制公田為助助者藉也周因其法為徹徹者通也<lb/>
　其實皆什一也古者上下相親上之于下則曰駿發<lb/>
　爾私終三十里惟恐民食之不給也下之于上則曰<lb/>
　雨我公田遂及我私惟恐公田之不善也故助法行<lb/>
　而頌聲作矣世衰道微上下交惡民惟私家之利而<lb/>
　不竭力以奉公上惟邦賦之入而不惻怛以利下水<lb/>
　旱凶災相繼而起公田之入薄矣所以廢助法而税<lb/>
　畆乎初者志變法之始也其後作丘甲用田賦至于<lb/>
<pb n="32b"/>
　二猶不足則皆宣公啓之也<lb/>
　李氏曰税畆之説公穀何氏范氏胡氏皆以為仍是<lb/>
　什而取一但廢古之助法爾左氏傳文亦無什取二<lb/>
　之意惟杜氏以為既取其公田又税其私田什之一<lb/>
　則為什而取二此説似太過徐邈注穀梁以為除去<lb/>
　公田之外又税私田之什一楊仕勛亦從之然于去<lb/>
　公田之解亦牽强而朱子集註亦曰魯自宣公税畆<lb/>
　又逐畆什取其一則為什而取二矣似亦從杜氏之<lb/>
<pb n="33a"/>
　説葢未詳孰是但變法之初未必遽至倍取故當且<lb/>
　從胡氏<lb/>
　熊過氏曰即徹田之法復貢法凶年取盈之政也貢<lb/>
　法若計畝取租徹若就田分稻耳左氏傳本不言什<lb/>
　取二杜元凱乃以為既取其公田又復税其私田什<lb/>
　一其説本穀梁去公田履畝之説朱子亦主以解二<lb/>
　吾猶不足也哀公始用田賦二吾不足之對當在其<lb/>
　後宣但廢助為税不復察其豐凶民將有被其害而<lb/>
<pb n="33b"/>
　先王之惠政亡矣書曰初謹之也孟子請野九一而<lb/>
　助國中什一使自賦者助法久廢難于卒變而論其<lb/>
　施為緩急序當如此葢國中則兼併可稽豐凶易察<lb/>
　野外貪污積弊情偽難知故助法之行以野為急而<lb/>
　後徐議中國非謂國中無田終可不助滕地絶長補<lb/>
　短可行井田故授田隨地不必皆方説者言助法必<lb/>
　平地乃可畫野成井則田在山谷溪澗之間者夏既<lb/>
　五十畝行貢法殷又改畫七十畝行助法周又改畫<lb/>
<pb n="34a"/>
　百畝行徹法一一更置于溝塗畛域之間雖聖人亦<lb/>
　安能煩擾如此哉周之授田每夫必以百畝為率苟<lb/>
　有肥瘠則以不易一易再易法約歸于中而授之是<lb/>
　以約實之家定八家也徹之為通以一夫之田或有<lb/>
　病疾死喪不得盡力則同井侯疆之家通力以作而<lb/>
　田之分獲則各歸其主未嘗混而為一也殷之助以<lb/>
　力亦未嘗不同但人不講此義終至各治其私故名<lb/>
　助為徹以示所重在通耳若其所得之田則公私固<lb/>
<pb n="34b"/>
　有定分曷嘗少異于助哉説者所謂周之徹法計畝<lb/>
　均分殊不知孟子以通徹解初未以均收言也何則<lb/>
　公私無别勤惰一施非分殊之理就如其説則通力<lb/>
　之時何必公事畢然後治私事而農夫之獲又何得<lb/>
　于上下五等之差耶法之中以其什一也貢法什一<lb/>
　固得其常惟助法則必有各家私田合所得公田一<lb/>
　分内所入界多一畝二十分五釐數屬畸零亦不害<lb/>
　其為什一矣説者乃謂周之制公田百畝二十畝為<lb/>
<pb n="35a"/>
　廬舎一夫所耕公田實計十畝通私田百畝是以十<lb/>
　一分而助其一視貢為輕安得實皆什一耶五畝之<lb/>
　宅就田斯可以治農業故田野之間必有閒曠草萊<lb/>
　之地而八家聚廬焉市井之㕓但為官府造作之處<lb/>
　商賈懋遷之居而已曷嘗以處民哉説者乃謂二畝<lb/>
　半在田二畝半在邑春則令民畢出于外冬則畢入<lb/>
　于邑吾恐盡田邑之民必非邑市之所能容而死徙<lb/>
　出鄉亦非農民之所便聖人何為而立此徒勞之法<lb/>
<pb n="35b"/>
　哉故後儒習聞衰世變亂之事過信禮家迂腐之言<lb/>
　牽于見聞靡有定論至謂孟子自成一家而卒諉井<lb/>
　田于難曉矣然宣公税畝之田即先王助法之田也<lb/>
　有志于治何必舎税畝之田而别求先王之意乎<lb/>
　黄正憲氏曰按公羊傳曰税畝者履畝而税也穀梁<lb/>
　傳曰非公之去公田而履畝十取一也葢于公田租<lb/>
　外又步其畝十取其一是公私兼取也孟子曰耕者<lb/>
　藉而不税哀公云二吾猶不足正謂税畝耳若去公<lb/>
<pb n="36a"/>
　田而于一井中均行什一之法所得與藉何殊又何<lb/>
　以謂之二乎後世賦法日重皆是計畝起科則皆宣<lb/>
　公之作俑也<lb/>
冬蝝生<lb/>
　胡傳始生曰蝝既大曰螽秋螽未息冬又生子災重<lb/>
　及民也<lb/>
　趙子常曰凡蝝生未為災本不書此為一嵗再生紀<lb/>
　異也使成螽則亦不書蝝生而又書螽如哀十三年<lb/>
<pb n="36b"/>
　十二月螽之例矣<lb/>
饑<lb/>
戊辰○定王十四年<lb/>
十有六年○晉景七齊頃六衛穆七蔡文十九鄭襄十<lb/>
　二曹宣二陳成六杞桓四十四宋文十八秦桓十二<lb/>
　楚莊二十一<lb/>
春王正月晉人滅赤狄甲氏及留吁<lb/>
　左傳三月獻狄俘晉侯請于王以黻冕命士㑹將中<lb/>
<pb n="37a"/>
　軍且為太傅<lb/>
夏成周宣榭火<lb/>
　胡傳成周天子之東都宣榭宣王之廟也按吕大臨<lb/>
　考古圖<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>敦者稱王格于宣榭呼内史䇿命<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>是知<lb/>
　宣榭者宣王之廟也古者爵有徳禄有功必于太廟<lb/>
　示不敢專也榭者射堂之制其堂無室以便射事故<lb/>
　凡無室者皆謂之榭宣王之廟謂之榭者其廟制如<lb/>
　榭也宣榭火何以書以宗廟之重書之也髙郵孫氏<lb/>
<pb n="37b"/>
　曰公穀皆云樂器之所藏榭藏樂器則何獨名宣乎<lb/>
　熊過氏曰成周者天子之東都也宣謂宣王榭者屋<lb/>
　有東西廂無室謂之歇前也歇前者前無壁也胡氏<lb/>
　謂廟則其制有室不得稱榭楚語曰先王之為臺榭<lb/>
　也不過講軍實然則榭是講武屋有明徵矣宣王内<lb/>
　修外攘復㑹諸侯于東都車攻所謂駕言徂東者其<lb/>
　事也其詩曰射夫既同當是于此榭行之公穀皆云<lb/>
　藏樂器汪氏曰榭既無室何藏樂器乎<lb/>
<pb n="38a"/>
　汪氏曰啖氏謂宣王廟當在王城然成周乃王城下<lb/>
　都之總名分言之則澗水東瀍水西為王城都邑在<lb/>
　焉瀍水東下都為成周商民居焉合言之則總曰成<lb/>
　周故雒誥多士序言徃營成周成周既成是也或謂<lb/>
　原廟始于漢東周未應立宣王廟然詩稱于周受命<lb/>
　自召祖命書稱王在新邑烝祭文王武王則雒邑岐周<lb/>
　鎬京皆有廟矣先王立廟葢有故也杜氏以為宣王<lb/>
　講武屋外傳亦云榭不過講軍實竊疑宣王南征北<lb/>
<pb n="38b"/>
　伐講武于此遂以為廟故其制如榭與宗廟不同張<lb/>
　氏亦謂宣王復㑹諸侯于東都因存其廟古者祖有<lb/>
　功故不毁是也二傳謂樂器存焉非也周官守祧掌<lb/>
　守先王先公之廟祧其遺衣服藏焉未聞藏樂也况<lb/>
　榭既無室何以藏樂器乎<lb/>
　榭公作謝火公榖作災<lb/>
秋郯伯姬來歸<lb/>
　左傳出也<lb/>
<pb n="39a"/>
　詹萊氏曰來歸出也禮諸侯出夫人夫人比至于其<lb/>
　國以夫人之禮行至以夫人入使者將命曰寡君不<lb/>
　敏不能從而事宗廟社稷使使臣某敢告于執事主<lb/>
　人對曰寡君固前辭不教矣寡人敢不敬須以俟命<lb/>
　有司官陳器皿主人亦有司官受之禮有之何以書<lb/>
　志變倫也<lb/>
冬大有年<lb/>
己巳○定王十五年<lb/>
<pb n="39b"/>
十有七年○晉景八齊頃七衛穆八蔡文二十卒鄭襄<lb/>
　十三曹宣三陳成七杞桓四十五宋文十九秦桓十<lb/>
　三楚莊二十二<lb/>
春王正月庚子許男錫我卒<lb/>
丁未蔡侯申卒<lb/>
夏𦵏許昭公<lb/>
𦵏蔡文公<lb/>
六月癸夘日有食之<lb/>
<pb n="40a"/>
己未公㑹晉侯衛侯曹伯邾子同盟于斷道<lb/>
　魯復事晉志同欲也穀梁謂之外楚葢前年楚已得<lb/>
　宋南方勢盛為中國憂曹衛故背華即戎者翻然有<lb/>
　中國之思晉為是糾率而盟也邾本附庸今急于得<lb/>
　衆故遂列㑹其同欲可見晉之伯業不至隕墜者賴<lb/>
　此也此盟原自外楚齊侯獨不來又有笑躄之隙故<lb/>
　齊使四子來髙子之逃葢以齊君不來恐其執也熊<lb/>
　過氏曰胡子因傳言郤克憤齊執其大夫遂謂同謀<lb/>
<pb n="40b"/>
　伐齊釋其憤怒夫徴㑹之始豈擬其見笑以啓釁哉<lb/>
　此亦不詳傳故也葢斷道之盟原是外楚郤獻子徴<lb/>
　㑹于齊受笑躄之辱請伐齊故齊使四子來髙固聞<lb/>
　之及歛盂逃歸至斷道之㑹辭齊人遂執晏弱蔡朝<lb/>
　南郭偃三子則外楚者其本謀而伐齊者其近事也<lb/>
　黄正憲氏曰郤克徴㑹于齊齊婦人見笑不知左氏<lb/>
　自創此説以為戰鞍張本耳但同盟謀楚實關天下<lb/>
　大計而齊頃不躬與則四卿見執宜亦有之觀十六<lb/>
<pb n="41a"/>
　年伐齊可見矣<lb/>
秋公至自㑹<lb/>
冬十有一月壬午公弟叔肸卒<lb/>
　左傳公母弟也公在曰公子不在曰母弟凡稱弟皆<lb/>
　母弟<lb/>
　髙忠憲曰公母弟也不稱公子不為卿也稱字賢也<lb/>
　其賢之何宣弑而非之也與之財則曰我足矣織屨<lb/>
　而食終身不食宣公之食非之而不去也兄弟無絶<lb/>
<pb n="41b"/>
　道也情可以明親親義可以厲不軌以取貴乎春秋<lb/>
　趙子嘗曰先君之子稱公子有謂稱弟肸公子也則<lb/>
　其稱弟以卒何以公之喪其母弟舉其重者卒之也<lb/>
　非大夫之卒此何以卒喪以大夫之禮也公以大夫<lb/>
　之禮喪其弟則卒之記禮之變則曷為兼稱字録異<lb/>
　恩也宣公以庶簒適于是喪其母弟恩視季友仲遂<lb/>
　而得為世卿以比桓莊之族也<lb/>
　郝仲輿曰叔肸宣公母弟初宣公篡立叔肸辭禄織<lb/>
<pb n="42a"/>
　屨食至是卒書惜之説者謂書叔仲賜姓而世官也<lb/>
　書卒大夫也有如叔肸不仕亦氏亦卒大夫世官也<lb/>
　與哉人死不稱卒遇伯兄不稱叔季若何可凡世儒<lb/>
　説春秋迂誕類此<lb/>
　公孫嬰齊與叔老皆肸之子叔老生叔弓叔弓生輒<lb/>
　與叔鞅輒生叔詣<lb/>
庚午○定王十六年<lb/>
十有八年○晉景九齊頃八衛穆九蔡景公固元年鄭<lb/>
<pb n="42b"/>
　襄十四曹宣四陳成八杞桓四十六宋文二十秦桓<lb/>
　十四楚莊二十三卒<lb/>
春晉侯衛世子臧伐齊<lb/>
　左傳至于陽穀齊侯㑹晉侯盟于繒<lb/>
　趙子嘗曰晉文公卒齊不復從晉盟晉是以不競于<lb/>
　楚而歴三君問不及齊齊東方大國也晉不得齊則<lb/>
　諸侯不附景公為斷道之㑹始徴㑹于齊而齊侯不<lb/>
　至于是自將以伐齊庶乎知所伐矣<lb/>
<pb n="43a"/>
公伐杞<lb/>
　陳氏傳曰自是内不言君將征伐在大夫矣<lb/>
夏四月<lb/>
　左傳公使如楚乞師欲以伐齊公不事齊齊與晉盟<lb/>
　故懼而乞師于楚<lb/>
秋七月邾人戕鄫子于鄫<lb/>
　左傳凡自虐其君曰弑自外曰戕杜氏曰弑者積漸<lb/>
　之事戕者卒暴之名穀梁傳戕猶殘也棁殺也<lb/>
<pb n="43b"/>
甲戌楚子旅卒<lb/>
　左傳楚莊王卒楚師不出既而用晉師楚于是乎有<lb/>
　蜀之役<lb/>
　旅穀作吕<lb/>
　楚始書卒<lb/>
公孫歸父如晉<lb/>
　灌甫曰宣公簒立由公子遂請于齊故宣公事齊最<lb/>
　謹任遂最專以此齊魯自為一黨不與諸侯之交也<lb/>
<pb n="44a"/>
　當是時晉雖主盟而鄭宋陳衛時服時叛豈楚之强<lb/>
　能得諸侯亦以齊魯二十年不與中國之㑹約而盟<lb/>
　主之勢孤矣及齊恵没宣公斷道之盟已改事晉己<lb/>
　與歸父謀欲去三桓而宣公薨而歸父去不特魯之<lb/>
　所以衰亦中國之所以衰也<lb/>
　髙忠憲曰魯謹事齊斷道之盟始改事晉故始聘晉<lb/>
　左氏謂歸父謀之于公欲以晉人去三桓則何以不<lb/>
　謀于素厚之齊而遽請于新交之晉及為行父所逐<lb/>
<pb n="44b"/>
　又何以不奔請去三桓之晉而又奔齊耶恐不然<lb/>
冬十月壬戌公薨于路寢<lb/>
歸父還自晉至笙遂奔齊<lb/>
　左傳公孫歸父以襄仲之立公也有寵欲去三桓以<lb/>
　張公室與公謀而聘于晉欲以晉人去之冬公薨季<lb/>
　文子言于朝曰使我殺嫡立庶以失大援者仲也夫<lb/>
　臧宣叔怒曰當其時不能治也後人何罪子欲去之<lb/>
　許請去之遂逐東門氏<lb/>
<pb n="45a"/>
　行父始與歸父同謀以成宣公之簒使齊納賂身為<lb/>
　之役無所不至及君死未殯即發其惡而逐之視嗣<lb/>
　君無如也季氏無君世濟其惡豈不行父為之首哉<lb/>
　臧孫許陽怒而不力争又代為去之姦臣之黨也夫<lb/>
　此時季氏方盛公室未衰歸父欲為此謀誠驟然得<lb/>
　果如其意使其國後日免于削弱亦逹人謀國之先<lb/>
　識也壇帷復命括髪三踊自是常禮士大夫所宜知<lb/>
　經書自書遂直書其本末而義自見書法從容公羊<lb/>
<pb n="45b"/>
　曰善辭亦是趙子常曰其濟則仲氏一三桓也不濟<lb/>
　則君受其名過矣<lb/>
　笙公榖作檉<lb/>
<pb n="46a"/>
宣公列國本末<lb/>
十年天子使王季來聘自是王靈益亡王聘不復錄矣<lb/>
十五年王札子殺召伯毛伯争政也成周宣榭火<lb/>
仲遂殺嫡立庶故厚事齊即位即為逆女季孫如齊納<lb/>
賂公㑹齊侯于平州公子遂如齊齊人取濟西田經文<lb/>
數條而當時弑主結齊之惡一一畢照不待傳矣四年<lb/>
魯欲為郯平莒挾齊侯以為重莒人不肯伐莒取向則<lb/>
恃强而貪利矣是年公如齊五年公如齊齊挾制魯至<lb/>
<pb n="46b"/>
止公而為其臣娶叔姬故書之以志變晉侯之立也朝<lb/>
聘不行晉人止公于㑹以賂免故黒壤書㑹而不書盟<lb/>
九年公如齊是年齊侯伐萊取根牟十年公如齊齊人<lb/>
歸我濟西田四月齊惠公卒公如齊宣公事齊甚謹而<lb/>
莫甚于奔喪其後成公奔晉喪襄公送楚喪昭公吊少<lb/>
姜一觧不如一觧矣秋魯間齊令公孫歸父伐邾取繹<lb/>
十一年歸父從齊伐莒十三年齊師伐莒宣公向不事<lb/>
晉又不事楚今齊惠公没頃公立楚子圍宋將揺魯矣<lb/>
<pb n="47a"/>
魯人恐十五年先㑹楚子于宋以求媚焉既㑹楚不可<lb/>
不事晉十七年公從晉盟于斷道魯復事晉矣公苦見<lb/>
制于三桓乃與歸父謀欲以晉人去之故如晉迨歸父<lb/>
歸而公没其計已洩季文子借公行私宣言于朝曰使<lb/>
我殺嫡立庶以失大援者仲矣夫遂逐東門氏文子此<lb/>
計去仇專政結晉狡矣哉十五年初税畝十八年公伐<lb/>
杞此後内不言君將而征伐在大夫矣<lb/>
晉人二扈之盟皆取賂而還鄭穆公曰晉不足與也受<lb/>
<pb n="47b"/>
盟于楚宣元年楚子鄭人侵陳宋冬晉趙盾救陳又㑹<lb/>
宋伐鄭以報之二年鄭公子歸生受命于楚伐宋敗之<lb/>
大棘獲華元夏晉同宋衛侵鄭以報之九月晉靈公弑<lb/>
三年楚人侵鄭冬鄭穆公卒四年鄭靈公弑冬楚子伐<lb/>
鄭五年冬楚人伐鄭陳及楚平晉荀林父救鄭伐陳七<lb/>
年鄭及晉平盟于黒壤先是六年楚人伐鄭取成而還<lb/>
説者以為是厲之役也楚子恨厲之役故伐鄭郤缺帥<lb/>
師救鄭鄭伯敗楚師于栁棼子良憂之自是晉楚交伐<lb/>
<pb n="48a"/>
鄭矣十年晉楚皆伐鄭子良曰晉楚不務徳而兵爭與<lb/>
其來者可也晉楚無信我焉得有信乃從楚于是十一<lb/>
年楚陳鄭有辰陵之盟然鄭既受盟于辰陵又徼事晉<lb/>
豈其無信亦不得已耳十二年楚子圍鄭晉救之遂與<lb/>
晉有邲之戰晉師敗績楚是以强楚既得陳鄭又伐蕭<lb/>
所以威宋也晉懼而與宋衛曹有清丘之盟然而宋人<lb/>
伐陳衛人救之是不討二也故楚子滅蕭而宋救之君<lb/>
子曰惟宋可免然歟晉討衛救陳故衛殺孔達以悦晉<lb/>
<pb n="48b"/>
而免十四年晉侯伐鄭楚子圍宋十五年宋人及楚人<lb/>
平楚已得宋南方勢盛晉為是紏率曹衛而為斷道之<lb/>
盟先是郤克徴㑹于齊婦人笑于房郤克請伐齊斷道<lb/>
之㑹辭齊人而執其使晏弱蔡朝南郭偃説者謂晉伯<lb/>
業不至隕墜者頼有此耳十八年晉侯衛世子臧伐齊<lb/>
鄭穆公受盟于楚陳靈公受盟于晉元年楚子鄭人侵<lb/>
陳宋是年陳從宋晉㑹棐林伐鄭二年又同侵鄭五年<lb/>
陳及楚平六年趙盾同衛侵陳陳即楚也是為晉楚爭<lb/>
<pb n="49a"/>
陳之始七年楚滅舒蓼疆滑汭盟吳越而還中國失南<lb/>
藩而楚莊益熾矣八年陳及晉平楚師伐陳取成而還<lb/>
九年晉㑹于扈陳侯不至晉荀林父帥師伐陳晉成公<lb/>
卒乃還十年夏徴舒弑其君而十一年楚陳鄭有辰陵<lb/>
之盟傳曰陳鄭服也使楚真有討逆之心斥陳侯于㑹<lb/>
數而執之一夫力耳何必入陳是冬楚入陳殺徴舒納<lb/>
二子向非申叔時之言陳其縣哉十二年楚子圍鄭三<lb/>
月克之子良為質楚既得陳鄭又必得宋此天下之勢<lb/>
<pb n="49b"/>
也十四年楚子圍宋十五年公孫歸父㑹楚子于宋五<lb/>
月宋人及楚人平而中國遂堅于從楚矣晉于是有斷<lb/>
道之盟<lb/>
戎於宣公止三年楚子伐陸渾之戎一事説者以為觀<lb/>
兵周疆窺王室然驅非族類不容鼾睡于卧榻亦快事<lb/>
也狄自文公十一年得臣敗後而狄分赤白矣宣公三<lb/>
年赤狄侵齊始見于經而赤狄盛四年赤狄侵齊八年<lb/>
晉帥白狄伐秦傳載晉及狄平十一年晉侯㑹狄于櫕<lb/>
<pb n="50a"/>
函葢交白狄以制赤狄也于是赤狄果孤而十五年十<lb/>
六年潞氏甲氏盡殱矣晉侯治兵于稷以畧狄土仍復<lb/>
黎氏地立黎侯而還<lb/>
七年公㑹齊侯伐萊元年齊侯伐萊秋取根牟三年宋<lb/>
師圍曹九年宋人圍滕因其喪也十年宋師伐滕滕人<lb/>
恃晉而不事宋也<lb/>
元年邾子來朝十年公孫歸父伐邾取繹恐齊之見討<lb/>
也十一年魯從齊伐莒以悦之十三年齊師伐莒莒恃<lb/>
<pb n="50b"/>
晉而不事齊葢邾莒近齊魯齊之所欲者莒也魯之所<lb/>
欲者邾也陵弱啓强而已矣十八年邾人戕鄫子于鄫<lb/>
十二年楚子滅蕭<lb/>
十八年公伐杞<lb/>
　<lb/>
　<lb/>
　<lb/>
　春秋辯義卷十七<lb/>
</p>
<p>
</p>
  </div>
</body>
</text>
</TEI>
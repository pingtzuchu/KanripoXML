<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷三</head>
    <p>
<pb n="1a"/>
欽定四庫全書<lb/>
　春秋辯義卷三　　　　　明　卓爾康　撰<lb/>
桓公一<lb/>
庚午○桓王九年<lb/>
元年○齊僖二十年晉哀七年衛宣八年蔡桓四年鄭<lb/>
　莊三十三年曹桓四十六年陳桓三十四年杞武四<lb/>
十年宋殤九年秦寧五年楚武三十年<lb/>
春王正月公即位<lb/>
<pb n="1b"/>
　胡氏桓公與聞乎故而書即位著其弑立之罪深<lb/>
　絶之也古者諸侯不再娶於禮無二適恵公元妃<lb/>
　既卒繼室以聲子則是攝行内主之事矣仲子安<lb/>
　得為夫人母非夫人則桓乃隠之庶弟安得為適<lb/>
　子謂當立乎桓不當立則國乃隠公之國其欲授<lb/>
　桓乃實讓之非攝也公羊所謂桓幼而貴隠長而<lb/>
　卑子以母貴者其說非歟曰此狥恵公失禮而為<lb/>
　之詞非春秋之法也仲子有寵恵公欲以為夫人<lb/>
<pb n="2a"/>
　母愛者子抱恵公欲以桓為適嗣禮之所不得為<lb/>
　也禮不得為而惠公從其邪心而為之隠公又探<lb/>
　其邪心而成之公羊又肆其邪説而傳之漢朝又<lb/>
　引為邪議而用之夫婦之大倫亂矣春秋明著桓<lb/>
　罪深加貶絶備書終始討罪之義以示王法正人<lb/>
　倫也<lb/>
　公羊氏繼故不書即位正也先君不以其道終子弟<lb/>
　不忍即位也繼故而言即位是與聞乎弑也先君不<lb/>
<pb n="2b"/>
　以其道終已正即位之道而即位是無恩乎先君也<lb/>
　隠不書即位旣以為夫子削之然則桓之即位何以<lb/>
　不削葢桓之弑隠有所歸獄夷然不自以為弑也不<lb/>
　自以為弑何敢以弑加之春秋所以處君父之道固<lb/>
　是如此書公薨與書即位一也<lb/>
　熊過氏曰即就也先謁廟明繼祖也還就阼階之位<lb/>
　見百官以正君臣也事畢而反凶服焉其禮如伊尹<lb/>
　冕服奉嗣王袛見厥祖者朱先生謂王侯以國為家<lb/>
<pb n="3a"/>
　雖先君之喪猶以為已私服是也然柩前之位所謂<lb/>
　即位而哭阼階之位亦止行于廟中與正朝猶有不<lb/>
　同未受黻冕自難以士服臨朝康王之誥曰諸侯出<lb/>
　廟門俟王出在應門之内應門内王之治朝而可以<lb/>
　麻冕彤裳臨諸侯王世子受末命即成為君諸侯世<lb/>
　子雖誓于王君薨猶必親受命也借吉行事必待踰<lb/>
　年改冕服見祖太甲于元祀月朔乃行之先儒謂始<lb/>
　喪即行朝廟即位禮者亦考之不詳也<lb/>
<pb n="3b"/>
三月公會鄭伯于垂<lb/>
　桓公為仲子所生于宋更親宋鄭向以公子馮故互<lb/>
　相構怨鄭于隠十年已伐宋今不結魯虞魯必助宋<lb/>
　以相難魯固鄭所亟欲善也隠公固隂結鄭況桓公<lb/>
　身抱大惡又為宋親不交鄭鄭必仗大義以難魯鄭<lb/>
　固魯所亟欲善也故有是會<lb/>
　垂曹地<lb/>
鄭伯以璧假許田<lb/>
<pb n="4a"/>
　胡傳湯沐之邑朝宿之地先王所錫先祖所受私相<lb/>
　貿易而莫之顧是有無君之心而廢朝覲之禮有無<lb/>
　親之心而棄先祖之地矣故聖人以是為國惡而隠<lb/>
　之也其不曰以璧易田而謂之假者夫易則已矣言<lb/>
　假則有歸道焉又以見許人改過遷善自新之意非<lb/>
　止隠國惡而已也<lb/>
　鄭人以祊易許田旣有成言我已入祊矣許田固鄭<lb/>
　有也鄭欲結魯以臨許復以璧假之多為貺于魯其<lb/>
<pb n="4b"/>
　曰假者鄭伯之辭為恭也抑春秋為魯臨文亦應如<lb/>
　比<lb/>
　郝仲輿曰初鄭以祊歸魯名為易許實輸魯平以酬<lb/>
　狐壤之怨緩救宋之師而未敢斷然責償也於今五<lb/>
　年許不出鄭亦不請一旦而責五年之負何也桓公<lb/>
　氣餒于簒國情迫于親鄭鄭持其急而因以為市以<lb/>
　璧假要之也<lb/>
　劉氏曰公羊謂繫之許也非也詩云居嘗與許復周<lb/>
<pb n="5a"/>
　公之宇然則周公受封本有許邑非春秋故繫之許<lb/>
　也且地邑各自有名据實而書豈敢擅易哉<lb/>
　左氏見隠公八年鄭以祊與魯桓元年魯以許田與<lb/>
　鄭又見魯頌云居嘗與許復周公之宇則遂以為許<lb/>
　魯地也曾不知許有二詩所謂許者周公舊封也春<lb/>
　秋所謂許田者許國之地也如經書築臺於秦仲遂<lb/>
　至黄乃復秦與黄皆魯地而諸侯之國亦有秦有黄<lb/>
　也不可以許田即為魯舊地而生易田之說且文武<lb/>
<pb n="5b"/>
　之子孫孰非有功而親者使皆有朝宿湯沐之邑中<lb/>
　國何地以處之此不然也攷之地志今許州許昌郡<lb/>
　古許國也見有許田縣則許田是許之田如邾田之<lb/>
　類何得以為魯地近許之田乎是又不然也況祊今<lb/>
　在沂州瑯琊縣有祊地去泰山為遠安得為鄭人助<lb/>
　祭湯沐之邑借如彼說時鄭莊公方强此年旣以祊<lb/>
　歸魯必欲急得許田隠公何得終其身不歸之及桓<lb/>
　之立始以璧假之何哉況神不歆非祀民不祀非族<lb/>
<pb n="6a"/>
　鄭伯雖至愚釋泰山之祀而為魯祀周公非人情之<lb/>
　甚也聖人脩經欲令後世明知不待三傳而後著使<lb/>
　誠有易田之事但曰歸祊入祊無乃太隠而不可知<lb/>
　乎不知祊者乃鄭嘗所侵有之地而特近于魯今歸<lb/>
　于我者鄭人思以結魯之援六年旣來輸平恐魯之<lb/>
　好未固謂隠公可以利啗之故以祊地與之鄭歸而<lb/>
　魯入之然後二國之黨固矣予嘗疑祊在沂州為魯<lb/>
　地經不書魯失祊之時或在春秋之前也考之祊即<lb/>
<pb n="6b"/>
　近魯非本魯地也若本魯地經但當書鄭伯使宛來<lb/>
　歸祊足矣不當繼書曰庚寅我入祊據齊人歸我濟<lb/>
　西田經不書我入濟西齊人歸讙及闡經不書我入<lb/>
　讙闡葢魯之故地旣失復得何用書入乎今祊特書<lb/>
　曰我入祊則見魯公貪鄭之賂非可入而入故也若<lb/>
　乃許田旣非魯之舊封何得是乎曰此春秋之微義<lb/>
　隠公旣交齊鄭十年乃相與伐宋而取郜防十一年<lb/>
　乃合齊鄭之師伐許而有其地葢魯之有許田自入<lb/>
<pb n="7a"/>
　許之年始伐宋之謀本于齊鄭故經書翬帥師會齊<lb/>
　人伐宋會者謀出于彼也入許之師出乎隠公故書<lb/>
　公及齊人鄭人入許及者謀主于我也然許田近鄭<lb/>
　而遠于魯魯人雖有之鄭人之所欲也時隠公尚强<lb/>
　鄭人雖欲得之而未能與魯争逮一旦桓公簒隠鄭<lb/>
　莊乗間直至于魯之垂以求許田名為璧假實脇取<lb/>
　之也桓公不義方懼諸侯之討宜不敢不與也自是<lb/>
　許之土地為鄭所有許田此不見經至鄭莊死忽突<lb/>
<pb n="7b"/>
　争國鄭國大亂許叔始得乗間而入許復有其國經<lb/>
　于桓十五年先書鄭突出奔蔡鄭忽歸于鄭即繼書<lb/>
　許叔入于許其㫖隠而甚明由是鄭人無時不伐許<lb/>
　必欲得其故地許人凡四遷以避之而卒不免逮春<lb/>
　秋之末經書鄭㳺速帥師滅許以許男斯歸而後已<lb/>
　許鄭之事葢繇鄭莊假許田于魯故也攷之春秋許<lb/>
　之源流興亡若是何得如左氏附會之說妄假易田<lb/>
　之事乎左氏為許田之說旣誤後又覺有許叔入許<lb/>
<pb n="8a"/>
　之事乃于隠十一年公及齊鄭入許設辭謂齊侯以<lb/>
　許讓公公又以與鄭人鄭伯使百里奉許叔以居許<lb/>
　東偏蓋為後張本也不知鄭之得許乃在于璧假之<lb/>
　年何得于隠公之時已有之學者之於春秋不究源<lb/>
　流始末期於自得而惟隨三傳東西若是錯誤者豈<lb/>
　少耶此容齊說<lb/>
夏四月丁未公及鄭伯盟于越<lb/>
　辭曰渝盟無享國何其堅也魯鄭之交固而鄭無宋<lb/>
<pb n="8b"/>
　虞矣魯亦不虞討矣<lb/>
　越近垂地<lb/>
秋大水<lb/>
　書大水之始<lb/>
冬十月<lb/>
辛未○桓王十年<lb/>
二年○齊僖二十一晉哀八衞宣九蔡桓五鄭莊三十<lb/>
　四曹桓四十七陳桓三十五杞武四十一宋殤十弑<lb/>
<pb n="9a"/>
　秦寧六楚武三十一<lb/>
春王正月戊申宋督弑其君與夷及其大夫孔父<lb/>
　鄭莊公欲納馮于宋自隠四年以後鄭宋之兵大抵<lb/>
　以馮故也殤公輕聽讒人之交鬬立十年十一戰民<lb/>
　不堪命則信有之孔父職為司馬而不能諫律以大<lb/>
　臣之道固不能無罪然華督馮之黨也伺間久矣至<lb/>
　是因民心内離鄭援外固殺孔父而奪之兵因弑殤<lb/>
　公而人莫敢動召公子馮于鄭而立之以親鄭魯齊<lb/>
<pb n="9b"/>
　皆有賂遂相宋公督之本末如此左氏殺孔氏取其<lb/>
　妻葢碎說也而公羊義形于色之云亦緣文生義耳<lb/>
　人臣死君難例書曰及孔父荀息仇牧是也而其人<lb/>
　之賢否與其死之善不善則各存乎其事矣孔父先<lb/>
　死而曰及書尊及卑也書大夫有官則稱之亦非所<lb/>
　謂賢乎孔父之意也<lb/>
　胡傳華督欲弑君而憚孔父劉安欲叛漢而憚汲黯<lb/>
　曹操欲禪位而憚孔融此數君子者義形于色皆足<lb/>
<pb n="10a"/>
　以衞宗社而忤邪心姦臣之所以憚也不有君子其<lb/>
　能國乎<lb/>
　督為太宰不書其官或官非卿或卿不命或削之未<lb/>
　可知也<lb/>
　孔父嘉為司馬左氏文也左氏以嘉為名劉敞曰君<lb/>
　前臣名名其君于上不得字其臣于下禮之大節也<lb/>
　杜氏曰孔父稱名者内不能正其閨門外取怨于民<lb/>
　也穀梁曰孔父先死其曰及何也書尊及卑也何以<lb/>
<pb n="10b"/>
　知先殺孔父曰子旣死父不忍稱其名臣旣死君不<lb/>
　忍稱其名又曰其不稱名蓋為祖諱也趙子常曰督<lb/>
　宋大夫其名未賜族也孔父嘉不名者天子之命大<lb/>
　夫也或名或字兩家之說如聚訟然夫諸侯不生名<lb/>
　死則名之不稱與夷則殤公之名終身不見于經何<lb/>
　所徵疑信也熊過氏曰天子之命大夫故不名則益<lb/>
　疎矣劉卷非天子三公乎然以字為得者有三義諸<lb/>
　侯以字為氏因以為族駭乃公子展之孫公命以字<lb/>
<pb n="11a"/>
　為展氏孔父之後皆氏孔一也孔子為孔父之孫如<lb/>
　果以孔為名將為孔氏子姓者世世名其祖矣忍乎<lb/>
　穀梁為祖諱之說似為得之二也以字義為斷名嘉<lb/>
　字孔父與楚成嘉字孔父鄭公子嘉字孔同三也予<lb/>
　謂尤莫近于家語矣家語曰孔父生時所賜號與陳<lb/>
　女叔一例葢宋陳為三恪時王崇異之此說不可易<lb/>
　也<lb/>
　或曰宋司城蕩蕩固其名而其孫為蕩意諸則固以<lb/>
<pb n="11b"/>
　名為字矣豈高中𤣥所謂春秋宗㫖自有所在而或<lb/>
　名或字無意于其間歟則謂孔氏子孫世世名祖之<lb/>
　說又不可執<lb/>
滕子來朝<lb/>
　滕子稱子胡氏曰先儒謂時王所黜也又有言其在<lb/>
　喪者矣又有言春秋嚴于亂賊之黨桓公弑立滕侯<lb/>
　首先來朝降而稱子以正其罪者又有謂小國事大<lb/>
　國不堪徴求甘從降爵以從殺禮者夫嚴于亂賊之<lb/>
<pb n="12a"/>
　黨固謬矣如曰在喪則終春秋之世不復稱侯者何<lb/>
　說焉獨為時王所黜似為近理高中𤣥曰周天子雖<lb/>
　弱然豈曾無一事行于微小之國者乎傳曰杞侯爵<lb/>
　魯莊公二十七年書杞伯來朝其後又稱子葢為時<lb/>
　王所黜薛侯爵莊公三十一年書薛伯卒蓋為時王<lb/>
　所黜滕侯爵隠公七年滕侯書卒其後稱子蓋為時<lb/>
　王所黜固有記之者矣此何不足據而必以為孔子<lb/>
　降之乎且孔子䧏滕侯為子也其杞侯之伯之子薛<lb/>
<pb n="12b"/>
　侯之伯亦皆孔子降之乎杞侯之伯之子薛侯之伯<lb/>
　果時王所黜也則滕侯之子獨非時王黜之乎孔子<lb/>
　作春秋袛可明是非以定褒貶斷不得自行予奪降<lb/>
　人之侯而又與之以子也且文定亦未考桓王之時<lb/>
　勢耳蓋當時周德雖衰而東遷未幾王靈不歇桓王<lb/>
　雖無撥亂反正之才然非孱主也即其在位二十三<lb/>
　年行事叅之惡鄭侯而不禮右虢公而畀政兩置翼<lb/>
　侯一伐曲沃宋公不王蔡衞郕不會王命即令齊鄭<lb/>
<pb n="13a"/>
　討之芮伯奔衞即同秦師執之亦蹈厲矣特為政不<lb/>
　平凡事多狡如因曲沃之叛而改圖立翼已不能有<lb/>
　蘇忿生之田而易于鄭故天下不服耳則夫滕侯小<lb/>
　有失禮而整君綱飭舊典因其弱而易法貶號為子<lb/>
　此事理所必有也矧舍天下而獨法滕亦桓王之故<lb/>
　智也彼不會王命伐宋者非蔡衞郕三國耶而以齊<lb/>
　人鄭人討違命者一郕也蔡衞大則舍之郕小則討<lb/>
　之天下大則舍之滕小則斥之桓王借一滕以彰天<lb/>
<pb n="13b"/>
　王一時之威夫子因借一書滕以存萬古君臣之分<lb/>
　此事理所必有也其以自貶為說亦有一證通鑑載<lb/>
　周顯二十三年衞更貶號曰侯服屬三晉慎靚王元<lb/>
　年衞更貶號曰君此皆春秋末戰國初年之事也必<lb/>
　以前固有此事衞可踵而行之耳此說孫明復程子<lb/>
　皆主之<lb/>
　灌甫曰按樂正子記滕侯薛侯旅朝隠公桓王聞之<lb/>
　徴朝滕以子往薛以伯往王怒皆黜焉以子往以伯<lb/>
<pb n="14a"/>
　往自貶之說也王怒皆黜焉時王所黜之說也因其<lb/>
　子往而貶之尤易為力樂正所記可作兩證<lb/>
三月公會齊侯陳侯鄭伯于稷以成宋亂<lb/>
　宋有弑君之亂諸侯不能正名討罪更受賂立賊而<lb/>
　還春秋獨書一成字以著其罪徐邈曰宋雖已亂諸<lb/>
　侯討之則有撥亂之功不討則受成亂之責左氏謂<lb/>
　四國受賂立華氏是長其亂萌而宋國他日之禍皆<lb/>
　胚胎于此矣齊之伯也釋晉里克及魯慶父弑君之<lb/>
<pb n="14b"/>
　罪而不誅君臣之道遂以陵替晉之伯也削王室之<lb/>
　地召王于溫而使諸侯朝之名分之壞孰有甚于此<lb/>
　者襄公以後雖數世為諸侯長然觀其施為大抵皆<lb/>
　緩簒弑之罪縱人臣之惡開禍亂之門夫子傷之甚<lb/>
　痛之甚思欲一拯救之而不可得也于此書一成字<lb/>
　以著其罪此特筆也故討弑者明正其罪莫如州吁<lb/>
　以後弑君者輩出多不書矣成弑者明著其罪莫如<lb/>
　于稷以後黨逆者輩出多不書矣討弑者已成絕筆<lb/>
<pb n="15a"/>
　以後之無可書而不書弑君者代不乏人以後之不<lb/>
　勝書而不書故春秋之初止記二條以為大法而已<lb/>
　諸侯之會自參以上必言故其義胡氏備矣成字解<lb/>
　安定胡氏曰成就也謝氏曰遂其事之謂成此其義<lb/>
　也說者不達經義而以成為平如杜氏所說悖敎殊<lb/>
　甚請以經傳證之經書諸國平者六如隠八年鄭來<lb/>
　渝平宣四年平莒及郯十五年宋及楚平昭七年曁<lb/>
　齊平定十年及齊平定十一年及鄭平皆未有言成<lb/>
<pb n="15b"/>
　者則不以成為平可知也即左氏所載如隠之三成<lb/>
　紀好桓元之結祊成三年之杞求成莊十五之鄭成<lb/>
　文三之請成于晉及拜晉成襄九之鄭人恐乃行成<lb/>
　如此不一皆言成也亦惟傳有此成也然傳言平者<lb/>
　亦有四桓十二之宋公辭平僖十二之齊侯使管夷<lb/>
　吾平戎于王二十五年之衞人平莒于我成元年之<lb/>
　晉使瑕嘉平戎于王者是也與此條以成宋亂文適<lb/>
　相似者亦有一莊十三年會于北杏以平宋亂是也<lb/>
<pb n="16a"/>
　乃北杏之去年冬猛獲南宫長萬皆已被醢伏其罪<lb/>
　矣北杏之會不過億寧其上下耳故可言平若華督<lb/>
　弑君莊公為弑君所立正在亂時使齊侯一會戮華<lb/>
　督而誅之易莊公置君而後去則宋亂平矣今為賂<lb/>
　故立華氏適成其亂而已<lb/>
　永嘉吕氏曰不書以成宋亂則稷之會疑于謀討督<lb/>
　不書宋災故則澶淵之會疑于謀討蔡直書其所為<lb/>
　而後是非善惡之實著矣<lb/>
<pb n="16b"/>
　稷宋地<lb/>
夏四月取郜大鼎于宋戊申納于太廟<lb/>
　汪氏曰按公穀皆云周公稱太廟而左傳旣稱周公<lb/>
　之廟又稱周廟謂之宗廟杜預以為文王廟夫王制<lb/>
　諸侯之廟二昭二穆與太祖之廟而五鄭氏云太祖<lb/>
　始封之君如齊之太公衞之康叔是也成王封伯禽<lb/>
　於魯以奉周公故周公為魯之始祖而祀之於太廟<lb/>
　伯禽為始封之君而祀之于世室也太者大而無上<lb/>
<pb n="17a"/>
　之名豈以太廟之上又有文王廟乎春秋四書太廟<lb/>
　未嘗書宗廟也郊特牲云諸侯不得祖天子豈以文<lb/>
　王之廟而可立之于魯乎禮稱以禘禮祀周公于太<lb/>
　廟蓋繇魯有禘禮祭文王為所自出之帝故遂謂魯<lb/>
　有文王廟若魯頌稱姜嫄而說禮者亦云魯有姜嫄<lb/>
　廟耳<lb/>
　北郜在今兖州府城武縣東南<lb/>
秋七月杞侯來朝<lb/>
<pb n="17b"/>
　左傳杞侯來朝不敬乃謀伐之<lb/>
　黄正憲氏曰莒與魯為隣杞偪脇于莒欲求强援故<lb/>
　來朝乃魯桓欺其弱小苛責以利不遂所欲九月即<lb/>
　入其國按黄氏此說葢以杞遷緣陵者也不知此時<lb/>
　杞尚在雍丘不然誤認公穀之紀也<lb/>
　郝仲輿曰桓公簒國挾齊鄭之助取宋賂受滕朝其<lb/>
　以震矜于杞而來朝非志也滕杞皆侯也滕以子來<lb/>
　魯人以為敬杞以侯來魯人以為不敬明年討杞<lb/>
<pb n="18a"/>
　灌甫曰按樂正子記杞公以侯禮事周厲王黜為杞<lb/>
　侯武公立仍稱杞侯以朝魯至惠公再黜為伯成公<lb/>
　以夷禮事襄王黜為子桓公以後與晉為婣數從會<lb/>
　盟以伐鄭攘楚晉景公請于頃王僅復伯爵故盟于<lb/>
　蟲牢馬陵蒲戲京城北蕭魚溴梁會于沙隨夷儀平<lb/>
　丘鄟陵召陵皆稱杞伯終不能復其故爵葢國漸削<lb/>
　弱勢使然也武公自是年朝桓之後繼有入杞之役<lb/>
　會郕之平比事而觀知其為杞必矣左氏樂正非誤<lb/>
<pb n="18b"/>
　也若紀自齊鄭偽朝之後始有戒心與杞無預至朝<lb/>
　桓之失即文自見亦何待貶爵以著之乎<lb/>
　杞今開封府杞縣古雍丘<lb/>
　杞公穀作紀<lb/>
蔡侯鄭伯會于鄧<lb/>
　左傳始懼楚也<lb/>
　此後七年穀鄧以楚偪奔魯莊十年荆人執蔡侯荆<lb/>
　蠻猾夏之漸蓋自此始<lb/>
<pb n="19a"/>
　史記是年楚子熊通稱王于丹陽初楚之伐隨也隨<lb/>
　人曰我無罪楚曰我蠻夷也今諸侯皆為叛相侵我<lb/>
　有敝甲欲以觀中國之政請王室尊吾號耳隨人以<lb/>
　為請王不聽熊通怒曰吾先君鬻熊文王之師也成<lb/>
　王乃以子男田令居楚蠻夷率服而王不加位我自<lb/>
　尊耳乃自立為武王與隨人盟而去<lb/>
　廬陵李氏曰楚自熊繹始受封六世至熊渠立其子<lb/>
　康為句亶王紅為鄂王執庇為越章王此僭王之始<lb/>
<pb n="19b"/>
　又八世至熊儀是為若敖又二世至熊眴是為蚡冒<lb/>
　又一世至熊通是為武王武王十九年入春秋侵隨<lb/>
　於桓之六年合諸侯于桓之八年圍鄾敗鄧于桓之<lb/>
　九年盟貳軫敗鄖師蒲騷於桓之十一年伐絞伐羅<lb/>
　楚已大于江漢之間矣莊公四年文王熊貲立莊六<lb/>
　年而伐申莊十年而執蔡侯莊十六年而滅鄧于是<lb/>
　椘勢益張他日争伯之權輿始此<lb/>
　公羊曰離不言會此言會何葢鄧與會耳是以鄧為<lb/>
<pb n="20a"/>
　國者公羊也杜氏潁川召陵西南有鄧地孔氏曰釋<lb/>
　例以此潁川鄧城為蔡地其鄧國則義陽鄧縣是也<lb/>
　鄧是小國去蔡路遠蔡鄭不宜遠會其都且蔡鄭懼<lb/>
　楚始為此會何當反求近楚小國而與之結援故知<lb/>
　非鄧國也<lb/>
　鄧國今襄陽府北二十里鄧城即其地<lb/>
九月入杞<lb/>
　左傳討不敬也<lb/>
<pb n="20b"/>
公及戎盟于唐<lb/>
冬公至自唐<lb/>
　左傳特相會往來稱地讓事也自參以上則往稱地<lb/>
　來稱會成事也<lb/>
　桓公十八年出行共二十四次止書至二條一為二<lb/>
　年之盟唐一為十八年四月之伐鄭故元年盟越有<lb/>
　不書者而與戎盟則書此可見經之所謹矣十三年<lb/>
　及齊宋衞燕戰有不書者而伐鄭則書是年四月伐<lb/>
<pb n="21a"/>
　鄭七月始歸歴四月踰二時也可見踰時交夷狄為<lb/>
　春秋書至之法矣<lb/>
　臨川吳氏曰歸而告廟常事爾春秋何為書之穀梁<lb/>
　傳曰書至危之也似得經意糾合諸侯自齊桓始幽<lb/>
　檉首止寗母洮葵丘鹹八大會魯君皆與竝不書至<lb/>
　穀梁謂桓會不致安之也得經意矣末年牡丘淮二<lb/>
　會書至范寗注曰桓會不至齊桓德衰故危而致之<lb/>
　得傳意矣淮之會僖公為齊所止聲姜出會始得釋<lb/>
<pb n="21b"/>
　則知書至危之也伐楚伐鄭二役書至者兵凶戰危<lb/>
　不比衣裳之會故至也齊桓旣殁僖公朝齊非所宜<lb/>
　朝故致也以是推之桓莊文宣成襄昭定哀之行其<lb/>
　書至大率危之也危之若何或事之難或動之非或<lb/>
　地之遠或時之久皆是危道幸其禮成事畢而得至<lb/>
　故書也穀梁于襄公朝楚之傳曰至自楚喜之也殆<lb/>
　其往而喜其反也魯夫人惟文九年出姜如齊歸寧<lb/>
　為得禮故特書其至其餘夫人之行皆非美事故不<lb/>
<pb n="22a"/>
　書至然則出姜之至亦危之乎婦人無外事禮合歸<lb/>
　寧不得已而出亦以得還至國為喜也未至以前詎<lb/>
　敢以為安乎彼非禮而行者固不足道又奚恤其危<lb/>
　哉魯大夫之書至者三皆為齊晉所執幸其解脫故<lb/>
　書其至以此見經之書至非美事也<lb/>
　啖氏曰凡公行總一百七十有六書至者八十有二<lb/>
　不書至者九十有四左傳謂告廟則書于策夫子隨<lb/>
　其所至以示功過且志其去國遠邇遲速也其有一<lb/>
<pb n="22b"/>
　出而涉兩事者或致前事或致後事擇其重者志之<lb/>
　也又有不致本事者本事非功也<lb/>
　此書至之始<lb/>
壬申○桓王十一年<lb/>
三年○齊僖二十二晉哀九衞宣十蔡桓六鄭莊三十<lb/>
　五曹桓四十八陳桓三十六杞武四十二宋莊公馮<lb/>
　元年秦寧七楚武三十二<lb/>
春正月公會齊侯于嬴<lb/>
<pb n="23a"/>
　左傳會于嬴成婚于齊也<lb/>
　杜氏曰公不繇媒介自與齊侯會而成婚非禮也<lb/>
　嬴今泰安州界内<lb/>
夏齊侯衞侯胥命于蒲<lb/>
　左傳不盟也公羊傳胥命者何相命也<lb/>
　詩惡屢盟春秋善胥命兩君相命結言而退荀卿記<lb/>
　之矣張洽氏謂彼此相命為伯以成其私與齊魏會<lb/>
　于苴澤以相王秦齊約共稱帝而相帝同則不然也<lb/>
<pb n="23b"/>
　考齊衞胥命之後不聞有會盟侵伐之事僅能一戰<lb/>
　于郎一盟惡曹皆以鄭忽之故非相推為伯明矣蓋<lb/>
　鄭結齊而宋結衞彼此相敵已久宋遭弑君之禍鄭<lb/>
　構已解四國又皆有賂齊衞徒作此釁隙何為也于<lb/>
　是文其事而為此蒲之役焉<lb/>
　蒲今在大名府長垣縣界古陳留地<lb/>
六月公會杞侯于郕<lb/>
　左傳杞求成也杞魯自是交好<lb/>
<pb n="24a"/>
　杞公作紀郕公作盛<lb/>
秋七月壬辰朔日有食之旣<lb/>
公子翬如齊逆女<lb/>
　翬稱公子始命為卿也為卿未必然春秋書法初稱<lb/>
　名者葢君父方在寡人有子未知誰立故不稱公子<lb/>
　已稱弟已稱公子以漸進即遠也<lb/>
九月齊侯送姜氏于讙<lb/>
　公羊傳諸侯越境送女非禮也此入國矣何以不稱<lb/>
<pb n="24b"/>
　夫人自我言齊父母之于子雖為隣國夫人猶曰吾<lb/>
　姜氏穀梁傳禮送女踰境非禮也<lb/>
　左傳凡公女嫁于敵國姊妹則上卿送之公子則下<lb/>
　卿送之于大國雖公子亦上卿送之于天子則諸卿<lb/>
　皆行公不自送于小國則上大夫送之<lb/>
　列女傳齊孝公夫人孟姬華氏長女也齊國稱其貞<lb/>
　孝公聞之脩禮親迎于華氏之室父母送之不下堂<lb/>
　母醮之房中父戒之東階之上諸母戒之兩階之間<lb/>
<pb n="25a"/>
　姑姊妹戒之門内可謂能行禮矣<lb/>
　趙氏曰桓夫人文姜齊僖女莊夫人哀姜先儒以為<lb/>
　齊襄女僖夫人聲姜先儒以會齊桓證為桓女葢為<lb/>
　公子時所取文夫人出姜齊昭女宣夫人穆姜齊惠<lb/>
　女成夫人齊姜葢齊頃女襄公薨傳言立胡女敬歸<lb/>
　之子卒立敬歸之娣齊歸之子不言適夫人無子則<lb/>
　襄公未嘗取正適也昭公娶于吳為同姓其死曰孟<lb/>
　子卒定夫人姒氏亦為公子日所取傳言哀公以公<lb/>
<pb n="25b"/>
　子荆之母為夫人而以荆為太子則哀固以妾為妻<lb/>
　矣<lb/>
　漢志蛇丘有下讙亭今寧陽西界地入魯境<lb/>
公會齊侯于讙<lb/>
　姚舜牧氏曰魯桓意在結齊為援而娶其女故桓所<lb/>
　行事但重在會而不在于婚諸儒皆以婚禮責桓不<lb/>
　得夫子春秋之㫖<lb/>
夫人姜氏至自齊<lb/>
<pb n="26a"/>
　灌甫曰桓畏不義之誅申好于齊是年春不繇媒妁<lb/>
　往會于嬴以求婚已為非禮至是齊僖越境送女桓<lb/>
　又因會納婦豈皆别嫌正始之道邪不言翬以姜氏<lb/>
　至者謂公自讙受之爾<lb/>
冬齊侯使其弟年來聘<lb/>
　左傳致夫人也<lb/>
有年<lb/>
　穀梁曰五穀皆熟為有年楊士勲氏曰有年書于冬<lb/>
<pb n="26b"/>
　者五穀畢入計用豐足然後書之公羊有年以喜書<lb/>
　也大有年亦以喜書也有年何僅有年也大有年何<lb/>
　大豐年也此事在不修春秋則為慶祥君子脩之則<lb/>
　為變異聖人立興王之新法也程氏發明奥㫖以為<lb/>
　紀異此得于意言之表者噫楊氏之言亦巧矣其君<lb/>
　是惡其民何罪五穀皆熟總為吾民足衣食寛生計<lb/>
　耳以君之故而惡其民且變其善惡吉凶之實而别<lb/>
　立異義聖人書法恐不若是趙子常曰夫天道有變<lb/>
<pb n="27a"/>
　則有復水旱饑饉其變也有年大有年其復也雖非<lb/>
　有年而亦不至于饑饉者其常也有年大有年史欲<lb/>
　屢書而不可得乃生民休戚所繫非天所以賞罰人<lb/>
　君說者乃因一人行惡而遂欲災及萬民於是天道<lb/>
　有反常之譏而春秋為遷怒之筆矣<lb/>
癸酉○桓王十二年<lb/>
四年○齊僖二十三晉小子侯元年衞宣十一蔡桓七<lb/>
　鄭莊三十六曹桓四十九陳桓三十七杞武四十三<lb/>
<pb n="27b"/>
　宋莊二秦寧八楚武三十三<lb/>
春正月公狩于郎<lb/>
　左傳書時禮也公羊傳常事不書此何以書譏何譏<lb/>
　爾遠也<lb/>
　四時之田止書蒐狩蒐狩經不多書其書者必有故<lb/>
　也此狩郎也左氏書時禮也則于常事不書者礙矣<lb/>
　公羊曰遠也則昌間比蒲之蒐豈無遠于郎者豈以<lb/>
　皆譏乎載考郎為魚臺縣近宋地前隠九年城郎後<lb/>
<pb n="28a"/>
　十年來戰于郎莊公八年師次于郎其為魯之要地<lb/>
　可知于郎行狩以寓用武治兵之法書此者謹其事<lb/>
　也乃春秋書此固有二科文公以後四公俱不書以<lb/>
　大夫專國公不復知軍政時田得失無足議也昭公<lb/>
　八年以後又復頻書是時三家分魯假春蒐之禮以<lb/>
　耀武示强又與非時非地之蒐不同故頻書以示變<lb/>
　耳<lb/>
　公羊榖梁冬狩秋蒐竝同而苗則公羊在春穀梁在<lb/>
<pb n="28b"/>
　夏公羊則夏時無名穀梁則春曰田田者四時獵之<lb/>
　總名不專在于春故也公羊之義夏時務農不苗然<lb/>
　則非警急及有獸害苗則不苗也<lb/>
　此蒐狩之始<lb/>
夏天王使宰渠伯糾來聘<lb/>
　左氏謂王朝之伯不可書名以父在故名解之渠姓<lb/>
　伯糾名孫明復亦有是說熊過氏則謂宰有太宰卿<lb/>
　小宰中大夫宰夫下大夫此宰夫也伯糾為字二說<lb/>
<pb n="29a"/>
　皆是胡氏以宰為冢宰猶可言也至此以宰為太宰<lb/>
　益謬矣春秋記周事冢宰設官不見于禮然據書云<lb/>
　周公為師又曰位冢宰正百工則以三公下行端揆<lb/>
　之職冢宰周六卿之長也若太宰在列國非上秩按<lb/>
　成公十五年宋向帶為太宰魚府為少宰序次在少<lb/>
　司冦之後襄十一年鄭使行人良霄太宰石㚟如楚<lb/>
　則太宰在行人之後矣十七年宋皇國父為太宰為<lb/>
　平公築臺則太宰董土功之役矣楚有太宰而十五<lb/>
<pb n="29b"/>
　年載楚公子午為令尹以至宫廏尹共九官太宰一<lb/>
　官且不得列矣吳有太宰而定五年以伯州犂之孫<lb/>
　嚭為太宰則僅以處客子逋臣矣當時列國雖不王<lb/>
　何至以王朝之所尊為下國之所賤倒置一如此也<lb/>
　獨衞祝鮀有言曰武王之母弟八人周公為太宰康<lb/>
　叔為司宼聃季為司空與周公為冢宰不合然周公<lb/>
　為冢宰自在成王時為太宰自在武王時武王時秉<lb/>
　鈞執政自有其人未必即以少弟為尊官則太宰固<lb/>
<pb n="30a"/>
　非上秩益可知矣予著周禮說大宰如字作大不作<lb/>
　太與大宗伯大司寇同則祝鮀之言傳者之誤也固<lb/>
　知羽父之求宋督之官皆大非太也<lb/>
　是年不具秋冬桓篇多舛與下文甲戌巳丑連<lb/>
甲戌○桓王十三年<lb/>
五年○齊僖二十四晉小子二衞宣十二蔡桓八鄭莊<lb/>
　三十七曹桓五十陳桓三十八卒杞武四十四宋莊<lb/>
　三秦寧九楚武三十四<lb/>
<pb n="30b"/>
春正月甲戌巳丑陳侯鮑卒<lb/>
　左傳再赴也文公子佗殺太子免而代之公疾病而<lb/>
　亂作故再赴<lb/>
　公穀以甲戌之日亡己丑之日得不知死之日故舉<lb/>
　二日以包皆不知闕文之義也<lb/>
　黄正憲氏曰按以隠公元年巳未推之則桓公五年<lb/>
　嵗在甲戌以元凱長<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>正月甲申朔推之月内無甲<lb/>
　戌日己丑為十六日當是甲戌年正月己丑日也史<lb/>
<pb n="31a"/>
　官之文偶倒置耳則左傳再赴公羊戌亡丑得之說<lb/>
　可置勿辯<lb/>
夏齊侯鄭伯如紀<lb/>
　左傳齊侯鄭伯朝于紀欲以襲之紀人知之<lb/>
　春秋之初能以詐取人國者惟鄭莊公莊公嘗挾齊<lb/>
　魯以入許今又輔齊以圖紀自二君如紀之後紀多<lb/>
　為計以謀免難而卒不能春秋惡其譎詐而書之若<lb/>
　實朝于紀者劉敞所謂誅意之效也<lb/>
<pb n="31b"/>
　臨川吳氏曰許近于鄭紀近于齊鄭欲得許與齊同<lb/>
　謀之而卒得許齊欲得紀與鄭同謀之而卒得紀<lb/>
天王使仍叔之子來聘<lb/>
　趙企明曰徵兵也非也周非能徵魯兵恐其比鄭以<lb/>
　拒王為是作好耳<lb/>
　杜氏曰仍叔天子之大夫稱子本于父字幼弱之辭<lb/>
　此葢譏子弟預國政耳或謂責世官若然何不曰仍<lb/>
　氏之子乎如仍氏之子已為大夫經自當以官氏名<lb/>
<pb n="32a"/>
　字見若咺渠伯糾之類是也今曰仍叔之子葢知其<lb/>
　未命之稱也杜說得之<lb/>
　郝仲輿曰王使一嵗再問而魯無一往乎曰往矣何<lb/>
　以不書諸侯不朝以陪臣報不足錄也<lb/>
　仍穀作任<lb/>
葬陳桓公<lb/>
城祝丘<lb/>
　譏不時也據文姜享齊侯于祝丘則祝丘齊魯兩境<lb/>
<pb n="32b"/>
　上邑齊將襲紀故魯非時城此以備之<lb/>
　祝丘今沂州西有丘城<lb/>
秋蔡人衞人陳人從王伐鄭<lb/>
　左傳王奪鄭伯政鄭伯不朝王以諸侯伐鄭王卒大<lb/>
　敗祝聃射王中肩<lb/>
　鄭世為周卿士王貳于虢故周鄭交惡王以諸侯伐<lb/>
　鄭其言蔡人衞人陳人從王伐鄭者不使天子首兵<lb/>
　也按十四年宋人以齊人蔡人衞人陳人伐鄭僖二<lb/>
<pb n="33a"/>
　十六年公以楚師伐齊定四年蔡侯以吳子及楚人<lb/>
　戰于栢舉皆曰以此不使天子首兵可知也天子無<lb/>
　敵非鄭伯可得抗也蘇子繇曰不言戰王者無敵莫<lb/>
　敢與之戰也不書敗諱之也<lb/>
　左氏稱王以諸侯伐鄭張洽氏曰此其君必親從王<lb/>
　春秋悉以人書而王不稱天蓋謂釋魯大惡不討而<lb/>
　以小忿伐鄭貶也其實不然天子臨戎諸侯以君為<lb/>
　將執鞭弭從事稱人以往固其宜也且君將稱人者<lb/>
<pb n="33b"/>
　文公以前不一而足況蔡陳衞皆非大國也又州吁<lb/>
　陳佗皆不成君也合而稱人不必異議<lb/>
　高忠憲曰不書戰不書敗所不忍言存天下之防也<lb/>
　書從王明君臣之義也然則曷為書王師敗績于茅<lb/>
　戎曰王師則非親討敗而可書也<lb/>
　永嘉吕氏曰王伐鄭而從者僅三國何哉蔡衞陳之<lb/>
　仇鄭久矣隠二年鄭伐衞四年宋陳蔡衛伐鄭十年<lb/>
　宋衞入鄭又與蔡人伐戴而鄭復伐取三國之師桓<lb/>
<pb n="34a"/>
　二年陳與鄭雖會于稷蔡與鄭雖會于鄧未有成也<lb/>
　衞之隙未解也王討有加于鄭而三國從之托公議<lb/>
　以濟私忿耳<lb/>
　王師雖敗而春秋書蔡人衞人從王伐鄭猶有體也<lb/>
　至莊六年而王人子突救衞諸侯不惟無相從者而<lb/>
　反助衞朔以與天子抗矣救之為言何其卑也齊桓<lb/>
　為伯首在尊周莊十四年與陳曹伐宋請師于周書<lb/>
　曰單伯會伐宋立言有法庶復王室之舊焉成公十<lb/>
<pb n="34b"/>
　六年公會尹子晉侯齊國佐邾人伐鄭十七年公會<lb/>
　單子晉侯伐鄭則天朝卿佐亦與執戈至此而王靈<lb/>
　不復振矣陸氏曰陳佗殺太子而立王不能討又許<lb/>
　其以師從王之失政亦可知也<lb/>
大雩<lb/>
　左傳書不時也凡祀啓蟄而郊龍見而雩始殺而嘗<lb/>
　閉蟄而烝過則書<lb/>
　胡傳大雩者于上帝用盛樂也諸侯雩于境内之山<lb/>
<pb n="35a"/>
　川爾魯諸侯而郊禘大雩欲悉書于策則有不勝書<lb/>
　故雩祭則因旱以書而特謂之大郊禘亦因事以書<lb/>
　而義自見此皆國史所不能與君子以為性命之文<lb/>
　是也諸侯不得祭天地大夫不得祭山川士庶人不<lb/>
　敢以他人祖襧祭于已寢禮也<lb/>
　熊過氏曰雩者號祭吁嗟求雨也魯南為雩門舞雩<lb/>
　在城南舞以女巫雩樂以皇所以達陽中之隂雩祭<lb/>
　以舞為盛遂名壇曰舞雩舞雩有二龍見而雩設壇<lb/>
<pb n="35b"/>
　祈澤常祭也旱而雩非常也大雩上帝用盛樂又非<lb/>
　常僭也胡氏義備矣月令建午之雩則秦制耳<lb/>
　龍見而雩雩以巳月為正旱則求之甚旱則大求之<lb/>
　七月旱則七月求八月旱則八月求求則禱大求則<lb/>
　用盛樂號呼之情隨時迫切總以為吾民耳書雩之<lb/>
　法不過志其時事如此勤怠僭越之說非所施也故<lb/>
　大雩非時雩春秋皆不以為譏<lb/>
　此書雩之始<lb/>
<pb n="36a"/>
螽<lb/>
　螽不書時不在一月也公作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
冬州公如曹<lb/>
　左傳淳于公如曹度其國危遂不復<lb/>
　州地在今武陟縣杜氏以為淳于則地在高宻而其<lb/>
　來魯之道不當先至曹矣此左氏說也以熊氏考之<lb/>
　甚誤<lb/>
乙亥○桓王十四年<lb/>
<pb n="36b"/>
六年○齊僖二十五晉小子三衞宣十三蔡桓九鄭莊<lb/>
　三十八曹桓五十一陳厲公躍元年杞武四十五宋<lb/>
　莊四秦寧十楚武三十五<lb/>
春正月寔來<lb/>
　寔者州公名是也詹萊氏曰昔公之而今名之何也<lb/>
　以公如曹以匹夫留我也不以國氏蒙上文也<lb/>
　胡子曰春秋之法諸侯不生名失地滅同姓則名諸<lb/>
　侯失國後託于諸侯孟子以為禮也州公來朝以諸<lb/>
<pb n="37a"/>
　侯之禮接之春秋乃書其名以匹夫之賤畜之孟子<lb/>
　乃以為禮然則何居曰諸侯放恣淩弱暴寡迫乎大<lb/>
　國之間而失國是不幸焉非其罪也則以諸侯之禮<lb/>
　接之若譚子在莒弦子在黄溫子在衞可見如蔡獻<lb/>
　舞邾益曹陽州寔之徒皆其自取焉耳觀春秋名與<lb/>
　不名則知所勸戒矣按胡氏意責國君當自强以保<lb/>
　氏姓其說甚正然名與不名未必盡然有國小文告<lb/>
　不及而不名者有確得其名此後不及書卒而以一<lb/>
<pb n="37b"/>
　名徵其實者有一國兩君雖非卒滅而以一名定其<lb/>
　疑者不可例論也杜元凱曰若州公者此後不及書<lb/>
　卒而以一名徵其實也<lb/>
　寔之為名其說甚多杜元凱曰寔實也公羊曰實來<lb/>
　者猶曰是人來也榖梁曰實來者是來也其義甚穉<lb/>
　予甚非之及讀張洽氏之說而不能無惑焉張氏曰<lb/>
　記禮者曰天子曰非佗伯父實來成二年傳王曰所<lb/>
　使來撫予一人而鞏伯實來或春秋時有是字法而<lb/>
<pb n="38a"/>
　經以此為文歟已再諦之曰伯父實來鞏伯實來皆<lb/>
　有鄭重之意故下語确然如此若州公亡國之君羇<lb/>
　鄰國以没身雖見可憐當無所重要之還以實名為<lb/>
　正<lb/>
　州為采邑州公與虢公同猶之劉文公單靖公也熊<lb/>
　過氏曰州者天子圻内之邑河内武陟地旣非隨絞<lb/>
　州萊伐楚之州亦非淳于之州昔蘇忿生有田十二<lb/>
　而州在焉後為州公食邑隠十有一年蘇叛天子不<lb/>
<pb n="38b"/>
　能有也取鄔劉蒍邘之田于鄭以十二邑與鄭盟向<lb/>
　州在焉則州公失采矣至是五年伐鄭仍叔之子以<lb/>
　伐鄭徵兵而兵端始啓意者仍氏未行州公猶得游<lb/>
　偃于州耶明年夏盟向求成于鄭旣而背之秋鄭齊<lb/>
　衞人伐盟向王始遷盟向之民于郟夫十二邑有盟<lb/>
　與向則王雖與鄭而不有至是旅拒以争而州公之<lb/>
　來繼仍氏有徵發耶春秋稱公者惟二王後及三公<lb/>
　稱公故州公天子之三公也左氏不知以為淳于公<lb/>
<pb n="39a"/>
　輿地廣記遂附會之以東海縣有大小州山曰高宻<lb/>
　夷安城淳于本春秋州國誤矣淳于者酈道元云本<lb/>
　夏之斟灌國武王以封淳于公杞併之夫淳于非二<lb/>
　王之後安得稱公是酈亦緣左氏再誤也魯南連曹<lb/>
　西達于周州公來魯經曹衞已從王魯未嘗出師故<lb/>
　如曹而六年實來按周桓王以十二邑易鄭四邑之<lb/>
　田惟知嚮利乗便不顧州公失采矣鄭雖得邑而其<lb/>
　民不服觀桓七年盟向背鄭而伐之王遷盟向之民<lb/>
<pb n="39b"/>
　于郟則州可知使周不伐鄭則鄭猶不仇州州公猶<lb/>
　得苟安本邑昨年王已伐鄭矣州公何能自安故冬<lb/>
　即如曹今年實來此實錄也熊氏一朝洗出之快矣<lb/>
　第云仍叔來徵兵州公繼仍叔來有所徵發則非<lb/>
夏四月公會紀侯于成<lb/>
　左傳紀來諮謀齊難也<lb/>
　成在今泰安州萊蕪縣界<lb/>
　成穀作郕<lb/>
<pb n="40a"/>
　左傳北戎伐齊鄭太子忽帥師救齊大敗戎師諸侯<lb/>
　之大夫戍齊齊人饋之餼使魯為其班後鄭鄭忽怒<lb/>
　故有郎之師齊侯欲以文姜妻太子忽辭<lb/>
秋八月壬午大閱<lb/>
　大閱左氏曰冬事也秋興之非正也公羊葢以罕書<lb/>
　穀梁葢以觀婦人書杜氏曰鄭忽訴齊魯人懼之故<lb/>
　以非時簡車馬<lb/>
　高忠憲曰簡車馬也懼齊鄭故先王寓軍政于四時<lb/>
<pb n="40b"/>
　之田其備豫矣無事而為之妄動也有警而為之敎<lb/>
　之不素也盛夏大閱厲農失政甚矣不言公一國之<lb/>
　事也<lb/>
　季明德曰閱簡武也蓋數而視之之意古者寓軍政<lb/>
　于四時之田皆于農隙講武通謂之閱周禮大司馬<lb/>
　仲春敎振旅仲夏敎茇舍仲秋敎治兵仲冬敎大閱<lb/>
　皆習武之事而以四時異名也春夏秋三時農務方<lb/>
　殷則其法畧冬時農務已畢則其法詳畧則少假時<lb/>
<pb n="41a"/>
　閒小試肄習如坐作進退之法姑舉其槩而已詳則<lb/>
　大合車徒備修戰法一一數視欲其皆精故謂之大<lb/>
　閱觀周禮大閱列于振旅茇舍治兵之中則大之為<lb/>
　名比三時獨詳之義也穀梁傳則謂出曰治兵入曰<lb/>
　振旅是又以治兵振旅分為出入二事矣其說與爾<lb/>
　雅同其曰治兵本春秋甲午治兵而言也其曰振旅<lb/>
　本虞書班師振旅而言也然采芑之詩有曰伐鼔淵<lb/>
　淵振旅闐闐則兵以鼓進之時亦可謂之振旅此豈<lb/>
<pb n="41b"/>
　專指班師入國之名哉葢振者振起之義所以作其<lb/>
　氣之怠衰即戒嚴之法也茇者萊沛之區所以處其<lb/>
　兵之止舍即安營之法也出而治兵法宜併習豈復<lb/>
　别有一事哉周禮于治兵之外更立振旅茇舍二名<lb/>
　似亦過于分析此傳記之言不合于經義者未敢以<lb/>
　為必是也故小閱則總名治兵大治則總名大閲一<lb/>
　詳一畧而義已盡矣先儒以大為僭天子禮亦繇不<lb/>
　知此意故耳<lb/>
<pb n="42a"/>
　書大閱之始<lb/>
蔡人殺陳佗<lb/>
　陳厲公蔡出也故蔡人殺五父而立之五父即佗也<lb/>
　佗已踰年成君矣淫獵輕出自隕其首因其匹夫行<lb/>
　故不稱位不稱爵春秋討賊之義苟可得伸無所不<lb/>
　盡<lb/>
　程子曰蔡桓侯殺陳佗私也而書人同于討賊者見<lb/>
　討賊者衆人之公也<lb/>
<pb n="42b"/>
　胡傳佗弑太子而代其位至是踰年不成之為君者<lb/>
　以討賊也書蔡人以善蔡書陳佗以善陳善蔡者以<lb/>
　蔡人知佗之為賊善陳者以陳國不以佗為君知其<lb/>
　為賊故稱人稱人討賊之詞也不以為君故稱名稱<lb/>
　名當討之賊也魯桓弑君而鄭伯與之盟宋督弑君<lb/>
　而四國納其賂則不知其為賊矣齊商人弑君者及<lb/>
　其見殺而稱位蔡般弑父者及其見弑則稱爵是齊<lb/>
　蔡國人皆以為君矣聖人抑揚與奪見諸行事如此<lb/>
<pb n="43a"/>
　王樵氏曰按衞州吁之誅雖執于陳人而發之者石<lb/>
　碏涖殺之者又衞人也故與以國討而曰衞人殺州<lb/>
　吁于濮陳佗立踰年矣陳國之臣子未聞有明其為<lb/>
　賊者使非其淫獵輕出自隕其首于蔡人則遂成為<lb/>
　君矣故書蔡人殺陳佗若曰陳之賊蔡人殺之爾胡<lb/>
　文定乃謂善陳國不以為君恐未是<lb/>
九月丁卯子同生<lb/>
　嫡子始生即書于策與子之法也多不書者常事也<lb/>
<pb n="43b"/>
　文公與成公子赤子野皆嫡長然不書于春秋而杜<lb/>
　元凱又謂十二公惟同嫡長孔氏疏云文公哀公其<lb/>
　母無明文未知是嫡與否據公衡之年成公又非穆<lb/>
　姜所生蓋在未君前所生縱令是嫡亦不書矣穀梁<lb/>
　曰疑故志之文姜時與齊會嘖有煩言安能無疑故<lb/>
　猗嗟之詩有展我甥兮之句明其為甥必有疑其為<lb/>
　子者矣及考文姜三年九月至自齊子同生于六年<lb/>
　九月是時文姜猶未失正何嫌何疑而釋之哉豈文<lb/>
<pb n="44a"/>
　成雖嫡時君不能行舉嫡之禮夫子姑舉子同之一<lb/>
　以垂訓歟<lb/>
　沈長卿曰杜氏謂十二公中惟莊公為嫡長故特重<lb/>
　其事而書之按傳桓公謂與已同物而命名焉則居<lb/>
　然以嫡自鳴而欲掩其簒也<lb/>
冬紀侯來朝<lb/>
　左氏紀侯請王命以求成于齊公告不能杜謂公無<lb/>
　寵于王故告不能然明年王使主紀婚矣何言不能<lb/>
<pb n="44b"/>
　自通也當繇齊欲滅紀魯與齊好不敢顯言為紀求<lb/>
　成耳<lb/>
丙子○桓王十五年<lb/>
七年○齊僖二十六晉小子四衞宣十四蔡桓十鄭莊<lb/>
　三十九曹桓五十二陳厲二杞武四十六宋莊五秦<lb/>
　寧十一楚武三十六<lb/>
春二月己亥焚咸丘<lb/>
　胡傳咸丘地名易稱王用三驅在禮天子不合圍諸<lb/>
<pb n="45a"/>
　侯不掩羣子釣而不綱弋不射宿皆愛物之意也推<lb/>
　此心以及物至于鳥獸若草木裕無淫獵之過矣書<lb/>
　焚咸丘所謂焚林而田也<lb/>
　咸丘公穀皆言邾邑也灌甫曰桓簒立七年滕杞皆<lb/>
　脩朝禮而邾乃附庸之國獨不至故焚其邑不言邾<lb/>
　咸丘者附庸之地也比内地或曰焚火田也火田而<lb/>
　在今十二月固其時也何用書乎明年秋伐邾益信<lb/>
　夫小國即為附庸或于嘉好吉祥之事以内辭書可<lb/>
<pb n="45b"/>
　耳若取人之邑殘人之地乃曰此吾附庸無害也而<lb/>
　聖人又勸而成之以内辭書不亦嗜利而無恥乎咸<lb/>
　丘不繫邾定非邾邑明也若以今年之焚咸丘明年<lb/>
　之伐邾為信尤不其然夫焚而後伐者不過焚其原<lb/>
　野利吾馬足耳今春焚咸丘直至明年秋伐邾又過<lb/>
　兩夏咸丘之野不更蒙茸乎高抑崇曰咸丘乃魯地<lb/>
　近齊者故孟子以咸丘蒙為齊東野人吳幼清以為<lb/>
　非狩地或曰火田非蒐狩之法直書焚以譏其盡物<lb/>
<pb n="46a"/>
　也是矣<lb/>
　咸丘今鉅野有咸亭<lb/>
夏穀伯綏來朝鄧侯吾離來朝<lb/>
　穀鄧皆名熊過氏曰古者諸侯不生名來朝而名則<lb/>
　附庸也穀鄧以諸侯而名者何也胡子以朝桓立義<lb/>
　曰惡其黨惡也然而滕紀不名又何以通于彼例也<lb/>
　左氏謂賤之名夫降爵成禮如滕紀薛者有矣不敬<lb/>
　見伐如杞者有矣史豈嘗賤而名之先王制禮不敢<lb/>
<pb n="46b"/>
　遺小國之臣而況名其君乎公穀皆云穀鄧失地之<lb/>
　君趙企明因訂之曰穀鄧皆在南陽而逼于楚懼不<lb/>
　見容故越蔡許曹宿邾六國厯千四百里而以朝禮<lb/>
　接于魯葢失地而奔者也然莊十六年楚方滅鄧此<lb/>
　時曷為遽以失地名之故趙匡劉敞以為用狄禮而<lb/>
　名之夫言非失地而名信足辨公穀矣以為用狄禮<lb/>
　而名即如杞桓公用夷禮何以不名哉是匡亦妄也<lb/>
　或曰穀鄧于魯交好不通事無本末鄧旋為楚所滅<lb/>
<pb n="47a"/>
　而穀終春秋不經見以其接我故詳其名所謂以一<lb/>
　名徵其實者也<lb/>
　穀今襄陽穀城縣鄧今鄧州方城今裕州<lb/>
丁丑○桓王十六年<lb/>
八年○齊僖二十七晉侯緡元年衞宣十五蔡桓十一<lb/>
　鄭莊四十曹桓五十三陳厲三杞武四十七宋莊六<lb/>
　秦寧十二楚武三十七<lb/>
春正月己卯烝<lb/>
<pb n="47b"/>
　公羊傳烝冬祭也春曰祠夏曰礿秋曰嘗冬曰烝常<lb/>
　事不書此何以書譏亟也亟則黷黷則不敬君子之<lb/>
　祭也敬而不黷<lb/>
　杜元凱曰此夏之仲冬非為過而書為夏五月復烝<lb/>
　見黷也<lb/>
天王使家父來聘<lb/>
　高抑崇曰謀納后也<lb/>
　左傳春滅翼<lb/>
<pb n="48a"/>
夏五月丁丑烝<lb/>
秋伐邾<lb/>
　隠七年伐邾之後至今邾未朝魯故伐之書伐邾或<lb/>
　曰大夫專非也内辭書法自應如此與二年九月入<lb/>
　杞同若隠七年公伐邾乃公將以說宋特筆也<lb/>
冬十月雨雪<lb/>
　程子曰建酉之月未霜而雪書異也<lb/>
　左傳王命虢仲立晉哀侯之弟緡于晉<lb/>
<pb n="48b"/>
祭公來遂逆王后于紀<lb/>
　齊將滅紀紀託于魯魯勢不能庇紀于是與謀俾納<lb/>
　女于王為重焉趙子常曰桓王取后于紀命魯主婚<lb/>
　春使家父來聘則其事前定矣旣已納幣契成故祭<lb/>
　公來受辭于主婚者而往逆后于紀皆禮之宜也灌<lb/>
　甫謂祭公當歸白于王然後如紀竊考紀地在今淮<lb/>
　安府海州與魯近如若還朝再往道途往來繹騷殊<lb/>
　甚周在當時僅同小國未堪辦此至魯之後必以驛<lb/>
<pb n="49a"/>
　書報聞耳熊過氏曰天子不自主故祭公不稱使成<lb/>
　使于我故言遂諸家泥于常事不書之說謂書來書<lb/>
　遂為非常于是譏祭公罪紀而議及天王坐以虛文<lb/>
　說經而不以天子昬禮推原之也孔氏曰凡言遂者<lb/>
　因上事生下事之辭趙氏曰遂者急後事之辭大夫<lb/>
　無遂事與此不同<lb/>
　書遂始此<lb/>
戊寅○桓王十七年<lb/>
<pb n="49b"/>
九年○齊僖二十八晉緡二衞宣十六蔡桓十二鄭莊<lb/>
　四十一曹桓五十四陳厲四杞靖公元年宋莊七秦<lb/>
　出子元年楚武三十八<lb/>
春紀季姜歸于京師<lb/>
　劉夏逆王后于齊不書歸此曷書魯為之主也紀季<lb/>
　姜歸不書以天子之后非祭公所得以也公羊傳紀<lb/>
　季姜歸于京師其辭成矣則其稱紀季姜何自我言<lb/>
　紀父母之于子雖為天王后猶曰吾季姜<lb/>
<pb n="50a"/>
夏四月<lb/>
秋七月<lb/>
冬曹伯使其世子射姑來朝<lb/>
　胡傳按周官典命凡諸侯之嫡子誓于天子而攝其<lb/>
　君則下君之禮一等未誓則以皮帛繼子男世子固<lb/>
　有出㑹朝聘之儀矣然攝其君繼子男者謂諸侯朝<lb/>
　于天子有時而不前故老疾者使世子攝已事以見<lb/>
　天子急述職耳諸侯間于王事則相朝其禮本無時<lb/>
<pb n="50b"/>
　曹伯旣有疾何急于朝桓而使世子攝哉當享而射<lb/>
　姑嘆踰月而終生卒其有疾明矣而使世子來終生<lb/>
　之過也世子將欲已乎則方命矣曰孝子盡道以事<lb/>
　其親者也不盡道而苟焉以從命為孝又焉得為孝<lb/>
　故尸子曰夫已多于道<lb/>
　曹在今曹縣東五十里<lb/>
　<lb/>
　春秋辯義卷三<lb/>
</p>
<p>
</p>
  </div>
</body>
</text>
</TEI>
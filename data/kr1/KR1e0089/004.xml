<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷四</head>
    <p>
<pb n="1a"/>
欽定四庫全書<lb/>
　春秋辯義卷四　　　　明　卓爾康　撰<lb/>
桓公二<lb/>
已夘○桓王十八年<lb/>
十年○齊僖二十九晉緡三衛宣十七蔡桓十三鄭莊<lb/>
　四十二曹桓五十五卒陳厲五杞靖二宋莊八秦出<lb/>
　子二楚武三十九<lb/>
春王正月庚申曹伯終生卒<lb/>
<pb n="1b"/>
夏五月葬曹桓公<lb/>
秋公㑹衛侯于桃丘弗遇<lb/>
　杜氏曰衛宣公未嘗與魯通至是為㑹期中變而從<lb/>
　齊鄭故公不遇<lb/>
　熊過氏曰桃丘今東阿縣東南桃城也考水經蓋濟<lb/>
　西齊南界地西南距衛尚隔范鄆等皆魯邑先儒以<lb/>
　為衛地非也桃丘之會必魯聞衛侯適齊期戰故㑹<lb/>
　之以間齊而衛已繇他道先過故曰弗遇若中背公<lb/>
<pb n="2a"/>
　而更與齊鄭則但當言弗至以見實耳胡氏謂惡失<lb/>
　信非也<lb/>
　桃丘今東阿縣西南有桃城魯地<lb/>
冬十有二月丙午齊侯衛侯鄭伯來戰于郎<lb/>
　齊欲併紀而與鄭衛合黨魯則專意援紀者也故有<lb/>
　是戰<lb/>
　齊惡魯為紀謀難則主兵者齊也鄭固與齊同如紀<lb/>
　者衛又與齊胥命于蒲者故三國來戰胡氏謂鄭主<lb/>
<pb n="2b"/>
　兵而首齊猶州吁主兵而先宋也此據左氏為説耳<lb/>
　非也州吁求寵諸侯而舉兵其實欲除己之害者宋<lb/>
　也以爵以謀自應宋主兵今齊既惡魯為紀謀難則<lb/>
　郎戰齊固戎首也説者又謂魯鄭自祊許結成之後<lb/>
　其交深矣至是而離必有其故夫鄭所卑身厚禮以<lb/>
　嫟魯者專為宋也宋有弑君之禍國亂君更為隔<lb/>
　世事鄭不計宋又何計魯哉公榖皆謂内不言戰<lb/>
　言戰則敗者非也左氏又謂魯以救齊致周班後<lb/>
<pb n="3a"/>
　鄭之罪而齊反為鄭興師是為有辭故改侵伐而<lb/>
　言戰不知侵伐與戰事自不同杜氏曰以禮自釋<lb/>
　交綏而退無敗績非也戰則彼此交兵互有勝敗<lb/>
　不能偏目一國故第言戰耳此戰我既有辭衛亦<lb/>
　牽帥齊雖心惡援紀不能執言書來戰于郎散辭<lb/>
　也<lb/>
　趙子常曰凡諸侯相侵伐或攻掠或求成不必皆戰<lb/>
　其戰則以主及客以中國及夷狄皆以應兵見之此<lb/>
<pb n="3b"/>
　不以魯及三國戰直言三國之君來戰乃筆削之㫖<lb/>
　姜廷善曰按北戎伐齊鄭忽救齊敗戎魯以周班後<lb/>
　鄭餼事未必有蓋北戎距齊甚遠未必能加兵於齊<lb/>
　鄭亦距齊遠齊未必遠待鄭救而忽之昏懦亦未必<lb/>
　能救齊敗戎有功魯以援紀之故與齊不相通者已<lb/>
　六年今亦未必至齊為之班餼惟當信據經文如左<lb/>
　氏之說則昔人嘗以為浮夸不足憑也<lb/>
庚辰○桓王十九年<lb/>
<pb n="4a"/>
十有一年○齊僖三十晉緡四衞宣十八蔡桓十四鄭<lb/>
　莊四十三卒曹莊公射姑元年陳厲六杞靖三宋莊<lb/>
　九秦出子三楚武四十<lb/>
春正月齊人衞人鄭人盟于惡曹<lb/>
　熊過氏曰齊鄭之黨久矣尚疑桃丘于衞故盟同絶<lb/>
　魯<lb/>
　汪氏曰鹿上之盟三國書人齊之盟清丘同盟四國<lb/>
　皆書人翟泉之盟七國皆書人蜀之盟十有一國皆<lb/>
<pb n="4b"/>
　書人澶淵之會十有二國皆書人未必皆微者苟微<lb/>
　者則不書于經矣<lb/>
　趙子常曰一役再有事桓十一年戰稱君盟稱人者<lb/>
　前書來戰則其罪已著矣欲明二事為一役故蒙上<lb/>
　文略稱人以見之也陳氏曰此戰郎諸侯也凡一役<lb/>
　而再見者但人之略之也<lb/>
夏五月癸未鄭伯寤生卒<lb/>
　鄭莊卒後公子五争兵革不息孔氏曰是年忽奔衞<lb/>
<pb n="5a"/>
　突歸于鄭一争也十五年突出奔蔡忽復歸二争也<lb/>
　十七年忽弑子亹立三争也十八年齊人殺亹立子<lb/>
　儀四争也莊十四年傅瑕殺子儀納厲公五争也<lb/>
秋七月葬鄭莊公<lb/>
九月宋人執鄭祭仲<lb/>
　左傳夏鄭莊公卒初祭仲足有寵于莊公為公取鄧<lb/>
　曼生昭公故祭仲立之宋雍氏女于鄭莊公曰雍姞<lb/>
　生厲公雍氏宗有寵于宋莊公故誘祭仲而執之曰<lb/>
<pb n="5b"/>
　不立突將死亦執厲公而求賂焉<lb/>
　祭畿内邑仲字也天子之命大夫為鄭卿也故字與<lb/>
　孔父女叔同若曰賢而不名以為知權則公羊氏誤<lb/>
　矣趙氏以為國君不名卿老世婦仲鄭老臣忽不敢<lb/>
　名則又迂矣字其臣而名其君者何當争國奔歸非<lb/>
　名無以徵信也義不在君前臣名之說也<lb/>
　五年鄭伯禦王左氏載祭仲足為左拒又曰鄭使祭<lb/>
　足勞王夫勞王為文者必不稱字也其前曰仲足與<lb/>
<pb n="6a"/>
　孔父嘉子儀克一類連字與名名必在後春秋時有<lb/>
　此稱說也若蕭叔則亦大心是名叔是字<lb/>
　茅堂胡氏曰祭仲以命大夫而稱字深責之也或以<lb/>
　仲為名者誤矣按鄭詩刺莊公不聽祭仲之諫而其<lb/>
　詞曰將仲子兮又曰仲可懷也為此詩者豈斥其國<lb/>
　相之名乎是知仲之為字無疑矣<lb/>
　此書執之始<lb/>
突歸于鄭<lb/>
<pb n="6b"/>
　劉侍讀曰祭仲之義宜効死勿聽又不能是則若强<lb/>
　許焉還至其國而背之執突而殺之亦可也二皆不<lb/>
　能而黜其君以立不正若仲之為者春秋之亂臣也<lb/>
鄭忽出奔衞<lb/>
　踰年曰君在喪曰子忽為嫡長似宜為君矣而春秋<lb/>
　書突歸于鄭鄭忽出奔衞皆名之而無所異何也左<lb/>
　氏忽辭齊婚祭仲曰必取之君多内寵子無大援將<lb/>
　不立三公子皆君也又曰祭仲足有寵于莊公為公<lb/>
<pb n="7a"/>
　娶鄧曼生昭公故祭仲立之忽雖當立亦非公命故<lb/>
　止稱忽出奔衞突自不正不必以不稱鄭致貶其曰<lb/>
　突歸于鄭省文也忽不言鄭當屬何國<lb/>
　王樵氏曰按小序有女同車刺忽也太子忽嘗有功<lb/>
　于齊齊侯請妻之齊女賢而不取卒以無大國之助<lb/>
　至于見逐故國人刺之今按忽之辭昏正也其言曰<lb/>
　自求多福在我而已大國何為充是言也修徳行仁<lb/>
　以興鄭國可也忽之終不能君也無濟亂之才憫之<lb/>
<pb n="7b"/>
　可也罪之不可也刺忽為鄙夫之言也胡氏取之誤<lb/>
　矣語曰出乎爾者反乎爾者也鄭莊好構人父子兄<lb/>
　弟之隙而成其亂州吁弑完簒位則欲定之宋公子<lb/>
　馮奔鄭則欲納之曲沃莊伯伐翼則助之魯桓弑隠<lb/>
　則易許田結祊成宋督弑殤公而立莊公則成宋亂<lb/>
　分宋賂是時諸侯同惡相求如市賈焉宋之脅祭仲<lb/>
　出忽立突即莊公之為也<lb/>
　此書奔之始<lb/>
<pb n="8a"/>
柔會宋公陳侯蔡叔盟于折<lb/>
　蔡叔諸侯之兄弟稱字<lb/>
　此内大夫會外諸侯盟之始<lb/>
　折魯地孫明復云<lb/>
公會宋公于夫鐘<lb/>
　夫鐘郕地<lb/>
冬十有二月公會宋公于闞<lb/>
　宋魯皆助突者折以下三盟皆宋莊結魯争鄭之計<lb/>
<pb n="8b"/>
　屢盟而厚疑胡氏之言是也是時鄭黨于齊宋非制<lb/>
　齊難以圖鄭而魯方有戰郎之怨于齊陳蔡亦有積<lb/>
　怒深恨于鄭故折之會宋欲得魯為應以防齊之議<lb/>
　其後也<lb/>
　熊過氏曰大夫會諸侯盟于是始柔不稱氏未賜族<lb/>
　為卿者也凡先公子出與㑹盟法當以臣禮書名趙<lb/>
　氏謂諸侯之弟攝君則稱字非也禮卿不會諸侯<lb/>
　闞魯地今汶上縣西有闞亭<lb/>
<pb n="9a"/>
辛巳○桓王二十年<lb/>
十有二年○齊僖三十一晉緡五衞宣十九卒蔡桓十<lb/>
　五鄭厲公突元年曹莊二陳厲七卒杞靖四宋莊十<lb/>
　秦出子四楚武四十一<lb/>
春正月<lb/>
夏六月壬寅公㑹杞侯莒子盟于曲池<lb/>
　二國皆魯隣公平二國故會于魯地而盟之<lb/>
　曲池今曲阜縣北壤有曲水亭古汶陽<lb/>
<pb n="9b"/>
　杞公穀作紀曲池公作敺蛇<lb/>
秋七月丁亥公會宋公燕人盟于穀丘<lb/>
　黄正憲氏曰去年宋與魯陳蔡為盟今又與燕盟將<lb/>
　以斷齊鄭之道也但宋屢求于魯左氏乃云公欲平<lb/>
　宋鄭何也葢是時齊鄭為黨齊謀吞紀桓公欲援之<lb/>
　而不可得其欲平鄭于宋者意圖鄭背齊合魯而隂<lb/>
　援紀也計亦巧矣<lb/>
　熊過氏曰南燕姞姓伯爵黄帝之裔國今衞輝府胙<lb/>
<pb n="10a"/>
　城縣穀丘宋地在今歸德府南宋魯陳蔡甞為盟矣<lb/>
　今又盟燕齊鄭于是道斷<lb/>
八月壬辰陳侯躍卒<lb/>
公㑹宋公于虛<lb/>
　虛宋地公作郯<lb/>
冬十有一月公會宋公于龜<lb/>
　黄正憲氏曰按折闞夫鐘之會是宋欲親魯伐鄭故<lb/>
　數會于魯地宋為主也此龜虚之㑹是魯欲平宋鄭<lb/>
<pb n="10b"/>
　宋不受平故數會于宋地魯為主也<lb/>
　龜宋地<lb/>
丙戌公會鄭伯盟于武父<lb/>
　左傳宋多責賂于鄭鄭不堪命公欲平宋鄭秋公及<lb/>
　宋公盟于句瀆之丘宋成未可知也故又會于虚冬<lb/>
　又㑹于龜宋公辭平故與鄭伯盟于武父遂帥師而<lb/>
　伐宋戰焉宋無信也<lb/>
　黄正憲氏曰按武父鄭地是會出于魯鄭兩相欲者<lb/>
<pb n="11a"/>
　葢魯方欲以平宋之謀市恩于鄭以覬其援紀之心<lb/>
　鄭又欲以黨齊之勢陰嚇于魯以堅其平宋之計今<lb/>
　宋公辭平則魯愧失信于鄭厲遂背宋而㑹鄭鄭厲<lb/>
　乗魯桓恨宋辭平遂結魯以謀宋故曰出于兩相願<lb/>
　者也嗚呼隠受鄭輸平而絶舊好之宋于前桓嫉宋<lb/>
　辭平而親仇敵之鄭于後相繼失策魯之國事可知<lb/>
　矣姚舜牧氏又曰魯桓憾忽于郎之戰幸鄭莊之卒<lb/>
　結好于突以洩其怒而突簒忽自立亦欲反忽之所<lb/>
<pb n="11b"/>
　為求善于魯以為之援此武父之盟所以兩相合也<lb/>
　蘇子繇曰鄭伯突也突簒其兄而立春秋以君許之<lb/>
　何也諸侯雖以簒得苟能和其民而親諸侯内外君<lb/>
　之則以君書之不没其實也雖君而實簒雖簒而實<lb/>
　君皆因其實而已不然則否不能君也衞州吁陳佗<lb/>
　是也<lb/>
丙戌衞侯晉卒<lb/>
　穀梁云再稱日決日義也或曰再書丙戌羨文耳非<lb/>
<pb n="12a"/>
　孔子存之也然按石經衞侯晉卒在盟于武父之前<lb/>
　衞上無丙戌二字穀梁傳錯簡于此<lb/>
十有二月及鄭師伐宋丁未戰于宋<lb/>
　王樵氏曰按宋莊之得國鄭力也鄭突之得國又宋<lb/>
　力焉其類同則其交宜固矣然宋莊之立華督之相<lb/>
　于稷之成以齊魯鄭陳皆有賂故也今宋以已之前<lb/>
　日望鄭而不副至于伐戰春秋書郜鼎之取以見宋<lb/>
　魯鄭之交以賂合書武父之戰以見宋魯鄭之黨以<lb/>
<pb n="12b"/>
　賂離<lb/>
　高忠憲曰屢盟而卒叛數會而卒離故盟㑹春秋所<lb/>
　惡也來戰者罪在彼戰于郎是也往戰者罪在内戰<lb/>
　于宋是也<lb/>
　左氏宋公辭平故與鄭伯謀于武父遂帥師而伐宋<lb/>
　戰焉是公自將也不書公者趙氏曰蒙上文也前稱<lb/>
　君後稱師者一役再見也熊過氏以為内稱及為微<lb/>
　者或又以為諱公皆非也特趙氏蒙上文之說疑故<lb/>
<pb n="13a"/>
　人不解耳今上文之丙戌衞侯晉卒在盟于武父之<lb/>
　後故熊氏以為間有事不得蒙上文不知石經本衞<lb/>
　侯晉卒四字原在盟于武父之前則盟于武父與此<lb/>
　條戰宋正接不得為間有事矣況左氏明載公與安<lb/>
　得為微者乎趙氏固即石經本也即非石經本亦自<lb/>
　無害莊九之乾時僖二十二之升陘皆間有事亦不<lb/>
　可謂不蒙上文也<lb/>
壬午○桓王二十一年<lb/>
<pb n="13b"/>
十有三年○齊僖三十二晉緡六衞宣公朔元年蔡桓<lb/>
　十六鄭厲二曹莊三陳莊公林元年杞靖五宋莊十<lb/>
　一秦出子五楚武四十二<lb/>
春二月公㑹紀侯鄭伯己巳及齊侯宋公衞侯燕人戰<lb/>
　齊師宋師衞師燕師敗績<lb/>
　此一戰也三傳異說左氏以為宋與鄭戰然助突者<lb/>
　不特宋也公羊以為魯與宋戰則鄭獨不欲與宋戰<lb/>
　乎穀梁以為紀與齊戰趙匡氏考據經文内外主兵<lb/>
<pb n="14a"/>
　者而信之尤不合理紀為小國齊日侵凌方自救之<lb/>
　不暇安能挾二國與齊作難乎且公穀原無是說說<lb/>
　者何所見也然則奈何鄭突以責賂怨宋宋忿鄭不<lb/>
　應故鄭與宋戰魯以郎之戰怨忽故主突今宋攻突<lb/>
　故魯與宋戰忽嘗有功于齊故鄭忽連齊忽奔衞故<lb/>
　連衛燕故去年宋所盟于穀丘者則燕是宋之所挾<lb/>
　也紀與齊讐魯又主紀則紀是魯之所挾也先紀者<lb/>
　序爵也齊先宋不主爵趙子常謂以强大易周班葢<lb/>
<pb n="14b"/>
　亦臆言之孔氏以為宋使齊為主猶隠四年州吁伐<lb/>
　鄭而使宋主亦未盡也紀先鄭齊先宋葢有數義宋<lb/>
　故助突今以賂故更攻突尤難出口故使齊為主若<lb/>
　與紀為難者然且宋莊繼弑為齊侯所立當時亦豈<lb/>
　無致敬之禮宋亦不敢先齊此齊先宋之義也鄭突<lb/>
　為君實繇宋立今以賂故背宋思怨忘德亦為無名<lb/>
　故以紀先鄭不特序爵當時或假齊紀相讐之事聊<lb/>
　爾立言亦未可知故序爵紀當先紀為鄭所援亦當<lb/>
<pb n="15a"/>
　先且主兵者或居前或居後無居中之法今鄭以主<lb/>
　兵在後魯從内辭則紀亦當先此紀先鄭之義也故<lb/>
　此戰以宋與鄭戰為實而其餘各有本末各有仇對<lb/>
　不書所戰左氏曰後也諸例皆不可通據左傳及明<lb/>
　年傳文以為不地戰于宋也宋人以諸侯伐鄭報宋<lb/>
　之戰也則此戰當在宋地然熊過氏又以為在魯其<lb/>
　據春秋考異郵曰戰在魯之龍門故春秋說曰龍門<lb/>
　之戰兵死傷者滿溝正與書法内辭合則是戰于魯<lb/>
<pb n="15b"/>
　也戰于魯而不書地何也公羊子以為近而異于郎<lb/>
　是也與鄭戰爾而胡為于魯去年冬及鄭師伐宋丁<lb/>
　未戰于宋矣則今之來也非報丁未之役乎然則于<lb/>
　魯者近之矣<lb/>
　臨川吳氏曰昔鄭莊助齊謀紀者也魯桓數為鄭會<lb/>
　宋繼又同鄭伐宋鄭厲德魯故助魯救紀而反其父<lb/>
　之所為<lb/>
　衞宣公未葬而稱衞侯者踰年也且行師與會盟不<lb/>
<pb n="16a"/>
　同<lb/>
三月葬衞宣公<lb/>
　胡氏傳曰旣與衞戰曷葬宣公怨不棄義怒不棄禮<lb/>
　是知古人以葬為重也且魯與衞無大讐也<lb/>
夏大水<lb/>
秋七月<lb/>
冬十月<lb/>
癸未○桓王二十二年<lb/>
<pb n="16b"/>
十有四年○齊僖三十三年卒晉緡七衞惠二蔡桓十<lb/>
　七鄭厲三曹莊四陳莊二杞靖六宋莊十二秦出子<lb/>
　六楚武四十三<lb/>
春王正月公㑹鄭伯于曹<lb/>
　左傳曹人致餼禮也<lb/>
無冰<lb/>
夏五<lb/>
　穀梁傳孔子曰聽遠音者聞其疾而不聞其舒望逺<lb/>
<pb n="17a"/>
　者察其貌而不察其形立乎定哀以指隠桓之日遠<lb/>
　矣夏五傳疑也<lb/>
　熊過氏曰夏五者闕文也桓公之簡多闕經莊公之<lb/>
　簡多闕傳自十九年空一年之經而失傳或累數年<lb/>
　之經而傳皆無之皆其墜佚也趙企明曰修經之後<lb/>
　傳授闕之或以聖人因舊史闕之非也夫趙氏其言<lb/>
　是已穀梁以為傳疑胡康侯因曰春秋因舊史有可<lb/>
　損不能益可損不能益是也然聖人經世之典苟存<lb/>
<pb n="17b"/>
　闕文何為哉孔子稱及史闕文言其時之遵所聞而<lb/>
　不敢自用易置也若遂去一月字遂增一月字其于<lb/>
　春秋之義微矣何為存之徒以益後世之疑乎以是<lb/>
　知聖人不為也<lb/>
　郝仲輿曰夏五不月闕文也史闕乎非也仲尼筆削<lb/>
　史而獨存夏五為闕疑迂矣葢傳寫之漏世儒詫竒<lb/>
　可為莞爾<lb/>
鄭伯使其弟語來盟<lb/>
<pb n="18a"/>
　春二月會于曹矣又使語來盟以申固要約其弟云<lb/>
　者親其辭也熊氏謂諸侯之尊兄弟不得以屬通曰<lb/>
　其弟則知諸大夫有所不心乎突者非也穀梁謂以<lb/>
　其來我舉其貴者非也來盟者奉君命來受盟也趙<lb/>
　企明所謂屈已而求盟于我是也穀梁謂前定之盟<lb/>
　非也齊年陳黄皆名也謂諸侯之兄弟例以字通而<lb/>
　書名罪其寵愛亦非也<lb/>
　蘇子繇曰凡外大夫來盟于魯内大夫莅盟于他國<lb/>
<pb n="18b"/>
　皆盟其君也大夫而盟其君禮乎禮諸侯不親盟于<lb/>
　他國大夫即盟于他國非敵君也雖盟其君可也<lb/>
　語穀作禦<lb/>
秋八月壬申御廩災<lb/>
乙亥嘗<lb/>
　嘗非八月之祭以御廩災故先時舉行無大失禮而<lb/>
　諸說紛紜熊氏曰乙亥之嘗左氏曰不害者火不害<lb/>
　粟也而穀梁以未易災餘為不敬胡康侯因之為傳<lb/>
<pb n="19a"/>
　然趙匡之言曰易災可一日而辦況其間經兩日乎<lb/>
　此以其時攷之而定其非災餘也至鄭漁仲則又曰<lb/>
　廟祀必戒十日享越三日而嘗則粢盛已出廩此又<lb/>
　以禮正之而定其非災餘也予謂御廩以藏粢盛如<lb/>
　在繫之牲也享神之物既不可别求已火之餘又難<lb/>
　以再貯急取而用之耳趙匡以時定其非災之說非<lb/>
　也廟祀十日戒享越三日而嘗此言其平時致敬之<lb/>
　法耳今惟御廩遇災故有此舉安能於壬申之先預<lb/>
<pb n="19b"/>
　為誓戒鄭樵以禮定其非災之說亦非也企明之說<lb/>
　與鄭相同然則此書直志其災而已矣<lb/>
　灌甫曰記災自是一義災與祭適相近在數日間耳<lb/>
　汪氏曰郊禘諸侯之所不當祭故孔子云魯之郊禘<lb/>
　非禮也嘗社諸侯之嘗祭故春秋一書嘗譏以災餘<lb/>
　之米供粢盛四書社皆以日食大水鼓用牲之非禮<lb/>
　而志之不書祭社以為嘗事也漢儒因中庸以郊社<lb/>
　禘嘗竝言又見春秋書郊社禘嘗故傅會以為皆僭<lb/>
<pb n="20a"/>
　禮然春秋書烝書嘗豈以嘗獨為重祭而烝非重祭<lb/>
　乎嘗而謂之大春秋何以不書大乎趙氏辨之當矣<lb/>
冬十有二月丁已齊侯祿父卒<lb/>
宋人以齊人蔡人衞人陳人伐鄭<lb/>
　左傳宋人以諸侯伐鄭報宋之戰也<lb/>
　胡傳師而曰以者能左右之以行已意也宋怨鄭突<lb/>
　之背已故以四國伐鄭魯怨齊人之侵已故以楚師<lb/>
　伐齊蔡怨囊瓦之拘已故以吳子伐楚蔡弱于吳魯<lb/>
<pb n="20b"/>
　弱于楚宋與蔡衞陳敵而弱于齊乃用其師以行已<lb/>
　意故特書曰以<lb/>
　黄正憲氏曰按蔡陳與宋盟折者也齊衞與鄭盟惡<lb/>
　曹者也今鄭旣背齊黨魯則齊亦背鄭黨宋相持之<lb/>
　勢也以者左提右挈之謂夫齊强于宋何亦聽宋深<lb/>
　讐鄭也讐鄭則嫉魯可知而紀之後患亦胚胎于此<lb/>
　矣春秋不惟志宋鄭反覆交噬之禍實預為魯紀危<lb/>
　耳<lb/>
<pb n="21a"/>
　宋人以諸侯伐鄭子常曰以者何乞師而自將也陳<lb/>
　氏傳曰以一國而用諸侯之師于是始胡氏曰宋與<lb/>
　蔡衞陳敵而弱于齊乃用其師以行已意故特書此<lb/>
　實非君將也或者以傳有諸侯伐鄭之語疑為君将<lb/>
　不知傳言諸侯者不欲重言齊人蔡人省文也事綂于<lb/>
　君即諸侯不在稱諸侯可也立言之法也<lb/>
　公蔡人在衞人下<lb/>
甲申○桓王二十三年崩<lb/>
<pb n="21b"/>
十有五年○齊襄公諸兒元年晉緡八衞惠三蔡桓十<lb/>
　八鄭厲四曹莊五陳莊三杞靖七宋莊十三秦武公<lb/>
　元年楚武四十四<lb/>
春二月天王使家父來求車<lb/>
　趙子常曰求車有缺乏也俄而天王崩七年而後克<lb/>
　葬則諸侯不王之罪大矣<lb/>
三月乙未天王崩<lb/>
夏四月已已葬齊僖公<lb/>
<pb n="22a"/>
五月鄭伯突出奔蔡<lb/>
　祭仲專鄭伯使其婿雍糾殺之雍姬以告祭仲殺雍<lb/>
　糾而鄭伯出奔則其但言奔何春秋無費辭為君而<lb/>
　奔未有不見出于其臣者也但書奔存大體也<lb/>
　趙子常曰何以名辨二君也凡一國而二君者其出<lb/>
　入史皆名之示有辨也鄭伯突辨于忽也衞侯朔辨<lb/>
　于黔牟也衞侯鄭辨于叔武也衞侯衎辨于剽也蔡<lb/>
　侯朱辨于東國也莒子庚輿辨于郊公也邾子益辨<lb/>
<pb n="22b"/>
　于革也惟北燕伯欵不知所為辨齊晏子曰燕有君<lb/>
　矣則亦不可無辨也十一年突歸于鄭至是凡五年<lb/>
鄭世子忽復歸于鄭<lb/>
　忽亦不聞先有受命然嫡長當立也忽嘗有惡于魯<lb/>
　魯桓終始右突則忽之復歸非魯人意也魯史必不<lb/>
　正以世子之名夫世子者太子未嗣位之稱也忽無<lb/>
　所受命君鄭五月而後出于法俱不得稱世子以其<lb/>
　當立故復歸以世子稱此非魯史舊文春秋之特筆<lb/>
<pb n="23a"/>
　也<lb/>
　劉侍讀曰忽之出無鄭者也而又不得稱子則忽之<lb/>
　可以君國者無幾矣春秋别嫌疑明是非以謂忽已<lb/>
　嘗為世子若庶孽得而奪之則天下之適庶亂故正<lb/>
　其名與之繼世深惡亂臣賊子之意也杜氏以忽為<lb/>
　太子有母氏之寵宗卿之援有功于諸侯此太子之<lb/>
　盛者也淺矣<lb/>
許叔入于許<lb/>
<pb n="23b"/>
　許叔莊公弟隠十一年鄭使許大夫奉許叔居許東<lb/>
　偏是年鄭亂許叔度鄭不能與已争故自入其國而<lb/>
　居之叔不書字則疑于齊小白陽生莒去疾杜氏曰<lb/>
　許人嘉之故以氏告是也或又以為國亂竊入非復<lb/>
　國之義夫鄭不亂則不能入伐人之國者或鳴鐘鼓<lb/>
　或行潛掠其法不一況得宗廟社稷而奉之奚顧問<lb/>
　哉且當時天王何在繻葛之戰且中肩矣方伯何屬<lb/>
　齊大國助虐入許又讓許于鄭矣亦安所告赴也<lb/>
<pb n="24a"/>
　蘇子繇曰叔之不稱公子將為君也不名而字無與<lb/>
　争國者也凡將君而非尊者皆字許叔蔡季是也<lb/>
公會齊侯于艾<lb/>
　左傳謀定許也<lb/>
　自十年戰郎之後至是復與其子通好魯與齊鄭入<lb/>
　許今復與齊定許定許所以撓忽也<lb/>
　黄正憲氏曰按魯自戰郎之後與齊不相往來十三<lb/>
　年魯復黨鄭厲伐宋致四國敗績則齊之銜魯為益<lb/>
<pb n="24b"/>
　深矣況今鄭厲既奔魯勢孤危故乗齊襄初立為此<lb/>
　會以修好不知又落諸兒姦計中左傳云謀定許非也<lb/>
　艾齊地公作鄗穀作蒿<lb/>
邾人牟人葛人來朝<lb/>
　三國附庸稱人微之也邾嘗稱字矣此何以稱人從<lb/>
　牟葛也<lb/>
　趙子常曰凡來朝同時俱至必以先後行禮若滕侯<lb/>
　薛侯是也陳氏項氏皆謂此與滕薛皆譏旅見自參<lb/>
<pb n="25a"/>
　以上貶人之非也傳言滕薛争長明非旅見隠以攝<lb/>
　君不以禮即位不爵命大夫衞侯來會葬不敢見而<lb/>
　謂隠僭天子之禮非人情也桓雖非賢然次齊餼則<lb/>
　用周班賔曹太子則以上卿當時號魯秉周禮謂桓<lb/>
　僭天子之禮亦非人情也如楚雖僭王猾夏其會諸<lb/>
　侯亦曰用齊桓而已楚猶不敢僭天子之禮以臨諸<lb/>
　侯而況魯乎魯君朝而稽首于伯主晉人曰天子在<lb/>
　而君辱稽首寡君懼矣齊侯稽首于魯君魯君拜齊<lb/>
<pb n="25b"/>
　人怒魯人曰非天子寡君無所稽首稽首猶且不敢<lb/>
　而況旅朝乎學者不知春秋有存策書大體之義泥<lb/>
　于一字褒貶而失其情實去春秋遠矣<lb/>
　牟今泰山郡有故牟國李氏謂今登州福山葛今歸<lb/>
　德府寧陵縣實古梁國<lb/>
秋九月鄭伯突入于櫟<lb/>
　程子曰突非正也突旣恣行故國人君之諸侯助之<lb/>
　書爵所以戒居正者已不能保則人取之矣書入以<lb/>
<pb n="26a"/>
　見義不容也<lb/>
　胡傳經於厲公復國削而不書獨書入于櫟何也夫<lb/>
　制邑之死虢君共城之叛大叔皆莊公所親戒也今<lb/>
　又城櫟而寘子元焉使昭公不立何謀國之誤也衞<lb/>
　有蒲戚而出獻公楚有陳蔡不羹而叛棄疾末大必<lb/>
　折有國之害也故夫子行乎季孫曰古者家不藏甲<lb/>
　邑無百雉之城遂墮三都以張公室于厲公復國削<lb/>
　而不書者若曰既入于櫟則其國已復矣<lb/>
<pb n="26b"/>
　木訥趙氏曰諸侯再入不至于國惟鄭突入櫟衞侯<lb/>
　入夷儀而已鄭突名而衞衎不名衎書復歸于衞而<lb/>
　突不書歸于鄭此正不正之辨也衞衎之出國固其<lb/>
　國也林父逐而立剽不正也突之出位非其位乃簒<lb/>
　也突入櫟將迫兄而出之謀再簒也衎自夷儀入春<lb/>
　秋書之以明衎當有衞也突入鄭而不書明突不當<lb/>
　有鄭也王樵氏曰突稱鄭伯家氏謂夫子因魯史崇<lb/>
　突而卑忽故稱突曰鄭伯似未盡突據國數與諸侯<lb/>
<pb n="27a"/>
　盟會稱鄭伯矣故書曰鄭伯非予其為諸侯也忽雖<lb/>
　正嫡未踰年而出奔及突為祭仲所逐雖乘亂竊入<lb/>
　而不與諸侯盟㑹無事可見不久即為人所弑當時<lb/>
　依其故稱曰鄭世子忽而已故春秋亦因其實而書<lb/>
　之<lb/>
　櫟今鈞州已改禹州實古陽翟<lb/>
冬十有一月公會宋公衞侯陳侯于袲伐鄭<lb/>
　左傳謀伐鄭將納厲公也弗克而還穀梁傳地而後<lb/>
<pb n="27b"/>
　伐疑詞也非其疑也胡傳忽弱突强諸侯不顧是非<lb/>
　而計其强弱始疑于輔正終變而與邪穀梁所謂非<lb/>
　其疑于為義而果于為不義相與連兵動衆納簒國<lb/>
　之公子也<lb/>
　是時突在櫟忽在鄭經書伐鄭為伐忽明矣伐忽將<lb/>
　納突也宋馮魯允衞朔三君皆以簒弑得國故力援<lb/>
　鄭突同惡相濟夫宋以責賂不堪已與鄭絶今復助<lb/>
　突者忽復返國祭仲專政事多齟齬故又謀納突以<lb/>
<pb n="28a"/>
　傾危其社稷已得乗之為利也嗚呼鄭莊納馮以亂<lb/>
　宋宋莊納突以亂鄭出爾反爾間不容髪天道好還<lb/>
　真可畏哉<lb/>
　袲今徐州蕭縣西非鄭地也<lb/>
　宋公上公有齊侯袲公作侈<lb/>
乙酉○莊王元年<lb/>
十有六年○齊襄二晉緡九衞惠四蔡桓十九鄭厲五<lb/>
　昭公忽元年曹莊六陳莊四杞靖八宋莊十四秦武<lb/>
<pb n="28b"/>
　二楚武四十五<lb/>
春正月公會宋公蔡侯衞侯于曹<lb/>
　左傳謀伐鄭也<lb/>
夏四月公會宋公衞侯陳侯蔡侯伐鄭<lb/>
　冬旣伐鄭今復伐鄭熊氏曰納突再勿克也自是宋<lb/>
　魯諸國遂棄鄭無為謀者矣此說非也彼突之所得<lb/>
　安于櫟與鄭抗衡成二君者兩伐之功亦不少矣<lb/>
　王制諸侯爵次有序通春秋無不蔡先衞者即正月<lb/>
<pb n="29a"/>
　曹之會至今亦然四月伐鄭衞復先蔡何也杜氏以<lb/>
　為後至終無確指熊氏以為主會者得以意為升降<lb/>
　則又不然霸者主㑹號召諸侯勤王伐叛則有升降<lb/>
　今桓公之時二伯未起地醜德齊宋公與鄭為仇仰<lb/>
　給三國救災恤難何敢以意加人其衞先蔡者葢以<lb/>
　有陳也陳不在則蔡衞自以兄弟長幼為序蔡叔長<lb/>
　也康叔幼也陳與蔡俱與楚近其自為一定之序無<lb/>
　不陳先于蔡故桓之十一至僖之二十一二十七無<lb/>
<pb n="29b"/>
　不陳先蔡也二十八年冬溫之會蔡在陳前則以蔡<lb/>
　侯而陳子也衞之先陳者何故曰大于陳也衞先陳<lb/>
　自先蔡矣自此直至襄公二十三年共八十餘年蔡<lb/>
　屬在楚未嘗與陳竝列會盟也其二十四年二十六<lb/>
　年二十七年昭公四年俱蔡先陳矣則以楚人為政<lb/>
　蔡與楚尤近迫欲得蔡故進蔡以歆之益非周禮之<lb/>
　舊矣<lb/>
　汪氏曰蔡衞皆姬姓侯爵而或先或後者率以私意<lb/>
<pb n="30a"/>
　為進退也故此年會曹先蔡伐鄭先衞而盟踐土會<lb/>
　宋會召陵侵楚蔡又先衞會虢衞又先蔡紛更不一<lb/>
　故會鄄盟幽侵蔡會首止會新城會鹹盟牡丘會淮<lb/>
　盟新城會棐林盟蜀襄五年會戚會鄬則陳先于衞<lb/>
　從王伐鄭宋以四國伐鄭會于袲此年伐鄭會宋會<lb/>
　虢會召陵則衞先于陳此年伐鄭伐衞納朔次郎會<lb/>
　北杏盟齊會盂圍宋盟翟泉會虢則以陳先蔡從王<lb/>
　伐鄭宋以四國伐鄭會温襄二十四年伐鄭會宋會<lb/>
<pb n="30b"/>
　申再伐吳會召陵敗雞父則又以蔡先陳是皆先後<lb/>
　之無常無非霸者以意之向背為升降也又其甚者<lb/>
　許以男而先曹伯淮之會則又先邢侯莒邾以子而<lb/>
　先薛伯杞伯矣齊桓以侯而先宋公則曰主盟也晉<lb/>
　霸而後會盟亦以侯而先宋公則亦曰主盟也然自<lb/>
　晉伯之後齊亦以侯而先宋公矣齊世子光盟鷄澤<lb/>
　至會柤皆序小邾子之下世子未誓以皮帛繼子男<lb/>
　似也然伐鄭戍虎牢之役則序滕子薛伯杞伯之上<lb/>
<pb n="31a"/>
　亳城北蕭魚之役則序莒邾之上夫以世子誓于天<lb/>
　子而攝其君則下其君之禮一等亦宜序薛伯杞伯<lb/>
　之下況齊光未誓于天子乎據傳于戍虎牢之役謂<lb/>
　齊太子光先至于師故長于滕亳北之役謂齊太子<lb/>
　光宋向戌先至于鄭門于東門則亦以至之先後易<lb/>
　其序耳嗟夫春秋之時王政不綱典禮廢壊諸侯放<lb/>
　恣惟力是視不復以爵之貴賤計崇卑而專以國之<lb/>
　强弱相上下矣是故隠公之時滕薛朝魯而争長此<lb/>
<pb n="31b"/>
　猶皆侯爵也桓公之時魯以周班後鄭而鄭有郎之<lb/>
　戰則已不計爵次矣馴至春秋季世宋虢之會楚以<lb/>
　蠻夷而争晉先㰱春秋之終吳且争長于黄池而主<lb/>
　會矣雖然春秋于諸侯爵次之紊亂從主會者之所<lb/>
　為而不革者所以彰其失也宋虢先晉黄池以兩伯<lb/>
　言之所以抑其强也宋虢黄池待貶絶以見罪惡其<lb/>
　餘從主會者之所為不貶絕以見罪惡<lb/>
秋七月公至自伐鄭<lb/>
<pb n="32a"/>
　此至伐之始<lb/>
冬城向<lb/>
　熊過氏曰三年莒入之矣其介于莒魯之間故或因<lb/>
　其服而城之其後莒卒滅向而莒魯之争始于此矣<lb/>
　據下文十一月則此乃十月也十月在夏時為八月<lb/>
　農功未畢豈可興役<lb/>
十有一月衞侯朔出奔齊<lb/>
　左傳惠公構殺伋夀左公子洩右公子職怨公十一<lb/>
<pb n="32b"/>
　月二公子立公子黔牟惠公奔齊公羊傳天子不<lb/>
　能使衞小衆也穀梁傳天子召而不往也<lb/>
　王樵氏曰公穀皆謂朔獲罪于天子是時王靈不振<lb/>
　不發小衆與召而不往天王豈能遽討至慴朔而出<lb/>
　奔哉葢謀出左右公子而王與聞焉爾觀莊六年王<lb/>
　人子突救衞朔之復入放黔牟于周則朔之出黔牟<lb/>
　之立謀出二公子而王與聞明矣<lb/>
　張洽氏曰朔立已五年二公子不能獨逐之必因其<lb/>
<pb n="33a"/>
　陵蔑天子周室欲討而後二子得以行其志所以莊<lb/>
　六年王人子突救衞公羊之說必有所本<lb/>
　熊過氏曰往與東海季明徳論左氏序伋夀事明徳<lb/>
　指其事失實者衞宣烝夷姜生急子必不在先君時<lb/>
　及奪妻宣姜生夀曁朔則又當十七八年後自隠公<lb/>
　壬戌至桓公庚辰纔十九年朔雖已生僅可二三歲<lb/>
　耳然宣卒朔嗣已在桓十年計其時宜甫周歲尚在<lb/>
　襁褓何以不四年間遂見逐奔齊耶當宣姜惡急于<lb/>
<pb n="33b"/>
　宣朔少必不預聞而謂同構哉況宣公殺急及夀宜<lb/>
　如晉申生宋痤目君以殺若微者殺之姓名不登則<lb/>
　亦宜如衞縶稱盜而經一無所書則急夀之死果何<lb/>
　為者而二子乗舟亦何所指耶竊意宣姜從夫之諡<lb/>
　必如鄭武姜衞莊姜嫡妻之類而所奪乎急者當别<lb/>
　一齊女故記亦不稱宣姜也朔年已可君則未必奪<lb/>
　急妻以生者史記稱宣公以急為太子則或嫡出未<lb/>
　必夷姜所生也至乗舟之事當時不得于宣而出亡<lb/>
<pb n="34a"/>
　以死朔于次應立若謂黔牟與弟昭伯頑皆急母弟<lb/>
　為朔庶兄則衞人何以不立黔牟昭伯而立朔耶且<lb/>
　謂昭伯烝宣姜生戴文及宋桓許穆夫人是昭伯旣<lb/>
　生二子二女則于宣姜豈私烝哉而朔又方為君昭<lb/>
　伯庶兄豈有妻其母宣姜之理且謂齊人使昭伯烝<lb/>
　于宣姜不可强之則益遠于人情矣姦生子孕宜不<lb/>
　育諸公族安肯奉以為君而其女弟宋桓許穆又豈<lb/>
　肯娶以為夫人乎左氏必不足信也宣姜淫亂備載<lb/>
<pb n="34b"/>
　于詩惡本難掩然急夀之死則其自為無與于朔公<lb/>
　羊不察乃以王命絶之則是出于附會非春秋書奔<lb/>
　本意矣<lb/>
　熊氏之說本于宋洪氏實亦非也鄒肇敏曰按宣公<lb/>
　為桓公弟則莊公子也其庶母夷姜則莊公妾也莊<lb/>
　公卒而桓公立十三年入春秋至魯隠四年則衞桓<lb/>
　十六年矣其春為州吁所殺九月衞人殺州吁而宣<lb/>
　公晉以是冬立然則晉之烝姜而生伋子當在桓公<lb/>
<pb n="35a"/>
　之世計宣公即位伋年且長因以為太子而新臺之<lb/>
　築距此時亦或不遠其十九年間所生夀朔或巳幾<lb/>
　弱冠夀之能代兄使而朔之能同母愬兄亦無足怪<lb/>
　洪氏殆考之未悉耶劉向新序宣公子伋前母子也<lb/>
　夀與朔後母子也夀之母與朔謀欲殺太子伋而立<lb/>
　夀使人與伋乗舟于河中將沈而殺之夀知不能止<lb/>
　因與之同舟舟人不得殺伋方乗舟時伋傅母恐其<lb/>
　死也閔而作此詩夀閔其兄之且見害作黍離之詩<lb/>
<pb n="35b"/>
　又使伋之齊將使盜見載旌要而害之夀止伋伋不<lb/>
　可夀又與之偕行夀之母知不能止因戒曰夀無為<lb/>
　前也夀又為前竊伋旌以先行盜見而殺之伋至見<lb/>
　其代已死涕泣悲哀遂載其屍還至境而自殺君子<lb/>
　義此二人而傷宣公之聽讒也按此則宣公之欲殺<lb/>
　伋也亦多方矣使齊其再計也其先一段似于此詩<lb/>
　較切向博極羣書或有所本至以黍離為夀所作則<lb/>
　附會之說耳惟詩述云宣公殺其世子伋及母弟夀<lb/>
<pb n="36a"/>
　夫夀為伋母弟則又非宣姜所生此說更在左史前<lb/>
　尤為可據偽申公詩說祖劉向然未足憑也<lb/>
　諸侯失國名滅同姓名此出奔亦名何也國君争亂<lb/>
　乃出奔出奔之國必有二君未知其為朔與為黔牟<lb/>
　與故名之以為徵也如鄭突忽例<lb/>
丙戌○莊王二年<lb/>
十有七年○齊襄三晉緡十衞惠五黔牟元年蔡桓二<lb/>
　十卒鄭厲六昭二曹莊七陳莊五杞靖九宋莊十五<lb/>
<pb n="36b"/>
　秦武三楚武四十六<lb/>
春正月丙辰公會齊侯紀侯盟于黄<lb/>
　左傳平齊紀且謀衞故也<lb/>
　王樵氏曰朔在齊納朔齊志也以是會魯而魯因欲<lb/>
　以平紀其後齊卒納朔而紀不果平葢齊志在滅紀<lb/>
　特以虛言役魯而魯為所愚耳<lb/>
　黄紀地後屬齊地<lb/>
二月丙午公會邾儀父盟于趡<lb/>
<pb n="37a"/>
　左傳尋蔑之盟也<lb/>
　趡魯地<lb/>
　㑹公榖作及<lb/>
夏五月丙午及齊師戰于奚<lb/>
　左氏曰疆事也<lb/>
　齊魯交兵之始<lb/>
　奚魯地齊界<lb/>
　公闕夏字奚穀作郎<lb/>
<pb n="37b"/>
六月丁丑蔡侯封人卒<lb/>
秋八月蔡季自陳歸于蔡<lb/>
　蔡季獻舞當是兩人召季為君亦無明證蔡桓侯元<lb/>
　子季次當立桓侯欲立獻舞而嫉季季避之陳桓侯<lb/>
　卒蔡人召季于陳而季歸為是說也本之何休胡安<lb/>
　國曰蔡季者蔡桓侯之弟弟當立歸者善辭其說所<lb/>
　出杜預也鄭漁仲考之史曰蔡桓侯封人立十年卒<lb/>
　無嗣國人召其弟于陳立之是為哀侯獻舞其弟云<lb/>
<pb n="38a"/>
　者則所謂季者也予意蔡季去陳或以有故而出今<lb/>
　桓死自應復歸何休説公羊既如此榖梁傳季蔡之<lb/>
　貴者也如果為君不必言貴即左傳亦載蔡季歸于<lb/>
　蔡蔡人嘉之也業已君我不得言嘉季為賢公子蔡<lb/>
　所倚重君死而歸國柄有屬其語氣與魯季友相同<lb/>
　故召季為君無明證也季與獻舞實二人也<lb/>
癸已葬蔡桓侯<lb/>
　春秋諸侯葬皆稱公而蔡桓獨稱侯啖助曰蔡季之<lb/>
<pb n="38b"/>
　賢知請諡也人亦多愛其君者莫能愛君以禮而季<lb/>
　能行之此賢者之所以異于衆人也此臆說也葬稱<lb/>
　公臣子詞也禮有以隆為貴者有以多為貴者臣子<lb/>
　于君無不欲極其尊而稱願之非情歟理歟天下之<lb/>
　人皆用之吾何為獨不然蔡季惟賢是以知其必不<lb/>
　忍不稱公也杜氏曰傳寫之誤也是矣然考史記蔡<lb/>
　世家亦自可異史記世家各國君稱由伯而侯繇侯<lb/>
　而公皆以漸進如衞康侯七代為伯至頃侯賂周夷<lb/>
<pb n="39a"/>
　王乃命為侯可見若蔡本以國絕紹封是為蔡仲仲<lb/>
　子荒稱伯荒子稱宫侯自此至蔡滅史記皆以侯稱<lb/>
　曾無少進葢蔡為叛逆之後不敢進爵乃周家之法<lb/>
　不與他諸侯同也故春秋于桓侯卒聊一書之以徵<lb/>
　蔡實其餘從同同以見臣子辭耳乃前後不異而止<lb/>
　在桓侯則啖助請諡之說或亦不誣季子賢而能請<lb/>
　以尊周典夫子即賢季而幷書侯以著周法理或有<lb/>
　之啖助唐人其時古書多存必有所見不然何以言<lb/>
<pb n="39b"/>
　之鑿也<lb/>
　啖氏曰五等諸侯本國臣子皆稱之曰公葬旣不請<lb/>
　王命因而私諡為公從而書之以見非禮唯蔡桓稱<lb/>
　侯葢蔡季告王請謚王之䇿書則云諡曰某侯故特<lb/>
　書之明得禮也<lb/>
及宋人衞人伐邾<lb/>
　左氏宋志也邾宋争疆魯從宋志背趡盟而伐邾故<lb/>
　不書師不書人以見其不得已也奚之戰魯志也非<lb/>
<pb n="40a"/>
　魯辭也邾之伐魯勢也非魯志也<lb/>
冬十月朔日有食之<lb/>
　左傳初鄭伯將以高渠彌為卿昭公惡之辛夘弑昭<lb/>
　公立公子亹<lb/>
　昭公以世子稱春秋與之矣被弑不書魯與諸侯不<lb/>
　君忽也鄭亦不告魯亦不書也<lb/>
丁亥○莊王三年<lb/>
十有八年○齊襄四晉緡十一衞惠六黔牟二蔡哀侯<lb/>
<pb n="40b"/>
　獻舞元年鄭厲七子亹元年曹莊八陳莊六杞靖十<lb/>
　宋莊十六秦武四楚武四十七<lb/>
春王正月公會齊侯于濼<lb/>
　濼今濟南府歴城治西北入濟<lb/>
公與夫人姜氏遂如齊<lb/>
　公無與字<lb/>
夏四月丙子公薨于齊丁酉公之喪至自齊<lb/>
秋七月<lb/>
<pb n="41a"/>
　左傳齊侯師于首止子亹會之高渠彌相七月齊人<lb/>
　殺子亹而轘高渠彌祭仲逆鄭子于陳而立之祭仲<lb/>
　稱疾不從免鄭子子儀也<lb/>
　齊侯轘高渠彌討弑君之賊也不書<lb/>
冬十有二月己丑葬我君桓公<lb/>
　桓在位十八年元年二年十年十八年正月有王其<lb/>
　餘俱缺說者以為夫子惡桓之弑故削之桓已無王<lb/>
　不治其身而削王以示貶悖逆不更甚乎至王不班<lb/>
<pb n="41b"/>
　厯者亦非不必以劉炫之規也桓篇多闕經觀五年<lb/>
　春正月甲戌己丑二日可見然則無王者是闕文也<lb/>
<pb n="42a"/>
桓公列國本末<lb/>
桓王在東周初威靈尚在四五年兩聘于魯曾無一介<lb/>
之使往問于周何耶八年家父來聘葢為逆王后于紀<lb/>
耳其間必有從行之使齎送之禮然而魯史不必書也<lb/>
五年王奪鄭伯政鄭伯不朝王以諸侯伐鄭而鄭伯禦<lb/>
之戰于繻葛祝聃射王中肩齊魯不聞討逆天王不聞<lb/>
再舉鄭莊實為東周戎首而諸侯之助惡可見矣十五<lb/>
年天王使家父來求車十七年桓王崩魯亦不行送葬<lb/>
<pb n="42b"/>
之禮也王子儀有寵于桓王屬諸周公周公欲弑莊王<lb/>
而立王子克王殺周公黑肩子克奔燕遂為頹帶朝禍<lb/>
始與周相終害哉<lb/>
桓公二年宋弑其君桓公與會于稷以成宋亂納郜大<lb/>
鼎公不繇媒介而與齊成婚會齊侯于嬴受齊女于讙<lb/>
非禮也始以得婚好齊旣以主紀助突惡齊十三年有<lb/>
與紀鄭之戰十四年齊僖公卒而復與襄公通好有艾<lb/>
之會連年伐鄭總是黨邪十六年衞朔奔齊十七年合<lb/>
<pb n="43a"/>
齊紀于黄以謀衞也十八年公與文姜氏如齊而見拉<lb/>
彭生矣<lb/>
魯桓宋之甥也鄭虞其翼宋故桓元年盟越盟垂以固<lb/>
好奉璧以假田至二年宋君被弑與齊共成宋亂而莊<lb/>
公與宋之仇解矣夫固與齊黨者五年與齊侯如紀設<lb/>
計以助之與虢公争政有繻葛之戰憑陵王室鄭實戎<lb/>
首齊惡魯援紀也故十年鄭衞從齊有郎之戰十一年<lb/>
惡曹之盟同絶魯也十一年而莊公卒自是祭仲主忽<lb/>
<pb n="43b"/>
宋魯主突宋執祭仲而立厲公昭公奔衞向者宋本以<lb/>
輔突也而多為責賂鄭不堪命十二年魯及鄭更伐宋<lb/>
十四年宋伐鄭以報之十五年祭仲殺雍糾厲公奔蔡<lb/>
昭公復歸鄭乃厲公亦以是年入櫟而是冬之魯宋衞<lb/>
陳㑹于袲明年魯會宋衞陳蔡之伐鄭謀立突也十八<lb/>
年高渠彌弑昭公而立公子亹是年秋齊侯師于首止<lb/>
殺子亹而轘高渠彌祭仲逆鄭子于陳而立之是為子<lb/>
儀<lb/>
<pb n="44a"/>
鄭伯故不臣特以宋故假借王靈勉為委順與夷旣弑<lb/>
鄭不忌宋而無賴于王矣且無賴于魯矣故與王戰有<lb/>
繻葛之敗與魯惡有郎之師至十有一年鄭莊公卒而<lb/>
此奸方殄彼其生平好構離人父子兄弟以取利一死<lb/>
之後天還人反遂有家難而宋故持之特責賂太多鄭<lb/>
不堪命復與魯合而伐宋隠之世鄭為難于宋桓之世<lb/>
宋為難于鄭魯為突撓忽故謀定許欲定許又謀好齊<lb/>
十五年艾之盟是也突之未出也宋欲有所責故嘗伐<lb/>
<pb n="44b"/>
之突之旣出也宋懼無所得故求納之始宋不和而魯<lb/>
以鄭伐宋及突已奔而魯與宋伐鄭反覆為雲雨總以<lb/>
賄故也<lb/>
齊僖公入桓公為二十年元年而成宋亂三年與魯婚<lb/>
五年與鄭偽如紀而欲以襲之不果惡魯之助紀也十<lb/>
年與魯有郎之戰十一年與紀魯有惡曹之盟至莊公<lb/>
卒齊助鄭忽十三年同宋衞與鄭紀戰十四年齊僖公<lb/>
亦卒齊僖惟利是視聽鄭所為外傳予以小伯妄矣襄<lb/>
<pb n="45a"/>
公繼立會魯于艾以定許也反父之助忽者而又與魯<lb/>
同助突淫親妺殺魯桓齊襄四年事也<lb/>
桓二年宋公被弑四國有賂宋弱則衞孤鄭亦無虞于<lb/>
衞矣夫鄭結齊而宋結衞者也今二仇旣解助鬬者何<lb/>
為哉于是衞與齊胥命于蒲焉五年從王伐鄭十年從<lb/>
齊與魯戰于郎十二年衞宣公晉卒惠公朔立十四十<lb/>
五十六年三同宋伐鄭已二公子怨公立公子黔牟而<lb/>
惠公奔齊<lb/>
<pb n="45b"/>
桓五年陳侯鮑卒陳佗殺太子免而代之已從王伐鄭<lb/>
陳人與焉六年經書蔡人殺陳佗二傳謂佗淫獵于蔡<lb/>
蔡人殺之而程子曰蔡桓侯殺之書人同于討賊也厲<lb/>
公立魯欲平宋鄭故十一年陳從魯有折之盟十二年<lb/>
厲公卒莊公立十六年宋魯伐鄭無不同也<lb/>
桓二年殤公被弑齊陳鄭魯四國成亂卒立公子馮為<lb/>
莊公鄭莊公卒家難更甚宋稱師助突執仲旣鄭不堪<lb/>
命而背宋故十一年冬宋與魯為折夫鍾闞三會而十<lb/>
<pb n="46a"/>
二年穀丘虛龜又三㑹焉宋公將牢太甚而辭平十二<lb/>
年魯與鄭有武父之盟遂伐宋宋莊之得國鄭力也鄭<lb/>
突之得國宋力也宋莊前固有賂今宋以已之前日望<lb/>
鄭而不副安得無宋之戰哉十四年宋以四國伐鄭報<lb/>
宋之戰也曁十五年十六年宋凡伐鄭者三<lb/>
桓二年蔡侯鄭伯會于鄧傳曰始懼楚也五年從王伐<lb/>
鄭蔡人為首六年蔡人殺陳佗十一年魯納鄭突故屢<lb/>
與宋盟而折之盟與十四年伐鄭蔡亦與焉十五年鄭<lb/>
<pb n="46b"/>
伯突又出奔蔡蔡與突比明矣十七年蔡桓侯卒而蔡<lb/>
季自陳歸<lb/>
桓二年蔡鄭懼楚而有鄭之會終春秋蔡兩受慘鄭日<lb/>
受兵此其兆見矣八年楚伐隨隨及楚平九年楚伐鄧<lb/>
十一年楚屈瑕盟貳軫敗鄖師于蒲騷十二年楚伐絞<lb/>
十三年楚伐羅師敗莫敖縊于荒谷羣帥囚于冶父以<lb/>
聽刑<lb/>
魯于諸小國惟待紀有禮謀之于齊六年有郕之會徼<lb/>
<pb n="47a"/>
之于王八年有后之逆四邑二姬詳書于冊可謂善其<lb/>
始終矣杞亦小國也玉帛不具便爾干戈二年七月杞<lb/>
侯來朝而九月入杞傳曰討不敬也夫豈幣之未將哉<lb/>
三年公㑹杞侯于郕杞求成也十五年許叔因突忽之<lb/>
亂乃得以間入許公會齊侯于艾謀定許也葢定許所<lb/>
以撓忽耳八年秋伐邾自隠七年公伐邾之後至今邾<lb/>
子未嘗一來故有是舉十七年二月方與邾儀父盟于<lb/>
趡以為尋蔑之盟復修舊好矣而八月及宋衞人伐邾<lb/>
<pb n="47b"/>
何也葢為宋所令不得顧耳<lb/>
二年滕子來朝○六年寔來○七年穀伯綏鄧侯吾離<lb/>
來朝○九年曹伯使其世子射姑來朝○十五年邾人<lb/>
牟人葛人來朝○二年公及戎盟于唐六年北戎伐齊<lb/>
三年曲沃武公伐翼獲翼侯七年曲沃伯誘小子侯殺<lb/>
之八年滅翼○十年虢仲譛其大夫詹父子王詹父有<lb/>
辭以王師伐之虢公奔虞<lb/>
三年芮伯萬多寵人其母芮姜惡之逐居于魏四年王<lb/>
<pb n="48a"/>
師秦師圍魏執芮伯以歸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋辯義卷四<lb/>
</p>
<p>
</p>
  </div>
</body>
</text>
</TEI>
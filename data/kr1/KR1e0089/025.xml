<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷二十五</head>
    <p>
<pb n="1a"/>
欽定四庫全書卷<lb/>
　春秋辯義卷二十五　　　明　卓爾康　撰<lb/>
昭公三<lb/>
壬午○敬王元年<lb/>
二十有三年○晉頃七齊景二十九衛靈十六蔡悼三<lb/>
　卒鄭定十一曹悼五陳惠十一杞平十七宋元十三<lb/>
　秦哀十八楚平十呉僚八<lb/>
春王正月叔孫婼如晉<lb/>
<pb n="1b"/>
　趙子常曰為取邾師故晉人來討也<lb/>
癸丑叔鞅卒<lb/>
晉人執我行人叔孫婼<lb/>
　邾人愬于晉故晉執之<lb/>
　或曰諸侯有罪盟主當以罪討之不當執其使者故<lb/>
　書行人譏晉之執使人也予曰非此之説也不當執<lb/>
　行人葢謂兵交使者在其間耳諸國一有罪而即興<lb/>
　師動衆不亦勞乎執其行人以警之或令其服罪返<lb/>
<pb n="2a"/>
　正足矣晉之譏在范獻子求貨在受季孫之計不在<lb/>
　此執也<lb/>
　婼公榖作舎<lb/>
晉人圍郊<lb/>
　胡傳按左氏晉籍談荀躒帥師軍于侯氏箕遺樂徴<lb/>
　濟師軍其東南正月二師圍郊郊子朝邑也既不書<lb/>
　大夫之名氏又不稱師而曰晉人微之也所謂以其<lb/>
　事而微之者也當是時天子蒙塵晉為方伯不奔問<lb/>
<pb n="2b"/>
　官守省視器具徐遣大夫徃焉勤王尊主之義若是<lb/>
　乎書晉人圍郊而罪自見矣<lb/>
　熊過氏曰郊者何周邑也而有子朝之黨不係之周<lb/>
　土無二王以别于諸侯也與圍温一耳<lb/>
　趙氏曰子頽之亂虢鄭成復辟之功子帶之亂晉文<lb/>
　成復辟之功雖其績甚偉然皆臣子之分所當為故<lb/>
　皆不書子朝之亂晉籍談荀躒以十月帥師納王于<lb/>
　王城而王師敗績于郊十一月王子猛卒敬王即位<lb/>
<pb n="3a"/>
　十二月晉師軍于隂于侯氏于谿泉次于社閏月晉<lb/>
　箕遺樂徴右行詭濟師取前城軍其東南王師軍于<lb/>
　京楚辛丑伐京毁其西南春正月二師圍郊郊鄩潰<lb/>
　王使告間遂還亂未弭而王告間必二卿不親兵師<lb/>
　不肅也明年三月晉侯使景伯涖問周故于介衆乃<lb/>
　辭子朝不納其使則前是豈無觀望之罪乎既而徴<lb/>
　㑹于諸侯則曰明年㑹于黄父謀納王則又曰明年<lb/>
　其怠于勤王如此故經書圍郊居狄泉立子朝以著<lb/>
<pb n="3b"/>
　其罪<lb/>
　郝仲輿曰書圍郊志不急也郊不繫周非周也王者<lb/>
　無外所以尊之内稱不備所以親之<lb/>
夏六月蔡侯東國卒于楚<lb/>
　朱東國蔡二子皆奔于楚必楚受朱訴而拘東國<lb/>
秋七月莒子庚輿來奔<lb/>
　趙子常曰于是郊公歸何以不書庚輿復見出則郊<lb/>
　公之歸固其所也故庚輿以接我書來奔而郊公之<lb/>
<pb n="4a"/>
　歸不復詳矣<lb/>
戊辰呉敗頓胡沈蔡陳許之師于雞父胡子髠沈子逞<lb/>
滅獲陳夏齧<lb/>
　左傳呉人伐州來楚薳越帥師及諸侯之師奔命救<lb/>
　州來呉人禦諸鍾離子瑕卒楚師熸書曰胡子髠沈<lb/>
　子逞滅獲陳夏齧君臣之辭也不言戰楚未陳也<lb/>
　蘇子繇曰呉伐州來楚薳越帥師及諸侯之師救之<lb/>
　呉公子光先敗六國之師遂奔春秋書諸侯之師未<lb/>
<pb n="4b"/>
　有畧而不序者今畧而不序何也頓胡沈皆君也蔡<lb/>
　陳許皆大夫也将言及其君與大夫戰則未陳也将<lb/>
　言敗其君與大夫則胡子沈子滅陳大夫獲不可止<lb/>
　言敗也故畧言敗其師而詳其滅獲于後葢亦記事<lb/>
　之宜也且序其敗不以國之大小而以君大夫為先<lb/>
　後則亦微見之矣<lb/>
　熊過氏曰雞父楚地也未陣而緩以取之曰敗頓呉<lb/>
　沈夷也而躋之蔡陳許之上背晉即吳春秋一施之<lb/>
<pb n="5a"/>
　而巳胡子謂以君大夫序叔孫舎曰列國之卿當小<lb/>
　國之君况夷狄乎是春秋本外之也滅者身殱而國<lb/>
　亡之稱雞父𨽻今夀州霍丘西南其地北與州來界<lb/>
　胡沈𨽻潁州夀潁北界君殺則國滅矣胡沈以身滅<lb/>
　為文胡子所謂自取焉是也不言楚楚未接也當是<lb/>
　時楚師殿後實以六國先嘗之六國既敗則楚師遂<lb/>
　奔而未嘗與呉接戰矣故不書楚見楚之畏呉以愚<lb/>
　六國呉之强勁而無楚也<lb/>
<pb n="5b"/>
　姜廷善曰雞父杜預云安豐縣有鷄備亭在其南即<lb/>
　此安豐今夀州南有安豐鄉乃故安豐縣也今為霍<lb/>
　丘縣<lb/>
　父榖作甫逞公作楹榖作盈<lb/>
天王居于狄泉<lb/>
　天王敬王稱天王者既崩已踰年也公羊傳天子未<lb/>
　三年不稱王此踰年爾則其稱王何趙子常曰必三<lb/>
　年然後稱王謂宅憂而未出命也春秋侯國之史也<lb/>
<pb n="6a"/>
　諸侯皆踰年稱公而天子未三年不稱王非所以明<lb/>
　尊尊也<lb/>
　洛陽故城在河南府城東洛水北即成周也其時成<lb/>
　周自為一城而狄泉在其西南云居于狄泉可見不<lb/>
　在成周故城内也至二十二年城成周然後遶狄泉<lb/>
　入城内耳<lb/>
　姜廷善曰是時敬王欲入成周而成周人黨子朝故<lb/>
　未得入欲入王城先儒謂子朝黨多在王城不知劉<lb/>
<pb n="6b"/>
　單已在王城矣當不復有子朝黨于此而敬王之立<lb/>
　必自有擁之者亦非劉單所奉以為主也故亦不得<lb/>
　入王城而居狄泉葢畏劉單之専制而姑居此以待<lb/>
　事定至晉納王入成周子朝奔楚俟諸侯之城成周<lb/>
　也然後擴而大之併狄泉亦入成周城内于是遂即<lb/>
　此為王都定居焉而不復還居前此之王城矣左氏<lb/>
　謂敬王為劉單所立其以王如劉為避子朝也説俱<lb/>
　未信<lb/>
<pb n="7a"/>
　郝仲輿曰天王敬王丐也猛卒丐立春秋不王猛而<lb/>
　王丐何也猛立于單劉之手丐自立也猛不踰年卒<lb/>
　敬王立四十有二年為共主久矣君臣之義久則定<lb/>
　稱天王而絀猛朝不二之義也居狄泉在外也立子<lb/>
　朝據王城也<lb/>
尹氏立王子朝<lb/>
　簒位不書此其書立何趙氏曰以佚賊也非徒然也<lb/>
　昔子頹之亂鄭虢克復而討子頹不及一年今子朝<lb/>
<pb n="7b"/>
　之亂敬王蒙塵四年而甫定尹召猶以子朝奔楚聲<lb/>
　勢既大時日又久則子朝之立不可不志矣蘇子繇<lb/>
　曰王猛敬王當立也故不言其立書子朝之立明其<lb/>
　不當立也且尹氏立之非周人之欲立則與衛人立<lb/>
　晉異矣<lb/>
八月乙未地震<lb/>
冬公如晉至河有疾乃復<lb/>
　為叔孫故如晉<lb/>
<pb n="8a"/>
　左傳楚囊瓦為令尹城郢沈尹戌曰子常必亡郢苟<lb/>
　不能衛城無益也古者天子守在四夷天子卑守在<lb/>
　諸侯諸侯守在四鄰諸侯卑守在四竟慎其四竟結<lb/>
　其四援民狎其野三務成功民無内憂而又無外懼<lb/>
　國焉用城今呉是懼而城于郢守已小矣卑之不獲<lb/>
　能無亡乎若敖蚡冒至于武文土不過同慎其四竟<lb/>
　猶不城郢今土數圻而郢是城不亦難乎<lb/>
　至河下公榖又有公字<lb/>
<pb n="8b"/>
癸未○敬王二年<lb/>
二十有四年○晉頃八齊景三十衛靈十七蔡昭公申<lb/>
　元年鄭定十二曹悼六陳惠十二杞平十八卒宋元<lb/>
　十四秦哀十九楚平十一呉僚九<lb/>
春王二月丙戌仲孫貜卒婼至自晉<lb/>
　王樵氏曰按左氏榖梁無叔孫氏左氏曰婼至自晉<lb/>
　尊晉也杜預曰貶婼族所以尊晉婼行人故不言罪<lb/>
　已葢以意如至自晉傳言尊晉罪已意如以罪見執<lb/>
<pb n="9a"/>
　宜有罪也婼本使人不應見執故尊晉而已内大夫<lb/>
　行還皆不書至異于公也今此二人執而見釋更以<lb/>
　書至見義也夫生事疆埸侵奪寡小罪在季氏而晉<lb/>
　不能討徒能加怒于使人君子葢賤晉之偷也何尊<lb/>
　晉之有若以為推魯之心魯之于晉畏威而强服亦<lb/>
　未嘗知罪而悔則尊晉罪已亦非魯人之心也意如<lb/>
　之不氏一事而再見卒名耳婼公羊作舎而有叔孫<lb/>
　字胡氏因以為春秋特書氏以賢之亦非經意<lb/>
<pb n="9b"/>
　劉氏曰婼不忍自同于季氏而謀納公正也不忍見<lb/>
　欺于季氏而反自殺忠也故因其可褒而褒之三傳<lb/>
　皆無叔孫公羊獨有此似聖人本意所謂辭繁而不<lb/>
　殺者也<lb/>
　公羊有叔孫字婼作舎<lb/>
夏五月乙未朔日有食之<lb/>
　左傳梓慎曰将水昭子曰旱也日過分而陽猶不克<lb/>
　克必甚能無旱乎陽不克莫将積聚也<lb/>
<pb n="10a"/>
　沈長卿曰梓慎與叔孫昭子皆據秋分為衡量而揣<lb/>
　之一觀于已然而卜隂之極盛謂其将水一竟于未<lb/>
　然而卜陽之極鬱謂其将旱至秋八月果大雩次年<lb/>
　秋七月上辛大雩季辛又雩則昭子之言騐而梓慎<lb/>
　之言不驗獨怪慎以術鳴于世者反出士大夫所見<lb/>
　下也此與子産折禆竈之請相似若謂儒者信理賢<lb/>
　于方術家之憑數則老生常談予未敢以為然<lb/>
秋八月大雩<lb/>
<pb n="10b"/>
丁酉杞伯郁釐卒<lb/>
　郁公作鬱<lb/>
冬呉滅巢<lb/>
　左傳楚子為舟師以畧呉疆王及圉陽而還呉人踵<lb/>
　楚而邊人不備遂滅巢及鍾離而還沈尹戌曰亡郢<lb/>
　之始于此在矣<lb/>
　巢楚之附庸書呉入州來者著陵楚之漸書呉滅巢<lb/>
　者著入郢之漸<lb/>
<pb n="11a"/>
𦵏杞平公<lb/>
甲申○敬王三年<lb/>
二十有五年○晉頃九齊景三十一衛靈十八蔡昭二<lb/>
　鄭定十三曹悼七陳惠十三杞悼公成元年宋元十<lb/>
　五卒秦哀二十楚平十二呉僚十<lb/>
春叔孫舎如宋<lb/>
　左傳春叔孫婼聘于宋季公若之姊為小邾夫人生<lb/>
　宋元夫人生子以妻季平子昭子如宋聘且逆之<lb/>
<pb n="11b"/>
　趙子常曰内大夫外如非聘而不言事者四傳曰公<lb/>
　孫茲如牟娶焉臧文仲以陳衛之睦也欲求好于陳<lb/>
　文六年夏季文子聘于陳且娶焉聲伯如莒逆也季<lb/>
　公若之姊為小邾夫人生宋元夫人生子以妻季平<lb/>
　子昭子如宋聘且逆之今考陳自季友女叔交聘之<lb/>
　後未嘗繼好使魯人果以脩好而聘陳無不報之理<lb/>
　襄公之世聘宋者二一通嗣君一報其聘昭十一年<lb/>
　宋元公立來朝以通嗣君而已昭公之世三家分魯<lb/>
<pb n="12a"/>
　聘晉聘楚之外無脩好姻隣之禮何能專聘于宋季<lb/>
　孫如陳叔孫如宋或因逆而私覿或因逆而聘則有<lb/>
　之葢季孫所娶者宋公之女則假君命以聘而逆焉<lb/>
　亦因逆而聘也左氏謂二子皆因聘而逆非事實矣<lb/>
　古無大夫冠禮而有其昏禮則大夫婚禮與士不同<lb/>
　其書已亡不知得親迎與否禮重大婚而國卿非一<lb/>
　人以君命行宜不為過禮大夫非君命不越竟請于<lb/>
　公而行故書于策見國卿出入之重也然不可直書<lb/>
<pb n="12b"/>
　逆女者嫌為君逆也季孫人臣而使卿逆彊僣甚矣<lb/>
　以其事不可書故但言如也杜氏于茲與嬰齊亦皆<lb/>
　言因聘而逆乃非左氏之失魯于齊等之國非報聘<lb/>
　結盟通嗣君未嘗專聘牟莒小國何聘之有内臣書<lb/>
　如不必皆聘明矣<lb/>
　熊過氏曰春秋内大夫出者其私皆言故傳云為季<lb/>
　氏逆婦非也非國君無代逆者逆無有以其僚友弟<lb/>
　兄代者且意如見經至是十五年計其齒長矣又十<lb/>
<pb n="13a"/>
　三年而斯已代父専政斯豈宋女所出耶以是知傳<lb/>
　誤矣<lb/>
　婼公榖作舎<lb/>
夏叔詣㑹晉趙鞅宋樂大心衛北宫喜鄭游吉曹人邾<lb/>
人滕人薛人小邾人于黄父<lb/>
　左傳謀王室也<lb/>
　熊過氏曰黄父即黒壤晉地于是天王謂之東王子<lb/>
　朝謂之西王前年三月晉侯使涖問周故期以明年<lb/>
<pb n="13b"/>
　而復為黄父之㑹諸侯不至但合諸大夫以謀之不<lb/>
　于周而于晉地曰明年将納王春秋之書是㑹前不<lb/>
　屬狄泉之居後不屬成周之入説者以為無益于天<lb/>
　王是已是故又明年而荀躒趙鞅之師出天王書入<lb/>
　而晉師克鞏不書不以討子朝予晉也而胡子以為<lb/>
　免于貶非矣二年王入成周劉單之力也諸大夫皆<lb/>
　不與焉故春秋無美辭<lb/>
　詣公榖作倪大心公作世<lb/>
<pb n="14a"/>
有鸜鵒來巢<lb/>
　邵氏曰按先天卦圖言天下将治則氣自北而南天<lb/>
　下将亂則氣自南而北禽鳥飛類得氣之先周禮鸜<lb/>
　鵒不踰濟而至魯則氣南而北之驗也自此晉霸不<lb/>
　競呉楚越皆以南夷迭主夏盟幾于改物則知鸜鵒<lb/>
　之來不但巢居為異昭公出奔之祥特其一而已<lb/>
　郝仲輿曰傳曰書所無非也世謂鸜鵒不踰濟濟水<lb/>
　在魯鸜鵒非絶無一名鳲鳩性不能巢而孚子穴中<lb/>
<pb n="14b"/>
　故以名司空時居鵲巢故詩云維鵲有巢維鳩居之<lb/>
　以比國君夫人無成有終妻道臣道也而來巢是無<lb/>
　成知始臣擅君之象非為書所無耳傳又謂文成世<lb/>
　有童謡昭公出奔死乾侯定公繼立皆詳之按文成<lb/>
　去昭百有餘年矣豈童謡先若此其明告耶葢修飾<lb/>
　附㑹之辭<lb/>
　沈長卿曰南齊時孝子劉瓛廬墓鸜鵒不來山者三<lb/>
　年釋服還家則仍至人以為孝徳所感然則鸜鵒豈<lb/>
<pb n="15a"/>
　不祥之鳥耶<lb/>
　鸜又作鴝公作鸛<lb/>
秋七月上辛大雩季辛又雩<lb/>
九月己亥公孫于齊次于陽州<lb/>
　左傳公若郈昭伯臧昭伯大夫怨平子謀去季氏臧<lb/>
　孫以難告郈孫以可勸告子家懿伯懿伯曰讒人以<lb/>
　君徼倖事若不克君受其名不可為也舎民數世以<lb/>
　求克事不可必也且政在焉其難圖也公退之辭曰<lb/>
<pb n="15b"/>
　臣與聞命矣言若洩臣不獲死乃館于公叔孫昭子<lb/>
　如闞公居于長府九月戊戌伐季氏殺公之于門遂<lb/>
　入之平子登臺而請曰君不察臣之罪使有司討臣<lb/>
　以干戈臣請待于沂上以察罪弗許請囚于費弗許<lb/>
　請以五乗亡弗許子家子曰君其許之政自之出久<lb/>
　矣隱民多取食焉為之徒者衆矣日入慝作弗可知<lb/>
　也衆怒不可蓄也君必悔之弗聽郈孫曰必殺之公<lb/>
　使郈孫逆孟懿子叔孫氏之司馬鬷戾言于其衆曰<lb/>
<pb n="16a"/>
　若之何莫對又曰我家臣也不敢知國凡有季氏與<lb/>
　無于我孰利皆曰無季氏是無叔孫氏也鬷戾曰然<lb/>
　則救諸帥徒以徃陷西北隅以入公徒釋甲執氷而<lb/>
　踞遂逐之孟氏執郈昭伯殺之于南門之西遂伐公<lb/>
　徒子家子曰諸臣偽刼君者而負罪以出君止意如<lb/>
　之事君也不敢不改公曰余不忍也與臧孫如墓謀<lb/>
　遂行己亥公孫于齊次于陽州<lb/>
　胡侍講曰次于陽州待齊命也<lb/>
<pb n="16b"/>
　姜廷善曰按意如之無君甚矣豈肯有登臺之請請<lb/>
　察罪于沂上請囚于費請以五乗亡乎即有之亦是<lb/>
　詐情知公必不能勝而姑為是説以相欵爾至於叔<lb/>
　舎仲孫何忌皆賢大夫舎方不欲舎中軍何忌方居<lb/>
　喪學禮未與國事寕肯縱其司馬陷西北隅以救季<lb/>
　氏寕肯殺郈昭伯以伐公徒葢當時季氏自文其奸<lb/>
　有此一種議論而左氏誤信傳聞故輕載於史傳如<lb/>
　此要未足為信據也季氏曰意如忿然逐君無復臣<lb/>
<pb n="17a"/>
　禮此易明之惡也而傳皆歸咎于公若季氏本無罪<lb/>
　者大失是非之正矣<lb/>
　王樵氏曰按史記是年孔子適齊答景公問政有君<lb/>
　君臣臣父父子子之語斯言人但知其為景公而發<lb/>
　不知其微意所在殆亦為魯事而發也<lb/>
　己亥榖作乙亥陽公作楊<lb/>
　陽州齊魯境上邑<lb/>
齊侯唁公于野井<lb/>
<pb n="17b"/>
　胡侍講曰唁者弔也生事曰唁死事曰弔齊侯唁公<lb/>
　于野井以遇禮相見孔子曰其禮與其辭足觀矣言<lb/>
　其無納公之實也<lb/>
　今濟南府禹城縣有野井<lb/>
冬十月戊辰叔孫婼卒<lb/>
　李亷氏曰昭公之孫由于叔孫氏之司馬昭子既歸<lb/>
　倘正鬷戾之罪而誅之亦庶足以剪季氏之羽翼而<lb/>
　徐為之圖今乃付之無可奈何不及甯俞遠矣祈死<lb/>
<pb n="18a"/>
　之説不可信此年春昭子在宋樂祈已知其將死則<lb/>
　昭子實病終耳姜廷善曰意如在當時權勢己盛舎<lb/>
　欲助公以伐之力所不能李氏濓欲其正鬷戾之罪<lb/>
　而誅之恐亦力所不能也惟欲謀安衆而後納公此<lb/>
　最策之善者惜乎天奪之速而不克遂其志爾<lb/>
　郝仲輿曰叔孫婼之死後矣方昭公之謀季孫也婼<lb/>
　無故而如闞其真不知耶其知之而先去以避耶其<lb/>
　已授指于鬷戾而預為備邪不然季孫已歸命矣鬷<lb/>
<pb n="18b"/>
　戾輒敢帥其徒以伐公邪其語于衆曰無季氏是無<lb/>
　叔孫也此非婼肝膈之要邪國有難而執政不赴君<lb/>
　出而後歸歸無一言詰鬷戾讓季孟而從公于齊故<lb/>
　公徒欲殺之而乃甘言于幄許納公間道脱歸竟無<lb/>
　所短長以死何耶左氏為祈死之誕説世儒遂以婼<lb/>
　為社稷臣豈仲尼之意乎或者曰大夫卒公不與小<lb/>
　歛不日今公出亦日為之解曰公在外非無恩理窮<lb/>
　辭遁春秋無此例也<lb/>
<pb n="19a"/>
十有一月己亥宋公佐卒于曲棘<lb/>
　公羊傳曲棘者何宋之邑也諸侯卒其封内不地此<lb/>
　何以地憂内也宋元意如之外舅也而求納公説者<lb/>
　以為正倫恤患而不匿其私親故雖卒于封内而特<lb/>
　書其地以别之然春秋不若是之隱也葢宋公為公<lb/>
　故如晉行至曲棘而卒著其所卒之地以見其勤魯<lb/>
　耳非以地旌其憂内也<lb/>
　今開封府杞縣城中有曲棘里<lb/>
<pb n="19b"/>
十有二月齊侯取鄆<lb/>
　公羊傳外取邑不書此何以書為公取之也<lb/>
　齊何以取鄆之易也季氏深結梁丘據必不納公于<lb/>
　魯而又不可居公于齊故隂使取鄆而隂授之俾齊<lb/>
　侯以此居公可以安其身耳<lb/>
乙酉○敬王四年<lb/>
二十有六年○晉頃十齊景三十二衛靈十九蔡昭三<lb/>
　鄭定十四曹悼八陳惠十四杞悼二宋景公欒元年<lb/>
<pb n="20a"/>
　秦哀二十一楚平十三卒呉僚十一<lb/>
春王正月𦵏宋无公<lb/>
三月公至自齊居于鄆<lb/>
　左傳魯地也<lb/>
夏公圍成<lb/>
　齊侯謀納公幸臣梁丘據餌季氏之貨獻謀于齊侯<lb/>
　而齊侯聽之使公子鉏帥師從公而以取成先嘗焉<lb/>
　則當書公以齊師圍成否則曰公及齊師圍成可也<lb/>
<pb n="20b"/>
　而曰公圍成者惡齊之所為雖得其師不足以也且<lb/>
　我有成而令人圍之而貸之可耻甚矣故書曰公圍<lb/>
　成使成大夫偽降以牽留齊師成備而後薄與之戰<lb/>
　齊人皆無鬭心所謂若其無成君無辱焉特是以復<lb/>
　于齊侯齊侯亦姑有所借口以塞魯君之意而已使<lb/>
　人讀之千古尚有遺恨<lb/>
秋公㑹齊侯莒子邾子杞伯盟于鄟陵<lb/>
　左傳謀納公也<lb/>
<pb n="21a"/>
　廬陵李氏曰鄟陵之盟乃齊侯假納公之大義以為<lb/>
　紏合之謀此于鹹于沙之漸也使能充此志則復北<lb/>
　杏之業何難哉既而卒不能納公則叛伯而已矣故<lb/>
　陳氏得之春秋無貶詞亦望之也<lb/>
　陳氏曰此參盟也參盟自齊桓以來未之有也于是<lb/>
　再見何晉不復主盟矣十六年齊徐莒郯嘗盟于蒲<lb/>
　遂十九年宋邾郳嘗盟于蟲則諸侯有不待伯主而<lb/>
　自盟㑹者矣于是書以晉之不復主盟也晉不復主<lb/>
<pb n="21b"/>
　盟而後齊專盟矣<lb/>
　齊侯怵于邪説為義不終是時公方信任晏子何無<lb/>
　一言及之予以為不克納公于魯者以梁丘據也有<lb/>
　此鄟陵之舉者晏子也<lb/>
公至自㑹居于鄆<lb/>
　榖梁傳至自㑹道義不外公也<lb/>
九月庚申楚子居卒<lb/>
冬十月天王入于成周<lb/>
<pb n="22a"/>
　左傳冬十月王起師于滑遂次于尸十二月晉師克<lb/>
　鞏召伯遂逐王子朝逆王于尸及劉子單子盟王入<lb/>
　于成周晉師使成公般戍周而還<lb/>
　高忠憲曰晉知躒趙鞅帥師納王于成周使成公般<lb/>
　戍周而還不書者罪晉也敬王居狄泉三年矣至是<lb/>
　始入焉其不急君父之罪大矣入者難詞成周者東<lb/>
　周下都洛誥所謂我又卜瀍水東者是也不遂入王<lb/>
　城者子朝之餘黨在也<lb/>
<pb n="22b"/>
　陳氏傳曰昔者恵王出入皆不書襄王雖書出猶不<lb/>
　書入也于是悼王自皇敬王自狄泉則曷為皆書入<lb/>
　幸之也王室亂矣入無足諱焉爾于成周猶未得王<lb/>
　都也<lb/>
　汪氏曰成周在王城之東故公羊以為東周萇𢎞謂<lb/>
　敬王為東王子朝為西王也然左傳記王入于荘宫<lb/>
　杜氏注荘宫在王城則敬王亦入王城矣三十二年<lb/>
　書城成周葢敬王畏子朝黨入王城而弗居遂定都<lb/>
<pb n="23a"/>
　成周也天子之都必稱之曰京師故襄二十四年齊<lb/>
　人城郟而叔孫豹賀城書曰如京師三十二年城成<lb/>
　周晉人執宋仲幾亦曰執之于京師京師衆大之統<lb/>
　㑹天子之居必以衆大言之也悼王入王城敬王入<lb/>
　成周皆不稱京師而以地名書之著其衰弱不能自<lb/>
　振與列國之諸侯無以異耳其不稱京師者見天王<lb/>
　之失尊也其稱京師者示天下之當尊也晉師克鞏<lb/>
　不書以晉頃之定朝者怠也<lb/>
<pb n="23b"/>
　漢河南縣者即郟鄏武王遷九鼎周公營東都于雒<lb/>
　陽是為王城漢雒陽縣者周公于東京之旁又置一<lb/>
　邑曰成周即下都遷殷頑民于此是為成周王城曰<lb/>
　東都葢以鎬京為周之西都相對而言也成周為下<lb/>
　都葢以王城為洛之上都相對而言也平王東遷定<lb/>
　都于王城子朝之亂王城為所據故敬王入于成周<lb/>
　而居焉後竟定都成周左氏叙王入成周在子朝奔<lb/>
　楚之後今依經正之<lb/>
<pb n="24a"/>
尹氏召伯毛伯以王子朝奔楚<lb/>
　左傳七月劉子以王出次于渠王城人焚劉王宿于<lb/>
　禇氏次于萑谷入于胥靡次于滑晉知躒趙鞅帥師<lb/>
　納王王起師于滑遂次于尸晉師克鞏召伯盈逐王<lb/>
　子朝子朝及召氏之族毛伯得尹氏固南宫嚚奔楚<lb/>
　召伯逆王于尸王入于成周<lb/>
　范守已氏曰據左氏所云則是晉師納之也其書天<lb/>
　王入于成周者見世嫡之正自能得國不假諸侯之<lb/>
<pb n="24b"/>
　翊戴而諸侯勤王分所當為亦不得以為功也成周<lb/>
　王之下都入成周則得王都矣不曰京師者京師二<lb/>
　都之總名也子朝奔楚而書以者罪尹氏召伯毛伯<lb/>
　也不有立之其又焉奔立之于前而奔之于後子朝<lb/>
　之禍皆三氏為之耳故書以以罪之自古禍亂之作<lb/>
　皆其羣小成之而上之人受其名春秋之誅尹氏輩<lb/>
　所以為天下後世亂臣之戒者嚴且切哉召伯逐子<lb/>
　朝而迎王可謂反正矣而春秋與尹氏同誅者禍人<lb/>
<pb n="25a"/>
　于危亡而後鬻之以為利天下之大惡必歸焉春秋<lb/>
　肯為原之耶<lb/>
　沈長卿曰按傳晉師克鞏乃荀躒趙鞅帥師納王而<lb/>
　子朝之告諸侯亦曰晉為不道是攝是贊則晉有功<lb/>
　於周明矣經顧没之但書十月天王入于成周葢罪<lb/>
　晉之慢也桓文定王室之難在俄頃間而克鞏之師<lb/>
　遲至六年必待其告急而後勤王功不掩罪尚可謂<lb/>
　盟主乎然書天王入而不書劉單之以則王之能自<lb/>
<pb n="25b"/>
　强與晉之能復辟俱隱然言外矣尹氏子爵也經列<lb/>
　諸毛召二公之上以辜分首從不以爵序先後也立<lb/>
　子朝者尹氏以之奔楚者亦尹氏召毛直黨逆者耳<lb/>
　左氏叙此既混而叙召伯微與經戾葢召伯盈于子<lb/>
　朝初冀其成而附之後逆其敗而逐之以迎敬王首<lb/>
　鼠反覆如是則與子朝情好不終已大開釁隙又安<lb/>
　得仍從尹氏後而與朝奔楚乎經于天王入成周下<lb/>
　書尹氏召伯毛伯以王子朝奔楚顛末井井傳増出<lb/>
<pb n="26a"/>
　召伯逐子朝逆王于尸與劉單盟之説且召伯既歸<lb/>
　周矣經何故書以朝奔楚乎幼宰之言是也召伯疑<lb/>
　作召氏<lb/>
　髙忠憲曰子朝之亂皆三子以之書天王入于成周<lb/>
　後書子朝奔楚大天子之能反正然後罪人咸服也<lb/>
　尹氏卿也卿乃子爵而叙召毛上者則二伯乃大夫<lb/>
　字非伯爵也<lb/>
丙戌○敬王五年<lb/>
<pb n="26b"/>
二十有七年○晉頃十一齊景三十三衛靈二十蔡昭<lb/>
　四鄭定十五曹悼九卒陳惠十五杞悼三宋景二秦<lb/>
　哀二十二楚昭王軫元年呉僚十二弑<lb/>
　汪氏曰光者諸樊之冡嗣夀夢之嫡孫也夀夢父子<lb/>
　諸樊兄弟欲致國季札而不可則當立光以為君呉<lb/>
　之大臣不立光而立僚故僚之弑不以光首惡而歸<lb/>
　罪于呉國之大臣也史記以僚為夷昧之子而公羊<lb/>
　以僚為札之庶兄公羊傳及史記皆以光為諸樊子<lb/>
<pb n="27a"/>
　而世本以光為夷昧之子竊詳事勢史記為是<lb/>
春公如齊<lb/>
公至自齊居于鄆<lb/>
夏四月呉弑其君僚<lb/>
　左傳呉子欲因楚喪而伐之使公子掩餘公子燭庸<lb/>
　帥師圍潜楚莠尹然救潜左司馬沈尹戌帥都君子<lb/>
　與王馬之屬與呉師遇于窮左尹郤宛至于潜呉師<lb/>
　不能退呉公子光曰此時也弗可失也鱄設諸弑王<lb/>
<pb n="27b"/>
　呉公子掩餘奔徐公子燭庸奔鍾吾楚師聞亂而還<lb/>
　杜氏曰僚亟戰罷民又伐楚喪故光乗間而動稱國<lb/>
　以弑罪在僚<lb/>
楚殺其大夫郤宛<lb/>
　劉氏曰君不明故臣得専其威殺其大夫而莫之正<lb/>
　也不亦甚乎然而郤宛則有以取之有以取之者辟<lb/>
　嫌不審也辠也<lb/>
秋晉士鞅宋樂祁犂衛北宫喜曹人邾人滕人㑹于扈<lb/>
<pb n="28a"/>
　左傳秋㑹于扈令戍周且謀納公也范獻子取貨于<lb/>
　季孫乃辭小國而以難復<lb/>
　趙子常曰宋元公為公故如晉卒于曲棘衛靈公欲<lb/>
　以其公子及大夫之子質于諸侯以求納公于是樂<lb/>
　祁犂北宫喜固請之則宋衛猶知有君臣之義也士<lb/>
　鞅取貨于季孫辭二子與曹滕之大夫而以難復鞅<lb/>
　與季孫同惡相濟者也以宋衛君大夫拳拳于納公<lb/>
　而公卒不獲反國則晉人為之也<lb/>
<pb n="28b"/>
　胡傳文十五年諸侯盟扈將為魯討齊齊侯賂之而<lb/>
　不克討故在㑹諸侯畧而不序今此謀納公亦以賂<lb/>
　故不克納而諸侯之大夫皆序何也曰利于納公者<lb/>
　宋衛之大夫也受賂而不欲納公者獨范鞅主之耳<lb/>
　又况戍周之令行乎所以列序而不畧也以此見聖<lb/>
　人取舎之大情而輕重審矣<lb/>
　郝仲輿曰公五如晉而晉五辭公知季氏託于晉者<lb/>
　厚不往亦宜舎晉則唯齊齊方病魯一旦來歸謂夫<lb/>
<pb n="29a"/>
　以魯與我矣喜而遠勞之許四千社居之將以魯為<lb/>
　禽以公為囮以已為羅從者子家不可而齊意遂懈<lb/>
　然猶以師從公圍成取鄆塞前諾耳豈真有納公之<lb/>
　志乎齊不納公而恐公之從晉也晉不禮公而又惡<lb/>
　公之好于齊也遷延四載至齊人以宰夫飲公以主<lb/>
　呼公然後乞哀于晉晉果責魯無一个之辱兩棄之<lb/>
　而公遂無歸矣季孫之賂絡繹于外朋黨徧諸侯公<lb/>
　出不復固其臣逐之亦齊晉交擠之也世道人心為<lb/>
<pb n="29b"/>
　鬼為蜮可勝慨哉魯弱而齊晉先亡天道所以罰不<lb/>
　衷也説春秋者置此不論而區區書人書名之例愈<lb/>
　比而愈不合矣<lb/>
冬十月曹伯午卒<lb/>
邾快來奔<lb/>
　家氏曰庶其畀我來奔季孫宿始納之今邾快又來<lb/>
　奔意如復納之宿意如世濟其凶不君其君又誘人<lb/>
　之臣使之叛其君而已為之逋逃主罪可勝誅乎快<lb/>
<pb n="30a"/>
　邾之賤者不足録也而春秋録之誅季氏之無君也<lb/>
　三十一年黒肱以濫來復受之而不疑推其無忌憚<lb/>
　之心亦何所不至春秋詳之非誅叛人實誅季氏也<lb/>
公如齊<lb/>
公至自齊居于鄆<lb/>
　熊過氏曰傳言孟懿子陽虎伐鄆公徒敗于且知先<lb/>
　儒以為存公不書非也説者率謂定哀之際多微辭<lb/>
　然微辭矣豈有盡沒其實者乎經文不見是本無其<lb/>
<pb n="30b"/>
　事也懿子名何忌孔子之徒豈至以臣伐君乎<lb/>
丁亥○敬王六年<lb/>
二十有八年○晉頃十二齊景三十四衛靈二十一蔡<lb/>
　昭五鄭定十六卒曹聲公野元年陳惠十六杞悼四<lb/>
　宋景三秦哀二十三楚昭二呉子闔廬元年<lb/>
春王三月𦵏曹悼公<lb/>
公如晉次于乾侯<lb/>
　趙氏曰公初去國何以不如晉而如齊以向者五如<lb/>
<pb n="31a"/>
　晉而不得入耻于奔晉也至是何以復如晉以三如<lb/>
　齊而不見恤也然則何以次于乾侯晉人以公非見<lb/>
　卑于齊則不來故使入其國都由晉之諸臣隂黨季<lb/>
　氏故也<lb/>
　乾侯晉邑或曰齊邑觀子家子勸公其造于境勿聽<lb/>
　宜屬齊邑今廣平成安縣古魏郡斥丘地在衛地勿<lb/>
　聴不至乾侯也乾侯宜屬晉邑<lb/>
夏四月丙戌鄭伯寕卒<lb/>
<pb n="31b"/>
　寕公作甯<lb/>
六月𦵏鄭定公<lb/>
　左傳晉祁勝與鄔臧通室祁盈將執之訪于司馬叔<lb/>
　游叔游曰鄭書有之惡直醜正實蕃有徒無道立矣<lb/>
　子懼不免詩曰民之多辟無自立辟姑已若何<lb/>
秋七月癸巳滕子寕卒<lb/>
冬𦵏滕悼公<lb/>
戊子○敬王七年<lb/>
<pb n="32a"/>
二十有九年○晉頃十三齊景三十五衛靈二十二蔡<lb/>
　昭六鄭獻公蠆元年曹聲二陳惠十七杞悼五宋景<lb/>
　四秦哀二十四楚昭三呉闔廬二<lb/>
春公至自乾侯居于鄆<lb/>
齊侯使髙張來唁公<lb/>
　左傳稱主君子家子曰齊卑君矣祗取辱焉公如乾<lb/>
　侯<lb/>
公如晉次于乾侯<lb/>
<pb n="32b"/>
夏四月庚子叔詣卒<lb/>
　榖梁季孫意如曰叔倪無病而死此皆無公也是天<lb/>
　命也非我罪也梁丘以宋元昭子之事阻齊景士鞅<lb/>
　以天贊民助之言阻宋衛其謀同<lb/>
秋七月<lb/>
冬十月鄆潰<lb/>
　孔氏曰公自二十六年以來嘗居于鄆此時公既如<lb/>
　晉必留人守鄆鄆人潰散而叛公使公不得更來當<lb/>
<pb n="33a"/>
　是季氏道之使然<lb/>
己丑○敬王八年<lb/>
三十年○晉頃十四卒齊景三十六衛靈二十三蔡昭<lb/>
　七鄭獻二曹聲三陳惠十八杞悼六宋景五秦哀二<lb/>
　十五楚昭四呉闔廬三<lb/>
春王正月公在乾侯<lb/>
　蘇子繇曰二十五年公出至此五年矣公雖在外而<lb/>
　猶在魯因其出入而書之可也二十九年鄆潰公無<lb/>
<pb n="33b"/>
　所歸而寓于晉故于每年正月書曰公在乾侯所以<lb/>
　存公也鄆曰居乾侯曰在魯地公所得専晉地非所<lb/>
　得専也<lb/>
夏六月庚辰晉侯去疾卒<lb/>
秋八月𦵏晉頃公<lb/>
　姚舜牧氏曰𦵏宋元公𦵏晉頃公皆三月而𦵏何亟<lb/>
　也是時昭公播越在外凡㑹𦵏之禮季氏専之宋元<lb/>
　曲棘之行専謀季氏季氏不為讎而𦵏之亟晉頃不<lb/>
<pb n="34a"/>
　納公而黨季氏季氏深為徳而𦵏之亟即他喪𦵏亦<lb/>
　皆盡禮而使無生心焉此季氏之所謂神奸也<lb/>
　李琪氏曰讀隱桓之春秋而知王澤之竭也讀昭定<lb/>
　之春秋而知伯烈之壞也晉伯復盛于悼公寖衰于<lb/>
　平昭而遂廢于頃定夫晉以奕世九君之業豈無積<lb/>
　累之功著在諸夏至頃定一壞而不可復收嗚呼廢<lb/>
　興存亡未有無故而然者也千尋之木物能蠧之必<lb/>
　其中先腐壞戕蝕而後蠧生焉嘗原晉事之顛末而<lb/>
<pb n="34b"/>
　察其所繇失矣或曰晉之廢也其變在夷狄有楚弗<lb/>
　攘有呉弗抑二强並立伯權遂衰自召陵擁十八國<lb/>
　之衆不能振旅至于戎蠻之執晉俛然北面而事楚<lb/>
　以京師之禮自呉滅巢滅徐伐陳伐晉不能誰何迄<lb/>
　乎黄池之㑹呉哆然操方伯之令而下以列國令晉<lb/>
　春秋由此絶筆焉則晉之失伯實吳楚之張也曰中<lb/>
　國苟合則夷狄豈能間乎其端在諸國之先貳也當<lb/>
　時以齊景衛靈宋景之君其國皆强戮力周旋何畏<lb/>
<pb n="35a"/>
　乎呉楚今也齊景有抑晉代興之志衛宋魯鄭之君<lb/>
　無非攘臂以從齊者也葢晉執行人叔孫婼與邾大<lb/>
　夫坐而失我執宋樂祁犂而失宋涉佗成何詬衛而<lb/>
　失衛荀寅辭蔡而失蔡假羽旄于鄭而失鄭是以齊<lb/>
　得以盡收諸侯鄭則與齊盟于鹹㑹于安甫矣衛則<lb/>
　與齊盟于沙次于五氏矣我則與齊㑹于牽矣宋則<lb/>
　與齊㑹于洮矣終而齊侯衛侯且伐晉矣則晉之失<lb/>
　伯乃諸侯之離也曰晉國苟治諸侯安得背乎其原<lb/>
<pb n="35b"/>
　在大夫之先叛也使六卿諸臣如先大夫之肅皆盡<lb/>
　忠以輸王室何憂乎齊衛今也强家多門各求封殖<lb/>
　而削弱之禍獨歸中國葢自趙鞅取衛貢五百家動<lb/>
　晉陽之甲自韓不信執宋命卿不顧踐土之盟自魏<lb/>
　舒南面涖政敢干位以命大事而趙藉韓䖍魏斯為<lb/>
　諸侯之萌已成矣則晉之失伯乃大夫之擅也曰晉<lb/>
　之禮義素明則大夫豈得擅乎利勝而義微此上下<lb/>
　之所以不奪不饜也范鞅請冠而我使蒙執趙鞅受<lb/>
<pb n="36a"/>
　楊楯而宋卿賈禍邯鄆爭貢而三卿亂國或取季孫<lb/>
　之賄而昭公弗納或求蔡侯之貨而楚師無出或索<lb/>
　我十牢而呉人藉為口實孟子曰上下交征利而國<lb/>
　危矣晉伯之壞又誰咎歟春秋所以嚴義利之辨察<lb/>
　天理人欲之分正君臣上下之位而示後世以防微<lb/>
　杜漸反本澄源之道也<lb/>
冬十有二月呉滅徐徐子章禹奔楚<lb/>
　左傳呉子使徐人執掩餘使鍾吾人執燭庸二公子<lb/>
<pb n="36b"/>
　奔楚楚子大封而定其徙將以害呉也呉子怒冬十<lb/>
　二月呉子執鍾吾子遂伐徐防山以水之滅徐徐子<lb/>
　遂奔楚沈尹戌救徐弗及遂城夷使徐子處之<lb/>
　左傳呉子問于伍員曰伐楚何如對曰楚執政衆而<lb/>
　乖莫適任患若為三師以肄焉一師至彼必皆出彼<lb/>
　出則歸彼歸則出楚必道敝亟肄以罷之多方以誤<lb/>
　之既罷而後以三軍繼之必大克之闔廬從之楚于<lb/>
　是乎始病<lb/>
<pb n="37a"/>
　黄正憲氏曰按徐在江淮間實為勾呉通中國適荆<lb/>
　楚之路四年楚䖍恐呉爭伯因執徐子以斷其道則<lb/>
　徐久服于楚而呉深憾之矣今楚勢既衰呉欲伐楚<lb/>
　故先滅徐徐子懼死逃命奔楚左氏乃云章羽斷髪<lb/>
　携夫人以逆呉則既降矣何必奔哉其書名先儒以<lb/>
　為不死社稷非也竊謂國君死社稷與奔降者皆當<lb/>
　書名使後世知其賢不肖以為勸戒若謂死社稷不<lb/>
　名則反沒其令聞而萬世之下焉知死節者之為誰<lb/>
<pb n="37b"/>
　哉<lb/>
　徐子名著其國絶也譚弦温不名國小畧之或史失<lb/>
　之<lb/>
　禹公榖作羽<lb/>
庚寅○敬王九年<lb/>
三十有一年○晉定公午元年齊景三十七衛靈二十<lb/>
　四蔡昭八鄭獻三曹聲四陳惠十九杞悼七宋景六<lb/>
　秦哀二十六楚昭五呉闔廬四<lb/>
<pb n="38a"/>
春王正月公在乾侯<lb/>
季孫意如㑹晉荀躒于適歴<lb/>
　左傳晉侯將以師納公范獻子曰若召季孫而不來<lb/>
　則信不臣矣然後伐之若何晉人召季孫獻子使私<lb/>
　焉曰子必來我受其無咎<lb/>
　陳氏傳曰季氏出其君而納邾快又納黒肱卒大夫<lb/>
　㑹𦵏晉宋滕薛晏然如二君矣是故文公在晉公孫<lb/>
　敖㑹于垂隴襄公在晉季孫宿㑹于邢丘皆伯令也<lb/>
<pb n="38b"/>
　昭公在乾侯季孫意如㑹晉荀躒于適歴則非諸侯<lb/>
　之事矣以晉之釋君而助臣也晉士鞅㑹諸侯之大<lb/>
　夫于扈將以納公取貨于季孫而遂不果荀躒復為<lb/>
　此㑹昭公所以死于外也襄昭之際大夫無君之禍<lb/>
　晉人為之也公㑹晉侯于夷儀衛侯入于夷儀衛甯<lb/>
　喜弑其君剽公如晉次于乾侯公在乾侯季孫意如<lb/>
　㑹晉荀躒于適歴公薨于乾侯屬辭比事而晉人之<lb/>
　罪著矣<lb/>
<pb n="39a"/>
夏四月丁巳薛伯榖卒<lb/>
晉侯使荀躒唁公于乾侯<lb/>
　左傳夏四月季孫從知伯如乾侯子家子曰君與之<lb/>
　歸一慚之不忍而終身慚乎公曰諾衆曰在一言矣<lb/>
　君必逐之荀躒以晉侯之命唁公且曰寡君使躒以<lb/>
　君命討于意如不敢逃死君其入也曰君惠顧先君<lb/>
　之好施及亡人將使歸糞除宗祧以事君則不能見<lb/>
　夫人已所能見夫人者有如河荀躒掩耳而走曰寡<lb/>
<pb n="39b"/>
　君其罪之恐敢與知魯國之難臣請復于寡君退而<lb/>
　謂季孫君怒未怠子姑歸祭子家子曰君以一乗入<lb/>
　于魯師季孫必與君歸公欲從之衆從者脇公不得<lb/>
　歸<lb/>
秋𦵏薛獻公<lb/>
　左傳呉人侵楚伐夷侵潛六楚沈尹戌帥師救潛呉<lb/>
　師還呉師圍弦楚救弦及豫章呉師還始用子胥之<lb/>
　謀也<lb/>
<pb n="40a"/>
冬黒肱以濫來奔<lb/>
　黒肱不書國闕文或曰諱屢受邾叛邑也<lb/>
　熊過氏曰此與邾庶其以漆閭丘來奔同不書邾闕<lb/>
　文也公榖傳皆云邾黒肱知黒肱邾臣也故啖趙纂<lb/>
　例從左氏所引經文曰邾黒肱矣意如當國為逋逃<lb/>
　主故快肱以類至而肱又以濫至二𫝊鑿生異論公<lb/>
　羊以為通濫于天下以賢叔術也濫何足通而叔術<lb/>
　何足賢歟地固有通于天下者沙鹿崩梁山崩是也<lb/>
<pb n="40b"/>
　濫今滕縣東南古東海昌慮縣地何繫于天下而黒<lb/>
　肱書名何足知其賢耶而榖梁曰不言邾黒肱别乎<lb/>
　邾不言濫地非天子所封也且别封而不受王命者<lb/>
　在春秋固有之郳邾之别封也蕭叔宋之别封也郳<lb/>
　黎及蕭皆以地書而黒肱安得不書地今假黒肱實<lb/>
　别封不受王命然地固王土春秋反正諸侯安得専<lb/>
　封不還繫之邾者且既為别封則固已有國世有挈<lb/>
　國而奔者哉此皆不近人情矣闕文之云學者無疑<lb/>
<pb n="41a"/>
　焉爾<lb/>
　濫在今滕縣東南<lb/>
十有二月辛亥朔日有食之<lb/>
辛邜○敬王十年<lb/>
三十有二年○晉定二齊景三十八衛靈二十五蔡昭<lb/>
　九鄭獻四曹聲五陳惠二十杞悼八宋景七秦哀二<lb/>
　十七楚昭六呉闔廬五<lb/>
春王正月公在乾侯<lb/>
<pb n="41b"/>
取闞<lb/>
　取者非以兵力得邑魯以闞與而公取之也向也季<lb/>
　子每嵗賈馬具從者之衣屨而歸之于乾侯自公執<lb/>
　賣歸馬者乃不歸馬又荀躒㑹後意如無君之勢益<lb/>
　彊矣于是共具盡絶而故歸是邑免公之饑餓也春<lb/>
　秋不言歸言取不得已之辭爾季氏自是放其君矣<lb/>
　闞實魯先公之墓在焉意如以闞歸公假居桐之義<lb/>
　耳乃公羊傳以為邾婁之邑則又何據焉<lb/>
<pb n="42a"/>
　闞魯地今東平州古須昌地<lb/>
夏呉伐越<lb/>
秋七月<lb/>
冬仲孫何忌㑹晉韓不信齊髙張宋仲幾衛世叔申鄭<lb/>
國參曹人莒人薛人杞人小邾人城成周<lb/>
　左傳冬十一月晉魏舒韓不信如京師合諸侯之大<lb/>
　夫于狄泉尋盟且令城成周<lb/>
　趙子常曰此京師也其曰城成周何以地舉也凡王<lb/>
<pb n="42b"/>
　者所都皆曰京師周自東遷定都王城久矣于是王<lb/>
　室亂天王復辟入于成周遂命諸侯城焉故以地舉<lb/>
　而不言京師是役也晉魏舒韓不信合諸侯之大夫<lb/>
　尋盟于狄泉則盟何以不書魏舒何以不序大夫自<lb/>
　為盟也魏舒南面韓不信専執于京師宋仲幾不受<lb/>
　功齊髙張後大夫自為盟而無王如此此狄泉之盟<lb/>
　所以不書也其城成周也魏舒屬役于韓簡子既削<lb/>
　狄泉之盟則魏舒固宜不序矣榖梁曰天子之在者<lb/>
<pb n="43a"/>
　惟祭與號故諸侯之大夫相帥以城之此變之正也<lb/>
　髙忠憲曰敬王既入成周即於此定都不復返王城<lb/>
　以劉單羣族在焉遠惡黨也成周既城後遂謂之京<lb/>
　師諸侯不勤王事久矣今猶能從王命以安王室衰<lb/>
　世善事也<lb/>
　周至于此播遷甚矣曰王城曰成周不可言京師也<lb/>
　不忍言京師也非以地舉而不言京師也<lb/>
十有二月己未公薨于乾侯<lb/>
<pb n="43b"/>
　郝仲輿曰意如之逐昭公狡矣始而公伐之也陽為<lb/>
　不敵請盟請亡以緩公而待兩家之援公既出矣請<lb/>
　改事君稽首叔孫偽求復公公之奔齊晉也則賂齊<lb/>
　晉公之在外也則車馬遺于外齒及君則憂恤之言<lb/>
　不絶于口君之左右衣屨不絶于餽是以内有逐君<lb/>
　之實而外連强大結歡羣小昭公昏庸不斷忠言不<lb/>
　入卒至大行而不返也悲夫<lb/>
<pb n="44a"/>
昭公列國本末<lb/>
昭公九年周甘人與晉閻嘉爭閻田晉梁丙張趯率隂<lb/>
戎伐潁詹桓伯辭於晉反潁俘十二年甘劉相殺十七<lb/>
年晉荀呉滅陸渾之戎周大獲十八年毛得殺毛伯過<lb/>
而伐之二十二年王子朝有寵于景王王與賔孟謀欲<lb/>
立之王崩劉單攻殺賔起于是子朝作亂劉子奔揚單<lb/>
子亡劉子乃以王猛居于皇己入王城晉籍談荀躒帥<lb/>
九州之師納焉冬十月王子猛卒謚曰悼王二十三年<lb/>
<pb n="44b"/>
敬王立晉人圍郊伐子朝也王使告間晉師還王又避<lb/>
居狄泉而尹氏立子朝于王城天子蒙塵齊魯大國俱<lb/>
不動宋鄭亦罔聞晉師不力至明年二月乃使士景伯<lb/>
涖問周故辭王子朝不納其使懵矣于是二十五年有<lb/>
黄父之㑹謀王室也魯使叔詣徃齊竟不與明年王入<lb/>
成周而尹氏召毛以子朝奔楚晉頃公卒定公立三十<lb/>
二年合諸侯之大夫于狄泉以城成周<lb/>
昭公庸主不足有為元年季氏為政伐莒取鄆疆鄆田<lb/>
<pb n="45a"/>
取鄫受莒牟夷三邑皆私家所自利也楚將為討晉幾<lb/>
止公不之顧矣五年舎中軍四分公室民全不屬公而<lb/>
公室益卑連年君臣如晉如楚者各三十年季氏又伐<lb/>
莒取郠十二年公如晉晉人辭公至河乃復豈莒人之<lb/>
愬耶榖梁以季孫不使遂于晉也季氏叛君陪臣自叛<lb/>
季氏南蒯將去季孫而立公子憖不克公子憖奔齊南<lb/>
蒯以費叛十三年叔弓圍費晉以邾莒之訴平丘之㑹<lb/>
辭公不盟已執意如執叔孫舎公為如晉不見公之不<lb/>
<pb n="45b"/>
能為有無也二十五年公若郈昭伯臧昭伯大夫謀去<lb/>
季氏公伐之季孫登臺而請亡不聽叔孫氏司馬鬷戾<lb/>
陷西北隅以入孟氏殺郈昭伯伐公徒子家子曰諸臣<lb/>
偽刼君者而負罪以出君止意如之事君也不敢不改<lb/>
公不聽遂遜于齊自是入齊次陽州而不容入晉次乾<lb/>
侯而不可晉士鞅取貨于季孫齊景公䁥聽于梁據而<lb/>
士鞅尤為逆首二十六年齊㑹于鄟陵謀納公二十七<lb/>
年晉㑹于扈謀納公然不過借此以為取貨計耳宋元<lb/>
<pb n="46a"/>
公不顧私親衛靈欲質公子為納公計甚力曹邾滕小<lb/>
國之大夫亦踴躍聴命其如奸黨何哉至三十一年季<lb/>
孫意如荀躒復有適歴之㑹而平子惡逆益熾矣當晉<lb/>
使荀躒唁公于乾侯也子家子曰君以一乗入于魯師<lb/>
季孫必與君歸此善畫也公欲從之而從者脇公不得<lb/>
歸悲夫<lb/>
三年齊令晏子請繼室于晉與叔向各嘆其國之為季<lb/>
世也二子皆賢者作相知語故如此魯自襄公時齊魯<lb/>
<pb n="46b"/>
相侵盟好中絶至是齊欲親魯七年與魯平叔孫舎如<lb/>
齊涖盟九年仲孫貜如齊十年陳鮑欒髙四族相爭晏<lb/>
平仲端委立于虎門之外四族召之無所徃欒施來奔<lb/>
先是三年燕伯奔齊十二年納于陽葢十年而其君始<lb/>
復國景公庸才無志僻處海國躭樂牛山十三年晉人<lb/>
將尋盟齊人不可晉使告劉獻公齊人乃懼而與平丘<lb/>
之盟則其無心大業可知矣景公女于呉申之㑹楚執<lb/>
徐子通呉之道斷矣故十六年齊侯有伐徐之役王室<lb/>
<pb n="47a"/>
亂呉人强鷄父之師黄父之㑹齊皆弗聞至魯昭公陽<lb/>
州之次而景公之惡益彰齊與魯比隣甥舅之國也聽<lb/>
梁丘據之言坐視不救昭公適齊之日夫子亦適齊君<lb/>
臣父子之對所以黙提景公者至矣而景公昏懦庸惡<lb/>
取鄆盟鄟不吞不吐夫子以夷齊相較死無得稱説者<lb/>
徒謂其以崔杼弑兄簒立兄弟天倫相比量耳不知忍<lb/>
心昭公助虐季氏夫子所心恨者在此故作此語以補<lb/>
春秋之所不及昭公五如晉而不得入三如齊而不見<lb/>
<pb n="47b"/>
恤卒死乾侯景公安得辭其罪哉<lb/>
晉于元年為虢㑹以尋宋盟仍長楚人使得氣去敗狄<lb/>
太鹵而攘狄之功成春秋謹書之楚靈王即位申為楚<lb/>
專㑹諸侯之始伐呉滅賴陳招殺世子偃師八年滅陳<lb/>
蔡侯般弑其父十一年誘殺于申于是十一年有厥憖<lb/>
之㑹謀救蔡也以晉之强宋盟故在乃不自奮而使狐<lb/>
父請蔡于楚不亦恧乎竟弗許而滅其國用其太子何<lb/>
賴于有伯哉楚不肯但已有志于呉十二年之伐徐以<lb/>
<pb n="48a"/>
威呉也楚靈被弑氣燄稍息而晉于十三年有平丘之<lb/>
㑹孫明復曰自宋之㑹大夫専盟㑹者十年申之㑹楚<lb/>
子専盟㑹者又十年十三年昭公乗楚靈弑逆之禍與<lb/>
劉子合諸侯同盟而叔向諸臣徳卑材下卒于無成齊<lb/>
敢拒令鄭敢爭承衛病芻蕘之擾而羊鮒黷貨魯因蠻<lb/>
夷之訴而意如被執坐視諸侯之去而不之顧自是訖<lb/>
召陵諸侯復不出者二十四年而為鄟陵之盟參盟復<lb/>
作晉不復主盟矣十六年晉昭公卒頃公立子朝之難<lb/>
<pb n="48b"/>
天子蒙塵晉為方伯不奔問官守而僅遣大夫魯昭公<lb/>
遜于外晉不哀同姓伸大義乃聽荀躒之説俄延不救<lb/>
至于客死二十五年㑹于黄父曰謀王室二十七年謀<lb/>
于扈曰謀納公勤王討罪之義固如是乎葢是時為晉<lb/>
頃定之交魏獻子實為政焉三十年頃公卒定公初立<lb/>
合諸侯之大夫于狄泉尋盟且令城成周初政差可觀<lb/>
六年大子佐為寺人柳所譖其法一如世子痤遂逐華<lb/>
合比天道亦好還哉十年宋公成卒平公即位平公無<lb/>
<pb n="49a"/>
信多私而惡華向于是二十年有華向之亂華向誘殺<lb/>
公子寅等遂刼公取太子欒母弟辰公子地以為質公<lb/>
亦取華向之子為質華向出奔陳公復聽華多僚之譖<lb/>
謀逐華貙其父司馬華費遂反與公謀逐華貙以平之<lb/>
張匄不勝其怒殺多僚刼司馬以召亡人二十一年華<lb/>
向自陳入于宋南里以叛十月華登以呉師救華氏齊<lb/>
師晉師敗華氏而二十二年華亥向寕華定出奔楚罪<lb/>
人終弗得也魯昭為季氏所逐宋元公與季平子懿親<lb/>
<pb n="49b"/>
大義不顧如晉求納公卒于曲棘賢矣哉<lb/>
元年虢之㑹尋宋盟也楚仍長晉已而楚麋卒四年靈<lb/>
王㑹于申楚専㑹諸侯矣已伐呉滅賴執徐子矣又五<lb/>
六年兩伐呉矣執殺慶封以討逋惡頗為快之獨陳殺<lb/>
偃師者招也為招卸罪殺公子過并殺孔奐因而滅陳<lb/>
何也十一年誘殺蔡侯般十二年伐徐十三年靈王縊<lb/>
于乾豀棄疾為王陳蔡復國十三年呉滅州來十七年<lb/>
楚人與呉有長岸之戰費無極為太子建少師而無寵<lb/>
<pb n="50a"/>
思所以傾之為之聘秦女而美勸王自取之又勸城城<lb/>
父以寘太子二十年乃譖太子與伍奢將以方城之外<lb/>
叛奔太子而殺伍奢伍尚又取貨于蔡東國而出朱二<lb/>
十三年呉伐州來敗于雞父太子建之母在鄖呉人取<lb/>
之而歸讒賊在内强敵在外國勢以衰于是二十三年<lb/>
楚囊瓦為令尹城郢沈尹戌曰子常必亡郢苟不能衛<lb/>
城無益也明年楚子為舟師以畧呉疆呉遂滅巢沈尹<lb/>
戌曰亡郢之始于此在矣二十六年楚平王卒竟立昭<lb/>
<pb n="50b"/>
王呉子因楚喪圍潛楚令尹子常等帥師救之遇呉王<lb/>
僚弑乃還費無極又譖郤宛殺之沈尹戌曰無極楚之<lb/>
讒人也去朝呉出蔡侯朱喪太子建殺連尹奢屏王之<lb/>
耳目使不聰明不然平王之温惠恭儉有過成荘無不<lb/>
及焉所以不獲諸侯邇無極也今又殺三不辜而子常<lb/>
乃殺費無極三十年呉滅徐三十二年呉伐越<lb/>
或謂蔡在春秋中國勢单弱剪焉無以自通于夏盟然<lb/>
宋虢二㑹以來蔡為楚從公孫歸生攘臂于列國大夫<lb/>
<pb n="51a"/>
之上而陳鄭莫之敢抗則蔡非不能爭雄于諸國也靈<lb/>
公負簒弑之惡懼中國之討事楚最謹昭四年申之㑹<lb/>
書曰楚子蔡侯伐呉滅賴又書曰楚子蔡侯五年伐呉<lb/>
又書曰楚子蔡侯蔡楚之相得未有若靈公之甚也至<lb/>
十一年而楚子誘殺靈公于申矣以為未快也又刑其<lb/>
士七十人復未足也而用隱太子于岡山滅蔡以封棄<lb/>
疾蔡之蒙禍亦未有若靈公之極也晉昭公大合八國<lb/>
于厥憖將以救蔡不能振旅反使狐父請蔡于楚卑哉<lb/>
<pb n="51b"/>
十一年楚子使棄疾為蔡公楚靈虐羣族怨觀從以蔡<lb/>
舊臣設謀令公子比及棄疾入楚靈王縊棄疾復殺子<lb/>
干自立為平王十三年蔡廬乃得與陳呉歸國楚靈之<lb/>
弑蔡實啓之觀從亦竒士哉二十年蔡平公卒費無極<lb/>
取貨于東國而欲立之恐以圍蔡蔡侯朱奔楚不知所<lb/>
終二十三年蔡侯東國亦卒于楚是為悼公二十四年<lb/>
蔡昭公立<lb/>
鄭簡公二十五年而入昭公之元年先是鄭為游楚亂<lb/>
<pb n="52a"/>
故元年六月鄭伯及其大夫盟于公孫叚氏公孫黒强<lb/>
與于盟使太史書曰七子子産勿討三年因黒傷疾乃<lb/>
數其罪遂縊三年鄭伯如楚子産乃具田備王以田江<lb/>
南之夢明年春許男如楚遂止鄭伯復田江南與楚有<lb/>
申之㑹十二年鄭簡公卒鄭即楚久矣晉悼之興以國<lb/>
反正子産相之遂得兵息國安蔚為春秋之賢諸侯定<lb/>
公立十年子産卒二十八年定公卒子産為政如作丘<lb/>
賦鑄刑書立公孫洩此其大者而平丘爭承登陴置對<lb/>
<pb n="52b"/>
韓起求環弗與禳火弗聴不一而足俱見于傳惟三年<lb/>
經書殺大夫公孫黒一事耳自襄公二十五年子産伐<lb/>
陳之後至定公六年鄭國無事者幾五十年非子産之<lb/>
善于治國不能也乃知春秋所書皆非有故苟可但已<lb/>
者春秋不書矣<lb/>
鄭有簡公賢君子皮子産相繼為政國家無事宜也乃<lb/>
衛自魯襄公二十六年復國後直至魯定公七年幾五<lb/>
十年衛國亦無結怨興兵之事春秋經中止于昭二十<lb/>
<pb n="53a"/>
年書盗殺衛縶一事耳乃考獻公卒後昭公八年即為<lb/>
靈公元年在位四十五年哀公二年方卒則衛家治日<lb/>
于靈公之身甚長也靈公無道而専聽諸臣為政夫子<lb/>
所稱叔圉三人各治其事億寕上下應對諸侯鮮有違<lb/>
忒主昏于上時清于下用人之功曷可少哉又考左傳<lb/>
衛盗條下載衛侯聞齊豹之亂載寶以出亡于死鳥齊<lb/>
侯使公孫青來聘文與辭俱可觀予甚疑之齊豹之亂<lb/>
未必及公即及公何至越在草莽且公子朝襄夫人宣<lb/>
<pb n="53b"/>
姜名謚又與前同此段事恐簡策有雜<lb/>
元年于虢之㑹莒人以季武子取鄆訴之楚欲執叔孫<lb/>
不果莒展輿立而奪羣公子秩公子召去疾于齊是為<lb/>
著丘公展輿出奔呉莒魯爭鄆為日已久于是叔弓疆<lb/>
鄆田因莒亂也莒著丘公立而不撫鄫九月取鄫亦因<lb/>
莒亂也五年莒牟夷以牟婁及防茲三邑來奔莒人來<lb/>
討叔弓敗莒師于蚡泉十年季孫帥師伐莒取郠十四<lb/>
年著丘公卒郊公不戚國人欲立著丘公之弟庚輿郊<lb/>
<pb n="54a"/>
公善意恢蒲餘侯善庚輿于是蒲餘侯殺意恢而郊公<lb/>
奔齊逆庚輿于齊二十二年齊北郭啟伐莒苑羊牧之<lb/>
曰不如下之大國不可怒也弗聴敗齊師于夀餘齊侯<lb/>
伐莒莒子行成莒于是大惡其君二十三年莒子庚輿<lb/>
來奔齊人納郊公<lb/>
邾子于襄公二十八年來朝故元年邾悼公卒始㑹其<lb/>
𦵏十一年與魯有祲祥之盟十八年邾人入鄅鄅夫人<lb/>
宋向戌之女明年宋公伐邾二十六年邾快來奔三十<lb/>
<pb n="54b"/>
一年黒肱以濫來奔三十三年邾人城翼還自離姑魯<lb/>
武城人取邾師晉人來討執魯行人叔孫舎魯葢受邾<lb/>
人之辱升陘之胄狐駘之髽以至今日受晉國之討拘<lb/>
我使人宜魯之必亡邾而後已也<lb/>
八年陳哀公元妃鄭姬生悼太子偃師二妃生公子留<lb/>
下妃生公子勝二妃嬖留有寵屬諸司徒招與公子過<lb/>
哀公有廢疾三月二公子殺悼太子偃師而立公子留<lb/>
四月哀公縊行人干徴師赴于楚楚執而殺之公子留<lb/>
<pb n="55a"/>
出奔鄭公子招歸罪于公子過而殺之十月楚師滅陳<lb/>
使穿封戌為陳公放公子招于越又殺陳奐以委罪失<lb/>
刑甚矣九年魯叔弓㑹楚子于陳夏四月書陳災二十<lb/>
年宋華向出奔陳二十二年宋華向自陳入于宋南里<lb/>
以叛二十三年呉敗頓胡沈蔡陳許之師於雞父獲陳<lb/>
夏齧<lb/>
三年叔弓如滕𦵏滕成公<lb/>
三年北燕伯欵出奔齊六年齊侯伐北燕十二年齊髙<lb/>
<pb n="55b"/>
偃帥師納北燕伯于陽<lb/>
四年楚人執徐子遂滅賴十二年楚子伐徐十六年齊<lb/>
侯伐徐三十年呉滅徐徐子章羽奔楚<lb/>
十二年晉伐鮮虞十五年晉荀呉帥師伐鮮虞<lb/>
二十年曹公孫㑹自鄸出奔宋<lb/>
十七年邾子來朝小邾子來朝十八年邾人襲鄅十九<lb/>
年宋公伐邾<lb/>
十三年呉滅州來<lb/>
<pb n="56a"/>
九年許遷于夷十八年許遷于白羽十九年許世子弑<lb/>
其君<lb/>
二十四年呉滅巢<lb/>
元年晉荀呉帥師敗狄于大鹵十六年楚子誘戎蠻子<lb/>
殺之<lb/>
三十一年薛伯榖卒<lb/>
三十二年呉伐越<lb/>
元年三月取鄆叔弓帥師疆鄆田<lb/>
<pb n="56b"/>
五年九月取鄫<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋辯義卷二十五<lb/>
</p>
<p>
</p>
  </div>
</body>
</text>
</TEI>
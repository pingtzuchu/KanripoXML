<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷二十八</head>
    <p>
<pb n="1a"/>
欽定四庫全書<lb/>
　春秋辯義卷二十八　　　明　卓爾康　撰<lb/>
哀公一<lb/>
丁未○敬王二十六年<lb/>
元年○晉定十八齊景五十四衛靈四十一蔡昭二十<lb/>
　五鄭聲七曹陽八陳閔八杞僖十二宋景二十三秦<lb/>
　恵七楚昭二十二吴夫差二<lb/>
春王正月公即位<lb/>
<pb n="1b"/>
楚子陳侯隨侯許男圍蔡<lb/>
　左傳報栢舉也蔡於是請遷於吴<lb/>
　王樵氏曰按蔡人男女以辨則是降也使疆於江汝<lb/>
　之間則遷其國也而獨書圍蔡何也滅不言入陳嘗<lb/>
　縣之矣而不書曰滅入不言圍鄭入自皇門至於逵<lb/>
　路矣而但書曰圍凢以存中國不使楚人盡其虐而<lb/>
　滿其辭也胡康侯謂蔡嘗以吴師入郢昭王奔隨壊<lb/>
　宗廟徙陳器撻平王之墓楚至是報之而春秋書之<lb/>
<pb n="2a"/>
　畧者見蔡宜得報而楚子復讐之事可恕也噫此亦<lb/>
　大失春秋之㫖矣入郢者吴也壊祖廟徙陳器撻其<lb/>
　父之墓處其宫而欲妻其母者又吳也不能報吴而<lb/>
　釋憾於蔡楚既可笑矣乃春秋亦從而成之謂蔡宜<lb/>
　得報而楚之復讐為可恕不亦悖乎且誘殺蔡侯般<lb/>
　而滅其國用隐太子於岡山以一裘之故拘昭侯於<lb/>
　南郢數年而後歸蔡之讐楚豈下於入郢乃以復讐<lb/>
　恕之孰謂春秋有是法哉康侯之言為宋主不復國<lb/>
<pb n="2b"/>
　讐而發然楚蔡之事與後世不同康侯欲勸世主以<lb/>
　復讐而反恕楚人之遷虐義則疎矣<lb/>
　杜氏曰隨世服於楚不通中國吴之入楚昭王奔隨<lb/>
　隨侯免之卒復楚國楚人徳之使列於諸侯故得見<lb/>
　經<lb/>
鼷䑕食郊牛改卜牛<lb/>
夏四月辛巳郊<lb/>
　郊牛下榖有角字<lb/>
<pb n="3a"/>
秋齊侯衛侯伐晉<lb/>
　左傳秋齊侯衛侯㑹於乾侯救范氏也師及齊師衛<lb/>
　孔圉鮮虞人伐晉取棘蒲<lb/>
　師及齊衛伐晉則何以不書師為内諱伐盟主也陳<lb/>
　氏傳曰伐夷儀不書書次五氏伐河内不書書次垂<lb/>
　葭公㑹齊衛於牽帥狄師襲晉戰於絳中猶不書諸<lb/>
　侯之無伯春秋誠有不忍書也必於是而後書春秋<lb/>
　葢將終焉是故春秋之初諸侯無王者齊鄭宋魯衛<lb/>
<pb n="3b"/>
　為之也春秋之季諸侯無伯者亦齊鄭宋魯衛為之<lb/>
　也<lb/>
　傳文止載師及齊師衛孔圉鮮虞人伐晉上下不及<lb/>
　魯疑有闕文豈傳亦諱魯耶<lb/>
冬仲孫何忌帥師伐邾<lb/>
　左傳冬十一月晉趙鞅伐朝歌<lb/>
　季氏曰何忌當孔子用魯時觀其盡力於公室多合<lb/>
　禮義及孔子去魯此年遂伐邾六年復伐强家擅兵<lb/>
<pb n="4a"/>
　貪利不能以禮義自克其習非一日矣何忌亦無能<lb/>
　改於其徳昔之學於仲尼者何如哉<lb/>
戊申○敬王二十七年<lb/>
二年○晉定十九齊景五十五衛靈四十二卒蔡昭二<lb/>
　十六鄭聲八曹陽九陳閔九杞僖十三宋景二十四<lb/>
　秦恵八楚昭二十三吴夫差三<lb/>
春王二月季孫斯叔孫州仇仲孫何忌帥師伐邾取漷<lb/>
東田及沂西田癸巳叔孫州仇仲孫何忌及邾子盟于<lb/>
<pb n="4b"/>
句繹<lb/>
　左傳二年春伐邾將伐絞邾人愛其土故賂以漷沂<lb/>
　之田而受盟<lb/>
　胡傳三人伐則曷為二人盟盟者各盟其所得也莫<lb/>
　强乎季孫何獨無得季孫四分公室有其二昭公伐<lb/>
　意如叔孫氏救意如而昭公孫陽虎囚桓子孟孫氏<lb/>
　救桓子而陽虎奔今得邾田葢季氏以歸二家而不<lb/>
　取<lb/>
<pb n="5a"/>
　孔氏曰既取其田慮後悔競故共盟以要之伐則三<lb/>
　卿盟唯二卿者服䖍云季孫尊卿敵服先歸使二子<lb/>
　與之盟三人伐二人盟榖梁謂各盟其得而胡氏遂<lb/>
　以為季氏歸二家而不取趙企明曰勢在季氏季氏<lb/>
　不往則勢不徒行故伐邾取田非季氏不可得信於<lb/>
　邾子邾既屈則信已著故句繹之盟季氏所不必與<lb/>
　强者已親之以示威屈者已辭之以避辱則信乎季<lb/>
　氏之强而不可制也或曰季孫不得田故不與盟叔<lb/>
<pb n="5b"/>
　孫之郈在魯西鄙仲孫之成在魯北鄙相去邾田為<lb/>
　逺懼季孫之强而邾田卒歸於彼也故叔仲二家獨<lb/>
　與邾子盟皆非也惟季氏不屑與邾盟之說近是郝<lb/>
　仲輿曰季孫不盟志未厭也明年遂復圍邾<lb/>
　熊過氏曰漷東沂西田在繹山東南葢邾城在繹山<lb/>
　陽即今鄒縣地近季氏費邑句繹繹山之曲也<lb/>
　書盟止此<lb/>
夏四月丙子衛侯元卒<lb/>
<pb n="6a"/>
　劉氏曰江熈曰若靈公廢蒯聵立輒則蒯聵不得復<lb/>
　稱世子稱蒯聵為世子則靈公不命輒然則從王父<lb/>
　之言榖梁傳失之其說是矣<lb/>
滕子來朝<lb/>
　滕朝止此諸侯來朝亦止此<lb/>
晉趙鞅帥師納衛世子蒯聵于戚<lb/>
　聵出入稱世子正其名也其言納於戚者為輒所拒<lb/>
　不得入於衛也黄正憲氏曰按蒯聵出奔原非其罪<lb/>
<pb n="6b"/>
　雖有戲陽速之言其所謂顧乃殺之者意必欲殺其<lb/>
　私人非欲殺夫人也速誤認之耳故曰速禍余稱世<lb/>
　子見未絶於先君也况靈公臨終欲立子郢未嘗言<lb/>
　及孫輒輒之立乃出於郢口而擅成於國人者何以<lb/>
　奉先公而服天下乎藉苐令靈公遺命立輒輒猶當<lb/>
　迎父歸國譲位於父不得已則以國養可也乃他人<lb/>
　納其父而反拒之耶孔子正名而書曰納衛世子蒯<lb/>
　聵於戚不特罪輒亦罪一國之人也榖梁氏乃云弗<lb/>
<pb n="7a"/>
　受以尊王父則反常拂經啓天下後世父子攘奪之<lb/>
　禍者必斯言矣<lb/>
　章貢李氏曰樂正氏記蒯聵謚曰孝公葢蒯聵本無<lb/>
　害母之謀奔愬南子之母家宋人為之辨而納之於<lb/>
　晉晉人以大義而納之於戚孔子亦知其非不孝之<lb/>
　人而就公養之仕故其卒也衛人原其心而謚之以<lb/>
　孝左氏乃謂蒯聵謚莊公非也莊公者武公之子揚<lb/>
　也豈十世之孫上同十世祖之謚乎或曰出公亦非<lb/>
<pb n="7b"/>
　出不可謚也<lb/>
秋八月甲戌晉趙鞅帥師及鄭罕逹帥師戰于鐡鄭師<lb/>
敗績<lb/>
　左傳秋八月齊人輸范氏粟鄭子姚子般送之士吉<lb/>
　射逆之趙鞅禦之於戚甲戌將戰登鐡上鄭師大敗<lb/>
　季氏曰按左氏齊人輸范氏粟鄭罕逹送之士吉射<lb/>
　逆之趙鞅禦之遇於鐡如此則是鄭人為齊致粟於<lb/>
　范氏也夫鄭雖與齊合黨盟鹹然安甫一㑹之後鄭<lb/>
<pb n="8a"/>
　亦不與齊通觀鄭罕逹伐宋而齊不知宋皇瑗侵鄭<lb/>
　而齊不救則可見矣且齊苟有粟欲輸范氏何不遣<lb/>
　兵逕致朝歌主衛以為防䕶而乃使鄭越疆代送耶<lb/>
　葢鄭本叛晉幸其有范中行之亂或將以兵助二逆<lb/>
　而趙鞅者范中行之仇也聞有鄭師則邀撃而敗之<lb/>
　耳鄭不量力而欲與覇國争雄且以黨叛名其敗宜<lb/>
　矣鐡公作粟今開州有鐡丘即此<lb/>
　鐡衛地<lb/>
<pb n="8b"/>
冬十月葬衛靈公<lb/>
十有一月蔡遷于州來<lb/>
　畏楚也是為下蔡在今鳳陽府夀州<lb/>
蔡殺其大夫公子駟<lb/>
　左傳吴洩庸如蔡納聘而稍納師師畢入衆知之蔡<lb/>
　侯告大夫殺公子駟以說哭而遷墓冬蔡遷於州來<lb/>
　杜元凱曰元年蔡請遷於吴中悔故吴人因聘襲之<lb/>
　蔡殺駟以說吴言不時遷駟為之也<lb/>
<pb n="9a"/>
　季氏曰州來本楚屬國而為吴所滅則吴邑蔡欲恃<lb/>
　吴以抗楚故遷州來則遷州來蔡之本意也左氏以<lb/>
　為吴人如蔡納聘而師畢入則當書吴人襲蔡亦不<lb/>
　當以自遷為文矣公子駟必主議不遷者<lb/>
　姚舜牧氏曰蔡初不自量受命於楚而背楚既不自<lb/>
　安請遷於吴而誑吴及其事急殺執政以為解其何<lb/>
　以令一國哉經書蔡遷於州來不與其能遷也書殺<lb/>
　大夫公子駟不與其能殺也<lb/>
<pb n="9b"/>
　書遷止此<lb/>
已酉○敬王二十八年<lb/>
三年○晉定二十齊景五十六衛出公輒元年蔡昭二<lb/>
　十七鄭聲九曹陽十陳閔十杞僖十四宋景二十五<lb/>
　秦恵九卒楚昭二十四吴夫差四<lb/>
春齊國夏衛石曼姑帥師圍戚<lb/>
　榖梁此衛事也其先國夏何也子不圍父也不繫戚<lb/>
　於衛者子不有父也公羊不以父命辭王父命不以<lb/>
<pb n="10a"/>
　家事辭王事其說大悖<lb/>
　趙子常曰戚衛邑也齊大夫主兵以圍衛邑而不繫<lb/>
　之衛何也修春秋之特筆也時衛世子蒯聵在戚輒<lb/>
　據國以拒父而齊卿至為出師助衛人圍之則是齊<lb/>
　人助子圍父也昔者楚取宋彭城以居宋之叛臣晉<lb/>
　為宋合諸侯之師以圍之其圍也雖有宋人猶必繫<lb/>
　彭城於宋晉取鄭虎牢以復鄭而鄭不服諸侯以伯<lb/>
　令戍之猶必繫虎牢於鄭此以齊卿主兵乃獨不繫<lb/>
<pb n="10b"/>
　戚於衛者以蒯聵在戚而輒不當有國父不可圍齊<lb/>
　人不當黨逆故也是故蒯聵出入皆稱世子雖魯史<lb/>
　舊文夫子實因之以正名而於圍戚特不繫衛以異<lb/>
　之也或曰不繫衛者上已書納蒯聵於戚矣此不復<lb/>
　詳也<lb/>
　髙抑崇曰齊與晉為仇若蒯聵入則從晉矣此齊所<lb/>
　以助輒也許翰氏曰晉以君臣稱兵而齊為臣伐君<lb/>
　衛以父子争國而齊助子圍父以是命於諸侯君子<lb/>
<pb n="11a"/>
　是以知齊之不足以伯矣<lb/>
夏四月甲午地震<lb/>
五月辛卯桓宫僖宫災<lb/>
　桓僖宫曷為不毁孫莘老曰桓公哀公之十世祖也<lb/>
　僖公哀公之七世祖也諸侯五廟而十世七世之廟<lb/>
　存焉非禮矣劉侍讀曰三家者出於桓立於僖以是<lb/>
　為悅者也夫子聞之曰其桓僖乎若曰兩宫固當就<lb/>
　毁而不毁若有災也者惟桓僖可以當之葢决其情<lb/>
<pb n="11b"/>
　而疑其詞也其言之而中則偶然爾<lb/>
　昭二十年二月日南至梓慎望氛曰今兹宋有亂國<lb/>
　幾亡叔孫昭子曰然則戴桓也汰侈無禮已甚亂所<lb/>
　在也<lb/>
　家語記孔子在齊聞周宣王廟災曰此必僖王之廟<lb/>
　今考景王之時上距僖王已八世僖王在位日淺亦<lb/>
　無功徳可稱其廟亦在當毁故天災及之與魯桓僖<lb/>
　之廟災無以異也<lb/>
<pb n="12a"/>
季孫斯叔孫州仇帥師城啓陽<lb/>
　啓陽鄅國為邾所取者今魯逼邾而城啓陽不書邾<lb/>
　者不與邾之滅鄅也熊氏曰魯人習漷水沂西之利<lb/>
　二卿帥師脇邾而城焉恐其争耳非邾邑故不繫邾<lb/>
　杜氏曰魯懼晉故比年四城趙企明因言晉越齊衛<lb/>
　而後至魯魯何虞而備晉啓陽在今沂州地近邾元<lb/>
　年取邾田疑邾伐我故備之以地證事趙疑若得矣<lb/>
　然繼是伐之者二城迫之者一未聞邾一報也已而<lb/>
<pb n="12b"/>
　遂入邾以邾子益來矣魯何疑於邾之伐哉企明僅<lb/>
　得其一耳中失而外鍵本亡而末務許氏之論魯然<lb/>
　乎哉<lb/>
　季氏曰啓陽漢避景帝諱改為開陽汪克寛氏曰沂<lb/>
　州臨沂縣有故開陽城臨沂即今沂州也按水經開<lb/>
　陽在祊之東南沂水流逕其東故鄅國也昭十八年<lb/>
　邾人襲鄅鄅子從帑於邾然則啓陽者鄅之别名如<lb/>
　虢之為下陽荆之為楚然非邑也其地在邾之東鄙<lb/>
<pb n="13a"/>
　今沂州南也然祊之西北為費則近於費而季氏之<lb/>
　所欲也是時魯方討邾既取漷東沂西之田則邾人<lb/>
　不得不以啓陽譲魯矣故城之然猶懼其有變也故<lb/>
　二卿帥師並出而以兵威脇焉季氏以叔孫附已故<lb/>
　與同城而啓陽之地則實季孫得之矣<lb/>
　啓公作開<lb/>
宋樂髠帥師伐曹<lb/>
　季氏曰曹伯陽奉樂大心入蕭以叛宋方有亂故且<lb/>
<pb n="13b"/>
　從齊盟洮而未暇致討今間齊景公之耄而怠無畏<lb/>
　於齊而修曹之怨樂髠之師宋景志也曹陽背晉故<lb/>
　晉不救自是疲於奔命身為虜囚尚誰懟哉<lb/>
　髙氏曰曹本屬宋既而叛之薛士龍曰討樂大心之<lb/>
　亂也黄正憲氏曰按髠樂喜之裔定十一年春樂大<lb/>
　心自曹入蕭以叛故伐之以修舊怨薛氏謂討大心<lb/>
　之亂則是時大心已不在曹况髠與心同族宋景雖<lb/>
　昏庸亦未必誤遣之也卓子曰樂大心已不在曹其<lb/>
<pb n="14a"/>
　怨固在也宋安得不伐髠與心同族然瑾亮同生一<lb/>
　在吴一在蜀吴蜀不交兵乎<lb/>
秋七月丙子季孫斯卒<lb/>
蔡人放其大夫公孫獵于吴<lb/>
　熊過氏曰凡放者君與大夫咸與焉稱國胥甲父是<lb/>
　也國亂無政衆人擅放之則稱人李亷以為稱人者<lb/>
　放其罪焉杜註以獵為公子駟之黨則是不主於遷<lb/>
　非得罪國人者杜必有誤矣明年而公孫翩之亂辰<lb/>
<pb n="14b"/>
　姓霍皆公孫也豈獵放吴故其黨乘蔡侯如吴而遂<lb/>
　甘心於一報耶<lb/>
冬十月癸卯秦伯卒<lb/>
叔孫仇仲孫何忌帥師圍邾<lb/>
　季孫已卒二氏恐邾生心故復圍之明徳廷善謂季<lb/>
　氏欲并收二家之說故圍邾責其背句繹之盟太曲<lb/>
　矣<lb/>
　左傳冬十月晉趙鞅圍朝歌荀寅奔邯鄲<lb/>
<pb n="15a"/>
庚戌○敬王二十九年<lb/>
四年○晉定二十一齊景五十七衛出二蔡昭二十八<lb/>
　弑鄭聲十曹陽十一陳閔十一杞僖十五宋景二十<lb/>
　六秦悼公元年楚昭二十五吴夫差五<lb/>
春王二月庚戌盗殺蔡侯申<lb/>
　左傳蔡昭侯將如吴諸大夫恐其又遷也承公孫翩<lb/>
　逐而射之入於家人而卒以兩矢門之衆莫敢進文<lb/>
　之鍇後至曰如墻而進多而殺二人鍇執弓而先翩<lb/>
<pb n="15b"/>
　射之中肘鍇遂殺之故逐公孫辰而殺公孫姓公孫<lb/>
　旴<lb/>
　殺蔡侯者諸大夫也特以公孫翩下手耳經宜書主<lb/>
　名不然亦宜如宻州之法不曰莒則曰莒人今何以<lb/>
　盗書蔡昭既以國遷又迫於吴國人不欲遷吴公孫<lb/>
　翩因衆心之怨從而殺之國亂無道故以盗殺而不<lb/>
　以國救文之鍇不書<lb/>
　詹萊氏曰盗者㣲乎㣲不可以姓名通者也何以能<lb/>
<pb n="16a"/>
　弑君蔡昭不道無恩於其公族若駟也者若獵也者<lb/>
　俱見殺是以人得而賊之也抑二公子之黨與不稱<lb/>
　君盗不得以君君也或謂君弑而辰也奔姓與霍也<lb/>
　殺其與聞乎故者與非然也奔者避亂者也殺者被<lb/>
　亂者也不得執節則有之矣曷知之書弑君者未有<lb/>
　先隠而後名者也<lb/>
　傳恐其又遷也承諸傳曲解不知此古文語法如曰<lb/>
　誰與哭者耳已見韻㑹承字註云承漢縣名在東海<lb/>
<pb n="16b"/>
　杜預音懲楚言也左傳蔡昭侯將如吴恐其又遷孫<lb/>
　翩以衆人之意而射之此雖無闗經㫖然傳語不通<lb/>
　處一朝洗出為之快然<lb/>
　申石經作繇灌甫曰豐氏曰按蔡文公名申卒於宣<lb/>
　十七年者是也昭公文公之魯孫也豈同其曽祖之<lb/>
　諱乎當以石經為正<lb/>
　二月公作三月殺公榖作弑<lb/>
蔡公孫辰出奔吴<lb/>
<pb n="17a"/>
　陳氏傳曰書公薨夫人姜氏孫於邾公子慶父出奔<lb/>
　莒則夫人慶父與聞乎弑矣書盗弑蔡侯申蔡公孫<lb/>
　辰出奔吴則辰與聞乎弑矣<lb/>
　左氏謂文之鍇射殺公孫翩逐公孫辰殺公孫姓公<lb/>
　孫旴則弑賊既已討矣辰等不論其盗賊與否聞弑<lb/>
　與否而坐視國君被難自不能逃其罪而昭侯方宻<lb/>
　事吴故懼吴之討而奔以說之耳<lb/>
葬秦恵公<lb/>
<pb n="17b"/>
宋人執小邾子<lb/>
　宋以小邾事魯而執之<lb/>
夏蔡殺其大夫公孫姓公孫霍<lb/>
晉人執戎蠻子赤歸于楚<lb/>
　胡傳文公執曹伯畀宋人今云歸於楚者京師楚也<lb/>
　不競至此春秋所惡<lb/>
　蠻為楚所圍蠻氏潰蠻子赤奔晉楚起二師以索赤<lb/>
　晉安得不與趙孟曰晉國未寧安能惡於楚必速與<lb/>
<pb n="18a"/>
　之京師楚之說不然也<lb/>
　蠻公作曼書執止此<lb/>
城西郛<lb/>
　杜氏曰備晉也<lb/>
六月辛巳亳社災<lb/>
　熊過氏曰榖梁云亡國之社以為廟屏戒也其屋亡<lb/>
　國之社不得逹上也有屋故得災周禮建國之神位<lb/>
　左宗廟右社稷又云决隂事於亳社明亳社在左立<lb/>
<pb n="18b"/>
　於廟門之外以為屏蔽與國社不同故左氏述季友<lb/>
　間於兩社為公室輔<lb/>
　亳公作蒲<lb/>
秋八月甲寅滕子結卒<lb/>
冬十有二月葬蔡昭公<lb/>
　髙氏曰國亂故緩春秋於定哀之際録蔡昭尤詳者<lb/>
　哀其不幸也當齊桓晉文之隆蔡猶不能自㧞於楚<lb/>
　陵遲至於標季而昭公乃銳然合中國以興召陵之<lb/>
<pb n="19a"/>
　㑹卒能以吴破楚入郢此其志力有過人者遭晉徳<lb/>
　之不競而不能逺撫使之卒陷於楚禍君子是以哀<lb/>
　昭之不幸而為之數見於經也使昭公出於晉悼之<lb/>
　世其功烈當何如哉<lb/>
葬滕頃公<lb/>
　左傳秋七月齊衛救范氏九月趙鞅圍邯鄲荀寅奔<lb/>
　鮮虞十二月國夏伐晉㑹鮮虞納荀寅於栢人<lb/>
辛亥○敬王三十年<lb/>
<pb n="19b"/>
五年○晉定二十二齊景五十八卒衛出三蔡成公朔<lb/>
　元年鄭聲十一曹陽十二陳閔十二杞僖十六宋景<lb/>
　二十七秦悼二楚昭二十六吴夫差六<lb/>
春城毗<lb/>
　備晉也<lb/>
　毗公作比又作芘<lb/>
夏齊侯伐宋<lb/>
　王貫道曰齊方挾諸侯以伐晉而宋人伐曹執小邾<lb/>
<pb n="20a"/>
　子欲争伯也故齊侯伐宋<lb/>
晉趙鞅帥師伐衛<lb/>
　左傳春晉圍栢人荀寅士吉射奔齊夏趙鞅伐衛范<lb/>
　氏之故也遂圍中牟<lb/>
　是時齊與晉争伯而中國諸侯堅於黨齊者衛鄭耳<lb/>
　荀寅士吉射乃趙鞅之仇衛故庇之鞅度齊兵力强<lb/>
　盛未可與争寅射附衛未可猝動於是計納蒯聵以<lb/>
　為衛主是將制其心腹掣其肘腋一舉而兩得耳<lb/>
<pb n="20b"/>
秋九月癸酉齊侯杵臼卒<lb/>
　左傳齊燕姬生子不成而死諸子鬻姒之子荼嬖公<lb/>
　疾使國恵子髙昭子立荼<lb/>
　景公在位五十八年范純夫曰治愈久政愈弊徳彌<lb/>
　退者也<lb/>
　杵公作處<lb/>
冬叔還如齊<lb/>
閏月葬齊景公<lb/>
<pb n="21a"/>
　趙子常曰葬節以月斷合數閏故書閏月也襄二十<lb/>
　八年十二月甲寅天王崩乙未楚子昭卒甲寅距乙<lb/>
　未四十二日此閏月明矣不書閏者䘮事以年斷則<lb/>
　不數閏也<lb/>
　熊過氏曰按長厯是年閏十月也公榖謂不正其閏<lb/>
　劉原父曰䘮以年斷者不以閏數以月斷者則以閏<lb/>
　數葬之為事以月斷故以公榖為非然九月至此僅<lb/>
　三月耳荼以非分而立故速葬也<lb/>
<pb n="21b"/>
　王樵氏曰按成六年榖梁傳云閏月者附月之餘日<lb/>
　也天子不以告朔而䘮事不數也榖梁之意以為大<lb/>
　功以下及葬皆不數閏與公羊不同公羊謂九月五<lb/>
　月三月之䘮既以月斷則得數閏是以葬亦數閏以<lb/>
　天子七月諸侯五月大夫三月士踰月葬亦數月故<lb/>
　也如榖梁之說是此葬齊景公自九月併理閏月為<lb/>
　三月而葬失䘮事不數之義春秋譏之故曰不正其<lb/>
　閏也<lb/>
<pb n="22a"/>
壬子○敬王三十一年<lb/>
六年○晉定二十三齊安孺子荼元年弑衛出四蔡成<lb/>
　二鄭聲十二曹陽十三陳閔十三杞僖十七宋景二<lb/>
　十八秦悼三楚昭二十七卒吴夫差七<lb/>
春城邾瑕<lb/>
　季氏曰瑕邾邑也故繫之邾按後漢志任城亢父註<lb/>
　縣北有邾瑕城今考亢父在濟寧州南六十里當近<lb/>
　泗水其東則漆閭丘之地也邾瑕謂之瑕必與魯負<lb/>
<pb n="22b"/>
　瑕連界而得名負瑕即瑕丘葢在今兖州府滋陽縣<lb/>
　東南界上而邾瑕在其南豈漢時割入亢父耶汪克<lb/>
　寛氏曰邾瑕如魯濟之類魯有負瑕故稱邾以别之<lb/>
　髙閌氏曰瑕邾邑魯未嘗取於邾而遽城之見魯之<lb/>
　迫邾也然則杜元凱以為備晉者非矣<lb/>
　瑕公作葭書城止此<lb/>
晉趙鞅帥師伐鮮虞<lb/>
　左傳治范氏之亂也<lb/>
<pb n="23a"/>
　杜元凱曰四年鮮虞納荀寅於栢人故<lb/>
吴伐陳<lb/>
　左傳吴之入楚也使召陳懐公逄滑曰晉盟主也以<lb/>
　晉辭吴若何陳侯從之及夫差克越乃修先君之怨<lb/>
　侵陳春吴伐陳復修舊怨也<lb/>
夏齊國夏及髙張來奔<lb/>
　茶之立陳乞不與故乞先搆二子與諸大夫成釁遂<lb/>
　帥甲入室逐之國髙為國世臣從君於昏受其顧命<lb/>
<pb n="23b"/>
　力不足以衛上委君而逃葢國髙奔而乞之弑械成<lb/>
　矣<lb/>
叔還㑹吴于柤<lb/>
　或謂吴伐陳魯懼兵之及我故叔還徃㑹之未必然<lb/>
　吴方强大一介往來言結於好然觀後伐邾而邾人<lb/>
　奔告於吴則魯是時將有伐邾之謀先為㑹吴之舉<lb/>
　也<lb/>
秋七月庚寅楚子軫卒<lb/>
<pb n="24a"/>
　郝仲輿曰楚昭王經䘮敗之後改紀其政孔子去魯<lb/>
　司冦將往焉陳蔡人阻之王興師迎之欲封以書社<lb/>
　地七百子西不可昭王遂卒嗟夫天欲平治天下則<lb/>
　子西之說不行而昭王不蚤死矣儒者强謂春秋擯<lb/>
　楚何居<lb/>
齊陽生入于齊<lb/>
　書齊陽生入於齊上文無所蒙下不言歸不言齊陽<lb/>
　生將不知其為何國公子也非以其當有國而繫之<lb/>
<pb n="24b"/>
　齊也争國者多不書公子方争為君不必言公子也<lb/>
　陸粲氏曰陽生曷為繫之齊徒言陽生入而已矣則<lb/>
　未知其為齊之陽生也故繫以國若曰此齊侯之子<lb/>
　也云爾如景公之廢長立少以啓亂雖書齊未足以<lb/>
　見其罪也然則鄭突曹赤何以不繫國乎書歸於鄭<lb/>
　而知其鄭人矣書歸於曹而知其曹人矣歸者歸其<lb/>
　本國也入則疑於異國焉故詳著之<lb/>
齊陳乞弑其君荼<lb/>
<pb n="25a"/>
　榖梁陽生正荼不正不正則其曰君何也荼雖不正<lb/>
　已受命矣陽生入使朱毛殺荼耳陳乞不對而泣宜<lb/>
　若無罪者春秋歸獄於乞者何葢國夏髙張受先君<lb/>
　之命而立荼者也而乞逐之陽生荼之惡也而乞立<lb/>
　之鬻姒荼之母也而乞去之王甲江說王豹荼之黨<lb/>
　也而乞殺且拘之荼其能自存乎乞雖不弑荼而荼<lb/>
　之死由於乞矣不對而泣其誰信之<lb/>
　荼公作舍<lb/>
<pb n="25b"/>
冬仲孫何忌帥師伐邾<lb/>
　季氏曰前三年何忌已與州仇並將圍邾意邾田之<lb/>
　利仲孫氏所獲不及二家而邾方恃齊事魯多闕故<lb/>
　何忌以為名而伐之此亦不然意邾未定故復伐之<lb/>
　至於伐者或三人或一人則因其時勢緩急難易耳<lb/>
宋向巢帥師伐曹<lb/>
癸丑○敬王三十二年<lb/>
七年○晉定二十四齊悼公陽生元年衛出五蔡成三<lb/>
<pb n="26a"/>
　鄭聲十三曹陽十四陳閔十四杞僖十八宋景二十<lb/>
　九秦悼四楚恵王章元年吴夫差八<lb/>
春宋皇瑗帥師侵鄭<lb/>
　左傳鄭叛晉故也<lb/>
　宋景公寵任向魋故致五卿叛亂乃不知自反而督<lb/>
　過於所奔之國去冬伐曹今春伐鄭以報罕達老丘<lb/>
　之役疲民以逞欲何為哉豈謂晉伯既衰齊景復殁<lb/>
　故妄意圖伯蹈祖襄之故智耶左氏謂其為晉討鄭<lb/>
<pb n="26b"/>
　誤矣瑗戴公子皇父之後<lb/>
晉魏曼多帥師侵衛<lb/>
　左傳衛不服也<lb/>
　趙鞅兩伐無功故以曼多為帥而侵之其興師之意<lb/>
　以納蒯聵為主蒯聵入則徳晉無貳可以擕齊衛之<lb/>
　交而洩朝歌之憤耳且正名於衛題目甚大也<lb/>
夏公㑹吴於鄫<lb/>
　季氏曰鄫近邾吴夫差至此必畧地也故公親往㑹<lb/>
<pb n="27a"/>
　之然邾亦吴之與也會吴甫罷而即伐之此邾人之<lb/>
　所以奔告於吴而魯遂被伐歟<lb/>
　鄫公作繒<lb/>
秋公伐邾八月己酉入邾以邾子益來<lb/>
　伐國獲君大事也三家固必强公使往公實在行自<lb/>
　當書公且春秋亦不欲盡以其權諉之三家也薛士<lb/>
　龍曰伐邾本三家之謀而公親之不得已也公内迫<lb/>
　於三家歸過於公也王經世曰獲則三家享其利討<lb/>
<pb n="27b"/>
　則公獨受其惡二說得其情矣春秋内辭國不書滅<lb/>
　大夫不言殺蘇子繇曰其不書滅邾大夫茅夷鴻保<lb/>
　於茅請救於吴明年吴為之伐魯復邾子故此亦一<lb/>
　說也杜元凱曰他國言歸於魯言來内外之辭也<lb/>
　自公羊强作入不言伐之例於此伐邾入邾而不能<lb/>
　通也則曰伐内辭也若使他人然夫初秋伐之八月<lb/>
　入之理當並書何取于内辭乎遜其辭而不隠其實<lb/>
　故但言入邾若使他人豈所謂不隠乎入邾使若他<lb/>
<pb n="28a"/>
　人以邾子益來又可云他人乎榖梁不知内外辭之<lb/>
　法而曰其言來者有外魯之辭焉夫外曰以歸内曰<lb/>
　以來内外之别耳春秋豈以一眚遂外其父母之邦<lb/>
　哉故曰伐邾自是秋初事入邾自是八月事兩在行<lb/>
　耳王樵氏不得其說乃曰先言公伐邾下但言入邾<lb/>
　猶為遜其辭耳遜其辭而不隠其實聖人待父母國<lb/>
　之道也此何以說哉至胡氏謂書以邾子來而不諱<lb/>
　者欲見後書歸邾子之為能去其惡而與之也其義<lb/>
<pb n="28b"/>
　迂矣<lb/>
宋人圍曹<lb/>
冬鄭駟𢎞帥師救曹<lb/>
　曹伯奸宋是以致討然宋之伐曹數矣今又圍之亦<lb/>
　已甚矣鄭與曹踈所以救曹非志於義也欲報皇瑗<lb/>
　之師也<lb/>
甲寅○敬王三十三年<lb/>
八年○晉定二十五齊悼二衛出六蔡成四鄭聲十四<lb/>
<pb n="29a"/>
　曹陽十五國亡陳閔十五杞僖十九卒宋景三十秦<lb/>
　悼五楚恵二吴夫差九<lb/>
春王正月宋公入曹以曹伯陽歸<lb/>
　熊過氏曰經書入傳曰滅經書歸傳曰殺凡不有其<lb/>
　地曰入入輕於滅歸輕於殺春秋之恒辭也聖人豈<lb/>
　舍重而録其輕哉此左氏之誣元凱葢癖而黨之乃<lb/>
　曰宋公既還不忍褚師之詬怒而反兵滅非本志故<lb/>
　以入告非也馬遷世家亦言宋滅曹葢襲左氏之誤<lb/>
<pb n="29b"/>
　據曹陽歸宋在敬王甲寅至丙申去孟子去齊已一<lb/>
　百八十三年而趙臺卿註曹交曹君之弟臺卿博學<lb/>
　必有所據孫奭失考實耳交未必陽弟則當孟子時<lb/>
　必有曹君豈國實未滅耶曹始從齊桓為北杏之㑹<lb/>
　以府宋怨其後齊桓進曹與㑹盟嘗抑諸莒許之下<lb/>
　以謝宋耳終春秋㑹列因仍不改然自僖十五年至<lb/>
　宣三年三十九年耳宋之圍伐者三自哀三年至八<lb/>
　年圍伐而遂滅凡加兵者四嗚呼諸侯之無伯也害<lb/>
<pb n="30a"/>
　哉熊氏之辯析矣然亦不知滅字之義故為此多言<lb/>
　耳若知滅義則言滅者必非殄滅無遺之謂何礙於<lb/>
　曹交之時曹尚不亡乎左氏曰君死曰滅固已得其<lb/>
　義矣况經原無滅曹之文當時止有入曹耳又何害<lb/>
　焉<lb/>
　林氏曰檜亡東周之始曹亡春秋之終夫子之刪詩<lb/>
　也繫曹檜於國風之後於檜之卒章曰思周道也傷<lb/>
　天下之無王也曹之卒篇思治也傷天下之無伯也<lb/>
<pb n="30b"/>
吴伐我<lb/>
　左傳吴為邾故伐魯<lb/>
　蘇子繇曰不言四鄙而直言伐我兵加於國都也於<lb/>
　是為城下之盟而還不言公諱之也<lb/>
　前年吴伐陳今年伐我吴畧地而入中原勢駸盛矣<lb/>
　左氏所載獨孟懿子與景伯謀及其事而叔季若罔<lb/>
　聞知所謂利則歸已禍則歸君者歟夫公山不狃叛<lb/>
　亡囚虜猶能折叔孫輒之對觀其言亦若繫心中國<lb/>
<pb n="31a"/>
　者何叔季反不若斯人耶<lb/>
　書伐我始此<lb/>
夏齊人取讙及闡<lb/>
　左傳齊悼公之來也季康子以其妹妻之即位而逆<lb/>
　之季魴侯通焉女言其情弗敢與也齊侯怒夏五月<lb/>
　齊鮑牧帥師伐我取讙及闡<lb/>
　公羊傳外取邑不書此何以書所以賂齊也曷為賂<lb/>
　齊為以邾婁子益來也孫明復曰邾子益齊甥也二<lb/>
<pb n="31b"/>
　說公羊孫氏是<lb/>
　讙在汶北非魯本封闡在汶南則魯之封内地也屬<lb/>
　寜陽縣有剛城屯即闡也<lb/>
　闡公作僤<lb/>
歸邾子益于邾<lb/>
　左傳齊侯使如吴請師將以伐我乃歸邾子邾子又<lb/>
　無道吴子使太宰子餘討之囚諸樓臺栫之以棘使<lb/>
　諸大夫奉太子革以為政<lb/>
<pb n="32a"/>
秋七月<lb/>
　左傳秋及齊平逆季姬以歸嬖<lb/>
冬十有二月癸亥杞伯過卒<lb/>
齊人歸讙及闡<lb/>
　左傳季姬嬖故也<lb/>
　趙子常曰秋及齊平臧賔如如齊涖盟齊閭丘明來<lb/>
　涖盟十二月齊人歸讙及闡然則交涖盟何以不書<lb/>
　皆非卿也非卿名氏不登於䇿魯史舊章也趙子嘗<lb/>
<pb n="32b"/>
　曰齊恵以宣公事齊之専故還所賂之田公在齊受<lb/>
　之故言歸我齊悼以魯入邾以邾子益歸故取二邑<lb/>
　至是魯歸邾子益及齊平齊魯交遣人涖盟而歸二邑<lb/>
　於魯無専使故亦言歸而已或生他義者非<lb/>
　<lb/>
　<lb/>
　<lb/>
　春秋辯義卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷二十一</head>
    <p>
<pb n="1a"/>
欽定四庫全書<lb/>
　春秋辯義卷二十一　　　明　卓爾康　撰<lb/>
襄公二<lb/>
己亥○靈王十年<lb/>
十有一年○晉悼十一齊靈二十衞獻十五蔡景三十<lb/>
　鄭簡四曹成十六陳哀七杞孝五宋平十四秦景十<lb/>
　五楚共二十九吴壽夢二十四<lb/>
春王正月作三軍<lb/>
<pb n="1b"/>
　杜氏謂魯舊二軍今増立中軍緣三子各毁其乗舊<lb/>
　軍盡廢而全改作之故曰作三軍胡氏謂魯本有三<lb/>
　軍今廢公室之三軍而三家各有其一故謂之作三<lb/>
　軍王樵氏曰胡氏發臣無私乗無私民之義甚中肯<lb/>
　綮而説作三軍處未瑩盖依周制則魯侯國正有二<lb/>
　軍耳僖公之車千乗徒三萬亦僭也自周衰軍制僭<lb/>
　亂而言晉已六軍矣觀魯成公作丘甲之後魯之軍<lb/>
　亦踰制矣季孫行父臧孫僑如公孫嬰齊以四卿並<lb/>
<pb n="2a"/>
　將于鞍之役則不止于三軍可知已然制度既壞則<lb/>
　増減分合亦無定雖晉軍亦然而况魯乎伯主之令<lb/>
　軍多則貢賦多魯之軍有時而為三有時而自減為<lb/>
　二皆不可知也此作三軍葢承乎自減為二之後杜<lb/>
　氏謂増立中軍其説是也増立中軍正可謂之作中<lb/>
　軍而曰作三軍者三家欲專其民人各毁其乗而改<lb/>
　作之孔氏之説是矣汪氏曰費誓稱魯人三郊三遂<lb/>
　説者謂大國三軍故三郊三遂則魯舊有三軍明矣<lb/>
<pb n="2b"/>
　然春秋書作三軍葢是時軍政隳壞而公室之三軍<lb/>
　不能備王制之舊是以季氏借改作之名而專兵權<lb/>
　也孔氏正義謂僖公復古制作三軍至文公以來霸<lb/>
　國以軍多貢重遂自減為二軍至此復作三軍然成<lb/>
　二年四卿並將則三軍未嘗廢也特以僖公而後世<lb/>
　卿强盛既有三桓又有臧孫氏仲氏叔氏之類是以<lb/>
　采邑所取既多而公室之兵軍數廢闕及是三家三<lb/>
　分公室又壞已之車乗以復三軍之本制其實欲奪<lb/>
<pb n="3a"/>
　公家之兵為己私爾聖人不以作三軍係之三家者<lb/>
　其意曰魯國雖失兵權而聖王之大法則不使兵權<lb/>
　不在公室也經凡書作者不宜作也如作丘甲作南<lb/>
　門作雉門兩觀皆譏也三軍魯之舊制而亦書作學<lb/>
　者習其讀而問其傳則知罪之在矣<lb/>
夏四月四卜郊不從乃不郊<lb/>
鄭公孫舍之帥師侵宋<lb/>
　左傳子展曰與宋為惡諸侯必至吾從之盟楚師至<lb/>
<pb n="3b"/>
　吾又從之則晉怒甚矣晉能驟來楚將不能吾乃固<lb/>
　與晉<lb/>
　王樵氏曰鄭之謀國有二犧牲玉帛待于二竟欲唯<lb/>
　强是從者子駟也晉君方明八卿和睦知必不棄鄭<lb/>
　欲杖信以待晉者子展也至是子駟既亡子展遂堅<lb/>
　于從晉然猶必侵宋以致諸侯之師使晉師驟來而<lb/>
　後固與晉者葢前此從晉則楚師至從楚則晉師至<lb/>
　今故欲激使晉師致死于鄭楚弗敢敵而後可固與<lb/>
<pb n="4a"/>
　也卒之晉師三駕而楚弗能與爭一如子展之言矣<lb/>
公㑹晉侯宋公衞侯曹伯齊世子光莒子邾子滕子薛<lb/>
伯杞伯小邾子伐鄭<lb/>
　此三駕之二擣虛以救宋亦以虎牢先有戍兵易為<lb/>
　聲援也<lb/>
秋七月己未同盟于亳城北<lb/>
　灌甫曰同盟于亳城謀楚也先儒皆以鄭服而盟及<lb/>
　考左氏記盟誓之辭祗言十二國而無鄭何也葢晉<lb/>
<pb n="4b"/>
　三駕之兵皆為鄭出也一以公子貞公孫輒伐宋一<lb/>
　以公孫舍之侵宋一以楚子鄭伯伐宋苟以此盟為<lb/>
　鄭服而鄭何為又從楚有伐宋之師邪<lb/>
　同盟者以鄭伯在㑹與盟而言也杜氏云亳城鄭地<lb/>
　則豈有地主不與盟而可言同者乎季氏私考謂亳<lb/>
　北之盟鄭本不至引啖叔佐之説為證葢泥于左氏<lb/>
　七姓十二國之言耳不知晉為盟主但以諸侯受盟<lb/>
　者言故曰十二國又此時諸侯一心所慮畔盟者唯<lb/>
<pb n="5a"/>
　鄭故以十二國明神震懾之實非以鄭不在盟也左<lb/>
　氏載鄭人懼乃行成秋七月同盟于亳葢與戲盟同<lb/>
　其為鄭與可知鄭已同盟而後復從楚伐宋則尚反<lb/>
　覆未堅牢也故經不書鄭<lb/>
　熊過氏曰亳公榖作京葢叔段所請邑鄭地也杜彼<lb/>
　註云滎陽京縣今亳杜云偃師湯都亦亳之一距虎<lb/>
　牢西尚百餘里東諸侯伐鄭所不繇非㑹盟地也<lb/>
　亳鄭地<lb/>
<pb n="5b"/>
　亳公榖作京<lb/>
公至自伐鄭<lb/>
楚子鄭伯伐宋<lb/>
　左傳楚子囊乞旅于秦秦右大夫詹帥師從楚子將<lb/>
　以伐鄭鄭伯逆之丙子伐宋<lb/>
公㑹晉侯宋公衞侯曹伯齊世子光莒子邾子滕子薛<lb/>
伯杞伯小邾子伐鄭㑹于蕭魚<lb/>
　晉師于是三駕矣九月諸侯悉師以復伐鄭觀兵于<lb/>
<pb n="6a"/>
　鄭東門趙武入盟鄭伯子展出盟晉侯十二月㑹于<lb/>
　蕭魚何氏曰中國以鄭故三年之中五起兵至是乃<lb/>
　服其後無干戈之患二十餘年楚不能爭雖城濮之<lb/>
　克不能過也程子曰鄭不可信而悼公推誠以待之<lb/>
　不疑至哉誠之能感人也自此鄭不背晉二十四年<lb/>
　三駕諸侯同今各列其國不以一事例者大其事故<lb/>
　重叙也<lb/>
　前一㑹世子在莒邾下後二㑹在上世子䘮已踰年<lb/>
<pb n="6b"/>
　將為君也<lb/>
　晉之制楚者文公以力勝厲公以幸勝悼公以善勝<lb/>
　蕭魚鄭地<lb/>
公至自㑹<lb/>
　李氏曰厲公三伐終以伐致悼公三伐終以㑹致春<lb/>
　秋之立文精矣<lb/>
　郝仲輿曰傳稱晉悼公能息民三駕而楚不能與之<lb/>
　爭非也三駕謂十年師于牛首十一年師于向其秋<lb/>
<pb n="7a"/>
　觀兵于鄭東門鄭服也晉悼公之世楚共王當國子<lb/>
　囊為政晉楚爭鄭鄭以犧牲玉帛待于二境楚來從<lb/>
　楚晉來從晉牛首之役鄭方從楚晉以諸侯救之遇<lb/>
　楚師不敢戰而退十一年六月晉以諸侯師于向圍<lb/>
　鄭七月鄭人受盟于晉楚子囊以秦師伐鄭鄭使良<lb/>
　霄石㚟辭楚楚人執之是年九月晉以諸侯之師至<lb/>
　鄭鄭又與晉盟秦人伐晉救鄭敗晉于櫟此所謂三<lb/>
　駕也晉未嘗勝楚未嘗敗鄭人往來晉楚間如陽鳥<lb/>
<pb n="7b"/>
　何為楚不能與爭猶榖梁稱齊桓兵車之㑹四衣裳<lb/>
　之㑹十一皆諛霸之陋説讀者信以為丘明語不加<lb/>
　察耳<lb/>
楚人執鄭行人良霄<lb/>
　釋例曰使以行言言以接事信令之要于是乎在舉<lb/>
　不以怒則刑不濫刑不濫則兩國之情得通兵有不<lb/>
　交而解者皆行人之勲也是以雖飛矢在上走驛在<lb/>
　下及其末節不綂大理遷怒肆忿快意于行人譬諸<lb/>
<pb n="8a"/>
　豺狼求食而已傳曰鄭人使伯蠲行成晉人殺之非<lb/>
　禮也兵交使在其間可也故夫子特顯行人之文<lb/>
　霄榖作宵<lb/>
冬秦人伐晉<lb/>
　左傳秦庶長鮑庶長武帥師伐晉以救鄭秦晉戰于<lb/>
　櫟晉師敗績<lb/>
　左傳載秦庶長鮑武帥師伐晉以救鄭汪氏云秦景<lb/>
　公妹為楚共王左夫人于是為楚伐晉皆非也葢秦<lb/>
<pb n="8b"/>
　倡伯西垂楚稱雄南服皆以戎狄猾夏而秦與晉又<lb/>
　世為仇敵去年詹帥師與子囊伐宋實相犄角冀得<lb/>
　志于中國不謂鄭創艾服晉楚亦退避不爭則晉伯<lb/>
　功成秦人勢孤恐晉乗勝移兵聲討遂出其不意先<lb/>
　為必勝以制人耳然晉師敗績而經不書者楚方避<lb/>
　晉中夏氣伸聖人不欲驕秦以抑晉也<lb/>
庚子○靈王十一年<lb/>
十有二年○晉悼十二齊靈二十一衞獻十六蔡景三<lb/>
<pb n="9a"/>
　十一鄭簡五曹成十七陳哀八杞孝六宋平十五秦<lb/>
　景十六楚共三十吳壽夢二十五卒<lb/>
春王三月莒人伐我東鄙圍台季孫宿帥師救台遂入<lb/>
鄆<lb/>
　莒五年之間三伐魯魯未暇治之今入圍魯邑矣豈<lb/>
　有伐國圍邑而臣子之不報乎鄆為莒與國此治莒<lb/>
　之黨也榖梁以不受命而入鄆為惡季孫宿失時事<lb/>
　矣急後事曰遂公羊以為大夫無遂事胡氏以為專<lb/>
<pb n="9b"/>
　行而書遂失經義矣<lb/>
　台今費縣南有台亭<lb/>
夏晉侯使士魴來聘<lb/>
秋九月吳子乗卒<lb/>
　左傳秋吳子壽夢卒臨于周廟禮也凡諸侯之䘮異<lb/>
　姓臨于外同姓于宗廟同宗于祖廟同族于禰廟是<lb/>
　故魯為諸姬臨于周廟為邢凡蔣茅胙祭臨于周公<lb/>
　之廟<lb/>
<pb n="10a"/>
　趙氏曰成公之世晉始通吳鍾離于中國晉厲晉悼<lb/>
　皆與吳㑹晉平遂嫁女于吳雖同姓而不顧皆欲結<lb/>
　之以撓楚也故夀夢以後弔䘮之禮遂交于魯至昭<lb/>
　公亦娶于吳其後魯賦于吳八百乗職貢同于事晉<lb/>
　則以晉伯既衰欲倚吳以敵齊楚也不書葬義與楚<lb/>
　同<lb/>
冬楚公子貞帥師侵宋<lb/>
　左傳冬楚子囊秦庶長無地伐宋師于楊梁以報晉<lb/>
<pb n="10b"/>
　之取鄭也<lb/>
公如晉<lb/>
　左傳朝且拜士魴之辱也<lb/>
辛丑○靈王十二年<lb/>
十有三年○晉悼十三齊靈二十二衞獻十七蔡景三<lb/>
　十二鄭簡六曹成十八陳哀九杞孝七宋平十六秦<lb/>
　景十七楚共三十一卒吳諸樊遏元年<lb/>
春公至自晉<lb/>
<pb n="11a"/>
夏取邿<lb/>
　熊過氏曰邿今濟寧州南濟陽縣古任城亢父縣本<lb/>
　近魯微國公羊以為邾邑然經不書伐邾公羊誤也<lb/>
　邿公作詩<lb/>
　郝仲輿曰傳稱晉侯蒐于綿上士匄辭中軍帥讓于<lb/>
　荀偃六卿皆讓晉國之民是以大和諸侯遂睦非也<lb/>
　夫晉六卿不相能久矣明年伐秦卿帥不睦諸侯不<lb/>
　整為遷延之役以至欒鍼死敵欒黶逐士鞅自是以<lb/>
<pb n="11b"/>
　後諸卿日侈遂底于亡而曰晉國以平數世賴之豈<lb/>
　非妄語邪<lb/>
秋九月庚辰楚子審卒<lb/>
　左傳吳侵楚養叔曰吳乗我䘮謂我不能師也戰于<lb/>
　庸浦大敗吳師<lb/>
冬城防<lb/>
　防在齊南而近于莒城防備莒也<lb/>
壬寅○靈王十三年<lb/>
<pb n="12a"/>
十有四年○晉悼十四齊靈二十三衞獻十八蔡景三<lb/>
　十三鄭簡七曹成十九陳哀十杞孝八宋平十七秦<lb/>
　景十八楚康王昭元年吳諸樊二<lb/>
春王正月季孫宿叔老㑹晉士匄齊人宋人衞人鄭公<lb/>
孫蠆曹人莒人邾人滕人薛人杞人小邾人㑹吳于向<lb/>
　左傳春吳告敗于晉㑹于向為吳謀楚故也范宣子<lb/>
　數吳之不徳也以退吳人執莒公子以其通楚使也<lb/>
　許氏曰四卿帥師自成公始二卿列㑹自襄公始大<lb/>
<pb n="12b"/>
　夫張也<lb/>
　沈長卿曰伐秦之人即㑹吳之人也既謀伐秦矣而<lb/>
　㑹吳者何制楚也晉欲糾合與國之師以伐秦恐楚<lb/>
　躡其後故承吳告敗而㑹之于向跡若謀楚實則謀<lb/>
　秦將近攻而先遠交也左氏真以為謀楚謬矣且向<lb/>
　鄭地也吳人在向而諸侯之大夫往㑹之非吳有求<lb/>
　于晉乃晉有資于吳也安得數其不徳而退之世未<lb/>
　有人來乞哀求救于我我不憐而收之反加以罪者<lb/>
<pb n="13a"/>
　左氏見吳來告敗遂意勝在晉而張大宣子之言以<lb/>
　驕吳謂吳前年伐楚之䘮為不徳云耳<lb/>
　善本吳下無人字<lb/>
　蠆公作囆<lb/>
　向今鳳陽府懷遠界中吳楚界上地古龍亢縣<lb/>
二月乙未朔日有食之<lb/>
夏四月叔孫豹㑹晉荀偃齊人宋人衞北宫括鄭公孫<lb/>
蠆曹人莒人邾人滕人薛人杞人小邾人伐秦<lb/>
<pb n="13b"/>
　左傳諸侯之大夫從晉侯伐秦以報櫟之役也謂之<lb/>
　遷延之役于是齊崔杼宋華閲仲江㑹伐秦不書惰<lb/>
　也向之㑹亦如之衞北宫不書于向書于伐秦攝也<lb/>
　熊過氏曰此遷延之役大夫惰矣經書四國皆大夫<lb/>
　齊宋曹莒以下微者也其序主師者或以國大小勢<lb/>
　强弱事勤惰至先後一時不足馮也傳言齊崔杼宋<lb/>
　華閲仲江惰而人之既妄矣謂北宫括攝故㑹向不<lb/>
　書伐秦書亦妄也秦之役罪在摟諸侯而以其私用<lb/>
<pb n="14a"/>
　之若悼公不自將則非其罪也諸侯之師次涇不濟<lb/>
　罪在諸侯之師荀偃欒黶爭而大還罪在偃黶其事<lb/>
　著明按法而誅之悼可以治矣何必春秋治之哉秦<lb/>
　于中國非若楚也其兵怨僅及于晉且怨不及于中<lb/>
　國而藉中國之力以圖之何以服中國哉悼公賢君<lb/>
　無以警諸大夫之惰則有繇矣故冬㑹于戚大國不<lb/>
　至者一小國不至者四而悼伯衰然非其不自將之<lb/>
　罪也于是秦閉闗不出亦終春秋<lb/>
<pb n="14b"/>
　趙子常曰伐秦之役晉衞鄭大夫皆從其恒稱而齊<lb/>
　宋大夫稱人者傳以為齊宋大夫不進師也悼公以<lb/>
　諸侯之師伐秦庶幾能張中國之勢討秦人黨楚之<lb/>
　罪而齊宋大夫不進師則悼公之令外不行于列國<lb/>
　矣荀偃欲進而欒黶先歸則悼公之令内不行于臣<lb/>
　子矣故荀偃得從其恒稱譏不在荀偃也<lb/>
　十四年㑹向伐秦㑹戚凡三條人名不同多少亦異<lb/>
　曹莒邾滕薛杞小邾為七小國君卿大夫書人其常<lb/>
<pb n="15a"/>
　也向與伐秦齊宋經俱不書名後于戚宋書宋華閲<lb/>
　衛于㑹向則稱人伐秦則稱北宫括稱人必微者稱<lb/>
　名自卿在行也及考之傳不然據傳晉六卿帥諸侯<lb/>
　之師以進及涇不濟鄭子蟜見衛北宫懿子曰與諸<lb/>
　侯而不固取惡莫甚焉若社稷何懿子悦二子見諸<lb/>
　侯之師而勸之濟師皆從之雖不獲成而二子奬率<lb/>
　之功不可誣也預註言北宫括所以書于伐秦此猶<lb/>
　後人語耳又考十九年之傳曰于四月丁未公孫蠆<lb/>
<pb n="15b"/>
　卒赴于晉大夫范宣子言于晉侯以其善于伐秦也<lb/>
　六月晉侯請于王追賜之大路使以行禮也夫公孫<lb/>
　蠆即子蟜也當時濟涇之次實自蟜先發之至令晉<lb/>
　人慕義無窮身死之後邀王靈而服上賞則一時之<lb/>
　推重可知伐秦之書獨北宫括公孫蠆二子以名見<lb/>
　非苟焉而已也則齊宋之不書忽之也<lb/>
莒人侵我東鄙<lb/>
　報入鄆也<lb/>
<pb n="16a"/>
秋楚公子貞帥師伐吳<lb/>
　季氏曰吳壽夢既卒晉人特以伐秦之故㑹吳于向<lb/>
　以資其制楚之力自後亦遂與吳不通好矣楚無晉<lb/>
　窺于是使公子貞伐吳而二十四年楚子又親伐之<lb/>
　亦可見諸樊之時吳勢稍衰矣制吳而後可以圖中<lb/>
　國也<lb/>
冬季孫宿㑹晉士匄宋華閲衛孫林父鄭公孫蠆莒人<lb/>
邾人于戚<lb/>
<pb n="16b"/>
　左傳謀定衛也范宣子假羽旄于齊而勿歸齊人始<lb/>
　貳<lb/>
　王樵氏曰按荀偃本亦弑賊與欒書弑厲公故為逆<lb/>
　賊林父謀而成其亂㑹地又賊之私邑也凡今年春<lb/>
　列國之㑹于向者大半不至亦可見人心之公而晉<lb/>
　悼坐荀偃之誤不少矣自是至剽弑衎歸衛有二君<lb/>
　者十年晉實為之也是時晉秦兵爭止此<lb/>
己未衛侯出奔齊<lb/>
<pb n="17a"/>
　　左傳衛獻公戒孫文子甯惠子食皆服而朝日旰不<lb/>
　　召而射鴻于囿二子從之不釋皮冠而與之言二子<lb/>
　　怒孫文子如戚公使子僑子伯子皮與孫子盟于丘<lb/>
　　宫孫子皆殺之四月己未子展奔齊公如鄄使子行<lb/>
　　于孫子孫子又殺之公出奔齊孫氏追之敗公徒于<lb/>
　　阿澤<lb/>
　　王樵氏曰春秋惟弑君書某弑其君至于君為其下<lb/>
　　所出止書出奔而已如臣見逐亦止書某奔某也胡<lb/>
<pb n="17b"/>
　氏謂舊史書孫林父甯殖出其君而仲尼筆削稱衛<lb/>
　侯出奔恐無此理出之為言不容而見逐之謂也臣<lb/>
　子施于君父而史官直書于䇿則非辭也故但言出<lb/>
　奔而已言出奔則或君無道或臣强皆可推上下比<lb/>
　事而見之矣專以為歸罪其君者害教之言也<lb/>
　諸侯有所辨則名去國不反名衎出而後剽簒出二<lb/>
　十年而復無所辨且非不反也<lb/>
　魯有三家齊有崔慶衛有孫甯晉有荀范强家以類<lb/>
<pb n="18a"/>
　相庇以悼公之賢而無能為于此也惜哉盖公怠<lb/>
　矣<lb/>
　公作衞侯衎<lb/>
癸卯○靈王十四年<lb/>
十有五年○晉悼十五卒齊靈二十四衞獻十九殤公<lb/>
　剽元年蔡景三十四鄭簡八曹成二十陳哀十一杞<lb/>
　孝九宋平十八秦景十九楚康二吳諸樊三<lb/>
春宋公使向戌來聘二月己亥及向戌盟于劉<lb/>
<pb n="18b"/>
　熊過氏曰襄三年公如晉悼公去其國都而盟于長<lb/>
　樗伯主修禮于諸侯也向戌以聘來尋蒞盟成公盟<lb/>
　荀庚郤犨亦未嘗過襄何畏于宋乃以伯主禮諸侯<lb/>
　者一施之乎趙子嘗求而不得謂三家專襄公弱大<lb/>
　夫自相結以卑其君非也三家欲相結七年盟孫林<lb/>
　父何不去國都乎趙企明求而不得謂魯弱于宋向<lb/>
　戌來報二年叔孫豹之聘必有謙辭而魯徳之亦非<lb/>
　也釋例劉地缺孔穎達魯城外近地者緣鄭氏臆説<lb/>
<pb n="19a"/>
　耳劉在王畿采地今偃師去魯又遠趙謂下書劉夏<lb/>
　逆王后左傳因誤可以證魯不去國盟戍矣<lb/>
　劉王畿采地在緱氏今省入偃師<lb/>
劉夏逆王后于齊<lb/>
　公榖謂過我故志之是也魯為主婚恐非事實左氏<lb/>
　官師從單靖公逆王后于齊卿不行非禮也杜氏官<lb/>
　師劉夏也天子官師非卿也劉夏獨過魯告婚故不<lb/>
　書單靖公天子不親婚使上卿逆而公臨之故曰卿<lb/>
<pb n="19b"/>
　不行非禮然單靖公以尊重故不過魯告婚耳若于<lb/>
　齊則靖公在行也春秋紀實故不書<lb/>
夏齊侯伐我北鄙圍成公救成至遇<lb/>
　髙抑崇曰衛侯在齊季孫宿為戚㑹以定衛而齊不<lb/>
　與焉憾之故伐我<lb/>
　熊過氏曰劉夏逆王后于齊討魯之輕已也灌甫曰<lb/>
　成孟氏邑也孟氏專魯齊惡之故圍成公救之不及<lb/>
　齊魯世婚成公以來征伐㑹盟無不同者乃一旦伐<lb/>
<pb n="20a"/>
　魯圍成何也愚觀其跡有三魯專事晉而齊貳于晉<lb/>
　一也獻公在齊諸侯立剽二也王后之逆魯實主婚<lb/>
　禮文減薄三也齊人利莒晉為魯伐之四也然禮文<lb/>
　減薄之説無考遇魯地<lb/>
季孫宿叔孫豹帥師城成郛<lb/>
　左傳齊侯圍成貳于晉故也于是乎城成郛<lb/>
秋八月丁巳日有食之<lb/>
邾人伐我南鄙<lb/>
<pb n="20b"/>
　左傳使告于晉晉將為㑹以討邾莒晉侯有疾乃止<lb/>
冬十一月癸亥晉侯周卒<lb/>
　李琪氏曰晉悼公其猶有君子之資乎不獨伯功之<lb/>
　美也齊桓歴變履險以數十年之經營而行事未免<lb/>
　過舉晉文老于奔走晚而復國然氣血之虛驕未除<lb/>
　悼公之齒淺矣更事變未多而閲義理未熟也乃能<lb/>
　忠厚而不迫堅忍而持重盖亦稍知以道養其心者<lb/>
　歟八年九合則勤于安夏也三分四軍則勤于用民<lb/>
<pb n="21a"/>
　也不登叛人則識名義也禀命王官則知所尊也屈<lb/>
　已和戎則不貪功夷狄也朝聘有數則不多求列國<lb/>
　也六卿選徳則用人有章也騶御知訓則教士有法<lb/>
　也此其所以能服諸侯得鄭而駕楚哉使晉以智力<lb/>
　相長設詐術任强大未必能服諸侯也悼公先以謙<lb/>
　徳臨之雞澤之召諸侯曰寡君願與一二兄弟相見<lb/>
　以謀不協此豈有勢要力劫之辭哉故十三國相與<lb/>
　周旋不令而從無滅譚滅遂執曹執衛之事使晉以<lb/>
<pb n="21b"/>
　盟誓為信瀆鬼神費辭令未必能得鄭也悼公純以<lb/>
　誠心行之鄭子展曰晉君方明必不棄鄭此豈能以<lb/>
　區區載書留之哉故五㑹之信終于不盟無逃盟乞<lb/>
　盟之煩使晉以戰伐為威暴骨而逞未必能駕楚也<lb/>
　悼公一以容量處之楚子囊曰晉不可敵事之而後<lb/>
　可此豈晉能以力競而勝之哉故三駕之烈不交一<lb/>
　旅無城濮鄢陵之勞是三者非所謂猶有君子之資<lb/>
　者乎然悼公之盛如此而其失安在曰能服諸侯而<lb/>
<pb n="22a"/>
　不能杜大夫用事之機能得鄭而不能掩失陳之責<lb/>
　能駕楚而不能盖誘吳之非此其所以失歟夫諸侯<lb/>
　盟㑹之權非大夫敢干也蕭魚以後凡三大㑹士匄<lb/>
　荀偃實儼然臨之諸侯雖合大夫浸分何謹于諸侯<lb/>
　而縱于大夫乎陳之不可棄猶鄭之不可舍也戍陳<lb/>
　之役以為有陳非吾事也無之而後可鄭雖向晉陳<lb/>
　竟歸楚何工于撫鄭而拙于懷陳乎吳不可啓猶楚<lb/>
　不可釋也㑹向之後欲數吳不徳以退吳人抑已晚<lb/>
<pb n="22b"/>
　矣楚患雖弭吳憂尤甚何明于治楚而闇于治吳乎<lb/>
　不然則悼公之業遠過齊桓晉文矣<lb/>
甲辰○靈王十五年<lb/>
十有六年○晉平公彪元年齊靈二十五衛獻二十殤<lb/>
　二蔡景三十五鄭簡九曹成二十一陳哀十二杞孝<lb/>
　十宋平十九秦景二十楚康三吳諸樊四<lb/>
春王正月葬晉悼公<lb/>
　卿共伯主之葬自襄公之葬晉悼公始然不經見惟<lb/>
<pb n="23a"/>
　鄭子西弔子蟜送葬是大夫弔卿共葬為當時所通<lb/>
　行故知之<lb/>
三月公㑹晉侯宋公衛侯鄭伯曹伯莒子邾子薛伯杞<lb/>
伯小邾子于溴梁<lb/>
　左傳命歸侵田<lb/>
　髙忠憲曰平公承文之志欲討邾莒兼虞諸侯故有<lb/>
　是㑹<lb/>
　溴梁今懐慶府濟源縣<lb/>
<pb n="23b"/>
戊寅大夫盟<lb/>
　左傳晉侯與諸侯宴于温使諸大夫舞曰歌詩必類<lb/>
　齊髙厚之詩不類荀偃怒且曰諸侯有異志矣使諸<lb/>
　大夫盟髙厚髙厚逃歸于是叔孫豹晉荀偃宋向戌<lb/>
　衛甯殖鄭公孫蠆小邾之大夫盟曰同討不庭<lb/>
　是盟也公羊曰信在大夫徧刺天下之諸侯也榖梁<lb/>
　曰政在大夫大夫不臣也于是後人以為晉平挈伯<lb/>
　權以歸大夫又以雞澤溴梁之盟大夫為政壊法亂<lb/>
<pb n="24a"/>
　紀天下不可復正鰓鰓然憂之子細尋其事竊謂不<lb/>
　然夫有事而㑹不協而盟盟非所施于尊者不敢以<lb/>
　不信疑其上也溴梁當晉平公初立與諸侯好㑹講<lb/>
　信修睦原不欲盟亦因髙厚歌詩不類使諸大夫盟<lb/>
　髙厚也高厚逃歸則諸國不協之跡有徵矣遂為戊<lb/>
　寅之盟列侯雍容樽俎于一堂之上而令諸大夫奉<lb/>
　槃執耳以為徵信何有體也正惟諸侯在而大夫盟<lb/>
　無害耳若政在大夫則晉自靈公不君趙盾執政是<lb/>
<pb n="24b"/>
　時天下大勢趨已如此乃反以溴梁得體之舉而更<lb/>
　訾之耶<lb/>
晉人執莒子邾子以歸<lb/>
　左傳以我故執邾宣公莒犂比公且曰通齊楚之使<lb/>
　熊過氏曰為魯故也春秋執諸侯十有三執以歸始<lb/>
　此人衆辭二君皆不久歸國凡私釋而竊歸者不書<lb/>
　歸<lb/>
齊侯伐我北鄙<lb/>
<pb n="25a"/>
夏公至自㑹<lb/>
五月甲子地震<lb/>
叔老㑹鄭伯晉荀偃衛甯殖宋人伐許<lb/>
　左傳許男請遷于晉諸侯遂遷許許大夫不可晉人<lb/>
　歸諸侯<lb/>
　王樵氏曰許小國也嘗請遷于楚矣楚之徵求鄭之<lb/>
　陵偪聞悼之風義所以又請遷于晉也然以悼不能<lb/>
　有陳而平又豈能保許乎亦不量力矣然小國來而<lb/>
<pb n="25b"/>
　撫之義也其君臣之謀未協許大夫不可盍姑諭之<lb/>
　可也而遽加之以兵乎書伐許見不務徳而勤兵也<lb/>
　不先書主兵之荀偃而書後至之鄭伯臣不可過君<lb/>
　也宋稱人盖微者<lb/>
　左傳齊子帥師㑹晉荀偃書曰㑹鄭伯為夷故也<lb/>
　齊子即叔老杜氏曰不書主兵之荀偃而書後至之<lb/>
　鄭伯時皆諸侯大夫義取皆平故得㑹鄭伯盖諸侯<lb/>
　大夫爵位相等惟鄭伯為君臣不可先君也<lb/>
<pb n="26a"/>
　胡傳僖十九年盟于齊陳非主盟也不以夷狄主中<lb/>
　國則書㑹陳今年伐許鄭非主兵也不以大夫主諸<lb/>
　侯則書㑹鄭<lb/>
秋齊侯伐我北鄙圍成<lb/>
　魯北隣于齊屢伐我北鄙則舊憾之未平屢侵之不<lb/>
　遂也家氏謂欲致晉而與之戰將叛盟主志在争伯<lb/>
　矣<lb/>
　成左作郕<lb/>
<pb n="26b"/>
大雩<lb/>
冬叔孫豹如晉<lb/>
　左傳冬穆叔如晉聘且言齊故<lb/>
乙巳○靈王十六年<lb/>
十有七年○晉平二齊靈二十六衛獻二十一殤三蔡<lb/>
　景三十六鄭簡十曹成二十二陳哀十三杞孝十一<lb/>
　宋平二十秦景二十一楚康四吳諸樊五<lb/>
春王二月庚午邾子牼卒<lb/>
<pb n="27a"/>
　牼公榖作瞷<lb/>
宋人伐陳<lb/>
　熊過氏曰七年陳侯逃鄬不復㑹諸侯十年楚鄭伐<lb/>
　宋是時楚方備吳緩中國宋人謂其已詘而乗間伐<lb/>
　陳晉人聽之報非所報失招携矣<lb/>
夏衛石買帥師伐曹<lb/>
秋齊侯伐我北鄙圍桃高厚帥師伐我北鄙圍防<lb/>
　左傳齊人以其未得志于我故秋齊侯伐我北鄙<lb/>
<pb n="27b"/>
　杜氏曰自隠以來齊伐我皆書人君將書君自文十<lb/>
　五年始大夫將書大夫自高厚始<lb/>
　桃公作洮今泰安州東南有桃墟高厚上公榖有齊<lb/>
　字<lb/>
九月大雩<lb/>
宋華臣出奔陳<lb/>
　華臣弱臯比之室至殺其宰華吳左師畏臣之强舍<lb/>
　之而不討卒以逐瘈狗故華臣懼而奔陳是何左師<lb/>
<pb n="28a"/>
　之功不如狗也陳乃宋仇而奔焉罪不容誅矣<lb/>
　鍾伯敬曰廉者貴有情又貴有才宋人或得玉獻諸<lb/>
　子罕子罕弗受稽首而告曰小人懷璧不可以越鄉<lb/>
　納此以請死也此人亦自高識子罕寘諸其里使玉<lb/>
　人為之攻之富而後使復其所弗受可能也弗受後<lb/>
　一段處分非情與才合不可能也<lb/>
冬邾人伐我南鄙<lb/>
　左傳為齊故也<lb/>
<pb n="28b"/>
　趙子常曰左氏載齊晏桓子卒晏嬰居䘮其老曰非<lb/>
　大夫之禮也曰惟卿為大夫按孔子曰檀弓云魯繆<lb/>
　公之母卒使人問于曽申曽申對曰哭泣之哀齊斬<lb/>
　之情饘粥之食自天子達然則天子以下其服父母<lb/>
　尊卑皆同無大夫士之異晏子所行是正禮也言唯<lb/>
　卿得服大夫服我是大夫得服士服又言己位卑不<lb/>
　得從大夫之法者是惡其直已以斥時之失禮故遜<lb/>
　辭略荅家老也家語曽子問此事孔子云晏平仲可<lb/>
<pb n="29a"/>
　謂能辟害也不以己是而駁人之非故王肅與杜皆<lb/>
　為此説<lb/>
丙午○靈王十七年<lb/>
十有八年○晉平三齊靈二十七衛獻二十二殤四蔡<lb/>
　景三十七鄭簡十一曹成二十三陳哀十四杞孝十<lb/>
　二宋平二十一秦景二十二楚康五吳諸樊六<lb/>
春白狄來<lb/>
　熊過氏曰白狄介西河秦晉之間吕相絶秦書曰白<lb/>
<pb n="29b"/>
　狄及君同州君之仇而我之婚姻今延綏葭鄜史記<lb/>
　所謂河西圁雒之地晉文攘戎翟于此道出晉郊而<lb/>
　遠來窺魯其亦失中國之防矣公羊謂不能朝書來<lb/>
　者非<lb/>
夏晉人執衛行人石買<lb/>
　左傳晉執衛行人石買于長子執孫蒯于純留為曹<lb/>
　故也<lb/>
　石買即前年伐曹者使晉治之以罪不當書行人傳<lb/>
<pb n="30a"/>
　與經不合張主一曰石買之執有三失舍大而治小<lb/>
　一也行人非所執二也不歸于京師三也<lb/>
　灌甫曰十七年衛孫蒯田于曹隧飲馬于重丘毁其<lb/>
　瓶重丘人閉門而訽之夏衛石買孫蒯伐曹取重丘<lb/>
　故有是執孫蒯同執不書杜氏言非卿然孫蒯為逆<lb/>
　賊之子不足書也<lb/>
秋齊師伐我北鄙<lb/>
　季氏曰齊之伐魯自十五年伐北鄙始其志實在争<lb/>
<pb n="30b"/>
　霸欲服魯以長驅中原耳魯所以久不報者齊方怙<lb/>
　强勢不可敵欲俟晉圖大舉也而靈公不悟方且藐<lb/>
　視魯侯三年之中君歸臣出五伐四圍怒猶未已而<lb/>
　今年又以師伐暴亦甚矣安得不致十二國之同圍<lb/>
　哉<lb/>
　榖作齊侯<lb/>
冬十月公㑹晉侯宋公衛侯鄭伯曹伯莒子邾子滕子<lb/>
薛伯杞伯小邾子同圍齊<lb/>
<pb n="31a"/>
　齊靈恃其桀暴虐隣殘民四年之中至于六伐鄙而<lb/>
　四圍邑不道之甚為諸侯所共疾也晉討得其罪與<lb/>
　衆同欲而非私故書同圍以與之<lb/>
　趙子常曰圍未有言同者其言圍齊何晉弗伯也猶<lb/>
　曰諸伯同圍之言焉耳陳君舉曰自圍齊之後晉師<lb/>
　無君將雖大夫之師出無與于諸夏之義矣<lb/>
曹伯負芻卒于師<lb/>
楚公子午帥師伐鄭<lb/>
<pb n="31b"/>
　間鄭之圍齊也<lb/>
丁未○靈王十八年<lb/>
十有九年○晉平四齊靈二十八卒衛獻二十三殤五<lb/>
　蔡景三十八鄭簡十二曹武公滕元年陳哀十五杞<lb/>
　孝十三宋平二十二秦景二十三楚康六吳諸樊七<lb/>
春王正月諸侯盟于祝柯<lb/>
　左傳盟于督揚<lb/>
　前年同圍齊之諸侯謀齊之不服也其後衛伐晉侵<lb/>
<pb n="32a"/>
　則祝柯之謀也<lb/>
　祝柯今濟南府禹城地<lb/>
晉人執邾子<lb/>
　左傳以其伐我故已服而釋之故不言以歸<lb/>
公至自伐齊<lb/>
取邾田自漷水<lb/>
　左傳遂次于泗上疆我田取邾田自漷水歸之于我<lb/>
　孔氏曰邾在魯南田在漷水北今更以漷水為界取<lb/>
<pb n="32b"/>
　邾漷北之田歸于魯也十六年命歸侵田此年正邾<lb/>
　魯之界則此田舊是魯界邾子取以為已有今日使<lb/>
　之歸魯故曰取邾田也公羊曰其言自漷水何以漷<lb/>
　為境也何言乎以漷為境漷移也其意言邾魯以漷<lb/>
　水為境漷水移入邾界魯隨而有之其説不可通也<lb/>
　姜廷善曰漷水出東海合鄉縣西南經魯國至高平<lb/>
　胡陸縣入泗水合鄉在今滕縣東胡即胡陵城在今<lb/>
　魚臺縣東六十里今滕縣有漷陽里漷上村<lb/>
<pb n="33a"/>
季孫宿如晉<lb/>
　左氏季武子如晉拜師拜討齊之師并疆邾田也<lb/>
葬曹成公<lb/>
夏衛孫林父帥師伐齊<lb/>
　十四年林父逐衛侯衎奔于齊晉平主伯而不能討<lb/>
　伯業可知矣傳言晉欒魴帥師從衛孫文子伐齊經<lb/>
　不書非實也<lb/>
秋七月辛卯齊侯環卒<lb/>
<pb n="33b"/>
　環公作瑗<lb/>
晉士匄帥師侵齊至榖聞齊侯卒乃還<lb/>
　榖梁傳受命而誅生死無所加其怒不伐䘮善詞也<lb/>
八月丙辰仲孫蔑卒<lb/>
齊殺其大夫高厚<lb/>
　左傳崔杼殺高厚于灑藍兼其室曰從君于昏也<lb/>
　高厚高固之子無咎之弟崔氏之讐族也崔杼殺之<lb/>
　去忌專權季氏以為往年伐魯致圍之咎歸罪高厚<lb/>
<pb n="34a"/>
　而殺之不必然也<lb/>
鄭殺其大夫公子嘉<lb/>
　熊過氏曰嘉專國政人患之其實也西宫之難與純<lb/>
　門之師加其罪之辭也然子展子西帥國人殺嘉則<lb/>
　國無政矣故以累上辭書也二卿分室與崔杼兼高<lb/>
　厚之室正同疑必有一誤十年尉止入西宫殺三卿<lb/>
　子孔知而不言十八年子孔欲去諸大夫將叛晉而<lb/>
　起楚師以去之楚伐鄭子孔召楚師于純門嘉果隠<lb/>
<pb n="34b"/>
　盜召楚殺之誰曰不可然九年楚子囊伐鄭三卿欲<lb/>
　從楚嘉獨持仗信待晉之議則既賢于諸卿矣况嘉<lb/>
　以叛晉忤諸大夫當召晉師以去之胡乃召楚乎則<lb/>
　純門之師未必嘉所召也大抵嘉之為人剛愎自用<lb/>
　忍于殺戮者觀子産焚書之勸則其專恣刻薄可知<lb/>
　而國人危懼同列忌嫌于是羅織以隠盜召兵之罪<lb/>
　而用國法致之死耳故稱國以殺不去其大夫見其<lb/>
　非必誅不赦之罪也<lb/>
<pb n="35a"/>
　嘉公作喜<lb/>
冬葬齊靈公<lb/>
城西郛<lb/>
　左傳懼齊也<lb/>
叔孫豹㑹晉士匄于柯<lb/>
　左傳齊及晉平盟于大隧故魯懼齊為柯㑹以自固<lb/>
　柯今大名府内黄縣<lb/>
城武城<lb/>
<pb n="35b"/>
　左傳穆叔歸曰齊猶未也不可以不懼乃城武城<lb/>
　或曰備莒城近莒是以明年有向之盟武城在今費<lb/>
　縣北七十里<lb/>
戊申○靈王十九年<lb/>
二十年○晉平五齊莊公光元年衞獻二十四殤六蔡<lb/>
　景三十九鄭簡十三曹武二陳哀十六杞孝十四宋<lb/>
　平二十三秦景二十四楚康七吳諸樊八<lb/>
春王正月辛亥仲孫速㑹莒人盟于向<lb/>
<pb n="36a"/>
　左傳及莒平督揚之盟故也<lb/>
　熊過氏曰于是齊晉平將為澶淵之盟故魯與莒平<lb/>
　向姜姓國莒魯所爭隠二十年莒入向遂為莒邑桓<lb/>
　十六年我城向已而歸莒僖二十六年公㑹莒子衞<lb/>
　寗速盟向復繫莒宣四年魯乃伐莒取之則向為魯<lb/>
　邑蓋向莒所欲也魯依晉晉依齊故齊晉平則莒魯<lb/>
　平<lb/>
夏六月庚申公㑹晉侯齊侯宋公衞侯鄭伯曹伯莒子<lb/>
<pb n="36b"/>
邾子滕子薛伯杞伯小邾子盟于澶淵<lb/>
　左傳齊成故也<lb/>
　王樵氏曰齊靈不道諸侯圍之而不服士匄帥師伐<lb/>
　之聞喪而還晉有禮矣加以莊公初立亦欲求成以<lb/>
　自定是以為此盟也然感不伐喪之義居喪而出盟<lb/>
　不已亟乎經服異則書同盟此齊成而盟不言同者<lb/>
　六月盟于澶淵方至自㑹而仲孫速已帥師伐邾諸<lb/>
　侯之志不同可知矣<lb/>
<pb n="37a"/>
　澶淵今大名府開州<lb/>
秋公至自㑹<lb/>
仲孫速帥師伐邾<lb/>
　澶淵在彼何以盟為<lb/>
蔡殺其大夫公子燮蔡公子履出奔楚<lb/>
　左傳蔡公子燮欲以蔡之晉蔡人殺之公子履其母<lb/>
　弟也故出奔楚<lb/>
　熊過氏曰書國者國無政累上之辭也蔡欲事晉久<lb/>
<pb n="37b"/>
　矣燮請從先君以利蔡先君固從晉也趙企明不曉<lb/>
　左㫖誤為從楚何其輕以臆決哉晉悼易世而燮尤<lb/>
　懷之信悼伯亦足以及遠而中國不可無伯矣左氏<lb/>
　以不同民欲罪燮有利害無是非其議已入乎戰國<lb/>
　蔡人不足責也<lb/>
　履燮母弟與兄同志則不應奔楚不同志則不應出<lb/>
　奔蔡衆安于楚燮欲以一人挽而之晉故犯衆怒而<lb/>
　罹難耳履為燮同母弟國人疑其同黨遂奔楚以明<lb/>
<pb n="38a"/>
　志而免禍説者以其奔楚為貶然奔楚豈得已哉<lb/>
陳侯之弟黄出奔楚<lb/>
　左傳陳慶虎慶寅畏公子黄之逼愬諸楚曰與蔡司<lb/>
　馬同謀楚人以為討公子黄出奔楚<lb/>
　熊過氏曰段罪去弟秦鍼陳黄稱弟罪在君也黄出<lb/>
　繇二慶之逼二慶殺則黄歸矣而責其君何也黄出<lb/>
　奔呼于國曰慶氏無道求專陳國暴蔑其君而去其<lb/>
　親此黄奔之情實致其然者陳哀故累上也<lb/>
<pb n="38b"/>
叔老如齊<lb/>
　齊魯有怨朝聘禮絶今始復通<lb/>
冬十月丙辰朔日有食之<lb/>
季孫宿如宋<lb/>
　左傳報向戌之聘也<lb/>
己酉○靈王二十年<lb/>
二十有一年○晉平六齊莊二衞獻二十五殤七蔡景<lb/>
　四十鄭簡十四曹武三陳哀十七杞孝十五宋平二<lb/>
<pb n="39a"/>
　十四秦景二十五楚康八吳諸樊九是年十一月庚<lb/>
　子孔子生<lb/>
　公羊傳十有一月庚子孔子生何氏曰時嵗在己卯<lb/>
　上有十月庚辰此亦十月也榖無十一月字廬陵李<lb/>
　氏曰何休以此年為己卯杜氏以為己酉己不合史<lb/>
　記世家以為孔子生於襄公二十二年又不合未詳<lb/>
　孰是楊士勛疏馬遷之言與經典不合者非一故與<lb/>
　此傳異耳<lb/>
<pb n="39b"/>
春王正月公如晉<lb/>
　左傳拜師及取邾田也<lb/>
　十九年季孫宿如晉吳澂氏曰謝討齊且取邾田矣<lb/>
　今左傳又云然非也蓋邾本齊黨晉人為魯而執之<lb/>
　澶淵既盟仲孫速復伐之于是魯襄公恐齊釋晉怨<lb/>
　而嫁怒于魯故親至晉以求庇耳<lb/>
邾庶其以漆閭丘來奔<lb/>
　左傳非卿也以地來雖賤必書重地也<lb/>
<pb n="40a"/>
　熊過氏曰公羊謂邾婁無大夫按不命之卿接乎魯<lb/>
　者鄭宛莒慶秦術悉書名不特小國大夫不登姓氏<lb/>
　也漆今兗州府鄒縣南平鄉有漆亭閭丘今鄒縣南<lb/>
　有閭丘亭泗水所經也杜元凱曰大夫以邑出為叛<lb/>
　適魯言來奔内外之辭王樵氏曰按昔莒僕以寳玉<lb/>
　來奔季文子使出諸境今宿乃自受庶其之奔蓋納<lb/>
　莒僕者宣公也故行父假公義以匡君而實陰以攬<lb/>
　權焉今已作三軍分公室則納叛人與其邑皆季氏<lb/>
<pb n="40b"/>
　之有爾故不復顧前日之言矣自受庶其後莒牟夷<lb/>
　邾黑肱接踵而至曲阜之地遂為盜藪然皆非君意<lb/>
　也襄公如晉而庶其以漆閭丘來昭公如晉而牟夷<lb/>
　以牟婁防兹來昭公在乾侯而黑肱以濫來<lb/>
　公作邾婁庶其<lb/>
夏公至自晉<lb/>
秋晉欒盈出奔楚<lb/>
　左傳欒桓子娶于范宣子生懷子范鞅以其亡也怨<lb/>
<pb n="41a"/>
　欒氏故與欒盈為公族大夫而不相能桓子卒欒祁<lb/>
　與其老州賓通幾亡室矣懷子患之祁懼其討也愬<lb/>
　諸宣子曰盈將為亂以范氏為死桓主而專政矣吾<lb/>
　不敢不言范鞅為之徵懷子好施士多歸之宣子畏<lb/>
　其多士也信之懷子為下卿宣子使城著而遂逐之<lb/>
　秋欒盈出奔楚欒書弑君而免于討欒黶汰而以内<lb/>
　亂亡其家盈奔雖非其罪而積惡有自來矣<lb/>
　鍾伯敬曰士鞅論欒黶氏汰虐已甚猶可以免其在<lb/>
<pb n="41b"/>
　盈乎黶死盈之善未能及人武子所施没矣而黶之<lb/>
　怨實章將于是乎在父之報身受之能庇汰者身之<lb/>
　報子受之不能庇善者其論報施甚奇實是不易之<lb/>
　理其後曲沃人見欒盈皆歎有泣者武子之報也而<lb/>
　卒無救于欒氏之亡者黶之報也<lb/>
九月庚戌朔日有食之冬十月庚辰朔日有食之<lb/>
　石氏曰日食之變起于交有雖交而不食者春秋二<lb/>
　百四十二年而食纔三十六有頻交而食者此年及<lb/>
<pb n="42a"/>
　二十四年三年之内連月而食者再也諸儒以為厯<lb/>
　無此法或傳寫之誤然漢時亦有頻食者髙帝三年<lb/>
　及文帝前三年十月晦十一月晦是也<lb/>
曹伯來朝<lb/>
公㑹晉侯齊侯宋公衞侯鄭伯曹伯莒子邾子于商任<lb/>
　左傳錮欒氏也<lb/>
　黄正憲氏曰按晉自悼公時六卿和睦修政息民故<lb/>
　楚不敢與抗平公嗣立威勢已衰而欒盈以弑逆之<lb/>
<pb n="42b"/>
　胄懷恨奔楚計必逃楚抗晉以報范鞅之仇晉實慮<lb/>
　之故為此㑹一以預防荆楚一以彌縫諸侯耳自左<lb/>
　氏有錮欒氏之言説者遂謂盈必徧歴諸國以求入<lb/>
　故晉預約諸侯使皆勿容以杜其還是堅其服楚之<lb/>
　心而報晉之無已也又焉知諸侯必聽晉而弗納乎<lb/>
　盖所謂錮者拘禁之使不得入楚又不得歸晉非勿<lb/>
　容之謂此晉之失計也<lb/>
庚戌○靈王二十一年<lb/>
<pb n="43a"/>
二十有二年○晉平七齊莊三衞獻二十六殤八蔡景<lb/>
　四十一鄭簡十五曹武四陳哀十八杞孝十六宋平<lb/>
　二十五秦景二十六楚康九吳諸樊十<lb/>
春王正月公至自㑹<lb/>
夏四月<lb/>
秋七月辛酉叔老卒<lb/>
　左傳秋欒盈自楚適齊晏平仲曰商任之㑹受命于<lb/>
　晉今納欒氏將安用之弗聽<lb/>
<pb n="43b"/>
冬公㑹晉侯齊侯宋公衞侯鄭伯曹伯莒子邾子薛伯<lb/>
杞伯小邾子于沙隨<lb/>
　左傳復錮欒氏也<lb/>
　灌甫曰自盟澶淵而齊始平故商任沙隨兩㑹齊侯<lb/>
　皆與焉則知諸侯之㑹以齊服故爾左氏以為錮欒<lb/>
　氏非也考之經文二十三年欒盈復入于晉不言所<lb/>
　自左氏疑其自齊故為此言以實之且欒盈之奔未<lb/>
　甚于趙鞅之叛不錮趙鞅而再錮欒盈此傳之可疑<lb/>
<pb n="44a"/>
　者晉為伯主豈應兩合十二國之君而制一奔臣此<lb/>
　理之必無者也<lb/>
　邾子下公穀有滕子<lb/>
　沙隨今歸徳府寧陵縣西北七里<lb/>
公至自㑹<lb/>
楚殺其大夫公子追舒<lb/>
　楚康王將討追舒每見其子棄疾必泣棄疾曰父戮<lb/>
　子居君焉用之泄命重刑臣亦不為遂殺子南于朝<lb/>
<pb n="44b"/>
　棄疾縊死棄疾之事與唐李懷光之子李璀相類璀<lb/>
　嘗諫其父力竭而不能回則勸徳宗為之備父敗則<lb/>
　與之俱死追舒寵觀起未益祿而有馬數十乘豈亦<lb/>
　嘗諫其父而不從乎<lb/>
辛亥○靈王二十二年<lb/>
二十有三年○晉平八齊莊四衞獻二十七殤九蔡景<lb/>
　四十二鄭簡十六曹武五陳哀十九杞孝十七卒宋<lb/>
　平二十六秦景二十七楚康十吳諸樊十一<lb/>
<pb n="45a"/>
春王二月癸酉朔日有食之<lb/>
三月己巳杞伯匄卒<lb/>
夏邾畀我來奔<lb/>
　庶其之黨也<lb/>
　公作鼻我<lb/>
葬杞孝公<lb/>
陳殺其大夫慶虎及慶寅<lb/>
　左傳陳侯如楚公子黄愬二慶于楚楚人召之慶氏<lb/>
<pb n="45b"/>
　以陳叛楚屈建從陳侯圍陳陳人遂殺慶虎慶寅楚<lb/>
　人納公子黄<lb/>
　慶氏以陳叛不書非叛其君也楚圍陳不書非為寇<lb/>
　也黄正憲氏曰按公子黄本與蔡燮同謀從晉因二<lb/>
　慶愬楚楚將討遂奔楚反誣二慶陳侯如晉必且實<lb/>
　弟之言故楚信而來召至慶樂見殺則兩人自度不<lb/>
　免遂以陳叛矣于是陳侯藉屈建之圍殺虎寅以滅<lb/>
　其口始既不能正國以庇其弟終又藉夷狄以殺其<lb/>
<pb n="46a"/>
　臣在二慶雖不為無罪實皆陳侯激成之也故稱國<lb/>
　以殺而不去其官穀梁以為罪累上是已<lb/>
陳侯之弟黄自楚歸于陳<lb/>
　歸易詞書自楚歸罪黄既奔荆楚之國又藉楚人之<lb/>
　力以歸自此遂當國用事<lb/>
晉欒盈復入于晉入于曲沃<lb/>
　左傳晉將嫁女于吳齊侯使析歸父媵之以藩載欒<lb/>
　盈及其士納諸曲沃<lb/>
<pb n="46b"/>
　欒盈入于曲沃則入于晉矣曲沃人願為之死則其<lb/>
　入于絳也曲沃有奉焉其退而奔也曲沃有受焉書<lb/>
　曰入深惡之也入晉者晉境也入于曲沃漸逼也<lb/>
　曲沃今聞喜縣<lb/>
秋齊侯伐衞遂伐晉<lb/>
　左傳齊侯伐衞將遂伐晉晏平仲曰君恃勇力以伐<lb/>
　盟主若不濟國之福也陳文子見崔武子曰將若君<lb/>
　何武子曰吾言于君君弗聽也以為盟主而利其難<lb/>
<pb n="47a"/>
　羣臣若急君于何有子姑止之齊侯遂伐晉取朝歌<lb/>
　為二隊入孟門登太行張武軍于熒庭戍郫邵封少<lb/>
　水以報平陰之役乃還趙勝帥東陽之師以追之獲<lb/>
　晏氂<lb/>
　齊本欲伐晉觀晏子告欒盈之言可見此先伐衞者<lb/>
　欲出其不意且使欒盈得從容為内應計不意盈已<lb/>
　敗歸曲沃晉亦有備故無功而還左傳所載齊取朝<lb/>
　歌入孟門登太行封少水之事未必實也畔盟納叛<lb/>
<pb n="47b"/>
　拒諫逞兵齊莊眞無道哉然觀崔武子君于何有之<lb/>
　言則踰牆之禍胚胎于此矣<lb/>
　熊過氏曰十八年平陰之役晉師諸侯同圍齊者魯<lb/>
　故也十九年衞使孫林父伐齊故先伐衞以嘗之自<lb/>
　袁婁以來齊世從晉澶淵之盟垂四年耳去年又方<lb/>
　㑹沙隨于是齊叛則晉伯衰諸侯貳矣晉衰諸夏之<lb/>
　憂也<lb/>
　齊始伐盟主<lb/>
<pb n="48a"/>
八月叔孫豹帥師救晉次于雍榆<lb/>
　是雍榆也地在衞東去晉遠熊過氏曰據外傳子服<lb/>
　惠伯之言曰叔孫豹悉索敝賦踦跂畢行無有處人<lb/>
　與邯鄲勝擊齊之左掎止晏萊焉齊師退而後還則<lb/>
　次以成救晉命也穆叔非無功于晉者春秋何以不<lb/>
　著其救患之功汪氏曰蓋畏齊不敢敵待其已去而<lb/>
　躡其後耳蘇氏曰聶北之役先言次而後言救按兵<lb/>
　待時卒能救邢故以救終之也雍榆之役先言救而<lb/>
<pb n="48b"/>
　後言次盤桓雍榆不及于事故以次終之也啖叔佐<lb/>
　以為失救道陳君舉曰晉遂失伯故謹而書之<lb/>
　榆公榖作渝<lb/>
　雍榆晉地今衞輝淇縣東有雍城本古汲郡朝歌朝<lb/>
　歌在今淇縣之西本衞地後乃見并于晉<lb/>
己卯仲孫速卒<lb/>
　左傳孟莊子疾豐㸃謂公鉏苟立羯請讐臧氏孟孫<lb/>
　卒公鉏奉羯立于户側遂立羯秩奔邾<lb/>
<pb n="49a"/>
　公鉏季武子長子公彌臧孫為季氏謀使不得立者<lb/>
　也<lb/>
冬十月乙亥臧孫紇出奔邾<lb/>
　季氏曰臧孫紇奔邾之後自邾如防以求為後魯人<lb/>
　不立其子而立其兄臧為紇既不得所請則遂致防<lb/>
　奔齊魯之處此於國體未失也故自防奔齊不書<lb/>
晉人殺欒盈<lb/>
　公羊不言殺其大夫非其大夫也稱人從討賊辭盈<lb/>
<pb n="49b"/>
　已去位非大夫也與鄭殺良霄同<lb/>
齊侯襲莒<lb/>
　十八年莒子同諸侯圍齊齊侯還自晉不入遂襲莒<lb/>
　門于且于傷股而退<lb/>
壬子○靈王二十三年<lb/>
二十有四年○晉平九齊莊五衞獻二十八殤十蔡景<lb/>
　四十三鄭簡十七曹武六陳哀二十杞文公益姑元<lb/>
　年宋平二十七秦景二十八楚康十一吳諸樊十二<lb/>
<pb n="50a"/>
春叔孫豹如晉<lb/>
　晉有欒盈之亂齊國之師故遣穆叔通問并致次雍<lb/>
　榆之故杜元凱以為賀克欒盈非也<lb/>
仲孫羯帥師侵齊<lb/>
　左傳孟孝伯侵齊晉故也<lb/>
夏楚子伐吳<lb/>
秋七月甲子朔日有食之既<lb/>
齊崔杼帥師伐莒<lb/>
<pb n="50b"/>
大水<lb/>
八月癸巳朔日有食之<lb/>
公㑹晉侯宋公衞侯鄭伯曹伯莒子邾子滕子薛伯杞<lb/>
伯小邾子于夷儀<lb/>
　左傳㑹于夷儀將以伐齊水不克<lb/>
　灌甫曰晉自商任沙隨之㑹失令于諸侯齊叛去明<lb/>
　年伐衞遂伐晉尋又襲莒晉乃帥十二諸侯之師㑹<lb/>
　于夷儀將伐齊㑹楚伐鄭乃還不果伐故不言伐也<lb/>
<pb n="51a"/>
　夷儀公作陳儀<lb/>
　夷儀本邢地後為衞邑<lb/>
冬楚子蔡侯陳侯許男伐鄭<lb/>
　左氏楚伐鄭以救齊門于東門次于棘澤夷儀之役<lb/>
　不能正齊之罰而徒致棘澤之師以為鄭患其故不<lb/>
　足錄也<lb/>
　自蕭魚㑹後楚不敢與晉爭鄭心未嘗一日忘也今<lb/>
　齊晉交兵如兩虎鬭穴楚人欲收卞莊之利遂乘間<lb/>
<pb n="51b"/>
　伐鄭<lb/>
公至自㑹<lb/>
陳鍼宜咎出奔楚<lb/>
　慶氏之黨也<lb/>
叔孫豹如京師<lb/>
　左傳齊人城郟穆叔如周聘且賀城王賜之大路<lb/>
　郟王城也于是榖雒鬭毁王宮晉不能為王城之而<lb/>
　齊為義舉也<lb/>
<pb n="52a"/>
大饑<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋辯義卷二十一<lb/>
</p>
<p>
</p>
  </div>
</body>
</text>
</TEI>
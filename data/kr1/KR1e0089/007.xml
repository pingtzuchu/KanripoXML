<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷七</head>
    <p>
<pb n="1a"/>
欽定四庫全書<lb/>
　春秋辯義卷七　　　　明　卓爾康　撰<lb/>
荘公三<lb/>
庚戌○惠王六年<lb/>
二十有三年○齊桓十五晉獻六衛惠二十九蔡穆四<lb/>
　鄭文二曹荘三十一卒陳宣二十二杞惠二宋桓十<lb/>
　一秦宣五楚成王頵元年○二十二年楚熊惲弑其<lb/>
　兄堵敖代立今年是為楚成王元年<lb/>
<pb n="1b"/>
春公至自齊<lb/>
　魯自荘十三年盟柯始與齊桓盟㑹者十如齊者二<lb/>
　而皆不書至至荘二十二年之納幣二十三年之觀<lb/>
　社二十四年之逆女與遇榖盟扈前後錯列于經更<lb/>
　皆書至盖以納幣觀社逆女三行非禮故書至以見<lb/>
　公過且藉是見十二㑹盟不書至以顯信桓之義更<lb/>
　快趙子常所謂以不書至為恒則以書至為義是也<lb/>
祭叔來聘<lb/>
<pb n="2a"/>
　祭叔来聘不稱使陳氏傳曰聘未有不稱使者其不<lb/>
　稱使何私相為好也非也聘問大典非人臣所得自<lb/>
　私者何以不書天王使盖有為人君所特遣則稱天<lb/>
　王有舉常行公事則不必稱天王如今時有欽差有<lb/>
　部差有特差有年例差豈欽差特差為君所遣而部<lb/>
　差年例差乃人臣自行耶為此說者亦闇矣<lb/>
夏公如齊觀社<lb/>
　墨子云燕之社齊之社宋之桑林男女之所聚而觀<lb/>
<pb n="2b"/>
　之也<lb/>
　家氏曰榖梁以是行為尸女尸之云者盛其車華其<lb/>
　服炫惑婦人而蠱其心要其從已是之謂無别故書<lb/>
　以責之納幣未幾而以觀社再出此誨淫也襄二十<lb/>
　年齊社蒐軍實使客觀之盖齊俗誇詐之習故曹劌<lb/>
　曰齊棄太公之法而觀民于社熊氏以為齊以蒐威<lb/>
　公也亦是也<lb/>
公至自齊<lb/>
<pb n="3a"/>
荆人來聘<lb/>
　胡氏曰荆自荘公十年始見于經十四年入蔡十六<lb/>
　年伐鄭皆以州舉至是来聘遂稱人者進之也春秋<lb/>
　待楚自州而人自人而子漸進之意是也啖氏言無<lb/>
　他義亦是也<lb/>
　楚交中國始此<lb/>
公及齊侯遇于榖<lb/>
蕭叔朝公<lb/>
<pb n="3b"/>
　蕭者宋之附庸叔其君之字也附庸之君大者稱字<lb/>
　言朝公公在榖也不言来榖齊地也趙子常曰時齊<lb/>
　侯在榖蕭君来朝伯主因得朝公是也熊氏曰自榖<lb/>
　梁以朝廟為正而後胡氏有嘉禮野合之譏趙伯循<lb/>
　又曰朝于國中而不于廟乃為非禮夫榖非魯城邑<lb/>
　如何求廟乎宋之附庸不鄙夷我因伯見朝則已有<lb/>
　禮矣如之何其過求也<lb/>
秋丹桓宫楹<lb/>
<pb n="4a"/>
　榖梁傳禮天子諸侯黝堊大夫倉士黈丹楹非禮也<lb/>
　灌甫曰丹楹刻桷此為文姜将祔廟而飾非以夸示<lb/>
　夫人也如欲夸示則諸廟當盡飾豈特一禰廟爾<lb/>
冬十有一月曹伯射姑卒<lb/>
十有二月甲寅公㑹齊侯盟于扈<lb/>
　魯與齊隣國世婚齊不得魯則諸侯不親自長勺乗<lb/>
　丘以来齊侯知公不可以力服也故委曲調娛十有<lb/>
　餘年而卒致公于盟㑹桓公庶幾有心人哉<lb/>
<pb n="4b"/>
　趙子常曰盟于防遇于榖矣其復盟于扈何也用見<lb/>
　齊侯之汲汲于魯也齊侯恐公志在得妻而不在于<lb/>
　從伯故盟于防而後許之納幣遇于榖而後許之請<lb/>
　期盟于扈而後許之逆女齊侯于魯勤矣<lb/>
　葉少藴曰桓公已伯矣復為離盟則非諸侯之政也<lb/>
　以婚而固其好耳予謂特盟離盟參盟各隨其事而<lb/>
　稱之必以為有特盟有離盟參盟復作皆春秋之碎<lb/>
　義不必然也<lb/>
<pb n="5a"/>
　扈孫明復曰齊地必有據杜氏謂鄭地乃文宣時㑹<lb/>
　盟之扈耳<lb/>
辛亥○惠王七年<lb/>
二十有四年○齊桓十六晉獻七衛惠三十蔡穆五鄭<lb/>
　文三曹僖公赤元年陳宣二十三杞惠三宋桓十二<lb/>
　秦宣六楚成二<lb/>
春王正月刻桓宫桷<lb/>
　榖梁傳禮天子之桷斵之礱之加宻石焉諸侯之桷<lb/>
<pb n="5b"/>
　斵之礱之大夫斵之士斵本刻桷非正也夫人所以<lb/>
　崇宗廟也取非禮與非正而加之于宗廟以飾夫人<lb/>
　非正也<lb/>
𦵏曹荘公<lb/>
夏公如齊逆女<lb/>
秋公至自齊<lb/>
　婚姻著代敬宗親迎原是大禮自國君以至庶人無<lb/>
　不當行第古時事簡風淳出行甚易處後来之時勢<lb/>
<pb n="6a"/>
　而必欲逺道間關以行先王之禮不亦迂濶害事乎<lb/>
　記稱有故則使卿盖定禮者已開此方便法矣文四<lb/>
　年逆婦姜于齊而左氏以為卿不行非禮也則逆者<lb/>
　是卿抑亦習見後来之常法耳若直如程子以為諸<lb/>
　侯必不出國親迎則又恐不然春秋記宣元之公子<lb/>
　遂成十四之叔孫僑如二條者盖記禮之變也趙氏<lb/>
　曰國君來逆女不書卿為君逆則書<lb/>
　吴臨川曰親迎常事不書公納幣越三年而後得親<lb/>
<pb n="6b"/>
　迎以非常而書<lb/>
　趙又曰納幣稱使逆女不稱使尤為確證盖逆女不<lb/>
　稱使以見君當自行也譬之今差御史鹽漕屯馬則<lb/>
　稱欽差巡按御史不稱欽差以巡按代天子巡狩如<lb/>
　朕親行耳以此例見灼然無疑<lb/>
八月丁丑夫人姜氏入<lb/>
　書夫人姜氏入何其厲也書法自與季子来歸髙子<lb/>
　来盟不同怒詞遽其此之謂歟想聖人書訖即當擲<lb/>
<pb n="7a"/>
　筆于地矣公羊曰夫人不僂不可使入何休曰約逺<lb/>
　媵妾杜元凱曰盖以孟任故皆勦說也榖梁曰宗廟<lb/>
　弗受也娶仇人子弟以薦舍于前義不可受也庶幾<lb/>
　近之<lb/>
　臨川吴氏曰若以為齊僖女則僖卒已二十八年豈<lb/>
　有未嫁之女且未應娶母妹為夫人若以為齊桓女<lb/>
　則計齊桓之年盖下于魯荘應未有可嫁之女可壻<lb/>
　魯荘也其齊襄之遺女耳<lb/>
<pb n="7b"/>
戊寅大夫宗婦覿用幣<lb/>
　公羊傳宗婦者何大夫之妻也用者何用者不宜用<lb/>
　也見用幣非禮也然則何用棗栗云乎腵脩云乎<lb/>
　自盟防至用幣凡十一書非此無以著荘公哀姜之<lb/>
　惡<lb/>
大水<lb/>
冬戎侵曹<lb/>
曹羈出奔陳赤歸于曹<lb/>
<pb n="8a"/>
　曹赤踰年矣名之何嗣君失國恒名且所以辨二君<lb/>
　也熊氏曰赤出于戎女故戎自其國挟之侵曹曹遂<lb/>
　逐出羈迎赤耳不書納也曹之臣子有餘罪焉髙抑<lb/>
　崇曰戎制諸夏廢置人君亦病齊桓也<lb/>
　蘓子繇曰羈曹荘公世子既𦵏而不稱爵不能君也<lb/>
　公羊曰羈曹大夫也曹無大夫羈之書三諫而去賢<lb/>
　之也以為曹無大夫則二十六年曹殺其大夫何也<lb/>
　以為有大夫乎則賢羈而不氏何也故曹羈者曹之<lb/>
<pb n="8b"/>
　世子而非大夫也杜預以其事與鄭忽突歸相類知<lb/>
　羈是曹君遂以赤為僖公然史記曹世家與年表又<lb/>
　皆云僖公名夷其說都不相合<lb/>
郭公<lb/>
　公榖即以赤為郭公范守已氏又以郭公為曹臣皆<lb/>
　妄說也胡氏謂郭公為郭亡范謂郭即虢也晉獻公<lb/>
　㓕虢在魯僖之五年謂亡于是嵗何據<lb/>
　章貢李氏曰郭姜姓伯爵國與東虢相近今滎陽郡<lb/>
<pb n="9a"/>
　地據韓非賈誼劉向所記則郭君所以自取滅亡者<lb/>
　惡亦衆矣盖不止于管子所載善善不能用惡惡不<lb/>
　能去也春秋不書滅而曰郭亡者盖晉兵甫至郭君<lb/>
　即棄國出走自亡耳<lb/>
　汪氏曰說文亡字從人從乙與公字相似故傳誤<lb/>
壬子○惠王八年<lb/>
二十有五年○齊桓十七晉獻八衛惠三十一卒蔡穆<lb/>
　六鄭文四曹僖二陳宣二十四杞惠四宋桓十三秦<lb/>
<pb n="9b"/>
　宣七楚成三<lb/>
春陳侯使女叔来聘<lb/>
　熊過氏曰諸侯初交聘齊桓為之也女氏叔名榖梁<lb/>
　子曰天子之命大夫也女汝同今南陽汝州周畿内<lb/>
　大夫之采邑因氏女焉以天子命得仕于陳禮天子<lb/>
　大夫當諸侯之卿故貴而不名也當是時陳于齊有<lb/>
　北杏鄄幽共奨之功魯于陳有媵婦之好陳于魯有<lb/>
　西鄙之負今魯婚于齊故先諸侯通好雖然陳之通<lb/>
<pb n="10a"/>
　魯在諸侯之先其與魯絶亦在諸侯之先其通在桓<lb/>
　伯之十二年而文公六年以後經不書報聘之文楚<lb/>
　盛而陳貳中夏興衰之限也豈細故哉<lb/>
　女即汝畿内地今汝州是也<lb/>
　諸侯交聘之始<lb/>
夏五月癸丑衛侯朔卒<lb/>
六月辛未朔日有食之鼓用牲于社<lb/>
　左傳惟正月之朔慝未作日有食之于是用幣于社<lb/>
<pb n="10b"/>
　伐鼓于朝榖梁傳天子置五麾陳五兵五鼓諸侯置<lb/>
　三麾陳三鼓三兵大夫擊門士擊柝言充其陽也<lb/>
　胡傳按禮諸侯旅見天子入門不得終禮者四而日<lb/>
　食與焉古者固以是為大變人君所當恐懼修省以<lb/>
　荅天意而不敢忽也故夏書曰乃季秋月朔辰弗集<lb/>
　于房瞽奏鼓嗇夫馳庶人走周官鼓人救日月則詔<lb/>
　王鼓大僕凡軍旅田役贊王鼓救日月亦如之諸侯<lb/>
　用幣于社伐鼓于朝退而自責皆恐懼修省以荅天<lb/>
<pb n="11a"/>
　意而不敢忽也然則鼓用牲于社何以書譏不鼔于<lb/>
　朝而鼓于社又用牲則非禮矣<lb/>
伯姬歸于杞<lb/>
　伯姬不書聘不書逆似得其常不書也歸亦常事也<lb/>
　何以書魯女嫁于諸侯多矣賢如紀叔姬則書此不<lb/>
　聞有賢名何以書荘公去年甫納婦今年即有女嫁<lb/>
　人先生子而後畢姻書此而文姜之縱惡荘公之昏<lb/>
　懦具見矣書伯姬歸者其春秋之靳語聖人之微辭<lb/>
<pb n="11b"/>
　乎<lb/>
　諸侯不再娶禮也三十七娶妻文姜必欲得齊女為<lb/>
　婚荘公固為所制然此伯姬何人所生即生自姪娣<lb/>
　然有嫡方有姪娣何以不書于經也盖荘公十三嵗<lb/>
　即位其所聘之嫡必在東宫未婚之時先已物故諸<lb/>
　侯一娶九女即以姪娣為繼室故荘公初循常禮不<lb/>
　行繼娶文姜欲好齊慰子盖醜結歡作此非禮然荘<lb/>
　公老夫亦可醜矣<lb/>
<pb n="12a"/>
秋大水鼓用牲于社于門<lb/>
　左傳凡天災有幣無牲非日月之眚不鼓<lb/>
冬公子友如陳<lb/>
　報女叔之聘也稱公子為卿也凡内出朝聘皆言如<lb/>
　女叔之聘季友之報豈共謀伐戎乎是時曹羈出奔<lb/>
　陳當有旄丘之賦而陳不勝芃野之控故春秋于女<lb/>
　叔季友之往来有喜詞焉<lb/>
　蘓子由曰公子友荘公之母弟也其不稱弟何也母<lb/>
<pb n="12b"/>
　弟之親于其相殺及奔則正之親遣則私之其餘則<lb/>
　否非義之所在也<lb/>
癸丑○惠王九年<lb/>
二十有六年○齊桓十八晉獻九衛懿公赤元年蔡穆<lb/>
　七鄭文五曹僖三陳宣二十五杞惠五宋桓十四秦<lb/>
　宣八楚成四<lb/>
春公伐戎<lb/>
　戎侵曹出其君齊桓不能討而公討之亦盛舉也此<lb/>
<pb n="13a"/>
　豈齊桓方營家門未欲出討故令于魯歟<lb/>
夏公至自伐戎<lb/>
曹殺其大夫<lb/>
　稱國以殺胡氏謂國君大夫與謀其事而擅殺之是<lb/>
　也謂義繫于殺則止書其官是也陳君舉曰荘公卒<lb/>
　有戎難羈出奔陳赤于是簒曹而殺其大夫則必不<lb/>
　義其君者是也黄東發曰魯伐戎曹大夫之不與赤<lb/>
　者預其謀故赤殺之熊過氏曰赤挟戎逐羈奔陳原<lb/>
<pb n="13b"/>
　仲為是来也而友報之義定而伐戎意者徴故焉赤<lb/>
　殺其大夫恐魯人有辭于已也皆未可知也是也<lb/>
　胡傳古者諸侯之卿大夫士命于天子而諸侯不敢<lb/>
　專命也其有罪則請于天子而諸侯不敢專殺也五<lb/>
　伯三王之罪人而葵丘之㑹猶曰無專殺大夫故春<lb/>
　秋明書于䇿備天子之禁也凡諸侯之大夫方其交<lb/>
　政中華㑹盟征伐雖齊晉上卿止録其名氏至于見<lb/>
　殺雖曹莒小國亦書其官或抑或揚或奪或予聖人<lb/>
<pb n="14a"/>
　之大用也明此然後可以司賞罰之權也<lb/>
　此專殺大夫之始<lb/>
秋公㑹宋人齊人伐徐<lb/>
　書伯禽嘗征徐戎又曰徐戎並興則徐戎黨也二公<lb/>
　在行先齊伯體也遣師先宋舊班也張氏曰按宋齊<lb/>
　皆卑者内亦當然<lb/>
　此征伐也當至胡傳其不至者役不淹時而齊人同<lb/>
　㑹則無危殆之憂矣然上書已至伐戎從其重者無<lb/>
<pb n="14b"/>
　費辭也<lb/>
　徐在今泗州北五十里<lb/>
　左傳秋虢人侵晉冬虢人又侵晉<lb/>
冬十有二月癸亥朔日有食之<lb/>
甲寅○惠王十年<lb/>
二十有七年○齊桓十九晉獻十衛懿二蔡穆八鄭文六<lb/>
　曹僖四陳宣二十六杞惠六宋桓十五秦宣九楚成五<lb/>
春公㑹杞伯姬于洮<lb/>
<pb n="15a"/>
　伯姬荘公女不知何氏出歸寧當在魯而㑹于洮豈<lb/>
　哀姜方挟嫡寵不以子女待伯姬故伯姬未敢遽来<lb/>
　而與乃父謀其適歟<lb/>
　洮魯地<lb/>
夏六月公㑹齊侯宋公陳侯鄭伯同盟于幽<lb/>
　左氏陳鄭服也十九年陳有西鄙之侵今為女叔季<lb/>
　友交聘陳服矣鄭厲公卒新君立自不敢動鄭服矣<lb/>
　服于魯所以服于齊也杜氏曰二十二年陳亂敬仲<lb/>
<pb n="15b"/>
　奔齊二十五年鄭文公之四年獲成于楚皆有二心<lb/>
　于齊于今始服同盟于幽齊桓圖霸近日經營魯宋<lb/>
　外莫急于鄭鄭居中國在齊楚之交東向則齊西向<lb/>
　則楚一左右足耳欲匡天下莫如服鄭齊桓公于荘<lb/>
　十七年執鄭詹已圖服鄭而鄭伯方有事王室宣力<lb/>
　効勞十八年為王納惠后十九二十年和王室以至<lb/>
　殺子頽納天王幹出許大事業齊桓故令鄭詹逃来<lb/>
　佯為不知怵不敢出聲氣于鄭者至今十有一年此<lb/>
<pb n="16a"/>
　齊桓管仲謀國自有主見或曰齊桓失此着數遲我<lb/>
　十年作霸主矣盖桓公謀慮過深将牢太甚徒知圖<lb/>
　近并小實本樹基為司馬錯伐蜀諸葛亮取益之計<lb/>
　而不知一聲大義于天下則小國自服國勢益強伯<lb/>
　令舍齊安適哉然則錯與亮非歟戰國七雄相競絜<lb/>
　長比短蜀覊棲草莽借人成事不得不先立根本漸<lb/>
　作基圖若此時之齊天下固畏其強也又挟之以義<lb/>
　又何難焉時勢與齊固不可同年而語矣<lb/>
<pb n="16b"/>
　孫明復曰孔子稱桓公九合諸侯不以兵車管仲之<lb/>
　力也按桓公之㑹十有五十三年㑹北杏十四年㑹<lb/>
　鄄十五年㑹鄄十六年㑹幽此年㑹幽僖元年㑹檉<lb/>
　二年㑹貫三年㑹陽榖五年㑹首止七年㑹寗母八<lb/>
　年㑹洮九年㑹葵丘十三年㑹鹹十五年㑹牡丘十<lb/>
　六年㑹淮是也孔子止言九者盖十三年㑹北杏桓<lb/>
　始圖伯其功未見十四年㑹鄄又是伐宋諸侯僖八<lb/>
　年㑹洮十三年㑹鹹十五年㑹牡丘十六年㑹淮皆<lb/>
<pb n="17a"/>
　有兵車也故止言其㑹之盛者九焉此聖人貴禮義<lb/>
　賤武力之深㫖也<lb/>
秋公子友如陳𦵏原仲<lb/>
　人臣之禮無私交大夫非君命不越境胡氏之義正<lb/>
　矣然時至春秋事難據古陳荘子死赴䘮于魯魯人<lb/>
　欲勿哭縣子曰古大夫束修之問不出境雖欲哭焉<lb/>
　得而哭諸今之大夫交政于中國雖欲勿哭焉得而<lb/>
　勿哭時以生情情以達禮縣子之說最為善讀春秋<lb/>
<pb n="17b"/>
　者矣史記載季友母陳女則原仲季友之舅行也季<lb/>
　友是時尚未柄國母黨有變私情豈能恝然人臣他<lb/>
　出無不請命恩許一行亦非違禮况他日宗社不靈<lb/>
　天降䘮亂二君被弑魯國幾亡季友以僖適陳卒寜<lb/>
　魯國其間左右周旋之事陳力宏多春秋書此以本<lb/>
　其事且實喜季友之有此私也盖私而可以定國家<lb/>
　安社稷者公之可也公羊曰辟内難也<lb/>
　髙忠憲曰原周畿内邑仲氏為陳大夫季友之舅也<lb/>
<pb n="18a"/>
　𦵏原仲公子友之私事請于君以行何以書公羊曰<lb/>
　公子慶父公子牙公子友皆荘公母弟慶父牙通乎<lb/>
　夫人以脅公季子不忍見也故以𦵏原仲適陳遂不<lb/>
　復歸三十二年公以病召而始歸也<lb/>
　原仲字也宋陳大夫多稱字如孔父女叔皆是三恪<lb/>
　之國特崇其禮數也<lb/>
　原畿内邑今濟源西北有原城<lb/>
冬杞伯姬来<lb/>
<pb n="18b"/>
　左傳歸寧也<lb/>
莒慶来逆叔姬<lb/>
　叔姬者公之幼女也熊氏曰劉侍讀曰内女雖親體<lb/>
　不敵不書于策所以尊君也叔姬非適諸侯何以書<lb/>
　以公之自主之則敵敵則書胡氏遂譏自主非禮夫<lb/>
　大夫自逆不書歸盖以國君不與大夫敵公不自為<lb/>
　主耳按熊氏之說尚未得情春秋書法甚簡苟非大<lb/>
　故必不詳書叔姬書逆則納幣于歸俱不必書舉其<lb/>
<pb n="19a"/>
　一可見也非以公不自主故不書歸也公羊謂當使<lb/>
　大夫同姓者主之公何以自主也伯姬叔姬雖俱為<lb/>
　公前女然伯姬出嫁僅在哀姜未入之一年前妻子<lb/>
　女後婦多妬即荘公且不使寧出㑹于洮其情可見<lb/>
　叔姬在母伴四年撫養所及哀姜視為已子莒慶大<lb/>
　夫公為自主以悅之姜效歡于公公示恩于婦此閨<lb/>
　門情意之縟夫婦相悅之私雖在千古之上可以追<lb/>
　想至公羊云大夫越境逆女非禮識譏尤不合理夫<lb/>
<pb n="19b"/>
　大夫之于諸侯猶諸侯之于天子也叔姬望國貴女<lb/>
　莒慶得徼為婿已不有躬乃可宴然居室而使一陪<lb/>
　臣行執綏迓輪之禮乎必不然矣叔姬稱字范守已<lb/>
　氏曰夫人自逆則稱字為其君逆則稱女尊卑之别<lb/>
　也<lb/>
杞伯来朝<lb/>
　季氏曰杞伯為荘公壻且屬于魯此所以来朝歟然<lb/>
　杞伯不能自強求庇于魯使其妻先來通問非以禮<lb/>
<pb n="20a"/>
　正國者矣<lb/>
公㑹齊侯于城濮<lb/>
　左氏于前條下書王使召伯廖賜齊侯命且請伐衛<lb/>
　以其立子頽也則此是公㑹謀伐衛矣<lb/>
　黄正憲氏曰按左傳云王使召伯廖賜齊侯命且請<lb/>
　伐衛以其立子頽也但衛立子頽在十九年至此已<lb/>
　越十年而衛惠公已易世矣何伐之遲竊意請伐者<lb/>
　齊也盖去年衛懿公不與幽之盟齊桓方有志討不<lb/>
<pb n="20b"/>
　服而廖適來賜命遂因以伐衛請且以立子頽之事<lb/>
　激怒天王欲挟王命以震慴之耳魯衛兄弟之國荘<lb/>
　公知齊謀遂㑹桓以講觧之城濮衛地伐其國而即<lb/>
　㑹于其地欲使聞之而来服也此非公之所得已也<lb/>
　城濮衛地<lb/>
乙卯○惠王十一年<lb/>
二十有八年○齊桓二十晉獻十一衛懿三蔡穆九鄭<lb/>
　文七曹僖五陳宣二十七杞惠七宋桓十六秦宣十<lb/>
<pb n="21a"/>
　楚成六<lb/>
春王三月甲寅齊人伐衛衛人及齊人戰衛人敗績<lb/>
　左傳齊侯伐衛戰敗衛師數之以王命取賂而還<lb/>
　此一役也為衛不盟幽故也熊過氏曰季徳明謂伐<lb/>
　衛之兵為討子頽不知何解夫五大夫作亂因蘓氏<lb/>
　奉子頽伐王不克宜如𦵏景王後王室亂之辭書亂<lb/>
　蘓子奉子頹奔衛衛師伐周立子頽宜如尹氏立王<lb/>
　子朝之辭書立鄭伯以王歸處櫟宜如敬王居于狄<lb/>
<pb n="21b"/>
　泉之辭書居虢叔謀納王而殺子頽及五大夫則勤<lb/>
　王討賊而春秋之所僅見者也于法尤不可以不特<lb/>
　書求之于經例皆不合熊氏之說是也齊桓恥子頽<lb/>
　之亂不由已定而為鄭所先于是拾殘瀋而了舊局<lb/>
　借十年之王事已死之衛朔而姑為此舉以掩前過<lb/>
　故天王之命不親帥師草草畢事取賂而還春秋乃<lb/>
　削其迹耳若本無是事左氏不能盡飾多辭果有其<lb/>
　事春秋自當謹書數語何以經文亦寥寥耶盖子頽<lb/>
<pb n="22a"/>
　小小稱亂與朝帶不同天王出而復入不及半年鄭<lb/>
　伯近在畿内欲掩為功不令赴告齊亦方營家門不<lb/>
　及置問故陽為不知以俟今日耳<lb/>
　髙忠憲曰不曰齊侯而書人未可盡以将卑師少例<lb/>
　之<lb/>
夏四月丁未邾子𤨏卒<lb/>
秋荆伐鄭<lb/>
公㑹齊人宋人救鄭<lb/>
<pb n="22b"/>
　左傳秋楚令尹子元以車六百乗伐鄭諸侯救鄭楚<lb/>
　師夜遁<lb/>
　程子曰此救鄭制楚之始盖天下大勢所在<lb/>
　黄正憲氏曰十六年楚文王伐鄭是時齊桓伯圖初<lb/>
　就人心未孚故未敢輕救至是幽盟再同伯業已定<lb/>
　而楚復伐鄭于是約魯宋二大國救之不惟得救災<lb/>
　恤隣之義而崇奨王室以張中夏之威靈者實藉此<lb/>
　舉故榖梁云善救鄭也<lb/>
<pb n="23a"/>
　齊宋稱人胡氏每每以将卑師少則魯荘何獨好勞<lb/>
　自損與齊宋之卑者㑹哉據左氏諸侯救鄭楚師夜<lb/>
　遁固是齊侯宋公居多其稱人者何大槩春秋僖公<lb/>
　以前㑹聘侵伐俱稱人而侵伐一例即諸侯親與未<lb/>
　有不稱人者盖其君即在行間不過整師壓衆不親<lb/>
　矢石亦從同稱人似無他義若其事之美惡繫于其<lb/>
　事而自見矣<lb/>
　宋人下公有邾婁人<lb/>
<pb n="23b"/>
冬築郿<lb/>
　築郿所以志者不視嵗之豐㓙而輕用民力冬雖用<lb/>
　民力之時而下書大無麥禾則時詘可知矣<lb/>
　熊過氏曰郿邑在鄆城西北范縣界與秦臺近其地<lb/>
　北近于齊南近于曹即濟西地也而郿秦二邑近鄆<lb/>
　戎嘗出沒及之公榖作微微子封邑也<lb/>
　郿公榖作微<lb/>
大無麥禾<lb/>
<pb n="24a"/>
　蘓子由曰書于冬者五榖畢入計食不足而後書也<lb/>
　是嵗未嘗有水旱螟蟲之災而書大無麥禾何也劉<lb/>
　向春秋說曰土氣不養稼穡不成也沈約宋志言吳<lb/>
　孫皓時嘗有之苗稼豐羙而實不成百姓以饑闔境<lb/>
　皆然連嵗不已此則所謂大無麥禾也<lb/>
臧孫辰告糴于齊<lb/>
　諸侯無粟諸侯相歸粟正也本國無年告糴于他國<lb/>
　常也左傳以為禮也尚無大悖公榖皆以為譏不識<lb/>
<pb n="24b"/>
　何解且榖梁曰告然後與之言内之無外交也其義<lb/>
　尤曲矣人臣出外無不聞于君者况于告糴大事非<lb/>
　徒手可行也苟非特遣私遣不書君在我魯尤不必<lb/>
　書君即如公榖以為私行請以外傳證國語載魯饑<lb/>
　臧文仲言于公曰國病矣請糴于齊公曰誰使對曰<lb/>
　國有饑饉卿出告糴古之制也辰也備卿請如齊公<lb/>
　使徃則臧孫實以公命行謂諱之以為臧孫之私行<lb/>
　者何耶<lb/>
<pb n="25a"/>
丙辰○惠王十二年<lb/>
二十有九年○齊桓二十一晉獻十二衛懿四蔡穆十<lb/>
　鄭文八曹僖六陳宣二十八杞惠八宋桓十七秦宣<lb/>
　十一楚成七<lb/>
春新延廐<lb/>
　榖梁傳延廐者何法廐也其言新有故也有故則何<lb/>
　為書也古之君人者必時視民之所勤民勤于力則<lb/>
　功築罕民勤于財則貢賦少民勤于食則百事廢矣<lb/>
<pb n="25b"/>
　冬築㣲春新延廐以其用民力為巳悉矣<lb/>
　胡傳言新者有故也何以書昔韓昭侯作髙門屈宜<lb/>
　臼曰不時所謂時者非時日也人固有利不利時前<lb/>
　年秦㧞宜陽今年旱君不以此時恤民之急而顧益<lb/>
　奢此所謂時詘舉贏者也<lb/>
　灌甫曰按左氏解新作過也公羊解新為修舊不及<lb/>
　也何則凡室宇創建曰新作因舊而葺之曰修舊新<lb/>
　延廐非創也去其舊而一新爾<lb/>
<pb n="26a"/>
　郝仲輿曰傳曰新作非也公羊謂為修舊是也凡創<lb/>
　造曰作修舊曰新改作曰新作成公三年新宫災謂<lb/>
　修飾舊廟袝新主爾魯廟多矣故不創亦不必改定<lb/>
　公二年新作雉門兩觀毁于火改作也僖公二年新<lb/>
　作南門亦謂改作新延廐不書作故公羊說是也<lb/>
夏鄭人侵許<lb/>
　許鄭世讐也然許盟幽之後不與齊桓之㑹鄭人侵<lb/>
　之或齊之命歟不然去年荆伐鄭憾其以許人為嚮<lb/>
<pb n="26b"/>
　道也自後許始從中國<lb/>
秋有蜚<lb/>
　劉歆曰負蠜性不食榖食榖為災介蟲之孽<lb/>
　新安羅氏曰負蠜今謂之蜚盤蟲好以清旦集稻上<lb/>
　食稻花田家率以蚤作掇拾置他所日出則散去既<lb/>
　食稻花又其氣臭惡能熯稻使不蓄春秋書之當由<lb/>
　此耳<lb/>
冬十有二月紀叔姬卒<lb/>
<pb n="27a"/>
　杜氏曰紀國雖滅叔姬執節守義故繫之紀賢而録<lb/>
　之<lb/>
城諸及防<lb/>
　熊氏言<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>諸相易使魯受諸以資䘮以為齊人所欲<lb/>
　等語尤曲總之城邑築聚為扞圉而設本非無故非<lb/>
　時書時亦書奠土勞民國家所重不得不書也<lb/>
　熊過氏曰諸今青州諸城縣在莒北二百里而近莒<lb/>
　西距五百里而遥通計之得七百里故季氏定為齊<lb/>
<pb n="27b"/>
　所併邑或然也<lb/>
　防在齊南魯地境上<lb/>
丁巳○惠王十三年<lb/>
三十年○齊桓二十二晉獻十三衛懿五蔡穆十一鄭<lb/>
　文九曹僖七陳宣二十九杞惠九宋桓十八秦宣十<lb/>
　二楚成八<lb/>
春王正月<lb/>
夏師次于成<lb/>
<pb n="28a"/>
　榖梁傳次止也欲救鄣而不能也趙氏曰據齊霸已<lb/>
　成魯為之弱何敢議救盖奉齊令圍鄣不敢違亦不<lb/>
　欲從師至于成徘徊不前故書次以譏之與師次于<lb/>
　郎同也魯之于紀于郕其用情亦同也<lb/>
　公榖次上有師字<lb/>
秋七月齊人降鄣<lb/>
　鄣紀遺邑灌甫曰不書鄣降于齊而書齊人降鄣者<lb/>
　以齊强脇而降非鄣自降也較之郕降于齊師異矣<lb/>
<pb n="28b"/>
　鄣郕俱不書滅以為齊之附庸而祀未嘗絶也<lb/>
　啖氏曰公榖云鄣紀之遺邑按鄣自是小國爾紀之<lb/>
　全國猶不敢敵齊豈一邑之民而能二十餘年獨拒<lb/>
　齊乎<lb/>
　熊過氏曰鄣紀遺邑紀去國遂降之鄣城者漢志以<lb/>
　為齊所降鄣杜氏因紀稱附庸謂遺邑可謂附庸不<lb/>
　可羅氏不知誤以東鄆為西鄆名記遂言<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>本故榖<lb/>
　城今東平東阿縣地季明徳縁唐孔氏以故紀相去<lb/>
<pb n="29a"/>
　為疑又言紀不應尚有附庸皆非也紀侯卒叔以<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
　歸鄣無成主然非威脇尚不降此亦稍知義矣<lb/>
　齊太公支縣封于鄣今東平州東三十里有鄣城<lb/>
八月癸亥𦵏紀叔姬<lb/>
九月庚午朔日有食之鼔用牲于社<lb/>
冬公及齊侯遇于魯濟<lb/>
　左傳謀山戎也以其病燕故也<lb/>
　季氏謂魯濟之西地近徐戎而三臺備戎議定于此<lb/>
<pb n="29b"/>
　或然也然則謀山戎非如左氏傳矣予謂下文即載<lb/>
　齊人伐山戎徐戎山戎同種一氣備徐戎即得以謀<lb/>
　山戎也<lb/>
　熊過氏曰魯濟今為濟寧州鉅野縣之地魯濟之西<lb/>
　謂之濟西而在東阿以北者即齊濟<lb/>
齊人伐山戎<lb/>
　山戎之役公羊子述司馬之言曰操之為已蹙矣以<lb/>
　是貶桓公云爾胡子之言曰桓不修徳而務勤兵是<lb/>
<pb n="30a"/>
　所為書人以志貶也熊氏曰二氏之以為貶也皆以<lb/>
　為是齊桓而書人胡子且援獻俘以證矣夫将卑師<lb/>
　少例稱人安知非伐山戎者自齊人而命獻俘者自<lb/>
　齊侯乎孔子稱微管仲被髪左衽今乃責其攘夷狄也<lb/>
　不亦過乎夫燕召公之後周之分子也縱其受侵以<lb/>
　失王貢此何異出其愛子與賊而曰吾姑修徳云爾<lb/>
　斯亦不近人情哉狄嘗伐邢矣桓公救邢胡子美之<lb/>
　夫狄戎醜徳而燕邢並國也戎之害燕胡子乃責其<lb/>
<pb n="30b"/>
　勤兵乎或曰史齊世家桓公救燕遂伐山戎至于孤<lb/>
　竹則實桓公矣奈何曰史舉齊事書桓公之年則云<lb/>
　桓公猶言周宣之北伐非親行也<lb/>
　熊過氏曰山戎東距遼南距北燕今薊遵化至永平<lb/>
　古孤竹國漢志右北平無終之地舜營州也<lb/>
戊午○惠王十四年<lb/>
三十有一年○齊桓二十三晉獻十四衛懿六蔡穆十<lb/>
　二鄭文十曹僖八陳宣三十杞惠十宋桓十九秦成<lb/>
<pb n="31a"/>
　公元年楚成九<lb/>
春築臺于郎<lb/>
夏四月薛伯卒<lb/>
　不名闕文也<lb/>
築臺于薛<lb/>
　熊過氏曰薛于是降侯稱伯矣不同盟不可求其名<lb/>
　也而書之魯往弔也将有末故先志其本薛附宋久<lb/>
　魯弔其䘮将築臺焉其示恩乎或覘乎春秋謹而志<lb/>
<pb n="31b"/>
　之觀屬辭者可以知義矣<lb/>
　薛魯地<lb/>
六月齊侯來獻戎捷<lb/>
　齊侯已伯矣曷為親來獻㨗與公為好也趙子常曰<lb/>
　齊侯圖諸侯首得宋而宋背盟次得陳鄭而陳鄭貳<lb/>
　㑹于鄄而宋成同盟于幽而陳鄭以服諸侯之從齊<lb/>
　者猶未足恃也荘公之事齊也後而從伯也專桓公<lb/>
　所頼以服諸侯而成伯功者莫親于魯惟是伐徐救<lb/>
<pb n="32a"/>
　鄭既皆請公主兵㑹城濮而伐衛遇魯濟而伐山戎<lb/>
　又皆即謀于我今假獻捷躬至魯庭以堅兩君之好<lb/>
　焉桓公知以力服人者有時而窮故不難于以身下<lb/>
　諸侯也說者又謂齊未伯之時尚不朝魯今豈肯自<lb/>
　獻戎捷予謂以大事小屈已下人伯者英雄之畧大<lb/>
　槩如此攢函之㑹晉欲召狄郤成子曰非徳莫如勤<lb/>
　非勤何以求人晉侯身往㑹狄衆狄遂服于晉狄尚<lb/>
　可往况望國乎盖覽觀前後書法此尤夫子特筆所<lb/>
<pb n="32b"/>
　以紀齊桓服戎功成也先是戎侵曹廢置其君目無<lb/>
　中國燕周之分子也貢職不至戎實隔之曹在齊西<lb/>
　南燕在東北戎皆侵之為中國患者幾半天下齊桓<lb/>
　安得晏然而已乎已而救邢却狄服楚尊王伯業赫<lb/>
　然戎功其首焉夫子嘆微管之烈紀其一匡者此矣<lb/>
　從前戎禍見于經者屢屢而獻捷之後終桓之世僅<lb/>
　于僖十年北戎一伐之外戎不復見以是知此等書<lb/>
　法緊關中夏盛衰春秋大義實在于是不然齊侯獻<lb/>
<pb n="33a"/>
　捷非曰親魯則曰威魯是二義而已矣<lb/>
秋築臺于秦<lb/>
　戎在魯之南界其南為宋而郎近之其西為曹而秦<lb/>
　近之其東為徐而薛近之皆相屬于魯南鄙者也築<lb/>
　三臺而可察戎之出沒矣孫氏徒以一嵗三築臺為<lb/>
　妨時害民盖不知當日之時勢也<lb/>
　秦魯地杜氏曰東平范縣西北有秦亭今東昌府范<lb/>
　縣<lb/>
<pb n="33b"/>
冬不雨<lb/>
己未○惠王十五年<lb/>
三十有二年○齊桓二十四晉獻十五衛懿七蔡穆十<lb/>
　三鄭文十一曹僖九陳宣三十一杞惠十一宋桓二<lb/>
　十秦成二楚成十<lb/>
春城小榖<lb/>
　左氏為管仲也杜氏謂公感齊桓之徳故為管仲城<lb/>
　私邑小榖者濟北榖城縣也中有管仲井不繫之齊<lb/>
<pb n="34a"/>
　者大都以名通則不繫國也若如此說則小榖不繫<lb/>
　之齊者伯國之事以内辭書為義然而小榖實非齊<lb/>
　也王樵氏曰范氏云小榖魯邑泰山孫氏云曲阜西<lb/>
　北有小榖城五峯胡氏云孫魯人也考此詳矣按昭<lb/>
　十一年楚申無宇言齊桓公城榖而寘管仲焉杜預<lb/>
　盖附此為說然經文自云城小榖未嘗云城榖何以<lb/>
　知小榖之為榖城耶孫氏曰去年三築臺冬不雨今<lb/>
　春又城小榖薦饑而輕用民力此其所以書也<lb/>
<pb n="34b"/>
夏宋公齊侯遇于梁丘<lb/>
　左傳齊侯為楚伐鄭之故請㑹于諸侯宋公請先見<lb/>
　于齊侯夏遇于梁丘<lb/>
　于是又七年而始合諸侯伐楚梁丘之遇為之也榖<lb/>
　梁云梁丘在曹邾之間去齊八百里張主一曰齊侯<lb/>
　不以伯主自居以梁近宋而先之也汪仲裕曰盟㑹<lb/>
　征伐先齊侯尊伯主也遇者草次之期莫適為主故<lb/>
　序爵也<lb/>
<pb n="35a"/>
　梁丘宋地今兖州府城武縣東有梁丘城<lb/>
秋七月癸巳公子牙卒<lb/>
　公羊傳公子牙殺則曷為不言刺為季子諱殺也季<lb/>
　之遏惡也不以為國獄緣季子之心而為之諱然則<lb/>
　善之與曰然殺世子母弟直稱君者甚之也季子殺<lb/>
　母兄何善爾誅不得辟兄君臣之義也然則曷為不<lb/>
　直誅而酖之行誅乎兄隠而逃之使若以疾死然親<lb/>
　親之道也陳氏傳曰牙書卒䘮以大夫<lb/>
<pb n="35b"/>
　叔牙之卒據傳皆謂季友酖之先儒或以為非考之<lb/>
　荘三十二年七月書公子牙卒此時子般尚未弑也<lb/>
　叔之得酖第謂公問後于叔牙以慶父材對耳此君<lb/>
　臣一時商確謀立長君之意叔牙心雖或私言實借<lb/>
　公季安得酖之即欲行酖叔牙必不服慶父亦不容<lb/>
　國人亦未必安後人見季友定亂立國幾許忠謀故<lb/>
　多為歸美之辭耳已八月公薨十月賊般季友倉皇<lb/>
　奔陳矣酖叔牙于公薨之前季友必不敢酖叔牙于公<lb/>
<pb n="36a"/>
　薨之後季友必不能直信經文為是<lb/>
八月癸亥公薨于路寝<lb/>
　左傳子般即位次于黨氏<lb/>
冬十月己未子般卒<lb/>
　左傳共仲使圉人犖賊子般于黨氏成季奔陳立閔<lb/>
　公<lb/>
　子般書卒何内大惡恒諱之也公羊子卒云子卒其<lb/>
　稱子般何君存稱世子君薨稱子其改𦵏稱子踰年<lb/>
<pb n="36b"/>
　稱公然則稱子般卒君薨之稱也據公榖不以子般<lb/>
　為遇弑<lb/>
　郝仲輿曰季友立子般慶父使圉人犖弑之季友奔<lb/>
　陳慶父立荘公幼子啓方為閔公求好于齊子般不<lb/>
　書弑季友不書奔何也子般賤而未樹荘公淫于黨<lb/>
　氏女生般哀姜之姊生啓方成風生申舍申啓方而<lb/>
　屬子般公之溺愛也季友庇般殺兄亦未仁也如曰<lb/>
　公命何不與諸大夫國人共立于朝而即位黨氏以<lb/>
<pb n="37a"/>
　誨禍是子般未成為君季友于先公之託未効也<lb/>
公子慶父如齊<lb/>
　共仲如齊說于齊也已立閔公矣殺般之事尚疑齊<lb/>
　侯烏乎討之姜子善因其敢于如齊以為非實弑般<lb/>
　者亦不其然<lb/>
狄伐邢<lb/>
　韓非子邢人告難于齊齊桓公将救之鮑叔曰邢不<lb/>
　亡齊不重且夫持危之功不如存亡之徳君不如晚<lb/>
<pb n="37b"/>
　救之待邢亡而後存之<lb/>
　狄在今真定府之定州以南古中山連亘順徳平鄉<lb/>
　在衛之北古鉅鹿也邢又當其東北二面之衝今順<lb/>
　徳府邢臺縣古襄國<lb/>
　<lb/>
　<lb/>
　<lb/>
　春秋辯義卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷二十二</head>
    <p>
<pb n="1a"/>
欽定四庫全書<lb/>
　春秋辯義卷二十二　　　明　卓爾康　撰<lb/>
襄公三<lb/>
癸丑○靈王二十四年<lb/>
二十有五年○晉平十齊莊六弑衞獻二十九殤十一<lb/>
　蔡景四十四鄭簡十八曹武七陳哀二十一杞文二<lb/>
　宋平二十八秦景二十九楚康十二吳諸樊十三卒<lb/>
春齊崔杼帥師伐我北鄙<lb/>
<pb n="1b"/>
　左傳以報孝伯之師孟公綽曰崔子將有大志其來<lb/>
　也不寇齊師徒歸<lb/>
夏五月乙亥齊崔杼弑其君光<lb/>
　左傳崔子見棠姜而美之遂取之莊公通焉崔子因<lb/>
　是又以其間伐晉曰晉必將報欲弑公以悦于晉而<lb/>
　不獲間五月公問崔子遂如姜氏閉門甲興公踰牆<lb/>
　又射之中股反隊遂弑之賈舉州綽邴師公孫敖封<lb/>
　具鐸父襄伊僂堙皆死祝佗父祭于高唐至復命不<lb/>
<pb n="2a"/>
　説弁而死於崔氏申蒯侍漁者退謂其宰曰爾以帑免<lb/>
　我將死其宰曰免是反子之義也與之皆死崔氏殺<lb/>
　鬷蔑于平隂盧蒲癸奔晉王何奔莒叔孫女生景公<lb/>
　崔杼立而相之慶封為左相盟國人于大宮<lb/>
　齊莊凌大邦暴小國而又躬亂巨室淫肆不君故崔<lb/>
　杼因民不忍以與敵市<lb/>
公㑹晉侯宋公衞侯鄭伯曹伯莒子邾子滕子薛伯杞<lb/>
伯小邾子于夷儀<lb/>
<pb n="2b"/>
　左傳㑹于夷儀伐齊以報朝歌之役齊人以莊公説<lb/>
　使隰鉏請成慶封如師皆有賂晉侯許之<lb/>
　王樵氏曰按齊罪當討而莊公既弑則罪不在其民<lb/>
　晉之所當問者不在朝歌之役而在莊公不以其道<lb/>
　終之故矣不知其欺而受其説是許臣子可殺其君<lb/>
　以與大國為市也故上書崔杼弑君下書夷儀之㑹<lb/>
　而不書伐以深著晉與諸侯之罪也<lb/>
六月壬子鄭公孫舍之帥師入陳<lb/>
<pb n="3a"/>
　高氏曰去秋夷儀之㑹楚與陳蔡許三國同伐鄭今<lb/>
　嵗復㑹于夷儀鄭慮楚之復來也故先帥師入陳以<lb/>
　奪其心觀左氏所載入人之國未有若子展子産之<lb/>
　有禮者也故春秋無貶辭<lb/>
　王樵氏曰陳以神明之胄元女大姬之貴備為三恪<lb/>
　未嘗有淫湎毁常侵敗王畧之罪也陳迫于强楚之<lb/>
　令二十四年從于伐鄭而當陳隧者井堙木刋有司<lb/>
　之不戢耳乃宵突其城而入之是志于殘之使其君<lb/>
<pb n="3b"/>
　與太子匍匐奔墓寄乗以免其民亦何罪而男女别<lb/>
　而纍以待何也其欲未厭而復以公孫夏伐陳甚矣<lb/>
　鄭之為欺也或者猶謂其入陳有禮而春秋無貶辭<lb/>
　失之逺矣<lb/>
秋八月己巳諸侯同盟于重丘<lb/>
　晉平之盟不言同于是言同齊始去楚從晉也此㑹<lb/>
　夷儀之諸侯也重言諸侯間有事<lb/>
　左傳趙文子為政令薄諸侯之幣而重其禮穆叔見<lb/>
<pb n="4a"/>
　之謂穆叔曰自今以往兵其少弭矣齊崔慶新得政<lb/>
　將求善于諸侯武也知楚令尹若敬行其禮道之以<lb/>
　文辭以靖諸侯兵可以弭<lb/>
　熊過氏曰曹州乗氏縣有重丘按十七年衞石買帥<lb/>
　師伐曹取重丘則本曹地而衞取之杜元凱謂齊地<lb/>
　非也<lb/>
　重丘今曹州乗氏縣有重丘又曰東昌府茌平縣有<lb/>
　重丘<lb/>
<pb n="4b"/>
公至自㑹<lb/>
衞侯入于夷儀<lb/>
　左氏衞獻公十四年奔齊則衎也入于夷儀與鄭伯<lb/>
　入櫟何異失地失國名辨名實名剽列諸侯之㑹者<lb/>
　凡七不必書入入于夷儀者必衎也衎不必名未幾<lb/>
　而衞弑其君剽矣剽既在衞則入于夷儀者衎也衎<lb/>
　不必名此後不數月即書衞侯衎復歸于衞後既名<lb/>
　矣此可省文且無疑于衎也衎不必名解者不得其<lb/>
<pb n="5a"/>
　義而趙氏則以衞衎無譏恐其疑于鄭伯突也而不<lb/>
　名熊氏則以是剽非衎因其不同于鄭伯突也而不<lb/>
　名皆失之也<lb/>
　詹萊氏曰入于夷儀者衎也何以不名國固所宜有<lb/>
　也衎固君也然則夷儀之㑹剽也剽亦君者國不有<lb/>
　二君乎盖成之為君以譏伯主之徇私以登逆人之<lb/>
　黨也故每盟㑹必與而林父之姓名迭見所以見林<lb/>
　父之黨剽也剽存而林父存剽亡而林父叛<lb/>
<pb n="5b"/>
　夷公作陳<lb/>
楚屈建帥師滅舒鳩<lb/>
　羣舒近楚為楚所蠶食至是盡矣先本與楚俱張曰<lb/>
　荆舒<lb/>
冬鄭公孫夏帥師伐陳<lb/>
　左傳鄭子産獻捷于晉戎服將事冬十月子展相鄭<lb/>
　伯如晉拜陳之功子西復伐陳陳及鄭平<lb/>
　王樵氏曰晉為盟主得陳而不能保復棄之于楚而<lb/>
<pb n="6a"/>
　使鄭修其私怨伯主之義安在乎子産對陳之辭皆<lb/>
　强為文餙不類其平日之言恐傳者傅㑹之過也陳<lb/>
　侯鮑卒而陳亂公子佗殺太子免而伐之乃篡賊也<lb/>
　鄭莊公奉而立之乃可以為功乎征伐之權出于天<lb/>
　子敵國無相征之義而以唯罪所在各致其辟為先<lb/>
　王之命何其誣也大國之地多數圻信非侵小不至<lb/>
　然則皆欲效之乎又以戎服授捷為城濮之命然定<lb/>
　王于鞏朔之獻齊捷也則曰蠻夷戎狄不式王命淫<lb/>
<pb n="6b"/>
　湎毁常王命伐之則有獻捷王親受而勞之所以懲<lb/>
　不敬勸有功也兄弟甥舅侵敗王畧王命伐之告事<lb/>
　而已不獻其功所以敬親暱禁淫慝也今鄭無王命<lb/>
　擅興兵以侵小而以捷私相獻其為奸先王之禮尤<lb/>
　大矣且鄭文公戎服輔王以授楚捷而子産今以將<lb/>
　事于晉是以王事晉也乃自謂不敢廢王命不亦重<lb/>
　誣乎左氏乃謂士莊伯不能詰非不能詰也是時晉<lb/>
　政偷矣趙文子謂武也知楚令尹若敬行其禮道之<lb/>
<pb n="7a"/>
　以文辭兵可以少弭盖志于合和南北以苟無事非<lb/>
　復昔者同外楚討貳之心矣觀春秋一嵗再書鄭伐<lb/>
　陳而諸侯之散見于此矣<lb/>
　晉楚相爭以陳鄭為端晉伐楚救楚伐晉救陳阻國<lb/>
　于逺一意從楚晉悼繼伯能得蔡而不能得陳鄭則<lb/>
　其時勢可知矣鄭自蕭魚後楚不敢伐鄭者十六年<lb/>
　今覸晉伯衰諸侯貳二十四年楚子因救齊伐鄭後<lb/>
　二十六年楚子因侵吳伐鄭前楚子伐鄭東門陳蔡<lb/>
<pb n="7b"/>
　許皆從子産方欲立國自强不能報楚非伐陳不可<lb/>
　蔡與楚近鄭故與許有怨不足旌伐故伐陳井堙木<lb/>
　刋欲伐即井不堙木不刋亦欲伐此與齊桓之侵蔡<lb/>
　晉文之伐曹衞同一機局自是楚亦知與鄭為難不<lb/>
　得不從弭兵之議矣其對士莊伯强詞鋭氣固當王<lb/>
　樵氏闇于事勢而以左氏為誣腐矣<lb/>
　夏公作囆<lb/>
十有二月吳子遏伐楚門于巢卒<lb/>
<pb n="8a"/>
　胡傳巢南國也其言門于巢卒者吳子將伐楚引師<lb/>
　至巢入其門巢人射諸城上矢中吳子而卒非吳子<lb/>
　之自輕而見殺也古者入境必假道過門必釋甲入<lb/>
　國則不馳或曰古者大國過小邑小邑必飾城而請<lb/>
　罪亦非巢之輕以一矢相加不飾城而請罪也<lb/>
　王樵氏曰按巢吳楚間小國廬江六縣東有居巢城<lb/>
　文十二年楚圍巢至是巢屬于楚矣吳伐楚至巢而<lb/>
　攻之巢人誘之吴子果親門焉見射而卒左氏所載<lb/>
<pb n="8b"/>
　是也取吳子之名加之伐楚之上正與七年鄭伯髠<lb/>
　頑如㑹卒于鄵書法同皆以便文爾左氏凡云門焉<lb/>
　皆謂攻其城門此經門于巢亦是而公榖乃謂入巢<lb/>
　之門而謂之門于巢何氏又謂過巢不假塗皆無稽<lb/>
　之妄説也灌甫曰吳子伐巢及門而卒故書門于巢<lb/>
　卒若曰吳伐楚之巢門于巢遏卒于義不順也三傳<lb/>
　見其文奇遂謂吳子為巢人射死及考春秋惟魯事<lb/>
　諱臣子不忍之義也于他國何諱焉<lb/>
<pb n="9a"/>
　遏公榖作謁<lb/>
甲寅○靈王二十五年<lb/>
二十有六年○晉平十一齊景公杵臼元年衞獻三十<lb/>
　殤十二弑蔡景四十五鄭簡十九曹武八陳哀二十<lb/>
　二杞文三宋平二十九秦景三十楚康十三吴子餘<lb/>
　祭元年<lb/>
春王二月辛卯衞甯喜弑其君剽<lb/>
　左傳獻公使子鮮為復辭敬姒强命之右宰榖曰不<lb/>
<pb n="9b"/>
　可獲罪于兩君天下誰畜之悼子曰吾受命于先人<lb/>
　不可以貳二月庚寅甯喜右宰榖伐孫氏不克伯國<lb/>
　傷甯子出舍于郊伯國死孫氏夜哭國人召甯子甯<lb/>
　子復攻孫氏克之辛卯殺子叔及太子角<lb/>
　胡傳喜嘗受命于其父使納獻公以免逐君之惡衞<lb/>
　侯出入皆以爵稱于義未絶而剽以公孫非次而立<lb/>
　又未有説焉則喜之罪應末減矣亦以弑君書何也<lb/>
　奕者舉棋不定不勝其耦况置君乎于衎則殖也出<lb/>
<pb n="10a"/>
　之喜也納之于剽則殖也立之喜也弑之是奕棋之<lb/>
　不若也不思其終亦甚矣故聖人特正其為弑君之<lb/>
　罪示天下後世使知慎于廢立之際而不敢忽也霍<lb/>
　光以大義廢昌邑立宣帝猶有言其罪者而朝廷皆<lb/>
　肅况私意耶袁粲桓彛之徒殺身不顧君子所以深<lb/>
　取之者知春秋之㫖矣<lb/>
衞孫林父入于戚以叛<lb/>
　林氏曰叛賤者不書是故成十七年齊高無咎之子<lb/>
<pb n="10b"/>
　弱以盧叛襄二十九年齊高止之子豎以盧叛不書<lb/>
　必卿佐而後書然宋魚石入于彭城晉欒盈入于曲<lb/>
　沃未可以書叛必若衞孫林父而後可以書叛書叛<lb/>
　必不能討者也<lb/>
　書叛始此<lb/>
甲午衞侯衎復歸于衞<lb/>
　趙子常曰昔者鄭厲公自櫟侵鄭傅瑕弑子儀而厲<lb/>
　公歸皆不書則剽之弑衎之歸何以書春秋之世篡<lb/>
<pb n="11a"/>
　立苟未列于諸侯之㑹則諸侯不以為君也魯人始<lb/>
　終君突則子儀之弑鄭必不告史必不書子儀之弑<lb/>
　既不見于經則突之歸罪不加于奪適不足詳矣衎<lb/>
　見出于大臣而剽列于諸侯之㑹數矣于是見弑而<lb/>
　著于經則衎之復歸不足詳矣<lb/>
夏晉侯使荀吳來聘<lb/>
　左傳晉人為孫氏故召諸侯將以討衞也夏中行穆<lb/>
　子來聘召公也<lb/>
<pb n="11b"/>
　林父據戚以叛晉人以兵戍之黨叛臣也衞人伐戚<lb/>
　殺晉戍三百人晉不知自反乃㑹諸侯謀以討衞使<lb/>
　荀吳召公當晉平之世强臣僭權倒行逆施卒以此<lb/>
　失諸侯<lb/>
公㑹晉人鄭良霄宋人曹人于澶淵<lb/>
　左傳六月公㑹晉趙武宋向戌鄭良霄曹人于澶淵<lb/>
　以討衞疆戚田取衞西鄙懿氏六十以與孫氏趙武<lb/>
　不書尊公也向戌不書後也鄭先宋不失所也于是<lb/>
<pb n="12a"/>
　衞侯㑹之晉人執甯喜北宮遺使女齊以先歸衞侯<lb/>
　如晉晉人執而囚之士弱氏秋七月齊侯鄭伯為衞<lb/>
　侯故如晉晉侯乃許歸衛侯<lb/>
　左氏趙武不書尊公也向戌不書後也鄭先宋不失<lb/>
　所也皆非也趙武不書固曰禮卿不㑹公侯尊公也<lb/>
　啖氏云良霄何以不尊公可折其非矣他小國或以<lb/>
　先後論惟宋入春秋以王者之後凡列居先自齊桓<lb/>
　晉文伯盟之後宋遂居後耳然不後于鄭也豈以一<lb/>
<pb n="12b"/>
　㑹不先遂奪向戌之名且退其列乎晉人宋人必為<lb/>
　微者故不書名盖向戌既後則不與㑹矣與㑹必微<lb/>
　者也晉人既微而書在良霄之先何也微不當名從<lb/>
　春秋之法故書人大國之下當小國之上從爵序之<lb/>
　制故晉以微者得居良霄先或曰鄭子産為政鄭伯<lb/>
　又如晉請衞侯故良霄得書名以褒之亦是一説<lb/>
　趙氏曰凡公與外大夫盟則諱不言公此㑹則不諱<lb/>
　盖盟則君臣同㰱故諱公以逺恥㑹則君臣各在其<lb/>
<pb n="13a"/>
　位故直書以見其失而已<lb/>
　郝仲輿曰晉平公使趙武疆戚盡取衞西鄙田與孫<lb/>
　氏衛侯至則執而囚之齊鄭二君為請不許衛侯納<lb/>
　其女而後許之其貪淫無禮横目而豺狼耳説者猶<lb/>
　謂為盟主彊諸侯事之何居<lb/>
秋宋公殺其世子痤<lb/>
　賊痤者寺人戾向戌而蔽獄于宋公者戾之譖戍之<lb/>
　證繇平公嬖佐母耳痤因而無以自明則勢不得不<lb/>
<pb n="13b"/>
　經矣故傳目宋公<lb/>
　痤榖作座<lb/>
晉人執衛甯喜<lb/>
　公羊傳此執有罪何以不得為伯討不以其罪執之<lb/>
　也<lb/>
　甯喜不言以歸囚衛侯不書喜未至其國而釋之囚<lb/>
　衛侯于士弱未幾而以齊鄭二君之請許歸在晉不<lb/>
　久故不書<lb/>
<pb n="14a"/>
　郝仲輿曰甯氏父子無君之惡一也父附晉以免子<lb/>
　背晉而見執孫林父甯喜之惡亦一也喜背晉見執<lb/>
　林父附晉以免然則晉非執弑君執不附己者<lb/>
八月壬午許男甯卒于楚<lb/>
冬楚子蔡侯陳侯伐鄭<lb/>
　左傳楚子曰不伐鄭何以救諸侯子産曰晉楚將平<lb/>
　諸侯是故昧于一來不如使逞而歸乃易成也子展<lb/>
　説不禦宼<lb/>
<pb n="14b"/>
葬許靈公<lb/>
乙卯○靈王二十六年<lb/>
二十有七年○晉平十二齊景二衛獻三十一蔡景四<lb/>
　十六鄭簡二十曹武九陳哀二十三杞文四宋平三<lb/>
　十秦景三十一楚康十四吳餘祭二<lb/>
春齊侯使慶封來聘<lb/>
　景公即位通嗣君也封克之子黨于崔氏者封反國<lb/>
　而崔氏遂亡盧蒲嫳之間封必于封使魯之時則晏<lb/>
<pb n="15a"/>
　嬰亦有相之者矣<lb/>
　黄正憲氏曰按慶封出聘説者謂晏嬰初輔景公未<lb/>
　能大有所為先勸其君息爭修睦以安崔慶之心不<lb/>
　知實離崔慶之黨也葢崔慶同惡聲勢相倚而杼尤<lb/>
　專政柄欲亡崔當先間慶于是謀之于崔遣封聘魯<lb/>
　一處一出則慶必懐嫉杼之心而後可行吾間比其<lb/>
　反也崔氏適有廢成立明之釁成彊以殺無咎東郭<lb/>
　商于慶慶遂不沮而謀于嫳嫳曰崔之薄慶之厚則<lb/>
<pb n="15b"/>
　慶封滅崔之志已決繇是為杼討亂授甲盧蒲一鼓<lb/>
　而崔氏盡殱已當國柄矣然封荒淫嗜酒剛愎寡謀<lb/>
　又為嫳所愚弄及癸何以作難而封即出奔此必平<lb/>
　仲之宻謀也不然嫳伐崔而國人助之癸伐慶而陳<lb/>
　鮑助之不有所恃其能然乎乗亂去奸不勞己力期<lb/>
　年之内二族皆亡盖至此而後知不必死亡之説與<lb/>
　枕尸三踊之心盖有待而為之者也君子之所為豈<lb/>
　衆人所能識哉<lb/>
<pb n="16a"/>
　説者欲智平仲故歸功于仲耳然考傳載盧蒲嫳告<lb/>
　平仲平仲曰嬰之衆不足用也知無能也言弗敢出<lb/>
　有盟可也平仲為人自是如此崔氏之滅假手以討<lb/>
　弑君賊耳而慶封與杼並相荒淫嗜酒所為不端卒<lb/>
　于敗亡總有天道獨盧蒲嫳始與慶封為謀以滅崔<lb/>
　既令盧蒲癸為間以滅慶眷眷舊君苦心宻算竟報<lb/>
　大讐觀其言曰彼君之讐也天或者將棄彼矣而鮑<lb/>
　國亦曰羣臣為君故也則當時固有知嫳之忠者癸<lb/>
<pb n="16b"/>
　一嬖人耳尤其所難不知春秋何以不一表之<lb/>
夏叔孫豹㑹晉趙武楚屈建蔡公孫歸生衛石惡陳孔<lb/>
奐鄭良霄許人曹人于宋<lb/>
　左傳宋向戌善于趙文子又善于令尹子木欲弭諸<lb/>
　侯之兵以為名晉人許之楚亦許之齊人許之秦亦<lb/>
　許之向戌如陳從子木成言于楚子木謂向戌請晉<lb/>
　楚之從交相見也趙孟曰晉楚齊秦匹也晉之不能<lb/>
　于齊猶楚之不能于秦也子木使驛謁諸王王曰釋<lb/>
<pb n="17a"/>
　齊秦他國請相見也陳氏曰傳曰晉楚初同主夏盟<lb/>
　也晉楚嘗盟矣㑹于瑣澤之嵗宋華元克合晉楚之<lb/>
　成士燮㑹公子罷盟于宋西門之外不書猶曰特相<lb/>
　盟也兩君之好而非天下之大變也以諸侯分為晉<lb/>
　楚之從而交相見也于是始天下之大變也王樵氏<lb/>
　曰有因其罷兵息民而取之者則曰宋之盟中國不<lb/>
　出夷狄不入玉帛之使交乎天下百姓免兵革之患<lb/>
　者十餘年趙武屈建之力可以當齊桓也其執乎内<lb/>
<pb n="17b"/>
　夏外夷而議之者則曰南北二伯諸侯兩事贄玉帛<lb/>
　死生于蠻夷之庭以至于申之㑹蠻夷之君篡弑之<lb/>
　賊大合十有一國之衆而用齊桓召陵之禮是舉啓<lb/>
　之也盟鹿上楚始進也盂之㑹楚子與宋公並序于<lb/>
　諸侯之上而二伯兆宋之㑹使晉楚之從交相見而<lb/>
　二伯成皆宋為之也是二説者固皆一道也楚誠夷<lb/>
　狄然有弭兵之心則固善矣聖人于此豈無用夏變<lb/>
　夷之道而必絶之乎抑為㑹以弭兵而晉楚之從不<lb/>
<pb n="18a"/>
　交相見則中國之大勢猶未盡失故楚人此請其闗<lb/>
　係甚大而趙武泛然以應無以拒之則以晉楚齊秦<lb/>
　為説曰四國匹也晉之不能于齊猶楚之不能于秦<lb/>
　也趙武之荅嘗不合機而楚人之應嘗得機于是楚<lb/>
　王曰釋齊秦他國請相見也吁斯言一堕而國事去<lb/>
　矣甚矣趙武之愚也然則武欲塞子木交相見之請<lb/>
　則何辭而可如鄭子太叔之對楚人善矣<lb/>
　汪氏曰是時晉楚皆怠于出師偶有六七年之安靖<lb/>
<pb n="18b"/>
　然楚人衷甲苟非伯州黎之言則趙孟為宋襄之執<lb/>
　矣况魯帥師以取鄆晉帥師以敗狄兵亦未嘗戢也<lb/>
　楚圍既讀舊書未幾篡國大合諸侯伐吳滅賴安在<lb/>
　其為弭兵也哉<lb/>
　春秋日尋干戈民生酷烈一滴之水亦是清涼况得<lb/>
　十數年無事豈不小康榖梁之傳澶淵之㑹中國不<lb/>
　侵伐夷狄夷狄不入中國無侵伐者八年善之也晉<lb/>
　趙武楚屈建之力也此實録也汪氏以為數年之中<lb/>
<pb n="19a"/>
　兵未嘗戢不知當時弭兵息民亦不過保得鄭衛諸<lb/>
　大國自相侵伐耳魯之于鄆固向所欲晉之于狄正<lb/>
　自當攘伐吳治蠻滅賴併小楚圍篡國亦非盟宋所<lb/>
　能免者故是數者皆非所以論其不弭兵也<lb/>
　孔氏曰釋例班序譜晉合諸侯二十國起僖二十八<lb/>
　年盡哀十四年大率皆陳後次蔡蔡後次衞是陳于<lb/>
　晉㑹常在衞上也今陳孔奐乃降于蔡衞在衞石惡<lb/>
　之下故知奐非上卿故也成三年傳曰次國之上卿<lb/>
<pb n="19b"/>
　當大國之中中當其下是計卿位為班也知非奐後<lb/>
　至者以傳稱與蔡公孫歸生同至故也<lb/>
　奐公作瑗後同<lb/>
　晉楚始同主盟<lb/>
衞殺其大夫甯喜<lb/>
　家氏曰剽篡君者也他人可殺而甯喜嘗事之以為<lb/>
　君不得殺也故書弑以正其罪喜弑君者也他人可<lb/>
　殺而衞獻因之以入不得殺也故稱國以殺不削其<lb/>
<pb n="20a"/>
　官甯喜可執坐林父之訴而執之則悖也<lb/>
衞侯之弟鱄出奔晉<lb/>
　王樵氏曰按書弟罪衛侯也書鱄出奔于殺大夫甯<lb/>
　喜之後見鱄為甯喜出奔亦以罪鱄也衞侯無君兄<lb/>
　之道殺喜不以其罪使鱄至于出奔其罪昭矣其罪<lb/>
　鱄奈何曰信近于義言可復也已雖急納其兄然何<lb/>
　地以寘剽甯喜不願盟而願得子鮮之一言重其義<lb/>
　也欲堅其意豈無君臣之大義可指陳以感動而乃<lb/>
<pb n="20b"/>
　從獻公政繇甯氏祭則寡人之云乎此信之不義言<lb/>
　之必不可復者也而子鮮為之魯宣公弑立公弟叔<lb/>
　肸非之而不忍去也曰兄弟也何去而之與之財則<lb/>
　曰我足矣織屨而食終身不食宣公之食君子以是<lb/>
　為通恩也以取貴于春秋知肸之所以取貴于春秋<lb/>
　則知鱄之去未合于春秋然榖梁以為與人之臣謀<lb/>
　弑其君是亦弑君者則亦過矣<lb/>
　舊滄州西北四十六里中有大樹木門即鱄所托處<lb/>
<pb n="21a"/>
　鱄榖作專<lb/>
秋七月辛卯豹及諸侯之大夫盟于宋<lb/>
　左傳將盟于宋西門之外楚人衷甲叔向曰若合諸<lb/>
　侯之卿以為不信必不捷矣季武子使謂叔孫以公<lb/>
　命曰視邾滕叔孫曰邾滕人之私也我列國也何故<lb/>
　視之宋衛吾匹也晉楚爭先楚人曰子言晉楚匹也<lb/>
　若晉常先是楚弱也且晉楚狎主諸侯之盟也久矣<lb/>
　豈專在晉叔向謂趙孟曰諸侯歸晉之徳只非歸其<lb/>
<pb n="21b"/>
　尸盟也且諸侯盟小國固必有尸盟者楚為晉細不<lb/>
　亦可乎乃先楚人書先晉晉有信也宋左師請賞免<lb/>
　死之邑六十子罕曰凡諸侯小國晉楚所以兵威之<lb/>
　畏而後上下慈和慈和而後安靖其國家所以存也<lb/>
　求去之不亦誣乎左師辭邑<lb/>
　王樵氏曰按晉趙武楚屈建二子各執其國政合和<lb/>
　南北以苟數年之無事晉楚之同心也吳乗其後奔<lb/>
　命不暇楚非昔日之楚矣使誠欲刼盟豈先使晉知<lb/>
<pb n="22a"/>
　之盖形我而使我懼則可以獲所求耳是以欲晉楚<lb/>
　之從交相見則許之爭長則讓之一一不較趙武叔<lb/>
　向如嬰兒寄玩于人之股掌乃曰弭兵以召諸侯而<lb/>
　稱兵以害我吾庸多矣非所患也諸侯歸晉之徳只<lb/>
　非歸其尸盟也虛為大語耳有文事必有武備趙武<lb/>
　信楚而以藩為軍使楚乗其無備雖左還于宋不亦<lb/>
　晩乎公羊殆諸侯之説似有所受而上下語為講師<lb/>
　所亂曰曷為再言豹殆諸侯也曷為殆諸侯為衞石<lb/>
<pb n="22b"/>
　惡在是也此殆似人夢寐中讝語雖童兒笑之矣豹<lb/>
　及諸侯之大夫盟此乃一事再見前目而後凡耳何<lb/>
　多説也大夫盟文畧耳亦非有意如此書也<lb/>
　郝仲輿曰傳謂季孫以君命命豹曰魯視邾滕豹盟<lb/>
　視宋衛不書族以違命故非也豹不族諸大夫亦不<lb/>
　名皆蒙前㑹于宋之文耳事同人同故從省如謂魯<lb/>
　以違命諸大夫何以乎是盟也楚人先㰱傳謂書先<lb/>
　晉晉有信亦非也晉長于諸侯舊矣禮不以新間舊<lb/>
<pb n="23a"/>
　終春秋未嘗以楚先齊晉非獨此耳<lb/>
　沈長卿曰季孫以兩事晉楚為煩費故假公命諭叔<lb/>
　孫使比邾滕耳季孫身在魯故惟欲節嗇而不顧叔<lb/>
　孫之褻體夫魯望國也一旦降為邾滕倘晉楚援此<lb/>
　例因而擯魯亦如邾滕不許與盟失體不彌甚乎<lb/>
　書先晉杜氏曰盖孔子追正之不以荆楚先晉人也<lb/>
　此言非也序列以盟為正㑹未足數也盟先楚而孔<lb/>
　子書盟必先晉人乃為追正㑹不可先楚又不可誣<lb/>
<pb n="23b"/>
　實故第書諸侯之大夫盟于宋而已從一事再見畧<lb/>
　之耳孫氏曰溴梁之㑹諸侯㑹而曰大夫盟者大夫<lb/>
　無諸侯也此盟諸侯不在而曰豹及諸侯之大夫盟<lb/>
　于宋者不與大夫無諸侯也豹不氏前見也亦非也<lb/>
　諸侯在不必再書諸侯故書大夫盟不以諸侯不在<lb/>
　不書諸侯故書諸侯之大夫盟<lb/>
冬十有二月乙亥朔日有食之<lb/>
　范守已氏曰左氏十一月乙亥朔日有食之辰在申<lb/>
<pb n="24a"/>
　司厯過也再失閏矣按周之十一月今九月也辰謂<lb/>
　日月所躔之次書云辰弗集于房是巳日月躔次正<lb/>
　月初氣在子曰𤣥枵二月在亥曰娵訾三月在戌曰<lb/>
　降婁四月在酉曰大梁五月在申曰實沈六月在未<lb/>
　曰鶉首七月在午曰鶉火八月在巳曰鶉尾九月在<lb/>
　辰曰夀星十月在卯曰大火十一月在寅曰析木十<lb/>
　二月在丑曰星紀今九月之辰宜在辰而仍居申是<lb/>
　四失閏矣不止再失而已杜預謂辰為斗柄所建九<lb/>
<pb n="24b"/>
　月宜建戌而建申為再失閏理或然與但自古未有<lb/>
　以斗柄所建為辰者或左氏創為此説乎抑亦斗柄<lb/>
　所指角亢之宿在天之辰宫故謂之辰耶然經書十<lb/>
　二月而傳為十一月果如元凱之言經之所書亦誤<lb/>
　矣<lb/>
丙辰○靈王二十七年崩<lb/>
二十有八年○晉平十三齊景三衞獻三十二蔡景四<lb/>
　十七鄭簡二十一曹武十陳哀二十四杞文五宋平<lb/>
<pb n="25a"/>
　三十一秦景三十二楚康十五卒吳餘祭三<lb/>
春無氷<lb/>
　范守已氏曰周之春今之建子建丑建寅三月也前<lb/>
　年再失閏則為建戌建亥建子矣曷得有氷書無氷<lb/>
　譏失時也若據左傳嵗在星紀而淫于𤣥枵以有時<lb/>
　菑隂不堪陽蛇乗龍宋鄭必饑則是年為丁巳之冬<lb/>
　嵗星宜在丑宫矣今之冬周之春也其無氷為冬燠<lb/>
　可以言災但謂之再失閏則不可也豈杜元凱所謂<lb/>
<pb n="25b"/>
　驟加二閏者乎何其不書于經以譏之也冬無氷則<lb/>
　陽氣發洩而不翕聚其無秋可知又何必驗之嵗星<lb/>
　而後知哉嵗星為靑龍𤣥枵為𤣥武嵗淫𤣥枵為蛇<lb/>
　乗龍龍宋鄭之星也梓慎之言不為誣也<lb/>
夏衞石惡出奔晉<lb/>
　左傳衞人討甯氏之黨故石惡出奔晉<lb/>
邾子來朝<lb/>
秋八月大雩<lb/>
<pb n="26a"/>
仲孫羯如晉<lb/>
　左傳告將為宋之盟故如楚也<lb/>
冬齊慶封來奔<lb/>
　王樵氏曰崔杼弑君慶封黨之盟于國曰所不與崔<lb/>
　慶者有如上帝既而崔氏家亂慶封乗之以為利慶<lb/>
　封當國嗜酒好田以政與子則以其内實遷盧蒲嫳<lb/>
　氏易内而飲酒盧蒲癸王何者莊公之嬖人也殺慶<lb/>
　舍逐慶封戮崔杼之尸于是莊公之賊亦少申其討<lb/>
<pb n="26b"/>
　矣莊之弑也幸臣與之俱死者十人今為之討賊者<lb/>
　亦幸臣也身為國君所親禮而為之効死者非國士<lb/>
　而在私暱莊公固可羞矣而卿大夫不討使枕戈同<lb/>
　讐出于君之私人亦卿大夫之恥也其後楚執慶封<lb/>
　徇于諸侯得戴其首領淹歴諸侯入于蠻夷而蠻夷<lb/>
　討之又中國之恥也<lb/>
十一月公如楚<lb/>
　左傳為宋之盟故公及宋公諸侯鄭伯許男如楚<lb/>
<pb n="27a"/>
　諸夏之君始旅見于楚<lb/>
十有二月甲寅天王崩<lb/>
乙未楚子昭卒<lb/>
　灌甫曰黄氏曰十二月甲寅至乙未相去四十二日<lb/>
　為閏月明矣而不書者以喪不數閏也禮謂三年之<lb/>
　喪二十五月而畢若喪以閏數則二年之内已足二<lb/>
　十五月安得謂三年哉此説誠是但所謂不數閏者<lb/>
　譬如十二月喪者不數閏十二月也非謂閏十二月<lb/>
<pb n="27b"/>
　喪從正月數也如其説是卒之日皆可移矣杜氏以<lb/>
　十一月無乙未日誤文六年又書閏月不告月如楚<lb/>
　子果于閏月卒則即書閏月何害也杜氏之説或亦<lb/>
　足據<lb/>
　郝仲輿曰傳曰癸巳天王崩未來赴亦未書禮也則<lb/>
　是靈王崩後二十有二日聞赴乃書經据史耳天子<lb/>
　喪不赴不書于禮何居經存其誤以懲不恪不書葬<lb/>
　以見魯之不㑹傳妄語也<lb/>
<pb n="28a"/>
丁巳○景王元年<lb/>
二十有九年○晉平十四齊景四衞獻三十三卒蔡景<lb/>
　四十八鄭簡二十二曹武十一陳哀二十五杞文六<lb/>
　宋平三十二秦景三十三楚郟敖麋元年吳餘祭四<lb/>
　弑<lb/>
春王正月公在楚<lb/>
　公羊傳何言乎公在楚正月以存君也<lb/>
　何氏曰正月嵗終而復始臣子喜其君父與嵗終而<lb/>
<pb n="28b"/>
　復始執贄存之襄公久在楚國危而錄之<lb/>
夏五月公至自楚<lb/>
庚午衞侯衎卒<lb/>
閽弑吳子餘祭<lb/>
　榖梁傳閽門者也寺人也不稱名姓閽不得齊于人<lb/>
　不稱其君閽不得君其君也禮君不使無恥不近刑<lb/>
　人不狎敵不邇怨賤人非所貴也貴人非所刑也刑<lb/>
　人非所近也舉至賤而加之吳子吳子近刑人也閽<lb/>
<pb n="29a"/>
　弑吳子餘祭仇之也<lb/>
仲孫羯㑹晉荀盈齊高止宋華定衞世叔儀鄭公孫段<lb/>
曹人莒人滕人薛人小邾人城杞<lb/>
　左傳晉平公杞出也故城杞<lb/>
　王樵氏曰齊桓城緣陵封杞也事雖專而心則公故<lb/>
　春秋不曰城杞而曰城緣陵明其志也周平王以申<lb/>
　國近楚數被侵伐遣畿内之民戍之説者謂平王知<lb/>
　有母而不知有父况晉平公以一諸侯至勤天下之<lb/>
<pb n="29b"/>
　衆為治其母家而于王事則曠于恤周宗則偷其亦<lb/>
　不待誅絶而見矣<lb/>
　熊過氏曰季明徳以開封杞縣在宋西鄭東之交其<lb/>
　西南近于陳許中國藩屏故得合諸侯以城之非必<lb/>
　盡緣母家之故第不知杞遷淳于而非雍丘之杞故<lb/>
　祁午數趙文子城淳于之功足知淳于即杞矣武王<lb/>
　封東樓公于杞開封府雍丘縣是也入春秋後遷都<lb/>
　緣陵為濰州營丘已遷淳于因淳于公亡國始并之<lb/>
<pb n="30a"/>
　淳于即古之州國宻州高宻有故淳于城<lb/>
　儀公作齊莒人下公榖有邾人<lb/>
晉侯使士鞅來聘<lb/>
　左傳拜城杞也<lb/>
杞子來盟<lb/>
　左傳晉侯使司馬女叔侯來治杞田<lb/>
　林堯叟曰子賤之也凡來盟皆大夫也杞伯親之故<lb/>
　賤之也杞雖稱子矣前乎此夷儀之㑹稱伯後乎此<lb/>
<pb n="30b"/>
　復稱伯來盟特稱子見春秋之貶諸侯也春秋之褒<lb/>
　貶君大夫莫備于隠桓莊之世成襄而下舍杞子無<lb/>
　貶其爵者舍楚子䖍無生名之者經之變文也雖然<lb/>
　此時杞子微弱仰人鼻息其以子禮來故子云非貶<lb/>
　也<lb/>
　姚舜牧氏曰按魯杞相距為逺春秋初杞常事魯魯<lb/>
　實未嘗侵奪其地左氏載晉使司馬女叔侯治杞田<lb/>
　事非也此盟必以謝城為繇而欲附于魯耳葢是時<lb/>
<pb n="31a"/>
　中國諸侯皆已南向事楚杞伯不能安處而國小力<lb/>
　薄難于供賦近見襄公留楚七月事楚必專楚必睦<lb/>
　于魯可相依附故來盟者為通楚也<lb/>
　杞開國在雍丘已于僖公十四年遷緣陵至襄公二<lb/>
　十九年城杞又似仍居雍丘此春秋紀杞國之始末<lb/>
　也城杞之役季明徳曰開封杞縣在宋西鄭東其西<lb/>
　南近于陳許中國藩屏故合諸侯以城之非盡母家<lb/>
　故緣陵之役季明徳曰緣陵指為杞邑無據獨前漢<lb/>
<pb n="31b"/>
　志臣瓚以為營丘即營陵即緣陵夫營丘始胙太公<lb/>
　者杞安得邑之且去新都臨淄百餘里齊安能委之<lb/>
　于杞二説然矣然齊桓公緣陵遷杞謂杞小不能自<lb/>
　存遷之宇下以便擁䕶正須近于臨淄蔡遷近吳許<lb/>
　遷近楚二國其證也若雍丘之杞雖為宋鄭之交中<lb/>
　國藩屏乃此時盟宋弭兵楚氛稍戢封植杞國定不<lb/>
　急于往時緣陵既遷何當復還故國求之經傳俱無<lb/>
　明文熊南沙曰武王封東樓公于杞開封雍丘縣是<lb/>
<pb n="32a"/>
　也入春秋後遷都緣陵為濰州營丘已遷淳于因淳<lb/>
　于公亡國始并之淳于即古之州國宻州高宻有淳<lb/>
　于城故昭公元年虢之㑹祁午數趙武之功曰子相晉<lb/>
　國以為盟主于今七年矣再合諸侯三合大夫服齊<lb/>
　狄寧東夏平秦亂城淳于先儒以為此時杞在淳于<lb/>
　也城杞者城淳于也予又為七説以合之皆是四在<lb/>
　傳三在經本年傳晉侯使司馬女叔侯來治杞田弗<lb/>
　盡歸也雍丘與魯甚逺魯難逺有此田叔侯來治杞<lb/>
<pb n="32b"/>
　田必在齊魯之界與營宻近一證也又傳女叔侯對<lb/>
　晉平公曰杞夏餘也而即東夷謂之東夷必在營宻<lb/>
　之界謂之即必在後日之遷二證也二十三年杞子<lb/>
　卒傳杞成公卒書曰子杞夷也杞向無夷名緣陵城<lb/>
　後以此歸之三證也昭公七年晉人來治杞田季孫<lb/>
　將以成與之謝息不可竟與萊柞二山萊柞與成俱<lb/>
　在齊魯之境必非雍丘可以疆理四證也杞在淳于<lb/>
　故助城小國為曹滕莒薛小邾皆東方國也若在雍<lb/>
<pb n="33a"/>
　丘許蔡亦應于役今皆無之既無西國定非雍丘五<lb/>
　證也經哀公七年宋皇瑗帥師取鄭師于雍丘左傳<lb/>
　鄭武子賸之嬖許瑕求邑無以與之請外取許之故<lb/>
　圍宋雍丘宋與故杞相近葢杞既遷緣陵空出此地<lb/>
　而宋得之或宋自取之或齊桓公與之俱未可知傳<lb/>
　文明載圍宋雍丘足為的據六證也昭公二十五年<lb/>
　宋元公將為昭公故如晉行至曲棘而卒曲棘為其<lb/>
　封内故杞地今杞縣城中有曲棘里則杞為宋有與<lb/>
<pb n="33b"/>
　前傳合七證也有此七證城杞非雍丘而為淳于瞭<lb/>
　然矣<lb/>
吳子使札來聘<lb/>
　郝仲輿曰札不書族史尊内也君在臣不族而春秋<lb/>
　未嘗夷吳亦可知也説者謂惡其以讓國禍貽僚貶<lb/>
　書名鑿也<lb/>
　杜氏曰吳子餘祭既遣札聘上國而後死札以六月<lb/>
　到魯未聞喪也不稱公子其禮未同于上國<lb/>
<pb n="34a"/>
　程氏端學曰季札讓國在聘魯三十年後孔子安得<lb/>
　預去公子而貶之邪春秋即此事而論此事之義未<lb/>
　嘗因此事而論他事之善惡也<lb/>
　熊過氏曰此吳聘魯之始假魯致吳以離楚黨而魯<lb/>
　自是始貳于楚矣葢自齊之盟盂之㑹諸侯以中國<lb/>
　許楚而後椒之聘楚君書爵而稱使溫之㑹翟泉之<lb/>
　盟諸侯以中國許秦而後術之聘秦君稱爵而書使<lb/>
　鍾離善道數㑹諸侯又以中國許吳而禮得從椒術<lb/>
<pb n="34b"/>
　矣札之來聘公羊子曰賢季子胡子曰是因讓以生<lb/>
　亂孔子葢貶之矣吳子之使聘者一國之事季之讓<lb/>
　國一家之事耳春秋魯史也主于吳之聘我與楚椒<lb/>
　秦術同耳其辭國生亂非惟聖人不能于是貶雖聖<lb/>
　人于是欲稱之亦不能也公羊謂許夷狄者不一而<lb/>
　足夫季子雖賢春秋亦無不名之例何則吳之始通<lb/>
　禮未同于中國以楚譬之自州而國而君而大夫至<lb/>
　其極薳罷之使君以爵大夫以名氏矣葢武建儼然<lb/>
<pb n="35a"/>
　以大夫列諸國之上則例當以大夫進書而著夷强<lb/>
　耳聖人果賢之乎春秋書札而不曰公子吳之始通<lb/>
　未至如楚之驟盛或且曰大夫未為卿者恒名矣榖<lb/>
　梁子又曰善使季子夫謂吳子使善也又賢札而名<lb/>
　之以成尊于上即楚椒秦術名而非賢也又將何以<lb/>
　成其君乃若其辭國之事吳立夫所謂已亂而非生<lb/>
　亂者也立夫謂奉命以歴乎上國魚劍之變意所不<lb/>
　及聖人不得豫貶之是也<lb/>
<pb n="35b"/>
　郝仲輿曰吳季札聘魯知叔孫穆子不得其死因將<lb/>
　有豎牛之禍附㑹之誦詩觀樂而知徳之隆替與國<lb/>
　之興亡如燭照果爾則季札賢于仲尼逺矣仲尼學<lb/>
　琴師襄在齊聞韶必假以時月而札立譚懸解豈其<lb/>
　有神慧與按札聘在魯襄公二十九年孔子哀公十<lb/>
　一年自衞反魯正樂然後雅頌得所季札先五十九<lb/>
　年觀樂雅頌次第一一脗合其為後人附㑹甚明而<lb/>
　世以傳為丘明作蔽而不察耳<lb/>
<pb n="36a"/>
　沈長卿曰史稱札能見微夫見微之人未有不善韜<lb/>
　者一聘魯而遂發如許擬議不太露乎謂齊政將有<lb/>
　所歸㫖猶含蓄曰萃茲三族則指而顯言之觸忌甚<lb/>
　矣况札非挾禆竈占天之術是時晉卿范鞅知盈荀<lb/>
　吳等環峙而鼎立縱射覆如神知三族有分晉之兆<lb/>
　不宜言之以洩秘為鬼神所懟也逆料韓魏趙將熾<lb/>
　而説之薰灼豪貴亦不成其為札矣此必三族分晉<lb/>
　後好事者附㑹此語謂札奉使時久已知晉國之𤓰<lb/>
<pb n="36b"/>
　分耳<lb/>
秋九月葬衞獻公<lb/>
齊高止出奔北燕<lb/>
　左傳秋九月齊公孫蠆公孫竈放其大夫高止于北<lb/>
　燕乙未出書曰出奔罪高止也高止好以事自為功<lb/>
　且專故難及之<lb/>
　趙企明曰自高止奔之而燕以亂燕伯奔齊齊侯伐<lb/>
　燕皆基于此<lb/>
<pb n="37a"/>
　北燕始見經即今順天府<lb/>
冬仲孫羯如晉<lb/>
　左傳報范叔也<lb/>
戊午○景王二年<lb/>
三十年○晉平十五齊景五衞襄公惡元年蔡景四十<lb/>
　九弑鄭簡二十三曹武十二陳哀二十六杞文七宋<lb/>
　平三十三秦景三十四楚郟敖二吳夷昧元年<lb/>
春王正月楚子使薳罷來聘<lb/>
<pb n="37b"/>
　熊過氏曰伯者以聘報朝自晉悼始先是公如楚弔<lb/>
　襚葬改嵗而薳罷來其以聘報朝疑于中國伯者故<lb/>
　特書以異之然魯至楚未嘗書朝何以謂以聘報朝<lb/>
　也<lb/>
　罷公作頗<lb/>
夏四月蔡世子般弑其君固<lb/>
　左傳蔡景侯為太子般娶于楚通焉<lb/>
五月甲午宋災<lb/>
<pb n="38a"/>
宋伯姬卒<lb/>
　劉氏曰共姬避火而全生未足以害其貞也然而不<lb/>
　以己之可以全生而違天下之常義此安乎性命者<lb/>
　乃能之左氏曰共姬女而不婦非也易曰恒其徳貞<lb/>
　婦人吉共姬恒矣所謂婦也<lb/>
　伯姬之死熊過氏曰伯姬以成九年歸于宋共公成<lb/>
　十五年共公卒寡三十有四年趙子常曰葢已老矣<lb/>
　使其傅姆在且加老而可待之以下堂乎鄭國之火<lb/>
<pb n="38b"/>
　也子産使商成公儆司宫出舊宫人寘諸火所不及<lb/>
　而况君母不重于舊宫人乎宋無臣子矣于是懼其<lb/>
　惡乎諸侯也而為之辭以自文曰伯姬待姆而逮乎<lb/>
　火也灌甫曰按伯姬卒適與宋災同日葢災在前而<lb/>
　卒在後也災既有日而伯姬蒙上文故不再舉日非<lb/>
　逮火而死三説灌甫為是<lb/>
　公榖伯姬上無宋字<lb/>
天王殺其弟佞夫<lb/>
<pb n="39a"/>
　左傳靈王崩儋括欲立王子佞夫佞夫弗知五月尹<lb/>
　言多劉毅單蔑甘過鞏成殺佞夫括瑕廖奔晉書曰<lb/>
　天王殺其弟佞夫罪在王也<lb/>
　王兄弟未仕而以弟故列于羣臣者使之班元士禄<lb/>
　視子男則繫名于弟<lb/>
　佞夫公作年夫<lb/>
王子瑕奔晉<lb/>
　姚舜牧氏曰按吳氏云云瑕即景王之子也瑕何不<lb/>
<pb n="39b"/>
　利其父之立而黨括欲立佞夫耶左傳載尹言多等<lb/>
　殺佞夫括瑕廖奔晉瑕與括與廖同書未必景王子<lb/>
　也或佞夫母弟亦可稱王子耳存以俟考<lb/>
秋七月叔弓如宋葬宋共姬<lb/>
　共姬上榖無宋字<lb/>
鄭良霄出奔許自許入于鄭鄭人殺良霄<lb/>
　良霄不書大夫奔許矣位絶也罪固當正不必去其<lb/>
　大夫也<lb/>
<pb n="40a"/>
　熊過氏曰良駟之争聞于諸侯久矣良霄太侈嗜酒<lb/>
　大夫皆惡之初襄十九年嵗在降婁降婁中而旦禆<lb/>
　竈指之曰猶可以終嵗嵗不及此次也已與子羽記<lb/>
　之于是伯有為政使公孫黒如楚辭將强使之黒以<lb/>
　駟氏之甲伐而焚之伯有奔許則出非其罪矣其書<lb/>
　良霄出奔者為自許入鄭故也自許入鄭不復言鄭<lb/>
　良霄蒙上之文也許鄭之仇國將以因其力也自許<lb/>
　者許有奉焉襲鄭以伐舊北門弗勝死于羊肆則出<lb/>
<pb n="40b"/>
　非其罪入罪也不言復入惡入也不言叛將以滅國<lb/>
　非直反也華亥宋辰據土自保乃云叛也或言與同<lb/>
　列争權求復其位未至叛君非也不言殺其大夫非<lb/>
　其大夫矣以賊討也<lb/>
冬十月𦵏蔡景公<lb/>
　四月見弑十月方𦵏其怠緩可知程氏曰蔡般不討<lb/>
　而景公書葬則傳所謂賊不討不書葬者妄也<lb/>
晉人齊人宋人衞人鄭人曹人莒人邾人滕人薛人杞<lb/>
<pb n="41a"/>
人小邾人㑹于澶淵宋災故<lb/>
　季氏曰澶淵之㑹城杞之諸國也因宋災而謀更所<lb/>
　喪爾魯不與者叔弓已往弔也前此隣國有災皆未<lb/>
　嘗謀而于宋災獨謀者以宋起弭兵之議而中國賴<lb/>
　焉故也弔災卹鄰諸侯常禮遣一使往焉足矣而大<lb/>
　合十二國謀之不亦過乎春秋書法不目其事目其<lb/>
　事如以成宋亂宋災故者必有其故也今年夏四月<lb/>
　蔡世子般弑其君固五月甲午宋災兩國相繼來告<lb/>
<pb n="41b"/>
　故比書之今十一國人共為此㑹不目其事則識者<lb/>
　必以為討蔡亂矣書宋災故所以著晉平公不知務<lb/>
　之罪也劉原父曰蔡人弑其君而不謀宋災而謀之<lb/>
　微矣灌甫曰澶淵之㑹次于蔡般弑君之後不著其<lb/>
　事則人必以為謀討蔡也郝仲輿曰自宋之盟諸侯<lb/>
　無兵車之㑹者三年矣二十九年㑹于杞城杞也今<lb/>
　年㑹于澶淵宋災也故經皆詳其事仲輿之説更勝<lb/>
己未○景王三年<lb/>
<pb n="42a"/>
三十有一年○晉平十六齊景六衞襄二蔡靈公般元<lb/>
　年鄭簡二十四曹武十三陳哀二十七杞文八宋平<lb/>
　三十四秦景三十五楚郟敖三吳夷昧二<lb/>
春王正月<lb/>
夏六月辛巳公薨于楚宫<lb/>
　熊過氏曰楚宫者公朝楚好其宫歸而作之然衛詩<lb/>
　有楚宫楚室衛文豈變于楚者按類説地理書地形<lb/>
　自有魯楚衞晉之名當時或取此義傳者不曉因傅<lb/>
<pb n="42b"/>
　㑹歟不然何魯衞皆名楚也榖梁傳曰楚宫非正也<lb/>
　薛士龍曰小寢猶非正况别宫乎<lb/>
秋九月癸巳子野卒<lb/>
　左傳立胡女敬歸之子子野次于季氏秋九月癸巳<lb/>
　卒毁也<lb/>
　未逾年之君名不薨不地降成君也灌甫曰子野襄<lb/>
　公世子立未踰年卒左綿趙氏曰公薨而子野卒此<lb/>
　與莊公薨而子般卒文公薨而子赤卒何異均未成<lb/>
<pb n="43a"/>
　君均不書地均不書葬而子般子赤後世以為弑而<lb/>
　子野獨以為毁吾竊疑之于時季氏之專尤非慶父<lb/>
　公子遂之比愚意子野賢季氏忌之弑野而立昭以<lb/>
　毁言于朝而不察爾不然不地不葬之與般赤同文<lb/>
　同則其義不應異也雖然季氏固惡矣弑君之罪不<lb/>
　可以妄加也據灌甫之説春秋豈無文同而義異者<lb/>
　乎<lb/>
己亥仲孫羯卒<lb/>
<pb n="43b"/>
冬十月滕子來㑹葬<lb/>
　諸侯始親來㑹葬<lb/>
癸酉葬我君襄公<lb/>
十有一月莒人弑其君宻州<lb/>
　左傳十一月展輿因國人以攻莒子弑之乃立宻州<lb/>
　之弑趙匡氏欲改傳文以作之字然亦不必改也此<lb/>
　弑與僕不同僕不弑展輿實弑傳曰僕因國人以弑<lb/>
　紀公以其寶玉來奔此傳曰展輿因國人以攻莒子<lb/>
<pb n="44a"/>
　弑之乃立兩傳迥乎不同展輿之弑所不辭也然何<lb/>
　以不書展輿葢莒子虐有弑道焉國人患之國人以<lb/>
　攻成弑械焉書展輿則莒子國人之罪不可見故書<lb/>
　曰國人臣子辭也國人罪不逃而展輿可逃罪乎此<lb/>
　書法也<lb/>
　齊豹既奪司寇自不應書名非合書而不書者邾莒<lb/>
　小國之臣接我則書名非不合書而書者傳于魯史<lb/>
　書法類失考曲説不近人情先儒非之宜也齊豹乃<lb/>
<pb n="44b"/>
　齊惡之子公孟雖奪其司寇與邑而有役乃反之則<lb/>
　猶在大夫之後與士不同而同書盜左氏發義葢以<lb/>
　此如齊邴歜閻職二人皆士也宜稱盜而稱人杜氏<lb/>
　謂不稱盜罪商人先儒亦非之二義交互不同皆未<lb/>
　有不易之説公羊傳曰大夫弑君稱氏名賤者窮諸<lb/>
　人大夫相殺稱人賤者窮諸盜葢周制大夫士皆有<lb/>
　上中下三等春秋大夫非卿乃稱人窮諸人謂賤者<lb/>
　非一等止于稱人雖士之賤者亦居官食禄自當坐<lb/>
<pb n="45a"/>
　以弑君如邴歜閻職不稱盜是也窮諸盜謂賤者非<lb/>
　一等止于稱盜既非兩下相殺則當坐以盜殺如齊<lb/>
　豹非士而稱盜是也苟稱人以殺亦與討亂無辨以<lb/>
　公羊此義推左氏事實則二義皆得矣然盜殺蔡侯<lb/>
　申自以蔡人諱弑君以盜殺赴公羊不知蔡盜乃諸<lb/>
　大夫而又以賤乎賤為義遂與本例相違如兩下相<lb/>
　殺書名氏榖梁有例今乃謂大夫相殺書人何氏又<lb/>
　妄為之註此傳註家專門之敝春秋之㫖所以未易<lb/>
<pb n="45b"/>
　明也<lb/>
<pb n="46a"/>
襄公列國本末<lb/>
三十年靈王崩儋括欲立王子佞夫佞夫弗知圍蒍逐<lb/>
成愆尹言多等殺佞夫書曰天王殺其弟佞夫非其罪<lb/>
也括瑕廖奔晉書曰王子瑕奔晉<lb/>
二年孟獻子從晉圍鄭戚之㑹謀鄭也請城虎牢以偪<lb/>
鄭其議自獻子發之虎牢之城雞澤之盟無不奔走焉<lb/>
四年邾莒伐鄫臧紇救之敗于狐駘五年叔孫豹與鄫<lb/>
世子巫如晉六年莒人滅鄫八年十年十二年十四年<lb/>
<pb n="46b"/>
莒凡四伐魯鄙十五年齊侯伐魯北鄙邾人伐魯南鄙<lb/>
魯不堪矣十六年晉悼公初立溴梁之盟以我故執莒<lb/>
子邾子以歸十七年邾人伐我南鄙自是六年之中齊<lb/>
六伐鄙而四圍邑于是十八年晉㑹諸侯有圍齊之役<lb/>
十九年晉又為魯執邾子二十年仲孫速與莒盟于向<lb/>
而于邾則伐之固其宜也齊感晉不伐喪之義及晉<lb/>
平二十四年仲孫羯侵齊二十五年崔杼伐魯北鄙<lb/>
以報之至齊弑莊公以悦晉而魯患亦解二十七年<lb/>
<pb n="47a"/>
齊慶封來聘矣于是為宋之盟邾則二十一年庶其以<lb/>
漆閭丘奔魯二十三年畀我奔魯澶淵之㑹魯實不與<lb/>
傳曰不書魯大夫諱之也恐非十一年正月作三軍<lb/>
襄元年晉韓厥伐鄭二年晉宋衞侵鄭當是時晉悼公<lb/>
起伯業復興是年諸侯城虎牢鄭伯請成三年雞澤之<lb/>
盟五年于戚救陳鄭伯從晉列于㑹七年而鄬之㑹鄭<lb/>
伯卒八年鄭人侵蔡獲公子燮子産曰小國無文徳而<lb/>
有武功禍莫大焉自今鄭國四五年弗得寧矣是冬有<lb/>
<pb n="47b"/>
楚公子貞之伐而鄭乃及楚平九年晉伐鄭于是有戲<lb/>
之㑹是年楚子伐鄭鄭又及楚平鄭之反覆向背實騑<lb/>
發輒主之鄭人怨之一朝而殺三卿以悦晉晉乃城虎<lb/>
牢以逼鄭又用知武子之策三分四軍以逆來者于是<lb/>
楚不能戰十年秋晉伐鄭為一駕楚公子貞救之十一<lb/>
年公孫舍之伐宋以致晉欲從晉也夏晉伐鄭為二駕<lb/>
秋楚鄭又伐宋是時晉觀兵于鄭東門㑹蕭魚為三駕<lb/>
而楚不敢争楚人執鄭良霄以其告從晉也十五年晉<lb/>
<pb n="48a"/>
悼公卒十八年楚乃間鄭之圍齊而始令公子午伐鄭<lb/>
子孔欲去諸大夫將叛晉而起楚師以去之十九年殺<lb/>
子孔二十四年冬楚子率陳蔡以救齊而伐鄭二十六<lb/>
年楚子又同陳蔡伐鄭楚自蕭魚之後不敢侵虐者十<lb/>
六年今瞷晉伯衰諸侯貳也于是弭兵之議決矣二十<lb/>
七年為宋之盟向戌合晉楚之成晉楚之從交相見也<lb/>
三十年子皮授子産政至昭二十年子産卒三十年中<lb/>
晉楚克成而子産善于為國鄭得少安至定公六年而<lb/>
<pb n="48b"/>
經始書公侵鄭<lb/>
齊靈公五年入魯襄公而元年之次鄫二年之于戚三<lb/>
年之雞澤五年之㑹戚救陳九年之盟戲與三駕之師<lb/>
齊侯俱不與㑹而以世子光行次鄫時孟獻子曰滕薛<lb/>
小邾之不至皆齊故也則靈公之志可知矣十四年晉<lb/>
為戚㑹以定孫氏范宣子假羽旄于齊而弗歸齊人始<lb/>
貳溴梁之盟高厚有異志六年之中逞志于魯六伐鄙<lb/>
而四圍邑十八年晉率諸侯以同圍齊十九年晉士匄<lb/>
<pb n="49a"/>
侵齊聞靈公卒乃還齊感其義于是崔杼殺高厚曰以<lb/>
悦晉而二十年有澶淵之盟齊成故也晉將嫁女于吳<lb/>
齊侯使析歸父媵之藩載欒盈入于曲沃自成二年袁<lb/>
婁以來世從晉二十三年齊侯伐晉齊叛矣于是魯救<lb/>
晉伐齊楚伐鄭救齊二十四五年晉兩㑹夷儀以伐齊<lb/>
而二十五年齊崔杼弑莊公以悦于晉而晉侯有重丘<lb/>
之盟齊成故也于是崔慶作難而齊禍作魯襄公薨齊<lb/>
景公立已五年<lb/>
<pb n="49b"/>
成公末年楚戍彭城以隔吳晉之道襄公元年晉悼公<lb/>
討魚石圍彭城此伐楚第一義也夏晉伐鄭于是楚鄭<lb/>
伐宋而二年晉有戚之㑹城虎牢所以逼鄭也三年春<lb/>
公子嬰齊伐吳晉欲修吴好于是為雞澤之盟不第鄭<lb/>
服故也是盟也以三十四年背華之陳而一旦使僑如<lb/>
聽㑹吳亦嚮慕而來㑹于善道五年戚之㑹盟吳人也<lb/>
十年之柤十四年之向而吳且謀伐楚矣陳人不量而<lb/>
聽楚圍頓晉自五年至八年三年之中戍陳救陳至再<lb/>
<pb n="50a"/>
至三七年鄬之㑹陳伯逃歸二慶之謀不亦狡乎八年<lb/>
鄭人侵蔡獻捷邢丘以聽朝聘之數所以媚晉也既事<lb/>
晉矣而九年楚子伐鄭鄭人及楚平于是九年有戲之<lb/>
盟自是晉侯用知武子三分四軍之法以待來者故楚<lb/>
疲晉逸而十年師于牛首十一年師于向其秋觀兵于<lb/>
鄭東門趙武與鄭子展盟㑹于蕭魚三駕而楚不能與<lb/>
争此晉悼伯業也十四年為吳謀楚㑹于向孫林父叛<lb/>
入于戚而悼公㑹戚以定之凡向㑹之諸侯大半不至<lb/>
<pb n="50b"/>
亦可見人心之公而晉悼坐荀偃之誤不小矣十五年<lb/>
齊侯圍成邾伐魯皆不能討未㡬而悼公卒十六<lb/>
年平公立㑹溴梁有邾莒之執齊逞志于魯六年<lb/>
之中六伐鄙而四圍邑故十八年晉率諸侯而同<lb/>
圍齊十九年齊感不伐喪之義亦有悔于厥心齊殺高<lb/>
厚曰從君于昏鄭殺公子嘉曰討純門之師皆説于晉<lb/>
矣二十年澶淵之盟齊成故也欒盈為亂亦其自取何<lb/>
至商任沙随兩作㑹以錮之二十三年齊侯伐晉二十<lb/>
<pb n="51a"/>
四五年兩㑹夷儀以謀伐齊二十五年齊崔杼弑莊公<lb/>
以悦晉而晉有重丘之盟齊成故也衞甯喜弑君衞侯<lb/>
衎歸晉黨孫林父而㑹澶淵取衞西鄙懿氏六十以與<lb/>
孫氏晉伯衰矣二十六年楚與蔡侯陳侯伐鄭于是弭<lb/>
兵之議成而二十七年有宋之盟當是時蔡莒皆弑其<lb/>
君晉為盟主不一問而澶淵之盟徒以宋災故然則又<lb/>
何貴于弭兵哉<lb/>
襄十四年衞獻公奔齊立公孫剽而㑹于戚以定之是<lb/>
<pb n="51b"/>
為殤公據獻公止以戒孫甯食日旰不召不釋皮冠乃<lb/>
歌巧言之卒章三者取罪亦甚細矣何至與盟不從殺<lb/>
子蟜等四人致公出奔乎即定姜暴妾使余恐亦嫡母<lb/>
之口未足憑也至師曠之言又釋其臣而君是責非所<lb/>
以訓矣然有太叔儀以守有母弟鱄以出能無歸乎獻<lb/>
公在齊十九年孫林父伐齊二十年齊侯伐衞二十五<lb/>
年獻公入于夷儀二十六年甯喜弑其君剽而使子鮮<lb/>
為復衞侯衎歸甯喜攻孫氏孫林父入于戚以叛于是<lb/>
<pb n="52a"/>
晉有澶淵之盟討衞疆戚田取懿氏六十以與孫氏執<lb/>
甯喜囚衞侯于士弱氏衞人歸衞姬于晉乃釋衞侯君<lb/>
子是以知平公之失政也二十七年衞殺甯喜弟鱄出<lb/>
奔晉<lb/>
元年晉合諸侯圍彭城為宋討魚石也是年楚公子壬<lb/>
夫救鄭而侵宋二年夏鄭以楚令伐宋秋宋同晉侵鄭<lb/>
十年晉㑹吳于柤遂滅偪陽以封向戌戌辭乃與宋公<lb/>
楚鄭伐宋而晉為一駕十一年春鄭侵宋而晉為二駕<lb/>
<pb n="52b"/>
秋楚鄭伐宋而晉為三駕晉文晉悼之制楚皆宋以也<lb/>
十二年楚公子貞侵宋曰以報晉之取鄭也十五年宋<lb/>
使向戌聘魯十七年宋華臣弱臯比之室而殺其宰華<lb/>
吳遂奔陳二十年季孫宿如宋報向戌之聘也二十六<lb/>
年宋公殺其世子痤宋向戌善趙文子又善于令尹子<lb/>
木欲弭諸侯之兵以為名晉楚皆許之于是二十七年<lb/>
為宋之盟向戌至欲請免死之邑以自旌子罕沮之乃<lb/>
辭<lb/>
<pb n="53a"/>
襄三年晉已服鄭為雞澤之㑹陳使袁僑如如㑹晉及<lb/>
袁僑如盟楚使公子何忌侵陳四年陳成公卒楚人將<lb/>
伐陳聞喪乃止而陳人猶不聽命楚人使頓侵陳陳圍<lb/>
頓五年楚討陳叛故殺公子壬夫于是晉為戚㑹以救<lb/>
陳楚子囊圍陳范宣子曰楚人討貳而立子囊必改行<lb/>
而疾討陳陳近乎楚民朝夕急能無往乎有陳非吾事<lb/>
也七年楚公子貞圍陳晉侯㑹諸侯于鄬以救陳陳侯<lb/>
逃歸自是陳不復與諸侯㑹即以晉悼公之三駕服鄭<lb/>
<pb n="53b"/>
而終不能有陳也十七年宋人伐陳二十年陳公子黄<lb/>
以二慶之愬奔楚二十三年陳殺二慶而其弟黄歸陳<lb/>
二十四年陳從楚伐鄭當陳隧者井堙木刋二十五年<lb/>
六月鄭公孫舍之公孫夏兩帥師入陳楚自蕭魚不敢<lb/>
侵鄭今窺晉伯衰又將刀俎鄭矣陳為其服屬令其擾<lb/>
我者必陳也子産發憤立國為争先處强之計首必攝<lb/>
陳二十五年兩次伐陳殆與齊桓兩次伐陳同此正其<lb/>
經綸作手也俗儒不知以常理格之陋矣二十七年宋<lb/>
<pb n="54a"/>
之盟克合晉楚之成而城杞之役澶淵之㑹陳終不與<lb/>
楚既委鄭以當中原又虞吳逞于東三年楚公子嬰齊<lb/>
伐吳吳楚之争自此始十年晉㑹吳于柤遂滅偪陽以<lb/>
偪陽與宋公盖偪陽為吳入中國之要樞滅之以通吳<lb/>
也與宋者使宋守之耳十三年吳侵楚養繇基戰于庸<lb/>
浦大敗吳師春吳告敗于晉為吳㑹于向以謀楚秋楚<lb/>
公子貞伐吳吳敗之獲公子宜榖二十四年楚子伐吳<lb/>
二十五年舒鳩人卒叛楚令尹子木伐之及離城吳人<lb/>
<pb n="54b"/>
救之吳師大敗遂滅舒鳩是年吳子諸樊伐楚以報舟<lb/>
師之役門于巢巢牛臣射之而卒二十九年閽弑吳子<lb/>
餘祭是年吳子使札來聘<lb/>
十年晉師伐秦十一年秦人伐晉<lb/>
許者鄭之所欲也逼于楚終襄公世一切大盟㑹絶不<lb/>
與二十七年宋之盟以弭兵許僅一見耳三年晉荀罃<lb/>
伐許許靈公事楚不㑹于雞澤也十六年許請遷于晉<lb/>
晉㑹諸侯將遷許大夫不可晉歸諸侯而㑹宋魯鄭衞<lb/>
<pb n="55a"/>
伐許二十六年許靈公如楚請伐鄭曰師不興孤不歸<lb/>
矣八月卒于楚甚矣許靈之憤也及考二十六年以前<lb/>
十年中惟載許從楚蔡陳伐鄭而已鄭無大侵陵事盖<lb/>
國小無告禁受不堪其不載于策者多矣<lb/>
曹終襄公之世大盟㑹俱與十七年孫蒯田于曹隧重<lb/>
丘人訽之曰親逐而君爾父為厲于是衞令石買孫蒯<lb/>
伐之十八年晉同圍齊曹伯卒于師二十一年曹伯朝<lb/>
魯<lb/>
<pb n="55b"/>
元年邾子來朝六年叔孫豹如邾七年小邾子來朝八<lb/>
年莒人伐我東鄙十年莒人伐我東鄙十二年莒人伐<lb/>
我東鄙圍台季孫救台遂如鄆十四年莒人侵我東鄙<lb/>
十五年邾人伐我南鄙十六年晉人執莒子邾子以歸<lb/>
十七年邾人伐我南鄙十九年晉人執邾子魯取邾田<lb/>
自漷水二十一年邾庶其以漆閭丘來奔二十三年邾<lb/>
畀我來奔齊侯伐襲莒二十四年齊崔杼帥師伐莒二<lb/>
十八年邾子來朝<lb/>
<pb n="56a"/>
五年叔孫豹鄫世子巫如晉以成屬鄫五年㑹于戚穆<lb/>
叔以屬鄫為不利使鄫大夫聽命于㑹六年莒人滅鄫<lb/>
二十九年晉平公合諸侯城杞杞子來盟<lb/>
六年滕子來朝三十一年滕子來㑹葬<lb/>
三十年蔡景侯為太子般娶于楚通焉太子弑景侯<lb/>
七年郯子來朝<lb/>
十三年取邿<lb/>
二十五年楚屈建帥師滅舒鳩<lb/>
<pb n="56b"/>
二十九年齊高止出奔北燕<lb/>
十八年白狄來<lb/>
　<lb/>
　<lb/>
　<lb/>
　<lb/>
　<lb/>
　春秋辯義卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷二十六</head>
    <p>
<pb n="1a"/>
欽定四庫全書<lb/>
　春秋辯義卷二十六　　　明　卓爾康　撰<lb/>
定公一<lb/>
壬辰○敬王十一年<lb/>
元年○晉定三齊景三十九衞靈二十六蔡昭十鄭獻<lb/>
　五曹隱公通元年陳惠二十一杞悼九宋景八秦哀<lb/>
　二十八楚昭七吳闔廬六<lb/>
春王三月<lb/>
<pb n="1b"/>
　汪氏曰秦以前皆踰年即位漢惠已後即位于先君<lb/>
　即世之年然猶踰年改元自漢帝禪即位改元於昭<lb/>
　烈崩之次月厥後皆一年二君而兩建元矣然朱子<lb/>
　綱目必大書先君之年分注嗣君之改元以為君臣<lb/>
　父子之教所闗甚大皆取法于春秋踰年改元之意<lb/>
　此年雖定公未即位而追書元年春者以昭公已薨<lb/>
　則是年實嗣君之年不可不書元年春亦猶晉建武<lb/>
　元年愍帝既廢元帝始于三月即晉王位而綱目追<lb/>
<pb n="2a"/>
　書建武元年春正月也<lb/>
　唐陳氏曰春秋諸公即位之嵗有書即位者有不書<lb/>
　即位者然皆備五始以謹其始唯定公即位苐書元<lb/>
　年春王而不書正月<lb/>
　孔氏曰凡新君初立必于嵗首元日朝正于廟因即<lb/>
　改元正位國史因書于策其或國有事故不得行即<lb/>
　位之禮國史亦書元年春王正月見此月公應即位<lb/>
　而有故不得隱莊閔僖四公元年無事而空書春王<lb/>
<pb n="2b"/>
　正月其義也此年不書正月者公即位在六月故也<lb/>
　傳稱昭公䘮及壊隤公子宋先入則正月定公猶從<lb/>
　䘮在乾侯不是即位缺禮故不須書正月也<lb/>
晉人執宋仲幾于京師<lb/>
　公羊傳幾之罪何不蓑城也其言于京師何伯討也<lb/>
　伯討則其稱人何貶曷為貶不與大夫専執也曷為<lb/>
　不與實與而文不與文曷為不與大夫之義不得専<lb/>
　執也<lb/>
<pb n="3a"/>
　周衰諸侯不享覲天子之在者唯號與祭此時而城<lb/>
　成周諸侯之大夫勤王事矣而仲幾不受功晉人執<lb/>
　之猶以王事討有罪亦變之正也<lb/>
　王樵氏曰其歸諸王吏與自治皆不可知但既執于<lb/>
　京師則不可復云歸之京師以大義而論則以王事<lb/>
　執有罪與他之擅命者不同矣春秋不應舎仲幾而<lb/>
　専苛議晉人也然則稱人葢全之也稱君則不在㑹<lb/>
　稱臣則嫌與大夫之専執也<lb/>
<pb n="3b"/>
　灌甫曰公榖欲發定無正之義乃分春王二字為一<lb/>
　節晉人執宋仲幾為一節後儒宗之致使經義反晦<lb/>
　况定公即位于六月戊辰此時位尚未定春秋豈豫<lb/>
　責其罪耶葢是年正月無事三月適有晉人執宋仲<lb/>
　幾之事故書之其義責晉非責魯二節合看自明也<lb/>
　啖氏曰前年冬十月城成周左氏云會于狄泉此年<lb/>
　正月又言合諸侯之大夫于狄泉按此説重也一用<lb/>
　夏正一用周正以此誤也<lb/>
<pb n="4a"/>
　大夫専執于是始<lb/>
夏六月癸亥公之䘮至自乾侯戊辰公即位<lb/>
　榖梁傳殯然後即位也定無正見無以正也踰年不<lb/>
　言即位是有故公也言即位是無故公也即位授受<lb/>
　之道也先君無正終則後君無正始也戊辰公即位<lb/>
　謹之也定之即位不可不察也公即位何以日也戊<lb/>
　辰之日然後即位也癸亥公之䘮至自乾侯何為戊<lb/>
　辰之日然後即位也正君乎國然後即位也沈子曰<lb/>
<pb n="4b"/>
　正棺乎兩楹之間然後即位也内之大事日即位君<lb/>
　之大事也其不日何也以年决者不以日决也此則<lb/>
　其日何也著之也何著焉踰年即位厲也于厲之中<lb/>
　又有義焉未殯則雖有天子之命猶不敢况臨諸臣<lb/>
　乎周人有䘮魯人有䘮周人弔魯人不弔周人曰固<lb/>
　吾臣也使人可也魯人曰吾君也親之者也使大夫<lb/>
　則不可也故周人弔魯人不弔弔猶不敢况未殯而<lb/>
　臨諸臣乎<lb/>
<pb n="5a"/>
　黄正憲氏曰按王氏經世謂定公受位于賊曾不念<lb/>
　先君之有適在至比于桓宣非也公衍公為不惟意<lb/>
　如之所忌嫉而昭公之出奔客死皆起于謀伐季氏<lb/>
　二子實不能無罪焉藉令宋孫位于適則意如固必<lb/>
　不相容即國人之心亦有難使帖服者簒弑之事勢<lb/>
　所必至與其冒萬世大逆之罪孰若順一時之人情<lb/>
　以安國祚乎故定公雖不無欲貴之心揆之理勢亦<lb/>
　合如此<lb/>
<pb n="5b"/>
秋七月癸巳葬我君昭公<lb/>
　左傳秋七月葬昭公于墓道南孔子之為司寇溝而<lb/>
　合諸墓<lb/>
九月大雩<lb/>
　榖梁傳雩月雩之正也秋大雩非正也冬大雩非正<lb/>
　也秋大雩雩之為非正何也毛澤未盡人力未竭未<lb/>
　可以雩也雩月雩之正也月之為雩之正何也其時<lb/>
　窮人力盡然後雩雩之正也<lb/>
<pb n="6a"/>
　郝仲輿曰旱也九月夏正之七月百榖方寶若之何<lb/>
　不雩榖梁之説謬也<lb/>
立煬宮<lb/>
　左傳昭公出季平子禱于煬公九月立煬宮公羊傳<lb/>
　非禮也<lb/>
　萬孝恭氏曰煬公伯禽之子考公之弟也魯以弟繼<lb/>
　兄葢始乎此定公乃昭公之弟季孫舎昭公之嫡嗣<lb/>
　而立定公恐人議已于是立煬宮其意若曰魯一生<lb/>
<pb n="6b"/>
　一及乃國之故非吾私意也<lb/>
冬十月隕霜殺菽<lb/>
癸巳○敬王十二年<lb/>
二年○晉定四齊景四十衞靈二十七蔡昭十一鄭獻<lb/>
　六曹隠二陳惠二十二杞悼十宋景九秦哀二十九<lb/>
　楚昭八吳闔廬七<lb/>
春王正月<lb/>
夏五月壬辰雉門及兩觀災<lb/>
<pb n="7a"/>
　孔氏曰雉門公宮南門之中門也釋宮云觀謂之闕<lb/>
　周禮象魏鄭衆云闕也劉熈釋名云闕在門兩旁中<lb/>
　央闕然為道也崔豹云葢為二臺于門外作樓觀于<lb/>
　上然則其上縣法象其狀魏魏然髙大謂之象魏使<lb/>
　人觀之又謂之觀也是觀與象魏闕一物而三名也<lb/>
　觀與雉門俱災則兩觀在雉門之兩旁矣何氏曰門<lb/>
　為主觀為飾<lb/>
　何氏曰天子諸侯臺門天子外闕兩觀諸侯外闕一<lb/>
<pb n="7b"/>
　觀孔氏曰雉門公宮南門之中門觀謂之闕闕在門<lb/>
　兩旁中央闕然為道也其上縣法象其狀巍然髙大<lb/>
　謂之象魏使人觀之謂之觀兩觀也象魏也闕也一<lb/>
　物而三名也觀與雉門俱災則兩觀在雉門之兩旁<lb/>
　矣<lb/>
　季氏曰雉門象魏之門兩觀在雉門外之兩旁禮天<lb/>
　子五門雉門當中其外為庫門而臯門在庫門之外<lb/>
　其内為應門而路門在應門之内魯有庫雉路三門<lb/>
<pb n="8a"/>
　殺于天子周禮閽人疏曰魯有三門雉門有觀為中<lb/>
　門陳祥道氏曰諸侯有臺門無兩觀魯有兩觀為周<lb/>
　公故也明堂位曰庫門天子臯門路門天子應門正<lb/>
　以魯之庫門臨外當天子臯門之位路門在内當天<lb/>
　子應門之位未嘗言門制之僣天子也而疏以為二<lb/>
　門制似天子非矣魯門之僣天子特在多立一雉而<lb/>
　又旁設兩觀耳<lb/>
　廬陵李氏曰經書新作南門胡氏曰言新有故也言<lb/>
<pb n="8b"/>
　作創始也新作雉門及兩觀胡氏曰譏僣王制而不<lb/>
　能革彼以本有而改作之其髙大過常故曰創始此<lb/>
　以既災而復為之其制度無損故曰不能革謝氏曰<lb/>
　延廐因舊而葺之故曰新南門雉門兩觀則去舊而<lb/>
　為之故曰新作其説亦是雉門者五門之中門南門<lb/>
　者五門之外别有一門也<lb/>
秋楚人伐吳<lb/>
　楚稱君將久矣今稱人畧之也楚不在諸侯平昭又<lb/>
<pb n="9a"/>
　非英物故畧之吳兩敗楚獲楚公子有戰功矣不書<lb/>
　畧之也<lb/>
冬十月新作雉門及兩觀<lb/>
　魯之有雉門兩觀相仍久矣災則必作作則必新春<lb/>
　秋亦因事書之耳未必有他意也自左氏載子家以<lb/>
　設兩觀為僣公榖有修大加度之譏而後之譚經者<lb/>
　遂同聲和之不知此時公室貧困興作甚難焉能侈<lb/>
　為美大而定公柔弱刼制强家豈可遽責以撥亂反<lb/>
<pb n="9b"/>
　正之事乎<lb/>
甲午○敬王十三年<lb/>
三年○晉定五齊景四十一衞靈二十八蔡昭十二鄭<lb/>
　獻七曹隠三陳惠二十三杞悼十一宋景十秦哀三<lb/>
　十楚昭九吳闔廬八<lb/>
春王正月公如晉至河乃復<lb/>
　定公即位三年而朝晉晉人亦却之以公為季氏所<lb/>
　立不能為有無也<lb/>
<pb n="10a"/>
二月辛卯邾子穿卒<lb/>
　二月公榖作三月<lb/>
夏四月<lb/>
秋葬邾莊公<lb/>
　左傳鮮虞人敗晉師于平中獲晉觀虎恃其勇也<lb/>
冬仲孫何忌及邾子盟于㧞<lb/>
　左傳修邾好也<lb/>
　拔公作枝<lb/>
<pb n="10b"/>
乙未○敬王十四年<lb/>
四年○晉定六齊景四十二衞靈二十九蔡昭十三鄭<lb/>
　獻八曹隠四弑陳惠二十四卒杞悼十二卒宋景十<lb/>
　一秦哀三十一楚昭十吳闔廬九<lb/>
春王二月癸巳陳侯吳卒<lb/>
三月公會劉子晉侯宋公蔡侯衞侯陳子鄭伯許男曹<lb/>
　伯莒子邾子頓子胡子滕子薛伯杞伯小邾子齊國<lb/>
　夏于召陵侵楚<lb/>
<pb n="11a"/>
　左傳三月劉文公合諸侯于召陵謀伐楚也晉荀寅<lb/>
　求貨于蔡侯弗得言于范獻子曰國家方危諸侯方<lb/>
　貳將以襲敵不亦難乎水潦方降疾瘧方起中山不<lb/>
　服棄盟取怨無損于楚而失中山不如辭蔡侯吾自<lb/>
　方城以來楚未可以得志祗取勤焉乃辭蔡侯晉人<lb/>
　假羽旄于鄭鄭人與之明日或斾以會晉于是失諸<lb/>
　侯<lb/>
　家氏曰春秋有以書侵書伐見褒貶者兩召陵是也<lb/>
<pb n="11b"/>
　齊桓以八國伐楚而書伐大桓公攘夷之功也晉定<lb/>
　以十八國之師伐楚而書侵鄙晉定之無能為也葢<lb/>
　奉辭伐罪仗義必往然後稱其為伐師雖衆義雖直<lb/>
　而逗撓因循無以副衆人之望雖伐而不足言伐故<lb/>
　書侵以㣲之蔡侯以吳師入郢成攘夷之大功春秋<lb/>
　貴之昭侯乃隠太子之子明于復仇之義故為春秋<lb/>
　所與是會也序之宋公之次諸侯之上及栢舉之戰<lb/>
　書蔡侯以吳子學者知栢舉之為褒則知召陵之為<lb/>
<pb n="12a"/>
　貶也<lb/>
　胡侍講曰蔡侯患楚請師于晉晉人請命于周大合<lb/>
　諸侯天子之老在焉乃以求貨失諸侯無功而還書<lb/>
　曰侵楚陋矣呂大奎氏曰召陵之會晉可以復伯而<lb/>
　失其機也夫蔡陳鄭許頓胡葢服役于楚者也而皆<lb/>
　與于會則病楚而歸晉也晉自平丘以來不能會諸<lb/>
　侯二十四年矣今上致劉子下合十七國之君于召<lb/>
　陵齊桓之師不如是之盛也而曰侵楚是不足與有<lb/>
<pb n="12b"/>
　為也晉自是不復宗諸侯矣<lb/>
　襄陵許氏曰臯鼬之盟諸侯擕矣梁丘據説錦幣而<lb/>
　昭公不復囊瓦志于佩裘使蔡侯自絶晉士鞅以賂<lb/>
　罷扈之盟荀盈求貨弗得沮召陵之謀故正勝于明<lb/>
　時而賄流于衰世此晉伯之衰而吳所以横行于上<lb/>
　國也<lb/>
　或曰是役劉子為之也劉子定内難復辟于周而楚<lb/>
　納子朝故合諸侯以侵楚也明年王人殺子朝于楚<lb/>
<pb n="13a"/>
　不可謂無功而書侵者侵淺事也不敢深犯紀實耳<lb/>
　觀傳文意劉子合謀亦是<lb/>
　晉楚兵交止此<lb/>
夏四月庚辰蔡公孫姓帥師滅沈以沈子嘉歸殺之<lb/>
　左傳沈人不會于召陵晉人使蔡伐之<lb/>
　趙子嘗曰許頓胡沈皆從楚之小國也三國皆從蔡<lb/>
　歸晉而沈獨不會召陵畏楚故也晉人既不能絀楚<lb/>
　以信蔡乃遷怒于小國使蔡人甘心焉夫以齊桓之<lb/>
<pb n="13b"/>
　伯而不能使楚母滅江黄宜沈之不敢會中國也其<lb/>
　後楚卒滅頓滅胡則小國之從于侵楚者晉亦不能<lb/>
　全之矣從我者不能全之不從者吾乃滅之是召陵<lb/>
　之會諸侯徒以亡三小國而已諸侯何賴焉<lb/>
　姓公作歸<lb/>
五月公及諸侯盟于臯鼬<lb/>
　此召陵之諸侯也陳氏傳曰有晉侯在何以書公及<lb/>
　諸侯盟非晉主盟也公會諸侯盟于薄公會諸侯盟<lb/>
<pb n="14a"/>
　于宋皆後至之文也非後至也而曰公及諸侯盟則<lb/>
　以魯主之也是故書及劉卷卒諸侯無會同于是諸<lb/>
　侯有特相盟者矣程子曰公受國于季氏以不獲見<lb/>
　于晉故因會而求盟焉則此盟公意也故書公及二<lb/>
　氏之言各有其意使晉為盟主并心合德則必書曰<lb/>
　同盟于臯鼬不以公及矣會十八國之諸侯其力尚<lb/>
　可以有為而君臣好貨晉人假羽旄于鄭荀寅求貨<lb/>
　于蔡伐楚之事非其所欲而魯定公以自立故假會<lb/>
<pb n="14b"/>
　以定其位故臯鼬之盟竟書魯及有以夫汪氏曰首<lb/>
　止葵丘之盟王世子宰周公不與盟則會盟同地而<lb/>
　書諸侯柯陵雞澤平丘之盟尹子單子劉子與盟則<lb/>
　不書諸侯此言諸侯則劉文公不盟可知矣薄之盟<lb/>
　公不與會盂而與于盟則書公會諸侯盟于薄宋之<lb/>
　盟公不與會宋而與于盟則書公會諸侯盟于宋扈<lb/>
　之盟公後至則書公會諸侯晉大夫盟于扈此年公<lb/>
　與于召陵之會又與于臯鼬之盟則非後至也會與<lb/>
<pb n="15a"/>
　盟公皆與焉而劉子不與則但當書曰諸侯盟于臯<lb/>
　鼬如祝柯重丘會盟殊地之例而又書公及者所以<lb/>
　著定公汲汲於後會求為此盟也蜀之盟春秋不與<lb/>
　楚主盟故書公及此書公及亦以著晉之不復能主<lb/>
　盟也<lb/>
　臯鼬之盟蔡將先衞衞使祝佗私問于萇𢎞𢎞曰蔡<lb/>
　叔康叔之兄也先衞不亦可乎子魚曰以先王觀之<lb/>
　則尚德也纍纍數百言萇𢎞悦乃長衞侯而史記亦<lb/>
<pb n="15b"/>
　載蔡侯私于周萇𢎞以求長于衞衞侯使史鰌言康<lb/>
　叔之功德乃長衞然通觀春秋此盟以前止桓公十<lb/>
　六年夏伐鄭衞先于蔡固自有説其餘無不長蔡者<lb/>
　蔡侯何必請萇𢎞即此侵楚之會蔡侯仍長于衞衞<lb/>
　侯何必使史鰌不知二書所載何以如此至子魚所<lb/>
　舉踐土載書晉重魯申衞武蔡甲午為次而春秋所<lb/>
　書踐土原是蔡先于衞葢爾時衞為叔武攝君之母<lb/>
　弟耳尤不宜先蔡也豈載書如此而夫子正之耶今<lb/>
<pb n="16a"/>
　不可曉矣<lb/>
　臯鼬公作浩油今襄城縣東南有成臯城即此非汜<lb/>
　水縣之成臯也<lb/>
杞伯成卒于會<lb/>
　髙忠憲曰不云卒于師不成乎伐楚也<lb/>
　成公作戊<lb/>
六月葬陳惠公<lb/>
許遷于容城<lb/>
<pb n="16b"/>
　容城在白羽之南白羽在楚北鄙與中國為鄰召陵<lb/>
　之會許男預焉楚怒其内附故遷之容城以離其交<lb/>
　耳先儒謂其違害就利而願遷故春秋以自遷為文<lb/>
　則何其不憚煩哉<lb/>
秋七月公至自會<lb/>
劉卷卒<lb/>
　趙子常曰王大夫不卒此其卒之何召陵之會為諸<lb/>
　侯主于是天子為之來赴故卒之而不稱爵<lb/>
<pb n="17a"/>
　林氏曰王卿士不卒有闗于天下之故則卒之于襄<lb/>
　王之難有王子虎焉于敬王之難有劉卷焉君子曰<lb/>
　王室其庶幾乎而無救周是故特卒之也司馬遷于<lb/>
　諸國世家多卒孔子盖知此者也<lb/>
葬杞悼公<lb/>
楚人圍蔡<lb/>
　左傳為沈故圍蔡<lb/>
晉士鞅衞孔圉帥師伐鮮虞<lb/>
<pb n="17b"/>
　召陵之役荀寅以求貨不遂怒蔡故以無損于楚而<lb/>
　失中山為慮今蔡圍不救而鮮虞是伐酬其言也然<lb/>
　二年鮮虞人敗晉師于平中獲觀虎則是為拜賜之<lb/>
　師亦常事耳<lb/>
　圉公作圄<lb/>
葬劉文公<lb/>
　尹氏王子虎皆不書塟此書塟以魯特往會之也<lb/>
　李㢘氏曰天子三公稱公會為三公而有土為畿内<lb/>
<pb n="18a"/>
　諸侯者亦曰公皆以其地配公字言之若祭公周公<lb/>
　州公之類是也天子卿大夫為畿内諸侯者皆曰子<lb/>
　温子劉子單子尹子之類是也然周末畿内諸侯卒<lb/>
　皆謚公如成肅公單平公春秋因劉文公之塟特書<lb/>
　以志其僣耳生稱劉子卒稱劉卷塟稱劉文公皆聖<lb/>
　人謹嚴之筆也而何氏注公羊乃以其稱公之故謂<lb/>
　劉子本外諸侯入為天子大夫故上係采邑下係本<lb/>
　爵其説無據不可從<lb/>
<pb n="18b"/>
冬十有一月庚午蔡侯以吳子及楚人戰于栢舉楚師<lb/>
敗績<lb/>
楚囊瓦出奔鄭<lb/>
　栢舉之戰發舒華夏吳功亦雋矣楚稱人常辭也奔<lb/>
　鄭稱名責之也王樵氏曰楚憑陵諸夏陳蔡尤被其<lb/>
　毒葢嘗滅陳而夷之為縣其于蔡也誘般而殺之用<lb/>
　隠太子于岡山逐朝吳出侯朱東國客死昭公又以<lb/>
　囊瓦求美裘弗與拘于南郢數年而後歸之讐耻極<lb/>
<pb n="19a"/>
　矣故蔡侯吳發憤請師于晉晉不足與請師于吳吳<lb/>
　子為之興師大敗楚兵于栢舉囊瓦奔鄭于是蔡人<lb/>
　累世之讐憾少伸矣春秋書蔡侯以吳子所以伸蔡<lb/>
　也吳子親行君重于師故不得不書以吳子也楚陵<lb/>
　中國二百年中國不能制天厭之假手于吳國幾亡<lb/>
　華夏之氣吐矣哉<lb/>
　公羊吳何以稱子夷狄而憂中國也榖梁吳信中國<lb/>
　而攘夷狄吳進矣胡侍講曰囊瓦以貪敗國故特稱<lb/>
<pb n="19b"/>
　人<lb/>
　栢舉公作栢莒<lb/>
　栢舉漢汝南西平縣<lb/>
庚辰吳入郢<lb/>
　戰稱吳子矣入郢曷為稱吳一役而再有事從其恒<lb/>
　稱也入郢趙子嘗曰此入楚矣其曰入郢何修春秋<lb/>
　之特筆也以其僣王猾夏不得與三代建國無辜見<lb/>
　入者同文也此説非也書入不得不地若書入楚漫<lb/>
<pb n="20a"/>
　矣國小者止是建國之地其餘一聚一邑不足數故<lb/>
　其入稱國若楚地大封廣不得不稱郢以著其實也<lb/>
　且郢楚文王所遷都也<lb/>
　郢公榖作楚今荆州文王所遷<lb/>
丙申○敬王十五年<lb/>
五年○晉定七齊景四十三衞靈三十蔡昭十四鄭獻<lb/>
　九曹靖公露元年陳懐公柳元年杞僖公過元年宋<lb/>
　景十二秦哀三十二楚昭十一吳闔廬十<lb/>
<pb n="20b"/>
春王三月辛亥朔日有食之<lb/>
　左傳王人殺子朝于楚<lb/>
　郝仲輿曰説者以納子朝罪楚非也子朝王猛敬王<lb/>
　皆非樹子也而子朝為長敬王在位久不得不絀于<lb/>
　子朝非謂子朝必可殺也使子朝有不赦之辜如陳<lb/>
　佗州吁欒盈其見殺無不書者不書春秋之義可知<lb/>
　三月公作正月<lb/>
夏歸粟于蔡<lb/>
<pb n="21a"/>
　歸粟于蔡公羊孰歸之諸侯歸之離至不可得而序<lb/>
　故言我也是矣未盡也諸侯無粟諸侯相歸粟然此<lb/>
　是魯歸也言魯歸則諸侯歸可知矣春秋内辭書法<lb/>
　自是如此左傳載夏歸粟于蔡以周亟矜無資可見<lb/>
於越入吳<lb/>
　趙子常曰於越勾吳皆蠻夷之號也春秋不曰勾吳<lb/>
　而曰於越何也武王封太伯之後周章於吳吳其國<lb/>
　名也故得稱吳越雖禹之苗裔而始封于會稽則越<lb/>
<pb n="21b"/>
　非其封國故以其自號舉之也<lb/>
　林氏曰傳曰越人今曰於越復從其舊號也越未有<lb/>
　聞也昭定之春秋吳越爭而後越入中國昭五年會<lb/>
　于瑣也越常壽過始見于經而亟稱人後三十年而<lb/>
　入吳不復稱人矣晉楚之初春秋未以敵言之戰于<lb/>
　邲也則楚稱子矣吳楚之初春秋未以敵言之戰于<lb/>
　栢舉也則吳稱子矣至于吳越終春秋未以敵言之<lb/>
　也是故越入吳書吳入越不書<lb/>
<pb n="22a"/>
　范寗氏曰於越夷言也春秋即其所以自稱者書之<lb/>
　按汲冢竹書有東越<lb/>
六月丙申季孫意如卒<lb/>
　左傳陽虎將以璵璠斂仲梁懐弗與曰改步改玉陽<lb/>
　虎欲逐之<lb/>
　陳氏傳曰内大夫有罪見討則不書卒公子翬是也<lb/>
　仲遂殺惡及視罪與翬同而書卒者以事之變卒之<lb/>
　也意如何以書卒見定公不討逐君之賊以為大夫<lb/>
<pb n="22b"/>
　全始終之禮也定雖受國于季氏苟有叔孫婼之見<lb/>
　不賞私勞致辟意如以明君臣之義則三綱可正公<lb/>
　室强矣<lb/>
秋七月壬子叔孫不敢卒<lb/>
　左傳陽虎囚季桓子及公甫文伯而逐仲良懐十月<lb/>
　丁亥殺公何藐己丑盟桓子于稷門之内庚寅大詛<lb/>
　逐公父歜及秦遄皆奔齊○楚子期子蒲滅唐○楚<lb/>
　子入于郢<lb/>
<pb n="23a"/>
冬晉士鞅帥師圍鮮虞<lb/>
　左傳報觀虎之役也<lb/>
丁酉○敬王十六年<lb/>
六年○晉定八齊景四十四衞靈三十一蔡昭十五鄭<lb/>
　獻十曹靖二陳懐二杞僖二宋景十三秦哀三十三<lb/>
　楚昭十二吳闔廬十一<lb/>
春王正月癸亥鄭游速帥師滅許以許男斯歸<lb/>
　左傳鄭滅許因楚敗也<lb/>
<pb n="23b"/>
　哀之冊復見許杜氏云楚復存之熊過氏曰此則當<lb/>
　如蔡侯廬陳侯吳之書歸矣經無可據滅疑當作入<lb/>
　此皆不知滅義而妄為之説也滅有滅其國者滅其<lb/>
　邑者滅其人者以許男斯歸滅其人耳傳所謂君死<lb/>
　曰滅也<lb/>
　速公作遬<lb/>
二月公侵鄭<lb/>
　左傳取匡為晉討鄭之伐胥靡也<lb/>
<pb n="24a"/>
　王樵氏曰按自宣公十八年書公伐杞之後魯無君<lb/>
　者將八十年至是而侵鄭再侵齊一圍成皆書公豈<lb/>
　公室能張而兵權在公哉三桓既㣲陪臣執國命而<lb/>
　挾公以行耳召陵之盟口血未乾而鄭受囊瓦之奔<lb/>
　弱晉間楚之敗而滅許又黨王室之亂人加兵天子<lb/>
　之六邑其罪大矣魯於是奉辭以伐之夫誰曰不可<lb/>
　而陽虎之徒釁于勇嗇于禍以逞其私觀季孫獻俘<lb/>
　于晉則安有奬王室之實哉<lb/>
<pb n="24b"/>
　左傳周儋翩率王子朝之徒因鄭人將以作亂于周<lb/>
　鄭于是乎伐馮滑胥靡負黍狐人闕外<lb/>
公至自侵鄭<lb/>
夏季孫斯仲孫何忌如晉<lb/>
　左傳季桓子如晉獻鄭俘也陽虎彊使孟懿子往報<lb/>
　夫人之幣晉人兼享之<lb/>
　王樵氏曰按春秋于魯卿使鄰國變文書介副者二<lb/>
　文十八年公子遂叔孫得臣如齊大夫擅廢立而君<lb/>
<pb n="25a"/>
　始失政也此年季孫斯仲孫何忌如晉陪臣執國命<lb/>
　而大夫受制也二子専國而聽于陽虎行云則行止<lb/>
　云則止立于房外致請于范鞅佯為陽虎道地而實<lb/>
　以取入求哀于覇國吁何其衰也春秋之書皆欲以<lb/>
　起問者見事情也<lb/>
秋晉人執宋行人樂祁犂<lb/>
　晉曷為執樂祁犂祁犂如晉趙簡子逆而飲之酒于<lb/>
　緜上獻楊楯六十于簡子范獻子怨其主于趙氏又<lb/>
<pb n="25b"/>
　有納焉乃譛諸晉侯而執之書曰行人使人也稱人<lb/>
　非伯討也諸侯惟宋事晉謹書此為内叛之始事也<lb/>
冬城中城<lb/>
　趙企明曰魯既侵鄭聘晉而不與齊懼有齊警故城<lb/>
　中城備齊也中城在海州齊境榖梁以為三家張葢<lb/>
　以中城為城之中踈矣<lb/>
季孫斯仲孫忌帥師圍鄆<lb/>
　鄆自昭二十五年齊侯取之以居昭公三十年鄆潰<lb/>
<pb n="26a"/>
　遂貳于齊今圍鄆圍齊矣不書伐齊鄆本内邑也故<lb/>
　以圍叛邑為文陽虎坐議季孫親行故也<lb/>
　熊過氏曰杜曰夫忌者何忌其遺何葢缺文也公羊<lb/>
　子曰此仲孫何忌也曷為謂之仲孫忌譏二名二名<lb/>
　非禮也或問不知夫謂何忌名乎忌又一名也乎曰<lb/>
　何忌名也忌又一名也嗣是經無書忌者何也春秋<lb/>
　無是也或曰謂二字乎疏所謂哀七年晉魏多之義<lb/>
　乎將孔子作春秋改古禮為後王之法是故欲定一<lb/>
<pb n="26b"/>
　名而使天下易諱乎曰古之名聞諱山川日月之比<lb/>
　矣一可也二何譏焉吾觀三氏哀七年俱書魏曼多<lb/>
　也不聞去曼以示譏也惟十三年公羊書魏多焉二<lb/>
　傳無是也且古今之本不同耶雖然奚以不同論也<lb/>
　且何忌書至是凡三見矣城成周者何忌定三年盟<lb/>
　邾子于拔者即又何忌也今年夏同季孫斯如晉即<lb/>
　又何忌也假孔子故示譏乎城成周其始見也何故<lb/>
　至此而後譏以為孔子之立法何故恕意如不敢責<lb/>
<pb n="27a"/>
　何忌之深也彼元凱之謂缺文者是也此義也闗于<lb/>
　春秋末矣讀公羊者疑焉附見之<lb/>
　左傳冬十二月天王處于姑蕕辟儋翩之亂也<lb/>
戊戌○敬王十七年<lb/>
七年○晉定九齊景四十五衞靈三十二蔡昭十六鄭<lb/>
　獻十一曹靖三陳懐三杞僖三宋景十四秦哀三十<lb/>
　四楚昭十三吳闔廬十二<lb/>
春王正月<lb/>
<pb n="27b"/>
　左傳春二月周儋翩入于儀栗以叛○齊人歸鄆陽<lb/>
　闗陽虎居之以為政<lb/>
夏四月<lb/>
秋齊侯鄭伯盟于鹹<lb/>
　左傳徵會于衞<lb/>
　齊鄭皆與魯為仇齊鄭盟鹹將致衞叛晉以危魯也<lb/>
　陳君舉曰此特相盟也特相盟自齊桓以來未之有<lb/>
　也是其再見何諸侯無盟主矣是故石門志諸侯之<lb/>
<pb n="28a"/>
　合也鹹志諸侯之叛也<lb/>
　諸侯始復特盟<lb/>
　鹹衞地<lb/>
齊人執衞行人北宫結以侵衞<lb/>
齊侯衞侯盟于沙<lb/>
　左傳衞侯欲叛晉諸大夫不可使北宫結如齊而私<lb/>
　于齊侯曰執結以侵我齊侯從之乃盟于瑣<lb/>
　杜元凱曰瑣即沙也黄震氏曰齊景乘鄭之怨晉而<lb/>
<pb n="28b"/>
　摟鄭與盟又乘衞欲叛晉偽執其行人以侵衞假求<lb/>
　平之迹而竊與衞盟時景公即位幾五十年歴晉平<lb/>
　昭頃未嘗敢爭諸侯見今晉定庸弱六卿擅政而耄<lb/>
　年妄作凡再盟而得二國適開禍端耳<lb/>
　王樵氏曰此齊衞合黨之始自此以後次五氏次垂<lb/>
　葭次蕖蒢無非包藏禍心以圖晉為事夫齊固伯國<lb/>
　之餘業而衞亦中州之大國也使能修其徳政豈不<lb/>
　足以自强乃間晉楚之衰逞為不義未幾而屈于强<lb/>
<pb n="29a"/>
　吳曰不能令又不受命是絶物也涕泣而女于吳兹<lb/>
　非不義之明效哉<lb/>
　沙公作沙澤今元城縣有沙城<lb/>
大雩<lb/>
齊國夏帥師伐我西鄙<lb/>
　東諸侯惟魯事晉故齊伐之<lb/>
九月大雩<lb/>
　一時再雩旱甚也<lb/>
<pb n="29b"/>
冬十月<lb/>
　左傳晉籍秦送王王入于王城<lb/>
己亥○敬王十八年<lb/>
八年○晉定十齊景四十六衞靈三十三蔡昭十七鄭<lb/>
　獻十二曹靖四卒陳懐四卒杞僖四宋景十五秦哀<lb/>
　三十五楚昭十四吳闔廬十三<lb/>
春王正月公侵齊<lb/>
公至自侵齊<lb/>
<pb n="30a"/>
　左傳樂祁歸卒于大行士鞅曰宋必叛不如止其尸<lb/>
　以求成焉<lb/>
二月公侵齊<lb/>
三月公至自侵齊<lb/>
　陪臣執國三桓拱手虎已無復顧忌正月無功勸公<lb/>
　再往枕干席戈久居敵境公何不自危哉春秋屢書<lb/>
　所以深恨陽虎陷君于死地也陷于死地故不待踰<lb/>
　月或即在本月皆書至然此時公位危凡出皆書至<lb/>
<pb n="30b"/>
　也<lb/>
曹伯露卒<lb/>
夏齊國夏帥師伐我西鄙<lb/>
公會晉師于瓦<lb/>
公至自瓦<lb/>
　左氏晉士鞅趙鞅荀寅救我公會晉師于瓦晉師來<lb/>
　救何以不書書會晉師則來救不必書省文也<lb/>
　今衞輝府胙城縣東北有瓦亭<lb/>
<pb n="31a"/>
秋七月戊辰陳侯栁卒<lb/>
晉士鞅帥師侵鄭遂侵衞<lb/>
　左傳晉師將盟衞侯于鄟澤將歃涉佗捘衞侯之手<lb/>
　及捥衞侯怒乃叛晉秋晉士鞅會成桓公侵鄭圍蟲<lb/>
　牢報伊闕也遂侵衞<lb/>
　陳氏傳曰此其言遂何晉始伐與國也于襄之二十<lb/>
　三年齊始叛晉取朝歌去年鄭始叛晉盟齊于鹹衞<lb/>
　始叛晉盟齊于沙于是侵鄭衞又明年及齊平雖魯<lb/>
<pb n="31b"/>
　亦叛晉矣故悉書之也<lb/>
　士公作趙<lb/>
葬曹靖公<lb/>
九月葬陳懐公<lb/>
季孫斯仲孫何忌帥師侵衞<lb/>
　左傳晉故也<lb/>
冬衞侯鄭伯盟于曲濮<lb/>
　曲濮衞地趙鵬飛曰鄭衞雖受兵而叛晉益堅故為<lb/>
<pb n="32a"/>
　曲濮之盟不復事晉也<lb/>
從祀先公<lb/>
　左傳季寤公鉏極公山不狃皆不得志于季氏叔孫<lb/>
　輒無寵于叔孫氏叔仲志不得志于魯故五人因陽<lb/>
　虎陽虎欲去三桓以季寤更季氏以叔孫輒更叔孫<lb/>
　氏已更孟氏冬十月順祀先公而祈焉辛卯禘于僖<lb/>
　公<lb/>
　公羊傳從祀者何順祀也<lb/>
<pb n="32b"/>
　馮允南言昭公始得從祀太廟蜀人馮山曰諸侯五<lb/>
　廟從祀昭公則文宣成襄昭適為五廟僖公當祧而<lb/>
　僖公為魯賢君當議祧之始此心不安故禘于僖宫<lb/>
　著敬愛耳左氏則云陽虎欲去三桓以季寤更季氏<lb/>
　叔孫輒更叔孫氏已更孟氏冬十一月順祀先公而<lb/>
　祈焉辛卯禘于僖公葢専禱于一公則或武宫或焬<lb/>
　宫越次擇宫而行事焉若先公非一公依先後列昭<lb/>
　穆公祭之故曰從祀無所不祀無所不祈小人媚福<lb/>
<pb n="33a"/>
　之心也禘于僖公者何也僖公為魯中興賢君故特<lb/>
　行一祭且三桓得權始于僖公今將更物所以告之<lb/>
　其曰禘者魯人昧禘本義徒以禘為盛祭云爾若曰<lb/>
　諦審昭穆禘其始祖則此時已祀先公何必舉此耶<lb/>
　熊氏以為季氏之攝春秋辯疑謂如制五品陪祭貨<lb/>
　欲從祀于廟者益非矣<lb/>
　昭公為季氏迫逐不得正其終神主久未祔廟定公<lb/>
　不得正其始凡事刼制于意如即位八年禘祫大祭<lb/>
<pb n="33b"/>
　尚未舉行故祔廟之禮至今缺然陽虎欲殺季氏専<lb/>
　國政特舉祔祭以暴季氏之惡而取媚國人所謂托<lb/>
　于正以售其不正者也其曰先公者指五廟言耳昭<lb/>
　公始得從祀于太廟此論較諸説獨為確當<lb/>
盜竊寶玉大弓<lb/>
　左傳壬辰將享季氏于蒲圃而殺之成宰公歛處父<lb/>
　告孟孫曰然則亂也必及于子陽虎前驅林楚御陽<lb/>
　越殿桓子將如蒲圃桓子咋謂林楚曰而能以我適<lb/>
<pb n="34a"/>
　孟氏乎孟氏選圉人之壯者三百人以為公期築室有<lb/>
　自門間射陽越殺之陽虎刦公與武叔以伐孟氏公歛<lb/>
　處父與陽氏戰于棘下陽氏敗陽虎取寶玉大弓以<lb/>
　出<lb/>
　陪臣執國命聖人有所不忍焉家臣張公室聖人有<lb/>
　所不絶焉故南蒯以費叛陽虎以鄆讙龜隂叛侯犯<lb/>
　以郈叛春秋皆不以叛書然而陽虎益非其人也至<lb/>
　于大事不就徒亂人國其取寶玉大弓葢以解衆夫<lb/>
<pb n="34b"/>
　子亦止書其盜寶玉大弓而已矣賤之惡之厭之而<lb/>
　以盜書<lb/>
庚子○敬王十九年<lb/>
九年○晉定十一齊景四十七衞靈三十四蔡昭十八<lb/>
　鄭獻十三卒曹伯陽元年陳閔公越元年杞僖五宋<lb/>
　景十六秦哀三十六卒楚昭十五吳闔廬十四<lb/>
春王正月<lb/>
夏四月戊申鄭伯蠆卒<lb/>
<pb n="35a"/>
　蠆公作囆<lb/>
得寶玉大弓<lb/>
　公羊國寶也䘮之書得之書榖梁惡得之得之堤下<lb/>
　陽虎以解衆也<lb/>
　升菴曰陽虎將殺季孫不克説甲如公宫取寶玉大<lb/>
　弓入讙陽闗以叛明年乃得之堤下榖梁曰陽虎以<lb/>
　解衆也得其情也黄東發曰陽虎竊之無所用故復<lb/>
　歸之也此豈知巨猾之深姦邪虎初竊時已知無用<lb/>
<pb n="35b"/>
　矣以魯寶之知必追之以與之則必釋已西方有狗<lb/>
　國中華人入之竊其筯而逃狗追嚙之人以筯投之<lb/>
　必啣而返數返則追逺矣陽虎葢欲狗國魯也晉明<lb/>
　帝覘王敦逃歸湖隂以七寳鞭獲免葢祖虎之故智<lb/>
　云爾<lb/>
六月葬鄭獻公<lb/>
秋齊侯衞侯次于五氏<lb/>
　左傳齊侯伐晉夷儀<lb/>
<pb n="36a"/>
　自盟沙以來衞人叛晉晉不忘討衞而衞與齊合將<lb/>
　欲備之于是有五氏之次<lb/>
　王樵氏曰今按齊侯衞侯次于五氏未見所用正趙<lb/>
　氏所謂無寇而次是欲自為冦也左氏言齊侯伐晉<lb/>
　夷儀杜預謂不書伐者諱伐盟主以次告然襄二十<lb/>
　三年書齊侯遂伐晉何不諱乎陳君舉又謂中國無<lb/>
　覇春秋重絶晉故不言伐然文元年書衞人伐晉何<lb/>
　以不重絶晉乎<lb/>
<pb n="36b"/>
　五氏晉地今廣平府邯鄲縣<lb/>
秦伯卒<lb/>
　秦哀公在位三十五年未嘗與盟㑹不知其名故畧<lb/>
　之秦自晉悼以後寢不見于春秋則知秦退保西戎<lb/>
　軍旅禮聘之事不交于中國矣<lb/>
冬葬秦哀公<lb/>
　<lb/>
　春秋辯義卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷十八</head>
    <p>
<pb n="1a"/>
欽定四庫全書<lb/>
　春秋辯義卷十八　　　　明　卓爾康　撰<lb/>
成公一<lb/>
辛未○定王十七年<lb/>
元年○晉景十年齊頃九年衛穆十年蔡景二年鄭襄<lb/>
　十五年曹宣五年陳成九年杞桓四十七年宋文二<lb/>
　十一年秦桓十五年楚共王審元年<lb/>
春王正月公即位<lb/>
<pb n="1b"/>
二月辛酉𦵏我君宣公<lb/>
無氷<lb/>
三月作丘甲<lb/>
　左傳為齊難故作丘甲<lb/>
　榖梁傳作為也丘為甲也丘甲國之事也丘作甲非<lb/>
　正也丘作甲之為非正何也古者立國家百官具農<lb/>
　工皆有職以事上古者有四民有士民有農民有商<lb/>
　民有工民夫甲非人人之所能為也丘作甲非正也<lb/>
<pb n="2a"/>
　張氏曰每甲士統二十四人必無増甲士而不増步<lb/>
　卒之理故知李靖所謂二十五人為一甲者其考周<lb/>
　制詳矣<lb/>
　杜氏曰周禮九夫為井四井為邑四邑為丘丘十六<lb/>
　井戎馬一匹牛三頭四丘為甸六十四井出長轂一<lb/>
　乘戎馬四匹牛十二頭甲士三人步卒七十二人此<lb/>
　甸所賦今魯使丘出之譏重歛故書<lb/>
　胡傳作丘甲益兵也古者九夫為井四方共一里四<lb/>
<pb n="2b"/>
　井為邑四方各半里共二里四邑為丘四方各一里<lb/>
　四丘為甸四方各二里甸地方八里旁加一里為成<lb/>
　所取於民者出長轂一乗此司馬法一成之賦也為<lb/>
　齊難作丘甲作者不宜作也唐太宗問李靖楚廣與<lb/>
　周制如何靖曰周制一乗步卒七十二人甲士三人<lb/>
　以二十五人為一甲凡三甲共七十五人然則一丘<lb/>
　所出十有八人積四丘而具一乗耳今作丘甲即丘<lb/>
　出一甲是一甸之中共百人為兵矣則未知其所作<lb/>
<pb n="3a"/>
　者三甸而増一乗乎每乗而増一甲乎魯至昭公時<lb/>
　嘗蒐於紅革車千乗則計甸而増乗未可知也楚人<lb/>
　二廣之法一乗至用百有五十人則魯每乗而増一<lb/>
　甲亦未可知也賦雖不同其實皆為益兵其數皆増<lb/>
　三之一耳<lb/>
　趙氏曰周制四井為邑四邑為丘四丘為甸軍政起<lb/>
　於井而成於甸故周官謂甸為乘其車人卒伍之數<lb/>
　皆以甸為率也魯至成公以齊難故創制益兵遂毁<lb/>
<pb n="3b"/>
　甸賦而以丘賦與鄭子産作丘賦同故曰作丘甲不<lb/>
　曰賦者其制以甲士為主也<lb/>
　汪氏曰兵政之變始壊于齊之内政而家一人焉繼<lb/>
　壞于晉之州兵家五人焉長勺之戰桓公自謂帶甲<lb/>
　十萬車五千乗楚薳啓疆謂晉十家九縣長轂九百<lb/>
　其餘四十縣遺守四千叔向亦謂寡君有甲車四千<lb/>
　乗則兵制之増益於古可知矣循襲效尤遂致魯以<lb/>
　秉禮之國亦増丘甲而不以為嫌也<lb/>
<pb n="4a"/>
　詹氏道傳曰書孔䟽凡出車一乗有一正一副一曰<lb/>
　輕車即兵車二曰重車即大車兵車七十五人如靖<lb/>
　之説大車另有牛十二頭炊家子十人固守衣裝五<lb/>
　人厩養五人樵汲五人共二十五人以佐兵車兵車<lb/>
　以戰大車以載輜重兩車總百人靖盖專舉戰車耳<lb/>
　熊過氏曰周十六井為丘四丘為甸而成三甲今使<lb/>
　丘各為甲是乗為四甲而不増乗以將有齊師甸乗<lb/>
　丘甲自鄭康成註論語與公卿大夫畿内乗地之制<lb/>
<pb n="4b"/>
　及小司徒辨畿内都鄙地域皆稱司馬法言雖異而<lb/>
　事同古天子用兵先用六鄉不足取六遂不足取公<lb/>
　卿采地及諸侯邦若諸侯則先三卿不足乃總徴境<lb/>
　内也一甸四丘所出有四馬十二牛甲士三人步卒<lb/>
　七十二人此徵兵法謂之長轂一乗此綂一軍之甲<lb/>
　杜氏以為使丘出之胡子疑其重遂謂増三之一稍<lb/>
　輕於杜然皆以虚數求而不附之地也包咸註論語<lb/>
　曰方里為井十井為乗百里之國適千乗也何休曰<lb/>
<pb n="5a"/>
　軍賦十井不過一乗説者以為近是而何説今不見<lb/>
　公羊註今以萬二千五百家為鄉家出一人而為軍<lb/>
　以地計之實得一千五百五十六井二夫而成一軍<lb/>
　三鄉四千井得三萬二千人以地方百里所賦除其<lb/>
　山川沈斥城池邑居園囿經塗溝洫三易之地通得<lb/>
　八十里而以四十里為遂大司馬伍起五家為比課<lb/>
　徵邦國出兵徵兵既至臨陣還同鄉遂之法皆用卒<lb/>
　兩師旅也以五起之盖井餘三夫若一井八家盡起<lb/>
<pb n="5b"/>
　則諸侯三鄉三萬二千人合三遂七家出一人得四<lb/>
　千五百三十五人少一千六十五而不成三軍包何<lb/>
　説尚未盡陳祥道言魯三郊三遂可備六師亦考之<lb/>
　未詳也盖十六井百二十八人為丘四丘為甸軍賦<lb/>
　起於井成於甸甸即乗詩頌僖公公車千乘舉成數<lb/>
　之辭昭公八年蒐於紅又曰自根牟至於商衛革車<lb/>
　千乗三家之師也乃作丘甲以後四分公室時耳然<lb/>
　至哀七年邾茅夷鴻言于吴曰魯八百乗盖其數與<lb/>
<pb n="6a"/>
　前八十里者合又以受封之始言故作三軍時三家<lb/>
　各毁其乗以足之可見今尚未及千乗矣周禮大國<lb/>
　五百里記曰成王封周公地方七百里記禮合附庸<lb/>
　言之其實五百里疑亦經師附益魯之乗固不可據<lb/>
　舊相簡覈也至襄十一年乃書作三軍則車乃有定<lb/>
　數耳詩云公徒三萬是槩舉全數侈言之今曷嘗増<lb/>
　乗哉據子産言天子一圻列國一同今大國數圻非<lb/>
　侵小何以致此盖得之矣胡子疑計甸増乗三之一<lb/>
<pb n="6b"/>
　既又引二廣之法疑其増甲而不増乗兩者竟不自<lb/>
　決過矣小司徒註引司馬法言别有革車之制成三<lb/>
　百井出革車三乗萬井革車百乗甲士千人徒二千<lb/>
　人䟽家謂公卿大夫畿内乗地所出與小司徒井邑<lb/>
　丘甸辨畿内都鄙出軍之法不同或疑一成百井而<lb/>
　六十四井已足一乗又旁求一里餘三十六井無所<lb/>
　用之鄭註以縁邊三十六井者為治溝洫殆强觧剥<lb/>
　内外分為二事規制不能盡一無以正經畧均賦税<lb/>
<pb n="7a"/>
　是不知開方止可以井其云旁加乃以虚數相配未<lb/>
　嘗以之畫野也禮䟽坊記諸侯車田牛馬計地令出<lb/>
　恐非力之所能皆是國所給今考之䟽長轂馬牛甲<lb/>
　兵戈盾皆一甸之民同共此物若鄉遂所用車馬甲<lb/>
　兵之屬皆國家所共知者以一鄉出一軍者則是家<lb/>
　出一人其物不可私備盖得先王之意矣<lb/>
　王樵氏曰按成公以前甸賦車一乗每乗步卒七十<lb/>
　二人甲士二人每甲士綂二十四人即五伍為兩也<lb/>
<pb n="7b"/>
　甲士為之長故亦名兩為甲每甸四丘共出三甲是<lb/>
　為兵車一乗之數作丘甲則一丘出一甲其於賦増<lb/>
　三之一也杜征南最號知兵及釋此亦誤<lb/>
　蘇子瞻曰榖梁傳曰古者農工各有職甲非人人之<lb/>
　所能為也丘作甲非正也而杜預以為古者四丘為<lb/>
　甸甸出長轂一乗戎馬四匹牛十二頭甲士三人步<lb/>
　卒七十二人而魯使丘出之也夫以四丘而後為甸<lb/>
　魯雖重斂安至於四倍而取之哉哀公用田賦曰二<lb/>
<pb n="8a"/>
　吾猶不足而孔子譏其殘民之甚未有四倍而取者<lb/>
　也夫變古亂常者春秋之所譏也故書作三軍舍中<lb/>
　軍初稅畝作丘甲用田賦者皆所以譏政令之所繇<lb/>
　變也而榖梁杜氏之說如此之相戾安得不辨其失<lb/>
　而歸之正哉故曰榖梁之説是也<lb/>
夏臧孫許及晉侯盟于赤棘<lb/>
　左傳聞齊將出楚師夏盟於赤棘<lb/>
　前年魯乞師於楚欲以伐齊楚師不出今齊將出楚<lb/>
<pb n="8b"/>
　師欲以伐魯故懼而與晉盟宣公之有國也襄仲謀<lb/>
　于齊而立之自是踈晉而親齊及其患三桓之專也<lb/>
　歸父謀於晉而欲去之不克見逐而奔齊自是三桓<lb/>
　讐齊而媚晉矣<lb/>
秋王師敗績于茅戎<lb/>
　茅戎季氏曰茅戎亦允姓戎之别種也杜元凱不詳<lb/>
　其處當在畿内諸戎之間今按水經注盧氏縣東有<lb/>
　蠻谷水東流入伊度其地必卽今之茅峪也豈因茅<lb/>
<pb n="9a"/>
　戎而得名也歟不言戰者季氏謂為戎所邀不戰而<lb/>
　自敗也當時劉康公乗戎不備而伐之反為其别種<lb/>
　徐吾氏所邀而敗其實不及陳而敗季氏之説是己<lb/>
　所謂直書而自見者胡氏謂經不書戰辨内外之分<lb/>
　立中國之防恐未必然屬詞茅戎不可以君臣治故<lb/>
　直書不必諱可也<lb/>
　茅戎公榖作貿戎<lb/>
冬十月<lb/>
<pb n="9b"/>
壬申○定王十八年<lb/>
二年○晉景十一齊頃十衛穆十一卒蔡景三鄭襄十<lb/>
　六曺宣六陳成十杞桓四十八宋文二十二卒秦桓<lb/>
　十六楚共二<lb/>
春齊侯伐我北鄙<lb/>
　左傳齊侯圍龍取龍遂南侵及巢丘以魯貳于晉也<lb/>
夏四月丙戌衛孫良夫帥師及齊師戰于新築衛師敗<lb/>
績<lb/>
<pb n="10a"/>
　衛書大夫帥師于是始前年晉侯衛世子臧伐齊故<lb/>
　齊報之<lb/>
六月癸酉季孫行父臧孫許叔孫僑如公孫嬰齊帥師<lb/>
㑹晉郤克衛孫良夫曹公子首及齊侯戰於鞍齊師敗<lb/>
績<lb/>
　左傳孫桓子還於新築不入遂如晉乞師臧宣叔亦<lb/>
　如晉乞師郤克將中軍以救魯衛季文子帥師㑹之<lb/>
　六月壬申師至於靡笄之下癸酉師陳於鞍齊師敗<lb/>
<pb n="10b"/>
　績齊侯使賔媚人賂晉人許之魯晉衛曹同盟於斷<lb/>
　道者也齊頃驕蹇自恣拒晉致讐而又伐魯挑衛以<lb/>
　致四國忿怒加兵宜其敗矣<lb/>
　汪氏曰齊桓伐衛與衛人戰則先書伐而後書戰此<lb/>
　不書四國伐齊者以郤克志在釋己私忿非能聲齊<lb/>
　頃陵弱犯寡之罪而討之也然齊自翟泉以來不與<lb/>
　晉之㑹盟者踰四十年而袁婁以後迨於悼公之終<lb/>
　歴三十餘載無㑹之不同無役之不與則亦以鞍之<lb/>
<pb n="11a"/>
　敗䘐有以挫其氣而摧其强故耳晉氏世覇合諸侯<lb/>
　以加兵於齊者三鞍之戰雖能勝齊然恃力而不能<lb/>
　服之以義惟平隂之役合十有二國之君以討其暴<lb/>
　横慿陵之惡故春秋書同圍齊以予之至於夷儀之<lb/>
　㑹雖曰討之以義而狥於利不能成討齊之功故春<lb/>
　秋書同盟重丘以貶之也<lb/>
　古大國三卿是時魯四人並將自仲孫蔑五卿始趙<lb/>
　盾以諸侯至是郤克遂以大夫伯政在大夫矣魯于<lb/>
<pb n="11b"/>
　聘問盟㑹雖二卿並行止書一使至行師用兵則並<lb/>
　書諸将其他國惟書元帥詳内畧外耳陳君舉言凡<lb/>
　帥非卿不書卿非元帥亦不書非也魯是時止有二<lb/>
　軍行父将一軍而許佐之僑如将一軍嬰齊佐之耳<lb/>
　至襄十一年始作三軍趙子常謂不正其四卿帥師<lb/>
　㑹戰各自為帥非也<lb/>
　曹無大夫而曰公子榖梁曰以吾之四大夫在焉舉<lb/>
　其貴者也<lb/>
<pb n="12a"/>
　郝仲輿曰傳齊使賔媚人賂晉曰五覇之覇也勤而<lb/>
　撫之按成公時去桓文未逺五覇未終不應預稱五<lb/>
　覇此為後世語甚明杜元凱逺引夏商豕韋昆吾等<lb/>
　觧而終不悟傳為後人作也<lb/>
　首公榖作手<lb/>
秋七月齊侯使國佐如師己酉及國佐盟于袁婁<lb/>
　左傳晉師及齊國佐盟于袁婁使齊人歸我汶陽之<lb/>
　田<lb/>
<pb n="12b"/>
　宣公薨季文子欲叛齊事晉作丘甲盟赤棘皆為齊<lb/>
　也齊伐我北鄙釁於是乎遂構而衛孫良夫以新築<lb/>
　之敗亦誓欲必報於齊故與季文子皆因郤獻子請<lb/>
　師於晉笑跛之憾郤克私情而興師則固以魯衛為<lb/>
　名也以内及以我四大夫為主人也左氏謂晉師及<lb/>
　者非也<lb/>
　王樵氏云按鞍之戰當用左氏説盟於袁婁當用公<lb/>
　羊氏説鞍與袁婁相去逺近不可知榖梁之說恐未<lb/>
<pb n="13a"/>
　可信齊之四境不應過遥鞍是齊地未必境上之邑<lb/>
　豈得去齊有五百里乎榖梁云一戰緜地五百里又<lb/>
　云侵車東至海皆侈詞也然國佐如師不盟於師而<lb/>
　盟於袁婁則明是郤克恃戰勝强力以非義要齊至<lb/>
　欲質其君之母故國佐得以直折郤克語塞國佐揖<lb/>
　而去之郤克使魯衛為國佐之辭以為之請追及乎<lb/>
　袁婁而與之盟此則公羊之説為可信也蕭同叔子<lb/>
　公羊作蕭同姪子盖謂蕭同為國名姪子者姪娣之<lb/>
<pb n="13b"/>
　子嫁於齊而生頃公榖梁作蕭同姪子之母似又謂<lb/>
　蕭為國同為姓姪子為字其母更嫁齊惠公而生頃<lb/>
　公二家皆傳聞有誤左氏是也鞍戰之繇亦惟左氏<lb/>
　得之宣公十七年郤克徵㑹於齊跛而登階婦人笑<lb/>
　於房郤克怒出而誓曰所不此報無能涉河歸而請<lb/>
　伐齊晉侵弗許盖已知興師之無名矣㫁道之盟執<lb/>
　齊三子為見侮故也宣公薨季文子欲叛齊事晉作<lb/>
　丘甲盟赤棘皆為齊也齊伐我北鄙釁於是乎遂構<lb/>
<pb n="14a"/>
　而不可觧矣衛孫良夫以新築之敗亦誓欲必報乎<lb/>
　齊故與季文子皆因郤獻子以請師于晉以郤克憾<lb/>
　齊而未有名以興師故也郤克之答齊師一則有大<lb/>
　國朝夕釋憾於魯衛之請而魯衛之請自各以見侵<lb/>
　之故耳二傳増魯衛亦有見笑之事妄説也豈有三<lb/>
　國因一笑之耻謀之三年乃空國以伐人之理乎蕭<lb/>
　同叔蕭君之子齊侯外祖父也子女也難於斥言其<lb/>
　母故云<lb/>
<pb n="14b"/>
　髙忠憲曰國佐如師將以賂免非服晉也而晉大夫<lb/>
　要以非禮國佐不可揖而去之郤克乃使魯衛以其<lb/>
　詞為之請追國佐於袁婁而與之盟是欲盟者晉也<lb/>
　求盟在楚故屈完稱來盟欲盟在晉故國佐稱及盟見<lb/>
　曲直之繩墨矣<lb/>
　齊自翟泉以來不與晉盟者踰四十年而袁婁以後<lb/>
　三十餘年無㑹不同無役不與則鞍之敗挫之也<lb/>
　董仲舒氏曰丑父措其君於人所甚賤以生其君春<lb/>
<pb n="15a"/>
　秋以為不知權而簡之夫冒大辱以生其情無樂故<lb/>
　賢人不為也而衆人疑焉春秋以為人之不知義而<lb/>
　疑也故示之以義曰國滅君死之正也欺三軍為大<lb/>
　罪於晉其免頃公為辱宗廟於齊是以雖難而春秋<lb/>
　不受<lb/>
　黄正憲氏曰袁婁當是鞍近地榖梁云鞍去國五百<lb/>
　里袁婁去國五十里一戰緜地五百里則已入齊國<lb/>
　都矣經何不書入耶釋例鞍婁地名並闕故難别逺<lb/>
<pb n="15b"/>
　近<lb/>
　袁婁今臨淄縣西<lb/>
　袁榖作爰<lb/>
八月壬午宋公鮑卒<lb/>
庚寅衛侯速卒<lb/>
　速公作遫<lb/>
取汶陽田<lb/>
　公羊傳鞍之賂也<lb/>
<pb n="16a"/>
　柯之盟曹沬曰願請汶陽之田謂之曰請則是魯田<lb/>
　也僖公元年獲莒拏賜季友汶陽之田益可證據再<lb/>
　考宣公十年齊人來歸鄆讙龜隂之田夫龜䝉鳬繹<lb/>
　皆魯境内之山龜隂之田齊既得取則汶田可知竊<lb/>
　謂此田季友受於僖公者則季氏私家之物也後為<lb/>
　齊所取欲復無隙一旦賔媚人以甗磬與地來賂行<lb/>
　父乃乗機闗白郤克請復此田故左傳云齊人歸我<lb/>
　汶陽之田行父遂追盟爰婁以堅其約不越月而即<lb/>
<pb n="16b"/>
　自取之矣<lb/>
　季氏曰汶水名自莱蕪縣發源詳見定十年齊人歸<lb/>
　鄆讙龜隂田水北曰陽按水經注汶陽之田在汶北<lb/>
　平暢極目盖汶水自漢鉅平縣界西南過剛縣北剛<lb/>
　今為寜陽縣寧陽縣有剛城屯即魯闡邑也水北為<lb/>
　漢蛇丘縣即定十三年所築蛇淵之囿也又西南逕<lb/>
　下讙城南即桓二年齊侯送姜氏之處也讙北為棘<lb/>
　即成三年叔孫僑如所圍之邑也棘南去汶水八十<lb/>
<pb n="17a"/>
　里與蛇丘下讙連界棘之西南為遂城則莊十三年<lb/>
　齊滅遂而戍之者也其地東與棘連當在今肥城之<lb/>
　界内蛇丘也讙也棘也皆所謂汶陽之田也蛇丘本<lb/>
　鑄國古未有蛇丘名必通謂之讙讙曰下讙則蛇丘<lb/>
　為上讙可知故定十年歸讙而蛇丘在其中矣據孔<lb/>
　䟽魯在汶南則汶陽之田北與齊界本非魯田必侵<lb/>
　小所得如鑄亡之地而齊魯互争者也故不繫之國<lb/>
　左氏於僖元年季友敗獲莒孥之時即云賜友汶陽<lb/>
<pb n="17b"/>
　之田而説者遂以汶陽為魯故田失之矣<lb/>
冬楚師鄭師侵衛<lb/>
　左傳宣公使求好於楚莊王卒宣公薨不克作好公<lb/>
　即位盟於晉㑹晉伐齊衛人不行使於楚而亦受盟<lb/>
　於晉從於伐齊故楚令尹子重為陽橋之役以救齊<lb/>
　冬楚師侵衛遂侵我師於蜀侵及陽橋孟孫請徃賂<lb/>
　之以執斵執鍼織絍皆百人公衡為質以請盟楚人<lb/>
　許平<lb/>
<pb n="18a"/>
　季氏曰宣公末年陳鄭宋皆從楚矣惟魯衛曹推晉<lb/>
　為斷道之盟而諸侯尚合故楚兵猶有所畏而不敢<lb/>
　加於中國者四年至戰鞍敗齊之後逞忿取賂人以<lb/>
　晉為不足與矣楚人窺晉失諸侯也故遂乗間與鄭<lb/>
　侵衛則是慿陵諸夏之兵也左氏以此役為救齊豈<lb/>
　其然哉<lb/>
十有一月公㑹楚公子嬰齊于蜀<lb/>
　楚雖强横於魯實親故僖公出盟而宋襄釋歸父徃<lb/>
<pb n="18b"/>
　㑹而宋圍平凡有所言無不聽命魯雖失禮罪不加<lb/>
　焉而左氏以此為侵我師于蜀經文所無則附㑹之<lb/>
　説爾然成公以周公之裔中國諸侯之望降班失列<lb/>
　下與夷狄之大夫㑹以求免焉辱己甚矣<lb/>
　胡傳經於魯君盟㑹不信則諱公而不書不臣則諱<lb/>
　公而不書棄棄晉而從楚則諱公而不書蜀之盟棄<lb/>
　晉從楚書公不諱何也事同而既貶則從同同正始<lb/>
　之義也從荆楚而與盟既諱公於僖十九年齊之盟<lb/>
<pb n="19a"/>
　矣是以於此不諱而人諸侯之大夫以見意也<lb/>
　蜀魯地<lb/>
　楚書公子始此<lb/>
丙申公及楚人秦人宋人陳人衛人鄭人齊人曹人邾<lb/>
人薛人鄫人盟于蜀<lb/>
　蜀之盟諸侯實畏晉而竊與楚盟謂之曰匱盟故嬰<lb/>
　齊與秦右大夫説宋華元陳公孫寜衛孫良夫鄭公<lb/>
　子去疾齊大夫皆稱人盖諸侯背晉而竊與楚盟是<lb/>
<pb n="19b"/>
　以畧之也其後四十二年晉趙武楚屈建合諸侯於<lb/>
　宋然後晉楚之從得交相見又八年楚靈王求諸侯<lb/>
　於晉晉人許之然後諸侯公得與楚盟耳蔡侯許男<lb/>
　不列於㑹乗楚車也齊後於鄭非卿也左氏明言齊<lb/>
　國之大夫足證矣秦右大夫説右大夫為上大夫卿<lb/>
　也楚不書公子嬰齊於㑹則其實不見名於㑹而人<lb/>
　於盟既不沒實又不與名春秋治楚之法也秦人則<lb/>
　諸國皆人且大夫與諸侯盟人之可耳秦在宋上楚<lb/>
<pb n="20a"/>
　主㑹者所序也楚可以先諸國則秦可以次楚春秋<lb/>
　於是夷夏尊卑有難盡論者矣蔡許不與非徒乗楚<lb/>
　車也二國君皆身徃書爵則失列書次則國君不可<lb/>
　後大夫且二君年幼不當事故以之從楚㑹不諱公<lb/>
　胡氏曰棄晉而從楚則諱公而不書蜀之盟棄晉<lb/>
　從楚書公不諱何也事同而既貶則從同同此説亦<lb/>
　非也楚自此執牛耳以號令中國中國靡然從之安<lb/>
　能盡諱哉嗟乎此天下之大勢也<lb/>
<pb n="20b"/>
癸酉○定王十九年<lb/>
三年○晉景十二齊頃十一衛定公臧元年蔡景四鄭<lb/>
　襄十七曹宣七陳成十一杞桓四十九宋共公固元<lb/>
　年秦桓十七楚共三<lb/>
春王正月公㑹晉侯宋公衛侯曹伯伐鄭<lb/>
　左傳討邲之役也鄭敗諸丘輿皇戍如楚獻捷家氏<lb/>
　云伐鄭所以攘夷攘夷所以尊中國魯宋衛去强盛<lb/>
　之楚而從衰弱之晉以伐有罪之國是春秋之所嘉<lb/>
<pb n="21a"/>
　也前之盟十有一國大夫一以人書抑夷狄也此四<lb/>
　國僅從而書爵序晉為首存晉覇也見春秋權衡衮<lb/>
　斧之意為中國謀也<lb/>
　王樵氏曰按前年冬楚師鄭師侵衛故晉今討之左<lb/>
　氏以為討邲之役非也邲之役晉救鄭而自敗于楚<lb/>
　非鄭之罪也奚討乎若曰討貳我克則來不克遂徃<lb/>
　我固知之矣不能争於當時而討於今鄭豈受治乎<lb/>
　使晉有志於抗楚而服鄭曷若移鞍之役於今日乎<lb/>
<pb n="21b"/>
　移七百乗之兵以拒楚楚必却移七大夫之心同志<lb/>
　堅以争鄭鄭必服今兵力既盡於齊而區區摟諸侯<lb/>
　於從楚之餘宜其不能得鄭也乃若鄭恃楚而抗中<lb/>
　國蔑親暱覆敗晉師夫晉獻齊捷於周天子猶以為<lb/>
　奸先王之禮况敗盟主兄弟甥舅而以為功乃獻之<lb/>
　於荆蠻異姓以取媚乎鄭之罪不可勝誅矣<lb/>
　熊過氏曰宋衛未𦵏而稱爵齊氏因謂正諸國之爵<lb/>
　見鄭當討非也春秋之法踰年者則自稱君耳桓十<lb/>
<pb n="22a"/>
　三年衛宣未𦵏而衛侯書爵踰年也僖二十五年衛<lb/>
　文雖𦵏而洮之㑹衛子不爵未踰年也定四年召陵<lb/>
　陳子不爵未𦵏且未踰年也必踰年者所謂縁臣民<lb/>
　之心不可曠年無君故以事相接勢不得復稱子也<lb/>
　然則金革之事不避禮與君子以為東郊不開荆蠻<lb/>
　猾夏其急同也<lb/>
辛亥𦵏衛穆公<lb/>
二月公至自伐鄭<lb/>
<pb n="22b"/>
甲子新宫災三日哭<lb/>
　榖梁傳新宫者禰宫也三日哭哀也其哀禮也迫近<lb/>
　不敢稱諡恭也其辭恭且哀以成公為無譏矣<lb/>
　禮記檀弓注人燒其宗廟哭者哀精神之有虧傷<lb/>
乙亥𦵏宋文公<lb/>
　按左氏文公卒始厚𦵏始用殉君子謂華元樂舉於<lb/>
　是乎不臣臣治煩去惑者也君生則縱其惑死又益<lb/>
　其侈何臣之為<lb/>
<pb n="23a"/>
夏公如晉<lb/>
　左傳拜汶陽之田<lb/>
鄭公子去疾帥師伐許<lb/>
　左傳許恃楚而不事鄭鄭子良伐許<lb/>
公至自晉<lb/>
秋叔孫僑如帥師圍棘<lb/>
　公羊傳棘者汶陽之不服邑也左傳棘不服故圍之<lb/>
　棘汶陽田之邑在濟北蛇丘今兖州府定陶縣季氏<lb/>
<pb n="23b"/>
　私考云按蛇丘故縣在兖州府寜陽縣北南臨汶水<lb/>
　而棘在其北則與齊連界之邑也今當為肥城縣地<lb/>
大雩<lb/>
晉郤克衛孫良夫伐廧咎如<lb/>
　左傳討赤狄之餘焉<lb/>
　季氏曰廧咎如杜元凱以為赤狄别種然經不繫之<lb/>
　赤狄盖本一種而别分為族如狄之有鮮虞也咎與<lb/>
　臯同閔二年晉太子申生伐東山臯落氏杜元凱亦<lb/>
<pb n="24a"/>
　謂赤狄别種而後漢志壺闗故黎國註引上黨記曰<lb/>
　東山在城東南晉申生所伐今名無臯其即古所謂<lb/>
　廧咎如歟又按黎侯故城在潞州黎城縣東一十八<lb/>
　里則廧咎如正當晉東衛西故克與良夫同夾攻也<lb/>
　廧公作將榖作牆<lb/>
冬十一月晉侯使荀庚來聘<lb/>
　此晉聘之始尋元年赤棘之盟<lb/>
衛侯使孫良夫來聘<lb/>
<pb n="24b"/>
　尋宣七年盟<lb/>
丙午及荀庚盟<lb/>
丁未及孫良夫盟<lb/>
　左傳冬十一月晉侯使荀庚來聘且尋盟衛侯使孫<lb/>
　良夫來聘且尋盟公問諸臧宣叔曰中行伯之於晉<lb/>
　也其位在三孫子之於衛也位為上卿將誰先對曰<lb/>
　次國之上卿當大國之中中當其下下當其上大夫<lb/>
　小國之上卿當大國之下卿中當其上大夫下當其<lb/>
<pb n="25a"/>
　下大夫上下如是古之制也衛在晉不得為次國晉<lb/>
　為盟主其將先之丙午盟晉丁未盟衛禮也<lb/>
　熊過氏曰蜀盟楚故也改而從晉伐鄭矣今公朝晉<lb/>
　晉報焉故庚盟魯疑其貳楚良夫盟魯疑其以己自<lb/>
　觧於晉也<lb/>
　荀庚良夫二子至魯魯不出盟於外而就於國中二<lb/>
　子巳至公不妨與盟也此兩書及俱蒙上來聘之文<lb/>
　原無諱辭不必諱以立義也盖因列國大夫之來而<lb/>
<pb n="25b"/>
　稱及盟者此三年十一年與襄之七年十五年惟七<lb/>
　年衛孫林父來聘左傳載公登亦登確為公與其餘<lb/>
　公與而不書榖梁云不言及者以國與之也不言其<lb/>
　人亦以國與之也彼既至魯國故以國對之國重於<lb/>
　君故不必言公榖梁之義精矣<lb/>
鄭伐許<lb/>
　或曰稱鄭疑文闕或曰鄭襄公附於楚一年而再伐<lb/>
　許故狄之非也夏己書鄭公子去疾帥師伐許矣一<lb/>
<pb n="26a"/>
　事再舉故畧之鄭許黨同事楚鄭伐許楚何故不問<lb/>
　盖鄭為楚人入夏門户且楚為利之國也若絶鄭則<lb/>
　自塞其路矣坐視其侵許而不較吾得鄭則許固吾<lb/>
　有也鄭特為晉先得許耳此楚所以不問也<lb/>
甲戌○定王二十年<lb/>
四年○晉景十三齊頃十二衛定二蔡景五鄭襄十八<lb/>
　卒曹宣八陳成十二杞桓五十宋共二秦桓十八楚<lb/>
　共四<lb/>
<pb n="26b"/>
春宋公使華元來聘<lb/>
　左氏通嗣君也為共公謀婚也<lb/>
三月壬申鄭伯堅卒<lb/>
杞伯來朝<lb/>
　左傳歸叔姬故也將出叔姬先行朝禮<lb/>
夏四月甲寅臧孫許卒<lb/>
公如晉<lb/>
𦵏鄭襄公<lb/>
<pb n="27a"/>
　二月而𦵏速也<lb/>
秋公至自晉<lb/>
　晉景公見之不敬公欲求成於楚季文子不可乃止<lb/>
冬城鄆<lb/>
　魯既得汶陽故城鄆為備恐齊人復奪之耳杜元凱<lb/>
　謂公欲叛晉城西鄆其說無稽矣此西鄆也鞍戰之<lb/>
　後懼齊來伐故城鄆以備于是知袁婁之盟齊非誠<lb/>
　服也<lb/>
<pb n="27b"/>
　熊過氏曰田言之曰汶陽邑言之曰鄆釋例土地名<lb/>
　魯有二鄆文十二年城諸及鄆莒所争東鄆也東鄆<lb/>
　今莒州沂水縣古城陽姑幕成十六年公待季文子<lb/>
　于鄆西鄆也此為西鄆今濟寜州鄆城縣<lb/>
鄭伯伐許<lb/>
　左傳冬十一月鄭公孫申帥師疆許田許人敗諸展<lb/>
　陂鄭伯伐許取鉏任冷敦之田晉欒書將中軍荀首<lb/>
　佐之士燮佐上軍以救許伐鄭取氾祭楚子反救鄭<lb/>
<pb n="28a"/>
　鄭伯與許男訟焉皇戌攝鄭伯之辭子反不能決也<lb/>
　未踰年而稱爵在𦵏後且行師也然而是可忍矣明<lb/>
　言之著其惡也<lb/>
乙亥○定王二十一年崩<lb/>
五年○晉景十四齊頃十三衛定三蔡景六鄭悼公費<lb/>
　元年曹宣九陳成十三杞桓五十一宋共三秦桓十<lb/>
　九楚共五<lb/>
春王正月杞叔姬來歸<lb/>
<pb n="28b"/>
　杜氏曰出也榖梁婦人嫁曰歸反曰來歸<lb/>
　黄正憲氏曰按杜氏曰出也夫叔姬即三十一年杞<lb/>
　伯姬為其子桓公所求之婦也至今四十四年夫婦<lb/>
　年皆六十餘矣况杞本小國豈敢輕棄大國之女必<lb/>
　叔姬無子杞桓别有庻孽叔姬居嘗怏怏而願歸魯<lb/>
　故前年杞伯來朝先訴其情及叔姬卒後杞桓復來<lb/>
　逆其喪以歸豈被出而歸者耶鄒肇敏曰非也此别<lb/>
　是一叔姬<lb/>
<pb n="29a"/>
仲孫蔑如宋<lb/>
　左傳報華元也<lb/>
夏叔孫僑如㑹晉荀首于榖<lb/>
　左氏晉荀首如齊逆女故宣伯餫諸榖野饋也然則<lb/>
　非國事也書之如國事然何也自鞍之役魯得汶陽<lb/>
　田晉無所獲也已而與齊平矣榖齊邑申無宇所謂<lb/>
　城榖寘管仲之地晉適齊必徑魯而後達者也不㑹<lb/>
　諸魯而㑹於齊地趙氏所謂消齊侯謀魯之謀破晉<lb/>
<pb n="29b"/>
　人謀已之謀左氏志其㑹而不知其故是也或謂大<lb/>
　夫專故書之若國事斯已不察矣<lb/>
　今東阿縣南十二里有榖城<lb/>
　首公作秀<lb/>
梁山崩<lb/>
　梁山本古韓今韓城縣漢夏陽地也梁山東南為晉<lb/>
　地西南為秦地西北為白狄地界於三國不可繫之<lb/>
　晉公羊言為天下紀異是已夫名山大川不以封即<lb/>
<pb n="30a"/>
　專繫晉亦不得書晉<lb/>
秋大水<lb/>
　左傳宋公子圍龜為質於楚而歸華元享之鼓譟出<lb/>
　入曰習攻華氏<lb/>
冬十有一月己酉天王崩<lb/>
十有二月己丑公㑹晉侯齊侯宋公衛侯鄭伯曹伯邾<lb/>
　子杞伯同盟于蟲牢<lb/>
　左傳鄭服也<lb/>
<pb n="30b"/>
　許靈公愬鄭伯於楚鄭悼公如楚訟不勝楚人執皇<lb/>
　戍及子國鄭伯歸使公子偃請成於晉則蟲牢之盟<lb/>
　主於鄭所欲也故左氏止云鄭服於是齊鄭皆服矣<lb/>
　晉景可以遂覇而不能也<lb/>
　左傳諸侯謀復㑹宋公使向為人辭以子靈之難<lb/>
　蟲牢鄭地今開封陳留北有桐牢即封丘縣地<lb/>
丙子○簡王元年<lb/>
六年○晉景十五齊頃十四衛定四蔡景七鄭悼二卒<lb/>
<pb n="31a"/>
　曹宣十陳成十四杞桓五十二宋共四秦桓二十楚<lb/>
　共六吳子壽夢元年<lb/>
春王正月公至自㑹<lb/>
二月辛巳立武宫<lb/>
　左傳二月季文子以鞍之功立武宫非禮也聽於人<lb/>
　以救其難不可以立武立武繇已非繇人也<lb/>
　熊過氏曰武公之宫武公者隠公之曾祖至是八世<lb/>
　十一傳矣立者不宜立胡子謂非即逺有終是也明<lb/>
<pb n="31b"/>
　堂位曰魯公之廟文世室武公之廟武世室然昭十<lb/>
　五年有事於武宫不稱世室煬又武公六世祖屬在<lb/>
　武上定立其宫亦不稱世室趙企明曰記禮者出於<lb/>
　春秋之後見魯立武宫遂有武世室之語以為不經<lb/>
　也左氏意以為武軍之宫如楚子所立者啖叔佐曰<lb/>
　非也<lb/>
　汪氏曰論者因明堂位遂以武宫為世室今考春秋<lb/>
　所書太廟則周公之廟也所書世室則魯公之廟也<lb/>
<pb n="32a"/>
　羣公之廟則皆繫諡若武宫煬宫桓宫僖宫是也苟<lb/>
　謂之世室則世世不毁矣奚待於成公而始立乎昭<lb/>
　十五年有事於武宫不稱世室則其以武宫為世室<lb/>
　者妄也况煬宫乃武公之六世祖至昭公已二十世<lb/>
　而桓宫則哀公之十世祖僖宫則哀公之七世祖皆<lb/>
　當言世室也煬宫在武宫之上武宫稱世室煬宫獨<lb/>
　不稱世室乎是知明堂位乃後世俗儒因魯僭禮而<lb/>
　為言春秋之時非有世室之名也然考成之十八年<lb/>
<pb n="32b"/>
　晉悼公朝於武宫昭之十七年當晉頃公之世而中<lb/>
　行穆子獻俘於文宫晉武公至悼公文公至頃公皆<lb/>
　已十世而其宫猶存則當時諸侯之廟親盡不毁者<lb/>
　不特魯矣<lb/>
　禮記祭法䟽考廟者父廟考成也謂父有成德之美<lb/>
　也王考廟者祖廟王君也言祖有君成之德也祖尊<lb/>
　於父故加君名也皇考廟者曾祖皇大也君也曾祖<lb/>
　轉尊又加大君之稱也月祭之者月月祭之也顯考<lb/>
<pb n="33a"/>
　廟者髙祖也顯明也髙祖居四廟最上故以髙明言<lb/>
　之祖考廟者祖始也是謂始祖廟也享嘗乃止享嘗<lb/>
　四時祭祀不得月祭但四時祭而已封土曰壇除土<lb/>
　曰墠去祖為壇者謂髙祖之父也其廟既毁藏主於<lb/>
　祖考之廟中不得四時祭之若有祈禱則出就壇受<lb/>
　祭也去壇為墠者謂髙祖之祖也其主亦藏祖考廟<lb/>
　中若有祈禱則出就墠受祭不得在壇也髙祖之父<lb/>
　遷寄太祖而不得於太祖廟受時祭故曰去祖髙祖<lb/>
<pb n="33b"/>
　之祖經在壇而今不得祭故云去壇去墠為鬼若又<lb/>
　有從壇遷來墠者則此前在墠者為鬼雖有祈禱亦<lb/>
　不得及<lb/>
取鄟<lb/>
　胡傳微國書取者滅之也内諱滅曰取項亦國也而<lb/>
　書滅者以僖公在㑹季孫所為故直書而不隠根牟<lb/>
　鄟邿皆微國也公羊皆曰邾邑然春秋未有取他國<lb/>
　之地而不繫國者公羊曰諱亟則僖取須句訾婁可<lb/>
<pb n="34a"/>
　謂亟矣何以繫邾耶<lb/>
　鄟魯附庸國也本滅書取諱也諱者何魯取之不以<lb/>
　其道也義與襄十三年取邿昭四年取鄫一也其滅<lb/>
　項不書取非魯益明<lb/>
　鄟今兖州府境内地<lb/>
衛孫良夫帥師侵宋<lb/>
　左傳三月晉伯宗夏陽說衛孫良夫寗相鄭人伊雒<lb/>
　之戎陸渾蠻氏侵宋以其辭㑹也經獨書衛或謂深<lb/>
<pb n="34b"/>
　罪其黨惡也杜氏曰經惟書衛獨衛告也皆非也楚<lb/>
　莊逞志於宋國幾斃而晉不能救今甫盟于蟲牢矣<lb/>
　諸侯未歸又謀再㑹晉令實繁而尤宋以國難辭遂<lb/>
　使魯衛兩國興師迭伐繼書於䇿書其重者而晉之<lb/>
　惡已見矣<lb/>
　季氏曰春秋凡奉覇主之命或為主而興師者皆書<lb/>
　侵盖本非有怨但屈于不得已故無志於深入但淺<lb/>
　侵其境也此極勘得透快下仲孫叔孫侵宋同<lb/>
<pb n="35a"/>
　左傳晉遷于新田<lb/>
夏六月邾子來朝<lb/>
公孫嬰齊如晉<lb/>
　左傳子叔聲伯如晉命伐宋<lb/>
壬申鄭伯費卒<lb/>
秋仲孫蔑叔孫僑如帥師侵宋<lb/>
　灌甫曰自宣季年宋及楚平而楚勢益張與諸侯㑹<lb/>
　盟于蜀晉景惡之比年宋雖與蟲牢之盟而其意猶<lb/>
<pb n="35b"/>
　未帖然歸也故使衛孫良夫魯仲孫蔑相繼帥師侵<lb/>
　之然二國素無憾于宋惟以盟主之令徃也後二年<lb/>
　宋婚魯衛來媵以是知二國侵宋益非本意<lb/>
楚公子嬰齊帥師伐鄭<lb/>
　左傳楚子重伐鄭鄭從晉故也<lb/>
　楚書大夫將于是始<lb/>
冬季孫行父如晉<lb/>
　左傳賀遷也然事不經見蓋報宋之成爾<lb/>
<pb n="36a"/>
晉欒書帥師救鄭<lb/>
　左傳晉欒書救鄭與楚師遇于繞角楚師還晉師遂<lb/>
　侵蔡楚公子申公子成以申息之師救蔡趙同趙括<lb/>
　欲戰武子將許之知莊子范文子韓獻子諫乃遂還<lb/>
　王樵氏曰按晉師救鄭與楚師遇於繞角則非不及<lb/>
　事也楚師還是晉無亡矢遺鏃之費而救鄭之義亦<lb/>
　申矣于是全師而退三卿之善謀欒書之從衆均之<lb/>
　不可揜也故春秋書以與之易曰師或輿尸凶言軍<lb/>
<pb n="36b"/>
　旅之任不專一而衆人主之覆敗必矣河曲之師趙<lb/>
　盾為將而令出趙穿邲之師荀林父為将而令出先<lb/>
　縠輿尸之效豈不昭然也哉<lb/>
　趙子常曰左氏載楚公子申公子成以申息之師救<lb/>
　蔡林氏曰楚以申息為經營中國之本故三軍二廣<lb/>
　不常出而大扺用申息之師僖二十五年以申息之<lb/>
　師戍商宻二十八年敗於城濮楚子曰其如申息之<lb/>
　老何二十六年申公叔侯戍齊文九年息公子朱伐<lb/>
<pb n="37a"/>
　陳成六年以申息之師救蔡其後欒書敗申息之師<lb/>
　于桑隧昔宣王之世申伯實以王舅為南國之屏翰<lb/>
　所以扞城王室秦漢之際南陽為要地故楚有圖北<lb/>
　方之志其君多居于申大合諸侯亦在焉<lb/>
　救公作侵<lb/>
丁丑○簡王二年<lb/>
七年○晉景十六齊頃十五衛定五蔡景八鄭成公㫻<lb/>
　元年曹宣十一陳成十五杞桓五十三宋共五秦桓<lb/>
<pb n="37b"/>
　二十一楚共七吳夀夢二<lb/>
春王正月鼷鼠食郊牛角改卜牛鼷鼠又食其角乃免<lb/>
牛<lb/>
吳伐郯<lb/>
　吳初入伐中國也<lb/>
　黄正憲氏曰按史遷云太伯之奔荆蠻自號為勾吳<lb/>
　盖伯譲國而逃欲匿其迹故變名為勾吳勾是勾芒<lb/>
　之勾春神託生萬物者也吳自太伯始故取義云于<lb/>
<pb n="38a"/>
　是伯卒而弟為吳仲雍矣然而當是時實未嘗君國<lb/>
　子民也遷乃云周章已君因而封之則是以吳越之<lb/>
　吳為勾吳之吳誤矣其云太伯卒弟仲雍立云云周<lb/>
　章立者乃從武王時得封之後追論其世次相傳如<lb/>
　此非立君之主也蓋武王克殷求太伯仲雍之後伯<lb/>
　無嗣雍後傳至周章遂封章於今姑蘇之地而國號<lb/>
　吳則因勾吳之吴耳又封章弟于周之北故夏墟曰<lb/>
　虞仲者為太伯嗣然虞已為晉獻公所滅則太伯已<lb/>
<pb n="38b"/>
　絶此伐郯者乃周章十五代孫夀夢之二年也是吳<lb/>
　始封于周章而强盛于夀夢與勾吴絶不相蒙後漢<lb/>
　趙燁乃云太伯起城周三里在西北隅名曰故吴且<lb/>
　云伯卒𦵏于梅里平墟夫梅里在今無錫縣即無論<lb/>
　荆吴遼絶而奔荆卒𦵏吴亦難附㑹其説况太伯讓<lb/>
　天下而逃惟恐不能匿其跡乃顯然立國建號居人<lb/>
　民之上則安所謂三讓無稱之美乎勾吴在今姑蘇<lb/>
　郯在下邳隔絶江淮越而伐之吴之勢始大矣<lb/>
<pb n="39a"/>
　吳今蘇州<lb/>
夏五月曹伯來朝<lb/>
不郊猶三望<lb/>
秋楚公子嬰齊帥師伐鄭公㑹晉侯齊侯宋公衛侯曹<lb/>
伯莒子邾子杞伯救鄭八月戊辰同盟于馬陵<lb/>
　左傳尋蟲牢之盟且莒服故也鄭囚鄖公鍾儀獻諸<lb/>
　晉<lb/>
　莒本屬齊齊服故莒從之宋以五年辭㑹魯衛受命<lb/>
<pb n="39b"/>
　侵之至是始與盟約家鉉翁曰此合諸侯救鄭因以<lb/>
　同盟幸諸侯之猶同也<lb/>
　杜元凱曰馬陵衛地陽平元城縣東南有地名馬陵<lb/>
　季明德誤倒讀為平陽然曰諸侯救鄭不當逺去鄭<lb/>
　地指為開封府中牟縣陵崗或然也<lb/>
公至自㑹<lb/>
吳入州來<lb/>
　左傳子重子反殺巫臣之族而分其室巫臣自晉貽<lb/>
<pb n="40a"/>
　二子書曰余必使爾罷于奔命以死巫臣請使于吳<lb/>
　晉侯許之吳子夀夢説之乃通於晉以兩之一卒適<lb/>
　吳舎偏兩之一焉與其射御教吳乗車教之戰陳教<lb/>
　之叛楚寘其子狐庸焉使為行人于吳吳始伐楚伐<lb/>
　巢伐徐子重奔命馬陵之㑹吳入州來子重自鄭奔<lb/>
　命子重子反於是乎一嵗七奔命蠻夷屬于楚者吳<lb/>
　盡取之是以始大通吳於上國<lb/>
　傳著吳强之漸故曰始林氏曰楚人禦吳以江故用<lb/>
<pb n="40b"/>
　舟師吳人撓楚以淮故用車戰吳自徐入巢淮西也<lb/>
　入州來淮北也吳楚争淮自此始自雞父之師一敗<lb/>
　而吳得州來滅巢及鍾離矣是則亡郢始於失淮<lb/>
　州來今鳳陽府潁上縣古淮南下蔡地<lb/>
冬大雩<lb/>
衛孫林父出奔晉<lb/>
　左傳衛定公惡孫林父冬孫林父出奔晉<lb/>
　林父亡七年而恃晉反衛又十九年遂逐其君卒以<lb/>
<pb n="41a"/>
　邑叛定公可謂知所惡矣杜氏曰春秋中年諸侯之<lb/>
　大夫外交强國以仇其君衛之孫氏魯之季氏其尤<lb/>
　也林父自結於晉之權臣為衛國患凡四十年晉黨<lb/>
　叛臣為之羽翼衛獻魯昭所以失國晉實為之<lb/>
戊寅○簡王三年<lb/>
八年○晉景十七齊頃十六衛定六蔡景九鄭成二曹<lb/>
　宣十二陳成十六杞桓五十四宋共六秦桓二十二<lb/>
　楚共八吳夀夢三<lb/>
<pb n="41b"/>
春晉侯使韓穿來言汶陽之田歸之于齊<lb/>
　二年取汶陽田晉侯使齊還魯也至是晉以齊從蟲<lb/>
　牢馬陵之盟俾魯歸田以堅之季文子所謂七年之<lb/>
　中一予一奪宜諸侯之有貳心也<lb/>
晉欒書帥師侵蔡<lb/>
　左傳遂侵楚報六年嬰齊伐鄭也<lb/>
　髙氏曰晉得齊之後冀盡得諸侯也蔡則畏楚終不<lb/>
　與晉自翟泉以來不與中國盟㑹者四十有八年文<lb/>
<pb n="42a"/>
　十五年郤缺入蔡至是欒書復加兵<lb/>
公孫嬰齊如莒<lb/>
　左傳逆也魯因馬陵之盟始復與莒通左氏言逆婦<lb/>
　趙伯循以經正其妄矣<lb/>
宋公使華元來聘<lb/>
　左傳聘共姬也<lb/>
夏宋公使公孫夀來納幣<lb/>
　録伯姬故盡其辭也華元行聘禮或因共姬故為好<lb/>
<pb n="42b"/>
　如此非即聘共姬也傳釋華元來聘曰聘共姬也釋<lb/>
　公孫夀來納幣曰禮也杜氏因謂昏聘不應使卿納<lb/>
　幣應使卿皆循傳為説而非經意<lb/>
晉殺其大夫趙同趙括<lb/>
　趙同趙括好勇而輕邲之役與欒書之救鄭二人皆<lb/>
　不度其可而鋭于戰非欒書有主則晉又敗矣趙嬰<lb/>
　滛亂罪所當討不請于君而擅放之專而無上惡得<lb/>
　無罪然晉侯聽姬氏之譖一朝而尸二大夫以趙衰<lb/>
<pb n="43a"/>
　之勲不復念而奪其田禄則失政刑矣故稱國以殺<lb/>
　之<lb/>
　王樵氏云據左氏則趙氏之禍繇莊姬據史記則趙<lb/>
　氏之禍繇屠岸賈其説牴牾不可强合然嘗深考之<lb/>
　則屠岸賈殺趙朔自一事也趙荘姬譖殺同括又一<lb/>
　事也觀鄭人追討歸生弑君之罪斵其棺而滅其族<lb/>
　則屠岸賈之事豈可謂無崔杼弑君慶封黨之而滅<lb/>
　崔慶之族者盧蒲嫳及荘公之嬖人盧蒲癸王何也<lb/>
<pb n="43b"/>
　屠岸賈亦繇是也但史記謂同括嬰同見殺于下宫<lb/>
　之難則傳聞之誤耳至於趙武畜於公宫則左氏史<lb/>
　記又無不脗合夫晉殺同括因荘姬之言同括雖死<lb/>
　趙盾之室自在使無他外患莊姬何至無依乃將武<lb/>
　畜于公宫乎景公何不念莊姬趙武之尚存忍即以<lb/>
　其田與祁奚乎盖朔死於下宫之難盾之系幾絶而<lb/>
　盾之異母弟同括嬰專趙氏之政趙嬰通于莊姬同<lb/>
　括因而逐之雖曰以罪然中心未必不由于争權故<lb/>
<pb n="44a"/>
　内則莊姬怨之外則欒郤疾之因得以合而行其譖<lb/>
　焉趙武之匿始則虞屠岸賈之害終使武而尚存必<lb/>
　亦非原屏所利也故從姬氏畜於公宫及原屏既死<lb/>
　韓厥始言於公而立之此事之實也<lb/>
秋七月天子使召伯來賜公命<lb/>
　臨江劉氏曰或言賜命或言錫命錫命者爵也有加<lb/>
　而賜所謂賜者也古者制三公一命卷若有加則賜<lb/>
　也不過九命次國之君不過七命小國五命故賜者<lb/>
<pb n="44b"/>
　謂有加也以義觀之錫命者其世世相襲賜命者服<lb/>
　過其爵所以章有徳也成公未有大功明德而服過<lb/>
　其爵譏僭賞也<lb/>
　春秋三書錫命獨此年左氏經作賜命蓋錫賜皆上<lb/>
　予下之名義無以異故韻書賜字或作錫或曰錫之<lb/>
　爵命世世相襲則謂之錫服過其爵有加而賜則謂<lb/>
　之賜今考内史過賜晉惠公命則始即位而賜之者<lb/>
　也召伯廖賜齊桓公命則有功而賜之者也劉定公<lb/>
<pb n="45a"/>
　賜齊靈公命則以私恩而賜之者也王命尹氏等䇿<lb/>
　命晉文公賜之大輅戎輅則朝王獻俘而賜之者也<lb/>
　事雖不同而皆言賜也詩稱王錫申伯則始封而錫<lb/>
　之也王錫韓侯則嗣位來見而錫之也王命召虎用<lb/>
　錫爾祉圭瓚秬鬯則有功而錫之也事各異而亦皆<lb/>
　言錫也繇是知賜錫義同不必穿鑿立説抑或左氏<lb/>
　字誤耳<lb/>
　賜公榖作錫<lb/>
<pb n="45b"/>
冬十月癸卯杞叔姬卒<lb/>
晉侯使士燮來聘<lb/>
　左傳言伐郯也以其事吳故<lb/>
叔孫僑如㑹晉士燮齊人邾人伐郯<lb/>
衛人來媵<lb/>
　公羊傳媵何以書録伯姬也榖梁傳以伯姬之不得<lb/>
　其所故盡其事也<lb/>
　趙子常曰今按媵常事史不書書衛晉者為下齊人<lb/>
<pb n="46a"/>
　異姓來媵過九女之制也與書正月烝為五月再烝<lb/>
　見黷例同<lb/>
　禮天子一娶十二女王后行三國媵之諸侯一娶九<lb/>
　女夫人行二國媵之左傳同姓媵異姓則否<lb/>
己卯○簡王四年<lb/>
九年○晉景十八齊頃十七卒衛定七蔡景十鄭成三<lb/>
　曹宣十三陳成十七杞桓五十五宋共七秦桓二十<lb/>
　三楚共九吳夀夢四<lb/>
<pb n="46b"/>
春王正月杞伯來逆叔姬之喪以歸<lb/>
　宋襄公母出歸于衛襄公即位其母思之義不可徃<lb/>
　賦河廣之詩而聖人取之則出妻固與廟絶無復反<lb/>
　之理也杞叔姬之歸傳初不言其故然其來歸也杞<lb/>
　伯先來朝而言其故其卒也杞伯因魯之請而逆其<lb/>
　喪推其情事與他人之大歸者不同明矣疑叔姬無<lb/>
　子心不自安而願歸故杞伯來魯言其故魯人許之<lb/>
　而後歸之迨其卒也魯人請而復逆之魯人許之者<lb/>
<pb n="47a"/>
　以順叔姬之情後復請之者以明不絶之義故左氏<lb/>
　曰杞叔姬卒為杞也逆叔姬為我也雖魯杞不知出<lb/>
　母廟絶之義然禮以義起以情生春秋姑録之以識<lb/>
　其順變之法如此耳<lb/>
　灌甫曰經書郯伯姬杞叔姬來歸左氏俱曰出也按<lb/>
　二姬書有詳畧必有當絶者何也杞叔姬書卒書逆<lb/>
　其喪歸郯伯姬不書卒不書喪歸然二姬之事雖不<lb/>
　可考而杞則詳而禮郯則不言所終當絶不當絶者<lb/>
<pb n="47b"/>
　亦可知矣左氏俱出之説或不足據<lb/>
公㑹晉侯齊侯宋公衛侯鄭伯曹伯莒子杞伯同盟于<lb/>
蒲<lb/>
　左傳為歸汶陽之田故諸侯貳于晉晉人懼㑹于蒲<lb/>
　以尋馬陵之盟是行也將始㑹吳吳人不至<lb/>
　趙子常曰自馬陵以來諸侯未有貳也則其曰同盟<lb/>
　何晉懼失諸侯也諸侯之從于晉者類非誠服也晉<lb/>
　人亦知自反矣乎馬陵未幾而受孫林父之奔以隙<lb/>
<pb n="48a"/>
　衛反汶陽之田以携魯志不得于楚而侵蔡威不足<lb/>
　以及吳而伐郯以是道宗諸侯雖日同盟無益也景<lb/>
　三同盟蟲牢以得鄭也而宋辭馬陵以得宋盟左氏<lb/>
　謂尋蟲牢是也以為服莒細已甚矣於是鄭魯皆有<lb/>
　叛意執鄭伐鄭止公盟公徒為是紛紛無益也卒至<lb/>
　㑹瑣澤而與楚成㑹鍾離而借吳援晉文襄覇主之<lb/>
　餘勢於是盡矣<lb/>
　蒲衛地<lb/>
<pb n="48b"/>
公至自㑹<lb/>
二月伯姬歸于宋<lb/>
　伯姬之歸杜氏曰宋不使卿逆非禮非也趙氏曰不<lb/>
　言逆者親迎也亦非也國君來我未有不書者言歸<lb/>
　則不必言逆故二氏之説皆非也<lb/>
　左傳楚人以重賂求鄭鄭伯㑹楚公子成于鄧<lb/>
夏季孫行父如宋致女<lb/>
　何休氏曰古者婦人三月而後廟見成婦父母使大<lb/>
<pb n="49a"/>
　夫操禮而致之必三月者取一時足以别貞信也貞<lb/>
　信著然後婦禮成故婦人未廟見而死則歸𦵏女氏<lb/>
　之黨<lb/>
晉人來媵<lb/>
　胡傳伯姬賢行著於家故致女使卿特厚其嫁遣之<lb/>
　禮賢名聞於逺故諸國争媵信其無妬忌之行程氏<lb/>
　以為一女子之賢尚聞於諸侯况君子哉或曰魯女<lb/>
　雖賢豈能聞於逺乎曰古者庶女與非敵者則求為<lb/>
<pb n="49b"/>
　媵固為之擇賢小君則諸侯之賢女自當聞矣<lb/>
　何氏曰朝廷侈於妬上婦人侈於妬下伯姬以至賢<lb/>
　為三國所争媵<lb/>
　媵淺事也一國三媵書詞重疉何氏以為婦人侈於<lb/>
　妬下伯姬至賢三國争媵熊過氏又謂魯以陽田故<lb/>
　於宋無所忌晉衛亦以孫林父奔晉媵魯盖三國合<lb/>
　矣若然則後齊人來媵亦何不可言合乎夫常事不<lb/>
　書失常則書媵女從嫡同效于歸若未任荅君子則<lb/>
<pb n="50a"/>
　待年一國故詩曰諸娣從之祁祁如雲今伯姬二月<lb/>
　巳歸矣而晉人來媵則以次年五月不及時矣又異<lb/>
　姓不媵而齊人來媵書此以誌變也且以伯姬盡其<lb/>
　辭也<lb/>
秋七月丙子齊侯無野卒<lb/>
晉人執鄭伯<lb/>
晉欒書帥師伐鄭<lb/>
　左傳秋鄭伯如晉晉人執諸銅鞮欒書伐鄭鄭人使<lb/>
<pb n="50b"/>
　伯蠲行成晉人殺之楚子重侵陳以救鄭<lb/>
　王樵氏曰中國失道夷狄抗衡自文宣以來晉楚争<lb/>
　鄭鄭從楚則晉師至從晉則楚師至邲之戰鄭之從<lb/>
　楚者十年自成五年蟲牢馬陵之㑹楚方備吳未暇<lb/>
　争鄭鄭在晉者亦五年矣今年蒲之㑹楚以重賂求<lb/>
　鄭鄭復㑹楚于鄧夫惟利是從而不要諸義鄭信有<lb/>
　罪矣然旋即悔過而躬朝於晉即當原其不獲已之<lb/>
　情待之以禮可也有以禮來朝而反蒙執辱者哉况<lb/>
<pb n="51a"/>
　伐其國又殺其行人耶明年又使衛侵鄭又㑹諸侯<lb/>
　伐鄭間楚之不争而肆暴無已故鄭即甘心于楚比<lb/>
　楚以撓中國者凡二十年諸侯之役無寜嵗鰓鰓然<lb/>
　以失鄭為憂尚誰咎哉故稱人而執與執其君而伐<lb/>
　其國皆直書而義自見矣殺伯蠲不書既執其君舉<lb/>
　重也<lb/>
冬十有一月𦵏齊頃公<lb/>
楚公子嬰齊帥師伐莒庚申莒潰<lb/>
<pb n="51b"/>
楚人入鄆<lb/>
　鄆者今沂水縣莒魯所争東鄆也本魯地而莒據有<lb/>
　之莒潰因入之耳不書遂楚用偏師入之行間非嬰<lb/>
　齊也楚非與莒有惡蓋報晉之伐鄭也季氏曰楚自<lb/>
　入春秋以來兵未有至於沂上者今特遣貴卿越淮<lb/>
　泗泝沂以伐莒且是時晉方執鄭伯以伐鄭乃不之<lb/>
　救長驅東向以攻所不急此其䇿果安出乎蓋為備<lb/>
　吳之計也吳自七年伐郯而尋入州來江淮間與楚<lb/>
<pb n="52a"/>
　之國已皆震驚楚人懼吳連合郯兵以出淮泗則自<lb/>
　汝以東非楚有矣此所以逺出郯北以争諸侯蓋郯<lb/>
　之所畏者莫如莒莒潰入鄆則足以制郯而吳人不<lb/>
　敢挟鄭南下矣此楚人伐莒之計也<lb/>
秦人白狄伐晉<lb/>
　左氏諸侯貳故也<lb/>
　秦自敗殽以來與晉争兵者凡十二見矣秦人連白<lb/>
　狄以伐晉十三年大㑹諸侯以伐秦焉赤狄既滅白<lb/>
<pb n="52b"/>
　狄知其見紿故同秦人伐晉也晉伐鄭方急楚兵且<lb/>
　東潰莒入鄆牽制魯師使不敢助晉而又西約秦率<lb/>
　白狄來戰欲使晉自救不暇又安能伐鄭乎勢逺節<lb/>
　長其為楚謀則善矣<lb/>
　白狄今延安府所屬其地也<lb/>
鄭人圍許<lb/>
　左傳示晉不急也是則公孫申謀之曰我出師以圍<lb/>
　許為將改立君者而紓晉使晉必歸君<lb/>
<pb n="53a"/>
城中城<lb/>
　中城杜氏以為魯邑在東海廪丘縣西南或曰魯之<lb/>
　内城定六年城中城榖梁云三家張也以是觀之非<lb/>
　廪丘矣楚人伐莒入鄆鄆逼於魯城中城蓋懲莒而<lb/>
　備楚歟<lb/>
　楊瞿崃氏曰春秋城築必書恤民力順時令蓋重之<lb/>
　矣然亦僖成以前政在公家其時徵發勞役據事直<lb/>
　書皆可嚴筆削以昭鑒戒襄昭定哀無政矣三軍之<lb/>
<pb n="53b"/>
　作而旋舍也稅畆之變而田賦也尚有城築出於公<lb/>
　而可書乎哉蓋四公所書者薾然無生色矣是故隠<lb/>
　之城中丘城郎也而書夏觀夏之一字可以知其非<lb/>
　時莊之築郿新延廐築郎築秦城小榖也而書于無<lb/>
　禾麥告糴之間觀于告糴無禾麥可以知其非力僖<lb/>
　之年新作南門成之年城中城也而書以新作城中<lb/>
　城觀于中城新作可以知其非務春秋書城築示鑒<lb/>
　戒盡於是矣其後而城費城防城成郛讀經到此蓋<lb/>
<pb n="54a"/>
　不能無黯然咨嗟也而鑒戒之意不存焉雖然虎<lb/>
　牢之城成周之城此皆獲麟絶筆間事也古今來夷<lb/>
　夏君臣之防雖極式微之世亦必留一脈於如綫者<lb/>
　則於二役乎見之是故城築必書亦所以徵文獻也<lb/>
　<lb/>
　<lb/>
　<lb/>
　<lb/>
<pb n="54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋辯義卷十八<lb/>
</p>
<p>
</p>
  </div>
</body>
</text>
</TEI>
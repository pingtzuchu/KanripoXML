<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷十五</head>
    <p>
<pb n="1a"/>
欽定四庫全書<lb/>
　春秋辯義卷十五　　　明　卓爾康　撰<lb/>
文公三<lb/>
丁未○頃王五年<lb/>
十有三年○晉靈七齊昭十九衛成二十一蔡莊三十<lb/>
　二鄭穆十四曹文四陳共十八卒杞桓二十三宋昭<lb/>
　六秦康七楚穆十二卒<lb/>
春王正月<lb/>
<pb n="1b"/>
夏五月壬午陳侯朔卒<lb/>
邾子蘧蒢卒<lb/>
　左傳遂遷于繹<lb/>
自正月不雨至于秋七月<lb/>
大室屋壊<lb/>
　榖梁傳大室屋壊有壊道也譏不修也大室猶世室<lb/>
　也周公曰大廟伯禽曰大室羣公曰宫禮宗廟之事<lb/>
　君親割夫人親舂敬之至也為社稷之主而先君之<lb/>
<pb n="2a"/>
　廟壊極稱之志不敬也<lb/>
　髙抑崇曰世室者人君之所常有事者也公每月朝<lb/>
　之有司以時黝堊之豈有将壊而不知者則其不知<lb/>
　省也久矣<lb/>
　大公作世<lb/>
冬公如晉<lb/>
衛侯㑹公于沓<lb/>
　髙氏曰沓之㑹公已出魯而衛侯因公之将如晉而<lb/>
<pb n="2b"/>
　来㑹棐之㑹鄭伯因公還未至于魯而就㑹之故皆<lb/>
　曰㑹公初衛鄭舍晉而從楚豈得已哉强弱之勢不<lb/>
　敵滅亡之徵可待姑為一時之計爾而晉未之察季<lb/>
　文子相魯侯為之請成以紓兩國之患春秋善和難<lb/>
　故詳志之且見公一出而二國附如此惜乎其自怠<lb/>
　也<lb/>
　㑹下公無公字<lb/>
狄侵衛<lb/>
<pb n="3a"/>
十有二月己丑公及晉侯盟<lb/>
公還自晉<lb/>
　還上公榖無公字<lb/>
鄭伯㑹公于棐<lb/>
　請平于晉也王樵氏曰此因承匡之㑹郤缺来謀諸<lb/>
　侯之從楚者故公親如晉而二國因之以求成也下<lb/>
　泉小國困于大國之陵暴而思周之詩也曰芃芃黍<lb/>
　苗陰雨膏之四國有王郇伯勞之傷今之不然也觀<lb/>
<pb n="3b"/>
　衛鄭二國之情亦可見矣觀衛鄭二國之汲汲于晉<lb/>
　則陳蔡諸國之不得已于楚又可見矣惟無明王賢<lb/>
　伯以收之耳晉之不在諸侯也久矣救鄭而不及宋<lb/>
　伐而不救使三國折而從楚誰之咎也乃始以謀貳<lb/>
　為辭求諸人厚而在我無可恃之實徒勤諸侯盟亦<lb/>
　何益矣故特書公如晉衛侯鄭伯㑹公以明諸侯之<lb/>
　情志晉政之偷也<lb/>
　自晉襄沒而諸侯不復合矣楚人覘中國無伯乃伐<lb/>
<pb n="4a"/>
　麋圍巢其勢漸逼衛鄭是時二國欲從伯主無繇公<lb/>
　將如晉故衛侯㑹于沓公還鄭伯㑹于棐蓋以魯為<lb/>
　望國從違之計決焉于是明年有新城之盟終文公<lb/>
　之世楚不復内侵兩㑹之力也<lb/>
　棐鄭地即棐林在新城東北宛陵東南<lb/>
　棐公作斐<lb/>
戊申○頃王六年崩子班嗣位是為匡王春秋皆不書<lb/>
　崩𦵏<lb/>
<pb n="4b"/>
十有四年○晉靈八齊昭二十卒衛成二十二蔡莊三<lb/>
　十三鄭穆十五曹文五陳靈公平國元年杞桓二十<lb/>
　四宋昭七秦康八楚莊王旅元年<lb/>
春王正月<lb/>
公至自晉<lb/>
邾人伐我南鄙叔彭生帥師伐邾<lb/>
　左傳邾文公之卒也公使吊焉不敬邾人来討伐我<lb/>
　南鄙故惠伯伐邾<lb/>
<pb n="5a"/>
　熊氏曰即叔仲彭生脱仲字趙企明曰邾俟魯隙修<lb/>
　須句之怨也<lb/>
夏五月乙亥齊侯潘卒<lb/>
　左傳叔姬妃齊昭公生舍叔姬無寵舎無威公子商<lb/>
　人驟施于國而多聚士盡其家貸于公有司以繼之<lb/>
　夏五月昭公卒舍即位<lb/>
　齊孝公名昭謚潘亦曰昭非禮也<lb/>
六月公㑹宋公陳侯衛侯鄭伯許男曹伯晉趙盾癸酉<lb/>
<pb n="5b"/>
同盟于新城<lb/>
　左傳從于楚者服且謀邾也<lb/>
　向也扈之盟不序諸侯此其復序何趙子嘗曰諸夏<lb/>
　之志也晉侯救江無功救鄭無功與秦亟戰而楚浸<lb/>
　彊交聘乎中國得蔡次厥貉矣而晉遂不競于是公<lb/>
　朝晉衛侯来㑹公還自晉鄭伯来㑹諸夏之懼甚矣<lb/>
　汲汲于晉而為此盟如之何勿序也以諸夏之汲汲<lb/>
　于晉也而徒以趙盾主是盟書曰同盟自幽以来未<lb/>
<pb n="6a"/>
　之有也此趙氏之説也然而扈之不序非散之略之<lb/>
　之説也<lb/>
　新城鄭地宋有新城在梁國榖熟縣西姜廷善曰新<lb/>
　城在今開封府寧陵縣西楚人之必爭也杜氏以為<lb/>
　宋地非矣<lb/>
秋七月有星孛入于北斗<lb/>
公至自㑹<lb/>
晉人納捷菑于邾弗克納<lb/>
<pb n="6b"/>
　左傳趙盾以諸侯之師八百乗納捷菑于邾邾人辭<lb/>
　曰齊出貜且長宣子曰辭順而弗從不祥乃還公羊<lb/>
　傳郤缺曰非吾力不能納也義實不爾克也引師而<lb/>
　去之榖梁傳未伐而曰弗克何也弗克其義也胡傳<lb/>
　易之同人九四曰乗其墉弗克攻吉象曰乗其墉義<lb/>
　弗克也其吉則困而反則也其趙盾之謂矣<lb/>
　四傳皆得㫖趙盾蓋有悔于令狐之役矣獨公羊以<lb/>
　稱人為貶則非宣公以後侵伐多書卿名文公以前<lb/>
<pb n="7a"/>
　皆稱人不應此獨以人為貶也<lb/>
　捷公作接<lb/>
九月甲申公孫敖卒于齊<lb/>
　敖委命奔莒所當廢也已而奔齊主齊而請復公于<lb/>
　是乎許之則其卒也是亦大夫而已<lb/>
　髙氏曰特書其卒以著典刑之壊且為齊人歸喪起<lb/>
　也此等事春秋不書亦可書之其以惠叔之孝獻子<lb/>
　之賢而特崇奬之歟班氏為安世而恕張湯情理自<lb/>
<pb n="7b"/>
　不可已可謂善學春秋者矣<lb/>
齊公子商人弑其君舎<lb/>
　灌甫曰傳者謂齊舍立未踰年而稱君重商人之罪<lb/>
　也按春秋已即位稱君未即位稱子如宣十年四月<lb/>
　齊侯元卒冬書齊侯使國佐来聘則是頃公已即位<lb/>
　矣成四年三月鄭伯堅卒冬書鄭伯伐許則是悼公<lb/>
　已即位矣春秋凡書未踰年君者皆類此不謂因重<lb/>
　商人之罪而稱君也<lb/>
<pb n="8a"/>
宋子哀来奔<lb/>
　左傳髙哀為蕭封人以為卿不義宋公而出遂来奔<lb/>
　書曰宋子哀来奔貴之也<lb/>
　熊過氏曰公榖皆曰子失之失也者謂衍文也黎淳<lb/>
　以為宋公之子若子同子糾則父危無去理孫明復<lb/>
　以為子姓哀名諸國之臣其時皆未有用國姓為氏<lb/>
　若婦人者子帛誤文子突則字也即子哀可褒褒者<lb/>
　在事何用字以顯之哀仕危邦自無去理然辭尊冨<lb/>
<pb n="8b"/>
　居貧賤守封人而去卿姑取節焉亦可矣必欲其為<lb/>
　陳文子晏嬰樂豫豈所以責封人哉<lb/>
　鄧元錫氏曰卿大夫之奔辱矣而貴子哀貴其不食<lb/>
　汚君之食而違禍者速也卿大夫之見執辱矣而善<lb/>
　叔孫舍善其不以貨藩身而衛國者忠也卿大夫之<lb/>
　見殺又辱矣而賢孔父仇牧荀息賢其不以死生易<lb/>
　志而成信者節也共姬之貞録及于来媵曹公子之<lb/>
　節録逮于嗣人此春秋之義也<lb/>
<pb n="9a"/>
　宋人將弑昭公蕩意諸髙子哀皆忠于昭公而見忌<lb/>
　于公子鮑之黨是以来奔故一書其官一書其字而<lb/>
　不名以别他臣之見逐于君者<lb/>
　郝仲輿曰宋昭公無道髙哀来奔往年蕩意諸亦来<lb/>
　奔不稱名書司城國難之辭也詩云正大夫離居不<lb/>
　誠意諸也未幾求復遂及于禍子哀来奔不復禍亦<lb/>
　不及故書名以信之聖言如化工隨物惡在名之賤<lb/>
　而爵之貴者也儒者辭窮則稱變體吾末如之何矣<lb/>
<pb n="9b"/>
冬單伯如齊<lb/>
齊人執單伯<lb/>
齊人執子叔姬<lb/>
　左傳襄仲使告于王請以王寵求昭姬于齊曰殺其<lb/>
　子焉用其母請受而罪之冬單伯如齊請子叔姬齊<lb/>
　人執之又執子叔姬<lb/>
　王樵氏曰兩書齊正不欲以姬繫于單伯也不言及<lb/>
　者不可及也别而言之若二事焉所以重齊人之罪<lb/>
<pb n="10a"/>
　也明年書單伯至自齊又書齊人来歸子叔姬則知<lb/>
　言淫乎叔姬者誣矣齊人誣而執之又無辭可竟而<lb/>
　歸之公羊榖梁乃從而實之何其乖謬也商人弑其<lb/>
　君執其君之母我以好請又執我使臣則其不書商<lb/>
　人而以為齊人執之何也商人驟施于國而多聚士<lb/>
　是以克弑蓋從之者多矣商人弑舍而讓元元曰爾<lb/>
　求之久矣爾為之曲沃桓叔將以傾晉而民為之隠<lb/>
　曰我聞有命不敢以告人蓋欲其成矣亂臣賊子欲<lb/>
<pb n="10b"/>
　行其志必先施小惠以収衆情然後民翕然歸之前<lb/>
　之商人後之田氏其轍一也親弑其君而莫討執乎<lb/>
　君母而莫救則齊人同乎惡矣舉齊人則商人之罪<lb/>
　在其中舉商人則黨乎亂賊者揜其姦矣<lb/>
　此事左氏為是以王寵求昭姬單伯為周命大夫無<lb/>
　疑也啖氏則以本國人無執例而疑之不知此變事<lb/>
　不言執則必言拘言囚言縶等字様又不可也陸淳<lb/>
　為魯女嫁齊齊不受而執之何所考據至吳幼清撰<lb/>
<pb n="11a"/>
　出舍急欲婚居喪取文公女舍已被弑姬無所從一<lb/>
　段説話出来夫理可以心㫁事難以妄求舍左氏明<lb/>
　載之文而從諸家白撰之説則惑之甚矣<lb/>
　公羊云執者曷為或稱行人或不稱行人稱行人而<lb/>
　執者以其事執也不稱行人而執者以已執也王樵<lb/>
　氏曰按稱行人而執者如楚人執鄭行人良霄晉人<lb/>
　使告服于晉故也晉人執衛行人石買責其伐曹也<lb/>
　此並為使事而見執故稱行人公羊所謂以已執也<lb/>
<pb n="11b"/>
　公羊此傳止可通于此二例若單伯子叔姬之事則<lb/>
　其事異而經書亦異不可以前説槩也緣上既云單<lb/>
　伯如齊則下不須復云行人左氏自以單伯為周大<lb/>
　夫則又不得云我行人矣况下有叔姬則又不可云<lb/>
　齊人執我行人單伯及子叔姬矣<lb/>
己酉○匡王元年<lb/>
十有五年○晉靈九齊懿公商人元年衛成二十三蔡<lb/>
　莊三十四卒鄭穆十六曹文六陳靈二杞桓二十五<lb/>
<pb n="12a"/>
　宋昭八秦康九楚莊二<lb/>
春季孫行父如晉<lb/>
　左傳為單伯與子叔姬故也<lb/>
三月宋司馬華孫来盟<lb/>
　趙氏曰宋人殺其大夫司馬而使華耦代之且来盟<lb/>
　然後弑其君則知身為世卿外結援鄰國内假手于<lb/>
　襄夫人以成鮑之簒者華氏之族也華元司寇華御<lb/>
　事之子而代公子成為右師蓋鮑與夫人所位置者<lb/>
<pb n="12b"/>
　而昭公豈能用之如華元者固知晉大夫可以貨取<lb/>
　而盟主為不足忌於是使華耦来盟于魯既晉衛陳<lb/>
　鄭伐宋討弑君者而魯不與晉人受賂立文公而還<lb/>
　華元卒相宋公皆華氏之始謀也夫子于此蓋深致<lb/>
　意焉宋襄夫人淫惡是縱戴氏助虐圯族昭公處置<lb/>
　不善公子鮑不義得衆宋國岌岌幾亡于是有子哀<lb/>
　見幾者以来奔華孫曉事者以圖難華孫之来立言<lb/>
　措意未必不以鎮撫億寧望魯觀後晉衛陳鄭伐宋<lb/>
<pb n="13a"/>
　討弑取賂而魯獨不與則来盟之效矣華耦與戴氏<lb/>
　同惡不可知然此来盟斷無結黨弑君之事書法與<lb/>
　高子來盟同其詞似若無惡焉者耳其稱華孫宋立<lb/>
　華氏使秉宋政應得稱氏與魯季孫仲孫同也稱司<lb/>
　馬宋承二代得自命官也不稱使必非承夫人羣族<lb/>
　意㫖者也左氏曰貴之是也豈華孫為秉國世臣有<lb/>
　置君定國之慮者乎<lb/>
夏曹伯来朝<lb/>
<pb n="13b"/>
　左傳諸侯五年再相朝以修王命古之制也<lb/>
齊人歸公孫敖之喪<lb/>
　公羊傳脇物而歸之筍將而来也<lb/>
　胡傳公孫敖慶父之後行又醜矣出奔他國其卒與<lb/>
　喪歸皆書于策者許翰以為文伯惠叔二子之哀誠<lb/>
　無已也故魯人從其請國史記其事仲尼因而不革<lb/>
　者以敖著教也易曰有子考无咎周公命蔡仲曰爾<lb/>
　尚蓋前人之愆<lb/>
<pb n="14a"/>
　孔氏曰治邑大夫例呼為人孔子父為鄹邑大夫謂<lb/>
　之鄹人知此卞人是卞邑大夫<lb/>
　姚舜牧氏曰春秋明大義以教天下此論魯事豈因<lb/>
　其二子之哀即寛敖之罪以著教耶是時商人行逆<lb/>
　于國蔑視我魯單伯承王命請昭姬則執之公孫敖<lb/>
　負大惡死于齊故歸之魯不得已從其歸然後釋單<lb/>
　伯釋子叔姬次第歸于魯春秋去年冬書單伯如齊<lb/>
　齊人執單伯齊人執子叔姬今年夏書齊人歸公孫<lb/>
<pb n="14b"/>
　敖之喪六月書單伯至自齊秋書齊人侵我西鄙十<lb/>
　二月書齊人来歸子叔姬其罪案昭然著于簡册恨<lb/>
　諸儒不比事以觀獨于此條從許翰之見謂文伯惠<lb/>
　叔二子之哀誠無已也獨不按前後諸齊人字面耶<lb/>
　齊人者人商人也五齊人總同一書法<lb/>
　左氏載二子之請非誣但不識夫子春秋記魯齊之<lb/>
　正意耳公羊傳脇我而歸之一語極勘得好<lb/>
六月辛丑朔日有食之鼔用牲于社<lb/>
<pb n="15a"/>
單伯至自齊<lb/>
　左傳齊人許單伯請而赦之使来致命書曰單伯至<lb/>
　自齊貴之也<lb/>
晉郤缺帥師伐蔡戊申入蔡<lb/>
　左傳新城之盟蔡人不與晉郤缺以上軍下軍伐蔡<lb/>
　入蔡城下之盟而還<lb/>
　自伐書陽處父入書郤缺侵書趙穿繇是凡役書大<lb/>
　夫<lb/>
<pb n="15b"/>
秋齊人侵我西鄙<lb/>
　春遣行父訴子叔姬之事于晉故齊怒而侵我<lb/>
季孫行父如晉<lb/>
　左傳齊人侵我西鄙季文子告于晉<lb/>
　趙氏曰行父以齊難故如晉者再而晉侯受賄不克<lb/>
　伐齊公于是遂舍晉而屈于齊矣<lb/>
冬十有一月諸侯盟于扈<lb/>
　左傳冬十一月晉侯宋公衛侯蔡侯陳侯鄭伯許男<lb/>
<pb n="16a"/>
　曹伯盟于扈尋新城之盟且謀伐齊也齊人賂晉侯<lb/>
　故不克而還于是有齊難是以公不㑹書曰諸侯盟<lb/>
　于扈無能為故也<lb/>
　季氏曰是盟左氏載晉侯蔡侯于列非也夫靈公幼<lb/>
　沖未嘗逺出若有晉侯在焉則諸侯有主而當列序<lb/>
　矣今諸侯不序則晉人不至莫適為主無伯之辭也<lb/>
　陳傅良氏曰國君不序散辭也諸侯無統紀矣此説<lb/>
　得之諸侯者新城之諸侯也而魯晉不預焉蓋季孫<lb/>
<pb n="16b"/>
　行父求晉謀齊因約諸侯聴命于扈而趙盾視如尋<lb/>
　常恬不為意故晉人不出行父竟歸而諸侯待晉不<lb/>
　至則自相要結以尋新城之盟而退耳故曰諸侯之<lb/>
　序無伯之辭也<lb/>
　凡諸侯㑹公不與不書此盟扈不序公不與也尋新<lb/>
　城之盟不再叙也無能為故也不然蓋有公不與而<lb/>
　書㑹者多矣蓋有尋盟而屢列諸侯之名者亦多矣<lb/>
　惟其無能為也于是以公之不與而又同此新城之<lb/>
<pb n="17a"/>
　諸侯也故畧之而不序第不可以是㫁曰晉靈公之<lb/>
　㑹盟不序而已彼新城之序者又何以焉<lb/>
十有二月齊人来歸子叔姬<lb/>
　左傳王故也<lb/>
　熊過氏曰杞叔姬来歸繫之國見絶于夫也此書来<lb/>
　歸子叔姬齊人絶之也黨惡之辭也<lb/>
齊侯侵我西鄙遂伐曹入其郛<lb/>
　左傳齊侯侵我西鄙謂諸侯不能也遂伐曹入其郛<lb/>
<pb n="17b"/>
　討其来朝也<lb/>
　姜廷善曰晉以魯之訴盟扈將以討齊而不果齊歸<lb/>
　子叔姬而又侵我怒我之再訴于是有扈之役也扈<lb/>
　之役曹伯與焉國小而近故乗侵我之勢以伐曹名<lb/>
　曰討其来朝于我實以懲其從晉也<lb/>
　姚舜牧氏曰商人弑君自立且執君之母執王之使<lb/>
　其罪惡特深春秋于上五條皆人之正其罪也此與<lb/>
　上侵西鄙事同乃竟侯之何也此非與之也諸侯㑹<lb/>
<pb n="18a"/>
　于扈何為者乃受賂而寂寂哉商人至是始成其為<lb/>
　侯無復忌憚矣故侯商人罪晉與諸侯受賂而不知<lb/>
　討罪之義也然行師以爵行例也<lb/>
庚戌○匡王二年<lb/>
十有六年○晉靈十齊懿二衛成二十四蔡文公申元<lb/>
　年鄭穆十七曹文七陳靈三杞桓二十六宋昭九弑<lb/>
　秦康十楚莊三<lb/>
春季孫行父㑹齊侯于陽榖齊侯弗及盟<lb/>
<pb n="18b"/>
　左傳及齊平公有疾使季文子㑹齊侯于陽榖請盟<lb/>
　齊侯不肯曰請俟君間<lb/>
　弗者遷辭齊非能責行父之抗也又非憾行父如晉<lb/>
　圖已也直責賂耳于是乎襄仲納賂春秋書此病文<lb/>
　公羞行父也<lb/>
夏五月公四不視朔<lb/>
　左傳疾也<lb/>
六月戊辰公子遂及齊侯盟于郪丘<lb/>
<pb n="19a"/>
　左傳公使襄仲納賂于齊侯故盟于郪丘<lb/>
　郪丘公作犀丘榖作師丘公羊疏作菑丘<lb/>
秋八月辛未夫人姜氏薨<lb/>
　聲姜杜氏曰僖公夫人文公母也如此則四年夫人<lb/>
　風氏薨灌甫以為文公妾母非矣嫡夫人在風氏安<lb/>
　得稱夫人也<lb/>
毁泉臺<lb/>
　未成為郎臺既成為泉臺郎臺毁之可也勿毁可也<lb/>
<pb n="19b"/>
　泉臺勿毁可也若左氏有蛇之數作史者漫文耳無<lb/>
　闗輕重榖梁之喪不貳事貳緩喪也此義最正蓋三<lb/>
　年之喪期不使從政且然豈以國君居喪反作不急<lb/>
　其云緩喪緩慢之緩非寛緩之緩也不然魯為大國<lb/>
　詎因小小力役便致不成喪乎<lb/>
楚人秦人巴人滅庸<lb/>
　秦自是與楚合矣王樵氏曰秦為晉隔不通東諸侯<lb/>
　楚北向而窺中國則晉當其胸齊格其脇秦嘗窺鄭<lb/>
<pb n="20a"/>
　即為晉所挫人咎襄公啓怨不知亦事機也秦東窺<lb/>
　不遂又南通楚鬱其鋭以厚其力故至于戰國而秦<lb/>
　不可制晉分為三又適所以資秦也秦攻韓魏猶春<lb/>
　秋楚之于鄭也晉楚爭鄭而六國不知爭韓魏故秦<lb/>
　遂并天下楚乍起即張未嘗鬱其鋭至七國時楚為<lb/>
　秦弱七國之秦乃春秋之楚也熊過氏曰趙企明謂<lb/>
　楚莊圖伯其為謀深矣成王穆王将求諸侯則直與<lb/>
　中國爭鋒伐鄭伐蔡伐陳以鬭于夷夏之境今莊王<lb/>
<pb n="20b"/>
　之興乃西連巴秦繞出周晉之後西南既合而北趨<lb/>
　晉則中國諸侯在其掌握矣<lb/>
　楚莊有志中國而中國之伯統適中絶而莫振故春<lb/>
　秋謹而志之今書楚人巴人秦人滅庸曰是索中國<lb/>
　之西南而疆之也非志庸巴已也宣公八年書楚人<lb/>
　滅舒蓼曰是索中國之東南而疆之也非志滑汭已<lb/>
　也<lb/>
　巴今巴縣北合州南庸今鄖陽府竹山縣古上庸也<lb/>
<pb n="21a"/>
冬十有一月宋人弑其君杵臼<lb/>
　左傳夫人将使公田孟諸而殺之公知之以寶行蕩<lb/>
　意諸曰盍適諸侯公曰不能其大夫至于君祖母以<lb/>
　及國人諸侯誰納我冬十一月甲寅宋昭公田孟諸<lb/>
　未至夫人王姬使帥甸攻而殺之蕩意諸死之<lb/>
　季本氏曰昭公即位本無大惡特以欲去羣公子以<lb/>
　攬政權耳羣族因而作亂遂殺逐其大夫則權在强<lb/>
　家制其舉動而昭公拱手不得有為不至于弑不止<lb/>
<pb n="21b"/>
　矣故稱人以弑衆亂之辭也左氏以為昭公不禮于<lb/>
　襄夫人而襄夫人使帥甸殺之則文奸諉罪之辭也<lb/>
　若謂公子鮑所弑則當書曰公子鮑弑其君而亦不<lb/>
　得云宋人矣蓋公子鮑者弑君者之所立也而弑逆<lb/>
　之罪則當歸于亂族之大夫而華氏其尤乎<lb/>
辛亥○匡王三年<lb/>
十有七年○晉靈十一齊懿三衛成二十五蔡文二鄭<lb/>
　穆十八曹文八陳靈四杞桓二十七宋文公鮑元年<lb/>
<pb n="22a"/>
　秦康十一楚莊四<lb/>
春晉人衛人陳人鄭人伐宋<lb/>
　左傳晉荀林父衛孔達陳公孫寧鄭石楚伐宋討曰<lb/>
　何故弑君猶立文公而還卿不書失其所也<lb/>
　林父稱人杜氏得之杜氏曰昭公雖以無道見弑而<lb/>
　文公猶宜以弑君受討故林父伐米以失所稱人晉<lb/>
　侯平宋以無功不序明君雖不君臣不可不臣所以<lb/>
　督大教失所者猶言不得其平也啖佐以為不命之<lb/>
<pb n="22b"/>
　卿例書人非貶者誤矣<lb/>
　杜氏曰自閔僖以下終春秋陳侯常在衛上今在衛<lb/>
　下傳不言陳公孫寧後至則寧位非上卿故也<lb/>
夏四月癸亥𦵏我小君聲姜<lb/>
　左傳有齊難是以緩<lb/>
　公羊傳聖姜者何文公之母也<lb/>
　聲公作聖<lb/>
齊侯伐我西鄙<lb/>
<pb n="23a"/>
六月癸未公及齊侯盟于榖<lb/>
諸侯㑹于扈<lb/>
　左傳晉侯蒐于黃父遂復合諸侯于扈平宋也公不<lb/>
　與㑹齊難故也書曰諸侯無功也<lb/>
　宋鮑弑君不能討立之而還于是晉靈復合諸侯平<lb/>
　宋而定其位何以為伯主哉以鄭伯貳于楚不見鄭<lb/>
　人辭曰命之罔極亦知亡矣將悉索敝賦以待于鯈<lb/>
　鄭人亦知晉靈之不足與也晉鞏朔乃行成于鄭趙<lb/>
<pb n="23b"/>
　穿公壻池為質焉伯主于諸侯有質者乎明年鄭遂<lb/>
　與楚伐宋中國不能于討賊而使夷狄假途以信大<lb/>
　義扈之㑹為之也<lb/>
　不序諸侯略之也晉衛陳鄭伐宋之四國也晉荀林<lb/>
　父衛孔達陳公孫寧鄭石楚皆卿大夫也而曰諸侯<lb/>
　事統于君故稱諸侯也聲罪而往受賂而還各将歸<lb/>
　國至扈而再㑹齊魯方有侵盟之事故不序<lb/>
　郝仲輿曰定宋鮑也往年諸侯討齊盟于扈納賂退<lb/>
<pb n="24a"/>
　今年諸侯討宋㑹于扈立賊還事同書同削晉伯稱<lb/>
　諸侯畧之傷無主也<lb/>
秋公至自榖<lb/>
　髙忠憲曰言至自榖則不㑹扈可知也<lb/>
冬公子遂如齊<lb/>
壬子○匡王四年<lb/>
十有八年○晉靈十二齊懿四弑衛成二十六蔡文三<lb/>
　鄭穆十九曹文九陳靈五杞桓二十八宋文二秦康<lb/>
<pb n="24b"/>
　十二卒楚莊五<lb/>
春王二月丁丑公薨于臺下<lb/>
　黃楚望曰説春秋當求事情事情不得而能説春秋<lb/>
　者未之聞也如文公十八年二月丁丑公薨于臺下<lb/>
　秋公子遂叔孫得臣如齊兩卿如齊雖桓公伯諸侯<lb/>
　之時魯亦未嘗如此原其事情雖賀惠公立謝齊㑹<lb/>
　𦵏然亦自為立宣公之地自二卿如齊至明年六月<lb/>
　齊人取濟西田凡十三事而八事皆為齊于是子卒<lb/>
<pb n="25a"/>
　夫人姜氏歸于齊公即位皆遂為之也一嵗之間書<lb/>
　卿聘齊者六此果何為哉如此推尋則知是公子遂<lb/>
　殺適立庶急欲求齊以定公位故冒喪娶齊女棄濟<lb/>
　西田此所謂事情此所謂以經證傳亦復以傳證經<lb/>
　也<lb/>
　黄正憲氏曰按三家之强雖自僖公皆繇文公之委<lb/>
　懦也盟㑹不躬月朔不視怠忽荒政太阿倒持魯之<lb/>
　終于不振誰之咎哉夫前書毁泉臺此書公薨于臺<lb/>
<pb n="25b"/>
　下儻即其地耶信如左氏之説則蛇之妖乃不係于<lb/>
　聲姜而係于文公者矣或曰隕而斃蓋變之出于卒<lb/>
　然者也<lb/>
秦伯罃卒<lb/>
夏五月戊戌齊人弑其君商人<lb/>
　邴歜閻職實弑齊君書法宜曰盜今書曰齊人何也<lb/>
　懿公雖驟施得位而齊人固勿與也公子元終不以<lb/>
　為公曰夫己氏則當時國人之情可知歜職夫固知<lb/>
<pb n="26a"/>
　國人多不義其君而後動于惡者也左氏載二人既<lb/>
　弑懿公納諸竹中歸舍爵而行惟齊惡懿公而不討<lb/>
　賊故二人得從容而去無所畏忌則是國人殺之也<lb/>
　著國人之弑以罪君也<lb/>
　汪氏曰歜職以僕御之賤既斃商人舍爵而行略不<lb/>
　畏忌如肆行于無人之境則齊人固惡商人而欲其<lb/>
　斃也春秋以弑君係之齊人宜矣然商人前書弑舍<lb/>
　今既不從州吁無知之例以討賊書又不從楚比之<lb/>
<pb n="26b"/>
　例以盜殺書蓋罪齊人既以為君而又殺之也朱子<lb/>
　綱目於隋煬前書太子廣弑帝後書宇文化及弑其<lb/>
　君廣蓋取法春秋書商人之例耳此李存孝之叛其<lb/>
　養父而歸朝廷君子不予以徙義而豫讓之不肯委<lb/>
　質為臣而報讐者所以見稱于史䇿也<lb/>
六月癸酉𦵏我君文公<lb/>
秋公子遂叔孫得臣如齊<lb/>
　左傳恵公立故且拜𦵏也文公二妃敬嬴嬖而私事<lb/>
<pb n="27a"/>
　襄仲宣公長而屬諸襄仲襄仲欲立之叔仲惠伯不<lb/>
　可仲見于齊侯而請之齊侯新立而欲親魯許之<lb/>
　魯以二事如齊故並使其實仲遂殺適立庶挟得臣<lb/>
　以同往也熊過氏曰胡康侯曰使舉上客将稱元帥<lb/>
　此春秋立文之常體也其有變文介副欲以起問者<lb/>
　見情事也子赤夫人之子今卒于弑不著其實是為<lb/>
　國諱惡無以傳信于将来而春秋之大義隠矣故上<lb/>
　書大夫並使下書夫人歸于齊中曰子卒則見禍亂<lb/>
<pb n="27b"/>
　邪謀發于奉使之日而公子遂弑立其君之罪著矣<lb/>
　二卿並使自此始<lb/>
　汪氏曰莊十二年傳謂惠伯死非君命故不得以死<lb/>
　節書竊疑仲遂殺惠伯而埋之史官畏遂威權不敢<lb/>
　書曰公子遂殺叔仲彭生夫子作春秋當哀公之時<lb/>
　而宣公乃時君祖考故亦仍舊史為國諱惡而不敢<lb/>
　增也苟曰必死君命而後為死節則人臣扞君於患<lb/>
　難之際待召而往亦已晚矣或謂惠伯不發仲遂之<lb/>
<pb n="28a"/>
　謀令君及禍故不書卒夫以季文子孟獻子之賢皆<lb/>
　黨遂逆謀反得書卒而獨責備于惠伯聖筆之討罪<lb/>
　抑不如是之偏也何休以惠伯先見殺與荀息異然<lb/>
　孔父先見殺而得書則亦非矣<lb/>
冬十月子卒<lb/>
　左傳冬十月仲殺惡及視而立宣公書曰子卒諱之<lb/>
　也仲以君命召惠伯其宰公冉務人止之曰入必死<lb/>
　叔仲曰死君命可也公冉務人曰若君命可死非君<lb/>
<pb n="28b"/>
　命何聽弗聽乃入殺而埋之馬矢之中<lb/>
　王樵氏曰按子般子赤皆未踰年之君皆書曰卒言<lb/>
　嗣先君未成君也先君未𦵏則名之子般是也既葬<lb/>
　則不名子赤是也子般子赤皆以不地見其弑與隠<lb/>
　公閔公同君薨不地故也無成君未成君之異也公<lb/>
　榖起不日之義胡氏因謂既𦵏而不名不名而遇弑<lb/>
　者不日以見其弑踰年而稱君稱君而遇弑者不地<lb/>
　以見其弑此恐不然夫稱子與名不名所以施于君<lb/>
<pb n="29a"/>
　見人子嗣親之禮也君薨不地以見其弑雖未成君<lb/>
　亦同所以施于臣見大惡一也若謂成君弑不地子<lb/>
　赤未踰年故不日以别之則子般何以日乎<lb/>
　王氏又曰叔仲惠伯叔牙之孫叔彭生也襄仲邪謀<lb/>
　行父得臣皆帖耳順命獨惠伯嘗爭之可謂無媿于<lb/>
　大臣之義矣不克則死之大節皎然無可議者獨經<lb/>
　不書為可疑或謂不發襄仲之謀令君及禍故不書<lb/>
　者謬也是時君薨子幼逆臣當國叔仲言一出口即<lb/>
<pb n="29b"/>
　殺之奚自而發其謀乎莊十二年胡傳謂惠伯死非<lb/>
　君命故不得以死節書此亦責之過矣叔仲弗聴公<lb/>
　冉務人而入非叔仲之愚也非君命而不入猶不免<lb/>
　也若君命而弗聴則吾拒命矣君見弑而死之正也<lb/>
　安得以為死于亂賊之詐命而苛議之乎董卓召皇<lb/>
　甫嵩嵩在外故可以不入乃往見執而亡漢叔仲非<lb/>
　是比也或謂夫子作春秋時宣公乃時君之祖考故<lb/>
　亦仍舊史為國諱惡不敢書此尤以小人之腹而妄<lb/>
<pb n="30a"/>
　度聖人者若然則公孫于陽州何以不避三桓之怨<lb/>
　而直書乎<lb/>
　范氏曰按左氏襄仲殺惡及視而立宣公書曰子卒<lb/>
　諱之也則所謂子者惡是已公羊以為子赤誤<lb/>
　姚舜牧氏曰子般子赤之被弑一也何以一名一不<lb/>
　名莊公夫人無子般孟任出也不名無以見其立赤<lb/>
　夫人之子文公之適也名分素定而安用名為<lb/>
　子夏本月下有壬午二字子字下疑闕赤字<lb/>
<pb n="30b"/>
夫人姜氏歸于齊<lb/>
　左傳大歸也將行哭而過市曰天乎仲為不道殺適<lb/>
　立庶市人皆哭魯人謂之哀姜<lb/>
季孫行父如齊<lb/>
莒弑其君庶其<lb/>
　左傳莒紀公生太子僕又生季佗愛季佗而黜僕且<lb/>
　多行無禮于國僕因國人以弑紀公以其寶玉来奔<lb/>
　紀公多行無禮僕既因衆以弑便應得國如何来奔<lb/>
<pb n="31a"/>
　國人既惡庶其何復立其所愛若僕實弑春秋何為<lb/>
　没而不書吳幼清疑之遂有趙匡氏改字之説曰傳<lb/>
　文僕因國人以弑紀公如改以字作之字則經文了<lb/>
　然僕非行弑而諸疑可解矣不知如此文法穉甚非<lb/>
　古人語也以已二字古人通用其文以也其義已也<lb/>
　已字作解而義既可通字不必改矣因有二義此義<lb/>
　甚淺蓋因緣之因非因附之因也僕見國人弑君恐<lb/>
　已得禍竊寶以奔苟為利而已<lb/>
<pb n="31b"/>
　王樵氏曰按左氏季文子纍纍數百言皆譏切宣公<lb/>
　而把持襄仲者特借莒僕以發耳且公欲與之邑曰<lb/>
　今日必授行父則使司寇出諸境曰今日必達略無<lb/>
　委曲何也襄仲得行父之同以成事宣公賴二人之<lb/>
　力以定位且為之兩如齊請婚以自固納賂以請㑹<lb/>
　者又行父也行父之于宣公襄仲其交深矣納莒僕<lb/>
　乃宣公之意四鄰方欲生釁而又有此事襄仲諸大<lb/>
　臣所共不願故行父敢激直如此正權臣操縱之術<lb/>
<pb n="32a"/>
　也襄仲雖專政然其人必粗暴而無深謀行父以術<lb/>
　持之及其死也以殺適立庶追討東門氏而逐之行<lb/>
　父之奸可見矣<lb/>
<pb n="33a"/>
文公列國本末<lb/>
文公立而天王恩禮倍隆元年之叔服㑹葬毛伯錫命<lb/>
五年之榮叔含賵召伯㑹𦵏蓋繇僖公宣力王朝禮貢<lb/>
不乏而天王故以是報之文公不知隕越而襄王之崩<lb/>
無一介之使致令毛伯求金倒置甚矣頃王初立藉魯<lb/>
甚深乃使蘇子盟于女栗天下一人共球往焉何必盟<lb/>
也齊懿無禮既蔑我魯執我叔姬并周大夫單伯亦執<lb/>
之為人臣子者固如是乎<lb/>
<pb n="33b"/>
二年晉以公不朝來討公如晉使陽處父盟公以耻之<lb/>
三年公如晉公及晉侯盟晉人改禮于公矣七年扈之<lb/>
盟公後至晉人來討于是八年公子遂與趙盾盟于衡<lb/>
雍九年從晉救鄭十三年公如晉以尋衡雍之盟十四<lb/>
年公與晉同盟于新城四年逆婦姜于齊子叔姬妃齊<lb/>
昭公生舍叔姬無寵舍無威十四年公子商人弑舍魯<lb/>
以王寵求昭姬于齊曰殺其子焉用其母齊人執單伯<lb/>
執子叔姬季孫行父如晉以謀乃許歸之秋冬齊人兩<lb/>
<pb n="34a"/>
侵我西鄙且惡曹伯朝魯伐曹入其郛無禮甚矣十六<lb/>
年公以有疾使季文子㑹齊侯于陽榖辭公不盟要公<lb/>
納賂始與公有郪丘之盟葢公本庸懦而又病甚四不<lb/>
視朔直受齊之侵陵已耳十七年齊又伐魯西鄙公及<lb/>
齊侯盟于榖葢力疾而往也十八年而公卒齊商人旋<lb/>
亦被弑强暴果何益哉襄仲殺惡及視而立宣公夫人<lb/>
歸于齊行哭于市季孫行父如齊自此更事齊不敢怠<lb/>
矣其于楚也九年使椒來聘于秦也九年秦人來歸僖<lb/>
<pb n="34b"/>
公成風之襚十二年秦伯使術來聘七年魯間晉難而<lb/>
伐邾取須句遂城郚十四年正月邾人伐魯叔彭生伐<lb/>
邾公從晉盟于新城從于楚者服且謀邾也徐為魯患<lb/>
舊矣桓文伯令以來稍知歛戢今將侵魯故伐莒以嘗<lb/>
之七年冬公孫敖如莒涖盟平莒也鄆在莒魯之間二<lb/>
國所共爭鄆在莒西諸在莒東二地近費季孫食邑在<lb/>
焉公孫敖于八年奔莒季孫患其以莒間我也故十二<lb/>
年帥師城諸及鄆而莒魯之爭鄆始此矣<lb/>
<pb n="35a"/>
襄公初立先朝王而討衛明年與秦戰彭衙明年㑹垂<lb/>
隴傳曰討衛然伐衛嗣是不書而冬伐秦以彭衙之役<lb/>
者正垂隴之大夫也楚商臣弑其君晉不知討而以服<lb/>
楚為沈罪三年晉㑹諸侯之師伐之細矣秦伯伐晉封<lb/>
殽尸而還秋楚人圍江晉陽處父伐楚以救江明年江<lb/>
竟為楚所滅五年楚人滅六六年而晉襄公卒公子雍<lb/>
在秦晉迎立之以穆嬴之啼改立靈公遂與秦戰于令<lb/>
狐先蔑奔秦八月盟于扈晉侯立故也楚自城濮之役<lb/>
<pb n="35b"/>
不得志于中國兵不加鄭者十五年矣靈公不君趙盾<lb/>
不能為國而徒使公室相殘大夫見殺九年殺先克殺<lb/>
先都陽處父士縠箕鄭父范山言于楚子曰晉君少不<lb/>
在諸侯北方可圖也于是九年楚人伐鄭而晉㑹魯宋<lb/>
衛許救之遷延猶豫不及楚師而還使楚得氣去十年<lb/>
楚人遂有厥貉之次是年秦伐晉取少梁晉伐秦取北<lb/>
徵晉謀諸侯之從于楚者于是十一年有承匡之㑹十<lb/>
二年與秦有河曲之戰自晉襄没而諸侯不復合矣楚<lb/>
<pb n="36a"/>
人覘中國無伯前之五年滅六九年使椒來聘結魯十<lb/>
一年伐麋十二年圍巢其勢漸逼衛鄭是時二國欲從<lb/>
伯主無由十三年魯公將如晉故衛侯㑹于㳫公還鄭<lb/>
伯㑹于棐葢以魯為望國從違之計决焉于是明年有<lb/>
新城之盟終文公之世楚不復内侵兩㑹之力也十四<lb/>
年邾子蘧蒢卒晉欲立其出㨗菑趙盾以諸侯之師納<lb/>
之弗克而還新城之盟蔡人不與十五年晉郤缺入蔡<lb/>
是冬盟于扈以尋新城且以商人弑君謀伐齊也齊人<lb/>
<pb n="36b"/>
賂晉不克而還十六年宋弑其君晉侯蒐于黄父復合<lb/>
諸侯于扈取賂而還二扈之盟如此豈盡靈公之咎趙<lb/>
盾亦不能辭其罪矣明年鄭遂與楚伐宋中國不能討<lb/>
賊而使荆楚假途以信大義扈之㑹為之也十六年楚<lb/>
人秦人巴人滅庸庸為中國西南境楚為秦滅庸西南<lb/>
半壁不足慮矣<lb/>
晉文公之季年諸侯朝晉衛成公獨不朝又使孔達侵<lb/>
鄭伐綿訾及匡晉襄公既祥使告于諸侯元年伐衛圍<lb/>
<pb n="37a"/>
戚取之衛不服罪而孔達敢伐伯主其明年晉㑹諸侯<lb/>
于垂隴將伐衛陳侯為之請成執孔達以説于晉而衛<lb/>
遂得免于伐孔達遭執之後甯俞代之為政至次年春<lb/>
衛從晉伐沈四年春晉遂歸孔達以為衛之良也其夏<lb/>
衛侯如晉拜至秋而來聘魯焉事大睦隣以安社稷或<lb/>
者皆出甯俞之謀也八年晉使解揚歸匡之田于衛且<lb/>
復致公壻池之封晉衛睦矣<lb/>
二年秦與晉戰彭衙為報殽也用孟明増修國政自此<lb/>
<pb n="37b"/>
二年冬晉伐秦取汪及彭衙三年秦伯伐晉濟河焚舟<lb/>
取王官及郊晉人不出封殽尸而還遂覇西戎葢穆公<lb/>
自是不復東征矣四年晉侯伐秦圍邧新城以報王官<lb/>
之役五年秦人入鄀季氏曰秦自僖末年入滑將以窺<lb/>
東諸侯至是入鄀又以窺楚也聖人書此盖有經世之<lb/>
慮矣六年送公子雍于晉晉人立靈公而拒雍與晉有<lb/>
令狐之戰十年晉伐秦取少梁秦伐晉取北徵十二年<lb/>
秦為令狐之役冬秦伯伐晉取覊馬趙盾從師于河曲<lb/>
<pb n="38a"/>
秦師遯自殽至此凡六交兵秦晉亟戰而楚是以伯是<lb/>
年秦使術來聘以好魯楚窺中國固欲聨秦為援也十<lb/>
六年秦與楚人巴人滅庸楚索西南而疆之秦且與楚<lb/>
合矣<lb/>
七年宋成公卒昭公將去羣公子穆襄之族率國人以<lb/>
攻公殺公孫固公孫鄭于公宫六卿和公室樂豫舍司<lb/>
馬以讓公子卬書曰宋殺其大夫不稱名衆也且非其<lb/>
罪也襄夫人襄王之姊也昭公不禮焉八年夫人因戴<lb/>
<pb n="38b"/>
氏之族以殺襄公之孫孔叔公孫鍾離及大司馬公子<lb/>
卬皆昭公之黨也書曰宋殺其大夫司馬宋司城來奔<lb/>
公子鮑驟施而禮于國人襄夫人欲通之不可而助之<lb/>
施十六年國人奉公子鮑以因夫人使公田孟諸而殺<lb/>
之明年春晉衛陳鄭伐宋六月諸侯㑹于扈取賂立文<lb/>
公而還<lb/>
戎患在文公世八年書公子遂㑹雒戎盟于暴此春秋<lb/>
治戎之嚆矢雒戎必居于雒水在王畿者戎逼處此魯<lb/>
<pb n="39a"/>
不能繼僖之業而以望塵納好為事亦可憐也自僖公<lb/>
末年晉文卒之前年有敗狄于箕一事為攘狄嚆矢此<lb/>
後狄氛轉盛文公四年狄侵齊七年狄侵魯九年狄侵<lb/>
齊十年狄侵宋十一年狄侵齊狄之强梁幾盡天下而<lb/>
有叔孫得臣敗狄于鹹之㨗榖梁侈其佚宕左氏詳其<lb/>
始末叔孫至以名其子功亦大矣夫子識此葢以攘狄<lb/>
之功與魯也自十三年書狄侵衛一條而後為赤狄白<lb/>
狄狄勢分矣<lb/>
<pb n="39b"/>
六年季孫行父如陳娶焉<lb/>
十一年曹伯來朝十五年曹伯來朝十六年齊侵魯西<lb/>
鄙遂伐曹討其來朝也<lb/>
十二年郕伯來朝杞伯來朝滕子來朝<lb/>
五年秦入鄀將以窺楚也<lb/>
十八年莒弑其君庻其<lb/>
　<lb/>
　春秋辯義卷十五<lb/>
</p>
<p>
</p>
  </div>
</body>
</text>
</TEI>
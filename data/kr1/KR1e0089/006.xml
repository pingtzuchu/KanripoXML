<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷六</head>
    <p>
<pb n="1a"/>
欽定四庫全書<lb/>
　春秋辯義卷六　　　　明　卓爾康　撰<lb/>
莊公二<lb/>
丁酉○荘王十三年<lb/>
十年○齊桓二晉緡二十一衛惠十六蔡哀十一鄭厲<lb/>
　十七子儀十曹荘十八陳宣九杞靖二十宋閔八秦<lb/>
　武十四楚文六<lb/>
春王正月公敗齊師于長勺<lb/>
<pb n="1b"/>
　經不書齊伐魯公既敗齊又為魯地則齊之伐魯不<lb/>
　言可知也<lb/>
　黄楚望曰胡子言齊師伐魯經不書伐責魯也詐戰<lb/>
　曰敗兵刃相接以詐謀取勝故書魯為主以責之澤<lb/>
　謂桓公死于齊荘公不能復讐及讐惡貫盈而死于<lb/>
　弑國内無主而僖公之子糾逃難于魯魯納之又不<lb/>
　能集事乾時之敗狼狽而歸鮑叔帥師来脇殺子糾<lb/>
　譎取管仲當是時魯幾于不能國矣公若不敗齊師<lb/>
<pb n="2a"/>
　于長勺敗宋師于乗丘又敗宋師于鄑亦何以立國<lb/>
　君子于此當恕人之情抑彊扶弱豈得更復責魯故<lb/>
　知立論不可失之太過<lb/>
二月公侵宋<lb/>
　宋閔以荘二年嗣立未嘗通魯惟五年從齊伐衛故<lb/>
　趙子常言侵宋所以撓齊也灌甫曰魯夙與宿盟宋<lb/>
　疾宿故侵宋以釋宿圍觀郎之師公與同行二說得<lb/>
　之矣<lb/>
<pb n="2b"/>
　此書侵之始<lb/>
三月宋人遷宿<lb/>
　杜氏曰宋強遷之而取其地故文異于邢遷熊氏曰<lb/>
　此遷國之始杜氏謂無益者則北近齊境南逺于宋<lb/>
　矣髙抑崇曰宿介于宋魯之間屬于宋而親魯宋人<lb/>
　以為貳于魯而遷之是也自是宿不復見盖亦亡矣<lb/>
　宿在今宿遷<lb/>
　此書遷國之始<lb/>
<pb n="3a"/>
夏六月齊師宋師次于郎公敗宋師于乗丘<lb/>
　次者止舍之名徘徊而次觀望而次審度而次隨其<lb/>
　事而義見救以為譏戰以為善未必確論齊以長勺<lb/>
　之敗邀宋報復既入魯地未敢深進此是行兵常法<lb/>
　趙氏以為伯圖難集齊次郎楚次厥貉難之也外次<lb/>
　不書必有關天下之故而後書此等議論不知從何<lb/>
　處来亦騃矣<lb/>
　熊過氏曰乗丘今在曹縣界内古濟隂乗丘鄭漁仲<lb/>
<pb n="3b"/>
　云郎在單州魚臺縣盖宋至此魯伺其分兵将歸誘<lb/>
　而取之則乗丘宜在今曹州近單父之地師古指泰<lb/>
　山乗丘為言漁仲因合蛇丘為一皆悞<lb/>
秋九月荆敗蔡師于莘以蔡侯獻舞歸<lb/>
　楚方猾夏春秋惡之不言執者非伯討也不言獲者<lb/>
　不與楚人之獲蔡侯也熊氏以為非獲行陳故不言<lb/>
　獲拘矣蔡侯何以名留楚九年而死不復國也滕子<lb/>
　嬰齊戎蠻子赤皆不復國者也胡氏書名為其服為<lb/>
<pb n="4a"/>
　臣虜故絶之固不害教實不然也以夔子無罪故不<lb/>
　名獻舞又何罪乎至蘓子繇曰凡獲諸侯不言獲而<lb/>
　言以歸尊之也又何說焉<lb/>
　王樵氏曰此年荆敗蔡師與十四年荆入蔡自是以<lb/>
　内外消長之大勢而書蔡最近楚楚圖北方蔡必首<lb/>
　受禍是時齊桓方圖伯未集而荆人之勢已如此矣<lb/>
　左氏𤨏𤨏記一息媯之事假令其有亦豈足書哉<lb/>
　趙子常曰杜氏以蔡季獻舞為一人何氏桓十七年<lb/>
<pb n="4b"/>
　公羊傳注曰蔡侯封人無子季次當立封人欲立獻<lb/>
　舞而疾害季季辟之陳封人死歸反奔喪卒無怨心<lb/>
　以為二人也然杜氏不從者史記蔡世家但言桓侯<lb/>
　卒弟哀侯獻舞立獻舞為桓侯弟則季為獻舞字以<lb/>
　予臆之季决非獻舞也<lb/>
　此書荆猾夏之始<lb/>
　荆州名楚始封以為國至成王頵改稱楚<lb/>
　莘在今裕州莘縣<lb/>
<pb n="5a"/>
　舞榖作武<lb/>
冬十月齊師滅譚譚子奔莒<lb/>
　譚子爵國今濟南歴城縣東界七十里譚城是古平<lb/>
　陵其地處齊西畧約三百里是齊所欲得也桓公再<lb/>
　不得志于魯務廣土衆民姑為攻瑕之䇿以立根本<lb/>
　此圖伯之規模也譚子不名未通也啖氏書名以著<lb/>
　其罪曲矣<lb/>
　李氏曰荘之十年其王靈伯業消長之大㑹乎齊桓<lb/>
<pb n="5b"/>
　方謀魯以圖伯于東而荆亦執蔡以爭强于南魯蔡<lb/>
　皆文昭之親而所遇若此春秋豈無意乎其不知者<lb/>
　以為伯事成而中夏盛其知者以為王道消而外裔<lb/>
　長也故執君之禍滅國之禍皆始于此年天下無王<lb/>
　齊為之天下無中國楚為之也<lb/>
　此滅國之始<lb/>
戊戌○荘王十四年<lb/>
十有一年○齊桓三晉緡二十二衛惠十七蔡哀十二<lb/>
<pb n="6a"/>
　鄭厲十八子儀十一曹荘十九陳宣十杞靖二十一<lb/>
　宋閔九秦武十五楚文七<lb/>
春王正月<lb/>
夏五月戊寅公敗宋師于鄑<lb/>
　熊過氏曰鄑本齊所遷紀邑齊宋嘗合兵次郎而宋<lb/>
　敗乗丘故今将復合而兵在鄑杜氏以鄑為魯邑非<lb/>
　也<lb/>
秋宋大水<lb/>
<pb n="6b"/>
　四國同災許人不弔君子是以知許之先亡也魯宋<lb/>
　方爭兵不廢弔恤禮也魯弔宋故書且宋災當記也<lb/>
冬王姬歸于齊<lb/>
　左氏冬齊侯来逆共姬則齊侯親迎可知何以不書<lb/>
　此時魯與齊搆恩禮自薄此年魯主王姬惟書歸齊<lb/>
　一條以識魯主之禮而已不悉書也與荘元年異矣<lb/>
　胡傳按周制王姬嫁于諸侯車服不繫其夫下王后<lb/>
　一等禮亦隆矣春秋書王姬下嫁曷為與列國之女<lb/>
<pb n="7a"/>
　同辭而不異乎曰陽倡而隂和夫先而婦從天理也<lb/>
　舜為匹夫妻帝二女而其書曰嬪于虞西周王姬嫁<lb/>
　于齊侯亦執婦道成肅雍之徳自秦而後尊君抑臣<lb/>
　至謂列侯尚公主使男事女夫屈于婦逆隂陽之位<lb/>
　故王陽條奏世務指此為失而長樂王回亦以其弊<lb/>
　至父母不敢畜其子舅姑不敢畜其婦使人倫悖於<lb/>
　上風俗壊于下又豈所以為治也其流至此然後知<lb/>
　春秋書王姬侯女同詞而不異垂訓大矣<lb/>
<pb n="7b"/>
　初學記周末以天子嫁女于諸侯使諸侯同姓者主<lb/>
　之始謂之公主秦因之漢制帝女為公主姊妹為長<lb/>
　公主諸王女為翁主<lb/>
　汪氏曰後世公主出嫁無王姬執婦道之風莫不庸<lb/>
　奴其夫雖尚主者極有才名而勢屈于崇貴吞悲茹<lb/>
　氣無所逃訴故晉人有無事取官府之說至六朝其<lb/>
　失尤甚江敦尚臨海公主讓婚表有云制勒甚於僕<lb/>
　𨽻則其敝可知矣春秋書王姬之歸與詩相表裏實<lb/>
<pb n="8a"/>
　萬世之法也<lb/>
己亥○荘王十五年崩<lb/>
　荘王崩當荘公之十二年僖王崩當荘公之十七年<lb/>
　荘僖固庸主不足令魯周不告魯亦不往崩𦵏自不<lb/>
　書頃王不書左氏明言周公閱王孫蘓爭政史記亦<lb/>
　言周頃王崩公卿爭權故不赴又不待辯矣<lb/>
十有二年○齊桓四晉緡二十三衛惠十八蔡哀十三<lb/>
　鄭厲十九子儀十二曹荘二十陳宣十一杞靖二十<lb/>
<pb n="8b"/>
　二宋閔十弑秦武十六楚文八<lb/>
春王三月<lb/>
紀叔姬歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
　紀侯已卒叔姬以宗廟在<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>歸奉其祀魯人髙其節<lb/>
　義恩禮有加是故其卒其𦵏春秋悉書使與衛之共<lb/>
　姜同垂不朽亦足榮矣惟叔姬歸<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>一事足風千古<lb/>
　故先書叔姬之歸以本之惟書叔姬故于伯姬之歸<lb/>
　卒亦詳不然魯女之嫁于諸侯多矣何獨伯姬乎詩<lb/>
<pb n="9a"/>
　曰孝子不匱永錫爾類叔姬之謂也余于是而又見<lb/>
　紀侯去國太王之養人也紀侯入齊微子之存祀也<lb/>
　叔姬歸<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>共姜之矢志也不幸亡國而危之命變之<lb/>
　正庶幾不失其道于紀一時見其盛焉<lb/>
　汪氏曰叔姬雖伯姬之娣然諸侯夫人既卒則次妃<lb/>
　攝治内事故叔姬雖媵妾當奉紀祭祀<lb/>
　三國志魏曹爽傳注夏侯文寧女名令女妻爽弟文<lb/>
　叔文叔蚤死家欲嫁之以刀截其兩耳居止常依爽<lb/>
<pb n="9b"/>
　爽誅曹氏盡死文寧以曹氏無遺類冀其意沮使人<lb/>
　風之令女以刀斷鼻或曰夫家夷滅已盡守此欲誰<lb/>
　為哉令女曰仁者不以盛衰改節義者不以存亡易<lb/>
　心曹氏全盛之時尚欲保終况今衰亡何忍棄之禽<lb/>
　獸之行吾豈為乎<lb/>
　汪氏曰或謂叔姬歸于叔非其所歸亂也夫叔姬歸<lb/>
　于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
                    <graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>乃紀五廟所在叔姬之歸以奉祭祀而非歸<lb/>
　于紀季也夏侯令女之依爽與叔姬正同豈可亦責<lb/>
<pb n="10a"/>
　之依其伯乎春秋書内女惟紀叔姬宋伯姬録本末<lb/>
　甚詳非賢而得若是乎<lb/>
夏四月<lb/>
秋八月甲午宋萬弑其君㨗及其大夫仇牧<lb/>
　仇牧死而得書與孔父同孔父義形于色仇牧不畏<lb/>
　彊禦賢之也太宰督與仇同死官位崇于牧操國重<lb/>
　于牧削而不得書身有罪也當時督之見殺告䇿必<lb/>
　先于牧削而不書夫子特筆以是知惠伯死子惡以<lb/>
<pb n="10b"/>
　無君命而不書召忽死子紏以同匹夫而不書皆此<lb/>
　志也<lb/>
　㨗公作接<lb/>
冬十月宋萬出奔陳<lb/>
　宋萬奔陳賂陳得萬而醢之受賂者固有罪非宋之<lb/>
　罪也苟得賊行誅信大義以快人心可矣其得賊之<lb/>
　法安足問焉胡氏以為不成討賊故不書討賊者非<lb/>
　也<lb/>
<pb n="11a"/>
　春秋弑君之賊而本國討得其正者莫如隠四年之<lb/>
　衛人殺州吁于濮荘九年之齊人殺無知他國討得<lb/>
　其正者莫如宣十一年之楚人殺陳夏徴舒昭四年<lb/>
　之楚子執齊慶封殺之伯國討得其正者莫如成十<lb/>
　五年之晉侯執曹伯終春秋不過此四五事而已春<lb/>
　秋自荘九年書齊人殺無知後十二年宋萬弑君止<lb/>
　書奔陳而不正其殺者以後弑君之賊俱不討無可<lb/>
　書也何也春秋弑逆踵接齊桓之伯尚不能討魯宋<lb/>
<pb n="11b"/>
　之逆取賂而還况于他國以至為臣伐君庇臣逐主<lb/>
　與春秋相始終夫子不勝悲不勝痛故自州吁無知<lb/>
　以外絶不書即里克寗喜二殺疑于討賊者亦不以<lb/>
　討賊書以為三綱絶五倫斁舉世盡臣弑君子弑父<lb/>
　者而吾從何處置筆也夷狄之有君而發憤于楚特<lb/>
　于楚人殺夏徴舒執慶封惓惓焉即徴舒為入陳之<lb/>
　事不可不書乃慶封已逃在吳楚子伐吳原非追討<lb/>
　舊惡可以不書而特書之聖人之情見乎詞矣<lb/>
<pb n="12a"/>
　姜廷善曰陳人始不以為賊而納之後又因以為利<lb/>
　而始殺之是其黨賊而失刑也故書萬出奔陳而不<lb/>
　書陳人殺萬以罪陳<lb/>
庚子○僖王元年<lb/>
十有三年○齊桓五晉緡二十四衛惠十九蔡哀十四<lb/>
　鄭厲二十子儀十三曹荘二十一陳宣十二杞靖二<lb/>
　十三卒宋桓公御說元年秦武十七楚文九○周荘<lb/>
　王十三年崩子僖王十三年立經不書崩𦵏<lb/>
<pb n="12b"/>
春齊侯宋人陳人蔡人邾人㑹于北杏<lb/>
　左傳㑹于北杏以平宋亂遂人不至榖梁傳是齊侯<lb/>
　宋公也<lb/>
　齊桓公糾合四國大有謀焉陳蔡與宋近合陳宋漸<lb/>
　可入中國矣合蔡所以間楚也蔡之終不至者為楚<lb/>
　迫也邾東方之國齊之後也魯望國鄰國是大援也<lb/>
　合邾而亦可以多助矣合魯而齊無内虞可以出而<lb/>
　縱横天下矣鄭亂先宋齊何不平鄭曰桓公方為宋<lb/>
<pb n="13a"/>
　謀未暇及也<lb/>
　四國稱人胡氏曰諸侯自相推戴為盟主是無君矣<lb/>
　稱人以誅始亂是逆知齊桓之伯而先抑之也或曰<lb/>
　桓公始平宋亂遂得諸侯言衆與之也是逆知齊桓<lb/>
　之伯而先奨之也皆非也以宋人為宋公是榖梁一<lb/>
　人語與荘五納朔同然如其稱人亦自有說盖去年<lb/>
　冬十月宋萬奔陳是時蕭叔大心纔立御說為君而<lb/>
　今年春齊桓即為此㑹也相隔僅兩月餘耳萬罪方<lb/>
<pb n="13b"/>
　討宋君未與㑹北杏之舉齊固曰吾以平宋耳御說<lb/>
　方将仰鼻息于齊何敢哆然行公禮以與齊亢乎故<lb/>
　稱人宋稱人則三國自不得不人矣况邾為附庸可<lb/>
　以人蔡侯獻舞十年為楚所執而不歸蔡未立君可<lb/>
　以人獨所難者陳耳然陳蔡同為小國人陳與宋等<lb/>
　亦無懵焉三人從二人人之宜也况陳蔡邾傳皆不<lb/>
　言其君人之宜也<lb/>
　廬陵李氏曰春秋始伯之書有三北杏獨書齊侯曹<lb/>
<pb n="14a"/>
　南獨書宋公城濮獨書晉侯是也然胡氏止于北杏<lb/>
　發予齊侯之說陳氏兼及城濮至于曹南二家皆不<lb/>
　予之盖以鹿上復人宋則非始伯之詞矣然則曹南<lb/>
　予宋亦可又曰此為齊桓伯事之始桓公自莒及齊<lb/>
　得管仲于鮑叔而任之首懲襄公田獵畢弋之戒於<lb/>
　是管仲得以盡行其術制國以為二十一鄉工商之<lb/>
　鄉六士鄉十五與國髙各帥五鄉焉作内政而寄軍<lb/>
　令興鹽筴以盡海王之利春蒐秋狩有士三萬人以<lb/>
<pb n="14b"/>
　方行天下而又以三選擇賢始于鄉長之推繼于官<lb/>
　長之選復親自資相於是民皆勉于為善相地而衰<lb/>
　征山澤各致其時於是民各安其居正封疆重聘幣<lb/>
　號召天下之遊士以犀甲贖罪擇其淫亂者而先征<lb/>
　之反棠潛于魯使為南伐之主反臺原漆里于衛使<lb/>
　為西伐之主反柴夫吠狗于燕使為北伐之主故齊<lb/>
　國之境南至陶隂西至濟北北至于河東至于紀<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
　有革車八百乗即位數年東南多亂者莱莒徐夷吳<lb/>
<pb n="15a"/>
　越一戰帥服三十餘國是雖伯者之事然規模次第<lb/>
　亦有自矣左氏于桓公事多畧故具于此内政之法<lb/>
　十五鄉出三萬人五家為軌軌有長十軌為里里有<lb/>
　司四里為連連有長十連為鄉鄉有良人五鄉一帥<lb/>
　故萬人為一軍帥帥之比之周制萬二千五百人為<lb/>
　軍者誠簡便矣故曰桓文節制之師<lb/>
　北杏齊地<lb/>
　齊侯榖作齊人<lb/>
<pb n="15b"/>
夏六月齊人滅遂<lb/>
　北杏之㑹遂人不至齊人滅而戍之齊桓立二年而<lb/>
　滅譚五年而滅遂譚之於齊也出而不禮入而不賀<lb/>
　滅之以示威遂人不與北杏無救患恤災之義則仗<lb/>
　義執言矣此齊桓成伯之始圖也<lb/>
　髙忠憲曰将卑師少稱人自此至閔二年遷陽凡齊<lb/>
　兵皆稱人見其兵貴精而不貴多也<lb/>
　遂今濟南府肥城縣南界古濟北蛇丘<lb/>
<pb n="16a"/>
秋七月<lb/>
冬公㑹齊侯盟于柯<lb/>
　左傳始及齊平也<lb/>
　李濓氏曰當時修伯非得魯則不足為重故如公羊<lb/>
　所稱曹子之事捐小利用伯術以收魯容或有之魯<lb/>
　亦知齊欲以信求諸侯故因盟以求地而公羊遂夸<lb/>
　大之爾盖魯自長勺乗丘之勝國勢稍振齊不敢以<lb/>
　譚遂之術待魯而多方以求之屈已于歸田遷延于<lb/>
<pb n="16b"/>
　姻好示威于三國耀武于戎㨗而魯自是不敢有從<lb/>
　違之心矣九合之盛亦原于此<lb/>
　蘓子繇曰公羊記曹沬手刼桓公以求汶陽之田管<lb/>
　仲許之要盟可犯而桓公不欺曹子可讐而桓公不<lb/>
　怨桓公之信由此著於天下予以為此春秋之後好<lb/>
　事者之浮說而非其實也齊魯之怨不在桓公曹沬<lb/>
　無以發其怒一也使曹沬誠以刼得盟如華元子反<lb/>
　則春秋要盟不書楚宋之盟書曰宋人及楚人平而<lb/>
<pb n="17a"/>
　不書盟今書公㑹齊侯盟于柯二也故公羊不足信<lb/>
　也魯仲連稱曹子為魯将三戰三北失地五百里及<lb/>
　桓公㑹諸侯曹子以一劔之任折桓公之心於壇坫<lb/>
　之上三戰所亡一朝而復按長勺之戰荘公始用曹<lb/>
　沬以敗齊自是魯未嘗敗安得所謂三戰三北而兵<lb/>
　刼桓公求侵地者乎故仲連亦不足信也<lb/>
　入春秋楚滅漢陽諸姬在齊桓未霸前晉滅耿霍魏<lb/>
　在桓伯後告命皆不及于魯故史不書而齊桓滅譚<lb/>
<pb n="17b"/>
　滅遂在經為滅國之始陳氏謂不書晉楚滅國蔽罪<lb/>
　于伯主其失與二傳均矣<lb/>
　柯齊邑在今東平州東阿縣魯北境<lb/>
　左傳宋人背北杏之㑹<lb/>
辛丑○僖王二年<lb/>
十有四年○齊桓六晉緡二十五衛惠二十蔡哀十五<lb/>
　鄭厲二十一子儀十四弑曹荘二十二陳宣十三杞<lb/>
　共公元年宋桓二秦武十八楚文十<lb/>
<pb n="18a"/>
春齊人陳人曹人伐宋<lb/>
　左傳諸侯伐宋齊請師于周<lb/>
　國語伐備鐘鼓聲其罪也襲侵無聲為蹔事也<lb/>
夏單伯㑹伐宋<lb/>
　左傳夏單伯㑹之取成于宋而還<lb/>
　趙氏曰單伯周大夫也齊桓公所仗以圖諸侯者宋<lb/>
　也宋閔公被弑齊桓為北杏之㑹以平宋而宋首背<lb/>
　之豈以桓非受命之伯故諸侯有未安其令者乎于<lb/>
<pb n="18b"/>
　是齊請師于天子以伐宋而單伯㑹之假王命以合<lb/>
　諸侯也陳氏傳曰春秋之初王室猶甚威重也衛之<lb/>
　定州吁也紀之求成於齊也皆欲假寵于王齊桓之<lb/>
　興亦必請王師而後專伐自伯者之令行天下諸侯<lb/>
　不復知有王矣<lb/>
　或曰是伐宋者齊侯陳侯曹伯也諸家以為将卑師<lb/>
　少且以單伯為魯臣故其說支離如此然據左傳諸<lb/>
　侯伐宋之語則以事統于君故曰諸侯不必其君親<lb/>
<pb n="19a"/>
　在乃稱諸侯也熊氏曰苟非其君親之即身在行間<lb/>
　不必目君成襄以前書法自是如此故此三國君在<lb/>
　不在未可知也<lb/>
　六月傅瑕殺鄭子及其二子而納厲公厲公入殺傅<lb/>
　瑕<lb/>
　子儀在經十四年而春秋不書弑君鄭固不告諸侯<lb/>
　亦不以子儀為君也<lb/>
秋七月荆入蔡<lb/>
<pb n="19b"/>
　北杏之㑹蔡已從齊但齊桓霸業初基威勢未盛故<lb/>
　楚恃其强復入蔡<lb/>
　李亷氏曰蔡為周室宗盟之長近于楚而嘗受楚禍<lb/>
　中國之力有不及焉故自北杏之後齊之盟㑹蔡不<lb/>
　復與矣蔡之始録于經則㑹鄧以懼楚終録于經則<lb/>
　遷州來以避楚楚之始見于經曰敗蔡終録于經曰<lb/>
　圍蔡齊晉之伯其極盛則侵蔡以伐楚其極衰則㑹<lb/>
　召陵以救蔡而不能終于栢舉之戰吳操中國之權<lb/>
<pb n="20a"/>
　又以蔡故焉原一蔡之始終而中國消長之形荆楚<lb/>
　强弱之變皆可見矣<lb/>
冬單伯㑹齊侯宋公衛侯鄭伯于鄄<lb/>
　左傳宋服故也<lb/>
　衛朔入國不通諸侯者九年鄭突自遇垂不通諸侯<lb/>
　者十一年今皆不敢不至宋服故也齊伯畧定矣<lb/>
　齊侯于是始命以伯于何見之班序上下以國大小<lb/>
　為次征伐則以主兵為先今鄄之㑹班序之禮也齊<lb/>
<pb n="20b"/>
　先于宋是以知命齊以伯也<lb/>
　趙子常曰凡王入以内辭書之二傳不知史法誤以<lb/>
　單伯為魯大夫故元年送王姬改送為逆胡氏承其<lb/>
　誤遂使桓公請命天子之意不彰吕大圭氏曰單伯<lb/>
　周之世族周有單襄公單簡公諸侯大夫無稱伯者<lb/>
　如毛伯凡伯召伯皆王朝卿盖周有單姓魯無單姓<lb/>
　經傳固可攷也<lb/>
　王臣于諸侯㑹不殊而盟殊盟于小臣不殊而大臣<lb/>
<pb n="21a"/>
　殊荘公十四年單伯㑹齊侯宋公衛侯鄭伯于鄄此<lb/>
　㑹不殊也僖八年洮之盟王人與盟此盟與小臣不<lb/>
　殊也僖九年葵丘之㑹宰周公不與盟此大臣殊也<lb/>
　齊桓尊周立法必無僭越之事此三者㑹盟王臣之<lb/>
　定例至襄公二年單子與晉宋列國盟于雞澤昭十<lb/>
　三年劉子與齊列國同盟于平丘則王大臣爭相執<lb/>
　耳矣此世道之變也<lb/>
　鄄衛地今濮州<lb/>
<pb n="21b"/>
壬寅○僖王三年<lb/>
十有五年○齊桓七晉緡二十六衛惠二十一蔡哀十<lb/>
　六鄭厲二十二曹荘二十三陳宣十四杞共二宋桓<lb/>
　三秦武十九楚文十一<lb/>
春齊侯宋公陳侯衛侯鄭伯㑹于鄄<lb/>
　左傳春復㑹焉齊始霸也其復㑹何單伯既還桓公<lb/>
　始自以方伯之禮㑹諸侯且有陳也<lb/>
夏夫人姜氏如齊<lb/>
<pb n="22a"/>
　趙子常曰以國事行也或曰求婦也鄄之㑹荘公不<lb/>
　預文姜如齊疑若為之解歟許氏張氏皆主此說<lb/>
秋宋人齊人邾人伐郳<lb/>
　左傳秋諸侯為宋伐郳<lb/>
　杜氏曰郳附庸屬宋而叛故齊桓為之伐郳熊氏曰<lb/>
　郳魯附庸之國宋從齊而魯不㑹鄄故齊助宋爭郳<lb/>
　以抑之也其後至僖公請王進郳為小邾子而仍𨽻<lb/>
　魯焉則以僖之睦也而霸者之心見矣<lb/>
<pb n="22b"/>
　杜氏曰班序上下以國大小為次征伐則以主兵為<lb/>
　先二君相敵則先齊侯成伯也非君而人自是以爵<lb/>
　為序<lb/>
　郳公作兒<lb/>
鄭人侵宋<lb/>
　左傳諸侯以宋伐郳鄭人間之而侵宋<lb/>
　胡傳侵宋之義三傳不同左氏曰有鐘鼓曰伐無鐘<lb/>
　鼓曰侵先儒或非其說以為聲罪致討曰伐無名行<lb/>
<pb n="23a"/>
　師曰侵未有以易之者也然考諸五經皆稱侵伐在<lb/>
　易謙之六五曰利用侵伐征不服也書之泰誓曰我<lb/>
　武惟揚侵于之疆詩之皇矣曰依其在京侵自阮疆<lb/>
　周官大司馬以九伐之法正邦國而曰賊害賢民則<lb/>
　伐之負固不服則侵之而以為無名行師可乎然則<lb/>
　或曰侵或曰伐聲罪致討曰伐潛師掠境曰侵聲罪<lb/>
　者鳴鐘擊鼓整衆而行兵法所謂正也潛師者銜枚<lb/>
　臥鼓出人不意兵法所謂竒也<lb/>
<pb n="23b"/>
　王樵氏曰鄭不誠服齊背二鄄之㑹而侵宋桓公若<lb/>
　能聲突簒奪之罪而廢之擇立荘公之子豈不為伯業<lb/>
　之光哉不此之顧二鄄之㑹既列諸同好及其反覆<lb/>
　三國伐之又以宋故為詞其義淺矣<lb/>
冬十月<lb/>
癸卯○僖王四年<lb/>
十有六年○齊桓八晉緡二十七滅武公稱三十八年<lb/>
　衛惠二十二蔡哀十七鄭厲二十三曹荘二十四陳<lb/>
<pb n="24a"/>
　宣十五杞共三宋桓四秦武二十楚文十二<lb/>
春王正月<lb/>
夏宋人齊人衛人伐鄭<lb/>
　左傳諸侯伐鄭宋故也<lb/>
　熊過氏曰宋主兵故先齊許翰曰中國諸侯既為之<lb/>
　服郳又為之服鄭宋盖自是與齊為一宋親而中國<lb/>
　諸侯定矣<lb/>
　此南北爭鄭之始<lb/>
<pb n="24b"/>
秋荆伐鄭<lb/>
　左傳鄭伯自櫟入緩告于楚楚伐鄭及櫟為不禮故<lb/>
　也<lb/>
　齊楚伐鄭于是始王樵氏曰齊方圖霸楚亦浸強北<lb/>
　侵不已陳蔡鄭許適當其衝而鄭尤要領之國中國<lb/>
　得鄭則可以拒楚楚得鄭則可以窺中國故鄭者伯<lb/>
　與楚之所必爭也自是鄭被兵於齊於晉者三十有<lb/>
　九於楚者二十春秋備書以識其時之盛衰焉<lb/>
<pb n="25a"/>
冬十有二月㑹齊侯宋公陳侯衛侯鄭伯許男滑伯滕<lb/>
　子同盟于幽<lb/>
　左氏鄭成也趙氏不言公諱與讐同盟也敵惠敵怨<lb/>
　不在後嗣非也如其為仇何不于柯之盟諱之也程<lb/>
　氏曰惡失信也此縁後受鄭詹生義亦非也杜氏以<lb/>
　為微者齊為大國桓又新貴柯盟在邇口血未乾七<lb/>
　國諸侯儼然在焉魯君何敢以微者往竊疑必是脫<lb/>
　文及檢公羊本條原有公字信矣齊自北杏以後諸<lb/>
<pb n="25b"/>
　侯之心猶未一也故雖屢㑹而無盟至是以鄭成之<lb/>
　故九合諸侯同心尊周而外楚然猶未敢耑主盟之<lb/>
　權故曰同盟至僖二年盟于貫齊始為盟主不復書<lb/>
　同矣<lb/>
　趙氏曰公既盟齊侯于柯而二鄄之㑹不至此同盟<lb/>
　于幽諸侯皆在而魯猶以微者行是以有公子結之<lb/>
　盟三國西鄙之伐<lb/>
　汪氏曰說者皆疑鄭詹逃来在明年不當先諱公而<lb/>
<pb n="26a"/>
　貶之夫春秋為國諱惡苟不書鄭詹之來則失事實<lb/>
　書詹來而盟幽不諱公則又彰荘公之失信故沒公<lb/>
　不書使若微者同㰱則荘公之罪不甚顯而所以譏<lb/>
　之者至矣況聖人筆削一經屬辭比事以寓賞罰必<lb/>
　詳上下文及前後事而後識其指歸安可謂不當先<lb/>
　諱公乎公子翬未弑隠公而去其族齊無知未弑襄<lb/>
　公而弟年書名紀叔姬全節守義以妾媵而特書歸<lb/>
　于紀季子賢而不書出奔皆所以詳本末而垂法戒<lb/>
<pb n="26b"/>
　非可以常例議之也朱子于綱目書魏荀攸書司空<lb/>
　梁文惠公狄仁傑漢未為魏而言魏仁傑未贈司空<lb/>
　而稱司空亦先事而致褒貶豈非取法春秋之遺意<lb/>
　乎按汪氏說亦有意然幽盟無公實是脫文<lb/>
　春秋有特盟參盟同盟特參二字見于左傳說經者<lb/>
　之支也齊桓主伯四十餘年荘十六年二十七年二<lb/>
　幽之盟書同其餘皆不言同盖同者為不同而言也<lb/>
　葵丘盛時不須言同矣晉文藉桓之餘人心未解伯<lb/>
<pb n="27a"/>
　靈不歇踐土翟泉二盟不言同齊氏曰經書同盟者<lb/>
　十有六幽幽新城清丘斷道蟲牢馬陵蒲戚柯陵虚<lb/>
　朾鷄澤戯亳城北重丘平丘其載辭若曰同救災患<lb/>
　同恤禍亂同奨王室同討不服皆天下之辭所謂公<lb/>
　言之也其不書同者若垂隴若澶淵若祝柯若溴梁<lb/>
　若臯鼬或以復仇或以平怨或專自大夫或志于黷<lb/>
　貨或宋楚主盟或兩國特相盟或侯伯不與盟皆一<lb/>
　國之辭所謂私言之也若夫天下之辭公言之而不<lb/>
<pb n="27b"/>
　書同者首止寗毋洮葵丘牡丘踐土翟泉七盟是也<lb/>
　七盟皆桓文之盛而春秋不書同又有以見天下之<lb/>
　一乎齊晉也故以十六盟視一時之不同者則同盟<lb/>
　為愈以首止葵丘踐土七盟視他年之同盟者則不<lb/>
　同為盛盖以其有不同者然後書同以别之既曰無<lb/>
　不同矣夫又何書同之有<lb/>
　杜氏曰陳國小每盟㑹皆在衛下齊桓始霸楚亦始<lb/>
　強陳侯介於二大國之間而為三恪之客故齊桓因<lb/>
<pb n="28a"/>
　而進之遂班衛上矣夫自荘十五至僖凡三十五年<lb/>
　八㑹陳在衛上者非杜氏之說也陳之在衛下者人<lb/>
　也侯在衛下者止桓十六年四月耳别有說<lb/>
　滑今河南偃師縣南二十里有古滑國與公次之滑<lb/>
　不同幽宋地公作公㑹許男下公榖有曹伯<lb/>
　此書同盟之始<lb/>
邾子克卒<lb/>
　左傳王使虢公命晉曲沃伯以一軍為諸侯郝仲輿<lb/>
<pb n="28b"/>
　曰曲沃簒晉而王命奬亂故諱不書齊桓晉文受命<lb/>
　為侯伯亦不書即此意<lb/>
甲辰○僖王五年崩<lb/>
十有七年○齊桓九晉武三十九卒衛惠二十三蔡哀<lb/>
　十八鄭厲二十四曹荘二十五陳宣十六杞共四宋<lb/>
　桓五秦徳公元年楚文十三<lb/>
春齊人執鄭詹<lb/>
　左氏鄭不朝也盖追討前日事也鄭既侵宋又不朝<lb/>
<pb n="29a"/>
　齊鄭詹自難免執第去年冬鄭方同盟幽朝與不朝<lb/>
　尚未可知豈有春時便責其不朝而執其大臣乎意<lb/>
　鄭雖同盟心未誠服詹為謀國必有二心齊故執之<lb/>
　所以討舊惡而攝邪心也此與召陵之後討陳同公<lb/>
　榖佞人之來既無足據左氏不朝之說亦為未詳<lb/>
夏齊人殱于遂<lb/>
　榖梁傳齊人滅遂使人戍之遂之因氏飲戍者酒而<lb/>
　殺之齊人殱焉<lb/>
<pb n="29b"/>
　蘓子繇曰齊人滅遂而戍之不戒遂因氏頜氏工婁<lb/>
　氏須遂氏嚮齊戍醉而殺之書齊人殱于遂自取之<lb/>
　也春秋之書敗亡其自取者三齊人殱於遂梁亡王<lb/>
　師敗績於茅戎以為其所以自處者固敗亡之道而<lb/>
　非敵之罪也<lb/>
　殱公作瀐<lb/>
秋鄭詹自齊逃來<lb/>
　鄭方朝而執詹以未形之叛於理不順齊無以解手<lb/>
<pb n="30a"/>
　故逸詹使逃此齊之為謀也或以逃罪詹受逃罪魯<lb/>
　者皆不知當時事實故<lb/>
　詹公作瞻<lb/>
冬多麋<lb/>
乙已○惠王元年<lb/>
十有八年○齊桓十晉獻公佹諸元年衛惠二十四蔡<lb/>
　哀十九鄭厲二十五曹荘二十六陳宣十七杞共五<lb/>
　宋桓六秦徳二楚文十四○周僖王十七年崩孫惠<lb/>
<pb n="30b"/>
　王十八年立<lb/>
春王正月日有食之<lb/>
夏公追戎于濟西<lb/>
　熊過氏曰濟西近魯戎在其南而鄰魯追而舉時日<lb/>
　久之辭也自是而後魯伐戎終不能為魯患公羊子<lb/>
　大其不使戎邇於我是矣<lb/>
　春秋無費辭言追戎則戎来可知左氏以為諱之非<lb/>
　也<lb/>
<pb n="31a"/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
　孔氏曰洪範傳云<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>如鼈三足生於南越南越婦人<lb/>
　多淫故其地多<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>淫女<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>亂之所生也陸璣詩疏云<lb/>
　一名射景在淮水中人在岸上景見水中投人景則<lb/>
　殺之或謂含沙射人入皮肌其瘡如疥徧身<graphic n="KR4100" url="https://raw.githubusercontent.com/kanripo/KR-Gaiji/master/images/KR4100.png" mimeType="image/png"/>
                    <graphic n="KR4100" url="https://raw.githubusercontent.com/kanripo/KR-Gaiji/master/images/KR4100.png" mimeType="image/png"/>或<lb/>
　或故為災<lb/>
冬十月<lb/>
丙午○惠王二年<lb/>
<pb n="31b"/>
十有九年○齊桓十一晉獻二衛惠二十五蔡哀二十<lb/>
　鄭厲二十六曹荘二十七陳宣十八杞共六宋桓七<lb/>
　秦宣公元年楚文十五卒<lb/>
春王正月<lb/>
夏四月<lb/>
秋公子結媵陳人之婦于鄄遂及齊侯宋公盟<lb/>
　鄄衛之東地知媵為衛女也大夫家無媵女之事知<lb/>
　陳人為陳君也魯受鄭詹之逃齊人不悅聞齊宋適<lb/>
<pb n="32a"/>
　在于鄄自當往聴即無受逃之事而伯主在前外臣<lb/>
　邂逅亦安能不執鞭弭一從伯令也公子結往盟無<lb/>
　益於魯則可有害于魯則不可况主盟在齊許則盟<lb/>
　不許則不盟結又豈敢自必哉灌甫曰遂事善且不<lb/>
　可况以大夫而盟諸侯乎是年冬三國伐我西鄙盖<lb/>
　有以致之也過矣鄭詹之逃齊桓何以伐魯逸逃者<lb/>
　其心也如不伐魯非所以為令也故不得不伐<lb/>
　王元馭曰結以媵往事至微也何縁遂與霸主為盟<lb/>
<pb n="32b"/>
　哉公羊傳云大夫出境有可以安社稷利國家者專<lb/>
　之可也啖氏亦謂結為魯設免難之䇿為齊畫講好<lb/>
　之計是以春秋善結也若然則齊宋陳何以冬即来<lb/>
　伐或又以為三國伐魯以結不奉君命而專之故若<lb/>
　然則齊桓公何不當其㑹時叱而絶之而既與之盟<lb/>
　矣旋即背盟而来伐安在其霸主哉愚以為必有所<lb/>
　謂而史失之朱子所謂春秋自有無定當處盖正指<lb/>
　此類耳<lb/>
<pb n="33a"/>
　董仲舒氏曰春秋固有常義又有應變無遂事者謂<lb/>
　平生安寧也專之可也者謂救危除患也進退在大<lb/>
　夫者率用兵也徐行不及者謂不以親害尊不以私<lb/>
　妨公也故公子結受命往媵陳人之婦於鄄遂其事<lb/>
　從齊桓盟春秋弗以為救荘公之危公子遂命使京<lb/>
　師遂生事之晉春秋非之以為是時僖公安寧無危<lb/>
　而救有危而不專救謂之不忠無危而擅生事是卑<lb/>
　君故此二臣俱生事春秋有是有非其義然也<lb/>
<pb n="33b"/>
夫人姜氏如莒<lb/>
　或謂姜氏知齊不恱魯欲結齊而恱荘不敢遽至於<lb/>
　齊而適莒以伺之莒近齊之國也<lb/>
冬齊人宋人陳人伐我西鄙<lb/>
　齊欲結魯而魯以前怨尚未决然且討受詹之罪二<lb/>
　者不得不伐伐魯者求魯也熊過氏以為結盟欲緩<lb/>
　師而公不從故卒見伐又以齊侯不能勤王而唯魯<lb/>
　之求失所先後焉誤矣<lb/>
<pb n="34a"/>
　此見伐之始<lb/>
丁未○惠王三年<lb/>
二十年○齊桓十二晉獻三衛惠二十六蔡穆侯肸元<lb/>
　年鄭厲二十七曹荘二十八陳宣十九杞共七宋桓<lb/>
　八秦宣二楚堵敖熊囏元年<lb/>
春王二月<lb/>
　左傳鄭伯和王室不克執燕仲父<lb/>
夫人姜氏如莒<lb/>
<pb n="34b"/>
　汪氏曰文姜以桓三年至自齊至是盖年六十矣淫<lb/>
　姣之行老而彌甚比嵗如莒備書不削雖國惡不容<lb/>
　諱也唐武后年且八十多選美少年為奉宸内供奉<lb/>
　醜惡無恥不可勝紀朱子綱目于武曌将殂之際屢<lb/>
　書周以張易之為奉宸令周賜張昌宗爵鄴國公其<lb/>
　亦春秋志姜氏如莒之遺㫖歟<lb/>
夏齊大災<lb/>
　齊災何以書及我也且齊晉二伯宋陳三恪春秋固<lb/>
<pb n="35a"/>
　謹書也<lb/>
　左傳夏鄭伯遂以王歸王處于櫟<lb/>
秋七月<lb/>
　左傳王及鄭伯入於鄔遂入成周取其寳器而還<lb/>
冬齊人伐戎<lb/>
　戎在徐州之域最近齊故先治之家氏曰周有子頽<lb/>
　之亂齊桓為伯主若㒺聞知鄭伯虢公胥命于弭以<lb/>
　兵討亂殺子頽王入于王城齊亦不能預也齊桓之<lb/>
<pb n="35b"/>
　失于為義也多矣此正論也然齊桓霸圖有漸整頓<lb/>
　家門先為營窟魯宋譚遂郳戎最為相近譚遂小國<lb/>
　則滅之以廣土宋魯大國則親之以連交戎未可遽<lb/>
　滅亦不當為好故伐以刼之經營布置為根本計故<lb/>
　是時鄭伯殺子頽納天王寜周室此最美大之事齊<lb/>
　桓自度其力寜讓鄭伯為之而置不一問齊桓自謀<lb/>
　立國固如此<lb/>
　戎榖作我<lb/>
<pb n="36a"/>
戊申○惠王四年<lb/>
二十有一年○齊桓十三晉獻四衛惠二十七蔡穆二<lb/>
　鄭厲二十八卒曹荘二十九陳宣二十杞共八宋桓<lb/>
　三楚堵敖二<lb/>
春王正月<lb/>
　先是虢叔謂鄭伯曰盍納王乎至是左傳記春胥命<lb/>
　于弭夏同伐王城則胥命者相結言之意也<lb/>
夏五月辛酉鄭伯突卒<lb/>
<pb n="36b"/>
　左傳夏同伐王城鄭伯将王自圉門入虢叔自北門<lb/>
　入殺王子頽及五大夫王與之武公之畧自虎牢以<lb/>
　東<lb/>
　鄭伯之卒齊侯之幸也齊桓以鄭不朝執鄭詹四年<lb/>
　未討而鄭伯方執言仗義討賊納主齊桓曾無一介<lb/>
　之使以寧天王使鄭伯不卒必将挟天子以令齊侯<lb/>
　齊侯何辭以對故曰鄭伯之卒齊桓之幸也<lb/>
秋七月戊戌夫人姜氏薨<lb/>
<pb n="37a"/>
冬十有二月𦵏鄭厲公<lb/>
　王氏曰據左氏鄭伯有納惠王之功勲在王室然不<lb/>
　免諡為厲者其始以賂而簒立中以虐而出奔周室<lb/>
　雖衰公議尚在臣子私諡不敢妄加美名古意猶可<lb/>
　攷也<lb/>
已酉○惠王五年<lb/>
二十有二年○齊桓十四晉獻五衛惠二十八蔡穆三<lb/>
　鄭文公捷元年曹荘三十陳宣二十一杞惠公元年<lb/>
<pb n="37b"/>
　宋桓十秦宣四楚堵敖三<lb/>
春王正月肆大眚<lb/>
　姜廷善曰書稱眚災肆赦眚過誤也大過誤當赦者<lb/>
　也季氏曰以荘公㓜年嗣位制于文姜羣臣不恊其<lb/>
　國人陷于大過誤者多矣至是文姜既沒于是肆赦<lb/>
　大眚焉書盖予之之辭第以為繇于齊令則未必然<lb/>
　也<lb/>
　灌甫曰惠王以子頽之亂播遷于櫟去年春虢鄭納<lb/>
<pb n="38a"/>
　王于王城以國未靖故為大眚以安反側之心耳則<lb/>
　肆大眚為周王之事矣是也所謂以内辭書者歟<lb/>
　啖氏曰肆者放也眚者過也如今之赦爾公羊云忌<lb/>
　省有何義乎謂縱釋有罪惡人幸免則所肆當云大<lb/>
　罪何云大眚乎<lb/>
　眚公作省<lb/>
癸丑𦵏我小君文姜<lb/>
　王樵氏曰周人以諱事神名終将諱之故易之以諡<lb/>
<pb n="38b"/>
　末世滋濫諡不應實爰及婦人婦人無外行於禮當<lb/>
　繫夫之諡取其夫諡冠於姓之上詩稱荘姜宣姜共<lb/>
　姜春秋宋共姬即其義也婦人法無諡也生以夫國<lb/>
　冠之韓姞秦姬是也死以夫諡冠之荘姜定姒是也<lb/>
　末世别為作諡如景王未崩妻稱穆后皆非禮也魯<lb/>
　文姜弑逆淫亂之人得罪宗廟國人之所不容今不<lb/>
　誅而死縱以子母之故不忍棄絶𦵏之足矣又别為<lb/>
　之諡曰文而不復繫以桓公可乎自是魯國從而效<lb/>
<pb n="39a"/>
　尤哀姜成風聲姜敬嬴齊姜穆姜齊歸皆别立諡不<lb/>
　復繫于夫且妾母當之不正益甚矣<lb/>
陳人殺其公子御冦<lb/>
　左氏載陳人殺其太子御冦則應書君殺世子今曰<lb/>
　陳人殺公子則國亂無政衆人擅殺而不書於其君<lb/>
　是矣若以君父討而當罪雖專殺無議也必殺之以<lb/>
　非罪而後書今御冦書人以殺與討亂同文又公子<lb/>
　完為其黨亦不書奔則是以亂討而非其罪者也杜<lb/>
<pb n="39b"/>
　云陳氏惡殺太子之名故以國討公子告非也苟殺<lb/>
　太子而赴以公子聖人安得不改正之耶考史陳宣<lb/>
　欲立嬖姬子欵國人黨邪助之是時宣公之志未形<lb/>
　國人擅殺之迹甚著故不與晉申生宋痤一例<lb/>
　熊過氏曰左氏以御冦為太子則與晉申生宋痤同<lb/>
　皆應直稱君殺世子者若他人殺之如陳公子招殺<lb/>
　陳世子偃師則不言其實公子也則如陳人殺公子<lb/>
　過亦不言其今陳人殺而曰其疑下有大夫之闕文<lb/>
<pb n="40a"/>
　也是時陳從霸令數有㑹盟御冦貴卿從事意者國<lb/>
　人不欲如蔡殺公子爕之類歟陳齊方睦而陳之貴<lb/>
　卿見殺不聞齊人之見討也其為霸國亦未盡矣<lb/>
　張氏曰不稱世子未誓于天子也未誓則稱公子重<lb/>
　王命也御冦乃君之適嗣為一國之儲貳而衆人得<lb/>
　以殺之則其所以自處必有失其道者矣故劉氏譏<lb/>
　御冦之為人子足以殺其身而春秋畧殺者之罪也<lb/>
　左傳陳公子完與顓孫奔齊顓孫自齊来奔齊使敬<lb/>
<pb n="40b"/>
　仲為工正<lb/>
　此書專殺之始<lb/>
　御公榖作禦<lb/>
夏五月<lb/>
　春秋無事以首時稱者五十九惟此書五月昭十年<lb/>
　書十二月不誤則有脫焉非孔子故存之也<lb/>
秋七月丙申及齊髙傒盟于防<lb/>
　此盟左傳無明文而公榖皆以為公是也荘公受制<lb/>
<pb n="41a"/>
　于母必使待婚齊女䘮中與大夫盟而求婚不書公<lb/>
　諱䘮時圖婚也若曰諱與大夫盟則諸侯固有盟者<lb/>
　矣按公是年三十五嵗或繼娶歟史不書歟不然未<lb/>
　有國君而愆期若此也<lb/>
冬公如齊納幣<lb/>
　納幣大夫之事也䘮中納幣尤非也<lb/>
　汪氏曰漢惠帝制于吕氏立姊魯元公主女為后雖<lb/>
　娶甥女而不顧與荘公事頗相類<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋辯義卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷十九</head>
    <p>
<pb n="1a"/>
欽定四庫全書<lb/>
　春秋辯義卷十九　　　　明　卓爾康　撰<lb/>
成公二<lb/>
庚辰○簡王五年<lb/>
十年○晉景十九卒齊靈公環元年衛定八蔡景十一<lb/>
　鄭成四曹宣十四陳成十八杞桓五十六宋共八秦<lb/>
　桓二十四楚共十吳夀夢五<lb/>
春<lb/>
<pb n="1b"/>
　左傳晉侯使糴茷如楚報太宰子商之使也<lb/>
衛侯之弟黒背帥師侵鄭<lb/>
　左傳晉命也<lb/>
夏四月五卜郊不從乃不郊<lb/>
　卜郊不從記者四惟此五卜正義曰當是三月三卜<lb/>
　四月又卜皆不吉乃止也<lb/>
五月公㑹晉侯齊侯宋公衛侯曹伯伐鄭<lb/>
　左傳鄭公子班聞叔申之謀三月子如立公子繻夏<lb/>
<pb n="2a"/>
　四月鄭人殺繻立髠頑子如奔許欒武子曰鄭人立<lb/>
　君我執一人焉何益不如伐鄭而歸其君以求成焉<lb/>
　五月鄭伯歸<lb/>
　趙子常曰於是鄭伯歸於鄭曷為不書罪不及失國<lb/>
　也執君歸不書如襄十六年莒子邾子十九年邾子<lb/>
　哀四年小邾子是也必覇主釋有罪而後書如曹伯<lb/>
　襄衛侯鄭曹伯負芻是也苟罪不及失國則固宜歸<lb/>
　者也<lb/>
<pb n="2b"/>
　晉侯非景公也然而不可不謂之景公何也晉侯疾<lb/>
　出倉卒不能出㑹然發命徵令實在景公矣州蒲不<lb/>
　過代父有事耳據傳夏四月記晉侯有疾五月晉立<lb/>
　太子州蒲以為君而㑹諸侯伐鄭其州蒲立時在辛<lb/>
　巳之前晉景公未卒至丙午乃卒耳稱孤稱子乃居<lb/>
　喪在㑹之詞今州蒲因父疾代㑹非居喪比也左傳<lb/>
　記載如不曰晉立太子州蒲以為君則将曰晉立太<lb/>
　子州蒲以為子乎有是語法乎説家不通文理而劉<lb/>
<pb n="3a"/>
　原父以為晉人生立君家鉉翁謂左氏誤以鄭事為<lb/>
　晉事皆非<lb/>
　孔氏曰漢末應劭作舊君諱云昔者周穆王名胡𦵏<lb/>
　畢公即當歸何以淹至明年暮春耶可見公之在晉<lb/>
　自别有故魯人探其情而辱之固是臣子之心然因<lb/>
　以殽亂聖人書法則不可也<lb/>
冬十月<lb/>
辛巳○簡王六年<lb/>
<pb n="3b"/>
十有一年○晉厲公州蒲元年齊靈二衛定九蔡景十<lb/>
　二鄭成五曹宣十五陳成十九杞桓五十七宋共九<lb/>
　秦桓二十五楚共十一吳夀夢六<lb/>
春王三月公至自晉<lb/>
　杜氏曰正月公在晉不書諱見止此以公在楚生義<lb/>
　似之而非也曰楚為夷乾侯在難危之也危之故書<lb/>
　以存君若晉則盟主也何害<lb/>
晉侯使郤犨來聘己丑及郤犨盟<lb/>
<pb n="4a"/>
　左傳郤犨來聘且蒞盟<lb/>
　犨公作州<lb/>
夏季孫行父如晉<lb/>
　左傳季文子如楚報聘且涖盟也厲公新立故<lb/>
秋叔孫僑如如齊<lb/>
　左氏宣伯聘于齊以修前好鞍以前之好也鞍之役<lb/>
　齊辱魯矣歸汶陽之田齊怒當少損至是魯激于晉<lb/>
　之辱而徃修好焉<lb/>
<pb n="4b"/>
冬十月<lb/>
　左傳宋華元善于令尹子重又善于欒武子聞楚人<lb/>
　既許糴茷成而使歸復命矣冬華元如楚遂如晉合<lb/>
　晉楚之成<lb/>
　秦晉為成秦伯不肯渉河史顆盟晉侯於河東晉郤<lb/>
　犨盟秦伯于河西秦伯歸而背晉成<lb/>
壬午○簡王七年<lb/>
十有二年○晉厲二齊靈三衛定十蔡景十三鄭成六<lb/>
<pb n="5a"/>
　曹宣十六陳成二十杞桓五十八宋共十秦桓二十<lb/>
　六楚共十二吳夀夢七<lb/>
春周公出奔晉<lb/>
　季氏曰周公楚與伯輿争政但所謂伯輿者不知為<lb/>
　何人而周之政權方在尹單偪周公者必不在他族<lb/>
　或結黨相排則未可知耳<lb/>
公㑹晉侯衛侯于𤨏澤<lb/>
　左傳宋華元克合晉楚之成夏五月晉士燮㑹楚公<lb/>
<pb n="5b"/>
　子罷許偃癸亥盟于宋西門之外<lb/>
　瑣澤公羊作沙澤熊過氏曰當在今大名元城近沙<lb/>
　鹿北當狄道西連衛墟晉厲初立而求諸侯不及諸<lb/>
　侯而先魯衛晉将謀敗狄以魯衛有同欲也左氏乃<lb/>
　曰宋華元克合晉楚之成盟于宋西門之外鄭伯如<lb/>
　晉聽成今以遺經究其終始既無荆楚又不及宋鄭<lb/>
　左氏何以為據哉且晉楚之盟是夷乗中夏之大幾<lb/>
　春秋未有沒其事不書者陳君舉顧謂晉楚嘗同盟<lb/>
<pb n="6a"/>
　不書至襄二十七年特書之君舉蓋左氏之佞臣矣<lb/>
　此疑因襄二十七年㑹宋而誤記于此耳范守己氏<lb/>
　曰晉楚之成春秋不書不與晉之與楚成也成矣諸<lb/>
　侯宜皆聽成也瑣澤之㑹魯衛獨在何哉蓋晉以鄭<lb/>
　之貳於楚也當執鄭伯而命魯衛迭出侵鄭則晉與<lb/>
　楚成鄭人利之魯衛不利也魯衛虞楚之病已故㑹<lb/>
　晉侯以謀其難耳不然楚成何預于魯衛而逺㑹晉<lb/>
　侯于鄭之郊哉<lb/>
<pb n="6b"/>
　灌甫曰劉氏曰瑣澤之㑹本以合晉楚之成也今楚<lb/>
　不至魯衛是㑹何耶且合晉楚者宋也宋亦不與何<lb/>
　耶按劉氏辨折左氏之誤是矣但不觧此㑹何為蓋<lb/>
　晉侯初立合魯衛於瑣澤將以伐秦也故明年使郤<lb/>
　錡來乞師前目後凡知為伐秦必矣<lb/>
　瑣澤公作沙澤<lb/>
秋晉人敗狄于交剛<lb/>
　左氏狄人間宋之盟以侵晉按宋之盟即前瑣澤所<lb/>
<pb n="7a"/>
　謂宋西門之外也止三國之大夫君不行師不從何<lb/>
　虚之乗左氏蓋因敗而生文耳<lb/>
　髙抑崇曰此狄蓋白狄也九年秦人白狄伐晉此先<lb/>
　敗狄而後伐秦是知報九年之役也<lb/>
　交剛狄地<lb/>
冬十月<lb/>
　左傳晉郤至如楚聘且蒞盟冬楚公子罷如晉聘且<lb/>
　蒞盟十二月晉侯及楚公子罷盟于赤棘<lb/>
<pb n="7b"/>
癸未○簡王八年<lb/>
十有三年○晉厲三齊靈四衛定十一蔡景十四鄭成<lb/>
　七曹宣十七卒陳成二十一杞桓五十九宋共十一<lb/>
　秦桓二十七楚共十三吳夀夢八<lb/>
春晉侯使郤錡來乞師<lb/>
　徵兵伐秦也<lb/>
　公羊傳曰乞重辭也古之人重師故以乞言之也<lb/>
　孔氏曰晉雖是侯伯恐魯不與若言召兵或容辭説<lb/>
<pb n="8a"/>
　言乞則不得不與釋例曰乞師者深求過禮之辭執<lb/>
　謙以逼成其計是觧乞為謙意<lb/>
　郝仲輿曰晉荀庚郤犨來為蒞盟也士燮來為徵兵<lb/>
　也皆書聘今郤錡來又徵兵書乞師惡晉之無厭也<lb/>
　惟天子討罪甸卒不行乃徵兵諸侯未聞諸侯相伐<lb/>
　而徵兵諸侯者也不然則寡小乞援於强大耳晉國<lb/>
　寡小乎徵書旁午不勝供億之煩千里奔命不勝䟦<lb/>
　踄之苦疲憊小國殱殺無辜孟子所謂服上刑者也<lb/>
<pb n="8b"/>
三月公如京師<lb/>
　范寗氏曰實㑹晉伐秦過京師也因其過而朝故正<lb/>
　其文使若本自徃然公羊曰不敢過天子也<lb/>
夏五月公自京師遂㑹晉侯齊侯宋公衛侯鄭伯曹伯<lb/>
邾人滕人伐秦<lb/>
　左傳公及諸侯朝王遂從劉康公成肅公㑹晉侯伐<lb/>
　秦<lb/>
　趙子常曰秦晉之交兵以復怨也而晉侯以諸侯朝<lb/>
<pb n="9a"/>
　王而後㑹伐乃若受王命以伐秦然無益於中國之<lb/>
　故而使天子受其名故但序諸侯而劉子成子不書<lb/>
　不以伐秦累王室也陳氏傳曰于是戰于麻隧秦師<lb/>
　敗績則其但書伐何畧之也自狄秦以來秦晉相加<lb/>
　兵皆畧之是故戰于麻隧秦師敗績但書伐秦戰于<lb/>
　櫟晉師敗績但書伐晉以為不足詳也<lb/>
　郝仲輿曰公如京師遂朝王不書不誠其朝也書自<lb/>
　京師遂㑹晉侯所謂悠悠行路知有晉而已周劉子<lb/>
<pb n="9b"/>
　成子從不書以王卒行也以王卒行是天子而從征<lb/>
　故諱也或曰二卿行非師行夫惟師行宜社成子受<lb/>
　脤于社非師行乎秦未嘗得罪王室與諸侯吕相數<lb/>
　秦皆晉人米鹽私忿而摟九國之師發天子圻甸之<lb/>
　卒以報睚眦斯亦張皇不軌之甚矣至使曹伯客死<lb/>
　成子輿尸麻隧戰勝經不書不齒其功也<lb/>
曹伯盧卒于師<lb/>
　左傳曹人使公子負芻殺其太子而自立也諸侯乃<lb/>
<pb n="10a"/>
　請討之晉人以其役之勞請俟他年<lb/>
　永嘉吕氏曰或疑負芻之殺太子經無明文設有之<lb/>
　春秋何以不書疑未得其實然嘗以春秋書法考之<lb/>
　則他執諸侯皆稱人其稱侯者獨此一事耳安得以<lb/>
　為非伯討乎傳之所言與經意同益足以為證矣<lb/>
　盧公榖作廬<lb/>
秋七月公至自伐秦<lb/>
　不以京師至者明非朝京師也非徒然也京師君之<lb/>
<pb n="10b"/>
　所也猶父母家也父母家不可致也<lb/>
冬𦵏曹宣公<lb/>
甲申○簡王九年<lb/>
十有四年○晉厲四齊靈五衛定十二卒蔡景十五鄭<lb/>
　成八曹成公負芻元年陳成二十二杞桓六十宋共<lb/>
　十二秦桓二十八卒楚共十四吳夀夢九<lb/>
春王正月莒子朱卒<lb/>
　莒初志卒以同盟也徐邈氏曰莒行夷禮君終無諡<lb/>
<pb n="11a"/>
　故不書𦵏抑小國魯畧之不㑹𦵏故不書也<lb/>
夏衛孫林父自晉歸于衛<lb/>
　左傳衛侯如晉晉侯强見孫林父焉不可衛侯既歸<lb/>
　使郤犨送而見之<lb/>
　林父此年歸國襄十四年逐衛獻公立公孫剽其冬<lb/>
　晉㑹於戚而不能討二十五年獻公入于夷儀二十<lb/>
　六年林父入于戚以叛晉㑹澶淵反為林父討衛疆<lb/>
　戚田取衛西鄙懿氏六十以與孫氏此晉黨孫氏之<lb/>
<pb n="11b"/>
　本末也<lb/>
秋叔孫僑如如齊逆女<lb/>
　灌甫曰成公即位十有四年乃始逆齊弋而歸禮諸<lb/>
　侯雖娶九女必先夫人次姊姒以至六媵尊卑貴賤<lb/>
　之序不可亂也公先有媵生襄公矣而後聘夫人不<lb/>
　亦謬乎<lb/>
　與莊公先生伯姬娶夫人同<lb/>
鄭公子喜帥師伐許<lb/>
<pb n="12a"/>
　鄭伯從晉伐秦歸遂移師以伐許然楚徃年不救許<lb/>
　猶以鄭固在楚且欲藉鄭為入華嚮道耳今鄭已背<lb/>
　楚即晉而亦不救者以備吳爲急也是以明年六月<lb/>
　始伐之<lb/>
九月僑如以夫人婦姜氏至自齊<lb/>
　僑如前後見於經者不一皆稱叔孫此係其姓氏不<lb/>
　得不稱也今九月僑如不氏一事而再見者卒名耳<lb/>
　左氏稱族尊君命舍族尊夫人巵辭也婦者有姑之<lb/>
<pb n="12b"/>
　恒稱穆姜尚在故曰婦姜較前多一氏字則亦因僑<lb/>
　如生耳<lb/>
冬十月庚寅衛侯臧卒<lb/>
秦伯卒<lb/>
　國君卒則名此何以不名將謂秦竄處西方身多無<lb/>
　禮則宣公四年何以書秦伯稻卒將謂終秦桓一身<lb/>
　聘㑹不及則成公二年又㑹于蜀矣四傳無説處此<lb/>
　聽之而已然則何居殘編斷簡失之也春秋以殘斷<lb/>
<pb n="13a"/>
　失者固多無奈人强為之辭耳<lb/>
乙酉○簡王十年<lb/>
十有五年○晉厲五齊靈六衛獻公衎元年蔡景十六<lb/>
　鄭成九曹成二陳成二十三杞桓六十一宋共十三<lb/>
　卒秦景公元年楚共十五吳夀夢十<lb/>
春王二月𦵏衛定公<lb/>
三月乙巳仲嬰齊卒<lb/>
　胡傳嬰齊者公子遂之子公孫歸父之弟也歸父出<lb/>
<pb n="13b"/>
　奔齊魯人徐傷其無後也於是使嬰齊後之故書曰<lb/>
　仲嬰齊此可謂亂昭穆之序失父子之親者以後歸<lb/>
　父則弟不可為兄嗣以後襄仲則以父字為氏亦非<lb/>
　矣<lb/>
　灌甫曰諸侯之子曰公子公子之子曰公孫公孫之<lb/>
　子以王父字為氏仲嬰齊者公孫歸父之子公子襄<lb/>
　仲之孫故曰仲嬰齊也諸傳以為歸父之弟公孫嬰<lb/>
　齊誤矣如不然十七年復書公孫嬰齊卒何也劉炫<lb/>
<pb n="14a"/>
　曰仲遂受賜為仲氏故子孫稱仲氏是也<lb/>
　公羊説嬰齊為兄後固為無據然所云為人後者為<lb/>
　之子此千古之卓議也得是説者魯不躋僖公矣<lb/>
癸丑公㑹晉侯衛侯鄭伯曹伯宋世子成齊國佐邾人<lb/>
同盟于戚<lb/>
　左傳討曹成公也<lb/>
晉侯執曹伯歸于京師<lb/>
　左傳不及其民也凡君不道於其民諸侯討而執之<lb/>
<pb n="14b"/>
　則曰某人執某侯不然則否<lb/>
　春秋殺太子與弑君稍不同可以兩下相殺當之故<lb/>
　陳佗負芻皆不書弑未君也季明徳以春秋不書則<lb/>
　疑若本無其事者泥矣負芻既與㑹盟若定其位然<lb/>
　者乃始執而歸京師曹人之請于晉曰若有罪則君<lb/>
　列諸㑹矣似不得為正名之討也晉是時覇業已衰<lb/>
　與盟諸國不無虞貳魯辱見止鄭貳於楚宋穉邾小<lb/>
　衛侯又新立先盟而執使曹安心于盟而無他虞猝<lb/>
<pb n="15a"/>
　而執之耳當時之勢固爾也<lb/>
　廬陵李氏曰晉文執衛侯歸京師與晉厲執曹伯歸<lb/>
　京師一也然晉文書人而晉厲得書侯者文公以私<lb/>
　怨討衛厲公以公罪討曹也衛侯之歸與曹伯之歸<lb/>
　一也然衛不書自京師而曹伯自京師者釋衛主于<lb/>
　責晉而釋曹則主于責王室也書法精矣<lb/>
　蘇子繇曰稱侯以執執其罪也歸之於京師禮也春<lb/>
　秋之書執諸侯者多矣惟是為得禮于是諸侯將見<lb/>
<pb n="15b"/>
　欣時于王而立之欣時曰前志有之聖逹節次守節<lb/>
　下失節為君非吾節也雖不能聖敢失守乎遂逃奔<lb/>
　宋故曹伯雖失國而不名曹無君故也<lb/>
　趙子常曰公羊傳稱侯而執者伯討稱人而執者非<lb/>
　伯討今按凡執恒稱人從史文也必伯討而後稱君<lb/>
　蓋變文以與之左氏見史法執惟稱人而不知經意<lb/>
　故發例舛謬公羊此義必有所受曹伯叛中國而從<lb/>
　楚負芻簒立皆伯者之義所當討故二執稱君執曹<lb/>
<pb n="16a"/>
　伯畀宋人雖蒙入曹之文不别稱晉侯其義一也陸<lb/>
　氏謂承上文不可重言晉人此史法也按獲麟後史<lb/>
　書陳宗豎自楚復入于陳陳人殺之不言殺陳宗豎<lb/>
　者省文也鄭伯有事與陳宗䜿同而經書曰鄭良霄<lb/>
　出奔許自許入于鄭鄭人殺良霄文不省者以大夫<lb/>
　自外入國與國人討而殺之各是一義于經不得相<lb/>
　蒙也劉侍讀嘗發此義計夫子改正舊史若此者多<lb/>
　矣使執曹伯别是一義不得蒙上文晉侯則特書晉<lb/>
<pb n="16b"/>
　人執曹伯何不可之有<lb/>
　歸于公作歸之于<lb/>
公至自㑹<lb/>
夏六月宋公固卒<lb/>
楚子伐鄭<lb/>
　左傳楚將北師子囊曰新與晉盟而背之無乃不可<lb/>
　乎子反曰敵利則進何盟之有楚子侵鄭及暴隧遂<lb/>
　侵衛及首止鄭子罕侵楚取新石欒武子欲報楚韓<lb/>
<pb n="17a"/>
　獻子曰無庸使重其罪民將叛之無民孰戰<lb/>
　楚伐鄭左氏載子囊新與晉盟蓋即瑣澤之説也十<lb/>
　二年傳云晉郤至如楚聘楚子罷如晉聘而經不書<lb/>
　從何而盟傳又云楚遂侵衛鄭子罕侵楚取新石則<lb/>
　鄭可謂有功于中夏矣又何以不書凡此皆左氏之<lb/>
　誤此蓋報前年鄭公子喜之伐許也<lb/>
秋八月庚辰𦵏宋共公<lb/>
宋華元出奔晉宋華元自晉歸于宋宋殺其大夫山宋<lb/>
<pb n="17b"/>
魚石出奔楚<lb/>
　左傳八月𦵏宋共公蕩澤弱公室殺公子肥華元曰<lb/>
　我為右師今公室卑而不能正吾罪大矣乃出奔晉<lb/>
　魚石自止華元于河上請討許之乃反使華喜公孫<lb/>
　師攻蕩氏殺子山魚石向為人鱗朱向带魚府出舍<lb/>
　睢上華元使止之冬十月華元自止之不可乃反則<lb/>
　右師決睢澨閉門登埤矣左師二司冦二宰遂出奔<lb/>
　楚<lb/>
<pb n="18a"/>
　華元以蕩澤殺公子肥而出奔雖憂公室之卑實懼<lb/>
　威權之去已也魚石之出止魚府之逆料山與石同<lb/>
　族山殺則石懼而出奔好則媾惡則讐不反則決睢<lb/>
　而閉入左氏所載極得事情諸家紛紛俱以為誣者<lb/>
　何也華元憂國似忠然擁文繼弑與聞乎故原非純<lb/>
　臣魚石知澤有罪身止河上似禮而出奔于楚已挾<lb/>
　仇方直入彭城終致作賊總非佳人也王氏曰魚石<lb/>
　之自止元于河上也畏其挾晉援以討而桓氏皆無<lb/>
<pb n="18b"/>
　祀于宋也其既許元討山而終不免于去也為與山<lb/>
　有親而嘗同惡恐見及也或謂魚石止元許討蕩澤<lb/>
　則身已處于無過之地何嫌何慮而出奔此絶不知<lb/>
　當日之情事者耳蘇子繇曰宋華元自晉歸于宋言<lb/>
　其出入之正故能討山使其懐禄顧寵重于出奔則<lb/>
　不能矣子産奔晉子皮止之歸而逐卷亦猶是也黄<lb/>
　正憲氏曰平公幼弱六官皆桓族聲勢相倚牢不可<lb/>
　動而晉厲暴戾恣睢以覇主自任倘一輕舉則山石<lb/>
<pb n="19a"/>
　必構晉為難反受魚爛故佯為自咎奔晉以告亂則<lb/>
　晉必直元而為之謀主矣晉無阻撓足為援倚遂遄<lb/>
　歸討罪正法蕩澤則桓族雖强莫可誰何于是魚石<lb/>
　懼以同黨罹禍自當奔去繇蘇氏之説則華元為正<lb/>
　人繇黄氏之説則華元為奸雄乃二者固皆有之若<lb/>
　元者蓋以奸而行其正者也雖然元能保其身以濟<lb/>
　國家即謂之正人亦可矣奚必究其心哉<lb/>
　髙忠憲曰元之出元之入皆正也山不書氏害公族<lb/>
<pb n="19b"/>
　也<lb/>
冬十有一月叔孫僑如㑹晉士燮齊髙無咎宋華元衛<lb/>
孫林父鄭公子鰌邾人㑹吳于鍾離<lb/>
　前此八年吳伐郯入州來聲勢已可畏而中國又方<lb/>
　病楚故皆俛首親吳以鍾離為吳楚之界使楚畏敵<lb/>
　緩于北争雖屈于勾吴而不計也<lb/>
　熊過氏曰鍾離之㑹㑹吳之始晉大夫之覇以諸侯<lb/>
　為㑹之始也公羊曰外吳胡子曰外吳春秋固外吳<lb/>
<pb n="20a"/>
　乎曰否既㑹士燮又同㑹吳耳趙伯循所謂按實再<lb/>
　㑹依實書之者是也知然鍾離楚地今鳳陽臨淮縣<lb/>
　古嬴姓子爵國名夀夢時吳楚以為界其邑近吳故<lb/>
　先㑹中國而後至其地以㑹之也然襄五年戚之㑹<lb/>
　不殊吳何也曰戚衛地孫林父邑也近也以是知殊<lb/>
　㑹之非外吳也然善道吳邑也奈何又殊㑹曰晉㑹<lb/>
　魯衛先徃非先㑹也<lb/>
　此兩言㑹者内大夫㑹諸國之大夫徃㑹吳于鍾離<lb/>
<pb n="20b"/>
　故其文不容不然爾説者以為尊吳故殊㑹與首止<lb/>
　文同灌甫曰按首止書及以㑹非若㑹以㑹之異也<lb/>
　吳何人也春秋以比王世子哉説者又曰外吳郝仲<lb/>
　輿曰夫儒者不夷楚乎楚㑹不殊又何也楚自為㑹<lb/>
　而吳則諸侯㑹之楚則晉不欲㑹而吳則晉欲之也<lb/>
　古公之苗裔宻邇江介何夷之有<lb/>
　季氏曰鍾離古嬴姓子爵國名晉屬淮南郡隋唐為<lb/>
　濠州即今鳳陽府臨淮縣地故城在舊府城東六里<lb/>
<pb n="21a"/>
　西近州來杜元凱曰鍾離楚邑淮南縣蓋其地在淮<lb/>
　南夀夢時吳楚以此為界杜祐所謂鍾離互為吳楚<lb/>
　之邊邑是也<lb/>
　此㑹吳之始<lb/>
許遷于葉<lb/>
　葉在楚方城北乃許南界之地此時猶未屬楚左氏<lb/>
　以為許居楚地非也夫許自此年遷葉昭九年遷夷<lb/>
　十八年遷白羽定四年遷容城凡四遷皆避鄭也而<lb/>
<pb n="21b"/>
　卒滅于鄭<lb/>
丙戌○簡王十一年<lb/>
十有六年○晉厲六齊靈七衛獻二蔡景十七鄭成十<lb/>
　曹成三陳成二十四杞桓六十二宋平公成元年秦<lb/>
　景二楚共十六吳夀夢十一<lb/>
春王正月雨木氷<lb/>
　公羊曰雨而木氷也傳曰根枝折胡氏曰氷脇木也<lb/>
　雨木氷五行木不曲直庶徵常寒之罰也劉歆謂上<lb/>
<pb n="22a"/>
　陽施不下通下隂施不上通故雨而木為之氷唐讓<lb/>
　皇帝以為木稼者是也俗言木稼下逹官怕謝肇浙<lb/>
　萬厯丁丑在楚見之萬厯庚申京師有此次年遂有<lb/>
　賔天之事<lb/>
　左傳楚子自武城使公子成以汝隂之田求成于鄭<lb/>
　鄭叛晉<lb/>
夏四月辛未滕子卒<lb/>
　季氏曰此滕子左氏以為文公然孟子時亦有滕文<lb/>
<pb n="22b"/>
　公不應祖孫同諡雖當時諡法已廢孫諡與祖同者<lb/>
　容或有之然亦微有所别如晉文侯諡文而重耳亦<lb/>
　諡文公是以公别于侯也魯姜氏諡齊姜而歸氏亦<lb/>
　諡齊歸是以歸别于姜也今滕有二文公則其後世<lb/>
　子孫將何以别稱謂乎左氏所傳必有誤也<lb/>
鄭公子喜帥師侵宋<lb/>
　鄭叛晉也黄正憲氏曰按鄭服晉五年楚既不能無<lb/>
　憾近又偪許遷葉是離楚黨也鄭之疑懼滋深矣宋<lb/>
<pb n="23a"/>
　為中國要樞楚所欲得况魚石在楚必為楚謀宋故<lb/>
　子罕乗隙侵之隂中楚欲以圖自觧耳自是楚與鄭<lb/>
　合以擾中國無有寜嵗則鄭之狡于親楚也<lb/>
　左傳衛侯伐鄭至于鳴雁為晉故也<lb/>
六月丙寅朔日有食之<lb/>
晉侯使欒黶來乞師<lb/>
　左傳晉侯將伐鄭郤犨如衛遂如齊皆乞師<lb/>
甲午晦晉侯及楚子鄭伯戰于鄢陵楚子鄭師敗績<lb/>
<pb n="23b"/>
　左傳楚子救鄭五月晉師濟河范文子欲反六月遇<lb/>
　于鄢陵范文子不欲戰曰自非聖人外寜必有内憂<lb/>
　盍釋楚以為外懼欒書曰楚師輕窕必獲勝焉郤至<lb/>
　曰楚有六間我必克之吕錡射共王中目郤至三遇<lb/>
　楚子之卒見楚子必下免胄而趨風韓厥從鄭伯郤<lb/>
　至曰傷國君有刑亦止欒鍼請攝飲焉子重受而飲<lb/>
　之苗賁皇狥曰明日復戰乃逸楚囚王召子反謀榖<lb/>
　陽豎獻飲于子反子反醉而不能見乃宵遁<lb/>
<pb n="24a"/>
　中國勝楚者城濮鄢陵二戰而已城濮之勝文公之<lb/>
　治國訓武經營有年一戰而覇猶且不喜而憂知一<lb/>
　勝之未可恃也厲公鄢陵之捷豈其成謀不愆於素<lb/>
　哉亦幸而已一勝之後無以居之其不為晉國之福<lb/>
　也范文子蓋知之矣戰不言公公不出師也十三年<lb/>
　郤缺來乞師書公十七年荀罃來乞師書公此不言<lb/>
　公不出師可知也<lb/>
　鄢陵鄭之東南鄙也<lb/>
<pb n="24b"/>
楚殺其大夫公子側<lb/>
　詹莱氏曰敗自楚子是楚子自將也側之罪末矣而<lb/>
　殺之則是歸罪焉耳故不去其大夫公子<lb/>
秋公㑹晉侯齊侯衛侯宋華元邾人于沙隨不見公<lb/>
　左傳謀伐鄭也宣伯通于穆姜欲去季孟而取其室<lb/>
　穆姜使逐二子公以晉難告姜怒公子偃公子鉏趨<lb/>
　過曰女不可是皆君也公待于壊隤設守而後行以<lb/>
　後宣伯使告于郤犨曰魯侯待于壊隤以待勝者郤<lb/>
<pb n="25a"/>
　犨取貨於宣伯不見公<lb/>
　沙隨今歸德府寜陵東北宋地<lb/>
公至自㑹<lb/>
公㑹尹子晉侯齊國佐邾人伐鄭<lb/>
　趙子常曰王人㑹伐自單伯而後不書此其書尹子<lb/>
　何不能服鄭也鄢陵之役自城濮以來於是再見而<lb/>
　鄭不服厲公無道其大夫方欲釋楚以為外懼則雖<lb/>
　一戰勝楚鄭人固有以量之也厲公不能自反修其<lb/>
<pb n="25b"/>
　所以復覇者而請以王臣㑹師于是三合諸侯假王<lb/>
　臣以伐鄭而鄭人從楚益堅則中國之威頓矣故尹<lb/>
　子單伯相繼而出悉書之<lb/>
　左傳諸侯之師次于鄭西我師次于督揚不敢過鄭<lb/>
　諸侯遷於制田知武子以諸侯之師侵陳遂侵蔡未<lb/>
　反諸侯遷於潁上戊午鄭子罕宵軍之宋齊衛皆失<lb/>
　軍<lb/>
　王臣始㑹伐<lb/>
<pb n="26a"/>
曹伯歸自京師<lb/>
　曹伯得反于曹繇天子命故異其文以别之蘇子繇<lb/>
　曰公子欣時既奔宋曹人請復曹伯于晉晉侯謂欣<lb/>
　時反吾歸而君欣時反曹伯歸欣時置邑與卿而不<lb/>
　出賢哉欣時之不取為君也曹伯雖失君而免於争<lb/>
　國之亂故書曹伯歸自京師言無所與争者也凡諸<lb/>
　侯之歸必書曰自某歸于某自某某有奉也歸于某<lb/>
　求歸也其曰歸自京師者京師無奉而曹伯不求也<lb/>
<pb n="26b"/>
　非欣時之賢而能至此乎凡諸侯出而國無君者于<lb/>
　歸名之曹伯之歸而不名者公羊曰易也榖梁曰以<lb/>
　為不失其國也程子曰王未嘗絶其位也三傳皆是<lb/>
　公子喜時仁人也内平其國而待之外治諸京師而<lb/>
　免之故曰易負芻弑君其國自在故曰不失其國天<lb/>
　子受曹伯之歸未置諸理故曰不絶其位故曰三傳<lb/>
　皆是也卓子曰非衛之剽衎非鄭之突忽或出或入<lb/>
　不辨二君故曹伯不名<lb/>
<pb n="27a"/>
九月晉人執季孫行父舍之于苕丘<lb/>
　左傳宣伯使告郤犨曰魯之有季孟猶晉之有欒范<lb/>
　也政令于是乎成今其謀曰晉政多門不可從也寜<lb/>
　事齊楚有亡而已蔑從晉矣若欲得志于魯請止行<lb/>
　父而殺之我斃蔑也而事晉蔑有貳矣魯不貳小國<lb/>
　必睦不然歸必叛矣九月晉人執季文子于苕丘公<lb/>
　還待于鄆使子叔聲伯請季孫于晉乃許魯平赦季<lb/>
　孫<lb/>
<pb n="27b"/>
　舍寘也明不以歸不稱行人非使人<lb/>
　苕公作招<lb/>
冬十月乙亥叔孫僑如出奔齊<lb/>
　左傳冬十月出叔孫僑如而盟之僑如奔齊<lb/>
十有二月乙丑季孫行父及晉郤犨盟于扈<lb/>
公至自㑹<lb/>
　灌甫曰上言伐鄭此言至自㑹疑傳冩之誤非也按<lb/>
　上伐鄭之師我師不敢過鄭諸侯遷于制田遷于潁<lb/>
<pb n="28a"/>
　上第以師駐札鄭地而已未能伐也至于潁上鄭子<lb/>
　罕宵軍之而宋齊衛皆失軍矣榖梁所謂不周乎伐鄭<lb/>
　者此也故止書至㑹<lb/>
乙酉刺公子偃<lb/>
　季孫歸而刺偃遷怒也不及鉏鉏幼公不忌也<lb/>
丁亥○簡王十二年<lb/>
十有七年○晉厲七齊靈八衛獻三蔡景十八鄭成十<lb/>
　一曹成四陳成二十五杞桓六十三宋平二秦景三<lb/>
<pb n="28b"/>
　楚共十七吳夀夢十二<lb/>
春衛北宫括帥師侵鄭<lb/>
　左傳正月鄭子駟侵晉虚滑衛北宫括救晉侵鄭至<lb/>
　于髙氏<lb/>
　熊過氏曰晉命也<lb/>
　括公作結<lb/>
夏公㑹尹子單子晉侯齊侯宋公衛侯曹伯邾人伐鄭<lb/>
　趙子常曰王人未有書二卿者其以二子㑹伐何伐<lb/>
<pb n="29a"/>
　鄭而鄭不服也<lb/>
六月乙酉同盟于柯陵<lb/>
　熊過氏曰此王人下盟諸侯之始柯陵鄭地趙企明<lb/>
　曰周禮天子巡狩則有方岳之盟不巡狩則有殷同<lb/>
　之盟謂諸侯既朝見受政事乃退而自相與盟王官<lb/>
　之伯臨之而巳伯猶不盟况卿士乎二卿奉王命伐<lb/>
　鄭而不服于是晉有諸侯之事王人與盟此年與雞<lb/>
　澤平丘皆不諱而覇業益不競矣狄泉不盟王子虎<lb/>
<pb n="29b"/>
　其事寧可得哉<lb/>
　髙忠憲曰前此征伐未嘗出王官也未嘗盟王卿士也<lb/>
　去年王官出今年卿士盟三敗鄭而不服徒為亂而已<lb/>
秋公至自㑹<lb/>
　左傳楚子重救鄭師于首止諸侯還<lb/>
齊髙無咎出奔莒<lb/>
　左傳齊慶克通于聲孟子與婦人蒙衣乗輦而入于<lb/>
　閎鮑牽以告武子召慶克而謂之國子相靈公以㑹<lb/>
<pb n="30a"/>
　及還閉門而索客孟子訴之曰髙鮑將不納而立公<lb/>
　子角七月刖鮑牽而逐髙無咎無咎奔莒髙弱以盧<lb/>
　叛<lb/>
　鮑牽以告蒙衣之事得刖于法當書春秋何以不書<lb/>
　也凡春秋所書挈其綱耳固必待之傳而足也説者<lb/>
　泥之而或以書不書過生異義是惑也<lb/>
九月辛丑用郊<lb/>
　熊過氏曰魯之郊其始祈榖于上帝也九月非其時<lb/>
<pb n="30b"/>
　矣辛丑上辛也杜長歴四日也定辛亥朔日也哀辛<lb/>
　巳六日也無用中辛者也用者非為農事而以郊禮<lb/>
　為之魯郊不勝書書其尤失禮者而已趙企明不連<lb/>
　九月為讀顧曰僖公雖請自疑其僣卜之未遽用也<lb/>
　成公至此不復卜而直用之前此未嘗用也則其説<lb/>
　異若以不卜直用則襄七年奚為又卜耶<lb/>
　夏公㑹伐鄭傳書五月則公于夏之齊矣郊當在啓<lb/>
　蟄者也伐鄭以前不郊或卜不吉或兵事倥匆至此<lb/>
<pb n="31a"/>
　因歸而即郊耳用者凡祭祀賦役皆連用字成文用<lb/>
　田賦及此用郊是也<lb/>
晉侯使荀罃來乞師<lb/>
冬公㑹單子晉侯宋公衛侯曹伯齊人邾人伐鄭<lb/>
　左傳冬諸侯伐鄭十月庚午圍鄭<lb/>
　姚舜牧氏曰晉三假王命伐鄭矣鄭卒不服似無可<lb/>
　書者春秋屢書于冊辭繁而不殺何也當時楚勢甚<lb/>
　張且挾鄭為援睥視中國若無人焉不有晉厲假王<lb/>
<pb n="31b"/>
　靈以薄伐不知其慿陵中國當何如者此雖伐鄭不<lb/>
　服不猶愈縱彼肆行直入而莫之忌耶所恨者晉厲<lb/>
　無徳以服衆不能迄成攘楚之功耳然春秋但書晉<lb/>
　之伐不書楚之救則其意未嘗不與晉也<lb/>
　此即夏㑹之諸侯也前言齊侯此言齊人必齊侯已<lb/>
　去而留一微者于行間耳<lb/>
十有一月公至自伐鄭<lb/>
　左傳楚公子申救鄭師于汝上十一月諸侯還諸侯<lb/>
<pb n="32a"/>
　雖以楚救還師然十月已圍鄭矣故以伐鄭至也<lb/>
壬申公孫嬰齊卒于貍脤<lb/>
　公羊傳非此月日也曷為以此月日卒之待君命然<lb/>
　後卒大夫曷為待君命然後卒大夫前此者嬰走之<lb/>
　晉公㑹晉侯將執公嬰齊為公請公許之反為大夫<lb/>
　歸至于貍脤而卒無君命不敢卒大夫公至曰吾固<lb/>
　許之反為大夫然後卒之<lb/>
　熊過氏曰杜氏長歴十一月無壬申趙伯循以為誤<lb/>
<pb n="32b"/>
　是榖梁子曰乃十月也致公而後録臣子公羊以為<lb/>
　待君命然後卒大夫陸淳辨疑曰春秋編年月之書<lb/>
　一例以先後書之且言卿卒然後公至皆據事實何<lb/>
　傷教意二傳不逹其文謬誤之故遂妄為説劉原父<lb/>
　云公叔敖卒于齊彼不待君命卒大夫昭公在外叔<lb/>
　孫婼卒亦不待致公而録之其言晣矣<lb/>
　左傳齊侯使崔杼為大夫使慶克佐之帥師圍盧國<lb/>
　佐從諸侯圍鄭以難請而歸遂如盧師殺慶克以榖<lb/>
<pb n="33a"/>
　叛齊侯與之盟于徐闗而復之十二月盧降<lb/>
　脤公作軫榖作蜃<lb/>
十有二月丁巳朔日有食之<lb/>
邾子貜且卒<lb/>
晉殺其大夫郤錡郤犨郤至<lb/>
　左傳晉厲公侈多外嬖反自鄢陵欲盡去羣大夫而<lb/>
　立其左右胥童以胥克之廢也怨郤氏而嬖于厲公<lb/>
　郤錡奪夷陽五田五亦嬖于厲公郤犨與長魚矯争<lb/>
<pb n="33b"/>
　田執而梏之與其父母妻子同一轅既矯亦嬖于厲<lb/>
　公欒書怨郤至以其不從已而敗楚師也欲廢之使<lb/>
　楚公子茷告公曰此戰也郤至實召寡君以東師之未<lb/>
　至也與軍師之不具也曰此必敗吾因奉孫周以事<lb/>
　君公告欒書書曰其有焉不然豈其死之不恤而受<lb/>
　敵使乎壬午胥童夷陽五帥甲八百將攻郤氏長魚<lb/>
　矯請無用衆公使清沸魋助之抽戈結衽而偽訟者<lb/>
　三郤將謀于榭矯以戈殺駒伯苦成叔于其位温季<lb/>
<pb n="34a"/>
　曰逃威也遂趨矯及諸其車以戈殺之皆尸諸朝胥<lb/>
　童以甲刼欒書中行偃于朝矯曰不殺二子憂必及<lb/>
　君公曰一朝而尸三卿余不忍益也對曰人將忍君<lb/>
　髙忠憲曰欒郤自傾危趙氏之後權勢日張郤氏二<lb/>
　族三卿雖欒氏亦忌之矣故一朝羣怨並興厲公不<lb/>
　道輊聽而殺其三卿此自禍之也誰與處矣<lb/>
楚人滅舒庸<lb/>
　楚書大夫將矣此公子槖師也其稱人何畧之也趙<lb/>
<pb n="34b"/>
　氏以槖師未嘗為中國患故書人謬也<lb/>
戊子○簡王十三年<lb/>
十有八年○晉厲八弑齊靈九衛獻四蔡景十九鄭成<lb/>
　十二曹成五陳成二十六杞桓六十四宋平三秦景<lb/>
　四楚共十八吳夀夢十三<lb/>
春王正月晉殺其大夫胥童<lb/>
　左傳欒書中行偃殺胥童民不與郤氏胥童道君為<lb/>
　亂故書曰晉殺其大夫<lb/>
<pb n="35a"/>
　黄正憲氏曰按胥童既致三郤于死又欲併害書偃<lb/>
　于是書偃以私怨執國法殺之故以國書然嬖倖惑<lb/>
　主一朝而尸三卿罪難末減何以不去其大夫蓋因<lb/>
　厲公之弑而重書偃之罪也殺胥童者弑州蒲之漸<lb/>
　也不殺胥童恐為厲公耳目而先為難也故長魚矯<lb/>
　曰不殺二子憂必及君則書偃之逆嬖倖習知之矣<lb/>
　且郤至之死實自欒書勸行子茷之間構孫周之見<lb/>
　羅織文致使無可避又安得以誅三郤之罪盡歸胥<lb/>
<pb n="35b"/>
　童而獨殺之耶故不去其大夫深罪偃也雖然胥童<lb/>
　實大夫故不去大夫黄氏之言亦過矣<lb/>
庚申晉弑其君州蒲<lb/>
　厲公之惡與靈公不同靈公一身之惡也厲公社稷<lb/>
　之惡也程滑即奉欒書之㫖固國人欲殺之也張洽<lb/>
　氏所謂分其惡於衆者是也以國舉所以戒為人君<lb/>
　而不道者或以欒書即盾滑即穿從趙盾例當書欒<lb/>
　書弑其君此又不然欒書不可例趙盾也趙盾非弑<lb/>
<pb n="36a"/>
　君者也以趙盾為弑君者所以教人臣盡忠之道也<lb/>
　不書趙盾則盾之罪可辭而其弑不見若欒書身親<lb/>
　為逆明白顯著罪不可逃止書欒書則厲公之惡又<lb/>
　無以見故以國弑則厲公之惡與國人之罪皆不可<lb/>
　逭至程滑為人鷹犬不過<graphic n="KR1968" url="https://raw.githubusercontent.com/kanripo/KR-Gaiji/master/images/KR1968.png" mimeType="image/png"/>犬成濟之流不足數矣<lb/>
　然則欒書無主名罪不可卸乎夫春秋提挈綱領書<lb/>
　法取義而已其事固待傳而足也張洽見左傳載悼<lb/>
　公逐不臣者七人欒書不與遂謂欒書非里克寗喜<lb/>
<pb n="36b"/>
　比故春秋寛之不知欒書之罪如正其罪不止于逐<lb/>
　悼公復國握柄世卿胡可卒動不如歸罪于程滑以<lb/>
　訖其事已矣當時處法只得如此然欲以此末減欒<lb/>
　書則不道甚矣<lb/>
　朱子曰晉悼公甚次第他才大叚髙觀當初人去周<lb/>
　迎他時只十四歲他説幾句話便乖便有操有縱纔<lb/>
　歸晉做得便别當時厲公恁地弄得狠當被人攛掇<lb/>
　胡亂殺了晉室大叚費力及悼公歸来不知如何便<lb/>
<pb n="37a"/>
　被他做得恁地好恰如乆雨積隂忽遇天晴光景便<lb/>
　别赫然為之一新問勝桓文否曰儘勝但桓文是白<lb/>
　地做起來悼公是見成基址某嘗謂晉悼公宇文周<lb/>
　武帝周世宗三人之才一般都做得事都是一做便<lb/>
　成及纔成又便死了不知怎生地<lb/>
齊殺其大夫國佐<lb/>
　左傳齊為慶氏之難故齊侯使士華免以戈殺國佐<lb/>
　于内宫之朝書曰齊殺其大夫國佐棄命專殺以榖<lb/>
<pb n="37b"/>
　叛故也使清人殺國勝慶封為大夫<lb/>
　王樵氏曰按是時魯有僑如齊有慶克然魯君猶能<lb/>
　知僑如之情不從穆姜而去季孟齊靈直為婁猪艾<lb/>
　猳之所不快刖鮑牽逐髙無咎既盟國佐而復之而<lb/>
　又殺之故棄命專殺以榖叛國佐雖不為無罪而稱<lb/>
　國以殺罪累上也國勝何罪又殺諸清慶克死未正<lb/>
　其討又秩其子刑賞固如是乎李氏曰此為齊崔慶<lb/>
　專國之始事也<lb/>
<pb n="38a"/>
公如晉<lb/>
　左傳朝嗣君也<lb/>
夏楚子鄭伯伐宋宋魚石復入于彭城<lb/>
　左傳鄭伯遂㑹楚子伐宋同伐彭城納宋魚石向為<lb/>
　人鱗朱向帶魚府焉以三百乗戍之而還宋人患之<lb/>
　西鉏吾曰何也若楚人與吾同惡以徳於我吾固事<lb/>
　之也不敢貳矣大國無厭鄙我猶憾不然而收吾憎<lb/>
　使贊其政以間吾釁亦吾患也今将崇諸侯之姦而<lb/>
<pb n="38b"/>
　披其地以塞夷庚逞姦而携服毒諸侯而懼吳晉吾<lb/>
　庸多矣非吾憂也且事晉何為晉必恤之<lb/>
　蘇氏曰魚石之復入而先言楚鄭之伐以著其納亂<lb/>
　臣也故不言自楚而言復入不言叛者將以亂國非<lb/>
　直叛君而已故魚石欒盈之罪重于趙鞅宋辰也<lb/>
　彭城在宋國東二百里許宋地也據彭城可以塞吳<lb/>
　晉相通之道王樵氏曰按楚為是舉非止納宋之叛<lb/>
　臣其意尤在隔吳晉之道也西鉏吾知之矣是時楚<lb/>
<pb n="39a"/>
　方張而吳亦始大楚莊之世嘗盟吳越非直欲服屬<lb/>
　之亦將争衡于中國而虞其為患于後也而吳人之<lb/>
　氣不為楚下故晉明年遂興鄢陵之師大收楚鄭吳<lb/>
　興楚之肘下楚氣奪矣晉得吳不附楚晉得氣矣然<lb/>
　用吳牽制楚後實為得算惜不善用之而晉悼之後<lb/>
　中國道消遂至以所以長楚者而長吳此非吳之能<lb/>
　覇中國而中國諸侯實自為之也<lb/>
公至自晉<lb/>
<pb n="39b"/>
晉侯使士匄來聘<lb/>
　左傳且拜朝也君子謂晉于是乎有禮<lb/>
秋杞伯來朝<lb/>
　左傳公以晉君語之杞伯于是驟朝于晉而請為婚<lb/>
八月邾子來朝<lb/>
築鹿囿<lb/>
己丑公薨于路寢<lb/>
冬楚人鄭人侵宋<lb/>
<pb n="40a"/>
　左傳宋華元如晉告急韓獻子為政曰欲求得人必<lb/>
　先勤之成覇安疆自宋始矣<lb/>
　齊桓覇業始于平宋亂晉文覇業始于釋宋圍悼公<lb/>
　覇業又始于彭城救宋<lb/>
晉侯使士魴來乞師<lb/>
　許氏曰悼公復興覇業而乞師猶循厲公之故事元<lb/>
　年而後遂無乞師則召兵而已矣<lb/>
　魴公作彭<lb/>
<pb n="40b"/>
十有二月仲孫蔑㑹晉侯宋公衛侯邾子齊崔杼同盟<lb/>
于虚朾<lb/>
　左傳謀救宋也<lb/>
　陳氏傳曰崔杼嘗奔衛不言歸其再見何齊納以為<lb/>
　大夫也齊之禍靈公為之也前年逐髙無咎今年殺<lb/>
　國佐而杼當國已而殺髙厚齊無世臣矣于是伐莒<lb/>
　伐魯皆杼帥師焉而後成其弑齊之禍靈公為之也<lb/>
丁未𦵏我君成公<lb/>
<pb n="41a"/>
成公列國本末<lb/>
元年晉侯使瑕嘉平戎于王劉康公徼戎將伐之叔服<lb/>
言不聽遂伐茅戎三月敗績于徐吾氏二年鞍之戰晉<lb/>
侯使鞏朔獻齊捷于周王弗見使單襄公辭焉周公楚<lb/>
惡惠襄之偪也且與伯輿争政十二年出奔晉王以周<lb/>
公之難來告晉郤至與周争鄇田曰温吾故也劉單曰<lb/>
襄王勞文公而賜之温狐氏陽氏先處之而後及子若<lb/>
治其故則王官之邑也晉侯使郤至勿敢争十六年晉<lb/>
<pb n="41b"/>
使郤至獻楚㨗于周晉有沙隨之㑹謀伐鄭也于是尹<lb/>
子與焉王臣始㑹伐也十七年尹與單子兩㑹伐鄭<lb/>
季氏反仲遂之政背齊而事晉元年作丘甲與晉侯盟<lb/>
赤棘皆為齊也二年齊以魯之貳于晉也伐我北鄙故<lb/>
晉魯衛三國有鞍之戰齊師敗績其郤克笑跛之憾特<lb/>
一事耳與齊盟于袁婁而魯取汶陽田是年魯㑹楚人<lb/>
盟于蜀三年從晉伐鄭討宣十二年邲之役也已及晉<lb/>
荀庚衛孫良夫盟五年從晉盟蟲牢諸侯謀鄭宋公辭<lb/>
<pb n="42a"/>
以子靈之難六年二卿以晉命侵宋七年從晉救鄭盟<lb/>
馬陵尋蟲牢之盟且莒服故也于是晉力疲于鞍而楚<lb/>
張八年晉使來言汶陽之田歸之于齊七年之中一予<lb/>
一奪宜季文子之有私言也以歸汶陽之田故諸侯貳<lb/>
于晉晉人懼而九年㑹于蒲十年從晉伐鄭十有一年<lb/>
魯使叔孫僑如如齊以修前好後有婦姜之逆矣十二<lb/>
年公㑹晉衛于瑣澤説者以為合晉楚之成而未必然<lb/>
十三年從晉伐秦十五年三月從晉㑹戚執曹伯十一<lb/>
<pb n="42b"/>
月從晉㑹吳鍾離十六年晉楚有鄢陵之戰魯不至晉<lb/>
故沙隨之㑹不見公叔孫僑如通于穆姜欲逐季孟而<lb/>
取其室乃潛意于晉而執季文子已而歸之與晉郤犨<lb/>
有扈之盟歸而刺公子偃十七年兩從尹單晉侯伐鄭<lb/>
同盟柯陵是年公薨十二年十二月仲孫蔑從晉為虚<lb/>
柯之盟以救宋<lb/>
魯欲叛齊事晉前年晉侯同衛世子臧伐齊至于陽榖<lb/>
是年魯有北鄙之伐衛孫良夫有新築之敗郤獻子又<lb/>
<pb n="43a"/>
以笑跛之憾故三國誓欲報齊而有鞍之戰于是與國<lb/>
佐盟于袁婁魯取齊汶陽田鞍之賂也先是魯宣公求<lb/>
好于楚薨不克作好衛人不行使于楚而受盟于晉故<lb/>
楚為陽橋之役以救齊師于蜀魯人請平十一月蜀之<lb/>
㑹楚大夫初㑹盟中國也蟲牢馬陵二盟齊人與焉八<lb/>
年晉命魯歸汶陽田以嘉與之九年蒲之盟亦與焉是<lb/>
年齊頃公卒十年伐鄭十三年伐秦十五年盟戚㑹鍾<lb/>
離十六年之沙隨王人三伐鄭與十八年虚朾之盟齊<lb/>
<pb n="43b"/>
無不與矣十七年慶克通聲孟子國佐謫之夫人譛逐<lb/>
髙無咎而刖鮑牽國佐殺慶克以榖叛已殺國佐<lb/>
三年正月晉伐鄭許恃楚而不事鄭是年夏至明年冬<lb/>
鄭三伐許鄭悼公初立與許靈公訟于晉不勝使公子<lb/>
偃請成于晉五年晉為蟲牢之盟鄭服也六年楚嬰齊<lb/>
伐鄭晉欒書救鄭是年二月衛孫良夫侵宋秋魯仲孫<lb/>
蔑侵宋宋以子靈之難不與蟲牢故晉令兩國伐之夫<lb/>
楚莊逞志于宋國幾斃而晉不能救甫盟蟲牢又謀再<lb/>
<pb n="44a"/>
㑹已令實繁而反多求人乎哉七年晉為馬陵之盟以<lb/>
尋蟲牢且莒服故也九年為歸汶陽之田故諸侯貳于<lb/>
晉晉人懼為蒲之㑹以尋馬陵前年晉欒書侵蔡遂侵<lb/>
楚且侵沈獲沈子揖楚人重賂求鄭鄭伯㑹楚公子成<lb/>
于鄧晉人執鄭伯伐鄭楚子侵陳救之又伐莒入鄆十<lb/>
年晉人伐鄭歸鄭伯是年晉景公卒十一年為晉厲公<lb/>
元年傳載宋華元欲合晉楚之成而十二年公㑹晉侯<lb/>
衛侯于瑣澤左傳遂以是當之未必然也十三年晉侯<lb/>
<pb n="44b"/>
以諸侯朝王而伐秦戰于麻隧秦師敗績曹宣公卒于<lb/>
師曹負芻殺太子而自立也十五年晉侯為戚之㑹執<lb/>
曹伯歸于京師是年夏楚子伐鄭鄭子罕亦侵楚取新<lb/>
石十六年楚使公子成以汝隂之田求成于鄭楚求鄭<lb/>
成毎以重賂其為謀亦狡矣于是鄭楚從鄢陵之戰楚<lb/>
鄭敗績親集矢于共王之目而中國始足吐氣可方城<lb/>
濮乃晉厲無道僥倖獲雋而無以居之鄭窺其故終不<lb/>
服晉迄明年沙隨之㑹及三㑹尹單與諸侯伐鄭而鄭<lb/>
<pb n="45a"/>
人事楚益堅十七年晉厲公卒而鄭更兩從楚伐宋也<lb/>
其聽僑如之譛而執魯季孫行父納魚石于彭城而登<lb/>
宋叛人及自為計則反自鄢陵欲去羣大夫而用其左<lb/>
右胥童殺三郤書偃殺胥童遂成程滑之弑豈不幸哉<lb/>
十八年楚鄭救彭城伐宋晉悼公初立韓獻子為政曰<lb/>
成覇安疆自宋始矣于是有虚朾之㑹宋人辭諸侯而<lb/>
請師以圍彭城<lb/>
五年宋公子圍龜為質于楚而歸華元享之鼓譟出入<lb/>
<pb n="45b"/>
曰習攻華氏宋公殺之遂不與蟲牢之盟六年衛孫良<lb/>
夫魯仲孫蔑皆侵宋以其辭㑹晉命也九年魯伯姬歸<lb/>
于宋伯姬賢女也公孫夀納幣三國來媵無不記之以<lb/>
盡其辭焉至十五年而有魚石之亂蕩澤弱公室殺公<lb/>
子肥華元以其不能正為己罪出奔晉魚石自止華元<lb/>
于河上乃歸攻殺蕩澤子山魚石出奔楚十八年鄭伯<lb/>
㑹楚子伐宋彭城納魚石向為人鱗朱向帶魚府焉以<lb/>
三百乗戍之而還楚為是舉非第登宋叛人其意尤在<lb/>
<pb n="46a"/>
隔吳晉之道也西鉏吾曰今崇諸侯之姦而披其地以<lb/>
塞夷庚毒諸侯而懼吳晉信哉言夫<lb/>
九年楚伐莒遂入鄆蓋報晉之伐鄭也季氏曰蓋為備<lb/>
吳之計也<lb/>
許恃楚而不事鄭三年夏鄭伐許冬又伐許四年冬又<lb/>
伐許鄭伯與許男訟焉子反不能決也五年鄭悼公如<lb/>
楚訟不勝執皇戌及子國鄭伯歸請成于晉十五年許<lb/>
遷于葉<lb/>
<pb n="46b"/>
六年邾子來朝<lb/>
七年曹伯來朝<lb/>
二年衛侯使孫良夫侵齊與齊師遇敗于新築遂如晉<lb/>
乞師與魯曹有鞍之戰齊師敗績是年衛穆公卒楚鄭<lb/>
侵衛故三年晉之伐鄭衛亦與焉六年衛孫良夫侵宋<lb/>
晉命也七年衛定公惡孫林父出奔晉而反戚焉十年<lb/>
衛侯之弟黒背侵鄭晉命也十二年瑣澤之盟宋為合<lb/>
晉楚之成獨魯衛二君徃何哉十四年衛侯如晉晉侯<lb/>
<pb n="47a"/>
强見孫林父不可定公使郤犨送孫林父而見之是年<lb/>
定公卒十七年衛北宫括侵鄭晉命也<lb/>
魯成公四年杞伯來朝十八年自晉還杞桓公復來朝<lb/>
問晉故公以晉君語之杞伯于是驟朝于晉而請為婚<lb/>
後晉以悼夫人故二十九年合諸侯城杞又使魯歸杞<lb/>
侵田于是杞文公來盟左傳書曰子賤之也蓋始終稱<lb/>
伯杞君自貶其間或稱子者魯人之所卑也然杞自桓<lb/>
公而後稍能自彊既婚于晉世從盟主征伐雖不朝魯<lb/>
<pb n="47b"/>
而終春秋六君魯皆㑹其𦵏不敢侵暴之矣<lb/>
七年吳伐郯季文子曰中國不振旅蠻夷入伐而莫之<lb/>
或恤無弔者也于是吳始見經已吳入州來先是楚子<lb/>
反欲取夏姬巫臣止而自取之子反殺巫臣之族而分<lb/>
其室巫臣自晉使吳通吳于晉以兩之一卒適吳舍偏<lb/>
兩之一焉與其射御教吳乗車戰陳教之叛楚寘其子<lb/>
狐庸焉吳始伐楚伐巢伐徐蠻夷屬于楚者吳盡取之<lb/>
子重子反于是乎一嵗七奔命八年叔孫僑如㑹晉人<lb/>
<pb n="48a"/>
齊人邾人伐郯以其通吳故也九年蒲之盟將始㑹吳<lb/>
吳人不至十五年鍾離之合始通吳矣十七年舒庸人<lb/>
以楚人之敗也道吳人圍巢恃吳而不設備楚襲舒庸<lb/>
滅之于是吳與楚争矣<lb/>
成公之狄狄之餘也三年晉郤克衛孫良夫伐廧咎如<lb/>
則赤狄之别種也赤狄既滅晉亦無賴于白狄白狄亦<lb/>
知晉之紿我也于是九年同秦人伐晉而晉遂敗之十<lb/>
二年狄人間宋之盟以侵晉而不設備秋晉人敗狄于<lb/>
<pb n="48b"/>
交剛以後終襄公無狄患至昭公九年晉荀吳敗狄于<lb/>
大鹵傳言無終羣狄而白狄亦衰自此狄竟不見于經<lb/>
　<lb/>
　<lb/>
　<lb/>
　<lb/>
　<lb/>
　春秋辯義卷十九<lb/>
</p>
<p>
</p>
  </div>
</body>
</text>
</TEI>
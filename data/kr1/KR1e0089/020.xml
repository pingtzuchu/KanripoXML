<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷二十</head>
    <p>
<pb n="1a"/>
欽定四庫全書<lb/>
　春秋辯義卷二十　　　　明　卓爾康　撰<lb/>
襄公一<lb/>
己丑○簡王十四年崩<lb/>
元年○晉悼公周元年齊靈十年衞獻五年蔡景二十<lb/>
　年鄭成十三年曹成六年陳成二十七年杞桓六十<lb/>
　五年宋平四年秦景五年楚共十九年吳壽夢十四<lb/>
　年<lb/>
<pb n="1b"/>
春王正月公即位<lb/>
仲孫蔑㑹晉欒黶宋華元衞甯殖曹人莒人邾人滕人<lb/>
薛人圍宋彭城<lb/>
　左傳元年春己亥圍宋彭城非宋地追書也於是為<lb/>
　宋討魚石故稱宋且不登叛人也謂之宋志彭城降<lb/>
　晉晉人以宋五大夫在彭城者歸寘諸瓠丘<lb/>
　仲孫蔑㑹諸侯之大夫圍宋彭城討魚石也魚石成<lb/>
　十五年奔楚十八年復入于彭城蓋楚子伐宋取彭<lb/>
<pb n="2a"/>
　城使魚石守之以逼宋爾説者謂楚子伐取宋邑使<lb/>
　宋叛臣守之以逼宋其惡可知也故雖入于楚春秋<lb/>
　還繫之于宋而實不必然楚取彭城以封魚石亂道<lb/>
　事耳豈遽以彭城與之不必嫌也圍彭城者僅一宋<lb/>
　華元爾尚有八國不書宋而何若衞石曼姑圍戚不<lb/>
　言衞矣<lb/>
　高忠憲曰楚已取彭城封魚石戍之三百乘矣曷為<lb/>
　繫之宋楚不得取之宋魚石不得受之楚所以抑强<lb/>
<pb n="2b"/>
　夷黜叛臣也<lb/>
夏晉韓厥帥師伐鄭仲孫蔑㑹齊崔杼曹人邾人杞人<lb/>
次于鄫<lb/>
　左傳晉韓厥荀偃帥諸侯之師伐鄭入其郛晉師以<lb/>
　鄫之師侵楚焦夷及陳<lb/>
　趙企明曰悼公之圍鄭亦可謂有謀矣以韓厥獨攻<lb/>
　其前以五國共援其後楚兵不出則一韓厥敵鄭而<lb/>
　有餘楚兵出則五國之師足以鬭楚而不懾此皆謹<lb/>
<pb n="3a"/>
　用諸侯而不忍輕鬭其民也<lb/>
　厥公作屈鄫公作合<lb/>
　鄫今睢州<lb/>
秋楚公子壬夫帥師侵宋<lb/>
　左傳秋楚子辛救鄭侵宋呂留鄭子然侵宋取犬丘<lb/>
　姜廷善曰救鄭而侵宋攻其所必救侵宋即所以救<lb/>
　鄭也胡傳謂傳書子辛而經不書似以壬夫子辛為<lb/>
　二人救鄭侵宋為二事誤矣<lb/>
<pb n="3b"/>
九月辛酉天王崩<lb/>
邾子來朝<lb/>
冬衞侯使公孫剽來聘<lb/>
晉侯使荀罃來聘<lb/>
　熊過氏曰三國朝聘胡氏緣尊王發微一譏之以不<lb/>
　奔喪也然聘不繫日無以辨其久近則與蟲牢不同<lb/>
　故杜氏云冬者十月初王赴未至故傳皆善之是三<lb/>
　傳皆無貶文矣但嗣君方在喪非行吉禮之時傳者<lb/>
<pb n="4a"/>
　習不察耳聘禮遭喪入境則遂也不郊勞不筵几不<lb/>
　禮賓主人早歸禮賓惟饔餼之受不賄不禮玉不贈<lb/>
　遭夫人世子之喪君不受使大夫受于廟其他如遭<lb/>
　君喪正也其曰遭喪將命于大夫主人長衣練冠以<lb/>
　受非也湛先生知其非然曰夫人世子之喪則長衣<lb/>
　練冠夫既使大夫受于廟矣主人長衣練冠何受哉<lb/>
　疑周禮之末造禮家附㑹焉故湛先生亦誤也<lb/>
庚寅○靈王元年<lb/>
<pb n="4b"/>
二年○晉悼二齊靈十一衞獻六蔡景二十一鄭成十<lb/>
　四卒曹成七陳成二十八杞桓六十六宋平五秦景<lb/>
　六楚共二十吳壽夢十五<lb/>
春王正月葬簡王<lb/>
鄭師伐宋<lb/>
　左傳楚令也<lb/>
夏五月庚寅夫人姜氏薨<lb/>
六月庚辰鄭伯睔卒<lb/>
<pb n="5a"/>
　左傳鄭成公疾子駟請息肩于晉公曰楚君以鄭故<lb/>
　親集矢于其目非異人任寡人也若背之是棄力與<lb/>
　言其誰䁥我免寡人唯二三子秋七月庚辰鄭伯睔<lb/>
　卒<lb/>
晉師宋師衞甯殖侵鄭<lb/>
　趙鵬飛氏曰説者以為鄭方在喪伐喪為不義吾以<lb/>
　為鄭成終身陷于左袵而不返今新君即位苟一朝<lb/>
　乎楚則亦未易歸也故以兵侵之要其速從中國而<lb/>
<pb n="5b"/>
　已晉悼公豈伐喪者哉<lb/>
秋七月仲孫蔑㑹晉荀罃宋華元衞孫林父曹人邾人<lb/>
于戚<lb/>
　左傳謀鄭故也孟獻子曰請城虎牢以偪鄭知武子<lb/>
　曰善<lb/>
　虎牢岩邑故東虢之邑鄭滅虢為制邑在鄭之西而<lb/>
　楚在其南鄭挾楚以抗晉者以此晉設此謀以偪之<lb/>
　鄭見虎牢城諸侯之師畢集則必不敢背晉南向而<lb/>
<pb n="6a"/>
　楚亦不得越鄭而東闌中華之境故雞澤之盟鄭不<lb/>
　伐自至而天下無兵革者六年則虎牢之城誠有功<lb/>
　于天下哉<lb/>
己丑葬我小君齊姜<lb/>
　熊過氏曰齊謚也成公夫人公嫡母公羊子曰齊姜<lb/>
　與穆姜則未知宣夫人與成夫人與按左氏虧姑成<lb/>
　婦則齊姜婦也魯襄嫡母故曰姜氏君之妣也而公<lb/>
　羊疏家以九年伐鄭不致為貶襄公因誣繆姜為襄<lb/>
<pb n="6b"/>
　母謂祖母則差輕可無貶也夫國君服祖母應如母<lb/>
　又何疑于不致哉且不致本據實而書不因見貶亦<lb/>
　無可諱也何氏以齊姜先薨多是姑不知年齡延促<lb/>
　靡常非必姑即先逝近季明徳又以襄為宣子至疑<lb/>
　定姒葬以小君因以穆姜為齊姜之婦而齊姜乃為<lb/>
　定姒之嫡矣不尤誤哉<lb/>
叔孫豹如宋<lb/>
　左傳通嗣君也<lb/>
<pb n="7a"/>
冬仲孫蔑㑹晉荀罃齊崔杼宋華元衞孫林父曹人邾<lb/>
人滕人薛人小邾人于戚遂城虎牢<lb/>
　胡傳虎牢鄭地故稱制邑至漢為成皋今為氾水縣<lb/>
　巖險聞于天下猶虞之下陽趙之上黨魏之安邑燕<lb/>
　之榆闗吴之西陵蜀之漢樂地有所必據城有所必<lb/>
　守而不可以棄焉者也有是險而不能守故不繫于<lb/>
　鄭<lb/>
　虎牢鄭邑也鄭在楚中國多事方將城虎牢以制之<lb/>
<pb n="7b"/>
　不書鄭者鄭之有與非其有未可知也王樵氏曰虎<lb/>
　牢城而鄭服鄭服而楚失所以爭而諸夏息肩故城<lb/>
　虎牢天下之大計也為天下之計而城之文自當然<lb/>
　非聖人有意削之也彭城為宋叛臣所據諸侯圍彭<lb/>
　城為宋也故可曰宋彭城若虎牢方為伐鄭不服而<lb/>
　城其岩邑以制之又豈可曰城鄭虎牢耶諸儒不知<lb/>
　此義榖梁公羊為内鄭或謂以霸主討不服之國城<lb/>
　非鄭之所得私或謂鄭叛晉即楚辱天子之封守罪<lb/>
<pb n="8a"/>
　當削奪故不曰鄭虎牢者削之于鄭胡傳謂鄭有是<lb/>
　險而不能守故不繫于鄭皆非也<lb/>
　沈長卿曰虎牢為鄭要害處即齊桓公使申侯居之<lb/>
　以偪鄭者然其初乃虢邑為鄭所倂非先王所封也<lb/>
　鄭既服楚則中原公共之險豈宜私踞故城虎牢經<lb/>
　不繫之鄭正取晉之能扼要也<lb/>
　虎牢今汜水縣古為虢制邑漢成皋在鄭之西楚在<lb/>
　鄭南<lb/>
<pb n="8b"/>
楚殺其大夫公子申<lb/>
　左傳楚公子申為右司馬多受小國之賂以逼子重<lb/>
　子辛楚人殺之<lb/>
辛卯○靈王二年<lb/>
三年○晉悼三齊靈十二衞獻七蔡景二十二鄭僖公<lb/>
　髠頑元年曹成八陳成二十九杞桓六十七宋平六<lb/>
　秦景七楚共二十一吴壽夢十六<lb/>
春楚公子嬰齊帥師伐吴<lb/>
<pb n="9a"/>
　自晉厲公㑹吴于鍾離吴無仇晉之心于是楚伐吴<lb/>
　以其不附己而附中國也<lb/>
　陳氏傳曰于是楚伐吴吴人伐楚取駕則其但書伐<lb/>
　吴何春秋于晉楚之際嚴矣于吴楚未嘗無差等也<lb/>
　是故楚伐吴悉書之吴伐楚必若遏也門巢卒而後<lb/>
　書<lb/>
　吴楚爭强自此始<lb/>
公如晉<lb/>
<pb n="9b"/>
　左傳始朝也<lb/>
　高氏曰童子侯不朝王盖不可接以成人之禮也豈<lb/>
　可反朝同列乎<lb/>
夏四月壬戌公及晉侯盟于長樗<lb/>
　蘇子繇曰禮諸侯不親盟于他國文二年公如晉晉<lb/>
　人使陽處父盟公三年雖改盟而猶盟于其國亦非<lb/>
　禮也晉悼公修禮于諸侯故去其國而與公盟于長<lb/>
　樗<lb/>
<pb n="10a"/>
公至自晉<lb/>
六月公㑹單子晉侯宋公衞侯鄭伯莒子邾子齊世子<lb/>
光己未同盟于雞澤<lb/>
　諸傳皆以諸侯而盟王臣抗也獨杜氏謂王新即位<lb/>
　使王官之伯出與諸侯結盟以安王室故無譏與洮<lb/>
　之盟同不然悼公賢君且不敢朝同列于國中矧與<lb/>
　王臣盟乎然春秋至此而王室益卑豈惟悼公習見<lb/>
　以為固然即王人在列亦有洙泗齗齗之風矣<lb/>
<pb n="10b"/>
　胡傳同盟或以為有三例一則王臣預盟而書同二<lb/>
　則諸侯同欲而書同三則惡其反覆而書同夫惡其<lb/>
　反覆與諸侯同欲而書同信矣王臣預盟而書同義<lb/>
　則未安盟于女栗及蘇子也而不書同盟于洮于翟<lb/>
　泉㑹王人也而不書同然則此三盟者正所謂諸侯<lb/>
　同欲而書同盟也其同欲奈何同病楚也㑹于柯陵<lb/>
　之嵗夏伐鄭楚人師于首止而諸侯還冬伐鄭楚人<lb/>
　師于汝上而諸侯還雞澤之盟陳袁僑如㑹楚師在<lb/>
<pb n="11a"/>
　繁陽而韓獻子懼平丘之行楚棄疾立復封陳蔡而<lb/>
　中國恐是知此三盟者諸侯皆有戒心而修盟故稱<lb/>
　同不以尹子單子劉子亦預此盟而譏之也夫王臣<lb/>
　將命必惇信明義而後可以表正乎天下諸侯守邦<lb/>
　必尊主奉法而後可以保其社稷今王臣下與諸侯<lb/>
　約誓諸侯亦敢上與王臣要言斯大亂之道也則亦<lb/>
　不待書同盟而罪自見矣<lb/>
　雞澤晉地今屬廣平府<lb/>
<pb n="11b"/>
陳侯使袁僑如㑹<lb/>
　左傳楚子辛為令尹侵欲于小國陳成公使袁僑如<lb/>
　㑹求成晉侯使和組父告于諸侯<lb/>
　高氏曰陳自辰陵即楚二十有八年晉屢爭鄭而不<lb/>
　爭陳者非不爭陳也得鄭則亦得陳者也今聞鄭伯<lb/>
　受盟故俾大夫求成于晉本非召㑹來又後時故書<lb/>
　如㑹<lb/>
戊寅叔孫豹及諸侯之大夫及陳袁僑盟<lb/>
<pb n="12a"/>
　熊過氏曰雞澤之盟不殊單子晉悼之陋也然君以<lb/>
　盟鄭之君臣以盟陳之臣則理安而分明矣曰諸侯<lb/>
　之大夫者則大夫奉君命而盟袁僑非如溴梁大夫<lb/>
　盟不復言諸侯也溴梁責大夫之專可也自榖梁子<lb/>
　以袁僑盟為大夫張而後陳君舉以大夫專盟自晉<lb/>
　悼始而後孫明復以諸侯既盟而陳袁僑可無再盟<lb/>
　夫踐土繼齊伯未久陳穆從楚者七年耳如㑹不再<lb/>
　盟者可也雞澤之陳自宣公六年晉楚交爭迄今垂<lb/>
<pb n="12b"/>
　三十四年背華矣謂其成可不盟何以安攜貳哉晉<lb/>
　之謀國者或曰陳近于楚民朝夕急能無往乎不復<lb/>
　有事于陳矣或曰有陳非吾事必無之而後可其棄<lb/>
　陳久矣悼鋭然納而盟之其繼伯之心所存遠矣謂<lb/>
　可無盟非也<lb/>
　沈長卿曰陳見晉悼之明能致鄭人之服故使大夫<lb/>
　求成借此以自絶于楚但與晉伯既盟雞澤而僑繼<lb/>
　至復與之盟則煩數矣弗與之盟則攜貳矣親與之<lb/>
<pb n="13a"/>
　盟則褻玩矣袁僑一大夫耳使諸大夫與之盟于禮<lb/>
　不廢而體綂亦略相當再言及者此盟專為袁僑設<lb/>
　也<lb/>
　諸侯在而大夫自為盟始于此<lb/>
秋公至自㑹<lb/>
冬晉荀罃帥師伐許<lb/>
　左傳靈公事楚不㑹于雞澤<lb/>
　高忠憲曰許自新城以來不與中國㑹盟四十餘年<lb/>
<pb n="13b"/>
　矣為鄭虐而遷葉依楚豈能一旦叛楚哉荀罃賢大<lb/>
　夫也規模欲速如此宜許之終不服而已服之陳亦<lb/>
　幷失之也<lb/>
壬辰○靈王三年<lb/>
四年○晉悼四齊靈十三衞獻八蔡景二十三鄭僖二<lb/>
　曹成九陳成三十卒杞桓六十八宋平七秦景八楚<lb/>
　共二十二吴壽夢十七<lb/>
春王三月己酉陳侯午卒<lb/>
<pb n="14a"/>
　胡傳午者襄公名也孔子作春秋在哀公之時襄公<lb/>
　哀公之皇考也曷不諱乎夫子兼帝王之道參文質<lb/>
　之中而作春秋以法萬世如公薨不地滅國書取出<lb/>
　奔稱孫之類所以致其文也莊公名同而書同盟僖<lb/>
　公名申而書戊申定公名宋而書宋人之類所以從<lb/>
　其質也<lb/>
夏叔孫豹如晉<lb/>
　左傳報知武子之聘也<lb/>
<pb n="14b"/>
秋七月戊子夫人姒氏薨<lb/>
　姒公作弋下定姒同<lb/>
葬陳成公<lb/>
八月辛亥葬我小君定姒<lb/>
　熊過氏曰定謚姒姓杞女襄公母成公妾也成十四<lb/>
　年乃娶婦姜㑹沙隨之嵗十六年而公始生謂姒氏<lb/>
　乃婦姜之媵何所不可謂如孟任然亦何不可而必<lb/>
　雞澤非長君不能修禮遂以襄為宣公之子哉<lb/>
<pb n="15a"/>
　王樵氏曰此定姒襄公之母也定十五年葬定姒哀<lb/>
　公之母也襄哀越世未久不應皆謚曰定其必有誤<lb/>
　或云此年定姒當從公羊作弋<lb/>
　趙子常曰儀禮喪服傳大夫以上為庶母無服服問<lb/>
　君之母非夫人則羣臣無服盖庶子為君為其母無<lb/>
　服者所以重宗廟也魯昭公欲喪其慈母有司曰古<lb/>
　之禮慈母無服今君為之服是逆古禮而亂國法也<lb/>
　若終行之則有司將書之以遺後世無乃不可乎况<lb/>
<pb n="15b"/>
　國君以夫人禮喪其妾母固史氏所當詳也子氏者<lb/>
　惠公再取之夫人諸侯不再取再取亦妾也隠為桓<lb/>
　故成其母喪以赴諸侯然葬不備夫人之禮故不書<lb/>
　葬既不可祔廟又不可祔妾祖姑故别為之宮隠以<lb/>
　攝君喪大子之母猶有節也自文公追崇成風王室<lb/>
　又為歸含賵㑹葬以成之其後妾母皆僭夫人禮薨<lb/>
　葬備書與適無異而不别為之宮則並祔于廟矣夫<lb/>
　子以喪紀國之大典非筆削所加將令學者屬辭比<lb/>
<pb n="16a"/>
　事以觀之既書夫人姜氏薨于夷又書夫人風氏薨<lb/>
　既書夫人姜氏歸于齊又書夫人嬴氏薨既書夫人<lb/>
　姜氏薨又書夫人姒氏薨則適妾之分已明黷亂之<lb/>
　私亦著矣自公羊不明經義創為母以子貴之説漢<lb/>
　哀帝因得託以尊其藩邸所生父母及其祖母卒加<lb/>
　大號以干正綂而貽後禍説經失義其弊一至此<lb/>
　詹萊氏曰定姒襄公之母即哀母定姒之妾祖姑也<lb/>
　何以同謚定王氏葆以為一誤非也襄母跡其行事<lb/>
<pb n="16b"/>
　而謚之哀母則志在奪嫡故即係姓謚夫爾然則定<lb/>
　公何以同謚祖母文公成公不以文姜成風廢同徳<lb/>
　固非所諱也<lb/>
冬公如晉<lb/>
　為晉謀合諸侯也孟獻子請鄫為屬而許之<lb/>
陳人圍頓<lb/>
　僖二十五年楚人圍陳納頓子于頓陳侯畏楚而不<lb/>
　敢討頓子恃楚而不事陳今陳復從中國而頓為楚<lb/>
<pb n="17a"/>
　間故圍之自雞澤㑹復書伐許圍頓著晉興而楚詘<lb/>
　也廬陵李廉曰陳圍頓以甚楚人之忿逃歸之兆在<lb/>
　此矣<lb/>
　左傳山戎無終子嘉父因魏絳以請和諸戎晉侯曰<lb/>
　戎狄無親而貪不如伐之魏絳曰諸侯新服陳新來<lb/>
　和將觀于我我徳則睦否則攜貳勞師于戎而楚伐<lb/>
　陳必弗能救是棄陳也諸華必叛和戎有五利公説<lb/>
　從之<lb/>
<pb n="17b"/>
　鍾伯敬曰魏絳論和戎而云夏訓有之曰有窮后羿<lb/>
　作一未了之語以待其君之問公曰后羿何如君臣<lb/>
　間光景妙絶乃詳言后羿逰畋事而終之以虞箴是<lb/>
　時晉侯好田故魏絳及之然此段與和戎之㫖何闗<lb/>
　深厚婉至告雄主之法宜如此語不及和戎晉侯思<lb/>
　而自得之曰然則莫如和戎乎自是大悟頭人深思<lb/>
　領㑹一語寫出絳言和戎之利曰戎狄荐居貴貨易<lb/>
　土土可賈焉貴貨易土説盡古今夷情大王制狄人<lb/>
<pb n="18a"/>
　漢制匈奴止用此四字又曰民狎其野穡人成功此<lb/>
　李牧守代無所失亡民得田牧趙充國屯田備羌意<lb/>
　也既盟諸戎修民事田以時盖用和為戰守也魏絳<lb/>
　真是經國實際人和戎原非草草偷安言言有主張<lb/>
　事事有顛末其引后羿虞箴告其君者將欲和戎恐<lb/>
　君之好田而忘備故先為此杜其萌也<lb/>
　左傳冬十月邾人莒人伐鄫臧紇救鄫侵邾敗于狐<lb/>
　駘國人逆喪者皆髽魯于是始髽<lb/>
<pb n="18b"/>
癸巳○靈王四年<lb/>
五年○晉悼五齊靈十四衛獻九蔡景二十四鄭僖三<lb/>
　曹成十陳哀公溺元年杞桓六十九宋平八秦景九<lb/>
　楚共二十三吴壽夢十八<lb/>
春公至自齊<lb/>
夏鄭伯使公子發來聘<lb/>
　左傳通嗣君也<lb/>
叔孫豹鄫世子巫如晉<lb/>
<pb n="19a"/>
　左傳穆叔覿鄫太子于晉以成屬鄫<lb/>
仲孫蔑衞孫林父㑹吳于善道<lb/>
　左傳吳子使壽越如晉辭不㑹于雞澤之故且請聽<lb/>
　諸侯之好晉人將為之合諸侯使魯衞先㑹吳且告<lb/>
　㑹期<lb/>
　高忠憲曰魯衞俱受命於晉故不書及晉楚爭衡權<lb/>
　在吳故晉急於吳魯衞近吳故令先㑹且告㑹期<lb/>
　善道吳地今鳳陽府旴眙縣在淮水南當鍾離之東<lb/>
<pb n="19b"/>
　本屬吳者也<lb/>
　道公榖作稻<lb/>
秋大雩<lb/>
楚殺其大夫公子壬夫<lb/>
　左傳討陳叛故曰繇令尹子辛實侵欲焉乃殺之<lb/>
公㑹晉侯宋公陳侯衞侯鄭伯曹伯莒子邾子滕子薛<lb/>
伯齊世子光吳人鄫人于戚<lb/>
　左傳盟于戚㑹吴且命戍陳也<lb/>
<pb n="20a"/>
　陳氏傳曰于是盟于戚吳初與諸侯盟也不書盟為<lb/>
　晉諱也吳晉之盟春秋終諱之蒲之役將始㑹吳吳<lb/>
　不至雞澤之役又逆吴子吳不至吳固不敢自列于<lb/>
　諸夏也而晉求之急于是滅州來敗頓胡沈蔡陳許<lb/>
　之師滅巢入郢矣高抑崇曰晉之亟于進吴以其能<lb/>
　病楚也吳能病楚則亦能病中國矣既伐楚則伐齊<lb/>
　伐魯伐衞伐鄭以至與晉爭盟則其病中國也甚矣<lb/>
　此㑹序黄正憲氏以為不可曉如晉以伯主自宜居<lb/>
<pb n="20b"/>
　首宋陳係帝王之後故次之衞鄭曹皆姬姓故又次<lb/>
　之齊世子光未嗣位列子爵之後吳初預㑹鄫以微<lb/>
　弱居末易知也若滕以姬姓薛以伯爵俱序莒子邾<lb/>
　子之下豈以滕薛久不親與盟㑹而然耶盖是時莒<lb/>
　邾雖子而國勢强于滕薛故居其前非夫子之前之<lb/>
　也因其自前而前之不前無以徵實春秋不得已也<lb/>
　前成十五鍾離後十年十四年向皆稱吳今曰吳人<lb/>
　以鄫也不可曰吳鄫人也不殊吴何也前善道已殊<lb/>
<pb n="21a"/>
　矣且戚衞地也<lb/>
　高忠憲曰吳未㑹非為主也成九年為蒲之㑹將以<lb/>
　㑹吳而吳不至故十五年諸侯之大夫㑹之于鍾離<lb/>
　前三年㑹雞澤使荀㑹逆吳子又不至今年吳子使<lb/>
　壽越如晉請聽諸侯之好故晉使魯衞先㑹之而為<lb/>
　戚之㑹凡序吳者來㑹也殊吳者往㑹之也<lb/>
公至自㑹<lb/>
冬戍陳<lb/>
<pb n="21b"/>
　公羊曰孰戍之諸侯戍之曷為不言諸侯戍之離至<lb/>
　不可得而序也此魯戍也戍陳必非我魯一國各國<lb/>
　必非同時遣戍以内辭書魯而各國之戍可見矣趙<lb/>
　伯循以為妄言諸侯者非也<lb/>
楚公子貞帥師伐陳<lb/>
公㑹晉侯宋公衞侯鄭伯曹伯齊世子光救陳<lb/>
　左傳楚子囊為令尹范宣子曰我喪陳矣楚人討貳<lb/>
　而立子囊必改行而疾討陳陳近于楚民朝夕急能<lb/>
<pb n="22a"/>
　無往乎有陳非吾事也無之而後可冬諸侯戍陳子<lb/>
　囊伐陳十一月甲午㑹于城棣以救之<lb/>
　曹伯下公榖有莒子邾子滕子薛伯<lb/>
十有二月公至自救陳<lb/>
辛未季孫行父卒<lb/>
　行父奸深忌刻人也迹其黨仲遂傾歸父紿晉仇齊<lb/>
　以專魯國之政安在其忠于公室哉雖妾無衣帛馬<lb/>
　不食粟不過小廉曲謹而已何足數也<lb/>
<pb n="22b"/>
　按僖公十六年三月公子季友卒行父代位至于卒<lb/>
　年共七十六年文公十五年春季孫行父如晉始見<lb/>
　于經宣公八年仲遂卒而始專政宣公薨逐歸父而<lb/>
　始擅權<lb/>
甲午○靈王五年<lb/>
六年○晉悼六齊靈十五衞獻十蔡景二十五鄭僖四<lb/>
　曹成十一陳哀二杞桓七十卒宋平九秦景十楚共<lb/>
　二十四吳夀夢十九<lb/>
<pb n="23a"/>
春王三月壬午杞伯姑容卒<lb/>
　杞入春秋至此始名史有詳略歟抑杞與晉姻乃得<lb/>
　以名見于春秋也<lb/>
夏宋華弱來奔<lb/>
秋葬杞桓公<lb/>
滕子來朝<lb/>
莒人滅鄫<lb/>
　左傳鄫恃賂也杜氏曰鄫有貢賦之賂在魯恃之而<lb/>
<pb n="23b"/>
　慢莒公羊傳莒女有為鄫夫人者盖欲立其出也蓋<lb/>
　鄫世子為舅出也榖梁傳立異姓以涖祭祀滅亡之<lb/>
　道也<lb/>
　莒近齊齊為利之國也鄫迫于莒得鄫齊所欲也鄫<lb/>
　求屬魯殊有乞憐之情已魯窺齊意恐為所嫌復舍<lb/>
　之且明徵于戚㑹使齊不我疑此魯鄫當日情事之<lb/>
　實也鄫㑹于戚晉豈以其能聨兵結好足固邦交哉<lb/>
　魯絶鄫而莒滅鄫矣五年同㑹六年即滅齊實陰主<lb/>
<pb n="24a"/>
　之謂公不能討者非也嫟甥為嗣祔舅于廟如此立<lb/>
　後天下恐無此娭情因其立君即書滅國如此書法<lb/>
　聖人恐不作此巧筆至以昭四年復有魯取鄫之文<lb/>
　以為今若實滅之不合如此不知九伐之法滅有破<lb/>
　國亦有誅君非一舉殄絶之謂也是義也黄正憲氏<lb/>
　得之黄曰昭公取鄫之時何以不言伐莒取鄫竊謂<lb/>
　滅之為言有自宗社丘墟言者有自子孫絶世言者<lb/>
　莒之滅鄫必殘其宗社而未嘗殄滅其子孫魯史因<lb/>
<pb n="24b"/>
　鄫國一時破殘遂直書滅其後子孫歸國名姓不能<lb/>
　自通遂失記之耳予思昭公書取鄫蓋有二義使是<lb/>
　時為誅君之滅必其子孫尚能保守殘疆莒亦怯于<lb/>
　疆理故我魯滅之不書滅者諱魯也是時若為破國<lb/>
　之滅則至昭公時莒國微弱不能撫封我魯滅之雖<lb/>
　屬于莒亦不書莒以鄫非莒之屬也與須句牟婁不<lb/>
　同<lb/>
冬叔孫豹如邾<lb/>
<pb n="25a"/>
　高忠憲曰按左氏記四年邾莒伐鄫魯救鄫侵邾敗<lb/>
　于狐駘此聘謂為修平竊疑諱敗可也不應外其事<lb/>
　没之不報可也不應貴卿遽往聘而修平恐此是報<lb/>
　邾子之來朝而狐駘之傳為未真也<lb/>
季孫宿如晉<lb/>
　左傳以鄫故來討曰何故亡鄫季武子如晉見且聽<lb/>
　命<lb/>
　沈長卿曰左氏謂鄫恃賂而滅亦非也襄五年秋穆<lb/>
<pb n="25b"/>
　叔既以屬鄫為不利而使鄫大夫聽命于戚㑹矣貢<lb/>
　賦之入在晉不在魯何賂之可恃哉况滅鄫者莒也<lb/>
　非魯也不責莒而責魯在晉人雖妄有所討魯豈甘<lb/>
　受之乎然則季武子如晉聽命也何故或謂初嗣執<lb/>
　政往植私交而左氏因以為謝譴<lb/>
十有二月齊侯滅萊<lb/>
　齊圖萊久矣自宣七年伐萊至是遂滅之王樵氏曰<lb/>
　萊姜姓例稱滅同姓書名今齊滅萊不名則例之説<lb/>
<pb n="26a"/>
　不通矣盖齊異姓國萊又淪于夷故略之歟<lb/>
乙未○靈王六年<lb/>
七年○晉悼七齊靈十六衞獻十一蔡景二十六鄭僖<lb/>
　五卒曹成十二陳哀三杞孝公匄元年宋平十秦景<lb/>
　十一楚共二十五吳壽夢二十<lb/>
春郯子來朝<lb/>
　郯久事吳晉悼既以諸侯㑹于戚于是郯子始來朝<lb/>
夏四月三卜郊不從乃免牲<lb/>
<pb n="26b"/>
　左傳孟獻子曰吾乃今而後知有卜筮夫郊祀后稷<lb/>
　以祈農事也是故啓蟄而郊郊而後耕今既耕而卜<lb/>
　郊宜其不從也<lb/>
　汪氏曰公榖郯氏皆以三卜為合禮朱子亦云四卜<lb/>
　五卜失禮然春秋四書卜郊唯此年三卜亦書之者<lb/>
　葢三卜雖得禮而卜郊止于三月今書四月而三卜<lb/>
　不從則過時不敬以致龜違故書以譏非時而非譏<lb/>
　其瀆卜也<lb/>
<pb n="27a"/>
小邾子來朝<lb/>
城費<lb/>
　左傳南遺為費宰叔仲昭伯為隧正欲善季氏而求<lb/>
　媚于南遺謂遺請城費吾多與而役故季氏城費<lb/>
　李廉氏曰費魯强邑隠元年傳稱費伯即其邑大夫<lb/>
　也僖元年賜季友汶陽之田及費于是為季氏邑矣<lb/>
　自南遺既城之後費益强南蒯繼出為費宰非特季<lb/>
　氏世卿而陪臣亦世其邑昭十二年南蒯欲出季氏<lb/>
<pb n="27b"/>
　不克以費叛如齊十三年叔弓圍費弗克敗焉十四<lb/>
　年費人叛南氏蒯奔齊來歸及季桓子立公山不狃<lb/>
　為費宰定八年不狃以費叛十二年始用子路墮三<lb/>
　都不狃叔孫輒帥費人襲魯孔子命申句須樂頎伐之<lb/>
　二子奔齊遂墮費此一費之始終也而季氏之盛衰<lb/>
　可考矣<lb/>
　季氏曰費魯東鄙邑僖公以賜季友今屬兖州府沂<lb/>
　州沂州即臨沂也臨沂故城在州北五十里水經注<lb/>
<pb n="28a"/>
　曰雒水出冠石山東南流注于沂沂水則自中丘城<lb/>
　西而南逕臨沂城東合汶水而又南逕啓陽城東者<lb/>
　也啓陽之西南為邾地中丘之東北為莒地費在顓<lb/>
　臾祊田之間而界于邾莒季氏以為要地故宿初嗣<lb/>
　位而即城之<lb/>
秋季孫宿如衞<lb/>
　季孫以初嗣位結好鄰邦也左氏報子叔之聘趙伯<lb/>
　循曰豈有鄰國經七年始報乎但其間聘者已多非<lb/>
<pb n="28b"/>
　卿故不書左氏不達此説諸稱某之盟報某之聘多<lb/>
　此類也<lb/>
　熊過氏曰春秋内魯事闗邦交者無不書不必卿行<lb/>
　如叔還叔弓皆大夫也則趙氏亦失實矣<lb/>
八月螽<lb/>
冬十月衞侯使孫林父來聘壬戌及孫林父盟<lb/>
　左氏載公登亦登則此公與盟矣不書公榖梁所謂<lb/>
　以國與也<lb/>
<pb n="29a"/>
楚公子貞帥師圍陳<lb/>
十有二月公㑹晉侯宋公陳侯衞侯曹伯莒子邾子于<lb/>
鄬<lb/>
　左傳楚子囊圍陳㑹于鄬以救之<lb/>
　熊過氏曰鄬鄭地㑹謀陳也于是楚以首冬圍陳踰<lb/>
　月乃始㑹諸侯不及于救故不書救于是晉終失陳<lb/>
　無以宗諸侯終春秋之世非晉楚之從交見無復有<lb/>
　陳而晉不能討矣左氏誤以為救陳杜元凱見經不<lb/>
<pb n="29b"/>
　書也遂曰陳侯逃歸不成救故不書誤矣救晉事也<lb/>
　逃陳事也安得以陳之逃而掩晉之救且若楚圍未<lb/>
　解則陳侯安得冒圍出㑹鄬在鄢陵之間字當作鄢<lb/>
　在緱氏西南而鄵之東也去陳亦非朝夕國既被圍<lb/>
　君安得出且潰出亦安能及逺謂其為救不亦迂乎<lb/>
　鄬鄭地<lb/>
　鄬榖或作䧦<lb/>
鄭伯髠頑如㑹未見諸侯丙戌卒于鄵<lb/>
<pb n="30a"/>
　左傳鄭僖公之為太子也與子豐適楚不禮焉將㑹<lb/>
　于鄬子駟相又不禮焉子駟使賊夜弑僖公而以瘧<lb/>
　疾赴于諸侯<lb/>
　公羊傳鄭伯將㑹諸侯于鄬其大夫諫曰中國不足<lb/>
　歸也則不若與楚鄭伯曰不可其大夫曰以中國為<lb/>
　義則伐我喪以中國為彊則不若楚于是弑之<lb/>
　熊過氏曰諸侯至鄬越鄭都而鄭伯不能如㑹如㑹<lb/>
　而卒于鄵以疾卒耳趙伯循曰凡諸侯死例書名此<lb/>
<pb n="30b"/>
　則為上文已言鄭伯如㑹下不可又言鄭伯髠頑卒<lb/>
　所以須于如㑹時書名以便其文耳三傳不達此體<lb/>
　但見其文特異不能釋遂妄云被弑若實見弑而以<lb/>
　疾赴則從而書之諸國弑君豈有實告乎按經未見<lb/>
　諸侯則是已出境臨欲相見爾公羊乃云未出境益<lb/>
　見其非也趙伯循又曰二十五年吳子遏卒同此或<lb/>
　欲因地以見弑與吳子門巢而卒何異而又生境内<lb/>
　不地之文小寢臺下豈亦書境外乎趙企明言若<lb/>
<pb n="31a"/>
　實弑而書卒是春秋庇逆賊矣<lb/>
　袁仁氏曰春秋大義為誅亂臣賊子也然有不弑而<lb/>
　書弑者如趙盾以不越境書許世子以不嘗藥書鄭<lb/>
　歸生以憚老懼讒書楚公子比以不能効死書齊陳<lb/>
　乞以廢長立幼書是也有弑而不書弑者如衞桓則<lb/>
　以嫡母宋殤則以亟戰疲民齊襄則以行同鳥獸鄭<lb/>
　夷則以侮慢大臣蔡固則以淫而不父陳平國則以<lb/>
　殺諫臣而通于夏氏楚䖍則以多無禮吳餘祭則以<lb/>
<pb n="31b"/>
　親近刑人晉州蒲則欲盡去羣大夫而立其左右是<lb/>
　也葢畫工能像萬物之形而化工則併其神而鑄之<lb/>
　像形者得其似鑄形者得其真春秋者化工之筆非<lb/>
　畫工之筆也故凡不弑而書弑者非以大逆誣臣子<lb/>
　也迹不弑而心弑聖人誅其心而懼之也弑而不書<lb/>
　弑者非縱之也殘賊之人謂之匹夫誅匹夫不可謂<lb/>
　弑君也按左氏鄭僖公為太子時適晉不禮子罕適<lb/>
　楚不禮子豐及將㑹鄬子駟相又不禮焉侍者諫不<lb/>
<pb n="32a"/>
　聽又諫殺之則殘賊之人與鄭夷陳平國等耳書曰<lb/>
　卒于鄵其㫖微矣胡傳從公榖謂僖公欲從中國其<lb/>
　大夫欲從楚而弑之豈不悞哉審如是則鄭僖乃賢<lb/>
　君矣孔子安得而不正其大夫之罪哉不使夷狄之<lb/>
　人加于中國之君此曲説也<lb/>
　鄵公榖作操在鄬西髠頑公榖作原<lb/>
陳侯逃歸<lb/>
　郝仲輿曰鄬之㑹為救陳也而陳侯先逃既周章可<lb/>
<pb n="32b"/>
　哂矣諸侯亦不量而預鄉隣之鬭使主人避客躑躅<lb/>
　無歸儻所謂烏合非與㑹盟之事至晉悼之季愈無<lb/>
　足觀矣<lb/>
丙申○靈王七年<lb/>
八年○晉悼八齊靈十七衞獻十二蔡景二十七鄭簡<lb/>
　公嘉元年曹成十三陳哀四杞孝二宋平十一秦景<lb/>
　十二楚共二十六吴夀夢二十一<lb/>
春王正月公如晉<lb/>
<pb n="33a"/>
　左傳朝且聽朝聘之數<lb/>
夏葬鄭僖公<lb/>
鄭人侵蔡獲蔡公子燮<lb/>
　蘇子繇曰鄭子國子耳為晉侵蔡獲蔡公子燮鄭人<lb/>
　皆喜子産曰小國無文徳而有武功禍也晉楚爭鄭<lb/>
　自此始矣自是晉楚之兵交至于鄭鄭人疾之書鄭<lb/>
　人侵蔡無故犯楚以為國患罪之也<lb/>
季孫宿㑹晉侯鄭伯齊人宋人衞人邾人于邢丘<lb/>
<pb n="33b"/>
　左傳㑹于邢丘以命朝聘之數使諸侯之大夫聽命<lb/>
　鄭伯獻捷于㑹故親聽命大夫不書尊晉侯也<lb/>
　陳氏傳曰此齊高厚宋向戌衞寗殖也其稱人何不<lb/>
　以大夫敵盟主也不以大夫敵盟主桓文之盛也自<lb/>
　同盟于戚而大夫與諸侯序矣于是再見其再見何<lb/>
　復予晉以伯也<lb/>
　邢丘之㑹以命朝聘胡氏以煩諸侯而使大夫聽命<lb/>
　是謂姑息愛人非也此正悼公之以謹嚴馭衆也諸<lb/>
<pb n="34a"/>
　侯與國為我敵體惟大夫可以命令之君指撝臣攝<lb/>
　伏聽則與違則執我法可行彼勢可受不失尊重之<lb/>
　常又于政體甚便雖以魯襄在晉特不令其與㑹也<lb/>
　不令魯襄與㑹者優之也列國大夫書人卑之也<lb/>
　邢丘今懐慶府<lb/>
公至自晉<lb/>
莒人伐我東鄙<lb/>
　左傳以疆鄫田<lb/>
<pb n="34b"/>
　王樵氏曰莒滅鄫伐魯以疆鄫田其為奸齊盟大矣<lb/>
　而伯討不及晉方慮楚故也<lb/>
秋九月大雩<lb/>
冬楚公子貞帥師伐鄭<lb/>
　左傳楚子囊伐鄭討其侵蔡也子駟子國子耳欲從<lb/>
　楚子孔子蟜子展欲待晉子駟曰民急矣姑從楚以<lb/>
　舒吾民晉師至吾又從之犧牲玉帛待于二竟以待<lb/>
　彊者而庇民焉不亦可乎子展曰晉君方明四軍無<lb/>
<pb n="35a"/>
　闕八卿和睦必不棄鄭子駟請從楚乃及楚平<lb/>
　此鄭文從楚之始也至十一年蕭魚始從晉<lb/>
晉侯使士匄來聘<lb/>
丁酉○靈王八年<lb/>
九年○晉悼九齊靈十八衞獻十三蔡景二十八鄭簡<lb/>
　二曹成十四陳哀五杞孝三宋平十二秦景十三楚<lb/>
　共二十七吴夀夢二十二<lb/>
春宋災<lb/>
<pb n="35b"/>
　來告故書陳宋災故當書也<lb/>
　災公作火<lb/>
夏季孫宿如晉<lb/>
五月辛酉夫人姜氏薨<lb/>
秋八月癸未葬我小君穆姜<lb/>
　姚舜牧氏曰文姜别謚穆姜亦别謚其行同其别謚<lb/>
　亦同<lb/>
　公作繆姜<lb/>
<pb n="36a"/>
　左傳秦人侵晉晉饑勿能報也<lb/>
冬公㑹晉侯宋公衞侯曹伯莒子邾子滕子薛伯杞伯<lb/>
小邾子齊世子光伐鄭十有二月己亥同盟于戲<lb/>
　左傳甲戌師于汜令于諸侯曰修器備盛餱糧歸老<lb/>
　幼居疾于虎牢肆眚圍鄭鄭人恐乃行成中行獻子<lb/>
　曰遂圍之以待楚人之救也而與之戰不然無成知<lb/>
　武子曰許之盟而還師以敝楚吾三分四軍與諸侯<lb/>
　之鋭以逆來者于我未病楚不能矣猶愈于戰暴骨<lb/>
<pb n="36b"/>
　以逞不可以爭諸侯皆不欲戰乃許鄭成十一月己<lb/>
　亥同盟于戲鄭服也將盟鄭六卿公子騑公子發公<lb/>
　子嘉公孫輒公孫蠆公孫舍之及其大夫門子皆從<lb/>
　鄭伯晉士莊子為載書曰自今日既盟之後鄭國而<lb/>
　不唯晉命是聽而或有異志者有如此盟公子騑趨<lb/>
　進曰自今日既盟之後鄭國而不惟有禮與彊可以<lb/>
　庇民者是從而敢有異志者亦如之荀偃曰改載書<lb/>
　公孫舍之曰昭大神要言焉若可改也大國亦可叛<lb/>
<pb n="37a"/>
　也晉人不得志于鄭以諸侯復伐之十二月門其三<lb/>
　門閏月濟于隂阪侵鄭次于隂口而還<lb/>
　左氏以同盟為鄭服啖叔佐曰傳所載者自是晉鄭<lb/>
　盟經書同盟自是晉與諸國同盟鄭不預也傳以舊<lb/>
　史不載同盟之辭遂誤以二國盟辭當也其實不然<lb/>
　書伐鄭討其貳也不戰而服鄭請成矣同盟于戲自<lb/>
　是鄭預也不言鄭者蒙上文也永嘉呂氏曰按左氏<lb/>
　同盟于戲鄭與焉然柯陵之盟亦書于伐鄭之後則<lb/>
<pb n="37b"/>
　鄭服未可知今以經考之盟柯陵之後諸侯再伐鄭<lb/>
　則其未得志于鄭可知盟戲之後楚子伐鄭則為鄭<lb/>
　服可知十一年同盟亳城北亦鄭受盟也㑹于蕭魚<lb/>
　亦鄭與㑹也皆書于伐鄭之後比事而觀可見矣<lb/>
　胡傳晉悼公屢與諸侯伐鄭楚輒救之而不與之戰<lb/>
　楚師遂屈得善勝之道矣故下書蕭魚之㑹以美之<lb/>
　王樵氏曰按荀罃欲分兵以敝楚後來三駕即用此<lb/>
　策也左氏于乃盟而還之下又記晉人不得志于鄭<lb/>
<pb n="38a"/>
　十二月癸亥復伐之門其三門杜氏不悟其誤因云<lb/>
　晉果三分其軍各攻一門與前注自相戾<lb/>
　廬陵李氏曰此盟在五㑹之後三駕之前晉方失陳<lb/>
　國中之勢未振鄭又侵蔡楚人之詞稍直故士匄告<lb/>
　用師諸侯不欲戰則内外之心必皆有疑怠矣盟而<lb/>
　書同雖曰同心外楚而其實著其反覆也獨幸五㑹<lb/>
　之信在人心者未忘而荀罃又得善勝之道悼公既<lb/>
　歸修徳息民於是有以成三駕之績焉則此盟乃夷<lb/>
<pb n="38b"/>
　夏盛衰之機括也歟<lb/>
　五㑹之信三年㑹雞澤五年㑹戚傳載十一月㑹城<lb/>
　棣以救陳七年㑹鄬八年㑹邢丘三駕而不敢與爭<lb/>
　十年師于牛首十一年師于向其秋觀兵于鄭東門<lb/>
　自是鄭遂服<lb/>
楚子伐鄭<lb/>
　鄭及楚平<lb/>
　左傳晉侯謀所以息民魏絳請施舍輸積聚以貸自<lb/>
<pb n="39a"/>
　公以下苟有積者盡出之國無滯積亦無困人公無<lb/>
　禁利亦無貪民祈以幣更賔以特牲器用不作車服<lb/>
　從給行之期年國乃有節三駕而楚不能與爭<lb/>
戊戌○靈王九年<lb/>
十年○晉悼十齊靈十九衞獻十四蔡景二十九鄭簡<lb/>
　三曹成十五陳哀六杞孝四宋平十三秦景十四楚<lb/>
　共二十八吳壽夢二十三<lb/>
春公㑹晉侯宋公衞侯曹伯莒子邾子滕子薛伯杞伯<lb/>
<pb n="39b"/>
小邾子齊世子光㑹吳于柤<lb/>
　左傳㑹吳子夀夢也<lb/>
　合十二國以㑹壽夢而于楚界示楚以得吳也晉得<lb/>
　吳則楚右臂斷不敢議鄭議鄭則恐吳之擬其後也<lb/>
　其後蕭魚之㑹卒得鄭不叛者二十年吳犄楚楚不<lb/>
　敢伐鄭也雖然晉悼虎牢之城先識地勢扼鄭咽㗋<lb/>
　自戲盟之役三分四軍以待來者是故楚疲晉逸三<lb/>
　駕而不可爭鄭子展曰晉君方明必不棄鄭楚之柄<lb/>
<pb n="40a"/>
　臣如子囊者亦曰晉不可敵事之而後可豈獨以柤<lb/>
　㑹吳之故哉<lb/>
　熊過氏曰柤水名今徐州沛縣東北界古偪陽國地<lb/>
　與楚界杜云楚地非也<lb/>
夏五月甲午遂滅偪陽<lb/>
　偪陽國及柤地皆在沛縣是吳入中國之要衝則悼<lb/>
　公之㑹吳于柤葢謀滅偪陽而通吳也以偪陽與宋<lb/>
　公<lb/>
<pb n="40b"/>
　熊過氏曰偪陽妘姓子爵國在今兖州府嶧縣西南<lb/>
　五十里則亦沛之東北界也<lb/>
　偪榖作傅<lb/>
公至自㑹<lb/>
　高忠憲曰不至滅而至㑹舉其可道者也<lb/>
楚公子貞鄭公孫輒帥師伐宋<lb/>
　以宋受偪陽故<lb/>
晉師伐秦<lb/>
<pb n="41a"/>
　左氏報其侵也此時正五㑹三駕之時秦人侵我以<lb/>
　撓之若不伐秦則秦為楚鄭犄角横枝攪擾中國事<lb/>
　未可知故晉伐之自料處强必當爭先兵力可以不<lb/>
　困而為此舉也悼公君臣豈不明于自治者乃謂其<lb/>
　虐民失計耶<lb/>
　策晉者謂通吳不如好秦而陳君舉曰闇于治吳唐<lb/>
　應徳曰失計通吳皆成一儒者議論耳實無當也彼<lb/>
　謂晉當好秦葢望其同心並力尊周攘夷耳而秦非<lb/>
<pb n="41b"/>
　其人晉亦非其心也二國壤地同而有欲于我為利<lb/>
　之國也殽構以來接戰數四朝夕窺伺惟以啓彊廣<lb/>
　土為念非晉人伐秦取少梁即秦伯伐晉取北徵而<lb/>
　已且秦僻遠西方雄長戎翟自納晉惠文外未嘗一<lb/>
　旅勤王滅庸之後甘為楚役晉亦安能中心信秦必<lb/>
　其協力耶若吳則于晉遠于楚近無利于晉而可以<lb/>
　撓楚故晉通吳以制楚與楚通越以制吳勢使然也<lb/>
　説者謂至于通吳而中國之勢大敗決裂則又不然<lb/>
<pb n="42a"/>
　春秋至成襄以後政在陪臣三綱盡軼吳楚主盟防<lb/>
　簡蕩然吳為姬姓之長栢舉一戰發舒華夏更足吐<lb/>
　氣黄池驕蹇旋取顛覆未幾輒為越滅凡春秋叛周<lb/>
　猾夏之事與吳風馬牛不相及儒者論事不揆時勢<lb/>
　不究本末惟以迂腐之心作輕快之論皆此類也<lb/>
秋莒人伐我東鄙<lb/>
公㑹晉侯宋公衞侯曹伯莒子邾子齊世子光滕子薛<lb/>
伯杞伯小邾子伐鄭<lb/>
<pb n="42b"/>
　季氏曰此因鄭人從楚伐宋而伐之自此晉人凡三<lb/>
　伐鄭皆因楚鄭加兵于宋而後動則亦不得已而應<lb/>
　之者也<lb/>
　此三駕之一陳君舉曰隠桓之諸侯皆序爵也伯者<lb/>
　作而後小國序大國之上有以子男長于伯者矣于<lb/>
　是以世子長于小國之君則悼公為之也愚按諸侯<lb/>
　之適子誓于天子則曰世子周制也公之子視侯伯<lb/>
　執圭侯伯之子視子男執璧子男之子與未誓者執<lb/>
<pb n="43a"/>
　皮帛其賔之則以上卿之禮亦周制也齊世子光始<lb/>
　與盟㑹序小邾子下諸侯世子未誓于天子之制也<lb/>
　左傳齊崔杼使太子光先至于師故長于滕明年乃<lb/>
　次曹伯莒子之間則誓于天子而攝其君之制也然<lb/>
　禮樂自諸侯出矣<lb/>
　汪氏曰齊世子光同盟雞澤㑹戚救陳盟戲㑹柤皆<lb/>
　序小邾子之下惟此年伐鄭序滕薛杞小邾之上而<lb/>
　傳稱光先至于師明年兩伐鄭又序莒邾之上傳亦<lb/>
<pb n="43b"/>
　云齊太子光宋向戌先至于鄭杜氏皆云為盟主所<lb/>
　尊故進之夫諸侯之世子誓于天子而攝其君者下<lb/>
　其君之禮一等則侯國世子宜次于伯爵之君之下<lb/>
　考之仲子之言但曰光之立也列于諸侯矣則齊光<lb/>
　未誓于天子而可序于薛伯杞伯之上乎成十五年<lb/>
　宋世子成序齊大夫之上昭四年宋世子佐序小邾<lb/>
　子之下以上公世子而次于子爵是則世子未誓于<lb/>
　天子以皮幣繼子男之常制也齊光序諸侯之上是<lb/>
<pb n="44a"/>
　晉悼以私意之向背謂莒邾薛杞國弱而卑齊光國<lb/>
　大而强故紊周班而進之也况自晉悼之伯莒邾以<lb/>
　子爵而常在薛伯杞伯之上則班爵之等又安可以<lb/>
　先王舊制論之哉<lb/>
冬盜殺鄭公子騑公子發公孫輒<lb/>
　趙子常曰盜殺不言其大夫盜賊者不可以上下道<lb/>
　也公羊傳曰大夫相殺稱人賤者窮諸盜孫明復曰<lb/>
　盜一日而殺三卿故列數之惡鄭伯之失政也<lb/>
<pb n="44b"/>
　鄭之堅于從楚其謀皆出于駟而從夷之人弑君之<lb/>
　賊發輒惟騑是從觀子駟犧牲玉帛待于二境及神<lb/>
　明不蠲要盟之語所以拒子孔子蟜子展者堅矣鄭<lb/>
　從晉則受楚伐從楚則受晉伐疲于奔命恨入骨髓<lb/>
　是時十二國之兵壓境惶懼不知所出故謀殺三人<lb/>
　冀晉聞而緩兵因得從容為背楚即晉之計耳觀下<lb/>
　不言圍戰而言戍晉實按兵不動以待鄭之歸附可<lb/>
　見傳言尉止有爭與五族喪田之事尚非實也隂謀<lb/>
<pb n="45a"/>
　暗殺故稱盜與蔡昭侯之弑不書公孫翩而書盜正<lb/>
　同不稱大夫則張洽氏以為從夷之人良是<lb/>
　沈長卿曰三子身為執政而盜得殺之于朝其恩不<lb/>
　足以惠國威不足以服衆智不足以保身安所稱大<lb/>
　夫哉故斥其名併不稱鄭人而書為盜也要之三卿<lb/>
　不死則鄭之從晉不堅受兵正未艾也殺三卿而戍<lb/>
　虎牢鄭乃決志北向不作兩姑間婦春秋先書伐鄭<lb/>
　次書盜殺三卿最後書戍鄭虎牢事殊而意脈聯絡<lb/>
<pb n="45b"/>
　有㫖哉<lb/>
　騑公榖作斐書盜始此<lb/>
戍鄭虎牢楚公子貞帥師救鄭<lb/>
　陳氏曰不係之鄭者為天下城之者也係之鄭者為<lb/>
　鄭戍之也是故楚丘不係之衞緣陵不係之杞梁山<lb/>
　沙鹿不係之晉皆非一國之辭也郱鄑郚係之紀彭<lb/>
　城係之宋皆一國之辭也此亦一説所謂為天下城<lb/>
　之者豈非何氏所謂欲共拒楚者歟<lb/>
<pb n="46a"/>
　杜氏曰諸侯各受晉命戍虎牢不復為告命故獨書<lb/>
　魯戍而不序諸侯<lb/>
　城虎牢不繫之鄭者時鄭從楚中國取其虎牢而城<lb/>
　之鄭服且未可知為中國守險以制鄭非為鄭而城<lb/>
　之也戍虎牢而繫之鄭者時鄭已從晉中國恐楚伐<lb/>
　鄭故置兵守衞以拒楚是為鄭而戍之也戍則當宿<lb/>
　兵峙糧據險退可守進可戰鄭服則保鄭以拒楚鄭<lb/>
　貳則我扼其要而制其肩膂南向足以禦楚而反向<lb/>
<pb n="46b"/>
　足以臨鄭亦一善策也故子囊救鄭晉不與戰而楚<lb/>
　師自退非以制勝之要在我乎胡氏謂城不繫鄭者<lb/>
　責在鄭戍繫鄭者罪諸侯不以義服書救者許楚皆<lb/>
　非經㫖<lb/>
公至自伐鄭<lb/>
　<lb/>
　<lb/>
　春秋辯義卷二十<lb/>
</p>
<p>
</p>
  </div>
</body>
</text>
</TEI>
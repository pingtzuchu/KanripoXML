<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀春秋畧記卷三</head>
    <p>
<pb n="1a"/>
欽定四庫全書<lb/>
　讀春秋畧記卷三　　　明　朱朝瑛　撰<lb/>
　　莊公<lb/>
元年春王正月<lb/>
　不書即位脱簡也公榖皆云君弑不忍即位固也顧<lb/>
　獨忍于改元乎既改元矣又安見其不忍即位乎且<lb/>
　國家不幸而遭大變正宜早定位號以繫人心不得<lb/>
　狥形迹之小孝而忘宗社之大計若莊公之不忍於<lb/>
<pb n="1b"/>
　桓公猶有説也閔公之不忍于子般亦已過矣<lb/>
三月夫人孫于齊<lb/>
　不書姜氏絶之于齊也絶之于齊而書孫于齊則與<lb/>
　齊同惡可知也或云削姜氏何如削夫人夫削夫人<lb/>
　可以著夫人之惡矣不見其與齊同惡也此聖人書<lb/>
　法所為約而該也<lb/>
夏單伯送王姬<hi>送公榖皆作逆</hi>
　單伯王卿士也送者送至魯也王姬冬歸而以夏至<lb/>
<pb n="2a"/>
　魯者檀弓所云王姬由魯嫁故莊公為之服姊妹之<lb/>
　服者是也昬禮女子許嫁笄而字教于公宫三月以<lb/>
　王姬而教于魯非禮也故公榖改送為逆而以單伯<lb/>
　為魯之命大夫然王之違禮者多矣何獨此春秋書<lb/>
　之正以其非禮耳使王姬未嘗乆留于魯莊公何必<lb/>
　為之服乎或疑十四年鄄之㑹以内辭書單伯與宰<lb/>
　周公諸人異夫公與㑹則内公公不與㑹則内王大<lb/>
　夫亦尊王之義也余氏曰文公之世復有單伯相距<lb/>
<pb n="2b"/>
　八十餘年必非一人春秋諸侯不貢士乆矣列國安<lb/>
　得有命卿且魯命卿又安得皆單姓伯字乎<lb/>
秋築王姬之館于外<lb/>
　築館者築親迎之館也莊公初志亦知惡齊特以王<lb/>
　命不可辭故為之斟酌其禮而築館于外盖亦有大<lb/>
　不得已者余氏曰榖梁所云縗麻非所以接弁冕魯<lb/>
　人外築館之辭也仇讐非所以接昏姻魯人外築館<lb/>
　之意也<lb/>
<pb n="3a"/>
冬十月乙亥陳侯林卒　王使榮叔來錫桓公命<lb/>
　昭七年景王之命衛襄因弔而追命也桓公𦵏已踰<lb/>
　年而後錫之者桓公之變王必聞之今使莊公主昬<lb/>
　于齊恐其抱痛於心也故寵錫桓公以慰之若因王<lb/>
　姬而致其親親之意耳此已狥情而軼禮矣况以簒<lb/>
　弑之人而昩昧焉錫之據事直書其失自見不在書<lb/>
　天與不書天也高中𤣥曰如今人稱奉聖㫖至尊重<lb/>
　也然亦有但稱奉㫖者豈得以為貶乎<lb/>
<pb n="3b"/>
王姬歸于齊　齊師遷紀郱鄑郚<lb/>
　遷宿遷陽非滅國也書人而已遷郱鄑郚則紀之滅<lb/>
　由於此故書師以著其暴<lb/>
二年春王二月𦵏陳莊公　夏公子慶父帥師伐於餘<lb/>
丘<lb/>
　邑不書伐此獨書伐者著慶父之作威也不繫以國<lb/>
　盖闕文<lb/>
秋七月齊王姬卒<lb/>
<pb n="4a"/>
　王姬失身于禽獸必有大鬰鬰不得志者歸方半載<lb/>
　而卒豈無故哉莊公為之服大功盖傷之也故春秋<lb/>
　特書之<lb/>
冬十有二月夫人姜氏㑹齊侯于禚<hi>公作郜</hi>
　春秋之義有一書而見者有屢書而見者文姜之<lb/>
　㑹禚與聲姜之㑹卞無異詞然比事而觀六年五<lb/>
　㑹則敝笱之無制亦可見已所謂不待貶而惡見<lb/>
　也<lb/>
<pb n="4b"/>
乙酉宋公馮卒<lb/>
三年春王正月溺㑹齊師伐衛<lb/>
　溺榖梁以為公子以㑹仇讐伐同姓故削其公子以<lb/>
　示貶是已然春秋之義尤惡其納朔也朔以譛殺其<lb/>
　兄而有國又獲罪于天子而出奔也<lb/>
夏四月𦵏宋莊公　五月𦵏桓王<lb/>
　廬陵李氏曰春秋十三王志𦵏者桓襄匡簡景而已<lb/>
　諸侯之不臣可知也陳氏曰文公使公子遂𦵏晉侯<lb/>
<pb n="5a"/>
　叔孫得臣𦵏襄王是均周晉也昭公使叔弓𦵏宋公<lb/>
　滕侯叔鞅𦵏景王是均周宋滕也均猶可也成公弔<lb/>
　晉景而不𦵏定王襄公𦵏楚康而不𦵏靈王是不臣<lb/>
　于周而屈于晉是矣故春秋之志𦵏不徒志𦵏也<lb/>
秋紀季以酅入于齊<lb/>
　諸侯失地則名何况大夫紀季以酅入齊而不名者<lb/>
　所以惡齊也盖齊人操之為已蹙矣郝氏曰齊人蠶<lb/>
　食餘一丸土而猶甘心焉紀季遂以入齊為附庸存<lb/>
<pb n="5b"/>
　先祀也此從權紓禍不得已之甚<lb/>
冬公次于滑<hi>公榖作郎</hi>
四年春王二月夫人姜氏享齊侯于祝丘<lb/>
　高氏曰禮女子已嫁而反兄弟不與同席而坐况用<lb/>
　兩君相見之禮乎<lb/>
三月紀伯姬卒<lb/>
　汪氏曰内女為諸侯夫人者七惟紀伯姬宋共姬志<lb/>
　卒志𦵏盖閔伯姬之厄褒共姬之賢而詳其本末也<lb/>
<pb n="6a"/>
　至紀叔姬雖非夫人而志卒志𦵏則亦以其賢而特<lb/>
　録之乃春秋之變例也<lb/>
夏齊侯陳侯鄭伯遇于垂<lb/>
　子儀之見殺春秋沒而不書則此鄭伯為厲公可知<lb/>
　前者公次于滑與鄭伯謀紀鄭伯辭以難畏齊也是<lb/>
　時鄭伯處櫟國勢未定諸侯多助之者所求而未得<lb/>
　莫如齊故因陳侯而請為㑹欲助伐紀以追父志而<lb/>
　修舊好也齊侯喜得鄭助知魯之勢孤不足以援紀<lb/>
<pb n="6b"/>
　故急于取紀先期而為此遇是期㑹者鄭志也先期<lb/>
　而遇者齊志也故首齊侯<lb/>
紀侯大去其國<lb/>
　諸侯失地名此書去國而不名非罪之也義既不臣<lb/>
　力又不敵其勢不得不去也榖梁氏曰從之者四年<lb/>
　而後畢然紀自是而亡紀侯亦不復見于經則此書<lb/>
　大去亦非予之也當時紀恃王而王不能庇特魯鄭<lb/>
　而魯不能援鄭反與齊合雖其民從之而勢衰于無<lb/>
<pb n="7a"/>
　助亦何益哉書大去而不書所遷亦不書所奔傷諸<lb/>
　侯之莫能存紀也趙氏曰凡不絶其祀者例不書滅<lb/>
　杜氏曰大去猶言大歸不反之詞<lb/>
六月乙丑齊侯𦵏紀伯姬<lb/>
　不斥齊之逐紀侯反録齊之𦵏伯姬者所以著齊之<lb/>
　詐也齊之取紀不直取也而漸逼之郱鄑郚遷矣<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
　入矣於是紀侯不得不去紀侯去而為之𦵏其妻以<lb/>
　為説于魯曰紀侯自去耳吾未嘗不因魯而恤紀也<lb/>
<pb n="7b"/>
　此齊侯之詐也比事觀之可見<lb/>
秋七月　冬公及齊人狩于禚<hi>公榖作郜</hi>
　齊自滅紀而後齊之勢日張魯之畏齊日甚禚之狩<lb/>
　陽示忘讐以釋其猜忌似非得已然而終不能報知<lb/>
　非沉幾觀變之心也陳氏曰于禚何夫人與齊侯所<lb/>
　㑹地也以為有人心者宜於此焉變矣公之辠此為<lb/>
　重公羊氏以為不可勝譏擇其重者而譏焉是也<lb/>
五年春王正月　夏夫人姜氏如齊師　秋郳黎來來<lb/>
<pb n="8a"/>
朝<hi>郳公作倪黎公作犂</hi>
　左傳䟽據世本云邾顔别封小子肥于郳杜譜以肥<lb/>
　為友謂有功于周而封則郳為附庸之别等未得比<lb/>
　于附庸故稱名與儀父異胡氏以為夷狄之附庸非<lb/>
　也<lb/>
冬公㑹齊人宋人陳人蔡人伐衛<lb/>
六年春王正月王人子突救衛<lb/>
　汪氏曰春秋書救二十三此乃王室之救患而討不<lb/>
<pb n="8b"/>
　正一經之最善者也按春秋書王人三惟此書字盖<lb/>
　善之之詞然而王命若行何至用兵以救王而書救<lb/>
　不振甚矣雖曰善之亦傷之也<lb/>
夏六月衛侯朔入于衛<lb/>
　諸侯奔而復歸以未得國也則書入入櫟入夷儀是<lb/>
　也即天王之入成周亦以未得京師耳朔既復其國<lb/>
　而書入者難辭也國人稱王命以拒之至連五國之<lb/>
　師而後入可不謂難乎<lb/>
<pb n="9a"/>
秋公至自伐衛　螟　冬齊人來歸衛俘<hi>公榖作寳</hi>
　三十一年傳曰諸侯有四夷之功則獻于王中國則<lb/>
　否諸侯不相遺俘書歸衛俘惡齊也伐衛之役齊魯<lb/>
　同之魯無所取則伐衛必非公志盖齊人欲之㑹姜<lb/>
　氏如齊師因之以強公可知也故書曰來歸以明其<lb/>
　為齊志也齊既强公以行則歸衛寳以悦公姜氏請<lb/>
　之則公不得而辭也凡書來歸者皆順辭也順于情<lb/>
　而不順于義則祊之來歸繼之書入此書歸俘與歸<lb/>
<pb n="9b"/>
　田不同不煩贅辭非義已見<lb/>
七年春夫人姜氏㑹齊侯于防<lb/>
夏四月辛卯夜恒星不見夜中星隕如雨<lb/>
　恒星不見者䝉氣乘之也星隕如雨者實非星也地<lb/>
　中燥火上干結而成象飛流無常氣盡而隕此皆地<lb/>
　氣之變也何氏曰周之四月昏則參伐狼注之星當<lb/>
　見參伐主斬艾立義狼注主持衡平也不見則為法<lb/>
　度廢絶威信凌遲之象按井星在狼注之間法令所<lb/>
<pb n="10a"/>
　取平故曰狼注主持衡漢志曰星隕為王者失勢之<lb/>
　異<lb/>
秋大水無麥苗　冬夫人姜氏㑹齊侯于榖<lb/>
八年春王正月師次于郎以俟陳人蔡人　甲午治兵<lb/>
<hi>公作祠兵</hi>
　周禮仲秋教治兵辨旗物之用遂以獮田此治兵于<lb/>
　郎亦田獵也桓四年公狩于郎自此相沿郎遂為狩<lb/>
　地矣正月而用仲秋之禮者凡師出曰治兵此因出<lb/>
<pb n="10b"/>
　師而狩也左氏以為治兵于廟者出師必載主以行<lb/>
　也<lb/>
夏師及齊師圍郕郕降于齊師<lb/>
　張氏曰魯志乎取郕始俟陳蔡而陳蔡不至然後要<lb/>
　齊以圍之所以郕不服魯寜降于齊按齊強魯弱齊<lb/>
　所以甘為魯役者外以親魯為名而内實有利郕之<lb/>
　心也魯欲用齊齊反因以用魯信讐人而虐同姓甚<lb/>
　矣魯之愚也故書公及<lb/>
<pb n="11a"/>
秋師還<lb/>
　季氏曰郕在濮州雷澤東南距魯三百里間耳春出<lb/>
　師而秋始還何也師未有書還者此特書還以病之<lb/>
冬十有一月癸未齊無知弑其君諸兒<lb/>
九年春齊人殺無知<lb/>
　無知之難變起倉卒助之者特葵丘之戍耳國人莫<lb/>
　之與也故雍廪得以成其事書曰人盖歸功于衆之<lb/>
　辭<lb/>
<pb n="11b"/>
公及齊大夫盟于蔇<hi>公榖作暨</hi>　夏公伐齊納子糾<hi>公榖作納糾</hi>
齊小白入于齊<lb/>
　齊僖公者魯莊公之外王父也魯所仇者襄公而已<lb/>
　何讐于僖公子糾為僖公之子稱兵以納之因以暴<lb/>
　襄公之罪斮其棺而戮之則報讐雪恥與興滅繼絶<lb/>
　二義並舉矣莊公之志或出于此則其事未為不是<lb/>
　也糾書子序當立也晦翁曰程子以薄昭之言証桓<lb/>
　公之為兄而荀子云桓公殺兄以争國其言固出于<lb/>
<pb n="12a"/>
　薄昭之前矣按管子序僖公之子首諸兒次糾次小<lb/>
　白與左傳史記合則糾之為兄明甚但繼治與繼亂<lb/>
　不同繼治則立長繼亂則擇其能者立之管子曰國<lb/>
　人惡糾之母以及糾之身而憐小白之無母也小白<lb/>
　之為人無小智惕而有大慮以此觀之小白之所以<lb/>
　能有齊者才也又國人之所與也故夫子以齊繫之<lb/>
　此繼亂者之法也以序則子糾以時則小白社稷為<lb/>
　重君為輕而况未成為君者乎夫子權之審矣糾雖<lb/>
<pb n="12b"/>
　書子而必繫齊于小白者隨時之義也其許管仲以<lb/>
　不死者亦此意與<lb/>
秋七月丁酉𦵏齊襄公　八月庚申及齊師戰于乾時<lb/>
我師敗績<lb/>
　不書公者内稱不必備非義所存也勝敗兵家之常<lb/>
　智者不諱謂内不言敗者妄也小小勝敗則畧之此<lb/>
　云敗績盖大敗也使公果有復讐之志則積此十年<lb/>
　之謀畢此一旦之力乗其亂而擊之必有可以快吾<lb/>
<pb n="13a"/>
　志者公乃不能非屈于力也志不足與<lb/>
九月齊人取子糾殺之<lb/>
　書取以甚桓公之惡也亦以甚魯之怯也以魯國之<lb/>
　大不能庇一亡公子而齊人之殺之也直取之而無<lb/>
　所禁亦可愧矣召忽之死不書以未有君臣之義也<lb/>
　家語孔子曰子糾未成乎為君管仲未成乎為臣束<lb/>
　縛而立功名未可非也知管仲之不死為未可非則<lb/>
　知召忽之死為未足録矣嘗論之子糾之才不能有<lb/>
<pb n="13b"/>
　齊可以不立而不可殺也殺之則無以反命于先君<lb/>
　義可以死死之是為士死制也然而儲嗣未定則子<lb/>
　糾小白皆吾君之子也茍有以立效於先君義亦可<lb/>
　以無死死之是為死傷勇也若唐太宗之于建成亦<lb/>
　猶小白之於子糾而王珪魏徴之徒不得藉口于此<lb/>
　者建成已立為太子而已輔之不可謂未成乎君臣<lb/>
　也<lb/>
冬浚洙<lb/>
<pb n="14a"/>
　張氏曰洙在魯北浚之以為齊備按築城鑿池亦備<lb/>
　敵之要務行之于冬不可言不時春秋書之以為聽<lb/>
　齊殺糾而仍不免于備齊其怯為已甚也<lb/>
十年春王正月公敗齊師于長勺<lb/>
　長勺之戰乗其氣竭而克之用謀耳未嘗用詐也説<lb/>
　者以不書齊伐為惡詐戰非也羅一峯曰書敗齊師<lb/>
　惜其不用之于襄公之世以復父之讐也<lb/>
二月公侵宋　三月宋人遷宿<lb/>
<pb n="14b"/>
　宿間于魯宋人疑其貳于魯故遷之<lb/>
夏六月齊師宋師次于郎公敗宋師于乘丘<lb/>
　魯無名侵宋其屈在魯齊宋之次于郎欲耀兵以服<lb/>
　魯未遂伐魯也魯又用計以敗之結怨搆禍非長世<lb/>
　保民之道此専責魯之詞非交譏也<lb/>
秋九月荆敗蔡師于莘以蔡侯獻舞歸<hi>舞榖作武</hi>
　荆者楚之故號成王所封晉語叔向曰成王盟諸侯<lb/>
　于岐陽楚為荆蠻故不與盟其後僣號為王顯然與<lb/>
<pb n="15a"/>
　周天子抗詩曰蠢爾蠻荆大邦為讐大邦謂周猶書<lb/>
　云大邦殷也周之黜楚為蠻乆矣春秋亦因天子之<lb/>
　黜楚而黜之故僅書國號與戎狄同辭東漢書誤以<lb/>
　蠻荆為群蠻郝氏遂謂古稱荆蠻猶魯淮夷齊萊戎<lb/>
　之類不得以群蠻故累楚亦未之深攷耳滅申滅鄧<lb/>
　滅息不書必脱簡也或史失之<lb/>
冬十月齊師滅譚譚子奔莒<lb/>
　諸侯失國有名有不名者亦辨之于其平日也其道<lb/>
<pb n="15b"/>
　足以亡者則名之其道未足以亡而有勢自不足以<lb/>
　存者弗名也如以歸者皆名而夔子不名原之也奔<lb/>
　者不名而徐子章羽則名責之也其所以見原見責<lb/>
　之故魯史既亡不可復考左傳所載十不得其四五<lb/>
　未可援之以斷也胡氏以夔子之詞不服而取之以<lb/>
　徐子之身屈服而罪之不問其平日所以致亡者若<lb/>
　何而徒辨屈伸于一時言貌之間亦末矣非春秋垂<lb/>
　戒之意也<lb/>
<pb n="16a"/>
十有一年春王正月　夏五月戊寅公敗宋師于鄑<lb/>
　左傳謂敵未陳曰敗某師按長勺之戰齊師三鼓非<lb/>
　未陳也亦書敗齊師傳義有所難通大抵力戰而敗<lb/>
　者書戰不力戰而即敗者書敗而已<lb/>
秋宋大水　冬王姬歸于齊<lb/>
　此王姬亦由魯歸齊而義非事讐故書之略<lb/>
十有二年春王三月紀叔姬歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
　汪氏曰諸侯夫人既卒次妃攝治内事叔姬雖媵當<lb/>
<pb n="16b"/>
　奉紀祀<lb/>
夏四月　秋八月甲午宋萬弑其君㨗及其大夫仇牧<lb/>
<hi>㨗公作接</hi>　冬十月宋萬出奔陳<lb/>
　宋萬之殺不書惡賂也此可以賂請彼亦可以賂免<lb/>
　矣聖人以是為不可以訓故不書而閔公亦不書𦵏<lb/>
　然則如何上告天子下告方伯以正辭責陳萬可得<lb/>
　也<lb/>
十有三年春齊侯宋人陳人蔡人邾人㑹于北杏<hi>齊侯榖作<pb n="17a"/>齊人</hi>
　前此㑹盟書人書爵未有不同者以諸侯有同志也<lb/>
　此獨齊書爵而餘皆書人明此㑹為齊志而諸國皆<lb/>
　受役于齊也是時宋桓已立宋亂已定齊特托此以<lb/>
　合諸侯而圖伯故為此㑹非宋之志併非陳蔡邾之<lb/>
　志也非其志而為齊役故賤之而書人夫宋君新立<lb/>
　三國弱小必不敢以㣲者㑹可知也非㣲者而㣲之<lb/>
　亦以見齊侯之力服耳以為與之者非也曹南之獨<lb/>
<pb n="17b"/>
　書宋公城濮之獨書晉侯義亦同此<lb/>
夏六月齊人滅遂　秋七月　冬公㑹齊侯盟于柯<lb/>
　凡私㑹盟皆譏然以㑹盟而釋怨與㑹盟而伐人者<lb/>
　相逕庭矣前書長勺之敗書郎之次齊魯之怨已深<lb/>
　今書盟柯與其釋怨也以桓公為僖公之子不得以<lb/>
　襄故仇之也<lb/>
十有四年春齊人陳人曹人伐宋　夏單伯㑹伐宋<lb/>
　宋背北杏之㑹齊以諸侯伐之而請師于王盖自是<lb/>
<pb n="18a"/>
　而後始以尊王為名而令諸侯也書單伯㑹者後也<lb/>
　翬之㑹伐復書列國此不書者主王命也伐宋入郕<lb/>
　亦嘗稱王命矣此特書單伯以著齊桓之尊王非矯<lb/>
　命以修怨者比也夫齊桓之尊王陽尊之而已然名<lb/>
　義藉以不墜王制藉以稍明於是王使之不下聘者<lb/>
　殆五十年而天下不至蔑棄共主此亦世道人心之<lb/>
　未冺者也夫子安得不取之<lb/>
秋七月荆入蔡<lb/>
<pb n="18b"/>
　楚所欲得者鄭也鄭居中國之險要虎牢在焉漢高<lb/>
　項羽所為大戰七十小戰四十而争之者即此是也<lb/>
　然間于鄭楚者惟蔡為大故欲得鄭必先服蔡此楚<lb/>
　之狡謀最深特托之於息媯使人不甚疑忌若信其<lb/>
　伐蔡以悦婦人亦視楚太淺矣<lb/>
冬單伯㑹齊侯宋公衛侯鄭伯于鄄<lb/>
　王臣如宰周公劉子之類皆不殊㑹此獨殊㑹者公<lb/>
　與㑹則以内辭書公不得復殊王臣但序之於諸侯<lb/>
<pb n="19a"/>
　之上以明其尊可矣公不與㑹則以内辭書王臣以<lb/>
　尊魯者尊王臣耳内大夫與諸侯㑹而書其字儼然<lb/>
　附庸之君如邾儀父尊卑何辨焉春秋必無此書法<lb/>
　也蘇子由曰凡天子大夫出㑹諸侯不繫之王尊與<lb/>
　諸侯比也王人而後繫之王㣲以王為重也<lb/>
十有五年春齊侯宋公陳侯衛侯鄭伯㑹于鄄<lb/>
　趙氏曰踰年再㑹懼諸侯之離也<lb/>
夏夫人姜氏如齊<lb/>
<pb n="19b"/>
　文姜之行蕩然無復㢘耻其如齊如莒不問何事而<lb/>
　皆惡也<lb/>
秋宋人齊人鄭人伐郳<hi>郳公作兒</hi>
　是時宋既服矣齊恐其復背也推以主兵而伐郳以<lb/>
　狥其志此伯者之術所以籠絡諸侯直書自見<lb/>
鄭人侵宋<lb/>
　張氏曰鄭不誠于服齊背鄄之㑹間諸侯伐郳而侵<lb/>
　宋其反覆于齊楚之間盖始于此故書以惡之<lb/>
<pb n="20a"/>
冬十月<lb/>
十有六年春王正月　夏宋人齊人衛人伐鄭<lb/>
　以其背㑹故聲罪以伐之非徒為宋報怨亦所以一<lb/>
　諸侯之心也此舉似為有名然為宋伐郳固不足以<lb/>
　服鄭不知自反而伐人未可謂之義舉也<lb/>
秋荆伐鄭<lb/>
　是時中國未與楚通鄭厲之復國可以不告既侵宋<lb/>
　而背齊欲藉楚以自助故告之是中國之與楚通者<lb/>
<pb n="20b"/>
　自鄭始也鄭將以此悦楚而楚反以緩為討者楚之<lb/>
　欲得鄭乆矣今又示之弱以啟其心以為鄭方困于<lb/>
　諸侯吾乗其敝而圖之鄭可以必得也欲加之罪何<lb/>
　患無辭自此而鄭之禍不息矣<lb/>
冬十有二月㑹齊侯宋公陳侯衛侯鄭伯許男滑伯滕<lb/>
子同盟于幽<hi>公作公㑹許男下公榖有曹伯</hi>
　趙氏以此為諱與讐㑹故不書公則莊與齊桓不可<lb/>
　謂讐盟柯不諱此何諱焉胡氏以為諱魯叛盟則齊<lb/>
<pb n="21a"/>
　執鄭詹先自失信何尤于魯而春秋預為諱之當從<lb/>
　公羊作公㑹為是凡書盟則首者為主齊桓初伯方<lb/>
　欲以謙恭結諸侯不敢自專觀伐郳伐鄭之先宋可<lb/>
　知也故書曰同盟<lb/>
邾子克卒<lb/>
　是年王命曲沃伯為晉侯此春秋莫大之變也不見<lb/>
　于經必闕文或曰為天子諱則錫桓公命又何以不<lb/>
　諱耶<lb/>
<pb n="21b"/>
十有七年春齊人執鄭詹<hi>公作瞻下同</hi>
　左氏以為鄭不朝也同盟纔一二月責之不應若此<lb/>
　之遽且魯亦未嘗如齊何獨責鄭盖鄭于此時南北<lb/>
　交伐疲于奔命齊恐楚之遂得鄭也故盟于幽以與<lb/>
　鄭成實所以全鄭也齊自以大有造于鄭鄭伯不躬<lb/>
　自來謝而使鄭詹故怒而執之齊方欲合諸侯以安<lb/>
　中國乃以細㣲之故自敗其盟好所謂簞食豆羮見于<lb/>
　色者與不書行人不以其事執也或托詞侵宋而歸<lb/>
<pb n="22a"/>
　其罪于詹耳<lb/>
夏齊人殱于遂<hi>殱公榖作瀐</hi>
　陸氏曰不言遂人殺之齊自取也<lb/>
秋鄭詹自齊逃來<lb/>
　來魯者由魯之鄭也既盟而受其逋逃不為無罪然<lb/>
　鄭自同盟而後未嘗開罪于天下遽執其使臣宜魯<lb/>
　之不服也書自齊逃來亦見伯令之不行矣<lb/>
冬多麋<lb/>
<pb n="22b"/>
　京房曰廢正作淫為火不明則國多麋山隂陸氏曰<lb/>
　隂盛所感惡氣之應<lb/>
十有八年春王三月日有食之<lb/>
　不日不朔逸文也是年春虢公晉侯朝王盖曲沃伯<lb/>
　之為晉侯也王使虢公命之故獻公初立因虢公而<lb/>
　朝也春秋不書以其為簒竊之裔不與其朝也不書<lb/>
　朝則亦不書立<lb/>
夏公追戎于濟西<lb/>
<pb n="23a"/>
　書追不書侵戎入魯境未及侵也魯覺之早而禦之<lb/>
　急戎知有備而即退故魯兵追之濟西耳書之大其<lb/>
　能禦戎也兩世盟唐不能保其無變今畏威而遁遂<lb/>
　不復為魯患後之禦戎者其監于此哉<lb/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>　冬十月<lb/>
十有九年春王正月　夏四月<lb/>
秋公子結媵陳人之婦于鄄遂及齊侯宋公盟<lb/>
　内大夫盟諸侯此再見矣柔書㑹盟猶外志也此書<lb/>
<pb n="23b"/>
　及盟則為内志及而書遂則又非君相之志而結之<lb/>
　志也結以媵陳莅盟不奉君命而專之是慢大國也<lb/>
　慢所以取戾也國家當危機交急之時茍可以利社<lb/>
　稷專之可耳今魯方幸無患其見疑于齊者唯納詹<lb/>
　一事二年而不見討屈在齊也乃以專盟取戾欲禆<lb/>
　國而反啟之衅故書以示譏<lb/>
夫人姜氏如莒　冬齊人宋人陳人伐我西鄙<lb/>
　胡氏以為討結之不恭是也齊宋既惡結陳恐以親<lb/>
<pb n="24a"/>
　結為嫌故亦從而伐魯夫惡其不恭何不絶之于鄄<lb/>
　則以方盟之時未知其媵陳也<lb/>
二十年春王二月夫人姜氏如莒　夏齊大災<lb/>
　災如新宫災雉門兩觀災之類公羊氏以為大瘠者<lb/>
　誤<lb/>
秋七月　冬齊人伐戎<hi>公作我</hi>
　此時為王室禍者子頽也非戎也齊桓不討子頽而<lb/>
　伐戎昧于緩急輕重之義矣<lb/>
<pb n="24b"/>
　子頽之亂惠王出奔非細故也居鄭居狄泉皆書之<lb/>
　唯此不書疑亦脱簡<lb/>
二十有一年春王正月　夏五月辛酉鄭伯突卒<lb/>
秋七月戊戌夫人姜氏薨<lb/>
　春秋之法罪已著者而誅討不加則從同同而書之<lb/>
　以著當時之失也禮為父後者不䘮出母文姜之罪<lb/>
　大矣使孫齊之時魯之諸臣能告于廟而絶之雖莊<lb/>
　公不許亦可以存一時之公論其死也莊公不得以<lb/>
<pb n="25a"/>
　夫人䘮之矣見不出此俾得備禮將何以謝先公乎<lb/>
冬十有二月𦵏鄭厲公<lb/>
　鄭文公以子繼父而諡之曰厲可見春秋時諡公議<lb/>
　猶在<lb/>
二十有二年春王正月肆大眚<hi>公作省</hi>癸丑𦵏我小君文<lb/>
姜<lb/>
　虞書曰眚災肆赦非謂大眚也康誥曰乃有大罪非<lb/>
　終乃惟眚災適爾既道極厥辜時乃不可殺亦謂上<lb/>
<pb n="25b"/>
　刑下服而已非赦而不刑也今肆大眚直赦之矣姑<lb/>
　息不已甚乎盖文姜之辠衆議不容莊公假此以悦<lb/>
　國人與之蕩瑕滌垢以為其母地也故肆眚之後即<lb/>
　繼之以𦵏文姜而文姜之罪欲盖彌彰春秋據事書<lb/>
　之小君之𦵏若與肆大𤯝連類而共譏不加貶斥而<lb/>
　大義自可見也婦人從夫為諡文姜不婦别為惡諡<lb/>
　可也鄭得行之于其君魯獨不得行之于其小君乎<lb/>
　諡之曰文書之于史適以貽笑千古耳<lb/>
<pb n="26a"/>
陳人殺其公子禦冦<hi>左作御冦</hi>
　公子則公子耳左氏以為太子非也如果殺太子則<lb/>
　國本所繫豈得同之泛然春秋乃不據實而書乎或<lb/>
　曰未誓于王不書世子春秋世子在他國者不可知<lb/>
　若楚商臣之不誓于王明矣亦書世子何也書人以<lb/>
　殺則禦冦自處必有失道者也<lb/>
夏五月<lb/>
　無事而書時必書首月此書五月必非無事其為脱<lb/>
<pb n="26b"/>
　簡無疑何氏謬説不足深辨<lb/>
秋七月丙申及齊高傒盟于防<lb/>
　不書公内稱不備也説者謂諱與讐㛰夫親納幣不<lb/>
　諱而諱盟必不然矣且哀姜未必為襄公之女也<lb/>
冬公如齊納幣<lb/>
　僖九年天子命齊桓曰伯舅耋老則齊桓此時將七<lb/>
　十矣距莊十一年王姬之歸止三十載時齊桓已將<lb/>
　四十當為其公子時必先有婦安見哀姜非桓公之<lb/>
<pb n="27a"/>
　女耶如桓公之女不得為讐婚矣但文姜之行已見<lb/>
　于前莊公不懲舅氏而復娶焉卒以召亂此春秋之<lb/>
　所譏也納幣而親之尤非禮也是時莊公年已三十<lb/>
　有六至此而後娶者哀姜之入公羊氏以為有所約<lb/>
　而後入左傳稱孟任奔公公割臂而與之盟以為夫<lb/>
　人然則向之不娶盖守此盟也及其色衰爱弛則以<lb/>
　奔故賤之且桓公之勢方張欲以昏姻結好于齊故<lb/>
　議更娶耳若云母命必娶于齊而齊女待年未及則<lb/>
<pb n="27b"/>
　納幣之禮何不于未死行之<lb/>
二十有三年春公至自齊　祭叔來聘<lb/>
　前書祭公祭伯據其爵而書之也此書祭叔未得列<lb/>
　于諸侯也王氏曰不以王命來則當以祭伯之例書<lb/>
　以王命來則當以凡伯之例書今但曰來聘見其假<lb/>
　王命而私交也<lb/>
夏公如齊觀社公至自齊<lb/>
　襄二十四年齊社蒐軍實則此亦可知齊盖欲以此<lb/>
<pb n="28a"/>
　示威于魯故召公觀之而公不辭耳<lb/>
荆人來聘<lb/>
　書人著其勢之漸進也自此而交聘徃來漸進之於<lb/>
　中國春秋亦因而進之此夫子之所大幸大憂也茍<lb/>
　能翻然革心則幸矣不則入室操戈長此安極恐中<lb/>
　國之憂乃益甚耳<lb/>
公及齊侯遇于榖蕭叔朝公<lb/>
　當時諸侯畏齊并畏諸侯之親齊者故莊公納幣而<lb/>
<pb n="28b"/>
　還則祭叔聘之觀社而還則荆人聘之至此遇榖則<lb/>
　蕭叔朝之其效之響應如此議昬之事齊安得不故<lb/>
　緩之魯安得不固求之春秋備書于䇿而齊之市徳<lb/>
　魯之附勢昭然可見矣<lb/>
秋丹桓宫楹<lb/>
　朱氏曰將娶齊女欲夸大示之則當群廟並飾豈特<lb/>
　一禰廟哉此盖文姜將祔而飾桓宫也按文姜之祔<lb/>
　桓宫魯人所耻莊公欲崇飾以榮之適以益彰其醜<lb/>
<pb n="29a"/>
　故春秋書之以為譏也<lb/>
冬十有一月曹伯射姑卒　十有二月甲寅公㑹齊侯<lb/>
盟于扈<lb/>
　前既盟而納幣矣今將娶而復盟者桓必有所要于<lb/>
　魯也齊語桓公問曰吾欲南伐何主管仲曰以魯為<lb/>
　主桓所要于魯者此也攷桓之伯功南伐為多而得<lb/>
　力在魯故齊之有求于魯不減魯之有求于齊也<lb/>
二十有四年春王三月刻桓宫桷　𦵏曹桓公<lb/>
<pb n="29b"/>
夏公如齊逆女　秋公至自齊　八月丁丑夫人姜氏<lb/>
入<lb/>
　夫婦為人道之始國君而娶夫人大事也春秋于魯<lb/>
　女之歸猶謹誌之况夫人之始至乎不問禮之合否<lb/>
　而皆書誠重之也夫人之入與公異月者公羊氏曰<lb/>
　夫人與公有所約然後入杜氏以為為孟任故盖孟<lb/>
　任乆據中宫夫人之不肯疾入固人情所必有夫子<lb/>
　據實而書見夫婦之兩失其道曰入者盖難辭也<lb/>
<pb n="30a"/>
戊寅大夫宗婦覿用幣<lb/>
　婦贄不過榛栗棗脩此以用幣為譏耳胡氏以私事<lb/>
　為覿恐未必然汪氏曰唐高宗以命婦百官同宴于<lb/>
　麟徳殿致武后淫毒遂移唐祚嫌疑之際可不慎歟<lb/>
大水<lb/>
　汪氏曰唐高宗立武氏為昭儀而萬年宫夜大雨水<lb/>
　幾沒身正與此同天人相感焉可誣也按哀姜之惡<lb/>
　雖未見而始至之時不同公入以失婦道弑君亂國<lb/>
<pb n="30b"/>
　之幾伏于此矣天之垂戒非徒然也東漢延年永初<lb/>
　之際鄧后臨朝盖賢后也而大水時作隂盛之譴雖<lb/>
　賢者不得免焉况于敗徳者乎<lb/>
冬戎侵曹曹覊出奔陳赤歸于曹<lb/>
　戎能制曹廢置其君大書于䇿以病諸夏也此與鄭<lb/>
　之忽突書法正同貶突與赤以正簒奪之罪貶忽與<lb/>
　覊以塞亂賊之源然以鄭繫忽以曹繫覊雖上下同<lb/>
　貶而權衡不失此春秋之作非聖人不能也<lb/>
<pb n="31a"/>
郭公<hi>公榖連上句作赤歸于曹郭公</hi>
　公榖之説支離穿鑿殊不可通胡氏以郭公為郭亡<lb/>
　亦未確<lb/>
二十有五年春陳侯使女叔來聘<lb/>
　諸侯之大夫而書字嘉之也所以嘉之之故魯史已<lb/>
　亡不可攷矣如謂嘉其來聘則聘者未嘗不名如謂<lb/>
　王命之故字則魯季子不命于王而書字晉士㑹命<lb/>
　于王而不書字何也<lb/>
<pb n="31b"/>
夏五月癸丑衛侯朔卒<lb/>
　朔罪已明不待貶絶從同書爵以著當時之失刑也<lb/>
　不書𦵏魯不㑹也<lb/>
六月辛未朔日有食之鼓用牲于社<lb/>
　榖梁氏曰鼓禮也用牲非禮也鼓以充其陽也其説<lb/>
　近是左氏以為唯正陽伐鼓者非也夏書季秋月朔<lb/>
　辰弗集于房瞽奏鼓豈必正陽之月哉但天子鼓于<lb/>
　社諸侯則鼓于朝耳周之六月乃夏之四月左氏謂<lb/>
<pb n="32a"/>
　非正陽又不言置閏失所則六為誤文即左傳可証<lb/>
　未必皆厯之誤推也誤七月為六月因誤六月為五<lb/>
　月猶隠三年之誤矣<lb/>
伯姬歸于杞<lb/>
　凡内女之歸為君夫人則書重閨門之治也國之興<lb/>
　亡恒必由之顧不重與<lb/>
秋大水鼓用牲于社于門<lb/>
　榖梁傳曰救日以鼓兵救水以鼓衆是大水而鼓亦<lb/>
<pb n="32b"/>
　禮也雲漢之詩曰靡神不舉靡爱斯牲大水當與旱<lb/>
　同用牲未為非禮左氏謂天災有幣無牲非日月之<lb/>
　𤯝不鼓亦未可信但水旱之災禜于山川于社于門<lb/>
　未為盡禮耳<lb/>
冬公子友如陳<lb/>
　曹覊以戎難奔陳女叔之來盖為曹謀戎也故冬報<lb/>
　聘而春即伐戎女叔之書字或以此與<lb/>
二十有六年春公伐戎<hi>公無春字</hi>夏公至自伐戎<lb/>
<pb n="33a"/>
　濟西之追雖未及創之猶無害于魯也至侵曹而逐<lb/>
　其君此中國之大變非獨為曹患而已齊桓方為盟<lb/>
　主置若罔聞魯能伐之歸而飲至比事以觀褒之之<lb/>
　義自見<lb/>
曹殺其大夫<lb/>
　不名佚之也陳氏曰赤簒曹而殺其大夫必不義其<lb/>
　君者也<lb/>
秋公㑹齊人宋人伐徐　冬十有二月癸亥朔日有食<lb/>
<pb n="33b"/>
之<lb/>
二十有七年春公㑹杞伯姬于洮<lb/>
　不歸魯而㑹于中道必有幾事相謀左氏以為非事<lb/>
　恐未必然然而近于牝之晨矣故書洮即僖八年諸<lb/>
　侯㑹盟之地水經注洮在鄄城南即今濮州曹州之<lb/>
　間<lb/>
夏六月公㑹齊侯宋公陳侯鄭伯同盟于幽<lb/>
　此時齊桓之伯業漸盛然猶不敢以盟主自居故書<lb/>
<pb n="34a"/>
　同盟觀其伐徐之先宋可知也將欲取之必固與之<lb/>
　此亦伯者之術耳若同心為善而書同則書同者宜<lb/>
　莫如葵丘而不然何也<lb/>
秋公子友如陳𦵏原仲<lb/>
　曲禮大夫私行出疆必請反必有獻是私行亦禮所<lb/>
　不禁季友之行春秋書之盖以外交為譏耳胡氏歸<lb/>
　咎于王臣夫春秋大夫何有于王臣而效之且王臣<lb/>
　與諸侯有同寅恊恭之誼非諸侯之臣各事其主者<lb/>
<pb n="34b"/>
　比也<lb/>
冬杞伯姬來<lb/>
　父母在而歸寜禮之常也不必書此書者以春㑹洮<lb/>
　而冬復來歸寜之禮不如是之數也自此而後書杞<lb/>
　伯姬來者三皆任情越禮之行則此來為之嚆矢矣<lb/>
莒慶來逆叔姬<lb/>
　内女不為君夫人不書此特書來逆者以慶父之奔<lb/>
　由此也大夫越國而娶公女必有君命公安得不自<lb/>
<pb n="35a"/>
　主之何謂非禮<lb/>
杞伯來朝<lb/>
　高氏曰致伯姬也杞伯不能制其内縱伯姬之數出<lb/>
　又來朝而致之其卑弱可知已<lb/>
公㑹齊侯于城濮<lb/>
　汪氏曰㑹於衛地則為伐衛明矣然魯兵不與伐衛<lb/>
　者亦猶魯濟謀伐戎而不與伐戎也<lb/>
二十有八年春王三月甲寅齊人伐衛衛人及齊人戰<lb/>
<pb n="35b"/>
衛人敗績<lb/>
　據左傳稱王命齊侯伐衛何以不書爵而書人盖子<lb/>
　頽之事已越十年衛君亦已易世伐之必非王志幽<lb/>
　之㑹衛侯不與齊所怒也假此事為名以王命伐之<lb/>
　卒取賂而還非誠王命也然齊之志在于服之而已<lb/>
　衛人不勝其忿而與之戰故書衛及汪氏曰及之為<lb/>
　言不過為志乎是戰而非褒貶之所繫故救患之兵<lb/>
　則為美詞貪忿之兵皆為貶詞也<lb/>
<pb n="36a"/>
夏四月丁未邾子𤨏卒　秋荆伐鄭公㑹齊人宋人救<lb/>
鄭<hi>宋人下公有邾婁人</hi>
　前者來聘書人矣此復舉國號者鄭猶能禦楚也鄭<lb/>
　者春秋要領之國鄭能禦楚楚未敢逞自鄭棄其師<lb/>
　而楚始得志矣于楚伐鄭書人而伐他國亦皆書人<lb/>
　傳言楚文夫人責令尹子元以忘讐而子元遂帥師<lb/>
　伐鄭則知楚人之處心積慮在于仇鄭雖婦人女子<lb/>
　皆知之也夫楚與鄭何仇其實仇周也春秋以前乆<lb/>
<pb n="36b"/>
　有窺周之志詩云大邦為讐是也至是北取申鄧據<lb/>
　有形勢以為不得虎牢之險不足以扼天下之要㑹<lb/>
　故日以伐鄭為事向非桓文争鄭以遏楚周室其殆<lb/>
　乎然則桓文之罪誠多而其功亦足相凖也稱人者<lb/>
　非其君也非其君而公㑹之者齊之南伐以魯為主<lb/>
　也<lb/>
冬築郿<hi>公榖作㣲</hi>
　吕氏曰十二公之興力後莫甚于莊公比事考之其<lb/>
<pb n="37a"/>
　罪著矣不城一邑不築一囿爱民力而重農事者惟<lb/>
　僖公耳<lb/>
大無麥禾　臧孫辰告糴于齊<lb/>
　不書水旱螽螟苐云大無麥禾則不由天時而由人<lb/>
　事可知臧孫辰之告糴乃急難恤民之事何以不書<lb/>
　公使歸美臧孫攷之魯語盖臧孫自請之也夫為政<lb/>
　不蓄于平日臨難而後急之為名而已所損已多歸<lb/>
　美者實亦歸咎焉耳<lb/>
<pb n="37b"/>
二十有九年春新延廐<lb/>
　興工作以聚失業之人使免于轉徙亦救荒之一助<lb/>
　也然使國有儲蓄則可今乞糴于隣以救朝夕猶恐<lb/>
　不繼何足以給力後非所急而營之可謂不知務矣<lb/>
夏鄭人侵許<lb/>
　趙氏曰許介楚鄭之間鄭逼于楚何不結許以為藩<lb/>
　乃虐許不已許一入楚則楚之至鄭如襲無人之墟<lb/>
　甚哉鄭之愚也<lb/>
<pb n="38a"/>
秋有蜚<lb/>
　劉向曰蜚青色南越淫氣所生為䖝臭惡中國所無<lb/>
　故書有以為異與有蜮同詞爾雅蜚蠦蜰注云一名<lb/>
　負盤漢書作負蠜者誤負蠜中國所常有也<lb/>
冬十有二月紀叔姬卒　城諸及防<lb/>
　兩後並作民勞已甚雖時亦譏也諸即今青州諸縣<lb/>
　在莒之東北西距魯都五百餘里越莒而守之亦難<lb/>
　為功矣先逺後近莊之好大如此<lb/>
<pb n="38b"/>
三十年春王正月　夏師次于成<hi>左無師字</hi>
　齊人伐鄣鄣固紀之遺邑也魯故親紀不能坐視又<lb/>
　畏齊之強不敢赴援故次于成<lb/>
秋七月齊人降鄣　八月癸亥𦵏紀叔姬<lb/>
　魯欲救鄣而不能遂為之𦵏叔姬以稍自盡其親親<lb/>
　之意此亦善事然卒無所救于紀也<lb/>
九月庚午朔日有食之鼓用牲于社　冬公及齊侯遇<lb/>
于魯濟<lb/>
<pb n="39a"/>
　兵機貴速故不預期而相㑹謂之遇襄陵許氏曰齊<lb/>
　桓伐郳伐鄭伐徐皆以宋人主兵與公㑹城濮而後<lb/>
　伐衛與公遇魯濟而後伐戎以是知齊桓之伯不自<lb/>
　恃也用兵行師每資武于宋取䇿于魯用人之能以<lb/>
　為能集人之功以為功也<lb/>
齊人伐山戎<lb/>
　殷高中興必氏羗來王而後奮伐荆楚周宣中興必<lb/>
　征伐玁狁而後蠻荆來威齊桓之伐山戎亦召陵盟<lb/>
<pb n="39b"/>
　楚之先聲也然侵曹之戎害近而大齊無一矢相加<lb/>
　病燕之戎害逺而小齊則懸車束馬以伐之伯者好<lb/>
　名大抵若此稱人者薄其功也<lb/>
三十有一年春築臺于郎　夏四月薛伯卒　築臺于<lb/>
薛<lb/>
　為游觀之美一嵗而三築臺雖甚荒慢當不至此猗<lb/>
　嗟之詩稱莊公有禦亂之才齊桓所以降心而與之<lb/>
　謀必其謀足取也築臺者或亦禦亂之一䇿耳季氏<lb/>
<pb n="40a"/>
　曰築三臺以備戎也戎在魯南界郎薛秦皆相屬于<lb/>
　魯之西南鄙者也三臺築而可以察戎之出沒矣余<lb/>
　氏曰薛亦與戎鄰恐其間䘮而侵薛勢且逼魯故魯<lb/>
　與薛謀即其地築臺以備之<lb/>
六月齊侯來獻戎㨗<lb/>
　齊用莊公之謀以伐戎故親來獻㨗歸功于魯欲以<lb/>
　結魯之心耳伐戎則稱人以抑之獻㨗則稱爵以愧<lb/>
　之春秋有互起以見義者此類是也摠一齊侯也于<lb/>
<pb n="40b"/>
　後稱爵則知前之稱人為貶辭前既稱人以貶則知<lb/>
　後之稱爵亦非美辭<lb/>
秋築臺于秦<lb/>
　後漢書東郡范縣有秦亭盖即魯濟西地莊公所為<lb/>
　追戎于此者也築臺之為備戎信矣然内治不脩勞<lb/>
　民以勤末務亦春秋之所譏也<lb/>
冬不雨<lb/>
　周之冬今之秋冬間也不雨亦無害于稼而春秋書<lb/>
<pb n="41a"/>
　之著恒暘之罰也洪範曰僣恒暘若公之數興工役<lb/>
　所為僣差者乎<lb/>
三十有二年春城小榖<lb/>
　左傳曰為管仲也范氏曰小榖魯邑孫氏曰曲阜西<lb/>
　北有小榖城按齊有榖無小榖後漢書謂榖即小榖<lb/>
　劉向序管子謂諸侯城榖以為采邑春秋書之褒賢<lb/>
　也皆因左氏而誤耳楚丘縁陵虎牢不繫于國以為<lb/>
　天下之要㑹也小榖僻在東偏誠為齊邑何得不繫<lb/>
<pb n="41b"/>
　于齊孫明復隠居泰山而註春秋其考之必詳左傳<lb/>
　未可信也季氏曰魯獨懼齊未能深信故城以備之<lb/>
　盖滅譚滅遂降鄣之事足以使人畏也<lb/>
夏宋公齊侯遇于梁丘<lb/>
　左傳齊侯為楚故請㑹于諸侯宋公請先見故遇梁<lb/>
　丘按梁丘在今兖州金鄉縣去齊六百餘里去宋止<lb/>
　二百里宋請先見而齊來就之宋必有所効于齊故<lb/>
　齊侯喜之而逺為遇也以先見之志發于宋故書宋<lb/>
<pb n="42a"/>
　為首其事已不可詳<lb/>
秋七月癸巳公子牙卒<lb/>
　兄弟之變固不忍言然管蔡之惡已行不可諱也牙<lb/>
　之惡未行故以諱為善而因之書卒文王世子云刑<lb/>
　于隠者不與國人慮兄弟也魯之處牙盖本此意<lb/>
八月癸亥公薨于路寢　冬十月己未子般卒<lb/>
　子赤弑則不名而子般弑則名疑也般死于外季友<lb/>
　疑之而出奔然所以致死之故則不可知不可知則<lb/>
<pb n="42b"/>
　從同同故與子野之卒無異詞左氏之説鄙野盖當<lb/>
　時訛言耳<lb/>
公子慶父如齊<lb/>
　榖梁以如齊為奔而胡氏因之非也郭氏曰子般雖<lb/>
　卒國人未嘗聲慶父之罪何遽奔乎盖慶父自託如<lb/>
　齊以求立已歸而閔公已立不遂其志故弑之縁情<lb/>
　考實此説近是<lb/>
狄伐邢<lb/>
<pb n="43a"/>
　凡戎狄薦居中土必有國邑槩稱狄以别于中夏也<lb/>
　荆雖習于夷而本非夷故猶得以國稱狄在中山以<lb/>
　南今直𨽻真定間是也邢在順徳府邢臺縣狄所居<lb/>
　正在其北<lb/>
　<lb/>
　<lb/>
　<lb/>
　<lb/>
<pb n="43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀春秋畧記卷三<lb/>
</p>
<p>
</p>
  </div>
</body>
</text>
</TEI>
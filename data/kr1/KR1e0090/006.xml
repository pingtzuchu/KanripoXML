<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀春秋畧記卷六</head>
    <p>
<pb n="1a"/>
欽定四庫全書<lb/>
　讀春秋畧記卷六　　　　明　朱朝瑛　撰<lb/>
　　文公<lb/>
元年春王正月公即位<lb/>
　人君居喪而即位則變服以告廟而臨群臣如康王<lb/>
　之麻冕黼裳是也胡氏以為康王未成服而用此則<lb/>
　終而釋冕不得云反喪服也晦翁云易世傳授國之<lb/>
　大事特嚴其禮雖先君之喪猶以為已私服也葢以<lb/>
<pb n="1b"/>
　他事可攝即位不可攝耳<lb/>
二月癸亥日有食之　天王使叔服來㑹葬<lb/>
　汪氏曰諸侯五月而葬今三月而王臣來㑹葬者豈<lb/>
　王室謹禮以懐諸侯惟恐失期而先至也<lb/>
夏四月丁巳葬我君僖公　天王使毛伯來錫公命<lb/>
　來錫者不請而自來也齊桓晉文之錫命猶有攘楚<lb/>
　之功春秋雖不予之亦無譏焉故略而不書文公未<lb/>
　有功于王斬焉縗絰之中何所據而錫之寵命書之<lb/>
<pb n="2a"/>
　以著王之自替也茅堂胡氏曰來錫命者如唐遣中<lb/>
　官就藩鎮立節度之類<lb/>
晉侯伐衛<lb/>
　汪氏曰文宣以後大夫專政凡征伐㑹盟君雖在而<lb/>
　大夫任其事故傳言先且居而經則書晉侯也<lb/>
叔孫得臣如京師<lb/>
　喪未畢固不得入覲使得臣先之未為不可然終文<lb/>
　公之身不一至京師受王命而不親拜徒以得臣塞<lb/>
<pb n="2b"/>
　責此不臣之甚也<lb/>
衛人伐晉<lb/>
　稱人將卑也傳稱衛人告陳陳共公曰更伐之我辭<lb/>
　之于是伐晉蓋志在求和聊使孔逹帥師偽張聲勢<lb/>
　而已<lb/>
秋公孫敖㑹音侯于戚<lb/>
　大夫之㑹諸侯自柔之盟折始但盟折之後即繼以<lb/>
　夫鍾之親㑹未專委之大夫也此則專委之矣故垂<lb/>
<pb n="3a"/>
　隴之盟公不親往而敖亦與焉然則戚之㑹葢欲為<lb/>
　衛請成而先為之地也戚在今開州為帝丘之西境晉<lb/>
　疆田至此則楚丘要地俱為晉有矣此特示意以懼<lb/>
　之以待諸侯之請非實事也襄二十六年孫林父以戚<lb/>
　如晉晉始戌之<lb/>
冬十月丁未楚世子商臣弑其君頵<hi>公榖作髠</hi>
　千古未有之變始見于楚蓋由其習於蠻俗不知禮<lb/>
　義可以肆然而讐天王即可以肆然而讐其父矣君<lb/>
<pb n="3b"/>
　父一也楚自武文以來父子相導以叛王者數世矣<lb/>
　悖驁之氣習與性成雖有賢者教之以順親是猶戒<lb/>
　為盗者以胠篋而毋探囊也其可得乎說者以商臣<lb/>
　之逆歸咎于師傅非人未為探本之論<lb/>
公孫敖如齊<lb/>
　得臣如京師以王命不可不拜耳于齊非有不得已<lb/>
　之事廢喪而聘左氏推以為禮謬矣<lb/>
二年春王二月甲子晉侯及秦師戰于彭衙秦師敗績<lb/>
<pb n="4a"/>
　彭衙秦地也秦伐晉而戰于秦地秦師未入晉界也<lb/>
　帥未入界猶可以辭諭而却之不則固圉以自守耳<lb/>
　遽與之戰而敗之知晉侯之好勝也故秦伐不書而<lb/>
　戰書晉及晉侯之惡不待貶爵而自見矣<lb/>
丁丑作僖公主<lb/>
　左傳卒哭而祔祔而作主諸侯以七月卒哭僖公之<lb/>
　薨至是十有五月而始作主葢是時議者欲躋僖公<lb/>
　而碍于禮故久而不决也書以譏之公榖皆云虞主<lb/>
<pb n="4b"/>
　用桑練主用栗用栗者藏主也與左氏不同當以左<lb/>
　氏為正檀弓曰周卒哭而祔殷旣練而祔公榖所言<lb/>
　殷禮也魯用周禮不得從殷<lb/>
三月乙巳及晉處父盟<lb/>
　諱公如晉者以來討而朝也來討而朝則居喪越禮<lb/>
　本非公意故為公諱之若朝而被辱者有矣襄之如<lb/>
　楚而見留昭之如晉而不納皆未嘗諱也與大夫盟<lb/>
　者亦有矣隱之盟莒人莊之盟齊大夫亦未嘗諱公<lb/>
<pb n="5a"/>
　而不書也此不書公者内稱不備或闕文也盟亦非<lb/>
　公意而不諱者諱其如晉亦若盟于魯焉猶可言也<lb/>
　公羊氏曰于内大惡諱小惡書<lb/>
夏六月公孫敖㑹宋公陳侯鄭伯晉士縠盟于垂隴<hi>縠榖</hi>
　<hi>梁作榖隴公殺作歛</hi>
　傳稱陳侯為衛請于晉執孔逹以說則晉與衛平矣<lb/>
　春秋不書惡大夫專之也陳氏曰桓文之伯㑹盟有<lb/>
　大夫則但稱人自垂隴主士縠新城主趙盾而後大<lb/>
<pb n="5b"/>
　夫與諸侯序矣<lb/>
自十有二月不雨至于秋七月　八月丁卯大事于太<lb/>
廟躋僖公<lb/>
　榖梁以為逆祀是無昭穆非也孔穎逹曰升僖先閔<lb/>
　此二公位次之逆非昭穆亂也兄弟而異昭穆則諸<lb/>
　侯五廟或兄弟四人皆立即父祖之廟亦已從毁禮<lb/>
　必不然此說是已或曰商之時自沃丁以至祖甲六<lb/>
　世而二十帝七廟之制數已三倍一都宫之中安所<lb/>
<pb n="6a"/>
　容之曰父子相繼各為一廟兄弟相繼則共為一廟<lb/>
　如後世同堂異室之制可也兄弟雖多不過三四無<lb/>
　逼廹之嫌矣<lb/>
冬晉人宋人陳人鄭人伐秦<lb/>
　春秋之始諸侯為政外大夫恒稱人㑹而稱名自垂<lb/>
　隴始垂隴而後稱人者始有貶義矣將而稱名自救<lb/>
　江始救江而後稱人者始有貶義矣此稱人者亦大<lb/>
　夫之恒稱報怨無已皆由晉襄之惡非其大夫之專<lb/>
<pb n="6b"/>
　也說者以為貶而稱人恐非春秋之意<lb/>
公子遂如齊納幣<lb/>
三年春王正月叔孫得臣㑹晉人宋人陳人衛人鄭人<lb/>
伐沈沈潰<lb/>
　稱人者㣲也非貶也是時楚負滔天之罪諸侯莫討<lb/>
　而以沈之服楚為討舎其大而誅其細其失不待貶<lb/>
　而見也沈已姓國少皥之後見昭元年傳初封汾川<lb/>
　其在汝南者葢既滅而楚遷之故附於楚與沈約宋<lb/>
<pb n="7a"/>
　書自叙云金天氏之後沈國在汝南平輿是已新唐<lb/>
　書宰相世系表以汝南之沈為文王㓜子聃季之後<lb/>
　非也聃或作耽因訛為沈耳聃季之後自有聃啟為<lb/>
　王大夫與沈國絶不相渉<lb/>
夏五月王子虎卒<lb/>
　王子虎曽盟諸侯于翟泉故其卒也赴于諸侯而史<lb/>
　書之夫子尊王臣而弗削也不書爵者王子虎以貴<lb/>
　戚而秉政非以其賢也先王之制爵人以賢忌貴戚<lb/>
<pb n="7b"/>
　而不假以柄與不擇賢否而用之皆非公正之道也<lb/>
　虎非叔服十四年左傳可証<lb/>
秦人伐晉<lb/>
　史記秦誓之作在取王官封殽尸之後盖穆公晩年<lb/>
　悔過之書書序所云伐鄭敗殽蓋指所悔之事耳秦<lb/>
　晉之搆禍相尋而無已者實始于伐鄭故追思而悔<lb/>
　之也明年晉伐秦而不報秦誓非空言矣所以見録<lb/>
　於聖人也<lb/>
<pb n="8a"/>
秋楚人圍江　雨螽于宋<lb/>
　榖梁以為著于上見于下謂之雨葢言其多如雨之<lb/>
　集也左與公羊以為墮而死者非是<lb/>
冬公如晉十有二月己巳公及晉侯盟<lb/>
　晉既畏秦不出未免示怯于諸侯恐諸侯之不服也<lb/>
　故為改盟之請以觀公志宜固辭乃復往而與盟祗<lb/>
　自輕耳<lb/>
晉陽處父帥師伐楚以救江<lb/>
<pb n="8b"/>
　晉之伐楚不親帥師為諸侯倡而使大夫以孤軍往<lb/>
　何足以懼楚而解江圍救之非其道矣凡救之非其<lb/>
　道者不書此何以書葢亦春秋之特筆猶澶淵之㑹<lb/>
　書宋災故也商臣無父無君晉不以討賊為名而以<lb/>
　救江為名是昧于輕重之義也故特書以救江為譏<lb/>
　耳外大夫帥師不書此何以書以見大夫之始專征<lb/>
　伐也亦以見大夫之專征伐固不以討賊為重也<lb/>
四年春公至自晉　夏逆婦姜于齊<lb/>
<pb n="9a"/>
　禫而納幣又踰年而後昬罪其納幣可也并罪其婚<lb/>
　亦太苛矣以喪納幣不稱夫人宣公之以喪婚者反<lb/>
　稱夫人則何也榖梁氏以為婦者有姑之辭是也士<lb/>
　昬禮宗子無父則母命之諸侯之禮亦然故縁姑而<lb/>
　稱婦也逆不書其人卿不行也不稱夫人不以夫人<lb/>
　之禮逆之也不書至不以夫人之禮致之也左氏所<lb/>
　云君而卑之是也文公略於其禮春秋因而畧之以<lb/>
　著其不終之兆也至所以貴聘賤逆之故于傳無考<lb/>
<pb n="9b"/>
　詳左氏廢立壊主之言似有以下傾其上者豈敬嬴<lb/>
　已先入與陳氏曰不稱氏别妾姑也是時成風尚在<lb/>
　則成風為主<lb/>
狄侵齊　秋楚人滅江　晉侯伐秦<lb/>
　晉已三敗秦秦始得一報似乎曲不在秦其殘民之<lb/>
　惡必待貶而見故貶而人之晉非有深怨於秦也承<lb/>
　先世之餘烈方欲主盟中夏何不正告于秦曰君若<lb/>
　追念先君之舊好釋其小忿請執鞭弭以從伐楚之<lb/>
<pb n="10a"/>
　之為世子而弑其君者秦必踴躍聽命為諸侯先則<lb/>
　取威定伯在此舉也晉不出此而報怨不已其惡不<lb/>
　待貶而見故稱晉侯以著其罪之所歸也<lb/>
衛侯使甯俞來聘　冬十有一月壬寅夫人風氏薨<lb/>
五年春王正月王使榮叔歸含且賵<lb/>
三月辛亥葬我小君成風　王使召伯來㑹葬<lb/>
　儀禮曰慈母如母慈母者父所命以為母者也猶如<lb/>
　母以喪之况生我之母命于天者反不得如母乎所<lb/>
<pb n="10b"/>
　云庶子為父後者為其母緦此以父母在者言之也<lb/>
　禮服問曰君之母非夫人則群臣無服唯近臣及僕<lb/>
　驂乘從服唯君所服服也曰惟君所服則有不必于<lb/>
　緦者雖三年之服可也父母歿則無以賤偶貴之嫌<lb/>
　適既殁則無以庶匹嫡之咎公羊氏曰子以母貴母<lb/>
　以子貴未為非也但儀禮不著父母在之文公羊又<lb/>
　不詳父母殁之說學者不能于闕略恭錯之中究其<lb/>
　㑹歸乃以尊所生之典與寵所嬖者一概而禁絶之<lb/>
<pb n="11a"/>
　聖人縁人情而制禮恐不如是之恝也然可尊之于<lb/>
　近不可行之於逺即群臣且不為服他可知巳况于<lb/>
　王禮濫加尤非禮之所冝聖人據實書之而魯之失<lb/>
　與王之失皆不待貶而自見也<lb/>
夏公孫敖如晉<lb/>
　高氏曰王使再至矣舎天王而謹事晉不待貶而惡<lb/>
　見也<lb/>
秦人入鄀　秋楚人滅六<lb/>
<pb n="11b"/>
　滅江不救遂至滅六此亦自然之勢也楚何足責春<lb/>
　秋書之聖人深為中國惜耳<lb/>
冬十月甲申許男業卒<lb/>
六年春葬許僖公　夏季孫行父如陳<lb/>
　季友以私事如陳則直書私事以著其失行父假公<lb/>
　事以如陳而謀其私事則不書私事以正其失詳僖<lb/>
　五年<lb/>
秋季孫行父如晉<lb/>
<pb n="12a"/>
　趙氏曰敖嘗如晉行父亦如晉仲氏季氏爭交于晉<lb/>
　三家之張自此始<lb/>
八月乙亥晉侯驩卒<hi>公作讙</hi>　冬十月公子遂如晉　葬<lb/>
晉襄公<lb/>
　汪氏曰鄭子太叔稱先王之制諸侯之喪士弔大夫<lb/>
　送葬稽之於經前此未有使卿㑹葬者蓋自此始而<lb/>
　後逐為故事叔孫婼葬平公季孫意如葬昭公馴致<lb/>
　少姜以妾媵而卿㑹葬矣<lb/>
<pb n="12b"/>
晉殺其大夫陽處父晉狐射姑出奔狄<hi>射榖作夜</hi>
　或書君以殺或書國或書人以殺皆據實書之義無<lb/>
　褒貶也春秋之義以專殺大夫為重不論有罪無罪<lb/>
　而皆不可也此狐射姑殺之而書國以殺者公羊榖<lb/>
　梁皆云君漏言也夫以襄公之雄猜豈其率易而不<lb/>
　謹若此此蓋襄公之志也處父之剛愎襄公固心忌<lb/>
　之以為此非少主臣也又黨于趙氏而薦盾雖韙其<lb/>
　言而用之心未嘗不惡其黨矣念位望敵者唯狐與<lb/>
<pb n="13a"/>
　趙所以漏言于射姑欲激之以搆其隙使他日有變<lb/>
　足以相格而不得肆所欲為襄公之志蓋如此卒之<lb/>
　襄公殁而廢立之議起趙盾主雍射姑主樂及趙盾<lb/>
　殺樂以絶射姑之望射姑亦殺處父以折趙盾之氣<lb/>
　處父殺射姑奔趙盾猶有所顧畏不敢復議立雍而<lb/>
　世子得以不廢襄公有安國家之實而無殺大夫之<lb/>
　名其為慮逺而為計深也春秋以累上之辭書之而<lb/>
　襄公之情不能遁矣御下不以道而以術究亦何利<lb/>
<pb n="13b"/>
　於國乎後世趙廣漢之治潁川亦用此術而姦黨破<lb/>
　散然卒以用術而敗君子何取焉<lb/>
閏月不告月猶朝于廟<lb/>
　天下之事其壊也皆始於有所忽而終於無所不廢<lb/>
　文公以閏月非正不行告朔之禮朝廟而已其後日<lb/>
　漸怠弛遂以不告朔為常十六年書四不視朔者是<lb/>
　也視朔者必告朔也不書朝廟併朝廟之禮亦廢也<lb/>
　以天子所頒月政告于廟而布之謂之告朔即于廟<lb/>
<pb n="14a"/>
　而聽治月政謂之視朔不以月政告則亦無所聽治<lb/>
　但以特牲薦而一謁謂之朝廟<lb/>
七年春公伐邾　三月甲戌取須句<hi>句公作昫</hi>遂城郚<lb/>
　失須句不書取須句則書本非其有也城郚因伐邾<lb/>
　之師故書遂杜氏以為備邾難良是攷之邾在今鄒<lb/>
　縣魯之西南郚在今泗水魯之東北敵在西南而備<lb/>
　東北亦兵家之勝術與<lb/>
夏四月宋公王臣卒<hi>榖作壬臣</hi>宋殺其大夫<lb/>
<pb n="14b"/>
　所殺者公孫固公孫鄭二人不名逸文也晉三郤名<lb/>
　非為衆矣陳洩冶名非為無罪矣<lb/>
戊子晉人及秦人戰于令狐晉先蔑奔秦<hi>公作先昧以師奔秦</hi>
　趙盾既患穆嬴又畏公論于是立太子以拒雍此其<lb/>
　去不正以返於正也以人心盡屬太子正告于秦康<lb/>
　公初立猶有昔日渭陽之思未必不翻然而旋軫也<lb/>
　乃詭以逆雍出軍仍駕君車以往而戎御車右備其<lb/>
　職又虛下軍之將以待先蔑之至使秦人聞之而不<lb/>
<pb n="15a"/>
　疑也至中途而定計潛師以襲之雖取勝於一時而<lb/>
　秦晉之搆禍復始于此矣故書人以貶之大抵大夫<lb/>
　之專政也其事之善者書其名以歸美而事之不善者<lb/>
　亦書其名以歸咎其事之善而行之失其道與事之<lb/>
　不善而行之若無罪者嫌于歸美而書名也則貶而<lb/>
　稱人所謂待貶而惡見者也<lb/>
狄侵我西鄙　秋八月公㑹諸侯晉大夫盟于扈<lb/>
　臨川呉氏曰經書諸侯皆前目而後凡此年前無諸<lb/>
<pb n="15b"/>
　侯之目而此但言諸侯以無盟主而大夫强合之故<lb/>
　畧而不叙也按垂隴之盟大夫已與諸侯叙矣此復<lb/>
　畧而不叙者垂隴平衛于晉諸侯欲之此以晉侯初<lb/>
　立而盟趙盾自為計耳非諸侯之所欲也左氏以為<lb/>
　公後至不書所㑹既與盟矣何謂後至乎<lb/>
冬徐伐莒　公孫敖如莒涖盟<lb/>
　取舒伐英氏徐已稱人以其附中國也此因犯中國<lb/>
　而外之以正其僣王之辠也趙氏曰魯有徐患舊矣<lb/>
<pb n="16a"/>
　今之伐莒又駸駸乎逼魯故敖如莒盟修僖公洮向<lb/>
　之好協謀以備除<lb/>
八年春王正月　夏四月　秋八月戊申天王崩<lb/>
冬十月壬午公子遂㑹晉趙盾盟于衡雍<lb/>
　汪氏曰此大夫專盟之始前此盟翟泉猶有僖公在<lb/>
　也自是而袁婁雞澤溴梁諸侯皆在而大夫自盟矣<lb/>
　于宋于虢則晉楚大夫狎主齊盟而諸侯不復在矣<lb/>
　其事自衡雍始也馴致乾侯之次晉不能修方伯之<lb/>
<pb n="16b"/>
　職而意如㑹荀躒于適歴矣三家專魯六卿分晉豈<lb/>
　一朝一夕之故哉高氏曰衡雍即晉文公㑹諸侯朝<lb/>
　王之處王崩諸侯不奔喪而盾遂皆正卿若罔聞知<lb/>
　自相㑹盟于王畿之内惡莫大焉<lb/>
乙酉公子遂㑹雒戎盟於暴<hi>公作伊洛戎</hi>
　伊洛之戎晉所遷也故因與晉盟而亦盟遂之志殆<lb/>
　叵測矣<lb/>
公孫敖如京師不至而復丙戌奔莒<hi>公無而字</hi>
<pb n="17a"/>
　受命以赴天王之喪而為桑中之行敖之罪不足道<lb/>
　書之以著魯之無政刑也<lb/>
螽　宋人殺其大夫司馬　宋司城來奔<lb/>
　石氏曰不名而官舉蓋言其官殆盡也司馬司城國<lb/>
　之所恃以安者也枝葉皆落爪牙盡去君孰與處哉<lb/>
　按列國大夫書爵而巳未有書職者此獨書職以國<lb/>
　之安危係之不特專殺為罪其義在於職則書職也<lb/>
　若云宋王者之後得自命官故有司馬司城之書則爵<lb/>
<pb n="17b"/>
　與職一也則國不得自命以職顧得自命以爵乎石<lb/>
　氏之說是也傳言蕩意諸來奔魯皆復之則司城之屬<lb/>
　偕來可知而司馬之殺亦必與其屬偕死又可知也<lb/>
　是猶東漢鈎黨之獄唐末白馬之禍不待識者知其<lb/>
　患在君矣<lb/>
九年春毛伯來求金<lb/>
　公孫不至京師魯文不再遣使書毛伯求金譏毛伯<lb/>
　實罪魯也<lb/>
<pb n="18a"/>
夫人姜氏如齊<lb/>
　臨川吳氏曰出姜當是齊昭公女此歸寧常事而書<lb/>
　之者敬嬴嬖出姜必有所不安故歸愬於父母耳<lb/>
二月叔孫得臣如京師<lb/>
　黄氏曰王之下禮含賵而又㑹𦵏過於交鄰國㑹葬襄王<lb/>
　魯君不親往而使卿僅儕天子於諸侯禮之倒置甚矣<lb/>
辛丑𦵏襄王<lb/>
晉人殺其大夫先都　三月夫人姜氏至自齊<lb/>
<pb n="18b"/>
　春秋之法有因其失而著之者有治其失而正之者<lb/>
　文姜有罪而魯人不討前則治其失而正之生不書<lb/>
　氏歸不書至後則因其失而著之薨書夫人葬書小<lb/>
　君先正文姜之罪而後譏魯人之不討也出姜無罪<lb/>
　而文公不禮前則因其失而著之逆不書夫人入不<lb/>
　書至後則治其失而正之如書夫人至亦書夫人先<lb/>
　著文公之咎而後明出姜之無罪也<lb/>
晉人殺其大夫士縠及箕鄭父<lb/>
<pb n="19a"/>
　盾專國政先都士縠諸人皆先朝舊臣故亢而不服<lb/>
　盾殺之而書曰晉人以衆殺也不去其大夫非作亂<lb/>
　也據傳稱襄公欲登箕鄭父先都而使士縠梁益耳<lb/>
　將中軍先克抑之而舉狐趙故四人怨先克而作亂<lb/>
　使賊殺之夫不得中軍者士縠梁益耳不得上軍者<lb/>
　先都而箕鄭父之將上軍固無恙也寧有失職之怨而<lb/>
　作亂乎大扺主少國亂禍出多門先克之死或其不<lb/>
　幸春秋不書事可知己而先都諸人曽為襄公所屬<lb/>
<pb n="19b"/>
　意未免與盾相軋强梗害政則有之盾以先克之死<lb/>
　疑先都士縠激國人而殺之併及箕鄭父春秋書殺<lb/>
　其大夫蓋原之也書人以殺先都士縠亦不能無罪<lb/>
　焉箕鄭父書及則士縠累之也<lb/>
楚人伐鄭公子遂㑹晉人宋人衛人許人救鄭<lb/>
　書救美事也緩而不及楚師是不恪也不貶則疑于<lb/>
　予之故貶而書人人外大夫即所以人内大夫也<lb/>
夏狄侵齊　秋八月曹伯襄卒　九月癸酉地震<lb/>
<pb n="20a"/>
　周語曰陽伏而不能出陰遁而不能烝於是乎有地<lb/>
　震孔晁曰陽伏於陰下見迫於陰故不能升以至於<lb/>
　地震按後漢張衡傳有地動儀其形似尊外有八龍<lb/>
　以配八方如有地動尊自振龍尋其方面契合不爽<lb/>
　然則地動亦有定數與其法不傳從古亦未有此<lb/>
冬楚子使椒來聘<hi>椒榖作萩</hi>
　楚至是始連書爵矣不先之不後之特以弑父之賊<lb/>
　進而比於諸侯所以媿諸侯之不討賊也誰非人子<lb/>
<pb n="20b"/>
　甘與禽獸為伍而使聘往來想見夫子當年慨然太<lb/>
　息而書此若曰今之諸侯皆楚也於楚復何尤哉叔<lb/>
　于田之詩詞若美叔意則刺莊椒聊之詩詞若頌沃<lb/>
　意則儆晉春秋繼詩而作者也故其詞若縱賊其意<lb/>
　則傷時也自是而後中國之弑君者益數數矣雖齊<lb/>
　晉魯宋諸望國其禍乃接踵而至亦其所自取無足<lb/>
　怪也此夫子書楚子之意也如謂因其來聘與之自<lb/>
　新而進之則弑父弑君之罪豈可贖乎<lb/>
<pb n="21a"/>
秦人來歸僖公成風之襚<lb/>
　公羊氏以為兼之是也先僖公從子也喪大記君之<lb/>
　喪三日子夫人杖固先子而後夫人也贈死不及尸<lb/>
　非禮也妾母之尊止於宫中及於國已過矣况鄰國<lb/>
　乎成風與僖公並襚尤非禮也當時以無忘舊好為<lb/>
　禮故春秋貶而人之以見其非季氏曰秦方與晉為<lb/>
　仇而知魯最善于晉恐為之合諸侯以相助也故尋㑹<lb/>
　温舊好而託此以結魯耳<lb/>
<pb n="21b"/>
葬曹共公<lb/>
十年春王三月辛夘臧孫辰卒　夏秦伐晉<lb/>
　秦以國號舉者僅此一見必闕文也說者以為外之<lb/>
　惡其報復不已也攷之左傳晉再伐秦秦始一報事<lb/>
　不經見姑置弗論即以此報令狐之敗亦未為已甚<lb/>
　而遽外之則前此於殽於彭衙晉之三敗秦師何以<lb/>
　不外之乎成三年鄭伐許昭十三年晉伐鮮虞同此<lb/>
楚殺其大夫冝申<lb/>
<pb n="22a"/>
　冝申無故而謀弑商臣此其志在討賊也茍志在討<lb/>
　賊即北面事之十年而後動亦沉幾觀變之深心聖<lb/>
　人之所原也故以國殺大夫為文<lb/>
自正月不雨至于秋七月<lb/>
　旱極而後追計之之辭二年既書此年又書十三年<lb/>
　又書辭皆無異則文公之因循積習不能遷善改過<lb/>
　可見巳<lb/>
及蘇子盟于女栗<lb/>
<pb n="22b"/>
　王臣不得受盟於諸侯書及以著魯之不恭也不書<lb/>
　公闕文也説者以為諱之諱公而不諱盟讀之者未<lb/>
　知其為君乎為大夫乎適以甚魯之罪也且莊公之<lb/>
　伐衛納朔明抗王命未嘗諱公何獨諱此大扺内惡<lb/>
　之出於不得自由者諱其大不諱其小其出於得已<lb/>
　而不已者大且不諱况其小者乎<lb/>
冬狄侵宋　楚子蔡侯次于厥貉<hi>厥公作屈</hi>
　傳言次于厥貉將以伐宋是時狄方侵宋楚欲乘其<lb/>
<pb n="23a"/>
　敝而入之以逞志于中夏故次厥貉以觀望焉包藏<lb/>
　禍心借勢于狄宋服而遂伐麇其惡亦已甚矣胡氏<lb/>
　謂書伐而次者其次為善書次而伐者其次為惡未<lb/>
　知書次書伐于狄侵之後者為尤惡也是時陳鄭宋<lb/>
　皆從之不書而獨書蔡者蔡首附楚而堅服焉陳鄭<lb/>
　宋之與楚未深未幾而有新城之盟猶可恕也<lb/>
十有一年春楚子伐麇<hi>公作圈</hi>夏叔仲彭生㑹晉郤缺于<lb/>
承筐<hi>公穀無仲字筐作匡</hi>
<pb n="23b"/>
　晉以招來諸侯之事屬之魯也大夫相㑹始于此楚<lb/>
　椒方來聘而魯遽㑹晉以謀楚者椒之執幣傲彭生<lb/>
　惡之此㑹不使執政而使彭生知其謀之出于彭生<lb/>
　矣<lb/>
秋曹伯來朝　公子遂如宋<lb/>
　復司城以釋宋之嫌因賀楚師之不害葢言楚不足<lb/>
　懼而勸之從晉也桓文之合諸侯皆以宋為重宋為<lb/>
　王室之所尊也<lb/>
<pb n="24a"/>
狄侵齊　冬十月甲午叔孫得臣敗狄于鹹<lb/>
　高氏曰春秋書敗狄者四皆不書戰不與狄之抗中<lb/>
　國也敗狄不曰師賤之也按左氏所云長狄葢言其<lb/>
　為將者軀幹異人公穀以為狄名非也穀梁又云不<lb/>
　言帥師而言敗者敗一人而以衆焉言之尤非<lb/>
十有二年春王正月郕伯來奔<lb/>
　傳稱郕伯卒太子自安於夫鍾國人立君太子來奔<lb/>
　以太子而書郕伯者大抵先君卒于歲前踰年即位<lb/>
<pb n="24b"/>
　故稱爵也郕在齊魯之間莊八年降於齊而為附庸<lb/>
　今必畏齊之偪而欲附魯故遷於夫鍾葢近魯之邑<lb/>
　也國人弗欲而别立君遂奔魯以求助耳其事與鄭<lb/>
　忽曹覊莒展同彼名而不爵者失君道也此爵而不<lb/>
　名者非其罪也<lb/>
杞伯來朝<lb/>
　杞前稱子此復稱伯者頃王初立必加恩於先代之<lb/>
　後而復進其爵也<lb/>
<pb n="25a"/>
三月庚子子叔姬卒<lb/>
　叔姬許嫁於杞以疾甚不可婚故杞伯請絶叔姬而<lb/>
　無絶婚至是卒而春秋書之與僖九年書伯姬卒同<lb/>
　義<lb/>
夏楚人圍巢<lb/>
　傳稱群舒叛楚楚執舒子遂圍巢則巢亦舒之黨也<lb/>
　執舒子不書圍巢則書之者書序巢伯來朝苪伯作<lb/>
　旅巢命巢固先王之所命不與群舒等也<lb/>
<pb n="25b"/>
秋滕子來朝　秦伯使術來聘<lb/>
　歸襚稱人貶之也此無所貶則書君大夫<lb/>
冬十有二月晉人秦人戰于河曲<lb/>
　不言及者無曲直之詞然夷秦君於晉臣其曲在秦<lb/>
　亦可見矣<lb/>
季孫行父帥師城諸及鄆<lb/>
　張氏曰此魯之東鄆也莒魯爭鄆始此成四年所城<lb/>
　乃西鄆家氏曰春秋之法城非其時譏非其制譏興<lb/>
<pb n="26a"/>
　兵以城則尤在所譏也<lb/>
十有三年春王正月　夏五月壬午陳侯朔卒　邾子<lb/>
蘧蒢卒<lb/>
自正月不雨至于秋七月　世室屋壊<hi>左穀作太室</hi>
　周天子廟制有太廟又有世室諸侯不得有其制也<lb/>
　魯之始封周公拜乎前魯公拜乎後是皆始封之君<lb/>
　其廟不可毁故周公為太廟魯公為世室此亦禮之<lb/>
　變而得宜者故壊則譏之<lb/>
<pb n="26b"/>
冬公如晉衛侯㑹公于㳫<hi>公無公字</hi>狄侵衛<lb/>
十有二月己丑公及晉侯盟公還自晉鄭伯㑹公于棐<lb/>
　<hi>還上公穀無公字棐公作斐</hi>
　髙氏曰鄭衛之從楚豈得已哉强弱不敵姑為一時<lb/>
　之計耳魯為之請成以紓兩國之患春秋善和難故<lb/>
　詳志之<lb/>
十有四年春王正月公至自晉　邾人伐我南鄙叔彭<lb/>
生帥師伐邾<lb/>
<pb n="27a"/>
　邾居喪而伐人魯伐人之喪其罪一也家氏曰邾修<lb/>
　須句之怨耳左氏乃謂討魯之不敬彼小國安能責<lb/>
　禮於大國<lb/>
夏五月乙亥齊侯潘卒<lb/>
六月公㑹宋公陳侯衛侯鄭伯許男曹伯晉趙盾癸酉<lb/>
同盟于新城<lb/>
　陳氏曰扈之盟不序諸侯此其復序何諸夏之從楚<lb/>
　者復汲汲於晉而為此盟如之何勿序也以諸夏之<lb/>
<pb n="27b"/>
　汲汲於晉而徒以趙盾主是盟書曰同衆辭也則不<lb/>
　與盾以主是盟之辭也季氏曰諸侯謀楚常盟於鄭<lb/>
　地以鄭為楚所必爭也按新城即僖六年諸侯伐鄭<lb/>
　所圍之新城蓋鄭之要地文宣以前伯業盛而盟主<lb/>
　重故盟不書同其或書同者則伯業之未盛也文宣<lb/>
　以後伯業衰而盟主輕故盟必書同其或不書者將<lb/>
　　以著其功罪之所歸也<lb/>
秋七月有星孛入于北斗<lb/>
<pb n="28a"/>
　孛為災異之大者北斗又臨制四鄉無所不紀是後<lb/>
　九年凡七弑君是其應也黄氏曰光芒直上而如彗<lb/>
　則曰彗光芒四出而勃勃然則曰孛<lb/>
公至自㑹　晉人納㨗菑于邾弗克納<hi>㨗公作接</hi>
　春秋未有書弗克者書弗克善其不恃强也稱人以<lb/>
　為悔之晚也以大夫而廢置諸侯此罪之莫大者何<lb/>
　待邾人正辭而後悔乎<lb/>
九月甲申公孫敖卒于齊<lb/>
<pb n="28b"/>
　高氏曰敖廢命奔莒此誅廢之罪也已而奔齊主齊<lb/>
　而求復公許之則其卒也是亦大夫矣書之以見典<lb/>
　刑之壊<lb/>
齊公子商人弑其君舎<lb/>
　未踰年而遇弑亦成之為君所以别於商人也商人<lb/>
　亦自以為君之子故特稱君以折之或云以其立之<lb/>
　正别於奚齊之不正則子赤之卒何以書子豈諱其<lb/>
　弑遂忍削其號乎商人書公子者賊不討之詞也凡<lb/>
<pb n="29a"/>
　弑君者氏與不氏無所分辨公子則皆書之以明其<lb/>
　貴戚之勢無忌也州吁不書公子賊已討之辭耳義<lb/>
　已詳前<lb/>
宋子哀來奔<lb/>
　子哀初仕為封人葢隱於官者及被徵為卿則不義<lb/>
　其君而出奔可謂明哲矣故書字以貴之而猶不免<lb/>
　於書奔者以有官守也苟無官守豈不進退綽綽哉<lb/>
冬單伯如齊齊人執單伯　齊人執子叔姬<lb/>
<pb n="29b"/>
　以王命請叔姬於齊者當時簒立之君往往假王命<lb/>
　以為榮謂齊必不敢逆王也齊竟執王使又執國母<lb/>
　悖驁極矣齊人行之而不顧者商人使之也聖人不<lb/>
　書其君而書齊人亦以見後之弑商人者即此齊人<lb/>
　自己導之自己受之理固然也或疑執王臣而春秋<lb/>
　無異詞王臣與諸侯等也何異之有<lb/>
十有五年春季孫行父如晉<lb/>
　王命既不行於齊乃假伯主之勢以脅之張氏曰魯<lb/>
<pb n="30a"/>
　不能以義討齊而反因晉以求之晉為盟主又不能<lb/>
　奉天討皆罪也<lb/>
三月宋司馬華孫來盟<lb/>
　華孫者華督之後故書華孫而不名不字與閔元年<lb/>
　書齊仲孫同則其義亦同此書司馬則尤以掌兵為<lb/>
　譏也諸侯使臣介有常數傳稱華孫之來其官皆從<lb/>
　越禮甚矣知先人之罪而復習於僣侈徒飾辭以為<lb/>
　恭聖人何貴焉<lb/>
<pb n="30b"/>
夏曹伯來朝　齊人歸公孫敖之喪<lb/>
　敖之所犯者國法也其子雖孝未能立效於國家以<lb/>
　贖其罪則其哀請之誠亦人子之私情耳以私情而<lb/>
　廢國法犯者益衆矣春秋之書歸喪非赦之也汪氏<lb/>
　曰所以著三桓漸强之由雖有罪而獲赦也張氏無<lb/>
　垢曰敖奔莒書言莒受之莒有罪也卒齊書言齊不<lb/>
　能正典刑齊有罪也歸其喪書言魯不能戮其死魯<lb/>
　有罪也<lb/>
<pb n="31a"/>
六月辛丑朔日有食之鼓用牲於社　單伯至自齊<lb/>
　單伯始不書來自周如齊也今自齊而來則書至自<lb/>
　齊亦書其實耳且王使為魯而被辱則休戚同之故<lb/>
　比於吾君而書至也<lb/>
晉郤缺帥師伐蔡戊申入蔡<lb/>
　家氏曰楚次厥貉蔡為罪首郤缺伐之斯有名矣然<lb/>
　齊桓潰蔡而遂伐楚意不專在蔡也今晉不能敵楚<lb/>
　惟入蔡而已祗見其無能為耳<lb/>
<pb n="31b"/>
秋齊人侵我西鄙　季孫行父如晉　冬十有一月諸<lb/>
侯盟於扈<lb/>
　畧諸侯而不序鄙之也受商人之賂與受華督之賂<lb/>
　同於彼序之而不略者著其成亂之始也於此畧之<lb/>
　而不書成亂者亂不自此成也<lb/>
十有二月齊人來歸子叔姬<lb/>
　郯伯姬來歸罪在姬也杞叔姬來歸先書杞伯來朝<lb/>
　罪不在姬亦不在杞也此直書齊人來歸子叔姬則<lb/>
<pb n="32a"/>
　罪在齊人而不在姬明矣家氏曰魯不能伸討賊之<lb/>
　大義乃卑躬下氣以請叔姬書齊人執齊人歸其執<lb/>
　其釋聽之在人閔姬而病魯也<lb/>
齊侯侵我西鄙遂伐曹入其郛<lb/>
　初釋單伯即侵西鄙繼釋叔姬又侵西鄙既遵伯令<lb/>
　隨肆已威一翕一張不惟玩弄魯君抑且玩弄盟主<lb/>
　也高氏曰商人弑君自立諸侯伐之取賂而還是成<lb/>
　其為君也故自此遂書齊侯一歲而再侵惡魯而及<lb/>
<pb n="32b"/>
　曹不待貶而惡自見矣<lb/>
十有六年春季孫行父㑹齊侯于陽穀齊侯弗及盟<lb/>
　齊之不盟非果責文公之不至也魯故急之齊故緩<lb/>
　之無非玩弄文公之術也故於齊侯書弗及於遂於<lb/>
　公則兩書及<lb/>
夏五月公四不視朔<lb/>
　廬陵季氏曰文不視朔傳以為疾非真疾也陽穀之<lb/>
　㑹本以疾詐齊自是遂因循廢之耳<lb/>
<pb n="33a"/>
六月戊辰公子遂及齊侯盟于郪丘<hi>公作犀丘疏云正本作菑丘穀作師丘</hi>
　書内及惡賂也當時大義不明於天下亂賊横行而<lb/>
　莫之問晉受商人之賂已悖矣魯反賂之以求盟不<lb/>
　大可痛哉<lb/>
秋八月辛未夫人姜氏薨　毁泉臺<lb/>
　一臺而毁之非甚勞民之事為之者非則毁之者是<lb/>
　矣若謂國之治亂不繫於此則是君之美惡亦不以<lb/>
<pb n="33b"/>
　此而彰毁之何害春秋所以書之者以其惑於禨祥<lb/>
　而妄動也夫人初薨而毁臺必非無所為而為之左<lb/>
　氏謂因蛇出良非謬說夫蛇果為祟何必泉臺見禨<lb/>
　祥而有所毁必且見禨祥而有所興作如鄜畤陳寶<lb/>
　之類者其流弊可勝道哉故書之以為譏也蛇出不<lb/>
　書國中所常有也<lb/>
楚人秦人巴人滅庸<lb/>
　楚自城濮之役入居於申意在窺王室耳而與群蠻<lb/>
<pb n="34a"/>
　逼處恐群蠻之撓其後也庸於王室又有開國之功<lb/>
　以長羣蠻之甘心于庸矣今庸帥群蠻以叛楚而麇<lb/>
　與百濮為之響應其勢頗不弱楚以為不連秦人不<lb/>
　可以滅庸不連巴人不可以通秦于是合秦巴之師<lb/>
　以滅之自此而申息之北門可以直逹王都而無内<lb/>
　顧秦巴之間道又可以繞出其背而絶晉之援是役也<lb/>
　楚所為大得志者也未幾而肆焉問鼎盖决于此矣<lb/>
　書人葢楚之常稱而秦巴從之也商臣書爵為變例<lb/>
<pb n="34b"/>
　是時楚莊已立則復其常稱矣後之書爵又别起義<lb/>
　以著春秋之特筆也<lb/>
冬十有一月宋人弑其君杵臼<hi>公作處臼</hi>
　郝氏曰蕩意諸死於其難而春秋不書其智不足録<lb/>
　也巳去求復不逮高哀逺矣<lb/>
十有七年春晉人衛人陳人鄭人伐宋<lb/>
　高氏曰春秋之誅亂賊有與謀者有與事者宋文公<lb/>
　始無弑君之謀終無弑君之事然已有其情也今諸<lb/>
<pb n="35a"/>
　國之師以討賊為名不探其情而無所委罪為貶而<lb/>
　人之宜矣<lb/>
夏四月癸亥葬我小君聲姜<hi>公作聖姜</hi>
齊侯伐我西鄙六月癸未公及齊侯盟于穀<lb/>
　郪丘盟矣以不親盟來伐是賂之無益也穀則親盟<lb/>
　矣明年商人又戒師期是親盟之無益又可知也其<lb/>
　侮魯若嬰兒魯曽不恥故書公及<lb/>
諸侯㑹于扈<lb/>
<pb n="35b"/>
　宋鮑與聞弑君而不討反受其賂為此㑹以定之是<lb/>
　亦成亂也其取賂與前年之盟扈同故書法亦同宣<lb/>
　元年傳曰宋人之弑昭公也晉以諸侯伐宋宋及晉<lb/>
　平又㑹諸侯于扈將為魯討齊皆取賂而還為魯討<lb/>
　齊即此㑹之事此㑹固為平宋而魯不與㑹以齊難<lb/>
　為辭晉必聲言伐齊齊人懼而歸魯之賂耳平宋則<lb/>
　取宋賂討齊則取齊賂皆取賂者總指此㑹而言杜<lb/>
　氏謂言二扈之盟非也劉炫得之後傳正𥙷前傳之<lb/>
<pb n="36a"/>
　略耳<lb/>
秋公至自穀　冬公子遂如齊<lb/>
　汪氏曰公方自盟齊歸又使卿聘齊以齊怒未怠也<lb/>
　然則卑屈之不足以紓禍也明矣<lb/>
十有八年春王二月丁丑公薨于臺下<lb/>
　高郵孫氏曰薨非路寢皆不正也其曰臺下葢又甚<lb/>
　焉<lb/>
秦伯罃卒　夏五月戊戌齊人弑其君商人<lb/>
<pb n="36b"/>
　以僕御之賤弑君無忌舎爵而行國人莫問向者商<lb/>
　人之驟施聚士纔及數年而人情已若此區區私惠<lb/>
　亦何足賴哉書曰齊人弑君非特誅亂黨亦所以儆<lb/>
　夫始亂者耳易大傳曰危以動則民不與也无交而求<lb/>
　則民不與也莫之與則傷之者至矣其商人之謂與<lb/>
六月癸酉葬我君文公　秋公子遂叔孫得臣如齊<lb/>
　穀梁氏曰不正其同倫而相介故列而數之是也遂<lb/>
　之如齊謀立宣公恐齊以大臣不協為疑故挾得臣<lb/>
<pb n="37a"/>
　偕往<lb/>
冬十月子卒<lb/>
　凡諸侯之卒皆名内則名其未即位者此獨不名以<lb/>
　其弑也書公薨者不地以别於莊僖諸公而見其弑<lb/>
　書子卒者不名以别於子般子野而見其弑也公穀<lb/>
　以不日見弑恐非通義<lb/>
夫人姜氏歸于齊　季孫行父如齊<lb/>
　沙隨程氏曰弑立之事遂得臣行父三人皆與謀以<lb/>
<pb n="37b"/>
　其先後如齊而知之也按宣十八年傳行父曰使我殺<lb/>
　適立庶者仲也是亦與聞乎故矣<lb/>
莒弑其君庶其<lb/>
　凡殺大夫而書國謂君與大臣共之也弑君而書國<lb/>
　義有所不通葢闕疑也據左傳莒僕因國人以弑君<lb/>
　春秋不書僕而書國以弑說者謂因彼告辭之略故<lb/>
　史亦畧之夫文子之逐莒僕持議侃侃不少假借必<lb/>
　非無據而云即此亦朝廷之大政大訓國史豈得不<lb/>
<pb n="38a"/>
　書或以為罪累上之詞此尤不得施於父子竊疑僕<lb/>
　因國人以弑則國人宜黨於僕未有起而討賊者何<lb/>
　以季佗立而僕出奔安知非季佗謀簒而嫁其罪於<lb/>
　僕乎以莒方魯僕猶赤也孰肯為之辨正司宼逐之<lb/>
　太史書之人皆以僕為亂賊春秋闕而不書聊以存<lb/>
　疑焉爾寧使天下罪我以縱賊而非常之獄不敢輕<lb/>
　以加人此聖人慎刑之至意也<lb/>
　<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀春秋畧記卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀春秋畧記目録</head>
    <p>
<pb n="1a"/>
欽定四庫全書　　　　　經部五<lb/>
　讀春秋畧記目録　　　　春秋類<lb/>
　　卷首<lb/>
　　　總論<lb/>
　　卷一<lb/>
　　　隠公<lb/>
　　卷二<lb/>
　　　桓公<lb/>
<pb n="1b"/>
　　卷三<lb/>
　　　莊公<lb/>
　　卷四<lb/>
　　　閔公<lb/>
　　卷五<lb/>
　　　僖公<lb/>
　　卷六<lb/>
　　　文公<lb/>
<pb n="2a"/>
　　卷七<lb/>
　　　宣公<lb/>
　　卷八<lb/>
　　　成公<lb/>
　　卷九<lb/>
　　　襄公<lb/>
　　卷十<lb/>
　　　昭公<lb/>
<pb n="2b"/>
　　卷十一<lb/>
　　　定公<lb/>
　　卷十二<lb/>
　　　哀公<lb/>
　　　　<hi>臣</hi>等謹按讀春秋畧記十二卷明朱朝瑛撰<lb/>
　　　　朝瑛於諸經皆有畧記已各著於録其所述<lb/>
　　　　瑕瑜互見不能悉底精粹惟此書與讀詩畧<lb/>
　　　　記較為詳晰允當其所採上自啖趙下及季<lb/>
<pb n="3a"/>
　　　　本郝敬諸家之說無不備列而舊說所未盡<lb/>
　　　　復以已意折衷之大㫖主於因經以考傳而<lb/>
　　　　不肯信傳以害經故於三傳之可通者亦間<lb/>
　　　　從其說而其他則多所駁正中間如謂孔父<lb/>
　　　　之字嘉猶唐杜甫之字美以今証古殊為儗<lb/>
　　　　不於倫又力斥漢書五行志穿鑿傅㑹之非<lb/>
　　　　而於恒星不見一條乃引何休之說以為法<lb/>
　　　　度廢絶威信不行之象亦未免自相矛盾然<lb/>
<pb n="3b"/>
　　　　其餘可取者甚多如論隠公三年春王二月<lb/>
　　　　己巳日食乃三月非二月夫人子氏為隠公<lb/>
　　　　之夫人又楚人秦人巴人滅庸為窺伺周鼎<lb/>
　　　　又哀公元年改卜牛不復災以為天厭魯徳<lb/>
　　　　如此之類皆見𤼵明亦說春秋家之有所心<lb/>
　　　　得者也乾隆四十二年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="4a"/>
欽定四庫全書<lb/>
　讀春秋畧記卷首　　　明　朱朝瑛　撰<lb/>
　　總論<lb/>
春秋大義一言以蔽之曰尊王此人人所知者而聖人<lb/>
委曲維持之深心則未之或知也東遷而後諸侯放恣<lb/>
幾不知有王矣桓文出而假王之名以令諸侯聖人予<lb/>
之非徒貴其名也以為此一念之天良未至于澌滅為<lb/>
之别擇而表揚之使天下之人衆著于名義此轉亂為<lb/>
<pb n="4b"/>
治之一機也故伐國而請于王則主王臣以明王討㑹<lb/>
諸侯而請于王則主王臣以明王㑹不則其救人也不<lb/>
則其攘夷也皆所以尊王也非然而侵伐㑹盟皆譏矣<lb/>
是聖人之與桓文非與其伯也與其尊王者而已後之<lb/>
奬桓文者乃云上無明王下無方伯聖人不得已而授<lb/>
之以諸侯夫諸侯者天子之諸侯聖人安得而授之大<lb/>
非春秋尊王之義也黜桓文者又云齊晉名為尊王實<lb/>
則僣王之權亂王之法是亦一楚也則併其好名之志<lb/>
<pb n="5a"/>
而沒之何以激𤼵人之天良而誘進于大道乎隨之屯<lb/>
曰隨有獲貞凶有孚在道以明何咎此言人臣之握權<lb/>
而得衆者茍得其道可以轉懼而為譽變凶而為功也<lb/>
槩舉而黜之豈聖人委曲維持之心哉<lb/>
讀春秋者須觀聖人之特筆觀其特筆而全書之㫖可<lb/>
㑹而通也于稷之㑹特書成宋亂惡賄賂之始行也于<lb/>
澶淵之㑹特書宋災故惜義理之終不明也世之齷齪<lb/>
者狥利而忘害既足以致天下之亂而一二有志于救<lb/>
<pb n="5b"/>
時者又不審于輕重緩急之宜徃徃舍其重而謀其輕<lb/>
舍其急而謀其緩使亂者終不可以治是聖人所大痛<lb/>
也書成宋亂見正身之要焉書宋災故見辨義之精焉<lb/>
書鄭棄其師見楚之所由横書王室亂見亂之所由極<lb/>
凢聖人所為格致誠正修齊治平之道無不著于此矣<lb/>
書天王狩于河陽見世道之未盡䘮亂者猶可以復治<lb/>
書西狩獲麟見天心之未盡滅衰者猶可以復昌則聖<lb/>
人所為知天立命參賛化育之事亦將于此乎始之此<lb/>
<pb n="6a"/>
数者未可以盡聖人之特筆而特筆之大者已不外於<lb/>
此<lb/>
以春秋為無褒貶乎則一諸侯也何以忽而稱爵忽而<lb/>
稱人忽而生稱其名以春秋為有褒貶乎則稱爵者未<lb/>
必皆褒稱人者未必皆貶也為有褒貶之説者比事而<lb/>
考之不免于支離膠優而不可通為無褒貶之説者若<lb/>
姓氏日月之類舍之可也一切稱人稱爵稱名稱字皆<lb/>
無所分别則聖人所云取義者安在無所取義又安用<lb/>
<pb n="6b"/>
此紛紛異同之稱為也在他國之大夫或有所因或有<lb/>
所未詳若諸侯之稱人王大夫之稱氏魯季友之稱字<lb/>
豈有所因亦豈有所未詳與近世説春秋者唐荆川季<lb/>
彭山王明逸郝仲輿諸家各有論著非不直㨗曉暢然<lb/>
舉聖人之㣲詞槩置弗辨惟以為據事直書則既筆削<lb/>
之春秋何以異于未筆削之春秋哉晉韓起聘于魯見<lb/>
易象春秋曰周禮盡在魯矣夫既不謬於周禮豈遂不<lb/>
若司馬子長或有虛美隠惡以待聖人之直之然而聖<lb/>
<pb n="7a"/>
人復從而筆之削之者其取義不在褒貶將在何等也<lb/>
聖人盖有褒貶而無褒貶之定例也公羊氏曰不待貶<lb/>
絶而辠惡見者不貶絶以見罪惡也貶絶然後罪惡見<lb/>
者貶絶以見罪惡也斯言得之矣而猶未盡其變何以<lb/>
言之有因其時而變者有因其人而變者有因其事而<lb/>
變者閔僖以前諸侯為政則褒貶常在諸侯而不在大<lb/>
夫文宣以後大夫為政則褒貶常在大夫而不在諸侯<lb/>
此因其時而變者也褒貶之在諸侯者大國小國皆有<lb/>
<pb n="7b"/>
之褒貶之在大夫者常在大國而不在小國此因其人<lb/>
而變者也在諸侯者不過辭有重輕大抵稱爵為重稱<lb/>
人為輕重者近于褒輕者近于貶然不待貶而惡見者<lb/>
則亦稱爵以著其惡也在大夫者不過辭有詳畧大抵<lb/>
稱名為詳稱人為畧詳者近于褒畧者近于貶然不待<lb/>
貶而惡見則亦稱名以著其惡也此因其事而變者也<lb/>
至于吳楚之稱則皆因天下之進退而進退之天下外<lb/>
之則春秋舉國號而已天下進之中國則春秋人之又<lb/>
<pb n="8a"/>
進之而列于諸侯則春秋爵之其稱國稱人稱爵者非<lb/>
以褒貶吳楚盖以著諸侯之得失而明世道之存亡也<lb/>
春秋之作豈為僣逆謀哉此其褒貶之意在于言外又<lb/>
變而難窮者也總之春秋繼詩而作詩有美者有刺者<lb/>
有以美而實刺者有屬辭在此而取義在彼者春秋褒<lb/>
貶之法亦如是已盖春秋之作非徒彰善癉惡而已也<lb/>
謹嚴之中不失温厚惡之小者罪止于下也激切之至<lb/>
反類委蛇惡大而不討者罪累上也下之以媿夫不肖<lb/>
<pb n="8b"/>
之人使感于欲並生之之徳斯化于為善上之以儆天<lb/>
下之庇亂賊者有以發其深省而恥鳥獸之同群斯共<lb/>
奮于討惡之義矣非聖人孰能與于此<lb/>
春秋經史相輔而行史以陳其事經以著其義一筆一<lb/>
削瞭然可見自魯史亡而左傳作春秋之義多不可解<lb/>
矣趙襄子之卒後孔子五十五年而左氏已舉其諡是<lb/>
作于戰國時無疑故其書多採他史以附之與經文謬<lb/>
戾而不合其大者莫如趙盾許止弑君而以為不弑君<lb/>
<pb n="9a"/>
欒書莒僕不弑君而以為弑君千載之下論議紛然終<lb/>
莫能定皆蔽于左氏之説也公榖之疎畧益不足言已<lb/>
學者不因經以攷傳而欲據傳以明經于是名實牴牾<lb/>
是非舛錯春秋之義愈辨愈晦或起而矯之一切棄去<lb/>
慿臆為説則又失之太悍茍義之可通以傳釋經可也<lb/>
義之必不可通者不得不以經廢傳耳至於經文有殘<lb/>
缺者有増衍者有舛誤者不可盡知今畧三傳之所異<lb/>
而特舉其同者如夏五郭公有秋無冬無冬有月之類<lb/>
<pb n="9b"/>
此殘缺之明証也桓十二年十一月之再書丙戌此増<lb/>
衍之明証也隠三年之書月日前後不合此舛誤之明<lb/>
証也其可考者如此必有不止於此者而不可考也又<lb/>
如紀子伯仲孫忌之為缺文襄二十一年二十四年比<lb/>
月日食之為衍文蔡桓侯蔡侯申之為誤文此又可以<lb/>
理推而知也其可推者如此必有不止于此者而不可<lb/>
推也安知應書而不書者之非缺耶不應書而書者之<lb/>
非衍耶又安知應褒而貶應貶而褒者之非舛耶且公<lb/>
<pb n="10a"/>
羊穀梁書孔子生左氏書孔丘卒是非春秋之原文明<lb/>
矣以為尊孔子而特書之何以書生者不書卒書卒者<lb/>
又不書生則其意為損益又可知耶所損益者既不可<lb/>
知其書又可盡信耶今姑釋其義之可通者而置其所<lb/>
不可通者不敢信傳以害經亦不敢執一辭以害全㫖<lb/>
據吾意之所可以度聖人之所可未必聖人之可之也<lb/>
據吾意之所否以度聖人之所否未必聖人之否之也<lb/>
燕石寳藏徒作貽笑飛蟲弋獲庶幾有當焉爾<lb/>
<pb n="10b"/>
春秋之文萬有六千五百餘史記自序曰春秋文成數<lb/>
萬子長生于秦火之後豈得獨見全經要其言必有所<lb/>
據信斯言也則春秋之殘缺者幾半矣顔師古曰一萬<lb/>
之外即可以萬言之然不得遂云數萬也左氏所記不<lb/>
見于經者甚多其詞亦間有類於釋經者安知非春秋<lb/>
之逸文乎更可異者張晏云春秋萬八千字晏為三國<lb/>
時人其所言春秋之文與今春秋多寡相越之逺至于<lb/>
千百則何以解也<lb/>
<pb n="11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀春秋畧記卷首<lb/>
</p>
<p>
</p>
  </div>
</body>
</text>
</TEI>
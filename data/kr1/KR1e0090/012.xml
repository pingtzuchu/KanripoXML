<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀春秋畧記卷十二</head>
    <p>
<pb n="1a"/>
欽定四庫全書<lb/>
　讀春秋畧記卷十二　　明　朱朝瑛　撰<lb/>
　　哀公<lb/>
元年春王正月公即位　楚子陳侯隨侯許男圍蔡<lb/>
　蔡人男女以辨楚使疆於江汝之間是楚欲遷蔡而<lb/>
　蔡實未遷也故書圍而已胡氏以為書圍而稱爵者<lb/>
　恕楚之辭非也楚之書爵非予之也所以傷中國之<lb/>
　不振也家氏曰入郢而鞭平王之尸者吳也蔡不與<lb/>
<pb n="1b"/>
　焉楚不能報之于强吳而乗中國無伯摟二三小國<lb/>
　以釋憾于蔡謂之復仇而仇卒不能復也前年滅頓<lb/>
　滅胡今又以兵加于蔡其志在於蠶食小國以為利<lb/>
　春秋奚取哉杜氏曰定六年鄭滅許此復見者盖楚<lb/>
　封之<lb/>
鼷䑕食郊牛改卜牛　夏四月辛巳郊<lb/>
　宣公忘天子之喪哀公忘親之喪其罪同而此年改<lb/>
　卜之牛不復災者魯君遇災多不知戒故天之示儆<lb/>
<pb n="2a"/>
　日以疎而魯君之越禮日以甚矣<lb/>
秋齊侯衛侯伐晉<lb/>
　齊衛助叛何以稱伐必以衛貢五百為名而聲趙鞅<lb/>
　之罪也以晉之受伐見晉伯之衰以齊之助叛見齊<lb/>
　之不足以復伯王法亡而伯令亦亡春秋之變於是<lb/>
　乎窮<lb/>
冬仲孫何忌帥師伐邾<lb/>
二年春王二月季孫斯叔孫州仇仲孫何忌帥師伐邾<lb/>
<pb n="2b"/>
取漷東田及沂西田癸巳叔孫州仇仲孫何忌及邾子<lb/>
盟于句繹<lb/>
　邾之事魯厚矣然所厚者君也三家貪而自用不知<lb/>
　有君何知有鄰好哉先之何忌以弱者嘗之使易我<lb/>
　而不為備然後出其不意以大師繼之邾必倉皇失<lb/>
　措自然求成納賂之不暇矣三家共取田而以二人<lb/>
　盟者季孫為主示威以懼之叔仲為輔示徳以縻之<lb/>
　使不至叛而它去此其籠絡之術也<lb/>
<pb n="3a"/>
夏四月丙子衛侯元卒　滕子來朝<lb/>
晉趙鞅帥師納衛世子蒯聵于戚<lb/>
　輙之立榖梁以為受之王父亦未必不然使無王父<lb/>
　之命則夫子之不為衛君豈待問哉然輙有王父之<lb/>
　命而蒯聵得仍稱世子者既立其子則其罪未至於<lb/>
　廢絶也蒯聵不得違父命而君其國輙不得恃王父<lb/>
　之命而遺其父惟以夷齊之處兄弟者處父子之間<lb/>
　委於所可立使毋失社稷已耳乃以父子爭國而求<lb/>
<pb n="3b"/>
　助于他人天理人情澌滅盡矣<lb/>
秋八月甲戌晉趙鞅帥師及鄭罕達帥師戰于鐡鄭師<lb/>
敗績<lb/>
　趙鞅惡衛之救朝歌故因蒯聵以亂衛鄭則黨於衛<lb/>
　者故結范中行以禦鞅雖曰兩事實一情也所以蒯<lb/>
　聵亦在行間思得一當以報晉耳齊人輸粟不自送<lb/>
　之而使鄭人者棘蒲之役薄趙鞅為易與而不虞蒯<lb/>
　聵之善兵也是役也鄭亦為衛禦鞅而已然不免於<lb/>
<pb n="4a"/>
　助臣之叛君助子之拒父較之趙鞅悖尤甚焉宜其<lb/>
　敗也春秋則以趙鞅主是戰者致亂之由鞅實為之<lb/>
　也<lb/>
冬十月𦵏衛靈公　十有一月蔡遷于州來　蔡殺其<lb/>
大夫公子駟<lb/>
　鞭尸處宫之辱楚不能報之於吳必將報之于蔡蔡<lb/>
　之遷楚固不如其遷吳也即欲效死勿去亦非倉卒<lb/>
　可能吳師既入𫝑自不得不遷然既决計于遷則吳<lb/>
<pb n="4b"/>
　之怒亦可以善辭解也何必殺執政以説蔡之無謀<lb/>
　亦已甚矣故傳言殺公子駟而後遷經先書遷而後<lb/>
　書殺者言既失其國又失人心不旋踵而身受其禍<lb/>
　有由然也<lb/>
三年齊國夏衛石曼姑帥師圍戚<lb/>
　以子拒父至于興師則靈公之命之與蒯聵之謀弑<lb/>
　其事之有無皆不必論已輙之天性已滅然莫為之<lb/>
　助猶畏大國之議其後未必悖亂至此故曼姑主兵<lb/>
<pb n="5a"/>
　而春秋首國夏者盖以此也廬陵李氏曰此與宋華<lb/>
　元圍宋彭城相對宋事以晉首兵者善晉之討逆也<lb/>
　衛事以齊首兵者惡齊之助逆也故彭城書宋以彭<lb/>
　城歸宋也戚不書衛不以子制父也<lb/>
夏四月甲午地震　五月辛邜桓宫僖宫災<lb/>
　商之三宗周之世室皆有經典明文胡氏以子孫不<lb/>
　得選擇祖宗固非然諸侯之有世室必有功徳於天<lb/>
　下自天子命之而後可魯廟之親盡而不毁者有桓<lb/>
<pb n="5b"/>
　宫僖宫親盡而復立者有煬宫武宫皆不足以當此<lb/>
　不災煬武而災桓僖者三家皆出於桓而立於僖天<lb/>
　之災之所以譴三家也<lb/>
季孫斯叔孫州仇帥師城啟陽<hi>啓公作開</hi>
　啟陽在今沂州魯取沂西田故城之以備邾也<lb/>
宋樂髠帥師伐曹<lb/>
　薛氏曰討樂大心之亂也<lb/>
秋七月丙子季孫斯卒　蔡人放其大夫公孫獵于吳<lb/>
<pb n="6a"/>
　獵者公子駟之黨蔡既殺駟以為説于吳矣猶懼吳<lb/>
　怨之未解也復放其黨于吳使吳得自治之耳其怯<lb/>
　已甚故書人以放㣲之也凡大夫見逐皆書出奔而<lb/>
　胥甲父公孫獵獨以放書無可責焉之辭也<lb/>
冬十月癸卯秦伯卒　叔孫州仇仲孫何忌帥師圍邾<lb/>
　句繹之盟季孫不與邾畏季孫而親叔仲矣及季孫<lb/>
　斯卒邾必恃叔仲之盟而不為之備故乗其不備而<lb/>
　圍之也<lb/>
<pb n="6b"/>
四年春王二月庚戌盗殺蔡侯申<hi>殺公榖作弑</hi>蔡公孫辰出<lb/>
奔吳<lb/>
　凡大夫弑君君雖無道無不書大夫名公孫翩書盗<lb/>
　非賤翩也賤蔡昭也賤蔡昭者以失人心而賤之也<lb/>
　楚之強齊晉不能制蔡昭用吳以亂楚而楚為之大<lb/>
　困不敢報怨於蔡者十二年蔡於斯時能内修其政<lb/>
　教死守之自可以固吾圉也既受制于吳而失其國<lb/>
　又誅逐其臣而大失人心至於變起倉卒而莫為之<lb/>
<pb n="7a"/>
　救是一匹夫而已故以盗殺書之以為不能自强者<lb/>
　之戒陳氏曰書君薨夫人孫于邾公于慶父出奔莒<lb/>
　則夫人慶父與聞乎弑矣書盗殺蔡侯申蔡公孫辰<lb/>
　出奔吳則辰與聞乎殺矣杜氏曰昭侯為文侯𤣥孫<lb/>
　而同名必有一誤<lb/>
𦵏秦惠公　宋人執小邾子<lb/>
　事不可考書執惡宋也<lb/>
夏蔡殺其大夫公孫姓公孫霍<lb/>
<pb n="7b"/>
　書國以殺而不去其官則非盗黨可知公孫者皆翩<lb/>
　之族也辰必與聞乎弑故懼而出奔姓與霍不與聞<lb/>
　自以為無罪故不去而見殺<lb/>
晉人執戎蠻子赤歸于楚<hi>蠻公作曼</hi>
　晉文執曹伯不為宋而執之故曰畀宋人此執戎蠻<lb/>
　子則為楚而執之故曰歸于楚不必京師乃書歸也<lb/>
　春秋書此惡其以伯國之遺不能外楚而反為楚役<lb/>
　也<lb/>
<pb n="8a"/>
城西郛　六月辛丑亳社災<hi>亳公作蒲</hi>
　武王滅殷使諸侯各立殷社而屋之以為亡國之戒<lb/>
　天之災之以魯之忘戒與<lb/>
秋八月甲寅滕子結卒　冬十有二月𦵏蔡昭公<lb/>
　陳氏曰殺公孫翩不書以為盗則不足討也𦵏蔡昭<lb/>
　公則書以為盗殺則不必不𦵏也<lb/>
𦵏滕頃公<lb/>
五年春城毗<hi>公作比又作芷</hi>
<pb n="8b"/>
　去年城西郛此年城毗杜氏皆以備晉盖晉方伐衛<lb/>
　衛在魯西故有震鄰之懼也<lb/>
夏齊侯伐宋<lb/>
　洮之㑹至此六年未有衅端齊忽興師伐宋豈以宋<lb/>
　人伐曹執小邾子故託是討之以圖伯與齊景耄矣<lb/>
　妄圖何益<lb/>
晉趙鞅帥師伐衛<lb/>
　輙以子拒父而趙鞅伐之師出庶幾有名故晉自侵<lb/>
<pb n="9a"/>
　楚之後凡加兵於中國者惟此書伐<lb/>
秋九月癸酉齊侯杵臼卒<hi>杵公作處</hi>冬叔還如齊閏月𦵏齊<lb/>
景公<lb/>
　劉氏曰喪以年㫁者不以閏數以月㫁者則以閏數<lb/>
　孫氏曰喪事不數閏月以閏月𦵏非禮也<lb/>
六年春城邾瑕<hi>公作葭</hi>
　繫瑕于邾書城而不書取又不書大夫帥師則邾之<lb/>
　畏魯不敢復爭魯之卑邾無所復忌皆可見矣<lb/>
<pb n="9b"/>
晉趙鞅帥師伐鮮虞<lb/>
　晉之伐鮮虞者至是而五矣此雖以范氏之亂為名<lb/>
　其實亦利其土地耳<lb/>
吳伐陳<lb/>
　吳之入楚嘗召陳侯不至而怨之今已十六年矣而<lb/>
　復修舊怨者以其附楚也<lb/>
齊國夏及高張來奔<lb/>
　張氏曰高國為齊世臣齊景廢長立少不能諫止乃<lb/>
<pb n="10a"/>
　從君于昬受其顧命力又不足以衛上委之而逃故<lb/>
　書奔以罪之<lb/>
叔還㑹吳于柤<lb/>
　魯政不修務與吳親以資其力君子於此知其必有<lb/>
　吳患矣<lb/>
秋七月庚寅楚子軫卒　齊陽生入于齊齊陳乞弑其<lb/>
君荼<hi>公作舍</hi>
　弑君者朱毛也使之者陽生也陽生之入則由於陳<lb/>
<pb n="10b"/>
　乞也以弑君主陽生則陳乞之罪不著不以弑君主<lb/>
　陽生則陽生之罪又不明故于陽生之入也去其公<lb/>
　子所謂待貶而惡見者貶絶以見惡也于荼之弑也<lb/>
　專主陳乞則以弑君為乞之本謀此春秋誅意之法<lb/>
　也觀陽生以君二多難告陳乞而乞不對則其意可<lb/>
　知也<lb/>
冬仲孫何忌帥師伐邾　宋向巢帥師伐曹<lb/>
　魯之伐邾宋之伐曹不滅不已春秋備書以著其惡<lb/>
<pb n="11a"/>
七年春宋皇瑗帥師侵鄭<lb/>
　此報定十五年罕達之師也左氏以為鄭叛晉故夫<lb/>
　洮之㑹宋亦叛晉矣何以責鄭盖自齊侯伐宋之後<lb/>
　宋必復親晉以求援故此之侵鄭以叛晉為名其實<lb/>
　則討鄭之納叛也不以納叛為名而以叛晉為名反<lb/>
　不足以服鄭故不書伐而書侵<lb/>
晉魏曼多帥師侵衛<lb/>
　趙鞅前書伐衛矣此復書侵者其志不在討輙而在<lb/>
<pb n="11b"/>
　于仇范中行故義聲不足以服人也<lb/>
夏公㑹吳于鄫<hi>榖作繒</hi>
　魯之㑹吳者再矣魯㑹而諸侯莫有與者則諸侯皆<lb/>
　外之可知也故春秋終書國號而已黄池之㑹以其<lb/>
　辭尊居卑則一進之舍是則末嘗進之也<lb/>
秋公伐邾八月己酉入邾以邾子益來<lb/>
　薛氏曰伐邾本三家之志今公自為之三家歸功於<lb/>
　上實歸過於上也<lb/>
<pb n="12a"/>
宋人圍曹　冬鄭駟𢎞帥師救曹<lb/>
　高氏曰鄭與曹疎救曹非志於義欲報皇瑗之師也<lb/>
　謝氏曰曹病于宋乆矣大國莫之援僅見于鄭安得<lb/>
　不書救以予之<lb/>
八年春王正月宋公入曹以曹伯陽歸<lb/>
　宋之入曹猶魯之入邾其國未滅也雖以曹伯歸而<lb/>
　曹之臣民猶據其國以待救未嘗服宋十四年傳向<lb/>
　魋入於曹以叛是曹未服之証也故書入而不書滅<lb/>
<pb n="12b"/>
　以存曹也<lb/>
吳伐我<lb/>
　家氏曰不書救邾者茅夷鴻以利説吳吳説於利而<lb/>
　動也後且執其君而擾亂其國何足言救乎謝氏曰<lb/>
　不至國都則書某鄙至國都則書伐我按外伐惟書<lb/>
　國魯則别而書之所以詳内事也哀公以前無不書<lb/>
　四鄙者唯此年之吳與十一年之齊以伐我書見魯<lb/>
　之結怨於鄰者深也吳雖無怨以邾人激之故也與<lb/>
<pb n="13a"/>
　吳盟不書諱城下之盟也所謂内大惡諱者惟見逼<lb/>
　於強大不得已而為之者則諱之非是則弗諱也<lb/>
夏齊人取讙及闡<hi>公作僤</hi>歸邾子益于邾<lb/>
　齊間魯難取其二邑亦為邾也魯懼齊與吳合而討<lb/>
　已故歸邾子不得已耳豈真能悔過哉然見難而知<lb/>
　懼即善者機也春秋樂與人為善故書以嘉之<lb/>
秋七月　冬十有二月癸亥杞伯過卒　齊人歸讙及<lb/>
闡<lb/>
<pb n="13b"/>
　齊之取讙闡也左氏以為季姬未歸故齊以為討其<lb/>
　歸讙闡也左氏以為季姬歸而嬖故因季姬而修好<lb/>
　事或有之然其取之也必以邾子之執為名其歸之<lb/>
　也亦必以邾子之歸為名聖人嘉其歸田之實即與<lb/>
　以存邾之名有所不靳無非成人之美而已書歸不<lb/>
　書來比于鄆讙龜隂則非感於義也書歸不書我比<lb/>
　于濟西則非狥乎私也<lb/>
九年春王二月𦵏杞僖公　宋皇瑗帥師取鄭師于雍<lb/>
<pb n="14a"/>
丘<lb/>
　廬陵李氏曰觀左氏所載使有能者無死而止以二<lb/>
　人歸則殺人多矣春秋之末取師者二謝氏所謂著<lb/>
　其禍之大者是也隠十年鄭莊所伐取者三國皆書<lb/>
　人則猶未至於取師也<lb/>
夏楚人伐陳<lb/>
　六年吳伐陳楚救之不克何怪乎陳之即吳而伐之<lb/>
　數數不已宜陳之終不服也<lb/>
<pb n="14b"/>
秋宋公伐鄭<lb/>
　既取雍丘之師以鄭為易與始聲其納叛之罪君親<lb/>
　帥師以討之故前書侵鄭至是書伐<lb/>
冬十月<lb/>
十年春王二月邾子益來奔<lb/>
　魯虐邾而吳救之乃吳之虐邾也更甚於魯邾所以<lb/>
　忘魯怨而來奔亦大可憫矣<lb/>
公㑹吳伐齊<lb/>
<pb n="15a"/>
　僖嘗用楚伐齊猶曰借之以釋憾今既與齊平矣而<lb/>
　㑹吳伐之直為吳役而已棄親戚而長冦讐何其不<lb/>
　智也<lb/>
三月戊戌齊侯陽生卒<lb/>
　吳因齊侯之卒欲加以弑逆之名窮兵深入一逞其<lb/>
　志故三日哭于軍門之外益以舟師自海入齊則弑<lb/>
　君之言出自吳人齊人實未嘗弑君也<lb/>
夏宋人伐鄭　晉趙鞅帥師侵齊<lb/>
<pb n="15b"/>
　廬陵李氏曰乗吳之亂伐齊之喪無名甚矣故書侵<lb/>
五月公至自伐齊　𦵏齊悼公　衛公孟彄自齊歸于<lb/>
衛<lb/>
　書歸易詞也葢輒納之廬陵李氏曰彄蒯聵之黨今<lb/>
　歸于衛必從輒而棄蒯聵也故十五年蒯聵入國彄<lb/>
　復奔齊<lb/>
薛伯夷卒<hi>夷公作寅</hi>秋𦵏薛惠公　冬楚公子結帥師伐陳<lb/>
吳救陳<lb/>
<pb n="16a"/>
　六年吳伐陳而楚救不書不予楚之救也今楚伐陳<lb/>
　而吳救則書惡楚之虐小也然楚書大夫而吳舉國<lb/>
　號者當時諸侯之所進春秋因而進之而實弗與也<lb/>
　特以著世道之變而已諸侯之所外不嫌于文與之<lb/>
　而實弗敢進也則以著世道之未冺而夷夏之防猶<lb/>
　有存焉者也<lb/>
十有一年春齊國書帥師伐我<lb/>
　傳稱師及齊師戰於郊是齊師直逼魯之國都矣盖<lb/>
<pb n="16b"/>
　魯之伐齊無名而㑹吳以伐尤出於不義彼直而強<lb/>
　者益強我曲而弱者益弱齊所以逼國都而不能禦<lb/>
　也故書伐我易曰眇能視跛能履履虎尾咥人㓙言<lb/>
　其柔而好剛取禍之重也哀公之謂與胡氏以此為<lb/>
　自反之詞非也横逆之來皆宜自反何必于此<lb/>
夏陳轅頗出奔鄭<hi>轅公作袁</hi>
　襄陵許氏曰書轅頗之奔以為人臣附上而刻下託<lb/>
　公以營私者之戒也<lb/>
<pb n="17a"/>
五月公㑹吳伐齊甲戌齊國書帥師及吳戰于艾陵齊<lb/>
師敗績獲齊國書<lb/>
　廬陵李氏曰吳伐齊而以齊國書主此戰者齊人皆<lb/>
　知必敗國書不能堅守以坐困之乃以伐魯方歸之<lb/>
　疲兵逞志于一朝之忿師敗身獲為國大辱春秋深<lb/>
　罪其輕戰也<lb/>
秋七月辛酉滕子虞母卒　冬十有一月𦵏滕隠公<lb/>
衛世叔齊出奔宋<lb/>
<pb n="17b"/>
　髙氏曰春秋之末何大夫出奔之多也盖是時政在<lb/>
　大夫始則相猜相忌終則相攻相逐也按傳稱世叔<lb/>
　齊之出事由孔文子齊固不肖而文子所為亦無人<lb/>
　理夫子何以稱之左氏固未可信<lb/>
十有二年春用田賦<lb/>
　田賦之説諸家紛然胡氏証據國語其説為長然左<lb/>
　氏載孔子之言謂度於禮丘亦足矣其義似與國語<lb/>
　不合竊嘗㑹其意而通之國語所云藉田以力而砥<lb/>
<pb n="18a"/>
　其逺邇者即孟子所云粟米之征後世所云田租也<lb/>
　國語所云賦里以入而量其有無者即孟子所云布<lb/>
　縷之征後世所云户調也田租之入雖有上下無不<lb/>
　征也户調之不齊有不可盡征者鰥寡孤疾則免之<lb/>
　惟通一丘以為計則有或不供之里無或不供之丘<lb/>
　故曰丘亦足也魯雖變法古意猶未盡亡今兵興日<lb/>
　煩户口凋落賦里之法遂壊而一切取之于田于是<lb/>
　鰥寡孤疾皆不得免是之謂用田賦詩云哿矣富人<lb/>
<pb n="18b"/>
　哀此煢獨春秋所謂譏也稅畆書初丘甲書作此書<lb/>
　用者猶用郊之用不度可否而用之也<lb/>
夏五月甲辰孟子卒<lb/>
　禮雜記云夫人之不命于天子自昭公始也盖以其<lb/>
　同姓不可請命耳既不命于天子哀公君臣遂得而<lb/>
　輕之其卒也不稱夫人其𦵏也不稱小君春秋亦著<lb/>
　其實而已<lb/>
公㑹吳于槖臯　秋公㑹衛侯宋皇瑗于鄖<hi>公作運</hi>
<pb n="19a"/>
　趙氏曰吳敗齊師魯以為徳故復㑹之修前好也又<lb/>
　為之㑹宋衛合之以從吳吳主中夏魯為之也按傳<lb/>
　言三國㑹吳經不書者辭吳而自為盟諸侯猶能外<lb/>
　吳其㑹也出于一時之權故為魯諱之也三國盟不<lb/>
　書竊盟也<lb/>
宋向巢帥師伐鄭<lb/>
　宋取鄭師而後又伐鄭者三而叛人終不可得于是<lb/>
　破錫圍嵒直取叛人于所居之地是謂忿兵而已<lb/>
<pb n="19b"/>
冬十有二月螽<lb/>
　書螽以其不時而恒燠之徴也左氏以為失閏非也<lb/>
　以三年内所書月日推之自十一年五月甲戌至十<lb/>
　二年五月甲辰為三百三十一日是必甲戌之日在<lb/>
　十一年五月二十三四之後則十二年五月始得有<lb/>
　甲辰十一年五月之甲戌既在二十三四之後則十<lb/>
　年三月又不得有戊戌其間已置一閏無疑以此知<lb/>
　左氏之妄而又托之聖人其不可據如此以授時厯<lb/>
<pb n="20a"/>
　推應閏十一年二月與春秋之月日合<lb/>
十有三年春鄭罕達帥師取宋師于嵒<lb/>
　宋取鄭師鄭亦取宋師佳兵不祥不戢自焚非獨天<lb/>
　道好還抑亦人事所不免也<lb/>
夏許男成卒<hi>成公作戌</hi>　公㑹晉侯及吳子于黄池<lb/>
　向者吳嘗以爵書矣因諸侯之進之也其後仍舉國<lb/>
　號者因諸侯之外之也凡吳之佹進而佹退者非以<lb/>
　著吳之善惡而以著諸侯之得失也惟此之書爵則<lb/>
<pb n="20b"/>
　有不同榖梁氏曰吳子進乎哉遂子矣辭尊稱而居<lb/>
　卑稱以㑹乎諸侯以尊天王國語云趙鞅謂吳夫差<lb/>
　曰命圭有命固曰吳伯不曰吳王夫諸侯無二君周<lb/>
　室無二王君若無卑天子而干其不祥而曰吳公敢<lb/>
　不順從君命吳王許諾乃就幕而㑹趙鞅數語雖屬<lb/>
　飾詞然義甚正大固桓文當日所以責楚者無是也<lb/>
　吳方有越難恐晉乘之以王命合諸侯而軋已也遂<lb/>
　去其僣號以自進于中國春秋因而書爵則此之書<lb/>
<pb n="21a"/>
　爵者盖實進之而非徒以其文也故首晉侯而又書<lb/>
　及以為晉侯功此亦春秋之特筆所謂與其進也不<lb/>
　與其退也聖人之恕以待人引人于善如此左氏稱<lb/>
　單平公在㑹經不書恐未可信國語亦無之<lb/>
楚公子申帥師伐陳<lb/>
　高氏曰楚嘗伐陳而吳救之今乗吳之出㑹而伐之<lb/>
　畏吳也<lb/>
於越入吳<lb/>
<pb n="21b"/>
　吳恃勝而驕自謂莫敵黄池方㑹而越人乗之聞敗<lb/>
　而懼乃去其僣號以結好中國亦何及哉豫之小過<lb/>
　曰盱豫悔遲有悔書入吳于黄池之後言悔遲也<lb/>
秋公至自㑹　晉魏曼多帥師侵衛<hi>公無曼字</hi>
　蒯聵在戚十二年矣晉能以大義責衛以至情動衛<lb/>
　衛自不能不服晉不知出此而數興師祇以范中行<lb/>
　故耳故終書侵<lb/>
𦵏許元公　九月螽　冬十有一月有星孛于東方<lb/>
<pb n="22a"/>
　星孛東方者東方悖亂田氏簒齊越人滅吳之徴也<lb/>
盗殺陳夏區夫<hi>區公作彄</hi>
　與盗殺鄭公子騑同義皆所謂負且乗致冦至者也<lb/>
十有二月螽<lb/>
　九月之螽以害稼書十二月之螽以恒燠書然害氣<lb/>
　所生亦必有傷于物如宣十五年冬書蝝生自不同<lb/>
　于書無氷書李梅實之類也劉向以此為恒寒之罰<lb/>
　殊謬<lb/>
<pb n="22b"/>
十有四年春西狩獲麟<lb/>
　麟者仁獸周南詠之禮運云聖王之世麟在郊棷當<lb/>
　此簒弑紛挐侵伐縱横之世蜚蜮螽螟不絶于書而<lb/>
　有仁獸生于其間即此可以見天地之心剥窮而必<lb/>
　復也雖不幸而被獲天地之心終不可冺剥之傳曰<lb/>
　順而止之觀象也君子尚消息盈虛天行也順者委<lb/>
　曲之深心止者維持之大力觀象者觀此消息盈虛<lb/>
　之象也士君子身處亂世不以利害動其心觀剥之<lb/>
<pb n="23a"/>
　上九而知柔中有不變之剛委曲以維持之則消者<lb/>
　可以復息虛者可以復盈不食之果旋見朋來既獲<lb/>
　之麟亦為瑞應矣故夫伯者之尊王亦其天地之心<lb/>
　見于剥窮之日者也聖人為之别擇而表章之委曲<lb/>
　以維持之所為撥亂世反之正者用此道也前書天<lb/>
　王狩于河陽此書西狩獲麟儼然聖明御世太和在<lb/>
　宇宙間春秋為之兆矣聖人知天立命之學大要在<lb/>
　于此故以此終焉首年書元亦此義也元者善之長<lb/>
<pb n="23b"/>
　即天地之心人君賛化罔不在初而已<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀春秋畧記卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀春秋畧記卷九</head>
    <p>
<pb n="1a"/>
欽定四庫全書<lb/>
　讀春秋畧記卷九　　　　明　朱朝瑛　撰<lb/>
　　襄公<lb/>
元年春王正月公即位　仲孫蔑會晉欒黶宋華元衛<lb/>
寗殖曹人莒人邾人滕人薛人圍宋彭城<lb/>
　石氏曰哀二年齊衛圍戚不曰衛戚不與齊衛之助<lb/>
　子圍父也此圍彭城則繫之宋不與楚之取地以與<lb/>
　叛人也一字之筆削而父子之倫君臣之義夷夏之分<lb/>
<pb n="1b"/>
　咸具焉<lb/>
夏晉韓厥帥師伐鄭仲孫蔑會齊崔杼曹人邾人杞人<lb/>
次于鄫<hi>厥公作屈鄫公作合</hi>
　趙氏曰以韓厥獨攻其前以五國之兵援其後楚兵<lb/>
　不出則一韓厥敵鄭而有餘楚兵出則五國之師足<lb/>
　以鬭楚而不懾所以謹用諸侯而不輕鬭其民也<lb/>
秋楚公子壬夫帥師侵宋　九月辛酉天王崩　邾子<lb/>
來朝　冬衛侯使公孫剽來聘晉侯使荀罃來聘<lb/>
<pb n="2a"/>
　禮諸侯相見揖讓入門天子崩不得終禮此來朝不<lb/>
　書日未辨其日之久近杜氏范氏以為赴未至亦不<lb/>
　可知然來聘在冬已踰月矣豈猶未至耶<lb/>
二年春王正月葬簡王　鄭師伐宋<lb/>
　稱師以伐怒而用衆也趙氏曰楚納叛晉伐叛此其<lb/>
　順逆尤曉然者矣何尚為楚而伐宋耶<lb/>
夏五月庚寅夫人姜氏薨　六月庚辰鄭伯睔卒　晉<lb/>
師宋師衛甯殖侵鄭<lb/>
<pb n="2b"/>
　髙郵孫氏曰晉宋稱師將卑師衆也寗殖書名將尊<lb/>
　師少也蘇氏曰鄭雖有叛中國之罪而伐其喪則非<lb/>
　義也<lb/>
秋七月仲孫蔑會晉荀罃宋華元衛孫林父曹人邾人<lb/>
于戚<lb/>
　是時鄭有從晉之謀成公以楚子救鄭親集矢於其<lb/>
　目不忍背之既卒而嗣君立諸大夫猶疑於官命之<lb/>
　未改晉恐其一入于楚則為楚所籠絡未易遽變故<lb/>
<pb n="3a"/>
　汲汲謀之然一嵗之間三合兵車撡之為已蹙矣<lb/>
己亥𦵏我小君齊姜　叔孫豹如宋　冬仲孫蔑會晉<lb/>
荀罃齊崔杼宋華元衛孫林父曹人邾人滕人薛人小<lb/>
邾人于戚遂城虎牢<lb/>
　虎牢為中國之險要王畿之捍衛漢屬成臯今屬汜<lb/>
　水鄭莊所稱制為巖邑者即此也楚所以耽耽於鄭<lb/>
　正為此耳鄭既從楚而楚未敢據有之者晉拒其前<lb/>
　吳乗其後也使楚得而據之扼天下之吭而制其命<lb/>
<pb n="3b"/>
　禍不獨在鄭矣晉悼初立即率諸侯非以偪鄭實以<lb/>
　防楚也可謂知先務矣不以虎牢繫鄭功在天下也<lb/>
　猶之楚丘不繋衛縁陵不繋杞矣<lb/>
楚殺其大夫公子申<lb/>
　劉氏曰嬰齊壬夫畏其偪而殺之也<lb/>
三年楚公子嬰齊帥師伐吳<lb/>
　趙氏曰楚之兵力既分于吳不能専向中國此諸侯<lb/>
　之患所以稍紓吳既受楚兵亦不能無求於中國故<lb/>
<pb n="4a"/>
　五年戚之會不召而自至自是楚之勢日孤終春秋<lb/>
　之世楚無一日安枕者吳犄其東也<lb/>
公如晉夏四月壬戌公及晉侯盟于長樗<lb/>
　汪氏曰魯君朝晉而盟者四文公有三焉晉始以陽<lb/>
　處父盟後乃親盟皆於其國都惟此年去國都而與<lb/>
　公盟有以見襄靈之倨而悼公之謙也<lb/>
公至自晉　六月公會單子晉侯宋公衛侯鄭伯莒子<lb/>
邾子齊世子光己未同盟于雞澤<lb/>
<pb n="4b"/>
　諸侯而與王臣盟者女栗之盟離盟也離盟不得書<lb/>
　同翟泉之盟則諸侯受盟于王都故王人為主而不<lb/>
　書同此外無不書同者以王臣受盟於邦國非諸侯<lb/>
　受盟于王都也汪氏曰此與柯陵平丘皆先書會而<lb/>
　後書日以同盟不再舉諸侯所以著王臣受盟而貶<lb/>
　其瀆分之罪也<lb/>
陳侯使袁僑如會　戊寅叔孫豹及諸侯之大夫及陳<lb/>
袁僑盟<lb/>
<pb n="5a"/>
　書諸侯之大夫奉君命也與溴梁之私盟者不同大<lb/>
　夫奉君命以盟晉無屈己之嫌僑無抗君之失大夫<lb/>
　無専國之罪諸侯無失政之疑其為禮甚安而分甚<lb/>
　明也然踐土之盟陳侯如會未嘗再盟此則再盟者<lb/>
　陳自宣九年會扈不至迄今三十年不與諸夏之盟<lb/>
　會今又以臣會而君不親猶有疑畏之意焉故與之<lb/>
　盟以安其心也<lb/>
公至自會　冬晉荀罃帥師伐許<lb/>
<pb n="5b"/>
　張氏曰荀罃賢大夫也見陳人之服不能輔其君益<lb/>
　修徳以保陳陳固則許何患其不來今遽興師以問<lb/>
　罪規模欲速宜其并陳不能保也<lb/>
四年春王三月己酉陳侯午卒　夏叔孫豹如晉　秋<lb/>
七月戊子夫人姒氏薨<hi>姒公作弋</hi>　𦵏陳成公　八月辛亥<lb/>
𦵏我小君定姒<lb/>
　二十三日而即𦵏其禮畧也傳云不殯于廟無櫬不<lb/>
　虞他可類推己名尊之而實卑之以是而𦵏妾母亦<lb/>
<pb n="6a"/>
　未為大失然而未得其道也檀弓曰三日而殯凡附<lb/>
　於身者必誠必信勿之有悔焉耳矣三月而𦵏凡附<lb/>
　於棺者必誠必信勿之有悔焉耳矣此由人子之至<lb/>
　情不以毋之貴賤異也今葬之太速得無有誠信之<lb/>
　未周貽悔於後日者乎是非求合於禮也欺襄公之<lb/>
　㓜而已據實書之得失自見<lb/>
冬公如晉　陳人圍頓<lb/>
　廬陵李氏曰陳圍頓以甚楚之忿與鄭獲公子燮以<lb/>
<pb n="6b"/>
　激楚之爭事正相類其後皆連兵數載而不息非處<lb/>
　已寡怨之道也<lb/>
五年春公至自晉　夏鄭伯使公子發來聘　叔孫豹<lb/>
鄫世子巫如晉<lb/>
　王氏曰鄫雖小亦國也請於晉而屬之比諸魯大夫<lb/>
　而覿之魯之失與晉之失鄫之失皆可見矣故叅譏<lb/>
　之<lb/>
仲孫蔑衛孫林父會吳于善道<lb/>
<pb n="7a"/>
　凡會吳或書會以會或書會以及猶逓而外之此直<lb/>
　内衛以外吳者若曰以吳視衛則衛猶同室也所以<lb/>
　甚外之也外之甚者以中國之大夫先為吳人屈大<lb/>
　失中外之防故特為此書法以嚴之也然則如何晉<lb/>
　因其使來報焉可也先使魯衛徃為會禮則非許氏<lb/>
　曰晉楚争衡權之輕重在吳故晉急吳如此<lb/>
秋大雩　楚殺其大夫公子壬夫　公㑹晉侯宋公陳侯衛侯<lb/>
鄭伯曹伯莒子邾子滕子薛伯齊世子光呉人鄫人于戚<lb/>
<pb n="7b"/>
　吳進而書人諸侯進之也十二國之諸侯嘉其慕義<lb/>
　逺來翕然與之為會列之於中國矣春秋因而書之<lb/>
　以著世變焉耳夫吳之不可與無以異於楚也諸侯<lb/>
　於此則進之柤向之會復殊會以外之者以其不與<lb/>
　救陳及伐鄭也于柤之會猶隱之於向之會乃明數<lb/>
　其不徳而退之矣猶與會焉何哉<lb/>
公至自會　冬戍陳<lb/>
　髙氏曰諸侯各還國而遣戍離至而不㑹故不可得<lb/>
<pb n="8a"/>
　而序也<lb/>
楚公子貞帥師圍陳公會晉侯宋公衛侯鄭伯曹伯齊<lb/>
世子光救陳<lb/>
　書救固善之亦惜之也既戍之矣又不足以禦而親<lb/>
　救之力亦竭矣士匄憂晉之喪陳與管仲憂齊之不<lb/>
　保江黄智謀之士所見畧同也皆無策以安之則力<lb/>
　服者之不能周其所成就亦同也然晉之救陳猶愈<lb/>
　於齊之坐視而不救齊處强弩之末晉當發硎之初<lb/>
<pb n="8b"/>
　也<lb/>
公至自救陳　辛未季孫行父卒<lb/>
六年春王三月壬午杞伯姑容卒　夏宋華弱來奔<lb/>
　髙氏曰朝廷尚敬華弱以瀆慢見逐宜矣書奔以罪<lb/>
　弱也<lb/>
秋𦵏杞桓公　滕子來朝　莒人滅鄫<lb/>
　鄫事之本末左氏載之詳矣經書曰滅則是滅之耳<lb/>
　公榖以為非滅也立莒公子以為後也胡氏從之而<lb/>
<pb n="9a"/>
　不取左氏者以昭四年魯復有取鄫之文耳不知昭<lb/>
　四年之取鄫猶之昭元年之取鄆皆取之莒也即如<lb/>
　公榖之説鄫君尚在雖立莒公子為世子經不得書<lb/>
　滅鄫君若亡莒欲立其子於鄫必以兵入莒殺世子<lb/>
　巫而後可豈得謂之非滅乎季氏曰公榖所載是絶<lb/>
　世之詞不得混於滅國之例而無别也<lb/>
冬叔孫豹如邾　季孫宿如晉<lb/>
　四年傳稱邾人莒人伐鄫今莒獨取之豹如邾以間<lb/>
<pb n="9b"/>
　莒也晉以鄫故來討宿如晉以謝亡鄫且謀莒也晉<lb/>
　方患楚未暇及之故莒之伐魯者再四晉不一問而<lb/>
　與於盟會者如故晉之不競亦可見矣<lb/>
十有二月齊侯滅莱<lb/>
　張氏曰子産對晉人侵小之問以為武獻以下兼國<lb/>
　多矣然則晉為吞併之首宜其無以戢諸侯之相滅<lb/>
　也<lb/>
七年春郯子來朝　夏四月三卜郊不從乃免牲　小<lb/>
<pb n="10a"/>
邾子來朝　城費<lb/>
　自南遺城費而後南蒯為費宰欲出季氏遂以費叛<lb/>
　繼之公山不狃又欲去三桓而以費叛方季氏之城<lb/>
　費也以為自固之計不顧其害於公家不知其為己<lb/>
　患者如此然則害於公者雖利於私未有能終利焉<lb/>
　者也以昭十三年之書圍費定十二年之書墮費比<lb/>
　而觀之春秋之意可見矣<lb/>
秋季孫宿如衛　八月螽　冬十月衛侯使孫林父來<lb/>
<pb n="10b"/>
聘壬戌及孫林父盟　楚公子貞帥師圍陳　十有二<lb/>
月公㑹晉侯宋公陳侯衛侯曹伯莒子邾子于鄬<lb/>
　季氏曰楚以十月圍陳至十二月晉始㑹諸侯於鄬<lb/>
　蓋有畏楚之心而不能急救也陳既失恃晉遂無以<lb/>
　宗諸侯自是而中國盟㑹不復有陳晉亦不復致討<lb/>
　豈真有意於懷陳者哉<lb/>
鄭伯髠頑如㑹未見諸侯丙戌卒于鄵<lb/>
　王氏曰九年子駟與晉爭盟詞不少屈而晉人不以<lb/>
<pb n="11a"/>
　弑君為討則子駟之不弑君可見趙氏曰如實弑而<lb/>
　書卒是庇賊也<lb/>
陳侯逃歸<lb/>
　汪氏曰春秋於諸侯之去楚者皆不書唯陳鄭之逃<lb/>
　中國則書之所以辨内外而謹其防也<lb/>
八年春王正月公如晉<lb/>
　晉悼之立未及十年而魯君四朝則他諸侯可知是<lb/>
　倍於事天子之禮也晉侯亦嫌其太數故為邢丘之<lb/>
<pb n="11b"/>
　會以定其數盖因其來朝而命之左氏以為如晉聽<lb/>
　朝聘之數者非也<lb/>
夏葬鄭僖公　鄭人侵蔡獲蔡公子燮<lb/>
　陳之從晉則圍頓鄭之從晉則侵蔡而獲其公子頓<lb/>
　與蔡皆楚之與國也凡向背轉移之間必有所示絶<lb/>
　於彼而後可取信於此此盖主盟者之意而黨附者<lb/>
　亦出於不得已以為如此則其託足者固無復轉移<lb/>
　之地不知啟衅速禍以致其侜張反覆者正在於此<lb/>
<pb n="12a"/>
　凡為人伐者雖卿書人邢丘之會鄭伯獻㨗而親聽<lb/>
　命則侵蔡之役出於晉志可知<lb/>
季孫宿會晉侯鄭伯齊人宋人衛人邾人于邢丘<lb/>
　晉侯命朝聘之數似乎帝制自為於吳楚之僣號相<lb/>
　距不逺春秋黜吳楚而不黜晉者周禮行人之職曰<lb/>
　凡諸侯之邦交殷相聘世相朝也則諸侯之相朝聘<lb/>
　固先王之所制矣鄭子太叔曰文襄之伯令諸侯三<lb/>
　嵗而聘五嵗而朝此雖僣擬天子之數要其令于諸<lb/>
<pb n="12b"/>
　侯以為名者則猶是相朝聘之周禮也若吳楚之事<lb/>
　他不概見即如孟諸陽橋之役宋鄭蔡許之君𨽻楚<lb/>
　軍乗楚車而為其左右已儼然臣之豈特朝聘而已<lb/>
　至於邢丘之會則悼公因其故事而議損之此正其<lb/>
　不安于僣之意故終悼公之世凡七年而公止一朝<lb/>
　季孫止一聘則他諸侯亦可知矣重煩諸侯而使大<lb/>
　夫聽命亦其謙徳説者以是為失政之始過矣大夫<lb/>
　制命不可聽命何害春秋所以人之者以列國之大<lb/>
<pb n="13a"/>
　夫承悼公之謙徳莫能告之以周禮使復其舊章也<lb/>
公至自晉　莒人伐我東鄙<lb/>
　莒既併鄫而稍强諸侯又莫之討是以肆然敢於伐<lb/>
　魯也<lb/>
秋九月大雩　冬楚公子貞帥師伐鄭　晉侯使士匄<lb/>
來聘　九年春宋災<lb/>
　郝氏曰外災弔則書<lb/>
夏季孫宿如晉　五月辛酉夫人姜氏薨　秋八月癸<lb/>
<pb n="13b"/>
未𦵏我小君穆姜　冬公會晉侯宋公衛侯曹伯莒子<lb/>
邾子滕子薛伯杞伯小邾子齊世子光伐鄭十有二月<lb/>
己亥同盟于戯<lb/>
　以莒之弱小屢奸齊盟而不能討豈遂能得志於鄭<lb/>
　諸侯之不欲戰則晉之威力不足以鼓動諸侯可知<lb/>
　故書同盟而已<lb/>
楚子伐鄭<lb/>
十年春公會晉侯宋公衛侯曹伯莒子邾子滕子薛伯<lb/>
<pb n="14a"/>
杞伯小邾子齊世子光會吳于柤<lb/>
　傳稱齊髙厚相太子光以先㑹諸侯於鍾離是諸侯<lb/>
　先自會會而後與吳會也盖會戚之後吳不救陳則<lb/>
　吳之不足恃已可見矣故先自會以定其謀而後與<lb/>
　吳會以觀其志也先會不地志在後會也觀于此則<lb/>
　知十四年之會向與成十五年之會鍾離皆可以例<lb/>
　推矣<lb/>
夏五月甲午遂滅偪陽<lb/>
<pb n="14b"/>
　汪氏曰偪陽與柤皆在今沛縣乃吳入中國之要衝<lb/>
　則會柤盖謀偪陽而滅偪陽乃以通吳於中國也齊<lb/>
　桓之伯滅譚滅遂晉文之伯執曹伯逐衛侯晉悼之<lb/>
　伯滅偪陽皆㓛不揜過所以為三王之罪人也<lb/>
公至自會　楚公子貞鄭公孫輙帥師伐宋<lb/>
　髙氏曰宋受偪陽故也陳氏曰凡専將言帥師茍二<lb/>
　國會則先序主兵者而不言帥師言帥師是國自為<lb/>
　帥也按鄭為罷國而與楚並書帥師明其師競已甚<lb/>
<pb n="15a"/>
　也罪之深矣<lb/>
晉師伐秦<lb/>
　是時宋方被伐晉不救宋而伐秦者秦方南交于楚<lb/>
　去年乞楚師以侵晉今必出兵以助楚故伐秦者伐<lb/>
　交之兵也然而晉之失計實在於此嘗論之晉悼有<lb/>
　深謹之小心而無豁逹之大度以虎牢為中國之要<lb/>
　地而竭力以争之不敢越鄭一步而問陳蔡者懼秦<lb/>
　之撓其後也此其所執者深謹之小心也去年秦挾<lb/>
<pb n="15b"/>
　楚以侵晉亦以報麻隧之役耳誠能降心與之釋怨<lb/>
　復尋令狐之盟秦景懲於前轍將圖幹蠱之譽則資<lb/>
　其兵力可與攘楚楚屈而鄭自服陳蔡亦相率而至<lb/>
　矣晉悼不能出此此其所短者豁逹之大度也<lb/>
秋莒人伐我東鄙　公會晉侯宋公衛侯曹伯莒子邾<lb/>
子齊世子光滕子薛伯杞伯小邾子伐鄭<lb/>
　諸侯之世子以皮幣繼子男常制也今以先後至為<lb/>
　序列齊光于四國之上據實書之其失自見<lb/>
<pb n="16a"/>
冬盜殺鄭公子騑公子發公子轍<lb/>
　張氏曰鄭之從楚以勞中國皆騑之罪也成公之卒<lb/>
　諸大夫皆欲從晉矣騑以官命未改止之及子囊伐<lb/>
　鄭子展欲堅守以待晉騑請從楚而任其咎發轍無<lb/>
　所匡救惟騑是從惡積而不可掩鄭不能討而盜殺<lb/>
　之所謂上慢下暴盜思伐之也不稱大夫殆以此與<lb/>
戍鄭虎牢楚公子貞帥師救鄭　公至自伐鄭<lb/>
　城虎牢不繫之鄭者為天下城之也戍虎牢復繫之<lb/>
<pb n="16b"/>
　鄭者聚諸侯之師於一國則一國之病也楚救多不<lb/>
　書此書楚救者罪諸侯之不能撫鄭也此時鄭之執<lb/>
　政主謀從楚者皆死矣以徳綏鄭以力禦楚鄭必固<lb/>
　與晉矣脅之以威與楚何異宜其既平而復渝也晉<lb/>
　亦自知其過不復謀鄭鄭於是乎共謀從楚矣從荀<lb/>
　罃之議發之戍鄭之前則子展之謀何待涉潁之後<lb/>
　哉<lb/>
十有一年春王正月作三軍<lb/>
<pb n="17a"/>
　前此未有自今創之謂之作魯若舊有三軍不得以<lb/>
　作書矣周禮公侯之地方百里者四五故有大國三<lb/>
　軍之説揆以王制孟子之言國雖大不過百里三郊<lb/>
　三遂比于天子之鄉遂戸口多寡不同豈必一郊一<lb/>
　遂各有一軍乎周禮為後人汨亂多附以僣竊之事<lb/>
　不可盡信也魯頌之公徒三萬則追頌周公之辭詳<lb/>
　見讀詩畧記成二年鞌之戰四卿並將盖二軍而正<lb/>
　副偕行其無三軍明矣季武子欲主一軍而専之故<lb/>
<pb n="17b"/>
　請於叔孫穆子而作三軍各毁己之私乗以𥙷其數<lb/>
　其名則毁私以為公其實則奪公以為私也乾侯之<lb/>
　禍兆於此矣<lb/>
夏四月四卜郊不從乃不郊<lb/>
　四卜不從而不郊亦愈乎猶三望者已然以四卜非<lb/>
　禮故書<lb/>
鄭公孫舍之帥師侵宋公會晉侯宋公衛侯曹伯齊世<lb/>
子光莒子邾子滕子薛伯杞伯小邾子伐鄭秋七月己<lb/>
<pb n="18a"/>
未同盟于亳城北<hi>亳公榖作京</hi>
　侵宋以怒晉而後與之子展之謀亦迂且危所以為<lb/>
　此謀者鄭亦苦晉楚之迭擾而欲其一決也晉不興<lb/>
　師以伐楚而日以伐鄭為事口血未乾而背之諸侯<lb/>
　道敝而無成亦何貴乎主盟矣書同盟與盟戲同義<lb/>
公至自伐鄭　楚子鄭伯伐宋公會晉侯宋公衛侯曹<lb/>
伯齊世子光莒子邾子滕子薛伯杞伯小邾子伐鄭會<lb/>
于蕭魚<lb/>
<pb n="18b"/>
　鄭之反覆極矣至此而晉忽信之不疑者以其告絶<lb/>
　於楚也鄭亦果不復叛者以楚之執行人知其力止<lb/>
　于此也夫楚之所以不復逞者虎牢之戍以逸代勞<lb/>
　初雖偪鄭終能綏鄭也再書會者録其服鄭之㓛也<lb/>
　再書會而不言鄭以服鄭而不能服楚其功未足尚<lb/>
　也比于召陵之再書盟而稱楚屈完者固有間矣<lb/>
公至自會<lb/>
　李氏曰厲公三伐終以伐致悼公三伐終以會致立<lb/>
<pb n="19a"/>
　文精矣<lb/>
楚人執鄭行人良霄<lb/>
　啖氏曰稱行人以執以其事執也不稱行人以執以<lb/>
　已執也髙氏曰楚之力已不能得鄭故執良霄以舒<lb/>
　憤懣之氣耳<lb/>
冬秦人伐晉<lb/>
　秦楚結為昬姻故秦為楚伐晉也晉倚吳以撓楚使<lb/>
　力分於吳不暇争鄭楚亦倚秦以撓晉使力分於秦<lb/>
<pb n="19b"/>
　不暇争陳蔡也家氏曰晉敗不書不與秦之為楚也<lb/>
十有二年春王三月莒人伐我東鄙圍台<lb/>
　前者莒苐侵魯而已至此乃敢伐而圍者瞰魯之三<lb/>
　分其民公室微弱也<lb/>
季孫宿帥師救台遂入鄆<lb/>
　入者克之而弗有也文十二年帥師城鄆則鄆固魯<lb/>
　地而見奪於莒也今又三伐莒之虐魯已甚因救台<lb/>
　之師而入其邑専之亦不為過況魯之故土乎遂者<lb/>
<pb n="20a"/>
　急辭也説者謂誅其擅權主事非也然于此書救台<lb/>
　入鄆者季孫宿也於十五年書救成至遇者公也比<lb/>
　事觀之而作三軍之利於私病於公者可見矣<lb/>
夏晉侯使士魴來聘　秋九月吳子乗卒　冬楚公子<lb/>
貞帥師侵宋<lb/>
　廬陵李氏曰傳言伐而經書侵著楚之無能為也<lb/>
公如晉<lb/>
十有三年春公至自晉　夏取邿<lb/>
<pb n="20b"/>
　許氏曰晉始息民是以楚侵宋而不報魯取邿而不<lb/>
　討<lb/>
秋九月庚辰楚子審卒　冬城防<lb/>
　莊二十九年已城防矣今又城之臧武仲始受邑也<lb/>
　按城以時不書此則書之者為臧氏受邑而城非為<lb/>
　國也<lb/>
十有四年春王正月季孫宿叔老會晉士匄齊人宋人<lb/>
衛人鄭公孫蠆曹人莒人邾人滕人薛人杞人小邾人<lb/>
<pb n="21a"/>
會吳于向<lb/>
　傳稱范宣子數吳之不徳以退吳人則諸侯之外吳<lb/>
　可見故春秋以殊會書數其不徳者盖謂吳之伐楚<lb/>
　不於救陳伐鄭之時與晉為聲應乃俟楚共之喪而<lb/>
　伐之以是為無徳於晉也夫吳之撓楚楚人疲於奔<lb/>
　命其于中國亦有掎角之功要其志本自為非為中<lb/>
　國晉自不覺耳鄭未服則進之鄭既服則退之退之<lb/>
　而復與會則猶未絶之也欲禦楚而増一楚春秋所<lb/>
<pb n="21b"/>
　深慮矣齊崔杼宋華閲衛北宫括不書而書人左氏<lb/>
　以為惰也陳氏曰不親事於會也晉侯之志已怠諸<lb/>
　國之大夫有不親事於會者矣<lb/>
二月乙未朔日有食之　夏四月叔孫豹會晉荀偃齊<lb/>
人宋人衛北宫括鄭公孫蠆曹人莒人邾人滕人薛人<lb/>
杞人小邾人伐秦<lb/>
　季氏曰自文公以來出師未有若此之衆也然秦闗<lb/>
　河四塞豈易攻之國哉悼公特假諸侯以示威耳役<lb/>
<pb n="22a"/>
　雖無功而秦已閉闗自守終春秋之世不復與晉争<lb/>
　矣郝氏曰齊桓之合諸侯也滕薛而下不與焉所以<lb/>
　恤小而節其力也晉文寖侈而會不數悼公之世無<lb/>
　嵗不會雖杞小邾不得免焉聖人所為蒿目而憂也<lb/>
己未衛侯出奔齊<hi>公作衛侯衎</hi>
　在諸侯之策曰孫林父甯殖出其君甯殖猶知惡之<lb/>
　聖人作春秋反掩其罪而以自奔為文胡氏以為臣<lb/>
　而弑君其罪已明春秋發其所未明者以警乎人君<lb/>
<pb n="22b"/>
　也然則弑君之罪豈有未明而必書之大都其君既<lb/>
　沒則以討賊之義責其臣子其君尚存則以討賊之<lb/>
　義責其身世道雖衰公論猶在奔亡之餘茍能困心<lb/>
　横慮憤發其所為未有不可以復振者也甯殖謂其<lb/>
　子曰吾得罪於君名在諸侯君入則掩之視其君之<lb/>
　出入若惟吾所制而莫之忌也春秋以自奔為文明<lb/>
　其咎之在巳即以明其權之在巳也知權之在己必<lb/>
　將奮起而圖之亂臣賊子斯悚然而有所懼矣故君<lb/>
<pb n="23a"/>
　之見弑不論有罪無罪而皆書弑其君君之見逐不<lb/>
　論有罪無罪而皆書出奔無非正名定分之義也君<lb/>
　與臣不嫌同詞君臣之辨自明也正與邪不嫌同辭<lb/>
　邪正之辨自明也<lb/>
莒人侵我東鄙<lb/>
　報入鄆也莒自滅鄫以來四伐我矣溴梁之執未為<lb/>
　過也<lb/>
秋楚公子貞帥師伐呉<lb/>
<pb n="23b"/>
　楚不得志於中國以吳為之梗故舍中國而伐之欲<lb/>
　先服吳而後及中國也<lb/>
冬季孫宿會晉士匄宋華閱衛孫林父鄭公孫蠆莒人<lb/>
邾人于戚<lb/>
　杜氏曰謀定剽也以會於林父之私邑也剽實簒位<lb/>
　晉不能討反為會以盟之悼公之不足為盟主於是<lb/>
　益見<lb/>
十有五年春宋公使向戌来聘二月己亥及向戌盟于<lb/>
<pb n="24a"/>
劉<lb/>
　汪氏曰聘而遂盟已為非禮況以國君降尊失列而<lb/>
　與大夫盟又盟於國都之外乎公嘗如晉及晉侯盟<lb/>
　於長樗此伯主之謙以懐望國非諸侯所施於鄰國<lb/>
　大夫者也<lb/>
劉夏逆王后于齊<lb/>
　臨川吳氏曰桓八年祭公遂行逆后而紀姜遄歸京<lb/>
　師其逆其歸兩從茍簡故並書之今劉夏以士逆后<lb/>
<pb n="24b"/>
　而齊之歸女無違於禮故書逆不書歸<lb/>
夏齊侯伐我北鄙圍成公救成至遇季孫宿叔孫豹帥<lb/>
師城成郛<lb/>
　髙氏曰衛侯在齊季孫宿為戚之會以定衛剽齊之<lb/>
　伐我以此之故魯於是時三分其民而公室卑弱已<lb/>
　不足以當敵故書公救成至遇按季孫叔孫帥師者<lb/>
　以公不進故二卿繼之也二卿師至齊遂解圍而去<lb/>
　成郛已為齊毁則帥師城之耳齊之為衛伐魯其事<lb/>
<pb n="25a"/>
　亦直然不能致詰于晉而惟魯是仇此其惡也魯之<lb/>
　備齊城成自不可緩因齊難而城之用師亦不為過<lb/>
　然攷其所以致此紛紜者由宿之會戚則咎有所歸<lb/>
　矣<lb/>
秋八月丁巳日有食之　邾人伐我南鄙<lb/>
　髙氏曰邾黨於齊故來伐許氏曰政在君則民一民<lb/>
　一則國强政在臣則民二民二則國弱齊與邾莒交<lb/>
　伐魯之不競甚矣此無他民分於三桓故也<lb/>
<pb n="25b"/>
冬十有一月癸亥晉侯周卒<lb/>
十有六年春王正月葬晉悼公　三月公會晉侯宋公<lb/>
衛侯鄭伯曹伯莒子邾子薛伯杞伯小邾子于溴梁戊寅<lb/>
大夫盟晉人執莒子邾子以歸齊侯伐我北鄙夏公至自<lb/>
會<lb/>
　髙氏曰邾莒伐魯魯告于晉悼公將為會以討之遇<lb/>
　疾而止平公即位遂成父志羅氏曰斬焉衰絰而會<lb/>
　諸侯已非禮矣諸侯咸在而大夫専盟是大夫無諸<lb/>
<pb n="26a"/>
　侯也執邾莒之君而不歸京師是諸侯無天子也髙<lb/>
　厚逃歸齊人益輕諸侯故公會未至而齊已見伐矣<lb/>
　晉平之不克繼如此<lb/>
五月甲子地震<lb/>
　此三家専政之應也地為臣道而主靜震則不安於<lb/>
　臣矣漢安帝時京師地震楊震以為近臣恃權踰法<lb/>
　之象<lb/>
叔老會鄭伯晉荀偃衛甯殖宋人伐許<lb/>
<pb n="26b"/>
　許為鄭虐故不得已而依楚悼公置許不問而許遂<lb/>
　有棄楚即晉之思矣會悼公卒而不果平公遽狥鄭<lb/>
　志而伐之徒激楚怒許終不服亦何益哉荀偃主兵<lb/>
　而首鄭伯與垂隴新城之會同一書法傳稱此役伐<lb/>
　楚敗之未可信誠有之許當報矣<lb/>
秋齊侯伐我北鄙圍成　大雩　冬叔孫豹如晉<lb/>
　髙氏曰魯之君臣不能内修其政以禦無道之齊而<lb/>
　乞憐于晉可恥甚矣<lb/>
<pb n="27a"/>
十有七年春王二月庚午邾子牼卒<hi>牼公榖作瞷</hi>宋人伐陳<lb/>
　李氏曰宣十四年宋師伐陳為晉討貳也此年伐陳<lb/>
　不見致衅之由其事亦與宣十四年同盖陳自逃歸<lb/>
　以後不與中國之盟會者已十年也<lb/>
夏衛石買帥師伐曹<lb/>
　曹近於衛而不與會戚以定剽故孫蒯欲伐之因田<lb/>
　以搆衅也<lb/>
秋齊侯伐我北鄙圍桃齊髙厚帥師伐我北鄙圍防<lb/>
<pb n="27b"/>
　君臣分道而交伐惡已甚矣齊固仇魯又以邾莒黨<lb/>
　齊為魯而見執故為邾莒報怨必欲逞志於魯也<lb/>
九月大雩　宋華臣出奔陳　冬邾人伐我南鄙<lb/>
　王氏曰魯之四鄙而莒伐其東齊伐其北邾伐其南<lb/>
　魯之不振甚矣國有政雖小而强國無政雖大必弱<lb/>
　魯蒐於紅革車千乗豈曰無兵而陵夷至此者三家<lb/>
　分政民不知有君故也<lb/>
十有八年春白狄來<lb/>
<pb n="28a"/>
　僖二十九年介葛盧來書國書名猶是中國之附庸<lb/>
　也其書來者言其不能乎朝也此直書白狄則其書<lb/>
　來者不與其朝也<lb/>
夏晉人執衛行人石買<lb/>
　石買伐曹曹愬於晉衛使石買至晉告伐曹之故晉<lb/>
　人執之故書行人劉氏曰晉知買伐曹之惡未知孫<lb/>
　氏逐君之惡也<lb/>
秋齊師伐我北鄙<hi>榖作齊侯</hi>冬十月公會晉侯宋公衛侯鄭<lb/>
<pb n="28b"/>
伯曹伯莒子邾子滕子薛伯杞伯小邾子同圍齊<lb/>
　圍未有書同者而書同不以晉侯主兵也齊之伐魯<lb/>
　三年之中五伐四圍陵暴之極世所未有晉竟置之<lb/>
　㒺聞雖以叔孫豹之乞憐猶遲遲其未應也至今秋<lb/>
　齊復舉大衆以伐魯然後合諸侯以圍之盖亦激於<lb/>
　公議耳何以知之邾莒素黨於齊以伐魯今亦歸咎<lb/>
　于齊而從晉以伐之則齊之不容于公議可知故書<lb/>
　曰同圍齊明晉之不得専其功也<lb/>
<pb n="29a"/>
曹伯負芻卒于師<lb/>
　書卒於師榖梁氏以為閔之是也負芻誠弑太子春<lb/>
　秋無貶無貶詞將何以明其討賊之義乎<lb/>
楚公子午帥師伐鄭<lb/>
　楚自蕭魚之後不復加兵於鄭者八年今又伐鄭者<lb/>
　間諸侯之有事於齊也<lb/>
十有九年春王正月諸侯盟于祝柯<hi>公作阿</hi>
　䝉圍齊而書盟圍既同圍不以晉侯主兵則盟亦同盟<lb/>
<pb n="29b"/>
　不以晉侯主盟矣其義不言而可知也<lb/>
晉人執邾子公至自伐齊取邾田自漷水季孫宿如晉<lb/>
　邾之先君以伐魯而見執矣嗣君不悛故復執而訊<lb/>
　之然既與圍齊又與于盟乃執之以刧其地是自敗<lb/>
　其盟也故公之至不致會而致伐書邾田明非魯之<lb/>
　舊也書自漷水明其取之多也公至而後取田是魯<lb/>
　獨取之非諸侯之罪也取田而後宿如晉是取田為<lb/>
　重拜師為輕也詳書之而魯公之狥利可見矣晉書<lb/>
<pb n="30a"/>
　人非晉侯志也觀魯公之享六卿賄荀偃則知其謀<lb/>
　之出於大夫也以大夫而執君取田無王亦無君矣<lb/>
𦵏曹成公　夏衛孫林父帥師伐齊<lb/>
　是時衛侯衎在齊故林父伐之晉亦惡其不服欒魴<lb/>
　與之會伐欒魴不書林父為首惡也<lb/>
秋七月辛夘齊侯環卒<hi>環公作瑗</hi>晉士匄帥師侵齊至榖聞<lb/>
齊侯卒乃還<lb/>
　公孫敖如京師不至而復公子遂如齊至黄乃復不<lb/>
<pb n="30b"/>
　書其故不問何事而皆罪也此至榖而還特書聞齊<lb/>
　侯卒所以明喪不可伐將得専制之意與因他故而<lb/>
　壅君命者不可以概論也此為春秋僅見之事故以<lb/>
　特筆著之<lb/>
八月丙辰仲孫蔑卒　齊殺其大夫髙厚<lb/>
　靈公廢莊公而立牙為太子使髙厚傅之而厚不諫<lb/>
　止莊公既立怒而殺之故書國以殺傳以為崔杼擅<lb/>
　殺非也莊公既殺戎子執公子牙則使杼殺厚亦勢<lb/>
<pb n="31a"/>
　所必至也<lb/>
鄭殺其大夫公子嘉<lb/>
　鄭之討嘉以純門之師可謂正其名矣猶以殺大夫<lb/>
　為文者以利其室而分之則所以為名者疑於託辭<lb/>
　而不足以服人故不得比於良霄之例也春秋之嚴<lb/>
　於利如此<lb/>
𦵏齊靈公　城西郛　叔孫豹會晉士匄于柯　城武<lb/>
成<lb/>
<pb n="31b"/>
　齊未服晉必不能忘魯故城西郛以備之既與晉平<lb/>
　又恐齊之間已與晉合而為難故為柯之會以自固<lb/>
　於晉又城武成以防齊魯之怯也甚矣<lb/>
二十年春王正月辛亥仲孫速會莒人盟于向<lb/>
　前年祝柯之盟莒與魯已釋憾矣今復自盟以結好<lb/>
　於是十五年不交兵盖莒已結怨於齊不得不親魯<lb/>
　耳<lb/>
夏六月庚申公會晉侯齊侯宋公衛侯鄭伯曹伯莒子<lb/>
<pb n="32a"/>
邾子滕子薛伯杞伯小邾子盟于澶淵<lb/>
　晉平之盟諸侯前後書同獨於此盟主晉平而不書<lb/>
　同者明齊之所以受盟為晉之不伐喪也薛氏曰齊<lb/>
　之無道十二國諸侯圍之而不服以士匄之聞喪而<lb/>
　還師遂盟於澶淵修徳來逺洵不誣也<lb/>
秋公至自會　仲孫速帥師伐邾<lb/>
　傳稱邾人驟至以諸侯之事弗能報夫諸侯之事邾<lb/>
　魯所同邾能來而魯弗能報者既執邾子而取邾田<lb/>
<pb n="32b"/>
　則邾人怒而魯人怠也魯不能自反而必報之亦已<lb/>
　甚矣故書伐邾不書來伐<lb/>
蔡殺其大夫公子燮蔡公子履出奔楚<lb/>
　蔡自踐土翟泉以來不與中國會盟者已七八十年一<lb/>
　旦强以之晉勢必不能燮與履身為介弟而處亂<lb/>
　朝不能如魯叔肹之見幾早自引退爕以良謀被殺<lb/>
　履以見疑出奔以為無罪則皆無罪也以為自取則<lb/>
　亦皆自取也然死者以専殺之義為重故以殺大夫<lb/>
<pb n="33a"/>
　為文生者以責己之義為重故以自奔為文髙氏曰<lb/>
　履之奔楚以自理也陳黄亦然<lb/>
陳侯之弟黄出奔楚<lb/>
　陳黄之被譛而出奔與蔡履之見疑同然履與燮以<lb/>
　兄弟而疑及之固也黄則風馬牛不相及矣譛以同<lb/>
　謀絶無所因不過以陳侯寵任畏其偪而譛之也及<lb/>
　其被譛陳侯又不能為之辨則其寵任之適以禍之<lb/>
　也故蔡燮蔡履第書公子陳黄則書陳侯之弟罪累<lb/>
<pb n="33b"/>
　上之詞也<lb/>
叔老如齊　冬十月丙辰朔日有食之　季孫宿如宋<lb/>
　汪氏曰魯自蕭魚以後連嵗交兵不遑聘問之事雖<lb/>
　向戌之來聘亦未之報也今始平于齊遂尋舊好耳<lb/>
二十有一年春王正月公如晉<lb/>
　僖公取濟西田使公子遂徃拜之成公取汶陽田則<lb/>
　君親徃襄公取邾田則季孫宿徃拜矣君又親徃拜<lb/>
　之魯之事晉漸進而益恭如此<lb/>
<pb n="34a"/>
邾庶其以漆閭丘來奔<lb/>
　黄氏曰一受庶其之叛而牟夷黒肱接踵而至曲阜<lb/>
　之地滙為賊淵然魯之受之君皆不在季氏實為之<lb/>
　也按春秋之時惟利是視然有勢自足以取之而弗<lb/>
　納其降者荀吳之郤鼓人是也有力不足以保之而<lb/>
　弗利其屬者季氏之辭鄫是也有義不可以有之而<lb/>
　弗庇其叛者齊景之歸鄆讙是也魯之于邾欲取其<lb/>
　地則難因其來而保之則易故受之以為得計而不<lb/>
<pb n="34b"/>
　知義之不可以有也<lb/>
夏公至自晉　秋晉欒盈出奔楚<lb/>
　左氏所載欒祁以母譛子以滅其族恐非人情殊不<lb/>
　可信晉語云平公六年箕遺黄淵嘉父作亂不克而<lb/>
　死公逐羣賊問于陽畢畢曰去其枝葉絶其本根可<lb/>
　以少間夫欒氏之誣晉國久矣欒書實覆宗殺厲以<lb/>
　厚其家若滅欒氏則民威而國安矣遂逐欒盈以此<lb/>
　觀之則因箕遺諸人以及欒盈非因欒盈以及箕遺<lb/>
<pb n="35a"/>
　諸人也傳稱懐子好施士多歸之大扺欒盈交不擇<lb/>
　人而羣不逞之徒將倚以庇身焉此禍之所由及也<lb/>
　厲公之時欒書為政而國人弑君久處嫌疑之際怨<lb/>
　家耽耽方伺其間而又私植黨與以藉之口實其及<lb/>
　也宜哉<lb/>
九月庚戍朔日有食之冬十月庚辰朔日有食之<lb/>
　厯推日食凡一百七十三日而日一交一年止二交<lb/>
　交前後不過六度八度而一月交差約三十度豈有<lb/>
<pb n="35b"/>
　比月頻食之理唐一行大衍厯云此在誤條今以授<lb/>
　時大統推之惟九月朔入食限十月朔則否二十四<lb/>
　年之比食亦惟合於七月春秋誤文衍文多矣如隐<lb/>
　三年之誤書月日桓十二年十一月之重書丙戌乃<lb/>
　其較著者又何疑於此漢書惟髙帝三年及文帝前<lb/>
　三年比月而食亦班氏之誤記也或曰天文欲為異<lb/>
　者無所不可何以此後二千年不復一見其誤可知<lb/>
曹伯來朝　公會晉侯齊侯宋公衛侯鄭伯曹伯莒子<lb/>
<pb n="36a"/>
邾子于商任<lb/>
　齊始服晉晉恐其盟不固則欒氏之出齊或納之故<lb/>
　為此會以堅齊盟因以錮欒氏也及齊果納欒氏則<lb/>
　又會沙隨以戒之<lb/>
二十有二年春王正月公至自會　夏四月　秋七月<lb/>
辛酉叔老卒　冬公會晉侯齊侯宋公衛侯鄭伯曹伯<lb/>
莒子邾子薛伯杞伯小邾子于沙隨<hi>邾子下公榖有滕子</hi>
　𫝊稱欒盈自楚適齊齊侯納之其事在秋晉侯必聞<lb/>
<pb n="36b"/>
　之矣故為此會以戒齊侯也齊侯終保之晉令不行<lb/>
　亦復何益<lb/>
公至自會　楚殺其大夫公子追舒<lb/>
　蘇氏曰追舒罪不至死故稱國以殺而不去其官<lb/>
二十有三年春王正月癸酉朔日有食之　三月己巳<lb/>
杞伯匄卒　夏邾畀我來奔<lb/>
　既受其叛不得不納其黨春秋書之無遺詞甚惡内<lb/>
　也<lb/>
<pb n="37a"/>
𦵏杞孝公　陳殺其大夫慶虎及慶寅陳侯之弟黄自<lb/>
楚歸于陳<lb/>
　家氏曰二慶之誅黄之復楚皆専之春秋書法若陳<lb/>
　自殺之自復之者不予楚之専制中國也汪氏曰二<lb/>
　慶之閉城以楚之誅己而拒之非叛陳侯也故不以<lb/>
　叛書<lb/>
晉欒盈復入于晉入于曲沃<lb/>
　凡奔大夫書復入于邑或書入於邑以叛者有矣未<lb/>
<pb n="37b"/>
　有書復入於國者書復入於國非常之辭盖刧衆敵<lb/>
　君矢及君屋比之魚石罪更甚矣<lb/>
秋齊侯伐衛遂伐晉八月叔孫豹帥師救晉次于雍榆<lb/>
　齊之所以服晉者以晉不伐喪有以服其心也然衛<lb/>
　侯衎在齊而剽在會齊又心非之矣晉助林父以拒<lb/>
　衎齊亦助欒盈以亂晉故伐衛者為衎也伐晉者乗<lb/>
　欒盈之難為衎報晉也報報之反晉之禍固所應得<lb/>
　尤而效之齊之罪為更甚焉故叔孫豹書救惡齊也<lb/>
<pb n="38a"/>
　蘇氏曰聶北之救邢先次而後救卒能救也此之救<lb/>
　晉先救而後次終不及於事也<lb/>
己夘仲孫速卒　冬十月乙亥臧孫紇出奔邾<lb/>
　紇為臧孫許之庶子奪嫡臧為而立之巳自處於非<lb/>
　禮又為季孫廢長立少以致奔亡自取之也<lb/>
晉人殺欒盈<lb/>
　盈以曲沃之甲承公門雖未弑君而已為冦於國矣<lb/>
　故以討賊之詞書之<lb/>
<pb n="38b"/>
齊侯襲莒<lb/>
　髙氏曰以十八年莒子與於圍齊故也掩其不備曰<lb/>
　襲春秋獨此書襲者罪齊以諸侯之尊而為盜賊之<lb/>
　事也<lb/>
二十四年春叔孫豹如晉仲孫羯帥師侵齊<lb/>
　豹如晉以雍榆之次謝無功於晉也猶懼晉之見疑<lb/>
　羯復侵齊以恱之盖自平隂而後魯益輕齊矣<lb/>
夏楚子伐吳<lb/>
<pb n="39a"/>
　髙氏曰楚至是已三伐吳盖急吳而緩中國矣<lb/>
秋七月甲子朔日有食之既　齊崔杼帥師伐莒<lb/>
　趙氏曰齊侯襲莒無獲故崔杼復伐之成君之惡而<lb/>
　已得行其奸也<lb/>
大水　八月癸巳朔日有食之　公會晉侯宋公衛侯<lb/>
鄭伯曹伯莒子邾子滕子薛伯杞伯小邾子于夷儀<hi>公作陳儀</hi>冬楚子蔡侯陳侯許男伐鄭<lb/>
　會於夷儀將以伐齊以水不克且聞楚之伐鄭遂去<lb/>
<pb n="39b"/>
　齊而救鄭無損於齊徒招鄭冦其救亦不足録矣傳<lb/>
　稱晉張骼輔躒出入楚師踞轉鼔琴此猶李廣之解<lb/>
　鞍縱馬匃奴疑之而弗敢擊也晉楚實未交兵故不<lb/>
　書戰<lb/>
公至自會　陳鍼宜咎出奔楚　叔孫豹如京師<lb/>
　許氏曰宣九年仲孫蔑如京師自後五十餘年始有<lb/>
　叔孫豹而魯之聘王止此矣是時齊人城郟不書齊<lb/>
　以叛晉故媚王非所急也<lb/>
<pb n="40a"/>
大饑<lb/>
　汪氏曰雖有大水未嘗毁宫室墮城郭則倉廪所積<lb/>
　宜無恙也遽至大饑無備可知此其咎不在天道而<lb/>
　在人事也<lb/>
二十五年春齊崔杼帥師伐我北鄙夏五月乙亥齊崔<lb/>
杼弑其君光<lb/>
　許氏曰齊莊肆暴鄰邦而又躬亂巨室崔杼因民不<lb/>
　忍以其君與晉市此足為世鑒矣<lb/>
<pb n="40b"/>
公會晉侯宋公衛侯鄭伯曹伯莒子邾子滕子薛伯杞<lb/>
伯小邾子于夷儀<lb/>
　此與桓二年稷之會皆受賄以庇賊也于彼書成宋<lb/>
　亂於此不書成齊亂者亂之成書其所始而已髙氏<lb/>
　曰以義會諸侯而以姦終之故不書伐齊亦不書齊<lb/>
　受盟<lb/>
六月壬子鄭公孫舍之帥師入陳<lb/>
　左氏所載入人之國未有若子展子産之有禮者春<lb/>
<pb n="41a"/>
　秋不免於書入以陳非首惡薄伐之以示儆焉可也<lb/>
　入其城為已甚矣髙氏曰去秋夷儀之會楚與三國<lb/>
　伐鄭而陳尤致力今復會夷儀鄭慮楚之復來故先<lb/>
　入陳以奪其心也<lb/>
秋八月己巳諸侯同盟于重丘<lb/>
　受賂而庇賊何足以主盟書同而已文十五年扈之<lb/>
　盟不序諸侯則不必書同此已序諸侯於前嫌于主<lb/>
　晉侯也故書同祝柯之不書同義已見前<lb/>
<pb n="41b"/>
公至自會　衛侯入于夷儀<lb/>
　齊晉既平因而平衎與剽分夷儀以與衎使若兩君<lb/>
　然春秋亦因而著之會夷儀者剽也衛侯也入夷儀<lb/>
　者衎也衛侯也彼亦一衛侯此亦一衛侯不嫌名實<lb/>
　相亂者傷世道之變諸侯莫能正而反狥之淩夷至<lb/>
　于此極也<lb/>
楚屈建帥師滅舒鳩<lb/>
　陳氏曰楚書大夫滅國楚强也自是滅國多書大夫<lb/>
<pb n="42a"/>
　晉書荀吳蔡書公孫姓鄭書㳺速其不書大夫者惟<lb/>
　吳也<lb/>
冬鄭公孫夏帥師伐陳<hi>夏公作囆</hi>
　陳之不從中國幾年於兹矣晉不問而鄭伐之再至<lb/>
　於得成乃已盖以楚之侮我謂我怯耳故摧陳以奪<lb/>
　其心也明年楚伐鄭又以諸侯將和楚特徇許之請<lb/>
　則不復禦楚以逞其志一張一弛各得其宜此子産<lb/>
　之善謀也故春秋於此無貶辭<lb/>
<pb n="42b"/>
十有二月吳子遏伐楚門于巢卒<hi>遏公榖作謁</hi>
　以千乗之君死於一矢自輕故也非巢人能殺之故<lb/>
　不書巢人殺而書門于巢卒<lb/>
二十有六年春王正月辛卯衛甯喜弑其君剽衛孫林<lb/>
父入于戚以叛甲午衛侯衎復歸于衛<lb/>
　剽列於諸侯之會者皆孫氏甯氏為之甯氏既正其<lb/>
　為君則不得不正甯喜之為弑也既正甯喜之為弑<lb/>
　而林父之背衎復以叛書既正林父之為叛而衎之歸<lb/>
<pb n="43a"/>
　衛復以名書者不正甯喜之為弑則臣之於君可<lb/>
　以輕廢置也不正林父之為叛則臣之於君可以私<lb/>
　向背也不名衛君之復歸則君之于臣可以智術使<lb/>
　而國可以權謀得也夫子展子鮮或挽或推衛侯自<lb/>
　有歸道何必藉甯喜以弑剽而後入乎陳氏曰鄭伯<lb/>
　入櫟嘗與諸侯會垂則位已定故不書復歸衛侯入<lb/>
　夷儀位尚未定也故書復歸<lb/>
夏晉侯使荀吳來聘公會晉人鄭良霄宋人曹人于澶<lb/>
<pb n="43b"/>
淵<lb/>
　晉黨林父使吳來聘召公為會謀討衛侯魯獨親徃<lb/>
　會之而他國皆以大夫會者助臣抗君國君之所痛<lb/>
　心疾首而魯公則受欺于季氏而不察也趙武書人<lb/>
　貶之也宋曹亦因之而貶而鄭良霄特以名見者鄭<lb/>
　伯為衛侯如晉知其大夫不為孫氏也大夫書名為<lb/>
　常詞以稱人者形之而見其不黨家氏曰取衛田以<lb/>
　益林父晉平何利而為此由晉之諸臣自為私計羽<lb/>
<pb n="44a"/>
　翼諸侯之大夫使之交起為亂以為彼剖分宗國之<lb/>
　地而其君不悟良可喟也<lb/>
秋宋公殺其世子痤<lb/>
　凡殺世子必書其君者父子之間自有天性非人所<lb/>
　能間也其君必先自迷而後小人得以動於惡耳<lb/>
晉人執衛甯喜<lb/>
　討其弑剽執之可也討其伐戚而殺晉戍則是為林<lb/>
　父而執之也其可乎執衛侯不書旋釋之也左氏以<lb/>
<pb n="44b"/>
　為歸衛姬於晉而後釋如此大惡春秋豈得不書<lb/>
八月壬午許男甯卒于楚　冬楚子蔡侯陳侯伐鄭𦵏<lb/>
許靈公<lb/>
　許之受侮於鄭雖遷而不已晉不能以徳懐之反助<lb/>
　鄭而伐許許於是即安於楚不得已也至是乞師伐<lb/>
　鄭以死要之亦可哀已死非其所豈所願哉楚為之<lb/>
　伐鄭得逞以歸而後𦵏為誼不負許也楚之懐許于<lb/>
　流離死喪之日抑强以安弱與晉之辱衛於奔亡困<lb/>
<pb n="45a"/>
　頓之餘庇賊以抗君者其得失之相去何如毋怪乎<lb/>
　諸侯之朝楚而中國日衰矣故書以志慨<lb/>
二十有七年春齊侯使慶封來聘<lb/>
　自僑如逆婦而後齊魯不通好者二十餘年叔老一<lb/>
　如齊而復絶者又八年至此景公立而來聘欲善於<lb/>
　諸侯也<lb/>
夏叔孫豹會晉趙武楚屈建蔡公孫歸生衛石惡陳孔<lb/>
奐鄭良霄許人曹人于宋<hi>奐公作瑗</hi>
<pb n="45b"/>
　以諸侯分為晉楚之從而交相見則是南北兩伯矣<lb/>
　使楚能去其王號與晉協心輯諸侯以尊王室雖不<lb/>
　得比於周召之分陜亦將軼桓文而上之矣晉實無<lb/>
　志於此而徒以弭兵為名兵其可終弭乎楚日以盛<lb/>
　晉日以衰於申之會天下之大勢在楚而滅陳滅蔡<lb/>
　遂紛然不可制矣所謂同盟而弭兵者僅十餘年向<lb/>
　戌諸人自以為安天下之大計而不知其啓天下之<lb/>
　大變也春秋書之無貶詞者不待貶也杜氏曰齊秦<lb/>
<pb n="46a"/>
　不交見邾滕為私屬皆不與盟故不書書於宋則宋<lb/>
　與盟可知<lb/>
衛殺其大夫甯喜<lb/>
　魯叔孫氏之豎牛殺孟丙仲壬而立昭子昭子立而<lb/>
　殺豎牛仲尼曰昭子不賞私勞不可能也以昭子之<lb/>
　立未嘗有求於豎牛也今衛獻因甯喜以求入既入<lb/>
　而殺之何以服甯喜故稱國以殺而不去其官家氏<lb/>
　曰剽篡君者也他人可殺而甯喜不得殺也甯喜弑<lb/>
<pb n="46b"/>
　君者也他人可殺而衛獻不得殺也<lb/>
衛侯之弟鱄出奔晉<lb/>
　鱄為衛侯不能請命天子以大義動諸侯乃迫於君<lb/>
　命干甯喜以返國衛侯之無信早已知之今復誰咎<lb/>
　故其出也以自奔為文書弟譏衛侯也腹心委之卒<lb/>
　以小負見絶情不出於公正固不可以久也<lb/>
秋七月辛巳豹及諸侯之大夫盟于宋<lb/>
　溴梁之會諸侯在而大夫盟不繫之諸侯大夫已無<lb/>
<pb n="47a"/>
　君矣此會諸侯不在而大夫盟仍繫之諸侯者夷夏<lb/>
　不分共為盟主此天下之大變其漸有所自來不得<lb/>
　専歸罪于大夫也會與盟不同月中有事以間之故<lb/>
　再書於宋非義所在<lb/>
冬十有二月乙亥朔日有食之<lb/>
二十有八年春無氷　夏衛石惡出奔晉<lb/>
　石惡非甯氏之黨也不過以其君之賞罰無章自懼<lb/>
　不免故哭甯喜之死實未嘗與之同謀也惡惟不哀<lb/>
<pb n="47b"/>
　其父而哀甯喜衛人遂目之為黨惡亦無以自解耳<lb/>
　使惡誠黨於甯則孫氏之讐也晉方庇孫氏惡何為<lb/>
　而奔晉乎<lb/>
邾子來朝<lb/>
　魯取邾田又納其叛邾益弱矣不復能報故因重丘<lb/>
　之盟以祈修好而來朝也<lb/>
秋八月大雩　仲孫羯如晉<lb/>
　欲如楚而先告晉由是魯於晉楚遂兩事焉不能自<lb/>
<pb n="48a"/>
　强而役役奔命君子傷之矣<lb/>
冬齊慶封來奔<lb/>
　是時齊殺崔杼不書杼以家亂自召慶封之難非以<lb/>
　賊討也慶封者崔杼之黨也崔氏亡則慶封亦無所<lb/>
　恃是慶氏之亡乃其所自為豈盧蒲癸王何能亡之<lb/>
　哉故春秋以自奔為文不著其討賊之功也<lb/>
十有一月公如楚<lb/>
　楚既稱王則諸侯朝之必責以事天子之禮如親襚<lb/>
<pb n="48b"/>
　送𦵏之事晉之所不為也故春秋寧予晉而不予楚<lb/>
十有二月甲寅天王崩　乙未楚子昭卒<lb/>
二十有九年春王正月公在楚<lb/>
　成十年七月公如晉十一年三月至自晉昭十五年<lb/>
　冬公如晉十六年夏至自晉其正月之在晉㝡明春<lb/>
　秋不書獨在楚則書之外楚也此與公在乾侯之義<lb/>
　不同乾侯以失國而書公在若昭二十六年猶書公<lb/>
　至自齊則正月之在齊不書況此年季氏之取卞未<lb/>
<pb n="49a"/>
　至如孫齊之事乎其書公在義必不繫於存君特以<lb/>
　謹夷夏之防而已<lb/>
夏五月公至自楚　庚午衛侯衎卒　閽弑吳子餘祭<lb/>
　遏之於巢餘祭之於閽皆以輕忽自取其禍然於巢<lb/>
　不書弑此則書弑者巢為外賊閽為内賊也<lb/>
仲孫羯會晉荀盈齊髙止宋華定衛世叔儀鄭公孫叚<lb/>
曹人莒人滕人薛人小邾人城杞<hi>莒人下公榖有邾人</hi>　晉侯使<lb/>
士鞅來聘杞子来盟<lb/>
<pb n="49b"/>
　齊桓之時淮夷病杞諸侯城縁陵而遷之此之城杞<lb/>
　亦猶齊桓之功然齊桓之城之天下之公義也晉平<lb/>
　之城之一人之私情也觀于士鞅之來聘杞子之來<lb/>
　盟自可見矣以一人之私而勤天下之諸侯諸侯實<lb/>
　應且憎雖聘之盟之亦復何益杞書子盖靈王貶之<lb/>
　而未及復也卒稱伯則景王復之矣<lb/>
吳子使札來聘<lb/>
　吳始書爵當時諸侯因其来聘而進之也既進其君<lb/>
<pb n="50a"/>
　不得不進其使臣故吳之大夫未有見於經者札獨<lb/>
　以名見也然諸侯之進吳也偶一進之而已偶一進<lb/>
　之則猶有外之之意焉故札以名見而不書公子也<lb/>
　札雖賢以吳故畧之矣不能導其君以用夏變夷而<lb/>
　徒以讓國為髙非春秋之所貴也胡氏罪其讓國以<lb/>
　致亂則不然亂之作也何定之有宋繆公受宣公之<lb/>
　讓終亦至於亂使季札受之一傳而後能保其無亂<lb/>
　乎春秋之義未必出此<lb/>
<pb n="50b"/>
秋九月葬衛獻公　齊髙止出奔北燕<lb/>
　止以自用自専被逐故書出奔左氏以為公孫蠆公<lb/>
　孫竈放之非也誠放之當如晉胥甲父以放書矣或<lb/>
　謂以臣故其大夫不可以訓夫不可訓而不書者為<lb/>
　賢者諱耳豈為權臣諱乎且放者謂覊置之勿去其<lb/>
　所也晉或能令之於衛齊能令之於北燕乎<lb/>
冬仲孫羯如晉<lb/>
三十年春王正月楚子使薳罷來聘<hi>罷公作頗</hi>
<pb n="51a"/>
　越椒來聘不氏此則氏之史有詳畧非義所存魯無<lb/>
　駭可証<lb/>
夏四月蔡世子般弑其君固<lb/>
　父子大變從古未有惟楚莊之扵成始有此禍而蔡<lb/>
　許之服於楚者最久最固於是浸滛漸習相繼效尤<lb/>
　而禮義之邦亦化為豺狼之域矣春秋所以甚惡楚<lb/>
　也<lb/>
五月甲午宋災宋伯姬卒<lb/>
<pb n="51b"/>
　汪氏曰伯姬以成九年歸於宋共十五年而宋共卒<lb/>
　婺居三十四年盖將六十矣守經而不知變以逮乎<lb/>
　火而死或者以為過然觀過可以知仁春秋録伯姬<lb/>
　所以風勵千古使夫不當避而避以失節於造次顛<lb/>
　沛之際者知所警也吳氏曰盖亦罪宋之子與臣不<lb/>
　能救其君毋也<lb/>
天王殺其弟佞夫<hi>公作年夫</hi>王子瑕奔晉<lb/>
　書弟者明王之所親愛非他人所能間也然而一朝<lb/>
<pb n="52a"/>
　殺之絶無所忌者王之昏惑實有以致之也以天王<lb/>
　之尊至不能保一弟又將誰咎故書天王以殺春秋<lb/>
　未有書王殺者以王者之權得以専殺也佞夫無罪<lb/>
　又非王殺而託之于王此王政之大亂也於是特書<lb/>
　之明子朝之亂所由生也瑕與括同奔晉必與聞乎<lb/>
　括之謀也故以自奔為文法行必先貴者故不書括<lb/>
　而書瑕不言出者天王無出則王子亦無出也<lb/>
秋七月叔弓如宋葬宋共姬<hi>榖無下宋字</hi>　鄭良霄出奔許<lb/>
<pb n="52b"/>
自許入于鄭鄭人殺良霄<lb/>
　公孫黒之専伐亦罪之大者而良霄不忍兄弟之忿<lb/>
　至伐公門而亂其國則不得不以討賊書良霄以討<lb/>
　賊書則公孫黒之罪自在所輕矣<lb/>
冬十月葬蔡景公　晉人齊人宋人衛人鄭人曹人莒<lb/>
人邾人滕人薛人杞人小邾人會于澶淵宋災故<lb/>
　賊未討何以書𦵏寢苫枕戈者臣子之責今以子弑<lb/>
　父又何有於其臣盖其國之習俗漸染匪彛者深矣<lb/>
<pb n="53a"/>
　誰復為討賊者故書𦵏者絶望之詞討賊之事既無<lb/>
　望於國人則將望之鄰國今晉合十二國之大夫會<lb/>
　于澶淵又不及討賊之事而所恤者止於宋災而已<lb/>
　使當時諸侯漠然相視理亂不預知吾亦無望焉耳<lb/>
　既知救災恤患為此義舉而古今大變置若罔聞此<lb/>
　舉豈不可惜乎權衡輕重凡事之宜此其犖犖大者<lb/>
　春秋變例特書其故必有深義存焉如稷之會書成<lb/>
　宋亂皆春秋一書之大要也<lb/>
<pb n="53b"/>
三十有一年春王正月　夏六月辛巳公薨于楚宫<lb/>
　衛有楚宫因楚丘而名之也當時魯宋之間亦有楚<lb/>
　丘或楚宫所由名也左氏以為朝楚而歸乃作楚宫<lb/>
　則衛之楚宫作於齊桓之時者豈亦以朝楚名耶是<lb/>
　未可信<lb/>
秋九月癸巳子野卒<lb/>
　子般子野皆卒于外其書法皆名而不地以為可疑<lb/>
　則皆可疑也郝氏曰子野居喪而毁季孫之所不利<lb/>
<pb n="54a"/>
　昭公居喪不哀此乃季孫所欲立也<lb/>
己亥仲孫羯卒　冬十月滕子來會𦵏　癸酉葬我君<lb/>
襄公<lb/>
　襄氏許氏曰先王之制諸侯之喪士弔大夫會葬滕<lb/>
　子會葬非禮也<lb/>
十有一月莒人弑其君宻州<lb/>
　傳載宻州之弑與庶其同庶其書國以弑者存疑之<lb/>
　詞宻州書人以弑者閱實之辭也盖國人弑之於展<lb/>
<pb n="54b"/>
　輿無與也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀春秋畧記卷九<lb/>
</p>
<p>
</p>
  </div>
</body>
</text>
</TEI>
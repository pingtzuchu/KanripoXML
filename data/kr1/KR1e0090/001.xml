<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀春秋畧記卷一</head>
    <p>
<pb n="1a"/>
欽定四庫全書<lb/>
　讀春秋畧記卷一　　　　明　朱朝瑛　撰<lb/>
　　隠公<lb/>
元年春王正月<lb/>
　正月為建子之月不必復辨即周文安辨之甚詳至<lb/>
　十月隕霜則亦自謂無以解也所疑者程子云孔子<lb/>
　以夏時冠周正胡氏從之誠若是則孔子之作春秋<lb/>
　非尊周也適以亂周制其可乎考之周語云武王伐<lb/>
<pb n="1b"/>
　紂日在析木之津辰在斗柄以厯推當時南至日躔<lb/>
　牽牛則伐紂之舉尚在南至之前而武成稱一月伐<lb/>
　商泰誓稱春㑹孟津則改月改時自武王始矣周以<lb/>
　前三正迭建未嘗改時與月自武王改之當時亦覺<lb/>
　其未安故周公作周禮仍從夏正然後世卒莫之行<lb/>
　者盖其書未成而身歿與至于分至啟閉夏時終不<lb/>
　可易故汲冢周書有參用夏時之説士君子尋常論<lb/>
　議稱夏時者多矣未有稱夏月不稱周月者孟獻子<lb/>
<pb n="2a"/>
　之稱正月日至七月日至孟子之稱七八月旱而苗<lb/>
　槁此其較然顯白者也况于紀國事陳時政何得不<lb/>
　遵昭代之典凢誓誥所述雅頌所歌皆周時周月也<lb/>
　金縢秋大熟乃夏之七月月令登榖嘗新在此月也<lb/>
　惟豳風之述夏俗則用夏正出車之作于商季則從<lb/>
　商制他如十月之交辛夘日食不合于夏正而合于<lb/>
　周正六月四月小明臣工等篇以周正解之無不合<lb/>
　者詳讀詩畧記東遷而後正朔不頒諸侯有用夏正<lb/>
<pb n="2b"/>
　者晉獻公以十二月滅虢而卜偃稱九月十月之交<lb/>
　是也左氏多採晉史故卓之弑在僖十年正月而傳<lb/>
　稱九年十一月韓之戰在僖十五年十一月而傳稱<lb/>
　九月此類徃徃而有不加辨正而記載參錯與經牴<lb/>
　迕盖有由矣若魯之春秋猶秉周制孔子修之以明<lb/>
　昭代之典故書正而特繫之于王大義炳然無可復<lb/>
　疑羅一峰曰聖人必不誣天之冬以為春誣天之秋<lb/>
　以為冬夫陽氣既復何必不謂之春隂氣將究何必<lb/>
<pb n="3a"/>
　不謂之冬後漢陳寵曰十一月陽氣始萌有蘭射干<lb/>
　芸荔之應天以為正周以為春十二月陽氣上通雉<lb/>
　雊雞乳地以為正殷以為春十三月陽氣已至蟄蟲<lb/>
　始振人以為正夏以為春其義甚確而著矣苐授民<lb/>
　時則以人正為冝要亦聖人之持論則然豈得帝制<lb/>
　而自為哉<lb/>
　禮雜記云夫人之不命于天子自昭公始則昭公以<lb/>
　上夫人皆命于天子可知豈有夫人命于天子而已<lb/>
<pb n="3b"/>
　之即位反不請命者但不入朝而請以是為罪比于<lb/>
　列國之不請命固有間矣故諸侯繼世皆不書立于<lb/>
　魯則書即位猶之諸侯書卒而魯獨書薨也亦因其<lb/>
　異而異之非徒以魯史而尊魯也以書薨推之則知<lb/>
　魯之十二公無不書即位者隠莊閔僖不書即位盖<lb/>
　脱簡也凡正月無事而二月三月有事者既書二月<lb/>
　三月則不書正月雖元年亦然定公是也此書正月<lb/>
　而無事必有脱簡如夏五郭公者多矣何疑于此如<lb/>
<pb n="4a"/>
　謂内無所承上不請命以是而削其即位則亦不宜<lb/>
　書薨且通之十二公其説多支離違迕而不達决非<lb/>
　聖人之㫖矣或云攝也不行即位之禮故史無書或<lb/>
　云成公之讓也夫茍不行即位何以改元而稱公既<lb/>
　改元而稱公又何以成其讓或又云即位于先公之<lb/>
　年以為非禮而不書則春秋所書魯之非禮多矣何<lb/>
　獨于此而削之義所難通姑以定元年之不書正月<lb/>
　推之四公竊意脱簡為近是識之以俟明者<lb/>
<pb n="4b"/>
三月公及邾儀父盟于蔑<hi>公作邾婁蔑公榖作昧</hi>
　傳稱成王勞周公太公而賜之盟是盟者亦先王所<lb/>
　有事已周禮司盟原與司約之職相輔而行非崇鬼<lb/>
　神而廢法制也司約之約劑即司盟之約劑不信者<lb/>
　刑殺隨之豈徒聽之鬼神者哉邦國之盟載亦猶是<lb/>
　已春秋諸侯相盟其或有背之者則告于神而伐之<lb/>
　襄十八年晉伐齊中行獻子之禱于河者是也流至<lb/>
　戰國秦惠文詛楚之辭猶其遺意然先王貴盟之意<lb/>
<pb n="5a"/>
　所以慎重其事質諸鬼神示無所私也後世乃以植<lb/>
　私黨而不領于天子之盟府何怪其冺冺棼棼罔中<lb/>
　于信矣適以啟爭而長亂故春秋譏之此越䘮禮而<lb/>
　行則尤譏也不書其故不問何事而皆非也惟以王<lb/>
　事盟而書王臣者為善之程子曰内為主書及外為<lb/>
　主書㑹在魯地雖外為主亦書及孫氏曰附庸之君<lb/>
　未得列于諸侯故書字以别之<lb/>
夏五月鄭伯克叚于鄢<lb/>
<pb n="5b"/>
　諸侯之弟書公子者常詞也書弟者變詞也此削其<lb/>
　公子叚為逆也胡氏以不書弟為路人之詞非也書<lb/>
　克不書伐者鄭伯以欲取姑與之術積謀而克之不<lb/>
　俟伐而後克也夫叔叚即不可教母命即不可違當<lb/>
　其收貳于已之時遷之别邑使不得有為如舜之封<lb/>
　象可也兄弟之間而以力克已惡矣况以術乎<lb/>
秋七月天王使宰咺來歸惠公仲子之賵<lb/>
　尊王于天教天下以天事王也天下無二天則亦無<lb/>
<pb n="6a"/>
　二王既明此義于天下則稱天而王尊但稱王而王<lb/>
　亦尊盖春秋為天子之事言以天子之法制褒貶天<lb/>
　下之諸侯也豈得有所褒貶於天子哉仲子之賵咺<lb/>
　為大臣不知諫止而承命以行貶而名之可矣成風<lb/>
　之賵不名榮叔者春秋之法善惡未明者褒貶之以<lb/>
　明其義善惡較然者據事而大書之其義自見也仲<lb/>
　子之賵因惠公而及之猶有説焉其失或有未明若<lb/>
　成風則專使也而含且賵且㑹其𦵏焉其失已較然<lb/>
<pb n="6b"/>
　矣此書法所以異也惠公仲子公羊氏以為兼之是<lb/>
　也文九年之書僖公成風亦然程子以惠公之妾為<lb/>
　惠公之仲子猶可以僖公之母為僖公之成風則不<lb/>
　可<lb/>
九月及宋人盟于宿<lb/>
　及之者公也不書公内稱不必備也如及齊平及鄭<lb/>
　平之類可見胡氏或以書及為㣲者或以書及為諱<lb/>
　公是夷公于㣲者矣恐未必然稱人㣲也有本㣲者<lb/>
<pb n="7a"/>
　有賤而㣲之者魯史既亡不可復考<lb/>
冬十有二月祭伯來<lb/>
　王臣之與諸侯原無世相朝之禮故不可以言朝惟<lb/>
　書來而已以私事來未為非禮不請于王是為非禮<lb/>
　耳程子曰天下有道諸侯順軌豈有内外之限謂王<lb/>
　臣無外交者非也<lb/>
公子益師卒<lb/>
　大夫之卒不書爵雖王大夫亦然考之王制大夫不<lb/>
<pb n="7b"/>
　世爵諸侯之大夫不世爵禄以妨賢也當時大夫徃<lb/>
　徃皆世其爵春秋所不與也故于王大夫生則稱之<lb/>
　歿則已焉諸侯之大夫益可知已不日史佚之<lb/>
二年春公㑹戎于潜<lb/>
　孫氏曰諸侯非有天子之事不得出㑹諸侯况㑹戎<lb/>
　哉陳氏曰㑹戎于潜㑹吳子于黄池春秋之所終始<lb/>
　也<lb/>
夏五月莒人入向　無駭帥師入極<hi>駭榖作侅</hi>
<pb n="8a"/>
　桓十六年城向則向為魯之屬國也莒入向而無駭<lb/>
　入極則極為莒之屬國與攻其所必救以解向人之<lb/>
　難與不書氏常詞也無駭卒而後賜族如以不書氏<lb/>
　為貶則未賜族者何以明之<lb/>
秋八月庚辰公及戎盟于唐<lb/>
　既與戎㑹又懼其不恊而與之盟此其失在平日不<lb/>
　能自强春秋所深惜也若不度事勢徑情而拒之又<lb/>
　開釁速禍之道非聖人所以教人者矣書日因史文<lb/>
<pb n="8b"/>
　也胡氏以書日為謹之聖人何事不謹而獨謹于盟<lb/>
　戎乎<lb/>
九月紀履緰來逆女<hi>履緰左作裂繻</hi>　冬十月伯姬歸于紀<lb/>
　程子謂親迎者迎于所館不得委宗廟社稷逺適他<lb/>
　國以逆婦然諸侯有相朝之禮何獨親迎不可但親<lb/>
　迎為禮之輕者茍或事幾關切不可逺離即使卿逆<lb/>
　未為非禮陳氏曰内女為君夫人未有書來逆者此<lb/>
　書逆盖遭人倫之變者故詳之也内女皆書歸不書<lb/>
<pb n="9a"/>
　者必有故也齊子叔姬郯伯姬杞叔姬皆不書歸遭<lb/>
　出也餘不書歸非君夫人也<lb/>
紀子伯莒子盟于宻<hi>伯左作帛</hi>
　攷紀本侯爵而書子猶之杞與滕也大抵見貶于時<lb/>
　王耳王命不行于大國若小國固能行之矣<lb/>
十有二月乙卯夫人子氏薨<lb/>
　汪氏曰左氏以為仲子則未死而歸賵雖五尺童子<lb/>
　必無此事公羊氏又以為隠公之母使隠公果尊其<lb/>
<pb n="9b"/>
　母則當𦵏以小君之禮而書於經矣此不書𦵏知為<lb/>
　隠公夫人也張氏曰不書𦵏者婦人從君故君存則<lb/>
　𦵏禮未備待君薨而合祔也宋朝皇后亦然盖古之<lb/>
　遺制與<lb/>
鄭人伐衛<lb/>
　公孫滑之亂前之相伐不書此何以書惡其用師不<lb/>
　已也處心積慮成乎滅叔之嗣也<lb/>
三年春王二月己巳日有食之<lb/>
<pb n="10a"/>
　天與人同其氣則亦同其數然數本于氣氣本于志<lb/>
　志立則氣數隨之志不立則隨氣數而變矣故太平<lb/>
　之世日有當食而不食者如唐開元十二年十三年<lb/>
　一行之所推候者最可信也開元如此况上世乎即<lb/>
　不盡然食亦不能為災故程子曰日食必書者亂世<lb/>
　必為災也治世則否<lb/>
　以厯推此日食乃三月己巳朔非二月也因二月誤<lb/>
　書而三月之庚戌四月之辛夘八月之庚辰十二月<lb/>
<pb n="10b"/>
　之癸未皆差一月以二年十二月之乙夘及四年二<lb/>
　月之戊申正之其差較然顯白置閏於三年二月之<lb/>
　前則乙夘己巳合矣無以解于四年之戊申置閏于<lb/>
　三年十二月之後則癸未戊申合矣無以解二年之<lb/>
　乙夘盖二年應閏十二月而古今厯法㣲差乃在十<lb/>
　二月前故二年八月得有庚辰則己巳為三月朔其<lb/>
　食限合而支干亦無不合由此以觀其訛舛已甚是<lb/>
　豈春秋之原文而三傳皆同莫之能辨幸而一定之<lb/>
<pb n="11a"/>
　支干凡人可以共証若其他文之無可証者孰能辨<lb/>
　其誤哉學者欲從千載之下一一詳求其義胡可得<lb/>
　也<lb/>
三月庚戌天王崩<lb/>
　書天王崩王人來告也不書𦵏諸侯不赴也或缺文<lb/>
　嗣王即位亦不書以魯紀元則不敢以天子之元繫<lb/>
　之也<lb/>
夏四月辛卯尹氏卒<hi>尹左作君</hi>
<pb n="11b"/>
　王之大夫即畿内之諸侯也若其私相黨附即外諸<lb/>
　侯亦有所不可若弔死㑹𦵏之禮内外諸侯莫非王<lb/>
　臣寜有異乎當時王室㣲弱故王大夫不得與諸侯<lb/>
　齒其卒也不赴其𦵏也不㑹惟尹氏以王䘮為諸侯<lb/>
　主而赴王子虎劉卷以同㑹盟而赴春秋因而書之<lb/>
　以明王大夫之禮與諸侯等也然諸侯之卒書爵而<lb/>
　王大夫皆不爵者王制曰内諸侯禄也外諸侯嗣也<lb/>
　嗣故書爵禄則不書爵以明春秋之内諸侯皆不宜<lb/>
<pb n="12a"/>
　嗣而嗣也不書名而書氏者譏其為權奸之後而復<lb/>
　大其宗也小雅所稱尹氏盖致亂之人平王親受其<lb/>
　禍而不加屏斥其後復秉國均遂使深根固柢卒成<lb/>
　王室之亂故于卒也書曰尹氏以深譏之若世卿則<lb/>
　王之大夫皆世卿也其卒也何無一人復書氏者且<lb/>
　列國之世卿可勝譏乎<lb/>
秋武氏子來求賻<lb/>
　稱武氏子盖父在子未爵也榖梁氏曰未爵而使之<lb/>
<pb n="12b"/>
　非正也高郵孫氏曰為上者無求求之失上也為下<lb/>
　者無見求求之失下也<lb/>
八月庚辰宋公和卒<lb/>
　始不書立故終亦不書薨而書卒易貴陽而賤隂坤<lb/>
　之六爻皆隂也聖人繫辭苐著其惡于初上而已若<lb/>
　其中爻辨是與非有善未嘗不録也春秋尊王而抑<lb/>
　諸侯㑹盟征伐皆自諸侯也聖人比事苐著其罪于<lb/>
　始終而已若其生平辨是與非有善未嘗不與也一<lb/>
<pb n="13a"/>
　筆一削易道存焉矣然不書薨而猶書爵者明世守<lb/>
　也周先王之所命也公羊氏曰卒從正書爵書名以<lb/>
　正其終臣道也<lb/>
冬十有二月齊侯鄭伯盟于石門<lb/>
　張氏曰隠公十一年間盟而不食言者惟此然宋與<lb/>
　許紀諸國交受入伐春秋詳書于䇿使人考其本末<lb/>
　知二國相與之固列國所以並被其禍也由此言之<lb/>
　春秋書盟非徒惡其不信尤惡其植黨肆惡以為信<lb/>
<pb n="13b"/>
　也<lb/>
癸未𦵏宋穆公<hi>穆公榖作繆</hi>
　程子曰春秋諸侯皆不請于王而私諡稱私諡所以<lb/>
　罪其臣子按定公四年𦵏劉文公文公為王卿士其<lb/>
　諡必出于王書之與外諸侯同詞則春秋之書𦵏非<lb/>
　罪私諡明矣周禮小史之職曰卿大夫之䘮賜諡讀<lb/>
　誄不及外諸侯則諸侯雖有請謚之事天子不必皆<lb/>
　賜諡如昭七年𦵏衛襄公傳可証也天子不必賜諡<lb/>
<pb n="14a"/>
　則私諡亦法所不禁可知至于公者五等諸侯之通<lb/>
　稱燕禮聘禮君皆稱公以對臣下而稱之也公羊氏<lb/>
　曰卒從正𦵏從主人從正者卒則稱名稱爵以著人<lb/>
　臣之義從主人者𦵏則稱諡稱公以申一國之尊所<lb/>
　云一張一弛文武之道也詳見昭七年傳<lb/>
四年春王二月莒人伐杞取牟婁<lb/>
　金壇王氏曰杞當作紀牟婁在漢北海郡平昌即今<lb/>
　青州安丘縣盖紀邑也杞都雍丘距此甚逺按漢志<lb/>
<pb n="14b"/>
　注云先春秋時杞徙魯東北盖亦因此而誤莊二十<lb/>
　七年公㑹杞伯姬于洮洮為曹地在魯之西界則此<lb/>
　時杞都雍丘無疑且襄二十九年晉治杞田牟婁果<lb/>
　為杞邑莒何得不歸于杞至昭五年莒牟夷乃以之<lb/>
　奔魯乎<lb/>
戊申衛州吁弑其君完<hi>州榖作祝</hi>
　不書公子以罪削之也亦有弑君而書公子者譏當<lb/>
　時之不討賊耳齊商人楚比雖見殺而非以賊討亦<lb/>
<pb n="15a"/>
　與鄭歸生同辭<lb/>
夏公及宋公遇于清<lb/>
　曲禮曰諸侯未及期相見曰遇是時宋欲伐鄭而與<lb/>
　魯謀既與魯期㑹矣未幾而州吁有除害之請復不<lb/>
　能待而先之故遇于清盖衛地也此宋志而書公及<lb/>
　者公惟汲汲于尋盟故不能正辭以拒宋而為此遇<lb/>
　于是伐鄭之役翬得以固請而行亦因于此遇也書<lb/>
　之以為公惜也<lb/>
<pb n="15b"/>
宋公陳侯蔡人衛人伐鄭<lb/>
　書三國同衛伐鄭見州吁之能要結鄰邦其敢于簒<lb/>
　弑者非一朝一夕之故也書宋公為首見宋公之庇<lb/>
　亂賊尤切此華督之禍亦有所由來也故書弑君者<lb/>
　非徒誅亂賊也所以儆為君者之自取也有先事而<lb/>
　見其義者宋是也有後事而見其義者衛是也以此<lb/>
　推之春秋之義大概可知已<lb/>
　秋翬帥師㑹宋公陳侯蔡人衛人伐鄭<lb/>
<pb n="16a"/>
　公子之稱不待賜而有與稱氏不同書公子者常詞<lb/>
　也不書者削之也若益師與彄則皆書之矣季彭山<lb/>
　曰再叙四國左氏以為復伐鄭者是也盖伐鄭在夏<lb/>
　已更一時而鄭不服故秋復要魯而伐之<lb/>
九月衛人殺州吁于濮<lb/>
　春秋書弑君二十五而賊之見討者惟州吁無知夏<lb/>
　徴舒而已不著討賊之姓名以大彰其功苐書人以<lb/>
　殺者何也説者謂書人言人皆可殺也則有弑君而<lb/>
<pb n="16b"/>
　書人者將謂人皆可弑乎凡稱人者皆㣲也觀衛風<lb/>
　擊鼓之詩則知衛人之怨極已石碏以一退休之老<lb/>
　特因衆怨以成其謀故書曰衛人則雍廩之殺無知<lb/>
　亦可推已即徴舒之殺亦不由楚君故先書楚人殺<lb/>
　而後書楚子入則當時之情事可見夫當時諸侯以<lb/>
　及執政大臣大抵貪利狥勢不顧大義甚者至甘心<lb/>
　為亂賊役而不辭而討賊者僅出于卑下之人此亂<lb/>
　臣賊子所以倖免者衆而終不絶于天下也春秋書<lb/>
<pb n="17a"/>
　人之義如此使後之為人上者明于此義而愧討賊<lb/>
　之功出于下不出于上將見人之無禮于其君必大<lb/>
　振其義聲以圖之則王法得伸而亂臣賊子無復倖<lb/>
　免之思庶幾惕息而衰止乎<lb/>
冬十有二月衛人立晉<lb/>
　外諸侯繼世不書此獨書之者榖梁氏曰晉之名惡<lb/>
　也夫晉之名何以惡攷晉之在位十九年而宣姜之<lb/>
　子夀以能代其兄死則新臺之事當在其初年其蒸<lb/>
<pb n="17b"/>
　于夷姜而生子伋至此時盖已乆矣國人必稔聞之<lb/>
　是可立之以後莊公而主廟祀乎故削其公子而譏<lb/>
　衛人之立之也凡書他事而不書公子其義猶隠若<lb/>
　繼世承統而不書公子則聖人之斥之也其義昭然<lb/>
　矣榖梁氏既知其名惡又以得衆為賢是悖惑之説<lb/>
　也<lb/>
五年春公矢魚于棠<hi>矢公榖作觀</hi>
　月令季春天子始乗舟薦鮪于寢廟則諸侯亦必有<lb/>
<pb n="18a"/>
　觀漁之禮公之矢魚春秋以為譏者不以其時薦廟<lb/>
　而漁為游觀而已也公羊氏曰公曷為逺而觀魚登<lb/>
　來之也登來之者美大之辭也按登來即國語取名<lb/>
　魚登川禽之説于矢義為近<lb/>
夏四月𦵏衛桓公　秋衛師入郕<hi>公榖作盛</hi>
　臨川吳氏曰衛與郕皆文王之子也莒入向魯入極<lb/>
　且不可况以師入兄弟之國乎<lb/>
九月考仲子之宫初獻六羽<lb/>
<pb n="18b"/>
　䘮服小記云妾祔于妾祖姑無妾祖姑則為壇而祔<lb/>
　于女君又曰妾母不世祭夫既不世祭又安得妾祖<lb/>
　姑而祔之所謂不世祭者不世廟祭即榖梁氏所云<lb/>
　庶子為君為其母立宫于子祭于孫止者是也止者<lb/>
　非止不祭去廟而祔于壇也此時桓未為君而為之<lb/>
　立宫非禮也减其羽數而用六所以别于群廟然終<lb/>
　不免于越禮之譏矣人皆知獻六羽為始厲樂不知<lb/>
　獻六羽于仲子之宫為始僭樂也<lb/>
<pb n="19a"/>
邾人鄭人伐宋<lb/>
　茅堂胡氏曰兵者國之大事春秋所重故雖將卑師<lb/>
　少亦必大書于䇿按邾主謀故首邾是時魯盟邾盟<lb/>
　宋怨可因魯解也<lb/>
螟<lb/>
　金縢言天變則曰禾盡偃其復常則曰禾盡起盖周<lb/>
　家重農首以農事占災祥也春秋書䖝災者十四不<lb/>
　啻詳已亦猶遵周之家法也<lb/>
<pb n="19b"/>
冬十有二月辛巳公子彄卒<lb/>
　胡氏以日不日明恩禮之厚薄則無駭之賜族宜在<lb/>
　所厚公子牙之見酖宜在所薄然何以無駭不日而<lb/>
　公子牙則日摠之取義于月日則太晦春秋恐不如<lb/>
　是<lb/>
宋人伐鄭圍長葛<lb/>
　九月入郛之役邾主謀而避其名故宋不報邾而報<lb/>
　鄭邾亦可謂狡矣于此益見伐宋首邾之義<lb/>
<pb n="20a"/>
六年春鄭人來渝平<hi>渝公穀作輸</hi>
　晦翁曰渝變也魯先與宋平鄭人却來敗之變舊盟<lb/>
　以從新好也公榖作輸輸與渝通如秦詛楚文曰變<lb/>
　輸盟刺其文義正如公榖也按此渝魯平者即為桓<lb/>
　二年成宋亂之本盖鄭莊之志必欲納馮故凡可以<lb/>
　墮殤公之黨弱殤公之勢者無不為也鄭之蓄惡深<lb/>
　矣魯亦墮其術中而不覺耳<lb/>
夏五月辛酉公㑹齊侯盟于艾<lb/>
<pb n="20b"/>
　吳草廬曰前此魯未與齊交因鄭渝平之後始與齊<lb/>
　盟盖皆鄭莊之謀也<lb/>
秋七月　冬宋人取長葛<lb/>
　用師經年始得一邑宋亦憊矣威殫于外必亂生于<lb/>
　内此亦人事之固然不必稽諸天道也<lb/>
七年春王三月叔姬歸于紀<lb/>
　媵而待年未為非禮即歸之先後而嫡庶可定矣内<lb/>
　女為媵不書此何以書志叔姬之能全婦道不以媵<lb/>
<pb n="21a"/>
　故自菲薄也為紀媵而見録為紀大夫而無足録者<lb/>
　能無愧乎<lb/>
滕侯卒<lb/>
　不名史佚之也左氏以為未同盟考之未同盟而書<lb/>
　名者四十三人豈其同盟而春秋佚之耶<lb/>
夏城中丘<lb/>
　凡興作不時與可已不已不可已而重煩民力者皆<lb/>
　書之<lb/>
<pb n="21b"/>
齊侯使其弟年來聘<lb/>
　艾之盟齊盖為鄭求魯也宋取長葛而魯不救則魯<lb/>
　志猶未定也使年來聘所以固之書弟明其以寵爱<lb/>
　而使之非使能也凡書弟者皆其所私眤私眤之過<lb/>
　多致禍咎非正大之道故書以為譏<lb/>
秋公伐邾<lb/>
　邾嘗與鄭謀而伐宋宋與邾皆魯同盟也宋取邾田<lb/>
　邾不即魯謀而即鄭謀公故怒而伐之入郛之役公<lb/>
<pb n="22a"/>
　尚不救豈為宋而伐邾哉<lb/>
冬天王使凡伯來聘　戎伐凡伯于楚丘以歸<lb/>
　王使來聘而戎俘之書之以罪魯也舊説以為衛楚<lb/>
　丘考之衛楚丘自在河北周在河南是時河未南徙<lb/>
　魯亦在其南也自魯至周不宜由衛左傳魯有卜者<lb/>
　曰楚丘之父盖以地為氏者則魯亦必有楚丘即杜<lb/>
　氏所云在成武者是也稱伐者其無所忌也<lb/>
八年春宋公衛侯遇于垂<lb/>
<pb n="22b"/>
　齊侯將平宋衛于鄭宋不敢違齊之約又不能釋鄭<lb/>
　之怨故先期而與衛謀之欲决之于衛也<lb/>
三月鄭伯使宛來歸祊<hi>公榖作邴</hi>庚辰我入祊<lb/>
　汪氏曰鄆讙龜隂本我之邑故書歸此非我有而亦<lb/>
　書歸者以出于中心之誠然非有所強也既得魯之<lb/>
　助又欲得許之利也<lb/>
夏六月己亥齊侯考父卒　辛亥宿男卒<lb/>
　元年及宋人盟于宿宿必與盟而卒亦不名則未同<lb/>
<pb n="23a"/>
　盟不書名之説益不足信<lb/>
秋七月庚午宋公齊侯衛侯盟于瓦屋<lb/>
　季氏曰宋公為首者宋欲致齊以絶鄭故為此盟也<lb/>
　齊方雄長山東豈為宋下陽示腹心而已不踰年而<lb/>
　㑹防以謀伐宋要盟何益哉<lb/>
八月𦵏蔡宣公　九月辛卯公及莒人盟于浮來<hi>公榖作包来</hi>
　黄氏曰魯既受賂將出師以赴鄭之求恐莒之議其<lb/>
<pb n="23b"/>
　後故盟之雖㣲者而公甘心屈已與之盟盖以是也<lb/>
　豈莒之能抗公哉公自辱耳<lb/>
螟　冬十有二月無駭卒<hi>榖作無侅</hi>
九年春天王使南季來聘<lb/>
　書天王之再遣使所以著魯再不朝之罪也而天王<lb/>
　之不能自強亦可見矣黄氏以為周衰已極不當咎<lb/>
　周不知此時鄭猶假王命以伐宋豈遂不能自强也<lb/>
　責難于王正以尊王耳<lb/>
<pb n="24a"/>
三月癸酉大雨震電　庚辰大雨雪<lb/>
　洪範曰肅時雨若謀時寒若建寅之月而雷雨則非<lb/>
　時雨矣震電之後而大雪則非時寒矣隠公盟不擇<lb/>
　人不可謂肅見利而即背之不可謂謀隂陽不時此<lb/>
　其效也<lb/>
挾卒　夏城郎<lb/>
　襄陵許氏曰七年城中丘而後伐邾今城郎而後伐<lb/>
　宋于時動衆恃城保國亦己末矣按桓十年齊衛鄭<lb/>
<pb n="24b"/>
　來戰于郎莊十年齊師宋師又次于郎則郎固衝地<lb/>
　也然城之不足以止暴亦何益之有郎在今兖州之<lb/>
　魚臺縣盖近宋之地<lb/>
秋七月　冬公㑹齊侯于防<lb/>
　鄭以王命來告伐宋故公㑹齊侯而謀之則防之㑹<lb/>
　以王命㑹也不書王命者矯王命以報私怨也左氏<lb/>
　信以為討不王誤矣<lb/>
十年春王二月公㑹齊侯鄭伯于中丘<lb/>
<pb n="25a"/>
　季氏曰中丘地臨沂水順沂而下可至宋之東鄙按<lb/>
　冬既㑹防春復㑹中丘將為分道出師計也鄭為王<lb/>
　卿士如果奉王命以伐宋春秋之例不當列於齊侯<lb/>
　之下矣<lb/>
夏翬帥師㑹齊人鄭人伐宋　六月壬戌公敗宋師于<lb/>
菅　辛未取郜　辛巳取防<lb/>
　家氏曰翬既帥師㑹二國公復自出竒兵襲其虛而<lb/>
　取二邑劉氏曰左氏謂鄭取之以歸于我經但書公<lb/>
<pb n="25b"/>
　不書鄭豈縱鄭伯之辠而專以罪公耶<lb/>
秋宋人衛人入鄭　宋人蔡人衛人伐戴鄭伯伐取之<lb/>
<hi>戴公榖作載</hi>
　程子曰戴鄭所與也鄭戴合攻取三國之師胡氏以<lb/>
　為鄭一舉而兼四國恐未是漢王覇馬武之討周建<lb/>
　也蘇茂救建遮擊馬武建出兵夾擊武為茂建所敗<lb/>
　求救于覇覇閉營以示不救茂建遂悉兵攻武力戰<lb/>
　良乆霸以精騎襲其背茂建驚亂敗走是兵之勝敗<lb/>
<pb n="26a"/>
　無常而夾擊者常勝鄭可謂善戰矣以此而虐鄰此<lb/>
　不待貶而惡見者也故以爵書<lb/>
冬十月壬午齊人鄭人入郕<hi>公榖作盛</hi>
　假王命以要人而洩其私忿其罪甚矣不從者何罪<lb/>
　故書入郕左氏以為討違王命此皆鄭當日文奸之<lb/>
　詞耳<lb/>
十有一年春滕侯薛侯來朝<lb/>
　諸侯來朝魯未嘗報則非世相朝之禮矣故書以譏<lb/>
<pb n="26b"/>
　之非譏旅見也既旅至矣必分日以行禮不更倨乎<lb/>
　榖鄧之各書其至有先後也<lb/>
夏公㑹鄭伯于時來<hi>夏公榖作夏五月時來公榖作祁黍</hi>秋七月壬午公<lb/>
及齊侯鄭伯入許<lb/>
　許與鄭為鄰壤鄭之所利無與于魯也其書公及者<lb/>
　公之志在報鄭也一以報歸祊之惠一以報助取郜<lb/>
　防之力也<lb/>
冬十有一月壬辰公薨<lb/>
<pb n="27a"/>
　諱弑則併諱弑君之賊不幾于庇賊乎春秋之作固<lb/>
　不遺事實也史以為目著其事經以為綱著其義將<lb/>
　使亂臣賊子之徒誦而思之知弑君之痛臣子尚不<lb/>
　忍直言而况身親為之或有瞿然而動于心者是即<lb/>
　其懼心之萌也若身後之惡名彼且悍然不顧矣賊<lb/>
　不討不書𦵏者雖𦵏猶未𦵏也寢苫枕戈無時而已<lb/>
　痛念其君長如初歿則有賊不討將無以為生此春<lb/>
　秋不書𦵏之意也<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀春秋畧記卷一<lb/>
</p>
<p>
</p>
  </div>
</body>
</text>
</TEI>
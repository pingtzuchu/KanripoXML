<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀春秋畧記卷十</head>
    <p>
<pb n="1a"/>
欽定四庫全書<lb/>
　讀春秋畧記卷十　　　明　朱朝瑛　撰<lb/>
　　昭公<lb/>
元年春王正月公即位<lb/>
　昭公之立必非子野之命使子野有命穆叔安得而<lb/>
　阻之説者以為内有所承故書即位者非也<lb/>
叔孫豹㑹晉趙武楚公子圍齊國弱宋向戌衛齊惡陳<lb/>
公子招蔡公孫歸生鄭罕虎許人曹人于虢<lb/>
<pb n="1b"/>
　汪氏曰春秋于宋虢之盟不以楚先者亦猶黄池之<lb/>
　不先吳也展陵之盟申之㑹楚主盟㑹則實録而貶<lb/>
　諸侯盂之㑹宋虢之盟宋晉與楚同主盟㑹則必推<lb/>
　而屬之中國高氏曰宋之盟齊不預焉今齊又從楚<lb/>
　中國之弱可知<lb/>
三月取鄆<lb/>
　不書伐莒者鄆為魯莒所爭其初盖屬于魯者公羊<lb/>
　氏以為内邑是也書取者譏乗亂而因以為利也<lb/>
<pb n="2a"/>
夏秦伯之弟鍼出奔晉<lb/>
　鍼不能自抑損以從禮乃懼選而去其國鍼不得無<lb/>
　罪故以自奔為文然秦伯不能節之于先又不能撫<lb/>
　之于後亦非所以處兄弟之道也故書弟以譏之<lb/>
六月丁巳邾子華卒　晉荀吳帥師敗狄于大鹵<hi>公榖作太原</hi>
　書大夫帥師詞無所貶胡氏以為譏之非也險阨之<lb/>
　地不利車戰故兵法廣地用車險地用步毁車崇卒<lb/>
<pb n="2b"/>
　乃一時之權冝豈為過哉闇于大較執不移等大則<lb/>
　敗亡小則屈辱亦君子所不取也十三年荀吳侵鮮<lb/>
　虞及中人驅衝競大獲而歸則吳亦未嘗不用車也<lb/>
　毁車驅衝各因其險易耳<lb/>
秋莒去疾自齊入于莒莒展輿出奔吳<hi>公榖無輿字</hi>
　此與鄭之忽突曹之羇赤同詞然以鄭繫忽而不繫<lb/>
　突以曹繫羇而不繫赤此則兩繫之者展輿為弑君<lb/>
　者所立既立而不討賊則不能無望于去疾也故以<lb/>
<pb n="3a"/>
　莒係去疾而展輿立已踰年既去其爵亦不得不繫<lb/>
　以莒以明其為莒君也展輿方為君去疾方為臣而<lb/>
　書法絶無低昻則春秋之所予可知矣去疾書自齊<lb/>
　入而奔齊不書盖闕文<lb/>
叔弓帥師疆鄆田<lb/>
　黄氏曰叔弓亦季氏之黨乗莒之亂春取鄆而秋疆<lb/>
　之為季氏植私而已<lb/>
𦵏邾悼公　冬十有一月己酉楚子麇卒<hi>麇公榖作卷</hi>楚公<lb/>
<pb n="3b"/>
子比出奔晉<lb/>
　公子圍為麇之叔父而専楚國之政其屬尊而勢重<lb/>
　麇特擁虛器耳當薳罷來聘之時圍之將有大事穆<lb/>
　叔已知之至于虢之㑹既設蒲宫執戈在前不臣之<lb/>
　跡彰彰在人耳目未嘗畏惡惡名茍欲弑君何待其<lb/>
　疾而後弑待之數年而尸居餘氣反不能稍忍須臾<lb/>
　耶天下之人見其所為不軌故推其疑似以為弑君<lb/>
　慶封訐之而左氏信之其實非弑也經亦書其實耳<lb/>
<pb n="4a"/>
　胡氏謂諸侯不能討賊反從之而㑹于申聖人為諸<lb/>
　侯諱故畧其簒弑以扶中國則何不諱申之㑹而諱<lb/>
　圍之弑必不然矣且申之㑹晉齊魯衛諸望國皆不<lb/>
　與聖人為陳蔡諸君諱必不若其為魯諱之切也商<lb/>
　臣弑父嘗使椒來聘矣聖人不諱魯之交于禽獸也<lb/>
　商臣之弑大書于䇿何獨為陳蔡諸君而諱圍之弑<lb/>
　乎胡氏又曰正以弑君將恐天下後世以簒弑之賊<lb/>
　可從之以㑹盟而無惡也夫商臣之來聘固㑹盟之<lb/>
<pb n="4b"/>
　濫觴也聖人不謹之于濫觴而謹之于淊天亦何及<lb/>
　矣且春秋之義將使天下後世共明之也使篡弑之<lb/>
　賊明于此義以為威力所加可以掩其惡名則惟恐<lb/>
　威力之不逺而曰以是制人欲存天理也可乎義之<lb/>
　難通必捨傳而後可然則比何以出奔盖麇之死圍<lb/>
　因廢其子而自立比長次圍既不能制又恐見忌故<lb/>
　出奔也<lb/>
二年春晉侯使韓起來聘　夏叔弓如晉　秋鄭殺其<lb/>
<pb n="5a"/>
大夫公孫黒<lb/>
　黒將為亂而不果則亦未有明據故子産數之亦不<lb/>
　及此所犯三罪亂未及國比之良霄猶有間焉則不<lb/>
　得以討賊書之矣不為討賊不免于專殺故書法如<lb/>
　此<lb/>
冬公如晉至河乃復季孫宿如晉<lb/>
　郭氏曰公如晉弔少姜之喪晉以非伉儷辭在晉未<lb/>
　為失禮也書至河乃復于以見公之妄動自取屈辱<lb/>
<pb n="5b"/>
　也公既反則遣宿將命以終其事亦禮之常公羊榖<lb/>
　梁妄生意見非春秋之意按晉之拒公始于十二年<lb/>
　此時初立固未有間言也<lb/>
三年春王正月丁未滕子原卒　夏叔弓如滕五月𦵏<lb/>
滕成公<lb/>
　𦵏襄公滕子來㑹故使大夫報之亦猶公朝于晉楚<lb/>
　晉楚使大夫來聘也<lb/>
秋小邾子來朝　八月大雩　冬大雨雹　北燕伯欵<lb/>
<pb n="6a"/>
出奔齊<lb/>
　啖氏曰燕伯書名者罪其終失地非復諸侯也<lb/>
四年春王正月大雨雹<hi>公榖作雪</hi>夏楚子蔡侯陳侯鄭伯許<lb/>
男徐子滕子頓子胡子沈子小邾子宋世子佐淮夷㑹<lb/>
于申<lb/>
　申為王室重地宣王所以封元舅作屏翰者楚滅而<lb/>
　有之楚之心路人知之矣子重嘗請申吕以為賞田<lb/>
　申公巫臣曰此申吕所以為邑也是以為賦以禦北<lb/>
<pb n="6b"/>
　方申之北方切近王畿肆然有窺王室之志故合諸<lb/>
　侯于此漢高光武之取天下皆始事于宛宛即申也<lb/>
　楚之智謀盖已先得之故嘗卜得天下而不吉則投<lb/>
　龜詬天而呼曰是區區者而不余畀余必自取之其<lb/>
　自怙如此之悍也其志豈在吳哉特以人心之未附<lb/>
　故轉而謀吳非其本懐也蜀之㑹雖皆列卿而齊秦<lb/>
　魯衛皆與焉此㑹則惟其與國及諸小國耳若齊秦<lb/>
　魯衛以及曹薛邾杞之屬皆不能致之惟宋以世子<lb/>
<pb n="7a"/>
　㑹又後至而先歸雖其素屬之鄭最弱之滕與小邾<lb/>
　亦一㑹而終不與也則人心之向背可知楚靈之欲<lb/>
　未至于大肆者殆為此也要其㑹申之意甚叵測矣<lb/>
　不然吳在東南距申千里而遙而所㑹者又皆東方<lb/>
　諸侯何必于申而為㑹哉<lb/>
楚人執徐子　秋七月楚子蔡侯陳侯許男頓子胡子<lb/>
沈子淮夷伐吳執齊慶封殺之遂滅賴<lb/>
　執徐子將以威中國也既與之㑹而復執之益失諸<lb/>
<pb n="7b"/>
　侯之心矣宋鄭滕小邾雖㑹而即去之則中國諸侯<lb/>
　仍莫之與矣故楚之書爵已久至此而復人之以見<lb/>
　楚勢方張而諸侯外楚之心未至冺沒也伐吳復序<lb/>
　諸侯以見從之者皆乆附于楚之諸侯也殺齊慶封<lb/>
　亦書執不以討賊書者所云懐惡而討雖死不服是<lb/>
　也楚靈雖不弑君然簒奪之罪去弑君幾何慶封之<lb/>
　言未為過也滅賴曰遂言其滅之之驟著其陵小之<lb/>
　暴也<lb/>
<pb n="8a"/>
九月取鄫<lb/>
　鄫故屬魯莒滅而有之今叛而復來故不繫之莒王<lb/>
　氏曰魯能請于天子復立鄫後斯善矣因而兼之則<lb/>
　惡也故書取<lb/>
冬十有二月乙夘叔孫豹卒<lb/>
五年春王正月舍中軍<lb/>
　汪氏曰襄二十九年享范獻子公臣不能具三耦則<lb/>
　公室無民可知今季孫復舍中軍以國民四分之而<lb/>
<pb n="8b"/>
　已取其半非獨弱公室亦欲乗叔孫之家禍退之使<lb/>
　同仲孫弱二家而強己也經書舍中軍而不言其故<lb/>
　至十年伐莒則書季孫意如叔弓仲孫貜帥師哀二<lb/>
　年伐邾又書季孫斯叔孫州仇仲孫何忌則三家各<lb/>
　將一軍叔弓則佐季孫而别將四分取二其事瞭然<lb/>
　矣公羊以為復古榖梁以為復正非也<lb/>
楚殺其大夫屈申　公如晉<lb/>
　汪氏曰公之如晉者七至而見止者一及河而不至<lb/>
<pb n="9a"/>
　者五此行亦以莒人之愬幾不免于辱盖習于威儀<lb/>
　而不知禮之本是以徃徃輕動而取悔也<lb/>
夏莒牟夷以牟婁及防兹來奔<lb/>
　外來者之不正必内之不正有以召之也季氏有叛<lb/>
　君之心故叛人以類至也牟婁即隠四年伐杞而取<lb/>
　之者莒以兵取此不煩兵而自致天若假手于魯以<lb/>
　報之似乎不害于義春秋與防兹同譏者總之取非<lb/>
　其有也若唐之維州宋之綏州皆吾故土義所應復<lb/>
<pb n="9b"/>
　苐須擇人以守之耳納降之事非春秋所譏也<lb/>
秋七月公至自晉　戊辰叔弓帥師敗莒師于蚡泉<hi>公作濆泉穀作賁泉</hi>
　莒討牟夷而來魯不自反又敗其師魯大夫之罪莒<lb/>
　之來伐不書<lb/>
泰伯卒　冬楚子蔡侯陳侯許男頓子沈子徐人越人<lb/>
伐吳<lb/>
　越亦稱王春秋外之今始見而即稱人者亦猶㑹申<lb/>
<pb n="10a"/>
　之不殊淮夷也從事者皆楚之屬則皆夷也不得獨<lb/>
　擯越矣晉通吳以制楚楚又通越以制吳不知楚未<lb/>
　困而晉已先弱吳未忘而楚已先破亦何益于己哉<lb/>
六年春王正月杞伯益姑卒　𦵏秦景公　夏季孫宿<lb/>
如晉<lb/>
　魯取莒邑莒人愬于晉公徃朝晉則欲止之季孫宿<lb/>
　如晉則享之有加籩知宿之自結于晉者深<lb/>
𦵏杞文公　宋華合比出奔衛<lb/>
<pb n="10b"/>
　寺人之禍古今同患春秋不罪栁之譛而以合比自<lb/>
　奔為文者臣不宻則失身合比不能敎太子以積誠<lb/>
　悟主徐俟其間而輕議殺之幾事不宻以致害成合<lb/>
　比亦不得辭其咎也彼譛人者固無足責矣<lb/>
秋九月大雩　楚薳罷帥師伐吳<lb/>
　楚至是已五伐吳而終不得志于吳也<lb/>
冬叔弓如楚<lb/>
　公不㑹申懼楚之見討也欲徃朝又懲于襄公之取<lb/>
<pb n="11a"/>
　辱故使叔弓徃聘左氏以為弔敗弔敗之禮豈可施<lb/>
　于汰侈自怙者乎<lb/>
齊侯伐北燕<lb/>
　家氏曰晉人納捷菑則書弗克齊侯納燕伯而弗克<lb/>
　則不書者諸侯失國諸侯納之正也非奉少奪長之<lb/>
　比也但齊景受賄而退故止書伐若以強陵弱而非<lb/>
　納燕君耳<lb/>
七年春王正月暨齊平<lb/>
<pb n="11b"/>
　齊景初立慶封來聘未幾魯受慶封之奔齊人以為<lb/>
　讓故魯乆不報至是乃與齊平暨猶與也及者我欲<lb/>
　之暨者彼此同欲之也左氏曰齊求之何以齊不來<lb/>
　盟而叔孫婼徃莅盟乎<lb/>
三月公如楚<lb/>
　叔弓之聘已足以謝楚矣今又以薳啟疆之召不敢<lb/>
　不自徃也夫楚靈數伐吳而不得志兵威可知非特<lb/>
　義不可辱即其勢亦不足畏也公朝之無識甚矣<lb/>
<pb n="12a"/>
叔孫婼如齊涖盟<hi>婼公作舍</hi>夏四月甲辰朔日有食之　秋<lb/>
八月戊辰衛侯惡卒　九月公至自楚　冬十有一月<lb/>
癸未季孫宿卒　十有二月癸亥𦵏衛襄公<lb/>
　白虎通云諸侯薨世子赴告天子天子遣大夫㑹𦵏<lb/>
　而賜之諡是諸侯之諡必賜自天子也春秋諸侯不<lb/>
　請于王而私自諡至衛襄公薨獨告喪于王且請命<lb/>
　王使成簡公弔且追命襄公則冝賜之諡矣而傳不<lb/>
　言經之書𦵏書諡與他諸侯同則是王未嘗賜諡也<lb/>
<pb n="12b"/>
　雖賜諡之典乆廢既自下請之何難復行竊嘗攷之<lb/>
　周禮太史之職曰小喪賜諡不言何喪而小史之職<lb/>
　曰卿大夫之喪賜諡讀誄則太史之小喪亦謂卿大<lb/>
　夫也不及諸侯明矣曲禮云諸侯既𦵏見天子曰類<lb/>
　見言諡曰類夫諸侯未除喪不入見天子此云既𦵏<lb/>
　而見或謂諸侯入仕于王為卿大夫而𦵏于王畿者<lb/>
　曲禮不明言之後世遂有諸侯必請諡天子必賜諡<lb/>
　之説而實非也諡以尊名節以一惠期于恊衆取信<lb/>
<pb n="13a"/>
　而已所云賤不誄貴幼不誄長皆以不能無私耳今<lb/>
　以舉國之人公諡之臣子何所容其私降至春秋之<lb/>
　時猶有以子繼父而諡之最惡如鄭厲公者則春秋<lb/>
　以前愈可知己且人之生平參差百出期于取信恊<lb/>
　衆非知之深者不能諸侯未仕于天子則天子知之<lb/>
　不如國人知之深也故景王之命衛襄不言其行則<lb/>
　亦不及其諡諡固不必自上出也劉向列女傳曰栁<lb/>
　下惠死門人將誄之妻曰將誄夫子之徳二三子不<lb/>
<pb n="13b"/>
　知妾知之于是誄之而諡之惠夫柳下惠為魯大夫<lb/>
　而諡出于其妻夫子因而稱之無異詞知春秋之于<lb/>
　私諡無譏也<lb/>
八年春陳侯之弟招殺陳世子偃師　夏四月辛丑陳<lb/>
侯溺卒<lb/>
　晉獻之殺申生宋平之殺痤陳哀之殺偃師皆由於<lb/>
　嬖寵匹嫡然晉獻宋平皆志于殺其子者也故書君<lb/>
　以殺陳哀則非志于殺子者也苐恐身歿之後留不<lb/>
<pb n="14a"/>
　見容預屬諸貴戚則已有相抗之勢矣又親任匪人<lb/>
　以召大禍其咎實在陳哀故書陳侯之弟以殺書君<lb/>
　之弟以殺與書君以殺者罪固有間然書君以殺者<lb/>
　止于殺其子而已書君之弟以殺則非徒殺其子又<lb/>
　陷其弟于大逆其辠似更甚焉是故家庭骨肉之間<lb/>
　不可以有所偏私有所偏私未有不基怨而召禍者<lb/>
　權之在己則以譛殺申生與痤是也委權于人即以<lb/>
　専殺偃師是也屬之得其人亦不能保其所愛漢周<lb/>
<pb n="14b"/>
　昌之于趙王如意是也屬之不得其人遂至于喪家<lb/>
　殞身以及其國陳招之于公子畱是也高氏曰楚觀<lb/>
　從納公子比而楚靈縊春秋書比弑其君陳招立公<lb/>
　子畱而陳哀縊春秋不書畱弑其君何也比之立勢<lb/>
　不與靈並存者也是靈之死由於比也招之立畱以<lb/>
　君有廢疾不可以君國故迎君意而立之也君之死<lb/>
　自以嫡庶失所悔恨其所為而死不以畱也<lb/>
叔弓如晉<lb/>
<pb n="15a"/>
　楚成章華之宫則朝之晉成虒祁之宫則賀之公自<lb/>
　此亦有臺沼之樂矣郎囿所由築也<lb/>
楚人執陳行人干徵師殺之陳公子畱出奔鄭<lb/>
　楚欲示威于陳而妄殺無罪非所以威陳也徒足以<lb/>
　失諸侯之心故書人畱不宜立而立不成其為君故<lb/>
　書公子<lb/>
秋蒐于紅<lb/>
　陳氏曰蒐狩不書必違禮而後書于是時四分公室<lb/>
<pb n="15b"/>
　矣蒐于紅而革車千乗皆三家之師也自是而屢蒐<lb/>
　三家所以耀武焉耳故桓莊之狩必書公昭定之蒐<lb/>
　不書公矣<lb/>
陳人殺其大夫公子過<lb/>
　招畏國人公論委罪于過而殺之故書人以殺然招<lb/>
　之罪更重于過春秋不與招之殺也故書殺而不去<lb/>
　其官<lb/>
大雩　冬十月壬午楚師滅陳執陳公子招放之于越<lb/>
<pb n="16a"/>
殺陳孔奐<hi>公作瑗</hi>𦵏陳哀公<lb/>
　稱師以滅著其用衆也招不以討賊書而書執者楚<lb/>
　因亂以為利不足以服招也奐則以討賊書三傳莫<lb/>
　詳其説茅堂胡氏以為奐嘗與楚通謀以滅陳不知<lb/>
　何據姑闕之𦵏哀公者嬖臣袁克也陳既滅矣魯必<lb/>
　不㑹然猶書之不與楚之滅陳也<lb/>
九年春叔弓㑹楚子于陳<lb/>
　陳之事楚乆矣卒為楚滅此亦諸侯之前鑒也不能<lb/>
<pb n="16b"/>
　自強以備之乃使大夫聘問焉無䇿甚矣傳稱㑹楚<lb/>
　子者四國大夫經不書雖至而不㑹也<lb/>
許遷于夷<lb/>
　遷夷與遷葉皆楚遷之而以自遷為文其義亦復不<lb/>
　同遷葉之前嘗書鄭伐則其自遷者自欲之也遷夷<lb/>
　之前無書伐許者則其自遷乃自取之也許既委心<lb/>
　于楚則不得不聽其令其屢遷也又將誰咎<lb/>
夏四月陳災<hi>公榖作火</hi>
<pb n="17a"/>
　高氏曰陳為楚所滅書災而還繫之陳亦如弼鄘為<lb/>
　衛所并刪詩而仍存弼鄘之風皆所以存天子之建<lb/>
　國也<lb/>
秋仲孫貜如齊　冬築郎囿<lb/>
　家氏曰桓狩于郎莊築臺于郎皆有備變之意今築<lb/>
　以為囿直為游觀之地矣張氏曰以左傳觀之有以<lb/>
　見意如之逢君也<lb/>
十年春王正月　夏齊欒施來奔<hi>齊公作晉</hi>
<pb n="17b"/>
　高氏曰欒施欲伐陳鮑至與君戰不勝而奔其罪大<lb/>
　矣魯方通聘于齊而遽受其奔亡之臣非義也<lb/>
秋七月季孫意如叔弓仲孫貜帥師伐莒<hi>意公作隠</hi>
　陳氏曰魯舍中軍四分公室季氏擇二叔弓佐意如<lb/>
　序于仲孫貜之上而叔孫婼居守也自是訖春秋魯<lb/>
　有四卿而權歸三家又云左氏用人亳社之説事不<lb/>
　經見恐魯未必至此按莒在襄公之初七年而四伐<lb/>
　魯其侮魯者至矣魯欲報之亦不為過然既盟于向<lb/>
<pb n="18a"/>
　今乗其君弑國亂而背之不可謂義且取邑納叛因<lb/>
　以為利毋怪乎莒人之來討也既敗其師又三卿並<lb/>
　將以伐之可乎此皆季氏之専横其罪不在公也一<lb/>
　季氏也前者莒四伐而報之僅一入鄆而已何其怯<lb/>
　也今之侮莒者日進而不已又何其強此固由莒有<lb/>
　盛衰亦以前者為國報怨今則為己殖私也叔弓繫<lb/>
　叔肸之後不在三桓之列十三年為季氏圍費知為<lb/>
　季氏之佐也<lb/>
<pb n="18b"/>
戊子晉侯彪卒九月叔孫婼如晉𦵏晉平公<lb/>
　古制諸侯薨士弔大夫送𦵏晉文襄之伯令則大夫<lb/>
　弔卿共𦵏事見于鄭子太叔之對晉大夫者如此故<lb/>
　魯之㑹𦵏于晉徃徃使卿而齊惠滕成宋平亦因以<lb/>
　此禮行之在滕成則昭公所以重其報禮在宋平則<lb/>
　季氏所以厚其私姻也齊惠則宣公感其立己親徃<lb/>
　奔喪卿之㑹𦵏又不足言此皆後世之變禮也故書<lb/>
冬十有二月甲子宋公成卒<hi>成公作戍</hi>
<pb n="19a"/>
十有一年春王二月叔弓如宋𦵏宋平公<hi>公作正月</hi>夏四月<lb/>
丁巳楚子䖍誘蔡侯般殺之于申<hi>䖍榖或作乾</hi>楚公子棄疾<lb/>
帥師圍蔡<lb/>
　楚子書名滅王之同姓也是時蔡雖未滅而滅之之<lb/>
　勢已成于此般可殺也國不可滅也故與衛侯滅邢<lb/>
　同義若蔡侯書名非貶也諸侯終則書名常變皆然<lb/>
　陳氏曰滅不言圍而言圍所以病晉也前年棄疾奉<lb/>
　孫吳圍陳已而滅陳曷不于彼焉病晉蓋合八國于<lb/>
<pb n="19b"/>
　厥慭而不能師此為甚矣<lb/>
五月甲申夫人歸氏薨　大蒐于比蒲<lb/>
　紅之蒐革車千乗徒亦衆矣自根牟至于商衛地亦<lb/>
　廣矣然其始猶或忌君之心故不以大書今君有大<lb/>
　喪國不廢蒐已絶無忌君之心矣故自是而後皆書<lb/>
　大蒐<lb/>
仲孫貜㑹邾子盟于祲祥<hi>公作侵羊</hi>
　魯與邾之仇隙深矣自盟重丘而後邾子來朝魯㑹<lb/>
<pb n="20a"/>
　邾悼公之𦵏則已釋怨而修好至是復盟以信之盖<lb/>
　邾志也春秋内大夫特盟諸侯者五郪丘之盟齊赤<lb/>
　棘之盟晉拔勾繹之盟邾皆書及内為志也此獨書<lb/>
　㑹則非内志邾畏魯之反覆故欲盟也以大夫求盟<lb/>
　于諸侯猶可以諸侯求盟于大夫則愈亢矣邾子雖<lb/>
　盟而銜恨不已良有以也<lb/>
秋季孫意如㑹晉韓起齊國弱宋華亥衛北宫佗鄭罕<lb/>
虎曹人杞人于厥慭<hi>公作屈銀</hi>
<pb n="20b"/>
　厥慭之㑹以救蔡為名飾盟主之故事實無志于救<lb/>
　蔡也自晉楚分伯之後以陳蔡為楚屬乆已度外置<lb/>
　之故遣使請命而已不復命將出師也不然合八國<lb/>
　之衆恊心禦之楚雖強亦何足患乎説者謂春秋無<lb/>
　貶詞原其心而諒其力也誤矣汪氏曰春秋書厥慭<lb/>
　之㑹于圍蔡之後滅蔡之前不書救蔡則厥憖之大<lb/>
　夫不待貶絶而罪惡見也<lb/>
九月己亥𦵏我小君齊歸　冬十有一月丁酉楚師滅<lb/>
<pb n="21a"/>
蔡執蔡世子有以歸用之<hi>有榖作友</hi>
　榖梁以用之為殺也左氏以為祭山公羊以為築防<lb/>
　其説不一大抵皆言殺之與邾用鄫子叩其鼻以衈<lb/>
　社者不同蔡之即楚以楚為可恃也既誘而殺之圍<lb/>
　而滅之又執世子而用之其受禍之酷烈至于如此<lb/>
　春秋備書之一以惡楚之暴一以傷中國之不能救<lb/>
　一以著蔡之失足非類而自取竒禍為萬世之大戒<lb/>
　也<lb/>
<pb n="21b"/>
十有二年春齊高偃帥師納北燕伯于陽<lb/>
　家氏曰燕伯入陽衛獻入夷儀皆為亂臣所拒不得<lb/>
　遂返其國故皆不名以正君臣之分<lb/>
三月壬申鄭伯嘉卒　夏宋公使華定來聘　公如晉<lb/>
至河乃復<lb/>
　事有詞同而義異者此事乃見二年公嘗如晉而復<lb/>
　矣書季孫如晉則知宿可以終事而晉之辭公非拒<lb/>
　公春秋止譏公之輕動而已此後書如晉而復者三<lb/>
<pb n="22a"/>
　皆不書大夫如晉則知大夫不足以終事而晉之辭<lb/>
　公為拒公春秋痛公之不能自強也此年公子憖如<lb/>
　晉不書雖行猶弗行也<lb/>
五月𦵏鄭簡公　楚殺其大夫成熊<hi>公作然榖作虎</hi>
　黄氏曰楚䖍以熊為若敖之餘而殺之因宣四年鬬<lb/>
　椒之亂也熊于得臣為四世孫雖與鬬氏同出于若<lb/>
　敖而系隔數世事近百年一旦株連及之楚之淫刑<lb/>
　如此<lb/>
<pb n="22b"/>
秋七月　冬十月公子慭出奔齊<hi>慭公穀作慗</hi>
　南蒯謀去季氏以公子慭代其位不克而以費叛慭<lb/>
　遂奔齊假公以濟私非出于忠謀也故書出奔慭如<lb/>
　晉不書故還自晉亦不書<lb/>
楚子伐徐　晉伐鮮虞<lb/>
　晉書國號當是闕文以為行詐而外之春秋之行詐<lb/>
　者可勝外乎晉文之譎亦將與楚同誅春秋之法亂<lb/>
　矣蘇子由曰晉伐鮮虞不救陳蔡力非不足而棄諸<lb/>
<pb n="23a"/>
　侯故夷之夫春秋不夷滅國者顧獨夷不救者乎<lb/>
十有三年春叔弓帥師圍費<lb/>
　汪氏曰經書圍内邑者五書圍棘者復本國之邑如<lb/>
　攻他國之邑譏不能修徳以服之也書圍費圍鄆及<lb/>
　兩圍郈者討本邑之叛如復舊邑譏不能正己以馭<lb/>
　其臣也<lb/>
夏四月楚公子比自晉歸于楚弑其君䖍于乾谿<hi>谿榖作溪</hi>
　䖍未死而比已立勢不兩存比之弑之必矣夫䖍亦<lb/>
<pb n="23b"/>
　簒國之賊也比未嘗一日事之安得目之為君所云<lb/>
　去國雖乆君臣之分猶在者謂所事之舊君非所語<lb/>
　于簒國之賊然而春秋書曰弑君者盖推見至隠之<lb/>
　詞也䖍之汰侈人皆知其必亂比若名其為賊以義<lb/>
　討之必求郟敖之後而立之己何利焉唯成其為君<lb/>
　俟其亂而圖之則次及之序非己而誰是比之志固<lb/>
　欲成其為君也安得不以弑君目之<lb/>
楚公子棄疾殺公子比<hi>殺公作弑</hi>
<pb n="24a"/>
　比已立矣棄疾為之司馬而殺之不以弑君書者棄<lb/>
　疾首事而比不讓棄疾固不以為君也亡無愛徵國<lb/>
　人亦莫以為君也惴惴焉相恐以王之將至即比亦<lb/>
　未敢自以為君也然棄疾尤而效之又何以責比之<lb/>
　貪位故亦不以討賊書而並書公子見其無以異也<lb/>
秋公㑹劉子晉侯齊侯宋公衛侯鄭伯曹伯莒子邾子<lb/>
滕子薛伯杞伯小邾子于平丘八月甲戌同盟于平丘<lb/>
公不與盟<lb/>
<pb n="24b"/>
　晉失諸侯盖已乆矣間楚亂而大合諸侯臨之以天<lb/>
　子之老可不謂盛焉宜共棄其舊惡恊力以謀楚乃<lb/>
　矜其兵甲威脅鄰邦不欲盟者強之使盟欲盟者辱<lb/>
　之使不盟非所以宗諸侯也故書同盟而已然自是<lb/>
　而後楚不入冦中國稍安陳蔡得以復其國未必非<lb/>
　此盟之力也比事而觀則先聲震楚之功與強衆迫<lb/>
　鄰之罪俱見于此矣以再書平丘為有惡焉公不與<lb/>
　盟為幸者非春秋之義也黒壤之㑹盟異地公不見<lb/>
<pb n="25a"/>
　有盟而不與也故為公諱之平丘之㑹盟同地則公<lb/>
　見有盟而不與也自不能為公諱矣沙隨之不見公<lb/>
　譏晉也平丘之公不與譏公也書法亦自不同義已<lb/>
　詳前莒之訴魯宜也邾已修好而以訴以祲祥之盟<lb/>
　魯志不誠也<lb/>
晉人執季孫意如以歸<lb/>
　汪氏曰沙隨不見公則執行父平丘公不與盟則執<lb/>
　意如晉亦知季氏之專矣知而不能治之由晉之諸<lb/>
<pb n="25b"/>
　卿庇其同類故也<lb/>
公至自㑹　蔡侯廬歸于蔡陳侯吳歸于陳<lb/>
　楚靈遷許胡沈道房申于荆而陳蔡之裔亦雜處其<lb/>
　中非我族者志既不附而居中俟隙亦易以生謀且<lb/>
　挾憤怨之情乗衆多之勢未有不至于大亂者即棄疾<lb/>
　之入亦用陳蔡之師此己事之明騐也晉合諸侯于<lb/>
　平丘其勢甚盛倘使諸侯攻其外陳蔡諸國反其内<lb/>
　楚事危矣棄疾之封陳蔡固以報其入楚之功亦以除<lb/>
<pb n="26a"/>
　其腹心之疾故并諸遷國而皆復之盖自為計非仗<lb/>
　義也春秋以自歸為文不與其封也<lb/>
冬十月𦵏蔡靈公<lb/>
　般為弑逆以致滅亡不宜𦵏也而𦵏之公羊氏以為<lb/>
　不與楚滅是也既𦵏之則書諡書公其常詞也然復<lb/>
　國而後𦵏危不得𦵏也書之亦足以儆矣<lb/>
公如晉至河乃復<lb/>
　汪氏曰公如晉請季孫也黄氏曰將除季孫也按公<lb/>
<pb n="26b"/>
　子憖欲去季氏以告公而從公如晉則公之欲去季<lb/>
　氏信矣然晉以邾莒之訴執意如以辱公亦公所不<lb/>
　甘也當以汪説為正<lb/>
吳滅州來<lb/>
　春秋詳楚伐吳畧吳伐楚以中國之患在楚不在吳<lb/>
　也至是而滅國則志之以漸不可制其為患當不在<lb/>
　楚下耳<lb/>
十有四年春意如至自晉<lb/>
<pb n="27a"/>
　大夫不致惟見執也而後致所以著君與大臣同憂<lb/>
　患之誼也行父之執不致與公同至公為重也漢蘇<lb/>
　武自匈奴歸詔武奉一太牢謁武帝園廟亦猶古者<lb/>
　告至之禮也<lb/>
三月曹伯滕卒　夏四月　秋𦵏曹武公　八月莒子<lb/>
去疾卒　冬莒殺其公子意恢<lb/>
　書公子以無罪也書國以殺罪累上也殺意恢者公<lb/>
　子鐸謀之蒲餘侯行之于郊公無與也然而罪累上<lb/>
<pb n="27b"/>
　者郊公居喪弗慼國人弗順此公子鐸之黨所以肆<lb/>
　其奸也郊公之出入不書不書史畧之也<lb/>
十有五年春王正月吳子夷昧卒<hi>左榖作夷末</hi>
二月癸酉有事于武宫籥入叔弓卒去樂卒事<lb/>
　凡言舞者必先干而後羽武舞常在先文舞常在後<lb/>
　也籥者文舞萬者武舞籥入而卒萬舞已終也去樂<lb/>
　者去籥舞也不云去籥而云去樂者如卒于萬入之<lb/>
　初則亦去萬矣以是為合于禮故書曰去樂以别于<lb/>
<pb n="28a"/>
　萬入去籥之非禮也武宫不宜有事然既有事焉則<lb/>
　俎豆簠簋之既陳者自不可輕徹也惟去樂為得宜<lb/>
　他廟亦然至武宫之非禮已見于書立矣<lb/>
夏蔡朝吳出奔鄭<hi>朝公作昭無出字</hi>
　朝吳為蔡臣棄疾滅其國而不能死反面事之者以<lb/>
　有蔡侯廬在也廬之復國吳與有力焉功成身退以<lb/>
　明其志可也猶戀戀于利禄是以見信于棄疾而不<lb/>
　能取重于蔡人無極之譛所由來矣春秋先自治故<lb/>
<pb n="28b"/>
　以自奔為文<lb/>
六月丁巳朔日有食之　秋晉旬吳帥師伐鮮虞<lb/>
　一荀吳也前者偽假道而伐鮮虞矣今又伐鮮虞圍<lb/>
　鼓而不納其叛不受其降此亦欲張固翕之術耳至<lb/>
　二十二年即潜甲襲鼓而滅之視昔之伐鮮虞其用<lb/>
　詐為更深然而無貶詞者文宣以後書大夫帥師為<lb/>
　常其媺惡自隨事而見也鮮虞無罪伐而又伐即此<lb/>
　已為非義又何論其詐與非詐耶前之書國為闕文<lb/>
<pb n="29a"/>
　于此益信<lb/>
冬公如晉<lb/>
　臨川吳氏曰盟則不與朝則不納辱已甚矣至是又<lb/>
　以釋意如而徃謝焉盖畏大國不敢以辱為恥也<lb/>
十有六年春齊侯伐徐<lb/>
　襄陵許氏曰齊景之時吳楚方爭晉既不能逺畧以<lb/>
　齊之強務徳修政復桓公之業可也而區區爭徐之<lb/>
　利志亦卑矣<lb/>
<pb n="29b"/>
楚子誘戎蠻子殺之<hi>蠻公作曼</hi>
　楚䖍之誘殺蔡般自以滅王同姓而名非徒以誘殺<lb/>
　也則此之誘殺而不名亦非以戎狄故畧之也既書<lb/>
　誘殺其罪已著不在名與不名也般之弑父淪于禽<lb/>
　獸又何中外之辨乎至若蠻子之不名則賤而畧之<lb/>
　非以其罪輕也潞子嬰兒無罪猶名豈有罪而輕者<lb/>
　反恕之而不名乎以有道之君視無道之君則一可<lb/>
　貴而一可賤貴者以名為貶賤者以不名為貶也<lb/>
<pb n="30a"/>
夏公至自晉<lb/>
　僖公十七年冬㑹淮至明年九月而書至以有諸侯<lb/>
　之事也成十年之如晉襄二十八年之如楚與此之<lb/>
　如晉皆踰三時而始返則未嘗有諸侯之事其見止<lb/>
　于大國可知至于見止之故不過以取郠既釋意如<lb/>
　而復止公則意如之自結于晉以脅制其君者亦可<lb/>
　見矣<lb/>
秋八月己亥晉侯夷卒　九月大雩　季孫意如如晉<lb/>
<pb n="30b"/>
冬十月𦵏晉昭公<lb/>
十有七年春小邾子來朝　夏六月甲戌朔日有食之<lb/>
　大衍授時二厯推是年日食當在秋九月此書夏六<lb/>
　月盖誤文也即以十五年六月日食與二十一年七<lb/>
　月日食參互考之于前間二十五月于後間五十月<lb/>
　約畧交限逈不相值不待布筭而可知者然則傳載<lb/>
　昭子之論當在十五年六月因經之誤遂誤載于此<lb/>
　耳以此推之經傳之誤者多矣<lb/>
<pb n="31a"/>
秋郯子來朝　八月晉荀吳帥師滅陸渾之戎<hi>公穀皆無之字陸渾公作賁渾</hi>
　陸渾之戎宻邇王室請命于王而伐之俘而投之塞<lb/>
　外可也以祭為名掩其不備而滅之非問罪之師矣<lb/>
　春秋書之無貶辭者功過亦可以相凖也<lb/>
冬有星孛于大辰<lb/>
　春秋著咎徵不言事應而事應具焉亦惟占其大槩<lb/>
　而已孛為兵象大辰者心為明堂天子布政之所後<lb/>
<pb n="31b"/>
　五年王室之亂兆見于此則有之至亂之生于嫡庶<lb/>
　非可預决也心為大火明年五月之火災兆見于此<lb/>
　則有之至災之作于宋衛陳鄭非可預决也左氏傳<lb/>
　及劉氏五行志皆事後附㑹之言未足為據或者因<lb/>
　其天變參以人事庶或遇之子産曰天道逺人道邇<lb/>
　言人事可以消天變也王安石引之以謝彗星之見<lb/>
　直以天變為不足畏則悖矣<lb/>
楚人及吳戰于長岸<lb/>
<pb n="32a"/>
　陳氏曰前書楚子伐吳而已至是書人以戰則以吳<lb/>
　楚敵言之也楚之伐國不書君大夫者十八年而吳入<lb/>
　郢矣<lb/>
十有八年春王三月曹伯須卒　夏五月壬午宋衛陳<lb/>
鄭災<lb/>
　外異不書四國同日而火此異之甚者故書之公羊<lb/>
　氏曰為天下記異是也劉氏曰其序宋衛陳鄭尚爵<lb/>
　也衛陳同爵則尚親<lb/>
<pb n="32b"/>
六月邾人入鄅　秋𦵏曹平公　冬許遷于白羽<lb/>
　九年許自葉遷夷後又遷荆楚平復諸遷國又自荆<lb/>
　遷葉今復自葉而遷也傳載王子勝之言曰葉在楚<lb/>
　國方城外之蔽也土不可易則遷之亦楚志耳以自<lb/>
　遷為文義與遷夷同<lb/>
十有九年春宋公伐邾<lb/>
　宋之伐邾雖因向寜之私請然宋公自將而徃則是<lb/>
　討有罪也繼邾人入鄅而書春秋盖予之矣取蟲是<lb/>
<pb n="33a"/>
　自利也不書以其討罪而恕之也歸鄅俘是行義也<lb/>
　亦不書以取蟲薄其徳也<lb/>
夏五月戊辰許世子止弑其君買<lb/>
　左氏曰悼公瘧飲世子之藥而卒世子奔晉公羊氏<lb/>
　曰止進藥而藥殺則是以藥殺之故懼討而奔也為<lb/>
　故乎為過乎則不可知總之過不加于君父而况死<lb/>
　生之際忍于輕試雖過亦故也故謂之弑榖梁不嘗<lb/>
　藥之説則非也胡氏以為除惡于㣲雖罪有輕重同<lb/>
<pb n="33b"/>
　科而㫁則春秋列國無父無君之罪較之不嘗藥者<lb/>
　或更甚焉即如陳公子留為招所立而其君縊春秋<lb/>
　不以弑君罪之而况於不嘗藥者乎論道不得不嚴<lb/>
　不嚴則流弊無極孟子之論楊墨是也用法不得不<lb/>
　恕不恕則比屋可誅孟子之論交際是也春秋固論<lb/>
　道之書至于討亂除逆亦千古用法之凖也輕重之<lb/>
　際可無辨乎<lb/>
己夘地震　秋齊高發帥師伐莒<lb/>
<pb n="34a"/>
　季氏曰此齊景窺晉衰而爭伯為鄟陵㑹盟之端也<lb/>
冬𦵏許悼公<lb/>
　蔡般既君其國或不得以討賊之事責之國人許止<lb/>
　未嘗為君則其國之君臣皆得而討之然許悼公亦<lb/>
　書𦵏者總之蔡許之國人習于楚而安焉者乆許其<lb/>
　尤固者也寢苫枕戈之禮安可望之蠻荆之俗也哉<lb/>
　聖人所以太息而書𦵏也<lb/>
二十年春王正月　夏曹公孫㑹自鄸出奔宋<hi>鄸榖作夢</hi>
<pb n="34b"/>
　凡叛而奔者書自宋華亥之自南里宋辰之自蕭是<lb/>
　也此未嘗叛而書自者劉氏以為待放其説近是以<lb/>
　曹無大夫而書公孫為賢之則不然鞌之戰書曹公<lb/>
　子首矣書氏書名亦其常詞凡以自奔為文者皆責<lb/>
　其自反也誠賢之則當如宋子哀書字以奔矣但比<lb/>
　于據邑以要君者差為賢耳故臧孫紇之自防而奔<lb/>
　不書自防不與其請命也此其與其待命故書自鄸<lb/>
秋盗殺衛侯之兄縶<hi>公穀作輙</hi>
<pb n="35a"/>
　尉止書盗賤也齊豹書盗賤之也豹為司冦而與縶<lb/>
　狎非有傑黠之材豪悍之力不可制御者也跡其行<lb/>
　事乗人不備而擊之不過一盗而已衛侯以一國之<lb/>
　君不能明其政刑以治之使得肆虐于君之同氣則<lb/>
　亦不君甚矣故書盗以殺兄罪累上也據左氏所述<lb/>
　本無不畏彊禦之名如荆聶所為者謂之求名而不<lb/>
　得非也胡氏歸罪于宗魯亦迂甚<lb/>
冬十月宋華亥向寜華定出奔陳<hi>寜公作寗</hi>　十有一月辛<lb/>
<pb n="35b"/>
夘蔡侯廬卒<lb/>
二十有一年春王三月𦵏蔡平公　夏晉侯使士鞅來<lb/>
聘　宋華亥向寜華定自陳入于宋南里以叛<hi>公作畔</hi>
　榖梁氏曰叛直叛也言直叛而不作亂左氏稱華氏<lb/>
　引吳楚之師以為援安得云不作亂然攷其始末華<lb/>
　向之奔𥘉無復入之志君以華多僚之譛逐華貙于<lb/>
　是華氏人人自危遂召亡人而據南里以叛其志亦<lb/>
　欲舉族出奔宋又嚴于城守華氏懼其弗克故引吳<lb/>
<pb n="36a"/>
　師以自救救之而終弗克也故乞楚師以逆己總之<lb/>
　志在保家室而已春秋于宋魚石之入書楚伐宋于<lb/>
　晉欒盈之入書齊伐晉此不書吳楚之師者以其無<lb/>
　志于伐國也觀楚師之不戰則知吳師之戰亦自宋<lb/>
　逼之故戰而既敗華亥搏膺而呼曰吾為欒氏矣則<lb/>
　其本志固不欲為欒氏也欒氏志在據邑不惜致死<lb/>
　華氏志期自保不在作亂則盈之惡似甚于亥然而<lb/>
　致死者卒以見誅自保者終不能討則亥之奸又甚<lb/>
<pb n="36b"/>
　于盈矣春秋凡書叛者皆其終不能討者也汪氏曰<lb/>
　欒黶圍宋彭城則書能以五大夫歸也荀吳圍南里<lb/>
　不書不能得賊也<lb/>
秋七月壬午朔日有食之<lb/>
　月毎交而退一百四十六分有竒周流一十八舍靡<lb/>
　有定次同道不必在二分也日高月下九服所見不<lb/>
　同相距千里食差一分相過不必在二至也梓慎職<lb/>
　在保章畧于慿相其言分同道至相過者此妄説也<lb/>
<pb n="37a"/>
　乃云食不為災可乎<lb/>
八月乙亥叔輒卒<hi>輒榖作痤</hi>　冬蔡侯朱出奔楚<hi>朱穀作東</hi>
　蔡侯以破亡之餘得紹先業不能自奮使丰采足以<lb/>
　服人乃送𦵏之次失位而就卑則其威損于上權移<lb/>
　于下可知奸人之搆禍夫亦有以自取之也故以自<lb/>
　奔為文傳以平侯廬為隠太子之子今觀費無極之<lb/>
　欲立東國謂楚子曰靈王殺隠太子其子與君同惡<lb/>
　徳君必甚是不以廬與朱為隠太子之後也史記廬<lb/>
<pb n="37b"/>
　為景侯固子或得其實榖梁以朱為東即東國尤謬<lb/>
公如晉至河乃復<lb/>
　汪氏曰晉伐鮮虞豈妨于邦交之禮如文三年晉將<lb/>
　伐楚而公如晉成三年晉將伐廧咎如而公亦如晉<lb/>
　未聞辭公也况伐鮮虞在明年六月此時尚未有事<lb/>
　盖托辭以拒公耳<lb/>
二十有二年春齊侯伐莒<lb/>
　齊使北郭啟伐莒而敗齊侯遂自將伐之莒子行成<lb/>
<pb n="38a"/>
　高氏曰齊侯矜而自功如此安能及逺哉<lb/>
宋華亥向寜華定自宋南里出奔楚<lb/>
　前書叛矣此書出奔而云自南里者言賊在君側已<lb/>
　歴四時而終不可得也<lb/>
大蒐于昌間<hi>公作姦</hi>夏四月乙丑天王崩六月叔鞅如京<lb/>
師𦵏景王王室亂<lb/>
　春秋所書皆亂蹟也然以亂書者惟兩見而已一曰<lb/>
　成宋亂亂之始也一曰王室亂亂之極也狥利忘義<lb/>
<pb n="38b"/>
　相習成風其禍始于一國而遂極于天下始焉以諸<lb/>
　侯之亂望治于王猶可言也繼焉以王室之亂待救<lb/>
　于諸侯不可言也至于子朝之亂諸侯莫之能救而<lb/>
　王室遂分更不可言矣春秋于子頺子帶之亂不書<lb/>
　于此則特筆書之者亂有所始必有所極方其始也<lb/>
　豈意其至此今已至于此也何嗟及矣書之以垂戒<lb/>
　焉耳<lb/>
劉子單子以王猛居于皇　秋劉子單子以王猛入于<lb/>
<pb n="39a"/>
王城　冬十月王子猛卒<lb/>
　喪未踰年則稱子稱名常詞也此書王猛盖闕文春<lb/>
　秋尊王之書既稱王不得復書其名且生則稱王沒<lb/>
　則書子此何義乎或曰以定亂則成其為君而書王<lb/>
　以正終則成其為子而書子夫書名書以未嘗成其<lb/>
　為君也果可以定亂而成其為君即可以正終而成<lb/>
　其為子豈有二道哉大抵子朝分不當立而子猛之<lb/>
　才又不足以君天下故子朝書立而子猛書以如鄭<lb/>
<pb n="39b"/>
　之忽突曹之羇赤兩無所予也<lb/>
十有二月癸酉朔日有食之<lb/>
二十有三年春王正月叔孫婼如晉<hi>婼公作舍</hi>癸丑叔鞅卒<lb/>
晉人執我行人叔孫婼<lb/>
　書行人以其事執也髙氏曰晉雖以取邾師為辠而<lb/>
　執行人實亦為士鞅來聘以魯為卑己故也<lb/>
晉人圍郊<lb/>
　晉師助王攻子朝而圍郊此義舉也春秋㣲之而稱<lb/>
<pb n="40a"/>
　人者是時子朝在京晉不圍京而圍郊不知大義之<lb/>
　所在也汪氏曰明年晉侯使士景伯涖問周故然後<lb/>
　辭王子朝不納其使時尚未察于嫡庶是非之辨故<lb/>
　助王而不力也<lb/>
夏六月蔡侯東國卒于楚<lb/>
　高氏曰因朝于楚而卒<lb/>
秋七月莒子庚輿來奔　戊辰吳敗頓胡沈蔡陳許之<lb/>
師于雞父胡子髠沈子逞滅獲陳夏齧<hi>父榖作甫逞公作楹榖作盈</hi>
<pb n="40b"/>
　不書楚師楚未與吳接也不書戰楚未陳六國之師<lb/>
　俱未陳也胡沈之君書滅者其身死而國亦不能復<lb/>
　存也不書吳滅之而以自滅為文者陳蔡許以大夫<lb/>
　從頓雖以君從猶疾楚而處後胡沈之君則幼狂而<lb/>
　爭先也既書敗又書滅書獲者所以甚吳之惡也吳<lb/>
　以罪人三千先犯胡沈與陳知其可誘以是為餌也<lb/>
　秦皇漢武之用罪人盖始于此<lb/>
天王居于狄泉尹氏立王子朝<lb/>
<pb n="41a"/>
　易曰渙王居无咎言天子以天下為家分布列國皆<lb/>
　王居也故象曰王居无咎正位也春秋天王在外書<lb/>
　居亦有正位之義書立者猶之書衛人立晉不宜立<lb/>
　者也書尹氏者斥其為亂臣之後世濟其惡也時子<lb/>
　朝自京入尹劉單伐之而敗于是以王如劉子朝遂<lb/>
　入王城尹氏又攻劉而敗之王乃居狄泉而尹氏遂<lb/>
　立子朝也其𫝑亦大决裂矣不復告急于晉以晉不<lb/>
　足賴也<lb/>
<pb n="41b"/>
八月乙未地震　冬公如晉至河有疾乃復<lb/>
　婼之見執不可以不徃請徃又恐其不納憂疑之情<lb/>
　愧憤之氣悒鬰于中不能自奮以為有疾盖真疾也<lb/>
　凡書至河而復者至是而五矣徃而復已不勝其恥<lb/>
　他日一徃而不復尚忍言哉石齋先生曰春秋哀昭<lb/>
　公之不復也屢書至河乃復若曰寜迫于勍敵母迫<lb/>
　于強臣也<lb/>
二十有四年春王二月丙戌仲孫貜卒　婼至自晉<hi>公有叔孫字</hi>
<pb n="42a"/>
　氏與不氏非義所存左榖皆無叔孫公羊獨有未可<lb/>
　為據胡氏以為賢之恐未必然<lb/>
夏五月乙未朔日有食之　秋八月大雩　丁酉杞伯<lb/>
郁釐卒　冬吳滅巢<lb/>
　吳之滅巢可復諸樊門矢之讐矣春秋仍書國以外<lb/>
　之者前滅州來今又滅巢其志在擴土不在復仇也<lb/>
𦵏杞平公<lb/>
二十有五年春叔孫婼如宋<lb/>
<pb n="42b"/>
　傳謂昭子如宋聘且為意如逆女此未必然晉士鞅<lb/>
　之來聘也昭子為政意如欲惡之于晉故簡其牢禮<lb/>
　以怒士鞅昭子之見執亦以此也其不平于季氏乆<lb/>
　矣其見執也不肯納賄于士鞅肯無故而為意如逆<lb/>
　女乎且意如為政已十六七年不應至此方娶肥也<lb/>
　稱彌甥宋景曹則斯也為宋女之子定六年帥師圍<lb/>
　鄆其年纔十二三而為元帥此皆可疑者<lb/>
夏叔詣㑹晉趙鞅宋樂大心衛北宫喜鄭游吉曹人邾<lb/>
<pb n="43a"/>
人滕人薛人小邾人于黄父<hi>詣公榖作倪大公作世</hi>
　王室之亂已三年矣嫡庶是非之辨問之已審矣既<lb/>
　辭子朝乃㑹諸侯之大夫輸粟具戍于王則赴之如<lb/>
　救焚拯溺可也又不即行以待來年此大夫專政欲<lb/>
　以此立名于天下非有實意以行之也故納王之功<lb/>
　畧而不書<lb/>
有鸜鵒來巢<lb/>
　今之鸜鵒天下皆有考工記云不踰濟或古者無之<lb/>
<pb n="43b"/>
　然春秋書此不以來為異而以巢為異也郝氏曰鸜<lb/>
　鵒性不能巢以鵲之巢為巢無成有終臣道也今反<lb/>
　其常而來巢臣擅君之象<lb/>
秋七月上辛大雩季辛又雩<lb/>
　公羊氏謂聚衆以逐季氏固未必然而旱既大甚國<lb/>
　人皇皇斯時政在季氏公所得行者唯祭而已不憚<lb/>
　勤勞率之禱祀以邀民譽而結其心隂為逐季氏之<lb/>
　地則未必不然之事也然隠民之取食于季氏者衆<lb/>
<pb n="44a"/>
　矣區區禱祀之末務何足以結之而易其向背哉<lb/>
九月己亥公孫于齊次于陽州<hi>己公作乙陽公作楊</hi>
　易曰幹母之蠱不可貞所謂母蠱者積柔之弊也積<lb/>
　柔之弊欲振起之必得其窽卻而行之以巽如孔子<lb/>
　之墮三都是也堅正不移以求遂其志難矣如昭公<lb/>
　之伐季氏祗自取辱焉耳書孫與書奔辭異而義同<lb/>
　孫而書次不見納之辭也<lb/>
齊侯唁公于野井<lb/>
<pb n="44b"/>
　廬陵李氏曰經書唁者三皆所以罪齊晉忘大義而<lb/>
　崇㣲禮也<lb/>
冬十月戊辰叔孫婼卒<lb/>
　昭子憂國而謀納君近于忠矣然不能以大義激衆<lb/>
　聲意如之罪而討之豈其𫝑有所不可故出于委曲<lb/>
　調停之術與乃其家臣鬷戾顯然助之而不能誅則<lb/>
　亦非純乎忠者也至于祈死之説殊不可信婼果忠<lb/>
　也當留其身以濟難肯遽死耶<lb/>
<pb n="45a"/>
十有一月己亥宋公佐卒于曲棘<lb/>
　宋元之欲納公也身歴華向之難夫亦感魯事而傷<lb/>
　心與雖與意如有甥舅之情而納公者正所以全意<lb/>
　如也諸侯卒于外則地録其實也宋公之書曲棘猶<lb/>
　鄭伯之書鄵以為卒于封内不地者此公羊之曲説<lb/>
　也<lb/>
十有二月齊侯取鄆<lb/>
　二十七年孟懿子陽虎伐鄆鄆人將戰則鄆人固助<lb/>
<pb n="45b"/>
　公者公不能自取而使齊侯取之亦昩于民情矣季<lb/>
　氏曰齊侯取鄆雖以居公實為已有也故鄆潰而鄆<lb/>
　田屬齊觀定十年齊人來歸鄆田可知<lb/>
二十有六年春王正月𦵏宋元公　二月公至自齊居<lb/>
于鄆<lb/>
　自齊者自齊之陽州也高郵孫氏曰凡公行反而告<lb/>
　廟則書至今在外不告而書至者所以存公也家氏<lb/>
　曰自是毎嵗書至書居及鄆潰則書公在乾侯皆所<lb/>
<pb n="46a"/>
　以存魯君繫魯國臣民之望也鄆魯境故書居乾侯<lb/>
　晉地故書在<lb/>
夏公圍成<lb/>
　不書齊師公為主也鄆人為公公不自取成人詐降<lb/>
　則自圍之公之不明如此<lb/>
秋公㑹齊侯莒子邾子杞伯盟于鄟陵　公至自㑹居<lb/>
于鄆<lb/>
　首齊侯而盟不書同専罪齊侯也齊欲納公不合諸<lb/>
<pb n="46b"/>
　大國而與莒邾杞盟莒邾則訴公于平丘者也杞亦<lb/>
　以晉治杞田與魯有隙齊豈不知而與之㑹此必惑<lb/>
　于梁丘據之謀欲藉口於三國以辭公也鄟陵之盟<lb/>
　賄入于梁丘則謀納公而公仍居于鄆扈之㑹賄入<lb/>
　于士鞅則謀納公而公終薨于乾侯世道陵夷至于<lb/>
　此極則惟賄之為害也君倡之於前臣效之於後遡<lb/>
　其由來則始于齊僖之㑹稷再見于晉室之盟扈而<lb/>
　齊懿之盟郪丘繼之晉平之盟重丘又繼之至于今<lb/>
<pb n="47a"/>
　而利歸于臣禍伏于君卒之田氏簒齊六卿分晉魯<lb/>
　未亡而齊晉已先亡矣齊晉之君厝火積薪而大寐<lb/>
　不寤可勝歎哉<lb/>
九月庚申楚子居卒　冬十月天王入于成周尹氏召<lb/>
伯毛伯以王子朝奔楚<lb/>
　傳稱晉知躒趙鞅帥師納王春秋不書者惡其緩也<lb/>
　且合諸侯而不至晉亦何能為在王自有方略故能<lb/>
　入也觀其城成周也范獻子曰雖有後事晉勿與知<lb/>
<pb n="47b"/>
　可也從王命以紓諸侯晉國無憂此豈忠于謀王者<lb/>
　則其帥師納王亦聊以應命而其間進退之宜勝負<lb/>
　之故一皆决于王而晉人勿與知也明矣不入王城<lb/>
　而入成周者成周人為子朝戍尹故乗其虛而入之<lb/>
　也子猛不書歸京師而書入王城敬王不書都成周<lb/>
　而書入成周者皆亂而未定之詞敬王既入成周則<lb/>
　成周人之戍尹者皆有内顧之憂而莫有鬬志如楚<lb/>
　公子比既立于國中而師之從王于乾谿者一呼而自<lb/>
<pb n="48a"/>
　潰尹氏慮此故挾朝以奔書以者明非子朝之罪也<lb/>
　故稱王子書召伯毛伯非為尹氏分罪也正以著尹<lb/>
　氏之奸大臣不敢抗也故尹稱氏而召毛稱爵一尹<lb/>
　氏也其先世在西周西周以之亡而遷于東周後嗣<lb/>
　在東周東周以之亂而遷于成周盖為禍若此之烈<lb/>
　也用人一不慎而大奸乗之根株盤據不可破除竟<lb/>
　以國家為殉一傾不已至于再傾故始終書曰尹氏<lb/>
　以戒有國者不可以不慎也傳稱召伯逐朝逆王或<lb/>
<pb n="48b"/>
　其黨自相㩦貳所以即奔春秋書之與尹氏同者必<lb/>
　其人心懐觀望首䑕兩端者故卒見殺<lb/>
二十有七年春公如齊公至自齊居于鄆　夏四月吳<lb/>
弑其君僚<lb/>
　此亦闕疑之文也傳載僚事大非人情殊不可信僚<lb/>
　既知光有逆謀防之如此其嚴何如不就其饗既就<lb/>
　其饗而防其懐刃獨不防其伏甲乎僚雖愚不應至<lb/>
　此左氏之説非實録也史記越絶諸書亦因之而誤<lb/>
<pb n="49a"/>
　耳是時僚數用兵國人怨之以光宜序立故弑僚而<lb/>
　還國于光則有之光之與聞乎弑未可知也季札之<lb/>
　賢不一問其罪欲信浮説而遽坐以大逆聖人所不<lb/>
　敢出矣存疑焉可也<lb/>
楚殺其大夫郤宛<hi>郤公穀作郄</hi>
　郤宛不知避嫌帷甲兵而饗令尹令尹殺之是以私<lb/>
　殺也而書國以殺者無極譛其救潜之役誤群帥而<lb/>
　退師則令尹必以此為罪也楚法以兵事而失機者<lb/>
<pb n="49b"/>
　無不殺也<lb/>
秋晉士鞅宋樂祁犂衛北宫喜曹人邾人滕人㑹于扈<lb/>
　黄父之㑹令戍周而不至故再㑹以令之至納公之<lb/>
　謀特以宋衛之固請而及之其本志原不在此也戍<lb/>
　周不書緩也<lb/>
冬十月曹伯午卒　邾快來奔<lb/>
　家氏曰季氏不君其君又為他國之逋逃主罪可勝<lb/>
　誅乎春秋詳書之非誅叛人實誅季氏也<lb/>
<pb n="50a"/>
公如齊公至自齊居于鄆<lb/>
　高氏曰據范獻子之言季氏有齊楚之援則齊固助<lb/>
　季氏者安肯納公觀其饗而卑公則獻子之言信矣<lb/>
　故公歸而如晉<lb/>
二十有八年春王三月𦵏曹悼公　公如晉次于乾侯<lb/>
　王氏曰前書如晉至河乃復雖拒于外猶得返于内<lb/>
　也此書次則止于是而已進退維谷則羈旅之人矣<lb/>
　在齊猶有取鄆圍成之事晉竟拒而弗受矣公以不<lb/>
<pb n="50b"/>
　見禮于齊而如晉不知晉之更甚于齊也<lb/>
夏四月丙戌鄭伯寜卒<hi>寜公作甯</hi>六月𦵏鄭定公　秋七月<lb/>
癸巳滕子寜卒<hi>寜公作甯</hi>冬𦵏滕悼公<lb/>
二十有九年春公至自乾侯居于鄆齊侯使高張來唁<lb/>
公<lb/>
　自陽州來鄆書至自齊自乾侯來鄆不書至自晉者<lb/>
　齊侯親來唁公晉則未嘗通一使也季氏曰高張之<lb/>
　唁盖以公將依晉而復歸故托唁以為名而實則誚<lb/>
<pb n="51a"/>
　之也公自此不可復如齊矣<lb/>
公如晉次于乾侯<lb/>
　郝氏曰齊不納公而又嫌公之從晉也晉不禮公而<lb/>
　又責公之即安於齊也其臣逐之齊晉亦交擠之而<lb/>
　公遂無所歸矣世道人心為鬼為蜮一至于此悲夫<lb/>
夏四月庚子叔詣卒　秋七月　冬十月鄆潰<lb/>
　齊取鄆以居公鄆實為齊有也鄆人以公在故為公<lb/>
　守今齊既卑公公懼取辱而去之已歴四時𫝑將不<lb/>
<pb n="51b"/>
　復鄆人何所適從惟有潰散而已此正鄆人念公其<lb/>
　志不欲降齊也説者以為民不見徳而叛其上非也<lb/>
　民誠怨公何不潰于公在之時而潰于既去之後耶<lb/>
　此魯近事左氏無傳魯史已亡可知<lb/>
三十年春王正月公在乾侯<lb/>
　向也魯而今也晉矣嫌于無君而稱公在亦猶坤上<lb/>
　嫌于無陽而稱龍也天子書居不書在在者言君在<lb/>
　而已地非其有也<lb/>
<pb n="52a"/>
夏六月庚辰晉侯去疾卒秋八月𦵏晉頃公<lb/>
冬十有二月吳滅徐徐子章禹奔楚<hi>禹榖作羽</hi>
　滅而奔者不名徐子則名之者其義已不可攷陳氏<lb/>
　以為既臣而後奔故名之此亦一時權宜之計未足<lb/>
　深罪與終身服之者同譏春秋之權衡安在<lb/>
三十有一年春王正月公在乾侯　季孫意如㑹晉荀<lb/>
躒于適歴<hi>躒公作櫟</hi>
　陳氏曰君在外雖卿有事不書必有諸侯之事而後<lb/>
<pb n="52b"/>
　書故文公在晉敖㑹垂隴襄公在晉宿㑹邢丘皆伯<lb/>
　令也今公在乾侯意如㑹適歴非有諸侯之事則何<lb/>
　以書以晉之釋君而助臣也故書以罪之<lb/>
夏四月丁巳薛伯敷卒　晉侯使荀躒唁公于乾侯<lb/>
　季氏曰晉定本欲納公為士鞅所沮則但言唁之而<lb/>
　已必使荀躒者荀躒與意如㑹則同情矣不欲使他<lb/>
　人得私于公耳此士鞅之謀也<lb/>
秋𦵏薛獻公　冬黒肱以濫來奔<hi>肱公作弓</hi>
<pb n="53a"/>
　杜氏曰不書邾闕文也郝氏曰左氏謂齊豹求名不<lb/>
　得黒肱欲盖而章夫殺人不義非以求名也以土地<lb/>
　叛非為欲盖也比事屬辭而奔者之惡與受者之惡<lb/>
　皆見矣<lb/>
十有二月辛亥朔日有食之<lb/>
三十有二年春王正月公在乾侯　取闞<lb/>
　定元年𦵏昭公季氏使役如闞將溝焉則闞者先公<lb/>
　墓地也公㷀㷀無所歸將歸死于先公之側情亦慘<lb/>
<pb n="53b"/>
　矣是以取之而季氏不爭也書公在者明魯有公所<lb/>
　以繫討賊之心書取闞者明公無魯所以激討賊之<lb/>
　志<lb/>
夏吳伐越<lb/>
　趙氏曰越楚之與也吳將報楚故先伐越然入郢未<lb/>
　返而越亦入吳矣其結怨連禍始此<lb/>
秋七月　冬仲孫何忌㑹晉韓不信齊高張宋仲幾衛<lb/>
世叔申鄭國參曹人莒人薛人杞人小邾人城成周<hi>世榖<pb n="54a"/>作大莒人下公有邾婁人榖有邾人</hi>
　未城則未可為都故稱成周既城而後定元年即稱<lb/>
　京師矣胡氏謂等之列國殊非尊王之意謝氏曰書<lb/>
　城成周善之也<lb/>
十有二月己未公薨于乾侯<lb/>
　公為乾侯之旅人何如從王于行在干掫畚鍤之役<lb/>
　以身莅之必能感動王衷激發義憤當時列國猶遵<lb/>
　王命以王命興師可以得志惜公不能也至季氏之<lb/>
<pb n="54b"/>
　惡所不必言史墨者君子也亦盛稱季氏于士鞅何<lb/>
　尤嗟乎此邪說行而聖人所為懼也<lb/>
　<lb/>
　<lb/>
　<lb/>
　<lb/>
　<lb/>
　讀春秋畧記卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀春秋畧記卷二</head>
    <p>
<pb n="1a"/>
欽定四庫全書<lb/>
　讀春秋畧記卷二　　　明　朱朝瑛　撰<lb/>
　　桓公<lb/>
元年春王正月公即位<lb/>
　書即位以正其始也始之不正而亦書之為親者諱<lb/>
　也諱之而斥絶其臣以著其從逆故終桓之世不卒<lb/>
　大夫使天下之人知以從逆為戒則亂臣賊子將孤<lb/>
　立是懼而不敢肆于為惡矣<lb/>
<pb n="1b"/>
三月公㑹鄭伯于垂鄭伯以璧假許田<lb/>
　郝氏曰初鄭以祊歸魯名為易許實以解狐壤之怨<lb/>
　緩救宋之師而未敢㫁然責償也于今五年許不出<lb/>
　鄭亦不請一旦而責五年之負何也桓公氣餒于簒<lb/>
　國情迫于親鄭鄭持其急而因以為市以璧假要之<lb/>
　也先王之胙土可以璧假乎易曰負且乗致冦至經<lb/>
　所以㣲其辭耳按易田之事罪在無王而歸祊假許<lb/>
　兩稱鄭伯無貶辭者公羊氏所云不待貶絶而惡見<lb/>
<pb n="2a"/>
　者也<lb/>
夏四月丁未公及鄭伯盟于越<lb/>
　當時惟齊鄭最雄亦惟齊鄭最睦得鄭即無患于齊<lb/>
　又何患于他國故盟鄭而桓之位定矣春秋時凡弑<lb/>
　君簒國之人與盟即列于諸侯其風自鄭莊始也<lb/>
秋大水　冬十月<lb/>
二年春王二月戊申宋督弑其君與夷及其大夫孔父<lb/>
　州吁弑君而宋公助之又何怪乎宋督之弑其君乎<lb/>
<pb n="2b"/>
　春秋之書弑君非徒以討亂賊亦以儆天下之庇亂<lb/>
　賊者耳或疑孔父非名按節南山之詩有曰家父作<lb/>
　誦以究王訩豈得自稱其字父與甫通傳稱孔父嘉<lb/>
　孔父之字嘉猶唐杜甫之字美也<lb/>
滕子來朝<lb/>
　廬陵李氏曰程沙隨以為春秋大國責賦于小國小<lb/>
　國不堪多自降爵以從殺禮引子産争承以為証朱<lb/>
　子極取之按滕初稱侯後稱子以為自降可也杞初<lb/>
<pb n="3a"/>
　稱侯後稱伯又稱子繼復稱伯卒又稱子其升降不<lb/>
　一者于前説難通矣且爵者王之所命聖人豈因其<lb/>
　自為升降而升降之則惟時王黜陟之説為可信二<lb/>
　邾自附庸升而為子説者以為數從齊桓故為請于<lb/>
　王命為諸侯王能升二邾獨不能降滕杞乎<lb/>
三月公㑹齊侯陳侯鄭伯于稷以成宋亂<lb/>
　凡書㑹不書其故此獨書之盖聖人之特筆春秋一<lb/>
　書之大要㑹也成者平也和解之意未有弑逆之罪<lb/>
<pb n="3b"/>
　而可以和解者不曰平而曰成則亦有成就之義焉<lb/>
　于此書成宋亂者齊魯陳鄭也亂賊得志人皆效尤<lb/>
　于後書公薨于齊書齊無知之弑書陳佗之難書鄭<lb/>
　忽突之爭報報之反無一國得倖脱者然則非成宋<lb/>
　亂乃齊魯陳鄭自成其亂也自此而相習成風弑君<lb/>
　不絶于書天下之亂亦成于此子猛子朝之難春秋<lb/>
　書王室亂以極其亂之所成而春秋亦于是將終矣<lb/>
　想見夫子當年痛哭流涕而書此也讀之者竦然骨<lb/>
<pb n="4a"/>
　驚豈敢復庇亂賊此亂賊所以懼也<lb/>
夏四月取郜大鼎于宋戊申納于太廟<lb/>
　程子謂書納者弗受而强致之辭胡氏從之非也書<lb/>
　如齊納幣亦可謂之強致乎此特據事直書而其惡<lb/>
　自見者也<lb/>
秋七月杞侯來朝<hi>公榖作紀侯</hi>
　杞宻邇于宋魯受宋賂以震矜于杞故杞來朝左傳<lb/>
　是也僖公之世杞亦以來朝見入正與此同<lb/>
<pb n="4b"/>
蔡侯鄭伯㑹于鄧<lb/>
　鄧即今南陽鄧州在漢為宛漢人所云強宛者即此<lb/>
　地也高帝入關光武起兵皆先取宛其形制之勢可<lb/>
　知已在周則為申謝之地宣王時蠻荆為讐故以謝<lb/>
　益申伯之封使扼其要㑹為周之屏翰崧高之詩所<lb/>
　為作也其後楚得之而益横故嘗合諸侯于此子重<lb/>
　請申吕以為賞田申公巫臣曰此申吕所以為邑也<lb/>
　是以為賦以禦北方其關係如此蔡鄭為其鄰壤無<lb/>
<pb n="5a"/>
　鄧則蔡鄭先被其害而王室之藩籬决矣㑹于鄧以<lb/>
　謀楚可謂得其要歟然謀而無成終使鄧侯失地遂<lb/>
　服于楚未幾而滅矣楚于是慿陵中夏窺伺王室不<lb/>
　可復制蔡鄭之謀亦何益哉書之深為蔡鄭惜也<lb/>
九月入杞<lb/>
　杞宋宻邇四國㑹稷而杞不與杞盖心非之矣畏魯<lb/>
　之多助不敢不朝而鄙夷不屑之心或有形于舉止<lb/>
　而不自覺者故魯人以為不敬而討之<lb/>
<pb n="5b"/>
公及戎盟于唐　冬公至自唐<lb/>
　君出而反必告于廟禮也魯君之怠于禮者多矣其<lb/>
　或告焉則史書之夫子因而書至所以明人君之出<lb/>
　入不可以不謹也不告史不書則春秋亦不得而書<lb/>
　之矣非有他義也<lb/>
三年春正月<lb/>
　正月無王其罪與不奉正朔同也必于三年者胡氏<lb/>
　以為䘮畢入見之時是已既諱弑君則著其不朝之<lb/>
<pb n="6a"/>
　罪此討桓之㣲詞非譏天王之失政也寪氏之討業<lb/>
　以自解而鄰國與之莫之非也天王又何知焉然則<lb/>
　宣公何以有王其罪在敬嬴不在宣公原其始禍又<lb/>
　在文公不在敬嬴也郝氏以不書王為史文而夫子<lb/>
　因之則凡書王者豈亦因史文乎取義安在<lb/>
公㑹齊侯于嬴<lb/>
　自與齊侯㑹而議昬急于固齊之援也而殺身之禍<lb/>
　實由于此是以勢利之交君子有所不取矣<lb/>
<pb n="6b"/>
夏齊侯衛侯胥命于蒲<lb/>
　胥命者盖有善事以相戒飭故特筆書之非徒與其<lb/>
　信也觀莊二十一年傳鄭虢謀納王胥命于弭則此<lb/>
　亦可以類推齊僖衛宣之惡一善必書如此鄭虢之<lb/>
　胥命不書盖缺文也<lb/>
六月公㑹杞侯于郕<hi>杞公榖作紀郕公榖作盛</hi>秋七月壬辰朔日有<lb/>
食之既公子翬如齊逆女<lb/>
　隠有公子而翬獨不書公子則翬為隠之罪人明矣<lb/>
<pb n="7a"/>
　桓無公子而翬獨書公子則翬為桓之私人明矣<lb/>
九月齊侯送姜氏于讙　公㑹齊侯于讙　夫人姜氏<lb/>
至自齊<lb/>
　齊侯之送公之㑹于禮未為失而必詳書之者以文<lb/>
　姜之有汚行特著其授受之明以釋嫌疑而正其始<lb/>
　也娶夫人必書人道之大端春秋之所重也國家禍<lb/>
　亂之幾伏于妃匹之際者賢主有所不及防非徒並<lb/>
　后妃嫡之為患也即一人亦足以致禍亂如漢宣之<lb/>
<pb n="7b"/>
　中興晉武之創業而滅亡之兆已成于王氏賈氏之<lb/>
　入宫詩云求之不得寤寐思服悠哉悠哉展轉反側<lb/>
　古聖人于妃匹之際若斯之慎且切也春秋致詳于<lb/>
　夫人之初入盖亦以此隠僖昭定哀不書盖為公子<lb/>
　時事且未立為世子故略之耳襄不書則為闕文無<lb/>
　疑<lb/>
冬齊侯使其弟年來聘<lb/>
　年之未聘陽以致女為名其實盖有所謀書弟見其<lb/>
<pb n="8a"/>
　機之宻非親愛不使也魯史既亡不可復考意以紀<lb/>
　與魯親故欲間之而魯不聽與如以為愛女之過何<lb/>
　以此後不復來聘而反有郎之師也<lb/>
有年<lb/>
　桓公之世大扺皆無年以無年不勝書故一書有年<lb/>
　而其餘之無年可知也春秋之㫖約而該者如此黄<lb/>
　氏曰以有年為記異者求之過也<lb/>
四年春正月公狩于郎<lb/>
<pb n="8b"/>
　何以書譏非其地也魯有常狩之地曰大野于郎則<lb/>
　非其地矣既非常狩之地則必民人之所業也而狩<lb/>
　于此其所傷必多故書以譏之郎與大野相接公羊<lb/>
　以為譏逺者言所狩之廣濫及大野旁地故以為逺<lb/>
　非謂逺于國都也十年傳曰郎吾近邑其証也大野<lb/>
　即今兖州鉅野縣郎在今魚臺縣<lb/>
夏天王使宰渠伯紏來聘<lb/>
　桓之簒弑王即未能灼知之而即位以來未嘗一朝<lb/>
<pb n="9a"/>
　于王乃王之下聘者至于三誰秉國成而茍賤若此<lb/>
　故特著其官爵名氏以深譏之<lb/>
　不書秋冬脱簡也説者謂去秋冬以明王之失刑假<lb/>
　令宰糾之來適當秋冬之時春秋之法不既窮乎定<lb/>
　十四年有秋無冬昭十年無冬有月無所取義不得<lb/>
　不為脱簡矣何疑于此<lb/>
五年春正月甲戌己丑陳侯鮑卒<lb/>
　甲戌之下必有脱簡當云陳佗弑其世子免如此則<lb/>
<pb n="9b"/>
　明年殺陳佗討賊之義始明<lb/>
夏齊侯鄭伯如紀<lb/>
　外相如惟齊鄭如紀書以事關于魯也州公如曹書<lb/>
　以過魯也汪氏曰書如紀者惡大國之不能恤小假<lb/>
　相朝之禮以陵人書如曹者惡小國之不能自保而<lb/>
　假相朝之禮以依人也<lb/>
天王使仍叔之子來聘<lb/>
　書仍叔之子與武氏子同譏不知其父則曰某氏子<lb/>
<pb n="10a"/>
　知其父則曰某之子㣲之故不名若非世臣則稱人<lb/>
　而已家氏曰宰糾聘名之所以貶也仍叔子聘不名<lb/>
　亦所以貶也貴者以名為貶少且賤者以不名為貶<lb/>
𦵏陳桓公　城祝丘<lb/>
　莊四年夫人享齊侯于祝丘則祝丘為齊魯界上之<lb/>
　邑城之以防齊之襲紀意非不善然無益于紀徒違<lb/>
　時以勞其民耳<lb/>
秋蔡人衛人陳人從王伐鄭<lb/>
<pb n="10b"/>
　書三國從王嘉之也諸侯之人從王征伐此二百四<lb/>
　十年僅見之事春秋安得不嘉之至于魯桓宋督之<lb/>
　釋不討與陳佗之不討而反藉其力未必非桓王之<lb/>
　機權也魯宋陳鄭之罪不同同于無王然而鄭國内<lb/>
　諸侯也方為王之卿氏法行自近不得不始于鄭欲<lb/>
　治鄭之罪不得不釋他國以孤其勢唐武宗釋河朔<lb/>
　三鎮以討澤潞亦用此意惜紀律不嚴以輕率致敗<lb/>
　聖人未嘗不原其志也稱人非其君也<lb/>
<pb n="11a"/>
大雩　螽<hi>公羊作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
　書雩書螽皆志旱災也係之于伐鄭之下盖為王事<lb/>
　之應也五行志恒雨為隂謀之兆恒暘為失衆之占<lb/>
　伐鄭敗績王命遂不行于天下此旱災所由來也<lb/>
冬州公如曹<lb/>
　州在今懐慶府武陟縣周之畿内國也王與鄭以蘇<lb/>
　忿生之田十二邑其内有州即州國之旁地也程子<lb/>
　曰為王三公故稱公左傳稱淳于公者當由去國終<lb/>
<pb n="11b"/>
　于淳于因以為號耳淳于屬城陽魯東境也<lb/>
六年春正月實來<lb/>
　郝仲輿曰歸曰大歸去曰大去來曰實來終之也按<lb/>
　諸侯失國書奔此不書奔未失國也未失國而有所<lb/>
　畏焉托故以出也蘇忿生之田王不能有以予鄭既<lb/>
　而與鄭伯相搆則温懐之間必為戰地王終不能有也<lb/>
　如七年鄭與齊衛之伐盟向可見州不能自存勢必<lb/>
　折而入于鄭故畏而避之來魯如曹欲求援也知不<lb/>
<pb n="12a"/>
　可得遂不敢歸而終于魯左傳曰度其國危故不復<lb/>
　是也<lb/>
夏四月公㑹紀侯于成<hi>榖梁作郕</hi>
　魯以二姬故與紀侯㑹而謀齊難所以招齊之忌者<lb/>
　深矣郎之戰雖曰鄭志使齊無惡於魯何不一念婚<lb/>
　姻之誼乃悍然助之師乎<lb/>
秋八月壬午大閲<lb/>
　大閲猶言徧閲周禮仲冬大閲此以盛暑行之故以<lb/>
<pb n="12b"/>
　不時書耳若田獵之禮諸侯雖與天子不同而簡閲<lb/>
　車徒敎以坐作進退擊刺之法則無不同也如以大<lb/>
　閲為天子之禮諸侯行之為僣則仲秋教治兵亦天<lb/>
　子之禮莊八年之以治兵書亦可謂之僣乎<lb/>
蔡人殺陳佗<lb/>
　汪氏曰弑君而見殺者十有二唯州吁陳佗無知夏<lb/>
　徵舒以討賊書若里克寗喜以國殺大夫為文楚比<lb/>
　以公子相殺為文齊商人則書弑君蔡般不去其爵<lb/>
<pb n="13a"/>
　其意皆不在討賊也宋萬之死于賂崔杼之死于誘<lb/>
　宋督之死于亂皆不足以言討賊故不書<lb/>
九月丁卯子同生<lb/>
　鄭氏曰十二公之生惟此一書榖梁謂疑故志之非<lb/>
　聖人疑之盖以破群疑耳<lb/>
冬紀侯來朝<lb/>
　汪氏曰比事以觀紀不能自強茍焉因人以圖存魯<lb/>
　不能急人之難晏然而受其朝禮皆不待貶而其罪<lb/>
<pb n="13b"/>
　自見<lb/>
七年春二月己亥焚咸丘<lb/>
　杜氏謂鉅野縣南有咸亭則咸丘與大野相隣大抵<lb/>
　火田之際從禽無厭延及咸丘故書以譏之<lb/>
夏榖伯綏來朝鄧侯吾離來朝<lb/>
　榖在今襄陽府榖城縣與鄧相距百數十里宋李伯<lb/>
　紀嘗言天下形勢關中為上襄鄧次之是榖鄧雖小<lb/>
　皆中原之要地宻邇于楚楚之狡焉生心乆矣不能<lb/>
<pb n="14a"/>
　早為之計至是為楚所逼懼而弗守此中原之患非<lb/>
　獨在榖鄧也故貶而名之不書奔而書朝者國未破<lb/>
　滅托於相朝之禮而出也<lb/>
八年春正月己夘烝　天王使家父來聘<lb/>
　小雅家父義當為名則此家父亦必非字已詳二年<lb/>
夏五月丁丑烝<lb/>
　程子曰復烝者必以前烝為未備也弑逆之人明則<lb/>
　懼大國之討幽則畏鬼神之譴徃徃黷祀以邀庇至<lb/>
<pb n="14b"/>
　于非禮非時而不顧也<lb/>
秋伐邾　冬十月雨雪<lb/>
　王氏曰隂陽方中而寒氣先至積隂侵陽之象<lb/>
祭公來遂逆王后于紀<lb/>
　紀欲因魯請王命以求平于齊魯公不能乃以婚姻<lb/>
　之事使紀自結于王約已成矣王遣使至魯定期即<lb/>
　徃紀逆后二事並行故書曰遂譏其驟也不書王使<lb/>
　公羊氏曰昬禮不稱王人是也昬禮宗子無父則母<lb/>
<pb n="15a"/>
　命之父母偕歿則躬命之襄八年宋納幣書宋公使<lb/>
　躬命也此逆后不書王使盖母命耳至于内事例不<lb/>
　書公使内稱不備也<lb/>
九年春紀季姜歸于京師<lb/>
　后歸不書此獨書者王逆之驟紀以禮辭俟後命可<lb/>
　也歸之亦驟故書以交譏之<lb/>
夏四月　秋七月　冬曹伯使其世子射姑來朝<lb/>
　汪氏曰書世子朝㑹盟伐者十有三皆非世子所宜<lb/>
<pb n="15b"/>
　也宋成宋佐庶幾序不失位齊光序于薛伯杞伯之<lb/>
　上其僣已甚鄫巫亞于魯大夫則屈辱甚焉比事考<lb/>
　之而義自見<lb/>
十年春王正月<lb/>
　坤之上六為其嫌于旡陽也故稱龍焉桓之十年十<lb/>
　八年為其嫌于終旡君也故稱王焉上六者坤之終<lb/>
　也十年者天道之一終也十八年者人事之一終也<lb/>
　聖人之作春秋非以擬易而義理精㣲自然符合如<lb/>
<pb n="16a"/>
　此以此知不書王非缺文矣<lb/>
庚申曹伯終生卒　夏五月𦵏曹桓公<lb/>
秋公㑹衛侯于桃丘弗遇<lb/>
　季氏曰齊以紀故與魯有隙衛侯適齊魯疑其謀已<lb/>
　也故要于桃丘而㑹之特以間齊也衛侯已由他道<lb/>
　過故弗遇<lb/>
冬十有一月丙午齊侯衛侯鄭伯來戰于郎<lb/>
　王明逸曰魯以周班後鄭事已乆逺衅所由生必更<lb/>
<pb n="16b"/>
　有他事是時齊方圖紀而鄭助之其嗛魯也盖以紀<lb/>
　故與<lb/>
十有一年春正月齊人衛人鄭人盟于惡曹<lb/>
　自此盟而後齊僖衛宣鄭莊終其身不復通魯其為<lb/>
　盟也固矣盖以其助紀而讐之故首齊也結怨固黨<lb/>
　市井所為故書人以貶之貶而稱人從其所通稱也<lb/>
　若曰是固不足以為諸侯云耳如侯貶而為伯伯貶<lb/>
　而為子是以匹夫而操爵命之權非夫子所敢出也<lb/>
<pb n="17a"/>
夏五月癸未鄭伯寤生卒　秋七月𦵏鄭莊公<lb/>
　鄭之初封在宗周畿内徙于洛東盡有虢鄫之地而<lb/>
　後比于列侯桓公死于王事武公莊公相繼為王卿<lb/>
　士則莊公之立親受命于王明矣以其抗王無人臣<lb/>
　禮故卒之與他諸侯同若射王中肩罪浮于楚又當<lb/>
　削其卒𦵏然而書之無異者左氏或言之太過未可<lb/>
　信也<lb/>
九月宋人執鄭祭仲<lb/>
<pb n="17b"/>
　鄭莊伐宋而納馮致有華督之弑其所以為馮者至<lb/>
　矣身歿未幾宋人執祭仲而納突致有鄭忽之奔卒<lb/>
　成高渠彌之弑宋莊之所以報鄭者即效鄭莊之所<lb/>
　為非有意于反噬也習見鄭莊之嗜利喜亂以為固<lb/>
　然而行之也杜氏以仲為名胡氏以仲為字未有名<lb/>
　其君于下而字其臣于上者將仲子之詩序何足據<lb/>
　所可據者首語而已亦未見其為祭仲作也<lb/>
突歸于鄭　鄭忽出奔衛<lb/>
<pb n="18a"/>
　凡臣之逐君皆以自奔為文者言自取之也君人者<lb/>
　強弱之勢在已而已既曰自奔則亦可以自奮豈權<lb/>
　臣所得而制之書出奔之君無不爵者即未踰年亦<lb/>
　宜稱子此則書名而已初讀之疑有闕文而實非也<lb/>
　嘗讀詩小序其首語最為近古于他諸侯美刺皆稱<lb/>
　諡惟忽與陳佗稱名正與春秋相合知忽之為君必<lb/>
　有匹夫行故匹夫之不成其為君也詳詩畧記<lb/>
柔㑹宋公陳侯蔡叔盟于折<lb/>
<pb n="18b"/>
　家氏曰以大夫盟諸侯末流之獘因是而外交強國<lb/>
　以脅制其君此其權輿也按此盟書㑹外志也宋因<lb/>
　㑹而要魯以責賂于鄭也<lb/>
公㑹宋公于夫鍾<hi>公羊作童</hi>　冬十有二月公㑹宋公于闞<lb/>
　郎之戰實始于忽公之汲汲于㑹宋者欲固突而拒<lb/>
　忽也一年六㑹皆詳書而不削非徒以屢㑹為譏亦<lb/>
　以大義不明而報怨太亟也汪氏曰宋責突賂魯㑹宋<lb/>
　以祈免以是卒不相得<lb/>
<pb n="19a"/>
十有二年春正月　夏六月壬寅公㑹紀侯莒子盟于<lb/>
曲池<hi>紀左作杞曲池公作敺蛇</hi>
　莒紀皆在魯東壤地相接必有争伐之事如隠四年<lb/>
　之取牟婁是也故公為之盟以平之當從公榖作紀<lb/>
秋七月丁亥公㑹宋人燕人盟于榖丘<lb/>
　明年之戰燕人與焉則燕亦宋黨也公為鄭請于宋<lb/>
　而不得復因燕以請之<lb/>
八月壬辰陳侯躍卒　公㑹宋公于虛<hi>虛公作郟</hi>
<pb n="19b"/>
冬十有一月公㑹宋公于龜　丙戌公㑹鄭伯盟于武<lb/>
父<lb/>
　不踰四月三㑹宋而弗成可以已矣今又四月之間<lb/>
　而三㑹何其不憚煩也及宋一辭平即與鄭盟而謀<lb/>
　伐之又何反覆若此之驟也紛紛離合唯利是視此<lb/>
　皆不待貶而惡見者也突以簒得位亦書爵者其罪<lb/>
　已明則書爵以著諸侯之成亂也凡簒弑而書爵者<lb/>
　皆此義也許氏曰觀隠十年見兵革之亂觀桓十一<lb/>
<pb n="20a"/>
　年十二年見㑹盟之亂<lb/>
丙戌衛侯晉卒<lb/>
　衛宣禽獸之行人所弗齒而卒𦵏無異詞著其罪已<lb/>
　著于立之之時也衛人既不齒其穢惡而立之則穢<lb/>
　惡之行自然無所復忌籧篨戚施又何誅焉春秋從<lb/>
　同同而卒之𦵏之所以戒後之為人臣者定䇿危亂<lb/>
　之中當慎擇之于其始也<lb/>
十有二月及鄭師伐宋丁未戰于宋<lb/>
<pb n="20b"/>
十有三年春二月公㑹紀侯鄭伯己巳及齊侯宋公衛<lb/>
侯燕人戰齊師宋師衛師燕師敗績<lb/>
　魯既㑹鄭伐宋遂要鄭以援紀齊怒魯之助紀又怒<lb/>
　鄭之反其父所為也故合三國以攻之發難者始于<lb/>
　齊而合衆者始于魯也故書公及吕氏曰桓公之為<lb/>
　紀謀無以為保紀之道而徒挾鄭以戰幸而勝齊謂<lb/>
　可以固紀矣而不知所以促紀之亡者在此役也<lb/>
三月𦵏衛宣公　夏大水　秋七月　冬十月<lb/>
<pb n="21a"/>
十有四年春正月公㑹鄭伯于曹<lb/>
　慮四國之報怨故為㑹以謀之㑹于曹者併欲結曹<lb/>
　也昔年射姑來朝意欲親魯故引以為黨<lb/>
無氷<lb/>
　無氷者終無氷也書二月則繫于二月不書二月則<lb/>
　繫于正月不書月則繫于春其實一也是時魯宋鄭<lb/>
　衛皆以悖逆得國而莫之誰何此恒燠所由來劉向<lb/>
　以為周衰無寒嵗失之舒也<lb/>
<pb n="21b"/>
夏五　鄭伯使其弟語來盟<hi>語榖梁作禦</hi>
　夏五不月逸文也書弟者明其以寵爱之故任以機<lb/>
　宻也義與齊年畧同<lb/>
秋八月壬申御廪災　乙亥嘗<lb/>
冬十有二月丁巳齊侯禄父卒<lb/>
宋人以齊人蔡人衛人陳人伐鄭<hi>公羊蔡在衛下</hi>
　榖梁氏曰以者不以者也范氏曰本非所得制今得<lb/>
　以之也陳氏曰伯者之令行于天下則諸侯之師用<lb/>
<pb n="22a"/>
　之若其固然無復書以者矣或書以者必中國而用<lb/>
　夷狄者也<lb/>
十有五年春二月天王使家父來求車<lb/>
　周禮九貢有器貢盖謂孤桐浮磬之類若車者天子<lb/>
　所以錫諸侯非諸侯所以貢天子也此而求之甚于<lb/>
　求賻求金矣<lb/>
三月乙未天王崩　夏四月己巳𦵏齊僖公<lb/>
　王氏曰天王方崩魯無奔䘮㑹𦵏之事而㑹𦵏齊僖<lb/>
<pb n="22b"/>
　則如禮比事以觀不貶而惡自見按此後莊王僖王<lb/>
　不書崩皆脱簡也春秋天子之事即王室不告亦宜<lb/>
　攷而書之况莊公元年莊王錫桓公命王姬由魯歸<lb/>
　于齊至十一年王姬之歸齊復然十二年而莊王崩<lb/>
　何為而不告䘮<lb/>
五月鄭伯突出奔蔡　鄭世子忽復歸于鄭<lb/>
　突既書爵而又名之罪其簒也簒而書奔固也邪正<lb/>
　自明不嫌同辭也忽之奔也不書爵而復則稱世子<lb/>
<pb n="23a"/>
　與之更始使得自新也發憤振作鄭非忽有而誰得<lb/>
　有之春秋之引人于善如此復歸者失位而復也非<lb/>
　是則書歸而已<lb/>
許叔入于許　公㑹齊侯于艾<hi>公羊作□榖梁作蒿</hi>
　齊侯新立欲假定許以為名魯既失突之助亦欲因<lb/>
　許以結齊且以許之怨鄭又欲樹許以撓忽是以為<lb/>
　此㑹也名雖定許實以濟私故書之與凡㑹同<lb/>
邾人牟人葛人來朝<lb/>
<pb n="23b"/>
　三國連書盖同日而至也來朝非君即其世子同至<lb/>
　而旅見乃以自賤也故賤而人之<lb/>
秋九月鄭伯突入于櫟<lb/>
　前書歸者有宋之助也此書入者難辭莫有助之者<lb/>
　也向者藉宋以有國而責賂不饜宋遂反戈以相向<lb/>
　祭仲因而逐之及其入櫟也未嘗藉他國之力而亦<lb/>
　得入焉卒因之以復有鄭以是而知有國者在於自<lb/>
　強而已非大國之所能助亦非權臣之所得制也惜<lb/>
<pb n="24a"/>
　乎忽之得正而不能自強而能自強者乃出於簒國<lb/>
　之突此亂之所以不息也<lb/>
　按左傳此後載高渠彌弑昭公忽及子亹子儀之弑<lb/>
　經皆不書夫人臣弑君鄰國討賊皆事之莫大者其<lb/>
　不書也鄭人不成其為君故不告與抑左傳不足信<lb/>
　與<lb/>
冬十有一月公㑹宋公衛侯陳侯于袲伐鄭<hi>公羊宋公上有齊侯袲作侈</hi>
<pb n="24b"/>
　永嘉吕氏曰突在櫟忽在鄭今云伐鄭其為伐忽明<lb/>
　矣高氏曰宋之伐鄭期于服突不期忽之歸也忽歸<lb/>
　則不利于宋故又伐忽<lb/>
十有六年春正月公㑹宋公蔡侯衛侯于曹<lb/>
夏四月公㑹宋公衛侯陳侯蔡侯伐鄭<lb/>
　諸侯之序有定制以至之先後易其序此主㑹者之<lb/>
　所為也夫子因之而不革以至之先後可以知其志<lb/>
　之緩急以其志之緩急可以知其喜亂之淺深也㑹<lb/>
<pb n="25a"/>
　曹未定所謀則蔡先于衛伐鄭以謀納突則衛先于<lb/>
　蔡盖衛朔以不正得國其為突謀如火之就燥水之<lb/>
　流濕自然無所留滯也<lb/>
秋七月公至自伐鄭<lb/>
　伐鄭之師自去冬以至今秋乃得休息勞民亦已甚<lb/>
　矣<lb/>
冬城向<lb/>
　黄氏曰向即隠二年莒所入之向在魯莒境上故城<lb/>
<pb n="25b"/>
　之季氏曰因其服而城之也後降于莒故宣四年伐<lb/>
　莒取向啖氏曰下有十一月則此十月也今之八月<lb/>
　農功未畢不可興役左氏以為書時者非也<lb/>
十有一月衛侯朔出奔齊<lb/>
　張氏曰朔立已五年而二公子逐之必因其陵蔑天<lb/>
　子而後得有辭以致討所以莊六年王人子突救衛<lb/>
　公榖之説盖有所傳矣按榖梁傳謂天子召朔而不<lb/>
　徃公羊傳疑有闕文大約謂天子欲發小衆而朔不<lb/>
<pb n="26a"/>
　應及奔齊又托疾不徃請罪耳何註太鑿且不達<lb/>
十有七年春正月丙辰公㑹齊侯紀侯盟于黄<lb/>
　汪氏曰紀為魯之姻國而衛朔在齊故齊欲納朔而<lb/>
　盟魯魯亦欲平紀而盟齊也卒之齊滅紀而納朔盟<lb/>
　之不足恃具見矣<lb/>
二月丙午公㑹邾儀父盟于趡<hi>㑹公榖作及</hi>
夏五月丙午及齊師戰于奚<hi>公無夏字奚榖作郎</hi>
　及不書人内稱不必備也盟黄未幾而師已侵境齊<lb/>
<pb n="26b"/>
　尚無魯寜復有紀甚矣齊之詐也<lb/>
六月丁丑蔡侯封人卒　秋八月蔡季自陳歸于蔡<lb/>
　陳蔡宻邇蔡季果為蔡後則封人之卒季當星夜奔<lb/>
　䘮何至越月而始歸其非獻舞明矣季之在陳何氏<lb/>
　以為辟獻舞者近是辟獻舞而出故獻舞立召之而<lb/>
　始歸耳<lb/>
癸巳𦵏蔡桓侯<lb/>
　昭七年衛告䘮于王且請命王未嘗賜諡何獨莊王<lb/>
<pb n="27a"/>
　之于蔡桓則諡之蔡季請諡之説本于啖氏而胡氏<lb/>
　從之非也以八月癸巳與二月丙午攷之則癸巳乃<lb/>
　八月中旬也自蔡至周且將千里季歸未及二旬即<lb/>
　得所請無是理矣郭氏曰此誤也即以蔡言之宣十<lb/>
　七年書蔡侯申卒哀四年書盗殺蔡侯申蔡文公即<lb/>
　蔡昭公之高祖世數未逺同名曰申豈得以三傳皆<lb/>
　然謂非誤耶以此推之桓侯之為誤文明矣<lb/>
及宋人衛人伐邾<lb/>
<pb n="27b"/>
　自八年伐邾之後邾之不相通者且十年未聞一矢<lb/>
　之加遺也今桓公為趡之盟不數月而遂伐之是盟<lb/>
　者適所以為兵端也<lb/>
冬十月朔日有食之<lb/>
十有八年春王正月公㑹齊侯于濼公與夫人姜氏遂<lb/>
如齊<hi>公羊無與字</hi>
　汪氏曰僖公及夫人姜氏㑹齊侯于陽榖以公及夫<lb/>
　人不敢專行也曰與則匹敵之義而無彼此尊卑之<lb/>
<pb n="28a"/>
　别矣<lb/>
夏四月丙子公薨于齊丁酉公之䘮至自齊<lb/>
　徃以正月薨以四月歴三月之乆其間豈無政事公<lb/>
　晏然忘返則齊之所以中其欲而迷惑之者可知已<lb/>
　公竟不悟至于殺身豈天之假手於齊以報寪舍之<lb/>
　事耶不然何憒憒至此<lb/>
秋七月　冬十有二月己丑𦵏我君桓公<lb/>
　凡簒弑而得國者書𦵏無異辭所以媿諸侯之莫討<lb/>
<pb n="28b"/>
　而反助之無以自别于亂賊也宋莊鄭厲之儔皆然<lb/>
　不獨為魯諱也賊未討而書𦵏者胡氏謂外賊難討<lb/>
　夫君父之讐不與共天下何論内外盖以齊襄之強<lb/>
　而加之以文姜之親文姜不去則讐未易復也為莊<lb/>
　公計者難言之矣莫若外以彭生之除示仇怨之既<lb/>
　釋而内則吞聲飲泣以俟齊之衅庶乎可耳此春秋<lb/>
　變例書𦵏之意也<lb/>
　讀春秋畧記卷二<lb/>
</p>
<p>
</p>
  </div>
</body>
</text>
</TEI>
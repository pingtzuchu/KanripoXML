<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀春秋畧記卷五</head>
    <p>
<pb n="1a"/>
欽定四庫全書<lb/>
　讀春秋畧記卷五　　　　明　朱朝瑛　撰<lb/>
　　僖公<lb/>
元年春王正月　齊師宋師曹師次于聶北救邢<lb/>
　戰者危事必量而後進故兵機遲速在于臨事應變<lb/>
　不得槩以次為非然左傳稱邢潰出奔師師遂逐狄<lb/>
　人則狄人亦易與耳乃故緩之使潰而後救此伯者<lb/>
　所以市恩也故書次以救美惡不相掩也<lb/>
<pb n="1b"/>
夏六月邢遷于夷儀<hi>公作陳儀</hi>
　以自遷為文與遷陽異矣邢在今順徳府邢臺縣其<lb/>
　西百四十里有夷儀山遷于此将依山以為固也<lb/>
齊師宋師曹師城邢<lb/>
　張氏曰春秋以來悉力存亡僅有此舉<lb/>
秋七月戊辰夫人姜氏薨于夷齊人以歸<lb/>
　汪氏曰以歸者左氏謂歸齊是也其後魯請之乃歸<lb/>
　于魯故曰至自齊不曰至自夷胡文定程沙隨皆謂<lb/>
<pb n="2a"/>
　以䘮歸魯竊詳以歸之後越一百七十日始至恐無<lb/>
　是理<lb/>
楚人伐鄭　八月公㑹齊侯宋公鄭伯曹伯邾人于檉<lb/>
<hi>公作杅</hi>
　趙氏曰左氏以為謀救鄭鄭方在㑹何救之有葢謀<lb/>
　伐楚也按楚伐國書人始此非以進楚以譏諸侯之<lb/>
　不能制也救鄭不書不成救也經曰㑹檉傳曰盟犖<lb/>
　明是二事盟犖在楚師未去之時故謀救鄭㑹檉在<lb/>
<pb n="2b"/>
　楚師既去之後故謀伐楚經逸盟犖之文傳又不詳<lb/>
　㑹檉之事杜氏混而一之于事情不合後漢志注桓<lb/>
　十五年㑹于袲袲一名犖在沛國相縣在今徐州蕭<lb/>
　縣西檉在陳國陳縣並無犖名地亦逺不相渉<lb/>
九月公敗邾師于偃<hi>公作纓</hi>
　髙氏曰邾受姜氏公不請于㑹而討之既㑹而敗其<lb/>
　師非禮也<lb/>
冬十月壬午公子友帥師敗莒師于酈獲莒挐<hi>酈公作犂榖作<pb n="3a"/>麗</hi>
　髙氏曰書公子友帥師見其擁兵得衆不能明大義<lb/>
　以討慶父之罪反以賂求于莒而卒至興師以毒民<lb/>
　也以友主此戰責在友也按榖梁孟勞之說此事所<lb/>
　必無江熈之辨是已胡氏信之謂其用詐誤也<lb/>
十二月丁巳夫人氏之䘮至自齊<lb/>
　齊之歸䘮于魯也不以其女之䘮䘮之故不書姜魯<lb/>
　則以夫人之䘮䘮之故書夫人氏所以専責魯也髙<lb/>
<pb n="3b"/>
　氏曰哀姜之䘮不當歸魯将如之何曰即其死所而<lb/>
　葬之可也<lb/>
二年春王正月城楚丘<lb/>
　襄五年之戍陳十年之戍鄭虎牢皆不書諸侯公羊<lb/>
　氏曰諸侯離至不可得而序也於此則曰不言桓公<lb/>
　不與諸侯専封也夫衛固周先王之所封今為狄所<lb/>
　殘即其境内而遷之何謂専封乎當時邢衛分營齊<lb/>
　必以衛屬之魯故楚丘之城魯實為主諸侯離至不<lb/>
<pb n="4a"/>
　可得序則以内詞書之歸其功於魯耳至於楚丘不<lb/>
　繫衛猶之城縁陵不繫杞城虎牢不繫鄭明其地為<lb/>
　諸夏之衝城之非特一國之利也杜氏通典曰滑州<lb/>
　衛南縣即衛文所遷楚丘按衛南即今直𨽻滑縣地<lb/>
　與康成所云楚丘在河濟間者正合元凱所云在城<lb/>
　武西南者自是魯宋間之楚丘非衛地也衛楚丘為<lb/>
　兩河之襟喉漢酈生云守白馬之津以示諸侯形制<lb/>
　之勢即此是已使狄人據而有之則河内諸國在其<lb/>
<pb n="4b"/>
　囊括中矣遷衛于此使其君自為守以接天下之聲<lb/>
　援則狄有所懾而不敢騁此齊桓之善謀而僖公能<lb/>
　致力焉春秋之所予也自朝歌而東遷楚丘相距百<lb/>
　數十里實所以遏狄非避狄也自楚丘而東遷帝丘<lb/>
　相距亦百數十里斯則稍避狄矣于此見文公成公<lb/>
　之強弱亦于此見齊桓晉文伯術之盛衰也<lb/>
夏五月辛已葬我小君哀姜　虞師晉師滅下陽<hi>下公榖作夏</hi>
<pb n="5a"/>
　下陽即夏陽韓信從此以木<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>渡軍者此虞虢交通<lb/>
　之路下陽亡則虞虢不相救而俱亡故以虞主兵著<lb/>
　其自滅也凡國之亡皆其自取然亦有甚與不甚焉<lb/>
　春秋書其甚者凡三虞師晉師滅下陽一也梁亡二<lb/>
　也胡子髠沈子逞滅三也梁之縱欲敗度所謂自毁<lb/>
　者也其亡也不煩兵革而自亡故春秋直書其亡而<lb/>
　已胡沈二君身為人役而不恥所謂自侮者也其亡<lb/>
　也先䘮其身而後國隨之故春秋之于胡沈皆再書<lb/>
<pb n="5b"/>
　滅焉虞則見利而不顧其害處弱而自以為強所謂<lb/>
　自伐者也其亡也猶悍然有所恃而不自知其亡故<lb/>
　春秋書其自滅亦若未嘗滅焉者聖人之筆殆如化<lb/>
　工之肖物矣<lb/>
秋九月齊侯宋公江人黄人盟于貫<hi>公作貫澤</hi>
　季氏曰江黄在楚之東北境可出兵以截齊後者也<lb/>
　齊得江黄則師無左顧之憂而楚失出竒之利此桓<lb/>
　公逺交之計也然徒為一時之計而不為之計深逺<lb/>
<pb n="6a"/>
　至楚滅黄而不能救君子病之矣宋自㑹鄄以來從<lb/>
　齊獨固故以服江黄之事託之而他國不與焉公榖<lb/>
　以為諸侯皆在獨言逺國失之矣按江國在今河南<lb/>
　確山縣黄國在光州俱非逺國江黄畏齊而不敢違<lb/>
　又畏楚而不敢自盟書人葢其臣也<lb/>
冬十月不雨　楚人侵鄭<lb/>
　張氏曰楚自莊三十年用子文為令尹兵勢浸強故<lb/>
　比年伐鄭<lb/>
<pb n="6b"/>
三年春王正月不雨夏四月不雨<lb/>
　汪氏曰同一不雨也于僖公書法如此于文公書法<lb/>
　如彼則僖公時時儆省之心可見矣故曰春秋傳心<lb/>
　之要典按旱而書旱常詞也書不雨者見人君閔雨<lb/>
　之心也文公之併書與僖公之分書異見勤民之志<lb/>
　有踈宻也二十一年之書旱與此年之書不雨異又<lb/>
　見僖公之勤始而怠終也傳稱此年不為災則有備<lb/>
　可知二十一年欲㷊巫尫則憒憒可知<lb/>
<pb n="7a"/>
徐人取舒<lb/>
　廬陵李氏曰徐偃始僣王故春秋亦外之楚敗徐徐<lb/>
　伐莒是也惟取舒伐英氏稱人以附中國也林氏曰<lb/>
　舒者楚之黨取舒者為中國撓楚也按舒有羣舒此<lb/>
　時猶合為一後為舒蓼舒庸舒鳩始各有君長矣<lb/>
六月雨<lb/>
　何休謂僖公飭過求已脩省百官放佞臣郭都等理<lb/>
　寃獄四百餘人精誠感天不雩而雨其言出緯書不<lb/>
<pb n="7b"/>
　足信然旱而書雨惟此一見春秋所以予之必有在<lb/>
　矣<lb/>
秋齊侯宋公江人黄人㑹于陽榖<lb/>
　江黄小國耳齊不嫌與其微者盟且㑹焉所以深結<lb/>
　之也深結之者非謂有江黄遂可以斷楚之右臂将<lb/>
　倚之以招來楚東諸小國併力以撓楚也𫝊云江黄<lb/>
　道柏皆睦于齊此可見已<lb/>
冬公子友如齊涖盟<hi>友榖作季友</hi>
<pb n="8a"/>
　黄氏曰聴伐楚之期也<lb/>
楚人伐鄭<lb/>
四年春王正月公㑹齊侯宋公陳侯衛侯鄭伯許男曹<lb/>
伯侵蔡蔡潰遂伐楚次于陘<lb/>
　漢志云汝南郡召陵縣有陘亭今河南郾城縣地也<lb/>
　上蔡在其南即古蔡國是陘在蔡之北矣楚在蔡南<lb/>
　自蔡伐楚豈得復退而北此伐楚者非伐楚國葢伐<lb/>
　楚師也是時楚方伐鄭而諸侯侵蔡者以蔡為楚之<lb/>
<pb n="8b"/>
　孔道其屬楚已二十餘年攻其所必救則可以解鄭<lb/>
　之急也楚既還師救蔡諸侯之師亦還次于陘以待<lb/>
　之鄭伯被伐而亦在㑹者楚患方迫必親如齊而涖<lb/>
　盟楚師奄至不得返國故鄭伯欲成而孔叔以為齊<lb/>
　不可棄遂從齊而侵蔡也諸侯扼其前鄭人躡其後<lb/>
　腹背受敵楚必不支一不勝而歸則江黄諸國起而<lb/>
　截其歸路諸侯之師追而擊之可以大得志此楚之<lb/>
　所以懼而受盟也是時師未至楚而傳稱楚子云渉<lb/>
<pb n="9a"/>
　吾地者以蔡為其屬也<lb/>
夏許男新臣卒<lb/>
　左氏以為許穆公卒於師葬之以侯似非無稽之說<lb/>
　劉原父以為去師而卒恐未必然經不書卒於師者<lb/>
　榖梁氏以為内桓師是也内桓師者善桓之不戰而<lb/>
　服人也戰則書卒于師危之也危不得其死也曹伯<lb/>
　廬曹伯負芻是也不戰則何危之有其卒於師猶之<lb/>
　卒於平居也故書之無變詞以是為桓之善師也諸<lb/>
<pb n="9b"/>
　侯安之不異外内不獨死者為然矣<lb/>
楚屈完來盟于師盟于召陵<lb/>
　盟于師先與齊盟也盟于召陵復與諸侯盟也齊桓<lb/>
　以八國之衆伐楚不責其僣王而責包茅之不入不<lb/>
　責其猾夏而責昭王之不復者齊桓之志在於服之<lb/>
　而已楚勢方強諸侯之力未能殄之齊桓外施仁義<lb/>
　以安民息衆為名豈爭一旦之功搆禍于不已哉舍<lb/>
　其大而責其小者使其可受舍其近而責其逺者使<lb/>
<pb n="10a"/>
　其可辭要其㫖總不越乎尊王小者尚不敢不徴則<lb/>
　大者愈可知逺者尚不敢不問則近者愈可知辭雖<lb/>
　婉而義則嚴矣齊語稱桓伐楚使貢絲于周夫貢于<lb/>
　周必暫去王號稍執臣禮故首止之盟王使謂鄭伯<lb/>
　吾撫汝以從楚則楚之事王明矣春秋不書其事者<lb/>
　楚陽事王實隂以間齊撫汝從楚之言必有所自來<lb/>
　也故楚之受盟君子以是著桓之功而已未敢以是<lb/>
　釋楚之罪也<lb/>
<pb n="10b"/>
齊人執陳轅濤塗<hi>轅公作袁</hi>
　濤塗之執鄭申侯譛之也濤塗說齊以循海而歸觀<lb/>
　兵東夷申侯儆齊以遇敵隱然謂濤塗之叵測也陳<lb/>
　自盟幽而後不與盟㑹者八年今雖㑹伐桓猶疑其<lb/>
　畏楚而懐二心欲結東夷以傾齊故執濤塗而伐其<lb/>
　國夫申侯楚人也心不忘楚欲間諸侯以遂楚志首<lb/>
　止之盟鄭伯逃歸及齊以為討則曰吾知所由來矣<lb/>
　遂殺申侯以說于齊則鄭伯之棄齊而即楚皆申侯<lb/>
<pb n="11a"/>
　之謀也濤塗之事亦可知已齊侯不察而堕其術中<lb/>
　遂為此舉之玷惜哉<lb/>
秋及江人黄人伐陳<lb/>
　此蒙上文葢齊及之也再有事者必書遂此不書已<lb/>
　易時也<lb/>
八月公至自伐楚　葬許穆公<lb/>
冬十有二月公孫茲帥師㑹齊人宋人衛人鄭人許人<lb/>
曹人侵陳<hi>茲公作慈</hi>
<pb n="11b"/>
　胡氏譏桓公識明而量淺此舉實為申侯所搆而不<lb/>
　覺亦未見其識之明也<lb/>
五年春晉侯殺其世子申生<lb/>
　汪氏曰春秋惟晉侯殺申生宋公殺痤天王殺佞夫<lb/>
　不稱國不稱人而直稱君以為獨其君之罪也<lb/>
杞伯姬來朝其子<lb/>
　是年杞恵公卒成公嗣位故及其未瞑而託之魯葢<lb/>
　杞伯之志也張氏曰朝者人君相見于宗廟朝廷之<lb/>
<pb n="12a"/>
　上父在而使子行之又使婦人參之皆失正也<lb/>
　春秋之法諸侯之卒承告則書杞伯方朝其子豈有<lb/>
　卒而不告之理是必脫簡無疑<lb/>
夏公孫茲如牟<lb/>
　傳謂娶焉未聞大夫娶而書者是必因聘而娶也汪<lb/>
　氏曰因公事而行私事則不書私事不與其托君命<lb/>
　以遂私如公孫茲季孫行父公孫敖公孫嬰齊叔孫<lb/>
　婼是也無公事而専行私事則直書而貶自見公子<lb/>
<pb n="12b"/>
　友是也<lb/>
公及齊侯宋公陳侯衛侯鄭伯許男曹伯㑹王世子于<lb/>
首止<hi>公榖作首戴</hi>
　傳稱叔帶有寵于恵后恵后欲立之是欲易太子者<lb/>
　恵后也非王志也但后主于内而廷臣或助之于外<lb/>
　王不能無惑耳齊桓知之率諸侯以請明諸侯所以<lb/>
　愛戴世子王初無成見方喜羽翼之已成何為而拒<lb/>
　之榖梁氏謂世子含王命㑹齊桓者是也殊㑹之文<lb/>
<pb n="13a"/>
　或及以㑹或㑹以㑹或㑹以及書㑹以㑹者如㑹吳<lb/>
　于鍾離于柤于向皆外之之辭書㑹以及者如㑹晉<lb/>
　侯及呉子於黄池乃引之之辭書及以㑹者未見王<lb/>
　世子則不敢私為㑹此同尊之之辭也<lb/>
秋八月諸侯盟于首止鄭伯逃歸不盟<lb/>
　盟非所加于王世子故世子不與盟世子不與盟則<lb/>
　不得與㑹同時不與㑹同時則其辭之别出非重複<lb/>
　也以是為美之大者非也于鄭伯之不盟而書逃則<lb/>
<pb n="13b"/>
　知諸侯之書盟為美之矣齊桓之㑹若無王命而春<lb/>
　秋美之是天王可以勢力脅也鄭伯之歸果以王命<lb/>
　而春秋逃之是天王乃為逋逃主也大非夫子尊王<lb/>
　之義也夫恵王果惡世子何難禁其出㑹既出㑹矣<lb/>
　諸侯皆盟矣一鄭伯何足為輕重而復沮之且楚之<lb/>
　讐周久矣一旦革面亦齊之力恵王豈不知之撫女<lb/>
　從楚之言必不出自恵王大抵恵后叔帶之矯命耳<lb/>
　鄭伯素惑於申侯之說以從楚為利故一得王命即<lb/>
<pb n="14a"/>
　輕信而喜之不暇辨其真偽也至于國危而後悟其<lb/>
　非且疑申侯之與聞乎此也故曰吾知所由來矣姑<lb/>
　少待我卒殺申侯以說於齊而不敢以王命為解則<lb/>
　命之不出於王衆共知之也胡氏泥傳以釋經謂春<lb/>
　秋制義不以王命為嫌然書逃則已甚矣况合諸侯<lb/>
　以定世子非漢四皓之比苟不以王命行之為抗而<lb/>
　已盟者何足為義而不盟者何足為非義乎<lb/>
楚人滅弦弦子奔黄<lb/>
<pb n="14b"/>
　黄受弦奔楚之怒弦深矣齊不救弦亦併不為黄計<lb/>
　慢也<lb/>
九月戊申朔日有食之　冬晉人執虞公<lb/>
　虞虢之滅皆由於虞之貪賂故于下陽特書滅而以<lb/>
　虞為首惡於此則書執虞公而不復言滅也<lb/>
六年春王正月　夏公㑹齊侯宋公陳侯衛侯曹伯伐<lb/>
鄭圍新城　秋楚人圍許諸侯遂救許　冬公至自伐<lb/>
鄭<lb/>
<pb n="15a"/>
　汪氏曰比事以觀上書鄭伯逃歸則齊桓之伐鄭無<lb/>
　譏矣下書諸侯救許則楚人之圍許其罪不可掩矣<lb/>
　故陽處父伐楚書救江楚圍許以救鄭不書救鄭者<lb/>
　不予其救也廬陵李氏曰齊桓書救者五獨此年之<lb/>
　救不反兵而赴許有被髪纓冠之意故書遂以善之<lb/>
　按新城即新宻今河南鈞州宻縣在鄭之西鄙齊自<lb/>
　東來伐之乃越鄭而圍其西鄙者以新城近于虎牢<lb/>
　恐楚之襲而據之也齊桓聴申侯之阻其東行以為<lb/>
<pb n="15b"/>
　忠也故委之以虎牢使守其地及鄭伯逃盟而申侯<lb/>
　又大城虎牢雖微濤塗言之齊固疑其叛矣故欲據<lb/>
　新城以扞虎牢也不致救許而致伐鄭重本謀也<lb/>
七年春齊人伐鄭<lb/>
　不煩諸侯而獨伐之知楚之不復救也以諸侯有固<lb/>
　志也<lb/>
夏小邾子來朝<hi>公作小邾婁子</hi>
　杜氏曰始得王命而來朝也其得王命之故已不可<lb/>
<pb n="16a"/>
　考何氏以為齊桓請天子進之想當然耳<lb/>
鄭殺其大夫申侯<lb/>
　廬陵李氏曰申侯實導鄭伯以從楚鄭伯方暴其罪<lb/>
　以告齊也由此言之則申侯之殺當矣春秋不去其<lb/>
　大夫罪専殺也<lb/>
秋七月公㑹齊侯宋公陳世子欵鄭世子華盟于寗毋<lb/>
<hi>榖作寧毋</hi>
　謀鄭也齊怒未解鄭伯未敢與盟使世子先以為謝<lb/>
<pb n="16b"/>
　罪地也<lb/>
曹伯班卒　公子友如齊<lb/>
　汪氏曰甫盟而又修聘所以勤伯國之好也十三年<lb/>
　夏㑹鹹冬復聘與此同<lb/>
冬葬曹昭公<lb/>
八年春王正月公㑹王人齊侯宋公衛侯許男曹伯陳<lb/>
世子欵盟于洮鄭伯乞盟<hi>欵下公有鄭世子華</hi>
　首止之㑹諸侯已盟矣而復為此盟者葢矯命之事<lb/>
<pb n="17a"/>
　王必微聞之特遣王人以盟諸侯明示儲位巳定無<lb/>
　復變更之意鄭乞盟者王人以王命格之葢咎其前<lb/>
　日之誤也不然其子已盟寗毋齊豈復拒鄭伯乎左<lb/>
　傳妄說辨詳于後<lb/>
夏狄伐晉<lb/>
　左傳前年晉伐狄葢以重耳之奔狄也里克帥師敗<lb/>
　之於采桑而不追亦以全重耳而已虢射不知咎其<lb/>
　示弱以召狄期年而狄果伐晉然狄之來豈真以晉<lb/>
<pb n="17b"/>
　為弱哉以将帥之無鬬志知人心之不附耳書伐晉<lb/>
　見狄之輕晉矣<lb/>
秋七月禘于太廟用致夫人<lb/>
　此非用禘而致夫人葢為致夫人而用禘也其事甚<lb/>
　重其禮甚隆以為尊崇母后之典宜如此盡其敬也<lb/>
　榖梁主成風為說胡氏從之是也致夫人者葢致夫<lb/>
　人之尊號耳母以子貴此亦禮之以義起者然崇其<lb/>
　號則可祔於廟則不可崇號者以之稱於一時而已<lb/>
<pb n="18a"/>
　今特告於太廟将為後日祔廟之地是重其母而輕<lb/>
　宗廟也春秋書用皆不宜用者也或曰稱夫人而不<lb/>
　祔廟是名之可言而不可行矣曰為别廟以祀之既<lb/>
　遂尊母之志又無匹嫡之嫌何為其不可行也<lb/>
冬十有二月丁未天王崩<lb/>
　傳云七年閏月恵王崩襄王懼不立不發䘮而告難<lb/>
　於齊夫子帶尚在王宫不發䘮欲誰欺乎且諸侯盟<lb/>
　於正月王位即定於正月何待十二月而告䘮傳有<lb/>
<pb n="18b"/>
　必不可信者此類是也<lb/>
九年春王正月丁丑宋公御說卒<hi>公榖正作三御作禦</hi>
夏公㑹宰周公齊侯宋子衛侯鄭伯許男曹伯于葵丘<lb/>
　襄王既立而子帶之難未已故命宰孔出㑹以固諸<lb/>
　侯之心以安天下之勢齊桓合諸侯而㑹之所以重<lb/>
　王命也宰孔備書官爵亦以見王命之重而已<lb/>
秋七月乙酉伯姬卒<lb/>
　禮諸侯絶旁期為其盡臣諸父昆弟也惟姑姊妹女<lb/>
<pb n="19a"/>
　子子嫁於諸侯者為之服大功以其尊同也伯姬未<lb/>
　嫁不得為尊同之服魯君䘮之春秋因而書卒者何<lb/>
　也周禮王為公卿錫衰為諸侯緦衰為大夫疑衰其<lb/>
　臣如此諸父昆弟及姑姊妹豈得恝然無服觀於天<lb/>
　子而諸侯愈可知也然則諸侯絶期必非先王之初<lb/>
　制檀弓曰古者不降上下各以其親降已非古况於<lb/>
　絶乎春秋之卒伯姬與魯之能反其初也<lb/>
九月戊辰諸侯盟于葵丘<lb/>
<pb n="19b"/>
　㑹盟不同月日不得不再書其地胡氏以為書之重<lb/>
　詞之複必有大美惡焉者非也既以王事而嘉其㑹<lb/>
　必以王事而與其盟矣孟子所述葵丘五命皆明王<lb/>
　禁以定天下之大法後世諸侯雖不能無犯猶凛凛<lb/>
　焉惟恐天下之藉口以為兵端遂一合而軋已也故<lb/>
　不敢大肆其欲孔子所謂一匡天下民到於今受其<lb/>
　賜者正謂此也即其業之不終而規模粗立矣<lb/>
甲戌晉侯詭諸卒<hi>甲戌左榖作甲子詭左作佹</hi>　冬晉里克弑其君<lb/>
<pb n="20a"/>
之子奚齊<hi>弑左榖作殺</hi>
　未踰年不稱君故書君之子君之子而弑之去弑君<lb/>
　幾何非克之罪末減於奚齊而特嚴於卓也禮雜記<lb/>
　曰君薨太子號稱子待猶君也書子之義可知唐𤣥<lb/>
　宗欲易太子張九齡謂不可恵妃使官奴㗖之以宰<lb/>
　相可長處其事正與優施相類九齡當時即以其語<lb/>
　奏上上為動容于是訖九齡罷相太子得不易使克<lb/>
　能如此則晉獻非甚昏愚讒言未必能行申生可以<lb/>
<pb n="20b"/>
　不死而奚齊亦得長保其封邑也今以中立自免其<lb/>
　意亦欲委蛇觀變非徒持禄容身者然獻公尚在非<lb/>
　若平勃之于吕后其勢不可回也吕后之事議者猶<lb/>
　以王陵為正况於里克事尚可為乃坐視其禍成後<lb/>
　起而圖之至使君之子重被其禍又非若平勃之誅<lb/>
　偽帝子也其罪豈可逭哉驪姬之譛藐孤無與里克<lb/>
　殺之而告秦曰罪人克伏其辜春秋弗是也書曰君<lb/>
　之子從同同而已若齊舍之弑未踰年而稱君者嫌<lb/>
<pb n="21a"/>
　同於商人也<lb/>
十年春王正月公如齊<lb/>
　始朝齊也桓荘之編書如者四皆非朝也僖三如齊<lb/>
　齊不一報非古相朝之禮矣<lb/>
狄滅温温子奔衛<lb/>
　自城楚丘而後狄不敢犯中國者将十年畏齊桓耳<lb/>
　今入王畿而滅人國有以窺桓之志怠而不復振也<lb/>
　然温子猶奔于衛者亦以楚丘之固為可恃與温子<lb/>
<pb n="21b"/>
　書爵而不名則左氏叛王即狄之說亦未可信<lb/>
晉里克弑其君卓<hi>公作卓子</hi>及其大夫荀息<lb/>
　卓稱君既踰年也卓之立不以正而成之為君者罪<lb/>
　里克也里克既失之於前出奔之日上告天子帥三<lb/>
　公子之徒奉王命以正之納重耳而廢奚齊卓子可<lb/>
　也以驪姬之罪罪奚齊卓子是猶以魯文姜之罪罪<lb/>
　荘公也一之已甚其可再乎此春秋書君之意也荀<lb/>
　息不能救正其君又從而輔之其罪若浮於里克何<lb/>
<pb n="22a"/>
　以見録于夫子使徒以小信取之是非何辨焉柳氏<lb/>
　曰進荀息所以甚苟免之惡則召忽之死子糾猶不<lb/>
　失正夫子又何以没之比於匹夫匹婦之諒乎嘗攷<lb/>
　之驪姬作難之時不難荀息而獨難里克必里克有<lb/>
　權而荀息無權也申生既死始屬之以奚齊卓子荀<lb/>
　息以申生而在則國本繫于申生申生死矣羣公子<lb/>
　逐矣所立者非奚齊卓子而誰荀息若辭必屬之他<lb/>
　人苟屬之他人且将處心積慮日以殺二公子為事<lb/>
<pb n="22b"/>
　二公子其危矣故隱忍而受命其所全者實多也前<lb/>
　者夷吾奔屈即伐屈重耳奔蒲即伐蒲奔狄又伐狄<lb/>
　里克帥師敗狄于采桑而不追其意葢為重耳也梁<lb/>
　由靡勸其從之虢射咎其示弱以召狄里克不聴而<lb/>
　狄果伐晉是時荀息為重臣豈不知之置而不問是<lb/>
　與里克有同心矣故亂之将作里克先告荀息荀息<lb/>
　一籌不展惟曰死之昔之畫䇿以取虞虢何其智今<lb/>
　之束手以聴里克何其愚此其志亦極苦矣事可兩<lb/>
<pb n="23a"/>
　全息之願也不可而以不正害正息所不敢出也死<lb/>
　吾君而殺其孤息所不敢從也事君不避其難為善<lb/>
　不求其名自非聖人孰能察見其隱而録之<lb/>
夏齊侯許男伐北戎<lb/>
　季氏曰北戎未嘗為患何以伐之桓公見狄滅温勢<lb/>
　難猝制而又恐其與北戎合故託以邉疆之警往伐<lb/>
　焉而示之威亦兵家伐交之意也<lb/>
晉殺其大夫里克<lb/>
<pb n="23b"/>
　晉語公子夷吾私于秦使曰中大夫里克與我矣吾<lb/>
　命之以汾陽之田百萬是因里克以求入也因之以<lb/>
　求入是利其弑君也既利之又可以殺之乎故以専<lb/>
　殺罪恵公也里克之罪已著矣惡不嫌同辭以明恵<lb/>
　公之與聞乎弑也<lb/>
　恵公之入王使人納之不書以非所宜立也<lb/>
秋七月　冬大雨雪<hi>公作雹</hi>
十有一年晉殺其大夫㔻鄭父<lb/>
<pb n="24a"/>
　㔻鄭言於秦伯請出晉君罪固可殺何以不去其官<lb/>
　攷之左傳鄭為里克之黨既殺克未有不疑鄭者特<lb/>
　以使秦故未之及即無此謀亦必不免故以専殺為<lb/>
　辭明其本志也<lb/>
夏公及夫人姜氏㑹齊侯于陽榖<lb/>
　薛氏曰夫人齊侯之女歸寧可也從夫而為㑹于外<lb/>
　非歸寧之禮矣胡氏之論求之太過<lb/>
秋八月大雩　冬楚人伐黄<lb/>
<pb n="24b"/>
　昔年楚一舉而滅弦今黄與弦等耳先伐以嘗之猶<lb/>
　畏齊之救也齊桓置若罔聞非特負黄亦自負其初<lb/>
　志矣<lb/>
十有二年春王三月庚午日有食之　夏楚人滅黄<lb/>
　汪氏曰江黄之滅皆不書以其君歸又不書其君之<lb/>
　奔則其效死以守而待大國之救可知也齊不救黄<lb/>
　其罪大矣晉救江而不克與不救亦無以異也<lb/>
秋七月　冬十有二月丁丑陳侯杵臼卒<lb/>
<pb n="25a"/>
十有三年春狄侵衛<lb/>
　滅温而齊不救此侵衛之兵所由來也徒城楚丘之<lb/>
　郛以備之適見其怯耳<lb/>
夏四月葬陳宣公　公㑹齊侯宋公陳侯衛侯鄭伯許<lb/>
男曹伯于鹹<lb/>
　鹹為衛地在今直𨽻開州距杞三百餘里㑹于鹹者<lb/>
　謀杞也左氏以為淮夷病杞故且謀王室也夫淮夷<lb/>
　在南與王室逺不相渉或者狄勢方横欲南合淮夷<lb/>
<pb n="25b"/>
　以困中國故為此㑹以謀之歟觀淮夷越宋而病杞<lb/>
　明年狄越衛而伐鄭鄭與杞近葢駸駸有相合之勢<lb/>
　也城縁陵之謀自此起矣<lb/>
秋九月大雩　冬公子友如齊<lb/>
　将城縁陵往聴令也<lb/>
十有四年春諸侯城縁陵<lb/>
　書諸侯而不序蒙㑹鹹之文也縁陵杞邑今河南杞<lb/>
　縣在唐為雍丘唐人所謂睢陽江淮之保障者即杞<lb/>
<pb n="26a"/>
　之東境縁陵其在是與城之則與楚丘南北相應以<lb/>
　為天下形勢楚丘以内制河朔縁陵以外控江淮則<lb/>
　夷與狄之交不得合而中國庶不至于大病此非獨<lb/>
　為杞一國之利也故不書杞漢志注以縁陵為營丘<lb/>
　葢因隱四年牟婁之誤又昭元年祁午以城杞為城<lb/>
　淳于淳于與營丘地相鄰而縁陵與營陵音相近故<lb/>
　妄相牽合耳營丘在今臨淄與開州之鹹相距八九<lb/>
　百里謀城其地而㑹于八九百里之外揆之事理殊<lb/>
<pb n="26b"/>
　不合也杞遷淳于當在宋楚爭伯之時詳二十三年<lb/>
夏六月季姬及鄫子遇于防使鄫子來朝<hi>鄫榖作繒</hi>
　女子許嫁而字書季姬葢許嫁于鄫矣不繫于鄫則<lb/>
　未嫁之辭也鄫子後為邾人所執用之于社其人必<lb/>
　甚闇弱不能自立公葢察知之愛其女而中悔故止<lb/>
　之而不遣季姬弗以為善也鄫子之來致請于魯季<lb/>
　姬先與之㑹欲以明已志也書曰遇以未婚也曲禮<lb/>
　曰未及期而相見曰遇使之來朝以請婚期也葢季<lb/>
<pb n="27a"/>
　姬之守義甚正不嫌一時越禮以全終身大節是以<lb/>
　出遇而公弗能禁使來而公弗能拒也若曰使自擇<lb/>
　配豈有不擇于家而擇于道途者乎此必無之事或<lb/>
　曰奔也何以使之來朝此尤誣矣總由公羊榖梁不<lb/>
　詳始末但言使來請已後之說者遂文致貞女以為<lb/>
　淫賤耳莊公之於文姜閔公之於哀姜猶曰子不能<lb/>
　制其母僖公之於季姬豈不能制而縱之至於此極<lb/>
　耶蘇子由宗左氏而曲為之詞亦非通義<lb/>
<pb n="27b"/>
秋八月辛夘沙鹿崩<lb/>
　王制名山大澤不以封春秋諸侯擅而有之聖人弗<lb/>
　予也故沙鹿梁山皆不繫晉既不係晉則其變異亦<lb/>
　不以占晉而占天下矣胡氏於梁山崩言為天下記<lb/>
　異此亦可知<lb/>
狄侵鄭<lb/>
　以力服人者始未嘗不奮發而後漸衰替以致紛紜<lb/>
　勢固然也<lb/>
<pb n="28a"/>
冬蔡侯肸卒<lb/>
十有五年春王正月公如齊<lb/>
　張氏曰公十年朝齊今年又朝純用五年一朝之制<lb/>
　同于事天子之禮矣按昭三年傳子太叔曰文襄之<lb/>
　世其務不煩諸侯令三嵗而聘五嵗而朝是特對晉<lb/>
　人言之故稱文襄而此制實始于齊桓也左氏文十<lb/>
　五年傳以諸侯五嵗再相朝為古之制誤矣周禮諸<lb/>
　侯邦交惟曰世相朝也<lb/>
<pb n="28b"/>
楚人伐徐<lb/>
　徐人取舒之時已即諸夏矣至是十餘年而楚始伐<lb/>
　之者視齊桓之盛衰為進退也<lb/>
三月公㑹齊侯宋公陳侯衛侯鄭伯許男曹伯盟于牡<lb/>
丘遂次于匡<lb/>
　諸侯之心不一故盟之盟之而仍未能一心故止於<lb/>
　匡而使其大夫往書曰遂次見其不急于進救而急<lb/>
　于次舍怯可知已<lb/>
<pb n="29a"/>
公孫敖帥師及諸侯之大夫救徐<lb/>
　廬陵李氏曰書盟而後救者牡丘救而後盟者馬陵<lb/>
　一則督之于未然一則戒之于已然也汪氏曰既㑹<lb/>
　而及非主魯之辭<lb/>
夏五月日有食之　秋七月齊師曹師伐厲<lb/>
　季氏曰救徐而伐楚之與國将謂攻其所必救而厲<lb/>
　非楚之所急此不得已之下䇿也按召陵之役伐楚<lb/>
　不書救鄭者鄭伯亦在㑹也此伐厲不書救徐者救<lb/>
<pb n="29b"/>
　之失其道也凡救之失其道與不宜救而救者皆不<lb/>
　書比事觀之自見<lb/>
八月螽　九月公至自㑹<lb/>
　次于匡者已歴三時莫肯親臨督戰則烏合之衆其<lb/>
　能久而不解乎楚方鴟張未巳而八國之師已散救<lb/>
　人者固如是乎故致以㑹而已<lb/>
季姬歸于鄫<lb/>
　鄫子來朝之後復逾年而季姬始歸公終不能無嫌<lb/>
<pb n="30a"/>
　于鄫子也<lb/>
己夘晦震夷伯之廟<lb/>
　震大臣之廟亦所以儆人君不専為夷伯也<lb/>
冬宋人伐曹<lb/>
　自齊稱伯以來宋無㑹不與何其宻也今曹方與盟<lb/>
　又從齊伐厲宋即乗其疲而伐之是撓齊也桓方以<lb/>
　繼嗣托宋而宋之所為如此桓亦不之咎者何也桓<lb/>
　自見年老而子爭立又與楚不平故不敢復繩諸侯<lb/>
<pb n="30b"/>
　以樹怨惟宋襄相與之宻窺見此情遂肆行其意而<lb/>
　無所忌也<lb/>
楚人敗徐于婁林<lb/>
　徐以即諸夏而被伐恃諸夏之救而無功必悔其失<lb/>
　計復即蠻夷以謝楚故外之而舉國號所以病徐亦<lb/>
　以病齊桓也<lb/>
十有一月壬戌晉侯及秦伯戰于韓獲晉侯<lb/>
　其曲在晉故書晉及然韓為晉地興兵自秦亦可見<lb/>
<pb n="31a"/>
　矣晉以背徳而被辱秦以責報而搆怨皆夫也秦伯<lb/>
　雖獲晉侯未幾用隂飴甥之謀禮而歸之故不書以<lb/>
　歸恕秦伯也書獲賤晉侯也大國之君而獲之若匹<lb/>
　夫然可恥孰甚<lb/>
十有六年春王正月戊申朔隕石于宋五<hi>隕公作霣</hi>
　隕石者地中燥火之氣挾塵土以升為濕氣所摶凝<lb/>
　而為石激而下隕故漢志石隕皆有光耀雷聲左氏<lb/>
　以為星非也星則終古無隕理矣<lb/>
<pb n="31b"/>
是月六鷁退飛過宋都<lb/>
　退飛者逆飛也如人導迎之狀必有異氣感之而然<lb/>
　左氏以為風非也雖遇疾風必順之而飛未有退飛<lb/>
　者一物之失其常君子不敢忽焉必引為志氣之所<lb/>
　召無不惕然而深省豈得謂隂陽之事無與于人而<lb/>
　不書故榖梁氏曰五石六鷁之辭不設則王道不亢<lb/>
　矣亢者舉也<lb/>
三月壬申公子季友卒　夏四月丙申鄫季姬卒<lb/>
<pb n="32a"/>
　内女之卒且葬者大抵皆賢而遇變者也紀伯姬紀<lb/>
　叔姬以國亡宋共姬以死于火也其賢而不遇變者<lb/>
　則卒之而已杞叔姬鄫季姬是也杞叔姬未嘗見斥<lb/>
　于杞而退處自甘鄫季姬必踐昏姻之約而不嫌失<lb/>
　配其賢可知也不然郯伯姬齊子叔姬與杞叔姬一<lb/>
　也何以不卒而獨卒杞叔姬杞伯姬與鄫季姬一也<lb/>
　何以不卒而獨卒鄫季姬乎觀此而益知季姬矣<lb/>
秋七月甲子公孫茲卒　冬十有二月公㑹齊侯宋公<lb/>
<pb n="32b"/>
陳侯衛侯鄭伯許男邢侯曹伯于淮<lb/>
　此為徐謀懼淮夷之與楚合也楚猶逺徐而淮夷最<lb/>
　近婁林既敗淮夷乗間而啟其疆徐必受困故㑹于<lb/>
　淮而觀兵以威之淮夷既不敢動徐乃可以報楚觀<lb/>
　于伐英滅項知此役之為徐謀也謀鄫其餘事耳故<lb/>
　城之而不果城十三年與此年齊以戎難徴諸侯而<lb/>
　戍周不書以其不能伐戎而徒以戍周塞責也<lb/>
十有七年春齊人徐人伐英氏　夏滅項<lb/>
<pb n="33a"/>
　楚之伐徐必有近徐小國為之效力伐英滅項亦聊<lb/>
　以報楚也滅項公榖以為齊滅之是也不書齊蒙上<lb/>
　文如書寔來之類也齊自滅譚滅遂而後不復書滅<lb/>
　至此復書是知伯者之假仁也徐復稱人以其復即<lb/>
　諸夏也左氏以為滅項者魯此時公方在淮季友又<lb/>
　卒未聞専政之臣誰得為此史記黥布傳注曰英後<lb/>
　改為蓼蓼在今霍丘縣距河南項城止三四百里師<lb/>
　自英而至項其勢固甚便也<lb/>
<pb n="33b"/>
秋夫人姜氏㑹齊侯于卞<lb/>
　余氏曰夫人以其父久勞于外事歸途又經魯地故<lb/>
　出而勞之此說頗近人情要未免于越禮故春秋書<lb/>
　之<lb/>
九月公至自㑹　冬十有二月乙亥齊侯小白卒<lb/>
　齊桓之功聖人隨事而節取之非純與之也故魯桓<lb/>
　有罪而王之錫命書齊桓有功而王之錫命不書為<lb/>
　其嫌于義也嫌于義而書之後世諸侯且以齊桓為<lb/>
<pb n="34a"/>
　極則故不書也王命不書則亦同於諸侯而書卒矣<lb/>
十有八年春王正月宋公曹伯衛人邾人伐齊<hi>宋公下公羊有㑹字</hi>　夏師救齊<lb/>
　桓始屬公子昭于宋後復許立無虧矣雖由于雍巫<lb/>
　而立長為義君子不以人廢言也故春秋于宋不書<lb/>
　納昭不與其納昭也于魯書救與其救無虧也然無<lb/>
　虧之殺不書以輔之非其人也毋論立君之事非寺<lb/>
　人所得與而寺人貂即盟貫之後漏師于多魚者其<lb/>
<pb n="34b"/>
　立無虧也豈以為義而立之志在亂齊而已無虧因<lb/>
　之以立宜其見殺也<lb/>
五月戊寅宋師及齊師戰于甗齊師敗績　狄救齊<lb/>
　郝氏曰救焚者不齎藁解鬬者不控弮操戈入室非<lb/>
　所以拯孤也故宋襄之託人孤齕人孤者也非我族<lb/>
　類猶相救恤此所謂不如諸夏之亡也<lb/>
秋八月丁亥葬齊桓公　冬邢人狄人伐衛<lb/>
　狄亦稱人非儕狄于邢乃儕邢于狄也榖梁氏謂伐<lb/>
<pb n="35a"/>
　衛以救齊故進之而稱人夫救齊不伐宋而伐衛乎<lb/>
　自城楚丘而後狄不得逞志于衛久矣今齊桓既没<lb/>
　狄方圖一逞而衛又與之以隙所以狡焉肆志豈真<lb/>
　為救齊哉書狄救齊所以惡宋也書邢人狄人伐衛<lb/>
　所以惡邢也衛非首惡而邢黨仇讐之異類伐同患<lb/>
　之兄弟故惡之深也<lb/>
十有九年春王三月宋人執滕子嬰齊<lb/>
　孫氏發微曰滕子書名遂失國也說者以為罪其不<lb/>
<pb n="35b"/>
　與齊桓之㑹夫諸侯㑹盟非盛事也春秋之與齊桓<lb/>
　惟首止葵丘及洮而已然滕之弱小不足為王事輕<lb/>
　重齊桓不責其不㑹而謂夫子責之乎<lb/>
夏六月宋公曹人邾人盟于曹南<lb/>
　宋欲圖伯大國莫有從者惟曹邾以力不勝而從之<lb/>
　故宋書爵以著宋之自尊曹邾書人以著曹邾之自<lb/>
　卑也與北杏畧同<lb/>
鄫子㑹盟于邾<lb/>
<pb n="36a"/>
　曹與宋接壤宋在曹西而邾距曹東三百餘里宋公<lb/>
　既盟于曹南邾非其歸路鄫子何由得遇于邾公羊<lb/>
　以為後㑹非也鄫近于邾邾見鄫子之昏弱而欲圖<lb/>
　之故詐與為㑹耳曹即今山東曹州邾在鄒縣鄫在<lb/>
　嶧縣<lb/>
已酉邾人執鄫子用之<lb/>
　宋以滕子不㑹而執之則鄫子之不㑹亦宋之所怒<lb/>
　也邾欲圖鄫而懼宋之議其後今因宋怒乃請于宋<lb/>
<pb n="36b"/>
　而為此虐謀當時以為宋實使之春秋推見其情歸<lb/>
　罪于邾而已用者公榖皆云叩其鼻以衈社也葢以<lb/>
　人代牲而取其血以祭杜氏謂殺之非也<lb/>
秋宋人圍曹<lb/>
　宋之不能服曹必以鄫子之故不自省而責人春秋<lb/>
　罪之<lb/>
衛人伐邢<lb/>
　邢衛皆亡于狄邢之黨狄伐衛誠有罪矣衛亦舍狄<lb/>
<pb n="37a"/>
　而仇邢其罪之去邢一間耳<lb/>
冬公㑹陳人蔡人楚人鄫人盟于齊<hi>左榖無公</hi>
　宋欲圖伯而諸侯弗與也乃以不忘桓徳而為此盟<lb/>
　然桓之時楚未列于同盟而同盟自此始矣楚未能<lb/>
　革其王號宜在所攘而反倚之以抗宋是招豺狼以<lb/>
　禦狐狸也自陳請之故首陳而人諸侯人諸侯即所<lb/>
　以人公也蜀之盟十一國之大夫皆人之而不諱公<lb/>
　此獨何諱乎當從公羊作公㑹為是<lb/>
<pb n="37b"/>
梁亡<lb/>
　凡諸侯之亡莫非自取然人心不至潰散猶假師武<lb/>
　臣力以取之則不以自亡為文<lb/>
二十年春新作南門　夏郜子來朝<lb/>
　公羊以為失地之君葢據桓二年郜大鼎之文或者<lb/>
　春秋之前宋取郜地而遷其國歟夾漈鄭氏曰郜有<lb/>
　南郜有北郜今單州有二郜城<lb/>
五月乙巳西宫災<lb/>
<pb n="38a"/>
　公羊氏以為小寢是也家氏曰人君之過在朝路臨<lb/>
　莅之時者少在深宫燕處之際者多天之示譴豈徒<lb/>
　然哉<lb/>
鄭人入滑　秋齊人狄人盟于邢<lb/>
　齊之志在救邢狄之志在伐衛特假救邢以為名耳<lb/>
　齊不悟而與之盟故不殊其稱以累齊也<lb/>
冬楚人伐隨<lb/>
二十有一年春狄侵衛　宋人齊人楚人盟于鹿上<lb/>
<pb n="38b"/>
　齊孝公為宋所納而前者楚盟諸侯于齊故宋因齊<lb/>
　而求諸侯于楚也求肉于虎安得不遭其噬哉春秋<lb/>
　序而人之與楚不殊所以著其自賤也<lb/>
夏大旱<lb/>
　公羊氏謂雩不得雨曰旱是也故書雩者不書旱雩<lb/>
　有效也書旱者不書雩雩無益也<lb/>
秋宋公楚子陳侯蔡侯鄭伯許男曹伯㑹于盂執宋公<lb/>
以伐宋<hi>盂公作霍榖作雩</hi>
<pb n="39a"/>
　楚始書爵而列于五國之上明五國之尊楚也首宋<lb/>
　公不與其尊楚也且若宋公之自執者然猶書虞師<lb/>
　晉師滅下陽言其自取之也齊之攘楚宋與有力楚<lb/>
　方伺間于宋宋一㑹而虐二國之君楚固知諸侯怨<lb/>
　之其間可乗也乃反求諸侯于楚宜其墮楚之術中<lb/>
　耳易曰自我致㓂又誰咎也宋公之謂矣<lb/>
冬公伐邾<lb/>
　傳稱邾人滅須句須句子來奔使果有此則公之伐<lb/>
<pb n="39b"/>
　之而復其國不可謂非義也須句不應書取劉氏李<lb/>
　氏皆以為無此事黄氏則以為為鄫子故聞宋難而<lb/>
　伐之<lb/>
楚人使宜申來獻㨗　十有二月癸丑公㑹諸侯盟于<lb/>
薄釋宋公<lb/>
　獻㨗不書宋盟薄不書楚皆蒙前文非諱也執未有<lb/>
　書釋者而此書釋其辭若虜囚者然所以甚宋公之<lb/>
　恥也亦所以甚中國之恥也<lb/>
<pb n="40a"/>
二十有二年春公伐邾取須句<hi>公作朐</hi>
　傳稱取須句而反其君與昭十九年宋伐邾取蟲而<lb/>
　歸鄅俘事正相類然彼不書取此則書取胡氏于彼<lb/>
　則曰善善長惡惡短於此則曰不請于王以亂易亂<lb/>
　何自為矛盾若此意邾之滅須句葢春秋以前事故<lb/>
　不見于經其苖裔在魯魯以鄫故伐邾成風因以須<lb/>
　句屬公公遂伐取之而復其子孫使守其地以為已<lb/>
　大夫非復以為君也春秋所由書取耳嘗攷魯邾相<lb/>
<pb n="40b"/>
　去百里而近須句在今汶上西距魯邾皆将二百里<lb/>
　魯方卑邾何為越近都而伐其逺邑左氏之說必非<lb/>
　無因也<lb/>
夏宋公衛侯許男滕子伐鄭<lb/>
　鄭之從楚伐之可也必反諸身無媿而後伐之可也<lb/>
　宋嘗有求于楚矣又何以責鄭乎盂之㑹許亦與焉<lb/>
　又從宋伐鄭者許與鄭為世讐也<lb/>
秋八月丁未及邾人戰于升陘<lb/>
<pb n="41a"/>
　邾來伐不書而戰書内及其屈在魯可知葢須句之<lb/>
　滅已為久逺之事魯之取之利之而已即鄫子之辱<lb/>
　不可不問然師以義出以利歸何恠乎邾人之不服<lb/>
　矣若云輕用師徒害及兩國則邾魯同之何獨罪魯<lb/>
冬十有一月己巳朔宋公及楚人戰于泓宋師敗績<lb/>
　宋襄初則狹小齊桓欲以威力折服天下及試之而<lb/>
　不效反取辱焉乃復假仁義以行之又不得其假之<lb/>
　之術至于師敗身傷而死為天下笑公羊氏以為文<lb/>
<pb n="41b"/>
　王之師亦不過此何其謬也榖梁之說頗得之其言<lb/>
　曰倍則攻敵則戰少則守道之貴者時其行勢也由<lb/>
　此論之宋襄之不仁不必數其他罪而責之如胡氏<lb/>
　所云也即此以少擊衆又不扼之于險是以其卒予<lb/>
　敵矣誠不忍于敵人何獨忍于國人乎以此詰宋襄<lb/>
　宋襄亦不能自解也<lb/>
二十有三年春齊侯伐宋圍緡<hi>榖作閔</hi>
　宋公實納齊侯而齊侯以怨報徳此亦有所不得已<lb/>
<pb n="42a"/>
　也楚之啣齊甚于宋宋公既敗勢且及齊齊之餘威<lb/>
　既不足以禦楚則感宋之心不勝其畏楚之心故以<lb/>
　不與盟齊為名伐宋而圍其邑以示絶宋而從楚也<lb/>
　亦無䇿之甚矣凡書圍皆譏有無譏者比事自見<lb/>
夏五月庚寅宋公茲父卒<lb/>
　張氏曰時僖公已有志于附楚不㑹宋公之葬故史<lb/>
　無書<lb/>
秋楚人伐陳<lb/>
<pb n="42b"/>
　陳必伐頓故楚伐之城頓而還若討其貳于宋則伐<lb/>
　鄭之役陳不從宋而許從敗宋之後陳不朝楚而許<lb/>
　亦不朝楚所伐者宜在許而不在陳矣<lb/>
冬十有一月杞子卒<lb/>
　左傳以為書子杞夷也是時宋楚爭伯杞處其間不<lb/>
　能自立葢遷于夷矣故襄二十九年晉女叔侯曰杞<lb/>
　夏餘也而即東夷時王貶之殆以此耳杞桓公之來<lb/>
　朝于僖二十七年稱子于文十二年則稱伯杞文公<lb/>
<pb n="43a"/>
　之㑹盟于襄二十四年尚稱伯二十九年即稱子至<lb/>
　昭六年卒復稱伯左氏又以為杞用夷禮故曰子豈<lb/>
　一人之身忽夷忽夏乎大抵杞為先代之後天子所<lb/>
　以備三恪者故其降而再復其他則一降而不復也<lb/>
　若杞之侯爵亦終不復矣<lb/>
二十有四年春王正月　夏狄伐鄭<lb/>
　西亭辨疑曰鄭在王畿王所倚毗頺叔桃子将叛王<lb/>
　故先伐鄭葢為叔帶謀也使伐鄭果出王意是年王<lb/>
<pb n="43b"/>
　出居于鄭伐鄭而依鄭無是理也此說良是然天王<lb/>
　不書出此獨書出王必有過焉左氏之說又未可廢<lb/>
　愚謂搆鄭于王為王召狄者皆頺叔桃子之奸謀至<lb/>
　奉叔帶而以狄師攻王王始悟而復親鄭耳<lb/>
秋七月　冬天王出居于鄭<lb/>
　禮天子不言出此獨書出者王者内中國而外異域<lb/>
　今以狄伐鄭是内狄而外鄭也既外之而又居之則<lb/>
　書出居固也即曰謀出于頺叔桃子而用之者王也<lb/>
<pb n="44a"/>
　故尹氏之亂則書之頺叔桃子之亂則不書王猛入<lb/>
　敬王入皆書之襄王入則不書<lb/>
晉侯夷吾卒<lb/>
　傳稱天王使召武公内史過賜晉侯命則晉侯乃王<lb/>
　所命也不書立亦不書薨者賂秦以求之其立不以<lb/>
　正而遷戎于伊洛以逼周又不臣之尤也遷戎不書<lb/>
　疑逸文𫝊說恵公卒在去年九月者誤<lb/>
二十有五年春王正月丙午衛侯燬滅邢<lb/>
<pb n="44b"/>
　曲禮諸侯滅同姓名三𫝊皆宗之說者以楚之滅夔<lb/>
　齊之滅萊皆不名為疑不知所云同姓者謂天子之<lb/>
　同姓也故衛侯燬滅邢則名楚子䖍殺蔡侯而滅蔡<lb/>
　則名若晉滅下陽不書滅虢則不名晉執虞公秦人<lb/>
　入滑宋公入曹皆不書滅則亦不名其事各有本末<lb/>
　雖為天子同姓不得與此同也滅天子同姓而書名<lb/>
　亦周道尚親之典則然<lb/>
夏四月癸酉衛侯燬卒　宋蕩伯姬來逆婦　宋殺其<lb/>
<pb n="45a"/>
大夫<lb/>
　不名史佚之也<lb/>
秋楚人圍陳納頓子于頓　葬衛文公<lb/>
冬十有二月癸亥公㑹衛子莒慶盟于洮<lb/>
　趙氏曰莒自九年獲拏之後未嘗通魯故衛為之㑹<lb/>
　以平之<lb/>
二十有六年春王正月己未公㑹莒子衛寗速盟于向<lb/>
<hi>速公作遬</hi>
<pb n="45b"/>
　臨川吳氏曰洮之盟莒子不親故復為此㑹也<lb/>
齊人侵我西鄙公追齊師至酅弗及<hi>酅公榖作嶲</hi>
　齊侯自以為桓公之後欲以盟主自居故惡洮向之<lb/>
　盟而來討書人書侵譏其無名也又書師譏其用衆<lb/>
　也趙氏曰㓂至不知追而弗及言内之無儆戒也與<lb/>
　濟西之書追異矣<lb/>
夏齊人伐我北鄙　衛人伐齊　公子遂如楚乞師<lb/>
　魯衛協力亦足以禦齊矣乞師于楚何自卑也郝氏<lb/>
<pb n="46a"/>
　曰毁藩籬而納外㓂終春秋之世齊魯不睦坐受晉<lb/>
　制由失䇿於此耳<lb/>
秋楚人滅夔以夔子歸<lb/>
　夔子不名原其平日之無過也即楚之所讓夔者惟<lb/>
　是祝融與鬻熊之不祀則其無他過之可指明矣而<lb/>
　祝融鬻熊之不祀又不可以罪之則非意之横加固<lb/>
　不足以為辱也<lb/>
冬楚人伐宋圍緡<lb/>
<pb n="46b"/>
　臨川吳氏曰前年宋忘父讐與楚平而往朝之今而<lb/>
　即晉可謂速於徙義者矣楚伐之而圍其邑書以著<lb/>
　蠻荆之横也<lb/>
公以楚師伐齊取榖　公至自伐齊<lb/>
　臨川吳氏曰借援蠻夷辱國莫大焉将以刷西鄙北<lb/>
　鄙之恥而適以甚其恥也按居榖者為桓公子雍戍<lb/>
　榖者楚申公叔侯而春秋書公取以是為公志也事<lb/>
　之不可諱者聖人未嘗為魯諱如此<lb/>
<pb n="47a"/>
二十有七年春杞子來朝<lb/>
　其先君既貶於王繼之者未有王命則仍以先君之<lb/>
　爵為其爵也伐齊取榖之後欲乗勝以圖杞故杞懼<lb/>
　而來朝<lb/>
夏六月庚寅齊侯昭卒　秋八月乙未葬齊孝公<lb/>
乙巳公子遂帥師入杞<lb/>
　春秋時小國之朝聘于大國皆以其爵之尊卑為貢<lb/>
　賦之多寡鄭子産之爭承可見杞昔為侯今為子其<lb/>
<pb n="47b"/>
　庭實必減于昔故魯人以為不共而討之桓二年杞<lb/>
　以侯禮朝則以其體之敵也謂之不敬今以子禮朝<lb/>
　又以其物之薄也謂之不共總之意在陵杞不患無<lb/>
　名矣<lb/>
冬楚人陳侯蔡侯鄭伯許男圍宋<lb/>
　盂之㑹書楚子著蠻夷㑹盟列於諸侯之始也一書<lb/>
　而後還其故稱書人而已人楚子而爵四國之君以<lb/>
　見皇皇諸夏爵命顯榮而甘為蠻夷役亦可醜矣春<lb/>
<pb n="48a"/>
　秋之于諸侯有因其自尊而尊之因其自卑而卑之<lb/>
　者北杏曹南之㑹是也此世變之小者也有因其自<lb/>
　尊而卑之因其自卑而尊之者圍宋之役是也此世<lb/>
　變之大者也<lb/>
十有一月甲戌公㑹諸侯盟于宋<lb/>
　圍宋而盟于宋宋服而為城下之盟也然諸侯之師<lb/>
　未解及聞晉之侵曹伐衛以救宋為名于是分兵以<lb/>
　救衛而在宋者仍不去宋故宋人兩次告急也<lb/>
<pb n="48b"/>
二十有八年春晉侯侵曹晉侯伐衛<lb/>
　既為城下之盟宋圍葢已解矣晉之侵曹伐衛志在<lb/>
　復怨而救宋其名也故不書救宋使其志在救宋何<lb/>
　不伐其從楚而圍宋者乃反伐其不與圍者乎再書<lb/>
　晉侯譏多事也<lb/>
公子買戍衛不卒戍刺之<lb/>
　公懼晉而殺買又懼楚而誣以不卒戍春秋即因其<lb/>
　誣而書之此春秋之善斷也買為楚而戍衛不卒戍<lb/>
<pb n="49a"/>
　而刺之是殘骨月以悅蠻夷即此已見其惡不必更<lb/>
　辨其誣也<lb/>
楚人救衛<lb/>
　楚已盟宋衛又請盟于晉而伐衛之師不止衛非有<lb/>
　不可赦之罪也故以救衛予楚所以甚晉也<lb/>
三月丙午晉侯入曹執曹伯畀宋人<lb/>
　此不待貶絶而罪惡見者故書爵以著其無王<lb/>
夏四月己巳晉侯齊師宋師秦師及楚人戰于城濮楚<lb/>
<pb n="49b"/>
師敗績<lb/>
　當是時楚之暴横已甚天下諸侯從之者已強半矣<lb/>
　非復召陵之時可以不戰屈之者不大創之則王室<lb/>
　之憂将在旦夕矣然晉文誠為王室討何不正辭以<lb/>
　責之使去王號而𨽻周索如晉定公之責夫差者不<lb/>
　可而後戰豈非卓然仗義之師哉乃逞其詐力至于<lb/>
　顛連諸侯雖一戰勝楚終不足以服之而機械一開<lb/>
　搆鬬彌甚春秋詳書其事功罪不掩比於召陵其攘<lb/>
<pb n="50a"/>
　楚之功同其専兵之罪同然齊桓存三亡國以屬諸<lb/>
　侯獨有撫綏中夏之意晉文之執曹伯畀宋人惟以<lb/>
　取威定伯而已故桓文之事雖並録于春秋而譎正<lb/>
　之分自可見也<lb/>
楚殺其大夫得臣<lb/>
　敗軍之将書殺而不去其官非特惡専殺也惡其銳<lb/>
　志于猾夏而必于殺以立事也楚日以猾夏為事法<lb/>
　嚴而令行得臣以功為令尹一敗而即誅之其志不<lb/>
<pb n="50b"/>
　兼中原不已是春秋所甚惡也郝氏曰禮謀人軍師<lb/>
　敗則死之城濮敗而殺子玉泜水退而殺子上鄢陵<lb/>
　戰而殺子反屬國叛而殺子辛是乃楚之所以振耳<lb/>
　說者以殺子玉為晉再勝而楚再敗非也<lb/>
衛侯出奔楚<lb/>
五月癸丑公㑹晉侯齊侯宋公蔡侯鄭伯衛子莒子盟<lb/>
于踐土<lb/>
　晉之攘楚不獻俘于京師而坐致天子其去楚之悖<lb/>
<pb n="51a"/>
　驁亦一間耳春秋黜楚而不黜晉者晉以尊王為名<lb/>
　也其名未亡其實可復此亦聖人愛禮之意<lb/>
陳侯如㑹　公朝于王所<lb/>
　王所居之地曰王所常辭也覲禮云伯父女順命于<lb/>
　王所是已以言所為非其所者非也百年以來未見<lb/>
　之曠典今特行之即不得書王㑹之盛亦猶方岳之<lb/>
　遺禮也聖人所為觀欣鼓舞大書而特書之豈暇憂<lb/>
　其道途宫室之未修供給調度之未備乎然不書諸<lb/>
<pb n="51b"/>
　侯者諸侯不旅見而離至也晉文恥與諸侯班列故<lb/>
　不率之以見使一時盛事以草野塞責聖人私為魯<lb/>
　幸而書公朝深為晉文惜而不書諸侯也<lb/>
六月衛侯鄭自楚復歸于衛　衛元咺出奔晉<lb/>
　衛侯書自楚復歸元咺亦書自晉復歸衛侯書出奔<lb/>
　元咺亦書出奔雖其君臣交失而春秋之法絶無尊<lb/>
　卑之辨者正以著晉侯之惡是使然也殺叔武不書<lb/>
　非衛侯殺之也所以名衛侯者衛侯不殺叔武叔武<lb/>
<pb n="52a"/>
　由衛侯而死也張氏曰衛侯聴讒殺元咺之子角又<lb/>
　疑叔武而先期入此叔武所以死于前驅也<lb/>
陳侯欵卒　秋杞伯姬來　公子遂如齊<lb/>
　臨川吳氏曰杞來朝而魯伐之故伯姬又來謝過而<lb/>
　求平也張氏曰杞伯姬來而入杞之怨釋公子遂如<lb/>
　齊而取榖之憾解中國貴於伯權之立如此<lb/>
冬公㑹晉侯齊侯宋公蔡侯鄭伯陳子莒子邾人秦人<lb/>
于温<lb/>
<pb n="52b"/>
天王狩于河陽　壬申公朝于王所<lb/>
　温即河陽葢畿内之地襄王所以賜晉文者為㑹于<lb/>
　温實自㑹而名為王㑹也書其實不予以名也以王<lb/>
　㑹之名歆王而又以震主之威脅衆河陽之狩實則<lb/>
　召王而名為王狩也書其名不與以實也書其實不<lb/>
　予以名惡晉文之譎也書其名不予以實者正天王<lb/>
　之分也大義未冺于天下此亦世道剥復之機聖人<lb/>
　所為貴其名耳合而觀之先書㑹温而後書王狩止<lb/>
<pb n="53a"/>
　書公朝而不書諸侯則晉文之名尊王而實自尊具<lb/>
　可見矣金壇王氏曰河陽以其方言大天子之狩也<lb/>
晉人執衛侯歸之于京師<lb/>
　執曹伯畀宋人其罪易明不嫌稱爵執衛侯歸京師<lb/>
　似乎有禮故特貶而稱人以著其罪成十五年晉執<lb/>
　曹伯歸于京師書歸于者以其獄歸使王斷之公羊所<lb/>
　云罪未定者也此書歸之于者但以其人歸使王罪<lb/>
　之公羊所云罪已定者也李氏琪曰齊桓寧不得鄭<lb/>
<pb n="53b"/>
　不納子華懼其奨臣抑君不可以訓晉文為元咺執<lb/>
　衛侯綱常于是廢矣此桓之所不忍為也<lb/>
衛元咺自晉復歸于衛　諸侯遂圍許<lb/>
曹伯襄復歸于曹遂㑹諸侯圍許<lb/>
　凡書遂皆急辭也齊桓之伯經營二十餘年故能威<lb/>
　楚而許自服晉文之伯其事皆盡于一年之内故以<lb/>
　十一國之衆討許之不王而卒不能服之于圍許兩<lb/>
　書遂而知晉文之促數不如齊桓之從容也<lb/>
<pb n="54a"/>
二十有九年春介葛盧來<lb/>
　公羊氏以不言朝者不能乎朝也劉氏曰介盧沉于<lb/>
　東夷其禮俗不合諸夏無以交中國也陳氏曰介未<lb/>
　通于上國一嵗再至意将安在明年介人侵蕭所自<lb/>
　來矣<lb/>
公至自圍許　夏六月公㑹王人晉人宋人齊人陳人<lb/>
蔡人秦人盟于翟泉<hi>左榖無公字</hi>
　當從公羊作公㑹為是盟于王都而王臣莅之葢有<lb/>
<pb n="54b"/>
　王命焉諸侯以王命盟周禮司盟之所掌也公親往<lb/>
　而列國以大夫則列國為慢王而公為敬王矣何所<lb/>
　諱而不書公乎<lb/>
秋大雨雹<lb/>
　范氏曰陽氣在水雨則濕熱隂氣薄而脅之不相入<lb/>
　則轉為雹<lb/>
冬介葛盧來<lb/>
三十年春王正月　夏狄侵齊<lb/>
<pb n="55a"/>
　戴氏曰十八年狄救齊二十年齊狄盟于邢至是三<lb/>
　年之内遂兩侵齊侵起于盟盟起于救狄固不可使<lb/>
　有功也<lb/>
秋衛殺其大夫元咺及公子瑕　衛侯鄭歸于衛<lb/>
　以臣訟君罪固可誅然獄既上于王則請王命以誅<lb/>
　之正元咺擅廢立之罪以布告于國中然後廢瑕而<lb/>
　納已則其復國之名正而囚執之恥亦刷矣計不出<lb/>
　此而私使人殺之身為人君而為此詭秘隂賊之行<lb/>
<pb n="55b"/>
　何以立于臣民之上春秋于元咺不去其大夫言不<lb/>
　能正其罪也于公子瑕書及言非其罪而濫及也於<lb/>
　衛侯書名賤之也不書復不與其頻復也<lb/>
晉人秦人圍鄭<lb/>
　胡氏翼之曰討翟泉之不㑹也趙氏曰左氏謂討其<lb/>
　無禮于晉則已越五年而再盟豈至是而始責舊怨<lb/>
　哉<lb/>
介人侵蕭　冬天王使宰周公來聘　公子遂如京師<lb/>
<pb n="56a"/>
遂如晉<lb/>
　翟泉之盟魯獨親往故王特遣重臣以下聘也自隱<lb/>
　桓以來王之聘魯者五未嘗一報至是然後報焉晉<lb/>
　未有一介之使至于魯者魯之聘之葢以王之厚魯<lb/>
　實由晉文所致故聘之不敢與王異使又汲汲焉惟<lb/>
　恐其後于王以為罪也書曰遂言急也譏魯之事晉<lb/>
　過于事王也<lb/>
三十有一年春取濟西田公子遂如晉<lb/>
<pb n="56b"/>
　晉為盟主而使曹伯反所侵地義之正也然使諸侯<lb/>
　各正其疆理則魯之所侵于諸侯者亦多矣以此為<lb/>
　名未足以服人故春秋書取不書歸<lb/>
夏四月四卜郊不從乃免牲猶三望<lb/>
　祭統稱成王康王追念周公故賜魯以重祭外祭則<lb/>
　郊社内祭則大嘗禘是魯之郊禘賜自成康非僣也<lb/>
　其禮原與天子有别所云禘者非禘祭葢秋嘗而用<lb/>
　禘禮觀閟宫之詩可見矣所云郊者非大郊葢春藉<lb/>
<pb n="57a"/>
　田而祈榖郊與社並舉者也左傳孟獻子曰郊祀后<lb/>
　稷以戒農事故啟蟄而郊郊而後畊家語孔子曰魯<lb/>
　無冬至大郊之事降殺于天子皆言其初制也其後<lb/>
　漸肆僣越至于日月之章十有二旒如明堂位所記<lb/>
　儼然天子之郊矣其行以日至如雜記孟獻子所云<lb/>
　是全無降殺于天子也夫子所以譏其非禮葢譏後<lb/>
　世之僣非譏成康之所賜也故春秋書郊凡郊于三<lb/>
　月者以為嵗事之常不書先時後時則書之此書四<lb/>
<pb n="57b"/>
　月以其後時不遵祈榖之制也可以後時而四月即<lb/>
　可以先時而正月矣四卜而不從天意可知然猶三<lb/>
　望是犯天戒也黄氏曰魯居于東方就祭太山濟水<lb/>
　而望祭西南北三方山川故曰三望<lb/>
秋七月　冬杞伯姬來求婦<lb/>
　伯姬昔年來朝其子不過以僖公兄弟之親求庇其<lb/>
　子耳然魯師入杞之時伯姬在杞而不顧魯豈有兄<lb/>
　弟之情哉今又來求婦者以公無兄弟之情而未嘗<lb/>
<pb n="58a"/>
　不愛其女也此亦豈長久之計而越禮親來是不可<lb/>
　以已乎<lb/>
狄圍衛　冬十有二月衛遷于帝丘<lb/>
　衛遷帝丘與邢遷夷儀同辭然邢遷繼救邢而書衛<lb/>
　遷繼圍衛而書其辭同其義之褒貶乃大不同也救<lb/>
　邢而邢遷予齊桓之存邢也圍衛而衛遷譏晉文之<lb/>
　置衛于不問也<lb/>
三十有二年春王正月　夏四月己丑鄭伯㨗卒<lb/>
<pb n="58b"/>
衛人侵狄　秋衛人及狄盟<lb/>
　狄之為患于衛深矣是時狄方有亂衛不能乗間以<lb/>
　自脩備俟狄之衰而後動乃汲汲焉侵之非討有罪<lb/>
　也苐以要盟而已故盟書衛及罪衛也<lb/>
冬十有二月己卯晉侯重耳卒<lb/>
　尊晉侯者謂納王敗楚王命為伯其功足以副其爵<lb/>
　黜晉侯者謂請隧召王是亦一楚也春秋權衡其間<lb/>
　功罪相除故從同同而書卒<lb/>
<pb n="59a"/>
三十有三年春王二月秦人入滑<lb/>
　滅而書入不有其地也左氏曰虞虢焦滑皆姬姓也<lb/>
　晉是以大葢秦人去而滑不守故晉取之也秦實未<lb/>
　嘗滅之故不書滅晉取之不書禍不起於晉也伐鄭<lb/>
　不書未行也<lb/>
齊侯使國歸父來聘　夏四月辛巳晉人及姜戎敗秦<lb/>
師于殽<hi>公無師字</hi>
　晉侯墨衰絰而即戎結異類而伐與國故貶而稱人<lb/>
<pb n="59b"/>
　若秦之罪已著于入滑矣此不必再貶也公榖以為<lb/>
　春秋外秦非也楚徐吳越皆以僣號為夷秦苐用詐<lb/>
　而遽外之則晉之滅虞衛之滅邢詐已行者不為狄<lb/>
　而秦之伐鄭詐未行者反為外乎且殽為險地周亞<lb/>
　夫聴趙渉之言師避殽而出武關秦則不能卒如蹇<lb/>
　叔所料雖詐而實愚也<lb/>
癸巳葬晉文公　狄侵齊　公伐邾取訾婁<hi>榖作訾樓公作伐邾婁取叢</hi>
<pb n="60a"/>
秋公子遂帥師伐邾<lb/>
　季氏曰魯既與邾從晉㑹温升陘之怨已釋矣今晉<lb/>
　文方殁而一嵗再伐春秋直書其事而罪自見也<lb/>
晉人敗狄于箕<lb/>
　晉侯書人以其忘䘮也狄雖強郤缺已足禦之何必<lb/>
　墨縗自将以耀其威武乎<lb/>
冬十月公如齊　十有二月公至自齊<lb/>
　當時齊昭㝡弱狄屢侵之而不能討魯何畏焉而朝<lb/>
<pb n="60b"/>
　之意欲圖邾恐齊為之援也自此而魯為齊弱不克<lb/>
　自振以終悲夫<lb/>
己巳公薨于小寢　隕霜不殺草李梅實<hi>隕公作霣</hi>　晉人陳<lb/>
人鄭人伐許<lb/>
　張氏曰晉襄一年之内敗秦敗狄又伐先世所不能<lb/>
　致之詳承業之志自以為勤然逺人不服不修文徳<lb/>
　而忘䘮毒民失道之甚也<lb/>
　讀春秋畧記卷五<lb/>
</p>
<p>
</p>
  </div>
</body>
</text>
</TEI>
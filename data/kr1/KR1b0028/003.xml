<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書叢說卷三</head>
    <p>
<pb n="1a"/>
欽定四庫全書<lb/>
　讀書叢說卷三　　　　　元　許謙　撰<lb/>
大禹謨<lb/>
三謨皆陳於帝舜之前乃舜典之餘事禹謨自格汝禹<lb/>
　以下舜晚年事以禹王天下故在臯益前<lb/>
允若兹一章萬邦咸寜以上以效驗言稽於衆以下以<lb/>
　工夫言稽衆從人則嘉言罔伏不虐無告則萬邦咸<lb/>
　寜不廢困窮則野無遺賢后臣克艱禹本兩平說舜<lb/>
<pb n="1b"/>
　則歸重於已謂惟堯時克其意若曰惟后克艱厥后<lb/>
　則臣克艱厥臣<lb/>
東萊先生曰不虐不廢不必横政暴刑也哀憐矜憫之<lb/>
　心有一毫精神念慮不到是廢之虐之也<lb/>
益曰吁一章五罔三勿二無皆儆戒之目作四節看上<lb/>
　三罔屬儆戒無虞一句蓋此三者多失於無事之時<lb/>
　三勿自為一節歴數之也下二罔屬百志惟熈一句<lb/>
　蓋違道從欲只為私意錮蔽私則志不廣矣若所見<lb/>
<pb n="2a"/>
　者大必不違道從欲要在道欲二字上下兩句又結<lb/>
　上三節謂於是八者無怠無荒則四夷皆來王矣<lb/>
六府蔡傳謂或相制以洩其過或相助以補其不足如<lb/>
　濬川設防四時變國火以救時疾斬冰出冰以節隂<lb/>
　陽氣之類然頗費力金先生曰禮記殷制天子之六<lb/>
　府曰司土司木司水司草司器司貨典司六職蓋本<lb/>
　有虞氏之舊制也土木水三司其名不易司草則穀<lb/>
　府司貨則金府司器則火府鎔冶之事也鄭氏謂在<lb/>
<pb n="2b"/>
　周則司土土均也司木山虞也司水川衡也司草稻<lb/>
　人也司貨丱人也在虞豈非司空朕虞后稷共工之<lb/>
　職歟或九官之外自有專司六府者歟或當時六府<lb/>
　以事而名不必專職歟六府各脩其職矣而政事之<lb/>
　大有三焉教之以正其徳通之以利其用節之以厚<lb/>
　其生此三事所以同天下也故謂之和正徳則厚典<lb/>
　庸禮之事如司徒敷教伯夷降典后䕫典樂士制百<lb/>
　姓皆是利用即同律度量衡懋遷有無化居之事厚<lb/>
<pb n="3a"/>
　生則制用均節之事如老者衣帛食肉黎民不饑不<lb/>
　寒三十年之通民無菜色是也舊說三事既指人力<lb/>
　之為六府乃指五行自然之利非類例矣<lb/>
念兹在兹四句蔡傳禹自道也金先生謂禹勉帝舜念<lb/>
　之謂念之也熟則雖捨之而不可易言之也熟則雖<lb/>
　外之而不可違如此則與上下兩念字相應而三念<lb/>
　字皆是一意<lb/>
降水儆予一章總言功徳二字成允成功汝惟不伐嘉<lb/>
<pb n="3b"/>
　乃丕績皆以功言也克勤儉不滿假汝惟不矜予懋<lb/>
　乃徳皆以徳言也<lb/>
成允成功能成其實成之功也<lb/>
汝惟不矜不伐四句言禹惟其不矜不伐故天下莫與<lb/>
　爭能爭功蓋矜伐者自有其能與功也凡物據以為<lb/>
　己有則人亦将據之故有爭我不以為有而無所據<lb/>
　則無迹之可尋人何從而爭之乎故禹之功能雖極<lb/>
　大人竟莫能指而與之爭相上也又一說禹惟但不<lb/>
<pb n="4a"/>
　矜不伐而已而人之功能自然無出其上者况敢爭<lb/>
　乎<lb/>
人心可善可惡理欲皆可包在裏許目視耳聽鼻臭口<lb/>
　味四肢之奉皆是道心則一於理而不雜以私惻隱<lb/>
　羞惡辭讓是非是也精則於凡人心之所接處事事<lb/>
　察之極精而知理欲分曉一則專守於理而不使一<lb/>
　毫私欲間於其間其及於事物信能執其中矣精是<lb/>
　知得到一是守得堅中是行得及如此即純是道心<lb/>
<pb n="4b"/>
　然亦未嘗出於人心之外但無私耳<lb/>
弗詢之謀金先生謂己之謀也人言無考於實者勿聽<lb/>
　己謀不詢於衆者勿庸<lb/>
臯陶謨<lb/>
曰若稽古尊辭也堯舜禹臯其徳與位固有不同而史<lb/>
　臣皆以此稱之蓋於此下各叙徳而後及功者二典<lb/>
　法也堯舜之徳固又非禹比禹雖亦有帝位而謨中<lb/>
　所載實虞廷事故禹謨但叙其功而不言徳臯陶始<lb/>
<pb n="5a"/>
　終臣道也故但叙其言而又不及其功此蓋史臣之<lb/>
　意也<lb/>
史臣以臯陶所言允廸厥徳謨明弼諧兩語明臯陶之<lb/>
　謨亦以見臯陶之徳而一篇綱領亦惟在此兩句慎<lb/>
　厥身脩惇叙九族安民及天叙以下皆廸徳之類也<lb/>
　庻明勵翼知人及九徳以下皆明諧之類也然廸徳<lb/>
　則可以知人明諧則可以安民而知人之目其末戒<lb/>
　以兢兢業業則又廸徳之事安民之目其中有服刑<lb/>
<pb n="5b"/>
　之用則又明諧之事雖分言互言各有條理大要不<lb/>
　過兩端耳<lb/>
九徳金先生曰自寛以至彊九者氣質之性也自栗以<lb/>
　至義九者變化進修之學也有上九者而無下九者<lb/>
　以濟之是氣禀之偏非所以為徳之中也<lb/>
<hi>以下原闕</hi>
<pb n="6a"/>
　我躬行心得而措諸彼亦使之惇五典庸五禮而已<lb/>
　至於人蹈典禮而有徳則命五服以章之悖典禮而<lb/>
　有罪則用五刑以討之用賞用刑所以勸戒使人皆<lb/>
　歸於徳也而賞刑之政事則當勉而又勉者也四天<lb/>
　字皆言出於天理之自然而不敢忽不敢容私於其<lb/>
　間者也<lb/>
天聰明至敬哉有土一章此專戒君所以當廸徳者也<lb/>
　明威天之所以加於君身者也天難諶命靡常善則<lb/>
<pb n="6b"/>
　降祥不善則降殃必然之理也天豈有意哉亦以民<lb/>
　為聰明爾勑我自我之不惇庸命徳討罪之不當則<lb/>
　民怨而天怒矣末又明言之曰天人一理上下通逹<lb/>
　無有少間有土者可不敬哉能敬則能安民矣<lb/>
益稷<lb/>
四載蔡傳水乘舟陸乗車泥乗輴山乘樏此從古注說<lb/>
　陸徳明曰輴丑倫反樏力追反疏曰史記河渠書泥<lb/>
　行蹈橇<hi>音蕝</hi>山行即橋<hi>丘遥/反</hi>徐廣注橋一作輂<hi>几玉反</hi>尸<lb/>
<pb n="7a"/>
　子云泥行乗蕝漢溝洫志泥行乗毳<hi>與橇同</hi>山則梮<hi>居足</hi>
　<hi>反</hi>如淳謂毳以板置泥上以通行路韋昭謂梮木器<lb/>
　也如今轝牀人轝以行又按夏本紀泥行乗橇山行<lb/>
　乗檋然則輴與橇毳蕝為一物板置泥上也樏與橋<lb/>
　輂檋梮為一物木牀人轝以行也<lb/>
安汝止惟幾惟康其弼直惟動丕應徯志金先生曰止<lb/>
　者静也謂未動之時安猶保養也幾事端之㣲也康<lb/>
　安靜而不為也大抵君心當靜止無為之時必安靜<lb/>
<pb n="7b"/>
　以存養之惟當察其幾㣲之端亦惟當守其康靖無<lb/>
　為之規其為之輔弼者亦於此時當致其忠直之益<lb/>
　必如是而後可以善其動動而愜乎人心之同然<lb/>
股肱耳目應翼為明聽輔翼以肱言為行也以股言明<lb/>
　以目言聽以耳言<lb/>
宗彛宗廟之尊彛也有六彛虎蜼各居其一虎取其義<lb/>
　蜼取其智㑹彛於衣則取其孝也<lb/>
疏鄭氏云性曰采施曰色以本性施於繒帛故云以五<lb/>
<pb n="8a"/>
　采施於五色<lb/>
唐虞之禮不可考今凡言禮者皆周禮爾臯謨五服與<lb/>
　五刑對言主於諸侯卿大夫士而言之益稷十二章<lb/>
　則兼上下言之也典命上公九命侯伯七命子男五<lb/>
　命其衣服皆以其命數為節王之三公八命卿六命<lb/>
　大夫四命及其出封皆加一等公之孤四命公侯伯<lb/>
　之卿三命大夫再命士一命子男之卿再命大夫一<lb/>
　命衣服皆視其命數鄭氏推王之上士三命中士再<lb/>
<pb n="8b"/>
　命下士一命司服王祀昊天上帝則大裘而冕享先<lb/>
　王衮冕享先公饗射鷩冕祀四望山川毳冕祭社稷<lb/>
　五祀希冕祭羣小祀𤣥冕公之服自衮冕而下侯伯自<lb/>
　鷩冕而下子男自毳冕而下孤之服自希冕而下卿<lb/>
　大夫自𤣥冕而下蓋王之三公卿大夫曰出封加一<lb/>
　等則在王朝為降一等是三公鷩冕孤與卿毳冕大<lb/>
　夫希冕矣司服所謂孤卿大夫者諸侯之孤卿大夫<lb/>
　也先儒以鄭氏所言周升三辰於旂服則自山龍以<lb/>
<pb n="9a"/>
　下者臆說也大裘之上亦蒙以衣然則備十二章之<lb/>
　服歟總是而言之則十二章之服獨王祀帝之所用<lb/>
　衮冕則王之享先王也上公也鷩冕則王之享先公<lb/>
　饗射也侯伯也王之三公也毳冕則王之祀四望山<lb/>
　川也子男也王之孤也卿也希冕則王之祭社稷五<lb/>
　祀也王之大夫也公之孤也𤣥冕則王之祭羣小祀<lb/>
　也王之上士也中士也下士也公侯伯之卿也大夫<lb/>
　也士也子男之卿也大夫也命數不同而同服其服<lb/>
<pb n="9b"/>
　者則繅旒有異也雖周制如此其必有所本唐虞之<lb/>
　制從可知矣<lb/>
絺字古注勑其反葛之精者疏讀為黹紩也黹展几反<lb/>
　紩直質反縫也蔡傳從之則是以繒為裳而以線紩<lb/>
　之也<lb/>
蔡傳衣之六章其序自上而下裳之六章其序自下而<lb/>
　上此謂衣則日月為尊裳則黼黻為尊也疏云衣在<lb/>
　上為陽陽統於上故尊在先裳在下為隂隂統於下<lb/>
<pb n="10a"/>
　故重在後天子諸侯下至黼黻大夫粉米兼服藻火<lb/>
　是上得兼下也士不得服粉米大夫不得服黼黻是<lb/>
　下不得僭上也<lb/>
<pb n="11a"/>
樂有四節曰升歌曰笙入曰間歌曰合樂升歌者工升<lb/>
　自西階歌某詩是也笙入者工以笙入於堂下奏某<lb/>
　詩是也間歌者堂上歌某詩堂下笙某詩一歌一笙<lb/>
　相間而行也合樂者堂上堂下之樂竝作也升歌三<lb/>
　終笙入三終間歌三終合樂三終通之為十二而謂<lb/>
　之九成者升歌笙入共為三成也蓋間歌合而言之<lb/>
　為三終分而言之為六終與升歌笙入同也是六終<lb/>
　乃為三成合樂三終則六終具其中矣故謂之三成<lb/>
<pb n="11b"/>
書言戛擊鳴球搏拊琴瑟以詠蓋詠時擊磬拊琴瑟也<lb/>
　此是說升歌<hi>三成</hi>言下管鼗鼓笙鏞以間蓋間時奏笙<lb/>
　堂下而隨之管鼗鼓鏞也此是說間歌<hi>三成</hi>言簫韶九<lb/>
　成鳯凰來儀此是說合樂<hi>三成</hi>
　　　以上九成不言笙入者笙入與升歌共為三成<lb/>
　　　故不言<lb/>
　<lb/>
　讀書叢説卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書叢說卷五</head>
    <p>
<pb n="1a"/>
欽定四庫全書<lb/>
　讀書叢說卷五　　　　　元　許謙　撰<lb/>
湯誓<lb/>
湯誓一篇首尾皆以天命言蓋生成萬物者天之道而<lb/>
　福善禍淫者亦天之道也為君者體天而教養其民<lb/>
　而仁愛之心流及庻彚能叅贊化育者則可謂之天<lb/>
　子天則錫之福居於其位而暴虐烝民是逆天生生<lb/>
　之意尸其位而不克肖天不能任責則天必降之禍<lb/>
<pb n="1b"/>
　易有徳者而任之<lb/>
絶命受命雖曰聖人之心與天為一其感召契合之妙<lb/>
　有非人所能知者然天聰明自我民聰明亦以彼之<lb/>
　惡極天下之人無不怨我之仁至天下之心無不歸<lb/>
　只就民心上看天意得時即動動則如意即是受天<lb/>
　命張子所謂間不容髪者蓋非聖人之聰明睿知洞<lb/>
　見天理人心而有一毫私意於其間者則為妄作僭<lb/>
　亂其間何啻千里<lb/>
<pb n="2a"/>
湯誓止是誓亳衆所以有不恤我衆夏罪其如台之語<lb/>
　可見天下皆怨桀獨亳衆樂湯之化不知有桀之暴<lb/>
　故也<lb/>
仲虺之誥<lb/>
人之所不能為者湯能為之是其勇人之所不能知者<lb/>
　湯能知之是其智<lb/>
矧予之徳為句朱子曽有此說謂况存我之徳彰著人<lb/>
　之言誦我之徳者滿於聽聞<lb/>
<pb n="2b"/>
徳懋懋官功懋懋賞懋勉也人能勉於徳者則以官勉<lb/>
　之能勉於功者則以賞勉之此古注之意<lb/>
用人惟己謂用人則取人之善為己之善是則有小善<lb/>
　者無不用之但欲成我之徳爾<lb/>
自邦乃其昌以上釋湯慙之辭徳日新以下勉湯之辭<lb/>
　佑賢以下八事正湯所以得天下之道惟其賢徳忠<lb/>
　良者則佑輔顯遂之弱昧亂亡者則兼攻取侮之是<lb/>
　其賞罰皆得其當無非奉天命順天道而為之所謂<lb/>
<pb n="3a"/>
　栽者培之傾者覆之也兼攻取侮即十一征而天下<lb/>
　無敵之事推亡固存謂凡可以亡國之道湯皆推而<lb/>
　去之凡可以存國之道湯皆固而守之此邦國乃如<lb/>
　此其昌也此正贊湯之徳謂其順天有功於天下而<lb/>
　不必慙之意<lb/>
王懋昭大徳建中於民以義制事以禮制心垂裕後昆<lb/>
　金先生曰此承徳日新之意而言也懋昭即日新之<lb/>
　推也中者無過不及之正理舉天下事物莫<hi>以下原闕</hi>
<pb n="4a"/>
　秋之辭有曰凡天子崩諸侯薨既殯而嗣子為君康<lb/>
　王之誥是也未就阼階之位來年正月朔日乃就位<lb/>
　南面而改元春秋所書是也啖子所言周禮也三代<lb/>
　之禮相因此禮其有自來矣祠者祭告之名先王厥<lb/>
　祖皆湯也自伊尹而言則曰先王自太甲而言則曰<lb/>
　厥祖此太甲即位改元之初伊尹欲發訓以告故特<lb/>
　行此禮蓋非常禮也䘮三年不祭唯祭天地社稷越<lb/>
　紼而行事嗣君固不得行祠事而臣子一也伊尹亦<lb/>
<pb n="4b"/>
　安得吉服以攝祀乎成王崩太保逆子釗入翼室越<lb/>
　九日王與太保皆麻冕受傳顧命見諸侯乃釋冕及<lb/>
　䘮服召公為之也伊尹將陳烈祖之徳官刑之制質<lb/>
　之於湯主而告之故特祠焉此伊尹召公變禮行權<lb/>
　非可執常禮議之也湯之崩雖不可考知在何月三<lb/>
　祀十有二月以冕服奉嗣王歸亳蓋適當除䘮之初<lb/>
　則元祀十有二月湯猶未葬也直告於殯宫爾伊氏<lb/>
　蓋堯之後尹其名也侯服甸服羣后近畿之諸侯也<lb/>
<pb n="5a"/>
　冡宰大宰卿之長也百官總已以聽冡宰謂百官各<lb/>
　總己之職以聽伊尹之訓斯與孔子之云辭同而意<lb/>
　異者也伊尹之訓雖主於告王而官刑之戒蓋亦兼<lb/>
　告羣后之官故史臣之序如是<lb/>
古注以太甲繼湯立者則是謂踰月而改元者非蔡氏<lb/>
　辨之甚詳蔡氏謂太甲繼仲壬而立者則非胡五峰<lb/>
　辨之甚詳<lb/>
三風十愆疏曰舞及遊畋得有時為之而不可常然故<lb/>
<pb n="5b"/>
　三事特言恒歌則可矣不可樂酒而歌故以酣配之<lb/>
聖謨洋洋嘉言孔彰聖人之謨訓固廣大而難窺測如<lb/>
　官刑之嘉言則甚彰著易見<lb/>
太甲<lb/>
伊尹之徳與湯竝而孟子曰湯之於伊尹學焉而後臣<lb/>
　之髙宗亦曰昔先正保衡作我先王然則尹又湯之<lb/>
　先覺者湯之所以受天下為天下王而尹不與者特<lb/>
　以勢耳湯為諸侯而尹則匹夫故也其奉天命而伐<lb/>
<pb n="6a"/>
　夏救民謀猷措置及立國之規模皆湯尹並其功勞<lb/>
　及湯既沒故尹獨以天下為己任其告太甲之言大<lb/>
　率多有己與湯同其天下之意其丁寜告戒太甲使<lb/>
　之母墜失基業者尤諄諄也後三篇皆此意<lb/>
金先生說欽厥止之止與益稷安汝止之止皆作此心<lb/>
　靜止未發未接物時說謂於平日不接物而心静之<lb/>
　時以敬存此心使之虚靈專一故於接物之際動皆<lb/>
　中理欽者敬也上慎乃儉徳戒其驕奢惟懐永圖戒<lb/>
<pb n="6b"/>
　其苟且若機張省括於度戒其輕發故於不接物時<lb/>
　戒其敬而動則率乃祖之攸行<lb/>
無輕民事惟難無安厥位惟危二惟字作接語辭看<lb/>
言逆於心毋以為怒必求諸道合於道者宜從之言遜<lb/>
　於志毋以為喜必求諸非道不合於道者去之逆耳<lb/>
　之言非必可從遜志之言非必可違故又在求於道<lb/>
　專以道為中<lb/>
咸有一德<lb/>
<pb n="7a"/>
監于萬方啓廸有命眷求一徳俾作神主有命是始初<lb/>
　天賦之以清淳之美質徳是作為止於至善者正如<lb/>
　中庸言天下至聖先曰聰明睿知足以有臨是以質<lb/>
　言其下仁義禮知四者是以徳言也蓋天降生人其<lb/>
　得氣之清而聰明睿知亦時有其人但能全其徳者<lb/>
　少既曰湯武反之則知有美質失而不能反者亦多<lb/>
　矣天既厭夏於是監觀萬國凡有命者皆開啓廸𨗳<lb/>
　使之全其徳而又獨求萬行全善聖徳具備者眷念<lb/>
<pb n="7b"/>
　之俾作祀神之主於是得湯與尹焉其語意有如孟<lb/>
　子出乎其類㧞乎其萃兩語<lb/>
啓廸有命受天明命兩命字所指不同上命字氣兼理<lb/>
　下命字全以理言有命是天降生人之命是理氣兼<lb/>
　有明命是俾作神主之命是湯徳之全動與天理合<lb/>
　而天自然歸之獨以理言明命當與上命靡常之命<lb/>
　同<lb/>
惟吉凶不僭在人惟天降災祥在徳惟吉凶之及於人<lb/>
<pb n="8a"/>
　未嘗僭差在人為善不善爾惟天之降災祥亦無他<lb/>
　在徳之一不一爾僭祥當兩讀疏云指其已然則為<lb/>
　吉凶言其徴兆則為災祥吉凶已成之事指人言之<lb/>
　故曰在人災祥未至之徴行之所招故言在徳吉凶<lb/>
　已在其身故不言來處災祥自外而至故曰天降其<lb/>
　實吉凶亦天降也<lb/>
徳無常師主善為師善無常主協於克一<lb/>
　蔡氏之意曰徳者善之總稱善者徳之實行一者其<lb/>
<pb n="8b"/>
　本原統㑹徳兼衆善主於善故得一本萬殊之理善<lb/>
　原於一協於一故達萬殊一本之妙金先生之意曰<lb/>
　徳指行言善指理言一指心言協參㑹考比之意古<lb/>
　今之徳皆可師而制行不同不可拘一定之師在於<lb/>
　擇其善而已天下之理雖善而隨時取中則又不可<lb/>
　拘一定之主所以參㑹考比之者又在於此心之克<lb/>
　一而已蓋古今徳行或柔或剛或正直或清或和或<lb/>
　無為或勤勞在我不可拘一定之法必擇善者從之<lb/>
<pb n="9a"/>
　然善無定主均一事也或施之彼時則為是施之此時<lb/>
　則為否均一節也或用之此事則非或用之彼事則<lb/>
　是所謂時中是也所以參比㑹同之者非純誠有定<lb/>
　之心其孰能精擇而無差也哉<lb/>
　　蔡氏徳善一皆以理言專主一本萬殊之說其說<lb/>
　　渾融恐用功者難見入頭處且本文謂徳主善為<lb/>
　　師是師善以成徳也若曰徳兼衆善則善為徳之<lb/>
　　子目於主而師之之義恐有㣲礙於下兩句用功<lb/>
<pb n="9b"/>
　　恐為尤難當從金先生說則條理分明而脉絡貫<lb/>
　　穿學者可以為用功之方矣<lb/>
金先生曰七世之廟可以觀徳即前可以知後萬夫之<lb/>
　長可以觀政即小可以知大蓋人之修徳豈止尊一<lb/>
　身安天下利一時而已至於廟享百世不祧亦其餘<lb/>
　澤也長萬夫者尚可觀其政之善惡况為天下之君<lb/>
　或有小惡乃謂人之不知乎深勉戒之也<lb/>
末三句只一意匹夫匹婦不獲自盡者舉凡天下之民<lb/>
<pb n="10a"/>
　有一人不得遂其生其情無所告訴不得上達蓋因<lb/>
　自廣狹人所以致此是則徳澤不能盡徧不能成平<lb/>
　治之功矣<lb/>
盤庚<lb/>
五邦蓋湯居亳一仲丁遷囂二河亶甲居相三祖乙遷<lb/>
　耿四徙邢五自囂以下皆河北地<lb/>
由說文作甹木生條也蘖與枿同伐木餘枿謂斫髠而<lb/>
　復生<lb/>
<pb n="10b"/>
汝曷弗念我古后之聞汝何不以所聞於古后者而思<lb/>
　念我今日之事乎<lb/>
用降我凶徳金先生曰猶傳所謂有汾澮以流其惡國<lb/>
　語所謂沃土民不才瘠土民好義之意蓋消斯民沉<lb/>
　溺重膇之疾而絶後世驕奢淫侈之風也<lb/>
篇末朕志絶句則若否一字如傳意或否字絶句則若<lb/>
　為虚字謂告汝以我之志及非我之志者汝皆當欽<lb/>
　之<lb/>
<pb n="11a"/>
說命<lb/>
知之曰明哲明哲實作則天子惟君萬邦百官承式王<lb/>
　言惟作命不言臣下罔攸禀令知道固謂之明哲然<lb/>
　豈徒知而已實欲見之辭令事為以為民之準則使<lb/>
　人法而行之可也居天子之位而君臨萬邦百官之<lb/>
　所承仰法式王出言則為命令今王固以明哲之資<lb/>
　君萬邦乃黙不發言則臣下無所禀令而王亦失為<lb/>
　君之道矣<lb/>
<pb n="11b"/>
恭者敬身以處黙者不言而居思道者思天下之理惟<lb/>
　其思之精故此心誠敬純一通於神明心為人身之<lb/>
　主宰帝則天之主宰也天者理之所自出帝則理之<lb/>
　妙而莫測者也此心誠敬與理為一則自然達於神<lb/>
　妙而說之心亦純誠無間者也故高宗夢帝賚良弼<lb/>
　惟在於說此以心感心以理融理而莫可以常情觀<lb/>
　者也<lb/>
傅氏本堯之後說蓋姓伊祁而傅氏也或曰說不知其<lb/>
<pb n="12a"/>
　本姓氏以築於傅巖以地為氏<lb/>
若金用作礪鈍則欲使之銳謂事有所不得行而求輔<lb/>
　其決此以行言也若濟用作舟楫阻則欲使之通謂<lb/>
　理有所不能明而求輔其通此以知言也若旱用作<lb/>
　霖雨枯澁燥竭欲得其沛然謂義理未融而求其滋<lb/>
　助以致於化此以涵養言也<lb/>
金先生曰若藥弗瞑眩厥疾弗瘳謂言不直則己之宿<lb/>
　疾不除若跣弗視地厥足用傷謂知不明則行有所<lb/>
<pb n="12b"/>
　不遂<lb/>
明王奉若天道建邦設都樹后王君公承以大夫師長<lb/>
　不惟逸豫惟以亂民天者理之所自出故王者法天<lb/>
　象莫大於天雖無所不覆而化育萬物者亦豈自用<lb/>
　凡日月星宿雨露風霆皆所以為天之用而代天之<lb/>
　行者也王者雖處至尊之位豈能以一人之聰明徧<lb/>
　及庶物故樹立君長以共治之皆奉順天道而為之<lb/>
　也雖位有尊卑皆在民之上豈惟使其身安康豫樂<lb/>
<pb n="13a"/>
　而已正欲其治民也二語總指有位者而言下文四<lb/>
　惟字則歸重於王聖王上法於天則臣敬順而民從<lb/>
　治精神運量命令舉措稍爽於天則下有不得其所<lb/>
　者矣<lb/>
惟天聰明下四惟字有三意第一字起語辭第二獨意<lb/>
　三四則接語辭惟口起羞下四惟字則歴數之辭<lb/>
干戈省厥躬謂欲以干戈加於人則先當自省其躬在<lb/>
　我之徳已至澤已加於人而有不順者則動而丕應<lb/>
<pb n="13b"/>
　厥志者在我者有一毫未盡則在彼有辭而<hi>闕</hi>
　<lb/>
　<lb/>
　<lb/>
　<lb/>
　<lb/>
　<lb/>
　讀書叢説卷五<lb/>
</p>
<p>
</p>
  </div>
</body>
</text>
</TEI>
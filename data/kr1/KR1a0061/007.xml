<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易𫝊義附録卷三下</head>
    <p>
<pb n="1a"/>
欽定四庫全書<lb/>
　周易𫝊義附録卷三下　　宋　董楷　撰<lb/>
上經<lb/>
䷋<hi>坤下乾上</hi>
　　𫝊否序卦泰者通也物不可以終通故受之以否<lb/>
　　夫物理往來通泰之極則必否否所以次泰也為<lb/>
　　卦天上地下天地相交隂陽和暢則為泰天處上<lb/>
　　地處下是天地隔絶不相交通所以為否也<lb/>
<pb n="1b"/>
否之匪人<hi>否備鄙反卦内同</hi>
　　傳天地交而萬物生於中然後三才備人為最靈<lb/>
　　故為萬物之首凡生天地之中者皆人道也天地<lb/>
　　不交則不生萬物是无人道故曰匪人謂非人道<lb/>
　　也消長闔闢相因而不息泰極則復否終則傾无<lb/>
　　常而不變之理人道豈能无也旣否則泰矣<lb/>
不利君子貞大往小來<lb/>
　　傳夫上下交通剛柔和會君子之道也否則反是<lb/>
<pb n="2a"/>
　　故不利君子貞君子正道否塞不行也大往小來<lb/>
　　陽往而隂來也小人道長君子道消之象故蒍否<lb/>
　　也<lb/>
　　本義否閉塞也七月之卦也正與泰反故曰匪人<lb/>
　　謂非人道也其占不利於君子之正道蓋乾往居<lb/>
　　外坤來居内又自漸卦而來則九往居四六來居<lb/>
　　三也或疑之匪人三字衍文由比六三而誤也傳<lb/>
　　不特解其義亦可見<lb/>
<pb n="2b"/>
　　　朱氏附録問否之匪人三字説者多牽强本義<lb/>
　　　云與泰相反故曰匪人言非人道也程易郤云<lb/>
　　　天地不交而萬物不生故无人道如何曰說者<lb/>
　　　云此三字衍蓋與比之匪人語同而字異故錯<lb/>
　　　誤於此今强解不通也<lb/>
　彖曰否之匪人不利君子貞大往小來則是天地不<lb/>
　交而萬物不通也上下不交而天下无邦也内隂而<lb/>
　外陽内柔而外剛内小人而外君子小人道長君子<lb/>
<pb n="3a"/>
　道消也<hi>長丁丈反</hi>
　　𫝊夫天地之氣不交則萬物无生成之理上下之<lb/>
　　義不交則天下无邦國之道建邦國所以為治也<lb/>
　　上施政以治民民戴君而從命上下相交所以治<lb/>
　　安也今上下不交是天下无邦國之道也隂柔在<lb/>
　　内陽剛在外君子往居於外小人來處於内小人<lb/>
　　道長君子道消之時也<lb/>
　象曰天地不交否君子以儉德辟難不可榮以禄<hi>辟音</hi>
<pb n="3b"/>
　<hi>避難乃旦反</hi>
　　傳天地不相交通故為否否塞之時君子道消當<lb/>
　　觀否塞之象而以儉損之德避免禍難不可榮居<lb/>
　　禄位也否者小人得志之時君子居顯榮之地禍<lb/>
　　患必及其身故宜晦處窮約也<lb/>
　　本義收斂其德不形於外以辟小人之難人不得<lb/>
　　以禄位榮之<lb/>
初六拔茅茹以其彚貞吉亨<lb/>
<pb n="4a"/>
　　傳泰與否皆取茅為象者以羣陽羣隂同在下有<lb/>
　　牽連之象也泰之時則以同征為吉否之時則以<lb/>
　　同貞為亨始以内小人外君子為否之義復以初<lb/>
　　六否而在下為君子之道易隨時取義變動无常<lb/>
　　否之時在下者君子也否之三隂上皆有應在否<lb/>
　　隔之時隔絶不相通故无應義初六能與其類貞<lb/>
　　固其節則處否之吉而其道之亨也當否而能進<lb/>
　　者小人也君子則伸道免禍而已君子進退未嘗<lb/>
<pb n="4b"/>
　　不與其類同也<lb/>
　　本義三隂在下當否之時小人連類而進之象而<lb/>
　　初之惡則未形也故戒其貞則吉而亨蓋能如是<lb/>
　　則變而為君子矣<lb/>
　　　朱氏附録問程易作君子在下說如何曰程氏<lb/>
　　　作君子之象説覺得牽强不是此意<lb/>
　象曰拔茅貞吉志在君也<lb/>
　　傳爻以六自守於下明君子處下<hi>一作否</hi>之道象復<lb/>
<pb n="5a"/>
　　推明以盡君子之心君子固守其節以處下者非<lb/>
　　樂於不進獨善也以其道方否不可進故安之耳<lb/>
　　心固未嘗不在天下也其志常在得君而進以康<lb/>
　　濟天下故曰志在君也<lb/>
　　本義小人而變為君子則能以愛君為念而不計<lb/>
　　其私矣<lb/>
六二包承小人吉大人否亨<lb/>
　　傳六二其質則隂柔其居則中正以隂柔小人而<lb/>
<pb n="5b"/>
　　言則方否於下志所包畜者在承順乎上以求濟<lb/>
　　其否為身之利小人之吉也大人當否則以道自<lb/>
　　處豈肯枉己屈道承順於上唯自守其否而己身<lb/>
　　之否乃其道之亨也或曰上下不交何所承乎曰<lb/>
　　正則否矣小人順上之心未嘗无也<lb/>
　　本義隂柔而中正小人而能包容承順乎君子之<lb/>
　　象小人之吉道也故占者小人如是則吉大人則<lb/>
　　當安守其否而後道亨蓋不可以彼包承於我而<lb/>
<pb n="6a"/>
　　自失其守也<lb/>
　　　朱氏附録包承也是包得許多承順㡳意思<hi>此與</hi>
　　　<hi>本義不同亦是一説</hi>○問横渠先生説易為君子謀不為<lb/>
　　　小人謀蓋自太極一判而來便已如此了曰論<lb/>
　　　其極是如此然小人亦具此理只是他自反悖<lb/>
　　　了君子治之不過即其固有者以正之而已易<lb/>
　　　中亦有時為小人謀如包承小人吉大人否亨<lb/>
　　　言小人當否之時能包承君子則吉但此雖為<lb/>
<pb n="6b"/>
　　　小人謀乃所以為君子謀也○龜山以包承小<lb/>
　　　人為一句言否之世當包承那小人如此卻不<lb/>
　　　成句龜山之意蓋欲解洗他從蔡京父子之失<lb/>
　　　也<lb/>
　象曰大人否亨不亂羣也<lb/>
　　𫝊大人於否之時守其正節不雜亂於小人之羣<lb/>
　　類身雖否而道之亨也故曰否亨不以道而身亨<lb/>
　　乃道否也不云君子而云大人能如是則<hi>一无則字</hi>其<lb/>
<pb n="7a"/>
　　道大也<lb/>
　　本義言不亂於小人之羣<lb/>
六三包羞<lb/>
　　傳三以隂柔不中不正而居否又切近於上非能<lb/>
　　守道安命窮斯濫矣極小人之情狀者也其所包<lb/>
　　畜謀慮邪濫无所不至可羞恥也<lb/>
　　本義以隂居陽而不中正小人志於傷善而未能<lb/>
　　也故為包羞之象然以其未發故无凶咎之戒<lb/>
<pb n="7b"/>
　　　朱氏附録包羞之説是有意傷善而未能之意<lb/>
　　　他六二尚自包承到這六三已是要害君子然<lb/>
　　　做事不得所以包許多羞恥○拔茅茹貞吉亨<lb/>
　　　這是吉凶未判時若能於此改變時小人便是<lb/>
　　　做君子君子小人只是箇正不正初六是那小<lb/>
　　　人欲為惡而未發露之時到六二包承則已是<lb/>
　　　打破頭靣了然自承順那君子未肯便十分做<lb/>
　　　小人在到六三便全做小人了所以包許多羞<lb/>
<pb n="8a"/>
　　　恥大凡小人做了罪惡他心下也自不穩當此<lb/>
　　　便是包羞之説<hi>此説與本義㣲不同</hi>
　象曰包羞位不當也<lb/>
　　傳隂柔居否而不中不正所為可羞者處不當故<lb/>
　　也處不當位所為不以道也<lb/>
九四有命无咎疇離祉<lb/>
　　𫝊四以陽剛健體居近君之位是有濟否之才而<lb/>
　　得高位者也足以輔上濟否然當君道方否之時<lb/>
<pb n="8b"/>
　　處逼近之地所惡在居功取忌而己若能使動必<lb/>
　　出於君命威柄一歸於上則无咎而其志行矣能<lb/>
　　使事皆出於君命則可以濟時之否其疇類皆附<lb/>
　　離其福祉離麗也君子道行則與其類同進以濟<lb/>
　　天下之否疇離祉也小人之進亦以其類同也<lb/>
　　本義否過中矣將濟之時也九四以陽居隂不極<lb/>
　　其剛故其占為有命无咎而疇類三陽皆獲其福<lb/>
　　也命謂天命<lb/>
<pb n="9a"/>
　　　朱氏附録有命无咎疇離祉這裏是吉凶未判<lb/>
　　　須是有命方得无咎○九四雖是陽爻猶未離<lb/>
　　　乎否體只是它陽可以有為然須有命方做得<lb/>
　　　又曰有命是有箇機會方可以做占者便須是<lb/>
　　　有箇築著恰好時節方做得成方无咎○問有<lb/>
　　　命无咎疇離祉三隂己過而陽得亨則否過中<lb/>
　　　而將濟之時與泰九三无平不陂无往不復相<lb/>
　　　類曰泰九三時己有小人便是可畏如此故艱<lb/>
<pb n="9b"/>
　　　貞則无咎否下三爻君子尚畏它至九四即不<lb/>
　　　畏之矣故有有命疇離祉之象占<lb/>
　象曰有命无咎志行也<lb/>
　　傳有君命則得无咎乃可以濟否其志得行也<lb/>
九五休否大人吉其亡其亡繫于苞桑<hi>休虚虬反美也又許求反息也</hi>
　　傳五以陽剛中正之德居尊<hi>一作君</hi>位故能休息天<lb/>
　　下之否大人之吉也大人當位能以其道休息天<lb/>
　　下之否以循致於泰猶未離於否也故有其亡之<lb/>
<pb n="10a"/>
　　戒否旣休息漸將反<hi>一作及</hi>泰不可便為安肆當深<lb/>
　　慮逺戒常虞否之復來曰其亡矣其亡矣其繫于<lb/>
　　苞桑謂為安固之道如維繫于苞桑也桑之為物<lb/>
　　其根深固苞謂叢生者其固尤甚聖人之戒深矣<lb/>
　　漢王允唐李德裕不知此戒所以致禍敗也繫辭<lb/>
　　曰危者安其位者也亡者保其存者也亂者有其<lb/>
　　治者也是故君子安而不忘危存而不忘亡治而<lb/>
　　不忘亂是以身安而國家可保也<lb/>
<pb n="10b"/>
　　本義陽剛中正以居尊位能休時之否大人之事<lb/>
　　也故此爻之占大人遇之則吉然又當戒懼如繫<lb/>
　　辭𫝊所云也<lb/>
　　　朱氏附録否之九五若无那大人也休那否不<lb/>
　　　得大率自泰入否易自否入泰難○問其亡其<lb/>
　　　亡繫于苞桑如何曰有戒懼危亡之心則便有<lb/>
　　　苞桑繫固之象蓋能戒懼危亡則如繫于苞桑<lb/>
　　　堅固不拔矣如此説則象占乃有收煞非是其<lb/>
<pb n="11a"/>
　　　亡其亡而又繫于苞桑也○九五以陽剛得位<lb/>
　　　可以休息天下之否然須常存危亡方有苞桑<lb/>
　　　之固不知聖人於否泰只管説包字如何須是<lb/>
　　　象上如何取其義今曉它不得只得説堅固<lb/>
　象曰大人之吉位正當也<lb/>
　　𫝊有大人之德而得至尊之正位故能休<hi>一有息字</hi>天<lb/>
　　下之否是以吉也无其位則雖有其道將何為乎<lb/>
　　故聖人之位謂之大寳<lb/>
<pb n="11b"/>
上九傾否先否後喜<lb/>
　　𫝊上九否之終也物理極而必反故泰極則否否<lb/>
　　極則泰上九否旣極矣故否道傾覆而變也先極<lb/>
　　否也後傾喜也否傾則泰矣後喜也<lb/>
　　本義以陽剛居否極能傾時之否者也其占為先<lb/>
　　否後喜<lb/>
　　　朱氏附録九四否已過中上三爻是説君子言<lb/>
　　　君子有天命而无咎大抵易為君子謀且如否<lb/>
<pb n="12a"/>
　　　内三爻是小人得志時然不大叚會做得事初<lb/>
　　　則如此二又如此三雖做得些箇也不濟事到<lb/>
　　　四則聖人便説他那君子得時否漸次反泰底<lb/>
　　　道理五之包桑繫辭中説得條暢盡之矣上九<lb/>
　　　之傾否到這裏便傾了否做泰○否本是隂長<lb/>
　　　之卦如九五休否上九傾否又自大故好蓋隂<lb/>
　　　陽自是不可相无今以四時寒暑而論若无隂<lb/>
　　　陽亦做事不成但以善惡及君子小人而論則<lb/>
<pb n="12b"/>
　　　聖人直是要消盡了惡去盡了小人方得蓋亦<lb/>
　　　抑隂助陽之意某於坤卦畧發此義矣又曰隂<lb/>
　　　陽各有一半聖人於否泰只為陽説道理看來<lb/>
　　　聖人出來做須有一箇道理使天下皆為君子<lb/>
　　　世間人多言君子小人常相半不可太去治之<lb/>
　　　急迫之卻為害不然如舜湯舉伊尹臯陶不仁<lb/>
　　　者逺自是小人皆不敢為非被君子夾持得皆<lb/>
　　　革靣做好人了<lb/>
<pb n="13a"/>
　象曰否終則傾何可長也<lb/>
　　𫝊否終則必傾豈有長否之理極而必反理之常<lb/>
　　也然反危為安易亂為治必有剛陽之才而後能<lb/>
　　也故否之上九則能傾否屯之上六則不能變屯<lb/>
　　也<lb/>
䷌<hi>離下乾上</hi>
　　𫝊同人序卦物不可以終否故受之以同人夫天<lb/>
　　地不交則為否上下相同則為同人與否義相反<lb/>
<pb n="13b"/>
　　故相次又世之方否必與人同力<hi>一作欲</hi>乃能濟同<lb/>
　　人所以次否也為卦乾上離下以二象言之天在<lb/>
　　上者也火之性炎上與天同也故為同人以二體<lb/>
　　言之五居正位為乾之主二為離之主二爻以中<lb/>
　　正相應上下相同同人之義也又卦唯一隂衆陽<lb/>
　　所欲同亦同人之義也它卦固有一隂者在同人<lb/>
　　之時而二五相應天火相同故其義大<lb/>
同人于野亨利渉大川利君子貞<lb/>
<pb n="14a"/>
　　傳野謂曠野取逺與外之義夫同人者以天下大<lb/>
　　同之道則聖賢大公之心也常人之同者以其私<lb/>
　　意所合乃暱比之情耳故必于野謂不以暱近情<lb/>
　　之所私而于郊野曠逺之地旣不係所私乃至公<lb/>
　　大同之道无逺不同也其亨可知能<hi>一作旣</hi>與天下<lb/>
　　大同是天下皆同之也天下皆同何險阻之不可<lb/>
　　濟何艱危之不可亨故利渉大川利君子貞上言<lb/>
　　于野止謂不在暱比此復言宜以君子正道君子<lb/>
<pb n="14b"/>
　　之貞謂天下至公大同之道故雖居千里之逺生<lb/>
　　千嵗之後若合符節推而行之四海之廣兆民之<lb/>
　　衆莫不同<hi>一作合</hi>小人則唯用其私意所比者雖非<lb/>
　　亦同所惡者雖是亦異故其所同者則為阿黨蓋<lb/>
　　其心不正也故同人之道利在君子之貞正<lb/>
　　本義離亦三畫卦之名一隂麗於二陽之間故其<lb/>
　　德為麗為文明其象為火為日為電同人與人同<lb/>
　　也以離遇乾火上同於天六二得位得中而上應<lb/>
<pb n="15a"/>
　　九五又卦唯一隂而五陽同與之故為同人于野<lb/>
　　謂曠逺而无私也有亨道矣以健而行故能渉川<lb/>
　　為卦内文明而外剛健六二中正而有應則君子<lb/>
　　之道也占者能如是則亨而又可渉險然必其所<lb/>
　　同合於君子之道乃為利也<lb/>
　　　朱氏附録同人于野亨利渉大川是兩象一義<lb/>
　　　利君子貞是一象<lb/>
　彖曰同人柔得位得中而應乎乾曰同人<lb/>
<pb n="15b"/>
　　𫝊言成卦之義柔得位謂二以隂居隂得其正位<lb/>
　　也五中正而二以中正應之得中而應乎乾也五<lb/>
　　剛健中正而二以柔順中正應之各得其正其德<lb/>
　　同也故為同人五乾之主故云應乎乾象取天火<lb/>
　　之象而彖專以二言<lb/>
　　本義以卦體釋卦名義柔謂六二乾謂九五<lb/>
　同人曰<lb/>
　　𫝊此三字羨文<lb/>
<pb n="16a"/>
　　本義衍文<lb/>
　同人于野亨利渉大川乾行也<lb/>
　　𫝊至誠无私可以蹈險難者乾之行也无私天德<lb/>
　　也<lb/>
　文明以健中正而應君子正也<lb/>
　　𫝊又以二體言其義有文明之德而剛健以中正<lb/>
　　之道相應乃君子之正道也<lb/>
　唯君子為能通天下之志<lb/>
<pb n="16b"/>
　　𫝊天下之志萬殊理則一也君子明理故能通天<lb/>
　　下之志聖人視億兆之心猶一心者通于理而巳<lb/>
　　文明則能燭理故能明大同之義剛健則能克己<lb/>
　　故能盡大同之道然後能中正合乎乾行也<lb/>
　　本義以卦德卦體釋卦辭通天下之志乃為大同<lb/>
　　不然則是私情之合而已何以致亨而利渉哉<lb/>
　　　朱氏附録乾行也言須是這般剛健之人方做<lb/>
　　　得這般事若是柔弱者如何會出去外靣同人<lb/>
<pb n="17a"/>
　　　又去渉險○程𫝊説通天下之志處極好云文<lb/>
　　　明則能燭理故能明大同之義剛健則能克己<lb/>
　　　故能盡大同之道此説甚善<lb/>
　象曰天與火同人君子以類族辨物<lb/>
　　𫝊不云火在天下天下有火而云天與火者天在<lb/>
　　上火性炎上火與天同故為同人之義君子觀同<lb/>
　　人之象而以類族辨物各以其類族辨物之同異<lb/>
　　也若君子小人之黨善惡是非之理物情之離合<lb/>
<pb n="17b"/>
　　事理之異同凡同異者君子能辨明之故處物不<lb/>
　　失其方也<lb/>
　　本義天在上而火炎上其性同也類族辨物所以<lb/>
　　審異而致同也<lb/>
　　　朱氏附録問類族辨物如伊川説云各以其類<lb/>
　　　族辨物之同異也則是就類族上辨物否曰類<lb/>
　　　族是就人上説辨物是就物上説天下有不可<lb/>
　　　以皆同之理故隨他頭項去分别類族如分姓<lb/>
<pb n="18a"/>
　　　氏張姓同作一類李姓同作一類辨物如牛類<lb/>
　　　是一類馬類是一類就其異處以致其所以為<lb/>
　　　同也伊川之説不可曉<lb/>
初九同人于門无咎<lb/>
　　𫝊九居同人之初而无係應是无所偏私同人之<lb/>
　　公者也故為出門同人出門謂在外在外則无私<lb/>
　　昵之偏其同博而公如此則无過咎也<lb/>
　　本義同人之初未有私主以剛在下上无係應可<lb/>
<pb n="18b"/>
　　以无咎故其象占如此<lb/>
　象曰出門同人又誰咎也<lb/>
　　𫝊出門同人于外是其所同者廣无所偏私人之<lb/>
　　同也有厚薄親疎之異過咎所由生也旣无所偏<lb/>
　　黨誰其咎之<lb/>
　　　朱氏附録易中所謂又誰咎也自有三箇而其<lb/>
　　　義則有兩樣如不節之嗟與自我致宼言之則<lb/>
　　　謂咎皆由己不可咎諸人如出門同人言之則<lb/>
<pb n="19a"/>
　　　謂人誰有咎之者矣以此見古人立言有用字<lb/>
　　　雖同而其義則不同<lb/>
六二同人于宗吝<lb/>
　　𫝊二與五為正應故曰同人于宗宗謂宗黨也同<lb/>
　　於所係應是有所偏與在同人之道為私狹矣故<lb/>
　　可吝二若陽爻則為剛中之德乃以中道相同不<lb/>
　　為私也<lb/>
　　本義宗黨也六二雖中且正然有應於上不能大<lb/>
<pb n="19b"/>
　　同而系於私吝之道也其象占如此<lb/>
　　　朱氏附録易雖抑隂然有時把隂為主如同人<lb/>
　　　是也然此一隂雖是一卦之主又卻柔弱做主<lb/>
　　　不得○問六二與九五柔剛中正上下相應可<lb/>
　　　謂盡善卻有同人于宗吝與先號咷之象如何<lb/>
　　　曰以其太好兩者時位相應意趣相合只知款<lb/>
　　　密卻无至公大同之心未免係於私故有吝觀<lb/>
　　　二人同心其利斷金同心之言其臭如蘭固是<lb/>
<pb n="20a"/>
　　　它好處然於好處猶有失以其係於私暱而不<lb/>
　　　能同也大凡悔者自凶而之吉吝者自吉而趨<lb/>
　　　凶<lb/>
　象曰同人于宗吝道也<lb/>
　　𫝊諸卦以中正相應為善而在同人則為可吝故<lb/>
　　五不取君義蓋私比非人君之道相同以私為可<lb/>
　　吝也<lb/>
九三伏戎于莽升其高陵三歲不興<hi>莽莫蕩反又眞黨反象同</hi>
<pb n="20b"/>
　　𫝊三以陽居剛而不得中是剛暴之人也在同人<lb/>
　　之時志在於同卦唯<hi>一有二字</hi>一隂諸陽之志皆欲同<lb/>
　　之三又與之比然二以中正之道與五相應三以<lb/>
　　剛强居二五之間欲奪而同之然理不直義不勝<lb/>
　　故不敢顯發伏藏兵戎于林莽之中懷惡而内負<lb/>
　　不直故又畏懼時升高陵以顧望如此至於三歲<lb/>
　　之久終不敢興此爻深見小人之情狀然不曰凶<lb/>
　　者旣不敢發故未至凶也<lb/>
<pb n="21a"/>
　　本義剛而不中上无正應欲同於二而非其正懼<lb/>
　　九五之見攻故有此象<lb/>
　象曰伏戎于莽敵剛也三歲不興安行也<lb/>
　　傳所敵者五旣剛且正其可奪乎故畏憚伏藏也<lb/>
　　至於三歲不興矣終安能行乎<lb/>
　　本義言不能行<lb/>
九四乘其墉弗克攻吉<lb/>
　　𫝊四剛而不中正其志欲同二亦與五為仇者也<lb/>
<pb n="21b"/>
　　墉垣所以限隔也四切近於五如隔墉耳乘其墉<lb/>
　　欲攻之知義不直而不克也茍能自知義之不直<lb/>
　　而不攻則為吉也若肆其邪欲不能反思義理妄<lb/>
　　行攻奪則其凶大矣三以剛居剛故終其强而不<lb/>
　　能反四以剛居柔故有困而能反之義能反則吉<lb/>
　　矣畏義而能改其吉宜矣<lb/>
　　本義剛不中正又无應與亦欲同於六二而為三<lb/>
　　所隔故為乘墉以攻之象然以剛居柔故有自反<lb/>
<pb n="22a"/>
　　而不克攻之象占者如是則是能改過而得吉也<lb/>
　　　朱氏附録問伏戎于莽升其高陵如何曰只是<lb/>
　　　伏于高陵之草莽中三嵗不敢出與九四乘其<lb/>
　　　墉皆為剛盛而高三欲同於二而懼九五之見<lb/>
　　　攻故升高伏戎欲敵之而五陽方剛不可奪故<lb/>
　　　三嵗不興而象曰不能行也四欲同於二而為<lb/>
　　　三所隔故乘墉攻之而以居柔遂自反而弗克<lb/>
　　　也程𫝊謂升高陵有升高顧望之意此説雖巧<lb/>
<pb n="22b"/>
　　　恐非本意○問三四皆有爭奪之義何也曰只<lb/>
　　　是爭六二一爻凡易之情近而不相得則凶六<lb/>
　　　二與九五相應三以剛居剛則便迷而不反四<lb/>
　　　以剛居柔便有反側<hi>又本作剛</hi>㡳道理初上則在事<lb/>
　　　外不相干渉所以无爭<lb/>
　象曰乘其墉義弗克也其吉則困而反則也<lb/>
　　𫝊所以乗其墉而弗克攻之者以其義之弗<hi>一作不</hi>
　　克也以邪攻正義不勝也其所以得吉者由其義<lb/>
<pb n="23a"/>
　　不勝困窮而反於法則也二者衆陽所同欲也獨<lb/>
　　三四有爭奪之義者二爻居二五之間也初終逺<lb/>
　　故取義别<lb/>
　　本義乗其墉矣則非其力之不足也特以義之弗<lb/>
　　克而不攻耳能以義斷困而反於法則故吉也<lb/>
九五同人先號咷而後笑大師克相遇<hi>號户羔反咷道刀反旅卦同</hi>
　　傳九五同於二而為三四二陽所隔五自以義直<lb/>
　　理勝故不勝憤抑至於號咷然邪不勝正雖為所<lb/>
<pb n="23b"/>
　　隔終必得合故後笑也大師克相遇五與二正應<lb/>
　　而二陽非理隔奪必用大師克勝之乃得相遇也<lb/>
　　云大師云克者見二陽之强也九五君位而爻不<lb/>
　　取人君同人之義者蓋五專以私暱應於二而失<lb/>
　　其中正之德人君當與天下大同而獨私一人非<lb/>
　　君道也又先隔則號咷後遇則笑<hi>一有正字</hi>是私暱之<lb/>
　　情非大同之體也二之在下尚以同於宗為吝況<lb/>
　　人君乎五旣於君道无取故更不言君道而明二<lb/>
<pb n="24a"/>
　　人同心不可間隔之義繫辭云君子之道或出或<lb/>
　　處或黙或語二人同心其利斷金中誠所同出處<lb/>
　　語黙无不同天下莫能間也同者一也一不可分<lb/>
　　分乃二也一可以通金石冒水火无所不能入故<lb/>
　　云其利斷金其理至㣲故聖人賛之曰同心之言<lb/>
　　其臭如蘭謂其言意味深長也<lb/>
　　本義五剛中正二以柔中正相應於下同心者也<lb/>
　　而為三四所隔不得其同然義理所同物不得而<lb/>
<pb n="24b"/>
　　間之故有此象然六二柔弱而三四剛强故必用<lb/>
　　大師以勝之然後得相遇也<lb/>
　　　朱氏附録問大師克相遇本義无説何也曰舊<lb/>
　　　説只用大師克勝之方得相遇或云大師之克<lb/>
　　　見二陽之强則非也問二五本自同心而為三<lb/>
　　　四所隔故先號咷先謂理直也大師克而後相<lb/>
　　　遇則後笑矣蓋亦義理之同物終不得而間之<lb/>
　　　故相遇也先生頷之<lb/>
<pb n="25a"/>
　象曰同人之先以中直也大師相遇言相克也<lb/>
　　傳先所以號咷者以中誠理直故不勝其忿切而<lb/>
　　然也雖其敵剛强至用大師然義直理勝終能克<lb/>
　　之故言能相克也相克謂能勝見二陽之强也<lb/>
　　本義直謂理直<lb/>
上九同人于郊无悔<lb/>
　　傳郊在外而遠之地求同者必相親相與上九居<lb/>
　　外而无應終无與同者也始有同則至終或有睽<lb/>
<pb n="25b"/>
　　悔處遠而无與故雖无同亦无悔雖欲同之志不<lb/>
　　遂而其終无所悔也<lb/>
　　本義居外无應物莫與同然亦可以无悔故其象<lb/>
　　占如此郊在野之内未至於曠逺但荒僻无與同<lb/>
　　耳<lb/>
　　　朱氏附録問同人于郊曰郊是荒寂无人之所<lb/>
　　　言不能如同人于野曠逺无私荒僻无與同蓋<lb/>
　　　居外无應莫與同者亦可以无悔也○同人于<lb/>
<pb n="26a"/>
　　　野是廣大无我之意同人于郊是无可與同之<lb/>
　　　人取義不同自不相悖<lb/>
　象曰同人于郊志未得也<lb/>
　　𫝊居逺莫同故終无所悔然而在同人之道求同<lb/>
　　之志不得遂雖无悔非善處也<lb/>
䷍<hi>乾下離上</hi>
　　傳大有序卦與人同者物必歸焉故受之以大有<lb/>
　　夫與人同者物之所歸也大有所以次同人也為<lb/>
<pb n="26b"/>
　　卦火在天上火之處高其明及逺萬物之衆无不<lb/>
　　照見為大有之象又一柔居尊衆陽並應居尊執<lb/>
　　柔物之所歸也上下應之為大有之義大有盛大<lb/>
　　豐有也<lb/>
大有元亨<lb/>
　　傳卦之才可以元亨也凡卦德有卦名自有其義<lb/>
　　者如比吉謙亨是也有因其卦義便為訓戒者如<lb/>
　　師貞丈人吉同人于野亨是也有以其卦才而言<lb/>
<pb n="27a"/>
　　者大有元亨是也由剛健文明應天時行故能元<lb/>
　　亨也<lb/>
　　本義大有所有之大也離居乾上火在天上无所<lb/>
　　不照又六五一隂居尊得中而五陽應之故為大<lb/>
　　有乾健離明居尊應天有亨之道占者有其德則<lb/>
　　大善而亨也<lb/>
　彖曰大有柔得尊位大中而上下應之曰大有<lb/>
　　傳言卦之所以為大有也五以隂居君位柔得尊<lb/>
<pb n="27b"/>
　　位也處中得大中之道也為諸陽所宗上下應之<lb/>
　　也夫居尊執柔固衆之所歸也而又有虛中文明<lb/>
　　大中<hi>一无大中字</hi>之德故上下同志應之所以為大有<lb/>
　　也<lb/>
　　本義以卦體釋卦名義柔謂六五上下謂五陽<lb/>
　其德剛健而文明應乎天而時行是以元亨<lb/>
　　傳卦之德内剛健而外文明六五之君應於乾之<lb/>
　　九二五之<hi>一有體字</hi>性柔順而明能順應乎二二乾之<lb/>
<pb n="28a"/>
　　主也是應乎乾也順應乾行順乎天時也故曰應<lb/>
　　乎天而時行其德如此是以元亨也王弼云不大<lb/>
　　通何由得大有乎大有則必元亨矣此不識卦義<lb/>
　　離乾成大有之義非大有之義便有元亨由其才<lb/>
　　故得元亨大有而不善者與不能亨者有矣諸卦<lb/>
　　具元亨利貞則彖皆釋為大亨恐疑與乾坤同也<lb/>
　　不兼利貞則釋為元亨盡元義也元有大善之義<lb/>
　　有元亨者四卦大有蠱升鼎也唯升之彖誤隨它<lb/>
<pb n="28b"/>
　　卦作大亨曰諸卦之元與乾不同何也曰元之在<lb/>
　　乾為元始之義為首出庶物之義它卦則不能有<lb/>
　　此義為善為大而己曰元之為大可矣為善何也<lb/>
　　曰元者物之先也物之先豈有不善者乎事成而<lb/>
　　後有敗敗非先成者也興而後有衰衰固後於興<lb/>
　　也得而後有失非得則何以有<hi>一作為</hi>失也至於善<lb/>
　　惡治亂是非天下之事莫不皆然必善為先故文<lb/>
　　言曰元者善之長也<lb/>
<pb n="29a"/>
　　本義以卦德卦體釋卦辭應天指六五也<lb/>
　　　朱氏附録問應乎天而時行程説以為應天時<lb/>
　　　而行何如曰是以時而行是有可行之時<lb/>
　象曰火在天上大有君子以遏惡揚善順天休命<lb/>
　　傳火高在天上照見萬物之衆多故為大有大有<lb/>
　　繁庶之義君子觀大有之象以遏絶衆惡揚明善<lb/>
　　類以奉順天休美之命萬物衆多則有善惡之殊<lb/>
　　君子享大有之盛當代天工治養庶類治衆之道<lb/>
<pb n="29b"/>
　　在遏惡揚善而己惡懲善勸所以順天命而安羣<lb/>
　　生也<lb/>
　　本義火在天上所照者廣為大有之象所有旣大<lb/>
　　无以治之則釁蘖萌於其間矣天命有善而无惡<lb/>
　　故遏惡揚善所以順天反之於身亦若是而己矣<lb/>
　　　朱氏附録火在天上大有凡有物須是自家照<lb/>
　　　見得方見得有若不照見則有无不可知何名<lb/>
　　　為有○問君子以遏惡揚善順天休命竊以為<lb/>
<pb n="30a"/>
　　　天之所以命我者此性之善也人惟蔽於非心<lb/>
　　　邪念是以善端之在人心日以湮㣲君子儻能<lb/>
　　　遏止非心邪念於未萌則善端始自發揚而天<lb/>
　　　之所以命我者始无所不順如此而為順天休<lb/>
　　　命若何曰天道喜善而惡惡遏惡而揚善非順<lb/>
　　　天休命而何吾友所說卻是嫌他説得大要束<lb/>
　　　小了説○天命有善而无惡當大有時遏止其<lb/>
　　　惡顯揚其善反之於身亦莫不然非止用人用<lb/>
<pb n="30b"/>
　　　人乃其一事耳<lb/>
初九无交害匪咎艱則无咎<lb/>
　　傳九居大有之初未至於盛處卑无應與未有驕<lb/>
　　盈之失故无交害未渉於害也大凡富有鮮不有<lb/>
　　害以子貢之賢未能盡免況其下者乎匪咎艱則<lb/>
　　无咎言富有本匪有咎也人因富有自為咎耳若<lb/>
　　能享富有而知難處則自无咎也處富有而不能<lb/>
　　思艱兢畏則驕侈之心生矣所以有咎也<lb/>
<pb n="31a"/>
　　本義雖當大有之時然以陽居下上无系應而在<lb/>
　　事初未渉乎害者也何咎之有然亦必艱以處之<lb/>
　　則无咎戒占者宜如是也<lb/>
　　　朱氏附録此爻本最吉不解有咎然須説艱則<lb/>
　　　无咎蓋易之書大抵教人戒謹恐懼无有以為<lb/>
　　　易而處之者雖至易之事亦必以艱難處之然<lb/>
　　　後无咎也<lb/>
　象曰大有初九无交害也<lb/>
<pb n="31b"/>
　　傳在大有之初克念艱難則驕溢之心无由生矣<lb/>
　　所以不交渉於害也<lb/>
九二大車以載有攸往无咎<lb/>
　　傳九以陽剛居二為六五之君所倚任剛健則才<lb/>
　　勝居柔則謙順得中則无過其才如此所以能勝<lb/>
　　大有之任如大車之材强壯能勝載重物也可以<lb/>
　　任重行逺故有攸往而无咎也大有豐盛之時有<lb/>
　　而未極故以二之才可往而无咎至於盛極則不<lb/>
<pb n="32a"/>
　　可以往矣<lb/>
　　本義剛中在下得應乎上為大車以載之象有所<lb/>
　　往而如是可无咎矣占者必有此德乃應其占也<lb/>
　象曰大車以載積中不敗也<lb/>
　　𫝊壯大之車重積載於其中而不損敗猶九二材<lb/>
　　力之强能勝大有之任也<lb/>
九三公用亨于天子小人弗克<hi>亨許庚反一香兩反象同</hi>
　　傳三居下體之上在下而居人上諸侯人君之象<lb/>
<pb n="32b"/>
　　也公侯上承天子天子居天下之尊率土之濵莫<lb/>
　　非王臣在下者何敢専其有凡土地之富人民之<lb/>
　　衆皆王者之有也此理之正也故三當大有之時<lb/>
　　居諸侯之位有其富盛必用亨通乎天子謂以其<lb/>
　　有為天子之有也乃人臣之常義也若小人處之<lb/>
　　則專其富有以為私不知公已奉上之道故曰小<lb/>
　　人弗克也<lb/>
　　本義亨春秋𫝊作享謂朝獻也古者亨通之亨享<lb/>
<pb n="33a"/>
　　獻之享烹飪之烹皆作亨字九三居下之上公侯<lb/>
　　之象剛而得正上有六五之君虚中下賢故為亨<lb/>
　　于天子之象占者有其徳則其占如是小人无剛<lb/>
　　正之徳則雖得此爻不能當也<lb/>
　　　朱氏附録亨享二字據說文本是一字故易中<lb/>
　　　多互用如王用亨于岐山亦當為享如王用享<lb/>
　　　于帝之云也字畫音韻是經中淺事故先儒得<lb/>
　　　其大者多不留意然不知此等䖏不理㑹卻枉<lb/>
<pb n="33b"/>
　　　費了无限辭說牽補而卒不得其夲義亦甚害<lb/>
　　　事也<lb/>
　象曰公用亨于天子小人害也<lb/>
　　傳公當用<hi>一无用字</hi>亨于天子若小人䖏之則為害也自<lb/>
　　古諸侯能守臣節忠順奉上者則蕃養其衆以為<lb/>
　　王之屏翰豐殖其財以待上之徵賦若小人處之<lb/>
　　則不知為臣奉上之道以其有為已之私民衆財<lb/>
　　豐則反擅其富強益為不順是小人大有則為害<lb/>
<pb n="34a"/>
　　又大有為小人之害也<lb/>
九四匪其彭无咎<hi>彭歩郎反</hi>
　　𫝊九四居大有之時巳過中矣是大有之盛者也<lb/>
　　過盛則凶咎所由生也故處之之道匪其彭則得<lb/>
　　无咎謂能謙損不處其太盛則得无咎也四近君<lb/>
　　之髙位茍處太盛則致凶咎彭盛多之貎詩載驅<lb/>
　　云汶水湯湯行人彭彭行人盛多之状雅大眀云<lb/>
　　駟騵彭彭言武王戎馬之盛也<lb/>
<pb n="34b"/>
　　本義彭字音義未詳程傳曰盛貌理或當然六五<lb/>
　　柔中之君九四以剛近之有僭偪之嫌然以其處<lb/>
　　柔也故有不極其盛之象而得无咎戒占者冝如<lb/>
　　是也<lb/>
　　　朱氏附録問匪其彭只當依程傳作盛貌曰程<lb/>
　　　說為優王弼作下比九三分權之臣蓋以彭為<lb/>
　　　旁言專心承五常匪其旁<lb/>
　象曰匪其彭无咎明辯晳也<hi>晳章舌反又之世反</hi>
<pb n="35a"/>
　　𫝊能不處其盛而得无咎者盖有眀辯之智也晳<lb/>
　　明智也賢智之人明辯物理當其方盛則知咎之<lb/>
　　將至故能損抑不敢至於滿極也<lb/>
　　本義晳明貌<lb/>
六五厥孚交如威如吉<lb/>
　　𫝊六五當大有之時居君位虚中為孚信之象人<lb/>
　　君執柔守中而以孚信接於下則下亦盡其信誠<lb/>
　　以事於上上下信孚相交也以柔居尊位當大有<lb/>
<pb n="35b"/>
　　之時人心安易若專尚柔順則陵慢生矣故必威<lb/>
　　如則吉威如冇威嚴之謂也既以柔和孚信接於<lb/>
　　下衆志說従又有威嚴使之有畏善處有者也吉<lb/>
　　可知矣<lb/>
　　本義大冇之世柔順而中以處尊位虗已以應九<lb/>
　　二之賢而上下歸之是其孚信之交也然君道貴<lb/>
　　剛太柔則廢當以威濟之則吉故其象占如此亦<lb/>
　　戒辭也<lb/>
<pb n="36a"/>
　象曰厥孚交如信以發志也威如之吉易而无備也<lb/>
　<hi>易以䜴反</hi>
　　傳下之志從乎上者也上以孚信接於下則下亦<lb/>
　　以誠信事其上故厥孚交如由上有孚信以發其<lb/>
　　下孚信之志下之從上猶響之應聲也<hi>一有威如之吉易而无備也几</hi>
　　<hi>字</hi>威如之所以吉者謂若无威嚴則下易慢而无<lb/>
　　戒備也謂无恭畏備上之道備謂備上之求責也<lb/>
　　本義厥孚交如信以發志也一人之信足以發上<lb/>
<pb n="36b"/>
　　下之志也威如之吉易而无備也太柔則人將易<lb/>
　　之而无畏備之心<lb/>
上九自天祐之吉无不利<lb/>
　　傳上九在卦之終居无位之地是大有之極而不<lb/>
　　居其有者也處離之上明之極也唯至明所以不<lb/>
　　居其有不至於過極也有極而不處則无盈滿之<lb/>
　　災能順乎理者也五之孚信而履其上為蹈履誠<lb/>
　　信之義五有文明之德上能降志以應之為尚賢<lb/>
<pb n="37a"/>
　　崇善之義其處如此合道之至也自當享其福慶<lb/>
　　自天祐之行順乎天而𫉬天祐故所往皆吉无所<lb/>
　　不利也<lb/>
　　本義大有之世以剛居上而能下從六五是能履<lb/>
　　信思順而尚賢也滿而不溢故其占如此<lb/>
　　　朱氏附録上九以陽剛居上而能下從六五者<lb/>
　　　盖陽従隂也大有唯六五一隂而上下五陽應<lb/>
　　　之上九能下從六五則為履信思順而尚賢盖<lb/>
<pb n="37b"/>
　　　五之交孚信也而上能履之謙退不居思順也<lb/>
　　　志従於五尚賢也天之所助者順人之所助者<lb/>
　　　信所以有自天祐之吉无不利之象若无繫辭<lb/>
　　　此數句此爻遂无收煞以此見聖人讀易見爻<lb/>
　　　辭有不分眀處則於繫辭傳說破如此類是也<lb/>
　象曰大有上吉自天祐也<lb/>
　　傳大有之上有極當變由其所為順天合道故天<lb/>
　　祐助之所以吉也君子滿而不溢乃天祐也繫辭<lb/>
<pb n="38a"/>
　　復申之云天之所助者順也人之所助者信也履<lb/>
　　信思乎順又以尚賢也是以自天祐之吉无不利<lb/>
　　也履信謂履五五虚中信也思順謂謙退不居尚<lb/>
　　賢謂志従於五大有之世不可以盈豐而復處盈<lb/>
　　焉非所冝也六爻之中皆樂據權位唯初上不處<lb/>
　　其位故初九无咎上九无不利上九在上履信思<lb/>
　　順故在上而得吉蓋自天祐也<lb/>
䷎<hi>艮下坤上</hi>
<pb n="38b"/>
　　傳謙序卦有大者不可以盈故受之以謙其有既<lb/>
　　大不可至於盈滿必在謙損故大有之後受之以<lb/>
　　謙也為卦坤上艮下地中有山也地體卑下山髙<lb/>
　　大之物而居地之下謙之象也以崇高之徳而處<lb/>
　　卑之下謙之義也<lb/>
謙亨君子有終<lb/>
　　𫝊謙有亨之道也有其徳而不居謂之謙人以謙<lb/>
　　巽自䖏何往而不亨乎君子有終君子志存乎謙<lb/>
<pb n="39a"/>
　　巽達理故樂天而不競内充故退譲而不矜安履<lb/>
　　乎謙終身不易自卑而人益尊之自晦而德益光<lb/>
　　顯此所謂君子有終也在小人則有欲必競有德<lb/>
　　必伐雖使勉慕於謙亦不能安行而固守不能有<lb/>
　　終也<lb/>
　　本義謙者有而不居之義止乎内而順乎外謙之<lb/>
　　意也山至高而地至卑乃屈而止於其下謙之象<lb/>
　　也占者如是則亨通而有終矣有終謂先屈而後<lb/>
<pb n="39b"/>
　　伸也<lb/>
　　　朱氏附録謙便能亨又為君子有終之象<lb/>
　彖曰謙亨天道下濟而光明地道卑而上行<hi>濟節細反上而掌反</hi>
　　傳濟當為際此明謙而能亨之義天之道以其氣<lb/>
　　下際故能化育萬物其道光明下際謂下交也地<lb/>
　　之道以其處卑所以其氣上行交於天皆以卑降<lb/>
　　而亨也<lb/>
　　本義言謙之必亨<lb/>
<pb n="40a"/>
　天道虧盈而益謙<lb/>
　　傳以天行而言盈者則虧謙者則益日月隂陽是<lb/>
　　也<lb/>
　地道變盈而流謙<lb/>
　　傳以地勢而言盈滿者傾變而反陷卑下者流注<lb/>
　　而益增也<lb/>
　鬼神害盈而福謙<lb/>
　　傳鬼神謂造化之跡盈滿者禍害之謙損者福祐<lb/>
<pb n="40b"/>
　　之凡過而不損不足而益者皆是也<lb/>
　人道惡盈而好謙<hi>惡烏路反好呼報反</hi>
　　𫝊人情疾惡於盈滿而好與於謙巽也謙者人之<lb/>
　　至徳故聖人詳言所以戒盈而勸謙也<lb/>
　謙尊而光卑而不可踰君子之終也<lb/>
　　傳謙為卑巽也而其道尊大而光顯自處雖卑屈<lb/>
　　而其徳實高不可加尚是不可踰也君子至誠於<lb/>
　　謙恒而不變有終也故尊光<lb/>
<pb n="41a"/>
　　本義變謂傾壞流謂聚而歸之人能謙則其居尊<lb/>
　　者其徳愈光其居卑者人亦莫能過此君子所以<lb/>
　　有終也<lb/>
　　　朱氏附録虧盈益謙是自然之理○變盈流謙<lb/>
　　　揚子雲言山殺瘦澤增髙此是說山上之土為<lb/>
　　　水漂流下来山便瘦澤便髙○鬼神言害言福<lb/>
　　　是有些造化之柄又曰如言與鬼神合其吉凶<lb/>
　　　到鬼神便說箇吉凶字○問天道虧盈而益謙<lb/>
<pb n="41b"/>
　　　地道變盈而流謙鬼神害盈而福謙夫鬼神是<lb/>
　　　造化之跡既言天地之道又言鬼神何邪曰天<lb/>
　　　道是就寒暑往来上說地道是就地形髙下上<lb/>
　　　說鬼神是就禍福上說各自主一事而言耳○<lb/>
　　　謙之為義不知天地人鬼何以皆好尚之蓋太<lb/>
　　　極中本无物若事業功勞又於我何有觀天地<lb/>
　　　生萬物而不言所利可見矣○問謙尊而光卑<lb/>
　　　而不可踰曰恐程先生之說非周易本文之意<lb/>
<pb n="42a"/>
　　　尊字是對卑字説言能謙則位處尊而徳愈光<lb/>
　　　位雖卑而莫能踰如古之賢聖之君以謙下人<lb/>
　　　則位尊而愈光若驕奢自大則雖尊而不光<lb/>
　象曰地中有山謙君子以裒多益寡稱物平施<hi>裒蒲侯反</hi>
　<hi>稱尺證反施始豉反</hi>
　　傳地體卑下山之髙大而在地中外卑下而内藴<lb/>
　　髙大之象故為謙也不云山在地中而曰地中有<lb/>
　　山言卑下之中藴其崇髙也若言崇髙藴於卑下<lb/>
<pb n="42b"/>
　　之中則文理不順諸象皆然觀文可見君子以裒<lb/>
　　多益寡稱物平施君子觀謙之象山而在地下是<lb/>
　　高者下之卑者上之見抑髙舉下損過益不及之<lb/>
　　義以施於事則裒取多者增益寡者稱物之多寡<lb/>
　　以均其施與使得其平也<lb/>
　　　程氏附録謙者治盈之道故曰裒多益寡稱物<lb/>
　　　平施<lb/>
　　本義以卑藴髙謙之象也裒多益寡所以稱物之<lb/>
<pb n="43a"/>
　　冝而平其施損髙増卑以趨於平亦謙之意也<lb/>
　　　朱氏附録裒多益寡便是謙稱物平施便是裒<lb/>
　　　多益寡○問裒多益寡看來謙雖是若放低去<lb/>
　　　實是損髙就低使教恰好不一向低去曰大抵<lb/>
　　　人多見得在巳者髙在人者卑謙則抑已之髙<lb/>
　　　而卑以下人便是平也<lb/>
初六謙謙君子用渉大川吉<lb/>
　　傳初六以柔順處謙又居一卦之下為自處卑下<lb/>
<pb n="43b"/>
　　之至謙而又謙也故曰謙謙能如是者君子也自<lb/>
　　處至謙衆所共與也雖用渉險難亦无患害况居<lb/>
　　平易乎何所不吉也初處謙而以柔居下得无過<lb/>
　　於謙乎曰柔居下乃其常也但見其謙之至故為<lb/>
　　謙謙未見其失也<lb/>
　　本義以柔處下謙之至也君子之行也以此渉難<lb/>
　　何徃不濟故占者如是則利以渉川也<lb/>
　象曰謙謙君子卑以自牧也<lb/>
<pb n="44a"/>
　　𫝊謙謙謙之至也謂君子以謙卑之道自牧也自<lb/>
　　牧自處也詩云自牧歸荑<lb/>
六二鳴謙貞吉<lb/>
　　傳二以柔順居中是為謙徳積於中謙徳充積於<lb/>
　　中故𤼵於外見於聲音顔色故曰鳴謙居中得正<lb/>
　　有中正之徳也故云貞吉凡貞吉有為貞且吉者<lb/>
　　有為得貞<hi>一有正字</hi>則吉者六二之貞吉所自有也<lb/>
　　本義柔順中正以謙有聞正而且吉者也故其占<lb/>
<pb n="44b"/>
　　如此<lb/>
　象曰鳴謙貞吉中心得也<lb/>
　　傳二之謙徳由至誠積於中所以發於聲音中心<lb/>
　　所自得也非勉<hi>一有強字</hi>為之也<lb/>
九三勞謙君子有終吉<lb/>
　　傳三以陽剛之徳而居下體為衆隂所宗履得其<lb/>
　　<hi>一作正</hi>位為下之上是上為君所任下為衆所従有<lb/>
　　功勞而持謙徳者也故曰勞謙古之人有當之者<lb/>
<pb n="45a"/>
　　周公是也身當天下之大任上奉㓜弱之主謙恭<lb/>
　　自牧夔夔如畏然可謂有勞而能謙矣既能勞謙<lb/>
　　又須君子行之有終則吉夫樂髙喜勝人之常情<lb/>
　　平時能謙固巳鮮矣况有功勞可尊乎雖使知謙<lb/>
　　之善勉而為之若矜負之心不忘則不能常乆欲<lb/>
　　其有終不可得也唯君子安履謙順乃其常行故<lb/>
　　乆而不變乃所謂有終有終則吉也九三以剛居<lb/>
　　正能終者也此爻之徳最盛故象辭特重<lb/>
<pb n="45b"/>
　　本義卦惟一陽居下之上剛而得正上下所歸有<lb/>
　　功勞而能謙尤人所難故有終而吉占者如是則<lb/>
　　如其應矣<lb/>
　象曰勞謙君子萬民服也<lb/>
　　傳能勞謙之君子萬民所尊服也繫辭云勞而不<lb/>
　　伐有功而不徳厚之至也語以其功下人者也徳<lb/>
　　言盛禮言恭謙也者致恭以存其位者也有勞而<lb/>
　　不自矜伐有功而不自以為徳是其徳𢎞厚之至<lb/>
<pb n="46a"/>
　　也言以其功勞而自謙以下於人也徳言盛禮言<lb/>
　　恭以其徳言之則至盛以其自處之禮言之則至<lb/>
　　恭此所謂謙也夫謙也者謂致恭以存其位者也<lb/>
　　存守也致其恭巽以守其位故髙而不危滿而不<lb/>
　　溢是以能終吉也夫君子履謙乃其常行非為保<lb/>
　　其位而為之也而言存其位者盖能致恭所以能<lb/>
　　存其位言謙之道如此如言為善有令名君子豈<lb/>
　　為令名而為善也哉亦言其令名者為善之故<hi>一作效</hi>
<pb n="46b"/>
　　也<lb/>
六四无不利撝謙<hi>撝毁皮反象同</hi>
　　𫝊四居上體切近君位六五之君又以謙柔自處<lb/>
　　九三又有大功徳為上所任衆所宗而巳居其上<lb/>
　　當恭畏以奉謙徳之君卑巽以讓勞謙之臣動作<lb/>
　　施為无所不利於撝謙也撝施布之象如人手之<lb/>
　　撝也動息進退必施其謙蓋居多懼之地又在賢<lb/>
　　臣之上故也<lb/>
<pb n="47a"/>
　　本義柔而得正上而能下其占无不利矣然居九<lb/>
　　三之上故戒以更當發揮其謙以示不敢自安之<lb/>
　　意也<lb/>
　　　朱氏附録撝謙言𤼵揚其謙蓋四是隂位又在<lb/>
　　　上卦之下九三之上所以更當𤼵撝其謙<lb/>
　象曰无不利撝謙不違則也<lb/>
　　傳凡人之謙有所冝施不可過其冝也如六五或<lb/>
　　用侵伐是也唯四以處近君之地據勞臣之上故<lb/>
<pb n="47b"/>
　　凡所動作靡不利於施謙如是然後中於法則故<lb/>
　　曰不違則也謂得其冝也<lb/>
　　本義言不為過<lb/>
　　　朱氏附録六四撝謙是合如此不是過分事故<lb/>
　　　解象云言不為過不違則是不違法則<lb/>
六五不富以其鄰利用侵伐无不利<lb/>
　　傳富者衆之所歸唯財為能聚人五以君位之尊<lb/>
　　而執謙順以接於下衆所歸也故不以富而能有<lb/>
<pb n="48a"/>
　　其鄰也鄰近也不富而得人之親也為人君而持<lb/>
　　謙順天下所歸心也然君道不可專尚謙柔必須<lb/>
　　威武相濟然後能懐服天下故利用行侵伐也威<lb/>
　　徳並著然後盡君道之冝而无所不利也蓋五之<lb/>
　　謙柔當防於過故𤼵此義<lb/>
　　本義以柔居尊在上而能謙者也故為不富而能<lb/>
　　以其鄰之象蓋従之者衆矣猶有未服者則利以<lb/>
　　征之而於他事亦无不利人有是徳則如是占也<lb/>
<pb n="48b"/>
　　　朱氏附録富以其鄰言以富厚之力而能用其<lb/>
　　　鄰不富以其鄰言不待富厚之力而能用其鄰<lb/>
　象曰利用侵伐征不服也<lb/>
　　傳征其文徳謙巽所不能服者也文徳所不能服<lb/>
　　而不用威武何以平治天下非人君之中道謙之<lb/>
　　過也<lb/>
　　　朱氏附録問謙是不與人爭如何六五上六二<lb/>
　　　爻皆言利用侵伐利用行師象曰利用侵伐征<lb/>
<pb n="49a"/>
　　　不服也若以其不服而征則非所以為謙矣曰<lb/>
　　　老子言大國以下小國則取小國小國以下大<lb/>
　　　國則取大國又言抗兵相加哀者勝矣孫子曰<lb/>
　　　始如處女敵人開戸後如脱兔敵不及拒大抵<lb/>
　　　謙自是用兵之道只退處一歩耳所以利用侵<lb/>
　　　伐也蓋自初六積到六五上六謙亦極矣自宜<lb/>
　　　人人服之尚更不服則非人矣故利用侵伐也<lb/>
　　　如必也臨事而懼皆是此意<lb/>
<pb n="49b"/>
上六鳴謙利用行師征邑國<lb/>
　　傳六以柔處柔順之極又處謙之極極乎謙者也<lb/>
　　以極謙而反居高未得遂其謙之志故至發於聲<lb/>
　　音又柔處謙之極亦必見於聲色故曰鳴謙雖居<lb/>
　　无位之地非任天下之事然人之行己必須剛柔<lb/>
　　相濟上謙之極也至於太甚則反為過矣故利在<lb/>
　　以剛武自治邑國己之私有行師謂用剛武征邑<lb/>
　　國謂自治其私<lb/>
<pb n="50a"/>
　　本義謙極有聞人之所與故可用行師然以其質<lb/>
　　柔而无位故可以征巳之邑國而巳<lb/>
　　　朱氏附録問謙上六何取象於行師曰坤為衆<lb/>
　　　有坤卦處多言師如泰上六城復于隍勿用師<lb/>
　　　之類坤為土土為國故云征邑國也以此見聖<lb/>
　　　人於易不是硬做皆是取象因有這象方就上<lb/>
　　　面說○問程易說利用侵伐蓋以六五柔順謙<lb/>
　　　卑然君道又當有剛武意故有利用侵伐之象<lb/>
<pb n="50b"/>
　　　然上六亦言利用行師如何曰便是此等有不<lb/>
　　　通處<lb/>
　象曰鳴謙志未得也可用行師征邑國也<lb/>
　　傳謙極而居上欲謙之志未得故不勝其切至於<lb/>
　　鳴也雖不當位謙既過極冝以剛武自治其私故<lb/>
　　云利用行師征邑國也<lb/>
　　　程氏附録謙君子所以用終故不言吉裒取其<lb/>
　　　多而增益其寡天理也六二鳴謙處中得正而<lb/>
<pb n="51a"/>
　　　有徳者故鳴謙者乃中心得也上六鳴謙乃有<lb/>
　　　求者也有求之小止於征國邑而巳故曰志未<lb/>
　　　得也○他卦皆有悔凶咎惟謙未嘗有他卦有<lb/>
　　　待而亨惟謙則便亨<lb/>
　　本義隂柔无位才力不足故其志未得而至於行<lb/>
　　師然亦適足以治其私邑而巳<lb/>
　　　朱氏附録問志未得也如何曰為其志未得所<lb/>
　　　以行師征邑國蓋以未盡信從故也<lb/>
<pb n="51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易傳義附録卷三下<lb/>
</p>
<p>
</p>
  </div>
</body>
</text>
</TEI>
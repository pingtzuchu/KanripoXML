<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易𫝊義附録卷五下</head>
    <p>
<pb n="1a"/>
欽定四庫全書<lb/>
　周易𫝊義附録卷五下　　　宋　董楷　撰<lb/>
上經<lb/>
䷚<hi>震下艮上</hi>
　　𫝊頤序卦物畜然後可養故受之以頤夫物既畜<lb/>
　　聚則必有以養之无養則不能存息頣所以次大<lb/>
　　畜也卦上艮下震上下二陽爻中含四隂上止而<lb/>
　　下動外實而中虚人頤頷之象也頤養也人口所<lb/>
<pb n="1b"/>
　　以飲食養人之身故名為頤聖人設卦推養之義<lb/>
　　大至於天地養育萬物聖人養賢以及萬民與人<lb/>
　　之養生養形養徳養人皆頤養之道也動息節宣<lb/>
　　以養生也飲食衣服以養形也威儀行義以養徳<lb/>
　　也推已及物以養人也<lb/>
頤貞吉觀頤自求口實<lb/>
　　𫝊頤之道以正則吉也人之養身養徳養人養於<lb/>
　　人皆以正道則吉也天地造化育養萬物各得其<lb/>
<pb n="2a"/>
　　宜者亦正而已矣觀頤自求口實觀人之所頤與<lb/>
　　其自求口實之道則善惡吉凶可見矣<lb/>
　　本義頤口旁也口食物以自養故為養義為卦上<lb/>
　　下二陽内含四隂外實内虚上止下動為頤之象<lb/>
　　養之義也貞吉者占者得正則吉觀頤謂觀其所養<lb/>
　　之道自求口實謂觀其所以養身之術皆得正則<lb/>
　　吉也<lb/>
　　　朱氏附録頤須是正則吉何以觀其正不正盖<lb/>
<pb n="2b"/>
　　　觀頤是觀其養徳是正不正自求口實是又觀<lb/>
　　　其養身是正不正未説到養人處<lb/>
　彖曰頤貞吉養正則吉也觀頤觀其所養也自求口<lb/>
　實觀其自養也<lb/>
　　𫝊貞吉所養者正則吉也所養謂所養之人與養<lb/>
　　之之道自求口實謂其自求養身之道皆以正則<lb/>
　　吉也<lb/>
　　本義釋卦辭<lb/>
<pb n="3a"/>
　天地養萬物聖人養賢以及萬民頤之時大矣哉<lb/>
　　𫝊聖人極言頤之道而賛其大天地之道則養育<lb/>
　　萬物養育萬物之道正而已矣聖人則養賢才與<lb/>
　　之共天位使之食天禄俾施澤於天下養賢以及<lb/>
　　萬民也養賢所以養萬民也夫天地之中品物之<lb/>
　　衆非養則不生聖人裁成天地之道輔相天地之<lb/>
　　宜以養天下至於鳥獸草木皆有養之之政其道<lb/>
　　配天地故夫子推頤之道賛天地與聖人之功曰<lb/>
<pb n="3b"/>
　　頤之時大矣哉或云義或云用或止云時以其大<lb/>
　　者也萬物之生與養時為大故云時<lb/>
　　本義極言養道而賛之<lb/>
　　　朱氏附録觀其所養亦只是説君子之所養養<lb/>
　　　浩然之氣模様○自養則如爵禄下至於飲食<lb/>
　　　之類是説自求口實○問觀頤觀其所養作所<lb/>
　　　養之道觀其自養作所以養生之術曰所養之<lb/>
　　　道如學聖賢之道則為正黄老申商則為非凡<lb/>
<pb n="4a"/>
　　　見於修身行義皆是也所養之術則飲食起居<lb/>
　　　者是也又問伊川把觀其所養作觀人之養如<lb/>
　　　何曰這兩句是解養正則吉所養之道與養生<lb/>
　　　之術正則吉不正則不吉如何是觀人之養不<lb/>
　　　曉程説是如何<lb/>
　象曰山下有雷頤君子以慎言語節飲食<lb/>
　　𫝊以二體言之山下有雷雷震於山下山之生物<lb/>
　　皆動其根荄𤼵其萌芽為養之象以上下之義言<lb/>
<pb n="4b"/>
　　之艮止而震動上止下動頤頷之象<hi>一有也字</hi>以卦形<lb/>
　　言之上下二陽中含<hi>一无含字</hi>四隂外實中虚頤口之<lb/>
　　象口所以養身也故君子觀其象以養其身慎言<lb/>
　　語以養其徳節飲食以養其體不唯就口取養<hi>一无</hi>
　　<hi>養字</hi>義事之至近而所繋至大者莫過於言語飲食<lb/>
　　也在身為言語於天下則凡命令政教出於身者<lb/>
　　皆是慎之則必當而无失在身為飲食於天下則<lb/>
　　凡貨資財用養於人者皆是節之則適宜而无傷<lb/>
<pb n="5a"/>
　　推養身之道<hi>一有則字</hi>養徳養天下莫不然也<lb/>
　　本義二者養徳養身之切務<lb/>
　　　朱氏附録或云諺有禍從口出病從口入甚好<lb/>
　　　曰此語前輩曽用以解頤之象慎言語節飲食<lb/>
初九舍爾靈龜觀我朶頤凶<hi>舎音捨</hi>
　　𫝊蒙之初六蒙者也爻乃主𤼵蒙而言頤之初九<lb/>
　　亦假外而言爾謂初也舎爾之靈龜乃觀我而朶<lb/>
　　頤我對爾而設初之所以朶頤者四也然非四謂<lb/>
<pb n="5b"/>
　　之也假設之辭爾九陽體剛明其才智足以養正<lb/>
　　者也龜能咽息不食靈龜喻其明智而可以不求<lb/>
　　養於外也才雖如是然以陽居動體而在頤之時<lb/>
　　求頤人所欲也上應於四不能自守志在上行說<lb/>
　　所欲而朶頤者也心既動則其自失必矣迷欲而<lb/>
　　失已以陽而從隂則何所不至是以凶也朶頤謂<lb/>
　　朶動其頤頷人見食而欲之則動頤垂涎故以為<lb/>
　　象<lb/>
<pb n="6a"/>
　　本義靈龜不食之物朶垂也朶頤欲食之貌初九<lb/>
　　陽剛在下足以不食乃上應六四之隂而動於欲<lb/>
　　凶之道也故其象占如此<lb/>
　　　朱氏附録凡卦中説龜底不是正得一箇離卦<lb/>
　　　必是伏箇離卦如觀我朶頤是也兊為羊大壯<lb/>
　　　卦无兑恐便是三四五爻有箇兑象這説取象<lb/>
　　　底是不可曉也多如乾之六爻象皆説龍至説<lb/>
　　　到乾郤不為龍龍是變化不測之物乾須著用<lb/>
<pb n="6b"/>
　　　龍當之如夫征不復婦孕不育此卦是取離為<lb/>
　　　大腹頤象本卦雖无離卦郤是伏得這卦<lb/>
　象曰觀我朶頤亦不足貴也<lb/>
　　𫝊九動體朶頤謂其説隂而志動既為欲所動則<lb/>
　　雖有剛健明智之才終必自失故其才亦不足貴<lb/>
　　也人之貴乎剛者為其能立而不屈於欲也貴乎<lb/>
　　明者為其能照而不失於正也既惑所欲而失其<lb/>
　　正何剛明之有為可賤也<lb/>
<pb n="7a"/>
六二顛頤拂經于丘頤征凶<hi>拂符弗反下同</hi>
　　𫝊女不能自處必從男隂不能獨立必從陽二隂<lb/>
　　柔不能自養待養於人者也天子養天下諸侯養<lb/>
　　一國臣食君上之禄民頼司牧之養皆以上養下<lb/>
　　理之正也二既不能自養必求養於剛陽若反下<lb/>
　　求於初則為顛倒故云顛頤顛則拂違經常不可<lb/>
　　行也若求養於丘則徃必有凶丘在外而髙之物<lb/>
　　謂上九也卦止二陽既不可顛頤于初若求頤于<lb/>
<pb n="7b"/>
　　上九徃則有凶在頤之時相應則相養者也上非<lb/>
　　其應而往求養非道妄動是以凶也顛頤則拂經<lb/>
　　不獲其養爾妄求於上徃則得凶也今有人才不<lb/>
　　足以自養見在上者勢力足以養人非其族類妄<lb/>
　　徃求之取辱得凶必矣六二中正在它卦多吉而<lb/>
　　凶何也曰時然也隂柔既不足以自養初上二爻<lb/>
　　皆非其與故徃求則悖理而得凶也<lb/>
　　本義求養於初則顛倒而違於常理求養於上則<lb/>
<pb n="8a"/>
　　徃而得凶丘土之髙者上之象也<lb/>
　象曰六二征凶行失類也<lb/>
　　𫝊征而從上則凶者非其類故也徃求而失其類<lb/>
　　得凶宜矣行徃也<lb/>
　　本義初上皆非其類也<lb/>
六三拂頤貞凶十年勿用无攸利<lb/>
　　𫝊頤之道唯正則吉三以隂柔之質而處<hi>一有又字</hi>不<lb/>
　　中正又在動之極是柔邪不正而動者也其養如<lb/>
<pb n="8b"/>
　　此拂違於頤之正道是以凶也得頤之正則所養<lb/>
　　皆吉求養養人則合於義自養則成其徳三乃拂<lb/>
　　違正道故戒以十年勿用十數之終謂終不可用<lb/>
　　无所徃而利也<lb/>
　　本義隂柔不中正以處動極拂於頤矣既拂於頤<lb/>
　　雖正亦凶故其象占如此<lb/>
　象曰十年勿用道大悖也<lb/>
　　𫝊所以戒終不可用以其所由之道大悖義理也<lb/>
<pb n="9a"/>
六四顛頤吉虎視眈眈其欲逐逐无咎<hi>視市志反又常止反</hi>
　　𫝊四在人上大臣之位六以隂居之隂柔不足以<lb/>
　　自養况養天下乎初九以剛陽居下在下之賢也<lb/>
　　與四為應四又柔順而正是能順於初頼初之養<lb/>
　　也以上養下則為順今反求下之養顛倒也故曰<lb/>
　　顛頤然已以不勝其任求在下之賢而順從之以<lb/>
　　濟其事則天下得其養而已无曠敗之咎故為吉<lb/>
　　也夫居上位者必有<hi>一作其</hi>才徳威望為下民所尊<lb/>
<pb n="9b"/>
　　畏則事行而衆心服從若或下易其上則政出而<lb/>
　　人違刑施而怨起輕於陵犯亂之由也六四雖能<lb/>
　　順從剛陽不廢厥職然質本隂柔賴人以濟人之<lb/>
　　所輕故必養其威嚴眈眈然如虎視則能重其體<lb/>
　　貌下不敢易又取於人者必有常若閒或无繼則<lb/>
　　其政敗矣其欲謂所須用者必逐逐相繼而不乏<lb/>
　　則其事可濟若取於人而无繼則困窮矣既有威<lb/>
　　嚴又所施不窮故能无咎也二顛頤則拂經四則<lb/>
<pb n="10a"/>
　　吉何也曰二在上而反求養於下下非其應類故<lb/>
　　為拂經四則居上位以貴下賤使在<hi>一无在字</hi>下之賢<lb/>
　　由已以行其道上下之志相應而<hi>一有澤字</hi>施於民何<lb/>
　　吉如之自三以下養口體者也四以上養徳義者<lb/>
　　也以君而資養於臣以上位而賴養於下皆養徳<lb/>
　　也<lb/>
　　本義柔居上而得正所應又正而賴其養以施於<lb/>
　　下故雖顛而吉虎視眈眈下而専也其欲逐逐求<lb/>
<pb n="10b"/>
　　而繼也又能如是則无咎矣<lb/>
　　　朱氏附録問虎視眈眈本義以為下而専也盖<lb/>
　　　頼其養以施於下必有下専之誠方能无咎程<lb/>
　　　𫝊作欲立威嚴恐未必然曰頤卦難㸔正謂此<lb/>
　　　等且虎視眈眈必有此象但今未曉耳曰音辯<lb/>
　　　載馬氏云眈眈虎下視貌則當為下而専矣曰<lb/>
　　　然曰其欲逐逐如何曰求養於下以養人必當<lb/>
　　　繼繼求之不厭乎數然後可以養人而不窮不<lb/>
<pb n="11a"/>
　　　然則所以養人者必无繼矣以四而賴養於初<lb/>
　　　亦是顛倒但是求養以養人所以雖顛而吉<lb/>
　　　六四一爻理㑹不得雖是恁地解必竟曉不得<lb/>
　　　如何是施於下又如何是虎<lb/>
　象曰顛頤之吉上施光也<hi>施始䜴反</hi>
　　𫝊顛倒求養而所以吉者盖得剛陽之應以濟其<lb/>
　　事致已居上之徳施光明被于天下吉孰大焉<lb/>
六五拂經居貞吉不可涉大川<lb/>
<pb n="11b"/>
　　𫝊六五頤之時居君位養天下者也然其隂柔之<lb/>
　　質才不足以養天下上有剛陽之賢故順從之賴<lb/>
　　其養已以濟天下君者養人者也反賴人以養是<lb/>
　　違拂於經常既以已之不足而順從於賢師傅上<lb/>
　　師傅之位也必居守貞固篤於委信則能輔翼其<lb/>
　　身澤及天下故吉也隂柔之質无貞剛之性故戒<lb/>
　　以能居貞則吉以隂柔之才雖倚賴剛賢能持循<lb/>
　　於平時不可處艱難變故之際故云不可涉大川<lb/>
<pb n="12a"/>
　　也以成王之才不至甚柔弱也當管蔡之亂幾不<lb/>
　　保於周公况其下者乎故書曰王亦未敢誚公賴<lb/>
　　二公得終信故艱險<hi>一作難</hi>之際非剛明之主不可<lb/>
　　恃也不得已而濟艱險者則有矣𤼵此義者所以<lb/>
　　深戒於為君也於上九則據為臣致身盡忠之道<lb/>
　　言故不同也<lb/>
　　本義六五隂柔不正居尊位而不能養人反賴上<lb/>
　　九之養故其象占如此<lb/>
<pb n="12b"/>
　　　朱氏附録六五隂柔之才但守正則吉故不可<lb/>
　　　以涉患難○居貞吉猶洪範用靜吉用作凶所<lb/>
　　　以不可涉大川六五不能養人反賴上九之養<lb/>
　　　是已拂其常矣故守常則吉而涉險阻則不可<lb/>
　　　也<lb/>
　象曰居貞之吉順以從上也<lb/>
　　𫝊居貞之吉者謂能堅固順從於上九之賢以養<lb/>
　　天下也<lb/>
<pb n="13a"/>
上九由頤厲吉利涉大川<lb/>
　　𫝊上九以剛陽之徳居師傅之任六五之君柔順<lb/>
　　而從於已賴已之養是當天下之任天下由之以<lb/>
　　養也以人臣而當是任必常懐危厲則吉也如伊<lb/>
　　尹周公何嘗不憂勤兢畏故得終吉夫以君之才<lb/>
　　不足而倚賴於已身當天下<hi>一有之字</hi>大任宜竭其才<lb/>
　　力濟天下之艱危成天下之治安故曰利涉大川<lb/>
　　得君如此之専受任如此之重茍不濟天下之艱<lb/>
<pb n="13b"/>
　　危何足稱委遇而謂之賢乎當盡誠竭力而不顧<lb/>
　　慮然惕厲則不可忘也<lb/>
　　本義六五賴上九之養以養人是物由上九以養<lb/>
　　也位髙任重故厲而吉陽剛在上故利涉川<lb/>
　象曰由頤厲吉大有慶也<lb/>
　　𫝊若上九之當大任如是能兢畏如是天下被其<lb/>
　　徳澤是大有福慶也<lb/>
　　　朱氏附録問伊川解頤作下三爻養口體上三<lb/>
<pb n="14a"/>
　　　爻養徳義如何曰㸔來下三爻是資人以為養<lb/>
　　　上三爻是養人也六四六五雖是資初與上之<lb/>
　　　養其實是他居尊位藉人以養而又推以養人<lb/>
　　　故此三爻似都是養人之事伊川説亦得但失<lb/>
　　　之疎也○銖問本義言觀頤謂觀其所養之道<lb/>
　　　自求口實謂觀其所以養身之術與程𫝊以觀頤<lb/>
　　　為所以養人之道求口實為所以自養之道如<lb/>
　　　何先生沈吟良乆曰程𫝊似勝盖下體三爻皆<lb/>
<pb n="14b"/>
　　　是自養上體三爻皆是養人不能自求所養而<lb/>
　　　求人以養已則凶故下三爻皆凶求於人以養<lb/>
　　　其下雖不免於顛拂畢竟皆好故上三爻皆吉<lb/>
　　　<hi>此説與本義不同當考</hi>○勉齋曰頤之六爻只是顛拂二<lb/>
　　　字求養於下則為顛求食於上則為拂六二比<lb/>
　　　初而求上故顛頤當為句拂經于丘頤<hi>句</hi>征凶<lb/>
　　　即其占辭也六三拂頤雖與上為正應然畢竟<lb/>
　　　是求於上以養已所以有拂頤之象故雖正亦<lb/>
<pb n="15a"/>
　　　凶也六四顛頤固與初為正應然是頼初之養<lb/>
　　　以養人故雖顛亦吉六五拂經即是比于上所<lb/>
　　　以有拂經之象然是賴上九之養以養人所以<lb/>
　　　居正為吉但不能自養所以不可涉大川<lb/>
䷛<hi>巽下兊上</hi>
　　𫝊大過序卦曰頥者養也不養則不可動故受之<lb/>
　　以大過凡物養而後能成成則能動動則有過大<lb/>
　　過所以次頥也為卦上兊下巽澤在木上滅木也<lb/>
<pb n="15b"/>
　　澤者潤養於木乃至滅沒於木為大過之義大過<lb/>
　　者陽過也故為大者過過之大與大事過也賢聖<lb/>
　　道徳功業大過於人凡事之大過於常者皆是也<lb/>
　　夫聖人盡人道非過於理也其制事以天下之正<lb/>
　　理矯時之用小過於中者則有之如行過乎恭喪<lb/>
　　過乎哀用過乎儉是也盖矯之小過而後能及於<lb/>
　　中乃求中之用也所謂大過者常事之大者耳非<lb/>
　　有過於理也唯其大故不常見以其比常所見者<lb/>
<pb n="16a"/>
　　大故謂之大過如堯舜之禪讓湯武之放伐皆由<lb/>
　　<hi>一有此字</hi>道也道无不中无不常以世人所不常<hi>一作嘗</hi>
　　見故謂之大過於常也<lb/>
　　　朱氏附録問程易説大過以為大過者常事之<lb/>
　　　大者耳非有過於理也聖人盡人道非過於理<lb/>
　　　是此意否曰正是如此○伊川易𫝊大過云道<lb/>
　　　无不中无不常聖人有小過无大過㸔來亦不<lb/>
　　　消如此説聖人既説有大過直是有此事雖云<lb/>
<pb n="16b"/>
　　　大過亦是常理始得○問大過小過先生與伊<lb/>
　　　川之説不同曰然伊川此論正如以反經合道<lb/>
　　　為非相似殊不知大過自有大過時節小過自<lb/>
　　　有小過時節處大過之時則當為大過之事處<lb/>
　　　小過之時則當為小過之事○大過是事之大<lb/>
　　　過小過是事之小過大過便如堯舜之揖遜湯<lb/>
　　　武之征伐獨立不懼遯世无悶這都是常人做<lb/>
　　　不得底事惟聖人大賢以上便做得故謂之大<lb/>
<pb n="17a"/>
　　　過是大過人底事小過便如行過乎恭喪過乎<lb/>
　　　哀用過乎儉事之小過得些子底常人皆能之<lb/>
　　　若當大過時做大過底事當小過時做小過底<lb/>
　　　事當過而過理也如此則豈可謂事之過不是<lb/>
　　　事之過只是事之平常也大過之事聖人極是<lb/>
　　　不得已處且如堯舜之有朱均豈不欲多擇賢<lb/>
　　　輔以立其子然理到這裏做不得只得如此湯<lb/>
　　　武之於桀紂豈不欲多方恐懼之使之悔過自<lb/>
<pb n="17b"/>
　　　省然理到這裏做不得只得放伐而後已皆是<lb/>
　　　事之不得已處只著如此做故雖過乎事而不<lb/>
　　　過乎理也<lb/>
大過棟橈利有攸徃亨<hi>橈乃教反下同</hi>
　　𫝊小過隂過於上下大過陽過於中陽過於中而<lb/>
　　上下弱矣故為棟橈之象棟取其勝重四陽聚於<lb/>
　　中可謂重矣九三九四皆取棟象謂任重也橈取<lb/>
　　其本末弱中强而本末弱是以橈也<hi>一作橈取其中强而本末</hi>
<pb n="18a"/>
　　<hi>弱本末弱是以橈也</hi>隂弱而陽强君子盛而小人衰故利有<lb/>
　　攸徃而亨也棟今人謂之檁<lb/>
　　本義大陽也四陽居中過盛故為大過上下二隂<lb/>
　　不勝其重故有棟橈之象又以四陽雖過而二五<lb/>
　　得中内巽外説有可行之道故利冇攸徃而得亨<lb/>
　　也<lb/>
　　　朱氏附録問棟橈是不好了又如何利有攸徃<lb/>
　　　曰㸔彖辭可見棟橈是以卦體本末弱而言卦<lb/>
<pb n="18b"/>
　　　體自不好了郤因剛過而中巽而説行如此所<lb/>
　　　以利有攸徃乃亨也<lb/>
　彖曰大過大者過也<lb/>
　　𫝊大者過謂陽過也在事為事之大者過與其過<lb/>
　　之大<lb/>
　　本義以卦體釋卦名義<lb/>
　棟橈本末弱也<lb/>
　　𫝊謂上下二隂衰弱陽盛則隂衰故為大者過在<lb/>
<pb n="19a"/>
　　小過則曰小者過隂過也<lb/>
　　本義復以卦體釋卦辭本謂初末謂上弱謂隂柔<lb/>
　剛過而中巽而説行利有攸徃乃亨<lb/>
　　𫝊言卦才之善也剛雖過而二五皆得中是處不<lb/>
　　失<hi>不失一作得</hi>中道也下巽上兊是以巽順和説之道<lb/>
　　而行也在大過之時以中道巽説而行故利有攸<lb/>
　　徃乃所以能亨也<lb/>
　　本義又以卦體卦徳釋卦辭<lb/>
<pb n="19b"/>
　大過之時大矣哉<lb/>
　　𫝊大過之時其事甚大故賛之曰大矣哉如立非<lb/>
　　常之大事興不世之大功成絶俗之大徳皆大過<lb/>
　　之事也<lb/>
　　本義大過之時非有大過人之材不能濟也故歎<lb/>
　　其大<lb/>
　象曰澤滅木大過君子以獨立不懼遯世无悶<lb/>
　　𫝊澤潤養於木者也乃至滅沒於木則過甚矣故<lb/>
<pb n="20a"/>
　　為大過君子觀大過之象以立其大過人之行君<lb/>
　　子所以大過人者以其能獨立不懼遯世无悶也<lb/>
　　天下非之而不顧獨立不懼也舉世不見知而不<lb/>
　　悔遯世无悶也如此然後能自守所以為大過人<lb/>
　　也<hi>一无人字</hi>
　　本義澤滅於木大過之象也不懼无悶大過之行<lb/>
　　也<lb/>
　　　朱氏附録澤在下而木在上今澤水髙漲乃至<lb/>
<pb n="20b"/>
　　　浸沒了木是為大過又曰木雖為水浸而木未<lb/>
　　　嘗動故君子觀之而獨立不懼遯世无悶<lb/>
初六藉用白茅无咎<lb/>
　　𫝊初以隂柔巽體而處下過於畏慎者也以柔在<lb/>
　　下用茅藉物之象不措諸地而藉以茅過於慎也<lb/>
　　是以无咎茅之為物雖薄而用可重者以用之能<lb/>
　　成敬慎之道也慎守斯術而行豈有失乎大過之<lb/>
　　用也繋辭云茍措諸地而可矣藉之用茅何咎之<lb/>
<pb n="21a"/>
　　有慎之至也夫茅之為物薄而用可重也慎斯術<lb/>
　　也以徃其无所失矣言敬慎之至也茅雖至薄之<lb/>
　　物然用之可甚重以之藉薦則為重慎之道是用<lb/>
　　之重也人之過於敬慎為之非難而可以保其安<lb/>
　　而无過茍能慎<hi>一冇思字</hi>斯道推而行之於事其无所<lb/>
　　失矣<lb/>
　　本義當大過之時以隂柔居巽下過於畏慎而无<lb/>
　　咎者也故其象占如此白茅物之潔者<lb/>
<pb n="21b"/>
　　　朱氏附録藉用白茅亦有過慎之意此是大過<lb/>
　　　之初所以其過尚小者<lb/>
　象曰藉用白茅柔在下也<lb/>
　　𫝊以隂柔處卑下之道唯當過於敬慎而已以柔<lb/>
　　在下為以茅藉物之象敬慎之道也<lb/>
九二枯楊生稊老夫得其女妻无不利<hi>稊徒稽反</hi>
　　𫝊陽之大過比隂則合故二與五皆有生象九二<lb/>
　　當大過之初得中而居柔與初密比而相與初既<lb/>
<pb n="22a"/>
　　切比於二二復无應於上其相與可知是剛過之<lb/>
　　人而能以中自處用柔相濟者也過剛則不能有<lb/>
　　所為九三是也得中用柔則能成大過之功九二<lb/>
　　是也楊者陽氣易感之物陽過則枯矣楊枯槁而<lb/>
　　復生稊陽過而未至於極也九二陽過而與初老<lb/>
　　夫得女妻之象老夫而得女妻則能成生育之功<lb/>
　　二得中居柔而與初故能復生稊而无過極之失<lb/>
　　无所不利也在大過陽爻居隂則善二與四是也<lb/>
<pb n="22b"/>
　　二不言吉方言无所不利未遽至吉也稊根也劉<lb/>
　　琨勸進表云生繁華於枯荑謂枯根也鄭𤣥易亦<lb/>
　　作荑字與稊同<lb/>
　　本義陽過之始而比初隂故其象占如此稊根也<lb/>
　　榮於下者也榮於下則生於上矣夫雖老而得女<lb/>
　　妻猶能成生育之功也<lb/>
　象曰老夫女妻過以相與也<lb/>
　　𫝊老夫之説少女少女之順老夫其相與過於常<lb/>
<pb n="23a"/>
　　分謂九二初六隂陽相與之和過於常也<lb/>
九三棟橈凶<lb/>
　　𫝊夫居大過之時興大過之功立大過之事非剛<lb/>
　　柔得中取於人以自輔則不能也既過於剛强則<lb/>
　　不能與人同常常之功尚不能獨立况大過之事<lb/>
　　乎以聖人之才雖小事必取於人當天下之大任<lb/>
　　則可知矣九三以大過之陽復以剛自居而不得<lb/>
　　中剛過之甚者也以過甚之剛動則違於中和而<lb/>
<pb n="23b"/>
　　拂於衆心安能當大過之任乎故不勝其任如棟<lb/>
　　之橈傾敗其室是以凶也取棟為象者以其无輔<lb/>
　　而不能勝重任也或曰三巽體而應於上豈无用<lb/>
　　柔之象乎曰言易者貴乎識勢之重輕時之變易<lb/>
　　三居過而用剛巽既終而且變豈復有用柔之義<lb/>
　　應者謂志相從也三方過剛上能係其志乎<lb/>
　　本義三四二爻居卦之中棟之象也九三以剛居<lb/>
　　剛不勝其重故象橈而占凶<lb/>
<pb n="24a"/>
　象曰棟橈之凶不可以有輔也<lb/>
　　𫝊剛强之過則不能取於人人亦不能<hi>一作肯</hi>親輔<lb/>
　　之如棟橈折不可支輔也棟當室之中不可加助<lb/>
　　是不可以有輔也<lb/>
　　　朱氏附録問大過棟橈是初上二隂不能勝四<lb/>
　　　陽之重故有此象九三是其重剛不中自不能<lb/>
　　　勝其任亦有此象兩義自不同否曰是如此九<lb/>
　　　三又是與上六正應亦皆不好不可以有輔自<lb/>
<pb n="24b"/>
　　　是過於剛强輔他不得九四棟隆只是隆便不<lb/>
　　　橈乎下<lb/>
九四棟隆吉有它吝<lb/>
　　𫝊四居近君之位當大過之任者也居柔為能用<lb/>
　　柔相濟既不過剛則能勝其任如棟之隆起是以<lb/>
　　吉也隆起<hi>一有兼字</hi>取不下橈之義大過之時非陽剛<lb/>
　　不能濟以剛處柔為得宜矣若又與初六之隂相<lb/>
　　應則過也既剛柔得宜而志復應隂是有它也有<lb/>
<pb n="25a"/>
　　它則有累於剛雖未至於大害亦可吝也盖大過<lb/>
　　之時動則過也有它謂更有它志吝為不足之義<lb/>
　　謂可少也或曰二比初則无不利四若應初則為<lb/>
　　吝何也曰二得中而比於初為以柔相濟之義四<lb/>
　　與初為正應志相係者也九既居四剛柔得宜矣<lb/>
　　復牽係於隂以害其剛則可吝也<lb/>
　　本義以陽居隂過而不過故其象隆而占吉然下<lb/>
　　應初六以柔濟之則過於柔矣故又戒以有它則<lb/>
<pb n="25b"/>
　　吝也<lb/>
　象曰棟隆之吉不橈乎下也<lb/>
　　𫝊棟隆起則吉不橈曲以就下也謂不下係於初<lb/>
　　也<lb/>
　　　朱氏附録不橈乎下下字正指初而不它也<lb/>
九五枯楊生華老婦得其士夫无咎无譽<hi>華如字又音花象同譽又音餘</hi>
　　𫝊九五當大過之時本以中正居尊位然下无應<lb/>
<pb n="26a"/>
　　助固不能成大過之功而上比過極之隂其所相<lb/>
　　濟者如枯楊之生華枯楊下生根稊則能復生如<lb/>
　　大過之陽興成事功也上生華秀雖有所𤼵无益<lb/>
　　於枯也上六過極之隂老婦也五雖非少比老婦<lb/>
　　則為壯矣<hi>一作壯夫一作士夫</hi>於五无所賴也故反稱婦得<lb/>
　　過極之隂得陽之相濟不為无益也以士夫而得<lb/>
　　老婦雖无罪咎殊非美也故云无咎无譽象復言<lb/>
　　其可醜也<lb/>
<pb n="26b"/>
　　本義九五陽過之極又比過極之隂故其象占皆<lb/>
　　與二反<lb/>
　象曰枯楊生華何可乆也老婦士夫亦可醜也<lb/>
　　𫝊枯楊不生根而生華旋復枯矣安能久乎老婦<lb/>
　　而得士夫豈能成生育之功亦為可醜也<lb/>
上六過涉滅頂凶无咎<hi>頂都冷反</hi>
　　𫝊上六以隂柔處過極是小人過常之極者也小<lb/>
　　人之所謂大過非能為大過人之事也直過常越<lb/>
<pb n="27a"/>
　　理不恤危亡履險蹈禍而巳如過涉於水至滅沒<lb/>
　　其頂其凶可知小人狂躁以自禍盖其宜也復將<lb/>
　　何尤故曰无咎言自為之无所怨尤也因澤之象<lb/>
　　而取涉義<lb/>
　　本義處過極之地才弱不足以濟然於義為无咎<lb/>
　　矣盖殺身成仁之事故其象占如此<lb/>
　象曰過涉之凶不可咎也<lb/>
　　𫝊過涉至溺乃自為之不可以有咎也言无所怨<lb/>
<pb n="27b"/>
　　咎<lb/>
　　　朱氏附録過涉滅頂凶无咎象曰不可咎也某<lb/>
　　　謂東漢諸人不量深淺至於殺身亡家此是凶<lb/>
　　　然而其心何罪故不可咎也○不可咎也恐是<lb/>
　　　它做得是了不可以咎它不似伊川説○問大<lb/>
　　　過卦曰大過陽剛過盛不相對值之義故六爻<lb/>
　　　中无全吉者除了初六是過於畏慎无咎外九<lb/>
　　　二雖无不利然老夫得女妻畢竟是不相當所<lb/>
<pb n="28a"/>
　　　以象言過以相與也九四雖吉而又有它則吝<lb/>
　　　九五所謂老婦者乃是指客爻而言老婦而得<lb/>
　　　士夫但能无咎无譽亦不全吉至於上六過涉<lb/>
　　　滅頂凶无咎則是事雖凶而義則无咎也○四<lb/>
　　　陽居中如何是大過二隂在中又如何是小過<lb/>
　　　這兩卦曉不得今且逐爻略曉得便也可占<lb/>
䷜<hi>坎下坎上</hi>
　　𫝊習坎序卦物不可以終過故受之以坎坎者陷<lb/>
<pb n="28b"/>
　　也理无過而不已過極則必陷坎所以次大過也<lb/>
　　習謂重習他卦雖重不加其名獨坎加習者見其<lb/>
　　重險險中復有險其義大也卦中一陽上下二隂<lb/>
　　陽實隂虚上下无據一陽陷於二隂之中故為坎<lb/>
　　陷之義陽居隂中則為陷隂居陽中則為麗凡陽<lb/>
　　在上者止之象在中陷之象在下動之象隂在上<lb/>
　　説之象在中麗之象在下巽之象陷則為險習重<lb/>
　　也如學習温習皆重複之義也坎陷<hi>一作險</hi>也卦之<lb/>
<pb n="29a"/>
　　所言處險難之道坎水也一始於中有生之最先<lb/>
　　者也故為水陷水之體也<lb/>
習坎有孚維心亨行有尚<lb/>
　　𫝊陽實在中為中有孚信維心亨維其心誠一故<lb/>
　　能亨通至誠可以通金石蹈水火何險難之不可<lb/>
　　亨也行有尚謂以誠一而行則能出險有可嘉尚<lb/>
　　謂有功也不行則常在險中矣<lb/>
　　本義習重習也坎險陷也其象為水陽陷隂中外<lb/>
<pb n="29b"/>
　　虚而中實也此卦上下皆坎是為重險中實為有<lb/>
　　孚心亨之象以是而行必有功矣故其占如此<lb/>
　　　朱氏附録問横渠謂博學於文只要得習坎心<lb/>
　　　亨何也曰見得這事理透了處斷了便无疑行<lb/>
　　　之又果決便是習坎心亨凡事皆如此且以看<lb/>
　　　文字一節論之如到那一處見這説又好見那<lb/>
　　　説又是如此有礙如彼又不通便是險阻處到<lb/>
　　　這裏須討一路去方透便是習坎心亨又曰如<lb/>
<pb n="30a"/>
　　　學這一件物事未學時心裏不曉既學得了心<lb/>
　　　下便通曉得這一事若這一事曉不得於這一<lb/>
　　　事上心便黒暗○或問習坎卦義𫝊云一始於<lb/>
　　　中有生之最先者也故為水夫陽氣之生必始<lb/>
　　　於下復卦之象是也今曰始於中其義如何曰<lb/>
　　　氣自下而上為始程説别是一義各有所主不<lb/>
　　　相妨然亦不可相雜<lb/>
　彖曰習坎重險也水流而不盈行險而不失其信<hi>重直</hi>
<pb n="30b"/>
　<hi>龍反</hi>
　　𫝊習坎者謂重險也上下皆坎兩險相重也初六<lb/>
　　云坎窞是坎中之坎重險也水流而不盈陽動於<lb/>
　　險中而未出於險乃水性之流行而未盈於坎既<lb/>
　　盈則出乎坎矣行險而不失其信陽剛中實居險<lb/>
　　之中行險而不失其信者也坎中實水就下皆為<lb/>
　　信義有孚也<lb/>
　　本義習坎重險也釋卦名義水流而不盈行險而<lb/>
<pb n="31a"/>
　　不失其信以卦象釋有孚之義言内實而行有常<lb/>
　　也<lb/>
　　　朱氏附録水流不盈纔是説一坎滿便流出去<lb/>
　　　一坎又滿又流出去行險而不失其信則是説<lb/>
　　　決定如此○坎水只是平不解滿盈是滿出來<lb/>
　維心亨乃以剛中也<lb/>
　　𫝊維其心可以亨通者乃以其剛中也中實為有<lb/>
　　孚之象至誠之道何所不通<hi>一作亨</hi>以剛中之道而<lb/>
<pb n="31b"/>
　　行則可以濟險難而亨通也<lb/>
　行有尚徃有功也<lb/>
　　𫝊以其剛中之才而徃則有功故可嘉尚若止不<lb/>
　　行則常在險中矣<hi>一作也</hi>坎以能行為功<lb/>
　　本義以剛在中心亨之象如是而徃必有功也<lb/>
　天險不可升也地險山川丘陵也王公設險以守其<lb/>
　國險之時用大矣哉<lb/>
　　𫝊髙不可升者天之險也山川丘陵地之險也王<lb/>
<pb n="32a"/>
　　公君人者觀坎之象知險之不可陵也故設為城<lb/>
　　郭溝池之險以守其國保其民人是有用險之時<lb/>
　　其用甚大故賛其大矣哉山河城池設險之大端<lb/>
　　也若夫尊卑之辨貴賤之分明等威異物采凡所<lb/>
　　以杜絶陵僭限隔上下者皆體險之用也<lb/>
　　本義極言之而賛其大也<lb/>
　象曰水洊至習坎君子以常徳行習教事<hi>洊在薦反行下孟反</hi>
　　𫝊坎為水水流仍洊而至兩坎相習水流仍洊之<lb/>
<pb n="32b"/>
　　象也水自㳙滴至於尋丈至於江海洊習而不驟<lb/>
　　<hi>一作偽</hi>者也其因勢就下信而有常故君子觀坎水<lb/>
　　之象取其有常則常久其徳行人之徳行不常則<lb/>
　　偽也故當如水之有常取其洊習相受則以習熟<lb/>
　　其教令之事夫𤼵政行教必使民熟於聞聴然後<lb/>
　　能從故三令五申之若驟告未喻遽責其從雖嚴<lb/>
　　刑以驅之<hi>一无之字</hi>不能也故當如水之洊習<lb/>
　　本義治已治人皆必重習然後熟而安之<lb/>
<pb n="33a"/>
初六習坎入于坎窞凶<hi>窞徒坎反又陵感反</hi>
　　𫝊初以隂柔<hi>一无柔字</hi>居坎險之下柔弱无援而處不<lb/>
　　得當非能出乎險也唯益陷於深險耳窞坎中之<lb/>
　　陷處已在習坎中更入坎窞其凶可知<lb/>
　　本義以隂柔居重險之下其陷益深故其象占如<lb/>
　　此<lb/>
　象曰習坎入坎失道凶也<lb/>
　　𫝊由習坎而更入坎窞失道也是以凶能出於險<lb/>
<pb n="33b"/>
　　乃不失道也<lb/>
九二坎有險求小得<lb/>
　　𫝊二當坎險之時陷上下二隂之中乃至險之地<lb/>
　　是有險也然其剛中之才雖未能出乎險中亦可<lb/>
　　小自濟不至如初益陷入于深險是所求小得也<lb/>
　　君子處險艱而能自保者剛中而已剛則才足自<lb/>
　　衛中則動不失宜<lb/>
　　本義處重險之中未能自出故為有險之象然剛<lb/>
<pb n="34a"/>
　　而得中故其占可以求小得也<lb/>
　象曰求小得未出中也<lb/>
　　𫝊方為二隂所陷在至險之地以剛中之才不至<lb/>
　　陷於深險是所求小得然未能出坎中之險也<lb/>
六三來之坎坎險且枕入於坎窞勿用<hi>枕針鴆反又針甚反</hi>
　　𫝊六三在坎陷<hi>一作險</hi>之時以隂柔而居不中正其<lb/>
　　處不善進退與居皆不可者也來下則入于險之<lb/>
　　中之上則重險也退來與進之皆險故云來之坎<lb/>
<pb n="34b"/>
　　坎既進退皆險而居亦險枕謂支倚居險而支倚<lb/>
　　以處不安之甚也所處如此唯益入於深險耳故<lb/>
　　云入于坎窞如三所處之道<hi>一无之道字</hi>不可用也故<lb/>
　　戒勿用<lb/>
　　本義以隂柔不中正而履重險之間來徃皆險前<lb/>
　　險而後枕其陷益深不可用也故其象占如此枕<lb/>
　　倚著未安之意<lb/>
　　　朱氏附録問來之坎坎曰經文中疊字如兢兢<lb/>
<pb n="35a"/>
　　　業業是重字來之自是兩字各有所指謂下來<lb/>
　　　亦坎上徃亦坎之徃也進退皆險也○坎六三<lb/>
　　　險且枕只是前後皆是枕便如枕頭之枕<hi>此説與本</hi>
　　　<hi>義不同當考</hi>
　象曰來之坎坎終无功也<lb/>
　　𫝊進退皆險處又不安若用此道當益入于險終<lb/>
　　豈能有功乎以隂柔處不中正雖平易之地尚致<lb/>
　　悔咎况處險乎險者人之所欲出也必得其道乃<lb/>
<pb n="35b"/>
　　能去之求去而失其道益困窮耳故聖人戒如三<lb/>
　　所處不可用也<lb/>
六四樽酒簋貳用缶納約自牖終无咎<lb/>
　　𫝊六四隂柔而下无助非能濟天下之險者以其<lb/>
　　在髙位故言為臣處險之道大臣當險難之時唯<lb/>
　　至誠見信於君其交固而不可間又能開明君心<lb/>
　　則可保无咎矣<hi>一作也</hi>夫欲上之篤信唯當盡其質<lb/>
　　實而已多儀而尚飾莫如燕享之禮故以燕享喻<lb/>
<pb n="36a"/>
　　之言當不尚浮飾唯以質實所用一樽之酒二簋<lb/>
　　之食復以瓦缶為器質之至也其質實如此又須<lb/>
　　納約自牖納約謂進結於君之道牖<hi>一冇有字</hi>開通之<lb/>
　　義室之暗也故設牖所以通明自牖言自通明之<lb/>
　　處以悟君心所明處詩云天之牖民如壎如篪毛<lb/>
　　公訓牖為道亦開通之謂<hi>一義</hi>作人臣以忠信善道<lb/>
　　結於君心必自其所明處乃能入也人心有所蔽<lb/>
　　有所通所蔽者暗處也所通者明處也當就其明<lb/>
<pb n="36b"/>
　　處而告之求信則易也故云納約自牖能如是則<lb/>
　　雖艱險之時終得无咎也且如君心蔽於荒樂唯<lb/>
　　其蔽也故爾雖力詆其荒樂之非如其不省何必<lb/>
　　於所不蔽之事推而及之則能悟其心矣自古能<lb/>
　　諫其君者未有不因其所明者也故訐直强勁者<lb/>
　　率多取忤而温厚明辯者其説多行且如漢祖愛<lb/>
　　戚姬將易太子是其所蔽也羣臣爭之者衆矣嫡<lb/>
　　庶之義長㓜<hi>一作少長</hi>之序非不明也如其蔽而不察<lb/>
<pb n="37a"/>
　　何四老者髙祖素知其賢而重之此其不蔽之明<lb/>
　　心也故因其所明而及其事則悟之如反手且四<lb/>
　　老人之力孰與張良羣公卿及天下之士其言之<lb/>
　　切孰與周昌叔孫通然而不從彼而從此者由攻<lb/>
　　其蔽與就其明之異耳又如趙王太后愛其少子<lb/>
　　長安君不肯使質於齊此其蔽於私愛也大臣諫<lb/>
　　之雖强既曰蔽矣其能聽乎愛其子而欲使之長<lb/>
　　乆富貴者其心之所明也故左師觸龍因其<hi>一有所字</hi>
<pb n="37b"/>
　　明而導之以長乆之計故其聽也如響非惟告於<lb/>
　　君者如此為教者亦然夫教必就人之所長所長<lb/>
　　者心之所明也從其心之所明而入然後推及其<lb/>
　　餘孟子所謂成徳達才是也<lb/>
　　本義晁氏云先儒讀樽酒簋為一句貳用缶為一<lb/>
　　句今從之貳益之也周禮大祭三貮弟子職左執<lb/>
　　虚豆右執挟匕周旋而貳是也九五尊位六四近<lb/>
　　之在險之時剛柔相際故有但用薄禮益以誠心<lb/>
<pb n="38a"/>
　　進結自牖之象牖非所由之正而室之所以受明<lb/>
　　也始雖艱阻終得无咎故其占如此<lb/>
　　　朱氏附錄問舊讀樽酒簋貳為句用缶為句乃<lb/>
　　　古注及程氏説晁以道本樽酒簋<hi>句</hi>貳用缶<hi>句</hi>
　　　本義從之其説如何曰既曰樽酒簋貳又曰用<lb/>
　　　缶亦不成文理○樽酒簋貳今人硬説作二簋<lb/>
　　　其實无二簋之實陸徳明自注斷人自不曽去<lb/>
　　　㸔如所謂貳乃是周禮大祭三二之二是副二<lb/>
<pb n="38b"/>
　　　之義此不是穿鑿卻有古本○問用缶納約自<lb/>
　　　牖如何曰不由戸而自牖以言艱難之時不可<lb/>
　　　直致也○納約自牖雖有向明之意然非是路<lb/>
　　　之正○問牖非所由之正乃室中受明之處豈<lb/>
　　　險難之時不容由正以進邪曰非是不可由正<lb/>
　　　盖事變不一勢有不容不自牖者終无咎者始<lb/>
　　　雖不甚好然於義理无害故終亦无咎无咎者<lb/>
　　　善補過之謂也○問其次致曲與易中納約自<lb/>
<pb n="39a"/>
　　　牖之意亦略相類納約自牖是因人之明而導<lb/>
　　　之致曲是因已之明而推之是如此否曰正是<lb/>
　　　如此<lb/>
　象曰樽酒簋貳剛柔際也<lb/>
　　𫝊象只舉首句此比多矣樽酒簋貳質實之至剛<lb/>
　　柔相際接之道能如此則可終保无咎君臣之交<lb/>
　　能固而常者在誠實而已剛柔指四與五謂君臣<lb/>
　　之交際也<lb/>
<pb n="39b"/>
　　本義晁氏曰一本无貳字今從之<lb/>
九五坎不盈祇<hi>字義已見復卦</hi>既平无咎<lb/>
　　𫝊九五在坎之中是不盈也盈則平而出矣祇宜<lb/>
　　音祗抵也復卦云无祇悔必抵於已平則无咎既<lb/>
　　曰不盈則是未平而<hi>一无而字</hi>尚在險中未得无咎也<lb/>
　　以九五剛中之才居尊位宜可以濟於險然下无<lb/>
　　助也二陷於險中未能出餘皆隂柔无<hi>一作非</hi>濟險<lb/>
　　之才人君雖才安能獨濟天下之險居君位而不<lb/>
<pb n="40a"/>
　　能致天下出於險則為有咎必祇既平乃得无咎<lb/>
　　本義九五雖在坎中然以陽剛中正居尊位而時<lb/>
　　亦將出矣故其象占如此<lb/>
　　　朱氏附錄祇字他无説處㸔來只得作抵字解<lb/>
　　　復卦亦然不盈未是平但將來必㑹平二與五<lb/>
　　　雖是陷于隂中必竟是陽㑹動陷他不得如有<lb/>
　　　孚如維心亨如行有尚皆是他<lb/>
　象曰坎不盈中未大也<lb/>
<pb n="40b"/>
　　𫝊九五剛中之才而得尊位當濟天下之險難而<lb/>
　　坎尚不盈乃未能平乎險難是其剛中之道未光<lb/>
　　大也險難之時非君臣協力其能濟乎五之道未<lb/>
　　大以无臣也人君之道不能濟天下之險難則為<lb/>
　　未大不稱其位也<lb/>
　　本義有中徳而未大<lb/>
　　　朱氏附錄水之為物其在坎只能平自不能盈<lb/>
　　　故曰不盈盈者髙之義中未大者平則是得中不<lb/>
<pb n="41a"/>
　　　盈是未大也<lb/>
上六係用徽纆寘于叢棘三嵗不得凶<lb/>
　　𫝊上六以隂柔而居險之極其陷之深者也以其<lb/>
　　陷之深取牢獄為喻如係縛之以徽纆囚寘於叢<lb/>
　　棘之中隂柔而陷之深其不能出矣故云至于三<lb/>
　　嵗之久不得免也其凶可知<lb/>
　　本義以隂柔居險極故其象占如此<lb/>
　　　朱氏附錄問係用徽纆二字釋文云三股曰徽<lb/>
<pb n="41b"/>
　　　兩股曰纆皆索名是否曰據釋文如此<lb/>
　象曰上六失道凶三嵗也<lb/>
　　𫝊以隂柔而自處極險之地是其失道也故其凶<lb/>
　　至于三嵗也三嵗之乆而不得免焉終凶之辭也<lb/>
　　言久有曰十有曰三随其事也陷于獄至于三嵗<lb/>
　　乆之極也他卦以年數言者亦各以其事也如三<lb/>
　　嵗不興十年乃字是也<lb/>
䷝<hi>離下離上</hi>
<pb n="42a"/>
　　𫝊離序卦坎者陷也陷必有所麗故受之以離離<lb/>
　　者麗也陷於險難之中則必有所附麗理自然也<lb/>
　　離所以次坎也離麗也明也取其隂麗於上下之<lb/>
　　陽則為附麗之義取其中虚則為明義離為火火<lb/>
　　體虚麗於物而明者也又為日亦以虚明之象<lb/>
離利貞亨畜牝牛吉<lb/>
　　𫝊離麗也萬物莫不皆有所麗有形則有麗矣在<lb/>
　　人則為<hi>一无為字</hi>所親附之人所由之道所主之事皆<lb/>
<pb n="42b"/>
　　其所麗也人之所麗利於貞正得其正則可以亨<lb/>
　　通故曰離利貞亨畜牝牛吉牛之性順而又牝焉<lb/>
　　順之至也既附麗於正必能順於正道如牝牛則<lb/>
　　吉也畜牝牛謂養其順徳<hi>一无徳字</hi>人之順徳由養以<lb/>
　　成既麗於正當養習以成其順徳也<lb/>
　　本義離麗也隂麗於陽其象為火體隂而用陽也<lb/>
　　物之所麗貴乎得正牝牛柔順之物也故占者能<lb/>
　　正則亨而畜牝牛則吉也<lb/>
<pb n="43a"/>
　　　朱氏附錄離便是麗附著之意也有兼説明處<lb/>
　　　也有單説明處明是離之體麗是麗著底意思<lb/>
　　　離字古人多用做離著説然而物相離去也只<lb/>
　　　是這字古來自有這般兩用㡳字如亂字又喚<lb/>
　　　做治○問火體隂而用陽是如何曰此言三畫<lb/>
　　　卦中隂而外陽者也坎象為隂水體陽而用隂<lb/>
　　　葢三畫卦中陽而外隂者也又曰火中虚暗則<lb/>
　　　離中之隂也水中虚明則坎中之陽也○問離<lb/>
<pb n="43b"/>
　　　卦是陽包隂占利畜牝牛便也是宜畜柔順之<lb/>
　　　物曰然<lb/>
　彖曰離麗也日月麗乎天百榖草木麗乎土<lb/>
　　𫝊離麗也謂附麗也如日月則麗於天百榖草木<lb/>
　　則麗於土萬物莫不各有所麗天地之中无无麗<lb/>
　　之物在人當審其所麗麗得其正則能亨也<lb/>
　重明以麗乎正乃化成天下<hi>重直龍反</hi>
　　𫝊以卦才言也上下皆離重明也五二皆處中正<lb/>
<pb n="44a"/>
　　麗乎正也君臣上下皆有明徳而處中正可以化<lb/>
　　天下成文明之俗也<lb/>
　　本義釋卦名義<lb/>
　柔麗乎中正故亨是以畜牝牛吉也<lb/>
　　𫝊二五以柔順麗於中正所以能亨人能養其至<lb/>
　　順以麗中正則吉故曰畜牝牛吉也或曰二則中<lb/>
　　正矣五以隂居陽得為正乎曰離主於所麗五中<lb/>
　　正之位六麗於正位乃為正也學者知時義而不<lb/>
<pb n="44b"/>
　　失重輕則可以言易矣<lb/>
　　本義以卦體釋卦辭<lb/>
　　　朱氏附錄彖辭重明自是五二兩爻為君臣重<lb/>
　　　明之義大象又自説繼世重明之義不同○惟<lb/>
　　　六二一爻柔麗乎中而得其正故元吉至六五<lb/>
　　　雖是柔麗乎中而不得其正特借中字而包正<lb/>
　　　字耳○今言麗乎正麗乎中正次第説六二分<lb/>
　　　數多<lb/>
<pb n="45a"/>
　象曰明兩作離大人以繼明照于四方<lb/>
　　𫝊若云兩明則是二明不見繼明之義故云明兩<lb/>
　　明而重兩謂相繼也作離明兩而為離繼明之義<lb/>
　　也震巽之類亦取洊随之義然離之義尤重也大<lb/>
　　人以徳言則聖人以位言則王者大人觀離明相<lb/>
　　繼之象以世繼其明徳照臨于四方大凡以明相<lb/>
　　繼皆繼明也舉其大者故以世襲繼照言之<lb/>
　　本義作起也<lb/>
<pb n="45b"/>
　　　朱氏附錄明兩作猶言水洊至今日明來日又<lb/>
　　　明若説兩明卻是兩箇日頭又曰作起也如日<lb/>
　　　然今日出了明日又出是之謂兩作盖只是這<lb/>
　　　一箇明兩畨作非明兩乃兩作也<lb/>
初九履錯然敬之无咎<hi>錯七各反象同</hi>
　　𫝊陽固好動又居下而離體陽居下則欲進離性<lb/>
　　炎上志在上麗幾於躁動其履錯然謂交錯也雖<lb/>
　　未進而跡已動矣動則<hi>一无則字</hi>失居下之分而有咎<lb/>
<pb n="46a"/>
　　也然其剛明之才若知其義而敬慎之則不至於<lb/>
　　咎矣初在下无位者也明其身之進退乃所麗之<lb/>
　　道也其志既動不能敬慎則妄動是不明所麗乃<lb/>
　　有咎也<lb/>
　　本義以剛居下而處明體志欲上進故有履錯然<lb/>
　　之象敬之則无咎矣戒占者宜如是也<lb/>
　象曰履錯之敬以辟咎也<hi>辟音避</hi>
　　𫝊履錯然欲動而知敬慎不敢進所以求辟免過<lb/>
<pb n="46b"/>
　　咎也居明而剛故知而能辟不剛明則妄動矣<lb/>
六二黄離元吉<lb/>
　　𫝊二居中得正麗於中正也黄中之色文之美也<lb/>
　　文明中正美之盛也故云黄離以文明中正之徳<lb/>
　　上同於文明中順之君其明如是所麗如是大善<lb/>
　　之吉也<lb/>
　　本義黄中色柔麗乎中而得其正故其象占如此<lb/>
　象曰黄離元吉得中道也<lb/>
<pb n="47a"/>
　　𫝊所以元吉者以其得中道也不云正者離以中<lb/>
　　為重所以成文明由中也正在其中矣<lb/>
九三日昃之離不鼓缶而歌則大耋之嗟凶<hi>耋田節反又他結反嗟如字又遭哥反下戚嗟同</hi>
　　𫝊八純卦皆有二體之義乾内外皆健坤上下皆<lb/>
　　順震威震相繼巽上下順随坎重險相習離二明<lb/>
　　繼照艮内外皆止兊彼已相説而離之義在人事<lb/>
　　最大九三居下體之終是前明將盡後明當繼之<lb/>
<pb n="47b"/>
　　時人之始終時之革易也故為日昃之離日下昃<lb/>
　　之明也昃則將沒矣以理言之盛必有衰始必有<lb/>
　　終常道也達者順理為樂缶常用之器也鼔缶而<lb/>
　　歌樂其常也不能如是則以大耋為嗟憂乃為凶<lb/>
　　也大耋傾沒也人之終盡達者則知其常理樂天<lb/>
　　而已遇常皆樂如鼓缶而歌不達者則恐怛有將<lb/>
　　盡之悲乃大耋之嗟為其凶也此處死生之道也<lb/>
　　耋與昳同<lb/>
<pb n="48a"/>
　　本義重離之間前明將盡故有日昃之象不安常<lb/>
　　以自樂則不能自處而凶矣戒占者宜如是也<lb/>
　象曰日昃之離何可乆也<lb/>
　　𫝊日既傾昃明能乆乎明者知其然也故求人以<lb/>
　　繼其事退處以休其身安常處順何足以為凶也<lb/>
九四突如其來如焚如死如棄如<hi>突徒忽反又唐屑湯骨二反</hi>
　　𫝊九四離下體而升上體繼明之初故言繼承之<lb/>
　　義在上而近君繼承之地也以陽居離體而處四<lb/>
<pb n="48b"/>
　　剛躁而不中正且重剛以不正而剛盛之勢突如<lb/>
　　而來非善繼者也夫善繼者必有巽讓之誠順承<lb/>
　　之道若舜啓然今四突如其來失善繼之道也又<lb/>
　　承六五隂柔之君其剛盛陵爍之勢氣焰如焚然<lb/>
　　故云焚如四之所行不善如此必被禍害故曰死<lb/>
　　如失繼紹之義承上之道皆逆徳也衆所棄絶故<lb/>
　　云棄如至於死棄禍之極矣故不假言凶也<lb/>
　　本義後明將繼之時而九四以剛迫之故其象如<lb/>
<pb n="49a"/>
　　此<lb/>
　　　朱氏附錄九四有侵陵六五之象故曰突如其<lb/>
　　　來如又曰九四陽爻突出來逼拶上爻○離為<lb/>
　　　火故有焚如之象○焚如是不戢自焚之意棄<lb/>
　　　是死而棄之之意○焚如死如棄如言其焚死<lb/>
　　　而棄也○或曰突如其來如與焚如自當屬上<lb/>
　　　句死如棄如自當做一句曰説時亦少通但文<lb/>
　　　勢恐不如此<lb/>
<pb n="49b"/>
　象曰突如其來如无所容也<lb/>
　　𫝊上陵其君不順所承人惡衆棄天下所不容也<lb/>
　　本義无所容言焚死棄也<lb/>
六五出涕沱若戚嗟若吉<hi>涕它米反沱徒河反</hi>
　　𫝊六五居尊位而守中有文明之徳可謂善矣然<lb/>
　　以柔居上在下无助獨附麗於剛强之間危懼之<lb/>
　　勢也唯其明也故能畏懼之深至於出涕憂慮<hi>一作</hi>
　　<hi>虞</hi>之深至於戚嗟所以能保其吉也出涕戚嗟極<lb/>
<pb n="50a"/>
　　言其憂懼之深耳時當然也居尊位而文明知憂<lb/>
　　畏如此故得吉若自恃其文明之徳與所麗中正<lb/>
　　泰然不懼<hi>一作慮</hi>則安能保其吉也<lb/>
　　本義以隂居尊柔麗乎中然不得其正而迫於上<lb/>
　　下之陽故憂懼如此然後得吉戒占者宜如是也<lb/>
　　　朱氏附錄六五介于二陽之間憂懼如此然處<lb/>
　　　得其中故不失其吉<lb/>
　象曰六五之吉離王公也<hi>離音麗</hi>
<pb n="50b"/>
　　𫝊六五之吉者所麗得王公之正位也據在上之<lb/>
　　勢而明察事理畏懼憂虞以持之所以能吉也不<lb/>
　　然豈能安乎<lb/>
上九王用出征有嘉<lb/>
　　𫝊九以陽居上在離之終剛明之極者也明則能<lb/>
　　照剛則能斷能照足以察邪惡能斷足以行威刑<lb/>
　　故王者宜用如是剛明以辨天下之邪惡而行其<lb/>
　　征伐則有嘉美之功也征伐用刑之大者<lb/>
<pb n="51a"/>
折首獲匪其醜无咎<hi>折之舌反</hi>
　　𫝊夫明極則无㣲不照斷極則无所寛宥不約之<lb/>
　　以中則傷於嚴察矣去天下之惡若盡究其漸染<lb/>
　　詿誤則何可勝誅所傷殘亦甚矣故但當折取其<lb/>
　　魁首所執獲者非其醜類則无殘暴之咎也書曰<lb/>
　　殱厥渠魁脅從罔治<lb/>
　　本義剛明及逺威振而刑不濫无咎之道也故其<lb/>
　　象占如此<lb/>
<pb n="51b"/>
　　　朱氏附錄有嘉折首是句<lb/>
　象曰王用出征以正邦也<lb/>
　　𫝊王者用此上九之徳明照而剛斷以察除天下<lb/>
　　之惡所以正治其邦國剛明居上之道也<lb/>
　　　朱氏附錄問張子曰隂陽之精互藏其宅然乎<lb/>
　　　曰此言甚有味由人如何㸔水離物不得故水<lb/>
　　　有離之象火能入物故火有坎之象<lb/>
　周易𫝊義附錄卷五下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易傳義附錄卷十一</head>
    <p>
<pb n="1a"/>
欽定四庫全書<lb/>
　周易傳義附錄卷十一　　　宋　董楷　撰<lb/>
繫辭下<lb/>
八卦成列象在其中矣因而重之爻在其中矣<lb/>
　　本義成列謂乾一兌二離三震四巽五坎六艮七<lb/>
　　坤八之𩔖象謂卦之形體也因而重之謂各因一<lb/>
　　卦而以八卦次第加之為六十四也爻六爻也既<lb/>
　　重而後卦有六爻也<lb/>
<pb n="1b"/>
　　　朱氏附錄問八卦成列象在其中矣象只是乾<lb/>
　　　兊震離之象未說到天地雷風處否曰是然八<lb/>
　　　卦成列是做一項看象在其中又是逐箇看又<lb/>
　　　問曰成列是自一竒一偶畫到三畫處其中逐<lb/>
　　　一分便有乾兊震離之象否曰是○問八卦成<lb/>
　　　列只是說乾兊離震巽坎艮坤先生解云之𩔖<lb/>
　　　如何曰所謂成列者不止只論此横圖若乾南<lb/>
　　　坎北又是一列所以云之𩔖<lb/>
<pb n="2a"/>
剛柔相推變在其中矣繫辭焉而命之動在其中矣<lb/>
　　本義剛柔相推而卦爻之變徃來交錯无不可見<lb/>
　　聖人因其如此而皆繫之辭以命其吉凶則占者<lb/>
　　所值當動之爻象亦不出乎此矣<lb/>
　　　朱氏附録問變字是總卦爻之有徃來交錯者<lb/>
　　　言動字是專指占者所值當動㡳爻象言否先<lb/>
　　　生云變是就剛柔交錯而成卦爻上言動是專<lb/>
　　　主當占之爻言如二爻變則占者以上爻為主<lb/>
<pb n="2b"/>
　　　這上爻便是動處如五爻變一爻不變則占者<lb/>
　　　以不變之爻為主則這不變㡳便是動處也<lb/>
吉凶悔吝者生乎動者也<lb/>
　　本義吉凶悔吝皆辭之所命也然必因卦爻之動<lb/>
　　而後見<lb/>
剛柔者立本者也變通者趣時者也<hi>趣七樹反</hi>
　　本義一剛一柔各有定位自此而彼變以從時<lb/>
吉凶者貞勝者也<lb/>
<pb n="3a"/>
　　本義貞正也常也物以其所正為常者也天下之<lb/>
　　事非吉則凶非凶則吉常相勝而不已也<lb/>
天地之道貞觀者也日月之道貞明者也天下之動貞<lb/>
夫一者也<hi>觀官喚反夫音扶</hi>
　　　程氏附録天地之道常垂象以示人故曰貞觀<lb/>
　　　日月常明而不息故曰貞明<lb/>
　　本義觀示也天下之動其變无窮然順理則吉逆<lb/>
　　理則凶則其所正而常者亦一理而已矣<lb/>
<pb n="3b"/>
　　　朱氏附録剛柔者立本者也變通者趣時者也<lb/>
　　　此兩句亦相對說剛柔者隂陽之質是移易不<lb/>
　　　得之定體故謂之本若剛變為柔柔變為剛便<lb/>
　　　是變通之用又曰此兩句便與變化者進退之<lb/>
　　　象也剛柔者晝夜之象也是一㨾剛柔兩箇是<lb/>
　　　本變通只是徃來者○吉凶者貞勝者也貞字<lb/>
　　　便是他本相如此猶言附子者貞熱者也龍腦<lb/>
　　　者貞寒者也又曰吉凶者貞勝者也這一句最<lb/>
<pb n="4a"/>
　　　好看這箇物事常在這裏相勝一箇吉便有一<lb/>
　　　箇凶在後面來這兩箇物事不是一定住在這<lb/>
　　　裏㡳物各以其所正為常正是說它當然之理<lb/>
　　　蓋言本相如此也與利貞之貞一般所以説利<lb/>
　　　貞者性情也横渠說得這箇别它說道貞便能<lb/>
　　　勝得它如此則下文三箇貞字説不通這箇只<lb/>
　　　是說吉凶相勝天地間一隂一陽如環无端便<lb/>
　　　是相勝底道理又曰貞常也隂陽常只是箇相<lb/>
<pb n="4b"/>
　　　勝如子以前便是夜勝晝子以後便是晝勝夜<lb/>
　　　又曰貞只是説它體處常常如此又曰吉凶常<lb/>
　　　相勝不是吉勝凶便是凶勝吉二者常相勝故<lb/>
　　　曰貞勝天地之道則常示日月之道則常明天<lb/>
　　　下之動貞夫一者也天下之動雖不齊常有一<lb/>
　　　箇是底故曰貞夫一隂符經云自然之道静故<lb/>
　　　天地萬物生天地之道浸故剛柔勝若不是極<lb/>
　　　静則天地萬物不生浸者漸也天地之道漸漸<lb/>
<pb n="5a"/>
　　　消長故剛柔勝此便是吉凶貞勝之理這必是<lb/>
　　　一箇識道理人説又曰隂符此語極妙静能生<lb/>
　　　動浸是漸漸恁地消去又漸漸恁地長天地之<lb/>
　　　道便是常恁地示人○問貞勝貞觀貞明張程<lb/>
　　　之說孰是曰伊川解貞作常者為是吉凶二者<lb/>
　　　不是吉便是凶常須一件勝故曰貞勝貞所以<lb/>
　　　訓常者易傳解此字處多云正固固乃常也為<lb/>
　　　正字盡貞義不得故又着一固字謂此雖是正<lb/>
<pb n="5b"/>
　　　又須常固守之然後為貞<lb/>
夫乾確然示人易矣夫坤隤然示人簡矣<hi>確苦角反易以䜴反隤大回反</hi>
　　本義確然健貌隤然順貌所謂貞觀者也<lb/>
爻也者效此者也象也者像此者也<hi>像音象</hi>
　　本義此謂上文乾坤所示之理爻之竒偶卦之消<lb/>
　　息所以效而象之<lb/>
　　　朱氏附録問爻也者效此者也是效乾坤之變<lb/>
<pb n="6a"/>
　　　化而分六爻象也者像此者也是象乾坤之虚<lb/>
　　　實而為竒偶曰象此效此此便是乾坤象便只<lb/>
　　　是象其竒偶<lb/>
爻象動乎内吉凶見乎外功業見乎變聖人之情見乎<lb/>
辭<hi>見賢遍反下同</hi>
　　本義内謂蓍卦之中外謂蓍卦之外變即動乎内<lb/>
　　之變辭即見乎外之辭<lb/>
　　　朱氏附録先生問曰如何是爻象動乎内吉凶<lb/>
<pb n="6b"/>
　　　見乎外或曰隂陽老少在分蓍揲卦之時而吉<lb/>
　　　凶乃見於成卦之後曰也是如此然内外字猶<lb/>
　　　言先後微顯○功業見乎變是就那動㡳爻見<lb/>
　　　得這功業字似吉凶生大業之業猶言事變庻<lb/>
　　　事相似<lb/>
天地之大徳曰生聖人之大寳曰位何以守位曰人何<lb/>
以聚人曰財理財正辭禁民為非曰義<lb/>
　　本義曰人之人今本作仁吕氏從古蓋所謂非衆<lb/>
<pb n="7a"/>
　　罔與守邦○此章言卦爻吉凶造化功業<lb/>
　　　朱氏附録聖人之情見乎辭下連接說天地大<lb/>
　　　徳曰生此不是相連乃各自說去聖人之大寳<lb/>
　　　曰位後世只為這兩箇不相對有位底无徳有<lb/>
　　　徳底无位有徳位則事事做得○守位曰仁釋文<lb/>
　　　仁作人伯恭欲擔當此以為當從釋文○問人<lb/>
　　　君臨天下大小大事只言理財正辭是如何曰<lb/>
　　　只是因上文而言聚得許多人无財何以飬之<lb/>
<pb n="7b"/>
　　　有財不能理又不得正辭便只是分别是非又<lb/>
　　　曰教化便在正辭裏面了又曰理財正辭禁民<lb/>
　　　為非是三事大概是辨别是非理財言你底還<lb/>
　　　你我底還我正辭言是底説是不是底說不是<lb/>
　　　猶所謂正名<lb/>
　　　　右第一章<lb/>
古者包犧氏之王天下也仰則觀象於天俯則觀法於<lb/>
地觀鳥獸之文與地之冝近取諸身逺取諸物於是始<lb/>
<pb n="8a"/>
作八卦以通神明之徳以𩔖萬物之情<hi>王于况反</hi>
　　本義王昭素曰與地之間諸本多有天字俯仰逺<lb/>
　　近所取不一然不過以驗隂陽消息兩端而已神<lb/>
　　明之徳如健順動止之性萬物之情如雷風山澤<lb/>
　　之象<lb/>
　　　朱氏附録仰則觀象於天一段只是隂陽竒偶<lb/>
　　　又曰觀鳥獸之文與地之冝近取諸身逺取諸<lb/>
　　　物仰觀天俯察地只是看隂陽兩字聖人看這<lb/>
<pb n="8b"/>
　　　許多般事物都不出隂陽兩字便是河圖洛書<lb/>
　　　也只是隂陽麤説時即是竒偶聖人卻看見這<lb/>
　　　箇上面都有那隂陽底道理故説道讀易不可<lb/>
　　　恁地逼桚它歐公只是執定那仰觀俯察之説<lb/>
　　　便與河圖相礙遂至不信它又曰古者伏羲氏<lb/>
　　　觀鳥獸之文與地之冝那時未有文字只是仰<lb/>
　　　觀俯察而已想聖人心細雖以鳥獸羽毛之㣲<lb/>
　　　也盡察得有隂陽今人心麤如何察得或曰伊<lb/>
<pb n="9a"/>
　　　川先生見兔曰察此亦可以畫卦便是此義曰<lb/>
　　　就這一端上亦可以見凡草木禽獸无不有隂<lb/>
　　　陽鯉魚脊上三十六鱗<hi>隂數</hi>龍脊上八十一鱗<hi>陽數</hi>
　　　龍不曽見鯉魚必有之又龜背上文中間一簇<lb/>
　　　成五段兩邊各插四段共成八段子八段之外<lb/>
　　　兩邊周圍共有二十四段中間五段者五行也<lb/>
　　　八段者八卦也二十四段者二十四氣也箇箇<lb/>
　　　如此又如草木之有雌雄銀杏桐楮牝牡麻竹<lb/>
<pb n="9b"/>
　　　之𩔖皆然○以通神明之徳以𩔖萬物之情萬<lb/>
　　　物之情盡於八卦而震巽坎離艮兊又統於乾<lb/>
　　　坤曰動曰䧟曰止皆健底意思曰麗曰說曰入<lb/>
　　　皆順底意思聖人下此八字極狀得八卦性情<lb/>
　　　盡<lb/>
作結繩而為罔罟以佃以漁蓋取諸離<hi>罟音古佃音田</hi>
　　本義兩目相承而物麗焉<lb/>
包犧氏沒神農氏作斲木為耜揉木為耒耒耨之利以<lb/>
<pb n="10a"/>
教天下蓋取諸益<hi>斲陟角反耜音似耒力對反耨奴豆反</hi>
　　本義二體皆木上入下動天下之益莫大於此<lb/>
日中為市致天下之民聚天下之貨交易而退各得其<lb/>
所蓋取諸噬嗑<hi>市時止反</hi>
　　本義日中為市上明而下動又借噬為市嗑為合<lb/>
　　也<lb/>
神農氏沒黄帝堯舜氏作通其變使民不倦神而化之<lb/>
使民冝之易窮則變變則通通則乆是以自天祐之吉<lb/>
<pb n="10b"/>
无不利黄帝堯舜垂衣裳而天下治蓋取諸乾坤<lb/>
　　　程氏附録聖人主化如禹之治水順則當順之<lb/>
　　　治則當治之古之伏羲豈不能垂衣裳必待堯<lb/>
　　　舜然後垂衣裳據如此事只是一箇聖人都做<lb/>
　　　得了然必須數世然後成亦因時而已所謂溥<lb/>
　　　博淵泉而時出之也須是先有溥博淵泉方能<lb/>
　　　時出无溥博淵泉豈能時出之又曰識變知化<lb/>
　　　為難古今風氣不同故器用亦異是以聖人通<lb/>
<pb n="11a"/>
　　　變使民不倦各隨其時而已矣後世雖有作者<lb/>
　　　虞舜為弗可及矣蓋當是時風氣未開而虞舜<lb/>
　　　之徳又如此故後世莫可及也若三代之治後<lb/>
　　　世決可復不以三代為治者終茍道也<lb/>
　　本義乾坤變化而无為<lb/>
　　　朱氏附録葢取諸益等葢字乃模樣是恁地○<lb/>
　　　黄帝堯舜氏作通這時候合當如此變易窮則<lb/>
　　　變道理亦如此垂衣裳而天下治是大變它已<lb/>
<pb n="11b"/>
　　　前事了十三卦是大槩說只這後卦也自難曉<lb/>
　　　○通其變使民不倦須是得一箇人通其變若<lb/>
　　　聽其自變如何得<lb/>
挎木為舟掞木為楫舟楫之利以濟不通致逺以利天<lb/>
下蓋取諸渙<hi>挎口姑反亦作刳掞以冉反亦作剡</hi>
　　本義木在水上也致逺以利天下疑衍<lb/>
服牛乗馬引重致逺以利天下蓋取諸隨<lb/>
　　　程氏附録服牛乗馬皆因其性而為之胡不乗<lb/>
<pb n="12a"/>
　　　牛而服馬乎理之所不可<lb/>
　　本義下動上說<lb/>
重門擊柝以待暴客蓋取諸豫<hi>重直龍反柝他洛反</hi>
　　本義豫備之意<lb/>
斷木為杵掘地為臼臼杵之利萬民以濟蓋取諸小過<lb/>
<hi>斷徒緩反杵旦吕反掘其曰反</hi>
　　本義下止上動<lb/>
弦木為弧剡木為矢弧矢之利以威天下蓋取諸睽<hi>弧音<pb n="12b"/>胡剡以冉反</hi>
　　本義睽乖然後威以服之<lb/>
上古穴居而野處後世聖人易之以宫室上棟下宇以<lb/>
待風雨蓋取諸大壯<lb/>
　　本義壯固之意<lb/>
古之葬者厚衣之以薪葬之中野不封不樹喪期无數<lb/>
後世聖人易之以棺槨蓋取諸大過<hi>衣於旣反棺音官槨音郭</hi>
　　本義送死大事而過於厚<lb/>
<pb n="13a"/>
上古結繩而治後世聖人易之以書契百官以治萬民<lb/>
以察蓋取諸夬<hi>夬古快反</hi>
　　本義明決之意○此章言制器尚象之事<lb/>
　　　朱氏附録結繩今溪洞諸蠻猶有此俗又有刻<lb/>
　　　板為記者○如十三卦後人解説便多牽强如<lb/>
　　　重門擊柝以待暴客只是豫備之意卻須用互<lb/>
　　　體推艮為門闕雷震乎外之意剡木為矢弦木<lb/>
　　　為弧只為睽乖故有威天下之象亦必待穿鑿<lb/>
<pb n="13b"/>
　　　附㑹就卦中推出制器之義殊不知卦中但有<lb/>
　　　此理而已故孔子各以蓋取諸某卦言之亦曰<lb/>
　　　其大意云爾漢書所謂𫉬一角獸蓋麟云皆疑<lb/>
　　　辭也<lb/>
　　　　右第二章<lb/>
是故易者象也象也者像也<lb/>
　　本義易卦之形理之似也<lb/>
彖者材也<lb/>
<pb n="14a"/>
　　本義彖言一卦之材<lb/>
爻也者效天下之動者也<lb/>
　　本義效放也<lb/>
是故吉凶生而悔吝著也<lb/>
　　本義悔吝本㣲因此而著<lb/>
　　　朱氏附録易者象也象也者像也只是髣髴説<lb/>
　　　不可求得太深○易者象也是總說起言易不<lb/>
　　　過只是隂陽之象下云像也材也天下之動也<lb/>
<pb n="14b"/>
　　　則皆是説那上面象字○問易者象也象也者<lb/>
　　　像也四句莫只是解箇象字否曰象是解易字<lb/>
　　　像又是解象字材又是解彖字末句亦然<lb/>
　　　　右第三章<lb/>
陽卦多隂隂卦多陽<lb/>
　　本義震坎艮為陽卦皆一陽二隂巽離兊為隂卦<lb/>
　　皆一隂二陽<lb/>
其故何也陽卦竒隂卦偶<hi>竒紀冝反</hi>
<pb n="15a"/>
　　本義凡陽卦皆五畫凡隂卦皆四畫<lb/>
其徳行何也陽一君而二民君子之道也隂二君而一<lb/>
民小人之道也<hi>行下孟反</hi>
　　本義君謂陽民謂隂<lb/>
　　　朱氏附録二君一民試教一箇君有兩箇民看<lb/>
　　　是甚模樣<lb/>
　　　　右第四章<lb/>
易曰憧憧徃來朋從爾思子曰天下何思何慮天下同<lb/>
<pb n="15b"/>
歸而殊塗一致而百慮天下何思何慮<hi>憧昌容反</hi>
　　本義此引咸九四爻詞而釋之言理本无二而殊<lb/>
　　塗百慮莫非自然何以思慮為哉必思而從則所<lb/>
　　從者亦狹矣<lb/>
　　　朱氏附錄所謂天下何思何慮正謂雖萬變之<lb/>
　　　紛紜而所以應之各有定理不假思慮而知也<lb/>
　　　○問天下同歸而殊塗一致而百慮何不先云<lb/>
　　　殊塗百慮而後及一致同歸曰也只一般但它<lb/>
<pb n="16a"/>
　　　是從上說下自合如此說<lb/>
日徃則月來月徃則日來日月相推而明生焉寒徃則<lb/>
暑來暑徃則寒來寒暑相推而嵗成焉徃者屈也來者<lb/>
信也屈信相感而利生焉<hi>信音申</hi>
　　本義言徃來屈信皆感應自然之常理加憧憧焉<lb/>
　　則入於私矣所以必思而後有從也<lb/>
尺蠖之屈以求信也龍蛇之蟄以存身也精義入神以<lb/>
致用也利用安身以崇徳也<hi>蠖紆縛反</hi>
<pb n="16b"/>
　　本義因言屈信徃來之理而又推以言學亦有自<lb/>
　　然之機也精研其義至於入神屈之至也然乃所<lb/>
　　以為出而致用之本利其施用无適不安信之極<lb/>
　　也然乃所以為入而崇徳之資内外交相飬互相<lb/>
　　發也<lb/>
過此以徃未之或知也窮神知化徳之盛也<lb/>
　　本義下學之事盡力於精義利用而交飬互發之<lb/>
　　機自不能已自是以上則亦无所用其力矣至於<lb/>
<pb n="17a"/>
　　窮神知化乃徳盛仁熟而自致耳然不知者徃而<lb/>
　　屈也自致者來而信也是亦感應自然之理而已<lb/>
　　張子曰氣有隂陽推行有漸為化合一不測為神<lb/>
　　此上四節皆以釋咸九四爻義<lb/>
　　　朱氏附録繫辭解咸九四據爻義看上文說貞<lb/>
　　　吉悔亡貞字甚重程子謂聖人感天下如雨暘<lb/>
　　　寒暑无不通无不應者貞而已矣所以感人者<lb/>
　　　果貞矣則吉而悔亡蓋天下本无二理果同歸<lb/>
<pb n="17b"/>
　　　矣何患乎殊塗果一致矣何患乎百慮所以重<lb/>
　　　言何思何慮也如日月寒暑之徃來皆是自然<lb/>
　　　感應如此日不徃則月不來月不徃則日不來<lb/>
　　　寒暑亦然徃來只是一般徃來但憧憧之徃來<lb/>
　　　者患得患失既要感這箇又要感那箇便自憧<lb/>
　　　憧忙亂用其私心而已屈信相感而利生焉者<lb/>
　　　有晝則必有夜設使長為晝而不夜則何以息<lb/>
　　　夜而不晝安得有此光明春氣固是和好只有<lb/>
<pb n="18a"/>
　　　春夏而无秋冬則物何以成一向秋冬而无春<lb/>
　　　夏又何以生屈信徃來之理所以必待疊相為<lb/>
　　　用而後利所由生春秋冬夏只是一箇感應所<lb/>
　　　應復為感所感復為應也春夏是一箇大感秋<lb/>
　　　冬則必應之而秋冬又為春夏之感以細言之<lb/>
　　　則春為夏之感夏則應春而又為秋之感秋為<lb/>
　　　冬之感冬則應秋而又為春之感所以不窮也<lb/>
　　　尺蠖不屈則不可以信龍蛇不蟄則不可以藏<lb/>
<pb n="18b"/>
　　　身今山林冬暖而蛇出者徃徃多死此即屈信<lb/>
　　　徃來感應必然之理夫子因徃來兩字説得許<lb/>
　　　多大又推之言學所以内外交相飬亦只是此<lb/>
　　　理而已横渠曰事豫吾内求利吾外素利吾外<lb/>
　　　致養吾内此下學所當致力處過此以上則不<lb/>
　　　容計效所謂窮神知化乃養盛自致非思勉所<lb/>
　　　及此則聖人事矣○天下何思何慮一段此是<lb/>
　　　言自然而然如精義入神自然致用利用安身<lb/>
<pb n="19a"/>
　　　自然崇徳○天下何思何慮一句便是先打破<lb/>
　　　那箇思字卻說箇同歸殊塗一致百慮又再說<lb/>
　　　天下何思何慮謂何用如此憧憧徃來而為此<lb/>
　　　朋從之思也日月寒暑之徃來尺蠖龍蛇之屈<lb/>
　　　信皆是自然底道理不徃則不來不屈則亦不<lb/>
　　　能信也今之為學亦只是如此精義入神用力<lb/>
　　　於内乃所以致用乎外利用安身求利於外乃<lb/>
　　　所以崇徳乎内只是如此做將去雖至於窮神<lb/>
<pb n="19b"/>
　　　知化地位亦只是徳盛仁熟之所致何思何慮<lb/>
　　　之有○尺蠖之屈以求信也龍蛇之蟄以存身<lb/>
　　　也屈信消長闔闢徃來其機不曽停息大處有<lb/>
　　　大闔闢小處有小闔闢大處有大消息小處有<lb/>
　　　小消息此理萬古不易如目有瞬時亦豈能常<lb/>
　　　瞬定又須開不能常開定又須瞬瞬了又開開<lb/>
　　　了又瞬至纎至㣲無時不然○問此章止言萬<lb/>
　　　變雖不同然皆一理之中所自有底不用安排<lb/>
<pb n="20a"/>
　　　曰此只說得一頭尺蠖若不屈則不伸得身龍<lb/>
　　　蛇若不蟄則不伏得氣如何存得身精義入神<lb/>
　　　疑與行處不相關然而見得道理通徹乃所以<lb/>
　　　致用利用安身亦疑與崇徳不相關然而動作<lb/>
　　　得其理則徳自崇天下萬事萬變无不有感通<lb/>
　　　徃來之理又曰尺蠖屈便要求伸龍蛇蟄便要<lb/>
　　　存身精研義理无絲毫之差入那神妙處這便<lb/>
　　　是要出來致用外靣用得利而身安乃所以出<lb/>
<pb n="20b"/>
　　　來自崇已徳致用之用即利用之用所以横渠<lb/>
　　　云精義入神事豫吾内求利吾外利用安身素<lb/>
　　　利吾外致養吾内事豫吾内言曽到這裏面來<lb/>
　　　又曰尺蠖屈得一寸便能伸得一寸來許它之<lb/>
　　　屈乃所以為伸龍蛇於冬若不蟄則凍殺了其<lb/>
　　　蟄也乃所以存身也精義入神乃所以致用也<lb/>
　　　利用安身乃所以崇徳也欲罷不能如人行歩<lb/>
　　　左脚起了不由得右脚不起所謂過此以徃未<lb/>
<pb n="21a"/>
　　　之或知也若到那窮神知化則須是徳之盛也<lb/>
　　　方能又曰窮神知化徳之盛這徳字只是上面<lb/>
　　　崇徳之徳徳盛後便能窮神知化便如聰明睿<lb/>
　　　知皆由此出自誠而明相似又曰精義入神以<lb/>
　　　致用也利用安身以崇徳也過此以徃未之或<lb/>
　　　知也窮神知化徳之盛也只是這一箇非於崇<lb/>
　　　徳之外别有箇徳之盛也做來做去做到徹處<lb/>
　　　便是○精義二字所謂義者冝而已物之有冝<lb/>
<pb n="21b"/>
　　　有不冝事之有可有不可吾心處之知其各有<lb/>
　　　定分而不可易所謂義也精義者精諸此而已<lb/>
　　　所謂精云者猶曰察之云耳精之至而入於神<lb/>
　　　則於事物之所冝毫釐委曲之間无所不悉有<lb/>
　　　不容言之妙矣此所以致用而用无不利也又<lb/>
　　　曰義至於精則應事接物間无一非義不問小<lb/>
　　　事大事千變萬化改頭換面出來自家應副它<lb/>
　　　如利刀快劒相似迎刄而解件件判作兩邊去<lb/>
<pb n="22a"/>
　　　○問横渠說精義入神一條曰入神是入至於<lb/>
　　　㣲妙處此卻似向内做工夫非是作用於外然<lb/>
　　　乃所以致用於外也○且如精義入神如何不<lb/>
　　　思那致用底卻不必思致用底是事功是效驗<lb/>
　　　○利用安身今人循理則自然安利不循理則<lb/>
　　　自然不安利○未之或知是到這裏不可奈何<lb/>
　　　窮神知化雖不從這裏出來然也有這箇意思<lb/>
　　　○神化二字雖程子說得亦不甚分明惟是横<lb/>
<pb n="22b"/>
　　　渠推出來推行有漸為化合一不測為神又曰<lb/>
　　　一故神<hi>兩在故不測</hi>兩故化○窮神知化化是逐些<lb/>
　　　子挨將去㡳一日復一日一月復一月節節挨<lb/>
　　　將去便成一年神是一箇物事或在彼或在此<lb/>
　　　當其在隂時全體在隂在陽時全體在陽都只<lb/>
　　　是這一物兩處都在不可測故謂神横渠言一<lb/>
　　　故神兩故化又注云兩在故不測這說得甚分<lb/>
　　　曉<lb/>
<pb n="23a"/>
易曰困于石據于蒺藜入于其宫不見其妻凶子曰非<lb/>
所困而困焉名必辱非所據而據焉身必危既辱且危<lb/>
死其將至妻其可得見邪<hi>死其之其亦作期</hi>
　　本義釋困六三爻義<lb/>
　　　朱氏附録問非所困而困焉名必辱曰大意指<lb/>
　　　困于石説石是挨動不得㡳物事自是不須去<lb/>
　　　動它若只管去用力徒自困耳且以人事言有<lb/>
　　　著力不得處若只管着力去做少閒做不成它<lb/>
<pb n="23b"/>
　　　人卻道自家无能便是辱了名或曰若在其位<lb/>
　　　則做得曰自是如此爻意義謂不自做底便不<lb/>
　　　可入頭去做<lb/>
易曰公用射隼于高墉之上獲之无不利子曰隼者禽<lb/>
也弓矢者器也射之者人也君子藏器於身待時而動<lb/>
何不利之有動而不括是以出而有𫉬語成器而動者<lb/>
也<hi>射食亦反隼恤允反括古活反</hi>
　　本義括結礙也此釋解上六爻義<lb/>
<pb n="24a"/>
　　　朱氏附録公用射隼孔子是發出言外之意<lb/>
子曰小人不耻不仁不畏不義不見利不勸不威不懲<lb/>
小懲而大誡此小人之福也易曰屨校滅趾无咎此之<lb/>
謂也<lb/>
　　本義此釋噬嗑初九爻義<lb/>
善不積不足以成名惡不積不足以滅身小人以小善<lb/>
為无益而弗為也以小惡為无傷而弗去也故惡積而<lb/>
不可揜罪大而不可解易曰何校滅耳凶<hi>何河可反去𦍑吕反</hi>
<pb n="24b"/>
　　本義此釋噬嗑上九爻義<lb/>
子曰危者安其位者也亡者保其存者也亂者有其治<lb/>
者也是故君子安而不忘危存而不忘亡治而不忘亂<lb/>
是以身安而國家可保也易曰其亡其亡繫于苞桑<lb/>
　　本義此釋否九五爻義<lb/>
　　　朱氏附録問危者以其位可安而不知戒懼故<lb/>
　　　危亡者以其存為可常保是以亡亂者有其治<lb/>
　　　是自有其治如有其善之有是以亂曰某舊也<lb/>
<pb n="25a"/>
　　　如此說看來保字說得較牽强只是常有危亡<lb/>
　　　與亂之意則可以安其位保其存有其治<lb/>
子曰徳薄而位尊知小而謀大力少而任重尟不及矣<lb/>
易曰鼎折足覆公餗其形渥凶言不勝其任也<hi>知音智尟仙善反亦作鮮折之設反餗音速渥於角反勝音升</hi>
　　本義此釋鼎九四爻義<lb/>
子曰知幾其神乎君子上交不謟下交不瀆其知幾乎<lb/>
幾者動之微吉之先見者也君子見幾而作不俟終日<lb/>
<pb n="25b"/>
易曰介于石不終日貞吉介如石焉寧用終日斷可識<lb/>
矣君子知微知彰知柔知剛萬夫之望<hi>先見之見賢遍反</hi>
　　本義此釋豫六二爻義漢書吉之之閒有凶字<lb/>
　　　朱氏附録君子上交不謟下交不瀆蓋上交貴<lb/>
　　　於恭遜恭則便近於謟下交貴於和易和則近<lb/>
　　　於瀆恭與謟相近和與瀆相近只爭些子便至<lb/>
　　　於流也又曰上交近於謟下交近於瀆於此當<lb/>
　　　知幾纔過些子便不是知幾周子所謂幾善惡<lb/>
<pb n="26a"/>
　　　者此也又曰君子上交不謟下交不瀆它這下<lb/>
　　　面說幾最要看箇幾字只爭些子凡事未至而<lb/>
　　　空說道理易見事已至而顯然道理也易見惟<lb/>
　　　事之方萌而動之微處此最難見或問幾者動<lb/>
　　　之微何以獨於上下交言之曰上交要恭遜才<lb/>
　　　恭遜便不知不覺有箇謟底意思在裏頭下交<lb/>
　　　不瀆亦是如此所謂幾者只才覺得近謟近瀆<lb/>
　　　便勿令如此便是知幾幾者動之微吉之先見<lb/>
<pb n="26b"/>
　　　者也漢書引此句吉下有凶字當有凶字又曰<lb/>
　　　凡人上交必有須少取奉底心下交必有些少<lb/>
　　　簡傲底心所争只是些子能於此而察之非知<lb/>
　　　幾者莫能又曰幾者動之微是欲動未動之間<lb/>
　　　便有善惡便須就這處理㑹若到發出處更怎<lb/>
　　　生奈何得所以聖賢説謹獨便都是要就幾微<lb/>
　　　處理㑹○知㣲知彰知柔知剛是四件事○問<lb/>
　　　知微知彰知柔知剛伊川作見微則知彰矣見<lb/>
<pb n="27a"/>
　　　柔則知剛矣其説如何曰也好看來只作四件<lb/>
　　　事亦自好既知微又知彰既知柔又知剛言其<lb/>
　　　无所不知所以為萬民之望也<lb/>
子曰顔氏之子其殆庶幾乎有不善未嘗不知知之未<lb/>
嘗復行也易曰不逺復无祗悔元吉<hi>復行之復扶又反祗音支</hi>
　　本義殆危也庶幾近意言近道也此釋復初九爻<lb/>
　　義<lb/>
　　　朱氏附錄其殆庻幾乎殆是幾乎之義又曰是<lb/>
<pb n="27b"/>
　　　近義又曰殆是危殆者是争些子底意思又曰<lb/>
　　　或以幾字為因上文幾字而言但左𫝊與孟子<lb/>
　　　庶幾兩字都只做近字説○有不善未嘗不知<lb/>
　　　知之未嘗復行直是顔子天資好如至清之水<lb/>
　　　纎芥必見<lb/>
天地絪緼萬物化醇男女構精萬物化生易曰三人行<lb/>
則損一人一人行則得其友言致一也<hi>絪音因緼紆云反</hi>
　　本義絪緼交宻之狀醇謂厚而凝也言氣化者也<lb/>
<pb n="28a"/>
　　化生形化者也此釋損六三爻義<lb/>
　　　朱氏附録横渠云艮三索而得男乾道之所成<lb/>
　　　兊三索而得女坤道之所成所以損有男女構<lb/>
　　　精之義亦有此理○致一專一也惟專一所以<lb/>
　　　能絪緼若不專一則各自相離矣○致一是專<lb/>
　　　一之義程傳言之矣天地男女都是兩箇方得<lb/>
　　　專一若三箇便亂了三人行減了一箇則是兩<lb/>
　　　箇便專一一人行得其友成兩箇便專一程先<lb/>
<pb n="28b"/>
　　　生説初與二三與上四與五皆兩箇相與自説<lb/>
　　　得好<hi>初二二陽四五二隂同徳相比三與上應皆兩相與</hi>
子曰君子安其身而後動易其心而後語定其交而後<lb/>
求君子脩此三者故全也危以動則民不與也懼以語<lb/>
則民不應也无交而求則民不與也莫之與則傷之者<lb/>
至矣易曰莫益之或擊之立心勿恒凶<hi>易其之易以豉反</hi>
　　本義此釋益上九爻義<lb/>
　　　朱氏附録上下繫辭說那許多爻直如此分明<lb/>
<pb n="29a"/>
　　　它人説得分明便淺近聖人說來卻不淺近有<lb/>
　　　含畜所以分在上下繫也别无意義聖人偶然<lb/>
　　　去這處說又去那處説爾<lb/>
　　　　右第五章<lb/>
子曰乾坤其易之門邪乾陽物也坤隂物也隂陽合徳<lb/>
而剛柔有體以體天地之撰以通神明之徳<hi>撰仕勉反</hi>
　　程氏曰或曰乾坤易之門其義難知餘卦則易知<lb/>
　　也曰乾坤天地也萬物烏有出天地之外者乎知<lb/>
<pb n="29b"/>
　　道者統之有宗則然也而在卦觀之乾坤之道簡<lb/>
　　易故其辭平直餘卦隨時應變取舍無常至為難<lb/>
　　知也知乾坤之道者以為易則可也<lb/>
　　本義諸卦剛柔之體皆以乾坤合徳而成故曰乾<lb/>
　　坤易之門撰猶事也<lb/>
　　　朱氏附録乾坤易之門不是乾坤外别有易只<lb/>
　　　易便是乾坤乾坤便是易似那兩扇門相似一<lb/>
　　　扇開便一扇閉只是一箇隂陽做底如闔户謂<lb/>
<pb n="30a"/>
　　　之坤闢户謂之乾○問乾坤易之門門者是六<lb/>
　　　十四卦皆由此出如兩儀生四象只管生出故<lb/>
　　　曰門邪為復是取闔闢之義耶曰只是取闔闢<lb/>
　　　之義六十四卦只是這一箇隂陽闔闢而成但<lb/>
　　　看他下文云乾陽物也坤隂物也隂陽合徳而<lb/>
　　　剛柔有體便見得只是這兩箇○乾陽物坤隂<lb/>
　　　物隂陽形而下者乾坤形而上者○天地之撰<lb/>
　　　撰是所為又曰撰即是說它做處<lb/>
<pb n="30b"/>
其稱名也雜而不越於稽其𩔖其衰世之意邪<lb/>
　　本義萬物雖多无不出於隂陽之變故卦爻之義<lb/>
　　雖雜出而不差繆然非上古淳質之時思慮所及<lb/>
　　也故以為衰世之意盖指文王與紂之時也<lb/>
　　　朱氏附録問其稱名也雜而不越是指繫辭而<lb/>
　　　言是指卦名而言曰它後兩三畨說名後又舉<lb/>
　　　九卦說看來只是謂卦名又曰繫辭自此以後<lb/>
　　　皆難曉○於稽其𩔖一本作於稽<hi>音啓</hi>其顙又一<lb/>
<pb n="31a"/>
　　　本於作烏不知如何但不過說稽考其事𩔖○<lb/>
　　　其衰世之意邪伏羲畫卦時這般事都已有了<lb/>
　　　只是未曽經歴到文王時世變不好古來未曽<lb/>
　　　有底事都有了它一一經歴這崎嶇萬變過來<lb/>
　　　所以說出那卦辭如箕子之明夷如入于左腹<lb/>
　　　獲明夷之心于出門庭此若不是經歴如何說<lb/>
　　　得<lb/>
夫易彰徃而察來而微顯闡幽開而當名辨物正言斷<lb/>
<pb n="31b"/>
辭則備矣<lb/>
　　本義而微顯恐當作微顯而開而之而亦疑有誤<lb/>
　　　朱氏附録彰徃察來徃者如隂陽消長來者事<lb/>
　　　之未來吉凶○問彰徃察來如神以知來知以<lb/>
　　　藏徃相似徃是已定底如天地隂陽之變皆已<lb/>
　　　見在這卦上了來謂方來之變亦皆在這上了<lb/>
　　　曰是○微顯闡幽便如顯道神徳行徳行顯然<lb/>
　　　可見者道不可見者微顯闡幽是將這道來事<lb/>
<pb n="32a"/>
　　　上看言那箇雖是麤底然皆出於道義之藴微<lb/>
　　　顯所以闡幽闡幽所以微顯只是一箇物事又<lb/>
　　　曰幽者不可見便就這顯處說出來顯者便就<lb/>
　　　上面尋其不可見底敎人知得又曰將那道理<lb/>
　　　來事物上與人看就那事物上推出那裏面有<lb/>
　　　這道理是微顯闡幽<lb/>
其稱名也小其取𩔖也大其旨逺其辭文其言曲而中<lb/>
其事肆而隱因貳以濟民行以明失得之報<hi>中丁仲反行下孟反</hi>
<pb n="32b"/>
　　本義肆陳也貳疑也○此章多闕文疑字不可盡<lb/>
　　通後皆放此<lb/>
　　　　右第六章<lb/>
易之興也其於中古乎作易者其有憂患乎<lb/>
　　本義夏商之末易道中微文王拘於羑里而繫彖<lb/>
　　辭易道復興<lb/>
是故履徳之基也謙徳之柄也復徳之本也恒徳之固<lb/>
也損徳之脩也益徳之裕也困徳之辯也井徳之地也<lb/>
<pb n="33a"/>
巽徳之制也<lb/>
　　本義履禮也上天下澤定分不易必謹乎此然後<lb/>
　　其徳有以為基而立也謙者自卑而尊人又為禮<lb/>
　　者之所當執持而不可失者也九卦皆反身脩徳<lb/>
　　以處憂患之事也而有序焉基所以立柄所以持<lb/>
　　復者心不外而善端存恒者守不變而常且乆懲<lb/>
　　忿窒慾以修身遷善改過以長善困以自驗其力<lb/>
　　井以不變其所然後巽順於理以制事變也<lb/>
<pb n="33b"/>
　　　朱氏附録履徳之基只是要以踐履為本謙徳<lb/>
　　　之柄只是要謙退若處患難而矯亢自髙取禍<lb/>
　　　必矣復徳之本如孟子所謂自反損是懲忿窒<lb/>
　　　慾益是修徳益令廣大困徳之辯困而通則可<lb/>
　　　辯其是困而不通則可辯其非巽徳之制巽以<lb/>
　　　行權巽只是低心下意要制事須是將心入那<lb/>
　　　事裏面去順它道理方能制事方能行權若心<lb/>
　　　麤只從事皮膚上綽過如此行權豈不錯了巽<lb/>
<pb n="34a"/>
　　　伏也入也○問井徳之地曰井有本故澤及於<lb/>
　　　物而井未嘗動故曰居其所而遷如人有徳而<lb/>
　　　後能施以及人然其徳性未嘗動也井以辯義<lb/>
　　　如人有徳其施而見於物自有斟酌裁度又曰<lb/>
　　　徳之地是指那不動底地頭○問巽何以為徳<lb/>
　　　之制曰巽為資斧巽多作斷制之義蓋巽字之<lb/>
　　　義非順字之所能盡順而能入之謂巽蓋一隂<lb/>
　　　入在二陽之下是入細直徹到底如此方能斷<lb/>
<pb n="34b"/>
　　　得殺若不是見得盡如何可以行權<lb/>
履和而至謙尊而光復小而辨於物恒雜而不厭損先<lb/>
難而後易益長裕而不設困窮而通井居其所而遷巽<lb/>
稱而隱<hi>易以豉反長丁丈反稱尺證反</hi>
　　　程氏附録益長裕而不設謂固有此理而就上<lb/>
　　　充長之設是撰造也撰造則為偽也<lb/>
　　本義此如書之九徳履非强世然事皆至極謙以<lb/>
　　自卑而尊且光復陽微而不亂於羣隂恒處雜而<lb/>
<pb n="35a"/>
　　常徳不厭損欲先難習熟則易益但充長而不造<lb/>
　　作困身困而道亨井不動而及物巽稱物之冝而<lb/>
　　潛隱不露<lb/>
　　　朱氏附録履和而至履之為卦君臣上下各履<lb/>
　　　其位而得其和者也和則疑於夷易而非極至<lb/>
　　　之義然各得其所而不亂焉則是乃所以為至<lb/>
　　　其下八卦之說其例皆然又曰履和而至者履<lb/>
　　　出於人情之自然所以和者疑於不然而卻至<lb/>
<pb n="35b"/>
　　　又曰履和而至以下皆是反說如謙本以自卑<lb/>
　　　卻尊而且光若秦人尊君卑臣則雖尊而不光<lb/>
　　　惟謙則尊而又光○復小而辨於物者蓋復卦<lb/>
　　　是一陽方生於羣隂之下如幽暗中一㸃白是<lb/>
　　　小而辨也又曰復雖一陽方生然而與衆隂卻<lb/>
　　　不相亂如人之善端方萌雖小然而衆惡卻遏<lb/>
　　　它不得○損先難而後易如子産為政鄭人歌<lb/>
　　　之曰孰殺子産吾其與之及三年後人復歌而<lb/>
<pb n="36a"/>
　　　祠之蓋事之初在我亦有所勉强在人亦有所<lb/>
　　　難堪乆之當事理順人心這裏方易便如利者<lb/>
　　　義之和一般義是一箇斷制物事恰似不和久<lb/>
　　　之事得其冝乃所以為和如萬物到秋許多嚴<lb/>
　　　凝肅殺之氣似可畏然萬物到這裏若不得此<lb/>
　　　氣收斂凝結許多生意又无所成就其難者乃<lb/>
　　　所以為易也益長裕而不設長裕只是一事但<lb/>
　　　充長自家物事教寛裕而已困窮而通此因困<lb/>
<pb n="36b"/>
　　　卦說澤无水困君子以致命遂志葢此是致命<lb/>
　　　遂志之時所以困之彖曰險以說困而不失其<lb/>
　　　所亨其惟君子乎蓋處困而能說也困而寡怨<lb/>
　　　是得其處困之道故无所怨於天无所尤於人<lb/>
　　　若不得其道則有所怨尤矣井居其所而遷井<lb/>
　　　是不動之物然其水郤流行出去利物井以辯<lb/>
　　　義辯義謂安而能慮蓋守得自家先定方能辯<lb/>
　　　事之是非若自家心不定事到面前安能辯其<lb/>
<pb n="37a"/>
　　　義也巽稱而隱巽是箇卑巽底物事如兊見而<lb/>
　　　巽伏也自是箇隱伏底物事蓋巽一隂在下二<lb/>
　　　陽在上隂初生時已自稱量得箇道理了不待<lb/>
　　　顯而後見如事到面前自家便有一箇道理處<lb/>
　　　置它不待發露出來○繫辭既說井以辯義又<lb/>
　　　說井居其所而遷井是不可動㡳物事水卻可<lb/>
　　　隨所汲而徃如道之正體卻一定於此而隨事<lb/>
　　　制冝自莫不當○巽稱而隱以行權觀之則稱<lb/>
<pb n="37b"/>
　　　字冝音去聲為稱物之義<hi>向作稱揚為說錯了</hi>又曰稱而<lb/>
　　　隱是巽順得恰好㡳道理有隱而不能稱量者<lb/>
　　　有能稱量而不能隱伏不露形迹者皆非巽之<lb/>
　　　道也<lb/>
履以和行謙以制禮復以自知恒以一徳損以逺害益<lb/>
以興利困以寡怨井以辯義巽以行權<hi>和行之行下孟反逺袁萬反</hi>
　　　程氏附録巽以行權義理所順處所以行權<lb/>
　　本義寡怨謂少所怨尤辯義謂安而能慮○此章<lb/>
<pb n="38a"/>
　　三陳九卦以明處憂患之道<lb/>
　　　朱氏附録禮主卑下履也是那踐履處所行若<lb/>
　　　不由禮自是乖戾所以曰履以和行謙又更卑<lb/>
　　　下所以節制乎禮又曰禮是自家恁地卑下謙<lb/>
　　　是就應物而言○問井以辯義曰只是井居其<lb/>
　　　所而遷大小多寡施之各當○問巽以行權恐<lb/>
　　　是神道曰不須如此説巽只是柔順低心下意<lb/>
　　　㡳氣象人至行權處不少巽順如何行得○問<lb/>
<pb n="38b"/>
　　　巽有優游巽入之義權是仁精義熟於事能優<lb/>
　　　游以入之意曰是又曰權是見得道理精熟後<lb/>
　　　於物之精微委曲處无處不入所以説巽以行<lb/>
　　　權巽風也猶風之動物无處不入但見其動而<lb/>
　　　不見其形權之用亦猶是也又曰巽以行權兊<lb/>
　　　見而巽伏權是隱然做底物事若顯然地做卻<lb/>
　　　不成行權又曰巽是入細底意這説在九卦之<lb/>
　　　後是這八卦事了方可以行權○三陳九卦初<lb/>
<pb n="39a"/>
　　　无它意觀上面其有憂患一句便見得是聖人<lb/>
　　　說處憂患之道聖人去這裏偶然看得這幾卦<lb/>
　　　有這箇道理所以就這箇説去若論到㡳如睽<lb/>
　　　蹇皆是憂禍患㡳事何故卻不說聖人視易如<lb/>
　　　雲行水流初无定相不可確定它又曰聖人論<lb/>
　　　處憂患偶然説此九卦爾天下道理只在聖人<lb/>
　　　口頭開口便是道理偶説此九卦意思自足若<lb/>
　　　更添一卦也不妨更不説一卦也不妨只就此<lb/>
<pb n="39b"/>
　　　九卦中亦是儘有道理且易中儘有處憂患㡳<lb/>
　　　卦非謂九卦之外皆非所以處憂患也後世拘<lb/>
　　　於象數之學者以為九陽數聖人之舉九卦蓋<lb/>
　　　合此數也尤泥而不通觀聖人之經正不當如<lb/>
　　　此<lb/>
　　　　右第七章<lb/>
易之為書也不可逺為道也屢遷變動不居周流六虚<lb/>
上下无常剛柔相易不可為典要唯變所適<hi>逺𡊮萬反上時掌反</hi>
<pb n="40a"/>
　　本義逺猶忘也周流六虚謂隂陽流行於卦之六<lb/>
　　位<lb/>
　　　朱氏附録問易之所言无非天地自然之理人<lb/>
　　　生日用之所不能須臾離者故曰不可逺曰是<lb/>
　　　○易不可為典要易不是確定硬本子揚雄太<lb/>
　　　𤣥卻是可為典要它排定三百五十四賛當晝<lb/>
　　　三百五十四賛當夜晝底吉夜㡳凶吉之中又<lb/>
　　　自分輕重凶之中又自分輕重易郤不然有陽<lb/>
<pb n="40b"/>
　　　居陽爻而吉㡳又有凶㡳有隂居隂爻而吉㡳<lb/>
　　　又有凶底有有應而吉㡳又有有應而凶㡳是<lb/>
　　　不可為典要之書它這箇是有那許多變所以<lb/>
　　　如此<lb/>
其出入以度外内使知懼<lb/>
　　本義此句未詳疑有脱誤<lb/>
又明於憂患與故无有師保如臨父母<lb/>
　　本義雖无師保而常若父母臨之戒懼之至<lb/>
<pb n="41a"/>
　　　朱氏附録問内外使知懼據文勢合作使内外<lb/>
　　　知懼始得曰是如此不知這兩句是如何上下<lb/>
　　　文意都不相屬硬解也解得但不曉其意是說<lb/>
　　　甚㡳○使知懼便是使人有戒懼之意易中説<lb/>
　　　如此則吉如此則凶是也既知懼則雖无師保<lb/>
　　　一似臨父母相似常恁地戒懼<lb/>
初率其辭而揆其方既有典常茍非其人道不虚行<hi>揆葵癸反</hi>
<pb n="41b"/>
　　本義方道也始由辭以度其理則見其有典常也<lb/>
　　然神而明之則存乎其人也<lb/>
　　　朱氏附録既有典常是一定了占得它這爻了<lb/>
　　　吉凶自定這便是有典常○上文説不可為典<lb/>
　　　要下文又説既有典常這都不可曉常猶言常<lb/>
　　　理<lb/>
　　　　右第八章<lb/>
易之為書也原始要終以為質也六爻相雜唯其時物<lb/>
<pb n="42a"/>
也<lb/>
　　本義質謂卦體卦必舉其始終而後成體爻則唯<lb/>
　　其時物而已<lb/>
其初難知其上易知本末也初辭擬之卒成之終<hi>易以䜴反</hi>
　　本義此言初上二爻<lb/>
若夫雜物撰徳辯是與非則非其中爻不備<lb/>
　　本義此謂卦中四爻<lb/>
　　　朱氏附録問雜物撰徳云云曰這樣處曉不得<lb/>
<pb n="42b"/>
　　　常疑有缺又先儒解此多以爲互體如屯卦震<lb/>
　　　下坎上就中間四爻觀之自二至四則為坤自<lb/>
　　　三至五則為艮故曰非其中爻不備互體說漢<lb/>
　　　儒多用之左𫝊中一處說占得觀卦處亦舉得<lb/>
　　　分明看來此說亦不可廢○問易中互體之說<lb/>
　　　或以為雜物撰徳辯是與非則非其中爻不備<lb/>
　　　此是說互體曰今人言互體皆以此為説但亦<lb/>
　　　有取不得處如頤大過之𩔖是也王輔嗣又言<lb/>
<pb n="43a"/>
　　　納甲飛伏尤更難理此等不必深泥○其初難<lb/>
　　　知至非其中爻不備若觧也硬解了但都曉它<lb/>
　　　意不得這下面卻説一箇噫字都不成文章不<lb/>
　　　知是如何<lb/>
噫亦要存亡吉凶則居可知矣知者觀其彖辭則思過<lb/>
半矣<hi>要一遥反知音智</hi>
　　本義彖統論一卦六爻之體<lb/>
二與四同功而異位其善不同二多譽四多懼近也柔<lb/>
<pb n="43b"/>
之為道不利逺者其要无咎其用柔中也<lb/>
　　本義此以下論中爻同功謂皆隂位異位謂逺近<lb/>
　　不同四近君故多懼柔不利逺而二多譽者以其<lb/>
　　柔中也<lb/>
三與五同功而異位三多凶五多功貴賤之等也其柔<lb/>
危其剛勝邪<lb/>
　　本義三五同陽位而貴賤不同然以柔居之則危<lb/>
　　惟剛則能勝之<lb/>
<pb n="44a"/>
　　　朱氏附録二與四同功三與五同功卻好但不<lb/>
　　　利逺者也難曉○問其要无咎其用柔中也近<lb/>
　　　君則當柔和逺去則當有强毅剛正之象始得<lb/>
　　　此二之所以不利然而居中所以无咎也曰是<lb/>
　　　恁地説<lb/>
　　　　右第九章<lb/>
易之為書也廣大悉備有天道焉有人道焉有地道焉<lb/>
兼三才而兩之故六六者非它也三才之道也<lb/>
<pb n="44b"/>
　　本義三畫已具三才重之故六而以上二爻為天<lb/>
　　中二爻為人下二爻為地<lb/>
道有變動故曰爻爻有等故曰物物相雜故曰文文不<lb/>
當故吉凶生焉<lb/>
　　本義道有變動謂卦之一體等謂逺近貴賤之差<lb/>
　　相雜謂剛柔之位相間不當謂爻不當位<lb/>
　　　朱氏附録道有變動不是指那隂陽老少之變<lb/>
　　　是説卦中變動如乾卦中六畫初潛二見三惕<lb/>
<pb n="45a"/>
　　　四躍這箇便是有變動所以謂之爻爻中自有<lb/>
　　　等差或高或低或逺或近或貴或賤皆謂之等<lb/>
　　　易中便可見如説逺近相取而悔吝生近而不<lb/>
　　　相得則凶二與四同功而異位二多譽四多懼<lb/>
　　　近也三與五同功而異位三多凶五多功貴賤<lb/>
　　　之等也又曰列貴賤者存乎位皆是等也物者<lb/>
　　　想見古人占卦必有箇物事名為物而今亡矣<lb/>
　　　這箇物是那别貴賤辨尊卑㡳物相雜故曰文<lb/>
<pb n="45b"/>
　　　如有君又有臣便是君臣之文是兩物相對待<lb/>
　　　在這裏故有文若相離去不相干便不成文矣<lb/>
　　　卦中有隂爻又有陽爻相間錯則為文若有隂<lb/>
　　　无陽有陽无隂如何得有文<lb/>
　　　　右第十章<lb/>
易之興也其當殷之末世周之盛徳邪當文王與紂之<lb/>
事邪是故其辭危危者使平易者使傾其道甚大百物<lb/>
不廢懼以終始其要无咎此之謂易之道也<hi>易者之易以䜴反</hi>
<pb n="46a"/>
　　本義危懼故得平安慢易則必傾覆易之道也<lb/>
　　　朱氏附録其辭危是有危懼之意故危懼者能<lb/>
　　　使之安平慢易者能使之傾覆易之書於萬物<lb/>
　　　之理无所不具故曰百物不廢其要无咎若作<lb/>
　　　去聲則是要約之義若作平聲則是要其歸之<lb/>
　　　意又曰要去聲是要恁地要平聲是這裏取那<lb/>
　　　裏意思又曰其要只欲无咎<lb/>
　　　　右第十一章<lb/>
<pb n="46b"/>
夫乾天下之至健也徳行恒易以知險夫坤天下之至<lb/>
順也徳行恒簡以知阻<hi>行下孟反易以䜴反阻莊吕反</hi>
　　本義至健則所行无難故易至順則所行不煩故<lb/>
　　簡然其於事皆有以知其難而不敢易以處之也<lb/>
　　是以其有憂患則健者如自高臨下而知其險順<lb/>
　　者如自下趣上而知其阻盖雖易而能知險則不<lb/>
　　陷於險矣旣簡而又知阻則不困於阻矣所以能<lb/>
　　危能懼而无易者之傾也<lb/>
<pb n="47a"/>
　　　朱氏附録問乾是至健不息之物經歴艱險處<lb/>
　　　多雖有險處皆不足為其病自然足以進之而<lb/>
　　　无難否曰不然舊亦嘗如此説覺得終是硬説<lb/>
　　　易之書本意不如此正要人知險而不進不說<lb/>
　　　是恃我至健至順了凡有險阻只認冐進而无<lb/>
　　　難如此大非聖人作易之意觀上文云易之興<lb/>
　　　也其當殷之末世周之盛徳邪止其要无咎此<lb/>
　　　謂易之道也看它此語但是恐懼危險便不敢<lb/>
<pb n="47b"/>
　　　輕進之意乾之道便是如此卦中皆然所以多<lb/>
　　　説見險而能止如需卦之𩔖可見易之道正是<lb/>
　　　要人知進退存亡之道若是冐險前進必陷於<lb/>
　　　險是知進而不知退知存而不知亡豈乾之道<lb/>
　　　邪惟其至健而知險故止於險而不䧟於險也<lb/>
　　　此是就人事上說險與阻不同險是自上視下<lb/>
　　　見下之險故不敢行阻是自下觀上為上所阻<lb/>
　　　故不敢進又曰自山下上山為阻故指坤而言<lb/>
<pb n="48a"/>
　　　自山上觀山下為險故指乾而言因登山而明<lb/>
　　　險阻之義又曰乾雖至健知得險了卻不下去<lb/>
　　　坤雖至順知得阻了更不上去○此段專是以<lb/>
　　　憂患之際而言且如健當憂患之際則知險之<lb/>
　　　不可乗順當憂患之際便知阻之不可越這都<lb/>
　　　是當憂患之際處憂患之道當如此因憂患方<lb/>
　　　生那知險知阻若只就健順上看便不相似如<lb/>
　　　上下文說危者使平易者使傾能說諸心能研<lb/>
<pb n="48b"/>
　　　諸慮皆因憂患説大要乾坤只是循理而已它<lb/>
　　　若知得前有險之不可乘而不去則不䧟於險<lb/>
　　　知得前有阻之不可冐而不去則不困於阻若<lb/>
　　　人不循理以私意行乎其間其過乎剛者雖知<lb/>
　　　險之不可乗卻硬要乗則陷於險矣雖知阻之<lb/>
　　　不可越卻硬要越則困於阻矣只是順理便无<lb/>
　　　事又問在人固是如此以天地言之則如何曰<lb/>
　　　在天地自是无險阻這只是大綱説箇乾坤底<lb/>
<pb n="49a"/>
　　　意思是如此又云順自是畏謹冝其不越夫阻<lb/>
　　　夫健卻疑其不畏險然卻知險而不去蓋它當<lb/>
　　　憂患之際故也又問簡易曰若長是易時更有<lb/>
　　　甚麽險它便不知險矣若長是簡時更有甚麽<lb/>
　　　阻它便不知阻矣只是當憂患之際方見得<lb/>
能說諸心能研諸侯之慮定天下之吉凶成天下之亹<lb/>
亹者<hi>說音悅</hi>
　　本義侯之二字衍說諸心者心與理㑹乾之事也<lb/>
<pb n="49b"/>
　　研諸慮者理因慮審坤之事也說諸心故有以定<lb/>
　　吉凶研諸慮故有以成亹亹<lb/>
　　　朱氏附録能說諸心是凡事見得通透了自然<lb/>
　　　歡恱既說諸心是理㑹得了於事上更審一審<lb/>
　　　便是研諸慮研是去研磨它○能說諸心乾也<lb/>
　　　能研諸慮坤也説諸心有自然㡳意思故屬陽<lb/>
　　　研諸慮有作為意思故屬隂定吉凶乾也成亹<lb/>
　　　亹坤也事之未定者屬乎陽定吉凶所以為乾<lb/>
<pb n="50a"/>
　　　事之已為者屬乎隂成亹亹所以為坤大抵言<lb/>
　　　語兩端處皆有隂陽如開物成務開物是陽成<lb/>
　　　務是隂如致知力行致知是陽力行是隂周子<lb/>
　　　之書屢發此意推之可見又曰定吉凶是陽成<lb/>
　　　亹亹是隂且以做事言之吉凶未定時人自意<lb/>
　　　思懶散不肯做去吉凶定了它自勉勉做將去<lb/>
　　　所以屬隂大率輕清屬陽重濁屬隂成亹亹是<lb/>
　　　做將去渉於事為故屬隂○定天下之吉凶是<lb/>
<pb n="50b"/>
　　　剖判得這事成天下之亹亹是做得事業<lb/>
是故變化云為吉事有祥象事知噐占事知來<lb/>
　　本義變化云為故象事可以知噐吉事有祥故占<lb/>
　　事可以知來<lb/>
　　　朱氏附錄問變化云為吉事有祥象事知器占<lb/>
　　　事知來曰上兩句是說理如此下兩句是人就<lb/>
　　　理上知得在隂陽則為變化在人事則為云為<lb/>
　　　吉事自有祥兆惟其理如此故於變化云為則<lb/>
<pb n="51a"/>
　　　象之而知已有之器於吉事有祥則占之而知<lb/>
　　　未然之事也又問器字則凡見於有形之實事<lb/>
　　　者皆為器曰易中器字是恁地説○問易書之<lb/>
　　　中有許多變化云為又吉事皆有休祥之應所<lb/>
　　　以象事者於此而知器占事者於此而知來曰<lb/>
　　　是○問變化云為主於人而言否曰變化者隂<lb/>
　　　陽之所為云為者人事之所作○變化云為是<lb/>
　　　明吉事有祥是幽象事知器是人事占事知來<lb/>
<pb n="51b"/>
　　　是筮象事知器是人做這事去占事知來是它<lb/>
　　　方有箇禎祥便占得它如中庸言必有禎祥見<lb/>
　　　乎蓍龜之𩔖吉事有祥凶事亦有<lb/>
天地設位聖人成能人謀鬼謀百姓與能<hi>與音預</hi>
　　　程氏附録天地設位聖人成能且行乎天地之<lb/>
　　　中所以為三才天地本一物也地亦天也只是<lb/>
　　　人為天地心是心之動則分了天為上地為下<lb/>
　　　兼三才而兩之故六也<lb/>
<pb n="52a"/>
　　本義天地設位而聖人作易以成其功於是人謀<lb/>
　　鬼謀雖百姓之愚皆得以與其能<lb/>
　　　朱氏附録天地設位四句説天人合處天地設<lb/>
　　　位使聖人成其功能人謀鬼謀百姓亦可以與<lb/>
　　　能成能與與能雖大小不同亦是小小㡳造化<lb/>
　　　之功用然百姓與能卻須因蓍龜而方知得人<lb/>
　　　謀鬼謀如謀及乃心庻人卜筮相似○百姓與<lb/>
　　　能它无知因卜筮便㑹做得事便是與能<lb/>
<pb n="52b"/>
八卦以象告爻彖以情言剛柔雜居而吉凶可見矣<lb/>
　　本義象謂卦畫爻彖謂卦爻辭<lb/>
　　　朱氏附録八卦以象告以後說得叢雜不知如<lb/>
　　　何<lb/>
變動以利言吉凶以情遷是故愛惡相攻而吉凶生逺<lb/>
近相取而悔吝生情偽相感而利害生凡易之情近而<lb/>
不相得則凶或害之悔且吝<hi>惡烏路反</hi>
　　　程氏附録易爻應則有時而應又逺近相取而<lb/>
<pb n="53a"/>
　　　悔吝生<lb/>
　　本義不相得謂相惡也凶害悔吝皆由此生<lb/>
將叛者其辭慙中心疑者其辭枝吉人之辭寡躁人之<lb/>
辭多誣善之人其辭游失其守者其辭屈<lb/>
　　本義卦爻之辭亦猶是也<lb/>
　　　朱氏附録問八卦以象告止失其守者其辭屈<lb/>
　　　竊疑自吉凶可見矣而上只是緫說易書所載<lb/>
　　　如此自變動以利言而下則專就人占時上説<lb/>
<pb n="53b"/>
　　　不知如何曰然又問易之情近而不相得則凶<lb/>
　　　或害之悔且吝是如何曰此疑是指占法而言<lb/>
　　　想古人占法更多今不見得則安能為害惟切<lb/>
　　　近而不相得則凶害便能相及如一箇凶人在<lb/>
　　　五湖四海之外安能害自家若與人為鄰近則<lb/>
　　　有害矣又問云如此人占火珠林課底若是凶<lb/>
　　　爻動與世不相干則不能為凶惟是克世應世<lb/>
　　　則能為害否先生曰恐是這樣意思○中心疑<lb/>
<pb n="54a"/>
　　　者其辭枝中心疑故不敢説殺其辭枝者如本<lb/>
　　　之有枝開兩岐云<lb/>
　　　　右第十二章<lb/>
　<lb/>
　<lb/>
　<lb/>
　<lb/>
　<lb/>
<pb n="54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易傳義附録卷十一<lb/>
</p>
<p>
</p>
  </div>
</body>
</text>
</TEI>
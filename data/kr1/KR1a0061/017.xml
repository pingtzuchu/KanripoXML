<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易傳義附錄卷九上</head>
    <p>
<pb n="1a"/>
欽定四庫全書<lb/>
　周易傳義附錄卷九上　　　宋　董楷　撰<lb/>
下經<lb/>
䷶<hi>離下震上</hi>
　　傳豐序卦得其所歸者必大故受之以豐物所歸<lb/>
　　聚必成其大故歸妹之後受之以豐也豐盛大之<lb/>
　　義為卦震上離下震動也離明也以明而動動而<lb/>
　　能<hi>一本无能字</hi>明皆致豐之道明足以照動足以亨然<lb/>
<pb n="1b"/>
　　陵能致豐大也<lb/>
豐亨王假之勿憂宜日中<hi>假庚白反彖同</hi>
　　傳豐為盛大其義自亨極天下之光大者唯王者<lb/>
　　能至之假至也天位之尊四海之富羣生之衆王<lb/>
　　道之大極豐之道其唯王者乎豐之時人民之繁<lb/>
　　庶事物之殷盛治之豈易周為可憂<hi>一作患</hi>慮宜如<lb/>
　　日中之盛明廣照无所不及然後无憂也<lb/>
　　本義豐大也以明而動盛大之勢也故其占有亨<lb/>
<pb n="2a"/>
　　道焉然王者至此盛極當衰則又有憂道焉聖人<lb/>
　　以為徒憂无益但能守常不至於過盛則可矣故<lb/>
　　戒以勿憂宜日中也<lb/>
　　　朱氏附録須是王假之了方且勿憂宜日中若<lb/>
　　　未到這箇田地更憂甚㡳王亦未有可憂<lb/>
　彖曰豐大也明以動故豐<lb/>
　　傳豐者盛大之義離明而震動明動相資而成豐<lb/>
　　大也<lb/>
<pb n="2b"/>
　　本義以卦德釋卦名義<lb/>
　王假之尚大也<lb/>
　　傳王者有四海之廣兆民之衆極天下之大也故<lb/>
　　豐大之道唯王者能致之所有既大其保之治之<lb/>
　　之道亦當大也故王者之所尚至大也<lb/>
　勿憂宜日中宜照天下也<lb/>
　　傳所有既廣所治既衆當憂慮其不能周及宜如<lb/>
　　日中之盛明普照天下无所不至則可勿憂矣如<lb/>
<pb n="3a"/>
　　是然後能保其豐大豈小才小知之所能也<lb/>
　　本義釋卦辭<lb/>
　　　朱氏附録王假之尚大也只是王者至此一箇<lb/>
　　　極大㡳時節所尚者皆大事○問宜日中宜照<lb/>
　　　天下人君之德如日之中乃能盡照天下否曰<lb/>
　　　易如此看不得只是如日之中則自然照天下<lb/>
　　　不可將作道理解他又曰宜照天下是貼㡳閑<lb/>
　　　句<lb/>
<pb n="3b"/>
　日中則<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>月盈則食天地盈虚與時消息而況於人<lb/>
　乎況於鬼神乎<lb/>
　　傳既言豐盛之至復言其難常以為誡也日中盛<lb/>
　　極則有<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>迭月既盈滿則有虧缺天地之盈虚尚<lb/>
　　與時消息況人鬼神乎盈虛謂盛衰消息謂進退<lb/>
　　天地之運亦隨時進退也鬼神謂造化之迹於萬<lb/>
　　物盛衰可見其消息也於豐盛之時而為此誡欲<lb/>
　　其守中不至過盛處豐之道豈易也哉<lb/>
<pb n="4a"/>
　　本義此又發明卦辭外意言不可過中也<lb/>
　　　朱氏附録豐卦彖許多言語其實則在日中則<lb/>
　　　昊月盈則食天地盈虚與時消息數語上這盛<lb/>
　　　得極常須謹保守得日中時候方得不然則便<lb/>
　　　是偃仆傾壞了又曰這處去危亡只一間耳又<lb/>
　　　曰這便是康節所謂酩酊離披時候如何不憂<lb/>
　　　危謹畏○問程子曰鬼神者造化之迹今既言<lb/>
　　　天地而復言鬼神何也曰天地舉全體而言鬼<lb/>
<pb n="4b"/>
　　　神指其功用之迹似有人所為者<hi>以謙卦彖辭推之尤明白</hi>
　　　又曰天地是舉其大體而言鬼神是舉其中運<lb/>
　　　動變化者通上徹下而言如雨風露雷草木之<lb/>
　　　𩔖皆是○驟雨不終朝自不能久而況其小者<lb/>
　　　乎○物事到盛時必衰雖鬼神有不能違也<lb/>
　象曰雷電皆至豐君子以折獄致刑<hi>折之舌反</hi>
　　傳雷電皆至明震並行也二體相合故云皆至明<lb/>
　　動相資成豐之象離明也照察之象震動也威斷<lb/>
<pb n="5a"/>
　　之象折獄者必照其情實惟明克允致刑者以威<lb/>
　　於<hi>一作其</hi>姦惡唯斷乃成故君子觀雷電明動之象<lb/>
　　以折獄致刑也噬嗑言先王飭法豐言君子折獄<lb/>
　　以明在上而麗於威震王者之事故為制刑立法<lb/>
　　以明在下而麗於威震君子之用故為折獄致刑<lb/>
　　旅明在上而云君子者旅取愼用刑與不留獄君<lb/>
　　子皆當然也<lb/>
　　本義取其威照並行之象<lb/>
<pb n="5b"/>
　　　朱氏附録問雷電噬嗑與雷電豐亦一同曰噬<lb/>
　　　嗑明在上是明得事理先立這法在此未有犯<lb/>
　　　㡳人留待異時之用故云明罰敕法豐威在上<lb/>
　　　明在下是用這法時須是明見下情曲折方得<lb/>
　　　不然威動於上必有過錯也故云折獄致刑此<lb/>
　　　是伊川之意其說極好<lb/>
初九遇其配主雖旬无咎往有尚<lb/>
　　傳雷電皆至成豐之象明動相資致豐之道非明<lb/>
<pb n="6a"/>
　　无以照非動无以行相須猶形影相資猶表裏九<lb/>
　　明之初四動之初宜相須以成其用故雖旬而相<lb/>
　　應位則相應用則相資故初謂四為配主已所配<lb/>
　　也配雖匹稱然就之者也如配天以配君子故初<lb/>
　　於四云配四於初云夷也雖旬无咎旬均也天下<lb/>
　　之相應者常非均敵如隂之應陽柔之從剛下之<lb/>
　　附上敵則安肯相從惟豐之初四其用則相資其<lb/>
　　應則相成故雖均是陽剛相從而无過咎也蓋非<lb/>
<pb n="6b"/>
　　明<hi>一本明字上有剛字</hi>則動无所之非動則明无所用相資<lb/>
　　而成用同舟則胡越一心共難則仇怨協力事勢<lb/>
　　使然也往而相從則能成其用矣故云有尚有嘉<lb/>
　　尚也在他卦則不相下而離隙矣<lb/>
　　本義配主謂四旬均也謂皆陽也當豐之時明動<lb/>
　　相資故初九之遇九四雖皆陽剛而其占如此也<lb/>
　　　朱氏附録問動非明則无所之明非動則无所<lb/>
　　　用曰徒行不明則行无所向冥行而已徒明不<lb/>
<pb n="7a"/>
　　　行則明无所用空明而巳<lb/>
　象曰雖旬无咎過旬災也<lb/>
　　傳聖人因時而處宜隨事而順理夫𫝑均則不相<lb/>
　　下者常理也然有雖敵而相資者則相求也初四<lb/>
　　是也所以雖旬而无咎也與人同而力均者在乎<lb/>
　　降巳以相求協力<hi>一作心</hi>以從事若懷先<hi>一作先懐</hi>巳之<lb/>
　　私有加上之意則患當至矣故曰過旬災也均而<lb/>
　　先巳是過旬也一求勝則不能同矣<lb/>
<pb n="7b"/>
　　本義戒占者不可求勝其配亦爻辭外意<lb/>
六二豐其蔀日中見斗徃得疑疾有孚發若吉<lb/>
　　傳明動相資乃能成豐二為明之主又得中正可<lb/>
　　謂明者也而五在正應之地隂柔不正非能動者<lb/>
　　二五雖皆隂而在明動相資之時居相應之地五<lb/>
　　<hi>一作乃</hi>才不足<hi>一有/耳字</hi>既其應之才<hi>一无才字</hi>不足資則獨<lb/>
　　明不能成豐既不能成豐則喪其明功故為豐其<lb/>
　　蔀日中見斗二至明之才以所應不足與而不能<lb/>
<pb n="8a"/>
　　成其豐喪其明功无明功則為昬暗故云見斗斗<lb/>
　　昏見者也蔀周匝之義用障蔽之物掩晦於明者<lb/>
　　也斗屬隂而主運平象五以隂柔而當君位日中<lb/>
　　盛明之時乃見斗猶豐大之時乃<hi>一作而</hi>遇柔弱之<lb/>
　　主斗以昏見言見斗則是明喪<hi>一作喪明</hi>而暗矣二雖<lb/>
　　至明中正之才所遇乃柔暗不正之君既不能下<lb/>
　　求於巳若徃求之則反得疑猜忌疾暗主如是也<lb/>
　　然則如之何而可夫君子之事上也不得其心則<lb/>
<pb n="8b"/>
　　盡其至誠以感發其至意而巳茍誠意能動則雖<lb/>
　　昬蒙可開也雖柔弱可輔也雖不正可正也古人<lb/>
　　之事庸君常主而克行其道者巳之誠意<hi>一无意字</hi>上<lb/>
　　達而君見信之篤耳管仲之相桓公孔明之輔後<lb/>
　　主是也若能以誠信發其志意則得行其道乃為<lb/>
　　吉也<lb/>
　　本義六二居豐之時為離之主至明者也而上應<lb/>
　　六五之柔暗故為豐蔀見斗之象蔀障蔽也大其<lb/>
<pb n="9a"/>
　　障蔽故日中而昏也徃而從之則昏暗之主必反<lb/>
　　見疑惟在積其誠意以感發之則吉戒占者宜如<lb/>
　　是也虚中有孚之象<lb/>
　象曰有孚發若信以發志也<lb/>
　　傳有孚發若謂以巳之孚信感發上之心志也茍<lb/>
　　能發則其吉可知雖柔<hi>一作昏</hi>暗有可發之道也<lb/>
九三豐其沛日中見沬折其右肱无咎<hi>沬字作昧亡大反子夏傳云昧星之小者</hi>
<pb n="9b"/>
　　傳沛字古本有作旆字者王弼以為幡幔則是旆<lb/>
　　也幡幔圍蔽於内者豐其沛其暗更甚於蔀也三<lb/>
　　明體而反暗於四者所應隂暗故也三居明體之<lb/>
　　上陽剛得正本能明者也豐之道必明動相資而<lb/>
　　成三應於上上隂柔又无位而處震之終既終則<lb/>
　　止矣不能動者也它卦至終則極震至終則止矣<lb/>
　　三无上之應則不能成豐沬星之微小无名數者<lb/>
　　<hi>一有是字</hi>見沬暗之甚也豐之時而遇上六日中而見<lb/>
<pb n="10a"/>
　　沬者也右肱人之所用乃折矣其无能為可知賢<lb/>
　　智之才遇明君則能有為於天下上无可賴之主<lb/>
　　則不能有為如人之折其右肱也人之為有所失<lb/>
　　則有所歸咎曰由是故致是若欲動而无右肱欲<lb/>
　　為而上无所賴則不能而巳更復何言无所歸咎<lb/>
　　也<lb/>
　　本義沛一作旆謂幡幔也其蔽甚於蔀矣沬小星<lb/>
　　也三處明極而應上六雖不可用而非咎也故其<lb/>
<pb n="10b"/>
　　象占如此<lb/>
　象曰豐其沛不可大事也折其右肱終不可用也<lb/>
　　傳三應於上上應而无位隂柔無𫝑力而處既終<lb/>
　　其可共濟大事乎既无所賴如右肱之折終不可<lb/>
　　用矣<lb/>
九四豐其蔀日中見斗遇其夷主吉<lb/>
　　傳四雖陽剛為動之主又得大臣之位然以不中<lb/>
　　正遇隂暗柔弱之主豈能致豐大也故為豐其蔀<lb/>
<pb n="11a"/>
　　蔀周圍掩蔽之物周圍則不大掩蔽則不明日中<lb/>
　　見斗當盛明之時反昏暗也夷主其等夷也相應<lb/>
　　故謂之主初四皆陽而居初是其徳同又居相應<lb/>
　　之地故為夷主居大臣之位而得<hi>一作徳大有同字</hi>在下<lb/>
　　之賢同徳相輔其助豈小也哉故吉也如四之才<lb/>
　　得在下之賢為之助則能致豐大乎曰在下者上<lb/>
　　有當位為之與在上者下有賢才為之助豈无益<lb/>
　　乎故吉也然而致天下之豐有君而後能也五隂<lb/>
<pb n="11b"/>
　　柔居尊而震體无虛中巽順下賢之象下雖多賢<lb/>
　　亦將何為蓋非陽剛中正不能致天下之豐也<lb/>
　　本義象與六二同夷等夷也謂初九也其占為當<lb/>
　　豐而遇暗主下就同徳則吉也<lb/>
　象曰豐其蔀位不當也<lb/>
　　傳位不當謂以不中正居髙位所以<hi>一作非</hi>闇而不<lb/>
　　能致豐<hi>一有乎字</hi>
　日中見斗幽不明也<lb/>
<pb n="12a"/>
　　傳謂幽暗不能光明君隂柔而臣不中正故也<lb/>
　遇其夷主吉行也<lb/>
　　傳陽剛相遇吉之行也下就於初故云行下求則<lb/>
　　為吉也<lb/>
　　　朱氏附録問豐九四近昏暗之君所以有豐其<lb/>
　　　蔀日中見斗之象亦是它本身不中正所致故<lb/>
　　　象云位不當也先生曰也是如此<lb/>
六五來章有慶譽吉<lb/>
<pb n="12b"/>
　　傳五以隂柔之才為豐之主固不能成其豐大若<lb/>
　　能來致在下章美之才而用之則有福慶復得美<lb/>
　　譽所謂吉也六二文明中正章美之才也為五者<lb/>
　　誠能致之在位而委任之可以致豐大之慶名譽<lb/>
　　之美故吉也章美之才主二而言然初與三四皆<lb/>
　　陽剛之才五能用賢則彚征矣二雖隂有文明中<lb/>
　　正之徳大賢之在下者也五與二雖非隂陽正應<lb/>
　　在明動相資之時有相為用之義五若能來章則<lb/>
<pb n="13a"/>
　　有慶譽而吉也然六五无虛已下賢之義聖人設<lb/>
　　此義以為教耳<lb/>
　　本義質雖柔暗若能來致天下之明則有慶譽而<lb/>
　　吉矣蓋因其柔暗而設此以開之占者能如是則<lb/>
　　如其占矣<lb/>
　象曰六五之吉有慶也<lb/>
　　傳其所謂吉者可以有慶福及於天下也人君雖<lb/>
　　柔暗若能用賢才則可以為天下之福唯患不能<lb/>
<pb n="13b"/>
　　耳<lb/>
上六豐其屋蔀其家闚其戸闃其无人三歲不覿凶<hi>闃苦鵙反象同</hi>
　　傳六以隂柔之質而居豐之極處動之終其滿假<lb/>
　　躁動甚矣處豐大之時宜乎謙屈而處極高致豐<lb/>
　　大之功在乎剛健而體隂柔當豐大之任在乎得<lb/>
　　時而不當位如上<hi>一无上字</hi>六者處无一當其凶可知<lb/>
　　豐其屋處太髙也蔀其家居不明也以隂柔居豐<lb/>
<pb n="14a"/>
　　大而在无位之地乃高亢昬暗自絶於人人誰與<lb/>
　　之故闚其戸闃其无人也至於三歲之久而不知<lb/>
　　變其凶宜矣不覿謂尚不見人蓋不變也六居卦<lb/>
　　終有變之義而不能遷是其才不能也<lb/>
　　本義以隂柔居豐極處動終明極而反暗者也故<lb/>
　　為豐大其屋而反以自蔽之象无人不覿亦言障<lb/>
　　蔽之深其凶甚矣<lb/>
　象曰豐其屋天際翔也闚其戸闃其无人自藏也<lb/>
<pb n="14b"/>
　　傳六處豐大之極在上而自高若飛翔於天際謂<lb/>
　　其高大之甚闚其戸而无人者雖居豐大之極而<lb/>
　　實无位之地人以其昬暗自髙大故皆棄絶之自<lb/>
　　藏避而弗與親也<lb/>
　　本義藏謂障蔽<lb/>
　　　朱氏附録豐其屋天際翔也似是說如翬斯飛<lb/>
　　　樣言其屋之大障蔽闊○天際翔也是其屋高<lb/>
　　　大至於天際卻只是自障蔽○問此卦後靣諸<lb/>
<pb n="15a"/>
　　　爻不甚好曰是它忒豐大了這物事盛極去不<lb/>
　　　得了必衰人君於此之時當如奉盤水戰兢自<lb/>
　　　持方无傾側滿溢之患<lb/>
䷷<hi>艮下離上</hi>
　　傳旅序卦豐大也窮大者必失其居故受之以旅<lb/>
　　豐盛至於窮極則必失其所安旅所以次豐也為卦<lb/>
　　離上艮下山止而不遷火行而不居為去而不處<lb/>
　　之象故為旅也又麗乎外亦旅之象<lb/>
<pb n="15b"/>
旅小亨旅貞吉<lb/>
　　傳以卦才言也如卦之才可以小亨得旋之貞正<lb/>
　　而吉也<lb/>
　　本義旅羈旅也山止於下火炎於上為去其所止<lb/>
　　而不處之象故為旅以六五得中於外而順乎上<lb/>
　　下之二陽艮止而離麗於明故其占可以小亨而<lb/>
　　能守其旅之正則吉旅非常居若可茍者然道无<lb/>
　　不在故自有其正而不可須臾離也<lb/>
<pb n="16a"/>
　彖曰旅小亨柔得中乎外而順乎剛止而麗乎明是<lb/>
　以小亨旅貞吉也<lb/>
　　傳六上居五柔得中乎外也麗於上下之剛順乎<lb/>
　　剛也下艮止上離麗止而麗於明也柔順而得在<lb/>
　　外之中所止能麗於明是以小亨得旅之貞正而<lb/>
　　吉也旅困之時非陽剛中正有助於下不能致大<lb/>
　　亨也所謂得在外之中中非一揆旅有旅之中也<lb/>
　　止麗於明則不失時宜然後得<hi>一作能</hi>處旅之道<lb/>
<pb n="16b"/>
　　本義以卦體卦徳釋卦辭<lb/>
　旅之時義大矣哉<lb/>
　　傳天下之事當隨時各適其宜而旅為難處故稱<lb/>
　　其時義之大<lb/>
　　本義旋之時為難處<lb/>
　象曰山上有火旅君子以明慎用刑而不畱獄<lb/>
　　傳火之在高明无不照君子觀明照之象則以明<lb/>
　　慎用刑明不可恃故戒於慎明而止亦慎象觀火<lb/>
<pb n="17a"/>
　　行不處之象則不留獄獄者不得巳而設民有罪<lb/>
　　而入豈可畱滯淹久也<lb/>
　　本義慎刑如山不留如火<lb/>
　　　朱氏附録明慎用刑而不畱獄卻只是火在山<lb/>
　　　上之象又不干旅事<lb/>
初六旅瑣瑣斯其所取災<lb/>
　　傳六以隂柔在旅之時處於卑下是柔弱之人處<lb/>
　　旅困而在卑賤所存汚下者也志卑之人既處旅<lb/>
<pb n="17b"/>
　　困鄙猥瑣細无所不至乃其所以致悔辱取災咎<lb/>
　　也瑣瑣猥細之狀當旅困之時才質如是上雖有<lb/>
　　援无能為也四陽性而離體亦非就下者也又在<lb/>
　　旅與它卦為大臣之位者異矣<lb/>
　　本義當旅之時以隂柔居下位故其象占如此<lb/>
　象曰旅瑣瑣志窮災也<lb/>
　　傳志意窮迫益自取災也災眚對言則有分獨言<lb/>
　　則謂災患耳<lb/>
<pb n="18a"/>
六二旅即次懷其資得童僕貞<lb/>
　　傳二有柔順中正之徳柔順則衆與之中正則處<lb/>
　　不失當故能保其所有童僕亦盡其忠信雖不若<lb/>
　　五有文明之徳上下之助亦處旅之善者也次舎<lb/>
　　旅所安也財貨旅所資也童僕旅所賴也得就次<lb/>
　　舎懷畜其資財又得童僕之貞良旅之善也柔弱<lb/>
　　在下者童也强壯處外者僕也二柔順中正故得<lb/>
　　内外之心在旅所親比者童僕也不云吉者旅寓<lb/>
<pb n="18b"/>
　　之際得免於災厲則巳善矣<lb/>
　　本義即次則安懷資則裕得其童僕之貞信則无<lb/>
　　欺而有賴旅之最吉者也二有柔順中正之徳故<lb/>
　　其象占如此<lb/>
　象曰得童僕貞終无尤也<lb/>
　　傳羈旅之人所賴者童僕也既得童僕之忠貞終<lb/>
　　无尤悔矣<lb/>
九三旅焚其次喪其童僕貞厲<hi>喪息浪反下同</hi>
<pb n="19a"/>
　　傳處旅之道以柔順謙下為先三剛而不中又居<lb/>
　　下體之上與艮之上有自髙之象在旅而過剛自<lb/>
　　高致困災之道也自高則不順於上故上不與而<lb/>
　　焚其次失所安也上離為焚象過剛則暴下故下<lb/>
　　離而喪其童僕之貞信謂失其心也如此則<hi>一作者</hi>
　　危厲之道也<lb/>
　　本義過剛不中居下之上故其象占如此喪其童<lb/>
　　僕則不止於失其心矣故貞字連下句為義<lb/>
<pb n="19b"/>
　象曰旅焚其次亦以傷矣以旅與下其義喪也<lb/>
　　傳旅焚失其次舎亦以困傷矣以旅之時而與下<lb/>
　　之道如此義當喪也在旅而以過剛自髙待下必<lb/>
　　喪其忠貞謂失其心也在旅而失其童僕之心為<lb/>
　　可危也<lb/>
　　本義以旅之時而與下之道如此義當喪也<lb/>
九四旅于處得其資斧我心不快<lb/>
　　傳四陽剛雖不居中而處柔在上體之下有用柔<lb/>
<pb n="20a"/>
　　能下之象得旅之宜也以剛明之才為五所與為<lb/>
　　初所應在旅之善者也然四非正位故雖得其處<lb/>
　　止不若二之就次舎也有剛明之才為上下所與<lb/>
　　乃旅而得貨財之資器用之利也雖在旅為善然<lb/>
　　上无剛陽之與下唯隂柔之應故不能伸其才行<lb/>
　　其志其心不快也云我者據四而言<lb/>
　　本義以陽居隂處上之下用柔能下故其象占如<lb/>
　　此然非其正位又上无剛陽之與下唯隂柔之<lb/>
<pb n="20b"/>
　　應故其心有所不快也<lb/>
　　　朱氏附録資斧有做齎斧說底這資斧在巽上<lb/>
　　　說也自分曉然而旅中亦豈可无備禦底物事<lb/>
　　　次第這便是<lb/>
　象曰旅于處未得位也得其資斧心未快也<lb/>
　　傳四以近君為當位在旅五不取君義故四為未<lb/>
　　得位也曰然則以九居四不正為有咎矣曰以剛<lb/>
　　居柔旅之宜也九以剛明之才欲得時而行其志<lb/>
<pb n="21a"/>
　　故雖得資斧於旅為善其心志未快也<lb/>
六五射雉一矢亡終以譽命<hi>射食亦反</hi>
　　傳六五有文明柔順之徳處得中道而上下與之<lb/>
　　處旅之至善者也人之處旅能合文明之道可謂<lb/>
　　善矣羈旅之人動而或失則困辱隨之動而无失<lb/>
　　然後為善離為雉文明之物射雉謂取則於文明<lb/>
　　之道而必合如射雉一矢而亡之發无不中則終<lb/>
　　能致譽命也譽令聞也命福禄也五居文明之位<lb/>
<pb n="21b"/>
　　有文明之徳故動必中文明之道也五君位人君<lb/>
　　无旅旅則失位故不取君義<lb/>
　　本義雉文明之物離之象也六五柔順文明又得<lb/>
　　中道為離之主故得此爻者為射雉之象雖不无<lb/>
　　亡矢之費而所喪不多終有譽命也<lb/>
　　　朱氏附録亡字正如秦无亡矢遺鏃之亡不是<lb/>
　　　如伊川之說易中凡言終吉者皆是初不甚好<lb/>
　象曰終以譽命上逮也<lb/>
<pb n="22a"/>
　　傳有文明柔順之徳則上下與之逮與也能順承<lb/>
　　於上而上與之為上所逮也在上而得乎下為下<lb/>
　　所上<hi>一无上字</hi>逮也在旅而上下與之所以致譽命也<lb/>
　　旅者困而未得所安之時也終以譽命終當致譽<lb/>
　　命也已譽命則非旅也困而親寡則為旅不必在<lb/>
　　外也<lb/>
　　本義上逮言其譽命聞於上也<lb/>
　　　朱氏附録上逮也不得如伊川說<lb/>
<pb n="22b"/>
上九鳥焚其巢旅人先笑後號咷喪牛于易凶<hi>易以䜴反或曰與大壯同</hi>
　　傳鳥飛騰處髙者也上九剛不中而處最高又離<lb/>
　　體其亢可知故取鳥象在旅之時謙降柔和乃可<lb/>
　　自保而過剛自髙失其所安宜矣巢鳥所安止<hi>一有</hi>
　　<hi>上字</hi>焚其巢失其所安无所止也在離上為焚象陽<lb/>
　　剛自處於至髙始快其意故先笑既而失安莫與<lb/>
　　故號咷輕易以喪其順徳所以凶也牛順物喪牛<lb/>
<pb n="23a"/>
　　于易謂忽易以失其順也離火性上為躁易之象<lb/>
　　上承鳥焚其巢故更加旅人字不云旅人則是鳥<lb/>
　　笑哭也<lb/>
　　本義上九過剛處旅之上離之極驕而不順凶之<lb/>
　　道也故其象占如此<lb/>
　象曰以旅在上其義焚也喪牛于易終莫之聞也<lb/>
　　傳以旅在上而以尊高自處豈能保其居其義當<lb/>
　　有焚巢之事方以極剛自高為得志而笑不知喪<lb/>
<pb n="23b"/>
　　其順徳於躁易是終莫之聞謂終不自聞知也使<lb/>
　　自覺知則不至於極而號咷矣陽剛不中而處極<lb/>
　　固有高亢躁動之象而火復焚上則又甚焉<lb/>
䷸<hi>巽上巽下</hi>
　　傳巽序卦旅而无所容故受之以巽巽者入也羈<lb/>
　　旅親寡非巽順何所取容茍能巽順雖旅困之中<lb/>
　　何徃而不能入巽所以次旅也為卦一隂在二陽<lb/>
　　之下巽順於陽所以為巽也<lb/>
<pb n="24a"/>
巽小亨利有攸徃利見大人<lb/>
　　傳卦之才可見小亨利有攸徃利見大人也巽與<lb/>
　　兊皆剛中正巽說<hi>一作兊</hi>義亦相𩔖而兊則亨巽乃<lb/>
　　小亨者兊陽之為也巽隂之為也兊柔在外用柔<lb/>
　　也巽柔在内性柔也巽之亨所以小也<lb/>
　　本義巽入也一隂伏於二陽之下其性能巽以入<lb/>
　　也其象為風亦取入義隂為主故其占為小亨以<lb/>
　　隂從陽故又利有所徃然必知所從乃得其正故<lb/>
<pb n="24b"/>
　　又曰利見大人也<lb/>
　　　朱氏附録巽有入之義巽為風如風之入物只<lb/>
　　　為巽便能入義理之中无細不入<lb/>
　彖曰重巽以申命<lb/>
　　傳重巽者上下皆巽也上順道以出命下奉命而<lb/>
　　順從上下皆順重巽之象又重為重復之義君子<lb/>
　　體重巽之義以申復其命令申重復也丁寧之謂<lb/>
　　也<lb/>
<pb n="25a"/>
　　本義釋卦義也巽順而入必究乎下命令之象重<lb/>
　　巽故為申命也<lb/>
　　　朱氏附録巽卦是於重巽上取義重巽所以為<lb/>
　　　申命○問重巽以申命重字之義如何曰只是<lb/>
　　　重卦故曰重巽八卦之象皆是如此問申字是<lb/>
　　　兩畨降命令否曰非也只是丁寧反復說便是<lb/>
　　　申命○巽風也風无所不入如命令丁寧告戒<lb/>
　　　无所不至又曰風之吹物无處不入无物不鼓<lb/>
<pb n="25b"/>
　　　動詔令之入人淪肌浹髓亦如風之動物也<lb/>
　剛巽乎中正而志行柔皆順乎剛是以小亨<lb/>
　　傳以卦才言之陽剛居巽而得中正巽順於中正<lb/>
　　之道也陽性上其志在以中正之道上行也又上<lb/>
　　下之柔皆巽順於剛其才如是雖内柔可以小亨<lb/>
　　也<lb/>
　利有攸徃利見大人<lb/>
　　傳巽順之道无徃不能入故利有攸徃巽順雖善<lb/>
<pb n="26a"/>
　　道必知所從能巽順於陽剛中正之大人則為利<lb/>
　　故利見大人也如五二之陽剛中正大人也巽順<lb/>
　　不於大人未必不為過也<lb/>
　　本義以卦體釋卦辭剛巽乎中正而志行指九五<lb/>
　　柔謂初四<lb/>
　象曰隨風巽君子以申命行事<lb/>
　　傳兩風相重<hi>一作從</hi>隨風也隨相繼之義君子觀重<lb/>
　　巽相繼以順之象而以申命令行政事隨與重上<lb/>
<pb n="26b"/>
　　下皆順也上順下而出之下順上而從之上下皆<lb/>
　　順重巽之義也命令政事順理則合民心而民順<lb/>
　　從矣<lb/>
　　本義隨相繼之義<lb/>
初六進退利武人之貞<lb/>
　　傳六以隂柔居卑巽而不中處最下而承剛過於<lb/>
　　卑巽者也隂柔之人卑巽太過則志意恐畏而不<lb/>
　　安或進或退不知所從其所利在武人之貞若能<lb/>
<pb n="27a"/>
　　用武人剛貞之志則為宜也勉為剛貞則无過卑<lb/>
　　恐畏之失矣<lb/>
　　本義初以隂居下為巽之主卑巽之過故為進退<lb/>
　　不果之象若以武人之貞處之則有以濟其所不<lb/>
　　及而得所宜矣<lb/>
　象曰進退志疑也利武人之貞志治也<lb/>
　　傳進退不知所安者其志疑懼也利用武人之剛<lb/>
　　貞以立其志則其志治也治謂修立也<lb/>
<pb n="27b"/>
九二巽在牀下用史巫紛若吉无咎<lb/>
　　傳二居巽時以陽處隂而在下過於巽者也牀人<lb/>
　　之所安巽在牀下是過於卑過所安矣人之過於<lb/>
　　卑巽非恐怯則諂說皆非正也二實剛中雖巽體<lb/>
　　而居柔為過於巽非有邪心也恭巽之過雖非正<lb/>
　　禮可以遠恥辱絶怨咎亦吉道也史巫者通誠意<lb/>
　　於神明者也紛若多也茍至誠安於謙巽能使通<lb/>
　　其誠意者多則吉而无咎謂其誠足以動人也人<lb/>
<pb n="28a"/>
　　不察其誠意則以過巽為諂矣<lb/>
　　本義二以陽處隂而居下有不安之意然當巽之<lb/>
　　時不厭其卑而二又居中不至巳甚故其占為能<lb/>
　　過於巽而丁寧煩悉其辭以自道逹則可以吉而<lb/>
　　无咎亦竭誠意以祭祀之吉占也<lb/>
　　　朱氏附録九二得中所以過於巽為善<lb/>
　象曰紛若之吉得中也<lb/>
　　傳二以居柔在下為過巽之象而能使通其誠意<lb/>
<pb n="28b"/>
　　者衆多紛然由得中也陽居中為中實之象中既<lb/>
　　誠實則<hi>一无則字</hi>人自當信之以誠意則非諂畏也所<lb/>
　　以吉而无咎<lb/>
九三頻巽吝<lb/>
　　傳三以陽處剛不得其中又在下體之上以剛亢<lb/>
　　之質而居巽順之時非能巽者勉而為之故屢失<lb/>
　　也居巽之時處下而上臨之以巽又四以柔巽相<lb/>
　　親所乗者剛而上復有重剛雖欲不巽得乎故頻<lb/>
<pb n="29a"/>
　　失而頻巽是可吝也<lb/>
　　本義過剛不中居下之上非能巽者勉為屢失吝<lb/>
　　之道也故其象占如此<lb/>
　　　朱氏附録九三頻巽不比頻復復是好事所以<lb/>
　　　頻復為无咎巽不是大做好底事九二别无伎<lb/>
　　　倆只管今日巽了明日又巽自是可吝<lb/>
　象曰頻巽之吝志窮也<lb/>
　　傳三之才質本非能巽而上臨之以巽承重剛而<lb/>
<pb n="29b"/>
　　履剛勢不得行其志故頻失而頻巽是其志窮困<lb/>
　　可吝之甚也<lb/>
六四悔亡田獲三品<lb/>
　　傳隂柔无援而承乗皆剛冝有悔也而四以隂居<lb/>
　　隂得巽之正在上體之下居上而能下也居上之<lb/>
　　下巽於上也以巽臨下巽於下也善處如此故得<lb/>
　　悔亡所以得悔亡以如田之𫉬三品也田𫉬三品<lb/>
　　及於上下也田獵之𫉬分三品一為乾豆一供賔<lb/>
<pb n="30a"/>
　　客與充庖一頒徒御四能巽於上下之陽如田之<lb/>
　　𫉬三品謂徧及上下也四之地本有悔以處之至<lb/>
　　善故悔<hi>一无悔字</hi>亡而復有功天下之事茍善處則悔<lb/>
　　或可以為功也<lb/>
　　本義隂柔无應承乗皆剛宜有悔也而以隂居隂<lb/>
　　處上之下故得悔亡而又為卜田之吉占也三品<lb/>
　　者一為乾豆一為賔客一以充庖<lb/>
　　　朱氏附録卜田之吉占特於巽之六四言之此<lb/>
<pb n="30b"/>
　　　等處有可解者有不可解者只得虛心玩味闕<lb/>
　　　其所疑不可强穿鑿也○田𫉬三品伊川主張<lb/>
　　　作巽於上下說得較牽强<lb/>
　象曰田獲三品有功也<lb/>
　　傳巽於上下如田之獲三品而徧及上下成巽之<lb/>
　　功也<lb/>
九五貞吉悔亡无不利无初有終先庚三日後庚三日<lb/>
吉<hi>先西薦反後胡豆反</hi>
<pb n="31a"/>
　　傳五居尊位為巽之主命令之所出也處得中正<lb/>
　　盡巽之善然巽者柔順之道所利在貞非五之不<lb/>
　　足在巽當戒也既貞則吉而悔亡无所不利貞正<lb/>
　　中也處巽出令皆以中正為吉柔巽而不貞則有<lb/>
　　悔安能無所不利也命令之出有所變更也无初<lb/>
　　始未善也有終更之始善也若巳善則何用命也<lb/>
　　何用更也先庚三日後庚三日吉出命更改<hi>一作故</hi>
　　之道當如是也甲者事之端也庚者變更之始也<lb/>
<pb n="31b"/>
　　十干戊巳為中過中則變故謂之庚事之改更當<lb/>
　　原始要終如先甲後甲之義如是則吉也解在蠱<lb/>
　　卦<lb/>
　　本義九五剛健中正而居巽體故有悔以有貞而<lb/>
　　吉也故得亡其悔而无不利有悔是无初也亡之<lb/>
　　是有終也庚更也事之變也先庚三日丁也後庚<lb/>
　　三日癸也丁所以丁寧於其變之前癸所以揆度<lb/>
　　於其變之後有所變更而得此占者如是則吉也<lb/>
<pb n="32a"/>
　　　朱氏附録无初有終也髣髴是伊川說始未善<lb/>
　　　是无初更之而善是有終自貞吉悔亡以下都<lb/>
　　　是這一箇意思一如坤卦先迷後得以下都只<lb/>
　　　是一箇意思○先庚後庚是說那後更變了底<lb/>
　　　一截○先庚三日後庚三日不知是如何㸔來<lb/>
　　　又似設此為卜是吉模様蠱之先甲三日是辛<lb/>
　　　後甲三日是丁此庚先庚三日亦是丁丁與辛<lb/>
　　　皆是古人祭祀之日但癸日不見用處<lb/>
<pb n="32b"/>
　象曰九五之吉位正中也<lb/>
　　傳九五之吉以正中也得正中之道則吉而其悔<lb/>
　　亡也正中謂不過无不及<hi>一作无過不及</hi>正得其中也處<lb/>
　　柔巽與出命令唯得中為善失中則悔矣<lb/>
上九巽在牀下喪其資斧貞凶<lb/>
　　傳牀人所安也在牀下過所安之義也九居巽之<lb/>
　　極過於巽者<hi>一无者字</hi>也資所有也斧以斷也陽剛本<lb/>
　　有斷以過巽而失其剛斷失其所有喪資斧也居<lb/>
<pb n="33a"/>
　　上而過巽至於自失在正道為凶也<lb/>
　　本義巽在牀下過於巽者也喪其資斧失所以斷<lb/>
　　也如是則雖正亦凶矣居巽之極失其剛陽之徳<lb/>
　　故其象占如此<lb/>
　象曰巽在牀下上窮也喪其資斧正乎凶也<lb/>
　　傳巽在牀下過於巽也處巽之上巽至於窮極也<lb/>
　　居上而過極於巽至於自失得為正乎乃凶道也<lb/>
　　巽本善行故疑之曰得為正乎復斷之曰乃凶也<lb/>
<pb n="33b"/>
　　本義正乎凶言必凶<lb/>
䷹<hi>兊下兊上</hi>
　　傳兊序卦巽者入也入而後說之故受之以兊兊<lb/>
　　者說也物相入則相說相說則相入兊所以次巽<lb/>
　　也<lb/>
兊亨利貞<lb/>
　　傳兊說也說致亨之道也能說於物物莫不說而<lb/>
　　與之足以致亨然為說之道利於貞正非道求說<lb/>
<pb n="34a"/>
　　則為邪諂而有悔咎<hi>一作吝</hi>故戒利貞也<lb/>
　　本義兊說也一隂進乎二陽之上喜之見乎外也<lb/>
　　其象為澤取其說萬物又取坎水而塞其下流之<lb/>
　　象卦體剛中而柔外剛中故說而亨柔外故利於<lb/>
　　正蓋說有亨道而其妄說不可以不戒故其占如<lb/>
　　此又柔外故為說亨剛中故利於正亦一義也<lb/>
　　　朱氏附録川壅為澤坎為川兊為澤澤是水不<lb/>
　　　流底坎下一畫閉合時便成兊卦便是川壅為<lb/>
<pb n="34b"/>
　　　澤之象<lb/>
　彖曰兊說也剛中而柔外說以利貞是以順乎天而<lb/>
　應乎人說以先民民忘其勞說以犯難民忘其死說<lb/>
　之大民勸矣哉<hi>先西薦反又如字難乃旦反</hi>
　　傳兊之義說也一隂居二陽之上隂說於陽而為<lb/>
　　陽所說也陽剛居中中心誠實之象柔爻在外接<lb/>
　　物和柔之象故為說而能貞也利貞說之道宜正<lb/>
　　<hi>一作貞</hi>也卦有剛中之徳能貞者也說而能貞是以<lb/>
<pb n="35a"/>
　　上順天理下應人心說道之至正至善者也若夫<lb/>
　　違道以干百姓之譽者茍説之道違道不順天干<lb/>
　　譽非應人茍取一時之說耳非君子之正道君子<lb/>
　　之道其說於民如天地之施感於其心而說服无<lb/>
　　斁故以之先民則民心說隨而忘其勞率之以犯<lb/>
　　難則民心<hi>一无心字</hi>說服於義而不恤其死說道之大<lb/>
　　民莫不知勸勸謂信之而勉力順從人君<hi>一作君人</hi>之<lb/>
　　道以人心說服為本故聖人賛其大<lb/>
<pb n="35b"/>
　　本義兊說也釋卦名義剛中而柔外說以利貞是<lb/>
　　以順乎天而應乎人說以先民民忘其勞說以犯<lb/>
　　難民忘其死說之大民勸矣哉以卦體釋卦辭而<lb/>
　　極言之<lb/>
　　　朱氏附録兊說若不是剛中便成邪媚下面許<lb/>
　　　多道理都從這箇剛中柔外來說以先民如利<lb/>
　　　之而不庸順天應人革卦就革命上說兊卦就<lb/>
　　　說上說後人都做應天順人說了到了順天應<lb/>
<pb n="36a"/>
　　　人是言順天理應人心胡致堂管見中辨這箇<lb/>
　　　也好○說若不剛中便是違道干譽<lb/>
　象曰麗澤兊君子以朋友講習<lb/>
　　傳麗澤二澤相附麗也兩澤相麗交相浸潤互有<lb/>
　　滋益之象故君子觀其象而以朋友講習朋友講<lb/>
　　習互相益也先儒謂天下之可說莫若朋友講習<lb/>
　　朋友講習固可說之大者然當明相益之象<lb/>
　　　程氏附録天下之說不可極惟朋友講習雖過<lb/>
<pb n="36b"/>
　　　說无害兊澤有相滋益處<hi>一本注云兊澤有自相滋益之意</hi>
　　本義兩澤相麗互相滋益朋友講習其象如此<lb/>
初九和兊吉<lb/>
　　傳初雖陽爻居說體而在最下无所係應是能卑<lb/>
　　下和順以為說而无所偏私者也以和為說而无<lb/>
　　所偏<hi>一无偏字</hi>私說之正也陽剛則不卑居下則能巽<lb/>
　　處說則能和无應則不偏處說如是所以吉也<lb/>
　　本義以陽爻居說體而處最下又无係應故其象<lb/>
<pb n="37a"/>
　　占如此<lb/>
　象曰和兊之吉行未疑也<lb/>
　　傳有求而和則渉於邪諂初隨時順處<hi>一作處順</hi>心无<lb/>
　　所係无所為也以和而已是以吉也象又以其處<lb/>
　　說在下而非中正故云行未疑也其行未有可疑<lb/>
　　謂未見其有失也若得中正則无是言也說以中<lb/>
　　正為本爻直陳其義象則推而盡之<lb/>
　　本義居卦之初其說也正未有所疑也<lb/>
<pb n="37b"/>
九二孚兊吉悔亡<lb/>
　　傳二承比隂柔隂柔小人也說之則當有悔二剛<lb/>
　　中之徳孚信内充雖比小人自守不失君子和而<lb/>
　　不同說而不失剛中故吉而悔亡非二之剛中則<lb/>
　　有悔矣以自守而亡也<lb/>
　　本義剛中為孚居隂為悔占者以孚而說則吉而<lb/>
　　悔亡矣<lb/>
　象曰孚兊之吉信志也<lb/>
<pb n="38a"/>
　　傳心之所存為志二剛實居中孚信存於中也志<lb/>
　　存誠信豈至說小人而自失乎是以吉也<lb/>
六三來兊凶<lb/>
　　傳六三隂柔不中正之人說不以道者也來兊就<lb/>
　　之以求說也比於在下之陽枉已非道就以求說<lb/>
　　所以凶也之内為來上下俱陽而獨之内者以同<lb/>
　　體而隂性<hi>一作性隂</hi>下也失道下行也<lb/>
　　本義隂柔不中正為兊之主上无所應而反來就<lb/>
<pb n="38b"/>
　　二陽以求說凶之道也<lb/>
　象曰來兊之凶位不當也<lb/>
　　傳自處不中正无與而妄求說所以凶也<lb/>
九四商兊未寧介疾有喜<lb/>
　　傳四上承中正之五而下比柔邪之三雖剛陽而<lb/>
　　處非正三隂柔陽所說也故不能决而商度未寜<lb/>
　　謂擬議所從而未決未能有定也兩間謂之介分<lb/>
　　限也地之界則加田義乃同也故人有節守謂之<lb/>
<pb n="39a"/>
　　介若介然守正而疾逺邪惡則有喜也從五正也<lb/>
　　說三邪也四近君之位若剛介守正疾逺邪惡將<lb/>
　　得君以行道福慶及物為有喜也若四者得失未<lb/>
　　有定係所從耳<lb/>
　　本義四上承九五之中正而下比六三之柔邪故<lb/>
　　不能決而商度所說未能有定然質本陽剛故能<lb/>
　　介然守正而疾惡柔邪也如此則有喜矣象占如<lb/>
　　此為戒深矣<lb/>
<pb n="39b"/>
　象曰九四之喜有慶也<lb/>
　　傳所謂喜者若守正而君說之則得行其剛陽之<lb/>
　　道而福慶及物也<lb/>
九五孚于剥有厲<lb/>
　　傳九五得尊位而處中正盡說道之善矣而聖人<lb/>
　　復設有厲之戒蓋堯舜之盛未嘗无戒也戒所當<lb/>
　　戒而已雖聖賢在上天下未嘗无小人然不敢肆<lb/>
　　其惡也聖人亦說其能勉而革面也彼小人者未<lb/>
<pb n="40a"/>
　　嘗不知聖賢之可說也如四凶處堯朝隱惡而順<lb/>
　　命是也聖人非不知其終惡也取其畏罪而强仁<lb/>
　　耳五若誠心信小人之假善為實善而不知其包<lb/>
　　藏則危道也小人者備之不至則害於善聖人為<lb/>
　　戒之意深矣剥者消陽之名隂消陽者也蓋指上<lb/>
　　六故孚于剥則危也以五在說之時而密比於上<lb/>
　　六故為之戒雖舜之聖且畏巧言令色安得不戒<lb/>
　　也說之感人易入而可懼也如此<lb/>
<pb n="40b"/>
　　本義剥謂隂能剥陽者也九五陽剛中正然當說<lb/>
　　之時而居尊位密近上六上六隂柔為說之主處<lb/>
　　說之極能妄說以剥陽者也故其占但戒以信于<lb/>
　　上六則有危也<lb/>
　象曰孚于剥位正當也<lb/>
　　傳戒孚于剥者以五所處之位正當戒也密比隂<lb/>
　　柔有相說之道故戒在信之也<lb/>
　　本義與履九五同<lb/>
<pb n="41a"/>
上六引兊<lb/>
　　傳它卦至極則變兊為說極則愈說上六成說之<lb/>
　　主居說之極說不知巳者也故說既極矣又引而<lb/>
　　長之然而不至悔咎何也曰方言其說不知巳未<lb/>
　　見其所說善惡也又下乘九五之中正无所施其<lb/>
　　邪說六三則承乘皆非正是以有凶<lb/>
　　本義上六成說之主以隂居說之極引下二陽相<lb/>
　　與為說而不能必其從也故九五當戒而此爻不<lb/>
<pb n="41b"/>
　　言其吉凶<lb/>
　象曰上六引兊未光也<lb/>
　　傳說既極矣又引而長之雖說之之心不巳而事<lb/>
　　理巳過實无所說事之盛則有光輝既極而强引<lb/>
　　之長其无意味甚矣豈有光也未非必之辭象中<lb/>
　　多用非必能有光輝謂不能光也<lb/>
䷺<hi>坎下巽上</hi>
　　傳渙序卦兊者說也說而後散之故受之以渙說<lb/>
<pb n="42a"/>
　　則舒散也人之氣憂則結聚說則舒散故說有散<lb/>
　　義渙所以繼兊也為卦巽上坎下風行於水上水<lb/>
　　遇風則渙散所以為渙也<lb/>
渙亨王假有廟利渉大川利貞<hi>假庚白反下同</hi>
　　傳渙離散也人之離散由乎中人心離則散矣治<lb/>
　　乎散亦本於<hi>一作必由</hi>中能<hi>一有利貞字</hi>收合人心則散可<lb/>
　　聚也故卦之義皆主於中利貞合渙散之道在乎<lb/>
　　正固也<lb/>
<pb n="42b"/>
　　本義渙散也為卦下坎上巽風行水上離披解散<lb/>
　　之象故為渙其變則本自漸卦九來居二而得中<lb/>
　　六徃居三得九之位而上同於四故其占可亨又<lb/>
　　以祖考之精神既散故王者當至於廟以聚之又<lb/>
　　以巽木坎水舟楫之象故利渉大川其曰利貞則<lb/>
　　占者之深戒也<lb/>
　　　朱氏附録此卦只是卜祭吉又更宜渉川○問<lb/>
　　　萃言王假有廟是卦中有萃聚之象故可以為<lb/>
<pb n="43a"/>
　　　聚祖考之精神而亨祭之吉占渙卦既散而不<lb/>
　　　聚本象不知何處有立廟之義恐是卦外立意<lb/>
　　　謂渙散之時當聚祖考之精神邪為是下卦是<lb/>
　　　坎有幽隂之義因此象而設立廟之義邪曰坎<lb/>
　　　固是有鬼神之義然此卦未必是因此為義且<lb/>
　　　作因渙散而立廟說大抵這處都見不得<lb/>
　彖曰渙亨剛來而不窮柔得位乎外而上同<hi>上如字又時掌</hi>
　<hi>反</hi>
<pb n="43b"/>
　　傳渙之能亨者以卦才如是也渙之成渙由九來<lb/>
　　居二六上居四也剛陽之來則不窮極於下而處<lb/>
　　得其中柔之徃則得正位於外而上同於五之中<lb/>
　　巽順於五乃上同也四五君臣之位當渙而比其<lb/>
　　義相通同五乃從中也當渙之時而守其中則不<lb/>
　　至於離散故亨也<lb/>
　　本義以卦變釋卦體<lb/>
　　　朱氏附録問剛來而不窮窮是窮極來處乎中<lb/>
<pb n="44a"/>
　　　不至窮極否曰是居二為中若在下則是窮矣<lb/>
　　　○剛來不窮是九三來做二柔得位而上同是<lb/>
　　　六二上做三此說有些不穩卻為是六三不喚<lb/>
　　　做得位然而某這箇例只是一爻互換轉移无<lb/>
　　　那隔驀兩爻底○九二渙奔其机是以卦變言<lb/>
　　　之自三來居二得中而不窮所以為安如机之<lb/>
　　　安也六三是自二徃居三未為得位以其上同<lb/>
　　　於四所以為得位彖辭如此說得密若云上應<lb/>
<pb n="44b"/>
　　　九為上同恐如此跳過了不得此亦是依文解<lb/>
　　　義説終是不見得三來居二之為安二之於三<lb/>
　　　為得位是如何<lb/>
　王假有廟王乃在中也<lb/>
　　傳王假有廟之義在萃卦詳矣天下離散之時王<lb/>
　　者收合人心至於有廟乃是在其中也在中謂求<lb/>
　　得其中攝其心之謂也中者心之象剛來而不窮<lb/>
　　柔得位而上同卦才之義皆主於中也王者拯渙<lb/>
<pb n="45a"/>
　　之道在得其中而巳孟子曰得其民有道得其心<lb/>
　　斯得民矣亨帝立廟民心所歸從也歸人心之道<lb/>
　　无大於此故云至于有廟拯渙之道極於此也<lb/>
　　本義中謂廟中<lb/>
　　　朱氏附録王乃在中是指廟中言宜在廟祭祀<lb/>
　　　伊川先生說得那道理多了它見得許多道理<lb/>
　　　了不肯自做它說須要寄搭放在經上易不須<lb/>
　　　說得深只是輕輕地說過<lb/>
<pb n="45b"/>
　利渉大川乘木有功也<lb/>
　　傳治渙之道當濟於險難而卦有乘木濟川之象<lb/>
　　上巽木也下坎水大川也利渉險以濟渙也木在<lb/>
　　水上乗木之象乗木所以渉川也渉則有濟渙之<lb/>
　　功卦有是義有是象也<lb/>
　象曰風行水上渙先王以亨于帝立廟<lb/>
　　傳風行水上有渙散之象先王觀是象救天下之<lb/>
　　渙散至於亨帝立廟也收合人心无如宗廟祭祀<lb/>
<pb n="46a"/>
　　之報出於其心故亨帝立廟人心之所歸也係人<lb/>
　　心合離散之道无大於此<lb/>
　　　程氏附録萃渙皆亨於帝立廟因其精神之聚<lb/>
　　　而形於此為其渙散故立此以收之<lb/>
　　本義皆所以合其散<lb/>
初六用拯馬壯吉<lb/>
　　傳六居卦之初渙之始也始渙而拯之又得馬壯<lb/>
　　所以吉也六爻獨初不云渙者離散之勢辨之宜<lb/>
<pb n="46b"/>
　　早方始而拯之則不至於渙也為教深矣馬人之<lb/>
　　所托也托於壯馬故能拯渙馬謂二也二有剛中<lb/>
　　之才初隂柔順兩皆无應无應則親比相求初之<lb/>
　　柔順而託於剛中之才以拯其渙如得壯馬以致<lb/>
　　遠必有濟矣故吉也渙拯於始為力則易時之順<lb/>
　　也<lb/>
　　本義居卦之初渙之始也始渙而拯之為力既易<lb/>
　　又有壯馬其吉可知初六非有濟渙之才但能順<lb/>
<pb n="47a"/>
　　乎九二故其象占如此<lb/>
　象曰初六之吉順也<lb/>
　　傳初之所以吉者以其能順從剛中之才也始渙<lb/>
　　而用拯能順乎時也<lb/>
九二渙奔其机悔亡<hi>机音几</hi>
　　傳諸爻皆云渙謂渙之時也在渙離之時而處險<lb/>
　　中其有悔可知若能奔就所安則得悔亡也机者<lb/>
　　俯慿以為安者也俯就下也奔急徃也二與初雖<lb/>
<pb n="47b"/>
　　非正應而當渙離之時兩皆無與以隂陽親比相<lb/>
　　求則相賴者也故二目初為机初謂二為馬二急<lb/>
　　就於初以為安則能亡其悔矣初雖坎體而不在<lb/>
　　險中也或疑初之柔微何足賴蓋渙之時合力為<lb/>
　　<hi>一作而</hi>勝先儒皆以五為机非也方渙離之時二陽<lb/>
　　豈能同也若能同則成濟渙之功當大<hi>一有吉字</hi>豈止<lb/>
　　悔亡而已机謂俯就也<lb/>
　　本義九而居二宜有悔也然當渙之時來而不窮<lb/>
<pb n="48a"/>
　　能亡其悔者也故其象占如此蓋九奔而二机也<lb/>
　　　朱氏附録人事上說時是來就那安處<lb/>
　象曰渙奔其机得願也<lb/>
　　傳渙散之時以合為安二居險中急就於初求安<lb/>
　　也賴之如机而亡其悔乃得所願也<lb/>
六三渙其躬无悔<lb/>
　　傳三在渙時獨有應與无渙散之悔也然以隂柔<lb/>
　　之質不中正之才上居无位之地豈能拯時之渙<lb/>
<pb n="48b"/>
　　而及人也止於其身可以无悔而巳上加渙字在<lb/>
　　渙之時躬无渙之悔也<lb/>
　　本義隂柔而不中正有私於巳之象也然居得陽<lb/>
　　位志在濟時能散其私以得无悔故其占如此大<lb/>
　　率此上四爻皆因渙以濟渙者也<lb/>
　象曰渙其躬志在外也<lb/>
　　傳志應於上在外也與上相應故其身得免於渙<lb/>
　　而无悔悔亡者本有而得亡无悔者本无也<lb/>
<pb n="49a"/>
　　　朱氏附録六三渙其躬志在外也是舎巳從人<lb/>
　　　意思<lb/>
六四渙其羣元吉渙有丘匪夷所思<lb/>
　　傳渙四五二爻義相須故通言之彖故曰上同也<lb/>
　　四巽順而正居大臣之位五剛中而正居君位君<lb/>
　　臣合力剛柔相濟以拯天下之渙者也方渙散之<lb/>
　　時用剛則不能使之懷附用柔則不足為之依歸<lb/>
　　四以巽順之正道輔剛中正之君君臣同功所以<lb/>
<pb n="49b"/>
　　能濟渙也天下渙散而能<hi>一无能字</hi>使之羣聚可謂大<lb/>
　　善之吉也渙有丘匪夷所思賛美之辭也丘聚之<lb/>
　　大也方渙散而能致其大聚其功甚大其事甚難<lb/>
　　其用至妙夷平常也非平常之見所能思及也非<lb/>
　　大賢智孰能如是<lb/>
　　本義居隂得正上承九五當濟渙之任者也下无<lb/>
　　應與為能散其朋黨之象占者如是則大善而吉<lb/>
　　又言能散其小羣以成其大羣使所散者聚而若<lb/>
<pb n="50a"/>
　　丘則非常人思慮之所及也<lb/>
　　　朱氏附録老蘓云渙之六四曰渙其羣元吉夫<lb/>
　　　羣者聖人之所欲渙以混一天下者也此說雖<lb/>
　　　程傳有所不及如程傳之說則是羣其渙非渙<lb/>
　　　其羣也蓋當人心渙散之時各相朋黨不能混<lb/>
　　　一惟六四能渙小人之私羣成天下之公道此<lb/>
　　　所以元吉也又曰渙其羣言散小羣做大羣如<lb/>
　　　將小物事幾把解來合做一大把東坡說這一<lb/>
<pb n="50b"/>
　　　爻最好緣它㑹做文字理㑹得文勢故說得合<lb/>
　　　○渙有丘之義但不知六四爻如何當得此義<lb/>
　　　又曰六四一爻未見有大好處今爻辭郤說得<lb/>
　　　恁地浩大皆不可曉<lb/>
　象曰渙其羣元吉光大也<lb/>
　　傳稱元吉者謂其功徳光大也元吉光大不在五<lb/>
　　而在四者二爻之義通言也於四言其施用於五<lb/>
　　言其成功君臣之分也<lb/>
<pb n="51a"/>
九五渙汗其大號渙王居无咎<lb/>
　　傳五與四君臣合徳以剛中正巽順之道治渙得<lb/>
　　其道矣唯在浹洽於人心則順從也當使號令洽<lb/>
　　<hi>一作浹</hi>於民心如人身之汗浹於四體則信服而從<lb/>
　　矣如是則可以濟天下之渙居王位為稱而无咎<lb/>
　　大號大政令也謂新民之大命救渙之大政再云<lb/>
　　渙者上謂渙之時下謂處渙如是則无咎也在四<lb/>
　　已言元吉五唯言稱其位也渙之四五通言者渙<lb/>
<pb n="51b"/>
　　以離散為害拯之使合也非君臣同功合力其得<lb/>
　　濟乎爻義相須時之宜也<hi>一作而巳</hi>
　　本義陽剛中正以居尊位當渙之時能散其號令<lb/>
　　與其居積則可以濟渙而无咎矣故其象占如此<lb/>
　　九五巽體有號令之象汗謂如汗之出而不反也<lb/>
　　渙王居如陸贄所謂散小儲而成大儲之意<lb/>
　　　朱氏附録渙汗其大號聖人當初就人身上說<lb/>
　　　一汗字為象不為无意蓋人君之號令當出乎<lb/>
<pb n="52a"/>
　　　人君之中心由中而外由近而遠雖至幽至逺<lb/>
　　　之處无不被而及之亦由人身之汗出乎中而<lb/>
　　　浹乎四體也○渙汗其大號號令當散如汗之<lb/>
　　　出千毛百竅中迸散出來這箇物出不㑹反郤<lb/>
　　　不是說到號令不當反只是取其如汗之散出<lb/>
　　　自有不反底意思<lb/>
　象曰王居无咎正位也<lb/>
　　傳王居謂正位人君之尊位也能如五之為則居<lb/>
<pb n="52b"/>
　　尊位為稱而无咎也<lb/>
　　　朱氏附録散居積須是在它正位方可五象王<lb/>
　　　居无咎只是節做四字句伊川尼其句所以說<lb/>
　　　得王居无咎差了如上九象亦同<lb/>
上九渙其血去逖出无咎<lb/>
　　傳渙之諸爻皆无係應亦渙離之象唯上應於三<lb/>
　　三居險陷之極上若下從於彼則不能出於渙也<lb/>
　　險有傷害畏懼之象故云血惕然九以陽剛處渙<lb/>
<pb n="53a"/>
　　之外有出渙之象又居巽之極為能巽順於事理<lb/>
　　故云若能使其血去其惕出則无咎也其者所有<lb/>
　　也渙之時以能合為功獨九居渙之極有係而臨<lb/>
　　險故以能出渙遠害為善也<lb/>
　　本義上九以陽居渙極能出乎渙故其象占如此<lb/>
　　血謂傷害逖當作惕與小畜六四同言渙其血則<lb/>
　　去渙其惕則出也<lb/>
　象曰渙其血遠害也<hi>逺袁萬反</hi>
<pb n="53b"/>
　　傳若如象文為渙其血乃與屯其膏同也義則不<lb/>
　　然蓋血字下脫去字血去惕出謂能遠害則无咎也<lb/>
　　　朱氏附録渙卦亦不可曉只以大意看則人之<lb/>
　　　所當渙者莫甚於已私其次便渙散其它羣隊<lb/>
　　　合以成大其次便渙散其號令與其居積以周<lb/>
　　　於人其次便渙去患害<lb/>
　<lb/>
　周易傳義附録卷九上<lb/>
</p>
<p>
</p>
  </div>
</body>
</text>
</TEI>
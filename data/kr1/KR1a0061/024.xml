<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易傳義附録卷十四</head>
    <p>
<pb n="1a"/>
欽定四庫全書<lb/>
　周易傳義附録卷十四　　　宋　董楷　撰<lb/>
雜卦<lb/>
乾剛坤柔比樂師憂臨觀之義或與或求<hi>樂音洛觀去聲</hi>
　　本義以我臨物曰與物來觀我曰求或曰二卦互<lb/>
　　有與求之義<lb/>
屯見而不失其居蒙雜而著<hi>見賢遍反</hi>
　　本義屯震遇坎震動故見坎險不行也蒙坎遇艮<lb/>
<pb n="1b"/>
　　坎幽昧艮光明也或曰屯以初言蒙以二言<lb/>
震起也艮止也損益盛衰之始也大畜時也无妄災也<lb/>
　　本義止健者時有適然无妄而災自外至<lb/>
萃聚而升不來也謙輕而豫怠也噬嗑食也賁无色也<lb/>
　　本義白受采<lb/>
兊見而巽伏也<hi>見賢遍反</hi>
　　本義兊隂外見巽隂内㐲<lb/>
隨无故也蠱則飭也<lb/>
<pb n="2a"/>
　　本義隨前无故蠱後當飭<lb/>
剥爛也復反也晉晝也明夷誅也<lb/>
　　本義誅傷也<lb/>
井通而困相遇也<lb/>
　　本義剛柔相遇而剛見揜也<lb/>
咸速也恒久也<hi>恒胡登反</hi>
　　本義感速常久<lb/>
渙離也節止也解緩也蹇難也睽外也家人内也否泰<lb/>
<pb n="2b"/>
反其類也大壯則止遯則退也<hi>解音蟹難乃旦反否備鄙反遯徒巽反</hi>
　　本義止謂不進<lb/>
大有衆也同人親也革去故也鼎取新也小過過也中<lb/>
孚信也豐多故也親寡旅也<hi>去𦍑吕反</hi>
　　本義既明且動其故多矣<lb/>
離上而坎下也<hi>上時掌反</hi>
　　本義火炎上水潤下<lb/>
小畜寡也履不處也<lb/>
<pb n="3a"/>
　　本義不處行進之義<lb/>
需不進也訟不親也大過顚也姤遇也柔遇剛也漸女<lb/>
歸待男行也頤養正也既濟定也歸妹女之終也未濟<lb/>
男之窮也夬決也剛決柔也君子道長小人道憂也<lb/>
　　本義自姤以下卦不反對或疑其錯簡今以韻協<lb/>
　　之又似非誤未詳何義<lb/>
　　　朱氏附録序卦雜卦聖人去這裏見有那无緊<lb/>
　　　要㡳道理也説則箇夾雜卦中亦有説得極精<lb/>
<pb n="3b"/>
　　　處○問雜卦反對之義只是反覆明其吉㓙禍<lb/>
　　　福動静剛柔皆相反了曰是如此不知如何末<lb/>
　　　梢數卦又不對了大畜時也也曉不得又也與<lb/>
　　　无妄不相反是如何臨觀更有與求之義臨以<lb/>
　　　二陽言之則二陽可以臨上四隂以卦爻言之<lb/>
　　　則六五上六又以上而臨下觀自下而觀上則<lb/>
　　　為觀是平聲自上而為物之觀是去聲噬嗑食<lb/>
　　　也賁无色也義雖可通但不相反謙輕是以謙<lb/>
<pb n="4a"/>
　　　抑不自尊重女待男而行所以為漸○謙輕而<lb/>
　　　豫怠輕是卑小之義豫是悅之極便放倒了如<lb/>
　　　上六冥豫是也○易上經始乾坤而終坎離下<lb/>
　　　經始艮兊震巽而終坎離陽至之云上經反對<lb/>
　　　凡十八卦下經反對亦十八卦○問乾坤大過<lb/>
　　　頥坎離中孚小過八卦畨覆不成别卦是如何<lb/>
　　　曰八卦便只是六卦乾坤坎離是四正卦兊便<lb/>
　　　是畨轉㡳巽震便是畨轉㡳艮六十四卦只八<lb/>
<pb n="4b"/>
　　　卦是正卦餘便只二十八卦畨轉為五十六卦<lb/>
　　　中孚便是箇大㡳離小過是箇大㡳坎又曰中<lb/>
　　　孚是箇雙夾㡳離小過是箇雙夾㡳坎大過是<lb/>
　　　箇厚畫㡳坎頥是箇厚畫㡳離<hi>三畫之卦只是六卦即六畫之</hi>
　　　<hi>卦以正卦八加反卦二十有八為三十有六六六三十六也邵子謂之暗卦小成之卦八即大</hi>
　　　<hi>成之卦六十四八八六十四也二十六與十四同</hi>○卦有反有對乾坤<lb/>
　　　坎離是反艮兊震巽是對乾坤坎離倒轉也只<lb/>
　　　是四卦艮兊震巽倒轉則為中孚頥小過大過<lb/>
<pb n="5a"/>
　　　其餘皆是對卦<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易𫝊義附録卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易𫝊義附録卷四上</head>
    <p>
<pb n="1a"/>
欽定四庫全書<lb/>
　周易𫝊義附録卷四上　　　宋　董楷　撰<lb/>
上經<lb/>
䷏<hi>坤下震上</hi>
　　傳豫序卦有大而能謙必豫故受之以豫承二卦<lb/>
　　之義而為次也有既大而能謙則有豫樂也豫者<lb/>
　　安和說樂之義為卦震上坤下順動之象動而和<lb/>
　　順是以豫也九四為動之主上下羣隂所共應也<lb/>
<pb n="1b"/>
　　坤又承之以順是以動而上下順應故為和豫之<lb/>
　　義以二象言之雷出於地上陽始潛閉<hi>一作閉潛</hi>於地<lb/>
　　中及其動而出地奮發其聲通暢和豫故為豫也<lb/>
　　　程氏附録豫者備豫也逸豫也事豫故逸樂其<lb/>
　　　義一也<lb/>
豫利建侯行師<lb/>
　　傳豫順而動也豫之義所利在於建侯行師夫建<lb/>
　　侯樹屏所以共安天下諸侯和順則萬<hi>一作兆</hi>民說<lb/>
<pb n="2a"/>
　　服兵師之興衆心和說則順從而有功故說豫之<lb/>
　　道利於建侯行師也又上動而下順諸侯從王師<lb/>
　　衆順令之象君萬邦聚大衆非和說不能使之服<lb/>
　　從也<lb/>
　　本義豫和樂也人心和樂以應其上也九四一陽<lb/>
　　上下應之其志得行又以坤遇震為順以動故其<lb/>
　　卦為豫而其占利以立君用師也<lb/>
　　　朱氏附録建侯行師順動之大者立箇國君非<lb/>
<pb n="2b"/>
　　　舉動而何<lb/>
　彖曰豫剛應而志行順以動豫<lb/>
　　傳剛應謂四為羣隂所應剛得衆應也志行謂陽<lb/>
　　志上行動而上下順從其志得行也順以動豫震<lb/>
　　動而坤順為動而順理順理而動又為動而衆順<lb/>
　　所以豫也<lb/>
　　本義以卦體卦徳釋卦名義<lb/>
　豫順以動故天地如之而況建侯行師乎<lb/>
<pb n="3a"/>
　　傳以豫順而動則天地如之而弗違況建侯行師<lb/>
　　豈有不順乎天地之道萬物之理唯至順而已大<lb/>
　　人所以先天後天而不違者亦順乎理而已<lb/>
　　本義以卦徳釋卦辭<lb/>
　天地以順動故日月不過而四時不忒聖人以順動<lb/>
　則刑罰清而民服<lb/>
　　傳復詳言順動之道天地之運以其順動所以日<lb/>
　　月之度不過差四時之行不愆忒聖人以順動故<lb/>
<pb n="3b"/>
　　經正而民興於善刑罰清簡而萬民服也<lb/>
　豫之時義大矣哉<lb/>
　　傳既言豫順之道矣然其二日味淵永言盡而意有<lb/>
　　餘也故復賛之云豫之時義大矣哉欲人研味其<lb/>
　　理優柔涵泳而識之也時義謂豫之時義諸卦之<lb/>
　　時與義用大者皆賛其大矣哉豫以下十一卦是<lb/>
　　也豫遯姤旅言時義坎睽蹇言時用頤大過解革<lb/>
　　言時各以其大者也<lb/>
<pb n="4a"/>
　　本義極言之而賛其大也<lb/>
　　　朱氏附録刑罰不清民不服只為舉動不順了<lb/>
　　　致得民不服便是徒配了他亦不服○豫之時<lb/>
　　　義言豫之時㡳道理<lb/>
　象曰雷出地奮豫先王以作樂崇徳殷薦之上帝以<lb/>
　配祖考<lb/>
　　傳雷者陽氣奮發隂陽相薄而成聲也陽始潛閉<lb/>
　　地中及其動則出地奮震也始閉鬱及奮發則通<lb/>
<pb n="4b"/>
　　暢和豫故為豫也坤順震發和順積中而發於聲<lb/>
　　樂之象也先王觀雷出地而奮和暢發於聲之象<lb/>
　　作聲樂以襃崇功徳其殷盛至於薦之上帝推配<lb/>
　　之以祖考殷盛也禮有殷奠謂盛也薦上帝配祖<lb/>
　　考盛之至也<lb/>
　　本義雷出地奮和之至也先王作樂既象其聲又<lb/>
　　取其義殷盛也<lb/>
　　　朱氏附録問雷出地奮豫先王以作樂崇徳曰<lb/>
<pb n="5a"/>
　　　象其聲者謂雷取其義者謂和崇徳謂著其徳<lb/>
　　　作樂所以發揚其徳也○先王作樂其功徳便<lb/>
　　　自不可掩也○問作樂崇徳是自崇其徳如大<lb/>
　　　韶大武之類否曰是○先王作樂无處不用如<lb/>
　　　燕享飲食之時无不用樂然用樂之大者尤在<lb/>
　　　於薦上帝配祖考也<lb/>
初六鳴豫凶<lb/>
　　傳初六以隂柔居下四豫之主也而應之是不中<lb/>
<pb n="5b"/>
　　正之小人處豫而為上所寵其志意滿極不勝其<lb/>
　　豫至發於聲音輕淺如是必至於凶也鳴發於聲<lb/>
　　也<lb/>
　　本義隂柔小人上有強援得時主事故不勝其豫<lb/>
　　而以自鳴凶之道也故其占如此卦之得名本為<lb/>
　　和樂然卦辭為衆樂之義爻辭除九四與卦同外<lb/>
　　皆為自樂所以有吉凶之異<lb/>
　　　朱氏附録問豫卦初六與九四為應九四由豫<lb/>
<pb n="6a"/>
　　　大有得本亦自好但初六恃有強援不勝其豫<lb/>
　　　至於自鳴所以凶否曰九四自好自是初六自<lb/>
　　　不好怎奈他何<lb/>
　象曰初六鳴豫志窮凶也<lb/>
　　傳云初六謂其以隂柔<hi>一无柔字</hi>處下而志意窮極不<lb/>
　　勝其豫至於鳴也必驕肆而致<hi>一作至</hi>凶矣<lb/>
　　本義窮謂滿極<lb/>
六二介于石不終日貞吉<lb/>
<pb n="6b"/>
　　傳逸豫之道放則失正故豫之諸爻多不得正才<lb/>
　　與時合也唯六二一爻處中正又无應為自守之<lb/>
　　象當豫之時獨能以中正自守可謂特立之操是<lb/>
　　其節介如石之堅也介于石其介如石也人之於<lb/>
　　豫樂心悦之故遲遲遂至於耽戀不能已也二以<lb/>
　　中正自守其介如石其去之速不俟終日故貞正<lb/>
　　而吉也處豫不可安且久也久則溺矣如二可謂<lb/>
　　見幾而作者也夫子因二之見幾而極言知幾之<lb/>
<pb n="7a"/>
　　道曰知幾其神乎君子上交不諂下交不瀆其知<lb/>
　　幾乎幾者動之微吉之先見者也君子見幾而作<lb/>
　　不俟終日易曰介于石不終日貞吉介如石焉寧<lb/>
　　用終日斷可識矣君子知微知彰知柔知剛萬夫<lb/>
　　之望夫見事之幾微者其神妙矣乎君子上交不<lb/>
　　至於諂下交不至於瀆者蓋知幾也不知幾則至<lb/>
　　於過而不已交於上以恭巽故過則為諂交於下<lb/>
　　以和易故過則為瀆君子見於幾微故不至於過<lb/>
<pb n="7b"/>
　　也所謂幾者始動之微也吉凶之端可先見而未<lb/>
　　著者也獨言吉者見之於先豈復至有凶也君子<lb/>
　　明哲見事之幾微故能其介如石其守既堅則不<lb/>
　　惑而明見幾而動豈俟終日也斷别也其判别可<lb/>
　　見矣微與彰柔與剛相對者也君子見微則知彰<lb/>
　　矣見柔則知剛矣知幾如是衆所仰也故賛之曰<lb/>
　　萬夫之望<lb/>
　　本義豫雖主樂然易以溺人溺則反而憂矣卦獨<lb/>
<pb n="8a"/>
　　此爻中而得正是上下皆溺於豫而獨能以中正<lb/>
　　自守其介如石也其徳安靜而堅確故其思慮明<lb/>
　　審不俟終日而見凡事之幾微也大學曰安而後<lb/>
　　能慮慮而後能得意正如此占者如是則正而吉<lb/>
　　矣<lb/>
　象曰不終日貞吉以中正也<lb/>
　　傳能不終日而貞且吉者以有中正之徳也中正<lb/>
　　故其守堅而能辯之早去之速爻言六二處豫之<lb/>
<pb n="8b"/>
　　道為教之意深矣<lb/>
六三盱豫悔遲有悔<hi>盱香于反</hi>
　　傳六三隂而居陽不中不正之人也以不中正而<lb/>
　　處豫動皆有悔盱上視也上瞻望於四則以不中<lb/>
　　正不為四所取故有悔也四豫之主與之切近茍<lb/>
　　遲遲而不前則見棄絶亦有悔也蓋處身不正進<lb/>
　　退皆有悔吝當如之何在正身而已君子處已有<lb/>
　　道以禮制心雖處豫時不失中正故无悔也<lb/>
<pb n="9a"/>
　　本義盱上視也隂不中正而近於四四為卦主故<lb/>
　　六三上視於四而下溺於豫宜有悔者也故其象<lb/>
　　如此而其占為事當速悔若悔之遲則必有悔矣<lb/>
　　　朱氏附録盱豫悔言覷着六四之豫便當速悔<lb/>
　　　遲時便有悔盱豫是句悔遲有悔○問六三云<lb/>
　　　上視於四而下溺於豫下溺之義未曉曰此如<lb/>
　　　人趨時附勢以得富貴而自為樂者也<lb/>
　象曰盱豫有悔位不當也<lb/>
<pb n="9b"/>
　　𫝊自處不當失中正也是以進退有悔<lb/>
九四由豫大有得勿疑朋盍簪<lb/>
　　傳豫之所以為豫者由<hi>一无由字</hi>九四也為動之主動<lb/>
　　而衆隂說順為豫之義四大臣之位六五之君順<lb/>
　　從之以陽剛而任上之事豫之所由也故云由豫<lb/>
　　大有得言得大行其志以致天下之豫也勿疑朋<lb/>
　　盍簪四居大臣之位承柔弱之君而當天下之任<lb/>
　　危疑之地也獨當上之倚任而下无同德之助所<lb/>
<pb n="10a"/>
　　以疑也唯當盡其至誠勿有疑慮則<hi>一有其字</hi>朋類自<lb/>
　　當合聚夫欲上下之信唯至誠而已茍盡其至誠<lb/>
　　則何患乎其<hi>一无乎字一无其字</hi>无助也簪聚也簪之名簪<lb/>
　　取聚髪也或曰卦唯一陽安得同德之助曰居上<lb/>
　　位而至誠求助理必得之姤之九五曰有隕自天<lb/>
　　是也四以陽剛迫<hi>一作逼</hi>近君位而專主乎豫聖人<lb/>
　　冝為之戒而不然者豫和順之道也由和順之道<lb/>
　　不失為臣之正也如此而專主於豫乃是任天下<lb/>
<pb n="10b"/>
　　之事而致時於豫者也故唯戒以至誠勿疑<lb/>
　　本義九四卦之所由以為豫者也故其象如此而<lb/>
　　其占為大有得然又當至誠不疑則朋類合而從<lb/>
　　之矣故又因而戒之簪聚也又速也<lb/>
　　　朱氏附録由豫猶言由頤○豫四以震體之陽<lb/>
　　　為隂主如大臣轉天下之危為安上无為而下<lb/>
　　　佚樂故曰豫此等處孔子分明說順以動豫理<lb/>
　　　甚分明<lb/>
<pb n="11a"/>
　象曰由豫大有得志大行也<lb/>
　　傳由已而致天下於樂豫故為大有得謂其志得<lb/>
　　大行也<lb/>
六五貞疾恒不死<lb/>
　　傳六五以隂<hi>一无隂字</hi>柔居君位當豫之時沈溺於豫<lb/>
　　不能自立者也權之所主衆之所歸皆在於四四<lb/>
　　之陽剛得衆非耽惑柔弱之君所能制也乃柔弱<lb/>
　　不能自立之君受制於專權之臣也居得君位貞<lb/>
<pb n="11b"/>
　　也受制於下有疾苦也六居尊位權雖失而位未<lb/>
　　亡也故云貞疾恒不死言貞而有疾常疾而不死<lb/>
　　如漢魏末世之君也人君致危亡之道非一而以<lb/>
　　豫為多在四不言失正而於五乃見其强逼者四<lb/>
　　本无失故於四言大臣任天下之事之義於五則<lb/>
　　言柔弱居尊不能自立威權去已之義各據爻以<lb/>
　　取義故不同也若五不失君道而四主於豫乃是<lb/>
　　任得其人安享其功如太甲成王也䝉亦以<hi>一无以字</hi>
<pb n="12a"/>
　　隂居尊位二以陽為䝉之主然彼吉而此疾者時<lb/>
　　不同也童䝉而資之於人冝也耽豫而失之於人<lb/>
　　危亡之道也故䝉相應則倚任者也豫相逼則失<lb/>
　　權者也又上下之心專歸於四也<lb/>
　　本義當豫之時以柔居尊沈溺於豫又乗九四之<lb/>
　　剛衆不附而處勢危故為貞疾之象然以其得中<lb/>
　　故又為恒不死之象即象而觀占在其中矣<lb/>
　象曰六五貞疾乗剛也恒不死中未亡也<lb/>
<pb n="12b"/>
　　傳貞而疾由乗剛為剛所逼也恒不死中之尊位<lb/>
　　未亡也<lb/>
上六冥豫成有渝无咎<lb/>
　　傳上六隂柔非有中正之德以隂居上不正也而<lb/>
　　當豫極之時以君子居斯時亦當戒懼況隂柔乎<lb/>
　　乃耽肆於豫昬迷不知反者也在豫之終故為昬<lb/>
　　𠖇已成也若能有渝變則可以无咎矣在豫之終<lb/>
　　有變之義人之失茍能自變皆可以无咎故𠖇雖<lb/>
<pb n="13a"/>
　　已成能變則善也聖人發此義所以勸遷善也故<lb/>
　　更不言冥之凶專言渝之无咎<lb/>
　　本義以隂柔居豫極為昬㝠於豫之象以其動體<lb/>
　　故又為其事雖成而能有渝之象戒占者如是則<lb/>
　　能補過而无咎所以廣遷善之門也<lb/>
　象曰冥豫在上何可長也<lb/>
　　傳昬冥於豫至於終極災咎行及矣其可長然乎<lb/>
　　當速渝也<lb/>
<pb n="13b"/>
䷐<hi>震下兊上</hi>
　　傳隨序卦豫必有隨故受之以隨夫說豫之道物<lb/>
　　所隨也隨所以次豫也為卦兊上震下兊為說震<lb/>
　　為動說而動動而說皆隨之義女隨人者也以少<lb/>
　　女從長男隨之義也又震為雷兊為澤雷震於澤<lb/>
　　中澤隨而動隨之象也又以卦變言之乾之上來<lb/>
　　居坤之下坤之初往居乾之上陽來下於隂也以<lb/>
　　陽下隂隂必說隨為隨之義凡成卦既取二體之<lb/>
<pb n="14a"/>
　　義又有取爻義者復有更取卦變之義者如隨之<lb/>
　　取義尤為詳備<lb/>
　　　朱氏附録伊川說說而動動而說不是不當說<lb/>
　　　說而動凡卦皆從内說出去蓋卦自内生動而<lb/>
　　　說郤是若說說而動郤是自家說他後他動不<lb/>
　　　成隨了我動彼說此之謂隨○動而說成隨巽<lb/>
　　　而止成蠱<lb/>
隨元亨利貞无咎<lb/>
<pb n="14b"/>
　　傳隨之道可以致大亨也君子之道為衆所隨與<lb/>
　　已隨於人及臨事擇所隨皆隨也隨得其道則可<lb/>
　　以致大亨也凡人君之從善臣下之奉命學者之<lb/>
　　徙義臨事而從長皆隨也隨之道利在於貞正隨<lb/>
　　得其正然後能大享而无咎失其正則有咎矣豈<lb/>
　　能亨乎<lb/>
　　本義隨從也以卦變言之本自困卦九來居初又<lb/>
　　自噬嗑九來居五而自未濟來者兼此二變皆剛<lb/>
<pb n="15a"/>
　　來隨柔之義以二體言之為此動而彼說亦隨之<lb/>
　　義故為隨已能隨物物來隨已彼此相從其通易<lb/>
　　矣故其占為元亨然必利於正乃得无咎若所隨<lb/>
　　不正則雖大亨而不免於有咎矣春秋傳穆姜曰<lb/>
　　有是四德隨而无咎我皆无之豈隨也哉今按四<lb/>
　　徳雖非本義然其下云云深得占法之意<lb/>
　彖曰隨剛來而下柔動而說隨大亨貞无咎而天下<lb/>
　隨時<hi>下遐嫁反說音恱</hi>
<pb n="15b"/>
　　傳卦所以為隨以剛來而下柔動而說也謂乾之<lb/>
　　上九來居坤之下坤之初六往居乾之上以陽剛<lb/>
　　來下於隂柔是以上下下以貴下賤能如是物之<lb/>
　　所說隨也又下動而上說動而可說也所以隨也<lb/>
　　如是則可<hi>一有以字</hi>大亨而得正能大亨而得正則為<lb/>
　　无咎不能亨不得正則非可隨之道豈能使天下<lb/>
　　隨之乎天下所隨者時也故云天下隨時<lb/>
　　本義剛來而下柔動而說隨以卦變卦徳釋卦名<lb/>
<pb n="16a"/>
　　義大亨貞无咎而天下隨時王肅本時作之今當<lb/>
　　從之釋卦辭言能如是則天下之所從也<lb/>
　隨時之義大矣哉<lb/>
　　傳君子之道隨時而動從冝適變不可為典要非<lb/>
　　造道之深知幾能權者不能與於此也故賛之曰<lb/>
　　隨時之義大矣哉凡賛之者欲人知其義之大玩<lb/>
　　而識之也此賛隨時之義大與豫等諸卦不同諸<lb/>
　　卦時與義是兩事<hi>一作與豫卦以下諸卦不同時義是兩事一作與豫等諸卦不</hi>
<pb n="16b"/>
　　<hi>同時與義是兩事</hi>
　　本義王肅本時字在之字下今當從之<lb/>
　象曰澤中有雷隨君子以嚮晦入宴息<hi>宴烏練反一為顯反</hi>
　　傳雷震於澤中澤隨震而動為隨之象君子觀象<lb/>
　　以隨時而動隨時之冝萬事皆然取其最明且近<lb/>
　　者言之君子以嚮晦入宴息君子晝則自强不息<lb/>
　　及嚮昬晦則入居於内宴息以安其身起居随時<lb/>
　　適其宜也禮君子晝不居内夜不居外隨時之道<lb/>
<pb n="17a"/>
　　也<lb/>
　　　程氏附録凡易卦有就卦才而得其義者亦有<lb/>
　　　舉兩體便得其義者隨剛來而下柔動而說隨<lb/>
　　　此是就卦才而得隨之義澤中有雷隨此是就<lb/>
　　　象上得隨之義也<lb/>
　　本義雷藏澤中隨時休息<lb/>
　　　朱氏附録問程先生云澤隨雷動君子當隨時<lb/>
　　　宴息是否曰既曰雷動何不言君子以動作郤<lb/>
<pb n="17b"/>
　　　言宴息蓋其卦震下兊上乃雷入地中之象雷<lb/>
　　　隨時藏伏故君子亦嚮晦入宴息此是某所見<lb/>
　　　如此不知舊人曽如此看否<lb/>
初九官有渝貞吉出門交有功<lb/>
　　傳九居隨時而震體且動之主有所隨者也官主<lb/>
　　守也既有所隨是其所主守有變易也故曰官有<lb/>
　　渝貞吉所隨得正則吉也有渝而不得正乃過動<lb/>
　　也出門交有功人心所從多所親愛者也常人之<lb/>
<pb n="18a"/>
　　情愛之則見其是惡之則見其非故妻孥之言雖<lb/>
　　失而多從所憎之言雖善為惡也茍以親愛而隨<lb/>
　　之則是私情所與豈合正理故出門而交則有功<lb/>
　　也出門謂非私暱交不以私故其隨當而有功<lb/>
　　本義卦以物隨為義爻以隨物為義初九以陽居<lb/>
　　下為震之主卦之所以為隨者也既有所隨則有<lb/>
　　所偏主而變其常矣惟得其正則吉又當出門以<lb/>
　　交不私其隨則有功也故其象占如此亦因以戒<lb/>
<pb n="18b"/>
　　之<lb/>
　　　朱氏附録問初九官有渝貞吉官是主字之義<lb/>
　　　是一卦之主首變得正便吉不正便凶曰是如<lb/>
　　　此又曰這必是變了只要出門交有功郤是變<lb/>
　　　○官有渝隨之初主有變動然尚未深<lb/>
　象曰官有渝從正吉也<lb/>
　　傳既有隨而變必所從得正則吉也所從不正則<lb/>
　　有悔吝<lb/>
<pb n="19a"/>
　出門交有功不失也<lb/>
　　傳出門而交非牽於私其交必正矣正則无失而<lb/>
　　有功<lb/>
六二係小子失丈夫<lb/>
　　傳二應五而比初隨先於近柔不能固守故為之<lb/>
　　戒云若係小子則失丈夫也初陽在下小子也五<lb/>
　　正應在<hi>一作居</hi>上丈夫也二若志係於初則失九五<lb/>
　　之正應是失丈夫也<hi>一无也字</hi>係小子而失丈夫捨正<lb/>
<pb n="19b"/>
　　應而從不正其咎大矣二有中正之德非必至如<lb/>
　　是也在隨之時當為之戒也<lb/>
　　本義初陽在下而近五陽正應而遠二隂柔不能<lb/>
　　自守以須正應故其象如此凶吝可知不假言矣<lb/>
　象曰係小子弗兼與也<lb/>
　　傳人之所隨得正則逺邪從非則失是无兩從之<lb/>
　　理二茍係初則失五矣弗能兼與也所以戒人從<lb/>
　　正當專一也<lb/>
<pb n="20a"/>
六三係丈夫失小子隨有求得利居貞<lb/>
　　傳丈夫九四也小子初也陽之在上者丈夫也居<lb/>
　　下者小子也三雖與初同體而切近於四故係於<lb/>
　　四也大抵隂柔不能自立常親係於所近者上係<lb/>
　　於四故下失於初舍初從上得隨之冝也上隨則<lb/>
　　善也如昬之隨明事之從善上隨也背是從非舎<lb/>
　　明逐暗下隨也四亦无應无隨之者也近得三之<lb/>
　　隨必與之親善故三之隨四有求必得也人之隨<lb/>
<pb n="20b"/>
　　於上而上與之是得所求也又凡所求者可得也<lb/>
　　雖然固不可非理枉道以隨於上茍取愛說以遂<lb/>
　　所求如此乃小人邪諂趨利之為也故云利居貞<lb/>
　　自處於正則所謂有求而必<hi>一无必字</hi>得者乃正事君<lb/>
　　子之隨也<lb/>
　　本義丈夫謂九四小子亦謂初也三近係四而失<lb/>
　　於初其象與六二正相反四陽當任而已隨之有<lb/>
　　求必得然非正應故有不正而為邪媚之嫌故其<lb/>
<pb n="21a"/>
　　占如此而又戒以居貞也<lb/>
　　　朱氏附録小子丈夫程說是<lb/>
　象曰係丈夫志舍下也<hi>舍音捨</hi>
　　傳既隨於上則是其志舎下而不從也舎下而從<lb/>
　　上舎卑而從髙也於隨為善矣<lb/>
九四隨有獲貞凶有孚在道以明何咎<lb/>
　　傳九四以陽剛之才處臣位之極若於隨有獲則<lb/>
　　雖正亦凶有獲謂得天下之心隨於已為臣之道<lb/>
<pb n="21b"/>
　　當使恩威一出於上衆心皆隨於君若人心從己<lb/>
　　危疑之道也故凶居此地者奈何唯孚誠積於中<lb/>
　　動為合於道以明哲處之則又何咎古之人有行<lb/>
　　之者伊尹周公孔明是也皆徳及於<hi>一无於字</hi>民而民<lb/>
　　隨之其得民之隨所以成其君之功致其國之安<lb/>
　　其至誠存乎中是有孚也其所施為无不中道在<lb/>
　　道也唯其明哲故能如是以明也復何過咎之有<lb/>
　　是以下信而上不疑位極而无逼上之嫌勢重而<lb/>
<pb n="22a"/>
　　无專强<hi>一作權</hi>之過非聖人大賢則不能也其次如<lb/>
　　唐之郭子儀威震主而主不疑亦由中有誠孚而<lb/>
　　處无甚失也非明哲能如是乎<lb/>
　　本義九四以剛居上之下與五同徳故其占隨而<lb/>
　　有獲然勢淩於五故雖正而凶惟有孚在道而明<lb/>
　　則上安而下從之可以无咎矣占者當時之任宜<lb/>
　　審此戒<lb/>
　象曰隨有獲其義凶也有孚在道明功也<lb/>
<pb n="22b"/>
　　傳居近君之位而有獲其義固凶能有孚而在道<lb/>
　　則无咎蓋明哲之功也<lb/>
九五孚于嘉吉<lb/>
　　傳九五居尊得正而中實是其中誠在於隨善其<lb/>
　　吉可知嘉善也自人君至于庶人隨道之吉唯在<lb/>
　　隨善而已下應二之正中為隨善之義<lb/>
　　本義陽剛中正下應中正是信于善也占者如是<lb/>
　　其吉宜矣<lb/>
<pb n="23a"/>
　象曰孚于嘉吉位正中也<lb/>
　　傳處正中之位由正中之道孚誠所隨者正中也<lb/>
　　所謂嘉也其吉可知所孚之嘉謂六二也隨以得<lb/>
　　中為善隨之所防者過也蓋心所說隨則不知其<lb/>
　　過矣<lb/>
上六拘係之乃從維之王用亨于西山<hi>亨許庚反一許兩反</hi>
　　傳上六以柔順而居隨之極極乎隨者也拘係之<lb/>
　　謂隨之極如拘持縻係之乃從維之又從而維繋<lb/>
<pb n="23b"/>
　　之也謂隨之固結如此王用亨于西山隨之極如<lb/>
　　是昔者太王用此道亨王業于西山大王避狄之<lb/>
　　難去豳來岐豳人老稚扶攜以隨之如歸市蓋其<lb/>
　　人心之隨固結如此用此故能亨盛其王業於西<lb/>
　　山西山岐山也周之王業蓋興於此上居隨極固<lb/>
　　為太過然在得民<hi>一有心字</hi>之隨與隨善之固如此乃<lb/>
　　為善也施於它則過矣<lb/>
　　　程氏附録隨之上六才與位皆隂柔隨之極也<lb/>
<pb n="24a"/>
　　　故曰拘係之乃從維之又從而維之王用亨于<lb/>
　　　岐山唯太王之事民心固結而不可解者也其<lb/>
　　　他皆不可如是之固也<lb/>
　　本義居隨之極隨之固結而不可解者也誠意之<lb/>
　　極可通神明故其占為王用亨于西山亨亦當作<lb/>
　　祭享之享自周而言岐山在西凡筮祭山川者得<lb/>
　　之其誠意如是則吉也<lb/>
　　　朱氏附録王用亨于西山言誠意通神明神亦<lb/>
<pb n="24b"/>
　　　隨之如況於鬼神乎之意<lb/>
　象曰拘係之上窮也<lb/>
　　傳隨之固如拘係<hi>一无係字</hi>維持<hi>一无持字</hi>隨道之窮極也<lb/>
　　本義窮極也<lb/>
䷑<hi>巽下艮上</hi>
　　傳蠱序卦以喜隨人者必有事故受之以蠱承二<lb/>
　　卦之義以為次也夫喜說以隨於人者必有事也<lb/>
　　无事則何喜何隨蠱所以次隨也蠱事也蠱非訓<lb/>
<pb n="25a"/>
　　事蠱乃有事也為卦山下有風風在山下遇山而<lb/>
　　回則物亂是為蠱象蠱之義壞亂也在文為蟲皿<lb/>
　　皿之有蟲蠱壞之義左氏傳云風落山女惑男以<lb/>
　　長女下於少男亂其情也風遇山而回物皆撓亂<lb/>
　　是為有事之象故云蠱者事也既蠱而治之亦事<lb/>
　　也以卦之象言之所以成蠱也以卦之才言之所<lb/>
　　以治蠱也<lb/>
蠱元亨利涉大川<lb/>
<pb n="25b"/>
　　傳既蠱則有復治之理自古治必因亂亂則開治<lb/>
　　理自然也如卦之才以治蠱則能致元亨也蠱之<lb/>
　　大者濟時之艱難險阻也故曰利渉大川<lb/>
先甲三日後甲三日<hi>先息薦反後胡豆反彖同</hi>
　　傳甲數之首事之始也如辰之甲乙甲第甲令皆<lb/>
　　謂首也事之端也治蠱之道當思慮其先後三日<lb/>
　　蓋推原先後為救弊可乆之道先甲謂先於此究<lb/>
　　其所以然也後甲謂後於此慮其將然也一日二<lb/>
<pb n="26a"/>
　　日至於三日言慮之深推之逺也究其所以然則<lb/>
　　知救之之道慮其將來則知備之之方善救則前<lb/>
　　弊可革善備則後利可久此古之聖王所以新天<lb/>
　　下而垂後世也後之治蠱者不明聖人先甲後甲<lb/>
　　之誡慮淺而事近故勞於救亂而亂不革功未及<lb/>
　　成而弊已生矣甲者事之首庚者變更之首制作<lb/>
　　政敎之類則云甲舉其首也發號施令之事則云<lb/>
　　庚庚猶更也有所更變也<lb/>
<pb n="26b"/>
　　　程氏附録先甲三日以窮其所以然而處其事<lb/>
　　　後甲三日以究其將然而為之防甲者事之始<lb/>
　　　也庚者有所革也自甲乙至于戊巳春夏生物<lb/>
　　　之氣已備庚者秋冬成物之氣也故有所革别<lb/>
　　　般氣<lb/>
　　本義蠱壞極而有事也其卦艮剛居上巽柔居下<lb/>
　　上下不交下卑巽而上苟止故其卦為蠱或曰剛<lb/>
　　上柔下謂卦變自賁來者初上二下自井來者五<lb/>
<pb n="27a"/>
　　上上下自既濟來者兼之亦剛上而柔下皆所以<lb/>
　　為蠱也蠱壞之極亂當復治故其占為元亨而利<lb/>
　　渉大川甲日之始事之端也先甲三日辛也後甲<lb/>
　　三日丁也前事過中而將壞則可自新以為後事<lb/>
　　之端而不使至於大壞後事方始而尚新然更當<lb/>
　　致其丁寧之意以監其前事之失而不使至於速<lb/>
　　壞聖人之戒深也<lb/>
　　　朱氏附録皿蟲為蠱言器中盛那蟲敎他自相<lb/>
<pb n="27b"/>
　　　併便是積蓄到那壞爛底意思一似漢唐之衰<lb/>
　　　弄得來到那極弊大壞時所以言元亨蓋極弊<lb/>
　　　則將復興故言元亨○問蠱是壞亂之象雖亂<lb/>
　　　極必治如何便㑹元亨曰亂極必治天道循環<lb/>
　　　自是如此五胡亂華以至於隋亂必有唐太宗<lb/>
　　　者出又如五季必生太祖若不如此便无天道<lb/>
　　　了所以彖只云蠱元亨而天下治也○問先甲<lb/>
　　　辛也後甲丁也辛有新意丁有丁寧意其說似<lb/>
<pb n="28a"/>
　　　出月令注曰然但古人祭祀亦多用先甲<lb/>
　彖曰蠱剛上而柔下巽而止蠱<lb/>
　　傳以卦變及二體之義而言剛上而柔下謂乾之<lb/>
　　初九上而為上九坤之上六下而為初六也陽剛<lb/>
　　尊而在上者也今往居於上隂柔卑而在下者也<lb/>
　　今來居於下男雖少而居上女雖長而在下尊卑<lb/>
　　得正上下順理治蠱之道也由剛之上柔之下變<lb/>
　　而為艮巽艮止也巽順也下巽而上止止於巽順<lb/>
<pb n="28b"/>
　　也以巽順之道治蠱是以元亨也<lb/>
　　本義以卦體卦變卦徳釋卦名義蓋如此則積弊<lb/>
　　而至於蠱矣<lb/>
　　　朱氏附録問剛上柔下有數義剛在上而柔在<lb/>
　　　下為卦體下卑巽而上苟止所以為蠱此卦義<lb/>
　　　又自卦變言之自賁井既濟來皆剛上而柔下<lb/>
　　　此卦變曰是○巽而止蠱猶順以動豫動而說<lb/>
　　　隨皆言卦義其本義之說蓋是趙徳莊說○巽<lb/>
<pb n="29a"/>
　　　而止蠱郤不是巽而止能治蠱巽而止所以為<lb/>
　　　蠱趙德莊說下面人只務巽上面人又懶惰不<lb/>
　　　肯向前上面一向剛下面一向柔倒塌了這便<lb/>
　　　是蠱㡳道理○先生說汪聖錫曽言某人别龜<lb/>
　　　山往赴召龜山送之云且緩下手莫去拆倒人<lb/>
　　　屋子謂屋弊不可大段整理他只得且撑拄過<lb/>
　　　因言龜山解蠱卦以巽而止為治蠱之道所以<lb/>
　　　有此說大凡看易須先看成卦之義險而健則<lb/>
<pb n="29b"/>
　　　成訟巽而止則成蠱蠱艮上而巽下艮剛居上<lb/>
　　　巽柔居下上髙亢而不下交下卑巽而不能救<lb/>
　　　此所以蠱壞也巽而止只是巽順便止了便无<lb/>
　　　所施為如何治蠱蠱元亨而天下治須是大善<lb/>
　　　以亨方能治蠱也○易要分内外卦看伊川郤<lb/>
　　　不甚理㑹如巽而止則成蠱止而巽便不同蓋<lb/>
　　　先止後巽郤是有根株了方巽將去故為漸<lb/>
　蠱元亨而天下治也<lb/>
<pb n="30a"/>
　　傳治蠱之道如卦之才則元亨而天下治矣夫治<lb/>
　　亂者茍能使尊卑上下之義正在下者巽順在上<lb/>
　　者能止齊安定之事皆止於順則何蠱之不治也<lb/>
　　其道大善而亨也如此則天下治矣<lb/>
　利涉大川往有事也<lb/>
　　傳方天下壞亂之際冝涉艱險以往而濟之是往<lb/>
　　有所事也<lb/>
　先甲三日後甲三日終則有始天行也<lb/>
<pb n="30b"/>
　　傳夫有始則必有終既終則必有始天之道也聖<lb/>
　　人知終始之道故能原始而究其所以然要終而<lb/>
　　備其將然先甲後甲而為之慮所以能治蠱而致<lb/>
　　元亨也<lb/>
　　本義釋卦辭治蠱至於元亨則亂而復治之象也<lb/>
　　亂之終治之始天運然也<lb/>
　　　朱氏附録蠱元亨而天下治言蠱之時如此必<lb/>
　　　須是大善亨通而後天下治<lb/>
<pb n="31a"/>
　象曰山下有風蠱君子以振民育徳<lb/>
　　傳山下有風風遇山而回則物皆散亂故為有事<lb/>
　　之象君子觀有事之象以振濟於民養育其徳也<lb/>
　　在已則養徳於天下則濟民君子之所事无大於<lb/>
　　此二者<lb/>
　　　程氏附録須是就事上學蠱振民育徳然有所<lb/>
　　　知後方能如此何必讀書然後為學<lb/>
　　本義山下有風物壞而有事矣而事莫大於二者<lb/>
<pb n="31b"/>
　　乃治已治人之道也<lb/>
　　　朱氏附録問蠱之象君子以振民育徳如何曰<lb/>
　　　當蠱之時必有以振起聳動民之觀聽而在已<lb/>
　　　進徳不已必須有此二者則可以治蠱矣<lb/>
初六幹父之蠱有子考无咎厲終吉<lb/>
　　傳初六雖居最下成卦由之有主之義居内在下<lb/>
　　而為主子幹父蠱也子幹父蠱之道能堪其事則<lb/>
　　為有子而其考得无咎不然則為父之累故必惕<lb/>
<pb n="32a"/>
　　厲則得終吉也處卑而尸尊事自當兢畏以六之<lb/>
　　才雖能巽順體乃隂柔在下无應而主幹非有能<lb/>
　　濟之義若以不克幹而<hi>一无而字</hi>言則其義甚小故專<lb/>
　　言為子幹蠱之道必克濟則不累其父能厲則可<lb/>
　　以終吉乃備見為子幹蠱之大法也<lb/>
　　本義幹如木之幹枝葉之所附而立者也蠱者前<lb/>
　　人已壞之緒故諸爻皆有父母之象子能幹之則<lb/>
　　飭治而振起矣初六蠱未深而事易濟故其占為<lb/>
<pb n="32b"/>
　　有子則能治蠱而考得无咎然亦危矣戒占者冝<lb/>
　　如是又知危而能戒則終吉也<lb/>
　　　朱氏附録問程傳云初居内而在下故取子幹<lb/>
　　　父蠱之象本義云蠱者前人已壞之事故諸爻<lb/>
　　　皆以子幹父蠱為言竊謂若如此說惟初爻為<lb/>
　　　可通若他爻則說不行矣本義之說則諸爻皆<lb/>
　　　可通也曰是○問有子考无咎與意承考之考<lb/>
　　　皆是指父在父在而得云考何曰古人多通言<lb/>
<pb n="33a"/>
　　　如康誥大傷厥考心可見<lb/>
　象曰幹父之蠱意承考也<lb/>
　　傳子幹父蠱之道意在承當於父之事也故祗敬<lb/>
　　其事以置父於无咎之地常懷惕厲則終得其吉<lb/>
　　也盡誠於父事吉之道也<lb/>
九二幹母之蠱不可貞<lb/>
　　傳九二以剛陽為六五所應是以剛陽之才在下<lb/>
　　而幹夫在上隂柔之事也故取子幹母蠱為義以<lb/>
<pb n="33b"/>
　　剛陽之臣輔柔弱之君義亦相近二巽體而處柔<lb/>
　　順義為多幹母之蠱之道也夫子之於母當以柔<lb/>
　　巽輔導之使得於義<hi>一有母字</hi>不順而致敗蠱則子之<lb/>
　　罪也從容將順豈无道乎以婦人言之則隂柔可<lb/>
　　知若伸已剛陽之道遽然矯拂則傷恩所害大矣<lb/>
　　亦安能入乎在乎屈已下意巽順將承使之身正<lb/>
　　事治而已故曰不可貞謂不可貞固盡其剛直之<lb/>
　　道如是乃中道也又安能使之為甚髙之事乎若<lb/>
<pb n="34a"/>
　　於柔弱之君盡誠竭忠致之於中道則可矣又安<lb/>
　　能使之大有為乎且以周公之聖輔成王成王非<lb/>
　　甚柔弱也然能使之為成王而已守成不失道則<lb/>
　　可矣固不能使之為羲黄堯舜之事也二巽體而<lb/>
　　得中是能巽順而得中道合不可貞之義得幹母<lb/>
　　蠱之道也<lb/>
　　本義九二剛中上應六五子幹母蠱而得中之象<lb/>
　　以剛承柔而治其壞故又戒以不可堅貞言當巽<lb/>
<pb n="34b"/>
　　以入之也<lb/>
　　　朱氏附録幹母之蠱伊川說得是<lb/>
　象曰幹母之蠱得中道也<lb/>
　　傳二得中道而不過剛幹母蠱之善者也<lb/>
九三幹父之蠱小有悔无大咎<lb/>
　　傳三以剛陽之才居下之上主幹者也子幹父之<lb/>
　　蠱也以陽處剛而不中剛之過也然而在巽體雖<lb/>
　　剛過而不為无順順事親之本也又居得正故无<lb/>
<pb n="35a"/>
　　大過以剛陽之才克幹其事雖以剛過而有小小<lb/>
　　之悔終无大過咎也然有小悔已非善事親也<lb/>
　　本義過剛不中故小有悔巽體得正故无大咎<lb/>
　象曰幹父之蠱終无咎也<lb/>
　　傳以三之才幹父之蠱雖小有悔終无大咎也蓋<lb/>
　　剛斷能幹不失正而有順所以終无咎也<lb/>
六四裕父之蠱往見吝<lb/>
　　傳四以隂居隂柔順之才也所處得正故為寛裕<lb/>
<pb n="35b"/>
　　以處其父事者也夫柔順之才而處正僅能循常<lb/>
　　自守而已若往幹過常之事則不勝而見吝也以<lb/>
　　隂柔而无應助往安能濟<lb/>
　　本義以隂居隂不能有為寛裕以治蠱之象也如<lb/>
　　是則蠱將日深故往則見吝戒占者不可如是也<lb/>
　　　朱氏附録問九三幹父之蠱小有悔无大咎言<lb/>
　　　小有悔則无大悔矣言无大咎則不免有小咎<lb/>
　　　矣但象曰終无咎則以九三雖過剛不中然在<lb/>
<pb n="36a"/>
　　　巽體不為无順而得正故雖悔而无咎至六四<lb/>
　　　則不然以隂居柔不能有為寛裕以治蠱則蠱<lb/>
　　　將日深而不可治故往則見吝言自此以往則<lb/>
　　　有吝也曰此兩爻說得悔吝二字最分明九三<lb/>
　　　有悔而无咎由凶而趨吉也六四雖目下无事<lb/>
　　　然郤終吝由吉而趨凶也元祐閒劉莘老劉器<lb/>
　　　之之徒必欲盡去小人卻是未免有悔至其它<lb/>
　　　諸公欲且寛裕无事莫大叚整頓不知目前遮<lb/>
<pb n="36b"/>
　　　掩拖延得過後面憂吝卻多可見聖人之深戒<lb/>
　象曰裕父之蠱往未得也<lb/>
　　傳以四之才守常居寛裕之時則可矣欲有所往<lb/>
　　則未得也加其所任則不勝矣<lb/>
六五幹父之蠱用譽<lb/>
　　傳五居尊位以隂柔之質當人君之幹而下應於<lb/>
　　九二是能任剛陽之臣也雖能下應剛陽之賢而<lb/>
　　倚任之然已實隂柔故<hi>一作固</hi>不能為創始開基之<lb/>
<pb n="37a"/>
　　事承其舊業則可矣故為幹父之蠱夫創業垂統<lb/>
　　之事非剛明之才則不能繼世之君雖柔弱之資<lb/>
　　茍能<hi>一有信字</hi>任剛賢則可以為善繼而成令譽也太<lb/>
　　甲成王皆以臣而用譽者也<lb/>
　　本義柔中居尊而九二承之以徳以此幹蠱可致<lb/>
　　聞譽故其象占如此<lb/>
　象曰幹父用譽承以徳也<lb/>
　　傳幹父之蠱而用有令譽者以其在下之賢承輔<lb/>
<pb n="37b"/>
　　之以剛中之徳也<lb/>
上九不事王侯髙尚其事<lb/>
　　傳上九居蠱之終无係應<hi>一无應字</hi>於下處事之外无<lb/>
　　所事之地也以剛明之才无應援而處无事之地<lb/>
　　是賢人君子不偶於時而髙潔自守不累於世務<lb/>
　　者也故云不事王侯髙尚其事古之人有行之者<lb/>
　　伊尹太公望之始曽子子思之徒是也不屈道以<lb/>
　　徇時既不得施設於天下則自善其身尊髙敦尚<lb/>
<pb n="38a"/>
　　其事守其志節而已士之自髙尚亦<hi>一无亦字</hi>非一道<lb/>
　　有懷抱道徳不偶於時而髙潔自守者有知止足<lb/>
　　之道退而自保者有量能度分安於不求知<hi>一无知字</hi>
　　者有清介自守不屑天下之事獨潔其身者所處<lb/>
　　雖有得失小大之殊皆自髙尚其事者也象所謂<lb/>
　　志可則者進退合道者也<lb/>
　　本義剛陽居上在事之外故為此象而占與戒皆<lb/>
　　在其中矣<lb/>
<pb n="38b"/>
　　　朱氏附録不事王侯无位之地如何出得來更<lb/>
　　　幹箇甚麽○問不事王侯髙尚其事占與戒皆<lb/>
　　　在其中如何曰有此象則其占當如此又戒其<lb/>
　　　必如此乃可也若得此象而不能從則有凶矣<lb/>
　　　當此時節若能斷然不事王侯髙尚其事不半<lb/>
　　　上落下或出或入則其志眞可法則矣只為人<lb/>
　　　不能如此也○問蠱傳知止足之道退而自保<lb/>
　　　者與量能度分安於不求知者何以别曰知止<lb/>
<pb n="39a"/>
　　　足是能做底量能度分是不能做㡳<lb/>
　象曰不事王侯志可則也<lb/>
　　傳如上九之處事外不累於世務不臣事於王侯<lb/>
　　蓋進退以道用舍隨時非賢者能之乎其所存之<lb/>
　　志可為法則也<lb/>
䷒<hi>兊下坤上</hi>
　　傳臨序卦有事而後可大故受之以臨臨者大也<lb/>
　　蠱者事也有事則可大矣故受之以臨也韓康伯<lb/>
<pb n="39b"/>
　　云可大之業由事而生二陽方長而盛大故為臨<lb/>
　　也為卦澤上有地澤上之地岸也與水相際臨近<lb/>
　　乎水故為臨天下之物密近<hi>一作邇</hi>相臨者莫若地<lb/>
　　與水故地上有水則為比澤上有地則為臨也臨<lb/>
　　者臨民臨事凡所臨皆是在卦取自上臨下臨民<lb/>
　　為義<lb/>
臨元亨利貞<lb/>
　　傳以卦才言也臨之道如卦之才則大亨而正也<lb/>
<pb n="40a"/>
至于八月有凶<lb/>
　　傳二陽方長於下陽道嚮盛之時聖人豫為之戒<lb/>
　　曰陽雖方盛至於八月則其道消矣是有凶也大<lb/>
　　率聖人為戒必於方盛之時方盛而慮衰則可以<lb/>
　　防其滿極而圖其永久若既衰而後戒亦无及矣<lb/>
　　自古天下安治未有久而不亂者蓋不能戒於盛<lb/>
　　也方其盛而不知戒故狃安富則驕侈生樂舒肆<lb/>
　　則綱紀壞忘禍亂則釁孽萌是以浸淫不知亂之<lb/>
<pb n="40b"/>
　　至也<lb/>
　　　程氏附録臨言八月有凶謂至八月是遯也當<lb/>
　　　其剛浸長之時便戒以隂長之意<lb/>
　　本義臨進而淩逼於物也二陽浸長以逼於隂故<lb/>
　　為臨十二月之卦也又其為卦下兊說上坤順九<lb/>
　　二以剛居中上應六五故占者大亨而利於正然<lb/>
　　至于八月當有凶也八月謂自復卦一陽之月至<lb/>
　　于遯卦二隂之月隂長陽遯之時也或曰八月謂<lb/>
<pb n="41a"/>
　　夏正八月於卦為觀亦臨之反對也又因占而戒<lb/>
　　之<lb/>
　　　朱氏附録問臨字不特是上臨下之謂凡進而<lb/>
　　　迫近者皆謂之臨曰然此是二陽自下而進上<lb/>
　　　則知凡相逼近者皆為臨也○問至于八月有<lb/>
　　　兩說前說自復一陽之月至遯二隂之月隂長<lb/>
　　　陽遯之時後説自泰至觀觀二陽在上四隂在<lb/>
　　　下與臨相反亦隂長陽消之時二說孰長曰前<lb/>
<pb n="41b"/>
　　　説是周正八月後説是夏正八月恐文王作卦<lb/>
　　　辭時只用周正紀之不可知也<lb/>
　彖曰臨剛浸而長説而順剛中而應大亨以正天之<lb/>
　道也<hi>長丁丈反說音悦後以意讀之</hi>
　　傳浸漸也二陽長於下而漸進也下兊上坤和說<lb/>
　　而順也剛得中道而有應助是以能大亨而得正<lb/>
　　合天之道剛正而和順天之道也化育之功所以<lb/>
　　不息者剛正和順而已以此臨人臨事臨天下莫<lb/>
<pb n="42a"/>
　　不大亨而得正也兊為說說乃和也夬彖云決而<lb/>
　　和<lb/>
　　本義臨剛浸而長以卦體釋卦名說而順剛中而<lb/>
　　應又以卦徳卦體言卦之善大亨以正天之道也<lb/>
　　當剛長之時又有此善故其占如此也<lb/>
　至于八月有凶消不久也<lb/>
　　傳臨二陽生陽方漸盛之時故聖人為之戒云陽<lb/>
　　雖方長然至于八月則消而凶矣八月謂陽生之<lb/>
<pb n="42b"/>
　　八月陽始生於復自復至遯凡八月自建子至建<lb/>
　　未也二隂長而陽消矣故云消不久也在隂陽之<lb/>
　　氣言之則消長如循環不可易也以人事言之則<lb/>
　　陽為君子隂為小人方君子道長之時聖人為之<lb/>
　　誡使知極則有凶之理而虞備之常不至於滿極<lb/>
　　則无凶也<lb/>
　　本義言雖天運之當然然君子宜知所戒<lb/>
　　　朱氏附録剛浸而長以下三句解臨字大亨以<lb/>
<pb n="43a"/>
　　　正便是天之道也解亨字亦是惟其如此所以<lb/>
　　　如此須用說八月有凶者蓋要反那二陽○易<lb/>
　　　中言天之命也天之道也義只一般但取其成<lb/>
　　　韻耳不必强分析<lb/>
　象曰澤上有地臨君子以教思无窮容保民无疆<hi>思息</hi>
　<hi>吏反</hi>
　　傳澤之上有地澤岸也水之際也物之相臨與含<lb/>
　　容无若水之在地故澤上有地為臨也君子觀親<lb/>
<pb n="43b"/>
　　臨之象則教思无窮親臨於民則有<hi>一无有字</hi>教導之<lb/>
　　意思也无窮至誠无斁也觀含容之象則有容保<lb/>
　　民之心无疆廣大无疆限也含容有廣大之意故<lb/>
　　為无窮无疆之義<lb/>
　　本義地臨於澤上臨下也二者皆臨下之事教之<lb/>
　　无窮者兊也容之无疆者坤也<lb/>
初九咸臨貞吉<lb/>
　　傳咸感也陽長之時感動於隂四應於初感之者<lb/>
<pb n="44a"/>
　　也比他卦相應尤重四近君之位初得正位與四<lb/>
　　感應是以正道為當位所信任得行其志獲乎上<lb/>
　　而得行其正道是以吉也他卦初上爻不言得位<lb/>
　　失位蓋初終之義為重也臨則以初得位居正為<lb/>
　　重凡言貞吉有既正且吉者有得正則吉者有貞<lb/>
　　固守之則吉者各隨其事<hi>一作時</hi>也<lb/>
　　本義卦唯二陽徧臨四隂故二爻皆有咸臨之象<lb/>
　　初九剛而得正故其占為貞吉<lb/>
<pb n="44b"/>
　　　朱氏附録問程易作咸感之義如何曰隂必從<lb/>
　　　陽謂咸為感亦是但覺得牽強些此等處皆曉<lb/>
　　　未得如至臨與敦臨亦相似難分别今只得如<lb/>
　　　此說此易所以未易看也<lb/>
　象曰咸臨貞吉志行正也<lb/>
　　傳所謂貞吉九之志在於行正也以九居陽又應<lb/>
　　四之正其志正也<lb/>
九二咸臨吉无不利<lb/>
<pb n="45a"/>
　　傳二方陽長而漸盛感<hi>一作咸</hi>動於六五中順之君<lb/>
　　其交之親故見信任得行其志所臨吉而无不利<lb/>
　　也吉者已然如是故吉也无不利者將然於所施<lb/>
　　為无所不利也<lb/>
　　本義剛得中而勢上進故其占吉而无不利也<lb/>
　象曰咸臨吉无不利未順命也<lb/>
　　傳未者非遽之辭孟子或問勸齊伐燕有諸曰未<lb/>
　　也又云仲子所食之粟伯夷之所樹與抑亦盜蹠<lb/>
<pb n="45b"/>
　　之所樹與是未可知也史記侯嬴曰人固未易知<lb/>
　　古人用字之意皆如此今人大率用對已字故意<lb/>
　　似異然實不殊也九二與五感應以臨下蓋以剛<lb/>
　　徳之長而又得中至誠相感非由順上之命也是<lb/>
　　以吉而无不利五順體而二說體又隂陽相應故<lb/>
　　象特明其非由說順也<lb/>
　　本義未詳<lb/>
六三甘臨无攸利旣憂之无咎<lb/>
<pb n="46a"/>
　　傳三居下之上臨人者也隂柔而說體又處不中<lb/>
　　正以甘説臨人者也在上而<hi>一无而字</hi>以甘説臨下失<lb/>
　　徳之甚无所利也兊性既説又乘二陽之上陽方<lb/>
　　長而上進故不安而益甘既知危懼而憂之若能<lb/>
　　持謙守正至誠以自處則无咎也邪説由己能憂<lb/>
　　而改之復何咎乎<lb/>
　　本義隂柔不中正而居下之上為以甘說臨人之<lb/>
　　象其占固无所利然能憂而改之則无咎也勉人<lb/>
<pb n="46b"/>
　　遷善為教深矣<lb/>
　象曰甘臨位不當也旣憂之咎不長也<lb/>
　　傳隂柔之人處不中正而居下之上復乘二陽是<lb/>
　　處不當位也既能知懼而憂之則必强勉自改故<lb/>
　　其過咎不長也<lb/>
六四至臨无咎<lb/>
　　傳四居上之下與下體相比是切臨於下臨之至<lb/>
　　也臨道尚近故以比為至四居正位而下應於剛<lb/>
<pb n="47a"/>
　　陽之初處近君之位守正而任賢以親臨於下是<lb/>
　　以无咎所處當也<lb/>
　　本義處得其位下應初九相臨之至宜无咎者也<lb/>
　　　朱氏附録問六四以隂居正柔順臨下又有正<lb/>
　　　應臨之極善故謂之至臨曰至臨无咎未是極<lb/>
　　　好只是與初相臨得切至故謂之至<lb/>
　象曰至臨无咎位當也<lb/>
　　傳居近君之位為得其任以隂處四為得其正與<lb/>
<pb n="47b"/>
　　初相應為下賢所以无咎蓋由位之當也<lb/>
六五知臨大君之宜吉<hi>知音智</hi>
　　傳五以柔中順體居尊位而下應於二剛中之臣<lb/>
　　是能倚任於二不勞而治以知臨下者也夫以一<lb/>
　　人之身臨乎天下之廣若區區自任豈能周於萬<lb/>
　　事故自任其知者適足為不知唯能取天下之善<lb/>
　　任天下之聦明則无所不周是不自任其知則其<lb/>
　　知大矣五順應於九二剛中之賢任之以臨下乃<lb/>
<pb n="48a"/>
　　己以明知臨天下大君之所宜也其吉可知<lb/>
　　本義以柔居中下應九二不自用而任人乃知之<lb/>
　　事而大君之宜吉之道也<lb/>
　象曰大君之宜行中之謂也<lb/>
　　傳君臣道合蓋以氣類相求五有中徳故能倚任<lb/>
　　剛中之賢得大君之宜成知臨之功蓋由行其中<lb/>
　　徳也人君之於賢才非道同徳合豈能用也<lb/>
上六敦臨吉无咎<lb/>
<pb n="48b"/>
　　傳上六坤之極順之至也而居臨之終敦厚於臨<lb/>
　　也與初二雖非正應然大率隂求於陽又其至順<lb/>
　　故志在從乎二陽尊而應卑髙而從下尊賢取善<lb/>
　　敦厚之至也故曰敦臨所以吉而无咎隂柔在上<lb/>
　　非能臨者宜有咎也以其敦厚於順剛是以吉而<lb/>
　　无咎六居臨之終而不取極義臨无過極故止為<lb/>
　　厚義上无位之地止以在上言<lb/>
　　本義居卦之上處臨之終敦厚於臨吉而无咎之<lb/>
<pb n="49a"/>
　　道也故其象占如此<lb/>
　　　朱氏附録上六敦臨自是積累至極處有敦篤<lb/>
　　　之義艮上九亦謂之敦艮復上六爻不好了所<lb/>
　　　以只於五爻謂之敦復居臨之時二陽得時上<lb/>
　　　進隂不敢與之爭而志與之應所謂在内者非<lb/>
　　　謂正應只是卦内與二陽應也<lb/>
　象曰敦臨之吉志在内也<lb/>
　　傳志在内應乎初與二也志順剛陽而敦篤其吉<lb/>
<pb n="49b"/>
　　可知<lb/>
　　　朱氏附録二陽在下四五皆以正應臨之上无<lb/>
　　　所臨郤還去臨那二陽三近二陽也去臨它如<lb/>
　　　小人在上位郤把甘言好語臨在下之君子至<lb/>
　　　臨言其相臨之切敦臨有敦厚之意○此便是<lb/>
　　　好卦不獨説道理自是好讀所謂卦有小大辭<lb/>
　　　有險易此便是大底卦<lb/>
　周易傳義附録卷四上<lb/>
</p>
<p>
</p>
  </div>
</body>
</text>
</TEI>
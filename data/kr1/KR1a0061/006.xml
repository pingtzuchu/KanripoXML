<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易𫝊義附録卷三上</head>
    <p>
<pb n="1a"/>
欽定四庫全書<lb/>
　周易𫝊義附録卷三上　　宋　董楷　撰<lb/>
上經<lb/>
䷇<hi>坤下坎上</hi>
　　𫝊比序卦衆必有所比故受之以比比親輔也<hi>一作</hi>
　　<hi>比輔比也二作比輔也</hi>人之類必相親輔然後能安故既有<lb/>
　　衆則必有所比比所以次師也為卦上坎下坤以<lb/>
　　二體言之水在地上物之相切比无間莫如水之<lb/>
<pb n="1b"/>
　　在地上故為比也又衆爻皆隂獨五以陽剛居君<lb/>
　　位衆所親附而上亦親下故為比也<lb/>
比吉原筮元永貞无咎<hi>比毗志反卦内並同</hi>
　　傳比吉道也人相親比自為吉道故雜卦云比樂<lb/>
　　師憂人相親比必有其道茍非其道則有悔咎故<lb/>
　　必推原占決其可比者而比之筮謂占決卜度非<lb/>
　　謂以蓍龜也所比得元永貞則无咎元謂有君長<lb/>
　　之道永謂可以常久貞謂得正道上之比下必有<lb/>
<pb n="2a"/>
　　此三者下之從上必求此三者則无咎也<lb/>
　不寧方來後夫凶<lb/>
　　𫝊人之不能自保其安寧方且來求親比得所比<lb/>
　　則能保其安當其不寧之時固宜汲汲以求比若<lb/>
　　獨立自恃求比之志不速而後則雖夫亦凶矣夫<lb/>
　　猶凶况柔弱者乎夫剛立之稱𫝊曰子南夫也又<lb/>
　　曰是謂我非夫凡生天地之間者未有不相親比<lb/>
　　而能自存者也雖剛强之至未有能獨立者也比<lb/>
<pb n="2b"/>
　　之道由兩志相求兩志不相求則睽矣君懐撫其<lb/>
　　下下親輔<hi>一作附</hi>於上親戚朋友鄉黨皆然故當上<lb/>
　　下合志以相從茍无相求之意則離而凶矣大抵<lb/>
　　人情相求則合相持則睽相持相待莫先也人之<lb/>
　　相親固有道然而欲比之志不可緩也<lb/>
　　本義比親輔也九五以陽剛居上之中而得其正<lb/>
　　上下五隂比而從之以一人而撫萬邦以四海而<lb/>
　　仰一人之象故筮者得之則當為人所親輔然必<lb/>
<pb n="3a"/>
　　再筮以自審有元善長永正固之徳然後可以當<lb/>
　　衆之歸而无咎其未比而有所不安者亦将皆來<lb/>
　　歸之若又遲而後至則此交已固彼來已晚而得<lb/>
　　凶矣若欲比人則亦以是而反觀之耳<lb/>
　　　朱氏附録問此卦大抵占得之多是人君為人<lb/>
　　　所比之象曰也不必拘若三家村中推一箇人<lb/>
　　　作頭首也是為人所比也須自審自家才徳可<lb/>
　　　為之否所以原筮元永貞也○筮字説做占決<lb/>
<pb n="3b"/>
　　　亦不妨然亦不必説定不是龜筮之筮○問不<lb/>
　　　寧方來後夫凶曰别人自相比了已既後於衆<lb/>
　　　人郤强要去比他豈不為人所惡是取凶也○<lb/>
　　　後夫不必如伊川説左𫝊齊崔卜娶妻卦云入<lb/>
　　　于其宫不見其妻凶人以為凶他云前夫已當<lb/>
　　　之矣彼云前夫則此云後夫正是一樣語陽便<lb/>
　　　是夫隂便是婦<lb/>
　彖曰比吉也比輔也下順從也<lb/>
<pb n="4a"/>
　　𫝊比吉也比者吉之道也物相親比乃吉道也比<lb/>
　　輔也釋比之義比者相親輔也下順從也解卦所<lb/>
　　以為比也五以陽居尊位羣下順從以親輔之所<lb/>
　　以為比也<lb/>
　　本義比吉也此三字疑衍文比輔也下順從也此<lb/>
　　以卦體釋卦名義<lb/>
　　　朱子附録比吉也也字羡當云比吉比輔也下<lb/>
　　　順從也比輔也解比字下順從也解吉字按王<lb/>
<pb n="4b"/>
　　　昭素謂多此也字此即用其説與本義皆疑而<lb/>
　　　未定之辭姑録于此更詳之<lb/>
　原筮元永貞无咎以剛中也<lb/>
　　傳推原筮<hi>一作占</hi>決相比之道得元永貞而後可以<lb/>
　　无咎所謂元永貞如五是也以陽剛居中正盡比<lb/>
　　道之善者也以陽剛當尊位為君徳元也居中得<lb/>
　　正能永而貞也卦辭本泛言比道彖言元永貞者<lb/>
　　九五以剛處中正是也<lb/>
<pb n="5a"/>
　不寧方來上下應也<lb/>
　　傳人之生不能保其安寧方且來求附比民不能<lb/>
　　自保故戴君以求寧君不能獨立故保民以為安<lb/>
　　不寧而來比者上下相應也以聖人之公言之固<lb/>
　　至誠求天下之比以安民也以後王之私言之不<lb/>
　　求下民之附則危亡至矣故上下之志必相應也<lb/>
　　在卦言之上下羣隂比於五五比其衆乃上下應<lb/>
　　也<lb/>
<pb n="5b"/>
　後夫凶其道窮也<lb/>
　　𫝊衆必相比而後能遂其生天地之間未有不相<lb/>
　　親比而能遂者也若相從之志不疾而後則不能<lb/>
　　成比雖夫亦凶矣无所親比困屈以致凶窮之道<lb/>
　　也<lb/>
　　本義亦以卦體釋卦辭剛中謂五上下謂五隂<lb/>
　　　朱子附録程𫝊云以聖人之公言之固至誠求<lb/>
　　　天下之比以安民也以後王之私言之不求下<lb/>
<pb n="6a"/>
　　　民之附則危亡至矣葢且得他畏危亡之禍而<lb/>
　　　求所以比附其民猶勝於全不顧者政此謂也<lb/>
　象曰地上有水比先王以建萬國親諸侯<lb/>
　　傳夫物相親比而无間者莫如水在地上所以為<lb/>
　　比也先王觀比之象以建萬國親諸侯建立萬國<lb/>
　　所以比民也親撫諸侯所以比天下也<lb/>
　　本義地上有水水比於地不容有間建國親侯亦<lb/>
　　先王所以比於天下而无間者也彖意人來比我<lb/>
<pb n="6b"/>
　　此取我徃比人<lb/>
　　　朱子附録伊川言建萬國以比民言民不可盡<lb/>
　　　得而比故建諸侯使比民而天子所親者諸侯<lb/>
　　　而已這便是他比天下之道<lb/>
初六有孚比之无咎<lb/>
　　傳初六比之始也相比之道以誠信為本中心不<lb/>
　　信而親人人誰與之故比之始必有孚誠乃无咎<lb/>
　　也孚信之在中也<lb/>
<pb n="7a"/>
有孚盈缶終來有它吉<lb/>
　　傳誠信充實於内若物之盈滿於缶中也缶質素<lb/>
　　之噐言若缶之盈實其中外不加文飾則終能來<lb/>
　　有它吉也它非比也外也若誠實充於内物无不<lb/>
　　信豈用飾外以求比乎誠信中實雖它外皆當感<lb/>
　　而來從孚信比之本也<lb/>
　　本義比之初貴乎有信則可以无咎矣若其充實<lb/>
　　則又有他吉也<lb/>
<pb n="7b"/>
　　　朱子附録孚有在陽爻有在隂爻伊川謂中虗<lb/>
　　　信之本中實信之質○終來有它説将來似顯<lb/>
　　　比便有那周遍底意思○易中言語煞有不可<lb/>
　　　曉者葢當時事與人言語自有與今日不同者<lb/>
　　　如有孚比之无咎有孚盈缶終來有他吉之類<lb/>
　象曰比之初六有它吉也<lb/>
　　𫝊言比之初六者比之道在乎始也始能有孚則<lb/>
　　終致有它之吉其始不誠終焉得吉上六之凶由<lb/>
<pb n="8a"/>
　　无首也<lb/>
六二比之自内貞吉<lb/>
　　傳二與五為正應皆得中正以中正之道相比者<lb/>
　　也二處於内自内謂由已也擇才而用雖在乎上<lb/>
　　而以身許國必由於已已以得君道合而進乃得<lb/>
　　正而吉也以中正之道應上之求乃自内也不自<lb/>
　　失也汲汲以求比者非君子自重之道乃自失也<lb/>
　　本義柔順中正上應九五自内比外而得其正吉<lb/>
<pb n="8b"/>
　　之道也占者如是則正而吉矣<lb/>
　象曰比之自内不自失也<lb/>
　　傳守己中正之道以待上之求乃不自失也易之<lb/>
　　為戒嚴宻二雖中正質柔體順故有貞吉自失之<lb/>
　　戒戒之自守以待上之求无乃渉後凶乎曰士之<lb/>
　　修已乃求上之道降志辱身非自重之道也故伊<lb/>
　　尹武侯救天下之心非不切必待禮至然後出也<lb/>
　　本義得正則不自失矣<lb/>
<pb n="9a"/>
六三比之匪人<lb/>
　　𫝊三不中正而所比皆不中正四隂柔而不中二<lb/>
　　存應而比初皆不中正匪人也比於匪人其失可<lb/>
　　知悔吝<hi>一作咎</hi>不假言也故可傷二之中正而謂之<lb/>
　　匪人隨時取義各不同也<lb/>
　　本義隂柔不中正承乗應皆隂所比皆非其人之<lb/>
　　象其占大凶不言可知<lb/>
　象曰比之匪人不亦傷乎<lb/>
<pb n="9b"/>
　　傳人之相比求安吉也乃比於匪人必将<hi>一无必将字</hi>
　　反得悔吝<hi>一作咎</hi>其亦可傷矣深戒失所比也<lb/>
六四外比之貞吉<lb/>
　　傳四與初不相應而五比之外比於五乃得貞正<lb/>
　　而吉也君臣相比正也相比相與宜也五剛陽中<lb/>
　　正賢也居尊位在上也親賢從上比之正也故為<lb/>
　　貞吉以六居四亦為得正之義又隂柔不中之人<lb/>
　　能比於剛明中正之賢乃得正而吉也又比賢從<lb/>
<pb n="10a"/>
　　上必以正道則吉也數説相須其義始備<lb/>
　　本義以柔居柔外比九五為得其正吉之道也占<lb/>
　　者如是則正而吉矣<lb/>
　象曰外比於賢以從上也<lb/>
　　𫝊外比謂從五也五剛明中正之賢又居君位四<lb/>
　　比之是比賢且從上所以吉也<lb/>
九五顯比王用三驅失前禽邑人不誡吉<lb/>
　　傳五居君位處中得正盡比道之善者也人君比<lb/>
<pb n="10b"/>
　　天下之道當顯明其比道而已如誠意以待物恕<lb/>
　　已以及人發政施仁使天下蒙其恵澤是人君親<lb/>
　　比天下之道也如是天下孰不親比於上若乃暴<lb/>
　　其小仁違道干譽欲以求下之比其道亦已狹矣<lb/>
　　其能得天下之比乎故聖人以九五盡比道之正<lb/>
　　取三驅為喻曰王用三驅失前禽邑人不誡吉先<lb/>
　　王以四時之畋不可廢也故推其仁心為三驅之<lb/>
　　禮乃禮所謂天子不合圍也成湯祝網是其義也<lb/>
<pb n="11a"/>
　　天子之畋圍合其三面前開一路使之可去不忍<lb/>
　　盡物好生之仁也止取其不用命者不出而反入<lb/>
　　者也禽獸前去者皆免矣故曰失前禽也王者顯<lb/>
　　明其比道天下自然來比來者撫之固不煦煦<hi>一作</hi>
　　<hi>呴呴</hi>然求比於物若田之三驅禽之去者從而不追<lb/>
　　來者則取之也此王道之大所以其民皡皡而莫<lb/>
　　知為之者也邑人不誡吉言其至公不私无逺邇<lb/>
　　親疎之别也邑者居邑易中所言邑皆同王者所<lb/>
<pb n="11b"/>
　　都諸侯國中也誡期約也待物之一不期誡於居<lb/>
　　邑如是則吉也聖人以大公无私治天下於顯比<lb/>
　　見之矣非唯人君比天下之道如此大率人之相<lb/>
　　比莫不然以臣於君言之竭其忠誠致其才力乃<lb/>
　　顯其比<hi>一作比其</hi>君之道也用之與否在君而已不可<lb/>
　　阿諛逢迎求其比已也在朋友亦然修身誠意以<lb/>
　　待之親已與否在人而已不可巧言令色曲從茍<lb/>
　　合以求人之比已也於鄉黨親戚於衆人莫不皆<lb/>
<pb n="12a"/>
　　然三驅失前禽之義也<lb/>
　　本義一陽居尊剛健中正卦之羣隂皆來比已顯<lb/>
　　其比而无私如天子不合圍開一面之網來者不<lb/>
　　拒去者不追故為用三驅失前禽而邑人不誡之<lb/>
　　象葢雖私屬亦喻上意不相警備以求必得也凡<lb/>
　　此皆吉之道占者如是則吉也<lb/>
　　　朱氏附録邑人不誡葢上人顯明其比道而不<lb/>
　　　必人之從已而其私屬亦化之不相戒約使人<lb/>
<pb n="12b"/>
　　　從已也○邑人不誡如有聞无聲言其自不消<lb/>
　　　相告戒又如歸市者不止耕者不變相似<hi>此説與本</hi>
　　　<hi>義不同當考</hi>○伊川解顯比王用三驅失前禽所謂<lb/>
　　　來者撫之去者不追與失前禽而殺不去者所<lb/>
　　　譬頗不相類如何曰田獵之禮置旃以為門刈<lb/>
　　　草以為長圍田獵者自門驅而入禽獸向我而<lb/>
　　　出者皆免惟驅而入者皆獲故以前禽比去者<lb/>
　　　不追𫉬者比來則取之大意如此无縁得一一<lb/>
<pb n="13a"/>
　　　相似伊川解此句不足疑但邑人不誡吉一句<lb/>
　　　似可疑恐易之文義不如此<lb/>
　象曰顯比之吉位正中也<lb/>
　　傳顯比所以吉者以其所居之位得正中也處正<lb/>
　　中之地乃由正中之道也比以不偏為善故云正<lb/>
　　中凡言正中者其處正得中也比與隨是也言中<lb/>
　　正者得中與正也訟與需是也<lb/>
　舎逆取順失前禽也<hi>舎音捨</hi>
<pb n="13b"/>
　　𫝊禮取不用命者乃是舎順取逆也順命而去者<lb/>
　　皆免矣比以向背而言謂去者為逆來者為順也<lb/>
　　故所失者前去之禽也言來者撫之去者不追也<lb/>
　邑人不誡上使中也<lb/>
　　𫝊不期誡於親近上之使下中平不偏逺近如一<lb/>
　　也<lb/>
　　本義由上之徳使不偏也<lb/>
上六比之无首凶<lb/>
<pb n="14a"/>
　　𫝊六居上比之終也首謂始也凡比之道其始善<lb/>
　　則其終善矣有其始而无其終者或有矣未有无<lb/>
　　其始而有終者也故比之无首至終則凶也此據<lb/>
　　比終而言然上六隂柔不中處險之極固非克終<lb/>
　　者也始比不以道隙於終者天下多矣<lb/>
　　本義隂柔居上无以比下凶之道也故為无首之<lb/>
　　象而其占則凶也<lb/>
　象曰比之无首无所終也<lb/>
<pb n="14b"/>
　　傳比既无首何所終乎相比有首猶或終違始不<lb/>
　　以道終復何保故曰无所終也<lb/>
　　　程氏附録近世淺薄以相歡狎為相與以无圭<lb/>
　　　角為相歡愛如此者安能久若要久須是恭敬<lb/>
　　　君臣朋友皆當以敬為主也比之上六象曰比<lb/>
　　　之无首凶无所終也比之有首尚懼无終既无<lb/>
　　　首安得有終故曰无所終也比之道須當有首<lb/>
　　　或曰君子淡以成小人甘以壊曰是也豈有甘<lb/>
<pb n="15a"/>
　　　而不壊者<lb/>
　　本義以上下之象言之則為无首以始終之象言<lb/>
　　之則為无終无首則无終矣<lb/>
　　　朱氏附録易第六爻在上為首自下又為尾兩<lb/>
　　　用比上六象曰比之无首无所終也是也<lb/>
䷈<hi>乾下巽上</hi>
　　傳小畜序卦比必有所畜故受之以小畜物相比<lb/>
　　附則為聚聚畜也又相親比則志相畜小畜所以<lb/>
<pb n="15b"/>
　　次比也畜止也止則聚矣為卦巽上乾下乾在上<lb/>
　　之物乃居巽下夫畜止剛健莫如巽順為巽所畜<lb/>
　　故為畜也然巽隂也其體柔順唯能以巽順柔其<lb/>
　　剛健非能力止之也畜道之小者也又四以一隂<lb/>
　　得位為五陽所説得位得柔巽之道也能畜羣陽<lb/>
　　之志是以為畜也小畜謂以小畜大所畜聚者小<lb/>
　　所畜之事小以隂故也彖專以六四畜諸陽為成<lb/>
　　卦之義不言二體葢舉其重者<lb/>
<pb n="16a"/>
小畜亨宻雲不雨自我西郊<hi>畜敕六反</hi>
　　𫝊雲隂陽之氣二氣交而和則相畜固而成雨陽<lb/>
　　唱而隂和順也故和若隂先陽唱不順也故不和<lb/>
　　不和則不能成雨雲之畜聚雖宻而不<hi>一有能字</hi>成雨<lb/>
　　者自西郊故也東北陽方西南隂方自隂唱故不<lb/>
　　和而不能成雨以人觀之雲氣之興皆自四逺故<lb/>
　　云郊據四而言故云自我畜陽者四畜之主也<lb/>
　　　程氏附録暢中伯問宻雲不雨自我西郊曰西<lb/>
<pb n="16b"/>
　　　郊隂所凡雨須陽唱乃成隂唱則不成矣今雲<lb/>
　　　過西則雨過東則否是其義也所謂尚徃者隂<lb/>
　　　自西而徃不待陽矣○長安西風而雨終未曉<lb/>
　　　此理須是自東自北而風則雨自南自西則不<lb/>
　　　雨何者自東自北皆屬陽<hi>坎卦本陽</hi>陽唱而隂和故<lb/>
　　　雨自西自南隂也隂唱則陽不和蝃蝀之詩曰<lb/>
　　　朝隮于西崇朝其雨是陽來唱也故雨蝃蝀在<lb/>
　　　東則是隂先唱也莫之敢指者非謂手指莫敢<lb/>
<pb n="17a"/>
　　　指陳也猶言不可道也易言宻雲不雨自我西<lb/>
　　　郊言自西則是隂先唱也故雲雖宻而不雨今<lb/>
　　　西風而雨恐是山勢使然<lb/>
　　本義巽亦三畫卦之名一隂伏於二陽之下故其<lb/>
　　徳為巽為入其象為風為木小隂也畜止之義也<lb/>
　　上巽下乾以隂畜陽又卦唯六四一隂上下五陽<lb/>
　　皆為所畜故為小畜又以隂畜陽能繫而不能固<lb/>
　　亦為所畜者小之象内健外巽二五皆陽各居一<lb/>
<pb n="17b"/>
　　卦之中而用事有剛而能中其志得行之象故其<lb/>
　　占當得亨通然畜未極而施未行故有宻雲不雨<lb/>
　　自我西郊之象葢宻雲隂物西郊隂方我者文王<lb/>
　　自我也文王演易於羑里視岐周為西方正小畜<lb/>
　　之時也筮者得之則占亦如其象云<lb/>
　　　朱氏附録小畜亨是説陽縁隂畜他不住故陽<lb/>
　　　得自亨横渠言易為君子謀不為小人謀凡言<lb/>
　　　亨皆是説陽到得説隂處便分曉説道小人吉<lb/>
<pb n="18a"/>
　　　亨字便是下面剛中而志行乃亨○問宻雲不<lb/>
　　　雨自我西郊曰此是以巽畜乾巽順乾健畜它<lb/>
　　　不得故不能雨凡雨者是隂氣盛凝結得宻方<lb/>
　　　濕潤下降為雨且如飯甑葢得宻了氣鬱不通<lb/>
　　　四畔方有濕汗今乾上進一隂止他不得所以<lb/>
　　　彖中云尚徃也是指乾欲上進之象到上九則<lb/>
　　　以卦之始終言畜極則散遂為既雨既處隂徳<lb/>
　　　盛滿如此所以有君子征凶之戒○横渠正蒙<lb/>
<pb n="18b"/>
　　　論風雷雲雨之説最分曉<lb/>
　彖曰小畜柔得位而上下應之曰小畜<lb/>
　　𫝊言成卦之義也以隂居四又處上位柔得位也<lb/>
　　上下五陽皆應之為所畜也以一隂而畜五陽能<lb/>
　　繫而不能固是以為小畜也彖解成卦之義而加<lb/>
　　曰字者皆重卦名文勢當然單名卦惟革有曰字<lb/>
　　亦文勢然也<lb/>
　　本義以卦體釋卦名義柔得位指六居四上下謂<lb/>
<pb n="19a"/>
　　五陽<lb/>
　健而巽剛中而志行乃亨<lb/>
　　𫝊以卦才言也内健而外巽健而能巽也二五居<lb/>
　　中剛中也陽性上進下復乾體志在於行也剛居<lb/>
　　中為剛而得中又為中剛言畜陽則以柔巽言能<lb/>
　　亨則由剛中以成卦之義言則為隂畜陽以卦才<lb/>
　　言則陽為剛中才如是故畜雖小而能亨也<lb/>
　　本義以卦徳卦體而言陽猶可亨也<lb/>
<pb n="19b"/>
　宻雲不雨尚徃也自我西郊施未行也<hi>施始䜴反</hi>
　　傳畜道不能成大如宻雲而不成雨隂陽交而和<lb/>
　　則相固而成雨二氣不和陽尚徃而上故不成雨<lb/>
　　葢自我隂方之氣先唱故不和而不能成雨其功<lb/>
　　施未行也小畜之不能成大猶西郊之雲不能成<lb/>
　　雨也<lb/>
　　　程氏附録宻雲不雨尚徃則氣散<hi>先隂變風氣隨風散</hi>
　　本義尚徃言畜之未極其氣猶上進也<lb/>
<pb n="20a"/>
　　　朱氏附録宻雲不雨尚徃也是隂包它不住陽<lb/>
　　　氣更散做雨不成所以尚徃也<lb/>
　象曰風行天上小畜君子以懿文徳<lb/>
　　𫝊乾之剛健而為巽所畜夫剛健之性惟柔順為<lb/>
　　能畜止之雖可以畜止之然非能固制其剛健也<lb/>
　　但柔順以擾繫之耳故為小畜也君子觀小畜之<lb/>
　　義以懿美其文徳畜聚為藴畜之義君子所藴畜<lb/>
　　者大則道徳經綸之業小則文章才藝君子觀小<lb/>
<pb n="20b"/>
　　畜之象以懿美其文徳文徳方之道義為小也<lb/>
　　本義風有氣而无質能畜而不能久故為小畜之<lb/>
　　象懿文徳言未能厚積而逺施也<lb/>
　　　朱氏附録問風行天上小畜象義如何曰天在<lb/>
　　　山中大畜葢山是堅剛之物故能力畜其三陽<lb/>
　　　風是柔軟之物止能小畜之而已耳○風行天<lb/>
　　　上小畜君子以懿文徳言畜他不住且只逐些<lb/>
　　　子𤼵洩出來只以大畜比之便可見大畜説多<lb/>
<pb n="21a"/>
　　　識前言徃行以畜其徳小畜只是做得這此箇<lb/>
　　　文徳如威儀文辭之類<lb/>
初九復自道何其咎吉<lb/>
　　𫝊初九陽爻而乾體陽在上之物又剛健之才足<lb/>
　　以上進而復與在上同志其進復於上乃其道也<lb/>
　　故云復自道復既自道何過咎之有无咎而又有<lb/>
　　吉也諸爻言无咎者如是則无咎矣故云无咎者<lb/>
　　善補過也雖使爻義本善亦不害於道不如是則<lb/>
<pb n="21b"/>
　　有咎之義初九乃由其道而行无有過咎故云何<lb/>
　　其咎无咎之甚明也<lb/>
　　本義下卦乾體本皆在上之物志欲上進而為隂<lb/>
　　所畜然初九體乾居下得正前逺於隂雖與四為<lb/>
　　正應而能自守以正不為所畜故有進復自道之<lb/>
　　象占者如是則无咎而吉也<lb/>
　　　朱氏附録問小畜初九復自道何其咎吉此爻<lb/>
　　　與四相應正為四所畜者乃云復自道何邪曰<lb/>
<pb n="22a"/>
　　　易有亦不必泥爻義㸔者如此爻只平㸔自好<lb/>
　　　復自道便吉復不自道便凶自无可疑者矣○<lb/>
　　　復自道之復與復卦之復不同復卦言已前不<lb/>
　　　見了這陽如今復在此復自道是復他本位從<lb/>
　　　那道路上去如无徃不復之復<lb/>
　象曰復自道其義吉也<lb/>
　　傳陽剛之才由其道而復其義吉也初與四為正<lb/>
　　應在畜時乃相畜者也<lb/>
<pb n="22b"/>
九二牽復吉<lb/>
　　傳二以陽居下體之中五以陽居上體之中皆以<lb/>
　　陽剛居中為隂所畜俱欲上復五雖在四上而為<lb/>
　　其所畜則同是同志者也夫同患相憂二五同志<lb/>
　　故相牽連而復二陽並進則隂不能勝得遂其復<lb/>
　　矣故吉也曰遂其復則離畜矣乎曰凡爻之辭皆<lb/>
　　謂如是則可以如是若已然則時已變矣尚何教<lb/>
　　誡乎五為巽體巽畜於乾而反與二相牽何也曰<lb/>
<pb n="23a"/>
　　舉二體而言則巽畜乎乾全卦而言則一隂畜五<lb/>
　　陽也在易隨時取義皆如此也<lb/>
　　本義三陽志同而九二漸近於隂以其剛中故能<lb/>
　　與初九牽連而復亦吉道也占者如是則吉矣<lb/>
　象曰牽復在中亦不自失也<lb/>
　　傳二居中得中者也剛柔進退不失乎中道也陽<lb/>
　　之復其勢必强二以處中故雖强於進亦不至於<lb/>
　　過剛過剛乃自失也爻止言牽復而吉之義象復<lb/>
<pb n="23b"/>
　　𤼵明其在中之美<lb/>
　　本義亦者承上爻義<lb/>
九三輿説輻夫妻反目<hi>説吐活反</hi>
　　傳三以陽爻居不得中而宻比於四隂陽之情相<lb/>
　　求也又暱比而不中為隂畜制者也故不能前進<lb/>
　　猶車輿説去輪輻言不能行也夫妻反目隂制於<lb/>
　　陽者也今反制陽如夫妻之反目也反目謂怒目<lb/>
　　相視不順其夫而反制之也婦人為夫寵惑既而<lb/>
<pb n="24a"/>
　　遂反制其夫未有夫不失道而妻能制之者也故<lb/>
　　説輻反目三自為也<lb/>
　　本義九三亦欲上進然剛而不中迫近於隂而又<lb/>
　　非正應但以隂陽相説而為所繫畜不能自進故<lb/>
　　有輿説輻之象然以志剛故又不能平而與之争<lb/>
　　故又為夫妻反目之象戒占者如是則不得進而<lb/>
　　有所争也<lb/>
　　　朱氏附録被它畜止不得進必與有争自家必<lb/>
<pb n="24b"/>
　　　要進時如何須是能正室時方得○輿説輻夫<lb/>
　　　妻反目可謂不好然能以剛自守則雖得此爻<lb/>
　　　而凶不應矣○小畜但能畜得九三一爻而已<lb/>
　　　九三是近它底那兩爻自牽連上來<lb/>
　象曰夫妻反目不能正室也<lb/>
　　𫝊夫妻反目葢由不能正其室家也三自處不以<lb/>
　　道故四得制之不使進猶夫不能正其室家故致<lb/>
　　反目也<lb/>
<pb n="25a"/>
　　本義程子曰説輻反目三自為也<lb/>
六四有孚血去惕出无咎<hi>去起吕反</hi>
　　𫝊四於畜時處近君之位畜君者也若内有孚誠<lb/>
　　則五志信之從其畜也卦獨一隂畜衆陽者也諸<lb/>
　　陽之志係于四四茍欲以力畜之則一柔敵衆剛<lb/>
　　必見傷害惟盡其孚誠以應之則可以感之矣故<lb/>
　　其傷害逺其危懼免也如此則可以无咎不然則<lb/>
　　不免乎害矣此以柔畜剛之道也以人君之威嚴<lb/>
<pb n="25b"/>
　　而微細之臣有能畜止其欲者葢有孚信以感之<lb/>
　　也<lb/>
　　本義以一隂畜衆陽本有傷害憂懼以其柔順得<lb/>
　　正虗中巽體二陽助之是有孚而血去惕出之象<lb/>
　　也无咎宜矣故戒占者亦有其徳則无咎矣<lb/>
　象曰有孚惕出上合志也<lb/>
　　𫝊四既有孚則五信任之與之合志所以得惕出<lb/>
　　而无咎也惕出則血去可知舉其輕者也五既合<lb/>
<pb n="26a"/>
　　志衆陽皆從之矣<lb/>
九五有孚攣如富以其隣<hi>攣力專反象同</hi>
　　傳小畜衆陽為隂所畜之時也五以中正居尊位<lb/>
　　而有孚信則其類皆應之矣故曰攣如謂牽攣相<lb/>
　　從也五必援挽與之相濟是富以其隣也五以居<lb/>
　　尊位之勢如富者推其財力與隣比共之也君子<lb/>
　　為小人所困正人為羣邪所厄則在下者必攀挽<lb/>
　　於上期於同進在上者必援引於下與之戮力非<lb/>
<pb n="26b"/>
　　獨推已力以及人也固資在下之助以成其力耳<lb/>
　　本義巽體三爻同力畜乾隣之象也而九五居中<lb/>
　　處尊勢能有為以兼乎上下故為有孚攣固用富<lb/>
　　厚之力而以其隣之象以猶春秋以某師之以言<lb/>
　　能左右之也占者有孚則能如是也<lb/>
　　　朱氏附録孚有在陽爻有在隂爻伊川謂中虚<lb/>
　　　信之本中實信之質○富以其隣與上合志是<lb/>
　　　説上面巽體同力畜乾隣如東家取箇西家取<lb/>
<pb n="27a"/>
　　　箇取上下兩畫也此言五居尊位便動那上下<lb/>
　　　底攣如如手把攣住之象○問小畜卦以一隂<lb/>
　　　而畜五陽而九五乃云富以其隣是與六四之<lb/>
　　　隂并力而畜下三陽不知九五何故反助隂邪<lb/>
　　　曰九五上九皆為隂所畜又是同巽之體故反<lb/>
　　　助之也○問富以其隣本義云巽體三爻同力<lb/>
　　　畜乾隣之象也據程𫝊則曰以一隂畜五陽某<lb/>
　　　謂以統體言之固是以一隂畜五陽然就九五<lb/>
<pb n="27b"/>
　　　而言則下與四比上與上連為隣之象謂巽三<lb/>
　　　爻同力畜乾郤見得自上畜下之意分明未知<lb/>
　　　是如此否曰更以泰卦不富以其隣對之即可<lb/>
　　　見其文意<lb/>
　象曰有孚攣如不獨富也<lb/>
　　𫝊有孚<hi>一有而字</hi>攣如葢其隣類皆牽攣而<hi>一无而字</hi>從之<lb/>
　　與衆同欲不獨有其富也君子之處艱厄惟其至<lb/>
　　誠故得衆力之助而能濟其衆也<lb/>
<pb n="28a"/>
上九既雨既處尚徳載婦貞厲<lb/>
　　傳九以巽順之極居卦之上處畜之終從畜而止<lb/>
　　者也為四所止也既雨和也既處止也隂之畜陽<lb/>
　　不和則不能止既和而止畜之道成矣<hi>一作畜道之成也</hi>
　　大畜畜之大故極而散小畜畜之小故極而成尚<lb/>
　　德載四用柔巽之德積滿而至于成也隂柔之畜<lb/>
　　剛非一朝一夕能成由積累而至可不戒乎載積<lb/>
　　滿也詩云厥聲載路婦貞厲婦謂隂以隂而畜陽<lb/>
<pb n="28b"/>
　　以柔而制剛婦若貞固守此危厲之道也安有婦<lb/>
　　制其夫臣制其君而能安者乎<lb/>
月㡬望君子征凶<hi>㡬音機</hi>
　　傳月望則與日敵矣㡬望言其盛将敵也隂已能<lb/>
　　畜陽而云㡬望何也此以柔巽畜其志也非力能<lb/>
　　制也然不已則将盛於陽而凶矣於㡬望而為之<lb/>
　　戒曰婦将敵矣君子動則凶也君子謂陽征動也<lb/>
　　㡬望将盈之時若已望則陽已消矣尚何戒乎<lb/>
<pb n="29a"/>
　　本義畜極而成隂陽和矣故為既雨既處之象葢<lb/>
　　尊尚隂徳至於積滿而然也隂加於陽故雖正亦<lb/>
　　厲然隂既盛而亢陽則君子亦不可以有行矣其<lb/>
　　占如此為戒深矣<lb/>
　　　朱氏附録上九雖是隂畜陽到極處和而為雨<lb/>
　　　畢竟隂制陽不順所以云雖正亦厲○既雨既<lb/>
　　　處言便做畜得住了做得雨後這氣畢竟便透<lb/>
　　　出散了徳積是説隂徳婦人雖正亦危月才滿<lb/>
<pb n="29b"/>
　　　便虧君子到此亦行不得這是那隂陽皆不利<lb/>
　　　底象○十六日月雖闕未多郤圓似生明之時<lb/>
　　　畢竟是漸闕去月初雖小於生魄時卻是長㡳<lb/>
　　　時節問占得此爻則如何曰這當㸔所值之時<lb/>
　　　何如大意大㡳不得便冝<hi>月幾望小畜上六歸妹六五中孚六四</hi>
　　　○問小畜上九疑是太甲伊尹之事當之注云<lb/>
　　　隂旣盛而亢陽則君子亦不可以有行恐當云<lb/>
　　　君子於此宜靜而不冝動故征則凶也方與上<lb/>
<pb n="30a"/>
　　　意不相害曰作伊周之事說亦得作易本意只<lb/>
　　　說隂畜陽到極處問既如此則何故又曰君子<lb/>
　　　征凶曰便是易本意只言隂畜陽若以事言之<lb/>
　　　則伊尹之於太甲周公之於成王固如此如武<lb/>
　　　后之於髙宗亦然問武后事恐不可謂之旣雨<lb/>
　　　曰它也自和問恐不可謂之婦貞曰易中之意<lb/>
　　　言婦雖貞猶厲而況於不貞乎蓋易文本是兩<lb/>
　　　下說在<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>裏不可執定看<lb/>
<pb n="30b"/>
　象曰旣雨旣處德積載也君子征凶有所疑也<lb/>
　　傳旣雨旣處言畜道積滿而成也隂將<hi>一作旣</hi>盛<hi>一有</hi>
　　<hi>則字</hi>極君子動則有凶也隂敵陽則必消陽小人抗<lb/>
　　君子則必害君子安得不疑慮乎若前知疑慮而<lb/>
　　警懼求所以制之則不至於凶矣<lb/>
　　　程氏附録或以小畜為臣畜君以大畜為君畜<lb/>
　　　臣先生云不必如此大畜只是所畜者大小畜<lb/>
　　　只是所畜者小不必指定一件事便是君畜臣<lb/>
<pb n="31a"/>
　　　臣畜君皆是這箇道理隨大小用○問小畜曰<lb/>
　　　小畜是所畜小及所畜雖大而少皆小畜也不<lb/>
　　　必專言君畜臣臣畜君<lb/>
　　　朱氏附録問嘗聞人說此卦作巽體順是小人<lb/>
　　　以柔順小術畜君子故曰小畜不知如何曰易<lb/>
　　　不可專就人上説且就隂陽上看分明巽畜乾<lb/>
　　　隂畜陽故謂之小若配之人事則為小人畜君<lb/>
　　　子也得為臣畜君也得為因小小事畜止也得<lb/>
<pb n="31b"/>
　　　不可泥定事說<lb/>
䷉<hi>兊下乾上</hi>
　　傳履序卦物畜然後有禮故受之以履夫物之聚<lb/>
　　則有大小之别髙下之等美惡之分是物畜然後<lb/>
　　有禮履所以繼畜也履禮也禮人之所履也為卦<lb/>
　　天上澤下天而在上澤而處下上下之分尊卑之<lb/>
　　義理之當也禮之本也常履之道也故為履履踐<lb/>
　　也藉也履物為踐履於物為藉以柔藉剛故為履<lb/>
<pb n="32a"/>
　　也不曰剛履柔而曰柔履剛者剛乗柔常理不足<lb/>
　　道故易中唯言柔乗剛不言剛乗柔也言履藉於<lb/>
　　剛乃見卑順説應之義<lb/>
　　　朱氏附録問履如何都做禮字説曰辯上下定<lb/>
　　　民志便也是禮底意思又曰禮主卑下履也是<lb/>
　　　那踐履處所行若不由禮自是乖戾所以曰履<lb/>
　　　以和行謙又更卑下所以節制乎禮又曰禮是<lb/>
　　　自家恁地卑下謙是就應物而言<lb/>
<pb n="32b"/>
履虎尾不咥人亨<hi>咥直結反卦内同</hi>
　　傳履人所履之道也天在上而澤處下以柔履藉<lb/>
　　於剛上下各得其義事之至順理之至當也人之<lb/>
　　履行如此雖履至危之地亦无所害故履虎尾而<lb/>
　　不見咥齧所以能亨也<lb/>
　　本義兑亦三畫卦之名一隂見於二陽之上故其<lb/>
　　徳為説其象為澤履有所躡而進之意也以兑遇<lb/>
　　乾和説以躡剛强之後有履虎尾而不見傷之象<lb/>
<pb n="33a"/>
　　故其卦為履而占如是也人能如是則處危而不<lb/>
　　傷矣<lb/>
　　　朱氏附録履卦上乾下兑以隂躡陽是隨後躡<lb/>
　　　它如踏他脚迹相似所以云履虎尾是隨後履<lb/>
　　　它尾故於卦之三四爻𤼵虎尾義便是隂去躡<lb/>
　　　它陽背脊後處伊川云履藉説得生受又曰履<lb/>
　　　三四爻正是躡它虎尾處陽是進底物事四又<lb/>
　　　上躡五亦為虎尾之象<lb/>
<pb n="33b"/>
　彖曰履柔履剛也説而應乎乾是以履虎尾不咥人<lb/>
　亨<hi>説音悦</hi>
　　傳兑以隂柔履藉乾之陽剛柔履剛也兑以説順<lb/>
　　應乎乾剛而履藉之下順乎上隂承乎陽天下之<lb/>
　　正<hi>一作至</hi>理也所履如此至順至當雖履虎尾亦不<lb/>
　　見傷害以此履行其亨可知<lb/>
　　本義履柔履剛也以二體釋卦名義説而應乎乾<lb/>
　　是以履虎尾不咥人亨以卦徳釋彖辭<lb/>
<pb n="34a"/>
　剛中正履帝位而不疚光明也<lb/>
　　傳九五以陽剛中正尊履帝位茍无疚病則履道<lb/>
　　之至善光明者也疚謂疵病夬履是也光明徳盛<lb/>
　　而輝光也<lb/>
　　本義又以卦體明之指九五也<lb/>
　象曰上天下澤履君子以辯上下定民志<lb/>
　　𫝊天在上澤居下上<hi>一作天</hi>下之正理也人之所履<lb/>
　　當如是故取其象而為履君子觀履之象以辯别<lb/>
<pb n="34b"/>
　　上下之分以定其民志夫上下之分明而後民志<lb/>
　　有定民志定然後可以言治民志不定天下不可<lb/>
　　得而治也古之時公卿大夫而下位各稱其徳終<lb/>
　　身居之得其分也位未稱徳則君舉而進之士修<lb/>
　　其學學至而君求之皆非有預於已也農工商賈<lb/>
　　勤其事而所享有限故皆有定志而天下之心可<lb/>
　　一後世自庶士至于公卿日志于尊榮農工商賈<lb/>
　　日志于富侈億兆之心交騖於利天下紛然如之<lb/>
<pb n="35a"/>
　　何其可一也欲其不亂難矣此由上下无定志也<lb/>
　　君子觀履之象而分辯上下使各當其分以定民<lb/>
　　之心志也<lb/>
　　本義程傳備矣<lb/>
初九素履徃无咎<lb/>
　　傳履不處者行之義初處至下素在下者也而陽<lb/>
　　剛之才可以上進若安其卑下之素而徃則无咎<lb/>
　　矣夫人不能自安於貧賤之素則其進也乃貪躁<lb/>
<pb n="35b"/>
　　而動求去乎貧賤耳非欲有為也既得其進驕溢<lb/>
　　必矣故徃則有咎賢者則安履其素其處也樂其<lb/>
　　進也将有為也故得其進則有為而无不善乃守<lb/>
　　其素履者也<lb/>
　　本義以陽在下居履之初未為物遷率其素履者<lb/>
　　也占者如是則徃而无咎也<lb/>
　象曰素履之徃獨行願也<lb/>
　　傳安履其素而徃者非為利也獨行其志願爾獨<lb/>
<pb n="36a"/>
　　專也若欲貴之心與行道之心交戰于中豈能安<lb/>
　　履其素也<lb/>
　　　程氏附録素履者雅素之履也初九陽剛素履<lb/>
　　　巳定但行其志爾故曰獨行願也<lb/>
九二履道坦坦幽人貞吉<hi>坦吐但反</hi>
　　傳九二居柔寛裕得中其所履坦坦然平易之道<lb/>
　　也雖所履得坦易之道亦必幽静安恬之人處之<lb/>
　　則能貞固而吉也九二陽志上進故有幽人之戒<lb/>
<pb n="36b"/>
　　本義剛中在下无應於上故為履道坦平幽獨守<lb/>
　　貞之象幽人履道而遇其占則正而吉矣<lb/>
　　　朱氏附録履道道即路也○伊川這一卦説那<lb/>
　　　大象并素履履道坦坦處郤説得好<lb/>
　象曰幽人貞吉中不自亂也<lb/>
　　傳履道在於安静其中恬正則所履安裕中若躁<lb/>
　　動豈能安其所履故必幽人則能堅固而吉葢其<lb/>
　　中心安静不以利欲自亂也<lb/>
<pb n="37a"/>
六三眇能視跛能履履虎尾咥人凶武人為于大君<hi>跛波我反象同</hi>
　　傳三以隂居陽志欲剛而體本隂柔安能堅其所<lb/>
　　履故如盲眇之視其見不明跛躄之履其行不逺<lb/>
　　才既不足而又處不得中履非其正以柔而務<hi>一作</hi>
　　<hi>勝</hi>剛其履如此是履於危地故曰履虎尾以不善<lb/>
　　履履危地必及禍患故曰咥人凶武人為于大君<lb/>
　　如武暴之人而居人上肆其躁率而已非能順履<lb/>
<pb n="37b"/>
　　而逺到也不中正而志剛乃為羣陽所<hi>一有不字</hi>與是<lb/>
　　以剛躁蹈危而得凶也<lb/>
　　本義六三不中不正柔而志剛以此履乾必見傷<lb/>
　　害故其象如此而占者凶又為剛武之人得志而<lb/>
　　肆暴之象如秦政項籍豈能久也<lb/>
　　　朱氏附録武人為于大君必有此象但六三隂<lb/>
　　　柔不見得有武人之象<lb/>
　象曰眇能視不足以有明也跛能履不足以與行也<lb/>
<pb n="38a"/>
　　傳隂柔之人其才不足視不能明行不能逺而乃<lb/>
　　務剛所履如此其能免於害乎<lb/>
　咥人之凶位不當也武人為于大君志剛也<lb/>
　　傳以柔居三履非其正所以致禍害被咥而凶也<lb/>
　　以武人為喻者以其處陽才弱而志剛也志剛則<lb/>
　　妄動所履不由其道如武人而為大君也<lb/>
九四履虎尾愬愬終吉<hi>愬山革反</hi>
　　傳九四陽剛而乾體雖居四剛勝者也在近君多<lb/>
<pb n="38b"/>
　　懼之地无相得之義五復剛決之過故為履虎尾<lb/>
　　愬愬畏懼之貌若能畏懼則當終吉葢九雖剛而<lb/>
　　志柔四雖近而不處故能兢慎畏懼則終免於危<lb/>
　　而𫉬吉也<lb/>
　　本義九四亦以不中不正履九五之剛然以剛居<lb/>
　　柔故能戒懼而得終吉<lb/>
　象曰愬愬終吉志行也<lb/>
　　傳能愬愬畏懼則終得其吉者志在於行而不處<lb/>
<pb n="39a"/>
　　也去危則𫉬吉矣陽剛能行者也居柔以順自處<lb/>
　　者也<lb/>
　　　朱氏附録志行也只是説進将去<lb/>
九五夬履貞厲<hi>夬古快反</hi>
　　傳夬剛決也五以陽剛乾體居至尊之位任其剛<lb/>
　　決而行者也如此則雖得正猶危厲也古之聖人<lb/>
　　居天下之尊明足以照剛足以決勢足以專然而<lb/>
　　未嘗不盡天下之議雖芻蕘之微必取乃其所以<lb/>
<pb n="39b"/>
　　為聖也履帝位而光明者也若自任剛明決行不<lb/>
　　顧雖使得正亦危道也可固守乎有剛明之才茍<lb/>
　　專自任猶為危道况剛明不足者乎易中云貞厲<lb/>
　　義各不同隨卦可見<lb/>
　　本義九五以剛中正履帝位而下以兑説應之凡<lb/>
　　事必行无所疑礙故其象為夬決其履雖使得正<lb/>
　　亦危道也故其占為雖正而危為戒深矣<lb/>
　　　朱氏附録問剛中正履帝位而不疚光明也此<lb/>
<pb n="40a"/>
　　　是指九五而言然九五爻辭則云夬履貞厲與<lb/>
　　　彖似相反何邪曰九五是以剛居上下臨柔説<lb/>
　　　之人故決然自為而无所疑不自知其過於剛<lb/>
　　　耳○夬履是做得忒快雖合履底也有危厲○<lb/>
　　　夬履貞厲東坡所謂憂治世危明主也<lb/>
　象曰夬履貞厲位正當也<lb/>
　　傳戒夬履者以其正當尊位也居至尊之位據能<lb/>
　　專之勢而自任剛決不復畏懼雖使得正亦危道<lb/>
<pb n="40b"/>
　　也<lb/>
　　本義傷於所恃<lb/>
上九視履考祥其旋元吉<lb/>
　　傳上處履之終於其終視其所履行以考其善惡<lb/>
　　禍福若其旋則善且吉也旋謂周旋完備无不至<lb/>
　　也人之所履考視其終若終始周完无疚善之至<lb/>
　　也是以元吉人之吉凶繫其所履善惡之多寡吉<lb/>
　　凶之小大也<lb/>
<pb n="41a"/>
　　　程氏附録視履考祥居履之終反觀吉凶之祥<lb/>
　　　周至則善吉也故曰其旋元吉<lb/>
　　本義視履之終以考其祥周旋无虧則得元吉占<lb/>
　　者禍福視其所履而未定也<lb/>
　　　朱氏附録視履考祥居履之終視其所履而考<lb/>
　　　其祥做得周備底則大吉若只是半截時无由<lb/>
　　　考得其祥後面半截郤不好未可知旋是那團<lb/>
　　　旋來郤到那起頭處<lb/>
<pb n="41b"/>
　象曰元吉在上大有慶也<lb/>
　　傳上履之終也人之所履善而吉至其終周旋无<lb/>
　　虧乃有大福慶之人也人之行貴乎有終<lb/>
　　本義若得元吉則大有福慶也<lb/>
䷊<hi>乾下坤上</hi>
　　傳泰序卦履而泰然後安故受之以泰履得其所<lb/>
　　則舒泰泰則安矣泰所以次履也為卦坤隂在上<lb/>
　　乾陽居下天地隂陽之氣相交而和則萬物生成<lb/>
<pb n="42a"/>
　　故為通泰<lb/>
泰小徃大來吉亨<lb/>
　　傳小謂隂大謂陽徃徃之<hi>一作居</hi>於外也來來居於<lb/>
　　内也陽氣下降隂氣上交也隂陽和暢則萬物生<lb/>
　　遂天地之泰也以人事言之大則君上小則臣下<lb/>
　　君推誠以任下臣盡誠以事君上下之志通朝廷<lb/>
　　之泰也陽為君子隂為小人君子來處於内小人<lb/>
　　徃處於外是君子得位小人在下天下之泰也泰<lb/>
<pb n="42b"/>
　　之道吉而且亨也不云元吉元亨者時有汙隆治<lb/>
　　有小大雖泰豈一槩哉言吉亨則可包矣<lb/>
　　本義泰通也為卦天地交而二氣通故為泰正月<lb/>
　　之卦也小謂隂大謂陽言坤徃居外乾來居内又<lb/>
　　自歸妹來則六徃居四九來居三也占者有剛陽<lb/>
　　之徳則吉而亨矣<lb/>
　彖曰泰小徃大來吉亨則是天地交而萬物通也上<lb/>
　下交而其志同也<lb/>
<pb n="43a"/>
　　傳小徃大來隂徃而陽來也則是天地隂陽之氣<lb/>
　　相交而萬物得遂其通泰也在人則上下之情交<lb/>
　　通而其志意同也<lb/>
　内陽而外隂内健而外順内君子而外小人君子道<lb/>
　長小人道消也<hi>長丁丈反</hi>
　　𫝊陽來居内隂徃居外陽進而隂退也乾健在内<lb/>
　　坤順在外為内健而外順君子之道也君子在内<lb/>
　　小人在外是君子道長小人道消所以為泰也既<lb/>
<pb n="43b"/>
　　取隂陽交和又取君子道長隂陽交和乃君子之<lb/>
　　<hi>一无之字</hi>道長也<lb/>
　象曰天地交泰后以財成天地之道輔相天地之宜<lb/>
　以左右民<hi>財音才乂才載反相息亮反左音佐右音估</hi>
　　傳天地交而隂陽和則萬物茂遂所以泰也人君<lb/>
　　當體天地通泰之象而以財成天地之道輔相天<lb/>
　　地之宜以左右生民也財成謂體天地交泰之道<lb/>
　　而財制成其施為之方也輔相天地之宜天地通<lb/>
<pb n="44a"/>
　　泰則萬物茂遂人君體之而為法制使民用天時<lb/>
　　因地利輔助化育之功成其豐美之利也如春氣<lb/>
　　𤼵生萬物則為播殖之法秋氣成實萬物則為收<lb/>
　　斂之法乃輔相天地之宜以左右輔助於民也民<lb/>
　　之生必賴君上為之法制以敎率輔翼之乃得遂<lb/>
　　其生養是左右之也<lb/>
　　　程氏附録李嘉申問裁成天地之道輔相天地<lb/>
　　　之宜如何曰天地之道不能自成須聖人裁成<lb/>
<pb n="44b"/>
　　　輔相之如嵗有四時聖人春則敎民播種秋則<lb/>
　　　敎民收穫是裁成也敎民耡耘灌溉是輔相也<lb/>
　　　又問以左右民如何曰古之盛時未嘗不敎民<lb/>
　　　故立之君師設官以治之周公師保萬民與此<lb/>
　　　卦言左右民皆是也後世未嘗敎民任其自生<lb/>
　　　自育只治其闕而已<lb/>
　　本義裁成以制其過輔相以補其不及<lb/>
　　　朱氏附録裁成是截做段子底輔相是佐助它<lb/>
<pb n="45a"/>
　　　底天地之化儱侗相續下來聖人便截作段子<lb/>
　　　如氣化一年一周聖人與它截做春夏秋冬四<lb/>
　　　時○問裁成輔相字如何解曰裁成猶裁截成<lb/>
　　　就之也輔相者便只是於裁成處以補其不及<lb/>
　　　而已問裁成何處可見曰眼前皆可見且如君<lb/>
　　　臣父子兄弟夫婦聖人便為制下許多禮數倫<lb/>
　　　序只此便是裁成處至大至小之事皆是固是<lb/>
　　　萬物本有此道理若非聖人裁成之亦不能得<lb/>
<pb n="45b"/>
　　　如此齊整此皆天地之所不能為而聖人能之<lb/>
　　　所以賛天地之化育而功與天地參也又問輔<lb/>
　　　相裁成學者日用處有否曰飢食渴飲冬裘夏<lb/>
　　　葛耒耜罔罟皆是○問后以裁成天地之道輔<lb/>
　　　相天地之宜以左右民若論聖人裁成輔相之<lb/>
　　　功當无時而不然何獨於泰卦言之曰天地交<lb/>
　　　泰萬物各遂其理聖人自此方能致用若天地<lb/>
　　　閉塞萬物不生時聖人亦无所施其巧<lb/>
<pb n="46a"/>
初九㧞茅茹以其彚征吉<hi>茅卯交反一音苗茹汝據反一讀為如彚音胃否卦同</hi>
　　傳初以陽爻居下是有剛明之才而在下者也時<lb/>
　　之否則君子退而窮處時既<hi>一作将</hi>泰則志在上進<lb/>
　　也君子之進必與其朋類相牽援如茅之根然㧞<lb/>
　　其一則牽連而起矣茹根之相牽連者故以為象<lb/>
　　彚類也賢者以其類進同志以行其道是以吉也<lb/>
　　君子之進必以其類不唯志在相先樂於與善實<lb/>
　　乃相賴以濟故君子小人未有能獨立不賴朋類<lb/>
<pb n="46b"/>
　　之助者也自古君子得位則天下之賢萃於朝廷<lb/>
　　同志協力以成天下之泰小人在位則不肖者並<lb/>
　　進然後其黨勝而天下否矣葢各從其類也<lb/>
　　本義三陽在下相連而進㧞茅連茹之象征行之<lb/>
　　吉也占者陽剛則其征吉矣郭璞洞林讀至彚字<lb/>
　　絶句下卦放此<lb/>
　　　朱氏附録泰初九云占者陽剛則其征吉矣當<lb/>
　　　云占者陽剛而得其類則征吉矣以其彚亦占<lb/>
<pb n="47a"/>
　　　辭○以其彚屬上文嘗見郭璞洞林亦如此做<lb/>
　　　句便是那時人已自恁地讀了葢㧞茅茹者物<lb/>
　　　象也以其彚者人也○先生謂潘時舉曰易最<lb/>
　　　難㸔須識聖人作易之意且如泰之初九㧞茅<lb/>
　　　茹以其彚征吉謂其引賢類進也卻不正説引<lb/>
　　　賢類進而云㧞茅茹何邪如此之類須要思量<lb/>
　　　某之啟蒙自説得分曉且試去㸔時舉退㸔啟<lb/>
　　　蒙晚徃侍坐時舉曰向者㸔程易只就注解上<lb/>
<pb n="47b"/>
　　　生議論卻不曾靠得易㸔所以不見聖人作易<lb/>
　　　之本意今日㸔啟蒙方見得聖人一部易皆是<lb/>
　　　假借虗設之辭葢縁天下之理若正説出便只<lb/>
　　　作得一件用唯以象言則當卜筮之時㸔是甚<lb/>
　　　事都來應得如泰之初九若正作引賢類進説<lb/>
　　　則便只作得引賢類進用唯以㧞茅茹之象言<lb/>
　　　之則其他事類皆可應也啟蒙警學篇云理定<lb/>
　　　既實事來尚虗用應始有體該本无便見得易<lb/>
<pb n="48a"/>
　　　只是虗設之辭㸔事如何應耳未知如此㸔得<lb/>
　　　否先生頷之<lb/>
　象曰㧞茅征吉志在外也<lb/>
　　𫝊時将泰則羣賢皆欲上進三陽之志欲進同也<lb/>
　　故取茅茹彚征之象志在外上進也<lb/>
九二包荒用馮河不遐遺朋亡得尚于中行<hi>馮音憑</hi>
　　傳二以陽剛得中上應於五五以柔順得中下應<lb/>
　　於二君臣同徳是以剛中之才為上所專任故二<lb/>
<pb n="48b"/>
　　雖居臣位主治泰者也所謂上下交而其志同也<lb/>
　　故治泰之道主二而言包荒用馮河不遐遺朋亡<lb/>
　　四者處泰之道也人情安肆則政踈緩而法度廢<lb/>
　　弛庶事无節治之之道必有包含荒穢之量則其<lb/>
　　施為寛裕詳宻弊革事理而人安之若无含𢎞之<lb/>
　　度有忿疾之心則无深逺之慮有暴擾之患深弊<lb/>
　　未去而近患已生矣故在包荒也用馮河泰寧之<lb/>
　　世人情習於久安安於守常惰於因循憚於更變<lb/>
<pb n="49a"/>
　　非有馮河之勇不能有為於斯時也馮河謂其剛<lb/>
　　果足<hi>一作可</hi>以濟深越險也自古泰治之世必漸至<lb/>
　　於衰替葢由狃習安逸因循而然自非剛斷之君<lb/>
　　英烈之輔不能挺特奮𤼵以革其弊也故曰用馮<lb/>
　　河或疑上云包荒則是包含寛容此云用馮河則<lb/>
　　是奮𤼵改革似相反也不知以含容<hi>一作𢎞</hi>之量施<lb/>
　　剛果之用乃聖賢之為也不遐遺泰寧之時人心<lb/>
　　狃於泰則茍安逸而已烏能復深思逺慮及於遐<lb/>
<pb n="49b"/>
　　逺之事哉治夫泰者當周及庶事雖遐逺不可遺<lb/>
　　若事之微隐賢才之在僻<hi>一作側</hi>陋皆遐逺者也時<lb/>
　　泰則固遺之矣朋亡夫時之既泰則人習於安其<lb/>
　　情肆而失節将約而正之非絶去其朋與之私則<lb/>
　　不能也故云朋亡自古立法制事牽於人情卒不<lb/>
　　能行者多矣若夫禁奢侈則害於近戚限田産則<lb/>
　　妨於貴家如此之類既不能<hi>一无既不能字</hi>斷以大公而<lb/>
　　必行則是<hi>一有不字</hi>牽於朋比也治泰不能朋亡則為<lb/>
<pb n="50a"/>
　　之難矣治泰之道有此四者則能合於九二之徳<lb/>
　　故曰得尚于中行言能配合中行之義也尚配也<lb/>
　　本義九二以剛居柔在下之中上有六五之應主<lb/>
　　乎泰而得中道者也占者能包容荒穢而果斷剛<lb/>
　　決不遺遐逺而不眤朋比則合乎此爻中行之道<lb/>
　　矣<lb/>
　象曰包荒得尚于中行以光大也<lb/>
　　傳象舉包荒一句而通解四者之義言如此則能<lb/>
<pb n="50b"/>
　　配合中行之徳而其道光明顯大也<lb/>
　　　朱氏附録問包荒得尚于中行以光大也以九<lb/>
　　　二剛中有光大之徳乃能包荒邪為是包荒得<lb/>
　　　尚于中行所以光大邪曰易上如説以中正也<lb/>
　　　皆是以其中正方能如此此處也只得做以其<lb/>
　　　光大説若不是一箇心胷明闊底如何做得<lb/>
九三无平不陂无徃不復艱貞无咎勿恤其孚于食有<lb/>
福<hi>陂彼偽反</hi>
<pb n="51a"/>
　　傳三居泰之中在諸陽之上泰之盛也物理如循<lb/>
　　環在下者必升居上者必降泰久而必否故於泰<lb/>
　　之盛與陽之將進而為之戒曰无常安平而不險<lb/>
　　陂者謂无常泰也无常往而不返者謂隂當復也<lb/>
　　平者陂往者復則為否矣當知天理之必然方泰<lb/>
　　之時不敢安逸常艱危其思慮正固其施為如是<lb/>
　　則可以无咎處泰之道既能艱貞則可常保其泰<lb/>
　　不勞憂恤得其所求也不失所期為孚如是則於<lb/>
<pb n="51b"/>
　　其禄食有福益也禄食謂福祉善處泰者其福可<lb/>
　　長也蓋徳善日積則福禄日臻徳踰於禄則雖盛<lb/>
　　而非滿自古隆盛未有不失道而喪敗者也<lb/>
　　本義將過于中泰將極而否欲來之時也恤憂也<lb/>
　　孚所期之信也戒占者艱難守正則无咎而有福<lb/>
　　　朱氏附録勿恤其孚只作一句讀孚只是信此<lb/>
　　　言勿恤後來信與不信○于食有福如食舊徳<lb/>
　　　之食東坡赤壁賦吾與子之所共食<lb/>
<pb n="52a"/>
　象曰无往不復天地際也<lb/>
　　𫝊无往不復言天地之交際也陽降于下必復于<lb/>
　　上隂升于上必復于下屈伸往來之常理也<hi>一作理之</hi>
　　<hi>常也</hi>因天地交際之道明否泰不常之理以為戒也<lb/>
六四翩翩不富以其鄰不戒以孚<lb/>
　　傳六四處泰之過中以隂在上志在下復上二隂<lb/>
　　亦志在趨下翩翩疾飛之貎四翩翩就下與其鄰<lb/>
　　同也鄰其類也謂五與上夫人富而其類從者為<lb/>
<pb n="52b"/>
　　利也不富而從者<hi>一無者字</hi>其志同也三隂皆在下之<lb/>
　　物居上乃失其實其志皆欲下行故不富而相從<lb/>
　　不待戒告而誠意相合也夫隂陽之升降乃時運<lb/>
　　之否㤗或交或散理之常也泰既過中則將變矣<lb/>
　　聖人於三尚云艱貞則有福蓋三為將中知戒則<lb/>
　　可保四已過中矣理必變也故專言始終反復之<lb/>
　　道五泰之主則復言處泰之義<lb/>
　　本義已過乎中泰已極矣故三隂翩然而下復不<lb/>
<pb n="53a"/>
　　待富而其類從之不待戒令而信也其占為有小<lb/>
　　人合交以害正道君子所當戒也隂虗陽實故凡<lb/>
　　言不富者皆隂爻也<lb/>
　　　朱氏附録富以其鄰言以其富厚之力而能用<lb/>
　　　其鄰不富以其鄰言不待富厚之力而能用其<lb/>
　　　鄰<lb/>
　象曰翩翩不富皆失實也不戒以孚中心願也<lb/>
　　傳翩翩下往之疾不待富而鄰從者以三隂在上<lb/>
<pb n="53b"/>
　　皆失其實故也隂本在下之物今乃居上是失實<lb/>
　　也不待告戒而誠意相與者蓋其中心所願故也<lb/>
　　理當然者天也衆所同者時也<lb/>
　　本義隂本居下在上為失實<lb/>
六五帝乙歸妹以祉元吉<hi>祉音止</hi>
　　傳史謂湯為天乙厥後有帝祖乙亦賢王也後又<lb/>
　　有帝乙多士曰自成湯至于帝乙罔不明徳恤祀<lb/>
　　稱帝乙者未知誰是以爻義觀之帝乙制王姬下<lb/>
<pb n="54a"/>
　　嫁之禮法者也自古帝女雖皆下嫁至帝乙然後<lb/>
　　制為<hi>一作其</hi>禮法使降其尊貴以順從其夫也六五<lb/>
　　以隂柔居君位下應於九二剛明之賢五能倚任<lb/>
　　其賢臣而順從之如帝乙之歸妹然降其尊而順<lb/>
　　從於陽則以之受祉且元吉也元吉大吉而盡善<lb/>
　　者也謂成治泰之功也<lb/>
　　本義以隂居尊為泰之主柔中虚已下應九二吉<lb/>
　　之道也而帝乙歸妹之時亦嘗占得此爻占者如<lb/>
<pb n="54b"/>
　　是則有祉而元吉矣凡經以古人為言如髙宗箕<lb/>
　　子之類者皆放此<lb/>
　象曰以祉元吉中以行願也<lb/>
　　傳所以能獲祉福且元吉者由其以中道合而行<lb/>
　　其志願也有中徳所以能任剛中之賢所聽從者<lb/>
　　皆其志願也非其所欲能從之乎<lb/>
上六城復于隍勿用師自邑告命貞吝<lb/>
　　傳掘隍土積累以成城如治道積累以成泰及泰<lb/>
<pb n="55a"/>
　　之終將反為否如城土頽圯復反于隍也上泰之<lb/>
　　終六以小人處之行將否矣勿用師君之所以能<lb/>
　　用其衆者上下之情通而心從也今泰之將終失<lb/>
　　泰之道上下之情不通矣民心離散不從其上豈<lb/>
　　可用也用之則亂衆既不可用方自其親近而告<lb/>
　　命之雖使所告命者得其正亦可羞吝邑所居謂<lb/>
　　親近大率告命必自近始凡貞凶貞吝有二義有<lb/>
　　貞固守此則凶吝者有雖得正亦凶吝者此不云<lb/>
<pb n="55b"/>
　　貞凶而云貞吝者<hi>一无者字</hi>將否而方告命為可羞吝<lb/>
　　否不由於告命也<lb/>
　　本義㤗極而否城復于隍之象戒占者不可力爭<lb/>
　　但可自守雖得其正亦不免於羞吝也<lb/>
　　　朱氏附録城復于隍須有這箇城㡳象隍㡳象<lb/>
　　　邑㡳象城隍邑皆土地在坤爻中自有此象○<lb/>
　　　城復于隍隍是河掘其土以為城又因以固城<lb/>
　　　也勿用師師是兵師凡坤有衆與土之象○方<lb/>
<pb n="56a"/>
　　　㤗極之時只得自治其邑程先生說民心離散<lb/>
　　　自其親近者而告命之雖正吝然此時只得如<lb/>
　　　此卻未至於凶○問㤗卦无平不陂无往不復<lb/>
　　　與城復於隍因言否㤗相乗如此聖人因以垂<lb/>
　　　戒先生曰此亦事勢之必然治久必亂亂久必<lb/>
　　　治天下无久而不變之理子善遂言天下治亂<lb/>
　　　皆生於人心治久則人心放肆故亂因此生亂<lb/>
　　　極則人心恐懼故治由此起先生曰固是生於<lb/>
<pb n="56b"/>
　　　人心然履其運者必有變化持守之道可也如<lb/>
　　　明皇開元之治自是好了若但能把捉不至如<lb/>
　　　天寳之放肆則後來亦不應如此狼狽銖因言<lb/>
　　　觀聖人立象係辭當好時便須有戒懼收斂㡳<lb/>
　　　意當不好時便須有艱難守正㡳意徹首徹尾<lb/>
　　　不過敬而已卦中无全好者亦无全不好者大<lb/>
　　　率敬即好不敬即不好先生頷之<lb/>
　象曰城復于隍其命亂也<lb/>
<pb n="57a"/>
　　傳城復于隍矣雖其命之亂不可止也<lb/>
　　本義命亂故復否告命所以治之也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易𫝊義附録卷三上<lb/>
</p>
<p>
</p>
  </div>
</body>
</text>
</TEI>
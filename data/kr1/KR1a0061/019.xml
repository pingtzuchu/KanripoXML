<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易傳義附錄卷十上</head>
    <p>
<pb n="1a"/>
欽定四庫全書<lb/>
　周易傳義附錄卷十上　　　宋　董楷　撰<lb/>
繫辭上<lb/>
　　本義繫辭本謂文王周公所作之辭繫于卦爻之<lb/>
　　下者即今經文此篇乃孔子所述繫辭之傳也以<lb/>
　　其通論一經之大體凡例故无經可附而自分上<lb/>
　　下云<lb/>
天尊地卑乾坤定矣卑髙以陳貴賤位矣動静有常剛<lb/>
<pb n="1b"/>
柔斷矣方以𩔖聚物以羣分吉凶生矣在天成象在地<lb/>
成形變化見矣<hi>斷丁亂反見賢徧反</hi>
　　天尊地卑止天下之理得而成位乎其中矣<lb/>
　　程氏曰天尊地卑尊卑之位定而乾坤之義明矣<lb/>
　　尊卑既判貴賤之位分矣隂陽動静各有其常則<lb/>
　　剛柔判矣事有理<hi>一作方事理也</hi>物有形也事則有𩔖形<lb/>
　　則有羣善惡分而吉凶生矣象見於天形成於地<lb/>
　　變化之迹見矣隂陽之交相摩軋八方之氣相推<lb/>
<pb n="2a"/>
　　盪雷霆以動之風雨以潤之日月運行寒暑相推<lb/>
　　而成造化之功得乾者成男得坤者成女乾當始<lb/>
　　物坤當成物乾坤之道易簡而已乾始物之道易<lb/>
　　坤成物之能簡平易故人易知簡直故人易從易<lb/>
　　知則可親就而奉順易從則可取法而成功親合<lb/>
　　則可以常久成事則可以廣大聖賢徳業久大得<lb/>
　　易簡之道也天下之理易簡而已有理而後有象<lb/>
　　成位在乎中也<lb/>
<pb n="2b"/>
　　　程氏附錄問明則有禮樂幽則有鬼神何也曰<lb/>
　　　鬼神只是一箇造化天尊地卑乾坤定矣鼓之<lb/>
　　　以雷霆潤之以風雨是也<lb/>
　　本義天地者隂陽形氣之實體乾坤者易中純隂<lb/>
　　純陽之卦名也卑髙者天地萬物上下之位貴賤<lb/>
　　者易中卦爻上下之位也動者陽之常静者隂之<lb/>
　　常剛柔者易中卦爻隂陽之稱也方謂事情所向<lb/>
　　言事物善惡各以𩔖分而吉凶者易中卦爻占決<lb/>
<pb n="3a"/>
　　之辭也象者日月星辰之屬形者山川動植之屬<lb/>
　　變化者易中蓍䇿卦爻隂變為陽陽化為隂者也<lb/>
　　此言聖人作易因隂陽之實體為卦爻之法象莊<lb/>
　　周所謂易以道隂陽此之謂也<lb/>
　　　朱氏附錄天尊地卑上一截皆說面前道理下<lb/>
　　　一截是說易書聖人做箇易與天地準處如此<lb/>
　　　如今看面前天地便是它那乾坤卑髙便是貴<lb/>
　　　賤聖人只是見成說這箇見得易是準這箇若<lb/>
<pb n="3b"/>
　　　把下面一句説做未畫之易也不妨然聖人是<lb/>
　　　從那有易後說來又曰天尊地卑乾坤定矣觀<lb/>
　　　天地則見易也○或問此章第一節蓋言聖人<lb/>
　　　因造化之自然以作易曰論其初則聖人是因<lb/>
　　　天理之自然而著之於書此是後來人說話又<lb/>
　　　是見天地之實體而知易之書如此如見天之<lb/>
　　　尊地之卑卻知得易之所謂乾坤者如此如見<lb/>
　　　天之高地之下卻知得易所分貴賤者如此又<lb/>
<pb n="4a"/>
　　　曰此是因至著之象以見至微之理○天尊地<lb/>
　　　卑乾坤定矣上句是言造化之實體以明下句<lb/>
　　　易中之事天尊地卑故易中之乾坤定矣龜山<lb/>
　　　說得深了易中固有言屈伸徃來之乾坤處然<lb/>
　　　此只是說乾坤之卦卑髙以陳貴賤位矣上句<lb/>
　　　是說天地間有卑有高故易之六爻有貴賤之<lb/>
　　　位也故曰列貴賤者存乎位方以𩔖聚物以羣<lb/>
　　　分伊川說是亦是言天下事物各以𩔖分故存<lb/>
<pb n="4b"/>
　　　乎易者吉有吉𩔖凶有凶𩔖在天成象在地成<lb/>
　　　形變化見矣變化是易中隂陽二爻之變化故<lb/>
　　　又曰變化者進退之象也又曰貴賤是易之位<lb/>
　　　剛柔是易之變化𩔖皆是易不必專主乾坤二<lb/>
　　　卦而言又曰上是天地之變化下是易之變化<lb/>
　　　○方以𩔖聚物以羣分方只是事訓術訓道善<lb/>
　　　有善之𩔖惡有惡之𩔖各以其𩔖而聚也又曰<lb/>
　　　方向也所向善則善底人皆來聚所向惡則惡<lb/>
<pb n="5a"/>
　　　底人皆來聚物又通天下之物而言是箇好物<lb/>
　　　事則所聚者皆好物事也若是箇不好㡳物事<lb/>
　　　則所聚者皆不好㡳物事也○問在天成象在<lb/>
　　　地成形變化見矣變化非因形象而後有也變<lb/>
　　　化流行非形象則无以見故因形象而變化之<lb/>
　　　迹可見也日月星辰象也山川動植形也象陽<lb/>
　　　氣所為形隂氣所為然陽中有隂則日星陽也<lb/>
　　　月辰隂也隂中有陽則山隂而川陽然隂陽又<lb/>
<pb n="5b"/>
　　　未嘗不相錯而各自為隂陽細推之可見矣不<lb/>
　　　知是否荅云亦是<lb/>
是故剛柔相摩八卦相盪<lb/>
　　本義此言易卦之變化也六十四卦之初剛柔兩<lb/>
　　畫而已兩相摩而為四四相摩而為八八相盪而<lb/>
　　為六十四<lb/>
鼓之以雷霆潤之以風雨日月運行一寒一暑<lb/>
　　本義此變化之成象者<lb/>
<pb n="6a"/>
乾道成男坤道成女<lb/>
　　本義此變化之成形者此兩節又明易之見於實<lb/>
　　體者與上文相𤼵明也<lb/>
　　　朱氏附錄自天尊地卑至變化見矣是舉天地<lb/>
　　　事理以明易自是故以下卻舉易以明天地間<lb/>
　　　事又曰此以上是將造化之實體對易中之理<lb/>
　　　此下便是說易中卻有許多物事又曰繫辭說<lb/>
　　　是故字都是喚那下文起也有相連處也有不<lb/>
<pb n="6b"/>
　　　相連處○摩如物在一物上面摩旋㡳意思亦<lb/>
　　　是相交意思如今人磨子相似下面一片不動<lb/>
　　　上面一片只管摩旋推盪不曽住自兩儀生四<lb/>
　　　象則老陽老隂不動而少隂少陽則交自四象<lb/>
　　　生八卦則乾坤震巽不動而兊離坎艮則交自<lb/>
　　　八卦而生六十四皆是從上加去下體不動每<lb/>
　　　一卦生八卦故謂之摩盪又曰摩是兩箇物爭<lb/>
　　　相摩戞盪是圓轉推盪出來摩是八卦以前事<lb/>
<pb n="7a"/>
　　　盪是有那八卦了團旋推盪那六十四卦出來<lb/>
　　　漢書所謂盪軍是圓轉去殺它磨轉它㡳意思<lb/>
　　　又曰相盪只是相摩○天地父母分明是一理<lb/>
　　　乾道成男坤道成女則凡天下之男皆乾之氣<lb/>
　　　凡天下之女皆坤之氣從這裏便徹上徹下即<lb/>
　　　是一箇氣都透了○乾道成男坤道成女通人<lb/>
　　　物言之在動物如牝牡之𩔖在植物亦有男女<lb/>
　　　如麻有牡麻及竹有雌雄之𩔖皆離隂陽剛柔<lb/>
<pb n="7b"/>
　　　不得○如乾道成男坤道成女豈得男便都无<lb/>
　　　隂女便都无陽這般須錯看○因論張子游氣<lb/>
　　　紛擾合而成質者生人物之萬殊隂陽兩端循<lb/>
　　　環不息者立天地之大義之語曰隂陽循環如<lb/>
　　　磨游氣紛擾如磨中出者易曰剛柔相摩八卦<lb/>
　　　相盪鼓之以雷霆潤之以風雨日月運行一寒<lb/>
　　　一暑此隂陽之循環也乾道成男坤道成女此<lb/>
　　　游氣之紛擾也<lb/>
<pb n="8a"/>
乾知大始坤作成物<lb/>
　　　程氏附録坤作成物是積學處乾知大始是成<lb/>
　　　徳處<lb/>
　　本義知猶主也乾主始物而坤作成之承上文男<lb/>
　　女而言乾坤之理葢凡物之屬乎隂陽者莫不如<lb/>
　　此大抵陽先隂後陽施隂受陽之輕清未形而隂<lb/>
　　之重濁有迹也<lb/>
　　　朱氏附録乾知大始坤作成物知者管也乾管<lb/>
<pb n="8b"/>
　　　卻大始大始即物生之始乾始物而坤成之也<lb/>
乾以易知坤以簡能<hi>易以豉反</hi>
　　本義乾健而動即其所知便能始物而无所難故<lb/>
　　為以易而知大始坤順而静凡其所能皆從乎陽<lb/>
　　而不自作故為以簡而能成物<lb/>
　　　朱氏附録乾知大始此知字訓管字如知州知<lb/>
　　　縣不當解作知見之知大始是萬物資始乾以<lb/>
　　　易故管之成物是萬物資生坤以簡故能之○<lb/>
<pb n="9a"/>
　　　乾以易知葢乾惟行健其所施為自是容易觀<lb/>
　　　造化生物則可見又曰乾徳剛健做時便通透<lb/>
　　　徹逹欄截障蔽它不得人剛健者亦如此乾以<lb/>
　　　易知只是說它恁地做得不費力○坤以簡能<lb/>
　　　者坤最省事更不勞攘它只承受那乾㡳生將<lb/>
　　　出來隂只是一箇順若不順如何配陽而生物<lb/>
　　　○問乾坤易簡之理曰易簡只以健順可見且<lb/>
　　　以人論之健㡳人遇事時自然覺易易只是不<lb/>
<pb n="9b"/>
　　　難又如人稟得性順及其作事便自然簡簡只<lb/>
　　　是不煩然乾之易只管得上一截事到下截卻<lb/>
　　　屬坤故易坤只是承乾故不著做上一截事只<lb/>
　　　做下面一截故簡如乾以易知坤以簡能知便<lb/>
　　　是做起頭能便是做了只觀隤然確然亦可見<lb/>
　　　得易簡之理又曰簡字卻易理㑹易字卻難說<lb/>
　　　它是健了是自然恁地都不勞氣力才從這裏<lb/>
　　　過要生便生所謂同行不妨掉臂便是這㨾話<lb/>
<pb n="10a"/>
　　　繫辭有數處說易簡皆是這意子細看便見又<lb/>
　　　曰易只是一箇要做便做簡只是一箇不入自<lb/>
　　　家思惟意思惟順它乾道做將去<lb/>
易則易知簡則易從易知則有親易從則有功有親則<lb/>
可乆有功則可大可久則賢人之徳可大則賢人之業<lb/>
　　本義人之所為如乾之易則其心明白而人易知<lb/>
　　如坤之簡則其事要約而人易從易知則與之同<lb/>
　　心者多故有親易從則與之協力者衆故有功有<lb/>
<pb n="10b"/>
　　親則一於内故可久有功則兼於外故可大徳謂<lb/>
　　得於已者業謂成於事者上言乾坤之徳不同此<lb/>
　　言人法乾坤之道至此則可以為賢矣<lb/>
易簡而天下之理得矣天下之理得而成位乎其中矣<lb/>
　　本義成位謂成人之位其中謂天地之中至此則<lb/>
　　體道之極功聖人之能事可以與天地參矣○此<lb/>
　　章以造化之實明作經之理又言乾坤之理分見<lb/>
　　於天地而人兼體之也<lb/>
<pb n="11a"/>
　　　朱氏附錄乾以易知坤以簡能以上是言乾坤<lb/>
　　　之徳易則易知以下是就人而言言人兼體乾<lb/>
　　　坤之徳也乾以易知者乾健不息惟主於生物<lb/>
　　　都无許多艱難險阻故能以易而知大始坤順<lb/>
　　　承天惟以成物都无許多煩擾作為故能以簡<lb/>
　　　而作成物大抵陽施隂受乾之生物如瓶盛水<lb/>
　　　其道至易坤惟承天以成物别无作為故其理<lb/>
　　　至簡在人則无艱阻而白直故人易知順理而<lb/>
<pb n="11b"/>
　　　不煩擾故人易從易知則人皆同心親之易從<lb/>
　　　則人皆協力而有功矣有親可久則為賢人之<lb/>
　　　徳是就存主處言有功可大則為賢人之業是<lb/>
　　　就做事處言蓋自乾以易知便是指存主處坤<lb/>
　　　以簡能便是指做事處故易簡而天下之理得<lb/>
　　　則與天地參矣又曰乾以易知坤以簡能此易<lb/>
　　　簡在乾坤易則易知簡則易從卻是以人事言<lb/>
　　　兩箇易字又自不同一箇是簡易之易一箇是<lb/>
<pb n="12a"/>
　　　難易之易要之只是一箇字但㣲有豪釐之間<lb/>
　　　夫易知㡳人人自然去親它若其中險深不可<lb/>
　　　測則誰親之做事不煩碎人所易從有人從之<lb/>
　　　功便可成若是頭項多做得事來艱難㡳必无<lb/>
　　　人從之如何得有功易知而人親附自然可以<lb/>
　　　長久易從而有功則所為之事自然廣大○易<lb/>
　　　知易從不必皆指聖人但易時人自然易知簡<lb/>
　　　時人自然易從○徳者得也得之於心謂之徳<lb/>
<pb n="12b"/>
　　　如得這箇孝則為孝之徳業是做得成頭緒有<lb/>
　　　次第了不然汎汎做只是俗事更无可守○問<lb/>
　　　本義曰知則同心從則協力一於内故可久兼<lb/>
　　　於外故可大如何曰既易知則人皆可以同心<lb/>
　　　既易從則人皆可以協力一於内故可久者謂<lb/>
　　　可久是賢人之徳徳則得於已者兼於外故可<lb/>
　　　大者謂可大是賢人之業事業則見於外者故<lb/>
　　　爾○鵞湖之㑹陸詩云易簡工夫終久大彼所<lb/>
<pb n="13a"/>
　　　謂易簡者容易茍簡耳可久則賢人之徳可久<lb/>
　　　者日新而不已可大則賢人之業可大者富有<lb/>
　　　而无疆有幾多事豈容易茍簡之云乎又曰今<lb/>
　　　工夫易得間斷便是不能久見道理偏滯不開<lb/>
　　　展便是不能大須是兩頭齊著力乃得也○問<lb/>
　　　可久可大只說是賢人之徳業楊氏曰可而已<lb/>
　　　非其至也如何曰其說亦是此雖不說是聖人<lb/>
　　　至成位乎中則是聖人也○張子所謂盡人道<lb/>
<pb n="13b"/>
　　　並立乎中以成三才則盡人道非聖人不能程<lb/>
　　　子之說不可曉<lb/>
　　　　右第一章<lb/>
聖人設卦觀象繫辭焉而明吉凶<lb/>
　　聖人設卦觀象止吉无不利<lb/>
　　程氏曰聖人既設卦觀卦之象而繫之以辭明其<lb/>
　　吉凶之理以剛柔相推而知變化之道吉凶之生<lb/>
　　由失得也悔吝者可憂虞也進退消長所以成變<lb/>
<pb n="14a"/>
　　化也剛柔相易而成晝夜觀晝夜則知剛柔之道<lb/>
　　矣三極上中下也極中也皆其時中也三才以物<lb/>
　　言也三極以位言也六爻之動以位為義乃其序<lb/>
　　也得其序則安矣辭所以明義玩其辭義則知其<lb/>
　　可樂也觀象玩辭而能通其意觀變玩占而能順<lb/>
　　其時動不違於天矣<lb/>
　　本義象者物之似也此言聖人作易觀卦爻之象<lb/>
　　而繫以辭也<lb/>
<pb n="14b"/>
剛柔相推而生變化<lb/>
　　本義言卦爻隂陽迭相推盪而隂或變陽陽或化<lb/>
　　隂聖人所以觀象而繫辭衆人所以因蓍以求卦<lb/>
　　者也<lb/>
是故吉凶者失得之象也悔吝者憂虞之象也<lb/>
　　本義吉凶悔吝者易之辭也得失憂虞者事之變<lb/>
　　也得則吉失則凶憂虞雖未至凶然已足以致悔<lb/>
　　而取羞矣蓋吉凶相對而悔吝居其中間悔自凶<lb/>
<pb n="15a"/>
　　而趣吉吝自吉而向凶也故聖人觀卦爻之中或<lb/>
　　有此象即繫之以此辭也<lb/>
變化者進退之象也剛柔者晝夜之象也六爻之動三<lb/>
極之道也<lb/>
　　本義柔變而趣於剛者退極而進也剛化而趣於<lb/>
　　柔者進極而退也既變而剛則晝而陽矣既化而<lb/>
　　柔則夜而隂矣六爻初二為地三四為人五上為<lb/>
　　天動即變化也極至也三極天地人之至理三才<lb/>
<pb n="15b"/>
　　各一太極也此明剛柔相推以生變化而變化之<lb/>
　　極復為剛柔流行於一卦六爻之間而占者得因<lb/>
　　所值以斷吉凶也<lb/>
　　　朱氏附録聖人設卦觀象止生變化三句是題<lb/>
　　　目下面是觧說這箇吉凶悔吝自大說去小處<lb/>
　　　變化剛柔自小說去大處吉凶悔吝說人事變<lb/>
　　　化剛柔說卦畫從剛柔而為變化自變化而為<lb/>
　　　剛柔所以下箇變化之極者未到極處時未成<lb/>
<pb n="16a"/>
　　　這箇物事變似那一物變時從萌芽變來成枝<lb/>
　　　成葉化時是那消化了㡳意思○吉凶者失得<lb/>
　　　之象也止剛柔者晝夜之象也四句皆互換徃<lb/>
　　　來乍讀似不貫穿細看來不勝其密吉凶與悔<lb/>
　　　吝相貫悔自凶而趣吉吝自吉而趣凶進退與<lb/>
　　　晝夜相貫進自隂而趣乎陽退自陽而趣乎隂<lb/>
　　　也又曰繫辭一字不胡亂下只人不子細看○<lb/>
　　　又曰吉凶悔吝四者正如剛柔變化相似四者<lb/>
<pb n="16b"/>
　　　循環周而復始悔了便吉吉了便吝吝了便凶<lb/>
　　　凶了又悔正如生於憂患死於安樂相似蓋憂<lb/>
　　　苦患難中必悔悔便是吉之漸及至吉了少間<lb/>
　　　便安意肆志必至做出不好可羞吝㡳事出來<lb/>
　　　這便是吝吝便是凶之漸矣及至凶矣又卻悔<lb/>
　　　只管循環不已正如剛柔變化剛了化化了柔<lb/>
　　　柔了變變便是剛亦循環不已吉似夏吝似秋<lb/>
　　　凶是冬悔似春○剛過當為悔柔過當為吝又<lb/>
<pb n="17a"/>
　　　曰悔屬陽吝屬隂悔是逞快做出事來了有錯<lb/>
　　　失處這便生悔所以屬陽吝則是那愄愄衰衰<lb/>
　　　不分明㡳所以屬隂亦猶驕是氣盈吝是氣歉<lb/>
　　　○悔者將趣於吉而未至於吉吝者將趣於凶<lb/>
　　　而未至於凶又曰悔吝小於吉凶而將至於吉<lb/>
　　　凶者也又曰若吉而不知戒懼自是生出吝來<lb/>
　　　雖未至於凶畢竟是向那凶路上去○變化者<lb/>
　　　進退之象是言剛化為柔柔變為剛葢變是自<lb/>
<pb n="17b"/>
　　　无而有化是自有而无也又曰變化只進退便<lb/>
　　　是進者隂變而為陽如自坤而乾退者陽變而<lb/>
　　　為隂如自乾而坤方變而未定故曰進退若已<lb/>
　　　定則便是剛柔也又曰變是進化是退便與悔<lb/>
　　　吝相似且以一嵗言之自冬至至春分是進到<lb/>
　　　一半所以謂之分自春分至夏至是進到極處<lb/>
　　　故謂之至進之過則退至秋分是退到一半處<lb/>
　　　到冬至也是退到極處天下事物皆只有此兩<lb/>
<pb n="18a"/>
　　　箇問變化者進退之象如此則變是自微而著<lb/>
　　　化是自盛而衰曰固是變是自隂而陽化是自<lb/>
　　　陽而隂易中說變化惟此處最親切如言剛柔<lb/>
　　　者立本者也變通者趣時者也剛柔是體變通<lb/>
　　　不過是二者盈虚消息而已此所謂變化此章<lb/>
　　　剛柔者晝夜之象所謂立本變化者進退之象<lb/>
　　　所謂趣時又曰變化者進退之象是剛柔之未<lb/>
　　　定者剛柔者晝夜之象是剛柔之已成者葢柔<lb/>
<pb n="18b"/>
　　　變而趣於剛是退極而進剛化而趣於柔是進<lb/>
　　　極而退既變而剛則晝而陽既化而柔則夜而<lb/>
　　　隂如子午卯酉卯酉是隂陽未定子午是隂陽<lb/>
　　　已定又如四象之有老少故此兩句惟以子午<lb/>
　　　卯酉言之則明矣然陽化為柔只恁地消縮去<lb/>
　　　无痕迹故曰化隂變為剛是其𫝑浸長有頭面<lb/>
　　　故曰變又曰剛柔便是箇骨子只管恁地變化<lb/>
是故君子所居而安者易之序也所樂而玩者爻之辭<lb/>
<pb n="19a"/>
也<hi>樂音洛</hi>
　　本義易之序謂卦爻所著事理當然之次第玩者<lb/>
　　觀之詳<lb/>
　　　朱氏附録問所居而安者易之序也曰序是次<lb/>
　　　序謂卦爻之初終如潛見飛躍循其序則安又<lb/>
　　　問所樂而玩者爻之辭曰横渠謂毎讀毎有益<lb/>
　　　所以可樂葢有契於心則自然樂<lb/>
是故君子居則觀其象而玩其辭動則觀其變而玩其<lb/>
<pb n="19b"/>
占是以自天祐之吉无不利<lb/>
　　本義象辭變已見上凡單言變者化在其中占謂<lb/>
　　其所值吉凶之決也○此章言聖人作易君子學<lb/>
　　易之事<lb/>
　　　朱氏附録易有象<hi>八卦六爻</hi>然後有辭<hi>卦爻之辭</hi>筮有變<lb/>
　　　<hi>老陽老隂</hi>然後有占<hi>變爻之辭</hi>象之變也在理而未形於<lb/>
　　　事者也辭則各因象而指其吉凶占則又因吾<lb/>
　　　所值而決焉其示人也益以詳矣故君子居而<lb/>
<pb n="20a"/>
　　　學易則既觀象矣又玩辭以考其所處之當否<lb/>
　　　動而諏筮則既觀變矣又玩占以考其所值之<lb/>
　　　吉凶善而吉者則行否而凶者則止是以動静<lb/>
　　　之間舉无遺理而自天祐之吉无不利也葢觀<lb/>
　　　者一見而決玩者反覆而不舍之辭也○問居<lb/>
　　　則觀象玩辭動則觀變玩占如何曰若是平時<lb/>
　　　理㑹不得卻如何理㑹得占必是閑常理㑹得<lb/>
　　　此道理到動時便可以此占決○居則玩其辭<lb/>
<pb n="20b"/>
　　　又不待占而自顯者○問所居而安與居則觀<lb/>
　　　其象之居不同上居字是緫就身之所處而言<lb/>
　　　下居字是静對動而言先生曰然<lb/>
　　　　右第二章<lb/>
彖者言乎象者也爻者言乎變者也<lb/>
　　彖者言乎象者也止辭也者各指其所之<lb/>
　　程氏曰彖言卦之象爻隨時之變因得失而有吉<lb/>
　　凶能如是則无咎位有貴賤之分卦兼小大之義<lb/>
<pb n="21a"/>
　　吉凶之道於辭可見以悔吝為防則存意於微小<lb/>
　　震懼而得无咎者以能悔也卦有小大於時之中<lb/>
　　有小大也有小大則辭之險易殊矣辭各隨其事<lb/>
　　也<lb/>
　　本義彖謂卦辭文王所作者爻謂爻辭周公所作<lb/>
　　者象指全體而言變指一節而言<lb/>
　　　朱氏附錄問爻也者言乎變者也曰爻是兩箇<lb/>
　　　交义看來只是交變之義卦分明似將一片木<lb/>
<pb n="21b"/>
　　　畫掛於壁上所以為卦<lb/>
吉凶者言乎其失得也悔吝者言乎其小疵也无咎者<lb/>
善補過也<lb/>
　　本義此卦爻辭之通例<lb/>
　　　朱氏附錄問悔吝所以謂之小疵者只是以其<lb/>
　　　未便至於吉凶否曰悔是知道是錯便有進善<lb/>
　　　之理吝只是心下不足又不肯說只管窨惡庇<lb/>
　　　護没分曉然未至大過故曰小疵○先生說易<lb/>
<pb n="22a"/>
　　　吉无咎云吉是遂其意无咎是上不至於吉下<lb/>
　　　不至於凶平平恰好了又合道理處<lb/>
是故列貴賤者存乎位齊小大者存乎卦辨吉凶者存<lb/>
乎辭<lb/>
　　本義位謂六爻之位齊猶定也小謂隂大謂陽<lb/>
　　　朱氏附錄問上下貴賤之位何也曰四二則四<lb/>
　　　貴而二賤三五則五貴而三賤上初則上貴而<lb/>
　　　初賤上雖无位然本是貴重所謂貴而无位高<lb/>
<pb n="22b"/>
　　　而无民在人君則為天子父天子師在它人則<lb/>
　　　清高而在物外不與事者此所以為貴也○問<lb/>
　　　齊小大者存乎卦龜山曰陽大隂小如何曰齊<lb/>
　　　如分辨之義泰卦為大否卦為小又曰齊又不<lb/>
　　　是整齊如協字是分辨字<lb/>
憂悔吝者存乎介震无咎者存乎悔<lb/>
　　本義介謂辨别之端蓋善惡已動而未形之時也<lb/>
　　於此憂之則不至於悔吝矣震動也知悔則有以<lb/>
<pb n="23a"/>
　　動其補過之心而可以无咎矣<lb/>
　　　朱氏附錄問憂悔吝者存乎介悔吝未至於吉<lb/>
　　　凶是那初萌動可向吉凶之微處介又是悔吝<lb/>
　　　之微處介字如界至界限之界是善惡初分界<lb/>
　　　處於此憂之則不到悔吝矣曰然○悔吝固是<lb/>
　　　吉凶之小者介又是幾微之間慮悔吝之來當<lb/>
　　　察之幾微之際无咎者本是有咎善補過則為<lb/>
　　　无咎震動也欲動而无咎當存乎悔爾<lb/>
<pb n="23b"/>
是故卦有小大辭有險易辭也者各指其所之<hi>易以䜴反</hi>
　　本義小險大易各隨所向○此章釋卦爻辭之通<lb/>
　　例<lb/>
　　　朱氏附録問卦有小大舊說謂大畜小畜大過<lb/>
　　　小過如此卻只說得四卦不知如何先生曰看<lb/>
　　　來只是好㡳卦便是大不好底卦便是小如復<lb/>
　　　如泰如大有如夬之𩔖盡好底卦如睽如困如<lb/>
　　　小過之𩔖盡不好㡳卦譬如人光明磊落㡳便<lb/>
<pb n="24a"/>
　　　是好人昬昧迷暗㡳便是不好人所以謂卦有<lb/>
　　　小大辭有險易大卦辭易小卦辭險即此可見<lb/>
　　　矣又曰遇好卦便說得平易如泰謙之𩔖是也<lb/>
　　　凶卦便說得艱險如困睽之𩔖是也○問卦有<lb/>
　　　小大辭有險易陽卦為大隂卦為小觀其爻之<lb/>
　　　所向而為之辭如休復吉㡳辭自是平易如困<lb/>
　　　于葛藟㡳辭自是險曰這般處依約看也是恁<lb/>
　　　地自是不曽見得它㡳透只是依衆說如所謂<lb/>
<pb n="24b"/>
　　　吉凶者失得之象一段卻是徹㡳見得聖人當<lb/>
　　　初作易時意似這處更移易一字不得只是其<lb/>
　　　它處不能盡見得如此所以不能盡見得聖人<lb/>
　　　之心<lb/>
　　　　右第三章<lb/>
易與天地準故能彌綸天地之道<lb/>
　　易與天地準止故君子之道鮮矣<lb/>
　　程氏曰聖人作易以準則天地之道易之義天地<lb/>
<pb n="25a"/>
　　之道也故能彌綸天地之道彌徧也綸理也在事<lb/>
　　為倫治絲為綸彌綸徧理也徧理天地之道而復<lb/>
　　仰觀天文俯察地理驗之著見之跡故能知幽明<lb/>
　　之故在理為幽成象為明知幽明之故知理與物<lb/>
　　之所以然也原䆒其始要考其終則可以見死生<lb/>
　　之理聚為精氣散為游魂聚則為物散則為變觀<lb/>
　　聚散則見鬼神之情狀萬物始終聚散而已鬼神<lb/>
　　造化之功也以幽明之故死生之理鬼神之情狀<lb/>
<pb n="25b"/>
　　觀之則可以見天地之道易之義與天地之道相<lb/>
　　似故无差違相似謂同也知周乎萬物而道濟天<lb/>
　　下故不過義之所包知也其義周盡萬物之理其<lb/>
　　道足以濟天下故无過差旁行而不流旁通逺及<lb/>
　　而不流夫正理順乎理樂天也安其分知命也順<lb/>
　　理安分故无所憂安土安所止也敦乎仁存乎同<lb/>
　　也是以能愛範圍俗語謂之模量模量天地之運<lb/>
　　化而不過差委曲成就萬物之理而无遺失通晝<lb/>
<pb n="26a"/>
　　夜闔闢屈伸之道而知其所以然如此則得天地<lb/>
　　之妙用知道徳之本源所以見至神之妙无有方<lb/>
　　所而易之準道无有形體道者一隂一陽也動静<lb/>
　　无端隂陽无始非知道者孰能識之動静相因而<lb/>
　　成變化順繼此道則為善也成之在人則謂之性<lb/>
　　也在衆人則不能識隨其所知故仁者謂之仁知<lb/>
　　者謂之知百姓則由之而不知故君子之道人鮮<lb/>
　　克知也<lb/>
<pb n="26b"/>
　　本義易書卦爻具有天地之道與之齊準彌如彌<lb/>
　　縫之彌有終竟聨合之意綸有選擇條理之意<lb/>
　　　朱氏附錄易道本與天地齊準所以能彌綸之<lb/>
　　　蓋天地有許多道理易上都有故易能彌綸天<lb/>
　　　地之道而聖人用之也彌如封彌之彌糊合使<lb/>
　　　无縫罅綸如綸絲之綸自有條理言雖是彌得<lb/>
　　　外面无縫罅而中則事事物物各有條理彌如<lb/>
　　　大徳敦化綸如小徳川流彌而非綸則空疎无<lb/>
<pb n="27a"/>
　　　物綸而非彌則判然不相干此二字見得聖人<lb/>
　　　下字甚密也又曰天地有未至處易卻能彌綸<lb/>
　　　得它○彌字如封彌之義惟其封彌得无縫罅<lb/>
　　　所以能徧滿也<lb/>
仰以觀於天文俯以察於地理是故知幽明之故原始<lb/>
反終故知死生之説精氣為物遊魂為變是故知鬼神<lb/>
之情狀<lb/>
　　　程氏附録原始反終故知死生之說但窮得則<lb/>
<pb n="27b"/>
　　　自知死生之說不須將死生便做一箇道理求<lb/>
　　　○人能原始知得生理<hi>一作所以生</hi>便能要終知得<lb/>
　　　死理<hi>一作所以死</hi>若不明得便雖千萬般安排著亦<lb/>
　　　不濟事○原始則足以知其終反終則足以知<lb/>
　　　其始死生之說如是而已矣故以春為始而原<lb/>
　　　之其必有冬以冬為終而反之其必有春死生<lb/>
　　　者其與是𩔖也○魂謂精魂其死也歸乎天消<lb/>
　　　散之意○鬼是徃而不反之義○問易言知鬼<lb/>
<pb n="28a"/>
　　　神情狀果有情狀否曰有之又問既有情狀必<lb/>
　　　有鬼神矣曰易說鬼神便是造化也又問如名<lb/>
　　　山大川能興雲致雨何也曰氣之蒸成耳又問<lb/>
　　　既有祭則莫須有神否曰只氣便是神也今人<lb/>
　　　不知此理才有水旱便去廟中祈禱不知雨露<lb/>
　　　是甚物從何處出復於廟中求耶○問世言鬼<lb/>
　　　神之事雖知其无然不能无疑懼何也曰此只<lb/>
　　　是自疑爾曰如何可以曉悟其理曰理㑹得精<lb/>
<pb n="28b"/>
　　　氣為物遊魂為變與原始反終之說便能知也<lb/>
　　　須是於原字上用工夫或曰遊魂為變是變化<lb/>
　　　之變否曰既是變則存者亡堅者腐更无物也<lb/>
　　　鬼神之道只恁說與賢雖㑹得亦信不過須是<lb/>
　　　自得也或曰何以得无恐懼曰須是氣定自然<lb/>
　　　不惑氣未充要强不得<lb/>
　　本義此窮理之事以者聖人以易之書也易者隂<lb/>
　　陽而已幽明死生鬼神皆隂陽之變天地之道也<lb/>
<pb n="29a"/>
　　天文則有晝夜上下地理則有南北髙深原者推<lb/>
　　之於前反者要之於後隂精陽氣聚而成物神之<lb/>
　　伸也魂遊魄降散而為變鬼之歸也<lb/>
　　　朱氏附録觀文察變以至知鬼神之情狀皆是<lb/>
　　　言窮理之事直是要知得許多然後謂之窮理<lb/>
　　　○仰觀天俯察地只是一箇隂陽聖人看許多<lb/>
　　　般物事都不出隂陽兩字便做河圖洛書也只是<lb/>
　　　隂陽○問仰以觀於天文俯以察於地理是故<lb/>
<pb n="29b"/>
　　　知幽明之故本義云天文則有晝夜上下地理<lb/>
　　　則有南北髙深如何曰故是幽明之所以然者<lb/>
　　　晝明夜幽上明下幽觀晝夜之運日月星辰之<lb/>
　　　上下<hi>日出地上便明日入地下便是幽天文有半邊在上面須有半邊在下面</hi>可見<lb/>
　　　天文幽明之所以然也南明北幽高明深幽觀<lb/>
　　　南北高深可見地理幽明之所以然也又曰天<lb/>
　　　是陽地是隂然天地又自各有隂陽天之晝是<lb/>
　　　陽夜是隂日是陽月是隂地如髙屬陽下屬隂<lb/>
<pb n="30a"/>
　　　平坦屬陽險阻屬隂東南屬陽西北屬隂幽明<lb/>
　　　便是隂陽○問原始反終曰反只如折轉來謂<lb/>
　　　推原其始折轉來看其終如回頭之義是反回<lb/>
　　　來觀其終也<hi>見得以此之有知彼之无</hi>○精魄也<hi>耳目之精為魄</hi>氣<lb/>
　　　魂也<hi>口鼻之嘘吸為魂</hi>二者合而成物精虚魄降則氣<lb/>
　　　散魂遊而无不之矣魄為鬼魂為神禮記有孔<lb/>
　　　子荅宰我問正說此理甚詳禮記宰我曰吾聞<lb/>
　　　鬼神之名不知其所謂子曰氣也者神之盛也<lb/>
<pb n="30b"/>
　　　魄也者鬼之盛也合鬼與神教之至也注氣謂<lb/>
　　　嘘吸出入者也耳目之聦明為魄雜書云魂人<lb/>
　　　陽神也魄人隂神也亦可取○問精氣為物遊<lb/>
　　　魂為變曰此是兩箇合一箇離精氣合則魂魄<lb/>
　　　合而凝結為物離則陽已散而隂无所歸故為<lb/>
　　　變又曰變是魂魄相離雖獨說遊魂而不言魄<lb/>
　　　而離魄之意自可見矣又曰此只是聚散聚而<lb/>
　　　為物神也散而為變鬼也神屬陽鬼屬隂又錯<lb/>
<pb n="31a"/>
　　　綜而横看之則精為隂氣為陽就人身而言雖<lb/>
　　　是屬陽然體魄已屬隂葢生之中已帶了箇死<lb/>
　　　㡳道理變雖屬陽然魂氣上遊體魄下降亦自<lb/>
　　　具隂陽如言殂落升也便是魂之遊落即魄之<lb/>
　　　降古之祭祀求諸陽所以求其魂求諸隂所以<lb/>
　　　求其魄横渠說精氣自无而有遊魂自有而无<lb/>
　　　其說亦分曉又曰精氣為物遊魂為變此卻知<lb/>
　　　鬼神之情狀魂氣升於天體魄歸於土神氣上<lb/>
<pb n="31b"/>
　　　升鬼魄下降不特人也凡物之枯敗其香氣騰<lb/>
　　　上物則腐於下推此可見○死則謂之魂魄生<lb/>
　　　則謂之精氣天地公共㡳謂之鬼神○始終死<lb/>
　　　生是以循環言精氣鬼神是以聚散言其實不<lb/>
　　　過隂陽兩端而已○問天地之化雖生生不窮<lb/>
　　　然而有聚必有散有生必有死能原始而知其<lb/>
　　　聚而生則必知其後必散而死能知其生也得<lb/>
　　　於氣化之日初无精神寄寓於太虚之中則知<lb/>
<pb n="32a"/>
　　　其死也與氣而俱散无復更有形象尚留於㝠<lb/>
　　　漠之内曰死便是都散无了問遊魂為變間有<lb/>
　　　為妖孽者是如何得未散曰遊字是漸漸散若<lb/>
　　　是為妖孽者多是不得其死其氣未散故鬱結<lb/>
　　　而成妖孽若尫羸病死㡳人這氣消耗盡了方<lb/>
　　　死豈得更鬱結成妖孽然不得其死者久之亦<lb/>
　　　散又如其取精多其用物𢎞如伯有者亦是卒<lb/>
　　　未散也○問精氣為物隂精陽氣聚而成物此<lb/>
<pb n="32b"/>
　　　緫言神遊魂為變魂遊魄降散而成變此緫言<lb/>
　　　鬼疑錯綜而言曰然此所謂人者鬼神之㑹也<lb/>
與天地相似故不違知周乎萬物而道濟天下故不過<lb/>
旁行而不流樂天知命故不憂安土敦乎仁故能愛<hi>知音智知命之知如字樂音洛</hi>
　　　程氏附録樂天知命通上下之言也聖人樂天<lb/>
　　　則不須言知命知命者知有命而信之者爾不<lb/>
　　　知命无以為君子是矣命者所以輔義一循於<lb/>
<pb n="33a"/>
　　　義則何庸斷之以命哉若夫聖人之知天命則<lb/>
　　　異於此<lb/>
　　本義此聖人盡性之事也天地之道知仁而己知<lb/>
　　周萬物者天也道濟天下者地也知且仁則知而<lb/>
　　不過矣旁行者行權之知也不流者守正之仁也<lb/>
　　既樂天理而又知天命故能无憂而其知益深隨<lb/>
　　處皆安而无一息之不仁故能不忘其濟物之心<lb/>
　　而仁益篤蓋仁者愛之理愛者仁之用故其相為<lb/>
<pb n="33b"/>
　　表裏如此<lb/>
　　　朱氏附録上文言易之道與天地準此言聖人<lb/>
　　　之道與天地相似也○與天地相似故不違下<lb/>
　　　數句是説與天地相似之事上文易與天地準<lb/>
　　　下數句是說易與天地準之事○與天地相似<lb/>
　　　是說聖人第一句泛說知周乎萬物至道濟天<lb/>
　　　下是細密㡳工夫知便直要周乎萬物无一物<lb/>
　　　之遺道直要盡濟天下○知周乎萬物便只是<lb/>
<pb n="34a"/>
　　　知幽明死生鬼神之理○或問程子知周乎萬<lb/>
　　　物而道濟天下故不過釋之曰義之所包知也<lb/>
　　　文意如何曰程子說易字皆謂易之書而言故<lb/>
　　　其說如此似覺未安蓋易與天地準故能彌綸<lb/>
　　　天地之道此固指書而言自仰觀俯察以下須<lb/>
　　　是有人始得蓋聖人因易之書而窮理盡性之<lb/>
　　　事也○問本義云知周萬物者天也道濟天下<lb/>
　　　者地也是如何曰此與後段仁者見謂之仁知<lb/>
<pb n="34b"/>
　　　者見謂之知又自不同此以清濁言彼以動靜<lb/>
　　　言知是先知得較虚故屬之天道濟天下則普<lb/>
　　　濟萬物實惠及民故屬之地又言旁行而不流<lb/>
　　　樂天知命故不憂此兩句本皆是知之事蓋不<lb/>
　　　流便是貞也不流是本旁行是應變處无本則<lb/>
　　　不能應變能應變而无其本則流而入變詐矣<lb/>
　　　細分之則旁行是知不流屬仁其實皆是知之<lb/>
　　　事對下文安土敦乎仁故能愛一句專說仁也<lb/>
<pb n="35a"/>
　　　○知周萬物是體旁行是可與權乃推行處樂<lb/>
　　　天知命是自處三節各說一理○旁行而不流<lb/>
　　　此小變而不失其大常然前後卻有故字又相<lb/>
　　　對此一句突然易中自時有恁地處頗難曉○<lb/>
　　　問安土敦乎仁故能愛曰此是與上文樂天知<lb/>
　　　命對說樂天知命是知崇安土敦仁是禮卑安<lb/>
　　　是隨所居而安在在處處皆安若自家不安何<lb/>
　　　以能愛敦只是篤厚去盡已私純是天理更无<lb/>
<pb n="35b"/>
　　　夾雜充足盈滿方有箇敦厚之意只是仁而又<lb/>
　　　仁敦厚於仁故能愛惟安土敦仁則其愛自廣<lb/>
　　　又曰樂天知命主知言是崇徳事安土敦仁主<lb/>
　　　禮言是廣業事又曰敦是仁體能愛是及物處<lb/>
　　　○安土者隨寓而安也敦乎仁者不失其天地<lb/>
　　　生物之心也安土而敦乎仁則无適而非仁矣<lb/>
　　　所以能愛也仁者樂山之意於此可見又曰安<lb/>
　　　土者隨所寓而安若自擇安處便只知有已不<lb/>
<pb n="36a"/>
　　　知有物也此厚於仁者之事故能愛也又曰安<lb/>
　　　土敦乎仁故能愛聖人說仁是恁地說此語說<lb/>
　　　仁最密<lb/>
範圍天地之化而不過曲成萬物而不遺通乎晝夜之<lb/>
道而知故神无方而易无體<lb/>
　　　程氏附録範圍天地之化而不過者模範出一<lb/>
　　　天地爾非在外也如此曲成萬物豈有遺哉○<lb/>
　　　範圍天地之化天本廓然无窮但人以目力所<lb/>
<pb n="36b"/>
　　　及見其寒暑之序日月之行立此規模以窺測<lb/>
　　　它天地之化不是天地之化其體有如城郭之<lb/>
　　　𩔖都盛其氣假使言日升降於三萬里不可道<lb/>
　　　三萬里外更无物又如言天地升降於八萬里<lb/>
　　　中不可道八萬里外天地盡學者要體天地之<lb/>
　　　化如此言之甚與天地不相似其卒必有窒礙<lb/>
　　　○通乎晝夜之道而知晝夜死生之道也○晝<lb/>
　　　夜死生之道知生之道則知死之道盡事人之<lb/>
<pb n="37a"/>
　　　道則盡事鬼之道死生人鬼一而二二而一者<lb/>
　　　也○冬寒夏暑隂陽也所以運動變化者神也<lb/>
　　　神无方故易无體若如或者别立一天謂人不<lb/>
　　　可以包天則有方矣是二本也<lb/>
　　本義此聖人至命之事也範如鑄金之有模範圍<lb/>
　　匡郭也天地之化无窮而聖人為之範圍不使過<lb/>
　　於中道所謂裁成者也通猶兼也晝夜即幽明生<lb/>
　　死鬼神之謂如此然後可見至神之妙无有方所<lb/>
<pb n="37b"/>
　　易之變化无有形體也○此章言易道之大聖人<lb/>
　　用之如此<lb/>
　　　朱氏附録天地之化滔滔无窮如一爐金汁鎔<lb/>
　　　化不息聖人則為之鑄瀉成器使入模範匡郭<lb/>
　　　不使過於中道也曲成萬物而不遺此又就事<lb/>
　　　物之分量形質隨其大小闊狹長短方圓无不<lb/>
　　　各成就此物之理无有遺闕範圍天地是極其<lb/>
　　　大而言曲成萬物是極其小而言範圍如大徳<lb/>
<pb n="38a"/>
　　　敦化曲成如小徳川流又曰範圍天地之化範<lb/>
　　　是鑄金作範圍是圍裹如天地之化都没箇遮<lb/>
　　　欄聖人便將天地之道一如用範來範成箇物<lb/>
　　　包裹了試舉一端如一嵗分四時節候之𩔖以<lb/>
　　　此做箇塗轍更无過差此特其一爾問範圍天<lb/>
　　　地之化而不過如天之生物至秋而成聖人則<lb/>
　　　為斂藏人之生也欲動情勝聖人則為之教化<lb/>
　　　防範此皆是範圍而使之不過之事否曰範圍<lb/>
<pb n="38b"/>
　　　之事闊大此亦其一事也今且就身上看如何<lb/>
　　　或曰如視聽言動皆當存養使不過差此便是<lb/>
　　　否曰事事物物无非天地之化皆當有以範圍<lb/>
　　　之就喜怒哀樂而言喜所當喜怒所當怒之𩔖<lb/>
　　　皆範圍也能範圍之而不過曲成之而不遺方<lb/>
　　　始見得這神无方易无體若範圍有不盡曲成<lb/>
　　　有所遺神便有方易便有體矣○通乎晝夜之<lb/>
　　　道而知既曰通又曰知似不可曉通是兼通乎<lb/>
<pb n="39a"/>
　　　晝夜之道若通晝不通夜通生不通死便是不<lb/>
　　　知便是神有方易有體了又曰兼通乎晝夜之<lb/>
　　　道是知其所以然○神无方而易无體神便是<lb/>
　　　在隂㡳又忽然在陽在陽㡳又忽然在隂易便<lb/>
　　　是或為陽或又為隂如為春又為夏為秋又為<lb/>
　　　冬交錯代換而不可以形體拘也又曰无體與<lb/>
　　　那其體則謂之易不同各自是一箇道理其體<lb/>
　　　則謂之易這只說箇隂陽動静闔闢剛柔消長<lb/>
<pb n="39b"/>
　　　不著這七八箇字說不了若喚做易只是一字<lb/>
　　　便了又曰此體是箇骨子○窮理是知字上說<lb/>
　　　盡性是仁字上說言能造其極也至於範圍天<lb/>
　　　地是至命言與造化一般<lb/>
　　　　右第四章<lb/>
一隂一陽之謂道<lb/>
　　　程氏附録一隂一陽之謂道此理固深説則无<lb/>
　　　可説所以隂陽者道既曰氣則便是<hi>一作有</hi>二言<lb/>
<pb n="40a"/>
　　　開闔已<hi>一作便是</hi>感既二則便有感所以開闔者道<lb/>
　　　開闔便是隂陽老氏言虚而生氣非也隂陽開<lb/>
　　　闔本无先後不可道今日有隂明日有陽如人<lb/>
　　　言形影葢形影一時不可言今日有形明日有<lb/>
　　　影有便齊有○離了隂陽更无道所以隂陽者<lb/>
　　　是道也隂陽氣也氣是形而下者道是形而上者<lb/>
　　　形而上者則是密也又曰一隂一陽之謂道道非<lb/>
　　　隂陽也所以一隂一陽道也如一闔一闢謂之變<lb/>
<pb n="40b"/>
　　本義隂陽迭運者氣也其理則所謂道<lb/>
　　　朱氏附録謂之名之也之謂直為也<lb/>
繼之者善也成之者性也<lb/>
　　　程氏附録止於至善不明乎善此言善者義理<lb/>
　　　之精微无可得名且以至善目之繼之者善此<lb/>
　　　言善卻言得輕但謂繼斯道者莫非善也不可<lb/>
　　　謂之惡○生生之謂易是天之所以為道也天<lb/>
　　　只是以生為道繼此生理者即是善也善便有<lb/>
<pb n="41a"/>
　　　一箇元㡳意思元者善之長萬物皆有春意便<lb/>
　　　是繼之者善也成之者性也成卻待它萬物自<lb/>
　　　成其<hi>一作甚</hi>性須得<lb/>
　　本義道具於隂而行乎陽繼言其發也善謂化育<lb/>
　　之功陽之事也成言其具也性謂物之所受言物<lb/>
　　生則有性而各具是道也隂之事也周子程子之<lb/>
　　書言之備矣<lb/>
　　　朱氏附録一隂一陽之謂道隂陽何以謂之道<lb/>
<pb n="41b"/>
　　　當離合看○一隂一陽之謂道則隂陽是氣不<lb/>
　　　是道所以為隂陽者乃道也若只言隂陽之謂<lb/>
　　　道則隂陽是道今日一隂一陽則是所以循環<lb/>
　　　者乃道也一闔一闢謂之變亦然又曰理則一<lb/>
　　　而其形者則謂之噐其不形者則謂之道然而<lb/>
　　　道非器不形器非道不立葢隂陽亦器也而所<lb/>
　　　以隂陽者道也是以一隂一陽徃來不息而聖<lb/>
　　　人指是以明道之全體也此一隂一陽之謂道<lb/>
<pb n="42a"/>
　　　之說也○問一隂一陽之謂道便是太極否曰<lb/>
　　　隂陽只是隂陽道便是太極程子說所以一隂<lb/>
　　　一陽者道也○或問一隂一陽之謂道曰以一<lb/>
　　　日言之則晝陽而夜隂以一月言之則望前為<lb/>
　　　陽望後為隂以一嵗言之則春夏為陽秋冬為<lb/>
　　　隂從古至今恁地滚將去只是這箇隂陽是孰<lb/>
　　　使之然哉乃道也從此句下文分兩脚此氣之<lb/>
　　　動為人為物渾是一箇道理故人未生以前此<lb/>
<pb n="42b"/>
　　　理本善所以謂繼之者善此則屬陽氣質既定為<lb/>
　　　人為物所以謂成之者性此則屬隂又曰一隂<lb/>
　　　一陽此是天地之理如大哉乾元萬物資始乃<lb/>
　　　繼之者善也乾道變化各正性命此成之者性<lb/>
　　　也這一段是說天地生成萬物之意不是說人<lb/>
　　　性上事○問繼之者善則是此理之流行未賦<lb/>
　　　與在萬物曰如兩箇輪只管轉流動不已萬物<lb/>
　　　皆從此出來某嘗喻之如兩片磨中間一箇磨<lb/>
<pb n="43a"/>
　　　心只管推轉不已榖米四散撒出來所以為繼<lb/>
　　　之者善○程子言動静无端隂陽无始蓋此亦<lb/>
　　　且從那動處說起若論着動以前又有静静以<lb/>
　　　前又有動如云一隂一陽之謂道繼之者善也<lb/>
　　　這繼字便是動之頭若只一闔一闢而无繼便<lb/>
　　　是合殺了問繼是動静之間否曰是静之終動<lb/>
　　　之始也○化育流行未有定質者為陽此繼之<lb/>
　　　者善附著成形不可變易者為隂此成之者性<lb/>
<pb n="43b"/>
　　　大凡已成形後即漸衰息以至於盡所以屬隂<lb/>
　　　又曰繼是接續不息之意成是凝成有主之意<lb/>
　　　又曰繼之者善也元亨是氣之方行而未著於<lb/>
　　　物也是上一截事成之者性也利貞是氣之結<lb/>
　　　成一物也是下一截事又曰繼之者氣之方出<lb/>
　　　而未有所成之謂也善則理之方行而未有所<lb/>
　　　立之名也陽之屬也成則物之已成性則理之<lb/>
　　　已立者也隂之屬也問妙合之始便是繼乾道<lb/>
<pb n="44a"/>
　　　成男坤道成女便是成曰動而生陽之時便有<lb/>
　　　繼㡳意至静而成隂方是成又曰繼之者善便<lb/>
　　　是公共㡳成之者性便是自家得㡳又曰繼之<lb/>
　　　者善如水之流行成之者性如水之止而成潭<lb/>
　　　○問繼之成之是道是器曰繼之成之是器善<lb/>
　　　與性是道○孟子言性善易卻云一隂一陽上<lb/>
　　　成之者性也如此則性與善卻是二事曰一隂<lb/>
　　　一陽是緫名道繼之者善是二氣五行之事成<lb/>
<pb n="44b"/>
　　　之者性是氣化以後事○問性固是理然性之<lb/>
　　　得名是就人生稟得言之否曰繼之者善也成<lb/>
　　　之者性也這箇理在天地間時只是善无有不<lb/>
　　　善者生物得來方始名曰性只是這箇理在天<lb/>
　　　則曰命在人則曰性○問孔子已說繼善成性<lb/>
　　　如何人尚未知性到得孟子方說出曰孔子說<lb/>
　　　得細腻孟子說得踈略孟不曽推原源頭不曽<lb/>
　　　說上面一截只是說成之者性也○問程子曰<lb/>
<pb n="45a"/>
　　　人生而静以上不容說才說性時便已不是性<lb/>
　　　也凡人說性只是說繼之者善也孟子言人性<lb/>
　　　善是也夫所謂繼之者善也者猶水流而就下<lb/>
　　　也曰此繼之者善也指發處而言之也性之在<lb/>
　　　人猶水之在山其清不可得而見也流出而見<lb/>
　　　其清然後知其本清也所以孟子只說見孺子<lb/>
　　　入井皆有怵惕惻隱之心處指以示人使知性<lb/>
　　　之本善也易所謂繼之者善也在性之先此所<lb/>
<pb n="45b"/>
　　　引繼之者善也在性之後蓋易以天道之流行<lb/>
　　　者言此以人性之發見者言惟天道之流行如<lb/>
　　　此所以性發見亦如此<lb/>
仁者見之謂之仁知者見之謂之知百姓日用而不知<lb/>
故君子之道鮮矣<hi>知音智不知之知如字鮮息淺反</hi>
　　　程氏附録一隂一陽之謂道自然之道也繼之<lb/>
　　　者善也出道則有用元者善之長也成之者卻<lb/>
　　　只是性各正性命者也故曰仁者見之謂之仁<lb/>
<pb n="46a"/>
　　　知者見之謂之知百姓日用而不知故君子之<lb/>
　　　道鮮矣如此則亦无始亦无終亦无因甚有亦<lb/>
　　　无因甚无亦无有處有亦无无處无○這箇義<lb/>
　　　理仁者又看做仁了也知者又看做知了也百<lb/>
　　　姓又日用而不知此所以君子之道鮮矣此箇<lb/>
　　　亦不少亦不剰只是人看它不見也<lb/>
　　本義仁陽知隂各得是道之一隅故隨其所見而<lb/>
　　自為全體也日用不知則莫不飲食鮮能知味者<lb/>
<pb n="46b"/>
　　又其毎下者也然亦莫不有是道焉或曰上章以<lb/>
　　知屬乎天仁屬乎地與此不同何也曰彼以清濁<lb/>
　　言此以動静言<lb/>
　　　朱氏附録此言萬物各具是性但氣稟不同各<lb/>
　　　以性之所近者窺之故仁者只見得它發生流<lb/>
　　　動處而便以為仁知者只見它貞静處而便以<lb/>
　　　為知下此一等百姓日用之間習矣而不察所<lb/>
　　　以君子之道鮮矣○此章自易與天地準以下<lb/>
<pb n="47a"/>
　　　只是言箇陰陽至仁者見之謂之仁知者見之<lb/>
　　　謂之知謂各隨人氣稟偏處見仁亦屬陽知亦<lb/>
　　　屬陰此又分著陰陽如繼之者善成之者性便<lb/>
　　　是於造化流行處分陰陽此是指人氣稟有偏<lb/>
　　　處分屬陰陽耳<lb/>
顯諸仁藏諸用鼓萬物而不與聖人同憂盛德大業至<lb/>
矣哉<lb/>
　　顯諸仁止陰陽不測之謂神<lb/>
<pb n="47b"/>
　　程氏曰運行之跡生育之功顯諸仁也神妙无<lb/>
　　方變化无跡藏諸用也天地不與聖人同憂天<lb/>
　　地不宰聖人有心也天地无心而成化聖人有<lb/>
　　心而无為天地聖人之盛徳大業可謂至矣富<lb/>
　　有溥博也日新无窮也生生相續變易而不窮<lb/>
　　也乾始物而有象坤成物而體備法象著矣推<lb/>
　　數可以知來物通變不窮事之理也天下之有<lb/>
　　不離乎陰陽惟神也莫知其鄉不測其為剛柔<lb/>
<pb n="48a"/>
　　動静也<lb/>
　　　程氏附録鼓舞萬物不與聖人同憂此天與人<lb/>
　　　異處聖人有不能為天之所為處○鼔動萬物<lb/>
　　　聖人之神知則不可名○天理鼓動萬物如此<lb/>
　　　聖人循天理而欲萬物同之所以有憂患○聖<lb/>
　　　人人也故不能无憂天則不為桀亡者也又曰<lb/>
　　　聖人有為之功天地不宰之功○王信伯云昔<lb/>
　　　時問鼓萬物而不與聖人同憂之意於張思叔<lb/>
<pb n="48b"/>
　　　思叔對曰堯舜其猶病諸後因侍伊川伊川問<lb/>
　　　鼓萬物而不與聖人同憂如何説則對以思叔<lb/>
　　　之語伊川曰不然天地以无心故不憂聖人致<lb/>
　　　有為之事故憂○或問老子言天地不仁聖人<lb/>
　　　不仁如何曰謂天地不仁以萬物為芻狗是也<lb/>
　　　謂聖人不仁以百姓為芻狗非也聖人豈有不<lb/>
　　　仁所患者不仁也天地何意於仁鼓舞萬物而<lb/>
　　　不與聖人同憂聖人則仁此其為能𢎞道也<lb/>
<pb n="49a"/>
　　本義顯自内而外也仁謂造化之功徳之發也藏<lb/>
　　自外而内也用謂機緘之妙業之本也程子曰天<lb/>
　　地无心而成化聖人有心而无為<lb/>
　　　朱氏附録顯諸仁是元亨誠之通藏諸用是利<lb/>
　　　貞誠之復又曰顯諸仁是用㡳跡藏諸用是仁<lb/>
　　　㡳心顯諸仁是流行發見處藏諸用是流行發<lb/>
　　　見㡳物顯諸仁千頭萬緒藏諸用只是一箇物<lb/>
　　　事作顯諸仁㡳骨子顯諸仁是繼之者善也藏<lb/>
<pb n="49b"/>
　　　諸用是成之者性也天下萬物萬事其粲然發<lb/>
　　　見處皆是顯然者然一事自是一事一物自成<lb/>
　　　一物便是用藏在這裏如元亨利貞元亨是流<lb/>
　　　行處利貞是流行㡳骨子流行箇甚麽只是流<lb/>
　　　行這貞而已此顯諸仁藏諸用之謂也又曰顯<lb/>
　　　諸仁似恕藏諸用似忠顯諸仁似一貫藏諸用<lb/>
　　　藏諸用似一顯諸仁如惻隱藏諸用似仁也惻<lb/>
　　　隱羞惡辭遜是非顯諸仁也仁義禮智藏諸用<lb/>
<pb n="50a"/>
　　　也只是這一箇惻隱隨事發見及至成那事時<lb/>
　　　一事各成一仁此便是藏諸用其發用時在這<lb/>
　　　道理中發去及至成這事時又只是這箇道理<lb/>
　　　此便是業業是事之已成處鼓萬物而不與聖<lb/>
　　　人同憂此正是顯諸仁藏諸用㡳時節盛徳大<lb/>
　　　業便是顯諸仁藏諸用成就處又曰顯諸仁似<lb/>
　　　隱而費藏諸用似費而隱又曰顯諸仁易說藏<lb/>
　　　諸用極微難説這用字如横渠說一故神神字<lb/>
<pb n="50b"/>
　　　用字一㨾顯諸仁如春生夏長發生彰露可見<lb/>
　　　者藏諸用是所以生長者藏在裏面而不可見<lb/>
　　　又這箇有作先後說處如元亨利貞之𩔖有作<lb/>
　　　表裏說處便是這裏或問顯諸仁藏諸用本義<lb/>
　　　云顯自内而外藏自外而内竊疑造化之功固<lb/>
　　　有自内而外機緘之妙何以見其自外而内勉<lb/>
　　　齋荅曰仁本是在内以其發出在外故謂之自<lb/>
　　　内而外用本是在外以其收藏歸内故謂之自<lb/>
<pb n="51a"/>
　　　外而内如春夏之生長萬物便是顯諸仁至秋<lb/>
　　　冬則收斂成實便是藏諸用春夏是顯秋冬所<lb/>
　　　藏之仁秋冬是藏春夏所顯之用○顯諸仁徳<lb/>
　　　之所以盛藏諸用業之所以成譬如一樹一根<lb/>
　　　生許多枝葉花實此是顯諸仁處及至結實一枝<lb/>
　　　成一箇種子此是藏諸用處生生不已所謂日新<lb/>
　　　也萬物无不具此理所謂富有也又曰如此一穗<lb/>
　　　禾其始只用一箇母子少問成榖一箇各自成得<lb/>
<pb n="51b"/>
　　　一箇將去種植一箇又自成一穗又開枝開葉去<lb/>
　　　所以下文謂富有之謂大業○天地造化是自然<lb/>
　　　聖人雖生知安行然畢竟是有心去做所以說不<lb/>
　　　與聖人同憂明道二語最好天地无心而成化聖<lb/>
　　　人有心而无為无心便是不憂成化便是鼓萬物<lb/>
　　　天地鼓萬物亦何嘗有心來○盛徳大業至矣<lb/>
　　　哉是賛嘆上面顯諸仁藏諸用又曰盛徳大業<lb/>
　　　至矣哉只是說易之理非指聖人而言<lb/>
<pb n="52a"/>
富有之謂大業日新之謂盛徳<lb/>
　　本義張子曰富有者大而无外日新者乆而无窮<lb/>
　　　朱氏附錄先説箇富有方始說日新此如說宇<lb/>
　　　宙相似先有這物事方始相連相續去<lb/>
生生之謂易<lb/>
　　　程氏附録所以謂萬物一體者皆有此理只為<lb/>
　　　從那裏來生生之謂易生則一時生皆完此理<lb/>
　　　人則能推物則氣昏推不得不可謂它物不與<lb/>
<pb n="52b"/>
　　　有也○生生之謂易生生之用則神也○天地<lb/>
　　　隂陽其𫝑高下甚相背然必相須而為用也有<lb/>
　　　隂便有陽有一便有二纔有一二便有三一二<lb/>
　　　之間便是三已徃便无窮老子亦言三生萬物<lb/>
　　　此是生生之謂易理自然如此維天之命於穆<lb/>
　　　不已自是理自相續不已非是人為之如使可<lb/>
　　　為雖使百萬般安排也須是有息時只為无為<lb/>
　　　故不息中庸言不見而章不動而變无為而成<lb/>
<pb n="53a"/>
　　　天地之道可一言而盡也<lb/>
　　本義隂生陽陽生隂其變无窮理與書皆然也<lb/>
成象之謂乾爻法之謂坤<hi>爻胡孝反今本作效晁氏曰按爻古文效字</hi>
　　本義爻呈也法謂造化之詳密而可見者<lb/>
　　　朱氏附録既說盛徳大業又說它只管恁地生<lb/>
　　　去所以接之以生生之謂易是漸說入易上去<lb/>
　　　成象之謂乾效法之謂坤乾只略成一箇形象<lb/>
　　　到得坤便都呈見出許多法來又曰到坤處都<lb/>
<pb n="53b"/>
　　　細了萬法一齊出見又曰成象之謂乾效法之<lb/>
　　　謂坤依舊只是隂陽凡屬陽㡳便只有箇象是<lb/>
　　　方做未成形之意已成形便屬隂成象便如日<lb/>
　　　月星辰風霆之𩔖亦无箇實體只是箇懸象如<lb/>
　　　此效者陳也如今人言効力之効法是一成已<lb/>
　　　定之物可以形狀見者如條法亦是實有一定<lb/>
　　　已成之法乾便略坤便詳又曰成象之謂乾此<lb/>
　　　造化方有些顯露處效法之謂坤則效其形法<lb/>
<pb n="54a"/>
　　　而可見以法言之大段詳密矣效字難看如效<lb/>
　　　順效忠效誠之效有陳獻㡳意思乾坤只是理<lb/>
　　　理本无心自人而觀猶必待乾之成象而後坤<lb/>
　　　能效法然理自如此本无相待<lb/>
極數知來之謂占通變之謂事<lb/>
　　本義占筮也事之未定者屬乎陽也事行事也占<lb/>
　　之已決者屬乎隂也極數知來所以通事之變張<lb/>
　　忠定公言公事有隂陽意蓋如此<lb/>
<pb n="54b"/>
　　　朱氏附録占出這事人便依它這箇做便是通<lb/>
　　　變之謂事看來聖人說到這處便說在占上去<lb/>
　　　則此書分明是要做占用矣○自富有至效法<lb/>
　　　是說其理如此用處卻在那極數與通變上面<lb/>
　　　蓋説上面許多道理要做這般用<lb/>
隂陽不測之謂神<lb/>
　　　程氏附録日新之謂盛徳生生之謂易隂陽不<lb/>
　　　測之謂神要思而得之○游定夫問伊川隂陽<lb/>
<pb n="55a"/>
　　　不測之謂神伊川曰賢是疑了問是揀難㡳問<lb/>
　　本義張子曰兩在故不測○此章言道之體用不<lb/>
　　外乎隂陽而其所以然者則未嘗倚於隂陽也<lb/>
　　　朱氏附錄隂陽不測之謂神是緫結這一段不<lb/>
　　　測者是在這裏又在那裏便只是這一箇物事<lb/>
　　　走來走去无處不在六十四卦都説了這又說<lb/>
　　　三百八十四爻許多變化只是這一箇物事周<lb/>
　　　流其間○問日新之謂盛徳生生之謂易隂陽<lb/>
<pb n="55b"/>
　　　不測之謂神要思得之明道提此三句是如何<lb/>
　　　曰此三句也是𦂳要須是看本文方得問徳是<lb/>
　　　得於已㡳業是發出來㡳徳便是本生生之謂<lb/>
　　　易便是體成象謂乾效法謂坤便只是裏面交<lb/>
　　　錯㡳曰乾坤其易之緼易是一塊乾坤是裏面<lb/>
　　　徃來底聖人作易便是如此又問隂陽不測之<lb/>
　　　謂神便是妙用處曰便是包括許多道理<lb/>
　　　　右第五章<lb/>
<pb n="56a"/>
夫易廣矣大矣以言乎逺則不禦以言乎邇則静而正<lb/>
以言乎天地之間則備矣<lb/>
　　夫易廣矣大矣止易簡之善配至徳<lb/>
　　程氏曰易道廣大推逺則无窮近言則安静而正<lb/>
　　天地之間萬物之理无有不同乾静也專動也直<lb/>
　　專專一也直直易也惟其專直故其生物之功大<lb/>
　　坤静翕動闢坤體動則開應乾開闔而廣生萬物<lb/>
　　廣大天地之功也變通四時之運也一隂一陽日<lb/>
<pb n="56b"/>
　　月之行也乾坤易簡之功乃至善之徳也<lb/>
　　本義不禦言无盡静而正言即物而理存備言无<lb/>
　　所不有<lb/>
　　　朱氏附録問以言乎逺則不禦以言乎邇則静<lb/>
　　　而正曰无小无大无物不包然當體便各具此<lb/>
　　　道理所謂静而正者冝着工夫看又曰未動時<lb/>
　　　便都有此道理都是真實所以下箇正字又曰<lb/>
　　　静而正謂觸處皆見有此道不待安排不待措<lb/>
<pb n="57a"/>
　　　置雖至小至近至鄙至陋之事无不見有隨處<lb/>
　　　皆見足无所欠闕只觀之人身便見<hi>見有見足之見賢遍</hi>
　　　<hi>反</hi>
夫乾其静也專其動也直是以大生焉夫坤其静也翕<lb/>
其動也闢是以廣生焉<hi>翕虚級反闢婢亦反</hi>
　　　程氏附録乾陽<hi>一有物字</hi>也不動則不剛其静也專<lb/>
　　　<hi>專一</hi>其動也直<hi>直/遂</hi>不專一則不能直遂坤隂<hi>一有物字</hi>
　　　也不静則不柔<hi>不柔一作躁</hi>其静也翕<hi>翕聚</hi>其動也闢<lb/>
<pb n="57b"/>
　　　<hi>發㪚</hi>不翕聚則不能發散<lb/>
　　本義乾坤各有動静於其四徳見之静體而動用<lb/>
　　静别而動交也乾一而實故以質言而曰大坤二<lb/>
　　而虚故以量言而曰廣盖天之形雖包於地之外<lb/>
　　而其氣常行乎地之中易之所以廣大者以此<lb/>
　　　朱氏附録乾静專動直而大生坤静翕動闢而<lb/>
　　　廣生這說隂陽體性如此卦畫也髣髴似恁地<lb/>
　　　又曰以乾坤二卦觀之亦可見乾畫竒便見得<lb/>
<pb n="58a"/>
　　　其静也專其動也直坤畫耦便見得其静也翕<lb/>
　　　其動也闢○健者乾之性情如剛强㡳人便静<lb/>
　　　時亦有箇立作做事㡳意思故曰其静也專順<lb/>
　　　者坤之性情如柔順㡳人静時只有箇收斂而<lb/>
　　　已故曰其静也翕○問本義云乾一而實故以<lb/>
　　　質言而曰大坤二而虛故以量言而曰廣曰此<lb/>
　　　兩句解得極分曉蓋曰以形言之則天包地外<lb/>
　　　地在天之中所以說天之質大以理與氣言之<lb/>
<pb n="58b"/>
　　　則天之氣卻盡在地之中地盡承受得那天之<lb/>
　　　氣所以說其量廣天只是一箇物事一故實從<lb/>
　　　裏面便實出來流行發生只是一箇物事所以<lb/>
　　　說乾一而實地形雖是堅實然卻虚天之氣流<lb/>
　　　行乎地之中皆從地裏面發出來所以說坤二<lb/>
　　　而虚天以其包得地所以說其質之大地以其<lb/>
　　　容得天之氣所以說其量之廣非是說地之形<lb/>
　　　有盡故以量言也只是說地盡容得天之氣所<lb/>
<pb n="59a"/>
　　　以說其量之廣耳或問乾一畫坤兩畫如何曰<lb/>
　　　觀乾一而實坤二而虚之說可見乾只是一箇<lb/>
　　　物事充實徧滿坤便有開闔乾氣上來時坤便<lb/>
　　　開從兩邊去如兩扇門相似正如扇之運風甑<lb/>
　　　之蒸飯扇甑是坤風與蒸乾之氣也問陽竒隂<lb/>
　　　偶就天地之實形上看如何見得曰大生是渾<lb/>
　　　淪无所不包廣生是廣濶能容受得那天之氣<lb/>
　　　專直則只是一物直去翕闢則是兩箇翕則合<lb/>
<pb n="59b"/>
　　　闢則開此竒偶之形也又曰地到冬間都翕聚<lb/>
　　　不開至春則天氣入地地氣開以迎之又曰大<lb/>
　　　抵隂是兩件如隂爻兩畫闢是兩開去翕是兩<lb/>
　　　合如地皮上生出物來地皮須開今天固包著<lb/>
　　　地然天之氣卻貫在地中地卻虚有以受天之<lb/>
　　　氣下文大生廣生云者大是一箇大㡳物事廣<lb/>
　　　便容受得許多物事大字實廣字虚又曰地卻<lb/>
　　　是有空闕處天卻四方上下都周匝无空闕偪<lb/>
<pb n="60a"/>
　　　塞滿皆是天地之四向㡳下卻靠著那天天包<lb/>
　　　地其氣无不通恁地看來渾只是天了氣卻從<lb/>
　　　地中迸出又見地廣處横渠云地對天不過<lb/>
廣大配天地變通配四時隂陽之義配日月易簡之善<lb/>
配至徳<lb/>
　　本義易之廣大變通與其所言隂陽之說易簡之<lb/>
　　徳配之天道人事則如此<lb/>
　　　朱氏附錄問易簡之善配至徳曰此是將易中<lb/>
<pb n="60b"/>
　　　之理取外面一事來對謂易之廣大便配天地<lb/>
　　　易之變通便如四時寒暑徃來<hi>如老陽變隂老隂變陽</hi>隂<lb/>
　　　陽之義便與日月相似易簡之善便如在人之<lb/>
　　　至徳○廣大配天地變通配四時隂陽之義配<lb/>
　　　日月是以易配天易簡之善配至徳是以易配<lb/>
　　　人之至徳○問這配字莫是配合否曰配只是<lb/>
　　　相似之意且如變通配四時四時如何配合四<lb/>
　　　時自是流行不息所謂變通者如此易簡之善<lb/>
<pb n="61a"/>
　　　配至徳至徳亦如何配合易簡是當行之理至<lb/>
　　　徳是自家所得者又曰也是易上有這道理如<lb/>
　　　人心之至徳也又曰欲見其廣大則於天地乎<lb/>
　　　觀之欲見其變通則於四時乎觀之欲知其隂<lb/>
　　　陽之義則觀於日月可見欲知簡易則觀於聖<lb/>
　　　人之至徳可見○上面幾句是虚說㡳這箇配<lb/>
　　　天地四時日月至徳是說它實處<lb/>
　　　　右第六章<lb/>
<pb n="61b"/>
子曰易其至矣乎夫易聖人所以崇徳而廣業也知崇<lb/>
禮卑崇效天卑法地<hi>知音智</hi>
　　子曰易其至矣乎止道義之門<lb/>
　　程氏曰易之道其至矣乎聖人以易之道崇大其<lb/>
　　徳業也知則崇髙禮則卑下髙卑順理合天地之<lb/>
　　道也髙卑之位設則易在其中矣斯理也成之在<lb/>
　　人則為性<hi>成之者性也</hi>人心存乎此理之所存乃道義<lb/>
　　之門也<lb/>
<pb n="62a"/>
　　　程氏附録問知崇禮卑曰崇㡳便是知卑㡳便<lb/>
　　　是禮○兵法逺交近攻須是審行此道<hi>知崇禮卑之意</hi>
　　本義十翼皆夫子所作不應自著子曰字疑皆後<lb/>
　　人所加也窮理則知崇如天而徳崇循理則禮卑<lb/>
　　如地而業廣此其取𩔖又以清濁言<lb/>
　　　朱氏附錄知崇禮卑這是兩截知崇是知識要<lb/>
　　　超邁禮卑是須就切實處行若知不髙則識見<lb/>
　　　淺陋若履不切則所行不實知識髙便是象天<lb/>
<pb n="62b"/>
　　　所行實便是法地識見髙於上所行實於下中<lb/>
　　　間便生生而不窮故說易行乎其中成性存存<lb/>
　　　道義之門大學所說格物致知是知崇之事所<lb/>
　　　說誠意正心修身是禮卑之事又曰知識貴乎<lb/>
　　　髙明踐履貴乎著實知既髙明須是放低著實<lb/>
　　　去做又曰學只是知與禮它這意思卻好禮便<lb/>
　　　細密中庸致廣大盡精微等語皆只是說知禮<lb/>
　　　又曰知是知處禮是行處知儘要髙行卻自近<lb/>
<pb n="63a"/>
　　　起又曰知崇天也是致知事要得髙明禮卑地<lb/>
　　　也是事事都要踐履過卑便業廣又曰知崇者<lb/>
　　　徳之所以崇禮卑者業之所以廣禮纔有些子<lb/>
　　　不到處這業便有欠闕便不廣了地雖極卑无<lb/>
　　　所欠闕故廣又曰知識日多則知益髙又曰這<lb/>
　　　事也合禮那事也合禮積累得多業便廣又曰<lb/>
　　　所謂徳言盛禮言恭禮便是要極卑故无物事<lb/>
　　　无箇禮雖於至微至細㡳事皆當畏謹戒懼惟<lb/>
<pb n="63b"/>
　　　恐失之這便是禮之卑處禮儀三百威儀三千<lb/>
　　　无非卑㡳事然又不是强安排皆是天理合如<lb/>
　　　此又曰禮卑是卑順之意卑便廣地卑便廣髙<lb/>
　　　則狹了人若只揀取髙㡳做便狹如何㑹廣地<lb/>
　　　卑便㑹廣世上更无物卑似地㡳又曰禮卑是<lb/>
　　　從貼㡳謹細處做去所以能廣<lb/>
天地設位而易行乎其中矣成性存存道義之門<lb/>
　　　程氏附録天地設位而易行其中何不言人行<lb/>
<pb n="64a"/>
　　　其中蓋人亦物也若言神行乎其中則人只於<lb/>
　　　鬼神上求矣若言理言誠亦可也而特言易者<lb/>
　　　欲使人黙識而自得之也○天地設位而易行<lb/>
　　　乎其中只是敬也敬則无間斷體物而不可遺<lb/>
　　　者誠敬而已矣不誠則无物也詩曰維天之命<lb/>
　　　於穆不已於乎不顯文王之徳之純純亦不己<lb/>
　　　純則无間斷○且喚做中若以四方之中為中<lb/>
　　　則四邊无中乎若以中外之中為中則外面无<lb/>
<pb n="64b"/>
　　　中乎如生生之謂易天地設位而易行乎其中<lb/>
　　　豈可只以今之易書為易乎中者且謂之中不<lb/>
　　　可捉一箇中來為中○天地只是設位易行乎<lb/>
　　　其中者神也○天地設位而易行乎其中矣乾<lb/>
　　　坤毁則无以見易易不可見則乾坤或幾乎息<lb/>
　　　矣易是箇甚易又不只是這一部書是易之道<lb/>
　　　也不要將易又是一箇事即事<hi>一作唯一作只是</hi>盡天<lb/>
　　　理便是易也○天位乎上地位乎下人位乎中<lb/>
<pb n="65a"/>
　　　无人則无以見天地書曰惟天地萬物父母惟<lb/>
　　　人萬物之靈易曰天地設位而易行乎其中乾<lb/>
　　　坤毁則无以見易易不可見則乾坤或幾乎息<lb/>
　　　矣○成性存存便是道義之門○成性存存道<lb/>
　　　義之門亦是萬物各有成性存存亦是生生不<lb/>
　　　已之意天只是以生為道○成性存存道義之<lb/>
　　　門道无體義有方也<lb/>
　　本義天地設位而變化行猶知禮存性而道義出<lb/>
<pb n="65b"/>
　　也成性本成之性也存存謂存而又存不已之意<lb/>
　　也<lb/>
　　　朱氏附録天地設位而易行乎其中隂陽升降<lb/>
　　　便是易易者隂陽是也○問天地設位止道義<lb/>
　　　之門荅曰上文言知崇禮卑崇效天卑法地人<lb/>
　　　崇其智須是如天之髙卑其禮須如地之下天<lb/>
　　　地設位一句只是引起要說智崇禮卑人之智<lb/>
　　　禮能如天地便能成性存存道義便自此出所<lb/>
<pb n="66a"/>
　　　謂道義便是易也成性存存不必專主聖人而<lb/>
　　　言○成性猶言見成㡳性這性元自好了但知<lb/>
　　　崇禮卑則成性便存存又曰成性是不曽作壊<lb/>
　　　㡳存謂常在這裏存之又存又曰成性成之者<lb/>
　　　性字義同而用異成性是已成之性如言成徳<lb/>
　　　成說之𩔖成之者性是成就之意如言成已成<lb/>
　　　物之𩔖問成性存存是不忘其所存曰衆人多<lb/>
　　　是說到聖人處方是性之成看來不如此成性<lb/>
<pb n="66b"/>
　　　只是一箇渾淪之性存而不失便是道義之門<lb/>
　　　便是生生不已處又曰存存是生生不已之意<lb/>
　　　當以伊川說為是又曰堯舜性之是其性本渾<lb/>
　　　成學者學之須是以知禮做也到得它成性處<lb/>
　　　道義出謂這裏流出道體也義用也又曰性是<lb/>
　　　自家所以得於天㡳道義是衆人公共㡳○問<lb/>
　　　程子曰天地設位而易行乎其中只是敬如何<lb/>
　　　曰易是自然造化聖人本意只說自然造化流<lb/>
<pb n="67a"/>
　　　行程子是將來就人身上說敬則這道理流行<lb/>
　　　不敬便斷了前軰引經文多是借來說已意○<lb/>
　　　問天地設位而易行乎其中只是敬也敬則无<lb/>
　　　間斷天地人只是一箇道理天地設位而變易<lb/>
　　　之理不窮所以天地生生不息人亦全得此理<lb/>
　　　只是氣稟物欲所昬故須持敬治之則本然之<lb/>
　　　理自无間斷曰也是如此天地也似有箇主宰<lb/>
　　　方始恁地變易便是天地敬<lb/>
<pb n="67b"/>
　　　　右第七章<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易傳義附録卷十上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易傳義附録卷七下</head>
    <p>
<pb n="1a"/>
欽定四庫全書<lb/>
　周易傳義附録卷七下　　　宋　董楷　撰<lb/>
下經<lb/>
䷩<hi>震下巽上</hi>
　　傳益序卦損而不巳必益故受之以益盛衰損益<lb/>
　　如循環損極必益理之自然益所以繼損也為卦<lb/>
　　巽上震下雷風二物相益者也風烈則雷迅雷激<lb/>
　　則風怒兩相助益所以為益此以象言也巽震二<lb/>
<pb n="1b"/>
　　卦皆由下變而成陽變而為隂者損也隂變而為<lb/>
　　陽者益也上卦損而下卦益損上益下所以為益<lb/>
　　此以義言也下厚則上安故益下為益<lb/>
益利有攸徃利渉大川<lb/>
　　傳益者益於天下之道也故利有攸徃益之道可<lb/>
　　以濟險難利渉大川也<lb/>
　　本義益増益也為卦損上卦初畫之陽益下卦初<lb/>
　　畫之隂自上卦而下於下卦之下故為益卦之九<lb/>
<pb n="2a"/>
　　五六二皆得中正下震上巽皆木之象故其占利<lb/>
　　有所徃而利渉大川也<lb/>
　彖曰益損上益下民說无疆自上下下其道大光<hi>下下</hi>
　<hi>上遐嫁反下如字</hi>
　　傳以卦義與卦才言也卦之為益以其損上益下<lb/>
　　也損於上而益下則民說之无疆謂无窮極也自<lb/>
　　上而降已以下下其道之大光顯也陽下居初隂<lb/>
　　上居四為自上下下之義<lb/>
<pb n="2b"/>
　　本義以卦體釋卦名義<lb/>
　利有攸徃中正有慶<lb/>
　　𫝊五以剛陽中正居尊位二復以中正應之是以<lb/>
　　中正之道益天下天下受其福慶也<lb/>
　利渉大川木道乃行<lb/>
　　傳益之為<hi>一无為字一作於</hi>道於平常无事之際其益猶<lb/>
　　小當艱危險難則所益至大故利渉大川也於濟<lb/>
　　艱險乃益道大行之時也益誤作木或以為上巽<lb/>
<pb n="3a"/>
　　下震故云木道非也<lb/>
　　本義以卦體卦象釋卦辭<lb/>
　　　朱氏附録問易卦木道乃行曰不須改木字為<lb/>
　　　益只木字亦得某見一朋友說有八卦之金木<lb/>
　　　水火土有五行之金木水火土如乾為金易卦<lb/>
　　　之金也兊之金五行之金也巽為木是卦中取<lb/>
　　　象震為木乃東方屬木五行之木也五行取四<lb/>
　　　維故也○渙卦說乘木有功中孚說乘木舟虚<lb/>
<pb n="3b"/>
　　　以此見得只是木字<lb/>
　益動而巽日進无疆<lb/>
　　𫝊又以二體言卦才下動而上巽動而巽也為益<lb/>
　　之道其動巽順於理則其益日進<hi>一本益字在日進下</hi>廣大<lb/>
　　无有疆限也動而不順於理豈能成大益也<lb/>
　天施地生其益无方<hi>施始豉反</hi>
　　傳以天地之功言益道之大聖人體之以益天下<lb/>
　　也天道資始地道生物天施地生化育萬物各正<lb/>
<pb n="4a"/>
　　性命其益可謂无方矣方所也有方所<hi>一无所字</hi>則有<lb/>
　　限量无方謂廣大无窮極也天地之益萬物豈有<lb/>
　　窮際乎<lb/>
　凡益之道與時偕行<lb/>
　　傳天地之益无窮者理而巳矣聖人利益天下之<lb/>
　　道應時順理與天地合與時偕行也<lb/>
　　本義動巽二卦之德乾下施坤上生亦上文卦體<lb/>
　　之義又以此極言賛益之大<lb/>
<pb n="4b"/>
　象曰風雷益君子以見善則遷有過則改<lb/>
　　傳風烈則雷迅雷激則風怒二物相益者也君子<lb/>
　　觀風雷相益之象而求益於己為益之道无若見<lb/>
　　善則遷有過則改也見善能遷則可以盡天下之<lb/>
　　善有過能改則无過矣益於人者无大於是<lb/>
　　本義風雷之勢交相助益遷善改過益之大者而<lb/>
　　其相益亦猶是也<lb/>
　　　朱氏附録遷善如風之速改過如雷之烈○風<lb/>
<pb n="5a"/>
　　　是一箇急㡳物見人之善已將不及遷之如風<lb/>
　　　之急雷是一箇勇決㡳物已有過便斷然改之<lb/>
　　　如雷之勇決不容有些子遲緩○問莫是才遷<lb/>
　　　善便是改過否曰不然遷善字輕改過字重遷<lb/>
　　　善如慘淡之物要使之白改過如黒之物要使<lb/>
　　　之白用力自是不同遷善者但是見人做得一<lb/>
　　　事強似我心有所未安即便遷之若改過須是<lb/>
　　　大段勇猛始得○伊川將來牽合說熹不曉看<lb/>
<pb n="5b"/>
　　　來人有遷善時節自有改過時節不成必是一<lb/>
　　　件事<lb/>
初九利用為大作元吉无咎<lb/>
　　傳初九震動之主剛陽之盛也居益之時其才足<lb/>
　　以益物雖居至<hi>一无至字</hi>下而上有六四之大臣應於<lb/>
　　已四巽順之主上能巽於君下能順<hi>一作巽</hi>於賢才<lb/>
　　也在下者不能有為也得在上者應從之則冝以<lb/>
　　其道輔於上作大益天下之事利用為大作也居<lb/>
<pb n="6a"/>
　　下而得上之用以行其志必須所為大善而吉則<lb/>
　　无過咎不能元吉則不唯在已有咎乃累乎上為<lb/>
　　上之咎也在至下而當大任小善不足以稱也故<lb/>
　　必元吉然後得无咎<lb/>
　　本義初雖居下然當益下之時受上之益者也不<lb/>
　　可徒然无所報效故利用為大作必元吉然後得<lb/>
　　无咎<lb/>
　象曰元吉无咎下不厚事也<lb/>
<pb n="6b"/>
　　傳在下者本不當處厚事厚事重大之事也以為<lb/>
　　在上所任所以當大事必能濟大事而致元吉乃<lb/>
　　為无咎能致元吉則在上者任之為知人已當之<lb/>
　　為勝任不然則上下皆有咎也<lb/>
　　本義下本不當任厚事故不如是不足以塞咎也<lb/>
　　　朱氏附録初九上為四所任而作大事必盡善<lb/>
　　　而後无咎若所作不盡善未免有咎也故孔子<lb/>
　　　釋之曰下不厚事也蓋在下之人不當任重事<lb/>
<pb n="7a"/>
　　　若在下之人為在上之人作事未能盡善自應<lb/>
　　　有咎<lb/>
六二或益之十朋之龜弗克違永貞吉王用享于帝吉<lb/>
　　傳六二處中正而體柔順有虛中之象人處中正<lb/>
　　之道虚其中以求益而能順從天下孰不願告而<lb/>
　　益之孟子曰夫茍好善則四海之内皆將輕千里<lb/>
　　而來告之以善夫滿則不受虚則來物理自然也<lb/>
　　故或有可益之事則衆朋助而益之十者衆辭衆<lb/>
<pb n="7b"/>
　　人所是理之至當也龜者占吉凶辯是非之物言<lb/>
　　其至是龜不能違也永貞吉就六二之才而言二<lb/>
　　中正虚中能得衆人之益者也然而質本隂柔故<lb/>
　　戒在常永貞固則吉也求益之道非永貞則安能<lb/>
　　守也<hi>一作之</hi>損之六五十朋之則元吉者蓋居尊自<lb/>
　　損應下之剛以柔而居剛柔為虚受剛為固守求<lb/>
　　益之至善故元吉也六二虚中求益亦有剛陽之<lb/>
　　應而以柔居柔疑從益之未固也故戒能常永貞<lb/>
<pb n="8a"/>
　　固則吉也王用享于帝吉如二之虛中而能永貞<lb/>
　　用以享上帝猶當獲吉況與人接物其意有不通<lb/>
　　乎求益於人有不應乎祭天天子之事故云王用<lb/>
　　也<lb/>
　　本義六二當益下之時虚中處下故其象占與損<lb/>
　　六五同然爻位皆隂故以永貞為戒以其居下而<lb/>
　　受上之益故又為卜郊之吉占<lb/>
　　　朱氏附録或益之十朋之龜<hi>句</hi>弗克違○王用<lb/>
<pb n="8b"/>
　　　享于帝吉是祭則受福㡳道理<lb/>
　象曰或益之自外來也<lb/>
　　傳既中正虚中能受天下之善而固守則有有益<lb/>
　　之事衆人自外來益之矣或曰自外來豈非謂五<lb/>
　　乎曰如二之中正虚中天下孰不願益之五為正<lb/>
　　應固在其中矣<lb/>
　　本義或者衆无定主之辭<lb/>
六三益之用凶事无咎有孚中行告公用圭<lb/>
<pb n="9a"/>
　　傳三居下體之上在民上者也乃守令也居陽應<lb/>
　　剛處動之極居民上而剛決果於為益者<hi>一无者字</hi>也<lb/>
　　果於為益用之於凶事則无咎凶事謂患難非常<lb/>
　　之事三居下之上在下當承稟於上安得自任擅<lb/>
　　為益乎唯於患難非常之事則可量冝應卒奮不<lb/>
　　顧身力庇其民故无咎也下專自任上必忌疾雖<lb/>
　　當凶難以<hi>一无以字</hi>義在可為然必有其孚誠而所為<lb/>
　　合於中道則誠意通於上而上信與之矣專為而<lb/>
<pb n="9b"/>
　　无為上愛民之至誠固不可也雖有誠意而所為<lb/>
　　不合中行亦不可也圭者通信之物禮云大夫執<lb/>
　　圭而使所以申信也凡祭祀朝聘用圭玉所以通<lb/>
　　達誠信也有誠孚而得中道則能使上信之是猶<lb/>
　　告公上用圭玉也其孚能通達於上矣在下而有<lb/>
　　為之道固當有孚中行又三隂爻而不中故發此<lb/>
　　義或曰三乃隂柔何得反以剛果任事為義曰三<lb/>
　　質雖本隂然其居陽乃自處以剛也應剛乃志在<lb/>
<pb n="10a"/>
　　乎剛也居動之極剛果於行也以此行益非剛果<lb/>
　　而何易以所勝為義故不論其本質也<lb/>
　　本義六三隂柔不中不正不當得益者也然當益<lb/>
　　下之時居下之上故有益之以凶事者蓋警戒震<lb/>
　　動乃所以益之也占者如此然後可以无咎又戒<lb/>
　　以有孚中行而告公用圭也用圭所以通信<lb/>
　　　朱氏附録益之用凶事猶書言用降我凶德嘉<lb/>
　　　績于朕躬○伊川說易亦有不分曉處甚多如<lb/>
<pb n="10b"/>
　　　益之用凶事說作凶荒之凶直指刺史郡守而<lb/>
　　　言在當時未見有這守令恐難如此說<lb/>
　象曰益用凶事固有之也<lb/>
　　傳六三益之獨可用於凶事者以其固有之也謂<lb/>
　　專固自任其事也居下當稟承於上乃專任其事<lb/>
　　唯救民之凶災拯時之艱急則可也乃處急難變<lb/>
　　故之權冝故得无咎若平時則不可也<lb/>
　　本義益用凶事欲其困心衡慮而固有之也<lb/>
<pb n="11a"/>
六四中行告公從利用為依遷國<lb/>
　　傳四當益時處近君之位居得其正以柔巽輔上<lb/>
　　而下順應於初之剛陽如是可以益於上也唯處<lb/>
　　不得其中而所應又不中是不足於中也故云若<lb/>
　　行得中道則可以益於君上告於上而獲信從矣<lb/>
　　以柔巽之體非有剛特之操故利用為依遷國為<lb/>
　　依依附於上也遷國順下而動也上依剛中之君<lb/>
　　而致其益下順剛陽之才以行其事利用如是也<lb/>
<pb n="11b"/>
　　自古國邑民不安其居則遷遷國者順下而動也<lb/>
　　本義三四皆不得中故皆以中行為戒此言以益<lb/>
　　下為心而合於中行則告公而見從矣傳曰周之<lb/>
　　東遷晉鄭焉依蓋古者遷國以益下必有所依然<lb/>
　　後能立此爻又為遷國之吉占也<lb/>
　　　朱氏附録中行與依見不得是指誰<lb/>
　象曰告公從以益志也<lb/>
　　傳爻辭但云得中行則告公而𫉬從象復明之曰<lb/>
<pb n="12a"/>
　　告公而獲從者告之以益天下之志也志茍在於<lb/>
　　益天下上必信而從之事君者不患上之不從患<lb/>
　　其志之不誠也<lb/>
九五有孚惠心勿問元吉有孚惠我德<lb/>
　　傳五剛陽中正居尊位又得六二之<hi>一无之字</hi>中正相<lb/>
　　應以行其益何所不利以陽實在中有孚之象也<lb/>
　　以九五之德之才之位而中心至誠在惠益於物<lb/>
　　其至善大吉不問可知故云勿問元吉人君居得<lb/>
<pb n="12b"/>
　　致之位操可致之權茍至誠益於<hi>一作於益</hi>天下天下<lb/>
　　受其大福其元吉不假言也有孚惠我德人君至<lb/>
　　誠益於<hi>一作於益</hi>天下天下之人无不至誠愛戴以君<lb/>
　　之德澤為恩惠也<lb/>
　　本義上有信以惠于下則下亦有信以惠于上矣<lb/>
　　不問而元吉可知<lb/>
　象曰有孚惠心勿問之矣惠我德大得志也<lb/>
　　傳人君有至誠惠益天下之心其元吉不假言也<lb/>
<pb n="13a"/>
　　故云勿問之矣天下至誠懐吾德以為惠是其道<lb/>
　　大行人君之志得矣<lb/>
上九莫益之或擊之立心勿恒凶<lb/>
　　傳上居无位之地非行益於人者也以剛處益之<lb/>
　　極求益之甚者也所應者隂非取善自益者也利<lb/>
　　者衆人所同欲也專欲益已其害大矣欲之甚則<lb/>
　　昬蔽而忘義理求之極則侵奪而致仇怨故夫子<lb/>
　　曰放於利而行多怨孟子謂先利則不奪不饜聖<lb/>
<pb n="13b"/>
　　賢之深戒也九以剛而求益之極衆人所共惡故<lb/>
　　无益之者而或攻擊之矣立心勿恒凶聖人戒人<lb/>
　　存心不可專利云勿恒如是凶之道也所<hi>一作謂</hi>當<lb/>
　　速改也<lb/>
　　本義以陽居益之極求益不已故莫益而或擊之<lb/>
　　立心勿恒戒之也<lb/>
　　　朱氏附録問或擊之曰或字衆无定主之辭言<lb/>
　　　非但一人擊之也立心勿恒勿字只是不字非<lb/>
<pb n="14a"/>
　　　禁止之辭此處亦可疑且闕之<lb/>
　象曰莫益之偏辭也或擊之自外來也<lb/>
　　傳理者天下之至公利者衆人所同欲茍公其心<lb/>
　　不失其正理則與衆同利无侵於人人亦欲與之<lb/>
　　若切於好利蔽於自私求自益以損於人則人亦<lb/>
　　與之力爭故莫肯益之而有擊奪之者矣云莫益<lb/>
　　之者非有偏己之辭也茍不偏已合於公道則人<lb/>
　　亦益之何為擊之乎既求益於人至於甚極則人<lb/>
<pb n="14b"/>
　　皆惡而欲攻之故擊之者自外來也人為善則千<lb/>
　　里之外應之六二中正虚己益之者自外而至是<lb/>
　　也茍為不善則千里之外違之上九求益之極擊<lb/>
　　之者自外而至是也繫辭曰君子安其身而後動<lb/>
　　易其心而後語定其交而後求君子脩此三者故<lb/>
　　全也危以動則民不與也懼以語則民不應也无<lb/>
　　交而求則民不與也莫之與則傷之者至矣易曰<lb/>
　　莫益之或擊之立心勿恒凶君子言動與求皆以<lb/>
<pb n="15a"/>
　　其道乃完善也不然則取傷而凶矣<lb/>
　　本義莫益之者猶從其求益之偏辭而言也若䆒<lb/>
　　而言之則又有擊之者矣<lb/>
　　　朱氏附録大抵損益二卦諸爻皆互換損好益<lb/>
　　　卻不好如損六五卻成益六二損上九好益上<lb/>
　　　九卻不好○易象自是一法如離為龜則損益<lb/>
　　　二卦皆說龜此𩔖甚多○益損二卦說龜一在<lb/>
　　　二一在五是顚倒說去未濟與既濟說鬼方亦<lb/>
<pb n="15b"/>
　　　然不知如何○向在玉山道間見徐彦章說離<lb/>
　　　為龜故卦中言龜處皆有離象如頥之靈龜損<lb/>
　　　益十朋之龜以其卦雖無離而通體似離也頥<lb/>
　　　六爻損自二至上益自初至五此其求之巧矣<lb/>
　　　然頥猶取龜義而無取於離損益則但言其得<lb/>
　　　益之多而義亦不復繫於龜矣今乃不論其所<lb/>
　　　以得益之故以為求益之方而必窮其龜之所<lb/>
　　　自來亦可謂枉費心力矣<lb/>
<pb n="16a"/>
䷪<hi>乾下兊上</hi>
　　傳夬序卦益而不已必決故受之以夬夬者決也<lb/>
　　益之極必決而後止理无常益益<hi>一无下益字</hi>而不巳<lb/>
　　巳乃決也夬所以次益也為卦兊上乾下以二體<lb/>
　　言之澤水之聚也乃上於至髙之處有潰決之象<lb/>
　　以爻言之五陽在下長而將極一隂在上消而將<lb/>
　　盡衆陽上進決去一隂所以為夬也夬者剛決之<lb/>
　　義衆陽進而決去一隂君子道長小人消衰將盡<lb/>
<pb n="16b"/>
　　之時也<lb/>
夬揚于王庭孚號有厲<hi>夬古快反</hi>
　　傳小人方盛之時君子之道未勝安能顯然以正<lb/>
　　道決去之故含晦俟時漸圖消之之道今既小人<lb/>
　　衰微君子道盛當顯行之於公朝使人明知善惡<lb/>
　　故云揚于王庭孚信之在中誠意也號者命衆之<lb/>
　　辭君子之道雖長盛而不敢忘戒備故至誠以命<lb/>
　　衆使知尚有危道雖以此之甚盛決彼之甚衰若<lb/>
<pb n="17a"/>
　　易而无備則有不虞之悔是尚有危理必有戒懼<lb/>
　　之心則无患也聖人設戒之意深矣<lb/>
告自邑不利即戎利有攸徃<lb/>
　　傳君子之治小人以其不善也必以己之善道勝<lb/>
　　革之故聖人誅亂必先修己舜之敷文德是也邑<lb/>
　　私邑告自邑先自治也以衆陽之盛決於一隂力<lb/>
　　固有餘然不可極其剛至於太過太過乃如蒙上<lb/>
　　九之為寇也戎兵者強武之事不利即戎謂不冝<lb/>
<pb n="17b"/>
　　尚壯武也即從也從戎尚武也利有攸徃陽雖盛<lb/>
　　未極乎上隂雖微猶有未去是小人尚有存者君<lb/>
　　子之道有未至也故冝進而徃也不尚剛武而其<lb/>
　　道益進乃夬之善也<lb/>
　　本義夬決也陽決隂也三月之卦也以五陽去一<lb/>
　　隂決之而巳然其決之也必正名其罪而盡誠以<lb/>
　　呼號其衆相與合力然亦尚有危厲不可安肆又<lb/>
　　當先治其私而不可專尚威武則利有所徃也皆<lb/>
<pb n="18a"/>
　　戒之之辭<lb/>
　　　朱氏附録揚于王庭孚號有厲若合開口處便雖<lb/>
　　　有劒從自家頭上落也須著說但使功罪各當<lb/>
　　　是非顯白於吾何慊○夬以五陽之盛而比一<lb/>
　　　隂猶欲決之故其繇曰揚于王庭孚號有厲告<lb/>
　　　自邑不利即戎利有攸徃蓋雖危懼自修不極<lb/>
　　　其武而揚庭孚號利有攸徃初不顧後患而小<lb/>
　　　卻也<lb/>
<pb n="18b"/>
　彖曰夬決也剛決柔也健而說決而和<lb/>
　　傳夬為決義五陽決上之一隂也健而說決而和<lb/>
　　以二體言卦才也下健而上說是健而能說決而<lb/>
　　能和決之至善也兌說為和<lb/>
　　本義釋卦名義而賛其德<lb/>
　揚于王庭柔乘五剛也<lb/>
　　傳柔雖消矣然居五剛之上猶為乘陵之象隂而<lb/>
　　乘陽非理之甚君子勢既足以去之當顯揚其罪<lb/>
<pb n="19a"/>
　　於王朝大庭使衆知善惡也<lb/>
　孚號有厲其危乃光也<lb/>
　　傳盡誠信以命其衆而知有危懼則君子之道乃<lb/>
　　无虞而光大也<lb/>
　告自邑不利即戎所尚乃窮也<lb/>
　　傳當先自治不宜專尚剛武即戎則所尚乃至窮<lb/>
　　極矣夬之時所尚謂剛武也<lb/>
　利有攸徃剛長乃終也<hi>長丁丈反</hi>
<pb n="19b"/>
　　傳陽剛雖盛長猶未終尚有一隂更當決去則君<lb/>
　　子之道純一而无害之者矣乃剛長之終也<lb/>
　　本義此釋卦辭柔乘五剛以卦體言謂以一小人<lb/>
　　加于衆君子之上是其罪也剛長乃終謂一變即<lb/>
　　為純乾也<lb/>
　　　朱氏附録今人以為陽不能无隂中國不能无<lb/>
　　　夷狄君子不能无小人故小人不可盡去今觀<lb/>
　　　剛長乃終之言則聖人豈不欲小人之盡去邪<lb/>
<pb n="20a"/>
　　　但所以決之者自有道耳<lb/>
　象曰澤上於天夬君子以施禄及下居德則忌<hi>施治豉反</hi>
　　傳澤水之聚也而上於天至髙之處故為夬象君<lb/>
　　子觀澤決於上而注溉於下之象則以施禄及下<lb/>
　　謂施其禄澤以及於下也觀其決潰之象則以居<lb/>
　　德則忌居德謂安處其德則約也忌防也謂約立<lb/>
　　防禁有防禁則无潰散也王弼作明忌亦通不云<lb/>
　　澤在天上而云澤上於天上於天則意不安而有<lb/>
<pb n="20b"/>
　　決潰之勢云在天上乃安辭也<lb/>
　　本義澤上於天潰決之勢也施禄及下潰決之意<lb/>
　　也居德則忌未詳<lb/>
初九壯于前趾徃不勝為咎<lb/>
　　傳九陽爻而乾體剛健在上之物乃在下而居決<lb/>
　　時壯于前進者也前趾謂進行人之決於行也行<lb/>
　　而冝則其決為是徃而不冝則決之過也故徃而<lb/>
　　不勝則為咎也夬之時而徃徃決也故以勝負言<lb/>
<pb n="21a"/>
　　九居初而壯于進躁於動者也故有不勝之戒隂<lb/>
　　雖將盡而巳之躁動自冝有不勝之咎不計彼也<lb/>
　　本義前猶進也當決之時居下任壯不勝冝矣故<lb/>
　　其象占如此<lb/>
　　　朱氏附録壯于前趾與大壯初爻同此卦大率<lb/>
　　　似大壯只爭一畫<lb/>
　象曰不勝而徃咎也<lb/>
　　傳人之行必度其事可為然後決之則无過矣理<lb/>
<pb n="21b"/>
　　不能勝而且徃其咎可知凡行而有咎者皆決之<lb/>
　　過也<lb/>
九二惕號莫夜有戎勿恤<hi>號戸羔反象及下同莫音暮</hi>
　　傳夬者陽決隂君子決小人之時不可忘戒備也<lb/>
　　陽長將極之時而二處中居柔不為過剛能知戒<lb/>
　　備處夬之至善也内懐兢惕而外嚴誠號雖暮夜<lb/>
　　有兵戎亦可勿恤矣<lb/>
　　本義九二當決之時剛而居柔又得中道故能憂<lb/>
<pb n="22a"/>
　　惕號呼以自戒備而莫夜有戎亦可无患也<lb/>
　象曰有戎勿恤得中道也<lb/>
　　傳莫夜有兵戎可懼之甚也然可勿恤者以自處<lb/>
　　之善也既得中道又知惕懼且有戒備何事之足<lb/>
　　恤也九居二雖得中然非正其為至善何也曰陽<lb/>
　　決隂君子決小人而得中豈有不正也知時識勢<lb/>
　　學易之大方也<lb/>
九三壯于頄有凶君子夬夬獨行遇雨若濡有愠无咎<lb/>
<pb n="22b"/>
<hi>頄求龜反濡而朱反愠紆運反</hi>
　　傳爻辭差錯安定胡公移其文曰壯于頄有凶獨<lb/>
　　行遇雨若濡有愠君子夬夬无咎亦未安也當云<lb/>
　　壯于頄有凶獨行遇雨君子夬夬若濡有愠无咎<lb/>
　　夬決尚剛健之時三居下體之上又處健體之極<lb/>
　　剛果於決者也頄顴骨也在上而未極於上者也<lb/>
　　三居下體之上雖在上而未為最上上有君而自<lb/>
　　任其剛決壯于頄者也有凶之道也獨行遇雨三<lb/>
<pb n="23a"/>
　　與上六為正應方羣陽共決一隂之時己若以私<lb/>
　　應之故不與衆同而獨行則與上六隂陽和合故<lb/>
　　云遇雨易中言雨者皆謂隂陽和也君子道長決<lb/>
　　去小人之時而已獨與之和其非可知唯君子處<lb/>
　　斯時則能夬夬謂夬其夬果決其斷也雖其私與<lb/>
　　當逺絶之若見濡汚有愠惡之色如此則无過咎<lb/>
　　也三健體而處正非必有是失也因此義以為敎<lb/>
　　耳爻文所以交錯者由有遇雨字又有濡字故誤<lb/>
<pb n="23b"/>
　　以為連也<hi>一作誤而相連也</hi>
　　本義頄顴也九三當決之時以剛而過乎中是欲<lb/>
　　決小人而剛壯見于面目也如是則有凶道矣然<lb/>
　　在衆陽之中獨與上六為應若能果決其決不係<lb/>
　　私愛則雖合於上六如獨行遇雨至於若濡而為<lb/>
　　君子所愠然終必能決去小人而无所咎也温嶠<lb/>
　　之於王敦其事𩔖此<lb/>
　　　朱氏附録問九三壯于頄曰君子之去小人不<lb/>
<pb n="24a"/>
　　　必悻悻然見於面目至於遇雨而為所濡濕雖<lb/>
　　　為衆陽所愠然志在決隂必能終去小人故亦<lb/>
　　　可得无咎也蓋九三雖與上六為應而實以剛<lb/>
　　　居剛有能決之象故壯于頄則有凶而和柔以<lb/>
　　　去之乃无咎如王允之於董卓温嶠之於王敦<lb/>
　　　是也○有愠也是自不能堪正如顔杲卿使安<lb/>
　　　禄山受其衣服至道間與其徒曰吾輩何為服<lb/>
　　　此歸而借兵伐之正𩔖此也卦中與復卦六四<lb/>
<pb n="24b"/>
　　　有獨字此卦諸爻皆欲去隂獨此一爻與六為<lb/>
　　　應也是惡模様○伊川改九三爻辭次第看來<lb/>
　　　不必改<lb/>
　象曰君子夬夬終无咎也<lb/>
　　傳牽梏於私好由无決也君子義之與比決於當<lb/>
　　決故終不至於有咎也<lb/>
九四臀无膚其行次且牽羊悔亡聞言不信<hi>臀徒敦反下卦同次七私反且七餘反象及下卦並同</hi>
<pb n="25a"/>
　　傳臀无膚居不安也行次且進不前也次且進難<lb/>
　　之狀九四以陽居隂剛決不足欲止則衆陽並進<lb/>
　　於下勢不得安猶臀傷而居不能安也欲行則居<lb/>
　　柔失其剛壯不能強進故其行次且也牽羊悔亡<lb/>
　　羊者羣行之物牽者挽拽之義言若能自強而牽<lb/>
　　挽以從羣行則可以亡其悔然既處柔必不能也<lb/>
　　雖使聞是言亦必不能信用也夫過而能改聞善<lb/>
　　而能用克已以從義唯剛明者能之在它卦九居<lb/>
<pb n="25b"/>
　　四其失未至如此之甚在夬而居柔其害大矣<lb/>
　　本義以陽居隂不中不正居則不安行則不進若<lb/>
　　不與衆陽競進而安出其後則可以亡其悔然當<lb/>
　　決之時志在上進必不能也占者聞其言而信則<lb/>
　　轉凶而吉矣牽羊者當其前則不進縱之使前而<lb/>
　　隨其後則可以行矣<lb/>
　　　朱氏附録這幾卦多說那臀不可曉○牽羊悔<lb/>
　　　亡其說得於許愼之<lb/>
<pb n="26a"/>
　象曰其行次且位不當也聞言不信聦不明也<lb/>
　　傳九處隂位不當也以陽居柔失其剛決故不能<lb/>
　　強進其行次且剛然後能明處柔則遷失其正性<lb/>
　　豈復有明也故聞言而不能信者蓋其聦聽之不<lb/>
　　明也<lb/>
九五莧陸夬夬中行无咎<hi>莧閑辯反又胡練反</hi>
　　傳五雖剛陽中正居尊位然切近於上六上六說<lb/>
　　體而卦獨一隂陽之所比也五為決隂之主而反<lb/>
<pb n="26b"/>
　　比之其咎大矣故必決其決如莧陸然則於其中<lb/>
　　行之德為无咎也中行中道也莧陸今所謂馬齒<lb/>
　　莧是也曝之難乾感隂氣之多者也而脆易折五<lb/>
　　若如莧陸雖感於隂而決斷之易則於中行无過<lb/>
　　咎矣不然則失其中正也感隂多之物莧陸為易<lb/>
　　斷故取為象<lb/>
　　本義莧陸今馬齒莧感隂氣之多者九五當決之<lb/>
　　時為決之主而切近上六之隂如莧陸然若決而<lb/>
<pb n="27a"/>
　　決之而又不為過暴合於中行則无咎矣戒占者<lb/>
　　當如是也<lb/>
　　　朱氏附録莧陸是兩物莧者馬齒莧陸者章陸<lb/>
　　　一名商陸皆感隂氣多之物藥中用商陸治水<lb/>
　　　腫<hi>其物難乾其子紅</hi>
　象曰中行无咎中未光也<lb/>
　　傳卦辭言夬夬則於中行為无咎矣象復盡其義<lb/>
　　云中未光也夫人心正意誠乃能極中正之道而<lb/>
<pb n="27b"/>
　　充實光輝五心有所比以義之不可而決之雖行<lb/>
　　於外不失中正之義可以无咎然於中道未得為<lb/>
　　光大也蓋人心一有所欲則離道矣夫子於此示<lb/>
　　人之意深矣<lb/>
　　本義程傳備矣<lb/>
　　　朱氏附録中行无咎言人能剛決自勝其私合<lb/>
　　　乎中行則无咎但能補過而已未是極至處這<lb/>
　　　是說那微茫閒有些箇意思斷未得釋氏所謂<lb/>
<pb n="28a"/>
　　　流注想荀子謂偷則自行便是這意思照管不<lb/>
　　　著便走將那裏去爻雖无此意孔子作象所以<lb/>
　　　禆爻辭之不足如自我致寇敬愼不敗之𩔖甚<lb/>
　　　多中行无咎易中卻不恁地看言人占得此爻<lb/>
　　　者能中則无咎不然則有咎○中未光也事雖<lb/>
　　　正而意濳有所係吝荀子云云佛氏云云流注<lb/>
　　　不斷皆意不誠之本也<lb/>
上六无號終有凶<lb/>
<pb n="28b"/>
　　傳陽長將極隂消將盡獨一隂處窮極之地是衆<lb/>
　　君子得時決去危極之小人也其勢必須消盡故<lb/>
　　云无用號咷畏懼終必有凶也<lb/>
　　本義隂柔小人居窮極之時黨𩔖已盡无所號呼<lb/>
　　終必有凶也占者有君子之德則其敵當之不然<lb/>
　　反是<lb/>
　象曰无號之凶終不可長也<lb/>
　　傳陽剛君子之道進而益盛小人之道既巳窮極<lb/>
<pb n="29a"/>
　　自然消亡豈復能長久乎雖號咷无以為也故云<lb/>
　　終不可長也先儒以卦中有孚號惕號欲以无號<lb/>
　　為无號作去聲謂无用更加號令非也一卦中適<lb/>
　　有兩去聲字一平聲字何害而讀易者率皆疑之<lb/>
　　或曰聖人之於天下雖大惡未嘗必絶之也今直<lb/>
　　使之无號謂必有凶可乎曰夬者小人之道消亡<lb/>
　　之時也決去小人之道豈必盡誅之乎使之變革<lb/>
　　乃小人之道亡也道亡乃其凶也<lb/>
<pb n="29b"/>
　　　朱氏附録夬卦號字皆是作戸羔反惟孚號只<lb/>
　　　作去聲讀看來亦只當平聲○問夬卦辭言孚<lb/>
　　　號九二言惕號上九言无號取象之義如何曰<lb/>
　　　卦有兊體兌為口故多言號也○問以五陽決<lb/>
　　　一隂君子盛而小人衰之勢而卦辭則曰告自<lb/>
　　　邑不利即戎初九壯于前趾則徃不勝九二惕<lb/>
　　　號則有戎勿恤壯于頄則凶牽羊則悔亡中行<lb/>
　　　无咎豈去小人之道須先自治而嚴厲戒懼不<lb/>
<pb n="30a"/>
　　　可安肆邪曰觀上六一爻則小人勢窮无號有<lb/>
　　　凶之時而君子去之之道猶當如此嚴謹自做<lb/>
　　　手脚蓋不可以其勢衰而安意自肆也其為戒<lb/>
　　　深矣<lb/>
䷫<hi>巽下乾上</hi>
　　傳姤序卦夬決也決必有遇故受之以姤姤遇也<lb/>
　　決判也物之決判則有遇合本合則何遇姤所以<lb/>
　　次夬也為卦乾上巽下以二體言之風行天下天<lb/>
<pb n="30b"/>
　　之下者萬物也風之行无不經觸乃遇之象又一<lb/>
　　隂始生於下隂與陽遇也故為姤<lb/>
姤女壯勿用取女<hi>姤古豆反取七喻反彖同</hi>
　　傳一隂始生自是而長漸以盛矣是女之將長壯<lb/>
　　也隂長則陽消女壯則男弱故戒勿用取如是之<lb/>
　　女取女者欲其柔和順從以成家道姤乃方進之<lb/>
　　隂漸壯而敵陽者是以不可取也女漸壯則失男<lb/>
　　女之正家道敗矣姤雖一隂甚微然有漸壯之道<lb/>
<pb n="31a"/>
　　所以戒也<lb/>
　　本義姤遇也決盡則為純乾四月之卦至姤然後<lb/>
　　一隂可見而為五月之卦以其本非所望而卒然<lb/>
　　值之如不期而遇者故為遇遇巳非正又一隂而<lb/>
　　遇五陽則女德不貞而壯之甚也取以自配必害<lb/>
　　乎陽故其象占如此<lb/>
　　　朱氏附録不是說隂漸長為女壯乃是一隂遇<lb/>
　　　五陽<lb/>
<pb n="31b"/>
　彖曰姤遇也柔遇剛也<lb/>
　　傳姤之義遇也卦之為姤以柔遇剛也一隂方生<lb/>
　　始與陽相遇也<lb/>
　　本義釋卦名<lb/>
　勿用取女不可與長也<lb/>
　　傳一隂既生漸長而盛隂盛則陽衰矣取女者欲<lb/>
　　長久而成家也此漸盛之隂將消勝於陽不可與<lb/>
　　之長久也凡女子小人夷狄勢茍漸盛何可與久<lb/>
<pb n="32a"/>
　　也故戒勿用取如是之女<lb/>
　　本義釋卦辭<lb/>
　天地相遇品物咸章也<lb/>
　　傳隂始生於下與陽相遇天地相遇也隂陽不相<lb/>
　　交遇則萬物不生天地相遇則化育庶𩔖品物咸<lb/>
　　章萬物章明也<lb/>
　　本義以卦體言<lb/>
　　　朱氏附録大率姤是一箇女遇五陽是箇不正<lb/>
<pb n="32b"/>
　　　當㡳如人盡夫也之事聖人去這裏又看見得<lb/>
　　　那天地相遇㡳道理出來<lb/>
　剛遇中正天下大行也<lb/>
　　傳以卦才言也五與二皆以陽剛居中與正以中<lb/>
　　正相遇也君得剛中之臣臣遇中正之君君臣以<lb/>
　　剛陽遇中正其道可以大行於天下矣<lb/>
　　本義指九五<lb/>
　　　朱氏附録問姤卦曰姤是不好㡳卦然天地相<lb/>
<pb n="33a"/>
　　　遇品物咸章剛遇中正天下大行卻又甚好蓋<lb/>
　　　天地相遇又是别取一義剛遇中正只取九五<lb/>
　　　或謂亦以九二言非也<lb/>
　姤之時義大矣哉<lb/>
　　傳賛姤之時與姤之義至大也天地不相遇則萬<lb/>
　　物不生君臣不相遇則政治不興聖賢不相遇則<lb/>
　　道德不亨事物不相遇則功用不成姤之時與義<lb/>
　　皆甚大也<lb/>
<pb n="33b"/>
　　本義幾微之際聖人所謹<lb/>
　　　朱氏附録問姤之時義大矣哉本義云幾微之<lb/>
　　　際聖人所謹與伊川說不同何也曰上面說天<lb/>
　　　地相遇至天下大行也正是好時節而不好之<lb/>
　　　漸已生於微矣故當謹於此<lb/>
　象曰天下有風姤后以施命誥四方<lb/>
　　傳風行天下无所不周為君后者觀其周徧之象<lb/>
　　以施其命令周誥四方也風行地上與天下有風<lb/>
<pb n="34a"/>
　　皆為周徧庶物之象而行於地上徧觸萬物則為<lb/>
　　觀經歴觀省之象也行於天下周徧四方則為姤<lb/>
　　施𤼵命令之象也諸象或稱先王或稱后或稱君<lb/>
　　子大人稱先王者先王所以立法制建國作樂省<lb/>
　　方敕法閉關育物享帝皆是也稱后者后王之所<lb/>
　　為也財成天地之道施命誥四方是也君子則上<lb/>
　　下之通稱大人者王公之通稱<lb/>
初六繫于金柅貞吉有攸徃見凶羸豕孚蹢躅<hi>柅乃履反又女<pb n="34b"/>紀反羸劣隨反蹢直益反躅直録反</hi>
　　傳姤隂始生而將長之卦一隂生則長而漸盛隂<lb/>
　　長則陽消小人道長也制之當於其微而未盛之<lb/>
　　時柅止車之物金為之堅強之至也止之以金柅<lb/>
　　而又繫之止之固也固止使不得進則陽剛貞正<lb/>
　　之道吉也使之進徃則漸盛而害於陽是見凶也<lb/>
　　羸豕孚蹢躅聖人重為之戒言隂雖甚微不可忽<lb/>
　　也豕隂躁之物故以為況羸弱之豕雖未能強猛<lb/>
<pb n="35a"/>
　　然其中心在乎蹢躅蹢躅跳躑也隂微而在下可<lb/>
　　謂羸矣然其中心常在乎<hi>一无乎字</hi>消陽也君子小人<lb/>
　　異道小人雖微弱之時未嘗无害君子之心防於<lb/>
　　微則无能為矣<lb/>
　　本義柅所以止車以金為之其剛可知一隂始生<lb/>
　　靜正則吉徃進則凶故以二義戒小人使不害於<lb/>
　　君子則有吉而无凶然其勢不可止也故以羸豕<lb/>
　　蹢躅曉君子使深為之備云<lb/>
<pb n="35b"/>
　　　朱氏附録金柅或以為止車物或以為絲衮不<lb/>
　　　可曉<lb/>
　象曰繫于金柅柔道牽也<lb/>
　　傳牽者引而進也隂始生而漸進柔道方牽也繫<lb/>
　　之于金柅所以止其進也不使進則不能消正道<lb/>
　　乃貞吉也<lb/>
　　本義牽進也以其進故止之<lb/>
九二包有魚无咎不利賓<lb/>
<pb n="36a"/>
　　傳姤遇也二與初密比相遇者也在它卦則初正<lb/>
　　應於四在姤則以遇為重相遇之道主於專一二<lb/>
　　之剛中遇固以誠然初之隂柔羣陽在上而又有<lb/>
　　所應者其志所求也隂柔之質鮮克貞固二之於<lb/>
　　初難得其誠心矣所遇不得其誠心遇道之乖也<lb/>
　　包者苴裹也魚隂物之美者陽之於隂其所説美<lb/>
　　故取魚象二於初若能固畜之如包苴之有魚則<lb/>
　　於遇為无咎矣賔外來者也不利賔包苴之魚豈<lb/>
<pb n="36b"/>
　　能及賓謂不可更及外人也遇道當專一二則雜<lb/>
　　矣<lb/>
　　本義魚隂物二與初遇為包有魚之象然制之在<lb/>
　　已故猶可以无咎若不制而使遇於衆則其為害<lb/>
　　廣矣故其象占如此<lb/>
　象曰包有魚義不及賓也<lb/>
　　傳二之遇初不可使有二於外當如包苴之有魚<lb/>
　　包苴之魚義不及於賓客也<lb/>
<pb n="37a"/>
九三臀无膚其行次且厲无大咎<lb/>
　　傳二與初既相遇三說初而密比於二非所安也<lb/>
　　又為二所忌惡其居不安若臀之无膚也處既不<lb/>
　　安則當去之而居姤之時志求乎遇一隂在下是<lb/>
　　所欲也故處雖不安而其行則又次且也次且進<lb/>
　　難之狀謂不能遽舎也然三剛正而處巽有不終<lb/>
　　迷之義若知其不正而懐危懼不敢妄動則可以<lb/>
　　无大咎也非義求遇固巳有咎矣知危而止則不<lb/>
<pb n="37b"/>
　　至於大<hi>一有咎也</hi>也<lb/>
　　本義九三過剛不中下不遇於初上无應於上居<lb/>
　　則不安行則不進故其象占如此然既无所遇則<lb/>
　　无隂邪之傷故雖危厲而无大咎也<lb/>
　象曰其行次且行未牽也<lb/>
　　傳其始志在求遇於初故其行遲遲未牽不促其<lb/>
　　行也既知危而改之故未至於大咎也<lb/>
九四包无魚起凶<lb/>
<pb n="38a"/>
　　傳包者所裹蓄也魚所美也四與初為正應當相<lb/>
　　遇者也而初已遇於二矣失其所遇猶包之无魚<lb/>
　　亡其所有也四當姤遇之時居上位而失其下下<lb/>
　　之離由已之失德也四之失者不中正也以不中<lb/>
　　正而失其民所以凶也曰初之從二以比近也豈<lb/>
　　四之罪乎曰在四而言義當有咎不能保其下由<lb/>
　　失道也豈有上不失道而下離者乎遇之道君臣<lb/>
　　民主夫婦朋友皆在焉四以下睽故主民而言為<lb/>
<pb n="38b"/>
　　上而下離必有凶變起者將生之謂民心既離難<lb/>
　　將作矣<lb/>
　　本義初六正應巳遇於二而不及於已故其象占<lb/>
　　如此<lb/>
　象曰无魚之凶逺民也<hi>逺𡊮萬反</hi>
　　傳下之離由已致之逺民者已逺之也為上者有<lb/>
　　以使之離也<lb/>
　　本義民之去巳猶已逺之<lb/>
<pb n="39a"/>
　　　朱氏附録包无魚又去這裏見得箇君民㡳道<lb/>
　　　理陽在上為君隂在下為民<lb/>
九五以杞包𤓰含章有隕自天<lb/>
　　傳九五下亦无應非有遇也然得遇之<hi>一有之字</hi>道故<lb/>
　　終必有遇夫上下之遇由相求也杞髙木而葉大<lb/>
　　處髙體大而可以包物者杞也美實之在下者𤓰<lb/>
　　也美而居下者側微之賢之象也九五尊居君位<lb/>
　　而下求賢才以至髙而求至下猶以杞葉而包𤓰<lb/>
<pb n="39b"/>
　　能自降屈如此又其内藴中正之徳充實章美人<lb/>
　　君如是則无有不遇所求者也雖屈已求賢若其<lb/>
　　德不正賢者不屑也故必含畜章美内積至誠則<lb/>
　　有隕自天矣猶云自天而降言必得之也自古人<lb/>
　　君至誠降屈以中正之道求天下之賢未有不遇<lb/>
　　者也髙宗感於夢寐文王遇於漁釣皆由是道也<lb/>
　　　程氏附録髙宗好賢之意與易姤卦同九五以<lb/>
　　　杞包𤓰含章有隕自天杞生於最髙處𤓰美物<lb/>
<pb n="40a"/>
　　　生低處以杞包𤓰則至尊逮下之意也既能如<lb/>
　　　此自然有賢者出故有隕自天也後人遂有天<lb/>
　　　祐生賢佐之說<lb/>
　　本義𤓰隂物之在下者甘美而善潰杞髙大堅實<lb/>
　　之木也五以剛陽中正主卦於上而下防始生必<lb/>
　　潰之隂其象如此然隂陽迭勝時運之常若能含<lb/>
　　晦章美靜以制之則可以回造化矣有隕自天本<lb/>
　　无而倏有之象也<lb/>
<pb n="40b"/>
　　　朱氏附録有隕自天言能回造化則陽氣復自<lb/>
　　　天而隕復生上來都換了這時節<lb/>
　象曰九五含章中正也<lb/>
　　傳所謂含章謂其含藴<hi>一无藴字</hi>中正之德也德充實<lb/>
　　則成章而有光輝<lb/>
　有隕自天志不舎命也<hi>舎音捨</hi>
　　傳命天理也舎違也至誠中正屈已求賢存志合<lb/>
　　於天理所以有隕自天必得之矣<lb/>
<pb n="41a"/>
上九姤其角吝无咎<lb/>
　　傳至剛而在最上者角也九以剛居上故以角為<lb/>
　　象人之相遇由降屈以相從和順以相接故能合<lb/>
　　也上九髙亢而剛極人誰與之以此求遇固可吝<lb/>
　　也已則如是人之逺之非它人之罪也由己致之<lb/>
　　故无所歸咎<lb/>
　　本義角剛乎上者也上九以剛居上而无位不得<lb/>
　　其遇故其象占與九三𩔖<lb/>
<pb n="41b"/>
　象曰姤其角上窮吝也<lb/>
　　傳既處窮上剛亦極矣是上窮而致吝也以剛極<lb/>
　　居髙而求遇不亦難乎<lb/>
　　　朱氏附録姤卦上五爻皆陽下面只一隂生五<lb/>
　　　陽便立不住了<lb/>
䷬<hi>坤下兊上</hi>
　　傳萃序卦姤者遇也物相遇而後聚故受之以萃<lb/>
　　萃者聚也物相㑹遇則成羣聚萃所以次姤也為<lb/>
<pb n="42a"/>
　　卦澤上於地水之聚也故為萃不言澤在地上而<lb/>
　　云澤上於地言上於地則為方聚之義也<lb/>
萃亨王假有廟<hi>假更白反彖同</hi>
　　傳王者萃聚天下之道至於有廟極<hi>一无極字</hi>也羣生<lb/>
　　至衆也而可一其歸仰人心莫知其鄉也而能致<lb/>
　　其誠敬鬼神之不可度也而能致其來格天下萃<lb/>
　　合人心緫攝衆志之道非一其至大莫過於宗廟<lb/>
　　故王者萃天下之道至於有廟則萃道之至也祭<lb/>
<pb n="42b"/>
　　祀之報本於人心聖人制禮以成其德耳故豺獺<lb/>
　　能祭其性然也萃下有亨字羡文也亨字自在下<lb/>
　　與渙不同渙則先言卦才萃乃先言卦義彖辭甚<lb/>
　　明<lb/>
　　　程氏附録古人祭祀用尸極有深意不可不深<lb/>
　　　思蓋人之意氣既散孝子求神而祭无尸則不<lb/>
　　　享无主則不依故易於渙萃皆言王假有廟即<lb/>
　　　渙散之時事也魂氣必求其𩔖而依之人與人<lb/>
<pb n="43a"/>
　　　既為𩔖骨肉又為一家之𩔖已與尸各既已潔<lb/>
　　　齊至誠相通以此求神冝其享之後世不知此<lb/>
　　　<hi>一有道字</hi>直以尊卑之勢遂不肯行耳<lb/>
利見大人亨利貞<lb/>
　　傳天下之聚必得大人以治之人聚則亂物聚則<lb/>
　　爭事聚則紊非大人治之則萃所以致爭亂也萃<lb/>
　　以不正則人聚為茍合財聚為悖入安得亨乎故<lb/>
　　利貞<lb/>
<pb n="43b"/>
用大牲吉利有攸徃<lb/>
　　傳萃者豐厚之時也其用宜稱故用大牲吉事莫<lb/>
　　重於祭故以祭享而言上交鬼神下接民物百用<lb/>
　　莫不皆<hi>一作當</hi>然當萃之時而交物以厚則是享豐<lb/>
　　富之吉也天下莫不同其富樂矣若時之<hi>一无之字</hi>厚<lb/>
　　而交物以薄乃不享其豐美天下莫之與而悔吝<lb/>
　　生矣蓋隨時之冝順理而行故彖云順天命也夫<lb/>
　　不能有為者力之不足也當萃之時故利有攸徃<lb/>
<pb n="44a"/>
　　大凡興功立事貴得可為之時萃而後用是以動<lb/>
　　而有裕天理然也<lb/>
　　本義萃聚也坤順兊說九五剛中而二應之又為<lb/>
　　澤上於地萬物萃聚之象故為萃亨字衍文王假<lb/>
　　有廟言王者可以至乎宗廟之中王者卜祭之吉<lb/>
　　占也祭義曰公假于太廟是也廟所以聚祖考之<lb/>
　　精神又人必能聚已之精神則可以至于廟而承<lb/>
　　祖考也物既聚則必見大人而後可以得亨然又<lb/>
<pb n="44b"/>
　　必利於正所聚不正則亦不能亨也大牲必聚而<lb/>
　　後有聚則可以有所徃皆占吉而有戒之辭<lb/>
　　　朱氏附録王假有廟是祖考精神聚於廟又為<lb/>
　　　人必能聚已之精神然後可以至於廟而承祖<lb/>
　　　考今人擇日祀神多取神在日亦取聚意○彖<lb/>
　　　辭散漫說說了王假有廟又說利見大人又說<lb/>
　　　用大牲吉大率是聖人觀象節節地看見許多<lb/>
　　　道理看到這裏見有這箇象便說出這一句來<lb/>
<pb n="45a"/>
　　　又看見那箇象又說出那一箇理來然而觀象<lb/>
　　　則今不可得見是如何地觀矣○萃卦三句是<lb/>
　　　占詞非發明萃聚之意也此是諸儒說易之大<lb/>
　　　病非聖人繫辭焉而明吉凶之意<lb/>
　彖曰萃聚也順以說剛中而應故聚也<lb/>
　　傳萃之義聚也順以<hi>一作而</hi>說以卦才言也上說而<lb/>
　　下順為上以說道使民而順於人心下說上之政<lb/>
　　令而順從於上既上下順說又陽剛處中正之位<lb/>
<pb n="45b"/>
　　而下有應助如此故能聚也欲天下之萃才非如<lb/>
　　是不能也<lb/>
　　本義以卦德卦體釋卦名義<lb/>
　王假有廟致孝享也<lb/>
　　傳王者萃人心之道至於建立宗廟所以致其孝<lb/>
　　享之誠也祭祀人心之所自盡也故萃天下之心<lb/>
　　者无如孝享王者萃天下之道至於有廟則其極<lb/>
　　也<lb/>
<pb n="46a"/>
　利見大人亨聚以正也<lb/>
　　傳萃之時見大人則能亨蓋聚以正道也見大人<lb/>
　　則其聚以正道得其正則亨矣萃不以正其能亨<lb/>
　　乎<lb/>
　用大牲吉利有攸徃順天命也<lb/>
　　傳用大牲承上有廟之文以享祀而言凡事莫不<lb/>
　　如是豐聚之時交於物者當厚稱其冝也物聚而<lb/>
　　力贍乃可以有為故利有攸徃皆天理然也故云<lb/>
<pb n="46b"/>
　　順天命也<lb/>
　　本義釋卦辭<lb/>
　　　朱氏附録順天命說道理時髣髴如伊川說也<lb/>
　　　去得只是文勢不如此他是說豐萃之時若不<lb/>
　　　用大牲則便是與以天下儉其親相似也有此<lb/>
　　　理這時節比不得那利用禴之事<lb/>
　觀其所聚而天地萬物之情可見矣<lb/>
　　傳觀萃之理可以見天地萬物之情也天地之化<lb/>
<pb n="47a"/>
　　育萬物之生成凡有者皆聚也有无動靜終始之<lb/>
　　理聚散而巳故觀其所以聚則天地萬物之情可<lb/>
　　見矣<lb/>
　象曰澤上於地萃君子以除戎器戒不虞<lb/>
　　傳澤上於地為萃聚之象君子觀萃象以除治戎<lb/>
　　器用戒備於不虞凡物之萃則有不虞度之事故<lb/>
　　衆聚則有爭物聚則有奪大率既聚則多故矣故<lb/>
　　觀萃象而戒也除謂簡治也去弊惡也除而聚之<lb/>
<pb n="47b"/>
　　所以戒不虞也<lb/>
　　本義除者脩而聚之之謂<lb/>
　　　朱氏附録問澤上於地萃君子以除戎器戒不<lb/>
　　　虞曰大凡物聚衆盛必有事故當豫為之備如<lb/>
　　　人少處必无爭纔人多少間便自有爭所以當<lb/>
　　　豫為之防也又澤本當在地中今卻上於地上<lb/>
　　　是水盛有潰裂奔突之憂故其取象如此<lb/>
初六有孚不終乃亂乃萃若號一握為笑勿恤徃无咎<lb/>
<pb n="48a"/>
<hi>號戸羔反握烏學反</hi>
　　傳初與四為正應本有孚以相從者也然當萃時<lb/>
　　三隂聚處柔无守正之節若捨正應而從其𩔖乃<lb/>
　　有孚而不終也乃亂惑亂其心也乃萃與其同𩔖<lb/>
　　聚也初若守正不從號呼以求正應則一握笑之<lb/>
　　矣一握俗語一團也謂衆<hi>一有聚字</hi>以為笑也若能勿<lb/>
　　恤而徃從剛陽之正應則无過咎不然則入小人<lb/>
　　之羣矣<lb/>
<pb n="48b"/>
　　本義初六丄應九四而隔於二隂當萃之時不能<lb/>
　　自守是有孚而不終志亂而妄聚也若呼號正應<lb/>
　　則衆以為笑但勿恤而徃從正應則无咎矣戒占<lb/>
　　者當如是也<lb/>
　　　朱氏附録不知如何地說箇一握㡳句出來<lb/>
　象曰乃亂乃萃其志亂也<lb/>
　　傳其心志為同𩔖所惑亂故乃萃於羣隂也不能<lb/>
　　固其守則為小人所惑亂而失其正矣<lb/>
<pb n="49a"/>
六二引吉无咎孚乃利用禴<hi>禴羊略反</hi>
　　傳初隂柔又非中正恐不能終其孚故因其才而<lb/>
　　為之戒二雖隂柔而得中正故雖戒而微辭<hi>一作其辭</hi>
　　<hi>微</hi>凡爻之辭關<hi>一作開</hi>得失二端者為法為戒亦各<lb/>
　　隨其才而設也引吉无咎引者相牽也人之交相<lb/>
　　求則合相待<hi>一作持</hi>則離二與五為正應當萃者也<lb/>
　　而相逺又在羣隂之間必相牽引則得其萃矣五<lb/>
　　居尊位有中正之德二亦以中正之道徃與之萃<lb/>
<pb n="49b"/>
　　乃君臣和合也其所共致豈可量也是以吉而无<lb/>
　　咎也无咎者善補過也二與五不相引則過矣孚<lb/>
　　乃利用禴孚信之在中誠之謂也禴祭之簡薄者<lb/>
　　也菲薄而祭不尚備物直以誠意交於神明也孚<lb/>
　　乃者謂有其<hi>一作具有</hi>孚則可不用文飾專以至誠交<lb/>
　　於上<hi>一有下字</hi>也以禴言者謂薦其誠而已上下相聚<lb/>
　　而尚飾焉是未誠也蓋其中實者不假飾於外用<lb/>
　　禴之義也孚信者萃之本也不獨君臣之聚凡天<lb/>
<pb n="50a"/>
　　下之聚在誠而已<lb/>
　　本義二應五而雜於二隂之間必牽引以萃乃吉<lb/>
　　而无咎又二中正柔順虚中以上應九五剛健中<lb/>
　　正誠實而下交故卜祭者有其孚誠則雖薄物亦<lb/>
　　可以祭矣<lb/>
　　　朱氏附録孚乃利用禴說如伊川固好但若如<lb/>
　　　此卻是聖人說箇影子卻恐不恁地想只是說<lb/>
　　　祭升卦同<lb/>
<pb n="50b"/>
　象曰引吉无咎中未變也<lb/>
　　傳萃之時以得聚為吉故九四為得上下之萃二<lb/>
　　與五雖正應然異處有間乃當萃而未合者也故<lb/>
　　能相引而萃則吉而无咎以其有中正之德未遽<lb/>
　　至改變也變則不相引矣或曰二既有中正之德<lb/>
　　而象云未變辭若不足何也曰羣隂比處乃其𩔖<lb/>
　　聚方萃之時居其間能自守不變逺須正應剛立<lb/>
　　者能之二隂柔之才以其有中正之德可覬其未<lb/>
<pb n="51a"/>
　　至於變耳故象含其意以存戒也<lb/>
六三萃如嗟如无攸利徃无咎小吝<lb/>
　　傳三隂柔不中正之人也求萃於人而人莫與求<lb/>
　　四則非其正應又非其𩔖是以不正為四所棄也<lb/>
　　與二則二自以中正應五是以不正為二所不與<lb/>
　　也故欲<hi>一无欲字</hi>萃如則為人棄絶而嗟如不獲萃而<lb/>
　　嗟恨也上下皆不與无所利也唯徃而從上六則<lb/>
　　得其萃為无咎也三與上雖非隂陽正應然萃之<lb/>
<pb n="51b"/>
　　時以𩔖相從皆以柔居一體之上又皆无與居相<lb/>
　　應之地上復處說順之極故得其萃而无咎也易<lb/>
　　道變動无常在人識之然而小吝何也三始求聚<lb/>
　　於四與二不𫉬而後徃從上六人之動為如此雖<lb/>
　　得所求亦可小羞吝也<lb/>
　　本義六三隂柔不中不正上无應與欲求萃於近<lb/>
　　而不得故嗟如而无所利唯徃從於上可以无咎<lb/>
　　然不得其萃困然後徃復得隂極无位之爻亦小<lb/>
<pb n="52a"/>
　　可羞矣戒占者當近捨不正之強援而逺結正應<lb/>
　　之窮交則无咎也<lb/>
　象曰徃无咎上巽也<lb/>
　　傳上居柔說之極三徃而无咎者上六巽順而受<lb/>
　　之也<lb/>
九四大吉无咎<lb/>
　　傳四當萃之時上比九五之君得君臣之聚也下<lb/>
　　比下體羣隂得下民之聚也得上下之聚可謂善<lb/>
<pb n="52b"/>
　　矣然四以陽居隂非正也雖得上下之聚必得大<lb/>
　　吉然後為无咎也大為周遍之義无所不周然後<lb/>
　　為大无所不正則為大吉大吉則无咎也<hi>一作矣</hi>夫<lb/>
　　上下之聚固有不由正道而得者非理枉道而得<lb/>
　　君者自古多矣非理枉道而得民者蓋亦有焉如<lb/>
　　齊之陳常魯之季氏是也然得為大吉乎得為无<lb/>
　　咎乎故九四必能大吉然後為<hi>一作能</hi>无咎也<lb/>
　　本義上比九五下比衆隂得其萃矣然以隂居陽<lb/>
<pb n="53a"/>
　　不正故戒占者必大吉然後得无咎也<lb/>
　象曰大吉无咎位不當也<lb/>
　　傳以其位之不當疑其所為未能盡善故云必得<lb/>
　　大吉然後為<hi>一作能</hi>无咎也非盡善安得為大吉乎<lb/>
九五萃有位无咎匪孚元永貞悔亡<lb/>
　　傳九五居天下之尊萃天下之衆而君臨之當正<lb/>
　　其位脩其德以陽剛居尊位稱其位矣為有其位<lb/>
　　矣<hi>一作也</hi>得中正之道无過咎也如是而有不信而<lb/>
<pb n="53b"/>
　　未歸者則當自反以脩其元永貞之德則无思不<lb/>
　　服而悔亡矣元永貞者君之德民所歸也故比天<lb/>
　　下之道與萃天下之道皆在此三者王者既有其<lb/>
　　位又有其德中正无過咎而天下尚有未信服歸<lb/>
　　附者蓋其道未光大也元永貞之道未至也在脩<lb/>
　　德以來之如苗民逆命帝乃誕敷文德舜德非不<lb/>
　　至也蓋有逺近昬明之異故其歸有先後既有未<lb/>
　　歸則當脩德也所謂德元永貞之道也元首也長<lb/>
<pb n="54a"/>
　　也為君德首出庶物君長羣生有尊大之義焉有<lb/>
　　主統之義焉而又恒永貞固則通於神明光於四<lb/>
　　海无思不服矣乃无匪孚而其悔亡也所謂悔志<lb/>
　　之未光心之未慊也<lb/>
　　本義九五剛陽中正當萃之時而居尊固无咎矣<lb/>
　　若有未信則亦脩其元永貞之德而悔亡矣戒占<lb/>
　　者當如是也<lb/>
　　　朱氏附録問萃卦九五萃有位以陽剛居中正<lb/>
<pb n="54b"/>
　　　當萃之時而居尊位安得又有匪孚曰此言有<lb/>
　　　位而无德則雖萃而不能使人信故人有不信<lb/>
　　　當脩其元永貞之德而後悔亡也<lb/>
　象曰萃有位志未光也<lb/>
　　傳象舉爻上句王者之志必欲誠信著於天下有<lb/>
　　感必通含生之𩔖莫不懐歸若尚有匪孚是其志<lb/>
　　之未光大也<lb/>
　　本義未光謂匪孚<lb/>
<pb n="55a"/>
　　　朱氏附録問萃九五一爻似亦甚好而反云有<lb/>
　　　位未光也是如何曰見不得讀易似這樣且恁<lb/>
　　　地解去若強說便至鑿了<lb/>
上六齎咨涕洟无咎<hi>齎將池反又將啼反涕音體洟音夷象同</hi>
　　傳六說之主隂柔小人說髙位而處之天下孰肯<lb/>
　　與也求萃而人莫之與其窮至於齎咨而涕洟也<lb/>
　　齎咨咨嗟也人之絶之由已自取又將誰咎為人<lb/>
　　惡絶不知所為則隕穫而至嗟涕眞小人之情狀<lb/>
<pb n="55b"/>
　　也<lb/>
　　本義處萃之終隂柔无位求萃不得故戒占者必<lb/>
　　如此然後可以无咎也<lb/>
　象曰齎咨涕洟未安上也<lb/>
　　傳小人所處常失其冝既貪而從欲不能自擇安<lb/>
　　地至於困窮則顚沛不知所為六之涕洟蓋不安<lb/>
　　於處上也君子愼其所處非義不居不幸而有危<lb/>
　　困則泰然自安不以累其心小人居不擇安常履<lb/>
<pb n="56a"/>
　　非據及其窮廹則隕穫躁撓甚至涕泣為可羞也<lb/>
　　未者非遽之辭猶俗云未便也未便能安於上也<lb/>
　　隂而居上孤處无與既非其據豈能安乎<lb/>
　<lb/>
　<lb/>
　<lb/>
　<lb/>
　<lb/>
<pb n="56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易傳義附録卷七下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易傳義附録卷九下</head>
    <p>
<pb n="1a"/>
欽定四庫全書<lb/>
　周易傳義附録卷九下　　　宋　董楷　撰<lb/>
下經<lb/>
䷻<hi>兊下坎上</hi>
　　傳節序卦渙者離也物不可以終離故受之以節<lb/>
　　物既離散則當節止之節所以次渙也為卦澤上<lb/>
　　有水澤之容有限澤上置水滿則不容為有節之<lb/>
　　象故為節<lb/>
<pb n="1b"/>
節亨苦節不可貞<lb/>
　　傳事既有節則能致亨通故節有亨義節貴適中<lb/>
　　過則苦矣節至於苦豈能常也不可固守以為常<lb/>
　　不可貞也<lb/>
　　本義節有限而止也為卦下兊上坎澤上有水其<lb/>
　　容有限故為節節固自有亨道矣又其體隂陽各<lb/>
　　半而二五皆陽故其占得亨然至於大甚則苦矣<lb/>
　　故又戒以不可守以為正也<lb/>
<pb n="2a"/>
　彖曰節亨剛柔分而剛得中<lb/>
　　傳節之道自有亨義事有節則能亨也又卦之才<lb/>
　　剛柔分處剛得中而不過亦所以為節所以能亨<lb/>
　　也<lb/>
　　本義以卦體釋卦辭<lb/>
　苦節不可貞其道窮也<lb/>
　　傳節至於極而苦則不可堅固常守其道巳窮極<lb/>
　　也<lb/>
<pb n="2b"/>
　　本義又以理言<lb/>
　說以行險當位以節中正以通<lb/>
　　傳以卦才言也内兊外坎說以行險也人於<hi>一作之</hi>
　　所說則不知巳遇艱險則思止方說而止為節之<lb/>
　　義當位以節五居尊當位也在澤上有節也當位<lb/>
　　而以節主節者也處得中正節而能通也中正則<lb/>
　　通過則苦矣<lb/>
　　本義又以卦徳卦體言之當位中正指五又坎為<lb/>
<pb n="3a"/>
　　通<lb/>
　　　朱氏附録說以行險伊川之説是也說則欲進<lb/>
　　　而有險在前進不得故有止節之義○問節卦<lb/>
　　　大體以當而通為善觀九五中正而通本義云<lb/>
　　　坎為通豈水在中間必流而不止邪曰然<lb/>
　天地節而四時成節以制度不傷財不害民<lb/>
　　傳推言節之道天地有節故能成四時无節則失<lb/>
　　序也聖人立制度以為節故能不傷財害民人欲<lb/>
<pb n="3b"/>
　　之无窮也茍非節以制度則侈肆至於傷財害民<lb/>
　　矣<lb/>
　　本義極言節道<lb/>
　　　朱氏附録天地節而四時成天地轉來到這裏<lb/>
　　　相節了更没去處今年冬盡了明年又是春夏<lb/>
　　　秋冬到這裏厮匝了更去不得這箇折做兩截<lb/>
　　　兩截又折做四截便是春夏秋冬它是自然之<lb/>
　　　節初无人使它聖人則因其自然之節而節之<lb/>
<pb n="4a"/>
　　　如修道之謂教天秩有禮之𩔖皆是天地則和<lb/>
　　　這箇都无只是自然如此聖人法天做這許多<lb/>
　　　節掯出來<lb/>
　象曰澤上有水節君子以制數度議徳行<hi>行下孟反</hi>
　　傳澤之容水有限過則盈溢是有節故為節也君<lb/>
　　子觀節之象以制立數度凡物之大小輕重髙下<lb/>
　　文質皆有數度所以為節也數多寡度法制議徳<lb/>
　　行者存諸中為徳發於外為行人之徳行當議則<lb/>
<pb n="4b"/>
　　中節議謂商度求中節也<lb/>
初九不出戸庭无咎<lb/>
　　傳户庭戸外之庭門庭門内<hi>一作外</hi>之庭初以陽在<lb/>
　　下上復有應非能節者也又當節之初故<hi>一无故字</hi>戒<lb/>
　　之謹守至於不出戸庭則无咎也初能固守終或<lb/>
　　渝之不謹於初安能有卒故於節之初為戒甚嚴<lb/>
　　也<lb/>
　　本義戸庭户外之庭也陽剛得正居節之初未可<lb/>
<pb n="5a"/>
　　以行能節而止者也故其象占如此<lb/>
　象曰不出戸庭知通塞也<lb/>
　　傳爻辭於節之初戒之謹守故云不出戸庭則无<lb/>
　　咎也象恐人之泥於言也故復明之云雖當謹守<lb/>
　　不出戸庭又必知時之通塞也通則行塞則止義<lb/>
　　當出則出矣尾生之信<hi>一无信字</hi>水至不去不知通塞<lb/>
　　也故君子貞而不諒繫辭所解獨以言者在人所<lb/>
　　節唯言與行節於言則行可知言當在先也<lb/>
<pb n="5b"/>
九二不出門庭凶<lb/>
　　傳二雖剛中之質然處隂居說而承柔處隂不正<lb/>
　　也居說失剛也承柔近邪也節之道當以剛中正<lb/>
　　二失其剛中之徳與九五剛中正異矣不出門庭<lb/>
　　不之於外也謂不從於五也二五非隂陽正應故<lb/>
　　不相從若以剛中之道相合則可以成節之功唯<lb/>
　　其失徳失時是以凶也不合於五乃不正之節也<lb/>
　　以剛中正為節如懲忿窒慾損過抑有餘<hi>一作益不及</hi>
<pb n="6a"/>
　　是也不正之節如嗇節於用懦節於行是也<lb/>
　　本義門庭門内之庭也九二當可行之時而失剛<lb/>
　　不正上无應與知節而不知通故其象占如此<lb/>
　　　朱氏附録戸庭是初爻之象門庭是第二爻之<lb/>
　　　象戸庭未出去在門庭則已稍出矣就爻位上<lb/>
　　　推户庭主心門庭主事○問君子之道貴乎得<lb/>
　　　中節之過雖非中道然亦愈於不節者如何便<lb/>
　　　㑹凶如九二不出門庭雖是失時亦未失為恬<lb/>
<pb n="6b"/>
　　　退守節者乃以凶何也先生沉思良久曰這處<lb/>
　　　便局定不得若以占言之且只寫下少間自有<lb/>
　　　應處眼下皆未見得若以道理言之則有可為<lb/>
　　　之時乃不出而為之這便是凶之道不是别更<lb/>
　　　有凶<lb/>
　象曰不出門庭凶失時極也<lb/>
　　傳不能上從九五剛中正之道成節之功乃係於<lb/>
　　私暱之隂柔是失時之至極所以凶也失時失其<lb/>
<pb n="7a"/>
　　所宜也<lb/>
六三不節若則嗟若无咎<lb/>
　　傳六三不中正乗剛而臨險固宜有咎然柔順而<lb/>
　　和說若能自節而順於義則可以无過不然則凶<lb/>
　　咎必至可傷嗟也故不節若則嗟若已所自致无<lb/>
　　所歸咎也<lb/>
　　本義隂柔而不中正以當節時非能節者故其象<lb/>
　　占如此<lb/>
<pb n="7b"/>
　象曰不節之嗟又誰咎也<lb/>
　　傳節則可以免<hi>一作无</hi>過而不能自節以致可嗟將誰<lb/>
　　咎乎<lb/>
　　本義此无咎與諸爻異言无所歸咎也<lb/>
六四安節亨<lb/>
　　傳四順承九五剛中正之道是以中正為節也以<lb/>
　　隂居隂安於正也當位為有節之象下應於初四<lb/>
　　坎體水也水上溢為无咎就下有節也如四之義<lb/>
<pb n="8a"/>
　　非强節之安於節者也故能致亨節以安為善强<lb/>
　　守而不安則不能常豈能亨也<lb/>
　　本義柔順得正上承九五自然有節者也故其象<lb/>
　　占如此<lb/>
　象曰安節之亨承上道也<lb/>
　　傳四能安節之義非一象獨舉其重者上承九五<lb/>
　　剛中正之道以為節足以亨矣<hi>一作是以亨也</hi>餘善亦不<lb/>
　　出於中正也<lb/>
<pb n="8b"/>
九五甘節吉徃有尚<lb/>
　　傳九五剛中正居尊位為節之主所謂當位以節<lb/>
　　中正以通者也在巳則安行天下則說從節之甘<lb/>
　　美者也其吉可知以此而行其功大矣故往則有<lb/>
　　可嘉尚也<lb/>
　　本義所謂當位以節中正以通者也故其象占如<lb/>
　　此<lb/>
　　　朱氏附録安節是安穩自在甘節是不辛苦喫<lb/>
<pb n="9a"/>
　　　力底意思甘便對那苦甘節與禮之用和為貴<lb/>
　　　相似不成人君得甘節吉時也要節天下大率<lb/>
　　　人一身上各自有箇當節底<lb/>
　象曰甘節之吉居位中也<lb/>
　　傳既居尊位又得中道所以吉而有功節以中為<lb/>
　　貴得中則正矣正不能盡中也<lb/>
上六苦節貞凶悔亡<lb/>
　　傳上六居節之極節之苦者也居險之極亦為苦<lb/>
<pb n="9b"/>
　　義固守則凶悔則凶亡悔損過從中之謂也節之<lb/>
　　悔亡與它卦之悔亡辭同而義異也<lb/>
　　本義居節之極故為苦節既處過極故雖得正而<lb/>
　　不免於凶然禮奢寧儉故雖有悔而終得亡之也<lb/>
　象曰苦節貞凶其道窮也<lb/>
　　傳節雖苦而貞固守之則凶蓋節之道至於窮極<lb/>
　　矣<lb/>
䷼<hi>兊下巽上</hi>
<pb n="10a"/>
　　傳中孚序卦節而信之故受之以中孚節者為之<lb/>
　　制節使不得過越也信而後能行上能信守之下<lb/>
　　則信從之節而信之也中孚所以次節也為卦澤<lb/>
　　上有風風行澤上而感于水中為中孚之象感謂<lb/>
　　感而動也内外皆實而中虚為中孚之象又二五<lb/>
　　皆陽<hi>一有而字</hi>中實亦為孚義在二體則中實在全體<lb/>
　　則中虚中虚信之本中實信之質<lb/>
　　　朱氏附録一念之間中无私主便謂之虚事皆<lb/>
<pb n="10b"/>
　　　不妄便謂之實不是兩件事又曰敬則内欲不<lb/>
　　　萌外誘不入自其内欲不萌而言則曰虚自其<lb/>
　　　外誘不入而言故曰實只是一時事不可作兩<lb/>
　　　截看<lb/>
中孚豚魚吉利渉大川利貞<lb/>
　　傳豚躁魚𡨕物之難感者也孚信能感於豚魚則<lb/>
　　无不至矣所以吉也忠信可以蹈水火況渉川乎<lb/>
　　守信之道在乎堅正故利於貞也<lb/>
<pb n="11a"/>
　　本義孚信也為卦二隂在内四陽在外而二五之<lb/>
　　陽皆得其中以一卦言之為中虚以二體言之為<lb/>
　　中實皆孚信之象也又下説以應上上巽以順下<lb/>
　　亦為孚義豚魚无知之物又木在澤上外實内虚<lb/>
　　皆舟楫之象至信可感豚魚渉險難而不可以失<lb/>
　　其正故占者能致豚魚之應則吉而利渉大川又<lb/>
　　必利於貞也<lb/>
　彖曰中孚柔在内而剛得中<lb/>
<pb n="11b"/>
　　傳二柔在内中虚為誠之象二剛得上下體之中<lb/>
　　中實為孚之象卦所以為中孚也<lb/>
　說而巽孚乃化邦也<lb/>
　　𫝊以二體言卦之用也上巽下說為上至誠以順<lb/>
　　巽於下下有孚以說從其上如是其孚乃能化於<lb/>
　　邦國也若人不說從或違拂事理豈能化天下乎<lb/>
　　本義以卦體卦徳釋卦名義<lb/>
　　　朱氏附録柔在内剛得中這箇是就全體看則<lb/>
<pb n="12a"/>
　　　中虚就二體看則中實它都見得有孚信之意<lb/>
　　　故喚作中孚伊川此二句說得好<lb/>
　豚魚吉信及豚魚也<lb/>
　　傳信能及於豚魚信道至矣所以吉也<lb/>
　利渉大川乗木舟虚也<lb/>
　　傳以中孚<hi>一作虚</hi>渉險難其利如乗木濟川而以虚<lb/>
　　舟也舟虚<hi>一有中字</hi>則无沈覆之患<hi>一无之患二字</hi>卦虚中為<lb/>
　　虚舟之象<lb/>
<pb n="12b"/>
　　本義以卦𧰼言<lb/>
　中孚以利貞乃應乎天也<lb/>
　　傳中孚而貞則應乎天矣天之道孚貞而已<lb/>
　　本義信而正則應乎天矣<lb/>
　象曰澤上有風中孚君子以議獄緩死<lb/>
　　傳澤上有風感于澤中水體虛故風能入之人心<lb/>
　　虚故物能感之風之動乎澤猶物之感于中故為<lb/>
　　中孚之象君子觀其象以議獄與緩死君子之於<lb/>
<pb n="13a"/>
　　議獄盡其忠而已於決死極於惻而已故誠意常<lb/>
　　求於緩緩寛也於天下之事无所不盡其忠而議<lb/>
　　獄緩死最其大者也<lb/>
　　本義風感水受中孚之象議獄緩死中孚之意<lb/>
　　　朱氏附録問澤上有風中孚風之性善入水虚<lb/>
　　　而能順承波浪洶湧惟其所感有相信從之義<lb/>
　　　故為中孚曰也是如此風去感它它便相順有<lb/>
　　　相孚之象○澤上有風中孚須是澤中之水海<lb/>
<pb n="13b"/>
　　　即澤之大者方能相從乎風若溪湍之水則其<lb/>
　　　性急流就下風又不奈它何○議獄緩死只是<lb/>
　　　以誠意求之澤上有風感得水動議獄緩死則<lb/>
　　　能感人心○問中孚是誠信之義議獄緩死是<lb/>
　　　誠信之事故君子盡心於是曰聖人取象有不<lb/>
　　　端確處如此之𩔖今也只恁地解但是不甚親<lb/>
　　　切<lb/>
初九虞吉有它不燕<lb/>
<pb n="14a"/>
　　傳九當中孚之初故戒在審其所信虞度也度其<lb/>
　　可信而後從也雖有至信若不得其所則有悔咎<lb/>
　　故虞度而後信則吉也既得所信則當誠一若有<lb/>
　　它則不得其燕安矣燕安裕也有它志不定也人<lb/>
　　志不定則惑而不安初與四為正應四巽體而居<lb/>
　　正无不善也爻以謀始之義大故不取相應之義<lb/>
　　若用應則非虞也<lb/>
　　本義當中孚之初上應六四能度其可信而信之<lb/>
<pb n="14b"/>
　　則吉復有它焉則失其所以度之之正而不得其<lb/>
　　所安矣戒占者之辭也<lb/>
　象曰初九虞吉志未變也<lb/>
　　傳當信之始志<hi>一无志字</hi>未有所從而虞度所信則得<lb/>
　　其正是以吉也蓋其志未有變動志有所從則是<lb/>
　　變動虞之不得其正矣在初言求所信之道也<lb/>
九二鳴鶴在隂其子和之我有好爵吾與爾靡之<hi>和胡卧反象同靡亡池反</hi>
<pb n="15a"/>
　　傳二剛實於中孚之至者也孚至則能感通鶴鳴<lb/>
　　於幽隱之處不聞也而其子相應和中心之願相<lb/>
　　通也好爵我有而彼亦係慕說好爵之意同也有<lb/>
　　孚於中物无不應誠同故也至誠无逺近幽深之<lb/>
　　間故繫辭云善則千里之外應之不善則千里之<lb/>
　　外違之言誠通也至誠感通之理知道者為能識之<lb/>
　　本義九二中孚之實而九五亦以中孚之實應之<lb/>
　　故有鶴鳴子和我爵爾靡之象鶴在隂謂九居二<lb/>
<pb n="15b"/>
　　好爵謂得中靡與縻同言懿徳人之所好故好爵<lb/>
　　雖我之所獨有而彼亦係戀之也<lb/>
　　　朱氏附録九二爻自不可曉看來我有好爵吾<lb/>
　　　與爾靡之是兩箇都要這物事所以鶴鳴子和<lb/>
　　　是兩箇中心都愛所以相應如此<lb/>
　象曰其子和之中心願也<lb/>
　　傳中心願謂誠意所願也故通而相應<lb/>
六三得敵或鼓或罷或泣或歌<hi>罷如字又音皮</hi>
<pb n="16a"/>
　　𫝊敵對敵也謂所交孚者正應上九是也三四皆<lb/>
　　以虚中為成孚之主然所處則異四得位居正故<lb/>
　　亡匹以從上三不中失正故得敵以累志<hi>一作心</hi>以<lb/>
　　柔說之質既有所係唯所信是從或鼓張或罷廢<lb/>
　　或悲泣或歌樂動息憂樂皆係乎所信也唯係所<lb/>
　　信故未知吉凶然非明達君子之所為也<lb/>
　　本義敵謂上九信之窮者六三隂柔不中正以居<lb/>
　　說極而與之為應故不能自主而其象如此<lb/>
<pb n="16b"/>
　　　朱氏附録問中孚六三大義是如何曰所以說<lb/>
　　　中孚小過皆不可曉便是如此依文解字看來<lb/>
　　　只是不中不正所以歌泣喜樂都无常也<lb/>
　象曰或鼓或罷位不當也<lb/>
　　傳居不當位故无所主唯所信是從所處得正則<lb/>
　　所信有方矣<lb/>
六四月幾望馬匹亡无咎<hi>幾音機</hi>
　　傳四為成孚之主居近君之位處得其正而上信<lb/>
<pb n="17a"/>
　　之至<hi>一作位</hi>當孚之任者也如月之幾望盛之至也<lb/>
　　巳望則敵矣臣而敵君祸敗必至故以幾望為至<lb/>
　　盛馬匹亡四與初為正應匹也古者駕車用四馬<lb/>
　　不能備純色則兩服兩驂各一色又小大必相稱<lb/>
　　故兩馬為匹謂對也馬者行物也初上應四而四<lb/>
　　亦進從五皆上行故以馬為象孚道在一四既從<lb/>
　　五若復下係於初則不一而害於孚為有咎矣故<lb/>
　　馬匹亡則无咎也上從五而不係於初是亡其匹<lb/>
<pb n="17b"/>
　　也係初則不進不能成孚之功也<lb/>
　　本義六四居隂得正位近於君為月幾望之象馬<lb/>
　　匹謂初與巳為匹四乃絶之而上以信於五故為<lb/>
　　馬匹亡之象占者如是則无咎也<lb/>
　象曰馬匹亡絶𩔖上也<hi>上時掌反</hi>
　　傳絶其𩔖而上從五也𩔖謂<hi>一作相</hi>應也<lb/>
九五有孚攣如无咎<lb/>
　　傳五居君位人君之道當以至誠感通天下使天<lb/>
<pb n="18a"/>
　　下之心信之固結如拘攣然則為无咎也人君之<lb/>
　　孚不能使天下固結如是則億兆之心安能保其<lb/>
　　不離乎<lb/>
　　本義九五剛健中正中孚之實而居尊位為孚之<lb/>
　　主者也下應九二與之同徳故其象占如此<lb/>
　象曰有孚攣如位正當也<lb/>
　　傳五居君位之尊由中正之道能使天下信之如<lb/>
　　拘攣之固乃稱其位人君之道當如是也<lb/>
<pb n="18b"/>
上九翰音登於天貞凶<lb/>
　　傳陽性上進風體飄颺九居中孚之時處於最上<lb/>
　　孚於上進而不知止者也其極至於羽翰之音登<lb/>
　　聞于天貞固如此而不知變凶可知矣夫子曰好<lb/>
　　信不好學其蔽也賊固守而不通之謂也<lb/>
　　本義居信之極而不知變雖得其正亦凶道也故<lb/>
　　其象占如此雞曰翰音乃巽之象居巽之極為登<lb/>
　　于天雞非登天之物而欲登天信非所信而不知<lb/>
<pb n="19a"/>
　　變亦猶是矣<lb/>
　象曰翰音登于天何可長也<lb/>
　　傳守孚至於窮極而不知變豈可長久也固守而<lb/>
　　<hi>一无而字</hi>不通如是則凶也<lb/>
　　　朱氏附録問中孚孚字與信字恐亦有别否曰<lb/>
　　　伊川云存於中為孚見於事為信說得極好因<lb/>
　　　舉字說孚字從爪從子如鳥抱子之象今之乳<lb/>
　　　字也一邊從孚蓋中所抱者實有物也中間實<lb/>
<pb n="19b"/>
　　　有物所以人自信之○中孚與小過都是有飛<lb/>
　　　鳥之象中孚是箇卵象是鳥之未出殻底孚亦<lb/>
　　　是那字膜意思所以卦中都說鳴鶴翰音之𩔖<lb/>
　　　翰音登天言不知變者蓋說一向恁麽去不知<lb/>
　　　道去不得這兩卦十分解不得且依稀地說豚<lb/>
　　　魚吉這卦中它須見得有箇豚魚之象今不可<lb/>
　　　考占法則莫須是見豚魚則吉如鳥占之意象<lb/>
　　　若十分理㑹著便須穿鑿<lb/>
<pb n="20a"/>
䷽<hi>艮下震上</hi>
　　傳小過序卦有其信者必行之故受之以小過人<lb/>
　　之所信則必行行則過也小過所以繼中孚也為<lb/>
　　卦山上有雷雷震於髙其聲過常故為小過又隂<lb/>
　　居尊位陽失位而不中小者過其常也蓋為小者<lb/>
　　過又為小事過又為過之小<lb/>
小過亨利貞<lb/>
　　𫝊過者過其常也若矯枉而過正過所以就正也<lb/>
<pb n="20b"/>
　　事有時而當然有待過而後能亨者故小過自有<lb/>
　　亨義利貞者過之道利於貞也不失時宜之謂正<lb/>
可小事不可大事飛鳥遺之音不宜上宜下大吉<lb/>
　　𫝊過所以求就中也所過者小事也事之大者豈<lb/>
　　可過也於大過論之詳矣飛鳥遺之音謂過之不<lb/>
　　逺也不宜上宜下謂宜順也順則大吉過以就之<lb/>
　　蓋順理也過而順理其吉必大<lb/>
　　本義小謂隂也為卦四隂在外二陽在内隂多於<lb/>
<pb n="21a"/>
　　陽小者過也既過於陽可以亨矣然必利於守正<lb/>
　　則又不可以不戒也卦之二五皆以柔而得中故<lb/>
　　可小事三四皆以剛失位而不中故不可大事卦<lb/>
　　體内實外虚如鳥之飛其聲下而不上故能致飛<lb/>
　　鳥遺音之應則宜下而大吉亦不可大事之𩔖也<lb/>
　　　朱氏附録問小過飛鳥遺音本義謂致飛鳥遺<lb/>
　　　音之應如何曰看這象以有羽蟲之孽之意如<lb/>
　　　賈誼鵩鳥之𩔖是也<lb/>
<pb n="21b"/>
　彖曰小過小者過而亨也<lb/>
　　𫝊陽大隂小隂得位剛失位而不中是小者過也<lb/>
　　故為小事過過之小小者與小事有時而當過過<lb/>
　　之亦小故為小過事固有待過而後能亨者過之<lb/>
　　所以能<hi>一作求</hi>亨也<lb/>
　　本義以卦體釋卦名義與其辭<lb/>
　過以利貞與時行也<lb/>
　　傳過而利於貞謂與時行也時當過而過乃非過<lb/>
<pb n="22a"/>
　　也時之宜也乃所謂正也<lb/>
　柔得中是以小事吉也剛失位而不中是以不可大<lb/>
　事也有飛鳥之象焉<lb/>
　　傳小過之道於小事有過則吉者而彖以卦才言<lb/>
　　吉義柔得中二五居中也隂柔得位能致小事吉<lb/>
　　耳不能濟大事也剛失位而不中是以不可大事<lb/>
　　大事非剛陽之才不能濟三不中四失位是以不<lb/>
　　可大事小過之時自不可大事而卦才又不堪大<lb/>
<pb n="22b"/>
　　事與時合也有飛鳥之象焉此一句不𩔖彖體蓋<lb/>
　　解者之辭誤入彖中中剛外柔飛鳥之象卦有此<lb/>
　　象故就飛鳥為義<lb/>
　　本義以三四言<lb/>
　飛鳥遺之音不宜上宜下大吉上逆而下順也<lb/>
　　傳事有時而當過所以從宜然豈可甚過也如過<lb/>
　　恭過哀過儉大過則不可所以在小過也所過當如<lb/>
　　飛鳥之遺音鳥飛迅疾聲出而身巳過然豈能相<lb/>
<pb n="23a"/>
　　逺也事之當過者亦如是身不能甚逺於聲事不<lb/>
　　可逺過其常在得宜耳不宜上宜下更就鳥音取<lb/>
　　宜順之義過之道當如飛鳥之遺音夫聲逆而上則<lb/>
　　難順而下則易故在髙則大山上有雷所以為過<lb/>
　　也過之道順行則吉如飛鳥之遺音宜順也所以<lb/>
　　過者為順乎宜也能順乎宜所以大吉<lb/>
　　本義過以利貞與時行也柔得中是以小事吉也<lb/>
　　以二五言剛失位而不中是以不可大事也以<lb/>
<pb n="23b"/>
　　三四言有飛鳥之象焉飛鳥遺之音不宜上宜下<lb/>
　　大吉上逆而下順也以卦體言<lb/>
　象曰山上有雷小過君子以行過乎恭喪過乎哀用<lb/>
　過乎儉<lb/>
　　傳雷震於山上其聲過常故為小過天下之事有<lb/>
　　時當過而不可過甚故為小過君子觀小過之象<lb/>
　　事之宜過者則勉之行過乎恭喪過乎哀用過乎<lb/>
　　儉是也當過而過乃其宜也不當過而過則過矣<lb/>
<pb n="24a"/>
　　本義山上有雷其聲小過三者之過皆小者之過<lb/>
　　可過於小而不可過於大可以小過而不可甚過<lb/>
　　彖所謂可小事而宜下者也<lb/>
　　　朱氏附録山上有雷小過是聲在高處下來飛<lb/>
　　　鳥遺之音也是髙處聲下來為小過○君子行過恭<lb/>
　　　喪過哀用過儉皆是宜下之意○小過是過於慈<lb/>
　　　惠之𩔖大過則是剛嚴果毅㡳氣象○小過者<lb/>
　　　小者過而亨不知小者是指箇甚物事○小過<lb/>
<pb n="24b"/>
　　　大率是過得不多如大過便說獨立不懼小過<lb/>
　　　只説這行喪用都只是這般小事<lb/>
初六飛鳥以凶<lb/>
　　傳初六隂柔在下小人之象又上應於四四復動<lb/>
　　體小人躁易而上有應助於所當過必至過甚況<lb/>
　　不當過而過乎其過如飛鳥之迅疾所以凶也躁<lb/>
　　疾如是<hi>一有則字</hi>所以過之速且逺救止莫及也<lb/>
　　本義初六隂柔上應九四又居過時上而不下者<lb/>
<pb n="25a"/>
　　也飛鳥遺音不宜上宜下故其象占如此郭璞洞<lb/>
　　林占得此者或致羽蟲之孽<lb/>
　象曰飛鳥以凶不可如何也<lb/>
　　傳其過之疾如飛鳥之迅豈容救止也凶其宜矣<lb/>
　　不可如何无所用其力也<lb/>
六二過其祖遇其妣不及其君遇其臣无咎<lb/>
　　傳陽之在上者父之象尊於父者祖之象四在三<lb/>
　　上故為祖二與五居相應之地同有柔中之徳志<lb/>
<pb n="25b"/>
　　不從於三四故過四而遇五是過其祖也五隂而<lb/>
　　尊祖妣之象與二同徳相應在它卦則隂陽相求<lb/>
　　過之時必過其常故異也无所不過故二從五亦<lb/>
　　戒其過不及其君遇其臣謂上進而不陵及於君<lb/>
　　適當臣道則无咎也遇當也過臣之分則其咎可<lb/>
　　知<lb/>
　　本義六二柔順中正進則過三四而遇六五是過<lb/>
　　陽而反遇隂也如此則不及六五而自得其分是<lb/>
<pb n="26a"/>
　　不及君而適遇其臣也皆過而不過守正得中之<lb/>
　　意无咎之道也故其象占如此<lb/>
　　　朱氏附録三父四祖五便當妣過祖而遇隂然<lb/>
　　　而隂不可過則不能及六五卻反回來六二上<lb/>
　　　面<lb/>
　象曰不及其君臣不可過也<lb/>
　　傳過之時事无不過其常故於上進則戒及其<hi>一作</hi>
　　　君臣不可過不可過臣之分也<lb/>
<pb n="26b"/>
　　本義所以不及君而還遇臣者以臣不可過故也<lb/>
九三弗過防之從或戕之凶<lb/>
　　傳小過隂過陽失位之時三獨居正然在下无所<lb/>
　　能為而為隂所忌惡故有<hi>一作所</hi>當過者在過防於<lb/>
　　小人若弗過防之則或從而戕害之矣如是則凶<lb/>
　　也三於隂過之時以陽居剛過於剛也既戒之過<lb/>
　　防則過剛亦在所戒矣防小人之道正已為先三<lb/>
　　不失正故无必凶之病能過防則免矣三居下之<lb/>
<pb n="27a"/>
　　上居上為下皆如是也<lb/>
　　本義小過之時事每當過然後得中九三以剛居<lb/>
　　正衆隂所欲害者也而自恃其剛不肯過為之備<lb/>
　　故其象占如此若占者能過防之則可以免矣<lb/>
　象曰從或戕之凶如何也<lb/>
　　傳隂過之時必害於陽小人道盛必害君子當過<lb/>
　　為之防防之不至則為其所戕矣故曰凶如何也<lb/>
　　言其甚也<lb/>
<pb n="27b"/>
九四无咎弗過遇之徃厲必戒勿用永貞<lb/>
　　傳四當小過之時以剛處柔剛不過也是以无咎<lb/>
　　既弗過則合其宜矣故云遇之謂得其道也若徃<lb/>
　　則有危必當戒懼也徃去柔而以剛進也勿用永<lb/>
　　貞陽性堅剛故戒以隨宜不可固守也方隂過之<lb/>
　　時陽剛失位則君子當隨時順處不可固守其常<lb/>
　　也四居髙位而无上下之交雖比五應初方隂過<lb/>
　　之時彼豈肯從陽也故徃則有厲<lb/>
<pb n="28a"/>
　　本義當過之時以剛處柔過乎恭矣无咎之道也<lb/>
　　弗過遇之言弗過於剛而適合其宜也徃則過矣<lb/>
　　故有厲而當戒陽性堅剛故又戒以勿用永貞言<lb/>
　　當隨時之宜不可固守也或曰弗過遇之若依六<lb/>
　　二爻例則當同此說若依九三爻例則過遇當如<lb/>
　　過防之義未詳孰是當闕以俟知者<lb/>
　　　朱氏附錄九四弗過遇之過遇猶言加意待之<lb/>
　　　也上六弗遇過之疑亦當作弗過遇之與九三<lb/>
<pb n="28b"/>
　　　弗過防之文體正同<lb/>
　象曰弗過遇之位不當也徃厲必戒終不可長也<lb/>
　　傳位不當謂處柔九四當過之時不過剛而反居<lb/>
　　柔乃得其宜故曰遇之遇其宜也九居四位不當<lb/>
　　也居柔乃遇其宜也當隂過之時陽退縮自保足<lb/>
　　矣終豈能長而盛也故徃則有危必當戒也長上<lb/>
　　聲作平聲則大失易意以夬與剥觀之可見與夬<lb/>
　　之象文同而音異也<lb/>
<pb n="29a"/>
　　本義爻義未明此亦當闕<lb/>
　　　朱氏附錄此爻小象恐不得如伊川說以長字<lb/>
　　　為上聲勿用永貞更是不可長久勿用永貞是<lb/>
　　　莫常恁地又曰莫一向要進<lb/>
六五密雲不雨自我西郊公弋取彼在穴<lb/>
　　傳五以隂柔居尊位雖欲過為豈能成功如密雲<lb/>
　　而不能成雨所以不能成雨自西郊故也隂不能<lb/>
　　成雨小畜卦中巳解公弋取彼在穴弋射取之也<lb/>
<pb n="29b"/>
　　射止是射弋有取義穴山中之空中虚乃空也在<lb/>
　　穴指六二也五與二本非相應乃弋而取之五當<lb/>
　　位故云公謂公上也同𩔖相取雖得之兩隂豈能<lb/>
　　濟大事乎猶密雲之不能成雨也<lb/>
　　本義以隂居尊又當隂過之時不能有為而弋取<lb/>
　　六二以為助故有此象在穴隂物也兩隂相得其<lb/>
　　不能濟大事可知<lb/>
　　　朱氏附錄密雲不雨大槩做不得事㡳意思○<lb/>
<pb n="30a"/>
　　　弋是俊壯㡳意卻只弋得這般物事<lb/>
　象曰密雲不雨巳上也<lb/>
　　𫝊陽降隂升合則和而成雨隂已在上雲雖密豈<lb/>
　　能成雨乎隂過不能成大之義也<lb/>
　　本義已上太髙也<lb/>
上六弗遇過之飛鳥離之凶是謂災眚<lb/>
　　𫝊六隂而動體處過之極不與理遇動皆過之其<lb/>
　　違理過常如飛鳥之迅速所以凶也離過之逺也<lb/>
<pb n="30b"/>
　　是謂災眚是當有災𤯝也災者天殃眚者人為既<lb/>
　　過之極豈惟人眚天災亦至其凶可知天理人事<lb/>
　　皆然也<lb/>
　　本義六以隂居動體之上處隂過之極過之已髙<lb/>
　　而甚逺者也故其象占如此或曰遇過恐亦只當<lb/>
　　作過遇義同九四未知是否<lb/>
　　　朱氏附録疑弗遇過之皆當作弗過遇之猶言<lb/>
　　　加意待之也與九三弗過防之文體正同<lb/>
<pb n="31a"/>
　象曰弗遇過之已亢也<lb/>
　　傳居過之終弗遇於理而過之過已亢極其凶宜<lb/>
　　也<hi>一作矣</hi>
　　　朱氏附録中孚有卵之象小過中間二畫是鳥<lb/>
　　　腹上下四隂為鳥翼之象鳥出乎卵此小過所<lb/>
　　　以次中孚也○中孚小過兩卦鶻突不可曉小<lb/>
　　　過尤甚如云弗過防之從或戕之則只是不能<lb/>
　　　過防之四字只是一句至弗過遇之與弗遇過<lb/>
<pb n="31b"/>
　　　之皆是兩字為絶句意義更不可曉<lb/>
䷾<hi>離下坎上</hi>
　　傳既濟序卦有過物者必濟故受之以既濟能過<lb/>
　　於物必可以濟故小過之後受之以既濟也為卦<lb/>
　　水在火上水火相交則為用矣各當其用故為既<lb/>
　　濟天下萬事巳濟之時也<lb/>
既濟亨小利貞初吉終亂<lb/>
　　𫝊既濟之時大者既已亨矣小者尚有<hi>一有未字</hi>亨也<lb/>
<pb n="32a"/>
　　雖既濟之時不能无小未亨也小字在下語當然<lb/>
　　也若言小亨則為亨之小也利貞處既濟之時<hi>一无</hi>
　　<hi>之時字</hi>利在貞固以守之也初吉方濟之時也終亂<lb/>
　　濟極則反也<lb/>
　　本義既濟事之既成也為卦水火相交各得其用<lb/>
　　六爻之位各得其正故為既濟亨小當為小亨大<lb/>
　　抵此卦及六爻占辭皆有警戒之意時當然也<lb/>
　　　朱氏附録亨小當作小亨大率到那既濟了時<lb/>
<pb n="32b"/>
　　　便有不好去所以說小亨如唐時貞觀之盛便<lb/>
　　　有那不好處又曰既濟是已濟了大事都巳亨<lb/>
　　　過了只小小底正在亨通若能戒謹恐懼得常<lb/>
　　　似今猶自得不然便一向不好去了伊川之意<lb/>
　　　亦是如此但要說做亨小所以不分曉又曰若<lb/>
　　　將濟便是好今巳濟便只是不好去了又曰初<lb/>
　　　吉終亂便有不好在末後底意思<lb/>
　彖曰既濟亨小者亨也利貞剛柔正而位當也<lb/>
<pb n="33a"/>
　　傳既濟之時大者固<hi>一无固字</hi>已亨矣唯有小者<hi>一有未字</hi>
　　亨也時既濟矣固宜貞固以守之卦才剛柔正當<lb/>
　　其位當位者其常也乃正固之義利於如是之貞<lb/>
　　<hi>一有正字</hi>也隂陽各得正位所以為既濟也<lb/>
　　本義既濟亨小者亨也濟下疑脱小字利貞剛柔<lb/>
　　正而位當也以卦體言<lb/>
　初吉柔得中也<lb/>
　　傳二以柔順文明而得中故能成既濟之功二居<lb/>
<pb n="33b"/>
　　下體方濟之初也而又善處是以吉也<lb/>
　　本義指六二<lb/>
　終止則亂其道窮也<lb/>
　　傳天下之事不進則退无一定之理濟之終不進<lb/>
　　而止矣无常止也衰亂至矣蓋其道已窮極也九<lb/>
　　五之才非不善也時極道窮理當必變也聖人至<lb/>
　　此奈何曰<hi>一无曰字</hi>唯聖人為能通其變於未窮不使<lb/>
　　至於極也堯舜是也故有終而无亂<lb/>
<pb n="34a"/>
　象曰水在火上既濟君子以思患而豫防之<lb/>
　　傳水火既交各得其用為既濟時當既濟唯慮患<lb/>
　　害之生故思而豫防使不至於患也自古天下既<lb/>
　　濟而致禍亂者蓋不能思患而豫防也<lb/>
初九曳其輪濡其尾无咎<lb/>
　　傳初以陽居下上應於四又火體其進之志銳也<lb/>
　　然時既濟矣進不巳則及於悔咎<hi>一作吝</hi>故曳其輪<lb/>
　　濡其尾乃得无咎輪所以行倒曳之使不進也獸<lb/>
<pb n="34b"/>
　　之渉水必揭其尾濡其尾則不能濟方既濟之初<lb/>
　　能止其進乃得无咎不知巳乃至於咎也<lb/>
　　本義輪在下尾在後初之象也曳輪則車不前濡<lb/>
　　尾則狐不濟既濟之初謹戒如是无咎之道占者<lb/>
　　如是則无咎矣<lb/>
　　　朱氏附録曳輪濡尾是只爭些子時候是欲到<lb/>
　　　與未到之間不是不欲濟是要濟而未敢輕濟<lb/>
　　　如曹操臨敵意思安閑如不欲戰老子所謂猶<lb/>
<pb n="35a"/>
　　　若冬渉川之象渉則畢竟渉只是畏那寒了未<lb/>
　　　敢便渉<lb/>
　象曰曳其輪義无咎也<lb/>
　　傳既濟之初而能止其進則不至於極其義自无<lb/>
　　咎也<lb/>
六二婦喪其茀勿逐七日得<hi>喪息浪反茀方弗反</hi>
　　傳二以文明中正之徳上應九五剛陽中正之君<lb/>
　　宜得行其志也然五既得尊位時已既濟无復進<lb/>
<pb n="35b"/>
　　而有為矣則於在下賢才豈有求用之意故二不<lb/>
　　得遂其行也自古既濟而能用人者鮮矣以唐太<lb/>
　　宗之用賢尚怠於終況其下者乎於斯時也則剛<lb/>
　　中反為中滿坎離乃為相戾矣人能識時知變則<lb/>
　　可以言易矣二隂也故以婦言茀婦人出門以自<lb/>
　　蔽者也喪其茀則不可行矣二不為五之求用則<lb/>
　　不得行如婦之喪茀也然中正之道豈可廢也時<lb/>
　　過則行矣逐者從物也從物則失其素守故戒勿<lb/>
<pb n="36a"/>
　　逐自守勿失則七日當復得也卦有六位七則變<lb/>
　　矣七日得謂時變也雖不為上所用中正之道无<lb/>
　　終廢之理不得行於今必行於異時也聖人之<hi>一有</hi>
　　<hi>為字</hi>勸戒深矣<lb/>
　　本義二以文明中正之徳上應九五剛陽中正之<lb/>
　　君宜得行其志而九五居既濟之時不能下賢以<lb/>
　　行其道故二有婦喪其茀之象茀婦車之蔽言失<lb/>
　　其所以行也然中正之道不可終廢時過則行矣<lb/>
<pb n="36b"/>
　　故又有勿逐而自得之戒<lb/>
　象曰七日得以中道也<lb/>
　　傳中正之道雖不為時所用然无終不行之理故<lb/>
　　喪茀七日當復得謂自守其中異時必行也不失<lb/>
　　其中則正矣<lb/>
九三髙宗伐鬼方三年克之小人勿用<lb/>
　　傳九三當既濟之時以剛居剛用剛之至也既濟<lb/>
　　而用剛如是乃髙宗伐鬼方之事髙宗必商之髙<lb/>
<pb n="37a"/>
　　宗天下之事既濟而逺伐暴亂也威武可及而以<lb/>
　　救民為心乃王者之事也唯聖賢之君則可若騁<lb/>
　　威武忿不服貪土地則殘民肆欲也故戒不可用<lb/>
　　小人小人為之則以貪忿私意也非貪忿則莫肯<lb/>
　　為也三年克之見其勞憊之甚聖人因九三當既<lb/>
　　濟而用剛發此義以示人為法為誡豈淺見所能<lb/>
　　及也<lb/>
　　本義既濟之時以剛居剛髙宗伐鬼方之象也三<lb/>
<pb n="37b"/>
　　年克之言其久而後克戒占者不可輕動之意小<lb/>
　　人勿用占法與師上六同<lb/>
　　　朱氏附録髙宗伐鬼方疑是髙宗舊日占得此<lb/>
　　　爻故聖人引之證此爻之吉凶如此如箕子之<lb/>
　　　明夷利貞帝乙歸妹皆恐是如此<lb/>
　象曰三年克之憊也<hi>憊蒲拜反</hi>
　　傳言憊以見其事之至難在髙宗為之則可无髙<lb/>
　　宗之心則貪忿以殃<hi>一作殘</hi>民也<lb/>
<pb n="38a"/>
　　　朱氏附録問三年克之憊也以言用兵是不得<lb/>
　　　已之事以髙宗之賢三年而克鬼方亦不勝其<lb/>
　　　憊矣曰言不可輕用也<lb/>
六四繻有衣袽終日戒<lb/>
　　傳四在濟卦而水體故取舟為義四近君之位當<lb/>
　　其任者也當既濟之時以防患慮變為急繻當作<lb/>
　　濡謂滲漏也舟有罅漏則塞以衣袽有衣袽以備<lb/>
　　濡漏又終日戒懼不怠慮患當如是也不言吉方<lb/>
<pb n="38b"/>
　　免於患也既濟之時免患則足矣豈復有加也<lb/>
　　本義既濟之時以柔居柔能預備而戒懼者也故<lb/>
　　其象如此程子曰繻當作濡衣袽所以塞舟之罅<lb/>
　　漏<lb/>
　　　朱氏附録六四以柔居柔能慮患預防蓋是心<lb/>
　　　低小底人便能慮事柔善底人心不麤慮事細<lb/>
　　　密剛果之人心麤不解如此<lb/>
　象曰終日戒有所疑也<lb/>
<pb n="39a"/>
　　傳終日戒懼常疑患之將至也處既濟之時當畏<lb/>
　　慎如是也<lb/>
九五東鄰殺牛不如西鄰之禴祭實受其福<lb/>
　　傳五中實孚也二虚中誠也故皆取祭祀為義東<lb/>
　　鄰陽也謂五西鄰隂也謂二殺牛盛祭也禴薄祭<lb/>
　　也盛不如薄者時不同也二五皆有孚誠中正之<lb/>
　　徳二在濟下尚有進也故受福五處濟極无所進<lb/>
　　矣以至誠中正守之茍未至於反耳理无極而終<lb/>
<pb n="39b"/>
　　不反者也巳至於極雖善處无如之何矣故爻象<lb/>
　　唯言其時也<lb/>
　　本義東陽西隂言九五居尊而時已過不如六二<lb/>
　　之在下而始得時也又當文王與紂之事故其象<lb/>
　　占如此彖辭初吉終亂亦此意也<lb/>
　　　朱氏附録問九五爻以言紂雖貴為天子祭祀<lb/>
　　　之盛而不若文王薄祭卻可以福祐蓋時之興<lb/>
　　　衰自是如此曰揚子雲云云十六日月雖缺未<lb/>
<pb n="40a"/>
　　　多更圓似生明之時必竟是漸缺去月初雖小<lb/>
　　　於生魄時必是長底時節問占得此爻則如何<lb/>
　　　曰這當看所值之時何如大意大㡳不得便宜<lb/>
　象曰東鄰殺牛不如西鄰之時也實受其福吉大來<lb/>
　也<lb/>
　　傳五之才徳非不善不如二之時也二在下有進<lb/>
　　之時故中正而孚則其吉大來所謂受福也吉大<lb/>
　　來者在既濟之時為大來也亨小初吉是也<lb/>
<pb n="40b"/>
上六濡其首厲<lb/>
　　傳既濟之極固不安而危也又隂柔處之而在險<lb/>
　　體之上坎為水濟亦取水義故言其窮至於濡首<lb/>
　　危可知也既濟之終而小人處之其敗壞可立而<lb/>
　　待也<lb/>
　　本義既濟之極險體之上而以隂柔處之為狐涉<lb/>
　　水而濡其首之象占者不戒危之道也<lb/>
　象曰濡其首厲何可久也<lb/>
<pb n="41a"/>
　　傳既濟之窮危至於濡首其能長久乎<lb/>
　　　朱氏附録問既濟上三爻皆漸漸不好蓋出明<lb/>
　　　而入險四有衣袽之象曰有所疑也便是不美<lb/>
　　　之端倪自此已露五殺牛則太自過盛上濡首<lb/>
　　　則極而亂矣不知如何曰然時運到那時都過<lb/>
　　　了康節所謂飲酒酩酊看花離披時節所以有<lb/>
　　　這様不好㡳意思出來○初九義无咎也咎字<lb/>
　　　上聲六二以中道也道亦上聲音斗九三換平<lb/>
<pb n="41b"/>
　　　聲憊字通入備字改作平聲則音皮六四有所<lb/>
　　　疑九五不如西鄰之時又吉大來也來字音黎<lb/>
　　　上六何可久也久與已通巳字平聲為朞<lb/>
䷿<hi>坎下離上</hi>
　　傳未濟序卦物不可窮也故受之以未濟終焉既<lb/>
　　濟矣物之窮也物窮而不變則无不巳之理易者<lb/>
　　變易而不窮也故既濟之後受之以未濟而終焉<lb/>
　　未濟則未窮也未窮則有生生之義為卦離上坎<lb/>
<pb n="42a"/>
　　下火在水上不相為用故為未濟<lb/>
未濟亨小狐汔濟濡其尾无攸利<hi>汔許訖反下同</hi>
　　傳未濟之時有亨之理而卦才復有致亨之道唯<lb/>
　　在順處狐能度水濡尾則不能濟其老者多疑畏<lb/>
　　故履冰而聽懼其䧟也小者則未能畏愼故勇於<lb/>
　　濟汔當為仡壯勇之狀書曰仡仡勇夫小狐果於<lb/>
　　濟則濡其尾而不能濟也未濟之時求濟之道當<lb/>
　　至愼則能亨若如小狐之果則不能濟也既不能<lb/>
<pb n="42b"/>
　　濟无所利矣<lb/>
　　本義未濟事未成之時也水火不交不相為用卦<lb/>
　　之六爻皆失其位故為未濟汔幾也幾濟而濡尾<lb/>
　　猶未濟也占者如此何所利哉<lb/>
　彖曰未濟亨柔得中也<lb/>
　　傳以卦才言也所以能亨者以柔得中也五以柔<lb/>
　　居尊位居剛而應剛得柔之中也剛柔得中處未<lb/>
　　濟之時可以亨也<lb/>
<pb n="43a"/>
　　本義指六五言<lb/>
　小孤汔濟未出中也<lb/>
　　傳據二而言也二以剛陽居險中將濟者也又上<lb/>
　　應於五險非可安之地五有當從之理故果於濟<lb/>
　　如小狐也既果於濟故有濡尾之患未能出於險<lb/>
　　中也<lb/>
　　　朱氏附録未出中不獨是說九二爻通卦之體<lb/>
　　　皆是未出乎坎險所以未濟<lb/>
<pb n="43b"/>
　濡其尾无攸利不續終也<lb/>
　　傳其進鋭者其退速始雖勇於濟不能繼續而終<lb/>
　　之无所徃而利也<lb/>
　　　朱氏附録不續終也是首濟而尾濡不能濟不<lb/>
　　　相接續去故曰不續終也狐尾大濡其尾則濟<lb/>
　　　不得矣<lb/>
　雖不當位剛柔應也<lb/>
　　傳雖隂陽不當位然剛柔皆相應當未濟而有與<lb/>
<pb n="44a"/>
　　若能重愼則有可濟之理二以汔濟故濡尾也卦<lb/>
　　之諸爻皆不得位故為未濟雜卦云未濟男之窮<lb/>
　　也謂三陽皆失位也斯義也聞之成都隱者<lb/>
　　　程氏附録先生過成都坐於所館之堂讀易有<lb/>
　　　造桶者前視之指未濟卦問先生曰何也曰三<lb/>
　　　陽皆失位先生異之問其姓與居則失之矣易<lb/>
　　　傳曰聞之成都隱者<hi>西室所聞云田夫釋耒者誤</hi>
　　　朱氏附録見張欽夫説伊川之在涪也方讀易<lb/>
<pb n="44b"/>
　　　有篐桶人以此問伊川不能荅其人云三陽失<lb/>
　　　位伊川謂是不知此語火珠林上已有蓋伊川<lb/>
　　　未曽看雜書所以被他說動了<lb/>
　象曰火在水上未濟君子以愼辨物居方<lb/>
　　傳水火不交不相濟為用故為未濟火在水上非<lb/>
　　其處也君子觀其處不當之象以愼處於事物辨<lb/>
　　其所當各居其方謂止於其所也<lb/>
　　本義水火異物各居其所故君子觀象而審辨之<lb/>
<pb n="45a"/>
初六濡其尾吝<lb/>
　　傳六以隂柔在下處險而應四處險則不安其居<lb/>
　　有應則志行於上然巳既隂柔而<hi>一无而字</hi>四非中正<lb/>
　　之才不能援之以濟也獸之濟水必揭其尾尾濡<lb/>
　　則不能濟濡其尾言不能濟也不度其才力而進<lb/>
　　終不能濟可羞吝也<lb/>
　　本義以隂居下當未濟之初未能自進故其象占<lb/>
　　如此<lb/>
<pb n="45b"/>
　象曰濡其尾亦不知極也<lb/>
　　傳不度其才力而進至於濡尾是不知之極也<lb/>
　　本義極字未詳考上下韻亦不叶或恐是敬字今<lb/>
　　且闕之<lb/>
　　　朱氏附録極字猶言極則又曰猶言界至之謂<lb/>
　　　或云當作拯字<lb/>
九二曳其輪貞吉<lb/>
　　傳在它卦九居二為居柔得中无過剛之義也於<lb/>
<pb n="46a"/>
　　未濟聖人深取卦象以為戒明事上恭順之道未<lb/>
　　濟者君道艱難之時也五以柔處君位而二乃剛<lb/>
　　陽之才而居相應之地當用者也剛有陵柔之義<lb/>
　　水有勝火之象方艱難之時所賴者才臣耳尤當<lb/>
　　盡恭順之道故戒曳其輪則得正而吉也倒曳其<lb/>
　　輪殺其勢緩其進戒用剛之過也剛過則好犯上<lb/>
　　<hi>一无上字</hi>而順不足唐之郭子儀李晟當艱危未濟之<lb/>
　　時能極其恭順所以為得正而能保其終吉也於<lb/>
<pb n="46b"/>
　　六五則言其貞吉光輝盡君道之善於九二則戒<lb/>
　　其恭順盡臣道之正盡上下之道也<lb/>
　　本義以九二應六五而居柔得中為能自止而不<lb/>
　　進得為下之正也故其象占如此<lb/>
　　　朱氏附録坎有輪象所以說輪<lb/>
　象曰九二貞吉中以行正也<lb/>
　　傳九二得正而吉者以曳輪而得中道乃正也<lb/>
　　本義九居二本非正以中故得正也<lb/>
<pb n="47a"/>
六三未濟征凶利渉大川<lb/>
　　傳未濟征凶謂居險无出險之用而行則凶也必<lb/>
　　出險而後可征三以隂柔不中正之才而居險不<lb/>
　　足以濟也未有可濟之道出險之用而征所以凶<lb/>
　　也然未濟有可濟之道險終有出險之理上有剛<lb/>
　　陽之應若能渉險而徃從之則濟矣故利渉大川<lb/>
　　也然三之隂柔豈能出險而往非時不可才不能<lb/>
　　也<lb/>
<pb n="47b"/>
　　本義隂柔不中正居未濟之時以征則凶然以柔<lb/>
　　乘剛將出乎坎有利渉之象故其占如此蓋行者<lb/>
　　可以水浮而不可以陸走也或疑利字上當有不<lb/>
　　字<lb/>
　象曰未濟征凶位不當也<lb/>
　　傳三征則凶者以位不當也謂隂柔不中正无濟<lb/>
　　險之才也若能渉險<hi>一无險字</hi>以從應則利矣<lb/>
九四貞吉悔亡震用伐鬼方三年有賞於大國<lb/>
<pb n="48a"/>
　　傳九四陽剛居大臣之位上有虚中明順之主又<lb/>
　　巳出於險未濟巳過中矣有可濟之道也濟天下<lb/>
　　之艱難非剛健之才不能也九雖陽而居四故戒<lb/>
　　以貞固則吉而悔亡不貞則不能濟有悔者<hi>一无者字</hi>
　　也震動之極也古之人用力之甚者伐鬼方也故<lb/>
　　以為義力勤而逺伐至于三年然後成功而行大<lb/>
　　國之賞必如是乃能濟也濟天下之道當貞固如<lb/>
　　是四居柔故設此戒<lb/>
<pb n="48b"/>
　　本義以九居四不正而有悔也能勉而正則悔亡<lb/>
　　矣然以不正之資欲勉而正非極其陽剛用力之<lb/>
　　久不能也故為伐鬼方三年而受賞之象<lb/>
　象曰貞吉悔亡志行也<lb/>
　　傳如四之才與時合而加以貞固則能行其志吉<lb/>
　　而悔亡鬼方之伐貞之至也<lb/>
六五貞吉无悔君子之光有孚吉<lb/>
　　傳五文明之主居剛而應剛其處得中虚其心而<lb/>
<pb n="49a"/>
　　陽為之輔雖以柔居尊處之至正至善无不足也<lb/>
　　既得貞正故吉而无悔貞其固有非戒也以此而<lb/>
　　濟无不濟也五文明之主故稱其光君子徳輝之<lb/>
　　盛而功實稱之有孚也上云吉以貞也柔而能貞<lb/>
　　徳之吉也下云吉以功也既光而有孚時可濟也<lb/>
　　本義以六居五亦非正也然文明之主居中應剛<lb/>
　　虚心以求下之助故得正而吉且无悔又有光輝<lb/>
　　之盛信實而不妄吉而又吉也<lb/>
<pb n="49b"/>
　象曰君子之光其暉吉也<lb/>
　　傳光盛則有暉暉光之散也君子積充而光盛至<lb/>
　　於有暉善之至也故重云吉<lb/>
　　本義暉者光之散也<lb/>
上九有孚于飲酒无咎濡其首有孚失是<lb/>
　　傳九以剛在上剛之極也居明之上明之極也剛<lb/>
　　極而能明則不為躁而為決明能燭理剛能斷義<lb/>
　　居未濟之極非得濟之位无可濟之理則當樂天<lb/>
<pb n="50a"/>
　　順命而巳若否終則有傾時之變也未濟則无極<lb/>
　　而自濟之理故止為未濟之極至誠安於義命而<lb/>
　　自樂則可无咎飲酒自樂也不樂其處則忿躁隕<lb/>
　　穫入于凶咎矣若從樂而耽肆過禮至濡其首亦<lb/>
　　非能安其處也有孚自信于中也失是失其宜也<lb/>
　　如是則於有孚為失也人之處患難知其无可奈<lb/>
　　何而放意不反者豈安於義命者哉<lb/>
　　本義以剛明居未濟之極時將可以有為而自信<lb/>
<pb n="50b"/>
　　自養以俟命无咎之道也若縱而不反如狐之渉<lb/>
　　水而濡其首則過於自信而失其義矣<lb/>
　　　朱氏附録時運既當未濟雖有陽剛之才亦无<lb/>
　　　所用況又不得位所以如此<lb/>
　象曰飲酒濡首亦不知節也<lb/>
　　傳飲酒至於濡首不知節之甚也所以至如是不<lb/>
　　能安義命也能安則不失其常矣<lb/>
　　　朱氏附録濡首分明是狐過溪而濡其首今象<lb/>
<pb n="51a"/>
　　　卻云飲酒濡首皆不可曉○取狐為象上象頭<lb/>
　　　下象尾○大槩未濟之下卦皆是未可進用濡<lb/>
　　　尾曳輪皆是此意六三未離坎體便也不好到<lb/>
　　　四五已出乎險方好六又不好了○未濟九四<lb/>
　　　與上九有字皆不可曉○未濟看來只陽爻便<lb/>
　　　好隂爻便不好但六五上九二爻不知是何<lb/>
　　　如蓋五以得中故吉上九有可濟之才又當未<lb/>
　　　濟之極可以濟矣亦云不吉更不可曉○未濟<lb/>
<pb n="51b"/>
　　　與既濟諸爻頭尾相似中間三四兩爻如損益<lb/>
　　　模様顚倒了它曳輪濡尾在既濟為无咎在此<lb/>
　　　卦則或吝或貞吉這便是不同了○兩卦各自<lb/>
　　　說濡首濡尾不必拘説在此言首在彼言尾大<lb/>
　　　槩是那日中衙晡時候盛了只是向衰去未濟<lb/>
　　　是那五更初時只是向明去聖人當初見這箇<lb/>
　　　爻裏有這箇意思便說出這一爻來或是從隂<lb/>
　　　陽上説或是從卦位上說這箇說得散漫不恁<lb/>
<pb n="52a"/>
　　　地逼桚它它這箇説得疏到它密時盛水不漏<lb/>
　　　到得疏時疏得无理㑹若只是要就名義上求<lb/>
　　　它便是今人説易了大失它易底本意它周公<lb/>
　　　做這爻辭只依稀地見這箇意便說這箇事出<lb/>
　　　來大段散漫<lb/>
　<lb/>
　<lb/>
　<lb/>
<pb n="52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易傳義附録卷九下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易𫝊義附録卷十三</head>
    <p>
<pb n="1a"/>
欽定四庫全書<lb/>
　周易𫝊義附録卷十三　　　宋　董楷　撰<lb/>
序卦<lb/>
有天地然後萬物生焉盈天地之間者唯萬物故受之<lb/>
以屯屯者盈也屯者物之始生也物生必蒙故受之以<lb/>
蒙蒙者蒙也物之穉也物穉不可不養也故受之以需<lb/>
需者飲食之道也飲食必有訟故受之以訟訟必有衆<lb/>
起故受之以師師者衆也衆必有所比故受之以比比<lb/>
<pb n="1b"/>
者比也比必有所畜故受之以小畜物畜然後有禮故<lb/>
受之以履履而泰<hi>晁氏曰鄭无而泰二字</hi>然後安故受之以泰泰<lb/>
者通也物不可以終通故受之以否物不可以終否故<lb/>
受之以同人與人同者物必歸焉故受之以大有有大<lb/>
者不可以盈故受之以謙有大而能謙必豫故受之以<lb/>
豫豫必有隨故受之以隨以喜隨人者必有事故受之<lb/>
以蠱蠱者事也有事而後可大故受之以臨臨者大也<lb/>
物大然後可觀故受之以觀可觀而後有所合故受之<lb/>
<pb n="2a"/>
以噬嗑嗑者合也物不可以茍合而已故受之以賁賁<lb/>
者飾也致飾然後亨則盡矣故受之以剥剥者剥也物<lb/>
不可以終盡剥窮上反下故受之以復復則不妄矣故<lb/>
受之以无妄有无妄然後可畜故受之以大畜物畜然<lb/>
後可養故受之以頤頤者養也不養則不可動故受之<lb/>
以大過物不可以終過故受之以坎坎者䧟也䧟必有<lb/>
所麗故受之以離離者麗也<lb/>
　　　　右上篇<lb/>
<pb n="2b"/>
有天地然後有萬物有萬物然後有男女有男女然後<lb/>
有夫婦有夫婦然後有父子有父子然後有君臣有君<lb/>
臣然後有上下有上下然後禮義有所錯夫婦之道不<lb/>
可以不乆也故受之以恒恒者久也物不可以久居其<lb/>
所故受之以遯遯者退也物不可以終遯故受之以大<lb/>
壯物不可以終壯故受之以晉晉者進也進必有所傷<lb/>
故受之以明夷夷者傷也傷於外者必反其家故受之<lb/>
以家人家道窮必乖故受之以睽睽者乖也乖必有難<lb/>
<pb n="3a"/>
故受之以蹇蹇者難也物不可以終難故受之以解解<lb/>
者緩也緩必有所失故受之以損損而不已必益故受<lb/>
之以益益而不已必決故受之以夬夬者決也決必有<lb/>
所遇故受之以姤姤者遇也物相遇而後聚故受之以<lb/>
萃萃者聚也聚而上者謂之升故受之以升升而不已<lb/>
必困故受之以困困乎上者必反下故受之以井井道<lb/>
不可不革故受之以革革物者莫若鼎故受之以鼎主<lb/>
器者莫若長子故受之以震震者動也物不可以終動<lb/>
<pb n="3b"/>
動止之故受之以艮艮者止也物不可以終止故受<lb/>
之以漸漸者進也進必有所歸故受之以歸妹得其所<lb/>
歸者必大故受之以豐豐者大也窮大者必失其居故<lb/>
受之以旅旅而无所容故受之以巽巽者入也入而後<lb/>
說之故受之以兊兊者說也說而後散之故受之以渙<lb/>
渙者離也物不可以終離故受之以節節而信之故受<lb/>
之以中孚有其信者必行之故受之以小過有過物者<lb/>
必濟故受之以既濟物不可窮也故受之以未濟終焉<lb/>
<pb n="4a"/>
　　　　右下篇<lb/>
　　　程氏附録序卦非易之藴此不合道<hi>韓康伯注</hi>
　　　朱氏附録序卦首言天地萬物男女夫婦是因<lb/>
　　　咸恒為夫婦之道說起非如舊人分天道人事<lb/>
　　　之説○問禮義有所錯錯字陸氏有兩音曰只<lb/>
　　　是作措字謂禮義有所施設耳○問序卦中有<lb/>
　　　一二處不可曉如六十四卦獨不言咸卦何也<lb/>
　　　曰夫婦之道即咸也問恐亦如上經不言乾坤<lb/>
<pb n="4b"/>
　　　但言天地則乾坤可見否曰然問不飬則不可<lb/>
　　　以動故受之以大過何也曰動則過矣故小過<lb/>
　　　亦曰有其信者必行之故受之以小過問物不<lb/>
　　　可以終壯故受之以晉壯與晉何别曰不但如<lb/>
　　　此壯則止又更須進一歩也○問序卦中如所<lb/>
　　　謂緩必有所失以此等事恐後人道不到曰然<lb/>
　　　問緩字恐不是遲緩之緩乃是懈怠之意故曰<lb/>
　　　解緩也曰緩是散漫意則如縱弛之類否曰然<lb/>
<pb n="5a"/>
　　　○問序卦或以為非聖人之書信乎曰此沙隨<lb/>
　　　程氏之説也先儒以為非聖人之藴某以為謂<lb/>
　　　之非易之精則可謂非易之藴則不可周子分<lb/>
　　　精與藴字甚分明序卦如正是易之藴事事夾<lb/>
　　　雜都有在裏面問如何謂易之精曰如易有太<lb/>
　　　極是生兩儀兩儀生四象四象生八卦這便是<lb/>
　　　易之精問序卦中亦見消長進退之義喚作不<lb/>
　　　是精不得曰此正是事事夾雜有在裏面正是<lb/>
<pb n="5b"/>
　　　藴須是自一箇生出來以至於无窮便是精<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易𫝊義附録卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易傳義附錄卷六</head>
    <p>
<pb n="1a"/>
欽定四庫全書<lb/>
　周易傳義附錄卷六　　　宋　董楷　撰<lb/>
下經<lb/>
䷞<hi>艮下兊上</hi>
　　傳咸序卦有天地然後有萬物有萬物然後有男<lb/>
　　女有男女然後有夫婦有夫婦然後有父子有父<lb/>
　　子然後有君臣有君臣然後有上下有上下然後<lb/>
　　禮義有所錯天地萬物之本夫婦人倫之始所以<lb/>
<pb n="1b"/>
　　上經首乾坤下經首咸繼以恒也天地二物故二<lb/>
　　卦分為天地之道男女交合而成夫婦故咸與恒<lb/>
　　皆二體合為夫婦之義咸感也以說為主恒常也<lb/>
　　以正為本而說之道自有正也正之道固有說焉<lb/>
　　巽而動剛柔皆應說也咸之為卦兊上艮下少女<lb/>
　　少男也男女相感之深莫如少者故二少為咸也<lb/>
　　艮體篤實止為誠慤之義男志篤實以下交女心<lb/>
　　說而上應男感之先也男先以誠感則女說而應<lb/>
<pb n="2a"/>
　　也<lb/>
咸亨利貞取女吉<hi>取七具反本又作娶彖同</hi>
　　傳咸感也不曰感者咸有皆義男女交相感也物<lb/>
　　之相感莫如男女而少復甚焉凡君臣上下以至<lb/>
　　萬物皆有相感之道物之相感則有亨通之理君<lb/>
　　臣能相感則君臣之道通上下能相感則上下之<lb/>
　　志通以至父子夫婦親戚朋友皆情意相感則和<lb/>
　　順而亨通事物皆然故咸有亨之理也利貞相感<lb/>
<pb n="2b"/>
　　之道利在於正也不以正則入於惡矣如夫婦之<lb/>
　　以淫姣君臣之以媚說上下之以邪僻皆相感之<lb/>
　　不以正也取女吉以卦才言也卦有柔上剛下二<lb/>
　　氣感應相與止而說男下女之義以此義取女則<lb/>
　　得正而吉也<lb/>
　　本義咸交感也兊柔在上艮剛在下而交相感應<lb/>
　　又艮止則感之專兊說則應之至又艮以少男下<lb/>
　　於兊之少女男先於女得男女之正婚姻之時故<lb/>
<pb n="3a"/>
　　其卦為咸其占亨而利正取女則吉蓋感有必通<lb/>
　　之理然不以正則失其亨而所為皆凶矣<lb/>
　彖曰咸感也柔上而剛下二氣感應以相與止而說<lb/>
　男下女是以亨利貞取女吉也<hi>下遐嫁反</hi>
　　傳咸之義感也在卦則柔爻上而剛爻下柔上變<lb/>
　　剛而成兊剛下變柔而成艮隂陽相交為男女交<lb/>
　　感之義又兊女在上艮男居下亦柔上剛下也隂<lb/>
　　陽二氣相感相應而和合是相與也止而說止於<lb/>
<pb n="3b"/>
　　說為堅慤之意艮止於下篤誠相下也兊說於上<lb/>
　　和說相應也以男下女和之至也相感之道如此<lb/>
　　是以能亨通而得正取女如是則吉也卦才如此<lb/>
　　大率感道利於正也<lb/>
　　本義咸感也釋卦名義柔上而剛下二氣感應以<lb/>
　　相與止而說男下女是以亨利貞取女吉也以卦<lb/>
　　體卦德卦象釋卦辭或以卦變言柔上剛下之義<lb/>
　　曰咸自旅來柔上居六剛下居五也亦通<lb/>
<pb n="4a"/>
　天地感而萬物化生聖人感人心而天下和平觀其<lb/>
　所感而天地萬物之情可見矣<lb/>
　　傳既言男女相感之義復推極感道以盡天地之<lb/>
　　理聖人之用天地二氣交感而化生萬物聖人至<lb/>
　　誠以感億兆之心而天下和平天下之心所以和<lb/>
　　平由聖人感之也觀天地交感化生萬物之理與<lb/>
　　聖人感人心致和平之道則天地萬物之情可見<lb/>
　　矣感通之理知道者黙而觀之可也<lb/>
<pb n="4b"/>
　　本義極言感通之理<lb/>
　象曰山上有澤咸君子以虛受人<lb/>
　　傳澤性潤下土性受潤澤在山上而其漸潤通徹<lb/>
　　是二物之氣相感通也君子觀山澤通氣之象而<lb/>
　　虛其中以受於人夫人中虛則能受實則不能入<lb/>
　　矣虚中者无我也中无私主則无感不通以量而<lb/>
　　容之擇合<hi>一作交</hi>而受之非聖人有感必通之道也<lb/>
　　本義山上有澤以虛而通也<lb/>
<pb n="5a"/>
　　　朱氏附録山上有澤當如伊川說水潤土燥有<lb/>
　　　受之義又曰土若不虚如何受得又曰上兊下<lb/>
　　　艮兊上闕有澤口之象兊下二陽畫有澤底之<lb/>
　　　象艮上一畫陽有土之象下二隂畫中虚便是<lb/>
　　　滲水之象○問程傳以量而容之莫是要著意<lb/>
　　　容之否曰非也以量者乃是隨我量之大小以<lb/>
　　　容之便是不虛了<lb/>
初六咸其拇<hi>拇茂后反</hi>
<pb n="5b"/>
　　傳初六在下卦之下與四相感以微處初其感未<lb/>
　　深豈能動於人故如人拇之動未足以進也拇足<lb/>
　　大指人之相感有淺深輕重之異識其時勢則所<lb/>
　　處不失其冝矣<lb/>
　　本義拇足大指也咸以人身取象感於最下咸拇<lb/>
　　之象也感之尚淺欲進未能故不言吉凶此卦雖<lb/>
　　主於感然六爻皆冝靜而不冝動也<lb/>
　象曰咸其拇志在外也<lb/>
<pb n="6a"/>
　　傳初志之動感於四也故曰在外志雖動而感未<lb/>
　　深如拇之動未足以進也<lb/>
六二咸其腓凶居吉<hi>腓房非反</hi>
　　傳二以隂在下與五為應故設咸腓之戒腓足肚<lb/>
　　行則先動足乃舉之非如腓之自動也二若不守<lb/>
　　道待上之求而如腓自動則躁妄自失所以凶也<lb/>
　　安其居而不動以待上之求則得進退之道而吉<lb/>
　　也二中正之人以其在咸而應五故為此戒復云<lb/>
<pb n="6b"/>
　　居吉若安其分不自動則吉也<lb/>
　　本義腓足肚也欲行則先自動躁妄而不能固守<lb/>
　　者也二當其處又以隂柔不能固守故取其象然<lb/>
　　有中正之德能居其所故其占動凶而靜吉也<lb/>
　象曰雖凶居吉順不害也<lb/>
　　傳二居中得正所應又中正其才本善以其在咸<lb/>
　　之時質柔而上應故戒以先動求君則凶居以自<lb/>
　　守則吉象復明之云非戒之不得相感唯順理則<lb/>
<pb n="7a"/>
　　不害謂守道不先動也<lb/>
九三咸其股執其隨徃吝<lb/>
　　傳九三以陽居剛有剛陽之才而為主於内居下<lb/>
　　之上是冝自得於正道以感於物而乃應於上六<lb/>
　　陽好上而說隂上居感說之極故三感而從之股<lb/>
　　者在身之下足之上不能自由隨身而動者也故<lb/>
　　以為象言九三不能自主隨物而動如股然其所<lb/>
　　執守者隨於物也剛陽之才感於所說而隨之如<lb/>
<pb n="7b"/>
　　此而徃可羞吝也<lb/>
　　本義股隨足而動不能自專者也執者主常持守<lb/>
　　之意下二爻皆欲動者三亦不能自守而隨之徃<lb/>
　　則吝矣故其象占如此<lb/>
　象曰咸其股亦不處也志在隨人所執下也<lb/>
　　傳云亦者蓋象辭<hi>一作體</hi>本不與易相比自作一處<lb/>
　　故諸爻之象辭意有相續者此言亦者承上爻<hi>一有</hi>
　　<hi>象字</hi>辭也上云咸其拇志在外也雖凶居吉順不害<lb/>
<pb n="8a"/>
　　也咸其股亦不處也前<hi>一作下</hi>二隂爻皆有感而動<lb/>
　　三雖陽爻亦然故云亦不處也不處謂動也有剛<lb/>
　　陽之質而不能自主<hi>一作立一作處</hi>志反在於隨人是所<lb/>
　　操執者卑下之甚也<lb/>
　　本義言亦者因前二爻皆欲動而云也二爻隂躁<lb/>
　　其動也冝九三陽剛居止之極冝靜而動可吝之<lb/>
　　甚也<lb/>
九四貞吉悔亡憧憧徃來朋從爾思<hi>憧昌容反</hi>
<pb n="8b"/>
　　傳感者人之動也故皆就人身取象拇取在下而<lb/>
　　動之微腓取先動股取其隨九四无所取直言感<lb/>
　　之道不言咸其心感乃心也四在中而居上當心<lb/>
　　之位故為感之主而言感之道貞正則吉而悔亡<lb/>
　　感不以正則有悔也又四說體居隂而應初故戒<lb/>
　　於貞感之道无所不通有所私係則害於感通乃<lb/>
　　有悔也聖人感天下之心如寒暑雨暘无不通无<lb/>
　　不應者亦貞而已矣貞者虛中无我之謂也憧憧<lb/>
<pb n="9a"/>
　　徃來朋從爾思夫貞一則所感无不通若徃來憧<lb/>
　　憧然用其私心以感物則思之所及者有能感而<lb/>
　　動所不及者不能感也是其朋類則從其思也以<lb/>
　　有係之私心既主於一隅一事豈能廓然无所不<lb/>
　　通乎繫辭曰天下何思何慮天下同歸而殊塗一<lb/>
　　致而百慮天下何思何慮夫子因咸極論感通之<lb/>
　　道夫以思慮之私心感物所感狹矣天下之理一<lb/>
　　也途雖殊而其歸則同慮雖百而其致<hi>一有極字一作極致</hi>
<pb n="9b"/>
　　則一雖物有萬殊事有萬變統之以一則无能違<lb/>
　　也故貞其意則窮天下无不感通焉故曰天下何<lb/>
　　思何慮用其思慮之私心豈能无所不感也日徃<lb/>
　　則月來月徃則日來日月相推而明生焉寒徃則<lb/>
　　暑來暑徃則寒來寒暑相推而嵗成焉徃者屈也<lb/>
　　來者信也屈信相感而利生焉此以徃來屈信明<lb/>
　　感應之理屈則有信信則有屈所謂感應也故日<lb/>
　　月相推而明生寒暑相推而嵗成功用由是而成<lb/>
<pb n="10a"/>
　　故曰屈信相感而利生焉感動也有感必有應凡<lb/>
　　有動皆為感感則必有應所應復為感<hi>一有所字</hi>感復<lb/>
　　有應所以不巳也尺蠖之屈以求信也龍蛇之蟄<lb/>
　　以存身也精義入神以致用也利用安身以崇德<lb/>
　　也過此以徃未之或知也前云屈信之理矣復取<lb/>
　　物以明之尺蠖之行先屈而後信蓋不屈則无信<lb/>
　　信而後有屈觀尺蠖則知感應之理也龍蛇蟄藏<lb/>
　　所以存息其身而後能奮迅也不蟄則不能奮矣<lb/>
<pb n="10b"/>
　　動息相感乃屈信也君子潛心精微之義入於神<lb/>
　　妙所以致其用也潛心精微積也致用施也積與<lb/>
　　施乃屈信也利用安身以崇德也承上文致用而<lb/>
　　言利其施用安處其身所以崇大其德業也所為<lb/>
　　合理則事正而身安聖人<hi>一作賢</hi>能事盡於此矣故<lb/>
　　云過此以徃未之或知也窮神知化德之盛也既<lb/>
　　云過此以徃未之或知更以此語結之云窮極至<lb/>
　　神之妙知化育之道德之至盛也无加於此矣<lb/>
<pb n="11a"/>
　　　程氏附録咸九四言貞吉悔亡言感之不可以<lb/>
　　　心也<hi>不得只恁地看過更留心</hi>○天地之間只有一箇感與<lb/>
　　　應而巳更有甚事○窮神知化化之妙者神也<lb/>
　　　○易聖人所以立道窮神則无易矣<lb/>
　　本義九四居股之上脢之下又當三陽之中心之<lb/>
　　象咸之主也心之感物當正而固乃得其理今九<lb/>
　　四乃以陽居隂為失其正而不能固故因占設戒<lb/>
　　以為能正而固則吉而悔亡若憧憧徃來不能正<lb/>
<pb n="11b"/>
　　固而累於私感則但其朋類從之不復能及遠矣<lb/>
　　　朱氏附録問貞吉悔亡易傳云貞者虚中无我<lb/>
　　　之謂本義云貞者正而固不同何也曰熹尋常<lb/>
　　　解經只要依訓詁說字如貞字作正而固子細<lb/>
　　　玩索自有滋味若曉得正而固則虚中无我亦<lb/>
　　　在裏面○問咸九四傳說虛心貞一處全似敬<lb/>
　　　曰蓋嘗有語曰敬心之貞也○繫辭解咸九四<lb/>
　　　據爻義看上文說貞吉悔亡貞字甚重程子謂<lb/>
<pb n="12a"/>
　　　聖人感天下如雨暘寒暑无不通无不應者貞<lb/>
　　　而巳矣所以感人者果貞矣則吉而悔亡蓋天<lb/>
　　　下本无二理果同歸矣何患乎殊塗果一致矣<lb/>
　　　何患乎百慮所以重言何思何慮也○易咸感<lb/>
　　　處伊川說得未備徃來自還他有自然之理惟<lb/>
　　　正靜為主則吉而悔亡至於憧憧則私意為主<lb/>
　　　而思慮之所及者朋從所不及者不從矣是以<lb/>
　　　事未至則迎之事已過則將之全掉脫不下今<lb/>
<pb n="12b"/>
　　　人皆病於无公平之心萬物之來少有私雜焉<lb/>
　　　則䧟於所偏重○問徃來是心中憧憧然徃來<lb/>
　　　猶言徃來于懐否曰非也下文分明說日徃則<lb/>
　　　月來月徃則日來寒徃則暑來暑徃則寒來安<lb/>
　　　得為心中之徃來伊川說微倒了所以致人疑<lb/>
　　　這箇只是對那日徃則月來底說那箇是自然<lb/>
　　　之徃來此憧憧者是加私意不好底徃來憧憧<lb/>
　　　只是加一箇忙迫底心不能順自然之理猶言<lb/>
<pb n="13a"/>
　　　助長正心與計獲相似方徃時又便要來方來<lb/>
　　　時又便要徃只是一箇忙○問憧憧徃來朋從<lb/>
　　　爾思莫是此感彼應憧憧是添一箇心否曰徃<lb/>
　　　來固是感應憧憧是一心方欲感他一心又欲<lb/>
　　　他來應如正其義便欲謀其利明其道便欲計<lb/>
　　　其功又如赤子入井之時此心方怵惕要去救<lb/>
　　　他又欲他父母道我好這便是憧憧底意○聖<lb/>
　　　人未嘗不教人思只是不可憧憧這便是私了<lb/>
<pb n="13b"/>
　　　感應自有箇自然底道理何必思他若是義理<lb/>
　　　不可不思○問明道云莫若廓然而大公物來<lb/>
　　　而順應如何曰廓然大公便不是憧憧物來順<lb/>
　　　應便不是朋從爾思此只是比而不周周而不<lb/>
　　　比之意○問伊川解屈伸徃來一段以屈伸為<lb/>
　　　感應屈伸之與感應若不相似何也曰屈則感<lb/>
　　　伸伸則感屈此自然之理也今以鼻息觀之出<lb/>
　　　則必入感出也入則又出感入也故曰感則有<lb/>
<pb n="14a"/>
　　　應應復為感所感復有應屈伸非感應而何○<lb/>
　　　凡在天地之間无非感應之理造化與人事皆<lb/>
　　　是感應且如雨暘雨不成只管雨便感得一箇<lb/>
　　　暘出來暘不成只管暘暘已是應處又感得雨<lb/>
　　　來是所感復有應所應復為感寒暑晝夜无非<lb/>
　　　此理至如人夜睡不成只管睡不起至曉須著<lb/>
　　　起來一日運動向晦亦須當息凡一死一生一<lb/>
　　　出一入一徃一來一語一黙皆是感應中人之<lb/>
<pb n="14b"/>
　　　性半善半惡有善則有惡古今天下有一盛必<lb/>
　　　有一衰聖人在上兢兢業業必曰保治及到衰<lb/>
　　　廢自是整頓不起然不成一向如此必有興起<lb/>
　　　時節○父慈則感得那子愈孝子孝則感得那<lb/>
　　　父愈慈其理亦只一般○問感通曰感是事來<lb/>
　　　感我通是自家受他感處之意○易傳中說過<lb/>
　　　此以徃未之或知也之意為學正如推車子相<lb/>
　　　似才用力推得動了便自轉將去更不費力<lb/>
<pb n="15a"/>
　象曰貞吉悔亡未感害也憧憧徃來未光大也<lb/>
　　傳貞則吉而悔亡未為私感所害也係私應則害<lb/>
　　於感矣憧憧徃來以私心相感感之道狹矣故云<lb/>
　　未光大也<lb/>
　　本義感害言不正而感則有害也<lb/>
九五咸其脢无悔<hi>脢武杯反又音每</hi>
　　傳九五尊位當以至誠感天下而應二比上若係<lb/>
　　二而說上則偏私淺狹非人君之道豈能感天下<lb/>
<pb n="15b"/>
　　乎脢背肉也與心相背而所不見也言能背其私<lb/>
　　心感非其所見而說者則得人君感天下之正而<lb/>
　　无悔也<lb/>
　　本義脢背肉在心上而相背不能感物而无私係<lb/>
　　九五適當其處故取其象而戒占者以能如是則<lb/>
　　雖不能感物而亦可以无悔也<lb/>
　　　朱氏附録問程傳曰感非其所見而說者此是<lb/>
　　　任貞一之理則如此曰武王不泄邇不忘逺是<lb/>
<pb n="16a"/>
　　　其心量該遍故周流如此是此義也<lb/>
　象曰咸其脢志末也<lb/>
　　傳戒使背其心而咸脢者為其存心<hi>一作志</hi>淺末係<lb/>
　　二而說上感於私欲也<lb/>
　　本義志末謂不能感物<lb/>
上六咸其輔頰舌<lb/>
　　傳上隂柔而說體為說之主又居感之極是其欲<lb/>
　　感物之極也故不能以至誠感物而發見於口舌<lb/>
<pb n="16b"/>
　　之間小人女子之常態也豈能動於人乎不直云<lb/>
　　口而云輔頰舌亦猶今人謂口過曰唇吻曰頰舌<lb/>
　　也輔頰舌皆所用以言也<lb/>
　　本義輔頰舌皆所以言者而在身之上上六以隂<lb/>
　　居說之終處感之極感人以言而无其實又兊為<lb/>
　　口舌故其象如此凶咎可知<lb/>
　象曰咸其輔頰舌滕口說也<hi>說如字又始銳反</hi>
　　傳唯至誠為能感人乃以柔說騰揚於口舌言說<lb/>
<pb n="17a"/>
　　豈能感於人乎<lb/>
　　本義滕騰通用<lb/>
　　　朱氏附録否泰咸恒損益既濟未濟此八卦首<lb/>
　　　尾皆是一義如咸皆是感動之義之類問咸内<lb/>
　　　卦艮艮止也何以皆說動曰艮雖是止然咸有<lb/>
　　　交感之義都是要動所以都說動卦體雖是動<lb/>
　　　然纔動便不吉動之所以不吉者以其内卦屬<lb/>
　　　艮也○艮咸二卦皆就人身取義皆主靜如艮<lb/>
<pb n="17b"/>
　　　其趾能止其動便无咎艮其腓腓亦動物故止<lb/>
　　　之不拯其隨是不能拯止其隨限而動也故其<lb/>
　　　心不快限即腰所在咸其拇自是不合動咸其<lb/>
　　　腓亦是欲隨股而動動則凶不動則吉○咸就<lb/>
　　　人身取象看來便也是有些取象說咸上一畫<lb/>
　　　如人口中三畫有腹背之象下有人脚之象艮<lb/>
　　　就人身取象便也如此上一陽畫有頭之象中<lb/>
　　　二隂有口之象所以艮其輔於五爻見内卦之<lb/>
<pb n="18a"/>
　　　下亦有足之象又曰咸艮皆以人身為象但艮<lb/>
　　　卦又差一位<lb/>
䷟<hi>巽下震上</hi>
　　傳恒序卦夫婦之道不可以不乆也故受之以恒<lb/>
　　恒久也咸夫婦之道夫婦<hi>一有之道字</hi>終身不<hi>一有可字</hi>變<lb/>
　　者也故咸之後受之以恒也咸少男在少女之下<lb/>
　　以男下女是男女交感之義恒長男在長女之上<lb/>
　　男尊女卑夫婦居室之常道也論交感之情則少<lb/>
<pb n="18b"/>
　　為深切論尊卑之敘則長當謹正故兊艮為咸而<lb/>
　　震巽為恒也男在女上男動于外女順于内人理<lb/>
　　之常故為恒也又剛上柔下雷風相與巽而動剛<lb/>
　　柔相應皆恒之義也<lb/>
　　　程氏附録咸恒體用也體用无先後<lb/>
恒亨无咎利貞利有攸徃<lb/>
　　傳恒者常久也恒之道可以亨通恒而能亨乃无<lb/>
　　咎也恒而不可以亨非可恒之道也為有咎矣如<lb/>
<pb n="19a"/>
　　君子之恒於善可恒之道也小人恒於惡失可恒<lb/>
　　之道也恒所以能亨由貞正也故云利貞夫所謂<lb/>
　　恒謂可常久之道非守一隅而不知變也故利於<lb/>
　　有徃唯其有徃故能恒也一定則不能常矣又常<lb/>
　　久之道何徃不利<lb/>
　　本義恒常久也為卦震剛在上巽柔在下震雷巽<lb/>
　　風二物相與巽順震動為巽而動二體六爻隂陽<lb/>
　　相應四者皆理之常故為恒其占為能久於其道<lb/>
<pb n="19b"/>
　　則亨而无咎然又必利於守正則乃為得所常久<lb/>
　　之道而利有所徃也<lb/>
　彖曰恒久也<lb/>
　　傳恒者常久之義也<lb/>
　剛上而柔下雷風相與巽而動剛柔皆應恒<lb/>
　　傳卦才有此四者成恒之義也剛上而柔下謂乾<lb/>
　　之初上居於四坤之初<hi>一作四</hi>下居於初剛爻上而<lb/>
　　柔爻下也二爻易處則成震巽震上巽下亦剛上<lb/>
<pb n="20a"/>
　　而柔下也剛處上而柔居下乃恒道也雷風相與<lb/>
　　雷震則風發二者相須交助其勢故云相與乃其<lb/>
　　常也巽而動下巽順上震動為以巽而動天地造<lb/>
　　化恒久不已者順動而已巽而動常久之道也動<lb/>
　　而不順豈能常也剛柔皆應<hi>一有恒字</hi>一卦剛柔之爻<lb/>
　　皆相應剛柔相應理之常也此四者恒之道也卦<lb/>
　　所以為恒也<lb/>
　　本義以卦體卦象卦德釋卦名義或以卦變言剛<lb/>
<pb n="20b"/>
　　上柔下之義曰恒自豐來剛上居二柔下居𥘉也<lb/>
　　亦通<lb/>
　恒亨无咎利貞久於其道也<lb/>
　　傳恒之道可致亨而无過咎但所恒宜得其正失<lb/>
　　正則非可恒之道也故曰久於其道其道可恒之<lb/>
　　正道也不恒其德與恒於不正皆不能亨而有咎<lb/>
　　也<lb/>
　天地之道恒久而不已也<lb/>
<pb n="21a"/>
　　傳天地之所以不已蓋有恒久之道人能恒於可<lb/>
　　恒之道則合天地之理也<lb/>
　　本義恒固能亨且无咎矣然必利於正乃為久於<lb/>
　　其道不正則久非其道矣天地之道所以長久亦<lb/>
　　以正而已矣<lb/>
　　　朱氏附録正便能久天地之道恒久而不已這<lb/>
　　　箇只是說久<lb/>
　利有攸徃終則有始也<lb/>
<pb n="21b"/>
　　傳天下<hi>一作地</hi>之理未有不動而能恒者也動則終<lb/>
　　而復始所以恒而不窮凡天地所生之物雖山嶽<lb/>
　　之堅厚未有能不變者也故恒非一定之謂也一<lb/>
　　定則不能恒矣唯隨時變易乃常道也故云利有<lb/>
　　攸徃明理之如是懼人之泥於常也<lb/>
　　本義久於其道終也利有攸徃始也動靜相生循<lb/>
　　環之理然必靜為主也<lb/>
　　　朱氏附録恒非一定之謂故晝則必夜夜而復<lb/>
<pb n="22a"/>
　　　晝寒則必暑暑而復寒若一定則不能恒也其<lb/>
　　　在人冬日則飲湯夏日則飲水可以仕則仕可<lb/>
　　　以止則止今日道合便從明日不合則去又如<lb/>
　　　孟子辭齊王之金而受薛宋之饋皆隨時變易<lb/>
　　　故可以為常也○問易傳云恒非一定之謂一<lb/>
　　　定則不能恒矣惟隨時變易乃常道也竊謂有<lb/>
　　　不一定而隨時變易者有一定而不可變易者<lb/>
　　　曰他政是論物理之終始變易所以為恒而不<lb/>
<pb n="22b"/>
　　　窮處然所謂不易者亦須有變通乃能不窮如<lb/>
　　　君尊臣卑分固不易然上下不交也不得父子<lb/>
　　　固是親親然所謂命士以上父子皆異宫則又<lb/>
　　　有變焉惟其如此所以為恒論其體終是常然<lb/>
　　　體之常所以為用之變用之變所以為體之常<lb/>
　　　又曰能常而後能變能常而不已所以能變及<lb/>
　　　其變也常亦只在其中伊川卻說變而後能常<lb/>
　　　非是<lb/>
<pb n="23a"/>
　日月得天而能久照四時變化而能久成聖人久於<lb/>
　其道而天下化成觀其所恒而天地萬物之情可見<lb/>
　矣<lb/>
　　傳此極言常理日月隂陽之精<hi>一有二字</hi>氣耳唯其順<lb/>
　　天之道徃來盈縮故能久照而不已得天順天理<lb/>
　　也四時隂陽之氣耳徃來變化生成萬物亦以得<lb/>
　　天故常久不巳聖人以常久之道行之有常而天<lb/>
　　下化之以成美俗也觀其所恒謂觀日月之久照<lb/>
<pb n="23b"/>
　　四時之久成聖人之道所以能常久之理觀此則<lb/>
　　天地萬物之情理可見矣天地常久之道天下常<lb/>
　　久之理非知道者孰能識之<lb/>
　　本義極言恒久之道<lb/>
　　　朱氏附録物各有箇情有箇人在此決定是有<lb/>
　　　那羞惡惻隠是非辭遜之情性只是箇物事情<lb/>
　　　卻多般或起或滅然而頭面卻只一般長長恁<lb/>
　　　地這便是觀其所恒而天地萬物之情可見之<lb/>
<pb n="24a"/>
　　　義乃若其情只是去情上面看<lb/>
　象曰雷風恒君子以立不易方<lb/>
　　𫝊君子觀雷風相與成恒之象以常久其德自立<lb/>
　　於大中常久之道不變易其方所也<lb/>
初六浚恒貞凶无攸利<lb/>
　　傳初居下而四為正應柔暗之人能守常而不能<lb/>
　　度勢四震體而陽性以剛居高志上而不下又為<lb/>
　　二三所隔應初之志異乎常矣而初乃求望之深<lb/>
<pb n="24b"/>
　　是知常而不知變也浚深之也浚恒謂求恒之深<lb/>
　　也守常而不度勢求望於上之深堅固守此凶之<lb/>
　　道也泥常如此无所徃而利矣世之責望故素而<lb/>
　　至悔咎<hi>一作吝</hi>者皆浚恒者也志既上求之深是不<lb/>
　　能恒安其處者也柔微而不恒安其處亦致凶之<lb/>
　　道凡卦之初終淺與深微與盛之地也在下而求<lb/>
　　深亦不知時矣<lb/>
　　本義初與四為正應理之常也然初居下而在初<lb/>
<pb n="25a"/>
　　未可以深有所求四震體而陽性上而不下又為<lb/>
　　二三所隔應初之意異乎常矣初之柔暗不能度<lb/>
　　勢又以隂居巽下為巽之主其性務入故深以常<lb/>
　　理求之浚恒之象也占者如此則雖正亦凶而无<lb/>
　　所利矣<lb/>
　象曰浚恒之凶始求深也<lb/>
　　傳居恒<hi>一作常</hi>之始而求望於上之深是知常而不<lb/>
　　知<hi>一无知字</hi>度勢之甚也所以凶隂暗不得恒之冝也<lb/>
<pb n="25b"/>
　　　程氏附録或問劉蕡曰浚恒之凶始求深也曰<lb/>
　　　然則冝如何曰尺蠖之屈以求伸也疎逖小臣<lb/>
　　　一旦欲以新聞舊難矣<lb/>
九二悔亡<lb/>
　　傳在恒之義居得其正則常道也九陽爻居隂位<lb/>
　　非常理也處非其常本當有悔而九二以中德而<lb/>
　　應於五五復居中以中而應中其處與動皆得中<lb/>
　　也是能恒久於中也能恒久<hi>一无久字</hi>於中則不失正<lb/>
<pb n="26a"/>
　　矣中重於正中則正矣正不必中也九二以剛中<lb/>
　　之德而應於中德之勝也足以亡其悔矣人能識<lb/>
　　重輕之勢則可以言易矣<lb/>
　　本義以陽居隂本當有悔以其久中故得亡也<lb/>
　　　朱氏附録問伊川云中无不正正未必中如何<lb/>
　　　曰如君子而時中則是中无不正若君子有時<lb/>
　　　乎不中即正未必中蓋正是骨子好了而所作<lb/>
　　　事有未恰好處故未必中也○中重於正正不<lb/>
<pb n="26b"/>
　　　必中一件物事自以為正卻有不中在且如飢<lb/>
　　　渴飲食是正若過些子便非中節中節處乃中<lb/>
　　　也責善正也父子之間不責善<lb/>
　象曰九二悔亡能久中也<lb/>
　　傳所以得悔亡者由其能恒久於中也人能恒久<lb/>
　　於中豈止亡其悔德之善也<lb/>
九三不恒其德或承之羞貞吝<lb/>
　　傳三陽爻居陽位處得其位是其常處也乃志從<lb/>
<pb n="27a"/>
　　於上六不唯隂陽相應風復從雷於恒處而不處<lb/>
　　不恒之人也其德不恒則羞辱或承之矣或承之<lb/>
　　謂有時而至也貞吝固守不恒以為恒豈不可羞<lb/>
　　吝乎<lb/>
　　本義位雖得正然過剛不中志從於上不能久於<lb/>
　　其所故為不恒其德或承之羞之象或者不知其<lb/>
　　何人之辭承奉也言人皆得奉而進之不知其所<lb/>
　　自來也貞吝者正而不恒為可羞吝申戒占者之<lb/>
<pb n="27b"/>
　　辭<lb/>
　象曰不恒其德无所容也<lb/>
　　傳人既无常何所容處當處之地既不能恒處非<lb/>
　　其據豈能恒哉是不恒之人无所容處其身也<lb/>
九四田无禽<lb/>
　　傳以陽居隂處非其位處非其所雖常何益人之<lb/>
　　所為得其道則久而成功不得其道則雖久何益<lb/>
　　故以田為喻言九之居四雖使恒久如田獵而无<lb/>
<pb n="28a"/>
　　禽獸之獲謂徒用力而无功也<lb/>
　　本義以陽居隂久非其位故為此象占者田无所<lb/>
　　獲而凡事亦不得其所求也<lb/>
　象曰久非其位安得禽也<lb/>
　　傳處非其位雖久何所得乎以田為喻故云安得<lb/>
　　禽也<lb/>
六五恒其德貞婦人吉夫子凶<lb/>
　　傳五應於二以隂柔而應陽剛居中而所應又中<lb/>
<pb n="28b"/>
　　隂柔之正也故恒久其德則為貞也<hi>一則字在其字上</hi>夫<lb/>
　　以順從為恒者婦人之道在婦人則為貞故吉若<lb/>
　　丈夫而以順從於人為恒則失其剛陽之正乃凶<lb/>
　　也五君位而不以君道言者如六五之義在丈夫<lb/>
　　猶凶况<hi>一作豈</hi>人君之道乎在他卦六居君位而應<lb/>
　　剛未為失也在恒故不可耳君道豈可以柔順為<lb/>
　　恒也<lb/>
　　本義以柔中而應剛中常久不易正而固矣然乃<lb/>
<pb n="29a"/>
　　婦人之道非夫子之冝也故其象占如此<lb/>
　象曰婦人貞吉從一而終也夫子制義從婦凶也<lb/>
　　傳如五之從二在婦人則為正而吉婦人以從為<lb/>
　　正以順為德當終守於從一夫子則以義制者也<lb/>
　　從婦人之道則為凶也<lb/>
上六振恒凶<lb/>
　　傳六居恒之極在震之終恒極則不常震終則動<lb/>
　　極以隂居上非其安䖏又隂柔不能堅固其守皆<lb/>
<pb n="29b"/>
　　不常之義也故為振恒以振為恒也振者動之速<lb/>
　　也如振衣如振書抖擻運動之意在上而其動无<lb/>
　　節以此為恒其凶宜矣<lb/>
　　本義振者動之速也上六居恒之極處震之終恒<lb/>
　　極則不常震終則過動又隂柔不能固守居上非<lb/>
　　其所安故有振恒之象而其占則凶也<lb/>
　象曰振恒在上大无功也<lb/>
　　傳居上之道必有恒德乃能有功若躁動不常豈<lb/>
<pb n="30a"/>
　　能有所成乎居上而不恒其凶甚矣象又言其不<lb/>
　　能有所成立故曰大无功也<lb/>
　　　朱氏附録大抵看易須是曉得象占分明所謂<lb/>
　　　吉凶者非爻之能為吉凶爻有此象而占者視<lb/>
　　　其德而有吉凶耳且如六五有恒其德貞之象<lb/>
　　　占者若婦人則吉夫子則凶不是既為婦人又<lb/>
　　　為夫子只是有恒其德貞之象而以占者之德<lb/>
　　　為吉凶耳又如九三不恒其德非是九三能不<lb/>
<pb n="30b"/>
　　　恒其德乃九三有此象耳占者遇此雖正亦吝<lb/>
　　　若占者能常其德則无羞吝又如恒卦恒固能<lb/>
　　　亨而无咎然必占者能久於其道方亨而无咎<lb/>
䷠<hi>艮下乾上</hi>
　　傳遯序卦恒者久也物不可以久居其所故受之<lb/>
　　以遯遯者退也夫久則有去相須之理也遯所以<lb/>
　　繼恒也遯退也避也去之之謂也為卦天下有山<lb/>
　　天在上之物陽性上進山髙起之物形雖髙起體<lb/>
<pb n="31a"/>
　　乃止物有上陵之象而止不進天乃上進而去之<lb/>
　　下陵而上去是相違遯故為遯去之義二隂生於<lb/>
　　下隂長將盛陽消而退小人漸盛君子退而避之<lb/>
　　<hi>一作避而去之</hi>故為遯也<lb/>
遯亨小利貞<lb/>
　　傳遯者隂長陽消君子遯藏之時也君子退藏以<lb/>
　　伸其道道不屈則為亨故遯所以有亨也在事亦<lb/>
　　有由遯避而亨者雖小人道長之時君子知幾退<lb/>
<pb n="31b"/>
　　避固善也然事有不齊與時消息无必同也隂柔<lb/>
　　方長而未至於甚盛君子尚有遲遲致力之道不<lb/>
　　可大貞而尚利小貞也<lb/>
　　本義遯退避也為卦二隂浸長陽當退避故為遯<lb/>
　　六月之卦也陽雖當遯然九五當位而下有六二<lb/>
　　之應若猶可以有為但二隂浸長於下則其勢不<lb/>
　　可以不遯故其占為君子能遯則身雖退而道亨<lb/>
　　小人則利於守正不可以浸長之故而遂侵迫於<lb/>
<pb n="32a"/>
　　陽也小謂隂柔小人也此卦之占與否之初二兩<lb/>
　　爻相類<lb/>
　　　朱氏附録問遯小利貞本義謂小人也按易中<lb/>
　　　小字未有以為小人者如小利有攸徃與小貞<lb/>
　　　吉之類皆大小之小耳未知此義如何曰經文<lb/>
　　　固无此例然以彖傳推之則是指小人而言今<lb/>
　　　當且依經而存傳耳<lb/>
　彖曰遯亨遯而亨也<lb/>
<pb n="32b"/>
　　傳小人道長之時君子遯退乃其道之亨也君子<lb/>
　　遯藏所以伸道也此言處遯之道自剛當位而應<lb/>
　　以下則論時與卦才尚有可為之理也<lb/>
　剛當位而應與時行也<lb/>
　　傳雖遯之時君子處之未有必遯之義五以剛陽<lb/>
　　之德處中正之位又下與六二以中正相應雖隂<lb/>
　　長之時如卦之才尚當隨時消息茍可以致其力<lb/>
　　无不至誠自盡以扶持其道未必於遯<hi>一作退</hi>藏而<lb/>
<pb n="33a"/>
　　不為故曰與時行也<lb/>
　　本義以九五一爻釋亨義<lb/>
　　　朱氏附録問遯而亨也分明是說能遯便亨下<lb/>
　　　面更說剛當位而應與時行也是何如曰此所<lb/>
　　　以遯而亨也隂方微為他剛當位而應所以能<lb/>
　　　知時而遯是能與時行不然便是與時背<lb/>
　小利貞浸而長也遯之時義大矣哉<hi>長丁丈反</hi>
　　傳當隂長之時不可大貞而尚小利貞者蓋隂長<lb/>
<pb n="33b"/>
　　必以浸漸未能遽盛君子尚可小貞其道所謂小<lb/>
　　利貞扶持使未遂亡也遯者隂之始長君子知微<lb/>
　　故當深戒而聖人之意未便<hi>一作使</hi>遽巳也故有與<lb/>
　　時行小利貞之教聖賢之於天下雖知道之將廢<lb/>
　　豈肯坐視其亂而不救必區區致力於未極之間<lb/>
　　強此之衰艱彼之進圖其蹔安茍得為之孔孟之<lb/>
　　所屑為也王允謝安之於漢晉是也若有可變之<lb/>
　　道可亨之理更不假言也此處遯時之道也故聖<lb/>
<pb n="34a"/>
　　人賛其時義大矣哉或久或速其義皆大也<lb/>
　　本義小利貞浸而長也以下二隂釋小利貞遯之<lb/>
　　時義大矣哉隂方浸長處之為難故其時義為尤<lb/>
　　大也<lb/>
　　　朱氏附録問小利貞浸而長也是見其浸長故<lb/>
　　　設戒令其貞正且以寛君子之患然亦是他之<lb/>
　　　福曰是如此與否初二兩爻義相似○若如程<lb/>
　　　傳所言則於剛當位而應與時行也之下當云<lb/>
<pb n="34b"/>
　　　止而健隂進而長故小利貞今但言小利貞浸<lb/>
　　　而長也而不言隂進而長則小指隂小之小可<lb/>
　　　知況當遯去之時事勢已有不容止之者程說<lb/>
　　　雖善而有不通矣○伊川說小利貞云尚可以<lb/>
　　　有為隂已浸長如何可以有為所說王允謝安<lb/>
　　　之於漢晉恐也不然允是筭殺了董卓謝安是<lb/>
　　　乘王敦之老病皆是他衰微時節不是浸長之<lb/>
　　　時也兼他是大臣亦如何去此為在下位有為<lb/>
<pb n="35a"/>
　　　之兆者則可以去大臣任國安危君在與在君<lb/>
　　　亡與亡如何去<lb/>
　象曰天下有山遯君子以逺小人不惡而嚴<hi>逺袁萬反</hi>
　　傳天下有山山下<hi>一作上</hi>起而乃止天上進而相違<lb/>
　　是遯避之象也君子觀其象以避逺乎小人逺小<lb/>
　　人之道若以惡聲厲色適足以致其怨忿唯在乎<lb/>
　　矜莊威嚴使知敬畏則自然逺矣<lb/>
　　本義天體无窮山髙有限遯之象也嚴者君子自<lb/>
<pb n="35b"/>
　　守之常而小人自不能近<lb/>
　　　朱氏附録問遯卦遯字雖是逃隱大抵亦取逺<lb/>
　　　去之意天上山下相去甚遼絶象之以君子逺<lb/>
　　　小人則君子如天小人如山相絶之義須如此<lb/>
　　　方得所以六爻在上而漸逺者愈善也曰恁地<lb/>
　　　推亦好此六爻皆是君子之事也<lb/>
初六遯尾厲勿用有攸徃<lb/>
　　傳他卦以下為初遯者徃遯也在前者先進故初<lb/>
<pb n="36a"/>
　　乃為尾尾在後之物也遯而在後不及者也是以<lb/>
　　危也初以柔處微既巳後矣不可徃也徃則危矣<lb/>
　　微者易於晦藏徃既可危不若不徃之无災也<lb/>
　　本義遯而在後尾之象危之道也占者不可以有<lb/>
　　所徃但晦處靜俟可免災耳<lb/>
　　　朱氏附録程傳作不可徃謂不可去也言遯已<lb/>
　　　後矣不可徃徃則危徃既危不若不徃之為无<lb/>
　　　災熹竊以為不然遯而在後尾也既巳危矣豈<lb/>
<pb n="36b"/>
　　　可更不徃乎若作占辭看尤分明<lb/>
　象曰遯尾之厲不徃何災也<lb/>
　　傳見幾先遯固為善也遯而為尾危之道也徃既<lb/>
　　有危不若不徃而晦藏可免於災處微故也古人<lb/>
　　處微下隱亂世而不去者多矣<lb/>
六二執之用黄牛之革莫之勝說<hi>勝升證反又音升說如字又吐活反</hi>
　　傳二與五為正應雖在相違遯之時二中正順應<lb/>
　　於五五以中正親合於二其交自固黄中色牛順<lb/>
<pb n="37a"/>
　　物革堅固之物二五以中正順道相與其固如執<lb/>
　　繫之以牛革也莫之勝說謂其交之固不可勝言<lb/>
　　也在遯之時故極言之<lb/>
　　本義以中順自守人莫能解必遯之志也占者固<lb/>
　　守亦當如是<lb/>
　　　朱氏附録此言象而占在其中六二亦有此德<lb/>
　　　也說吐活反<lb/>
　象曰執用黄牛固志也<lb/>
<pb n="37b"/>
　　傳上下以中順之道相固結其心志甚<hi>一作其</hi>堅如<lb/>
　　執之以牛革也<lb/>
九三係遯有疾厲畜臣妾吉<lb/>
　　傳陽志說隂三與二切比係乎二者也遯貴速而<lb/>
　　逺有所係累則安能速且逺也害於遯矣故為有<lb/>
　　疾也遯而不速是以危也臣妾小人女子懐恩而<lb/>
　　不知義親愛之則忠其上係戀之私恩懐小人女<lb/>
　　子之道也故以畜養臣妾則得其心為吉也然君<lb/>
<pb n="38a"/>
　　子之待小人亦不如是也三與二非正應以暱比<lb/>
　　相親非待君子之道若以正則雖係不得為有疾<lb/>
　　蜀先主之不忍棄士民是也雖危為无咎矣<lb/>
　　本義下比二隂當遯而有所係之象有疾而危之<lb/>
　　道也然以畜臣妾則吉蓋君子之於小人惟臣妾<lb/>
　　則不必其賢而可畜耳故其占如此<lb/>
　　　朱氏附録問𫝊曰係戀之私㤙懐小人女子之<lb/>
　　　道也故以畜養臣妾則得其心為吉也小人女<lb/>
<pb n="38b"/>
　　　子近之則不遜逺之則怨若專以私恩懐之未<lb/>
　　　必不有悔吝而此爻以為吉何邪曰此爻不可<lb/>
　　　大事但可畜臣妾耳御下而有以懐之未為失<lb/>
　　　正但恐所以懐之者失其正耳○問傳言待臣<lb/>
　　　妾之道君子之待小人亦不如是如何曰君子<lb/>
　　　小人更不可相對更不可與相接若臣妾是終<lb/>
　　　日在自家脚手頭若无以係之則望望然去矣<lb/>
　象曰係遯之厲有疾憊也畜臣妾吉不可大事也<lb/>
<pb n="39a"/>
　　傳遯而有係累必以困憊致危其有疾乃憊也蓋<lb/>
　　力亦不足矣以此暱愛之心畜養臣妾則吉豈可<lb/>
　　以當大事乎<lb/>
九四好遯君子吉小人否<hi>好呼報反否音鄙又方有反</hi>
　　傳四與初為正應是所好愛者也君子雖有所好<lb/>
　　愛義茍當遯則去而不疑所謂克巳復禮以道制<lb/>
　　欲是以吉也小人則不能以義處暱於所好牽於<lb/>
　　所私至於䧟辱其身而不能已故在小人則否也<lb/>
<pb n="39b"/>
　　否不善也四乾體能剛斷者聖人以其處隂而有<lb/>
　　係故設小人之戒恐其失於正也<lb/>
　　本義下應初六而乾體剛健有所好而能絶之以<lb/>
　　遯之象也惟自克之君子能之而小人不能故占<lb/>
　　者君子則吉而小人否也<lb/>
　象曰君子好遯小人否也<lb/>
　　傳君子雖有好而能遯不失於義小人則不能勝<lb/>
　　其私意而至於不善也<lb/>
<pb n="40a"/>
九五嘉遯貞吉<lb/>
　　傳九五中正遯之嘉美者也處得中正之道時止<lb/>
　　時行乃所謂嘉美也故為貞正而吉九五非无係<lb/>
　　應然與二皆以中正自處是其心志及乎動止莫<lb/>
　　非中正而无私係之失所以為嘉也在彖則㮣言<lb/>
　　遯時故云與時行小利貞尚有濟遯之意於爻至<lb/>
　　五遯將極矣故唯以中正處遯言之遯<hi>一无遯字</hi>非人<lb/>
　　君之事故不主君位言然人君之所避逺乃遯也<lb/>
<pb n="40b"/>
　　亦在中正而巳<lb/>
　　本義剛陽中正下應六二亦柔順而中正遯之嘉<lb/>
　　美者也占者如是而正則吉矣<lb/>
　　　朱氏附録問九五嘉遯以陽剛中正漸向遯極<lb/>
　　　故為嘉美未是極處故戒以貞正則吉曰是如<lb/>
　　　此便是剛當位而應處是去得恰好時節小人<lb/>
　　　亦未嫌自家只是自家合去莫見小人不嫌卻<lb/>
　　　與相接而不去便是不好所以戒約他貞正<lb/>
<pb n="41a"/>
　象曰嘉遯貞吉以正志也<lb/>
　　傳志正則動必由正所以為遯之嘉也居中得正<lb/>
　　而應中正是其志正也所以為吉人之遯也正者<lb/>
　　唯在正其志而巳矣<lb/>
上九肥遯无不利<lb/>
　　傳肥者充大寛裕之意遯者唯飄然逺逝无所係<lb/>
　　滯之為善上九乾體剛斷在卦之外矣又下无所<lb/>
　　係是遯之逺而无累可謂寛綽有餘裕也遯者窮<lb/>
<pb n="41b"/>
　　困之時也善處則為肥矣其遯如此何所不利<lb/>
　　本義以剛陽居卦外下无係應遯之逺而處之裕<lb/>
　　者也故其象占如此肥者寛裕自得之意<lb/>
　象曰肥遯无不利无所疑也<lb/>
　　傳其遯之逺无所疑滯也蓋在外則巳逺无應則<lb/>
　　无累故為剛決无疑也<lb/>
䷡<hi>乾下震上</hi>
　　傳大壯序卦遯者退也物不可以終遯故受之以<lb/>
<pb n="42a"/>
　　大壯遯為違去之義壯為進盛之義遯者隂長而<lb/>
　　陽遯也大壯陽之壯盛也衰則必盛消息<hi>一作長</hi>相<lb/>
　　須故既遯則必壯大壯所以次遯也為卦震上乾<lb/>
　　下乾剛而震動以剛而動大壯之義也剛陽大也<lb/>
　　陽長巳過中矣大者壯盛也又雷之威震而在天<lb/>
　　上亦大壯之義也<lb/>
大壯利貞<lb/>
　　傳大壯之道利於貞正也大壯而不得其正強猛<lb/>
<pb n="42b"/>
　　之為耳非君子之道壯盛也<lb/>
　　本義大謂陽也四陽盛長故為大壯二月之卦也<lb/>
　　陽壯則占者吉亨不假言但利在正固而巳<lb/>
　彖曰大壯大者壯也剛以動故壯<lb/>
　　傳所以名大壯者謂大者壯也隂為小陽為大陽<lb/>
　　長巳盛是大者壯也下剛而上動以乾之至剛而<lb/>
　　動故為大壯為大者壯與壯之大也<lb/>
　　本義釋卦名義以卦體言則陽長過中大者壯也<lb/>
<pb n="43a"/>
　　以卦徳言則乾剛震動所以壯也<lb/>
　大壯利貞大者正也正大而天地之情可見矣<lb/>
　　𫝊大者既壯則利於貞正正而大者道也極正大<lb/>
　　之理則天地之情可見矣天地之道常久而不巳<lb/>
　　者至大至正也正大之理學者黙識心通可也不<lb/>
　　云大正而云正大恐疑為一事也<lb/>
　　本義釋利貞之義而極言之<lb/>
　　　朱氏附録大壯利貞是利於正也所以大者以<lb/>
<pb n="43b"/>
　　　其正也既正且大則天地之情不過於正大<lb/>
　象曰雷在天上大壯君子以非禮弗履<lb/>
　　傳雷震於天上大而壯也君子觀大壯之象以行<lb/>
　　其壯君子之大壯者莫若克巳復禮古人云自勝<lb/>
　　之謂強中庸於和而不流中立而不倚皆曰強哉矯<lb/>
　　赴湯火蹈白刃武夫之勇可能也至於克巳復禮<lb/>
　　則非君子之大壯不可能也故云君子以非禮弗履<lb/>
　　本義自勝者強<lb/>
<pb n="44a"/>
　　　朱氏附録問雷在天上大壯君子以非禮弗履<lb/>
　　　伊川以為自勝之謂強又引中庸強哉矯為證<lb/>
　　　其義是否曰固是雷在天上是甚生威嚴人之<lb/>
　　　克巳能如雷在天上則威嚴果決以去其惡而<lb/>
　　　必於為善若半上落下則不濟事何以為君子<lb/>
　　　須是如雷在天上方能克去非禮<lb/>
初九壯于趾征凶有孚<lb/>
　　傳初陽剛乾體而處下壯于進者也在下而用壯<lb/>
<pb n="44b"/>
　　壯于趾也趾在下而進動之物九在下用壯而不<lb/>
　　得其中夫以剛處壯雖居上猶不可行況在下乎故<lb/>
　　征則其凶有孚孚信也謂以壯徃則得凶可必也<lb/>
　　本義趾在下而進動之物也剛陽處下而當壯時<lb/>
　　壯于進者也故有此象居下而壯于進其凶必矣<lb/>
　　故其占又如此<lb/>
　象曰壯于趾其孚窮也<lb/>
　　傳在最下而用壯以行可必信其窮困而凶也<lb/>
<pb n="45a"/>
　　本義言必窮困<lb/>
九二貞吉<lb/>
　　傳二雖以陽剛當大壯之時然居柔而處中是剛<lb/>
　　柔得中不過於壯得貞正而吉也或曰貞非以九<lb/>
　　居二為戒乎曰易取所勝為義以陽剛健體當大<lb/>
　　壯之時處得中道无不正也在四則有不正之戒<lb/>
　　人能識時義之輕重則可以學易矣<lb/>
　　本義以陽居隂巳不得其正矣然所處得中則猶<lb/>
<pb n="45b"/>
　　可因以不失其正故戒占者使因中以求正然後<lb/>
　　可以得吉也<lb/>
　象曰九二貞吉以中也<lb/>
　　傳所以貞正而吉者以其得中道也中則不失正<lb/>
　　況陽剛<hi>一有壯也</hi>而乾體乎<lb/>
九三小人用壯君子用罔貞厲羝羊觸藩羸其角<hi>羝音低羸律悲反下同</hi>
　　傳九三以剛居陽而處壯又當乾體之終壯之極<lb/>
<pb n="46a"/>
　　者也極壯如此在小人則為用壯在君子則為用<lb/>
　　罔小人尚力故用其壯勇君子志剛故用罔罔无<lb/>
　　也猶云蔑也以其至剛蔑視於事而无所忌憚也<lb/>
　　君子小人以地言如君子有勇而无義為亂剛柔<lb/>
　　得中則不折不屈施於天下而无不冝茍剛之太<lb/>
　　過則无和順之德多傷莫與貞固守此則危道也<lb/>
　　凡物莫不用其壯齒者齧角者觸蹄者踶羊壯於<lb/>
　　首羝為喜觸故取為象羊喜觸藩籬以藩籬當其<lb/>
<pb n="46b"/>
　　前也蓋所當必觸喜用壯如此必羸困其角矣猶<lb/>
　　人尚剛壯所當必用必至摧困也三壯甚如此而<lb/>
　　不至凶何也曰如三之為其徃足以致凶而方言<lb/>
　　其危故未及於凶也凡可以致凶而未至者則曰<lb/>
　　厲也<lb/>
　　本義過剛不中當壯之時是小人用壯而君子則<lb/>
　　用罔也罔无也視有如无君子之過於勇者也如<lb/>
　　此則雖正亦危矣羝羊剛壯喜觸之物藩籬也羸<lb/>
<pb n="47a"/>
　　困也貞厲之占其象如此<lb/>
　象曰小人用壯君子罔也<lb/>
　　傳在小人則為用其強壯之力在君子則為用罔<lb/>
　　志氣剛強蔑視於事靡所顧憚也<lb/>
　　本義小人以壯敗君子以罔困<lb/>
九四貞吉悔亡藩決不羸壯于大輿之輹<hi>輹音福本又作輻</hi>
　　傳四陽剛長盛壯已過中壯之甚也然居四為不<lb/>
　　正方君子道長之時豈可有不正也故戒以貞則<lb/>
<pb n="47b"/>
　　吉而悔亡蓋方道長之時小失則害亨進之勢是<lb/>
　　有悔也若在他卦重剛而居柔未必不為善也大<lb/>
　　過是也藩所以限隔也藩籬決開不復羸困其壯<lb/>
　　也髙大之車輪輹強壯其行之利可知故云壯于<lb/>
　　大輿之輹輹輪之要處也車之敗常在折輹輹壯<lb/>
　　則車強矣云壯于輹謂壯於進也輹與輻同<lb/>
　　本義貞吉悔亡與咸九四同占藩決不羸承上文<lb/>
　　而言也決開也三前有四猶有藩焉四前二隂則<lb/>
<pb n="48a"/>
　　藩決矣壯于大輿之輹亦可進之象也以陽居隂<lb/>
　　不極其剛故其象如此<lb/>
　　　朱氏附録此卦如九二貞吉只是自守而不進<lb/>
　　　九四藩決不羸壯于大輿之輹卻是有可進之<lb/>
　　　象此卦爻之好者蓋以陽居隂不極其剛而前<lb/>
　　　遇二隂有藩決之象所以為進非如九二前有<lb/>
　　　三四二陽隔之不得進也<lb/>
　象曰藩決不羸尚徃也<lb/>
<pb n="48b"/>
　　傳剛陽之長必至於極四雖已盛然其徃未止也<lb/>
　　以至盛之陽用壯而進故莫有當之藩決開而不<lb/>
　　羸困其力也尚徃其進不巳也<lb/>
六五喪羊于易无悔<hi>喪息浪反易以䜴反一作疆埸之埸象同</hi>
　　傳羊羣行而喜觸以象諸陽並進四陽方長而並<lb/>
　　進五以柔居上若以力制則難勝而有悔唯和易<lb/>
　　以待之則羣陽无所用其剛是喪其壯于和易也<lb/>
　　如此則可以无悔五以位言則正以德言則中故<lb/>
<pb n="49a"/>
　　能用和易之道使羣陽雖壯无所用也<lb/>
　　本義卦體似兊有羊象焉外柔而内剛者也獨六<lb/>
　　五以柔居中不能抵觸雖失其壯然亦无所悔矣<lb/>
　　故其象占如此易容易之意言忽然不覺其亡也<lb/>
　　或作疆埸之埸亦通漢食貨志埸作易<lb/>
　　　朱氏附録喪羊于易不若作疆埸之易漢食貨<lb/>
　　　志疆埸之埸正作易蓋後面有喪羊于易亦同<lb/>
　　　此義今本義所注只是從前所說如此只且仍<lb/>
<pb n="49b"/>
　　　舊耳<lb/>
　象曰喪羊于易位不當也<lb/>
　　傳所以必用柔和者以隂柔居尊位故也若以陽<lb/>
　　剛中正得<hi>一作居</hi>尊位則下无壯矣以六五位不當<lb/>
　　也故設喪羊于易之義然大率治壯不可用剛夫<lb/>
　　君臣上下之勢不相侔也茍君之權足以制乎下<lb/>
　　則雖有強壯跋扈之人不足謂之壯也必人君之<lb/>
　　勢有所不足然後謂之治壯故治壯之道不可以<lb/>
<pb n="50a"/>
　　剛也<lb/>
上六羝羊觸藩不能退不能遂无攸利艱則吉<lb/>
　　傳羝羊但取其用<hi>一无用字</hi>壯故隂爻亦稱之六以隂<lb/>
　　處震終而當壯極其過可知如羝羊之觸藩籬進<lb/>
　　則礙身退則妨角進退皆不可也才本隂柔故不<lb/>
　　能勝已以就義是不能退也隂柔之人雖極用壯<lb/>
　　之心然必不能終其壯有摧必縮是不能遂也其<lb/>
　　所為如此无所徃而利也隂柔處壯不能固其守<lb/>
<pb n="50b"/>
　　若遇艱困必失其壯失其壯則反得<hi>一有其字</hi>柔弱之<lb/>
　　分矣是艱則得吉也用壯則不利知艱而處柔則<lb/>
　　吉也居壯之終有變之義也<lb/>
　　本義壯終動極故觸藩而不能退然其質本柔故<lb/>
　　又不能遂其進也其象如此其占可知然猶幸其<lb/>
　　不剛故能艱以處則尚可以得吉也<lb/>
　　　朱氏附録上六取喻甚巧蓋壯終動極无可去<lb/>
　　　處如羝羊之角掛于藩上不能退遂然艱則吉<lb/>
<pb n="51a"/>
　　　者畢竟有可進之理但必艱始吉耳○問傳以<lb/>
　　　艱字為遇艱困則失其壯而得柔弱之分故吉<lb/>
　　　竊意不能退遂而无所利則是已艱困矣而又<lb/>
　　　曰遇艱何也恐此艱字只作艱難其事而不敢<lb/>
　　　求進不巳則吉如大畜九三利艱貞之艱說如<lb/>
　　　何曰當如大畜之例<lb/>
　象曰不能退不能遂不詳也艱則吉咎不長也<lb/>
　　傳非其處而處故進退不能是其自處之不詳愼<lb/>
<pb n="51b"/>
　　也艱則吉柔遇艱難又居壯終自當變矣變則得<lb/>
　　其分過咎不長乃吉也<lb/>
　　　朱氏附録問大壯本好爻中取卻不好何故曰<lb/>
　　　大壯便是過了纔過便不好○此卦多說羊是<lb/>
　　　兊之屬季通曰這箇是夾注㡳兊卦兩畫當一<lb/>
　　　畫<lb/>
䷢<hi>坤下離上</hi>
　　傳晉序卦物不可以終壯故受之以晉晉者進也<lb/>
<pb n="52a"/>
　　物无壯而終止之理既盛壯則必進晉所以繼大<lb/>
　　壯也為卦離在坤上明出地上也日出於地升而<lb/>
　　益明故為晉晉進而光明盛大之意<hi>一作義</hi>也凡物<lb/>
　　漸盛為進故彖云晉進也卦有有德者有无德者<lb/>
　　隨其冝也乾坤之外云元亨者固有也云利貞者<lb/>
　　所不足而可以有功也有不同者革漸是也隨卦<lb/>
　　可見晉之盛而无德者无用有也晉之明盛故更<lb/>
　　不言亨順乎大明无用戒正也<lb/>
<pb n="52b"/>
　　　朱氏附録問晉傳曰晉之盛而无德者无用有<lb/>
　　　也然大有可謂盛矣而有卦德不知如何曰元<lb/>
　　　亨利貞本非四德但為大亨而利於正之占耳<lb/>
　　　乾卦之彖傳文言乃借為四德在他卦尤不當<lb/>
　　　以德論也<lb/>
晉康侯用錫馬蕃庶晝日三接<hi>蕃音煩三息暫反彖同</hi>
　　傳晉為進盛之時大明在上而下體順附諸侯承<lb/>
　　王之象也故為康侯康侯者治安之侯也上之大<lb/>
<pb n="53a"/>
　　明而能同德以順附治安之侯也故受其寵數錫<lb/>
　　之馬衆多也車馬重賜也蕃庶衆多也不唯錫與<lb/>
　　之厚又見親禮晝日之中至於三接言寵遇之至<lb/>
　　也晉進盛之時上明下順君臣相得在上而言則<lb/>
　　進於明盛在臣而言則進升髙顯受其光寵也<lb/>
　　本義晉進也康侯安國之侯也錫馬蕃庶晝日三<lb/>
　　接言多受大賜而顯被親禮也蓋其為卦上離下<lb/>
　　坤有日出地上之象順而麗乎大明之德又其變<lb/>
<pb n="53b"/>
　　自觀而來為六四之柔進而上行以至於五占者<lb/>
　　有是三者則亦當有是寵也<lb/>
　　　朱氏附録用錫馬之用只是箇虛字說他得這<lb/>
　　　箇物事○晝日是那上卦離也晝日為之是此<lb/>
　　　意<lb/>
　彖曰晉進也明出地上順而麗乎大明柔進而上行<lb/>
　是以康侯用錫馬蕃庶晝日三接也<hi>上時掌反凡上行並同</hi>
　　傳晉進也明進而盛也明出於地益進而盛故為<lb/>
<pb n="54a"/>
　　晉所以不謂之進者進為前進不能包明盛之義<lb/>
　　明出地上離在坤上也坤麗於離以順麗於大明<lb/>
　　順德之臣上附於大明之君也柔進而上行凡卦<lb/>
　　離在上者柔居君位多云柔進而上行噬嗑睽鼎<lb/>
　　是也六五以柔居君位明而順麗為能待下寵遇<lb/>
　　親密之義是以為康侯用錫馬蕃庶晝日三接也<lb/>
　　大明之君安天下者也諸侯能順附天子之明德<lb/>
　　是康民安國之侯也故謂之康侯是以享寵錫而<lb/>
<pb n="54b"/>
　　見親禮晝日之間三接見於天子也不曰公卿而<lb/>
　　曰侯天子治於上者也諸侯治於下者也在下而<lb/>
　　順附於大明之君諸侯之象也<lb/>
　　本義晉進也釋卦名義明出地上順而麗乎大明<lb/>
　　柔進而上行是以康侯用錫馬蕃庶晝日三<lb/>
　　接也以卦象卦德卦變釋卦辭<lb/>
　象曰明出地上晉君子以自昭明德<lb/>
　　傳昭明之也傳曰昭德塞違昭其度也君子觀明<lb/>
<pb n="55a"/>
　　出地上而益明盛之象而以自昭其明德去蔽致<lb/>
　　知昭明德於已也明明德於天下昭明德於外也<lb/>
　　明明德在已故云自昭<lb/>
　　本義昭明之也<lb/>
初六晉如摧如貞吉罔孚裕无咎<lb/>
　　傳初居晉之下進之始也晉如升進也摧如抑退<lb/>
　　也於始進而言遂其進不遂其進唯得正則吉也<lb/>
　　罔孚者在下而始進豈遽能深見信於上茍上未<lb/>
<pb n="55b"/>
　　見信則當安中自守雍容寛裕无急於求上之信<lb/>
　　也茍欲信之心切非汲汲以失其守則悻悻以傷<lb/>
　　於義矣皆有咎也故裕則无咎君子處進退之道<lb/>
　　也<lb/>
　　本義以隂居下應不中正欲進見摧之象占者如<lb/>
　　是而能守正則吉設不為人所信亦當處以寛裕<lb/>
　　則无咎也<lb/>
　　　朱氏附録罔孚裕无咎又是解上兩句恐貞吉<lb/>
<pb n="56a"/>
　　　說不明故又曉之<lb/>
　象曰晉如摧如獨行正也裕无咎未受命也<lb/>
　　傳无進无抑唯獨行正道也寛裕則无咎者始欲<lb/>
　　進而未當位故也君子之於進退或遲或速唯義<lb/>
　　所當未嘗不裕也聖人恐後之人不達寛裕之義<lb/>
　　居位者廢職失守以為裕故特云初六裕則无咎<lb/>
　　者始進未受命當職任故也若有官守不信於上<lb/>
　　而失其職一日不可居也然事非一㮣久速唯時<lb/>
<pb n="56b"/>
　　亦容有為之兆者<lb/>
　　本義初居下位未有官守之命<lb/>
六二晉如愁如貞吉受兹介福于其王母<lb/>
　　傳六二在下上无應援以中正柔和<hi>一作順</hi>之德非<lb/>
　　強於進者也故於進為可憂愁謂其進之難也然<lb/>
　　守其貞正則當得吉故云晉如愁如貞吉王母祖<lb/>
　　母也謂隂之至尊者指六五也二以中正之道自<lb/>
　　守雖上无應援不能自進然其中正之德久而必<lb/>
<pb n="57a"/>
　　彰上之人自當求之蓋六五大明之君與之同德<lb/>
　　必當求之加之寵禄受介福於王母也介大也<lb/>
　　本義六二中正上无應援故欲進而愁占者如是<lb/>
　　而能守正則吉而受福于王母也王母指六五蓋<lb/>
　　享先妣之吉占而凡以隂居尊者皆其類也<lb/>
　　　朱氏附録問王母指六五以為享先妣之吉占<lb/>
　　　何也曰恐是如此蓋周禮有享先妣之禮○摧<lb/>
　　　如愁如易中少有此字疑此爻必有此象但今<lb/>
<pb n="57b"/>
　　　不可曉耳<lb/>
　象曰受兹介福以中正也<lb/>
　　傳受兹介福以中正之道也人能守中正之道久<lb/>
　　而必亨況大明在上而同德必受大福也<lb/>
六三衆允悔亡<lb/>
　　傳以六居三不得中正冝有悔咎<hi>一作吝</hi>而三在順<lb/>
　　體之上順之極者也三隂皆順上者也是三之順<lb/>
　　上與衆同志衆所允從其悔所以亡也有順上向<lb/>
<pb n="58a"/>
　　明之志而衆允從之何所不利或曰不由中正而<lb/>
　　與衆同得為善乎曰衆所允者必至當也況順上<lb/>
　　之大明豈有不善也是以悔亡蓋亡其不中正之<lb/>
　　失矣古人曰謀從衆則合天心<lb/>
　　本義三不中正冝有悔者以其與下二隂皆欲上<lb/>
　　進是以為衆所信而悔亡也<lb/>
　　　朱氏附録衆允象也悔亡占也○或問晉六三<lb/>
　　　如何見得為衆所信處曰晉之時二隂皆欲上<lb/>
<pb n="58b"/>
　　　進三處地較近故二隂從之以進○傳曰或曰<lb/>
　　　不由中正而與衆同得為善乎曰衆所允者必<lb/>
　　　至當也竊謂世固有不義而得衆如齊之陳氏<lb/>
　　　魯之季氏者矣顧可以為善乎<lb/>
　象曰衆允之志上行也<lb/>
　　傳上行上順麗於大明也上從大明之君衆志之<lb/>
　　所同也<lb/>
九四晉如鼫鼠貞厲<hi>鼫音石</hi>
<pb n="59a"/>
　　傳以九居四非其位也非其位而居之貪據其位<lb/>
　　者也貪處髙位既非所安而又與上同德順麗於<lb/>
　　上三隂皆在已下勢必上進故其心畏忌之貪而<lb/>
　　畏人者鼫鼠也故云晉如鼫鼠貪於非據而存畏<lb/>
　　忌之心貞固守此其危可知言貞厲者開有改之<lb/>
　　道也<lb/>
　　本義不中不正以竊髙位貪而畏人蓋危道也故<lb/>
　　為鼫鼠之象占者如是雖正亦危<lb/>
<pb n="59b"/>
　象曰鼫鼠貞厲位不當也<lb/>
　　傳賢者以正德冝在髙位不正而處髙位則為非<lb/>
　　據貪而懼失則畏人固處其地危可知也<lb/>
六五悔亡失得勿恤徃吉无不利<lb/>
　　傳六以柔居尊位本當有悔以大明而下皆順附<lb/>
　　故其悔得亡也下既同德順附當推誠委任盡衆<lb/>
　　人之才通天下之志勿復自任其明恤其失得如<lb/>
　　此而徃則吉而无不利也六五大明之主不患其<lb/>
<pb n="60a"/>
　　不能明照患其用明之過至於察察失委任之道<lb/>
　　故戒以失得勿恤也夫私意偏任不察則有蔽盡<lb/>
　　天下之公豈當<hi>一作得</hi>復用<hi>一有其字</hi>私察也<lb/>
　　本義以隂居陽冝有悔矣以大明在上而下皆順<lb/>
　　從故占者得之則其悔亡又一切去其計功謀利<lb/>
　　之心則徃吉而无不利也然亦必有其德乃應其<lb/>
　　占耳<lb/>
　　　朱氏附録此卦六爻无如此爻吉○問伊川失<lb/>
<pb n="60b"/>
　　　得勿恤之說曰便是伊川說得太深據此爻只<lb/>
　　　是占者占得此爻則不必恤其失得而自亦无<lb/>
　　　所不利耳如何說道人君既得同德之人而委<lb/>
　　　任之不復恤其失得如此則蕩然无復是非而<lb/>
　　　天下之事亂矣雖以堯舜之聖臯夔益稷之賢<lb/>
　　　猶云屢省乃成如何在上者一切不管而任其<lb/>
　　　所為豈有此理且彼所為既失矣為上者如何<lb/>
　　　不恤得聖人无此等說話聖人所說卦爻只是<lb/>
<pb n="61a"/>
　　　略略說過以為人當著此爻則大勢已好雖有<lb/>
　　　所失得亦不必慮而自无所不利也久之又云<lb/>
　　　失得勿恤只是自家自作教是莫管他得失如<lb/>
　　　云人發解做官這箇卻必不得只得盡其所當<lb/>
　　　為者而巳如仁人正其誼不謀其利明其道不<lb/>
　　　計其功相似<lb/>
　象曰失得勿恤徃有慶也<lb/>
　　傳以大明之德得下之附推誠委任則可以成天<lb/>
<pb n="61b"/>
　　下之大功是徃而有福慶也<lb/>
上九晉其角維用伐邑厲吉无咎貞吝<lb/>
　　傳角剛而居上之物上九以剛居卦之極故取角<lb/>
　　為象以陽居上剛之極也在晉之上進之極也剛<lb/>
　　極則有強猛之過進極則有躁急之失以剛而極<lb/>
　　於進失中之甚也无所用而可維獨用於伐邑則<lb/>
　　雖厲而吉且无咎也伐四方者治外也伐其居邑<lb/>
　　者治内也言伐邑謂内自治也人之自治剛極則<lb/>
<pb n="62a"/>
　　守道愈固進極則遷善愈速如上九者以之自治<lb/>
　　則雖傷於厲而吉且无咎也嚴厲非安和之道而<lb/>
　　於自治則有功也復云貞吝以盡其義極於剛進<lb/>
　　雖自治有功然非中和之德故於貞正之道為可<lb/>
　　吝也不失中正為貞<lb/>
　　本義角剛而居上上九剛進之極有其象矣占者<lb/>
　　得之而以伐其私邑則雖危而吉且无咎然以極<lb/>
　　剛治小邑雖得其正亦可吝矣<lb/>
<pb n="62b"/>
　　　朱氏附録問本義作伐其私邑程傳以為自治<lb/>
　　　如何曰便是程傳多不肯說實事皆以為取喻<lb/>
　　　伐邑如墮費墮郈之類是也大抵今人說易多<lb/>
　　　是見易中有此一語便以為通體事當如此不<lb/>
　　　知當其時節地頭其人所占得者其象如何若<lb/>
　　　果如今人所說則易之說有窮矣○問晉上九<lb/>
　　　剛進之極以伐私邑安能吉而无咎曰以其剛<lb/>
　　　故可伐邑若不剛則不能伐邑矣但易中言伐<lb/>
<pb n="63a"/>
　　　邑皆是用之於小若伐國則其用大矣<hi>如髙宗伐鬼方</hi>
　　　<hi>三年之𩔖</hi>維用伐邑則不可用之於大可知雖用以<lb/>
　　　伐邑然亦必能自危厲乃可以吉而无咎過剛<lb/>
　　　而能危厲則不至於過矣<hi>此說厲字與本義不同然義亦可通不敢</hi>
　　　<hi>刪去</hi>
　象曰維用伐邑道未光也<lb/>
　　傳維用伐邑既得吉而无咎復云貞吝者其道未<lb/>
　　光大也以正理言之猶可吝也夫道既光大則无<lb/>
<pb n="63b"/>
　　不中正安有過也今以過剛自治雖有功矣然其<lb/>
　　道未光大故亦可吝聖人言盡善之道<lb/>
　　　朱氏附録易是虛設不可以實迹論若以卦象<lb/>
　　　言之則順而麗乎大明自不應有不善也<lb/>
䷣<hi>離下坤上</hi>
　　傳明夷序卦晉者進也進必有所傷故受之以明<lb/>
　　夷夷者傷也夫進之<hi>一作而</hi>不巳必有所傷理自然<lb/>
　　也明夷所以次晉也為卦坤上離下明入地中也<lb/>
<pb n="64a"/>
　　反晉成明夷故義與晉正相反晉者明盛之卦明<lb/>
　　君在上羣賢並進之時也明夷昏暗之卦暗君在<lb/>
　　上明者見傷之時也日入於地中明傷而昬暗也<lb/>
　　故為明夷<lb/>
明夷利艱貞<lb/>
　　傳君子當明夷之時利在知艱難而不失其貞正<lb/>
　　也在昏暗艱難之時而能不失其正所以為明<hi>一有</hi>
　　<hi>為字</hi>君子也<lb/>
<pb n="64b"/>
　　本義夷傷也為卦下離上坤日入地中明而見傷<lb/>
　　之象故為明夷又其上六為暗之主六五近之故<lb/>
　　占者利於艱難以守正而自晦其明也<lb/>
　彖曰明入地中明夷内文明而外柔順以蒙大難文<lb/>
　王以之<hi>難乃旦反下同</hi>
　　傳明入於地其明滅也故為明夷内卦離離者文<lb/>
　　明之象外卦坤坤者柔順之象為人内有文明之<lb/>
　　德而外能柔順也昔者文王如是故曰文王以之<lb/>
<pb n="65a"/>
　　當紂之昬暗乃明夷之時而文王内有文明之德<lb/>
　　外柔順以事紂蒙犯大難而内不失其明聖而外<lb/>
　　足以逺禍患<hi>一作害</hi>此文王所用之道也故曰文王<lb/>
　　以之<lb/>
　　本義明入地中明夷以卦象釋卦名内文明而外<lb/>
　　柔順以蒙大難文王以之以卦德釋卦義蒙大難<lb/>
　　謂遭紂之亂而見囚也<lb/>
　利艱貞晦其明也内難而能正其志箕子以之<lb/>
<pb n="65b"/>
　　傳明夷之時利於處艱戹而不失其貞正謂能晦<lb/>
　　藏其明也不晦其明則被禍患不守其正則非賢<lb/>
　　明箕子當紂之時身處其國内切近其難故云内<lb/>
　　難然箕子能<hi>一无能字</hi>藏晦其明而自守其正志箕子<lb/>
　　所用之道也故曰箕子以之<lb/>
　　本義以六五一爻之義釋卦辭内難謂為紂近親<lb/>
　　在其國内如六五之近於上六也<lb/>
　　　朱氏附録文王箕子大㮣皆是晦其明然文王<lb/>
<pb n="66a"/>
　　　之外柔順是本分自然做底箕子晦其明又云<lb/>
　　　艱是他那佯狂㡳意思便是艱難㡳氣象○箕<lb/>
　　　子比干都是一樣心箕子偶然不衝著紂之怒<lb/>
　　　自不殺他然他見比干恁地死若更死諫无益<lb/>
　　　於國徒使人君有殺諫臣之名就他處此最難<lb/>
　　　微子去卻易比干一向諫死又卻索性箕子在<lb/>
　　　半上落下最是難處被他監繫在那裏不免佯<lb/>
　　　狂所以易中特說箕子之明夷可見其難處故<lb/>
<pb n="66b"/>
　　　曰利艱貞晦其明也内難而能正其志箕子以<lb/>
　　　之他外雖狂心則定也<lb/>
　象曰明入地中明夷君子以莅衆用晦而明<lb/>
　　傳明所以照君子无所不照然用明之過則傷於<lb/>
　　察太察則盡事而无含宏之度故君子觀明入地<lb/>
　　中之象於莅衆也不極其明察而用晦然後能容<lb/>
　　物和衆衆親而安是用晦乃所以為明也若自任<lb/>
　　其明无所不察則巳不勝其忿疾而无寛厚含容<lb/>
<pb n="67a"/>
　　<hi>一作宏</hi>之德人情睽疑而不安失莅衆之道適所以<lb/>
　　為不明也古之聖人設前旒屛樹者不欲明之盡<lb/>
　　乎隱也<lb/>
　　　朱氏附録地象晦日象明則是不察察若晦而<lb/>
　　　不明則晦得没理㑹了故外晦而内必明乃好<lb/>
初九明夷于飛垂其翼君子于行三日不食有攸徃主<lb/>
人有言<lb/>
　　傳初九明體而居明夷之初見傷之始也九陽明<lb/>
<pb n="67b"/>
　　上升者也故取飛象昬暗在上傷陽之明使不得<lb/>
　　上進是于飛而傷其翼也翼見傷故垂朶凡小人<lb/>
　　之害君子害其所以行者君子于行三日不食君<lb/>
　　子明照見事之微雖始有見傷之端未顯也君子<lb/>
　　則能見之矣故行去避之君子于行謂去其禄位<lb/>
　　而退藏也三日不食言困窮之極也事未顯而處<lb/>
　　甚艱非見幾之明不能也夫知幾者君子之獨見<lb/>
　　非衆人所能識也故明夷之始其見傷未顯而去<lb/>
<pb n="68a"/>
　　之則世俗孰不疑怪故有所徃適則主人有言也<lb/>
　　然君子不以世俗之見怪而遲疑其行也若俟衆<lb/>
　　人盡識則傷巳及而不能去矣此薛方所以為明<lb/>
　　而揚雄所以不𫉬其去也或曰傷至於垂翼傷巳<lb/>
　　明矣何得衆人猶未識也曰初傷之始也云垂其<lb/>
　　翼謂傷其所以飛爾其事則未顯也君子見幾故<lb/>
　　亟去之世俗之人未能見也故異而非之如穆生<lb/>
　　之去楚申公白公且非之況世俗之人乎但譏其<lb/>
<pb n="68b"/>
　　責小禮而不知穆生之去避胥靡之禍也當其言<lb/>
　　曰不去楚人將鉗我於市雖二儒者亦以為過甚<lb/>
　　之言也又如袁閎於黨事未起之前名德之士方<lb/>
　　鋒起而獨潛身土室故人以為狂生卒免黨錮之<lb/>
　　禍所徃而人有言胡足怪也<lb/>
　　本義飛而垂翼見傷之象占者行而不食所如不<lb/>
　　合時義當然不得而避也<lb/>
　象曰君子于行義不食也<lb/>
<pb n="69a"/>
　　傳君子遯藏而困窮義當然也唯義之當然故安<lb/>
　　處而无悶雖不食可也<lb/>
　　本義唯義所在不食可也<lb/>
六二明夷夷于左股用拯馬壯吉<lb/>
　　傳六二以至明之才得中正而體順順時自處處<lb/>
　　之至善也雖君子自處之善然當隂闇小人傷明<lb/>
　　之時亦不免為其所傷但君子自處有道故不能<lb/>
　　深相傷害終能違避之爾足者所以行也股在脛<lb/>
<pb n="69b"/>
　　足之上於行之用為不甚切左又非便用者手足<lb/>
　　之用以右為便唯蹶張用左蓋右立為本也夷于<lb/>
　　左股謂傷害其行而不甚切也雖然亦必自免有<lb/>
　　道拯用<hi>一作其</hi>壯健之馬則𫉬免之速而吉也君子<lb/>
　　為隂闇所傷其自處有道故其傷不甚自拯有道<lb/>
　　故𫉬免之疾用拯之道不壯則被傷深矣故云馬<lb/>
　　壯則吉也二以明居隂闇之下所謂吉者得免傷<lb/>
　　害而已非謂可以有為於斯時也<lb/>
<pb n="70a"/>
　　本義傷而未切救之速則免矣故其象占如此<lb/>
　　　朱氏附録問明夷初二二爻不取爻義曰初爻<lb/>
　　　所傷地逺故雖傷而尚能飛問初爻比二爻卻<lb/>
　　　似二爻傷得淺初爻傷得深曰非也初尚能飛<lb/>
　　　但垂翼耳<lb/>
　象曰六二之吉順以則也<lb/>
　　傳六二之得吉者以其順處而有法則也則謂中<lb/>
　　正之道能順而得中正所以處明傷之時而能保<lb/>
<pb n="70b"/>
　　其吉也<lb/>
九三明夷于南狩得其大首不可疾貞<lb/>
　　傳九三離之上明之極也又處剛而進上六坤之<lb/>
　　上暗之極也至明居下而為下之上至暗在上而<lb/>
　　處窮極之地正相敵應將以明去暗者也斯義也<lb/>
　　其湯武之事乎南在前而明方也狩畋而去害之<lb/>
　　事也南狩謂前進而除害也當克𫉬其大首大首<lb/>
　　謂暗之魁首上六也三與上正相應為至明克至<lb/>
<pb n="71a"/>
　　暗之象不可疾貞謂誅其元惡舊染汚俗未能遽<lb/>
　　革必有其漸革之遽則駭懼而不安故酒誥云惟<lb/>
　　殷之迪諸臣百工乃湎于酒勿庸殺之姑惟教之<lb/>
　　至於既久尚曰餘風未殄是漸漬之俗不可以遽<lb/>
　　革也故曰不可疾貞正之不可急也上六雖非君<lb/>
　　位以其居上而暗之極故為暗之主謂之大首<lb/>
　　本義以剛居剛又在明體之上而屈於至闇之下<lb/>
　　正與上六闇主為應故有向明除害得其首惡之<lb/>
<pb n="71b"/>
　　象然不可以亟也故有不可疾貞之戒成湯起於<lb/>
　　夏臺文王興於羑里正合此爻之義而小事亦有<lb/>
　　然者<lb/>
　象曰南狩之志乃大得也<lb/>
　　傳夫以下之明除上之暗其志在去害而巳如商<lb/>
　　周之湯武豈有意於利天下乎得其大首是能去<lb/>
　　害而大得其志矣志茍不然乃悖亂之事也<lb/>
六四入于左腹獲明夷之心于出門庭<lb/>
<pb n="72a"/>
　　傳六四以隂居隂而在隂柔之體處近君之位是<lb/>
　　隂邪小人居髙位以柔邪順於君者也六五明夷<lb/>
　　之君位傷明之主也四以柔邪順從之以固其交<lb/>
　　夫小人之事君未有由顯明以道合者也必以隱<lb/>
　　僻之道自結於上右當用故為明顯之所左不當<lb/>
　　用故為隱僻之所人之手足皆以右為用世謂僻<lb/>
　　所為僻左是左者隱僻之所也四由<hi>一有是字</hi>隱僻之<lb/>
　　道深入其君故云入于左腹入腹謂其交深也其<lb/>
<pb n="72b"/>
　　交之深故得其心凡姦邪之見信於其君皆由奪<lb/>
　　其心也不奪其心能无悟乎于出<hi>一作出于</hi>門庭既信<lb/>
　　之於心<hi>一作既奪其心</hi>而後行之於外也邪臣之事暗君<lb/>
　　必先蠱其心而後能行於外<lb/>
　　本義此爻之義未詳竊疑左腹者幽隱之處獲明<lb/>
　　夷之心于出門庭者得意於逺去之義言筮而得<lb/>
　　此者其自處當如是也蓋離體為至明之德坤體<lb/>
　　為至闇之地下三爻明在闇外故隨其逺近髙下<lb/>
<pb n="73a"/>
　　而處之不同六四以柔正居闇地而尚淺故猶可<lb/>
　　以得意於逺去五以柔中居闇地而巳迫故為内<lb/>
　　難正志以晦其明之象上則極乎闇矣故為自傷<lb/>
　　其明以至於闇而又足以傷人之明蓋下五爻皆<lb/>
　　為君子獨上一爻為闇君也<lb/>
　　　朱氏附録下三爻皆說明夷是明而見傷者六<lb/>
　　　四爻說者卻以為是姦邪之臣先蠱惑其君心<lb/>
　　　而後肆行於外殊不是六四之與上六既非正<lb/>
<pb n="73b"/>
　　　應又不相比又況下三爻皆說明夷是好㡳何<lb/>
　　　獨此爻卻作不好說故某於此爻之義未詳但<lb/>
　　　以意觀之六四居暗地尚淺猶可以得意而逺<lb/>
　　　去故雖入於幽隱之處猶能獲明夷之心于出<lb/>
　　　門庭也故小象曰獲心意也上六不明晦則是<lb/>
　　　合下巳是不明故初登于天可以照四國而不<lb/>
　　　免後入于地則是始於傷人之明而終於自傷<lb/>
　　　以墜厥命矣吕原明以為唐明皇可以當之蓋<lb/>
<pb n="74a"/>
　　　言始明而終暗也<lb/>
　象曰入于左腹獲心意也<lb/>
　　傳入于左腹謂以邪僻之道入於君而得其心意<lb/>
　　也得其心所以終不悟也<lb/>
六五箕子之明夷利貞<lb/>
　　傳五為君位乃常也然易之取義變動隨時上六<lb/>
　　處坤之上而明夷之極隂暗傷明之極者也五切<lb/>
　　近之聖人因以五為切近至暗之人以見處之之<lb/>
<pb n="74b"/>
　　義故不專以君位<hi>一作義</hi>言上六隂暗傷明之極故<lb/>
　　以為明夷之主五切近傷明之主若顯其明則見<lb/>
　　傷害必矣故當如箕子之自晦藏則可以<hi>一无以字</hi>免<lb/>
　　於難箕子商之舊臣而同姓之親可謂切近於紂<lb/>
　　矣若不自晦其明被禍可必也故佯狂為奴以免<lb/>
　　於害雖晦藏其明而内守其正所謂内難而能正<lb/>
　　其志所以謂之仁與明也若箕子可謂貞矣以五<lb/>
　　隂柔故為之戒云利貞謂冝如箕子之貞固也若<lb/>
<pb n="75a"/>
　　以君道言義亦如是人君有當含晦之時亦外晦<lb/>
　　其明而内正其志也<lb/>
　　本義居至闇之地近至闇之君而能正其志箕子<lb/>
　　之象也貞之至也利貞以戒占者<lb/>
　　　朱氏附録爻說貞而不言艱者蓋言箕子則艱<lb/>
　　　可見不必更言之<lb/>
　象曰箕子之貞明不可息也<lb/>
　　傳箕子晦藏不失其貞固雖遭患難其明自存不<lb/>
<pb n="75b"/>
　　可滅息也若逼禍患遂失其所守則是亡其明乃<lb/>
　　滅息也古之人如揚雄者是也<lb/>
上六不明晦初登于天後入于地<lb/>
　　𫝊上居卦之終為明夷<hi>一作夷明</hi>之主又為明夷之極<lb/>
　　上至髙之地明在至髙本當逺照明既夷傷故不<lb/>
　　明而反昬晦也本居於髙明當及逺初登于天也<lb/>
　　乃夷傷其明而昬暗後入于地也上明夷之終又<lb/>
　　坤隂之終明傷之極者也<lb/>
<pb n="76a"/>
　　本義以隂居坤之極不明其德以至於晦始則處<lb/>
　　髙位以傷人之明終必至於自傷而墜厥命故其<lb/>
　　象如此而占亦在其中矣<lb/>
　象曰初登于天照四國也後入于地失則也<lb/>
　　𫝊初登于天居髙而明則當照及四方也乃被傷<lb/>
　　而昬暗是後入于地失明之道也失則失其道也<lb/>
　　本義照四國以位言<lb/>
䷤<hi>離下巽上</hi>
<pb n="76b"/>
　　傳家人序卦夷者傷也傷於外者必反於家故受<lb/>
　　之以家人夫傷困於外則必反於内家人所以次<lb/>
　　明夷也家人者家内之道父子之親夫婦之義尊<lb/>
　　卑長㓜之序正倫理篤恩義家人之道也卦外巽<lb/>
　　内離為風自火出火熾則風生風生自火自内而<lb/>
　　出也自内而出由家而<hi>一无而字</hi>及於外之象二與五<lb/>
　　正男女之位於内外為家人之道明於内而巽於<lb/>
　　外處家之道也夫人有諸身者則能施於家行於<lb/>
<pb n="77a"/>
　　家者則能施於國至於天下治治天下之道蓋治<lb/>
　　家之道也推而行之於外耳故取自内而出之象<lb/>
　　為家人之義也文中子書以明内齊外為義古今<lb/>
　　善之非取象之意也所謂齊乎巽言萬物潔齊於<lb/>
　　巽方非巽有齊義也如戰乎乾乾非有戰義也<lb/>
家人利女貞<lb/>
　　𫝊家人之道利在女正女正則家道正矣夫夫婦<lb/>
　　婦而家道正獨云利女貞者夫正者身正也女正<lb/>
<pb n="77b"/>
　　者家正也女正則男正可知矣<lb/>
　　本義家人者一家之人卦之九五六二外内各得<lb/>
　　其正故為家人利女貞者欲先正乎内也内正則<lb/>
　　外无不正矣<lb/>
　彖曰家人女正位乎内男正位乎外男女正天地之<lb/>
　大義也<lb/>
　　傳彖以卦才而言陽居五在外也隂居二處内也<lb/>
　　男女各得其正位也尊卑内外之道正合天地隂<lb/>
<pb n="78a"/>
　　陽之大義也<lb/>
　　本義以卦體九五六二釋利女貞之義<lb/>
　家人有嚴君焉父母之謂也<lb/>
　　傳家人<hi>一无人字</hi>之道必有所尊嚴而君長者謂父母<lb/>
　　也雖一家之小无尊嚴則孝敬衰无君長則法度<lb/>
　　廢有嚴君而後家道正家者國之則也<lb/>
　　本義亦謂二五<lb/>
　　　朱氏附録問家人彖辭不盡取象曰注中所以<lb/>
<pb n="78b"/>
　　　但取二五不及他象者但因彖傳而言耳大抵<lb/>
　　　彖傳取義最精象中所取卻恐有假合處○問<lb/>
　　　家人有嚴君焉傳曰家人之道必有所尊嚴而<lb/>
　　　君長者謂父母也如此則嚴君作兩字說然自<lb/>
　　　舊諸家只作一字說未知如何曰所尊嚴之君<lb/>
　　　長也<lb/>
　父父子子兄兄弟弟夫夫婦婦而家道正正家而天<lb/>
　下定矣<lb/>
<pb n="79a"/>
　　傳父子兄弟夫婦各得其道則家道正矣推一家<lb/>
　　之道可以及天下故家正則天下定矣<lb/>
　　本義上父初子五三夫四二婦五兄三弟以卦畫<lb/>
　　推之又有此象<lb/>
　象曰風自火出家人君子以言有物而行有恒<hi>行下孟反</hi>
　　𫝊正家之本在正其身正身之道一言一動不可<lb/>
　　易也君子觀風自火出之象知事之由内而出故<lb/>
　　所言必有物所行必有恒也物謂事實恒謂常度<lb/>
<pb n="79b"/>
　　法則也德業之著於外由言行之謹於内也言愼<lb/>
　　行脩則身正而家治矣<lb/>
　　本義身脩則家治矣<lb/>
　　　朱氏附録謂如一爐火必有氣衝上去便是風<lb/>
　　　自火出然此只是言自内及外之意<lb/>
初九閑有家悔亡<lb/>
　　傳初家道之始也閑謂防閑法度也治其有家之<lb/>
　　始能以法度為之防閑則不至於悔矣治家者治<lb/>
<pb n="80a"/>
　　乎衆人也茍不閑之以法度則人情流放必至於<lb/>
　　有悔失長幼之序亂男女之别傷恩義害倫理无<lb/>
　　所不至能以法度閑之於始則无是矣故悔亡也<lb/>
　　九剛明之才能閑其家者也不云无悔者羣居必<lb/>
　　有悔以能閑故亡耳<lb/>
　　本義初九以剛陽處有家之始能防閑之其悔亡<lb/>
　　矣戒占者當如是也<lb/>
　象曰閑有家志未變也<lb/>
<pb n="80b"/>
　　傳閑之於始家人志意未變動之前也正志未流<lb/>
　　散變動而閑之則不傷恩不失義處家之善也是<lb/>
　　以悔亡志變而後治則所傷多矣乃有悔也<lb/>
　　本義志未變而預防之<lb/>
六二无攸遂在中饋貞吉<lb/>
　　傳人之處家在骨肉父子之間大率以情勝禮以<lb/>
　　恩奪義唯剛立之人則能不以私愛失其正理故<lb/>
　　家人卦大要以剛為善初三上是也六二以隂柔<lb/>
<pb n="81a"/>
　　之才而居柔不能治於家者也故无攸遂无所為<lb/>
　　而可也夫以英雄之才尚有溺情愛而不能自守<lb/>
　　者況柔弱之人其能勝妻子之情乎如二之才若<lb/>
　　為婦人之道則其正也以柔順處中正婦人之道<lb/>
　　也故在中饋則得其正而吉也婦人居中而主饋<lb/>
　　者也故云中饋<lb/>
　　本義六二柔順中正女之正位乎内者也故其象<lb/>
　　占如此<lb/>
<pb n="81b"/>
　象曰六二之吉順以巽也<lb/>
　　傳二以隂柔居中正能順從而卑巽者也故為婦<lb/>
　　人之貞吉也<lb/>
九三家人嗃嗃悔厲吉婦子嘻嘻終吝<hi>嗃呼落反嘻喜悲反象同</hi>
　　傳嗃嗃未詳字義然以文義及音意觀之與嗷嗷<lb/>
　　相𩔖又若<hi>一作人苦</hi>急束<hi>一作速</hi>之意九三在内卦之上<lb/>
　　主治乎内者也以陽居剛而不中雖得正而過乎<lb/>
　　剛者也治内過剛則傷於嚴急故家人嗃嗃然治<lb/>
<pb n="82a"/>
　　家過嚴不能无傷故必悔於嚴厲骨肉恩勝嚴過<lb/>
　　故悔也雖悔於嚴厲未得寛猛之中然而家道齊<lb/>
　　肅人心祗畏猶為家之吉也若婦子嘻嘻則終至<lb/>
　　羞吝矣在卦非有嘻嘻之象蓋對嗃嗃而言謂與<lb/>
　　其失於放肆寧過於嚴也嘻嘻笑樂无節也自恣<lb/>
　　无節則終至敗家可羞吝也蓋嚴謹之過雖於人<lb/>
　　情不能无傷然茍法度立倫理正乃恩義之所存<lb/>
　　也若嘻嘻无度乃法度之所由廢倫理之所由亂<lb/>
<pb n="82b"/>
　　安能保其家乎嘻嘻之甚則致敗家之凶但云吝<lb/>
　　者可吝之甚則至于凶故未遽言凶也<lb/>
　　本義以剛居剛而不中過乎剛者也故有嗃嗃嚴<lb/>
　　厲之象如是則雖有悔厲而吉也嘻嘻者嗃嗃之<lb/>
　　反吝之道也占者各以其德為應故兩言之<lb/>
　象曰家人嗃嗃未失也婦子嘻嘻失家節也<lb/>
　　傳雖嗃嗃於治家之道未為甚失若婦子嘻嘻是<lb/>
　　无禮法失家之節家必亂矣<lb/>
<pb n="83a"/>
六四富家大吉<lb/>
　　傳六以巽順之體而居四得其正位居得其正為<lb/>
　　安處之義巽順於事而由正道能保有<hi>一无有字</hi>其富<lb/>
　　者也居家之道能保有<hi>一无有字</hi>其富則為大吉也四<lb/>
　　髙位而獨云富者於家而言髙位家之尊也能有<lb/>
　　其富是能保其家也吉孰大焉<lb/>
　　本義陽主義隂主利以隂居隂而在上位能富其<lb/>
　　家者也<lb/>
<pb n="83b"/>
　　　朱氏附録占法陽主貴隂主富<lb/>
　象曰富家大吉順在位也<lb/>
　　傳以巽順而居正位正而巽順能保有<hi>一无有字</hi>其富<lb/>
　　者也富家之大吉也<lb/>
九五王假有家勿恤吉<hi>假更白反象同</hi>
　　𫝊九五男而在外剛而處陽居尊而中正又其應<lb/>
　　順正於内治家之至正至善者也王假有家五君<lb/>
　　位故以王言假至也極乎有家之道也夫王者之<lb/>
<pb n="84a"/>
　　道修身以齊家家正則天下治矣自古聖王未有<lb/>
　　不以恭已正家為本故有家之道既至則不憂勞<lb/>
　　而天下治矣勿恤而吉也五恭已於外二正家於<lb/>
　　内内外同德可謂至矣<lb/>
　　本義假至也如假于太廟之假有家猶言有國也<lb/>
　　九五剛健中正下應六二之柔順中正王者以是<lb/>
　　至于其家則勿用憂恤而吉可必矣蓋聘納后妃<lb/>
　　之吉占而凡有是德者遇之皆吉也<lb/>
<pb n="84b"/>
　　　朱氏附録有家之有只是如夙夜浚明有家亮<lb/>
　　　采有邦之有有三德者則夙夜浚明於其家有<lb/>
　　　六德者則亮采於其邦有是虚字非如奄有四<lb/>
　　　方之有也<lb/>
　象曰王假有家交相愛也<lb/>
　　傳王假有家之道者非止能使之順從而巳必致<lb/>
　　其心化誠合夫愛其内助婦愛其刑家交相愛也<lb/>
　　能如是者文王之妃乎若身修法立而家未化未<lb/>
<pb n="85a"/>
　　得為假有家之道也<lb/>
　　本義程子曰夫愛其内助婦愛其刑家<lb/>
上九有孚威如終吉<lb/>
　　傳上卦之終家道之成也故極言治家之本治家<lb/>
　　之道非至誠不能也故必中有孚信則能常久而<lb/>
　　衆人自化為善不由至誠已且不能常守也況欲<lb/>
　　使<hi>一作使衆</hi>人乎故治家以有孚為本治家者在妻孥<lb/>
　　情愛之間慈過則无嚴恩勝則掩義故家之患常<lb/>
<pb n="85b"/>
　　在禮法不足而瀆慢生也長失尊嚴少忘恭順而<lb/>
　　家不亂者未之有也故必有威嚴則能終吉保家<lb/>
　　之終在有孚威如二者而巳故於卦終言之<lb/>
　　本義上九以剛居上在卦之終故言正家久逺之<lb/>
　　道占者必有誠信嚴威則終吉也<lb/>
　象曰威如之吉反身之謂也<lb/>
　　傳治家之道以正身為本故云反身之謂爻辭謂<lb/>
　　治家當有威嚴而夫子又復戒云當先嚴其身也<lb/>
<pb n="86a"/>
　　威嚴不先行於已則人怨而不服故云威如而吉<lb/>
　　者能自反於身也孟子所謂身不行道不行於妻<lb/>
　　子也<lb/>
　　本義謂非作威也反身自治則人畏服之矣<lb/>
　<lb/>
　<lb/>
　<lb/>
　<lb/>
<pb n="86b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易傳義附録卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易𫝊義附録卷二下</head>
    <p>
<pb n="1a"/>
欽定四庫全書<lb/>
　周易𫝊義附録卷二下　　　宋　董楷　撰<lb/>
上經<lb/>
䷃<hi>坎下艮上</hi>
　　𫝊蒙序卦屯者盈也屯者物之始生也物生必蒙<lb/>
　　故受之以蒙蒙者蒙也物之穉也屯者物之始生<lb/>
　　物始生穉小蒙昧未發蒙所以次屯也為卦艮上<lb/>
　　坎下艮為山為止坎為水為險山下有險遇險而<lb/>
<pb n="1b"/>
　　止莫知所之蒙之象也水必行之物始出未有所<lb/>
　　之故為蒙及其進則為亨義<lb/>
蒙亨匪我求童蒙童蒙求我初筮告再三瀆瀆則不告<lb/>
利貞<hi>告古毒反彖同三息暫反又如字</hi>
　　傳蒙有開發之理亨之義也卦才時中乃致亨之<lb/>
　　道六五為蒙之主而九二發蒙者也我謂二也二<lb/>
　　非蒙主五既順巽於二二乃發蒙者也故主二而<lb/>
　　言匪我求童蒙童蒙求我五居尊位有柔順之德<lb/>
<pb n="2a"/>
　　而方在童蒙與二為正應而中德又同能用二之<lb/>
　　道以發其蒙也二以剛中之德在下為君所信嚮<lb/>
　　當以道自守待君至誠求己而後應之則能用其<lb/>
　　道匪我求於童蒙乃童蒙來求於我也筮占決也<lb/>
　　初筮告謂至誠一意以求己則告之再三則瀆慢<lb/>
　　矣故不告也發蒙之道利以貞正又二雖剛中然<lb/>
　　居隂故冝有戒<lb/>
　　本義艮亦三畫卦名一陽止於二隂之上故其德<lb/>
<pb n="2b"/>
　　為止其象為山蒙昧也物生之初蒙昧未明也其<lb/>
　　卦以坎遇艮山下有險蒙之地也艮又為止在險<lb/>
　　而止蒙之意也故其名為蒙亨以下占辭也九二<lb/>
　　内卦之主以剛居中能發人之蒙者而與六五隂<lb/>
　　陽相應故遇此卦者有亨道也我二也童蒙幼稚<lb/>
　　而蒙昧謂五也筮者明則人當求我而其亨在人<lb/>
　　筮者暗則我當求人而亨在我人求我者當視其<lb/>
　　可否而應之我求人者當致其精一而叩之而明<lb/>
<pb n="3a"/>
　　者之養蒙與蒙者之自養又皆利於以正也<lb/>
　　　朱氏附録伊川說蒙亨髣髴是指九二一爻說<lb/>
　　　所以云剛中○山下有險蒙之地也山下巳是<lb/>
　　　窮極險處又遇險前後去不得故於此蒙昧也<lb/>
　　　蒙之意也此是心下鶻突○問匪我求童蒙童<lb/>
　　　蒙求我我指二童蒙指五五柔暗而二剛明五<lb/>
　　　來求二二不求五也但占者若是九二之明則<lb/>
　　　為人求我而亨在人占者若是九五之暗則為<lb/>
<pb n="3b"/>
　　　我求人而亨在我與乾九二九五利見大人之<lb/>
　　　占同例否先生曰某作如此說卻僅勝近世人<lb/>
　　　硬裝一件事說得來窒礙費氣力但亦恐是如<lb/>
　　　此耳因問初筮告再三瀆瀆則不告若作占者<lb/>
　　　說則如何先生曰人來求我我則當視其可否<lb/>
　　　而告之<hi>蓋視其來求我之發蒙者有初筮之誠則告之再三煩瀆則不告之也</hi>我<lb/>
　　　求人則當致其精一以叩之<hi>蓋我而求人以發蒙則當盡初筮之</hi>
　　　<hi>誠而不可有再三之瀆也</hi>或問發此一例即所謂稽實待虚<lb/>
<pb n="4a"/>
　　　先生曰然<lb/>
　彖曰蒙山下有險險而上蒙蒙亨以亨行時中也匪<lb/>
　我求童蒙童蒙求我志應也<lb/>
　　𫝊山下有險内險不可處外止莫能進未知所為<lb/>
　　故為昏蒙之義蒙亨以亨行時中也蒙之能亨以<lb/>
　　亨道行也所謂亨道時中也時謂得君之應中謂<lb/>
　　處得其中得中則<hi>一有得字</hi>時也匪我求童蒙童蒙求<lb/>
　　我志應也二以<hi>一无以字</hi>剛明之賢處於下五以童蒙<lb/>
<pb n="4b"/>
　　居上非是二求於五蓋五之志應於二也賢者在<lb/>
　　下豈可自進以求於君茍自求之心无能信用之<lb/>
　　理古之人所以必待人君致敬盡禮而後往者非<lb/>
　　欲自為尊大蓋其尊德樂道不如是不足與有為<lb/>
　　也<lb/>
　初筮告以剛中也再三瀆瀆則不告瀆蒙也<lb/>
　　𫝊初筮謂誠一而來求決其蒙則當以剛中之道<lb/>
　　告而開發之再三煩數也來筮之意煩數不能誠<lb/>
<pb n="5a"/>
　　一則瀆慢矣不當告也告之必不能信受徒為煩<lb/>
　　瀆故曰瀆蒙也求者告者皆煩瀆矣<lb/>
　蒙以養正聖功也<lb/>
　　𫝊卦辭曰利貞彖復伸其義以明不止為戒於二<lb/>
　　實養蒙之道也未發之謂蒙以純一未發之蒙而<lb/>
　　養其正乃作聖之功也發而後禁則扞格而難勝<lb/>
　　養正於蒙學之至善也蒙之六爻二陽為治蒙者<lb/>
　　四隂皆處蒙者也<lb/>
<pb n="5b"/>
　　本義蒙山下有險險而止蒙以卦象卦德釋卦名<lb/>
　　有兩義蒙亨以亨行時中也匪我求童蒙童蒙求<lb/>
　　我志應也初筮告以剛中也再三瀆瀆則不告瀆<lb/>
　　蒙也蒙以養正聖功也以卦體釋卦辭也九二以<lb/>
　　可亨之道發人之蒙而又得其時之中謂如下文<lb/>
　　所指之事皆以亨行而當其可也志應者二剛明<lb/>
　　五柔暗故二不求五而五求二其志自相應也以<lb/>
　　剛中者以剛而中故能告而有節也瀆筮者二三<lb/>
<pb n="6a"/>
　　則問者固瀆而告者亦瀆矣蒙以養正乃作聖之<lb/>
　　功所以釋利貞之義也<lb/>
　　　朱氏附録山下有險是卦象險而止是卦德蒙<lb/>
　　　有二義險而止險在内止在外自家這裏先自<lb/>
　　　不安穩了外面更去不得便是蒙昧之象若見<lb/>
　　　險而能止則為蹇卻是險在外自家這裏見得<lb/>
　　　去不得所以不去故曰知矣哉嘗說八卦著這<lb/>
　　　幾箇字形容最好看如險止健順麗入說動都<lb/>
<pb n="6b"/>
　　　包括得盡喚做卦之情○問本義言九二以可<lb/>
　　　亨之道發人之蒙而又得其時之中如下文所<lb/>
　　　指之事皆以亨行而當其可何以見其當其可<lb/>
　　　曰下文所謂二五以志相應而初筮則告之再<lb/>
　　　三瀆則不告皆時中也初筮告以剛中者亦指<lb/>
　　　九二有剛中之德故能告而有節夫能告而有<lb/>
　　　節即所謂以剛而中也○蒙以養正聖功也蓋<lb/>
　　　言蒙昧之時先自養教正當了到那開發時便<lb/>
<pb n="7a"/>
　　　有作聖之功若蒙昧之中已自不正他日何由<lb/>
　　　得會有聖功<lb/>
　象曰山下出泉蒙君子以果行育德<hi>行下孟反六三象同</hi>
　　𫝊山下出泉出而遇險未有所之蒙之象也若人<lb/>
　　蒙穉未知所適也君子觀蒙之象以果行育德觀<lb/>
　　其出而未能通行則以果決其所行觀其始出未<lb/>
　　有所向則以養育其明德也<lb/>
　　本義泉水之始出者必行而有漸也<lb/>
<pb n="7b"/>
　　　朱氏附録問山下出泉曰古人取象也只看大<lb/>
　　　意畧如此彷彿不能端的若要解到親切便都<lb/>
　　　没去處了如天在山中山中豈有天如地中有<lb/>
　　　山便巳是平地了○果行育德又是别說一箇<lb/>
　　　道理山下出泉卻是箇流行㡳物事暫時被他<lb/>
　　　礙住在這裏觀這意思卻是說自家當恁地做<lb/>
　　　工夫卦中如此者多○以象言之果者泉之必<lb/>
　　　通育者靜之時也季通云育德是艮止也<lb/>
<pb n="8a"/>
初六發蒙利用刑人用說桎梏以往吝<hi>說吐活反一音稅桎音質梏古毒反</hi>
　　傳初以隂闇居下下民之蒙<hi>一作象</hi>也爻言發之之<lb/>
　　道發下民之蒙當明刑禁以示之使之知畏然後<lb/>
　　從而教導之自古聖王為治設刑罰以齊其衆明<lb/>
　　教化以善其俗刑罰立而後教化行雖聖人尚德<lb/>
　　而不尚刑未嘗偏廢也故為政之始立法居先治<lb/>
　　蒙之初威之以刑者所以說去其昏蒙之桎梏桎<lb/>
<pb n="8b"/>
　　梏謂拘束也不去其昏蒙之桎梏則善教无由而<lb/>
　　入既以刑禁率之雖使心未能喻亦當畏威以從<lb/>
　　不敢肆其昏蒙之欲然後漸能知善道而革其<hi>一无</hi>
　　<hi>其字</hi>非心則可以移風易俗矣茍専用刑以為治則<lb/>
　　蒙雖畏而終不能發苟免而无恥治化不可得而<lb/>
　　成也故以往則可吝<lb/>
　　本義以隂居下蒙之甚也占者遇此當發其蒙然<lb/>
　　發之之道當痛懲而暫舍之以觀其後若遂往而<lb/>
<pb n="9a"/>
　　不舍則致羞吝矣戒占者當如是也<lb/>
　　　朱氏附録或自家是蒙得他人發或他人是蒙<lb/>
　　　得自家發○卦辭有平易㡳有難曉㡳利用刑<lb/>
　　　人用說桎梏粗說時如今人打棒也須與他脫<lb/>
　　　了那枷方可一向枷他不得若一枷他便是以<lb/>
　　　往吝這只是說治蒙者當寛慢蓋法當如此<lb/>
　象曰利用刑人以正法也<lb/>
　　傳治蒙之始立其防限明其罪罰正其法也使之<lb/>
<pb n="9b"/>
　　由之漸至於化也或疑發蒙之初遽用刑人无乃<lb/>
　　不教而誅乎不知立法制刑乃所以教也蓋後之<lb/>
　　論刑者不復知教化在其中矣<lb/>
　　本義發蒙之初法不可不正懲戒所以正法也<lb/>
九二包蒙吉納婦吉子克家<lb/>
　　𫝊包含容也二居蒙之世有剛明之才而與六五<lb/>
　　之君相應中德又同當時之任者也必廣其含容<lb/>
　　哀矜昏愚則能發天下之蒙成治蒙之功其道廣<lb/>
<pb n="10a"/>
　　其施博如是則吉也卦唯二陽爻上九剛而過唯<lb/>
　　九二有剛中之德而應於五用於時而獨明者也<lb/>
　　茍恃其明專於自任則其德不𢎞故雖婦人之柔<lb/>
　　闇尚當納其所善則其明廣矣又以諸爻皆隂故<lb/>
　　云婦堯舜之聖天下所莫及也尚曰清問下民取<lb/>
　　人為善也二能包納則克濟其君之事猶子能治<lb/>
　　其家也五既隂柔故發蒙之功皆在於二以家言<lb/>
　　之五父也二子也二能主蒙之功乃人子克治其<lb/>
<pb n="10b"/>
　　家也<lb/>
　　本義九二以剛陽為内卦之主統治羣隂當發蒙<lb/>
　　之任者然所治既廣物性不齊不可一㮣取必而<lb/>
　　爻之德剛而不過為能有所包容之象又以陽受<lb/>
　　隂為納婦之象又居下位而能任上事為子克家<lb/>
　　之象故占者有其德而當其事則如是而吉也<lb/>
　　　朱氏附録卦中說剛中處最好看剛故能包蒙<lb/>
　　　不剛則方且為物所蒙安能包蒙剛而不中亦<lb/>
<pb n="11a"/>
　　　不能包蒙如上九過剛而不中所以為擊蒙○<lb/>
　　　此一卦緊要是九二一爻為主所以治蒙者只<lb/>
　　　在兩箇陽爻而上九過剛故只在此九二為主<lb/>
　　　而二與五應亦助得那五去治蒙大抵蒙卦除<lb/>
　　　了初爻統說治蒙㡳道理其餘三四五皆是蒙<lb/>
　　　者所以唯九二一爻為治蒙之主<lb/>
　象曰子克家剛柔接也<lb/>
　　𫝊子而克治其家者父之信任專也二能主蒙之<lb/>
<pb n="11b"/>
　　功者五之信任專也二與五剛柔之情相接故得<lb/>
　　行其剛中之道成發蒙之功茍非上下之情相接<lb/>
　　則二雖剛中安能尸其事乎<lb/>
　　本義指二五之應<lb/>
六三勿用取女見金夫不有躬无攸利<hi>取七住反象同</hi>
　　𫝊三以隂柔處蒙闇不中不正女之妄動者也正<lb/>
　　應在上不能逺從近見九二為羣蒙所歸得時之<lb/>
　　盛故捨其正應而從之是女之見金夫也女之從<lb/>
<pb n="12a"/>
　　人當由正禮乃見人之多金說而從之不能保有<lb/>
　　其身者也无所往而利矣<lb/>
　　　程氏附録不有躬无攸利不立巳後雖向好事<lb/>
　　　猶為化物不得以天下萬物撓已已立後自能<lb/>
　　　了當得天下萬物<lb/>
　　本義六三隂柔不中不正女之見金夫而不能有<lb/>
　　其身之象也占者遇之則其取女必得如是之人<lb/>
　　无所利矣金夫蓋以金賂已而挑之若魯秋胡之<lb/>
<pb n="12b"/>
　　為者<lb/>
　　　朱氏附録六三說勿用取女者大率隂爻又不<lb/>
　　　中不正合是一般无主宰㡳女人金夫不必解<lb/>
　　　做剛夫○問不有躬无攸利不立巳後雖向好<lb/>
　　　事猶為化物不得以天下萬物撓巳巳立後自<lb/>
　　　能了當得天下萬物曰下面是伊川解易上句<lb/>
　　　後二句又是覆解此意在乎以立己為先應事<lb/>
　　　為後而今人平日講究所以治國平天下之道<lb/>
<pb n="13a"/>
　　　而自家身己全未曾理會得若能理會自家身<lb/>
　　　已雖與外事若茫然不相接然明德在這裏了<lb/>
　　　新民只現成推將去○問不立已後雖向好事<lb/>
　　　猶為化物何也曰已不立則在我无主宰矣雖<lb/>
　　　向好事亦只是見那事物好隨那事物去此便<lb/>
　　　是為物所化<lb/>
　象曰勿用取女行不順也<lb/>
　　傳女之如此其行邪僻不順不可取也<lb/>
<pb n="13b"/>
　　本義順當作慎蓋順慎古字通同荀子順墨作慎<lb/>
　　墨且行不謹於經意尤親切<lb/>
六四困蒙吝<lb/>
　　𫝊四以隂柔而蒙闇无剛明之親援无由自發其<lb/>
　　蒙困於昏蒙者也其可吝甚矣吝不足也謂可少<lb/>
　　也<lb/>
　　本義既逺於陽又无正應為困於蒙之象占者如<lb/>
　　是可羞吝也能求剛明之德而親近之則可免矣<lb/>
<pb n="14a"/>
　象曰困蒙之吝獨逺實也<hi>逺于萬反</hi>實叶韻去聲<lb/>
　　𫝊蒙之時陽剛為發蒙者四隂柔而最逺於剛乃<lb/>
　　愚蒙之人而不比近賢者无由得明矣故困於蒙<lb/>
　　可羞吝者以其獨逺於賢明之人也不能親賢以<lb/>
　　致困可吝之甚也實謂陽剛也<lb/>
六五童蒙吉<lb/>
　　𫝊五以柔順居君位下應於二以柔中之德任剛<lb/>
　　明之才足以治天下之蒙故吉也童取未𤼵而資<lb/>
<pb n="14b"/>
　　於人也為人君者茍能至誠任賢以成其功何異<lb/>
　　乎出於已也<lb/>
　　本義柔中居尊下應九二純一未發以聽於人故<lb/>
　　其象為童蒙而其占為如是則吉也<lb/>
　象曰童蒙之吉順以㢲也<lb/>
　　𫝊舍巳從人順從也降志下求卑巽也能如是優<lb/>
　　於天下矣<lb/>
上九擊蒙不利為冦利禦冦<lb/>
<pb n="15a"/>
　　𫝊九居蒙之終是當蒙極之時人之愚蒙既極如<lb/>
　　苗民之不率為冦為亂者當擊伐之然九居上剛<lb/>
　　極而不中故戒不利為冦治人之蒙乃禦冦也肆<lb/>
　　為剛暴乃為冦也若舜之征有苗周公之誅三監<lb/>
　　禦冦也秦皇漢武窮兵誅伐為冦也<lb/>
　　本義以剛居上治蒙過剛故為擊蒙之象然取必<lb/>
　　太過攻治太深則必反為之害惟捍其外誘以全<lb/>
　　其真純則雖過於嚴密乃為得冝故戒占者如此<lb/>
<pb n="15b"/>
　　凡事皆然不止為誨人也<lb/>
　　　朱氏附録不利為冦冦只是要去害他故戒之<lb/>
　　　如此○問擊蒙不利為冦如本義只是就自身<lb/>
　　　克治上說是如何曰事之大小都然治身也恁<lb/>
　　　地若治人做得太甚亦反成為冦占得此爻凡<lb/>
　　　事不可過當如伊川用兵之說亦是但只做得<lb/>
　　　一事用不如且就淺處說去卻事事上有用若<lb/>
　　　使說深了則一事用得别事用不得<lb/>
<pb n="16a"/>
　象曰利用禦冦上下順也<lb/>
　　傳利用禦寇上下皆得其順也上不為過暴下得<lb/>
　　擊去其蒙禦寇之義也<lb/>
　　本義禦冦以剛上下皆得其道<lb/>
　　　朱氏附録上九一陽而衆隂隨之如人皆順從<lb/>
　　　於我故能禦冦便如孔子告陳恒之事須是得<lb/>
　　　自家屋裏人從我方能去理會外頭人若自家<lb/>
　　　屋裏人不從時如何去禦得冦便做不得所以<lb/>
<pb n="16b"/>
　　　象曰上下順也<lb/>
䷄<hi>乾下坎上</hi>
　　𫝊需序卦蒙者蒙也物之穉也物穉不可不養也<lb/>
　　故受之以需需者飲食之道也夫物之幼穉必待<lb/>
　　養而成養物之所需者飲食也故曰需者飲食之<lb/>
　　道也雲上於天有蒸潤之象飲食所以潤益於物<lb/>
　　故需為飲食之道所以次蒙也卦之大意須待之<lb/>
　　義序卦取所須之大者耳乾健之性必進者也乃<lb/>
<pb n="17a"/>
　　處坎險之下險為之阻故須待而後進也<lb/>
需有孚光亨貞吉利涉大川<lb/>
　　傳需者須待也以二體言之乾之剛健上進而遇<lb/>
　　險未能進也故為需待之義以卦才言之五居君<lb/>
　　位為需之主有剛健中正之德而誠信充實於中<lb/>
　　中實有孚也有孚則光明而能亨通得貞正<hi>一无正字</hi>
　　而吉也以此而需何所不濟雖險无難矣故利涉<lb/>
　　大川也凡貞吉有既正且吉者有得正則吉者當<lb/>
<pb n="17b"/>
　　辯也<lb/>
　　本義需待也以乾遇坎乾健坎險以剛遇險而不<lb/>
　　遽進以陷於險待之義也孚信之在中者也其卦<lb/>
　　九五以坎體中實陽剛中正而居尊位為有孚得<lb/>
　　正之象坎水在前乾健臨之將涉水而不輕進之<lb/>
　　象故占者為有所待而能有信則光亨矣若又得<lb/>
　　正則吉而利涉大川正固无所不利而涉川尤貴<lb/>
　　於能待則不欲速而犯難也<lb/>
<pb n="18a"/>
　　　朱氏附録需主事孚主心需其事而心能信實<lb/>
　　　則光亨以位乎尊位而中正故所為如此利涉<lb/>
　　　大川而能需則往必有功利涉大川亦承上文<lb/>
　　　有孚光亨貞吉○問需卦大指曰需者寧耐之<lb/>
　　　意以剛遇險時節如此只當寧耐以待之且如<lb/>
　　　涉川者多以不能寧耐致覆溺之禍故需卦首<lb/>
　　　言利涉大川○後世䇿士之言只說出竒應變<lb/>
　　　聖人不恁地合當需時便需<lb/>
<pb n="18b"/>
　彖曰需須也險在前也剛健而不陷其義不困窮矣<lb/>
　　𫝊需之義須也以險在於前未可遽進故需待而<lb/>
　　行也以乾之剛健而能需待不輕動故不陷於險<lb/>
　　其義不至於困窮也剛健之人其動必躁乃能需<lb/>
　　待而動處之至善者也故夫子贊之云其義不困<lb/>
　　窮矣<lb/>
　　本義此以卦德釋卦名義<lb/>
　需有孚光亨貞吉位乎天位以正中也<lb/>
<pb n="19a"/>
　　𫝊五以剛實居中為孚之象而得其所需亦為有<lb/>
　　孚之義以乾剛而至誠故其德光明而能亨通得<lb/>
　　貞正而吉也所以能然者以居天位而得正中也<lb/>
　　居天位指五以正中兼二言故云正中<lb/>
　利涉大川往有功也<lb/>
　　傳既有孚而貞正雖涉險阻往則有功也需道之<lb/>
　　至善也以乾剛而能需何所不利<lb/>
　　本義以卦體及兩象釋卦辭<lb/>
<pb n="19b"/>
　　　朱氏附録利涉大川利涉是乾也大川是坎也<lb/>
　　　往有功是乾有功也<lb/>
　象曰雲上於天需君子以飲食宴樂<hi>上時掌反宴烏練反又烏殄反</hi>
　<hi>樂音洛</hi>
　　𫝊雲氣蒸而上升於天必待隂陽和洽然後成雨<lb/>
　　雲方上於天未成雨也故為需待之義隂陽之氣<lb/>
　　交感而未成雨澤猶君子畜其才德而未施於用<lb/>
　　也君子觀雲上於天需而為雨之象懷其道德安<lb/>
<pb n="20a"/>
　　以待時飲食以養其氣體宴樂以和<hi>一作養</hi>其心志<lb/>
　　所謂居易以俟命也<lb/>
　　本義雲上於天无所復為待其隂陽之和而自雨<lb/>
　　耳事之當需者亦不容更有所為但飲食宴樂俟<lb/>
　　其自至而已一有所為則非需也<lb/>
　　　朱氏附録以飲食宴樂謂更无所為待之而已<lb/>
　　　待之須有至時學道者亦猶是也<lb/>
初九需于郊利用恒无咎<lb/>
<pb n="20b"/>
　　𫝊需者以遇險故需而後進初最逺於險故為需<lb/>
　　于郊郊曠逺之地也處於曠逺利在安守其常則<lb/>
　　无咎也不能安常則躁動犯難豈能需於逺而无<lb/>
　　過也<lb/>
　　本義郊曠逺之地未近於險之象也而初九陽剛<lb/>
　　又有能常於其所之象故戒占者能如是則无咎<lb/>
　　也<lb/>
　象曰需于郊不犯難行也利用恒无咎未失常也<hi>難乃</hi>
<pb n="21a"/>
　<hi>旦反</hi>
　　𫝊處曠逺者不犯冐險難而行也陽之為物剛健<lb/>
　　上進者也初能需待於曠逺之地不犯險難而進<lb/>
　　復冝安處不失其常則可以无咎矣雖不進而志<lb/>
　　動者不能安其常也君子之需時也安靜自守志<lb/>
　　雖有須而恬然若將終身焉乃能用常也<lb/>
九二需于沙小有言終吉<lb/>
　　𫝊坎為水水近則有沙二去險漸近故為需于沙<lb/>
<pb n="21b"/>
　　漸近於險難雖未至於患害已小有言矣凡患難<lb/>
　　之辭大小有殊小者至於有言言語之傷至小者<lb/>
　　也二以剛陽之才而居柔守中寛裕自處需之善<lb/>
　　也雖去險漸近而未至於險故小有言語之傷而<lb/>
　　无大害終得其吉也<lb/>
　　本義沙則近於險矣言語之傷亦災害之小者漸<lb/>
　　進近坎故有此象剛中能需故得終吉戒占者當<lb/>
　　如是也<lb/>
<pb n="22a"/>
　象曰需于沙衍在中也雖小有言以吉終也<hi>衍以善反</hi>
　　傳衍寛綽也二雖近險而以寛裕居中故雖小有<lb/>
　　言語及之終得其吉善處者也<lb/>
　　本義衍寛意以寛居中不急進也<lb/>
九三需于泥致寇至<lb/>
　　傳泥逼於水也既進逼於險當致寇難之至也三<lb/>
　　剛而不中又居健體之上有進動之象故致寇也<lb/>
　　茍非敬慎則致喪敗矣<lb/>
<pb n="22b"/>
　　本義泥將陷於險矣寇則害之大者九三去險愈<lb/>
　　近而過剛不中故其象如此<lb/>
　象曰需于泥災在外也自我致寇敬慎不敗也<lb/>
　　𫝊三切逼上體之險難故云災在外也災患難之<lb/>
　　通稱對眚而言則分也三之致寇由已進而逼之<lb/>
　　故云自我寇自已致若能敬慎量冝而進則无喪<lb/>
　　敗也需之時須而後進也其義在相時而動非戒<lb/>
　　其不得進也直使敬慎毋失其冝耳<lb/>
<pb n="23a"/>
　　本義外謂外卦敬慎不敗發明占外之占聖人示<lb/>
　　人之意切矣<lb/>
　　　朱氏附録問敬慎曰敬字大慎字細小如人行<lb/>
　　　路一直恁地去便是敬前面險處防有喫跌便<lb/>
　　　是慎慎是惟恐有失之意○問敬慎不敗本義<lb/>
　　　以為發明占外之占何也曰言象中本无此意<lb/>
　　　占者不可无此意所謂占外意也<lb/>
六四需于血出自穴<lb/>
<pb n="23b"/>
　　𫝊四以隂柔之質處於險而下當三陽之進傷於<lb/>
　　險難者也故云需于血既傷於險難則不能安處<lb/>
　　必失其居故云出自穴穴物之所安也順以從時<lb/>
　　不競於險難所以不至於凶也以柔居隂非能競<lb/>
　　者也若陽居之則必凶矣蓋无中正之德徒以剛<lb/>
　　競於險適足以致凶耳<lb/>
　　本義血者殺傷之地穴者險陷之所四交坎體入<lb/>
　　乎險矣故為需于血之象然柔得其正需而不進<lb/>
<pb n="24a"/>
　　故又為出自穴之象占者如是則雖在傷地而終<lb/>
　　得出也<lb/>
　　　朱氏附録問程𫝊謂穴物之所安也本義謂穴<lb/>
　　　者險陷之所二說不同曰穴是陷處喚做所安<lb/>
　　　處不得分明有箇坎陷也一句柔得正了需而<lb/>
　　　不進故能出於坎陷四又是坎體之初有出㡳<lb/>
　　　道理到那上六則索性陷了<lb/>
　象曰需于血順以聽也<lb/>
<pb n="24b"/>
　　傳四以隂柔居於險難之中不能固處故退出自<lb/>
　　穴蓋隂柔<hi>一作柔弱</hi>不能與時競不能處則退是順從<lb/>
　　以聽於時所以不至於凶也<lb/>
九五需于酒食貞吉<lb/>
　　𫝊五以陽剛居中得正位乎天位克盡其道矣以<lb/>
　　此而需何需不獲故宴安酒食以俟之所須必得<lb/>
　　也既得貞正而所需必遂可謂吉矣<lb/>
　　本義酒食宴樂之具言安以待之九五陽剛中正<lb/>
<pb n="25a"/>
　　需于尊位故有此象占者如是而正固則得吉也<lb/>
　　　朱氏附録問需于酒食貞吉曰需只是待當此<lb/>
　　　之時别无作為只有箇待㡳道理然又須是正<lb/>
　　　方吉○坎體中多說酒食想須有此象但今不<lb/>
　　　可考<lb/>
　象曰酒食貞吉以中正也<lb/>
　　𫝊需于酒食而貞且吉者以五得中正而盡其道<lb/>
　　也<lb/>
<pb n="25b"/>
　　　朱氏附録以正中以中正也只一般只是要協<lb/>
　　　韻<lb/>
上六入于穴有不速之客三人來敬之終吉<lb/>
　　𫝊需以險在前需時而後進上六居險之終終則<lb/>
　　變矣在需之極久而得矣隂止於六乃安其處故<lb/>
　　為入于穴穴所安也安而既止後者必至不速之<lb/>
　　客三人謂下之三陽乾之三陽非在下之物需時<lb/>
　　而進者也需既極矣故皆上進不速不促之而自<lb/>
<pb n="26a"/>
　　來也上六既需得其安處羣剛之來茍不起忌疾<lb/>
　　忿競之心至誠盡敬以待之雖甚剛暴豈有侵陵<lb/>
　　之理故終吉也或疑以隂居三陽之上得為安乎<lb/>
　　曰三陽乾體志在上進六隂位非所止之正故无<lb/>
　　爭奪之意敬之則吉也<lb/>
　　本義隂居險極无復有需有陷而入穴之象下應<lb/>
　　九三九三與下二陽需極並進為不速客三人之<lb/>
　　象柔不能禦而能順之有敬之之象占者當陷險<lb/>
<pb n="26b"/>
　　中然於非意之來敬以待之則得終吉也<lb/>
　象曰不速之客來敬之終吉雖不當位未大失也<lb/>
　　傳不當位謂以隂而在上也爻以六居隂為所安<lb/>
　　象復盡其義明隂冝在下而居上為不當位也然<lb/>
　　能敬順以自處則陽不能陵終得其吉雖不當位<lb/>
　　而未至於大失也<lb/>
　　本義以隂居上是為當位言不當位未詳<lb/>
　　　朱氏附録易中當字皆當音去聲音見乾卦注<lb/>
<pb n="27a"/>
　　　<hi>都浪反</hi>○王弼說初上无位如言乾之上九貴而<lb/>
　　　无位需之不當位然乾之上九不是如此需之<lb/>
　　　不當卻有可疑二四上是隂位不得言不當○<lb/>
　　　問王弼說初上无隂陽定位如何曰伊川說隂<lb/>
　　　陽竒耦豈容无也乾上九貴而无位需上六不<lb/>
　　　當位乃爵位之位非隂陽之位此說極好○問<lb/>
　　　不當位如何曰凡初上二爻皆无位<hi>二士三卿大夫四大</hi>
　　　<hi>臣五君位</hi>上六之不當位如父老不任家事而退閒<lb/>
<pb n="27b"/>
　　　僧家之有西堂之類<hi>按二說不同前說即本義之說後說則伊川所謂乃</hi>
　　　<hi>爵位之位非隂陽之位者姑兩存之文公舉伊川語又見乾卦文言</hi>問乾陽上進<lb/>
　　　之物前遇坎險不可遽進以陷於險故為需曰<lb/>
　　　遇此時節當隨逺隨近寧耐以待之直至需于<lb/>
　　　泥已甚郎當矣然能敬慎亦不至敗至於九五<lb/>
　　　需得好只是又難得這般時節當此時只要安<lb/>
　　　以待之耳至上六居險之極又有三陽並進六<lb/>
　　　不當位又處隂柔亦只得敬以待之則吉○福<lb/>
<pb n="28a"/>
　　　州劉昭信說易亦有好處如云見險而止為需<lb/>
　　　見險而不止為訟<hi>需訟下卦皆坎</hi>能通其變為隨不能<lb/>
　　　通其變為蠱之類<lb/>
䷅<hi>坎下乾上</hi>
　　𫝊訟序卦飲食必有訟故受之以訟人之所需者<lb/>
　　飲食既有所須爭訟所由起也訟所以次需也為<lb/>
　　卦乾上坎下以二象言之天陽上行水性就下其<lb/>
　　行相違所以成訟也以二體言之上剛下險剛險<lb/>
<pb n="28b"/>
　　相接能无訟乎又人内險阻而外剛强所以訟也<lb/>
訟有孚窒惕中吉終凶<lb/>
　　𫝊訟之道必有其孚實中无其實乃是誣妄凶之<lb/>
　　道也卦之中實為有孚之象訟者與人爭辯而待<lb/>
　　決於人雖有孚亦須窒塞未通不窒則巳明无訟<lb/>
　　矣事既未辯吉凶未可必也故有畏惕中吉得中<lb/>
　　則吉也終凶終極其事則凶也<lb/>
利見大人不利涉大川<lb/>
<pb n="29a"/>
　　𫝊訟者求辯其曲直也故利見於大人大人則能<lb/>
　　以其剛明中正決所訟也訟非和平之事當擇安<lb/>
　　地而處不可陷於危險故不利涉大川也<lb/>
　　本義訟爭辯也上乾下坎乾剛坎險上剛以制其<lb/>
　　下下險以伺其上又為内險而外健又為己險而<lb/>
　　彼健皆訟之道也九二中實上无應與又為加憂<lb/>
　　且於卦變自遯而來為剛來居二而當下卦之中<lb/>
　　有有孚而見窒能懼而得中之象上九過剛居訟<lb/>
<pb n="29b"/>
　　之極有終極其訟之象九五剛健中正以居尊位<lb/>
　　有大人之象以剛乘險以實履陷有不利涉大川<lb/>
　　之象故戒占者必有爭辯之事而隨其所處為吉<lb/>
　　凶也<lb/>
　　　朱氏附録訟攻責也而今訟人攻責其短而訟<lb/>
　　　之自訟則反之於身亦如此○九二正應在五<lb/>
　　　五亦陽故為窒塞之象○不利涉大川是上面<lb/>
　　　四畫陽載不起壓了這舩重○卦辭如此辭極<lb/>
<pb n="30a"/>
　　　齊整蓋所取諸爻義皆與爻中本辭協亦有雖<lb/>
　　　取爻義而與爻本辭不同者此為不齊整處也<lb/>
　　　○問訟彖剛來而得中也大抵上體是剛下體<lb/>
　　　是柔一剛下而變柔則為剛來今訟之上體是<lb/>
　　　純剛安得謂之剛來邪曰此等要須畫箇圖子<lb/>
　　　看便好以某觀之訟卦本是遯卦變來遯之六<lb/>
　　　二為訟之六三其九三卻下而為九二乃為訟<lb/>
　　　卦此類如柔來而文剛分剛上而文柔與夫剛<lb/>
<pb n="30b"/>
　　　自外來而為主於内皆是如此等處若畫圖子<lb/>
　　　起便極好看更不待說若如先儒說則多牽强<lb/>
　　　矣又曰此是卦變中二爻變者蓋四陽二隂自<lb/>
　　　遯來者十四卦訟即初變之卦剛來居二柔進<lb/>
　　　居三故曰剛來而得中<lb/>
　彖曰訟上剛下險險而健訟<lb/>
　　𫝊訟之為卦上剛下險險而又健也又為險健相<lb/>
　　接内險外健皆所以為訟也若健而不險不生訟<lb/>
<pb n="31a"/>
　　也險而不健不能訟也險而又健是以訟也<lb/>
　　本義以卦德釋卦名義<lb/>
　　　朱氏附録訟上剛下險是屬上句險而健訟是<lb/>
　　　屬下句<lb/>
　訟有孚窒惕中吉剛來而得中也<lb/>
　　𫝊訟之道固如是又據卦才而言九二以剛自外<lb/>
　　來而成訟則二乃訟之主也以剛處中中實之象<lb/>
　　故為有孚處訟之時雖有孚信亦必艱阻窒塞而<lb/>
<pb n="31b"/>
　　有惕懼不窒則不成訟矣又居險陷之中亦為窒<lb/>
　　塞惕懼之義二以陽剛自外來而得中為以剛來<lb/>
　　訟而不過之義是以吉也卦有更取成卦之由為<lb/>
　　義者此是也卦義不取成卦之由則更不言所變<lb/>
　　之爻也據卦辭二乃善也而爻中不見其善蓋卦<lb/>
　　辭取其有孚得中而言乃善也爻則以自下訟上<lb/>
　　為義所取不同也<lb/>
　終凶訟不可成也<lb/>
<pb n="32a"/>
　　𫝊訟非善事不得巳也安可終極其事極意於其<lb/>
　　事則凶矣故曰不可成也成謂窮盡其事也<lb/>
　利見大人尚中正也<lb/>
　　傳訟者求辯其是非也辯之當乃中正也故利見<lb/>
　　大人以所尚者中正也聽者<hi>一有或字</hi>非其人則或不<lb/>
　　得其中正也中正大人九五是也<lb/>
　不利涉大川入于淵也<lb/>
　　𫝊與人訟者必處其身於安平之地若蹈危險則<lb/>
<pb n="32b"/>
　　陷其身矣乃入于深淵也卦中有中正險陷之象<lb/>
　　本義以卦變卦體卦象釋卦辭<lb/>
　　　朱氏附録問觀訟一卦之體只是訟不可成初<lb/>
　　　只不永所事九二不克訟六三守舊居正非能<lb/>
　　　訟者九四不克訟而能復就正理渝變心志安<lb/>
　　　處於正九五聽訟元吉上九雖有鞶帶之錫而<lb/>
　　　不免終朝之禠首尾皆是不可訟之意故彖曰<lb/>
　　　終凶訟不可成此句豈即本義所指卦體邪曰<lb/>
<pb n="33a"/>
　　　然<lb/>
　象曰天與水違行訟君子以作事謀始<lb/>
　　傳天上水下相違而行二體違戾訟之由也若上<lb/>
　　下相順訟何由興君子觀象知人情有爭訟之道<lb/>
　　故凡所作事必謀其始絶訟端於事之始則訟无<lb/>
　　由生矣謀始之義廣矣若慎交結明契劵之類是<lb/>
　　也<lb/>
　　本義天上水下其行相違作事謀始訟端絶矣<lb/>
<pb n="33b"/>
　　　朱氏附録王弼言有德司契是借這箇說言自<lb/>
　　　家執這箇契在此人來合得我便與他自家先<lb/>
　　　定了這是謀始司契㡳意思<lb/>
初六不永所事小有言終吉<lb/>
　　傳六以柔弱居下不能終極其訟者也故於訟之<lb/>
　　初因六之才為之戒曰若不長永其事則雖小有<lb/>
　　言終得吉也蓋訟非可長之事以隂柔之才而訟<lb/>
　　於下難以吉矣以上有應援而能不永其事故雖<lb/>
<pb n="34a"/>
　　小有言終得吉也有言災之小者也不永其事而<lb/>
　　不至於凶乃訟之吉也<lb/>
　　本義陰柔居下不能終訟故其象占如此<lb/>
　　　朱氏附録此爻是隂柔之人也不會十分與人<lb/>
　　　訟那人也无十分傷犯㡳事但只畧去訟之才<lb/>
　　　辯得明便止所以曰終吉也<lb/>
　象曰不永所事訟不可長也<lb/>
　　𫝊六以柔弱而訟於下其義固不可長永也永其<lb/>
<pb n="34b"/>
　　訟則不勝而禍難及矣又於訟之初即戒訟非可<lb/>
　　長之事也<lb/>
　雖小有言其辯明也<lb/>
　　𫝊柔弱居下才不能訟雖不永所事既訟矣必有<lb/>
　　小災故小有言也既不永其事又上有剛陽之正<lb/>
　　應辯理之明故終得其吉也不然其能免乎在訟<lb/>
　　之義同位而相應相與者也故初於四為獲其辯<lb/>
　　明同位而不相得相訟者也故二與五為對敵也<lb/>
<pb n="35a"/>
九二不克訟歸而逋其邑人三百户无眚<hi>逋補吳反</hi>
　　傳二五相應之地而兩剛不相與相訟者也九二<lb/>
　　自外來以剛處險為訟之主乃與五為敵五以中<lb/>
　　正處君位其可敵乎是為訟而義不克也若能知<lb/>
　　其義之不可退歸而逋避以寡約自處則得无過<lb/>
　　眚也必逋者避為敵之地也三百戸邑之至小者<lb/>
　　若處強大是猶競也能无眚乎眚過也處不當也<lb/>
　　與知惡而為有分也<lb/>
<pb n="35b"/>
　　本義九二陽剛為險之主本欲訟者也然以剛居<lb/>
　　柔得下之中而上應九五陽剛居尊勢不可敵故<lb/>
　　其象占如此邑人三百戸邑之小者言自處卑約<lb/>
　　以免災患占者如是則无眚矣<lb/>
　　　朱氏附録問三百戸解者牽強曰如此解時只<lb/>
　　　得說小邑常以為易有象數者以此何故不言<lb/>
　　　二百户以其有定數也聖人之象便依様子又<lb/>
　　　不似數之類只曰不克訟歸逋竄也○三百戸<lb/>
<pb n="36a"/>
　　　必須有此象今不可考王輔嗣說得意忘象是<lb/>
　　　要忘了這象伊川又說假象是只要假借此象<lb/>
　　　今看得不解得恁地全无那象只是不可知只<lb/>
　　　得且從理上說<lb/>
　象曰不克訟歸逋竄也<hi>竄七亂反</hi>
　　𫝊義既不敵故不能訟歸而逋竄避去其所也<lb/>
　自下訟上患至掇也<lb/>
　　𫝊自下而訟其上義乖勢屈禍患之至猶拾掇而<lb/>
<pb n="36b"/>
　　取之言易得也<lb/>
　　本義掇自取也<lb/>
六三食舊德貞厲終吉<lb/>
　　𫝊三雖居剛而應上然質本隂柔處險而介二剛<lb/>
　　之閒危懼非為訟者也禄者稱德而受食舊德謂<lb/>
　　處其素分貞謂堅固自守厲終吉謂雖處危地能<lb/>
　　知危懼則終必獲吉也守素分而无求則不訟矣<lb/>
　　處危謂在險而承乘皆剛與居訟之時也<lb/>
<pb n="37a"/>
或從王事无成<lb/>
　　𫝊柔從剛者也下從上者也三不為訟而從上九<lb/>
　　所為故曰或從王事无成謂從上而成不在巳也<lb/>
　　訟者剛健之事故初則不永三則從上皆非能訟<lb/>
　　者也二爻皆以陰<hi>一作處</hi>柔不終而得吉四亦以不<lb/>
　　克而渝得吉訟以能止為善也<lb/>
　　本義食猶食邑之食言所享也六三隂柔非能訟<lb/>
　　者故守舊居正則雖危而終吉然或出而從上之<lb/>
<pb n="37b"/>
　　事則亦必无成功占者守常而不出則善也<lb/>
　象曰食舊德從上吉也<lb/>
　　𫝊守其素分雖<hi>一无雖字</hi>從上之<hi>一无之字</hi>所為非由巳也<lb/>
　　故无成而終得其吉也<lb/>
　　本義從上吉謂隨人則吉明自主事則无成功也<lb/>
　　　朱氏附録或問訟六三或從王事无成本義謂<lb/>
　　　必无成功似與象辭從上吉也之意不協又與<lb/>
　　　坤六三文言亦不恊竊意本義是直作占辭解<lb/>
<pb n="38a"/>
　　　如此未知是否曰易中經傳不同如此處多且<lb/>
　　　兼存之然經意是本傳辭是第二節話也<lb/>
九四不克訟復即命渝安貞吉<lb/>
　　傳四以陽剛而居健體不得中正本為訟者也承<lb/>
　　五履三而應<hi>一有於字</hi>初五君也義不克訟三居下而<lb/>
　　柔不與之訟初正應而順從非與訟者也四雖剛<lb/>
　　健欲訟无與對敵其訟无由而興故不克訟也又<lb/>
　　居柔而應柔亦為能止之義既義不克訟若能克<lb/>
<pb n="38b"/>
　　其剛忿欲訟之心復即就於命革其心平其氣變<lb/>
　　而為安貞則吉矣命謂正理失正理為方命故以<lb/>
　　即命為復也方不順也書云方命圯族孟子云方<lb/>
　　命虐民夫剛健而不中則躁動故不安處非中正<lb/>
　　故不貞不安貞所以好訟也若義不克訟而不訟<lb/>
　　反就正理變其不安貞為安貞則吉矣<lb/>
　　本義即就也命正理也渝變也九四剛而不中故<lb/>
　　有訟象以其居柔故又為不克而復就正理渝變<lb/>
<pb n="39a"/>
　　其心安處於正之象占者如是則吉也<lb/>
　　　朱氏附録復即命渝言復就命而變其不順之<lb/>
　　　命○問易最難㸃如訟九四不克訟<hi>句</hi>復即命<lb/>
　　　<hi>句</hi>渝<hi>句/</hi>安貞<hi>句/</hi>吉六三食舊德<hi>句/</hi>貞<hi>句</hi>厲終吉<lb/>
　　　<hi>句</hi>曰厲自是一句終吉又是一句易辭只是元<lb/>
　　　排此幾句在此伊川作變其不安貞為安貞作<lb/>
　　　一句讀恐不甚自然<lb/>
　象曰復即命渝安貞不失也<lb/>
<pb n="39b"/>
　　傳能如是則為无失矣所以吉也<lb/>
九五訟元吉<lb/>
　　𫝊以中正居尊位治訟者也治訟得其中正所以<lb/>
　　元吉也元吉大吉而盡善也吉大而不盡善者有<lb/>
　　矣<lb/>
　　本義陽剛中正以居尊位聽訟而得其平者也占<lb/>
　　者遇之訟而有理必獲申矣<lb/>
　　　朱氏附録訟元吉便似乾之利見大人有占无<lb/>
<pb n="40a"/>
　　　象者爻便是象訟元吉九五便是<lb/>
　象曰訟元吉以中正也<lb/>
　　傳中正之道何施而不元吉<lb/>
　　本義中則聽不偏正則斷合理<lb/>
上九或錫之鞶帶終朝三褫之<hi>三息暫反或如字禠敕紙反</hi>
　　𫝊九以陽居上剛健之極又處訟之終極其訟者<lb/>
　　也人之肆其剛强窮極於訟取禍喪身固其理也<lb/>
　　設或使之善訟能勝窮極不巳至於受服命之賞<lb/>
<pb n="40b"/>
　　是亦與人仇爭所獲其能安保之乎故終一朝而<lb/>
　　三見褫奪也<lb/>
　　本義鞶帶命服之飾褫奪也以剛居訟極終訟而<lb/>
　　能勝之故有錫命受服之象然以訟得之豈能安<lb/>
　　久故又有終朝三褫之象其占為終訟无理而或<lb/>
　　取勝然其所得終必失之聖人為戒之意深矣<lb/>
　象曰以訟受服亦不足敬也<lb/>
　　傳窮極訟事設使受服命之寵亦且不足敬而可<lb/>
<pb n="41a"/>
　　賤惡況又禍患隨至乎<lb/>
䷆<hi>坎下坤上</hi>
　　傳師序卦訟必有衆起故受之以師師之興由有<lb/>
　　爭也所以次訟也為卦坤上坎下以二體言之地<lb/>
　　中有水為衆聚之象以二卦之義言之内險外順<lb/>
　　險道而以順行師之義也以爻言之一陽而為衆<lb/>
　　隂之主統衆之象也比以一陽為衆隂主而在上<lb/>
　　君之象也師以一陽為衆隂主而在下將帥之象<lb/>
<pb n="41b"/>
　　也<lb/>
師貞丈人吉无咎<lb/>
　　𫝊師之道以正為本興師動衆以毒天下而不以<lb/>
　　正民弗從也強驅之耳故師以貞為主其動雖正<lb/>
　　也帥之者必丈人則吉而无咎也蓋有吉而有咎<lb/>
　　者有无咎而不吉者吉且无咎乃盡善也丈人者<lb/>
　　尊嚴之稱帥師總衆非衆所尊信畏服則安能得<lb/>
　　人心之從故司馬穰苴擢自微賤授之以衆乃以<lb/>
<pb n="42a"/>
　　衆心未服請莊賈為將也所謂丈人不必素居崇<lb/>
　　貴但其才謀德業衆所畏服<hi>一作嚴畏</hi>則是也如穰苴<lb/>
　　既誅莊賈則衆心畏服乃丈人矣又如淮隂侯起<lb/>
　　於微賤遂為大將蓋其謀為有以使人尊畏也<lb/>
　　本義師兵衆也下坎上坤坎險坤順坎水坤地古<lb/>
　　者寓兵於農伏至險於大順藏不測於至靜之中<lb/>
　　又卦惟九二一陽居下卦之中為將之象上下五<lb/>
　　隂順而從之為衆之象九二以剛居下而用事六<lb/>
<pb n="42b"/>
　　五以柔居上而任之為人君命將出師之象故其<lb/>
　　卦之名曰師丈人長老之稱用師之道利於得正<lb/>
　　而任老成之人乃得吉而无咎戒占者亦必如是<lb/>
　　也<lb/>
　　　朱氏附録師彖辭亦是說得齊整處○吉无咎<lb/>
　　　謂如一件事自家做出來好方得无罪咎若做<lb/>
　　　得不好雖是好事也則有咎无咎吉謂如一件<lb/>
　　　事元是合做㡳自家做出來又好如所謂戰則<lb/>
<pb n="43a"/>
　　　克祭則受福戰而臨事懼好謀成祭而恭敬齊<lb/>
　　　肅便是无咎克與受福便是吉如行師之道既<lb/>
　　　巳正了又用丈人率之如此則是都做得是便<lb/>
　　　是吉了還有甚咎<lb/>
　彖曰師衆也貞正也能以衆正可以王矣<hi>王如字又住況反</hi>
　　𫝊能使衆人皆正可以王天下矣得衆心服從而<lb/>
　　歸王王道止於是也<lb/>
　　本義此以卦體釋師貞之義以謂能左右之也一<lb/>
<pb n="43b"/>
　　陽在下之中而五陰皆為所以也能以衆正則王<lb/>
　　者之師矣<lb/>
　剛中而應行險而順<lb/>
　　傳言二也以剛處中剛而得中道也六五之君為<lb/>
　　正應信任之專也雖行險道而以順動所謂義兵<lb/>
　　王者之師也上順下險行險而順也<lb/>
　以此毒天下而民從之吉又何咎矣<lb/>
　　𫝊師旅之興不无傷財害人毒害天下然而民心<lb/>
<pb n="44a"/>
　　從之者以其義動也古者東征西怨民心從也如<lb/>
　　是故吉而无咎吉謂必克无咎謂合義又何咎矣<lb/>
　　其義故<hi>一作固</hi>无咎也<lb/>
　　本義又以卦體卦德釋丈人吉无咎之義剛中謂<lb/>
　　九二應謂六五應之行險謂行危道順謂順人心<lb/>
　　此非有老成之德者不能也毒害也師旅之興不<lb/>
　　无害於天下然以其有是才德是以民悅而從之<lb/>
　　也<lb/>
<pb n="44b"/>
　象曰地中有水師君子以容民畜衆<hi>畜敕六反聚也又許六反養也</hi>
　　𫝊地中有水水聚於地中為衆聚之象故為師也<lb/>
　　君子觀地中有水之象以容保其民畜聚其衆也<lb/>
　　本義水不外於地兵不外於民故能養民則可以<lb/>
　　得衆矣<lb/>
　　　朱氏附録問麻衣易是偽書其論師卦地中有<lb/>
　　　水師容民畜衆之象此一義也若水行地中隨<lb/>
　　　勢曲折如師行而隨地之利亦一義也曰易有<lb/>
<pb n="45a"/>
　　　精有藴如師貞丈人吉此聖人之精畫前之易<lb/>
　　　不可易之妙理至於容民畜衆等處因卦以發<lb/>
　　　皆其藴也既謂之藴則包含衆義有甚窮盡儘<lb/>
　　　推去儘有也<lb/>
初六師出以律否臧凶<hi>否方有反</hi>
　　傳初師之始也故言出師之義及行師之道在邦<lb/>
　　國興師<hi>一作動衆</hi>而言合義理則是以律法也謂以禁<lb/>
　　亂誅暴而動茍動不以義則雖善亦凶道也善謂<lb/>
<pb n="45b"/>
　　克勝凶謂殃民害義也在行師而言律謂號令節<lb/>
　　制行師之道以號令節制為本所以統制於衆不<lb/>
　　以律則雖善亦凶雖使勝㨗猶凶道也制師无法<lb/>
　　幸而不敗且勝者時有之矣聖人之所戒也<lb/>
　　　程氏附録律有二義有出師不以義者有行師<lb/>
　　　而无號令節制者皆失律也師出當以律不然<lb/>
　　　雖臧亦凶今人用師惟務勝而巳<lb/>
　　本義律法也否臧謂不善也晁氏曰否字先儒多<lb/>
<pb n="46a"/>
　　作不是也在卦之初為師之始出師之道當謹其<lb/>
　　始以律則吉不臧則凶戒占者當謹始而守法也<lb/>
　象曰師出以律失律凶也<lb/>
　　𫝊師出當以律失律則凶矣雖幸而勝亦凶道也<lb/>
九二在師中吉无咎王三錫命<lb/>
　　𫝊師卦唯九二一陽為衆隂所歸五居君位是其<lb/>
　　正應二乃師之主專制其事者也居下而專制其<lb/>
　　事唯在師則可自古命將閫外之事得專制之在<lb/>
<pb n="46b"/>
　　師專制而得中道故吉而无咎蓋恃專則失為下<lb/>
　　之道不專則无成功之理故得中為吉凡師之道<lb/>
　　威和並至則吉也既處之盡其善則能成功而安<lb/>
　　天下故王錫寵命至于三也凡事至于三者極也<lb/>
　　六五在上既專倚任復厚其寵數蓋禮不稱則威<lb/>
　　不重而下不信也他卦九二為六五所任者有矣<lb/>
　　唯師專主其事而為衆隂所歸故其義最大人臣<lb/>
　　之道於事无所敢專唯閫外之事則專制之雖制<lb/>
<pb n="47a"/>
　　之在巳然因師之力而能致者皆君所與而職當<lb/>
　　為也世儒有論魯祀周公以天子禮樂以為周公<lb/>
　　能為人臣不能為之功則可用人臣不得用之禮<lb/>
　　樂是不知人臣之道也夫居周公之位則<hi>一有能字</hi>為<lb/>
　　周公之事由其位而能為者皆所當為也周公乃<lb/>
　　盡其職耳子道亦然唯孟子為知此義故曰事親<lb/>
　　若曾子者可也未嘗以曾子之孝為有餘也蓋子<lb/>
　　之身所能為者皆所當為也<lb/>
<pb n="47b"/>
　　本義九二在下為衆隂所歸而有剛中之德上應<lb/>
　　於五而為所寵任故其象占如此<lb/>
　象曰在師中吉承天寵也王三錫命懷萬邦也<lb/>
　　𫝊在師中吉者以其承天之寵任也天謂王也人<lb/>
　　臣非君寵任之則安得專征之權而有成功之吉<lb/>
　　象以二專主其事故發此義與前所云世儒之見<lb/>
　　異矣王三錫以恩命褒其成功所以<hi>一有威字</hi>懷萬邦<lb/>
　　也<lb/>
<pb n="48a"/>
　　　朱氏附録問潘謙之說師九二欲互說在師中<lb/>
　　　吉懷萬邦也王三錫命承天寵也何如曰聖人<lb/>
　　　作易象只是大槩恁地不是恁地子細解釋<lb/>
六三師或輿尸凶<lb/>
　　傳三居下卦之上居位當任者也不唯其才陰柔<lb/>
　　不中正師旅之事任當專一二既以剛中之才為<lb/>
　　上信倚必專其事乃有成功若或更使衆人主之<lb/>
　　凶之道也輿尸衆主也蓋指三也以三居下之上<lb/>
<pb n="48b"/>
　　故發此義軍旅之事任不專一覆敗必矣<lb/>
　　本義輿尸謂師徒撓敗輿尸而歸也以陰居陽才<lb/>
　　弱志剛不中不正而犯非其分故其象占如此<lb/>
　　　朱氏附録問師或輿尸伊川說訓為衆主如何<lb/>
　　　曰從來有輿尸血刃之說何必又牽引說熹自<lb/>
　　　小時未曾識訓詁只讀白本時便疑如此說後<lb/>
　　　來從鄉先生學皆從衆主說不以為然今看來<lb/>
　　　只是兵敗輿尸而歸之義<lb/>
<pb n="49a"/>
　象曰師或輿尸大无功也<lb/>
　　傳倚付二三安能成功豈唯无功所以致凶也<lb/>
六四師左次无咎<lb/>
　　傳師之進以强勇也四以柔居陰非能進而克㨗<lb/>
　　者也知不能進而退故左次左次退舎也量冝進<lb/>
　　退乃所當也故无咎見可而進知難而退師之常<lb/>
　　也唯取其退之得宜不論其才之能否也度不能<lb/>
　　勝<hi>一作進</hi>而完師以退愈於覆敗逺矣可進而退乃<lb/>
<pb n="49b"/>
　　為咎也易之發此義以示後世其仁深矣<lb/>
　　本義左次謂退舍也陰柔不中而居陰得正故其<lb/>
　　象如此全師以退賢於六三逺矣故其占如此<lb/>
　象曰左次无咎未失常也<lb/>
　　𫝊行師之道因時施冝乃其常也故左次未必<hi>一无</hi>
　　<hi>必字</hi>為失也如四退次乃得其冝是以无咎<lb/>
　　本義知難而退師之常也<lb/>
六五田有禽利執言无咎長子帥師弟子輿尸貞凶<hi>長丁<pb n="50a"/>丈反象同</hi>
　　傳五君位興師之主也故言興師任將之道師之<lb/>
　　興必以蠻<hi>一作戎</hi>夷猾夏寇賊姦宄為生民之害不<lb/>
　　可懐來然後奉辭以誅之若禽獸入于田中侵害稼穡<lb/>
　　於義宜獵取則獵取之如此而動乃得无咎若輕動<lb/>
　　以毒天下其咎大矣執言奉辭也明其罪而討之<lb/>
　　也若秦皇漢武皆窮山林以索禽獸者也非田有<lb/>
　　禽也任將授師之道當以長子帥師二在下而為<lb/>
<pb n="50b"/>
　　師之主長子也若以弟子衆主之則所為雖正亦<lb/>
　　凶也弟子凡非長<hi>一有子字</hi>者也自古任將不專而致<lb/>
　　覆敗者如晉荀林父邲之戰唐郭子儀相州之敗<lb/>
　　是也<lb/>
　　　程氏附録帥師以長子今以弟子衆主之亦是<lb/>
　　　失律故雖貞亦凶也<lb/>
　　本義六五用師之主柔順而中不為兵端者也敵<lb/>
　　加於已不得巳而應之故為田有禽之象而其占<lb/>
<pb n="51a"/>
　　利以搏執而无咎也言語辭也長子九二也弟子<lb/>
　　三四也又戒占者專於委任若使君子任事而又<lb/>
　　使小人參之則是使之輿尸而歸故雖正而亦不<lb/>
　　免於凶也<lb/>
　　　朱氏附録田有禽須是此爻有此象但今不可<lb/>
　　　考○問易爻取義如師之五長子帥師乃是本<lb/>
　　　爻有此象又卻說弟子輿尸何也曰此假設之<lb/>
　　　辭也言若弟子輿尸則凶矣問此例恐與家人<lb/>
<pb n="51b"/>
　　　嗃嗃而繼以婦子嘻嘻同曰然<lb/>
　象曰長子帥師以中行也弟子輿尸使不當也<lb/>
　　𫝊長子謂二以中正之德合於上而受任以行若<lb/>
　　復使其餘者衆尸其事是任使之不當也其凶冝<lb/>
　　矣<lb/>
　　　朱氏附録問師六五象曰長子帥師以中行也<lb/>
　　　𫝊云長子謂九二以中正之德合於上而受任<lb/>
　　　以行夫以九居二中則是矣豈得為正曰此是<lb/>
<pb n="52a"/>
　　　錯了一字耳莫要泥也<lb/>
上六大君有命開國承家小人勿用<lb/>
　　傳上師之終也功之成也大君以爵命賞有功也<lb/>
　　開國封之為諸侯也承家以為卿大夫也承受也<lb/>
　　小人者雖有功不可用也故戒使勿用師旅之興<lb/>
　　成功非一道不必皆君子也故戒以小人有功不<lb/>
　　可用也賞之以金帛禄位可也不可使有國家而<lb/>
　　為政也小人平時易致驕盈況挾其功乎漢之英<lb/>
<pb n="52b"/>
　　彭所以亡也聖人之深慮逺戒也此専言師終之<lb/>
　　義不取爻義蓋以其大者若以爻言則六以柔居<lb/>
　　順之極師既終而在无位之地善處而无咎者也<lb/>
　　本義師之終順之極論功行賞之時也坤為土故<lb/>
　　有開國承家之象然小人則雖有功亦不可使之<lb/>
　　得有爵土但優以金帛可也戒行賞之人於小人<lb/>
　　則不可用此占而小人遇之亦不得用此爻也<lb/>
　　　朱氏附録開國承家小人勿用舊時說只作論<lb/>
<pb n="53a"/>
　　　功行賞之時不可及小人今思量看理去不得<lb/>
　　　他既一例有功如何不及他得看來開國承家<lb/>
　　　一句是公共得㡳未分别君子小人在小人勿<lb/>
　　　用則是勿更用他與之謀議計畫爾漢光武能<lb/>
　　　用此義自定天下之後一例論功行封其所以<lb/>
　　　用之在左右者則鄧禹耿弇賈復數人他不與<lb/>
　　　焉因問云古人論功行封真箇是裂土與之守<lb/>
　　　非如後世虚帶爵邑也若使小人參其閒則誠<lb/>
<pb n="53b"/>
　　　有弊病曰勢不容不封他得但聖人别有以處<lb/>
　　　之未見得如何舜封象則使吏治其國則若小<lb/>
　　　人亦自有以處之也<hi>因云此義方思量得如此未曾改入本義且記得</hi>
　　　○開國承家為是坤有土之象然屯之利建侯<lb/>
　　　卻都无坤止有震此又不可曉<lb/>
　象曰大君有命以正功也小人勿用必亂邦也<lb/>
　　傳大君持恩賞之柄以正軍旅之功師之終也雖<lb/>
　　賞其功小人則不可以有功而任用之用之必亂<lb/>
<pb n="54a"/>
　　邦小人恃功而亂邦者古有之矣<lb/>
　　本義聖人之戒深矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易傳義附録卷二下<lb/>
</p>
<p>
</p>
  </div>
</body>
</text>
</TEI>
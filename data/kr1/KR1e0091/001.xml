<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋四傳質卷上</head> <lb/>
    <p>
<pb n="1a"/>
欽定四庫全書<lb/>
　春秋四傳質卷上<lb/>
　　　　　　　　　　　　明　王介之　撰<lb/>
　　隠公<lb/>
元年<lb/>
　傳曰經文如化工以天觀聖人之文而盡矣易曰復<lb/>
　其見天地之心天非無心也又曰鼓萬物而不與聖<lb/>
　人同憂非必有心也故報和以祥報乖以沴慶以貽<lb/>
<pb n="1b"/>
　善殃以貽不善謂天有為為之可也日月運行之恒<lb/>
　度寒暑交錯之恒數今古相嬗而因其自然謂皆有<lb/>
　為為之不可也春秋之文謹内外之防正君臣之義<lb/>
　命徳討罪以一字為褒貶如天之非無心者也因天<lb/>
　以紀時因地以紀國因前王之制因天下之習以紀<lb/>
　名如天之非有心者也有心而心著於文以立義學<lb/>
　者研心以逆之不得略也非有心而文因其實義所<lb/>
　不繋學者平情而順之不得鑿也元年之稱元聖人<lb/>
<pb n="2a"/>
　何容心焉元一也或謂之一或謂之元實同也文雖<lb/>
　異而非有異也且一者與二為偶與千而萬為乘並<lb/>
　立而數之之辭也年則前者逝而後者續不可以並<lb/>
　立數矣故祖曰始月曰正日曰初皆不可以一稱焉<lb/>
　易曰初曰上而不可立一六之名即位之始年曰元<lb/>
　年亦如此而已矣胡氏傳云元即仁也是乾資始坤<lb/>
　資生之元也然則一年而元二年其猶亨乎該四德<lb/>
　以四年其後將如之何抑仁者貫初終於一心者也<lb/>
<pb n="2b"/>
　一念之仁不足以保後念一事之仁不足以通萬事<lb/>
　正心以體仁豈僅嗣服之初為當然哉太甲之悔過<lb/>
　遷善成王之懲毖後患復即逺而猶無悔也中材之<lb/>
　主初心未之有邪而難乎其繼則立仁之義於年之<lb/>
　始端無謂矣舜典之稱元日商訓之稱元祀因乎古<lb/>
　因乎人之所習因乎文之所宜此與天之非必有心<lb/>
　者同道若欲彫琢自然之質加以外至之名則俗學<lb/>
　辭章之巧耳聖言不如是也審矣<lb/>
<pb n="3a"/>
春王正月<hi>一</hi>
　周人以建子為嵗首則一以建子為春矣而胡氏傳<lb/>
　云建子非春亦明矣何以見其明也以後世寅正所<lb/>
　定之四時而明之也夫天固未嘗自明其為四時憲<lb/>
　天授時者名之以時而時乃著三統之法千五百三<lb/>
　十九年而為一統三之四千六百一十七年而為一<lb/>
　元天統者據四千六百一十七之始年朔旦冬至立<lb/>
　為厯元而以下推者也其時日月之㑹在子故以子<lb/>
<pb n="3b"/>
　為首地統者閲千五百三十九年朔旦冬至日月㑹<lb/>
　於丑人統者又閲千五百三十九年朔旦冬至日月<lb/>
　㑹於寅此三正之厯法各殊而二曜五緯之行度亦<lb/>
　少異焉以氣應言之天正子最微者也丑亦微也至<lb/>
　於寅而始著一日之繇暗以明一嵗之繇濳以見皆<lb/>
　以其微著故曰積三微而成著然則建子之月春氣<lb/>
　之微也建寅之月春氣之著也夏正紀其著周正溯<lb/>
　其微則周人自以建子為春嵗之首時之先者也建<lb/>
<pb n="4a"/>
　子奚必其非春哉春者蠢也一陽動於地中植物則<lb/>
　生氣榮其根動物則暖氣熏其蟄其動蠢蠢然歴二<lb/>
　陽三陽而陽氣舒矣故至卯中而春氣畢達以授夏<lb/>
　夏者大也卯中以後無蟄不啟無木不榮大而充之<lb/>
　至午中而漸向於實以授於秋秋者收也午中以後<lb/>
　無特生而有繼長物質漸成至於酉中而漸以登以<lb/>
　授於冬冬者終也酉中以後隂氣凝於上物無不老<lb/>
　而方生之氣未萌也至於子中而終乃以始以授於<lb/>
<pb n="4b"/>
　春特當子卯午酉之中為二分二至之候氣雖應而<lb/>
　未盛故謂之微周正達其微以察天化夏正紀其著<lb/>
　以利民用各有道焉無容據夏正而斷建子之非春<lb/>
　矣聖人語顔子以為邦曰行夏之時以所敬授者民<lb/>
　之時從人之著而不從天之微盖謂有王者興革命<lb/>
　改制而折衷三王以求允也其自言曰吾從周則未<lb/>
　得位而遵一王之路也未嘗得位而遽改制焉以夏<lb/>
　之時冠周之月名實駁雜而不安於為下不倍之義<lb/>
<pb n="5a"/>
　聖人其如是乎按泰誓春大㑹於孟津而曰星在天<lb/>
　黿以厯法上推為建子之月二十八日戊午而書言<lb/>
　春則周人以建子為春正月確有明徴故朱子言周<lb/>
　有正月有正嵗正月建子也正嵗建寅也胡氏以理<lb/>
　談經而於厯未講故日食傳采穀梁既朔晦日及鼂<lb/>
　日有虧傷之象之說而不知其非以是見釋經之未<lb/>
　易也且即以理論生其世反其道用其實易其名然<lb/>
　則名周之玉輅為殷之木輅周之大武為虞之箾韶<lb/>
<pb n="5b"/>
　其可乎春秋天子之事亦奉文武之法以治當世之<lb/>
　諸侯大夫而已豈更易名實以亂昭代之大法哉<lb/>
春王正月<hi>二</hi>
　加王於正公羊言大一統者大周之統天下也大魯<lb/>
　之遵王而統於周也又曰王者孰謂謂文王也謂文<lb/>
　王受命稱王於殷之末造已改正朔行天子之事其<lb/>
　義悖其詞迂矣魯所奉之正朔時王所頒當文王之<lb/>
　時未有魯而魯何奉乎文王猶殷之西伯奉殷之丑<lb/>
<pb n="6a"/>
　正故武王伐紂以建亥之月興師而厯家猶稱殷之<lb/>
　十一月商祀未殄之一日武王且不改而况文王其<lb/>
　必言王以明一統之大義當東周之世列國僭亂或<lb/>
　有不奉正朔者且杞宋修先代之事守自用其丑寅<lb/>
　之正故於魯之奉正朔而大言之以明一統之義韓<lb/>
　宣子所謂周禮在魯亦其一也<lb/>
春王正月<hi>三</hi>
　親所志者不以其道拂而正之以成親也順而從之<lb/>
<pb n="6b"/>
　以全已也為人子者無以有已而有時急於全已而<lb/>
　不遑於正親懼其以忘已故而嫌於利已也則嫡庻<lb/>
　長幼廢立之事是已庻之不敢侵嫡幼之不可躐長<lb/>
　道也然宗臣可守義以行廷臣可援義以正為嫡長<lb/>
　者不得與焉君父之為正為邪不敢知也故伯夷泰<lb/>
　伯決去之而不疑隠公從命攝立以待讓於桓猶庻<lb/>
　幾焉而穀梁以為成父之惡然則欲公之挾長以據<lb/>
　位而可曰拂親之失以成乎善哉夫公庻幾近之而<lb/>
<pb n="7a"/>
　於道則猶未也長而後反其國則何以知其必反也<lb/>
　不能皎然揭日月而決行之公子翬之請有隙焉乗<lb/>
　之矣或曰夫公亦猶是中材以下者而何望其遽為<lb/>
　伯夷泰伯之髙行孔子曰道二仁與不仁而已矣出<lb/>
　乎仁即入乎不仁居危疑之地首鼠兩端勢不能俛<lb/>
　而就諸臣之位則惟有去之而已不能去而使無餘<lb/>
　地以自全舎伯夷泰伯而為申生之死且不得為孝<lb/>
　况居位十一載而無疑乎<lb/>
<pb n="7b"/>
春王正月<hi>四</hi>
　嗣子初立於嵗首書即位者葢有告廟臨民之禮焉<lb/>
　禮行而史記之不書即位則其未遑修此常禮者爾<lb/>
　隠公之不書即位三傳同辭以為攝也攝則告廟者<lb/>
　告其攝也詔臣民者詔其攝也因之而告於王室告<lb/>
　於友邦皆言攝也攝則無即位之事不可起即位之<lb/>
　文若曰内不承國於先君則子野卒於襄没之後昭<lb/>
　公不得早有所承昭薨於乾侯而季孫迎宋以立愈無<lb/>
<pb n="8a"/>
　所受豈但隠哉抑云上不禀命於天子則平王之世<lb/>
　綱紀猶未盡亡而文公以後周愈弱諸侯愈擅而又<lb/>
　奚禀耶葢隠之不書即位攝也莊之不書不忍於弑<lb/>
　父之逆母而情有不安未敢修常事也閔之不書國<lb/>
　亂而子幼禮未備也僖之不書自外而入倉卒援立<lb/>
　而未暇也定公戊辰即位之文季孫矜其廢立之權<lb/>
　張大其事非時而禮文備舉皆因其實紀其事而順<lb/>
　逆得失見矣胡氏舉十二公之不禀不承專以責之<lb/>
<pb n="8b"/>
　四君者抑何以通其餘乎<lb/>
鄭伯克段于鄢<lb/>
　克之為文經不再見左傳曰逐之公穀曰殺之段不<lb/>
　再見而奔衛者但叚之子滑衛人為取廩延使段而<lb/>
　奔也則衛將居之於廪延不但滑矣以知二傳之言<lb/>
　殺是已克者力勝之辭而有難意榖梁曰緩追逸賊<lb/>
　親親之道誠緩追焉段且固守鄢而不下其遽逸乎<lb/>
　即使逸焉段已死而滑猶挾衛以内伐段得逸而鄭<lb/>
<pb n="9a"/>
　能一旦安耶范中行之蹂晉也數十年而不息况段<lb/>
　有君母之援哉葢至是而寤生之所以處段者無一<lb/>
　焉可也周公不緩管蔡而王室寧唐太宗不緩建成<lb/>
　元吉而嗣立定周公之不緩為孺子也故不損其仁<lb/>
　唐太宗之不緩以自得天下也而天理斁要未有緩<lb/>
　焉而可全恩以逺害者緩之而禍延於不已弗緩而<lb/>
　恩斬於一鼂故曰寤生之於叚至是而無一焉可也<lb/>
　夫使寤生欲全恩於段而不害於國則可以全仁難<lb/>
<pb n="9b"/>
　矣然而無難也王猛之於鼂也魯隠之於軌也晉申<lb/>
　生之於奚齊也逃而去之而恩全父志也國者父之<lb/>
　國也段之以少加長而將立者母志也國非母之所<lb/>
　得制也則孤竹勾吳之事寤生不得而學焉而段以<lb/>
　怙寵多才而見偪去之非義争之非仁故曰難也唐<lb/>
　太宗之與兄弟勢不相下而髙祖在太宗無能自行<lb/>
　其意制之無術而迫出於賊恩之計夫寤生則已立<lb/>
　乎其位矣姜氏雖未忘情於立段亦竇后之於梁王<lb/>
<pb n="10a"/>
　焉耳婦人之情當其未懲則妄不可止一小懲之而<lb/>
　且以幸免於害為悦故獄辭一燒而竇后加餐姜氏<lb/>
　雖悍出隧而融融洩洩則其情之易厭見矣寤生已<lb/>
　立乎其位而國之執政祭仲子封皆其同志大臣持<lb/>
　讜議以申其罰寤生奉母志以寛其罪段免於誅而<lb/>
　姜氏之心亦戢非唐髙方在權不操於太宗之比故<lb/>
　曰易也夫寤生者豈責其去國以讓段且亦安用為<lb/>
　爾哉怨姜氏之惡已厚其毒以戕其弟而快志於母<lb/>
<pb n="10b"/>
　則胡氏惡養天倫之說允矣寤生無能自揜矣緩追<lb/>
　逸賊茍救過於既僨之餘誠無一而可者也<lb/>
天王使宰咺來歸惠公仲子之賵　子氏薨　尹氏卒<lb/>
　甚矣讀春秋之難也所憑以知數千載以前非傳無<lb/>
　津梁也而傳之靡定非但微言之析以毫釐大義之<lb/>
　區分秦越也地必有定所人必有定名時必有定期<lb/>
　尤定而不可亂者莫如人而三傳之言仲子也或曰<lb/>
　恵公之母或曰恵公之妾言夫人子氏也或曰隠公<lb/>
<pb n="11a"/>
　之母或曰隠公之妻言尹氏也或曰君氏隠公之母<lb/>
　聲子或曰周之世卿信左氏以伸仲子為恵公之妾<lb/>
　乃其以君氏為隠公之妻不可信也信公羊以伸仲<lb/>
　子為桓公之母乃公羊以子氏為聲子不可信也信<lb/>
　穀梁以伸子氏為隠公之妻乃其以仲子為恵公之<lb/>
　母不可信也其人異其禮殊其所以生事而没寧之<lb/>
　者道不可得而同雖然要之於終以觀其始則仲子<lb/>
　為恵公之妾桓公之母可信也以考仲子之宫知之<lb/>
<pb n="11b"/>
　子氏為隠公之妻可信也以君在而不書葬知之尹<lb/>
　氏為周之世卿可信也以君氏之不成文義知之或<lb/>
　曰尹氏者合其族之祖孫而稱之卒者一人耳何以<lb/>
　氏志曰尹不一稱而此卒者統言氏猶宿不一君而<lb/>
　其卒者統言男或曰不以名訃也春秋之異辭三傳<lb/>
　聞者因所傳而弗能損益尹氏宿男之不名舊史逸<lb/>
　之亦未可知也<lb/>
宋公和卒<lb/>
<pb n="12a"/>
　傳弟殷道也宋修先代之事守故宣公舎其子而立<lb/>
　穆公夫亦用殷之道也乃殷之傳弟也以次相及而<lb/>
　終立嫡長初嗣者之子太甲之繼外丙仲壬成湯之<lb/>
　定法也至於後世則有傳於弟而弟傳其子不復歸<lb/>
　於嫡長初嗣之子者矣武丁之所以豐於禰也而成<lb/>
　湯之法亂夫既兩端皆可唯意與𫝑所便而為之則<lb/>
　貪憤交乘而爭亂以興則殷道之不如周審也而况<lb/>
　與夷之猜馮之媢二君不能使其子如朱均之帖然<lb/>
<pb n="12b"/>
　安於在位而要一時仁讓之名其能得乎故公羊曰<lb/>
　宋之禍宣公為之也非過責之也侯于周服而不遵<lb/>
　時王之制徳非堯舜所授者非舜禹而欲希互讓之<lb/>
　賢大臣非伊尹易世且相胥以奉馮而置大位於可<lb/>
　推移之𫝑宣公豈非禍本哉禍必於此而萌生矣左<lb/>
　氏曰宣公可謂知人矣立穆公其子饗之命以義夫<lb/>
　嗚呼馮方眕目而盻鄭方挾質以逞督與羣臣方懐<lb/>
　刃以俟時而曰其子饗之乎夫宣公猶非以安與夷<lb/>
<pb n="13a"/>
　故而立和也未害為仁之愚也若左氏者逆計其子<lb/>
　饗之而以為義則兄弟之際挾市心以求售以祖宗<lb/>
　之宗社行其欲取姑與之術以徼名實之兩獲小人<lb/>
　喻利而徒勞終蹈於害尚何義之云何以知宣公之<lb/>
　非為與夷終饗故而立和也曰宣公欲授與夷則授<lb/>
　之已爾而何用此迂曲之小智為若宋祖之授光義<lb/>
　冀以傳光美而及徳昭則杜后婦人之鄙私脅太祖<lb/>
　以盟之爾非太祖之樂為也<lb/>
<pb n="13b"/>
宋公陳侯蔡人衛人伐鄭<lb/>
　事有不相蒙罪有不相及事本無與於重輕則因彼<lb/>
　而蒙此罪本未及於大惡則與于人之罪而分及之<lb/>
　事本諸已而罪不容於貰乃舎之而旁及焉則本罪<lb/>
　蔽矣州吁之請宋伐鄭也乗鄭人納馮之釁以餌宋<lb/>
　也州吁弑君而欲固其位罪不貰矣則不得以罪馮<lb/>
　之惡分罪於宋宋殤忘穆公之徳忌馮而逞志於鄭<lb/>
　逆天安忍罪亦不容貰也則抑不得以黨賊之惡分<lb/>
<pb n="14a"/>
　罪於衛矣此一役也宋殤之憯州吁之詭直書而並<lb/>
　著無所畸重無所畸輕也以宋主兵者當日之首先<lb/>
　戎行以嚮衛者固以納馮爭國為名問鄭罪而加之<lb/>
　兵非宋主之其可以衛主之乎州吁定位之志隠宋<lb/>
　殤忌馮之事張蔑先君之恩以戕天倫罪重而不可<lb/>
　以黨惡蒙者也故誅周興來俊臣之慘殺無辜不更<lb/>
　責以事女主論朱清張瑄之驅人填海不更責其諂<lb/>
　元君兩罪俱則從其重舎其輕胡氏之說殆釋本而<lb/>
<pb n="14b"/>
　狥末矣<lb/>
公觀魚于棠<lb/>
　隠公攝位十有一年無宫室臺榭之役無盤游淫獵<lb/>
　之娛其觀魚也察水衡之獲而與民爭利也故三傳<lb/>
　有同辭而胡氏曰輕棄國政逺事逸遊兖南之壤涓<lb/>
　涓之泉易涸之淵豈其千網雲張巨鱗雪曝之觀哉<lb/>
　而公亦何樂乎此也北方之有魚僅矣少有之而人<lb/>
　珍之利斯存焉然其利也微矣故臧孫曰不足以講<lb/>
<pb n="15a"/>
　大事備器用公羊曰百金之魚公張之穀梁曰魚卑<lb/>
　者之事也有司者之所察也公之為公其細甚矣有<lb/>
　讒而不見有賊而不知孳孳焉察秋毫之利嗚呼是<lb/>
　簞豆見色之鄙人也雖貪孝友之名能舎其位以授<lb/>
　之弟慨然而決乎胡廣之志盡于飼猪莵裘未營蒍<lb/>
　氏之刃已及宜矣哉若其逸遊而忘國政也則猶可<lb/>
　望其脫屣千乗以免禍也<lb/>
初獻六羽<lb/>
<pb n="15b"/>
　公侯之禮樂異制他無所經見而公羊穀梁皆云諸<lb/>
　公六佾侯四佾魯侯而六佾譏僭樂也未能辨其是<lb/>
　非而旁徴之禮有疑焉均之為諸侯五等皆侯也而<lb/>
　周禮公之服衮冕侯之服鷩冕則侯有降於公公穀<lb/>
　之說疑是矣乃公羊曰王者之後稱公則宋修天子<lb/>
　之事守純用天子之禮樂以郊以禘故知罃見舞旌<lb/>
　而駭以其為天子之樂也則三恪之舞當用八佾不<lb/>
　但六矣左氏采衆仲之說而胡氏以為别宫降六意<lb/>
<pb n="16a"/>
　者其然乎處千載之下論千載之史事難矣論千載<lb/>
　之典禮抑又難矣穀梁早自疑焉並存尸子之說以<lb/>
　為天子諸侯皆八佾也未能自安兼異説而弗能折<lb/>
　衷後之人將何據焉無已則降殺以兩之説尚不忒<lb/>
　乎穀梁子者尤其捃拾聞見而未定者也若以仲子<lb/>
　為恵公之母遂使隠攝桓弑之實漫無所徴亦其不<lb/>
　審之故也拾聞見以言經有所通必有所蔽非曲暢<lb/>
　旁通以求之庸可不誣哉<lb/>
<pb n="16b"/>
無駭卒　挾卒<lb/>
　春秋二百四十二年之間事屢變文亦屢易四傳各<lb/>
　成其說而斷以義則胡氏精而公穀尤正質以事則<lb/>
　左氏之有所徴也為可信也無駭挾之以名稱胡氏<lb/>
　曰未賜族也春秋之初猶為近古亦近之矣而左氏<lb/>
　載羽父請族公命以字為展氏則又未嘗不賜族也<lb/>
　賜族之與賜氏也有别若季孫叔孫仲孫仲嬰齊叔<lb/>
　弓皆賜氏也賜以氏使世為卿矣隠公之世公子彄<lb/>
<pb n="17a"/>
　稱臧氏焉至臧孫紇而後奪其卿則有族而不能為<lb/>
　氏矣無駭之後為展氏以柳下恵之賢終於小官非<lb/>
　三家臧仲叔氏之倫也意者春秋之始賜氏者僅有<lb/>
　之故公子益師公子彄皆得以公子稱而無駭挾柔<lb/>
　溺皆不能以氏世其官公穀皆曰隠不爵大夫未成<lb/>
　乎君然則桓公之有柔莊公之有溺豈亦桓公之不<lb/>
　爵大夫乎魯之有世卿也自臧氏始而無駭挾柔溺<lb/>
　猶身為卿而不得世故曰胡氏之説近之矣僖公以<lb/>
<pb n="17b"/>
　後無有不氏者非不賜族也公子之子綂曰公而三<lb/>
　家與公並立雖親雖賢不得為氏而世變亦於此可<lb/>
　覩矣<lb/>
辛未取郜辛巳取防　公及齊侯鄭伯入許<lb/>
　鄭莊之狡也克段則養成其惡伐宋則假命於王取<lb/>
　戴則乗敝於敵射王則勞問其左右當時不得攻其<lb/>
　瑕後世猶或諒其情算之無遺而慝滋甚矣其尤狡<lb/>
　而不易窺者則同魯伐宋而歸郜防於魯也入郜者<lb/>
<pb n="18a"/>
　鄭也歸於魯入防者又鄭也抑歸於魯是使魯不謂<lb/>
　其輕利而善讓也不能將欲取之必固與之老氏之<lb/>
　陰謀鄭並用之審矣郜防小邑也户口土田其於一<lb/>
　國之都不啻什伯鄭莊之所處心積慮垂頤而欲者<lb/>
　許也虞獨力之不能必勝懼連兵之或且分功乃勤<lb/>
　攻取以拔城邑拱手而授之魯魯媿之感之而心折<lb/>
　之矣且魯隠者位未安而恐人不以為君者也屑屑<lb/>
　於一魚而唯恵是懷者也勿論其不知他日之為鄭<lb/>
<pb n="18b"/>
　并許即知之而情已浹志已盈且懐挾以居實利而<lb/>
　又何遑他計焉鄭莊乃左提右挈蹙許而斃之魯雖<lb/>
　欲不俛首授鄭而抑豈人之情也哉叔也臣獲也守<lb/>
　土其土人其人視二邑之區區利相什伯而魯終莫<lb/>
　盡悟郜防之為餌也嗚呼莊之狡也至是哉曺操之<lb/>
　讓還三縣師此智也智而狡未有不奪於天者鄭終<lb/>
　不得許而徒使魯受郜防之歸天不可罔操不三世<lb/>
　而司馬氏奪之豈或爽乎左氏之於是非也以迹取<lb/>
<pb n="19a"/>
　人而其失也奬虚偽之奸曰不貪其土以勞王爵正<lb/>
　之體也又曰無刑而伐之服而舎之可謂知禮矣然<lb/>
　則曺操之讓亦正而有禮耶狡者欺後世而或受其<lb/>
　欺莊之狡加於操矣<lb/>
　　桓公<lb/>
元年<lb/>
　文章制度之興皆積漸而成者也作者之謂聖聖之<lb/>
　稱有二一曰行造其極一曰通明也茍通於天下後<lb/>
<pb n="19b"/>
　世而使民明焉抑可謂一端之聖矣能作而通於事<lb/>
　明於理則可謂之聖非必道隆徳盛之聖人而後作<lb/>
　也孔子無所作而允為聖茍能作者不必造聖之極<lb/>
　而可許之以作則漢武之以號紀年是已天下之大<lb/>
　庻事之繁情偽之日興書契文墨之日賾使無號以<lb/>
　紀年則指新為舊假昔為今上自詔令下至庻民尺<lb/>
　布斗米之左劵互相亂而姦人之售其姦何不可耶<lb/>
　如以先帝之諡號時王之尊稱為别則市籍獄簿而<lb/>
<pb n="20a"/>
　辱至尊以臨之其不軌不章抑甚矣故起禹湯文武<lb/>
　於後日抑必師漢武之法以為法而胡氏曰必以春<lb/>
　秋編年為法是何法也美名有盡胡氏且慮之矣以<lb/>
　數相仍獨無盡乎漢之沖質唐之順宗昭代之洪熙<lb/>
　祚不幸而短稱元年者將安質正哉且春秋編年侯<lb/>
　國之元年也周之諸侯千八百國其不可各建號以<lb/>
　紀年明矣故其辭命因事以紀年如傳稱㑹於沙隨<lb/>
　之嵗亦以年不可據不得已而徴之事侯國分而年<lb/>
<pb n="20b"/>
　紀亂又安足為天下一統之法乎古者質而民偽未<lb/>
　深聖人慮弗及焉以待後故曰百世以俟聖人必有<lb/>
　俟也聖人不作茍有作者聖弗能違焉是亦作者之<lb/>
　聖耳漢武驕奢不能揜其一事之通明而胡氏何譏<lb/>
　焉<lb/>
公即位<lb/>
　惡莫憯於意意者不可如者也故春秋之法有誅意<lb/>
　以殊諸文者矣未有因其意而為文以骫法者也意<lb/>
<pb n="21a"/>
　動於微而滔天之惡從之以生聖人嚴筆削以奪其<lb/>
　意所以窒亂源而遏人心之横流也後之為史者奉<lb/>
　春秋以為準繩故王莽簒而不代漢以新武曌僭而<lb/>
　不間周於唐乃至蜀漢已分而不正曹丕繁陽之號<lb/>
　劉石索頭慕容履帝位而不假以正統之文以是為<lb/>
　春秋之遺意也而桓公簒立春秋起即位之文胡氏<lb/>
　曰如其意焉亂臣賊子之意其可如乎隠公薨而不<lb/>
　地三年以後春不書王黨惡而與㑹盟者必貶皆非<lb/>
<pb n="21b"/>
　桓公之意也如其意焉將以愧之乎漢文之以金錢<lb/>
　愧張武也武之惡小而固知愧者也君子猶以為失<lb/>
　君人之體春秋天子之事而巧為如意之文以如訐<lb/>
　如謔而與亂賊相形於心迹之間乎書即位者桓公<lb/>
　行告廟臨羣臣之禮因其實而紀之簒與非簒不嫌<lb/>
　同辭而於他事著之即位之文何容心焉胡氏之說<lb/>
　巧而誣矣<lb/>
及其大夫孔父<lb/>
<pb n="22a"/>
　孔父者穀梁以為字胡氏依程氏之說以為名孔父<lb/>
　名嘉見於傳者審矣孫以王父之字為氏故其族之<lb/>
　奔魯者曰孔氏而父者字之通稱嘉有孔義如鄭公<lb/>
　孫嘉之字子孔是也穀梁云或曰為祖諱也其說為<lb/>
　長劉敞謂名其君於前不得字其臣於後此夫子之<lb/>
　辭非宋人之書也孔氏去國三世以後爵禄不詔於<lb/>
　宋之廷則君臣之道絶矣春秋魯國之史而夫子修<lb/>
　之則為祖諱之義得伸焉或曰臨文不諱非此之謂<lb/>
<pb n="22b"/>
　也臧孫紇不以父諱而改是謂臨文此則直載孔父<lb/>
　之事惡忍斥其名等之仇氏之牧荀氏之息乎孝子<lb/>
　仁人之事其先於此取法焉可也<lb/>
滕子來朝<lb/>
　法之允者必有所止罰弗及嗣舜典之明訓炯矣父<lb/>
　子兄弟勿相及也矧上而祖下而累世之孫而何蔓<lb/>
　延於無窮越之僭王自勾踐始狄勾踐焉耳上不及<lb/>
　於允常故伐吳之役越稱人而不以號舉弑父與君<lb/>
<pb n="23a"/>
　躬乎大惡也趙盾弑而不以累武蔡般弑而不以累<lb/>
　有躬乎大惡者且然况黨惡者乎終春秋之世降而<lb/>
　稱子此已甚之刑聖人之不爾必也穀梁氏曰狄道<lb/>
　也狄道云者以子禮接諸侯簡其犧牲玉帛兵賦之<lb/>
　數以事大國而自替其先世之侯封也噫是可以觀<lb/>
　時變矣名者人之所甚重也貴者人之所欲得也世<lb/>
　守者子孫之不忍忘者也芟夷此三者而非人之所<lb/>
　安夫人而必有此情矣滕介齊宋魯衛之間君不自<lb/>
<pb n="23b"/>
　强臣不體國民不堪命敝於往來交際之繁而自替<lb/>
　以同於小國故隠之末年薛以庻姓而敢於争長魯<lb/>
　以侯國而敢於旅見其以滕為不足為侯久矣諸侯<lb/>
　不以為侯滕且隠忍而自處於非侯舉叔繡以來世<lb/>
　守之榮名一旦褫之而俯首甘焉夫滕豈得已哉前<lb/>
　之不振而日以貧弱至此而無可如何也滕之偷非<lb/>
　一日也諸姬兄弟之國無相軫恤坐視其疲敝而流<lb/>
　於卑賤列國之不仁無有能相念者也他日者宗周<lb/>
<pb n="24a"/>
　降而稱君以奉職貢於强秦而三代封建之典遂裂<lb/>
　亦豈異此哉春秋因其子而子之淩人與淩於人者<lb/>
　之失道皆見矣薛杞降而稱伯亦此也弱者日就於<lb/>
　弱以趨於亡而强者王矣故曰可以觀世變也<lb/>
公及戎盟于唐冬公至自唐<lb/>
　聖人誅賞之大法亦人之同情事之允協者而已劉<lb/>
　裕簒也而滅姚泓滅慕容超天下後世不能没其功<lb/>
　拓跋佛狸興師南侵以討蕭鸞之簒弑為名而天下<lb/>
<pb n="24b"/>
　後世不以之為南齊幸天下之勢禍福之深淺人心<lb/>
　之好惡雖聖人亦未有違之而激以憤出者也亂臣<lb/>
　賊子之未即刑也旦夕引領以庻幾得當聖人固有<lb/>
　此情矣上有天王下有方伯外有四鄰之諸侯内有<lb/>
　舉國之臣子固望其能伸大義矣然而終莫之能伸<lb/>
　於是而聖人以筆削行天子之事引問罪之責於己<lb/>
　而知罪不辭惡有即戎而望之冀其伏干戈於玉帛<lb/>
　以蔑我宗邦也哉戎之為魯患舊矣幸其無名而不<lb/>
<pb n="25a"/>
　足以逞也假令執討賊之名俘其君而殺之乘之以<lb/>
　入魯則周公伯禽之祀其不亡也無幾楚莊以施之<lb/>
　夏徴舒而春秋不忍言其滅楚圍以施之蔡般而春<lb/>
　秋正其誘殺之惡誠懼其一縱而不可復收也揖戎<lb/>
　而進之以大義屬望而幾幸焉宗國之傾危不恤是<lb/>
　與一鼂之忿不思其難者其相去幾何也以君父之<lb/>
　讐為名而大防自我而毁若此者災必及身胡氏之<lb/>
　說過矣然則何以書至危也隠之盟唐不危而此危<lb/>
<pb n="25b"/>
　者戎之情不可恃俄而可以順矣俄而可以逆矣當<lb/>
　其逆而危則書至義止此耳<lb/>
宰渠伯糾<lb/>
　胡氏曰宰冡宰渠氏伯爵宰之為冡宰非宰夫内宰<lb/>
　是也糾與咺與周公俱稱宰而無殊則其為冡宰也<lb/>
　無疑公羊謂下大夫者非也伯之為爵是也繫渠於<lb/>
　伯之上則渠為糾之封邑所謂寰内諸侯而曰渠氏<lb/>
　非也繋渠於伯與周之公劉單之子均為國邑不與<lb/>
<pb n="26a"/>
　武尹仍之稱氏而無爵者均則渠為伯國無疑也左<lb/>
　氏曰父在故名何休曰伯為王敬老之辭皆不得書<lb/>
　名之故而為之說耳則胡氏賵諸侯之妾禮弑君之<lb/>
　賊貶而書名於義為允而羣疑可釋矣一糾也而左<lb/>
　氏以為人之子弟何休以為國之老臣以為老則老<lb/>
　矣以為少則又少矣是射覆者之游詞也奉命以使<lb/>
　諸侯非人子事親之日而何有於父前子名之禮非<lb/>
　天子上庠之養乞言執酳之事亦何容施敬於出疆<lb/>
<pb n="26b"/>
　之使乎鑿說以求實必泥而不足以通<lb/>
甲戌己丑<lb/>
　左氏曰於是陳亂國人分散故再赴公羊曰㤜也甲<lb/>
　戌之日亡己丑之日得穀梁亦云甲戌出己丑得其<lb/>
　說不同而抑有可通者國人雖再赴赴至於魯之日<lb/>
　異爾非必所赴之日異也則必其死之日不確而赴<lb/>
　者各以所知而異也陳侯雖㤜而以國君之尊狂疾<lb/>
　而出必有隨之而迹其所往者且在國中非野外也<lb/>
<pb n="27a"/>
　市朝廛肆之間何至君死其地而不知葢唯陳侯之<lb/>
　有㤜疾故陳佗因之而作亂國既亂公驚悸狂走從<lb/>
　之者死亡分散而不得其死所左氏亦曰公疾病而<lb/>
　亂作則其出走也以亂而亂之生也以疾因分散而<lb/>
　不得其死之日不得其死之日而赴者異辭通三傳<lb/>
　而條理明矣蔡人殺陳佗與楚殺夏徴舒之詞同則<lb/>
　佗之為亂賊可知公穀知陳侯之出走而死而不知<lb/>
　因佗之亂乃出或曰外淫或曰爭禽則非也陳桓公<lb/>
<pb n="27b"/>
　卒厲公躍立明年而佗為蔡殺葢佗之不容於國而<lb/>
　出奔蔡殺之耳抑或既奔於蔡因其淫與獵而殺之<lb/>
　未可知也<lb/>
實來<lb/>
　隠桓之紀其為闕文也多矣實來葢闕文也來者之<lb/>
　為州公疑也其來也為來朝為過我則未可知也以<lb/>
　外相如不書例之則可云來者為州公而公羊云是<lb/>
　人來也於文為不順胡氏云實者州公名則没其爵<lb/>
<pb n="28a"/>
　而獨舉其名亦春秋所未有皆所謂求為之説而鑿<lb/>
　者也榖鄧來朝名之而公穀曰失國邾子來朝不名<lb/>
　而亦曰失國則經無闕譌而傳强為記愈鑿矣信傳<lb/>
　不如信經也<lb/>
焚咸丘<lb/>
　杜氏預以咸丘為魯地焚者焚林而田胡氏從之左<lb/>
　氏無傳而杜氏決言之與三傳謂為邾邑而火攻之<lb/>
　者異葢杜之解經考厯以定日考地以定事為密而<lb/>
<pb n="28b"/>
　確以鉅野之有咸亭而在魯封内故知二傳之非是<lb/>
　嵗也與狩郎之嵗皆闕秋冬闕文耳故三傳皆闕而<lb/>
　不論胡氏獨謂以逺人朝桓黨賊逸討與天王之聘<lb/>
　桓為大亂而削之黨惡者人之罪也於天道奚累哉<lb/>
　春秋天子之事則治天下之諸侯一也非獨以治魯<lb/>
　也且於魯有宗國之道焉則容有寛解之微辭焉桓<lb/>
　宣與聞乎弑而没不書弑不使與趙盾公子歸生同<lb/>
　其不可掩之罪臣子辭也胡氏終桓之世極致其誅<lb/>
<pb n="29a"/>
　討之詞累乎諸侯累乎天子而且上累乎天夫翬弑<lb/>
　而桓立亦與督弑而馮立剽弑而衎歸均爾未至如<lb/>
　齊無知楚商臣蔡般之惡自己作而奪之也然三凶<lb/>
　之逆且不以上累乎天而况桓乎去天之秋冬以極<lb/>
　致其討桓之辭所謂已甚也仲尼不為也<lb/>
齊侯衛侯鄭伯來戰于郎<lb/>
　春秋就事立法未有舎此事之曲直而追既往以咎<lb/>
　之者故曰聖人之心如鑑空衡平而無適莫也魯以<lb/>
<pb n="29b"/>
　周班後鄭直也鄭怒而興師入其近郊而戰曲也曲<lb/>
　直當前而持其平書來戰而不言伐若曰是何詞之<lb/>
　可奉特怙其憤怒以求快志於一逞耳東遷而後垂<lb/>
　及於桓王之世天下不知有宗周矣魯守一王之制<lb/>
　而鄭蔑之無王之罪罪莫大焉前乎此之不討賊非<lb/>
　僅三國之罪也舎其無王之顯惡而追咎其縱賊於<lb/>
　十年之前胡氏之說不已迂乎春秋成而亂臣賊子<lb/>
　懼簡則懼瀆則玩盡桓公十八年天下之大故諸侯<lb/>
<pb n="30a"/>
　之功罪無一事而不以討桓為法不已玩乎左氏曰<lb/>
　我有辭也於義允矣<lb/>
柔㑹宋公陳侯蔡叔盟於折　公㑹宋公於夫鍾　公㑹<lb/>
宋公於闞　公㑹宋公於虚　冬十有一月公㑹宋公於<lb/>
龜<lb/>
　魯之汲汲然不遑寧處而講於宋者為鄭突請也宋<lb/>
　出忽立突而責賂無已魯求之也愈急宋脅之也愈<lb/>
　力魯自辱已甚而宋之惡甚矣嫡庻之分非人之所<lb/>
<pb n="30b"/>
　得亂也廢立之權非友邦之所得擅也諸侯而擅鄰<lb/>
　國之廢立義所不容矣然有因甥舅之親而私之者<lb/>
　有出奔在其國久與居而援之者有受前君之託而<lb/>
　樹之者未有乘人兄弟之隙起而制之以要求重賂<lb/>
　以友邦之社稷為已貿貨之資不得則忿焉以逞者<lb/>
　也宋於是而人理滅矣勤勤然走魯侯於道路若牙<lb/>
　儈居間而爭物價者然春秋屑屑以紀之言之長而<lb/>
　愈可醜也且宋馮亦念已之何以君宋哉見忌於殤<lb/>
<pb n="31a"/>
　公而不自保鄭莊屢受兵以屈䕶之至於長葛之圍<lb/>
　經年而終䘮其邑勿恤也鄭莊之死未幾而脅其大<lb/>
　臣廢其冡嗣執劵以邀賂於突而不厭其無人理也<lb/>
　惟其無人之心也夫然則一盟四㑹具書於策而惡<lb/>
　無以加左氏僅以無信譏之胡氏且引天下為公之<lb/>
　大德以責禽行獸志之匪人不已迂乎一㑹不可而<lb/>
　再再而三至於五六而㑹盟之約終不定也魯辱而<lb/>
　宋之貪狠不戢也<lb/>
<pb n="31b"/>
公㑹紀侯鄭伯及齊侯宋公衛侯燕人戰齊師宋師衛<lb/>
師燕師敗績<lb/>
　以持重為萬全之道者國家方盛而外冦竊發待其<lb/>
　自敝而敝之善於勝者也故趙充國得之西𦍑而吳<lb/>
　明徹失之淮北若夫狡焉啟疆之巨敵成乎不可解<lb/>
　之難孤弱自守日漸䘮亡則出萬死一生以與爭存<lb/>
　亡之命内顧祖宗之世守不忍自我而坐餉他人寸<lb/>
　心未死其能隠忍而莫之較乎其勝也或猶可激臣<lb/>
<pb n="32a"/>
　民之氣以與胥效死也即其不然而亦足以報先王<lb/>
　先公於地下矣存一日之宗祊盡一日之人事束手<lb/>
　待盡豈復有生人之氣哉紀之戰胡氏取穀梁之說<lb/>
　以為紀與齊戰是也謂其倖勝以召亡則過矣紀與<lb/>
　齊比鄰而齊包其外齊襄欲拓地以取威始自東國<lb/>
　而紀居其股掌垂腴已久不吞紀而夢不恬豈果有<lb/>
　九世之讐乎欺其弱而并之易耳夫然而紀欲委曲<lb/>
　以圖存必不可得矣欲引咎則九世之恩怨無可復<lb/>
<pb n="32b"/>
　追欲班諭則無㨿之曲直非可理感上告天子而已<lb/>
　請命矣連姻王室而齊無所忌下訴方伯而東夏之<lb/>
　征五侯九伯者齊也若魯則已告而無如齊何也效<lb/>
　死以守則守與戰相資者也不能戰則不足以守戰<lb/>
　固守之善術也乃以戰為紀罪而謂勝之必亡其惟<lb/>
　肉袒牽羊奉先祖之封疆以歸齊版六國之日敝於<lb/>
　秦而不亡不已者此也為謀若此與秦檜湯思退之<lb/>
　謀國又奚以異耶其曰魯桓弑鄭突簒不足為援而<lb/>
<pb n="33a"/>
　恃之以戰其說似矣乃當是時也秦晉僻處西陲宋<lb/>
　衛方睦於齊而共圖亡紀東方之小國若譚遂萊陽<lb/>
　之屬且地納於齊而自保不給固無力以援人紀舎<lb/>
　魯鄭又將誰託哉等死耳等亡耳臣有同死之心民<lb/>
　有同亡之氣捐軀命以不忍宗社之傾移不猶愈乎<lb/>
　他日者盟於黄而齊有悛心此戰為之也春秋以紀<lb/>
　為主壯其戰喜其勝也胡氏之說殆為髙宗秦檜挫<lb/>
　折岳韓之嚆矢與<lb/>
<pb n="33b"/>
鄭世子忽復歸于鄭<lb/>
　世子者國儲君副當嗣其位之稱也於是忽之出四<lb/>
　年矣而不没其世子所以正世適之尊正孽突之簒<lb/>
　甚宋人之惡而深著祭仲之逆也胡氏曰亡其君位<lb/>
　明矣莊公卒未幾而忽逐未踰年而即位不得為君<lb/>
　是忽未嘗有其君位而何言亡耶未嘗有其君位不<lb/>
　得稱爵而稱世子其宜有鄭也明矣稱復者穀梁曰<lb/>
　反正也是已以為既絶而復歸孰絶之乎春秋不以<lb/>
<pb n="34a"/>
　大義絶之非鄭人之所得絶也<lb/>
葬桓公<lb/>
　君父之讐不共戴天無内外一也則讐之未復而不<lb/>
　書葬無内外一也所以不書葬者何也報讐者不以<lb/>
　葬為期而葬者死者之終事則亦臣子事其君親之<lb/>
　終事也至於葬而死者安矣生者亦可姑盡其道而<lb/>
　止其哀矣故祭而謂之虞虞之為言安也虞而卒哭<lb/>
　卒之為言止也君父死於人之鋒刃而讐不復死者<lb/>
<pb n="34b"/>
　未安生者之哀怨未能已也故原其情而不書葬公<lb/>
　羊曰君子辭者君子之道不以忘親待臣子傷死者<lb/>
　之未安悼生者之哀怨不能止雖已封已樹已虞已<lb/>
　祔猶未葬也惟日望之矣而魯同者君子之所弗矜<lb/>
　其情弗望其復故不以未葬之詞加之誅其心也君<lb/>
　父手刃於人與之連兵與之同好主其婚娶其女射<lb/>
　侯趨蹌與施施於觀社之下則是以車中為正寢以<lb/>
　彭生拉脅為卜人左射人右之令終死則死矣葬則<lb/>
<pb n="35a"/>
　葬矣無仇讐在其意中而奚為其不書葬哉賊之在<lb/>
　外與在内也奚以别在内者非簒立之君則擅權之<lb/>
　執政國人且受其脅持而庻子孤臣擯逐流亡志不<lb/>
　得遂猶可矜也在外者闌入而戕賊其君父嗣子猶<lb/>
　有其國家臣民猶可鼓勵甘心伏服而不與爭死生<lb/>
　之命罪愈大矣而曰不責踰國而討則懷愍青衣之<lb/>
　憾可以懐安於建業徽欽北狩之辱可以北嚮而稱<lb/>
　臣此公穀之說所以異於聖人而胡氏因之尤非南<lb/>
<pb n="35b"/>
　宋臣子之所忍言也<lb/>
　　莊公<lb/>
春王正月<lb/>
　公羊曰不與念母是也母弑父即不加討焉固不得<lb/>
　而念也穀梁曰繼弑君不言即位先君不以其道終<lb/>
　子不忍即位也非也不忍於父則何為其念是母也<lb/>
　自莊公即位以後之事而觀之未及期而釋衰絰將<lb/>
　皮幣為仇讐作嘉禮之主莊固忘父之何以死忘母<lb/>
<pb n="36a"/>
　之何以出而唯母是昵唯讐是即矣則當其踰年之<lb/>
　始修告廟臨民之禮又何忌乎其居然即位而無所<lb/>
　恤也無疑然則春秋削之者所以示人子報讐之常<lb/>
　而存人道於澌滅之餘也與聞乎弑而簒立若桓公<lb/>
　宣公之即位而書之讐雖不報而視彼有間矣然而<lb/>
　於彼書即位而不削與聞乎弑而簒者不足與存人<lb/>
　道矣不與聞乎弑而忘其親猶可與存人道焉莊公<lb/>
　自忍而君子代為不忍之詞以示萬世使為人子不<lb/>
<pb n="36b"/>
　幸而遇此者於心尤戚戚焉此春秋之微言游夏不<lb/>
　能贊也二傳未足以達此若胡氏概以内無所承上<lb/>
　不禀命而奪之則文公以後孰為禀命而襄公繼子<lb/>
　野以嗣定公為季氏所立又何承耶愈失之矣<lb/>
齊人遷紀郱鄑郚<lb/>
　公穀二傳作於世逺言湮之後持說而不自信者多<lb/>
　矣如此經者穀梁既云紀國也郱鄑郚國也又云或<lb/>
　曰遷紀於郱鄑郚葢無所徴㨿從文句而億度之已<lb/>
<pb n="37a"/>
　不自信惡足以示後哉謂郱鄑郚為國而鄑也郚也<lb/>
　他日皆屬於魯敗宋師於鄑遂城郚經誌之矣謂遷<lb/>
　紀於郱鄑郚則紀已為齊所遷矣遷者君民俯首以<lb/>
　從移宗社朝市而居於新邑紀非其國矣後書大去<lb/>
　其國又何地為其國耶紀侯雖不能不亡而大去之<lb/>
　日民之從之也猶四年其君民相依必不一日稽服<lb/>
　於讐人之廷志義如此而肯相率以聴其驅置乎此<lb/>
　之不審則紀之志義不章而是非失實矣左氏公羊<lb/>
<pb n="37b"/>
　以為紀邑既有徴而確言之且考諸經之後事而合<lb/>
　焉合前後事以證不定之文乃釋經之通義而傳之<lb/>
　迂謬者可正矣<lb/>
公子慶父帥師伐於餘丘<lb/>
　公羊曰不繫乎邾婁國之也曷為國之君存焉爾於<lb/>
　咸丘曰君存於於餘丘又曰君存求其說而不得曲為<lb/>
　之辭耳諸侯之有國提封無幾邾又微乎微者豈如<lb/>
　漢唐之有兩都惟其所幸而建宫闕乎不繫之邾者<lb/>
<pb n="38a"/>
　盖有說焉邾魯接壤疆埸之一彼一此無定矣於餘<lb/>
　丘殆固為魯邑而邾奪之邾人守之於餘丘之人民<lb/>
　且順乎邾故伐焉而欲復其故宇本魯邑也不可繫<lb/>
　之邾猶棘不繫齊鄆不繋莒此春秋之以正疆域也<lb/>
　若胡氏云邑而言伐誌慶父之得兵權欲明魯臣之<lb/>
　僭而奪邾之屬邑以為文不亦迂乎<lb/>
葬桓王<lb/>
　桓王崩七年而後葬左氏曰緩也雖緩豈其緩以七<lb/>
<pb n="38b"/>
　年而公穀曰改葬是也雒陽穀雒之衝東遷之兆域<lb/>
　初定而未審或有齕蝕之變焉然而非也魯㑹葬而<lb/>
　始書葬其始葬也不㑹而㑹其改葬乎穀梁又曰郤<lb/>
　尸以求諸侯盖幾得之矣郤云者不葬之謂葢待諸<lb/>
　侯之㑹而諸侯不至因不葬以脅之於是而始有至<lb/>
　者魯則以微者往矣諸侯之不臣天子之不君大臣<lb/>
　謀國之不振皆於此見矣桓王之將崩使家父求車<lb/>
　焉為䘮地也求之求之遲久以要之而至者猶鮮不<lb/>
<pb n="39a"/>
　得已而葬焉王室之卑一至此乎盖桓王者失信無<lb/>
　刑盡䘮宗國之德威以啟天下之叛久矣宋不王而<lb/>
　依鄭以伐之鄭不服而交質以要之又不得而率陳<lb/>
　蔡以親征之曲沃賦無衣之傲辭而蔑文侯之冡嗣<lb/>
　以命之天下既已離矣生而求車死而以暴尸脅諸<lb/>
　侯而哀懇之其嗣子大臣弗能正也則七年不葬而<lb/>
　以懿親之魯微者僅往焉天下豈能蔑周哉桓王自<lb/>
　蔑之耳紀其崩葬之年如是其濶逺也聖人之心戚<lb/>
<pb n="39b"/>
　矣孟子曰詩亡然後春秋作謂桓王之時也故平王<lb/>
　將崩之三年而春秋託始<lb/>
紀季以酅入于齊<lb/>
　國之立君君之有臣凡以為社稷也君為社稷死則<lb/>
　死之為社稷亡則亡之况其在貴戚之卿生死與共<lb/>
　者乎宗社而將危矣君方奮不顧身以與敵爭一旦<lb/>
　之命為之臣者義無可生情無可去若其貪生懐利<lb/>
　以君之土為已獻納之資歸命仇讐而無所恧忌其<lb/>
<pb n="40a"/>
　必誅不赦也無疑而猶為之曲説胡氏之於此猶辭<lb/>
　奬亂之愆而不可得矣紀季者紀侯之弟也是先王<lb/>
　之血𦙍與宗社為存亡者也不書弟不得為紀侯之<lb/>
　弟不書公子不得為先君之子不書奔降讐叛國而<lb/>
　逸然去之非奔也入者逆辭齊之規以得紀者久幸<lb/>
　而季至焉招徠安撫之不遑而謂為難辭者何難耶<lb/>
　以者不以者也非其所以而以之挾而去焉其橫逆<lb/>
　甚矣春秋之誅季至矣如曰將以請後五廟地已入<lb/>
<pb n="40b"/>
　齊身已臣齊未有亡國之大夫可立先君之廟於他<lb/>
　國者也藉令齊人姑許其立以誘之紀之先君怨恫<lb/>
　於幽詎忍甘叛臣之血食乎微子之去未嘗早歸於<lb/>
　周也箕子曰我舊云刻子紂以少奪長猜忌弗能容<lb/>
　去而之於荒野以全恩耳抱祭器之説好事者之辭<lb/>
　也使微子早歸周以奉商祀則紂之亡武王何為立<lb/>
　武庚以奉殷祀乎故不可以服微子者伸紀季而抑<lb/>
　為之辭曰不得已叛臣降將孰非不得已者劉嘉投<lb/>
<pb n="41a"/>
　王莽以免誅趙孟頫依蒙古以獻藝皆不得已也充<lb/>
　其類則宋髙宗稱臣於北朝以全趙氏之祀於江南<lb/>
　亦不得已而情可原胡氏之云豈非秦檜之嚆矢歟<lb/>
　紀季之罪臣子之義豈細故哉<lb/>
齊侯陳侯鄭伯遇于垂<lb/>
　有其國之謂君㑹於戚者衛侯剽也盟於鄟陵者莒<lb/>
　郊公也享郊之駕既出首止之援已成鄭人君之齊<lb/>
　陳以友邦接之有鄭土而稱鄭伯者非子儀而誰胡<lb/>
<pb n="41b"/>
　氏謂儀不敢輕去其國然處危而有國者將旦旦夕<lb/>
　夕居於路寢之上以握固而後安乎儀雖弱有强齊<lb/>
　以與遇突雖在櫟獨不畏儀之挾齊陳以反攻之耶<lb/>
　曰實厲公非子儀臆度而無足徴也突以庻孽而簒<lb/>
　出奔於外追而予之以爵將使與魯昭之正位為君<lb/>
　者比奚其可<lb/>
紀侯大去其國<lb/>
　滅者攻䧟其都城而滅之也齊兵未至於紀而紀侯<lb/>
<pb n="42a"/>
　去之齊國決於滅紀而紀侯不受其滅先齊兵之未<lb/>
　至而去故不言滅宗社人民宫室車器悉舎而去之<lb/>
　故曰大此春秋之特辭閔之責之而矜其事之異焉<lb/>
　於斯時也魯鄭不能為之援天子不能為之庇郱鄑<lb/>
　郚遷矣民去之矣季以酅叛兄弟離之矣不待齊兵<lb/>
　之加而去之故穀梁曰不使小人加乎君子是或君<lb/>
　子不爭之一道也而公羊以為賢齊侯能復九世之<lb/>
　讎何其迂謬以召亂也孟子曰霸必有大國齊晉之<lb/>
<pb n="42b"/>
　謂也桓文以亡公子反國而即伯其先已大矣而後<lb/>
　成乎伯齊之大也始於吞紀而桓公之降鄣遷陽滅<lb/>
　譚滅遂也踵之晉則耿魏虞虢皆獻公滅之而文公<lb/>
　席有之也齊之霸肇於襄晉之霸成於獻狡焉啟疆<lb/>
　國大兵衆乃以制天下有餘威顧當齊襄之始之也<lb/>
　先王封建之制未裂也列國㑹盟之好未能恝棄於<lb/>
　一朝也非假為之名則不敢以輕滅人之社稷而襄<lb/>
　創為之猶於天下之清議有戒心焉故為之名曰復<lb/>
<pb n="43a"/>
　九世之讎雖然按其實原其情終觀其已事將誰欺<lb/>
　乎九世可讎也則百世亦可讎也三代之盛王申九<lb/>
　伐之法命方伯率諸侯以滅不道之國者多矣誅其<lb/>
　君而不亡其社稷者亦多矣皆求贊襄行法者而讎<lb/>
　之胥天下而無非讎也齊哀侯之獲罪於周其曲直<lb/>
　無考天子之命臨焉且齊之宗祊未易而猶為五侯<lb/>
　九伯之長乃報之以夷滅其社稷則曹操報父之讐<lb/>
　而屠徐州數十萬之生靈不尤賢乎故曰公羊之說<lb/>
<pb n="43b"/>
　迂謬而止以召亂也<lb/>
郕降于齊師<lb/>
　莊公帥師以出俟陳蔡而不至圍郕而不服役久而<lb/>
　歸胡氏譏其黷武是責其輕於用衆而不知其有衆<lb/>
　而不能用也剛柔之過也皆足以啟禍而剛以召禍<lb/>
　禍速而淺柔以致禍禍遲而大以庸庸為福者弱不<lb/>
　知懼辱不知恥於是而姦宄潛窺忠良卷舌外侮浸<lb/>
　深覆亡有漸是猶元氣已羸痿痺先見於肢體而府<lb/>
<pb n="44a"/>
　蔵日敝以亡也禍之已發乃曰已無大過而遭時不<lb/>
　幸且咸咎之曰不守祖宗忠厚之家法以養和平之<lb/>
　福也豈不過哉魯當五伯未興之世以周公之𦙍為<lb/>
　王室輔隠雖弱桓雖逆猶與强大並驅而不為之下<lb/>
　役於齊而不自振自莊公始逮其後役於晉役於楚<lb/>
　役於吳越一受人之役而終為人役不可復振矣夫<lb/>
　莊公父死不報而甘為齊下或者其力不逮而臣民<lb/>
　無自競之心歟而非然也圍郕之役魯主之齊從耳<lb/>
<pb n="44b"/>
　乃睥睨魯為不足屈望望然納欵於齊師此有生人<lb/>
　之氣者何能俯首而聴也於是而魯人怒矣慶父請<lb/>
　矣乘衆怒以加齊憤盈之氣致死於貪驕之敵齊人<lb/>
　之氣折而魯可雄長諸姬以藩宗國在此役矣公顧<lb/>
　曰我實不德盍修德以待時固將曰是周公禽父忠<lb/>
　厚立國之遺訓也為人子而忘其父狥淫縱大逆之<lb/>
　母而暱於不戴天之讎如是以為修德何德之修耶<lb/>
　自知不德無如弗圍圍而不降乃言修德則徳者其<lb/>
<pb n="45a"/>
　偷庸㢲愞之鄙夫所可據乎連兵納朔而齊專有其<lb/>
　俘母氏請之而若分齊之餘恵其於齊也猶獸之尾<lb/>
　也洋洋然掉以為悦而已矣於是齊之勢成矣襄雖<lb/>
　殪國雖亂終以雄長天下而為創伯之始齊之强而<lb/>
　霸焉魯貽之也於是慶父之窺之也深矣莊雖倖保<lb/>
　其首領而嗣子相踵以承慶父之刃曰惟母是狥而<lb/>
　忘父不足以為桓之子而何容世有國也身死而慶<lb/>
　父之禍發焉莊召之也故不以次郎至不以圍郕至<lb/>
<pb n="45b"/>
　而但曰師還穀梁曰事未畢也不能畢其事而貿貿<lb/>
　然往貿貿然以還也以修德之虚聲為養癰之實禍<lb/>
　古今一轍而後嗣當之萬厯中年以後寛大柔和之<lb/>
　害易世而發亦猶是矣悲夫<lb/>
齊人取子糾殺之<lb/>
　三傳皆言魯殺之經既明言齊取而殺之而傳何異<lb/>
　焉或者其為魯諱與諱者没之已耳未有已殺人而<lb/>
　嫁其實於他人以誣為諱也魯而聴齊之命以殺糾<lb/>
<pb n="46a"/>
　矣既屈服於齊而何為有長勺之戰魯既聴命於齊<lb/>
　以殺糾矣齊忿當釋抑何為有長勺之戰耶齊殺之<lb/>
　則以齊為不仁得矣而春秋之意亦不然不仁者桓<lb/>
　公也惡其不仁則當如鄭莊之克段直言鄭伯人者<lb/>
　衆辭也而桓公之罪減矣曰齊人取子糾殺之著齊<lb/>
　之强加魯之弱脅以去而殺之所以哀魯之弱而惡<lb/>
　之也納糾不稱子胡氏曰糾不當立是也子者君未<lb/>
　踰年之稱糾未入國而踐阼齊所弗君而何稱子魯<lb/>
<pb n="46b"/>
　則以糾為齊君而君之矣從魯之辭也以之為齊君<lb/>
　而又任其取而殺魯之弱於是乎不可復振矣以義<lb/>
　言之齊魯之大讐也而所讐者諸兒糾則僖公之庻<lb/>
　子也非讐也納之可矣既納之則必終之齊方强欲<lb/>
　役諸侯以成霸使糾入立而受命於魯則亦可以制<lb/>
　齊而魯不失為王室輔弗能焉而魯之望絶矣脅糾<lb/>
　以去始悻悻然為長勺之戰何益乎取所奉以君人<lb/>
　國之公子以去而殺之何其易也魯之不自强王之<lb/>
<pb n="47a"/>
　終伯之始也<lb/>
荆敗蔡師于莘<lb/>
　或曰荆或曰楚何也先王分地建國因其地而名之<lb/>
　有與州同名而無嫌者梁徐荆是也荆之為荆舊矣<lb/>
　故詩曰蠢爾蠻荆又曰荆舒是懲皆以國言也荆者<lb/>
　叢生之木名一謂之荆一謂之楚詩曰言刈其楚楚<lb/>
　亦荆也荆山之南多産此木故州以之名國亦以之<lb/>
　名先王剖土鬻熊受封國皆曰荆至於其後自改曰<lb/>
<pb n="47b"/>
　楚猶吳之去勾越之去於耳而二傳曰州名也州不<lb/>
　若國胡氏因有州舉之說非也書曰荆及衡陽惟荆<lb/>
　州荆山之南衡陽之北其地遼濶是不一國楚未嘗<lb/>
　全有其土而春秋何容以州與之然則吳可稱為揚<lb/>
　赤白之狄可稱為冀乎一字褒貶非此之謂也未有<lb/>
　貶之而子之以一州者也<lb/>
齊大災<lb/>
　宋大水公羊曰及我也齊大災公羊亦曰及我也先<lb/>
<pb n="48a"/>
　王有救患恤災之侯度聖人有天下為公之至仁鄰<lb/>
　國之民猶吾民也茍其來告豈必及我而後志之災<lb/>
　既及我抑豈舎我之災不言而言他國乎宋災杜氏<lb/>
　曰大也公羊曰大瘠也大瘠者何痢也以襄公末年<lb/>
　書宋災而伯姬卒例之非痢明矣痢之相染間數百<lb/>
　里而必不相及同時俱痢亦疫氣乘乎天時莫知其<lb/>
　所自來奚必齊之痢浸淫以及魯且以宋大水言之<lb/>
　定王以前禹河未決宋在南河河沿衛而入齊之北<lb/>
<pb n="48b"/>
　境水南溢於宋不得北濫於魯又如陳災紀於魯史<lb/>
　陳之去魯也愈逺安得千里而相及公羊之説不然<lb/>
　審矣<lb/>
曹羈出奔陳赤歸於曹　郭公　曹殺其大夫<lb/>
　左氏之文有徴而失之無斷公羊穀梁多所斷而失<lb/>
　之無徵此春秋之所以難知也有徴矣雖斷非其義<lb/>
　然据事以求聖人之情也不逺則左氏愈矣樂於斷<lb/>
　而於所疑者强相擬以立義不得則割裂支離而唯<lb/>
<pb n="49a"/>
　其意詰曲穿鑿二氏之妄也至於强合郭公於曹赤<lb/>
　則文不成而事益以舛羈之為曹大夫無徵也赤之<lb/>
　不可云郭公經有徴而公羊亂之也曹之殺大夫不<lb/>
　名者與宋同於羈何與不可以羈奔徴大夫之殺也<lb/>
　惟郭公為闕文而義不可曉耳羈之奔赤之歸赤歸<lb/>
　而立為僖公殺大夫於赤立三年之後皆如日星之<lb/>
　炳而何可紊也二傳之誣於斯為最矣於是而胡氏<lb/>
　之傳允為定論於郭公曰義不可曉羣疑釋矣存郭<lb/>
<pb n="49b"/>
　亡之異説借以發用賢逺姦之理為宋髙宗之疑李<lb/>
　綱趙鼎而用汪伯彦黄潛善言也雖未必然不可廢<lb/>
　矣郭之亡誰滅之管子之書後人之贋作要未足信<lb/>
　也<lb/>
公子友如陳葬原仲<lb/>
　公子友之如陳去莊公之薨九年莊公年方壯而政<lb/>
　自己出牙與慶父弑般擅國之情形未能著也如其<lb/>
　夙懐不軌而友慮及之身為公子立乎卿位彌縫而<lb/>
<pb n="50a"/>
　匡救之其任也禍機初發而遽逺引以避之焉用彼<lb/>
　相哉二傳以為避難出奔而託言㑹葬且曰春秋為<lb/>
　之諱全軀以棄宗社之庸臣何足諱耶穀梁曰不言<lb/>
　卒不葬者也不死而曰死不葬而曰葬將誰欺二傳<lb/>
　詰屈而誣於斯甚矣叔牙之誅友尚執政其奔陳也<lb/>
　在子般既弑之後左氏之紀理勢之無可疑者也此<lb/>
　書如陳自以私交而出又何疑焉原仲之不卒外大<lb/>
　夫之死史所畧也其書葬原仲者直言其事而友之<lb/>
<pb n="50b"/>
　罪自見胡氏謂歸責王臣為私行之倡而列國無貶<lb/>
　亦非也端本責上而下可無譏則盡春秋之文責周<lb/>
　天子足矣其他又何求焉<lb/>
齊人伐山戎<lb/>
　易曰王用三驅失前禽邑人不誡故裔戎遐處於荒<lb/>
　郊者偶有不戢驅而逺之不欲勤兵以罷中國也若<lb/>
　夫逼處五服之側與我兄弟甥舅奉冠帶祠春秋者<lb/>
　相錯也而吾土吾民以居以食秀者庠序樸者耕桑<lb/>
<pb n="51a"/>
　生以之奠俗以之美五帝三王勞心力而為民立極<lb/>
　所爭者此大防耳而與我為敵者越山度塹以踐蹂<lb/>
　而滅裂之則赴之也如救焚翦之也如除莠不可愛<lb/>
　終嵗之勞以養數百年之禍詎留餘力以使有遺患<lb/>
　於兹土哉燕者冀之北境并之東國大禹之所甸也<lb/>
　武王以召公之明德膚功建國於此為王畿之北屏<lb/>
　其在於齊則彌望平原一發而旋至尤不可視為越<lb/>
　人之瘠無與我何者也桓公始霸以匡中國将欲南<lb/>
<pb n="51b"/>
　問楚罪而戎之病燕牽其北顧茍其不懲方南轅而<lb/>
　憂從北發且使楚人反脣而詰曰山戎之翦食諸姬<lb/>
　曾莫能問而何但多求於祝融鬻熊之裔也束馬懸<lb/>
　車北踰卑耳以靖盧龍之塞誠有不容己於斯者而<lb/>
　公羊曰操之為己蹙矣不操也而縱之不蹙也而佚<lb/>
　之彼且操我而蹙我其如之何哉胡氏曰舎近政而<lb/>
　務逺略然則株守目睫以畫地而自固割棄友邦之<lb/>
　安危待其害之壓境而始悔脣亡齒寒之非計不亦<lb/>
<pb n="52a"/>
　晚乎書伐山戎於前記獻戎㨗於後大其績也詩曰<lb/>
　赫赫南仲玁狁于夷所以威蠻荆也漢武帝曰南越<lb/>
　王首已懸闕下所以震匈奴也陘亭之師楚服罪而<lb/>
　通王貢伐山戎之威震之夙矣逺略之譏出於宰孔<lb/>
　周之所以不競也曾是以為定論乎<lb/>
城小穀<lb/>
　孫氏曰曲阜西北有小穀城沙隨程氏曰齊地别有<lb/>
　穀在濟北有管仲邑非小穀也公及齊侯盟於穀葢<lb/>
<pb n="52b"/>
　魯地在濟西者左氏云為管仲城之非也使為管氏<lb/>
　之邑則宜書齊小穀如鄭虎牢宋彭城之比矣莊僖<lb/>
　之時雖上陵下替而諸侯猶恥為大夫役其後大夫<lb/>
　之執政者益張然後唐鄧之君並薦賄於囊瓦仲雖<lb/>
　大功赫著而泗上諸侯未有奔走其門者莊公雖不<lb/>
　自振不應勤民動衆逺為營築且管仲讓不忘君之<lb/>
　賢大夫也其子孫未聞據采邑而列世卿則不敢勤<lb/>
　魯以為己城必矣向戌知辭偪陽之封而况仲非向<lb/>
<pb n="53a"/>
　戌之比者乎<lb/>
　　閔公<lb/>
春王正月　公薨<lb/>
　穀梁氏之為説也曲以深茍曲折以求深則大義隠<lb/>
　而賢者之志不白討賊於肘腋之地視其力之可勝<lb/>
　而後法可伸故董狐之責趙盾曰亡不越境反不討<lb/>
　賊非謂越境而君臣之義可廢也力不勝討不可伸<lb/>
　姑隠忍外避而觀釁焉外有大國之援内繫國人之<lb/>
<pb n="53b"/>
　望而後賊可必討而宗社可安此慶父再弑而季子<lb/>
　姑出以避之及其反而天討行焉莫能禦也賢者之<lb/>
　用心也密而大義則固昭然共白始終一討賊之心<lb/>
　而已叔牙之可酖莊公猶存季子可藉以行法也慶<lb/>
　父弑般而季子出季子歸慶父再弑而不能安於魯<lb/>
　出奔而追討之於莒以慶父之久擅兵權才足以濟<lb/>
　其惡故不能亟以討牙者討慶父耳越境以徐圖之<lb/>
　迫之驅之而後殺之順勢之必然而法以伸國以安<lb/>
<pb n="54a"/>
　斯其所以為社稷之臣耳穀梁氏必曲折而為之說<lb/>
　曰公子牙今將爾而季子不為之免必致討焉以遏<lb/>
　惡也慶父既弑而不可及遏則歸獄於鄧扈樂以不<lb/>
　探其情而誅慶父及其再弑又曰緩追逸賊親親之<lb/>
　道也何其言之曲耶以是為義之精而義愈亂矣慶<lb/>
　父也牙也季子也其親均也則親親也亦均也緩追<lb/>
　逸賊以為道牙之今將獨不可緩之而使逸耶已成<lb/>
　乎弑而曰不探其情今將爾而探其情一為深文一<lb/>
<pb n="54b"/>
　為故縱也何居今將爾而蚤殺之曰以遏惡也然則<lb/>
　誅慶父于弑般之日雖救般之弗及而再弑閔公之<lb/>
　惡遏矣何為弗遏而使卜齮之刃無忌而發乎若夫<lb/>
　獄有所歸而首惡免焉尤黨賊者之邪説君子所惡<lb/>
　久矣司馬昭殺成濟朱全忠殺氏叔琮而可以覆其<lb/>
　辜乎彌天之惡加於君父而姑以愚狠聴嗾之小醜<lb/>
　任之置稔惡之元凶於議外哉甚哉穀梁氏曲折以<lb/>
　求深自詡以析義之精而不知其罔適以成乎詖淫<lb/>
<pb n="55a"/>
　之辭而已矣<lb/>
齊仲孫來　季子來歸　齊髙子來盟<lb/>
　春秋以一字為褒貶有所施有所不施概以例之而<lb/>
　義固有不可通者矣孔子之作春秋筆削之義始終<lb/>
　一也若其因史之舊文而不容以意改則因時而屢<lb/>
　變歴二百四十二年史非一人之筆非一代之書也<lb/>
　無駭挾柔溺之不氏至莊公以後而無不氏者矣史<lb/>
　異辭也閔公之世大夫不名仲孫季子髙子皆不名<lb/>
<pb n="55b"/>
　焉前此後此無不名者矣此閔公一代之史辭如是<lb/>
　也聖人如史文以筆之而時事可知矣當其時魯國<lb/>
　大亂閔公幼而不任為君鄰國之君無有親至其國<lb/>
　者國之人知有大夫而已政無章國無紀名以不正<lb/>
　聖人之所重傷也而胡氏以季友髙徯之不名為賢<lb/>
　春秋之所賢大夫有矣未聞賢而不名亂君臣之大<lb/>
　紀者賢而子之耶則何以異於邾莒之君賢而孫之<lb/>
　何以異於蕭叔之叔單伯之伯乎則胡氏之説不足<lb/>
<pb n="56a"/>
　以立矣仲孫曰君其務寧魯難而親之其欲睦魯而<lb/>
　安之猶篤於髙子而在仲孫則曰略其君臣以示譏<lb/>
　在髙子則曰權在髙子以美之斯亦論之不平者矣<lb/>
　若公羊以仲孫為慶父諱而繫之齊立説尤迂宜胡<lb/>
　氏之決從左氏也<lb/>
齊人救邢　髙子來盟　城楚丘<lb/>
　傳曰桓公存三亡國以屬諸侯意者桓公重自矜詡<lb/>
　引為己功天下諸侯畏其威莫敢不歸功焉傳及子<lb/>
<pb n="56b"/>
　魚耳食而未之察耳桓公之於邢也邢受狄之伐在<lb/>
　閔公之元年踰再嵗而始有夷儀之遷其始救也則<lb/>
　將卑師少不足以捍狄也狄之勢方張邢之受圍經<lb/>
　年矣而何其不夙也其於衛也狄之入衛在閔公之<lb/>
　二年踰再嵗而始有楚丘之城懿公死戴公弱但遣<lb/>
　無虧以甲士三百戍之未能拯之於渡河之後又何<lb/>
　其不夙也其於魯也子般弑國已大亂立閔公而不<lb/>
　固其位仲孫湫請俟其自斃而姑待之使閔公再弑<lb/>
<pb n="57a"/>
　而國幾亡矣又何其不夙也盖修方伯之職而恤鄰<lb/>
　患者以鄰為心及其未病而亟拯之鄰不甚困已不<lb/>
　甚勞而大難早已平矣以圖伯為事而存亡國者以<lb/>
　伯為心情不急不足以市德勢不危不足以居功控<lb/>
　告愈切持之愈緩假節兵之名勤往反之使市祭服<lb/>
　乘馬之恩聊以羈靡而弗絶及勢窮矣力蹙矣賊益<lb/>
　猖狂而將斃矣乃徐糾與國於聶北築新造於楚丘<lb/>
　委禍于蕞爾保姦之莒乃使邢衛凋殘之父老魯廷<lb/>
<pb n="57b"/>
　縻散之君臣傾倒銘心戴其再造而泗上諸侯且詫<lb/>
　方伯之功能起白骨而肉之弗敢不頌德焉自君子<lb/>
　視之則如見肺肝而莫能隠也且夫邢與衛猶可託<lb/>
　辭以謝責也狄方張而不易與爭待其惡已盈而撲<lb/>
　之易或一道矣魯則區區一蠱淫狂逆之公子内亂<lb/>
　其室家執而歸之士師如縛豕於圈耳而又有季友<lb/>
　以為之内主是豈驕悍之敵人横逞而無忌者此哉<lb/>
　則其舒徐怠緩實懐取魯之心不得而後與安存焉<lb/>
<pb n="58a"/>
　是將亡其存而非存其亡何得云存三亡國乎義士<lb/>
　謂之薄德誠薄德也三傳不察於此皆以為予桓之<lb/>
　救患子魚之言先中之矣<lb/>
　　僖公<lb/>
公子友帥師敗莒師于酈獲莒拏<lb/>
　僖公承大亂之餘初立乎位位未定也季友誅叔牙<lb/>
　逐慶父而執魯之政權未定也魯於斯時岌岌乎蕞<lb/>
　爾之莒不能為魯討賊任其逸而之齊魯人自討焉<lb/>
<pb n="58b"/>
　何所挾以求賂不得而興師來伐深入魯地於此而<lb/>
　縱之四方觀望且知魯之終不足以自立魯其能終<lb/>
　以自立乎季友起鋭師迎而擊之斬獲其將國以寧<lb/>
　威以建四鄰諸侯愛我者勸伺我者服忮我者懼魯<lb/>
　於是乃有生人之氣故其敗其獲詳紀而序季友之<lb/>
　績左氏曰嘉之公羊曰大之誠哉其可嘉而大也而<lb/>
　胡氏責以抑鋒止鋭喻以詞命使知不縮而引去此<lb/>
　唯三代盛時執九伐之權以馭諸侯而少有忿爭可<lb/>
<pb n="59a"/>
　以理遣為能不用兵而敵自卻若莒之乘約肆淫無<lb/>
　名之貪憤而可賔賔然以筆舌折之乎王者之師不<lb/>
　妄興以搆怨誠無事居功於斬馘乃湯之於葛文王<lb/>
　之於崇密詞窮而必繼以芟夷魯不修怨以伐莒而<lb/>
　但敗其來侵之師又奚不可哉况乎莒之求賂魯人<lb/>
　弗與其弗與也豈竟置之忘言哉抑必有辭命焉而<lb/>
　無如莒之不聴何耳鋒不可抑鋭不可止束手以待<lb/>
　其淩踐我人民動揺我社稷惟驅使請和以冀緩其<lb/>
<pb n="59b"/>
　禍宋之於金人正此術也然則汪黃秦湯其為王者<lb/>
　之事哉胡氏此言得勿贊髙宗以隠忍而稱臣構耶<lb/>
　若曰詐謀取勝則据穀梁手搏之説殆同兒戲葢里<lb/>
　巷之語也而君子奚取焉<lb/>
夫人氏之䘮至自齊<lb/>
　夫人氏者闕文也公羊以為貶非也哀姜之惡不甚<lb/>
　於文姜文姜不去姓而何獨於哀姜去之且不貶於<lb/>
　孫邾之日而貶於䘮至之日非法矣書薨于夷書以<lb/>
<pb n="60a"/>
　歸書䘮至則哀姜不容於宗國之討足以彰其惡矣<lb/>
　欲加以討罪之辭削其夫人可矣於姓乎何尤穀梁<lb/>
　曰為齊諱殺同姓也管蔡畔而周公行誅何諱焉胡<lb/>
　氏曰不稱姓殺於齊不去氏受於魯亦求其説而曲<lb/>
　為之辭也<lb/>
城楚丘<lb/>
　文以表實實之為美為惡非文不彰也實以成文文<lb/>
　之或褒或貶非實莫據也春秋文成數萬而善必蒙<lb/>
<pb n="60b"/>
　賞惡必即刑皆於文焉傳之如日之照無隠也如雷<lb/>
　之擊無避也其或勢有險阻而情可原迹有委曲而<lb/>
　志可諒尤必大書特書以達其隠微如紀侯失國而<lb/>
　書大去晉文召王而書王狩使天下後世讀其文而<lb/>
　衆著其實聖人無不白之實無虗設之文也曲士之<lb/>
　匿情而不欲顯言之也心有私而理不曙誠不立而<lb/>
　辭多蹇將有如周顗之救王導適以自烖其身者而<lb/>
　聖人豈若是哉五伯功罪之首春秋賞罰之尤重者<lb/>
<pb n="61a"/>
　也惡其專則正其罪嘉其勞則序其功孤竹之師陘<lb/>
　亭之次一書再書詳而不厭然則城楚丘以封衛固<lb/>
　齊桓自詡以存亡國而天下震矜之者實與之文必<lb/>
　與之而何吝耶略而不序不與審也公羊曰實與而<lb/>
　文不與聖人將有匿情而不可與天下共白乎且文<lb/>
　不與矣公羊氏未嘗登夫子之堂而密相詔亦何從<lb/>
　知聖人之與之哉胡氏曰不與專封正王法也近之<lb/>
　矣雖然豈徒以罪桓哉不書城者之何人若天下之<lb/>
<pb n="61b"/>
　公城之也若周之城之也魯亦與焉若魯之城之也<lb/>
　不以功歸齊而封建之大義顯矣<lb/>
齊侯宋公江人黄人盟於貫　齊侯宋公江人黄人盟<lb/>
於陽穀<lb/>
　左氏曰服江黄耳公穀以為逺國至則諸侯莫不至<lb/>
　大國言齊宋逺國言江黄大㑹而末言之夫惡從知<lb/>
　諸侯之羣至而略言之億其然耳桓公之合諸侯屢<lb/>
　矣魯宋衛鄭許陳曹滑滕或與或否各以事異大㑹<lb/>
<pb n="62a"/>
　而末言之則何以知其誰與而誰否且齊之不勤諸<lb/>
　侯而獨與宋偕也不一江黄羸者聞風而就中國以<lb/>
　盟得宋公與同事焉足矣奚用控大扶小羣焉敝敝<lb/>
　於道塗乎夫春秋之褒貶徵於詳略緣陵之城扈之<lb/>
　盟皆以畧示貶若晉悼三駕功足尚者則均此友邦<lb/>
　一年之中再序而不厭誠若胡氏所言與是謀也則<lb/>
　當詳紀以著其盛而何畧耶夫齊桓之服江黄江黄<lb/>
　自服耳管仲且欲卻之矣使以結江黄為謀則其謀<lb/>
<pb n="62b"/>
　也不亦陋乎討楚不患無辭勝楚不患無與蕞爾小<lb/>
　國初不足恃為重輕囁嚅呴嫗求助於叛楚之弱鄰<lb/>
　力不足而示怯於楚楚且自笑其無能矣劉裕之伐<lb/>
　姚泓也拒拓抜氏而姚泓滅氣奪之也蜀漢恃吳之<lb/>
　敗曹休而陳倉之出無功吳人恃諸葛誕之抗司馬<lb/>
　昭而淮上之軍幾覆梁武納侯景以攻魏而幾亡竇<lb/>
　建德結王世充以勝唐而速斃宋之以金攻遼以元<lb/>
　攻金皆此故智也齊而恃江黄以謀楚八國之師其<lb/>
<pb n="63a"/>
　殲乎桓公之服江黄也以睦道柏亦遠人來而不容<lb/>
　不綏之也豈度德不堪量力不如而求助於區區之<lb/>
　小國乎桓公未嘗亟於是謀而又奚善之云<lb/>
許男新臣卒<lb/>
　孟子曰非禮之禮非義之義大人弗為盖病夫以一<lb/>
　偏之識論人生死之際安危之幾者也君薨必於正<lb/>
　寢豈徒以自尊而圖安哉正其死者所以重社稷而<lb/>
　授嗣君也有時而躬莅戎行有進無退以祖宗付託<lb/>
<pb n="63b"/>
　之身死於境外而不恤則惟成敗決於呼吸身輕而<lb/>
　社稷為重也漢髙帝扶疾以擊陳豨帝不出豨不破<lb/>
　幸而得反不幸而道崩可矣若夫進非獨任夫勤王<lb/>
　匡天下之責退無見迫於危國亡師之禍而輕以其<lb/>
　身殉於原野外有乗約之懼内有窺伺之防不能憑<lb/>
　几顧命以消釁隙負芻亂曹趙髙亡秦皆此由也而<lb/>
　可不為寒心哉賔賔然從諸侯之後忘死以聴人之<lb/>
　鞭弭即無他虞亦不可謂之知生而知死矣陘亭之<lb/>
<pb n="64a"/>
　師八國皆與江黄外應蕞爾者許何當於勝敗之大<lb/>
　乃新臣之卒胡氏不許其歸即正寢而以不知命責<lb/>
　之不已過歟禮稱出疆載椑人臣之為君父慮者憂<lb/>
　危病之起於旦夕恐終之不慎也非謂出則雖死而<lb/>
　不可歸也士大夫之仕也年老疾篤則以乞骸歸骨<lb/>
　為禮非是者貪而無厭者矣此義不明則將有忘身<lb/>
　而狥利禄者非大人之能權則小人之昧義矣可不<lb/>
　辨哉若穀梁曰何為不地内桓師也惡有因伐楚之<lb/>
<pb n="64b"/>
　善而竟以普天率土為其域中乎<lb/>
盟于召陵<lb/>
　召陵之績大矣傳春秋者達聖人之㫖而重許之無<lb/>
　異辭焉而穀梁氏曰桓之得志於楚為已僅矣豈非<lb/>
　以膠舟之罪不伸包茅之貢不速方城漢水之對不<lb/>
　孫乎揚雄氏之言曰齊桓之時緼而春秋美召陵明<lb/>
　於時之義者可與論古今之功罪而責人也不至於<lb/>
　無已夫桓公之時何時也平桓以後周之不能為天<lb/>
<pb n="65a"/>
　下君久矣楚有先王之怨且僭號以相淩奪恵王嬖<lb/>
　其庻孽且謂鄭曰吾撫汝以從楚桓所戴之君如此<lb/>
　矣作賔如宋而不王矣懿親惟鄭而射王肩矣受命<lb/>
　以得國如晉而曰吾豈無衣七矣魯其宗國而求賻<lb/>
　求車不求而不應矣桓所與共事之友邦又如此矣<lb/>
　楚地廣兵强憑冥阨之塞以亢中國在殷髙宗伐之<lb/>
　三年而易稱其憊則卻屈完之請牽率八百瓦合之<lb/>
　諸侯上無天子之寵靈以未經血戰之軌里踸踔於<lb/>
<pb n="65b"/>
　方城漢水之間能保其不為泓之傷股邲之掬指乎<lb/>
　直斥其僭號之罪以臨之豈患無名而彼業已枵然<lb/>
　自大於其臣民甫一加兵而即削號必不可得之數<lb/>
　也漢文帝之詔尉陀也不問其南粤武帝之妄世祖<lb/>
　之喻公孫述也猶假以公孫皇帝之稱席極盛之時<lb/>
　有必勝之勢且弗迫責之以一朝况齊桓之時無可為<lb/>
　者乎晉文大勝之於城濮而楚旋受衛侯之逋晉悼<lb/>
　制勝於蕭魚而楚旋修吳宋之怨屈完受盟楚兵不<lb/>
<pb n="66a"/>
　敢窺申息者終其世桓公已没猶曰無忘桓公之德<lb/>
　桓之得志如是而亦可止矣而猶曰僅也何哉三苗<lb/>
　來格尉陀稱臣桓之德固未足以及此而亦時之未<lb/>
　可也夬之九三遇雨而不能速決愠而不咎非褊衷<lb/>
　者之所知也<lb/>
晉人執虞公<lb/>
　褒貶者王道之權衡也兩美互形而咸奬兩惡各出<lb/>
　而並誅弗或任意而偏出之此之謂大公虞公貪賂<lb/>
<pb n="66b"/>
　以滅親其為晉前驅之日罪惡已盈雖不亡而固不<lb/>
　赦春秋冠於晉師之上定為首惡而虞之罪已蔽矣<lb/>
　及其抱璧牽馬而俘於晉身為臣僕宗社丘墟自嗟<lb/>
　何及而召禍在昔至於此而可哀矣於是而一字之<lb/>
　誅在晉不在虞矣首造滅虢之謀而利其國者晉也<lb/>
　下陽之役以誅虞故而晉幾逸罰非逸晉也有執虞<lb/>
　之刑書在後則略晉而專罪於虞可耳晉之滅虢窮<lb/>
　兵以蹙之强大吞并之習未嘗有深姦巨慝也至舉<lb/>
<pb n="67a"/>
　虞而姦乃深慝乃巨將為覆載之所不容何也人莫<lb/>
　憯於語笑違其心而轉盼易其故當其假道之日辭<lb/>
　婉矣貎恭矣連兵以出病相恤而功相讓矣此時之<lb/>
　順以下虞者心與貎不可自問也虢已亡師已旋虞<lb/>
　之愚方恃成勞以固兄弟之好一旦猝起而係累其<lb/>
　君以輕移其國今與昔不可自問也均是一人而旦<lb/>
　暮不能自保均是一身而心口不能自知楚之於蔡<lb/>
　般秦之於楚懷皆是物也變詐興亷恥䘮則孱人不<lb/>
<pb n="67b"/>
　能敵奸人之慧弱國不能勝敵國之黠金之與元幸<lb/>
　宋愚而與合兵以滅遼金旋反戈而相向聖人於是<lb/>
　怒之甚懼之甚特書曰晉人執虞公賤詞也公貴稱<lb/>
　也以至賤加至貴假虞之愚以君子之稱而窮晉之<lb/>
　姦以匹夫之辭大義炳然矣矜虞而後誅晉盖特筆<lb/>
　也三傳皆舎晉而罪虞愚者一貶再貶國亡身辱而<lb/>
　猶不蔽其辜姦者略無所懲滅人兩國而終佚於罰<lb/>
　此蓋任意而偏出之非賞罰大公之權衡也<lb/>
<pb n="68a"/>
鄭伯乞盟<lb/>
　公羊曰處其所而請與盖酌之也穀梁酌作汋義同<lb/>
　謂酌所歃之血使受於國中也其義迂矣乞者鄭乞<lb/>
　之非彼乞而酌以强之齊乞之矣鄭伯前此之逃歸<lb/>
　已得罪於諸侯兹敢枵然自大安處其所而致諸侯<lb/>
　之汋何鄭之强而齊之弱也二傳之疑此者以其不<lb/>
　列鄭於盟而繫於後耳繫於後者盟事畢而鄭始至<lb/>
　哀祈復盟而齊固不與之復盟其後也懷貳心焉非<lb/>
<pb n="68b"/>
　若袁僑之偶不及事而晉聴大夫之覆與盟也<lb/>
季姬及鄫子遇于防使鄫子來朝<lb/>
　公穀皆曰季姬使鄫子請己胡氏因之左氏則曰中<lb/>
　絶也以情理推之左氏得之矣處子未字越境遇人<lb/>
　而使請婚唯垝垣之淫俗有之他不及見然亦蚩蚩<lb/>
　之氓來即之謀非往而就之也魯之去鄫也數百里<lb/>
　季姬烏從知鄫子而欲嫁之如其知也則又不待遇<lb/>
　而後使求良媒蕞爾小國之君得婚大國豈不夙夜<lb/>
<pb n="69a"/>
　以請而必季姬使之哉魯秉周禮豈僖公之暱愛以<lb/>
　蔑大倫如是之酷哉故知奪婚中絶季姬不欲而使<lb/>
　朝魯以請復為情理之固然也即此而僖公之無道<lb/>
　亦見矣以女適人而責其無禮怒人無禮而止其婚<lb/>
　禽獸之道也即此而鄫子之不自強亦見矣不以禮<lb/>
　事大國而逢其責聴命於婦人而亟為請亡道也故<lb/>
　詳書於策以交譏之<lb/>
震夷伯之廟<lb/>
<pb n="69b"/>
　公羊曰夷伯季氏之孚也於時季友始執政而未擅<lb/>
　命其陪臣為之孚者下士之未命者爾惡得有廟而<lb/>
　又以諡稱之故左氏以為展氏之祖是已乃左氏又<lb/>
　曰罪之也於是展氏有隠慝焉則非也展氏之祖無<lb/>
　駭也無駭之慝豈過於公子翬而天獨譴之春秋紀<lb/>
　其卒而無貶辭何待廟震而始加之罪若以為子孫<lb/>
　有慝而震其廟春秋因災罪之則僖公之時柳下惠<lb/>
　方崇其和介之德而何弗佑其先耶陽氣緼於地下<lb/>
<pb n="70a"/>
　而必達於地上其奮出也則為雷霆出無擇地當其<lb/>
　所發而室宇人物受其擊則若此之震廟是已既出<lb/>
　於地觸空中少陽之氣相麗而為火則宫室林木為<lb/>
　之灼燬傳所謂人火曰火天火曰災是也其為震為<lb/>
　災也天無心而無擇非揀有慝者而震之災之而由<lb/>
　其所召則乖氣致沴不祥者嬰之由其固然則天之<lb/>
　所災不祥將集故君子恐懼修省以思過而弭其患<lb/>
　能然者聖人之所嘉予也不能然者聖人之所警戒<lb/>
<pb n="70b"/>
　也豈遇災而加之以罪乎然則書此以謹天災為魯<lb/>
　戒也為夷伯之子孫戒也左氏殆流俗之論歟<lb/>
葬齊桓公<lb/>
　觀於桓公之薨諸侯競尋兵於齊而置其殯於弗恤<lb/>
　知髙子存魯之説為不然矣以大義而言則立孝公<lb/>
　為負恩救無虧為報德以桓公之遺志而言則伐無<lb/>
　虧為懷恵而欲撫其孤拒孝公為乘亂以自逞其志是<lb/>
　故衛從宋以伐齊木𤓰之志感非虚也魯偕狄以救<lb/>
<pb n="71a"/>
　齊鹿門之謳思非實也子般之弑僖公已長矣齊與<lb/>
　為婚姻者再世而方伯中國以令諸侯舎僖立閔利<lb/>
　其幼而思圖其國仲子髙子交馳於道路以窺伺而<lb/>
　思乘之僖公既立雖屈於勢而不得不從之征伐而<lb/>
　豈嘗旦夕忘其夙怨哉桓公死五子爭夫今而後得<lb/>
　反之也援其所不欲立以拒其所欲立使其國分裂<lb/>
　紛爭殯宫無主六十七日而後歛十有七月而後葬<lb/>
　魯人之志愜矣皆桓公昔所持魯使爭之故智也嗚<lb/>
<pb n="71b"/>
　呼以術制人者授人以術而制已司馬懿相國九錫<lb/>
　之謀曹操之己迹也蘇子瞻烏臺詩案之禍章惇之<lb/>
　覆轍也而胡氏曰功利之在人淺矣夫桓亦何功於<lb/>
　魯而魯蒙其利哉互相助亂而已<lb/>
衛人伐邢<lb/>
　左氏之誣非一其不足以壊世教亂治理者姑可弗<lb/>
　辨衛旱而伐邢之師興偶而得雨左氏遂取寗莊子<lb/>
　之言信以為然而著之於篇逆天則害教賊民則亂<lb/>
<pb n="72a"/>
　治弗辨焉不可也大軍之後必有凶年求之理而不<lb/>
　差徵之事而屢驗黷武以召災必矣未聞佳兵以致<lb/>
　祥者也天之道大矣非人之所能與也遇災而懼則<lb/>
　有緩刑舎禁弛力薄征之事以拯民之饑饉流亡而<lb/>
　蘇之然而因此以得雨亦未可必也師興則盡其死<lb/>
　力多其芻粟之征重其節制之禁嚴其戮社之罰助<lb/>
　天為虐天所弗佑而曰可以致雨將誰欺欺天乎衛<lb/>
　之欲并邢也處心積慮非一日矣使因旱而悔禍猶<lb/>
<pb n="72b"/>
　有瘳焉而佞臣不恤民之疾苦逞邪説以快其志不<lb/>
　折其非而顧傳之後世且信以為己事之騐其害豈<lb/>
　淺鮮哉周之頌武王曰綏萬邦屢豐年言屢者伐<lb/>
　商之前年數登而民數足故興師而不勞也寗莊子<lb/>
　之言曰周饑伐殷而屢豐誣經以益其妄殆漢人讖<lb/>
　緯之濫觴歟<lb/>
西宫災<lb/>
　穀梁以西宫為閔公之廟不言新宫者不繼禰不言<lb/>
<pb n="73a"/>
　閔公非踈之展轉而為之辨其實非也宗廟在公宫<lb/>
　之東太祖東向昭北而面南穆南而面北西則廟門<lb/>
　在焉閔公安得居西若據公宫而言則右為社稷非<lb/>
　宗廟之所是以知穀梁之説非也公羊以為小寢近<lb/>
　是矣然宫者環羣室之墻也小寢在路寢之後與路<lb/>
　寢合為一宫亦不得稱西宫西宫其别宫歟古之侯<lb/>
　國雖不若後世天子宫室之盛如西内南内之制然<lb/>
　亦自可有别宫為燕游之所傳公羊者又謂楚女不<lb/>
<pb n="73b"/>
　得為嫡怨思而致災則誣甚矣僖公娶於楚無明文<lb/>
　齊為楚媵先至而奪嫡說尤不經一女子爭寵之微<lb/>
　亦閨閫之褻事何容致隂陽之變記西宫之災志災<lb/>
　也知其為離宫知其為災而已矣若此類廢傳可也<lb/>
公伐邾取須句<lb/>
　胡氏言凡書救者未有不善之也初受兵而國未有<lb/>
　危亡之勢但能救而即善之則國已亡君已走聲滅<lb/>
　國者之罪復取其土地人民而授之使保其祀其為<lb/>
<pb n="74a"/>
　善也不尤大乎須句之取左氏以為禮非溢美矣胡<lb/>
　氏顧以不請王命為貶將他救鄰邦者皆請命而行<lb/>
　乎如其均是不請則因功之大小為善之深淺何獨<lb/>
　於救已亡之國而責之苛也須句為成風之母家因<lb/>
　責之曰為母報怨私也恤鄰之義不得因母而伸豈<lb/>
　因母而反不得伸乎即以母言渭陽之情亦君子之<lb/>
　所許天倫之黨有三非塗之人也宗社丘墟國君播<lb/>
　越而拯之於危亡未嘗有專封之事夫豈不可而必<lb/>
<pb n="74b"/>
　恝然棄之曾不如孺子入井之動其怵惕又豈可哉<lb/>
　不請命而興師通春秋之世之公罪也因事以為善<lb/>
　惡非一切之法所專施於一事精義以辨得失詎執<lb/>
　一而可乎如曰宋公被辱於蠻荆舎其大而存其小<lb/>
　未為知務猶之可也而胡氏未之及也雖然須句之<lb/>
　禍急矣不能待中原之無事而始及之也<lb/>
天王出居于鄭<lb/>
　汰哉左氏之以禮許人也天王在鄭鄭之君臣省視<lb/>
<pb n="75a"/>
　官具而後聴其私政禮之末節也昔者寤生之逆射<lb/>
　中王肩而旋使勞王此其故智也夫鄭始違王命以<lb/>
　入滑而致狄人之難狄之禍鄭為之悔過自艾急起<lb/>
　而興勤王之師庻可以免如曰國小力微則奔告大<lb/>
　國而身為前驅豈其坐視𤨏尾於汜水之上僅修芻<lb/>
　糧器物之文而曰禮止於是乎襄王怒鄭而用狄狄<lb/>
　人迫之而又奔鄭為恥多矣鄭之庀官具也故目笑<lb/>
　王而姑以安之者傲之也自周無出而書出胡氏以<lb/>
<pb n="75b"/>
　為貶王之不能家天下其義一也普天之下莫非王<lb/>
　土鄭不勤王而自外於周室則言出而鄭非中國之<lb/>
　鄭亦見焉他日秦晉興河上之師鄭無隻輪之扈從<lb/>
　鄭之心路人知之矣紾兄之臂而以揖謝焉以是為<lb/>
　禮宜老莊之流以禮為忠信之薄也而禮豈其然哉<lb/>
晉侯侵曹晉侯伐衛<lb/>
　威福者天下之公義也非乘權者飾喜飾怒之具也<lb/>
　亦非任事者避恩避怨之途也義之所不可廢錫之<lb/>
<pb n="76a"/>
　福以綏之即庇其親暱而不以為諱晉文之急於救<lb/>
　宋雖為贈馬之主人君子不以為私於所好義之所<lb/>
　必伸施之威以懲之則怨在睚眦而固不可容晉文<lb/>
　之問罪於曹衛雖有觀脅與塊之夙忿君子不以為<lb/>
　偏於所惡而胡氏之以此譏晉侯過矣宋之圖伯而<lb/>
　敗也楚乘之而威加於上國冠帶之君翕然聴命而<lb/>
　獨於曹衛乎有誅此疑晉侯為報怨之私所自來也<lb/>
　乃察其情之所自離與審乎勢之所必爭則執大義<lb/>
<pb n="76b"/>
　者固不容避小嫌而姑緩二國之討也以其情而言<lb/>
　之魯有齊難不得已而乞師陳蔡鄭許則道與楚鄰<lb/>
　而力不足與相抗從之姑以緩禍耳曹在山東衛在<lb/>
　河北隔以大河而東連齊西連晉南有宋以為之捍<lb/>
　蔽國又未有警焉聞風遥附甘為之下而與講昏媾<lb/>
　其去順從逆之情王者所不赦也以勢言之楚雖得<lb/>
　陳蔡鄭許而交連南國未足及乎大河以北則乘河<lb/>
　山之險下臨荆豫而固有憚也曹衛導之以中貫於<lb/>
<pb n="77a"/>
　北方亘南北以壓衰周三川歸其懐袖矣曹衛而外<lb/>
　所與楚者魯耳而魯為周之宗邦圖伯者投鼠忌器<lb/>
　而不容先致難焉且魯所資以交楚者曹衛為之居<lb/>
　間故曹衛受兵而公子買之首蚤已為謝罪之資故<lb/>
　討曹衛者擊蛇而擊其項之道也則晉之於二國也<lb/>
　有恩而不得恤有難而不得避務狥長者之名以逸<lb/>
　黨惡之罰私也非公也矜虚名而墮實義也晉文能<lb/>
　忍於寺人披里鳬須而豈悁悁修怨者哉原田之歌<lb/>
<pb n="77b"/>
　舍舊而不以為媿知成大事者之不屑屑於壺觴豆<lb/>
　肉間矣曹被圍而猶尸晉之門者于城上衛已破而<lb/>
　猶南投於荆蠻二國之決於從楚如此其堅其可覿<lb/>
　文匿武以致之乎再書晉侯大其功也録楚人之救<lb/>
　以見衛之固合於楚而楚亟於爭衛也即經文觀之<lb/>
　義自見矣<lb/>
公子買戌衛不卒戍刺之<lb/>
　春秋之殺大夫未有書其殺之由者於魯則公子牙<lb/>
<pb n="78a"/>
　之今將公子偃之謀簒罪可以書而略之則知不卒<lb/>
　戍之文非魯人以為公子買之罪案而經因録之也<lb/>
　言不卒戍者紀戍衛之事耳魯之君臣自畏晉而不<lb/>
　卒戍因刺公子買以著魯之迹若悔過而實謀國之<lb/>
　陋也俄而戍之俄而撤之既遣戍之又從而殺之尚<lb/>
　足以有國而君人哉而魯始終以此為趨利避害之<lb/>
　良謀宗國若此聖人之所傷也齊桓死伯勢衰而亟<lb/>
　於背齊齊孝之位既定三受侵伐而急於投楚以抗<lb/>
<pb n="78b"/>
　齊楚昏於衛晉兵始出而未卜其勝敗則急於援衛<lb/>
　以媚楚申叔去申子玉之孤軍有覆敗之形則急於<lb/>
　叛衛以求好於晉兵之出入無恒將之禍福莫必在<lb/>
　廷之謀臣四顧觀望而無定情終春秋之世始而齊<lb/>
　中而楚繼而晉又倐而楚未幾而又依於吳終走於<lb/>
　越為人役者一人役而已矣旦役一人焉夕役一人<lb/>
　焉僕𨽻之所恥而魯之無恒以不自競也亦至斯乎<lb/>
　燕丹血氣之勇耳然且不忍背樊於期而為之淚下<lb/>
<pb n="79a"/>
　宋函韓侂胄之首以謝過於金人而終弱以亡魯之<lb/>
　改圖從晉雖較從楚為正乎而恥心蕩然矣書戍衛<lb/>
　者決於戍也書不卒戍者決於不卒也方言戍衛旋<lb/>
　言不卒戍者著其反覆之速也書刺之者著其忍也<lb/>
　楚不討其不卒者敗而力不及也晉不討其戍者忌<lb/>
　伐魯之名而姑容之也皆幸而免爾若云殺一大夫<lb/>
　而兩易其詞以欺二國楚之狡晉文之智曾是而可<lb/>
　欺乎<lb/>
<pb n="79b"/>
晉侯宋師齊師秦師及楚人戰於城濮楚師敗績<lb/>
　晉實率三國以與楚戰楚得臣實違命狂逞而致敗<lb/>
　經之所書皆紀實也楚兵在宋衛之交晉未嘗伐楚<lb/>
　而問罪胡氏曰宜有美詞稱揚其績將何以施之美<lb/>
　詞耶晉侯之意在敗楚以抑其横昭然無所匿乃曰<lb/>
　誅其意也以中國禦蠻荆此意非不善也而又何誅<lb/>
　焉三代之文畧見於詩書者有扈之征南巢之放崇<lb/>
　密之伐孟津之㑹未嘗知其用兵之何若也而要於<lb/>
<pb n="80a"/>
　不敗諱詐而廢謀宋襄之自取殄殪而已子曰臨事<lb/>
　而懼好謀而成者也然則王者之師豈無謀而但鼓<lb/>
　以進乎原田之誦伏盬之夣晉文未嘗不有懼心焉<lb/>
　懼則必謀擕其黨激其怒退舎以驕之曵柴以誘之<lb/>
　皆謀也意自有征伐以來無不以此為尚而况中國<lb/>
　之於蠻荆髙宗克之而已憊宣王征之而不服乃可<lb/>
　賔賔然使宋襄之後復有宋襄乎若曰奚不若齊桓<lb/>
　陘亭之次也則猶不審於時之論也齊桓經營天下<lb/>
<pb n="80b"/>
　二十餘年而後有事於楚北剿山戎以保燕西卻狄<lb/>
　以存邢衛威振天下而叩楚之門庭以問其罪所恃<lb/>
　者不可敗矣晉文反國未久内難初平年已遲暮不<lb/>
　容姑待魯衛之釁未平齊秦之交未固雍容整暇以<lb/>
　臨楚人心且懈而事去矣當桓之世楚頵新立其勢<lb/>
　未張踰黽阨以窺中原者甫及於鄭而未能得志也<lb/>
　從之者蔡耳迨及宋襄兩辱齊緡受圍曹衛踰河而<lb/>
　納欵魯遥服而代戍所僅存未下者宋而已矣得臣<lb/>
<pb n="81a"/>
　驕横乘屢勝之威修詞而固不服坐守而益其勢與<lb/>
　之按律以周旋而狡焉者且挾詐以制已乃欲效陘<lb/>
　亭之故智萬不可得之數也宋襄無謀而致敗傳譏<lb/>
　之矣晉文又以有謀而貶無謀不可有謀不可唯有<lb/>
　割地請和稱臣納欵而後可耶謝𤣥淝水之戰誘苻<lb/>
　融以卻師詐之也劉錡順昌之㨗抗烏珠而請戰激<lb/>
　之也晉宋之所以僅存也胡氏當汪黄誤國之餘猶<lb/>
　以志戰為晉罪將無為秦檜之先聲乎子曰晉文公<lb/>
<pb n="81b"/>
　譎而不正致王之狩而以諸侯見避難以出而間以<lb/>
　里㔻納從子之妻而固結秦好其於君臣父子兄弟<lb/>
　之倫皆市心之謂也非城濮之好謀而成也<lb/>
楚殺其大夫得臣<lb/>
　得臣之誅士伯曰是晉再克而楚再敗盖幸其亡者<lb/>
　素也前此者楚雖横暴而其為毒也至鄭蔡而止得<lb/>
　臣秉政遂深入而有滅宋之志宋亡則中裂天下而<lb/>
　東諸侯皆其所并包城濮敗得臣戮而毁家紓難之<lb/>
<pb n="82a"/>
　相反而思固其圉中國得以息肩無荆尸之禍者二<lb/>
　十餘年皆得臣授首之效也春秋特書其無罪而即<lb/>
　誅於城濮之後志天之悔禍而幸中國之蒙安也兩<lb/>
　敵相持有道者勝故姜維急戰魏之利也羊祜静守<lb/>
　吳之憂也而所患於悍敵者異是拓拔兩臨江而無<lb/>
　能為宋齊難完顔氏敗張浚於苻離而不能為南宋<lb/>
　傷其不慮勝而狂騁無忌者正無可如何者也犬之<lb/>
　猘也噬人則死而馴者不然子文雖賢晉可自賀曰<lb/>
<pb n="82b"/>
　莫予毒也王猛不死苻堅無入冦之師得臣之强忿<lb/>
　無謀所以生憂晉侯而其死為幸是猘犬之斃也春<lb/>
　秋者聖人之典晉人幸之而能不為之幸乎胡氏猶<lb/>
　若惜其死而以責楚之輕戮非大義矣况乎違命䘮<lb/>
　師本法所不貸也哉<lb/>
天王狩于河陽<lb/>
　黍離降為國風而春秋作所以維繫宗周昭一王之<lb/>
　統也故凡僭王擅命者皆貶斥之以著其罪至於倒<lb/>
<pb n="83a"/>
　逆已極壞萬古綱常之大有目所不忍見耳所不忍<lb/>
　聞口所不忍言筆所不忍書者則寧隠其罪而以全<lb/>
　名義於已亡之餘則天王狩于河陽是已習聞習見<lb/>
　之惡狎焉不知其非不明著其罪惡悖者以為固然<lb/>
　也罕見罕聞之逆日言之而開後世亂臣賊子以效<lb/>
　尤之端直録其事無忌憚者且曰古之人嘗有之矣<lb/>
　而何不可踵之以興也略其罪而若為之矜全豈以<lb/>
　矜全權臣而諒其志哉所爭者萬世之綱常非一事<lb/>
<pb n="83b"/>
　之順逆也故仲尼曰以臣召君不可以訓聖人之情<lb/>
　非褊衷以行誅賞者之所測也晉文之不肯朝而召<lb/>
　王以挾之以令諸侯也其情有二倔强自尊而不屑<lb/>
　乘卿車絀偏駕肉袒待罪於黼扆之前是桓温至建<lb/>
　業而不入見之驕横也其假淫威以受諸侯之職貢<lb/>
　而專制之使周失其君天下之尊又懼夫歌黍離悲<lb/>
　下泉之忠臣志士或有起而問其罪者而不敢入則<lb/>
　曹操汗流浹背不復入朝之隠慝也顧非天子無以<lb/>
<pb n="84a"/>
　令諸侯展轉以思兩全之計而王果欣然命駕下就<lb/>
　之而不敢違其譎也正後世之所謂姦也創自有君<lb/>
　臣以來未有之事而開萬世逆天脅主之源聖人重<lb/>
　傷焉為周諱也而豈為晉原也哉書曰天王狩于河<lb/>
　陽若效夏禹塗山之㑹成王岐山之蒐者然王自狩<lb/>
　也諸侯自朝也而晉弗與焉以奪權姦之柄還之天<lb/>
　子非聖人莫能修春秋此之謂與左氏曰明德啖氏<lb/>
　曰忠胡氏曰順之三說者將無為逆臣之姦狡勸乎<lb/>
<pb n="84b"/>
猶三望<lb/>
　立一家之言者始末必相類而後使讀者知所適從<lb/>
　况傳聖人經世之大典乎胡氏之傳春秋参差而不<lb/>
　類者有矣而無如三望之自相背戾也謂天子有四<lb/>
　望魯殺其禮而三公羊氏之說也望者望其方而杞<lb/>
　殺其一東西南北何殺而可乎望則已僭矣三不可<lb/>
　減其僭之罪此其為失也明甚謂泰山在魯之封内<lb/>
　魯所得祭餘三為僭故去泰山而言之朱長文之説<lb/>
<pb n="85a"/>
　也較為近之然使魯本四望而春秋以其一非僭而<lb/>
　謂之三則季氏八佾四佾其所得用而可云舞四佾<lb/>
　乎盖望者逺望而祭之周公定祀典以雒邑為中四<lb/>
　望皆王畿之外故天子遥望而躬祀事泰山在魯封<lb/>
　内魯即山而旅祭焉故不復與於望祀之列其實然<lb/>
　也非春秋之以得祀故而畧之也折衷於長文之說<lb/>
　而不究其實惑亂於公羊之言而不知其謬始末異<lb/>
　説讀者將何所折衷甚矣立言之不易也<lb/>
<pb n="85b"/>
　　文公<lb/>
秦人伐晉<lb/>
　左氏曰遂伯西戎用孟明也舉人之周用人之壹也<lb/>
　夫穆公聴子桑而終用孟明以尋兵於不已而可謂<lb/>
　之賢乎秦竊西周之故地據山河之險地沃民强據<lb/>
　穴自固東諸侯莫能致難所難者獨晉爾若其西扼<lb/>
　諸戎而為之雄長初非競於晉而後可以收戎舎西<lb/>
　不圖而東窺鄭以與晉爭其不為諸戎之乘虚而襲<lb/>
<pb n="86a"/>
　者幸耳孟明既敗於殽復敗於彭衙四國之師叩關<lb/>
　而問罪忿之不懲復為濟河焚舟之舉亡國之道也<lb/>
　以霸西戎為此役之成績豈理也哉再敗之師白骨<lb/>
　蔽野孤人之子寡人之妻東望而悲號者渭水南山<lb/>
　為之震動復率孑遺之子弟為必死之計求逞不遂<lb/>
　僅以一抔土揜久寒之骨戎而有知目笑而心非之<lb/>
　久矣曾是而遂足以霸乎君子謂秦穆之為君也悔<lb/>
　過之吝也任人之詖也孟明之為臣也其逞欲也不<lb/>
<pb n="86b"/>
　知懼也子桑之不忠也植私人也祗長亂也詩云不<lb/>
　用其良覆俾我悖秦穆之謂也不弔昊天不宜空我<lb/>
　師孟明之謂也毋教猱升木如塗塗附子桑之謂也<lb/>
　閉關而僅為之渠長中國諸侯恥與㑹盟秦之伯惡<lb/>
　足比數於桓文哉秦穆戎也楚莊蠻也宋襄俘也列<lb/>
　之五伯傳者之訛也夏之昆吾商之大彭豕韋與桓<lb/>
　文而為五趙氏之説韙矣宜乎胡氏謂為忿慾之師<lb/>
　而備責之也乃及晉伐秦而遽許之王事若舉嬴政<lb/>
<pb n="87a"/>
　之暴竊天位而歸功於穆公抑又何也書存文侯之<lb/>
　命見天子之慶賞無其實而僅有其文也存秦誓見<lb/>
　諸侯之修政用賢有其言而非其心也猶詩之變風<lb/>
　以傷王道之絶於天下而胡氏曰聖賢誥命不越此<lb/>
　矣不亦過乎<lb/>
雨螽于宋<lb/>
　雨螽于宋異也而魯書之公羊曰為王者之後記異<lb/>
　也周崇三恪之封其爵命禮樂有異焉耳至於慶弔<lb/>
<pb n="87b"/>
　之邦交則與諸侯齒而不殊王者之後社已屋矣有<lb/>
　異而不繫於天下之安危異何足記哉公羊之言此<lb/>
　以春秋外災唯宋為詳水災隕石六鷁退飛皆備記<lb/>
　之外此則齊災書四國之災同日甚異而一書陳災<lb/>
　則因叔弓往見而書故公羊有疑焉而曰為王者之<lb/>
　後記之而非然也盖災而以告禮也而諸侯諱而不<lb/>
　以告者多矣宋修天子之事守而用殷禮殷道尚鬼<lb/>
　而慎於災湯之旱大戊之拱桑髙宗之雉雊先王之<lb/>
<pb n="88a"/>
　餘澤施及後世故災必告而魯史因得備書之螽而<lb/>
　言雨死螽也螽為災而死則瑞宋其以為瑞而告之<lb/>
　矣於是而知瑞之在德不在物也宋於是時屢挫於<lb/>
　楚死傷未復嗣君無道庻孽懐姦弑逆之禍伏而且<lb/>
　發何德以承天休則螽死而雨或偶一有之小人獻<lb/>
　諛闇主自矜施施然以告之鄰國有識者笑其妄也<lb/>
　久矣後世賊臣懐死蝗以入告且請表賀未幾而飛<lb/>
　蝗蔽天殆此類與春秋存而弗削以為後世誣天罔<lb/>
<pb n="88b"/>
　人以自取䘮亡者之戒非徒記異而已也<lb/>
逆婦姜于齊<lb/>
　婦姜之迎四傳之説各異而穀梁為允左氏曰卿不<lb/>
　行非禮也貴戚之卿納幣而微者往迎何前恭而後<lb/>
　倨事之所無也公羊曰娶乎大夫者略之娶乎大夫<lb/>
　而納幣何以須卿且諸侯而下娶禮所不禁宋嘗娶<lb/>
　乎季孫矣春秋弗譏下娶與下嫁一也宋蕩氏齊髙<lb/>
　國之娶公女未嘗略而何獨略此胡氏曰禫制未終<lb/>
<pb n="89a"/>
　思念娶事方逆而已成乎婦原其意而誅之有補於<lb/>
　名教之説也然方䘮圖昏已譏於納幣矣迎在三年<lb/>
　之外豈念舊惡而重貶之且稱婦者責姜氏之辭也<lb/>
　不孝在公而非姜氏之不順又何誅焉於是而知穀<lb/>
　梁禮成乎齊之説得之矣不書公諱也以是為大惡<lb/>
　故諱之也齊魯昏媾之事黷亂久矣一亂於莊再亂<lb/>
　於文魯不以為惡齊不以為恥故哀姜出姜終不允<lb/>
　於魯故晏子曰唯禮可以已亂此義行而後世風俗<lb/>
<pb n="89b"/>
　之壞士大夫納壻於室亂昬嫁之大義以趨茍簡家<lb/>
　其可以昌乎<lb/>
王使榮叔歸含且賵<lb/>
　天王不能正嫡妾使歸含賵成之為夫人其悖天道<lb/>
　也固然而猶不僅此也列國有䘮天子之使臨之禮<lb/>
　也而十二公之至者闕如若夫人則未有及焉者獨<lb/>
　於成風則榮叔亟行召伯繼至何也列國之不知有<lb/>
　王久矣䘮或不告告或以微者而王亦簡略以應之<lb/>
<pb n="90a"/>
　盖諸侯視王命無足為重輕任其厚薄而無所望惟<lb/>
　風氏以妾亂嫡而母家式微無大國之援以増其寵<lb/>
　雖致之為夫人而友邦視之蔑如也乃假宗周之命<lb/>
　以示榮王且幸其借己為重而已亦重乘其急而市<lb/>
　之過所望以悦之施施然曰列侯之夫人待我而成<lb/>
　也吾固為天下之共主也其憊如此猶足以承天而<lb/>
　王天下乎仲子之後曠百年而一見自是之後雖敬<lb/>
　嬴之逆不復借王靈以亂嫡魯且玩王為終無足重<lb/>
<pb n="90b"/>
　輕而王益贅立於人上矣削天之號聖人之所重傷<lb/>
　也左氏且以為禮何禮乎公穀以兼之為非禮黷已<lb/>
　甚矣尚欲其含一使而賵又一使耶<lb/>
晉殺其大夫陽處父<lb/>
　節之初九曰不出户庭無咎而夫子示密道焉節之<lb/>
　為卦坎險也澤所以載水而不洩也渉乎險則不容<lb/>
　不密以謹之於未行之先故寺人貂漏師於多魚而<lb/>
　知齊霸之衰若用人行政議之於廷而行之先王設<lb/>
<pb n="91a"/>
　外朝以詢於衆君博訪之臣昌言之非可屏人私語<lb/>
　秘謀而遽於行者也唐虞之疇咨禹臯豈忌共驩哉<lb/>
　陽處父為晉太傅才趙盾而抑狐射姑公言之衆聴<lb/>
　之君乃斷之夫豈不可即令襄公訪於處父而處父<lb/>
　以正告亦何所畏忌而不可颺之於衆曰此處父之<lb/>
　以詔寡人者也射姑之驕狠怙亂即其後事觀之民<lb/>
　衆不説處父之言允矣是不可使為上卿而任軍將<lb/>
　之重處父即不幸而禍及乎身亦人臣捐軀報國之<lb/>
<pb n="91b"/>
　當然者晉襄卒太子幼襄夫人保孤不給射姑逞其<lb/>
　戕賊刃發於不及知之地亦如李師道之刺武元衡<lb/>
　憲宗不任其咎若必使附耳嚅囁隂為謀而陽若不<lb/>
　與則且開後世留身陳乞之私中㫖斜封之弊而其<lb/>
　臣沾沾畏禍全軀保妻子之情長進賢退不肖之心<lb/>
　餒以是為免禍之圖抑且有周顗殺賊取印之言卒<lb/>
　以自殞其命君臣之際烏容有此婢妾之忠效於房<lb/>
　闥者乎春秋書晉殺而不歸刑於射姑者射姑以私<lb/>
<pb n="92a"/>
　怨乘君薨國危之際賊殺大臣國賊也國賊而縱之<lb/>
　晉無刑矣趙盾當國德處父而不能明勅國法且聴<lb/>
　臾駢送其帑而逸之非盾之德怨不明也新得政而<lb/>
　姑以市人心也逮後位已固權已操先克一獄五大<lb/>
　夫駢首就戮盾之為福為威惟己意而蔑刑典始末<lb/>
　昭然矣稱國者君臣同責之辭也穀梁曰造辟而言<lb/>
　詭辭而出小人之術非君子事君之道胡氏袒其説<lb/>
　而引易以責其不密何以垂訓於後世乎<lb/>
<pb n="92b"/>
叔孫得臣敗狄于鹹<lb/>
　穀梁之好異也有身横九畝眉見於軾之説駭人為<lb/>
　已甚天地之間何所不有然偶一有之則怪也非並<lb/>
　生之類也怪或出於荒逺人所不至之地而曰兄弟<lb/>
　三人一在齊一在晉一在魯夫惡知其為兄弟而近<lb/>
　居之三國何所居何所食又何能一朝容在人間耶<lb/>
　古之為畝也廣十步徑十步九畝為地九十步五百<lb/>
　九十文軾之髙四尺耳身長五百餘丈而首僅四尺<lb/>
<pb n="93a"/>
　乎富父終甥之戈又幾何長而得摏其喉耶胡氏據<lb/>
　劉原父之說而以為非長狄然使即名長狄亦偶其<lb/>
　國之人較人而差長耳猶赤狄白狄之非赤如朱而<lb/>
　白如玉也敗者與戰而敗之若如穀梁之說得臣又<lb/>
　能以七尺之軀輕與之敵哉<lb/>
秦伯使術來聘<lb/>
　秦術之來略其姓氏其說有二諸侯之大夫生而賜<lb/>
　氏俾世其卿春秋之中葉齊晉魯衛之亂政若其始<lb/>
<pb n="93b"/>
　則無駭挾溺柔皆猶秦術之不氏或秦無賜氏之世<lb/>
　卿而傳言西乞術非其賜姓未可知也或術之來聘<lb/>
　將結魯以伐晉文公事晉方謹躬親執玉者三大夫<lb/>
　執幣者五而晉無一介之使報之秦間晉之不親魯<lb/>
　而來乃魯終畏晉辭玉而不答其使因輕術而略之<lb/>
　史不録其姓氏未可知也乃傳曰秦介戎狄之間其<lb/>
　禮未同於中國以吳楚例而削其使之氏此惡秦巳<lb/>
　甚之辭耳秦豈介于戎者哉其地則周西京之故地<lb/>
<pb n="94a"/>
　其民則文武周召化行俗美之遺民也聲名文物夫<lb/>
　豈盡湮况逺慕禮教其修禮於魯越千餘里以親魯<lb/>
　而曰徼福於周公魯公豈有倔强倨侮如吳楚之自<lb/>
　王而索好冠者魯自畏晉而不與之親其曲在魯而<lb/>
　傳者何惡之已甚耶所惡於秦者廢井田急耕戰窺<lb/>
　山川志兼并之孝公也尤惡於秦者剷滅宗周蠶食<lb/>
　六國罷侯置守焚書坑儒以驪山阿房役民而死之<lb/>
　吕政也若穆康之世安於西陲無狡焉之志襄王出<lb/>
<pb n="94b"/>
　奔且戮力以勤王室其與晉為難則三置其君而三<lb/>
　背之曲在晉而不在秦魯自黨晉以拒秦而春秋何<lb/>
　惡焉後世以數百年之後無道之吕氏歸惡於嬴氏<lb/>
　之先君而絶之聖人雖曰前知而豈以遼逺不可知<lb/>
　之興亡豫斥絶其先人乎傳者之已甚也滕朝桓而<lb/>
　累及後世終春秋而子之越勾踐僭王而累及先代<lb/>
　未稱王而先王之皆此類也<lb/>
晉人納㨗菑于邾弗克納<lb/>
<pb n="95a"/>
　治外者先自内内不勝而欲令行乎外雖以義而不<lb/>
　勝而非義者弗論已春秋以大國令小國不從者有<lb/>
　二皆特筆以紀之晉納㨗菑曰弗克納魯平郯莒曰<lb/>
　魯人不肯皆義之絀勢之窮也合八國以謀之率八<lb/>
　百乘以臨之抑豈不知㨗菑之少待邾人之辭而後<lb/>
　知焉故穀梁曰何知之晩也夫晉豈但以義詘而輟<lb/>
　哉邾人曰齊出貜且長曰長者秉義以為名曰齊出<lb/>
　挾齊以為勢也晉之霸三世矣何畏乎齊興大師而<lb/>
<pb n="95b"/>
　苶然以返若是其不自振者何也靈公之立非盾志<lb/>
　也襄夫人迫以義而姑屈也君非其所欲立而終踞<lb/>
　乎其上靈公之芒刺在背趙盾之辛螫在心謀盡於<lb/>
　國中而志揺於閫外㨗菑有請姑以是酬之而身在<lb/>
　邾郊心營故絳又何敢取怨於齊以自重其患哉故<lb/>
　范山曰晉君少不在諸侯君少而卿有異心此役盖<lb/>
　不在諸侯之明驗也趙鞅以憂荀范而屈志於吳劉<lb/>
　裕以忌鎮惡而棄秦於夏秦檜以憚岳韓而北面於<lb/>
<pb n="96a"/>
　金皆此志也曰弗克納其神疑氣沮心亂力窮之情<lb/>
　形著矣胡氏以乘墉弗克之義稱之盾暌也非同也<lb/>
　載鬼一車而非乘墉求同也君子豈以其辭之似順<lb/>
　而為所欺哉<lb/>
宋司馬華孫來盟<lb/>
　臣子之於尊親揚其美不揚其惡禮之所不敢實心<lb/>
　之所不忍也華督弑殤公子孫欲弭其惡而末由矣<lb/>
　華耦其裔孫使誠惻然媿其先之為大逆則辭位屏<lb/>
<pb n="96b"/>
　居以滅其迹可也禇淵之子賁所以辭爵而不仕乎<lb/>
　齊也奮立志節以葢其愆可也沈充之子勁所以求<lb/>
　死於敵而報晉也至於名在諸侯之策揜之而不能<lb/>
　則有耳不忍聞目不忍見口不忍言者乃言之不怍<lb/>
　據為口實以自鳴其遜順耦於是絶無生人之理而<lb/>
　心䘮久矣魯人以為敏魯豈復有人哉經書華孫所<lb/>
　以著其為華督之孫醜之也而左氏曰貴之奚貴乎<lb/>
　篡弑之苖裔辱先之子姓乎<lb/>
<pb n="97a"/>
公四不視朔<lb/>
　三傳皆以為疾胡氏據經斷傳辨其無疾夫無疾則<lb/>
　信然矣無疾而言有疾傳亦必有所傳聞焉盖文公<lb/>
　託疾而或遂以為疾文公何為而稱疾哉一視朔耳<lb/>
　非不可勝之勞也端冕搢圭月僅一至於廟崇鼂而<lb/>
　畢事文公雖怠何至冒不祥之名於月吉而不恤臣<lb/>
　民之笑耶此盖有故存焉夫魯自隠公以來得位之<lb/>
　安未有如公者也乘僖公戴伯之餘託齊晉之蔭國<lb/>
<pb n="97b"/>
　不見兵者二十餘年公一試之於邾而事亦速已優<lb/>
　游卒嵗自謂人無如已何也迨及末年商人懐忮以<lb/>
　相惎一再加兵而忿猶未息公於是時内無兵食之<lb/>
　可恃外則趙盾之志不在諸侯而無以相援無足與<lb/>
　齊抗者乃使行父以乞盟非不欲躬涖盤敦以釋齊<lb/>
　之怒也而兵衛寡弱恐齊之衷甲以見脅將有往而<lb/>
　不歸之憂商人曰請俟君閒則公畏恧之情齊已洞<lb/>
　知之矣不得已而令於國曰吾疾也朔且不能視而<lb/>
<pb n="98a"/>
　固弗能出疆也展轉趨避自以為避咎之謀嗚呼其<lb/>
　憊至此尚足以立國而免四鄰之侮乎及仲遂之賂<lb/>
　既入郪丘之盟已定再踰月而公乃起不知前此之<lb/>
　託疾以求免於齊復何面目以謝天下齊人且益挾<lb/>
　以相陵師期之戒幸不及秋不然殆矣宗國之恥聖<lb/>
　人之所重閔也書曰四不視朔非但譏其怠者也<lb/>
毁泉臺<lb/>
　世室屋壊屋自壊也毁泉臺人毁之也臺非旦夕之<lb/>
<pb n="98b"/>
　可毁也文公之怠棄國政壊且不修而敝敝焉役人<lb/>
　以毁先君之臺乎故左氏蛇自宫出如先君之數聲<lb/>
　姜薨而泉臺毁其說是也災祥之至人召之匪天也<lb/>
　生死之數理之自然匪災也邪妄之説興流俗之所<lb/>
　自靡國家有此其不祥也彌甚文公之為君臧辰之<lb/>
　為相不徵於人而徵於鬼祀爰居崇虚器莫非妄也<lb/>
　夏父弗忌且白晝而見鬼矣乃至舉魯公以來奕葉之<lb/>
　尊親而蛇之聲姜既髦死亦其恒乃以歸咎於先君<lb/>
<pb n="99a"/>
　之螫其愚若是其狂若是其誣親不孝如是妖妄興<lb/>
　流俗相競於傳譌抑孰知其獲罪於天公未幾而即<lb/>
　死於臺下哉教衰民僻上下交狂於是而有詛咒厭<lb/>
　勝之術於是而有相宅相墓之說死䘮偶然譌言紛<lb/>
　起乃令生者無安居死者無安骨君子之所必誅而<lb/>
　不赦者也胡氏曰暴揚其室有輕先祖之心則終驪<lb/>
　山之役修華清之遊者而可以為孝乎春秋所譏在<lb/>
　此而不在彼明矣<lb/>
<pb n="99b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋四傳質卷上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官集傳卷十四</head>
    <p>
<pb n="1a"/>
欽定四庫全書<lb/>
　周官集傳卷十四　　　　元　毛應龍　撰<lb/>
攻金之工築氏執下齊冶氏執上齊<lb/>
　陳氏曰總説金工之事故序於前　鄭鍔曰所制之<lb/>
　器不同所用之齊亦不一故有上齊下齊之别焉齊<lb/>
　如食醫所謂食飲膳羞八珍之齊齊限量也所用之<lb/>
　物各有限量無過不及也　削殺矢同居下齊之中<lb/>
　記工之目以冶氏為殺矢而此言執上齊者盖戈㦸<lb/>
<pb n="1b"/>
　居上齊冶氏所執實在於此所謂殺矢非冶氏正職<lb/>
　乃先得制作遺文於秦之後傳之或失其序而已且<lb/>
　殺矢之制自有矢人記之故也<lb/>
鳬氏為聲㮚氏為量段氏為鎛器桃氏為刃金有六齊<lb/>
六分其金而錫居一謂之鍾鼎之齊五分其金而錫居<lb/>
一謂之斧斤之齊四分其金而錫居一謂之戈㦸之齊<lb/>
參分其金而錫居一謂之大刃之齊五分其金而錫居<lb/>
二謂之削殺矢之齊金錫半謂之鑒燧之齊<lb/>
<pb n="2a"/>
　鄭鍔曰鍾貴其聲之清鼎貴其體之圓斧斤戈㦸欲<lb/>
　其鋒之利金多則然也所以用上齊刃也削也殺矢<lb/>
　也雖皆以利為上然金之用刃皆欲摩錯使其光明<lb/>
　瑩照則知其色之青白矣惟錫多則然也所以用下<lb/>
　齊又曰六金之工有桃氏有冶氏有鳬氏有㮚氏有<lb/>
　段氏有築氏或為削或為戈㦸或為鍾或為劒或為<lb/>
　量為鎛獨無為鼎為斧斤為鑒燧之工鼎亦鍾之屬<lb/>
　可附於鳬氏之官斧斤亦上齊可附於戈㦸之列鑒<lb/>
<pb n="2b"/>
　燧獨無所可附意者自有鑒燧之工乎夫以明水火<lb/>
　之用於祭祀也大祝執之以號祝大司冦奉之以表<lb/>
　人主之明潔其重如此比之斧斤戈㦸削劒之類固<lb/>
　不侔也削劒戈㦸利用之物專設一官况鑒燧乎意<lb/>
　有是工記者亡之爾不然則無工以作之司烜氏何<lb/>
　所取而用之耶<lb/>
築氏為削長尺博寸合六而成規欲新而無窮敝盡而<lb/>
無惡<lb/>
<pb n="3a"/>
　鄭鍔曰自開闢以來有制字之聖人而毫楮之制則<lb/>
　未立也雖大事書於䇿小事書於簡而簡䇿所書者<lb/>
　非筆也百名以上書於䇿不及百名者書於方而方<lb/>
　䇿所書者亦非筆也大約劑書於宗彛小約劑書於<lb/>
　丹圖而彛圖亦非筆也然則如之何而名曰書盖為<lb/>
　書刀而刻字扵其上爾削也者書刀也其長一尺其<lb/>
　博一寸可謂削小矣故名之曰削其為器甚㣲其為<lb/>
　制甚易特立一官以掌之又先攻金之工而言之者<lb/>
<pb n="3b"/>
　何耶著古昔之惛惛傳千里之忞忞者莫如書未有<lb/>
　毫楮之傳而書之所託者獨在削所以記乆者在是<lb/>
　所以傳逺者在是將異其制用而不窮安得輕而易<lb/>
　之耶此則設官之意而築氏首六工之意也又曰取<lb/>
　六削而周環以合之欲其成規取諸圜也盖削者曲<lb/>
　刀也其形偃曲如弓之反張而為之也其形曲則過<lb/>
　乎曲不可也不及乎曲亦不可也合六削而環然後<lb/>
　其曲而得中此盖言其制作之法其度當如是爾<lb/>
<pb n="4a"/>
冶氏為殺矢刃長寸圍寸鋌十之重三垸<lb/>
　鄭鍔曰冶氏執上齊殺矢金五而錫二殆下齊也戈<lb/>
　㦸為於冶氏殺矢為於矢人其工異也<lb/>
戈廣二寸内倍之胡三之援四之<lb/>
　鄭鍔曰戈之狀有曲而下垂者謂之胡有直而上逹<lb/>
　者謂之援其柄謂之柲柲之受胡者謂之内内所以<lb/>
　受胡之入<lb/>
已倨則不入已句則不决長内則折前短内則不疾是<lb/>
<pb n="4b"/>
故倨句外博重三鋝<lb/>
　歐陽氏曰長内則折前折字恐當為不前對下文不<lb/>
　疾字内長則援短以之刺人則擁之不能前去也内<lb/>
　短則援長以之鉤人則引之不能以速疾也　應龍<lb/>
　曰按戈㦸小支上向則為㦸平之則為戈又曰㦸偏<lb/>
　距為戈戈有四病詳見或問卷中圖解<lb/>
㦸廣寸有半寸内三之胡四之援五之倨句中矩與刺<lb/>
重三鋝<lb/>
<pb n="5a"/>
　鄭鍔曰此㦸既有三鋒胡直中矩援者乃其旁之直<lb/>
　而達者刺乃其當中直前之鋒也㦸之廣既減於戈<lb/>
　廣之半寸若不三鋒則不得與戈同重三鋝言合三<lb/>
　鋒乃如戈之重故言與刺三鋝　應龍按此義亦與<lb/>
　圖不合　歐陽氏曰刺疑是鐏三鋒當同一金不應<lb/>
　别言中鋒鐏則不嫌是别物謂之刺以其刺地言也<lb/>
桃氏為劒臘廣二寸有半寸兩從半之以其臘廣爲之<lb/>
莖圍長倍之<lb/>
<pb n="5b"/>
　桃氏掌攻金以為劔而取名於桃者按典術云桃者<lb/>
　五木之精僊木也　鄭鍔曰古者臣膳於君葷桃茢<lb/>
　天子弔諸臣之䘮則巫祝桃茢以先之開氷之時用<lb/>
　桃弧棘矢皆所以除不祥也欲除不祥者必用桃木<lb/>
　盖鬼神之所畏也劔者君子防身之具凡小大之以<lb/>
　暴惡凶害乎人者亦不祥也用劒以防之殆亦用桃<lb/>
　木以除不祥之意乎又曰劒之兩旁皆有刃其廣皆<lb/>
　二寸半也又曰兩從半之謂自劒脊而中分之兩旁<lb/>
<pb n="6a"/>
　皆殺以趨鍔其廣則半臘之<lb/>
中其莖設其後參分其臘廣去一以為首廣而圍之<lb/>
　鄭鍔曰設大也臘廣二寸半取而三分之去其一分<lb/>
　用為首之徑　歐陽氏曰莖長五寸中其莖設其後<lb/>
　二寸半以後稍大也<lb/>
身長五其莖長重九鋝謂之上制上士服之身長四其<lb/>
莖長重七鋝謂之中制中士服之身長三其莖長重五<lb/>
鋝謂之下制下士服之<lb/>
<pb n="6b"/>
　莖長五寸言五其莖長者謂長二尺五寸并莖五寸<lb/>
　為三尺也　按冶氏註三鋝重一斤四兩故知此九<lb/>
　鋝重三斤十二兩<lb/>
鳬氏為鍾兩欒謂之銑<lb/>
　鳬水鳥清揚而善飛周人以鳬氏為聲鍾官盖鍾之<lb/>
　聲貴乎清揚而能逺　鄭鍔曰鍾之制有鏄有鏞有<lb/>
　編鍾編鍾十六枚而在一簴小師正其位罄師教其<lb/>
　擊者也鏞則當十二辰之鍾者所謂鏞也旁有兩欒<lb/>
<pb n="7a"/>
　正有兩靣面皆有帶先王之制鍾也大不出鈞重不<lb/>
　過石律度量衡於是而生其方則在西其音則尚羽<lb/>
　實樂最大者也然其以鳬名官何耶盖鳬之為物輕<lb/>
　揚而善飛沒而不溺者也鍾之制重厚矣其聲則欲<lb/>
　其輕揚而逺聞鍾為衆樂之宗作樂者貴於無沉溺<lb/>
　之過名官以鳬既以見鍾之所宜又因以為戒也<lb/>
　歐陽公集古錄曰景祐中脩大樂冶工拾銅更鑄編<lb/>
　鍾得古鍾有銘於腹因存而不毁即寳龢鍾也余知<lb/>
<pb n="7b"/>
　大常禮院時嘗於太常寺按樂命工叩之與王朴夷<lb/>
　則清聲合初王朴作編鍾皆不圓至李照奉詔脩樂<lb/>
　皆以朴鍾為非及得寳龢其狀正與朴同乃知朴為<lb/>
　有法也　陳氏曰欒銑一物而二名也名曰欒者言<lb/>
　其狀如木之檀欒然也金之澤者謂之銑或曰銑小<lb/>
　鑿也鍾欒謂之銑以其類銑然也然銑音洗則以其<lb/>
　聲生於此清揚不鬱其净如洗然也<lb/>
銑間謂之于于上謂之鼓鼓上謂之鉦鉦上謂之舞<lb/>
<pb n="8a"/>
　鄭鍔曰于之上所擊之處其名曰鼓言聲之自作也<lb/>
　鼓上謂之鉦鉦之為言正也左右上下此居正中焉<lb/>
　鉦上謂之舞者義取諸發揚其體者從此也　歐陽<lb/>
　謙之曰以鄭氏圖攷之鍾體分為三最下一截為鼓<lb/>
　是擊處中間一截為鉦最上一截為舞<lb/>
舞上謂之甬甬上謂之衡<lb/>
　陳氏曰舞上謂之甬言若甬生出焉甬上謂之衡言<lb/>
　若衡之適平焉　歐陽氏曰甬似金鍾鼻連於鍾體<lb/>
<pb n="8b"/>
　者衡似别一物用穿鼻以縣鍾者今二物皆謂之鍾<lb/>
　柄其意未明<lb/>
鍾縣謂之旋旋蟲謂之幹<lb/>
　陳氏曰鍾繫謂之旋言其飾之盤旋<lb/>
鍾帶謂之篆篆間謂之枚枚謂之景于上之攠謂之隧<lb/>
　鄭鍔曰數物者必以枚計日之光謂之景景則明而<lb/>
　可觀枚之數顯然可數明著如日之景故曰景<lb/>
十分其銑去二以為鉦以其鉦為之銑間去二分以為<lb/>
<pb n="9a"/>
之鼓間以其鼓間為之舞脩去二分以為舞廣以其鉦<lb/>
之長為之甬長以其甬長為之圍參分其圍去一以為<lb/>
衡圍參分其甬長二在上一在下以設其旋<lb/>
　鄭鍔曰鍾之制當應乎十二律律有長短之不同則<lb/>
　鍾之制亦宜異也伶州鳩謂周景王曰古之神瞽度<lb/>
　律均鍾盖言度律呂之長短以平其鍾而和其聲也<lb/>
　審如是説則鍾不可以立一定之制可知矣　歐陽<lb/>
　謙之曰十分其銑去二以為鉦以其徑並鍾體而計<lb/>
<pb n="9b"/>
　之也以其鉦為之銑間去二分以為之鼓間謂之間<lb/>
　除鍾體自其空中而計之也銑連體十分鉦連體八<lb/>
　分銑之間八分鼔之間六分不言鉦間意必與鼔間<lb/>
　相若舞間四分此其上小下大之制意其長短之數<lb/>
　亦與廣狹不相異<lb/>
厚薄之所震動清濁之所由出侈弇之所由興有說<lb/>
　鄭鍔曰先王之制器也不說之理黙寓於其中使後<lb/>
　世之人觀其制於法度之中得其意於法度之外故<lb/>
<pb n="10a"/>
　曰禮樂法而不說若夫鍾者樂之大者也聲出於形<lb/>
　形得其度則聲調不得其度則不調固有可說之理<lb/>
　苟不説以詔後人則後世或妄以意為之求樂之和<lb/>
　不可得矣故聖人不得不明告之以有其說也　歐<lb/>
　陽氏曰震動所謂發見也形之厚薄其發見必異聲<lb/>
　之清濁其所從出必有自形之侈弇其必有以形於<lb/>
　聲厚薄之所震動石播是也清濁之所由出大而短<lb/>
　小而長是也侈弇之所由興柞鬱是也言厚薄而不<lb/>
<pb n="10b"/>
　言石播言清濁而不言大小長短言侈弇而不言柞<lb/>
　鬱而終以有説作文之法也<lb/>
鍾已厚則石已薄則播侈則柞弇則鬱長甬則震<lb/>
　鄭鍔曰鍾已厚則石已薄則播此所以説夫震動之<lb/>
　由也體失於大厚則聲如石而不發石之為物堅實<lb/>
　而無聲也體大薄則聲渙㪚而不聚播如播種之播<lb/>
　布散而不聚也<lb/>
是故大鍾十分其鼔間以其一為之厚小鍾十分其鉦<lb/>
<pb n="11a"/>
間以其一為之厚鍾大而短則其聲疾而短聞鍾小而<lb/>
長則其聲舒而逺聞<lb/>
　歐陽氏曰鼓間之數居銑間十之六鉦間之數經不<lb/>
　著竊意鉦間必差小於鼓間也<lb/>
為遂六分其厚以其一為之深而圜之<lb/>
　鄭鍔曰遂即攠也又曰取其厚之一分為之深則擊<lb/>
　處當深六分之一而已深而又圜所以受擊宜圜故<lb/>
　也<lb/>
<pb n="11b"/>
㮚氏為量改煎金錫則不耗不耗然後權之權之然後<lb/>
準之準之然後量之量之以為鬴<lb/>
　栗本作㮚鄭鍔曰為量名官曰㮚何也㮚之為果冣<lb/>
　堅而實者也故言玉之堅則曰縝密以栗言風之急<lb/>
　則曰栗烈婦人之贄用栗取其謹飭而堅守也量所<lb/>
　以量多寡摩於物者其敝必易故必改煎金錫以為<lb/>
　之使縝密而堅實然後磨而不磷堅而不耗用而量<lb/>
　則常得其平焉又曰為量欲其堅實而可乆故煎金<lb/>
<pb n="12a"/>
　錫則必改更而煎之既煎之又再煎焉消湅之精則<lb/>
　不復減耗也煎而又煎則消融者去而盡矣其所留<lb/>
　者皆其精而不復減耗者矣於是稱其輕重既權之<lb/>
　矣然後準之者雖已知其輕重又欲平其多寡用準<lb/>
　以平之矣然後量之則量其多寡而各納於模範之<lb/>
　中矣此文不止為一量也如為一量則不必權其輕<lb/>
　重平其多寡矣惟不止於一則恐大小不等始有量<lb/>
　之準之之法<lb/>
<pb n="12b"/>
深尺内方尺而圜其外其實一鬴<lb/>
　鄭鍔曰孔子於公西華之母請粟曰與之釡及左傳<lb/>
　所謂豆區釜鍾即此所作之釜爾諸家説其所容之<lb/>
　數皆不一焉晏子則謂六斗四升為鬴管子則謂百<lb/>
　升而成釜為左傳說者則謂五升為豆四豆為區四<lb/>
　區為鬴則釡八斗也康成則謂四升曰豆四區曰釜<lb/>
　為六斗四升以下文觀之其臋一寸其實一豆豆當<lb/>
　為斗釡之臋一寸而容一斗則釜之内方一尺而容<lb/>
<pb n="13a"/>
　十斗無可疑者十斗則百升正管仲所謂釜也康成<lb/>
　謂四升為豆每四而加故自區至鬴而六斗四升彼<lb/>
　殊不攷之於梓人也梓人為飲器爵一升觚三升獻<lb/>
　以爵而酬以觚一獻而三酬而一豆矣夫一獻則一<lb/>
　升也三酬則九升也以一合九非十升為豆而何而<lb/>
　康成謂四升為豆失之矣或者以廩人萬民之食而<lb/>
　疑其數盖謂人四鬴上也三鬴中也二鬴下也若以<lb/>
　十斗為鬴豈其一月能食米至於四鬴也殊不知謂<lb/>
<pb n="13b"/>
　為一月之食米者亦康成之失也且廩人掌九榖之<lb/>
　數以嵗上下詔榖用非謂米也凡榖二而米一則四<lb/>
　鬴之榖為米二鬴爾月無二鬴之米何足謂之豐年<lb/>
　哉則鬴之數宜以百升為正即今所謂斛也量金錫<lb/>
　以納模範而為鬴其深一尺其内一尺而其形方其<lb/>
　外則圜焉其實可容一鬴故其名謂之鬴也<lb/>
其臋一寸其實一豆其耳三寸其實一升重一鈞<lb/>
　鄭鍔曰覆鬴用底深一寸可容一斗爾耳謂鬴之兩<lb/>
<pb n="14a"/>
　旁人所挈舉者也<lb/>
其聲中黄鍾之宫槩而不稅<lb/>
　陳氏曰聖人之制器也不止一端每名為之說以廣<lb/>
　其傳使後世有失焉可即此器以求之若璧羡以起<lb/>
　度量聲中黄鍾之宫者是也　鄭鍔曰槩平也量所<lb/>
　以平物之多寡非特公家之用而已民咸用焉使得<lb/>
　咸用而不取其稅此所以民皆樂用之<lb/>
其銘曰時文思索允臻其極嘉量既成以觀四國永啓<lb/>
<pb n="14b"/>
厥後茲器惟則<lb/>
　鄭鍔曰古者作為銘文皆所以詔後世非苟炫文以<lb/>
　為工此銘量之人自謂是銘之作非苟作也乃思索<lb/>
　古人制量之法允信乎至於法之極也後世有作者<lb/>
　無以加也是故作是銘文以銘此量非苟為之銘盖<lb/>
　深思精求所以制作之道知其為是量也允信乎臻<lb/>
　於至極制器以為用至矣盡矣立法之妙後世不可<lb/>
　復加矣是宜為文辭以銘之也觀如中正以觀天下<lb/>
<pb n="15a"/>
　之觀是量既成可以觀示四方之國使四方之人則<lb/>
　而用之也又曰非特以觀四國示當年而已矣又可<lb/>
　用此永以開廸後世之子孫使之常法則於兹器則<lb/>
　為之銘以詔後世宜矣啓如啓迪我後人之啓古者<lb/>
　器用皆有銘惟湯之盤銘載之記量之銘載於此湯<lb/>
　欲日新其徳則載其銘者所以為後世人君脩徳之<lb/>
　法考工載制作之度而特載量之銘盖其制器可為<lb/>
　後世之防制作法盡於是矣何則量所以出内者也<lb/>
<pb n="15b"/>
　使四國之人不法乎是則多寡不均五尺之童適市<lb/>
　而欺之者至矣雖然是猶可忍也若夫後世有天下<lb/>
　者不能則乎兹器則弄柄之人或因出納以市㤙歛<lb/>
　怨天下之亂由是生也此所以特載於銘使用量者<lb/>
　觀銘而知所警垂誡之意逺矣厥後齊國之君不識<lb/>
　乎此執政之臣如田氏者以家量貸而以公量收之<lb/>
　陳氏之量豆區釡鍾各加其一民謳歌之而齊國為<lb/>
　田氏所有豈不信哉　陳氏曰以此示之使彼觀焉<lb/>
<pb n="16a"/>
　以觀四國使同其用則雖有私智無所施矣<lb/>
凡鑄金之狀金與錫黑濁之氣竭黄白次之黄白之氣<lb/>
竭青白次之青白之氣竭青氣次之然後可鑄也<lb/>
　鄭鍔曰欲鑄金為器先消湅之以求其精消湅之精<lb/>
　麤必觀其氣候氣候者消湅之烟也五行木生火火<lb/>
　生土土生金然則金者禀氣自東方之木託形於中<lb/>
　央之土青者木之色黄者土之色木猶金之父土猶<lb/>
　金之母而白者西方之色乃金之本質也黑濁者隂<lb/>
<pb n="16b"/>
　陽不辨之氣也始而煎之則黑濁之氣生盖金錫相<lb/>
　雜兩者交戰於烈火之熖故其氣之上達者當然也<lb/>
　是氣既竭則黄白次之盖金土之氣始見也及其乆<lb/>
　也黃白之氣竭則所以託形為母者盡矣然後青白<lb/>
　次之是則受氣之父與本質皆見矣乆而青白之氣<lb/>
　竭而青氣獨見則其本質之氣亦不復留惟所以受<lb/>
　氣者獨存則其反本復始歸於其初將百鑄而不能<lb/>
　耗矣如是乃可鑄也古人之制器也非徒制作之巧<lb/>
<pb n="17a"/>
　而銷鎔金錫之法亦如此此其用心盖將以為萬世<lb/>
　之計也<lb/>
段氏<hi>闕</hi>
函人為甲犀甲七屬兕甲六屬合甲五屬犀甲壽百年<lb/>
兕甲壽二百年合甲壽三百年凡為甲必先為容然後<lb/>
制革權其上旅與其下旅而重若一以其長為之圍凡<lb/>
甲鍜不摯則不堅已敝則橈<lb/>
　屬音燭鄭鍔曰函人為甲欲周營而包䕶之使人勿<lb/>
<pb n="17b"/>
　傷也故曰函如徧覆包函之義惟甲所以周人之身<lb/>
　是乃所以函之也玉篇曰犀似豕形如水牛黒色三<lb/>
　角一在頂一在額一在鼻亦有一角者兕似牛一角<lb/>
　青色重千斤說文云兕如野牛其皮堅厚可制鎧又<lb/>
　曰屬連綴之義上旅下旅以札相續曰屬取其連屬<lb/>
　也犀皮不甚堅故七屬盖札短則以七屬相續而成<lb/>
　兕皮則堅其札長故以六屬相續而成至於取獸之<lb/>
　皮去其裏以二皮之表相合為甲則其堅也極矣其<lb/>
<pb n="18a"/>
　皮堅其札堅故五屬而成可也<lb/>
凡察革之道眡其鑽空欲其惌也眡其裏欲其易也眡<lb/>
其朕欲其直也櫜之欲其約也舉而眡之欲其豐也衣<lb/>
之欲其無齘也<lb/>
　鄭鍔曰鍛革之熟則革之裏必平易而無敗薉故眡<lb/>
　其裏欲其易易者治之精而無薉也與孟子百畆不<lb/>
　易為已憂之易同朕謂革之理也如兆朕眡革文理<lb/>
　則欲其直而不曲盖革朕已直則其制而為甲也必<lb/>
<pb n="18b"/>
　正<lb/>
眡其鑽空而惌則革堅也眡其裏而易則材更也眡其<lb/>
朕而直則制善也櫜之而約則周也舉之而豐則明也<lb/>
衣之無齘則變也<lb/>
　陳氏曰甲以自營戎事所先先王於此尤致意焉謂<lb/>
　不如是則所存乎我者未善何暇乎勝敵之事哉故<lb/>
　書曰善敹乃甲胄敿乃干無敢不弔甲也胄也干也<lb/>
　所以自保者尤所當急故既言善矣又言弔也即是<lb/>
<pb n="19a"/>
　三者言之甲又在所先焉函人所記之詳得無謂乎<lb/>
鮑人之事望而眡之欲其荼白也進而握之欲其柔而<lb/>
滑也卷而摶之欲其無迆也<lb/>
　應龍曰鍛革而至於極則握之必柔順而滑利也<lb/>
　鄭鍔曰戈之邪於車上謂之迆則此亦當為邪出之<lb/>
　義卷皮革者多邪而突出<lb/>
眡其著欲其淺也察其線欲其藏也革欲其荼白而疾<lb/>
澣之則堅欲其柔滑而腛脂之則需引而信之欲其直<lb/>
<pb n="19b"/>
也信之而直則取材正也信之而枉則是一方緩一方<lb/>
急也若苟一方緩一方急則及其用之也必自其急者<lb/>
先裂若苟自急者先裂則是以博為帴也<lb/>
　鄭鍔曰著所附著之處也鋪著之處雖厚如薄故謂<lb/>
　之淺<lb/>
卷而摶之而不迆則厚薄序也眡其著而淺則革信也<lb/>
察其線而藏則雖敝不甐<lb/>
　鄭鍔曰能不迆者必其厚薄有序均一無差故爾<lb/>
<pb n="20a"/>
䩵人為臯陶<lb/>
　鄭鍔曰鼓椌以板合成其中空成如陶然臯如鶴鳴<lb/>
　九臯之臯水旁之深長處曰臯鼓木其中如陶深而<lb/>
　直長尋四尺臯鼓一丈二尺以長謂之臯與此臯之<lb/>
　意同　應龍曰陶字當從革按韻<graphic n="KR1382" url="https://raw.githubusercontent.com/kanripo/KR-Gaiji/master/images/KR1382.png" mimeType="image/png"/>通作陶<lb/>
長六尺有六寸左右端廣六寸中尺厚三寸穹者三之<lb/>
一上三正<lb/>
　歐陽氏曰穹者三之一若以鼓四尺一面計之三之<lb/>
<pb n="20b"/>
　一計一尺三寸三分寸之一併鼓四尺穹者計五尺<lb/>
　三寸三分寸之一鄭氏以鼓木二十版每版中央則<lb/>
　合二十尺圍三徑一合計徑六尺六寸三分寸之二<lb/>
　是以合鼓兩面而計之得二尺六寸三分寸之二之<lb/>
　數并鼓面四尺總計六尺六寸三分寸之二故穹者<lb/>
　三之一必倍其數也<lb/>
鼓長八尺鼓四尺中圍加三之一謂之鼖鼓為臯鼓長<lb/>
尋有四尺鼓四尺倨句磬折凡冒鼓必以啓蟄之日良<lb/>
<pb n="21a"/>
鼓瑕如積環鼓大而短則其聲疾而短聞鼓小而長則<lb/>
其聲舒而逺聞<lb/>
　鄭鍔曰臯鼔之制其長一丈二尺其面四尺而其中<lb/>
　圍則不穹一倨一句如磬之折焉異於他鼓故特以<lb/>
　為臯鼓言之倨言其直勾言其曲如磬之折則其中<lb/>
　曲不三正也其名曰臯臯者長也緩也惟長故緩用<lb/>
　民之力不欲亟故長其鼓之形欲其聲之緩此則用<lb/>
　之於役事也<lb/>
<pb n="21b"/>
韋氏<hi>闕</hi>
裘氏<hi>闕</hi>
畫繢之事雜五色東方謂之青南方謂之赤西方謂之<lb/>
白北方謂之黑天謂之𤣥地謂之黄青與白相次也赤<lb/>
與黒相次也𤣥與黄相次也<lb/>
　鄭鍔曰自隂陽判為五行五方之位正而五色遂章<lb/>
　左氏所謂天有六氣發於五色是也然各奠其方各<lb/>
　色其形固未足以為文采之美惟畫繢之工取五者<lb/>
<pb n="22a"/>
　而雜錯之然後其文為可觀東震位也震為木木始<lb/>
　生其色青南離位也離為火火炎熾其色赤西兊位<lb/>
　也兊為金金色白北坎位也坎為水水色黑天位乎<lb/>
　上觀之蒼然不可得而名也謂之𤣥者以其逺而㝡<lb/>
　㣲所可見者𤣥而已𤣥者黒色之尚㣲乎地位乎下<lb/>
　土壤不齊不可得而名也謂之黄者以其近而冣㣲<lb/>
　所可見者黄而已黄者赤色之尚㣲乎凡此六者取<lb/>
　上下四方色之著者而名之也故皆以謂之為言盖<lb/>
<pb n="22b"/>
　所以指名其方位之色者不能逃乎此也天地四方<lb/>
　有自然之位有自然之色所以正其名也畫繢之事<lb/>
　取其自然之色而合之先後次第各有所宜青與白<lb/>
　宜相次東西定位之色也赤與黑宜相次坎離相交<lb/>
　之色也𤣥與黄宜相次乾坤配合之色也一行不偶<lb/>
　無以相生五行不剋無以相成前言四方自然之色<lb/>
　言其相生也此言合而相次言其相尅也東方之青<lb/>
　次之以白金尅木也南方之赤次之以黑水尅火也<lb/>
<pb n="23a"/>
　至於天地則欲其如夫婦之相偶所以奠其尊卑之<lb/>
　位也其相尅乃所以相成歟畫繢雖一技爾然而雜<lb/>
　四時於五色無非隂陽之妙理寓焉然則先王一代<lb/>
　之色各有所尚以表盛徳之所在豈無意哉<lb/>
青與赤謂之文赤與白謂之章白與黑謂之黼黑與青<lb/>
謂之黻五采備謂之繡<lb/>
　陳氏曰剛柔雜於東南而為文故青與赤謂之文至<lb/>
　西南而事成故赤與白謂之章乾位西北其道主斷<lb/>
<pb n="23b"/>
　故白與黒謂之黼艮位東北隂陽各止於其所而辨<lb/>
　故黑與青謂之黻五采備謂之繡則繢陽而繡隂隂<lb/>
　嫌於不備也故特以名之不然繢豈不備五采乎<lb/>
　歐陽謙之曰繢主用色故但言色繡主用采以刺於<lb/>
　裳非但以色施之故言五采備謂之繡<lb/>
土以黄其象方天時變<lb/>
　鄭鍔曰土者地也地不可得而畫黄者地之中色故<lb/>
　畵以黄易於坤之六五曰黄裳元吉祭地用黄琮皆<lb/>
<pb n="24a"/>
　取其色之中也又曰天不可得而畵也惟天以一氣<lb/>
　運而為四時四時之在春為青在夏為赤在秋為白<lb/>
　在冬為黑故畵天時則隨時變其色而已<lb/>
火以圜山以章水以龍鳥獸蛇<lb/>
　鄭鍔曰畵龍所以表水也然十二物中有龍而已不<lb/>
　畵水也殆亦記時所見乎<lb/>
雜四時五色之位以章之謂之巧<lb/>
　鄭鍔曰畵繢之事能取四時五色相雜以章明之使<lb/>
<pb n="24b"/>
　文采粲然可觀是之謂巧作之自於聖人創之自於<lb/>
　智者能彰施五采亦惟巧而已故曰謂之巧　歐陽<lb/>
　氏曰此經結上經而言之也上經言天地四方之位<lb/>
　青赤白黑之次山水禽獸之象是各有其義而已至<lb/>
　其鋪叙布次之而使有文采之可觀非巧者不能也<lb/>
凡畫繢之事後素功<lb/>
　鄭鍔曰設色文也文必因質而後著素功有質然後<lb/>
　可以施畵繢之文畫繢之文其在素功之後乎故記<lb/>
<pb n="25a"/>
　曰甘受和白受采孔子曰繪事後素皆是意也<lb/>
鍾氏染羽以朱湛丹秫三月而熾之淳而漬之三入為<lb/>
纁五入為緅七入為緇<lb/>
　鄭氏曰鍾聚也或謂堯舜之世羽畎有夏翟徐州貢<lb/>
　之周時豈非耶設官以染羽何哉有虞尚質而未文<lb/>
　雖用羽而猶寡後世日趨於文以周制攷之后之衣<lb/>
　服則用羽車與容盖則用羽國之旌旗則用羽舞者<lb/>
　所執則用羽其他用為衣服之飾多矣况以愛物為<lb/>
<pb n="25b"/>
　心者不忍多殺也於是有染羽之法取其可染者染<lb/>
　而用之後世以翠為飾者出於天地之極南必欲制<lb/>
　之以為用至於一羽之㣲其價千金㣲物亦不得以<lb/>
　遂其性命之理豈知先王之制哉鍾氏掌染羽名曰<lb/>
　鍾何也為羽不受色其染尤難至於乆然後其色聚<lb/>
　焉故名官曰鍾鍾者聚也欲其色鍾聚於此也又曰<lb/>
　既浸丹秫三月之乆又沃而漬乎羽則知羽之受色<lb/>
　為難可見也<lb/>
<pb n="26a"/>
筐人<hi>闕</hi>
　設色之工五畵繢鍾筐㡛今以天官染人攷之春暴<lb/>
　練者其㡛氏歟其職所謂涷絲湅帛是也夏纁𤣥者<lb/>
　其鍾氏歟其職所謂三入為纁五入為緅七入為緇<lb/>
　雖不言𤣥而鄭氏謂𤣥在緇緅之間是也若夫秋染<lb/>
　夏雖不見於考工而經有五采備之文不然其筐人<lb/>
　之職乎<lb/>
㡛氏湅絲以涗水漚其絲七日去地尺㬥之<lb/>
<pb n="26b"/>
　陳氏曰凡涷無他湅其生者熟之而已<lb/>
晝㬥諸日夜宿諸井七日七夜是謂水湅<lb/>
　鄭鍔曰以七日七夜為度欲其得隂陽之氣一於平<lb/>
　也<lb/>
湅帛以欄為灰渥淳其帛實諸澤器淫之以蜃清其灰<lb/>
而盝之而揮之而沃之而盝之而塗之而宿之明日沃<lb/>
而盝之晝㬥諸日夜宿諸井七日七夜是謂水湅<lb/>
　鄭鍔曰上文湅絲記水湅之法此文湅帛記灰湅之<lb/>
<pb n="27a"/>
　法　陳氏曰渥淳其帛以灰沃帛而熟之也既曰渥<lb/>
　淳必有水焉非特灰而已　鄭鍔曰實於澤器欲其<lb/>
　不遽以乾熇也淫之以蜃淫與善防水者淫之之淫<lb/>
　同謂粉蜃以淫其上　歐陽氏曰蜃若今石灰周禮<lb/>
　共白盛之蜃古者盖取蚌殻以為灰以為白盛之用<lb/>
　也以欄木灰煮其帛使熟又以蜃灰淫之使熟盛而<lb/>
　白也<lb/>
玉人之事鎮圭尺有二寸天子守之命圭九寸謂之桓<lb/>
<pb n="27b"/>
圭公守之命圭七寸謂之信圭侯守之命圭七寸謂之<lb/>
躬圭伯守之天子執冒四寸以朝諸侯天子用全上公<lb/>
用龍侯用瓉伯用將<lb/>
　鄭鍔曰天子執鎮圭者執以朝日也執冒圭者執以<lb/>
　驗諸侯之瑞也當朝覲㑹同之時執圭而來者天子<lb/>
　則以冒圭而冒之盖諸侯之邪刻其圭之上而天子<lb/>
　邪刻其冒之下以驗其合否名之曰冒者以明天子<lb/>
　之德足以覆冒之也與書所謂丕冒海隅出日之冒<lb/>
<pb n="28a"/>
　同<lb/>
繼子男執皮帛<lb/>
　歐陽謙之曰案史記曹相國世家初封參為執帛註<lb/>
　孤卿也後遷為執圭註諸侯伯執圭以朝位比之三<lb/>
　代之制諸侯雖去其籍未盡亡也而猶彷彿可見者<lb/>
　豈有不可泯沒者若此夫<lb/>
天子圭中必四圭尺有二寸以祀天<lb/>
　鄭鍔曰四圭尺有二寸以璧為邸盖徑六寸縂三尺<lb/>
<pb n="28b"/>
　與大尺又等<lb/>
大圭長三尺杼上終葵首天子服之土圭尺有五寸以<lb/>
致日以土地祼圭尺有二寸有瓉以祀廟<lb/>
　鄭鍔曰杼上殺削其上應龍曰王所搢大圭搢揷也<lb/>
　揷之紳帶之間以其搢於衣帶同於衣服故以服言<lb/>
　　林氏曰王執鎮圭又執此以副焉則非圭之正也<lb/>
　故又謂之介圭介之為大有所副而已服之則所謂<lb/>
　搢之也<lb/>
<pb n="29a"/>
琬圭九寸而繅以象德琰圭九寸判規以除慝以易行<lb/>
　鄭鍔曰用繅所以見文德之外也<lb/>
璧羡度尺好三寸以為度<lb/>
　歐陽謙之曰璧本九寸肉六寸好三寸今好三寸不<lb/>
　改其度而左右之肉減六寸而為五寸上下之肉増<lb/>
　六寸而為七寸度量其寸數使足於一尺則以是而<lb/>
　為度矣<lb/>
圭璧五寸以祀日月星辰<lb/>
<pb n="29b"/>
　鄭鍔曰以璧為邸旁有一圭圭以五寸為度者五盖<lb/>
　天地之中數所以象三光運行乎天地之中也<lb/>
璧琮九寸諸侯以享天子<lb/>
　鄭鍔曰璧天也九陽之極數也天子如天而為陽之<lb/>
　極也故享之以璧琮九寸下文有瑑琮八寸諸侯以<lb/>
　享夫人則此不當言琮諸侯之享天子用璧則用琮<lb/>
　所以享后兼言琮者舉尊以見卑之意也<lb/>
榖圭七寸天子以聘女<lb/>
<pb n="30a"/>
　鄭鍔曰七寸者少陽之數天子而用七寸盖男下女<lb/>
　之義也不言和難則以榖圭以聘女為主歟<lb/>
大璋中璋九寸邉璋七寸射四寸厚寸黄金勺青金外<lb/>
朱中鼻寸衡四寸有繅天子以巡守宗祝以前馬<lb/>
　鄭鍔曰宗廟祼用圭瓉以象陽之用也山川祼用璋<lb/>
　瓉以象隂之成也此大璋中璋邉璋皆祼山川之器<lb/>
　言大言中則知邉璋為小邉如邊際之邊則小可知<lb/>
　用三璋者於大山川則用大璋於中山川則用中璋<lb/>
<pb n="30b"/>
　於小山川則用邉璋山川則隂氣之聚故用璋以象<lb/>
　隂也剡出者四寸所以貫勺也<lb/>
大璋亦如之諸侯以聘女瑑圭璋八寸璧琮八寸以頫<lb/>
聘<lb/>
　鄭鍔曰亦如之者亦如邉璋之制以七寸為度天子<lb/>
　用榖圭七寸諸侯下天子故用大璋七寸天子宜用<lb/>
　十二諸侯宜用九今也皆以七寸為度則降尊以從<lb/>
　卑也且表其下女之義也<lb/>
<pb n="31a"/>
牙璋中璋七寸射二寸厚寸以起軍旅以治兵守<lb/>
　林氏曰中璋牙璋之小者盖軍有小大所用之璋亦<lb/>
　異然璋所以象隂之成事而牙有噬嗑之用焉故以<lb/>
　起軍旅以治兵守<lb/>
駔琮五寸宗后以為權<lb/>
　鄭鍔曰天子之后謂之宗后宗尊之之辭權者銖兩<lb/>
　斤鈞所由生宗后以組繫五寸之琮以為權盖用之<lb/>
　於内也獻繭稱絲其以此歟<lb/>
<pb n="31b"/>
大琮十有二寸射四寸厚寸是謂内鎮宗后守之<lb/>
　鄭鍔曰王法天之大數后與王同體故皆以十二寸<lb/>
　為度歐陽謙之曰天子之后謂之宗后盖一宫之所<lb/>
　尊宗宗之也天子之後宫一后三夫人九嬪二十七<lb/>
　世婦八十一御妻皆所以偶於天子也其可以無嫡<lb/>
　庶之分而失正妾之别哉為正為嫡則可以正位於<lb/>
　内而為一宫之所宗也所謂宗后盖后嫡室元妃之<lb/>
　云者歟<lb/>
<pb n="32a"/>
駔琮七寸鼻寸有半寸天子以為權<lb/>
　歐陽謙之曰其數器一其度量同權之輕重當出於<lb/>
　一也而宗后駔宗五寸以為權天子駔琮七寸以為<lb/>
　權得無輕重之不等乎意者銖兩斤鈞其輕重固有<lb/>
　定數也而五寸七寸其數之所起有不同者若宗后<lb/>
　之權或起於斤天子之權或起於一斤有半歟<lb/>
兩圭五寸有邸以祀地以旅四望瑑琮八寸諸侯以享<lb/>
夫人<lb/>
<pb n="32b"/>
　聶氏圖曰兩圭五寸亦宜於六寸璧兩邉各琢出一<lb/>
　圭俱長二寸半博厚與四圭同　鄭氏圖曰兩圭邸<lb/>
　琮兩圭五寸天地之中數也<lb/>
案十有二寸棗㮚十有二列諸侯純九大夫純五夫人<lb/>
以勞諸侯<lb/>
　鄭鍔曰案飾以玉所以明憑恃以為安后之於賓客<lb/>
　有勞之之禮者如王致酒則后致飲然夫婦相成之<lb/>
　意　歐陽謙之曰皆九皆五亦所以言案之數也諸<lb/>
<pb n="33a"/>
　侯皆九不别於公侯伯子男之君也大夫皆五不别<lb/>
　於公侯伯子男之臣也經本言飾案之玉而遂及於<lb/>
　勞諸侯之具孰謂考工止工匠之事哉<lb/>
璋邸射素功以祀山川以致稍餼<lb/>
　鄭鍔曰觀圭璧兩圭皆五寸以為制則璋邸亦五寸<lb/>
　可知<lb/>
楖人<hi>闕</hi>
雕人<hi>闕</hi>
</p>
<p>
</p>
  </div>
</body>
</text>
</TEI>
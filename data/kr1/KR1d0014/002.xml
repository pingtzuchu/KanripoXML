<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官集𫝊卷二</head>
    <p>
<pb n="1a"/>
欽定四庫全書<lb/>
　周官集𫝊卷二　　　　　元　毛應龍　撰<lb/>
小宰之職掌建邦之宫刑以治王宫之政令凡宫之糾<lb/>
禁<lb/>
　鄭鍔曰小宰以中大夫二人為之大宰之貳也　應<lb/>
　龍曰小宰為十二小卿之首掌者職所専主也建邦<lb/>
　之宫刑者自立國以來之法即王宫之政令與凡宫<lb/>
　之糾禁是也王宫有禁衛官府次舍庖膳醫藥酒漿<lb/>
<pb n="1b"/>
　貨賄徒役之政令政者出入功緒禀稍之等令者作<lb/>
　止期㑹告戒之事糾以察其隠匿禁以止其邪僻刑<lb/>
　如儀刑之刑不専以刑罰言也大宰總馭内外之官<lb/>
　府為一小宰則與内宰對掌王宫王内之政令有内<lb/>
　外之異至宰夫掌治朝之法則又王宫政令之一事<lb/>
　也此長貳之分别也　陳君舉曰按大宰之屬小宰<lb/>
　掌外治凡與王左右親習之官𨽻焉内宰掌内治凡<lb/>
　與后親習之官𨽻焉<lb/>
<pb n="2a"/>
掌邦之六典八灋八則之貳以逆邦國都鄙官府之<lb/>
治<lb/>
　大宰正月布治施六典於邦國施八法於官府施八<lb/>
　則於都鄙其書之副小宰掌之至嵗終上計則各以<lb/>
　其副迎受而考其同異凡施以典者逆以典施以法<lb/>
　者逆以法施以則者逆以則典必合於典法必合於<lb/>
　法則必合於則然後謂之治<lb/>
執邦之九貢九賦九式之貳以均財節邦用<lb/>
<pb n="2b"/>
　歐陽謙之曰執者有一定不可移易之意　應龍曰<lb/>
　貢賦致其均式用有其節凡六典八法八則之治治<lb/>
　在大史者大史逆之治在司㑹者司㑹逆之治在小<lb/>
　宰者小宰逆之三官之所逆大宰仍以典法則待其<lb/>
　致事待者舉其綱逆者詳於目九貢九賦九式之治<lb/>
　大宰所制小宰佐之司㑹計之大府受其成法而出<lb/>
　入之也<lb/>
以官府之六叙正羣吏一曰以叙正其位二曰以叙進<lb/>
<pb n="3a"/>
其治三曰以叙作其事四曰以叙制其食五曰以叙受<lb/>
其㑹六曰以叙聽其情<lb/>
　前云以八法治官府此云以官府之六叙正羣吏吏<lb/>
　即庶人之在官者冢宰有禮絶之敬正者先尊後卑<lb/>
　各依秩叙位者朝位治者職業事者功叙條目食者<lb/>
　邑禄稍食㑹者成嵗㑹計情謂辭訟情實聽斷之時<lb/>
　各以其序自此以下六叙六屬六職六聯八成六計<lb/>
　凡六條即上文所謂典法則貢賦式之貳也又曰吏<lb/>
<pb n="3b"/>
　之説不一或以為自大夫以下或以為士以下或以<lb/>
　為總六屬之吏鄭鍔因大計羣吏之文欲并卿以上<lb/>
　言之攷諸經之冢宰以八則治都鄙而有官府之分<lb/>
　秋官三刺之法有羣臣羣吏萬民之别官與吏不同<lb/>
　名臣與吏不同位故大宰曰馭羣臣小宰曰正羣吏<lb/>
　自有截然之辨陳氏曰六叙在前六計在後此是攷<lb/>
　課法中間皆是官吏事有尊卑有先後有緩急以叙<lb/>
　正其位者定尊卑也治者功狀也謂如今日朝諸侯<lb/>
<pb n="4a"/>
　且先還諸侯奏功狀其它不衮在這裏以叙作其事<lb/>
　者謂如今日理㑹朝諸侯事則朝事在前其他在後<lb/>
　今日理㑹祭祀便是祭事在前其他又後爾制其食<lb/>
　亦有叙如聽其情須是一人聽了一人再説纔是有<lb/>
　體統朝廷上將六叙去區處百官便有六計去察他<lb/>
　今一人善便察得見他如此善各各察他自然無遺<lb/>
　材<lb/>
以官府之六屬舉邦治一曰天官其屬六十掌邦治大<lb/>
<pb n="4b"/>
事則從其長小事則專達二曰地官其屬六十掌邦教<lb/>
大事則從其長小事則專達三曰春官其屬六十掌邦<lb/>
禮大事則從其長小事則專達四曰夏官其屬六十掌<lb/>
邦政大事則從其長小事則專達五曰秋官其屬六十<lb/>
掌邦刑大事則從其長小事則專達六曰冬官其屬六<lb/>
十掌邦事大事則從其長小事則專達<lb/>
　賈氏曰六屬舉邦治者謂官盛任使　應龍曰官盛<lb/>
　任使所以敬大臣也凡官各有屬而屬各有長達猶<lb/>
<pb n="5a"/>
　行也大小者指事之體而言事雖畧而所繫者重必<lb/>
　從其大事雖繁而所繫者輕亦得專達六官之屬皆<lb/>
　曰六十舉成數爾<lb/>
以官府之六職辨邦治<lb/>
　六職與六典之文若相近似而義有不同六職無官<lb/>
　府一節葢是以官府所守之法為職也自邦國萬民<lb/>
　之外又各舉官府之一事以明小宰職之所當治者<lb/>
　切而財用逺而賔客明而百物幽而鬼神隠而盜賊<lb/>
<pb n="5b"/>
　無不揆之有道治之有法其職辨其治亦辨矣　鄭<lb/>
　鍔曰小宰六職言邦國萬民而獨不言官府葢所謂<lb/>
　治職者官府之治也教職者官府之教也禮政刑事<lb/>
　則官府禮政刑事也<lb/>
一曰治職以平邦國以均萬民以節財用<lb/>
　均者致其平在下則言均在上則言節<lb/>
二曰教職以安邦國以寧萬民以懐賔客<lb/>
　寧則雖有不安者亦置之安懐亦安也田野闢道路<lb/>
<pb n="6a"/>
　通廬宿館候各有委積<lb/>
三曰禮職以和邦國以諧萬民以事鬼神<lb/>
　禮主和和而後鬼神享<lb/>
四曰政職以服邦國以正萬民以聚百物<lb/>
　四方無虞萬物各由其道<lb/>
五曰刑職以詰邦國以糾萬民以除盜賊<lb/>
　詰之使不容奸糾之使不為非國不容奸民不為非<lb/>
　則盜賊除矣<lb/>
<pb n="6b"/>
六曰事職以富邦國以養萬民以生百物<lb/>
　居四民時地利春秋傳曰時以作事事以厚生<lb/>
以官府之六聯合邦治一曰祭祀之聯事二曰賔客之<lb/>
聯事三曰喪荒之聯事四曰軍旅之聯事五曰田役之<lb/>
聯事六曰斂弛之聯事凡小事皆有聯<lb/>
　祭血祭祀禋祀享先王亦曰祀祭祀吉禮喪喪禮荒<lb/>
　荒禮軍旅田役皆軍禮田以簡衆役以任衆歛者斂<lb/>
　民之財弛者弛民之力　鄭氏曰荒政弛力役此六<lb/>
<pb n="7a"/>
　聯合治者如大祭祀大宰賛玉幣司徒奉牛牲宗伯<lb/>
　奉玉鬯司馬羞魚牲奉馬牲司寇奉明水火之等謂<lb/>
　祭祀之聯也餘小事亦皆有聯凡六官之屬各與其<lb/>
　六十屬之同官為聯各官亦自為聯謂膳夫之屬庖<lb/>
　人内外饔亨人自為聯酒正之屬酒人漿人為聯而<lb/>
　膳夫酒正又各以其事為聯又如膳夫上士二人為<lb/>
　聯中士四人為聯下士八人又為聯府二人聯史四<lb/>
　人聯胥十有二人徒百有二十人又自為聯聯則有<lb/>
<pb n="7b"/>
　合而不散之義惟聯故合也<lb/>
以官府之八成經邦治<lb/>
　八成即大宰八法官成之貳也官成所以待萬民之<lb/>
　治於事為詳然各有舊章品式可依據行之凡民物<lb/>
　之數簿書圖籍之事皆一定而不亂者<lb/>
一曰聽政役以比居<lb/>
　比居者猶五家為比之比並居相次各有伍籍凡聽<lb/>
　賦役使之事則以地之比居為據<lb/>
<pb n="8a"/>
二曰聽師田以簡稽<lb/>
　師所以用衆田所以簡衆簡者閲而選之稽者計而<lb/>
　考之<lb/>
三曰聽閭里以版圖<lb/>
　有民人之事則以民數之版聽之有土地之事則以<lb/>
　地域之圖聽之猶今保伍之政<lb/>
四曰聽稱責以傅别<lb/>
　稱如孟子云又稱貸而益之之稱責者責其所償𫝊<lb/>
<pb n="8b"/>
　者朝士所謂地𫝊謂若將來亡其人則指其地為證<lb/>
　别謂以一札破而為二所謂凡有責者有判書以治<lb/>
　則聽<lb/>
五曰聽禄位以禮命<lb/>
　鄭諤曰禮則國家宫室車器衣服之儀命則一命至<lb/>
　九命之數可以斷其禄位之所當得　應龍曰禄如<lb/>
　卿禄四大夫大夫倍上士之禄位如卿一位大夫一<lb/>
　位之位禮者數命有等如九儀九命之等凡授禄賜<lb/>
<pb n="9a"/>
　位以此為之制<lb/>
六曰聽取予以書契<lb/>
　書契一執其一予者執左取者執右合而驗之以行<lb/>
　其取予凡曰别曰契皆要也稱責謂别則其用以别<lb/>
　為主取予謂契則其用以契為主<lb/>
七曰聽賣買以質劑<lb/>
　賣買商賈之治釋者曰長曰質短曰劑地官質人之<lb/>
　職曰大市以質小市以劑案質者立之佑而人為之<lb/>
<pb n="9b"/>
　徴劑者前後作二契於中央破之兩家各得其一皆<lb/>
　有手所書字異於傅别也夫結繩作而有書契書契<lb/>
　不足而有質劑質劑不足而有傅别此取予買賣稱<lb/>
　責三者所用有輕重大槩契憑書為信劑憑人為質<lb/>
　别憑地為傅也　鄭鍔曰長曰質短曰劑者以所期<lb/>
　久近言之也大曰質小曰劑者以所約多寡言之也<lb/>
八曰聽出入以要㑹<lb/>
　出謂給以用者入謂受而藏之者月計曰要嵗計曰<lb/>
<pb n="10a"/>
　㑹凡財物之出入聽之以月終之要嵗終之㑹又按<lb/>
　以上八成之物皆文籍也政役師田閭里稱責禄位<lb/>
　取予賣買出入八者為定名所謂常也比居簡稽版<lb/>
　圖傅别禮命書契質劑要㑹八者為徵驗所謂成也<lb/>
　簡稽禮命要㑹用於公者比居版圖傅别書契質劑<lb/>
　官民皆用之非有司法守之嚴凡民何所措其手足<lb/>
以聽官府之六計弊羣吏之治一曰亷善二曰亷能三<lb/>
曰亷敬四曰亷正五曰亷灋六曰亷辨<lb/>
<pb n="10b"/>
　以聽官府之六計者以上八成聽政役聽出入之治<lb/>
　而著其治狀曰官計凡六條目也弊止也斷也猶言<lb/>
　治狀之止處也亷察也善有淑德孟子云可欲之謂<lb/>
　善能者能行政令敬不懈于位也正無傾邪也法守<lb/>
　法不失也辨者事至能斷不為物所惑亂也舊謂六<lb/>
　事以亷潔為本非也豈有敬正而貪能守法而不潔<lb/>
　已者弊羣吏之治而云亷猶上文經邦治而云聽也<lb/>
以灋掌祭祀朝覲㑹同賔客之戒具軍旅田役喪荒亦<lb/>
<pb n="11a"/>
如之七事者令百官府共其財用治其施舍聽其治訟<lb/>
　法者治官之成法也令百官府者戒也共其財用者<lb/>
　具也治其施舍者施其所當施舍其所當舍也舍謂<lb/>
　國中有貴者賢者服公事者老者疾者在所舍也凡<lb/>
　事嚴而不辨財用而不給施舍之不當而有治訟治<lb/>
者在所理訟者在所爭皆小宰受而聽之<lb/>
凡祭祀賛玉幣爵之事祼將之事<lb/>
　玉幣爵三者以禮神王祀五帝則大宰賛王小宰復<lb/>
<pb n="11b"/>
　助大宰以賛也祼用鬱鬯祀先王所用將則用瓉祼<lb/>
　者王所以酌鬯於圭瓉之事將者人臣持以灌於地<lb/>
　之事王親酌灌所以致敬昔者商人尊神交於明故<lb/>
　先樂而求諸陽周人尊禮交於幽故先祼而求諸隂<lb/>
　凡祭鬯人共秬鬯鬱人共祼器者入鬱草以和鬯酒<lb/>
　祀天地則陳而不祼祀先王則有祼將之儀與其節<lb/>
　大宰無祼將文互見於此<lb/>
凡賔客賛祼凡受爵之事凡受幣之事<lb/>
<pb n="12a"/>
　助冢宰賛此三事王待賔亦有祼以事神之道交之<lb/>
　敬之至也<lb/>
喪荒受其含襚幣玉之事<lb/>
　含襚所以贈死者王喪諸侯有致含襚幣玉之事凶<lb/>
　年諸侯亦有致幣玉之事受者小宰專受之以復于<lb/>
　上大宰無荒禮之文互見於此<lb/>
月終則以官府之叙受羣吏之要賛冢宰受嵗㑹<lb/>
　小宰宰夫職文並以專達者居前從長者居後如<lb/>
<pb n="12b"/>
　宫刑所專典式所從月要所專嵗㑹所從<lb/>
嵗終則令羣吏致事<lb/>
　大宰則令百官府此則令羣吏嵗終季冬十有二月<lb/>
　也既於月終以叙受其要又于嵗終以叙受其㑹先<lb/>
　令後受使無違慢<lb/>
正嵗帥治官之屬而觀治象之灋徇以木鐸曰不用灋<lb/>
者國有常刑<lb/>
　正嵗建寅之月得四時之正以成嵗功也治象之法<lb/>
<pb n="13a"/>
　大宰所縣於象魏者也帥其屬則易從官從而民可<lb/>
　知徇警之切也木鐸金口木舌國有文事則振之以<lb/>
　警衆也縣之魏闕則有目者無不見徇之木鐸則有<lb/>
　耳者無不聞每嵗孟春必觀象徇鐸以儆動萬民之<lb/>
　耳目於觀感之下人事嵗功於此乎履端率作也夫<lb/>
　治官之法大宰既懸象以示之小宰乃以身而帥之<lb/>
　帥者喫緊致詳葢有取於耳目聲色之外而敷求於<lb/>
　躬行踐履之間聖人慮或帥之而不從徇之而不知<lb/>
<pb n="13b"/>
　則又申之以辭命曰不用法者國有常刑常刑者一<lb/>
　定不易之刑也仁聲善教反覆詳盡其著於人心者<lb/>
　深矣按大宰有正月之文小宰變文曰正嵗同是建<lb/>
　寅之月以觀象之事足徵也葢大宰布治而縣之小<lb/>
　宰帥屬而觀之自是同時之事非有先後之異凡經<lb/>
　中變文之類放此<lb/>
乃退以宫刑憲禁于王宫<lb/>
　乃者亦更端也退者既徇而退也宫刑者職首所掌<lb/>
<pb n="14a"/>
　也禁禁之使不犯也治外不遺内舉逺不忘近正嵗<lb/>
　縣治象於雉門之外宫中有不見者故縣象徇鐸之<lb/>
　次以宫刑表縣之於宫中也<lb/>
令于百官府曰各脩乃職攷乃灋待乃事以聽王命其<lb/>
有不共則國有大刑<lb/>
　職如醫師醫為職膳夫膳為職法成法也待其事者<lb/>
　若徵令復逆其來無常者皆曰待也君命無俟苟有<lb/>
　聽聞而不共于此三者則用大刑此曰大者君親臨<lb/>
<pb n="14b"/>
　之宜莫大焉<lb/>
宰夫之職掌治朝之灋以正王及三公六卿大夫羣吏<lb/>
之位掌其禁令<lb/>
　宰夫掌凡攷之事下大夫四人為之法為位次禁令<lb/>
　謂若王南面三公北面東上卿大夫西面北上羣吏<lb/>
　在其後之位禁之使不干于法令之使不愆于禮<lb/>
叙羣吏之治以待賔客之令諸臣之復萬民之逆<lb/>
　法者朝位禁令治者待令與復逆之三事此三條皆<lb/>
<pb n="15a"/>
　宰夫職之總名目凡夏官司士大僕小臣秋官小司<lb/>
　寇朝士司儀之屬所掌皆掌其法而叙其治事令者<lb/>
　令于下也既掌治朝之法於王日聽朝則正其位賔<lb/>
　客朝聘莫先焉故叙致其令也先賔客而次羣臣之<lb/>
　復如説復于王之復也報之義也羣臣羣吏之次州<lb/>
　長衆庶皆在焉故次以萬民使咸得通達其情無壅<lb/>
　蔽也<lb/>
掌百官府之徵令辨其八職<lb/>
<pb n="15b"/>
　官則有正師司旅府史胥徒之名府則有治要治凡<lb/>
　治目治數治藏賛治治序徴令之所掌辨者上徴某<lb/>
　人則辨曰某人為某官上令某事則辨其某事在某<lb/>
　府或以名舉或以叙及各致其辨無迷亂也<lb/>
一曰正掌官灋以治要<lb/>
　正各官之長其屬之所取正譬於治官則冢宰教官<lb/>
　則司徒也法如治官則治法教官則教法也要者事<lb/>
　之綱治之總㑹處也<lb/>
<pb n="16a"/>
二曰師掌官成以治凡<lb/>
　官必有師如宰夫鄉師之屬成者成事品式物之模<lb/>
　範凡者分總衆條之名　項安世曰官成即日成月<lb/>
　成嵗成<lb/>
三曰司掌官灋以治目<lb/>
　司者有司若宫正宫伯以下各治一職行一司之事<lb/>
　法如膳有膳法醫有醫法酒有酒法之類王昭禹<lb/>
　曰一官有一官之法目如網之有目官長分其事而<lb/>
<pb n="16b"/>
　與之治司乃治其一條一目<lb/>
四曰旅掌官常以治數<lb/>
　旅者衆也如旅下士之屬旅則遵奉故常視例而已<lb/>
五曰府掌書契以治藏<lb/>
　契者憑驗如酒正云凡有秩酒者以書契授之是也<lb/>
　凡府之事非契不行<lb/>
六曰史掌官書以賛治<lb/>
　鄭鍔曰史主文書者　歐陽謙之曰書契以後天下<lb/>
<pb n="17a"/>
　之事紀録之浩繁文移之往復記古昔之㖧㖧𫝊千<lb/>
　里之忞忞要豈小補八職獨史稱賛治良有以哉<lb/>
七曰胥掌官叙以治叙<lb/>
　掌大小官職尊卑之次叙<lb/>
八曰徒掌官令以徴令<lb/>
　正當也長也師衆也貳也司者有官府之名目為各<lb/>
　屬之長旅者百執事之屬各任所執之事司與正同<lb/>
　為長而大小不同師與旅同為衆而上下有異要與<lb/>
<pb n="17b"/>
　綱目為數是凡之目府庫非契不受政令非書不行<lb/>
　契者得其凡要書者詳其數目才智可為胥則發施<lb/>
　有叙役使謂之徒則走趍視令已上三節言掌治朝<lb/>
　之法則與小宰掌治王宫之政令為有等言叙羣吏<lb/>
　之治稱羣吏則避尊者言掌百官府之徵令稱叙及<lb/>
　徵令則胥徒之事此宰夫職之所得專達者以下四<lb/>
　節掌治法市法之吉賔弔喪之禮嵗終之法正嵗之<lb/>
　法皆是為天官之攷而從其長之事<lb/>
<pb n="18a"/>
掌治灋以攷百官府羣都縣鄙之治乗其財用之出入<lb/>
凡失財用物辟名者以官刑詔冢宰而誅之其足用長<lb/>
財善物者賞之<lb/>
　治法大宰治官之法攷者㑹稽勾攷之也掌其法以<lb/>
　攷其治都縣鄙三等采地羣者槩舉之也六遂五百<lb/>
　家為鄙五鄙為縣四鄙為都乗猶計也算法乗除之<lb/>
　名始此財有物用有名辟名者謂以虚為實指甲作<lb/>
　乙書契財物不相應也足用者用度不闕謂不失財<lb/>
<pb n="18b"/>
　也長財者長猶養也謂蓄藏有法善物者善無惡也<lb/>
　謂納受不苟乗其財用之出入者所掌治法在此也<lb/>
　於失財足用二者攷見百官府羣都縣鄙之治狀以<lb/>
　告于冢宰視八法之官刑而誅賞之舊説財泉榖也<lb/>
　用貨賄也物畜獸也雖於財用物三字為順而上文<lb/>
　既單言財用則財為見物用為用度其出入之義自<lb/>
　明故不取舊説<lb/>
以式灋掌祭祀之戒具與其薦羞從大宰而眡滌濯<lb/>
<pb n="19a"/>
　式法九式之法戒具見太宰掌者非掌其物也掌以<lb/>
　法攷其如式不如式爾從大宰而眡滌濯以式法賛<lb/>
　大宰也<lb/>
凡禮事賛小宰比官府之具<lb/>
　凡五禮之事皆助小宰比校百官有司之所共具此<lb/>
　事之應攷而非職之所專達則執其式法賛小宰而<lb/>
　為之攷<lb/>
凡朝覲㑹同賔客以牢禮之灋掌其牢禮委積膳獻飲<lb/>
<pb n="19b"/>
食賔賜之飱牽與其陳數<lb/>
　牢有飪有腥有牽委積給賔客道用者禾米芻薪之<lb/>
　等膳食之善者獻禽獸也飲食者享食之禮如公食<lb/>
　大夫之食飱食也春秋傳曰飱有陪鼎是也牽餼牽<lb/>
　也謂牛羊之屬生致者陳者陳設數者品秩數目牢<lb/>
　禮者總名也在道曰委積致館曰膳獻既聘有飲食<lb/>
　贈送曰賔賜此皆行人掌客之職宰夫掌其禮以其<lb/>
　式法而攷之無過不及　或曰牢禮王饗諸侯之禮<lb/>
<pb n="20a"/>
　按經曰王合諸侯而饗禮則具十有二牢庶具百物<lb/>
　備是也其句曰牢禮委積曰膳獻飲食曰賔賜之飱<lb/>
　牽賔賜者好賜也唯其膳獻以事君故下文又起意<lb/>
　賔賜掌客掌四方賔客之牢禮餼獻飲食之等數凡<lb/>
　諸侯之禮上公五積皆眂飱牽三問皆修羣介行人<lb/>
　宰史皆有牢飱五牢食四十簠十豆四十鉶四十有<lb/>
　二壺四十鼎簋十有二牲三十有六皆陳饔餼九牢<lb/>
　其死牢如飱之陳牽四牢米百有二十筥醯醢百有<lb/>
<pb n="20b"/>
　二十罋車皆陳車米眂生牢牢十車車秉有五籔車<lb/>
　禾眂死牢牢十車車三秅芻薪倍禾皆陳乗禽日九<lb/>
　十雙殷膳大牢以及歸三饗三食三燕若弗酌則以<lb/>
　幣致之凡介行人宰史皆有飱饔餼以其爵等為之<lb/>
　牢禮之陳數唯上介有禽獻夫人致禮八壺八豆八<lb/>
　籩膳大牢致饗大牢食大牢卿皆見以羔侯伯以下<lb/>
　以是為等<lb/>
凡邦之弔事掌其戒令與其幣器財用凡所共者<lb/>
<pb n="21a"/>
　弔謂以弔禮哀禍災者戒所當共令所當具幣帛器<lb/>
　具賜貨用物凡所必用者皆共之<lb/>
大喪小喪掌小官之戒令帥執事而治之三公六卿之<lb/>
喪與職喪帥官有司而治之凡諸大夫之喪使其旅帥<lb/>
有司而治之<lb/>
　有司羣吏也<lb/>
嵗終則令羣吏正嵗㑹月終則令正月要旬終則令正<lb/>
日成而以攷其治治不以時舉者以告而誅之<lb/>
<pb n="21b"/>
　鄭鍔曰總一嵗之治者謂之㑹㑹言合聚之衆也總<lb/>
　一月之治者謂之要要言綱領之詳也總一旬之治<lb/>
　者謂之成成言事緒之就也　應龍曰治者職業也<lb/>
　㑹要成三者皆當攷攷嵗㑹以歸之大宰攷月要以<lb/>
　歸之小宰若日成則已職之所專理以日成旬以旬<lb/>
　成月以月成嵗其有嵗終而不成嵗㑹月終而不正<lb/>
　月要旬終而不正日成雖有治狀謂之不時令之而<lb/>
　不飭于治攷之而不協于正雖以時至謂之不舉不<lb/>
<pb n="22a"/>
時舉者以告于治官之長而誅責若後世之違時令<lb/>
　失期㑹者也令之而後攷不徒攷也不時舉者誅之<lb/>
　不徒令也<lb/>
正嵗則以灋警戒羣吏令脩宫中之職事<lb/>
　正嵗孟春之月小宰帥治官之屬而觀法徇以木鐸<lb/>
　以宫刑憲禁宰夫賛其事以法警勅羣吏之職班令<lb/>
　使修宫中之事宫中之事本非宰夫之職特以正嵗<lb/>
　助小宰施令而已<lb/>
<pb n="22b"/>
書其能者與其良者而以告于上<lb/>
　能有道藝而見於事者良有德行而見於事者書謂<lb/>
　記其姓名某也能某也良告謂以所書之姓名又告<lb/>
　于上以俟他擢用夫如是小大之臣安得不咸懐忠<lb/>
　良也<lb/>
宫正掌王宫之戒令糾禁<lb/>
　正者宫官之屬於是乎取正凡言正者皆其屬官之<lb/>
　所就正也王宫對王内言之也戒儆戒令命令糾察<lb/>
<pb n="23a"/>
　糾禁防禁此一節是其所掌之綱　劉氏曰飭人以<lb/>
　畏慎之謂戒齊之以遵守之謂令詰之以過差之謂<lb/>
　糾遏之以違誤之謂禁斯其所掌也<lb/>
以時比宫中之官府次舍之衆寡<lb/>
　比者以此校彼比之欲其均也官在王宫者府者司<lb/>
　存次者掌直舍者其所居寺也衆寡者名物之數也<lb/>
　次舍有定處衆寡有定名其比較有定法如春秋潘<lb/>
　崇掌環列之尹如漢光禄勲諸郎謂之郎衞職衞尉<lb/>
<pb n="23b"/>
　主衞士謂之兵衞職　或問宫正所謂官府之在王<lb/>
　宫者得非治職於王宫以給宿衞與曰劉氏之説亦<lb/>
　善劉氏曰宫中而有官府者奉上之物用有不可以<lb/>
　逺者如膳夫宫伯庖人内饔王府之類是也次謂八<lb/>
　次所以待宿息也舍謂八舍所以待休沐也皆在宫<lb/>
　中其人有時而衆寡不同故持其増減而殺之　胡<lb/>
　仁仲曰先王之制凡官府次舍列于庫門之外所以<lb/>
　别内外嚴貴賤也今宫正乃比宫中之官府次舍之<lb/>
<pb n="24a"/>
　衆寡又曰去其竒衺之民則是妃嬪與官吏雜處而<lb/>
　内外亂矣殊不知宫正所掌者宫中徒役之民與典<lb/>
　婦功典絲典枲染人屨人等官皆士人也皆有室廬<lb/>
　官署在内雖在宫中不應與妃嬪雜處漢郎吏舍衞<lb/>
　士廬周匝殿内自後世而觀亦豈與妃嬪雜處葢此<lb/>
　有兩項一項是公卿大夫士之子弟國子貴游為之<lb/>
　分置八隅宫伯領之所謂掌王宫之士庶子至授八<lb/>
　次八舍之職是也一項是官府之在宫中徒役為之<lb/>
<pb n="24b"/>
　錯置于士庶子八次八舍之職間環衞於區廬以周<lb/>
　王室宫正領之所謂掌王宫之戒令糾禁至教之道<lb/>
　藝是也大抵兩項人皆是環列之衞至於人主切身<lb/>
　侍御僕從却令掌於大僕而屬於司馬故宫伯所掌<lb/>
　在漢時所謂郎衞宫正所掌在漢時所謂兵衞固悉<lb/>
　領于大宰至春秋時猶存其制如潘崇為大師掌環<lb/>
　列之尹是也　陳君舉曰漢制猶有周官遺意以衞<lb/>
　尉教衞兵如周官宫正之職以光禄勲掌郎從宿衞<lb/>
<pb n="25a"/>
　如宫伯之職而大司馬以三公都試郎從羽林兩衞<lb/>
　城門宫衞北門軍兵屬焉近周制宮正宫伯之權綂<lb/>
　於小宰矣<lb/>
為之版以待<lb/>
　此以上是宫中職之要<lb/>
夕撃柝而比之<lb/>
　二木相撃以示儆禁若後世之酉㸃者<lb/>
國有故則令宿其比亦如之<lb/>
<pb n="25b"/>
　故者事之適至非常事也令者以其故命於在版者<lb/>
　宿者宿衞宿衞常事於有故而特云令宿何也常事<lb/>
　則畨休更直有故則百官有司皆在焉如文王世子<lb/>
　云諸父守貴宫貴室諸子諸孫守下宫下室是也比<lb/>
　者比其人之在否<lb/>
辨外内而時禁<lb/>
　辨外内外不干之内内不交于外時禁如撃柝在夕<lb/>
　振木鐸在春秋夜行則以燭之類以上是戒令糾察<lb/>
<pb n="26a"/>
　禁之節<lb/>
稽其功緒糾其德行幾其出入均其稍食<lb/>
　治職業者已成見功未成見緒緒者成事之端也稽<lb/>
　之以儆其怠慢糾之使無差慝幾伺察也幾其出入<lb/>
　之迹慎作止也均則無貧餼稟稱事所以勸也四者<lb/>
　之序先其事而後其食所以教也或曰稽其在官之<lb/>
　功緒以糾其德行幾其名籍之出入以均其稍食<lb/>
去其淫怠與其竒衺之民<lb/>
<pb n="26b"/>
　去者去其惡使不為使之不為是即去也淫過也過<lb/>
　則侵官怠慢也慢則曠職考而得其功緒之淫怠察<lb/>
　而見其出入之竒衺則去之以上一節是戒令糾禁<lb/>
　之目<lb/>
㑹其什伍而教之道藝<lb/>
　㑹計也道者應事接物各有當行之法猶道路也<lb/>
　藝如禮樂射御書數之類㑹其什伍者比其衆寡之<lb/>
　目也二五為什則比於衆五人為伍則比于寡比亦附<lb/>
<pb n="27a"/>
　也教之道藝不徒㑹也㑹而計之使得有比以相從<lb/>
　更畨上直遞休入學學在公宫南虎門之左教有師<lb/>
　保氏之官而宫正之戒令糾禁行焉書曰綴衣虎賁<lb/>
　克用常人為其常有常心也侍御僕從罔匪正人有<lb/>
　以導之正道也<lb/>
月終則㑹其稍食嵗終則㑹其行事<lb/>
　月終則㑹以求月成嵗終則㑹以攷嵗成月㑹稍食<lb/>
　不月㑹則失出入之實嵗㑹行事通一嵗則見功狀<lb/>
<pb n="27b"/>
　之完稍食行事者互見其文㑹其行事不徒食也㑹<lb/>
　其稍食以稱事也此一節是以時比之目<lb/>
凡邦之大事令于王宫之官府次舍無去守而聽政令<lb/>
　大事如小宰七事之屬無去所守守其常也無敢去<lb/>
　者以從政也聽政令者無敢後也聽而後行無輕動<lb/>
　也<lb/>
春秋以木鐸脩火禁<lb/>
　春秋二時大火出入之候春火將出則以木鐸徇于<lb/>
<pb n="28a"/>
　王宫之官府次舍使因火之出而有脩治焉懼其始<lb/>
　出而暴怒秋而火入則又以木鐸警之使因火之入<lb/>
　而有脩治焉懼其入而有餘烈鄭司農以讀春秋以<lb/>
　木鐸脩火句禁凡邦之事蹕按云季春出火此用木<lb/>
　鐸當時孟春脩者預為之防也<lb/>
凡邦之事蹕宫中廟中則執燭大喪則授廬舍辨其親<lb/>
疎貴賤之居<lb/>
　凡邦之事合上文有故有大事言之也凡國有事而<lb/>
<pb n="28b"/>
　動官衆事在外則鳴蹕以止行人嚴清衞事在宫中<lb/>
　廟中則執燭以察幽隠備非常此上皆時禁之目也<lb/>
　　徐筠曰宫正掌王公之戒令糾察自宫正至掌次<lb/>
　凡三十官此王宫之官也内宰掌王内之政令自内<lb/>
　宰至夏采凡十九官此王内之官也大府至掌皮凡<lb/>
　十一官亦𨽻於王宫而皆總于大宰掌財賦出内之<lb/>
　官也<lb/>
宫伯掌王宫之士庶子凡在版者<lb/>
<pb n="29a"/>
　鄭鍔曰士謂諸吏之適子庶謂諸吏之庶子　應龍<lb/>
　曰伯亦掌也士庶子者公卿大夫元士之適子庶子<lb/>
　入衞王宫學以授其世業者管子曰處士於官府是<lb/>
　也版猶名籍凡在版者謂在王宫又有公族之正室<lb/>
　支庶有國子之賢者能者有庶人之在屯衞者執技<lb/>
　能者給役使者皆著其籍<lb/>
掌其政令行其秩叙作其徒役之事<lb/>
　政令者行其秩叙作其徒役之事也徒衆也所謂公<lb/>
<pb n="29b"/>
　徒役趍使也諸解俱以作徒役之事為大子所用役<lb/>
　自是諸子之職已上是職之綱凡諸官職首一節皆<lb/>
　是提一官之大要<lb/>
授八次八舍之職事<lb/>
　次者執掌所直舍者宿衞區分次如次于陘之次舍<lb/>
　如舍于郊之舍鄭司農以在内為次在外為舍皆是<lb/>
　約而言之即如康王即位八人立於門堂階垂可見<lb/>
　八次之大畧如漢掌張衡云兵衞八屯可見八舍之<lb/>
<pb n="30a"/>
　遺意八次八舍之人各有所任之職所執之事宫伯<lb/>
　授之為行其秩叙之事也<lb/>
若邦有大事作宫衆則令之<lb/>
　此作其徒役之事也<lb/>
月終則均秩嵗終則均叙以時頒其衣裘掌其誅賞<lb/>
　秩者以位制禄均秩所以佐宫正之均其稍食也叙<lb/>
　者才氣等第也均叙佐宫正之稽其功緒也宫伯月<lb/>
　終嵗終則均之宫正月終嵗終則㑹之均者乃齊整<lb/>
<pb n="30b"/>
　焉以待其㑹也夏時頒衣冬時頒裘若後世之賦冬<lb/>
　夏衣也　賈氏曰賦班也宫正㑹其行事宫伯行其<lb/>
　誅賞誅賞者大宰之法小宰所掌建國之宫刑於此<lb/>
　奉而行之也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官集傳卷十一</head>
    <p>
<pb n="1a"/>
欽定四庫全書<lb/>
　周官集傳卷十一　　　　元　毛應龍　撰<lb/>
布憲掌憲邦之刑禁正月之吉執旌節以宣布于四方<lb/>
而憲邦之刑禁以詰四方邦國及其都鄙達于四海凡<lb/>
邦之大事合衆庶則以刑禁號令<lb/>
　歐陽氏曰布憲憲刑禁以達四海與職方同貫利達<lb/>
　九州同意詰有詳盡威制之意邦國亦有都鄙左氏<lb/>
　曰先王之制大都不過三國之一孟子曰王之為都<lb/>
<pb n="1b"/>
　臣知五人焉及邦國之都鄙示之詳矣　毛應龍曰<lb/>
　布宣布之也憲表縣之也布憲為司寇屬官周官之<lb/>
　治布于正月而憲於正嵗自大宰而下皆然矣而獨<lb/>
　於司宼之屬専設布憲一官者葢於刑禁尤重耳而<lb/>
　此官獨言憲邦之刑禁則此官以詰刑為主正嵗表<lb/>
　憲之後以縣書之刑禁而詰治之詰治也不曰治而<lb/>
　曰詰葢治刑者必窮其情而後可治吕刑言度作刑<lb/>
　以詰四方是時呂侯命為司寇作刑必以詰言今觀<lb/>
<pb n="2a"/>
　篇中推作刑本意以訓羣后凡丁寧反覆之辭無非<lb/>
　所以致其窮詰獄情之意若所謂四方司政典獄與<lb/>
　有邦有土視此經所言邦國都鄙四海辭異而㫖同<lb/>
　大抵聖人仁民之心欲使之不犯于憲綱近者知之<lb/>
　又欲使逺者知之大司寇布之舉其綱也小司寇宣<lb/>
　之行於朝也四方萬里或未之知布憲執旌節適四<lb/>
　方而宣布之又表縣之而後詰之兹所以家至户曉<lb/>
　雖萬里之外無有不明刑禁之為不可犯也<lb/>
<pb n="2b"/>
禁殺戮掌司斬殺戮者凡傷人見血而不以告者攘獄<lb/>
者遏訟者以告而誅之<lb/>
　鄭鍔曰司伺候之謂也司其私相斬殺戮者為天吏<lb/>
　則可以殺人非天子之有司胡敢殺戮也是則止暴<lb/>
　亂以安善良乃先王愛人之心也特以禁殺戮名官<lb/>
　四者之罪莫大於擅殺也<lb/>
禁㬥氏掌禁庶民之亂㬥力正者撟誣犯禁者作言語<lb/>
而不信者以告而誅之凡國聚衆庶則戮其犯禁者以<lb/>
<pb n="3a"/>
狥凡奚𨽻聚而出入者則司牧之戮其犯禁者<lb/>
　鄭鍔曰事有不可正者加之以力人力所不敵不得<lb/>
　已而聽服焉是之謂力正　歐陽氏曰亂暴力正若<lb/>
　今有事不言於官恃其狠暴强力而報之也撟若撟<lb/>
　詔之類誣若誣告之類事干於法禁者也作言不信<lb/>
　者是誕謾訛言惑衆者爾<lb/>
野廬氏掌達國道路至于四畿比國郊及野之道路宿<lb/>
息井樹若有賔客則令守涂地之人聚柝之有相翔者<lb/>
<pb n="3b"/>
誅之<lb/>
　鄭鍔曰徜徉觀望伺候為盜之人必誅之如是則安<lb/>
　有凡伯見伐之禍<lb/>
凡道路之舟車轚互者叙而行之凡有節者及有爵者<lb/>
至則為之辟<lb/>
　鄭鍔曰轚相值而礙也互交互而不行也推車於陸<lb/>
　行舟於水阻隘之地偶值轚互之阻人有爭先之心<lb/>
　必無相遜之理故因其至之先後以次而行之不惟<lb/>
<pb n="4a"/>
　無爭鬬之端又起禮遜之俗矣又曰有節者奉王命<lb/>
　之任也有爵者王朝之臣之來辟之又以見貴貴之<lb/>
　理矣<lb/>
禁野之横行者徑踰者凡國之大事比脩除道路者掌<lb/>
凡道禁邦之大師則令埽道路且以幾禁行作不時者<lb/>
不物者<lb/>
　歐陽氏曰野廬氏國之大事比脩除道路者亦必事<lb/>
　野之道路事之所徑由者因事脩除致其誠也<lb/>
<pb n="4b"/>
蜡氏掌除骴凡國之大祭祀令州里除不蠲禁刑者任<lb/>
人及凶服者以及郊野大師大賔客亦如之若有死于<lb/>
道路者則令埋而置楬焉書其日月焉縣其衣服任器<lb/>
于有地之官以待其人掌凡國之骴禁<lb/>
　詩行有死人尚或殣之此周官所以有蜡氏之職王<lb/>
　昭禹曰精神者天之分骨骸者地之分也精神離形<lb/>
　各歸其根則骨骸在所掩蔵亦歸於地而已蜡氏除<lb/>
　骴為是故也非特如此形合於神則為神奇而人之<lb/>
<pb n="5a"/>
　所親神離於形則為腐臭而人之所惡除骴亦以人<lb/>
　之所惡在是也<lb/>
雍氏掌溝瀆澮池之禁凡害于國稼者春令為阱擭溝<lb/>
瀆之利于民者秋令塞阱杜擭禁山之為苑澤之沈者<lb/>
萍氏掌國之水禁幾酒謹酒禁川游者<lb/>
　鄭鍔曰先王以為水者既以灌漑而人溺於水者必<lb/>
　死酒者所以為禮而人溺於酒者生禍幾則苛而察<lb/>
　之謹則戒而約之商之末世凡小大邦用喪罔非<lb/>
<pb n="5b"/>
　酒惟辜民大亂喪徳罔非酒惟行周家懲之故設官<lb/>
　以幾其不當用又謹其用之無節者凡以止酒禍也<lb/>
　大川之逝雖鳥獲之力有所不能止又可游乎馮河<lb/>
　而死聖人不與則川游之禁宜哉<lb/>
司寤氏掌夜時以星分夜以詔夜士夜禁禦晨行者禁<lb/>
宵行者夜遊者<lb/>
　徐氏音辨曰察昏星夜半所建則夜之早晚可知<lb/>
司烜氏掌以夫遂取明火于日以鑒取明水于月以共<lb/>
<pb n="6a"/>
祭祀之明齍明燭共明水凡邦之大事共墳燭庭燎<lb/>
　王昭禹曰陽遂方諸考工記所謂金錫半謂之鑒遂<lb/>
　之齊是也　鄭鍔曰其實皆鑒也金錫半者隂陽之<lb/>
　類用諸晝則陽氣應之而為火用諸夜則隂氣應之<lb/>
　為水也用是水以滌粢盛則曰明齍用是火以照則<lb/>
　曰明燭五齊三酒所取者明水取於月以共之記曰<lb/>
　由主人之潔著此水也謂此爾<lb/>
中春以木鐸脩火禁于國中軍旅脩火禁邦若屋誅則<lb/>
<pb n="6b"/>
為明竁焉<lb/>
　鄭鍔曰警以木鐸使無不聞軍旅脩火禁則不待中<lb/>
　春也衆之所聚器用資粮勝負所繫則火禁不可不<lb/>
　謹也　歐陽氏曰明竁設燭以穿壙也亦與刑於隠<lb/>
　之義同<lb/>
條狼氏掌執鞭以趨辟王出入則八人夾道公則六人<lb/>
侯伯則四人子男則二人凡誓執鞭以趨于前且命之<lb/>
誓僕右曰殺誓馭曰車轘誓大夫曰敢不關鞭五百誓<lb/>
<pb n="7a"/>
師曰三百誓邦之大史曰殺誓小史曰墨<lb/>
　鄭鍔曰僕所以侍乎王戎僕齊僕之類是也右所以<lb/>
　用兵以禦敵戎右車右之類是也馭則羣僕之長大<lb/>
　馭之類是也而其任有輕重僕則掌侍御之事苟有<lb/>
　不職罪皆可殺也然所由以進退則視乎馭者而已<lb/>
　馭非其馬之正則或時以其主與敵矣其罪尤重故<lb/>
　示以車裂之罪　徐氏音辨曰此言為大夫誓其屬<lb/>
　耳誓大夫曰鞭五百刑不上大夫豈宜以誓之哉<lb/>
<pb n="7b"/>
　鄭鍔曰大史抱天時相天地觀吉凶推察驗所係不<lb/>
　小故誓以殺小史為大史之佐而已故但誓以墨<lb/>
脩閭氏掌比國中宿互柝者與其國粥而比其追胥者<lb/>
而賞罰之禁徑踰者與以兵革趨行者與馳騁于國中<lb/>
者邦有故則令守其閭互惟執節者不幾<lb/>
㝠氏掌設弧張為阱擭以攻猛獸以靈鼓敺之若得其<lb/>
獸則獻其皮革齒須備<lb/>
　鄭鍔曰張謂覆車之網以待其來則自覆以取之也<lb/>
<pb n="8a"/>
　猛獸非弧張所能取故為阱擭以攻之言攻則知其<lb/>
　用力之難<lb/>
庶氏掌除毒蠱以攻說禬之以嘉草攻之凡敺蠱則令<lb/>
之比之<lb/>
穴氏掌攻蟄獸各以其物火之以時獻其珍異皮革<lb/>
　珍異熊蟠之等以供饍羞皮革熊羆之屬以供器物<lb/>
　之用皆須以時獻之<lb/>
翨氏掌攻猛鳥各以其物為媒而掎之以時獻其羽翮<lb/>
<pb n="8b"/>
　鄭鍔曰俟其來下則掎其脚然後取之<lb/>
柞氏掌攻草木及林麓夏日至令刋陽木而火之冬日<lb/>
至令剥隂木而水之若欲其化也則春秋變其水火凡<lb/>
攻木者掌其政令<lb/>
薙氏掌殺草春始生而萌之夏日至而夷之秋繩而芟<lb/>
之冬日至而耜之若欲其化也則以水火變之掌凡殺<lb/>
草之政令<lb/>
　政令即所謂萌夷芟耜變化之事也<lb/>
<pb n="9a"/>
硩蔟氏掌覆夭鳥之巢以方書十日之號十有二辰之<lb/>
號十有二月之號十有二嵗之號二十有八星之號縣<lb/>
其巢上則去之<lb/>
剪氏掌除蠧物以攻禜攻之以莽草熏之凡庶蠱之事<lb/>
赤犮氏掌除牆屋以蜃炭攻之以灰洒毒之凡隙屋除<lb/>
其霾蟲<lb/>
蟈氏掌去鼃黽焚牡蘜以灰洒之則死以其煙被之則<lb/>
凡水蟲無聲<lb/>
<pb n="9b"/>
壺涿氏掌除水蟲以炮土之鼓敺之以焚石投之若欲<lb/>
殺其神則以牡橭午貫象齒而沈之則其神死淵為陵<lb/>
　鄭鍔曰物有相制相治者不可以理詰也古之聖人<lb/>
　達萬物之變得其妙用以為除害之術除蠱物則用<lb/>
　莽草除貍蟲則用炭灰除鼃黽則用牡鞠除水蟲則<lb/>
　用牡橭天地間物皆為天地間用然非明哲有所不<lb/>
　知周公以上聖洞見其理隨取而用至於能殺其神<lb/>
　而化淵以為陵此豈可以常理論哉<lb/>
<pb n="10a"/>
庭氏掌射國中之夭鳥若不見其鳥獸則以救日之弓<lb/>
與救月之矢夜射之若神也則以大隂之弓與枉矢射<lb/>
之<lb/>
　鄭鍔曰不見其形不知其夭鳥乎夭獸乎救日之弓<lb/>
　救月之矢其異所憑豈不足以威不正之妖物也歟<lb/>
　　横渠張氏曰救日之弓救月之矢豈不知無益於<lb/>
　救但不可坐視其薄蝕而不救意不安也救之不過<lb/>
　失數矢而已<lb/>
<pb n="10b"/>
銜枚氏掌司囂國之大祭祀令禁無囂軍旅田役令銜<lb/>
枚禁嘂呼嘆嗚于國中者行歌哭于國中之道者<lb/>
伊耆氏掌國之大祭祀共其杖咸軍旅授有爵者杖共<lb/>
王之齒杖<lb/>
　國老年齒已髙在禮宜杖是之謂齒杖<lb/>
大行人掌大賔之禮與大客之儀以親諸侯春朝諸侯<lb/>
而圖天下之事秋覲以比邦國之功夏宗以陳天下之<lb/>
謨冬遇以協諸侯之慮時㑹以發四方之禁殷同以施<lb/>
<pb n="11a"/>
天下之政<lb/>
　鄭鍔曰朝覲宗遇葢同四時之朝分為四等之名因<lb/>
　時以明義而已又曰自千里國畿之外為侯服為畿<lb/>
　服為男服采衛之服使之貢祀物者貢器物服物財<lb/>
　物貨物者是謂天下之政<lb/>
時聘以結諸侯之好殷頫以除邦國之慝間問以諭諸<lb/>
侯之志歸脤以交諸侯之福慶賀以贊諸侯之喜致禬<lb/>
以補諸侯之烖<lb/>
<pb n="11b"/>
　歐陽謙之曰時有聘問恩好所以宻也王國之使徧<lb/>
　至於諸侯之國姦慝所以不敢作也姦慝之作大率<lb/>
　起於人之所不睹不聞之地肆焉而為之王使之殷<lb/>
　頫豈曰𫝊王命講禮儀而已哉其所以抑姦萌弭隂<lb/>
　慝為慮逺矣<lb/>
以九儀辨諸侯之命等諸臣之爵以同邦國之禮而待<lb/>
其賔客<lb/>
　歐陽謙之曰諸侯之命諸臣之爵不同則其禮亦不<lb/>
<pb n="12a"/>
　同是不可不辨而等之也既辨而等之則命同爵同者<lb/>
　可以同其待之之禮矣是所以同邦國之禮也<lb/>
上公之禮執桓圭九寸繅藉九寸冕服九章建常九斿<lb/>
樊纓九就貳車九乘介九人禮九牢其朝位賔主之間<lb/>
九十步立當車軹擯者五人廟中將幣三享王禮再祼<lb/>
而酢饗禮九獻食禮九舉出入五積三問三勞諸侯之<lb/>
禮執信圭七寸繅藉七寸冕服七章建常七斿樊纓七<lb/>
就貳車七乗介七人禮七牢朝位賔主之間七十步立<lb/>
<pb n="12b"/>
當前疾擯者四人廟中將幣三享王禮壹祼而酢饗禮<lb/>
七獻食禮七舉出入四積再問再勞諸伯執躬圭其他<lb/>
皆如諸侯之禮諸子執穀璧五寸繅藉五寸冕服五章<lb/>
建常五斿樊纓五就貳車五乘介五人禮五牢朝位賔<lb/>
主之間五十步立當車衡擯者三人廟中將幣三享王<lb/>
禮壹祼不酢饗禮五獻食禮五舉出入三積壹問壹勞<lb/>
諸男執蒲璧其他皆如諸子之禮凡大國之孤執皮帛<lb/>
以繼小國之君出入三積不問壹勞朝位當車前不交<lb/>
<pb n="13a"/>
擯廟中無相以酒禮之其他皆眡小國之君凡諸侯之<lb/>
卿其禮各下其君二等以下及其大夫士皆如之<lb/>
　王氏曰公侯伯子男位有逺近立有前後擯有多寡<lb/>
　則尊者舒而縟卑者蹙而略故也　鄭鍔曰旣擯而<lb/>
　入朝王受其享必用幣帛所以將其厚意也而况諸<lb/>
　侯之於王可無以見其役志於享乎故享必將幣公<lb/>
　再拜而送之以明其臣職之恭其獻必至於三者臣<lb/>
　侍君燕不過三爵三日而月成魄故古之冠者必三<lb/>
<pb n="13b"/>
　揖譲者必三揖三譲則禮成於三可知臣之享君止<lb/>
　於成禮而已<lb/>
邦畿方千里其外方五百里謂之侯服嵗壹見其貢祀<lb/>
物又其外方五百里謂之甸服二嵗壹見其貢嬪物又<lb/>
其外方五百里謂之男服三嵗壹見其貢器物又其外<lb/>
方五百里謂之采服四嵗壹見其貢服物又其外方五<lb/>
百里謂之衛服五嵗壹見其貢材服又其外方五百里<lb/>
謂之要服六嵗壹見其貢貨物九州之外謂之蕃國世<lb/>
<pb n="14a"/>
壹見各以其所貴寶爲摯<lb/>
　鄭鍔曰九貢所致有幣貢有斿貢有物貢不見於此葢<lb/>
　王責於諸侯者唯服食器用之物而已若夫燕游之<lb/>
　所須雜物之無名幣帛之將意皆不可立為定名以<lb/>
　責之也諸侯有享上之誠或以幣而享王或以玩好<lb/>
　共燕游之樂或以錯雜之可食者欲其自致於王即<lb/>
　可也大宰言致亦使之自致爾<lb/>
王之所以撫邦國諸侯者嵗徧存三嵗徧頫五嵗徧省<lb/>
<pb n="14b"/>
七嵗屬象胥諭言語協辭命九嵗屬瞽史諭書名聽聲<lb/>
音十有一嵗達瑞節同度量成牢禮同數器脩灋則十<lb/>
有二嵗王巡狩殷國<lb/>
　鄭鍔曰問不若視之為厚視不若察之為詳愈久則<lb/>
　愈致其勤也象胥𫝊言之官也五方之人聲音不通<lb/>
　言語不同諭之以言語則曉之使知也為國之制必<lb/>
　出辭命或以告國人或以交隣國討論之修飾之潤<lb/>
　色之然後可以協而合之瞽諸侯掌樂之官史諸侯<lb/>
<pb n="15a"/>
　主書之官欲其同名所以正名者一字之差而義理<lb/>
　乃爽樂本於律吕所以感召和氣節奏或差戾沴遂<lb/>
　生㑹於王朝則使瞽史諭之聽之也患其法度之或<lb/>
　廢壊而變革也則遣行人達其所執之瑞所用之節<lb/>
　同其度之長短量之小大成其牢禮之或九或七或<lb/>
　五其所得用者同其器如禮制之所寓名分之所等<lb/>
　者八法八則王朝施於都鄙官府而行人之所達者<lb/>
　恐其乆而或廢故修治之也<lb/>
<pb n="15b"/>
凡諸侯之王事辨其位正其等協其禮賔而見之若有<lb/>
大喪則詔相諸侯之禮若有四方之大事則受其幣聽<lb/>
其辭<lb/>
　劉氏音辨曰賔應言擯與小行人職同　鄭鍔曰諸<lb/>
　侯來告急用幣以將其意<lb/>
凡諸侯之邦交嵗相問也殷相聘也世相朝也<lb/>
　鄭鍔曰問以言為禮聘以財為禮<lb/>
小行人掌邦國賔客之禮籍以待四方之使者令諸侯<lb/>
<pb n="16a"/>
春入貢秋獻功王親受之各以其國之籍禮之凡諸侯<lb/>
入王則逆勞于畿及郊勞眡館將幣為承而擯<lb/>
　鄭鍔曰親受其貢獻則恩意浹洽乎人心而諸侯事<lb/>
　上之誠無時而敢替矣各以其國之籍禮之待諸侯<lb/>
　者欲不失其舊也又曰逆勞于畿入境之勞也　歐<lb/>
　陽地山曰郊勞也眡館也將幣也三事皆非小行人<lb/>
　之職小行人皆為之承而擯相之也　或問小行人<lb/>
　云諸侯春入貢王氏說謂春入貢則朝正之時集𫝊<lb/>
<pb n="16b"/>
　其說何邪曰周以建子為正凡大朝㑹用子月則朝<lb/>
　正之時乃冬十一月故不可以春入貢為朝正之期<lb/>
　如賈氏疏謂貢物經冬至而後春可入此說善<lb/>
凡四方之使者大客則擯小客則受其幣而聽其辭使<lb/>
適四方協九儀賔客之禮朝覲宗遇㑹同君之禮也存<lb/>
頫省聘問臣之禮也<lb/>
　王昭禹曰協九儀賔客之禮因使行告語中國使諸<lb/>
　侯不忘之意也告之以諸侯事王王撫諸侯交相親<lb/>
<pb n="17a"/>
　愛之意使不暫忘於心也<lb/>
達天下之六節山國用虎節土國用人節澤國用龍節<lb/>
皆以金為之道路用旌節門關用符節都鄙用管節皆<lb/>
以竹為之<lb/>
　徐氏音辨曰三節皆竹也加以旌為旌節副以符為<lb/>
　符節無旌也無符也管而已所謂管節也守都鄙者<lb/>
　受角節于邦所謂邦節都鄙所以使人則持管節所<lb/>
　謂天下之節　鄭鍔曰掌節無都鄙用管節此則有<lb/>
<pb n="17b"/>
　之言貨賄用璽節此則不載何也以意推之行人掌<lb/>
　達於天下而都鄙在王畿之内欲以節達於畿内爾<lb/>
　故特言焉貨賄之璽節則通門關之商賈爾行人掌<lb/>
　奉使之事何與於通貨賄也<lb/>
成六瑞王用瑱圭公用桓圭侯用信圭伯用躬圭子用<lb/>
穀璧男用蒲璧合六幣圭以馬璋以皮璧以帛琮以錦<lb/>
琥以繡璜以黼此六物者以和諸侯之好故<lb/>
　鄭鍔曰王與五等之君所執之圭璧合符之瑞也上<lb/>
<pb n="18a"/>
　所以驗乎下下所以合乎上故以瑞名之小行人掌<lb/>
　成於内外均用以為驗彼此守之無或虧壊是之謂<lb/>
　成成如牢禮之成大宗伯典瑞皆言執執之以為禮<lb/>
　也此言用與執異使之用以為合符之瑞也<lb/>
若國札喪則令賻補之若國凶荒則令賙委之若國師<lb/>
役則令槁禬之若國有福事則令慶賀之若國有禍烖<lb/>
則令哀弔之凡此五物者治其事故<lb/>
　歐陽謙之曰物猶事也此之五物若札喪凶荒之類<lb/>
<pb n="18b"/>
　是也有此事故則必有以治之所謂治者即賻補賙<lb/>
　委之類是也下五物其訓為事亦同　鄭鍔曰賻補<lb/>
　以財賙委以粟槁禬以燕勞之禮慶賀以賛美之言<lb/>
　哀弔以憫恤之情皆用物焉凡以治共事故而已治<lb/>
　也者言致力以助之之義也<lb/>
及其萬民之利害為一書其禮俗政事教治刑禁之逆<lb/>
順為一書其悖逆㬥亂作慝猶犯令者為一書其札喪<lb/>
凶荒厄貧為一書其康樂和親安平為一書凡此五物<lb/>
<pb n="19a"/>
者每國辨異之以反命于王以周知天下之故<lb/>
　鄭氏曰慝惡也猶圖也　鄭鍔曰四方之逺萬民之<lb/>
　衆利或未興害或未除人君不及知也必合載之以<lb/>
　言其利害所在不可以無書也禮俗也政事也敎治<lb/>
　也刑禁也諸侯之所在者或有逆順謂於王國之法<lb/>
　或有從違也不為一書無以知其叛服之事悖逆也<lb/>
　暴亂也作慝猶犯令也過惡之已著也不為一書無<lb/>
　以知罪惡之輕重也札喪也凶荒也厄貧也諸侯所<lb/>
<pb n="19b"/>
　遭之故也不為一書無以知逺方之憂康樂謂民之樂<lb/>
　生和親謂鄰國之交懽安平謂其國之寧靜也不為<lb/>
　一書無以知侯國之治千里有不同之風百里有不<lb/>
　同之俗而况國有封疆之界其事各不同則其書不<lb/>
　可混而為一此所以每國辨而異之以反命于王則<lb/>
　王所以總攬者得其要不出户而可知天下矣<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官集傳卷九</head>
    <p>
<pb n="1a"/>
欽定四庫全書<lb/>
　周官集傳卷九　　　　　元　毛應龍　撰<lb/>
　　秋官司宼第五<lb/>
惟王建國辨方正位體國經野設官分職以為民極乃<lb/>
立秋官司寇<lb/>
　魯論所舉徳禮政刑治之序也六典之治司徒掌教<lb/>
　宗伯掌禮司馬掌政司寇掌刑其序然爾然各官之<lb/>
　事各有其義此官司刑而所司以寇為事蓋事莫急<lb/>
<pb n="1b"/>
　於寇賊之為害舜時臯陶作士士刑官也而舜命臯<lb/>
　陶先戒蠻夷猾夏寇賊姦宄則刑以懲寇為急尚矣<lb/>
　秋官謂之司寇其義如此<lb/>
使帥其屬而掌邦禁以佐王刑邦國<lb/>
　鄭鍔曰司宼宜曰掌邦刑而言掌邦禁何耶愚以為<lb/>
　禁者禁於未為之先刑者施於已犯之後先王之於<lb/>
　刑不得已而後用設以大法正以禁於未為之先使<lb/>
　民知避而不敢犯則刑将至於措而不用也禁之而<lb/>
<pb n="2a"/>
　不止至於犯焉不得已然後以刑應之故先言禁而<lb/>
　後言刑掌邦禁言制法之本也以佐王刑邦國言用<lb/>
　刑之事也<lb/>
刑官之屬大司寇卿一人小司寇中大夫二人士師下<lb/>
大夫四人鄉士上士八人中士十有六人旅下士三十<lb/>
有二人府六人史十有二人胥十有二人徒百有二十<lb/>
人<lb/>
遂士中士十有二人府六人史十有二人胥十有二人<lb/>
<pb n="2b"/>
徒百有二十人<lb/>
縣士中士三十有二人府八人史十有六人胥十有六<lb/>
人徒百有六十人<lb/>
方士中士十有六人府八人史十有六人胥十有六人<lb/>
徒百有六十人<lb/>
訝士中士八人府四人史八人胥八人徒八十人<lb/>
朝士中士六人府三人史六人胥六人徒六十人<lb/>
司民中士六人府三人史六人胥三人徒三十人<lb/>
<pb n="3a"/>
司刑中士二人府一人史二人胥二人徒二十人<lb/>
司刺下士二人府一人史二人徒四人<lb/>
司約下士二人府一人史二人徒四人<lb/>
司盟下士二人府一人史二人徒四人<lb/>
職金上士二人下士四人府二人史四人胥八人徒八<lb/>
十人<lb/>
司厲下士二人史一人徒十有二人<lb/>
犬人下士二人府一人史二人賈四人徒十有六人<lb/>
<pb n="3b"/>
司圜中士六人下士十有二人府三人史六人胥十有<lb/>
六人徒百有六十人<lb/>
掌囚下士十有二人府六人史十有二人徒百有二十<lb/>
人<lb/>
掌戮下士二人史一人徒十有二人<lb/>
司𨽻中士二人下士十有二人府五人史十人胥二十<lb/>
人徒二百人<lb/>
罪𨽻百有二十人<lb/>
<pb n="4a"/>
蠻𨽻百有二十人<lb/>
閩𨽻百有二十人<lb/>
夷𨽻百有二十人<lb/>
貉𨽻百有二十人<lb/>
布憲中士二人下士四人府二人史四人胥四人徒四<lb/>
十人<lb/>
禁殺戮下士二人史一人徒十有二人<lb/>
禁暴氏下士六人史三人胥六人徒六十人<lb/>
<pb n="4b"/>
野廬氏下士六人胥十有二人徒百有二十人<lb/>
蜡氏下士四人徒四十人<lb/>
雍氏下士二人徒八人<lb/>
萍氏下士二人徒八人<lb/>
司寤氏下士二人徒八人<lb/>
司烜氏下士六人徒十有六人<lb/>
　鄭鍔曰名官不及於司水之意何也水雖生於坎中<lb/>
　之陽而為陽中之陰火雖生於離中之陰而為陰中<lb/>
<pb n="5a"/>
　之陽王者嚮明而治光於四方照臨下土皆以陽為<lb/>
　主故尊明火以為先也<lb/>
條狼氏下士六人胥六人徒六十人<lb/>
脩閭氏下士二人史一人徒十有二人<lb/>
㝠氏下士二人徒八人<lb/>
庶氏下士一人徒四人<lb/>
穴氏下士一人徒四人<lb/>
翨氏下士二人徒八人<lb/>
<pb n="5b"/>
柞氏下士八人徒二十人<lb/>
薙氏下士二人徒二十人<lb/>
　月令季夏之月燒薙行水謂燒所芟草乃水之則除<lb/>
　草謂之薙也<lb/>
硩蔟氏下士一人徒二人<lb/>
　王昭禹曰硩言摘也應龍曰此亦除惡之類故職在此<lb/>
翦氏下士一人徒二人<lb/>
赤友氏下士一人徒二人<lb/>
<pb n="6a"/>
蟈氏下士一人徒二人<lb/>
壺涿氏下士一人徒二人<lb/>
庭氏下士一人徒二人<lb/>
銜枚氏下士二人徒八人<lb/>
伊耆氏下士一人徒二人<lb/>
　伊耆古者王號始為蜡以息老物此官掌共齒杖故<lb/>
　以伊耆名官杖則老者持之以為安亦息老物之類<lb/>
大行人中大夫二人小行人下大夫四人司儀上士八<lb/>
<pb n="6b"/>
人中士十有六人行夫下士三十有二人府四人史八<lb/>
人胥八人徒八十人<lb/>
環人中士四人史四人胥四人徒四十人<lb/>
　鄭鍔曰禮有二環人夏官之環人掌致師此官掌環<lb/>
　遶賔客而為之衛事雖不同皆有以取於循環之義<lb/>
　故皆名曰環人<lb/>
象胥每翟上士一人中士二人下士八人徒二十人<lb/>
掌客上士二人下士四人府一人史二人胥二人徒二<lb/>
<pb n="7a"/>
十人<lb/>
掌訝中士八人府二人史四人胥四人徒四十人<lb/>
　鄭鍔曰訝士之職有賔則與行人送迎之又立掌訝<lb/>
　何也訝士雖有送迎之事然正掌四方之獄訟故列<lb/>
　於羣士之後此則掌邦國之等籍以待賔客而送賔<lb/>
　於疆又不止於訝其獄訟之事<lb/>
掌交中士八人府二人史四人徒三十有二人<lb/>
　鄭鍔曰天地交而萬物通上下交而其志同君臣之<lb/>
<pb n="7b"/>
　分嚴則隔而不通矣故上下不交則天下無邦然而<lb/>
　朝廷之君臣相與以道則其合於堂陛之間外而邦<lb/>
　國地逺勢隔何以交之哉是故設官以掌交通之事<lb/>
　道達其間隔之情使無疑阻則天子諸侯情相得矣<lb/>
掌察四方中士八人史四人徒十有六人<lb/>
　鄭鍔曰掌交之屬有掌察所以察諸侯之不率者掌<lb/>
　貨賄所以交通諸侯之幣帛也闕於秦火<lb/>
掌貨賄下士十有六人史四人徒三十有二人<lb/>
<pb n="8a"/>
朝大夫每國上士二人下士四人府一人史二人庶子<lb/>
八人徒二十人<lb/>
都則中士一人下士二人府一人史二人庶子四人徒<lb/>
八十人<lb/>
都士中士二人下士四人府二人史四人胥四人徒四<lb/>
十人<lb/>
家士亦如之<lb/>
大司寇之職掌建邦之三典以佐王刑邦國詰四方<lb/>
<pb n="8b"/>
　鄭鍔曰此之三典曰輕曰重曰輕重之中其制則出<lb/>
　於剛克柔克正直之徳者也徐氏音辨曰詰問難也<lb/>
一曰刑新國用輕典二曰刑平國用中典三曰刑亂國用<lb/>
重典<lb/>
　鄭鍔曰輕典不特罪疑從輕也凡輕皆輕憫其為未<lb/>
　化之民也<lb/>
以五刑糾萬民<lb/>
　鄭鍔曰墨劓剕宫大辟刑之名也五刑之名故不可<lb/>
<pb n="9a"/>
　改而此有野刑軍刑鄉刑官刑國刑亦以五刑稱之<lb/>
　葢有野民犯焉有軍中犯焉有在官者犯焉有在國<lb/>
　者犯焉故也<lb/>
一曰野刑上功糾力<lb/>
　野刑施於野民者也國外曰野若鄉大夫云野自六<lb/>
　尺之類功農功也力如服田力穡之力謂力之勤於<lb/>
　農者<lb/>
二曰軍刑上命糾守<lb/>
<pb n="9b"/>
　軍刑施於軍旅者也鄉師曰不用命者有誅守不失<lb/>
　部伍守所以致命<lb/>
三曰鄉刑上徳糾孝<lb/>
　鄉刑施於六鄉者也大司徒云以鄉三物教萬民一<lb/>
　曰六徳鄉之八刑不孝不弟不睦不婣皆有刑獨孝<lb/>
　以孝為首也<lb/>
四曰官刑上能糾職五曰國刑上愿糾㬥<lb/>
　歐陽謙之曰國刑疑施於王宫中宿衛侍從之人故<lb/>
<pb n="10a"/>
　上愿糾㬥霍光宿衛三十年小心謹密上愿糾㬥可<lb/>
　見於此<lb/>
以圜土聚教罷民凡害人者寘之圜土而施職事焉以<lb/>
明刑耻之其能改者反于中國不齒三年其不能改而<lb/>
出圜土者殺<lb/>
　民之遊惰不能自強於為善謂之罷民記玉藻云垂<lb/>
　緌五寸惰遊之士也𤣥冠縞武不齒之服也先王所<lb/>
　以治罷民者欲其遷善而已司救職云其有過失者<lb/>
<pb n="10b"/>
　三讓而罰三罰而歸於圜土此經聚而教之所以勞<lb/>
　苦之使知自強也寘而繫之所以汚辱之使知自好<lb/>
　也其能改過者則使反於鄉里猶不得以齒於平民<lb/>
　者三年其不能遷善又逃遁而出於圜土則不畏甚<lb/>
　矣斯不足教者也葢御惡人之道不一而足虞書五<lb/>
　流五宅先之以三就者就輕就重與就輕重之中繼<lb/>
　之以三居者居逺居近居逺近之中周官司寇之刑<lb/>
　與虞書法異而意同皆以使之遷善逺罪其不能改<lb/>
<pb n="11a"/>
　而不帥教者則虞書所謂怙終以賊害人者也<lb/>
以兩造禁民訟入束矢於朝然後聽之以兩劑禁民獄<lb/>
入鈞金三日乃致於朝然後聽之<lb/>
　訟者言於公也兩造謂彼已有辨而皆至於公者以<lb/>
　兩造聽之而無所偏受書所謂兩造具備是也使皆<lb/>
　入束矢以自明其直入矢而辭屈則又因而沒入於<lb/>
　官以罰之獄者曲訟而不已則至於獄兩劑彼已各<lb/>
　具其獄辭之書以兩劑聽之而無所偏信書所謂五<lb/>
<pb n="11b"/>
　辭簡孚是也必入金以自明其堅不可變入而不堅<lb/>
　又從而沒於官以罰之司寇以掌刑為職而先王以<lb/>
　期於無刑為心兩造兩劑入束矢入鈞金是乃所以<lb/>
　禁之也<lb/>
以嘉石平罷民凡萬民之有罪過而未麗於灋而害於<lb/>
州里者桎梏而坐諸嘉石役諸司空重罪旬有三日坐<lb/>
朞役其次九日坐九月役其次七日坐七月役其次五<lb/>
日坐五月役其下罪三日坐三月役使州里任之則宥<lb/>
<pb n="12a"/>
而舍之以胏石達窮民凡逺近惸獨老㓜之欲有復於<lb/>
上而其長弗達者立於胏石三日士聽其辭以告於上<lb/>
而罪其長<lb/>
　歐陽謙之曰士聽其辭當是朝士軄曰右肺石達窮<lb/>
　民焉<lb/>
正月之吉始和布刑于邦國都鄙乃縣刑象之灋于象<lb/>
魏使萬民觀刑象挾日而歛之<lb/>
　鄭鍔曰刑者一成而不可變非治教政禮之比数改<lb/>
<pb n="12b"/>
　易則無所執守每正月必更新之何耶葢先王制刑<lb/>
　視時而變通故有世輕重之文未常守一而不通此<lb/>
　所以因嵗首而示改造之意然民不可使覿刑乃垂<lb/>
　之象魏而使觀之何耶葢民雖不可使日見上之用<lb/>
　刑而不可不使之知刑書刑書不知則不知所避而<lb/>
　易犯矣上之人隱其所以防民之具使民不知而犯<lb/>
　從而刑之是罔民也焉有仁人在位罔民而可為哉<lb/>
凡邦之大盟約涖其盟書而登之于天府大史内史司<lb/>
<pb n="13a"/>
㑹及六官皆受其貳而藏之凡諸侯之獄訟以邦典定之<lb/>
凡卿大夫之獄訟以邦灋斷之凡庶民之獄訟以邦成<lb/>
弊之<lb/>
　約契要也前漢禮志治本約師古讀約曰要是要約<lb/>
　之為義一爾按司盟職云凡邦國有疑㑹同則具盟<lb/>
　約之載辭葢司盟雖掌其書然非刑官親臨之則人<lb/>
　無所畏是以既親涖其盟書登於天府以保藏之而<lb/>
　大史内史司㑹又藏其副各以攷事焉非特備失亡<lb/>
<pb n="13b"/>
　而已其不信者則有刑如司約所云六官辟藏以明<lb/>
　其罪是也<lb/>
大祭祀奉犬牲若禋祀五帝則戒之日涖誓百官戒于<lb/>
百族及納亨前王祭之日亦如之奉其明水火<lb/>
　孔氏曰精意以享謂之禋應龍曰百官凡官府之執<lb/>
　事者皆是也百族王之親也按鄭氏所引郊特牲戒<lb/>
　百姓者本注云百姓王之親也入廟戒親親也此經<lb/>
　百族與郊特牲註百姓義同誓百官者即如大宰云<lb/>
<pb n="14a"/>
　祀五帝則掌百官之誓戒是也但此云涖誓百官當<lb/>
　知司宼非得以臨大宰葢誓戒掌於大宰而不親誓<lb/>
　使餘小官誓之司㓂臨之其百官所戒者當大宰為<lb/>
　之惟百族王之親慮其從王奉祀或驕而不肅故刑<lb/>
　官戒之以示警焉鄭鍔曰納亨者納牲将殺之時是<lb/>
　時大宰賛王牲事司宼則前王以刑禁先焉則人知<lb/>
　而自入禮也又曰刑官以清而察獄訟之辭以明而<lb/>
　燭蔽欺之情故使之奉之以明其義焉<lb/>
<pb n="14b"/>
凡朝覲㑹同前王大喪亦如之<lb/>
　鄭鍔曰凡朝覲㑹同賔客所在刑官先焉然後人知<lb/>
　尊王也<lb/>
大軍旅涖戮于社凡邦之大事使其屬蹕<lb/>
　鄭鍔曰大軍旅涖戮於社邦有大事使其屬蹕皆以<lb/>
　掌刑足以肅清臣下故也<lb/>
小司寇之職掌外朝之政以致萬民而詢焉一曰詢國<lb/>
危二曰詢國遷三曰詢立君其位王南鄉三公及州長<lb/>
<pb n="15a"/>
百姓北面羣臣西面羣吏東面小司寇擯以叙進而問<lb/>
焉以衆輔志而弊謀<lb/>
　鄭鍔曰問民以圖安之計哀元年呉入楚陳懐公朝<lb/>
　國人而問焉是也又曰人君以不世出之資非不足<lb/>
　以斷邦之大事也然聖人以謂知者千慮必有一失<lb/>
　愚者千慮必有一得先民有言詢於芻蕘者大雅之<lb/>
　訓汝有大疑謀及庶人者洪範之言未有自恃其知<lb/>
　而無失者故國有大事則致萬民於外朝而詢以是<lb/>
<pb n="15b"/>
　非葢欲順民而不違也然事之大者當决於朝廷非<lb/>
　萬民可得而與惟國危國遷立君當詢於萬民萬民<lb/>
　不欲則不可強使之從故所詢者惟此三事耳又曰<lb/>
　羣臣者卿大夫士也在東而西面羣吏者府史胥役<lb/>
　也在西而東面則左右以輔相之爾三公而下府胥<lb/>
　皆在而王之所詢者民爾民非有位於朝者及詢之<lb/>
　則得以北面於此見民為貴也<lb/>
以五刑聽萬民之獄訟附于刑用情訊之至于旬乃弊<lb/>
<pb n="16a"/>
之讀書則用灋<lb/>
　以囚所犯罪附於五典聽獄訟當知罪所麗也既得<lb/>
　其罪附於刑矣又從而用情以訊之恐有枉濫非心<lb/>
　服而從也故用情實問之至於旬乃蔽之者十日而<lb/>
　後斷之與書要囚服念五六日至於旬時丕蔽要囚<lb/>
　同義緩刑之意欲其欽慎也王制曰刑者侀也侀者<lb/>
　成也一成而不可變故君子盡心焉王制本疏云形<lb/>
　體是人成就容貎一成之後若以刀鋸鑿之斷者不<lb/>
<pb n="16b"/>
　可續死者不可生　王氏曰蔽其罪則讀其伏罪之<lb/>
　書乃用法也　鄭鍔曰獄訟不一而吾所聽之者不<lb/>
　可出乎五刑之外聽其辭而知其罪可附於五等之<lb/>
　刑矣又慮乎箠楚之下何求不獲吏或鈎鉅以罔之<lb/>
　而遂有強從者必我以情度情既已得實又至於旬<lb/>
　乃斷之則先讀其鞫問之書使囚聞之知所犯之實<lb/>
　然後用法也葢至於旬則我思之審讀其書則彼知<lb/>
　其詳無失入之悔無濫死之寃也<lb/>
<pb n="17a"/>
凡命夫命婦不躬坐獄訟凡王之同族有罪不即市<lb/>
　不躬者貴貴也不即市親親也甸師云王之同姓有<lb/>
　辠則死刑焉必於甸師就隱處刑之不即市者不與<lb/>
　國人慮兄弟也　鄭鍔曰不使之躬坐所以責亷耻<lb/>
　也不使之即市所以重國體也襄十年王叔陳生與<lb/>
　伯輿爭政王叔之宰與伯輿之大夫坐獄於王庭葢<lb/>
　親而坐獄則有投䑕忌器之嫌被戮辱者有大迫之<lb/>
　醜非所以為親親之道周勃下獄出曰吾乃今知獄<lb/>
<pb n="17b"/>
　吏之貴葢貴而坐獄見侮於刻木之徒非所以為貴<lb/>
　貴之道也<lb/>
以五聲聽獄訟求民情一曰辭聽<lb/>
　鄭鍔曰辭聽則察其言辭以聽之也<lb/>
二曰色聽<lb/>
　鄭鍔曰色聽則聽言而察其顔色也<lb/>
三曰氣聽<lb/>
　氣從内發心知其虛吐氣則喘　鄭鍔曰氣聽則聽<lb/>
<pb n="18a"/>
　其言而察其氣也<lb/>
四曰耳聽五曰目聽<lb/>
　鄭鍔曰心有不直則耳所聽者必疑而不審　應龍<lb/>
　曰五者皆以辭為主故皆曰聽然先王豈故為是術<lb/>
　以察見淵魚哉葢不如是則情不可得而刑必濫矣<lb/>
　或者謂察諸外者不足以知其心殊不知聲色耳目<lb/>
　正心之所由發也古人於舉趾髙者知其不固目動<lb/>
　言肆者知其辭之必遁視下言徐者知其有禍觀威<lb/>
<pb n="18b"/>
　儀省禍福無不以此而况求民情寜有不可見也<lb/>
以八辟麗邦灋附刑罰一曰議親之辟二曰議故之辟<lb/>
三曰議賢之辟四曰議能之辟五曰議功之辟六曰議<lb/>
貴之辟七曰議勤之辟八曰議賔之辟<lb/>
　故謂王之故舊也故舊不遺則民不偷賔鄭氏曰三<lb/>
　恪二代之後歟應龍曰恪敬也案古客皆讀如恪三<lb/>
　恪即孔叢子禮之如賔客也左傳注三恪在二王後<lb/>
　之上其禮轉降示敬而已　鄭鍔曰王者專生殺之<lb/>
<pb n="19a"/>
　權豈其所優異之人而不能釋之哉以為法者天下<lb/>
　之公共非一人之得而私與衆議之以示至公可也<lb/>
　兹所以有八辟之議也<lb/>
以三刺斷庶民獄訟之中一曰訊羣臣二曰訊羣吏三<lb/>
曰訊萬民聽民之所刺宥以施上服下服之刑<lb/>
　三刺者謂羣臣羣吏萬民三者皆曰可殺而後殺之<lb/>
　也　鄭鍔曰凢言刺有二義刺取也刺殺也如春秋<lb/>
　書刺公子偃之刺則殺也此言三刺則義當訓取葢<lb/>
<pb n="19b"/>
　刺有探取之義也又曰庶民之罪已得其中雖罪名<lb/>
　已著尚未忍殺之刺取臣民之意皆以為可殺然後<lb/>
　斷其中殺之所謂國人殺之也　説文曰訊問也鄭<lb/>
　鍔曰人之深情厚貌不可臆度有顧望畏懼不敢吐<lb/>
　其實者將以刺取其意必先設辭以訊之不訊其言<lb/>
　無以探其意故三刺之法則三訊之意所以刺取其<lb/>
　意耳又曰此之所刺者庶民獄訟之中也雖訊官吏<lb/>
　實以民為主而訊官吏者能逹萬民之情而致於上<lb/>
<pb n="20a"/>
　故也<lb/>
及大比登民數自生齒以上登于天府内史司㑹冢宰<lb/>
貳之以制國用<lb/>
　鄭鍔曰冢宰本制國用也内史掌國令之貳以逆㑹<lb/>
　計司㑹掌財用之貳以逆吏治故皆受民之貳乃使<lb/>
　司寇登之何耶愚謂用刑有煩省則斯民有登耗民<lb/>
　数有登耗則財賦有多寡必使刑官登之者葢民數<lb/>
　之多則知省刑以育民之所致也刑不可以妄用也<lb/>
<pb n="20b"/>
　財賦出於民民之多寡則財賦亦從之豐耗國用當<lb/>
　從而隆殺焉此所以受其貳也<lb/>
小祭祀奉犬牲凡禋祀五帝實鑊水納亨亦如之<lb/>
　鄭鍔曰大司寇奉犬牲於大祭祀之時故小司寇於<lb/>
　小祭祀奉之職有尊卑也　應龍曰鑊之實水卑者<lb/>
　之事也而使司寇主之葢齋戒沭浴而後可以祀上<lb/>
　帝尚潔也此鑊也此水也臨之以刑官則無不肅而<lb/>
　無不潔矣<lb/>
<pb n="21a"/>
大賔客前王而辟后世子之䘮亦如之小師涖戮凡國<lb/>
之大事使其屬蹕<lb/>
　歐陽謙之曰大司寇小司寇同官也邦國有大事俱<lb/>
　號令其屬官以為之蹕爾<lb/>
孟冬祀司民獻民数於王王拜受之以圖國用而進退<lb/>
之<lb/>
　民生自天大民小民之星其神實生乎民孟冬物生<lb/>
　之時祀之以報其生飬之功必主之以司宼者先王<lb/>
<pb n="21b"/>
　以民之登耗固有神主之而民之多寡皆本乎刑之<lb/>
　繁省亦司寇之所當知也故司寇以祀則獻民數於<lb/>
　王見其慎以用刑而刑不至於殘民則其生成之数<lb/>
　如此王拜而受之則亦重民数也<lb/>
嵗終則令羣士計獄弊訟登中于天府<lb/>
　嵗終上其所斷獄之數計其所斷幾何既知其繁省<lb/>
　又知其民之為善為惡者之多寡也<lb/>
正嵗帥其屬而觀刑象令以木鐸曰不用灋者國有常<lb/>
<pb n="22a"/>
刑令羣士乃宣布于四方憲刑禁乃命其屬入㑹乃致事<lb/>
　鄭鍔曰逺之所取法者在乎近外之所取正者在乎<lb/>
　内六十屬為衆矣所視以效法在吾之羣士使近而<lb/>
　羣士能守法不越則彼逺而外者詎有不恤於刑乎<lb/>
　故先言帥屬乃言令羣士也又曰既令羣士宣布四<lb/>
　方極四方之逺皆表憲刑以示之盖内不率者不足<lb/>
　以示外近已孚然後逺者信此其先後之序<lb/>
</p>
<p>
</p>
  </div>
</body>
</text>
</TEI>
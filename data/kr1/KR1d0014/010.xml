<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官集傳卷十</head>
    <p>
<pb n="1a"/>
欽定四庫全書<lb/>
　周官集傳卷十　　　　　元　毛應龍　撰<lb/>
士師之職掌國之五禁之灋以左右刑罰一曰宫禁二<lb/>
曰官禁三曰國禁四曰野禁五曰軍禁<lb/>
　鄭鍔曰士師為羣士之師法故名官曰士師栁下恵<lb/>
　為士師葢非明智君子明以用刑不足以為羣士之<lb/>
　所師也又曰刑罰施于已為之後先王之不得已也<lb/>
　其意實欲無犯焉故用五禁之法禁之于未為之先<lb/>
<pb n="1b"/>
　是乃所以左右之也宫禁則閽人所謂不入官者是<lb/>
　也官禁則無故不得擅入者是也國禁則入國而問<lb/>
　禁者是也野禁則今之田律野中之禁也軍禁則讙<lb/>
　譁夜行軍中之禁也<lb/>
皆以木鐸徇之于朝書而縣于門閭<lb/>
　以木鐸徇之于朝所以示乎貴者也書而懸于門閭<lb/>
　所以示乎賤者也夫貴者賤者無不知禁焉則刑不<lb/>
　期措而自措矣<lb/>
<pb n="2a"/>
以五戒先後刑罰毋使罪麗于民一曰誓用之于軍旅<lb/>
二曰誥用之于㑹同三曰禁用諸田役四曰糾用諸國<lb/>
中五曰憲用諸都鄙<lb/>
　應龍曰案小宰職掌凡宫之紏禁乃退以宫刑憲禁<lb/>
　于王宫憲若布憲掌憲邦之刑是也<lb/>
掌鄉合州黨族閭比之聫與其民人之什伍使之相安<lb/>
相受以比追胥之事以施刑罰慶賞<lb/>
　鄭鍔曰凡此皆小司徒與族師之職耳使士師掌之<lb/>
<pb n="2b"/>
　何耶愚以為司徒屬官專治其事而刑官之屬以刑<lb/>
　助之教以誘之于其先刑以鞭之于其後則民知所<lb/>
　畏之六鄉之政成矣<lb/>
掌官中之政令察獄訟之辭以詔司冦㫁獄弊訟致邦<lb/>
令掌士之八成一曰邦汋二曰邦賊三曰邦諜四曰犯<lb/>
邦令五曰撟邦令六曰為邦盗七曰為邦朋八曰為邦<lb/>
誣<lb/>
　鄭鍔曰隂為諸侯刺探國事則反以告之甘口喋喋<lb/>
<pb n="3a"/>
　是為邦諜　徐氏音辨曰若魏公子撟魏王令代晉<lb/>
　鄙為将<lb/>
若邦凶荒則以荒辯之灋治之令移民通財紏守緩刑<lb/>
凡以財獄訟者正之以傅别約劑<lb/>
　鄭鍔曰司徒荒政有緩刑而無移民通財紏守事獨<lb/>
　掌于此葢不移民不通財不紏守者斯待以刑也<lb/>
若祭勝國之社稷則為之尸王燕出入則前驅而辟<lb/>
　鄭鍔曰勝國國為吾所勝也不絶其社稷所以為戒<lb/>
<pb n="3b"/>
　祭必有尸未有用刑官為之者勝國則無主後矣然<lb/>
　實我用兵以勝之如周勝商不廢亳社以湯之故不<lb/>
　絶其祀是以祭之必用士師為尸焉葢其勝之也本<lb/>
　于甲兵之大刑故使刑官為尸乃所以示戒也又曰<lb/>
　王者以祭祀賔客㑹同之事而出入則有司警蹕孰<lb/>
　敢犯屬車之清塵哉若以燕逰而出入則尤當致嚴<lb/>
　使刑官前驅而辟則人畏刑而無敢犯也<lb/>
祀五帝則沃尸及王盥洎鑊水凡刉珥則奉犬牲諸侯<lb/>
<pb n="4a"/>
為賔則帥其屬而蹕于王宫大䘮亦如之<lb/>
　鄭鍔曰饗在廟燕在寝師屬蹕王宫則在寝時也<lb/>
大師帥其屬而禁逆軍旅者與犯師禁者而戮之<lb/>
　鄭鍔曰王師所過而敢有沮遏王師所湏而有不從<lb/>
　令是謂逆軍旅軍中之禁而輙敢干犯則不循軍法<lb/>
　之人也是謂犯師禁安可不戮也耶晉魏絳将與狄<lb/>
　人戰于太原請皆卒自我始荀吴之嬖人不肯即卒<lb/>
　則斬之雞澤之盟晉侯之弟楊干亂行于曲梁魏絳<lb/>
<pb n="4b"/>
　戮其僕謂是也<lb/>
歲終則令正要㑹正歲帥其屬而憲禁令于國及郊野<lb/>
　鄭鍔曰令正要㑹令刑官之屬耳　應龍曰小司㓂<lb/>
　所宣布者及四方之逺士師憲禁于國及郊野憲其<lb/>
　近也<lb/>
鄉士掌國中各掌其鄉之民數而紏戒之<lb/>
　鄭鍔曰鄉民之數教者掌之此又掌其数者葢欲行<lb/>
　紏戒而非正治其數也歐陽氏曰紏舉其罪過而禁<lb/>
<pb n="5a"/>
　戒之使勿為惟恐其陷於刑辟也<lb/>
聴其獄訟察其辭辨其獄訟異其死刑之罪而要之旬<lb/>
而職聴于朝<lb/>
　鄭鍔曰獄訟之情以辭而後見聴其獄訟而不察其<lb/>
　辭則曲直失當情無由伸惟察辭而知其詳乃從而<lb/>
　辯之辯論其獄與訟之情状其有死罪則别舉其文<lb/>
　書使與不死之刑異既定其要辭又俟一旬之久乃<lb/>
　職主其事為之入聴于王朝必待一旬然後入則在<lb/>
<pb n="5b"/>
　已所思者欲審容囚亦得以自反覆也　歐陽氏曰<lb/>
　鄉士旬而職聴于朝遂士二旬縣士三旬方士三月<lb/>
　而上獄訟于國所以因地逺近為期之遲速之差者<lb/>
　其哀矜死刑防閑獄事之意深矣易之中孚曰君子<lb/>
　以議獄緩死其若是乎<lb/>
司㓂聴之㫁其獄弊其訟于朝羣士司刑皆在各麗其<lb/>
灋以議獄訟獄訟成士師受中協日刑殺肆之三日若<lb/>
欲免之則王㑹其期<lb/>
<pb n="6a"/>
　鄭鍔曰司冦聴所要之辭乃㫁其獄弊其訟于朝與<lb/>
　衆共之不敢任一已之見也　應龍曰羣士自鄉士<lb/>
　至訝士皆是司刑凡有職者皆是也使羣士司刑皆<lb/>
　在各出已見引法為證以其所犯之罪而附于法共<lb/>
　議之據其所犯合用何法使罪與相應成者議已定<lb/>
　而不變也衆議以定朝廷于其間擇取其中而用之<lb/>
　中者所㫁得中無不及也士師受其中乃獄訟之已<lb/>
　成也<lb/>
<pb n="6b"/>
大祭祀大䘮紀大軍旅大賔客則各掌其鄉之禁令帥<lb/>
其屬夾道而蹕三公若有邦事則為之前驅而辟其䘮<lb/>
亦如之<lb/>
　鄭鍔曰掌其禁令使人勿犯王出至郊夾道而蹕以<lb/>
　刑肅人也<lb/>
凡國有大事則戮其犯命者<lb/>
　鄭鍔曰國有大事謂田役之類也鄉民有犯令得而<lb/>
　戮之民雖鄉官所治刑戮則在鄉士也<lb/>
<pb n="7a"/>
遂士掌四郊各掌其遂之民數而紏其戒令聴其獄訟<lb/>
察其辭辨其獄訟異其死刑之罪而要之二旬而職聴<lb/>
于朝司冦聴之㫁其獄弊其訟于朝羣士司刑皆在各<lb/>
麗其灋以議獄訟獄訟成士師受中協日就郊而刑殺<lb/>
各于其遂肆之三日若欲免之則王令三公㑹其期若<lb/>
邦有大事聚衆庶則各掌其遂之禁令帥其屬而蹕六<lb/>
卿若有邦事則為之前驅而辟其䘮亦如之<lb/>
　歐陽謙之曰就郊而刑殺就其四郊之獄所在而刑<lb/>
<pb n="7b"/>
　殺之也先王之殺人也以殺止殺遂所殺肆之各于<lb/>
　其遂所以令當遂之人見之而知所懲也抑亦刑人<lb/>
　于市與衆棄之之意乎<lb/>
凡郊有大事則戮其犯命者<lb/>
　歐陽氏曰郊有大事戮犯命者恐事當在郊則遂士<lb/>
　掌其殺戮也<lb/>
縣士掌野各掌其縣之民數紏其戒令而聴其獄訟察<lb/>
其辭辨其獄訟異其死刑之罪而要之三旬而職聴于<lb/>
<pb n="8a"/>
朝司冦聴之㫁其獄弊其訟于朝羣士司刑皆在各麗<lb/>
其灋以議獄訟獄訟成士師受中協日刑殺各就其縣<lb/>
肆之三日若欲免之則王令六卿㑹其期若邦有大役<lb/>
聚衆庶則各掌其縣之禁令若大夫有邦事則為之前<lb/>
驅而辟其䘮亦如之凡野有大事則戮其犯命者<lb/>
方士掌都家聴其獄訟之辭辨其死刑之罪而要之<lb/>
　鄭鍔曰此王畿之四靣耳其士乃謂之方者葢自鄉<lb/>
　而遂自遂而家邑都鄙各分在王畿之方而方士以<lb/>
<pb n="8b"/>
　十六人為之四人主一方故名曰方士也<lb/>
三月而上獄訟于國司冦聴其成于朝羣士司刑皆在<lb/>
各麗其灋以議獄訟獄訟成士師受中書其刑殺之成<lb/>
與其聴獄訟者<lb/>
　鄭鍔曰地又愈逺故三月乃上于王國其地已分公<lb/>
　卿大夫為都邑矣故謂王朝為國别異之也<lb/>
凡都家之大事聚衆庶則各掌其方之禁令以時修其<lb/>
縣灋若歲終則省之而誅賞焉凡都家之士所上治則<lb/>
<pb n="9a"/>
主之<lb/>
　鄭鍔曰方士既不屬鄉遂慮其易以廢壊歲終特廵<lb/>
　省之以行誅賞<lb/>
訝士掌四方之獄訟諭罪刑于邦國凡四方之有治于<lb/>
士者造焉四方有亂獄則往而成之邦有賔客則與行<lb/>
人送逆之入于國則為之前驅而辟野亦如之居館則<lb/>
帥其屬而為之蹕誅戮㬥客者客出入則道之有治則<lb/>
賛之凡邦之大事聚衆庶則讀其誓禁<lb/>
<pb n="9b"/>
　歐陽氏曰有治則贊有朝享之事将通達于王則訝<lb/>
　士掌為之賛佐而通達之也<lb/>
朝士掌建邦外朝之灋左九棘孤卿大夫位焉羣士在<lb/>
其後右九棘公侯伯子男位焉羣吏在其後面三槐三<lb/>
公位焉州長衆庶在其後左嘉石平罷民焉右胏石達<lb/>
窮民焉帥其屬而以鞭呼趨且辟禁慢朝錯立族談者<lb/>
凡得獲貨賄人民六畜者委于朝告于士旬而舉之大<lb/>
者公之小者庶民私之凡士之治有期日國中一旬郊<lb/>
<pb n="10a"/>
二旬野三旬都三月邦國期期内之治聴期外不聴凡<lb/>
有責者有判書以治則聴<lb/>
　鄭鍔曰司市言得貨賄六畜者三日而舉此至于旬<lb/>
　者市者衆之所聚三日可以見矣外朝人所罕至故<lb/>
　十日而後舉<lb/>
凡民同貨財者令以國灋行之犯令者刑罰之<lb/>
　歐陽氏曰二人同以財賈販出息恐一人侵欺不可<lb/>
　攷䆒故以國家府庫所以出入之法行之其出入皆<lb/>
<pb n="10b"/>
　有簿書可稽攷其數犯令或一人有所欺用訟至于<lb/>
　官則官為之罰犯令者<lb/>
凡屬責者以其地傅而聴其辭<lb/>
　歐陽氏曰此義諸家之皆未詳葢前有凡有責者有<lb/>
　判書以治則聴令後有凡屬責者以意解之前凡有<lb/>
　責者有判書是其責之大者也令屬責者葢責之小<lb/>
　者無判書但有所屬信于人而予之也所屬信者即<lb/>
　地傅也傅保也地𫝊為保任以予之也以其無文書可<lb/>
<pb n="11a"/>
　據但慿信地傅以予之故湏得地傅以為之証然後<lb/>
　聴其理訟之辭而决之也<lb/>
凡盜賊軍鄉邑及家人殺之無罪凡報仇讎者書于士<lb/>
殺之無罪<lb/>
　歐陽氏曰軍鄉邑及家人殺之無罪盜賊之犯于一<lb/>
　軍一鄉一邑一家者本軍本鄉本邑本家之人殺之<lb/>
　者無罪以其人之受害或一時與之格鬬而殺之也<lb/>
若邦凶荒札䘮冦戎之故則令邦國都家縣鄙慮刑貶<lb/>
<pb n="11b"/>
　鄭鍔曰所遭之變故大矣民有犯刑者或出于不得<lb/>
　已而國之用刑亦不可以用平時而不為之減殺故<lb/>
　令之慮刑貶焉慮猶計度也計度其刑則寛宥于常<lb/>
　刑之外計度其財則貶損于常用之式凡此皆恤民<lb/>
　而已言邦國都家縣鄙則朝士所令者徧天下矣<lb/>
　歐陽氏曰慮刑貶只當是減省刑罰未必便及用財<lb/>
　之事也與荒貶之意不同<lb/>
司民掌豋萬民之數自生齒以上皆書于版辨其國中<lb/>
<pb n="12a"/>
與其都鄙及其郊野異其男女歲登下其死生及三年<lb/>
大比以萬民之數詔司冦司冦及孟冬祀司民之日獻<lb/>
其數于王王拜受之登于天府内史司㑹冢宰貳之以<lb/>
贊王治<lb/>
　鄭鍔曰天子為天牧民則民者天子之所司也設官<lb/>
　而名之曰司民葢天子司牧養之事司民司其多寡<lb/>
　之數而登之耳自生齒以上皆書于版生齒則能食<lb/>
　能食則成人戸口之所由始也不辨其國中都鄙郊<lb/>
<pb n="12b"/>
　野則無以知其地之人数辨之使不相雜則其地之<lb/>
　戸口衆寡皆可見也不異其男女則無以知其生之種<lb/>
　䫫異之使各從其類則他日嫁娶之年歲高下皆可<lb/>
　知也每歲有死者則下之有生者則登之以知其存<lb/>
　殁也<lb/>
司刑掌五刑之灋以麗萬民之罪墨罪五百劓罪五百<lb/>
宫罪五百刖罪五百殺罪五百若司㓂㫁獄弊訟則以<lb/>
五刑之灋詔刑罰而以辨罪之輕重<lb/>
<pb n="13a"/>
　鄭鍔曰刑者國之大法民命之所係當與罪相應有<lb/>
　是罪冝附以是刑<lb/>
司刺掌三刺三宥三赦之灋以贊司冦聴獄訟<lb/>
　鄭鍔曰刺殺也取也死者不可復生故必刺取臣吏<lb/>
　民之意以可殺然後殺故名以司刺也以三刺三宥<lb/>
　三赦三者刺取其實先王非有心于用刑大抵以赦<lb/>
　宥為心<lb/>
壹刺曰訊羣臣再刺曰訊羣吏三刺曰訊萬民<lb/>
<pb n="13b"/>
　歐陽氏曰一刺再刺三刺之義若曰羣臣以為可殺<lb/>
　一也羣吏以為可殺二也萬民以為可殺三也葢至<lb/>
　于臣吏民三者皆以為可殺然後殺之冝矣<lb/>
壹宥曰不識再宥曰過失三宥曰遺忘壹赦曰㓜弱再<lb/>
赦曰老旄三赦曰惷愚以此三灋者求民情㫁民中而<lb/>
施上服下服之罪然後刑殺<lb/>
　鄭鍔曰既以三宥求之其可宥也又求以生之而有<lb/>
　三赦之灋焉葢宥也者雖所以寛其罪然尚有罪以<lb/>
<pb n="14a"/>
　加之不若赦之為恩先王用刑豈真有意哉<lb/>
司約掌邦國及萬民之約劑治神之約為上治民之約<lb/>
次之治地之約次之治功之約次之治器之約次之治<lb/>
摯之約次之<lb/>
　鄭鍔曰成王之于魯也命得郊與祀泰山外祭則郊<lb/>
　社内祭則甞禘與夫三代命祀祭不越望是也又曰<lb/>
　周分魯以殷民六族條氏徐氏蕭氏索氏長勺氏尾<lb/>
　勺氏分康叔以殷氏七族陶氏施氏繁氏錡氏樊氏<lb/>
<pb n="14b"/>
　饑氏終葵氏分唐叔以懐姓九宗職官五正則治民<lb/>
　不可以無約也<lb/>
凡大約劑書于宗彛小約劑書于丹圖<lb/>
　鄭鍔曰大約劑與諸侯為約欲與宗彛並大小約劑<lb/>
　與萬民為約欲與丹書永𫝊<lb/>
若有訟者則珥而辟藏其不信者服墨刑若大亂則六<lb/>
官辟藏其不信者殺<lb/>
　大司冦云凡邦之盟約大史司㑹及六官皆受其貳<lb/>
<pb n="15a"/>
　而藏之若大亂則諸侯僣竊變亂舊章而去其典籍必<lb/>
　率六官而共辟其藏以眀其罪大六卿共証之不信<lb/>
　者則必誅無赦也<lb/>
司<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>掌<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>載之灋<lb/>
　鄭鍔曰世之說者皆謂<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>為衰世之事先王所無有<lb/>
　其說出于禮記<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>詛不及三王也甞考之書載苖民<lb/>
　之罪以為民興胥漸泯泯棼棼罔中于信以覆詛<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>
　則五帝之世已有是事詩云君子屢<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>亂是用長非<lb/>
<pb n="15b"/>
　謂不可也謂<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>之屢而無信適所以長亂也學者不<lb/>
　察以周官太平之書胡為王府有珠槃玉敦之事戎<lb/>
　右有賛牛耳桃茢之文于此又設司<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>之官而信何<lb/>
　休戰國隂謀之說葢不考之詩書耳先王以信結民<lb/>
　上不欺下而下不詐上猶用<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>以結信葢<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>雖未必<lb/>
　用去古稍逺淳厚一散則世未甞皆君子而無小人<lb/>
　皆善良而無嵬瑣此司<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>所由設歟<lb/>
凡邦國有疑㑹同則掌其<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>約之載及其禮儀北面詔<lb/>
<pb n="16a"/>
眀神既<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>則貳之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>萬民之犯命者詛其不信者亦如<lb/>
之<lb/>
　歐陽氏曰<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>之禮儀即朿牲載書㰱血牛耳桃茢珠<lb/>
　槃玉敦之事也　鄭鍔曰神向眀而司<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>向幽以神<lb/>
　為眀而南面告幽故北面也又曰禮儀皆北面詔眀<lb/>
　神故曰亦如之<lb/>
凡民之有約劑者其貳在司<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>有獄訟者則使之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>詛<lb/>
凡盟詛各以其地域之衆庶共其牲而致焉既盟則為<lb/>
<pb n="16b"/>
司<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>共祈酒脯<lb/>
　鄭鍔曰有約劑而不信至于訟獄則使之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>詛中有<lb/>
　所愧者不敢聴而獄訟自息矣竊疑周家獄訟者先<lb/>
　使之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>詛<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>詛已訖乃使之束矢鈞金措刑之術本<lb/>
　諸乎此<lb/>
職金掌凡金玉錫石丹青之戒令受其入征者辨其物<lb/>
之<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡與其數量楬而璽之入其金錫于為兵噐之府<lb/>
入其玉石丹青于守藏之府入其要掌受士之金罰貨<lb/>
<pb n="17a"/>
罰入于司兵<lb/>
　歐陽氏曰金罰疑是入鈞金三日乃聴者亦是也朝<lb/>
　士之職凡民同貨賄者令以國法行之犯令者刑罰<lb/>
　之此所以有貨罰也金罰貨罰二者皆自士官而入<lb/>
　于職金故職金受之以入于司兵槀人掌受財于職<lb/>
　金以齎其工金言入于司兵者大總言之與<lb/>
旅于上帝則共其金版饗諸侯亦如之凡國有大故而<lb/>
用金石則掌其令<lb/>
<pb n="17b"/>
　鄭鍔曰屏風以金為飾與<lb/>
司厲掌盜賊之任器貨賄辨其物皆有數量賈而楬之<lb/>
入于司兵其奴男子入于罪隸女子入于舂槀凡有爵<lb/>
者與七十者與未齓者皆不為奴<lb/>
　歐陽氏曰辨其物兵器不一也貨賄不同也皆有数<lb/>
　量計其多少之數也賈而楬之計其貴賤之直也然<lb/>
　後入于司兵防其侵欺及更易之也<lb/>
犬人掌犬牲凡祭祀共犬牲用牷物伏瘞亦如之凡㡬<lb/>
<pb n="18a"/>
珥沈辜用駹可也凡相犬牽犬者屬焉掌其政治<lb/>
　鄭鍔曰盧令歇驕之類不得不相其善惡以犬遺人<lb/>
　當防其噬囓相之則不失其善惡之實牽之則不失<lb/>
　左右之防　歐陽氏曰掌其官之政治若用牷用駹<lb/>
　因所祭以别其所用相犬牽犬之職擇其人差其廪<lb/>
　禄皆是也<lb/>
司圜掌収教罷民凡害人者弗使冠飾而加眀刑焉任<lb/>
之以事而収教之能改者上罪三年而舍中罪二年而<lb/>
<pb n="18b"/>
舍下罪一年而舍其不能改而出圜土者殺雖出三年<lb/>
不齒凡圜土之刑人也不虧體其罰人也不虧財<lb/>
　冠以飾首也弗使冠飾使之免冠而見首也加眀刑<lb/>
　者以版書其罪状與姓名著于背表示于人　鄭氏<lb/>
　曰罷民不能自強于善散而無所屬故自恣而為害<lb/>
　拘之圜土而役之所以収之也勞苦之使其善心自<lb/>
　生所以教之也弗使冠飾以見其無禮而被辱眀書<lb/>
　其罪于背所以告人使知其以是罪而至此也<lb/>
<pb n="19a"/>
掌囚掌守盜賊凡囚者上罪梏拲而桎中罪桎梏下罪<lb/>
梏王之同族拲有爵者桎以待弊罪<lb/>
　臨江劉氏曰梏者校也在頭曰梏春秋傳曰以弓梏<lb/>
　華弱于朝謂之梏者以其在首猶牛馬梏耳<lb/>
及刑殺告刑于王奉而適朝士加眀梏以適市而刑殺<lb/>
之凡有爵者與王之同族奉而適甸師氏以待刑殺<lb/>
　案王鄭之說適朝士絶句以朝士掌外朝王與公卿<lb/>
　聴獄訟之所恐王與公卿或又得而審詳焉重人命<lb/>
<pb n="19b"/>
　之至也<lb/>
掌戮掌斬殺賊諜而摶之凡殺其親者焚之殺王之親<lb/>
者辜之凡殺人者踣諸市肆之三日刑盜于市凡罪之<lb/>
麗于灋者亦如之唯王之同族與有爵者殺之于甸師<lb/>
氏<lb/>
　歐陽氏曰凡殺人者皆于市罪不至死而加刑不于<lb/>
　市獨盜則刑于市焉惡之之甚欲人懲之切也<lb/>
凡軍旅田役斬殺刑戮亦如之墨者使守門劓者使守<lb/>
<pb n="20a"/>
關宫者使守内刖者使守囿髠者使守積<lb/>
　歐陽氏曰軍旅田役之時所有斬殺刑戮之事亦如<lb/>
　刑盜于市踣諸市肆之三日葢所謂小懲而大戒也<lb/>
司隸掌五隸之灋辨其物而掌其政令帥其民而搏盜<lb/>
賊役國中之辱事為百官積任器凡囚執人之事邦有<lb/>
祭祀賓客喪紀之事則役其煩辱之事掌帥四翟之隸<lb/>
使之皆服其邦之服執其邦之兵守王宫與野舎之厲禁<lb/>
　狄或作翟前漢匈奴𫝊曰夷翟是也此四翟謂蠻閩<lb/>
<pb n="20b"/>
　夷貉四者之翟<lb/>
罪隸掌役百官府與凡有守者掌使令之小事凡封國<lb/>
若家牛助為牽傍其守王宫與其厲禁者如蠻𨽻之事<lb/>
　鄭鍔曰凡封諸侯與其大夫之家彼挈其所有以之<lb/>
　官或得用公之牛以助其載任則罪𨽻為之牽傍也<lb/>
　在前曰牽在旁曰傍豈詩人所謂王命傅御遷其私<lb/>
　人者歟然罪𨽻乃中國之人因親屬有罪沒入于官<lb/>
　與四夷之人不同故不掌鳥獸牛馬之事所以別中<lb/>
<pb n="21a"/>
　外也<lb/>
蠻𨽻掌役校人養馬其在王宫者執其國之兵以守王<lb/>
宫在野外則守厲禁<lb/>
　鄭鍔曰蠻人知養馬故以役校人<lb/>
閩𨽻掌役畜養鳥而阜蕃教擾之掌子則取𨽻焉<lb/>
　鄭鍔曰閩人知養馬故以役掌畜四𨽻皆言守王宫<lb/>
　之事而閩𨽻不言者閩蠻之别種以蠻𨽻見之爾<lb/>
　歐陽氏曰掌子則取𨽻焉其義未詳或有闕文悮字<lb/>
<pb n="21b"/>
　也或謂掌子謂鳥至于阜蕃而欲之掌其子則取閩<lb/>
　𨽻之屬以其人知畜養<lb/>
夷𨽻掌役牧人養牛馬與鳥言其守王宫者與其守厲<lb/>
禁者如蠻𨽻之事<lb/>
　鄭鍔曰夷人知養牛馬通鳥言故以役牧人　歐陽<lb/>
　氏曰蠻𨽻守王宫者執其國之兵在野外則守厲禁<lb/>
　貉𨽻同<lb/>
貉𨽻掌役服不氏而養獸而教擾之掌與獸言其守王<lb/>
<pb n="22a"/>
宫者與其守厲禁者如蠻𨽻之事<lb/>
　鄭鍔曰或謂南方曰蠻閩則其别種也東方曰夷貉<lb/>
　則其别種也獨無西戎之𨽻何耶葢周之始開國于<lb/>
　西戎西戎服之乆矣武王伐紂庸蜀羗髳㣲盧彭濮<lb/>
　皆從則不待于征伐而虜獲之也至于蠻閩夷貉之<lb/>
　國自克商始通道于九夷八蠻其間有不服者或征<lb/>
　伐而取之故以為𨽻爾　應龍曰自罪𨽻至貉𨽻通<lb/>
　為五𨽻皆掌于司𨽻一官以五者其𨽻各有百二十<lb/>
<pb n="22b"/>
　人故于百二十人之中各分頭目以掌之遂有五者<lb/>
　之名非如司𨽻以中士下士為之則得謂之王官也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官集傳卷十五</head>
    <p>
<pb n="1a"/>
欽定四庫全書<lb/>
　周官集傳卷十五　　　　元　毛應龍　撰<lb/>
磬氏爲磬倨句一矩有半<lb/>
　陳氏曰倨言其直句言其曲一曲一直是以有折然<lb/>
　大折則傷於曲故以一矩有半凖之盖規圓矩方以<lb/>
　法矩凖之而増其倨句之半則不至於大折矣<lb/>
其博為一股為二鼓為三參分其股博去一以為鼓博<lb/>
參分其鼓博以其一為之厚已上則摩其旁已下則摩<lb/>
<pb n="1b"/>
其耑<lb/>
　陳氏曰股取况於股肱之股盖其體之肥故也鼓取<lb/>
　名於鼔樂之鼔以言所擊在是故也<lb/>
矢人為矢鍭矢參分茀矢參分一在前二在後<lb/>
　歐陽氏曰近鏃鐡多鐡重故三分箭笴而其前一分<lb/>
　之重與後二分相停也<lb/>
兵矢田矢五分二在前三在後<lb/>
　顔氏曰枉矢絜矢謂利火射用諸守城車戰故曰兵<lb/>
<pb n="2a"/>
　矢結火以射欲行之疾故其鐵差短而小焉<lb/>
閷矢七分三在前四在後<lb/>
　顔氏曰弋而取之小猶欲其輕利則其鐵又短而小<lb/>
　焉故七分之三在前四在後　鄭鍔曰不言恒矢以<lb/>
　其輕重得中不待訂之然後平故也　陳氏曰司弓<lb/>
　矢所辨者八矢而此所記者五又兵矢在司弓矢則<lb/>
　莫之見盖司弓矢以辨其名物為主攷工記則記其<lb/>
　為之之法而已記其為之之法故有合而名之者且<lb/>
<pb n="2b"/>
　以其前後之輕重為序焉<lb/>
參分其長而殺其一五分其長而羽其一<lb/>
　顔氏曰三分其長而殺其一則前雖有鏃而不重<lb/>
以其笴厚爲之羽深<lb/>
　歐陽謙之曰羽深意羽之在槀外者必羽之在槀外<lb/>
　者與槀之大細相停也<lb/>
水之以辨其隂陽夾其隂陽以設其比夾其比以設其羽<lb/>
　陳氏曰欲知隂陽之辨者將為設其比當取其輕重<lb/>
<pb n="3a"/>
　之均也　鄭鍔曰安括于兩旁必夾其隂陽則無強<lb/>
　弱之相勝然後夾其比以設其羽則設于比之四角<lb/>
　而無偏<lb/>
參分其羽以設其刃則雖有疾風亦弗之能憚矣<lb/>
　鄭鍔曰羽長六寸三分之而設其鋌鏃當長二寸也<lb/>
　於文當為三分取一以設其刃不言取一者闕文自<lb/>
　三分其長而殺其一至於設其刃皆言其為矢之中<lb/>
　法如此則雖有疾風亦不能驚憚其矢使之不正也<lb/>
<pb n="3b"/>
刃長寸圍寸鋌十之重三垸<lb/>
　鄭鍔曰刃長寸當為長二寸盖三分其羽以設刃則<lb/>
　知刃二寸矣圍一寸其鋌則十之盖十倍於圍當長<lb/>
　一尺也鋌者箭入藁中　顔氏曰重三垸則重稱於<lb/>
　藁<lb/>
前弱則俛後弱則翔中弱則紆中強則揚羽豐則遲羽<lb/>
殺則趮<lb/>
　顔氏曰前弱則首低故俛後弱則末撓故翔中弱則<lb/>
<pb n="4a"/>
　首尾揺故紆而曲中強則首尾弱故飛而揚也<lb/>
是故夾而揺之以眡其豐殺之節也橈之以眡其鴻殺<lb/>
之稱也<lb/>
　鄭鍔曰為其有病有利不可不察故於是記其試之<lb/>
　之法　陳氏曰羽之設欲其有節故於豐殺言節<lb/>
凡相笴欲生而摶同摶欲重同重節欲疏同疏欲㮚<lb/>
　顔氏曰摶則形之圓也　鄭鍔曰欲其圓出於自然<lb/>
　非琢削也故曰生而摶其摶同矣則以重為貴其重<lb/>
<pb n="4b"/>
　同矣則以節目之疏者為貴節目皆疏矣則以其堅<lb/>
　實如栗者為貴<lb/>
陶人為甗實二鬴厚半寸脣寸盆實二鬴厚半寸脣寸<lb/>
甑實二鬴厚半寸脣寸七穿<lb/>
　鄭鍔曰孟子云萬室之邑一人陶則器不足用故周<lb/>
　有陶人之官又曰上古聖人凝土以為噐堯世雖去<lb/>
　古逺然以天子之尊猶且飯土瑠啜土鉶傳及有虞<lb/>
　而益尚之故瓦棺泰尊猶載於禮孟子謂舜由耕稼<lb/>
<pb n="5a"/>
　陶漁以至為帝馬遷言其陶於河濵器不苦窳則考<lb/>
　工記言有虞氏尚陶不為無據後世日趍於文金玉<lb/>
　竹木其制不一而祭天之器不廢陶瓠者不忘古且<lb/>
　貴質也雖然祭天不敢忘其質至於用噐之尚用土<lb/>
　者亦不能廢之也故孟子以為萬室之邑一人陶則<lb/>
　器不足用此陶人之官所以見於周歟　鄭氏圖曰<lb/>
　甑状下為鼎三足上為方甑中設銅箄可以開合<lb/>
　歐陽公集古録載宋太宗長安有民耕地得此甗初<lb/>
<pb n="5b"/>
　無識者其状下為鼎三足上為方甑中設銅箄可以<lb/>
　開合制作甚精有銘在其側學士句中胥于篆籀能<lb/>
　識其文曰甗也遂藏于秘閣　鄭鍔曰左傳云齊遺<lb/>
　晉以玉甗後世或用玉為之以為國寳歟鬴當如管<lb/>
　子所謂百升而成釜之釜也有足者謂之鬴無足者<lb/>
　謂之釜所容皆同以其名相近也<lb/>
鬲實五觳厚半寸脣寸庾實二觳厚半寸脣寸<lb/>
　鄭鍔曰鬲鼎之類所以烹飪經於烹人言鼎鑊於小<lb/>
<pb n="6a"/>
　宗伯言省鑊於小司冦言實鑊而不言鬲爾雅言欵<lb/>
　足謂之鬲欵空也盖其足空中也其實五觳下文言<lb/>
　豆實三而成觳觳當實一斗二升則五觳六斗也鬲<lb/>
　所以烝炊之噐其上容甑焉又曰其實二觳則容二<lb/>
　斗四升也<lb/>
旊人為簋實一觳崇尺厚半寸脣寸豆實三而成觳崇<lb/>
尺凡陶旊之事髻墾薜暴不入市<lb/>
　按古簋有銅為之者歐陽氏集古録曰簋容四升其<lb/>
<pb n="6b"/>
　形外方内圓而小堶之似龜有首有尾有足有甲有<lb/>
　腹今禮家作簋亦外方内圓而其形如桶但於其盖<lb/>
　刻為龜形爾與原父所得真古簋不同也<lb/>
噐中膊豆中縣膊崇四尺方四寸<lb/>
　雜記註曰許氏説文解字云有輻曰輪無輻曰輇<lb/>
　歐陽氏曰膊取輇讀義未聞恐只是陶鈞之類<lb/>
梓人為筍虡天下之大獸五脂者膏者臝者羽者鱗者<lb/>
宗廟之事脂者膏者以為牲臝者羽者鱗者以為筍虡<lb/>
<pb n="7a"/>
　鄭鍔曰筍或作簨虡或作鐻其實一也筍之上有崇<lb/>
　牙虡之上設業業之上樹羽而其端有翣故詩曰設<lb/>
　業設虡崇牙樹羽而虡只用直木為之詩曰虡業維<lb/>
　樅<lb/>
外骨内骨却行仄行連行紆行以脰鳴者以注鳴者以<lb/>
旁鳴者以翼鳴者以股鳴者以胷鳴者謂之小蟲之屬<lb/>
以為雕琢<lb/>
　鄭鍔曰胷鳴如榮原蜥蜴之屬<lb/>
<pb n="7b"/>
厚脣弇口出目短耳大胸燿後大體短脰若是者謂之<lb/>
臝屬恒有力而不能走其聲大而宏有力而不能走則<lb/>
於任重宜聲大而宏則於鍾宜若是者以為鍾虡是故<lb/>
擊其所縣而由其虡鳴鋭喙决吻數目顅脰小體騫腹<lb/>
若是者謂之羽屬恒無力而輕其聲清揚而逺聞無力<lb/>
而輕則於任輕宜其聲清揚而逺聞於磬宜若是者以<lb/>
為磬虡故擊其所縣而由其虡鳴小首而長搏身而鴻<lb/>
若是者謂之鱗屬以為筍<lb/>
<pb n="8a"/>
　鄭氏曰鴻傭也　顔氏曰傭均直也<lb/>
凡攫閷援簭之類必深其爪出其目作其鱗之而深其<lb/>
爪出其目作其鱗之而則於眡必撥爾而怒苟撥爾而<lb/>
怒則於任重宜且其匪色必似鳴矣爪不深目不出鱗<lb/>
之而不作則必穨爾如委矣苟穨爾如委則加任焉則<lb/>
必如将廢措其匪色必似不鳴矣<lb/>
　鄭鍔曰凡虎豹<graphic n="KR2269" url="https://raw.githubusercontent.com/kanripo/KR-Gaiji/master/images/KR2269.png" mimeType="image/png"/>貔之屬能攫取物也能閷取物也<lb/>
　能攀援而登高也能簭囓而吞物也皆状獸之猛鷙<lb/>
<pb n="8b"/>
　也<lb/>
梓人為飲器勺一升爵一升觚三升獻以爵而酬以觚<lb/>
一獻而三酬則一豆矣<lb/>
　鄭氏曰觚當為觶字之誤也　應龍曰按韻説文觶<lb/>
　或作觝則與觚字相近寫者誤以觝為觚耳又曰一<lb/>
　獻者獻以一升之爵也三酬者酬以三升之觶也并<lb/>
　爵觶之升數計之為四升豆古食肉器也四升曰豆<lb/>
　豆雖非飲噐計四升之數則同鄭註謂豆當作斗按<lb/>
<pb n="9a"/>
　一斗十升以禮數推之非是<lb/>
食一豆肉飲一豆酒中人之食也凡試梓飲器鄉衡而<lb/>
實不盡梓師罪之<lb/>
　陳祥道曰所謂食一豆肉飲一豆酒中人之食主一<lb/>
　日之時言之也　應龍曰觴酒豆肉豆所以盛肉故<lb/>
　曰豆肉至於酒非可以豆計故謂之觴酒此經取四<lb/>
　升之數為義故酒亦曰一豆按禮記一人洗觶受四<lb/>
　升増韻云實曰觴虛曰觶竊意觴與觶皆容四升則<lb/>
<pb n="9b"/>
　與豆四升之數無以異其曰中人之食者盖飲食皆<lb/>
　以四升為度此中人之量也行禮之際以中人之量<lb/>
　所能容者為法過乎此或不勝其任不及乎此或不<lb/>
　足其欲故獻酬之際亦或以此為之節也<lb/>
梓人為侯廣與崇方參分其廣而鵠居一焉<lb/>
　應龍曰廣與崇方廣濶也參分其廣義如廣輪之廣<lb/>
　横量曰廣從量曰輪　鄭鍔曰大射之侯棲鵠賓射<lb/>
　之侯設正燕射之侯畫獸皆所以為的此指大射之<lb/>
<pb n="10a"/>
　侯以言記的之法故特言鵠爾<lb/>
上兩个與其身三下兩个半之上綱與下綱出舌尋縜<lb/>
寸焉<lb/>
　歐陽謙之曰綱所以張侯於植縜所以繫侯於綱<lb/>
　鄭鍔曰取手之寸以為法也如今之簾幙上用紐然<lb/>
張皮侯而棲鵠則春以功<lb/>
　鄭鍔曰其容體比於禮其節比於樂而中多者得與<lb/>
　祭其容體不比於禮其節不比於樂而中少者不得<lb/>
<pb n="10b"/>
　與祭數又曰大射之禮使羣臣諸侯盡志於射以圖<lb/>
　有慶之功以免有讓之過<lb/>
張五采之侯則逺國屬<lb/>
　鄭鍔曰説者以為逺國之屬繫於人君之德而已豈<lb/>
　一張侯而遂使之屬歟脩文德以來逺人者夫子之<lb/>
　言矢文德以洽四國者宣王之事則張五采之侯以<lb/>
　示文徳能使逺國屬孰謂其不然哉<lb/>
張獸侯則王以息燕<lb/>
<pb n="11a"/>
　鄭鍔曰六獸皆正面畫其六首於正鵠之處張此侯<lb/>
　則以燕射也王者先天下之憂而憂後天下之樂而<lb/>
　樂使夫獸蹄鳥迹交於中國禽獸逼人麋鹿在郊害<lb/>
　人者未除人君方且宵旰不暇何以燕樂於頃刻耶<lb/>
　惟其驅虎豹犀象而逺之食其肉而寢處其皮人無<lb/>
　異類之害則君有無為之樂是故張獸侯者明獸之<lb/>
　害人者吾亦射之矣此其可以息燕焉<lb/>
祭侯之禮以酒脯醢<lb/>
<pb n="11b"/>
　鄭鍔曰食有祭所以不忘乎有功於養人之神也蠶<lb/>
　有先蠶卜有先卜農有先農皆不忘其初也况於射<lb/>
　将以服諸侯乎<lb/>
其辭曰惟若寜侯毋或若女不寜侯不屬于王所故抗<lb/>
而射女強飲强食詒女曾孫諸侯百福<lb/>
　鄭鍔曰其祝辭則實所以警乎不服之諸侯故曰惟<lb/>
　若寜侯盖言所祭者惟女安寧之侯也若夫不安寜<lb/>
　之諸侯則是悖戾違上不寜乎臣節而敢為叛亂者<lb/>
<pb n="12a"/>
　也此王者之所不恕故曰毋或若女不寜侯不屬於<lb/>
　王所故抗而射女也又曰既祭夫順命之寜侯又射<lb/>
　乎不順命之不寜侯又從而勸戒夫凡為諸侯之人<lb/>
　曰女當安乎臣節勉强自愛以保天年詒女子孫常<lb/>
　為諸侯而受百福也　歐陽謙之曰強飲強食亦猶<lb/>
　書簡祝頌之語<lb/>
廬人為廬器戈柲六尺有六寸殳長尋有四尺車㦸常<lb/>
酋矛常有四尺夷矛三尋<lb/>
<pb n="12b"/>
　按前記云秦無廬注秦多細木善作矜柲即矛㦸柄<lb/>
　是也故以廬人名官　鄭鍔曰矛之法一爾曰酋曰<lb/>
　夷者長短之異故異其名也<lb/>
凡兵無過三其身過三其身弗能用也而無已又以害<lb/>
人故攻國之兵欲短守國之兵欲長攻國之人衆行地<lb/>
逺食飲飢且渉山林之阻是故兵欲短守國之人寡食<lb/>
飲飽行地不逺且不渉山林之阻是故兵欲長凡兵句<lb/>
兵欲無弹刺兵欲無蜎是故句兵椑刺兵摶<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>兵同强<lb/>
<pb n="13a"/>
舉圍欲細細則校刺兵同強舉圍欲重重欲傅人傅人<lb/>
則宻是故侵之<lb/>
　鄭鍔曰用兵之法有攻有守攻之勢異乎守守之勢<lb/>
　異乎攻則兵器之不同固其理也攻人之國則進以<lb/>
　趨利人不衆則力不足以攻行不逺則不能出人之<lb/>
　不意人衆行逺則飲食之不繼亦其勢然也而又進<lb/>
　攻爭利必渉險阻此所以貴用短兵然後為便守人<lb/>
　之國而不攻則居以伺便不戰不爭安坐而食故飽<lb/>
<pb n="13b"/>
　而不飢倘或有行所適亦不逺亦不至於渉險阻此<lb/>
　所以貴用長兵然則兵器之制自戈至於夷矛由六<lb/>
　尺六寸至於二丈四尺盖不為是長短之異而已國<lb/>
　不能無用兵之時兵不能無攻守之勢将以適用不<lb/>
　得不然也<lb/>
凡為殳五分其長以其一為之被而圍之參分其圍去<lb/>
一以為晉圍五分其晋圍去一以為首圍凡為酋矛參<lb/>
分其長二在前一在後而圍之五分其圍去一以為晉<lb/>
<pb n="14a"/>
圍參分其晉圍去一以為刺圍<lb/>
　鄭氏曰被把中也　鄭鍔曰人所操而用之之處又<lb/>
　曰凡矜皆不圜盖為八觚也惟把處則圜之又曰殳<lb/>
　出無刃以其上頭稍細之處為首爾酋矛之長二丈<lb/>
　也三分之使二在前一在後而圍之則在後所操之<lb/>
　處圍其圜之處得三分之一也矛矜所操之處則其<lb/>
　圍五分之四矛之刃所以刺人而直前者圍得三分<lb/>
　之二不言夷者二矛之制同特其長短異爾故舉一<lb/>
<pb n="14b"/>
　以見之也大抵殳矛之制所以趨鐏者必殺而其首<lb/>
　又殺焉　毛應龍曰舉殳與酋矛則戈也㦸也夷矛<lb/>
　也三者之圍亦從可知矣<lb/>
凡試廬事置而揺之以眡其蜎也灸諸牆以眡其橈之<lb/>
均也横而揺之以眡其勁也<lb/>
　鄭鍔曰廬人之為廬固有法也試其廬事亦不可不<lb/>
　知其法焉横置於膝上以一手執一頭而揺之以眡<lb/>
　其勁否若其材之堅強則兩頭無強弱矣<lb/>
<pb n="15a"/>
六建既備車不反覆謂之國工<lb/>
　鄭鍔曰凡此言者皆建於車上既建而車不及覆由<lb/>
　其制得法長短小大各適其平然後可以國工名也<lb/>
　應龍曰前經言車有六等之數盖以軫與人四兵而<lb/>
　言之不數夷矛也論其高下故曰等也此云六建明<lb/>
　無軫自取人與五兵皆立於車上論其建立故曰建<lb/>
　也<lb/>
匠人建國水地以縣置𣙗以縣眡以景<lb/>
<pb n="15b"/>
　鄭鍔曰置𣙗将以眡景然必𣙗之正則景可騐欲其<lb/>
　𣙗之正則䋲而正之以䋲正𣙗𣙗已正乃眡日影焉<lb/>
　所謂眡以景則眡日至之景而驗以圭也　陳氏曰<lb/>
　水地以垂所以取其地之平置𣙗以垂所以取其表之<lb/>
　正四圍之地平矣然後中央之表可立焉中央之表<lb/>
　正矣然後日出入之景可眡焉故眡以景<lb/>
為規識日出之景與日入之景<lb/>
　鄭鍔曰眡以景而又為規以識之者記之也　歐陽<lb/>
<pb n="16a"/>
　謙之曰為規識日出之景規者正圜之物也所以象<lb/>
　日之景也朝而觀日出之景為日景之象以識之夕<lb/>
　而觀日入之景又為日景之象以識之朝之景與夕<lb/>
　之景相鄉如合璧則東西正矣<lb/>
晝參諸日中之景夜考之極星以正朝夕<lb/>
　朱氏詩傳曰樹八尺之臬而度其日出之景以定東<lb/>
　西又參日中之景以正南北　鄭鍔曰三相參為參<lb/>
　已識日出入之景又以日中之景參之故曰參參以<lb/>
<pb n="16b"/>
　三相考也日中之景其夏至日景歟其長則尺有五<lb/>
　寸焉　應龍曰此上言建國之始已下言營國之始<lb/>
匠人營國方九里旁三門<lb/>
　陳氏曰靈臺之詩云經始靈臺經之營之又詩序言<lb/>
　衛文公始建城市而營宮室則建國之與營國異建<lb/>
　言其始造營言其築作也此言經營之法國中之廣<lb/>
　則九里其方皆三門四方而十二門也天子之禮必<lb/>
　法天之大數門宜十二也朝廷宗廟之所居處夷夏<lb/>
<pb n="17a"/>
　諸侯之所㑹同固非九里所能容也而况上公之禮<lb/>
　國家宮室以九為節故城方九里宮方九百歩奚可<lb/>
　以天子之尊下同上公之節乎孟子曰三里之城七<lb/>
　里之郭此侯伯之國也由是言之天子外城宜十二<lb/>
　里而匠人營國為城九里者盖中城也　鄭鍔曰旁<lb/>
　言其國之旁旁之門有三焉總四旁而有十二門矣<lb/>
　以象十有二辰之位分布乎四方也<lb/>
國中九經九緯經涂九軌<lb/>
<pb n="17b"/>
　顔氏曰經涂九軌舉經言見緯涂皆九軌也　鄭鍔<lb/>
　曰周人上輿故制涂之法足取以容車九軌<lb/>
左祖右社面朝後市市朝一夫<lb/>
　鄭鍔曰市朝其地皆百畆一夫受田百畆然市有三<lb/>
　朝亦有三非一夫之地所能容盖指所治之處言之<lb/>
　市有司次介次之處朝有内外燕之殊其地皆以一<lb/>
　夫為率爾　陳氏曰市朝皆方各百畆而無侈制以<lb/>
　妨民之居又可知矣<lb/>
<pb n="18a"/>
夏后氏世室堂脩二七廣四脩一<lb/>
　天子所御之室在夏曰世室在殷曰重屋在周曰明<lb/>
　堂其制一爾<lb/>
五室三四歩四三尺<lb/>
　鄭鍔曰其四室則方皆三歩其廣則益以三尺其中<lb/>
　央之室則方四歩其廣則益以四尺中央者大室也<lb/>
　大室為尊故方與廣皆異乎四室也　陳自強曰室<lb/>
　三四歩皆室之脩也中四而旁三也先言旁而後言<lb/>
<pb n="18b"/>
　中故曰三四歩四三尺者室廣之益也中益四而旁<lb/>
　益三也先言中而後言旁故曰四三尺<lb/>
九階四旁兩夾窻白盛<lb/>
　鄭鍔曰階以為升降之等觀明堂位言三公中階之<lb/>
　前北面東上諸侯之位阼階之東西面北上諸伯之<lb/>
　國西階之西東面北上則前有三階之證<lb/>
門堂三之二室三之一<lb/>
　鄭氏曰門堂門側之堂　鄭鍔曰謂世室門之堂<lb/>
<pb n="19a"/>
　爾雅曰門側之堂謂之塾　鄭鍔曰顧命云左塾之<lb/>
　前右塾之前正謂是也　又曰言門堂三之二此則<lb/>
　各居其一爾此門堂之室所謂兩室與門各居其分<lb/>
　此取正堂三之二數分而為三也居門堂東西十一<lb/>
　歩四尺則每室東西得三歩四尺居門堂西北十一<lb/>
　歩四尺則每堂西北得三歩有竒<lb/>
殷人重屋堂脩七尋堂崇三尺四阿重屋<lb/>
　鄭氏曰重屋者王宮正堂若大寢也　應龍曰大寢<lb/>
<pb n="19b"/>
　路寢也　又曰明堂位云複廟重䄡其屋重簷因名<lb/>
　重屋焉四阿重屋意若今之數殿四畔有散水也<lb/>
周人明堂度九尺之筵東西九筵南北七筵堂崇一筵<lb/>
五室凡室二筵室中度以几堂上度以筵宮中度以尋<lb/>
野度以歩涂度以軌<lb/>
　鄭鍔曰筵即司几筵所謂莞筵蒲筵筵之制長九尺<lb/>
　夏度以尋周度以筵盖以九尺之筵為尺寸之度堂<lb/>
　崇一筵者堂基高九尺也五室凡室二筵者中為五<lb/>
<pb n="20a"/>
　室一室之廣各一丈八尺也　或問明堂之制古今諸<lb/>
　儒之説不一夏謂之世室殷謂之重屋周謂之明堂<lb/>
　其制亦有同歟曰明堂之制或以為一殿或以為五<lb/>
　室或以為九室十二堂或以為十二室或以為四堂<lb/>
　十二室近代歐陽謙之又謂周人五室凡室二筵此<lb/>
　五室須别在明堂之外未必即明堂之中為之此説<lb/>
　尤非　鄭氏曰世室者宗廟也魯廟有世室重屋者<lb/>
　王宮正堂若大寢也明堂者明政教之堂　歐陽謙<lb/>
<pb n="20b"/>
　之曰鄭氏既言世室為宗廟矣又言五室象五行分<lb/>
　布中央四維何也考之於圖則自中央介為五室土<lb/>
　居中央金木水火四角相接今考上文堂脩二七計<lb/>
　十四歩以尺計則八十四尺也而五室之脩則六丈<lb/>
　廣四脩一則十七歩有半以尺計則百有五尺也而<lb/>
　五室之廣則七丈意者堂脩二七廣四脩一者自為<lb/>
　世室之堂爾五室三四歩四三尺者又别自為世室<lb/>
　之室爾要知古今明堂不越三十六戸七十二牖之<lb/>
<pb n="21a"/>
　說自白虎通論以後紛紛不一唐立明堂亦是臆說<lb/>
　創見宋襲知聶氏竇氏作五室之圖盱江李氏又别<lb/>
　為之圗說其後又作經世圖譜以非其說者而圖譜<lb/>
　尤可駁也盖夏之世室殷之重屋周之明堂凡天子<lb/>
　所御之室制度皆然非曰世室曰重屋曰明堂各有<lb/>
　一屋為之名也其為屋也名若有異而所以為治朝<lb/>
　者同此制也國門外朝諸侯所御者亦此制也王適<lb/>
　四方廵狩所御者亦此制也朱文公謂狀如井田此<lb/>
<pb n="21b"/>
　語盡之大抵王之所御者有定位室有定方而無定<lb/>
　名所謂五室未嘗不五室也所謂十二室未嘗不十<lb/>
　二室也唯閏月無定位則居于門爾鄭康成謂明堂<lb/>
　者明政教之宮三者或舉宗廟或舉王寢或舉明堂<lb/>
　互言之以明其同制則夏殷周王者所御之室信無<lb/>
　以異也<lb/>
廟門容大扄七个闈門容小扄參个<lb/>
　鄭鍔曰此言門之廣狹扄所以舉鼎者有牛鼎有膷<lb/>
<pb n="22a"/>
　臐膮之鼎鼎有小大則扄有長短牛鼎鼎之大者故<lb/>
　其扄謂之大扄膷臐膮之鼎鼎之小者故其扄謂之<lb/>
　小扄　應龍曰廟門廟之正門也正門不可不大廟<lb/>
　中之門謂之闈門北旁出之門也按雜記云夫人至<lb/>
　入自闈門是也廟門闈門各取容鼎扄大小以為度<lb/>
　者廟中以祭為主而祭以鼎為主也<lb/>
路門不容乗車之五个應門二徹參个<lb/>
　鄭鍔曰王之五門一曰臯二曰雉三曰庫四曰應五<lb/>
<pb n="22b"/>
　曰路路大也王寢在是故以大言之然應門則人主<lb/>
　出而應物之門故路門雖大而不若應門之尤大是故<lb/>
　路門不容乗車之五个應門二徹參个大小所以有<lb/>
　差焉路門之大足以容兩車之半而已盖其廣一丈<lb/>
　六尺五寸也乗車二徹之間廣八尺凡二徹參个則<lb/>
　二丈四尺應門之大其廣二丈四尺也<lb/>
内有九室九嬪居之外有九室九卿朝焉<lb/>
　鄭鍔曰昏義曰后立六宮三夫人九嬪二十七世婦<lb/>
<pb n="23a"/>
　八十一御妻以聴天下之内治天子立六官三公九<lb/>
　卿二十七大夫八十一元士以聽天下之外治故内<lb/>
　有九嬪外有九卿也然内助非無夫人而特言九嬪<lb/>
　者盖九嬪掌婦學之法以教九御夫人則不繫以職<lb/>
　焉外助則非無三公而特言九卿者盖九卿二公宏<lb/>
　化分職率屬三公則坐而論道也於路寢之内設為<lb/>
　九室使九嬪居之以教九御而舉内治路寢之外設<lb/>
　為九室使九卿居之以理百職而舉外治外之九室<lb/>
<pb n="23b"/>
　如後世之外尚書省内之九室如後世之内尚書省<lb/>
　也王有六宮九嬪以下分居之而又有九室以居者<lb/>
　盖時當治事則居此以考内治也或謂居者非特於<lb/>
　此治内事亦於此居殊不知王有三朝九卿以下朝<lb/>
　焉未嘗有九室而朝也此則九室九卿朝焉亦當治<lb/>
　事之時則處此以治朝事爾非謂於此而朝見天子<lb/>
　也九卿不於九室朝而謂九嬪居之可乎　陳氏曰<lb/>
　於内九室言居則九嬪所常居者於外九室言朝則<lb/>
<pb n="24a"/>
　朝日處之而已<lb/>
九分其國以為九分九卿治之<lb/>
　鄭鍔曰取國之政事九分之使九卿各治其一夫惟<lb/>
　九卿各治其一則事各有統小大畢舉無廢務矣三<lb/>
　孤六卿孤而謂之卿者以孤卿同於六命也又曰司<lb/>
　士之擯則孤卿特揖朝士之朝則孤卿位左謂此也<lb/>
王宫門阿之制五雉宫隅之制七雉城隅之制九雉經<lb/>
涂九軌環涂七軌野涂五軌<lb/>
<pb n="24b"/>
　鄭鍔曰宫隅七丈則宫牆五丈城隅九丈則牆身七<lb/>
　丈矣舉高者言焉　陳氏曰雉之為物有分域焉故<lb/>
　牆堵之數取以為名五板為堵五堵為雉則雉之崇<lb/>
　脩取於雉之飛止之數盖雉飛若矢一徃而堕五堵<lb/>
　為雉崇脩放此<lb/>
門阿之制以為都城之制宫隅之制以為諸侯之城制<lb/>
　鄭鍔曰此言諸侯之制當殺於王國也然近天子者<lb/>
　其勢屈逺天子者其勢伸故諸侯於隆殺之中又有<lb/>
<pb n="25a"/>
　高下焉又曰都在畿内近天子其勢屈也故以天子<lb/>
　門阿之制以為之城制諸侯在畿外逺天子其勢伸<lb/>
　也故以天子宫隅之制以為之城制<lb/>
環涂以為諸侯經涂野涂以為都經涂<lb/>
　陳氏曰言城則先都而後諸侯内外之序也言涂則<lb/>
　先諸侯而後都先後之序也<lb/>
</p>
<p>
</p>
  </div>
</body>
</text>
</TEI>
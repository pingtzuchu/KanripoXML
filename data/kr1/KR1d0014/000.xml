<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官集𫝊</head>
    <p>
<pb n="1a"/>
欽定四庫全書　　　　　經部四<lb/>
　周官集𫝊　　　　　　　禮類一<hi>周禮之屬</hi>
　　提要<lb/>
　　　<hi>臣</hi>等謹按周官集𫝊十六卷元毛應龍撰張萱内<lb/>
　　　　閣書目稱應龍字介石豫章人大徳間官澧州<lb/>
　　　　教授而江西志乗俱佚其名始末已不可詳考<lb/>
　　　　矣是書於諸家訓釋引據頗博而于鄭鍔之解<lb/>
　　　　義徐氏之音辨及歐陽謙之之説所採尤多<lb/>
<pb n="1b"/>
　　　　其自出己意者則題應龍曰以别之其中有<lb/>
　　　　沿襲誤説未考古義者如鐘師掌金奏以鐘<lb/>
　　　　皷奏九夏杜子春鄭康成皆以九夏為樂曲<lb/>
　　　　而應龍獨引歐陽謙之説謂左𫝊襄四年曰<lb/>
　　　　金奏肆夏之三工歌文王之三文王而曰工<lb/>
　　　　歌是有詩而可歌者也肆夏而曰金奏是徒<lb/>
　　　　有其聲可以金奏而無詩可歌明矣今考孔<lb/>
　　　　穎達左𫝊疏云作樂先繫鐘故稱金奏此晉<lb/>
<pb n="2a"/>
　　　　人作樂先歌肆夏肆夏是作樂之初故于肆<lb/>
　　　　夏言金奏也次工歌文王樂已先作非復以<lb/>
　　　　金為始故言工歌也其説足與鄭注相發明<lb/>
　　　　如以九夏之文統金奏之下即以為非樂曲<lb/>
　　　　則鐘師又有凡射王奏騶虞諸侯奏貍首卿<lb/>
　　　　大夫奏采蘋士奏采蘩之文貫于金奏下豈<lb/>
　　　　亦均非樂曲乎又喪祝禂牲禂馬亦如之鄭<lb/>
　　　　注禂讀如誅今侏太字也為牲祭求肥充為<lb/>
<pb n="2b"/>
　　　　馬祭求肥健也應龍亦主謙之説謂禂稠也<lb/>
　　　　禱牲稠盛也以康成改讀為非考禂侏二字<lb/>
　　　　古音本通非康成改讀揚雄國三老箴負乗<lb/>
　　　　覆餗姦冠侏張晉書慕容垂載記符堅報書<lb/>
　　　　曰侏張幽顯魏書恩倖𫝊侏張不已北齊源<lb/>
　　　　彪𫝊呉賊侏張侏張即譸張侏與譸蓋猶侏<lb/>
　　　　與禂音同故義借安得指為康成改讀乎又<lb/>
　　　　㮚氏為鬴應龍引鄭鍔之説曰晏子謂六年<lb/>
<pb n="3a"/>
　　　　四升為鬴管子謂百升而成釡康成則謂四<lb/>
　　　　升曰豆四豆曰區四區曰釡為六斗四升以<lb/>
　　　　下文觀之其臀一寸而容一斗則當為斗釡<lb/>
　　　　之臀一寸而容一斗則釡之内方一尺而容<lb/>
　　　　十斗無可疑者十斗則百升正管仲所謂釡<lb/>
　　　　也康成謂四升曰豆毎四而加故區至釡而<lb/>
　　　　六斗四升彼殊不考之于梓人也梓人為飲<lb/>
　　　　器爵一升觚三升獻以爵而酬以觚一獻而<lb/>
<pb n="3b"/>
　　　　三酬為一豆矣夫一獻則一升矣三酬則九<lb/>
　　　　升也以一合九非十升為豆而何而康成謂<lb/>
　　　　四升為豆失之矣今考康成謂鬴六斗四升<lb/>
　　　　實據經文方尺深尺以粟米法算之葢粟米<lb/>
　　　　法方一尺深一尺六寸二分乃容一石鍔以<lb/>
　　　　鬴容一石則是鬴方尺深尺六寸二分矣其<lb/>
　　　　何以解于經文方尺深尺耶管子海王篇鹽<lb/>
　　　　百升而釡房元齡注謂鹽十二両七銖一黍<lb/>
<pb n="4a"/>
　　　　十分之一為升當米六合四勺百升之鹽七<lb/>
　　　　十六觔十二兩十七銖二纍為釡當米六斗<lb/>
　　　　四升則是海王篇百升之釡乃寔百升之鹽<lb/>
　　　　非寔百升之粟也今鍔以管子量鹽之鬴為<lb/>
　　　　㮚氏量粟之鬴比擬已為不倫至于康成注<lb/>
　　　　梓人以豆為斗寔以豆止四升不及一獻三<lb/>
　　　　酬之数鍔誤以豆為飲器遂牽合十升之文<lb/>
　　　　反詆改豆為斗之非不知古以斗為飲不以<lb/>
<pb n="4b"/>
　　　　豆飲詩行葦篇毛𫝊曰大斗長三尺戰國䇿<lb/>
　　　　曰令工人作為金斗長其尾與代王飲即因<lb/>
　　　　反斗擊之此斗為飲器之証也越語曰觴酒<lb/>
　　　　豆肉韓子外儲篇曰取一豆肉是豆寔食器<lb/>
　　　　而非飲器之証也又安得引梓人之文為管<lb/>
　　　　子之旁証乎諸如此類皆未免膠執舊聞疎<lb/>
　　　　于考核至于冕服車旗之度廟祧昭穆之制<lb/>
　　　　司尊彛之六尊六彛司凡筵之五几五席方<lb/>
<pb n="5a"/>
　　　　功義弓之異名正嵗正月之並用條例引証<lb/>
　　　　頗為明晰宋以來諸家散佚之説尚因是以<lb/>
　　　　存其厓畧則蒐輯之功固亦非尠矣其書諸<lb/>
　　　　家著録皆云二十四卷今散見于永樂大典<lb/>
　　　　者地官夏官適當缺帙其餘四官首尾頗為<lb/>
　　　　完具謹録為十六卷以一官三卷共得二十<lb/>
　　　　四卷計之仍其舊第也應龍所著别有周官<lb/>
　　　　或問五巻在集𫝊之外永樂大典割附集𫝊<lb/>
<pb n="5b"/>
　　　　之後其存者僅天官十九條春官十四條秋<lb/>
　　　　官冬官各一條篇幅寥寥不能别成一帙今仍<lb/>
　　　　附于各𫝊下既免以畸零散佚且使一家之<lb/>
　　　　説互相參証亦足以資發明焉乾隆四十六<lb/>
　　　　年七月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋大事表卷三十九</head> <lb/>
    <p>
<pb n="1a"/>
欽定四庫全書<lb/>
　春秋大事表卷三十九<lb/>
　　　　　　　　　　國子監司業顧棟高撰<lb/>
　　四裔表敘<lb/>
　昔先王疆理天下建置侯甸而蠻夷戎狄猶錯處内<lb/>
　地春秋之世其見于經傳者名號錯雜然綜其大概<lb/>
　亦約略可數焉戎之别有七其在今陜西之臨潼者<lb/>
　曰驪戎即女晉獻公以驪姬者秦置驪邑邑有驪山<lb/>
<pb n="1b"/>
　俱以戎得名其在鳯翔者曰犬戎葢西戎之别在中<lb/>
　國其先嘗攻殺幽王秦驅逐之至春秋時種類猶存<lb/>
　閔二年虢公敗犬戎于渭汭是也其在𤓰州者曰允<lb/>
　姓之戎遠莫知其所居秦晉遷于中國則曰陸渾之<lb/>
　戎今為河南府嵩縣又曰隂戎又曰九州戎又曰<lb/>
　小戎晉惠公母家𫝊謂小戎子生夷吾逮惠公歸<lb/>
　自秦而誘以來處之陸渾世役于晉亦曰姜戎佐<lb/>
　晉敗秦師于殽自後無役不從亦數與㑹盟以其<lb/>
<pb n="2a"/>
　處晉陰地謂之陰戎昭十七年陸渾貳于楚晉荀吳<lb/>
　滅之其餘服屬于晉者謂之九州戎自晉滅陸渾城<lb/>
　汝濵地而有之楚亦滅蠻氏係汝州之地而汝水南<lb/>
　北遂為晉楚分界其先陸渾而居伊洛之間者又有<lb/>
　揚拒泉臯伊洛之戎揚拒泉臯皆戎邑王子帶曾召<lb/>
　之以伐京師焚王城東門為禍最烈自秦晉遷陸渾<lb/>
　而此種浸微後泉戎地入于周為前城而文八年公<lb/>
　子遂因趙盾盟伊洛之戎于暴成六年與陸渾蠻氏<lb/>
<pb n="2b"/>
　同受命于晉侵宋則伊洛陸渾並為晉之内臣矣蠻<lb/>
　氏亦戎别種在汝州西南亦名茅戎以處茅津得名<lb/>
　在今解州之平陸地頗遼遠成之元年王師嘗為所<lb/>
　敗後屬晉乃哀公之世晉執戎蠻子以畀楚而楚之<lb/>
　强益不可制其在直𨽻之永平者曰北戎亦曰山戎<lb/>
　春秋初嘗侵鄭伐齊已而又病燕齊桓公因北伐山<lb/>
　戎襄四年無終子嘉父因魏莊子納虎豹之皮以請<lb/>
　和諸戎者其别種也又有在山東之曹縣與蘭陽接<lb/>
<pb n="3a"/>
　壤者經直曰戎無名號春秋初屢與隠公㑹盟隠九<lb/>
　年天王使凡伯來聘戎伐凡伯于楚邱以歸所謂戎<lb/>
　州已氏之戎是也胡氏以徐戎當之夫戎在魯西境<lb/>
　徐戎在魯東郊凡伯聘魯還過楚邱而戎伐之豈所<lb/>
　云東郊者乎凡此皆諸戎之大略也狄之别有三曰<lb/>
　赤狄曰白狄曰長狄長狄兄弟三人無種類而赤狄<lb/>
　之種有六曰東山臯落氏曰廧咎如曰潞氏曰甲氏<lb/>
　曰留吁曰鐸辰潞為上黨之潞縣處晉腹心宣十五<lb/>
<pb n="3b"/>
　年晉滅赤狄潞氏明年並滅甲氏留吁鐸辰留吁甲<lb/>
　氏俱在今之廣平鐸辰在潞安境白狄之種有三其<lb/>
　先與秦同州在陜之延安所謂西河之地其别種在<lb/>
　今之真定藁城晉州者曰鮮虞曰肥曰鼓鮮虞最强<lb/>
　與晉數鬬争而肥鼔俱為晉所滅葢春秋時戎狄之<lb/>
　為中國患甚矣而狄為最諸狄之中赤狄為最赤狄<lb/>
　諸種族潞氏為最晉之滅潞也其君臣用全力以勝<lb/>
　之荀林父敗赤狄于曲梁遂滅潞而晉侯身自治兵<lb/>
<pb n="4a"/>
　于稷以略狄土稷在河東之聞喜而曲梁在廣平之<lb/>
　雞澤綿地七百餘里旋復得留吁之屬晉之疆土益<lb/>
　遠狄所攘奪衛之故地如朝歌邯鄲百泉其後悉為<lb/>
　晉邑班氏所謂河内殷墟更屬于晉者葢自滅狄之<lb/>
　役始也然狄之强莫熾于閔僖之世殘滅邢衛侵犯<lb/>
　齊魯其時止稱狄未冠以赤白之號其後乃稍稍見<lb/>
　于經傳意其種豪自相擕貳更立名目如漢之匄奴<lb/>
　分為南北單于而其後遂以削弱易制傳云衆狄疾<lb/>
<pb n="4b"/>
　赤狄之役遂求成于晉此其徵也東方之夷曰萊曰<lb/>
　介曰根牟後萊介并于齊根牟滅于魯不復見經惟<lb/>
　淮夷當齊桓之世嘗病鄫病杞後復與楚靈王連兵<lb/>
　伐吳然皆竄伏海濱于中國無甚利害南方之種類<lb/>
　不一羣蠻在辰永之境百濮為夷盧戎為戎羣蠻當<lb/>
　楚莊王時從楚滅庸自後服屬于楚鄢陵之役從楚<lb/>
　擊晉而盧戎與羅兩軍屈瑕後卒為楚所滅率微甚<lb/>
　無足道者余觀夫齊桓創霸以來存三亡國而終不<lb/>
<pb n="5a"/>
　敢加兵于狄戎伐周而管仲為平戎于王幾若儕于<lb/>
　敵國而范文子謂狄為三彊自宣迄昭六七十年晉<lb/>
　滅陸渾兼肥鼓剗潞氏留吁鐸辰戎狄之在河朔間<lb/>
　者稍稍盡矣獨無終以請和得存而鮮虞亦曰中山<lb/>
　至戰國時為列國僭號稱王後滅于趙輯春秋四裔<lb/>
　表第三十九<lb/>
　　戎<lb/>
　四裔之中戎種最雜亂難稽或三名而為一族或一<lb/>
<pb n="5b"/>
　種而隨地立名隨時易號至五六而未已其中盛衰<lb/>
　之故略可見綜而計之其别有七如文十六年戎伐<lb/>
　楚西南則為楚山間之民非有名號不列于戎之數<lb/>
<pb n="6a"/>
</p>
<p>
<pb n="7a"/>
</p>
<p>
<pb n="8a"/>
</p>
<p>
<pb n="9a"/>
</p>
<p>
<pb n="10a"/>
</p>
<p>
<pb n="11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　狄<lb/>
<pb n="11b"/>
　史記晉文公攘戎翟居于河西圁洛之間號曰赤翟<lb/>
　白翟杜註亦云白狄在晉西此因左傳白狄與秦同<lb/>
　州而為是説耳以愚考之狄之見于傳不一而足均<lb/>
　在晉之東與西無預潞氏在今山西潞安府臯落氏<lb/>
　則在今平陽府垣曲縣鮮虞在直𨽻真定府肥在藁<lb/>
　城縣西南鼓在今晉州晉之滅潞也荀林父敗赤狄<lb/>
　于曲梁曲梁為今廣平府永年縣葢反出其東而轉<lb/>
　攻之則即一潞氏而疆域之廣亘千有餘里且閔僖<lb/>
<pb n="12a"/>
　之世狄滅邢滅衛滅温伐齊伐魯伐鄭伐晉并蹂躪<lb/>
　王室藉非境壤相接何以能為患至此則自山西以<lb/>
　迄直𨽻河南直接山東之境皆其所出沒特其俗不<lb/>
　城郭就山野廬帳而居莫能指名其何處耳且又遷<lb/>
　徙無常傳曰狄之廣莫於晉為都葢指蒲與屈言蒲<lb/>
　屈為今山西之隰州吉州以後漸東徙晉重耳之適<lb/>
　諸國也先奔狄而後適衛適齊境道顯然狄在晉東<lb/>
　可知矣征南得無為史記所誤乎<lb/>
<pb n="13a"/>
</p>
<p>
<pb n="14a"/>
</p>
<p>
<pb n="15a"/>
</p>
<p>
<pb n="16a"/>
</p>
<p>
<pb n="17a"/>
</p>
<p>
<pb n="18a"/>
</p>
<p>
<pb n="19a"/>
</p>
<p>
<pb n="20a"/>
</p>
<p>
<pb n="21a"/>
</p>
<p>
<pb n="22a"/>
</p>
<p>
<pb n="23a"/>
</p>
<p>
<pb n="24a"/>
</p>
<p>
<pb n="25a"/>
</p>
<p>
<pb n="26a"/>
</p>
<p>
<pb n="27a"/>
</p>
<p>
<pb n="28a"/>
</p>
<p>
<pb n="29a"/>
</p>
<p>
<pb n="30a"/>
</p>
<p>
<pb n="31a"/>
</p>
<p>
<pb n="32a"/>
　　東夷<lb/>
　僖十九年傳宋襄公用鄫子于次睢之社欲以屬東<lb/>
　夷又論語子欲居九夷註云東方之夷有九種若畎<lb/>
　夷黄夷白夷之屬今考春秋左傳杜氏所稱東夷國<lb/>
　絶少如萊介諸國以其僻小不通于中夏故遠外之<lb/>
　若吳楚越儼然與中國㑹盟且吞併諸夏不復列于<lb/>
　蠻夷之數矣<lb/>
<pb n="33a"/>
</p>
<p>
<pb n="34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　　南蠻<lb/>
　春秋之世楚境不能越洞庭而南楚使對桓公言曰<lb/>
　寡人處南海特誇辭耳故其時蠻夷之在今湖南境<lb/>
　者皆係徼外世服屬于楚無由自通于中國徃徃不<lb/>
　能舉其號苐稱蠻曰羣蠻濮曰百濮以概之葢其種<lb/>
<pb n="35a"/>
　類實繁其地為今某州縣亦難可深考獨盧戎以敗<lb/>
　屈瑕軍楚滅之為廬邑文十六年楚戢黎為廬大夫<lb/>
　侵庸其地在今江漢間略可紀焉<lb/>
<pb n="36a"/>
　<lb/>
　<lb/>
赤狄白狄論<lb/>
春秋之世有赤狄白狄又有長狄長狄兄弟三人無種<lb/>
類而赤狄白狄種類最繁案經傳所見赤狄之種有六<lb/>
曰東山臯落氏曰廧咎如曰潞氏曰甲氏曰留吁曰鐸<lb/>
辰白狄之種有三曰鮮虞曰肥曰鼓然以予考之閔僖<lb/>
之世狄尤横其時止稱狄未有赤白之號葢當時之單<lb/>
<pb n="36b"/>
以狄舉者皆赤狄也赤狄最强能以威力役其種類白<lb/>
狄故居河西其别種在中國者赤狄能役屬之而長狄<lb/>
尤其酋豪中之魁異者合諸部為一力大勢盛故能以<lb/>
兵威伐邢入衛滅温伐周又能仗義執言救齊伐衛以<lb/>
齊晉之强莫之能抗也其疆域自晉蒲屈以東東與齊<lb/>
魯衛為界葢自平陽潞安以及山東之境雜居山谷緜<lb/>
地千里故當日邢衛宋魯齊晉鄭諸國胥被其患逮魯<lb/>
僖公之三十二年而狄始亂明年伐晉而白狄子見獲<lb/>
<pb n="37a"/>
蓋其種類自相攜貳各分部曲如匈奴之分五單于勢<lb/>
分力弱自是而赤狄白狄紛然見經而狄於以不競矣論<lb/>
者謂長狄白狄之各為一國非也蓋其初皆屬于赤狄後<lb/>
稍稍離異始以名見于春秋文宣之世威令不行四出侵<lb/>
伐屢見挫衂經書晉侯敗狄于箕郤缺獲白狄子叔孫得<lb/>
臣敗狄于鹹獲長狄僑如皆狄之將佐後僑如之弟焚如<lb/>
與潞俱滅則狄之死國難者春秋賤之故不書使不得與<lb/>
潞子嬰兒等則其種之貴賤可知矣綜而計之莊公三十<lb/>
<pb n="37b"/>
二年而狄伐邢暴横中國更三十有四年而狄有亂赤狄<lb/>
白狄始分又三十有五年而赤狄潞氏滅于晉又六十有<lb/>
五年而晉滅肥又十年而晉滅鼔白狄止存鮮虞首尾百<lb/>
四十有四年之間盛衰强弱之故豈不較然也哉晉里克<lb/>
之逐狄也曰懼之而已無速衆狄則當狄之合狄之所以<lb/>
盛也郤成子之求成于狄也衆狄疾赤狄之役遂求成于<lb/>
晉則當狄之分狄之所以衰也春秋始書狄而後書赤<lb/>
狄白狄者蓋因列國之赴吿與狄之自通于中國者而<lb/>
<pb n="38a"/>
書之皆當時之實錄學者可由此思其故矣杜氏于吕<lb/>
相絶秦以白狄為晉婚姻謂赤狄之女白狄伐之以納<lb/>
于文公其意似以廧咎如為赤狄而重耳所奔為白狄<lb/>
此出于臆見無可考據廧咎如之女為叔隗季隗而狄<lb/>
女亦稱隗后則本為一姓當時之止稱狄者皆係赤狄<lb/>
無疑也太史公稱諸戎翟自有君長莫能相一葢据春<lb/>
秋之末至戰國而言耳非所論于魯閔僖之世也<lb/>
戎狄書子論<lb/>
<pb n="38b"/>
昔先王建國胙土命爵分為公侯伯子男春秋時班班<lb/>
猶存然亦有出于時王之所賜如王命曲沃武公以一<lb/>
軍為晉侯郳犂來進爵為小邾子是也而于戎狄則無<lb/>
聞乃吾觀宣昭之間赤狄之别有潞子嬰兒白狄之别<lb/>
有肥子緜臯鼓子鳶鞮者聖人皆書之于經而左氏不<lb/>
著其封爵之所自杜預亦弗深考余嘗疑之其爵非先<lb/>
王之所賜亦非時王别命以土直以戎狄各居一方桀<lb/>
驁難制大國請于王而命之如唐世外彞有叛者就加<lb/>
<pb n="39a"/>
節度使之類耳而其先之不見于經何也閔僖之世狄<lb/>
最强盛聖人止書狄其時實未賜爵也僖之末年而狄<lb/>
有亂赤狄白狄始分宣三年而赤狄始見經八年白狄<lb/>
始見經自後凡書赤狄者七書白狄者三其時賜爵與<lb/>
否未可知而聖人略之不書者春秋于外彝多從其故<lb/>
號如楚之武文改為楚已久而終莊公之世止書荆人<lb/>
是也逮晉滅諸國則其君臣自誇武功獻俘于王必詳<lb/>
列其國號與其君之爵與名如後世之露布自京師昭<lb/>
<pb n="39b"/>
示遠近春秋安得而不書其爵乎至如甲氏留吁鐸辰<lb/>
則實未有國號未賜爵命聖人亦苐從其實書之也經<lb/>
于潞氏及甲氏留吁明書赤狄而曰肥曰鼓不著狄號<lb/>
而杜氏知為白狄之種者此或别有考據至其國名則<lb/>
各從其地潞氏以潞縣得名鼓以鼓聚肥以肥累城得<lb/>
名此各因廬帳所在從而立稱知出于春秋之季之濫<lb/>
加名器而不得比于徐楚吳越之列明矣推而計之如<lb/>
所稱戎子駒支無終子嘉父戎蠻子嘉及陸渾子者例<lb/>
<pb n="40a"/>
皆書子無終乃山戎之别種陸渾係秦晉之所遷其非<lb/>
文武之舊封尤最易明者他如楚之别為夔宋之别為<lb/>
蕭聖人皆書之于經而未詳其封于何年正義云宋桓<lb/>
公之立蕭叔大心有功宋人封之為附庸孔晁註鄭語<lb/>
謂熊摰有疾而自棄于夔子孫有功王命為夔子此皆<lb/>
隠桓以後之别封者余悲夫春秋之國日就微滅而亦<lb/>
有别為建置如鮮虞亦曰中山至戰國時僭號稱王與<lb/>
燕趙為列國均非周初之舊封余因得而備論之庶春<lb/>
<pb n="40b"/>
秋當日之興廢較然可睹焉<lb/>
范為士㑹封邑考<lb/>
山東濮州范縣為晉范武子封邑世多疑之以晉當春<lb/>
秋中葉不應拓土至此季氏私考遂以為隨之别名此<lb/>
甚非也余嘗考之武子之封范葢自宣十五年晉人滅<lb/>
潞之後始也案宣十二年邲之戰稱隨武子十五年荀<lb/>
林父滅潞十六年士㑹滅甲氏留吁晉侯請于王命為<lb/>
太傅王享之其時止稱武子而不稱隨十七年請老遂<lb/>
<pb n="41a"/>
稱范武子以後世世稱范意范為赤狄潞氏地晉滅其<lb/>
族而因以為武子賞功之邑耳何則滅潞之役士㑹荀<lb/>
林父二人同功荀林父賞狄臣千室士伯諌不殺荀林<lb/>
父猶子以𤓰衍之縣士㑹滅甲氏留吁豈獨無賞傳但<lb/>
載其將中軍為太傅而偶遺其封邑耳其范之為狄地<lb/>
何也春秋時狄之疆域甚逺伐邢而邢遷夷儀攘邢之<lb/>
故地入衛而衛遷楚丘處殷之故墟其後屢侵齊魯曹<lb/>
濮之境狄地實相犬牙而晉獻之世以蒲屈為邊案蒲<lb/>
<pb n="41b"/>
屈為今平陽府隰吉二州之境自此以東皆狄地故曰<lb/>
狄之廣莫狄之東為衛衛之東為齊故其時晉之與齊<lb/>
甚遼遠齊桓㑹盟無由至文襄之世猶隔絶文公伐曹<lb/>
必假道于衛是則未滅潞氏以前晉決無由得范地既<lb/>
滅潞氏二年而武子遂封范中間不聞别侵齊魯故知<lb/>
范為狄之故地無疑當是時楚方强横服鄭伐宋晉概<lb/>
置不問而郤缺士㑹専致力于狄其意以為争無益之<lb/>
虛名不如為拓土之實計故求成以擕其黨滅留吁甲<lb/>
<pb n="42a"/>
氏以盡其族自是以後衛之故封如河内朝歌邯鄲百<lb/>
泉之地悉為晉邑幾有中原大半與齊魯衛三國為鄰<lb/>
境鞌之戰遂卷甲而長驅入齊矣後東昌之冠縣為晉<lb/>
冠氏邑丘縣為晉乾侯邑而齊烏餘以廪丘入晉廪丘<lb/>
亦范境此皆宣公以後之晉非宣公以前之晉也余輯<lb/>
疆域而有見于范武子之事故備誌之使後有考焉<lb/>
　隨在今山西介休縣縣東有隨城隠五年翼侯奔隨<lb/>
　即此隨也士㑹既受范隨仍歸于晉案吳季札封延<lb/>
<pb n="42b"/>
　陵稱延陵季子後更封州來稱延州來季子以兩邑<lb/>
　並食故得兼稱今范氏惟稱范故知更不食隨也<lb/>
　<lb/>
　<lb/>
　<lb/>
　<lb/>
　<lb/>
　春秋大事表卷三十九<lb/>
</p>
<p>
</p>
  </div>
</body>
</text>
</TEI>
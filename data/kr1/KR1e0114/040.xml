<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋大事表卷四十</head> <lb/>
    <p>
<pb n="1a"/>
欽定四庫全書<lb/>
　春秋大事表卷四十<lb/>
　　　　　　　　　　國子監司業顧棟高撰<lb/>
　　天文表敘<lb/>
　余讀春秋至日食與失閠輙歎周之歴法不𫝊其故<lb/>
　殆莫可考而知也考今歴法三歲一閠五歲再閠而<lb/>
　左傳于莊二十五年六月辛未朔日有食之云非常<lb/>
　也杜預註非常鼓之月由置閠失所故致月錯是不<lb/>
<pb n="1b"/>
　應置閠而置閠誤使七月為六月襄二十七年冬十<lb/>
　一月乙亥朔日有食之云辰在申司歴過也再失閠<lb/>
　矣哀十二年冬十有二月螽云火猶西流司歴過也<lb/>
　是為應置閏而失不置于襄少再閠于哀少一閏雖<lb/>
　書十二月實十一月即夏之九月也何閠法之錯繆<lb/>
　至于如此日月行度據後世歴家推家推算大率以<lb/>
　一百七十二日有餘而一交交則月掩日而日為之<lb/>
　食然亦有不正相值或食于夜則日食不見但無頻<lb/>
<pb n="2a"/>
　月食法而襄二十一年九月十月頻食二十四年七<lb/>
　月八月頻食諸儒皆所不解以日月無頻交之理不<lb/>
　交無從有食惟漢髙帝三年及文帝前三年俱于十<lb/>
　月十一月晦頻食與春秋相同術士無從考知元郭<lb/>
　守敬之言曰三代歴無定法周秦之間閏餘乖次至<lb/>
　漢造三綂厯而是非始定經一千一百八十二年歴<lb/>
　凡七十改創法者十三家足徵天之運行無常雖聖<lb/>
　人創造厯法經數百年輙廢不可用竊意易稱治厯<lb/>
<pb n="2b"/>
　明時當湯武革命之初應天順人改定正朔其損益<lb/>
　歴法必更大備而自堯命羲和舜齊七政而後六經<lb/>
　之文無可考見識者惜之然則守敬所云厯無定法<lb/>
　者特其法不𫝊于後非果三代聖人不為更造也自<lb/>
　武王革殷至春秋時又已數百年周衰失政世無明<lb/>
　天子莫能脩正厯法莊襄定哀之間閠餘失次日月<lb/>
　交㑹其行度徃徃與後世錯固其理也漢初太史令<lb/>
　司馬遷等言厯紀廢壞宜改正朔始造太初厯自後<lb/>
<pb n="3a"/>
　日益精密自此以前至春秋經戰國之衰亂秦漢皆<lb/>
　以力征日不遑給莫能以欽若昊天為事則高帝文<lb/>
　帝時之連遭頻食秦置閠多在歲後莫能隨月置閠<lb/>
　恒書後九月與春秋之季略相彷其亦以此歟故論<lb/>
　著之以俟後之精通厯法者攷焉輯春秋天文表第<lb/>
　四十<lb/>
　　日食<lb/>
　霞峰華氏曰春秋書日食三十六謹天戒也或曰日<lb/>
<pb n="3b"/>
　食有常度矣當食而食天道之常于人事何有若是<lb/>
　則天人之理不相符合而春秋之書之者為贅也夫<lb/>
　月之與日歲十二㑹為十二朔朔者日月交㑹之期<lb/>
　故食恒在朔而道有表裏或不正相值則月不能掩<lb/>
　日歴家推算大率以一百七十二日有餘而一交交<lb/>
　則月掩日而日為之食然春秋二百四十二年而經<lb/>
　止書日食三十六必有應食而不食者矣襄二十一<lb/>
　年九月十月頻食二十四年七月八月頻食亦必有<lb/>
<pb n="4a"/>
　不應食而食者矣故夫日食者厯家以為常春秋以<lb/>
　為變也春秋之法常事不書而日食必書懼人主之<lb/>
　忽以為常也杜氏乃謂惟正陽之月君子忌之其餘<lb/>
　則否然則非正陽之月而日食春秋不應書矣豈不<lb/>
　謬哉或日或不日或朔或不朔史失之也襄十五年<lb/>
　以後無不書朔日者矣書鼓用牲于社者三譏也不<lb/>
　鼓于朝而鼓于社僭也不用幣用牲非禮也<lb/>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
</p>
<p>
<pb n="8a"/>
</p>
<p>
<pb n="9a"/>
</p>
<p>
<pb n="10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="10b"/>
　<lb/>
　<lb/>
　趙氏汸曰公羊曰某月某日朔日有食之者食正朔<lb/>
　也其或日或不日或失之前或失之後葢以為司歴<lb/>
　失之考漢書律歴志西漢日食多在晦亦有先晦一<lb/>
　日者公羊此義必有所受葢聖人以日食不在正朔<lb/>
　茍書于經非治歴明時之意故或去朔或去日以示<lb/>
　義彚纂曰朔前朔後聖人何難據實以書而必各立<lb/>
　義例乎且日食于朔二日則不得為朔矣而可仍以<lb/>
<pb n="11a"/>
　朔書之乎故當以闕文為正<hi>案束山每有此穿鑿之説蓋過求而失之也彚纂之言當矣</hi>
　　星變<lb/>
　汪氏克寛曰經書星變者四莊七年之星變以王人<lb/>
　不能勝五國之兵而王命益不行于天下也文十四<lb/>
　年星孛以桓文迹熄而宋齊晉之君皆有禍亂也昭<lb/>
　十七年星孛以王子朝庶孽奪正而兵力交于王都<lb/>
　之内也哀十三年星孛以強吳争伯而中國諸侯皆<lb/>
　為之服役也凡此皆變之大者而王伯衰亂之徵也<lb/>
<pb n="11b"/>
　趙氏汸曰日食星變皆為天下記異左氏𫝊載叔服<lb/>
　梓慎論星孛惟以大國災咎當之當時流俗之論上<lb/>
　不知有王室下不知有天下大勢其所知者惟二三<lb/>
　大國而已<lb/>
<pb n="12a"/>
</p>
<p>
<pb n="13a"/>
　<lb/>
　<lb/>
書萬充宗黄棃洲春秋日食問答後<lb/>
問云春秋日食三十六而頻食者二先儒皆謂日無頻<lb/>
食法王伯厚云衛朴推驗春秋合者三十五獨莊十八<lb/>
年三月古今算不入食限豈二頻食亦入限乎抑史官<lb/>
怠慢當時失記從後追憶疑莫能定遂兩存之春秋因<lb/>
而不削乎<lb/>
<pb n="13b"/>
答曰沈存中云衛朴精于厯術春秋日食三十六密者<lb/>
不過得二十六七一行得二十七朴乃得三十五惟莊<lb/>
公十八年一食今古算皆不入食法疑前史誤耳王伯<lb/>
厚之言本此愚按襄公二十一二十四兩年俱頻食厯<lb/>
家如姜芨一行皆言無比月頻食之理授時厯亦言其<lb/>
已過交限西厯則言日食之後越五月越六月皆能再<lb/>
食是一年兩食者有之比月而食則斷無是也襄二十<lb/>
一年己酉九月朔交周<hi>闕</hi>宫<hi>闕</hi>九度五一二八入食限<lb/>
<pb n="14a"/>
至十月朔一宫一十度三一四二不入食限矣二十四<lb/>
年壬子七月朔交周<hi>闕</hi>宫<hi>闕</hi>三度一九三五入限至八<lb/>
月朔交周一宫三度五九四九不入食限矣乃知衛朴<lb/>
得三十五者欺人也其言莊十八年一食自來不入食<lb/>
法按是年乙巳歲二月有閏至三月實四十九日一十<lb/>
三時合朔癸丑未初初刻交周一十一宫二十八度三<lb/>
四三七正合食限朴葢不知有閏故算不能合耳朴于<lb/>
其不入食限者自謂得之于其入食限者反謂不得不<lb/>
<pb n="14b"/>
知何説也<lb/>
　案此問答推究春秋日食最精細但棃洲云西厯以<lb/>
　越六月即能再食者即高氏閌所稱歴家推歩之法<lb/>
　一百七十三日日月始一交交則月掩日而日為之<lb/>
　食是也髙係宋時人是時西法未入中國則為此説<lb/>
　者亦不自西歴始矣頻食既斷無此法而春秋之所<lb/>
　以書者何也是時周歴算法已不准推歩常遲一月<lb/>
　頒厯云某月朔應日食到前一月之朔而日大食甚<lb/>
<pb n="15a"/>
　至襄二十四年七月朔食之既人所共見魯史既據<lb/>
　實書之矣至後一月不見有食則以周保章氏所頒<lb/>
　未敢輕削魯史非精歴算者不能考正是月之不入<lb/>
　食限也則疑食之微或食于夜而人不見因並存之<lb/>
　孔子因而不革㸔後來漢書本紀所載髙祖即位三<lb/>
　年及文帝前三年俱于十月十一月晦頻食亦是漢<lb/>
　初襲用秦正歴法未講致有此悞至武帝太初定歴<lb/>
　以後則斷無此矣連月頻書者此非魯史官怠慢之<lb/>
<pb n="15b"/>
　過乃太拘守之過也若謂天道至遠不可得而知容<lb/>
　或有此則自太初迄今二千年中更南北朝五代之<lb/>
　濁亂絶無連月再食之事而獨于春秋時再見且于<lb/>
　漢祖開創孝文恭儉之朝而再見無是理也<lb/>
　　望溪方氏曰頻月而食何也後月之食衆所共見<lb/>
　　也前月之食史所誤推也設前月陰晦據所推以<lb/>
　　書于䇿而食在後月則莫肯追正其失而並書于<lb/>
　　䇿矣<lb/>
<pb n="16a"/>
　　案望溪之説大㫖略同但以為前月虛而後月實<lb/>
　　余前亦持此論後於棃洲集中見荅萬充宗語遂<lb/>
　　改從今説棃洲精于天文意必有實據姑識此以<lb/>
　　俟後之君子<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春狄大事表卷四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
斂定四庫全書<lb/>
　春秋大事表卷十四<lb/>
　　　　　　　　　　國子監司業顧棟髙撰<lb/>
　　田賦軍旅表<lb/>
　周制授田以井井九百畝中為公田八家耕之嵗貢<lb/>
　其入于上餘私田得以自食所謂助而不稅其賦兵<lb/>
　則九夫為井四井為邑四邑為邱四邱為甸甸六十<lb/>
　四井出長轂一乗甲士三人歩卒七十二人大率以<lb/>
<pb n="1b"/>
　五百七十六夫而出七十五人以次更調此周制田<lb/>
　賦軍旅之大畧也自宣十五年初稅畆而田制始壊<lb/>
　私田始有征矣成元年作邱甲而兵制始壊每邱出<lb/>
　一甲士一甸之中凡出四甲士矣其始不過欲加賦<lb/>
　以足用益兵以備敵至襄十一年作三軍三分公室<lb/>
　而各有其一昭五年舍中軍四分公室季氏擇二二<lb/>
　子各一皆盡征之而獻于公自是公室徒擁虚器于<lb/>
　上向之増賦為三家増之爾公室不得而有也向之<lb/>
<pb n="2a"/>
　益兵為三家益之耳公室不得而役也嗚呼自古奸<lb/>
　臣竊國必使怨歸于上而恩出于己而後民歸之如<lb/>
　流水晉僖公之世碩鼠興歌而曲沃得以支子奪宗<lb/>
　矣齊景公之世踊貴屨賤而陳氏得以厚施竊國矣<lb/>
　魯自稅畆邱甲之興民困征斂戰争不已三子日為<lb/>
　君虐用其民至四分公室以後必更示寛大以苛虐<lb/>
　之制歸于上以縱舍之實出于己民當其時如脫桎<lb/>
　梏而就父母誰肯為公家盡力死鬭與季氏為難哉<lb/>
<pb n="2b"/>
　乾侯之役子家子曰政自之出久矣𨼆民多取食焉<lb/>
　范獻子曰季氏甚得其民其明証也迨至公徒釋甲<lb/>
　執冰而踞向之邱甲以益兵者増一兵適増一敵爾<lb/>
　貨子猶粟五千庾向之稅畆以加賦者増一賦適為<lb/>
　季氏蓄一資爾𫝊曰與其有聚斂之臣寧有盗臣嗚<lb/>
　呼誰知聚斂即盗臣之藉手哉<lb/>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
</p>
<p>
<pb n="8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
　<lb/>
　<lb/>
　<lb/>
　<lb/>
　<lb/>
　<lb/>
丘甲田賦論<lb/>
春秋成元年作邱甲哀十二年用田賦杜氏兩註馬牛<lb/>
<pb n="9a"/>
之數前後自相違戾具見李氏㢘辨論中李氏特取文<lb/>
定之說曰作邱甲者毎丘出一甲士而甸出甲士四人<lb/>
也往者三人而今増其一杜氏以為邱出甸賦加四倍<lb/>
者非是用田賦者往時田主出粟而賦則取于商賈之<lb/>
里㕓今魯以商賈所當出之賦而于田上征之葢收區<lb/>
域之征以備車牛車乗若漢家收田賦泉以補車馬亦<lb/>
其遺意杜氏以為别其田及家財各為一賦者非是因<lb/>
謂司馬法所云甸出一乗者其實止出一乗之人一切<lb/>
<pb n="9b"/>
馬牛車乗决非丘甸所出卓哉斯論可破千古之惑而<lb/>
後儒往往不之信者則以周禮小司徒及鄊師遂師俱<lb/>
有六畜車輦旗鼓兵器帥而至之文疑此言與周禮相<lb/>
悖余謂周禮出于王莽時好為繁重碎密之制特傅㑹<lb/>
司馬法以瞽當世之愚民非周制之本然也夫信周禮<lb/>
不若信左傳信左傳尢不若信詩書詩書非出于一人<lb/>
之手學者可因文思義以想見當時之制度非若周禮<lb/>
勒成一書有所増飾故至今猶可考而知也嘗攷左氏<lb/>
<pb n="10a"/>
傳鄭荘公伐許授兵于大宫公孫閼與頴考叔争車晉<lb/>
惠公禦秦師乗小駟鄭入也則車馬皆出自上可知矣<lb/>
衛懿公將戰國人受甲者皆曰使鶴鄭子産授兵登陴<lb/>
楚武王授師孑焉以伐隨則甲仗兵器皆出自上可知<lb/>
矣夫以六十四井之地需出長轂一乗戎馬四匹牛十<lb/>
二頭則必廬井溝洫之外别有牧地主伯亞旅而外别<lb/>
有圉人築場納稼之餘别煩芻茭且或秣飼不以時或<lb/>
致臨事倒斃不大敗乃公事乎不特此也果其馬牛車<lb/>
<pb n="10b"/>
輦皆出民間公家可以不煩畜馬而衛風有騋牝三千<lb/>
魯頌有䮐䮐牡馬豈反不以備戰陣而止以供逰觀乎<lb/>
不特此也馬牛車輦皆民自具則必怨行役者兼述其<lb/>
供馬賦車之苦勞歸士者并慰其車煩馬殆之勤而東<lb/>
山止言制彼裳衣勿士行枚何草不黃之詩止云匪兕<lb/>
匪虎率彼曠野但曰民勞耳未嘗一言及車馬也且其<lb/>
制當自周初已定武王勝商克紂當云歸馬于民間還<lb/>
牛于卒伍可矣何云歸馬華山之陽放牛桃林之野此<lb/>
<pb n="11a"/>
尢大彰明較著者也且即周禮一書亦自相矛盾既云<lb/>
馬牛供于邱甸矣而大司馬校人之職復云掌王之六<lb/>
馬十二閑又云凡軍事物馬而頒之大司徒牛人又云<lb/>
軍旅供其兵車之牛與其牽徬以載公任器與左傳授<lb/>
甲授兵正相類可見周禮一書有真有偽所貴好學深<lb/>
思之士旁通經傳叅互而别擇之勿徒泥于先儒之成<lb/>
說庶乎考諸三王而不謬也謹因文定與李氏之說為<lb/>
衡定之曰初稅畆加賦也作邱甲益兵也用田賦備車<lb/>
<pb n="11b"/>
馬也春秋當日之情事瞭然若睹而諸儒之說亦有所<lb/>
折衷矣<lb/>
　<lb/>
　<lb/>
　<lb/>
　<lb/>
　<lb/>
　春秋大事表卷十四<lb/>
</p>
<p>
</p>
  </div>
</body>
</text>
</TEI>
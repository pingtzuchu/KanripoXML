<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋大事表卷二十三</head> <lb/>
    <p>
<pb n="1a"/>
欽定四庫全書<lb/>
　春秋大事表卷二十三<lb/>
　　　　　　　　　　國子監司業顧棟髙撰<lb/>
　　楚令尹表<lb/>
　楚自桓公六年武王侵隨始見左傳其時鬭伯比當<lb/>
　國主謀議不著官稱十一年莫敖屈瑕盟貳軫敗鄖<lb/>
　師於蒲騷時則莫敖為尊官亦未有令尹之號至莊<lb/>
　四年武王伐隨卒於樠木之下令尹鬭祁莫敖屈重<lb/>
<pb n="1b"/>
　除道梁溠營軍臨隨令尹與莫敖並稱亦不知其尊<lb/>
　卑何别也嗣後莫敖之官或設或不設間與司馬並<lb/>
　列令尹之下而令尹以次相授至戰國猶仍其名其<lb/>
　官大都以公子或嗣君為之他人莫得與也其軍制<lb/>
　則分為二廣中軍不必皆令尹將邲之戰沈尹將中<lb/>
　軍<hi>時為沈尹者莊王之子公子貞也</hi>而孫叔敖不與鄢陵之役司馬<lb/>
　子反將中軍令尹子重將左蓋楚以令尹當國而司<lb/>
　馬則專主兵事將相㣲分與晉制畧異矣子辛多欲<lb/>
<pb n="2a"/>
　而陳棄楚即晉囊瓦貪而信讒而唐蔡道吳入郢迹<lb/>
　其利害班班可考焉自令尹鬭祁而下歴二十三年<lb/>
　而子元欲蠱文夫人中更文王堵敖兩世不著其令<lb/>
　尹姓氏獨哀十七年子穀對葉公之言可以參考而<lb/>
　互見聊復補之以俟篤于左者之考定云輯春秋楚<lb/>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
</p>
<p>
<pb n="8a"/>
</p>
<p>
<pb n="9a"/>
</p>
<p>
<pb n="10a"/>
</p>
<p>
<pb n="11a"/>
</p>
<p>
<pb n="12a"/>
</p>
<p>
<pb n="13a"/>
</p>
<p>
<pb n="14a"/>
</p>
<p>
<pb n="15a"/>
</p>
<p>
<pb n="16a"/>
</p>
<p>
<pb n="17a"/>
</p>
<p>
<pb n="18a"/>
</p>
<p>
<pb n="19a"/>
</p>
<p>
<pb n="20a"/>
</p>
<p>
<pb n="21a"/>
</p>
<p>
<pb n="22a"/>
</p>
<p>
<pb n="23a"/>
</p>
<p>
<pb n="24a"/>
</p>
<p>
<pb n="25a"/>
</p>
<p>
<pb n="26a"/>
</p>
<p>
<pb n="27a"/>
</p>
<p>
<pb n="28a"/>
</p>
<p>
<pb n="29a"/>
　<lb/>
　<lb/>
　<lb/>
　<lb/>
　<lb/>
　<lb/>
　右楚令尹自鬭祁至子國共二十五人彭仲爽不在<lb/>
　内<lb/>
<pb n="29b"/>
春秋楚令尹論<lb/>
國家之勢不外重則内重外重之弊權奪于異姓内重<lb/>
之弊勢落于宗藩故漢懲七國之反而削奪諸侯王卒<lb/>
成王莽之禍晉懲魏孤立之弊而大封諸子旋釀八王<lb/>
之亂二者嘗循環而相因我觀春秋之世晉分於韓趙<lb/>
魏齊篡於陳氏此外重之弊也魯之政逮於三桓衛之<lb/>
政由於孫寗宋之亂鍾於華向此内重之弊也蓋世卿<lb/>
為春秋列國之通弊而晉以驪姬之亂詛無蓄羣公子<lb/>
<pb n="30a"/>
故文公諸子孫雍仕秦樂仕陳黒臀仕周無在本國者<lb/>
惟悼公之弟揚干與其子公子憗二人見傳終不聞其<lb/>
當國秉政為卿故通經無書晉公子來聘之事而權奪<lb/>
於韓趙魏矣齊之公族髙國崔慶恣睢暴戾自取滅亡<lb/>
卒為陳氏所覆此亦天運使然楚以蠻夷之國而自春<lb/>
秋迄戰國四五百年其勢常強於諸侯卒無上陵下替<lb/>
之漸者其得立國之制之最善者乎楚以令尹當國執<lb/>
政而自子文以後若鬬氏陳氏蒍氏薳氏陽氏皆公族<lb/>
<pb n="30b"/>
子孫世相授受絶不聞㠯異姓為之可以矯齊晉之弊<lb/>
然一有罪戾隨即誅死子玉子反以䘮師誅子上以避<lb/>
敵誅子辛以貪欲誅子南以多寵人誅絶不赦宥可以<lb/>
矯魯衛宋之弊以肺腑而膺國重寄則根本盛強以重<lb/>
臣而驟行顯戮則百僚震懼且政權畫一則無牽制争<lb/>
競之病責任重大則無諉罪偷安之咎楚之國法行而<lb/>
綱紀立於是乎在或者以秦之用孟眀晉之不殺荀林<lb/>
父以是為楚咎曰此自朝廷宥過之典可偶一用之然<lb/>
<pb n="31a"/>
晉亦未為得也若魯之慶父弑二君而卒立其後為孟<lb/>
孫氏公孫敖從己氏而卒歸公孫敖之䘮此則魯之法<lb/>
紀倒地其終至乾侯之孫宜矣<lb/>
楚子囊城郢論<lb/>
左傳楚子囊將死遺言謂子庚必城郢君子謂子囊忠<lb/>
將死不忘衛社稷後四十年而子囊之孫囊瓦秉政首<lb/>
成其志沈尹戍曰子常必亡郢苟不能衛城無益也古<lb/>
者諸侯守在四境後世以沈尹戍為名言而以子囊為<lb/>
<pb n="31b"/>
詬厲宋仁宗朝契丹有警時范文正公為諫官請大脩<lb/>
京城吕公夷簡笑曰此子囊城郢計也命宿重兵於北<lb/>
京大名府卒以無事當時以吕公為持重而以范公為<lb/>
少不更事鳴呼世儒徒以成敗論人徒見囊瓦城郢而<lb/>
昭王卒至於出奔吕公絀范公之計而宋室卒保於無<lb/>
事遂以此為定論其實子囊之城郢未必非即孟子鑿<lb/>
斯池築斯城之計也吕公之絀范公未必是後世成靖<lb/>
康之禍者未必不自吕公啟之也蓋嘗綜其大勢而論<lb/>
<pb n="32a"/>
之當吳兵之長驅而向楚也孤軍深入轉戰千里昭王<lb/>
正宜固守國都厲兵登陴堅壁清野不出十日救援必<lb/>
至為吳者頓兵堅城之下師老財匱楚之屬邑截其歸<lb/>
路四面夾攻此時如虎入陷阱闔閭之君臣可坐縛則<lb/>
子囊之城郢正是社稷之至計失在囊瓦信讒不仁人<lb/>
心離叛而昭王輕棄國本狼狽出走自取滅亡此孟子<lb/>
所謂髙城深池委而去之者奈何併其城郢而重訾之<lb/>
哉世傳宋祖之營京城也命趙韓王以圗上怒擲諸地<lb/>
<pb n="32b"/>
徐取幅紙以筆塗之曰依此營造城衢街巷如蚯蚓屈<lb/>
曲乘輿出多阻礙子孫莫敢違其制後蔡京務侈大改<lb/>
其式從方廣正直尼瑪哈來攻命植砲四隅一砲所擊隨<lb/>
手摧壊始識太祖之逺慮夫當仁宗之朝未經蔡京之<lb/>
改制使常用范文正公之䇿髙城浚隍嚴設守備則當<lb/>
靖康之世亦可堅守以待四方之援不至有青城之辱<lb/>
矣徒以子囊城郢為嗤笑而不知城郢未始非社稷之<lb/>
至計此又可與楚昭之事連類而並觀之也後宋百年<lb/>
<pb n="33a"/>
而金復都汴珠格髙琪築京城縻費累巨萬元蘇布特<lb/>
以百萬之師盡鋭來攻不克卒講和而退唐德宗幸奉<lb/>
天朱泚圍困京城踰年卒能殱厥巨魁光復舊物此尤<lb/>
深根固本之關於長算可為明效大驗者也然則沈尹<lb/>
之言非歟曰此又不可偏廢也當疆埸告警而遽為嬰<lb/>
城自守之計勢必人心驚惶訛言四起外為敵人所窺<lb/>
而内解将士之志此為不戰而自敗為國家者平日凛<lb/>
勇夫重閉之戒而臨事持從容鎮定之度故子囊言之<lb/>
<pb n="33b"/>
于四十年之前則為老成之忠謀而囊瓦為之於四十<lb/>
年之後則為怯懦以誤國論者當總前後之時勢而觀<lb/>
之未可泛然為執一之論也<lb/>
　<lb/>
　<lb/>
　<lb/>
　<lb/>
　春秋大事表卷二十三<lb/>
</p>
<p>
</p>
  </div>
</body>
</text>
</TEI>
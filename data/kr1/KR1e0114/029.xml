<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋大事表卷二十九</head> <lb/>
    <p>
<pb n="1a"/>
欽定四庫全書<lb/>
　春秋大事表卷二十九<lb/>
　　　　　　　　　　國子監司業顧棟高撰<lb/>
　　吳晉争盟表<lb/>
　晉用申公之計用吳以犄楚其後吳卒破楚入郢馴<lb/>
　至為患于方夏病齊及魯與晉争長于黄池論者因<lb/>
　以咎晉之失計自啓門庭之寇其實非也晉欲制楚<lb/>
　則不得不用吳吳之所以横不可制者咎在晉君失<lb/>
<pb n="1b"/>
　政六卿各擅強權不復以諸侯為事失不在用吳也<lb/>
　何以言之楚之強天下莫能抗日者齊桓嘗欲攘楚<lb/>
　矣不得已而用江黄一㑹于貫再㑹于陽穀徐而興<lb/>
　召陵之師春秋詳書其事以美之然江黄國小而近<lb/>
　楚楚滅江黄而桓公不能救也是無益于制楚之事<lb/>
　而徒以速江黄之滅若吳則不然在楚之肘腋而力<lb/>
　足與楚相抗自成七年入州來楚内有吳釁奔命不<lb/>
　暇遂不復加兵于宋鄭中國藉以息肩者數十年日<lb/>
<pb n="2a"/>
　後晉復用向戌弭兵之説委天下諸侯南向而朝楚<lb/>
　晉亦偃然弛備無復有經營諸侯之心楚得肆其驕<lb/>
　横争長壇坫至靈王遂大會諸侯于申楚熄而吳熾<lb/>
　因遂踵其故轍是則吳之所以争長黄池者由於當<lb/>
　日之玩楚而使楚得志非用吳之過也向使晉常修<lb/>
　悼公之業雖明知弭兵之説之不可郤而嚴兵以待<lb/>
　之楚人争先則正辭以折之楚必俯首帖耳而不敢<lb/>
　動楚不敢動而吳亦無緣萌其覬覦烏有召吳而反<lb/>
<pb n="2b"/>
　為吳病者哉且晉自昭十三年平丘之盟而後晉已<lb/>
　失伯齊景欲嗣興而不能宋魯鄭衞皇皇焉無所依<lb/>
　故吳得乗虚而争伯中國就使天下不折而入于吳<lb/>
　亦必折而入于楚吳楚于中國固無分也況是時晉<lb/>
　政已移于三家天下久已無晉君子之責晉者謂急<lb/>
　宜發憤自立速收三家之權必使先有晉而後可以<lb/>
　制吳不必以前日之用吳為晉詬病嗚呼自古資鄰<lb/>
　國之兵以集事鮮有不被其患者而能自強則無之<lb/>
<pb n="3a"/>
　唐興嘗資突厥矣其後太宗卒擒頡利中興嘗資回紇<lb/>
　矣而卒恭順為國外藩彼所用者苐一時之力而能自固<lb/>
　于根本之地故能有利而無害城濮之役文公嘗用齊秦日<lb/>
　後秦雖搆怨而不能為晉病也且以桓公之盛未有能獨力<lb/>
　制楚者以悼公之用吳較之齊桓之用江黄其利害豈不較<lb/>
　然著明也哉余因撮其先後諸事都為一編使後之論吳<lb/>
　晉者有考焉輯春秋吳晉争盟表第二十九<lb/>
<pb n="4a"/>
</p>
<p>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
</p>
<p>
<pb n="8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋大事表卷二十九<lb/>
</p>
<p>
</p>
  </div>
</body>
</text>
</TEI>
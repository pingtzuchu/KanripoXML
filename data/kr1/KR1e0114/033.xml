<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋大事表卷三十三</head> <lb/>
    <p>
<pb n="1a"/>
欽定四庫全書<lb/>
　春秋大事表卷三十三<lb/>
　　　　　　　　　　國子監司業顧棟高撰<lb/>
　　吳楚交兵表<lb/>
　聞之敵在千里者患生于有象敵在肘腋者患發於<lb/>
　不虞楚以方城為城漢水為池天下莫之與抗而吳<lb/>
　卒入郢吳破楚勝齊敵晉威行於中夏而越以入吳<lb/>
　此如猛獸之畏鼷鼠巨木之畏蝎䖝獨是吳自分封<lb/>
<pb n="1b"/>
　以來數百年入春秋常服屬于楚至夀夢而遂不可<lb/>
　制説者謂此是申公巫臣教之似矣而猶未詳其利<lb/>
　害之實也余嘗究觀左氏而知吳地水行其性不能<lb/>
　以陸故其㑹晉也于蒲則不能至于鍾離而後至于<lb/>
　雞澤則不能至于戚而後至晉侯徵平邱之㑹吳以<lb/>
　水道不可辭哀九年儆師伐齊則先溝通江淮矣十<lb/>
　三年㑹晉黄池則闕為深溝于商魯之間矣是知吳<lb/>
　不能一日而廢舟楫之用也然以此與楚角則萬萬<lb/>
<pb n="2a"/>
　不能勝何則舟楫之用在江湖而長江之險吳楚所<lb/>
　共楚實居上流故其用兵常棄舟楫之用而争車乘<lb/>
　之利最其前後數百戰鳩兹之役則楚勝而吳之報<lb/>
　之也伐楚取駕朱方之役則楚勝而吳之報之也則<lb/>
　取楚棘櫟麻葢舍其習用之技而常従陸路瞰其東<lb/>
　北以避楚長江直下之險當其舍舟淮汭自豫章與<lb/>
　楚夾漢也贏糧越險深入内地葢用蔡人為嚮道而<lb/>
　又得子胥伯嚭報仇死戰之士孤軍單進轉戰千里<lb/>
<pb n="2b"/>
　自非熟練車乘不能為用然後知巫臣之教吳其患<lb/>
　在楚數十年之後非止一時之疲于奔命而已也向<lb/>
　非巫臣教吳以乘車射御則楚軸轤之師從漢口順<lb/>
　流而下譬如屋上建瓴水而注之地而吳以舟師仰<lb/>
　攻勢必不勝向之甘于役屬者職是故耳夫吳之争<lb/>
　州來也凡七十年三用大衆而後奄有其地盖亦欲<lb/>
　去江路而阻淮為固扼楚咽喉為進戰退守之資故<lb/>
　日後以季子賢人撫柔之復遷蔡以實之其舍舟淮<lb/>
<pb n="3a"/>
　汭直走漢濵葢逆料楚瓦不仁勢必離散亦必先于<lb/>
　此用重兵屯守據險設伏為歸路計故楚司馬戌議<lb/>
　悉方城之外以毁其舟還塞城口當日其計不行就<lb/>
　令得行而吳必有與敵以不可勝者不然吳之全軍<lb/>
　且如覆釡無噍類矣闔閭君臣豈肯出此萬死不顧<lb/>
　一生之計哉嗚呼古之善戰者常因地以制宜隨時<lb/>
　以適變吳舍舟用車而卒破楚晉毁車用卒而能勝<lb/>
　翟至戰國而趙武靈王胡服騎射後世遂用為長技<lb/>
<pb n="3b"/>
　而車戰且成古法不可用唐房琯一用之而敗明孫<lb/>
　傳庭再用之而亦敗矣古今之世變豈可一律論哉<lb/>
　輯春秋吳楚交兵表第三十三<lb/>
<pb n="4a"/>
</p>
<p>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
</p>
<p>
<pb n="8a"/>
</p>
<p>
<pb n="9a"/>
</p>
<p>
<pb n="10a"/>
</p>
<p>
<pb n="11a"/>
</p>
<p>
<pb n="12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>
　<lb/>
　<lb/>
春秋吳楚柏舉之戰論<lb/>
春秋吳楚柏舉之戰子常濟漢而陳自小别至于大别<lb/>
孔穎達曰小别當在大别之東蓋子常自小别與吳戰<lb/>
退而至大别明其自東而漸西也高江村駁之曰以地<lb/>
形考之大别在漢陽小别在漢川柏舉在麻城漢川在<lb/>
漢陽之西北百七十里麻城在漢陽之東北與孔説正<lb/>
<pb n="13a"/>
相反蓋孔誤也余案高氏之言信矣獨是吳在東楚在<lb/>
西楚子常三戰不能勝吳吳無緣有退歸而東之理故<lb/>
孔氏有此臆斷然余嘗反覆考之而知其所由然也蓋<lb/>
吳當淮汭即舍舟自豫章與楚夾漢漢即今之漢口淮<lb/>
汭即今之夀州自夀州至漢口九百餘里懸師深入餉<lb/>
道不繼此亦如齊莊公之伐晉入孟門登太行苐欲蹂<lb/>
踐其内地以矜威武耳此時非果有破都滅國之謀也<lb/>
故其戰常且鬬且却欲退歸淮汭以收師而返𫝊云自<lb/>
<pb n="13b"/>
小别至于大别庚午陳於柏舉従小别至柏舉東移凡<lb/>
三百里則其志可知矣且司馬戌議毁舟而還塞城口<lb/>
世以為善計然余謂闔閭君臣不應獨愚至此古之善<lb/>
為兵者過險必令搜山沿途常為設伏一以防敵之邀<lb/>
截一以為己之應援故亞夫之入滎陽也先使搜人於<lb/>
淆澠之間得之陽明之攻宸濠也先搜城外伏兵當吴<lb/>
兵平行至城口覩其地形阨隘料楚人必有塞斷以阻<lb/>
其歸路者必多置鋭卒據險設伏以為歸師接應之計<lb/>
<pb n="14a"/>
故夫概請戰不許而日夜引楚兵近東意欲誘入伏中<lb/>
還師合擊以取勝此闔閭本謀也至柏舉之戰夫概不<lb/>
請命而以其私卒先死大破楚軍逐北千里㡬至滅國<lb/>
此則楚之失算亦屬有天幸而闔閭君臣萬萬計不及<lb/>
此也然則小别大别之戰其自西而趨于東也復何疑<lb/>
乎當日為楚之計者苐當嚴兵固壘勿輕與戰淹至旬<lb/>
日呉必倦怠欲歸正不必為毁舟與塞城口之計但以<lb/>
重兵徐行駈之縦令過險待其争舟而濟然後縦兵追<lb/>
<pb n="14b"/>
擊可以大勝故當日楚之失計在速戰尤在楚昭輕棄<lb/>
國本逃竄狼狽人心驚惶遂至宗社失守使子常雖敗<lb/>
而昭王固守郢都屹然不動徐令楚之城邑堅壁清野<lb/>
四面合援吴進困於堅城退無所得食楚之制勝亦可<lb/>
以百全惜當日子西葉公輩不知出此遂令吳得僥倖<lb/>
成功而當其決戰時固不料其能及此也但令整軍而<lb/>
退不至敗衂斯已矣嗚呼世之論者多據成敗已然之<lb/>
局故常為古人所愚故世常恨司馬之計不行為楚之<lb/>
<pb n="15a"/>
失算而不知即行其計楚亦未必能勝吴又謂子常三<lb/>
戰不勝吳無縁退而東去而不知吳當日之戰事勢常<lb/>
患不能勝楚其卒能勝者天也其不行司馬之計亦司<lb/>
馬幸而得成其名耳就令其計得行而吳于淮汭必宿<lb/>
重兵城口必伏死士徒令偏師先敗以搖軍心耳不然<lb/>
予胥善謀豈肯以君臣陷入死地隻輪不返重為天下<lb/>
戮笑哉愚故因高氏之辨而竊料當日之成算如此若<lb/>
孔氏所云特膚末之見未可與語戰鬬之事也<lb/>
<pb n="15b"/>
春秋蔡侯以吳師入郢論<lb/>
聖人經文皆是據實書定四年蔡侯以吳子及楚人戰<lb/>
于柏舉楚師敗績庚辰吳入郢據左𫝊唐蔡俱従吳伐<lb/>
楚而經獨書蔡先儒謂蔡受楚毒最深善其能報仇雪<lb/>
耻故特書曰以乃余深考當日地里知吳之入郢全慿<lb/>
蔡為之鄉導唐不得與聖人亦苐㨿實書而非有意于<lb/>
褒之也案吳楚俱澤國皆善水戰而楚地居上流吳常<lb/>
不勝故入春秋百年以來吳屈服于楚為屬國者職是<lb/>
<pb n="16a"/>
故也逮申公巫臣自晉使吳教以乘車射御吳始用陸<lb/>
道與楚角逐而楚始駸駸患吳矣楚既失長江上流之<lb/>
險廼更于淮右北道築州來鍾離巢三城以禦吳吳于<lb/>
楚之水師克鳩兹克朱方悉置不問而苐日擾于廬夀<lb/>
淮潁之間逮克鍾離巢而楚患始棘然猶未敢懸軍深<lb/>
入也至滅州來<hi>今江南夀州</hi>與蔡宻邇蔡更道吳舍舟従陸<lb/>
従淮汭<hi>即州來</hi>歷光黄逕義陽三關之險至漢江北岸與<lb/>
楚夾漢而陣當是時吳歴楚境一千一百餘里深入死<lb/>
<pb n="16b"/>
地亦未敢必能入郢故其戰嘗且勝且却收軍至柏舉<lb/>
<hi>今湖廣麻城縣去小别漢川縣三百餘里</hi>適㑹楚瓦不仁人無固志而夫槩<lb/>
身先死戰遂長驅入郢固屬有天幸而蔡之計謀亦毒<lb/>
矣是時蔡以小國而聲震天下諸侯俱歸粟于蔡五年<lb/>
楚復國即滅唐報怨而不敢動蔡者夫亦以蔡近吳有<lb/>
吳以為之援故也則當日吳楚之赴告自必以蔡為兵<lb/>
首魯史従而書之聖人亦従而書之而豈有意于褒之<lb/>
也哉夫讀春秋者不知春秋之地里則不得當日之事<lb/>
<pb n="17a"/>
勢不得當日之事勢則無以見聖人之書法余因蔡侯<lb/>
以吳師一事而𤼵明經文之據實書者如此夫蔡以弱<lb/>
小用吳覆楚而晉為盟主辭蔡不救而有事于鮮虞則<lb/>
又比事觀之而罪自見矣<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋大事表卷三十三<lb/>
</p>
<p>
</p>
  </div>
</body>
</text>
</TEI>
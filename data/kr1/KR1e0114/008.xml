<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋大事表卷八上</head> <lb/>
    <p>
<pb n="1a"/>
欽定四庫全書<lb/>
　春秋大事表卷八上<lb/>
　　　　　　　　　　國子監司業顧棟髙撰<lb/>
　　列國山川表<lb/>
　或問春秋之山川與今日有異乎曰濟絶于王莽時<lb/>
　而濼水之源于趵突泉為大小清河之入海者猶濟<lb/>
　之故瀆也河不兩行即屯氏南北故瀆幾不可問至<lb/>
　近世而蔡潁絶汴泗成涓流非復當日之故迹矣然<lb/>
<pb n="1b"/>
　則山川曷為異曰亦由天運亦由人事夏商之時世<lb/>
　運淳古民氣安静故其時有王者無羣雄無羣雄故<lb/>
　亦不言地利殷之革夏也止有一湯不聞有先湯而<lb/>
　舉事者周之勝殷也止有一武不聞有偕武而並興<lb/>
　者八百諸侯胥歸有德未嘗角力而始臣之問所謂<lb/>
　萆山而軍阻河為固者無有也至周之衰迺有七國<lb/>
　秦攻伐二百年而始混一天下故六國者羣雄之祖<lb/>
　而春秋實戰國之先聲也其時乃有以天地之山川<lb/>
<pb n="2a"/>
　為攻守之備富彊之計齊塹防門廣里起于平隂楚<lb/>
　營方城為城亘于宛葉而山之形勢漸失矣吳掘邗<lb/>
　溝以通運而江淮始通齊桓遏八流以自廣而九河<lb/>
　始塞水之故道漸移矣春秋以後戰功滋興至有塹<lb/>
　山堙谷壅川塞河以求一切戰勝攻取之計者知伯<lb/>
　決晉王賁灌大梁蒙恬築長城堙地脈馴至西漢與<lb/>
　河患相終始易天地之性違川陸之宜譬之人身日<lb/>
　事壅閼則血脈營衛非復故常衡決盭逆隨間輒𤼵<lb/>
<pb n="2b"/>
　山川之不能不易者亦自然之勢也春秋一書當衰<lb/>
　周之中伯功之始言地利者權輿于是乎在故讀禹<lb/>
　貢而識山川奠定所由基讀春秋而知山川改易所<lb/>
　自始亦猶導河者必于積石導江者必于岷山也輯<lb/>
　春秋列國山川表第八<lb/>
周<lb/>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
</p>
<p>
<pb n="8a"/>
</p>
<p>
<pb n="9a"/>
</p>
<p>
<pb n="10a"/>
</p>
<p>
<pb n="11a"/>
</p>
<p>
<pb n="12a"/>
</p>
<p>
<pb n="13a"/>
</p>
<p>
<pb n="14a"/>
</p>
<p>
<pb n="15a"/>
</p>
<p>
<pb n="16a"/>
</p>
<p>
<pb n="17a"/>
</p>
<p>
<pb n="18a"/>
</p>
<p>
<pb n="19a"/>
</p>
<p>
<pb n="20a"/>
</p>
<p>
<pb n="21a"/>
</p>
<p>
<pb n="22a"/>
</p>
<p>
<pb n="23a"/>
</p>
<p>
<pb n="24a"/>
</p>
<p>
<pb n="25a"/>
</p>
<p>
<pb n="26a"/>
</p>
<p>
<pb n="27a"/>
</p>
<p>
<pb n="28a"/>
</p>
<p>
<pb n="29a"/>
</p>
<p>
<pb n="30a"/>
</p>
<p>
<pb n="31a"/>
</p>
<p>
<pb n="32a"/>
</p>
<p>
<pb n="33a"/>
</p>
<p>
<pb n="34a"/>
</p>
<p>
<pb n="35a"/>
</p>
<p>
<pb n="36a"/>
</p>
<p>
<pb n="37a"/>
　　　　　　　　　　　汜亦在此<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋大事表卷八上<lb/>
<pb n="38a"/>
欽定四庫全書<lb/>
　春秋大事表卷八下<lb/>
　　　　　　　　　　國子監司業顧棟髙撰<lb/>
衛<lb/>
<pb n="39a"/>
</p>
<p>
<pb n="40a"/>
</p>
<p>
<pb n="41a"/>
</p>
<p>
<pb n="42a"/>
</p>
<p>
<pb n="43a"/>
</p>
<p>
<pb n="44a"/>
</p>
<p>
<pb n="45a"/>
</p>
<p>
<pb n="46a"/>
</p>
<p>
<pb n="47a"/>
</p>
<p>
<pb n="48a"/>
</p>
<p>
<pb n="49a"/>
</p>
<p>
<pb n="50a"/>
</p>
<p>
<pb n="51a"/>
</p>
<p>
<pb n="52a"/>
</p>
<p>
<pb n="53a"/>
</p>
<p>
<pb n="54a"/>
</p>
<p>
<pb n="55a"/>
</p>
<p>
<pb n="56a"/>
</p>
<p>
<pb n="57a"/>
</p>
<p>
<pb n="58a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
吳<lb/>
<pb n="59a"/>
</p>
<p>
<pb n="60a"/>
</p>
<p>
<pb n="61a"/>
</p>
<p>
<pb n="62a"/>
</p>
<p>
<pb n="63a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="63b"/>
　<lb/>
　<lb/>
　<lb/>
　<lb/>
　<lb/>
　<lb/>
越<lb/>
　山險　　　　　　　　水道<lb/>
<pb n="64a"/>
</p>
<p>
<pb n="65a"/>
　　　　　　　　　　　淮上地與楚<lb/>
　補遺<lb/>
虞<lb/>
<pb n="66a"/>
　之三門<lb/>
虢<lb/>
<pb n="67a"/>
北燕<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="67b"/>
　<lb/>
　<lb/>
　<lb/>
泰山亘齊魯二國<lb/>
太行山亘晉衛中山北燕四國<lb/>
海周迴齊吳越三國<lb/>
大河經流秦晉周鄭衛齊六國<lb/>
濟水經流鄭衛曹魯齊五國<lb/>
<pb n="68a"/>
汝水經流晉鄭蔡楚四國<lb/>
潁水經流鄭楚二國<lb/>
大江經流巴楚吳三國<lb/>
淮水經流楚蔡吳三國<lb/>
春秋時秦晉周鄭衛齊諸國東西南北渡河考<lb/>
古大河由北而南折而東復折而東北入海故有西河<lb/>
南河東河之稱春秋時其津要之見于左傳者凡有數<lb/>
處一曰蒲津即晉河曲一曰茅津一曰孟津即晉河陽<lb/>
<pb n="68b"/>
一曰延津即鄭廪延一曰棘津即衛南河其往來之徑<lb/>
道俱可考而知焉文十二年晉秦戰于河曲河曲為今<lb/>
山西蒲州府通典云有蒲津關西岸為陜西同州府朝<lb/>
邑縣秦之王城在焉十三年秦伯師于河西魏人在東<lb/>
是蒲州與朝邑東西相望也秦晉平日往來多于此晉<lb/>
公子返國濟河子犯投璧秦伯誘殺吕郤于河上及孟<lb/>
明伐晉濟河焚舟俱在此處成十一年秦晉為成秦伯<lb/>
不肯涉河次于王城則在朝邑西岸河曲之戰臾駢曰<lb/>
<pb n="69a"/>
薄諸河必敗之則在蒲州東岸昭元年秦后子造舟于<lb/>
河歸取酬幣終事八反則從朝邑至蒲州東西造舟以<lb/>
渡以其常所津濟故不言處所遂自茅津濟遂自南河<lb/>
濟涉自棘津則以非平日經行處故特著其名茅津在<lb/>
今山西解州平陸縣南岸為河南陜州州治距河七里<lb/>
是由北至南秦以晉人不出故不復從蒲津西返特由<lb/>
茅津南渡至陜州永寧澠池之間封殽尸更西北從陸<lb/>
路歸也南河一名棘津在衛輝府汲縣南七里曹在衛<lb/>
<pb n="69b"/>
東晉從汲縣南渡出衛南而東陸渾今河南府嵩縣在<lb/>
晉南是時晉欲假用牲于雒以襲陸渾故不由孟津而<lb/>
東南涉棘津以掩其不備皆非平日往來之常徑故特<lb/>
稱某處某處以著兵機之倐忽棘津西二十里為延津<lb/>
即鄭廩延之津為今衛輝府延津縣水經云河水又東<lb/>
北通謂之延津故衛亦有延津之名孔悝為蒯聵所逐<lb/>
載伯姬于平陽行于延津是也衛之楚丘為滑縣有白<lb/>
馬津亦曰延津北岸為濬縣係衛舊都與淇縣接界衛<lb/>
<pb n="70a"/>
文公渡河野處漕邑是從黎陽南渡白馬津也衛後遷<lb/>
帝丘為今北直之開州黄河在開州北十五里則鄭衛<lb/>
皆在河之南故俱有河上之稱衛宣公作新臺于河上<lb/>
此時尚都朝歌則在河之北鄭文公使髙克禦狄于河<lb/>
上則在河之南皆在濱河之境邲之戰晉師濟河是從<lb/>
孟津濟大抵春秋時晉西渡河至秦則由蒲津南渡河<lb/>
至周鄭則由孟津東渡河伐齊則由衛之開州長壽津<lb/>
三者皆不言處所蒲津孟津皆在晉本境而孟津為今<lb/>
<pb n="70b"/>
河南府孟縣即晉河陽晉與周鄭往來尤數凡使聘郵<lb/>
逓出軍振旅路必由此城濮之勝晉召王狩于河陽是<lb/>
從南渡河而北返邲之戰先縠以中軍佐濟是從北渡<lb/>
河而南至敗而宵濟掬舟中之指及楚莊祀河告成則<lb/>
在原武縣西北大河是時倉卒失次不能復整部伍從<lb/>
故道歸也周與晉南北以河為界周都洛陽有北邙山<lb/>
山之北臨大河河北岸即望見孟津子朝用周之寳珪<lb/>
于河津人得之河上蓋在孟津之南也衛遷帝丘後與<lb/>
<pb n="71a"/>
鄭皆在河南兩國適晉則鄭由延津衛由白馬津白馬<lb/>
津亦曰延津其地名偶一見之襄三十年㳺吉奔晉駟<lb/>
帶追之及酸棗此為廩延之延津哀十六年孔悝載伯<lb/>
姬于平陽行于延津此為滑縣之白馬津也鄭太叔命<lb/>
西鄙北鄙貳于己又收貳以為己邑至于廪延是延津<lb/>
在鄭之北㳺吉欲從此渡河北奔晉故駟帶追之及酸<lb/>
棗用兩珪質于河也齊地西至于河成二年鞌之戰襄<lb/>
十八年荀偃沈玉而濟是時河已南徙渡處當在今濬<lb/>
<pb n="71b"/>
滑之間由開州長夀津昭定之間六次至河乃復大抵<lb/>
假道于此蓋是時晉地已有鄭之虎牢衛之朝歌并錯<lb/>
入山東范縣界與齊魯接壤大抵由河曲以北為秦晉<lb/>
分界則謂之西河從河曲之南折而東經周鄭之界則<lb/>
謂之南河更從南河折而東北穿入衛齊界則謂之東<lb/>
河左氏于諸國行軍朝聘之往來皆以一河為經緯最<lb/>
明晰有法今據其可見者約著其地理如此使後之讀<lb/>
左氏者有考焉<lb/>
<pb n="72a"/>
書渡河考後<lb/>
大河從古遷徙不常在春秋時已當劃分兩截看周定<lb/>
王五年河徙自㝛胥口東行漯川與禹河故道南北相<lb/>
去幾四百里案定王五年己未為魯宣公七年春秋𨼆<lb/>
公元年己未至此恰一百二十一歲適當春秋之半殆<lb/>
亦氣運使然學者不可不詳攷也㝛胥口在今衛輝府<lb/>
濬縣之西南滑縣之西北禹河則繞濬縣之西而北流<lb/>
經廣平肥鄉合于洚水<hi>即漳水至肥鄉入河</hi>曲周鉅鹿<hi>即禹貢所謂至于大<pb n="72b"/>陸也</hi>至天津入海河行漯川後則繞濬縣之南大伾山之<lb/>
足折而東流至長夀津復與漯别大河經内黄之東北<lb/>
流過元城縣西漯河則經開州清豐抵觀城范縣之界<lb/>
復迤邐折而東北流至濱州利津入海秦晉周俱在濬<lb/>
滑之西境與河徙無涉齊地去徙處尚逺其改移者獨<lb/>
衛而見于傳文可考者莫著于開州襄十四年孫蒯入<lb/>
使衛獻公歌巧言之卒章其詩曰居河之麋職為亂階<lb/>
蓋指孫文子居戚戚在開州北七里故以刺之使在宣<lb/>
<pb n="73a"/>
七年以前河不經由開州無為歌此詩矣哀二年晉納<lb/>
蒯聵于戚宵迷陽虎曰右河而南必至焉杜註云是時<lb/>
河北流過元城界戚在河外晉軍已渡河故欲出河右<lb/>
而南使河未徙不經由元城無右河而南之理又襄二<lb/>
十九年吳公子札自衛適晉將㝛于戚史記孔子自衛<lb/>
將適晉臨河而反曰美哉水洋洋丘之不濟此命也夫<lb/>
大抵河徙以後諸國欲適晉者必由衛由衛適晉者必<lb/>
由開州長夀津蓋取道徑便孫林父擁兵居戚踞大河<lb/>
<pb n="73b"/>
之濱當南北孔道又結交晉之權要故諸侯畏之若一<lb/>
敵國綜而計之禹導河從積石起至東過洛汭迄今河<lb/>
道如故即再經千百年亦應無變更葢自鞏縣以西至<lb/>
秦晉交界束乎華山太行北邙重山叠巘之間河勢不<lb/>
得横溢至濬縣出險就夷春秋中葉河始徙向繞大伾<lb/>
山之西直北流者轉經大伾山之南麓出乎濬滑之間<lb/>
而東行漢之末季曹𡊮相拒官渡黎陽白馬為戰争要<lb/>
地至宋靖康之世猶然元代河合淮流大河經開封城<lb/>
<pb n="74a"/>
北距濬縣又南徙三百里而禹貢所謂至于大伾者亦<lb/>
無之矣滄桑之故夫豈偶然要之禹河初變自春秋宣<lb/>
七年始余是以謹志之乾隆十年十二月下浣六日復<lb/>
初氏又識<lb/>
春秋不書河徙論<lb/>
周定王五年河徙當魯宣公之七年為千古河流變遷<lb/>
之始此係大事而聖人不書何也曰此可見春秋之書<lb/>
因魯史魯史之書因赴告列國不赴則魯史不書聖人<lb/>
<pb n="74b"/>
亦無從書也曰然則列國之不赴何也曰是時河徙自<lb/>
㝛胥口東行漯川在今濬縣之境諸國獨係于衛周及<lb/>
秦晉皆無與倘衛而流殺人民漂沒屋廬則自不免赴<lb/>
告列國而是時河漯合行漯亦自能容河即使小有決<lb/>
溢而三代之時民居稀少去水各二十五里凡山澤隙<lb/>
地皆不耕種水至得有所逰盪故雖經行滑縣及開州<lb/>
滑即衞楚丘之地開州即衛帝丘之地逼近國都而無<lb/>
甚患害本國不赴告鄰邦不弔災故魯史莫得而書也<lb/>
<pb n="75a"/>
曰子何以知其然也曰據春秋宋大水則書齊大災則<lb/>
書宋衛陳鄭災及成周宣榭火則書凡王朝及四鄰之<lb/>
國水火災祲無不書者豈有河流失常壞人都邑而不<lb/>
重書之于䇿乎以是知不告故不書無大患故亦不告<lb/>
也曰襄公二十三年為周襄王之二十二年穀洛鬭毁<lb/>
王宫至春秋襄二十四年而齊人城郊此時自當告于<lb/>
齊豈有告齊而不告魯之理而春秋不書何也曰此魯<lb/>
人恥之故諱之也凡春秋書列國之災無不行弔䘏之<lb/>
<pb n="75b"/>
禮者故宋大水而公使弔焉宋災而諸侯㑹于澶淵歸<lb/>
宋財是時天子微弱晉亦失政魯惟晉伯之令是聽晉<lb/>
魯皆王室懿親不徴諸侯為王城郟而齊叛晉乃行之<lb/>
故魯晉皆以為恥而諱而不書亦非聖人削之也通考<lb/>
春秋全經如僖十四年沙鹿崩成五年梁山崩壅河三<lb/>
日不流公羊云皆為天下記異若循此例則兹之河徙<lb/>
與穀洛鬭其變故更大而不一見于春秋者此可考見<lb/>
當日之情事與世變而非聖人之有遺漏及有所筆削<lb/>
<pb n="76a"/>
于其間通乎此而可以知春秋書不書之故矣乾隆十<lb/>
一年七月下浣六日復初氏識于淮隂志館<lb/>
春秋時藪澤論<lb/>
余攷古之藪澤其見于爾雅周官職方及禹貢惟彭蠡<lb/>
震澤至今長存其餘若菏澤今為曹州府菏澤縣矣孟<lb/>
豬今為歸德府孟諸臺矣滎波今為鄭州滎澤縣大野<lb/>
今為兖州府鉅野縣雲夢今為安陸府雲夢縣至澤之<lb/>
古無而今有者尤不可勝紀洪澤湖近古州來<hi>今夀州</hi>巢<lb/>
<pb n="76b"/>
湖為古居巢吳楚戰争時未有也錢塘江為吳越分界<lb/>
吳越戰争時未有也至洞庭為稽天巨浸南旺湖為南<lb/>
北分水之脊春秋時不聞其名葢水勢有變遷此盈則<lb/>
彼涸雲夢竭而後水入洞庭湖大野枯而後水歸南旺<lb/>
澤滄桑之理使然至彭蠡震澤之所以亘古長存者葢<lb/>
亦有故余生長東南熟知太湖利害又乾隆歲己未余<lb/>
自武陵浮錢塘徑建德入徽歙以達浮梁又自浮梁絶<lb/>
彭蠡以至九江假館大孤山塘與彭蠡相吞吐者一載<lb/>
<pb n="77a"/>
有餘歸由湖口縣入大江浮舟東下細察水勢葢彭蠡<lb/>
自南而入于江朱子謂地勢北髙南下故其入于江也<lb/>
反為江水所遏而不得遂因却而自豬以是瀰漫成數<lb/>
十百里之大澤而夏氏允彛亦云震澤四面之水既髙<lb/>
若建瓴而入海之處又亢若仰盂水亦反流而趨内其<lb/>
中受水之處蓄而不洩内溢而外噎則激盪靡寧因恍<lb/>
然曰二澤之所以長流至今者豈非以此之故哉葢澤<lb/>
以受水必使四面髙而中央下而後水得有所容注若<lb/>
<pb n="77b"/>
西北諸澤則地形髙仰又雲夢在安陸諸府地亦偏于<lb/>
西其日久而漸湮漸微且或遷徙他處其理固然無足<lb/>
怪者余觀春秋時藪澤合諸禹貢已有不盡符者至今<lb/>
日則汪洋之地變成官府城市之區淪為魚鼈難可究<lb/>
詰而二水自禹貢至今莫之有改考其地勢豈不較然<lb/>
著明也哉<lb/>
春秋時海道論<lb/>
杜少陵詩云雲帆轉遼海粳稻來東吳說者謂此即唐<lb/>
<pb n="78a"/>
時海運也至元世祖時用宋末海盜朱瑄張清為萬户<lb/>
府歲運東南粟四百萬至燕京行之百年至明洪武永<lb/>
樂朝猶海陸兼運至㑹通河成而止儒者謂元虐用其<lb/>
民猝遇颶風顛覆至以生靈膏魚鼈之腹而不知浮于<lb/>
江海達于淮泗禹貢已有之海道出師已作俑于春秋<lb/>
時併不自唐起也左傳哀十年吳之伐齊也徐乘帥舟<lb/>
師自海入齊此即今登萊之海道也國語哀十三年越<lb/>
之入吳也范蠡舌庸帥師自海泝淮以絶吳路此即今<lb/>
<pb n="78b"/>
安東雲梯關之海道也春秋之季惟三國邊于海而其<lb/>
用兵相戰伐率用舟師蹈不測之險攻人不備入人要<lb/>
害前此三代未嘗有也是以聖人止守内地不矜逺畧<lb/>
僖四年管仲對楚使曰齊地東至于海此特誇言耳其<lb/>
時登萊二府尚有萊介諸國與夷雜處至襄六年滅萊<lb/>
齊境始邊海而適召吳之寇楚使曰寡人處南海此亦<lb/>
誇言耳終春秋世楚地不到湖南至秦始皇始兼桂林<lb/>
象郡而漢武遂遣樓船横海將軍浮海擊東越晉劉裕<lb/>
<pb n="79a"/>
之滅盧循也遣將軍孫處帥師三千由海道入番禺中<lb/>
國遂以海為門戸而在春秋時尚為荒逺莫居之地故<lb/>
吳雖欲避楚長江直下之險止從淮右北道未嘗由海<lb/>
道使當日楚越甌廣而有之則樓船横海之師且見于<lb/>
闔閭之世矣是以後世疆域益廣為備益多煙燉障戍<lb/>
濱海相望而猶時有烽煙之警即春秋吳齊已事較然<lb/>
可見世運遷流其亦有不得不然者哉<lb/>
　<lb/>
<pb n="79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋大事表卷八下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋大事表卷四</head> <lb/>
    <p>
<pb n="1a"/>
欽定四庫全書<lb/>
　春秋大事表卷四<lb/>
　　　　　　　　　　國子監司業顧棟髙撰<lb/>
　　列國疆域表<lb/>
　昔武王大封列侯各有分地至春秋時猶存百二十<lb/>
　四國稅安禮為作春秋指掌圖以明之余謂是不可<lb/>
　圖也若從其始封則與春秋時之疆境不合若從春<lb/>
　秋當日則二百四十年中强兼弱削月異而歲不同<lb/>
<pb n="1b"/>
　當以何年為凖而圖之即以周與晉楚論晉之始封<lb/>
　太原百里之地耳其後獻公滅耿滅霍滅魏拓地漸<lb/>
　廣而最得便利者莫如伐虢之役自澠池迄靈寳以<lb/>
　東崤函四百餘里盡虢略之地晉之得以西向制秦<lb/>
　秦人抑首而不敢出者以先得虢扼其咽喉也至文<lb/>
　公啓南陽奄有覃懷後經營中原迫逐戎狄凡衛河<lb/>
　以北殷墟之境之沒于狄及邢之滅于衛滑之滅于<lb/>
　秦者晉盡取之于是東及朝歌北盡邯鄲自河南之<lb/>
<pb n="2a"/>
　彰徳衛輝至直𨽻之大名廣平順徳悉為晉有而謂<lb/>
　晉猶昔日之晉乎楚封丹陽葢在今歸州東南七里<lb/>
　至文王滅鄧縣申息封畛于汝此時已涉河南南汝<lb/>
　之境以後𧖟食諸夏鄾及唐葉皆南陽府地也江黄<lb/>
　道柏蓼胡沈皆汝寧府地也最後城州來居巢鍾離<lb/>
　則更侵入鳯陽廬壽之境而謂楚猶昔日之楚乎至<lb/>
　周之東都鄭氏詩譜云封域在禹貢豫州太華外方<lb/>
　之間北得河陽漸冀州之南畿内方六百里逮後南<lb/>
<pb n="2b"/>
　陽入于晉祭地入于鄭伊川入于陸渾日朘月削故<lb/>
　襄王以前猶能興師伐鄭伐翼襄王以後如病痿蹷<lb/>
　不能起王畿已非復東遷之舊况在小國乎夫弱小<lb/>
　之日就微滅與大國之漸肆吞併非一朝一夕之故<lb/>
　也故曰是不可圖也夫不原其始封則不明先王星<lb/>
　羅棊置犬牙相錯之至意而不極吞併所至則又無<lb/>
　以識春秋當日之大勢故自王畿以下凡晉楚諸大<lb/>
　國先區明其本境以漸及其拓地之疆域終春秋之<lb/>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
</p>
<p>
<pb n="6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="6b"/>
　<lb/>
　<lb/>
　案東遷後王畿疆域尚有今河南懐慶二府之地兼<lb/>
　得汝州跨河南北有虢國桃林之隘以呼吸西京有<lb/>
　申吕南陽之地以控扼南服又名山大澤不以封虎<lb/>
　牢崤函俱在王略襟山帶河晉鄭夾輔光武創業之<lb/>
　規模不是過也平桓莊恵相繼百年號令不行諸侯<lb/>
　攘竊王不能張皇六師更復披析其地以為賞功酒<lb/>
<pb n="7a"/>
　泉賜虢虎牢賜鄭至允姓之戎入居伊川異類逼處<lb/>
　莫可誰何晉滅虢而鎬京之消息中斷楚滅申而南<lb/>
　國之窺伺方張至溫原蘇忿生之田與鄭復以賜晉<lb/>
　則舉大河以北委而棄之由是懷慶所屬七縣原武<lb/>
　屬鄭濟源修武孟縣溫縣屬晉王所有者河内武陟<lb/>
　二縣及河南府之洛陽偃師鞏縣嵩登封新安宜陽<lb/>
　孟津八縣汝州之伊陽魯山許州府之臨潁縣與鄭<lb/>
　接壤而已<lb/>
<pb n="7b"/>
　周疆域論<lb/>
　論曰嘗讀詩至召旻之卒章曰昔先王受命有如召<lb/>
　公日闢國百里今也日蹙國百里喟然歎曰此其故<lb/>
　春秋盡之矣周自平王東遷尚有太華外方之間方<lb/>
　六百里之地其時西有虢據桃林之險通西京之道<lb/>
　南有申吕扼天下之膂屏東南之固而南陽肩背澤<lb/>
　潞富甲天下轘轅伊闕披山帶河地方雖小亦足王<lb/>
　也故桓王之世猶能興師以號召諸侯虎牢屬鄭仍<lb/>
<pb n="8a"/>
　復收之至恵王始與鄭以武公之略張弛自如皇綱<lb/>
　未盡絶于天下也而孱弱不振日朘月削楚滅申而<lb/>
　東南之蔽失晉滅虢而西歸之道斷至襄王以溫原<lb/>
　卑晉而東都之事去矣然論者謂襄王之失計此又<lb/>
　非也在桓王時已嘗以十二邑易鄬邗之田于鄭鄭<lb/>
　不能有而復歸諸周周復不能有而强以與晉如豪<lb/>
　奴悍僕主人微弱不能制而擇巨室之能者使治之<lb/>
　至襄王時已視為棄地固不甚愛惜也晉得之而日<lb/>
<pb n="8b"/>
　以强周日以削至祭入于鄭晉遷陸渾之戎于伊川<lb/>
　楚伐陸渾而遂觀兵周疆矣然則詩人所歎息痛恨<lb/>
　于日蹙國百里者其此之謂歟謹志其疆域而歴叙<lb/>
　其朘削之所由使後之論周事者有考焉<lb/>
　　魯<lb/>
<pb n="9a"/>
</p>
<p>
<pb n="10a"/>
</p>
<p>
<pb n="11a"/>
</p>
<p>
<pb n="12a"/>
　<lb/>
　<lb/>
　<lb/>
　<lb/>
　<lb/>
　<lb/>
　案魯在春秋實兼有九國之地極項鄟邿根牟魯所<lb/>
　取也向須句鄫鄅則邾莒滅之而魯從而有之者也<lb/>
<pb n="12b"/>
　其疆域全有兖州府之曲阜寧陽泗水金鄉魚臺汶<lb/>
　上濟寧州嘉祥八州縣之地後兼涉滕縣鄒縣嶧縣<lb/>
　與邾接境又泰安府之泰安縣與齊接境兼有新泰<lb/>
　縣萊蕪縣沂州府治及費縣沂水縣曹州府之鄆城<lb/>
　縣為魯西鄆鉅野縣為獲麟處城父縣單縣為髙魚<lb/>
　邑涉范縣界又兼涉青州府之安丘諸城二縣與莒<lb/>
　接境又河南陳州府項城縣為魯所滅項國地又涉<lb/>
　江南之海州跨三省共二十六州縣<lb/>
<pb n="13a"/>
　魯疆域論<lb/>
　論曰余讀春秋至隠五年公矢魚于棠傳曰非禮也<lb/>
　且言逺地也哀十四年西狩獲麟歐陽子曰西狩言<lb/>
　逺也嗚呼魯之東西境盡之矣余嘗往來京師親至<lb/>
　兖州魚臺縣訪隠公觀魚處詢之土人云距曲阜不<lb/>
　二百里又北至汶上為齊魯接界俱計日可到其地<lb/>
　平衍無髙山大川為之限隔無魚鹽之利為之饒沃<lb/>
　故終春秋之世常畏齊而附晉又其西南則宋鄭衛<lb/>
<pb n="13b"/>
　及邾莒杞鄫諸國地犬牙相錯時吞滅弱小以自附<lb/>
　益祊易之鄭防取之宋須句取之邾向鄫取之莒而<lb/>
　邾則空其國都致邾衆退保嶧山與莒争鄆無寧日<lb/>
　逮晉文分曹地則有東昌府濮州西南而越既滅吳<lb/>
　與魯泗東方百里地界稍稍擴矣然終不能抗衡齊<lb/>
　晉豈特其君臣之孱弱亦其地當走集以守則不足<lb/>
　以固以攻則不足以取勝也徒以周公之後世為望<lb/>
　國為晉楚所重故楚靈為章華之臺而薳啓疆特致<lb/>
<pb n="14a"/>
　魯侯以落之好以大屈至戰國時猶存于諸姬最為<lb/>
　後亡豈非周公之明徳逺哉<lb/>
　　齊<lb/>
<pb n="15a"/>
</p>
<p>
<pb n="16a"/>
　<lb/>
　<lb/>
　<lb/>
　<lb/>
　<lb/>
　案齊在春秋兼併十國之地紀郕譚遂鄣陽萊七國<lb/>
　之滅見於經如莒之故封介根及牟介二國俱不詳<lb/>
　其滅之何年其疆域全有青州濟南武定登州萊州<lb/>
<pb n="16b"/>
　五府之地獨青州府之安丘諸城二縣闌入莒地後<lb/>
　入魯又東昌府之聊城為聊聶堂邑縣為棠邑茌平<lb/>
　縣為重邱泰安府治與魯接境又兼有東阿肥城平<lb/>
　隂及東平州斗入兖州府之陽穀一縣沂州府之蒙<lb/>
　隂一縣與魯衛錯壤又曹州府之范縣為齊廩邱及<lb/>
　顧地則齊晉宋魯衛五國交錯處也直𨽻天津府之<lb/>
　慶雲縣為齊無棣地<lb/>
　齊疆域論<lb/>
<pb n="17a"/>
　論曰齊於春秋號為大國然以山東全省計之兖州<lb/>
　强半屬魯泰安與魯參半東昌晉衛錯處他如青州<lb/>
　濟南魯地犬牙其間齊所全有者武定登萊三府及<lb/>
　曹沂所屬數縣而已其形勢要害不如晉幅員廣逺<lb/>
　不如吳楚徒以東至海饒魚鹽之利西至河慿襟帶<lb/>
　之固南至穆陵有大峴之險北至無棣收廣莫之地<lb/>
　用管子之計官山府海遂成富强為五伯首豈惟地<lb/>
　利抑亦人謀之善也然管子以圖伯者陳氏亦用以<lb/>
<pb n="17b"/>
　竊國山木如市弗加于山魚鹽蜃蛤弗加于海以國<lb/>
　為餌卒成簒奪器一也而操之者則異豈非得其人<lb/>
　則用以興失其人則遂以亡者歟<lb/>
　　晉<lb/>
<pb n="18a"/>
</p>
<p>
<pb n="19a"/>
</p>
<p>
<pb n="20a"/>
</p>
<p>
<pb n="21a"/>
</p>
<p>
<pb n="22a"/>
　<lb/>
　<lb/>
　<lb/>
　<lb/>
　<lb/>
　<lb/>
　案晉所滅十八國又衛滅之邢秦滅之滑皆歸于晉<lb/>
　景公時翦滅衆狄盡收其前日蹂躪中國之地又東<lb/>
<pb n="22b"/>
　得衛之殷墟鄭之虎牢自西及東延袤二千餘里有<lb/>
　山西全省又有直𨽻大名府之元城縣為沙鹿山晉<lb/>
　所取之五鹿地廣平府之邯鄲成安清河永年四縣<lb/>
　順徳府治與邢臺任唐山三縣俱與衛接境真定府<lb/>
　之晉州趙州冀州及藁城欒城柏鄉臨城四縣山東<lb/>
　東昌府之恩縣冠縣曹州府之范縣與齊魯二國接<lb/>
　境又河南懐慶府之濟源修武孟温四縣衛輝府之<lb/>
　汲縣淇縣輝縣濬縣新鄉縣南自解州平陸縣渡河<lb/>
<pb n="23a"/>
　有河南府之陜州閿鄉靈寳桃林之塞在焉永寧澠<lb/>
　池偃師三縣後又得嵩縣陸渾地與周接境其西自<lb/>
　蒲州永濟縣渡河有陜西同州府之朝邑韓城澄城<lb/>
　白水四縣及華州華隂縣又延安府為晉河西上郡<lb/>
　西安府之臨潼縣為所滅驪戎地商州為晉上雒及<lb/>
　菟和倉野之地俱與秦接境後驪戎地入秦為侯麗<lb/>
　地跨五省共二十二府五州<lb/>
　晉疆域論<lb/>
<pb n="23b"/>
　論曰晉當春秋之初翼侯中衰曲沃内亂不與東諸<lb/>
　侯之㑹盟疑于荒逺之地然其地實近王畿是時周<lb/>
　新東遷列侯未甚兼併沈姒蓐黄處在太原虞虢焦<lb/>
　滑霍楊韓魏列于四境晉于其中特彈丸黒子之地<lb/>
　勢微甚而桓莊之時猶能命諸侯以討有罪曲沃之<lb/>
　叛也王命虢公伐曲沃至翼侯滅矣而虢仲芮伯荀<lb/>
　侯賈伯同日興師庶幾方伯連帥之義安在江漢常<lb/>
　武不可再睹哉而釐王貪其寳賂列為諸侯肆其狂<lb/>
<pb n="24a"/>
　猘吞滅小國自武獻之世兼國多矣以不赴告故經<lb/>
　不書不復可考見葢天下之無王自晉始及勢既强<lb/>
　大乃復勤王以求諸侯周室之不亡復于晉重有賴<lb/>
　焉自滅虢據崤函之固啓南陽扼孟門太行之險南<lb/>
　據虎牢北據邯鄲擅河内之殷墟連肥鼓之勁地西<lb/>
　入秦域東軼齊境天下扼塞鞏固之區無不為晉有<lb/>
　然後以守則固以攻則勝擁衛天子鞭笞列國周室<lb/>
　藉以綿延者二百年是猶倒持太阿之柄以與人而<lb/>
<pb n="24b"/>
　復假之以自衛也然使晉不兼併諸國周亦無能聨<lb/>
　絡形勢以自强何則周行封建其勢散而晉併列國<lb/>
　為郡邑其勢聚封建之不如郡縣自春秋之世不已<lb/>
　較然哉<lb/>
　　楚<lb/>
<pb n="25a"/>
</p>
<p>
<pb n="26a"/>
</p>
<p>
<pb n="27a"/>
</p>
<p>
<pb n="28a"/>
</p>
<p>
<pb n="29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　案楚在春秋吞并諸國凡四十有二其西北至武關<lb/>
　在今陜西商州東少習山下文十年傳子西為商公<lb/>
　即商州之雒南縣也與秦分界其東南至昭關在今<lb/>
<pb n="30a"/>
　江南和州含山縣北二十里昭十七年吳楚戰于長<lb/>
　岸即和州南七十里之東梁山與太平府夾江相對<lb/>
　是也與吳分界其北至河南之汝寧府南陽府汝州<lb/>
　與周分界其南不越洞庭湖全有今湖北十府八州<lb/>
　六十縣之地惟隨州為隨國僅存又全有河南之汝<lb/>
　寧南陽二府光州一州又闌入汝州之郟縣魯山縣<lb/>
　河南府之嵩縣開封府之尉氏縣許州府之郾城縣<lb/>
　及禹州與鄭接境四川夔州府之奉節縣與巴接境<lb/>
<pb n="30b"/>
　江西之南昌南康九江饒州與吳越錯壤又全有江<lb/>
　南之廬州鳳陽潁州三府及壽州和州之地江寧府<lb/>
　之六合太平府之蕪湖徐州府之碭山則與吳日交<lb/>
　兵處也後廬壽之地多入于吳<lb/>
　楚疆域論<lb/>
　論曰余讀春秋至莊六年楚文王滅申未嘗不廢書<lb/>
　而歎也曰天下之勢盡在楚矣申為南陽天下之膂<lb/>
　光武所𤼵迹處是時齊桓未興楚横行南服由丹陽<lb/>
<pb n="31a"/>
　遷郢取荆州以立根基武王旋取羅鄀為鄢郢之地<lb/>
　定襄陽以為門户至滅申遂北向以抗衡中夏然其<lb/>
　始要非一朝一夕之故也平王東遷即切切焉戍申<lb/>
　與甫許豈獨内徳申侯為之遣戍亦防維固圉之計<lb/>
　有不獲已逮桓王莊王六七十年之久楚之侵擾日<lb/>
　甚卒為所滅自後滅吕滅息滅鄧南陽汝寧之地悉<lb/>
　為楚有如河決魚爛不可底止遂平步以窺周疆矣<lb/>
　故楚出師則申息為之先駈守禦則申吕為之藩蔽<lb/>
<pb n="31b"/>
　城濮之敗而子玉羞見申息之老楚莊初立而申息<lb/>
　之北門不啓子重欲取申吕以為賞田而巫臣謂晉<lb/>
　鄭必至于漢申之係于楚豈細故哉故論當日楚之<lb/>
　形勢東拒齊則召陵之陘為咽喉之塞西拒晉則少<lb/>
　習武關通往來之道南面扞吳則鍾離居巢州來屹<lb/>
　為重鎮迨州來失而入郢之禍始兆楚之植基固而<lb/>
　形勢便使周厯猶緜延四百年不遂併于楚者桓文<lb/>
　之力也<lb/>
<pb n="32a"/>
　　案王風揚之水先儒謂譏平王忘父仇内徳申侯<lb/>
　　為之遣戍者非也葢申侯可仇申之地自不可棄<lb/>
　　戍申自不容巳但不當使畿内之民戍耳平王若<lb/>
　　能𤼵憤興師命方伯連帥南向討楚侵擾之罪申<lb/>
　　自不煩戍即云戍亦當使方伯連帥當其役何至<lb/>
　　使畿内之民反為侯國逺戍是足顧居上首顧居<lb/>
　　下詩所以致怨于平王之微弱也言激揚之水至<lb/>
　　不能流一束薪喻以天子之威令不能役使羣侯<lb/>
<pb n="32b"/>
　　也彼其之子指方伯應戍申者而言不與我戍申<lb/>
　　言當時方伯不能為王家効命而使我獨當此苦<lb/>
　　所以懐思而欲歸也如此纔與興意浹洽有味朱<lb/>
　　𫝊以之子指其室家則與束薪意一毫無涉上下<lb/>
　　文不聨貫矣至謂内徳申侯尤非詩明言三國戍<lb/>
　　申戍甫戍許甫即吕也後申吕俱為楚滅而許役<lb/>
　　屬于楚此時楚之侵擾三國已被其禍戍自時勢<lb/>
　　不得不然平王豈有徳于吕許二國者哉且詩稱<lb/>
<pb n="33a"/>
　　彼其之子俱係賤惡之辭外之之辭如彼其之子<lb/>
　　三百赤芾彼其之子不稱其服猶言乃如之人夫<lb/>
　　巳氏云耳若詩人謂其室家豈宜作此等語余因<lb/>
　　春秋而備論揚水之義如此<lb/>
　　宋<lb/>
<pb n="34a"/>
</p>
<p>
<pb n="35a"/>
　案宋在春秋兼有六國之地㝛偪陽曹三國其見于<lb/>
　經者也杞戴及彭城則經傳俱不詳其入宋之年而<lb/>
　地實兼併于宋其封域全有河南歸徳府一州八縣<lb/>
　之地開封府之杞縣封邱縣有宋之長邱蘭陽縣有<lb/>
　宋之户牖衛輝府之滑縣有宋之城鉏陳州府治之<lb/>
　睢寧縣有宋檉地西華縣有宋鬼閻地又江南徐州<lb/>
　府之銅山縣沛縣蕭縣潁州府之太和縣山東兖州<lb/>
　府之金鄉縣睪縣泰安府之東平州後滅曹又得曹<lb/>
<pb n="35b"/>
　州府之曹縣菏澤縣定陶縣共跨三省九府二州二<lb/>
　十三縣之地<lb/>
　宋疆域論<lb/>
　論曰余嘗適汴梁取道鳳陽由歸徳以西歴春秋吳<lb/>
　楚戰争地及杞宋衛之郊慨然思曰周室棊布列侯<lb/>
　各有分地豈無意哉葢自三監作孽武庚反叛周公<lb/>
　誅武庚而封微子于宋豈非懲創當日武庚國于紂<lb/>
　都有孟門大行之險其民易煽其地易震而商邱為<lb/>
<pb n="36a"/>
　四望平坦之地又近東都日後雖子孫自作不靖無<lb/>
　能據險為患哉故殷之遺民屬之懿親康叔而把宋<lb/>
　接壤俱在開歸匪特制馭亦善全先代之後宜爾也<lb/>
　入春秋時宋乃有彭城彭城俗勁悍又當南北之衝<lb/>
　故終春秋之世宋最喜事齊興則首附齊晉興則首<lb/>
　附晉悼公之再伯也用吳以犄楚先用宋以通吳實<lb/>
　于彭城取道楚之拔彭城以封魚石也非以助亂實<lb/>
　欲塞夷庚使吳晉隔不得通也晉之滅偪陽以卑宋<lb/>
<pb n="36b"/>
　也非以徳宋欲宋為地主通吳晉往來之道也葢彭<lb/>
　城為宋有而柤為楚地偪陽為楚與國皆在今沛縣<lb/>
　境如喉噎中之有物宋有偪陽而吳晉相援如左右<lb/>
　手矣故當日楚最仇宋常合鄭以齮宋亦最力迨悼<lb/>
　公已服鄭不復恃吳吳闔閭之世力足以制楚不復<lb/>
　専賴晉而宋于是晏然無事是彭城之係于南北之<lb/>
　故者非小而宋常為天下輕重者以其有彭城也自<lb/>
　後吳日强横齊魯俱被其毒害而宋始終不受兵亦<lb/>
<pb n="37a"/>
　以前日為東道主之故而黄池之役吳歸道自商魯<lb/>
　王欲伐宋太宰嚭曰可勝也而弗能居葢把宋舊封<lb/>
　其非險阨之地久矣<lb/>
　　衛<lb/>
<pb n="38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="38b"/>
　<lb/>
　<lb/>
　<lb/>
　案衛之始封兼三監之地封域本大後再遷至帝丘<lb/>
　而其舊封多入于晉稍迫狹矣春秋之初霸令未興<lb/>
　諸侯多務兼併以自益而衛以介在齊晉宋魯四面<lb/>
　皆大國無所朘削又屢經狄難崎嶇遷徙其地有今<lb/>
　之直𨽻大名府開州及府治元城縣魏縣長垣縣廣<lb/>
<pb n="39a"/>
　平府之邯鄲縣為邯鄲邑旋入晉河南衛輝府之淇<lb/>
　縣為始封之朝歌汲縣為河内輝縣為百泉後俱入<lb/>
　晉僅有滑縣之楚邱及漕地耳又兼涉懐慶府修武<lb/>
　縣界有彰徳府之安陽縣内黄縣林縣歸徳府之睢<lb/>
　州為襄牛地又錯入開封府之封邱縣山東曹州府<lb/>
　之濮州為城濮地曹縣為南楚邱地又錯入兖州府<lb/>
　之陽穀縣泰安府之東阿縣其地多奇零與諸國交<lb/>
　錯共跨三省十府三州十二縣之地其入晉之地不<lb/>
<pb n="39b"/>
　在内<lb/>
　衛疆域論<lb/>
　論曰衛地西鄰晉東接齊北走燕南拒鄭宋楚之與<lb/>
　晉争伯也争鄭宋而衛不受兵以鄭宋南面為之蔽<lb/>
　也晉文城濮之戰楚始得曹而新昏于衛葢欲為逺<lb/>
　交近攻之計結衛以折晉之左臂使晉不得東向争<lb/>
　鄭也故晉文當日汲汲焉首事曹衛豈惟報怨之私<lb/>
　亦事勢有不得不爾晉欲救宋則不得不先伐衛晉<lb/>
<pb n="40a"/>
　欲服鄭則不得不先服衛衛服而鄭魯諸國從風而<lb/>
　靡矣葢衛踞大河南北當齊晉鄭楚之孔道晉不欲<lb/>
　東則已晉欲東則衛首當其衝曹衛以北方諸侯而<lb/>
　為楚之役天下幾不復知有中夏此晉之用兵所以<lb/>
　不獲已也自是以後衛幾同晉之鄙邑其曹濮之地<lb/>
　與齊犬牙錯互宣成之世衛屢受齊師每有齊師則<lb/>
　乞援于晉至春秋之季年晉鄭之大夫擅權孫林父<lb/>
　以戚如晉晉取衛懿氏六十與孫氏戚近帝邱衛都<lb/>
<pb n="40b"/>
　肘腋之地世為孫氏邑自是衛非復衛有并不為晉<lb/>
　有而為晉鄭大夫所營狡兔之三窟也失其地利首<lb/>
　受强鄰之見侵繼受叛臣之桀驁衛之為衛亦可哀<lb/>
　矣哉<lb/>
　　鄭<lb/>
<pb n="41a"/>
</p>
<p>
<pb n="42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　案鄭桓公武公當幽平之世以詐取虢檜之地其地<lb/>
　當中國要害四面皆强國故雖以鄭莊之奸雄無能<lb/>
<pb n="43a"/>
　為狡焉啓疆之計終春秋二百四十年僅再滅許肆<lb/>
　其吞噬而已而虎牢入晉犨櫟郟入楚鄭之封疆亦<lb/>
　蝕于晉楚焉其地有開封府之祥符蘭陽中牟陽武<lb/>
　鄢陵洧川尉氏鄭州河隂汜水滎陽滎澤凡一州十<lb/>
　一縣亦兼涉杞縣與楚接界陳留與陳接界封丘與<lb/>
　衛接界許州府為所奪許國之地禹州為櫟都汝州<lb/>
　之魯山郟縣本楚以餌鄭旋復為楚奪又闌入衛輝<lb/>
　府之延津縣河南府之登封縣鞏縣偃師縣陳州府<lb/>
<pb n="43b"/>
　之扶溝縣懷慶府之武陟縣歸德府之睢州其地俱<lb/>
　在今河南一省其闌入直𨽻大名府之長垣縣者為<lb/>
　祭仲邑東明縣有武父地僅彈丸黒子而已<lb/>
　鄭疆域論<lb/>
　論曰鄭當幽王之世王室未遷遽興寄帑之謀攘取<lb/>
　虢檜之國而有其地首亂天朝之疆索鄭誠周室之<lb/>
　罪人矣入春秋後莊公以狙詐之資倔强東諸侯間<lb/>
　是時楚僻處南服而晉方内亂莊公與齊魯共執牛<lb/>
<pb n="44a"/>
　耳其子昭公厲公俱梟雄絶人使其兄弟輯睦三世<lb/>
　相繼鄭之圖伯未可知也乃三公子争立卒歸厲公<lb/>
　與虢弭定王室庶幾桓文勤王之義然自是而楚患<lb/>
　興矣齊晉迭伯與楚争鄭者二百餘年是時鄭西有<lb/>
　虎牢之險北有延津之固南據汝潁之地恃其險阻<lb/>
　左支右吾葢滎陽成臯自古戰争地南北有事鄭先<lb/>
　被兵地勢然也至子産之世而虎牢已先屬晉犨櫟<lb/>
　郟已先屬楚鄭之地險盡失徒善其區區之辭命以<lb/>
<pb n="44b"/>
　大義折服晉楚雖以楚靈王之暴横莫敢凌侮葢亦<lb/>
　人謀之臧匪關地勢矣然自後三家分晉而韓得成<lb/>
　臯卒以滅鄭則鄭之虎牢豈非得之以興失之以亡<lb/>
　者哉<lb/>
　　秦<lb/>
<pb n="45a"/>
</p>
<p>
<pb n="46a"/>
</p>
<p>
<pb n="47a"/>
</p>
<p>
<pb n="48a"/>
　時兵力未盛西周故物未敢覬覦也值平桓懦弱延<lb/>
　及寧公武公徳公以次𧖟食盡收虢鄭遺地之在西<lb/>
　畿者垂及百年至穆公遂滅芮築壘為王城以塞西<lb/>
　來之路而晉亦滅虢東西京隔絶由是據豐鎬故都<lb/>
　判然為敵國與中夏抗衡矣然滅滑而滑為晉有不<lb/>
　能越崤函以東一步滅鄀而鄀為楚有不能越武關<lb/>
　以南一步其地有鳳翔府延安府平涼府秦州西安<lb/>
　府商州同州府乾州不越陜西一省其同州府與商<lb/>
<pb n="48b"/>
　州之地猶與晉楚錯壤<lb/>
　秦疆域論<lb/>
　論曰秦與晉以河為界河以東為晉河以西為秦然<lb/>
　秦當春秋時疆域褊小非特隔于函關之外為晉所<lb/>
　限閡而不得出也攷史記繆公立五年而晉獻滅虞<lb/>
　虢是時新立初起岐雍基業未固而晉武獻已絶盛<lb/>
　滅虢而桃林已舉秦之門戸在晉肘腋中矣後晉文<lb/>
　公初伯攘白翟開西河魏得之為西河上郡白翟之<lb/>
<pb n="49a"/>
　地為今陜西延安府東去山西黄河界四百五十里<lb/>
　至戰國恵王六年魏始納隂晉八年納河西地十年<lb/>
　納上郡十五縣隂晉今華隂縣河西孔氏曰同丹二<lb/>
　州丹州今延安府宜川縣上郡為延安以北又恵公<lb/>
　之世韓之戰曰寇深矣若之何可見晉之幅員廣逺<lb/>
　斗入陜西内地不始于文公時此亦可為秦晉疆域<lb/>
　之一証也故終穆公之世未嘗一日忘東向其援立<lb/>
　恵公也實貪河外列城之賂葢欲圖虢之故地以為<lb/>
<pb n="49b"/>
　東出之謀既而韓之戰秦始征晉河東未幾復屬于<lb/>
　晉秦之不得志于晉可知也迨初立文公秦欲納王<lb/>
　而晉辭秦師獨下文公梟雄賴秦之力而實隂忌之<lb/>
　必不使勤王之舉得分其功晉之抑秦又可知也至<lb/>
　其季年日暮途逺背晉與鄭盟已復襲鄭懸師深入<lb/>
　年老智昏而穆公之始終不忘東向其情盖汲汲矣<lb/>
　其後絶晉日尋干戈少梁北徵彭衙刳首迭有勝負<lb/>
　然終不能越河以東一步葢有桃林以塞秦之門户<lb/>
<pb n="50a"/>
　而河西之地復犬牙于秦之境内秦之聲息晉無不<lb/>
　知二百年來秦人屏息而不敢出氣者以此故也至<lb/>
　孝公𤼵憤東地渡洛魏人納地恐後而河西始悉為<lb/>
　秦有吳起去西河而泣豈無故哉<lb/>
　　吳<lb/>
<pb n="51a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="51b"/>
　案武王定天下此時泰伯之子孫已自立于勾吳武<lb/>
　王因而封之時大江以南尚屬蠻夷之地分茅胙土<lb/>
　之所不及非若中原齊魯星羅碁置也故其地最廣<lb/>
　逺春秋初尚服屬于楚自後寖强遂為勍敵而其所<lb/>
　并吞之國亦歴歴可紀焉大抵北出則擾廬壽東出<lb/>
　則向番陽其地略有江南全省而徐州屬宋廬鳳屬<lb/>
　楚安慶屬羣舒最後廬鳳亦入于吳而入郢之禍自<lb/>
　此始太平府則與楚之和州<hi>為昭關</hi>對岸江寧府則與<lb/>
<pb n="52a"/>
　楚之六合<hi>為棠邑</hi>接境其自浙之嘉興以及湖州杭州<lb/>
　則與越日相角逐之區也其自浙之嚴州以及江南<lb/>
　之徽州江西之饒州則與楚日相窺伺之地也方輿<lb/>
　家以江西全省亦俱為吳地然于經傳無所見第存<lb/>
　其說如此云<lb/>
　吳疆域論<lb/>
　論曰余考春秋吳疆域而竊有感于明祖之事也當<lb/>
　明祖與張陳相持而劉誠意謂陳氏勢居上㳺宜先<lb/>
<pb n="52b"/>
　定陳當日之分界與春秋時吳楚畧相似而明祖之<lb/>
　地較吳尤迫狹日汲汲于池州太平徽寧廬鳳之地<lb/>
　逮得南昌而守之一戰遂覆陳氏嗚呼此春秋闔閭<lb/>
　入郢之勢也夫長江之險吳楚所共而楚居上㳺故<lb/>
　長㟁之戰司馬子魚曰我得上㳺何故不吉卒得其<lb/>
　乘舟餘皇故吳楚交兵數百戰從水則楚常勝而從<lb/>
　陸則吳常勝楚以水師臨吳而吳常從東北以出楚<lb/>
　之不意當其始叛楚也即伐巢伐徐伐州來争鬭于<lb/>
<pb n="53a"/>
　廬州鳳陽之間葢欲自上而瞰下子重之克鳩兹也<lb/>
　為今太平之蕪湖此用水也而吳報之伐楚取駕則<lb/>
　在廬之無為矣楚靈之克朱方也為今鎮江之丹徒<lb/>
　此用水也而吳報之取棘櫟麻則出碭山與汝寧矣<lb/>
　至昭二十三年州來入吳州來為今之壽春以淮為<lb/>
　固撤楚之籓籬而據其要害而入郢之禍兆矣當日<lb/>
　舍舟于淮汭自豫章與楚夾漢淮汭即州來豫章今<lb/>
　南昌舍舟為沈船破釜之舉陸路出南昌為出竒擣<lb/>
<pb n="53b"/>
　險之謀欲避所短而用所長懸師深入千里襲人葢<lb/>
　亦逆知楚瓦不仁而後敢出此使當日但斂兵持重<lb/>
　勿與交鋒絶其餉道吳人輕銳師老欲歸正不必為<lb/>
　毁舟與塞城口之計正欲徐行驅之吳人遇險則必<lb/>
　争舟以濟争則必亂半渡擊之可使隻輪不返故當<lb/>
　日楚之失計在速戰而吳亦第僥倖而一得也使第<lb/>
　固守鍾離居巢州來三城屹然不動而多方以撓吳<lb/>
　隳其亟肄之算吳既不得志于東北必不能由水道<lb/>
<pb n="54a"/>
　以窺楚而吳且坐困矣故明方事廬鳳而旋得南昌<lb/>
　則為折其左臂吳先有豫章而兼得州來則為扼其<lb/>
　喉吭申公子胥之謀略與明祖君臣前後一揆矣夫<lb/>
　地勢何常人能用之則勝厥後越兼吳之地而卒覆<lb/>
　于楚豈非楚常得地勢之便哉<lb/>
　　案此論猶仍舊說以豫章即南昌其實豫章非南<lb/>
　　昌也另有論見後<lb/>
　　越<lb/>
<pb n="55a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="55b"/>
　<lb/>
　<lb/>
　<lb/>
　案越自少康初封歴商至周初千有餘歲武王因其<lb/>
　舊而不改延及春秋之季又五六百年至允常始與<lb/>
　吳相戰伐見于經傳然封域極隘國語與越絶書所<lb/>
　載不同其北向所至曰禦兒曰平原皆在今嘉興一<lb/>
　府之地其西南至于姑蔑<hi>越絶書作姑未</hi>則在今衢州府龍<lb/>
<pb n="56a"/>
　㳺縣然昔人稱餘汗為越地淮南王安謂越人欲為<lb/>
　變必先田餘汗界中通典亦謂為越之餘則自江西<lb/>
　廣信至饒州皆越之西界國語所云姑蔑葢未盡矣<lb/>
　余嘗歴淮揚至餘杭盡吳之境又親至左蠡而知越<lb/>
　大夫胥犴勞王于豫章之汭實在今鄱陽湖葢鄱陽<lb/>
　為楚餘干為越分峙湖之兩㟁楚越相結歸王乗舟<lb/>
　應在于此若北出則千餘里皆吳地越方仇吳豈能<lb/>
　以孤軍徑行其地而與楚㑹耶其地全有浙之紹興<lb/>
<pb n="56b"/>
　寧波金華衢溫台處七府之地其嘉杭湖三府則與<lb/>
　吳分界由衢歴江西廣信府至饒之餘干縣與楚分<lb/>
　界<lb/>
　越疆域論<lb/>
　論曰越自允常始見春秋再世至句踐遂成伯業天<lb/>
　子致胙五傳而至無疆而卒為楚所滅竊怪句踐以<lb/>
　廣運百里之地而能覆二千里之吳其後世地兼吳<lb/>
　越而楚滅之如反掌之易其故何也曰其故仍句踐<lb/>
<pb n="57a"/>
　自貽之也當其滅吳而不能正江淮以北使楚東侵<lb/>
　廣地至泗上是為畫江自守之計棄其地利以與人<lb/>
　其得延至五世幸矣昔人有言守江不如守淮守淮<lb/>
　必㝛重兵于廬鳳徐泗而後進可以戰退可以守當<lb/>
　吳之與楚角也争鍾離州來居巢三邑七十餘年而<lb/>
　後取之迨既得州來而入郢之勢已兆故孫氏之保<lb/>
　江東也守濡須與魏争合肥東晉之有江左也覆苻<lb/>
　堅之兵八十萬于淝水蕭梁之都建業也敗拓跋之<lb/>
<pb n="57b"/>
　衆二十萬于鍾離至汴宋稍稍不振矣而劉楊諸將<lb/>
　猶力争于夀春藕塘間而後劉豫不敢南渡夫非昔<lb/>
　日吳楚之巳事乎越既有吳不能守吳故轍北扼州<lb/>
　來西阻豫章而戀戀于三江五湖之利志意驕滿號<lb/>
　稱伯王此猶項氏之棄關中而都彭城同一沐猴之<lb/>
　見耳楚人既得上㳺而復兼有廣陵徐泗之地長江<lb/>
　帶水䇿馬可渡句踐當日豈為子孫計長久者哉曰<lb/>
　勾踐本為報怨值吳之荒怠而幸勝之以范蠡之謀<lb/>
<pb n="58a"/>
　畧而不為一言何也曰吳壽夢之争州來也是申公<lb/>
　教之也闔閭之舍舟淮汭自豫章與楚夾漢也是子<lb/>
　胥教之也皆當創業之始志意明銳故其言易入至<lb/>
　諫夫差與越行成子胥且以屬鏤死耳使少伯復進<lb/>
　說于志得意滿之餘夫安知不從文種之誅乎宜其<lb/>
　卷舌髙蹈以去也曰項氏棄關中及身而亡而越延<lb/>
　至五世何也曰項氏實有雄據天下之志故漢髙并<lb/>
　力而取之而楚既得廣陵徐泗知越無争雄之心視<lb/>
<pb n="58b"/>
　為掌中物而不之忌而越兵力尚强故且相與遷延<lb/>
　待其自𤼵兵端而後取之也噫古來披堅執銳如項<lb/>
　氏卧薪嘗膽如句踐而皆坐失天下之大計人皆知<lb/>
　為項氏惜而不知為句踐惜也其猶有目睫之見也<lb/>
　夫<lb/>
　　案此論猶仍史記舊說謂越滅吳後棄江淮以北<lb/>
　　此說非也當從吳越春秋越絶諸書越徙都瑯琊<lb/>
　　為是另有論見後<lb/>
<pb n="59a"/>
　　列國疆域表後叙<lb/>
　或曰周室封建在徳不在險信乎曰此為後王守成<lb/>
　者言之也武王既勝殷有天下大封功臣宗室凡山<lb/>
　川糾紛形勢禁格之地悉周懿親及親子弟以鎮撫<lb/>
　不靖翼戴王室自三監監殷而外封東虢于滎陽據<lb/>
　虎牢之險西虢于𢎞農陜縣阻崤函之固太公于齊<lb/>
　召公于燕成王又封叔虞于晉四面環峙而王畿則<lb/>
　東西長南北短短長相覆方千里無事則都洛陽宅<lb/>
<pb n="59b"/>
　土中以號令天下有事則居關内阻四塞以守曷嘗<lb/>
　不據形勝以臨制天下哉褒姒煽虐禍由内作播遷<lb/>
　東周而西虢實為東西都出入往來之地周有西歸<lb/>
　之志不得不問途于虢故平之末年即欲以虢公為<lb/>
　卿士迨乎恵王鄭虢卒定王室當晉之圖虢也王曷<lb/>
　不赫然震怒命方伯以討罪于晉晉必不敢動乃談<lb/>
　笑置之虢入晉而晉日强周日削矣洎恵公之入賂<lb/>
　秦以虢畧秦若得之則可東向以抗衡于晉雖有文<lb/>
<pb n="60a"/>
　公不能以圖伯而晉之諸臣固不與也雖戰韓見獲<lb/>
　秦于此時幾可分晉之半而卒征繕以輔孺子閉關<lb/>
　謝秦秦知空名為質之無用卒歸恵公吕郤諸人可<lb/>
　謂智勇絶人者矣秦立文公以後知文公梟雄決不<lb/>
　能覬覦桃林以東一歩乃偕晉師滅鄀鄀近武關穆<lb/>
　公之意以為不得于東猶可經營商雒圖武關以為<lb/>
　南出之門户而亦終不能有由是二百餘年秦屏伏<lb/>
　西陲不敢出以秦地形四塞而函關武關之門户俱<lb/>
<pb n="60b"/>
　為他人有也至三晉𤓰分秦得其地置關函關入秦<lb/>
　而三晉之亡自此始矣嗚呼晉自獻公滅虢以後固<lb/>
　守桃林之塞主伯天下者二百年迨三晉之分而後<lb/>
　失之而周室東遷不三世而虢已為晉有捐國之利<lb/>
　器以與人而不悟豈非恃徳不恃險之說有以悞之<lb/>
　也哉<lb/>
春秋時晉中牟論<lb/>
河南今日之中牟縣即鄭之圃田春秋定哀時屬晉三<lb/>
<pb n="61a"/>
卿分晉時屬魏前漢地理志謂趙獻侯自耿徙此非也<lb/>
志既言河南之開封中牟陽武酸棗卷皆魏分地既係<lb/>
魏地趙安得而都之自相矛盾矣至春秋定九年齊侯<lb/>
伐晉夷儀晉車千乗在中牟則與今日之中牟絶不相<lb/>
涉據本註云救夷儀也夷儀前本邢地傳云邢遷于夷<lb/>
儀在今順徳府邢臺縣西去河南之中牟六百餘里道<lb/>
里逺不相及一也衛侯如晉過中牟衛本在河北適晉<lb/>
安用更過河南之中牟非途次所經二也孔子適趙聞<lb/>
<pb n="61b"/>
趙簡子殺竇鳴犢舜華臨河而返此時趙界明在大河<lb/>
以北中牟不得更在河南境三也國語晉侯問趙武曰<lb/>
中牟邯鄲之肩髀吾欲其令良誰可武曰邢伯可是中<lb/>
牟與邯鄲接近日後獻侯自耿徙中牟敬侯又自中牟<lb/>
徙邯鄲相去本不甚逺今河南中牟距邯鄲里數與所<lb/>
云肩髀者不合四也趙鞅與范中行相攻哀四年九月<lb/>
圍邯鄲荀寅奔鮮虞鮮虞納荀寅于柏人五年春克柏<lb/>
人遂圍中牟史記亦云趙簡子攻范中行伐中牟佛肸<lb/>
<pb n="62a"/>
叛是中牟為范中行氏邑與柏人俱當在直𨽻順徳府<lb/>
界去大河之南絶逺五也葢河南之中牟在春秋止稱<lb/>
圃田無中牟之名至漢初始置中牟縣屬河南郡而左<lb/>
傳史記所載之中牟在杜元凱時已不復知其處第云<lb/>
當在河北後人但當存疑不必强為之說臣瓚謂此中<lb/>
牟當在温水之上張守節史記正義又以相州湯隂縣<lb/>
西有牟山謂中牟當在其側俱係臆說無明據且春秋<lb/>
傳衛師過中牟中牟人欲伐之褚師圃曰衛未可勝齊<lb/>
<pb n="62b"/>
師克城而驕不如從齊遂伐齊師敗之克城謂克夷儀<lb/>
則中牟與夷儀當朝𤼵夕至疑當在邢臺邯鄲之間溫<lb/>
水湯隂二處離此尚逺亦非也<lb/>
　雍正入年春余應河東田制臺聘修河南省志作為<lb/>
　此論力辨今日之中牟非論語左傳史記所載之中<lb/>
　牟而舊志竟於縣内載入佛肸墓可𤼵一笑然攷杜<lb/>
　氏通典已先誤千慮一失往往有此後閱宛溪氏方<lb/>
　輿紀要謂在彰徳府湯隂縣牟山之側此亦承張守<lb/>
<pb n="63a"/>
　節史記正義之譌非確然也因思春秋時晉之中牟<lb/>
　楚之豫章雖使杜元凱復生亦不能確知其處况更<lb/>
　在元凱千五百年後乎因檢㸃舊稿入于卷内漫識<lb/>
　于此乾隆五年三月上浣識<lb/>
春秋時楚豫章論<lb/>
先王建國其小者不能五十里若邾滕郳薛近在一縣<lb/>
之地故其時為邑絶小論語稱十室之邑周官司馬法<lb/>
九夫為井四井為邑至十室乃大矣若荆舒吳越地處<lb/>
<pb n="63b"/>
荒逺井牧之所不及如後世新復之苗疆動輒千百里<lb/>
不可以方域計故今日而欲求春秋之地亦不可概以<lb/>
一州一府當之也嘗讀春秋至吳楚越之傳其稱豫章<lb/>
者凡六見昭六年楚使薳洩伐徐吳人救之令尹子蕩<lb/>
帥師伐吳師于豫章而次于乾谿吳人敗其師于房鍾<lb/>
昭十三年楚師還自徐吳人敗諸豫章獲其五帥案徐<lb/>
在泗州北八十里乾谿在今潁州府之亳州房鍾在今<lb/>
潁州府蒙城縣昭三十一年吳人圍弦左司馬戍右司<lb/>
<pb n="64a"/>
馬稽帥師救弦及豫章弦為今河南光州之光山縣又<lb/>
定二年桐叛楚吳使舒鳩誘楚人曰以師臨我我伐桐<lb/>
為我使之無忌秋楚伐吳師于豫章吳人見舟于豫章<lb/>
而潛師于巢冬十月吳敗楚師于豫章遂圍巢克之桐<lb/>
為今安慶府之桐城縣巢為今廬州府之巢縣舒鳩在<lb/>
廬州府之舒城定四年柏舉之役吳人舍舟淮汭自豫<lb/>
章與楚夾漢淮汭即今壽州案數傳皆為吳楚鬭争杜<lb/>
註于前則曰江北淮水南於柏舉之傳則曰漢東兩岐<lb/>
<pb n="64b"/>
其說又云自江北徙于江南不知何所據又昭二十四<lb/>
年楚子為舟師以略吳疆越大夫胥犴勞王于豫章之<lb/>
汭歸王乗舟且帥師從王此為楚越交接豫章當又在<lb/>
楚越之境諸儒求其說而不得或以為兩地或以為三<lb/>
地迄無一定然愚嘗考之豫章係寛大之語自江西之<lb/>
九江饒州二府隔江為江南之安慶府境北接潁亳廬<lb/>
壽西接光黄皆為楚之豫章地葢鳳陽以西壽霍光固<lb/>
之境皆近淮壖為吳楚日交兵處柏舉在湖廣黄州府<lb/>
<pb n="65a"/>
之麻城縣從壽州循淮而西歴河南光山縣信陽州三<lb/>
關之塞至麻城六百里至漢口九百里杜氏所云豫章<lb/>
在江北淮水南者正當即指淮汭而言葢是地之總名<lb/>
舍舟于此遵陸亦即在此耳至豫章之汭則為今日之<lb/>
鄱陽湖無疑何則饒之餘干縣為越之西境鄱陽縣為<lb/>
楚之東境俱濱鄱陽湖楚以舟師略吳疆而越歸王乗<lb/>
舟俱在水際舍此更無别處交接總之吳楚越接境之<lb/>
豫章非一地而實非有二名如秦之㑹稽九江兩郡統<lb/>
<pb n="65b"/>
𨽻俱一二千里豈可以一州一縣當之哉漢分秦九江<lb/>
郡置豫章郡葢亦以春秋之豫章得名然實非當日之<lb/>
豫章地至以南昌為豫章尤非左傳舍舟淮汭自豫章<lb/>
與楚夾漢壽州至漢口中歴光州信陽州黄州至武昌<lb/>
漢陽夾峙之漢口循淮至漢路徑甚明南昌在其南千<lb/>
餘里無迂道至南昌之事且南昌始終為楚地于吳無<lb/>
與也史記闔閭十一年吳伐楚取番番今鄱陽縣為饒<lb/>
州府治而闔閭十一年係定公六年在柏舉之後則當<lb/>
<pb n="66a"/>
柏舉戰時吳尚未有饒州之地又安得越南康九江二<lb/>
府而遽至南昌也哉愚嘗推廣其說凡列國之邊境地<lb/>
俱極廣逺不止一豫章也楚北境之方城自裕州東北<lb/>
至葉縣唐縣連接數百里齊之無棣今直𨽻天津府之<lb/>
慶雲山東武定府之海豐皆是晉合温原攢茅之地俱<lb/>
謂之南陽幾盡懐慶一府之境其所謂東陽者則為太<lb/>
行山東地非有城邑至楚漢之間始置東陽郡而秦之<lb/>
河西在今同華二州總謂大河以西則楚西境之豫章<lb/>
<pb n="66b"/>
由淮水之南盡大江南北連屬彭蠡與吳越俱接境乃<lb/>
其常理非日後始遷于江南也至漢東無豫章地髙氏<lb/>
辨之甚明近志乃謂春秋之豫章去江陵甚近引宋武<lb/>
帝討劉毅遣王鎮惡先襲至豫章口去江陵城二十里<lb/>
為証尤謬後世地名沿譌襲舛甚多即同時亦有相襲<lb/>
者如戰國時韓之南陽豈可以晉之南陽當之也哉<lb/>
　余作此論實當乾隆之四年時假館九江大孤山堂<lb/>
　旅中乏書未能博稽載籍第反覆就左氏傳臆斷頗<lb/>
<pb n="67a"/>
　矜獨得然亦未敢自信踰年歸里索宛溪氏方輿紀<lb/>
　要讀之于南昌府豫章城云酈道元謂昭六年楚令<lb/>
　尹子蕩伐吳師于豫章即此地非也夫江湖沮洳春<lb/>
　秋時舟楫便利未逮今日吳楚所争實在淮漢之間<lb/>
　酈氏之言應非篤論因歴舉余所引左氏傳六處并<lb/>
　杜氏前後兩註謂自昔由江漢之間以達于淮豫章<lb/>
　實為要害而其地今不可考又稱乾谿在今江南亳<lb/>
　州徐在泗州弦在光州則豫章當在近淮之地光州<lb/>
<pb n="67b"/>
　壽州之間與漢所置之豫章全不相蒙也與余論脗<lb/>
　合先得我心不覺大快因知讀書到着實處自然所<lb/>
　見略同但未及豫章之汭為鄱陽湖第存疑云在江<lb/>
　漢之北則越地固不能踰大江而北也餘干為越鄱<lb/>
　陽為楚後為吳奪俱今饒州府屬則鄱陽正為三國<lb/>
　結輳之地且此時吳越既已興兵而楚吳又方搆鬭<lb/>
　楚與越通吳人必忌越必不敢出境一步公然與楚<lb/>
　交接以犯吳之深怒也若概云江漢之北越且離境<lb/>
<pb n="68a"/>
　千里顯張從楚以掎吳之幟獨不畏吳人壓境問罪<lb/>
　近在肘腋耶固知歸王乗舟乃二國于其接境處隂<lb/>
　相聨絡又在水際則舍鄱陽左右更誰屬哉余所謂<lb/>
　豫章之名廣逺雖不能確知為何地而可約舉數處<lb/>
　以概之但于今日之南昌決無涉耳因閱宛溪氏之<lb/>
　說借為余証而又廣其所未及如此乾隆五年八月<lb/>
　上浣三日復初氏又識<lb/>
晉公子重耳適諸國論<lb/>
<pb n="68b"/>
左氏叙事其藏鍼不露處要使人統前後傳而得之向<lb/>
嘗疑重耳逰歴遍天下而其返國也卒由秦則當其處<lb/>
狄十二年而行也何不徑之秦以求入而必過衛適齊<lb/>
及其之鄭也又何不入秦而必迂道之楚楚為蠻夷之<lb/>
國重耳豈不知其不可倚仗而當日之所以為此者盖<lb/>
其事勢實有所萬不得已也夫重耳有賢名且多得士<lb/>
夷吾以弟越次而代立其君臣之欲甘心于重耳非一<lb/>
日矣此時為重耳者藏形匿影側足無所幸有齊狄秦<lb/>
<pb n="69a"/>
楚諸大國其力足與晉相抗得庇䕶公子餘如鄭衛諸<lb/>
小邦則晉令朝下而夕且縶公子而獻于晉耳故其如<lb/>
齊也時當秦歸恵公之明年秦晉新協和未有釁而齊<lb/>
桓方下士故且之齊以求庇逮桓公卒而孝公内亂兄<lb/>
弟相争諸侯之兵數至不得不更適他國其歴曹歴宋<lb/>
歴鄭特為過客耳宋方新敗而曹與鄭皆小國由鄭入<lb/>
秦路必由周而道晉殽函之境晉如寺人披者以百騎<lb/>
邀之有餘耳趙衰狐偃輩慮之宻矣是時楚成方强恢<lb/>
<pb n="69b"/>
廓大度力足以容公子啓口即云公子若返晉國則何<lb/>
以報不穀葢送重耳入國之事楚子巳身任之㑹子玉<lb/>
有言而秦穆公來迎公子乃送公子之秦秦楚别有間<lb/>
道而楚又設兵防衛以備不測則重耳之返國雖藉秦<lb/>
力而楚子實成之故日後猶曰楚君之恵未之敢忘又<lb/>
曰微楚之恵不及此此豈為當日一饗與不殺之恩而<lb/>
已哉左氏平平叙次八國若公子無故遍㳺天下而不<lb/>
知當日之事勢實如此左氏特未嘗明言其故耳逮觀<lb/>
<pb n="70a"/>
寺人披為恵公求殺重耳與懐公以狐毛狐偃故而殺<lb/>
狐突而當日之故始瞭然矣謹備列之以告世之善讀<lb/>
左氏者<lb/>
春秋時楚地不到湖南論<lb/>
考春秋之世楚之經營中國先北向而後東圖其始封<lb/>
在丹陽在今歸州東南七里為最南境武文遷都于郢<lb/>
為荆州府治江陵縣昭王徙郢于鄀為襄陽府宜城縣<lb/>
頃襄王二十八年秦白起拔郢楚東北保于陳今河南<lb/>
<pb n="70b"/>
陳州府治明年又遷壽春為江南壽州歴世自南而北<lb/>
其所吞滅諸國未嘗越洞庭湖以南一步葢其時湖南<lb/>
與閩廣均為荒逺之地如今交趾日南相似計惟羣蠻<lb/>
百濮居之無係于中國之利害故楚亦有所不争也竊<lb/>
嘗徧考詩書及春秋三傳與職方爾雅之文無有及洞<lb/>
庭兩字者至屈原放廢江濱彷徨山澤作為九歌抒其<lb/>
憤懣乃始曰嫋嫋兮秋風洞庭波兮木葉下葢楚俗好<lb/>
歌舞淫祠原為作迎享送神之曲為湘君湘夫人以實<lb/>
<pb n="71a"/>
之道之使歸于正以寄其忠君愛國之意至始皇侈心<lb/>
浮江至湘山問湘君何神博士所對葢即祖屈原之辭<lb/>
而漢儒為戴記遂有舜崩于蒼梧之說其因襲傅㑹葢<lb/>
有自來其實唐虞三代之世湘山洞庭何嘗入職方况<lb/>
舜既禪禹而必親歴荒逺之地舜崩而二妃以天子之<lb/>
后離其宫闕逺歴萬里藁𦵏絶域之野此皆必無之事<lb/>
儒者可以理斷者也用是而知尚書蔡傳謂九江即洞<lb/>
庭之誤而臨川師謂九江即彭蠡之源而以彭蠡為九<lb/>
<pb n="71b"/>
江漢為北江并岷江為中江合為三江者其說為斷斷<lb/>
不可易也蔡傳之說祖朱子而實出于晁氏說之葢以<lb/>
經文過九江至于東陵曾氏以為湖廣岳州府之巴陵<lb/>
縣在洞庭湖之東不知程氏大昌已駁之謂其絶無根<lb/>
據而過九江至于敷淺原則為今徳安之敷揚山而朱<lb/>
子以廬阜當之廬阜在今江西九江府之徳化縣與彭<lb/>
蠡尤近况水經注又云䢴水出廬江郡之東林鄉西南<lb/>
注江水尚書過九江至于東陵者是也東陵在廬江則<lb/>
<pb n="72a"/>
九江為尋陽之九江益可信不誣且劉歆班固應劭皆<lb/>
謂江至尋陽分為九派晉郭璞江賦亦曰源二分于崌<lb/>
崍流九派于尋陽隨取之以名郡至張僧監尋陽地記<lb/>
復列其名為九唐孔穎達引之以釋禹貢賈公逵以釋<lb/>
周禮職方宋樂史寰宇記李宗諤九江圖並宗其說今<lb/>
舍漢晉隋唐宋數千年博雅之說不用而獨取一晁氏<lb/>
說之其立論可謂偏枯矣愚更嘗尋繹經文曰九江孔<lb/>
殷殷者歸往趨向之辭周禮諸侯見于天子曰殷見與<lb/>
<pb n="72b"/>
朝宗二字畧同是川之取象若洞庭為大澤不宜立此<lb/>
名義禹貢于大野彭蠡滎波雷夏俱云既瀦既澤可証<lb/>
也明是九江為彭蠡之上源彭蠡為九江之下委殷者<lb/>
歸往之得其正瀦者容蓄之得所歸荆揚二州正是首<lb/>
尾相應則荆州之川為江漢為九江其澤為雲夢揚州<lb/>
之川為三江其澤為彭蠡震澤不既直截了當矣乎况<lb/>
江漢九江合之恰為揚州之三江尤自一綫不爽也或<lb/>
謂江至揚州更何從分而為三曰五湖只一太湖也三<lb/>
<pb n="73a"/>
江只一大江也九河分為九至入海之處合為一矣而<lb/>
仍曰九河既道三江其源岐為三至入海之處合為一<lb/>
而仍曰三江既入有何不可乎往嘗取歸氏有光之論<lb/>
以三江為揚子江錢塘江吳淞江而取証于國語三江<lb/>
環之自以為得之矣今乃知其猶未也越在錢塘江之<lb/>
外三江只可云環吳不可云環越孰若大江横截南區<lb/>
吳越俱在襟帶之内如兩鼠鬭于穴中所云民無所移<lb/>
者益信况吳淞與錢塘禹貢並無其水尤不可取以為<lb/>
<pb n="73b"/>
據若如尚書蔡傳之說則洞庭至春秋之世當益灼然<lb/>
顯著矣乃嘗反覆左傳而知楚之疆域斷斷無此何也<lb/>
楚靈王淫侈周行無所不至嘗召諸侯以田于江南之<lb/>
夢矣不聞其田洞庭也証一也入郢之役吳兵東北自<lb/>
光黄來楚宜南走洞庭之野反更西北涉睢以奔隨國<lb/>
証二也昭王論命祀而曰江漢睢漳楚之望不聞其及<lb/>
洞庭湘水之神証三也意其時非特不𨽻版圖且洞庭<lb/>
亦尚微𣺌如屈原所云洞庭波兮木葉下亦是微波淺<lb/>
<pb n="74a"/>
瀨可供愛玩無今日浩𣺌之觀葢當時雲夢方八九百<lb/>
里跨江南北故文人學士多侈言之至雲夢涸而水悉<lb/>
歸入洞庭湖乃始包山絡澤而洞庭山浸其内因以山<lb/>
得名古今來盈虛之數如濟水絶而為大清河鉅野涸<lb/>
而為南旺湖之類川澤之改易多矣豈特疆域之變遷<lb/>
無常所哉<lb/>
史記越句踐世家與吳越春秋越絶書竹書紀年所書<lb/>
越事各不同論<lb/>
<pb n="74b"/>
史記越滅吳而不能正江淮以北故楚得東侵廣地至<lb/>
泗上與魯泗東之地方百里張守節正義曰泗上謂廣<lb/>
陵徐泗等州則今揚淮以及徐州泗州之地皆棄與楚<lb/>
余嘗著論謂越棄地利不守得延至五世為楚所滅幸<lb/>
矣後閱吳越春秋有云越既平吳北渡淮㑹齊晉諸侯<lb/>
徙都于琅琊竹書紀年云晉出公七年越徙都琅琊水<lb/>
經注亦云琅琊越句踐之故都也越絶書句踐平吳霸<lb/>
關東從琅琊起觀臺周七里以望東海諸書所載較若<lb/>
<pb n="75a"/>
畫一案春秋時琅琊為今山東沂州府其所屬日照縣<lb/>
向係海曲為沿海要地疑所謂觀臺望東海即于此又<lb/>
吳越春秋句踐聴范蠡謀築㑹稽小城城成而怪山自<lb/>
生本琅琊東武海中山也一夕自來後因徙都琅琊余<lb/>
考越徙都琅琊事不見于左傳國語亦無之吳越春秋<lb/>
與越絶所書皆怪誕不足信然史記云越滅吳棄江淮<lb/>
以北徵之左傳他事多不合據傳文哀公二十二年越<lb/>
滅吳二十七年越使后庸來正邾魯之界公與之盟于<lb/>
<pb n="75b"/>
平陽後哀公嘗欲以越伐魯而去季氏公又嘗如越曽<lb/>
子居武城有越宼見于孟子武城在今沂州府費縣西<lb/>
南九十里季氏之私邑亦在費與琅琊之說相合夫越<lb/>
既滅吳與齊晉諸侯㑹于徐州<hi>徐州本薛地今為兖州府滕縣非江南之徐州也</hi>天子致胙方欲正邾魯山東諸侯之侵界豈其棄江<lb/>
淮不事且既棄之以予楚矣如后庸使命之往來及出<lb/>
兵侵魯豈反假道于楚耶又范蠡既雪㑹稽之恥變姓<lb/>
名寓于陶陶為今曹州府曹縣葢先時吳屢伐齊魯沂<lb/>
<pb n="76a"/>
曹之邊地吳葢略而有之哀八年吳嘗伐魯入武城武<lb/>
城人或有田于吳竟拘鄫人之漚菅者曰何故使吾水<lb/>
滋及吳師至拘者遂道之以伐武城觀此則沂州之地<lb/>
久已為吳之錯壤越滅吳因有其地則其遷都琅琊葢<lb/>
盡吳之境與北方諸侯争衡豈有反棄江淮之地以資<lb/>
勍敵之楚耶且即如史記所云越自句踐以後五世至<lb/>
無疆中間嘗欲伐齊齊舊與吳接境與越之故土逺隔<lb/>
江淮若句踐棄江淮以北則其後世必不能復拓有吳<lb/>
<pb n="76b"/>
境與齊逺不相及無縁有伐齊之事則史記之自相矛<lb/>
盾更較然矣蘇子由謂史遷淺陋而不學疎畧而輕信<lb/>
而于地里尤疎舛余既据其說作越封疆論復附識他<lb/>
書所見于此以俟後之博學者攷焉<lb/>
　<lb/>
　<lb/>
　<lb/>
　春秋大事表卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋大事表卷二十八</head> <lb/>
    <p>
<pb n="1a"/>
欽定四庫全書<lb/>
　春秋大事表卷二十八<lb/>
　　　　　　　　　　國子監司業顧棟高撰<lb/>
　　晉楚争盟表<lb/>
　孔子曰晉文公譎而不正齊桓公正而不譎子朱子<lb/>
　専以伐楚一事言之其説葢原于杜氏愚竊意其非<lb/>
　然也論其譎與正之大者如齊桓不納鄭子華之請<lb/>
　而晉文因元咺執衞侯齊桓定王世子而拜天子之<lb/>
<pb n="1b"/>
　胙晉文則至請隧其規模之正大事事不如齊桓至<lb/>
　論城濮之戰則勝召陵遠甚何則召陵雖盟而楚滅<lb/>
　弦圍許毫無顧忌蔡鄭亦未敢即從齊至如城濮一<lb/>
　勝而天下之諸侯如决大川而東之其功之大小寧<lb/>
　可以數計哉論者曰晉不宜伐衞以致楚尤不當矜<lb/>
　兵力以求必勝其説皆非也論當日從楚之罪則曹<lb/>
　衞為罪首何則楚之最近者許蔡其次則陳又其次<lb/>
　則鄭諸國之從楚實迫于不得已若衞為北方大國<lb/>
<pb n="2a"/>
　而曹介在齊魯之間與楚風馬牛不相及又均為文<lb/>
　昭之後其相率而従楚何為者原楚之意不過欲結<lb/>
　衞以搘晉結曹以來齊魯使天下諸侯俱南面朝楚<lb/>
　而止耳此門庭之寇匪直為報怨之私而已也且論<lb/>
　者之意果以為晉不伐衞而遂可以勝楚晉不勝楚<lb/>
　而晉遂可以伯乎尤非也不勝楚則楚之虐燄未息<lb/>
　而不伐曹衞勢必加兵于陳蔡鄭許目前齊宋之急<lb/>
　未易解也且使晉而勤兵于四國勞兵頓師而楚檄<lb/>
<pb n="2b"/>
　曹衞議其後令楚反得仗義之名而晉有孤軍轉戰<lb/>
　腹背受敵之苦勝負未可知孰若蹙方張之寇于大<lb/>
　河四戰之地一舉勝之為中原立赤幟聖人宜錄其<lb/>
　不世之功不宜以為譎而訾之也且當日之時勢何<lb/>
　如者魯従楚矣宋亦嘗及楚平矣魯又乞師伐齊取<lb/>
　穀楚兵威所未及者周與晉耳斯時楚頵之横埒于<lb/>
　安史而晉文之功侔于李郭假令以安史之桀驁唐<lb/>
　室能仗義執言以服之乎李郭百計殄之收復京師<lb/>
<pb n="3a"/>
　而論功之際乃謂其兵出詭道非王者之師鰓鰓焉<lb/>
　議其後恐朱子之綱目其書法不應如是或又謂子<lb/>
　所論者後世之事耳春秋未遠三代不可以戰争論<lb/>
　曰果如是則宋襄有明驗矣不重傷不禽二毛而遂<lb/>
　至敗于泓令晉文而守拘方之見城濮一挫周室将<lb/>
　不可問其利害孰為大小而又可執儒者之見以議<lb/>
　之乎劉氏敞乃謂宋襄能守信義雖師敗國削非其<lb/>
　恥又謂周末諸侯交争賤守信而好竒功故穀梁子<lb/>
<pb n="3b"/>
　亦以宋公為非嗚呼是皆杜氏譎而不正之説誤之<lb/>
　其弊馴至陳餘儒者不用詐謀竒計卒為泜水之擒<lb/>
　而後已豈不謬哉輯春秋晉楚争盟表第二十八<lb/>
<pb n="4a"/>
</p>
<p>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
</p>
<p>
<pb n="8a"/>
</p>
<p>
<pb n="9a"/>
</p>
<p>
<pb n="10a"/>
</p>
<p>
<pb n="11a"/>
</p>
<p>
<pb n="12a"/>
</p>
<p>
<pb n="13a"/>
</p>
<p>
<pb n="14a"/>
</p>
<p>
<pb n="15a"/>
</p>
<p>
<pb n="16a"/>
</p>
<p>
<pb n="17a"/>
</p>
<p>
<pb n="18a"/>
</p>
<p>
<pb n="19a"/>
</p>
<p>
<pb n="20a"/>
</p>
<p>
<pb n="21a"/>
</p>
<p>
<pb n="22a"/>
</p>
<p>
<pb n="23a"/>
</p>
<p>
<pb n="24a"/>
</p>
<p>
<pb n="25a"/>
</p>
<p>
<pb n="26a"/>
</p>
<p>
<pb n="27a"/>
</p>
<p>
<pb n="28a"/>
</p>
<p>
<pb n="29a"/>
</p>
<p>
<pb n="30a"/>
</p>
<p>
<pb n="31a"/>
</p>
<p>
<pb n="32a"/>
</p>
<p>
<pb n="33a"/>
</p>
<p>
<pb n="34a"/>
</p>
<p>
<pb n="35a"/>
</p>
<p>
<pb n="36a"/>
</p>
<p>
<pb n="37a"/>
</p>
<p>
<pb n="38a"/>
　<lb/>
　<lb/>
　<lb/>
　<lb/>
　案晉自文公創伯於僖之二十八年厯襄靈成景厲<lb/>
　悼平昭凡九世計共一百零四年自是以後晉楚俱<lb/>
　衰齊景争伯參盟復見如春秋初年矣此世運一大<lb/>
　變也詳齊晉争盟表<lb/>
<pb n="38b"/>
附晉伯餘燼<lb/>
<pb n="39a"/>
</p>
<p>
<pb n="40a"/>
　<lb/>
　<lb/>
　案晉自平丘以後已不復能宗諸侯自此至召陵凡<lb/>
　二十有四年僅有此三四㑹盟然皆虚循故事而無<lb/>
　勤王恤患之實黄父之㑹坐待明年扈之㑹范鞅取<lb/>
　貨城成周而魏子南面㑹召陵而卒辭蔡侯葢是時<lb/>
　六卿強而公室弱置中夏于不問徒伐鮮虞滅肥鼔<lb/>
　以自封殖又貪於貨賄以破楚入郢之大功讓之強<lb/>
<pb n="40b"/>
　吴致吳晉争長黄池而晉自此如死灰之不復然矣<lb/>
　此世運之又一大變也詳吳晉争盟表<lb/>
春秋楚人秦人巴人滅庸論<lb/>
據左氏𫝊滅庸者楚也而經文列書秦人巴人畧無異<lb/>
辭文定因謂庸有取滅之道而蒍賈善謀國春秋以是<lb/>
減楚之罪嗟乎春秋豈為楚計得失哉就使謀國果善<lb/>
亦祗益其狡焉啟疆憑陵中夏之計乃春秋之所深惡<lb/>
聖人曷為予之其所以詳書不殺者實著楚之交深黨<lb/>
<pb n="41a"/>
固横行無忌将有問鼎之漸闗于天下之故而書之<lb/>
也考楚武文之世巴庸嘗病楚楚方經營近境之不<lb/>
暇未敢以全力與中國争而城濮之役秦助晉攘楚<lb/>
楚威稍挫中國得安枕者十五年今以晉靈幼弱楚<lb/>
莊暴興乃連結巴秦滅庸庸與麇俱為今鄖陽府境<lb/>
<hi>麇今鄖陽府鄖縣又竹山縣東四十里有上庸故城即庸國地</hi>界連秦隴楚得其地<lb/>
則勢益西北逼近周晉且滅庸而楚之内難夷矣連<lb/>
巴秦而楚之外援固矣滅庸以塞晉之前結秦以撓<lb/>
<pb n="41b"/>
晉之後斯不待陸渾興師而早知其有窺覦周鼎之<lb/>
志矣且夫庸非小弱也周武時曽佐伐紂立國已數<lb/>
百年晉欒武子嘗稱楚自克庸以來無日不討國人<lb/>
而申儆之葢亦重大其事其所屬魚邑實為今夔州<lb/>
府奉節縣地跨兩省居秦楚巴三國之界故不結巴<lb/>
秦則不得滅庸庸滅而秦楚合勢中國之籓籬撤矣<lb/>
夫讀春秋者貴合數十年之事以徐考其時勢不當<lb/>
就一句内執文法以求襃貶宜合天下而統觀大勢<lb/>
<pb n="42a"/>
不當就一國内拘𫝊事以斷其是非春秋為天下之<lb/>
無王作非為一國作也矧呉楚蠻夷其謀國之善否何<lb/>
闗于聖人之慮又況其為封豕長蛇洊食上國者哉前<lb/>
此翟泉于温之盟秦人皆與志秦晉之合晉伯之所以<lb/>
盛今此楚秦滅庸志秦楚之合晉伯之所以衰晉伯之<lb/>
盛衰周室之安危係焉不可以弗志也胡𫝊固非而張<lb/>
氏洽亦苐謂楚宜制服之而已不當遽夷人宗社以是<lb/>
為楚罪猶屬管窺之見夫春秋豈沾沾焉責楚之滅庸<lb/>
<pb n="42b"/>
而已哉<lb/>
春秋時楚始終以蔡為門户論<lb/>
楚在春秋北向以争中夏首滅吕滅申滅息其未滅而<lb/>
服屬於楚者曰蔡蔡為今汝寧府上蔡縣汝寧諸小國<lb/>
盡屬于楚獨蔡存故蔡自中葉以後於楚無役不従如<lb/>
虎之有倀而中國欲攘楚必先有事於蔡僖四年齊桓<lb/>
為召陵之師經云齊侯以諸侯之師侵蔡蔡潰遂伐楚<lb/>
葢齊不伐蔡則不能長駈而至于陘也定四年吴闔閭<lb/>
<pb n="43a"/>
之入郢也經云蔡侯以吴子及楚人戰于柏舉楚師敗<lb/>
績庚辰吳入郢葢吴不得蔡為嚮導則不能深入要害<lb/>
因以直造郢都也葢蔡居淮汝之間在楚之北為楚屏<lb/>
蔽熟知楚里道其俗自古稱強悍故春秋時服楚最早<lb/>
従楚最堅受楚之禍最深而其為楚之禍亦最烈始以<lb/>
楚為可恃故甘心服従逮不堪命而反噬則楚亦㡬亡<lb/>
故讀春秋者必熟曉地理而後可知春秋之兵法而後<lb/>
可知聖人之書法乃後儒之以一字為襃貶者則曰侵<lb/>
<pb n="43b"/>
蔡為蔡姬故書曰遂是聖人貶之也蔡用吳破楚能報<lb/>
數世之怨書曰以是聖人襃之也皆不考實事懸空臆<lb/>
斷殊不知齊桓以天下之故而伐楚積謀二十餘年豈<lb/>
為一姬其曰蔡姬者或反借此為兵端若不討蔡之従<lb/>
楚使楚不忌而預為之備因得輕行掩襲疾駈至陘而<lb/>
吳自舍舟淮汭<hi>今夀州</hi>過蔡境蔡來㑹之道吳自江南夀<lb/>
州陸行經義陽三闗之險至湖廣漢川縣小别山深入<lb/>
敵地一千一百里此非唐侯所能與故雖與唐偕而獨<lb/>
<pb n="44a"/>
書蔡侯此皆當日之實事聖人豈有襃貶于其間哉夫<lb/>
春秋之作因魯史魯史之書因赴告故熟玩經文而列<lb/>
國之地形與當日之兵勢瞭然可見矣自哀三年吳遷<lb/>
蔡于州來汝寧之地全為楚有中國始無事于蔡而蔡<lb/>
亦旋為楚滅自定公以上蔡為中國與楚之利害豈不<lb/>
歴歴可驗也哉<lb/>
晉悼公論<lb/>
悼公乗再伯之餘再合諸侯天下翕然宗晉論者謂較<lb/>
<pb n="44b"/>
文公之創始稍易然文公一戰而伯而晉悼蕭魚服鄭<lb/>
則八年九合而後定之何遲速之相懸若此曰此其故<lb/>
未可以一概論也當文公之時天下之勢已盡屬楚曹<lb/>
衞魯宋延及北方之諸侯此如陰之進而至于剥剝極<lb/>
當復故文公一出而如日再中是循環之理則然至悼<lb/>
公時所未服者鄭耳鄭舊屬楚其勢未可以旦夕服而<lb/>
當日楚之執政如子囊者又堅忍持重非如得臣之輕<lb/>
脱以僨事故其勢常迭進而迭退非要之以持久而老<lb/>
<pb n="45a"/>
之以不戰則徒暴骨以逞而無當于服楚之大計故當<lb/>
日之謀臣知長慮却顧為國本計者無如魏絳制勝廟<lb/>
堂不戰而屈人之兵者無如知罃此兩人均非如狐偃<lb/>
先軫為推鋒出竒慓鋭果敢之計者魏絳之最得者在<lb/>
定和戎之策以専事中夏建息民之謀使國力不竭則<lb/>
旣得於國本矣然後知罃復用孟獻子之言城虎牢以<lb/>
扼地勢却荀偃速戰之策三分四軍以道敝楚人而其<lb/>
要尤莫如戍虎牢何則鄭為南北之中其距晉楚道里<lb/>
<pb n="45b"/>
俱各半若徒道敝楚人恐楚敝而諸侯之力亦敝故留<lb/>
宿勁兵于虎牢則我為主而楚為客諸侯散則各歸其<lb/>
國聚則兵衆不勞而畢具反客為主静以待動以逸制<lb/>
勞此固不待交鋒而楚已望風而却避矣或者謂遠人<lb/>
不服則脩文徳以來之未聞道敝諸侯以來之也曰戍<lb/>
虎牢者所以保鄭非以争鄭也鄭未嘗不願服于晉特<lb/>
慮為楚所擾故欲兩事以茍免其心葢不得已戍之則<lb/>
鄭在晉之宇下楚不敢北向以争鄭以鄭屏楚而東諸<lb/>
<pb n="46a"/>
侯始得晏然攘楚以安中夏其計無出于此吾怪夫世<lb/>
之好為議論者以服鄭為勞民而以范匄之棄陳為失<lb/>
策此皆一偏之見而不審時勢之論夫陳蔡與許服楚<lb/>
已久其國去楚又近必欲致三國之服従此如齊桓之<lb/>
伐楚合江黄而適以速楚之滅也當春秋襄昭之世中<lb/>
國至服鄭而止以鄭為南北之界使曹衞魯宋常服晉<lb/>
而陳蔡與許常服楚各共犧牲玉帛以事其大國豈至<lb/>
使晉楚之従交相見帥天下之諸侯僕僕哉愚嘗反覆<lb/>
<pb n="46b"/>
究悼公之事善其君臣能識大勢持重以服鄭即趙充<lb/>
國屯田以制羌之計棄陳而不事即賈捐之棄珠厓之<lb/>
計葢其集效視文公為遲而其規模較可經久使晉之<lb/>
君臣世世守之伯業常存可也<lb/>
　<lb/>
　<lb/>
　<lb/>
　春秋大事表卷二十八<lb/>
</p>
<p>
</p>
  </div>
</body>
</text>
</TEI>
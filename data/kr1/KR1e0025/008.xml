<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋經解卷八</head> <lb/>
    <p>
<pb n="1a"/>
欽定四庫全書<lb/>
　春秋經解卷八<lb/>
　　　　　　　　　　　　宋　孫覺　撰<lb/>
　　宣公<lb/>
元年春王正月公即位<lb/>
　威公弑隠公而立春秋月而不王以罪天王不能誅<lb/>
　之而使弑君大惡之人肆於民上十八年之久也宣<lb/>
　公弑子赤而立其罪同於威春秋書月書王不罪天<lb/>
<pb n="1b"/>
　王之不討者非赦之也天下無王自平王而下也至<lb/>
　於威公王道之不行未久有王者興赫然而行其道<lb/>
　則威公在可誅之域不於在位當於其將終竟威公<lb/>
　之死天王不能誅之聖人不忍周道之衰而弑君者<lb/>
　得志也一十八年之間書王者四終始反覆欲其見<lb/>
　討而竟不能聖人不忍焉於是月而不王以為法於<lb/>
　萬世至於宣公則王道之不行百餘年矣天下之王<lb/>
　不可無於一日而百餘年間王道不行亂臣賊子接<lb/>
<pb n="2a"/>
　迹而起而王者未甞誅之非天下之無王何至是也<lb/>
　宣公弑子赤而自立王道之行在所先誅而即位晏<lb/>
　然無所忌憚春秋於其即位之月則書王以明王道<lb/>
　之行不容㓕熄故特鄭重而書曰王爾春秋於威宣<lb/>
　之惡非偏有輕重以威公之時猶可望而宣公之時<lb/>
　竟無王也王猶可望則可以待王之誅後竟無王於<lb/>
　是書王以討也春秋之法弑君賊討則書葬世子弑<lb/>
　君則不待討賊而書葬以為葬者臣子之事世子弑<lb/>
<pb n="2b"/>
　君則無望於臣子矣威公則不書王以謂待天王之<lb/>
　討也王道益衰亂臣賊子滋起宣公弑君而書王以<lb/>
　為無望於天王也無望於臣子則世子弑君而書葬<lb/>
　無望於天王則宣公弑立而書王無所望者不復望<lb/>
　之此春秋之法也趙子之徒謂不去王者宣公本不<lb/>
　同謀故異於威公也按經繼弑而書即位何謂不與<lb/>
　弑乎非也<lb/>
公子遂如齊逆女三月遂以夫人婦姜至自齊<lb/>
<pb n="3a"/>
　宣公弑子赤而立又在文公之䘮也乃遽使大夫逆<lb/>
　女于齊書逆書至所以見弑君之人得志而在位則<lb/>
　無所不至也居䘮而序大夫逆女皆非禮之大者而<lb/>
　經無異辭不待貶絶而罪惡可見矣公子遂不再言<lb/>
　公子者一事而再見者卒名公羊之説是也左氏以<lb/>
　為尊君命尊夫人葢失之矣<lb/>
晉放其大夫胥甲父于衛<lb/>
　放流之也書曰放驩兠於崇山是也大夫者人君在<lb/>
<pb n="3b"/>
　以治國家者也古者諸侯大夫命于天子大夫有罪<lb/>
　則請於天子天子命殺之可放之可春秋之於諸侯<lb/>
　未甞請於天子專命之專殺之專放之也君遇臣以<lb/>
　禮臣有罪而去猶使人道之出疆三年而後收其田<lb/>
　里况無罪乎春秋書曰放其大夫罪其命之專放之<lb/>
　無禮也論語曰君子翔而後集色斯舉矣為大夫而<lb/>
　見放焉則亦非賢者矣公羊曰近正也案經書國而<lb/>
　不書其君不與其專放大夫也經不與之安得曰近<lb/>
<pb n="4a"/>
　正榖梁曰稱國以放放無罪也按書放者皆有罪爾<lb/>
　稱人自為與其下為别也安得以稱國而見其無罪<lb/>
　乎<lb/>
六月齊人取濟西田<lb/>
　濟西之田齊人取之蓋有罪矣然三𫝊皆以為賂齊<lb/>
　而賂齊之惡經無所見蓋宣公弑君罪大當誅而齊<lb/>
　為伯主不能討與公婚姻與公盟會再受其臣之聘<lb/>
　又取其田蓋皆於數月之間也齊侯之罪隠而難見<lb/>
<pb n="4b"/>
　故明書取田以著其罪春秋取田邑皆貶之曰人罪<lb/>
　其擅取也惟昭公二十五年齊侯取鄆獨書以爵是<lb/>
　時昭公見逐於季孫而寓於齊齊侯以義取魯之鄆<lb/>
　以居昭公春秋以其取不為已得伯主之義特書曰<lb/>
　齊侯舎是而取田邑者皆貶曰人齊人取濟西田是<lb/>
　也<lb/>
楚子鄭人侵陳遂侵宋晉趙盾帥師救陳宋公陳侯衛<lb/>
侯曹伯㑹晉師于棐林伐鄭<lb/>
<pb n="5a"/>
　陳宋附晉而見侵於楚趙盾帥師救之不曰救宋者<lb/>
　侵宋已去而陳方受侵也諸侯伐鄭討陳見侵之後<lb/>
　而㑹晉師不言趙盾者前目後凢也公羊以為君不<lb/>
　㑹大夫按春秋諸侯㑹大夫亦多矣此例不通榖梁<lb/>
　以為大趙盾之事按經言㑹晉師而没去趙盾之名<lb/>
　乃是賤爾何謂大乎蓋公榖不知春秋省文之義故<lb/>
　妄為之説爾<lb/>
冬晉趙穿帥師侵崇<lb/>
<pb n="5b"/>
　崇之地未甞見經於此始書焉左氏以崇為秦所與<lb/>
　之國侵崇所以求成於秦事雖不見於經然以崇為<lb/>
　國則與經相近公羊以崇為栁栁為天子之邑若晉<lb/>
　師侵天子之邑其罪甚重於經當有異文左氏榖梁<lb/>
　皆作崇公羊未可據<lb/>
二年春王二月壬子宋華元帥師及鄭公子歸生帥師<lb/>
戰于大棘宋師敗績獲宋華元<lb/>
　華元師敗而身見獲春秋書之蓋罪之也革元為政<lb/>
<pb n="6a"/>
　於宋不能使冦讎之不來而榖梁以謂以三軍敵華<lb/>
　元華元雖獲不病矣按春秋師敗而至于見獲皆先<lb/>
　言敗而後言獲公子友帥師敗莒師于酈獲莒挐齊<lb/>
　師敗績獲齊國夏是也何獨華元則以三軍敵之榖<lb/>
　梁之説非也<lb/>
秋九月乙丑晉趙盾弑其君夷臯<lb/>
　晉趙盾許世子止聖人以弑君書之而三家之傳與<lb/>
　後之説者説皆不同蓋皆不知孔子之意三傳之説<lb/>
<pb n="6b"/>
　以為盾不弑君弑君者趙穿也孔子加趙盾以弑君<lb/>
　之罪者盾亡不越境反不討賊也許世子未甞弑君<lb/>
　而止不甞藥父飲止藥而死也後之説者以為學當<lb/>
　據經經書晉趙盾弑君則盾也非趙穿書許世子止<lb/>
　弑君則止也非不甞藥也從三傳之説則是二子無<lb/>
　心於弑而孔子妄加之罪也從後人之説則二子實<lb/>
　親弑君而三家妄傳也是皆不見孔子之意夫趙盾<lb/>
　之為大夫於晉其執政之久且專如此靈公無道而<lb/>
<pb n="7a"/>
　欲殺盾者數矣族人弑君而盾反不討又與之並立<lb/>
　於朝然則弑君者誰與盾也若盾者蓋隂弑其君而<lb/>
　陽逃其迹實行其計而穿受其名者也盾執政之久<lb/>
　其賢聞於國人而靈公無道滋欲殺之盾出奔未逺<lb/>
　而其族人乗國人之不悦而弑之盾反討賊猶未免<lb/>
　也况不討乎春秋弑君者多矣不必其身弑之他人<lb/>
　弑之而已受其福者孔子皆以殺賊誅之不論其同<lb/>
　謀不同謀也弑隠公者公子翬也威公被弑君之罪<lb/>
<pb n="7b"/>
　殺子赤者公子遂也而宣公受弑君之名必待親弑<lb/>
　然後罪之則姦臣賊子得以計免而庸愚無知者常<lb/>
　當其實許世子止進藥於父而不甞也父飲藥以死<lb/>
　藥不可以妄進進不容於誤也而止以藥弑其父安<lb/>
　知止心不欲弑也若止者蓋亦幸而得不甞藥之名<lb/>
　也由孔子以觀之則曰止弑其君矣然而後之説者<lb/>
　則曰不討賊不甞藥其罪輕於弑君孔子不應以不<lb/>
　討賊不甞藥之人而加之弑君之罪不知孔子原情<lb/>
<pb n="8a"/>
　定罪而罪當其人爾弑君者趙穿而欲弑者盾也盾不欲<lb/>
　弑何為不討威公不討公子翬而隠不書𦵏宣公不討公<lb/>
　子遂而繼書即位盾不討穿而經書弑君蓋一例耳<lb/>
　何獨至盾而疑之乎殺人者或以刃或以挺或以藥<lb/>
　或以饑四者雖異而同歸於死春秋弑君二十有四<lb/>
　亦不皆以刃也何獨至止而疑之乎春秋書盾止之<lb/>
　弑而三子者論其情或恕或不恕此自三子之見爾<lb/>
　安可以三子之異而廢春秋之公法哉如三子亦不能<lb/>
<pb n="8b"/>
　造虚於盾止之事也然如左氏曰惜也出境乃免弑<lb/>
　君之惡天下無所容而逃出其境輒免之何其無法<lb/>
　之甚也公羊曰親弑君者趙穿曷為加之趙盾不討<lb/>
　賊也盾不討賊迹其心乃欲弑者也何謂加之乎又<lb/>
　曰賊未討何以書葬不成于弑也春秋之法世子弑<lb/>
　君不待討賊而書葬蔡世子般弑其君而葬景公是<lb/>
　也何獨至止而曰不成于弑乎榖梁曰於盾也見忠<lb/>
　臣之至於許世子見孝子之至若盾止者君弑不討<lb/>
<pb n="9a"/>
　賊進藥而父死蓋大惡之人也何謂忠孝之小不至<lb/>
　乎<lb/>
三年春王正月郊牛之口傷改卜牛牛死乃不郊猶三<lb/>
望<lb/>
　春秋之正月夏時之十一月也魯諸侯郊不敢並天<lb/>
　子之時而殺從於二月十一月而飬牛三月在滌之<lb/>
　禮也郊牛之口傷不書所以傷之牛自傷也改卜牛牛<lb/>
　死異也不郊而望望所以因郊也不郊矣安用望乎<lb/>
<pb n="9b"/>
　猶者可以已也<lb/>
葬匡王<lb/>
　正王之葬不書所以徃者宣公自徃也古者諸侯即<lb/>
　位必朝天子宣公之立未甞如京師因其葬正王也<lb/>
　一徃㑹葬而且朝焉春秋常事不書公如京師葬天<lb/>
　王事之常者故不書爾<lb/>
四年春王正月公及齊侯平莒及郯莒人不肯公伐莒<lb/>
取向<lb/>
<pb n="10a"/>
　春秋之義大和平而惡侵伐侵伐必正其主兵之名<lb/>
　和平則曰人而已以明舉國皆欲之也公及齊侯平<lb/>
　二國之怨而莒獨不從書曰莒人不肯蓋㣲之也春<lb/>
　秋平者曰人不肯者亦曰人所以書人則同而褒貶<lb/>
　則異矣公以大國之義平小國之怨耻已大矣又伐<lb/>
　之而取其邑莒人不肯則有罪矣伐之而取其邑不<lb/>
　亦甚平春秋之義不以有功没其過不以不正治人<lb/>
　之邪楚人殺陳夏徴舒則為義入陳則無道矣平莒<lb/>
<pb n="10b"/>
　及郯則近正伐莒取向則有罪矣所謂牽牛蹊人之<lb/>
　田而奪之牛也公羊曰其言不肯辭取向也莒雖不<lb/>
　肯平郯而公取向罪可辭乎榖梁曰伐莒義兵也平<lb/>
　莒可以為義伐之安得義乎<lb/>
夏六月乙酉鄭公子歸生弑其君夷<lb/>
　按左氏以為歸生懼從而殺君實弑者公子宋也春<lb/>
　秋三傳之法弑君者以與謀為首公子宋謀之歸生<lb/>
　從之歸生則有罪矣然公子宋何以免乎又曰弑君<lb/>
<pb n="11a"/>
　稱君君無道也君雖不君臣不可以不臣奈何君無<lb/>
　道則臣得弑之傷教害義之甚者也<lb/>
五年春公如齊夏公至自齊秋九月齊高固來逆叔姬<lb/>
　人臣無外交齊高固踰境而婚春秋罪之不曰逆女<lb/>
　而曰逆叔姬者所以别大夫之自逆且禮所當畧榖<lb/>
　梁曰不與夫人之稱大夫外交誠有罪矣不與其稱<lb/>
　有何義乎左氏曰卿自逆是也<lb/>
冬齊高固及子叔姬來<lb/>
<pb n="11b"/>
　子叔姬之歸寧義不當書春秋以高固外交故見高<lb/>
　固之來與子叔姬偕也左氏曰來反馬也若反馬常<lb/>
　事又何書乎榖梁曰不使得歸之意若高固受命來<lb/>
　聘當先書來聘乃曰及子叔姬來經一書之足明非<lb/>
　聘也<lb/>
六年春晉趙盾衛孫免侵陳<lb/>
　春秋之法將尊師少稱将趙盾孫免晉衛之大夫而<lb/>
　所將之衆少故不稱帥師也<lb/>
<pb n="12a"/>
七年春衛侯使孫良夫來盟<lb/>
　良夫自外而至故書曰來不書其所與之人我之敵<lb/>
　者也榖梁曰來盟前定也按但書其自外爾安知其<lb/>
　前定乎又曰以國與之按盟不言我之敵者以國與<lb/>
　之有何義乎<lb/>
夏公㑹齊侯伐萊<lb/>
　春秋内為志曰及外為志曰㑹伐萊之役主於齊侯<lb/>
　而公徃㑹之左氏以與謀不與謀為别意則近之而<lb/>
<pb n="12b"/>
　義未精爾<lb/>
八年春公至自㑹夏六月公子遂如齊至黄乃復<lb/>
　公子遂至黄乃復而卒于垂復蓋有疾而復亦可矜<lb/>
　也而春秋書之罪其受命而不死于外復者不當復<lb/>
　也<lb/>
辛巳有事于大廟仲遂卒于垂壬午猶繹萬入去籥<lb/>
　仲遂弑君之賊於經不當書卒而經書其卒又責宣<lb/>
　公之盡禮者蓋仲遂雖弑君之賊宣公以弑賊討之<lb/>
<pb n="13a"/>
　則罪無所逃矣既任之為大夫則當盡遇臣之禮里<lb/>
　克比弑二君而夷吾殺之書曰晉殺其大夫里克不<lb/>
　言討賊也蓋謂夷吾殺之不以義而以已私里克雖<lb/>
　有罪當討而夷吾殺之無道是以書殺大夫公子遂<lb/>
　之罪當誅而宣公恃之即位國内之事皆使専焉常<lb/>
　任之為大夫則不可不盡大夫之禮卒而猶繹萬入<lb/>
　去籥蓋所謂知其不可而為之者也猶者可以已之<lb/>
　辭籥有聲者徹則萬無聲者将焉用乎三𫝊之説公<lb/>
<pb n="13b"/>
　羊最得之<lb/>
冬十月己丑葬我小君敬嬴雨不克葬庚寅日中而克<lb/>
葬<lb/>
　䘮事有進而無退葬必有雨備爾不為雨止也雨不<lb/>
　克葬可以克而不克也孔子葬其母雨壞其墓門人<lb/>
　脩之而孔子不樂老耼助葬日食而止其柩既明而<lb/>
　後行曰君子行禮不以人之親患孔子葬母則墓不<lb/>
　為脩老耼助葬柩以日食而止蓋雨則常有可以前<lb/>
<pb n="14a"/>
　備而日食非常不可預知也然則春秋書之蓋譏之<lb/>
　也左氏以為禮而公羊無譏皆失之矣榖梁曰䘮不<lb/>
　以意蓋孔子之意也<lb/>
九年春王正月公如齊公至自齊夏仲孫蔑如京師齊<lb/>
侯伐萊秋取根牟<lb/>
　根牟者邑名也春秋之法本魯田邑而魯復取之者<lb/>
　不以國繫之明本我田邑也取濟西取汶陽取鄟取<lb/>
　鄆是也公羊以根牟為邾邑春秋不係之邾者以亟<lb/>
<pb n="14b"/>
　數而諱之也此蓋公羊不知根牟本魯邑甞為邾取<lb/>
　去而魯復得之故不係邾也謂之諱亟有何義乎<lb/>
辛酉晉侯黒臀卒于扈<lb/>
　春秋諸侯卒皆不地外事則畧也卒于外者八書地<lb/>
　者三晉侯卒于扈鄭伯卒于鄵宋公卒于曲棘不言<lb/>
　于師于㑹而以地言者在其封内也人君之卒必于<lb/>
　正寝而諸侯非王命奔走于外以死國事無所寄託<lb/>
　而宗社危殆者必謹志之晉鄭宋之君皆卒于封内<lb/>
<pb n="15a"/>
　而春秋猶罪之者罪其不卒于正寝也卒于封内者<lb/>
　書地卒于㑹者書㑹卒于師者書師以地為重則于<lb/>
　㑹于師又可知也公羊曰未出地故不言㑹此説是<lb/>
　也<lb/>
陳殺其大夫洩冶<lb/>
　春秋大夫之見殺者不以有罪無罪皆書之以其事<lb/>
　無禮之君不能去而又死之也泄冶之事見於左氏<lb/>
　榖梁皆以為諫其君不聴而君殺之也如陳靈公之<lb/>
<pb n="15b"/>
　惡蓋桀紂有所不為而泄冶事之乆不能格其非心<lb/>
　至其惡積而醜穢聞於人也然後從而諫之亦已晚<lb/>
　矣泄冶得為臣之道當使其君不至於惡君為惡而<lb/>
　不從其言則去之奚至於殺其身乎孔子曰有殺身<lb/>
　以成仁然則泄冶見殺而陳靈不免於弑冶之殺身<lb/>
　何所成哉此春秋書之所以與諸侯之大夫無異辭<lb/>
　也左氏曰詩云民之多僻無自立辟如泄冶之死蓋<lb/>
　不善立辟矣泄冶而能立辟則必不終陳靈之仕惟<lb/>
<pb n="16a"/>
　其不立是以見殺焉詩人之言非泄冶之謂榖梁曰<lb/>
　使國聞之則猶可如陳靈之惡當言其决不可安得<lb/>
　曰猶可乎<lb/>
十年春公如齊公至自齊齊人歸我濟西田<lb/>
　宣公弑立懼齊見討而求婚於齊又以濟西之田賂<lb/>
　之齊人以公服從而受制也於是復以其田還我齊<lb/>
　取之未久而復歸之可以知我田也然而必曰我者<lb/>
　濟西之田魯不能皆有之特言我以别之也公羊曰<lb/>
<pb n="16b"/>
　其實未之齊也按元年書齊取之何得曰未之乎<lb/>
齊崔氏出奔衛<lb/>
　春秋書氏者皆譏世卿也春秋世卿多矣而尹氏書<lb/>
　卒崔氏書奔蓋聖人於世卿之中擇其尤彊而為害<lb/>
　之深者以為後世戒也隠三年書尹氏卒昭二十三<lb/>
　年書尹氏立王子朝又三年書曰尹氏以立子朝奔<lb/>
　楚自隠至昭二百年矣而尹氏世執周政故有子朝<lb/>
　之難而専廢立之權也宣十年書齊崔氏出奔衛至<lb/>
<pb n="17a"/>
　襄二十五年書齊崔杼弑其君光自宣至襄五十餘<lb/>
　年矣崔氏世齊大夫故卒有弑君之禍也春秋之國<lb/>
　莫尊於周莫彊於齊而周齊世卿卒造大禍世卿之<lb/>
　為害可知矣故聖人特書其尤著而易知者以為之<lb/>
　戒也左氏曰書曰崔氏非其罪矣告以族不以名按<lb/>
　書崔氏譏世卿爾何言非罪乎假令以族告魯孔子<lb/>
　焉得不加考正而遂書之耶榖梁曰舉族而出之辭<lb/>
　何休非之曰可以尹氏卒復以謂舉族死乎三𫝊之<lb/>
<pb n="17b"/>
　説公羊得之<lb/>
秋天王使王季子來聘<lb/>
　春秋天王之大夫則字而不名所以尊天王之命而<lb/>
　異於諸侯之大夫王季子者天王之大夫字而不名<lb/>
　爾公羊曰母弟也按春秋要辯尊卑之分何獨母弟<lb/>
　則貴之乎<lb/>
饑<lb/>
　春秋書大水而冬書饑大水災之嘉榖不成而嵗凶<lb/>
<pb n="18a"/>
　也經書無麥苖大無麥禾而不言饑它榖或收不全<lb/>
　饑也言饑則是五榖無收而舉國饑凶也公羊曰以<lb/>
　重書是也<lb/>
十一年春王正月夏楚子陳侯鄭伯盟于辰陵公孫歸<lb/>
父㑹齊人伐莒秋晉侯㑹狄于櫕函<lb/>
　春秋内中國外裔櫕函之㑹殊㑹狄人者所以同晉<lb/>
　於内而離狄於外也穀梁曰不言及外狄也按經若<lb/>
　不外狄當書晉侯狄人㑹于櫕函亦無言及之理安<lb/>
<pb n="18b"/>
　得以不言及為外狄<lb/>
冬十月楚人殺陳夏徴舒<lb/>
　陳夏徴舒弑君之賊春秋許其討之故曰楚人也春<lb/>
　秋之義弑君之賊人人皆得殺之殺之者雖諸侯雖<lb/>
　大夫雖國人雖夷狄必皆曰人也陳佗殺太子免而<lb/>
　立蔡殺之則曰蔡人殺陳佗陳夏徴舒弑其君平國<lb/>
　楚人殺之則曰楚人殺陳夏徴舒蓋聖人欲以杜篡<lb/>
　弑之漸而廣忠孝之路也公羊曰稱人者貶其外討<lb/>
<pb n="19a"/>
　也按稱楚人乃是進之何謂貶乎<lb/>
丁亥楚子入陳納公孫寧儀行父于陳<lb/>
　楚子夷狄之君因陳之亂討陳之弑賊春秋以其得<lb/>
　中國之義書曰楚人楚子既討其賊則為陳立君而<lb/>
　去可也乃乗其亂以兵入陳而遂将有之又納靈公<lb/>
　同惡之人春秋貶之書曰楚子入陳納公孫寧儀行<lb/>
　父于陳見其為義不終而濟之以亂也徴舒弑賊討<lb/>
　而殺之則進之二人亂臣入而納之則貶之蓋春秋<lb/>
<pb n="19b"/>
　之法不以一善掩其終身之醜不以有罪廢其常行<lb/>
　之義輕重與奪惟其事之所在爾左氏曰書有禮也<lb/>
　按經乃是貶納惡人何謂有禮乎<lb/>
十有二年春葬陳靈公<lb/>
　春秋之義弑君賊討則書葬以為為人臣子而君父<lb/>
　見弑焉則罪已大矣弑君之賊能即討之則臣子之<lb/>
　責亦足少恕而君父之讎亦有時而已也賊不討則<lb/>
　雖葬而不書以為臣子之義君父見弑於人又縱而<lb/>
<pb n="20a"/>
　不討葬雖葬猶不葬也陳靈見弑於夏徴舒陳之臣<lb/>
　子不能討賊而楚人殺之至是二十餘月而始書其<lb/>
　葬不以罪陳之臣子者以為臣子之責主於討賊賊<lb/>
　已討則陳之臣子亦已免矣蓋春秋之義有不可責<lb/>
　而不責之者魯威見弑於齊侯齊彊國魯之臣子力<lb/>
　不能討則不待討賊而書葬陳之臣子雖不討賊而<lb/>
　楚已討之故書葬所以盡人情之難言不責其必不<lb/>
　能也公羊謂之君子辭蓋得之矣<lb/>
<pb n="20b"/>
夏六月乙邜晉荀林父帥師及楚子戰于邲晉師敗績<lb/>
　春秋之義内大夫可以及外諸侯外大夫不可以及<lb/>
　我公所以尊内而殺外也中國之大夫可以及夷狄<lb/>
　之君夷狄之大夫不可以及中國之諸侯所以内中<lb/>
　國而外夷狄也外大夫及我公行事則殺而稱人蜀<lb/>
　之盟伐衛伐徐之㑹是也夷狄之大夫及中國之諸<lb/>
　侯則殺而稱人泓之戰城濮栢舉之敗是也内大夫<lb/>
　可以及諸侯單伯㑹諸侯于鄄是也中國之大夫可<lb/>
<pb n="21a"/>
　以及夷狄之君晉荀林父及楚子戰是也春秋之義<lb/>
　以為不内中國不足以責治道之詳不外夷狄不足<lb/>
　以杜侵陵之漸也公羊曰稱名氏以敵楚子不與晉<lb/>
　而與楚子為禮也按經書林父以敵楚子則是不與<lb/>
　楚子爾何得曰不與晉乎<lb/>
十有五年春公孫歸父㑹楚子于宋夏五月宋人及楚<lb/>
人平<lb/>
　是時楚子圍宋而釋之不與之盟而平宋必不敢使<lb/>
<pb n="21b"/>
　微者然經書之槩皆曰人春秋之義和平而不相侵<lb/>
　害則是舉國之人皆欲之雖晉楚之君釋憾而平然<lb/>
　二國之人欲之故不言其君而言人公羊以為貶之<lb/>
　按春秋罪侵伐而大和平和平者貶則侵伐為可善<lb/>
　乎失之矣穀梁以為上下欲之是也<lb/>
六月癸邜晉師滅赤狄潞氏以潞子嬰兒歸<lb/>
　潞氏者赤狄之别種也潞氏國滅而以嬰兒歸書滅<lb/>
　書名蓋罪晉也春秋之義夷狄無貶而嬰兒貶之名<lb/>
<pb n="22a"/>
　焉以晉之滅名之也晉中國也而較重輕於潞氏潞<lb/>
　氏赤狄也何足校哉潞氏之罪在可滅而晉滅之専<lb/>
　猶有罪也潞氏之罪在不可滅而晉滅之則晉亦狄<lb/>
　也以狄滅狄潞子安得不名乎楚子滅䕫以夔子歸<lb/>
　亦不足名也晉中國也潞夷狄也晉滅赤狄而嬰兒<lb/>
　名焉同嬰兒於中國所以一中國於外域也公羊曰<lb/>
　潞子之為善榖梁曰嬰兒賢皆不見春秋之意<lb/>
王札子殺召伯毛伯<lb/>
<pb n="22b"/>
　春秋有書王子突王子虎者矣未甞曰王某子也而<lb/>
　札子特異焉公羊以為長庶之號别長庶者當言伯<lb/>
　仲叔季亦未有曰某子杜預疑經之倒蓋恐然矣殺<lb/>
　召伯毛伯不由王命而王子殺之天子之政如何也<lb/>
　穀梁以為君不君臣不臣蓋得之矣<lb/>
初税畝<lb/>
　孟子曰耕者助而不税此言税則非助出也至孟子<lb/>
　時天下皆税畆矣故使之復助也井田之法有公田<lb/>
<pb n="23a"/>
　有私田詩曰雨我公田遂及我私是官取其公民取<lb/>
　其私啇謂之助而周謂之徹也故私田雖善而公田<lb/>
　不善官不以其善而取之不善而不取也惟公私為<lb/>
　之别焉至宣公之時患公田之不善而豐凶無常也<lb/>
　於是畝畝而税之定其常入之數而使供焉始隳井<lb/>
　地之制而亂公田之法也春秋罪之故書曰初税畝<lb/>
　公榖皆以為税畝者履畝而税也履畝者謂履踐其<lb/>
　良者而收之若實若此魯國之廣嵗嵗履畆不亦勞乎<lb/>
<pb n="23b"/>
　經言初則是終其國而行之履畝而税勢亦不能久<lb/>
　也杜預趙子之徒又以論語哀公曰二吾猶不足為<lb/>
　據言此税畆乃什二而税也按魯舊行什一之法一<lb/>
　朝而什二焉不亦甚乎亦不能暴取於民如此之刻<lb/>
　也必有漸矣此蓋宣公之時始限畆之所出而税之<lb/>
　廢助法而用貢法至哀公十二年又以田為賦其後<lb/>
　始行什二之法也若於宣公之時遂行什二之法不<lb/>
　應於經無譏孔子弟子有若最少孔子没羣弟子甞<lb/>
<pb n="24a"/>
　奉之為師則是有若後孔子卒亦以明矣哀公於春<lb/>
　秋之後行什二之法而有若之對皆在春秋之後故<lb/>
　經無譏也諸家皆非<lb/>
冬蝝生<lb/>
　蝝者螽之子春秋之秋夏時之夏也春秋之冬夏時<lb/>
　之秋也螽為災於夏蝝生於秋一嵗而再為災故為<lb/>
　謹志之爾按左氏公羊皆曰幸之以蝝生於冬物皆<lb/>
　已收而不為災也按秋乃五榖大成之時安得曰不<lb/>
<pb n="24b"/>
　為災乎但生而不為災亦何用書之乎螽蓋常有之<lb/>
　物耳况夏時之冬為甚寒草蟲閉蟄之際蝝安能生<lb/>
　乎榖梁以為税畆之災亦牽合之論也<lb/>
十有六年春王正月晉人滅赤狄甲氏及留吁<lb/>
　案甲氏留吁皆赤狄之别種經言及者所以别其為<lb/>
　二族爾<lb/>
夏成周宣榭火<lb/>
　楚語曰榭不過講軍實臺不過望察祥氛蓋榭之實<lb/>
<pb n="25a"/>
　為講武而設也故杜預以宣榭為講武屋是也成<lb/>
　周之地而有宣榭焉蓋所謂宣王之榭也宣王紹承<lb/>
　幽王之後夷狄内侮中國衰弱於是南征荆舒北伐<lb/>
　玁狁周室中興宣王用武之力也故六月采芑之詩<lb/>
　大其南征北伐而作也然則宣王用武於四方固必<lb/>
　有講武之所矣成周宣榭蓋所謂講武之榭也宣王<lb/>
　之時周未東遷而講武之榭在於成周者蓋成周之<lb/>
　地自周公成王卜之久為别都宣王甞講武於此爾<lb/>
<pb n="25b"/>
　周道衰征伐一出於下而宣王講武之榭又天災之<lb/>
　聖人傷之是以謹志之爾公榖之説皆以為樂噐之<lb/>
　所蔵樂器則榭何獨名宣乎左氏以為人火之也按<lb/>
　二𫝊皆作災左氏未可據<lb/>
冬大有年<lb/>
　春秋之法大者非常之辭有者不宜有也宣公弑君<lb/>
　之賊王法先誅而天下無王即位一十六年之久也<lb/>
　而晏然無討之者人理之不可知必推之天天又大<lb/>
<pb n="26a"/>
　有年以安之聖人傷之特書曰大有年者不宜有也<lb/>
　春秋書有年者二皆在威宣之時聖人之意可知矣<lb/>
十有七年春王正月庚子許男錫我卒丁未蔡侯申卒<lb/>
夏葬許昭公葬蔡文公六月癸邜日有食之己未公㑹<lb/>
晉侯衛侯曹伯邾子同盟于斷道秋公至自㑹冬十有<lb/>
一月壬午公弟叔肸卒<lb/>
　春秋内臣之卒未有書字者季友以立僖公字叔肸<lb/>
　以不食其兄之禄又不去之字季友之事春秋載之<lb/>
<pb n="26b"/>
　詳惟曰季焉則賢可知矣叔肸之事不見於經而經<lb/>
　書其卒雖曰叔焉未見其賢人也又特稱之曰公弟<lb/>
　以明叔肸之賢得弟道於宣公也左氏曰凢稱弟皆<lb/>
　母弟也但為母弟亦何足貴而書之榖梁之説得之<lb/>
　矣<lb/>
十有八年春晉侯衛世子臧伐齊公伐把夏四月秋<lb/>
七月邾人戕鄫子于鄫<lb/>
　春秋書殺之例有曰弑者有曰殺者有曰用之者蓋<lb/>
<pb n="27a"/>
　皆有别也其書戕者惟一焉左氏以為外曰戕按楚<lb/>
　子誘蔡世子般殺之亦不曰戕也蓋戕者賊而殺之<lb/>
　無道之甚春秋甚之故曰戕之公榖之説是也<lb/>
歸父還自晉至笙遂奔齊<lb/>
　歸父使晉事畢而還聞宣公之薨至笙而遂奔齊也<lb/>
　左氏公羊以為公薨家遣出奔爾然皆以還為善按<lb/>
　如晉事畢故書還何足善乎<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋經解卷八<lb/>
</p>
<p>
</p>
  </div>
</body>
</text>
</TEI>
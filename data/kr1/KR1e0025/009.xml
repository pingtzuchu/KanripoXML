<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋經解卷九</head> <lb/>
    <p>
<pb n="1a"/>
欽定四庫全書<lb/>
　春秋經解卷九<lb/>
　　　　　　　　　　　　宋　孫覺　撰<lb/>
　　成公<lb/>
元年春王正月公即位二月辛酉葬我君宣公無冰三<lb/>
月作丘甲<lb/>
　丘甲之説多矣然皆失之而未得其當也公穀之意<lb/>
　則以為申非人人所能為而使丘作之人人而為甲<lb/>
<pb n="1b"/>
　也夫甲者惟工人能為之爾就令成公暴刻亦不能<lb/>
　使丘人皆為之丘人皆為之則是盡魯之人皆作甲<lb/>
　也何其不近人情之甚乎如杜預之説以為甸出甲<lb/>
　士三人而使丘出之夫一甸之地兼有四丘而使丘<lb/>
　出甸賦丘豈能供之哉亦不能頓取於人如此之暴<lb/>
　也葢古者九夫為井四井為邑四邑為丘四丘為甸<lb/>
　一甸之地兼有四丘而出長轂一乘戎馬四匹牛十<lb/>
　二頭甲士三人歩卒七十二人成公始作丘甲則是<lb/>
<pb n="2a"/>
　丘出一甲而甸出甲士四人也往者三人而今増其<lb/>
　一丘出一人焉故曰作丘甲也諸家之説皆非<lb/>
秋王師敗績于茅戎<lb/>
　天王之尊天下莫之有敵王師雖敗績于茅戎非茅<lb/>
　戎能敗王師也王師自敗爾公穀之説皆以為晉敗<lb/>
　王師不言晉為天王諱也晉不臣之甚至敗王師而<lb/>
　經沒不書則是為晉掩惡也公穀之説非<lb/>
二年春齊侯伐我北鄙夏四月丙戌衛孫良夫帥師及<lb/>
<pb n="2b"/>
齊師戰于新築衛師敗績六月癸酉季孫行父臧孫許<lb/>
叔孫僑如公孫嬰齊帥師㑹晉郤克衛孫良夫曹公子<lb/>
首及齊侯戰于鞌<lb/>
　鞌之戰曹大夫書名者曹之命大夫也曹之大夫見<lb/>
　於經者二公子首公孫㑹是也大國之命大夫書字<lb/>
　小國之命大夫書名理自然爾公羊以為憂内穀梁<lb/>
　以為我大夫在焉皆非也<lb/>
十有一月公㑹楚公子嬰齊于蜀丙申公及楚人秦人<lb/>
<pb n="3a"/>
宋人陳人衛人鄭人齊人曹人邾人薛人鄫人盟于蜀<lb/>
　春秋之義公及大夫則殺大夫而稱人不與大夫而<lb/>
　敵公也公之罪則書公書大夫之名言公之為彼敵<lb/>
　者有以取之也嬰齊夷狄之大夫而公親與之㑹葢<lb/>
　公將去中國而從夷狄也公將從夷狄而㑹其大夫<lb/>
　則公之罪也書曰公㑹楚公子嬰齊于蜀罪公也蜀<lb/>
　之盟嬰齊在焉不書之者葢諸侯之大夫衆多其將<lb/>
　去中國而附夷狄者非獨我公也春秋之義罪不專<lb/>
<pb n="3b"/>
　於我公而與諸侯共之者不以我公獨當其責也㑹<lb/>
　則書名我公獨與之㑹責無所分也盟則不名諸侯<lb/>
　皆有罪矣何獨我公哉公穀之説皆非<lb/>
三年春王正月公㑹晉侯宋公衛侯曹伯伐鄭辛亥𦵏<lb/>
衛穆公二月公至自伐鄭甲子新宮災三日哭乙亥𦵏<lb/>
宋文公<lb/>
　二傳新宮之説皆得之但公羊以為禮榖梁以為無<lb/>
　譏則其與成公為過矣春秋之意葢謂不若無災而<lb/>
<pb n="4a"/>
　不哭之為愈矣至于災而哭之故未免春秋之譏爾<lb/>
冬十有一月晉侯使荀庚來聘衛侯使孫良夫來聘丙<lb/>
午及荀庚盟丁未及孫良夫盟<lb/>
　晉衛之大夫皆因聘而盟者不書所以及之内之敵<lb/>
　者也<lb/>
鄭伐許<lb/>
　外鄭之説諸儒論之多矣葢皆以鄭附荆蠻而伐中<lb/>
　國叛去年之盟一歳而再伐又乘其喪也董仲舒曰<lb/>
<pb n="4b"/>
　伐喪無義叛盟無信無信無義故大惡之也<lb/>
五年梁山崩<lb/>
　春秋災異及於天下者不以國言異不主於一國也<lb/>
　梁山雖在於晉而山崩之異係于天下故不曰晉梁<lb/>
　山崩公羊以謂為天下記異葢得之<lb/>
六年春王正月公至自㑹二月辛巳立武宮<lb/>
　天子七廟諸侯五廟親盡則毁百王不易之禮也武<lb/>
　宮者魯十一世祖其廟毁已久矣而成公立之春秋<lb/>
<pb n="5a"/>
　以其非禮特書之曰立武宮也三傳之説皆是<lb/>
取鄟<lb/>
　鄟本魯邑而久陷于邾今復取之不言邾者明我邑<lb/>
　也公羊謂之亟而諱之殊失其義也<lb/>
八年春晉侯使韓穿來言汶陽之田歸之于齊<lb/>
　汶陽本魯地而齊久侵之鞌之戰敗而齊以其地復<lb/>
　反於魯至是齊晉通好齊人以我受制於晉而求地<lb/>
　焉故晉侯使韓穿來言之也諸侯受地於天子不得<lb/>
<pb n="5b"/>
　擅以與人而晉恃其彊使魯以其邑與齊春秋書之<lb/>
　所以深誅之也<lb/>
宋公使公孫夀來納幣<lb/>
　納幣禮之小者無事則不書宋公納幣特書之所以<lb/>
　起伯姬之賢也婦人不與外事其行事不聞見於人<lb/>
　惟備書之可以見其賢爾伯姬傅母不至不下堂卒<lb/>
　以火死當春秋淫奔之世而伯姬火死春秋賢之故<lb/>
　著其始終以見意焉納幣致女二國來媵卒葬無遺<lb/>
<pb n="6a"/>
　焉聖人樂人之善如何也諸家之説公羊最為得之<lb/>
秋七月天子使召伯來賜公命<lb/>
　天王有賜於下經皆書之曰錫不以生死為之異所<lb/>
　尊者天王之命成公即位八年之久未有善政及民<lb/>
　而元年作丘甲侵伐之事無虚歳焉天王何善而錫<lb/>
　之命乎春秋書之葢罪天王之失賞也春秋有書天<lb/>
　王天子及止曰王者先儒多以為褒貶所係賵含成<lb/>
　風則云天王錫命成公則稱天子賵含錫命雖非禮也<lb/>
<pb n="6b"/>
　孰與求車出居于鄭之甚乎公羊曰其餘皆通穀梁<lb/>
　曰見一稱也二傳皆是<lb/>
冬十月癸卯杞叔姬卒<lb/>
　春秋内女之大歸者卒葬不書以其見絶於夫貶之<lb/>
　郯伯姬是也叔姬五年來歸而卒特書者葢明年把<lb/>
　伯來逆其喪將有其末者先録其本也左氏以為來<lb/>
　歸故書殊失之矣<lb/>
衛人來媵<lb/>
<pb n="7a"/>
　媵女淺事春秋皆不書之惟共姬之歸三媵皆志不<lb/>
　以其得禮失禮皆書之三傳公羊得之<lb/>
九年春王正月杞伯來逆叔姬之喪以歸<lb/>
　叔姬者杞伯之出妻也杞伯生絶其妻死歸其喪春<lb/>
　秋以其非禮書之見杞不當逆魯不當歸<lb/>
夏季孫行父如宋致女<lb/>
　致女常事法不當書書之所以起共姬之賢也穀梁<lb/>
　以為以我盡之諸侯之國禮文亦已備矣外諸侯來<lb/>
<pb n="7b"/>
　逆女遂不使人致之於義安乎又曰不與内稱春秋<lb/>
　内大夫行事皆不書使何獨行父致女獨不與内稱<lb/>
　乎<lb/>
晉人執鄭伯晉欒書帥師伐鄭<lb/>
　晉執人之君以伐其國罪不容誅矣不曰戰焉晉鄭<lb/>
　之師未嘗戰也春秋安得為鄭諱乎穀梁之説非也<lb/>
十有二年春周公出奔晉<lb/>
　春秋之義自周無出葢曰天下一周也何往而非周<lb/>
<pb n="8a"/>
　乎王子瑕王子朝之奔不言出是也天王居鄭周公<lb/>
　奔晉特異之者孔子之意也王之所以為王以有其<lb/>
　位而天下皆其有也王得言出則是自絶其位而不<lb/>
　能有天下也天下非其所有則雖居鄭不可不言出<lb/>
　也故曰天王出居于鄭周公之所以為公以其左右<lb/>
　天王而與王共治也為三公而得罪天王至于奔晉<lb/>
　則是自絶於王而不能有三公之位也三公之位非<lb/>
　其所有則雖止奔于晉猶若出於四海之外也故曰<lb/>
<pb n="8b"/>
　周公出奔晉天下一王而王有三公天子不能有天<lb/>
　下而出居矣周公不能有其位而出奔矣天下其如<lb/>
　何哉春秋書之用見天下無王而王無三公也穀梁<lb/>
　曰以為上下一見之春秋適有此二事故可言爾不<lb/>
　幸其一無焉上下將焉見乎公羊以謂自私土而出<lb/>
　按其官三公是以貶之言出自其私有何訓乎<lb/>
十有三年春晉侯使郤錡來乞師<lb/>
　以其所無乞其所有春秋賤之乞師乞盟是也穀梁<lb/>
<pb n="9a"/>
　以為重師而言乞師固可重矣盟亦可重乎<lb/>
三月公如京師夏五月公自京師遂㑹晉侯齊侯宋公<lb/>
衛侯鄭伯曹伯邾人滕人伐秦<lb/>
　春秋常事不書公如京師朝天王常事當略而經書<lb/>
　之者葢以其如京師主於伐秦因過京師遂行朝禮<lb/>
　爾然經不言遂如京師而言遂㑹諸侯者葢聖人之<lb/>
　意以謂成公之如京師非其誠心法當罪之春秋萬<lb/>
　世君臣之法不以成公非禮而遂亂之也必曰如京<lb/>
<pb n="9b"/>
　師然後㑹諸侯則成公之罪無所可逃而君臣之法<lb/>
　愈久愈正也晉文公實召天王而經書狩於河陽成<lb/>
　公實㑹諸侯而經書公如京師惟其無禮是故以禮<lb/>
　正之聖人之意逺矣穀梁曰非如而曰如按實嘗如<lb/>
　之安得曰非如乎又曰言受命不敢叛周按書公自<lb/>
　京師所以見如周之偶非曰受命也傳皆失之<lb/>
曹伯廬卒于師<lb/>
　諸侯之卒不地葢有常地也其有㑹盟侵伐而卒者<lb/>
<pb n="10a"/>
　必謹志之所以見卒非其所而國家危殆爾穀梁謂<lb/>
　之閔之殊失之也<lb/>
十有五年春王二月葬衛定公三月乙巳仲嬰齊卒<lb/>
　嬰齊公子遂之子而歸父之弟也歸父出奔而魯命<lb/>
　嬰齊為仲遂之後故曰仲嬰齊也公羊以謂為兄後<lb/>
　按公孫歸父奔齊而仲遂之後遂絶魯不欲絶仲遂<lb/>
　之後故使嬰齊後之也穀梁以為子由父疏之父自<lb/>
　有罪何與子哉公穀之説皆非<lb/>
<pb n="10b"/>
晉侯執曹伯歸于京師<lb/>
　春秋執諸侯者多矣未嘗有書爵者晉侯執曹伯歸<lb/>
　于京師特書以爵公羊僖四年傳曰稱侯而執者伯<lb/>
　討也葢以謂執得其罪又歸于京師則以伯討書之<lb/>
　曹伯之罪不見于經惟左氏於葬曹宣公發傳以為<lb/>
　曹伯廬卒于師而公子負芻殺太子而自立也然則<lb/>
　晉侯執之為得其罪而又歸于京師春秋與之故特<lb/>
　書曰晉侯執曹伯也穀梁以謂惡晉侯左氏以謂惡<lb/>
<pb n="11a"/>
　不及民皆失之矣<lb/>
宋殺其大夫山<lb/>
　左氏以謂背其族而見殺故不言氏殺大夫則有罪<lb/>
　矣而山為公族反害公室書曰宋殺其大夫山則是<lb/>
　宋公族明矣不言其族所以見背族之罪此與段不<lb/>
　弟故不言弟義例相類也<lb/>
冬十有一月叔孫僑如㑹晉士爕齊高無咎宋華元衛<lb/>
孫林父鄭公子鰌邾人㑹吳于鍾離<lb/>
<pb n="11b"/>
　鍾離之㑹再言㑹以殊吳者春秋外吳於夷狄也春<lb/>
　秋之於吳越書之有漸焉非進之也夷狄益彊則中<lb/>
　國益衰春秋書之所以傷中國之衰也<lb/>
十有六年春王正月雨水冰夏四月辛未滕子卒鄭公<lb/>
子喜帥師侵宋六月丙寅朔日有食之晉侯使欒黶來<lb/>
乞師甲午晦晉侯及楚子鄭伯戰于鄢陵楚子鄭師敗<lb/>
績<lb/>
　春秋之法舉重言之韓之戰實獲晉侯不言晉師之<lb/>
<pb n="12a"/>
　敗君獲則師敗矣鄢陵之戰楚師敗績而楚子傷焉<lb/>
　不曰楚師君傷則師敗也<lb/>
秋公㑹晉侯齊侯衛侯宋華元邾人于沙隨不見公<lb/>
　沙隨之㑹公往就之而諸侯不之見焉公以諸侯之<lb/>
　尊㑹諸侯與諸侯之大夫而不見辱莫大焉然經不<lb/>
　異其文而書曰不見公葢曰可以見而不見也穀梁<lb/>
　以為譏在諸侯是也<lb/>
曹伯歸自京師<lb/>
<pb n="12b"/>
　曹伯有殺太子自立之罪晉侯執之歸于京師春秋<lb/>
　與晉侯得伯討之義而書曰晉侯晉侯稱爵則曹伯<lb/>
　有罪矣曹伯之歸經不書名以為曹伯雖有罪然天<lb/>
　子以為無罪釋之使歸而復為曹伯書曰曹伯歸自<lb/>
　京師所以見天王縱罪人而失刑賞也公羊以為甚<lb/>
　易穀梁以為歸之善皆失之也<lb/>
九月晉人執季孫行父舎之于苕丘<lb/>
　晉稱人者不與晉執也苕丘晉地晉人既執行父於<lb/>
<pb n="13a"/>
　是流之于苕丘春秋雖流他國之大夫皆書曰放楚<lb/>
　師入陳執公子招放之于越是也春秋魯史具記魯<lb/>
　事有内辭焉行父我大夫也雖為晉人執而放之不<lb/>
　可曰放也故變文而書之曰舎也若曰執而舎之釋<lb/>
　其罪也實則流放之爾公羊曰仁之非也穀梁以謂<lb/>
　公亦見執若實執公經當有異文不應都沒其事也<lb/>
十有二月乙丑季孫行父及晉郤犨盟于扈<lb/>
　行父見執于苕丘於是始盟而釋之不書釋而書晉<lb/>
<pb n="13b"/>
　大夫與之盟則釋之可知矣單伯見執反而言至行<lb/>
　父之至不書以從公歸可以知其至也<lb/>
乙酉刺公子偃<lb/>
　春秋書刺大夫二皆内大夫也公子買記其事而公<lb/>
　子偃但曰刺焉明不卒戍之罪在可恕僖公刺之殺<lb/>
　無罪也公子偃不書其罪罪當刺者也諸侯不得專<lb/>
　殺大夫而春秋之於魯也又辯其有罪無罪葢春秋<lb/>
　魯史魯事則詳也穀梁以謂先刺後名殺無罪也按<lb/>
<pb n="14a"/>
　經書公子買詳其事者以明無罪爾公子偃直書曰<lb/>
　刺安得無罪乎<lb/>
十有七年春衛北宮括帥師侵鄭夏公㑹尹子單子晉<lb/>
侯齊侯宋公衛侯曹伯邾人伐鄭六月乙酉同盟于柯<lb/>
陵秋公至自㑹齊高無咎出奔莒九月辛丑用郊<lb/>
　王者一歳而再郊故春郊正月以祈穀秋郊九月以<lb/>
　報功春曰員丘秋曰明堂后稷員丘之配文王明堂<lb/>
　之配也孝經曰郊祀后稷以配天宗祀文王於明堂<lb/>
<pb n="14b"/>
　以配上帝后稷文王不可一時而同配也故曰郊曰<lb/>
　明堂焉豫之象曰先王以作樂崇德殷薦之上帝以<lb/>
　配祖考亦曰祖考異時而各配也王者之郊歳再行<lb/>
　焉故有正月九月之二時郊祀明堂之異處魯郊非<lb/>
　禮也而成王賜之魯公受之詩曰皇皇后帝皇祖后<lb/>
　稷魯之郊配后稷而不曰文王焉葢其郊止於祈穀<lb/>
　而報功之郊不行也春秋卜牛必於正月三月在滌<lb/>
　則春秋之正月夏時之十一月也十一月而養牛則<lb/>
<pb n="15a"/>
　二月可以郊矣然則魯之郊用夏時之二月不敢並<lb/>
　天子之時又殺之也春秋之九月夏時之七月以為<lb/>
　祈穀則已晚以為報功則太早又魯禮不當行書曰<lb/>
　用郊用者不宜用公穀之説皆得其粗<lb/>
壬申公孫嬰齊卒于貍脤<lb/>
　經書九月辛丑十二月丁巳朔則十一月無壬申矣<lb/>
　公羊以為公許然後卒之則是於十一月然後録十<lb/>
　月壬申之日也穀梁以謂春秋先君後臣故先書公至<lb/>
<pb n="15b"/>
　自伐鄭後書嬰齊之卒也二傳之意葢皆以孔子大聖<lb/>
　人不應不辯壬申之日當在十月其書之必有義故<lb/>
　從而為之説也殊不知孔子不苟知所不知以為智<lb/>
　其於春秋也疑則闕之爾壬申當在十月而孔子録<lb/>
　之於十一月為公穀者猶知之孰謂孔子而不知乎<lb/>
　二傳不知闕疑之意故妄為之説爾<lb/>
十有八年春王正月晉殺其大夫胥童庚申晉弑其君<lb/>
州蒲齊殺其大夫國佐公如晉夏楚子鄭伯伐宋宋魚<lb/>
<pb n="16a"/>
石復入于彭城<lb/>
　春秋之義易者曰歸難者曰入復其位曰復歸入其<lb/>
　地而為惡者曰復入魚石奔楚為楚鄉道誘楚鄭以<lb/>
　伐宋楚於是取宋彭城之邑復魚石於彭城明年華<lb/>
　元與諸侯之大夫圍宋彭城以魚石復入而叛也然<lb/>
　則魚石之仕宋嘗食邑於彭城十五年出奔楚遂舎<lb/>
　彭城以去於是籍楚取之而復入焉書曰復入明魚<lb/>
　石之嘗有彭城也魚石入彭城而宋圍之則是入以<lb/>
<pb n="16b"/>
　叛也不曰叛焉經書楚鄭伐宋而魚石入魚石入而<lb/>
　宋圍彭城不待書而義可見也左氏之例惟復其位<lb/>
　曰復歸以惡曰復入二説近之<lb/>
築鹿囿<lb/>
　春秋興作皆書雖城池之固門廏之急無遺焉重其<lb/>
　德不及民而徒勞民力也況耳目之玩一身之娛哉<lb/>
　左氏曰書不時葢得時猶書也公羊曰譏有囿矣又<lb/>
　為之雖無囿而為之亦有罪也穀梁曰虞之非正苑<lb/>
<pb n="17a"/>
　囿所以娛一身又非虞衡之事也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋經解卷九<lb/>
</p>
<p>
</p>
  </div>
</body>
</text>
</TEI>
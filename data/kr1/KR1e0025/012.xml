<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋經解巻十二</head> <lb/>
    <p>
<pb n="1a"/>
欽定四庫全書<lb/>
　春秋經解巻十二<lb/>
　　　　　　　　　　　　宋　孫覺　撰<lb/>
　　定公<lb/>
元年春王<lb/>
　春秋魯公即位之始雖無事必書正月所以端本而<lb/>
　正始也人君即位必於柩前以明繼體於先君而君<lb/>
　位有所授也昭公見逐於季氏竟死於乾侯逾年六<lb/>
<pb n="1b"/>
　月而喪始還定公逾年即位不得於正月朔日而六<lb/>
　月即位焉元年不書正月所以見即位之後而不能<lb/>
　正始也<lb/>
三月晋人執宋仲幾于京師<lb/>
　京師天王之所在而晋人執宋大夫于其所其無王<lb/>
　也甚矣書曰執宋仲幾于京師所以深罪晋人之無<lb/>
　道也公羊曰于京師伯討也春秋伯討者稱爵稱歸<lb/>
　于京師于京師執其大夫又不稱爵何謂伯討乎榖<lb/>
<pb n="2a"/>
　梁曰不正其執人於尊者是也<lb/>
夏六月癸亥公之喪至自乾侯戊辰公即位<lb/>
　春秋八公即位七皆不日而定獨書曰者人君即位<lb/>
　必於正月朔日不日者朔日可知也定公即位不於<lb/>
　正月之朔喪至後行即位之禮必特書曰戊辰以别<lb/>
　之也榖梁説是<lb/>
二年春王正月夏五月壬辰雉門及兩觀災<lb/>
　雉門兩觀皆天子之禮自成王以天子禮樂賜周公<lb/>
<pb n="2b"/>
　而魯之羣公相承僣之國内制度一同於天子孔子<lb/>
　非之而欲著其僣於春秋乆矣於是雉門兩觀災故<lb/>
　孔子因其災以著其僣也曰及者災雉門而及於<lb/>
　兩觀先後之次爾公羊以為不以微及大榖梁以為<lb/>
　尊之皆非也<lb/>
冬十月新作雉門及兩觀<lb/>
　雉門兩觀魯不得有而因其災也又侈大焉書曰新<lb/>
　作以兼譏之也<lb/>
<pb n="3a"/>
四年春王二月癸巳陳侯呉卒三月公㑹劉子晋侯宋<lb/>
公蔡侯衛侯陳子鄭伯許男曺伯莒子邾子頓子胡子<lb/>
滕子薛伯杞伯小邾子齊國夏于召陵侵楚夏四月庚<lb/>
辰蔡公孫姓帥師滅沈以沈子嘉歸殺之五月公及諸<lb/>
侯盟于臯鼬杞伯成卒于㑹六月葬陳惠公許遷于容<lb/>
城秋七月公至自㑹劉卷卒<lb/>
　劉卷者劉子也劉子王臣而下交諸侯於其卒也来<lb/>
　赴魯春秋欲正其外交之罪故特書其卒此與尹氏<lb/>
<pb n="3b"/>
　王子虎卒例正同也榖梁之説非<lb/>
葬劉文公<lb/>
　劉巻王臣而外交於魯經因其告卒也書以譏之於<lb/>
　是魯又往葬焉書曰葬劉文公所以譏卷之外交而<lb/>
　魯交王臣也公羊之説非<lb/>
冬十有一月庚午蔡侯以呉子及楚人戰于柏舉楚師敗績<lb/>
　謹按呉入春秋侵伐㑹盟未嘗稱子於是蔡侯以之<lb/>
　及楚戰而稱子者非進呉也所以狄蔡也春秋之義有<lb/>
<pb n="4a"/>
　褒其使而善其君者有貶其敵而罪其人者楚屈完<lb/>
　来盟于師不曰楚子使之善屈完所以善楚子也楚<lb/>
　人陳侯蔡侯鄭伯許男圍宋不稱楚子而稱楚人人<lb/>
　楚子所以人諸侯也然則呉為夷狄而蔡侯以之戰<lb/>
　進呉稱爵所以狄蔡侯也為中國不能明中國之義<lb/>
　而附夷狄之楚至于誘殺其君用其世子蔡侯朱奔<lb/>
　焉東國卒焉而與楚益厚此四年又與諸侯侵之而<lb/>
　滅其與國之沈夫以楚之彊夷狄無道而蔡必親之<lb/>
<pb n="4b"/>
　親之乆又遽絶之而侵犯焉以自取禍故有今年之<lb/>
　圍圍斯已矣又連夷狄之呉以與楚戰戰雖幸勝然<lb/>
　聖人以蔡近於楚屢與楚親而屢絶之復舍楚而從<lb/>
　呉反覆無信輕用干戈盖夷狄之不若於是進呉稱<lb/>
　子以為蔡之所為殆與呉夷狄等爾蔡得稱侯則呉<lb/>
　何以不得稱子進呉稱子所以外蔡於狄也春秋諸<lb/>
　侯連諸侯之師不言以其言以者三焉不宜以而以<lb/>
　也言彼無意於戰而我以之戰者也呉子無意於楚<lb/>
<pb n="5a"/>
　而蔡侯以之戰焉故曰以呉子也公榖之説皆非<lb/>
庚辰呉入楚<lb/>
　二𫝊皆作入楚而左氏作入郢此當從二傳為定公<lb/>
　榖以為呉不稱子復狄之也按柏舉之戰稱呉子以<lb/>
　狄蔡非進呉也於是稱呉自其本號爾何謂復狄之<lb/>
　乎<lb/>
五年春王三月辛亥朔日有食之夏歸粟于蔡<lb/>
　仁義之道先自近始故孟子曰親親而仁民仁民而<lb/>
<pb n="5b"/>
　愛物盖親有所未親則民雖仁焉不得謂之仁也民<lb/>
　有所未仁則物雖愛焉不得謂之愛也夫以定公之<lb/>
　時三威彊而公室弱家臣擅命而私室又衰連兵而<lb/>
　侵伐者無虚嵗上之則政令出於私門下之則國人罷<lb/>
　於奔命為定公之民者少有受其凍餒者矣為定公<lb/>
　之士者必有窮而不給者矣以定公莫之恤而哀也<lb/>
　乃歸粟于蔡夫蔡者何足恤哉絶楚以自取其禍連<lb/>
　呉而戰以求勝不量其國小力弱以鬬楚不度其財<lb/>
<pb n="6a"/>
　窘粮乏以連呉至于大困且飢而無告也始求救於<lb/>
　諸侯魯又不虞其國民之乏絶而蔡無足與也歸之<lb/>
　粟焉書曰歸粟于蔡非所宜歸而歸也春秋之義有<lb/>
　文可尚而實則貶之事無足善而輕褒之者以弟叛<lb/>
　兄不義之大者而蔡季書字弑父之賊討而殺之而<lb/>
　楚子書名公如京師行朝覲之禮而成公則譏歸粟<lb/>
　于蔡得分災之義而定公有罪此春秋所以為難也<lb/>
　三𫝊之説皆非<lb/>
<pb n="6b"/>
於越入呉<lb/>
　春秋諸國惟越最為晚見其見於經凡六其三稱越<lb/>
　皆在於昭公之時五年稱越人與楚子伐呉八年楚<lb/>
　放公子昭于越三十二年呉伐越皆曰越也其三稱<lb/>
　於越二在定公之時五年於越入呉十四年於越敗<lb/>
　呉于檇李一在哀公之時十三年於越入呉皆曰於<lb/>
　越也然則越之見於昭公之時者曰越見於定哀之<lb/>
　時者曰於越也盖當是時越有數種有東越南越閩<lb/>
<pb n="7a"/>
　越甌越於定公之前國名為越故經據其號皆書曰<lb/>
　越也於定公之後欲自别於羣越始改號為於越經<lb/>
　據其已改之號故書曰於越也此猶楚初見經稱荆<lb/>
　其後稱楚始改號也不然何以見經者六而定公之<lb/>
　前三皆稱越定公之後三稱於越乎公羊及諸説皆<lb/>
　非<lb/>
六年春王正月癸亥鄭㳺速帥師滅許以許男斯歸二<lb/>
月公侵鄭公至自侵鄭夏季孫斯仲孫何忌如晉秋晉<lb/>
<pb n="7b"/>
人執宋行人樂祁犂冬城中城季孫斯仲孫忌帥師圍<lb/>
鄆<lb/>
　仲孫何忌經不言何者舊史闕之孔子不妄加之以<lb/>
　傳信也公羊以為譏二名春秋二名者多矣何獨何<lb/>
　忌乎春秋大法所繫二名細碎者亦足譏耶<lb/>
七年春王正月夏四月秋齊侯鄭伯盟于鹹齊人執衛<lb/>
行人北宫結以侵衛<lb/>
　以者不宜以也齊人将討衛則聲其可伐之罪以伐<lb/>
<pb n="8a"/>
　之爾何乃執其行人而侵人之國乎經書之與楚執<lb/>
　宋公以伐宋等也<lb/>
八年春王正月公侵齊公至自侵齊二月公侵齊三月<lb/>
公至自侵齊曺伯露卒夏齊國夏帥師伐我西鄙公㑹<lb/>
晋師于瓦公至自瓦秋七月戊辰陳侵栁卒晋士鞅帥<lb/>
師侵鄭遂侵衛葬曺靖公九月葬陳懐公季孫斯仲孫<lb/>
何忌帥師侵衛冬䘙侯鄭伯盟于曲濮從祀先公<lb/>
　魯自文公二年躋僖逆祀而昭穆遂亂訖於今不正<lb/>
<pb n="8b"/>
　於是禘于太廟而正昭穆序閔僖春秋以其變禮故<lb/>
　特書之曰従祀先公言自是而昭穆有别也夫審别<lb/>
　昭穆而序次先公禘于太廟之禮也盖春秋書禘書<lb/>
　大事者而従祀先公不書禘祭得禮常事不書也惟<lb/>
　従祀為禮之變故記之爾左氏以為禘于僖公若禘<lb/>
　禮獨行於僖公則何由得閔在僖上而云従祀乎盖<lb/>
　合食而行大禘之禮故言従祀爾在氏之説非<lb/>
盗竊寳玉大弓<lb/>
<pb n="9a"/>
　寳玉大弓魯之分器而世寳之者於是為盗竊之則<lb/>
　是魯公不欽而執政非人也三𫝊皆言陽虎竊之而<lb/>
　經不書者盖陽虎家臣微賤法不當書又寳玉大弓<lb/>
　國之重器至為盗所竊則罪重春秋書曰盗竊盖深<lb/>
　罪魯公及執政者爾<lb/>
九年春王正月夏四月戊申鄭伯蠆卒得寳玉天弓<lb/>
　得者對失之辭也寳玉大弓去年為盗竊去則是魯<lb/>
　失之也於是復得之故曰得爾不書所以得之以得<lb/>
<pb n="9b"/>
　為重也左氏曰凡獲噐用曰得郜之大鼎亦器也何<lb/>
　以不言得榖梁曰不目羞也寳玉大弓本我分器嘗<lb/>
　失之而復得之何用目之哉謂之羞非也<lb/>
十年春王三月及齊平<lb/>
　魯自八年西鄙之役不與齊平至是齊魯始平不書<lb/>
　所以平之者二國皆欲之也<lb/>
夏公㑹齊侯于夾谷<lb/>
　夾谷之㑹孔子相之齊侯詘而歸歸魯鄆讙龜隂之<lb/>
<pb n="10a"/>
　田盖魯公之㑹能使大國為之詘畏義而反其侵地<lb/>
　未有盛於夾谷之㑹者然孔子書之與異時㑹盟等<lb/>
　爾無異文焉盖孔子之意以為治國有道而交鄰有<lb/>
　義苟治道之不至而奔走盟㑹以徼幸於言語之間<lb/>
　亦不足尚也故夾谷之㑹為魯至榮之舉而春秋以<lb/>
　例書之猶有譏焉孔子之道如何也<lb/>
宋公之弟辰暨仲佗石彄出奔陳<lb/>
　春秋㑹者外為志及者内為志㑹及之外又有書暨<lb/>
<pb n="10b"/>
　暨不得已也暨齊平不得已而暨之平也宋公之弟<lb/>
　辰亦不得已而暨佗彄奔也春秋諸侯之兄弟不書<lb/>
　言兄則罪其弟言弟則罪其兄盗殺衛侯之兄縶罪<lb/>
　衛侯為人君而兄見殺也陳侯之弟出奔楚罪陳侯<lb/>
　為人兄而奔其弟也叚不弟則不書弟凡言兄弟皆<lb/>
　有意也宋為人君有一國之廣不能悌其弟使之従<lb/>
　二叛臣以奔于外辰固有不得已者然宋公之兄道<lb/>
　如何也<lb/>
<pb n="11a"/>
十有二年春薛伯定卒夏葬薛襄公叔孫州仇帥師墮<lb/>
郈<lb/>
　墮毁也是時三威之邑皆為城以自固故其家臣因<lb/>
　之以叛十三年叔弓圍費去夏郈凡再圍於是一墮<lb/>
　毁之而經書之者所以見三威之盛至於城私邑以<lb/>
　自封植墮郈墮費圍成而三威之彊亦少殺也榖梁<lb/>
　以墮為取殊不合經意<lb/>
十有二月公圍成公至自圍成<lb/>
<pb n="11b"/>
　天子有天下諸侯有一國天下有逆命不服者則天<lb/>
　子命諸侯伐之一國之邑有背叛不從則諸侯命其<lb/>
　臣伐之故天子無伐其諸侯諸侯無討於其邑春秋<lb/>
　之時天下無王而諸侯逆命者衆故有王而伐鄭者<lb/>
　陪臣擅命而權在私家諸侯不得為政故有公而圍<lb/>
　成者成魯邑而魯圍之書曰公圍成以見諸侯之失<lb/>
　道也<lb/>
十有三年春齊侯䘙侯次于垂葭夏築蛇淵囿大蒐于<lb/>
<pb n="12a"/>
比蒲衛公孟彄帥師伐曺秋晋趙鞅入于晋陽以叛冬<lb/>
晋荀寅士吉射入于朝歌以叛晋趙鞅歸于晋<lb/>
　趙鞅嘗以晋陽為叛而三𫝊推其事以為逐君側之<lb/>
　惡人雖書其叛而又書歸以善之也趙鞅為人臣不<lb/>
　知進退之義君側有惡人而已志不申則去之可也<lb/>
　既入其邑以其兵逐君側之人則叛爾人君之側豈<lb/>
　人臣用兵之所哉心雖不叛而其迹也甚惡将焉自<lb/>
　明乎故經據其迹而書之曰叛也趙鞅雖已叛者然<lb/>
<pb n="12b"/>
　其君明其心復其位而使之歸春秋以其人主信之<lb/>
　其歸無難故曰歸也非原其已叛之惡也趙鞅據邑<lb/>
　以叛雖其心在於安社稷善人主而其事不可以訓<lb/>
　故孔子不原其心而書之曰叛所以絶萬世姦臣假<lb/>
　借之禍也然而伯夷無救於紂而孔子稱之以勸事<lb/>
　君之義趙鞅有功於晋而春秋罪之以明進退之節<lb/>
　三𫝊皆失其義<lb/>
十有五年秋七月壬申姒氏卒<lb/>
<pb n="13a"/>
　姒氏定公之妾哀公之母禮妾母不稱夫人不書卒<lb/>
　𦵏而春秋之時稍稍僣之故妾母稱夫人書卒𦵏同<lb/>
　於小君孔子皆書之以懲其僣是時哀公即位未逾<lb/>
　年而其母未敢稱夫人之號故卒不稱夫人而書氏<lb/>
　𦵏不稱𦵏也左氏之説非<lb/>
冬城漆<lb/>
　漆非魯邑邾庶其以之来奔者魯受之於叛人而又<lb/>
　勞民以城之所謂不待貶絶而罪惡見者也<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋經解卷十二<lb/>
</p>
<p>
</p>
  </div>
</body>
</text>
</TEI>
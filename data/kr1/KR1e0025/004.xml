<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋經解卷四</head> <lb/>
    <p>
<pb n="1a"/>
欽定四庫全書<lb/>
　春秋經解卷四<lb/>
　　　　　　　　　　　　　宋　孫覺　撰<lb/>
　　莊公下<lb/>
十有六年春王正月夏宋人齊人衛人伐鄭<lb/>
　去年之冬鄭嘗侵宋宋於是報其見侵之役故率衛<lb/>
　以伐鄭也齊威將謀伯業求合諸侯故從宋人以伐<lb/>
　鄭宋總三國之衆聲罪而伐人之國勢必不使㣲者<lb/>
<pb n="1b"/>
　主然經皆書人者葢齊威行伯不務徳政以為懐來<lb/>
　天下而専恃威武貶齊稱人則宋衛不得書爵也宋<lb/>
　雖主兵而齊威以伯者隨從國大力强不可逃行師<lb/>
　之責也左氏曰諸侯伐鄭宋故也此就是<lb/>
秋荆伐鄭<lb/>
　前年荆嘗入蔡於是又伐鄭焉所以見荆蠻之强而<lb/>
　中國之衰也不早備之將横行於天下故二十三年<lb/>
　來聘遂稱荆人僖元年伐鄭遂稱楚人也於此書荆<lb/>
<pb n="2a"/>
　言其尚可禦也<lb/>
冬十有二月㑹齊侯宋公陳侯衛侯鄭伯許男滑伯滕<lb/>
子同盟于幽<lb/>
　齊與魯為世仇春秋於莊公之交齊皆以釋怨罪之<lb/>
　未嘗一許之也葢聖人之意以謂不同天之仇無時<lb/>
　可與通故雖齊襄已没小白易世而春秋罪之如新<lb/>
　見殺也柯之盟始平於齊而經書其事顯言公會葢<lb/>
　亦釋怨而交齊也至幽之盟則齊威已伯諸侯已服<lb/>
<pb n="2b"/>
　魯於是時最為弱小若莊公反仇讐之怨棄絶盟主<lb/>
　而倔强不從則齊威必帥諸侯而伐我國且至於危<lb/>
　亡而社稷不保也春秋通之以一時之權故於幽之<lb/>
　盟沒去魯公而列序諸侯以謂莊公之為是盟非以<lb/>
　釋怨而交齊所以同尊王室而求天下之安也父之<lb/>
　仇則不可與之同天矣然天子之土地先君之祭祀<lb/>
　又不可快一朝之忿怒而自取於危亡也此春秋所<lb/>
　以曲盡人情之難而深明輕重之權也陳入春秋㑹<lb/>
<pb n="3a"/>
　盟皆在衛下於是齊威主盟以其三恪之國進而在<lb/>
　衛之上又其近楚之國恐其叛去亦稍懐來之爾春<lb/>
　秋書盟者多矣未有曰同盟者二百四十二年之間<lb/>
　其書同盟者十有八葢盟載之書有同奨王室同䘏災<lb/>
　患之語有異於以强陵弱以大脅小之盟故特書曰<lb/>
　同盟也榖梁曰不言公内外寮一疑之也案莊公之<lb/>
　交仇讐葢非一日也但春秋欲著其法故特沒公以<lb/>
　明雖仇讐之國若至於尊王室强中國則雖與之盟<lb/>
<pb n="3b"/>
　未為過耳内外寮一疑之有何義乎左氏曰鄭成也<lb/>
　按經書同盟所以别盟之不同者若因鄭成而謂之<lb/>
　同又非義也公羊曰同欲也按欲有善惡若同心為<lb/>
　惡春秋亦書之為同何以别為善乎啖子曰同盟者<lb/>
　謂其盟詞同此説是也<lb/>
邾子克卒<lb/>
　邾者魯附庸之國隠元年威十七年與魯盟皆稱儀<lb/>
　父而未有爵命至是始子者葢自齊威稱伯之後嘗<lb/>
<pb n="4a"/>
　從之㑹盟侵伐故進之為子爵也克者儀父之嗣君<lb/>
　也儀父之卒不見於經者附庸之君未有爵命畧而<lb/>
　不書也左氏隠元年𫝊曰邾子克未王命故不書爵<lb/>
　曰儀父貴之也按若儀父實字然春秋之於元年稱<lb/>
　字以貴之則隠之元年能與魯盟而儀父在位固已<lb/>
　久矣至是書卒又四十五年矣據此决非一人也左<lb/>
　氏但見儀父春秋不書其卒故以克為儀父此説非<lb/>
　也<lb/>
<pb n="4b"/>
十有七年春齊人執鄭詹<lb/>
　春秋之法執諸侯執大夫不以其有罪無罪皆書曰<lb/>
　人以明執人之君臣者不可以専也必受命於天王<lb/>
　天王命之執則執之矣不命於天王而専執者皆為<lb/>
　有罪也執人之君則係國之存亡執人之大夫則係國<lb/>
　之治亂執有罪者猶為不可况無罪乎孟子曰今有<lb/>
　殺人者或曰人可殺與曰可曰孰可殺之曰為士師<lb/>
　則可以殺之殺人者固有罪矣然非士師則殺之不<lb/>
<pb n="5a"/>
　可他國之君他國之大夫雖有罪當執然不受於天<lb/>
　王而執之則亦猶非士師而殺人也故春秋執人之<lb/>
　君執人之臣者一皆貶之曰人以其非所執而執之<lb/>
　行如匹夫也春秋書見執者無貶辭焉葢曰以人君<lb/>
　之尊以大夫之位而見執於他邦則不待貶絶而罪<lb/>
　惡見矣執鄭詹者齊侯也不曰齊侯貶之也鄭詹鄭<lb/>
　之大夫不書氏族未命者也鄭詹事迹不見於經傳<lb/>
　惟公榖以為佞人不知何據而言之也左氏曰鄭不<lb/>
<pb n="5b"/>
　朝也若鄭不朝齊而但使詹往則詹為行人於經當<lb/>
　書執鄭行人詹不得但曰鄭詹也榖梁曰不得不録<lb/>
　其本榖梁之意葢以經為下文逃來張本爾趙子非<lb/>
　之曰但書自齊逃來知見執假先書乎<lb/>
夏齊人殱于遂<lb/>
　春秋之義凡自取之者以自取為文齊嘗㓕遂使人<lb/>
　戍之為遂所殺至于殱盡齊㓕人之國以戍守之而<lb/>
　卒至于殱非遂人之罪齊人自取之耳齊不戍遂遂<lb/>
<pb n="6a"/>
　人安得齊人而殺之乎故特變例而書之曰齊人殱<lb/>
　于遂梁亡非人亡之也梁自亡爾鄭棄其師非他國<lb/>
　敗之也鄭自棄爾齊人殱于遂罪之深而憫遂之㓕<lb/>
　也榖梁曰狎敵也按若齊戍能謹為齊守則遂終㓕<lb/>
　矣若果責齊人狎敵則是教之㓕人之國而固守之<lb/>
　也何以為訓乎<lb/>
秋鄭詹自齊逃來<lb/>
　春秋之法義當留而竊去曰逃鄭詹為鄭之執政大<lb/>
<pb n="6b"/>
　臣至於見執已有罪矣然齊執詹必有以怒鄭也為<lb/>
　詹者當伏節死義以紓一國之難可也乃苟免其一<lb/>
　身之死遁逃而去齊於是之時威公方伯而天下諸<lb/>
　侯皆已服從能事之者身榮而國安違且叛之則身<lb/>
　危而國削鄭詹既已見執因服從之猶及救其難也<lb/>
　乃苟全其身遁逃去之詹固有罪矣然魯容罪人而<lb/>
　納之以抗天下之盟主亦未免乎有罪也書曰鄭詹<lb/>
　自齊逃來所以兩罪之也公羊曰何以書甚侫也假<lb/>
<pb n="7a"/>
　使詹非侫人則苟免其身而遁逃亦不勝其罪矣<lb/>
冬多麋<lb/>
　春秋之法以有為災則書有有蜮是也以無為異則<lb/>
　書無無冰是也至於麋者常有之物雖有之不足以<lb/>
　為異惟其多而害五榖則書之公羊曰記異也按異<lb/>
　者非常可怪也如麋者常有之物雖多不足以為怪<lb/>
　其為災則書害也杜預曰以災故書此説是也<lb/>
十有八年春王三月日有食之<lb/>
<pb n="7b"/>
　春秋日食之例有書日書朔者有書日而不書朔者<lb/>
　有日與朔皆不書者書日書朔日食正朔舊史之詳<lb/>
　備孔子因之以傳信也日而不朔者食不在朔或在<lb/>
　晦或二日孔子以厯者之失因而畧之以正後世之<lb/>
　厯也日朔皆不書者舊史所無孔子闕之以傳疑也<lb/>
　春秋之間日食不書朔與日者惟二而已亦足以知<lb/>
　舊史所闕者亦少也榖梁曰夜食也何休嘗非之當<lb/>
　矣<lb/>
<pb n="8a"/>
夏公追戎于濟西<lb/>
　春秋書追者皆㓂已去而追之也齊人侵我西鄙公<lb/>
　追齊師至酅不及先言侵而後言追葢侵事已成既<lb/>
　去而追之公追戎于濟西不言戎之侵伐但曰追者<lb/>
　葢戎來為㓂以我備之而遁去兵無所加但追之而<lb/>
　已春秋書追者二皆譏之也禦戎之道來則拒之去<lb/>
　則勿追禦之道素修則彼必不來來不為㓂去則已<lb/>
　又追之至濟西焉公不能使之不來而徒追之也齊<lb/>
<pb n="8b"/>
　人侵我追之至酅我禦敵之道不修而至于見侵於<lb/>
　其來也又無其備至已侵而去又窮追之凡追皆罪<lb/>
　之也左氏曰不言其來諱之按文七年書狄侵我西<lb/>
　鄙未嘗諱也公羊曰大其為中國追也按戎之為患<lb/>
　乆矣魯小國自保不暇何能為中國追乎此非也榖<lb/>
　梁曰不使戎邇於我也按戎實至魯兵無所加而去<lb/>
　之故不曰侵我也安得曰不使之邇我乎又曰為公<lb/>
　之追大之也按書追所以罪公不能使之不來爾何<lb/>
<pb n="9a"/>
　大乎<lb/>
秋有蜮冬十月<lb/>
　蜮含沙射人之蟲也有則為災故書有有者不宜有<lb/>
　者也榖梁曰一有一亡此說是<lb/>
十有九年春王正月夏四月秋公子結媵陳人之婦于<lb/>
鄄遂及齊侯宋公盟<lb/>
　媵者常事春秋不書陳人娶姬姓之女魯使其臣公<lb/>
　子結媵之結行而成宋盟遂詐公命以盟齊侯宋公<lb/>
<pb n="9b"/>
　於是之時齊威方伯而宋又强國公子結不終媵事<lb/>
　而欲交歡伯主終之齊宋皆怒陳亦棄好是年之冬<lb/>
　三國皆來伐我西鄙由公子結之遂事召之故先書<lb/>
　媵事于鄄以見其夫陳之因次書遂盟又見其召冦<lb/>
　之迹公子結本以媵往而媵事不終及齊宋盟而齊<lb/>
　宋皆怒是公子結一出而召三國之師為結者不勝<lb/>
　其罪矣所以使之者猶未免乎有罪也公子結於此<lb/>
　書之後遂不復見陸淳以謂有遂事之美故特書之<lb/>
<pb n="10a"/>
　然公子結遂盟而召㓂不可謂賢也或以為貶之故<lb/>
　不書卒然春秋之間惡有甚於公子結遂事而書卒<lb/>
　者矣皆不通此葢以其遂盟召㓂特書之爾若於其<lb/>
　卒則其不為大夫自不當書矣盟不言地盟于鄄也<lb/>
　書及公子結為志也公羊曰大夫出疆有可以安國<lb/>
　家利社稷則專之可也按結之遂事而致三國之師<lb/>
　豈得謂安國家利社稷乎榖梁曰辟要盟也按春秋<lb/>
　記事安得虚加其文乎若魯自辟要盟孔子亦當攷<lb/>
<pb n="10b"/>
　實而書之也杜預曰結去其本職與二國盟本非公<lb/>
　意又失媵陳之好故冬來伐此説是也<lb/>
夫人姜氏如莒<lb/>
　婦人無專行之禮故雖父母之國惟父母在得歸寧<lb/>
　父母殁雖兄弟不徃此許穆夫人所以賦載馳之詩<lb/>
　也衛文公露處于曺夫人欲徃唁之而義不可賦載<lb/>
　馳以寫其憂孔子刪詩三百餘篇得其可訓者三百<lb/>
　有五而載馳婦人之詩孔子取之取其父母没雖兄<lb/>
<pb n="11a"/>
　弟不往也故父母之國有時而不往况他國乎然則<lb/>
　夫人姜氏如莒不待貶絶而罪惡見也<lb/>
冬齊人宋人陳人伐我西鄙<lb/>
　公子結以遂事而召㓂故齊宋陳皆來伐我三國有<lb/>
　辭故曰伐也西鄙魯之西境也春秋外師之至魯雖<lb/>
　入其郛亦皆曰鄙葢鄙者言其邉逺也侵伐他國但<lb/>
　曰某而已不曰某鄙也魯必曰鄙者葢我國之君㓂<lb/>
　之來者不過至于邉鄙而已不能至于國都也我之<lb/>
<pb n="11b"/>
　治國之道素修禦敵之道素備彼之來㓂者乃適吾<lb/>
　之間隙犯吾之邉鄙爾故春秋之法於内言戰而不<lb/>
　言敗言圍而不言入言侵言伐而不言其至於國都<lb/>
　所以親之尊之而備責之也不然安得二百四十二<lb/>
　年之間外師之侵伐我者皆莫能深入乎此葢聖人<lb/>
　之意也哀八年十一年再言伐我而不言其鄙者春<lb/>
　秋之終而聖人之微㫖也榖梁曰其言逺之何也不<lb/>
　使難邇我國也此深於春秋者之説也<lb/>
<pb n="12a"/>
二十年春王二月夫人姜氏如莒夏齊大災<lb/>
　大者非常之辭災者莫知其所從來也齊大災者記<lb/>
　其非常且火之發不知所從來也春秋詳内而畧外<lb/>
　内之災異皆書我史故也外災之書惟周齊陳宋三<lb/>
　數大國便近者而已葢舉近可以明逺記大可以知<lb/>
　小也春秋之時皇極之道汨没不敘而天下災異不<lb/>
　可勝記故春秋但取其著者書之爾公羊曰大災者<lb/>
　何大瘠也按經書宋災記甲午之日宋衛陳鄭災記<lb/>
<pb n="12b"/>
　壬午之日豈是大瘠止於一日之間乎非也榖梁曰<lb/>
　其志已甚也按宋災不書大豈亦甚而後志乎亦非<lb/>
　也<lb/>
秋七月冬齊人伐戎<lb/>
　春秋之時諸夏衰戎狄入居中國齊威行伯始興師<lb/>
　伐之葢齊威有意於中國也然其用師亦止書人者<lb/>
　以其徳義未著而專事兵革春秋不遽褒將有待也<lb/>
二十有一年春王正月夏五月辛酉鄭伯突卒<lb/>
<pb n="13a"/>
　鄭伯突自威十五年入櫟之後遂不見入鄭之迹至莊四年<lb/>
　遇于垂始稱伯十四年㑹于鄄亦書爵而左氏于十四年𫝊<lb/>
　載厲公自櫟侵鄭之事言鄭伯于是始入于鄭而四年稱伯<lb/>
　者自是祭仲所立鄭子爾然則鄭伯突之出入及篡忽而立者<lb/>
　春秋皆不書也而史記世家及左傳皆有其事不知何從知之<lb/>
　但當據經為定爾四年遇于垂十四年會于鄄所書之鄭伯前<lb/>
　後皆無異辭而于此始記突之卒則是突自入櫟之後其後遂<lb/>
　入鄭而有其國于是始卒爾遇垂之鄭伯安知其為鄭子乎左<lb/>
<pb n="13b"/>
　氏採諸國史之文共成其書史記又因左氏皆未可據<lb/>
秋七月戊戌夫人姜氏薨<lb/>
　夫人姜氏之惡春秋載之備矣而薨塟皆詳書之無<lb/>
　貶辭焉春秋魯史其載魯事有臣子之法盖春秋之<lb/>
　義所以訓為臣者之忠為子者之孝故于臣子之法<lb/>
　最為詳備所以躬自厚而薄責於人也姜氏雖大惡<lb/>
　者然魯之臣子不可不以母禮待之故君雖不君臣<lb/>
　不可以不臣父雖不父子不可以不子為君父者不<lb/>
<pb n="14a"/>
　以臣子之故而得没其罪為人臣子者不以君父之<lb/>
　惡而無禮焉此春秋所以責臣子之備而篤忠考之<lb/>
　深也魯君之卒書薨夫人者君之敵故亦書薨君薨<lb/>
　書地所以定其常處而防禍亂之萌也夫人無外事<lb/>
　薨有常處不書其地明其薨不可以他處也所以深<lb/>
　責之而謹其處爾穀梁曰婦人不目此說是也<lb/>
二十有二年春王正月肆大眚<lb/>
　肆放也眚過也書曰眚災肆赦易曰有災眚葢災者<lb/>
<pb n="14b"/>
　自外而至眚者由已所為無妄亦曰其匪正有眚言<lb/>
　其不正而後有之則眚者本以過失而有之也經曰<lb/>
　肆大眚猶有大過者皆含之也夫赦宥之事古先聖<lb/>
　王日月之所行也易解之象曰赦過宥罪葢解之時<lb/>
　取其一新君子法其象則過誤者赦之罪惡者寛宥<lb/>
　之使之遷善而改過也民之愚冥無知而犯於罪則<lb/>
　君之教不至禮義之治不先爾又深治之以刑則是<lb/>
　驅之至于為惡而又從而殺之故聖人於解之象欲<lb/>
<pb n="15a"/>
　君子法之使得自新焉亦非謂一時肆眚而大惡無<lb/>
　道之人一切釋去也周禮三赦三宥之法亦以其老<lb/>
　弱無知者爾皆為治獄之常而不施於一切也至書<lb/>
　之言文王作罰刑兹無赦已譏後世之赦但縱失有<lb/>
　罪之人而恵姦長惡爾春秋書肆大眚者一亦譏莊<lb/>
　公一切放縱姦惡而有意於文姜之葬也而莊公又<lb/>
　以其母文姜當得罪於魯而播惡於齊至殺其夫而<lb/>
　奔亡不已大惡無道一國之所賊惡而魯人切齒之<lb/>
<pb n="15b"/>
　深者於其死也莊公欲備禮葬之恐為國人所譏乃<lb/>
　先大赦國中以悦國人之心然後舉其葬焉故正月<lb/>
　肆大眚而癸五葬文姜聖人罪莊公不能防制其初<lb/>
　而又縱其姦惡故書肆大眚以見其失焉公羊曰始<lb/>
　忌眚也按公羊不以肆眚為赦故生此說爾非也穀<lb/>
　梁曰為嫌天子之塟也按當是時天五衰弱何畏而<lb/>
　不敢葬其母乎此亦非也<lb/>
癸丑葬我小君文姜<lb/>
<pb n="16a"/>
　文姜之惡不待貶絶而見矣而春秋書卒葬與他夫<lb/>
　人無異辭焉所以篤臣子恩義之深而預為後世法<lb/>
　也陸淳曰葬生者之事也臣子之禮其可虧乎此説<lb/>
　是也<lb/>
陳人殺其公子禦㓂<lb/>
　春秋之法諸侯之國殺大夫其君殺之則稱國其國<lb/>
　人殺之則稱人葢古者諸侯貢士於天子天子以為<lb/>
　賢則命之歸國為大夫故其為諸侯之大夫則一國<lb/>
<pb n="16b"/>
　之賢也為天子之大夫則天下之賢也故為賢者則<lb/>
　不苟進其身矣天子命之則無不肖也故王道之行<lb/>
　則列國之大夫莫不皆賢而諸侯遇之莫不有禮故<lb/>
　其為臣之道諫行言聴則膏澤其民諫不行言不聴<lb/>
　則違而去之以自免於禍其為大夫者不苟於其君<lb/>
　君無禮則去為諸侯不敢不盡禮於其臣一朝無禮<lb/>
　則賢者去賢者去則誰與治其國家故君臣相湏而<lb/>
　天下常治也至周之哀諸侯之臣或不命於天子而<lb/>
<pb n="17a"/>
　當時之大夫或苟禄以活其身不命於天子則未必<lb/>
　皆賢苟禄以全其身則不能使其君遇之以禮以不<lb/>
　賢之大夫事無禮之諸侯而君臣失道而至於君殺<lb/>
　臣臣弑君也春秋書弑君三十六以見為君者不近<lb/>
　賢臣而自取於禍殺大夫者三十八以見為臣者不<lb/>
　自重其身苟禄於無禮之諸侯而終見殺也又不可<lb/>
　不較其輕重大小也故有書國書人之例稱名不稱<lb/>
　名之别然其大槩皆貶之也禦㓂陳之公子不為大<lb/>
<pb n="17b"/>
　夫以其國君之嗣公子之貴同之大夫特書之也書<lb/>
　陳人殺之者非陳君殺之陳國之人殺之爾不目其<lb/>
　人賤畧之也禦㓂以公子之貴而見殺於國人禦㓂<lb/>
　有罪矣陳之君使公子者而見殺焉亦未免乎有罪<lb/>
　也左氏曰殺其太子禦㓂按禦㓂實陳太子經當書<lb/>
　之春秋舉重不當畧去世子而但書公子也此説非<lb/>
　也<lb/>
夏五月<lb/>
<pb n="18a"/>
　春秋一時無事必書首月以具四時而成編年之書<lb/>
　也其書首月者五十有九未有非首而書者於此書<lb/>
　夏五月葢此聖人因舊史所載不妄改易以傳信於<lb/>
　後世書首月者五十九首月之下皆當記事孔子以<lb/>
　其事無可訓刪而去之但存首月而已至於首月之<lb/>
　下舊史無事而不書之者則孔子不更書首月而但<lb/>
　存五月也春秋書五月者惟此爾亦可知舊史所載<lb/>
　者繁多而首月無事者一處而已<lb/>
<pb n="18b"/>
秋七月丙申及齊高傒盟于防<lb/>
　春秋之法大夫不得㑹諸侯諸侯者一國之長而南<lb/>
　面之尊也大夫者諸侯之臣在彼猶在此也雖於外<lb/>
　諸侯之國不得抗之而㑹盟所以伸諸侯之尊防僣<lb/>
　亂之萌也故魯公而㑹諸侯之臣者公自屈尊而與<lb/>
　之盟則明書公以見其罪没外大夫而稱之曰人不<lb/>
　與大夫之得僣且明魯公求與之盟也隠八年公及<lb/>
　莒人盟于浮來所以見公屈尊之罪而非大夫之過<lb/>
<pb n="19a"/>
　也高傒齊大夫於是時齊威方伯而其國彊大以臣<lb/>
　敵君則髙傒罪也公雖有屈尊之罪然見逼於彊大<lb/>
　比之求盟小國之臣罪差殺爾故没公不書以明國<lb/>
　君之尊大夫不得抗也明書髙傒以著盟公之罪焉<lb/>
　公羊曰諱與大夫盟按不書公所以深罪高傒謂之<lb/>
　諱非也榖梁之説是也<lb/>
冬公如齊納幣<lb/>
　婚禮有六納采問名納吉納幣請期親迎惟親迎則<lb/>
<pb n="19b"/>
　諸侯自行合二姓之好繼先君之後不可以不重也<lb/>
　其他五禮皆使大夫所以養亷逺恥而預為之嫌也<lb/>
　春秋六禮其書者二納幣親迎其他四禮無失禮者<lb/>
　故不書爾莊公之父威公見弑於齊齊之於魯有不<lb/>
　同天之讐也文姜之薨在去年七月至是年之冬莊<lb/>
　公猶在三年之䘮也婚禮惟親迎自行納幣之禮大<lb/>
　夫之事也而公又親焉莊公忘君父之仇而娶讐人<lb/>
　之子又在母三年䘮内而行大夫之職書曰公如齊<lb/>
<pb n="20a"/>
　納幣所以見公無恩於母而不孝於父無亷恥而親<lb/>
　納幣焉一舉事而大惡者三也公榖譏納幣之非禮<lb/>
　不罪其娶讐而喪婚以其罪惡顯著不待貶絶而可<lb/>
　見故也<lb/>
二十有三年春公至自齊<lb/>
　春秋凡書至者皆告廟也莊公如齊納幣於是始還<lb/>
　而告廟故書爾公羊曰威㑹不至公一陳佗也按莊<lb/>
　公有惡則經當見之不可於至始見其意也經但言<lb/>
<pb n="20b"/>
　公至自齊安知其為陳佗乎非也<lb/>
祭叔來聘<lb/>
　祭叔者天子之大夫也書來書字以别諸侯之臣且<lb/>
　尊王命也祭叔之聘自周而來則是天王使之於經<lb/>
　不言使者葢以祭叔自以私事來魯故假王命以來<lb/>
　聘聘事雖命於天王而祭叔之私不專為聘春秋原<lb/>
　情定罪若書天王使之則不見其私也若書祭叔來<lb/>
　又不見其來行聘事非如祭伯之自來也以為專聘<lb/>
<pb n="21a"/>
　乎則實為已私非如凡伯之受命也聖人罪其挾公<lb/>
　以行私故特没去天王之使以著其罪祭叔有罪而<lb/>
　春秋書之與王臣者等無貶辭焉葢春秋之法一事<lb/>
　無再貶之道宰渠伯紏下聘威公弑君之人不書其<lb/>
　名則無以見奨惡之罪祭叔聘魯行已私不書天王<lb/>
　使之其罪已著又書其名則若王臣微者如宰咺之<lb/>
　徒焉春秋避其不明故但没天王以見罪也穀梁曰<lb/>
　不正其外交故不與使按若但來交魯不得書聘書<lb/>
<pb n="21b"/>
　聘則是挾天子之命而來不獨外交也不書使所以<lb/>
　見其行私譏外交當去聘不當去使此亦非也<lb/>
夏公如齊觀社<lb/>
　春秋之法非宜觀而觀之者書之曰觀隠公觀魚于<lb/>
　棠魚卑者之事君不當觀也莊公如齊觀社國自有<lb/>
　社而不觀乃觀社于齊社不當觀也中庸曰明乎郊<lb/>
　社之義禘嘗之禮治國其如示諸掌乎故雖天子之<lb/>
　尊必有郊諸侯之貴必有社也郊社之禮所以教民<lb/>
<pb n="22a"/>
　報本而知嚴上之道焉為諸侯者曰天子之尊而猶<lb/>
　郊事天地則吾屬不可以不尊天子也為臣民者曰<lb/>
　諸侯之貴而猶報本於社稷則吾屬不可以不事諸<lb/>
　侯也易曰大觀在上此之謂也古者社禮必行於春<lb/>
　秋之上戊土日也報土之神不可以不求其故上自<lb/>
　天子下至於閭里之間社必以戊也春秋之夏夏時<lb/>
　之二月二月之上戊社祭之日也莊公不修已國之<lb/>
　社而觀齊社焉書公如齊觀社則魯社廢以國君之尊而<lb/>
<pb n="22b"/>
　有社稷社稷之祭不修而觀社于他邦用見魯公之不有<lb/>
　其社稷也榖梁曰以是為尸女也按書觀社則是非所<lb/>
　觀而觀之且見魯社之廢尸女之説不與經合<lb/>
公至自齊<lb/>
　觀社于齊反而告廟故書至也榖梁曰公如往時正<lb/>
　也致月故也如往月致月有懼焉爾按春秋不以日<lb/>
　月為例且如莊公觀社于齊而不書月得曰正乎致<lb/>
　不書月得曰無故乎不通也<lb/>
<pb n="23a"/>
荆人來聘<lb/>
　荆者楚未改號之稱也曰人其臣也不言其名㣲之<lb/>
　也南蠻之國至于彊盛而來聘諸侯中國不早備之<lb/>
　將乗中國之衰而侵陵無忌矣畧之曰荆人猶言其<lb/>
　微尚可禦也至文九年使椒來聘其國已盛而交通<lb/>
　諸夏諸夏與之等矣春秋不復外之用見夷狄之盛<lb/>
　中國不能外之也公羊曰何以稱人始能聘也啖子<lb/>
　非之曰若言荆來聘則似舉州皆來此説是也榖梁<lb/>
<pb n="23b"/>
　曰善累而後進之按春秋大法尊君卑臣内中國外<lb/>
　夷狄安得進夷狄之事乎聖人方深責中國不得不<lb/>
　漸見夷狄之彊謂之進非也<lb/>
公及齊侯遇于榖<lb/>
　簡禮而會曰遇莊公方納幣于齊而遇齊侯于榖用<lb/>
　見公不恤國事而惟婚姻之務也<lb/>
蕭叔朝公<lb/>
　公及齊侯遇于榖蕭叔朝公于榖不書來朝不至於<lb/>
<pb n="24a"/>
　魯也蕭叔者附庸之君未命者也朝者以臣事君之<lb/>
　禮春秋之時以大欺小以强陵弱而小國之君朝事<lb/>
　大國類書為朝以見强者不當受諸侯之朝而小弱<lb/>
　者不當朝於同列也至於大夫則不言來朝大夫無<lb/>
　私出境之道出境則受君命矣故大夫之來皆書其<lb/>
　所以來之事而不言朝也至諸侯則一國之尊而號<lb/>
　令自出係社稷人民之重無出境見諸侯之禮故諸<lb/>
　侯之如諸侯則是以小事大以弱畏强而行朝事之<lb/>
<pb n="24b"/>
　禮也春秋之法凡朝皆有罪至於附庸之君雖其小<lb/>
　弱然亦南面而為君者故其如諸侯也亦書曰朝比<lb/>
　之一時諸侯焉蕭者宋附庸之國於是公遇齊侯于<lb/>
　穀而蕭叔朝焉附庸之君春秋之法書名説春秋者或<lb/>
　以蕭叔為字或以為名杜預謂之名葢謂郳黎來來<lb/>
　朝書名而蕭叔附庸之君不得獨書字也啖子以為<lb/>
　字葢謂言叔則非名也又推而書之曰始封附庸之<lb/>
　君書字若從杜預以為名乎則叔者字也不可以為<lb/>
<pb n="25a"/>
　名若從啖子以為字乎則附庸之君例書名郳黎來<lb/>
　不得曰字也謂之始封則舊封者何以見賤而始封<lb/>
　何貴而書字子皆不通也按左氏有蕭叔大心公穀<lb/>
　有蕭同叔言蕭者必以叔配之不知何故也此可疑<lb/>
　之事且當闕之<lb/>
秋丹桓宫楹<lb/>
　春秋之法祖廟曰太室太室屋壊大事于太廟是也羣<lb/>
　公曰宫威宫新宫之類是也荘公娶仇人之女以承<lb/>
<pb n="25b"/>
　事先君又丹其楹以夸侈之不待貶絶而罪惡見矣<lb/>
　榖梁譏丹楹之非禮不知丹楹之得禮猶有罪夫娶<lb/>
　仇人女以事先君又盛飾先君之宫以夸侈之丹之<lb/>
　得禮得無罪乎威之於荘父也不曰新宫而謂之威<lb/>
　宫公薨至是二十餘年亦已久矣成公哀公皆三年<lb/>
　之喪新畢而其宫見災傷痛之深特曰新宫也威宫<lb/>
　之成已久但記其丹之失禮足見其罪不得更曰新<lb/>
　也<lb/>
<pb n="26a"/>
冬十有二月甲寅公㑹齊侯盟于扈<lb/>
　與齊盟者葢莊公娶于齊齊遂欲率魯以從已故㑹<lb/>
　公而盟于扈公羊曰此日者危之我貳也按春秋不<lb/>
　以日月為例我貳之説有何義乎<lb/>
二十有四年春王三月刻桓宫桷<lb/>
　去年之秋既丹其楹於此又刻其桷不待貶絶而罪<lb/>
　惡見矣榖梁曰斥言威宫以惡莊也按春秋但以其<lb/>
　宫成之久而不謂之新宫爾若丹楹刻桷在三年四<lb/>
<pb n="26b"/>
　年之間亦不得曰威宫也如昭十五年有事於武宫<lb/>
　豈可斥言武宫而罪昭公乎非也<lb/>
夏公如齊逆女<lb/>
　春秋不書常事非常則書之親迎乃常事然莊公親<lb/>
　迎而春秋書之者以其父見弑于齊而子婚仇女是<lb/>
　無恩於父而盡禮於仇讐特書之以見其罪也公羊曰<lb/>
　親迎禮也按親迎合禮則春秋何用書之此非也<lb/>
秋公至自齊<lb/>
<pb n="27a"/>
　莊公親迎於齊當與夫人偕至夫人未至而莊公先<lb/>
　還告至於廟春秋志其告廟之實且罪其先夫人而<lb/>
　至也榖梁曰先至非正此説是也<lb/>
八月丁丑夫人姜氏入<lb/>
　春秋之法君夫人至而告廟則書至人子之禮出告反面故人<lb/>
　君之出而反也告廟則書之曰至夫人之来魯必見于宗廟然<lb/>
　後敢入居于公之宫亦告廟焉則書也莊公父見殺于齊而<lb/>
　娶仇人之女以事其父之廟義不可致禮不可合也夫人之<lb/>
<pb n="27b"/>
　至嘗告廟矣然聖人不與莊公以仇人之女而見其<lb/>
　父也特變文而書之曰夫人姜氏入以明仇讐之國<lb/>
　無時而可與通况娶其女以事先君之廟乎故雖備<lb/>
　禮而入見於廟先君必不享宗廟必不容也義不可<lb/>
　以至于先君之廟故特沒至不書而變文曰入也公<lb/>
　羊曰與公有所約然後入按經不書至但謂其不可<lb/>
　至於廟爾公羊之説不近人情榖梁曰義不可受是<lb/>
　也<lb/>
<pb n="28a"/>
戊寅大夫宗婦覿用幣<lb/>
　春秋之法不與婦人而専行夫人之至必書其以僑<lb/>
　如公子遂是也歸賵歸襚必著其夫與其子之號惠<lb/>
　公仲子僖公成風是也事繫二人者必為辭以别之<lb/>
　齊人執鄭詹齊人執子叔姬是也葢婦人無専行之<lb/>
　道必有所繫而後行所以深防禍亂而逺為之嫌也<lb/>
　大夫宗婦則大夫之家是宗婦爾葢以宗婦係之大<lb/>
　夫不與之専行也大夫之宗婦衆多非一不得書大<lb/>
<pb n="28b"/>
　夫之名曰某宗婦也故左氏但曰宗婦覿用幣而不<lb/>
　言大夫是也於是之時莊公娶仇人之女而姜氏已<lb/>
　入其國莊公欲侈大之故令大夫之宗婦覿夫人者<lb/>
　用幣為贄幣者子男之贄非婦人之事婦人之執榛<lb/>
　栗棗脩而已聖人罪莊公娶仇人女而又侈之至于<lb/>
　失禮也故特書曰大夫宗婦覿用幣所以見幣非婦<lb/>
　之贄用者不宜用也宗婦之義杜預以為同姓大夫<lb/>
　之婦按若同姓大夫之婦則其婦非同姓也安得曰<lb/>
<pb n="29a"/>
　宗婦乎何休曰大夫為宗子者之妻也安得一時之<lb/>
　大夫皆為宗子此非也此葢大夫之家宗婦爾為大<lb/>
　夫者或非宗子而覿夫人者必皆宗婦也公羊曰宗<lb/>
　婦者大夫之妻按一時之大夫必不皆其宗子而其<lb/>
　妻不得皆為宗婦公羊不達古者重宗之義但見書<lb/>
　大夫宗婦便以為大夫之妻若實大夫之妻當書曰<lb/>
　大夫之婦不得曰宗婦也榖梁曰不正其行婦道故<lb/>
　列數之也經不書及者以大夫之宗婦爾安得便謂<lb/>
<pb n="29b"/>
　大夫與其妻同贄皆見乎不應悖亂禮文如此之甚<lb/>
　也<lb/>
冬戎侵曺<lb/>
　春秋之時戎狄入居中國無名而侵曹經書之所以<lb/>
　見夷狄之横而中國之衰也<lb/>
曹羈出奔陳<lb/>
　曹伯射姑卒於去年之冬至是戎來侵曹曹之嗣君<lb/>
　羈不安其國而出奔於陳也羈為曹之嗣君不書伯<lb/>
<pb n="30a"/>
　爵射姑之喪至是未朞不可稱爵春秋之法居喪稱<lb/>
　子羈居父喪未逾年法當稱子不曰曹子羈出奔陳<lb/>
　者春秋深罪之也羈為曹之嗣君已嘗在位也不能承先君之<lb/>
　託以嗣先君之位而奔之于陳盖不子也春秋之法為太子而<lb/>
　不能盡為子之道者不書子以貶之鄭忽見逐于彊臣見篡於<lb/>
　孽弟於其出也但書鄭忽奔衛曹羈見逐于戎而見惡於赤于<lb/>
　其出書曰曹羈出奔陳曹羈鄭忽皆嗣位未久而出奔者春<lb/>
　秋貶之意同而文亦相類也公羊曰曹大夫也又曰<lb/>
<pb n="30b"/>
　三諌不從而去之得君臣之義按經書羈之出奔而<lb/>
　赤之歸曹其事甚著又杜預推尋左氏而為諸國作<lb/>
　譜亦以為曹之世子也此葢公羊因晋重耳過曹曹<lb/>
　無禮曹之大夫僖負羈諌之不聼而文公其後執曹<lb/>
　伯囚之而令其衆無入僖負羈之家遂以羈為曹大<lb/>
　夫不知僖負羈之事去此僅四十餘年决非一人也<lb/>
　公羊之説誤矣<lb/>
赤歸于曹<lb/>
<pb n="31a"/>
　赤者曹僖公也戎既侵曹逐羈出奔迎赤歸而立之<lb/>
　也不曰曹赤者承上文羈之出奔而赤歸則其為曹<lb/>
　赤明矣赤外有戎人之助内無曹羈之難曹方無君<lb/>
　赤安而歸也故書曰赤歸于曹公榖皆曰赤郭公也<lb/>
　按郭公自是下文非關赤也若赤實郭公經當曰郭<lb/>
　公赤歸于曹不得書郭公于下也公榖之説皆非<lb/>
郭公<lb/>
　郭公之文三傳皆無義説公榖為曹赤理又不通按<lb/>
<pb n="31b"/>
　管子載郭亡之事以謂齊威過郭問郭父老郭何以<lb/>
　亡父老曰善善而惡惡也威公又曰善善而惡惡何<lb/>
　至於亡父老曰善善而不能用惡惡而不能去郭之<lb/>
　所以亡也由此觀之則春秋莊二十四年齊威已伯<lb/>
　而管夷吾用事但見過郭父老而問之不知在何時<lb/>
　爾然則郭之事迹亦嘗見於傳記也春秋書梁亡言<lb/>
　梁之自亡也管子載郭亡之迹葢亦曰郭自亡爾公<lb/>
　與亡字相近疑經書郭公為郭亡也然疑誤之事聖<lb/>
<pb n="32a"/>
　人闕之善善惡惡之説足以訓後世且當存之亦未<lb/>
　可决言經誤也<lb/>
二十有五年春陳侯使女叔來聘<lb/>
　諸侯大夫天子賜之邑使之歸國則書氏書字鄭祭<lb/>
　仲魯單伯陳女叔是也所以别諸侯之臣尊天子之<lb/>
　命也左氏曰嘉之故不名按春秋之時諸侯大夫來<lb/>
　聘者衆何獨嘉女叔乎榖梁曰天子之命大夫此説<lb/>
　是也<lb/>
<pb n="32b"/>
夏五月癸丑衛侯朔卒<lb/>
　按書卒義同曹伯射姑衛侯朔不書葬者魯不往㑹<lb/>
　爾范寗推尋榖梁傳例以為失徳不葬非也<lb/>
六月辛未朔日有食之鼓用牲于社<lb/>
　書日書朔者日食正朔也春秋書日食三十六其書<lb/>
　鼓用牲于社惟三而已葢皆失禮也案古者日食則<lb/>
　鼓尚書曰乃季秋月朔辰弗集于房瞽奏鼓嗇夫馳<lb/>
　庶人走周官鼓人曰救日月則詔王鼓日食必鼓者<lb/>
<pb n="33a"/>
　以為日者陽之精日食則是隂盛而勝陽社土神隂<lb/>
　之主也伐鼓于社所以助陽而攻隂也夏書周禮皆<lb/>
　無用牲之禮葢伐鼓者求以勝隂用牲則是祈請之<lb/>
　也將勝之而又祈之非禮也左氏曰惟正月之朔慝<lb/>
　未作日有食之於是用幣于社伐鼓于朝如左氏之<lb/>
　説則是正陽之月始忌之也凡日食之災皆為隂盛<lb/>
　而勝陽人君當警戒恐懼以消復之何獨正陽之月<lb/>
　乎公羊曰以朱絲營社經𫝊皆無此禮非也穀梁曰<lb/>
<pb n="33b"/>
　鼓禮也用牲非禮也此説是<lb/>
伯姬歸于把<lb/>
　伯姬之歸不書逆者把子自来逆之得禮不書<lb/>
　也春秋之法内女歸為諸侯夫人者則書伯姬<lb/>
　歸于把義同隠二年伯姬歸于紀榖梁曰逆之<lb/>
　道微無足道焉爾按把子自来合禮故不書非微<lb/>
　者也<lb/>
秋大水鼓用牲于社于門<lb/>
<pb n="34a"/>
　日食必鼓者為隂侵陽其為驗甚逺而為災未見大<lb/>
　水則災及於物其驗已明其災已著其災未見則聖<lb/>
　人為伐鼓之法以救陽且以警于人君也驗已著者<lb/>
　則無或於鼓也故左氏曰非日月之眚不鼓大水而<lb/>
　鼓用牲于社于門皆非禮也公羊曰于社禮也穀梁<lb/>
　曰救水以鼓衆皆非也<lb/>
冬公子友如陳<lb/>
　春秋内臣適外諸侯行聘事者但書如以其聘問之<lb/>
<pb n="34b"/>
　禮諸侯常事畧而不書也記其所往之事者皆非常<lb/>
　也大夫之聘必書之於春秋者所以見其往來之國<lb/>
　皆於其黨而其行多非禮也有以私事行者有以彊<lb/>
　大行者皆非周制聘問之常故謹而録之也<lb/>
二十有六年春公伐戎夏公至自伐戎<lb/>
　戎狄至無知而好争戰者也莊公不内修其國家而<lb/>
　聲戎之罪舉師伐之是較輕重於無知也於其還也<lb/>
　告至於廟春秋一書之以見其罪焉三傳無解以其<lb/>
<pb n="35a"/>
　事至著也<lb/>
曺殺其大夫<lb/>
　禮曰刑不上大夫葢大夫者一國之選而人君之所<lb/>
　尊任者也選之得人而任之當其才故君臣相與而<lb/>
　國家以治不幸其選之非人而任之不見其功則放<lb/>
　之而已葢大夫有罪而放之為之君者已有罪矣况<lb/>
　刑之乎故曰刑不上大夫也春秋之盛莫如齊威齊<lb/>
　威之盟莫如葵丘之盟葵丘之盟曰無專殺大夫葢<lb/>
<pb n="35b"/>
　春秋之時諸侯之大夫多不命於天子至其有罪又<lb/>
　専殺之故齊威盟以五事而專殺其一也夫以齊威<lb/>
　伯者猶以專殺大夫為非則王道之行而天下治也<lb/>
　固無殺大夫之禮焉春秋殺大夫三十有八有書國<lb/>
　殺之者有書人殺之者未嘗有書爵者也葢聖人之<lb/>
　意猶曰大夫者人君之所尊任而與之治國家之人<lb/>
　也同體之相須同業以相濟求取之不精任用之不<lb/>
　當則已有罪矣何至於殺之乎古之大夫或命於天<lb/>
<pb n="36a"/>
　子命於天子則不可専放春秋之大夫或命於其君<lb/>
　命於其君則不可専殺故春秋可書國人殺之不可<lb/>
　以君殺之也雖其君殺之者而不言葢有之不許之<lb/>
　也曺殺其大夫則是曺君殺之不言其爵不許其専<lb/>
　殺大夫也春秋殺大夫三十有八而不名者三非賢<lb/>
　之史失之也舊史失其名孔子安得而妄加之也為<lb/>
　人臣而見殺焉則所以事之之道未備事之之道未<lb/>
　備而君無禮焉則去之可也何至於見殺乎春秋死<lb/>
<pb n="36b"/>
　難之臣如仇牧苟息者孔子未嘗褒之也况無事而<lb/>
　見殺者哉公羊曰不名衆也按春秋殺三大夫者猶<lb/>
　悉名之安得衆而不名乎又曰為曺羈諱也按公羊<lb/>
　以曺羈為大夫故生此義非也穀梁曰無命大夫也<lb/>
　案宋殺大夫亦有不名者豈宋大國亦無大夫乎又<lb/>
　曰大夫賢也按無事君之道而見殺矣安得賢乎皆<lb/>
　不通也<lb/>
秋公㑹宋人齊人伐徐<lb/>
<pb n="37a"/>
　㑹者外為志也宋人齊人者宋公齊侯也不曰宋公<lb/>
　齊侯葢齊威行伯不務徳以綏天下而専欲力勝諸<lb/>
　侯春秋擇其用兵之盛者貶之也故曰齊人也宋人<lb/>
　亦稱人而序齊上者以其主兵方貶齊侯為人不可<lb/>
　不人宋公也三傳無解著明故也<lb/>
二十有七年春公㑹把伯姬于洮<lb/>
　伯姬前年歸把於會公于洮三傳皆無滛惡之迹而<lb/>
　春秋書之與夫人姜氏㑹齊侯于禚文同而無異者<lb/>
<pb n="37b"/>
　葢婦人無専行之道傅母不至不下堂而伯姬無事<lb/>
　而㑹公于洮安知其不為惡也傳無其事而經書之<lb/>
　文同者犯禮之迹無異也左氏罪公行之非事而不<lb/>
　譏伯姬亦但其一偏爾陸氏曰公及把侯伯姫俱失<lb/>
　正矣其説是也<lb/>
夏六月公㑹齊侯宋公陳侯鄭伯同盟于幽<lb/>
　是時齊威已伯諸侯已從同盟于幽盟書之辭同也<lb/>
　榖梁曰衣裳之㑹十有一兵車之㑹四趙子曰征伐<lb/>
<pb n="38a"/>
　則兵革修好則衣裳大例皆然何獨威公此説是也<lb/>
秋公子友如陳葬原仲<lb/>
　大夫無私出境之禮公子友與陳之大夫原仲有舊<lb/>
　如陳而葬之春秋罪其私行故書曰如陳葬原仲也<lb/>
　原謚也仲字也以字稱之者春秋之例内外大夫既<lb/>
　沒之後不稱其名但書謚書字而已僖十五年震夷<lb/>
　伯之廟亦是也公羊曰季子避内難春秋通其私行<lb/>
　也穀梁曰諱出奔也按春秋未有無事而虚加其文<lb/>
<pb n="38b"/>
　者若公子友出奔經當據實而書之何為諱乎公子<lb/>
　友為大夫不能止難而去已有罪矣春秋何得為之<lb/>
　諱乎居其位食其禄不能使之無難至有而又去之<lb/>
　春秋乃變文以諱其奔則何以勸人死難乎公榖之<lb/>
　說皆非也左氏曰非禮也原仲季友之舊此説是<lb/>
冬把伯姬來<lb/>
　春秋之例歸寧曰來大歸曰來歸惟父母在得歸寧<lb/>
　父母沒雖兄弟不往也春秋内女適諸侯者多矣於<lb/>
<pb n="39a"/>
　其歸寧未嘗曰子某姬來歸寧常事無書也伯姬非<lb/>
　莊公子義不當歸春秋以其歸之非禮故書曰把伯<lb/>
　姬來也左氏曰歸寧曰來按春秋内女之來惟二爾<lb/>
　是年伯姬及僖二十八年復來爾趙子曰豈有二百<lb/>
　四十二年内女惟両度歸寧乎公羊曰直來此皆不<lb/>
　知常事不書之義故為此説<lb/>
莒慶來逆叔姬<lb/>
　禮大夫不得越境逆女所以絶外交而使一心於其<lb/>
<pb n="39b"/>
　國也莒慶來逆叔姬則是外交矣莊公以諸侯之尊<lb/>
　而屈禮主大夫婚則是失禮也莒子為君不能制其<lb/>
　臣而使之外交諸侯則是不君矣葢莒慶莊公莒子<lb/>
　皆有罪也春秋之法親迎者但曰逆女而此曰叔姬<lb/>
　者葢不與莒慶之得逆女于我也不書叔姬之歸叔<lb/>
　姬為大夫妻賤畧之也公羊曰大夫越境逆女非此<lb/>
　説是也<lb/>
杞伯來朝<lb/>
<pb n="40a"/>
　把自入春秋常稱侯至是降而稱伯僖二十三年書<lb/>
　把子卒左氏曰把夷也二十七年書杞子來朝又曰<lb/>
　用夷禮也文十二年書把伯來朝又曰舍夷禮也杜<lb/>
　預范寗於是見把稱伯即云為時王所黜按杞二王<lb/>
　之後其爵最尊又在中國不鄰於夷狄安得如左氏<lb/>
　之説用夷禮復舍之乎又春秋時王室衰弱安能號<lb/>
　令諸侯升降其爵秩乎左氏范杜之説皆不通陸淳<lb/>
　之徒以為當世主盟列國㑹諸侯以國大小為次故<lb/>
<pb n="40b"/>
　國小而爵尊者降爵爵卑而國大者進之或升或降<lb/>
　從一時之便故把之爵或侯或伯或子也於是來朝<lb/>
　稱伯者葢齊威興伯降爵從伯此説是也<lb/>
二十有八年春王三月甲寅齊人伐衛衛人及齊人戰衛<lb/>
人敗績<lb/>
　齊人者齊侯也以其方伯於天下而専恃兵勝故貶<lb/>
　之曰人衛小於齊而齊方强盛齊伐之不服而求與<lb/>
　之戰衛人實欲與戰故曰衛人及齊人戰也不書所<lb/>
<pb n="41a"/>
　戰之地戰於衛之國都也春秋之義師敗稱師衛敗<lb/>
　不言師貶衞也齊威方興伯業以信懐諸侯以兵勝<lb/>
　天下衛之弱小而不服至於見伐已有罪矣徳政不<lb/>
　修而倔强不從於伯主為之侵伐則已又驅其人而<lb/>
　求與之戰以至弱之衞當甚强之齊必不可勝矣以<lb/>
　不教之卒當屢試之師必不可勝矣以衞之無道當<lb/>
　齊威之方强又必不可勝矣衞不量其國之至弱師<lb/>
　之不教已之無道以與齊威戰焉春秋之義敗稱師<lb/>
<pb n="41b"/>
　所以深痛吾民衞侯安忍其民驅而與齊戰不以其<lb/>
　民為民也春秋二百四十二年之久争事多矣未有<lb/>
　敗而不言師者不量其力之如何不度其徳之優劣<lb/>
　戰而至於敗未有甚於衞者也聖人本其無愛民之<lb/>
　心而貶之曰衛人敗績左氏曰數之以王命取賂而<lb/>
　還按左氏終始載衞立子頽及衞人伐周之事考於<lb/>
　經無有也於是又曰數之以王命經無其事者皆未<lb/>
　可據也公羊曰衞不稱師未得乎師也按春秋惟此<lb/>
<pb n="42a"/>
　一處敗績稱人未得乎師者何其少也榖梁曰微之<lb/>
　不以師敗於人也穀梁之意葢貶威公爾若春秋實<lb/>
　貶威公衞何稱人乎皆不通也<lb/>
秋荆伐鄭<lb/>
　荆者楚未改號之稱也春秋外之故但曰荆而不曰<lb/>
　荆人荆師也榖梁曰州舉之也穀梁不知楚未改號<lb/>
　故妄生此説也<lb/>
公會齊人宋人救鄭<lb/>
<pb n="42b"/>
　是時荆為夷狄之强逺至中國而伐諸侯齊侯以伯<lb/>
　者之義率諸侯而救鄭焉齊威攘夷狄尊中國可謂<lb/>
　義矣然春秋猶書曰人未有以爵許之也春秋之義<lb/>
　責賢者備齊威在可責之域故春秋責之備也<lb/>
冬築郿<lb/>
　春秋書築者七其六皆䑓囿也邑者惟一處爾不謂<lb/>
　之城而謂之築左氏例曰邑曰築都曰城春秋内城<lb/>
　邑者二十有四豈皆有先君之廟乎此非也榖梁曰<lb/>
<pb n="43a"/>
　虞之非正也按虞之當曰囿經不曰安知其虞乎惟公<lb/>
　羊謂之造邑陸氏從而廣之曰言城者城舊邑也言築<lb/>
　者築新邑也盖臺囿無舊新為之者必皆曰築然則築<lb/>
　郿者新城郿而為邑也不曰新無舊也不曰城無所因<lb/>
　也春秋之法興作皆書所以重民力謹天時也先書築<lb/>
　郿而下書大無麥禾則公之興作不量力可知矣<lb/>
大無麥禾<lb/>
　莊七年書秋大水無麥苖麥苖之無大水災之也不<lb/>
<pb n="43b"/>
　曰大者水所不傷或有之也此書大無麥禾非常無<lb/>
　之也無水旱災之蟲螟傷之而大無者嵗凶不收也<lb/>
　舉魯之國無收者也故曰大無也榖梁曰大者有顧<lb/>
　之辭按七年書無麥苖亦二災也何為不言大乎此説非也<lb/>
臧孫辰告糴于齊<lb/>
　古之為國必有數嵗之備雖甚豐年民食之者不過<lb/>
　四鬴也君取之者不過什一也民之食有節君之取<lb/>
　有度則為國三年而餘一年之蓄為國九年餘三年<lb/>
<pb n="44a"/>
　之蓄也為國二十七年而餘九年之蓄也湯之旱至<lb/>
　於七年堯之水至於九年而天下無飢者九年之蓄<lb/>
　素具也天時之不可期而水早之無常又無蓄以備<lb/>
　之則是使民恃天而生也安得為民父母哉莊公在<lb/>
　位二十八年雖九年之蓄可具也而莊公於其無事<lb/>
　奪民之力使不得盡力於耕耨以其餘蓄藏以待有<lb/>
　事又驅之戰鬬而殺傷之一年不登告糴于外眷秋<lb/>
　罪莊公在位之久蓄積無素也書曰臧孫辰告糴于<lb/>
<pb n="44b"/>
　齊以著其困窮而告乞於外恥之也公羊之説是穀<lb/>
　梁最深切者歟<lb/>
二十有九年春新延廐<lb/>
　春秋凡興作皆書不以其時之得失功之當否也勞<lb/>
　民之力費民之財皆聖人所重故也有國家者不可<lb/>
　忘戰焉戰之具故國必養馬焉左氏曰凡馬日中而<lb/>
　出日中而入馬出入之時也廐者馬之所在不可以<lb/>
　不修然莊公不務治其國家一無麥禾告糴他國於<lb/>
<pb n="45a"/>
　甚歉之嵗又興作以勞民葢莊公之新延廐於春秋<lb/>
　興作之罪又甚焉不曰新作而但謂之新者制度䂓<lb/>
　模無所増益但因其舊而新之爾左氏曰不時也按<lb/>
　去年之歉如此今年新廐雖時得無罪乎公羊曰凶<lb/>
　年不修榖梁以其用民力為已悉矣此二説皆是<lb/>
夏鄭人侵許<lb/>
　按鄭稱人者將卑師少也言侵者不聲其罪而行也<lb/>
　左氏於此發例曰有鐘鼓曰伐無曰侵按侵伐之例<lb/>
<pb n="45b"/>
　但言罪與不言罪爾不係於鐘鼓之有無也陸淳非<lb/>
　之當矣<lb/>
秋有蜚<lb/>
　蜚者惡臭之蟲南方所生魯不當有者也經曰有蜚<lb/>
　非所宜有而有之為異故書也公羊曰記異是也左<lb/>
　氏曰為災也按蜚豈為災之物乂曰凡物不為災不<lb/>
　書按春秋災異悉書不必皆為災也鸜鵒豈能為災<lb/>
　乎春秋何以記其來巢也皆不通也<lb/>
<pb n="46a"/>
冬十有二月紀叔姬卒<lb/>
　内女歸為諸侯夫人無他惡行即書卒猶不書葬其<lb/>
　賢行之著者則書卒書葬以旌之異於他女也紀叔<lb/>
　姬為紀侯之媵法不當書而春秋書歸于紀歸于酅<lb/>
　而卒葬皆詳書之者特賢之也紀其滅于齊而紀侯<lb/>
　去國叔姬不以紀之存亡大小易其心也惟宗廟之<lb/>
　是依紀季以酅入齊而紀之宗祀不絶則叔姬又歸<lb/>
　于酅以供承祀事焉夫以春秋之時天下無道而婦<lb/>
<pb n="46b"/>
　徳狼藉也而叔姬之行如此聖人安得不進之乎葢<lb/>
　進一叔姬而當時之滛亂無徳者皆誅焉此春秋所<lb/>
　以志紀姬之詳也榖梁曰不曰卒而曰葬憫紀之亡<lb/>
　也按若叔姬無賢行可紀則春秋何用紀其卒乎閔<lb/>
　紀之亡非孔子作春秋維萬世之意也<lb/>
城諸及防<lb/>
　諸防皆我邑也城者因舊邑城之也春秋之義凡城<lb/>
　皆譏為人父母不務以徳教治民而徒驅民城邑以<lb/>
<pb n="47a"/>
　固其城池城池治世不能去然其在春秋時則有罪<lb/>
　矣城諸及防所以别二邑也若曰城諸防則恐其為<lb/>
　一邑爾亦有施功之先後先諸而後防不得曰城防<lb/>
　及諸也榖梁曰以大及小非也左氏曰書時也按春<lb/>
　秋興作不以時不時皆書之所以重民力而愛民財<lb/>
　若但以時為義則得時者何用書乎如莊之三十一<lb/>
　年一嵗而築䑓者三使皆得時而春秋書之可無罪<lb/>
　乎此非也<lb/>
<pb n="47b"/>
三十年春王正月夏師次于成<lb/>
　春秋之義凡次皆譏兵者量力而動動而必中者也<lb/>
　荘公之於紀世為婚姻之國紀亡而附庸於齊鄣紀<lb/>
　之附庸未能下齊而自處於僻陋齊威志欲㓕之莊<lb/>
　公以紀之故將往救鄣又畏齊而不敢也書曰師次<lb/>
　于成所以見荘公不量其力妄動而勞民師已成矣<lb/>
　又畏懼而不進徒次于成焉罪之也榖梁曰不言公<lb/>
　恥不能救鄣也按實將卑師衆故稱師爾謂之恥而<lb/>
<pb n="48a"/>
　不言則莊四年公次于郎何以不恥也榖梁之説非<lb/>
秋七月齊人降鄣<lb/>
　春秋書降者二降者降服之名也八年郕降于齊師<lb/>
　不曰齊師降郕而曰郕降者是時齊魯之師相㑹圍<lb/>
　郕郕不降魯而自降齊爾今言齊人降鄣非鄣欲降<lb/>
　也齊强降之爾鄣入于齊不曰㓕鄣者鄣附庸之國<lb/>
　降齊而為附庸國無所㓕也不曰取鄣者齊之師無<lb/>
　所加脅之以聲威而鄣已降矣不曰遷鄣者鄣不去<lb/>
<pb n="48b"/>
　其土地就其國服為附庸齊無所遷也不曰齊侯而<lb/>
　曰齊人者聖人疾齊威將伯天下不務徳教而専師<lb/>
　兵革貶之曰人也春秋書降者二郕以自降為文而<lb/>
　鄣言强降者非郕鄣之降有宜有不宜非齊之於郕<lb/>
　鄣有輕有重也郕之降不入魯不得不曰郕降也春<lb/>
　秋之輕重與奪惟其事之所在公羊曰不言取之為<lb/>
　威公諱也按齊實不取鄣而鄣猶如故也安得曰取<lb/>
　乎春秋方書齊侯為人以罪威公安得為之諱乎<lb/>
<pb n="49a"/>
八月癸亥葬紀叔姬<lb/>
　内女之葬法不當書而叔姬得書葬於春秋者聖人<lb/>
　賢之也婦人不與外事雖其賢無事可褒獨於終始<lb/>
　之詳以一見焉紀伯姬之葬無他賢行可書以齊侯<lb/>
　葬之有罪故特書之以見齊侯之惡其他内女無事<lb/>
　著其卒葬者惟紀叔姬宋共姬爾紀叔姬之歸于酅<lb/>
　不忘紀先君之祭祀宋共姬之傅母不至卒死於火<lb/>
　聖人特賢二夫人之行故終始書之無遺焉公羊曰<lb/>
<pb n="49b"/>
　隠之榖梁曰閔紀之亡也是皆不知孔子賢二夫人<lb/>
　之事故妄為之𫝊爾魯自隠閔之何與於孔子修春<lb/>
　秋之意乎皆非也<lb/>
九月庚午朔日有食之鼓用牲于社<lb/>
　書日書月食正朔也日食而鼓禮也用牲非禮也春<lb/>
　秋書鼓用牲於社所以譏用牲之非禮爾然而鼓用<lb/>
　牲者不言鼓無以見用牲之非但曰用牲則若當時<lb/>
　未嘗鼓也所以至於用牲者由古有日食鼓社之禮<lb/>
<pb n="50a"/>
　相縁而誤至於用牲也必言鼓者以見失禮之因爾<lb/>
　春秋書日食三十六而鼓用牲於社者三不用牲而<lb/>
　鼓於社者葢常事無所書爾惟其用牲非常是以記<lb/>
　之<lb/>
冬公及齊侯遇于魯濟<lb/>
　簡禮而㑹曰遇是時齊方盛强而伯業已著齊將有<lb/>
　事而遇公于濟也曰魯濟者杜預曰濟在齊者曰齊<lb/>
　濟在魯曰魯濟若但曰濟則無以分齊魯之界也<lb/>
<pb n="50b"/>
齊人伐山戎<lb/>
　王道衰伯者競起一正天下以扶持王室葢五伯之<lb/>
　道劣於三王而有功於一時也五伯之盛莫過於齊<lb/>
　威而齊威之功莫過於北伐山戎南伐强楚而左氏<lb/>
　記載孔子之言曰齊侯不務徳而勤逺畧故北伐山<lb/>
　戎南伐强楚而史記世家亦曰北伐山戎為燕開路<lb/>
　又有齊侯割地之説公榖亦曰齊人者齊侯也然則<lb/>
　伐山戎者齊侯無疑也孔子論管仲之功而知免於<lb/>
<pb n="51a"/>
　左袵葢齊威五伯之盛而北伐山戎又其功之著者<lb/>
　然而春秋曰齊人伐山戎不曰齊侯也齊威用師在<lb/>
　春秋貶之亦已至矣於其伐山戎可以少進之矣而<lb/>
　孔子未也齊威之仁義非有之者假之者也假仁義<lb/>
　者久而不變然後如其有之也未久則變未可知也<lb/>
　於其未可知之際遂以真有之辭許之然則仁義之<lb/>
　道可一日而成也孟子曰亦在夫熟之而已矣葢春<lb/>
　秋之意也齊侯之伐山戎孔子若將許之然而未<lb/>
<pb n="51b"/>
　許之者齊威之功未大而荆楚方强也書曰齊人伐<lb/>
　山戎所以深貶齊侯用兵之盛而勉之以伐楚也公<lb/>
　羊曰操之為已蹙矣按春秋甚外夷狄恐其不踈甚<lb/>
　内中國恐其不親操之已蹙非春秋絀夷狄之意也<lb/>
　榖梁曰愛齊侯乎山戎齊威之功孔子之門人薄之<lb/>
　何愛之也又愛者私情非春秋公法公榖之説皆非<lb/>
三十有一年春築䑓于郎<lb/>
　易需之象曰雲上於天需君子以飲食宴樂隨之象<lb/>
<pb n="52a"/>
　曰澤中有雷隨君子以向晦入宴息葢君子之道有<lb/>
　所屈則有所伸有所張則有所弛需之時君臣相須<lb/>
　而天下治也則飲食宴樂以盡聖人之歡心隨之時<lb/>
　威徳已著而天下隨也則優游宴息以樂乎無事聖<lb/>
　賢所以養其神䑓池苑囿宫室服御聖賢所以養其<lb/>
　身文王之囿方七十里而靈䑓靈沼麋鹿魚鼈其養<lb/>
　身之道雖文王不廢也然庸君暗主知養其身而不<lb/>
　養其民此春秋所以深罪之也春秋之義興作皆書<lb/>
<pb n="52b"/>
　雖城池之固門廐之急無遺焉竭民有限之力以養<lb/>
　無道之君聖人不與也况非民人之所急國家之所<lb/>
　務築䑓築囿以為耳目之娯哉此其罪不待貶絶而<lb/>
　自見公羊曰臨民之所潄浣也如莊公之治魯築䑓<lb/>
　不臨於民得為無罪乎此特譏其淺近爾<lb/>
夏四月薛伯卒築䑓于薛<lb/>
　春築䑓于郎夏築于薛民不勝其勞也莊公務一身<lb/>
　之娛而勞民如此不待貶絶而罪惡見矣薛伯之卒<lb/>
<pb n="53a"/>
　經無其名舊史夫之孔子不妄加也<lb/>
六月齊侯來獻戎㨗<lb/>
　去年齊侯北伐山戎於是還而過魯遂以所㨗獻焉<lb/>
　春秋齊侯用兵皆貶稱人於此獻㨗顕言齊侯者葢<lb/>
　齊大魯小齊於魯無所畏憚若言齊人則是㣲者無<lb/>
　疑也特書其爵以見齊威之罪齊威伯者不務徳以<lb/>
　綏諸侯而専恃兵革逺以伐戎已有過矣又因過魯<lb/>
　以其伐戎之所得誇示諸侯以自矜大因使之威服<lb/>
<pb n="53b"/>
　焉春秋誅齊威矜功威魯之罪故特書之曰齊侯來<lb/>
　獻戎捷也孟之反不伐奔而殿將入門䇿其馬曰非<lb/>
　敢後也馬不進也孟之反全軍而歸魯頼以免敗績<lb/>
　之辱於其還而至魯之門也辭以馬不進焉孔子取<lb/>
　之取其不伐爾顔子之行事不見於傳記而孔子稱<lb/>
　其庶幾葢其言曰願無伐善無施勞然則孟之反辭<lb/>
　馬不進得聖人之一偏顔子願無伐善得聖人之具<lb/>
　體齊威矜功則亦去聖人逺矣故孟之反顔子見稱于聖<lb/>
<pb n="54a"/>
　人而齊威得罪於春秋也然則矜能而伐善者皆孔<lb/>
　子之罪人歟左氏曰非禮公羊曰威我二説皆是榖<lb/>
　梁曰内諸侯也按齊侯矜功而自伐春秋方深罪之<lb/>
　安得内而進之哉又曰内與同不言使也按實齊侯<lb/>
　自來不得曰使也安得曰内與同哉<lb/>
秋築䑓于秦<lb/>
　莊公一嵗之内築䑓者三其視民如何也乘君上之<lb/>
　勢軋疲羸之民築䑓者三以為耳目之觀一身之娯春<lb/>
<pb n="54b"/>
　秋書之不特見莊公之罪深有意於後世也榖梁曰<lb/>
　虞山林川澤之利築䑓非以虞利此𫝊誤矣<lb/>
冬不雨<lb/>
　春秋之法盡無之者曰無無氷是也有之而不為益<lb/>
　者書不不雨是也易之象隂陽和者曰雨暌之上九曰<lb/>
　往遇雨則吉孔子觧之曰遇雨之吉羣疑亡也其不<lb/>
　和者則曰不雨小過之六五曰宻雲不雨孔子觧之<lb/>
　曰宻雲不雨已上也然則凡雨者皆隂陽和也不雨<lb/>
<pb n="55a"/>
　者皆隂陽不和也春秋不雨者七記隂陽不和之異<lb/>
　也人與物之在天地間者皆仰隂陽以生也隂陽不<lb/>
　和則所以仰之者無乃不遂歟故春秋之法一時不<lb/>
　雨則書不以其為災也異之大者不可不記故也然<lb/>
　而不曰無雨而曰不雨者雖有之不足以為雨猶不<lb/>
　雨爾不得曰無雨也公羊曰記異此説是也<lb/>
三十有二年春城小榖<lb/>
　小榖之地公榖皆無觧惟左氏曰為管仲也杜預推<lb/>
<pb n="55b"/>
　尋其地以為濟北榖城縣城中有管仲井附㑹左氏<lb/>
　魯為管仲私邑之説陸淳之徒又從而廣之曰管仲<lb/>
　徳及諸侯魯為之城私邑雖非常禮亦變之正也然<lb/>
　春秋之作所以傳後世若魯為齊城當曰城齊小榖<lb/>
　經不言齊安知小榖之為齊乎春秋書内城者但<lb/>
　曰城某而已其書外城又不書國何以分别乎三𫝊<lb/>
　稱外城者惟小榖楚丘爾楚丘之地雖復不明而雜<lb/>
　見於書若小榖者惟左氏謂之管仲邑而二𫝊又無<lb/>
<pb n="56a"/>
　其事范寗注榖梁亦曰魯邑也杜預雖以管仲井為<lb/>
　據然其地自是榖城非小穀也聖人之經不待𫝊而<lb/>
　後見不應不明如此但地名疑誤亦未可决為魯邑<lb/>
　且當存之<lb/>
夏宋公齊侯遇于梁丘<lb/>
　宋公序齊侯上者宋為之志也榖梁曰大齊威也按<lb/>
　春秋書之無異文焉何以知其大乎<lb/>
秋七月癸巳公子牙卒<lb/>
<pb n="56b"/>
　左氏公羊載公子牙事皆以為見殺於季反然春秋<lb/>
　書其卒無異辭也季友遏惡於未萌乃春秋之所重<lb/>
　春秋不以骨肉相殘責之當變文以見異不得但書<lb/>
　卒也春秋但記其卒安知其殺之乎若曰鴆而殺之<lb/>
　與刃而殺之者異則許世子之不嘗藥遂得弑君之<lb/>
　罪季友鴆公子牙而殺之與刃殺之無異也春秋之<lb/>
　法所不可言則没而不言君弑不地君夫人奔變<lb/>
　為孫皆是也若春秋賢季友之殺公子牙則亦當為<lb/>
<pb n="57a"/>
　辭以異之不應與正卒者同例也二𫝊但見公子牙<lb/>
　魯之大惡者而卒於莊公之前又季友方用事於魯<lb/>
　疑其為季友殺之爾且當據經為正二𫝊説未足憑<lb/>
八月癸亥公薨於路寢<lb/>
　曽子有疾召門弟子曰啟予足啟予手詩曰戰戰兢<lb/>
　兢如臨深淵如履薄氷而今而後吾知免夫小子樂<lb/>
　正子春下堂而傷其足三月猶有憂色葢曰父母全<lb/>
　而生之子全而歸之夫以曽子之賢戒懼乎終身死<lb/>
<pb n="57b"/>
　而後知其免樂正子春一傷其足而憂者三月然則<lb/>
　二子之所重其七尺軀爾猶且恐懼如此况國君之尊<lb/>
　有宗社之重人民之託哉名位之尊則竊伺之者衆危<lb/>
　病之際則覬覦之者衆故人君之薨必於路寢路寢者<lb/>
　聴政之居而大臣之所在一朝而薨則國家之事社稷<lb/>
　之守不至為姦人女子之僥倖也春秋之法薨必書地<lb/>
　所以謹之也榖梁寢疾居正寢正也此説是<lb/>
冬十月己未子般卒<lb/>
<pb n="58a"/>
　春秋之法君薨未逾年君稱子承祖之澤繼父之業不<lb/>
　忍有變也自稱曰子人子之心不忍其父之亡於未<lb/>
　逾年猶曰父在云爾稱名君之殯猶在尸柩之前則<lb/>
　君父之前也臣子不可不名此春秋之法忠孝之道<lb/>
　也子般繼莊公而立者立未逾年而未葬也乃遽見<lb/>
　殺於公子慶父故稱子稱名而不地春秋未逾年之<lb/>
　君書卒者三子般亦以弑不地而子野正卒亦不地<lb/>
　趙子疑經闕之恐爾也榖梁曰子卒日正也不日不<lb/>
<pb n="58b"/>
　正也有所見則日案春秋日月例不通榖梁以卒日<lb/>
　為正有所見則日自相反也<lb/>
公子慶父如齊<lb/>
　慶父弑子般者弑君之罪不見於經聖人非不欲誅<lb/>
　之也我君之弑所不可言若著慶父之罪則我君之<lb/>
　惡顯矣若慶父者孔子深欲誅之為君父之醜隠忍<lb/>
　焉爾已弑其君矣國内無討之者又安然如齊焉不<lb/>
　曰出奔内無所逐晏然而如齊也齊為伯主當討除<lb/>
<pb n="59a"/>
　弑逆以明天下之義齊容而納之齊有罪矣慶父不<lb/>
　待誅絶而魯之臣子齊之威公皆未免有罪也榖梁<lb/>
　曰諱莫如深深則隠按慶父如齊非魯人逐之故不<lb/>
　言奔爾若春秋為之諱奔則閔二年出奔莒何以不<lb/>
　諱乎此非也<lb/>
狄伐邢<lb/>
　春秋之時周室既衰狄人始薦居而侵伐諸侯書之<lb/>
　所以見中國之無人而外裔之盛强也為中國者有<lb/>
<pb n="59b"/>
　罪爾狄人又何責之哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋經解巻四<lb/>
</p>
<p>
</p>
  </div>
</body>
</text>
</TEI>
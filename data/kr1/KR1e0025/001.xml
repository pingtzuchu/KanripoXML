<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋經解卷一</head> <lb/>
    <p>
<pb n="1a"/>
欽定四庫全書<lb/>
　春秋經解卷一<lb/>
　　　　　　　　　　　　宋　孫覺　撰<lb/>
　　隠公<lb/>
元年春王正月<lb/>
　孔子之作春秋也以天下無王而作也非為隱公而<lb/>
　作也然則春秋之始於隱公者非他以平王之所終<lb/>
　也何者昔者幽王遇禍平王東遷平既不王周道絶<lb/>
<pb n="1b"/>
　矣觀夫東遷之後周室微弱諸侯強大朝覲之禮不<lb/>
　修共賦之職不問號令之無所束賞罰之無所加壞<lb/>
　法易紀者有之變禮亂樂者有之弑君戕父者有之<lb/>
　攘國竊號者有之征伐四出蕩然莫禁天下之政中<lb/>
　國之事皆諸侯分裂之平王庸暗厯孝逾恵莫能中<lb/>
　興播蕩陵遲逮隱而死夫生猶有可待也死則何所<lb/>
　為哉故詩自黍離而降書自文侯之命而絶春秋自<lb/>
　隱公而始也詩自黍離而降者天下無復有誥命也<lb/>
<pb n="2a"/>
　春秋自隱公而始者天下無復有王也夫欲治其末<lb/>
　者必先端其本嚴其終者必先正其始元年書王所<lb/>
　以端本也正月所以正始也其本既端其始既正然<lb/>
　後以大中之法從而誅賞之故曰元年春王正月也<lb/>
　隱公曷為不書即位正也五等之制雖曰繼世而皆<lb/>
　請于天子隱公承恵天子命也故不書即位以見正<lb/>
　焉<lb/>
三月公及邾儀父盟于蔑<lb/>
<pb n="2b"/>
　盟者亂世之事故聖王在上閴無聞焉斯葢周道陵<lb/>
　遲衆心離貳忠信殆絶譎詐交作于是列國相與始<lb/>
　有歃血要言之事爾凡書盟者皆惡之也邾附庸國<lb/>
　儀父字附庸之君未得列于諸侯故書字以别之威<lb/>
　十七年公會邾儀父盟于趡<hi>翠軌反</hi>莊二十三年蕭叔<lb/>
　朝公是也春秋之法惡甚者日其次者時非獨盟也<lb/>
　以類而求二百四十二年諸侯罪惡重輕之迹煥然<lb/>
　可得而見矣蔑魯地<lb/>
<pb n="3a"/>
夏五月鄭伯克段于鄢<hi>于晩反</hi>
　段鄭伯弟案諸侯殺大夫稱人稱國殺世子母弟稱<lb/>
　君此鄭伯弟可知也克者力勝之辭段鄭伯弟以鄭<lb/>
　伯之力始勝之者見段驕悍難制國人莫伉也鄭伯<lb/>
　養成段惡至于用兵此兄不兄弟不弟也鄭伯兄不<lb/>
　兄段弟不弟故曰鄭伯克段于鄢以交譏之鄢鄭地<lb/>
秋七月天王使宰咺<hi>吁阮反</hi>來歸恵公仲子之賵<hi>方鳯反</hi>
　天王使宰咺來歸恵公仲子之賵非禮也仲子孝公<lb/>
<pb n="3b"/>
　妾恵公母恵公既君仲子不稱夫人者妾母不得稱<lb/>
　夫人故曰恵公仲子也其曰恵公仲子者非他以别<lb/>
　恵公之母爾文九年秦人來歸僖公成風之禭皆此<lb/>
　義也仲字子宋姓車馬曰賵衣衾曰禭珠玉曰賻<hi>抉故</hi>
　<hi>反</hi>宰咺天子士宰官咺名天子之士名<lb/>
九月及宋人盟于宿<lb/>
　及宋人盟皆微者也外微者稱人内微者稱及不可<lb/>
　言魯故也<lb/>
<pb n="4a"/>
冬十有二月祭<hi>側界反</hi>伯來<lb/>
　祭伯天子卿不稱使者非天子命也非天子命則奔<lb/>
　也不言奔非奔也祭伯私來也祭伯私來故曰祭伯<lb/>
　來以惡之祭國伯爵<lb/>
公子益師卒<lb/>
　益師孝公子内大夫也内大夫生死皆曰公子公孫<lb/>
　與氏不以大夫目之者惡世祿也古者諸侯之大夫<lb/>
　皆命于天子周室既微其制遂廢故魯之臧氏仲孫<lb/>
<pb n="4b"/>
　氏叔孫氏季孫氏晉之狐氏荀氏趙氏郤氏欒氏范<lb/>
　氏齊之髙氏國氏崔氏衛之寗氏孫氏皆世執其政<lb/>
　莫有命于天子者此皆謂世祿者矣春秋詳内畧外<lb/>
　故獨卒内大夫以疾之<lb/>
二年春公會戎于潛<lb/>
　公會戎于潛聖王不作六戎之人入居中國與諸侯<lb/>
　伉故公會戎于潛諸侯非有天子之事不得出會諸<lb/>
　侯况會戎哉凡書會者皆惡之也潛魯地<lb/>
<pb n="5a"/>
夏五月莒人入向<hi>舒亮反</hi>
　莒小國也入者以兵入也莒小國以兵入向者隠桓<lb/>
　之際征伐用師國無大小皆専而行之故莒人以兵<lb/>
　入向其稱人者春秋小國卿大夫皆畧稱人以其土<lb/>
　地微陋其禮不足故也<lb/>
無駭帥師入極<lb/>
　無駭公子展孫不氏未命也極附庸國外莒人入向<lb/>
　内無駭帥師入極天子不能誅此國周室陵遲可知<lb/>
<pb n="5b"/>
　也<lb/>
秋八月庚辰公及戎盟于唐<lb/>
　盟不相信爾故割牲歃血以要之邾儀父中國也公<lb/>
　與中國盟猶曰不可與戎盟于唐甚矣唐魯地<lb/>
九月紀裂繻來逆女<lb/>
　惡不親迎也諸侯親迎禮之大者在易咸卦兑上艮<lb/>
　下兑少男先下女親迎之象也故曰咸感也二氣感<lb/>
　應以相與又曰天地感而萬物化生聖人感人心而<lb/>
<pb n="6a"/>
　天下和平是以文王親迎于渭以啓周室詩人美之<lb/>
　紀侯不知親迎之大故斥言紀裂繻來逆女以惡之<lb/>
　也裂繻紀大夫未命故不氏<lb/>
冬十月伯姬歸于紀<lb/>
　伯姬紀裂繻所逆内女也伯子姬魯姓婦人謂嫁曰<lb/>
　歸<lb/>
紀子伯莒子盟于宻<lb/>
　紀本侯爵此稱子伯闕文也左氏作子帛杜預言裂<lb/>
<pb n="6b"/>
　繻字者葢附會其説爾故不取焉<lb/>
十有二月乙夘夫人子氏薨<lb/>
　隱公夫人也夫人薨志者夫人小君與君一體故志<lb/>
　之也子宋姓不地者夫人薨有常處不言𦵏者五月<lb/>
　而𦵏也<lb/>
鄭人伐衛<lb/>
　孔子曰天下有道則禮樂征伐自天子出天下無道<lb/>
　則禮樂征伐自諸侯出自諸侯出葢十世希不失矣<lb/>
<pb n="7a"/>
　自大夫出五世希不失矣夫禮樂征伐者天下國家<lb/>
　之大經也天子尸之非諸侯可得専也諸侯専之猶<lb/>
　曰不可况大夫乎吾觀隠威之際諸侯無小大皆専<lb/>
　而行之宣成而下大夫無内外皆専而行之其無王<lb/>
　也甚矣故孔子從而錄之正以王法凡侵伐圍入取<lb/>
　滅皆誅罪也鄭人微者<lb/>
三年春王二月<lb/>
　羣公之年正月書王者九十二二月書王者二十三月<lb/>
<pb n="7b"/>
　書王者一十七春秋之法唯元年不以有事無事皆<lb/>
　書王正月餘年事在正月則書正月威二年春王正<lb/>
　月戊申宋督弑其君與夷及其大夫孔父十年春王<lb/>
　正月庚申曹伯終生卒之類是也事在二月則書二<lb/>
　月此年春王二月己巳日有食之四年春王二月莒<lb/>
　人伐杞之類是也事在三月則書三月七年春王三<lb/>
　月叔姬歸于紀莊十二年春王三月紀叔姬歸于酅<lb/>
　<hi>音攜</hi>之類是也一時無事則書首月莊五年春王正月<lb/>
<pb n="8a"/>
　十二年春王正月之類是也<lb/>
己巳日有食之<lb/>
　言日不言朔者凡日食言日言朔食正朔也言日不<lb/>
　言朔失其朔也言朔不言日失其日也不言日不言<lb/>
　朔日朔俱失也威三年秋七月壬辰朔日有食之莊<lb/>
　二年五年六月辛未朔日有食之食正朔也此年二<lb/>
　月己巳日有食之僖公十二年三月庚午日有食之<lb/>
　失其朔也威十七年冬十月朔日有食之失其日也<lb/>
<pb n="8b"/>
　莊十八年三月日有食之僖十五年夏五月日有食<lb/>
　之日朔俱失也此皆厯象錯亂攝提無紀周室不綱<lb/>
　太史廢厥職或失之先或失之後夏書曰先時者殺<lb/>
　無赦不及時者殺無赦故春秋詳而錄之以正其罪<lb/>
三月庚戌天王崩<lb/>
　平王也天子崩諸侯卒皆志者受終易代不可不見<lb/>
　也天子崩七月而𦵏諸侯卒五月而𦵏此禮之常也<lb/>
　故不書焉凡書𦵏者非常也是故天王崩書𦵏者五<lb/>
<pb n="9a"/>
　威襄匡簡景是也不書𦵏者四平恵定靈是也不書<lb/>
　崩不書𦵏者三莊僖頃是也威襄匡簡景書𦵏者皆<lb/>
　非常也平恵定靈不書𦵏者皆得常也莊僖頃不書<lb/>
　崩不書𦵏者周室微弱失不告也失不告崩故𦵏不<lb/>
　可得而書也然則襄王而𦵏者書惡内也案文六年<lb/>
　八月乙亥晉侯驩卒冬十月公子遂如晉𦵏晉襄公<lb/>
　八年八月戊申天王崩九年二月叔孫得臣如京師<lb/>
　𦵏襄王魯皆使卿會是天子諸侯可得而齊也故書<lb/>
<pb n="9b"/>
　襄王之𦵏以惡内<lb/>
夏四月辛夘尹氏卒<lb/>
　尹氏天子卿言氏者起其世也泰誓曰罪人以族官<lb/>
　人以世夏商之亂政也周既失道其政亦然案節南<lb/>
　山家父刺幽王之詩也稱尹氏太師維周之氐則尹<lb/>
　氏世卿其來久矣見于此者因其來赴誅之也<lb/>
秋武氏子來求賻<lb/>
　武氏世卿也其言武氏子父未𦵏也武氏子來求賻<lb/>
<pb n="10a"/>
　者武氏子父死未𦵏故來求賻賻不可求來求非禮<lb/>
　也<lb/>
八月庚辰宋公和卒冬十有二月齊侯鄭伯盟于石門<lb/>
　石門齊地<lb/>
癸未𦵏宋穆公<lb/>
　夫赴告弔會史䇿之常也貶惡誅亂聖師之筆也春<lb/>
　秋書諸侯之卒𦵏者豈徒紀其嵗時從其赴告弔會<lb/>
　而已哉葢以周道陵遲諸侯僭亂變古易常驕恣不<lb/>
<pb n="10b"/>
　道生死以聖王之法治之也是故諸侯之卒書𦵏者<lb/>
　九十三不書𦵏者四十一凡書𦵏者皆惡之也禮天<lb/>
　子崩稱天命以諡之諸侯薨請諡于天子大夫卒受<lb/>
　諡于其君大行受大名小行受小名所以懲惡而勸<lb/>
　善也東遷之後其禮遂廢諸侯之𦵏也不請諡于天<lb/>
　子皆自諡之非獨不請諡于天子皆自諡之而又僭<lb/>
　稱公焉故孔子從而錄之正以王法唯呉楚之君僭<lb/>
　極惡大貶不書𦵏此非例之常宋公爵又五月而𦵏<lb/>
<pb n="11a"/>
　書者不請諡也<lb/>
四年春王二月莒人伐杞取牟婁<lb/>
　二月莒人伐杞取牟婁甚之也莒人二年入向天子<lb/>
　不能誅故此肆然伐杞取牟婁牟婁把邑<lb/>
戊申衛州吁弑其君完<lb/>
　州吁不氏未命也易曰履霜堅冰陰始凝也馴致其<lb/>
　道至堅冰也又曰積善之家必有餘慶積不善之家<lb/>
　必有餘殃臣弑其君子弑其父非一朝一夕之故其<lb/>
<pb n="11b"/>
　所由來者漸矣由辨之不早辨也斯聖人教人君御<lb/>
　臣子防微杜漸之深戒也葢以臣子之惡始于微而<lb/>
　積於漸久而不已遂成于弑逆之楇如履霜而至于<lb/>
　堅冰也若辨之不早則辨之不及矣故春秋之世臣<lb/>
　弑其君者有之子弑其父者有之弟弑其兄者有之<lb/>
　婦弑其夫者有之是時綱紀既絶蕩然莫禁孔子懼<lb/>
　萬世之下亂臣賊子交軌乎天下也故以聖王之法<lb/>
　從而誅之其誅之也罪惡有三大夫弑君則稱名氏<lb/>
<pb n="12a"/>
　以誅之謂大夫國體不能竭力盡能輔不逮包藏禍<lb/>
　心以肆其惡故稱名氏以誅之此年衛州吁弑其君<lb/>
　完莊八年齊無知弑其君諸兒宣十年陳夏徴舒弑<lb/>
　其君平國之類是也微者弑君則稱人以誅之微者<lb/>
　謂非大夫名氏不登于史策故稱人以誅之文十六<lb/>
　年宋人弑其君杵臼十八年齊人弑其君商人襄三<lb/>
　十一年莒人弑其君宻州之類是也衆弑君則稱國<lb/>
　以誅之衆謂上下乖離姦宄並作肆禍者非一言舉<lb/>
<pb n="12b"/>
　國之人可誅也故稱國以誅之文十八年莒弑其君<lb/>
　庶其成十八年晉弑其君州蒲定十三年薛弑其君<lb/>
　比之類是也<lb/>
夏公及宋公遇于清<lb/>
　遇者不期也不期而會曰遇詩稱邂逅相遇適我願<lb/>
　兮是也諸侯守天子土非享覲不得逾境此言公及<lb/>
　衛侯遇于清者惡其自恣出入無度清衛地<lb/>
宋公陳侯蔡人衛人伐鄭秋翬帥師會宋公陳侯蔡人<lb/>
<pb n="13a"/>
衛人伐鄭<lb/>
　夏宋公陳侯蔡人衛人伐鄭秋翬帥師會宋公陳侯<lb/>
　蔡人衛人伐鄭内外連兵肆然不顧以疾于鄭其惡<lb/>
　可知也蔡衛稱人稱人微者翬不氏未命也<lb/>
九月衛人殺州吁于濮<hi>音卜</hi>
　稱人以弑討賊亂也其言于濮者威公被弑至此八<lb/>
　月惡衛臣子緩不討賊俾州吁出入自恣也濮衛地<lb/>
冬十有二月衛人立晉<lb/>
<pb n="13b"/>
　人者衆辭嗣于有常位故不言立言立非正位也州<lb/>
　吁既死衛國無君故國人舉公子晉立之諸侯受國<lb/>
　于天子非國人可得立也故曰衛人立晉以誅其惡<lb/>
五年春公觀魚于棠<lb/>
　觀魚非諸侯之事也天子適諸侯朝天子無非事也<lb/>
　動必有為也故孟子曰天子適諸侯曰巡狩巡狩者<lb/>
　巡所守也諸侯朝于天子曰述職述職者述所職也<lb/>
　是故春省耕而補不足秋省斂而助不給隠公怠棄<lb/>
<pb n="14a"/>
　國政春觀魚于棠可謂非事者矣棠魯地<lb/>
夏四月𦵏衛桓公<lb/>
　十四月𦵏<lb/>
秋衛師入郕九月考仲子之宫<lb/>
　考成也仲子恵公母隠公祖母元年天王使宰咺來<lb/>
　歸恵公仲子之賵故隠公考仲子之宫祭之元年天<lb/>
　王使宰咺來歸恵公仲子之賵非禮也隠公以是考<lb/>
　仲子之宫祭之此又甚矣然宗廟有常故公夫人之<lb/>
<pb n="14b"/>
　廟皆不書焉此年考仲子之宫成六年立武宫定元<lb/>
　年立煬宫皆譏其變常也<lb/>
初獻六羽<lb/>
　初始也羽舞者所執大雉之羽也其言初獻六羽者<lb/>
　魯僭用天子禮樂舞則八佾孔子不敢斥也故因此<lb/>
　減用六羽以見其僭天子之惡且經言考仲子之宫<lb/>
　初獻六羽則羣公皆用八佾可知也唯稱羽者婦人<lb/>
　之宫不用干舞<lb/>
<pb n="15a"/>
邾人鄭人伐宋<lb/>
　邾序鄭上者邾主乎伐宋也<lb/>
螟<lb/>
　螟蟲災也食苗心曰螟食葉曰蟘食節曰賊食根<lb/>
　曰蟊<lb/>
冬十有二月辛巳公子彄<hi>苦侯反</hi>卒<lb/>
　公子彄臧僖伯也孝公子<lb/>
宋人伐鄭圍長葛<lb/>
<pb n="15b"/>
　九月邾人鄭人伐宋故宋人伐鄭圍長葛長葛鄭地<lb/>
六年春鄭人來輸平<lb/>
　其言來輸平者鄭人來輸誠乎我平四年翬會諸侯<lb/>
　伐鄭之怨也平者釋憾之辭<lb/>
夏五月辛酉公會齊侯盟于艾<lb/>
　艾魯地<lb/>
秋七月<lb/>
　春秋編年必具四時故雖無事皆書首月不遺時也<lb/>
<pb n="16a"/>
冬宋人取長葛<lb/>
　長葛鄭邑天子所封非宋人可得取也宋人前年伐<lb/>
　鄭圍長葛此而取之故言伐言圍言取悉其惡以誅<lb/>
　之也<lb/>
七年春王三月叔姬歸于紀<lb/>
　叔姬伯姬之媵至是乃歸待年父母國也媵書者為<lb/>
　莊十二年歸于酅<hi>音攜</hi>起<lb/>
滕侯卒<lb/>
<pb n="16b"/>
　不日不名者滕入春秋為小國之君卒或日不日或<lb/>
　名不名者以其微弱其禮不足略也<lb/>
夏城中丘<lb/>
　城邑宫室髙下大小皆有王制不可妄作是故城一<lb/>
　邑新一廏作一門築一囿時與不時皆詳而錄之此<lb/>
　年夏城中丘威五年夏城祝丘莊二十九年冬十有<lb/>
　二月城諸及防文十二年冬十有二月季孫行父帥<lb/>
　師城諸及鄆定十四年秋城莒父及霄僖二十年春<lb/>
<pb n="17a"/>
　新作南門定二年冬十月新作雉門及兩觀之類是<lb/>
　也時謂周之十二月夏之十月非此不時也然得其<lb/>
　時者其惡小非其時者其惡大此聖人受民力重興<lb/>
　作懲僭忒之深旨也中丘魯地<lb/>
齊侯使其弟年來聘<lb/>
　列國相聘非禮也斯皆東遷之後諸侯横恣連衡自<lb/>
　固以相比周乃有玉帛交聘之事爾是故大國聘而<lb/>
　不朝小國朝而不聘小國力弱可致大國地廣兵衆<lb/>
<pb n="17b"/>
　不可得而屈也故但使大夫來聘結歡通問而已凡<lb/>
　書者皆惡之也<lb/>
秋公伐邾冬天王使凡伯來聘<lb/>
　天王使凡伯來聘非天子之事也威王不能興衰振<lb/>
　治統制四海以復文武之業反同列國之君使凡伯<lb/>
　來聘此威王之為天子可知也凡伯天子卿凡國伯<lb/>
　爵<lb/>
戎伐凡伯于楚丘以歸<lb/>
<pb n="18a"/>
　凡伯寓衛戎伐凡伯以歸言伐用兵也楚丘衛地地<lb/>
　以楚丘者責衛不能救難錄以歸者悪凡伯不死位<lb/>
八年春宋公衛侯遇于垂<lb/>
　垂衛地<lb/>
三月鄭伯使宛來歸祊<hi>必彭反</hi>庚寅我入祊<lb/>
　祊鄭邑天子所封非魯土地故曰來歸定十年齊人<lb/>
　來歸鄆讙龜陰田皆此義也先言歸而後言入者鄭<lb/>
　不可歸魯不可入也鄭人歸之魯人受之其罪一也<lb/>
<pb n="18b"/>
　入者受之之辭宛不氏未命也<lb/>
夏六月己亥蔡侯考父卒辛亥宿男卒<lb/>
秋七月庚午宋公齊侯衛侯盟于瓦屋<lb/>
　此言庚午宋公齊侯衛侯盟于瓦屋者甚之也諸侯<lb/>
　日熾紛紛籍籍相與為羣歃血要言自是卒不可制<lb/>
　也瓦屋周地<lb/>
八月𦵏蔡宣公<lb/>
　三月而𦵏<lb/>
<pb n="19a"/>
九月辛夘公及莒人盟于浮來<lb/>
　公與莒人盟非莒人之罪也凡公與外大夫盟内斥<lb/>
　言公外大夫稱人惡在公也此年公及莒人盟於浮<lb/>
　來成二年公及楚人秦人宋人陳人鄭人齊人曹人<lb/>
　邾人薛人鄫人盟於蜀是也内不言公外書大夫名<lb/>
　氏惡在大夫也莊十二年及齊髙侯盟於防文二年<lb/>
　及晉處父盟是也浮來莒地<lb/>
螟<lb/>
<pb n="19b"/>
冬十有二月無駭卒<lb/>
　不氏未命也九年挾卒同此<lb/>
九年春天王使南季來聘<lb/>
　南季天子大夫南氏季字<lb/>
三月癸酉大雨震電庚辰大雨<hi>于付反</hi>雪<lb/>
　周之三月夏之正月也未當大雨震電既大雨震電<lb/>
　又不當大雨雪甚哉是月之間天變若此也<lb/>
挾卒夏城郎<lb/>
<pb n="20a"/>
　郎魯地<lb/>
秋七月冬公會齊侯于防<lb/>
　防魯地<lb/>
十年春王二月公會齊侯鄭伯于中丘<lb/>
　此言二月公會齊侯鄭伯于中丘者公末年出入無<lb/>
　度不顧憂患于内數會諸侯于外也十一年時來之<lb/>
　會同此<lb/>
夏翬帥師會齊人鄭人伐宋六月壬戌公敗宋師于菅<lb/>
<pb n="20b"/>
<hi>古顔反</hi>辛未取郜<hi>音告</hi>辛巳取防<lb/>
　夏翬帥師會齊人鄭人伐宋六月壬戌公敗宋師于<lb/>
　菅辛未取郜辛巳取防甚矣公與翬傾衆悉力共疾<lb/>
　于宋又浹日而取二邑故君臣並錄以疾菅宋地<lb/>
秋宋人衛人入鄭宋人蔡人衛人伐戴鄭伯伐取之<lb/>
　宋人蔡人衛人伐戴戴小國也三國之師既退鄭伯<lb/>
　見利忘義乘戴之弊伐而取之其惡可知也<lb/>
冬十月壬午齊人鄭人入郕<lb/>
<pb n="21a"/>
　郕小國<lb/>
十有一年春滕侯薛侯來朝<lb/>
　諸侯朝天子禮也諸侯朝諸侯非禮也斯皆周室不<lb/>
　競干戈日尋以大陵小小國不得已而為之耳是故<lb/>
　齊晉宋衛未嘗朝魯而滕薛邾杞來朝奔走而不暇<lb/>
　也齊晉宋衛未嘗來朝魯者齊晉盛也宋衛敵也滕<lb/>
　薛邾把來朝奔走而不暇者土地陜陋兵勢寡弱不<lb/>
　能與魯伉也春秋之法諸侯非有天子之事不得踰<lb/>
<pb n="21b"/>
　境凡書朝者皆惡之也<lb/>
夏五月公會鄭伯于時來<lb/>
　時來衛地<lb/>
秋七月壬午公及齊侯鄭伯入許<lb/>
　案前事二月公會齊侯鄭伯于中丘夏翬帥師會齊<lb/>
　人鄭人伐宋六月壬戌公敗宋師于菅辛未取郜辛<lb/>
　巳取防此年五月公會鄭伯于時來秋七月壬午公<lb/>
　及齊侯鄭伯入許甚矣公二年之中與齊侯鄭伯連<lb/>
<pb n="22a"/>
　兵自恣以為不道其惡若此也<lb/>
冬十有二月壬辰公薨<lb/>
　公薨不地弑也孰弑之威公弑也曷為不言威公弑<lb/>
　内諱弑也故弑君之賊皆不書焉不言𦵏者以侯禮<lb/>
　而𦵏也隱雖見弑其臣子請諡于周以侯禮而𦵏故<lb/>
　不書焉<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋經解卷一<lb/>
</p>
<p>
</p>
  </div>
</body>
</text>
</TEI>
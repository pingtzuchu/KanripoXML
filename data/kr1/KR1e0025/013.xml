<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋經解卷十三</head> <lb/>
    <p>
<pb n="1a"/>
欽定四庫全書<lb/>
　春秋經解卷十三<lb/>
　　　　　　　　　　　　　宋　孫覺　撰<lb/>
　　哀公<lb/>
元年春鼷䑕食郊牛改卜牛夏四月辛巳郊<lb/>
　魯郊非禮也非禮之中有可見之者不可不著矣春<lb/>
　秋書郊牛傷者四皆正月春秋之正月夏時之十一<lb/>
　月也牛在滌三月然後郊魯郊夏之二月三王之郊<lb/>
<pb n="1b"/>
　一用夏正而魯郊夏之二月魯諸侯不敢並天子之<lb/>
　郊時而郊二月也卜郊者四皆四月春秋之四月夏<lb/>
　時二月也夏之二月魯之郊時也及郊之月而復卜<lb/>
　焉月三旬旬一辛日三旬之辛卜皆不吉則不郊且<lb/>
　不復卜也用郊者一九月也用者不宜用也求吉之<lb/>
　道不過于三三旬之辛也過於三則不卜矣而僖之<lb/>
　卜至于四成之卜至於五瀆也郊有常月矣必先卜<lb/>
　而後行事者以人事天人道之修而欽誠之至則卜<lb/>
<pb n="2a"/>
　而吉人道不修欽誠不至則卜不吉故卜至于三而<lb/>
　不吉則不郊所以欽天變飭人事况牛傷其口而䑕<lb/>
　食其角哉春秋常事不書四月之郊得時合禮而又<lb/>
　書之嘗以災變而改卜之矣不書辛巳之郊則若因<lb/>
　災而不郊也魯之郊則非禮而春秋著之葢王者之<lb/>
　郊可以類舉而後世得以觀郊於春秋也穀梁之説<lb/>
　曰魯自正月至于三月郊之時也榖梁見春秋牛傷<lb/>
　者必於正月而卜郊者必於四月故曰郊有三月之<lb/>
<pb n="2b"/>
　時不知自正月養牛而四月卜郊爾又曰卜免牲三<lb/>
　卜郊而不従則已矣郊大事不舉則牲細事何足卜<lb/>
　哉郊卜不從矣又卜免牲無乃瀆乎又曰自十二月<lb/>
　卜以至于正月不知卜一月三旬之辛而已矣十二<lb/>
　月正月二月皆可卜焉則是郊無定月而王者之郊<lb/>
　不止于夏正而魯郊不止於二月榖梁之説失之<lb/>
二年春王二月季孫斯叔孫州仇仲孫何忌帥師伐邾<lb/>
取漷東田及沂西田癸巳叔孫州仇仲孫何忌及邾子<lb/>
<pb n="3a"/>
盟于句繹夏四月丙子衛侯元卒滕子來朝晉趙鞅帥<lb/>
師納衛世子蒯瞶于戚<lb/>
　蒯瞶之事三𫝊及諸儒論之多矣左氏之意則以聵<lb/>
　之入復稱世子葢靈公未嘗有命廢之事迹可考也<lb/>
　公羊𫝊則曰不以家事辭王事以為輙受靈公之命<lb/>
　是王事輙納其父是家事也王事重家事輕故可以<lb/>
　不辭也穀梁則曰其弗受以遵王父也是猶子可拒<lb/>
　父爾江熈則曰其稱世子明正也明正則拒之者非<lb/>
<pb n="3b"/>
　也葢曰輙不可以拒蒯聵也孫先生曰蒯聵有罪靈<lb/>
　公逐而廢之可也逐蒯聵而立輙則不可葢亦曰罪<lb/>
　在靈公不廢蒯聵而立輙也考之聖人諸家之説皆<lb/>
　未得其意也葢冉有問子貢曰夫子為衛君乎子貢<lb/>
　問伯夷叔齊於孔子而孔子盛稱其仁子路問衛君<lb/>
　待子為政而孔子欲先正名由此推之孔子之意可<lb/>
　知矣夷齊兄弟遜國至于餓死而孔子屢道其仁瞶<lb/>
　輙爭立父子仇敵而孔子請先正名孔子之意可知<lb/>
<pb n="4a"/>
　矣蒯聵事其親孝必不至于見逐靈公教其子以道<lb/>
　亦不至於逐之書曰衛世子蒯聵出奔宋見蒯聵得<lb/>
　罪於父見逐出奔被天下不孝之名其惡莫加焉不<lb/>
　能飭躬改行以求容于父又不能逃于山林待罪以<lb/>
　死而父没不喪求反其國以與子爭位則蒯聵之罪<lb/>
　也輒為人子而父逐于外不能號慕毁瘠以感動靈<lb/>
　公而復之位靈公死夫人立之不辭以父亡未復而<lb/>
　即位為君蒯聵在外且入不能迎之居位而以兵拒<lb/>
<pb n="4b"/>
　之又圍之焉則輙之罪也使靈公得為父之道則聵<lb/>
　不至於逐使聵得事父之禮則逐而必反其位使輒<lb/>
　得子孫之義則能感動王父以復聵之位屏位權立<lb/>
　以須聵之入葢靈公蒯聵不父而衛輙不子是以至<lb/>
　于蒯瞶出奔趙鞅納聵而石㬅姑圍戚孔子曰必也<lb/>
　正名父父子子之名也聵之奔也書曰世子出奔所<lb/>
　以見靈公蒯聵父子之道缺也聵之入書曰納衛世<lb/>
　子所以見蒯聵䘙輙爭國之罪也書曰世子者非與<lb/>
<pb n="5a"/>
　蒯聵也葢稱之以有見也出奔而不名世子何以見<lb/>
　父子之乖離乎見納而不曰世子何以見蒯瞶之必<lb/>
　爭而輙拒之之罪乎鄭忽之奔不稱世子忽非見逐<lb/>
　於父也罪其有世子之位不能居而至于出奔是以<lb/>
　奪之也忽久於外得國而後歸稱曰世子者以明突<lb/>
　之不正而正忽之歸也蒯聵稱世子則反是矣其奔<lb/>
　也則見逐于父其入也則見拒於子於其納也奪其<lb/>
　世子之稱則若聵無得立之理而輒之拒之為得其<lb/>
<pb n="5b"/>
　正然書之曰納衛世子則輒之拒之為不得其正顯<lb/>
　矣鄭忽之歸非與之也所以正突之不正蒯聵之納<lb/>
　非正之也所以罪輒之拒之也三傳諸儒皆未得其<lb/>
　義<lb/>
三年春齊國夏衛石㬅姑帥師圍戚<lb/>
　欲圍戚者衛也而主兵以齊葢聖人之意以蒯聵為<lb/>
　世子而輒拒之以子拒父而又圍之罪不待誅絶而<lb/>
　可見也齊大國又世為盟主諸侯不道父子爭國明<lb/>
<pb n="6a"/>
　大義以正之可也乃助其子以圍其父推之主兵則<lb/>
　以深罪之也公羊曰伯討也以子圍父為伯討天下<lb/>
　復有不義之兵乎穀梁曰子不圍父亦不得其義也<lb/>
五月辛夘桓宫僖宫災<lb/>
　威公者哀公之十世祖也僖公者哀公之七世祖也<lb/>
　諸侯五廟而十世七世存焉葢非禮矣葢威公之存<lb/>
　者三威擅政而祖廟不毁也僖宫之存者以威廟之<lb/>
　存而僖為盛徳藉威不毁以兼存僖宫也葢皆三威<lb/>
<pb n="6b"/>
　之罪於是因災而書之所以記異且見不毁之非禮<lb/>
　也<lb/>
四年春王二月庚戌盜殺蔡侯申<lb/>
　春秋弑君有稱國者稱人者稱名者國則衆人則賤<lb/>
　名則大夫也未有書曰盜者不知其來且何國人也<lb/>
　其君見弑而不知弑者之名是以曰盜爾不曰蔡盜<lb/>
　而但曰盜焉是明不知其弑者之名也為人君而見<lb/>
　弑於盜則其所以為君者可知也左氏以為公孫翩<lb/>
<pb n="7a"/>
　實弑之經何為不書翩乎公羊曰罪人也蔡侯申近<lb/>
　罪人而見弑當如閽弑呉子餘祭書之穀梁謂盜有<lb/>
　三名有襲利者近之爾<lb/>
晉人執戎蠻子赤歸於楚<lb/>
　戎蠻子赤夷狄也而晉執之楚非京師而晉歸之執<lb/>
　之有罪歸之有罪故㣲之曰晉人也<lb/>
六月辛丑亳社災<lb/>
　諸侯建國皆立兩社其一國社其一亡國之社故左<lb/>
<pb n="7b"/>
　氏曰間于兩社為公室輔公室諸侯國諸侯國有兩<lb/>
　社焉則所謂國社亡國之社也公羊以亳為蒲遂致<lb/>
　誤也榖梁之說是也<lb/>
五年春城毗夏齊侯伐宋秋九月癸酉齊侯杵臼卒冬<lb/>
叔還如齊閏月𦵏齊景公<lb/>
　閏者嵗之餘日喪事不以備數為其殺恩而短喪也<lb/>
　諸侯五月而𦵏而齊景公以閠月焉春秋非之故特<lb/>
　書曰閏月𦵏齊景公也穀梁之説是<lb/>
<pb n="8a"/>
六年春城邾瑕晉趙鞅帥師伐鮮虞呉伐陳夏齊國夏<lb/>
及髙張來奔叔還㑹呉于柤秋七月庚寅楚子軫卒齊<lb/>
陽生入于齊齊陳乞弑其君荼<lb/>
　陽生入齊而陳乞弑君則是陽生與聞乎弑也不以<lb/>
　陽生首惡者陽生之入陳乞召之荼之弑陳乞為之加<lb/>
　陽生以弑君之罪則陳乞廢立之迹不明書陽生之<lb/>
　入而陳乞弑君則陳乞之惡著而陽生與有罪也穀<lb/>
　梁曰陽生正荼不正按經書陽生之入而荼見弑焉<lb/>
<pb n="8b"/>
　則陽生篡荼也何得曰陽生正荼不正乎<lb/>
七年春宋皇瑗帥師侵鄭晉魏㬅多帥師侵衛夏公㑹<lb/>
呉于鄫秋公伐邾八月己酉入邾以邾子益來<lb/>
　春秋滅國而以其君歸者書歸内以君歸有書來來<lb/>
　者自外之辭别異於外諸候之國也穀梁以為外魯<lb/>
　之辭恐不然也<lb/>
八年春王正月宋公入曹以曹伯陽歸呉伐我<lb/>
　春秋於外諸侯加兵於魯者必曰某鄙未有曰伐我<lb/>
<pb n="9a"/>
　者於是呉伐之十一年齊伐之不曰某而皆曰伐我<lb/>
　此春秋之終而聖人之意也夫鄙者邊逺之地也我<lb/>
　之治道素行而禦敵之具素修則敵不來來斯敗之<lb/>
　而彼雖加兵焉不能加于我都也加于我鄙而已二<lb/>
　百四十二年之久雖大國之侵伐未嘗曰侵我伐我<lb/>
　者哀之八年呉伐我十一年齊伐我自是春秋且終<lb/>
　而侵伐之事不復見於經矣春秋内魯之法非私之<lb/>
　也欲其修所以為治者稱之爾二百四十二年之間<lb/>
<pb n="9b"/>
　不為不久一十二公不為無人而因循苟簡訖于春<lb/>
　秋之終國日以蹙敵日以多孔子老矣又不見其成<lb/>
　功於其書法之終而敵人之來不絶之所以同之諸<lb/>
　侯而為戒于後也春秋之法尊周凡其行事皆曰京<lb/>
　師所以望周之有為於天下至其大壞而無法甚衰<lb/>
　而不支則一書之曰成周言周道之不復而列國無<lb/>
　異也春秋之法内魯凡其見伐必曰某鄙所以望魯<lb/>
　之興而有為於其國也至于二百年之久終十數世<lb/>
<pb n="10a"/>
　而不復則一書之曰伐我言魯竟衰而外諸侯之無<lb/>
　異也何休曰不言鄙者諱圍也何其謬哉<lb/>
十年春王二月邾子益來奔公㑹吴伐齊三月戊戍<lb/>
齊侯陽生卒<lb/>
　左氏於此記陽生之卒以為齊人弑之然經所書乃<lb/>
　正卒爾不知左氏何從知之此當據經為定<lb/>
十有一年春齊國書帥師伐我夏陳轅頗出奔鄭五月<lb/>
公㑹呉伐齊甲戌齊國書帥師及呉戰于艾陵齊師敗<lb/>
<pb n="10b"/>
績獲齊國書<lb/>
　伐齊之役書公而戰不言我者我㑹伐而不㑹戰也<lb/>
　國書戰敗而至于獲與宋華元之獲等也<lb/>
十有二年春用田賦<lb/>
　古者什一而税賦有常法有餘不過取之不足不取<lb/>
　贏馬哀公之時國家多事而軍用不給於是用田之<lb/>
　多少以賦歛之葢常賦之外其常賦民使供於上但<lb/>
　一旦行之其後不以為常故曰用田賦若始行之其<lb/>
<pb n="11a"/>
　後因之不改則經何以不言始乎公羊之説非也<lb/>
夏五月甲辰孟子卒<lb/>
　論語曰陳司敗問昭公知禮乎孔子曰知禮孔子退<lb/>
　揖巫馬期而進之曰吾聞君子不黨君子亦黨乎君<lb/>
　娶於呉為同姓謂之呉孟子君而知禮孰不知禮然<lb/>
　則孟子者呉女而昭公夫人也孔子以昭公娶同姓<lb/>
　非禮不敢斥君之惡故對司敗以知禮其於春秋也<lb/>
　可以正言其惡矣然而書之亦曰孟子葢聖人之於<lb/>
<pb n="11b"/>
　春秋有内辭焉所以尊之而責之備也若孟子者夫<lb/>
　子不忍一言於陳司敗况忍著其惡以𫝊示後世乎<lb/>
　三傳之説皆通<lb/>
十有三年春鄭罕達帥師取宋師于嵒夏許男成卒公<lb/>
㑹晉侯及呉子于黄池<lb/>
　呉入春秋未常稱子惟使札來聘一稱之其他㑹盟侵<lb/>
　伐皆曰呉也黄池之㑹稱子又曰晉侯及焉葢晉侯<lb/>
　者中國之盟主而諸侯之方伯也於是呉為蠻荒之<lb/>
<pb n="12a"/>
　彊以侵漁中國晉侯不能以中國之諸侯攘而却之<lb/>
　反與之會于黄池葢及者内為志也晉侯盟主而為<lb/>
　志於㑹蠻荒之君則是不能伯天下之諸侯而為呉<lb/>
　之强暴詘也書曰公㑹晉侯及呉子于黄池進呉稱<lb/>
　子所以外晉侯也稱及所以見方伯求與之會則諸<lb/>
　侯皆為之詘而将南折于呉春秋之辭數萬其尊異<lb/>
　而為法者三天王也魯也中國也故内京師而外<lb/>
　諸侯尊天王也内諸夏外四裔尊中國也内魯外<lb/>
<pb n="12b"/>
　諸侯尊魯也尊之所以望之備内之所以責之周也<lb/>
　及其既久而天王益衰諸夏益弱魯益無道則聖<lb/>
　人一反之以託於春秋之終而為天下後世之戒也<lb/>
　春秋天子之事見于經者必曰京師而昭三十二年<lb/>
　書曰城成周天王竟衰而同之列國也魯為他國侵<lb/>
　伐者必曰某鄙而哀八年再言伐我魯竟無道而同<lb/>
　之諸侯也蠻荒之會稱國而離之此春秋常法也而<lb/>
　公㑹晉侯及呉子于黄池進呉稱子又言晉侯及之<lb/>
<pb n="13a"/>
　諸夏竟衰而同之夷狄也春秋之㫖微矣公穀皆不<lb/>
　得其義<lb/>
十有四年春西狩獲麟<lb/>
　孔子曰鳯鳥不至河不出圖吾已矣夫孔子何取於<lb/>
　河圖鳯鳥哉取其天下有道則鳯鳥來儀河出圖也<lb/>
　孔子自傷不得見昔者有道之世而終没於離亂擾<lb/>
　攘之邦故嘆曰吾已矣夫言其終不及見若鳯鳥者<lb/>
　又何羨之乎葢昔者舜道之成而韶樂之和充塞於<lb/>
<pb n="13b"/>
　天地之間則鳯鳥來而為儀鳯者有知之禽網罟有<lb/>
　時而覆巢毁卵之患息則乘和氣而來儀非以應人<lb/>
　道之治而君徳之修也世無我害則來儀矣麟者葢<lb/>
　鳯之類而獸之有知者也蒐田以時而麑卵之害息<lb/>
　則亦乘和氣而來游非應於時君而主於一人也世<lb/>
　無我害則來㳺矣麟趾之詩是也故麟鳯之為物<lb/>
　非以瑞於人君人道修而物理得則或巢於林或游<lb/>
　於郊人之見之有以知人道之至而和氣之交也人<lb/>
<pb n="14a"/>
　道乖而物理失則或求之而不來或致之而不至人<lb/>
　之見之有以知治道之謬而戾氣之積也春秋之時<lb/>
　可謂大亂矣父子之恩缺而子弑父父殺世子君臣<lb/>
　之義消而臣弑君君殺大夫兄弟之道失而弟篡兄<lb/>
　兄克弟夫婦之道亡而婦弑夫夫絶婦人道如此則<lb/>
　天地之氣戾而日食星隕地震山崩水旱不時霜雹<lb/>
　為害物理反常而變異薦至螽螟害稼麋多傷物含<lb/>
　沙之蜮當無而有爰居之鳥異土來巢于斯時也非<lb/>
<pb n="14b"/>
　鳯鳥來儀之世麟趾信厚之時也然而西狩獲麟焉<lb/>
　麟者有知之獸而出於有道之世者也奈何哀公之<lb/>
　十四年而獲焉為麟則不當出於哀公之時有靈則<lb/>
　不當見獲為麟有靈而不免於獲此孔子所以為異<lb/>
　而絶筆於春秋也人道之亂如彼而物理反常如此<lb/>
　孔子區區春秋又何為哉於是而止爾盖春秋十二<lb/>
　公二百四十二年王道備人事浹世益久而亂不止<lb/>
　孔子老矣書之無窮昭定之間孔子之意亦以已矣<lb/>
<pb n="15a"/>
　而未有可絶之事於是西狩獲麟物理之異而人事<lb/>
　有所不可知者孔子書之絶筆焉盖慨嘆當世至於<lb/>
　無言而深有意於後世也先儒説獲麟者多矣杜預<lb/>
　以為感麟而作故止獲麟就令當時無獲麟之事孔<lb/>
　子春秋將不作耶公羊曰西狩獲麟孔子反𬒮拭面<lb/>
　而涕沾𫀆麟而見獲誠大異矣孔子性命之際同於<lb/>
　天道何至於涕沾𫀆乎其曰記異最為得之穀梁之<lb/>
　説踈矣<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋經解巻十三<lb/>
</p>
<p>
</p>
  </div>
</body>
</text>
</TEI>
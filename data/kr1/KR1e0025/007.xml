<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋經解卷七</head> <lb/>
    <p>
<pb n="1a"/>
欽定四庫全書<lb/>
　春秋經解卷七<lb/>
　　　　　　　　　　　　　宋　孫覺　撰<lb/>
　　文公<lb/>
元年春王正月公即位<lb/>
　春秋之法繼正即位繼弑者不行其禮僖公正卒文<lb/>
　公逾年而行即位之禮春秋書之以為繼正繼弑之<lb/>
　法又以謹其始<lb/>
<pb n="1b"/>
天王使叔服來㑹葬<lb/>
　諸侯之卒天王固當使人弔且葬之叔服㑹僖公之<lb/>
　葬誠禮之宜者然春秋之法常事不書書者皆非常<lb/>
　也春秋十二公卒葬之見于經者十一天王使人㑹<lb/>
　之者一僖公而已春秋之王一十二公㑹葬者三而<lb/>
　臣㑹其葬者二不㑹其葬者九春秋一切著之用見<lb/>
　周之不君而魯之不臣也公羊穀梁皆以謂叔服之<lb/>
　葬得禮故書不知春秋著是以記非也<lb/>
<pb n="2a"/>
天王使毛伯來錫公命<lb/>
　天王有賜於下書曰錫命已薨之公則曰錫某公命<lb/>
　當國之君但曰錫公命此春秋之法也文公之立至<lb/>
　是未逾一年恩德未加於民而勲勞未著於衆為天<lb/>
　王者遽以命錫之亦非禮矣穀梁曰有受命無來錫<lb/>
　命非正也按禮天王就賜諸俟未為不正但春秋之<lb/>
　王錫之非禮故志之爾<lb/>
叔孫得臣如京師<lb/>
<pb n="2b"/>
　天王錫命魯公而魯公使臣拜之非禮之甚者也魯<lb/>
　公即位未甞如周而周錫之命受命矣又不自行而<lb/>
　使臣以往其為不臣可知矣<lb/>
冬十月丁未楚世子商臣弑其君頵<lb/>
　商臣為世子則弑其父為臣則弑其君舉天下之惡<lb/>
　無以加之故書曰世子弑其君春秋之法世子弑君<lb/>
　則不待討賊而書葬以為其惡之大至于無可責也<lb/>
　楚子不葬避僣號爾非春秋於商臣偏有輕重<lb/>
<pb n="3a"/>
二年春王二月甲子晉侯及秦師戰于彭衙秦師敗績<lb/>
　殽之戰春秋狄秦而䕶晉以晉文之䘮未逾年而秦<lb/>
　乗䘮越其國以伐其同姓也齊威晉文有大功於衰<lb/>
　周而春秋於其㑹<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>侵伐未甞以辭許之至其卒也<lb/>
　諸侯伐齊而狄能救之則進狄而稱人以甚諸侯之<lb/>
　惡秦乗之䘮以伐同姓則書曰晉人敗秦師以外秦<lb/>
　於夷狄蓋威文之伯心雖得罪於春秋而迹亦有功<lb/>
　於當世孔子於其卒也蓋皆以其㣲意見之亦深惜<lb/>
<pb n="3b"/>
　之爾殽之役敗而不戰所以外秦於夷狄也彭衙之<lb/>
　戰書戰書敗所以進秦於中國也秦驅其民連年戰<lb/>
　傷亦足進乎而春秋進之非進秦也所以罪晉爾晉<lb/>
　襄承其先君之餘業不能紹先君之志以德懐諸侯<lb/>
　而主盟諸夏攘夷狄以尊天子而二年之間興師者<lb/>
　四敗秦于殽敗狄于箕伐許伐衛勞弊其國以侵諸<lb/>
　侯故秦乗晉之空虚諸侯之背叛復來伐之雖晉能<lb/>
　力戰以取勝然不能使秦之不來彭衙之戰書戰書<lb/>
<pb n="4a"/>
　敗所以均晉罪於秦也<lb/>
丁丑作僖公主<lb/>
　作主之禮虞而為桑主練而為栗主僖公之卒至是<lb/>
　十有丑月為虞主乎則五月之期亦已久矣為練主<lb/>
　乎則小祥之期又已過矣不時而作主非禮可知矣<lb/>
　由公羊以言之則謂之久䘮久䘮雖不中於禮然亦<lb/>
　賢者過之而後為之也文公未禫而納幣豈復能為<lb/>
　久䘮之事乎由左氏以言之則曰祔而作主作主非<lb/>
<pb n="4b"/>
　禮也文公則固不肖父死逾年始為之主亦不如是<lb/>
　之甚也獨穀梁譏其後蓋謂過練而為吉主也期年<lb/>
　而練練又三月始為之主則亦不時非禮矣三家之<lb/>
　義榖梁最為得之<lb/>
三月乙巳及晉處父盟<lb/>
　春秋之法魯公及外大夫盟非外之罪則沒其名氏<lb/>
　而書人不以我公而盟大夫也外大夫之罪則書其<lb/>
　名氏而沒公不書以著大夫之罪不與大夫而伉我<lb/>
<pb n="5a"/>
　公也公如晉晉侯卑公而使大夫盟書曰及晉處父<lb/>
　盟所以著晉侯之罪也公行不言其如公反不言其<lb/>
　至所以沒公如晉之迹使㣲者盟處父然也三傳之<lb/>
　説皆是<lb/>
夏六月公孫敖㑹宋公陳侯鄭伯晉士縠盟于垂隴<lb/>
　垂隴之盟宋公陳侯鄭伯在焉而晉魯之臣與之盟<lb/>
　而無其譏蓋公孫敖内臣也春秋之法内臣可以盟<lb/>
　外諸侯外大夫不可以盟公所以尊之而責之備内<lb/>
<pb n="5b"/>
　之而要之至也<lb/>
自十有二月不雨至于秋七月<lb/>
　春秋之法一時不雨則書隂陽之異而天地反常不<lb/>
　可以不書逾年不雨而始書于經以見時君無憂民<lb/>
　之心雖不雨之久而恬然無志於雨也榖梁以謂僖<lb/>
　無雨而憂之故逾時而必志文無雨而不憂故厯時<lb/>
　而不書此説是也<lb/>
八月丁夘大事于太廟躋僖公<lb/>
<pb n="6a"/>
　春秋之法譏在祭事者斥言祭名譏在下事者但稱<lb/>
　有事僖公之薨至是未及三年而文公以其主入廟<lb/>
　而行大禘之禮與閔之二年吉禘于荘公月數正同<lb/>
　而吉禘非禮又復相類在荘公之祭則譏禘而僖公<lb/>
　之祭但曰大事蓋禘者審昭穆之祭而行之於三年<lb/>
　䘮畢之後文公之䘮未畢而禘祭躋僖躋僖逆祀則<lb/>
　非禘也禘所以審别昭穆而躋僖逆之逆祀不可曰<lb/>
　禘而宗廟之祭惟禘為大聖人是以變吉禘之文而<lb/>
<pb n="6b"/>
　曰大事也三年之䘮未畢則祭未可以吉而太廟未<lb/>
　可以禘閔公吉禘于荘公失禮於吉而禘祭太早譏<lb/>
　吉譏禘則閔公之罪著矣文公失禮於吉禘而躋僖<lb/>
　又甚焉躋僖不可以言禘而䘮制之月未終未可以<lb/>
　吉而吉其罪不明故特曰大事也定八年從祀先公<lb/>
　不言禘者禘祭得禮不書而從祀為禮之變故特記<lb/>
　之也春秋之法常事不書書者皆非常也仲遂叔弓<lb/>
　之卒不言有事則無以見變禮之因從祀先公禘祭<lb/>
<pb n="7a"/>
　無譏而後書大事則厭於煩重且常事所不當書者<lb/>
　文公吉禘非禮而逆祀非禘若從而書曰吉禘于太<lb/>
　廟躋僖公則是禘禮可瀆而逆祀可以禘也惟變而<lb/>
　書之曰大事則所譏皆明而為法又逺聖人之㫖㣲<lb/>
　哉公榖以謂大事則祫按祫之名未甞經見孔子論<lb/>
　宗廟之祭惟禘為詳蓋禘者與祫同祭而異名諸儒<lb/>
　因其合羣廟之主而祭之故曰祫爾然則亦未可據<lb/>
　也左氏言鄭祖厲王按諸侯無祖天子之道鄭何得<lb/>
<pb n="7b"/>
　祖厲王乎此説非也榖梁曰躋僖公先親而後祖按<lb/>
　文公但以僖為閔兄故躋之爾亦非躋於荘公之上<lb/>
　也此説亦非<lb/>
公子遂如齊納幣<lb/>
　納幣之禮婚禮之將成也文公納幣之時而猶在䘮<lb/>
　制之月春秋以其䘮而謀婚故書以罪之也左氏之<lb/>
　説范寗非之當矣<lb/>
三年春王正月叔孫得臣㑹晉人宋人陳人衞人鄭<lb/>
<pb n="8a"/>
人伐沈沈潰<lb/>
　沈者楚所與之國中國諸侯不忍楚之暴而侵漁諸<lb/>
　夏也於是伐其所與之國將以懼之沈小國不勝而<lb/>
　潰潰者其下奔亡之辭也暴中國者楚爾沈何罪乎<lb/>
　春秋書之以諸侯為失所伐矣<lb/>
夏五月王子虎卒<lb/>
　春秋王臣不書卒書卒者皆譏之也人臣無外交之<lb/>
　禮王臣之卒而赴告諸侯則是外交也春秋因其告<lb/>
<pb n="8b"/>
　卒而書之以見其外交之罪左氏曰来赴弔如同盟<lb/>
　禮也案翟泉之盟書王人爾安知其為王子虎乎禮<lb/>
　不與其王臣而外交故書之爾謂之得禮非也公羊<lb/>
　曰新使乎我也案春秋王臣使魯者豈少哉何獨王<lb/>
　子虎書卒也榖梁曰以其求㑹葬夫㑹葬者叔服也<lb/>
　若叔服名虎何㑹葬之時不言王子也或曰以其甞<lb/>
　執重以守也尹氏劉卷卒亦王臣而書卒豈亦執重<lb/>
　者乎三傳之説皆非也<lb/>
<pb n="9a"/>
雨螽于宋<lb/>
　雨自上而下者也螽不見其所從來自上而下衆多<lb/>
　如雨而適在宋之四境故曰雨螽于宋也公羊以為<lb/>
　死而墜左氏以為墜而死按經書之但以上而下故<lb/>
　言雨爾亦不言其死不死也榖梁以為災甚故書按<lb/>
　言雨螽則是災且為異也災雖甚安得虚加雨螽之<lb/>
　文乎亦非也<lb/>
晉陽處父帥師伐楚以救江<lb/>
<pb n="9b"/>
　救患之道力能救之則救之可也晉為天下彊國而<lb/>
　主盟諸侯楚暴圖江且將滅之矣晉於是使其大夫<lb/>
　帥師救之明年楚遂滅江則是晉師聲以救之而實<lb/>
　不能助也<lb/>
四年春公至自晉夏逆婦姜于齊<lb/>
　春秋書逆女來多矣未有曰婦者逆而言婦則是成<lb/>
　禮於彼也禮成於彼則逆之者公也不曰公焉不與<lb/>
　公之成于齊也春秋夫人之至者必書於經婦姜書<lb/>
<pb n="10a"/>
　逆而不書至不與其先配而後祖也夫人之至則告<lb/>
　廟矣春秋非之故不書爾左氏以為卿不行非禮也<lb/>
　卿雖不行何妨書逆女乎文公居䘮而大夫納幣不<lb/>
　容逆女而使微者也公羊以為娶乎大夫略之娶大<lb/>
　夫者雖賤可略然稱之曰女又何傷乎三傳之説穀<lb/>
　梁得之<lb/>
五年春王正月王使榮叔歸含且賵<lb/>
　成風僖公之妾母也妾母稱夫人則非禮矣而天王<lb/>
<pb n="10b"/>
　含且賵之賵者覆也天王加賜死者謂之賵言若天<lb/>
　之覆賵也賵人之妾母已為失禮况含乎含者臣子<lb/>
　之職卑者之事先含後賵榮叔之來主於含而及行<lb/>
　賵事也春秋一志之見其皆失禮矣公榖之意皆以<lb/>
　一使而行二事為失禮故志之不知含賵之事皆以<lb/>
　失禮故書爾<lb/>
王使召伯來㑹𦵏<lb/>
　天王而㑹諸侯葬春秋猶譏之以為君弱臣彊君𦵏<lb/>
<pb n="11a"/>
　不㑹而臣則㑹之也成風妾爾天王使人含且賵之<lb/>
　又㑹其𦵏其為非禮可知矣左氏以為禮也𦵏人妾<lb/>
　母之僣夫人者猶以為禮則何往而不為禮也<lb/>
六年春𦵏許僖公夏季孫行父如陳秋季孫行父如晉<lb/>
八月乙亥晉侯驩卒冬十月公子遂如晉𦵏晉襄公<lb/>
　春秋之法常事不書失禮非常則書之𦵏諸侯者不<lb/>
　言某人如某國葬某禮也公子遂如晉𦵏晉襄公失<lb/>
　禮非常也古者太國不過三卿而諸侯之𦵏輒往一<lb/>
<pb n="11b"/>
　卿則國家之事無闕乎故春秋之法𦵏諸侯使㣲者<lb/>
　則無譏焉卿行則譏之以為强者脅弱而弱者畏彊<lb/>
　也<lb/>
晉殺其大夫陽處父<lb/>
　春秋殺大夫之例自下殺之者稱人自君殺之者稱<lb/>
　國襄公既卒新君方幼殺之者决非其君然經書之<lb/>
　以君殺之為文葢公榖之説以為其君漏言而狐射<lb/>
　姑殺之君漏言而處父見殺焉則殺之者君爾非身<lb/>
<pb n="12a"/>
　殺之而以告言殺之殺之亦等爾亦何論君存君亡<lb/>
　乎二傳之説皆是<lb/>
閠月不告月猶朝于廟<lb/>
　古者天子頒朔諸侯而藏之祖廟毎月之首受朔於<lb/>
　廟而告之國中遂行朝廟之禮焉所以尊正朔重天<lb/>
　時也葢朝廟之禮為告月而設之月不告則廟不朝<lb/>
　也文公怠於政事以閠月為歳之餘日忽棄而不告<lb/>
　又不敢廢朝廟之禮猶徃朝焉猶者可止之辭大者<lb/>
<pb n="12b"/>
　不舉則細者可以已矣閠不告月則朝廟可已焉故<lb/>
　曰猶朝于廟告月之禮廢於文公於是閠不告月至<lb/>
　于十有六年而朔之不視凡四諸侯相因而告朔之<lb/>
　禮殆廢而春秋不可勝譏故孔子但於其廢禮之始<lb/>
　一正其法而誅之也論語曰子貢欲去告朔之餼羊<lb/>
　孔子曰爾愛其羊我愛其禮然則告朔之禮不行久<lb/>
　矣而春秋所書獨文公焉又不曰始焉葢其後或行<lb/>
　或廢不可勝書但一見之以為春秋之法也公羊曰<lb/>
<pb n="13a"/>
　天無是月穀梁曰天子不以告朔二𫝊之意蓋皆以<lb/>
　閏不告月為得禮按經書不告月猶朝于廟則告月大<lb/>
　於朝廟而月無不告之禮也以閏為餘日月不當告<lb/>
　則一月之事皆當廢乎二傳之説非也<lb/>
七年春公伐邾三月甲戌取須句<lb/>
　須句邾邑也僖二十二年魯甞自邾取之中間不見<lb/>
　邾人復取之迹於此再言取須句也然則須句甞復<lb/>
　屬邾矣而經不見之者聖人之意以須句本邾之地<lb/>
<pb n="13b"/>
　魯恃其彊取之爾邾復得之為合禮於經無所譏故<lb/>
　不書也今再言魯取之則魯罪益可知也<lb/>
遂城郚<lb/>
　郚内邑也因須句之師而城之故言遂爾伐國取邑<lb/>
　民已勞之又驅而城郚其視民為如何也<lb/>
宋人殺其大夫<lb/>
　稱人以殺大夫自下殺之之辭也大夫不名史失之<lb/>
　也公羊曰宋三世無大夫非也左氏曰不稱名衆也<lb/>
<pb n="14a"/>
　按殺三大夫者經猶書名何謂衆而不名乎又曰非<lb/>
　其罪也按春秋見殺例皆罪之安得非罪則不名乎<lb/>
　穀梁曰稱人以殺誅有罪也按自下殺之故稱人爾<lb/>
　何論有罪乎<lb/>
戊子晉人及秦人戰于令狐<lb/>
　秦與晉為世仇讎之國自殽之戰敗而數年之間兵<lb/>
　交者四迭勝迭負殆無虚嵗爾秦人之兵加晉而不<lb/>
　已者以殽之戰未復也主殽之役者晉襄也晉襄且<lb/>
<pb n="14b"/>
　存則秦之報猶有辭也晉襄死主晉國者嗣君也晉<lb/>
　之嗣君何負於秦而秦乗其䘮求與之戰也秦之仇<lb/>
　讎固已易世晉之嗣君無罪可伐而幸其䘮與之戰<lb/>
　而敗之若秦者夷狄之不若也春秋是以狄之春秋<lb/>
　之法外敗内則言戰夷狄外也中國内也秦夷狄行<lb/>
　無罪而伐晉之䘮雖幸而勝春秋所不與也書曰晉<lb/>
　人及秦人戰于令狐與及邾人戰于升陘一例也秦<lb/>
　夷狄也秦能敵晉則晉敗矣秦無勝晉之道雖幸勝<lb/>
<pb n="15a"/>
　之不與其勝也故言戰而不言敗焉自是之後秦兵<lb/>
　加晉則春秋狄之十年書曰秦伐晉十二年書曰晉<lb/>
　人秦人戰于河曲不與易世而相讎也公羊曰何以<lb/>
　不言師敗績敵也按春秋之間内敗而言戰者多矣<lb/>
　豈是相敵而不書敗乎此説非也<lb/>
晉先蔑奔秦<lb/>
　先蔑將晉之軍以與秦戰戰敗而奔是以不言出也<lb/>
　公榖之説皆是<lb/>
<pb n="15b"/>
秋八月公㑹諸侯晉大夫盟于扈<lb/>
　春秋書及某大夫盟者惟二例爾荘九年公及齊大<lb/>
　夫盟于蔇及此晉大夫是也蔇之盟齊襄被弑而無<lb/>
　知見討小白在外而未入齊方無君齊之大夫不求<lb/>
　盟以紓國之難則安危未可知於是權宜與公盟齊<lb/>
　無君大夫盟公非大夫之罪是以不名而曰齊大夫<lb/>
　也晉襄已葬靈公尚㓜晉之大夫求盟諸侯以紹先<lb/>
　君之業而諸侯皆㑹晉之嗣君㓜不能盟則大夫權<lb/>
<pb n="16a"/>
　宜而盟諸侯以大夫伉諸侯則有罪矣然不幸而值<lb/>
　㓜君則不可不假一時之權是以不名而曰晉大夫<lb/>
　也春秋之法外臣而盟我君皆書名以見其罪不幸<lb/>
　其國無君若無知之亂則齊之大夫得免焉大夫而<lb/>
　盟諸侯亦書其名以見其罪不幸其君薨而嗣子少<lb/>
　若靈公之在抱則晉之大夫得免焉舎是二者未有<lb/>
　不得罪於春秋者矣春秋之法前目後凡扈之盟不<lb/>
　序而前無所見以晉之大夫不名不以諸侯之序而<lb/>
<pb n="16b"/>
　敵一大夫也春秋通晉大夫之得盟諸侯是以不列<lb/>
　諸侯之爵也左氏曰後至不書其國辟不敏按公實<lb/>
　不至當言公不與盟何與諸侯之序不序也公羊曰<lb/>
　公失序也按公失序而不及㑹當不見公亦不與諸<lb/>
　侯之不序榖梁曰略之也按為公諱而略之當言諸<lb/>
　侯盟不得曰公㑹三傳之説皆非<lb/>
八年春王正月夏四月秋八月戊申天王崩冬十月壬<lb/>
午公子遂㑹晉趙盾盟于衡雍乙酉公子遂㑹雒戎盟<lb/>
<pb n="17a"/>
于暴<lb/>
　盟于衡雍盟于暴一公子遂爾壬午乙酉四日爾公<lb/>
　子遂一人相去四日之間而行二事於經可以言遂<lb/>
　也然不曰遂者衡雍之盟與暴之盟皆受命於其君<lb/>
　而後行事非繼事之謂是以不曰遂也左氏曰公子<lb/>
　遂珍之也按公子遂實遂事於經當曰遂㑹雒戎經<lb/>
　不言遂何以見珍之之意也<lb/>
公孫敖如京師不至而復丙戌奔莒<lb/>
<pb n="17b"/>
　大夫受命而出雖有疾不復還死則以尸將事春秋<lb/>
　内大夫受命出境不至而還者二焉公子遂如齊至<lb/>
　黄乃復辛巳仲遂卒于垂公子遂以疾還春秋罪其<lb/>
　受命而不死于外故曰至黄乃復公孫敖受命弔天<lb/>
　王之䘮不至而復廢君命當誅而文公不能誅之丙<lb/>
　戌之日遂奔莒如京師重於如齊弔䘮重於時聘無<lb/>
　故重於有疾公子遂罪之輕者猶在可誅之域公孫<lb/>
　敖三罪俱重而文公容之至於外奔則文公與有罪<lb/>
<pb n="18a"/>
　焉公子遂至黄則記其地公孫敖不至京師則不書<lb/>
　所至之名如齊而至黄可以記至之逺近如京師而<lb/>
　不至其所而不致命焉猶不至也公子遂之罪重於<lb/>
　逺近公子敖之罪重於京師重於逺近者可以地言<lb/>
　重於京師者斷於不至此所以或地而或不地也自<lb/>
　内而奔者例皆書出敖之奔不言出不由魯出也公<lb/>
　羊曰不可使往榖梁曰未如也二𫝊之意蓋皆曰公<lb/>
　孫敖實未甞行也按經書如京師不至而復安得未<lb/>
<pb n="18b"/>
　甞行乎二傳之説皆非<lb/>
宋人殺其大夫司馬宋司城來奔<lb/>
　春秋大夫之見殺出奔者多矣未有以官書者而宋<lb/>
　之大夫二人皆以官書為大夫而見殺亦無足善矣<lb/>
　然司馬死其官為大夫而出奔則亦有罪矣然司城<lb/>
　免於禍宋昭公之亂其國司馬為其下殺之而不知<lb/>
　司城致其官去而不悟其為闇亂如何也故子哀之<lb/>
　奔稱字華孫之盟稱官此數人者非聖人進之以其<lb/>
<pb n="19a"/>
　立汙君之朝而處之不失其道也故司馬見殺司城<lb/>
　子哀來奔而宋人弑其君矣然則死之與去之者皆<lb/>
　得其宜也公羊曰宋無大夫非也榖梁曰無君之辭<lb/>
　按近甚而不切爾<lb/>
九年春毛伯來求金<lb/>
　春秋書求者三皆譏之也天王崩䘮事不具而求金<lb/>
　於魯魯為人臣而使君父有求於已焉魯之罪可知<lb/>
　矣毛伯之來不稱王使者天王在䘮未出命令而國<lb/>
<pb n="19b"/>
　决於冡宰<lb/>
夫人姜氏如齊<lb/>
　春秋之法常事不書書者皆非常也婦人之禮惟父<lb/>
　母在得歸寕父母殁雖兄弟不往也夫人姜氏如齊<lb/>
　謂之歸寜則法不當書書之者以其不當歸而歸也<lb/>
　三傳無説至明故也<lb/>
二月叔孫得臣如京師辛丑葬襄王<lb/>
　春秋天王書葬者五君往者三臣往者二公往者不<lb/>
<pb n="20a"/>
　書公如京師常事得禮法當畧也臣往者悉書其人<lb/>
　以為天王之䘮君不自往而使臣焉則是無君父之<lb/>
　恩而廢臣子之禮公子遂如晉葬襄公叔孫得臣如<lb/>
　京師葬襄王是天王之尊下同於列國而大夫之往<lb/>
　無間於天王也用見周道衰而魯不臣矣公羊曰王<lb/>
　者不書葬案春秋書葬而不言其人者三皆公自往<lb/>
　也公往葬則記之何謂不書葬乎又曰不及時書過<lb/>
　時書案時與不時何與於魯惟其往不往則為魯事<lb/>
<pb n="20b"/>
　爾又曰我有往者則書公羊之説惟此一言合春秋<lb/>
　之義榖梁曰天子志崩不志葬按周告崩則書崩魯<lb/>
　㑹葬則書葬榖梁之説皆非<lb/>
三月夫人姜氏至自齊<lb/>
　夫人自齊還而告至於廟故書至爾榖梁以為病文<lb/>
　公按夫人與君敵禮其稱小君為宗廟之主反而告<lb/>
　至蓋當然爾何謂卑以尊致乎<lb/>
晉人殺其大夫士縠及箕鄭父<lb/>
<pb n="21a"/>
　春秋殺大夫例有殺兩大夫三大夫而不相及者蓋<lb/>
　其罪無所累而見殺之迹同不可以及言也殺兩大<lb/>
　夫而言及者惟三例爾公子瑕見立於元咺咺死則<lb/>
　公子瑕死瑕見殺由於元咺故曰及公子瑕也晉之<lb/>
　士縠箕鄭父陳之慶虎慶寅傳載之不詳然考之經<lb/>
　意蓋皆累而及之者也榖梁曰鄭父累也按經所書<lb/>
　之意乃是士縠累鄭父爾此説非<lb/>
楚人伐鄭<lb/>
<pb n="21b"/>
　楚自齊威之興屢與齊争而加兵於鄭葵丘之㑹鄭<lb/>
　始叛楚而附齊楚亦畏齊之彊不敢加兵於鄭也鄭<lb/>
　恃齊之援者十五年齊威既沒鄭不自安復去中國<lb/>
　而從楚晉文敗楚於城濮鄭伯復從晉文踐土之盟<lb/>
　楚畏晉又不敢與争鄭鄭恃晉以安者又十五年至<lb/>
　是晉文死楚復伐鄭矣威文之功亦何足道哉然天<lb/>
　下諸侯恃之以無夷狄之恐者三十餘年威文沒荆<lb/>
　蠻入侵中國而諸侯騷然無寧嵗矣春秋一切著之<lb/>
<pb n="22a"/>
　用見中國之衰而荆蠻之盛也<lb/>
九月癸酉地震<lb/>
　地靜而不動者也動則為異矣春秋書之曰地震非<lb/>
　所震而震也後世之為史者其記地震之異必曰地<lb/>
　震于其然春秋曰地震也不曰于某也蓋聖人之意<lb/>
　曰地當静而反動則天下之静者必有反其常者矣<lb/>
　地一震動則其異應於天下不止於一方安得曰于<lb/>
　某也春秋記地震者五未甞曰于某蓋聖人之意欲<lb/>
<pb n="22b"/>
　大其異於天下也明矣<lb/>
冬楚子使椒來聘<lb/>
　莊二十三年書荆人來聘不言君使又不言其臣<lb/>
　之名荆時尚微春秋欲中國早為之禦不使之浸盛<lb/>
　而侵漁中國也於是來聘君稱爵臣稱名非楚能自<lb/>
　同於中國也所以見中國之㣲而夷狄之盛聘問往<lb/>
　來華夷一爾椒之不稱氏未氏者也與鄭伯使宛來<lb/>
　歸祊同爾公羊曰始有大夫榖梁曰以其來我褒之<lb/>
<pb n="23a"/>
　是皆不知孔子傷中國之意<lb/>
秦人來歸僖公成風之禭<lb/>
　成風者僖公之妾母也僣稱夫人而春秋書𦵏書薨<lb/>
　天王賵且含之又㑹其𦵏葢皆用夫人之禮矣於是<lb/>
　秦人歸禭而成風之事於此不復見經矣聖人是以<lb/>
　正其法曰僖公成風猶曰成風之所以為夫人者以<lb/>
　其子僖公之失禮矣仲子係之惠公失禮者惠公也<lb/>
　成風係之僖公失禮者僖公也仲子從夫成風從子<lb/>
<pb n="23b"/>
　以失禮者為從也成風之薨至是六年而秦人始歸<lb/>
　其禭葢亦不及事矣禭之所以送死者而成風已𦵏<lb/>
　禭將焉用乎秦人不稱君使者以其送死不及於事<lb/>
　弔生不中於禮因其僻陋之俗賤而略之也左氏曰<lb/>
　雖不當事苟有禮焉書也以無忘舊好按春秋一言<lb/>
　係於懲勸得以舊好而書之者乎公羊曰兼之非禮<lb/>
　按禭成風一人爾安得兼乎假令兼之不應以子先<lb/>
　母也穀梁曰即外之弗夫人而見正焉按秦人來歸<lb/>
<pb n="24a"/>
　禭乃是欲與魯通好而為禮方將結好以交其驩不<lb/>
　應殺去夫人之禮而以妾母為辭也是時天王賵含<lb/>
　會𦵏皆傋夫人之禮秦豈獨能弗夫人乎弗夫人者<lb/>
　由於天子不由於秦人也穀梁之説非<lb/>
十年春王三月辛卯臧孫辰卒夏秦伐晉<lb/>
　秦自令狐之戰春秋狄之以其易世而相讎也於是<lb/>
　秦伐晉不稱其人但曰秦者狄之也<lb/>
及蘓子盟于女栗<lb/>
<pb n="24b"/>
　蘇子王臣也天王新立求親諸侯而其臣下盟於魯<lb/>
　不自往而使微者盟焉書曰及蘓子盟于女栗内之<lb/>
　惡可知也<lb/>
楚子蔡侯次于厥貉<lb/>
　楚蔡之次將以侵伐諸侯而侵伐之迹不見於經則<lb/>
　是欲為而不敢也楚之入中國久矣㑹盟侵伐當稱<lb/>
　楚人君臣同辭以賤之厥貉之次遂稱楚子而明年<lb/>
　伐麇又以爵書葢自是楚與中國等矣楚南蠻而中<lb/>
<pb n="25a"/>
　國與之等則外裔益彊而中國益衰也明矣<lb/>
十有一年春楚子伐麇夏叔彭生㑹晉郤缺于承匡秋<lb/>
曹伯來朝公子遂如宋狄侵齊冬十月甲午叔孫得臣<lb/>
敗狄于鹹<lb/>
　齊與魯相比之國也狄既侵齊而復加兵於魯叔孫<lb/>
　得臣與之戰而敗之不曰戰者内勝之辭也叔孫得<lb/>
　臣不言帥師將尊而師少也三𫝊之説皆以為長狄<lb/>
　兄弟三人而叔孫得臣敗其二人而言敗大夫之辭<lb/>
<pb n="25b"/>
　也按經之所書惟曰敗狄而狄之未敗又嘗侵齊夫<lb/>
　狄以徒衆侵魯魯能敗之亦不以一人而言敗也或<lb/>
　者長狄為將其幹軀有以異於人故三𫝊因之以生<lb/>
　此説然其事不少槩見於經豈謂怪力亂神則孔子<lb/>
　不復語耶<lb/>
十二年春王正月郕伯來奔<lb/>
　春秋之法諸侯失地則名未有失地而不名者郕伯<lb/>
　來奔獨不書名左氏之説以為公以諸侯逆之故不<lb/>
<pb n="26a"/>
　書名若郕伯父死不𦵏以地來奔而春秋書為郕伯<lb/>
　則寵其能叛也何以示勸戒乎公羊之説以為兄弟<lb/>
　之辭曹衛之君皆魯兄弟而奔輒書名何謂兄弟則<lb/>
　不名乎此當從孫明復之説莊八年郕降於齊師則<lb/>
　是郕入齊為附庸久矣於是郕逼於齊不安其國而<lb/>
　來奔於魯春秋欲重其逼者之罪是以不名郕伯也<lb/>
　郕伯非無罪也以廹之者其罪重不得不殺郕伯之<lb/>
　名以見之也左氏公羊之説非<lb/>
<pb n="26b"/>
二月庚子子叔姬卒<lb/>
　子叔姬者我文公之女也許嫁而卒故曰子叔姬卒<lb/>
　左氏之經作叔姬卒以為把伯來朝之故於是卒不<lb/>
　言把絶也按趙子曰左氏此𫝊當在成八年把叔姬<lb/>
　卒明年把伯來逆叔姬之䘮經不載之載於此者誤<lb/>
　也葢左氏經無子字故誤之爾趙子之説是也公榖<lb/>
　皆以為公之姊妹按若公之姊妹則不當書子經曰<lb/>
　子叔姬則不可謂非公之子也<lb/>
<pb n="27a"/>
秦伯使術來聘<lb/>
　術不言氏失氏者也鄭宛楚椒一例爾公羊以謂賢<lb/>
　其能變故書大夫按秦本非夷狄春秋因其入鄭敗<lb/>
　于殽令狐河曲之戰醜而狄之爾若其本國自從諸<lb/>
　侯例褒貶爾賢其變公羊殆失之矣<lb/>
冬十有二月戊午晉人秦人戰于河曲<lb/>
　秦晉易世之讎而猶戰伐不已春秋罪之令狐之戰<lb/>
　伐晉之役皆外秦於夷狄非春秋内晉而外秦也以<lb/>
<pb n="27b"/>
　主兵者秦受伐者晉不得不狄秦而䕶晉也春秋以<lb/>
　見伐者為主河曲之戰主晉於上而不言及考之𫝊<lb/>
　則秦伐晋而已晉追秦而與戰秦晉交為兵主不可<lb/>
　以晉及秦也春秋雖外秦於夷狄而不言晉敗然亦<lb/>
　罪晉交為兵主而不言及秦所以原情定罪而見輕<lb/>
　重也公羊曰不言師敗績敵也按公羊不知春秋狄<lb/>
　秦之義故為此説爾榖梁曰不言及秦晉之戰已亟<lb/>
　故略之也二國之戰雖亟春秋獨不辨其主兵乎兵<lb/>
<pb n="28a"/>
　無所主則輕重何以見之此葢不見事之本末故苟<lb/>
　為之説也<lb/>
十有三年春王正月夏五月壬午陳侯朔卒邾子蘧蒢<lb/>
卒自正月不雨至于秋七月大室屋壊<lb/>
　文公為宗廟之主以主其先祖之祀大室不修而至<lb/>
　于壊其為不敬大矣三𫝊之説榖梁為優乎<lb/>
冬公如晉衛侯㑹公于沓<lb/>
　沓之㑹公已去魯而未至于晉左氏謂請平于晉葢<lb/>
<pb n="28b"/>
　公將如晉而衛侯因公以結晉好故㑹公于沓<lb/>
公還自晉鄭伯㑹公于棐<lb/>
　棐之㑹公已去晉而未至于魯經書還自晉者所以<lb/>
　見公㑹鄭伯于道也春秋之例事畢而非其志者曰<lb/>
　還事未畢而遂反曰復公自晉還將至于魯而鄭伯<lb/>
　㑹公如晉之事已畢而㑹鄭伯非公之志故曰還也<lb/>
　公羊曰還善辭也按王法諸侯無事出境皆有罪况<lb/>
　奔走㑹盟乎公一如晉而㑹鄭衛之君皆王法所不<lb/>
<pb n="29a"/>
　容者何足善乎榖梁曰還者事未畢自晉還事畢榖<lb/>
　梁還復之例正自顛倒宜趙子非之也<lb/>
十有四年春王正月公至自晉邾人伐我南鄙叔彭生<lb/>
帥師伐邾夏五月乙亥齊侯潘卒六月公㑹宋公陳侯<lb/>
衛侯鄭伯許男曹伯晉趙盾癸酉同盟于新城秋七月<lb/>
有星孛入于北斗<lb/>
　星孛之異經書之者三而皆曰有者不宜有之辭且<lb/>
　不知其孛者何星闕所不知也大辰東方不曰入而<lb/>
<pb n="29b"/>
　北斗曰入者不全孛北斗而但入其魁中爾公榖之<lb/>
　説皆是也<lb/>
晉人納㨗菑于邾弗克納<lb/>
　孟子曰諸侯能薦人於天子而不能使天子與之諸<lb/>
　侯葢能使人為諸侯者惟天子爾晉與邾俱諸侯也<lb/>
　就令邾國無君亦必薦之天子天子立之則立之矣<lb/>
　晉以㨗菑已國之出志欲立之乃使其臣帥師而納<lb/>
　於邾而邾已立君㨗菑於義不當立弗克納之而反<lb/>
<pb n="30a"/>
　邾子蘧蒢卒於去年之夏晉納㨗菑於今年之秋踰<lb/>
　年而後納之則已立君必矣㨗菑義不當立而晉人<lb/>
　必欲立之至邾而後不克納不曰伐邾未甞伐之未<lb/>
　甞伐邾而弗克納言非伐而弗克也義弗克爾義未<lb/>
　克而知反蓋可善也然春秋書曰晉人焉此其㣲意<lb/>
　也春秋之義可責者責之不可責者不責之春秋納<lb/>
　諸侯者五蓋皆書其君與其臣之帥師也公子伐齊<lb/>
　納子紏楚子圍陳納頓子于頓齊髙帥師納北燕伯<lb/>
<pb n="30b"/>
　于陽晉趙鞅帥師納衛世子蒯瞶于戚不書其君即<lb/>
　書其臣未有貶之曰人者晉人納㨗菑于邾弗克納<lb/>
　非其君則臣也然而不書其名而曰人者豈以晉人<lb/>
　知㨗菑之不可納畏義而反不敢以兵加邾焉為可<lb/>
　責而責之歟用兵者多矣齊威之師則貶之納君者<lb/>
　多矣晉弗克納則貶之可責者然後責之也左氏曰<lb/>
　趙盾公羊曰郤缺也榖梁曰郤克也是皆不知孔子<lb/>
　貶之之意故妄言其人爾<lb/>
<pb n="31a"/>
九月甲申公孫敖卒于齊<lb/>
　春秋内大夫出奔則不書卒蓋奔者絶於其國而後<lb/>
　往也公孫敖奔莒者也而卒特書之蓋以明年齊歸<lb/>
　其䘮故録其卒所以將有其末不得不録其本也榖<lb/>
　梁曰為受其䘮不可不卒是也<lb/>
齊公子商人弑其君舎<lb/>
　春秋未逾年之君稱子者人子之心不忍有變於中<lb/>
　年也齊侯潘卒於五月而舎見弑於九月未逾年也<lb/>
<pb n="31b"/>
　不曰子而曰君者商人之弑弑成君也人子之心則<lb/>
　未逾年而稱子國人弑君則未逾年而稱君此春秋<lb/>
　所以辯君臣之分而防篡弑之禍也榖梁曰舎之不<lb/>
　日未成為君也按春秋不以日月為例又商人之弑<lb/>
　書曰弑君安得未成君乎<lb/>
宋子哀來奔<lb/>
　春秋出奔之大夫未有以字書之者而子哀之奔特<lb/>
　書其字考經之所載又明年宋弑其君而左氏記其<lb/>
<pb n="32a"/>
　事以為不義宋公而出奔然則子哀見其國之將亂<lb/>
　不忍食其禄而無救其禍於是違而去之春秋以為<lb/>
　得去就之分故賢而字之也<lb/>
冬單伯如齊齊人執單伯齊人執子叔姬<lb/>
　子叔姬者齊君舎之母也商人弑其君舎魯於是使<lb/>
　單伯往請之商人執單伯執子叔姬不言及者非單<lb/>
　伯累之齊人自執子叔姬爾然則商人既弑其君又<lb/>
　執魯使又執其君之母其罪不可勝誅也左氏以單<lb/>
<pb n="32b"/>
　伯為王卿士按明年書單伯至自齊未有王臣而魯<lb/>
　史書至者此蓋不知單伯魯之王命大夫故字而不名<lb/>
　爾公羊之説蓋又鄙惡之甚<lb/>
十有五年春三月宋司馬華孫來盟<lb/>
　春秋外臣來盟而不言君使者皆善之也楚屈完來<lb/>
　盟召陵遂却諸侯之師齊髙子來盟遂寧魯難屈完<lb/>
　髙子皆受君命而來春秋嘉其得專使之冝故不言<lb/>
　君使以起其善司馬華孫者其君昏亂國事廢弛而<lb/>
<pb n="33a"/>
　賢臣外奔華孫懼鄰國諸侯因其間隙而侵伐之於<lb/>
　是不由君命權宜來盟以紓其國之難春秋以其實<lb/>
　不受命於君不可稱君使又其憂國而舉職異於髙<lb/>
　子屈完特書曰宋司馬華孫來盟見其憂國之難乃<lb/>
　其職事之所當為者不可以矯命罪之也春秋大夫<lb/>
　之見于經者多矣其官舉者三人焉又皆在昭公之<lb/>
　時也豈非禍亂之際則節義之士有以顯名於後歟<lb/>
　左氏曰其官皆從又曰司馬華孫貴之也盟㑹而備<lb/>
<pb n="33b"/>
　其官何足善乎不責其善而取其威儀之備聖人之<lb/>
　意殆不然也榖梁曰無君之辭也榖梁之意近之但<lb/>
　未精爾<lb/>
齊人歸公孫敖之䘮<lb/>
　公孫敖奔大夫齊人歸其䘮故志之爾為大夫而出<lb/>
　奔則絶於其國生絶之死反其䘮葬之義也使齊歸<lb/>
　之非義也不言來者魯之臣非自外至者也公羊曰<lb/>
　内辭是也<lb/>
<pb n="34a"/>
單伯至自齊<lb/>
　單伯見執於齊而釋之歸魯也無罪見執釋之而告<lb/>
　于廟故書曰單伯至自齊<lb/>
冬十有一月諸侯盟于扈<lb/>
　春秋之義前目後凡扈之盟前無所目而不序諸侯<lb/>
　者所以罪文公之怠於政也盟㑹之事雖王法所當<lb/>
　誅而春秋之時伯主持之以號令天下從之者安不<lb/>
　從者危文公怠於國政不務安其國家而諸侯盟㑹<lb/>
<pb n="34b"/>
　不能與焉至於齊師再侵其鄙書曰冬十有一月諸<lb/>
　侯盟于扈所以見諸侯之大㑹而公獨不與齊師再<lb/>
　侵而外無所救也左氏曰公不與諱君惡也按書諸<lb/>
　侯所以見公之意墮何謂諱乎<lb/>
十有二月齊人來歸子叔姬<lb/>
　春秋内女之大歸者以自歸為文言其婦道不脩自<lb/>
　絶於其夫之國也郯伯姬把伯姬是也子叔姬者齊<lb/>
　君舎之母也商人弑舎而自立不容子叔姬之在其<lb/>
<pb n="35a"/>
　國也執單伯執子叔姬既殺其子又執其母義不忍<lb/>
　殺之而大歸於魯也春秋原其情而書之曰齊人來<lb/>
　歸子叔姬非叔姬絶之也齊人絶之爾與郯伯姬把<lb/>
　叔姬異矣左氏以叔姬為齊君舎之母其説是也而<lb/>
　以單伯為王臣於其歸叔姬又曰王故也蓋因單伯<lb/>
　而致誤也公榖之説皆以叔姬為有罪者考尋經文<lb/>
　當以左氏為定方單伯之如齊齊已有弑君之難齊<lb/>
　方有難單伯送女將安歸乎不容犯難而致女也蓋<lb/>
<pb n="35b"/>
　如齊之行為請叔姬爾若單伯叔姬實有為惡之迹<lb/>
　則經書其執當以累及為文據經文兩執之乃是叔<lb/>
　姬因單伯之請而見執二傳之説殊不近人情矣<lb/>
齊侯侵我西鄙遂伐曹入其郛<lb/>
　春秋伐國者多矣未有曰入其郛者郛者郭也伐之<lb/>
　為已甚矣况入其郛乎春秋甚之故曰入郛公羊曰<lb/>
　動我也按齊自入曹之郛爾何謂動我乎<lb/>
十有六年春季孫行父㑹齊侯于陽榖齊侯弗及盟<lb/>
<pb n="36a"/>
　齊大國世為盟主其彊有素矣文公不自量其力而<lb/>
　使大夫往盟其君齊侯卑之不盟書曰齊侯弗及盟<lb/>
　者所以見魯之罪也鄭伯逃盟主以從楚而春秋罪<lb/>
　之書曰鄭伯逃歸不盟魯以弱小之國邀盟彊齊而<lb/>
　使臣以往卒之齊侯弗及盟非不能盟也弗及我大<lb/>
　夫盟爾<lb/>
夏五月公四不視朔<lb/>
　視朔之禮所以敬天時尊君命令國人也一月廢之<lb/>
<pb n="36b"/>
　不可况四不視朔乎然則文公怠政□上可知矣孔<lb/>
　子在定哀之時不欲去告朔之羊以存其禮定哀之<lb/>
　間固甞有不視朔者矣然經不書之視朔之禮廢自<lb/>
　文公焉又不曰始不視朔亦或行而或廢也左氏公<lb/>
　羊皆以為文公有疾廢之按孔子春秋皆曲盡人情<lb/>
　之難言者昭公在乾侯時而告朔朝廟之禮不行於<lb/>
　魯故經於一嵗之首必曰公在乾侯所以見昭公之<lb/>
　在外雖欲行之而勢不可得也文公實有疾不能行<lb/>
<pb n="37a"/>
　則孔子當恕之如昭公之乾侯也何為獨深罪之蓋<lb/>
　其可行而不行故詳誅之爾榖梁之説其最精歟<lb/>
六月戊辰公子遂及齊侯盟于郪丘<lb/>
　齊侯拒季孫行父於陽榖而盟公子遂於郪丘豈非<lb/>
　幣重而禮卑歟然文公安然於魯區區使其大夫重<lb/>
　幣以盟之亦未免有罪也<lb/>
毁泉臺<lb/>
　毁者全除之與墮異也泉臺之設先公㳺觀之所而<lb/>
<pb n="37b"/>
　勞民力以為之文公以為非而必毁之也先君為之<lb/>
　是而毁之是毁先君之羙也為之非而毁之是暴先<lb/>
　君之惡也文公之毁泉臺其必有一於此矣三𫝊之<lb/>
　説公羊最為得之<lb/>
宋人弑其君杵臼<lb/>
　弑君稱人賤者弑君之辭也左氏曰君無道也君雖<lb/>
　無道臣不可以不臣君無道而臣弑之則是有可弑<lb/>
　之君而敎人以逆也公羊曰賤者窮諸人此説是<lb/>
<pb n="38a"/>
十有七年諸侯㑹于扈<lb/>
　文公怠於國政而使其大夫㑹盟彊國諸侯之盟公<lb/>
　不與之以求安其國家而肆然受諸侯之來討至於<lb/>
　無所救而土疆以削人民以傷書曰諸侯㑹于扈罪<lb/>
　公之不與也左氏曰書曰諸侯無功也按春秋魯史<lb/>
　惟魯事為詳諸侯自盟而無功何與魯事而記之乎<lb/>
　春秋不如是之煩<lb/>
十有八年春王二月丁丑公薨于臺下<lb/>
<pb n="38b"/>
　人君之薨必於路寢非路寢皆不正也其曰臺下蓋<lb/>
　又甚焉<lb/>
夏五月戊戌齊人弑其君商人<lb/>
　商人弑君之賊也齊人殺之不以討賊書者殺商人<lb/>
　者又以其私非討賊也春秋之義雖弑君大惡之人<lb/>
　殺之必正其罪然後許之不討其罪而又以其私則<lb/>
　亦曰殺君也所以原情定罪而大為之防歟<lb/>
秋公子遂叔孫得臣如齊<lb/>
<pb n="39a"/>
　魯小國大夫有幾而兩大夫同時如齊國家之事無<lb/>
　乃缺歟左氏以為惠公立且拜葬然則以二事行也<lb/>
　以二事當再言如齊經一書之安知其為二事乎榖<lb/>
　梁以為同倫而相介故列而數之按副介者不當見<lb/>
　經就令同倫所譏亦淺爾惟其非禮故書之何用曲<lb/>
　為之説也<lb/>
冬十月子卒<lb/>
　子卒不地見殺者也不名之文公已葬無所名也春<lb/>
<pb n="39b"/>
　秋未逾年之君書卒者三二子野正卒亦不書地趙<lb/>
　子疑經缺之亦恐然爾公榖皆以日不日為斷聖人<lb/>
　之意豈其然與蓋亦可疑爾<lb/>
夫人姜氏歸于齊<lb/>
　子赤見弑宣公立夫人姜氏不安于魯而大歸于齊<lb/>
　聖人書之曰子卒夫人姜氏歸于齊然則宣公之弑<lb/>
　不亦明歟<lb/>
　春秋經解巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳名物集覽卷七</head>
    <p>
<pb n="1a"/>
欽定四庫全書<lb/>
　詩傳名物集覽卷七　　　庶吉士陳大章撰<lb/>
　　草<lb/>
　　　叅差荇菜<lb/>
朱傳荇接余也根生水底莖如釵股上靑下白葉紫赤<lb/>
圓徑寸餘浮在水面爾雅莕接佘其葉苻郭璞註叢生<lb/>
水中葉圓在莖端長短隨水深淺江東人食取莖以苦<lb/>
酒浸之脆美毛傳后妃供荇菜以事宗廟疏周禮四豆<lb/>
<pb n="1b"/>
之實無荇陸疏根在水底與水深淺等大如釵股鬻其<lb/>
白莖以苦酒浸之脆美可按酒鬻即煑羅氏云荇菜葉<lb/>
卷漸開圓而稍羨不若<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>之極圓也皆隨水高低平浮<lb/>
水上花黃色六出今宛陵陂湖中彌覆頃畝日出照之<lb/>
如金俗名金蓮子嚴氏詩緝云參差訓不齊今池洲人<lb/>
稱莕公鬚葢細荇亂生若鬚然詩人之辭不茍矣埤雅<lb/>
三相參為參兩相差為差參差言其出之無類也左右<lb/>
言其求之無方也荇之言行也蘋言賓藻言澡繁言盛<lb/>
<pb n="2a"/>
故敎成之際芼用蘋藻以成婦順顔氏家訓荇菜是水<lb/>
悉有黃花葉似蓴可為祭祀之菹河北人不識荇博士<lb/>
皆以參差者是莧菜名物解荇菜謂之茆芥順陽而長<lb/>
本係陰有潔不可陷溺之德故以况淑女本草鳧葵味<lb/>
甘冷即莕菜别本注云生水中似蓴莖澀根極長江南<lb/>
人多食之云是猪<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>誤也猪蓴與蓴絲各一種張七澤<lb/>
云荇菜首見三百篇江南陂澤中有之農田餘話謂熟<lb/>
煑其味如蜜名莕酥然知者絶少詩記芼熟而薦之也<lb/>
<pb n="2b"/>
芼以薑桂詩緝芼之謂為羹内則芼羮注云菜<lb/>
菜爾雅菜謂之蔬説文蔬菜也凡草可食者皆名蔬月<lb/>
令仲秋命有司趨民務畜菜註菜所以助穀之不及故<lb/>
收之為備古者入學以菜贄釋菜於先師重蔬也毛傳<lb/>
云后妃能共荇菜備庻物以事宗廟也祭統水草之葅<lb/>
陸産之醢小物備矣三牲之俎八簋之實美物備矣昆<lb/>
蟲之異草木之實陰陽之物備矣凡天之所生地之所<lb/>
長茍可薦者莫不咸在示盡物也説原曰蔬植三百六<lb/>
<pb n="3a"/>
十葵為之長凡草木之苖皆可茹種類最繁華夷花木<lb/>
考言㸃蒼山有高河菜萊州有龍䰅菜廣州有雞侯菜<lb/>
稽含所言綽菜優殿菜蘇軾所言藤葉菜食物本草所<lb/>
載蕺菜醍醐菜茅膏菜孟娘菜劉隱菜其諸蒿諸根諸<lb/>
樹頭諸花瓣諸藥草苖皆可為菜在辨其味而已張華<lb/>
曰甕菜蔓生花白中空而脆自番舶以甕盛來故名能<lb/>
解野葛毒魏武噉野葛尺許應食是菜劉安世曰啖野<lb/>
葛飲鴆酒操揚此聲誑人欲其無害己耳非實事也又<lb/>
<pb n="3b"/>
魏武遣人覘劉備方閉門種菜東方朔七諫云桂蠧不<lb/>
知所淹留兮蓼蟲不知徙乎葵菜註喻衆人嗜進已守<lb/>
正終困也<lb/>
　　　葛之覃兮<lb/>
朱傳葛草名蔓生可絺綌者毛傳葛所以為絺綌女功<lb/>
之事煩辱者羅氏曰葛生山澤間其蔓延盛者牽其首<lb/>
以至根可二十步禹貢卉服注云草服葛也葛花藤皆<lb/>
可醒酒又雞齊一名鹿藿一名黃斤其生延蔓生食甜<lb/>
<pb n="4a"/>
脆亦可烝食有粉今之食葛非為絺綌者也周禮地官<lb/>
掌葛徵絺綌之材於山農凡葛征徴草貢之材於澤農<lb/>
註征葛不止為絺綌用草貢苧屬也周書葛人得其葉<lb/>
以為羮君子得其材以為絺綌以為君子朝廷夏服禮<lb/>
后織𤣥紞今乃親葛事如此葢親蠶以勸女工之正事<lb/>
親葛以勸女工之餘事也埤雅葛性柔韌蔓生可為布<lb/>
瓜葛皆延蔓相及故屬之蔓延者取譬瓜葛又曰葛性<lb/>
柔韌蔓生可衣故引以為賦葢知稼穡之艱難則可以<lb/>
<pb n="4b"/>
為王矣知女工之勤勞則可以為后矣蘇恭曰葛雖除<lb/>
毒根入土五六寸名葛脰脰頸也服之令人吐有㣲毒<lb/>
本經葛穀即其實也又就葛亦葛類葉黃而圓故曰黃<lb/>
環實名狼跋子治痰𠻳消腫野葛本作冶葛論衡云冶<lb/>
地名在東南廣人謂之胡蔓草一名斷腸岳州謂之黄<lb/>
藤即鈎吻大毒爾雅有龍葛注似葛蔓生江東呼龍尾<lb/>
亦曰虎葛一名烏蘞一名五葉苺治癰神藥也<lb/>
　　　采采卷耳<lb/>
<pb n="5a"/>
朱傳卷耳枲耳葉如䑕耳叢生如盤爾雅卷耳苓耳郭<lb/>
云廣雅枲耳亦云胡枲江東呼常枲或曰苓耳形如䑕<lb/>
耳故有耳之號叢生似盤陸疏葉靑白色似胡荽白葉<lb/>
細莖蔓生可煑為茹滑而少味四月中生子如婦人耳<lb/>
中璫今或謂之耳璫幽州人謂爵耳羅願云幽冀謂之<lb/>
䄠菜其實如䑕耳而蒼色上多刺好著人衣一名葹離<lb/>
騷以喻小人所謂薋菉葹以盈室是也一名羊負來博<lb/>
物志洛中有人入蜀胡枲著羊毛洛人種之據此物既<lb/>
<pb n="5b"/>
稱胡枲必是胡物但國風爾雅所載其來已久非始於<lb/>
近世也本草經枲耳實味苦甘温葉味苦辛久服益氣<lb/>
耳目聰明强志輕身一名地葵一名葹生安陸川谷六<lb/>
安田野實熟時採陶隱居曰此是常思菜傖人昔食之<lb/>
以葉覆麥作黃衣者方用甚稀詩紀據本草卷耳即蒼<lb/>
耳今麴蘖多用之崔實四民月令伏後廿日為麹至七<lb/>
月七日乾之覆以胡枲故古人采之淮南子瞽師庻女<lb/>
位賤尚葈權輕飛羽許重叔曰尚主也葈者葈耳菜名<lb/>
<pb n="6a"/>
也言主是官者至㣲賤也瞽師庻女尤賤於此官故曰<lb/>
權輕飛羽據此則采采卷耳賤者之役矣名物疏古釋<lb/>
卷耳者皆以為即蒼耳惟鄭夾漈云詩云采采卷耳以<lb/>
其可茹也即今卷菜如連錢者是若蒼耳但堪入藥不<lb/>
可食南越志寧越鄉多葹卷江淮謂之宿莽郭璞贊葹<lb/>
卷之草拔心不死屈平嘉之諷詠以比取類雖邇興有<lb/>
逺㫖廣要云王逸曰葹枲耳也或因爾雅卷葹草謂即<lb/>
是葹郭氏以為宿莽引離騷夕搴中洲之宿莽第宿莽<lb/>
<pb n="6b"/>
過冬不死枲耳至秋早凋確是二物荆楚嵗時記卷耳<lb/>
一名璫草叢生如盤舊説千嵗龜巢於蓮葉遊於卷耳<lb/>
之上本草卷耳一名葹離騷菉葹王逸及朱子皆以葹<lb/>
為枲耳舊註豆屬非<lb/>
　　　葛藟纍之<lb/>
朱傳藟葛類纍猶繫也爾雅諸慮山櫐郭注今江東呼<lb/>
櫐為藤似葛而麄大陸疏一名巨苽似燕薁亦延蔓生<lb/>
葉艾白色其子赤可食酢而不美幽州謂之推藟本草<lb/>
<pb n="7a"/>
千嵗櫐一名虆蕪陶隐居云樹如葡萄葉如鬼桃陳藏<lb/>
器云似葛蔓葉小白子赤條中有白汁圖經虆生泰山<lb/>
川谷作藤生蔓延木上葉如葡萄而小四月摘其莖汁<lb/>
白而甘五月開花七月結實八月採子青黑㣲赤冬凋<lb/>
葉即詩云葛藟者也蘇恭謂是蘡薁藤深為謬妄左傳<lb/>
云葛藟猶能庇其本根廣要云藟必與葛同詠如此詩<lb/>
與綿綿葛藟莫莫葛藟諸什是也爾雅入釋木後人以<lb/>
木解之恐誤正字通説文草部藟草也一曰秬鬯又入<lb/>
<pb n="7b"/>
木部曰虆木也爾雅釋木有山櫐郭注今江東呼櫐為<lb/>
藤似葛而麄大韻會云藤大如盌故從木其形似草故<lb/>
從草集韻藟或作蘽據此則藟與蘽通説文分部訓木<lb/>
非藟與秬鬯巨瓜無涉舊注並失之又楊慎引韻英葛<lb/>
藟作葛蕌不知蕌即藟之譌省也<lb/>
　　　采采芣苢<lb/>
朱傳芣苢車前也爾雅芣苢馬舄馬舄車前疏藥草也<lb/>
别三名郭云今車前草大葉長穗好生道邊江東呼為<lb/>
<pb n="8a"/>
蝦蟆衣本草車前子强陰益精令人有子一名當道一<lb/>
名牛遺一名勝舄生真定平澤丘陵阪道中陶隠居云子<lb/>
性冷利仙經亦服餌之令人身輕不老韓詩乃言芣苢<lb/>
是木似李食其實宜子孫是為謬矣圖經云春初生苖<lb/>
葉布地如匙面累年者長及尺餘如䑕尾花甚細青色<lb/>
㣲赤結實如葶藶赤黑色今人五月採苗七月八月採<lb/>
實陸疏馬舄喜在牛跡中生故云車前當道幽州人謂<lb/>
之牛舌草可煑作茹大滑其子治婦人産難王肅引周<lb/>
<pb n="8b"/>
書王會云芣苢實大如李生西戎王基駁云王會所記<lb/>
襍物竒獸皆四夷逺國各齎土地異物以為貢贄非周<lb/>
南婦人所得采是芣苢為馬舄之草非西戎之木也王<lb/>
旻山居録有種車前剪苖食法昔人多以為蔬今野人<lb/>
猶採食之埤雅列子曰若䵷為鶉得水為㡭得水土之<lb/>
際為䵷蠙之衣生於陵屯為陵舄陵舄車前也或謂之<lb/>
嘏蟆衣韓詩外傳直曰車前瞿芣苢葢生於兩旁謂之<lb/>
瞿按草最易生他草所在或無唯車前蒼耳所至有之<lb/>
<pb n="9a"/>
故芣苢卷耳之詩正言此二物葢不如是不足以著志<lb/>
不在焉與樂有子也神仙服食經車前實雷之精也服<lb/>
之形化八月採地衣地衣者車前實也或因本草車前<lb/>
一名勝舄誤指芣苢即澤舄非是郭璞贊車前之草别<lb/>
名芣苢王會之名其實如李名之相亂在乎疑似<lb/>
　　　言刈其楚<lb/>
朱傳蔞蔞蒿也葉似艾靑白色長數寸生水澤中許東<lb/>
陽云疏云長數寸高丈餘長言其葉高言其莖故可刈<lb/>
<pb n="9b"/>
為薪傳恐脱高丈餘三字釋草□蔏蔞郭云蔏蔞蔞蒿也<lb/>
生下田湖地在水曰游湖即爾雅之繁由湖初生可啖<lb/>
江東用羮魚陸疏蔞蒿正月根芽生旁莖正白生食之<lb/>
香而脆美其葉又可烝為茹管子葉下於<graphic n="KR2175" url="https://raw.githubusercontent.com/kanripo/KR-Gaiji/master/images/KR2175.png" mimeType="image/png"/>
                    <graphic n="KR2175" url="https://raw.githubusercontent.com/kanripo/KR-Gaiji/master/images/KR2175.png" mimeType="image/png"/>下於莧<lb/>
莧下於蒲蒲下於葦葦下於雚雚下於蔞蔞下於荓荓<lb/>
下於蕭蕭下於薜薜下於萑萑下於茅凡彼草物有二<lb/>
十衰蔬譜蔞一名白蒿一名蘩一名蔏有水陸二種形<lb/>
狀相似水生者辛香而美二月發苖葉似嫩艾而岐細<lb/>
<pb n="10a"/>
面靑背白莖或赤或白根白脆葢嘉蔬也爾雅翼蔞蔞<lb/>
蒿説文曰可以烹魚古今以為珍菜大招吳酸蒿不沾<lb/>
薄只王逸注蒿蘩草也蔞香草也蒿一作芼芼菜也言<lb/>
吳人善為羮甘菜若蔞味無沾薄言其調也又曰沾多<lb/>
汁也薄無味也言吳人工調酸鹹瀹蒿蔞以為虀不濃<lb/>
不薄適其美也葢蔞多生於吳吳人猶能調和之如後<lb/>
世千里<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>羹未下鹽豉之比<lb/>
　　　于以采蘩<lb/>
<pb n="10b"/>
朱傳蘩白蒿也或曰蘩所以生蠶葢古者后夫人有親<lb/>
蠶之禮此詩猶周南之有葛覃也左傳澗溪沼沚之毛<lb/>
蘋蘩蕰藻之菜可薦於鬼神可羞於王公毛傳夫人執<lb/>
蘩菜以助祭神享德與信不求備焉鄭箋執蘩菜者以<lb/>
豆薦蘩葅爾雅蘩皤蒿孫炎云白蒿陸疏凡艾白色為<lb/>
皤蒿今白蒿春始生及秋香美可生食又可烝一名游<lb/>
湖北海人謂之滂渤又曰蘩之醜秋為蒿謂春時各有<lb/>
種名至秋老通呼為蒿也夏小正傳曰蘩游湖游湖滂<lb/>
<pb n="11a"/>
渤也本草注生中山川澤二月采此蒿麄於靑蒿從初<lb/>
生至枯白於衆蒿葉似艾葉上有白毛麄澀俗呼為蓬<lb/>
蒿孟詵云此蒿春初先諸草生其葉生挼醋淹之為菹<lb/>
甚益人今人但食蔞蒿不復食此或疑此即蔞蒿而孟<lb/>
詵又别著蔞蒿所説不同明是二物陸佃云蒿青而高<lb/>
蘩白而繁詩曰采蘩祁祁今覆蠶種尚用蒿羅願云莪<lb/>
即古之蘩生澤田漸洳之處詩云采蘩於沼沚澗中明<lb/>
是水草説者乃云蘩皤蒿皤蒿陸草不妨亦謂之蘩顧<lb/>
<pb n="11b"/>
非夫人所採耳邠風春日遲遲采蘩祁祁葢農工有早<lb/>
晚蠶事有先後言采桑於前以著蠶之早者言采蘩於<lb/>
後以著蠶之晚者今覆蠶種尚用蒿仙經云白蒿白兔<lb/>
食之仙爾雅蘩菟蒵郭璞云未詳豈謂是歟又駏驉亦<lb/>
食菴䕡子而仙駏驉馬類物各有所宜本草又稱兔食<lb/>
茵陳而仙葢茵陳似青蒿而背白故説者誤以白蒿説<lb/>
之其苖細經冬不死更因陳根而生故名凡蘩之醜艾<lb/>
可炙蓍可占蕭可燎蔞莪蒿蘩通可茹啖當别而論之<lb/>
<pb n="12a"/>
朱子語録問采蘩詩若作祭祀説自曉然若作蠶事説<lb/>
雖與葛覃同類而恐實非也葛覃是女工采蘩是婦職<lb/>
以為同類亦無不可何必蠶事而後同耶曰此説亦姑<lb/>
存之而已詩名物疏按本草注生中山川澤則皤蒿不<lb/>
妨為水物也但所在有之多生陸地耳羅氏背爾雅而<lb/>
自為説非也<lb/>
　　　言采其蕨<lb/>
朱傳蕨<graphic n="KR2240" url="https://raw.githubusercontent.com/kanripo/KR-Gaiji/master/images/KR2240.png" mimeType="image/png"/>也初生無葉時可食爾雅蕨<graphic n="KR2240" url="https://raw.githubusercontent.com/kanripo/KR-Gaiji/master/images/KR2240.png" mimeType="image/png"/>注廣雅云紫<lb/>
<pb n="12b"/>
藄非也初生無葉可食江西謂之<graphic n="KR2240" url="https://raw.githubusercontent.com/kanripo/KR-Gaiji/master/images/KR2240.png" mimeType="image/png"/>邢疏云可食之菜<lb/>
也陸疏蕨山菜也周秦曰蕨齊魯曰<graphic n="KR2240" url="https://raw.githubusercontent.com/kanripo/KR-Gaiji/master/images/KR2240.png" mimeType="image/png"/>初生似蒜莖紫<lb/>
黑色可食如葵陸佃云狀如大萑拳足又如其足之蹷<lb/>
故謂之蕨名物解曰言其始生未有放葉始蕨之時俗<lb/>
云初生亦類鱉脚故曰<graphic n="KR2240" url="https://raw.githubusercontent.com/kanripo/KR-Gaiji/master/images/KR2240.png" mimeType="image/png"/>也羅願云蕨生如小兒拳紫<lb/>
色而肥野人令嵗焚山則來嵗蕨菜繁生其舊生蕨之<lb/>
處蕨葉老硬敷披人誌之謂蕨基今道路負荷轉移者<lb/>
皆不肯食云令人脚弱薇猶禮家用之蕨不復用可知<lb/>
<pb n="13a"/>
賤也通志蕨一名<graphic n="KR2240" url="https://raw.githubusercontent.com/kanripo/KR-Gaiji/master/images/KR2240.png" mimeType="image/png"/>莽牙也四皓食之而壽夷齊食之<lb/>
而夭此物不可生食搗汁取粉凶年以禦飢又有一種<lb/>
大蕨亦可食謂之藄蕨爾雅云藄月爾蕨與藄為二種<lb/>
花繁月爾蕨無花陳藏器云今永康道江居民多以醋<lb/>
淹而食之山谷詩蕨芽初長小兒拳酷似其狀又一種<lb/>
水蕨生水中似蕨吕覽謂之䔇一名䔮宋史范仲淹安<lb/>
撫江淮進民間所食烏昩草乞宣示六宫以抑奢侈烏<lb/>
昩即蕨搜神記郄鑒鎮丹徒出獵軍士有食生蕨者得<lb/>
<pb n="13b"/>
疾後吐一小蛇懸之漸乾乃蕨也故蕨不可生食按蕨<lb/>
與藄皆可作粉非有二種郭注云似蕨誤葢藄即蕨之<lb/>
下體也廣要謂大蕨名藄即爾雅之月爾亦屬臆説<lb/>
　　　言采其薇<lb/>
朱傳薇似蕨而差大有芒而味苦山間人食之謂之迷<lb/>
蕨陸蔬山菜也莖葉皆似小豆蔓生其味亦如小豆藿<lb/>
可作羮亦可生食今官園種之以供宗廟祭祀埤雅爾<lb/>
雅薇垂水好生水邊故爾雅曰乘水似藿菜之微者也<lb/>
<pb n="14a"/>
故儀禮公食大夫禮鉶芼豕以薇記曰鉶芼牛藿羊苦<lb/>
豕薇是也雅翼文王之時歌采薇以遣戍役一章作止<lb/>
二章柔止三章剛止故先儒以為所遣有先中後輩首<lb/>
章則二月中旬遣之次章三月上旬遣之三章則三月<lb/>
中旬遣之通志白薇曰白幕曰薇草曰春草曰骨美又<lb/>
云薇生水旁葉如萍三秦記夷齊食之三年顔色不變<lb/>
其歌曰登彼西山兮采其薇矣武王戒之不食而死程<lb/>
子曰夷齊不食周粟者不食周禄而已采薇餓死言食<lb/>
<pb n="14b"/>
菜以沒世也餓死之説未足深信胡明仲云荆楚之間<lb/>
有草叢生修條四時發頴春夏之交花亦繁麗條之腴<lb/>
者大如巨擘剥而食之甘美野人呼為迷陽疑莊子所<lb/>
謂迷陽迷陽無傷吾行即此本草薇有二種生平原川<lb/>
谷似柳葉者白薇也生水旁葉似萍者薇也詩云陟山<lb/>
採薇又云山有蕨薇則是山菜非爾雅所云垂水者也<lb/>
埤雅混而一之誤矣然陸璣稱莖葉如小豆蔓生璣親<lb/>
見官園所種所言必審復非似柳之白薇鄭漁仲謂是<lb/>
<pb n="15a"/>
金櫻芽不知何據朱子胡氏皆以為迷陽而一云味苦<lb/>
一云甘美又自不同惟項安世以為今之野豌豆蜀人<lb/>
謂之巢菜有合陸疏蔬譜薇一名野豌豆一名大巢菜<lb/>
生麥田及原隰中莖葉氣味皆似豌豆巢菜有大小二<lb/>
種大者即薇無實小者則東坡所謂元修菜也<lb/>
　　　于以采蘋<lb/>
朱傳蘋水上浮萍也江東人謂之䕯爾雅苹萍其大者<lb/>
蘋郭注水中浮萍江東謂之薸陸疏水上浮萍麄大者<lb/>
<pb n="15b"/>
謂之蘋小者曰蓱季春始生可糝烝為茹又可苦酒淹<lb/>
以就酒周書穀雨前一日水萍始生萍不生陽氣憤盈<lb/>
夏小正七月湟潦生萍本草水萍一名水花一名水白<lb/>
一名水蘇唐本注水萍有三種大者名蘋中者曰荇菜<lb/>
亦相似而葉圓小者水上浮萍吳氏本草水萍一名水<lb/>
亷生池澤水上葉圓小一莖一葉根入水五月華白本<lb/>
草經水萍一名水華久服身輕陳藏器云蘋葉圓濶寸<lb/>
許葉下有一㸃如水沫一名芣菜詩緝蘋可茹萍不可<lb/>
<pb n="16a"/>
茹郭氏以小萍為大萍誤豈有不可食之萍而以之供<lb/>
祭祀乎雅翼云蘋葉正方中拆如十字根生水底葉敷<lb/>
水上不若小浮萍之無根而漂浮也故韓詩云沈者曰<lb/>
蘋浮者曰薸薸音瓢即小萍也蘋亦不沈但比萍則有<lb/>
根不浮游耳五月有華白色故謂之白蘋吕氏春秋菜<lb/>
之美者崑崙之蘋萍焉楚王渡江得萍實天問曰靡萍<lb/>
九衢言其枝葉分為衢道猶今言花五出六出也九衢<lb/>
異方之物今萍三衢蘋雖大四衢而已本草稱水萍皆<lb/>
<pb n="16b"/>
得萍名而實蘋也葢實非無根者所能生枝葉九道尤<lb/>
大於蘋矣陶隱居云水萍非今浮萍子説文云萍無根<lb/>
但有小鬚垂水中楚辭曰竊傷兮浮萍無根然淮南子<lb/>
云萍植根於水木植根於地則萍以水為地所垂者乃<lb/>
是根今或反根於上為日所㬥即死是與失土同矣二<lb/>
家釋萍極明又與蘋有别但謂食野之苹即此恐未必<lb/>
然名物疏云周處風土記萍蘋芹菜之别名此説非是<lb/>
芹别一物矣蘋又有水陸之異柳惲所謂汀洲采白蘋<lb/>
<pb n="17a"/>
水生而似萍者也宋玉所謂起於青蘋之末陸生而似<lb/>
莎者也通雅云蘋萍一類也靡蘋田字草也鄧元錫函<lb/>
史謂其有根而大葢有二種生湖中者大生田中者小<lb/>
所謂青蘋也水中破銅錢曰白蘋李時珍専以葉合成<lb/>
如田字者為蘋殆泥破銅錢名四葉菜又名田字草湖<lb/>
塘田中皆有之能療雞朦眼非蘋也陳藏器所云芣菜<lb/>
即楊慎巵言所謂田字草時珍又以黃花白葉如小荷<lb/>
結實如小角黍為萍蓬草即楚王蓱實亦意揣之詞鹿<lb/>
<pb n="17b"/>
食之苹即蒿也非萍屬陸佃指為此萍尤誤陸疏廣要<lb/>
鄭樵云萍屬不可食此必蓴類葉亦圓浮水上如萍也<lb/>
然未詳其狀不免傳譌按陸疏云小者萍原未相溷埤<lb/>
雅蘋與藻互發終多糢糊又釋苹云無根而浮常如水<lb/>
平故曰苹也一謂之薸言無定性漂流隨風也周官萍<lb/>
氏掌水禁鄭氏曰以不沈溺取名葢使幾酒謹酒也月<lb/>
令季春穀雨之日萍始生舊説萍善滋生一夜七子一<lb/>
曰萍生於止水不生於流水一夕九子故曰九子萍也<lb/>
<pb n="18a"/>
世説楊花入水為浮萍爾雅翼云水上小浮萍江東曰<lb/>
薸高誘曰蘋大萍水漂也字並同音簞瓢之瓢字似藻<lb/>
説者遂以相紊葢非其類也卉木譜蘋類極多難辨其<lb/>
葉徑三寸有一缺而形圓如馬蹄者<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>也似蓴而少尖<lb/>
長者䓏也其花並有黃白二色葉徑四五寸如小荷葉<lb/>
而黃花結實如小角黍者萍蓬草也四葉合成一葉如<lb/>
田字形者蘋也以此分别必無錯誤矣<lb/>
　　　于以采藻<lb/>
<pb n="18b"/>
朱傳藻聚藻也生水底莖如釵股葉似蓬蒿傳云藻聚<lb/>
藻箋云古者婦人先嫁三月祖廟未毁敎於公宫祖廟<lb/>
既毁敎於宗室敎以婦德婦言婦容婦功敎成之祭牲<lb/>
用魚芼用蘋藻所以成婦順也蘋之為言賓也藻之為<lb/>
言澡也婦人之行尚柔順以自潔淸故取名以為戒春<lb/>
秋傳曰濟澤之阿行潦之蘋藻置諸宗室季蘭尸之敬<lb/>
也説者以為季蘭季女佩蘭者也大夫之妻敎成之祭<lb/>
共蘋藻焉於是使女之季者佩蘭主而奉之故傳以為<lb/>
<pb n="19a"/>
季女㣲主也爾雅莙牛薻疏莙一名牛薻藻之葉大者<lb/>
也江東呼為馬薻細葉蓬茸如絲可愛一節長數寸長<lb/>
者二三十節左傳蘋蘩蕰藻之菜以此草好聚生故言<lb/>
蕰藻蕰聚也博雅云夌菜藻也陸疏藻生水底有二種<lb/>
一種葉如雞蘇莖大如箸長四五尺一種莖大如釵股<lb/>
葉如蓬蒿謂之聚藻聚生故也又云扶風人謂之藻聚<lb/>
為發聲此二藻皆可食煑熟挼去腥氣米麵糝烝為茹<lb/>
嘉美揚州饑荒以當穀食埤雅韓詩曰沈者曰蘋浮者<lb/>
<pb n="19b"/>
曰藻葢藻萍類也似槐葉而連生生道旁淺水中與萍<lb/>
襍至秋則紫今俗謂之馬薸亦呼紫薸故曰于以采藻<lb/>
于彼行潦草木疏以為葉似蓬蒿莖如釵股而大謂之<lb/>
聚藻類矣雅翼藻橫陳於水如自澡濯若流水之中隨<lb/>
波衍漾莖葉條暢尤為可喜故采藻於行潦也有自然<lb/>
之文古者象服有藻火之屬又畫於棁以為飾亦以厭<lb/>
火今屋上覆橑謂之藻井取象於此亦曰綺井又謂之<lb/>
覆海亦謂之罳頂凡鳬雁之屬亦樂於藻故又曰鳬藻<lb/>
<pb n="20a"/>
楚辭鳬雁皆唼夫梁藻是也卉譜藻有二種水藻葉長<lb/>
二三寸兩兩相對生即馬藻也聚藻葉細如絲節節連<lb/>
生即水蕰也俗名鰓草又名牛尾蕰本草海藻生海島<lb/>
上如亂髪有二種生淺水如短馬尾生深水葉如水藻<lb/>
而大名大葉藻可入藥為菹南越志有品藻品如藻也<lb/>
書藻火以五彩彰施於五色作服注水藻取其潔又文<lb/>
辭曰藻言文彩如藻之布列漢杜詩傳士卒鳬藻注和<lb/>
睦如鳬之戲水草間也廣要按陸璣謂藻出水下羅氏<lb/>
<pb n="20b"/>
亦云橫被水下則藻非浮者明矣或因韓氏浮者為薸<lb/>
誤刻作藻遂謂藻亦出水上謬甚埤雅引吕覽菜之美<lb/>
者崑崙之萍藻又引淮南子容華生蔈蔈生萍藻遂疑<lb/>
萍即藻又云非蒲藻之藻又云蒲藻之藻沈萍藻之藻<lb/>
浮總惑於沈浮之説遂認為一物耳<lb/>
　　　白茅包之<lb/>
爾雅藗牡茅也郭鄭俱云白茅屬邢云茅之不實者陸<lb/>
疏白茅包之茅之白者古用包褁禮物以充祭祀周易<lb/>
<pb n="21a"/>
拔茅茹以其彚征吉陸佃云茅之為物拔其根而牽茹<lb/>
者君子以類出處之象又云藉用白茅無咎象曰藉用<lb/>
白茅柔在下也孔子曰茅之為物薄而用可重也禹貢<lb/>
荆州厥貢包匭菁茅鄭𤣥注菁茅有毛刺者禮記縮酒<lb/>
用茅明酌也茅明也故縮酌用茅謂之明酌甸師祭祀<lb/>
共蕭茅吳録地理志桂陽郴縣有青茅可染青零陵有<lb/>
香茅古貢之縮酒左傳爾貢包茅不入王祭不供無以<lb/>
縮酒雅翼茅類甚多惟白茅擅名苗出地曰茅鍼花曰<lb/>
<pb n="21b"/>
莠葉曰菅根曰茹左傳前茅慮無註茅明也或曰時楚<lb/>
以茅為旌識括地志辰州有包茅山武陽記山出包茅<lb/>
有刺三脊今訛為巴茅湖南交廣皆生之有刺其生江<lb/>
右江東者小而無刺伹葉邊毛能割手耳合璧事類茅<lb/>
叢生荒間野人刈以覆屋江淮間生者一莖三脊曰菁<lb/>
茅埤雅管子曰農趨時就功首戴蒲茅身衣襏襫蒲茅<lb/>
簦笠也葢尊者草服臺笠卑者蒲茅詩晝爾于茅言穀<lb/>
人日力不足取茅於晝而夜以繼之也列子曰因以為<lb/>
<pb n="22a"/>
茅靡因以為波流茅靡一作弟靡弟讀如稊茅之始生<lb/>
也詩曰手如柔荑荑稊一也相經曰筋不束體血不華<lb/>
色手無春荑之柔髮有寒蓬之悴葢形之下也小雅露<lb/>
彼菅茅叶下尤韻離騷時繽紛其變易兮又何可以淹<lb/>
留蘭芷變而不芳兮荃蕙化而為茅按禮祭束茅加於<lb/>
裸圭灌鬯酒其上謂之莤左傳無以莤酒莤所六切音<lb/>
縮今作縮義通<lb/>
　　　彼茁者葭<lb/>
<pb n="22b"/>
朱傳茁生出壯盛之貌葭蘆也亦名葦爾雅葦醜䒒葭<lb/>
華葭蘆其萌虇夏小正七月秀萑葦未秀則不為萑葦<lb/>
秀然後為萑葦萑未秀為菼葦未秀為蘆郭注即今蘆<lb/>
鄭注亦謂之蘆花陸疏葭一名蘆菼一名薍薍或謂之<lb/>
荻至秋堅成則謂之萑其初生三月中心挺出其下本<lb/>
大如箸上鋭而細揚州人謂之馬尾埤雅葦醜䒒言其<lb/>
華皆有䒒秀經風輒吹揚如雪其聚於地如絮淮南子<lb/>
蔏苗類絮而不可以為絮葦即今之蘆一名葭葭葦之<lb/>
<pb n="23a"/>
未秀者也萑即今之荻一名蒹蒹萑之未秀者也葭一<lb/>
名華蒹一名薕至秋堅成謂之萑葦詩八月萑葦是也<lb/>
莊子曰欲惡之孽為性萑葦蒹葭始萌以扶吾形尋擢<lb/>
吾性明此則幼曰蒹葭長曰萑葦矣先儒以為萑如葦<lb/>
而細按禮土鼔簣桴葦籥伊祁氏之樂也葦管中籥則<lb/>
萑小而葦大矣其字從韋則韋緩故也荀子曰柔從若<lb/>
蒲葦非怯懾也葦可緯為簿席萑亦可緯唯完而用之<lb/>
不如蘆之或析也嚴粲云葭蘆葦又名華一物四名葭<lb/>
<pb n="23b"/>
葦之初生者淮南子季夏令滂人入材葦名物解蘆謂<lb/>
之葭其小曰萑生宜下可織為簿席卉譜葭花名蓬蕽<lb/>
筍名虇長丈許中虛皮薄老則白莖中有白膚薄如竹<lb/>
紙身有節如竹葉隨節生如箬葉下半褁其莖無旁枝<lb/>
花作穂若茅花根若竹根而節疎取水底味甘辛者堪<lb/>
入藥史記田單灌脂束葦於牛尾牛熱怒奔燕軍三國<lb/>
魏伐吳徐盛植木衣葦為疑城假樓數百里時江水盛<lb/>
長魏師還荆楚嵗時記正旦懸索葦於門葦並葭也又<lb/>
<pb n="24a"/>
豳風八月萑葦蠶簿也方言宋魏之間謂簟為籧䒼通<lb/>
作曲禮月令季春具曲植籧筐漢周勃傅織薄曲為生<lb/>
名物疏字説云蘆謂之葭其小曰萑荻謂之蒹其小曰<lb/>
葦與夏小正埤雅之言相反釋爾雅者孫炎郭璞以蘆<lb/>
薍為二草李巡樊光以蘆薍為一草自古有此紛紛矣<lb/>
漢書非有葭莩之親注葭中白皮曰莩杜詩吹葭六管<lb/>
動灰飛葭灰厯候氣用之<lb/>
　　　彼茁者蓬<lb/>
<pb n="24b"/>
朱傳蓬草名爾雅齧彫蓬薦黍蓬疏别蓬種類説文蓬<lb/>
蒿也草之不理者也埤雅其葉散生末大於本故遇風<lb/>
輒拔而旋雖轉徙無常其相遇往往而有故其字從逢<lb/>
曾子曰蓬生麻中不扶自直禮内則世子生桑弧蓬矢<lb/>
以射四方疏蓬禦薍之草又蓬華如柳絮飛如薍髪衛<lb/>
風首如飛蓬商子曰飛蓬遇飄風而行千里者乘風之<lb/>
勢説苑秋蓬惡於根本而美於枝葉秋風一起根且拔<lb/>
矣是以君子務本也通志菰曰蓬今人謂之茭爾雅彫<lb/>
<pb n="25a"/>
蓬者米茭也其米謂之彫胡可作飯故曰齧黍蓬者野<lb/>
茭也不能結實惟堪薦藉故曰薦蓬陸草葭澤草故詩<lb/>
以言庶類蕃殖莊子曰夫子猶有蓬之心也又秋水篇<lb/>
蛇謂風曰今子蓬蓬然起於北海入於南海注蓬蓬風<lb/>
起貌讀書通作芃芃義問東方朔七諫滅規矩而不用<lb/>
兮背繩墨之正方離憂患而乃寤兮若縱大火於秋蓬<lb/>
夫蓬善轉旋非直達者有利轉之象故古者觀蓬知為<lb/>
車觀浮木知為舟東觀漢記曰栗駭蓬轉因遇際會管<lb/>
<pb n="25b"/>
子無儀法程式蜚搖而無所定謂之蜚蓬之間蜚蓬之<lb/>
間明主不聽也名物疏按蓬是蒿類與茭自别鄭漁仲<lb/>
所云葢本孫炎爾雅注非也<lb/>
　　　匏有苦葉<lb/>
朱𫝊匏瓠也匏之苦者不可食特可佩以渡水而已然<lb/>
今尚有葉則亦未可用之時也説文匏瓠也從包從夸<lb/>
聲包取其可包藏物也郊特牲器用陶匏以象天地之<lb/>
性葢取其質古今注匏瓠也壺蘆瓠之無柄者瓠有柄<lb/>
<pb n="26a"/>
者懸瓠可以為笙曲沃者尤善秋乃可用之則漆其裏<lb/>
瓢亦匏也瓠其總瓢其别也廣要云壺即匏也其性浮<lb/>
得之可以免沈溺此如天竺涉水帶浮囊之類爾雅翼<lb/>
河汾之寶有曲沃之懸匏焉良工取以為笙通典匏在<lb/>
八音之一今之笙竽以木代匏而漆殊愈於匏荆梁之<lb/>
南尚存古制南蠻笙則是匏其聲甚劣後世不復用矣<lb/>
洪氏曰天官星占匏瓜一名天雞在河鼓東繫而不食<lb/>
猶南箕不可以簸揚北斗不可以挹酒漿也大象賦匏<lb/>
<pb n="26b"/>
瓜薦果於震注五星在離珠北天子之果園占大光潤<lb/>
則嵗豐否則瓜果之實不登王褒九懐曰援瓟瓜兮接<lb/>
糧曹植洛神賦嘆匏瓜之無匹兮詠牽牛之獨處阮瑀<lb/>
止欲賦傷匏瓜之無偶悲織女之獨勤則古所稱匏瓜<lb/>
皆謂星爾埤雅長而瘦上曰瓠短頸大腹曰匏傳云匏<lb/>
謂之瓠誤矣葢匏苦瓠甘復有長短之殊定非一物也<lb/>
子曰吾豈匏瓜也哉焉能繫而不食繫而不食以苦故<lb/>
也國語穆子曰豹之業及匏有苦葉矣叔向曰苦匏不<lb/>
<pb n="27a"/>
材於人共濟而已魯叔孫賦匏有苦葉必將涉矣詩言<lb/>
匏有苦葉則濟有深涉矣記時也莊子秋水時至百川<lb/>
灌河之時也又詩曰酌之用匏言其質也郊特牲曰器<lb/>
用陶匏以象天地之性葢取其質陸疏匏瓠也葉小時可<lb/>
為羮又可淹煑極美故詩曰幡幡瓠葉采之烹之今河<lb/>
南及揚州人恒食之八月中堅强不可食故云苦葉詩<lb/>
緝云匏經霜其葉枯落然後乾之腰以渡水蔬譜匏一<lb/>
名藈姑蔓生莖長須架起則結實圓正亦可就地生大<lb/>
<pb n="27b"/>
小數種有大如盆盎者小如拳者有柄長數尺者有中<lb/>
作亞腰者莖韌有絲如筋葉圓有小白毛面青背白白<lb/>
花有甘苦二種名物疏按廣雅説文古今注陸璣疏通<lb/>
云匏瓠也惟陸農師云長而瘦上曰瓠短頸大腹曰匏<lb/>
其兩形之别出於農師創見考諸書惟瓠甘匏苦為可<lb/>
明耳然本草有苦瓠唐本注謂之苦瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>復非瓠中之<lb/>
苦者瓠中之苦者疑是匏矣陸疏似以甘瓠為匏非也<lb/>
葢瓠為總名甘者可食嘉魚稱甘瓠纍之是也苦者佩<lb/>
<pb n="28a"/>
以渡水此詩匏有苦葉是也入藥者名苦瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>夏末始<lb/>
實秋中方熟取以為器經霜乃堪無柄者名壺蘆七月<lb/>
稱八月斷壺是也有柄者懸瓠潘岳云河汾之寶是也<lb/>
小者名瓢食之勝瓠陶貞白所言是也細腰者名蒲盧<lb/>
淮南子云百人抗浮是也匏亦可通名壺莊子瓠樽司<lb/>
馬彪曰若今所謂腰舟前人方言有腰舟之語鶡冠子<lb/>
中流失船一壺千金是也字通匏瓠二物後人誤合為<lb/>
一孫愐唐韻一音壺一音䕶義同　葉草木葉也爾雅<lb/>
<pb n="28b"/>
蒤委葉郭注引詩以茠蒤蓼今詩作荼疏蒤穢草一名<lb/>
委葉一統志木葉城在薊州沈佺期詩九月寒砧催木<lb/>
葉又奕葉中葉後葉取相承覆之義<lb/>
　　　采葑采菲<lb/>
朱傳葑蔓菁也菲似葍莖麄葉厚而長有毛葑菲根莖<lb/>
皆可食而其根則有時而美惡毛傳葑須也爾雅須葑<lb/>
蓯郭注未詳鄭云菰葑也積舊茭頭而成葑者又云須<lb/>
薞蕪郭注薞蕪似羊蹄葉細味酢可食坊記注葑蔓菁<lb/>
<pb n="29a"/>
也陳宋之間謂之葑陸璣云葑蔓菁一作蕪菁幽州人<lb/>
或謂之芥吕氏春秋菜之美者有具區之菁方言蘴蕘<lb/>
蕪菁也陳楚謂之蘴齊魯謂之蕘闗之東西謂之蕪菁<lb/>
趙魏之交謂之大芥其小者謂之辛芥其紫華者謂之<lb/>
蘆菔尚書荆州厥貢包匭菁茅孔氏曰菁以為葅茅以<lb/>
縮酒周禮醢人菁菹鹿臡注菁蔓菁也急就篇老菁蘘<lb/>
荷冬日藏或曰此韭花也今蔓菁園中無蜘蛛是所畏<lb/>
也南都賦秋韭冬菁注韭其華謂之菁本草蕪菁味苦<lb/>
<pb n="29b"/>
子明目圖經蕪菁四時仍有春食苖夏食心亦謂之薹<lb/>
子秋食莖冬食根河朔尤多可備饑嵗劉禹錫嘉話録<lb/>
諸葛亮所止令兵士獨種蔓菁取其纔出甲可生啖一<lb/>
也葉舒可煑食二也久居則隨以滋長三也棄不令惜<lb/>
四也迴則易尋采五也冬有根可劚食六也三蜀之人<lb/>
今呼蔓菁為諸葛菜江陵亦然又蔓菁亦呼五美菜一<lb/>
可生食二葉可為菹三根可食四食之消積五多食無<lb/>
厭嚴氏云江南有菘江北有蔓菁相似而異日華子云<lb/>
<pb n="30a"/>
蔓菁梗短葉大連地上生濶葉紅色者是埤雅菘性凌<lb/>
冬不凋四時常見有松之操故本草以為耐霜雪也舊<lb/>
説以菘菜北種初年半為蕪菁二年菘種都絶蕪菁南<lb/>
種亦然葢菘之不生北土猶橘柚之變於淮北矣蕪菁<lb/>
似菘而小有臺一名葑一名須爾雅須薞蕪也今俗謂<lb/>
之臺菜爾雅翼蔓菁南北通有之北土尤多皆燒食其<lb/>
根呼為蕪根猶是蕪菁之號漢桓帝永興中令災傷郡<lb/>
國皆種蔓菁以助民食劉備歸曹公公使人覘之閉門<lb/>
<pb n="30b"/>
將人種蔓菁蔓菁根葉及子皆是菘類與蘆菔迥别陶<lb/>
隱居言其子與蘆菔似兼言小葷説者疑江表不産故<lb/>
注失其宜耳大率菘子黑蔓菁子赤大小相似蘆菔子<lb/>
黄赤而大又不圓也亦梗長葉瘦高者為菘葉濶短厚<lb/>
者為蕪菁名物解葑者封也封之土而後盛者也苖及<lb/>
下體皆可食而無棄蔬必食苖而葑菲以下體為美故<lb/>
曰無以下體也坊記注云葑今蔓菁通志云北地一名<lb/>
九英錢氏解下體為凡菜近地之莖葉多黃腐不可食<lb/>
<pb n="31a"/>
葢以鄭義根有時美惡為未安而易之矣李時珍曰别<lb/>
録以蕪菁蘆服同條致諸説紛紛或以為一種或疑二<lb/>
物全别或謂在南為蘆服在北為蕪菁今按二物根葉<lb/>
花子俱别非一類蔓菁是芥屬根長而白花黃四出如<lb/>
芥子均員如芥子紫赤色蘆服是菘屬根員亦有長者<lb/>
開淡紫花子黃赤色蔓菁六月種者根大而葉粗八月<lb/>
種者莖美而根小惟七月種者根葉俱良今北人以甕<lb/>
瓶醃藏謂之閉甕菜按萊菔與蕪菁為二説者皆謂因<lb/>
<pb n="31b"/>
方言闗東西謂之蕪菁而譌不知方言本云紫花者謂<lb/>
之蘆菔明與蕪菁根葉有别猶郭註以蘆菔為蕪菁屬<lb/>
也淮南子大旱苽封熯苽即菰蔣封即葑草旱甚故葑<lb/>
亦熯也其非萊菔明甚韻書葑訓蔓菁者平聲訓菰蔣<lb/>
者去聲分東送二韻<lb/>
菲毛傳芴也爾雅菲芴郭注即土𤓰也孫炎曰葍類也<lb/>
又云菲蒠菜郭注菲草生下濕地似蕪菁花紫赤色可<lb/>
食廣雅土瓜芴也崔實四民月令二月盡三月可採土<lb/>
<pb n="32a"/>
𤓰根陸疏菲似葍莖麄葉厚而長有毛三月中烝䰞為<lb/>
茹甘美可作羮幽州人謂之芴爾雅又謂之蒠菜今河<lb/>
内人謂之宿菜名物疏爾雅兩釋菲一以為芴一以為<lb/>
蒠郭璞分為二物張揖陸璣合為一然郭所云土𤓰絶<lb/>
無形種可的指本草有土瓜乃是月令之王瓜爾雅之<lb/>
鈎□姑非此菲也通雅諸儒皆以菲為土瓜或以為黃<lb/>
獨葢土中塊生者多以瓜名古瓜姑通聲如苽音菰以<lb/>
瓜諧聲也<lb/>
<pb n="32b"/>
　　　誰謂荼苦<lb/>
朱傳荼苦菜蓼屬也詳見良耜爾雅荼苦菜鄭注生山<lb/>
谷味苦今人呼苦益邢疏此味苦可食之菜月令孟夏<lb/>
苦菜秀時訓解小滿之日苦菜秀苦菜不秀賢人潛伏<lb/>
陸疏苦菜生山田及澤中得霜甜脆而美所謂菫荼如<lb/>
飴内則濡豚包苦用苦菜是也儀禮鉶芼羊苦本草苦<lb/>
菜味苦一名荼草一名選一名游冬凌冬不死又一種<lb/>
紫堇名赤芹蜀芹苔菜亦名楚葵寳藏論赤芹生水濱<lb/>
<pb n="33a"/>
葉形似赤芍藥上有黃斑汁可制汞伏硃砂顔之推云<lb/>
按易通卦驗𤣥圖苦菜生於寒秋更冬歷春得夏乃成<lb/>
今中原苦菜則如此也一名游冬葉似苦苣而細摘斷<lb/>
有白汁花黃似菊江南别有苦菜葉似酸漿其花或紫<lb/>
或白子大如珠熟時或赤或黑此菜可以釋勞按郭璞<lb/>
注爾雅此乃蘵黃蒢也今河北謂之龍葵梁世講禮者<lb/>
以此當苦菜既無宿根至春子方生耳亦大誤也蜀本<lb/>
圖經春花夏實至秋復生花不實經冬不凋衍義云苦<lb/>
<pb n="33b"/>
菜四方皆有葉如苦苣狹而緑色者差淡味苦花與野<lb/>
菊似春夏秋皆旋開花埤雅月令孟夏苦菜秀此草凌<lb/>
冬不凋故一名游冬合四時以制名也詩曰出其闉闍<lb/>
有女如荼葢言繁也傳曰秦網密如秋荼詩曰菫荼如<lb/>
飴菫毒荼苦故言如飴以著風土之善也詩緝經有三<lb/>
荼一曰苦菜二曰委葉三曰英荼此詩誰謂荼苦及唐<lb/>
采苓云采苦采苦綿菫荼如飴之荼皆苦菜也良耜以<lb/>
薅荼蓼之荼委葉也鄭出其東門有女如荼英荼也鴟<lb/>
<pb n="34a"/>
鴞予所捋荼傳曰菼苕疏云薍之莠穗亦英荼之類蔬<lb/>
譜苦菜一名苦苣一名苦蕒一名褊苣一名游冬一名<lb/>
天香菜葉狹而緑帶碧莖空斷之有白汁花黃如野菊<lb/>
初綻結子一叢如茼蒿子花罷則蕚斂子上有毛茸隨<lb/>
風飄揚落處即生處處有之但在北方至冬即凋在南<lb/>
方者冬夏長青為小異耳爾雅有五荼釋草荼苦菜蒤<lb/>
虎杖蒤委葉蔈荂荼釋木檟苦荼詩中有三焉嚴坦叔<lb/>
論之備矣陶隱居以荼茗為苦菜陸農師以苦菜茅秀<lb/>
<pb n="34b"/>
是一物俱失考詳顔之推以江南之苦菜為蘵云即龍<lb/>
葵然龍葵子無殻苦蘵子有殻又相似而不同廣要按<lb/>
朱傳云蓼屬謂此荼與良耜以薅荼蓼之荼同似不可<lb/>
從詩緝辨之甚詳但以捋荼為英荼之類恐未必然陶<lb/>
𢎞景曰荼即茗一名荼或荼古茶字古不食茶故茶字<lb/>
不立諸經無茶字凡茶皆苦荼也蘇恭辨之曰茗木類<lb/>
爾雅釋草荼苦菜釋木檟苦荼音遲遐切二物全别不<lb/>
得比例字通云蘇氏以荼與茶為二又引爾雅檟苦荼<lb/>
<pb n="35a"/>
遲遐切音同茶按荼無茶音或爾雅訛荼為茶後世遂<lb/>
因之相溷耳要之茶與荼本非一類有茶茗不必别借<lb/>
荼有檟不必别出梌<lb/>
　　　其甘如薺<lb/>
朱傳薺甘菜爾雅蒫薺實本草經薺味甘温主利肝氣<lb/>
和中陶隱居注薺類多此是今人可食者葉作菹羮亦<lb/>
佳薺一名䕶生草大小數種小薺花葉莖扁味美最細<lb/>
者名莎薺科葉皆大而味不及小薺莖硬有毛者名菥<lb/>
<pb n="35b"/>
㝠欠佳冬至後苖生二三月起莖五六寸開細白花結<lb/>
莢如小萍有三角莢内細子名蒫四月收師曠所謂甘<lb/>
草即此又本草正二月開花名蝸螺薺俗呼地英禮孟<lb/>
夏之月靡草死鄭注薺苨亭藶之屬春秋繁露薺以冬<lb/>
美冬水氣也薺甘味也乘於水氣而美者甘勝寒也薺<lb/>
之為言濟與濟大水也淮南子薺麥冬生而夏死注言<lb/>
冬水王而生夏土王而死也師曠占嵗欲豐甘草先生<lb/>
甘草薺也雅翼云薺亦應陰之物其枝細靡謂之靡草<lb/>
<pb n="36a"/>
通志薺之菜甚小自生園圃或以為薺苨思邈云薺苨<lb/>
取解毒之功爾雅又云菥蓂大薺本草菥蓂在草部味<lb/>
辛非可食之薺也陳藏器以大薺為葶藶然則菥蓂葶<lb/>
藶總之皆薺類也東坡與人書云今日食薺極美天然<lb/>
之珍不甘於五味而有味外之美天生此物以為幽人<lb/>
山居之禄不可忽也本草綱目桔梗薺苨一類有甘苦<lb/>
二種今俗呼薺苨為甜桔梗一名杏參一名杏葉沙薓<lb/>
言其葉似杏㣲尖背白根如沙薓也其性味功用皆不<lb/>
<pb n="36b"/>
相同説文薺蒺藜也引詩牆有茨按詩本作茨爾雅茨<lb/>
蒺藜不作茨又今人以薺作葧□亦誤<lb/>
　　　隰有苓<lb/>
朱傳苓一名大苦葉似地黃即今甘草也爾雅蘦大苦<lb/>
郭云今甘草也蔓延生葉似荷葉青黃莖赤有節節有<lb/>
枝相當或云蘦似地黃疏唐風采苓首陽之巔是也蘦<lb/>
苓字異音義同本草云解百藥毒為九土之精一名蜜<lb/>
甘一名美草一名蜜草一名蕗草圖經云甘草河西川<lb/>
<pb n="37a"/>
谷積沙山及上郡今陜西河東州郡皆有之春生青苖<lb/>
高一二尺葉如槐葉七月開紫花似柰冬結實作角子<lb/>
如畢豆根長者三四尺麄細不定皮赤上有橫梁梁下<lb/>
皆細根也有數種以堅實斷理者為佳詩采苓首陽首<lb/>
陽山在河東蒲坂縣今甘草所生處相近而先儒説苖<lb/>
葉與今全别豈種類有不同者乎名物解苓所以和百<lb/>
藥之性使之相為用者故苓從令埤雅苓一名國老如<lb/>
賓師之稱藥有一君二臣三佐四使苓者又其賓師也<lb/>
<pb n="37b"/>
其性能緩能急協和諸藥使之不争故藥罕不用者雖<lb/>
非其君而君實宗焉其性喜生下溼詩曰隰有苓是也<lb/>
晉風曰采苓采苓首陽之巔采苦采苦首陽之下采葑<lb/>
采葑首陽之東苓甘者苦苦者甘言䜛人無所不至其<lb/>
害人也必因其似而䜛焉采苓則因人之所甘而譖之<lb/>
之况也采苦則因人之所苦而譖之之况也葑有時而<lb/>
甘有時而苦又因人之所甘所苦而譖之之况也爾雅<lb/>
卷耳苓耳郭注廣雅曰枲耳也亦云胡枲形似䑕首叢<lb/>
<pb n="38a"/>
生如盤詩邶風隰有苓是也后山叢談諺曰甘草生則<lb/>
麥熟苦草生則蒿黃筆談曰爾雅云蘦大苦注甘草按<lb/>
其所述枝葉莖節乃黃藥耳其味極苦故謂之大苦非<lb/>
甘草也甘草一名蕗草枝葉悉如槐高五六尺但葉端<lb/>
㣲尖而糙澀有白毛實作角生如小匾豆極堅開寳曰<lb/>
黃藥子一曰紅藥其根赤乾則黄今人以入染<graphic n="KR2265" url="https://raw.githubusercontent.com/kanripo/KR-Gaiji/master/images/KR2265.png" mimeType="image/png"/>中易<lb/>
變色<lb/>
　　　自牧歸荑<lb/>
<pb n="38b"/>
朱傳荑茅之始生者埤雅列子曰因以為弟靡弟讀如<lb/>
稊稊茅之始生也今人食之謂之茅揠孟子不如荑稗<lb/>
詩曰手如柔荑一也毛傳荑茅始生者鄭箋茅潔白之<lb/>
物可以供祭祀孔疏茅以縮酒左傳曰爾貢包茅不入<lb/>
是也讀詩記大過九二枯楊生稊鄭康成註作荑爾雅<lb/>
翼梯有尖而細古荑稊字通集韻作穉荑又作□然則<lb/>
所謂稊者凡草木根芽皆是非獨茅也大鮎本作鮷故<lb/>
子路稱鯷説文作鮧可知古人從弟從夷之通舊註引<lb/>
<pb n="39a"/>
周禮稲人以木殄草而芟荑之訓荑為芟刈按古本周<lb/>
禮作夷譌作荑未可謂夷荑古通也又説文蕛苵也荑<lb/>
草也分為二亦泥<lb/>
　　　牆有茨<lb/>
朱傳茨蒺藜也蔓生細葉子有三角刺人毛傳茨蒺藜<lb/>
也陶隱居云多生道上其葉布地子有刺狀如菱而小<lb/>
長安最饒人行多著木履易云據於蒺藜言其凶傷非<lb/>
所據而據也詩云牆有茨不可埽也以刺梗穢也本草<lb/>
<pb n="39b"/>
茨一名推升一名旁通一名屈人一名止行一名休羽<lb/>
狀如菱而小今兵家鑄鐵為之以梗敵路亦呼蒺藜凡<lb/>
草木有針者俗謂茨劉𤣥傳人掘鳧芘而食即鳧茨漢<lb/>
書譌作符訾本草衍義云蒺藜有二等一等杜蒺藜即<lb/>
今之道旁布地而生或生牆上有小黃花結芒刺此正<lb/>
是牆有茨者又有一種白蒺藜出同州沙苑牧馬處黄<lb/>
紫花作莢結子如羊内腎埤雅可以茨牆故謂之茨師<lb/>
曠占云歳欲旱旱草先生旱草蒺藜也韓詩外傳云春植<lb/>
<pb n="40a"/>
桃李夏得蔭其下秋得食其實春植蒺藜夏不得采其<lb/>
葉秋得其刺焉故君子慎所立也<lb/>
　　　爰采唐矣<lb/>
朱傳唐蒙菜也一名兔絲爾雅云唐蒙女羅菟絲孫炎<lb/>
曰别三名郭璞云别四名又云蒙玉女郭云蒙即唐也<lb/>
女蘿别名又名松蘿通為六名博雅女蘿松蘿也兔丘<lb/>
兔絲也本草經菟絲子一名菟蘆一名菟縷一名唐蒙<lb/>
一名玉女一名赤綱一名菟纍生朝鮮川澤田野蔓延<lb/>
<pb n="40b"/>
草木之上色黃而細為赤綱色淺而大為菟纍陸璣疏<lb/>
菟絲蔓連草上生黃赤如金陶隱居云田野墟落中甚<lb/>
多皆浮生藍紵麻蒿上日華子云苖莖似黃麻線無根<lb/>
苖多附田中草被纒死或生一叢如席濶開花結子不<lb/>
分明如碎黍米粒八月九月已前採吕氏春秋或謂兔<lb/>
絲無根非無根也其根不屬地茯苓是也龜筴傳下有<lb/>
茯苓上有菟絲卉譜兔絲又名兔丘火燄草野狐絲金<lb/>
線草蔓生處處有之生懐孟及黑豆上者尤良夏生苖<lb/>
<pb n="41a"/>
色紅黃如金細絲遍地不能自起得草梗則纒繞而上<lb/>
其子入地初生有根及長延於草物其根自斷無葉有<lb/>
花白色㣲紅香氣襲人結實如粃豆而細色黃生於梗<lb/>
上味辛苦甘平無毒淮南子兔絲無根而生蛇無足而<lb/>
行魚無耳而聽蟬無口而鳴皆自然者也又曰茯苓抽<lb/>
兔絲死抱朴子兔絲之草下有伏兔之根無此兔在下<lb/>
則絲不得生於上然實不屬也又内篇云兔絲初生之<lb/>
根其形似兔掘取剖其血以和丹服之立變化任意所<lb/>
<pb n="41b"/>
作名物解玉女松枝化而生女蘿之生依乎松故又謂<lb/>
之蒙蒙蔽也桑中之期於幽逺志在乎依所蔽者也許<lb/>
東陽曰唐爾雅注别為四名又曰蒙玉女注云即唐尤<lb/>
見唐蒙之别傳菜也葢從毛注但唐非可食之物不知<lb/>
毛何據以為菜名名物疏本草草部有兔絲木部有松<lb/>
蘿松蘿一名女蘿性味及所生全别爾雅云女蘿兔絲<lb/>
故毛公有頍者弁傳云女蘿兔絲松蘿也陸璣駁之以<lb/>
為二物殊異予謂此非雅之誤乃毛公之誤也草木多<lb/>
<pb n="42a"/>
有名同實異者兔絲名女蘿松蘿亦名女蘿小雅所稱<lb/>
之女蘿正是松蘿非兔絲也書𫝊言兔絲根不屬地是<lb/>
也舊云上有茯苓下有兔絲鄭漁仲云茯苓生山谷兔<lb/>
絲生人間清濁異趣何由同居抱朴子言菟絲初生根<lb/>
似菟今亦未有見者故圖經疑為别種唐一作蓎爾雅<lb/>
本作唐六書統菪或從唐聲唐與菪同茛菪别名行唐<lb/>
菪一作𦿆<lb/>
　　　爰采麥矣<lb/>
<pb n="42b"/>
朱傳麥榖名秋種夏熟者説文麥芒穀秋種厚薶故謂<lb/>
之麥麥金也金王而生火王而死春秋説題辭麥之為<lb/>
言殖也寢生觸凍而不息精射刺直故麥含芒事且立<lb/>
也禮記月令孟夏之月農乃登麥天子乃以彘嘗麥先<lb/>
薦寢廟是月也麥秋至仲秋之月乃勸種麥無或失時<lb/>
又孟夏之月天子食麥與羊註麥以金生兊為羊屬金<lb/>
五行之氣以相生而生相克而成二者皆金克木故食<lb/>
之其嘗麥以彘者坎為豕屬水故於孟夏亦取水克火<lb/>
<pb n="43a"/>
也夏小正三月祈麥實麥實者五穀之先見者故急祈<lb/>
之九月鞠榮鞠草也鞠榮而樹麥時之急也尚書大傳<lb/>
秋昏虛星中可以種麥援神契黑墳宜黍麥吕氏春秋<lb/>
孟夏之山百穀三葉而穫大麥得時之麥秱長而頸黑<lb/>
二七以為行而服薄䅵而赤色稱之重食之致香以息<lb/>
使人肌澤且有力先時者胕動蚼蛆而多病後時者弱<lb/>
苖而穗蒼狼薄色而美芒又云孟夏之昔殺三葉而穫<lb/>
大麥注昔終也三葉薺苨葶藶菥蓂也又稀首生而麥<lb/>
<pb n="43b"/>
無葉而從事於蓄藏漢書董仲舒説上曰春秋他穀不<lb/>
書至於麥禾不成則書之以此見聖人於五穀最重宿<lb/>
麥管子夏至而麥熟天子祀大宗其盛以麥穀之始也<lb/>
蔡邕月令章句麥以秋種故謂之首種百穀各以其初<lb/>
生為春熟為秋故麥以孟夏為秋廣雅大麥麰也小麥<lb/>
麳也汜勝之書凡田六道種麥為首子欲富黃金覆謂<lb/>
曳柴壅麥根也夏至後七十日寒地可種宿麥又云麥<lb/>
早種穗强而有節晚種穂小而少實陶隱居云麥有大<lb/>
<pb n="44a"/>
小穬穬即宿麥亦謂種麥本草圖經麥有大麥小麥穬<lb/>
麥蕎麥穬麥有二種一種類小麥一種類大麥博物志<lb/>
啖麥令人多力廣志穬麥似大麥出涼州旋麥三月種<lb/>
八月熟出西方赤麥小而肥出鄭縣有半夏小麥有秀<lb/>
芒大麥有黑穬麥史記箕子過殷墟作麥秀之詩其詩<lb/>
曰麥秀漸漸兮禾黍油油穀譜麥為五穀之貴秋種夏<lb/>
熟具四時之氣亦可春種至夏便収然不及秋種者性<lb/>
有北南之異北地燥冬多雪春少雨麥晝花薄皮多麵<lb/>
<pb n="44b"/>
食之宜人南方旱濕冬無雪春多雨麥受旱濕之氣又<lb/>
夜花食之生熱難消魚稲宜江淮羊麵宜河洛亦地氣<lb/>
使然他如燕麥蘥麥雀麥皆殊形異性矣又南方四月<lb/>
尚有餘寒土人謂之麥秀寒雨謂之麥雨又徐陵集有<lb/>
麥冷之語雅翼麥者接絶續乏之穀夏之時舊穀已絶<lb/>
新穀未登民於此時乏食而麥最先熟故以為重比他<lb/>
穀獨隔嵗種故號宿麥亦或以為首種秋種冬長春秀<lb/>
夏實備有四時之氣而説文以麥為金者特以其金王<lb/>
<pb n="45a"/>
而生遇火而死鄭注月令則云麥實有孚甲屬木黍秀<lb/>
舒㪚屬火麻實有文理屬金菽實孚甲堅合屬水稷五<lb/>
穀之長屬土此據明堂月令四時與中央所食為説古<lb/>
者朝事之豆有䵄蕡先儒以䵄為熬麥左𫝊夏四月鄭<lb/>
祭足帥師取温之麥又晉侯夢大厲公覺召桑田巫巫<lb/>
曰不食新矣六月晉侯欲麥召巫至殺之將食張如厠<lb/>
陷而卒家語宓子賤為單父宰齊人攻魯道由單父父<lb/>
老請曰麥已熟矣齊冦且至請放民皆使出穫麥可以<lb/>
<pb n="45b"/>
益糧且不資冦三請而宓子不聽俄而齊寇逮乎麥季<lb/>
孫聞之怒宓子曰今之無麥明年可樹若使不耕得穫<lb/>
是使民樂有冦也且單父得一嵗之麥於魯不加强喪<lb/>
之不加弱使民有自取之心其創必數世不息季孫聞<lb/>
之赧然曰地若可入吾豈忍見宓子哉類篇稲下種麥<lb/>
曰穱楚詞稲粢穱麥左思南都賦夏穱冬稌一作□或<lb/>
曰麥之先熟者名物疏麥同乎陽者也至子而苗至午<lb/>
而成陽多則浮陰多則沈陰陽不相勝然後能善養人<lb/>
<pb n="46a"/>
者故麥可以為美而不可為加膳也正字通云燕麥野<lb/>
麥也草似麥亦曰雀麥爾雅蘥雀麥郭注似葵葉小狀<lb/>
如藜有毛楊慎不察引范仲淹所進烏昩草當之不知<lb/>
烏昩乃蕨也食物本草収麥以蠶沙和之不蠧又秋前<lb/>
莝蒼耳貯之亦同<lb/>
　　　言采其蝱<lb/>
朱傳蝱貝母也主療鬱結之疾爾雅莔貝母郭云根如<lb/>
小貝員而白華葉似韭陸疏蝱今藥草貝母也其葉似<lb/>
<pb n="46b"/>
括樓而細小子在根下正白四方連累相著有分解也<lb/>
疏云藥草貝母一名莔今常用之出近道形似聚貝一<lb/>
名空心草一名藥實一名苦花一名商草一名勤母本<lb/>
草圖經根有瓣子黃白色如聚貝子故名貝母二月生<lb/>
莖細青色葉亦青似蕎麥葉隨苗出七月開花碧緑色<lb/>
形如鼓子花八月採根曬乾又云四月蒜熟時採之良<lb/>
此有數種陸疏云云今近道出者正類此如郭注者罕<lb/>
復見之日華子云消痰潤心肺别説能㪚心胸鬱結之<lb/>
<pb n="47a"/>
氣殊有功<lb/>
　　　緑竹猗猗<lb/>
朱傳淇上多竹漢世猶然所謂淇園之竹是也猗猗始<lb/>
生柔弱而美盛也漢志武帝塞瓠子伐淇園之竹以為<lb/>
楗又冦恂傳伐淇園之竹為矢百餘萬竹譜淇園衛地<lb/>
殷紂竹箭園也見班彪志淮南子烏號之弓貫淇衛之<lb/>
箭毛詩緑竹猗猗是也又云植物之中有物曰竹不剛<lb/>
不柔非草非木或茂沙水或挺嵓陸又云竹之别類六<lb/>
<pb n="47b"/>
十有一又云竹六十年一易根輒結實而枯死其實落<lb/>
地復生六年遂成町稽聖賦曰竹布實而根枯蕉舒花<lb/>
而根槁是也五月十三日謂之竹醉日栽竹多茂盛其<lb/>
性惡寒好温故曰九河鮮育五嶺實繁周禮大司樂孤<lb/>
竹之管注特生者又孫竹之管注根枝未生者又陰竹<lb/>
之管注生於北山者吕氏春秋黃帝令伶倫自夏之西<lb/>
阮隃山之陰取嶰谷之竹斷兩節間長六寸九分吹為<lb/>
黃鐘之宫律之本也孝經河圖少室之山大竹堪為釡<lb/>
<pb n="48a"/>
甑山海經衞丘山帝俊竹林在焉大可為舟郭璞注俊<lb/>
舜字假借音博物志洞庭山帝二女以涕揮竹竹盡斑<lb/>
今下雋有斑皮竹易震為蒼筤竹尚書震東方故為蒼<lb/>
筤竹蒼筤幼竹也揚州<graphic n="KR2732" url="https://raw.githubusercontent.com/kanripo/KR-Gaiji/master/images/KR2732.png" mimeType="image/png"/>簜既敷注水去布生也荆州<lb/>
厥貢箘簵揚州厥貢<graphic n="KR2732" url="https://raw.githubusercontent.com/kanripo/KR-Gaiji/master/images/KR2732.png" mimeType="image/png"/>簜孔安國曰<graphic n="KR2732" url="https://raw.githubusercontent.com/kanripo/KR-Gaiji/master/images/KR2732.png" mimeType="image/png"/>竹箭簜大竹箘<lb/>
簵美竹出雲夢之澤禮記禮之於人如松柏之有心竹<lb/>
箭之有筠故貫四時而不改柯易葉爾雅簜竹□數節<lb/>
桃枝四寸有節𥻘堅中簢筡中仲無笐䈚箭萌又東南<lb/>
<pb n="48b"/>
之美者有會稽之竹箭焉説文竹冬生草也象形凡竹<lb/>
之屬皆從竹家語南山之竹不搏自直斬而為箭射達<lb/>
犀革齊民要術竹性愛向西南引故園東北角種之數<lb/>
嵗之後自當滿園其居東北角者老竹種不生亦不能<lb/>
滋茂故須取西南引少根也語曰西家種竹東家治地<lb/>
言其滋引來生花木考竹之滋澤春發於枝葉夏藏於<lb/>
榦冬歸於根竹譜舊傳種竹多用辰日山谷詩竹須辰<lb/>
日斫笋看上番成是也又用臘日杜陵東軒竹影薄臘<lb/>
<pb n="49a"/>
月更須栽是也然晏元獻詩如能樂封殖何必醉中移<lb/>
諺云栽竹無時雨過便移多留宿土記取南枝試之良<lb/>
驗則固不必盡拘矣仇池墨記云竹有雌䧺自根而上<lb/>
至生梢一節發者為雄二節發者為雌雌者多笋故種<lb/>
竹須種笋也埤雅竹物之有筋節者故蒼史製字筋節<lb/>
皆以竹傳曰淇衞箘簵又淇園竹叠見漢史葢土地所<lb/>
宜故風人以美武公之德也竹之初生其色緑長則緑<lb/>
轉而青矣其卒章曰如簀言盛也是故大備國語及其<lb/>
<pb n="49b"/>
沒也謂之睿聖武公至是武公其殆聖矣乎爾雅竹箭<lb/>
曰苞松柏曰茂苞言其本茂言其末竹性叢生行鞭深<lb/>
逺故考室之首章曰如竹苞矣如松茂矣爾雅簜竹孫<lb/>
炎以為濶節按儀禮簜在建鼓之間葢簫屬禮斬衰杖<lb/>
竹齊衰杖桐竹圓效天桐方法地也檀弓曰竹不成用<lb/>
瓦不成味木不成斲荀子曰木器不成斲陶器不成物<lb/>
薄器不成内變味言物變用言内其義一也按竹從倒<lb/>
草與草木别一類爾雅釋簜□附草屬萹蓄雖有竹名<lb/>
<pb n="50a"/>
與竹箭之竹異種詩衞風緑竹朱傳指今竹言淮南子<lb/>
及漢書皆以為淇園之竹其説甚明自酈道元水經注<lb/>
云淇園無竹惟王芻萹草爾雅萹郭注似小藜孫炎引<lb/>
詩作菉竹説文菉王芻引詩亦作菉韓詩作緑<graphic n="KR1512" url="https://raw.githubusercontent.com/kanripo/KR-Gaiji/master/images/KR1512.png" mimeType="image/png"/>陸德<lb/>
明云萹竹也後遂誤以菉為王芻以竹為萹茿陸璣又<lb/>
誤以菉竹為草名當從朱傳為正<lb/>
　　　齒如瓠犀<lb/>
朱傳瓠犀瓠中之子方正潔白而比次整齊也爾雅瓠<lb/>
<pb n="50b"/>
犀瓣疏瓣瓠中瓣也一名瓠棲人之齒美者似之衞風<lb/>
云齒如瓠棲是也今詩文作犀相法齒瓣白如瓠犀青<lb/>
如榴子者貴故詩主之埤雅瓠狀要類於首尾類於要<lb/>
㣲鋭縁蔓而生甘瓠纍之以貴下賤之况也幡幡瓠葉<lb/>
以質明敬之義也菜無㣲於瓠葉肉無薄於<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>首古人<lb/>
不以㣲薄廢禮如此風俗通八月秋穰可以殺瓠取其<lb/>
色澤而堅今俗畜瓠之家不燒穰種瓜之家不焚漆物<lb/>
類相感志云牛踏蔓上則苦以瓠盛酒冬即煖夏即冷<lb/>
<pb n="51a"/>
雅翼瓠匏之甘者古者王政瓜瓠果蓏殖於疆埸正月<lb/>
可種瓠六月可畜瓠作菑詩云斷壺瓠巾白膚所謂張<lb/>
蒼肥白如瓠者可以飼豕致肥其瓣可以作燭致明其<lb/>
葉又可為菜詩所謂幡幡瓠葉也與匏以小大長短甘<lb/>
苦為間然古今亦通言惠子稱魏王貽我大瓠之種樹<lb/>
之成而實五石以盛水漿其堅不能自舉也剖之為瓢<lb/>
瓠落無所容蔬譜一名扁蒲就地蔓生葉花俱如葫蘆<lb/>
結子長一二尺夏熟有短者粗如人肘中有瓤兩頭相<lb/>
<pb n="51b"/>
似味淡可煑食苦者有毒陶𢎞景曰瓠或有苦者味如<lb/>
膽不可食非别生一種也<lb/>
　<lb/>
　<lb/>
　<lb/>
　<lb/>
　<lb/>
　詩傳名物集覽卷七<lb/>
</p>
<p>
</p>
  </div>
</body>
</text>
</TEI>
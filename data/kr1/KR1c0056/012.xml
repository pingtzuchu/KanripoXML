<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳名物集覽卷十二</head>
    <p>
<pb n="1a"/>
欽定四庫全書<lb/>
　詩傳名物集覽卷十二　　庻吉士陳大章撰<lb/>
　　木<lb/>
　　　無折我樹杞<lb/>
朱傳把柳屬生水旁樹如柳葉麄而白色理㣲赤葢里<lb/>
之地域溝樹也爾雅旄澤桺邢疏柳生澤中者别名旄<lb/>
鄭注把柳也生澤中如蘆荻可編為棬箱陸疏杞柳屬<lb/>
也生水旁樹如柳葉麄而白色理㣲赤其材堅韌故人<lb/>
<pb n="1b"/>
以為車轂今共北淇水旁魯國太山汶水邊純杞也本<lb/>
草圖經今人取其細條火逼令柔韌屈作箱篋河朔猶<lb/>
多告子以人性為仁義猶以杞柳為桮棬是也通志杞<lb/>
柳亦曰澤柳先賢傳鄭敬以蒹葭為席隨杞柳之陰<lb/>
　　　無折我樹檀<lb/>
朱傳檀皮青滑澤材强韌可為車陸疏檀木皮正青滑<lb/>
澤與檕迷相似又似駁馬駁馬梓榆其樹皮青白駁犖<lb/>
遙視似馬故名檕迷一名挈橀故齊人諺曰上山斫檀<lb/>
<pb n="2a"/>
挈橀先殫挈橀爾雅作榽橀論衡楓桐之樹生而速長<lb/>
故其皮肌不能堅剛樹檀以五月生葉後彼春榮之木<lb/>
其材强勁車以為軸雅翼淮南子十月檀檀陰木也木<lb/>
譜檀字从亶有黃白二種葉如槐皮青而澤肌細而膩<lb/>
體堅重狀如榆梓莢蒾又江南有一種望水檀至夏不<lb/>
生葉忽然葉開當有大水農人以之占旱澇又一種高<lb/>
五六尺生高原葉如檀四月花開正紫其根如葛亦名<lb/>
檀<lb/>
<pb n="2b"/>
　　　顔如舜華　舜英<lb/>
朱傳舜木槿也樹如李其華朝生暮落爾雅椵木槿櫬<lb/>
木槿注别二名也似李樹華朝生夕隕或呼日及亦曰<lb/>
王蒸白曰椵赤曰櫬廣雅一名朱槿一名赤槿月令仲<lb/>
夏木槿榮本草木槿作飲服之令人得睡花有紫有白<lb/>
有粉紅有大紅千葉者作湯代茶治風衍義如小葵花<lb/>
淡紅色五葉成一花湖南北人家多種植為籬障埤雅<lb/>
木槿一名舜瞬之義取此抱朴子曰木槿楊柳斷植之<lb/>
<pb n="3a"/>
更生倒之亦生橫之亦生生之易者莫過斯木仲夏應<lb/>
陰而生其花朝開暮落莊生以為朝菌淮南鴻烈解云<lb/>
莊子貴支離悲木槿篤論云日給之華似柰柰實而日<lb/>
給虛虛偽之與真實相似也羅浮山記木槿一名赤槿<lb/>
花甚丹四時敷榮晉宫閣名華林園有木槿三株傅元<lb/>
云蕣花麗木也謂之日給或謂之洽容或謂之愛老潘<lb/>
尼以為朝菌花譜槿木如李多岐枝色㣲白繁密如桑<lb/>
葉光而厚末尖有椏齒花大小如蜀葵五出中蘂一條<lb/>
<pb n="3b"/>
出花外上綴金屑一樹開數百朶有深紅淺紅白色單<lb/>
葉千葉之異自仲夏至仲冬花開不絶結實輕虛大如<lb/>
指頂秋深自裂本草槿亦名籓籬草俗名瘧子花小兒<lb/>
忌弄又廣南有一種扶桑木枝葉婆娑色深而厚㣲濇<lb/>
如桑花有紅黃白白色者尤貴重亦有朱槿赤槿日及<lb/>
之名皆與木槿相似自二月開至仲冬其花深紅雖荳<lb/>
蔻紅梅無以資其色也傅咸賦應青春而敷蘖逮朱夏<lb/>
而誕英布夭夭之纎枝發灼灼之殊榮紅葩紫蔕翠葉<lb/>
<pb n="4a"/>
素莖含暉吐曜爛若列星成公綏云日及華甚鮮茂榮<lb/>
於孟夏訖於孟秋東方朔與公洪借車馬書曰木槿夕<lb/>
死朝榮士亦不長貧賤也　英朱傳猶華也草謂之榮<lb/>
榮而不實謂之英人物志草之精秀者為英荀子注倍<lb/>
千人曰英<lb/>
　　　山有扶蘓<lb/>
朱傳扶胥小木也孔疏毛以下章橋松則扶蘇是木可<lb/>
知而釋木無文未詳所出説文扶疏木四布也正韻五<lb/>
<pb n="4b"/>
模有扶疏無扶蘇扶疏盛貌<lb/>
　　　蘀兮蘀兮<lb/>
朱傳蘀木槁將落者毛傳蘀槁也鄭箋木葉槁待風乃<lb/>
落孔疏七月云十月隕蘀傳云落也木葉雖槁待風而<lb/>
落則鄭謂木葉者是矣説文草木凡皮葉落陊地為蘀<lb/>
徐云此言草木而從艸者木蘀與草同也亦作□説文<lb/>
木部□木葉陊也詩其下維蘀吕氏曰落葉穢襍也蘀<lb/>
□音義通<lb/>
<pb n="5a"/>
　　　折桞樊圃<lb/>
朱傳柳楊之下垂者柔脆之木也説文楊薄柳也從木<lb/>
易聲檉河柳也從木聖聲柳小楊也從木卯聲本草柳<lb/>
華一名柳絮唐本注柳與水楊全不相似水楊葉圓濶<lb/>
而赤枝條短硬柳葉狹長青緑枝條長軟陶云柳即水<lb/>
楊非也青史子柳南方之草夏木也夏小正正月柳稊<lb/>
稊發孚也埤雅柳柔脆易生與楊同類雖縱橫顛倒植<lb/>
之皆生諺云揷柳莫敎春知謂宜立春前也百木惟柳<lb/>
<pb n="5b"/>
易栽但宜水溼之地耳通志柳曰天棘南人呼為楊柳<lb/>
一種櫸柳乃榆類其實亦如榆鄉人採其葉為甛茶古<lb/>
今合璧云樹高二三丈許嬝娜枝條葉細而長者曰柳<lb/>
樹低枝立葉小者曰楊山海經廆山之西有谷焉名雚<lb/>
谷其木多柳木譜柳北土最多枝條長軟葉青而狹長<lb/>
春初生柔荑粗如筋長寸餘黃花鱗次荑上甚細碎漸<lb/>
次生葉花中結細子如粟米大細扁而黑上帶白絮如<lb/>
絨名柳絮又名柳絨隨風飛舞著毛衣即生蟲入池沼<lb/>
<pb n="6a"/>
隔宿化為浮萍其長條嬝嬝下垂者名垂柳木理最膩<lb/>
又一種榦小枝弱皮赤葉細如絲縷婀娜可愛一嵗三<lb/>
作花花穂長二三寸色粉紅如蓼花名檉柳唐曲江池<lb/>
畔多柳號為柳衙謂成行如排衙也柳條柔蔓嬝娜故<lb/>
言細腰者謂之柳腰又柳可為炭抱朴子曰柳柞速朽<lb/>
燎以為炭則千嵗不敗葢以喻養生者陳藏器曰本草<lb/>
經以柳絮為花誤甚花即初發時黃蘂其子乃絮也又<lb/>
楊與柳同類分為二許慎謂柳為小楊陶洪景謂柳為<lb/>
<pb n="6b"/>
水楊朱子謂柳即楊之下垂者不知古詩南楊北柳本<lb/>
屬二物其合稱楊柳者葢兼楊與柳言之非謂楊即柳<lb/>
柳即楊也舊注錯互乖物性矣<lb/>
　　　山有樞<lb/>
朱傳樞荎也今刺榆也爾雅藲荎郭云今之刺榆邢疏<lb/>
别二名也鄭注刺榆有針刺如柘葉似榆瀹為蔬美於<lb/>
白榆廣雅柘榆梗榆也陸疏其針刺如柘其葉如榆瀹<lb/>
為茹美滑於白榆榆之類有十種葉皆相似皮及木理<lb/>
<pb n="7a"/>
異耳字説榆瀋滑故謂之俞至俞而有刺所以為至陳<lb/>
藏器江南有刺榆無大榆刺榆秋實<lb/>
　　　隰有榆<lb/>
朱傳榆白枌也陸疏榆之皮色白者名枌郭璞云枌榆<lb/>
先生葉却著莢皮白色内則堇荁枌榆兔薧以滑之注<lb/>
兔新生者薧其乾也堇荁枌榆初生其葉葢象兔目故<lb/>
謂之兔也淮南子槐之生也五日而兔目十日而䑕尾<lb/>
周禮司烜氏春取榆柳之火元命包三月榆莢落運斗<lb/>
<pb n="7b"/>
樞玉衡星㪚為榆管子五沃之土其榆條直以長淮南<lb/>
子五月其樹榆萬畢術八月榆檽令人不飢四民月令<lb/>
二月榆莢成者收乾以為㫖蓄色變白將落收為<graphic n="KR1753" url="https://raw.githubusercontent.com/kanripo/KR-Gaiji/master/images/KR1753.png" mimeType="image/png"/>䤅<lb/>
註音牟豆榆仁醬也河平元年旱傷麥民食榆皮廣雅<lb/>
山榆毋估也柘榆梗榆也齊民要術梜榆凡榆三種色<lb/>
别種之勿令襍梜榆莢葉味苦凡榆莢味甘甘者春夏<lb/>
時將煑賣是以須别也惠子吾有大樹人謂之樗其本<lb/>
擁腫不中繩墨小枝拳曲不中規矩至於逢匠者不顧<lb/>
<pb n="8a"/>
陶𢎞景曰榆性滑初生莢仁作糜食之多睡嵇康曰榆令<lb/>
人瞑是也淮南子榆槐與橘柚合而為兄弟有苖與三<lb/>
兔通而為一家言槐榆北方橘柚南方也是以江南無<lb/>
榆但言樞耳若晉風則山隰兼有之然有材不能用不<lb/>
如其亡也汜勝之書漢時鑄榆莢錢如榆莢也又豐有<lb/>
枌榆社注以此樹為社神因名本草衍義榆皮磑為粉<lb/>
歉嵗農以代食葉青嫩時收貯亦用為羮茹雅翼陳藏<lb/>
器云江南有刺榆無大榆秦漢故塞其地皆大榆戴侗<lb/>
<pb n="8b"/>
云榆木堅忍皮汁滑禮及醫方皆取其滑以為用或曰<lb/>
大榆其莢飄零一曰零榆又曰莢榆名物疏陸氏云榆<lb/>
類有十種而不詳其狀爾雅無姑其實夷注無姑姑榆<lb/>
也生山中葉圓而厚剥取皮合漬之其味辛香所謂蕪<lb/>
荑本草云味辛平生晉山川谷此一種也樞今之刺榆<lb/>
即廣雅所謂梗榆其二種也本草榆皮味甘平一名零<lb/>
榆生潁川山谷其三種也朗榆皮味甘寒生山中如榆<lb/>
皮有滑汁秋生莢如北榆其四種也爾雅榆白枌其五<lb/>
<pb n="9a"/>
種也廣志云有姑榆有郎榆郎榆無莢又任車用姑榆<lb/>
即無姑朗榆有莢郎榆無莢則郎榆別一種矣齊民要<lb/>
術有梜榆凡榆之別未知梜榆復如何也陸璣又云駁<lb/>
馬梓榆或亦一種嚴坦叔云此言隰有榆總言榆耳木<lb/>
譜榆一名零一名藲莖有數十種人不能別惟知莢榆<lb/>
白榆刺榆數種而已莢榆白榆皆大榆也有赤白二種<lb/>
白者名枌木甚高大未葉時枝上先生癭瘤纍纍成串<lb/>
及開則為榆莢生青熟白圓如小錢又名榆錢甚薄莢<lb/>
<pb n="9b"/>
開後方生葉似山萸葉而長尖<graphic n="KR1359" url="https://raw.githubusercontent.com/kanripo/KR-Gaiji/master/images/KR1359.png" mimeType="image/png"/>潤澤<lb/>
　　　山有栲<lb/>
朱傳栲山樗也似樗色小白葉差狹爾雅栲山樗郭璞<lb/>
曰栲似樗亦類桼樹俗語曰櫄樗栲桼相似如一陸疏<lb/>
山樗與下田樗無異葉差狹呉人以其葉為茗方俗無<lb/>
名此為栲者爾雅似誤今所云栲者葉如櫟大皮厚數<lb/>
寸可為車輻或謂之栲櫟許慎云栲讀為糗今人言栲<lb/>
失其聲耳鄭注山樗葉如椿江東呼為虎目葉脱處有<lb/>
<pb n="10a"/>
痕如樗蒲子又如眼目應作糗讀丘上聲故與杻叶南<lb/>
山有臺亦與杻叶名物解栲輻材也南山有栲言堅久<lb/>
也故曰樂只君子遐不眉壽栲从考與蓍从耆同意又<lb/>
栲栳盛物器即古之簝屈竹木為之元志玉輅用栲栳<lb/>
葢言其形曲也亦作□䇭<lb/>
　　　隰有杻<lb/>
朱傳杻檍也葉似杏而尖白色皮正赤其理多曲少直<lb/>
材可為弓弩榦者也爾雅杻檍註似棣細葉葉新生可<lb/>
<pb n="10b"/>
飼牛材中車輞闗西呼杻子一名土橿陸疏葉似杏而<lb/>
尖白色皮正赤為木多曲少直枝葉茂好二月中葉疏<lb/>
華如練而細蘂正白葢樹今官園種之名曰萬嵗枝既<lb/>
取名於億萬其葉又好故種之或謂之牛筋木或謂之<lb/>
檍材之堅韌者山海經崌崍之山其木多楢杻<lb/>
　　　椒聊之實<lb/>
朱傳椒樹似茱萸有針刺其實味辛而香烈爾雅檓大<lb/>
椒郭云今椒樹叢生實大者名為檓又云椒榝醜莍李<lb/>
<pb n="11a"/>
巡曰榝茱萸也椒茱萸皆有房故曰梂梂實也孔疏郭<lb/>
璞曰茱萸子聚生成房是椒之房褁名梂也今椒實一<lb/>
褁之内唯有一實間有二實者甚少今言一梂滿升假<lb/>
多為喻非實事也陸疏椒樹似茱萸有針刺葉堅而滑<lb/>
澤蜀人作茶吳人作茗皆合煑其葉以為香今成臯諸<lb/>
山間有椒謂之竹葉椒其樹亦如蜀椒少毒熱不中合<lb/>
藥用烝雞豚最佳東海諸島上亦有椒樹枝葉皆相似<lb/>
子長而不圓味似橘皮島上獐鹿食此椒葉其肉自然<lb/>
<pb n="11b"/>
作椒橘香聊語助也王氏字説以為薄畧之辭似鑿埤<lb/>
雅椒似茱萸而小赤色内含黑子如㸃今謂椒目爾雅<lb/>
言椒榝醜莍桃李醜核言桃李之屬皆内核椒榝之屬<lb/>
皆外莍也酉陽襍俎椒可以來水銀茱萸氣好上椒氣<lb/>
好下葢椒氣性不上達故詩以譬沃也莊子韋以裒椒<lb/>
雖踰絺綌然久則臭椒故天下之理有初雖若佳後更<lb/>
為害者不可不察也本草經秦椒生泰山川谷及秦嶺<lb/>
上或琅琊八九月採實蜀椒一名蓎藙生武都川谷及<lb/>
<pb n="12a"/>
巴郡八月採實蔓椒生雲中川谷及丘冢間採莖根煑<lb/>
釀酒胡椒生西戎形如䑕李子調食用之味甚辛辢范<lb/>
子計然云蜀椒生武都赤色者善秦椒出天水隴西細<lb/>
者善孝經援神契椒薑禦溼菖蒲益聰物各用其所長<lb/>
也蔬譜椒秉五行之氣葉青皮紅花黃膜白子黑氣香<lb/>
最易蕃衍凡椒閉口者殺人畨椒亦名秦椒白花子如<lb/>
秃筆頭紅鮮可觀味甚辢通志椒曰蓎藙曰陸撥曰南<lb/>
椒生漢中者曰漢椒蜀中者曰蜀椒巴中者曰巴椒廣<lb/>
<pb n="12b"/>
東者曰廣椒又山海經鼔琴之山其木多椒又真臘風<lb/>
土記胡椒子生而青者尤辢又續漢書天竺出胡椒異<lb/>
域志入不國出胡椒叚柯古云胡椒蔓生兩兩相對畢<lb/>
澄茄其類也今畨舶來者有玉椒白色此詩作於晉人<lb/>
晉地近秦歌其土物當指秦椒山海經云景山多秦椒<lb/>
則秦椒之著久矣漢官儀皇后宫以椒塗殿稱椒房取<lb/>
其生子蔓衍亦尚其煖也孫卿子云民之親我歡若父<lb/>
母好我芬若椒蘭又楚俗正月元日以椒盤進椒酒崔<lb/>
<pb n="13a"/>
實月令過臘一日謂之小嵗拜賀君親進椒酒從小起<lb/>
離騷申椒醑與菌桂又播芳椒兮成堂奠桂酒兮椒漿<lb/>
按爾雅椒榝醜莍莍者褁實之房椒與茱萸皆曰莍栗<lb/>
松楓之類亦曰莍舊註謂莍即椒復以椒實訓莍誤<lb/>
　　　有杕之杜<lb/>
朱傳杕特也杜赤棠也爾雅杜赤棠詳見召南甘棠又<lb/>
方言杜澀也註杜棃子澀故名毛傳杕特貌疏木獨生也<lb/>
唐史李林甫不識杕杜字謂皇陟曰此言杖杜何也陟<lb/>
<pb n="13b"/>
俯首不敢言<lb/>
　　　集于苞栩<lb/>
朱傳苞叢生也栩柞櫟也其子為皁斗殻可以染皁者<lb/>
是也爾雅云栩杼郭注柞樹又云櫟其實梂孫炎曰物<lb/>
叢生曰苞齊人曰稹櫟實橡也有梂彚自褁邢云櫟似<lb/>
樗之木也陸疏栩今柞櫟也徐州人謂櫟為杼或謂之<lb/>
栩其子皁或言皁斗其殻為汁可以染皁今京洛及河<lb/>
内多言杼斗或橡斗謂櫟為杼五方通語也秦風山有<lb/>
<pb n="14a"/>
苞櫟秦人謂柞櫟為櫟河内人謂木蓼為櫟椒榝之屬<lb/>
也其子房生為梂木蓼子亦房生故説者或曰柞櫟或<lb/>
曰木蓼此秦詩宜從其方土之言柞櫟是也東海及徐<lb/>
州謂之木蓮其葉始生食之味辛其梂子八月中成摶<lb/>
以為燭明如胡麻燭研以為羮肥如胡麻羮莊子匠石<lb/>
之齊至曲園見櫟樹曰是不才故若是之壽本草槲櫟<lb/>
皆有斗以櫟為勝所在山谷中皆有圖經云木高二三<lb/>
丈三四月開黃花八九月結實柞櫟也杼也栩也皆橡<lb/>
<pb n="14b"/>
櫟之通名枕中記橡子非果非穀最益人服食無氣而<lb/>
受氣無味而受味消食止痢令人强健本草衍義櫟葉<lb/>
如栗葉堅而不堪充材風土記吳越之間名柞為櫪古<lb/>
今注杼實曰橡齊民要術柞砍去還生宜種於山阜之<lb/>
曲十年中椽二十年中屋薪樵不在此數雅翼管子五<lb/>
粟之土其柘其櫟修直以長淮南時訓十二月之木可<lb/>
以為車轂木不出火惟櫟為然亦應陰氣也鄭漁仲云<lb/>
栩杼為柞木秦風苞櫟更是一物即今之橡斗樹也綿<lb/>
<pb n="15a"/>
詩朱子解柞云枝長葉盛叢生有刺與橡斗樹不同按<lb/>
爾雅郭注及邢陸諸疏皆以栩櫟為一物故朱傳於山<lb/>
有苞櫟更無釋文張爾公云橡様杼柔一也櫟别為一<lb/>
種櫟實亦有斗或謂之橡斗然橡實大於櫟葉冬凋櫟<lb/>
不冬凋實二物也<lb/>
　　　隰有楊<lb/>
爾雅楊蒲柳註莖可為箭易枯楊生稊老夫得其女妻<lb/>
枯楊生華老夫得其士夫淮南子正月其木楊古今注<lb/>
<pb n="15b"/>
白楊葉圓青楊葉長蒲楊葉長細栘楊葉圓蔕弱㣲風<lb/>
則大搖一名高飛一曰獨搖埤雅楊有黃白青赤四種<lb/>
赤楊霜降則葉赤材理亦赤其孚甲早於衆木又楊櫨<lb/>
皮白空中子似枸杞子冬月熟赤色一名空疏李當之<lb/>
藥録謂之溲疏非今人籬援之楊櫨也黃楊木性堅緻<lb/>
難長俗云嵗長一寸閏年倒長一寸謂之厄閏然考之<lb/>
爾雅桐茨菰皆有厄閏之名不獨黃楊也世之重黃楊<lb/>
以其無火或曰必於陰晦夜一星不見伐之為枕不裂<lb/>
<pb n="16a"/>
齊民要術白楊勁直堪為屋材寧折終不曲撓榆性懦<lb/>
軟久無不曲比白楊不如逺矣國策楊樹之生倒之生<lb/>
折而樹之又生列子虛則夢楊實則夢溺之反也木譜<lb/>
楊有二種一種白楊芽時有白毛褁之及盡展似梨葉<lb/>
而稍厚大遇風則簌簌有聲高者十餘丈徑三四尺一<lb/>
種青楊比白楊較小亦有二種其一青聳直高數丈徑<lb/>
二三尺葉似杏而大一種矮身多岐枝不堪大用北方<lb/>
全用楊柳榆槐四木人皆種之楊柳亦是二物柳枝長<lb/>
<pb n="16b"/>
脆葉狹長楊枝短硬葉圓濶逈不相侔諸家多混稱之<lb/>
甚且以為一物葢南方無楊故耳柳性耐水楊性宜旱<lb/>
諸書所言水楊皆水柳之譌也惟垂柳作垂楊至於春<lb/>
月飛絮落水作萍亦與柳同但其穂頗粗大耳崔正熊<lb/>
云水楊葉似青楊青楊出峽中為牀卧之無蚤别一種<lb/>
非蒲柳也白楊株大葉圓如梨皮白多種墟墓間故古<lb/>
詩曰白楊多悲風蕭蕭愁殺人黃楊葉細難長人家庭<lb/>
中多植之以為玩又蒲柳一種有皮青皮紅之别亦名<lb/>
<pb n="17a"/>
楊柳本草柳華其葉狹長青緑枝條長軟者然蒲柳亦<lb/>
曰蒲楊栘楊亦曰栘柳河柳亦曰小楊陳藏器云江東<lb/>
通名楊柳北人都不言楊楊樹葉短柳樹枝長朱傳云<lb/>
柳楊之下垂者楊柳之揚起者説文云柳小楊也欲知<lb/>
楊與柳之别以三説參之<lb/>
　　　有條有梅<lb/>
朱傳條山楸也皮葉白色亦白材理好宜為車版爾雅<lb/>
槄山榎孫炎曰詩云有條有梅條槄也郭璞曰今之山<lb/>
<pb n="17b"/>
楸陸疏槄今山楸也亦如下田楸耳白色堪作車版能<lb/>
溼又可為棺木宜陽其北山多有之本草楸與梓本同<lb/>
末異一種無刺者一種有刺者溼時脆燥則堅良木也<lb/>
榎亦楸屬葉大而蚤脱故謂之榎葉小而蚤秀故謂之<lb/>
楸史記淮山常山滎南河濟之間有千樹楸與千户侯<lb/>
等别賦望青楸之離霜曹植詩走馬長楸間<lb/>
梅爾雅梅枏陸疏梅樹皮葉似豫章豫章葉大如牛耳<lb/>
一頭尖赤心華赤黃子青不可食枏葉大可三四葉一<lb/>
<pb n="18a"/>
叢木理細緻於豫章子赤者材堅子白者材脆荆州人<lb/>
曰梅終南及新城上庸蜀皆多樟枏終南山與上庸新<lb/>
城通故亦有枏也爾雅翼枏大木可為舟又可為棺故<lb/>
古稱楩楠豫章以為良木之類本草枏近根年深向陽<lb/>
者結成草木山水形呼骰柏枏俗名鬭柏枏因聲而訛<lb/>
魏王花木狀言石枏野生二月開花曲阜顔囘墓有二<lb/>
株大三四十圍顔子手植物任昉述異記黃金山有枏<lb/>
木一年東邊榮西邊枯一年西邊榮東邊枯張華云交<lb/>
<pb n="18b"/>
讓木宋子京云讓木即枏木生南方故又作楠黔蜀諸<lb/>
山尤多其樹童童然若幢葢直上柯葉不相妨蜀人號<lb/>
交讓木莊子騰猿得杉楠山海經搖碧山朝歌山脆山<lb/>
多枏負霜停翠陸文裕曰成都庭院植成行列枝葉若<lb/>
相迴避實似母丁香粤中分香楠青楠又有石楠凌冬<lb/>
不凋楠即枬今作枏六書故曰梅之為果書傳所同惟<lb/>
終南之詩有條有梅毛氏以為枏葢本爾雅爾雅以梅<lb/>
為枏是以一字名兩木也説文既以梅為酸果又謂梅<lb/>
<pb n="19a"/>
枏為可餐是又合二字為一物也名物疏陸所釋梅自<lb/>
是枏木似豫章者豫章大樹所謂生七年而可知者陳<lb/>
文帝嘗出枏材造戰艦即此若今之所謂梅乃古和羮<lb/>
之梅籩實之乾䕩郭璞云似杏實酢者若爾雅之梅枏<lb/>
乃陸云似豫章者景純不當以似杏實酢解之草木同<lb/>
名異種者甚多如山榎名條柚亦名條豈可以上文之<lb/>
條為柚耶朱傳於標有梅既具釋此章不復云似合二<lb/>
梅為一矣廣要曰條是槄梅是枏爾雅與陸疏合此乃<lb/>
<pb n="19b"/>
秦人誇美其君故借巨材以起興陸農師指條為柚梅<lb/>
為杏取渡淮變化之義甚無謂通雅云爾雅三釋梅時<lb/>
英梅注以為雀梅正言梅花之梅與摽梅同葢古梅作<lb/>
某而枏則稱梅故又曰梅枏其言朹檕梅則今之山查<lb/>
糖毬耳爾雅梅枏即陸璣所謂木似豫章者郭璞注誤<lb/>
云似杏實酢陶淇景本草因之後人遂以枏木為梅果<lb/>
非也孫炎云荆州曰梅揚州曰枏世説謝安搆室有梅<lb/>
梁之名則枏亦可稱梅非今之所謂梅也<lb/>
<pb n="20a"/>
　　　隰有六駁<lb/>
朱傳駁梓榆也其皮青白如駁陸疏駁馬梓榆也其樹<lb/>
皮青白駁犖遥視似駮馬故謂之駮馬下章云山有苞<lb/>
棣隰有樹檖皆山隰之木相配不宜云獸古今注六駁<lb/>
山中有木葉似豫章皮多癬駁毛傳駁如馬倨牙食虎<lb/>
豹爾雅疏駮亦野馬名山海經中曲之山有獸焉其狀<lb/>
如馬而白身黑尾一角虎牙爪音如鼓音其名曰駮是<lb/>
食虎豹可以禦兵故馬之色相類者以駮名之雅翼周<lb/>
<pb n="20b"/>
書王會正北方義渠以兹白兹白若白馬即此物也古<lb/>
之名馬有曰六駮者有曰騶虞者有曰騰黃者有曰飛<lb/>
兔者有曰麒麟者六駁者必其白身黑尾如獸之六駮<lb/>
耳駮音博<lb/>
　　　隰有樹檖<lb/>
朱傳檖赤羅也實似梨而小酢可食釋木檖羅陸疏檖<lb/>
一名赤羅一名山梨今人謂之楊檖實如梨但小耳一<lb/>
名鹿梨一名䑕梨今人亦種之極有肥美者亦如梨之<lb/>
<pb n="21a"/>
美檖説文作□埤雅其文細密如羅故曰羅又有白者<lb/>
赤羅文棘白羅文緩雖皆文木赤羅為上秦詩初曰晨<lb/>
風卒曰樹檖言用賢之道始能致之終能立之栜謂之<lb/>
綾杉謂之紗檖謂之羅羅亦有花者俗謂之羅錦猶言<lb/>
杉錦也羅錦明杉錦暗今有栜綾器其文如綺又下於<lb/>
杉錦<lb/>
　　　東門之枌<lb/>
朱傳枌白榆也先生葉郤著莢皮白色爾雅榆白枌孫<lb/>
<pb n="21b"/>
炎曰榆白者名枌郭璞曰枌榆先生葉後著莢皮色白<lb/>
莢狀似錢而小色白成串俗呼榆錢二月剥皮刮去粗<lb/>
皵中滑白荒嵗以為粉食之埤雅枌先敷葉後著莢其<lb/>
葉初生葢似兔目榆性扇地所扇各與木等故其陰下<lb/>
五種不植而古人就以息焉陳詩東門之枌婆娑其下<lb/>
是也男子道舞尚非所宜女子市舞尤非所宜矣管子<lb/>
曰桓公之時五衢之民桑麻不種繭縷不治衣多敝履<lb/>
多穿乃請沐途旁之枝使無尺寸之陰為是故也内則<lb/>
<pb n="22a"/>
云堇荁枌榆兔薧以滑之兔新生者薧其乾也博物志<lb/>
食枌榆則眠不欲覺木譜榆有赤白二種白者名枌赤<lb/>
者榆也樹甚高大<lb/>
　　　猗彼女桑<lb/>
朱傳取葉存條曰猗女桑小桑也小桑不可條取故取<lb/>
其葉而存其條猗猗然耳毛傳荑桑也孔疏女是人之<lb/>
弱者女桑柔桑也釋木女桑桋桑注今俗謂桑樹小而<lb/>
條長者為女桑樹<lb/>
<pb n="22b"/>
　　　六月食鬱及薁<lb/>
朱傳鬱棣屬毛詩義問其樹高五六尺實大如李正赤<lb/>
食之甛孔疏晉宫闕銘云華林園中有車下李三百一<lb/>
十四株薁李一株車下李即鬱薁李即薁二者相類而<lb/>
各一物同時熟<lb/>
薁朱傳蘡薁也本草郁李一名爵李一名車下李一名<lb/>
棣生高山川谷及丘陵上五月六月採根陸疏唐棣薁<lb/>
李也一名雀梅亦曰車下李所在山皆有其華或赤或<lb/>
<pb n="23a"/>
白五月中成實大如李子可食本草圖經郁李木高五<lb/>
六尺枝條葉花皆若李惟子小若櫻桃赤而味甘酸核<lb/>
隨子熟六月採根并實取核中仁用藥譜郁李山野處<lb/>
處有之樹高五六尺花千葉雪白粉紅二色如紙剪成<lb/>
甚可觀李赤色五月熟可食核仁可入藥果譜蘡薁蔓<lb/>
生六月熟甌越諺云蘡薁熟食新粥正詩六月所食也<lb/>
名物疏薁郁李薁李蘡薁燕薁棣爵李車下李廣雅謂<lb/>
之蘡舌與鬱俱棣屬也故同得車下李之名陸璣以唐<lb/>
<pb n="23b"/>
棣為薁李非也而以為實大如李則得之本草圖經謂<lb/>
郁李子如櫻桃則似説常棣非郁李也郁李雖棣屬然<lb/>
非爾雅所謂唐棣常棣也古之説者惟不知唐棣為扶<lb/>
栘木而以為薁又不知薁别是一種而以為常棣故本<lb/>
草注及詩緝諸説俱誤魏王花木志云燕薁實如龍眼<lb/>
黑色説文謂之蘡薁詩疏一名車鞅藤豳詩六月食薁<lb/>
者此也廣志曰燕薁似梨早熟據此又非郁李而二説<lb/>
亦相矛盾殆不足取證韓詩薁字作蒮是爾雅所謂蒮<lb/>
<pb n="24a"/>
山韭者非毛詩之薁爾雅翼云山韭形性與韭相類但<lb/>
根白葉如燈心苗一説燕薁蘡舌宜是草屬按果譜蘡<lb/>
薁一名山蔔萄蔓生苖葉花實與蔔萄相似但實小而<lb/>
圓不甚紫亦堪為酒正字通薁果名俗名山蔔萄藤名<lb/>
木龍時珍曰蘡薁可揷植花實與蔔萄無異實小而圓<lb/>
不甚紫其莖吹之氣出有汁如通草韓詩薁作蒮説文<lb/>
引詩食鬱及蒮彼此錯誤矣<lb/>
　　　八月剥棗<lb/>
<pb n="24b"/>
爾雅棗壺棗注大而鋭上邊要棗註子細腰擠白棗註<lb/>
子白乃熟樲酸棗註樹小實酢楊徹齊棗煑填棗注未<lb/>
詳遵羊棗注實小而圓紫黑色俗呼羊矢棗洗大棗注<lb/>
河東猗氏縣棗大如雞卵蹶洩苦棗注子味苦晳無實<lb/>
棗注樹不著子還味捻棗注還味短味也還音旋又云<lb/>
棗李曰疐之周禮饋食之邊其實棗禮記婦人之贄脯<lb/>
修棗栗又棗曰新之又棗栗飴蜜以甘之又食棗桃李<lb/>
不致於核左傳女贄不過榛栗棗修以告䖍青史子棗<lb/>
<pb n="25a"/>
北方之草冬木也鄒子燧人氏夏取棗杏之火韓子秦<lb/>
饑應侯請以五苑棗栗發與之本草大棗味甘平安中<lb/>
養脾助十二經平胃氣通九竅補少氣少津液和百藥<lb/>
八月採暴乾梨百損一益棗百益一損圖經云棗極美<lb/>
者有水菱棗御棗之類盧諶祭法曰春祠用棗油淮南<lb/>
子十一月棗棗取其赤心埤雅棘大者棗葢若酸棗所<lb/>
謂棘也於文重朿為棗並朿為棘一曰棘實曰棗葢棗<lb/>
性重喬棘則低矣故其制字如此詩曰八月剥棗剥擊<lb/>
<pb n="25b"/>
也棗實未熟雖擊不落已熟則爛不擊自墮齊民要術<lb/>
所謂全赤即収収法撼而落之為上是也且棗全赤即<lb/>
收故乾則紅皺復無烏鳥之費半赤而收者肉未充滿<lb/>
乾復黃皺將赤味亦不佳故於全赤之時剥而落之世<lb/>
云噉棗令人齒黃倪彦及云太原人好食棗無貧賤老<lb/>
少嘗置棗懐袖間探取食之嵇叔夜書齒居晉而黃以<lb/>
此木譜棗一名木蜜農書云南北皆有然南棗堅燥不<lb/>
如北棗肥美生青齊晉絳者尤佳齊民要術旱澇之地<lb/>
<pb n="26a"/>
不任稼穡種棗則任矣本草無漏子即波斯棗番人名<lb/>
其木曰窟莽名其實曰若魯麻棗杜甫海㯶即此樹也<lb/>
函史物性志曰有紫棗元棗實入藥生宻雲者實小而<lb/>
甘天棗産徐州蕭縣實如酸棗樂民棗生山東青州多<lb/>
膏味美為棗之冠南棗出浙之浦江又嶺南波斯棗木<lb/>
直聳十餘丈始開枝葉似㯶櫚三五年一結子似北方<lb/>
青棗但小耳史記李少君曰臣嘗至海上見安期生食<lb/>
棗大如瓠又楚莊王愛馬噉棗脯水經注酸棗縣古者<lb/>
<pb n="26b"/>
名都或以山林故曰酸棗洞㝠記今軟棗笮之有膏膏<lb/>
可然燈王安石初解剥棗不用毛傳曰剥者剥其皮而<lb/>
進之以養老也後從蔣山歩至民家問翁安在曰去剥<lb/>
棗始悟其非即具奏乞除前説又蜀酸棗肉山萸别名<lb/>
　　　采荼薪樗<lb/>
朱傳荼苦菜也樗惡木也孔疏樗惟堪薪故毛稱惡木<lb/>
樗音樞陸疏樗樹及皮皆似漆青色其葉臭本草圖經<lb/>
樗木根葉尤良唐本注椿樗二木相類但椿木實而葉<lb/>
<pb n="27a"/>
香可噉樗木疏而氣臭膳夫亦能熬去其氣北人呼樗<lb/>
為山椿江東呼為虎目葉脱去有痕如樗蒲子又如眼<lb/>
目故名俗云櫄樗栲漆相似如一衍義世以無花不實<lb/>
木身大其榦端直者為椿其有花而莢木身小榦多迂<lb/>
矮者為樗樗用根葉莢故曰未見椿上有莢者又有樗<lb/>
雞故知古人命名不言椿雞而言樗雞顯以有雞者為<lb/>
樗無雞者為椿也木譜樗俗呼臭椿一名大眼桐皮粗<lb/>
肌虚而白荒年可採食有花者無莢有莢者無花莊子<lb/>
<pb n="27b"/>
吾有大樹人謂之樗其大本臃腫而不中繩墨其小枝<lb/>
拳曲不中規矩<lb/>
　　　徹彼桑土<lb/>
朱傳徹取也桑土桑根也方言東齊為根曰土字林作<lb/>
<graphic n="KR2690" url="https://raw.githubusercontent.com/kanripo/KR-Gaiji/master/images/KR2690.png" mimeType="image/png"/>桑皮也又方言齊東謂根曰杜通作土詩徹彼桑土<lb/>
傳曰桑根郭璞注方言引詩作桑杜<lb/>
　　　集于苞杞<lb/>
朱傳杞枸檵也爾雅杞枸檵注今狗杞也廣雅地筋枸<lb/>
<pb n="28a"/>
杞陸疏一名苦把一名地骨春生作羮茹㣲苦其莖似<lb/>
莓子秋熟正赤莖葉及子服之輕身益氣本草枸杞味<lb/>
苦寒久服堅筋骨一名地輔羊乳郤暑仙人杖西王母<lb/>
杖生常山平澤及諸丘陵阪岸冬採根春夏採葉秋採<lb/>
莖實抱朴子家菜一名托盧或名天精郤老地骨日華<lb/>
子曰地仙苖即枸杞道書枸杞千嵗其形如犬圖經春<lb/>
生苖葉如石榴葉而軟薄堪食俗呼為甛菜莖榦高三<lb/>
五尺作叢六七月生小紅紫花隨結紅實形㣲長如棗<lb/>
<pb n="28b"/>
核其根名地骨與枸棘相類其實形長而枝無刺者真<lb/>
枸杞也圓而有刺者枸棘也世傳蓬萊縣南丘村多枸<lb/>
杞高者一二丈其根盤結甚固鄉人多壽考亦飲食其<lb/>
水土之品使然耳陳藏器云仙人杖别有兩種一種是<lb/>
枯死竹竿之色黑者一種是菜類并此為三物而同一<lb/>
名也沈存中云陜西極邊生枸杞高丈餘大可作柱葉<lb/>
長數寸無刺根皮如厚朴甘美異於諸處實圓如櫻桃<lb/>
少核暴乾如餅極膏潤有味冦氏衍義云凡杞未有無<lb/>
<pb n="29a"/>
刺者但此物小則多刺大則少刺如酸棗及棘其實一<lb/>
也後人分别把棘强生名耳藥譜枸杞二木名此物棘<lb/>
如枸之刺莖條故兼二名處處有之根名地骨根之皮<lb/>
名地骨皮古以韋山者為上品以甘州為絶品子圓如<lb/>
櫻桃曝乾可作果食一種辛苦麻人者名曰棘多誤以<lb/>
入藥詩詁曰枸木子生枝端橫折岐出狀如枅栱土人<lb/>
謂之枅栱木此木誤入酒能化酒為水一名木蜜一名<lb/>
木餳一名木珊瑚續仙傳朱孺子少事道士王延且居<lb/>
<pb n="29b"/>
大若巖一日汲於溪見二花犬因逐之入枸杞叢下掘<lb/>
之根形如二犬烹而食之通雅枸杞為檵謂棘如枸莖<lb/>
如杞也㓂宗奭知别刺枸而引杞柳郭璞以梗為杞毛<lb/>
公以枳椇為枸説文以枸木可為醬楊升菴鄧潜谷以<lb/>
蒟蒻為蒟醬皆誤也<lb/>
　　　常棣之華<lb/>
朱傳棣也子如櫻桃可食李氏云何彼穠矣言唐棣之<lb/>
華爾雅所謂栘也此常棣與采薇維常之華爾雅所謂<lb/>
<pb n="30a"/>
棣也爾雅常棣棣郭云今山中有棣樹子如櫻桃可食<lb/>
孔疏此與唐棣異木故爾雅别釋陸疏許慎曰白棣樹<lb/>
也如李而小如櫻桃正白今官園種之又有赤棣樹葉<lb/>
如刺榆葉而㣲圓子正赤如郁李而小五月始熟自闗<lb/>
西天水隴西多有之高濓云常棣花若金黃一葉一蘂<lb/>
生甚蔓延春時與薔薇同開程子經説云常棣今所謂<lb/>
玉李花蕚相承甚力故以興兄弟埤雅華蕚上承下覆<lb/>
甚相親爾栘从多棣从隶言華蕚相承輝榮相隶也唐<lb/>
<pb n="30b"/>
棣之華反而後合詩以取譬則此華上承下覆甚相親<lb/>
爾者常而已矣故曰常棣也隶仁也多義也兄弟尚親<lb/>
親也周公之於詩其道在鴟鴞其事在常棣也<lb/>
　　　鄂不韡韡<lb/>
朱傳鄂鄂然外見之貌不猶豈不也韡韡光明貌箋承<lb/>
華者曰鄂不當作拊拊鄂足也楊用修云鄂花苞也今<lb/>
文作蕚不華蒂也今文作跗華下有蕚蕚下有跗花蕚<lb/>
相承覆故得韡韡而光明按孔疏解毛傳云豈不韡韡<lb/>
<pb n="31a"/>
而光明乎王述之曰不韡韡猶言韡韡也故朱傳取之<lb/>
與鄭異義歐陽本義云鄭改不為柎先儒已言其非且<lb/>
不韡韡者言韡韡也古詩如此者多何煩改字乎<lb/>
　　　南山有杞<lb/>
朱傳杞樹如樗一名狗骨陸疏杞一名狗骨山材也其<lb/>
樹如樗理白而滑可為函及檢板其子為木蝱可合藥<lb/>
曹氏云梓把也嚴氏詩緝曰詩有三杞無折我樹杞柳<lb/>
屬也南山有杞在彼把棘山木也集于苞杞隰有杞桋<lb/>
<pb n="31b"/>
言采其杞枸杞也據此南山有杞之杞與集于苞杞之<lb/>
把分明二種朱子註南山有杞云樹如樗極肖其形顧<lb/>
野王曰枸榾木中箭謂其有刺通雅曰即今之貓刺冬<lb/>
不凋大者可充黃楊製器李時珍言狗骨與冬青相亂<lb/>
枸榾葉長四方有八稜稜有刺與冬青逺甚若云冬不<lb/>
凋則不凋者多矣按通雅所言亦其一種俗呼貓兒刺<lb/>
又有云枸榾樹者其葉比冬青畧薄其皮中有絲一謂<lb/>
之絲綿樹正時珍所云也今刻工多以之代梨棗<lb/>
<pb n="32a"/>
　　　南山有枸<lb/>
朱傳枸枳枸樹高大似白楊有子著枝端大如指長數<lb/>
寸噉之甘美如飴八月熟亦名本蜜語録枸是機枸子<lb/>
建陽人謂之皆拱子甘而解酒毒陸疏枸枳枸也木高<lb/>
大似白楊所在山中皆有理白可為函板枝柯不直古<lb/>
語曰枳枸來巢言其味甘故飛鳥慕而巢之本從南方<lb/>
來能敗酒若以為屋柱則一屋之酒皆薄本草枳椇味<lb/>
甘平一名木蜜其木皮温唐本注云其樹徑尺木名白<lb/>
<pb n="32b"/>
石葉如桑柘其子作房似珊瑚核在其端古今注枳椇<lb/>
子一名樹蜜一名木餳實形拳曲核在實外亦名白石<lb/>
白實木石木實埤稚椇木似白楊子依房生著枝端今<lb/>
俗謂之枅栱曲禮婦人之贄椇榛脯脩棗栗椇取卷曲<lb/>
榛言至棗言早栗言恂栗故曰以告䖍也廣志葉似蒲<lb/>
柳子十一月熟樹乾者益美或云果名一名白石李通<lb/>
志枳椇蜀人謂之枸詩緝云疏引枳椇來巢以證毛説<lb/>
然宋玉風賦字作枳句李善注橘踰淮為枳句曲也音<lb/>
<pb n="33a"/>
溝非毛義也雅翼古者人君燕食所加庻羞凡三十一<lb/>
物其果則有蓤椇棗栗榛柿瓜李桃梅杏楂梨荆楚之<lb/>
俗亦鹽藏荷褁以為冬儲今不以為重賤者食之而已<lb/>
正字通枸有矩茍鉤劬四音枸杞之枸音茍南山之枸<lb/>
音矩字同音異各分二物也<lb/>
　　　北山有楰<lb/>
朱傳楰䑕梓樹葉木理如楸亦名苦楸爾雅楰䑕梓郭<lb/>
璞曰楸屬也今江東有虎梓圖經云䑕梓一名楰亦楸<lb/>
<pb n="33b"/>
之屬也小雅北山有楰是也䑕李一名䑕梓或云即此<lb/>
然花實都不相類恐二物而同名陸疏其樹葉木理如<lb/>
楸山楸之異者今人謂之苦楸溼時脆燥時堅今永昌<lb/>
又謂䑕梓漢人謂之楰曹氏云宫室之良材通志畧䑕<lb/>
李曰牛李曰䑕梓曰椑曰山李曰楰曰苦楸即烏巢子<lb/>
　　　其下維穀<lb/>
朱傳穀一名楮惡木也廣雅穀楮也陸疏幽州人謂之<lb/>
穀桑荆揚交廣謂之穀中州人謂之楮今江南人績其<lb/>
<pb n="34a"/>
皮以為布又擣以為紙謂之穀皮紙潔白光澤其裏甚<lb/>
好葉初生可以為茹管子五位之土其柞其穀酉陽襍<lb/>
俎構穀田廢久必生構葉有瓣曰楮無曰構本草圖經<lb/>
楮有二種一種皮有斑花文謂之斑穀今人用為冠一<lb/>
種皮無花但葉似蔔萄作瓣而有子者為佳其實初夏<lb/>
生如彈丸青緑色至六七月漸深紅色乃成熟八月九<lb/>
月採抱朴子楮實赤者餌之一年老者還少本草曰楮<lb/>
亦名穀陶氏以為今構木誤矣先賢以為皮斑者是楮<lb/>
<pb n="34b"/>
皮白者是穀有瓣者曰楮無瓣者曰構按此非一種物<lb/>
類相感志云其膠可以團丹砂語曰構膠為金石之桼<lb/>
是也列子宋人有為其君以玉為楮葉者三年而成亂<lb/>
之楮葉中不可别也遂以巧食宋國列子聞之曰使天<lb/>
地之生物三年而成一葉則物之有葉者寡矣爾雅翼<lb/>
書桑穀共生劉向以為桑喪也穀生也殺生之柄失而<lb/>
在下是以桑穀為二物也陸璣以為幽州人謂之穀桑<lb/>
或曰楮桑然則葢一物矣廣州記蠻中取穀皮熟搥為<lb/>
<pb n="35a"/>
揭裏布鋪以擬氊漢周黨被徴不得已著短布單衣穀<lb/>
皮綃頭待見尚書注以穀樹皮為綃頭也山海經招摇<lb/>
之山有木焉其狀如穀而黑裏其華四照名曰迷糓佩<lb/>
之不迷木譜斑穀葉無椏乂三月開花成長穗如柳花<lb/>
不結實白皮穀皮有椏乂碎花實如楊梅而無核八月<lb/>
九月采一名楮桃一名穀實埤雅樂彼之園爰有樹檀<lb/>
其下維籜檀堅厚籜脆薄其别之易也又曰其下維穀<lb/>
穀惡木也而疑於美散木也而疑於才其别之難矣故<lb/>
<pb n="35b"/>
以誨宣王分别善惡有隆於後也許東陽曰榖字從<graphic n="KR2020" url="https://raw.githubusercontent.com/kanripo/KR-Gaiji/master/images/KR2020.png" mimeType="image/png"/>
從木者木名也從<graphic n="KR2020" url="https://raw.githubusercontent.com/kanripo/KR-Gaiji/master/images/KR2020.png" mimeType="image/png"/>從禾者百穀之總名亦善也此詩<lb/>
集于榖者木也我肻穀者善也二字當辨正字通構榖<lb/>
楮三物三名三字三音非讀榖為構也李氏本草楚人<lb/>
呼乳為榖榖本是㝅字從子從<graphic n="KR2020" url="https://raw.githubusercontent.com/kanripo/KR-Gaiji/master/images/KR2020.png" mimeType="image/png"/>説文甚明陸佃埤雅<lb/>
訓榖為善如戬榖式榖之義誤矣然其以穀為榖則傳<lb/>
寫之訛非佃之過也米襄陽云古法粘經以構汁和白<lb/>
芨飛麵為糊接紙永不脱解<lb/>
<pb n="36a"/>
　　　以薪以蒸<lb/>
朱傳麄曰薪細曰蒸説文蒸折麻中榦也一曰麻榦可<lb/>
以燒増韻炬也周禮甸師帥其徒以薪蒸役外内甕之<lb/>
事左傳藪之薪蒸虞衡守之又木槿齊魯之間謂之王<lb/>
蒸<lb/>
　　　譬彼壞木<lb/>
朱傳壞傷病也壞説文作瘣云病也一曰腫旁出也爾<lb/>
雅瘣木符婁某氏曰詩云譬彼瘣木疾用無枝符婁尫<lb/>
<pb n="36b"/>
傴内疾瘣磊故疾用無枝郭璞曰謂木病尫傴癭腫無<lb/>
枝條<lb/>
　　　無浸穫薪<lb/>
朱傳穫艾也爾雅穫落或曰可作桮圈皮韌繞物不解<lb/>
郭璞曰穫音獲可為杯器素也陸疏今椰榆也其葉如<lb/>
榆其皮堅韌剥之長數尺可為絙索又可為繒帶其材<lb/>
可為杯器又禮不隕穫於貧賤注隕如蘀之隕而飄零<lb/>
穫如禾之穫而枯槁也<lb/>
<pb n="37a"/>
　　　隰有杞桋<lb/>
朱傳杞枸檵也桋赤栜也樹葉細而岐鋭皮理錯戾好<lb/>
叢生山中中為車輛爾雅桋赤栜白者栜或曰白色為<lb/>
栜其色雖異為名同江淮間栜有可為鞍者陸疏栜葉<lb/>
如柞皮薄而白其木理赤者為舜栜一名桋白者為栜<lb/>
木皆堅韌今人以為車轂六書故説文亦云桋赤栜而<lb/>
無栜字詩蕨薇杞桋並言似皆可采食者又齊韻音題<lb/>
爾雅桋桑女桑郭注今俗呼小樹長條者為女桑則桋<lb/>
<pb n="37b"/>
亦小樹長條之通名矣<lb/>
　　　如塗塗附<lb/>
朱傳塗泥附著如於泥塗之上加以泥塗附之也鄭箋<lb/>
附木桴也孔疏木表之麄皮<lb/>
　　　柞棫拔矣<lb/>
朱傳柞櫟也枝長葉盛叢生有刺爾雅翼柞生南方葉<lb/>
細而密今人為梳用之詩二雅道柞尤多石鼓文亦云<lb/>
柞棫其特周書方周之興大姒夢商庭産棘小子發取<lb/>
<pb n="38a"/>
周庭之梓植之闕間化為松栢柞棫齊民要術言柞斫<lb/>
去旋生科理還復葢良木之易成者又柞宜種山阜之<lb/>
曲十年中椽二十年中屋槱柴在外為利博矣嚴燦云<lb/>
柞櫟也即唐風所謂栩也廣要據陸疏柞棫苞栩苞櫟<lb/>
一物嚴氏亦云然鄭漁仲謂栩杼為柞謂櫟為槲别是<lb/>
一種本草以槲櫟稍有差别朱傳解柞云枝長葉盛叢<lb/>
生有刺與櫟葉如栗葉者不同况柞中椽中屋而朱傳<lb/>
云小木相去甚逺可見棫是小木所謂無赤心實如耳<lb/>
<pb n="38b"/>
璫者是也柞栩櫟是大木所謂栗屬大蔽牛者是也鄭<lb/>
氏認棫是山柘恐未然詩緝解維柞之枝亦曰堅韌之<lb/>
木新葉將生故葉乃落附著甚固故曰蓬蓬然也周禮<lb/>
柞氏掌攻草木漢書有五柞宫風土記舜所耕地多柞<lb/>
樹<lb/>
朱傳棫白桵也小木亦叢生有刺爾雅郭注云挼實如<lb/>
耳璫紫赤可啖鄭云即山柘也陸疏三倉説即柞也其<lb/>
材理全白無赤心者為白桵直理易破可為櫝車輻又<lb/>
<pb n="39a"/>
可為矛㦸矜今人謂之白梂或曰白柘矜音芹柄也張<lb/>
爾公云爾雅棫白桵與柞殊類詩合舉二木非棫即柞<lb/>
也陸疏棫即柞鄭注即山柘鄭樵通志柞木曰棫曰栩<lb/>
並非<lb/>
　　　芃芃棫樸<lb/>
朱傳芃芃木盛貌樸叢生也言根枝迫迮相附著也毛<lb/>
傳樸抱木爾雅樸枹者郭云樸屬叢生者為枹説文樸<lb/>
木素也徐曰土曰坯木曰樸六書故木之未器者又質<lb/>
<pb n="39b"/>
也淮南子堯樸角不斲素題不枅孔疏冬官考工記凡<lb/>
察車之道欲其樸屬而㣲至注樸屬附著堅固貌也<lb/>
　　　薪之槱之<lb/>
朱傳槱積也孔疏伐木析之謂之薪既已薪之則當積<lb/>
聚鄭箋祭皇天上帝及三辰聚積以燎之疏云月令注<lb/>
皇天為北辰耀魄寳上帝為五帝三辰即宗伯所云日<lb/>
月星辰也周禮大宗伯以禋祀祀昊天上帝以實柴祀<lb/>
日月星辰以槱燎祀司中司命風師雨師注云煙之言<lb/>
<pb n="40a"/>
烟周人尚臭烟氣之臭聞者也槱積也詩曰芃芃棫樸<lb/>
薪之槱之三祀皆積柴實牲醴焉或有玉帛燔燎而升<lb/>
烟所以報陽也禮記月令季冬乃命四監收秩薪柴以<lb/>
共郊廟及百祀之薪燎祭法燔柴於泰壇祭天也<lb/>
　　　榛楛濟濟<lb/>
朱傳榛似栗而小楛似荆而赤陸疏楛其形似荆而赤<lb/>
莖似蓍上黨人織以為牛筥箱器又屈以為釵故上黨<lb/>
人調曰問婦人欲買赭否曰竈下自有黃土問買釵否<lb/>
<pb n="40b"/>
曰山中自有楛禹貢荆州貢楛注云中矢榦出雲夢之<lb/>
澤爾雅楛堪為矢古者楛矢則石為之弩榛可為贄文<lb/>
事也楛可為矢武事也説文榛一曰蕞蕞亦矢之善者<lb/>
春秋傳所謂致師者左射以蕞是也周語曰夫旱麓之<lb/>
榛楛殖故君子得以樂易干禄焉若夫山林匱竭林麓<lb/>
㪚亡藪澤肆竭民力凋盡田疇荒蕪資用乏匱君子將<lb/>
險哀之不暇而何樂易之有顔師古曰楛木堪為箭笴<lb/>
今豳以北皆用之俗呼其木為楛子左傳有隼集於陳<lb/>
<pb n="41a"/>
庭而死楛矢貫之其長尺有咫以問仲尼對曰隼來逺<lb/>
矣此肅慎氏之矢也昔武王伐商封異姓以逺方之職<lb/>
貢使無忘服故以楛矢封陳求之故府果得之夏書荆<lb/>
州之貢礪砥砮丹惟箘簵楛則亦中州職貢之常豈其<lb/>
長者為肅慎之物歟荀子勸學篇問楛者勿告也告楛<lb/>
者勿問也説楛者勿聽也凡器物堅好曰功濫惡曰楛<lb/>
故以為喻楛或作苦義同<lb/>
　　　其菑其翳<lb/>
<pb n="41b"/>
朱傳菑木立死者也釋木立死菑李巡曰以當死害生<lb/>
曰菑荀子周公之狀身如斷椔臯陶之狀色如削瓜椔<lb/>
一作菑孔疏立死之木妨他木生長故曰菑也菑又音<lb/>
緇韓詩云反草也又車輻入轂處為菑<lb/>
翳朱傳自斃者也或曰小木蒙宻蔽翳者也爾雅木自<lb/>
斃柛蔽者為翳韓詩作殪云因也因高填下也釋木斃<lb/>
者翳郭云翳樹陰翳覆地者也孔疏生木自倒枝葉覆<lb/>
地為蔭翳故曰翳也埤雅木卧死為翳<lb/>
<pb n="42a"/>
　　　其灌其栵<lb/>
朱傳灌叢生也栵行生者也爾雅栵栭郭注樹似槲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
而庳小子如細栗可食今江東亦呼為栭栗鄭注茅栗<lb/>
也陸疏樹如榆木理堅韌而赤可為車轅内則芝栭䔖<lb/>
椇鄭云人君燕食所加庻羞也通志橡實之類極多有<lb/>
似栗而小者大小三四種注云子如細栗江淮亦呼栭<lb/>
栗俗謂之茅栗猴栗柯栗皆其類也栵一作□沈存中<lb/>
以莊子賦芧為茅栗韻書□茅栗也趙魏間栗小者為<lb/>
<pb n="42b"/>
□<lb/>
　　　其檉其椐<lb/>
朱傳檉河柳也似楊赤色生河邊爾雅檉河柳郭云今<lb/>
河旁赤莖小楊鄭注殷檉也生水畔其葉經冬變紅陸<lb/>
疏生水旁皮正赤如絳一名雨師枝葉如松漢書鄯善<lb/>
國多檉柳段成式云赤白檉出涼州大者為炭復入灰<lb/>
汁可以煑銅本草赤檉木皮赤色葉細其中木脂一名<lb/>
檉乳衍義人謂之三春柳以其一年三秀也花肉紅色<lb/>
<pb n="43a"/>
成細穗河西者戎人取滑枝為鞭南都賦注檉似柏而<lb/>
香雅翼檉葉細如絲婀娜可愛天將雨檉先起氣以應<lb/>
之故一名雨師亦能負霜雪大寒不凋有異餘柳通志<lb/>
大概松杉之類而意態似柳故謂之檉柳其材可卷為<lb/>
盤合又有一種名赤楊又名水楊與此相似而植之水<lb/>
邊其葉經秋盡紅人多植於門巷杜詩赬檉曉花希即<lb/>
此木譜漢苑中柳狀如人形一日三眠三起檉柳也一<lb/>
名人柳一名三眠柳一名觀音柳一名長壽仙人柳即<lb/>
<pb n="43b"/>
俗所稱三春柳也春前以枝揷之易生<lb/>
椐朱𫝊樻也腫節似扶老可為杖者也爾雅据樻郭云<lb/>
腫節可以為杖鄭注此木似籐節自相對以為杖甚竒<lb/>
陸疏節中腫似扶老即靈壽也為馬鞭及杖𢎞農郡北<lb/>
山有之本草靈壽木生劍南山谷作杖令人延年益壽<lb/>
圓長皮紫漢書孔光傅賜靈壽杖師古曰木似竹有枝<lb/>
節長八九尺圍三四寸自然有合杖制不須削治唐書<lb/>
李靖遷右僕射乞骸骨加賜靈壽杖山海經廣都之野<lb/>
<pb n="44a"/>
靈壽實華水經注來水合溱水湘水千秋水水出萬嵗<lb/>
山山生靈壽木一説今天台靈壽杖自然腫節乃籐也<lb/>
與椐别一種王粲頌寄榦堅正不待矯柔字説春秋傳<lb/>
曰弱足者居椐適可杖居者之所材也椐又樻也材適<lb/>
可杖木之貴也<lb/>
　　　其檿其柘<lb/>
朱傳檿山桑也與柘皆美材可為弓榦又可蠶也爾雅<lb/>
檿桑山桑注似桑材中作弓及車轅禹貢青州厥篚檿<lb/>
<pb n="44b"/>
絲注檿桑蠶絲中琴瑟弦管子五粟之土其檿其桑師<lb/>
古山桑之有㸃文者花木考繭生山桑不浴不飼居民<lb/>
取之製為紬久而不敝左傳宣王之時有童謠曰檿<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>
箕服實亡周國注山桑曰檿<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>弓也箕木名服矢房也<lb/>
史記引書厥貢酓絲古音獵要云酓與檿同按檿作酓<lb/>
譌也從檿為正<lb/>
柘木譜喜叢生榦疎直葉圓有尖結實如椒名隹子隹<lb/>
音錐染黃赤色謂之柘黃孥柘有刺而小葉可飼蠶月<lb/>
<pb n="45a"/>
令季春無伐桑柘投壺矢以柘若棘考工記弓人取材<lb/>
柘為上檍次之檿桑次之橘次之木爪次之荆次之竹<lb/>
為下周書季夏取桑柘之火淮南子八月其樹柘四民<lb/>
月令柘染色黃赤人君所尊蠶書柘葉飼蠶其絲作琴<lb/>
瑟弦清鳴響亮逺勝凡絲埤雅云柘宜山石柞宜山阜<lb/>
楮宜澗谷柳宜下田竹宜高平之地本草衍義柘木理<lb/>
有紋亦可旋為器方書柘通腎氣治耳聾耳鳴有柘根<lb/>
酒又楚辭有柘漿些漢志樂府歌泰尊柘漿析朝酲應<lb/>
<pb n="45b"/>
劭曰取柘汁為飲解酒病也按柘蔗古字通用子虛賦<lb/>
諸柘巴苴注諸柘即甘蔗也舊註引為桑柘之柘誤矣<lb/>
　　　梧桐生矣<lb/>
朱傳梧桐生之盛也釋木云櫬梧注今梧桐禮東方之<lb/>
<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>以梧青史子梧東方之草春木也王逸云梧桐春榮<lb/>
陽木也埤雅梧一名櫬即梧桐也今人以其皮青號曰<lb/>
青桐華净妍雅可愛故多近齋閣種之梧橐鄂皆五其<lb/>
子似乳綴其橐鄂生多五六少或一二飛鳥喜巢其中<lb/>
<pb n="46a"/>
莊子所謂空閲來風桐乳致巢又師曠之枝策也惠子<lb/>
之據梧也言精大用則竭神大用則弊故二子疲或枝<lb/>
策而立昬或據梧而瞑也雅翼梧木易生鳥銜墜者輒<lb/>
隨生殖其畦種者是嵗可高一丈遁甲書梧桐知月正<lb/>
閏立秋之日一葉先墜故曰梧桐葉一落天下盡知秋<lb/>
方書桐有四種一名梧桐禮有桐棺故誤訓櫬爾雅所<lb/>
謂櫬或本方言非謂梧定可為櫬也莊子據梧指衺柱<lb/>
言非梧桐之梧舊注或以為几或以為琴非是通雅引<lb/>
<pb n="46b"/>
史記項籍傳莫枝梧注小柱為枝邪柱為梧則據梧者<lb/>
如倚柱之義耳李氏本草曰樹似桐皮青不皴木直生<lb/>
無節葉光滑有尖角莢老裂開如箕謂之橐鄂子如胡<lb/>
椒皮皴春晚乃生望秋輙凋或曰世言金井梧桐以葉<lb/>
有黃圈文如井故曰金井非井欄也<lb/>
　　　荏染柔木<lb/>
朱傳荏染柔貌柔木柔忍之木也鄭箋柔忍之木被之<lb/>
弦以為弓考功記弓人為弓取榦之道七凡相榦欲赤<lb/>
<pb n="47a"/>
黑而陽聲赤黑則鄉心陽聲則逺根六書故木初生柔<lb/>
耎也引之則柔義無不通金之柔為鍒革之柔為鞣肉<lb/>
之柔為腬土剛者耰而柔之謂之柔田别作㽥又荏苒<lb/>
侵尋積漸也魏書彭城王𫝊違離清挹荏苒至今李順<lb/>
傳荏苒之間遂及於此<lb/>
　　　苞有三蘖<lb/>
朱傳苞本也蘖旁生萌蘖也言一本三蘖也毛傳苞本<lb/>
也孔疏易稱苞桑謂之桑本故以苞為本<lb/>
<pb n="47b"/>
蘖毛傳餘也説文<graphic n="KR2305" url="https://raw.githubusercontent.com/kanripo/KR-Gaiji/master/images/KR2305.png" mimeType="image/png"/>伐木餘也一作蘖盤庚若顛木之<lb/>
有由蘖謂根本已顛更生故餘也釋詁曰枿蘖同餘也<lb/>
李巡曰槁木之餘國語山不槎蘖魚禁鯤鮞鳥翼鷇卵<lb/>
蟲含蚳蝝注斜斫木曰搓髠斬之曰蘖<lb/>
　<lb/>
　<lb/>
　<lb/>
　詩傳名物集覽卷十二<lb/>
</p>
<p>
</p>
  </div>
</body>
</text>
</TEI>
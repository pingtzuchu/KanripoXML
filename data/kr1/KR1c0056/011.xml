<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳名物集覽卷十一</head>
    <p>
<pb n="1a"/>
欽定四庫全書<lb/>
　詩傳名物集覽卷十一　　庻吉士陳大章撰<lb/>
　　木<lb/>
　　　集于灌木<lb/>
朱傳灌木叢木也爾雅木族生為灌孫炎注族叢也説<lb/>
文木冒也冒地而生東方之行易山上有木鴻漸於木<lb/>
乘木有功㢲為木坎其於木也為堅多心艮其於木也<lb/>
為堅多節離其於木也為科上槁禮記孟夏盛徳在木<lb/>
<pb n="1b"/>
命虞人入山行木毋有斬伐季秋草木黃落乃伐薪為<lb/>
炭周禮山虞仲冬斬陽木仲夏斬陰木凡服耜斬季木<lb/>
以時入之注陽木生山南陰木生山北服車材耜農器<lb/>
季穉也尚書兖州厥木惟條揚州厥木惟喬洪範五行<lb/>
三曰木其性曲直其味酸左傳山有木工則度之又鳥<lb/>
則擇木木豈能擇鳥春秋元命包木者陽精生於陰故<lb/>
水者木之母也木之為言觸氣動躍也其字八推十為<lb/>
木八者陰合十者陽數禮斗威儀君乘木而王者其政<lb/>
<pb n="2a"/>
升平則草木豐盛淮南子喬如生榦木榦木生庻木皇<lb/>
極經世曰木結實而種之又成是木結是實木非舊木<lb/>
也此木之神不二也生生之理也木在地為質在天為<lb/>
氣故星次名析木爾雅析木謂之津注自尾十度至南<lb/>
斗十一度為析木於十二支為寅皆東方之氣也<lb/>
　　　南有樛木<lb/>
朱傳木下曲曰樛爾雅木下勾曰朻上勾曰喬朻與樛<lb/>
同木枝曲垂注又絞也儀禮殤之絰者不樛垂註不絞<lb/>
<pb n="2b"/>
其帶之垂者劉安招隱蹇連蜷兮枝相繚註繚與樛同<lb/>
又爾雅朻者聊郭注未詳一説木之糾曲者皆曰聊詩<lb/>
椒聊之聊疑即此義説文下勾曰樛高木曰朻誤李迂<lb/>
仲曰樛木木之勾曲者韓愈賦樹蓊蓊其相樛俗本譌<lb/>
作繆<lb/>
　　　桃之天夭<lb/>
朱傳桃木名華紅實可食爾雅楔荆桃旄冬桃榹桃山<lb/>
桃桃李醜核又曰桃曰膽之注荆桃今櫻桃冬桃子冬<lb/>
<pb n="3a"/>
熟山桃實如桃而小不解核疏桃李之類子中有核仁<lb/>
膽之者桃多毛拭治去毛令色青滑如膽也夏小正五<lb/>
月杝桃花六月煑桃桃也者杝桃也杝桃也者山桃也<lb/>
煑以為豆實也禮記月令仲春之月桃始華内則桃李<lb/>
梅杏春秋運斗樞玉衡星㪚為桃管子五沃之土其果<lb/>
宜桃韓詩外𫝊春植桃李夏得䕃其下秋得食其實韓子<lb/>
仲尼曰果蓏有六而桃為下祭先王不得入廟周官饋<lb/>
食之籩其實棗栗桃乾䕩榛實淮南子四月其樹桃典<lb/>
<pb n="3b"/>
術云桃者五木之精壓伏邪氣服其華令人好色葢仙<lb/>
木也埤雅桃華之盛者其性早華又華於仲春故周南<lb/>
以興女之年時俱當諺曰桃三李四言桃三嵗便華果<lb/>
然皮束莖榦頗急四年以上宜以刀<graphic n="KR2030" url="https://raw.githubusercontent.com/kanripo/KR-Gaiji/master/images/KR2030.png" mimeType="image/png"/>其皮不然皮急<lb/>
而死更七八年即老老則實細故周南復取少桃以興<lb/>
易通卦驗驚蟄曰大壯初九桃不花倉庫多火鹽鐵論<lb/>
桃李之實多者來嵗足穰風俗通言上古之時有兄弟<lb/>
二人神荼鬱壘居度朔山桃樹上以制百鬼故漢制縣<lb/>
<pb n="4a"/>
官以臘除飾桃人垂葦索嵗時記桃者五行之精壓伏<lb/>
邪氣制百鬼本草經桃梟主殺百鬼精物注桃梟木乾<lb/>
如梟磔首木上故曰梟也山海經亦載度朔之説云黃<lb/>
帝象之立板於户淮南子羿死於桃棓由是鬼畏桃今<lb/>
人以桃梗作符嵗旦植門是其遺制後漢禮儀制曰代<lb/>
有所尚周人木德以桃為更言氣相梗梗更也莊子曰<lb/>
揷桃枝於户人不畏而鬼畏之制鬼之説見於傳記者<lb/>
不一禮曰王吊則以巫祝桃茢前王注桃鬼所惡茢以<lb/>
<pb n="4b"/>
祓除不祥所以異於生也左傳楚人使公視襚公使巫<lb/>
以桃茢先祓殯周禮戎右贊牛弭桃茢鄭司農喪祝注<lb/>
云喪祝與巫以桃茢執戈在王前然則以桃祓除亦聖<lb/>
人所不廢不獨巫祝之術也江淹山桃頌惟園有肴惟<lb/>
山有叢丹蘤擎露紫榮繞風伊春之秀乃華之宗名物<lb/>
解桃先百果而華故從兆其時則春而陽中也故以記<lb/>
婚姻之時正<lb/>
　　　南有喬木<lb/>
<pb n="5a"/>
朱傳上竦無枝曰喬爾雅句如羽喬郭註木枝拳曲如<lb/>
羽毛又矛之上勾曰喬所以懸英者詩二矛重喬又木<lb/>
楸曰喬槐棘醜喬小枝上繚為喬趙岐孟子喬木注云<lb/>
高大樹木詩緝木下蟠則陰廣上竦則陰少喬竦之木<lb/>
其陰不下及故不可休息名物疏釋草雖殊總之翹竦<lb/>
之義朱傳無枝二字疑傳寫之訛箋云木高其枝葉故<lb/>
人不得就而止息則有枝審矣無枝者爾雅所謂檄非<lb/>
喬也<lb/>
<pb n="5b"/>
　　　翹翹錯新<lb/>
朱傳翹翹秀起之貌爾雅櫬采薪采薪即薪注指解今<lb/>
樵薪也楚人指木中高起者曰翹其人之出類者亦曰<lb/>
翹無羊箋云麄曰薪史記樵蘇後㸑注樵取薪蘇取草<lb/>
月令季秋草木黃落乃伐薪為炭季冬命四監收秩薪<lb/>
柴以供郊廟及百祀之薪燎注大者可析謂之薪小者<lb/>
合束謂之柴秩謂有常數周禮甸師帥其徒以薪蒸役<lb/>
外内饔之事委人掌歛野之賦斂薪芻以式法共祭祀<lb/>
<pb n="6a"/>
之薪蒸木材賓客共其芻薪喪紀共其薪蒸木材軍旅<lb/>
共其委積薪芻莊子養生主指窮於為薪火傳也史董<lb/>
仲舒傳抱薪救火愈甚亡益賈誼傳厝火於積薪之下<lb/>
又寗成為人上操下如束濕薪又漢律取薪給宗廟曰<lb/>
鬼薪鬼薪白粲三嵗刑也<lb/>
　　　言刈其楚<lb/>
朱傳楚木名荆屬廣雅楚荆也廣志赤莖大實者名曰<lb/>
牡荆孔氏曰學記注以楚為荆羅氏曰楚者楚地所出<lb/>
<pb n="6b"/>
其一名荆故楚國入春秋稱荆而荆州亦以此木得名<lb/>
也今之牡荆作樹生者實細黃色而莖甚勁生子細如<lb/>
麻子比蔓荆實而細故稱小荆牡亦對蔓為名非無實<lb/>
之謂也又木之高起者曰翹楚人之出類者亦曰翹楚<lb/>
本草圖經牡荆即作箠杖者枝莖堅勁作科不為蔓生<lb/>
故曰牡葉如萆麻更疎瘦花紅作穗實細而黄如麻子<lb/>
大蔓荆莖高四尺對節生枝初春因舊枝而生葉類小<lb/>
棟夏盛茂有花淺紅色蘂黃白花下有青蕚秋結實斑<lb/>
<pb n="7a"/>
黑如梧子大而輕虛陶隱居登真隱訣注尋荆有三種<lb/>
直云荆木即是今可作箠杖者葉香亦有花子不入藥<lb/>
方術則用牡荆春秋運斗樞玉衡星散為荆學記夏楚<lb/>
二物收其威也士喪禮楚焞在燋東考功記弓人取材<lb/>
荆次木𤓰謝眺詩寒城一以眺平楚正蒼然正指此名<lb/>
物疏朱傳楚荆屬葢未即以為荆也考諸書皆謂楚即<lb/>
荆荆有三種此楚乃作箠之荆非牡荆蔓荆也南方草<lb/>
木狀寧浦有三種荆金荆可作枕紫荆堪作牀白荆堪<lb/>
<pb n="7b"/>
作履此别是廣南之物非詩人所詠也<lb/>
　　　伐其條枚　條肄<lb/>
朱傳枝曰條榦曰枚斬而復生曰肄説文條小枝也枚<lb/>
木别生條也夏書厥木惟條注長也廣韻肄木嫩條也<lb/>
詩鄭注訓餘謂斬而復生也如今之不生詩詁枿也左<lb/>
傳晉國不恤宗社之闕而夏肄是屏註杞夏餘也韻書<lb/>
通作肆<lb/>
　　　蔽芾甘棠<lb/>
<pb n="8a"/>
朱傳甘棠杜棃也白者為棠赤者為杜爾雅杜甘棠疏<lb/>
郭云今之杜棃下云杜赤棠白者棠樊光曰杜赤色名<lb/>
赤棠白者亦名棠然則其白者名棠其赤者為杜為甘<lb/>
棠為赤棠杕杜傳云杜赤棠是也陸疏赤棠與白棠同<lb/>
但子有赤白美惡子白色為白棠甘棠也少酢滑美赤棠<lb/>
子澀而酢俗語云澀如杜是也赤棠木理韌亦可作弓<lb/>
榦雅翼每棃有十餘子唯一子生棃餘者生杜通志甘<lb/>
棠謂之棠棃其花謂之海棠花其實謂之海紅子孫楚<lb/>
<pb n="8b"/>
杕杜賦序棃有用為貴杜無用為賤字説詩言蔽芾甘<lb/>
棠以杜之美言有杕之杜以棠之惡埤雅言人思召公<lb/>
之德久而彌深愛其棠彌至也孔子曰吾於甘棠見宗<lb/>
廟之敬也劉歆廟議以為思其人尚愛其木况宗其道<lb/>
而毁其廟乎九域志召伯甘棠樹在陜州府署西南隅<lb/>
括地志召伯廟在洛州壽安縣西北五里召伯聽訟甘<lb/>
棠之下周人思之不伐其樹後人懷其德因立廟有棠<lb/>
在九曲城東阜上按棠又有沙棠張楫曰沙棠狀如棠<lb/>
<pb n="9a"/>
黃華赤實味如李無核吕氏春秋果之美者沙棠之實<lb/>
名物疏杜者棠之總名種有赤白之異其實白棠為甘<lb/>
棠而赤棠為杜也陸璣羅願之説可信邢疏誤張爾公<lb/>
曰棠杜實二物杜者小棃實小於棃大於棠棠則海紅<lb/>
嘉慶之類説文分棠為牡杜為牝非韻會小補於棠字<lb/>
外别出榶尤謬<lb/>
　　　摽有梅<lb/>
朱傳梅木名華白實似杏而酢爾雅梅枏郭云似杏實<lb/>
<pb n="9b"/>
酢孫炎云荆州曰梅揚州曰枏又曰時英梅郭注雀梅<lb/>
詩義疏梅杏類也樹及葉皆如杏而黑煑後曝乾為蘇<lb/>
置羮臛虀中且可含以香口又賈勰云梅花早而白杏<lb/>
花晚而紅梅實小而酸杏賽大而甛梅可以調鼎陸農<lb/>
師云梅在果中花尤香梅優於香桃優於色天下之美<lb/>
有不得兼者多矣梅先桃李而華至北方多變成杏故<lb/>
北人有不識梅者地氣使然今江湘四五月梅欲黃落烝<lb/>
鬱成雨其霏如霧謂之梅雨三月有迎梅雨五月有送<lb/>
<pb n="10a"/>
梅雨又有落梅風江淮以為信風亦花信風之類爾雅<lb/>
翼古者以梅實薦饋食之籩所謂乾䕩蜀志云蜀名梅<lb/>
為䕩大如鴈子梅䕩皆可為油梅黃以熟䕩作之其實<lb/>
既酸故以為和商書所謂爾惟鹽梅禮記則獸用梅而<lb/>
已夏小正正月梅杏柂桃則華五月煑梅為豆實管子<lb/>
五沃之土其梅其杏其桃其李西京襍記漢初修上林<lb/>
苑羣臣各獻名果有朱梅紫華梅紫蔕梅同心梅麗枝<lb/>
梅燕梅侯梅七命燀以秋橙酤以春梅正以春梅者實<lb/>
<pb n="10b"/>
青味酢故也書曰若作酒醴爾惟麴蘖若作和羮爾惟<lb/>
鹽梅葢造而始之者麴蘖也調而成之者鹽梅也舊説<lb/>
大庾嶺上梅南枝已落北枝花風氣異也説苑曰越使<lb/>
諸發執梅一枝遺梁王本草梅核能明目益氣不飢淮<lb/>
南子注一梅不足為百人酸喻少不能勝衆也名物疏<lb/>
郭璞云梅似杏實酢正是江南之梅而邢昺引陸璣疏<lb/>
與江南之梅花葉不同葢陸自説秦風之梅耳范石湖<lb/>
云梅天下尤物無問智賢愚不肖莫敢異議其作梅譜<lb/>
<pb n="11a"/>
凡九十餘種按爾雅凡三釋梅一梅枏枏木與梅名同實<lb/>
異一時英梅即雀梅似梅而小一朹檕梅狀如梅子赤<lb/>
色似小奈可食其和羮之梅可含以香口者未有釋詁<lb/>
葢爾雅釋草木多闕漏非獨譌文不足信也或疑時英<lb/>
之梅即今所謂暗香疎影者然詩摽有梅其實三其實<lb/>
七即指今梅子非如朱英緑蕚之類則時英當從郭注<lb/>
雀梅為正<lb/>
　　　林有樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
<pb n="11b"/>
朱傳樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>小木也爾雅<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>樸心疏<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>樸一名心或曰樸<lb/>
<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>槲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>别名有心能濕江河間以作柱詩云林有樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
此作<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>樸文雖别其實一耳又大雅棫樸之樸即<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>也<lb/>
六書故樸未器也又質也亢倉子樸角猶白屋淮南子<lb/>
堯樸角不斲角即桷<lb/>
　　　唐棣之華<lb/>
朱傳唐棣栘也似白楊爾雅唐棣栘郭云似白楊江東<lb/>
呼夫栘陸疏唐棣奥李也一名雀梅亦曰車下李所在<lb/>
<pb n="12a"/>
山皆有其華或赤或白五月中成實大如李子可食埤<lb/>
雅凡木之華皆先合後開惟此花先開後合詩曰唐棣<lb/>
之華偏其反而本草扶栘木皮味苦燒木皮置酒中令<lb/>
味正經時不敗生江南山谷樹大數十圍無風葉動華<lb/>
反而後合古今注栘楊圓葉弱蔕㣲風大搖一名高飛<lb/>
一名獨搖一名栘楊一名栘柳亦曰蒲栘雅翼云齊民<lb/>
要術以高飛獨摇為白楊之别名沈存中云夫栘即白<lb/>
楊本草陳藏器分為二條謂夫栘生山谷間樹大數圍<lb/>
<pb n="12b"/>
棠棣郁李並弱小生庭除間其不同如此葢未詳夫栘<lb/>
白楊之為一物也夫栘一作扶栘亦謂之蒲栘今越人<lb/>
謂白楊為蒲栘藏器又引論語唐棣之華鄭注栘也亦<lb/>
名栘楊此又誤也逸詩唐棣乃白栘小木比郁李稍大<lb/>
非此蒲栘蒲栘乃喬木也戴侗曰白楊似楊而白多種<lb/>
墟墓間存中辨之已明棣小木高五六尺其種不一花<lb/>
或紅或白亦名錦帶白者結實似小李與李同時熟大<lb/>
僅如嬰薁故謂郁李存中誤以此為郁李非也又曰常<lb/>
<pb n="13a"/>
棣唐棣棠棣特一物猶夫栘扶栘蒲栘之為一物也棠<lb/>
常唐夫扶蒲皆聲相邇故通用自爾雅分常棣唐棣為<lb/>
二遂啟後誤爾雅以栘為唐棣栘必棣類也特不可考<lb/>
耳名物疏唐棣常棣是二種爾雅云唐棣栘所謂白楊<lb/>
也又云棠棣棣小雅所謂棠棣之華也陸璣知唐棣常<lb/>
棣各一種郤不當以名奥李車下李五月成實者為唐<lb/>
棣故孔仲達七月疏俱不明了本草注於郁李仁下即<lb/>
引陸氏釋常棣之文圖經又引釋唐棣之文而常唐二<lb/>
<pb n="13b"/>
字俱作棠混甚矣唐棣自是楊類雖得棣名而實非棣<lb/>
也按唐棣一物紛紛至此獨張爾公謂戴氏之説差為<lb/>
近理且云考詩常棣之華子貢傳左氏路史常皆作棠<lb/>
益信郭注之誤然草木名稱隨方各别魚蟲醜類萬有<lb/>
不同自許郭鄭孔諸家疑不能明學者欲於千百世之<lb/>
下臆度力争以歸一是適滋聚訟之誚耳　華本作<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>
通作蘤象蕊蕚聯綴形<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>蘤並古花字俗譌為花爾雅<lb/>
華荂也華荂榮也兼草木言又曰木謂之華草謂之榮<lb/>
<pb n="14a"/>
按草木皆有華華皆可謂之榮精蕰曰華向榮上敷將<lb/>
結乃垂華落而實離離矣不象其上敷而象其垂下之<lb/>
形示人斂華就實也歐陽云洛陽諸華皆不減他方而<lb/>
洛人不甚惜謂之果子華曰某華獨牡丹則直曰華意<lb/>
謂天下真華獨牡丹耳其愛重如此<lb/>
　　　華如桃李<lb/>
朱傳李木名華白實可食爾雅休無實李座接慮李駁<lb/>
赤李桃李醜核棗李曰疐之注云棗李之臍去疐而已<lb/>
<pb n="14b"/>
運斗樞玉衡星散為李説文從木子聲杼古文李管子<lb/>
五沃之土其木宜李左傳齊都露霜李房陵縹李禮記<lb/>
食棗桃李弗致於核注曰為恭敬也本草李不可合蜜<lb/>
及雀肉食之又不可以臨水噉之淮南子三月其樹李<lb/>
埤雅素問曰李韭皆酸李東方之果木子也故其字從<lb/>
木性頗難老老雖枝枯子亦不細其品處桃上孫卿子<lb/>
桃李粲於一時時至乃殺鹽鐵論桃李之實多來嵗足<lb/>
穰史記桃李不言下自成蹊爾雅翼李木之多子者花<lb/>
<pb n="15a"/>
最繁密爾雅有三種座接慮李即今之麥李與麥同熟<lb/>
者為果肉厚而乾與核相離駁赤李則李之赤而有木<lb/>
者休無實李李實繁有竊食之嫌無實則其下可休矣<lb/>
西京襍記上林苑有紫李青綺李黃李青房李緑李顔<lb/>
淵李合枝李羗李朱李車下李燕李猴李蠻李種植書<lb/>
云桃李種法欲方兩歩一根密則陰輙相扇不惟子細<lb/>
味亦不佳化書曰李接桃而本强者其實毛梅接杏而<lb/>
本强者其實甘此造化之權也莊子曰接子之或使此<lb/>
<pb n="15b"/>
之謂也潘岳閒居賦房陵朱仲之李注仲家有縹李代<lb/>
所希有韋述兩京記云東都嘉慶坊有美李人稱嘉慶<lb/>
子唐蕭瑀陳叔達共看李花因論李有九摽曰香曰雅<lb/>
曰細曰淡曰潔曰密宜月夜宜緑鬢宜泛酒詩話云桃<lb/>
李嵗嵗同開而韓退之詩有見桃不見李之句殊不可<lb/>
解因晚登碧落堂望隔江桃李桃皆暗而李獨明乃悟<lb/>
其妙也春秋書桃李華網目常三書之惠帝五年吕氏<lb/>
甲寅文帝六年未有書桃李熟者秋華而實大異也終<lb/>
<pb n="16a"/>
綱目惟漢武四年耳嵗時紀麗云立夏日俗尚啖李諺<lb/>
曰立夏得啖李能令顔色美是日婦女羣作李㑹一云<lb/>
是日啖李令不疰夏<lb/>
　　　汎彼柏舟<lb/>
朱傳柏木名爾雅柏掬疏柏一名掬禮記如松柏之有<lb/>
心尚書荆州厥貢杶榦栝柏國語高山峻原不生草木<lb/>
松柏之地其土不肥周禮冀州其利松柏尚書逸篇大<lb/>
社惟松東社惟柏南社惟梓西社惟栗北社惟槐孫卿<lb/>
<pb n="16b"/>
子松柏經冬不凋蒙霜不變可謂得其正矣抱朴子大<lb/>
谷倒生之柏皆與天齊其長地等其久列士傳延陵季<lb/>
子解寳劍掛徐君墓柏上穆天子傳甲申天子生於大<lb/>
北之隥休於兩柏之下埤雅柏性堅緻有脂而香故古<lb/>
人破為暢臼用以搗鬱襍記所謂暢臼以掬者是也廣<lb/>
志柏有汁柏有續柏山海經土山多柏四民月令七月<lb/>
收柏實漢武内傳藥有松柏之膏服之可長生宋書孔<lb/>
子廟舊有柏二十四株歴漢晉其大連抱莫敢犯也江<lb/>
<pb n="17a"/>
夏王義恭悉遣人取之洞冥記泰山廟中柏皆三十餘<lb/>
圍赤眉嘗斫一樹見血而止今斧印猶在三水小櫝柏<lb/>
曰蒼官地理志華山多文柏傳云柏生指西猶磁石之<lb/>
指南也本草柏生數種有扁葉側生者曰側柏入藥柏<lb/>
子仁肝經藥也味甘而補辛而能潤五經通義諸侯墓<lb/>
樹柏漢書東方朔傳柏者鬼庭也師古注鬼神尚幽暗<lb/>
故以松柏為之廷府<lb/>
　　　吹彼棘心<lb/>
<pb n="17b"/>
朱傳棘小木叢生多刺難長而心又其稚弱未成者也<lb/>
爾雅茦刺郭璞曰草刺鍼也凡有刺者皆曰棘易坎上<lb/>
六繫於徽墨寘於叢棘禮王制大司冦聽之棘木之下<lb/>
周禮左九棘孤卿大夫位馬右九棘公侯伯子男位馬<lb/>
樹棘以為位取赤心而外刺方言凡草木刺人北燕朝<lb/>
鮮之間謂之茦自闗而西謂之刺江湘之間謂之棘本<lb/>
草白棘一名棘針一名棘刺棘刺花一名䓆蓂唐本注<lb/>
棘有赤白二種刺有兩種有鈎有直補益宜用直者療<lb/>
<pb n="18a"/>
腫宜用鈎者白棘莖白如粉子葉與赤棘同棘中時復<lb/>
有之亦為難得也陳留耆舊傳魏尚曰夫棘中心赤外<lb/>
有刺象我言有刺而赤心之至誠也圖經棘小棗也叢<lb/>
高三四尺花葉都似棗而有赤白二種離騷甘棠苦於<lb/>
豐草荆棘生於中庭魏都賦榮其文身驕其險棘爾雅<lb/>
槐棘醜喬注枝皆喬竦孟子養其樲棘趙注樲棘小棘<lb/>
所謂酸棗也爾雅疏棗實小而味酢者名樲字書棘如<lb/>
棗而多刺木堅色赤叢生人多取以為藩嵗久無刺亦<lb/>
<pb n="18b"/>
能高大色白為白棘實酸者為樲棘嵩陽子云余家於<lb/>
滑臺今酸棗縣即滑之屬邑也其地名酸棗其樹高數<lb/>
丈徑圍一二尺木理極細堅而且重樹皮亦細文似蛇<lb/>
鱗其棗圓小而味酸核㣲圓其仁稍長色赤如丹此醫<lb/>
之所重居人不易得今市之賣者皆棘子為之圖經酸<lb/>
棗野生多在陂坂及城壘間似棗木而皮細其木心赤<lb/>
色莖葉俱青花似棗花八月結實紫紅色似棗而圓小<lb/>
味酸埤雅棘性堅强費風之長養者其心之生更難於<lb/>
<pb n="19a"/>
榦四時纂要云四月棗葉生凱風之時也魏風園有棘<lb/>
棘酸棗也於果為下傳曰豫章以木名郡酸棗以棘名<lb/>
邦舊云鵲巢中必有棘葢棘性煖今養花之法春初以<lb/>
棘數枝植於花外則不被霜所以䕶其華芽也雅翼棘<lb/>
可為矢昔者楚之先祖桃<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>棘矢以共禦王事白虎通<lb/>
云景風至棘造實凱風景風也葢吹彼棘心者將以趣<lb/>
其造實萬物之難生者棘而造實又欲其應候南風雖<lb/>
能生物亦已勞矣故曰母氏劬勞也蓼莪之詩曰哀哀<lb/>
<pb n="19b"/>
父母生我劬勞孝子之心呼天罔極也名物解棘赤心<lb/>
而外刺也賢則親之無能則憐之母之親子也棘非能<lb/>
順者而凱風有母之道故能吹之使其心夭夭然和以<lb/>
茂也春秋元命包樹棘聽訟其下棘赤心有刺言治人<lb/>
者原心不失其赤實也管子五沃之土其棘其棠老子<lb/>
師之所處荆棘生焉皇覽云孔子塋中不生荆棘及刺<lb/>
人草又古者以為七取其枝翹竦有奉上之義又可為<lb/>
矢出氷以除災洪邁曰棘與棗類棘字兩朿相並棗字<lb/>
<pb n="20a"/>
兩朿相承沈括曰棗棘皆有刺棗獨生高而少横枝棘<lb/>
列生卑而成林其文皆從朿朿音刺木芒也朿而相戴<lb/>
立生者棗也朿而相比横生者棘也名物疏埤雅云棘<lb/>
大者棗小者棘或云棘實曰棗爾雅釋樲在棗條中然<lb/>
本草大棗酸棗白棘治療各異青史子云棘西方之草<lb/>
秋木也棗北方之草冬木也斷乎棗棘有辨江南無棘<lb/>
陶隱居之流遂多誤説合諸書論之棗有十一種而樲<lb/>
實是棘本草列酸棗於木部晢無實棗或亦棘類與嚴<lb/>
<pb n="20b"/>
氏詩輯以此章棘心巍風園有棘之棘為酸棗楚茨言<lb/>
抽其棘青蝇止於棘之棘為荆棘葢樲亦多刺難長者<lb/>
朱傳所云似單指荆棘與諸説異<lb/>
　　　山有榛<lb/>
朱傳榛似栗而小毛傳榛木名説文□果實如小栗榛<lb/>
木也今書傳通作榛詩疏榛栗屬有二種其一種之皮<lb/>
葉皆如栗其子小形如杼子表皮黑味亦如栗所謂樹<lb/>
之榛栗者也其一種枝莖如木蓼生高丈餘作胡桃味<lb/>
<pb n="21a"/>
遼代上黨皆饒周禮籩人云饋食之籩其實榛曲禮婦<lb/>
人之贄椇榛棗栗内則棗栗榛柿爾雅翼榛枝莖如木<lb/>
蓼葉如牛李色高丈餘子如小栗核中悉如李胡桃味<lb/>
膏燭又美亦可噉鄭注禮曰似栗而小闗中鄜坊甚多<lb/>
然則其字從秦葢此意也又一種大小枝葉如栗其子<lb/>
形如杼味亦如栗所謂樹之榛栗者是大木非榛楛之<lb/>
榛若女贄則宜兩者皆可用本草圖經桂陽有□而叢<lb/>
生實大如杏子中仁皮子形色與栗無異但差小耳又<lb/>
<pb n="21b"/>
有奥栗皆與栗同子圓而細或云即□也今此色惟江<lb/>
湖有之埤雅榛以梓實如小栗先王以為女贄賦云榛<lb/>
栗罅發江南有小栗謂之芧栗讀芧為茅誤也左傳女<lb/>
贄不過榛栗棗脩以告䖍也榛有臻至之義栗有戰栗<lb/>
之義棗有早作之義脩有脩飾之義皆以其名告已之<lb/>
䖍共也通志榛有三四種㮚類也似㮚而小正圓李氏<lb/>
本草榛樹低小如荆叢生冬末開花如櫟花成條下垂<lb/>
長二三寸二月生葉如初生櫻桃葉多皺文而有細齒<lb/>
<pb n="22a"/>
及尖其實作苞三五相粘一苞一實實如櫟上壯下鋭<lb/>
生青熟褐殻厚而堅仁白而圓大如杏仁亦有皮尖然<lb/>
多空者諺曰十榛九空久留亦易油壊遼東軍行食之<lb/>
當糧名物疏説文以榛為木而□為果然則山有榛之<lb/>
榛當作□而樹之榛栗宜為榛矣諸家皆云有二種但<lb/>
莖如木蓼既似櫟樹之形子形如杼復似櫟樹之實羅<lb/>
氏以樹榛之榛為大木而所云生高丈餘者又非小木<lb/>
兩榛俱有實如栗今之榛實較胡桃與栗並自不同未<lb/>
<pb n="22b"/>
知何以别異廣要云許慎以□為榛張楫又云辛㮚也<lb/>
圖經又以莘為栗之一種可見草木形質易以相亂但<lb/>
□字从辛从木責辛切音臻而廣雅作辛失木字本草<lb/>
及元恪諸家作莘從草至於陸佃云似梓直認為梓字<lb/>
㸃畫間毫釐千里誤人不小張爾公云□榛宜合作一<lb/>
字或傅會説文以榛實當作□然則曲禮婦贄椇榛左<lb/>
傳女贄榛栗周禮籩實榛皆木也非果也木豈可為贄<lb/>
豈可實籩乎<lb/>
<pb n="23a"/>
　　　樹之榛栗<lb/>
朱傳榛栗二木其實榛小栗大皆可供籩實大戴禮八<lb/>
月栗零零者降也零而後取之故不言剥也禮記虞主<lb/>
用桑練主用栗周禮天官饋食之籩其實栗内則栗曰<lb/>
撰之疏云栗蟲好食數數布陳撰省視之吕氏春秋果<lb/>
之美者箕山之栗國策燕北有棗栗之利此謂天府民<lb/>
不佃作而足左傳女贄不過榛栗棗脩以告䖍也詩疏<lb/>
桂陽有栗叢生大如杼子唐本草注栗作粉勝於菱芡蜀<lb/>
<pb n="23b"/>
本云樹高二三丈葉似櫟花青黃色似胡桃花圖經云<lb/>
兖州宣州者最勝實有房彚若拳中子三五小者若桃<lb/>
李中子惟一二將熟則暴開子出有茅栗隹栗其實更<lb/>
小而木與栗不殊伹春生夏花秋實冬枯為異耳栗房<lb/>
當心一子謂之栗楔治血尤效陳良士云栗有數種其<lb/>
性一類三顆一毬其中者栗榍也理筋骨風痛湖北路<lb/>
有一種頂圓末尖謂之旋栗陸疏栗五方皆有周秦吳<lb/>
揚特饒吳越被城表裏皆栗惟濮陽及范陽栗甛美味<lb/>
<pb n="24a"/>
長他方者悉不及也倭韓國諸島上栗大如雞子亦短<lb/>
味不美漢書燕秦千樹栗其人與千户侯等西京襍記<lb/>
上林苑有侯栗瑰栗魁栗榛栗嶧陽栗嶧陽都尉曹龍<lb/>
所獻大如拳埤雅栗味鹹北方之果也有莍蝟自褁秋<lb/>
熟罅發其實驚躍如爆去根榦甚逺東觀書所謂栗駭<lb/>
蓬轉也相法白如截肪黃如烝栗今黃玉謂之栗玉義<lb/>
葢取此爾雅翼栗其實下垂故從<graphic n="KR1234" url="https://raw.githubusercontent.com/kanripo/KR-Gaiji/master/images/KR1234.png" mimeType="image/png"/>
                    <graphic n="KR1234" url="https://raw.githubusercontent.com/kanripo/KR-Gaiji/master/images/KR1234.png" mimeType="image/png"/>者草木實垂<graphic n="KR1234" url="https://raw.githubusercontent.com/kanripo/KR-Gaiji/master/images/KR1234.png" mimeType="image/png"/>
<graphic n="KR1234" url="https://raw.githubusercontent.com/kanripo/KR-Gaiji/master/images/KR1234.png" mimeType="image/png"/>然葢象形也古文㮚從西徐巡説木至西方戰㮚凡<lb/>
<pb n="24b"/>
木皆然而栗至鏬發之時將墜不墜尤有戰㮚之象故<lb/>
天子五社西社植栗而宰我亦以為使民戰㮚也雅翼<lb/>
栗味醎性温補腎有患足弱者坐栗樹下多食之至能<lb/>
起行其質縝密故記稱玉縝密以栗又百穀實不粃謂<lb/>
之栗大雅實頴實栗周頌積之栗栗是也考工記栗氏<lb/>
為量注以栗名量工者取堅實義也秦饑應候請發五<lb/>
苑之果蔬橡栗以活民計然曰栗出三輔詩云山有嘉<lb/>
卉侯栗侯梅侯助詞西京記稱上林侯栗此吳均傅會<lb/>
<pb n="25a"/>
詩語不足信莊子狙公賦芧暮四朝三芧音序小栗也<lb/>
廣要有石栗生山石罅中花開三年方結實殻厚肉少<lb/>
味似胡桃熟時鸚鵡所啄彼人極珍貴之出日南又頻<lb/>
婆子實紅大如肥皂核如栗煨熟食之味與栗無異<lb/>
　　　椅桐梓漆<lb/>
朱傳<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>實桐皮曰椅毛傳椅<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>屬爾雅椅<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>注云即楸<lb/>
鄭云今亦謂之<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>木良材也陸璣云<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>實桐皮曰椅雅<lb/>
翼郭氏解椅<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>云即楸説文椅<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>楸檟一物四名然定<lb/>
<pb n="25b"/>
之方中既言椅又言<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>明是二物矣陸璣云楸之疏理<lb/>
色白而生子者為<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>
                    <graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>實桐皮曰椅齊民要術云白色<lb/>
有角曰<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>無子曰楸此皆不辨楸<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>者也<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>與楸自異<lb/>
楸生子不生角又爾雅槐小葉曰榎大而皵榎郭注槐<lb/>
當為楸榎即今之山楸樊光曰皵錯皮也樹老皮粗皵<lb/>
者為楸小而皮皵者為榎不知楸之為槐或是字音之<lb/>
譌楸之與<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>疏理既别名目各殊椅之不可為桐猶楸<lb/>
之不可為<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>也郭注謂椅<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>即楸亦未可深信皵之為<lb/>
<pb n="26a"/>
楸此自方俗以皵皮者為楸之稱耳非楸木之本義也<lb/>
槄之為山楸此亦槄有楸名耳非謂楸之即槄也日華<lb/>
子云椅樹皮有數般惟楸<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>佳埤雅楸梧早脱故楸謂<lb/>
之楸史記千章之楸其人與千户侯等董子曰木名三<lb/>
時草命一嵗若椿從春楸從秋榎從夏所謂木名三時<lb/>
芓從子蔩從寅茆從卯莤從酉荄從亥艼從丁茂從戊<lb/>
芑從己莘從辛葵從癸之類命以一嵗支榦故曰草命<lb/>
一嵗也夢書榆為人君楊為使者楸為讃謁楸有行列<lb/>
<pb n="26b"/>
莖榦喬聳凌雲華高可愛至秋垂條如線謂之楸線述<lb/>
異記越人多橘柚園嵗出橘税謂橙橘户山中又有楸<lb/>
户著名楸籍者也<lb/>
桐朱傳梧桐也爾雅榮桐木詩義疏<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>實桐皮曰椅今<lb/>
人云梧桐也禮記季春之月桐始華書嶧陽孤桐注特<lb/>
生也材中琴瑟嚴坦叔云陸璣言有青桐白桐赤桐此<lb/>
中琴瑟者白桐也椅桐<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>漆之桐為白桐梧桐生矣之<lb/>
桐為青桐羅願云桐有數種有子可取油者有華而不<lb/>
<pb n="27a"/>
實可作琴瑟者若生石間其聲鳴書嶧陽孤桐是也又<lb/>
一種牂牁人績以為布其葉飼豕肥大三倍至秋後亦<lb/>
用以飼魚鄉人養魚者每春以草養之頓能肥大秋後<lb/>
食以桐葉以封魚腹則不復食亦不復瘦也華陽志益<lb/>
州有梧桐其華采如絲人績以為布名曰華布本草衍<lb/>
義桐有四種白桐可斲琴者葉三杈開白華不結子荏<lb/>
桐早春先開淡紅花子作桐油梧桐四月開淡黃小花<lb/>
一如棗花枝頭出絲墮地成油五六月結桐子今人取<lb/>
<pb n="27b"/>
炒為果此是月令清明之日桐始華者岡桐無華不中<lb/>
作琴體重桐乳桐子也似乳著葉而生埤雅桐即白桐<lb/>
華而不實爾雅云榮桐木是也今亦謂之華桐桐有三<lb/>
輩青白之外復有岡桐即油桐也生於高岡葢梧性便<lb/>
溼不生於岡故此桐有岡之號青桐即今梧桐白桐又<lb/>
與岡桐全異白桐無子材中琴瑟岡桐子大有油也雅<lb/>
翼桐植物之多陰最可玩者青皮而白骨其生莢如萁<lb/>
子相對食之味如芡烏銜墜輙生嵗可高一丈蓋有青<lb/>
<pb n="28a"/>
白赤而青桐又有有實無實之辨桐與梧既異而桐之<lb/>
中又有數種通志左傳云桐棺三寸爾雅云櫬是也註<lb/>
疏家不能别椅是岡桐桐是梧桐梓是楸别是一物徒<lb/>
執爾雅椅梓之説誤矣又一種頳桐夏月繁花如火又<lb/>
有紫桐花如百合又有刺桐其花側敷如掌枝榦有刺<lb/>
花色深紅又一種實如甖子粟可作油陳藏器所謂甖<lb/>
子桐也賈勰云桐葉花而不實者曰白桐實而皮青者<lb/>
曰梧桐白桐無子冬結似子者乃是明年之花房易緯<lb/>
<pb n="28b"/>
梧桐濡毳而又空中難成易傷須盛氣而後花周書清<lb/>
明之日桐始華桐不華嵗有大寒禮斗威儀君乘火而<lb/>
王其政和平梧桐為常生遁甲經梧桐不生則九州異<lb/>
主注云梧桐以知日月正閏生十二葉一邊有六葉從<lb/>
下數一葉為一月有閏則十三葉視葉小者則知閏何<lb/>
月也管子五沃之土其木宜桐論衡楓桐速長故其皮<lb/>
肌不能堅桐譜桐體溼則愈重亁則愈輕生時以斧砍<lb/>
之甚易乾乃軟而拒斧花木考凡木本實而末虛惟桐<lb/>
<pb n="29a"/>
反之試取小枝削皆實堅其本皆中虛故世所以貴孫<lb/>
枝者貴其實也實故絲中有木聲也齊地記去城十五<lb/>
里有桐臺即梧宫賈誼新書懸弧之禮東方之弧以梧<lb/>
梧者東方之草春木也南方以柳柳者南方之草夏木<lb/>
也中央以桑桑者中央之木也西方以棘棘者西方之<lb/>
草秋木也北方以棗棗者北方之草冬木也莊子桐乳<lb/>
來巢注桐子似乳鳥喜巢之淮南子桐木成雲註取十<lb/>
石甕滿著水置桐其中葢之三四日氣如雲作晉武帝<lb/>
<pb n="29b"/>
時嘗得一石皷擊之無聲張華取蜀桐材刻魚形叩之<lb/>
音聞數里董仲舒請雨以桐魚九枚莫曉其義王逸曰<lb/>
木有扶桑梧桐松栢皆受氣浮矣異於羣類者松柏冬<lb/>
茂陰木也梧桐春榮陽木也扶桑日所出陰陽之中也<lb/>
漢書西域鄯善國有胡桐亦似桐蟲食其木則沫出可<lb/>
以汙金銀七發龍門之桐高百尺而無枝中鬱結以輪<lb/>
囷根扶疏以分離又十合云寒山之桐出自大㝠含黃<lb/>
鍾以吐榦據蒼岑而孤生唐詩刺桐花下莫淹留即甖<lb/>
<pb n="30a"/>
子桐也嶺外多生又是外國來者曰海桐與刺桐相似<lb/>
梓朱傳楸之疏理白色而生子者齊民要術白色有角<lb/>
者為梓或名角楸又名子楸黃色無子者為柳楸世人<lb/>
見其木黃呼為荆黄楸蕭炳云樹似桐而葉小花紫雅<lb/>
翼梓為百木長管子五沃之土宜白梓楚地尤多此木<lb/>
故尸子曰荆有長松文梓室屋之間有此木則餘材皆<lb/>
不復震其葉可以飼豕肥碩三倍莢細如箸其長僅尺<lb/>
冬後葉落而莢猶在樹緫緫然其實一名豫章十道記<lb/>
<pb n="30b"/>
越人多種豫章樹梓即豫章也禮斗威儀君乘火而王<lb/>
其政和平楸梓為長生古今注棘實曰棗梓實曰豫章<lb/>
文選斬泗濱之梓以為筝尚書大傳伯禽康叔見周公<lb/>
三見而三笞商子與二子觀乎南山之陰見橋木高而<lb/>
仰梓木晉然實而俯商子曰橋者父道也梓者子道也<lb/>
吳正傳曰家語山有梓實而俯楸屬亦多喬聳但以實<lb/>
而俯者求之則得之矣埤雅舊説椅即是梓梓即是楸<lb/>
其實兩木亦大同而小别今呼牡丹為華王梓為木王<lb/>
<pb n="31a"/>
木莫良於梓故書以梓材名篇禮以梓人名匠也詩曰樹之<lb/>
榛栗椅桐梓漆言皆預備禮樂之用語曰一年之計樹榖十<lb/>
年之計樹木百年之計樹人又曰維桑與梓必恭敬止言桑<lb/>
梓父之所植尚敬之也蘇穎濵云種木者求用於十年之後<lb/>
漢樊仲初植桐梓人皆嗤之十年之後人皆賴其用文公治<lb/>
國正此類矣通志梓與楸相似爾雅以為一物誤矣又爾雅<lb/>
有楰䑕梓山海經玉山碧山多梓木雞山有美梓詩疏永昌<lb/>
人謂七䑕梓木理如楸今人謂之苦楸江東人謂之虎梓<lb/>
<pb n="31b"/>
漢人謂之楰齊民要術種梓法秋末冬初取梓角曝乾<lb/>
播種一年薅之二年移之李氏本草曰梓有三種本理<lb/>
為梓赤者為楸梓之美文者為椅楸之小者為檟桐亦<lb/>
名椅與此椅不同又桐梓分二種故詩既言桐又言梓<lb/>
舊説皆以為一木之名誤<lb/>
漆朱傳木有液黏黑可飾器物周禮載師漆林之征二<lb/>
十有五漢書陳夏千畝漆説文桼木汁可以䰍物象形<lb/>
桼如水滴而下古今注漆樹以剛斧斫其皮開以竹管<lb/>
<pb n="32a"/>
承之汁滴管中即成漆也本草圖經木高二三丈皮白<lb/>
葉似椿花似槐子若牛李木心黃書兖州厥貢漆絲豫<lb/>
州厥貢漆枲木譜似榎而大樹高二三丈餘身如柿生<lb/>
漢中梁益襄陜歙州金州者最善廣浙一種漆樹六月<lb/>
取汁漆物如黃金唐書所謂黃漆也廣漆性急燥有小<lb/>
毒春分前易栽臘月亦可種蜀本注上等清漆色黑如<lb/>
瑿若鐵石者好黃嫩若蜂窩者不佳漆本作桼從水者<lb/>
漆沮也淮南子蟹見漆而不乾物類相感志云漆得蟹<lb/>
<pb n="32b"/>
而成水葢物性相制也莊子桂可食故伐之漆可用故<lb/>
割之又石漆又博物志陜西延壽縣有溝脂初黃後黑<lb/>
又廣輿記瓊州有海漆出海上花似芍藥曰倒黏子浸<lb/>
為膏可代柿漆<lb/>
　　　降觀于桑<lb/>
朱傳桑木名葉可飼蠶者毛傳地勢宜蠶可以居民爾<lb/>
雅桑柳醜條注阿那垂條又女桑桋桑檿桑山桑注長<lb/>
條為女桑易繫於苞桑禮記季秋之月命野虞無伐桑<lb/>
<pb n="33a"/>
柘又古者天子諸侯必有公桑蠶室近川為之又鳴鳩<lb/>
拂羽戴勝降于桑尚書厥篚檿絲又桑土既蠶注兖地<lb/>
宜桑桑土宜桑之土蠶性畏濕水退而後可蠶月令后<lb/>
妃齋戒親東鄉禁婦女毋觀省婦使以勸蠶事管子五<lb/>
粟之土其檿其桑孟子五畝之宅樹牆下以桑青史子<lb/>
桑中央之木韓子子産開畝樹桑鄭人謗訾鄒子季夏<lb/>
取桑柘之火穆天子傳天子飲于桑中命桑虞出桑者<lb/>
用禁暴民注虞主桑者也不得令民犯禁典術桑箕星<lb/>
<pb n="33b"/>
之精東方自然神木之名蟲食葉為文章人食之老翁<lb/>
為小童劉氏曰衞詩多言桑如桑中與氓詩及此皆再<lb/>
三言之葢衛地跨冀兖二州桑者尤其土所宜而民生<lb/>
之所資也據楚丘在冀河之東兖州之境則文公所觀<lb/>
所説其桑土之野乎桑譜葉面深緑多缺方書稱桑之<lb/>
功最神在人資用尤衆世所名者荆與魯也荆桑多椹<lb/>
葉薄而尖邊有瓣凡枝葉堅勁者皆荆類也魯桑少椹<lb/>
粗圓厚而多津凡枝葉豐腴者皆魯類也荆桑飼蠶其<lb/>
<pb n="34a"/>
絲堅韌中紗羅用王盤農書云荆桑宜飼小蠶魯桑宜<lb/>
飼大蠶桑生黃衣謂之金桑蠶食必病葉多積可備荒<lb/>
亦可食猪羊牛馬又皮可製紙米芾云北地桑皮紙最<lb/>
佳李氏曰桑有數種白桑葉大如掌而厚雞桑葉細而<lb/>
薄子桑先椹而後葉山桑葉尖而長以子種者不若以<lb/>
條壓者桑生黃衣其木必將槁也蘇頌云俗呼小而長<lb/>
條者為女桑其山桑似桑材中弓弩檿桑絲中琴瑟皆<lb/>
材之美者他木鮮及之按爾雅山桑即檿桑一物二名<lb/>
<pb n="34b"/>
山海經宣山有桑大五十丈其枝四衢赤理黃花青葉<lb/>
名曰帝女之桑郭注四衢言交互四出也婦人主蠶故<lb/>
以名桑本草經桑根旁行出土上名伏虵見地上者名<lb/>
痛馬有毒治心痛種樹書桑以構接則大根下薶龜甲<lb/>
則不蛀徐鍇説文字解曰叒音若東方神木之名其字<lb/>
象形桑乃蠶食葉之神木故加木叒下以别之<lb/>
　　　無食桑葚<lb/>
朱傳葚桑實也鳩食葚多則致醉毛傳鳩食桑過則醉<lb/>
<pb n="35a"/>
而傷其性古今注桑實為椹爾雅桑㸤有葚梔郭璞曰<lb/>
㸤半也舍人云桑樹一半有葚一半無葚為梔藏器云<lb/>
椹利五臓通血氣久服不飢本草圖經椹有白黑二種<lb/>
暴乾皆主變白髪王盤農書荆桑多椹魯桑少椹汜勝<lb/>
之書種桑五月取椹著水中濯洗取子陰乾之治肥田<lb/>
十畝荒久不耕者先好耕治之黍椹子各三升三合和<lb/>
種之黍桑俱生鋤之令桑條疎適黍熟穫之放火燒之<lb/>
桑至春生一畝食三簿蠶説文字林作葚集韻或作□<lb/>
<pb n="35b"/>
開元五經文字云此字從木從草皆音砧其為桑實一<lb/>
也<lb/>
　　　檜檝松舟<lb/>
朱傳檜木名似柏爾雅檜柏葉松身禹貢荆州貢杶榦<lb/>
栝柏注柏葉松身曰栝雅翼檜一名栝性耐寒其材大<lb/>
可為舟及棺槨左傳稱棺有翰檜而淇水檜檝松舟也<lb/>
今人亦謂之圓柏以别於側柏又有一種别名檜柏不<lb/>
甚長其枝葉乍檜乍柏庭宇植之以為玩木譜檜似松<lb/>
<pb n="36a"/>
葉尖硬亦謂之栝樅檜花葉皆同但檜實稍大而色黃<lb/>
緑肉虛為異初甚酸澀經霜乃可食采藥者不收禮應<lb/>
記孔子廟列七碑無象舊時檜柏猶茂相傳前殿一株<lb/>
宣聖手植紋皆左絚上聳無枝每遇一代興或聖君出<lb/>
則發一枝又云庭中二檜各十數圍東者紋左旋西者<lb/>
紋右旋亳州有八檜老子手植根株枝榦皆左絚石曼<lb/>
卿集云此檜不知年代唐興一枝再生宋初復有此異<lb/>
字説檜柏葉松身則葉與身皆曲樅松葉柏身則葉與<lb/>
<pb n="36b"/>
身皆直樅以直而從之檜以曲而會之竒字韻桰古檜<lb/>
字<graphic n="KR2140" url="https://raw.githubusercontent.com/kanripo/KR-Gaiji/master/images/KR2140.png" mimeType="image/png"/>與會同音孔安國謂柏葉松身為桰孔頴達謂詩<lb/>
書之桰檜為一物張爾公云桰檜實分二種檜葉似細<lb/>
杉榦如柏其兼柏葉者名二色檜桰生北方葉似松而<lb/>
大實似小栗竒韻孔氏説不知何據又爾雅説文皆以<lb/>
柏葉松身為檜今檜葉四出葉半作朿半如柏葉其木<lb/>
堅實外白内朱謂之松身非是或松葉柏身庻幾近之<lb/>
爾<lb/>
<pb n="37a"/>
松書青州厥貢鈆松怪石禮記其在人也如松柏之有<lb/>
心也貫四時不改柯易葉用禮冀州其材松柏左傳太<lb/>
叔云部婁無松柏又子羽曰松柏之下其草不殖又高<lb/>
山峻原不生草木松柏之地其土不肥尸子荆有長松<lb/>
文梓吕覽百仞之松本傷於下而末槁於上莊子天寒<lb/>
既至霜雪既降吾是以知松柏之茂又受命於地惟松<lb/>
柏獨也在冬夏青青荀卿子松柏經隆冬而不凋蒙霜<lb/>
雪而不變可謂得其貞矣史記松柏為百木長而守宫<lb/>
<pb n="37b"/>
闕抱朴子天陵偃葢之松大谷倒生之柏穆天子傳天<lb/>
子升長松之隥元中記松脂淪入地中千嵗為茯苓本<lb/>
草松脂一名松膏一名松肪松花一名松黃太平廣記<lb/>
五鬛松皮不鱗俗謂孔雀三鬛松也松命根下遇石即<lb/>
偃元中記松脂淪入地中千嵗化為琥珀花木考松有<lb/>
二種惟五葉結子木譜松百木之長故字從公磥砢多<lb/>
節盤根樛枝皮粗厚望之如龍鱗葉有二針三針五針<lb/>
七針之别三針者為栝子松五針者為松子松七針者<lb/>
<pb n="38a"/>
為果松遼東及雲南者大如巴豆可食謂之海松子千<lb/>
嵗之松下有茯苓上有兔絲又有赤松白松鹿尾松又<lb/>
有恠松則巉巖陁石所礙鬱不得伸變為偃蹇離竒輪<lb/>
囷非松之性也故李衞公云欲松偃者以石抵其直根<lb/>
不必千年方偃也離騷山中人兮芳杜若飲石泉兮蔭<lb/>
松栢抱朴子松三千嵗者皮中有聚脂狀如龍形名曰<lb/>
飛節芝本草經松脂一名松肪味苦温久服輕身延年<lb/>
出隴西者善廣志千嵗老松子色黃白味似粟蒿山記<lb/>
<pb n="38b"/>
松千嵗其精化為青牛為伏龜青人青羊青犬通雅方<lb/>
書言松為五粒粒當是鬛松每五鬛為一葉或兩鬛七<lb/>
鬛李賀有五粒小松歌又鳯尾松為杉類釋家呼為寳<lb/>
樹廬山大林寺前大十餘圍者即此<lb/>
　　　投我以木瓜<lb/>
朱傳楙木也實如小瓜酢可食毛傳孔子曰吾於木瓜<lb/>
見苞苴之禮行箋云以果實相遺者必苞苴之爾雅楙<lb/>
木瓜注實如小瓜酢可食陶隱居云山陰蘭亭尤多最<lb/>
<pb n="39a"/>
療轉筋如轉筋時伹呼其名及書上作木瓜字輙愈故<lb/>
曰梅望之而止渴楙書之而緩筋蜀本注其樹枝狀如<lb/>
柰花形似栝樓作房生子火乾甚香水經魚復縣地多<lb/>
楙木瓜有子大如甒白黃實甚苦香爾雅之所謂楙也<lb/>
又夷陵生木瓜虎丘山三面皆有木瓜埤雅諺曰梨百<lb/>
損一益楙百益一損投人之道宜有以益之而報人則<lb/>
欲其堅久故曰木瓜瓊玖也圖經木狀如柰花生春末<lb/>
深紅色實大者如瓜小者如拳宣州人種蒔尤謹遍滿<lb/>
<pb n="39b"/>
山谷始實成則鏇紙花粘薄其上夜露日暴漸而變紅<lb/>
花文如生本州以充土貢又有一種榠樝木葉花實酷<lb/>
類木瓜欲辨之看蔕間别有重蔕如乳者是木瓜也雷<lb/>
公云真木瓜皮白㣲赤黃香酸甘不澀調榮衞助穀氣<lb/>
向裏子頭尖一面方勿誤用考工記弓人取榦之道木<lb/>
瓜次橘廣志木瓜子可藏枝為杖號一尺百二十節果<lb/>
譜一名楙一名鐵脚梨樹叢枝葉花俱如鐵脚海棠葉<lb/>
光而厚春末花開紅色㣲白實如小瓜或似梨稍長色<lb/>
<pb n="40a"/>
黃如著粉津潤不木者為木瓜醋漬一日食之益人大<lb/>
明會典宣州嵗進烏欄蟲炷木瓜入藥局取其陳久無<lb/>
木氣也淮南畢萬術云木瓜燒灰㪚池可毒魚榠樝即<lb/>
木瓜之大而黃色無垂蒂者通志謂之蠻樝<lb/>
　　　投我以木桃　木李<lb/>
埤雅江左故老視其實如小瓜而有鼻食之津潤不木<lb/>
者謂之木瓜圓而小於木瓜食之酸澀而木者謂之木<lb/>
桃木李大如木桃似木瓜而無鼻其品又小木桃亦或<lb/>
<pb n="40b"/>
謂之木梨梨葢聲之誤也鼻即瓜之脱華處里俗呼之<lb/>
為咮其著華處乃臍也按魚龍河圖曰瓜有兩蔕兩鼻<lb/>
者殺人則鼻與蔕異矣木瓜性脆木李性堅今人以蜂<lb/>
飴漬之者取木瓜煎之者取木李徐氏云瓜有瓜瓞桃<lb/>
有羊桃李有雀李此皆枝蔓也故言木瓜木桃木李以<lb/>
别之述異記桃之大者謂之木桃果譜李之大者曰木<lb/>
李<lb/>
　　　不流束蒲<lb/>
<pb n="41a"/>
朱傳蒲蒲柳毛傳水草左傳云董澤之蒲杜氏蒲楊柳<lb/>
之可以為箭者是也毛傳蒲草也鄭箋蒲蒲柳水楊也<lb/>
可為箭榦葉圓樹濶與柳相似故名楊柳采薇所謂楊<lb/>
柳依依説文楊蒲柳也從木易聲杜預註蒲今人以為<lb/>
柳其萑可為矢董澤在今山西聞喜縣三齊記畧臺城<lb/>
東南有蒲臺高八丈始皇所築至今蒲猶上縈似水楊<lb/>
可為箭爾雅楊蒲柳陸璣蒲柳有兩種皮正青者曰小<lb/>
楊其一種皮紅者曰大楊其葉皆長廣於柳葉皆可以<lb/>
<pb n="41b"/>
為箭榦所謂董澤之蒲也今又以為箕罐之楊本草圖<lb/>
經蒲柳其枝勁韌可為箭笴又謂之萑蒲即水楊也本<lb/>
草注水楊葉圓濶而赤枝條短硬多生水岸古今注蒲<lb/>
柳生水邊葉似青楊一名蒲栘一曰栘柳一曰水楊一<lb/>
名蒲楊枝勁韌任矢用世説顧悦云蒲柳之姿望秋而<lb/>
落詩緝毛以為草鄭以為木説者以為上章言薪言楚<lb/>
則蒲亦木名不宜為草誤矣夫芻亦草也而綢繆之詩<lb/>
曰束薪束芻束楚則豈以言木妨草哉第以束蒲言則<lb/>
<pb n="42a"/>
作木於義為允耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩傳名物集覽巻十一<lb/>
</p>
<p>
</p>
  </div>
</body>
</text>
</TEI>
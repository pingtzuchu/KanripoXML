<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳名物集覽卷四</head>
    <p>
<pb n="1a"/>
欽定四庫全書<lb/>
　詩傳名物集覽卷四　　　庻吉士陳大章撰<lb/>
　　獸<lb/>
　　　乘乘黄<lb/>
朱𫝊乘黄四馬皆黄也魯頌駉傳黄騂曰黄陸農師<lb/>
黄亦馬之上色列子牝而黄牡而驪馬至果天下之<lb/>
馬也明堂位周人黄馬蕃鬛言吉事乘此詩四黄既<lb/>
駕是也至於戎事則乘騵埤雅駉頌首章曰有驪有<lb/>
<pb n="1b"/>
黄有駜曰乘黄矣然後乃言乘牡卒言青驪之駽則<lb/>
黄牝驪剛柔之質具矣瑞應圖騰黄者神馬也其色<lb/>
黄一名吉光漢禮樂志舜時景星出房地出乘黄之<lb/>
馬白氏乘黄犬戎吉黄似騏而有兩角漢郊祀歌有<lb/>
訾黄注一名乘黄黄帝乘之而仙封襌書一名翠黄<lb/>
孟康曰乘黄也又名紫黄淮南子飛黄服皂注乘飛<lb/>
黄也又六韜以此為雞斯之乘大傳作吉光亦作古<lb/>
皇<lb/>
<pb n="2a"/>
　　　乘乘鴇<lb/>
朱傳驪白襍毛曰鴇今所謂烏驄也爾雅驪白襍毛鴇<lb/>
疏毛色黑白而腹有白毛相錯者今謂之烏驄埤雅鴇<lb/>
蓋取諸鴇今鴇其色驪白六尺以上為馬黄純色鴇襍<lb/>
色古者大夫乗駒乗馬則僭諸侯之禮矣亂生於衣服<lb/>
車馬之間太叔乗乗馬而沃之大夫素衣朱襮此晉鄭<lb/>
之所以亂也字通鴇與駂古通或謂馬鳥異族鴇當从<lb/>
馬不知古人命名止取其色之相似猶周禮八尺曰龍<lb/>
<pb n="2b"/>
爾雅白目曰魚必欲易鴇為鴇則凡古稱良馬如翔麟<lb/>
紫燕駁龍紫鹿黄鵠晨鳧鐵獺緑虵之類載在傳記可<lb/>
一一竄正之乎<lb/>
　　　羔裘豹飾<lb/>
朱傳飾緑袖也禮君用純物臣下之故羔裘而以豹皮<lb/>
為飾也豹甚武而有力故服其所飾之裘者如之易君<lb/>
子豹變其文蔚也爾雅貘白豹注似熊小頭庳脚黒白<lb/>
駮能䑛食銅鐵及竹骨骨節强直中實少髓皮辟濕瑞<lb/>
<pb n="3a"/>
應圖幽都即谷山上多𤣥豹陸疏毛赤而文黒謂之赤<lb/>
豹毛白而文黒謂之白豹周禮射以皮飾侯瑣語云范<lb/>
獻子獵遺其豹冠或曰豹别色者名貘本草圖經今黔<lb/>
蜀中時有貘象鼻犀目牛尾虎足土人鼎釡多為所食<lb/>
其齒以刀斧錐鍜鐵皆碎落火亦不能燒人得之詐為<lb/>
佛牙佛骨以誑俚俗衍義云豹毛赤黄其文黑如錢而<lb/>
中空比比相次此獸猛㨗過虎故能安五藏補絶傷輕<lb/>
身此各有種非能變為虎也埤雅豹花如錢黒而小於<lb/>
<pb n="3b"/>
虎文易君子豹變小人革靣古今注豹尾車周制也所<lb/>
以象君子豹變尾言謙也詩言豹祛下大夫也豹褎上<lb/>
大夫也禮玉藻狐青裘豹褎𤣥綃衣以裼之羔裘豹飾<lb/>
緇衣以裼之則豹飾明非褎矣毛傳飾謂緣以豹皮則<lb/>
緣蓋領人君之服也管子上大夫豹飾下大夫豹幨此<lb/>
齊一時之數非古也古云虎豹之駒未成文已有食牛<lb/>
之氣及長退毛然後踈朗煥散蓋亦養而成之語曰豹<lb/>
死留皮人死留名惡名不稱也廣志狐死首丘豹死首<lb/>
<pb n="4a"/>
山言不忘本也豹一名程列子程生馬古詩曰餓狼食<lb/>
不足飢豹食有餘言狼貪豹亷有所程度而食其字从<lb/>
勺豹之勺猶虎之擬也字説虎豹貍皆能勺物而取焉<lb/>
淮南子蝟使虎申蛇令豹止物各有所制也博物志豹<lb/>
死守窟文子虎豹之文来射雅翼豹似虎而圈文有赤<lb/>
有𤣥有白山海經泰山多赤豹幽都之山有𤣥虎𤣥豹<lb/>
王㑹云屠州有黒豹白豹别名貘今出建寧郡毛黒白<lb/>
臆似熊而小能食蛇以舌䑛銕可頓進數十觔溺能消<lb/>
<pb n="4b"/>
鐡為水舊云貘糞為兵可切玉蜀都賦㦸食鐵之獸即<lb/>
此古者軍正建豹尾車以令軍漢大駕屬車八十一乘<lb/>
作三行尚書御史乗之最後一乗懸豹尾豹尾以前皆<lb/>
為省中揚子貍變則豹豹變則虎帝王世紀散宜生獻<lb/>
黒豹楚詞乗赤豹兮從文貍列女傳陶荅子妻云南山<lb/>
有𤣥豹霧雨七日不下食者何也欲以澤其衣毛而成<lb/>
其文章故藏以逺害管子武王命豹襜豹裘方得入廟<lb/>
故豹曰千金洞㝠記青豹出浪坂之山狀如虎色如翠<lb/>
<pb n="5a"/>
又白靣毛赤黄黒如錢圈中五圈左右各四曰金錢宜<lb/>
為裘如艾葉者次之色不赤毛無文者曰土豹又豹胎<lb/>
至美為八珍之一劉子曰飛䶅甘煙走貘美鐵所居隔<lb/>
絶嗜好不同未足怪也通雅云山海經豹尾郭注之樂<lb/>
反即豹尾也又𤣥陽山多犀兕虎豹㸲牛按豺亦作犲<lb/>
可知犳即豹也<lb/>
　　　並驅從兩肩兮<lb/>
朱傳獸三歲曰肩釋文亦作豜孔疏獻豜於公則肩是<lb/>
<pb n="5b"/>
大獸故毛傳言三歲詩緝亦作豜鄭司農周禮注一歲<lb/>
為豵二歲為豝三歲為特四歲為肩五歲為愼毛七月<lb/>
傳豕一歲曰豵三歲曰豜疏箋云豕生三月豵既易傳<lb/>
不以豵為一歲之名則豜亦非三歲之稱釋獸釋鹿與<lb/>
麕皆云絶有力麉箋意蓋以麉為鹿麕有力者又説文<lb/>
豜三歲豕肩相及者引詩作並驅從兩豜兮集韻或作<lb/>
<graphic n="KR2210" url="https://raw.githubusercontent.com/kanripo/KR-Gaiji/master/images/KR2210.png" mimeType="image/png"/>
                    <graphic n="KR2210" url="https://raw.githubusercontent.com/kanripo/KR-Gaiji/master/images/KR2210.png" mimeType="image/png"/>
　　　並驅從兩狼兮<lb/>
<pb n="6a"/>
朱傳狼似犬鋭頭白頰高前廣後爾雅狼牡貛牝狼其<lb/>
子獥絶有力迅邢疏此辨狼之種類也舍人曰狼牡名<lb/>
貛牝名狼子名獥孫炎曰迅疾也陸疏其鳴能小能大<lb/>
善為小兒啼聲以誘人去數十步其猛健者雖善用兵<lb/>
者不能免也其膏可煎和皮可為裘故禮記云小切狼<lb/>
臅膏與稻為酏注以狼胸臆肪和米作糜也又曰君之<lb/>
右虎裘厥左狼裘明以威武衛上也周禮獸人冬獻狼<lb/>
注時之味也毛詩草蟲經老狼項下有袋求食滿腹向<lb/>
<pb n="6b"/>
前行乃觸之退後又自踏踐上疐其尾進退有患故詩<lb/>
以况跋前疐後博雅㹪狼也酉陽襍俎狼大如狗蒼色<lb/>
作聲諸竅皆沸今訓狐鳴亦後竅應之狼䏶筋大如鴨<lb/>
卵或言狼筋如織絡駢脅腸直其糞烟直上烽火用之<lb/>
雖風吹之不斜主物論狼鳴凡器物皆應之内則食狼<lb/>
去腸瑞應圖白狼王者仁德明哲則見一云王者進退<lb/>
動凖法度則見埤雅俚語狼卜食將逺逐食必先倒立<lb/>
以卜所向今獵師遇狼輙喜蓋狼之所在獸之所在也<lb/>
<pb n="7a"/>
故古之造式者木用槐癭棗瘤而以狼牙為柱取其靈<lb/>
智也虎善擬前狼善顧後雖跋胡疐尾而能不失其猛<lb/>
此詩之所以譬周公也狼性貪暴爭食以飬口體而常<lb/>
害其身故孟子以為狼疾人也雅翼狼貪猛之獸聚物<lb/>
不整故稱狼籍又稱粒米狼戾楚語云令尹問蓄聚實<lb/>
如餓豺狼然是也周禮王及五等諸侯之出皆有挾鞭<lb/>
趨避者號條狼氏條滌也謂滌除道上狼扈者狼好積<lb/>
聚也或言狼筋如織絡小囊蟲所作也盗不可辨者焚<lb/>
<pb n="7b"/>
狼筋以示之則為盗者攣慄無所容或曰狼筋者茵類<lb/>
非此獸之筋也或作狼狽是兩物狽前足絶短每行常<lb/>
駕於狼腿上失狼則不能動故世言事乖者稱狼狽釋<lb/>
文狼籍草而卧去則穢亂為狼籍淮南子鴟視而狼顧<lb/>
賈誼曰失時而雨民且狼顧鳥雄摯於雌獸牝猛於牡<lb/>
是以羆為熊之牝而羆猛於熊狼為貛之牝而狼名獨<lb/>
著虎猛者稱乳虎蓋其類也左傳狼子野心管子舉龍<lb/>
章則水行舉虎章則林行舉鳥章則陂行舉蛇章則澤<lb/>
<pb n="8a"/>
行舉鵲章則陸行舉狼章則山行白澤圖曰百歲狼化<lb/>
為美女誘人名曰知狀乆則必食人以其名呼之即逃<lb/>
去<lb/>
　　　盧令令<lb/>
朱傳盧田犬也令令犬頷下環聲毛傳盧田犬孔疏犬<lb/>
有田犬守犬戰國策韓國盧天下之駿犬也字林作獹<lb/>
　　　四驪濟濟<lb/>
朱傳驪馬黒色也駉傳純黒曰驪月令孟冬駕鐵驪檀<lb/>
<pb n="8b"/>
弓夏后氏尚黒戎事乗驪説文驪馬深黒色爾雅小領<lb/>
盜驪注領頸也穆王八駿有盜驪盜驪淺驪也謂竊青<lb/>
色爾雅疏竊即古淺字<lb/>
　　　有縣貆兮<lb/>
朱傳貉類爾雅貈子貆疏貈似狐其子名貆説文貉類<lb/>
詩義問貉子曰貊貊形狀與貉異名物解貆貉之小而<lb/>
善止者也故易獲然必待狩獵而後得之故詩曰不狩<lb/>
不獵胡瞻爾庭有縣貆兮<lb/>
<pb n="9a"/>
　　　有縣特兮<lb/>
朱傳獸三歲曰特先鄭周禮注云三歲為特爾雅豕生<lb/>
三豵二師一特又一牲曰特書舜典歸格藝祖用特毛<lb/>
傳獸三歲曰特先鄭云當有所出考爾雅有豕生一特<lb/>
之文名物疏此特應謂豕耳上下章貆鶉皆專指一物<lb/>
不應此章乃汎言獸竊謂宜從爾雅字通凡牡皆謂之<lb/>
特陽數竒故牡稱特説文專指牛父泥六書故凡專獨<lb/>
皆稱特特獨蓋同聲與犆通<lb/>
<pb n="9b"/>
　　　碩鼠碩鼠<lb/>
朱傳碩大也爾雅鼫鼠孫炎云五伎鼠郭璞云形大如<lb/>
鼠頭似兔尾有毛青黄色好在田中食粟豆關西呼為<lb/>
鼩鼠見廣雅說文鼫五技鼠也能飛不能上屋能緣不<lb/>
能窮木能遊不能度谷能穴不能掩身能走不能先人<lb/>
蔡邕以為此螻蛄䶆音瞿今本作鼩誤也荀子梧鼠五<lb/>
技而窮詩義疏碩鼠樊光謂即爾雅碩鼠也許愼云鼫<lb/>
鼠今之河東有大鼠能人立交前兩脚於頸上跳舞善<lb/>
<pb n="10a"/>
鳴食人禾苗人逐則走入樹空中亦有五技或謂之雀<lb/>
鼠其形大故序云大鼠也魏國今河北縣是也言其方<lb/>
物宜是此鼠非鼫鼠本草又謂螻蛄為石鼠亦五技古<lb/>
今注土名蠱鳥物異名同非兩也文子聖人師拱鼠制<lb/>
禮録異記拱鼠形大如常鼠行田野中見人即拱手而<lb/>
立人近欲捕之即跳躍走去秦川有之雅翼詩稱相鼠<lb/>
即河東大鼠也埤雅鼫鼠害稼者一名雀鼠即河東大<lb/>
鼠韓退之所謂禮鼠拱而立者也爾雅翼釋鼯鼠云鼯<lb/>
<pb n="10b"/>
狀如小狐翼大率如服翼翅尾項脇毛紫赤色背色蒼<lb/>
艾腹下黄喙頷襍白脚短爪長尾三尺許好暗夜行飛<lb/>
且乳亦謂之飛生聲如人呼食烟火能從髙赴下不能<lb/>
從下上髙東吳諸郡皆有之即梧鼠荀子所謂五技者<lb/>
一名由夷一名鸓又名飛鸓又名鸓鼠雖同有五投恐非鼫<lb/>
䑕之類古今注螻蛄一名碩䑕亦有五技序云貪而畏人若<lb/>
大鼠故以之斥君解頥新語曰蠶之食桑無時而厭食<lb/>
盡而後已喻重斂者莫切於此鼠之食物且食且驚四<lb/>
<pb n="11a"/>
顧不寧喻貪畏者莫切於此名物疏陸云碩鼠非鼫鼠<lb/>
而邢昺謂陸所説與爾雅注同今觀兩家之説未見其<lb/>
同也碩鼠能交前兩足於頸故或以為拱鼠孫炎以相<lb/>
鼠有皮謂相州所出之碩鼠而録異記云拱鼠出秦陸<lb/>
璣疏碩鼠亦不名拱鼠古今注説螻蛄一名碩鼠然螻<lb/>
蛄不食黍麥食黍麥者自是鼠屬耳朱傳但以為大鼠<lb/>
郊特牲云迎貓為其食田鼠也大戴禮云田鼠者鼸鼠<lb/>
也然則碩鼠得非鼸鼠之大者乎通雅云鼯鼺為飛生<lb/>
<pb n="11b"/>
鼫鼠為拱鼠飛生即蝙蝠之大者説文誤以鼫鼠為五<lb/>
技諸家因之遂混為一物<lb/>
　　　有馬白顛<lb/>
朱傳白顚額有白毛今謂之的顙爾雅的顙白顚舍人<lb/>
曰的白也顙額也額有白毛今之戴星馬周易震為的<lb/>
顙疏白額為的顙取動而見埤雅覲禮奉束帛匹馬卓<lb/>
上九馬隨之説者以為卓即的顙故以為上列而九馬<lb/>
隨其後莊子齊之以月題蓋月題額上當顱如月者所<lb/>
<pb n="12a"/>
以象顚之白然則馬之貴的顙可知矣易震二隂在上<lb/>
故為的顙夫文入二為白白隂色也二隂數也馬政論<lb/>
顙有曰毛謂之的盧又曰凖上有旋毛及白毛者謂之<lb/>
的吻凶俗云的顱非也王氏曰白顚蓋名馬驊騮盜驪<lb/>
赤兔的顱之類蜀志昭烈乗的盧渡檀溪相馬經白額<lb/>
入口者榆鴈曰的盧凖上有旋毛曰的吻皆不宜乗<lb/>
　　　駟驖孔阜<lb/>
朱傳駟鐵四馬皆黒色如鐵也王肅曰古者一轅駕三<lb/>
<pb n="12b"/>
馬則五轡夏后氏兩駕謂之麗殷益一騑謂之驂周又益一<lb/>
謂之駟駟者一乘四馬謂之駟也孔傳驖驪説文驖馬赤黑<lb/>
色也月令孟冬駕驖驪注色如鐡埤雅説文曰馬深黑色驪<lb/>
馬赤黑色驖先儒云取其馬色如鐡非特有取於色葢亦取<lb/>
其堅壯如鐡故曰鐡也駟驖孔阜六轡在手以美襄公田獵<lb/>
之事葢馬之族不一駻馬則喜前駑馬則喜後故古之御者<lb/>
駑馬以鞭為主駻馬以轡為主驖性堅駻疑於難御而有繁<lb/>
手之勞今其六轡在手則是無事於轡詩取以美之也<lb/>
<pb n="13a"/>
　　　奉時辰牡<lb/>
朱傳牡獸之牡者辰牡者冬獻狼夏獻麋春秋獻鹿豕<lb/>
之類奉之者虞人翼以待射也孔疏獸之供食各有時<lb/>
節故曰時牡周禮獸人掌罟田獸辨其名物冬獻狼夏<lb/>
獻麋春秋獻獸物地官山虞云若大田獵則萊山田之<lb/>
野及弊田植虞旗於中以致禽蓋田是虞人所掌獸人<lb/>
獻時節之獸以供膳虞人亦應驅時節之獸以待射虞<lb/>
人無奉獸之文故引此以明之耳<lb/>
<pb n="13b"/>
　　　四馬既閑<lb/>
鄭箋四種之馬周禮校人辨六馬之屬種馬戎馬齊馬<lb/>
道馬田馬駑馬天子十有二閑馬六種邦國六閑馬四<lb/>
種注諸侯有齊馬道馬田馬其駑馬則分為三以隆殺<lb/>
差之諸侯無戎馬種馬也此詩言獵事而及四種之馬<lb/>
蓋田獵所以教戰故四種之馬皆須調習也埤雅天子<lb/>
之馬盛則駕六常則駕四詩曰四黄既駕兩驂不猗此<lb/>
駕六之証也穆王命八駿之乗右服驊騮而左騄耳右<lb/>
<pb n="14a"/>
驂赤驥而左白□次車之乗右服渠黄而左踰輪左驂<lb/>
盜驪而右山子此駕四之証也<lb/>
　　　載獫歇驕<lb/>
朱傳獫歇驕皆田犬名長喙曰獫短喙曰歇驕以車載<lb/>
犬蓋以休其足力也西京賦屬車之簉載獫歇驕韓愈<lb/>
畫記有騎擁田犬者此類説文獫長喙犬一曰黒犬黄<lb/>
顄鄭箋載始也謂其逹搏噬始成之也孔疏搏者殺獸<lb/>
之名左傳國狗之齧無不噬也名物解犬以牙為威長<lb/>
<pb n="14b"/>
喙則所制者衆故謂之獫雖喙短亦足以揚故謂之歇<lb/>
驕一日黒犬黄顄曰獫唐李賀詩練香熏宋鵲注宋鵲<lb/>
田犬名犬而以香薫之豪奢之習亦車載之類也<lb/>
　　　駕我騏馵<lb/>
朱傳騏騏文也毛傳青黒曰騏箋蒼艾色駉傳蒼騏曰<lb/>
騏疏騏者黒色之名倉騏曰騏謂青而微黒今之驄馬也<lb/>
説文馬青驪文如博棋埤雅詩曰騏駵是中騧驪是驂<lb/>
蓋騏駵中駟騧驪上駟故服以騏駵驂以騧驪淮南子<lb/>
<pb n="15a"/>
曰驂欲馳服欲步宣王之詩北伐舉四驪南征舉四騏<lb/>
者言方是時馬政愈脩其所以執駒綱馬教□攻特减<lb/>
僕講馭夫之法滋廣故雖騏亦閑習任用不獨四驪矣<lb/>
孫卿子驊駵騏驥纎離緑耳天下之良馬也<lb/>
馵朱傳馬左足白曰馵爾雅膝上皆白惟馵又云後右<lb/>
足白驤左白馵埤雅易曰震為馵足葢取其躁以躁故<lb/>
二絆其足作足言縱之而動也馵足言制之而動也詩<lb/>
曰駕我騏馵王肅謂駕兩馬者古者庶人駕一士駕二<lb/>
<pb n="15b"/>
大夫駕三諸侯駕四天子駕六説文駢駕二馬也尚書<lb/>
大傳曰命於其君然後得乗駢馬驂駕三馬也駟駕四<lb/>
馬也驂以言大夫駟以言諸侯馬政論云後足偏白者<lb/>
凶若馵之類是也此士之所以駕與<lb/>
　　　騏駵是中<lb/>
朱傳赤馬黒鬛曰駵中兩服馬也孔疏爾雅曰白駁駵<lb/>
馬白腹曰騵則駵是色名説者皆以駵是赤色若身鬛<lb/>
俱赤則為騂馬矣故傳以為赤身黒鬛也車駕四馬在<lb/>
<pb n="16a"/>
内兩馬謂之服在外兩馬謂之騑左傳鄭有公子騑字<lb/>
子駟是有騑乃成駟也箋云赤身黒鬛曰駵雅翼古者<lb/>
駵非所貴故淮南子旁光不升俎駵駁不入牲字林駵<lb/>
赤馬黒髦尾也明堂月令五時駕馬而駵處其二春蒼<lb/>
龍秋白駱冬鐵驪夏赤駵中央黄駵中央寓於季夏故<lb/>
所用物同而以色之淺深為别也漢郊祀志牲用駵駒<lb/>
師古曰駵赤馬黒鬛尾也<lb/>
　　　騧驪是驂<lb/>
<pb n="16b"/>
朱傳黄馬黒喙曰騧爾雅黒喙騧注今之淺黄色者為<lb/>
騧馬説文騧黄馬黒喙宋書明帝以騧字旁似禍改作<lb/>
□史稱文帝騧馬脊有肉鞍行則先作弄四足<lb/>
　　　俴駟孔羣<lb/>
朱傳俴駟四馬皆以淺薄之金為甲欲其輕而易於馬<lb/>
之旋習也孔疏金甲堅剛則苦其不和物不和則不得<lb/>
羣鄭箋俴淺也謂以薄金為介之札韓詩駟馬不著甲<lb/>
曰俴駟<lb/>
<pb n="17a"/>
　　　一之日于貉<lb/>
朱傳貉狐狸也于貉猶言于耜謂往取狐狸也字林貈<lb/>
似狐善睡其子名貆又云<graphic n="KR2543" url="https://raw.githubusercontent.com/kanripo/KR-Gaiji/master/images/KR2543.png" mimeType="image/png"/>貍類貁謂之<graphic n="KR2328" url="https://raw.githubusercontent.com/kanripo/KR-Gaiji/master/images/KR2328.png" mimeType="image/png"/>郭璞云貉<lb/>
雌者名<graphic n="KR2903" url="https://raw.githubusercontent.com/kanripo/KR-Gaiji/master/images/KR2903.png" mimeType="image/png"/>今江東呼貉為<graphic n="KR2543" url="https://raw.githubusercontent.com/kanripo/KR-Gaiji/master/images/KR2543.png" mimeType="image/png"/>
                    <graphic n="KR2328" url="https://raw.githubusercontent.com/kanripo/KR-Gaiji/master/images/KR2328.png" mimeType="image/png"/>類山云貉似狸鋭頭尖<lb/>
鼻斑色毛深温滑可為裘墨客揮犀云貉狀似兔性嗜<lb/>
紙見則食之淮南子螘知為垤貛貉為曲穴虎豹有茂<lb/>
草隂以防雨景以蔽日此亦鳥獸之智也考工記貉踰<lb/>
汶而死此地氣然也詩義問狐之類貉貒貍也南方異<lb/>
<pb n="17b"/>
物志曰貉不踰汶鸜鵒不踰濟狐不渡江而南橘不越<lb/>
江而北區宇之内咫尺不同况分以華夷限以山海魁<lb/>
詭俶恠可勝言哉故周官以土宜之法辨十有二土以<lb/>
蕃鳥獸毓草木也字説貉為居服賤者之裘曰于貉非<lb/>
必得之辭曰取則得之矣蓋志在於取狐狸緩於賤而<lb/>
要於貴埤雅俗云貛貉同穴而異處貛之出入以貉為<lb/>
導詩曰一之日于貉取彼狐狸為公子裘言往祭表貉<lb/>
因取狐狸之皮為裘故傳云于貉謂取狐狸皮也周官<lb/>
<pb n="18a"/>
祭表貉是也雅翼貉善睡之獸畜而養之扣之即卧已<lb/>
而復寐亦善捕疏云禮無貉裘惟孔子狐貉以居明貉<lb/>
賤也<lb/>
　　　取彼狐貍<lb/>
爾雅貍子<graphic n="KR2128" url="https://raw.githubusercontent.com/kanripo/KR-Gaiji/master/images/KR2128.png" mimeType="image/png"/>字林貍伏獸似貙本草圖經云貍類甚多<lb/>
似虎斑文者可用猫斑者不佳南方有一種香貍人以<lb/>
作鱠其氣甚香邕州已南又有風貍似兔而短多棲息<lb/>
髙木衍義貍骨形似猫其文有二一如連錢一如虎文<lb/>
<pb n="18b"/>
肉味與狐不相逺江南一種牛尾貍其尾如牛善緣樹<lb/>
食百果人多糟食埤雅貍豸在里者里人所居也貍穴<lb/>
而薶焉故貍又通於薶字貍之伺物卑身而伏以侯敖<lb/>
者似貙而小文彩異於貒貍大射以貍歩張三侯鄭氏<lb/>
云貍善搏者也行則止而擬度其𤼵必獲是以侯道取<lb/>
象焉狐善疑貉善擬不可以有為故古者以為燕居之<lb/>
裘又射義諸侯以貍首為節貍首者樂㑹時也節者歌<lb/>
詩以為𤼵矢之節一終為一節也左傳定公九年齊大<lb/>
<pb n="19a"/>
夫東郭書衣貍製是也貍狐貒貉性一也其跡皆<graphic n="KR1717" url="https://raw.githubusercontent.com/kanripo/KR-Gaiji/master/images/KR1717.png" mimeType="image/png"/>而<lb/>
不速袁狎曰河氷上有狸跡便堪渡崔劼以為貍當作<lb/>
狐不知聽氷非狐獨然也内饔曰鳥皫色而沙鳴貍馬<lb/>
黒脊而般臂螻貍言其氣臭如貍也内則作鬱蓋物宜<lb/>
露而反鬱則臭矣螻言其氣臭如螻也内則作漏蓋物<lb/>
宜覆而反漏則臭矣今貍脊間有黒理一道如界或曰<lb/>
字以理省以此與鯉之制字同義雅翼狐口鋭而尾大<lb/>
貍口方而身文黄黒彬彬蓋次於豹禮貍首之斑然又<lb/>
<pb n="19b"/>
貍去正脊狐去首為其不利於人也太𤣥經辨人貍别<lb/>
其文萃也魏志管輅云雖有爪牙微而不强雖有文章<lb/>
蔚而不明其名曰狸淮南子貍頭似鼠以類推也異物<lb/>
志靈狸一體自為夫婦故能媚人叚成式言香狸有四<lb/>
外腎文如豹即楚詞文貍王逸注為神貍者子思曰謂<lb/>
狐為貍者非直不知貍也勿得狐復失貍者也徐廣封<lb/>
禪書注狸一名不來本草貍骨肉療諸蛀心腹痛走無<lb/>
常處及鼠瘻惡瘡頭骨尤良字書貍有數種大小如狐<lb/>
<pb n="20a"/>
毛襍黄黒有斑如貓善竊物臭不可食斑如貙虎方口<lb/>
鋭頭者為虎貍食蟲鼠果實又尾黒白錢文相間者為<lb/>
九節貍善變幻皮可為裘領宋史安州貢野貓花貓即<lb/>
此二種也廣雅玉靣貍人捕畜之鼠帖服不敢出又登<lb/>
州一種貍頭魚尾者名海貍俗作狸山海經秬山有獸<lb/>
如豚有距音如狗吠名狸力見則其縣有土功狸與貍<lb/>
同<lb/>
　　　皇駁其馬<lb/>
<pb n="20b"/>
朱𫝊黄白曰皇爾雅黄白騜孔疏馬有黄處有白處者<lb/>
曰騜字書詩借用皇本作騜<lb/>
朱𫝊駵白曰駁爾雅云駵白駁注駵赤色也邢昺曰謂<lb/>
馬有駵處有白處者曰駁易説卦乾為駁馬禮斗威儀<lb/>
君乗火而王南海輸駁馬埤雅徐鉉曰疑象駮文晉侯<lb/>
乗駁乳虎見之而伏則象駮之文理或然也駁亦馬之<lb/>
上色故古者國君乗之文王曰昔者寡人夢見良人黒<lb/>
色而<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>乗駁馬而偏朱蹄諸大夫蹵然曰此先君王也<lb/>
<pb n="21a"/>
詩曰皇駁其馬昏禮攝盛故也爾雅所謂駁如馬倨牙<lb/>
食虎豹詩所謂隰有六駁者字从交作字説曰駁類馬<lb/>
食虎而虎食馬凡類已也而能除害己者在所交也則<lb/>
駮非此駁矣函史曰古名馬有六駁身白黒尾如駁取<lb/>
獸中六駁武健之名耳駁與駮同<lb/>
　　　狼跋其胡載疐其尾<lb/>
朱𫝊跋躐也胡頷下懸肉也載則疐跲也老狼有胡進<lb/>
而躐其胡退而跲其尾孔疏跋前行曰躐跲却頓曰疐<lb/>
<pb n="21b"/>
説文胡牛顄垂也釋名胡互也在咽下垂能斂互物許<lb/>
東陽曰跋疐皆顚倒之意詩緝狼猛獸雖善用兵者亦<lb/>
不能禦之平時不至跋疐其老者雖項下垂胡若在平<lb/>
地亦决不至此所言跋胡疐尾者謂其落機穽之時進<lb/>
退求脱不能耳故以喻周公<lb/>
　　　嘽嘽駱馬<lb/>
朱傳白馬黒鬛曰駱爾雅白馬黒鬛駱疏鬛總也説文<lb/>
白馬黒鬛尾禮記夏后氏駱馬黒鬛疏夏尚黒故用黒鬛<lb/>
<pb n="22a"/>
埤雅爾雅曰白馬黒鬛駱廣雅云白馬朱鬛駱今呼黄馬尾<lb/>
鬛一道通黒如界者為駱葢馬無分於黄白若今衣脊絡縫<lb/>
故曰駱也明堂位夏后氏駱馬黒鬛此以别白馬朱鬛之駱<lb/>
也月令孟秋駕白駱此以别黄馬黒鬛之駱也俗云駱馬喜<lb/>
奈勞苦詩曰嘽嘽駱馬言駱性善勞而今取息不平如此則<lb/>
以甚勞故也古者天子之卿純駟故曰駕彼四駱又曰乘其<lb/>
四駱若諸侯之卿則不能具純駟矣轉注駱又音駕同字秦<lb/>
紀非子為周大駱駱主車駕故字可互用亦猶甸之與乘也<lb/>
<pb n="22b"/>
　　　我馬維駰<lb/>
朱傳隂白襍毛曰駰爾雅隂白襍毛駰樊光曰駰者目<lb/>
下白也郭璞曰隂淺黒今之泥驄或云目下白或云白<lb/>
隂俱非也邢昺曰毛淺黒而白兼襍毛者名駰埤雅隂<lb/>
白襍毛今之泥驄也詩我馬維駒維騏維駱維駰先後<lb/>
與駉之序合則駰不如駱駱不如騏<lb/>
　　　既有肥羜<lb/>
朱傳羜未成羊也爾雅未成羊羜郭云俗呼五月羊為<lb/>
<pb n="23a"/>
羜陸農師云羜从宁宁佇也宁其美成而後足用詩先<lb/>
言肥羜而後言肥牡明其禮有加而無已羅氏云說文<lb/>
稱五月生羔似謂仲夏所生按齊民要術五月六月七<lb/>
月生者兩熱相仍惡中之甚古稱肥羜以速諸父不應<lb/>
用此當是生及五月者耳宁通羜穉羊也六畜穉者味<lb/>
㫖自始生形體雖㣲即已成羊未可謂未成羊也說文<lb/>
五月羔為近羊生五月為穉羔其别名也<lb/>
　　　摶獸于敖<lb/>
<pb n="23b"/>
説文獸守備者也飛曰禽走曰獸又在野曰獸在家曰<lb/>
畜國語獸三為羣爾雅四足而毛謂之獸王制豺祭獸<lb/>
然後田獵周禮庖人掌共六獸辨其名物鄭司農云麋<lb/>
鹿熊麕野豕兔𤣥謂六獸當有狼而熊不屬又獸人掌<lb/>
罟田獸冬獻狼夏獻麋春秋獻獸物又凡祭祀喪紀賔<lb/>
客共其死獸生獸完獸入於腊人皮毛筋骨入於王府<lb/>
獸醫掌療獸病療獸瘍服不氏掌養猛獸而教擾之穴<lb/>
氏掌攻蟄獸各以其物火之囿人掌囿遊之獸禁淮南<lb/>
<pb n="24a"/>
子毛犢生應龍應龍生建馬建馬生麒麟麒麟生庶獸<lb/>
凡毛者生於庶獸<lb/>
　　　麀鹿麌麌<lb/>
朱傳鹿牝曰麀麌麌衆多也曲禮惟禽獸無禮故父子<lb/>
聚麀唐李敬業討武氏檄致我君之聚麀毛傳麌麌衆<lb/>
多也説文作噳麋鹿羣口相聚也釋獸鹿牡麚牝麀鄭<lb/>
箋麕牡曰麌復麌言多也爾雅麕牡麌牝麋孔疏音義<lb/>
曰麕或作麏或作麋是麋牡曰麌也或作麋牝者誤孔<lb/>
<pb n="24b"/>
傳麌麌為衆多與韓奕同鄭以麌為獸名為異耳<lb/>
　　　其祁孔有<lb/>
朱傳祁大也毛傳祈大也鄭箋祁當作麎爾雅云麋牡<lb/>
麔牝麎其子䴠其跡纒絶有力狄疏云麋總名也詩吉<lb/>
日云其麎孔有孔疏上所言皆獸名今傳但言其大甚<lb/>
有不言獸名不知大者何物且釋獸注引詩云其麎孔<lb/>
有故易傳而從爾雅也説文麋鹿屬也冬至解角運斗<lb/>
樞瑶光星散為麋獸人云夏獻麋醢人朝事之豆昌本<lb/>
<pb n="25a"/>
麋臡菁菹麋臡左傳莊十七年多麋注云麋多則害五<lb/>
稼又麋興於前射䴢麗龜又迹人來告曰逄澤有介麋<lb/>
焉又楚潘黨逐魏錡至滎澤見六麋錡射以獻黨乃不<lb/>
逐也月令仲夏鹿角解仲冬麋角解淮南子日至而麋<lb/>
鹿解熊氏云鹿是山獸夏至得隂氣而解角麋是澤獸<lb/>
故冬至得陽氣而解角賈公彥云麋為隂獸情淫而游<lb/>
澤冬至隂方退故解角從隂退之象鹿是陽獸情淫而<lb/>
游山夏至得隂而解角從陽退之象若節氣早則麋角<lb/>
<pb n="25b"/>
十一月解故夏小正云十一月麋角隕墜若節氣晚則<lb/>
十二月麋角解故小正云十二月隕麋角又麋善迷害<lb/>
稼故禮大夫麋侯表以知帥人討惑除害也周禮獸人<lb/>
冬獻狼夏獻麋註狼膏聚麋膏散聚則温散則凉以<lb/>
順時也博物志南方麋千百為羣食澤草踐處成泥名<lb/>
曰麋暖民隨之種稲收百倍莊子麋與鹿交又曰麋鹿<lb/>
食薦淮南子孕婦見兔而子缺脣見麋而子四目麋有<lb/>
四目其二夜目也類從曰目下有竅夜即能視是也陶隱<lb/>
<pb n="26a"/>
居云麋千百為羣多牝少牡人言一牡輙交十餘牝交<lb/>
畢即死其脂墮土中經年人得之方好名曰遁脂埤雅<lb/>
白虎通曰熊為獸巧猛麋為獸迷惑故天子射熊諸侯<lb/>
射麋麋水獸也青黒色肉蹄一牡能乗十牝鹿肉食之<lb/>
燠以陽為體也麋肉食之寒以隂為體也以陽為體者<lb/>
以隂為末以隂為體者以陽為末角末也今人用麋鹿<lb/>
茸作一種又以血代茸此大誤也凡含血之物肉易長<lb/>
角難長骨最難長惟麋角自生至堅無兩月之乆大者<lb/>
<pb n="26b"/>
乃重二十餘觔其堅如石計一夜須生數兩此骨血之<lb/>
至强者雖草木至易生者無能及之頭者諸陽之㑹上<lb/>
鍾於角豈與凡血比哉麋茸補陽鹿茸補隂凡茸無樂<lb/>
太嫩世謂之茄子茸但珍其難得耳其實少力堅者又<lb/>
太老惟長數寸破之肌如朽木茸端如瑪瑙紅玉者最<lb/>
佳又北方邊地有麋鹿駝鹿極大角大而有文堅瑩如<lb/>
玉其茸亦可用<lb/>
　　　殪此大兕<lb/>
<pb n="27a"/>
朱傳兕野牛一角青色重千觔爾雅兕似牛犀似豕説<lb/>
文嶓冡之山其獸多兕兕如野牛青毛其皮堅厚可制<lb/>
鎧傳曰陸剸犀象水斷蛟龍即此交州記兕出九德有<lb/>
角角長三尺餘形如馬鞭柄陳藏器云犀之雌者是兕<lb/>
而形不同山海經禱過山多兕圖贊云兕惟壯獸似牛<lb/>
青黒力無不傾自焚以革皮充武備角助文德周禮函<lb/>
人為甲犀甲七屬兕甲六屬犀革差劣於兕故增一也<lb/>
李尤鎧銘甲鎧之施扞禦鋒矢尚其堅剛或用犀兕埤<lb/>
<pb n="27b"/>
雅兕善抵觸故先王制罰爵以為酒戒太𤣥云戾首東<lb/>
南射兕西北其矢呂氏春秋楚莊出獵射隨兕獲之申<lb/>
公子培刼而奪之王欲誅之三月子培死其弟請曰臣<lb/>
之兄有功於車下嘗讀故記曰殺隨兕者不出三月故<lb/>
臣兄奪之病死王視故記果然乃厚賞之説苑有隨兕<lb/>
科雉蓋隨母之兕始出科之雉也羅氏云兕即犀之牸<lb/>
者牯犀之角能辟惡邪寧心神散風熱故良於藥餌牸<lb/>
犀之角文理分明俗所謂斑犀故美於服飾爾雅兕似<lb/>
<pb n="28a"/>
牛犀似豕郭氏稱犀似水牛而豕首然則犀亦似牛與<lb/>
兕同但首如豕耳兕青而犀黒兕一角而犀兩角以此<lb/>
為異郭又云犀亦有一角者但古多言兕今多言犀北<lb/>
人多言兕南人多言犀耳射以得為雋故周詩美宣王<lb/>
殪此大兕也國語康叔射兕於徒林殪以為大甲馬融<lb/>
曰蒼兕官名主舟楫論衡尚父伐紂至孟津杖鉞而呼<lb/>
曰蒼兕按蒼兕水獸也九頭能覆舟誓衆欲人之急濟<lb/>
故以懼之曹洪云若奔兕之觸魯縞國策楚王遊雲夢<lb/>
<pb n="28b"/>
有奔兕王彎弓應發而殪漢平帝時黄支貢夜明犀開<lb/>
元遺事文趾貢辟寒犀如金六帖唐文宗有辟暑犀嶺<lb/>
表異録有辟塵犀杜陽編有蠲忿犀又有分水見形通<lb/>
天駭雞䓁名皆難得者波斯以象牙為白暗犀為黒暗<lb/>
故杜詩曰黒暗通蠻寶言犀斑者有正透倒透腰皷挿<lb/>
之辨東璧曰犀凡三種山犀水犀有鼻額二角兕犀止<lb/>
一角在頂鼻角即鼻骨也<lb/>
　　　維熊維羆<lb/>
<pb n="29a"/>
朱傳羆似熊而長頭髙脚猛憨多力能拔樹爾雅熊虎<lb/>
醜其子狗絶有力麙説文熊獸似豕山居冬蟄詩義疏<lb/>
熊能攀援上髙樹見人則顚倒投地而下冬入穴蟄始<lb/>
春而出脂謂之熊白援神契云赤熊見則姦宄自逺淮<lb/>
南子注熊食鹽而死抱朴子熊壽五百歲能化為狐狸<lb/>
異苑熊藏山穴穴裏不得見穢及傷殘見則舍穴自死<lb/>
續搜神記熊無穴或居大樹孔中東土呼熊為子路以<lb/>
物擊樹云子路可起於是便下不呼則不動也陶隱居<lb/>
<pb n="29b"/>
熊白是背上膏寒月則有夏月則無圖經熊形類犬豕<lb/>
而性輕㨗酉陽雜俎云熊膽春在首夏在腹秋在左足<lb/>
冬在右足埤雅云熊似豕堅中當有白脂如玉味甚美<lb/>
俗呼熊白好舉木引氣謂之熊經莊子熊經鳥伸是也<lb/>
冬蟄不食飢則自甜其掌故其美在掌鬼谷子曰分威<lb/>
法伏熊説者以熊之擊搏先伏而後動淮南子無角者<lb/>
膏而無前有角者脂而無後無角者犬豕之屬肥從前<lb/>
起者也有角者犛羊之屬肥從後起者也熊掌特美烹<lb/>
<pb n="30a"/>
之難熟晉靈公殺宰夫之胹熊蹯不熟者而楚成見圍<lb/>
請食熊蹯而死以其難熟冀外救也古者以熊配虎為<lb/>
旗又皆以王射之侯又以皮為冠執罼者冠之謂之旄<lb/>
頭乗輿之出前旄頭而後豹尾必取熊豹者蓋熊於山<lb/>
中行數十里悉有跧伏之所山民謂之熊舘虎出百里<lb/>
之外則迷所出道路惟熊不迷故開道者首熊以出焉<lb/>
豹之為物亦往而能反故殿者以豹尾入焉又古以熊<lb/>
為旗熊旗西方也故象白虎之數其斿五又周官大射<lb/>
<pb n="30b"/>
諸侯則共熊侯又田役則設熊席左𫝊子産曰昔堯殛<lb/>
鯀於羽山其神化為黄熊三代祀之周書成王時不屠<lb/>
國獻青熊六韜文王囚羑里散宜生得黄熊獻之紂文<lb/>
王卜獵曰非熊非羆天遺汝師雅翼熊人足黒色革厚<lb/>
筋駑用此自快養熊者日捶之不則有病獵者刺其革<lb/>
不可得入隨有膏膜之史天官書熊赤色有光與熒熒<lb/>
同又山海經南望昆侖其光熊熊音熒通雅曰能即熊<lb/>
字又為三足鼈之名後人疑不能明也束晳發蒙記鼈<lb/>
<pb n="31a"/>
三足曰熊韻㑹曰熊即左𫝊黄能入寢之能説文熊本<lb/>
獸名山海經從山多三足鼈大苦山多三足龜陽羡君<lb/>
山池有三足鼈爾雅鼈三足曰能釋文獸非入水物故<lb/>
是鼈或疑東海人祭禹廟不用熊白及鼈不知此祭禹<lb/>
者因所聞而然豈足據耶張叔皮論曰賓雀下革田鼠<lb/>
上騰牛哀虎變鯀化為熊則熊皆以能叶韻榖梁以傾<lb/>
叶能天官三能即三台楚詞以能叶佩古人方音隨借<lb/>
而讀也因羽山言羽淵如雞澤孟津之類何必以入水<lb/>
<pb n="31b"/>
為疑耶贊寧引山海經□或作□即能字任昉述異記<lb/>
江淮中有獸名能音耐蛇精所化冬為雉春復為蛇<lb/>
羆爾雅羆如熊黄白文郭云似熊而長頭高脚猛憨多<lb/>
力能拔樹木關西呼曰貑羆詩義疏有黄羆有赤羆大<lb/>
於熊其脂如熊白而麄理不如熊白美山海經嶓冡之<lb/>
山其獸多羆埤雅羆似熊而大堅中長首從目能緣能<lb/>
立遇人則擘而攫之俗云熊羆眼直惡人横目淮南子<lb/>
熊羆之動以攫摶兕牛之動以抵觸是也其白生於心<lb/>
<pb n="32a"/>
之下盲之上秋冬則有春夏則無熊羆富脂至春臕癢<lb/>
即登髙木自墜謂之撲臕爾雅翼獵者云羆熊之雌者<lb/>
力尤猛栁宗元稱鹿畏<graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>
                    <graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>畏虎虎畏熊羆之狀被髪<lb/>
人立絶有力而甚害人周禮穴氏掌攻蟄獸各以其物<lb/>
火之謂熊羆之屬冬藏者燒其所食之物於穴外以誘<lb/>
出之禹貢梁州貢熊羆狐狸是中國常貢韓奕之終章<lb/>
曰獻其貔皮赤豹黄皮則北追貊之國自以所有為獻<lb/>
如犬戎以白狼白鹿獻穆王也王㑹篇成王時東河獻<lb/>
<pb n="32b"/>
黄羆朱子云熊羆陽物在山强力壯毅男子之祥也史<lb/>
記趙簡子疾夢之帝所射殺熊又一羆來亦射殺之西<lb/>
京賦紛縱體而迅赴若驚鶴之羣羆注以比舞容也<lb/>
　　　九十其犉<lb/>
朱𫝊黄牛黒脣曰犉爾雅黒脣犉注毛詩𫝊黄牛黒脣<lb/>
此宜通謂黒脣牛孔疏釋畜云黒脣曰犉言黄牛明黒<lb/>
脣不與深色同而牛之黄者衆也爾雅又云牛七尺為<lb/>
犉舊説犉黄牛黒犉按詩牛曰九十其犉羊曰三百為<lb/>
<pb n="33a"/>
羣則非黒犉之謂或曰漢書自天子不能具犉駟疑犉<lb/>
即醇謂醇色也據此則爾雅説文不足信又周頌殺時<lb/>
犉牡音然按犉無然音注誤<lb/>
　　　躍躍毚兔<lb/>
朱𫝊毚狡也説文狡兔也倉頡解詁毚大兔也孔疏大<lb/>
兔必狡故又謂之狡兔大𫝊麕為辟雞兔為宛脾皆聶<lb/>
而切之戰國策曰東郭㕙者海内之狡兔也常絢云巴<lb/>
州兔作貍斑最狡易乾鑿度决鼻兔也郝京山曰决與<lb/>
<pb n="33b"/>
闕通豈以闕脣而遂曰闕鼻乎<lb/>
　　　遇犬獲之<lb/>
孔疏謂田犬也犬有守犬田犬禮效犬者左牽之註以<lb/>
右手防其齧噬又犬曰獻羮註凡肉豚宜炮犬宜羮又<lb/>
敝蓋不棄為埋狗也周禮犬赤股而躁臊又犬人掌犬<lb/>
牲凡祭祀用牷物伏瘞亦如之相犬者屬焉註牷用純<lb/>
色者伏軷祭也瘞謂薶物二者亦用牷物相犬相毛色<lb/>
擇其可祭者又坊記大夫不坐羊士不坐犬以此防民<lb/>
<pb n="34a"/>
猶有爭利忘義以亡其身者易艮為狗左𫝊趙盾曰棄<lb/>
人用犬雖猛何為説文犬狗之有懸蹄者孔子曰視犬<lb/>
之字如畫狗也何承天纂文守犬為獖隴西以犬為猷<lb/>
宋均注狗斗精之所生也屈子曰邑犬狺狺吠所怪廣<lb/>
雅殷虞晉獒楚獷韓盧宋猎皆良犬名夏鼎志曰掘地<lb/>
得犬曰賈尸子地中有犬名地狼穆天子𫝊犬一名重<lb/>
工説苑客謂孟嘗君曰周氏之嚳天下之疾狗也石藥<lb/>
爾雅白狗膽一名瓠汁耳上血曰白龍柒蓋以槃瓠之<lb/>
<pb n="34b"/>
名故稱汁耳通典大秦國有□出西海通雅云爾雅贙<lb/>
注西海大秦犬則□即贙之訛也音鉉杜甫八哀詩不<lb/>
惡懸黄金胡為投乳贙注音犬出大秦國今從海泊來<lb/>
西洋多犬皆曰獒有極獷者贙類也王㑹圖北漠狡犬<lb/>
渠叟鼩犬都郭生生欺羽能逐虎<lb/>
　　　投畀豺虎<lb/>
爾雅豺狗足郭云脚似狗似豹長尾白頰色黄俗謂之<lb/>
豺狗貪殘之獸禮記季秋之月豺乃祭獸戮禽又云豺<lb/>
<pb n="35a"/>
祭獸然後田獵左𫝊戎狄豺狼不可厭也説文豺狼屬<lb/>
狗聲埤雅豺似狗而長尾白頰髙前廣後其色黄季秋<lb/>
取獸四靣陳之謂之祭獸禮曰物本乎天人本乎祖故曰<lb/>
人而不祭豺獺乎豺柴也豺體細瘦故謂之豺漢律捕虎<lb/>
一購錢三千捕豺一購錢百豺虎皆害物之尤者故詩并<lb/>
言之俗云豺羣噬虎言其猛健且衆可以制虎也雅翼<lb/>
豺牙如錐足前矮後高肉酸不宜食張爾公云陸佃以<lb/>
豺從才□從良為二物之才智果爾則貉之從各狐之<lb/>
<pb n="35b"/>
從𤓰貀之從出貙之從區義何所取獸族才且良者莫<lb/>
如騶虞天□虎蜼字何以從馬從廌從蟲經史言殘忍<lb/>
必曰豺狼言乖忤必曰狼狽由此觀之其穿鑿可知又<lb/>
羅願曰狗為豺舅見狗輙跪禽獸當各有眷屬安所<lb/>
考而知之尤俚誕不足信<lb/>
　　　俾出童羖<lb/>
朱𫝊童羖無角之羖羊必無之物也毛𫝊羖羊不童也<lb/>
鄭箋羖羊之性牝牡無角爾雅夏羊牡羭牝羖注夏羊<lb/>
<pb n="36a"/>
黒羖䍽也今人便以牂羖為白黒羊名羅氏云羖本夏<lb/>
羊牝者之名吳羊白夏羊黒羖羊角主明目安心益氣<lb/>
輕身而詩云俾出童羖脅以必無之物猶言而無實不<lb/>
為用也羖在今世但為黒羊之名不取牝義而音又通<lb/>
於牯故本草稱牯羊牯乃牡之名李氏本草生秦晉者<lb/>
為夏羊頭小身大毛長土人剪其毛為氊謂之綿羊爾<lb/>
雅夏羊牝羖説文夏羊牡曰羖疑譌舊註沿正韻以羖<lb/>
為牡誤詩曰俾出童羖所以恐之也<lb/>
<pb n="36b"/>
　　　毋教猱升木<lb/>
朱𫝊猱獼猴也性善升木不待教而能也爾雅猱蝯善<lb/>
援貜父善顧注猱蝯便攀援貜父貑貜也似獼猴而大<lb/>
色蒼黒能攫持人好顧盼孔疏猱則猨之輩屬非猨也<lb/>
樂記注猨獼猴也是其類同也説文夔貪獸也一曰母<lb/>
猴似人陸疏猱獼猴也楚人謂之沐猴老者為玃長臂<lb/>
者為猨猨之白腰者為獑胡獑胡猨駿㨗於獼猴其鳴<lb/>
噭噭而悲春秋繁露猿壽八百歲好引其氣也廣雅猱<lb/>
<pb n="37a"/>
狙獼猴也顔師古云<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>善拂拭相如賦蛭蜩玃蝚顔注<lb/>
今狨皮為鞍褥者非獼猴也陸佃云狨蓋猿狖之屬輕<lb/>
㨗善緣木大小類猿長尾尾作金色俗謂之金線狨楊<lb/>
億談苑云狨生川峽深山中人以藥矢射殺之取其尾<lb/>
為卧褥鞍被坐氊中矢毒即自囓斷其尾以擲之狨一<lb/>
名猱顔氏以為其尾柔長可籍故制字从柔宋二品以<lb/>
上用狨坐以其皮為褥也猨臂通肩刻之可以為笛聲<lb/>
圓於竹猨猴屬長臂善嘯便攀援故其字从援省論衡<lb/>
<pb n="37b"/>
曰鹿制於犬猨伏於鼠今人取鼠以擊猿頭猿不復動<lb/>
管子曰墜岸三仞人之所大難也而猱猿飲焉今猿好<lb/>
上茂樹渴則接臂而飲類從曰獨一呌而猿散鼉一鳴<lb/>
而龜伏獨猨類也似猿而大食猿蓋猨性羣獨性特猨<lb/>
鳴三獨鳴一是以謂之獨也舊説猨鳴而獺候之故束<lb/>
晳𤼵蒙記曰獺以猿為婦也莊子猿猵狚以為雌蓋言<lb/>
獺也爾雅翼猿與沐猴相類靜躁不同耳猨雄者善啼<lb/>
啼數聲則衆猨呌嘯騰擲如相和焉其音悽入肝脾巴<lb/>
<pb n="38a"/>
諺曰巴東三峽巫峽長哀猿三聲動人腸其臂甚長人<lb/>
有此相則以善射名淮南子曰羿脩臂而善射李廣猿<lb/>
臂善射其天性也漢書西域之國有烏秅者山居累石<lb/>
為室民皆接手飲如猴之為是亦異矣叚公路北戸録<lb/>
言有鯡猿絶大越處子論劒術乃有老翁試之相與周<lb/>
旋以竹刺之騰上為猿故劒號曰猿翁嚴粲云猱即王<lb/>
孫杜詩覔胡孫是也元康地記猿與獼猴不共山宿臨<lb/>
旦相呼王延壽王孫賦儲糧食於兩頰稍委輸於胃脾<lb/>
<pb n="38b"/>
緣百仞之髙木攀窈裊之長枝柳子厚云猨王孫居異<lb/>
山德異性不能相容猨之德靜以恒王孫之德躁以囂<lb/>
勃諍號呶雖羣不相善也食相噬齧行無列飲無序乖<lb/>
離而不思有難推其柔弱者以<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>好踐稼蔬所遇狼籍<lb/>
披攘禾實未熟輙齕齩投注山之小草木必凌挫拆撓<lb/>
江乗地記攝山有山猱赤足鳥獸考猴詩謂之猱性躁<lb/>
而多智通雅云猱一名狨其毛茸而長金色異采世以<lb/>
為韉褥謂之金線狨按猱字説文作夔今文作猱或作<lb/>
<pb n="39a"/>
獿又作蝚猿屬陸璣云獼猴嚴粲詩緝元康地記與栁<lb/>
子厚王延壽爾雅翼互有異同而師古及陸羅二家俱<lb/>
以猱猴為異物故埤雅以猱為狨而别見猴未知孰是<lb/>
　　　有豕白蹢<lb/>
箋云豕之性能水又唐突難禁制四蹄皆白曰駭則白<lb/>
蹄其尤躁疾者爾雅豕子豬䝐豶幺幼奏者豱所寢橧<lb/>
四豴皆白<graphic n="KR1595" url="https://raw.githubusercontent.com/kanripo/KR-Gaiji/master/images/KR1595.png" mimeType="image/png"/>其迹刻絶有力<graphic n="KR1610" url="https://raw.githubusercontent.com/kanripo/KR-Gaiji/master/images/KR1610.png" mimeType="image/png"/>彘五尺為<graphic n="KR1610" url="https://raw.githubusercontent.com/kanripo/KR-Gaiji/master/images/KR1610.png" mimeType="image/png"/>説文豕彘<lb/>
總名孕四月生在卦屬坎有畜屬水在禽應室星易繫<lb/>
<pb n="39b"/>
辭坎為豕言坎性趨下豕俯首也曲禮豕曰剛鬛言豕<lb/>
肥則鬛剛也方言豬燕朝鮮謂之豭關東西謂之彘或<lb/>
謂之豕南楚謂之狶其子謂之豚或謂豯吳揚之間謂<lb/>
之豬子説文豕絆足行豕豕也何承天纂文梁州以豕<lb/>
為豬河南謂之彘吳楚謂之豨漁陽以猪為<graphic n="KR1610" url="https://raw.githubusercontent.com/kanripo/KR-Gaiji/master/images/KR1610.png" mimeType="image/png"/>齊徐以<lb/>
小豬為䝒□白豕黒頭也豱豕奏毛也易暌上九曰見<lb/>
豕負塗大畜六五曰豶豕之牙吉姤初六曰羸豕孚蹢<lb/>
躅禮士無故不殺犬豕又豚去腦不可食又晏子祭先<lb/>
<pb n="40a"/>
人豚肩不掩豆又居澤者不以鹿豕為禮月令孟夏天<lb/>
子以彘嘗麥王制秋薦黍以豚韓詩説犬喜雪馬喜風<lb/>
豕喜雨春秋説題辭斗星散為彘四月生淮南子六九<lb/>
五十四四主時時主豕故豕四月而生古有讀史者云<lb/>
三豕渡河子貢曰己亥日也校之果然山海經貓豬大<lb/>
者肉至千觔豪豬狀如豚而白毛毛大如笄而黒端文<lb/>
子先王之法犬豕不期年不食養生要集豕白蹄青爪<lb/>
不可食五行𫝊聽之不聰則有豕禍埤雅豕喜雨而躁<lb/>
<pb n="40b"/>
大畜六四曰童牛之牿六五曰豶豕之牙牢謂之牿牙<lb/>
者所以畜豶豕之杙也今東齊海岱之間以杙繫豕謂<lb/>
之牙賦曰置牙擺牲是也六四畜初以外制内也有牿<lb/>
之象六五畜九以小制大也有牙之象周官豕盲眠而<lb/>
交睫腥蓋豕有米肉如星則其臭腥而肉不可食説文<lb/>
已象蛇形亥象豕形蓋一陽生於子至已而六陽備一<lb/>
隂生於午至亥而六隂備故此二字皆象形也林氏小<lb/>
説曰以其食不潔故名之豕列子牢有欄子張湛注小<lb/>
<pb n="41a"/>
豕也一名蘭子凡物不知生之主謂之蘭以肉言則豚<lb/>
為全體爻為分體李氏本草豕生青徐者耳大生燕冀<lb/>
者皮厚生梁雍者足短生遼東者頭白生豫州者味短<lb/>
生江南者耳小生嶺南者白而肥按古遯字作□彖即<lb/>
豚也詳見疑始<lb/>
　　　牂羊羵首<lb/>
朱𫝊牂羊牝羊也羵大也羊瘠則首大也爾雅羊牡羒<lb/>
牝牂郭云謂吳羊博雅吳羊牝一歲曰牸䍮三歲曰牂<lb/>
<pb n="41b"/>
又土中恠羊曰羵羊大也又土神名李斯𫝊泰山之高<lb/>
百仞跛䍧牧其上史記本作牂<lb/>
　　　駟騵彭彭<lb/>
朱𫝊駵馬白腹曰騵爾雅駵馬白腹騵注駵赤色黒鬛<lb/>
檀弓周人尚赤戎事乗騵孔疏因武王所乗遂為一代<lb/>
常法𫝊云騵言上周下殷也埤雅騵从縓省禮曰練而<lb/>
縓縓淺赤也一染謂之縓再染謂之䞓三染謂之纁<lb/>
　　　先生如達<lb/>
<pb n="42a"/>
朱𫝊先生首生也逹小羊也羊子易生無留難也毛𫝊<lb/>
逹生也鄭箋羊子也孔疏𫝊文畧耳非謂逹為生也説<lb/>
文羍小羊又曰七月生羊也从羊大聲薛琮答韋昭云<lb/>
羊子始生逹小名羔未成曰羜大曰羊長幼之異名大<lb/>
戴禮人十月而生史記以為及朞則周一年矣未可信<lb/>
也一説逹即通逹之義言其生之易無坼副也必泥如<lb/>
字立解以小羊比后稷以牝羊配姜嫄誤也刋繆正俗<lb/>
曰呂忱字林䍻未晬羊也今言小羊為旋子者訛當言<lb/>
<pb n="42b"/>
䍻子逹亦小羊字通逹一作羍音獺<lb/>
　　　取羝以軷<lb/>
朱𫝊羝牡羊也孔疏祭不用牝也爾雅羊牡羒注謂吳<lb/>
羊白羝易大壯九三羝羊觸藩羸其角上六羝羊觸藩<lb/>
不能退不能遂旡攸利艱則吉廣雅吳羊牡一歲曰牡<lb/>
䍮三歲曰羝雅翼羝是牡羊總名而羒乃吳羊之羝者<lb/>
蓋羝性好抵觸齊民要術畜牧之法大率十羊二羝以<lb/>
為羝少則不孕多則敗羣尤取其無角者恐其抵觸以<lb/>
<pb n="43a"/>
傷胎也蓋羝為白羝羭為黒羝埤雅羝性好觸故从抵<lb/>
省音以羝者低其角然後能觝突也易曰羝羊觸藩九<lb/>
三重剛而不中又動以進故有此象上六亦以羝羊者<lb/>
蓋大壯之極疑於羝羊猶坤之上六疑於龍爾史匃奴<lb/>
謂蘇武羝羊乳烏頭白<lb/>
　　　有貓有虎<lb/>
朱𫝊貓似虎而淺毛釋獸虎竊毛謂之虦貓注竊淺也<lb/>
詩曰有貓有虎又云狻麑如虦貓雅翼虎淺色謂之虦<lb/>
<pb n="43b"/>
貓而西域𫝊注稱獅子似虎正黄而有<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>尾端毛大如<lb/>
斗又詩稱韓土之樂有貓有虎周書記武王之狩禽虎<lb/>
二十有二貓二則是虎之類也名物疏貓是猛獸非捕<lb/>
鼠之貓也　捕鼠之貓形亦似虎又畫地卜食亦如虎<lb/>
其鼻端嘗冷惟夏至一日煖蓋隂類也故應隂氣如<lb/>
此與虎陽獸感風不同酉陽襍俎貓一名蒙貴一名烏<lb/>
圓拾遺記貓一名銜蟬禮郊特牲迎貓為其食田鼠也<lb/>
陸農師云鼠善害苗貓能食鼠故字从苗貓食田鼠虎<lb/>
<pb n="44a"/>
食田彘故詩以譽韓樂又貓有黄黒白駁數色尾長腰<lb/>
短目如金上齶多稜者良其睛子午卯酉如一線寅申<lb/>
己亥如滿月辰戍丑未如棗核也按通雅蒙頌蜼之小<lb/>
者紫黒色能捕鼠或作蒙貴廣志曰獴□有黒白黄者<lb/>
暹羅最良捕鼠百㨗於家貓據此則與貓實二物矣又<lb/>
唐書波斯伊嗣侯遣使獻活耨地形似鼠青色能入穴<lb/>
取鼠物類志曰耨地<lb/>
　　　獻其貔皮<lb/>
<pb n="44b"/>
朱傳貔猛獸名釋獸貔白狐其子<graphic n="KR2680" url="https://raw.githubusercontent.com/kanripo/KR-Gaiji/master/images/KR2680.png" mimeType="image/png"/>陸疏貔似虎或曰<lb/>
似熊一名執夷一名白狐遼東人謂之白羆說文虎豹<lb/>
屬出貉國書如虎如貔於商郊曲禮前有摯獸則載貔<lb/>
貅註兵車旌畫貔貅形象威猛舉此旌使衆知警備也<lb/>
陸德明云貔本亦作豼即白狐也郭璞贊書稱猛士如<lb/>
虎如貔貔蓋豹屬亦曰執夷白狐之云似是而非<lb/>
　　　亦白其馬<lb/>
朱傳殷尚白脩其禮物仍殷之舊也檀弓殷人尚白戎<lb/>
<pb n="45a"/>
事乗翰注以建丑之月為正物牙色白翰白色馬也易<lb/>
曰白馬翰如明堂位夏后氏駱馬黒鬛殷人白馬黒首<lb/>
周人黄馬蕃鬛兩被毛或云美毛鬛<lb/>
　　　有驈有皇<lb/>
朱𫝊驪馬白跨曰驈釋畜驪馬白跨驈孫炎曰驪黒色<lb/>
也白跨股脚白郭璞曰跨脾間也孔疏跨者所跨㨿之<lb/>
處<lb/>
　　　有騅有駓<lb/>
<pb n="45b"/>
朱傳蒼白襍毛曰騅釋畜蒼白襍毛騅郭璞曰即今騅<lb/>
馬疏蒼淺青也毛有淺青及白兼襍毛者名騅説文騅<lb/>
馬蒼黒襍毛孔疏襍毛是二色相間襍按蒼黒之説近<lb/>
是騅音佳一作朱暉反音追　駓朱傳黄白襍毛曰駓<lb/>
釋畜黄白襍毛駓郭璞曰今之桃華馬疏毛色黄白而<lb/>
復有襍毛者名駓説文黄馬白毛也孔疏騅駓二者皆<lb/>
云襍毛是體有二種之色相間襍上云黄白曰皇黄騂<lb/>
曰黄止是一毛色之中自有淺深與此二色者異<lb/>
<pb n="46a"/>
　　　有騂有騏<lb/>
朱傳赤黄曰騂疏周人尚赤而牲用騂騂為純赤色上<lb/>
云黄騂曰黄謂黄而微赤此云赤黄曰騂謂赤而微黄<lb/>
又牲赤色書洛誥文王騂牛一武王騂牛一周禮云凡<lb/>
陽祀用騂<lb/>
　　　有驒有駱<lb/>
朱傳青驪驎曰驒色有淺深斑駁如魚鱗今之連錢驄<lb/>
也説文驔騱野馬也又曰青驪白鱗文如鼉魚釋畜青<lb/>
<pb n="46b"/>
驪驎驒郭璞曰色有淺深斑剥隱粼韓詩及字林皆曰<lb/>
驒白馬黒髦<lb/>
　　　有駵有雒<lb/>
朱傳黒身白鬛曰雒<lb/>
　　　有駰有騢<lb/>
朱傳彤白襍毛曰騢釋畜彤白襍毛騢郭璞曰彤赤也<lb/>
即今赭白馬邢昺曰毛赤白兼襍毛者名騢説文馬赤<lb/>
白襍毛色似鰕魚也清波襍志曰碧霞騢廐馬旋毛也<lb/>
<pb n="47a"/>
碧如霞如雲然貴而不掩旋毛之醜<lb/>
　　　有驔有魚<lb/>
朱傳豪骭曰驔毫在骭而白也毛傳毫骭白驔孔疏蓋<lb/>
膝下之名説文骭骹也郭璞曰骭脚脛釋畜云四骹皆<lb/>
白驓無毫骭白之名傳言毫骭白者蓋謂毫在骭而白<lb/>
長名為驔驓則四骹襍白而毛短故與驔異説文驔驪<lb/>
馬黄脊名物疏毛傳本作毫骭白朱傳因此傳四種馬<lb/>
文連餘三俱有曰字故云毫骭曰驔若然則毫是長毛<lb/>
<pb n="47b"/>
骭是脚脛朱傳云豪在骭而白白字何從生出當是後<lb/>
人書寫繆耳説文云驔驪馬黄脊按爾雅驪馬黄脊名<lb/>
為騽不名驔也說文騽字云馬豪骭反似用此傳文以<lb/>
驔為騽以騽為驔縱毛傳不足依豈爾雅亦可改乎許<lb/>
於是失之逺矣　魚朱傳二目白曰魚似魚目也釋畜<lb/>
一目白瞷二目白魚郭云似魚目也雅翼相馬之説曰<lb/>
馬目欲得黄又欲光而有紫艶若小而多白則驚畏驚<lb/>
畏馬之大病故其序尤在後杜甫畫馬贊魚目瘦腦龍<lb/>
<pb n="48a"/>
文長身馬又有雞目者尚書大傳散宜生之犬戎取美<lb/>
馬驄身朱髦雞目者凡六焉淮南子作雞斯<lb/>
　　　駜彼乘駽<lb/>
朱傳青驪曰駽今鐵驄也釋畜青驪駽孫炎曰色青黒<lb/>
之間郭云今之鐵驄馬經驄馬之别七曰荏鐵詩注梅<lb/>
聖俞有馬名鐵獺駽音萱駜音弼毛傳肥强貎説文飽<lb/>
也<lb/>
　　　駿厖<lb/>
<pb n="48b"/>
朱傳駿厖之義未詳傳曰駿大也厖厚也董氏云齊詩<lb/>
作駿駹謂馬也輔氏曰當從董説則與上章綴旒義相<lb/>
類喻能乗載諸侯也<lb/>
　<lb/>
　<lb/>
　<lb/>
　<lb/>
　詩傳名物集覽卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳名物集覽卷三</head>
    <p>
<pb n="1a"/>
欽定四庫全書<lb/>
　詩傳名物集覽卷三　　庻吉士陳大章撰<lb/>
　　獸<lb/>
　　　我馬虺隤<lb/>
説文云馬怒也武也象馬頭髦尾四足之形石建曰<lb/>
書馬者與尾而五今四不具是也馬一嵗曰馵二嵗<lb/>
曰駒三嵗曰駣八嵗曰<graphic n="KR2473" url="https://raw.githubusercontent.com/kanripo/KR-Gaiji/master/images/KR2473.png" mimeType="image/png"/>髙六尺曰驕七尺曰騋八<lb/>
尺曰龍易曰牝馬地類行地無疆又乾為良馬又賁<lb/>
<pb n="1b"/>
如皤如白馬翰如言未受飾於物也周禮校人掌王<lb/>
馬之政辨六馬之屬種馬戎馬齊馬道馬田馬駑馬<lb/>
天子十有二閑六種邦國六閑四種家四閑二種凡<lb/>
大祭祀㑹同毛馬而頒之凡軍事物馬而頒之其屬<lb/>
有趣馬巫馬牧師廋人圉師圉人之官爾雅絶有力<lb/>
又云宗廟齊毫戎事齊力田獵齊足左傳凡馬日中<lb/>
而出日中而入又冀之北土馬之所生春秋説題辭<lb/>
地精為馬應隂紀陽以合功故人駕馬任重致逺利<lb/>
<pb n="2a"/>
天下月度疾故馬善走埤雅古者天子乘龍諸侯乘<lb/>
馬故易以龍叙乾以馬明坤而天子乘龍乘六諸侯<lb/>
乘馬乘四白虎通天子駕六者示有事於天地四方<lb/>
也漢書乾六車坤六馬列子六轡不亂而二十四蹄<lb/>
所投無差則古有駕六之制矣故書曰凜于若朽索<lb/>
之御六馬春秋考異郵隂合於八八合陽九八九七<lb/>
十二二為地地主月月精為馬月數十二故馬十二<lb/>
月而生造化權輿曰馬陽起先前足卧先後足主<lb/>
<pb n="2b"/>
物論馬生於午禀火氣火不能生木故馬有肝無胆胆<lb/>
木氣也相馬經馬頭欲得方目欲得明脊欲强腹欲張<lb/>
四下欲長眼欲高鼻孔欲大口中欲得赤膝骨圓而長<lb/>
耳欲得相近而前𥪡小而厚凡相馬之法先除三羸五<lb/>
駑乃相其餘又云馬生下墮地無毛行千里舉一脚行<lb/>
五百里蘭筋𥪡者千里馬膝如團麴三軍莫逐但知所<lb/>
𤼵不知所宿也一筋從元中出謂之蘭筋元中者目上<lb/>
䧟如井字舊説相馬望之大就之小筋馬也望之小就<lb/>
<pb n="3a"/>
之大肉馬也前視見目旁視見肉後視見足駿馬也毛<lb/>
束皮皮束筋筋束肉肉束骨五者兼備天下之馬也莊<lb/>
子吾相馬直者中繩曲者中鈎方者中矩圓者中䂓是<lb/>
國馬也而未若天下馬也天下馬有成材若䘏若失若<lb/>
喪其一若是者超軼絶塵不知其所又云馬陸居則食<lb/>
草飲水喜則交頸相靡怒則分背相踶馬援銅馬式表<lb/>
行天莫如龍行地莫如馬馬者兵甲之本國之大用安<lb/>
寧則以别尊卑之序有變則以濟遠近之難<lb/>
<pb n="3b"/>
　　　肅肅兔罝<lb/>
爾雅兔子㛯其迹迒絶有力欣廣志兔大者曰毚禮記<lb/>
祭宗廟兔曰明視又云食兔去尻又兔羮和糝不蓼雉<lb/>
兔皆有芼周禮加豆之實芹菹兔醢典畧兔者明月之<lb/>
精春秋運斗樞玉衡星散為兔又曰行失瑶光則兔出<lb/>
月瑞應圖王者恩加耆老則白兔見徳茂則赤兔見論<lb/>
衡兔䑛雄毫而孕及其生子從口中出説文凡字形鳥<lb/>
多左顧朝陽也獸多右顧望月也兔反顧而左月出於<lb/>
<pb n="4a"/>
西光盛則東出也博物志兔望月而孕口中吐子張衡<lb/>
靈憲月者陰精之宗積而成獸象兔蛤抱朴子兔壽千<lb/>
歳滿五百歳則色白埤雅吐而生子故謂之兔兔吐也<lb/>
楚辭顧兔在腹言顧兔居月之腹而天下之兔望焉于<lb/>
是感氣一曰兔目不瞬視雄毫而孕今孔雀亦合而先<lb/>
儒以孔雀聞雷而孕則兔雖䑛毫其感孕則以月理或<lb/>
然也月缺也故兔口缺咀嚼者九竅而胎生獨兔雌雄<lb/>
八竅兔營窟必背丘相通所在三窟内則曰狼去腸狸<lb/>
<pb n="4b"/>
去脊兔去尻狐去首豚去腦魚去乙鼈去醜鄭注為其<lb/>
不利人也説文無兔字以免為兔兔生自口口出宜有<lb/>
留難吐而後免故字通為兔俗作免非是今産乳曰免<lb/>
且兔前足卑後倨其形俛故俛又從免也冕亦從免説<lb/>
者以為位彌高而志俛其以此乎抱朴子山中卯日稱<lb/>
丈人兔羅氏云冬月惟齕木皮至春草長麥繁而肉反<lb/>
不美凡野獸有氂惟兔足底皆毛號建毛性狡良兔曰<lb/>
東郭㕙與韓盧同走馮諼以此導田文今兔之所處其<lb/>
<pb n="5a"/>
穴常為三竅相通獵者攻之顯自穴出循其背自後入<lb/>
坐穴中古今注兔口有缺尻有九孔今尻於文從九盖<lb/>
生於兔也主物簿云孕環之兔懷於左腋毛有文彩間<lb/>
色至百五十年當轉環於腦能隠形人不復見矣博物<lb/>
志孕婦食兔令兒口缺俗語云兔無雄亦或謂兔吮毫<lb/>
而生然考之古樂府雄兔脚樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>雌兔眼迷離兔有雌<lb/>
雄非專視月也又爾雅兔子曰嬎注俗呼曰□竹書紀<lb/>
年宣王三十年有兔舞鎬京占者以為不祥考工記輿<lb/>
<pb n="5b"/>
下當横軸處曰伏兔漢靈帝命作翻車渴兔省百姓洒<lb/>
道之費註為曲筒以氣引水上也皆取兔前後拱之象<lb/>
易乾鑿度决鼻兔也郝京山曰决闕也豈以闕脣而遂<lb/>
曰闕鼻乎歐陽氏曰兔從免字加一㸃俗作兎免並非<lb/>
　　　言秣其馬<lb/>
朱傳馬之小者爾雅元駒注小馬别名毛傳五尺以上<lb/>
為駒周禮校人春執駒將事於四海山川則飾黄駒廋<lb/>
人掌教駣攻駒鄭司農注馬三歲曰駣二歳曰駒禮月<lb/>
<pb n="6a"/>
令仲夏游牝别羣則繫騰駒注防踶齧也埤雅傳曰大<lb/>
夫乘駒盖駒血氣未定有蹄齧之虞故大夫乘之説文<lb/>
從句字音拘以駒血氣未定宜拘執之焉爾淮南子方<lb/>
馬為草駒之時人不得制及至圉人擾之良御教之雖<lb/>
歴險超塹弗敢辭馬聾蟲也而可以通氣志按晉惠帝<lb/>
時童謡城東馬子莫嚨哅比至來年纒汝<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>永元童謡<lb/>
野猪雖嗃嗃馬子空閭渠嚨㕼閭渠皆狀馬駒也漢書<lb/>
重馬傷耗注謂馬懷孕者<lb/>
<pb n="6b"/>
　　　麟之趾　定　角<lb/>
朱傳麟麕身牛尾馬蹄毛蟲之長也爾雅麐麕身牛尾<lb/>
一角京房易傳麐麕身牛尾狼額馬蹄有五采腹下黄<lb/>
高丈二廣雅麟含仁懷義音中鐘呂行歩中規折旋中<lb/>
矩遊必擇土翔必後處不履生蟲不折生草不羣居不<lb/>
旅行不犯䧟穽不罹罘<graphic n="KR1577" url="https://raw.githubusercontent.com/kanripo/KR-Gaiji/master/images/KR1577.png" mimeType="image/png"/>文章彬彬尚書中候帝軒題<lb/>
象麒麟在囿孝經援神契徳至鳥獸則麒麟臻春秋繁<lb/>
露恩及羽蟲則麒麟至大戴禮毛蟲三百六十麟為之<lb/>
<pb n="7a"/>
長禮記麟鳳龜龍謂之四靈麟以為畜則獸不狘註狘<lb/>
驚走也又云地不愛其寶鳳凰麒麟皆在郊棷鶡冠子<lb/>
麟者元枵之精德能致之其精必至春秋哀十四年西<lb/>
狩獲麟有以告者曰有麕而角者孔子曰孰為來哉孰<lb/>
為來哉于是作春秋按洪範五事一曰言於五方屬金<lb/>
故天應以金方之獸是其義也何法盛徵祥記麒仁獸<lb/>
也牡曰麒牝曰麟牡鳴曰遊聖牝鳴曰歸和夏嗚曰扶<lb/>
幼秋鳴曰養綏毛傳麟土畜也信而應禮以足至者也<lb/>
<pb n="7b"/>
箋麟角之末有肉示有武而不用京房曰狼額馬蹄五<lb/>
彩蔡邕月令天宫五獸中有大角軒轅麒麟之信麟生<lb/>
於火游於土故脩其母致其子五行之精也視明禮脩<lb/>
則麒麟臻春秋運斗樞機星得則麒麟生萬人壽春秋<lb/>
保乾圖歲星散為麟感精符麟一角明海内共一主也<lb/>
王者不刳胎不剖卵則出於郊又云明王動則有義静<lb/>
則有容乃見孔演圖蒼之㓕也麟不榮也麟水精也宋<lb/>
均注麟水精生水故曰陰水氣好土土黄木青故麟色<lb/>
<pb n="8a"/>
青黄不榮謂見絏也禮斗威儀君乘金而王其政平麒<lb/>
麟在郊瑞應圖麟王者之嘉祥食嘉禾之實飲珠玉之<lb/>
英王隠晉書太始元年白麟見羣獸皆從埤雅狼額赤<lb/>
目五蹄似麕圓頂一角不角者麒然則麒從騏省不角<lb/>
故也爾雅翼麟性能避患不妄集其遊於郊藪也以為<lb/>
萬物得其性太平之驗後世論者紛紛不一或謂其有<lb/>
翼能飛又善鬭盖若麕䴥麋鹿之屬矣淮南子麒麟鬬<lb/>
而日月蝕盖歳星散為麟歲失其序則麟鬭麟鬭則日<lb/>
<pb n="8b"/>
月蝕矣麟善走故良馬亦名麒麟正義曰傳解四靈多<lb/>
矣獨以麟為興麟於五常屬信為瑞則應禮故以喻公<lb/>
子信厚而與禮相應也鄭箋公子與禮相應有似於麟<lb/>
服䖍曰視明禮脩而麟至思睿信立而虎擾言從義成<lb/>
則神龜在沼聽聰知止而名山出龍貌恭體仁則鳳凰<lb/>
來儀羅氏曰麟只如䴥麋之屬後世言麐者皆妄司馬<lb/>
相如賦曰射麋脚麟此麟并州界有之大小如鹿歐陽<lb/>
五代史曰麟鳳龜龍王者之瑞而出於五代之際又皆<lb/>
<pb n="9a"/>
萃於蜀吾固知其非祥也昔漢武帝幸雍祀五畤獲白<lb/>
麟以薦上帝而遷固皆疑之夫獸而一角固麟矣何疑<lb/>
焉夫武帝有一汲黯而不能用乃以白麟赤鴈為祥二<lb/>
子非疑之盖陋之也晉書太始白麟見麟非必德盛政<lb/>
平而後見也爾雅翼辨後世論麟之誤而不能不惑於<lb/>
日蝕之説不知月掩日而日為之食月亢日而月為之<lb/>
食春秋屢書日食豈皆麟鬭乎六書故曰陸璣謂麟不<lb/>
踐生草不履生蟲果何食乎不羣居不侣行是孤徳也<lb/>
<pb n="9b"/>
王者至仁而後出何為見獲於鉏商至音中鐘呂行中<lb/>
規矩愈夸誕矣按此説足正諸家之謬直稱為仁獸可<lb/>
也麟字石經春秋作麟公羊作麐穀梁譌作驎精藴作<lb/>
<graphic n="KR4244" url="https://raw.githubusercontent.com/kanripo/KR-Gaiji/master/images/KR4244.png" mimeType="image/png"/>當以春秋公羊為正<lb/>
趾朱傳足也麟之足不踐生草不履生蟲説文止下基<lb/>
也象草木出有址故以止為足釋名云趾止也言行一<lb/>
進一止也字書足指古作止後人加足<lb/>
定朱傳額也麟額未聞或曰有額不以抵也爾雅定題<lb/>
<pb n="10a"/>
郭注額也名物解始於趾終於角言德以升進為美也<lb/>
易曰德言盛故詩每况愈上<lb/>
角朱傳麟一角角端有肉終軍傳麟角戴肉設武備而<lb/>
不用説文角獸角也象形角與刀魚相似周禮角人掌<lb/>
以時徵齒角凡骨物於山澤之農以當邦賦之政令爾<lb/>
雅角謂之觷又云北方之美者有幽都之筋角焉詩緝<lb/>
曰有足者宜踶麟可以踶而不踶有額者宜抵麟可以<lb/>
抵而不抵有角者宜觸麟可以觸而不觸漢書釋五音<lb/>
<pb n="10b"/>
之角曰角觸也物觸地而出戴芒角也獸角其義亦同<lb/>
黄山谷云麟有趾而不踶有定而不抵有角而不觸麟<lb/>
哉麟哉今人以一朝之忿㓕身辱親嗚呼人中有獸獸<lb/>
中亦有人<lb/>
　　　誰謂䑕無牙<lb/>
説文䑕穴蟲之總名也象形易艮為䑕春秋運斗樞玉<lb/>
衡星散為䑕左傳抑君似䑕夫䑕晝伏夜動不穴於寢<lb/>
廟畏人故也呂氏春秋周鼎著䑕令馬履之謂其不陽<lb/>
<pb n="11a"/>
也説文鼢䑕伯勞之所化埤雅䑕有齒而無牙性疑出<lb/>
入多不果故特兩端謂之首䑕又䑕類最壽俗謂之老<lb/>
䑕是也䑕一名䶆南陽人呼䑕為䶆今一種䑕見人則<lb/>
交其前足而拱謂之禮䑕亦謂之拱䑕詩曰相䑕有體<lb/>
或取諸此乎傳窮䑕嚙貍盖䑕窮則鬭也鼷䑕有螫毒<lb/>
者甘口齧人及鳥獸皆不痛春秋食郊牛之角者也博<lb/>
物志䑕之最小者或云甘䑕是也莊子載鼷以車馬樂<lb/>
鴳以鐘鼓傳曰稷蜂不熏杜鼷不灌鼫䑕兔首似䑕而<lb/>
<pb n="11b"/>
大能人立交前足而舞害稼者一名雀䑕廣雅云鼩䑕<lb/>
鼫䑕是也易曰晉如鼫䑕貪而畏人無所守焉鼬䑕健<lb/>
於捕䑕似貂赤黄色大尾俗謂之䑕狼廣雅曰䑕狼鼬<lb/>
也一名鼪莊子所謂騏驥捕䑕不如貍狌今栗䑕似之<lb/>
蒼黑而小取其尾毫可以製筆世所謂䑕鬚栗尾者其<lb/>
鋒乃健於兔栗䑕若今竹䶉之類盖䑕食竹故名燕山<lb/>
録煑羊以䶉煑鼈以蚊言性類相感省火易熟也鼩䑕<lb/>
一名鼱鼩一名鼶鼬似䑕而小東方朔曰鼱鼩之襲狗<lb/>
<pb n="12a"/>
者也䶆䑕爾雅所謂鼯䑕狀如小狐肉翅毛紫赤色脚<lb/>
短爪長飛且乳者亦謂之飛生或曰一名飛蠝狀如兔<lb/>
而䑕首以其髯飛性食煙火能從高赴下不能從下升<lb/>
上荀子曰鼯䑕五技而窮馬融曰猨蜼晝吟鼯䑕夜呌<lb/>
即此爾雅西方有此肩獸其名曰蟨即蟨䑕也䑕前而<lb/>
兔後趨則頓走則顛又鳥䑕山鳥䑕同穴為雌雄杜詩<lb/>
所謂山空鳥䑕秋也鄭氏曰䑕百歳化為蝙蝠廣志嶺<lb/>
南人食䑕呼曰家鹿俗稱耗蟲抱朴子䑕百歳則色白<lb/>
<pb n="12b"/>
善憑人而卜名曰朴知一歳事雲仙志山中謂䑕為社<lb/>
君又水䑕生岸旁冰䑕生北荒積冰下皮毛柔可為席<lb/>
又火䑕出西域及南海火州山甚大取其毛績之為火<lb/>
浣布述異記西域有䑕國商賈過其地不祈祀則齧人<lb/>
衣又河南禹州雪霽山有䑕寸餘香如麝踰大路即死<lb/>
又説苑社䑕不薰李斯傳厠䑕倉䑕灌夫傳首䑕兩端<lb/>
又物多畏者惟䑕故曰䑕憂名物疏䑕種類最多爾雅<lb/>
鼢䑕地中行者廣雅謂之鼹䑕方言謂之犂䑕者也鼸<lb/>
<pb n="13a"/>
䑕以頰裏藏食大戴禮所謂田䑕也鼶䑕似鼬之䑕也<lb/>
鼬䑕一名鼪今之䑕狼也鼫䑕五伎䑕即魏風之碩䑕<lb/>
鼨䑕豹文䑕終軍所識者也鼰䑕如䑕而大説文觜似<lb/>
雞䑕也□斬□䑕似蝯蜼者也鼲可作裘今之鼦䑕也<lb/>
<graphic n="KR1338" url="https://raw.githubusercontent.com/kanripo/KR-Gaiji/master/images/KR1338.png" mimeType="image/png"/>竹䑕也䶂胡地風䑕也沙䑕今之黄䑕也甘肅志涼<lb/>
州有兀兒䑕尾若贅疣有鳥曰本周兒似雀色灰白與<lb/>
兀兒䑕同穴郭注爾雅鼵如䑕而短尾鵌似鵽而小黄<lb/>
黑色突入地三四尺䑕内鳥外在隴西首陽縣孔氏云<lb/>
<pb n="13b"/>
共為雌雄首陽在今熈州渭源縣屬臨洮府<lb/>
牙朱傳牙牡齒也説文牡齒象上下相錯之形徐曰比<lb/>
於齒為牡也釋名牙植牙也隨形言之字林齒屬人與<lb/>
物之通稱陸氏曰䑕有齒而無牙王氏謂雀穿屋以角<lb/>
而實無角其誣易見䑕穿墉而實有牙其誣難知龜山<lb/>
以為䑕無牙謂無牡齒耳觀此則説文之解益信朱謀<lb/>
瑋曰<graphic n="KR1577" url="https://raw.githubusercontent.com/kanripo/KR-Gaiji/master/images/KR1577.png" mimeType="image/png"/>古牙字象獸參差露牙口外形兩不相值故三<lb/>
之按獸與人異類然人亦有牙何得專象獸也<lb/>
<pb n="14a"/>
　　　羔羊之皮<lb/>
朱傳小曰羔大曰羊所以為裘大夫燕居之服説文羔<lb/>
羊子也羜五月生羔也<graphic n="KR2508" url="https://raw.githubusercontent.com/kanripo/KR-Gaiji/master/images/KR2508.png" mimeType="image/png"/>六月生羔也羍七月生羔也<lb/>
䍮羊未卒歳也周禮春行羔豚禮記仲春獻羔開冰宗<lb/>
伯以禽作六摯卿執羔注羔取其羣而不失其類士相<lb/>
見禮上大夫相見以羔注云羔取其從帥羣而不黨春<lb/>
秋繁露凡贄卿用羔羔有角而不用如好仁者執之不<lb/>
鳴殺之不嘷類死義者飲其母必跪類知禮者故羊之<lb/>
<pb n="14b"/>
為言猶祥故以為贄禮記羔裘緇衣以裼之鄭注諸侯<lb/>
視朝之服禮記疏凡在朝君臣同服小羔大羊對文為<lb/>
異此説大夫之裘宜直言羔兼言羊以協句名物疏羔<lb/>
裘古之禮服周禮王祀昊天上帝則服大裘而冕祀五<lb/>
帝亦如之鄭注黑羔裘也其五冕之服亦同用黑羔裘<lb/>
鄭注論語云羔裘諸侯視朝之服在朝君臣同服則卿<lb/>
大夫之朝服亦緇衣羔裘也凡裘人君用全其臣則褎<lb/>
飾為異鄭風云羔裘豹飾是也鄭注鄭風緇衣云居私<lb/>
<pb n="15a"/>
朝之服者以卿士朝於天子服皮弁服其適治事之舘<lb/>
改服緇衣此私朝在天子宮内非謂緇衣羔裘為大夫<lb/>
燕居之服也朱子釋此章云大夫燕居之服其釋檜風<lb/>
羔裘逍遙又云諸侯朝服羔裘必用黑者衣裘同色裼<lb/>
既用緇則羔必是黑或云羔取其有禮黑取其合道以<lb/>
道行禮以禮成道先王之所尚也宋羅願以為羔裘用<lb/>
白素絲亦因羔裘之色今人束注疏於高閣幾不知燕<lb/>
服朝服之别與羔裘為何色矣禮天子卒食𤣥端而居<lb/>
<pb n="15b"/>
諸侯適小寢釋服鄭云釋服服𤣥端此𤣥端緇衣朱裳<lb/>
則羔裘乃天子諸侯之燕服也其卿大夫燕居之裘則<lb/>
用狐貉論語云狐貉之厚以居鄭注在家接賓客殆即<lb/>
所云䙝裘也陳祥道云古者行禮之裘必以羔與麛燕<lb/>
居之裘必以狐與貉雖戾禮家人君狐白視朝之㫖然<lb/>
亦可知羔裘為禮服矣<lb/>
説文羊祥也象頭角足尾之形䍧牝羊也羒牡羊也孔<lb/>
子曰牛羊之字以形舉也羊在六畜主給膳也羊大則<lb/>
<pb n="16a"/>
美故從大羸瘦也羊以瘦為病故羸從羊爾雅羊角不<lb/>
齊觤角三觠羷羳羊黄腹絶有力奮禮記祭廟羊曰柔<lb/>
毛又曰大夫無故不殺羊又云犬赤股而躁臊羊泠毛<lb/>
而毳羶皆物之不可食者易羝羊觸藩羸其角周禮羊<lb/>
人掌羊牲凡祭祀飾羔又云凡膳食羊宜黍又曰羊人<lb/>
掌羊牲凡祭祀飾羔割羊登其首又云冬行鱻羽膳膏<lb/>
羶春秋説題辭羊祥也合三而生以養士也故羊高三<lb/>
尺五行傳視之不明則有羊禍尸子云大羊為羬六尺<lb/>
<pb n="16b"/>
埤雅羊性善羣故於文羊為羣犬為獨也羊每成羣要<lb/>
以一雄為主舉羣聽之今俗所謂壓羣者是也北人謂<lb/>
之羊頭鄭氏儀禮注云羊取其後帥盖謂此矣易曰兊<lb/>
為羊兊陰在上故羊性前逆牛性前順詩曰羊牛下來<lb/>
先羊而後牛者晚出早歸常先於牛故也合璧事類羊<lb/>
褐白黑三色亦有青者南人所罕見廣雅吳羊牝一歳<lb/>
曰䍮三歳曰羝一歳曰牸三歳曰牂吳羊犗曰䍸羖羊<lb/>
犗曰羯古今注羊一名髯鬚主簿左傳宋華元將與鄭<lb/>
<pb n="17a"/>
戰殺羊食士其御羊斟不與及戰曰疇昔之羊子為政<lb/>
今日之事我為政與入鄭師楊朱曰百羊而羣使五尺<lb/>
童子荷箠隨之欲東而東欲西而西使堯牽一羊舜荷<lb/>
箠隨之則不能矣莊子臧與榖牧羊而俱亡其羊臧挾<lb/>
策讀書榖博塞以遊事業不同其於亡羊均也虞衡志<lb/>
英州多仙茅羊食之舉體化為筋不復有血肉名乳羊<lb/>
皮革朱傳革猶皮也周禮掌皮掌秋斂皮冬斂革遂以<lb/>
式法頒皮革於百工共其毳毛為氊以待邦事又云荆<lb/>
<pb n="17b"/>
州其利齒革考工記攻皮之工函鮑韗韋裘函人為甲<lb/>
鮑人之事望而眡之欲其荼白也進而握之欲其柔而<lb/>
滑也卷而摶之欲其無迆也眡其著欲其淺也察其線<lb/>
欲其藏也韗人為臯陶釋名皮被也被覆體也又剥取<lb/>
獸革生曰皮理之曰革柔之曰韋莊子豐狐文豹棲於<lb/>
山林伏於巖穴然且不免於網羅機辟之患皮為之災<lb/>
也説文獸皮治去其毛曰革革更也正義對文則皮革<lb/>
異散文則通司裘曰大喪飾皮車謂革輅去毛得稱皮<lb/>
<pb n="18a"/>
明是有毛則稱革故攻皮之工有函鮑韗韋裘是皮革<lb/>
通言也爾雅革中絶謂之辨革中辨謂之韏注辨中斷<lb/>
皮也韏復分平也又云東北之美者有斥山之文皮焉<lb/>
注虎豹之屬皮有文采者左傳宋城者謳曰從其有皮<lb/>
丹漆若何<lb/>
　　　野有死麕<lb/>
朱傳麕麞也鹿屬無角爾雅麕牡麌牝麜其子麆其迹<lb/>
解絶有力豜郭璞云詩曰麀鹿麌麌鄭康成注即謂此<lb/>
<pb n="18b"/>
也但重言耳説文麕麞也埤雅齊人謂麕為麞麞如小<lb/>
鹿而美故從章章美也易曰陰雖有美含之以從王事<lb/>
古之制字如此麞從章<graphic n="KR1393" url="https://raw.githubusercontent.com/kanripo/KR-Gaiji/master/images/KR1393.png" mimeType="image/png"/>從㫖其義一也語曰四足之<lb/>
美有麃麃即麞也或曰麞性善驚故從章吳越春秋曰<lb/>
章者傽偟也盖麕鹿皆健駭而麕性膽猶怯飲水見影<lb/>
輙奔道書曰麞鹿無魂又曰麞鹿白膽善怖或曰麇性<lb/>
喜聲音麞性喜文彩故麇從禾麞從章今獵户以彩服<lb/>
舞麞鹿麕性喜山善聚善散故從囷囷聚也亦散也雅<lb/>
<pb n="19a"/>
翼麞極能走然未及鹿大者不過二三十觔老則牙見<lb/>
於外淮人謂之牙麞本草圖經大麞毛長狗足者名<graphic n="KR1393" url="https://raw.githubusercontent.com/kanripo/KR-Gaiji/master/images/KR1393.png" mimeType="image/png"/>
麞類甚多麕其總名今陂澤淺草中多有之有有牙者<lb/>
有無牙者牙不能噬麞與獐同古今注鹿有角而不能<lb/>
觸麞有牙而不能噬呂氏春秋使麞疾走馬弗及也而<lb/>
得之者時顧也抱朴子麞山中稱赤吏名物解考工記<lb/>
山以麞水以龍言畫水必以龍畫山必以麞也盖麞性<lb/>
喜山麋性喜澤鹿性喜林博物志曰麋聚澤草而食其<lb/>
<pb n="19b"/>
場成泥名曰麋䁔居人隨此種稻其收百倍國語曰市<lb/>
無赤米而囷鹿空虚先儒以為圓曰囷方曰鹿盖鹿亦<lb/>
羣聚故囷或謂之鹿正字通麕同麇説文本作麇籒文<lb/>
作麕今經史通用麕<lb/>
　　　野有死鹿<lb/>
朱傳鹿獸名有角爾雅鹿牡麚牝麀其子麛其迹速絶<lb/>
有力麉説文鹿解角獸羣萃善走者也易即鹿無虞周<lb/>
禮朝事之豆菁菹鹿臡禮記仲夏鹿角解又云居澤以<lb/>
<pb n="20a"/>
鹿豕為禮謂之不知禮又云鹿脯麋脯麕脯皆有軒左<lb/>
傳鹿死不擇音挺而走險急何能擇字統鹿性警防分<lb/>
背而食以備人物之害孝經援神契德至鳥獸則白鹿<lb/>
見瑞應圖王者孝白鹿見又明惠及下則見春秋歴命<lb/>
序皇神駕六飛鹿化三百歳埤雅鹿分背而食食則相<lb/>
呼羣居則環其角外向以防物之害巳故詩以况君臣<lb/>
之義而毛詩草蟲經曰鹿欲食皆鳴相召志不忌也周<lb/>
官視朝則皮弁服正以鹿皮為之鹿愛其類出於天性<lb/>
<pb n="20b"/>
也爾雅麋曰其迹躔鹿曰其跡速麕曰其跡解兔曰其<lb/>
跡迒豕曰其跡刻狐曰其跡<graphic n="KR1717" url="https://raw.githubusercontent.com/kanripo/KR-Gaiji/master/images/KR1717.png" mimeType="image/png"/>盖麋性迷惑故跡躔而<lb/>
不解麕性散驚故跡解而不躔鹿善决驟故跡速而不<lb/>
<graphic n="KR1717" url="https://raw.githubusercontent.com/kanripo/KR-Gaiji/master/images/KR1717.png" mimeType="image/png"/>狐善遲疑故跡<graphic n="KR1717" url="https://raw.githubusercontent.com/kanripo/KR-Gaiji/master/images/KR1717.png" mimeType="image/png"/>而不速豕性追突故其跡刻兔性<lb/>
跳躑故其跡迒今兔將伏輙跳躑擺跡人反以此得之<lb/>
韓子曰譬如兔得跡安用東西跳也韓子馬似鹿者千<lb/>
金雅翼古稱馬之似鹿者直百金今荆楚之地其鹿絶<lb/>
似馬當解角時望之無辨土人謂之馬鹿是知趙高指<lb/>
<pb n="21a"/>
鹿為馬盖以類耳鹿無枝觡角有枝曰觡夏則解角而易<lb/>
毛冬則角長而毛深古伏羲之世麗皮為禮按説文集<lb/>
韻云麗旅行也鹿之性見食則急而旅行禮麗皮盖鹿<lb/>
皮云家語四九三十六鹿主律律主鹿鹿故六月而生<lb/>
運斗樞瑶光星散為鹿衝波傳鹿生三年其角自墮史<lb/>
記古者皮幣諸侯以聘享乃以白鹿皮方尺縁以藻繢<lb/>
為幣直四十萬王侯朝會聘享必以為幣薦璧述異記<lb/>
鹿千年為蒼鹿又五百年為白鹿又五百年化為𤣥鹿<lb/>
<pb n="21b"/>
成帝時中山人得𤣥鹿烹而視其骨皆黑色仙者説𤣥<lb/>
鹿為脯食之壽二千歳主物簿云鹿者仙獸常自能樂<lb/>
性從其雲泉至六十年必懷瓊於角下角有斑痕紫色<lb/>
如㸃行或有涎出於口不復能急走也鹿戴玉而角斑<lb/>
魚懷珠而鱗紫有諸内未有不形諸外也物類考鹿林<lb/>
獸也性喜林牡者有角孕於仲秋生於春沈括云北狄<lb/>
有駝鹿極大色蒼黄無斑角文堅瑩如玉山海經杻陽<lb/>
之山獸如馬白首文如虎赤尾音如謠名鹿蜀佩之宜<lb/>
<pb n="22a"/>
子孫山谷云胡居士常言鹿性驚烈多别良草食葛葉<lb/>
等九物餘則不嘗凡餌藥者勿食鹿肉以鹿常啖解毒<lb/>
之草也小爾雅曰鳥之所乳謂之巢雞雉所乳謂之窠<lb/>
兔之所息謂之窟鹿之所息謂之場本草鹿陽獸夏至<lb/>
得陰氣而解角從陽退象本草鹿一名斑龍乾寧記云<lb/>
鹿與遊龍戲必生異角鹿得稱龍以此<lb/>
　　　無使尨也吠<lb/>
朱傳尨犬也爾雅犬生三猣二師一玂未成毫狗絶有<lb/>
<pb n="22b"/>
力狣狗四尺為獒易艮為狗説文犬狗之有懸蹄者也<lb/>
狗叩也叩氣吠以守也尨犬之多毛者也左傳國狗之<lb/>
瘈無不噬也説文狡犬多毛也猲短喙犬也㺌犬吠不<lb/>
止也獒犬人心可使也㹞壯犬也<graphic n="KR3808" url="https://raw.githubusercontent.com/kanripo/KR-Gaiji/master/images/KR3808.png" mimeType="image/png"/>赤犬也呂忱字林<lb/>
獹韓㹱宋良犬也<graphic n="KR1807" url="https://raw.githubusercontent.com/kanripo/KR-Gaiji/master/images/KR1807.png" mimeType="image/png"/>逐虎犬也何承天纂文守犬為獖<lb/>
隴西以犬為犹㺜㲰皆多毛犬也獟猘䂏屈尾犬也公<lb/>
羊靈公有周狗謂之獒春秋考異郵七九六十三陽氣<lb/>
通故斗運狗三月而生陽主於三故狗各高三尺宋均<lb/>
<pb n="23a"/>
注狗斗精之所生也穆天子傳天子之走狗百里執虎<lb/>
豹風俗通狗者金畜五行傳雞畜之有冠翼者屬貌犬<lb/>
畜之以口吠者屬言羊畜之遠視者屬視豕畜之居閑<lb/>
衛而聽者屬聽牛畜之任重者屬思埤雅犬有三種一<lb/>
者田犬二者吠犬三者食犬食犬若今菜牛也名物解<lb/>
厖金獸秋得氣之正故天子於秋食之金為剛故字從<lb/>
阜畜之成毫則剛果而善相慝未成豪則能吠而已能<lb/>
吠而大故謂之尨<lb/>
<pb n="23b"/>
　　　壹𤼵五豝<lb/>
朱傳豝牡豕也陳氏曰按毛傳牡恐當作牝爾雅豕牝<lb/>
豝彘五尺為豝小爾雅彘豬也其子曰豚大者謂之豝<lb/>
説文二歳能相把挐也古今注漁陽以大豬為豝字説<lb/>
豝所謂婁豬巴猶婁也雅翼凡六畜之屬皆見於釋畜<lb/>
惟豕見於釋獸以豕者通田豕之名故别異之詩云彼<lb/>
茁者葭一發五豝于嗟乎騶虞然則豝牝豕之小者故<lb/>
又謂之小豝言雖取害稼之物亦必待其成所以為仁<lb/>
<pb n="24a"/>
也名物疏羅氏云牝豕之小者對大豕而言若對豵則<lb/>
豝為大矣玩二章經㫖葭叢高故有豝藏焉蓬叢低故<lb/>
有豵藏焉説文一歳為豵二歳為豝之説殆有所昉也<lb/>
廣雅云獸一歳為豵二歳為豝三歳為肩四歳為特則<lb/>
豝豵之名可通於羣獸也<lb/>
　　　于嗟乎騶虞<lb/>
朱傳騶虞獸名白虎黑文不食生物者也毛傳義獸也<lb/>
白虎黑文不食生物有至信之德則應之山海經林氏<lb/>
<pb n="24b"/>
國有珍獸大若虎五彩畢具尾長於身名曰騶吾乗之<lb/>
日行千里封禪書囿騶虞之珍羣頌曰般般之獸樂我<lb/>
君囿白質黑章其儀可喜旼旼穆穆君子之態晉郭璞<lb/>
贊恠獸五彩尾參於身矯足千里儵忽若神是謂騶虞<lb/>
詩歎其仁吳薛綜頌婉婉白虎優仁是崇飢不侵暴困<lb/>
不改容歛威揚德愷悌之風中興徴祥説騶虞仁獸也<lb/>
其尾參倍狀如虎而白色嘯則風興皜身如雪而無襍<lb/>
者是也近代所謂白虎者背斑而虎文爾雅所謂彪虎<lb/>
<pb n="25a"/>
耳瑞應圖白虎仁而不害王者不暴虐恩及行葦則見<lb/>
河圖括地象令訾野中有玉虎晨鳴雷聲聖人感期而<lb/>
興埤雅騶虞西方之獸而名之曰虎則宜以殺為事今<lb/>
反不履生草食自死之肉盖仁之至也漢武帝時建章<lb/>
宫後有異物出焉狀如麋東方朔云此騶互也古者音<lb/>
聲之假借以互為吾則朔所云即詩之騶虞矣西京賦<lb/>
圍林氏之騶虞擾澤馬與騰黄盖此獸俊逸故以馬之<lb/>
健者比之淮南子屈商拘文王於羑里散宜生以間求<lb/>
<pb n="25b"/>
天下之珍恠得騶虞雞斯之乗以獻於紂雞斯神馬也<lb/>
禮射義天子以騶虞為節樂官備也韓詩説騶虞天子<lb/>
掌鳥獸官魯詩傳古有梁騶者天子之田也賈誼新書<lb/>
騶者天子之囿也虞者囿之司獸者也月令季秋天子<lb/>
乃教田獵命僕及七騶咸駕鄭氏云七騶謂趣馬主為<lb/>
諸官駕説者左傳晉悼公使程鄭為乘馬御六騶屬焉<lb/>
舜典益作朕虞周有山虞澤虞大田獵萊山澤之野按<lb/>
騶虞舊説皆以為義獸朱子云騶虞看來只可解做獸<lb/>
<pb n="26a"/>
名以于嗟麟兮之類可見歐陽獨引賈誼之言以為騶<lb/>
者文王之囿虞其官也謂此詩美春田之盛上句𤼵矢<lb/>
射豝下句直歎騶虞不食生物乃是刺其曽騶虞之不<lb/>
若也何贊美之有又逸齋詩捕傳言方嘆文王之仁忽<lb/>
有取於義獸可謂不類特引賈生及禮記射義以為當<lb/>
時物被其澤皆蕃育以遂性國重農事命蒐田以去害<lb/>
彼騶囿之虞人宜以多殺獸為有功而乃驅獸以待君<lb/>
能體其好生之仁如此可謂王化之極致矣按二説亦<lb/>
<pb n="26b"/>
自可通然終不若朱子之解於詩義猶為浹洽也瑞應<lb/>
圖酋耳似虎而大見虎豹即殺之太平則至郭璞曰即<lb/>
騶虞陳無功曰王會作尊耳王元美亦作尊耳今考王<lb/>
會但作酋耳無作尊耳者<lb/>
　　　壹𤼵五豵<lb/>
朱傳一歳曰豵亦小豕也爾雅豕生三豵二師一特郭<lb/>
注豕生子常多故别其少者説文豵生六月豚一曰一<lb/>
歳豵尚叢聚也周禮夏官注豕一歳為豵雅翼豵从從<lb/>
<pb n="27a"/>
義猶從也羣以從母有約從之義説文又以小豚為豰<lb/>
生二月為豯生六月為豵或日一歳為豵二歳能相把<lb/>
挐三歳豕肩相及為<graphic n="KR1807" url="https://raw.githubusercontent.com/kanripo/KR-Gaiji/master/images/KR1807.png" mimeType="image/png"/>其説豵與爾雅不同然皆小豕<lb/>
之名<lb/>
　　　有力如虎<lb/>
説文虎山獸之君也易雲從龍風從虎又履虎尾不咥<lb/>
人亨又虎視耽耽書心之憂危若蹈虎尾爾雅甝白虎<lb/>
虪黑虎熊虎醜其子狗絶有力麙漢律曰捕虎一購錢<lb/>
<pb n="27b"/>
三千其狗半之是也方言陳魏宋楚之間或謂之李父<lb/>
江淮南楚之間謂之李耳或謂之於䖘自關東西或謂<lb/>
之伯都注虎食物值耳而上以觸其諱故運斗樞樞星<lb/>
散為虎風俗通虎者陽物百獸之長也月令仲冬虎始<lb/>
交通卦驗立秋虎始嘯又云虎不再交易乾九五曰風<lb/>
從虎又王褒頌虎嘯而谷風冽注管輅曰虎者陰精而<lb/>
居於陽依木長嘯動於㢲二氣相感故能運風考異郵<lb/>
三九二十七七者陽氣成故虎七月而生陽立於七故<lb/>
<pb n="28a"/>
虎首尾長七尺般般文者陰陽襍也猛虎嘯谷風起類<lb/>
相動也論衡虎出有時猶龍見有期也陰物以冬見陽<lb/>
蟲以夏出也漢紀楊賜曰虎者金行參伐之精狼戾之<lb/>
獸博物志虎知衝破又能畫地卜食盖蛇蟠向壬鵲巢<lb/>
靣歳燕伏戊巳虎奮破衝此亦鳥獸之靈也兵法曰將<lb/>
開牙門背建向破以此虎行以爪畫地觀竒偶穆天子<lb/>
傳有虎在葭中高奔戎生捕而獻於天子命為柙畜之<lb/>
東虞是曰虎牢名物解吳越春秋虎之卑身將以有擊<lb/>
<pb n="28b"/>
也鳥之擊先高獸之擊先卑舊説虎威王夜方旦目精<lb/>
豆晝即漸大虎死必倚叢壁淮南子虎之乳子不能搏<lb/>
噬者殺之為其墮武此君子所以貴夫箕裘也易曰君<lb/>
子豹變大人虎變豹變言變而為豹也揚子曰貍變則<lb/>
豹所謂豹變故象曰其文蔚也虎變言變而為虎也楊<lb/>
子曰豹變則虎所謂虎變故象曰其文炳也國䇿人有<lb/>
置繫蹄者得虎虎怒决蹄而去虎非不愛其蹯不以環<lb/>
寸之蹯害七尺之軀權而已矣莊子梁鴦曰養虎之法<lb/>
<pb n="29a"/>
順之則喜逆之則怒食虎者不敢以生物與之為其殺<lb/>
之之怒也不敢以全物與之為其碎之之怒也虎之與<lb/>
人異類而媚養己者順也吾豈敢逆之使怒哉亦不順<lb/>
之使喜也俗云鳩食桑葚則醉猫食薄荷則醉虎食犬<lb/>
則醉虎所在麂必鳴以告國史補裴旻守北平一日射<lb/>
虎三十一有一父老曰此皆彪似虎而非若遇真虎無<lb/>
能為矣旻躍馬往見一虎狀小而勢猛據地一吼山石<lb/>
震烈弓矢皆墜自此不復射虎圖經虎有威骨如乙字<lb/>
<pb n="29b"/>
長一寸在脅旁尾端亦有之不及脅者良又虎被弩射<lb/>
目光墮入地掘下尺餘有狀如石子琥珀者謂之虎魄<lb/>
抱朴子山中寅日稱虞史者虎也漢書猛虎在山百獸<lb/>
震恐及入檻穽摇尾而乞食積威約之漸也雅翼虎性<lb/>
至猛烈雖遭逐猶徘徊顧歩搏物不過三躍不中則捨<lb/>
之夜以一目放光一目看物獵人侯而射之目光墮地<lb/>
得之如白石虎豹之駒未成文即有食牛之氣韓子三<lb/>
人之言成市虎又虎之所以能伏犬者爪牙也使虎釋<lb/>
<pb n="30a"/>
其爪牙則反伏於狗矣淮南子蝟使虎申物有所制也<lb/>
西京襍記李廣射獵㝠山見伏虎射之以其頭為溺器<lb/>
謂之虎子今鑄銅象之彭乗曰虎食一人耳成一缺汀<lb/>
州得一虎兩耳如鋸豈李耳之謂乎又虎腰内有貫如<lb/>
囊食人爪甲皆入其中滿則裂而死故謂之貫盈淮南<lb/>
子曰鳥雄鷙獸牝猛羆為熊牝狼為獾牝乳為虎牝言<lb/>
其猛也<lb/>
　　　莫赤匪狐<lb/>
<pb n="30b"/>
朱傳狐獸名似犬黄赤色考工記南方謂之赤釋名赤<lb/>
赫也太陽之色也易曰獲三狐得黄矢禮記狐死正丘<lb/>
首仁也説丈狐䄏獸也鬼所乘之有三德其色中和小<lb/>
前大後死則首丘左傳狐尾大不掉韓詩外傳狐水神<lb/>
也周書成王時青丘獻九尾狐本草陶隠居注江東無<lb/>
狐皆出北方及益州間形似狸而黄善為魅圖經云今<lb/>
江南時有京洛尤多形似黄狗鼻尖尾大狐之類猯獾<lb/>
狢三種大抵相類頭足小别爾雅狸狐猯貈醜其足蹯<lb/>
<pb n="31a"/>
其跡<graphic n="KR1717" url="https://raw.githubusercontent.com/kanripo/KR-Gaiji/master/images/KR1717.png" mimeType="image/png"/>注蹯皆有掌蹯<graphic n="KR1717" url="https://raw.githubusercontent.com/kanripo/KR-Gaiji/master/images/KR1717.png" mimeType="image/png"/>指頭處山海經青丘之國有<lb/>
狐九尾武都之山有𤣥狐蓬尾禮斗威儀君乘火而王<lb/>
政平南海輸文狐玉策記狐及狸狼皆壽八百歳滿三<lb/>
百歳變為人形素問曰其主狐貉變化不藏北征記河<lb/>
冰厚數丈冰始合車馬未過須狐先行此物善聽水無<lb/>
聲乃過水經注狐性多疑故俗有狐疑之説管子代出<lb/>
狐白之皮狐應陰陽之變六月而一見類從曰燕識戊<lb/>
巳不銜泥狐潛上伏不越度阡陌説文狐以孤省狐性<lb/>
<pb n="31b"/>
疑疑則不可以合類故從孤省也犬性獨狐性孤羊性<lb/>
羣鹿性麗麗旅也名物解人疑則衆乖獸疑則羣離故<lb/>
謂之狐疑者好思而難其動也南山之詩曰雄狐綏綏<lb/>
君疑而不明也何草不黄有芃者狐臣疑其上也埤雅<lb/>
狐性好疑貉性好睡又皆藏獸故狐貉之厚以居而蜡<lb/>
祭息民以狐裘也舊説狐有媚珠禮北斗而靈善變化<lb/>
其為物妖淫故詩又以刺惡易曰小狐汔濟濡其尾小<lb/>
者材不足也狐者志不果也是以幾濟而有濡尾之難<lb/>
<pb n="32a"/>
故彖曰不續終也亦其尾重善濡溺故易正以為象里<lb/>
語曰狐欲渡河無如尾何是也狐狼知虚實虎豹識衝<lb/>
破狼狐搏物皆以虛擊孤狐從孤省或以此故也雅翼<lb/>
狐鋭口而大尾色赤所在鳥輙羣而噪之盖妖祥之禽<lb/>
所占也春秋外𫝊曰狐埋之狐搰之是以無成功皆執<lb/>
心不定之貌山海經青丘狐能食人人食之不蠱名山<lb/>
記狐者古先之婦人其名曰紫化為狐故多自稱阿紫<lb/>
　　　象之揥也<lb/>
<pb n="32b"/>
朱傳象象骨也説文象長鼻牙南越之大獸三歳一乳<lb/>
爾雅南方之美者有梁山之犀象焉周官玉路以祀象<lb/>
路以朝玉仁也象義也故象路一名道車又壺涿氏以<lb/>
橭貫象齒制水恠左傳象有齒以焚其身賄也又吳伐<lb/>
楚鍼尹固與王同舟王使執燧象以奔吳師杜預注燒<lb/>
火繫象尾運斗樞瑶光之精散而為象呂氏春秋肉之<lb/>
美者髦象之約莊子象見子皮無遠近必泣嶺表録異<lb/>
楚越之間象皆青黑惟西方弗林大食多白象雲南豪<lb/>
<pb n="33a"/>
族多畜象負重致遠若中國之牛馬帝王世紀舜葬蒼<lb/>
梧之野有羣象常為之耕本草身有百獸肉體具十二<lb/>
皆自有分叚惟鼻是其本肉炙食更美膽不附肝隨月<lb/>
轉在諸肉如正月建寅即膽在虎肉酉陽雜爼象膽隨<lb/>
四時在四腿春在前膞左夏在前膞右如龜無定體鼻<lb/>
端有爪可拾鍼古訓云孕五歲始産南州異物志象之<lb/>
為獸形體特詭身倍數牛目不踰狶鼻為口役望頭若<lb/>
尾馴良承教聽言則跪素牙玉潔載籍所美服重致遠<lb/>
<pb n="33b"/>
行如丘徙地志九真郡龎縣多象生山中山海經巴蛇<lb/>
食象三歳出其骨南越志雄象牙長丈餘雌長尺餘脱<lb/>
其牙則深藏之削木代之可得不爾窮其主得乃已牝<lb/>
牡交在水中以胷貼與他獸異埤雅象三年一乳行孕<lb/>
肉兼十牛性乆識能浮水出没命在其鼻食物皆以鼻<lb/>
取之其牙生花必因雷聲故古者以為器飾今馴服巨<lb/>
象以小斧刃斵之其金瘡見星月即合其理有不可推<lb/>
者舊説象之所在其土必豐周禮弁師掌皮弁㑹五采<lb/>
<pb n="34a"/>
玉璂象抵玉璂以况基德而象邸即莊周所謂託宿於<lb/>
義者詩曰佩其象揥言有義也袁子曰虎頭高峙貉頭<lb/>
尖鋭鹿頭側長象犀高廣一日龍象六十歳骨方足今<lb/>
荆象色黑兩牙江豬也雅翼象鼻長三丈大如臂能别<lb/>
道之虗實稍虗輙不敢過馴者能拜起從人意感雷而<lb/>
齒亦合於天象云虞衡志象出交趾山谷大者六牙一<lb/>
軀之力皆在鼻可以開闔取物中有少肉雖芥子亦可<lb/>
拾出象處曰象山范石湖曰牧者謂之象奴又名象公<lb/>
<pb n="34b"/>
凡制象必以鈎象奴正跨其頸以鐡鈎鈎其頭欲左鈎<lb/>
右欲右鈎左欲却鈎頭欲前不鈎欲其跪以鈎正按其<lb/>
腦其形雖大不勝痛故人得以數寸之鈎馴焉澠水燕<lb/>
談波斯以象為白暗以其難識也柯古曰象管環王國<lb/>
一牡象管牝三十國以代樵今雲南亦取之緬甸諸處<lb/>
其牙有交互鬉紋以血色為上陶貞白言夏月合藥以<lb/>
象牙夾竈得雷聲能𤼵光舊説象膽隨四時近有見象<lb/>
房象死膽在腹中或日四時之首易地而後皆在腹也<lb/>
<pb n="35a"/>
　　　騋牝三千<lb/>
朱傳馬七尺以上為騋孔疏七尺曰騋廋人文也定本<lb/>
云六尺恐誤國馬供用牝牡俱有舉騋牝以互見耳詩<lb/>
緝云左傳元年革車三十乘次年乃三百乘三百乘計<lb/>
一千二百匹周禮校人邦國六閑馬四種齊道田馬各<lb/>
一閑駑馬三閑閑二百一十六馬計一千二百九十六<lb/>
則三百乘正合侯國之數今云三千者革車不用牝馬<lb/>
今並牝馬數之亦見諸侯各務富强不守舊制久矣周<lb/>
<pb n="35b"/>
禮馬八尺以上為龍七尺以上為騋六尺以上為馬爾<lb/>
雅騋牝驪牡以罕稱也埤雅騋之字从來進於馬矣曰<lb/>
騋牝取其大也盖騲馬常小俗謂之小馬凡馬宗廟用<lb/>
龍戎事用駥田事用騋騋田馬也考工記國馬之輈深<lb/>
四尺有七寸田馬之輈深四尺鄭云田馬高七尺衡高<lb/>
七尺有七寸除馬之高則餘七寸為衡頸之間也雅翼<lb/>
騋减於龍而愈於馬亦馬之良者騋宜於牧故釋獸稱<lb/>
騋牝驪牡𤣥駒褭驂盖言以騋為牝以驪為牡而生𤣥<lb/>
<pb n="36a"/>
駒則為褭驂也腰褭良馬取名於此何燕泉云俗呼牝<lb/>
畜為草其言有自晉郭欽謂魏杜畿課民畜牸牛草馬<lb/>
宋絲曰李君有國土之分家有騧草馬生白額駒此其<lb/>
時也<lb/>
　　　羊牛下來<lb/>
朱傳日夕則羊先歸而牛次之説文牛大牲也象角頭<lb/>
三封尾之形牛為大物天地之數起於牽牛釋畜犘牛<lb/>
犦牛犤牛犩牛犣牛犝牛㸽牛角一俯一仰觭皆踊觢<lb/>
<pb n="36b"/>
黑脣犉黑眥牰黑耳犚黑腹牧黑脚犈其子犢體長牬<lb/>
絶有力欣犌易畜牝牛吉又服牛乘馬引重致遠又革<lb/>
卦鞏用黄牛之革禮記祭天子以犧牛諸侯以肥牛大<lb/>
夫以索牛註毛色純曰犧養於滌曰肥求而用之曰索<lb/>
又牛曰一元大武注元首也武足跡牛肥則跡大又諸<lb/>
侯無故不殺牛註穀者民之命牛能植穀故禁之又帝<lb/>
牛不吉以為稷牛帝牛必在滌三月稷牛惟具所以别<lb/>
事天神與人鬼也又祭天地之牛角繭栗宗廟之牛角<lb/>
<pb n="37a"/>
握賔客之牛角尺周禮庖人春行羔豚膳膏香大司徒<lb/>
祀五帝奉牛牲羞其肆享先王亦如之封人祭祀飾其<lb/>
牛牲設其楅衡牛人掌養國之公牛以待國之政令凡<lb/>
祭祀共其享牛求牛以授職人而芻之又凡軍事共其<lb/>
犒牛又戎右贊牛耳桃茢廣志犦牛一曰犎牛有赤豹<lb/>
封牛周留水牛毛青腹大狀似猪有牧牛項上堆肉大<lb/>
如斗似馲駝日行三百里出徐門有犤牛庳小謂之稷<lb/>
牛又呼果下牛出高凉郡犩牛肉數千觔出蜀中夔牛<lb/>
<pb n="37b"/>
千觔出上庸郡旄牛長毛花蹄高六尺四耳角端有肉<lb/>
蹄如蓮花麟牛似鹿又似羊肉美牥牛如馲駝能行又<lb/>
有㲠牛莊子所云大若垂天之雲也左傳介葛盧來朝<lb/>
聞牛鳴曰是生三犧皆用之矣問之信又鼷䑕食郊牛<lb/>
角世本<graphic n="KR2465" url="https://raw.githubusercontent.com/kanripo/KR-Gaiji/master/images/KR2465.png" mimeType="image/png"/>作服牛<graphic n="KR2465" url="https://raw.githubusercontent.com/kanripo/KR-Gaiji/master/images/KR2465.png" mimeType="image/png"/>黄帝臣也又曰少昊時人始駕牛<lb/>
山海經稷之孫曰叔均是始作牛耕五行傳思之不容<lb/>
則有牛禍寗戚相牛經牛岐胡壽眼中有白脉貫瞳子<lb/>
最快璧堂<hi>脚股間也</hi>欲濶依欲如絆馬膺庭欲廣天關<hi>背接骨</hi>
<pb n="38a"/>
欲成雋骨<hi>脊也</hi>欲垂蘭株欲大捶頭欲高百體欲𦂳豐岳<lb/>
<hi>膝骨</hi>欲大垂星<hi>蹄上/也</hi>欲得有怒肉力柱欲得大而成<hi>當車骨</hi>
懸蹄欲得如八字陽鹽<hi>夾尾前兩臁上</hi>欲得廣常有似鳴者有<lb/>
黄也身欲得如卷毛少骨多者有力雅翼特牛謂之犅<lb/>
牛父謂之特子謂之犢吳人謂犢曰□牛羊無子謂之<lb/>
㹗二歳謂之□三歳謂之犙四歳謂之牭騬牛謂之犗<lb/>
純色謂之牷駁謂之犖白黑雜毛謂之□㹁黄白色謂<lb/>
之犥駁如星謂之□黄牛虎文謂之□黄牛黑脣謂之<lb/>
<pb n="38b"/>
犉白脊謂之犡又謂之□長脊謂之□白牛謂之㹊琕<lb/>
雅牛土畜也馬火畜也土煖而和火性健决躁速故易<lb/>
坤為牛乾為馬牛病則耳燥安則温潤而澤故古之視<lb/>
牛以耳祭義所謂牛毛尚耳是也天𤣥主物論牛齒有<lb/>
下無上三歳二齒四歳四齒五歳六齒目瞳竪而不横<lb/>
牛生望前則子行母前牛生望後則子行母後隨其天<lb/>
也抱朴子曰鴈銜蘆而捍綱牛結陣以却虎牛善角虎<lb/>
環其首外觸詩曰殺時犉牡有捄其角捄長貌社稷之<lb/>
<pb n="39a"/>
牛角尺故曰捄角牛膏曰香其耳無竅以鼻聽也管子<lb/>
凡聽宮如牛鳴窌中牛含宮聲故柳子以為黄鐘在脰<lb/>
也周官牛夜鳴則庮許重叔曰庮久屋朽牛夜鳴則臭<lb/>
如之言其病也左傳云執牛耳牛耳無竅聽以鼻盟者<lb/>
聽於神人故執而正之以不聽為戒易林牛龍耳瞶盖<lb/>
龍亦聾者先儒以為面牛皷簧為聾故也造化權輿曰<lb/>
乾為馬陽也故蹄圓坤為牛陰也故蹄拆陽病則陰勝<lb/>
故馬病則卧陰病則陽勝故牛疾則立馬陽故起先前<lb/>
<pb n="39b"/>
足卧先後足牛陰故起先後足卧先前足世但以坤牛<lb/>
取順乾馬取健知其一而已左傳風馬牛不相及按牛<lb/>
走順風馬走逆風牛馬風逸往往相及故云莊子庖丁<lb/>
解千牛十九年而刀刃如新又子見犧牛乎衣以綵繒<lb/>
食以蒭菽及其牽而入太廟欲為孤犢其可得乎桓譚<lb/>
新論畜生賤也然尤有善者皆見記識故馬稱驊騮驥<lb/>
騄牛譽郭椒丁櫟<lb/>
　詩傳名物集覽卷三<lb/>
</p>
<p>
</p>
  </div>
</body>
</text>
</TEI>
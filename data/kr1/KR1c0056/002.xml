<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳名物集覽卷二</head>
    <p>
<pb n="1a"/>
欽定四庫全書<lb/>
　詩傳名物集覽卷二　　　庶吉士陳大章撰<lb/>
　　鳥<lb/>
　　　七月鳴鵙<lb/>
朱傳鵙伯勞也月令仲夏鵙始鳴補傳云七月則鳴之<lb/>
極朱子曰鵙以七月鳴則隂氣至而衆芳歇矣為鵙音<lb/>
相近服䖍陸佃以為題鳴即鵙也鄭箋伯勞鳴將寒之<lb/>
候也五月則鳴豳地晚寒鳥物之候從其氣焉爾雅鵙<lb/>
<pb n="1b"/>
伯勞也樊光曰春秋傳曰少皥氏以鳥名官伯趙氏司<lb/>
至伯趙鵙也郭云似鶷<graphic n="KR1534" url="https://raw.githubusercontent.com/kanripo/KR-Gaiji/master/images/KR1534.png" mimeType="image/png"/>而大又云鵲鵙醜其飛也翪<lb/>
疏云翪竦也不能翺翔遠飛但竦翅上下夏至来冬至<lb/>
去應隂之動以聲鵙鵙得名說文曰翪斂足也大戴禮<lb/>
五月鵙則鳴鴂者百鷯也鳴者相命也時訓解芒種之<lb/>
日螳螂生又五日鵙始鳴鵙不始鳴號令壅偪通卦驗<lb/>
摶勞性好單棲楚詞恐題鴂之先鳴使百草為之不芳<lb/>
呂覽注仲夏隂作於下陽發於上伯勞夏至後應隂而<lb/>
<pb n="2a"/>
殺蛇磔之於棘而鳴於上陳思王惡鳥論伯勞以五月<lb/>
鳴應隂氣之動陽氣為仁養隂為殺殘賊伯勞蓋賊害<lb/>
之鳥也其聲鵙鵙故以其音名也埤雅七月鳴鵙八月<lb/>
載績蓋倉庚知分鳴鵙知至故陽氣分而倉庚鳴可蠶<lb/>
之候也隂氣至而鵙鳴可績之候也類從云鵙鳴在上<lb/>
蛇盤不動鵲鳴在上蝟反不行或曰金得伯勞之血則<lb/>
昏鐡得鸊鷂之血則瑩石得鵲髓則化銀得雉糞則枯<lb/>
禽經注形似鸜鵒但鸜鵒喙黃伯勞喙黒楊用脩云性<lb/>
<pb n="2b"/>
能擊摶鷹集於林則盤旋鳴聒候鷹飛輙擊之蜀中名<lb/>
駕鵹五更輙鳴不止至曙乃息集韻寧鴂春分鳴則百<lb/>
草芳秋分鳴則衆芳歇卽鵙也揚雄賦鶗鴂作鷤䳏師<lb/>
古注誤以為子規世本又誤以為巧婦並非通雅曰鵙<lb/>
當以郭説為正即今之苦吻鳥四月鳴曰苦苦又名姑<lb/>
惡俗云被姑苦而死東坡以為水鳥亦誤鄭志道云伯<lb/>
勞食母代代相成此因遯齋謂鵙為梟而譌伯勞寃哉<lb/>
伯趙即伯勞聲相近而然或疑詩七月鳴鵙通雅以四<lb/>
<pb n="3a"/>
月何也按易通卦驗云博勞夏至應隂而鳴冬至止故<lb/>
少皥以為司至之官嚴粲云五月伯勞鳴應一隂之氣<lb/>
至七月猶鳴則三隂之候寒將至矣故七月聞之先時<lb/>
感事非至七月始鳴也據此則通雅與詩義自合<lb/>
　　　鴟鴞<lb/>
朱傳鴟鴞鵂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>惡鳥攫鳥子而食者也爾雅鴟鴞鸋鴂<lb/>
郭璞曰鴟類又狂茅鴟郭注今鳩鴟似鷹而白又恠鴟<lb/>
注即鴟鵂方言桑飛郭璞曰桑飛即鷦鷯也按爾雅云<lb/>
<pb n="3b"/>
鸋鴂鴟鴞鴟屬非此小雀明矣陸疏鴟鴞似黄雀而小<lb/>
幽州人謂之鸋鴂或曰巧婦或曰女匠關東謂之工雀<lb/>
或謂之過鸁闗西謂之桑飛或謂之襪雀或曰巧女或<lb/>
曰鴞皆惡聲之鳥埤雅先儒以為鴟鴞即今巧婦郭注<lb/>
爾雅獨云鴟類則璞與先儒異意以詩與爾雅考之宜<lb/>
如璞義蓋爾雅言鴟鴞鸋鴂繼云狂茅鴟恠鴟梟鴟則<lb/>
鴟鴞宜亦鴟類賈誼所謂鸞鳳伏竄鴟鴞翺翔是也鴟<lb/>
鵂一名隻狐鴞服鬼車之類詩曰既取我子無毁我室<lb/>
<pb n="4a"/>
似戒鴟鴞之詞非鴟鴞自道也昔賢云鴟鴞惜功愛子<lb/>
及室誤矣吕東萊曰鸋鴂鴟鴞之别名郭景純陸農師<lb/>
所解得之方言云自闗而東謂桑飛曰鸋鴂此乃陸所<lb/>
謂巧婦似黄雀者其名偶與鴟鴞之别名同與爾雅所<lb/>
載實兩物也毛鄭誤指以解詩歐陽雖知其失並爾雅<lb/>
亦非之蓋未考景純注耳藍田吕氏曰惡聲之鷙鳥蓋<lb/>
梟類也嚴華谷曰鴟鴞喜破鳥巢而取其子爾雅鵅鵋<lb/>
䳢注今江東呼鵂鶹為鵋欺亦謂之鴝鵒又云恠鴟注<lb/>
<pb n="4b"/>
即鴟鵂也今江東通呼此屬為恠鳥禽經鴟以貪顧以<lb/>
愁嘯似鷹稍小尾如舟舵善髙翔舊說古人觀魚翼創<lb/>
櫓視鴟尾制舵是也莊子鵂鶹夜撮蚤察毫未晝出瞑<lb/>
目不見丘山言殊性也博物志鵂鶹一名鵄鵂晝目無<lb/>
所見夜則目至眀至人家輙便鳴其家有殃本草鉤鵅<lb/>
入城城空入宅宅空恠鳥也又有鵂鶹亦是其類㣲小<lb/>
而黄纂文曰鵂鶹夜能拾蚤虱蚤爪音相近博物志云<lb/>
拾人棄爪相吉㐫妄說也淮南萬畢術鵄鵂致鳥取鵄<lb/>
<pb n="5a"/>
鵂折其大羽絆其兩足以為媒張羅其旁則鳥聚矣又<lb/>
呂刑罔不寇賊鴟義註以鴟張䟦扈為義也又庚桑子<lb/>
人實鴟義而有其國山海經南海蒼梧有離朱鴟乆即<lb/>
鴟舊也國䇿宋王偃時有雀生□於城之陬注即鵂鶹<lb/>
也俗謂鬼鳥名物疏鴟是鴞類衛風流離之子土梟也<lb/>
陳風有鴞萃止爾雅之梟鴟也並非此鴟鴞朱傳以為<lb/>
鵂鶹按鵂鶹爾雅謂之鵅鵋䳢又云恠鴟不得謂鴟鴞<lb/>
也巧婦乃周頌之桃蟲耳據本草則鵋䳢鵂鶹是二物<lb/>
<pb n="5b"/>
鄭氏云鷦鷯生題肩與鴞亦無所出難以定其然否韓<lb/>
詩説鴟鴞鸋鴂鳥名養子不知託於大樹茂枝敷之葦<lb/>
䓟風至䓟折子死卵破與荀子所説蒙鳩同楊倞荀子<lb/>
注云蒙鳩鷦鷯也是韓嬰亦以鴟鴞為巧婦也廣要經<lb/>
云旣取我子無毁我室雖比擬之詞其為惡鳥無疑嚴<lb/>
華谷云喜破鳥巢而食其子朱傳云攫鳥子而食極合<lb/>
詩人之旨大凡説詩者鳥獸草木之名固應詳覈亦必<lb/>
與詩義相比附乃為得之耳張爾公曰鴟與鴞同類實<lb/>
<pb n="6a"/>
二物大雅為梟為鴟楚辭斥逐鴻鵠近習鴟梟賈誼賦<lb/>
鸞鳳竄伏鴟梟翺翔按唐光啟三年慈州梟與鴟鬭相<lb/>
殺皆分言之如鸞鳳鴻鵠虎豹之類其為二物無疑説<lb/>
者以豳風鴟鴞合咏爾雅茅鴟恠鴟之外又有梟鴞後<lb/>
人遂誤指為一物矣<lb/>
　　　鸛鳴于垤<lb/>
朱傳鸛水鳥似鶴者也韓詩章句鸛水鳥巢居知風穴<lb/>
處知雨天將雨蟻出壅土鸛見之長鳴而喜陸疏鸛鸛<lb/>
<pb n="6b"/>
雀也似鴻而大長頸赤喙白身黒尾翅樹上作窠大如<lb/>
車輪卵如三升杯望見人按其子令伏徑舍去一名負<lb/>
釡一名黒尻一名背竈一名皂裙又泥其巢一傍為池<lb/>
含水滿之取魚及蛇置池中稍稍以食其雛若殺其子<lb/>
則一村致旱災陶隱居云鸛有兩種似鵠而巢樹者為<lb/>
白鸛黒色曲頸者為烏鸛本草衍義鸛頭無丹項無烏<lb/>
帶身如鶴者是兼不善唳但以喙相擊而鳴多在樓殿<lb/>
上作窠禽經鸛仰鳴則晴俯鳴則隂博物志鸛伏卵時<lb/>
<pb n="7a"/>
數入水卵冷則不<graphic n="KR1409" url="https://raw.githubusercontent.com/kanripo/KR-Gaiji/master/images/KR1409.png" mimeType="image/png"/>取礜石周圍繞卵以助煖氣自然<lb/>
論鸛影接而懷卵襍爼云江淮謂羣鸛旋飛為鸛井好<lb/>
羣飛人探巢取鸛子六十里旱能羣飛薄霄激雨雨為<lb/>
之散爾雅翼鸛生三子一為鶴鳩生三子一為鶚言萬物<lb/>
之相變也易之中孚九二鳴鶴在隂上九翰音登於天<lb/>
説者以為鸛者别於鶴也震為鶴陽鳥也㢲為鸛陰鳥<lb/>
也鶴感於陽故知夜半鸛感於陰故知風雨鸛生鶴者<lb/>
㢲極成震極陰生陽之謂也今通呼鸛為鸛鶴北夢瑣<lb/>
<pb n="7b"/>
言南方有鸛甘食蛇每遇巨石如道士禹歩其石阞然<lb/>
而轉因得而噉南方星人伺其養雛縁木以篾絙縳其<lb/>
巢鸛即作法解之乃於木下鋪沙即其足跡而彷學之<lb/>
埤雅俗説鵲梁蔽形鸛石歸酒又曰礜石温鸛石凉故<lb/>
能使卵不㲉水不臭腐也拾遺記曰鸛能聚水巢上故<lb/>
人多聚鸛鳥以攘火災王伯厚詩攷異字云雚鳴于垤<lb/>
説文云小雀也想即爾雅所云鸛鷒鶝鶔也郭璞圖贊<lb/>
云鸛鷒之□一名<graphic n="KR2432" url="https://raw.githubusercontent.com/kanripo/KR-Gaiji/master/images/KR2432.png" mimeType="image/png"/>羿應弦銜鏑矢不著地逄蒙縮手<lb/>
<pb n="8a"/>
養由不睨後漢楊震傳有冠雀銜三鱣飛集講堂以雀<lb/>
朱頂稱冠非指鸛也舊註鸛引用非陳無功引負釡為<lb/>
負金謂負日而飛日色如金故名一説周思方養鸛縱<lb/>
之後鸛負金串卸於地串上結書云始於博士終於大<lb/>
夫此妄不足信<lb/>
　　　翩翩者鵻<lb/>
朱傳鵻夫不也今鵓鳩凡鳥之短尾者皆鵻屬毛傳鵻<lb/>
一宿之鳥箋一宿者一意於所宿之木又云鳥之愿謹<lb/>
<pb n="8b"/>
者人皆愛之詩緝鵻鵓鳩也一鳥十四名鵻隹其鵓鳩<lb/>
祝鳩鳺鴀䳕鳩鵾鳩楚鳩鳻鳩荆鳩乳鳩鵴鳩<graphic n="KR1891" url="https://raw.githubusercontent.com/kanripo/KR-Gaiji/master/images/KR1891.png" mimeType="image/png"/>鳩䳫<lb/>
鳩爾雅佳其鳺鴀注今䳕鳩方言鳩關東周鄭韓魏謂<lb/>
之<graphic n="KR1991" url="https://raw.githubusercontent.com/kanripo/KR-Gaiji/master/images/KR1991.png" mimeType="image/png"/>鷱其<graphic n="KR1891" url="https://raw.githubusercontent.com/kanripo/KR-Gaiji/master/images/KR1891.png" mimeType="image/png"/>鳩謂之鸊鷱關西秦漢之間謂之鵴鳩其<lb/>
大者謂之鳻鳩其小者謂之<graphic n="KR1891" url="https://raw.githubusercontent.com/kanripo/KR-Gaiji/master/images/KR1891.png" mimeType="image/png"/>鳩或謂䳫鳩或謂䳕鳩<lb/>
或謂鶻鳩梁宋之間謂之鷦鳸陸疏今小鳩也一名䳕<lb/>
鳩幽州人或謂之鷱<graphic n="KR1991" url="https://raw.githubusercontent.com/kanripo/KR-Gaiji/master/images/KR1991.png" mimeType="image/png"/>梁宋之間謂之鵻揚州亦然左<lb/>
傳郯子云祝鳩氏司徒也注祝鳩孝故主教民禽經鵻<lb/>
<pb n="9a"/>
上無尋鷚上無常言二鳥之飛不過尋丈也聽聲考詳<lb/>
篇雀聲惨毒鳩聲慈念埤雅鵻今鳻鳩一曰祝鳩或曰<lb/>
鵻與尸鳩皆壹鳥也故有尸祝之號尸鳩性壹而慈祝<lb/>
鳩性壹而孝禮云嘏以慈告祝以孝告今鵻類賦尾皆<lb/>
促故其字從隹説文佳鳥之短尾總名也禽經曰拙莫<lb/>
如鳩巧莫如鶻今鳩巢止於數枝纔能載身而已鷦巧<lb/>
而危鵻拙而安雅翼似斑鳩而臆無繡采又頭有贅物<lb/>
之拙者不能為巢纔架數枝往往破卵無巢不能居天<lb/>
<pb n="9b"/>
將雨則逐其雌霽則呼而反之今人辨其聲以為無屋<lb/>
住云鵻旣孝鳥故漢仲秋之月縣皆按户比民授民七<lb/>
十者玉杖端以鳩鳥為飾琴操舜耕厯山思慕父母見<lb/>
鳩與母俱飛鳴相哺食感思作歌說者曰今之青鷦也<lb/>
歳時記四月有鳥如烏先雞而鳴聲云加格加格民候<lb/>
此鳥鳴則入田以為催人犂格也爾雅烏䳎即鵧鳩淮<lb/>
南云夏孟之日以熟榖禾鴣鳩長鳴為帝候歳蓋亦謂<lb/>
此按嚴氏舉鵂一鳥十四名一曰鳻鳩方言謂大者為<lb/>
<pb n="10a"/>
鳻鳩埤雅云即今鳻鳩據張華禽經注云班次序也凡<lb/>
哺朝從上下暮從下上他鳥皆否其為鳲鳩無疑矣廣<lb/>
要云昔人能辨鳴鳩非班鳩不能辨班鳩是鳲鳩皆泥<lb/>
斑文之斑不知班列之班也凡鳩皆好鳴故馮衍逐婦書<lb/>
云口如布榖羅氏遂混鳴鳩鳲鳩為一鳥與陸氏分疏<lb/>
之意甚相矛盾<lb/>
　　　脊令在原<lb/>
朱傳脊令雝渠水鳥也爾雅䳭鴒雝渠郭云雀屬也飛<lb/>
<pb n="10b"/>
則鳴行則摇陸疏大如鷃雀長脚長尾尖喙背上青灰<lb/>
色腹下白頸下黑如連錢故杜陽人謂之連錢物類相<lb/>
感志俗呼雪姑其色蒼白如雪鳴則天當大雪禽經鶺<lb/>
鴒友悌注鶺鴒共母者飛鳴不相離詩人取以喻兄弟<lb/>
相友之道也又云水鳥也大雀高尺尖尾長喙頸黒青<lb/>
灰色腹下正白博雅雝<graphic n="KR1445" url="https://raw.githubusercontent.com/kanripo/KR-Gaiji/master/images/KR1445.png" mimeType="image/png"/>鳽也埤雅詩曰脊令在原脊<lb/>
令水鳥在原則失其所矣義訓曰䳭鴒錢母其頸如錢<lb/>
文其鳴自呼或曰首尾相應飛且鳴者故謂雝渠渠之<lb/>
<pb n="11a"/>
言勤也詩緝脊令雪姑也鄭氏以為水鳥非今雪姑非<lb/>
水鳥濮陽曰小宛題彼脊令載飛載鳴亦言於兄弟之<lb/>
詩唐書明皇時有鶺鴒數十集麟德殿廷木棲翔浃日<lb/>
魏光乗作頌以為天子友悌之祥世以手足喻兄弟謂<lb/>
如左右手之相救一體同氣天性自然小宛取義在於<lb/>
飛則鳴故曰題彼脊令載飛載鳴此詩取義在於行則<lb/>
摇故曰脊令在原程子以為首尾相應是也鄭氏以為<lb/>
脊令水鳥冝在水中在原則失其常處故飛鳴以求其<lb/>
<pb n="11b"/>
類非也今雪姑非水鳥飛鳴以求其類凡鳥皆然何獨<lb/>
脊令哉廣要詩攷作䳭鴒在原惟石經作脊令今江南<lb/>
洲渚間多有之狀小於雀輕俊可愛張茂先云髙尺恐<lb/>
誤<lb/>
　　　鳥鳴嚶嚶<lb/>
爾雅鳥之雌雄不可别者以翼右掩左雄左掩右雌又<lb/>
云二足而羽謂之禽生哺鷇生噣雛又曰亢鳥嚨其粻<lb/>
嗉注嚨喉也嗉受食之處淮南子羽嘉生飛龍飛龍生<lb/>
<pb n="12a"/>
鳳皇鳳皇生鸞鳥鸞鳥生庶鳥凡羽者生於庶鳥白虎<lb/>
通鳥所以飛何鳥者陽也飄輕所以飛也禽者何鳥獸<lb/>
之總名明為人所禽制也禽經鳥觜曰咮曰喙爪曰距<lb/>
尾曰翠一作臎一名尾罌膍胵曰奥嚨曰亢曰員官項<lb/>
畜食處曰嗉翅曰翮曰翎頸毛曰翁脚短者多伏脚長<lb/>
者多立脚近翠者好歩脚近臆者好躑山禽咮短而鋭<lb/>
水禽咮長而圓山禽尾脩水禽尾促冠鳥性勇帶鳥性<lb/>
仁纓鳥性樂風翔則風雨舞則雨霜霏則霜露翥則露<lb/>
<pb n="12b"/>
林鳥朝嘲水鳥夜㖡山鳥巖棲原鳥地處物食長喙榖<lb/>
食短咮搏則利觜鳴則引吭毛協四時色合五方周禮<lb/>
庖人供六禽辨其名物射鳥氏掌射鳥羅氏掌羅烏鳥<lb/>
掌畜掌養鳥而阜蕃教擾之四時貢鳥物翨氏掌攻猛<lb/>
鳥庭氏掌射國之妖鳥尚書考靈曜云鳥為春候易飛<lb/>
鳥遺之音冝上不冝下禮記獻鳥者佛其首畜鳥者則勿<lb/>
佛也又執禽者左手又凡獻禽加於一雙則執一雙以將<lb/>
命委其餘又羽者嫗伏卵生不殈又曰處暑之日鷹乃<lb/>
<pb n="13a"/>
祭鳥尚書日中星鳥以殷仲春鳥獸孳尾日永星火以<lb/>
正仲夏鳥獸希革宵中星虚以殷仲秋鳥獸毛毨日短<lb/>
星昴以正仲冬鳥獸氄毛禮記凡生天地之間者莫不<lb/>
知愛其類今鳥獸失喪其羣匹踰月踰時焉過其故鄉<lb/>
囘翔焉鳴號焉蹢躅焉踟蹰焉然後乃能去之小者至<lb/>
於燕雀猶有啁噍之頃焉凢有血氣之屬者莫智於人<lb/>
故人於其親也至死不窮左傳師曠曰烏鳥之聲樂齊<lb/>
師其遁禦孫曰男贄大者玉帛小者禽鳥家語顔子曰<lb/>
<pb n="13b"/>
桓山之鳥生四子焉羽翼旣成將分四海悲鳴而送之<lb/>
莊子八竅者卵生又弓弩罼弋機變之智多則鳥亂於<lb/>
上晏子景公使顔涿聚主鳥而亡欲殺之晏子請數其<lb/>
罪三公曰勿殺之孫卿子鳥窮則喙獸窮則攫人窮則<lb/>
詐史記秦仲知百鳥之音與之語皆應家語鳥獸竅喙<lb/>
漢書傅其翼者兩其足楚詞願寄言於三鳥<lb/>
　　　鴥彼飛隼<lb/>
朱傳隼鷂屬急疾之鳥也爾雅鷹隼醜其飛也翬郭云<lb/>
<pb n="14a"/>
鼓翅翬翬然疾鄭注翬猶揮也謂鼓翅揮疾說文隼鷙<lb/>
鳥也陸疏隼鷂屬齊人謂之擊征或謂之題肩或謂之<lb/>
雀鷹春化為布榖者是也此屬數種皆為隼考異郵陰<lb/>
陽氣貪故題肩擊宋均云題肩有爪芒為陰中陽故擊<lb/>
殺也禽經鳥之小而鷙者皆曰隼大而鷙者皆曰鳩又<lb/>
云鷹好峙隼好翔鷹以膺之鶻而搰之隼以尹之法言<lb/>
麟之儀儀鳳之師師其至矣乎螭虎桓桓鷹隼䎒䎒未<lb/>
至也化書烏反哺仁也隼憫胎義也隼之擊物遇懷胎<lb/>
<pb n="14b"/>
者不戮韋昭云隼今之鶚李善云鷙擊之鳥通呼曰隼<lb/>
陸佃云虎之搏噬擬鷹之搏噬凖故凖於文從水從隼<lb/>
今鷹之搏噬不能無失獨隼為有凖每發必中或曰即<lb/>
今所呼為鶻者是司常曰鳥隼為旟蓋鳥鳳也畫鳳以<lb/>
象其德畫隼以象其威字說隼之擊物必中者或有所<lb/>
過取故詩以喻不制之諸侯而司㓂之官則以鷞鳩名<lb/>
之莊子鷂為鸇鸇爲布榖復化為鷂鷂即隼也雅翼古<lb/>
今言隼未有的指其物者獨説文解鵻云祝鳩也思允<lb/>
<pb n="15a"/>
切又去鳥從十作隼則鵻與隼通凡詩之翩翩者鵻皆隼<lb/>
也又解淮南子烏力勝日而服於隼禮引爾雅謂之鵧<lb/>
鷑蠶時鳴又呼舍者鴻鳥皆畏之據許所説則今鵶䳎<lb/>
鵶䳎小於烏而逐烏郭氏解鵧鷑亦云小黒鳥鳴自呼<lb/>
江東名為烏䳎解詩鵻者類引釋鳥隹其鳺鴀故遂以<lb/>
為祝鳩按隹字音錐此旣以鳥自與隼通事不相與獨<lb/>
鷑鳩鵧鷑者是矣周禮鳥旟七斿注鳥隼為旟也禮記<lb/>
立秋之日鷹隼始擊易公用射隼於髙墉之上國語有<lb/>
<pb n="15b"/>
隼集於陳侯之庭而死楛矢貫之其長尺有咫以問仲<lb/>
尼曰隼之來逺矣此肅愼之矢也隼或作凖杜詩魏侯<lb/>
骨聳精爽𦂳華岳峯尖見霜凖是也按説文不以隼為<lb/>
鷙鳥而詩疏引之云説文鷙鳥可知説文隨人所附㑹<lb/>
間有訛者非盡其本文之失也<lb/>
　　　和鸞雝雝<lb/>
朱傳和鸞皆鈴也在軾曰和在鑣曰鸞皆諸侯車馬之<lb/>
飾也周禮大馭凡御路儀以鸞和為節玉藻君子在車<lb/>
<pb n="16a"/>
則聞鸞和之聲行則鳴珮玉是以非辟之心無自入也<lb/>
明堂位鸞車有虞氏之路也注鸞有鸞和也少儀鸞和<lb/>
之美肅肅雝雝韓詩内傳云鸞在衡和在車軾升車則<lb/>
馬動馬動則鸞鳴鸞鳴則和應禽經注周之文物大備<lb/>
法車之上綴以大鈴如鸞之聲埤雅説文曰鸞赤神靈<lb/>
之精也赤色五采雞形鳴中五音頌聲作則至一曰青<lb/>
鳳為鸞孔疏云燕雀有啁噍之感鸞鳳有歌舞之容是<lb/>
也雌曰和雄曰鸞乘車和在衡鸞在軾而輶車置鸞於<lb/>
<pb n="16b"/>
鑣驅逆之車尚輕疾故也庭燎之詩曰鸞聲將將鸞聲<lb/>
噦噦郊特牲曰割刀之用而鸞刀之貴貴其義也鸞刀<lb/>
刀有鸞者也以言割刀中節而和也舊云鸞血作膠可<lb/>
以續弓弩琴瑟之弦或曰鸞鳳之亞也山海經曰鸞鳥<lb/>
自嚨鳳鳥自舞當上古時鸞輿愼動此鳥輙集車上雄<lb/>
鳴於前雌應於後後世不能致作和鸞以象之因謂之<lb/>
鸞伏淮南子羽嘉生飛龍飛龍生鳳凰鳳凰生鸞鳥其<lb/>
始生似鳳乆則五采變易故字從變省其音如鈴巒巒<lb/>
<pb n="17a"/>
然故曰鸞也山海經女牀之山有鳥其狀如翟而五采<lb/>
文名曰鸞鳥見則天下安寧春秋元命包火離為鸞詩<lb/>
含神霧云德化充塞照潤八㝠則鸞臻春秋運斗樞天<lb/>
樞得鸞鳥集孔演圖天子官守以賢舉則鸞在野言稱<lb/>
其位也孝經援神契德至鳥獸則鸞鳥舞崑崙圖云鸞<lb/>
鳥似鳳而白纓聞樂則蹈舞而至其雌曰和禽經鸞一<lb/>
名雞趣首翼赤曰丹鳳青曰羽翔白曰化翼𤣥曰陰翥<lb/>
黄曰土符瑞應圖云鸞鳥鳳凰之佐鳴中五音肅肅雝<lb/>
<pb n="17b"/>
雝喜則鳴舞人君行歩有容進退有度祭祀有禮親疎<lb/>
有序則至一云心識鐘律鐘律調則至至則鳴舞以和<lb/>
之師曠言鸞鳴噰噰鳳鳴喈喈也東漢蔡衡曰鳥之象<lb/>
鳳者有五多赤色者鳳多青色者鸞多黄色者鵷多紫<lb/>
色者鸑鷟多白色者鵠禮云鸞車有虞氏之路蓋有虞<lb/>
之世鸞鳥適至故作為鸞和以象其聲而後世因之鄭<lb/>
注禮記云鸞和皆鈴也則鸞特鈴而已蔡伯喈崔正熊<lb/>
俱謂乗輿之鸞以金為鸞鳥懸鈴其中施於衡上此自<lb/>
<pb n="18a"/>
漢制非古也乘車鸞在衡和在軾禽經注云綴以大鈴<lb/>
不必有八鸞即漢制亦止為一鸞鳥銜鈴耳左傳疏謂<lb/>
詩詞每言八鸞當謂馬有二鸞鸞若在衡衡唯兩馬安<lb/>
得置八即如仲山甫徂齊為卿士之車烈祖諸侯助祭<lb/>
所乘金路而俱有八鸞者其義何居蓼蕭傳云在軾曰<lb/>
和在鑣曰鸞鄭注商頌亦依而用之則不能自守其説<lb/>
矣杜元凱注在傳亦曰鸞在鑣和在衡<lb/>
　　　鶴鳴于九臯<lb/>
<pb n="18b"/>
朱傳鶴鳥名長頸竦身高脚頂赤身白頸尾黑其鳴高<lb/>
亮聞八九里易鳴鶴在陰其子和之春秋説題詞鶴知<lb/>
夜半注鶴水鳥也夜半水位感其生氣則喜而鳴所以<lb/>
壽者無死氣於中也通卦驗立夏清風至而鶴鳴詩義<lb/>
疏鶴大如鵝青黒長脚高三尺餘喙長四寸餘多純白<lb/>
或有蒼色者今人謂之赤頰常夜半鳴其鳴高亮雌者<lb/>
聲差下雞鳴時亦鳴風土記鳴鶴戒露白鶴也此鳥性<lb/>
警至八月白露降即高鳴相警移所宿處慮變害也浮<lb/>
<pb n="19a"/>
丘伯相鶴經鶴陽鳥而遊於隂因金氣依火精以自養食<lb/>
於水故喙長軒於前故後趾短棲陸故足高而尾凋翔雲<lb/>
故毛豐而肉疎大喉以吐故修頸以納新故壽體無青黄<lb/>
二色者土木之氣内養故不表於外行必依洲嶼止不集<lb/>
林木葢羽族之宗長仙人之麒驥也鶴之上相瘦頭朱頂<lb/>
露眼黑睛高鼻短喙䯓頰䯔耳長頸促身燕膺鳯翼雀尾<lb/>
龜背鼈腹軒前垂後高脛麄節洪髀纎指此相之備者也<lb/>
鳴則聞於天飛一舉千里鶴二年落子毛易黑㸃三年產<lb/>
<pb n="19b"/>
伏復七年羽翮具復七年飛薄雲漢復七年舞應節復七<lb/>
年十二時鳴中律復百六十年不食生物大毛落茸毛生<lb/>
雪白或純黑泥水不汚復百六十年雌雄相見目睛不轉<lb/>
而孕千六百年飲而不食鸞鳯為羣禽經鶴老則聲下而<lb/>
不能高近而不能尞又云鶴愛隂而惡陽聲交而孕又云鶴<lb/>
以怨望鴟以貪顧雞以嗔睨鴨以怒嗔雀以猜瞿燕以狂䀪<lb/>
鶯以喜囀烏以悲啼鳶以飢鳴鶴以潔唳鳧以凶叫鴟以愁<lb/>
嘯雅翼鶴性好隂故其羽為隂羽易中孚九二鳴鶴在隂周<lb/>
<pb n="20a"/>
書陰羽鳧旌也古今注千載變蒼又千載變黑所謂𤣥<lb/>
鶴玉䇿記千歲之鶴隨時而鳴能登木色純白腦盡成<lb/>
骨其未千歲者終不集於林也古以鶴為祥故立之華<lb/>
表又鶴之膝隆起故呉矛骹大者名鶴膝又作詩者以<lb/>
中字平為鶴膝本草穆天子傳天子至巨蒐二氏獻白<lb/>
寉之血以飲天子血主益氣力雲嶠類要鶴胎生者形<lb/>
體堅小惟食稻梁雖馴乆飛去鸛合而卵生其體大食<lb/>
魚鰕噉虵䑕不能去耳埤雅鶴雌雄相逐如道士歩斗履<lb/>
<pb n="20b"/>
跡而孕内典云鶴影生鱉男化也鶴譜一説鶴皬也其<lb/>
羽皬皬然一名仙客一名胎仙一名露禽本草鶴有𤣥<lb/>
有黃有白有蒼百六十年則有純白純黑若黃鶴古人<lb/>
常言之又多言鵠鵠即是鶴音之轉後人以鵠名頗著<lb/>
故既釋鶴又釋鵠漢昭時黃鵠下建章宮太液池而歌<lb/>
則名黃鶴神異經鶴國有海鵠衛懿公好鶴齊王使獻<lb/>
鵠於楚蕙帳空兮夜鶴怨楚辭黄鵠一舉及田饒説魯<lb/>
哀公或為鶴或為鵠者甚多以此知鶴之外别無所為<lb/>
<pb n="21a"/>
鵠也雅翼老子云烏不黔而黒鵠不日浴而白白即鶴<lb/>
也鵠鳴哠哠哠哠鶴也以龜龍鴻鵠為壽壽亦鶴也字<lb/>
通鵠鴻類一云鶴屬通作䧼禮内則鵠梟胖楚辭黃鵠<lb/>
後時而寄處漢高帝歌鴻鵠髙飛賈誼賦黃鵠一舉兮<lb/>
魯陶明女陶嬰寡居作黄鵠歌諸家注未嘗言鵠即是<lb/>
鶴班固西都賦𤣥鶴白鷺黃鵠鵁鸛相如子虚賦弋白<lb/>
鵠𤣥鶴加左思呉都賦鳥則鸘鵠鶄鶴淮南子覽㝠訓<lb/>
鴻鵠鶬鶴莫不驚憚伏竄皆分鵠鶴為二按古書如别<lb/>
<pb n="21b"/>
鶴操之類鶴多譌鵠豈冝據此謂鵠即鶴耶轉注古音<lb/>
云鵠古鶴字地志黃鵠磯因作黄鶴樓按磯名黃鵠與<lb/>
樓無渉讀書通云鵠通作鶴引唐風從子於鵠音鶴叶<lb/>
白石皓皓入聲按詩鵠讀如告叶去聲本不音鶴况鵠<lb/>
為曲沃邑名非鳥名就令鵠果音鶴音同而物不同者<lb/>
多矣埤雅鶴鵠分釋今所見鶴與鵠形貌差别信如諸<lb/>
家言則今人通謂鸛為鸛鶴是鸛即鶴稱綬草為鷊是<lb/>
艸即鳥也其為舛謬無疑<lb/>
<pb n="22a"/>
　　　交交桑扈<lb/>
朱傳桑扈竊脂也俗呼青觜肉食不食粟爾雅扈鴳又<lb/>
云桑扈竊脂郭云俗謂之青雀觜曲食肉好盗脂膏因<lb/>
名又云老扈鴳春鳸鳻鶞夏鳸竊𤣥秋鳸竊藍冬鳸竊<lb/>
黃桑鳸竊脂棘鳸竊丹行鳸唶唶宵鳸嘖嘖注諸鳸皆<lb/>
因其名色音聲以為名疏云釋獸云虎竊毛謂之虦貓<lb/>
魋如小熊竊毛而黃竊即古淺字此鳥其色不純竊𤣥<lb/>
淺黑也竊藍淺青也竊黃淺黃也竊丹淺赤也四色皆<lb/>
<pb n="22b"/>
具則竊脂為淺白也左傳九扈為九農正賈逵注桑扈<lb/>
竊脂為蠶驅雀者也鄭注此鳥今謂之蠟觜性甚慧可<lb/>
教色微緑其觜似蠟言淺有脂色也又賈注春鳸頒□<lb/>
相五土之冝趣民耕種者也夏扈竊𤣥趣民耘苖者也<lb/>
秋鳸竊藍趣民収歛者也冬扈竊黄趣民蓋藏者也棘<lb/>
鳸竊丹為果驅鳥者也行鳸唶唶晝為民驅鳥者也宵<lb/>
鳸嘖嘖夜為農驅獸者也桑鳸竊脂為蠶驅雀者也老<lb/>
鳸鴳鴳趣民收麥令不得晏起者也樊光注爾雅亦與<lb/>
<pb n="23a"/>
賈同皆以鳸為官令依此鳸而動作也山海經崌有鳥<lb/>
如鶚赤身白首其名竊脂注今呼青雀為竊脂疑非此<lb/>
也淮南子馬不食脂桑扈不食粟非亷也通志桑扈多<lb/>
在桑木故名埤雅桑扈一名而二種詩所謂率場啄粟<lb/>
者以性之竊脂膏者言故以啄粟為失其性所謂有鶯<lb/>
其羽者以色之淺白者言故其序曰君臣上下動無禮<lb/>
文焉爾雅主詩言之小雅桑扈所取有兩故亦兩解左<lb/>
傳九鳸為九農正蓋九鳸農桑候鳥鳸民無淫者也故<lb/>
<pb n="23b"/>
先王名官以主農桑之事取其意云爾如棘鳸主園事<lb/>
桑鳸主蠶事驅鳥驅獸非所難也補傳或指其色或指<lb/>
其性實一物耳字説桑鳸性好集桑故名户所以閉邑<lb/>
所以守也廣要云鳥獸異類同名者甚多如夏鳸曰竊<lb/>
𤣥禽經竊𤣥曰鵰乃是搏擊之鳥山海經有鳥亦名竊<lb/>
脂絶不相類鳭鷯一名剖葦江東人呼為蘆虎陸農師<lb/>
認為鳸類誤矣通雅竊脂自以色名然别有肉雀别有<lb/>
竊脂也淮南子與郭璞青雀之言相證歐陽氏亦有肉<lb/>
<pb n="24a"/>
食之論然爾雅兩言桑扈竊脂又有扈鴳則同名者多<lb/>
未可定為脂色也<lb/>
　　　弁彼鸒斯<lb/>
朱傳鸒雅烏也小而多羣腹下白江東呼為鵯烏斯語<lb/>
詞也爾雅鸒斯鵯鶋注云山鵲狀如鵲烏色有文采觜<lb/>
足皆赤尾長不能逺飛諺云朝鸒呌晴暮鸒呌雨小爾<lb/>
雅小而腹下白不及哺者謂之雅烏說文雅楚烏也一<lb/>
名鸒一名鵯居秦謂之雅孔疏斯字語詞猶蓼彼蕭斯<lb/>
<pb n="24b"/>
菀彼栁斯毛傳或有斯者衍字定本無斯字以劉孝標<lb/>
之博學而類苑鳥部立鸒斯之目是不精也法言頻頻<lb/>
之黨甚於鸒斯亦賊夫糧食而已言小人之尸禄也孔<lb/>
叢子純黑反哺者烏小而腹下白不反哺者雅今俗呼<lb/>
反哺者為慈烏不反哺者為雅通志雀類差小多羣飛<lb/>
食榖俗呼鵯鳥鵯音匹聲相近埤雅方言曰齊宋之間<lb/>
凡物盛多謂之㓂郭注今江東有小鳧其多無數俗謂<lb/>
之㓂鳧東都賦曰鵯鶋秋棲鶻鳩春鳴今衆鳥秋分多<lb/>
<pb n="25a"/>
羣集非特烏也至春則兩兩而翔不復羣矣里俗謂之<lb/>
分羣月令仲秋曰羣鳥養羞豈謂是乎物類志烏雅亦<lb/>
有項白者古有鴉經占吉㐫南人喜鵲惡鴉北人反之<lb/>
師曠以白者為不祥俗呼老鴉亦名大觜烏字説能效<lb/>
鷹鸇聲性惡類相値則搏俗名山鷓酉陽襍爼曰赤觜<lb/>
鳥鄭樵以為喜鵲誤通雅斯字爾雅已誤况禽經法言<lb/>
乎俗因作<graphic n="KR2111" url="https://raw.githubusercontent.com/kanripo/KR-Gaiji/master/images/KR2111.png" mimeType="image/png"/>字尤非易林疋居楚鳥即卑居古卑與疋<lb/>
近<lb/>
<pb n="25b"/>
　　　匪鶉匪鳶<lb/>
朱傳鶉雕也毛傳鶉鳶貪殘之鳥也説文鷻雕也從鳥<lb/>
敦聲字異於鶉也詩曰匪鷻匪<graphic n="KR2541" url="https://raw.githubusercontent.com/kanripo/KR-Gaiji/master/images/KR2541.png" mimeType="image/png"/>雕鷻也鷲鳥黑色多<lb/>
子師曠曰南方有鳥名曰羌鷲黃頭赤目五色皆備孔<lb/>
疏雕之大者名鶚漢書音義曰鶚大雕也廣雅鷲雕也<lb/>
倉頡解詁鶚金喙鳥也見則天下兵能擊殺麞鹿爪距<lb/>
長五六寸銛於呉鈎埤雅雕能食草似鷹而大黑色俗<lb/>
呼皂雕其飛上薄雲漢性刻制今大雕翺翔水上扇魚<lb/>
<pb n="26a"/>
令出沸波攫而食之一名沸河一名鶚性好峙立不移<lb/>
處禰衡傳鷙鳥累百不如一鶚淮南子曰鳥有沸波者<lb/>
是也六翮乗風輕勁堪為箭羽雅翼雕者鶚之類土黄<lb/>
色健飛擊沙漠中空中盤旋無細不覩亦能食麞鹿之<lb/>
屬可謂鷙有力矣鷲即大雕山海經景山多鷲黑色多<lb/>
力禽經雕以周之鷲以就之又云淘河在岸則魚没沸<lb/>
河在岸則魚涌雕首欲長而額狭頂平領大項後毛磔<lb/>
生勁疾目睛大滿臉長眸子小而近前主明慧爪近肉<lb/>
<pb n="26b"/>
麤圓其末纎細主多力蹠平潤主巧㨗不夭鼻大主長<lb/>
飛不乏膝骨大如蒺藜實者上相骨小無圭角者下也<lb/>
指節大肉少分成十字上相骨節細平者下也純金色<lb/>
青潤者上相淺黑者下也叢林色静白者上相黑膩者<lb/>
下也封厚而管麤者上相細薄者下也背偃而溝深者<lb/>
上相隆起者下也臆圓趺為上相窄狹為下尾狹厚為<lb/>
上相潤軟為下鶻相同雕唯頭欲小頂臆欲圓旋毛欲<lb/>
深咮欲側薄而短小鷹相亦與雕同而欲其尾長翅短<lb/>
<pb n="27a"/>
為異耳相感志其毛能食諸鳥羽如羣錯草中有鵰毛<lb/>
必衆鳥毛羽自落地名物解决起而飛曰翰言以翼自<lb/>
翰而上也今鴻鵠鵰鳶之類皆言翰爾雅曰象謂之鵠<lb/>
玉謂之鵰蓋鵠之義出於鴻鵠之鵠鵰之義出於鵰鶚<lb/>
之鵰鵠性勁利鵰性刻制故也字通鶉徒桓切音團說<lb/>
文鷻引詩匪鶉匪鳶改鶉為鷻韻㑹因之正韻鷻亦作<lb/>
鶉皆沿毛傳而誤鶉鷻音形各别改鶉為鷻與改鳶為<lb/>
<graphic n="KR2541" url="https://raw.githubusercontent.com/kanripo/KR-Gaiji/master/images/KR2541.png" mimeType="image/png"/>誤同<lb/>
<pb n="27b"/>
鳶朱傳亦鷙鳥也其飛上薄雲漢倉頡解詁鳶鴟也説<lb/>
文鳶鷙鳥也爾雅鳶烏醜其飛也翔禽經鳶不擊而貪<lb/>
注不善摶擊貪於攫肉又云風翔則風注風禽鳶類越<lb/>
人謂之風伯飛翔則天大風古詩鳶起知風舞又茅棘<lb/>
嘯愁鳶是也抱朴子鳶飛在下無力及至乎上聳身直<lb/>
翅而巳陶隱居云鳶飛騰江湖間捕魚食之博物志漢<lb/>
舊綦國送鳶卵給太官埤雅釋鳥鳶飛也翔高飛曰翔<lb/>
布翼不動曰翔鳶鴟也摩風回翔曲禮前有塵埃則載<lb/>
<pb n="28a"/>
鳴鳶鳶鳴則將風故也東觀漢紀馬援擊交趾下潦上<lb/>
霧毒氣上蒸仰視鳥鳶跕跕墮水中鳶鈍者也乗風則<lb/>
高飛魚潜者也乘氣則深躍列子云墨子作木鳶飛三<lb/>
日不集所謂班輸之雲梯墨翟之飛鳶也今人乘風放<lb/>
紙鳶令小兒張口望視以洩内熱蓋放於此舊説觀魚<lb/>
翼而創櫓視鴟尾而製柁言古人仰視俯察以前民用<lb/>
其道蓋如此漢書梅福傳䳒鵲遭毒仁鳥増逝左傳晋<lb/>
荀呉以皷子䳒鞮歸並作鳶字夏小正十二月弋注當<lb/>
<pb n="28b"/>
作鳶天禄外史嘉陵之墟多鳶<lb/>
　　　鴛鴦于飛<lb/>
朱傳鴛鴦匹鳥也鄭箋言其止則相偶飛則為雙一性<lb/>
馴偶也孔疏止則耦飛則雙性馴善而相耦故取之易<lb/>
得古今注鴛鴦水鳥鳧類雌雄未嘗相離人得其一則<lb/>
一者相思死故謂之匹鳥荆楚記節木鳥鴦是也食療<lb/>
本草食鴛肉令人美麗夫婦不和與食立相憐愛雅翼<lb/>
歸藏曰有鳧鴛鴦有鴈鷫鷞蓋鳧屬雄名為鴛雌名為<lb/>
<pb n="29a"/>
鴦大如鶩杏黃色頭戴白長毛垂至尾尾翅皆黑有黃<lb/>
赤五采者有纓者皆鸂<graphic n="KR2409" url="https://raw.githubusercontent.com/kanripo/KR-Gaiji/master/images/KR2409.png" mimeType="image/png"/>耳埤雅鴛鴦匹鳥之有思者<lb/>
説文稱鳳言鸛顙鴛思是已二章言左翼者蓋凡鳥左<lb/>
顧則怒作右顧則喜生飛而起則仰左翼飛而下則仰<lb/>
右翼故今鷙鳥下擊皆先倒左翅也列子周宣王時有<lb/>
梁鴛者能養野禽獸雖虎狼鵰鶚無不柔馴者王令毛<lb/>
丘園傳之此寓言也所謂梁鴛者即取鴛鴦在梁不驚<lb/>
擾之義蓋莊列之書每詭名以見義如梁鴛無足滿苟<lb/>
<pb n="29b"/>
得之類是也稽聖賦雎鳩奚别鴛鴦奚雙一曰鵲好外<lb/>
反鴦好内思鄭氏昏禮贊鴛鴦鳥雌雄相類飛止相匹<lb/>
楚詞鴛鴦兮噰噰張横渠曰禽鳥並棲一正一側戢左<lb/>
翼以相依於内舒右翼以防患於外左不用而右便故<lb/>
也<lb/>
　　　有集維鷮<lb/>
朱傳鷮雉也微小於翟走而且鳴其尾長肉甚美爾雅<lb/>
鷮雉郭云即鷮鷄也長尾走且鳴説文鷮走鳴長尾雉<lb/>
<pb n="30a"/>
也乗輿以尾為防釳著馬頭上陸疏鷮㣲小於雉走而<lb/>
且鳴色如雄雉尾如雉尾而長其頭上有肉冠冠上藂<lb/>
毛長數寸如雄雉尾角肉甚美故林麓山下人語曰四<lb/>
足之美有麃兩足之美有鷮麃者似鹿而小也孔疏鷮<lb/>
是雉中之别名雉性耿介士相見註云贄用雉者取其<lb/>
交有時别有倫故以喻碩女專貞之德山海經女几之<lb/>
山多白鷮禽經火為鷮亢為鶴薛綜云雉之健者為鷮<lb/>
尾長六尺字説鷮从喬尾長而走且鳴則其首尾喬如<lb/>
<pb n="30b"/>
也鄭漁仲云鷂雉即鷮雉也青質而有五采者廣要云<lb/>
雉類甚多爾雅舉雉首列鷂雉鷮雉鳪雉鷩雉郭景純<lb/>
以為四物鄭漁仲以為二物陸農師从郭説改釋鷂又<lb/>
釋鷮然味下文秩秩海雉鸐山雉似當以鄭説為正<lb/>
　　　有鶖在梁<lb/>
朱傳鶖秃鶖也爾雅鳧鴈醜翁鶖鶴醜鷩埤雅鶖水鳥<lb/>
似鵜鶘爪如雞性貪惡俗呼秃鶖長頸赤目頭項無毛<lb/>
其毛辟水毒劉楨賦云緑蠲葱鶖鶖色蓋青也古今注<lb/>
<pb n="31a"/>
扶老秃鶖也狀如鶴而大大者高八尺善與人鬭好啖<lb/>
魚虵説文秃鶖作□俗曰鷀䳓如鵜鶘爪如雞取其毛<lb/>
以為鶖翎禽經扶老强力注食之益人氣力走及奔馬<lb/>
北史魏明帝獲鶖宫中養之崔光云貪惡之鳥野澤所<lb/>
有養之何為又樊光以秃鶖似鳳皇景煥謂爰居即鶖<lb/>
皆擬非其倫<lb/>
　　　時維鷹揚<lb/>
朱傳鷹揚如鷹之飛揚而將擊言其猛也爾雅鷹鶆鳩<lb/>
<pb n="31b"/>
注鶆當為鷞左傳鷞鳩是也又鷹隼醜其飛也翬注鼓<lb/>
翅翬翬也月令仲春鷹化為鳩季夏鷹乃學習孟秋鷹<lb/>
乃祭鳥王制鳩化為鷹然後設罻羅陳氏曰仲秋也禮<lb/>
季冬鷙鳥厲疾左傳郯子曰少皥氏鳥師而鳥名爽鳩<lb/>
氏司㓂也杜注爽鳩鷹鷙鳥也故為司㓂主盗賊又見<lb/>
不仁者如鷹鸇之逐鳥雀也周書驚蟄之日鷹化為鳩<lb/>
處暑之日鷹乃祭鳥運斗樞瑶光星散為鷹立秋之日<lb/>
鷹鸇擊廣志有雉鷹有菟鷹一歳為黃鷹二歳為撫鷹<lb/>
<pb n="32a"/>
三歳青鷹胡鷹獲麞周易通卦驗鷹者擊殺之鳥大戴<lb/>
禮正月鷹則為鳩鷹也者其殺之時也鳩也者非其殺<lb/>
之時也善變而之仁故具言之也鳩為鷹而之不仁故<lb/>
不盡其辭廣雅白鷢鷹也文選百卉具零剛蟲摶擊注<lb/>
鷹隼之類也春秋考異郵金伐木故鷹擊雉陶𢎞景曰<lb/>
虎聞聲而深伏鷹見形而高飛蔡邕月令鷹化為鳩鷹<lb/>
鳩屬也鳩凡五種鷹為爽鳩應陽而變則啄仁柔而不<lb/>
鷙禽經鷹不擊伏鶻不撃姙焦氏易林鷹棲茂樹候雀<lb/>
<pb n="32b"/>
往来隋魏彦深賦資金方之猛氣擅火德之炎精指重<lb/>
十字尾貴合盧立如木植望若愁胡觜同劍利脚等荆<lb/>
枯亦有白如散花赤如㸃血大文若錦細斑若纈眼類<lb/>
明珠毛猶霜雪身重若金爪剛如鐵生於窟則好眠巢<lb/>
於木則常立雙骹長則起遲六翮短則飛急毛衣屢改<lb/>
厥色無常寅生酉就總號為黄二周作鴘千日成蒼雌<lb/>
則體大雄則形小遇犬驚猜得人馴擾埤雅鴘音坡免<lb/>
切次赤也鷹鷂二年之色也頂有毛角微起今通謂之<lb/>
<pb n="33a"/>
角鷹凡鷙鳥雛生而有慧出殻之外即於巢外放條大<lb/>
鷙恐其墜及為日所曝損乃取帶葉枝揷巢畔防其外<lb/>
墜及作隂凉也十日後枝枯悴其雛大可取裴氏新書<lb/>
虎豹無事行部若將不勝其驅鷹在衆鳥之間若睡寐<lb/>
然故積怒而全剛生焉越之㓕呉用此道也黔類云養<lb/>
鷹鸇者其類相語謂之㕲潄今三舘書有㕲潄三卷皆<lb/>
養鷹鸇及醫療之術㕲音以麥反鳥獸考鷹類甚衆維<lb/>
角雕黃者以鷹名然角鷹有二種一種青脚有毛一種<lb/>
<pb n="33b"/>
兩脚無毛名鸕鶿角鷹朝野僉載蘓味道王方慶並為<lb/>
鳳閣侍郎或問郎中張元一答曰蘓九月得霜鷹王十<lb/>
月被凍蠅<lb/>
　　　鳧鷖在涇<lb/>
朱傳鷖鷗也倉頡解詁鷖鷗一名水鶚形色似白鴿而<lb/>
羣飛禽經鷗信鳥也信不知用注鷗如倉庚而小隨潮<lb/>
而翔迎浪蔽日食小魚潮至則翔水鄉以為信反為鷙<lb/>
鳥所擊是信而不知所以自害也晋中興説鷗湖澤鳥<lb/>
<pb n="34a"/>
南越志江鷗一曰海鷗在漲海中隨潮上下常以三月<lb/>
風至乃還洲嶼生卵似雞卵色青頗知風雲若羣飛至<lb/>
岸必風渡海者以此為候謂之信鷗山海經𤣥股國其<lb/>
人食鷗風土記鷖以名自呼大如雞生卵於荷葉之上<lb/>
埤雅鷖鳧屬鳧好没鷗好浮故一名漚列子海上之人<lb/>
好鷗者每旦從漚鳥遊其父欲取之明日之海上漚鳧<lb/>
舞而不下今字從鳥後人加之也雅翼鷗色青黑亦有<lb/>
白者六書故鷖鷗一聲之轉實一物凡鵝鴈鳧鷗鴛鴦<lb/>
<pb n="34b"/>
雞<graphic n="KR2051" url="https://raw.githubusercontent.com/kanripo/KR-Gaiji/master/images/KR2051.png" mimeType="image/png"/>鸕鶿駢蹠之鳥皆能浮湛湛而求魚必伏氣不息<lb/>
勢不能乆相如傳有拂翳鷖通作翳羅願引陸龜蒙言<lb/>
鳧蔽天而來江南人常以□<graphic n="KR3489" url="https://raw.githubusercontent.com/kanripo/KR-Gaiji/master/images/KR3489.png" mimeType="image/png"/>塗枝得鳧<lb/>
　　　鳳凰于飛<lb/>
朱傳鳳凰靈鳥也雄曰鳳雌曰凰非梧桐不棲非竹實<lb/>
不食釋鳥鶠鳳其雌凰大戴禮羽蟲三百六十鳳凰為<lb/>
之長禮運麟鳳龜龍謂之四靈鳳以為畜故鳥不獝説<lb/>
象鴻前麟後蛇頸魚尾鸛顙鴛思龍文龜背燕頷雞啄<lb/>
<pb n="35a"/>
五色備舉出東方有道之國翺翔乎四海之外過崑崙<lb/>
飲砥柱濯羽弱水莫宿風穴又字从鳥凡飛則羣從以<lb/>
萬數故鳳古作朋字即鵬也詩義疏鳳凰一名鸑鷟非<lb/>
梧桐不棲非竹實不食非醴泉不飲在天為朱雀韓詩<lb/>
外傳天老曰鳳首帶德頸掲義背負仁心入信翼挟義<lb/>
足履正尾繫武小音金大音鼓食有質飲有儀遊必擇<lb/>
所飢不妄下其鳴也雄曰節節雌曰足足論語摘襄聖<lb/>
曰鳳有六像九包頭像天者圓也目像日者明也背像<lb/>
<pb n="35b"/>
月者偃也翼像風者舒也足像地者方也尾像緯者五<lb/>
色具也口包命者不妄鳴也心合度者進退精也耳聽<lb/>
逹者居高明也舌詘伸者能變聲也彩色光者文采呈<lb/>
也冠矩朱者南方行也距鋭鉤者武可稱也音激揚者<lb/>
聲逺聞也腹文户者不妄納也山海經南禺之山有鳳<lb/>
凰鵷雛丹穴之山有鳥如雞五采而文名曰鳳凰首文<lb/>
曰德翼文曰義背文曰禮膺文曰仁腹文曰信飲食自<lb/>
然自歌自舞見則天下安寧又曰軒轅之丘鸞自歌鳳<lb/>
<pb n="36a"/>
自舞三輔决録蔡衡對光武云凡鳳有五多赤色者乃<lb/>
鳳多黃色者鵷雛多青色者鸞多紫色者鸑鷟多白色<lb/>
者鵠禽經鳳青謂之鶡赤謂之鶉黃謂之鸞白謂之鷫<lb/>
紫謂之鷟埤雅鳳凰不喙生蟲不折生草不羣居不旅<lb/>
行不罹綱乾鵲斷舌則坐歌孔雀拍尾則立舞人勝之<lb/>
也鸞入夜而歌鳳入朝而舞天勝之也爾雅注鳳鳥之<lb/>
美者能君其類鳳美而不大龍乘雲鳳乘風故謂之鶠<lb/>
偃也衆鳥偃服焉字説鳳鳥有文河圖有畫非人為也<lb/>
<pb n="36b"/>
宋玉對鳳凰上擊九千里絶雲霓負蒼天翺翔乎窈㝠<lb/>
之中藩籬之鷃豈能料天地之高哉荀子詩曰鳳凰秋<lb/>
秋其翼若干其聲若簫有鳳有凰樂帝之心抱朴子古<lb/>
者太平之世鳳凰居其國而生乳至夏后氏食卵鳳始<lb/>
去之呂氏春秋黃帝聽鳳凰之鳴以别十二律使伶倫<lb/>
制十二筩雄鳴六雌鳴亦六比黄鐘之宮而皆可以生<lb/>
之是為律本少皥氏設鳳鳥之官以為厯正舜作簫以<lb/>
象之故簫韶九成鳳凰來儀禽經□以鳴鳴鳳鳳以儀<lb/>
<pb n="37a"/>
儀□儀匹也衛詩實維我儀是也又鳳靡鸞吪百鳥瘞<lb/>
之註鳳死曰靡鸞死曰吪左傳鳳鳥氏司厯杜預云鳳<lb/>
知時故以名厯官中候握河紀堯即政七十載鳳凰巢<lb/>
阿閣讙樹言讙讙在樹也又帝舜云朕惟不乂百獸鳳<lb/>
晨注司晨鳴也白虎通黄帝之時鳳凰蔽日而至春秋<lb/>
合誠圖黄帝遊𤣥扈洛水上鳳凰銜圖至帝前帝載拜<lb/>
受圖瑞應圖鳳凰仁鳥王者不剖胎刳卵則至元命包<lb/>
火離為鳳運斗樞天樞得則鳳凰翔五行傳貌恭體仁<lb/>
<pb n="37b"/>
則鳳凰翔斗威儀君乘土而王其政太平鳳凰集於林<lb/>
苑樂叶圖徵云五音克諧各得其倫則鳳凰至又曰五<lb/>
鳳為瑞者一其四似鳳並為妖一曰鷫鷞至則役之感<lb/>
二曰發明至則喪之感三曰焦明至則水之感四曰幽<lb/>
昌至則旱之感夫旣稱為鳳豈應為孽且説象亦稱鳯<lb/>
與四者為五方之神鳥矣蓋漢儒欲夸大其辭推為希<lb/>
世之珍夸而無驗極而必反則又指之為孽皆無足據<lb/>
又漢書云凡五色大鳥多羽蟲之孽是則異鳥之不知<lb/>
<pb n="38a"/>
名者漢世多鳳凰或者即此類可遽鳳之耶淮南子三<lb/>
皇鳳至於庭三代鳳至於門周室鳳至於澤德彌澆所<lb/>
至彌逺德彌精所至彌近京房易傳鳳凰高丈二鶡冠<lb/>
子鳳鶉火禽陽之精德能致之其精畢至南思州北甘<lb/>
山壁立千仞鳳凰巢其上遇大風雨或飄墮其雛小者<lb/>
如鶴而足差短山海經有鳳丸山伊尹書丹山之南有<lb/>
鳳之丸注丸音卵又鳳凰棲止處掘土三尺如圓石白<lb/>
似卵者名鳳凰臺集韻凰或作䳨通作皇周禮掌次設<lb/>
<pb n="38b"/>
皇邸註皇羽覆上邸後版染羽象鳳凰羽色以為之貫<lb/>
休曰書家作字省文如鳳皇鴛央廟郎下一字俱省其<lb/>
例皆起於六書建類如弌字從弋聲而弍弎字非弋聲<lb/>
以弋為類鳳從凡聲而皇非凡聲以鳳為類也<lb/>
　　　肇允彼桃蟲<lb/>
朱傳桃蟲鷦鷯小鳥也鷦鷯之雛化而為雕故古語曰<lb/>
鷦鷯生雕言始小而終大也爾雅桃蟲鷦其雌鷯□其<lb/>
雄□又曰鳭鷯剖葦説文曰剖葦食其中蟲方言桑飛<lb/>
<pb n="39a"/>
自關而東謂之工爵或謂之過鸁或謂之女匠謂之鸋<lb/>
鴂自闗而西謂之桑飛或謂之襪爵郭璞曰桑飛即鷦<lb/>
鷯也陸疏其喙如錐取茅莠為窠以麻紩之縣著樹枝<lb/>
或一房或二房鄭箋鷦之為鳥題肩也又陸疏今鷦鷯<lb/>
是也微小於黃雀其雛化為鵰故俗語鷦鷯生雕爾雅<lb/>
又曰桃蟲鷦其雌鴱郭璞曰鷦鷯桃爵也俗呼為巧婦<lb/>
邢昺曰此鷦<graphic n="KR1775" url="https://raw.githubusercontent.com/kanripo/KR-Gaiji/master/images/KR1775.png" mimeType="image/png"/>小鳥而生雕鶚者張華鷦鷯賦翳薈蒙<lb/>
籠是為遊集飛不飄揚翔不翕集巢林不過一枝每食<lb/>
<pb n="39b"/>
不過數粒說苑云鷦鷯巢於葦苕繫之以髪鳩性拙鷦<lb/>
性巧故有巧婦女匠之名詩紀一説猶言初為䑕後為<lb/>
虎不必眞謂桃蟲化為雕<lb/>
　　　天命𤣥鳥<lb/>
朱傳𤣥鳥鳦也春分𤣥鳥降高辛氏之妃有娀氏女簡<lb/>
狄祈於郊禖鳦遺卵簡狄吞之而生契事見史記毛傳<lb/>
春分𤣥鳥降湯之先祖有娀氏女簡狄配高辛帝與之<lb/>
祈於郊禖而生契箋鳦遺卵簡狄吞之而生契索隱曰<lb/>
<pb n="40a"/>
契生堯代舜始舉之必非嚳子以其父㣲故不著名其<lb/>
母有娀氏與宗婦三人浴於川則非帝嚳次妃明矣蘓<lb/>
老泉曰史載行浴吞卵事神竒妖濫不亦甚乎使聖人<lb/>
有異於衆庻天地必將儲隂陽之和積元氣之英以生<lb/>
又焉用此微禽之卵哉卵墮於前取而吞之簡狄其喪<lb/>
心乎毛公之傳詩以鳦降為祠郊禖之候及鄭箋而後<lb/>
有吞踐之事遷之説出於疑詩鄭又出於從遷甚矣其<lb/>
以不祥誣聖人也金仁山曰長發祫禘之詩也不過推<lb/>
<pb n="40b"/>
契始受封有國開有商一代之基未見其為嚳子也豈<lb/>
以太史克有高辛才子之言傳有殷人禘嚳之説遂繫<lb/>
之歟然以頌次之則史傳為不可信矣<lb/>
　<lb/>
　<lb/>
　<lb/>
　<lb/>
　詩傳名物集覽卷二<lb/>
</p>
<p>
</p>
  </div>
</body>
</text>
</TEI>
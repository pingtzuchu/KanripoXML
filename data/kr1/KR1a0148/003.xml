<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易翼宗卷三</head> <lb/>
    <p>
<pb n="1a"/>
欽定四庫全書<lb/>
　易翼宗卷三<lb/>
　　　　　　　　　　湖北巡撫晏斯盛撰<lb/>
　　上經<lb/>
䷏<lb/>
豫<hi>句</hi>利建侯行師<lb/>
傳豫剛應而志行順以動豫豫順以動故天地如之而<lb/>
况建侯行師乎天地以順動故日月不過而四時不忒<lb/>
<pb n="1b"/>
聖人以順動則刑罰清而民服豫之時義大矣哉大象<lb/>
雷出地奮豫先王以作樂崇德殷薦之上帝以配祖考<lb/>
繫辭重門擊柝以待暴客葢取諸豫序卦有大而能謙<lb/>
必豫故受之以豫雜卦豫怠<lb/>
　謙之覆也一陽居四上下衆隂應之其志得行坤内<lb/>
　震外坤順震動皆有悦樂之意故名曰豫震為長男<lb/>
　能統衆隂坤為有土之象而長男為主與屯之初九<lb/>
　同功故利建侯坤又為大衆之象而長子為帥羣隂<lb/>
<pb n="2a"/>
　統於一陽與師同功故利行師孔氏頴達曰動而衆<lb/>
　悦故利建侯以順而動故可行師<lb/>
　邱氏富曰屯有震無坤則言建侯而不言行師謙有<lb/>
　坤無震則言行師而不言建侯此合震坤成卦故兼<lb/>
　之<lb/>
　<lb/>
初六<hi>句</hi>鳴豫<hi>句</hi>凶<lb/>
傳初六鳴豫志窮凶也<lb/>
<pb n="2b"/>
　當豫之初未豫也四為豫之主初與之應以豫為志<lb/>
　者也鳴豫猶言鳴其得志也以隂柔不中之才未豫<lb/>
　而遽以為豫極其豫之志將縱慾敗度矣豈能成豫<lb/>
　凶之道也傳因鳴而知其志因志而知其窮窮也者<lb/>
　極也如坤初履霜而知堅氷之至剥初剥足而知其<lb/>
　蔑貞也王氏應麟曰鳴謙則吉鳴豫則凶鳴者心聲<lb/>
　之發也龔氏煥曰豫之初六即謙上六之反對故謙<lb/>
　上六曰鳴謙豫初六曰鳴豫謙之上六應九三故鳴<lb/>
<pb n="3a"/>
　謙豫之初六應九四故不勝其豫以自鳴謙而鳴則<lb/>
　吉豫而鳴則凶<lb/>
　<lb/>
六二<hi>句</hi>介于石<hi>句/</hi>不終日<hi>句</hi>貞吉<lb/>
傳不終日貞吉以中正也繫辭子曰知幾其神乎君子<lb/>
上交不諂下交不凟其知幾乎幾者動之微吉之先見<lb/>
者也君子見幾而作不俟終日易曰介于石不終日貞<lb/>
吉介如石焉寧用終日斷可識矣君子知微知彰知柔<lb/>
<pb n="3b"/>
知剛萬夫之望<lb/>
　柔而得中特立于鳴豫盱豫之間不懐與安不比于<lb/>
　邪介然自守坤厚之中得其堅確斷如石焉然其介<lb/>
　也斷為之其明為之也見幾明故不俟終日其明且<lb/>
　斷也皆中正之德為之故貞吉<lb/>
　<lb/>
六三<hi>句</hi>盱豫<hi>句/</hi>悔<hi>句/</hi>遲<hi>句</hi>有悔<lb/>
傳盱豫有悔位不當也<lb/>
<pb n="4a"/>
　盱上視也四為豫之主六三隂柔不中上視乎四而<lb/>
　溺于豫悔之道也然不但盱豫之為悔即稍遲焉不<lb/>
　能如石之介不俟終日亦有悔也來氏知德曰盱與<lb/>
　介相反遲與不終日相反<lb/>
　<lb/>
九四<hi>句</hi>由豫<hi>句/</hi>大有得<hi>由/</hi>勿疑<hi>句</hi>朋盍簪<lb/>
傳由豫大有得志大行也<lb/>
　四以一陽為衆隂之主動乎上順乎下時之所由以<lb/>
<pb n="4b"/>
　豫也以剛為主衆隂應之志無違逆彖傳所謂剛應<lb/>
　而志行者也故爻曰大有得爻傳曰志大行也然爻<lb/>
　雖剛而四多懼故戒曰勿疑勿疑而後爻之剛者足<lb/>
　以統柔剛柔相與朋之義也朋謂五隂盍合也簪總<lb/>
　髪器古人之冠上簪下纓鹽鐵論曰神禹治水遺簪<lb/>
　不顧家語云孔子聞哭蓍簪皆此簪字合簪者言朋<lb/>
　之聚也五隂同豫一陽也李白詩云京國會纓簪其<lb/>
　即盍簪之謂乎<lb/>
<pb n="5a"/>
　<lb/>
六五<hi>句</hi>貞疾<hi>句</hi>恆不死<lb/>
傳六五貞疾乘剛也恆不死中未亡也<lb/>
　隂柔居尊可以豫矣而下乘九四之剛中虚微弱勢<lb/>
　逼難治如人之外感因以内傷不得自豫貞疾也然<lb/>
　五猶得中根本未亡也故恆不死程傳曰居得君位<lb/>
　貞也受制于下有疾苦也六五尊位權雖失而位未<lb/>
　亡也<lb/>
<pb n="5b"/>
　<lb/>
上六<hi>句</hi>㝠豫<hi>句/</hi>成<hi>句</hi>有渝无咎<lb/>
傳㝠豫在上何可長也<lb/>
　上六豫之極以柔處之則昏㝠于豫者然物極則反<lb/>
　事極悔生豫既極矣至于昏㝠無所復之得無悔心<lb/>
　之萌乎悔而改之則生理仍在如盟言之已成有以<lb/>
　改之斯可无咎渝改也　鳴豫在初又應九四事雖<lb/>
　未成而不可渝者也故凶冥豫在上下無應與事雖<lb/>
<pb n="6a"/>
　已成而尚有渝者也謀始慮終幾可不慎乎<lb/>
䷐<lb/>
隨<hi>句</hi>元<hi>句/</hi>亨<hi>句/</hi>利<hi>句/</hi>貞<hi>句</hi>无咎<lb/>
傳剛來而下柔動而説隨大亨貞无咎而天下隨時隨<lb/>
時之義大矣哉大象澤中有雷隨君子以嚮晦入宴息<lb/>
繫辭服牛乘馬引重致逺以利天下葢取諸隨序卦豫<lb/>
必有隨故受之以隨雜卦隨无故也<lb/>
　三隂三陽泰否之雜兑震艮巽反覆相推上兑下震<lb/>
<pb n="6b"/>
　蠱之覆也蠱艮巽二體陽上隂下覆而為隨兑震二<lb/>
　體則蠱之二三上剛爻皆來随二三上柔爻之下是<lb/>
　以陽隨隂也又蠱内體巽柔反為兑居隨之上而外<lb/>
　體艮剛反為震來居兑柔之下亦以陽隨隂也陽隨<lb/>
　隂則隂亦隨陽俱相隨之義也震動兑説又體與意<lb/>
　之相隨者也故為隨己能隨物物來隨己彼此相從<lb/>
　大通而利且正之道也所以无咎非元亨利貞則失<lb/>
　隨之道未能无咎也何也隨也者與時宜之者也非<lb/>
<pb n="7a"/>
　詭隨所可託也<lb/>
　<lb/>
初九<hi>句</hi>官有渝<hi>句/</hi>貞<hi>句/</hi>吉<hi>句/</hi>出門交<hi>句</hi>有功<lb/>
傳官有渝從正吉也出門交有功不失也<lb/>
　卦以剛隨柔為義初自蠱之上九來蠱上九曰不事<lb/>
　王侯髙尚其事今來而下柔則改變其髙尚而隨乎<lb/>
　時矣艮轉為震為長男又為隨主故曰官猶所謂心<lb/>
　之官也六二得中初九從之以剛健之才而隨乎中<lb/>
<pb n="7b"/>
　正之二隨之善者貞也故吉以此出門交友即可有<lb/>
　功何也不失其正也出門謂初交謂從二有功吉之<lb/>
　一端也象本全吉不作戒辭<lb/>
　<lb/>
六二<hi>句</hi>係小子<hi>句</hi>失丈夫<lb/>
傳係小子弗兼與也<lb/>
　隨剛來下柔陽隨隂隂亦從陽也隂小陽大小子謂<lb/>
　六三丈夫謂初九其勢從下而上初九剛明當隨者<lb/>
<pb n="8a"/>
　也而與六三同類比連牽係難斷若不斷而係乎三<lb/>
　則失初矣欲二之專與初相隨也故聖傳曰弗兼與<lb/>
　先儒以九五正應為丈夫初陽在下為小子然剛來<lb/>
　下柔比次相隨五徃隨上不與二應非丈夫也且下<lb/>
　文小子無下落<lb/>
　<lb/>
六三<hi>句</hi>係丈夫<hi>句/</hi>失小子<hi>句/</hi>隨有求<hi>句/</hi>得<hi>句</hi>利居貞<lb/>
傳係丈夫志舍下也<lb/>
<pb n="8b"/>
　丈夫九四也小子六二也四近剛正之君勢力有餘<lb/>
　故隨之有求而即得但六三柔弱位不中正必居貞<lb/>
　而後所隨者正故利居貞<lb/>
　先儒以初為小子然初隔乎二無隨之義不闗得失<lb/>
　傳曰志舍下二在三下也<lb/>
　<lb/>
九四<hi>句</hi>隨有獲<hi>句/</hi>貞凶<hi>句/</hi>有孚在道以明<hi>句</hi>何咎<lb/>
傳隨有獲其義凶也有孚在道明功也<lb/>
<pb n="9a"/>
　九四比三逼五三隂爻民也下也為下所從得民之<lb/>
　象四近君勢重豆區釡鍾得無疑乎正凶道也然九<lb/>
　五剛中若有以孚其心而合于道則心迹以明率下<lb/>
　奉上皆其功矣故无咎<lb/>
　龔氏煥曰隨卦諸爻皆以隂陽相隨為義三四皆無<lb/>
　正應相比而相隨者也然六三上而從陽理之正也<lb/>
　九四下為隂從固守則凶若心所孚信在于道焉以<lb/>
　明自處何咎之有徐氏幾曰六三九四相比相從三<lb/>
<pb n="9b"/>
　言有得者得乎四也四言有獲者獲乎三也<lb/>
　<lb/>
九五<hi>句</hi>孚于嘉<hi>句</hi>吉<lb/>
傳孚于嘉吉位正中也<lb/>
　陽剛得中而居尊一隂在上彼此誠孚隨之最善者<lb/>
　故曰孚于嘉嘉善也其吉可知<lb/>
　楊氏萬里曰九五以陽剛居兑之中正為一卦説隨<lb/>
　之主此聖君至誠樂從天下之善者也吉孰大焉<lb/>
<pb n="10a"/>
　<lb/>
上六<hi>句</hi>拘係之<hi>句/</hi>乃從維之<hi>句</hi>王用亨于西山<lb/>
傳拘係之上窮也<lb/>
　隨極矣無復之矣九五得中誠孚而不可解惟退而<lb/>
　隨五可耳上六賢也九五王也王祭封内山川西山<lb/>
　文王之所有事也當其世周召望散舍王無復可隨<lb/>
　惟文王誠意固結相與共奉山川之祀而已何氏訂<lb/>
　詁曰兑為巫凡卦有兑者多取象祭祀如萃之王假<lb/>
<pb n="10b"/>
　有廟損之祀事遄徃困之利用祭祀升之王用亨于<lb/>
　岐山是也<lb/>
䷃<lb/>
蠱<hi>句</hi>元亨<hi>句/</hi>利涉大川<hi>句/</hi>先甲三日<hi>句</hi>後甲三日<lb/>
傳蠱剛上而柔下巽而止蠱蠱元亨而天下治也利涉<lb/>
大川徃有事也先甲三日後甲三日終則有始天行也<lb/>
大象山下有風蠱君子以振民育德序卦以喜随人者<lb/>
必有事故受之以蠱蠱者事也雜卦蠱則飭也<lb/>
<pb n="11a"/>
　隨之覆也震初剛上上二三柔在上之下而為艮兑<lb/>
　上柔下下四五剛在初之上而為巽剛皆上行柔皆<lb/>
　下行否之雜也隂陽不交也又震反為艮剛居上兑<lb/>
　反為巽柔居下亦不交也否也柔巽而剛止弛散頺<lb/>
　窳故名曰蠱蠱壊也亂極治生事理之必然元始也<lb/>
　大也亨通也當蠱之際有必亨之理故元亨有必濟<lb/>
　之事故利涉大川元亨以蠱之理言利涉大川以治<lb/>
　蠱之事言皆視乎其謀始也甲十干之首先甲後甲<lb/>
<pb n="11b"/>
　事端之先後皆始事也始事之先有幾始事之後有<lb/>
　宜先甲三日于始事之先而飭其幾也後甲三日于<lb/>
　始事之後而飭其宜也天道循環無徃不復終則必<lb/>
　有始時乎時乎不可失也<lb/>
　馬氏融曰十日之中惟稱甲者甲為十日之首蠱為<lb/>
　造事之端故舉初而明事始也程傳用此義本義據<lb/>
　鄭元傳以先甲三日為辛後甲三日為丁失甲字即<lb/>
　失始字義矣來氏據八卦流行圖云艮巽夾震木于<lb/>
<pb n="12a"/>
　東之中故曰先甲後甲更鑿而無當<lb/>
　<lb/>
初六<hi>句</hi>幹父之蠱<hi>句/</hi>有子<hi>句/</hi>考无咎<hi>句/</hi>厲<hi>句</hi>終吉<lb/>
傳幹父之蠱意承考也<lb/>
　牆有幹版也井有幹轆轤也有扶持轉旋之義故曰<lb/>
　幹初六在事之始能順乎剛有意扶持轉旋者也子<lb/>
　賢矣記所謂幸哉有子也初六其蠱未深濟之尚易<lb/>
　意在承考稍能幹旋考即无咎雖危亦終吉也隂爻<lb/>
<pb n="12b"/>
　稱父何也一家之事必有所禀命禀命之先者父也<lb/>
　蠱之初家人禀命之最先故曰父之蠱也<lb/>
　<lb/>
九二<hi>句</hi>幹母之蠱<hi>句</hi>不可貞<lb/>
傳幹母之蠱得中道也<lb/>
　蠱當事之變故不可正九二才剛懼其固也然二猶<lb/>
　得中上應六五不至於過多方以諭委曲以行蠱尚<lb/>
　可濟也爻陽稱母何也居内之中所謂主中饋者母<lb/>
<pb n="13a"/>
　象也爻子也位母也故曰幹母之蠱傳曰得中道也<lb/>
　<lb/>
九三<hi>句</hi>幹父之蠱<hi>句/</hi>小有悔<hi>句</hi>无大咎<lb/>
傳幹父之蠱終无尤也<lb/>
　三居内之上故亦曰父之蠱九三剛而不中故小有<lb/>
　悔悔者剛之過而心不安也然當蠱之時惟剛能濟<lb/>
　堅正强固之中皆起衰振敝之用故无大咎而聖傳<lb/>
　且曰終无尤也以見蠱之非剛不濟也<lb/>
<pb n="13b"/>
　<lb/>
六四<hi>句</hi>裕父之蠱<hi>句</hi>徃見吝<lb/>
傳裕父之蠱徃未得也<lb/>
　六四隂爻稱父何也外也一家之中位乎外者非父<lb/>
　而何故四五隂爻皆稱父也當蠱之四蠱深矣四居<lb/>
　蠱之中内外交接之地亦有治蠱之心而爻本隂象<lb/>
　無能幹之才惟寛裕以處之蠱將日深欲治而未得<lb/>
　故見吝有事之秋豈庸懦者所能與哉<lb/>
<pb n="14a"/>
　<lb/>
六五<hi>句</hi>幹父之蠱用譽<lb/>
傳幹父用譽承以德也<lb/>
　外卦尊位父也其爻則子也六五柔而得中才堪濟<lb/>
　事其德足以光昭前烈不僅如九三之專用其才幹<lb/>
　蠱之最善者所謂元亨而天下治也趙氏汝楳曰六<lb/>
　五德位適剛柔之中用以幹蠱宜有休譽用譽則蠱<lb/>
　之亨可知鄭氏維嶽曰子有幹蠱之名則過歸於親<lb/>
<pb n="14b"/>
　幹蠱而親不失于令名是用譽以幹之也<lb/>
　此爻正與九三六四對看九三過剛雖能幹蠱而小<lb/>
　有悔六四過柔雖欲幹蠱而徃見吝皆德不足也惟<lb/>
　六五柔中居尊徳器勝人故傳曰承以德譽者德之<lb/>
　為也<lb/>
　<lb/>
上九<hi>句</hi>不事王侯髙尚其事<lb/>
傳不事王侯志可則也<lb/>
<pb n="15a"/>
　蠱極矣無事矣其時也上逺矣事非其事矣其位也<lb/>
　九以剛明之德居極逺之地置身事外故為不事王<lb/>
　侯之象然非不能濟事而不事其事也獨行其志砥<lb/>
　節勵操不降不屈孑然自髙超然最上其志也即其<lb/>
　事也揚清風而化頑懦渺乎其可望而不可即也故<lb/>
　傳曰志可則也五君位王侯也在五之外故不事王<lb/>
　侯九剛明故其事髙尚<lb/>
䷒<lb/>
<pb n="15b"/>
臨<hi>句</hi>元亨利貞<hi>句</hi>至于八月有凶<lb/>
傳臨剛浸而長説而順剛中而應大亨以正天之道也<lb/>
至于八月有凶消不久也大象澤上有地臨君子以教<lb/>
思无窮容保民无疆序卦有事而後可大故受之以臨<lb/>
臨者大也雜卦臨觀之義或與或求<lb/>
　臨觀覆推泰否剥復之似陽下隂上將近乎泰猶未<lb/>
　泰也已逾乎復浸進於剥矣陽主於進進而薄隂故<lb/>
　名臨謂陽之臨於隂也陽大故泰彖曰大來臨序曰<lb/>
<pb n="16a"/>
　臨者大也兑説坤順九二剛中而六五正應陽氣通<lb/>
　復天道之自然故元亨而利貞然隂陽之際隂雖正<lb/>
　消而消不久至八月則四隂方盛而消者長矣八月<lb/>
　雖猶是二陽而浸尋消之即至於剥矣此以大臨者<lb/>
　不可不知也<lb/>
　八月先儒有以自子至未為遯者謂建未為周正也<lb/>
　毛西河以自丑至申為否謂二陽建丑為商正也然<lb/>
　以隂陽消長之正觀之自寅至酉則臨觀剥復之漸<lb/>
<pb n="16b"/>
　其義較長且夏正自唐虞以來商周實通行之未嘗<lb/>
　改也<lb/>
　<lb/>
初九<hi>句</hi>咸臨<hi>句</hi>貞吉<lb/>
傳咸臨貞吉志行正也<lb/>
　居臨之初與二相並而進臨乎四隂者故曰咸臨咸<lb/>
　皆也共也位雖不中而陽剛方長與二相比故貞吉<lb/>
　貞正也故傳曰志行正<lb/>
<pb n="17a"/>
　<lb/>
九二<hi>句</hi>咸臨<hi>句</hi>吉无不利<lb/>
傳咸臨吉无不利未順命也<lb/>
　臨以陽進為義二陽相與其勢方長隂不能制六五<lb/>
　雖尊而九二為臨之主匡弼惟己以道事君未嘗苟<lb/>
　從故吉矣而又言无不利者以其正臨乎隂也非剛<lb/>
　中之德得無未泰而遽否乎故又言无不利以别之<lb/>
　而傳且明其未順命也對至于八月有凶而言也兑<lb/>
<pb n="17b"/>
　説坤順疑于順命也聖人之慮深矣<lb/>
　<lb/>
六三<hi>句</hi>甘臨<hi>句/</hi>无攸利<hi>句/</hi>既憂之<hi>句</hi>无咎<lb/>
傳甘臨位不當也既憂之咎不長也<lb/>
　六三隂暗當兑説坤順之間惟以柔順相乘兑為口<lb/>
　善味坤稼穡作甘故曰甘臨臨甘則不斷不斷隂長<lb/>
　何利之有宜其有咎矣然憂則不甘矣不甘則知悔<lb/>
　悔而改之則咎不復長也<lb/>
<pb n="18a"/>
　<lb/>
六四<hi>句</hi>至臨<hi>句</hi>无咎<lb/>
傳至臨无咎位當也<lb/>
　六四柔順上承六五内外相接地澤相比臨之至親<lb/>
　者故曰至臨所以无咎鄭氏汝諧曰其位在上下之<lb/>
　際臨之切至也凡上之臨下惟患其逺而不相通四<lb/>
　既近于下其所處之位至當是以无咎<lb/>
　<lb/>
<pb n="18b"/>
六五<hi>句</hi>知臨<hi>句/</hi>大君之宜<hi>句</hi>吉<lb/>
傳大君之宜行中之謂也<lb/>
　臨以陽臨隂也而六五居尊中處虚明下應九二得<lb/>
　臣之助不自用而取諸人此所以為大知也故曰知<lb/>
　臨又曰大君之宜宜用中也本義曰以柔居中下應<lb/>
　九二不自用而任人乃知之事而大君之宜吉之道<lb/>
　也王氏申子曰中庸曰惟天下至聖為能聰明睿知足<lb/>
　以有臨也故知臨為大君之宜六五以柔中之德任<lb/>
<pb n="19a"/>
　九二之賢不自用其知而兼衆知為知是宜為君而<lb/>
　獲吉也<lb/>
　<lb/>
上六<hi>句</hi>敦臨<hi>句/</hi>吉<hi>句</hi>无咎<lb/>
傳敦臨之吉志在内也<lb/>
　臨陽之進也凡臨之善皆以應陽上六居髙聽卑志<lb/>
　乎初二坤艮皆土敦厚之象為敦厚乎臨者故吉而<lb/>
　无咎程傳曰上六坤之極順之至也而居臨之終敦<lb/>
<pb n="19b"/>
　厚于臨也與初二雖非正應然大率隂求于陽又其<lb/>
　至順故志在從乎二陽尊而應卑髙而從下尊賢取<lb/>
　善敦厚之至也隂柔在上非能臨者宜有咎也以其<lb/>
　敦厚于順剛是以吉而无咎六居臨之終而不取極<lb/>
　義故止為敦厚義上无位之地止以在上言朱子語<lb/>
　類曰上六敦臨自是積累至極處有敦篤之義艮上<lb/>
　九亦謂之敦艮復上六爻不好了所以只于五爻謂<lb/>
　之敦復<lb/>
<pb n="20a"/>
䷓<lb/>
觀<hi>句</hi>盥而不薦<hi>句/</hi>有孚顒若<hi>觀本音毛氏竒齢曰古無四聲故漢易無音註不得分平去二音</hi>
傳大觀在上順而巽中正以觀天下觀盥而不薦有孚<lb/>
顒若下觀而化也觀天之神道而四時不忒聖人以神<lb/>
道設教而天下服矣大象風行地上觀先王以省方觀<lb/>
民設教序卦物大然後可觀故受之以觀雜卦臨觀之<lb/>
義或與或求<lb/>
<pb n="20b"/>
　盥王肅作觀毛氏竒齡曰盥祼通與郊特牲灌論語<lb/>
　禘自既灌同馬鄭虞荀皆然又不薦王肅作觀薦毛<lb/>
　氏曰爻中皆觀薦之文則不字本觀字之誤按盥灌<lb/>
　通是也觀灌而觀薦非也不薦未薦也灌禮儀正盛<lb/>
　之時在未薦之先誠敬之至孚于神明德容之著顒<lb/>
　顒然共仰也借以為上下感格之象猶詩云奏假無<lb/>
　言時靡有爭而中庸曰不賞而勸不怒而威也觀臨<lb/>
　之反二陽在上大也故傳曰大觀在上坤順而巽九<lb/>
<pb n="21a"/>
　五中正居尊恭已南面而四隂在下順而承之上之<lb/>
　端拱為天下觀故名曰觀觀之象如大祭然灌地降<lb/>
　神之初未薦之時有孚而顒若則下之觀之者自化<lb/>
　若是者何也皆以神用也天道之神顯于上而四時<lb/>
　不<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>者即聖道之神動于上而下民服也所以下觀<lb/>
　而化也觀之體用如是<lb/>
　觀四隂二陽疑于隂長而陽消矣不取此義者不與<lb/>
　臨之八月有凶同義也陽上隂下疑于不交而否矣<lb/>
<pb n="21b"/>
　不慮其否者巽正交而九五之德盛矣<lb/>
　<lb/>
初六<hi>句</hi>童觀<hi>句/</hi>小人无咎<hi>句</hi>君子吝<lb/>
傳初六童觀小人道也<lb/>
　隂柔居初童穉之象以下觀上五隔三隂所見甚少<lb/>
　如童穉無知故曰童觀然百姓日用而不知可也君<lb/>
　子不知其大者逺者而可乎君子無所知則寡昧矣<lb/>
　羞也<lb/>
<pb n="22a"/>
　<lb/>
六二<hi>句</hi>闚觀<hi>句</hi>利女貞<lb/>
傳闚觀女貞亦可醜也<lb/>
　觀者顯示之象必親見而後能感九五在上以近為<lb/>
　光二雖中正然體居乎内晦于二隂之中難以言觀<lb/>
　苐有應于上若内之闚乎外故曰闚觀夫處内窺外<lb/>
　所見無多女子之事也坤隂柔在中故利女貞言僅<lb/>
　利乎此爾如其為丈夫也則不近天子之光而守拘<lb/>
<pb n="22b"/>
　墟之見其何所利乎來氏知德曰觀卦利近不利逺<lb/>
　六二中正又與五應乃曰闚觀則不利于逺可知矣<lb/>
　<lb/>
六三<hi>句</hi>觀我生進退<lb/>
傳觀我生進退未失道也<lb/>
　三處下之上將賓乎王者也然猶隔于四當進未進<lb/>
　而三以柔居之上九為應能自審以為觀者也故曰<lb/>
　觀我生進退與童觀之小闚觀之陋異矣我生猶言<lb/>
<pb n="23a"/>
　我身<lb/>
　<lb/>
六四<hi>句</hi>觀國之光<hi>句</hi>利用賓于王<lb/>
傳觀國之光尚賓也<lb/>
　九五王也剛健中正照耀四方光也六四柔順地分<lb/>
　親切正觀于五故曰觀國之光五觀之主也則四為<lb/>
　賓為五所禮故利用賓于王猶記所謂賓興者也<lb/>
　<lb/>
<pb n="23b"/>
九五<hi>句</hi>觀我生<hi>句</hi>君子无咎<lb/>
傳觀我生觀民也<lb/>
　觀我生與上文觀我生進退異彼所觀者出處之大<lb/>
　閑也此所觀者皆以觀我身也斯民之從違由我身<lb/>
　之得失君子身為民極九五之觀乎羣隂者皆所以<lb/>
　觀己也傳所謂觀民者正所以觀我生之實也何也<lb/>
　陽剛中正自新以新民而自省之深者也<lb/>
<pb n="24a"/>
上九<hi>句</hi>觀其生<hi>句</hi>君子无咎<lb/>
傳觀其生志未平也<lb/>
　上九不如九五之位而陽剛之德與九五同足為羣<lb/>
　下所觀居觀之極自處甚髙其身雖不居乎觀之正<lb/>
　而德望尊隆足係民望五尚而崇之不敢少自菲薄<lb/>
　方輔五之觀以為觀志有寧乎未也傳所謂平者寧<lb/>
　也彖所謂其生者别乎觀之主也其生謂五也<lb/>
䷔<lb/>
<pb n="24b"/>
噬嗑<hi>句</hi>亨<hi>句</hi>利用獄<lb/>
傳頥中有物曰噬嗑噬嗑而亨剛柔分動而明雷電合<lb/>
而章柔得中而上行雖不當位利用獄也大象雷電噬<lb/>
嗑先王以明罰勑法繫辭日中為市致天下之民聚天<lb/>
下之貨交易而退各得其所葢取諸噬嗑序卦可觀而<lb/>
後有所合故受之以噬嗑嗑者合也雜卦噬嗑食也<lb/>
　三陽三隂乾坤泰否之雜震離相加反覆相推本卦<lb/>
　賁之反上下兩陽含隂頥之象也中間一陽頥中有<lb/>
<pb n="25a"/>
　物也頥中而有物間之必嚙之而後合噬嚙也嗑口<lb/>
　之合也如食物然故曰噬嗑為爻三剛三柔間雜分<lb/>
　布為德震動而離明震離兩象雷電相似而爍赫昭<lb/>
　著又本卦賁之反易離上震下而離五柔中凡此皆<lb/>
　亨之道也以其事言之何所利乎利用獄而已剛柔<lb/>
　相濟動能斷而明能察明動相合而幽隱章著柔得<lb/>
　中而居五是則明斷兼備而主之以寛仁此其所以<lb/>
　為利也傳又言雖不當位利用獄者以五為用獄之<lb/>
<pb n="25b"/>
　主而見寛仁為用獄之本也書曰惟明克允又曰欽<lb/>
　哉欽哉惟刑之恤哉即此理也觀爻象多以用獄言<lb/>
　可見<lb/>
　先儒據卦變噬嗑自益來者六四之柔上行以至于<lb/>
　五而得其中是柔上行而得中矣亦補凑牽合之法<lb/>
　不若反覆觀之賁反為噬嗑離上行而六五柔中為<lb/>
　自然也又利用獄專以彖傳柔得中句為解亦未審<lb/>
　彖傳文勢相連賓主分合之微㫖也<lb/>
<pb n="26a"/>
　<lb/>
初九<hi>句</hi>屨校滅趾<hi>句</hi>无咎<lb/>
傳屨校滅趾不行也繫辭子曰小人不耻不仁不畏不<lb/>
義不見利不勸不威不懲小懲而大戒此小人之福也<lb/>
易曰屨校滅趾无咎此之謂也<lb/>
　初獄小刑輕故象為屨校滅趾小懲大戒故占為无<lb/>
　咎震動之初于小事而即懲之使不能行若納校于<lb/>
　足而不見其趾者然是仍在上者能用獄以止惡也<lb/>
<pb n="26b"/>
　先儒皆謂初無位為受刑之人未詳傳不行意屨校<lb/>
　納校于足如納屨也以為加校于屨非也滅没而不<lb/>
　見也以為有傷亦非也<lb/>
　<lb/>
六二<hi>句</hi>噬膚滅鼻<hi>句</hi>无咎<lb/>
傳噬膚滅鼻乗剛也<lb/>
　祭有膚鼎葢肉之柔脆者鼻肺竅凡物之本始亦謂<lb/>
　之鼻六二柔中而乘初之剛亦易治之獄用法過嚴<lb/>
<pb n="27a"/>
　直窮根株如噬鼎肉之膚而深至于鼻也六二中正<lb/>
　而僅曰无咎以乗乎剛也則稍過矣聖人之執中也<lb/>
　如是<lb/>
　<lb/>
六三<hi>句</hi>噬腊肉遇毒<hi>句/</hi>小吝<hi>句</hi>无咎<lb/>
傳遇毒位不當也<lb/>
　周禮腊人掌亁肉則腊肉皆亁肉堅韌之物也亁久<lb/>
　之肉美惡難分有毒存焉噬之者不免也六三上承<lb/>
<pb n="27b"/>
　九四當交噬之位噬之而未易合獄之難辨者以爻<lb/>
　柔而不克噬也欲噬四而遇其梗吝所必至爻辭曰<lb/>
　小吝无咎而傳止釋位不當者吝不免也<lb/>
　<lb/>
九四<hi>句</hi>噬亁胏<hi>句/</hi>得金矢<hi>句/</hi>利艱貞<hi>句/</hi>吉<hi>胏説文作<graphic n="KR3304" url="https://raw.githubusercontent.com/kanripo/KR-Gaiji/master/images/KR3304.png" mimeType="image/png"/>子夏傳虞氏易俱作脯</hi>
傳利艱貞吉未光也<lb/>
　胏説文作<graphic n="KR3304" url="https://raw.githubusercontent.com/kanripo/KR-Gaiji/master/images/KR3304.png" mimeType="image/png"/>與胾通肉之帶骨者亁胏堅韌噬值其<lb/>
<pb n="28a"/>
　剛者也亦噬而難合辨獄者弗慎則枉矣惟艱難貞<lb/>
　固以處之而後吉九四剛而不中故有此象<lb/>
　得金矢及下爻得黄金不與遇毒同類噬亁胏噬亁<lb/>
　肉二句斷處已了所噬之象得金矢得黄金本義引<lb/>
　周禮獄訟入鈞金束矢而後聽之即以用獄言於利<lb/>
　艱貞吉貞厲无咎意義方明足但以九四為得用刑<lb/>
　之道得聽訟之宜於傳未光之義不協何也經曰吉<lb/>
　而傳曰未光者以利艱貞言也自當以傳為據<lb/>
<pb n="28b"/>
　毛氏竒齡曰太平御覽載王肅解云金矢所以獲野<lb/>
　禽故食之反得金矢君子于食必思其毒于利必備<lb/>
　其難也本義引周禮鈞金束矢獄訟所入為解其于<lb/>
　金矢固巧合矣然于噬胏之義何居且得金矢與遇<lb/>
　毒得黄金一例黄金無矢毒又何物况文王未必用<lb/>
　周禮也此條甚辨但周禮必相沿而起文王時亦必<lb/>
　有之且爻辭一云繋自周公則用周禮亦合<lb/>
<pb n="29a"/>
六五<hi>句</hi>噬亁肉<hi>句/</hi>得黄金<hi>句</hi>貞厲无咎<lb/>
傳貞厲无咎得當也<lb/>
　六五柔順得中居最尊之位有離明之體柔中則仁<lb/>
　離明則察獄雖難事不欲冤人如噬亁肉然葢噬之<lb/>
　而易合者也亁肉無滅鼻之傷去腊之毒而少胏之<lb/>
　艱者也金謂鈞金獄之有事貞厲者庶獄庶慎无咎<lb/>
　之道傳得當即當于中道不作戒辭以柔中内自有<lb/>
　貞厲之心也<lb/>
<pb n="29b"/>
　胡氏炳文曰噬膚噬腊肉一節難于一節六五噬亁<lb/>
　肉則易矣五君位也以柔居剛柔而得中用獄之道<lb/>
　也何難之有訟則出矢獄則出金訟為小獄為大四<lb/>
　于訟獄兼得大小兼理之也五君也非大獄不以聞<lb/>
　<lb/>
上九<hi>句</hi>何校滅耳<hi>句/</hi>凶<hi>何古本作荷</hi>
傳何校滅耳聰不明也繫辭善不積不足以成名惡不<lb/>
積不足以滅身小人以小善為无益而不為也以小惡<lb/>
<pb n="30a"/>
為无傷而弗去也故惡積而不可掩罪大而不可解易<lb/>
曰何校滅耳凶<lb/>
　何荷通積獄至上獄極矣任剛不悔終于獄者故有<lb/>
　荷重校而没其耳之象凶之道也荷校而至滅其耳<lb/>
　久而不釋者也亦久而不悔者也故傳曰聰不明<lb/>
　郭氏雍曰或以滅鼻為劓滅趾為剕書註劓刖輕刑<lb/>
　剕辟為重故漢斬趾同于棄市初九小刑固不當斷<lb/>
　趾上九罪大復不當輕刑以是知三者言滅皆非刑<lb/>
<pb n="30b"/>
　也<lb/>
䷕<lb/>
賁<hi>句</hi>亨<hi>句/</hi>小利有攸徃<hi>小利郭京易舉正作不利云不字草書勢如小字謬不知易例本有小字</hi>
傳賁亨柔來而文剛故亨分剛上而文柔故小利有攸<lb/>
徃天文也文明以止人文也觀乎天文以察時變觀乎<lb/>
人文以化成天下大象山下有火賁君子以明庶政无<lb/>
敢折獄序卦物不可以苟合故受之以賁賁者飾也雜<lb/>
<pb n="31a"/>
卦賁无色也<lb/>
　噬嗑之覆也噬嗑上卦之離來居本卦艮下噬嗑下<lb/>
　卦之震反為本卦之艮而居離上離柔也來文艮之<lb/>
　剛震剛也上而為艮以文離之柔柔來文剛則剛而<lb/>
　濟之以柔六二中正内離明也明則通矣故亨分震<lb/>
　之剛上而為艮以文柔則柔而濟之以剛外艮止也<lb/>
　止不行也以質止文救弊之事故小利有攸徃時變<lb/>
　人事存乎其間矣<lb/>
<pb n="31b"/>
　吕氏春秋孔子卜得賁曰不吉子貢曰何謂也孔子<lb/>
　曰夫白而白黑而黑賁亦安吉乎家語孔子筮得賁<lb/>
　愀然有不平之色子張進曰師聞卜者得賁而子有<lb/>
　不平之色何也曰以其離耶在周易山下有火賁非<lb/>
　正色之謂也夫質也黑白宜正焉今得賁非吾兆也<lb/>
　雜卦傳曰賁無色也二説近之<lb/>
　<lb/>
初九<hi>句</hi>賁其趾<hi>句/</hi>舍車而徒<hi>趾古本一作止車鄭張本作輿</hi>
<pb n="32a"/>
傳舍車而徒義弗乘也<lb/>
　初在下者也以一身之飾觀之如其趾然飾之盛則<lb/>
　宜其車矣然在下位九最剛明尚質之至雖柔來文<lb/>
　剛有六二之賁而安於其分不有其文寧守其樸是<lb/>
　以質為文者也剛明在下之為也義勝也故傳曰義<lb/>
　弗乘語曰安步以當車其賁趾之謂乎趾本古作止<lb/>
　字之訛也<lb/>
　<lb/>
<pb n="32b"/>
六二<hi>句</hi>賁其須<lb/>
傳賁其須與上興也<lb/>
　須需也待也不必作髭鬚解二爻以上俱未取象於<lb/>
　身也傳曰與上興上謂三也柔來文剛故二須三以<lb/>
　為賁也<lb/>
　俞氏琰曰二無應而比三三亦無應而比二故與之<lb/>
　相賁賁以柔來文剛故亨文當從質非質則不能自<lb/>
　飾隂必從陽非陽即不能自進六二純柔必待九三<lb/>
<pb n="33a"/>
　之動而後動故曰賁其須按此只作相須之義亦得<lb/>
　傳意<lb/>
　<lb/>
九三<hi>句</hi>賁如濡如<hi>句/</hi>永貞<hi>句</hi>吉<lb/>
傳永貞之吉終莫之陵也<lb/>
　如助語辭柔來文剛離明為體本賁如也而九三一<lb/>
　剛介于二柔之間文飾之盛鮮澤之至故又濡如然<lb/>
　柔多矣恐其剛之不濟也得無文盛而質衰乎故必<lb/>
<pb n="33b"/>
　以永貞為吉也永貞則剛不替也<lb/>
　<lb/>
六四<hi>句</hi>賁如皤如白馬翰如<hi>句/</hi>匪㓂婚媾<hi>皤鄭元陸績本作燔誤</hi>
傳六四當位疑也匪冦婚媾終无尤也<lb/>
　離之柔來文艮之剛分艮之剛上而文離之柔隂陽<lb/>
　相飾故為賁一隂有二陽則賁之盛猶一陽而有二<lb/>
　隂亦賁之盛故皆曰賁如也皤白之雜也斑白也當<lb/>
　上下相賁之位而剛上文柔者艮也所賁者五最親<lb/>
<pb n="34a"/>
　切而隔四於五不能無疑在賁盛而疑之時故有皤<lb/>
　翰之象然艮止也四其同體終得上之賁者如婚媾<lb/>
　然五既賁於上四從五亦相承而得所賁也故无尤<lb/>
　　又六四以初九為正應而近乘九三則賁之雜出<lb/>
　者皆求為賁也賁之不一則雜出而兩相疑矣故曰<lb/>
　皤如賁之者盛故又曰白馬翰如然三雖切近而正<lb/>
　應在初終從其正若婦之有夫從一而終非三所能<lb/>
　亂也傳曰疑疑于三也又曰終无尤有正應也屯二<lb/>
<pb n="34b"/>
　匪㓂婚媾乘剛也謂初之與五爭也此則三與初間<lb/>
　其義亦同　傳疑也統賁如皤如白馬翰如而言言<lb/>
　三與初皆賁也終无尤專以匪宼婚媾言言初之必<lb/>
　應也　賁而言皤言白何也曰殷尚白詩所謂有客<lb/>
　有客亦白其馬是也翰白馬也檀弓所謂戎事乘翰<lb/>
　是也以白為飾從殷尚也文王演易在殷之世多從<lb/>
　殷禮周公亦從文王之例也諸儒皆以白為反質之<lb/>
　義未觀陰陽相賁之理與經傳别為一意矣<lb/>
<pb n="35a"/>
　<lb/>
六五<hi>句</hi>賁于丘園<hi>句/</hi>束帛戔戔<hi>句/</hi>吝<hi>句/</hi>終吉<hi>戔子夏傳作殘偽謬</hi>
傳六五之吉有喜也<lb/>
　分剛上而文柔則六五正得上九之爻者上處卦外<lb/>
　故為丘園艮為山為果蓏亦有丘園之象九上文五<lb/>
　五與為賁是賢人在外而禮聘殷摯者故曰賁于丘<lb/>
　園束帛戔戔戔戔委積貌又顯見貎五居尊位而下<lb/>
　无應與至求助于外若可羞吝矣然九上文柔賁而<lb/>
<pb n="35b"/>
　有合適得其中禮之善物也故終吉傳不言吝而專<lb/>
　言有喜者以上與五之賁親也<lb/>
　戔戔諸儒俱取淺小義以為吝嗇尚儉之意未嘗觀<lb/>
　爻象也彖傳曰分剛上而文柔象傳曰有喜也皆據<lb/>
　爻立言剛上文柔成卦之主五尤切近居尊内雖无<lb/>
　應外有賢焉相須甚殷爻辭是聘賢之文詩曰孑孑<lb/>
　干旄在浚之郊孑孑干旟在浚之都孑孑干旌在浚<lb/>
　之城賁于丘園之謂也素絲紕之素絲組之素絲祝<lb/>
<pb n="36a"/>
　之束帛戔戔之謂也昏禮納帛一朿朿五兩注十端<lb/>
　為束既用束帛而何為淺小殘碎乎不此之取而謂<lb/>
　施文飾于丘園無此事理謂敦本尚儉如衛文漢文<lb/>
　雖吝終吉爻象爻辭象傳俱不稱情陰柔文也陽剛<lb/>
　質也尚質意惟九三上九有之何氏楷云比于上九<lb/>
　陽剛之賢受賁于上九者也丘園指上上陽剛而處<lb/>
　外乃賢人隱丘園之象據彖曰剛上文柔則六五乃<lb/>
　上所賁者爻所謂賁于丘園猶曰受賁飾于丘園也<lb/>
<pb n="36b"/>
　此為得之<lb/>
　<lb/>
上九<hi>句</hi>白賁<hi>句</hi>无咎<lb/>
傳白賁无咎上得志也<lb/>
　陰柔主文陽剛主質上居賁終下連二陰於離明之<lb/>
　上文已勝矣而九居艮體以質止文所謂剛上文柔<lb/>
　者是尚質固所以成賁也故曰白賁白純素也純素<lb/>
　也者采章之本也以質為主則文著而非浮六五之<lb/>
<pb n="37a"/>
　所藉以成賁也其志得行故无咎<lb/>
䷖<lb/>
剥<hi>句</hi>不利有攸徃<lb/>
傳剝剥也柔變剛也不利有攸徃小人長也順而止之<lb/>
觀象也君子尚消息盈虛天行也大象山附于地剥上<lb/>
以厚下安宅序卦致飾而後亨則盡矣故受之以剥雜<lb/>
卦剥爛也<lb/>
　剥復覆推乾元之消息也為後七卦之綱本卦五隂<lb/>
<pb n="37b"/>
　一陽柔盛剛微陰剝陽也故曰剥小人欲害君子其<lb/>
　勢方長坤順艮止故曰不利有攸徃當其二陽在上<lb/>
　猶得大觀而即至于剥剝後乃復盈虚消息其幾必<lb/>
　然君子知幾當有以處此<lb/>
　<lb/>
初六<hi>句</hi>剝牀<hi>句/</hi>以足<hi>句/</hi>蔑貞凶<hi>蔑九家易作滅義同</hi>
傳剥牀以足以滅下也<lb/>
　一陽五隂如在牀第之間故取牀象剥之初從下起<lb/>
<pb n="38a"/>
　故言足九家易蔑與滅同滅下則根本已壊程子所<lb/>
　謂隂自下進漸消滅于陽貞正凶之道也即彖傳所<lb/>
　謂柔變剛也象傳滅下即滅貞葢牀必下固而後不<lb/>
　至于壊其初剥則下不固矣不待破裂而知之也故<lb/>
　凶<lb/>
　<lb/>
六二<hi>句</hi>剥牀以辨<hi>句</hi>蔑貞凶<lb/>
傳剥牀以辨未有與也<lb/>
<pb n="38b"/>
　程子曰辨分隔上下者牀之幹也毛氏所謂凡兩物<lb/>
　交縫謂之辨來氏所謂牀之下足之上分辨處是也<lb/>
　六二處羣陰之間剥之將成辨則已及二雖得中而<lb/>
　陰柔之質與衆剥同上九外隔於五能相與乎陽不<lb/>
　相與則正為其剥者矣故亦曰蔑貞凶位雖中正而<lb/>
　无善狀也<lb/>
　<lb/>
六三<hi>句</hi>剥之无咎<hi>陸德明去之字謬</hi>
<pb n="39a"/>
傳剥之无咎失上下也<lb/>
　此爻與上九相應處剥之時而不與羣陰同黨此志<lb/>
　存乎正者也故與蔑貞者異而得无咎若曰剥之在<lb/>
　三也獨无咎者也傳曰失上下謂初二四五羣陰也<lb/>
　當照傳作一句讀荀氏爽曰衆皆剥陽三獨應上无<lb/>
　剥害意是以无咎王氏弼曰與上為應羣隂剥陽我<lb/>
　獨協焉雖處于剥可以无咎<lb/>
　<lb/>
<pb n="39b"/>
六四<hi>句</hi>剥牀以膚<hi>句/</hi>凶<hi>膚京房作簠非</hi>
傳剥牀以膚切近災也<lb/>
　剥至四則已成其為剥矣處羣剥之際陰盛不中小<lb/>
　人之尤前所謂剥牀者今及其膚矣初足二辨三牀<lb/>
　之上四乃上體剥及其身不可止矣故凶傳切近二<lb/>
　字最警<lb/>
　<lb/>
六五<hi>句</hi>貫魚<hi>句/</hi>以宫人寵<hi>句</hi>无不利<lb/>
<pb n="40a"/>
傳以宫人寵終无尤也<lb/>
　一連五隂如貫魚然魚陰物故以取象宫人衆妾乃<lb/>
　陰之美而受制于陽者羣陰剥陽五益切近宜不利<lb/>
　矣然六五得中居尊上奉艮體下臨坤順足以統衆<lb/>
　隂而事一陽有正内協贊之才與頑悍强妬之惡故<lb/>
　君子雖不利有所徃而此固无不利也剥而不終于<lb/>
　剥也張氏振淵曰遯隂長而猶微可制也則告陽以<lb/>
　制隂之道曰畜臣妾剥陰長已極不可制矣則教隂<lb/>
<pb n="40b"/>
　以從陽之道曰以宫人寵得易之微意<lb/>
　後漢梁皇后曰願陛下雲雨之均澤識貫魚之次序<lb/>
　正用此辭然象之所包者廣不専為宫闈言也<lb/>
　<lb/>
上九<hi>句</hi>碩果不食<hi>句/</hi>君子得輿<hi>句/</hi>小人剥廬<hi>得京本作德誤輿董作車</hi>
傳君子得輿民所載也小人剥廬終不可用也<lb/>
　諸陽剥盡上九獨存艮為果蓏陽止乎陰陽大陰小<lb/>
<pb n="41a"/>
　故取象碩果不食言陽之不盡剥剥之極而必復也<lb/>
　此君子之事也當亂極將治之際為衆所賴如輿之<lb/>
　載物然故曰得輿一陽在上羣隂猶將戴之物極則<lb/>
　反理固然也若小人則終無生理家室破亡無所依<lb/>
　庇直至剥廬不得謂碩果不食之際而謂可姑容也<lb/>
　廬人之所以容身者一陽在上五隂在下亦有廬象<lb/>
　非陽剛則不足以當此直變坤上而戰敗矣<lb/>
䷗<lb/>
<pb n="41b"/>
復<hi>句</hi>亨<hi>句/</hi>出入无疾朋來无咎<hi>句</hi>反復其道七日來復<lb/>
<hi>句</hi>利有攸徃<hi>朋京本作崩復古本作覆俱誤</hi>
傳復亨剛反動而以順行是以出入无疾朋來无咎反<lb/>
復其道七日來復天行也利有攸徃剛長也復其見天<lb/>
地之心乎大象雷在地中復先王以至日閉闗商旅不<lb/>
行后不省方繫辭復德之本也復小而辨于物復以自<lb/>
知序卦物不可以終盡剥窮上反下故受之以復雜卦<lb/>
復反也<lb/>
<pb n="42a"/>
　剥之反也坤徃居上艮反為震剛來居初是乾元之<lb/>
　氣萌生于下日見其通也故亨其為體也震動坤順<lb/>
　出入動也无疾順也朋來出入之類也无咎无疾之<lb/>
　致也出入一陽之上行朋來五隂之順序无疾无咎<lb/>
　陽為主也皆動而以順行之事也亨也自剥而來故<lb/>
　曰反陽萌于初故曰復道猶路也一元之反而求復<lb/>
　者其道也如日之黄道然日極于北必至于南由娵<lb/>
　訾而反元枵固其道矣七日日之分數也乾之策二<lb/>
<pb n="42b"/>
　百一十六坤之策一百四十四是三百六十為期之<lb/>
　日數數日者以十十者數之體除十得五七三百五<lb/>
　十合體數之十則三百六十也葢少陽之數七也自<lb/>
　剥之末爻至復之初皆少陽七數凡七日此天行之<lb/>
　常度一陽來復道有必至也陽既來復則其勢日長<lb/>
　陽利于進故利有攸徃<lb/>
　七日用卦氣六日七分者穿鑿補湊用辟卦自姤至<lb/>
　復七卦者是七月而非七日又用一之日二之日謂<lb/>
<pb n="43a"/>
　古人稱月為日者必不能謂七之日也亦無七陽之<lb/>
　月惟據少陽數七推之為得<lb/>
　<lb/>
初九<hi>句</hi>不逺復<hi>句/</hi>无祗悔<hi>句/</hi>元吉<hi>祇九家作多一作㩼王肅本作禔亦與祗同古易註祗作袛從衣詩袛攪我心漢書竇嬰傳袛加懟俱從衣葢祗袛二字通也</hi>
傳不逺之復以修身也繫辭子曰顔氏之子其殆庶幾<lb/>
乎有不善未嘗不知知之未嘗復行也易曰不逺復无<lb/>
祗悔元吉<lb/>
<pb n="43b"/>
　不逺復謂初祗玉篇云適也无祗悔无適適然而悔<lb/>
　者以其不逺而即復也此本然大吉之道人心一天<lb/>
　地之心也天地間惟元氣不息方剥盡矣而根荄即<lb/>
　萌本爻震體為復之主其在天地則陽氣之萌于地<lb/>
　中在人則人心之介然有覺惕然自新者也葢人禀<lb/>
　天地之性以生者此元陽也元者善之長大賢以上<lb/>
　偶然差失非其本心稍差即悟悟即還其初無適以<lb/>
　貽悔而去之逺者聖人知天地人之心故即其最切<lb/>
<pb n="44a"/>
　者而象之聖傳釋之以修身而繫辭又借顔子以明<lb/>
　之也故易非聖人不能作非聖人不能知<lb/>
　<lb/>
六二<hi>句</hi>休復<hi>句</hi>吉<lb/>
傳休復之吉以下仁也<lb/>
　六二柔順中正當一陽來復之時而與之切比隂陽<lb/>
　相得則陰必從陽初以善為之主二能下而從之安<lb/>
　然並復故曰休休安也暇裕也<lb/>
<pb n="44b"/>
　<lb/>
六三<hi>句</hi>頻復<hi>句/</hi>厲<hi>句/</hi>无咎<hi>頻古本一作嚬鄭本作卑虞易解頻作蹙俱不合</hi>
傳頻復之厲義无咎也<lb/>
　頻數也與頻巽同三居兩卦之間有復盡重復之象<lb/>
　然曰頻復則其頻失可知復而至于頻厲之道也頻<lb/>
　而能復故无咎本義曰不中不正又處動極復而不<lb/>
　固屢失屢復之象屢失故危復則无咎得象意趙氏<lb/>
　汝楳曰三為震動之極故曰頻厲危也即人心惟危<lb/>
<pb n="45a"/>
　之危郭氏忠孝曰唯君子能久于其道其餘則日月<lb/>
　至而已是以子夏之徒出見紛華而悦入聞夫子之<lb/>
　道而樂與夫囘之拳拳服膺而弗失之者固有間矣<lb/>
　二條得辭義<lb/>
　<lb/>
六四<hi>句</hi>中行獨復<lb/>
傳中行獨復以從道也<lb/>
　四在羣陰之中故曰中行羣隂不應而四獨應故曰<lb/>
<pb n="45b"/>
　獨復初為復之主五隂皆復乎初者能應則其道同<lb/>
　柔而得正又應初陽與二之休復无異也其吉可知<lb/>
　不言吉者辭已備也先儒俱以陽氣之微不足有為<lb/>
　故不言吉云者非也諸卦若履霜堅氷至之類多不<lb/>
　言凶者豈謂不以為凶乎<lb/>
　繆氏昌期曰中即中以自考之中獨即中庸慎獨之<lb/>
　獨四能以中而行而于獨知之中憬然自覺所謂復<lb/>
　以自知也葢復之所以為復全在初爻猶人之初念<lb/>
<pb n="46a"/>
　也五隂皆復此而已惟四在陰中有所專向故發此<lb/>
　義<lb/>
　<lb/>
六五<hi>句</hi>敦復<hi>句</hi>无悔<lb/>
傳敦復无悔中以自考也<lb/>
　敦厚也當復之時坤體得中居尊故為敦厚乎復者<lb/>
　復進德之事初以不逺復故无祗悔覺悟之敏震之<lb/>
　力也五以敦復故无悔省察克治之深坤之誠也<lb/>
<pb n="46b"/>
　項氏安世曰臨以上六為敦臨艮以上九為敦艮皆<lb/>
　取積厚之極復于五即言敦復者復之上爻迷而不<lb/>
　復故復至五而極也初最先故為不逺五在後故為<lb/>
　敦<lb/>
　<lb/>
上六<hi>句</hi>迷復<hi>句/</hi>凶<hi>句/</hi>有災𤯝<hi>句/</hi>用行師終有大敗<hi>句</hi>以<lb/>
其國君凶<hi>句</hi>至于十年不克征<hi>災鄭作烖陸德明作灾義同</hi>
傳迷復之凶反君道也<lb/>
<pb n="47a"/>
　六居復之終坤體柔順而遲緩是復之不勇而失復<lb/>
　之實者故曰迷復羣隂積重惟恃一陽之進必勇而<lb/>
　後克居坤之極怠緩優悠不可以為復矣故凶災惡<lb/>
　之外見者𤯝惡之内見者以其迷于復有必至也上<lb/>
　體坤衆也下體震為長子故有行師之象師之為道<lb/>
　以陽統陰故能御衆上六居復之終去陽甚逺則坤<lb/>
　之迷而失道者在卦之上為終故終有大敗坤為衆<lb/>
　國之象六居其上為君故凶此迷復之凶之大者十<lb/>
<pb n="47b"/>
　偶數之終迷之極故十年而猶不克征復初長人君<lb/>
　道也而上無比無應不中失其道矣此迷者之所以<lb/>
　不悟也<lb/>
䷘<lb/>
无妄<hi>句</hi>元亨利貞<hi>句/</hi>其匪正<hi>句/</hi>有眚<hi>句</hi>不利有攸徃<lb/>
傳无妄剛自外來而為主于内動而健剛中而應大亨<lb/>
以正天之命也其匪正有眚不利有攸徃无妄之徃何<lb/>
之矣天命不祐行矣哉大象天下雷行物與无妄先王<lb/>
<pb n="48a"/>
以茂對時育萬物序卦復則不妄矣故受之以无妄雜<lb/>
卦无妄災也<lb/>
　无妄大畜覆推復上坤下震本卦上乾下震復陽之<lb/>
　萌本卦陽之盛亦隂陽自然之次也自其覆推觀之<lb/>
　則大畜上九自外來居内卦之初而為无妄之主自<lb/>
　乾震同體觀之則震本乾之初交乾外而震内初九<lb/>
　得乾之一體内有主而體乎乾全是實理故名无妄<lb/>
　陽體實也卦分乾體故元亨利貞辭與乾同自内至<lb/>
<pb n="48b"/>
　外而觀之則震動而乾健由外合内而觀之則九五<lb/>
　剛中而六二正應此皆天命之本然所謂純粹精者<lb/>
　也大亨以正也然乾既分震而同為一卦必實有天<lb/>
　理斯為克肖不然則非本然之體矣匪正矣无妄者<lb/>
　妄矣於身則有眚于行則不利眚過差也无妄史記<lb/>
　作无望言无所期望也本漢人之解而改之者雖誠<lb/>
　之一端而于翼義言全理者不合<lb/>
<pb n="49a"/>
初九<hi>句</hi>无妄徃<hi>句</hi>吉<lb/>
傳无妄之徃得志也<lb/>
　彖傳曰剛自外來而為主于内則初固无妄之主得<lb/>
　乾之一體而方動在初天理之本然也徃則誠之通<lb/>
　誠能動物順親信友獲上皆此矣吉也何氏楷曰此<lb/>
　爻足蔽无妄全卦震陽初動誠一未分是之謂无妄<lb/>
　動與天合何不吉之有<lb/>
　<lb/>
<pb n="49b"/>
六二<hi>句</hi>不耕穫<hi>句/</hi>不菑畬<hi>句</hi>則利有攸徃<lb/>
傳不耕穫未富也<lb/>
　柔順中正立心无妄虚以應乾誠于其所有事不以<lb/>
　利為心則徃无不利之道也乾為郊野震于稼為反<lb/>
　生動于中而應健有耕作之象不耕耕也不菑菑也<lb/>
　耕當春穫在秋菑一歲田畬三歲田不耕穫言耕而<lb/>
　不豫望其穫也不菑畬言菑而不即計為畬也未有<lb/>
　利之之心也論語曰仁者先難而後獲孟子曰必有<lb/>
<pb n="50a"/>
　事焉而勿正董子曰正其誼不謀其利无妄六二之<lb/>
　謂也來氏知德曰不耕穫者不方耕而即望其穫也<lb/>
　不菑畬者不方菑而即望其畬也耕也菑也即明其<lb/>
　道也穫也畬也即功也曰不耕穫不菑畬即明其道<lb/>
　不計其功也觀小象未富可見矣若程傳不首造其<lb/>
　事本義無所為于前無所冀于後將道理講空了乃<lb/>
　禪學也吾儒聖人之學進德修業盡其理之當然窮<lb/>
　通得䘮聽其人之自然修身俟命此正所謂无妄也<lb/>
<pb n="50b"/>
　豈一㸃道理不盡空空寂寂謂之无妄哉<lb/>
　<lb/>
六三<hi>句</hi>无妄之災<hi>句/</hi>或繋之牛<hi>句/</hi>行人之得<hi>句</hi>邑人之<lb/>
災<lb/>
傳行人得牛邑人災也<lb/>
　上承乾而下震極災之象也上下卦連接之界无妄<lb/>
　而處危地災非其咎意外之事也凡柔爻皆坤離故<lb/>
　有牛象在无妄之交徃來之間故或繫牛而行人得<lb/>
<pb n="51a"/>
　之本爻處非其地而近于乾故為邑人之災或者假<lb/>
　設之辭言災之出于无妄者有若此也本義曰卦之<lb/>
　六爻皆无妄者也六三處不得正故遇其占者无故<lb/>
　而有災如行人牽牛以去而居者反遭詰捕之擾也<lb/>
　程傳謂或繋得牛行人得之以為有得邑人失牛乃<lb/>
　是災也言有得則有失不足以為得也來氏同此意<lb/>
　然玩傳邑人災也即以邑人因此有詰捕之擾而言<lb/>
　亦合猶俗云失物尋地主者也<lb/>
<pb n="51b"/>
　<lb/>
九四<hi>句</hi>可貞<hi>句</hi>无咎<lb/>
傳可貞无咎固有之也<lb/>
　陽剛健體本可有為四下于五不敢妄動者也以无<lb/>
　妄自處即无咎之道安其本然者也<lb/>
　<lb/>
九五<hi>句</hi>无妄之疾<hi>句/</hi>勿藥<hi>句</hi>有喜<lb/>
傳无妄之藥不可試也<lb/>
<pb n="52a"/>
　无妄之至中且正而有應者宜无疾矣即以疾言不<lb/>
　以藥害之乃有喜也以无妄之疾而藥之則无妄之<lb/>
　藥矣故戒之曰勿藥且固之曰有喜本義曰乾剛中<lb/>
　正以居尊位而下應亦中正无妄之至也如是而有<lb/>
　疾勿藥而自愈矣故其象占如此<lb/>
　<lb/>
上九<hi>句</hi>无妄<hi>句/</hi>行<hi>句</hi>有眚无攸利<lb/>
傳无妄之行窮之災也<lb/>
<pb n="52b"/>
　處卦之極體健過剛不動斯為无妄之體至此而行<lb/>
　則失所謂无妄者矣故有眚无利即彖所謂匪正有<lb/>
　𤯝不利有攸徃者也時位之窮為之與亢龍同<lb/>
䷙<lb/>
大畜<hi>句</hi>利貞<hi>句/</hi>不家食<hi>句/</hi>吉<hi>句</hi>利涉大川<hi>大畜歸藏/易作<graphic n="KR2854" url="https://raw.githubusercontent.com/kanripo/KR-Gaiji/master/images/KR2854.png" mimeType="image/png"/>畜</hi>
傳大畜剛健篤實輝光日新其德剛上而尚賢能止健<lb/>
大正也不家食吉養賢也利涉大川應乎天也大象天<lb/>
在山中大畜君子以多識前言徃行以畜其德序卦有<lb/>
<pb n="53a"/>
无妄然後可畜故受之以大畜雜卦大畜時也<lb/>
　无妄之覆也乾内艮外无妄之震上而為艮乾健艮<lb/>
　止以陽止陽皆畜之象陽大隂小所畜者陽故曰大<lb/>
　畜乾剛健艮篤實内外皆見而艮之上九為畜之主<lb/>
　爻皆有堅確之義故利貞剛上尚賢處卦之外賢能<lb/>
　畜君君亦養賢故不家食吉大川惟健乃濟六五與<lb/>
　乾二正應故利傳應乎天謂健也<lb/>
　<lb/>
<pb n="53b"/>
初九<hi>句</hi>有厲<hi>句</hi>利己<lb/>
傳有厲利己不犯災也<lb/>
　畜不可進乾體志鋭進也得無犯難乎故有厲而當<lb/>
　畜之初其勢未深則猶可及止也故利己本義曰乾<lb/>
　之三陽為艮所止故内外之卦各取其義初九為六<lb/>
　四所止故其占徃有危而利于止也○本義乾三陽<lb/>
　為艮所止言大象也内外之卦各取其義即程傳乾<lb/>
　三爻皆被止為義艮三爻皆取止之為義也非兩意<lb/>
<pb n="54a"/>
　<lb/>
九二<hi>句</hi>輿説輹<hi>説脱同</hi>
傳輿説輹中无尤也<lb/>
　輹車之伏兔也伏于軸以承輻者不行則説九二剛<lb/>
　而得中又為六五所畜能自止而不進故有此象<lb/>
　<lb/>
九三<hi>句</hi>良馬<hi>句/</hi>逐<hi>句/</hi>利艱貞<hi>句/</hi>曰<hi>句/</hi>閑<hi>句/</hi>輿衛<hi>句</hi>利有<lb/>
攸徃<hi>曰鄭虞俱作日</hi>
<pb n="54b"/>
𫝊利有攸徃上合志也<lb/>
　傳曰上合志謂艮也上九有天衢之亨九三陽剛與<lb/>
　之同德同德則同志不家食者也固其剛健之體厚<lb/>
　其光輝之著聘應天衢亦不逺也乾為馬三健極故<lb/>
　良欲進故逐前遇艮故艱貞曰如字不必從鄭氏改<lb/>
　日言利艱貞則不敢逐矣良馬將何用乎曰有閑在<lb/>
　有輿衛在葢範我馳驅行而宜之者閑闌也左傳成<lb/>
　十八年程鄭為乘馬御六騶屬焉使訓羣騶禮疏云<lb/>
<pb n="55a"/>
　毎廐為一閑閑有二百一十六匹易乾為馬應乾之<lb/>
　策又天子十二閑邦國六閑卿大夫四閑是閑者上<lb/>
　廐也不作虚字輿衛考工記軫戈人殳㦸矛也輿乾<lb/>
　圜之象衛一陽二隂周列于前若擁䕶然<lb/>
　<lb/>
六四<hi>句</hi>童牛之牿<hi>句/</hi>元吉<hi>童廣蒼作犝説文作僮皆通字牿説文九家作告俱誤</hi>
傳六四元吉有喜也<lb/>
　六四艮體以柔順為畜其端甚微彼此相應其勢甚<lb/>
<pb n="55b"/>
　易大善而吉之道也童未角之牛牿施横木于角以<lb/>
　防其觸詩之所謂楅衡也本爻變離離為牛艮本少<lb/>
　陽應初故為童以陰止陽故象牿<lb/>
　<lb/>
六五<hi>句</hi>豶豕之牙<hi>句</hi>吉<lb/>
傳六五之吉有慶也<lb/>
　艮剛而六五柔體剛而質柔也居尊得中足繋羣剛<lb/>
　止之善物也豶牙之象象其能繋云爾葢六五畜乾<lb/>
<pb n="56a"/>
　之九二尤為切至陽剛正盛而六五以柔止之得中<lb/>
　居尊勢足以相維强項者可縛而制也强者馴則慶<lb/>
　及天下矣故吉來瞿塘曰豶犗也騰也與童牛之牿<lb/>
　一句同類童字與豶字同牿字與牙字同牙者埤雅<lb/>
　云以<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>繋豕也乃<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>牙非齒牙也引杜詩鳬雛入槳<lb/>
　牙坡詩置酒看君中㦸牙等牙字以證之字義甚合<lb/>
　雷彖能止健外體艮三爻皆有止義養賢因剛上尚<lb/>
　賢為義專釋不家食之文胡光山謂四取彖中止健<lb/>
<pb n="56b"/>
　之義五取彖中養賢之義非也<lb/>
　<lb/>
上九<hi>句</hi>何天之衢<hi>句</hi>亨<lb/>
傳何天之衢道大行也<lb/>
　何荷通靈光賦荷天衢以元亨竟作荷鄭康成亦言<lb/>
　肩荷是古人皆讀上聲無疑吳幼清云何天之衢猶<lb/>
　詩言何天之休何天之寵是也上九為大畜之主爻<lb/>
　所謂剛上尚賢不家食又能應天止健所謂利涉大<lb/>
<pb n="57a"/>
　川者艮為門闕在外卦之上無所遮蔽若行于天之<lb/>
　上四達莫禦荷天休寵其道大行畜極而通也亨也<lb/>
䷚<lb/>
頥<hi>句</hi>貞<hi>句/</hi>吉<hi>句/</hi>觀頥<hi>句</hi>自求口實<lb/>
傳頥貞吉養正則吉也觀頥觀其所養也自求口實觀<lb/>
其自養也天地養萬物聖人養賢以及萬民頥之時大<lb/>
矣哉大象山下有雷頥君子以慎言語節飲食序卦物<lb/>
畜然後可養故受之以頥頥者養也雜卦頥養正也<lb/>
<pb n="57b"/>
　頥與大過對待相推自此而坎離凡四卦而六子皆<lb/>
　對所以承剥復无妄大畜之後于陰陽升降乾元動<lb/>
　止之間而為上篇之終也本卦以陽含隂故其象為<lb/>
　頥其義為養其道在正正者静也養以静為正故艮<lb/>
　體皆吉在上一陽能止羣隂尤吉而震動則凶以上<lb/>
　養下則吉以下養上則凶夫為口腹之欲者小人之<lb/>
　私以道養身因以養人者則大人之事故觀其所養<lb/>
　者觀其所自養也此上九艮體得静正之道能養萬<lb/>
<pb n="58a"/>
　民所以為頥之主也觀頥自求口實二句相承玩傳<lb/>
　下句加一觀字可見<lb/>
　<lb/>
初九<hi>句</hi>舍爾靈龜<hi>句/</hi>觀我朶頥<hi>句/</hi>凶<hi>朶京作瑞</hi>
傳觀我朶頥亦不足貴也<lb/>
　養其大體為大人養其小體為小人靈龜心也大體<lb/>
　也朶頥口腹也小體也舍其心而養口腹滅理窮欲<lb/>
　不知所養凶可知矣初九陽剛有養人之材處下無<lb/>
<pb n="58b"/>
　養人之實頥初震體有應于四志動于内惟在屬饜<lb/>
　故有此象○朶垂也一陽下動如頥之垂<lb/>
　<lb/>
六二<hi>句</hi>顛頥拂經<hi>句/</hi>于丘頥<hi>句/</hi>征<hi>句/</hi>凶<hi>拂子夏傳作弗</hi>
傳六二征凶行失類也<lb/>
　顛動也經脉絡也初剛動二乘初四應初故皆曰顛<lb/>
　頥之脈絡在中二五居中故皆曰經宜剛而以隂虚<lb/>
　處之故皆曰拂丘髙也又大也前漢書楚元王傳過<lb/>
<pb n="59a"/>
　其丘嫂食張晏註曰丘大也長嫂之稱頥之上九髙<lb/>
　而大者故曰丘頥是以其初言則乘剛而妄動以其<lb/>
　五而言則隂柔而不應既非其類若又徃求于上則<lb/>
　隔三而防五更非其類矣此征之所以凶也<lb/>
　<lb/>
六三<hi>句</hi>拂頥<hi>句/</hi>貞凶<hi>句/</hi>十年勿用<hi>句</hi>无攸利<lb/>
傳十年勿用道大悖也<lb/>
　三居下體震動之極非能承上之養以養人者在頥<lb/>
<pb n="59b"/>
　之交貪饕妄動自私自利悖養之道正頥之凶者也<lb/>
　夫上欲養人而三竊以自私豈可容于頥養之世哉<lb/>
　是以終不可用也一无所利者也十年數之終也无<lb/>
　所利不能養人必害人也<lb/>
　<lb/>
六四<hi>句</hi>顛頥<hi>句/</hi>吉<hi>句/</hi>虎視眈眈<hi>句/</hi>其欲逐逐<hi>句/</hi>无咎<hi>逐子夏傳作攸漢書作浟荀爽作悠劉瓛作跾</hi>
傳顛頥之吉上施光也<lb/>
<pb n="60a"/>
　四近五當養人之位應初剛之動資其才足以相濟<lb/>
　取其實足以廣惠是五之不及施者四能光而大之<lb/>
　此顛頥之所以吉也虎行下視眈眈然専也欲有所<lb/>
　貪逐逐然無窮也艮為虎故有此象近君養人不以<lb/>
　自私故无咎<lb/>
　<lb/>
六五<hi>句</hi>拂經居貞<hi>句/</hi>吉<hi>句</hi>不可涉大川<lb/>
傳居貞之吉順以從上也<lb/>
<pb n="60b"/>
　頥之經中也惟陽乃能養陰而五以隂居之故曰拂<lb/>
　經然上九陽剛為頥主爻賢人之能養民者五以正<lb/>
　而順從之則亦不失其所養吉之道也涉川必乾剛<lb/>
　五柔故不可涉言當順賢不可自用以濟人也<lb/>
　<lb/>
上九<hi>句</hi>由頥<hi>句/</hi>厲<hi>句/</hi>吉<hi>句</hi>利涉大川<lb/>
傳由頥厲吉大有慶也<lb/>
　上九頥之主爻養道之所由成故曰由頥夫六五之<lb/>
<pb n="61a"/>
　君頼之以養人則位尊任重危地也不能無厲然人<lb/>
　君賴之天下賴之矣朝野恬熈百世樂利吉之事也<lb/>
　即有險阻才德克濟頥之至也故利涉大川<lb/>
䷛<lb/>
大過<hi>句</hi>棟橈<hi>句/</hi>利有攸徃<hi>句</hi>亨<lb/>
傳大過大者過也棟橈本末弱也剛過而中巽而説行<lb/>
利有攸徃乃亨大過之時大矣哉大象澤滅木大過君<lb/>
子以獨立不懼遯世无悶繫辭古之葬者厚衣之以薪<lb/>
<pb n="61b"/>
葬之中野不封不樹䘮期無數後世聖人易之以棺槨<lb/>
葢取諸大過序卦不養則不可動故受之以大過雜卦<lb/>
大過顛也<lb/>
　大過與頥對待相推為卦四陽二陰大謂陽大過陽<lb/>
　多也中四陽而初上兩隂若屋之有棟上下俱脆而<lb/>
　中堅欲顛倒傾倚也卦象似之然以其體言之則四<lb/>
　剛在内而二五得中剛過而不過也以其德言之則<lb/>
　巽順在内而兑説于外剛而不急不怒也以此用其<lb/>
<pb n="62a"/>
　大過之才事斯有濟乃可以亨也<lb/>
　<lb/>
初六<hi>句</hi>藉用白茅<hi>句</hi>无咎<lb/>
傳藉用白茅柔在下也繫辭藉用白茅无咎子曰苟錯<lb/>
諸地而可矣藉之用茅何咎之有慎之至也夫茅之為<lb/>
物薄而用可重也慎斯術也以徃其无所失矣<lb/>
　藉薦也初之象白茅柔也六之象大過之時以柔處<lb/>
　之又居巽體當事之初審慎之至才大出以小心不<lb/>
<pb n="62b"/>
　為壯徃猶持重物者不苟措于地必先藉之以精潔<lb/>
　之茅過于慎者有大過人之才者也剛柔相濟故占<lb/>
　為无咎<lb/>
　<lb/>
九二<hi>句</hi>枯楊生稊<hi>句/</hi>老夫得其女妻<hi>句/</hi>无不利<hi>稊鄭作荑</hi>
傳老夫女妻過以相與也<lb/>
　陽過而親比于陰生意相屬亦相濟也枯楊陽之過<lb/>
　者也而柔稊生焉生生不可已也老夫陽之過也而<lb/>
<pb n="63a"/>
　妻少女焉生育亦可成也是陽雖過而比初隂有相<lb/>
　與之意故无不利　老夫據九二而言女妻柔在初<lb/>
　也得其云者自我得之也下文士夫據九五而言老<lb/>
　婦柔在上也得其云者為彼所得也九二之下比初<lb/>
　六男先于女故曰老夫得其女妻九五之上比上六<lb/>
　女先于男故曰老婦得其士夫全經隂陽相比者皆<lb/>
　取象婚媾大意較然來氏舍本文而取錯卦之震艮<lb/>
　甚不親切<lb/>
<pb n="63b"/>
　<lb/>
九三<hi>句</hi>棟橈<hi>句</hi>凶<lb/>
傳棟橈之凶不可以有輔也<lb/>
　中四陽皆卦之取象于棟者三四尤在中故俱取棟<lb/>
　象而三在上下相接之地偏戾且危更為大過故獨<lb/>
　有橈象剛過而在下之柔既隔于二不能相濟在上<lb/>
　之柔雖為正應與五相比亦不能為用是有輔而不<lb/>
　可以輔也欲如大象之亨不可得也故凶<lb/>
<pb n="64a"/>
　<lb/>
九四<hi>句</hi>棟隆<hi>句/</hi>吉<hi>句</hi>有它吝<lb/>
傳棟隆之吉不橈乎下也<lb/>
　以剛承五羣陽相協其下雖弱尚能相應而不至于<lb/>
　橈不橈則四陽之體隆隆然髙而不危矣故吉它謂<lb/>
　三橈而凶者與之比近助之以剛則下不能相應雖<lb/>
　不至橈亦吝<lb/>
　<lb/>
<pb n="64b"/>
九五<hi>句</hi>枯楊生華<hi>句/</hi>老婦得其士夫<hi>句</hi>无咎无譽<lb/>
傳枯楊生華何可久也老婦士夫亦可醜也<lb/>
　卦剛過而爻又居羣剛之上上承己過之柔不足相<lb/>
　濟無所滋益如楊之已枯而陰華生焉美盡于外也<lb/>
　老婦已衰而士夫得焉偶不為嘉也以五居中而不<lb/>
　善何也剛之極也大過之主也其占雖无咎而亦无<lb/>
　可譽无譽則醜矣<lb/>
<pb n="65a"/>
上六<hi>句</hi>過涉滅頂凶<hi>句</hi>无咎<lb/>
傳過涉之凶不可咎也<lb/>
　處過之極柔没于上不能有濟如過涉者之没于水<lb/>
　而滅其頂不可得生凶也然柔所以濟剛也時處其<lb/>
　過不能不濟雖有沉溺之凶尚有補過之意不可以<lb/>
　為咎也兑為澤水也四陽在下若没于水故有此象<lb/>
䷜<lb/>
習坎<hi>句</hi>有孚<hi>句/</hi>維心亨<hi>句/</hi>行有尚<hi>坎歸藏作犖劉瓛作欿郭氏舉正習上有<pb n="65b"/>坎字誤</hi>
傳習坎重險也水流而不盈行險而不失其信維心亨<lb/>
乃以剛中也行有尚徃有功也天險不可升也地險山<lb/>
川丘陵也王公設險以守其國險之時用大矣哉大象<lb/>
水洊至習坎君子以常德行習教事説卦水火不相射<lb/>
雨以潤之勞乎坎坎者水也正北方之卦也勞卦也萬<lb/>
物之所歸也故曰勞乎坎潤萬物者莫潤乎水坎陷也<lb/>
坎為豕坎為耳坎再索而得男故謂之中男坎為水為<lb/>
<pb n="66a"/>
溝瀆為隱伏為矯輮為弓輪其於人也為加憂為心病<lb/>
為耳痛為血卦為赤其於馬也為美脊為亟心為下首<lb/>
為薄蹄為曵其於輿也為多𤯝為通為月為盗其于木<lb/>
也為堅多心序卦物不可以終過故受之以坎坎者陷<lb/>
也雜卦離上而坎下也<lb/>
　坎與離對待水火日月天地之大用故上下經皆以<lb/>
　終篇陽陷隂中故名為坎陷則不測故為德險質為<lb/>
　水兩坎重險故曰習習者更歴也習即水之流而有<lb/>
<pb n="66b"/>
　常也有常即其信惟水潤下其性然也其所以有常<lb/>
　者中實也二五剛中也如人之行事以心為主心實<lb/>
　而無偽誠也誠則感而通險而不困故亨心亨則行<lb/>
　亦亨矣故行有尚水性惟行乃成濟物之功人之處<lb/>
　坎惟行乃能濟事之急有尚猶言尚徃故傳曰徃有<lb/>
　功<lb/>
　<lb/>
初六<hi>句</hi>習坎<hi>句/</hi>入于坎窞<hi>句</hi>凶<lb/>
<pb n="67a"/>
傳習坎入坎失道凶也<lb/>
　當重險之時而以陰柔處下禍深而不知避入于坎<lb/>
　之窞者也非習坎之道故凶窞者坎之在下者也謂<lb/>
　初<lb/>
　<lb/>
九二<hi>句</hi>坎有險<hi>句</hi>求小得<lb/>
傳求小得未出中也<lb/>
　小對大而言濟險者貴剛中九二以剛中而處柔在<lb/>
<pb n="67b"/>
　習坎之下體是尚有險也所求者小有得而已未能<lb/>
　遽出乎險如九五之平也<lb/>
　<lb/>
六三<hi>句</hi>來之坎坎<hi>句/</hi>險且枕<hi>句/</hi>入于坎窞<hi>句/</hi>勿用<hi>險鄭元向秀俱作檢鄭曰木在首曰枕在手曰檢</hi>
傳來之坎坎終无功也<lb/>
　下坎方終而上坎又來故曰來之坎坎六三質本柔<lb/>
　暗又在偏危之地無孚心之亨是處重險之中而且<lb/>
<pb n="68a"/>
　以為安枕無憂也入險日深而已不能成濟之功者<lb/>
　故勿用<lb/>
　<lb/>
六四<hi>句</hi>樽酒<hi>句/</hi>簋貳<hi>句/</hi>用缶<hi>句/</hi>納約自牖終无咎<hi>牖陸作誘誤</hi>
傳樽酒簋貳剛柔際也<lb/>
　禮天子大臣出會諸侯主國樽棜簋副何氏楷云貳<lb/>
　副也謂樽酒而副以簋是也缶瓦器皆至約之儀約<lb/>
<pb n="68b"/>
　簡儉也牖牖下室西南隅詩所謂宗室牖下者也納<lb/>
　此于牖以將誠意神其格之矣六四柔正承五近君<lb/>
　當坎險之中資以出坎剛柔相比情誼切至故其象<lb/>
　如此而終得无咎也<lb/>
　<lb/>
九五<hi>句</hi>坎不盈<hi>句/</hi>祗既平<hi>句</hi>无咎<lb/>
傳坎不盈中未大也<lb/>
　彖傳曰水流而不盈行險而不失其信維心亨乃以<lb/>
<pb n="69a"/>
　剛中也二五皆不陷于坎而五尤中正居尊為卦之<lb/>
　主故不盈之義惟此當之祗之為言適也不盈則適<lb/>
　至于平不自侈大自無壅遏之患此君子存心至實<lb/>
　而亨者也何咎之有<lb/>
　<lb/>
上六<hi>句</hi>繋用徽纆<hi>句/</hi>寘于叢棘<hi>句/</hi>三歲不得<hi>句/</hi>凶<hi>寘劉瓛作示云衆議于九棘之下</hi>
傳上六失道凶三歲也<lb/>
<pb n="69b"/>
　徽纆黑索也巽為繩上爻變巽之象叢棘以棘圍牆<lb/>
　也坎為叢棘本象周官司圜收教罷民能改者上罪<lb/>
　三年而舍其不能改而出圜土者移上六以隂柔而<lb/>
　居險極是失中道而終于坎者坎為獄三歲為改舍<lb/>
　之期其舍與不舍以三歲為斷凶已久矣<lb/>
䷝<lb/>
離<hi>句</hi>利貞亨<hi>句/</hi>畜牝牛<hi>句</hi>吉<lb/>
傳離麗也日月麗乎天百穀草木麗乎土重明以麗乎<lb/>
<pb n="70a"/>
正乃化成天下柔麗乎中正故亨是以畜牝牛吉也大<lb/>
象明兩作離大人以繼明照于四方説卦作結繩而為<lb/>
網罟以佃以漁葢取諸離説卦水火不相射日以晅之<lb/>
離也者明也萬物皆相見南方之卦也聖人南面而聽<lb/>
天下嚮明而治葢取諸此也燥萬物者莫暵乎火離麗<lb/>
也離為雉離為目離再索而得女故謂之中女離為火<lb/>
為日為電為中女為甲胄為戈兵其於人也為大腹為<lb/>
乾卦為鼈為蟹為蠃為蚌為龜其於木也為科上槁序<lb/>
<pb n="70b"/>
卦陷必有麗故受之以離離者麗也雜卦見坎<lb/>
　離與坎對待自然之象隂麗陽中離離然明也為日<lb/>
　為火光明之象凡象之明者偏則蔽中正則通故利<lb/>
　貞以卦體觀之二五兩爻皆中而二尤中正如日之<lb/>
　中天而光無不通亨之實也離坤道坤牝馬離牝牛<lb/>
　二五其體也故有畜牝牛之象柔中而至順故吉<lb/>
　<lb/>
初九<hi>句</hi>履錯然<hi>句/</hi>敬之<hi>句</hi>无咎<lb/>
<pb n="71a"/>
傳履錯之敬以辟咎也<lb/>
　陰方厯陽初九承之則陽亦厯陰火性炎上而剛明<lb/>
　在下陰陽相厯如履之交錯者然夫履之錯咎之歸<lb/>
　也然敬以直内則義足以方外而錯者定矣定則行<lb/>
　克由禮斬无咎之道<lb/>
　<lb/>
六二<hi>句</hi>黄離<hi>句</hi>元吉<lb/>
傳黄離元吉得中道也<lb/>
<pb n="71b"/>
　坤五曰黄裳元吉文言曰黄中通理離自坤來而六<lb/>
　二尤為中正故其爻象似之黄中色黄離言中之麗<lb/>
　也即柔麗乎中正也明體柔順而中正則不失于苛<lb/>
　察者亦不失于偏蔽牝牛之吉在焉故元吉<lb/>
　<lb/>
九三<hi>句</hi>日昃之離<hi>句/</hi>不鼓缶而歌<hi>句/</hi>則大耋之嗟<hi>句</hi>凶<lb/>
<hi>鼓鄭作擊耋京房作絰蜀本作咥又鄭本無凶字</hi>
傳日昃之離何可久也<lb/>
<pb n="72a"/>
　離惟六二中正過此而九三則日之昃矣當前明將<lb/>
　盡後明方繼之時過剛不中昏瞀眩亂喜戚不常鼓<lb/>
　缶而歌既忘其時之有盡大耋之嗟又昧乎命之在<lb/>
　天不可久存凶之道也<lb/>
　梁氏寅曰三居下離之終乃日昃之時也夫持滿定<lb/>
　傾非中正之君子不能三處日之夕而過剛不中其<lb/>
　志荒矣故不鼓缶而歌則大耋之嗟其歌也樂之失<lb/>
　常也其嗟也哀之失常也哀樂失常能無凶乎君子<lb/>
<pb n="72b"/>
　值此之時則思患之心與樂天之誠並行而不悖是<lb/>
　故不暇于歌矣而亦何至于嗟乎<lb/>
　<lb/>
九四<hi>句</hi>宇如其來如<hi>句/</hi>焚如<hi>句/</hi>死如<hi>句</hi>棄如<lb/>
傳突如其來如无所容也<lb/>
　火性焦燥歘忽九四不中不正上逼五而君怒下凌<lb/>
　三而黨絶前火既在下後火又復來禍起不測無所<lb/>
　容于其中弗戢自焚勢所必至殄絶生機理所必至<lb/>
<pb n="73a"/>
　終成灰燼事所必至剛烈之際有如是者其凶可知<lb/>
　章氏潢曰明之于人猶火之于木火宿于木而能焚<lb/>
　木明本于人而能害人顧用之何如耳九四不中不<lb/>
　正剛氣躁暴其害如此<lb/>
　<lb/>
六五<hi>句</hi>出涕沱若<hi>句/</hi>戚嗟若吉<hi>戚子夏傳作嘁</hi>
傳六五之吉離王公也<lb/>
　位尊得中前明已息後明正起感已徃之不追憂來<lb/>
<pb n="73b"/>
　者之未繼至于出涕沱若而戚且嗟若則悔悟深切<lb/>
　以處尊位扶衰振靡不難也故吉離火煩憂六五柔<lb/>
　中繼明之主力救前蔽其象如此所謂憂以天下者<lb/>
　人君之所有事也故傳曰離王公言其能麗尊位也<lb/>
　蔡氏淵曰坎離之用在中二五皆卦之中也坎五當<lb/>
　位而二不當位五為勝離二當位而五不當位故二<lb/>
　為勝<lb/>
<pb n="74a"/>
上九<hi>句</hi>王用出征有嘉<hi>句/</hi>折首<hi>句/</hi>獲匪其醜<hi>句</hi>无咎<lb/>
傳王用出征以正邦也<lb/>
　上九陽剛光明在外離為兵戈變為震動而六五柔<lb/>
　中倚而任之故為王用出征之象有嘉云者猶言實<lb/>
　嘉賴之也首渠魁也醜脅從者也折取之也謂殲厥<lb/>
　渠魁獲執之也獲不及醜則脅從㒺治也葢離明之<lb/>
　極繼照四方故威伐盛而平允成邦賴以正非黷武<lb/>
　也故无咎<lb/>
<pb n="74b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易翼宗卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易翼宗卷二</head> <lb/>
    <p>
<pb n="1a"/>
欽定四庫全書<lb/>
　易翼宗卷二<lb/>
　　　　　　　　　　　湖北巡撫晏斯盛撰<lb/>
　　上經<lb/>
䷆<lb/>
師<hi>句</hi>貞<hi>句/</hi>丈人<hi>句/</hi>吉无咎<hi>丈人李氏易解作大人誤</hi>
傳師衆也貞正也能以衆正可以王矣剛中而應行險<lb/>
而順以此毒天下而民從之<hi>句</hi>吉<hi>句</hi>又何咎矣大象地<lb/>
<pb n="1b"/>
中有水師君子以容民畜衆序卦訟必有衆起故受之<lb/>
以師師者衆也雜卦師憂<lb/>
　需訟坎乾相加覆推而成師比則坤坎相加覆推而<lb/>
　成此乾坤對待相推于初交之後坎男往來于其間<lb/>
　自然之次也本卦坎上乗坤一剛五柔是羣陰統于<lb/>
　一陽如衆之有統率也因名曰師古者兵出于農自<lb/>
　十乗百乗以至千乗萬乗皆由田起故稱人之衆皆<lb/>
　曰師詩所謂殷之未喪師是也師用以征征之為言<lb/>
<pb n="2a"/>
　正也又師直為壯九二得中故有貞義詩曰維師尚<lb/>
　父時維鷹揚又曰方叔元老克壯其猷丈人之謂也<lb/>
　九二剛中専閫于下六五正應推轂于上又坎為中<lb/>
　男故有丈人之象且卦徳坎險而坤順師雖危事而<lb/>
　大順民心故吉而可以无咎既曰吉又曰无咎者因<lb/>
　兵凶戰危勞民動衆而言言其師之吉而後得无咎也<lb/>
　丈人子夏傳作大人李鼎祚遂謂丈人者大人之誤<lb/>
　然揚雄衆首擬師而其賛曰丈人推拏正襲易丈人<lb/>
<pb n="2b"/>
　之文不得謂古本非丈人<lb/>
　<lb/>
初六<hi>句</hi>師出以律<hi>句/</hi>否臧<hi>句</hi>凶<lb/>
傳師出以律失律凶也<lb/>
　六在師之初爻故言師出才柔不中當事之始一失<lb/>
　節制必見覆敗故有否臧之戒以律臧也否臧即失<lb/>
　律律正也師之貞也其在樂也十二律皆有正聲是<lb/>
　以古人行師吹律聽聲而知勝負其在師也正為主<lb/>
<pb n="3a"/>
　而竒為用不正即凶之道不待其覆轍而後知也<lb/>
　<lb/>
九二<hi>句</hi>在師中<hi>句/</hi>吉<hi>句/</hi>无咎<hi>句</hi>王三錫命<lb/>
傳在師中吉承天寵也王三錫命懐萬邦也<lb/>
　九二居下卦之中為師之主以一剛而統羣陰彖所<lb/>
　謂貞也丈人也吉而无咎者也上應六五六五中而<lb/>
　居尊王也徳通道合志安天下眷顧殷隆三錫之命<lb/>
　誠慎之也此所以得専師中之吉而无咎也<lb/>
<pb n="3b"/>
　<lb/>
六三<hi>句</hi>師或輿尸<hi>句</hi>凶<lb/>
傳師或輿尸大无功也<lb/>
　六三才柔乗剛二主乎中而三復動乎其外輿如輿<lb/>
　論之輿衆也以二視三則衆矣尸如誰其尸之之尸<lb/>
　主也乗剛而動則主矣不中不正違其主帥有凶之<lb/>
　道故傳曰大无功若尸作敗師解則不必釋矣觀後<lb/>
　弟子輿尸更明程傳曰三居下卦之上居位當任者<lb/>
<pb n="4a"/>
　也不惟其才陰柔不中不正師旅之事任當専一二<lb/>
　既以剛中之才為上信倚必専其事乃有成功若更<lb/>
　使衆人主之凶之道也輿尸衆主也盖指三也以三<lb/>
　居下之上故發此義軍旅之事任不専一覆敗必矣<lb/>
　王氏申子曰三不中不正是小人之才弱志剛者而<lb/>
　居二之上是二為主將三躐而尸之也凡任將不専<lb/>
　偏禆擅命權不出一者皆輿尸也軍旅何所聽命乎<lb/>
　其取敗必矣<lb/>
<pb n="4b"/>
　<lb/>
六四<hi>句</hi>師左次<hi>句</hi>无咎<lb/>
傳左次无咎未失常也<lb/>
　八陣圖天前衝地前衝在右天後衝地後衝在左右<lb/>
　為前左為後故兵家尚右上將軍居右偏將軍居左<lb/>
　左傳云師三宿曰次左次師後退而舍止也六四以<lb/>
　柔承五知難而退兵家之常故无咎<lb/>
<pb n="5a"/>
六五<hi>句</hi>田有禽<hi>句/</hi>利執言无咎<hi>句/</hi>長子帥師<hi>句</hi>弟子輿<lb/>
尸貞凶<lb/>
傳長子帥師以中行也弟子輿尸使不當也<lb/>
　六五中正居尊為用師命將之主征不庭討不享其<lb/>
　所有事也田以講武有師象故言田羣陰比翼有禽<lb/>
　象故言禽有禽田之所也詩曰獸之所同麀鹿麌麌<lb/>
　漆沮之從天子之所有禽而田非荒也則以義興師<lb/>
　非黷也言征討之言執言謂聲其罪以討之實彖所<lb/>
<pb n="5b"/>
　謂貞无咎之道也郭京本利執言作利執之非也夫<lb/>
　聲罪致討以義服之可矣在帥師者主之而已六五<lb/>
　柔中而應九二其所有事也師非以黷武也中道也<lb/>
　若執言可服而猶戰焉是又弟子専功之謀矣凶也<lb/>
　盖命將為行師之本長子謂九二即彖所謂丈人自<lb/>
　衆尊之曰丈人自君稱之則曰長子弟子謂三命將<lb/>
　貴兼才徳乃堪重寄如九二之剛中為五正應是其<lb/>
　選矣若六三則才柔不中偏裨之衆陰邪狂恣使専<lb/>
<pb n="6a"/>
　謀議雖貞得無凶乎<lb/>
　玩傳田有禽利執言无咎不釋而専釋長子帥師弟<lb/>
　子輿尸者以執言為長子之事也六五柔中不欲黷<lb/>
　武也不然則専功者主之矣豈師之道哉向來俱不<lb/>
　解此<lb/>
　弟子輿尸向來俱兼三四言玩彖左次无咎則四能<lb/>
　自反而退非輿尸者惟三以柔乗二之剛不度才不<lb/>
　量力與二有競功之象本文輿尸即從前象來非别<lb/>
<pb n="6b"/>
　一義<lb/>
　<lb/>
上六<hi>句</hi>大君有命<hi>句/</hi>開國承家<hi>句</hi>小人勿用<lb/>
傳大君有命以正功也小人勿用必亂邦也<lb/>
　上六師之終順之至論功行賞建邦啟土之時也又<lb/>
　坤為土地為均為文為衆故有大君有命開國承家<lb/>
　之象亂之終而治之始治即防亂故戒使勿用小人<lb/>
　謹始之意為國家計也聖人體元流行不息開國承<lb/>
<pb n="7a"/>
　家治本也元也小人勿用為治國家言也<lb/>
　朱子曰開國承家小人勿用舊時説只作論功行賞<lb/>
　之時不可及小人今思他既一例有功如何不及他<lb/>
　得看來開國承家一句是公共得的未分别君子小<lb/>
　人在小人勿用則是弗更用他與之謀議經畫耳漢<lb/>
　光武能用此義自定天下之後一例論功行封其所<lb/>
　以用之左右者則鄧禹耿弇賈復數人他不與焉此<lb/>
　義方思量得如此未曾改入本義且記取<lb/>
<pb n="7b"/>
　胡氏炳文曰初師之始故紀其出師而有律上師之<lb/>
　終故紀其還師而賞功六爻中將兵將將伐罪賞功<lb/>
　靡所不載末曰小人勿用則又戒辭也雖然亦在於<lb/>
　謹其始焉耳曰丈人曰長子用以行師者得其人及<lb/>
　其開國承家自不至于用小人矣<lb/>
䷇<lb/>
比<hi>句</hi>吉<hi>句/</hi>原筮<hi>句/</hi>元<hi>句/</hi>永<hi>句/</hi>貞<hi>句/</hi>无咎<hi>句/</hi>不寧方來<hi>句</hi>
後夫凶<lb/>
<pb n="8a"/>
傳比吉也比輔也下順從也原筮元永貞无咎以剛中<lb/>
也不寧方來上下應也後夫凶其道窮也大象地上有<lb/>
水比先王以建萬國親諸侯序卦衆必有所比故受之<lb/>
以比比者比也雜卦比樂<lb/>
　師之覆也坤來居下坎往居上文王觀此坎上坤下<lb/>
　坤順坎行五陽居尊衆陰歸之因名為比原再也左<lb/>
　原田漢書原廟本草原筮俱訓再凡卦先内卦後外<lb/>
　卦再筮謂九五比師之反對師而言九五在外卦故<lb/>
<pb n="8b"/>
　曰原筮九五剛而得中有元善永久貞固之徳所以<lb/>
　吉而无咎曰吉原筮元永貞者倒揭語也卦體九五<lb/>
　得位坤順六二正應羣陰相輔有歸心恐後上下恊<lb/>
　應之象故曰不寧方來當此比順之時天下歸心有<lb/>
　後之者心欲後也觀望遲疑中懐異志是悖乎比之<lb/>
　義者窮之道也故曰後夫凶夫出衆者如丈人長子<lb/>
　之類牧誓稱夫子朂哉朂哉夫子即其人也庸可後<lb/>
　哉初二三四不寧方來者也上六髙亢後夫也<lb/>
<pb n="9a"/>
　䝉屯之反剛來居内故曰初筮比師之反剛往居外<lb/>
　故曰再筮此如貞悔之謂聖傳皆曰以剛中也本義<lb/>
　作再筮以自審不恊<lb/>
　<lb/>
初六<hi>句</hi>有孚<hi>句/</hi>比之<hi>句/</hi>无咎<hi>句/</hi>有孚盈缶<hi>句</hi>終來有他<lb/>
吉<lb/>
傳比之初六有他吉也<lb/>
　坤體比初歸附最先方來之始其于五位雖逺而已<lb/>
<pb n="9b"/>
　有以信之矣本自无咎不但无咎已也孚信之至至<lb/>
　于積誠既久則五其志同道合矣吉何如之六皆比<lb/>
　陽者也而誠不誠異後夫懐疑故凶三與後𩔖故傷<lb/>
　觀後之所以凶則知初之所以吉初對後看吉可豫<lb/>
　卜傳比之初六倒轉爻辭正從初字得義而直决其<lb/>
　有他吉非後與三之所能同也缶雖最薄之陳而誠<lb/>
　積于初則孚之早矣<lb/>
　鄭氏汝諧曰五為比之主初最逺而非其應何以有<lb/>
<pb n="10a"/>
　吉義盖機生于應物之先而誠出于志之未變故以<lb/>
　信求比何咎之有盈充也缶素器也居下而位卑擴<lb/>
　吾之信以充之雖逺而非其應終必應而有他吉矣<lb/>
　有他吉者非期於必得而得之也<lb/>
　<lb/>
六二<hi>句</hi>比之自内<hi>句</hi>貞吉<lb/>
傳比之自内不自失也<lb/>
　内已也五其正應有適合之道以天下所共比之主<lb/>
<pb n="10b"/>
　而已與之應道合志同則一徳一心不苟于比而適<lb/>
　相比者其正也故正而吉傳曰不自失不失其正也<lb/>
　本義曰柔順中正上應九五自内比外而得其正吉<lb/>
　之道也<lb/>
　<lb/>
六三<hi>句</hi>比之匪人<lb/>
傳比之匪人不亦傷乎<lb/>
　不中不正危疑之地處二之後五隔于四不能相比<lb/>
<pb n="11a"/>
　與上相應後夫之𩔖後夫凶而比傷可知矣之謂上<lb/>
　也非初二四之𩔖也故曰匪人専以應言<lb/>
　語類曰初應四為比得其人二應五亦為比得其人<lb/>
　惟三乃應上上為比之无首者故為比之匪人也趙<lb/>
　氏彦肅曰初比于五先也二應也四承也六三無是<lb/>
　三者之義將不能比五矣<lb/>
　<lb/>
六四<hi>句</hi>外比之<hi>句/</hi>貞<hi>句</hi>吉<lb/>
<pb n="11b"/>
傳外比于賢以從上也<lb/>
　上謂九五五位尊剛正一卦之主賢也四從五五在<lb/>
　外而四從之正也比之最切者也從龍從虎氣𩔖自<lb/>
　然<lb/>
　李氏過曰二與四皆比于五二應五在卦之内故言<lb/>
　比之自内四承五在卦之外故言外比之外内雖異<lb/>
　而得其所比其義一也故皆言貞吉<lb/>
<pb n="12a"/>
九五<hi>句</hi>顯比<hi>句/</hi>王用三驅<hi>句/</hi>失前禽<hi>句/</hi>邑人不誡<hi>句</hi>吉<lb/>
傳顯比之吉位正中也舍逆取順失前禽也邑人不誡<lb/>
上使中也<lb/>
　九五居尊為比之主剛健中正而羣陰翕然從之剛<lb/>
　健則明而不暗中正則公而不私故曰顯比觀顯之<lb/>
　為義則廓然并包乎天下而無所于廹坦然誠服乎<lb/>
　天下而無所于疑已盡一爻之神而吉可知矣失前<lb/>
　禽顯比之徳剛中之存來者不殺而衆歸之王者之<lb/>
<pb n="12b"/>
　仁所以蓄衆邑人不誡顯比之化剛中之致自恊乎<lb/>
　中而不知誰之為之帝力于我何有也陸氏振竒曰<lb/>
　三驅失禽置失得于無恤者狀蕩平之王心邑人不<lb/>
　誡冺知識于大順者狀熙皥之王化<lb/>
　三驅失禽之義程傳本義俱以天子不合圍及武湯<lb/>
　祝網為解然古註云凡驅禽而射三度則已也軍禮<lb/>
　禽在前來者不逆而射之不殺降也旁去又不射奔<lb/>
　者不禁也惟背我而去則射之故自膘達肩為上殺<lb/>
<pb n="13a"/>
　而傷者不以獻是舍逆者不迎射之也取順者取其<lb/>
　所當取如書所謂取亂侮亡也失前禽則所到皆下<lb/>
　不殺一人而全收其衆正顯比之事若來者不拒則<lb/>
　來即取而殺之矣于義未安又邑人不誡本義云雖<lb/>
　私屬亦喻上意不相警備以求必得經傳義俱未合<lb/>
　語類則云邑人不誡如有聞無聲言其不消告誡又<lb/>
　如歸市者不止耕者不變相似後條更切得顯比景<lb/>
　象<lb/>
<pb n="13b"/>
　<lb/>
上六<hi>句</hi>比之无首<hi>句</hi>凶<lb/>
傳比之无首无所終也<lb/>
　九五為比之主初比之最先故有喜二正比五四外<lb/>
　比五故皆貞吉六陰柔疑貳比之最後而居于五之<lb/>
　上既已過之不知天命禍可言乎此彖之所謂後夫<lb/>
　凶也无首即後也无所終據无首而言也與不寧方<lb/>
　來對看非先无首而後不知所終也王氏弼曰无首<lb/>
<pb n="14a"/>
　後也處卦之終是後夫也為時所棄宜其凶也王氏<lb/>
　申子曰五以一陽居尊四陰比之于下故彖傳曰下<lb/>
　順從也而上六孤立于外而不從豈非後夫之象二<lb/>
　家得之<lb/>
䷈<lb/>
小畜<hi>句</hi>亨<hi>句/</hi>密雲不雨<hi>句</hi>自我西郊<hi>小畜歸嵗/作<graphic n="KR3303" url="https://raw.githubusercontent.com/kanripo/KR-Gaiji/master/images/KR3303.png" mimeType="image/png"/>畜誤</hi>
傳小畜柔得位而上下應之曰小畜健而巽剛中而志<lb/>
行乃亨密雲不雨尚往也自我西郊施未行也大象風<lb/>
<pb n="14b"/>
行天上小畜君子以懿文徳序卦比必有所畜故受之<lb/>
以小畜雜卦小畜寡也<lb/>
　畜因乎比覆乎履比一陽為五陰所歸而小畜以一<lb/>
　陰制乎五陽此其剛柔相因而推之者也履上乾而<lb/>
　下兑柔不當位而履乎剛小畜上巽而下乾柔得其<lb/>
　位而上下之剛繫之此其剛柔反復而推之者也柔<lb/>
　止剛非亨道也第以其内健而外巽陽剛居二五之<lb/>
　中而其志得行乃可以亨也兑反為巽自内而外兑<lb/>
<pb n="15a"/>
　升成巽三往居四故聖傳曰尚往往期于逺而近在<lb/>
　乾上故曰自我西郊夫陰陽和而後雨澤降陽為陰<lb/>
　畜則陰為主而陽未得遂故有此象然不雨不遽雨<lb/>
　也施未行未竟行也此乃所為畜之小而有亨之道<lb/>
　也如初九之復自道九二之牽復九五之有孚則尚<lb/>
　往而施未行之時矣至上九巽變為坎則雨之盈而<lb/>
　畜者盛故貞厲征凶畜之極而亨道難矣先儒俱謂<lb/>
　雲起自西即不成雨故于本文亨下二語不屬經傳<lb/>
<pb n="15b"/>
　彖爻俱多牴牾嘗驗之諺云久雨西風晴久晴西風<lb/>
　雨雲隨風行歴歴不爽則西起之雲亦未嘗不雨也<lb/>
　來氏頗窺亨畜之㫖而于象義猶未盡恊由其未明<lb/>
　此理并用互爻而不及剛柔相推之本也<lb/>
　<lb/>
初九<hi>句</hi>復自道<hi>句/</hi>何其咎<hi>句</hi>吉<lb/>
傳復目道其義吉也<lb/>
　二五剛中志行故能亨乾不可得而畜也初當畜之<lb/>
<pb n="16a"/>
　伊始九以陽剛之才乗其機之萌而自行其志不為<lb/>
　四制而四且應之則復其常矣道之本然也故曰復<lb/>
　自道不惟无咎而實為事理之宜故聖傳曰其義吉<lb/>
　此君子之所以大居正也貴謹幾也觀屯否之初可<lb/>
　見<lb/>
　<lb/>
九二<hi>句</hi>牽復<hi>句</hi>吉<lb/>
傳牽復在中亦不自失也<lb/>
<pb n="16b"/>
　牽連也連乎初也初合志同徳者也乾不可畜九二<lb/>
　剛中陰不能制不成乎畜正與初九相牽而復其常<lb/>
　亨畜之理一也聖傳承初九不畜之義而言故曰亦<lb/>
　不自失<lb/>
　<lb/>
九三<hi>句</hi>輿説輻<hi>句</hi>夫妻反目<lb/>
傳夫妻反目不能正室也<lb/>
　九三切近乎四既比之復廹之欲動不能故有輿説<lb/>
<pb n="17a"/>
　輻之象三四陰陽比近夫婦之義然陽剛不中而陰<lb/>
　柔得位居外將欲制其陰而反為陰制反目不相對<lb/>
　視各相惡而不相下也不能正室非不欲正不能正<lb/>
　也<lb/>
　項氏安世曰輻陸氏釋文曰本作輹按輻車轑也輹<lb/>
　車軸轉也輻以利輪之轉輹以利軸之轉然輻無説<lb/>
　理若輹則有説時車不行則説之矣大畜大壯皆作<lb/>
　輹字胡氏炳文曰大畜九二輿説輹輹與輻或據左<lb/>
<pb n="17b"/>
　傳註以為通用何也曰説文輹車下橫木非輻也大<lb/>
　畜九二説輹剛而得中自止而不進也小畜九三説<lb/>
　輻剛而不中止于陰而不得進也説輹可復進説輻<lb/>
　則不可以行矣二説互相發<lb/>
　<lb/>
六四<hi>句</hi>有孚<hi>句/</hi>血去惕出<hi>句/</hi>无咎<hi>血晁以道作恤</hi>
傳有孚惕出上合志也<lb/>
　六四承五為畜之主象五位尊而相得故象為有孚<lb/>
<pb n="18a"/>
　而傳曰上合志上謂五也畜得其正順承以為畜也<lb/>
　此為最善故无咎血晁氏本作恤盖恤字之誤也恤<lb/>
　憂恤也謂九三本象陰為陽所廹説輻反目者也四<lb/>
　既承五則九三之憂恤者去矣惕本爻四多懼故惕<lb/>
　然以陰承陽畜之正者故出乎惕即象即占從前血<lb/>
　惕二義俱未明徹<lb/>
　<lb/>
九五<hi>句</hi>有孚攣如富以其鄰<lb/>
<pb n="18b"/>
傳有孚攣如不獨富也<lb/>
　四以陰畜陽不得其正惟承五故有孚五則陽為主<lb/>
　而陰之畜者成之又有二之剛中為應其志得行故<lb/>
　曰有孚攣如攣如孚之甚猶所謂心如結兮者彖之<lb/>
　剛中而志行是也畜有富義畜正而盛則富矣鄰即<lb/>
　四畜盛而富則四之孚者亦富也如君于臣正其志<lb/>
　而諫行言聽則臣亦與共天禄書曰臣哉鄰哉是之<lb/>
　謂矣本義謂三爻同力畜乾為鄰之象未合彖傳觀<lb/>
<pb n="19a"/>
　之<lb/>
　<lb/>
上九<hi>句</hi>既雨既處<hi>句/</hi>尚徳載<hi>句/</hi>婦貞<hi>句/</hi>厲<hi>句/</hi>月幾望<hi>句</hi>
君子征凶<hi>徳京房虞翻子夏傳皆作得幾唐一行作既俱誤</hi>
傳既雨既處徳積載也君子征凶有所疑也<lb/>
　既雨雨之既也如既然之既月幾望幾及也如庶幾<lb/>
　之幾上九畜之終亨之久富之盛非徳之積不足以<lb/>
　載之故曰尚徳載不然則滿而傾矣書曰滿而不溢<lb/>
<pb n="19b"/>
　所以長守富也其為是乎此君子之道貴剛以守之<lb/>
　也若陽畜不止則六四用事婦道為主危厲不免如<lb/>
　月之及望而陰疑于陽矣君子當此豈可復征故不<lb/>
　戒者凶也畜極而通則雨矣因彖文不雨而言故曰<lb/>
　既雨望月之盈也陰之盛也本爻巽體畜極故曰月<lb/>
　幾望婦陰道君子猶言男子猶九三之言夫也應也<lb/>
　其情同王氏應麟曰小畜上九月幾望則凶陰疑陽<lb/>
　也歸妹六五月幾望則吉陰應陽也中孚六四月幾<lb/>
<pb n="20a"/>
　望則无咎陰從陽也據此分晰得同辭異義之㫖然<lb/>
　歸妹中孚之月幾望皆陰爻此獨陽爻變坎則陰之<lb/>
　畜極者不知止也故征凶九三之夫婦反目終必及<lb/>
　也<lb/>
　既雨既處尚徳載二句與婦貞厲月幾望君子征凶<lb/>
　三句上下相承對看玩傳文既雨既處徳積載也為<lb/>
　一段婦貞厲君子征凶有所疑也為一段文勢分明<lb/>
　先儒以婦貞厲屬上段與君子征凶對看不協<lb/>
<pb n="20b"/>
䷉<lb/>
履虎尾<hi>句</hi>不咥人<hi>句</hi>亨<lb/>
傳履柔履剛也説而應乎乾是以履虎尾不咥人亨剛<lb/>
中正履帝位而不疚光明也大象上天下澤履君子以<lb/>
辯上下定民志繫辭履徳之基也履和而至履以和行<lb/>
序卦物畜而後有禮故受之以履雜卦履不處也<lb/>
　履小畜之反也小畜外巽之六四來内乾之九三兑<lb/>
　柔乾剛而乾上兑下若履踐然故名為履乾虎象凡<lb/>
<pb n="21a"/>
　卦從下而上則四即其尾也然本卦之體内兑外乾<lb/>
　兑説乾健柔以應剛無所傷害故雖履虎尾而不咥<lb/>
　人占此者亨且五當尊位所履者尊剛中而正故不<lb/>
　疚又九五剛正有光明之象履之所以無傷而能亨<lb/>
　也履虎尾以九四言彖傳履帝位以九五言其不咥<lb/>
　人不疚及九五之貞厲而不至凶互相發明<lb/>
　<lb/>
初九<hi>句</hi>素履往<hi>句</hi>无咎<lb/>
<pb n="21b"/>
傳素履之往獨行願也<lb/>
　素履猶中庸言素其位而行也素者本然固有之謂<lb/>
　履禮也知崇禮卑本爻剛而能下居履之初未為物<lb/>
　遷率其本然固有者而行之獨得于己不願乎外故<lb/>
　无咎<lb/>
　<lb/>
九二<hi>句</hi>履道坦坦<hi>句/</hi>幽人<hi>句/</hi>貞<hi>句</hi>吉<lb/>
傳幽人貞吉終不自亂也<lb/>
<pb n="22a"/>
　九二中正故有履道坦坦之象中道而行依乎中庸<lb/>
　者也平易明白中有所主﨑險竒衺不足以亂之對<lb/>
　九五帝位而言則此為幽人猶中庸所謂遯世不見<lb/>
　知而不悔者也剛中即所以為正貞也故吉梁氏寅<lb/>
　曰行于道路者由中則平坦從旁則﨑險九二以剛<lb/>
　居中是履道而得其平坦者也持身如是不輕自售<lb/>
　故為幽人貞吉<lb/>
　<lb/>
<pb n="22b"/>
六三<hi>句</hi>眇能視<hi>句/</hi>跛能履<hi>句/</hi>履虎尾咥人<hi>句/</hi>凶<hi>句</hi>武人<lb/>
為于大君<lb/>
傳眇能視不足以有明也跛能履不足以與行也咥人<lb/>
之凶位不當也武人為于大君志剛也<lb/>
　不中不正居凶危之地暗昧陂側而行險犯義下履<lb/>
　九二上履純乾其志甚剛不免于禍此履之凶者本<lb/>
　卦小畜之反也巽反為兑是乾也而成兑矣兑為毁<lb/>
　折則眇且跛也不必象家互爻而始合也柔履剛本<lb/>
<pb n="23a"/>
　爻為履之主就全體而觀則兑説而應乎乾就一爻<lb/>
　而言則正履乾剛而失其柔故即承彖文履虎尾而<lb/>
　分别之曰此則其咥人者也王氏申子所謂彖總言<lb/>
　一卦爻則據其時與位而言是也來氏謂人居兑口<lb/>
　鑿矣武陰象三也眇視跛履而履虎尾者也大君乾<lb/>
　也為則作威作福之謂為于大君犯分干義履之事<lb/>
　也所以明上文之象也聖傳上以位言下以志言本<lb/>
　一意王氏申子謂武人用之以有為于大君之前則<lb/>
<pb n="23b"/>
　可者亦失傳意<lb/>
　<lb/>
九四<hi>句</hi>履虎尾<hi>句/</hi>愬愬終吉<hi>愬愬馬融作虩虩誤</hi>
傳愬愬終吉志行也<lb/>
　履非其地皆屬危機九四不中不正與六三同故亦<lb/>
　曰履虎尾四多懼故愬愬也以剛居下上承九五履<lb/>
　危而知所戒懼與暴虎馮河眇視跛履者異盖履剛<lb/>
　而能柔志自可行故終吉<lb/>
<pb n="24a"/>
　<lb/>
九五<hi>句</hi>夬履<hi>句/</hi>貞<hi>句</hi>厲<lb/>
傳夬履貞厲位正當也<lb/>
　剛中而正履當尊位不疑所行故夬履夬決也快也<lb/>
　中正故貞厲而不至咎凶此即彖所謂履虎尾不咥<lb/>
　人傳所謂履帝位而不疚者也所以夬履而貞且厲<lb/>
　者以正當乎履之位決于履且固守其履也以視履<lb/>
　元吉觀之則夬履之貞厲可見矣噬嗑之貞厲无咎<lb/>
<pb n="24b"/>
　傳曰得當兑五之有厲傳曰位正當皆以當乎位之<lb/>
　尊而言也彖傳爻辭非有異文<lb/>
　<lb/>
上九<hi>句</hi>視履<hi>句/</hi>考祥其旋<hi>句</hi>元吉<lb/>
傳元吉在上大有慶也<lb/>
　上九履之終行之成不壯往不徑行故曰視履視審<lb/>
　慎也考視之詳也祥善之至履之度也旋周旋折旋<lb/>
　也中規中矩善也就履而言故不僅曰善而曰祥也<lb/>
<pb n="25a"/>
　履禮也周規折矩有節有文秩然藹然中乎天則考<lb/>
　祥如是所謂動容周旋中禮盛徳之至者履以和行<lb/>
　莫之或過夬履者行若危愬愬者行自懼眇跛者行<lb/>
　若狂坦坦者行未著素履者行未成吉無踰此者故<lb/>
　元吉<lb/>
　來氏知徳曰視履作一句與素履夬履同例祥善也<lb/>
　三凶五厲皆非善也考其履之善必皆天理之節文<lb/>
　人事之儀則下文其旋是也旋者周旋折旋也凡禮<lb/>
<pb n="25b"/>
　以義合而截然不可犯者謂之方猶人之步履折旋<lb/>
　也以天和而怡然不可解者謂之圓猶人之步履周<lb/>
　旋也禮雖有三千三百之多不過周旋折旋而已考<lb/>
　其善于周旋折旋之間則中規中矩豈不元吉按此<lb/>
　義最精但其中有中爻離目視之象也句未解傳元<lb/>
　吉在上専以上言不主六三也此又用互爻而失之<lb/>
　鑿故刪之<lb/>
䷊<lb/>
<pb n="26a"/>
泰<hi>句</hi>小往大來<hi>句/</hi>吉<hi>句</hi>亨<lb/>
傳泰小往大來吉亨則是天地交而萬物通也上下交<lb/>
而其志同也内陽而外陰内健而外順内君子而外小<lb/>
人君子道長小人道消也大象天地交泰后以財成天<lb/>
地之道輔相天地之宜以左右民序卦履而泰然後安<lb/>
故受之以泰泰者通也雜卦否泰反其𩔖也<lb/>
　泰者否之反小謂陰大謂陽往者自内之外來者自<lb/>
　外至内小往坤三陰自否内往居外大來乾三陽自<lb/>
<pb n="26b"/>
　否外來居内陽來陰往交也陰陽交則和和則通上<lb/>
　下交則合合則固故曰泰正月之候成平之世天時<lb/>
　人事一也吉亨者吉以亨也泰也<lb/>
　雜卦傳否泰反其𩔖言此為反易之卦只從否泰觀<lb/>
　其往來大分了然不兼歸妹彖傳較然劉氏牧亦専<lb/>
　主内外卦<lb/>
　<lb/>
初九<hi>句</hi>拔茅茹以其彚<hi>句</hi>征吉<lb/>
<pb n="27a"/>
傳拔茅征吉志在外也<lb/>
　泰初陽來于下天道下濟君徳下交之始即上交之<lb/>
　初茅微賤之物以其在初也茹根也彚𩔖也征進也<lb/>
　仕進之謂下交之初衆志欣動進而從君也茹茅之<lb/>
　根彚又根之類思皇多士維周之楨濟濟多士文王<lb/>
　以寧王陽在位貢禹彈冠觀士氣而知興朝之象據<lb/>
　初而言也盖拔茅之茹而連乎茹之彚則極其下者<lb/>
　而擬之以見交泰之初氣𩔖之從也先儒謂連及三<lb/>
<pb n="27b"/>
　陽者猶隔一層<lb/>
　<lb/>
九二<hi>句</hi>包荒<hi>句/</hi>用馮河<hi>句/</hi>不遐遺<hi>句/</hi>朋亡<hi>句</hi>得尚于中<lb/>
行<lb/>
傳包荒得尚于中行以光大也<lb/>
　泰二陽交于二上應六五交之最盛者泰之主也荒<lb/>
　逺也乾體廣大無不兼容而量有必周故曰包荒非<lb/>
　僅初之拔茅茹而以其彚已也九二剛中能濟往而<lb/>
<pb n="28a"/>
　無阻有馮河之勇焉乾用剛果無所私眤而不疑所<lb/>
　行故曰用馮河非僅初之征進已也惟其體之無不<lb/>
　容也故不遺遐逺惟其用之無所私也故不溺朋比<lb/>
　皆據二而言泰之中道也傳曰光大者中徳也本義<lb/>
　謂包容荒穢來氏謂包初皆非也未知上下四句之<lb/>
　相承見義也未知得尚于中行為本爻之主也未知<lb/>
　傳舉首尾以括中二句也<lb/>
　<lb/>
<pb n="28b"/>
九三<hi>句</hi>无平不陂<hi>句/</hi>无往不復<hi>句/</hi>艱貞无咎<hi>句/</hi>勿恤<hi>句</hi>
其孚<hi>句</hi>于食<hi>句</hi>有福<lb/>
傳无往不復天地際也<lb/>
　三處上下卦之間地與天往來之界地之形无平而<lb/>
　不陂天之氣无往而不復當此之際非乾陽之貞以<lb/>
　固其交能為泰乎知其艱而貞以守之斯无咎震无<lb/>
　咎者存乎悔其為艱也能勿恤乎其能貞也則有孚<lb/>
　矣孚則陰陽交而泰矣如是則不僅无咎也艱貞者<lb/>
<pb n="29a"/>
　于是乎食矣且有福矣勿恤恤也于食食也俱二字<lb/>
　為句<lb/>
　泰否反易亦對待九三陰陽交際之大分故就其大<lb/>
　分以為辭與論承應者又别聖傳以一際字括一爻<lb/>
　之象竒甚<lb/>
　<lb/>
六四<hi>句</hi>翩翩不富以其鄰<hi>句/</hi>不戒以孚<hi>翩翩陸徳明作萹萹誤</hi>
傳翩翩不富皆失實也不戒以孚中心願也<lb/>
<pb n="29b"/>
　泰四柔順之體陰以得陽為心上交之時近五應初<lb/>
　同心相應翩翩來不已之貌狀四之情也不富以其<lb/>
　鄰言𩔖應之速不有其富相與為泰也鄰謂五五泰<lb/>
　之至隆四以陰相承急欲相從以成泰同情也傳曰<lb/>
　失實者忘私忘家之謂非不待富之謂不戒以孚言<lb/>
　不富以其鄰之實也不待戒而自孚出于中心之所<lb/>
　欲得也故傳曰中心願實泰交之美者本義謂其占<lb/>
　為有小人合交以害正道君子所當戒于爻情傳義<lb/>
<pb n="30a"/>
　俱未恊何氏楷曰此正陰陽交泰之爻也翩翩羣飛<lb/>
　而下貌陰虚陽實凡言不富者皆陰爻鄰指五上四<lb/>
　能挾其並居之鄰相從而下者以三陰皆欲求陽故<lb/>
　不待教戒而能以之下孚乎陽也此説近是<lb/>
　<lb/>
六五<hi>句</hi>帝乙歸妹以祉<hi>句</hi>元吉<lb/>
傳以祉元吉中以行願也<lb/>
　帝乙歸妹借時事為象如髙宗箕子之𩔖帝乙謂湯<lb/>
<pb n="30b"/>
　湯稱天乙故亦稱帝乙其嫁妹之辭曰無以天子之<lb/>
　富而驕諸侯陰之從陽女之順夫天下之義也往事<lb/>
　爾夫必以禮義是也泰五陰居尊位帝女之象泰交<lb/>
　于陽下嫁之象來氏謂本卦陰陽交泰陰居尊位而<lb/>
　陽反在下故象以此者得之其謂中爻三五為雷二<lb/>
　四為澤有歸妹之象者亦偶合此體非本意何也無<lb/>
　帝乙二字也祉當作禮即必以禮義之文元吉至善<lb/>
　而大吉也福在其中皆五之中徳為之故傳曰中以<lb/>
<pb n="31a"/>
　行願也女之嫁與四之願交于陽同也帝制為下嫁<lb/>
　之禮則中以行之矣<lb/>
　<lb/>
上六<hi>句</hi>城復于隍<hi>句/</hi>勿用師<hi>句/</hi>自邑告命<hi>句</hi>貞吝<lb/>
傳城復于隍其命亂也<lb/>
　泰極矣過乎中矣必復為否政令顛倒成者壊之尚<lb/>
　可為哉坤為地為土故取象城隍坤為衆變艮為止<lb/>
　故勿用師邑親近之地令不及逺而告命自邑雖正<lb/>
<pb n="31b"/>
　亦吝泰極之時為之也程子曰掘隍土積累以成城<lb/>
　如治道積累以成泰及泰之終將反于否如城土頽<lb/>
　圮復及于隍也上泰之終六以小人處之行將否矣<lb/>
　師衆也勿用師君之所以能用衆者上下之情通而<lb/>
　心同也今泰之將終失泰之道上下之情不通矣民<lb/>
　心離散不從其上豈可用也用之則亂衆既不可用<lb/>
　方自其親近而告命之雖所告命者得其正亦可羞<lb/>
　吝來氏曰此復字正應无往不復復字<lb/>
<pb n="32a"/>
䷋<lb/>
否<hi>句</hi>之匪人<hi>句/</hi>不利君子貞<hi>句</hi>大往小來<lb/>
傳否之匪人不利君子貞大往小來則是天地不交而<lb/>
萬物不通也上下不交而天下无邦也内陰而外陽内<lb/>
柔而外剛内小人而外君子小人道長君子道消也大<lb/>
象天地不交否君子以儉徳辟難不可榮以禄序卦物<lb/>
不可以終通故受之以否雜卦否泰反其𩔖也<lb/>
　否者泰之反乾三陽往居外坤三陰來居内陽散陰<lb/>
<pb n="32b"/>
　離不交也陰陽不交則不和不和則不通上下不交<lb/>
　則不合不合則不利故曰否衰謝之候敗壊之秋天<lb/>
　時人事無可為者否之匪人與履虎尾同人于野艮<lb/>
　其背同例獨以匪人當之者内小人小人道長也不<lb/>
　利君子貞者不利于君子之正外君子也君子道消<lb/>
　也天地塞賢人隠不能以行道為正故大象曰君子<lb/>
　以儉徳辟難不可榮以禄也泰但言小往大來而著<lb/>
　其吉亨否則詳言人事而後言大往小來若曰當斯<lb/>
<pb n="33a"/>
　時也雖曰天命豈非人事哉言世之否塞皆小人為<lb/>
　之也<lb/>
　來往只從泰否反易見義不兼漸卦否之匪人來氏<lb/>
　以為非人也天也天字多一轉失聖人立象之意不<lb/>
　利二字為句與上下句不相屬只如舊讀即小人道<lb/>
　長君子道消之謂也<lb/>
　<lb/>
初六<hi>句</hi>拔茅茹以其彚<hi>句/</hi>貞<hi>句/</hi>吉<hi>句</hi>亨<lb/>
<pb n="33b"/>
傳拔茅貞吉志在君也<lb/>
　否初事尚可救陰陽雖不交而外有九五剛正之君<lb/>
　因時而早圖之則猶可及止也惟在正而固以守之<lb/>
　則吉而否者以亨亨否非一人之事亦必有傑出之<lb/>
　人氣機之際旋轉之功在初為最切也且否泰反易<lb/>
　同體故初爻之辭差同其不同者貞也亨也貞君子<lb/>
　之道也彖辭不利君子貞而初以貞而吉且亨者以<lb/>
　初之時言也君子之道未竟消也先儒俱以三陰皆<lb/>
<pb n="34a"/>
　為小人是専見彖而不見爻也彖言陰陽之大分爻<lb/>
　言所值之時位各有所當約而言之諸卦大象之不<lb/>
　吉者初爻皆有吉義如屯蠱暌蹇之𩔖言其勢之可<lb/>
　迴也且據其材而言之苟有可治則否即可亨也四<lb/>
　五六亦然古今治世而伏亂幾亂世而基治理豈不<lb/>
　惟其人乎<lb/>
　<lb/>
六二<hi>句</hi>包承<hi>句/</hi>小人吉<hi>句</hi>大人否亨<lb/>
<pb n="34b"/>
傳大人否亨不亂羣也<lb/>
　包一陰居中而上下兩陰包之也承承六三也六二<lb/>
　柔中當否之時包陰而又承三無所作為承順而已<lb/>
　夫不敢妄作小人之福也故吉然爻本中正可以自<lb/>
　立雖包陰承三不為所亂安其否而道自亨也或曰<lb/>
　上應九五否者可亨也曰天地不交不能為應也六<lb/>
　十四卦中有應而不能為應者獨此卦也故傳曰不<lb/>
　亂羣獨言大人者所以著君子之柔正不同乎小人<lb/>
<pb n="35a"/>
　之柔靡也<lb/>
　<lb/>
六三<hi>句</hi>包羞<lb/>
傳包羞位不當也<lb/>
　六三偏暗當上下交接之地有陽可從而偏邪險側<lb/>
　與羣陰為黨以成為否小人誤國貽禍于世上下切<lb/>
　齒靦面自安可羞孰甚詩云天之方蹶無然泄泄孟<lb/>
　子曰泄泄猶沓沓也事君無義進退無禮言則非先<lb/>
<pb n="35b"/>
　王之道者猶沓沓也其是之謂乎<lb/>
　<lb/>
九四<hi>句</hi>有命<hi>句/</hi>无咎<hi>句</hi>疇離祉<lb/>
傳有命无咎志行也<lb/>
　否九四泰之九三也而所處之地尤善以陽居四剛<lb/>
　而承五剛中之君相與共濟亨否何疑命以四承五<lb/>
　出納王命柔不茹剛不吐何咎之有泰三勿恤有孚<lb/>
　而後有福否四有命自无咎而同類且受祉語曰大<lb/>
<pb n="36a"/>
　旱之後易為澤所處之地然也疇𩔖也離麗也祉福<lb/>
　也項氏安世曰泰雖極治以命亂而成否否雖極亂<lb/>
　以有命而成泰命者天之所令君之所造道之興廢<lb/>
　豈非天邪世之治亂豈非君邪㫖哉斯言<lb/>
　明王文成公答朱侍御書曰疇祉盈朝志行于衆<lb/>
　<lb/>
九五<hi>句</hi>休否<hi>句/</hi>大人吉<hi>句</hi>其亡其亡繫于苞桑<lb/>
傳大人之吉位正當也繫辭子曰危者安其位者也亡<lb/>
<pb n="36b"/>
者保其存者也亂者有其治者也是故君子安而不忘<lb/>
危存而不忘亡治而不忘亂是以身安而國家可保也<lb/>
易曰其亡其亡繫于苞桑<lb/>
　否至于五噫甚矣將息矣九五剛中故足濟否非大<lb/>
　人孰能與于斯乎然否之在休猶未盡也未亡者一<lb/>
　綫耳苞桑之繫微矣桑非樟楠松柏之大不固磐石<lb/>
　而繫苞桑其危何如否休之際有此象也漢唐中興<lb/>
　不其然乎繫辭傳于危亡亂丁寧再三聖人之情見<lb/>
<pb n="37a"/>
　乎辭皆休之義也否泰之分也<lb/>
　唐陸贄收復河北後請罷兵狀云邦國之杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>綿綿<lb/>
　連連若苞桑綴旒幸而不疎者縷矣此語可以觀象<lb/>
　<lb/>
上九<hi>句</hi>傾否<hi>句</hi>先否後喜<lb/>
傳否終則傾何可長也<lb/>
　否極矣亂極生治否之上九泰之上六時𫝑必然泰<lb/>
　上曰復否上曰傾傾與復正相對傾盡則泰矣故先<lb/>
<pb n="37b"/>
　否後喜傳曰何可長言不終否也陽長而陰消也天<lb/>
　之元為之主也<lb/>
䷌<lb/>
同人于野<hi>句</hi>亨<hi>句/</hi>利涉大川<hi>句</hi>利君子貞<lb/>
傳同人柔得位得中而應乎乾曰同人同人曰同人于<lb/>
野亨利涉大川乾行也文明以健中正而應君子正也<lb/>
惟君子為能通天下之志大象天與火同人君子以類<lb/>
族辨物序卦物不可以終否故受之以同人雜卦同人<lb/>
<pb n="38a"/>
親也<lb/>
　泰否小乾坤也以下一陰五陽一陽五陰者四而同<lb/>
　人則其間接續者也師一陽居二而統羣陰同人一<lb/>
　陰居二而合羣陽師衆也同人親也名卦相因同人<lb/>
　大有乾離相加覆推而成柔以二為正為中柔正居<lb/>
　中足繫兩陽而外又應乎乾以柔中而合健徳大同<lb/>
　之象也故曰同人其于野涉川皆謂乾也于野象其<lb/>
　曠逺涉川象其健行曠逺者無私交健行者無沉溺<lb/>
<pb n="38b"/>
　故亨且利又離文明而乾健九五中正而應乎二惟<lb/>
　其中正故羣陽俱應也非君子孰能與于斯貞正也<lb/>
　<lb/>
初九<hi>句</hi>同人于門<hi>句</hi>无咎<lb/>
傳出門同人又誰咎也<lb/>
　剛正居下同人之初無所偏係又位在最近之地故<lb/>
　曰門于門者于野之初也傳曰出門則無門内之私<lb/>
　二之柔中在前同之而不徇也故曰誰咎<lb/>
<pb n="39a"/>
　<lb/>
六二<hi>句</hi>同人于宗<hi>句</hi>吝<lb/>
傳同人于宗吝道也<lb/>
　宗主也六二為同人主爻其在大象本以柔中而同<lb/>
　乎羣陽大公之道也至于本爻則二與五為正應其<lb/>
　情専一于初三四上若相離者然失同人之道矣與<lb/>
　大象之應乎純乾者異故吝<lb/>
　<lb/>
<pb n="39b"/>
九三<hi>句</hi>伏戎于莽<hi>句/</hi>升其髙陵<hi>句</hi>三嵗不興<lb/>
傳伏戎于莽敵剛也三嵗不興安行也<lb/>
　卦以同為義不同則争乾來同于離而三以偏暗居<lb/>
　離之間欲敗其同然乾尊離明不得肆也又九三剛<lb/>
　而不中欲與二同而二與五為應不能為同欲謀間<lb/>
　五而剛正不敵同而不同是有戎心矣且三居下卦<lb/>
　之上隔四望五故有升其髙陵之象然乾敵剛正終<lb/>
　不能動故三嵗不興三嵗爻居三也不興即伏也静<lb/>
<pb n="40a"/>
　而不動也故傳曰安行安行猶曰潛行<lb/>
　<lb/>
九四<hi>句</hi>乘其墉<hi>句/</hi>弗克攻<hi>句</hi>吉<lb/>
傳乗其墉義弗克也其吉則困而反則也<lb/>
　四亦欲同乎二而惡其専于五也墉謂三離中虚有<lb/>
　垣象故三為其墉四乗而攻之然剛在乾下尚知自<lb/>
　反以五在上而不能逞也以五為正而不可肆也不<lb/>
　能逞故乗墉而攻不克也不可肆故終守分遜五而<lb/>
<pb n="40b"/>
　吉也傳曰義弗克非但勢不克五尊與二為正應實<lb/>
　有不可攻之義困而反則則知義矣<lb/>
　<lb/>
九五<hi>句</hi>同人先號咷而後笑<hi>句/</hi>大師克<hi>句</hi>相遇<lb/>
傳同人之先以中直也大師相遇言相克也繫辭同人<lb/>
先號咷而後笑子曰君子之道或出或處或黙或語二<lb/>
人同心其利斷金同心之言其臭如蘭<lb/>
　不同則憂同則喜同人之情所必至也號咷憂之切<lb/>
<pb n="41a"/>
　笑喜之誠先號咷者三四間之也後笑者五與二中<lb/>
　正而應也人之不同者即争象三伏莽四乗墉陽剛<lb/>
　設險必大師乃克既克則同而相遇矣傳同人之先<lb/>
　句連號咷後笑在内如包荒得尚乎中行拔茅征吉<lb/>
　等句皆省文也<lb/>
　<lb/>
上九<hi>句</hi>同人于郊<hi>句</hi>无悔<lb/>
傳同人于郊志未得也<lb/>
<pb n="41b"/>
　初曰門二曰宗三曰陵四曰墉五能同矣上居其外<lb/>
　離其儔侣故曰郊又乾有郊野大象國外謂之郊郊<lb/>
　外謂之牧牧外謂之野皆曠逺之地于郊去野不逺<lb/>
　宜同占義矣而僅曰无悔者本爻廓落無與耳未若<lb/>
　大象之𩔖應無私也于野者文明以健剛中而應能<lb/>
　通天下之志于郊則于野有間矣明健不足剛而不<lb/>
　中九三不應雖无所悔而實未能通天下之志也故<lb/>
　傳曰志未得象傳志字正對彖傳志字<lb/>
<pb n="42a"/>
　<lb/>
大有<hi>句</hi>元<hi>句</hi>亨<lb/>
傳大有柔得尊位大中而上下應之曰大有其徳剛健<lb/>
而文明應乎天而時行是以元亨大象火在天上大有<lb/>
君子以遏惡揚善順天休命序卦與人同者物必歸焉<lb/>
故受之以大有雜卦大有衆也<lb/>
　同人之覆也陽大陰小大謂陽六五柔尊得中上下<lb/>
　交應五陽皆其所有故曰大有也乾剛健離文明乾<lb/>
<pb n="42b"/>
　三陽應離六五與天相應時中而行所以元善而亨<lb/>
　通也乾曰元亨利貞大有曰元亨離明天上與天同<lb/>
　體矣<lb/>
　程子曰卦之才可以元亨也凡卦徳有卦名自有其<lb/>
　義者如比吉謙亨是也有因其卦義便為訓戒者如<lb/>
　師貞丈人吉同人于野亨是也有以其卦才而言者<lb/>
　大有元亨是也由剛健文明應天時行故能元亨也<lb/>
<pb n="43a"/>
初九<hi>句</hi>无交害<hi>句/</hi>匪咎<hi>句</hi>艱則无咎<lb/>
傳大有初九无交害也<lb/>
　五陽皆為六五之有初去五尚逺不能相與故无交<lb/>
　然陽剛在初不涉物累故亦无害不求不忮非有咎<lb/>
　也其所以无交害者剛以守之也艱也斯无咎之道<lb/>
　六五曰厥孚交如威如羣陽皆孚也此曰无交害逺<lb/>
　于五也<lb/>
　<lb/>
<pb n="43b"/>
九二<hi>句</hi>大車以載<hi>句/</hi>有攸住<hi>句/</hi>无咎<hi>車蜀才本作輿</hi>
傳大車以載積中不敗也<lb/>
　陽剛得中正應六五能成其有若大車之載物中廣<lb/>
　能積滿而不溢足以任重致逺故往而无咎<lb/>
　<lb/>
九三<hi>句</hi>公用亨于天子<hi>句/</hi>小人弗克<hi>亨虞氏作享與春秋傳合</hi>
傳公用亨于天子小人害也<lb/>
　本義亨春秋傳作享謂朝獻也古者亨通之亨享獻<lb/>
<pb n="44a"/>
　之享烹餁之烹皆作亨確不可易先儒作亨通之亨<lb/>
　者泥于字也當大有之時居上下之交二有大車之<lb/>
　載往四有匪彭之无咎則三以乾下之上而上交離<lb/>
　明宜其為公也為亨于天子也雖地處偏隘剛柔之<lb/>
　際不無小人之害然健以明繼不能勝也亦不可不<lb/>
　慎也亨之成不成重有闗于大有之時也象傳分明<lb/>
　程傳謂小人處之則専其富有以為私本義謂小人<lb/>
　无剛正之徳雖得此爻不能當俱不協來瞿塘知四<lb/>
<pb n="44b"/>
　之阻為小人而又以離為兵戈之象亦鑿<lb/>
　<lb/>
九四<hi>句</hi>匪其彭<hi>句</hi>无咎<lb/>
傳匪其彭无咎明辨晳也<lb/>
　程傳曰彭盛多之貌詩載驅云行人彭彭行人盛多<lb/>
　之狀雅大明云駟騵彭彭言武王戎馬之盛也沈氏<lb/>
　該曰謙少自居而懼以戒其盛得明哲保身之義故<lb/>
　无咎按四連三陽而進彭彭然盛之貌也四多懼以<lb/>
<pb n="45a"/>
　剛下柔戒懼謙退不有其有彭彭然者匪其有也明<lb/>
　于義理之至也故无咎沈氏深得象傳意<lb/>
　<lb/>
六五<hi>句</hi>厥孚交如<hi>句</hi>威如吉<lb/>
傳厥孚交如信以發志也威如之吉易而无備也<lb/>
　六五虚中九二誠應五虚中而信于下二志實而應<lb/>
　乎上上下交孚之象也書曰元首明哉股肱良哉大<lb/>
　有之交也二應而五陽俱應矣故曰厥孚交如斯時<lb/>
<pb n="45b"/>
　也恭己南面禮明樂備坦易明白不大聲色離當文<lb/>
　明故曰威如先儒威如句作戒辭未詳聖傳<lb/>
　<lb/>
上九<hi>句</hi>自天祐之<hi>句</hi>吉无不利<lb/>
傳大有上吉自天祐也繫辭易曰自天祐之吉无不利<lb/>
子曰祐者助也天之所助者順也人之所助者信也履<lb/>
信思乎順又以尚賢也是以自天祐之吉无不利也<lb/>
　六五有乎大者也羣陽大之有乎五者也上吉大之<lb/>
<pb n="46a"/>
　極而六五柔中實與親信上剛從柔思順乎五當有<lb/>
　之極不自有其有而為六五有心知六五之賢而尚<lb/>
　而信且順之相得之深有之成也故曰自天祐之吉<lb/>
　无不利而傳曰大有上吉自天祐也言上之所以吉<lb/>
　也繫辭傳所謂履信思乎順又以尚賢者正相發明<lb/>
　本義曰大有之世以剛居上而能下從六五是能履<lb/>
　信思順而尚賢也經傳聮貫無復疑義而郭氏雍鄭<lb/>
　氏汝諧俱謂履信思順為六五之事而特于上九發<lb/>
<pb n="46b"/>
　之以見其有失爻義矣<lb/>
䷎<lb/>
謙<hi>句</hi>亨<hi>句</hi>君子有終<lb/>
傳謙亨天道下濟而光明地道卑而上行天道虧盈而<lb/>
益謙地道變盈而流謙鬼神害盈而福謙人道惡盈而<lb/>
好謙謙尊而光卑而不可踰君子之終也大象地中有<lb/>
山謙君子以裒多益寡稱物平施繫辭謙徳之柄也謙<lb/>
尊而光謙以制禮序卦有大者不可以盈故受之以謙<lb/>
<pb n="47a"/>
雜卦謙輕<lb/>
　同人大有皆一陰五陽見于泰否之後謙豫則皆一<lb/>
　陽五陰坤艮反覆相推而成者自然相因之序也為<lb/>
　卦上坤下艮地卑居上山髙居下坤順艮止艮九三<lb/>
　一陽止于坤順之下皆不自尊亢之象故名曰謙天<lb/>
　地之體用人鬼之性情皆以謙為貴其徳足為衆之<lb/>
　所歸故有亨道是謙之所以亨由艮之一陽止於衆<lb/>
　陰之間尊而終見其光卑而終不可踰故曰君子有<lb/>
<pb n="47b"/>
　終<lb/>
　<lb/>
初六<hi>句</hi>謙謙君子<hi>句/</hi>用涉大川<hi>句</hi>吉<lb/>
傳謙謙君子卑以自牧也<lb/>
　六在謙初以謙自治者謙而又謙敬謹之至用涉危<lb/>
　險必克有濟故吉止而順以柔處初涉險不陷即涉<lb/>
　川之義不必互體震坎隔爻取象<lb/>
<pb n="48a"/>
六二<hi>句</hi>鳴謙<hi>句</hi>貞吉<lb/>
傳鳴謙貞吉中心得也<lb/>
　鳴和于外也柔順中正與三相得三為謙之主鳴謙<lb/>
　鳴三之謙也同聲相應同氣相求聲氣不孤得心應<lb/>
　響有不啻若自其口出者矣故為鳴謙惟其中正故<lb/>
　貞且吉蘇氏軾曰雄鳴則雌應故易以陰陽唱和寄<lb/>
　之于鳴謙之所以為謙者三六二其鄰也上六其配<lb/>
　也故皆和之而鳴于謙來氏取小過飛鳥之象為鳴<lb/>
<pb n="48b"/>
　不若此條得卦之主<lb/>
　<lb/>
九三<hi>句</hi>勞謙<hi>句/</hi>君子有終<hi>句</hi>吉<lb/>
傳勞謙君子萬民服也繫辭勞謙君子有終吉子曰勞<lb/>
而不伐有功而不徳厚之至也語以其功下人者也徳<lb/>
言盛禮言恭謙也者致恭以存其位者也<lb/>
　三剛徳艮體居下之上為羣陰之所歸有功于民者<lb/>
　也而止于坤順之際不傲上不凌下所謂謙尊而光<lb/>
<pb n="49a"/>
　卑而不可踰者此君子也其有終也萬民之所以服<lb/>
　也故吉繫辭傳有功謂已成之功即勞也故下云語<lb/>
　以其功下人者也來氏取象互坎分别功先勞後失<lb/>
　傳意<lb/>
　<lb/>
六四<hi>句</hi>无不利<hi>句</hi>撝謙<lb/>
傳无不利撝謙不違則也<lb/>
　上有柔中之君四下之而不亢故无不利然三者謙<lb/>
<pb n="49b"/>
　之主爻以剛下柔謙之所以為謙也諸爻之謙視之<lb/>
　為則四之所以无不利者當發揮乎三之謙也二承<lb/>
　三上應三皆得鳴三之謙四乗三當發揮乎三之謙<lb/>
　觀傳所謂不違則者爻義甚明本義于撝謙另作戒<lb/>
　辭來氏解為撝者裂也避陽而去之俱非聖傳意<lb/>
　<lb/>
六五<hi>句</hi>不富以其鄰<hi>句/</hi>利用侵伐<hi>句</hi>无不利<lb/>
傳利用侵伐征不服也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>經禮補逸</head>
    <p>
<pb n="1a"/>欽定四庫全書　　　　　經部四<lb/>
　經禮補逸　　　　　　　禮類二<hi>儀禮之屬</hi>
　　提要<lb/>
　　　　<hi>臣</hi>等謹案經禮補逸九卷元汪克寛撰克寛<lb/>
　　　　字徳輔祁門人泰定丙寅舉於鄉元亡不仕<lb/>
　　　　明初徵修元史以老疾辭歸洪武五年卒於<lb/>
　　　　家事迹具明史儒林𫝊是書取儀禮周官大<lb/>
　　　　小戴記春秋三𫝊以及諸經之文有涉於禮<lb/>
<pb n="1b"/>　　　　者以吉凶軍賓嘉五禮統之吉禮之目六十<lb/>
　　　　有八凶禮之目五十有七軍禮之目二十有<lb/>
　　　　五賓禮之目十有三嘉禮之目二十有一而<lb/>
　　　　以禮經附說終焉克寛究心道學於禮家度<lb/>
　　　　數非所深求於著書體例亦不甚講如每條<lb/>
　　　　必標出典是矣乃一類之中條條連綴書之<lb/>
　　　　合為一篇文相屬而語不屬遂參差無緒又<lb/>
　　　　此書實考典文非考故事乃多載春秋失禮<lb/>
<pb n="2a"/>　　　　之事雜列古制之中如祠禮之昭公十五年<lb/>
　　　　有事于武宫嘗禮之桓公十四年壬申御廪<lb/>
　　　　災己亥嘗烝禮之桓公八年正月五月再烝<lb/>
　　　　大閱禮之桓公六年秋八月大閱朝禮春秋<lb/>
　　　　之書朝三十六遇禮隱公四年公及宋公遇<lb/>
　　　　于清會禮之春秋書會九十五錫命禮之莊<lb/>
　　　　公三年王使榮叔錫桓公命燕饗禮之莊公<lb/>
　　　　四年夫人饗齊侯于祝邱尚畧繫以論說糾<lb/>
<pb n="2b"/>　　　　正其謬至於祫嘗禮之文公二年躋僖公又<lb/>
　　　　諸侯大祫禮亦引此條賻賵禮之隱公元年<lb/>
　　　　宰咺歸恵公仲子之賵三年武氏子来求賻<lb/>
　　　　禭禮之襄公二十八年楚人使公親禭會葬<lb/>
　　　　禮之襄公二年諸姜宗婦来送葬皆失禮之<lb/>
　　　　尤乃臚列其文不置一語不幾使讀者謂古<lb/>
　　　　禮當如是乎至於祭寒暑禮下詆鄭康成徒<lb/>
　　　　見木鐸徇令一節與夏書孟春合遂指正月<lb/>
<pb n="3a"/>　　　　為夏正似未見隋書經籍志載康成注書祗<lb/>
　　　　有二十九篇王居明堂禮謂月令為漢儒所<lb/>
　　　　作指為吕不韋作者不知何據似未見吕氏<lb/>
　　　　春秋有十二月紀亦殊疏漏程敏政篁墩集<lb/>
　　　　有書是書後曰環谷汪先生著書凡十餘種<lb/>
　　　　先生既沒悉被一人竊去攘為已書經禮補<lb/>
　　　　逸一編尤為精確乃百計購得之其原本雖<lb/>
　　　　被改竄然有附麗而無刓補真贋之迹皦然<lb/>
<pb n="3b"/>　　　　甚明先生元孫文彚等力圖刋布因為手校<lb/>
　　　　且摹先生之像於編首别為附録一巻云云<lb/>
　　　　此本有附録闗文行狀之類而無其像亦無<lb/>
　　　　敏政此䟦或後人别得改竄之本刻之歟以<lb/>
　　　　其元人舊帙議論尚不失醇正姑存以備一<lb/>
　　　　家焉乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="4a"/>經禮補逸原序<lb/>
六籍之闕也久矣而禮為甚漢興區區掇拾於秦火之<lb/>
餘而淹中古經旋復散失所存者十有七篇而已周官<lb/>
雖後出而司空之篇竟莫得補二戴所𫝊又徃徃雜以<lb/>
秦漢之紀然則學者之欲覩夫成周三千三百之目之<lb/>
全固亦難矣冝乎其學之寥寥而莫講也雖以韓子之<lb/>
賢尚苦難讀而謂於今誠無所用矧他人哉至宋慶厯<lb/>
元祐諸儒先後慨然有志於復古及朱子乃始斷然謂<lb/>
<pb n="4b"/>周禮為禮之綱儀禮其本經而禮記其義疏於是創為<lb/>
條目科分臚列出入經𫝊補其遺闕以為王朝邦國家<lb/>
鄉學禮而喪祭二禮則以屬門人黄氏其有功於學者<lb/>
甚大然其書浩博窮鄉晚進有未易以遽究者祁門汪<lb/>
先生德輔父間嘗因其成法别為義例以吉凶軍賓嘉<lb/>
五禮之目㑹稡成書名曰經禮補逸辭約而事備讀者<lb/>
便焉學禮之士誠能因汪氏之所緝以達於朱子之書<lb/>
則三千三百之目雖不可復覩其全然郁郁乎文之盛<lb/>
<pb n="5a"/>豈不若身履而目擊之矣乎昔者竊聞之禮樂之在天<lb/>
下有君無臣則不能以眀制作之本臣能而君不之好<lb/>
則議論無益於當時必有大有為之君而復有善制作<lb/>
之臣因治定功成之餘以明中和之化而後禮樂之興<lb/>
可必然則此其時也惜乎先生老且病矣明良在上寧<lb/>
不有徴於斯文矣乎先生生朱子之鄉嘗㳺畨昜吳公<lb/>
可翁之門篤志古學老而彌厲著書滿家真古所謂鄉<lb/>
先生者也間出是書以相視且謂先人與吳公為同志<lb/>
<pb n="5b"/>友故俾序焉魯於先生無能為役然承命不敢辭也洪<lb/>
武二年嵗在己酉秋八月下澣臨江曾魯序<lb/>
自樂亡而經行於世惟五易詩書春秋雖中不無殘闕<lb/>
而未若禮經甚焉然三百三千不𫝊葢十之八九矣朱<lb/>
子嘗考定四經謂三禮體大未易緒正晚年惓惓是書<lb/>
未就而没遂為萬世缺典克寛伏讀而加惋惜焉世之<lb/>
三禮所𫝊曰周禮曰儀禮曰禮記其實禮記乃儀禮之<lb/>
𫝊儀禮乃周禮之節文而三禮之要則在乎吉凶軍賔<lb/>
<pb n="6a"/>嘉五禮之别也何則吉禮之别十有二以禋祀祀昊天<lb/>
上帝以實柴祀日月星辰以槱燎祀司中司命飌師雨<lb/>
師以血祭祭社稷五祀五嶽以貍沈祭山林川澤以疈<lb/>
辜祭四方百物以肆獻祼享先王以饋食饗先王以祠<lb/>
春饗先王以禴夏饗先王以嘗秋饗先王以烝冬饗先<lb/>
王凶禮之别有五以喪禮哀死亡以荒禮哀凶札以弔<lb/>
禮哀禍烖以禬禮哀圍敗以恤禮哀冦亂賔禮之别有<lb/>
八春見曰朝夏見曰宗秋見曰覲冬見曰遇時見曰㑹<lb/>
<pb n="6b"/>殷見曰同時聘曰問殷頫曰視軍禮之别有五以大師<lb/>
之禮用衆以大均之禮恤衆以大田之禮簡衆以大役<lb/>
之禮任衆以大封之禮合衆嘉禮之别有六以飲食之<lb/>
禮親宗族兄弟以昏冠之禮親成男女以賓射之禮親<lb/>
故舊朋友以饗燕之禮親四方之賓客以脹膰之禮親<lb/>
兄弟之國以賀慶之禮親異姓之國此其大較也然儀<lb/>
禮十有七篇吉禮之存惟特牲饋食篇乃諸侯國之士<lb/>
祭祖廟之禮少牢饋食及有司徹篇乃諸侯卿大夫祭<lb/>
<pb n="7a"/>祖禰廟之禮凶禮之存唯喪服篇乃制尊卑親疎冠絰<lb/>
衣服之禮士喪禮篇乃士喪其親自始死至既殯之禮<lb/>
士虞禮篇乃士既葬其親迎精而反日中而祭於殯宫<lb/>
之禮賓禮之存唯士相見禮篇乃士以職位相親始承<lb/>
贄相見之禮聘禮篇乃諸侯相交久無事使相問之禮<lb/>
覲禮篇乃諸侯秋朝天子之禮嘉禮之存唯冠禮篇乃<lb/>
士之子始加冠之禮士昏禮篇乃士娶妻之禮鄉飲酒<lb/>
禮乃鄉大夫賔興賢能飲酒之禮鄉射禮篇乃士為州<lb/>
<pb n="7b"/>長㑹民射於州序之禮燕禮篇乃諸侯燕饗其臣之禮<lb/>
大射儀篇乃諸侯將有祭祀之事與羣臣燕飲之禮公<lb/>
食大夫禮篇乃諸侯以禮食隣國小聘大夫之禮自此<lb/>
之外如朝覲㑹同郊祀大饗帝大喪之禮蓋皆亡逸况<lb/>
軍禮無存非關細故此豈散佚已在於夫子正禮之前<lb/>
哉是以當時吉禮之失如魯君之郊僭天子之禮孟獻<lb/>
子之禘七月而為之夏父弗綦躋僖公而逆祀三桓大<lb/>
夫立公廟於私家管仲鏤簋朱紘晏平仲豚肩不掩豆<lb/>
<pb n="8a"/>至於太廟說笏與燔柴於奥諸侯宫縣而祭以白牡之<lb/>
類是也凶禮之失如伯魚喪出母期而猶哭子路姊喪<lb/>
過而弗除子上之母死而不喪成人兄死不為衰有為<lb/>
慈母練冠為妾齊衰者有居喪沐浴佩玉與浴於爨室<lb/>
者有朝祥暮歌與既祥而絲屨組纓者以至小歛而奠<lb/>
於西方既祖而反柩受弔有以大夫而遣車一乘有葬<lb/>
其夫人而醯醢百甕之類是也賓禮之失如天子下堂<lb/>
而見諸侯諸侯朝覲而私覿主國王臣以私好而朝諸<lb/>
<pb n="8b"/>侯者有焉諸侯以强大而盟天子之三公者有焉庭燎<lb/>
之百侯國用之繡黼丹朱中衣大夫用之者又有焉嘉<lb/>
禮之失如魯昭公娶於吳則不告天子魯哀公為重肆<lb/>
夏以饗賓天子以喪賓燕者有之夫人出境而饗諸侯<lb/>
者有之大夫反坫與不識殽烝者又有之軍禮之失如<lb/>
齊桓公亟舉兵作偽主以行魯莊公及宋戰以失御而<lb/>
敗戰而復矢始於升陘敗而髽弔始於臺鮐以至蒐田<lb/>
不時丘甲始作之類可考也又况出師專征習視故常<lb/>
<pb n="9a"/>爭地黷武嵗無虛日使禮經舊典具存於當時則五禮<lb/>
之失豈至如是之甚哉由是知周之叔世禮典已多散<lb/>
逸葢不特火於秦而亡於漢也今考於儀禮周官大小<lb/>
戴記易詩書春秋傳孝經家語及漢儒紀録凡有合於<lb/>
禮者各著其目列為五禮之篇名曰經禮補逸是編也<lb/>
於周公經世之典雖未能極意象之微然五禮之大體<lb/>
蓋略包舉無遺庶㡬學者於此俾由得失以觀其㑹通<lb/>
而天之所秩與造化之運不容息者卒歸於性命之正<lb/>
<pb n="9b"/>則三代可復也明時制作之盛或有擇焉亦區區愛禮<lb/>
之一得云新安汪克寛序<lb/>
</p>

  </div>
            <div>
                <head>經禮補逸卷一</head>
    <p>
<pb n="1a"/>欽定四庫全書<lb/>
　經禮補逸卷一　　　　　元　汪克寛　撰<lb/>
　　吉禮<lb/>
　　　郊祀<lb/>
禮器因天事天祀帝於郊敬之至也　周禮大祝辨六<lb/>
號一曰神號凡大禋祀則執明水火而號祝隋釁逆牲<lb/>
逆尸令鐘鼓右亦如之來瞽令臯舞相尸禮既祭令徹<lb/>
太宰祀五帝則掌百官之誓戒與其具修前期十日帥<lb/>
<pb n="1b"/>執事而卜日遂戒及執事眡滌濯及納亨贊王牲事及<lb/>
祀之日贊玉幣爵之事祀大神示亦如之大宗伯凡祀大<lb/>
神祭大示帥執事而卜日宿眡滌濯涖玉鬯省牲鑊奉<lb/>
玉齍詔大號治其大禮詔相王之大禮若王不與祭祀<lb/>
則攝位小宗伯凡祀大神祭祀省牲眡滌濯祭之日逆<lb/>
齍省鑊祭法祭天燔柴於泰壇用騂犢祭統及時將祭<lb/>
君子乃齊散齊七日致齊三日司服掌王之吉服王祀<lb/>
昊天上帝則服大裘而冕司裘掌為大裘以供王祀天<lb/>
<pb n="2a"/>之服大宗伯以玉作六器以禮天地四方以蒼璧禮天<lb/>
牲幣放其器之色典瑞掌玉瑞玉器之藏四圭有邸以<lb/>
祀天玉人之事天子圭中必四圭尺有二寸以祀天鼓<lb/>
人以雷鼓鼓神祀大司樂以六律六同五聲八音六舞<lb/>
大合樂以致鬼神示乃分樂以序之以享以祀乃奏黄<lb/>
鍾歌大吕舞雲門以祀天神凡樂六變而致象物及天<lb/>
神圜鍾為宫黄鍾為角大蔟為徴姑洗為羽靁鼓靁鼗<lb/>
孤竹之管雲和之琴瑟雲門之舞冬日至於地上之圜<lb/>
<pb n="2b"/>丘奏之若樂六變則天神皆降可得而禮矣禮運故禮<lb/>
行於郊而百神受職焉禮器因地事地凡以神仕者掌<lb/>
三辰之法以猶鬼神示之居辨其名物以冬日至致天<lb/>
神人鬼大祝辨六號三曰示號凡祭示則執明水火而<lb/>
號祝隋釁逆牲逆尸令鐘鼔右亦如之來瞽令臯舞相<lb/>
尸禮既祭令徹大宰祀大示則掌百官之誓戒與其具<lb/>
脩前期十日帥執事而卜日遂戒及執事眡滌濯及納亨<lb/>
贊王牲事及祀之日贊玉幣爵之事大宗伯祭大示帥<lb/>
<pb n="3a"/>執事而卜日宿眡滌濯涖玉鬯省牲鑊奉玉齍詔大號<lb/>
治其大禮詔相王之大禮若王不與祭祀則攝位祭法<lb/>
祭地瘞埋於泰折用騂犢大宗伯以黄琮禮地牲幣放其<lb/>
器之色典瑞兩圭有邸以祀地玉人之事兩圭五寸有<lb/>
邸以祀地大司樂以六律六同五聲八音六舞大合樂<lb/>
以致鬼神示乃分樂而序之以享以祀乃奏大蔟歌應<lb/>
鍾舞咸池以祭地示一變而致羽物及川澤之示再變<lb/>
而致臝物及山林之示三變而致鱗物及丘陵之示四<lb/>
<pb n="3b"/>變而致毛物及墳衍之示五變而致介物及土示凡樂<lb/>
函鍾為宫大蔟為角姑洗為徴南吕為羽靈鼓靈鼗絲<lb/>
竹之管空桑之琴瑟咸池之舞夏日至於澤中之方丘<lb/>
奏之若樂八變則地示皆出可得而禮矣<lb/>
　愚案大司樂六奏六歌之說奏以陽聲歌以隂聲聲<lb/>
　之隂陽各有合則得其和矣如祀天圜丘以圜鍾為<lb/>
　宫圜鍾即夾鍾也夾鍾主房星昴位為天帝明堂故<lb/>
　為天之宫祭地方丘以函鍾為宫函鍾即林鍾也林<lb/>
<pb n="4a"/>　鍾主井鬼未坤之位而天社在井鬼之外天社地神<lb/>
　也故為地之宫他如宗廟之中以黄鍾為宫黄鍾主<lb/>
　虛危子位為宗廟故為人之宫此三宫取義明矣然<lb/>
　而夾鍾為宫者黄鍾為角太蔟為徴姑洗為羽林鍾<lb/>
　為宫者太蔟為角姑洗為徴南吕為羽黄鍾為宫者<lb/>
　大吕為角太蔟為徴應鍾為羽究其所以取角徴羽<lb/>
　者與黄鍾正宫夾鍾林鍾旋宫之法皆不相應鄭註<lb/>
　仍從隔八相生之序求之不合則有辟之不用之説<lb/>
<pb n="4b"/>　竟未明切蓋夾鍾而下以黄鍾大蔟姑洗為用者取<lb/>
　陽律之相次也天尚道故取其次之自然也林鍾而<lb/>
　下以大蔟姑洗南吕為用者取律吕之相生也地尚<lb/>
　功故取其功之所生也黄鍾而下以大吕大蔟應鍾<lb/>
　為用者取律吕之相合也人尚情故取諸相合情之<lb/>
　所感也大抵五聲初無定用不過從其律之長短以<lb/>
　分聲之清濁而後協其序耳其於五聲獨不言商者<lb/>
　何商屬金有剛堅殺伐之聲祭尚柔樂尚和故不用<lb/>
<pb n="5a"/>　耳<lb/>
書召誥越翼日戊午社于新邑禮器郊之祭也迎長日<lb/>
之至也大報天而主日也兆於南郊就陽位也掃地而<lb/>
祭於其質也器用陶匏以象天地之性也於郊故謂之<lb/>
郊牲用騂尚赤也用犢貴誠也郊之用辛也周之始郊<lb/>
日以至曲禮天子祭天地嵗徧<hi>疏曰地神有二嵗有二祭夏至之日祭崑崙之神於方澤一也夏正之月祭神州地祇於北郊二也或云建申之月祭之與郊天相對其配地之神孝經緯既云后稷為天地之主則后稷配天南郊又配地北郊則周人以嚳配圜丘亦當配方澤也</hi>王制祭天<lb/>
<pb n="5b"/>地之牛角繭栗喪三年不祭唯祭天地商書昭告于上<lb/>
天后土周書告于皇天后土月令季秋上丁命樂正入<lb/>
學習吹<hi>為將享祭也春秋重舞秋冬重吹</hi>是月也大饗帝<hi>此大享與帝連文故曰祭天</hi>詩思文后稷克配彼天周頌我將我享維羊維牛維<lb/>
天其右之既右享之我其夙夜畏天之威于時保之<lb/>
　愚案韓子謂郊焉而天神格廟焉而人鬼享我將之<lb/>
　詩於天言庶其降鑒於文王則直曰旣右享之蓋上<lb/>
　帝之尊冀其來降有不敢必文王之親則必其來享<lb/>
<pb n="6a"/>　也尊尊親親之道非周公其孰能知乎<lb/>
樂記祀乎明堂而民知孝孝經昔者周公郊祀后稷以<lb/>
配天宗祀文王於明堂以配上帝是以四海之内各以<lb/>
其職來祭<hi>諸侯脩其職來助祭</hi>
　程子曰萬物本乎天人本乎祖故冬至祭天而以祖<lb/>
　配之以冬至氣之始也萬物成形於帝而人成形於<lb/>
　父故季秋享帝而以父配之以季秋成物之時也<lb/>
　陳氏曰天即帝也郊而曰天所以尊之也故以后稷<lb/>
<pb n="6b"/>　配焉后稷逺矣配稷於郊亦以尊稷也明堂而曰帝<lb/>
　所以親之也以文王配焉文王祖也配文王於明堂<lb/>
　所以親文王也尊尊而親親周道備矣然則郊者古<lb/>
　禮而明堂周制也　楊氏曰郊祀配天明堂配上帝<lb/>
　天與上帝一也祀上帝如郊祀然月令有大享之文<lb/>
　我將之詩有維羊維牛之語則明堂之禮為尤備致<lb/>
　堂胡氏曰明堂雜見於孝經孟子詩與禮記其制之<lb/>
　詳不可得而聞矣後世紛紛之論以理考之先王舉<lb/>
<pb n="7a"/>　事動可為憲必不如後世之妄作耳王者向眀而治<lb/>
　古之堂今之殿也孝經以為宗祀之所孟子以為王<lb/>
　政之堂然則是人君之路寢猶後世大朝㑹之正衙<lb/>
　也王者朝羣臣覲諸侯頒朔布政皆於是焉故曰欲<lb/>
　行王政則勿毁也則何以於此宗祀文王已有廟矣<lb/>
　以季秋享帝而奉文王配焉不可於七廟中獨舉大<lb/>
　禮於一廟故迎主致之明堂以配帝也祭帝必於眀<lb/>
　堂者帝出震而宰萬物猶向明而治天下也<lb/>
<pb n="7b"/>春秋傳<hi>宣公三年公羊傳</hi>養牲養二卜帝牲不吉則扳稷牲<lb/>
而卜之帝牲在于滌三月於稷者唯具是視<hi>案滌宮名養帝牲三牢之處也謂之滌者取其蕩滌潔清也三牢者各主一月取三月一時足以充其天牲</hi>又曰郊則<lb/>
曷為必祭稷王者必以其祖配王者則曷為必以其祖<lb/>
配自内出者無匹不行自外至者無主不止大戴禮公<lb/>
冠篇祝辭皇皇上天照臨下土集地之靈降甘風雨庶<lb/>
物資生各得其所靡今靡古維予一人某敬拜皇天之<lb/>
佑　古祝辭則云祀王某或一人某王者親告之辭也<lb/>
<pb n="8a"/>　愚案郊祀天地之禮後世有分祭合祭之異論者紛<lb/>
　如參之舜典類于上帝類本非常祀也舜以受終而<lb/>
　祭告于天其禮依郊祀為之故曰類蓋類帝之中并<lb/>
　及天地故下文止以六宗山川羣神言而不及地矣<lb/>
　又若嵗四方廵守柴望秩于山川盖亦燔柴祀天之<lb/>
　中并及於地故下文直以山川言而不及地矣使類<lb/>
　柴之外皆不及地而遽望于山川舉小遺大可乎武<lb/>
　成柴望大告武成周頌廵守告祭柴望其禮皆然故<lb/>
<pb n="8b"/>　望者郊之微也不郊猶望春秋譏之大抵祭各從其<lb/>
　所主主尊則可以統卑主卑則不可以屈尊如祀五<lb/>
　帝於四郊則各從其方之帝為主而不及昊天矣禮<lb/>
　地亦然是知祭天必及地者尊可以統卑也初無所<lb/>
　謂合祭禮地不及天者卑不可以屈尊也初無所謂<lb/>
　分祭曰合曰别則由新莽一時之異議其流至於漢<lb/>
　五畤之弊甚非古制而無合於聖人制禮之本惜哉<lb/>
　　　郊祀禖禮<lb/>
<pb n="9a"/>月令仲春之月以太牢祀于髙禖天子親徃后妃帥九<lb/>
嬪御乃禮天子所御帶以弓襡授以弓矢于髙禖之前<lb/>
姜嫄從帝而祀於郊禖簡狄從帝而祈于郊禖<hi>朱子曰古者立郊禖盖祭天於郊而以先禖配也變媒言禖者神之也</hi>
　愚案郊髙禖之髙謂尊之之稱郊禖之郊謂古有媒<lb/>
　氏袚除之祠位在南郊祀上帝則亦配祭之故又謂<lb/>
　之郊禖<lb/>
大雅生民詩克禋克祀以弗無子<hi>朱子曰精意以享謂之禋祀郊禖也弗之<pb n="9b"/>言袚也袚無子求有子也姜嫄出祀郊禖見大人跡而履其拇遂歆歆然如有人道之感於是有娠而生后稷</hi>
　　　祈榖禮<lb/>
月令孟春之月天子乃以元日祈榖于上帝<hi>案元日上辛郊祭天而配以后稷為祈榖也</hi>春秋左氏傳凡祀啓蟄而郊<hi>案啓蟄夏正建寅之月夏小正曰正月啓蟄謂始發蟄也故漢氏之始以啟蟄為正月中雨水為二月節及太和以後更改氣名以雨水為正月中驚蟄為二月節</hi>孟獻子曰郊祀后稷以祈農事也是故啓<lb/>
蟄而郊郊而耕<hi>案祀天南郊郊而後耕是祈榖之後躬耕帝籍</hi>月令仲夏命樂<lb/>
師修鞀<hi>逃</hi>鞞<hi>駢迷反</hi>鼓均琴瑟管簫執干戚戈羽調竽笙<lb/>
<pb n="10a"/>竾<hi>池</hi>簧飭鍾磬柷敔<hi>音語為將大雩帝習樂也修均執調飭者治其器習其事之言案鞀鼗鼓持其柄摇之兩耳自擊鞞雷鼔之屬小鼔在大鼓傍鞀導也所以導樂作鞞禆也禆助樂節琴五絃瑟二十七絃管長尺圍寸并兩而吹之簫編二十二管長尺四寸干盾也戚斧也戈鈎矛㦸羽鳥羽竽三十六簧笙十三簧竾長尺四寸圍三寸</hi>命有司為民祈祀山川百源大雩帝用<lb/>
盛樂乃命百縣雩祀百辟卿士有益於民者以祈榖實<lb/>
<hi>陽氣盛而常旱山川百源能興雲雨者也衆水始所出為百源必先祭其本乃雩雩吁嗟求兩之祭也雩帝謂為壇南郊之傍雩五精之帝配以先帝也自鞀鞞至柷敔皆作曰盛樂凡他雩用歌舞而已百辟卿士古者上公若勾龍后稷之類也春秋傳龍見而雩雩當以四月凡周之秋三月之中而旱亦修雩禮以求雨因著正雩<pb n="10b"/>此月失之矣天子雩上帝諸侯以下雩上公故雖旱禮有禱無雩</hi>春秋左氏傳龍見而<lb/>
雩<hi>案龍見建已之月蒼龍宿之體昬見東方乃物始盛待雨而大故祭天遂為百榖祈膏雨</hi>
　愚案冬至之郊為大報天正月之郊専為祈榖二郊<lb/>
　不同皆配以后稷此先王所以定天位職百神之大<lb/>
　典也若成王賜魯重祭雖賜受皆非今考春秋宣成<lb/>
　定哀之改卜牛皆在春正月僖之卜在四月則是止<lb/>
　於祈榖之郊而非大報之禮亦明矣<lb/>
詩噫嘻噫嘻成王旣昭假爾率時農夫播厥百榖駿發<lb/>
<pb n="11a"/>爾私終三十里亦服爾耕十千維耦<lb/>
　愚案是詩小序謂春夏祈榖于上帝葢成王初置農<lb/>
　官而戒之以督耕之事也<lb/>
　　　旅帝禮<lb/>
大宗伯國有大故則旅上帝掌次王大旅上帝則張氊<lb/>
案設皇邸典瑞四圭有邸以祀天旅上帝職金旅于上<lb/>
帝則共其金版<lb/>
　　　祀五帝禮<lb/>
<pb n="11b"/>小宗伯兆五帝於四郊<hi>兆為壇之營域案封人云社稷之壝謂壝土為之即此壇之營域一也不言壇者舉外營域有壇可知</hi>
大司寇禋祀五帝則戒之日涖誓百官戒于百族及納<lb/>
亨前王祭之日亦如之奉其明水火小司寇禋祀五帝<lb/>
實鑊水納亨亦如之士師祀五帝則沃尸及王盥洎鑊<lb/>
水大司徒祀五帝奉牛牲羞其肆充人掌繫祭祀之牲<lb/>
牷祀五帝則繫于牢芻之三月掌次祀五帝則張大次<lb/>
小次設重帟重案司服祀昊天上帝則服大裘而冕祀<lb/>
<pb n="12a"/>五帝亦如之大宗伯以玉作六器以禮天地四方以蒼<lb/>
璧禮天以璜琮禮地以青圭禮東方以赤璋禮南方以<lb/>
白琥禮西方以𤣥璜禮北方皆有牲幣各放其器之色<lb/>
祭法埋少牢於泰昭祭時也家語五帝德篇季康子問<lb/>
於孔子曰舊聞五帝之名而不知其實請問何謂五帝<lb/>
孔子曰昔丘也聞諸老𣆀曰天有五行水火木金土分<lb/>
時化育以成萬物其神謂之五帝古之王者易代而改<lb/>
號取法五行五行更王終始相生亦象其義故其為明<lb/>
<pb n="12b"/>王者而取配五行是以太皥配木炎帝配火黄帝配土<lb/>
少皥配金顓頊配水<lb/>
　　　四類禮<lb/>
小宗伯兆五帝於四郊四類四望亦如之<hi>案四類兆日於東郊兆月與風師於西郊兆司中司命於南郊兆雨師於北郊</hi>
　　　四望禮六<lb/>
小宗伯兆五帝於四郊四望亦如之大宗伯國有大故<lb/>
則旅上帝及四望大司馬中秋教治兵遂以獮田羅弊<lb/>
<pb n="13a"/>致禽以祀祊大宗伯以疈辜祭四方鬯人掌共秬鬯而<lb/>
飾之凡四方用蜃凡疈事用散牧人望祀各以其方之<lb/>
色牲毛之司服王祀四望則毳冕大宗伯以青圭禮東<lb/>
方以赤璋禮南方以白琥禮西方以𤣥璜禮北方皆有<lb/>
牲幣各放其器之色玉人之事兩圭五寸有邸以旅四<lb/>
望典瑞兩圭有邸以旅四望大司樂乃奏姑洗歌南吕<lb/>
舞大㲈以祀四望舞師教羽舞帥而舞四方之祭祀男<lb/>
巫掌望祀望衍授號旁招以茅月令季秋天子乃厲飾<lb/>
<pb n="13b"/>執弓挾矢以獵命主祠祭禽于四方曲禮天子祭四方<lb/>
嵗徧祭法四坎壇祭四方也詩以社以方春秋傳天子<lb/>
有方望之事無所不通也<hi>公羊</hi>
　　　迎氣禮<lb/>
月令孟春之月先立春三日大史謁之天子曰某日立<lb/>
春盛德在木天子乃齊立春之日天子親帥三公九卿<lb/>
諸侯大夫以迎春於東郊孟夏之月先立夏三日太史<lb/>
謁之天子曰某日立夏盛德在火天子乃齊立夏之日<lb/>
<pb n="14a"/>天子親帥三公九卿大夫以迎夏於南郊孟秋之<lb/>
月先立秋三日大史謁之天子曰某日立秋盛德在金<lb/>
天子乃齊立秋之日天子親帥三公九卿諸侯大夫以<lb/>
迎秋於西郊孟冬之月先立冬三日太史謁之天子曰<lb/>
某日立冬盛德在水天子乃齊立冬之日天子親帥三<lb/>
公九卿大夫以迎冬於北郊<lb/>
　　　祭寒暑禮<lb/>
祭法相逆於坎壇祭寒暑也月令仲春天子乃鮮羔開<lb/>
<pb n="14b"/>氷籥章掌土鼓豳籥中春晝擊土鼓龡豳詩以逆暑中<lb/>
秋夜逆寒亦如之春秋傳黒牡秬黍以饗司寒祭寒而<lb/>
藏之<lb/>
　愚案籥章中春逆暑中秋逆寒與月令季春出火季<lb/>
　秋納火仲春帥内外命婦始蠶此皆與今四時合及<lb/>
　考大司馬正月之吉始和布政于邦國州長正月之<lb/>
　吉屬民讀法正嵗則讀教法如初是則正月正嵗不<lb/>
　同一時明矣鄭注謂正月周之正月正嵗夏之正月<lb/>
<pb n="15a"/>　遂使後人益信周之改月豈知正月之吉始和乃今<lb/>
　正月天氣下降地氣上騰天地和同草木萌動是謂<lb/>
　始和之月也若指此為子月則隂氣旣盛陽氣尚微<lb/>
　觱發栗烈於此方殷果何取其始和乎要之正月本<lb/>
　今正月正嵗乃所謂周以子為嵗首者也夫自正月<lb/>
　讀法至子月復讀故曰如初若以正嵗為夏之正月<lb/>
　則如初又何所指乎鄭注徒見木鐸徇令一節與夏<lb/>
　書孟春合遂指正嵗為夏正曽不思夏以寅月為嵗<lb/>
<pb n="15b"/>　首則以寅月徇木鐸周以子月為嵗首則以子月徇<lb/>
　木鐸安可例以周之徇鐸在寅月而謂寅月為正嵗<lb/>
　乎借曰徇鐸之時政可改而始和之天氣不可改也<lb/>
　因并論之<lb/>
　　　朝日禮<lb/>
玉藻天子𤣥端而朝日于東門之外<hi>端當為冕東門謂國門也</hi>禮器<lb/>
為朝夕必放於日月掌次朝日則張大次小次設重帟<lb/>
重案<hi>次謂幄也大幄初徃止居也小幄既接祭退俟之處重帟複帟重案床重席也</hi>馮相氏冬<lb/>
<pb n="16a"/>夏致日典瑞掌玉瑞玉器之藏辨其名物與其用事設<lb/>
其服飾王晉大圭執鎮圭繅籍五采五就以朝日書堯<lb/>
典分命羲仲宅嵎夷曰暘谷寅賔出日大𫝊古者帝王<lb/>
躬率有司百執事而以正月朝迎日于東郊所以為萬<lb/>
物先而尊事天也祀上帝於南郊所以報天德迎日之<lb/>
辭曰維某年月上日明光于上下勤施于四方旁作穆<lb/>
穆維予一人某敬拜迎日東郊周語古者先王既有天<lb/>
下又崇立於上帝明神而敬事之於是乎有朝日夕月<lb/>
<pb n="16b"/>以教民事君<hi>案上帝天也明神日月也</hi>魯語天子大采朝日與三公<lb/>
九卿祖識地德日中考政與百官之政事師尹維旅牧<lb/>
相宣序民事少采夕月與大史司載糾䖍天刑日入監<lb/>
九御使潔奉禘郊之粢盛而後即安<lb/>
　　　祀日月星辰禮<lb/>
大宗伯以實柴祀日月星辰<hi>案實柴實牛柴上也星謂五緯辰謂日月所㑹十二次也</hi>典瑞圭璧以祀日月星辰<hi>圭其邸為璧取殺於上帝</hi>月令祈來年<lb/>
於天宗<hi>天宗日月星辰亦是也</hi>玉人之事圭璧五寸以祀日月星辰<lb/>
<pb n="17a"/>祭法王宫祭日夜明祭月幽宗祭星<hi>案王宫日壇王君也日稱君宫壇營域也夜明亦謂月壇也宗當為禜字之誤也幽禜謂星壇也星以昬始見禜之言營也案春秋傳曰日月星辰之神則雪霜風雨之不時於是乎禜之</hi>祭義祭日於壇祭月於坎祭日於<lb/>
東祭月於西<hi>春分朝日秋莫夕月祭日於壇謂春分也祭月於坎謂秋分也祭日於東用朝旦之時祭月於西用鄉夕之時</hi>
　　　祀司中司命風師雨師禮<lb/>
大宗伯以槱燎祀司中司命飌師雨師<hi>飌音風槱積也積柴實牲體焉燔燎而升煙所以報陽也鄭司農云司中三能三階也司命文昌宫星風師箕也雨師畢也</hi>
<pb n="17b"/>　愚案立春後丑日祭風以丑近箕次箕主風立夏後<lb/>
　申日祭雨以申近畢次畢主雨故皆取先日以迎祭<lb/>
　也<lb/>
　　　救日月禮<lb/>
榖梁𫝊天子救日置五麾陳五兵五鼓諸侯置三麾陳<lb/>
三鼓三兵大夫擊門士擊柝言充其陽也<hi>麾旗旛也五兵矛㦸戈楯弓矢柝兩木相擊凡有聲皆陽事以壓隂氣</hi>曾子問諸侯從天子救日各以<lb/>
其方色與其兵<hi>方色者東方衣青南方衣赤西方衣白北方衣黒周禮有救日之官未聞兵之<pb n="18a"/>細制隠義云東方用㦸南方用矛西方用弩北方用盾中央用鼓以日食隂侵陽臣强之象示欲助天子討隂也亦備非常榖梁云日食是隂之灾故象五方之色以兵討之也</hi>鼓人救日月則詔王<lb/>
鼓<hi>救日月食王必親擊鼔以示異</hi>大僕凡軍旅田役贊王鼓救日月亦<lb/>
如之庭氏救日之弓救月之矢<hi>謂日月之食隂陽相勝之變也於日食則射大隂月食則射大陽不言救月之弓與救日之矢者互言之也</hi>大司樂凡日月食命去<lb/>
樂<hi>去樂藏之也</hi>春秋昭公十七年夏六月甲戌朔日有食之<lb/>
祝史請所用幣<hi>禮正陽之月日食當用幣於社故大史大祝請之</hi>昭子曰日有<lb/>
食之天子不舉伐鼓於社諸侯用幣於社伐鼓於朝禮<lb/>
<pb n="18b"/>也平子禦之<hi>禦禁也</hi>曰止也唯正月朔慝未作日有食之<lb/>
於是乎有伐鼓用幣禮也其餘則否大史曰在此月也<lb/>
<hi>正月謂建已正陽之月於周為六月於夏為四月慝隂氣也四月純陽用事隂氣未動而侵陽故有伐鼔用幣之禮</hi>日過分而未至<hi>過春分未夏至</hi>三辰有災於是乎百官降物<lb/>
<hi>降物謂素服也</hi>君不舉辟移時樂奏鼔<hi>伐鼔</hi>祝用幣<hi>於社</hi>史用辭<hi>用辭以自責</hi>平子弗從<hi>見左傳</hi>書𦙍征乃季秋月朔辰弗集于房<lb/>
瞽奏鼓嗇夫馳庶人走<hi>辰日月所㑹房所舍之次集合也不合則日食可知凡日食天子伐鼔于社責上公瞽樂官進鼔則伐之嗇夫主幣之官馳取幣禮天神衆人走供救日月之百役也疏季秋<pb n="19a"/>九月之朔日月當合於辰其日日月不合於舎不得合辰謂日被月食日有食之禮有救日之法於時鼓人樂官進而擊之嗇夫馳騁而取幣以禮天神庶人奔走供救日之百役此為災異之大也</hi>左傳文公<lb/>
十五年六月辛丑朔日有食之鼓用牲于社非禮也<hi>得常鼔之月而於社用牲為非禮</hi>日有食之天子不舉<hi>去盛饌也</hi>伐鼓于社<hi>伐猶擊也責羣隂故鼓於社</hi>諸侯用幣于社<hi>社尊於諸侯故請救救用幣不敢責之</hi>伐鼓<lb/>
于朝<hi>退自責也</hi>古之道也<lb/>
　　　祀社稷禮四<lb/>
小司徒凡建邦國立其社稷大司徒設其社稷之壝而<lb/>
<pb n="19b"/>樹之田主各以其野之所宜木遂以名其社與其野小<lb/>
宗伯掌建國之神位右社稷左宗廟封人掌設王之社<lb/>
壝為畿封而樹之凡封國設其社稷之壝封其四疆造<lb/>
都邑之封域者亦如之令社稷之職<hi>封國謂諸侯</hi>匠人營國<lb/>
左祖右社大宗伯以血祭社稷司服王祭社稷則希冕<lb/>
鬯人掌共秬鬯而飾之凡祭祀社壝用大罍鼓人以靈<lb/>
鼓鼓社祭舞師教帗舞帥而舞社稷之祭祀肆師社之<lb/>
日涖卜來嵗之稼大司馬中春教振旅遂以蒐田獻禽<lb/>
<pb n="20a"/>以祭社月令仲春擇元日命民社明堂位春社王制天<lb/>
子祭社稷皆太牢諸侯祭社稷皆少牢祭法王為羣姓<lb/>
立社曰大社王自為立社曰王社諸侯為百姓立社曰<lb/>
國社諸侯自為立社曰侯社大夫以下成羣立社曰置<lb/>
社郊特牲天子大社必受霜露風雨以達天地之氣也<lb/>
州長若以嵗時祭祀州社則屬其民而讀法凡州之大<lb/>
祭祀涖其事祭法曰厲山氏之有天下也其子曰農能<lb/>
植百榖夏之衰也周弃繼之故祀以為稷共工氏之霸<lb/>
<pb n="20b"/>九州也其子曰后土能平九州故祀以為社孝經緯社<lb/>
者五土之總神稷者原隰之神五榖稷為長五榖不可<lb/>
徧敬故立稷以表名郊特牲社祭土日用甲唯為社事<lb/>
單出里唯為社田國人畢作唯社丘乘共粢盛書逸篇<lb/>
大社唯松東社唯柏南社唯梓西社唯栗北社唯槐論<lb/>
語哀公問社於宰我宰我對曰夏后氏以松殷人以柏<lb/>
周人以栗緜詩廼立冢土戎醜攸行<hi>冢土大社也</hi>甫田以我<lb/>
齊明與我犧羊以社以方雲漢祈年孔夙方社不莫春<lb/>
<pb n="21a"/>秋左傳昭公二十九年共工氏有子曰句龍為后土后<lb/>
土為社稷田正也有烈山氏之子曰柱為稷自夏以上<lb/>
配祀之周棄亦為稷自商以来祀之春秋文義曰天子<lb/>
之社稷廣五丈諸侯半之其色如向春秋傳曰天子有<lb/>
大社焉東方青色南方赤色西方白色北方黒色上冒<lb/>
以黄土故將封東方諸侯青土苴以白茅禮器社稷山<lb/>
川之事鬼神之祭體也禮運禮行於社而百貨可極焉<lb/>
　愚案社者地示之别祭而亦禮之大者如召誥丁巳<lb/>
<pb n="21b"/>　用牲于郊越翼日戊午乃社于新邑此自郊之外而<lb/>
　又専祭社也禮曰饗帝于郊祀社于國又曰郊所以<lb/>
　明天道社所以明地道中庸曰郊社之禮所以事上<lb/>
　帝註者曰不言后土者省文也是則或以社對帝或<lb/>
　以社對郊或合郊社而並言其為禮之大可見已然<lb/>
　社之為祭固為地設論者若専指社為祭地而曰地<lb/>
　不與於郊天不可也要之祭天可并及地而其統則<lb/>
　兼體不遺禮地雖不可屈天而其寔則尊歸于一也<lb/>
<pb n="22a"/>　　　祀山川禮五<lb/>
小宗伯兆山川丘陵墳衍各因其方大宗伯以血祭祭<lb/>
五嶽以貍沈祭山林川澤月令孟春命祀山林川澤犧<lb/>
牲毋用牝仲夏命有司為民祈祀山川百源大雩帝用盛<lb/>
樂乃命百縣雩祀百辟卿士有益於民者以祈榖實仲<lb/>
冬天子命有司祈祀四海大川名源淵澤井泉季冬乃<lb/>
畢山川之祀司服王祀山川則毳冕典瑞璋邸射以祀<lb/>
山川玉人璋邸射素功以祀山川鬯人掌共秬鬯而飾<lb/>
<pb n="22b"/>之凡山川用蜃大司樂奏㽔賔歌函鍾舞大夏以祭山<lb/>
川舞帥掌教兵舞帥而舞山川之祭祀山虞若祭山林<lb/>
則為主而修除且蹕書舜典望秩大傳諸侯祭名山大<lb/>
川之在其地者王制天子祭天下名山大川五嶽視三<lb/>
公四瀆視諸侯其餘山川視伯小者視子男<hi>視謂視其牲器之數</hi>
曲禮天子諸侯祭山川歲徧周公祀泰山召公為尸學<lb/>
記三王之祭川也皆先河而後海詩周頌時邁懐柔百<lb/>
神及河喬嶽<lb/>
<pb n="23a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經禮補逸卷一<lb/>
</p>

  </div>
            <div>
                <head>經禮補逸卷二</head>
    <p>
<pb n="1a"/>欽定四庫全書<lb/>
　經禮補逸卷二　　　　　元　汪克寛　撰<lb/>
　　吉禮<lb/>
　　　祠禮<lb/>
大宗伯以祠春享先王司尊彞春祠夏禴祼用雞彝鳥<lb/>
彞皆有舟其朝踐用兩獻尊其再獻用兩象尊皆有罍<lb/>
籩人凡祭祀共其籩薦脩之實牧人凡時祀之牲必用<lb/>
牷物詩天保禴祠烝嘗于公先王<lb/>
<pb n="1b"/>　愚案春祠夏禴秋嘗冬烝此周制時饗之定名也詩<lb/>
　云禴祠烝嘗盖取詠歌以叶韻耳其實非有異也<lb/>
春秋昭公十五年二月癸酉有事于武宫<lb/>
　愚案周官祠禴烝嘗為四時之祭左氏傳曰禘于武<lb/>
　宫是以禘為四時之祭蓋見經書禘于莊公遂例以<lb/>
　為禘而誤耳考之王制春曰礿夏曰禘此盖夏殷之<lb/>
　祭名與周不同蓋周更時祭之名而後禘為大祭也<lb/>
　然有事武宫乃春祠之祭曷不以祠祭之名書而止<lb/>
<pb n="2a"/>　曰有事蓋祭之日叔弓涖事籥入而卒去樂卒事雖<lb/>
　祭得時而不成乎禮春秋乃變文而書之以著其失<lb/>
　也<lb/>
　　　禴禮<lb/>
大宗伯以禴夏享先王司尊彞春祠夏禴祼用雞彞鳥<lb/>
彞皆有舟其朝踐用兩獻尊其再獻用兩象尊皆有罍<lb/>
王制天子犆礿詩禴祠烝嘗易既濟九五東隣殺牛不<lb/>
如西隣之禴祭<lb/>
<pb n="2b"/>　　　嘗禮<lb/>
大宗伯以嘗秋享先生司尊彞秋嘗冬烝祼用<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>彞黄<lb/>
彞皆有舟其朝獻用兩著尊其饋獻用兩壺尊皆有罍<lb/>
肆師嘗之日涖卜來嵗之芟詩烈祖顧予烝嘗湯孫之<lb/>
將閟宫秋而載嘗春秋桓公十四年八月壬申御廩災<lb/>
乙亥嘗<lb/>
　愚案嘗以物成而薦新故曰嘗周之八月乃夏六月<lb/>
　物未大成嘗非時也况御廩壬申災嘗以乙亥距四<lb/>
<pb n="3a"/>　日間乃汲汲以災餘共粢盛是有合於周官祭享前<lb/>
　期十日帥執事而卜日誓戒之禮乎春秋書之志不<lb/>
　敬也<lb/>
左氏傳凡祀始殺而嘗襄公二十八年十一月乙亥嘗<lb/>
于大公之廟慶舎涖事麻嬰為尸慶□為上獻<lb/>
　　　烝禮<lb/>
大宗伯以烝冬享先王大司馬中冬教大閲獻禽以享<lb/>
烝司尊彞秋嘗冬烝祼用斚彜黄彜皆有舟其朝獻用<lb/>
<pb n="3b"/>兩著尊其饋獻用兩壺尊皆有罍書洛誥戊辰王在新<lb/>
邑烝祭嵗文王騂牛一武王騂牛一王入太室祼在十<lb/>
有二月<lb/>
　愚案祼灌也灌必用秬鬯者以秬米為酒名秬鬯酒<lb/>
　人掌之凡祭祀共酒以徃將祭則烝鬱和之乃名鬱<lb/>
　鬯取其香芬隂達以降神也在十有二月以戊辰祭<lb/>
　日在是月也<lb/>
春秋桓公八年春正月己卯烝夏五月丁丑烝左氏傳<lb/>
<pb n="4a"/>閉蟄而烝<lb/>
　愚案周官祠禴嘗烝為四時之祭是已考之春秋嘗<lb/>
　祭不書書必有譏如桓公八年春夏兩以烝書者譏<lb/>
　其不時而且黷如桓公十四年八月嘗本得其時盖<lb/>
　因其壬申御廩災越四日乙亥嘗譏以災餘之粟祭<lb/>
　為不敬也如昭十五年春二月有事于武宫蓋春祠<lb/>
　也如宣八年夏六月有事于太廟即夏禴也祭得其<lb/>
　時於祭無譏故不書名止云有事所以書者一則譏<lb/>
<pb n="4b"/>　宣公以仲遂之喪猶繹而萬入去籥是忘大臣之哀<lb/>
　一則譏昭公以叔弓之喪籥入而去樂卒事是殺宗<lb/>
　廟之禮其取義各有所重也<lb/>
　　　祫祠禮<lb/>
曾子問祫祭於祖則祝迎四廟之主主出廟入廟必蹕<lb/>
<hi>四廟謂迎髙曽祖禰入太祖之廟也</hi>
　　　祫禴禮<lb/>
曽子問祫祭於祖則祝迎四廟之主春秋宣公八年六<lb/>
<pb n="5a"/>月辛巳有事于太廟<hi>王氏曰當是禴祭</hi>
　　　祫嘗禮<lb/>
王制天子祫嘗諸侯嘗祫春秋文公二年八月丁卯大<lb/>
事于太廟躋僖公<hi>榖梁傳曰著祫嘗</hi>
　愚案春秋時祭則書有事如有事于太廟有事于武<lb/>
　宫之類是也祫祭則書大事如此書大事于太廟是<lb/>
　也蓋時祭之祫則祝迎四廟之主合食於太祖之廟<lb/>
　而毁廟之主不與及三年大祫則毁廟之主亦與焉<lb/>
<pb n="5b"/>　榖梁以大事為祫嘗左氏外傳又以為祫烝苟以大<lb/>
　事為時祫則大祫屬之有事可乎書法曰有曰大其<lb/>
　别時祫大祫之義明矣<lb/>
　　　祫烝禮<lb/>
王制天子祫烝諸侯烝祫<lb/>
　愚案烝衆也以冬月時物畢成薦脩豐備故曰烝祫<lb/>
　合也天子於此時升羣廟之主合食於大祖之廟故<lb/>
　曰祫烝謂時祫也諸侯降於天子止於秋冬成物之<lb/>
<pb n="6a"/>　時得合祭焉不得如天子之時祫故曰烝祫皆變文<lb/>
　以明禮制之辨也<lb/>
　　　天子大禘禮<lb/>
大宗伯以肆獻祼饗先王玉人之事祼圭尺有二寸有<lb/>
瓚以祀廟大宗伯享大鬼帥執事而卜日宿眎滌濯涖<lb/>
玉鬯省牲鑊奉玉齍詔大號大司徒祀五帝奉牛牲羞<lb/>
其肆饗先王亦如之充人掌繫祭祀之牲牷祀五帝則<lb/>
繫于牢芻之三月享先王亦如之内饔凡宗廟之祭祀<lb/>
<pb n="6b"/>掌割烹之事鼔人以路鼔鼔鬼享大司樂乃奏無射歌<lb/>
夾鍾舞大武以饗先祖大傳禮不王不禘王者禘其祖<lb/>
之所自出以其祖配之儀禮喪服傳諸侯及其太祖天<lb/>
子及其祖之所自出祭法有虞氏禘黄帝而郊嚳祖顓<lb/>
頊而宗堯夏后氏禘黄帝而郊鯀祖顓頊而宗禹殷人<lb/>
禘嚳而郊冥祖契而宗湯周人禘嚳而郊稷祖文王而<lb/>
宗武王<lb/>
　愚案有虞氏禘黄帝而郊嚳夏后氏禘黄帝而郊鯀<lb/>
<pb n="7a"/>　其祀同乎曰鯀與嚳不同也曷為不同曰鯀夏后氏<lb/>
　之父也夏后氏之天下受於舜非受於鯀也鯀治水<lb/>
　九載績用弗成舜殛之羽山非舜殛之也明天刑以<lb/>
　討之天下之至公也鯀服舜刑則為天下之罪人矣<lb/>
　禹既受舜禪而升罪人以配天其可以天下私其父<lb/>
　而同嚳之祀哉夫大事于太廟躋僖公春秋尚譏其<lb/>
　逆祀則禹之私其父而逆于舜且不逆于天乎天其<lb/>
　弗享夏后氏之郊矣曰然則禹之于鯀也如之何曰<lb/>
<pb n="7b"/>　廟以祭之禮也何必郊雖然禹聖人也而豈為是哉<lb/>
　祭法之言蓋以厯序數聖人郊禘之禮遂例及焉不<lb/>
　足信也讀者察焉<lb/>
明堂位季夏六月以禘禮祀周公于太廟牲用白牡尊<lb/>
用犧象山罍鬱尊用黄目灌用玉瓚大圭薦用玉豆雕<lb/>
篹<hi>損管反</hi>爵用玉琖仍雕加以璧散璧角俎用梡嶡<hi>欹</hi>升<lb/>
歌清廟下而管象朱干玉戚冕而舞大武皮弁素積裼<lb/>
而舞大夏孟獻子曰七月日至可以有事于祖七月之<lb/>
<pb n="8a"/>禘獻子為之也玉藻大享其王事與<hi>平聲</hi>三牲魚腊四海<lb/>
九州之羙味也籩豆之薦四時之和氣也内金示和也<lb/>
束帛加璧尊德也龜為前列先知也金次之見情也丹<lb/>
漆絲纊竹箭與衆共財也其餘無常貨各以國之所有<lb/>
則致逺物也其出也肆夏而送之蓋重禮也禮運禮行<lb/>
於祖廟而孝慈服焉詩頌長發大禘而歌𤣥王桓撥相<lb/>
土烈烈上帝是祗帝命式于九圍<lb/>
　　　大祫禮<lb/>
<pb n="8b"/>大宗伯以肆獻祼饗先王曾子問祫祭於祖則祝迎四<lb/>
廟之主春秋文公十一年公羊傳祫祭毁廟之主陳于<lb/>
太祖未毁廟之主皆升合食于大祖五年而再殷祭禮<lb/>
器大饗腥三獻爓<hi>濳</hi>一獻孰<lb/>
　　　諸侯大祫禮<lb/>
大𫝊禮諸侯大事及其大祖大夫士有大事省於其君<lb/>
干祫及其髙祖<hi>案大祖受命君也大事冦戎之事也省善也善於其君謂免於大難也干猶空也空祫謂無廟祫祭之於壇墠</hi>春秋文二年八月丁卯大事于大廟躋<lb/>
<pb n="9a"/>僖公<hi>榖梁傳祫祭者毁廟之主陳于大祖未毁廟之主皆升合祭于大祖范氏注祫祭者皆合祭諸廟已毁未毁者之主於大祖廟中以昭穆為次序父為昭子為穆太祖東向昭南向穆北向孫從王父坐也祭畢則復還其廟何氏注昭取其向明穆取其北面尚敬</hi>
　　　饗先妣禮<lb/>
大司樂乃奏夷則歌小吕舞大濩以享先妣<lb/>
　愚案後世帝王其始祖之配自配饗於始祖則無此<lb/>
　廟立廟自后稷為始祖姜嫄無所始是以特立廟而<lb/>
　祭之先妣姜嫄也姜嫄履大人跡而生后稷是周之<lb/>
<pb n="9b"/>　先母也<lb/>
　　　繹禮<lb/>
禮器曰為祊乎外郊特牲曰繹之於庫門内書髙宗肜<lb/>
日<lb/>
　愚案肜祭明日又祭之名也殷曰肜周曰繹名不同<lb/>
　而複祭之禮同也<lb/>
詩鳧鷖篇鳧鷖在涇公尸來燕來寧<hi>朱子𫝊祭之明日繹而賔尸之樂</hi>
假樂篇之綱之紀燕及朋友<hi>朱子𫝊公尸所以答鳧鷖</hi>春秋宣公八<lb/>
<pb n="10a"/>年壬午猶繹萬入去籥<lb/>
　　　薦寢廟禮<lb/>
月令仲春天子乃鮮羔開氷先薦寢廟季春薦鮪于寢<lb/>
廟孟夏以彘嘗麥先薦寢廟孟秋嘗新先薦寢廟仲秋<lb/>
以犬嘗麻先薦寢廟季秋以犬嘗稻先薦寢廟季冬嘗<lb/>
魚先薦寢廟詩濳之篇有鱣有鮪鰷鱨鰋鯉以享以祀<lb/>
以介景福<lb/>
　　　天子遷廟禮<lb/>
<pb n="10b"/>春秋文公二年榖梁傳作主壊廟有時日於練焉壞廟<lb/>
壞廟之道易檐可也改塗可也禮以次行遷廟事畢請<lb/>
就燕君出廟門卿大夫有司執事者皆出廟門告事畢<lb/>
乃曰擇日而祭焉<lb/>
　愚案檀弓殷旣練而祔周卒哭而祔孔子善殷左氏<lb/>
　謂君薨卒哭而祔祔而作主榖梁謂吉主於祔練於<lb/>
　練焉壞廟則待練而始祔二氏之説於殷周之制各<lb/>
　有合然禮既葬作主於墓而反虞孝子皇皇不忍一<lb/>
<pb n="11a"/>　日忘其親也苟卒哭而易主遷廟遽用吉祭孝子豈<lb/>
　忍急於鬼其親乎胡氏取榖梁祔練之説蓋以其合<lb/>
　殷而孔子善之為得禮之本也<lb/>
　　　諸侯遷廟禮<lb/>
大戴禮成廟將遷之新廟君前徙三日齊祝宗人及從<lb/>
者皆齊徙之日君𤣥服從者皆𤣥服從至于廟羣臣如<lb/>
朝禮位君入立於阼階下西向有司如朝位宗人擯舉<lb/>
手曰有司其請升君升祝奉幣從在左北面再拜興祝<lb/>
<pb n="11b"/>聲三曰孝嗣侯某敢以嘉幣告于皇考某侯成廟將徙<lb/>
敢告君及祝再拜興祝曰請導君降立於階下奉衣服<lb/>
者皆奉以從祝奉衣服者降堂君及在位者皆辟也奉<lb/>
衣服者至碑君從有司皆以次從出廟門奉衣服者升<lb/>
車乃歩君升車從者皆就車也凡出入門及大溝渠祝<lb/>
下擯至于新廟筵于户牖間尊于四序下脯醢陳于房<lb/>
中設洗當東榮南北以堂深有司皆先入如朝位祝導<lb/>
奉衣服者乃入君從奉衣服者入門左在位者皆避也<lb/>
<pb n="12a"/>奉衣服者升堂皆反位君從升奠衣服于席上祝奠幣<lb/>
于几東君北向祝在左贊者盥升適房薦脯醢君盥酌<lb/>
奠于薦西反位君及祀再拜興祝聲三曰孝嗣侯某敢<lb/>
用嘉幣告于皇考某侯今月吉日可以徙于新廟敢告<lb/>
再拜君就東箱西面祝從西箱東面在位者皆反走辟<lb/>
如食間祝請反位君反位祝從在左卿大夫及衆有司<lb/>
諸在位者皆反位再拜畢事<lb/>
　愚案諸侯廟制二昭二穆與大祖而為伍也本諸祭<lb/>
<pb n="12b"/>　法曰考廟曰王考廟曰皇考廟則皆月祭之曰顯考<lb/>
　廟曰祖考廟則不得月祭唯四時祭之而已若高祖<lb/>
　之父其廟旣毁藏主于祖考之廟中若有祈禱則出<lb/>
　受壇祭而不得四時之祭矣至髙祖之祖其主亦藏<lb/>
　祖考廟中若有祈禱則出受墠祭而又不得在壇之<lb/>
　祭矣迨夫去墠而為鬼者雖有祈禱而祭亦不及焉<lb/>
　蓋以親過髙祖則毁廟而迭遷之禮也是故武宫之<lb/>
　立春秋譏之則凡親盡不毁者皆無合於先王祭法<lb/>
<pb n="13a"/>　之正也<lb/>
　　　釁廟禮<lb/>
雜記成廟則釁之雞人凡祭祀面禳釁共其雞牲祝宗<lb/>
人宰夫饔人皆爵弁純衣饔人拭羊宗人祝之宰夫北<lb/>
面于碑南東上饔人舉羊升屋自中中屋南面刲羊血<lb/>
流于前乃降門夾室皆用雞先門而後夾室其衈皆於<lb/>
屋下割雞門南門夾室中室有司皆向室而立門則有<lb/>
司當門北面旣事宗人告事畢乃皆退反命于君曰釁<lb/>
<pb n="13b"/>某廟事畢反命於寢君南嚮于門内朝服既反命乃退<lb/>
凡宗廟之器其名者成則釁之以豭豚<lb/>
　　　宗廟禮<lb/>
玉藻宗廟之祭仁之至也曽子問曰宗子為士庶子為<lb/>
大夫其祭也如之何孔子曰以上牲祭於宗子之家祝<lb/>
曰孝子某為介子某薦其常事若宗子有罪居于他國<lb/>
庶子為大夫其祭也祝曰孝子某使介子某執其常事<lb/>
攝主不厭祭不旅不假不綏祭不配布奠於賔賔奠而<lb/>
<pb n="14a"/>不舉不歸肉其辭于賔曰宗兄宗弟宗子在他國使某<lb/>
辭曾子問曰宗子去在他國庶子無爵而居者可以祭<lb/>
乎孔子曰祭哉請問其祭如之何孔子曰望墓而為壇<lb/>
以時祭若宗子死告於墓而後祭於家宗子死稱名不<lb/>
言孝孝經為之宗廟以鬼享之大司樂乃分樂而序之<lb/>
凡樂黄鍾為宫大吕為角大蔟為徴應鍾為羽路鼓路<lb/>
鼗隂竹之管龍門之琴瑟九德之歌九㲈之舞於宗廟<lb/>
之中奏之若樂九變則人鬼可得而禮矣周易萃王假<lb/>
<pb n="14b"/>有廟用大牲吉祭統夫祭也者必夫婦親之<lb/>
　愚案宗廟之祭君牽牲夫人薦盎君割牲夫人薦酒<lb/>
　此皆夫婦親之之禮也所以然者夫婦足以盡隂陽<lb/>
　之義而一氣感通之誠無間於顯微則愛敬之心亦<lb/>
　與之無間於存殁故僾然見乎其位肅然聞乎其容<lb/>
　聲此鬼神之常理也不可度思矧可射思夫安得不<lb/>
　敬乎此又交神明奉祭祀之本也<lb/>
　　　齊禮<lb/>
<pb n="15a"/>祭統致齊於内散齊於外齊之日思其居處思其笑語<lb/>
思其志意思其所樂思其所嗜齊三日乃見其所為齊<lb/>
者膳夫王齊日三舉玉府王齊則共玉食鬯人凡王之<lb/>
齊事共其秬鬯禮器魯人將有事於上帝必先有事於<lb/>
頖宫晉人將有事於河必先有事於惡<hi>呼</hi>池<hi>徒河反</hi>齊人<lb/>
將有事於泰山必先有事於配林七日戒三日宿慎之<lb/>
至也祭統及時將祭君子乃齊散齊七日致齊三日是<lb/>
故君子非有大事也非有恭敬也則不齊<lb/>
<pb n="15b"/>　愚案虞書之稱堯曰欽明又曰允恭大雅之述文王<lb/>
　曰於緝熈敬止又曰不顯亦臨無射亦保孔子之語<lb/>
　仲弓曰出門如見大賔使民如承大祭是則君子之<lb/>
　所以為德者恭敬而已矣恭敬也者不可湏㬰離也<lb/>
　可離不足以語君子也祭統曰君子非有大事也非<lb/>
　有恭敬也則不齊何也蓋君子之存乎恭敬固不待<lb/>
　於齊也齊則所以篤其恭敬而致其誠也謂之非有<lb/>
　大故則不齊猶可也謂之非有恭敬則不齊其說之<lb/>
<pb n="16a"/>　陷而不可舉也甚矣信斯言也是則恭敬僅存於齊<lb/>
　之時不齊之時則不恭敬矣果可以語君子之道乎<lb/>
　大抵漢儒記禮之言徃徃騁于文而昧于理其言之<lb/>
　類此者不絶于編也在學者考而擇焉斯得矣<lb/>
　　　禮尸禮<lb/>
禮器周坐尸詔侑武<hi>無</hi>方夏立尸而卒祭殷坐尸周旅<lb/>
酬六尸郊特牲舉斚角詔妥尸古者尸無事則立有事<lb/>
而後坐也尸神象也守祧掌其遺衣服若將祭祀則各<lb/>
<pb n="16b"/>以其服授尸<lb/>
　　　旅酬禮<lb/>
曾子問曰祭如之何則不行旅酬之事矣孔子曰聞之<lb/>
小祥者主人練祭而不旅奠酬於賓賓弗舉禮也昔者<lb/>
魯昭公練而舉酬行旅非禮也孝公大祥奠酬弗舉亦<lb/>
非禮也<lb/>
　案朱子謂旅衆也酬導飲也旅酬之禮賓弟子兄弟<lb/>
　之子各舉觶於其長而衆相酬蓋宗廟之中以有事<lb/>
<pb n="17a"/>　為榮故逮及賤者使亦得以伸其敬也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　經禮補逸卷二<lb/>
</p>

  </div>
            <div>
                <head>經禮補逸卷三</head>
    <p>
<pb n="1a"/>欽定四庫全書<lb/>
　經禮補逸卷三　　　　　元　汪克寛　撰<lb/>
　　吉禮<lb/>
　　　祭先帝禮<lb/>
祭法夫聖王之制祭祀也法施於民則祀之以死勤事<lb/>
則祀之以勞定國則祀之能禦大災則祀之能捍大患<lb/>
則祀之帝嚳能序星辰以著衆堯能賞均刑法以義終<lb/>
舜勤衆事而野死鯀障洪水而殛死禹能修鯀之功黄<lb/>
<pb n="1b"/>帝正名百物以明民共財顓頊能修之契為司徒而民<lb/>
成冥勤其官而水死湯以寛治民而除其虐文王以文<lb/>
治武王以武功去民之災此皆有功烈於民者也非此<lb/>
族也不在祀典<hi>案著衆謂使民興事知休作之期也賞善謂禪舜封禹稷等也能刑謂去四凶義終謂既禪二十八載乃死也野死謂征有苗死於蒼梧也殛死謂不能成其功也明民謂使之衣服有章也民成謂知五教之禮也冥契六世孫也虐災謂桀紂烈業也族猶類也</hi>
　　　釋奠禮<lb/>
文王世子凡學春官釋奠于其先師秋冬亦如之凡始<lb/>
<pb n="2a"/>立學者必釋奠于先聖先師及行事必以幣凡釋奠者<lb/>
必有合也有國故則否凡大合樂必遂養老天子視學<lb/>
大昕鼓徴所以警衆也衆至然後天子至乃命有司行<lb/>
事興秩節祭先師先聖焉有司事卒反命始之養也適<lb/>
東序釋奠于先老王制曰出征執有罪反釋奠于學<lb/>
　　　釋菜奠<lb/>
大胥春入學舎菜合舞秋頒學合聲月令仲春上丁命<lb/>
樂正習舞釋菜天子乃帥三公九卿諸侯大夫親徃視<lb/>
<pb n="2b"/>之樂記大學始教皮弁祭菜<lb/>
　愚案禮有釋奠釋菜孔頴達正義辨之詳矣周禮春<lb/>
　官大胥職云舎菜文王世子云釋奠及行事必以幣<lb/>
　是則舎菜以蘋藻釋奠以牲幣豈禮有輕重乎古者<lb/>
　士見於君以雉為摯見於師以菜為摯故釋菜用於<lb/>
　大學始教之時用於入學習舞之際用於立學興器<lb/>
　之後皆専為先聖先師之祭此其僅見於學宫政所<lb/>
　以師事之也至若古之釋奠施於學者雖曰始立學<lb/>
<pb n="3a"/>　者以之出征師還以之四時詩書禮樂之官皆以之<lb/>
　然或施之社廟施之祖禰大祝甸祝皆得而用不專<lb/>
　於先聖先師而止此其雜見於羣祀乃所以神事之<lb/>
　也是則釋奠禮同而釋菜禮寔専焉苟徒舉釋奠而<lb/>
　廢釋菜是使尊禮先聖先師之祀特與羣祀等耳愛<lb/>
　禮者可無辨哉<lb/>
　　　祭樂祖禮<lb/>
大司樂凡有道者有德者使教焉死則以為樂祖祭於<lb/>
<pb n="3b"/>瞽宗祭義祀先賢於西學<lb/>
　　　祭先農禮<lb/>
詩甫田琴瑟擊鼓以御田祖以祈甘雨以介我稷黍<hi>田祖先嗇也</hi>豐年多黍多稌<hi>止</hi>降福孔皆<hi>謂秋冬報也</hi>大田田畯至<lb/>
喜來方禋祀以其騂黒與其黍稷以享以祀以介景福<lb/>
　　　祭爟禮<lb/>
司爟掌行火之政令凡祭祀則祭爟<lb/>
　愚案祭爟禮如祭爨謂祭祀先出火之人以報其為<lb/>
<pb n="4a"/>　明之功也然則有功於民者觀於此族必舉則先王<lb/>
　制禮委曲詳備者益可見矣<lb/>
禮器孔子曰臧文仲安知禮燔柴於奥<hi>奥當為爨字之誤</hi>夫奥<lb/>
者老婦之祭也盛於盆尊於瓶<lb/>
　　　祭先卜禮<lb/>
龜人上春釁龜祭祀先卜<lb/>
　　　祭司民司禄禮<lb/>
司民及三年大比以萬民之數詔司冦司冦及孟冬祀<lb/>
<pb n="4b"/>司民之日獻其數于王王拜受之登于天府小司冦孟<lb/>
冬祀司民獻民數于王王拜受之登中于天府若祭天<lb/>
之司民司禄而獻民數榖數則受而藏之<lb/>
　　　大蜡禮<lb/>
玉藻大蜡天子之祭也籥章國祭蜡則龡豳頌擊土鼓<lb/>
以息老物黨正國索鬼神而祭祀則以禮屬民而飲酒<lb/>
于序以正齒位郊特牲天子大蜡八主先嗇而祭司嗇<lb/>
祭百種以報嗇饗農及郵表畷禽獸迎貓迎虎祭坊與<lb/>
<pb n="5a"/>水庸嵗十二月合聚萬物而索享之也祝辭曰土反其<lb/>
宅水歸其壑昆蟲無作草木歸其宅皮弁素服葛帶榛<lb/>
杖黄衣黄冠而祭大羅氏天子之掌鳥獸者也諸侯貢<lb/>
屬焉草笠而至羅氏致鹿與女而詔客告也以戒諸侯<lb/>
曰好田好女者亡其國天子樹瓜華不歛藏之種也八<lb/>
蜡以記四方四方年不順成八蜡不通以謹民財也順<lb/>
成之方其蜡乃通以移民也既蜡而收民息已故既蜡<lb/>
君子不興功禮運昔者仲尼與於蜡賓事畢出游於觀<lb/>
<pb n="5b"/>之上喟然而嘆仲尼之嘆盖嘆魯也言偃在側曰君子<lb/>
何嘆孔子曰大道之行也與三代之英丘未之逮也而<lb/>
有志焉<lb/>
　　　類禮<lb/>
大祝掌六祈以同鬼神示一曰類詛祝掌類造之祝號<lb/>
小宗伯類社稷宗廟則為位男巫授號旁招以茅王制<lb/>
類乎上帝詩桓講武類禡也桓桓武王保有厥士<hi>止</hi>於<lb/>
昭于天皇以閒之<lb/>
<pb n="6a"/>　　　造禮<lb/>
大祝二曰造大㑹同造于廟詛祝掌類造之祝號男巫<lb/>
授號旁招以茅<hi>祖祝所授類造攻說禬禜之神號男巫為之招</hi>王制天子將出<lb/>
造乎禰諸侯將出造乎禰<lb/>
　　　禬禮<lb/>
大祝三曰禬詛祝掌禬禜之祝號男巫授號旁招以茅<lb/>
女祝掌以時招梗禬禳之事以除疾殃凡以神仕者以<lb/>
冬日至致天神人鬼夏日至致地示物鬽以禬國之凶<lb/>
<pb n="6b"/>荒民之札喪<lb/>
　　　禜禮<lb/>
大祝四曰禜詛祝掌禬禜之祝號男巫授號旁招以茅<lb/>
肆師若國有大故則令國人祭翦氏掌除蠧物以攻禜<lb/>
攻之黨正四時之孟月吉日則屬民而讀邦法以糾戒<lb/>
之春秋祭禜亦如之春秋傳昭公元年鄭子産曰山川<lb/>
之神則水旱癘疫之災於是乎禜之日月星辰之神則<lb/>
霜雪風雨之不時於是乎禜之哀公六年有雲如衆赤<lb/>
<pb n="7a"/>鳥夾日而飛楚子使問諸周太史周太史曰其當王身<lb/>
乎若禜之可移於令尹司馬王曰除腹心之疾而寘諸<lb/>
股肱何益遂弗禜<lb/>
　愚案大祝六祈之中四曰禜此禜之有定名也鬯人<lb/>
　秬鬯之共而曰禜門此禜之有定所也參之春秋傳<lb/>
　曰山川之神則水旱癘疫之災於是乎禜之日月星<lb/>
　辰之神則霜雪風雨之不時於是乎禜之即此又見<lb/>
　禜之無定時也至若春秋僖公二十五年秋大水鼔<lb/>
<pb n="7b"/>　用牲于門三𫝊未始明以禜釋之及鄭氏釋周禮乃<lb/>
　援是為證安知春秋本文果為禜祭否乎盖禜之為<lb/>
　言營也初無祠宇壇壝特為□蕝營域而祭之耳然<lb/>
　此所謂門不過祭于國門之外耳非若祭法所謂祭<lb/>
　國門與於七祝之一者也學者察焉<lb/>
　　　攻禮<lb/>
大祝五曰攻詛祝掌攻說之祝號男巫授號旁招以茅<lb/>
　　　說禮<lb/>
<pb n="8a"/>大祝六曰說詛祝掌攻說之祝號男巫授號旁招以茅<lb/>
庶氏掌除毒蠱以攻說禬之<lb/>
　　　禱祠禮<lb/>
小祝掌禱祠之祝號以祈福祥順豐年逆時雨寧風旱<lb/>
彌災兵逺罪疾女祝掌凡内禱祠之事小宗伯大災及<lb/>
執事禱祠于上下神示軍旅甸役之禱祠肄儀為位都<lb/>
宗人國有大故則令禱祠既祭反命于國曲禮曰禱祠<lb/>
祭祀供給鬼神非禮不誠不莊<lb/>
<pb n="8b"/>　　　祭脯禮<lb/>
族師月吉則屬民而讀邦法春秋祭脯亦如之<lb/>
　愚案大司徒以鄉三物教萬民一曰六德二曰六行<lb/>
　三曰六藝鄉大夫正月之吉受教法于司徒退而頒<lb/>
　之於其鄉吏使各以教其所治族師則各掌其戒令<lb/>
　政事而於斯讀法之時則察其六行書其孝弟睦婣<lb/>
　有學者嵗終則㑹成以待大比是於學者日用飲食<lb/>
　之閒旣無事而非學羣居游息之地亦無學而非事<lb/>
<pb n="9a"/>　至於教養成就德藝交修是皆學術之有統道化之<lb/>
　有歸也其所以致人才衆多風俗羙盛得無由哉<lb/>
　　　五祀禮<lb/>
大宗伯以血祭祭五祀司服祭五祀則希冕小子掌祈<lb/>
于五祀<hi>案祈𤣥謂或為刉用毛牲曰刉刉者釁禮之事也刉五祀謂始成其宫兆時也</hi>司門凡<lb/>
嵗時之門受其餘曲禮天子祭五祀士喪禮疾病行禱<lb/>
五祀則五祀者自天子至于士皆得祭之祭法王為羣<lb/>
姓立七祀曰司命曰中霤曰國門曰國行曰泰厲曰户<lb/>
<pb n="9b"/>曰竈王自為立七祀諸侯為國立五祀曰司命曰中霤<lb/>
曰國門曰國行曰公厲諸侯自為立五祀大夫立三祀<lb/>
曰族厲曰門曰行適士立二祀曰門曰行庶士庶人立<lb/>
一祀或立户或立竈<lb/>
　鄭康成謂天子諸侯大夫祭五祀户竈門行中霤盖<lb/>
　夏殷時制也祭法七祀至一祀謂周制也愚案儀法<lb/>
　制度貴得兼賤賤不得兼貴而諸侯大夫適士祀門<lb/>
　行不得祀户竈庶士庶人乃祀户竈何耶况曽子問<lb/>
<pb n="10a"/>　篇記天子崩未殯五祀之祭不行既殯而祭則知五<lb/>
　祀貴賤通得祭之無疑矣鄭氏凡不可通者皆以為<lb/>
　殷周異制似臆度之辭耳且七祀三祀二祀一祀皆<lb/>
　不見於儀禮周官今姑缺之又案血祭盖以隂祀自<lb/>
　血起貴氣臭也五祀五色之帝於王者宫中曰五祀<lb/>
　鄭謂此五祀者五官之神在四郊四時迎五行之氣<lb/>
　於四郊而祭五德之帝亦食此神焉少昊之子曰重<lb/>
　為句芒食於木該為蓐收食於金修及熈為𤣥㝠食<lb/>
<pb n="10b"/>　於水顓頊氏之子曰黎為祝融后土食於火土考之<lb/>
　春秋昭公二十九年左傳蔡墨曰五行之官是謂五<lb/>
　官實列受氏姓封為上公祀為貴神社稷五祀是尊<lb/>
　是奉木正曰句芒火正曰祝融金正曰蓐收水正曰<lb/>
　𤣥冥土正曰后土獻子曰社稷五祀誰氏之五官也<lb/>
　對曰少皥氏有四叔曰重曰該曰修曰熈實能金木<lb/>
　及水使重為句芒該為蓐收修及熈為𤣥㝠世不失<lb/>
　職遂濟窮桑此其三祀也顓頊氏有子曰黎為祝融<lb/>
<pb n="11a"/>　共工氏有子曰勾龍為后土此其二祀也后土為社<lb/>
　稷田正也有烈山氏之子曰柱為稷自夏以上祀之<lb/>
　周棄亦為稷自商以來祀之<lb/>
月令春祀户祭先脾夏祀竈祭先肺中央祀中霤祭先<lb/>
心秋祀門祭先肝冬祀行祭先腎孟冬臘五祀白虎通<lb/>
祭五祀天子諸侯以牛卿大夫以羊一說户以羊竈以<lb/>
雉中霤以豚門以犬井以豕或曰中霤用牛餘不得用<lb/>
豚井以魚禮運禮行於五祀而正法則焉曾子問天子<lb/>
<pb n="11b"/>崩未殯五祀之祭不行旣殯而祭其祭也尸入三飯不<lb/>
侑酳不酢而已矣自啓至於反哭五祀之祭不行已葬<lb/>
而祭祀畢獻而已<lb/>
　案特牲饋食禮祝延尸于奥迎尸而入即延坐三飯<lb/>
　告飽祝侑尸尸又飯至于九飯畢鄭注士九飯大夫<lb/>
　十一飯案此則諸侯十三飯天子十五飯又案特牲<lb/>
　禮尸九飯畢主人酌酒侑尸尸飲卒爵酢主人主人<lb/>
　受酢飲畢酌獻祝祝飲畢主人又酌獻佐食天子崩<lb/>
<pb n="12a"/>　未殯五祀之禮不行者以初崩哀慼未遑祭祀雖當<lb/>
　五祀祭時不得行旣殯而祭者五祀外神不可以己<lb/>
　私喪久廢其祭故既殯哀情稍殺而後祭也其祭也<lb/>
　尸入三飯不侑酳不酢而已矣者今喪既殯不得純<lb/>
　如吉禮理湏宜降殺侑勸也故迎尸入奥之後尸三<lb/>
　飯告飽則止祝更不勸侑其食使消常數也自啓至<lb/>
　于反哭五祀之祭不行者謂欲葬之時從啓殯之後<lb/>
　葬畢反哭以前靈柩旣見哀摧更甚故五祀之祭不<lb/>
<pb n="12b"/>　行已葬而祭者謂已葬反哭殯宫畢而行其祭但旣<lb/>
　葬彌吉尸入三飯之後祝乃侑尸尸食十五故攝主<lb/>
　酳尸尸飲卒爵而酢攝主攝主飲畢酌而獻祝祝受<lb/>
　飲畢則止無獻佐食以下之事郊社亦然王制云天<lb/>
　地社稷為越紼而行事是與五祀同也郊社有常自<lb/>
　啓至反哭當辟此郊社之日郊社尊故辟其日不使<lb/>
　相妨五祀既卑若與啓反哭日相值則五祀辟其日<lb/>
　也天地社稷去殯處逺祭時違越此紼而徃赴之故<lb/>
<pb n="13a"/>　去殯近暫徃則還故不為越紼也唯嘗禘宗廟俟吉<lb/>
　故王制云喪三年不祭是也<lb/>
　　　祭癘禮<lb/>
祭法泰厲公厲族厲春秋左傳昭公七年鬼有所歸乃<lb/>
不為厲<lb/>
　　　儺禮<lb/>
月令季春命國難九門磔攘以畢春氣季冬命有司大<lb/>
難旁磔出土牛以送寒氣方相氏帥百𨽻而時難以索<lb/>
<pb n="13b"/>室敺疫郊特牲鄉人禓孔子朝服立于阼存室神也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經禮補逸卷三<lb/>
</p>

  </div>
            <div>
                <head>經禮補逸卷四</head>
    <p>
<pb n="1a"/>欽定四庫全書<lb/>
　經禮補逸卷四　　　　　元　汪克寛　撰<lb/>
　　吉禮<lb/>
　　　天子躬耕禮<lb/>
月令仲春天子親載耒耜措之于參保介之御間帥三<lb/>
公九卿諸侯大夫躬耕帝籍天子三推三公五推卿諸<lb/>
侯九推祭義天子為籍千畆冕而朱紘躬秉耒祭法天<lb/>
子親耕於南郊以共齊盛甸師掌帥其屬而耕耨王籍<lb/>
<pb n="1b"/>以時入之以共齊盛舎人以嵗時縣穜稑之種以共王<lb/>
后之春獻種内宰上春詔王后帥六宫之人而生穜稑<lb/>
之種而獻之于王樂記耕籍然後諸侯知所以敬周語<lb/>
古者大史順時覛土陽癉憤盈土氣震發農祥晨正日<lb/>
月底于天廟土乃脉發先時九日大史告稷曰自今至<lb/>
于初吉陽氣俱烝土膏其動弗震弗渝脉其滿𤯝榖乃<lb/>
不植稷以告王曰史帥陽官以命我司事曰距今九日<lb/>
土其俱動王其祗祓監農不易王乃使司徒咸戒公卿<lb/>
<pb n="2a"/>百吏庶民司空除壇于籍命農大夫咸戒農用先時五<lb/>
日瞽告有協風至王即齊宫百官御事各即其齊三日<lb/>
王乃淳濯饗醴及期鬱人薦鬯犧人薦醴王祼鬯饗醴<lb/>
乃行百吏庶民畢從及籍后稷監之膳夫農正陳籍禮<lb/>
大史贊王王敬從之王耕一墢班三之庶人終于千畆<lb/>
其后稷省功大史監之司徒省民大師監之<lb/>
　愚案易繫𫝊曰包犧氏沒神農氏作斵木為耜揉木<lb/>
　為耒耒耨之利以教天下蓋取諸益益卦之象震動<lb/>
<pb n="2b"/>　於内巽順於外聖人象其物宜立成器以為天下利<lb/>
　維其動而順所以有益於民生也後世聖人親載耒<lb/>
　耜舉躬耕之禮盖得於教耕利益不忘本始之意也<lb/>
　　　諸侯躬耕禮<lb/>
祭義曰諸侯為籍百畝冕而青紘躬秉耒祭法諸侯耕<lb/>
於東郊亦以共齊盛<lb/>
　　后妃親蠶禮<lb/>
内宰上春詔后帥外内命婦始蠶於北郊以為祭服<lb/>
<pb n="3a"/>祭統曰王后蠶于北郊以供純服月令季春后妃齊戒<lb/>
親東向躬桑禁婦女毋觀省婦使以勸蠶事<lb/>
　　　夫人親蠶禮<lb/>
祭統曰夫人蠶于北郊以供冕服樂記古者天子諸侯<lb/>
必有公桑蠶室近川而為之築宫仞有三尺棘牆而外<lb/>
閉之及大昕之朝君皮弁素積卜三宫之夫人世婦之<lb/>
吉者使入蠶于蠶室奉種浴于川桑于公桑風戾以食<lb/>
之嵗既單矣世婦卒蠶奉繭以示于君遂獻繭于夫人<lb/>
<pb n="3b"/>夫人曰此所以為君服與遂副褘而受之因少牢以禮<lb/>
之<lb/>
　　　祈年禮<lb/>
籥章凡國祈年于田祖龡豳雅擊土鼓以樂田畯月令<lb/>
祈來年于天宗詩雲漢篇祈年孔夙<lb/>
　　　祈麥禮<lb/>
月令季春乃為麥祈實孟冬乃祈來年于天宗大割祀<lb/>
于公社及門閭臘先祖五祀勞農以休息之<lb/>
<pb n="4a"/>　　　祈蠶禮<lb/>
月令季春之月天子乃薦鞠衣于先帝<lb/>
　案陳氏謂鞠衣后服也后服此帥外内命婦而蠶薦<lb/>
　之於神告將服之以蠶也將耕祈榖于上帝所以祈<lb/>
　有秋將蠶薦鞠衣于先帝所以祈有春鞠衣謂黄桑<lb/>
　之服先帝大皥之屬此為將蠶求福祥之助也<lb/>
　　　王居明堂禮<lb/>
月令孟春之月天子居青陽左个<hi>青陽左个大寢東堂北偏</hi>仲春之<lb/>
<pb n="4b"/>月天子居青陽大廟<hi>青陽大廟東堂當大室</hi>季春之月天子居青<lb/>
陽右个<hi>青陽右个東堂南偏</hi>孟夏之月天子居明堂左个<hi>明堂左个大寢南堂東偏</hi>仲夏之月天子居明堂大廟<hi>明堂大廟南堂當大室</hi>季夏之<lb/>
月天子居明堂右个<hi>明堂右个南堂西偏</hi>中央土天子居大廟大<lb/>
室<hi>大廟大室中央室也</hi>孟秋之月天子居總章左个<hi>總章左个大寢西堂南偏</hi>
仲秋之月天子居總章太廟<hi>總章太廟西堂當太室</hi>季秋之月天<lb/>
子居總章右个<hi>總章右个西堂北偏</hi>孟冬之月天子居𤣥堂左个<lb/>
<hi>𤣥堂左个北堂西偏</hi>仲冬之月天子居𤣥堂大廟<hi>𤣥堂大廟北堂當大室</hi>季<lb/>
<pb n="5a"/>冬之月天子居𤣥堂右个<hi>𤣥堂右个北堂東偏</hi>太史閏月詔王居<lb/>
門終月闔門左扉立于門中<hi>玉藻</hi>
　愚案明堂九室如井田之制蓋本河圖之位也帝出<lb/>
　乎震震東方也於時為春陽其於色也為青故春堂<lb/>
　名曰青陽以木德王也相見乎離離者明也聖人南<lb/>
　面而聽天下嚮明而治故夏堂名曰明堂以火德王<lb/>
　也說言乎兌兌正秋也萬物總聚相錯而成文章故<lb/>
　秋堂名之以金德王也勞乎坎坎正北方也其色𤣥<lb/>
<pb n="5b"/>　萬物之所歸也故冬堂名之以水德王也左右之堂<lb/>
　名个以其介於四隅也中央堂曰大廟大室猶河圖<lb/>
　之中宫也四季十八日天子居焉以土德王也盖以<lb/>
　其為大饗之所故曰大廟然祭帝必於明堂者帝出<lb/>
　震而宰萬物是萬物成形於帝也饗帝而以父配之<lb/>
　以人成形於父也故季秋物成之時大饗於是焉至<lb/>
　堂之覆以茅上圜下方此法天地之象也宜有四户<lb/>
　八牖總之為三十六户七十二牖是倍河圗之數而<lb/>
<pb n="6a"/>　各虛其一為中宫又與四時節候之氣數各有合也<lb/>
　然則聖人制器尚象動可為憲於此推之可見矣<lb/>
　又案月令載四時天子服器居處各異鄭康成指為<lb/>
　秦吕不韋作盖以篇中有謂大尉百縣三代無之且<lb/>
　以季秋受來嵗之朔則建亥為秦正遂深信之而不<lb/>
　究其為何代之書也然以參夷赭衣之世豈知孟春<lb/>
　之布德焚書滅學之時豈知仲春之舎菜此非秦制<lb/>
　明矣考之始皇二十六年併天下方以十月為嵗首<lb/>
<pb n="6b"/>　而不韋已死於十二年則其誤亦可徵矣要之太尉<lb/>
　之官郡縣之制漢寔因之布德之詔舎菜之典漢寔<lb/>
　有之以季秋受朔為正則太初厯未作之前漢儒作<lb/>
　此書以記時王之政事或然也而謂吕作初奚據哉<lb/>
　因并釋之<lb/>
　　　天子告朔禮<lb/>
玉藻天子聴朔於南門之外閏月則闔門左扉立于其<lb/>
中大史頒告朔于邦國閏月詔王居門終月<lb/>
<pb n="7a"/>　　　諸侯告朔禮<lb/>
玉藻諸侯皮弁以聽朔于大廟春秋文公六年禮諸侯<lb/>
受十二月朔政於天子藏于祖廟每月朔朝廟使大夫<lb/>
南面奉天子命君北面而受之受於廟者孝子歸羙先<lb/>
君不敢自專也論語子貢欲去告朔之餼羊子曰賜也<lb/>
爾愛其羊我愛其禮<lb/>
　　　書雲禮<lb/>
保章氏以五雲之物辨吉凶水旱降豐荒之祲象春秋<lb/>
<pb n="7b"/>公羊傳禮天子有靈臺以候天地諸侯有時臺以候四<lb/>
時詩大雅靈臺篇經始靈臺經之營之左傳僖公五年<lb/>
春王正月辛亥朔日南至公旣視朔遂登觀臺以望而<lb/>
書禮也凡分至啟閉必書雲物為備故也<lb/>
　　　開氷禮<lb/>
凌人正嵗十有二月令斬氷三其凌春始治鑑夏頒氷<lb/>
掌事秋刷月令仲春天子鮮羔開氷春秋昭公四年傳<lb/>
曰古者日在北陸而藏氷西陸朝覿而出之其藏之也<lb/>
<pb n="8a"/>深山窮谷固隂沍寒於是乎取之其出之也朝之禄位<lb/>
賓食喪祭於是乎用之其藏之也黒牡秬黍以饗司寒<lb/>
其出之也桃弧棘矢以除其災其出入也時食肉之禄<lb/>
氷皆與焉大夫命婦喪浴用氷祭寒而藏之獻羔而啟<lb/>
之公始用之火出而畢賦自命夫命婦至於老疾無不<lb/>
受氷山人取之縣人傳之輿人納之𨽻人藏之詩豳風<lb/>
二之日鑿氷冲冲三之日納于凌隂四之日其蚤獻羔<lb/>
祭韭<lb/>
<pb n="8b"/>　愚案鑿氷之説見於豳風七月陳王業之詩然自一<lb/>
　至四繫以日自四至十繫以月論者謂言月為夏正<lb/>
　言日為周正是則一詩之中兼言二正卒有未通愚<lb/>
　意是詩必作於公劉居豳之日其後周公遭變故陳<lb/>
　后稷先公風化之所由致王業之艱難特因其已成<lb/>
　之詩以陳之如箕子陳禹之洪範九疇是也向使此<lb/>
　詩作於周公則將與召公篤公劉詩言豳俗之事者<lb/>
　皆繫之雅而不繫之豳矣證此則作於公劉居豳之<lb/>
<pb n="9a"/>　日而豳國本有是歌不足疑也使作於公劉居豳之<lb/>
　日則當夏之時用夏之正明矣又何周正之疑哉要<lb/>
　之以月繫者其序以歴而論以日言者其數以陽而<lb/>
　論一之日者為一陽之月二之日者二陽之月三之<lb/>
　日四之日者三陽四陽之月彼以月言者則皆羣隂<lb/>
　用事之月也四月六陽而又以月言者陽極則隂生<lb/>
　已近乎隂之月也隂以月言陽以日言正猶繫𫝊雜<lb/>
　卦始乾終夬以見聖人崇陽抑隂之微意詩人之㫖<lb/>
<pb n="9b"/>　亦猶是也况首章於一之日二之日之下三之日四<lb/>
　之日之上直間以何以卒嵗之説是則二之日為此<lb/>
　嵗之終三之日為次嵗之始且四之日獻羔祭韭與<lb/>
　月令仲春鮮羔開氷之説合其事以夏正言者為益<lb/>
　信矣因通釋之<lb/>
　<lb/>
　<lb/>
　經禮補逸卷四<lb/>
</p>

  </div>
            <div>
                <head>經禮補逸卷五</head>
    <p>
<pb n="1a"/>欽定四庫全書<lb/>
　經禮補逸卷五　　　　　元　汪克寛　撰<lb/>
　　凶禮<lb/>
　　　大喪禮<lb/>
周禮大宰大喪贊贈玉含玉典瑞大喪共飯玉含玉贈<lb/>
玉小宰以法掌朝覲㑹同賓客之戒具喪荒亦如之令<lb/>
百官府共其財用喪荒受其含禭幣玉之事宰夫大喪<lb/>
小喪掌小官之戒命帥執事而治之膳夫大喪則不舉<lb/>
<pb n="1b"/>宫正大喪則授廬舎辨其親疎貴賤之居庖人共喪紀<lb/>
之庶羞甸師喪事代王受眚烖獸人凡喪紀共其死獸<lb/>
生獸獻人凡喪紀共其魚之鱻薧腊人喪紀共其脯腊<lb/>
凡乾肉之事凌人大喪共夷槃氷囿人喪紀共其生獸<lb/>
死獸之物幕人大喪共其帷幕帟綬掌次凡喪王則張<lb/>
帟三重司裘大喪廞裘飾皮車外府凡喪紀共其財用<lb/>
之幣齎内豎凡喪事佐后使治外内命婦正其服位内<lb/>
小臣喪紀則擯詔后之禮事相九嬪之禮事正内人之<lb/>
<pb n="2a"/>禮事閽人喪紀之事設門燎蹕宫門廟門寺人若喪紀<lb/>
則帥女宫而致於有司佐世婦治禮事掌内人之禁令<lb/>
内竪若喪紀之事則為内人蹕九嬪若有賓客則從后<lb/>
大喪帥叙哭者亦如之女御大喪掌沐浴夏采掌大喪<lb/>
以冕服復于大祖以乘車建綏復于四郊玉府大喪共<lb/>
含玉復衣裳角枕角柶典絲喪紀共其絲纊組文之物<lb/>
大司徒大喪帥六卿之衆庶屬其六引而治其政令若<lb/>
國有大故則致萬民於玉門小司徒大喪帥邦役治其<lb/>
<pb n="2b"/>政教鄉師大喪用役則帥其民而至遂治之及葬執纛<lb/>
以與匠師御匶而治役及窆執斧以涖匠師族共喪器<lb/>
鄉共吉凶禮樂之器鄉大夫國有大故則令民各守其<lb/>
閭以待政令封人喪紀則飾其牛牲鼔人大喪則詔大<lb/>
僕鼓牛人喪事共其奠牛遂人大喪帥六遂之役而致<lb/>
之掌其政令及葬帥而屬六綍及窆陳役遂師大喪使<lb/>
帥其屬以帷帟先道野役及窆抱磨共丘籠及蜃車之<lb/>
役酇長喪紀之事若作其民而用之則以旗鼓兵革帥<lb/>
<pb n="3a"/>而至稍人大喪帥蜃車與其役以至掌其政令以聽於<lb/>
司徒舎人喪紀共飯米熬榖大宗伯朝覲㑹同則為上<lb/>
相大喪亦如之小宗伯王崩大肆以秬鬯渳及執事涖<lb/>
大歛小歛帥異族而佐縣衰冠之式于路門之外及執<lb/>
事眡葬獻器遂哭之卜葬兆甫竁亦如之旣葬詔相喪<lb/>
祭之禮成葬而祭墓為位肆師大䘮大渳以鬯則築䰞令外<lb/>
内命婦序哭鬱人大喪之瀰共其肆器及葬共其祼器<lb/>
遂貍之鬯人大喪之大渳設斗共其釁鬯司尊彝大喪<lb/>
<pb n="3b"/>存奠彞天府凡國之玉鎮大寳器藏焉若有大喪則出<lb/>
而陳之旣事藏之司服為天王斬衰大喪共其復衣服<lb/>
歛衣服奠衣服廞衣服皆掌其陳序世婦大喪比外内<lb/>
命婦之朝奠哭不敬者而苛罰之内宗大喪序哭者外<lb/>
宗大喪則序外内朝莫哭者冢人大喪旣有日請度甫<lb/>
竁遂為之尸及竁以度為丘隧共喪之窆器及葬言鸞<lb/>
車象人及窆執斧以涖遂入藏凶器大司樂大喪涖廞<lb/>
樂器及葬藏樂器亦如之大師大喪帥瞽而廞作匶諡<lb/>
<pb n="4a"/>小師大喪與廞眡瞭大喪廞樂器笙師大喪廞其樂器<lb/>
及葬奉而藏之鎛師大喪廞其樂器奉而藏之籥師大<lb/>
喪廞其樂器奉而藏之典庸器大喪廞筍簴司干大喪<lb/>
廞舞器及葬奉而藏之大祝大喪始崩以肆鬯渳尸相<lb/>
飯贊斂徹奠小祝大喪贊渳設熬置銘及葬設道齎之<lb/>
奠分禱五祀喪祝掌大喪勸防之事及辟令啓及朝御<lb/>
匶乃奠及祖飾棺乃載遂御及葬御匶出宫乃代及壙<lb/>
說載除飾大史大喪執法以涖勸防小史大喪佐大史<lb/>
<pb n="4b"/>凡國事之用禮法者掌其小事巾車大喪飾遣車及葬<lb/>
執蓋從車持旌及墓嘑啓關陳車典路大喪則出路贊<lb/>
駕説車僕大喪廞革車司常大喪共銘旌建嶔車之旌<lb/>
及葬亦如之大司馬大喪平士大夫喪祭射人大喪與<lb/>
僕人遷尸委人喪紀共其薪蒸木材諸子大喪正羣子<lb/>
之服位虎賁氏大喪守王門及葬從遣車而哭方相氏<lb/>
掌蒙熊皮黄金四目𤣥衣朱裳執戈揚盾大喪先匶及<lb/>
墓入壙以戈擊四隅歐方良大僕大喪始崩戒鼓𫝊達<lb/>
<pb n="5a"/>于四方窆亦如之祭僕大喪復于小廟御僕大喪持翣<lb/>
𨽻僕大喪復于小寢大寢司兵大喪廞五兵司弓矢大<lb/>
喪共明弓矢校人大喪飾遣車之馬及葬埋之澤虞喪<lb/>
紀共其葦蒲之事稻人喪紀共其葦事大司寇大喪前<lb/>
王士師大喪則帥其屬而蹕于王宫大行人若有大喪<lb/>
則詔相諸侯之禮鄉士大喪則各掌其鄉之禁令帥其<lb/>
屬夾道而蹕象胥大喪相國客之禮儀而正其位檀弓<lb/>
哭泣之哀齊衰之情饘粥之食自天子達<lb/>
<pb n="5b"/>　　　后喪禮<lb/>
司服凡喪為王后齊衰内司服后之喪共其衣服凡内<lb/>
具之物小宰令百官府共其財用受其含禭幣玉之事<lb/>
内小臣喪紀相九嬪之禮事正内人之禮事寺人若喪<lb/>
紀則帥女宫而致於有司佐世婦治禮事掌内人之禁<lb/>
令舎人喪紀共飯米熬榖庖人共喪紀之庶羞腊人喪<lb/>
紀共其脯腊凡乾肉之事典絲喪紀共其絲壙組文之<lb/>
物女御后之喪持翣小司冦后之喪前王而辟内豎王<lb/>
<pb n="6a"/>后之喪遷于宫中則前蹕檀弓穆公之母卒使人問於<lb/>
曾子曰如之何對曰申也聞諸申之父曰哭泣之哀齊<lb/>
斬之情饘粥之食自天子達<lb/>
　　　世子喪禮<lb/>
小司寇凡世子之喪前王而辟<lb/>
　　　職喪禮<lb/>
職喪掌諸侯之喪及卿大夫士凡有爵者之喪以國之<lb/>
喪禮涖其禁令序其事凡其喪祭詔其號治其禮外饔<lb/>
<pb n="6b"/>凡小喪紀陳其鼎俎而實之幕人三公及卿大夫之喪<lb/>
共其帟鄉士三公若有邦事則為之前驅而辟其喪亦<lb/>
如之遂士六卿若有邦事則為之前驅而辟其喪亦如<lb/>
之雜記復諸侯以襃衣冕服爵弁服諸侯行而死於館<lb/>
則其服如於其國如於道則升其乘車之左轂以其綏<lb/>
復諸侯飯七貝公七踊公襲卷衣一𤣥端一朝服一素<lb/>
積一纁裳一爵弁二𤣥冕一襃衣一朱緑帶申加大帶<lb/>
於上諸侯五月而葬七月而卒哭升正柩諸侯執紼五<lb/>
<pb n="7a"/>百人四綍皆銜枚司馬執鐸左八人右八人匠人執羽<lb/>
葆御柩檀弓哭泣之哀齊斬之情饘粥之食自天子達<lb/>
　　　夫人喪禮<lb/>
雜記復夫人稅<hi>彖</hi>衣揄<hi>摇</hi>狄狄稅素沙下大夫以禮衣<lb/>
<hi>下大夫謂下大夫之妻也</hi>喪大記士妻以稅衣<lb/>
　　　大夫喪禮<lb/>
職喪掌卿大夫士凡有爵者之喪以國之喪禮涖其禁<lb/>
令序其事凡其喪祭詔其號治其禮雜記復下大夫以<lb/>
<pb n="7b"/>䄠衣其餘如士大夫士死於道則升其乗車之左轂以<lb/>
其綏復如於館死則其復如於家為君使而死公館復<lb/>
私館不復大夫飯五貝大夫五踊喪大記大夫之喪三<lb/>
日之朝既殯主人主婦室老皆杖雜記大夫之喪大宗<lb/>
人相小宗人命龜卜人作龜大夫之喪其升正柩也執<lb/>
引者三百人執鐸者左右各四人御柩以茅大夫三月<lb/>
而葬五月而卒哭卿大夫之疾君問之無算君於卿大<lb/>
夫比葬不食肉比卒哭不舉樂檀弓公叔文子卒其子<lb/>
<pb n="8a"/>戌請諡於君檀弓齊莊公襲莒於奪<hi>兊</hi>把梁死焉其妻<lb/>
迎其柩於路而哭之哀莊公使人弔之春秋左傳襄公<lb/>
十七年齊晏桓子卒晏嬰麤縗斬苴絰帶杖菅屨食鬻<lb/>
居倚廬寢苫枕草其老曰非大夫之禮也曰唯卿為大<lb/>
夫<lb/>
　　　内子喪禮<lb/>
雜記復内子以鞠衣襃衣素紗<lb/>
　　　復禮<lb/>
<pb n="8b"/>曲禮復曰天子復矣檀弓君復於小寢大寢小祖大祖<lb/>
庫門四郊禮運及其死也升屋而號告曰臯某復然後<lb/>
飯腥而苴孰檀弓復盡愛之道也有禱祠之心焉望反<lb/>
諸幽求諸鬼神之道也北面求諸幽之義也喪大記凡<lb/>
復男子稱名婦人稱字復聲必三者禮成於三也<hi>唯哭先復復而後行死事</hi>
　　　承衾哭尸禮<lb/>
喪大記大夫之喪主人坐于東方主婦坐于西方其有<lb/>
<pb n="9a"/>命夫命婦則坐無則皆立士之喪主人父兄子姓皆坐<lb/>
于東方主婦姑姊妹子姓皆坐于西方凡哭尸于室者<lb/>
主人二手承衾而哭<lb/>
　　　主喪禮<lb/>
喪大記有無後無無主雜記姑姊妹其夫死而夫黨無<lb/>
兄弟使夫之族人主喪妻之黨雖親勿主夫若無族則<lb/>
前後家東西家無有則里尹主之凡主兄弟之喪雖疎<lb/>
亦虞之<lb/>
<pb n="9b"/>　　　沐浴尸禮<lb/>
大祝大喪始崩以肆鬯渳尸小祝贊渳喪大記始死遷<lb/>
尸于牀幠用斂衾去死衣小臣楔齒用角柶綴足用燕<lb/>
几管人汲不說繘屈之盡階不升堂授御者御者入浴<lb/>
小臣四人抗衾御者二人浴浴水用盆沃水用枓浴用<lb/>
絺巾挋用浴衣如他日小臣爪足浴餘水弃于坎其母<lb/>
之喪則内御者抗衾而浴管人汲授御者御者差沐于<lb/>
堂上君沐粱大夫沐稷士沐粱甸人為垼于西墻下陶<lb/>
<pb n="10a"/>人出重鬲管人受沐乃煮之甸人取所徹廟之西北厞<lb/>
薪用爨之管人授御者沐乃沐沐用瓦盤挋用巾如他<lb/>
日小臣爪手翦須濡濯棄于坎<lb/>
　　　奠尸禮<lb/>
司服大喪共其奠衣服士喪禮復者降楔齒綴即奠脯<lb/>
醢與酒于尸東<lb/>
　愚案檀弓小斂之奠子游曰於東方曽子曰於西方<lb/>
　斂斯席矣記禮者正之曰小歛之奠在西方魯禮之<lb/>
<pb n="10b"/>　末失也又案儀禮小歛奠無席大歛則有奠席在饌<lb/>
　北據此則小斂亦并無席矣然小斂之奠設於東方<lb/>
　者盖以萬物生於東而死於北孝子即此設奠依神<lb/>
　為未忍死其親之意也<lb/>
　　　襲斂禮<lb/>
司服大喪共其斂衣服皆掌其陳序雜記子羔之襲也<lb/>
繭衣裳與稅衣纁袡為一素端一皮弁一爵弁一𤣥冕<lb/>
一公襲卷衣一𤣥端一朝服一素積一纁裳一爵弁二<lb/>
<pb n="11a"/>𤣥冕一襃衣一朱緑帶申加大帶於上君錦冒黼殺綴<lb/>
旁七大夫𤣥冒黼殺綴旁五士緇冒赬殺綴旁三喪大<lb/>
記小歛君錦衾大夫縞衾士緇衾皆一衾十有九稱大<lb/>
斂君陳衣百稱大夫五十稱士三十稱檀弓子思曰凡<lb/>
附於身者必誠必信勿之有悔焉耳矣<lb/>
　愚案古之葬者厚衣之以薪葬之中野後世聖人易<lb/>
　之以棺槨盖取諸大過然聖人制為典禮豈直棺槨<lb/>
　過於厚哉則凡含禭賵賻之禮衣衾絞紟之具亦必<lb/>
<pb n="11b"/>　厚稱其制也故古者士襲衣三稱大夫五稱諸侯七<lb/>
　稱公九稱小斂尊卑通用十九稱大斂君百稱大夫<lb/>
　五十稱士三十稱若孔子之喪公西赤掌殯葬焉襲<lb/>
　衣十一稱朝服一雖其襲數不同而所以欲厚庇之<lb/>
　者非徒設飾也盖以死者辟人之惡而凡保附其體<lb/>
　者大抵不容疎畧也降及後世僅有襲衣而大小斂<lb/>
　之禮不行故禭禮亦從而廢彼薄視其親如司馬温<lb/>
　公之議者豈少哉君子有不忍言也然則孝子之心<lb/>
<pb n="12a"/>　如之何曰稱其有無之實盡其孝敬之誠斯可矣<lb/>
　　　小斂禮<lb/>
大祝大喪贊斂喪祝凡卿大夫之喪掌事而斂喪大記<lb/>
小斂主人即位于户内君以簟席大夫以蒲席士以葦<lb/>
席小歛布絞縮者一横者三君錦衾大夫縞衾士緇衾<lb/>
皆一衾十有九稱君陳衣于東序大夫士陳衣于房中<lb/>
皆西領北上絞紟不在列主人即位于户内主婦東面<lb/>
乃歛卒斂主人馮之踊主婦亦如之主人袒脫髦括髪<lb/>
<pb n="12b"/>以麻婦人髽帶麻于房中徹幃男女奉尸夷于堂降拜<lb/>
檀弓主人既小斂袒括髪曾子曰尸未設飾故帷小歛<lb/>
而徹帷雜記小斂大斂啓皆辯<hi>徧</hi>拜小斂環絰公大夫<lb/>
士一也<lb/>
　　　大斂禮<lb/>
司服大喪共其斂衣服皆掌其陳序大祝贊歛喪祝凡<lb/>
卿大夫之喪掌事而斂檀弓大斂於阼喪大記大斂布<lb/>
絞縮者三横者五布紟二衾君大夫士一也君陳衣于<lb/>
<pb n="13a"/>庭百稱北領西上大夫陳衣于東序五十稱西領南上<lb/>
士陳衣于序東三十稱西領南上絞紟如朝服絞一幅<lb/>
為三不辟紟五幅無紞君大夫士祭服無算君褶衣褶<lb/>
衾大夫士猶小歛也君將大歛子弁絰即位于序端卿<lb/>
大夫即位于堂亷楹西北面東上父兄堂下北面夫人<lb/>
命婦尸西東面外宗房中南面小臣鋪席商祝鋪絞紟<lb/>
衾衣士盥于盤上士舉遷尸于歛上卒斂宰告子馮之<lb/>
踊夫人東面亦如之雜記公視大斂公升商祝鋪席乃<lb/>
<pb n="13b"/>斂大歛皆辯拜<lb/>
　　　殯禮<lb/>
王制天子七日而殯諸侯五日而殯大夫士庶人三日<lb/>
而殯檀弓天子之殯也菆塗龍楯<hi>春</hi>以椁加斧于槨上<lb/>
畢塗屋喪大記君殯用輴欑至于上畢塗屋大夫殯以<lb/>
幬欑至于西序塗不暨于棺士殯見衽塗上帷之檀弓<lb/>
殯于客位既殯旬而布材與明器雜記朝夕哭不帷<lb/>
　　　訃禮<lb/>
<pb n="14a"/>雜記凡訃於其君曰君之臣某死父母妻長子曰君之<lb/>
臣某之某死君訃於他國之君曰寡君不禄敢告于執<lb/>
事夫人曰寡小君不禄太子之喪曰寡君之適子某死<lb/>
大夫訃于同國適者曰某不禄訃于士亦曰某不禄訃<lb/>
於他國之君曰君之外臣寡大夫某死訃於適者曰吾<lb/>
子之外私寡大夫某不禄使某實訃於士亦曰吾子之<lb/>
外私寡大夫某不禄使某實士訃於同國大夫曰某死<lb/>
訃於士亦曰某死訃於他國之君曰君之外臣某死訃<lb/>
<pb n="14b"/>於大夫曰吾子之外私某死訃於士亦曰吾子之外私<lb/>
某死<lb/>
　　　弔禮<lb/>
鬯人凡王弔臨共介鬯大僕掌三公孤卿之弔勞内宗<lb/>
凡卿大夫之喪掌其弔臨小臣掌士大夫之弔勞御僕<lb/>
掌庶民之弔勞司巫王弔則與祝前喪祝王弔則與巫<lb/>
前寺人凡内人弔臨于外則帥而徃立于其前而詔相<lb/>
之宰夫凡邦之弔事掌其戒令與其幣器財用凡所共<lb/>
<pb n="15a"/>者司服凡弔事弁絰服王制諸侯弔於異國之臣則其<lb/>
君為主檀弓君於大夫將葬弔於宫檀弓君遇柩於路<lb/>
必使人弔之檀弓喪公弔之必有拜者雖朋友州里舎<lb/>
人可也雜記弔者即位于門西東面其介在其東南北<lb/>
面西上西於門主孤西面相者受命曰孤某使某請事<lb/>
客曰寡君使某如何不淑相者入告出曰孤某湏矣弔<lb/>
者入主人升堂西面弔者升自西階東面致命曰寡君<lb/>
聞君之喪寡君使某如何不淑子拜稽顙弔者降反位<lb/>
<pb n="15b"/>春秋左傳襄公二十三年齊侯襲莒莒子伐之獲把梁<lb/>
齊侯歸遇把梁之妻于郊使人弔之辭曰殖之有罪何<lb/>
辱命焉若免於罪則猶有先人之敝廬在下妾不得與<lb/>
郊弔齊侯弔諸其室昭公七年衛襄公卒王使成簡公<lb/>
如衛弔九年王有姻喪晉使趙成如周弔<lb/>
　　　臨禮<lb/>
鬯人凡王弔臨共介鬯大宗伯朝覲㑹同則為上相王<lb/>
哭諸侯亦如之内宗凡卿大夫之喪掌其弔臨寺人凡<lb/>
<pb n="16a"/>内人弔臨於外則帥而徃立于其前而詔相之雜記上<lb/>
客臨曰寡君有宗廟之事不得承事使一介老某相執<lb/>
綍相者反命曰孤湏矣臨者入門右介者皆從之立于<lb/>
其左東上宗人納賓升受命于君降曰孤敢辭吾子之<lb/>
辱請吾子之復位客對曰寡君命某毋敢視賓客敢辭<lb/>
宗人反命曰孤敢固辭吾子之辱請吾子之復位客對<lb/>
曰寡君命某毋敢視賓客敢固辭宗人反命曰孤敢固<lb/>
辭吾子之辱請吾子之復位客對曰寡君命使臣某毋<lb/>
<pb n="16b"/>敢視賓客是以敢固辭固辭不獲命敢不敬從客立于<lb/>
門西介立于其左東上孤降自阼階拜之升哭與客拾<lb/>
踊三客出送于門外拜稽顙曲禮入臨不翔檀弓天子<lb/>
之哭諸侯也爵弁絰䊷衣陳莊子死赴於魯魯人欲勿<lb/>
哭繆公召縣子而問焉縣子曰古之大夫束脩之問不<lb/>
出竟雖欲哭之安得而哭之今之大夫交政于中國雖<lb/>
欲勿哭焉得而勿哭且臣聞之哭有二道有愛而哭之<lb/>
有畏而哭之公曰然然則如之何而可縣子曰請哭諸<lb/>
<pb n="17a"/>異姓之廟於是與哭諸縣氏妻之昆弟為父後者死哭<lb/>
之適室父在哭於妻之室非為父後者哭諸異室有殯<lb/>
聞逺兄弟之喪哭於側室無側室哭于門内之右同國<lb/>
則徃哭之春秋左傳襄公十二年吳子夀夢卒臨於周<lb/>
廟禮也凡諸侯之喪異姓臨於外同姓於宗廟同宗於<lb/>
祖廟同族於禰廟是故魯為諸姫臨於周廟為邢凡蔣<lb/>
茅胙祭臨於周公之廟盟于臯鼬鄭子大叔未至而卒<lb/>
趙簡子為之臨甚哀<lb/>
<pb n="17b"/>　　　含禮<lb/>
職喪凡國有司以王命有事焉則詔贊主人<hi>有事謂含禭贈賵之屬</hi>小宰喪荒受其含禭幣玉之事雜記含者執璧將命<lb/>
曰寡君使某含相者入告出曰孤某須矣含者入升堂<lb/>
致命子拜稽顙含者坐委于殯東南有葦席既葬蒲席<lb/>
降出反位宰夫朝服即喪屨升自西階西面坐取璧降<lb/>
自西階以東檀弓邾婁考公之喪徐君使容居来含榖<lb/>
梁𫝊貝玉曰含左傳文公五年王使榮叔來含且賵檀<lb/>
<pb n="18a"/>弓飯用米貝弗忍虛也不以食道用羙焉耳<lb/>
　愚案含者何口實也實者何實以玉食之羙也玉食<lb/>
　者何天子飯以玉諸侯以珠大夫以碧士以貝庶人<lb/>
　以錢是也然則何以實之孝子事死如生不忍虛其<lb/>
　親口之意也他日塗車芻靈之制亦猶是不忍之心<lb/>
　也夫安得不敬乎攷之雜記天子飯九貝諸侯七大<lb/>
　夫五士三周禮天子飯含用玉此盖異代之制不同<lb/>
　如此本注謂飯含也是即以飯為含矣參之禮運曰<lb/>
<pb n="18b"/>　飯腥榖梁氏謂貝玉曰含則二者雖皆為口實而用<lb/>
　則不同謂之飯含則可謂之飯含也則不可學者察<lb/>
　焉<lb/>
　　　賻賵禮<lb/>
職喪掌諸侯之喪凡國有司以王命有事焉則詔贊主<lb/>
人<hi>有事謂贈賵之事</hi>雜記上介賵執珪將命曰寡君使某賵相<lb/>
者入吿反命曰孤某須矣陳乘黄大路于中庭北輈執珪<lb/>
將命客使自下由路西子拜稽顙坐委于殯東南隅宰<lb/>
<pb n="19a"/>舉以東凡將命鄉殯將命子拜稽顙西面而坐委之宰<lb/>
舉璧與珪宰夫舉禭升自西階西面坐取之降自西階<lb/>
賵者出反位于門外少儀臣為君喪納貨貝於君則曰<lb/>
納甸於有司賵不入廟門賻馬與其幣不入廟門賻者<lb/>
既致命坐委之擯者舉之主人無親受也雜記魯人之<lb/>
贈也三𤣥三纁廣尺長終幅春秋隠公元年天王使宰<lb/>
咺來歸惠公仲子之賵三年武氏子來求賻文公五年<lb/>
王使榮叔歸含且賵公羊傳車馬曰賵貨財曰賻<lb/>
<pb n="19b"/>　　　襚禮<lb/>
小宰喪荒受其含禭幣玉之事雜記諸侯相襚以後路<lb/>
與冕服禭者曰寡君使某禭相者入告出曰孤某湏矣<lb/>
禭者執冕服左執領右執要入升堂致命曰寡君使某<lb/>
禭子拜稽顙委衣于殯東禭者降受爵弁服於門内霤<lb/>
將命子拜稽顙如初受皮弁服於中庭自西階受朝服<lb/>
自堂受𤣥端將命子拜稽顙皆如初禭者降出反位宰<lb/>
夫五人舉以東降自西階其舉亦西面少儀臣致禭於<lb/>
<pb n="20a"/>君則曰致廢衣於賈人春秋左傳襄公二十八年公如楚<lb/>
楚康王卒二十九年春王正月公在楚楚人使公親禭文<lb/>
公九年秦人來歸僖公成風之禭定公九年齊侯伐晉夷<lb/>
儀敝無存死于霤下得其尸公三禭之公羊傳衣被曰禭<lb/>
　　　聞喪禮<lb/>
曾子問諸候祭社稷俎豆既成聞天子崩后之喪君薨<lb/>
夫人之喪如之何孔子曰廢春秋昭公十五年公羊傳<lb/>
公有事于廟聞大夫之喪去樂卒事大夫聞君之喪攝<lb/>
<pb n="20b"/>主以往大夫聞大夫之喪尸事畢而往雜記聞兄弟之<lb/>
喪大功以上見喪之鄉而哭<lb/>
　　　奔喪禮<lb/>
禮奔父母之喪見星而行見星而舎過國至竟哭盡哀而止<lb/>
哭辟市朝望其國竟哭至於家入門左升自西階殯東西面<lb/>
坐哭盡哀括髪袒降堂東即位西鄉哭成踊襲絰於序東絞<lb/>
帶反位奔母之喪西面哭盡哀括髪袒降堂東即位西鄉哭<lb/>
成踊襲免絰于序東不及殯先之墓北面坐哭盡哀成踊盡<lb/>
<pb n="21a"/>哀括髮東即主人位絰絞帶哭成踊相者告事畢遂冠<lb/>
歸入門左北面哭盡哀括髮袒成踊於又哭括髮成踊<lb/>
於三哭猶括髮成踊三日成服於五哭相者告事畢小<lb/>
記奔父之喪括髪於堂上袒降踊襲絰于東方奔母之<lb/>
喪不括髮袒於堂上降踊襲免于東方絰即位成踊出<lb/>
門哭止三日而五哭三袒奔兄弟之喪先之墓而後之<lb/>
家為位而哭所知之喪則哭於宫而後之墓齊衰望鄉<lb/>
而哭大功望門而哭小功至門而哭緦麻即位而哭通<lb/>
<pb n="21b"/>㫖諸侯為天王服斬衰崩則奔喪雜記未服麻而奔喪<lb/>
及主人之未成絰也疏者與主人皆成之親者終其麻<lb/>
帶絰之日數春秋定公十五年邾子來奔喪<hi>春秋奔喪於是始</hi>
　　　朝夕奠禮<lb/>
檀弓朝奠日出夕奠逮日<lb/>
　　　祖祭禮<lb/>
喪祝及祖飾棺乃載遂御檀弓曰祖於庭<lb/>
　　　喪朝禮<lb/>
<pb n="22a"/>喪祝及朝御柩乃奠檀弓喪之朝也順死者之孝心也<lb/>
其哀離其室也故至於祖考之廟而後行殷朝而殯於<lb/>
祖周朝而遂葬<lb/>
　　　遣行禮<lb/>
大史遣之日讀誄巾車大喪飾遣車大司馬喪祭奉詔<lb/>
馬牲<hi>王喪以馬祭者盖遣奠也</hi>校人大喪飾遣車之馬及葬埋之檀<lb/>
弓國君七介遣車七乘大夫五介遣車五乘儀禮商祝<lb/>
拂匶用功布幠用儀衾檀弓將行遣而行之<lb/>
<pb n="22b"/>　　　道齎禮<lb/>
小祝及葬設道齎之奠分禱五祀<lb/>
　　　葬禮<lb/>
喪祝大喪及葬御柩出宫乃代鄉師大喪及葬執纛以<lb/>
與匠師御匶而治役冢人先王之葬居中以昭穆為左<lb/>
右凡諸侯居左右以前卿大夫士居後各以其族凡有<lb/>
功者居前以爵等為丘封之度與其樹數及窆執斧以<lb/>
涖遂入藏凶器方相氏及墓入壙以戈擊四隅歐方良<lb/>
<pb n="23a"/>鬯人及葬共其祼器遂貍之校人大喪飾遣車之馬及<lb/>
葬埋之大司樂大喪涖廞樂器及葬藏樂器亦如之司<lb/>
干大喪廞舞器及葬奉而藏之喪大記君葬用楯四綍<lb/>
二碑御棺用羽葆大夫葬用輴二綍二碑御棺用茅土<lb/>
葬用國車二綍無碑比出宫御棺用功布曲禮送葬不<lb/>
辟塗潦春秋左𫝊隠公元年天子七月而葬同軌畢至<lb/>
諸侯五月同盟至大夫三月同位至士踰月外姻至檀<lb/>
弓子思曰三月而葬凡附於棺者必誠必信勿之有悔<lb/>
<pb n="23b"/>焉耳矣<lb/>
　　　墓祭禮<lb/>
小宗伯成葬而祭墓冢人凡祭墓為尸<lb/>
　愚案古者自天子諸侯以及大夫士莫不有廟有廟<lb/>
　必有主故既葬也則作主而奉主以歸于廟嵗時祀<lb/>
　之惟庶人無廟則祭之于寢禮無所謂墓祭也後世<lb/>
　大夫士家致重墓祭曾不以先王無制而廢之者盖<lb/>
　以墓也者先人體魄之所藏也魂氣必來依焉於是<lb/>
<pb n="24a"/>　展省而祭之以致其孝之誠敬亦不為非禮也論者<lb/>
　且惑於墓祭為尸之文蓋是祭也以初葬日既封為<lb/>
　親托體於此以冢人為尸别令有司舎奠以禮地神<lb/>
　主人先反而視牲日中而虞自是以吉祭易喪祭明<lb/>
　日祔而作主特祀於廟而非常祭于墓之有尸也明<lb/>
　矣讀者察焉<lb/>
　　　㑹葬禮<lb/>
春秋左𫝊隠公元年天子七月而葬同軌畢至<hi>言同軌以别四<pb n="24b"/>夷之國</hi>諸侯五月同盟至<hi>同在方嶽之盟</hi>大夫三月同位至<hi>古者行役不踰時</hi>士踰月外姻至<hi>踰月度月也姻猶親也此言赴弔各以逺近為差因為葬節</hi>隠<lb/>
公元年改葬惠公衛侯來㑹葬文公元年葬僖公王使<lb/>
内史叔服來㑹葬文公五年葬我小君成風王使召伯<lb/>
來㑹葬襄公二年齊姜薨齊侯使諸姜宗婦來送葬昭<lb/>
公十五年王穆后崩十二月晉荀躒如周葬穆后定公<lb/>
十五年葬定公滕子來㑹葬哀公二十三年宋景曹卒<lb/>
季康子使冉有弔且送葬曰敝邑有社稷之事使肥與<lb/>
<pb n="25a"/>有職競焉是以不得助執紼使求從輿人<lb/>
　　　天子虞禮<lb/>
檀弓既封主人贈而祝宿虞尸既反哭主人與有司視<lb/>
虞牲有司以几筵舎奠于墓左反日中而虞葬日虞不<lb/>
忍一日離也公羊𫝊文公二年作主<lb/>
　　　諸侯虞禮<lb/>
雜記諸侯七虞檀弓虞而立尸有几筵<lb/>
　　　大夫虞禮<lb/>
<pb n="25b"/>雜記曰大夫五虞又曰上大夫之虞也少牢下大夫之<lb/>
虞也犆牲<lb/>
　　　士虞禮<lb/>
雜記士三虞儀禮始虞用柔日曰哀子某哀顯相夙興<lb/>
夜處不寧<lb/>
　　　卒哭禮<lb/>
檀弓既卒哭宰夫執木鐸以命于宫曰舎故而諱新自<lb/>
寢門至于庫門曲禮卒哭乃諱喪服小記報<hi>赴</hi>葬者報<lb/>
<pb n="26a"/>虞三月而後卒哭雜記士三月卒哭大夫五月而卒哭<lb/>
諸侯七月而卒哭上大夫卒哭大牢下大夫卒哭少牢<lb/>
檀弓是日也以虞易奠卒哭曰成事左傳僖公三十三年<lb/>
凡君薨卒哭而祔<lb/>
　　　祔禮<lb/>
檀弓葬日虞是日也以吉祭易喪祭明日祔于祖父殷<lb/>
練而祔周卒哭而祔喪服小記士祔於大夫則易牲士<lb/>
大夫不得祔于諸侯祔於諸侯父之為士大夫者其妻<lb/>
<pb n="26b"/>祔於諸祖姑妾祔於妾祖姑亡則中一以上而祔祔必<lb/>
以其昭穆諸侯不得祔於天子天子諸侯大夫可以祔<lb/>
於士雜記大夫祔於士士不祔於大夫祔於大夫之昆<lb/>
弟無昆弟則從其昭穆雖王父母在亦然婦祔於其夫<lb/>
之所祔之妃無妃則亦從其昭穆之妃妾祔於妾祖姑<lb/>
無妾祖姑則亦從其昭穆之妾男子祔於王父則配女<lb/>
子祔於王母則不配公子祔於公子春秋左傳僖公三<lb/>
十三年凡君薨卒哭而祔祔而作主<lb/>
<pb n="27a"/>　　　作主禮<lb/>
春秋左傳僖公三十三年凡君薨卒哭而祔祔而作主<lb/>
特祀於主烝嘗禘於廟公羊𫝊虞主用桑練主用栗<hi>何氏注狀正方穿中央逆四方天子長尺二寸諸侯長一尺用桑者取其名所以副孝子之心栗猶戰栗謹敬貌</hi>
士虞禮曰桑主不文吉主皆刻而諡之蓋為禘祫禘時<lb/>
别昭穆也<lb/>
　　　小祥禮<lb/>
士虞禮期而小祥檀弓曰練練衣黄裏縓縁葛要絰繩<lb/>
<pb n="27b"/>屨無絇角瑱鹿裘衡長袪袪裼之可也雜記自諸侯達<lb/>
諸士小祥之祭主人之酢也嚌之衆賓兄弟則皆啐之<lb/>
　　　大祥禮<lb/>
士虞禮又期而大祥檀弓祥而縞雜記祥主人之除也<lb/>
於夕為期朝服祥因其故服自諸侯達諸士小祥之祭<lb/>
主人之酢也嚌之衆賓兄弟則皆啐之大祥主人啐之<lb/>
衆賓兄弟皆飲之可也王制三年之喪自天子達<lb/>
　　　禫祭禮<lb/>
<pb n="28a"/>士虞禮中月而禫喪大記禫而從御吉祭而復寢間𫝊<lb/>
中月而禫禫而纎無所不佩檀弓是月禫徙月樂孔子<lb/>
既祥五日彈琴而不成聲孟獻子禫縣而不樂比御而<lb/>
不入夫子曰獻子加於人一等矣<lb/>
　愚案禫而不御鄭注謂御婦人杜預謂從政而御職<lb/>
　事集説取杜説近是則非也古者父母之喪居倚廬<lb/>
　不塗寢苫枕由既葬柱楣塗廬既練堊室既祥黝堊<lb/>
　皆不御内及禫而内無哭者樂作矣始御内復寢參<lb/>
<pb n="28b"/>　之孟獻子比御而不入則御為婦人之當御而非御<lb/>
　職事明矣然則孟獻子禫縣而不樂比御而不入夫<lb/>
　子曰獻子加於人一等矣夫加於人一等是禮過於<lb/>
　人矣禮過於人非先王之中制也陳注謂夫子羙之<lb/>
　恐未必然他日伯魚於出母之喪期而猶哭子路有<lb/>
　姊之喪弗除夫子皆抑其過則過於人一等可正矣<lb/>
　　　並有喪禮<lb/>
曽子問並有喪何先何後孔子曰葬先輕而後重其奠<lb/>
<pb n="29a"/>也先重而後輕自啓及葬不奠行葬不哀次反葬奠而<lb/>
後辭於殯<hi>賔</hi>遂修葬事其虞也先重而後輕<lb/>
　　　道遇喪禮<lb/>
檀弓君遇柩於路必使人弔之<lb/>
　　　諡禮<lb/>
大祝大喪帥瞽而廞作匶諡大史小喪賜諡小史掌卿<lb/>
大夫之喪賜諡職喪凡其喪祭詔其號治其禮<hi>號謂諡號</hi>檀<lb/>
弓死諡周道也曲禮己孤暴貴不為父作諡檀弓公叔<lb/>
<pb n="29b"/>文子卒其子戌請諡於君曰日月有時將葬矣請所以<lb/>
易其名者君曰昔者衛國凶饑夫子為粥與國之餓者<lb/>
是不亦惠乎昔者衛國有難夫子以其死衛寡人不亦<lb/>
貞乎夫子聽衛國之政修其班制以與四隣交衛國之<lb/>
社稷不辱不亦文乎故謂夫子貞惠文子<hi>表記曰先王諡以尊名節以壹惠恥名之浮於行也</hi>
　　　誄禮<lb/>
大祝作六辭六曰誄大史遣之日讀誄凡喪事考焉小<lb/>
<pb n="30a"/>史卿大夫之喪讀誄曽子問賤不誄貴㓜不誄長禮也<lb/>
唯天子稱天以誄之諸侯相誄非禮也檀弓魯莊公及<lb/>
宋人戰于乘丘縣賁父御卜國為右馬驚敗績遂死之<lb/>
圉人浴馬有流矢在白肉公曰非其罪也遂誄之士之<lb/>
有誄自此始也春秋左傳哀公十六年孔丘卒公誄之<lb/>
曰昊天不弔不憗遺一老俾屏予一人以在位㷀煢予<lb/>
在疚嗚呼哀哉尼父無自律<lb/>
　　　顧命禮<lb/>
<pb n="30b"/>書顧命康王之誥惟四月哉生魄王不懌甲子王乃洮<lb/>
頮水相被冕服憑玉几乃同召大保奭芮伯彤伯畢公<lb/>
衛侯毛公師氏虎臣百尹御事王曰嗚呼疾大漸惟幾<lb/>
病日臻既彌留恐不獲誓言嗣兹予審訓命汝昔君文<lb/>
王武王宣重光奠麗陳教則肄肄不違用克達殷集大<lb/>
命在後之侗敬迓天威嗣守文武大訓無敢昏逾今天<lb/>
降疾殆弗興弗悟爾尚明時朕言用敬保元子釗𢎞濟<lb/>
于艱難柔逺能邇安勸小大庶邦思夫人自亂于威儀<lb/>
<pb n="31a"/>爾無以釗冒貢于非幾兹既受命還出綴衣于庭越翼<lb/>
日乙丑王崩大保命仲桓南宫毛俾爰齊侯吕伋以二<lb/>
干戈虎賁百人逆子釗於南門之外延入翼室恤宅宗<lb/>
丁卯命作冊度越七日癸酉伯相命士湏材狄設黼扆<lb/>
綴衣牖間南嚮敷重篾席黼純華玉仍几西序東嚮敷<lb/>
重底席綴純文貝仍几東序西嚮敷重豐席畫純雕玉<lb/>
仍几西夾南嚮敷重筍席𤣥紛純漆仍几越玉五重陳<lb/>
寳赤刀大訓𢎞璧琬琰在西序大玉夷玉天球河圗在<lb/>
<pb n="31b"/>東序𦙍之舞衣大貝鼖鼓在西房兌之戈和之弓垂之<lb/>
竹矢在東房大輅在賓階面綴輅在阼階面先輅在左<lb/>
塾之前次輅在右塾之前二人爵弁執惠立于畢門之<lb/>
内四人綦弁執戈上刃夾兩階戺一人冕執劉立于東<lb/>
堂一人冕執鉞立于西堂一人冕執戣立于東垂一人<lb/>
冕執瞿立于西垂一人冕執銳立于側階王麻冕黼裳<lb/>
由賓階隮卿士邦君麻冕蟻裳入即位大保大史大宗<lb/>
皆麻冕彤裳大保承介圭上宗奉同瑁由阼階隮大史<lb/>
<pb n="32a"/>秉書由賔階隮御王冊命曰皇后憑玉几道揚末命命<lb/>
汝嗣訓臨君周邦率循大卞燮和天下用荅揚文武之<lb/>
光訓王載拜興荅曰眇眇予末小子其能而亂四方以<lb/>
敬忌天威乃受同瑁王三宿三祭三咤上宗曰饗大保<lb/>
受同降盥以異同秉章以酢授宗人同拜王答拜大保<lb/>
受同祭嚌咤授宗人同拜王答拜大保降收諸侯出廟<lb/>
門俟王出在應門之内太保率西方諸侯入應門左畢<lb/>
公率東方諸侯入應門右皆布乘黄朱賓稱奉圭兼幣<lb/>
<pb n="32b"/>曰一二臣衛敢執壌奠皆載拜稽首王義嗣德答拜大<lb/>
保暨芮伯咸進相揖皆載拜稽首曰敢敬告天子皇天<lb/>
改大邦殷之命惟周文武誕受羑若克恤西土惟新陟<lb/>
王畢協賞罰戡定厥功用敷遺後人休今王敬之哉張<lb/>
皇六師無壊我髙祖寡命王若曰庶邦侯甸男衛惟予<lb/>
一人釗報誥昔君文武丕平富不務咎底至齊信用昭<lb/>
明于天下則亦有熊羆之士不二心之臣保乂王家用<lb/>
端命于上帝皇天用訓厥道付畀四方乃命建侯樹屏<lb/>
<pb n="33a"/>在我後之人今予一二伯父尚胥暨顧綏爾先公之臣<lb/>
服于先王雖爾身在外乃心罔不在王室用奉恤厥若<lb/>
無遺鞠子羞羣公既皆聴命相揖趨出王釋冕反䘮服<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經禮補逸卷五<lb/>
</p>

  </div>
            <div>
                <head>經禮補逸卷六</head>
    <p>
<pb n="1a"/>欽定四庫全書<lb/>
　經禮補逸卷六　　　　　元　汪克寛　撰<lb/>
　　凶禮<lb/>
　　　凶荒禮<lb/>
大司徒以荒政十有二聚萬民一曰散利二曰薄征三<lb/>
曰緩刑四曰弛力五曰舎禁六曰去幾七曰眚禮八曰<lb/>
殺哀九曰蕃樂十曰多昬十有一曰索鬼神十有二曰<lb/>
除盜賊士師若邦凶荒則以荒辨之法治之令移民通<lb/>
<pb n="1b"/>財糾守緩刑朝士若邦凶荒則令邦國都家縣鄙慮刑<lb/>
貶遺人掌縣都之委積以待凶荒小宰以法掌朝覲㑹<lb/>
同賔客之戒具喪荒亦如之令百官府共其財用喪荒<lb/>
受其含襚幣玉之事膳夫大荒則不舉司服大荒素服<lb/>
大司樂大荒令弛縣典瑞珍圭以恤凶荒小行人若國<lb/>
凶荒則令賙委之廩人掌九穀之數若食不能人二鬴<lb/>
則令邦移民就穀詔王殺邦用掌客凡禮賔客凶荒殺<lb/>
禮司市國凶荒則市無征凡以神仕者以禬國之凶荒<lb/>
<pb n="2a"/>曲禮嵗凶年穀不登君膳不祭肺馬不食穀馳道不除<lb/>
祭事不縣大夫不食粱士飲酒不樂玉藻年不順成君<lb/>
衣布搢本闗梁不租山澤列而不賦土工不興大夫不<lb/>
得造車馬春秋傳襄公二十四年大祲之禮君食不兼<lb/>
味臺榭不塗弛候廷道不除百官布而不制鬼神禱而<lb/>
不祀此大祲之禮也王制祭凶年不儉<lb/>
　愚案祭禮豐年不奢凶年不儉此記禮者之言也孔<lb/>
　子又曰凶年祀以下牲不同何哉蓋先王之祀制用<lb/>
<pb n="2b"/>　有常不以嵗之豐凶而易其禮此禮之循乎經也祀<lb/>
　以下牲如凶年君膳則不舉服則布素樂則弛縣賔<lb/>
　客則殺禮而以常祭之牲遞降而用者此又禮之通<lb/>
　乎變也然嵗有豐凶而禮無奢儉牲有降用而禮無<lb/>
　貶損是則未嘗不同也<lb/>
　　　大札禮<lb/>
大司徒大札則令邦國移民通財舍禁弛力薄征緩刑<lb/>
朝士若札喪則令邦國都家縣鄙慮刑貶膳夫大札則<lb/>
<pb n="3a"/>不舉司服大札素服大司樂大札令弛縣司市國札喪<lb/>
則市無征掌客凡禮賔客札喪殺禮凡以神仕者以禬<lb/>
民之札喪小行人若國札喪則令賻補之均人凶札則<lb/>
無力政無財賦<lb/>
　　　告饑禮<lb/>
春秋左傳隱公六年京師來告饑<lb/>
　　　請糴禮<lb/>
春秋左傳隱公六年京師來告饑公為之請糴於宋衛<lb/>
<pb n="3b"/>齊鄭禮也莊公二十八年臧孫辰告糴于齊僖公十三<lb/>
年晉荐饑使乞糴于秦秦輸粟于晉<lb/>
　　　歸粟禮<lb/>
春秋僖公十三年晉荐饑乞糴于秦秦輸粟于晉十五<lb/>
年晉又饑秦又餼之粟定公五年夏歸粟于蔡以周亟<lb/>
矜無資<lb/>
　　　大災禮<lb/>
膳夫大災則不舉司服大災素服大司樂大災令弛縣<lb/>
<pb n="4a"/>掌客凡禮賔客禍災殺禮小宗伯大災及執事禱祠于<lb/>
上下神祇司巫國有大災則帥巫而造巫恒女巫凡邦<lb/>
之大災歌哭而請春秋左傳襄公九年宋災二師令四<lb/>
鄉正敬饗祝宗用馬于四墉祀盤庚于西門之外昭公<lb/>
十八年五月壬午宋衛陳鄭皆大災作鄭子産辭晉公<lb/>
子公孫于東門使司寇出新客禁舊客勿出於宫使子<lb/>
寛子上巡羣屏攝至于大宫使公孫登徙大龜使祝史<lb/>
徙主祏於周廟告于先君使府人庫人各儆其事商成<lb/>
<pb n="4b"/>公儆司宫出舊宫人寘諸火所不及司馬司寇列居火<lb/>
道行火所焮城下之人伍列登城明日使野司寇各保<lb/>
其徴郊人助祝史除於國北禳火于𤣥冥回禄祈于四<lb/>
鄘書焚室而寛其征與之材三日哭國不市使行人告<lb/>
於諸侯宋衛皆如是哀公三年五月辛卯司鐸火火踰<lb/>
公宫桓僖災救火者皆曰顧府南宫敬叔至命周人出<lb/>
御書俟於宫曰庀汝而不在死子服景伯至命宰人出<lb/>
禮書以待命命不共有常刑校人乗馬巾車脂轄百官<lb/>
<pb n="5a"/>官備府庫慎守宫人肅給濟濡帷幕鬱攸從之蒙葺公<lb/>
屋自大廟始外内以悛助所不給有不用命則有常刑<lb/>
無赦公父文伯至命校人駕乗車季桓子至御公立于<lb/>
象魏之外命救火者傷人則止穀梁傳成公五年梁山<lb/>
崩壅河三日不流晉召伯尊伯尊曰君親素縞帥羣臣<lb/>
而哭之旣而祠焉斯流矣左傳山崩川竭君為之不舉<lb/>
降服乗縵徹出次祝幣史辭而禮焉<lb/>
　　　弔烖禮<lb/>
<pb n="5b"/>小行人若國有烖則令哀弔之春秋左傳宋大水公使<lb/>
弔焉曰天作淫雨害於粢盛若之何不弔對曰孤實不<lb/>
敬天降之災又以為君憂拜命之辱莊公十一年宋大<lb/>
災襄公三十年宋災叔孫豹㑹晉趙武齊公孫蠆宋向<lb/>
戍衛北宫佗鄭罕虎及小邾之大夫㑹于澶淵為宋災<lb/>
故以謀歸宋昭十八年許不弔災君子知許之先亡也<lb/>
雜記廐焚孔子拜鄉人為火來者拜之士壹大夫再亦<lb/>
相弔之道也<lb/>
<pb n="6a"/>　　　致禬禮<lb/>
大宗伯以禬禮哀圍敗大行人致禬以補諸侯之災小<lb/>
行人若國師役則令槁禬之春秋左傳昭公六年叔弓<lb/>
如楚聘且弔敗也哀公十五年楚子西子期伐吳陳侯<lb/>
使公孫貞子弔焉吳子使太宰嚭勞哀公二十年越圍<lb/>
吳趙孟降於喪食使楚隆告于吳王曰寡君之老無恤<lb/>
使陪臣隆敢展謝其不共黄池之役君之先臣志父得<lb/>
承齊盟曰好惡同之今君在難無恤不敢憚勞非晉國<lb/>
<pb n="6b"/>之所能及也使陪臣敢展布之王拜稽首曰寡人不佞<lb/>
不能事越以為大夫憂拜命之辱與之一簞珠使問趙<lb/>
孟曰句踐將生憂寡人寡人死之不得矣王曰溺人必<lb/>
笑吾將有問也史黯何以得為君子對曰黯也進不見<lb/>
惡退無謗言王曰宜哉僖公三十三年公如齊朝且弔<lb/>
有狄師也<lb/>
　　　恤禮<lb/>
大宗伯以恤禮哀寇亂春秋左傳昭公二十一年宋華<lb/>
<pb n="7a"/>亥向寧華定自陳入于宋南里以叛二十二年薳越使<lb/>
告于宋曰寡君聞君有不令之臣為君憂無寧以為宗<lb/>
羞寡君請受而戮之對曰孤不佞不能媚其父兄以為<lb/>
君憂拜命之辱襄公十四年衛獻公使子蟜子伯子皮<lb/>
與孫子盟于丘宫孫子皆殺之公如鄄使子行於孫子<lb/>
孫子又殺之公出奔齊孫氏追之敗公徒於阿澤公使<lb/>
厚成叔弔于衛曰寡君使瘠聞君不撫社稷而越在他<lb/>
竟若之何不弔以同盟之故使瘠敢私于執事曰有君<lb/>
<pb n="7b"/>不弔有臣不敏君不赦宥臣亦不帥職增淫發洩其若<lb/>
之何衛人使大叔儀對曰羣臣不佞得罪於寡君寡君<lb/>
不以即刑而悼弃之以為君憂君不忘先君之好辱弔<lb/>
羣臣又重恤之敢拜君命之辱重拜大貺<lb/>
　　　唁禮<lb/>
詩載馳歸唁衛侯春秋穀梁𫝊弔失國曰唁公羊𫝊弔<lb/>
亡國曰唁弔失國曰弔昭公二十五年公孫于齊次于<lb/>
陽州齊侯唁公于野井二十九年公至自乾侯居于鄆<lb/>
<pb n="8a"/>齊侯使髙張來唁公三十一年晉侯使荀躒唁公于乾<lb/>
侯公羊𫝊昭公二十五年公孫于齊齊侯唁公于野井<lb/>
曰奈何君去魯國之社稷昭公曰喪人不佞失守魯國<lb/>
之社稷執事以羞再拜顙髙子執簞食與四脡脯國子<lb/>
執壺漿曰吾寡君聞君在外餕饔未就敢致糗於從者<lb/>
昭公曰君不忘吾先君延及喪人錫之以大禮載拜稽<lb/>
首以衽受髙子曰有夫不祥君無所辱大禮昭公蓋祭<lb/>
而不嘗景公曰寡人有不腆先君之服未之敢服有不<lb/>
<pb n="8b"/>腆先君之器未之敢用敢以請昭公曰喪人不佞失守<lb/>
魯國之社稷執事以羞敢辱大禮敢辭景公曰寡人有<lb/>
不腆先君之服未之敢服有不腆先君之器未之敢用<lb/>
敢固以請昭公曰以吾宗廟之在魯也有先君之服未<lb/>
之能以服有先君之器未之能以出敢固辭景公曰寡<lb/>
人有不腆先君之服未之敢服有不腆先君之器未之<lb/>
敢用請以饗乎從者昭公曰喪人其何稱景公曰孰君<lb/>
而無稱昭公於是噭然而哭諸大夫皆哭既哭以遇禮<lb/>
<pb n="9a"/>相見孔子曰其禮與其辭足觀矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="9b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經禮補逸卷六<lb/>
</p>

  </div>
            <div>
                <head>經禮補逸卷七</head>
    <p>
<pb n="1a"/>欽定四庫全書<lb/>
　經禮補逸卷七　　　　　元　汪克寛　撰<lb/>
　　軍禮<lb/>
　　　振旅禮<lb/>
書大禹謨禹班師振旅周禮大司馬中春敎振旅司馬<lb/>
以旗致民平列陳如戰之陳辨鼓鐸鐲鐃之用王執路<lb/>
鼓諸侯執賁鼓軍將執晉鼓師帥執提旅帥執鼙卒長<lb/>
執鐃兩司馬執鐸公司馬執鐲以敎坐作進退疾徐疏<lb/>
<pb n="1b"/>數之節大宰作大事則戒于百官賛王命<hi>謂助王為敎令案春秋傳國之大事在祀與戎</hi>小宰以法掌祭祀朝覲㑹同賔客之戒具軍<lb/>
旅田役喪荒亦如之令百官府共其財用治其施舍聽<lb/>
其治訟大司馬若大師則掌其戒令涖太卜帥執事涖<lb/>
釁主及軍器司戈盾軍旅授貳車戈盾建乗車之戈盾<lb/>
授旅賁及虎士戈盾司弓矢凡師役頒弓弩授兵甲之<lb/>
儀司常凡軍事建旌旗大司徒大軍役以旗致萬民而<lb/>
治其徒庶之政令大僕凡軍旅賛王鼓鼔人以鼖鼓鼓<lb/>
<pb n="2a"/>軍事凡軍旅夜鼓鼜軍動則鼓其衆巾車掌王之五路<lb/>
革路龍勒條纓五就建太白以即戎車僕掌戎路之萃<lb/>
廣車之萃闕車之萃苹車之萃輕車之萃凡師共革車<lb/>
各以其萃典路凡軍旅以路從銜枚氏軍旅令銜枚禁<lb/>
嘂呼歎鳴於國中者大師執同律以聽軍聲而詔吉凶<lb/>
幕人軍旅共其帷幕幄帟綬掌次師田則張幕設重帟<lb/>
重案廩人凡師役之事則治其糧與其食封人軍旅則<lb/>
飾其牛牲外饔師役則掌共其獻賜脯肉之事委人軍<lb/>
<pb n="2b"/>旅共其委積薪蒭遺人凡師役掌其道路之委積小子<lb/>
凡師田斬牲以左右徇陳牛人軍事共其犒牛凡軍旅<lb/>
行役共其兵車之牛小行人若國師役則令槁禬之縣<lb/>
師若將有軍旅田役之戒則受法于司馬以作其衆庶<lb/>
及馬牛車輦會其車人之卒伍使皆備旗鼓兵器以帥<lb/>
而至大司寇凡大軍旅涖戮于社士師大師帥其屬而<lb/>
禁逆軍旅者與犯師禁者而戮之鄉士大軍旅則各掌<lb/>
其鄉之禁令帥其屬夾道而蹕<lb/>
<pb n="3a"/>　　　茇舍禮<lb/>
大司馬中夏敎茇舍如振旅之陳羣吏撰車徒讀書契<lb/>
辨號名之用帥以門名縣鄙各以其名家以號名鄉以<lb/>
州名野以邑名百官各象其事以辨軍之夜事其他皆<lb/>
如振旅<lb/>
　　治兵禮<lb/>
大司馬中秋敎治兵如振旅之陳辨旗物之用王載大<lb/>
常諸侯載旂軍吏載旗師都載旜鄉遂載物郊野載旐<lb/>
<pb n="3b"/>百官載旟各書其事與其號焉其他皆如振旅<lb/>
　　　大閲禮<lb/>
大司馬中冬敎大閲前期羣吏戒衆庶修戰法虞人萊<lb/>
所田之野為表百步則一為三表又五十步為一表田<lb/>
之日司馬建旗于後表之中羣吏以旗物鼔鐸鐲鐃各<lb/>
帥其民而致質明弊旗追後至者乃陳車徒如戰之陳<lb/>
皆坐羣吏聽誓于陳前斬牲以左右徇陳曰不用命者<lb/>
斬之中軍以鼙令鼓鼓人皆三鼓司馬振鐸羣吏作旗<lb/>
<pb n="4a"/>車徒皆作鼓行鳴鐲車徒皆行及表乃止三鼓摝鐸羣<lb/>
吏弊旗車徒皆坐又三鼓振鐸作旗車徒皆作鼓進鳴<lb/>
鐲車驟徒趨及表乃止坐作如初乃鼔車馳徒走及表<lb/>
乃止鼓戒三闋車三發徒三刺乃鼓退鳴鐃且郤及表<lb/>
乃止坐作如初司常掌九旗之物名各有屬以待國事<lb/>
日月為常交龍為旂通帛為旜雜帛為物熊虎為旗鳥<lb/>
隼為旟龜蛇為旐全羽為旞析羽為旌及國之大閱賛<lb/>
司馬頒旗物王建大常諸侯建旂孤卿建旜大夫士建<lb/>
<pb n="4b"/>物師都建旗州里建旟縣鄙建旐道車建旞斿車載旌<lb/>
皆畫其象焉春秋桓公六年八月壬午大閲<lb/>
　愚案周禮先王寓軍政於四時之田不廢武備中春<lb/>
　敎振旅以敎坐作進退疾徐疏數之節中夏敎茇舍<lb/>
　以辨號名之用中秋敎治兵以辨旗物之用其他皆<lb/>
　如振旅然其法畧於三時而致備於中冬者為農隙<lb/>
　也故於是時簡車徒精器物屬旗鼓以敎衆庶修戰<lb/>
　法斬牲徇陳而訓誓之使耳目之衆莫不一心驟趨<lb/>
<pb n="5a"/>　之節無有異習誅一庸慢甄一用命改易視聽以作<lb/>
　其勇敢之氣而民趨勞如趨逸者蓋以其令之素敎<lb/>
　之善也今桓公乃大閲於煩暑之月不惟妨民失政<lb/>
　之非而妄為僭禮之舉是豈事上臨下之道先王敎<lb/>
　民之意哉故春秋特書之以垂戒焉耳<lb/>
　　　蒐田禮<lb/>
大司馬中春敎振旅遂以蒐田有司表貉誓民鼓遂圍<lb/>
禁火弊獻禽以祭社大司徒大田役以旗致萬民而治<lb/>
<pb n="5b"/>其徒庶之政令縣正若將用野民師田行役移執事則<lb/>
帥而至治其政令既役則稽功㑹事而誅賞鄉師凡四<lb/>
時之田前期出田法于州里簡其鼓鐸旗物兵器修其<lb/>
卒伍及期以司徒之大旗致衆庶而陳之以旗物辨鄉<lb/>
邑而治其政令刑禁巡其前後之屯而戮其犯命者斷<lb/>
其争禽之訟稍人若有師田行役之事則以縣師之法<lb/>
作其同徒輂輦帥而至治其政令以聽於司馬小宗伯<lb/>
若大田則帥有司而饁獸于郊遂頒禽肆師凡四時之<lb/>
<pb n="6a"/>大甸獵祭表貉則為位遂師軍旅田獵平野民掌其禁<lb/>
令比敘其事而賞罰遂人師田作野民帥而至掌其政<lb/>
治禁令甸祝掌四時之田表貉之祝號禂牲掌其祝號<lb/>
小宰以法掌朝覲㑹同賔客之戒具軍旅田役亦如之<lb/>
令百官府共其財用治其施舍聽其治訟小子凡師田<lb/>
斬牲以左右徇陳巾車掌王之五路木路前樊鵠纓建<lb/>
大麾以田田僕掌馭田路以田以鄙掌佐車之政設驅<lb/>
逆之車令獲者植旌及獻比禽凡田王提馬而走諸侯<lb/>
<pb n="6b"/>晉大夫馳校人田獵則帥驅逆之車幕人田役共其帷<lb/>
幕幄帟綬掌次師田則張幕設重帟重案司几筵凡田<lb/>
役則設熊席右漆几司常凡軍事建旌旗田亦如之大<lb/>
僕凡軍旅田役賛王鼓鼓人軍動則鼓其衆田役亦如<lb/>
之司弓矢殺矢鏃矢用諸田獵獸人掌罟田獸辨其名<lb/>
物冬獻狼夏獻麋春秋獻獸物時田則守罟及弊田令<lb/>
禽注于虞中凡田獸者掌其政令山虞若大田獵則萊<lb/>
山田之野及弊田植虞旗于中致禽而珥焉澤虞若大<lb/>
<pb n="7a"/>田獵則萊澤野及弊田植虞旌以屬禽迹人凡田獵者<lb/>
受令焉禁麛卵者與其毒矢射者郊特牲季春出火為<lb/>
焚也然後簡其車賦而歴其卒伍而君親誓社以習軍<lb/>
旅左之右之坐之起之以觀其習變也而流示之禽而<lb/>
鹽諸利以觀其不犯命也<hi>鹽讀為豔歆豔於利也</hi>曲禮國君春田<lb/>
不圍澤大夫不掩羣士不取麛卵詩吉日既張我弓既<lb/>
挾我矢發彼小豝殪此大兕盧令刺荒于田也春秋傳<lb/>
魯昭公八年蒐于紅艾蘭以為防置旃以為轅門以葛<lb/>
<pb n="7b"/>覆質以為𣙗流旁握御轚者不得入車軌塵馬候蹄揜<lb/>
禽旅御者不失其馳然後射者能中過旁弗逐下從奔<lb/>
之道也<lb/>
　愚案艾蘭以為防以大艾草為防營也置旃以為轅<lb/>
　門旃旗名謂植旗以為門轅門是植車以為門舍其<lb/>
　五十步後表之中謂君表也覆纒質椹𣙗門闑也以<lb/>
　毛裘纒質之上以為門闑也流旁握握四寸謂車與<lb/>
　門之廣狹相值差偏以寸則轚挂於𣙗驅而不得入<lb/>
<pb n="8a"/>　矣車軌塵塵不出轍馬候蹄發足疾遲相應也案詩<lb/>
　𫝊朱子謂葛作褐即裘纒質流旁握即閒容握文義<lb/>
　相同攷之車之制具見於考工記輪人輿人之治御<lb/>
　之名僅見於保氏五御之目是制莫難於車御莫難<lb/>
　於人習莫難於戰所謂以不敎民戰是謂棄之也此<lb/>
　故因田車之御以閲軍旅之車習民於變為戰之備<lb/>
　所謂敎於田獵以習五戎是也夫羣卒伍之衆局熊<lb/>
　虎之氣三鼓振鐸當車徒驟趨禽獸流崩之時騎射<lb/>
<pb n="8b"/>　驅逐之際苟御之不以其道勘失之寸則車挂馬潰<lb/>
　駭而莫之為射不及中而犯命之罰及之習之為易<lb/>
　乎噫御車節奏之法其難如此則夫御人之道又何<lb/>
　如哉<lb/>
　　　苗田禮<lb/>
大司馬中夏敎茇舍遂以苗田如蒐之法車弊獻禽以<lb/>
饗礿王制天子殺則下大綏諸侯殺則下小綏大夫殺<lb/>
則止佐車佐車止則百姓田獵<hi>殺獲也下偃仆之也綏旌旗之屬佐車即周禮<pb n="9a"/>逆驅之車也</hi>
　　　獮田禮<lb/>
大司馬中秋敎治兵遂以獮田如蒐田之法羅弊致禽<lb/>
以祀祊肆師獮之日涖卜來嵗之戒春秋莊公八年春<lb/>
甲午治兵月令季秋天子乃敎於田獵以習五戎<hi>五戎謂弓矢殳矛戈㦸之五兵也</hi>
　　　狩田禮<lb/>
大司馬中冬敎大閲遂以狩田以旌為左右和之門羣<lb/>
<pb n="9b"/>吏各帥其車徒以敘和出左右陳車徒有司平之旗居<lb/>
卒間以分地前後有屯百步有司巡其前後險野人為<lb/>
主易野車為主既陳乃設驅逆之車有司表貉于陳前<lb/>
中軍以鼙令鼓鼓人皆三鼓羣司馬振鐸車徒皆作遂<lb/>
鼓行徒銜枚而進大獸公之小獸私之獲者取左耳及<lb/>
所弊鼓皆駴車徒皆譟徒乃弊致禽饁獸于郊入獻禽<lb/>
以享烝詩車攻田車既好駕言行狩春秋桓公四年春<lb/>
正月公狩于郎<lb/>
<pb n="10a"/>　愚案郎非國内之狩故書地譏逺也<lb/>
　　　禷禮<lb/>
太祝大師禷上帝詩皇矣篇是類是禡王制天子將出<lb/>
征類乎上帝<lb/>
　愚案國之大事在祀與戎此為師祭也師興征伐類<lb/>
　于上帝言禮以敬其事也<lb/>
　　　禡禮<lb/>
大司馬有司表貉于陳前甸祝掌四時之田表貉之祝<lb/>
<pb n="10b"/>號肆師凡四時之大甸獵祭表貉則為位王制禡於所<lb/>
征之地詩皇矣是類是禡<lb/>
　案禡行師之祭也<lb/>
　　　宜禮<lb/>
大祝大師宜于社王制天子將出征宜乎社春秋左𫝊<lb/>
受脹于社<lb/>
　愚案宜出兵祭社之名社所以神地道主隂先王建<lb/>
　國左祖右社大社左庫門之内右國社亦在公宫之<lb/>
<pb n="11a"/>　右皆尚隂也隂主殺故誓社而田因田而習軍旅出<lb/>
　征祭之稱其義也然征既宜于社而又類于上帝造<lb/>
　于祖禰何哉蓋生殺非王者所得私也類于上帝明<lb/>
　奉天討也造于祖禰示受命于廟不敢自専也曰類<lb/>
　曰宜曰造祭雖先後不同合周官王制泰誓言之其<lb/>
　義各有攸當也<lb/>
　　　造禮<lb/>
大祝掌六祈以同鬼神示二曰造大師造于祖王制天<lb/>
<pb n="11b"/>子將出征造乎禰<lb/>
　愚案造造而告之之祭也告于祖禰告以道其事而<lb/>
　致其敬也考之王制又曰受命于祖泰誓曰受命于<lb/>
　文考此蓋因造告卜於廟受命于祖考而後征也<lb/>
　　　祭馬祖禮<lb/>
校人春祭馬祖執駒庾人掌阜馬及祭馬祖詩吉日吉<lb/>
日維戊既伯既禱<lb/>
　案伯馬祖也謂天駟房星之神也禱祀而祈之也<lb/>
<pb n="12a"/>　　　祭先牧禮<lb/>
校人夏祭先牧頒馬攻特庾人祭閑之先牧<lb/>
　　　祭馬社禮<lb/>
校人秋祭馬社臧僕<lb/>
　　　祭馬步禮<lb/>
校人冬祭馬步獻馬講馭夫甸祝裯牲裯馬皆掌其祝<lb/>
號<lb/>
　　　大合軍禮<lb/>
<pb n="12b"/>大司馬及師大合軍以行禁令以救無辜伐有罪<lb/>
　　　誓師禮<lb/>
士師以五戒先後刑罰一曰誓用之于軍旅大司徒施<lb/>
十有二敎八曰以誓敎恤則民不怠書大禹謨禹乃㑹<lb/>
羣后誓于師曰濟濟有衆咸聽朕命<hi>止</hi>其克有勲甘誓<lb/>
大戰于甘乃召六卿王曰嗟六事之人予誓告汝<hi>止</hi>予<lb/>
則孥戮汝𦙍征惟仲康肇位四海𦙍侯命掌六師羲和<lb/>
廢厥職酒荒于厥邑𦙍侯承王命徂征告于衆曰嗟予<lb/>
<pb n="13a"/>有衆<hi>止</hi>其爾衆士懋戒哉湯誓王曰格爾衆庶悉聽朕<lb/>
言<hi>止</hi>罔有攸赦泰誓惟十有三年春大㑹于孟津王曰<lb/>
嗟我友邦冢君越我御事庶士明聽誓<hi>止</hi>時哉不可失<lb/>
維戊午王次于河朔羣后以師畢㑹王乃徇師而誓曰<lb/>
嗚呼<hi>止</hi>惟克永世時厥明王乃大巡六師明誓衆士王<lb/>
曰嗚呼我西土君子<hi>止</hi>維予小子無良牧誓時甲子昧<lb/>
爽王朝至于商郊牧野乃誓王左杖黄鉞<hi>止</hi>其于爾躬<lb/>
有戮<lb/>
<pb n="13b"/>　　　致師禮<lb/>
環人掌致師大司馬及致建大常比軍衆誅後至者春<lb/>
秋傳宣公十二年楚許伯御樂伯攝叔為右以致晉師<lb/>
許伯曰吾聞致師者御靡旌摩壘而還樂伯曰吾聞致<lb/>
師者左射以菆代御執轡御下兩馬掉鞅而還攝叔曰<lb/>
吾聞致師者右入壘折馘執俘而還皆行其所聞而復<lb/>
　　　大獻禮<lb/>
大祝軍歸獻于社則前祝大司馬若師有功則左執律<lb/>
<pb n="14a"/>右秉鉞以先愷樂獻于社大司樂王師大獻則令奏愷<lb/>
樂樂師凡軍大獻敎愷歌遂倡之眂瞭賔射皆奏其鍾<lb/>
鼓鼜愷獻亦如之鏄師軍大獻則鼔其愷樂春秋左傳凡<lb/>
諸侯有四夷之功則獻于王王以警于夷中國則否諸<lb/>
侯不相遺俘僖公二十八年五月丁未晉侯獻楚俘于<lb/>
王駟介百乘徒兵千文公四年甯武子曰諸侯敵王所<lb/>
愾而獻其功王於是乎賜之彤弓一彤矢百玈弓矢千<lb/>
以覺報宴成公二年晉侯使鞏朔獻齊捷于周王弗見<lb/>
<pb n="14b"/>使單襄公辭焉曰蠻夷戎狄不式王命淫湎毁常王命<lb/>
伐之則有獻捷王親受而勞之所以懲不敬勸有功也<lb/>
兄弟甥舅侵敗王略王命伐之告事而已不獻其功所<lb/>
以敬親暱禁淫慝也今叔父克遂有功於齊而奸先王<lb/>
之禮余雖欲於鞏伯其敢廢舊典以忝叔父夫齊甥舅<lb/>
之國也而大師之後也寧不淫從其欲以怒叔父抑豈<lb/>
不可諫誨士莊伯不能對襄公二十五年鄭伐陳入之<lb/>
子産獻捷于晉戎服將事晉人問陳之罪對曰昔虞閼<lb/>
<pb n="15a"/>父為周陶正以服事我先王我先王賴其利器用也與<lb/>
其神明之後也庸以元女大姬配胡公而封諸陳以備<lb/>
三恪則我周之自出至于今是賴桓公之亂蔡人欲立<lb/>
其出我先君莊公奉五父而立之蔡人殺之我又與蔡<lb/>
人奉戴厲公至於莊宣皆我之自立夏氏之亂成公播<lb/>
蕩又我之自入君所知也今陳忘周之大徳蔑我大恵<lb/>
弃我姻親介恃楚衆以憑陵我敝邑不可億逞我是以<lb/>
有徃年之告未獲成命則有我東門之役當陳隧者井<lb/>
<pb n="15b"/>堙木刋敝邑大懼不競而恥大姬天誘其衷啟敝邑心<lb/>
陳知其罪授手于我用敢獻功晉人曰何故戎服對曰<lb/>
我先君武莊為平桓卿士城濮之役文公布命曰各服<lb/>
舊職命我文公戎服輔王以授楚捷不敢廢王命故也<lb/>
士莊伯不能詰乃受之成公二年鄭皇戍如楚獻捷昭<lb/>
公十年季平子伐莒取郠獻俘十七年晉荀吳滅陸渾<lb/>
獻俘于文宫<lb/>
　　　釋奠獻馘禮<lb/>
<pb n="16a"/>大祝及軍歸反行舍奠王制出征執有罪反釋奠于學<lb/>
以訊馘告<lb/>
　愚案訊者問其首惡馘者截其左耳夫執訊獲醜而<lb/>
　反舍奠于先聖先師以是告之者蓋始出征受成于<lb/>
　學今師還以武功告成于文徳之地明不専恃乎威<lb/>
　戮而必任之以徳禮也昔僖公在頖獻馘而國人以<lb/>
　文武頌之者亦以此歟<lb/>
　　　大均禮<lb/>
<pb n="16b"/>大宗伯大均之禮恤衆也大司馬均守平則以安邦國<lb/>
大司徒以土均之法辨五物九等制天下之地征以作<lb/>
民職以令地貢以斂財賦以均齊天下之政小司徒受<lb/>
邦國之比要乃㑹萬民之卒伍而用之五人為伍五伍<lb/>
為兩四兩為卒五卒為旅五旅為師五師為軍以起軍<lb/>
旅以作田役以比追胥以令貢賦乃分地域而辨其守<lb/>
施其職而平其政土均掌平土地之政以均地守以均<lb/>
地事以均地貢均人掌均人民牛馬車輦之力政以嵗<lb/>
<pb n="17a"/>上下書康誥昔君文武丕平富<lb/>
　　　大役禮<lb/>
大宗伯大役之禮任衆也小司徒大軍旅帥其衆庶小<lb/>
軍旅巡役乃均土地以稽其人民而周知其數上地家<lb/>
七人可任也者家三人中地家六人可任也者家五人<lb/>
下地家五人可任也者家二人凡起徒役毋過家一人<lb/>
以其餘為羨唯田與追胥竭作鄉大夫以嵗時登其夫<lb/>
家之衆寡辨其可任者國中自七尺以及六十野自六<lb/>
<pb n="17b"/>尺以及六十有五皆征之其舍者國中貴者賢者能者<lb/>
服公事者老者疾者皆舍大司馬凡令賦以地與民制<lb/>
之上地食者參之二其民可用者家三人中地食者半<lb/>
其民可用者二家五人下地食者參之一其民可用者<lb/>
家二人大役與慮事屬其植受其要以待考而賞誅縣<lb/>
士邦有大役聚衆庶則各掌其縣春秋左傳凡土功龍<lb/>
見而畢務戒事也火見而致用水昬正而栽日至而畢<lb/>
　　　大封禮<lb/>
<pb n="18a"/>大宗伯大封之禮合衆也大司徒辨其邦國都鄙之數<lb/>
制其畿疆而溝封之大司馬制畿封國以正邦國形方<lb/>
氏掌制邦國之地役而正其封疆無有華離之地司几<lb/>
筵凡封國王位設黼依内史凡命諸侯及孤卿大夫則<lb/>
冊命之大宗伯王命諸侯則儐大司徒凡建邦國以土<lb/>
圭土其地而制其役諸公之地封疆方五百里其食者<lb/>
半諸侯之地封疆方四百里其食者參之一諸伯之地<lb/>
封疆方百三里其食者參之一諸子之地封疆方二百<lb/>
<pb n="18b"/>里其食者四之一諸男之地封疆方百里其食者四之<lb/>
一凡造都鄙制為地域而封溝之以其室數制之不易<lb/>
之地家百畝一易之地家二百畝再易之地家三百畝<lb/>
　愚案大司徒論公侯伯子男之地各以封疆言而其<lb/>
　食者或半或參之一或四之一參諸王制以田言孟<lb/>
　子以班禄言蓋皆専主田禄此正周禮所謂食者也<lb/>
　大抵周禮所載凡五等通以封疆言兼附庸在其内<lb/>
　王制孟子凡三等専以田禄言附庸不在其列此所<lb/>
<pb n="19a"/>　以有多寡之殊也嘗考周公之封於魯太公之封於<lb/>
　齊孟子所謂侯方百里也然魯頌有曰王曰叔父建<lb/>
　爾元子乃命魯公俾侯于東錫之山川土田附庸又<lb/>
　曰奄有龜蒙遂荒大東至于海邦淮夷來同此豈魯<lb/>
　方百里所能容乎左傳有曰昔召康公命我先君太<lb/>
　公夾輔周室賜我先君履東至于海西至于河南至<lb/>
　于穆陵北至于無棣此豈齊方百里所能容乎要之<lb/>
　周之封爵惟杞宋為上公齊魯爵皆侯侯之封疆方<lb/>
<pb n="19b"/>　四百里其食者參之一食者參之一則封疆百里有<lb/>
　竒正孟子王制所謂侯方百里魯頌所謂錫之土田<lb/>
　者也其餘封疆迨三百里正魯頌所謂錫之附庸如<lb/>
　魯有邾葛顓臾之類是已職方氏凡邦國千里封公<lb/>
　以方五百里則四公方四百里則六侯方三百里則<lb/>
　七伯方二百里則二十五子方百里則百男以周知<lb/>
　天下周易師上六大君有命開國承家<lb/>
　　　大封告后土禮<lb/>
<pb n="20a"/>大宗伯王大封則先告后土大祝建邦國先告后土用<lb/>
牲幣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="20b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經禮補逸卷七<lb/>
</p>

  </div>
            <div>
                <head>經禮補逸卷八</head>
    <p>
<pb n="1a"/>欽定四庫全書<lb/>
　經禮補逸卷八　　　　　元　汪克寛　撰<lb/>
　　賔禮<lb/>
　　　朝禮<lb/>
周禮大宗伯春見曰朝大行人春朝諸侯而圖天下之<lb/>
事幕人凡朝覲共其帷幕幄帟綬掌次諸侯朝覲則張<lb/>
大次小次小臣朝覲沃王盥司几筵凡大朝覲王位設<lb/>
黼依依前南向設筦筵紛純加繅席畫純加次席黼純<lb/>
<pb n="1b"/>左右玉几典瑞公執桓圭侯執信圭伯執躬圭繰皆三<lb/>
采三就子執穀璧男執蒲璧繰皆二采再就以朝于王<lb/>
大史朝覲以書協禮事執書以詔王司士正朝儀之位<lb/>
辨其貴賤之等三公北面東上孤東面北上卿大夫西<lb/>
面北上朝士掌外朝之法左九棘孤卿大夫位焉羣士<lb/>
在其後右九棘公侯伯子男位焉羣吏在其後面三槐<lb/>
三公位焉州長衆庶在其後<lb/>
　愚案周官有三公三孤之官而周禮不言其職論者<lb/>
<pb n="2a"/>　乃謂師氏保氏即大師大保鄉老二鄉則公一人註<lb/>
　則以為三公豈知師氏保氏乃中下大夫之職且未<lb/>
　聞以傅稱而鄉老公一人乃置地官之列屬然則三<lb/>
　公居六卿之上而遽以是為三公之師保可乎據今<lb/>
　朝士司士所稱是則周禮未嘗不言公孤也特以六<lb/>
　卿而上兼公孤故不正言其職以繫六官之下爾參<lb/>
　諸周書顧命曰召太保奭芮伯彤伯畢公衛侯毛公<lb/>
　此盖當時之六卿而奭以太保言毛畢以公言是以<lb/>
<pb n="2b"/>　卿兼公故以公稱餘三人者以卿而兼孤又可以類<lb/>
　推也此不可不辨<lb/>
大宗伯朝覲則為上相大司冦凡朝覲前王大僕王視<lb/>
朝則前正位而退入亦如之射人朝覲作大夫介校人<lb/>
朝覲毛馬而頒之飾幣大司徒大賔客令野脩道委積<lb/>
委人賔客共其芻薪肆師大賔客涖筵几築鬻賛果將<lb/>
鬱人掌賔客之祼事和鬱鬯以實彞而陳之旄人凡賔<lb/>
客舞燕樂籥師祭祀則鼓羽籥之舞賔客則亦如之<hi>餘人<pb n="3a"/>掌治備見燕饗賓客禮下</hi>大行人以九儀辨諸侯之命等諸臣之爵<lb/>
以同邦國之禮上公之禮執桓圭九寸繰藉九寸冕服<lb/>
九章建常九斿樊纓九就貳車九乗介九人禮九牢其<lb/>
朝位賓主之間九十步立當車軹擯者五人諸侯之禮<lb/>
執信圭七寸繅藉七寸冕服七章建常七斿樊纓七就<lb/>
貳車七乗介七人禮七牢朝位賓主之間七十步立當<lb/>
前疾擯者四人諸伯執躬圭其他皆如諸侯之禮諸子<lb/>
榖璧五寸繅藉五寸冕服五章建常五斿樊纓五就貳<lb/>
<pb n="3b"/>車五乗介五人禮五牢朝位賓主之間五十步立當車<lb/>
衡擯者三人諸男執蒲璧其他皆如諸子之禮凡諸侯<lb/>
之卿其禮各下其君二等以下及其大夫士皆如之邦<lb/>
畿方千里其外方五百里謂之侯服嵗一見又其外方<lb/>
五百里謂之甸服二嵗一見又其外方五百里謂之男<lb/>
服三嵗一見又其外方五百里謂之采服四嵗一見又<lb/>
其外方五百里謂之衛服五嵗一見又其外方五百里<lb/>
謂之要服六嵗一見<lb/>
<pb n="4a"/>　愚案大司馬曰九畿職方氏曰九服服言服事天子<lb/>
　畿猶疆限之謂其方里則同也參之周官乃曰六服<lb/>
　五服何耶葛氏註謂侯甸男采衛并畿内謂六服程<lb/>
　氏<hi>伯圭</hi>釋謂五服盖指甸男采衛要而侯服不在其<lb/>
　數二説皆未安案大行人六服侯甸男采衛要是知<lb/>
　要服即蠻服也其曰五服一朝者要服不與其列其<lb/>
　曰九服而来朝者亦止五服蓋衛服之外聖人雖制<lb/>
　之服令蕃國世一見而不必其来非若五服一嵗至<lb/>
<pb n="4b"/>　五嵗各以所貢来見也考之武成止曰邦甸侯衛酒<lb/>
　誥康王之誥止曰侯甸男衛康誥亦止曰侯甸男采<lb/>
　衛而蠻夷鎮蕃不與焉於此不必辨其服之異而自<lb/>
　得其說之同矣<lb/>
司儀掌九儀之賔客擯相之禮將合諸侯則令為壇三<lb/>
成宫旁一門詔王儀南向見諸侯土揖庶姓時揖異姓<lb/>
天揖同姓及其擯之各以其禮<lb/>
　愚案大行人司儀掌九儀賔客擯相之禮而置司㓂<lb/>
<pb n="5a"/>　刑官之屬其稱名也不幾於雜乎徐考六官之中若<lb/>
　此者衆如司士掌羣官之版正朝廷之位而屬司馬<lb/>
　之類是已論者率謂六官互相聨屬故六屬互相參<lb/>
　錯然也豈知聨屬者此固周官立法之善然參錯者<lb/>
　則未必若是其不倫也又案小宰記六官六屬各六<lb/>
　十秋官自大司㓂以下尚六十五人其職屬多寡不<lb/>
　同初無是也要亦後之編録散帙者不免遞相差易<lb/>
　故爾觀者察焉<lb/>
<pb n="5b"/>小行人令諸侯春入貢王親受之各以其國之籍禮之<lb/>
凡諸侯入王則逆勞于畿及郊勞眡館將幣為承而擯<lb/>
曲禮天子當宁而立諸公東面諸侯西面曰朝<hi>鄭注春朝受摯於朝受享於廟䟽曰凡天子三朝一在路門内謂之燕朝太僕掌之一是路門外之朝謂之治朝司士掌之其三是臯門之内庫門之外謂之外朝朝士掌之</hi>
　愚案天地位而尊卑定矣卑高陳而貴賤位矣王者<lb/>
　首出庶物德配二儀其尊貴明矣而聖人所恃以為<lb/>
　天下者不獨恃其尊貴勢分也故於諸侯之卑其中<lb/>
<pb n="6a"/>　同姓則有伯父叔父焉異姓則有伯舅叔舅焉有兄<lb/>
　弟焉有婚姻焉於其来朝也逆勞眡館具偹多儀篤<lb/>
　以親親之恩接以主擯之禮而恩禮雝雝於尊貴勢<lb/>
　分之間有莫知其德之感化之至也此春朝所以異<lb/>
　乎覲禮之受於廟而臣皆北面也夫贄貢諸侯所以<lb/>
　述職也今也親受之於朝其志重於器物者明尊賢<lb/>
　之禮等也祭器天子所以事神也今也用之於大饗<lb/>
　其致敬於賔客者示事神之禮同也若是者豈天子<lb/>
<pb n="6b"/>　自示寡昧而忘其尊卑之分哉盖以億兆歸命于一<lb/>
　人未易遽化也治亂潜幾於一德而一德難乎遽孚<lb/>
　也於是崇德率衆謙已下賢俾上之恩深下之報厚<lb/>
　内外同奬於一心逺近咸歸於一德卒致垂拱成化<lb/>
　享國永年而能保其尊貴者有由来矣此所以為三<lb/>
　代之至文朝見之盛禮也<lb/>
書周官六年五服一朝王制天子無事與諸侯相見曰<lb/>
朝考禮正刑一德以尊于天子曲禮君天下曰天子朝諸<lb/>
<pb n="7a"/>侯分職受政任功曰予一人諸侯見天子曰臣某侯某<lb/>
<hi>案此擯者告天子之辭也凡自稱皆曰寡人</hi>樂記朝覲然後諸侯知所以臣<lb/>
春秋隱公十一年春滕侯薛侯来朝哀公二年夏滕子<lb/>
来朝<lb/>
　愚案春秋書朝三十有六始於滕薛終於滕子然當<lb/>
　時或受其朝禮而不報或累徃不納而以歸厚薄䟽<lb/>
　數之節不惟無合於先王殷聘世朝之儀而諸侯於<lb/>
　天子述職之典盖缺如也經皆書而不削以示強弱<lb/>
<pb n="7b"/>　安危是非邪正為後世鍳也<lb/>
　　　覲禮<lb/>
大宗伯秋見曰覲大行人秋覲以比邦國之功小行人<lb/>
令諸侯秋獻功王親受之各以其國之籍禮之訝士邦<lb/>
有賔客則與行人送逆之入於國則為之前驅而辟野<lb/>
亦如之居館則帥其屬而為之蹕小司徒乃頒比法于<lb/>
六鄉之大夫使各登其鄉之衆寡六畜車輦辨其物鄉<lb/>
師以國比之法以時稽其夫家衆寡辨其老㓜貴賤廢<lb/>
<pb n="8a"/>疾馬牛之物若國大比則考教察辭稽噐展事以詔誅<lb/>
賞曲禮天子當依而立諸侯北面而見天子曰覲<hi>案秋覲一受之於廟覲者位於廟門外而序入</hi>詩韓侯入覲以其介圭入覲于王<hi>大雅韓奕篇</hi>春秋左傳襄公三十一年子産曰諸侯賔至甸設<lb/>
庭燎覲禮諸侯辭于天子王曰伯父無事歸寧乃<lb/>
邦<lb/>
　愚案此諸侯入辭而天子告之之辭也忠厚警戒藹<lb/>
　然見之參之書文侯之命曰父義和其歸視爾師寧<lb/>
<pb n="8b"/>　爾邦其義同也<lb/>
　　　宗禮<lb/>
大宗伯夏見曰宗大行人夏宗以陳天下之謨司㑹以<lb/>
九貢之法致邦國之財用以九賦之法令田野之財用<lb/>
以九功之法令民職之財用以九式之法均節邦之財<lb/>
用以周知四國之治大司徒施十有二教焉一曰以祀<lb/>
禮教敬則民不苟二曰以陽禮敎讓則民不爭三曰以<lb/>
隂禮教親則民不怨四曰以樂禮敎和則民不乖五曰<lb/>
<pb n="9a"/>以義辨等則民不越六曰以俗教安則民不偷七曰以<lb/>
刑教中則民不虣八曰以誓教恤則民不怠九曰以度<lb/>
敎節則民知足十曰以世事教能則民不失職十有一<lb/>
曰以賢制爵則民慎德十有二曰以庸制禄則民興功<lb/>
齊僕以宗遇皆乗金路其法儀各以其等為車送逆之<lb/>
節詩朝宗于海<lb/>
　　　遇禮<lb/>
大宗伯冬見曰遇大行人冬遇以協諸侯之慮掌交掌<lb/>
<pb n="9b"/>以節與幣廵邦國之諸侯道王之德意志慮使咸知王<lb/>
之好惡曲禮諸侯未及期相見曰遇春秋隱公四年夏<lb/>
公及宋公遇于清<hi>莊公三十二年夏宋公齊侯遇于梁丘</hi>
　愚案古者諸侯朝覲于王不期而遇諸塗則舉相見<lb/>
　之禮猶存恭肅之心若春秋書遇則皆惡其簡禮之<lb/>
　私而無合乎先王制禮之意也<lb/>
　　　時㑹禮<lb/>
大宗伯時見曰㑹大行人時㑹以發四方之禁大宗伯<lb/>
<pb n="10a"/>㑹同則為上相大司馬㑹同則帥士庶子而掌其政令<lb/>
小司馬㑹同掌其事如大司馬之法射人㑹同作大夫<lb/>
介諸子凡㑹同作羣子從司士凡㑹同作士從小祝凡<lb/>
外内小㑹同掌事焉旅賁氏掌執戈盾夾王車而趨左<lb/>
八人右八人凡㑹則服而趨車僕凡師共革車各以其<lb/>
萃㑹同亦如之虎賁氏掌先後王而趨以卒伍軍旅㑹<lb/>
同亦如之司兵軍事建車之五兵㑹同亦如之司常掌<lb/>
九旗之物名各有屬凡祭祀各建其旗㑹同亦如之典<lb/>
<pb n="10b"/>路凡㑹同以路從司戈㑹同授貳車戈盾建乗車之戈<lb/>
盾授旅賁及虎氏戈盾掌次諸侯㑹同則張大次小次<lb/>
幕人凡㑹同共其帷幕幄帟綬掌舍掌王㑹同之舍設<lb/>
梐枑再重設車宫轅門為壇壝宫棘門為帷宫設旌門<lb/>
外府凡㑹同共其財用之幣齎賜予之財用廩人凡邦<lb/>
有㑹同之事則治其糧與其食遺人凡㑹同掌其道路<lb/>
之委積校人凡㑹同毛馬而頒之飾幣馬射鳥氏掌祭<lb/>
祀以弓矢歐烏鳶凡㑹同亦如之戎右㑹同充革車司<lb/>
<pb n="11a"/>右凡㑹同合其車之卒伍而比其乗屬其右牛人凡㑹<lb/>
同共其兵車之牛稍人若有㑹同則以縣師之法作其<lb/>
同徒輂輦帥而至縣師若將有㑹同之戒則受法于司<lb/>
馬以作其衆庶及馬牛車輦㑹其車人之卒伍使皆備<lb/>
旗鼓兵噐以帥而至司弓矢凡㑹同頒弓弩各以其物<lb/>
從授兵車之儀大司馬以九伐之法正邦國馮弱犯寡<lb/>
則眚之賊賢害民則伐之暴内凌外則壇之野荒民散<lb/>
則削之負固不服則侵之賊殺其親則正之放弑其君<lb/>
<pb n="11b"/>則殘之犯令陵政則杜之外内亂鳥獸行則滅之大司<lb/>
宼凡㑹同前王小司寇乃宣布于四方憲刑禁士師掌<lb/>
國之五禁一曰宫禁二曰官禁三曰國禁四曰野禁五<lb/>
曰軍禁布憲執旌節以宣布于四方而憲邦之刑禁掌<lb/>
交以諭九禁之難曲禮諸侯相見於郤地曰㑹春秋隠<lb/>
公二年公㑹戎于潛哀公十三年夏公㑹晉侯及吴子<lb/>
于黄池<lb/>
　愚案時㑹謂時見也發禁者凡諸侯有不順服王則<lb/>
<pb n="12a"/>　合諸侯而發其禁令以行征討之事如九伐之法此<lb/>
　先王時㑹之禮也春秋書㑹九十五始於濳終於黄<lb/>
　池中間彼善於此僅有蕭魚之特筆餘皆非王事而<lb/>
　私㑹殊非周官入㑹致事禁止不義之制矣故曰凡<lb/>
　書㑹皆譏也<lb/>
　　　殷同禮<lb/>
大宗伯殷見曰同大行人殷同以施天下之政小行人<lb/>
其禮俗政事之逆順每國辨異之以反命于王以周知<lb/>
<pb n="12b"/>天下之故大司馬掌建邦國之九法以佐王平邦國制<lb/>
畿封國以正邦國設儀辨位以等邦國進賢興功以作<lb/>
邦國建牧立監以維邦國制軍詰禁以糾邦國施貢分<lb/>
職以任邦國簡稽鄉民以用邦國均守平則以安邦國<lb/>
比小事大以和邦國正月之吉始和布政于邦國都鄙<lb/>
乃縣政象之法于象魏使萬民觀政象<lb/>
　愚案周禮冬官乆亡於象法之縣否無可考也餘四<lb/>
　官皆縣象法而何獨宗伯略焉蓋冢宰司徒司馬司<lb/>
<pb n="13a"/>　寇之所職曰治曰敎曰政曰刑此皆親民之事故各<lb/>
　縣象法以示之若宗伯所職曰禮曰樂率皆朝廷宗<lb/>
　廟之事於民為踈逺而且禮樂實本諸人心之和順<lb/>
　非可以象求故略之無庸縣可也或曰治教政刑皆<lb/>
　可縣象於一時而禮樂之噐之文其為品節制度此<lb/>
　獨不可以一二象法示人而塗斯民耳目於無聞見<lb/>
　之地耶曰六藝十二教之目禮樂具述其中而五禮<lb/>
　六樂中和之敎以防萬民之情偽者為尤著是以禮<lb/>
<pb n="13b"/>　樂示斯民之敎者固已縣諸地官司徒之教法而宗<lb/>
　伯則以朝廷宗廟之禮樂為專職焉學者於此無徒<lb/>
　事乎器物示人之麤迹而必求之人心之和順以推<lb/>
　原聖人制作之微意則禮樂中和之敎法不獨縣諸<lb/>
　司徒而有得於吾心之實者縣象昭昭矣因并釋之<lb/>
乃以九畿之籍施邦國之政職方千里曰國畿其方五<lb/>
百里曰侯畿又其外方五百里曰甸畿又其外方五百<lb/>
里曰男畿又其外方五百里曰采畿又其外方五百里<lb/>
<pb n="14a"/>曰衛畿又其外方五百里曰蠻畿又其外方五百里曰<lb/>
夷畿又其外方五百里曰鎮畿又其外方五百里曰藩<lb/>
畿凡令賦以地與民制之<lb/>
　　　時聘禮<lb/>
大宗伯時聘曰問大行人時聘以結諸侯之好小行人<lb/>
合六幣圭以馬璋以皮璧以帛琮以錦琥以繡璜以黼<lb/>
此六物者以和諸侯之好典瑞琬圭以結好掌交掌邦<lb/>
國之通事而結其交好曲禮諸侯使大夫問於諸侯曰<lb/>
<pb n="14b"/>聘春秋隠公七年齊侯使其弟年来聘<lb/>
　愚案古者諸侯間於天子之事則有使問之聘詳見<lb/>
　儀禮篇春秋諸侯朝禮不修間自相聘書於經者二<lb/>
　十五始於弟年終於士鞅皆惡其挟邦交之私非時<lb/>
　聘結好之禮故觀年之書法則可以推其餘矣<lb/>
　　　殷覜禮<lb/>
大宗伯殷覜曰視大行人殷覜以除邦國之慝王之所<lb/>
以撫邦國諸侯者三嵗徧覜小行人其悖逆暴亂作慝<lb/>
<pb n="15a"/>猶犯令者每國辨異之以反命于王以周知天下之故<lb/>
典瑞瑑圭璋璧琮繰皆二采一就以覜聘琰圭以除慝<lb/>
誦訓掌道方慝以詔辟忌以知土俗王巡守則先王車<lb/>
匡人掌達法則匡邦國而觀其慝<lb/>
　　　間問禮<lb/>
大行人間問以諭諸侯之志掌大賔之禮以親諸侯上<lb/>
公之禮三問三勞諸侯之禮再問再勞諸伯如諸侯之<lb/>
禮諸子之禮壹問壹勞諸男如諸子之禮掌交掌以節<lb/>
<pb n="15b"/>與幣巡邦國之諸侯道王之德意志慮使咸知王之好<lb/>
惡誦訓掌道方志以詔觀事撢人掌誦王志道國之政<lb/>
事以巡天下之邦國而諭之<lb/>
　　　贄貢禮<lb/>
大行人侯服其貢祀物甸服其貢嬪物男服其貢器物<lb/>
采服其貢服物衛服其貢材物要服其貢貨物<lb/>
　　　將幣禮<lb/>
大行人上公廟中將幣三享王禮再祼而酢諸侯廟中<lb/>
<pb n="16a"/>將幣三享王禮一祼而酢諸伯如諸侯之禮諸子廟中<lb/>
將幣三享王禮一祼不酢諸男如諸子之禮小行人凡<lb/>
諸侯入將幣為承而擯司儀掌九儀賔客擯相之禮公<lb/>
於上等侯伯於中等子男於下等其將幣亦如之<lb/>
　　　饗食禮<lb/>
大行人上公饗禮九獻食禮九牢出入五積諸侯饗禮<lb/>
七獻食禮七牢出入四積諸伯如諸侯之禮諸子饗禮<lb/>
五獻食禮五牢出入三積諸男如諸子之禮<lb/>
<pb n="16b"/>　　　錫命禮<lb/>
大宗伯王命諸侯則擯典命掌諸臣之五等之命上公<lb/>
九命為伯其國家宫室車旗衣服禮儀皆以九為節侯<lb/>
伯七命其國家宫室車旗衣服禮儀皆以七為節子男<lb/>
五命其國家宫室車旗衣服禮儀皆以五為節王之三<lb/>
公八命其卿六命其大夫四命及其出封皆加一等其<lb/>
國家宫室車旗衣服禮儀亦如之書說命命之曰朝夕<lb/>
納誨以輔台德<hi>止</hi>欽予時命其維有終微子之命王若<lb/>
<pb n="17a"/>曰爾惟踐修厥猷舊有令聞恪慎克孝肅恭神人予嘉<lb/>
乃德曰篤不忘上帝時歆下民祗協庸建爾于上公尹<lb/>
茲東夏欽哉徃敷乃訓慎乃服命蔡仲之命王若曰小<lb/>
子胡惟爾率德改行克慎厥猷肆予命爾侯于東土徃<lb/>
即乃封敬哉畢命王曰嗚呼父師今予祗命公以周公<lb/>
之事徃哉冏命曰今予命汝作大正正于羣僕侍御之<lb/>
臣懋乃后德交修不逮文侯之命王曰父義和其歸視<lb/>
爾師寧爾邦用賚爾秬鬯一卣彤弓一彤矢百盧弓一<lb/>
<pb n="17b"/>盧矢百馬四匹父徃哉柔逺寧邇惠康小民無荒寧簡<lb/>
恤爾都用成爾顯德周易師九二王三錫命晋康侯用<lb/>
錫馬蕃庶晝日三接詩韓奕韓侯受命王親命之王錫<lb/>
韓侯淑旂綏章彤弓彤弓弨兮受言蔵之我有嘉賔中<lb/>
心貺之采菽君子来朝何錫予之雖無予之路車乗馬<lb/>
又何予之𤣥衮及黼春秋莊公元年王使榮叔来錫桓<lb/>
公命<lb/>
　愚案周制諸侯踐位而入見則有錫命修聘来朝則<lb/>
<pb n="18a"/>　有錫命能敵王所愾而獻功則有錫命此禮之正也<lb/>
　若書稱蔡仲之命文侯之命詩稱王錫韓侯王命召<lb/>
　虎之類是已若遣使就其國而錫命之禮無是也如<lb/>
　春秋書王使榮叔来錫桓公命天王使毛伯来錫公<lb/>
　命之類皆非正也比事以觀義自見矣<lb/>
左傳僖公二十八年王享醴命晋侯宥賜之大路之服<lb/>
戎路之服文公四年甯武子曰諸侯敵王所愾而獻其<lb/>
功於是乎賜之彤弓一彤矢百玈弓矢千何氏曰禮有<lb/>
<pb n="18b"/>九錫一車馬二衣服三樂器四朱户五納陛六虎賁七<lb/>
弓矢八鈇鉞九秬鬯<lb/>
王制天子賜諸侯樂則以柷將之賜伯子男樂則以鼗<lb/>
將之諸侯賜弓矢然後征賜鈇鉞然後殺賜圭瓉然後<lb/>
為鬯<lb/>
　<lb/>
　<lb/>
　經禮補逸卷八<lb/>
</p>

  </div>
            <div>
                <head>經禮補逸卷九</head>
    <p>
<pb n="1a"/>欽定四庫全書<lb/>
　經禮補逸卷九　　　　元　汪克寛　撰<lb/>
　　嘉禮<lb/>
　　　飲食禮<lb/>
大宗伯以飲食之禮親宗族兄弟小宗伯掌三族之别<lb/>
以辨親踈大僕王燕飲則相其法小臣饗食掌事如大<lb/>
僕之法鍾師凡饗食奏燕樂鎛師凡祭祀鼔其金奏之<lb/>
樂饗食亦如之籥師祭祀則鼓羽籥之舞饗食則亦如<lb/>
<pb n="1b"/>之文王世子若公與族燕則異姓為賔膳宰為主人公<lb/>
與父兄齒族食世降一等公與族燕則以齒而孝弟之<lb/>
道達矣其族食世降一等親親之殺也<lb/>
　愚謂盛哉先王之禮也其本在於養性防欲其用在<lb/>
　於視聽言動周旋揖遜之間使人之視聽言動周旋<lb/>
　揖遜一於禮則安有放其邪心驕奢淫佚蕩而莫之<lb/>
　節者哉不放其邪心不驕奢淫佚蕩而莫之節則禍<lb/>
　亂可息孝弟可行治教可興其立意微其為法逺矣<lb/>
<pb n="2a"/>　故設其器備其物辨其數立其文以待其有事者其<lb/>
　用則在乎視聽言動周旋揖遜之間而已然孝弟莫<lb/>
　始於親親親親之心無所不用則燕之之禮不得而<lb/>
　廢焉燕之之禮不得而廢則設其器備其物辨其數<lb/>
　立其文以待其有事者於是而用之也是故莫尊乎<lb/>
　君也君雖尊不以位加於父兄燕序必以齒者達乎<lb/>
　孝弟之道也莫親乎同姓也然親親不可以無殺燕<lb/>
　則族人世降一等焉凡燕之禮必主賔以備酬酢而<lb/>
<pb n="2b"/>　族燕之賔主則異姓與膳宰為之者篤親親之道也<lb/>
　夫飲食口腹之欲也而必節之以禮則驕奢淫佚平<lb/>
　而無過也歌舞耳目之欲也而必和之以樂則言動<lb/>
　揖遜易而無乖也莫不由親以篤乎恩有恩以著乎<lb/>
　愛有愛以盡其禮盡其禮則言動視聽周旋揖遜之<lb/>
　間不徒接乎耳目所以服習而安之者自得於養性<lb/>
　防欲之幾也雖然不特宗族兄弟之親也逺而異姓<lb/>
　諸侯之君臣以至於蠻貊夷狄之邦皆由是禮之行<lb/>
<pb n="3a"/>　故人說而天下服矣人說而天下服則禍亂何由作<lb/>
　苟禍亂不作則孝弟行而治教興矣此乃先王之所<lb/>
　以為燕也嗚呼於此可以觀其禮之盛矣<lb/>
月令季冬之月命樂師大合吹而罷<hi>注嵗将終與族人大飲作樂於大寢以綴恩也</hi>王居明堂禮季冬命國為酒以合三族大傳上治<lb/>
祖禰下治子孫旁治昆弟合族以食序以昭繆<hi>穆</hi>别之<lb/>
以禮義人道竭矣<lb/>
　愚案此言繼祖收族之禮故有上治下治旁治之道<lb/>
<pb n="3b"/>　以正其恩之隆殺屬之戚䟽也蓋合族以食使之有<lb/>
　所同而尊卑之禮一序於昭穆使之有所異而親踈<lb/>
　之義明如此則皆有禮義之别而人之道盡於此矣<lb/>
　抑嘗論之大宗無子則族人以支子為之後為所後<lb/>
　服斬衰三年而降本親父母為期何也蓋於所後者<lb/>
　以尊服服之又為降已親之服所以明所後者之為<lb/>
　重而於大宗者上以繼祖下以収族不可以絶此聖<lb/>
　人制禮之意也或謂為人後者當易其父母之名從<lb/>
<pb n="4a"/>　所後者為屬而使之無二是未考於禮也蓋父母之<lb/>
　服當降使明所後者重而已非遂以謂當變其親也<lb/>
　親不當變則名可得而易乎名不可得而易則期服<lb/>
　雖除心䘮三年禮不可變也而謂輒可以絶其親乎<lb/>
　不絶其親而能使其屬之䟽者相與為重親之厚者<lb/>
　相與為輕在以禮義明其内而不在於惡其為二而<lb/>
　強易其名於外也雖然降父母之服禮則有之矣絶<lb/>
　父母之名禮未之前聞也禮喪服齊衰不杖期章曰<lb/>
<pb n="4b"/>　為人後者為其父母服此其名之見於經未嘗易也<lb/>
　經既不易則凡為人後者生曰本親父母没曰考妣<lb/>
　禮之正也愚故因昭穆之别特附其說于下以俟知<lb/>
　禮者商確焉<lb/>
詩棠棣篇儐爾籩豆飲酒之飫兄弟既具和樂且孺伐<lb/>
木篇伐木許許釃酒有藇既有肥羜以速諸父頍弁爾<lb/>
酒既㫖爾殽既嘉豈伊異人兄弟匪他<lb/>
　　　冠禮<lb/>
<pb n="5a"/>大宗伯以冠昏之禮親成男女禮記郊特牲冠義始冠<lb/>
之緇布之冠也大古冠布齊則緇之其緌也適子冠於<lb/>
阼以著代也無大夫冠禮古者五十而後爵何大夫冠<lb/>
禮之有諸侯之有冠禮夏之末造也天子之元子士也<lb/>
天下無生而貴者也繼世以立諸侯象賢也内則二十<lb/>
而冠玉藻始冠緇布冠自諸侯下達冠而敝之可也𤣥<lb/>
冠朱組纓天子之冠也緇布冠繢緌諸侯之冠也冠義<lb/>
曰冠者禮之始也是故古者聖王重冠古者冠禮筮日<lb/>
<pb n="5b"/>筮賔所以敬冠事敬冠事所以重禮重禮所以為國本<lb/>
也重冠故行之於廟行之於廟者所以尊重事<lb/>
　　　三加冠禮<lb/>
郊特牲醮於客位嘉有成也三加彌尊喻其志也冠而<lb/>
字之敬其名也委貌周道也章甫殷道也母<hi>牟</hi>追<hi>堆</hi>夏<lb/>
后氏之道也<hi>此始加之冠也</hi>周弁殷冔<hi>詡</hi>夏収<hi>此三加之冠也</hi>三王共<lb/>
皮弁素積<hi>此論再加之冠也</hi>士冠禮始加祝曰令月吉日始加<lb/>
元服棄爾㓜志順爾成德夀考維祺介爾景福再加曰<lb/>
<pb n="6a"/>吉月令辰乃申爾服敬爾威儀淑慎爾徳糜壽萬年永<lb/>
受胡福三加曰以嵗之正以月之令咸加爾服兄弟具<lb/>
在以成厥德黄耉無疆受天之慶<lb/>
　　　昬禮<lb/>
大宗伯以冠昬之禮親成男女媒氏掌萬民之判凡男<lb/>
女自成名以上皆書年月日名焉令男三十而娶女二<lb/>
十而嫁凡娶判妻入子者皆書之黨正凡黨之昬冠敎<lb/>
其禮事掌其戒禁<lb/>
<pb n="6b"/>　愚案妻由判合故云判子者謂媵娣之類非聘之正<lb/>
　故云入夫國之男女至衆也年月日名自成名以上<lb/>
　皆書之及其判入又書日月以告君禮不幾於繁乎<lb/>
　詎知先王之制所以厚男女之别正㛰姻之禮者其<lb/>
　馭人倫謹始之道至簡而要也夫自有别推而至於<lb/>
　萬物安則禮始於謹夫婦者繫於國之男女况於南<lb/>
　面天下之主哉是故古之君子未嘗不以身化也故<lb/>
　家人之義歸於反身二南之業本於文王世皆知内<lb/>
<pb n="7a"/>　而后妃有關雎之行外而羣臣有二南之美而不知<lb/>
　其謹始由於文王之身化也考之行露之詩野有死<lb/>
　麕之作專言男女貞潔強暴不能侵陵彼乗約肆淫<lb/>
　丈夫尚不能安其守顧令天下之女子能之何其盛<lb/>
　也人徒見江漢之小國兔罝之野人莫不蒙化而善<lb/>
　俗而不知其所以然者又本諸先王教化之行禮制<lb/>
　之謹有以致之也於此可以觀禮而得其要矣<lb/>
曲禮故日月以告君齊戒以告鬼神為酒食以召鄉黨<lb/>
<pb n="7b"/>僚友以厚其别也郊特牲夫昏禮萬世之始也娶於異<lb/>
姓所以附逺厚别也告之以直信信事人也信婦德也<lb/>
一與之齊終身不改故夫死不嫁又曰昏禮不賀人之<lb/>
序也曽子問娶婦之家三日不舉樂思嗣親也<lb/>
　　　問名禮<lb/>
媒氏掌凡男女自成名以上皆書年月日名焉曲禮男<lb/>
女非有行媒不相知名<lb/>
　　　納幣禮<lb/>
<pb n="8a"/>媒氏凡嫁子娶妻入幣純帛無過五兩曲禮非受幣不<lb/>
交不親郊特牲幣必誠辭無不腆<lb/>
　　　摯見禮<lb/>
郊特牲執摯以相見敬章别也<hi>案執摯所奠雁也</hi>表記無禮不<lb/>
相見也欲民之無相䙝也<lb/>
　　　親迎禮<lb/>
郊特牲男子親迎男先於女剛柔之義也天先乎地君<lb/>
先乎臣其義一也壻親御授綏親之也親之也者親之<lb/>
<pb n="8b"/>也敬而親之先王之所以得天下也出乎大門而先<hi>去聲</hi>
男帥女女從男夫婦之義由此始也禮記哀公問冕而<lb/>
親迎不已重乎孔子對曰合二姓之好以為宗廟社稷<lb/>
主君何謂已重乎詩大明篇文定厥祥親迎于渭韓奕<lb/>
篇韓侯取妻汾王之甥蹶父之子韓侯迎止于蹶之里<lb/>
　　　見舅姑禮<lb/>
昬義夙興婦沐浴以俟見質明賛見婦於舅姑婦執笲<lb/>
棗栗段脩以見賛醴婦婦祭脯醢祭醴成婦禮也舅姑<lb/>
<pb n="9a"/>入室婦以特豚饋明婦順也郊特牲厥明婦盥饋舅姑<lb/>
卒食舅姑降自西階婦降自阼階<lb/>
　　　見廟禮<lb/>
禮記曽子問三月而廟見稱来婦也擇日而祭禰成婦<lb/>
之義也<lb/>
　愚案禮舅姑存成㛰明日婦見舅姑共盥饋之禮此<lb/>
　成昬三月擇日祭禰者則舅姑已沒而婦見于廟也<lb/>
　非謂廟見後擇日又祭也婦人謂嫁曰歸故稱来婦<lb/>
<pb n="9b"/>　詩謂之子于歸易言歸妹是矣曰成婦之義者謂生<lb/>
　既不獲共養于舅姑廟祭亦如生存盥饋之禮明敬<lb/>
　事之當完故曰成婦之義也考之昬義婦見舅姑賛<lb/>
　醴婦婦祭脯醢祭醴明敬事自此始故曰成婦之禮<lb/>
　也此雖存没不同亦皆互文以見義耳然則見廟必<lb/>
　待三月者父母既沒為人子者謂婦之来以成絲麻<lb/>
　布帛以審守委積盖藏者其事也和室人當於夫在<lb/>
　中饋者其行也上以奉宗廟下以繼後世此又禮之<lb/>
<pb n="10a"/>　重也職或不修有可去之事則不可以苟合也故必<lb/>
　待乆觀其成婦之道而後廟告焉此亦致敬於其所<lb/>
　事也<lb/>
　　　賔射禮<lb/>
大宗伯以賔射之禮親故舊朋友大司樂及射令奏騶<lb/>
虞大僕王射則賛弓矢小臣賔射掌事如大僕之法鍾<lb/>
師凡射王奏騶虞鏄師凡祭祀鼓其金奏之樂賔射亦<lb/>
如之眡瞭賔射皆奏其鐘鼓典庸器祭祀帥其屬而<lb/>
<pb n="10b"/>設筍簴陳庸器賔射亦如之大史凡射事飾中舍筭執<lb/>
其禮事司常凡射共獲旌射人治射儀王以六耦射三<lb/>
侯三獲三容樂以騶虞九節五正諸侯以四耦射二侯<lb/>
二獲二容樂以貍首七節三正孤卿大夫以三耦射一<lb/>
侯一獲一容樂以采蘋五節二正士以三耦射豻侯一<lb/>
獲一容樂以采蘩五節二正服不氏射則賛張侯以旌<lb/>
居乏而待獲禮記射義故射者進退周旋必中禮内志<lb/>
正外體直然後持弓矢審固持弓矢審固然後可以言<lb/>
<pb n="11a"/>中此可以觀德行矣<lb/>
　　　祭侯禮<lb/>
射人祭侯則為位梓人張皮侯而棲鵠則春以功張五<lb/>
采之侯則逺國屬張獸侯則王以息燕祭侯之禮以酒<lb/>
脯醢其辭曰惟若寧侯毋或若女不寧侯不屬于王所<lb/>
故抗而射女強飲强食詒女曽孫諸侯百福書曰侯以<lb/>
明之<lb/>
　　　燕賔禮<lb/>
<pb n="11b"/>樂記射鄉食饗所以正交接也射義古者諸侯之射也<lb/>
必先行燕禮卿大夫士之射也必先行鄉飲酒之禮故<lb/>
燕禮者所以明君臣之義也鄉飲酒之禮者所以明長<lb/>
㓜之序也詩小雅賔之初筵發彼有的以祈爾爵貍首<lb/>
篇以燕以射則燕則譽<lb/>
　愚案古者弦木為弧剡木為矢弧矢之利以威天下<lb/>
　見於易繫侯以明之載於虞書則射藝已見於黄帝<lb/>
　堯舜之時而其制度禮文則大備於周也何哉鄉三<lb/>
<pb n="12a"/>　物之為敎也曰六德曰六行曰六藝蓋蓄德植行而<lb/>
　必播之以六藝射之所以為藝而次于禮樂者有足<lb/>
　以成人之德行而觀其用舍者也古者天子以射選<lb/>
　諸侯卿大夫士以中選之多寡為之慶譲盖亦主乎<lb/>
　習藝觀德之成而不專寓於禦侮克敵之備也諸侯<lb/>
　之射必先行燕禮卿大夫之射必先行鄉飲酒之禮<lb/>
　此則飾之以禮所以明君臣之義長幼之序也其節<lb/>
　天子以騶虞諸侯以貍首卿大夫士以采蘋采蘩此<lb/>
<pb n="12b"/>　則飾之以樂又所以養人之德使之周還中禮而各<lb/>
　不失其節之志也故明乎此則事功成而德行立矣<lb/>
　事功成而德行立則暴亂不作暴亂不作則身安而<lb/>
　國家可保矣學者於此念始生桑弧蓬矢六以射天<lb/>
　地四方必先有志於其所事勉乎心之所得身之所<lb/>
　存事之所習以趨乎進德之階窮理之地而不愧於<lb/>
　為男子者噫豈維射哉因并釋之<lb/>
　　　燕饗禮<lb/>
<pb n="13a"/>大宗伯以燕饗之禮親四方之賔客籩人賔客之事共<lb/>
其薦脩之籩實醢人賔客之禮共醢五十甕醯人賔客<lb/>
之禮共醯五十甕外府凡賔客共其財用之幣齎大司<lb/>
徒大賔客令野脩道委積封人凡賔客則飾其牛牲牛<lb/>
人凡賔客之事共其牢禮積膳之牛司門凡四方之賔<lb/>
客造焉則以告委人賔客共其芻薪澤虞凡賔客共澤<lb/>
物囿人凡賔客共其生獸死獸之物場人凡賔客共其<lb/>
𤓰蓏鬱人掌賔客之祼事和鬱鬯以實彞而陳之司服<lb/>
<pb n="13b"/>凡賔客共其衣服而奉之典瑞凡賔客之事共其玉器<lb/>
而奉之鍾師凡饗食奏燕樂旄人凡賔客舞燕樂鎛師<lb/>
凡祭祀鼓其金奏之樂饗食亦如之籥師祭祀則鼔羽<lb/>
籥之舞賓客饗食則亦如之司干祭祀舞者既陳則授舞器<lb/>
賔饗亦如之鞮鞻氏祭祀則龡而舞之燕亦如之典庸<lb/>
器祭祀帥其屬而設筍簴陳庸器饗食亦如之司常掌<lb/>
九旗之物名各有屬凡祭祀各建其旗賔客亦如之大<lb/>
司馬饗食羞牲魚授其祭小司馬饗射掌其事如大司<lb/>
<pb n="14a"/>馬之法量人凡饗賔制其從獻脯燔之數量羊人凡賔<lb/>
客共其法羊射鳥氏掌祭祀以弓矢歐烏鳶凡賔客亦<lb/>
如之服不氏賔客之事則抗皮射人賔客則作卿大夫<lb/>
從司士凡賔客作士從諸子凡賔客作羣子從旅賁氏<lb/>
掌執戈盾凡賔客則服而趨大僕王燕飲則相其法正<lb/>
眡燕朝則正位掌擯相王不眡朝則辭於三公及孤卿<lb/>
小臣正王之燕服位王之燕出入則前驅士師王燕出<lb/>
入則前驅而辟掌客掌四方賔客之牢禮飲食之等數<lb/>
<pb n="14b"/>凡諸侯之禮上公五積皆眡飱牽三問皆脩飱五牢食<lb/>
四十簠十豆四十鉶四十有二壺四十鼎簋十有二牲<lb/>
三十有六皆陳饔餼九牢其死牢如飱之陳牽四牢米<lb/>
百有二十筥醯醢百有二十甕車皆陳車米眡生牢牢<lb/>
十車車秉有五籔車禾眡死牢牢十車車三秅芻薪倍<lb/>
禾皆陳乗禽日九十雙殷膳大牢以及歸三饗三食三<lb/>
燕若弗酌則以幣致之侯伯四積皆眡飱牽再問皆脩<lb/>
飱四牢食三十有二簠八豆三十有二鉶二十有八壺<lb/>
<pb n="15a"/>三十有二鼎簋十有二腥二十有七皆陳饔餼七牢其<lb/>
死牢如飱之陳牽三牢米百筥醯醢百甕皆陳米三<lb/>
十車禾四十車芻薪倍禾皆陳乗禽日七十雙殷膳大<lb/>
牢三饗再食再燕子男三積皆眡飱牽一問以脩飱三<lb/>
牢食二十有四簠六豆二十有四鉶十有八壺二十有<lb/>
四鼎簋十有二牲十有八皆陳饔餼五牢其死牢如飱<lb/>
之陳牽二牢米八十筥醯醢八十甕皆陳米二十車禾<lb/>
三十車芻薪倍禾皆陳乗禽日五十雙一饗一食一燕<lb/>
<pb n="15b"/>凡諸侯之卿大夫士為國客則如其介之禮以待之詩<lb/>
湛露厭厭夜飲在宗載考彤弓鍾鼓既設一朝饗之鹿<lb/>
鳴我有㫖酒以燕樂嘉賔之心春秋莊公四年夫人饗<lb/>
齊侯于祝丘<lb/>
　愚案春秋傳晉侯饗齊侯宋公饗晉侯楚子饗公小<lb/>
　邾子郯子来朝公與之燕公饗宰周公范宣子饗晉<lb/>
　六卿于蒲圃寗俞華耦来公與之燕至鄭伯饗王王<lb/>
　饗晉侯經皆不書而書夫人饗齊侯則以其非禮也<lb/>
<pb n="16a"/>　　　餼獻禮<lb/>
掌客掌四方賔客之餼獻飲食之等數上公之禮羣介<lb/>
行人宰史皆有牢及歸凡介行人宰史皆有飱饔餼以<lb/>
其爵等為之牢禮之陳數唯上介有禽獻夫人致禮八<lb/>
壺八豆八籩膳大牢致饗大牢食大牢卿皆見以羔膳<lb/>
大牢侯伯凡介行人宰史皆有飱饔餼以其爵等為之<lb/>
禮唯上介有禽獻夫人致禮八壺八豆八籩膳大牢致<lb/>
饗大牢卿皆見以羔膳特牛子男凡介行人牢史皆有<lb/>
<pb n="16b"/>飱饔餼以其爵等為之禮唯上介有禽獻夫人致禮六<lb/>
壺六豆六籩膳視致饗親見卿皆膳特牛<lb/>
　　　擯相禮<lb/>
司儀掌九儀之賔客擯相之禮以詔儀容辭令揖譲之<lb/>
節凡諸公相為賔主國五積三問皆三辭拜受皆旅擯<lb/>
主君郊勞交擯三辭及將幣交擯三辭車逆拜辱賔車<lb/>
進荅拜三揖三譲毎門止一相及廟唯上相入賔三揖<lb/>
三譲登再拜授幣及出車送三請三進再拜賔三還三<lb/>
<pb n="17a"/>辭告辟諸公之臣相為國客則三積皆三辭拜受及大<lb/>
夫郊勞旅擯三辭拜辱三譲登聽命下拜登受賔使者<lb/>
如初之儀及將幣旅擯三辭拜逆客辟三揖每門止一<lb/>
相及廟唯君相入三譲客登拜客三辟授幣下出大僕<lb/>
王燕飲則相其法王眡燕朝則正位掌擯相玉藻小國<lb/>
之君曰孤擯者亦曰孤上大夫曰下臣擯者曰寡君之<lb/>
老下大夫自名擯者曰寡大夫公士擯則曰寡大夫寡<lb/>
君之老大夫有所徃必與公士為擯也聘義卿為上擯<lb/>
<pb n="17b"/>大夫為承擯士為紹擯三譲而後傳命三譲而後入廟<lb/>
門三揖而後至階三譲而後升所以致尊譲也禮器禮<lb/>
有擯詔樂有相步温之至也<lb/>
　　　送逆禮<lb/>
訝士邦有賔客則與行人送逆之司儀王燕凡諸侯相<lb/>
為國主賔主君郊勞交擯三辭車逆拜辱三揖三辭拜<lb/>
受車送三還再拜及將幣車逆拜辱再拜授幣賔拜送<lb/>
幣及出車送諸公之臣相為國客及大夫郊勞旅擯三<lb/>
<pb n="18a"/>辭拜辱及退拜送及將幣拜逆客辟授幣下出君館客<lb/>
客辟介受命遂送凡四方之賔客禮儀辭命餼牢賜獻<lb/>
以二等從其爵而上下之凡賔客送逆同禮齊僕掌饗<lb/>
食皆乗金路其法儀各以其等為車送逆之節環人掌<lb/>
送逆邦國之通賔客以路節達諸四方聘義君使士迎<lb/>
于境大夫郊勞君親拜逆于大門之内而廟受北面拜<lb/>
貺拜君命之辱所以致敬也敬譲也者君子之所以相<lb/>
接也<lb/>
<pb n="18b"/>　　　勞禮<lb/>
小行人凡諸侯入王則逆勞于畿及郊勞眡館司儀凡<lb/>
諸公相為賔主國五積三問再勞三辭三揖登拜受拜<lb/>
送郊勞三辭諸公之臣相為國客則三積郊勞三辭及<lb/>
禮私面私獻君勞客客再拜稽首君答拜致饔餼如勞<lb/>
之禮曲禮大夫士見於國君君若勞之則還辟再拜稽<lb/>
首<lb/>
　　　致贈禮<lb/>
<pb n="19a"/>司儀致饔餼還圭饗食致贈及禮私面私獻皆再拜稽<lb/>
首君答拜聘義君親禮賔賔私面私覿致饔餼還圭璋<lb/>
賄贈饗食燕所以明賓客君臣之義也<lb/>
　愚案古者天子諸侯皆有朝聘之禮如大行人歳徧<lb/>
　存三歳徧覜五歳徧省此天子所以撫諸侯之禮也<lb/>
　春朝而圖天下之事時聘以結諸侯之好此諸侯所<lb/>
　以事天子之禮也至於歳相問殷相聘世相朝此諸<lb/>
　侯邦交之禮也禮若國君親徃則大夫從王燕凡諸<lb/>
<pb n="19b"/>　公相為賔主國其擯相禮儀餼牢賜獻各以其爵之<lb/>
　等相待也聘事既畢主國君親執醴以禮賔而遂有<lb/>
　私面私獻之禮賔皆再拜稽首所以正交接之義也<lb/>
　致饔餼還圭璋賄贈饗食燕者賓介就館主君使卿<lb/>
　致饋於賓而還以執来之圭加於賄贈之禮也然則<lb/>
　大夫從君聘而以己之私物覿見主國之君面見主<lb/>
　國之卿大夫可乎夫執圭所以申信也將幣所以致<lb/>
　敬也私以庭實充于諸侯之庭則不敬也不敬是無<lb/>
<pb n="20a"/>　王矣夫既從君聘禮無外交也外交是二君矣此皆<lb/>
　非禮也注者謂若大夫執其君之命圭而專使則當<lb/>
　行私覿之禮以申己之信其說悖矣夫從君而来與<lb/>
　受命而聘一也一乃專二乃辟也考之太宰以八柄<lb/>
　詔王馭羣臣曰禄以馭其富予以馭其幸若相覿以<lb/>
　貨是人臣以利交也人臣以利交則二者胥失矣二<lb/>
　者苟失其不致於無禮奪亂者未之有也<lb/>
　　　賀慶禮<lb/>
<pb n="20b"/>大宗伯以賀慶之禮親異姓之國大行人賀慶以賛諸<lb/>
侯之喜小行人若國有福事則令慶賀之玉藻有慶非<lb/>
君賜不賀士於大夫不承賀下大夫於上大夫承賀<lb/>
　　　脹膰禮<lb/>
大宗伯以脹膰之禮親兄弟之國小宗伯饗食授祭大<lb/>
司馬饗食羞牲魚授其祭祭僕凡祭祀致福者展而受<lb/>
之大行人歸脹以交諸侯之福春秋昭公十四年天王<lb/>
使石尚来歸脹公羊傳脹者何爼實也腥曰脹熟曰膰<lb/>
<pb n="21a"/>　愚案受脹于社是諸侯助祭而授爼實也非助祭則<lb/>
　不授也如㐮王使宰孔賜齊侯胙是齊桓有奬王之<lb/>
　功而加以殊禮也今天王使石尚賜宜社之肉于魯<lb/>
　非縁助祭於京師曽是以為禮乎是故受賑禮也歸<lb/>
　脹非禮也<lb/>
　　　經禮附說<lb/>
　周禮一書果為周公所作乎漢武嘗謂周禮為瀆亂<lb/>
　不驗之書何休又云六國隂謀之書歐文忠公謂周<lb/>
<pb n="21b"/>　禮可疑者二蘇頴濵謂周禮不可信者三是皆論以<lb/>
　為非周公之遺制也然則周禮果非周公所作乎朱<lb/>
　子盖嘗以周家法度廣大精宻言之嘗以周公建太<lb/>
　平之基本稱之又嘗以周公從廣大心中流出稱之<lb/>
　張横渠謂周公治周莫詳於周禮賈公彦序周禮廢<lb/>
　興又謂鄭𤣥徧覧羣經知周禮者乃周公致太平之<lb/>
　迹是則又明為周公所作也考之西漢志於周禮未<lb/>
　之見東漢儒林傳乃謂周官經六篇本孔安國所獻<lb/>
<pb n="22a"/>　隋經籍志乃云漢時有李氏得周官上於河間獻王<lb/>
　獨缺冬官一篇獻王購以千金不得遂以考工記補<lb/>
　成六篇奏之孝武時盖有其書特未與五經例置博<lb/>
　士耳至西漢劉歆始置博士遂盛行於世後世因有<lb/>
　周禮作於劉歆之說是則周禮作於周公而非他人<lb/>
　之制明矣然冬官何為而缺也經罹秦燄散帙之餘<lb/>
　與漢儒編録附麗之誤而始謂之缺也何以知其然<lb/>
　愚因考補散逸得之夫五官所掌曰治曰敎曰禮曰<lb/>
<pb n="22b"/>　政曰刑而冬官則掌邦士或坐而論道謂之王公或<lb/>
　作而行之謂之士大夫或審曲面勢以飭五材以辨<lb/>
　民器謂之百工通四方之珍異以資之謂之商旅飭<lb/>
　力以長地財謂之農夫治絲麻以成之謂之婦功此<lb/>
　冬官之大較也見考工記所載者其屬二十有九皆<lb/>
　工之事而士與商農之職俱缺焉考之春官之中如<lb/>
　世婦内宗外宗皆宫中之職本屬天官而乃入之春<lb/>
　官夏官之中如司士諸子皆掌士之職本屬冬官而<lb/>
<pb n="23a"/>　乃入之夏官地官之中如司市質人㕓人賈師司虣<lb/>
　司稽胥肆長泉府此皆主於商土均草人稲人場人<lb/>
　司稼等職此皆主於農皆本屬冬官因其職與大司<lb/>
　徒掌土地人民者相類乃以入之地官若是者謂非<lb/>
　編録附麗之誤不可也况小宰記六官六屬各六十<lb/>
　考之天官自太宰以下六十二地官大司徒以下七<lb/>
　十九春官大宗伯以下七十一夏官大司馬以下六<lb/>
　十九秋官大司冦以下六十五何則冬官獨缺而為<lb/>
<pb n="23b"/>　數不及五官皆盈而餘數過之理無是也他如儀禮<lb/>
　有嗇夫之官國語有司商之官皆不載諸周禮此亦<lb/>
　冬官之脫簡也要之見載於考工記者固為冬官之<lb/>
　屬然司空掌邦土居四民時地利職不止此當自大<lb/>
　司空小司空而下摭夏官之中掌士者地官之中掌<lb/>
　商農者與夫嗇夫司商之數并今考工記所載之工<lb/>
　總屬冬官則不惟合於周官司空之所職與小宰六<lb/>
　官六屬之目而且周公制作之盛粲然溢著于編使<lb/>
<pb n="24a"/>　人得以觀其㑹通而為太平典禮之全書也克寛因<lb/>
　并録卷末以俟博古君子正焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經禮補逸卷九<lb/>
</p>

  </div>
            <div>
<head>經禮補逸</head> <lb/>
    <p>
<pb n="1a"/>欽定四庫全書<lb/>
　經禮補逸<lb/>
　　附録<lb/>
　　　修史還鄉闗<lb/>
寧國府准太平府闗該承准應天府牒文承奉尚書禮<lb/>
部符文欽奉聖㫖置局編修元史己行纂成洪武二年<lb/>
八月十一日左丞相宣國公上表進呈御覧過欽奉聖<lb/>
㫖編史儒士一十六名各與兩表裏銀三十二兩除存<lb/>
<pb n="1b"/>留外老病的送還鄉里欽此欽遵外數内儒士汪克寛<lb/>
等六名元係徽州紹興等府請到儒士擬合欽依送還<lb/>
鄉里為此省部除將各人元闗號色繳回兵部外仰欽<lb/>
依聖㫖事意即便應付船隻逓送還鄉仍行移前路官<lb/>
司一體應付遇陸路應付脚力接送無得失誤遲滯奉<lb/>
此當府除己應付外牒可依上應付順便船隻逓送還<lb/>
鄉仍行移前路官司一體應付如遇陸路一體應付按<lb/>
送施行毋得違誤䝉此當府除己應付外闗請依上應<lb/>
<pb n="2a"/>付施行准此當府除己應付外合行移闗請照騐煩為<lb/>
依上應付順便船隻接送施行如遇陸路應付脚力接<lb/>
送請勿遲滯須至闗者右闗徽州府<lb/>
　　　環谷汪先生行状<lb/>
先生諱克寛字徳輔一字仲裕汪其姓也上世自歙縣<lb/>
之黄墩遷于祁門縣北之石山至諱釗徒居縣南之韓<lb/>
溪五𫝊有兄弟七人並有才名其第五子世容生深深<lb/>
生敏敏生黻黻生二子長若思無子以弟若谷子僑為<lb/>
<pb n="2b"/>嗣僑補試中國學進士生曄曄生燦字明天繼家學時<lb/>
羣從昆弟為諸經講師學問文章榘範鄉邑從弟國學<lb/>
進士東山府君華字榮夫嘗與其族兄二敎府君相字<lb/>
魏大學于雙峯饒子之門饒乃勉齋先生黄文肅公髙<lb/>
第弟子二敎及東山問難扣懇悉得其藴奥祁邑理學<lb/>
之盛自二公發之東山蚤嵗又嘗從學鄱陽廬䆫趙先<lb/>
生介如與故中書右丞五峯先生燕公楠為同門至元<lb/>
初燕公僉江浙行中書省事道過祁門訪求東山與論<lb/>
<pb n="3a"/>舊故將薦諸朝東山固辭明夫無子東山有五子稔聞<lb/>
家庭之學明夫夫人王氏請其第三子應新字元美為<lb/>
嗣是為中山處士記識博洽議論慷慨嘗著便民二十<lb/>
條力陳當世要務欲上之䑓省不果聞者惜之處士娶<lb/>
同邑貢士石溪先生康鼎實第二女生五子次四是為<lb/>
先生大徳八年甲辰正月八日日初出先生生于桃墅<lb/>
里第生而有異處士君謂康夫人曰吾祖考積善隂徳<lb/>
多矣或者食報於是兒興吾宗乎甫六嵗石溪敎之孝<lb/>
<pb n="3b"/>經論語孟子隨口成誦日記數百言後二年冬石溪謂<lb/>
處士君曰吾老矣不及敎訓諸外孫汝第四子骨相非<lb/>
凡冝擇師善敎之自是先生從郷先生學毎屈其師日<lb/>
益月異至十嵗處士君見先生所學彌進因取東山問<lb/>
學于饒先生講授之書及當時問荅之言與先生觀㺬<lb/>
遂於理學寖悟乃取朱子四書自定句讀晝夜誦讀恍<lb/>
然知為學之要專勤異於儔輩或逹旦不寢母夫人見<lb/>
先生勤苦太甚謂處士君曰是兒讀書過勤脫或因是<lb/>
<pb n="4a"/>致疾不可不戒處士君呼先生諭之曰讀書以養氣為<lb/>
主不冝過勞先生曰某自樂此不為勞也自是讀六經<lb/>
諸子歴代史通鑑綱目等書悉皆成誦延祐四年丁巳<lb/>
先生年十有四嵗是秋鄉里𫝊録江浙秋試三場題目<lb/>
先生一見揮筆成篇鄉先生驚異曰此天才也明年戊<lb/>
午郡守禮羅婺源道一書院山長雲峯胡先生炳文於<lb/>
郡庠開堂試以激厲後進先生屢中郡學及堂試與庠<lb/>
序諸老成相頡頏矣至壬戌春處士君同先生往饒之<lb/>
<pb n="4b"/>浮梁拜可堂吳先生仲迂于州學吳先生謂諸門人曰<lb/>
新安汪克寛逺来從逰頴異絶倫勇於為學他日必有<lb/>
所成及以為文印可於吳先生曰讀書明理理蘄體諸<lb/>
身文章異時可不學而能也先生既得吳先生之訓遂<lb/>
篤志聖賢之學既歸葺故廬闢書齋于居室之東偏扁<lb/>
曰思復銘于齋壁以自勵焉次年吳先生講道武林勉<lb/>
先生充貢先生答以吾斯之未能信躐等謀進某何敢<lb/>
然至泰定丙寅春聞嚴陵吳先生朝陽以春秋登甲子<lb/>
<pb n="5a"/>進士第任番陽丞特往訪之朝陽先生聞其言喜曰子<lb/>
可謂真知作春秋之心法矣是秋邑長令聞先生學行<lb/>
邁異時輩舉應江浙鄉試即中前列次年春先生至京<lb/>
㑹試論春秋與主司不合又兼對䇿切直遂見黜于中<lb/>
書先生欣然南歸遂奉養之志時貢待制師㤗曰徳輔<lb/>
年妙而質純才優而學博賈勇秋闈即中髙等上之春<lb/>
官輙不偶於主司是得之於數千人之中而失之於數<lb/>
千人之外天道之無常也先生歸自京師刻勵為學痛<lb/>
<pb n="5b"/>自修飭遂厭科舉之文慨然曰道不行於當時矣乃取<lb/>
聖人手筆之春秋博考諸說之同異得失以胡文定公<lb/>
之𫝊為主而研究衆說㑹萃成書名之曰春秋經傳附<lb/>
録疏疏翰林學士虞公序行於世易有程朱𫝊義音考<lb/>
詩有集𫝊音義㑹通禮有經禮補逸綱目有凡列考異<lb/>
其餘論著未可枚舉先生於經史聖賢之言心融神㑹<lb/>
造詣深劇故為文畧不經意而渾融典雅其敎學者誘<lb/>
掖奨勸無不成人後以經學敎授宣歙閒數與師山先<lb/>
<pb n="6a"/>生鄭公講理論學意氣相得尚書巢深先生汪公謝事<lb/>
家居因遣其孫世賢執經先生之門四方學者知先生<lb/>
道學之懿從遊甚衆先生嘗語學者曰聖賢之學以躬<lb/>
行踐履操存省察為先至於文章特其餘事鰲峯玉署<lb/>
諸老交欲以文章舉薦而先生篤志著述不以一毫利<lb/>
禄動其心諸從學者以先生所居山谷圜遶稱曰環谷<lb/>
四方學者皆曰環谷先生仍至元戊寅五月居室災先<lb/>
生夜半奉處士君遷於别室以居奉養備至是年九月<lb/>
<pb n="6b"/>處士君以疾卒先生哀毁踰禮至正壬辰蘄黄兵至先<lb/>
生率長㓜避兵深山所居房舍資財為賊焚掠殆盡簞<lb/>
瓢屢空先生晏如也自是連歲兵戈擾攘至聖朝戡定<lb/>
祸亂先生始返故廬洪武三年正月朝廷命行人賷幣<lb/>
禮聘先生至京同翰林潛溪宋公刪修元史是年九月<lb/>
事畢特㫖一班俱留禄仕先生以老疾力辭不受乃命<lb/>
禮部設晏賜白金三十兩采段二表裏給驛而還先生<lb/>
抵家以洪武五年壬子十有一月十二日卒年六十有<lb/>
<pb n="7a"/>九先生平居嘗語二子曰吾殁則祔于盛材之先塋其<lb/>
孤遂以是年某月日塟於其所遵治命也娶同邑聘君<lb/>
和溪先生程公之女勤儉以相成其家業程夫人生與<lb/>
先生同年卒於先生前十九年癸巳五月八日子男二<lb/>
人曰希曰偕女二人長適同邑李傑夫蚤卒次適同里<lb/>
謝子原子原卒而守節誓終其身孫男六人銈鐔錠鉞<lb/>
鏵鏕國英蚤歲從學於先生訓廸最深辱知於先生最<lb/>
厚敬述其梗槩于右俾其孤乞銘於當世之名公以圖<lb/>
<pb n="7b"/>不朽焉門人長洲縣學教諭歙人吳國英撰<lb/>
　　　請春秋胡𫝊纂疏刋行啓　　劉錦文<lb/>
弱水蓬萊凝睇一方之隔泰山北斗馳心千里之瞻輒<lb/>
慿尺素之恭敷布寸丹之瀆恭惟尊先生學通經𫝊道<lb/>
貫古今明聖人筆削之書述而不作剖賢者異同之說<lb/>
展也大成推為人之盛心立垂世之大訓無附㑹紏纒<lb/>
之失重文彩於奎章極根究取舍之嚴副衮襃於華族<lb/>
<hi>尚書汪公澤民有序</hi>快四方之先覩續千載之不𫝊得儁棘闈乆<lb/>
<pb n="8a"/>報飛鈴之㨗欲𫝊梓本幸毋韞玉之藏倘沐允從無任<lb/>
感激俾麟史昭然義見功必有歸將鳩工倐爾書成信<lb/>
焉可失謹此申覆尚冀丙融<lb/>
　　　環谷精舍募助刋書疏<lb/>
切見環谷先生所著書籍惟春秋纂疏及春秋考異刋<lb/>
于閩坊綱目考異始刋於萬川任氏書塾今刋於祁庠<lb/>
矣其餘如周易𫝊義音考二十六卷詩𫝊音義㑹通三<lb/>
十卷四書音證十卷俱有益後學無力刋行上干好義<lb/>
<pb n="8b"/>君子樂助金榖共成勝事者伏以立言垂訓實裨益於<lb/>
前修考𫝊釋經尤有功於後學伏惟環谷先生性資明<lb/>
敏學問淵源蚤中省闈破天荒於前代晚登史館賜雲<lb/>
錦於本朝理學冠於諸儒文聲揚於四海著書數百卷<lb/>
昭若發盲立論幾萬言判然解惑顧書肆刋行之未竟<lb/>
而學徒鈔録之尤艱第思獨力以難成惟冀衆輕而易<lb/>
舉欲資好善必遂成功謹干學士大夫普及賢豪俊傑<lb/>
冀捐金而勸相將繡木以鐫雕大書特書請著此時之<lb/>
<pb n="9a"/>芳字寡助多助俱留他日之嘉名各發肯心共完勝事<lb/>
不日良工㑹集千年善本流傳天夀斯文與山川而悠<lb/>
久人介景福畀子姓之聦明拱手告聞㸃頭允可謹咨<lb/>
</p>

  </div>
        </body>
    </text>
</TEI>
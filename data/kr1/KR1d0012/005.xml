<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮句解卷五</head> <lb/>
    <p>
<pb n="1a"/>
欽定四庫全書<lb/>
　周禮句解卷五<lb/>
　　　　　　　　　　　　　宋　朱申　撰<lb/>
　　春官宗伯第三<hi>象春所立之官宗尊也伯長也宗伯典禮以事神為主不言司者明</hi>
　　　<hi>祭祀鬼神非人所司也</hi>
　　　春官宗伯上<lb/>
惟王建國辨方正位體國經野設官分職以為民極<hi>天官</hi>
　<hi>冡宰注</hi>乃立春官宗伯<hi>建立春官宗伯之職</hi>使帥其屬而掌邦禮<lb/>
<pb n="1b"/>
　<hi>邦禮即六典之禮典也春官其屬六十宗伯帥之而掌邦禮焉</hi>以佐王和邦國<hi>禮之用和</hi>
　<hi>為貴故以佐助天子而和邦國也</hi>
大宗伯之職<hi>卿一人小宗伯中大夫二人作宗伯主禮之官故帝舜命伯夷汝  秩宗</hi>掌建<lb/>
　邦之天神人鬼地示之禮<hi>建立祀天神祭地示享人鬼之三禮示祗</hi>以佐<lb/>
　王建保邦國<hi>封國頒祀此之謂建邦國祭則受福此之謂保邦國</hi>以吉禮事邦<lb/>
　國之鬼神示<hi>吉禮凡十二條見下文事謂祀祭享也</hi>以禋祀祀昊天上<lb/>
　帝<hi>禋祀取精意以享之義上帝者天之主宰也冬日至於圜丘祀之</hi>以實柴祀日月<lb/>
　星辰<hi>實柴者實牲於柴而燔之也星謂五星辰謂日月所㑹十二次</hi>以槱燎祀司中<lb/>
<pb n="2a"/>
　司命觀師雨師<hi>槱燎謂燔柴而不實以牲也司中司命文昌第五第四星也風師箕也雨</hi>
　<hi>師畢也此三者所以祀天神飌古風字</hi>以血祭祭社稷五祀五嶽<hi>血祭者貴</hi>
　<hi>氣臭也社土神稷穀神五祀者門户竈行中霤也五岳者東曰泰山南曰衡山西曰華山北曰恒山中曰</hi>
　<hi>嵩山</hi>以貍沈祭山林川澤<hi>祭山林曰貍謂藏諸地也祭川澤曰沈謂置諸水也貍埋</hi>
　以疈辜祭四方百物<hi>疈者肆而磔之辜者制而磔之四方百物即蜡祭也此三者所</hi>
　<hi>以祭地示疈孚逼反</hi>以肆獻祼享先王<hi>肆者進所解牲體謂薦熟也獻者獻醴謂薦腥</hi>
　<hi>也祼者灌以鬱鬯謂獻尸求神也</hi>以饋食享先王<hi>饋食言有黍稷也祭先灌次獻腥次</hi>
　<hi>獻熟次饋食凡祭皆然互相備也</hi>以祠春享先王<hi>春物生未有以享故曰祠</hi>以禴<lb/>
<pb n="2b"/>
　夏享先王<hi>夏陽盛以樂為主故曰禴</hi>以嘗秋享先王<hi>秋物成可嘗故曰嘗</hi>以<lb/>
　烝冬享先王<hi>冬庶物盛多故曰烝此六者所以享人鬼</hi>　以㓙禮哀邦國<lb/>
　之憂<hi>㓙禮凡五條哀謂救患分災也</hi>以喪禮哀死亡<hi>死以氣言亡以形言喪禮則有</hi>
　<hi>賻賵之類</hi>以荒禮哀㓙札<hi>㓙謂歲歉札謂民病荒札則有散利之類</hi>以弔禮哀<lb/>
　禍烖<hi>禍與福乖烖與祥違弔禮則有慰問之類</hi>以禬禮哀圍敗<hi>圍謂國受圍敗謂兵</hi>
　<hi>敗績禬禮則㑹其財物以補之</hi>以恤禮哀冦亂<hi>兵作於外為冦作於内曰亂恤禮則出其</hi>
　<hi>兵師以救之也</hi>以賓禮親邦國<hi>賓禮凡八條親謂使之相親附也</hi>春見曰朝<lb/>
　<hi>朝猶朝也欲其來之早</hi>夏見曰宗<hi>宗尊也欲/其尊王</hi>秋見曰覲<hi>覲猶勤也欲其</hi>
<pb n="3a"/>
　<hi>勤於王事</hi>冬見曰遇<hi>遇偶也欲其/不期而皆至</hi>時見曰㑹<hi>時見者言無常期王將有</hi>
　<hi>征討為壇於國外㑹諸侯而命事焉</hi>殷見曰同<hi>殷猶衆也王十二年不巡狩則六服盡朝王亦</hi>
　<hi>為壇而命以政焉</hi>時聘曰問<hi>時聘亦無常期天/子有事乃聘之焉</hi>殷覜曰視<hi>殷覜</hi>
　<hi>謂一服朝之歲以朝者少諸侯乃使卿以大禮衆聘焉</hi>　以軍禮同邦國<hi>軍禮凡五</hi>
　<hi>條同謂使諸侯和同不僣差也</hi>大師之禮用衆也<hi>以征伐為主所以用其命也</hi>大<lb/>
　均之禮恤衆也<hi>以土地人民為主所以恤其事也</hi>大田之禮簡衆也<lb/>
　<hi>以教戰為主所以簡其能也</hi>大役之禮任衆也<hi>以築作為主所以任其力也</hi>大<lb/>
　封之禮合衆也<hi>以建國為主所以合其民也</hi>　以嘉禮親萬民<hi>嘉禮</hi>
<pb n="3b"/>
　<hi>凡六條獨此言萬民者通上下言之</hi>以飲食之禮親宗族兄弟<hi>人民有合宗族</hi>
　<hi>飲食之禮所以親親也</hi>以婚冠之禮親成男女<hi>婚姻之禮所以親男女冠笄之</hi>
　<hi>禮所以成男女</hi>以賓射之禮親故舊朋友<hi>射禮雖王亦立賓主王之故舊朋友</hi>
　<hi>蓋為世子時共在學者</hi>以饗燕之禮親四方之賓客<hi>饗有體薦燕有折俎</hi>
　<hi>賓客謂朝聘者</hi>以脤膰之禮親兄弟之國<hi>脤膰胙肉也分賜同姓之國同福禄</hi>
　<hi>也脤矧</hi>以賀慶之禮親異姓之國<hi>因其喜而賀慶之也</hi>以九儀之<lb/>
　命正邦國之位<hi>九等之命各異其儀所以正其位之貴賤也</hi>壹命受職<hi>王之</hi>
　<hi>下士與公侯伯之士子男之大夫皆一命而授以所任之職</hi>再命受服<hi>王之中士與公侯伯</hi>
<pb n="4a"/>
　<hi>之大夫子男之卿皆再命而授以所位之服</hi>三命受位<hi>王之上士與公侯伯之卿皆三命而</hi>
　<hi>授之以位使之臨民</hi>四命受器<hi>王之大夫與公之孤皆四命而授以祭器</hi>五命賜則<lb/>
　<hi>則法也王之大夫五命則賜以畿内之都鄙</hi>六命賜官<hi>王之卿六命封為子男則許之建官</hi>
　<hi>以治家邑</hi>七命賜國<hi>王之卿出封則加一命/始為諸侯建牧立軍</hi>八命作牧<hi>諸侯</hi>
　<hi>有功德則受八命為九州牧</hi>九命作伯<hi>王之上公或諸侯有功德則受九命為方伯得專征</hi>
　<hi>伐也</hi>　以玉作六瑞<hi>四圭兩璧為六瑞/皆以玉而作之</hi>以等邦國<hi>辨其等級</hi>
　王執鎮圭<hi>以四鎮之山為瑑飾取其鎮安四方也</hi>公執桓圭<hi>雙植曰桓取其强直</hi>
　<hi>有立也</hi>侯執信圭<hi>信象人形而直其身取/其尊而不屈也信伸</hi>伯執躬圭<hi>躬象</hi>
<pb n="4b"/>
　<hi>人形而罄折其身取其卑而不倨也</hi>子執穀璧<hi>瑑穀於璧取其能養人也</hi>男執蒲璧<lb/>
　<hi>蒲可為席瑑蒲於璧取其能安人也</hi>　以禽作六摯<hi>摯之為言至也所執以自至也</hi>以<lb/>
　等諸臣<hi>辨其等級</hi>孤執皮帛<hi>束帛而加以皮天子之孤以虎皮取其文炳也公之孤以</hi>
　<hi>豹皮取其文蔚也</hi>卿執羔<hi>羔小羊取其羣/而不失其類也</hi>大夫執鴈<hi>取其候時順隂</hi>
　<hi>陽也</hi>士執雉<hi>取其有文采/而守介也</hi>庶人執鶩<hi>取其不飛遷也</hi>工商執雞<lb/>
　<hi>取其守時而動也</hi>　以玉作六器<hi>六等禮神之器皆以玉為之</hi>以禮天地<lb/>
　四方<hi>以禮天神地示及四方之帝</hi>以蒼璧禮天<hi>璧圜以象天之形其色蒼則以象天</hi>
　<hi>之色也</hi>以黄琮禮地<hi>琮方以象地之形其色黄則以象地之色也</hi>以青珪禮<lb/>
<pb n="5a"/>
　東方<hi>東方其帝大皡圭形鋭以象出震生物其色青則以象木色也</hi>以赤璋禮南方<lb/>
　<hi>南方其帝炎帝半圭曰璋赤璋者以象相見乎離與火之色也</hi>以白琥禮西方<hi>西方其帝</hi>
　<hi>少皥琥瑑為虎形取其威猛肅物白則金之色也</hi>以𤣥璜禮北方<hi>北方其帝顓帝半璧</hi>
　<hi>曰璜象物藏於黄泉之宫𤣥則水之色也璜黄</hi>皆有牲幣<hi>言禮天地四方皆有犧牲幣帛而以</hi>
　<hi>六器為主</hi>各放其器之色<hi>所用牲幣各依六器之色</hi>　以天産作隂德<lb/>
　<hi>性出於天故曰天産人生而靜靜則屬隂故天産所以作隂德</hi>以中禮防之<hi>禮中也性則喜</hi>
　<hi>怒哀樂之未發故以中禮而防其性</hi>以地産作陽德<hi>情感於物故曰地産感物而動動則</hi>
　<hi>屬陽故地産所以作陽德</hi>以和樂防之<hi>樂和也情既動則恐其發不中節故以和樂而防其</hi>
<pb n="5b"/>
　<hi>情</hi>以禮樂合天地之化百物之産<hi>百物稟氣於天賦形於地而禮樂本</hi>
　<hi>天地中和之理故皆有以合之</hi>以事鬼神<hi>天地祖宗/無不感格</hi>以諧萬民<hi>閨門族黨</hi>
　<hi>無不和順</hi>以致百物<hi>飛潜動植無不得宜</hi>　凡祀大神享大鬼祭大<lb/>
　示<hi>天神地示人鬼此三者為至大</hi>帥執事而卜日<hi>執事謂有職於祭者</hi>宿眂滌<lb/>
　濯<hi>卜既得日則齊宿而臨眡洗滌祭器</hi>涖玉鬯<hi>涖臨也玉禮神之玉也鬯鬱酒也</hi>省牲<lb/>
　鑊<hi>省視也鑊所以烹祭牲也</hi>奉玉齍<hi>玉飭簠簋以薦/齍盛祭則奉之</hi>詔大號<hi>六號見大</hi>
　<hi>祝大號六號之大者詔之為祝辭也</hi>治其大禮<hi>紀綱祀享祭之三大禮也</hi>詔相王之<lb/>
　大禮<hi>凡王所躬行者則預詔之及行禮則相之</hi>若王不與祭祀<hi>或有故而不得親與</hi>
<pb n="6a"/>
　則攝位<hi>大宗伯則代王行其祭祀</hi>大賓客則攝而載果<hi>載為也果祼也代王</hi>
　<hi>酌獻於賓客</hi>朝覲㑹同則為上相<hi>入詔禮曰相王接諸侯宗伯為上相</hi>王命<lb/>
　諸侯則擯<hi>王者䇿命諸侯擯進也進接諸侯使進</hi>王大封<hi>大封建諸侯</hi>則先<lb/>
　告后土<hi>后土社也告之以立國之義</hi>乃頒祀于邦國都家鄉邑<hi>頒布</hi>
　<hi>祀典之禮於内外分封采地之主使之知禮神之節</hi>
小宗伯之職<hi>中大夫二人貳大宗伯之副</hi>掌建國之神位<hi>建立也神位如下文</hi>
　<hi>所云</hi>右社稷<hi>地道尚右故建/社稷於國之右</hi>左宗廟<hi>人道尚左故建宗廟於國之左</hi>兆<lb/>
　五帝於四郊<hi>兆為之營域也太皥於東郊炎帝黄帝於南郊少皥於西郊顓帝於北郊</hi>四<lb/>
<pb n="6b"/>
　望四類亦如之<hi>四望謂五岳四瀆四鎮四竇以望而祭之者四類謂日月星辰以氣類為</hi>
　<hi>之位者亦為兆於四郊也</hi>兆山川丘陵墳衍各因其方<hi>山川丘陵墳衍民所</hi>
　<hi>取財用者為兆各因其方順其所在也</hi>　掌五禮之禁令與其用等<hi>五禮</hi>
　<hi>吉㓙軍賓嘉有禁之使不敢用者有令之使不敢廢者用等謂牲器尊卑之差等也</hi>辨廟祧之<lb/>
　昭穆<hi>祧謂遷主所藏之室也天子七廟三昭三穆與大祖之廟而七</hi>辨吉㓙之五服<lb/>
　<hi>吉之五服謂在内王及公卿大夫士在外公侯伯子男也㐫之五服謂斬衰齊衰大功小功緦麻也</hi>車<lb/>
　旗宫室之禁<hi>禁者典命所謂各視其命之數是也詳見典命</hi>掌三族之别<hi>三族</hi>
　<hi>者上親父下親子併已為三也</hi>以辨親疏<hi>以父親祖以祖親曽高以子親孫以孫親曽𤣥是為</hi>
<pb n="7a"/>
　<hi>九族也九族之中三族為親餘族皆疏也</hi>其正室皆謂之門子<hi>謂宗嫡也以其當室</hi>
　<hi>故謂之正室以其當門故謂之門子</hi>掌其政令<hi>掌糾宗合/族之政令</hi>　毛六牲<hi>擇其</hi>
　<hi>毛也</hi>辨其名物<hi>辨六牲之名/號與其物色</hi>而頒之于五官<hi>司徒主牛宗伯主雞</hi>
　<hi>司馬主馬及羊司冦主犬司空主豕</hi>使共奉之<hi>五官各以所主而共奉祭事</hi>辨六齍<lb/>
　之名物與其用<hi>六齍謂黍稷稻粱麥苽以供粢盛也所用不同故與名物各辨之</hi>使<lb/>
　六宫之人共奉之<hi>以黍稷簠簋乃婦人共奉之事也</hi>辨六彛之名物<lb/>
　<hi>鷄彛鳥彛斚彛黄彛虎彛蜼彛</hi>以待果將<hi>當祼獻之時將瓚以祼也</hi>辨六尊之名物<lb/>
　<hi>獻尊壺尊象尊著尊大尊山尊</hi>以待祭祀賓客<hi>祭祀賓客皆用之也</hi>掌衣服車<lb/>
<pb n="7b"/>
　旗宫室之賞賜<hi>三者或以有功而賞或以私恩而賜</hi>掌四時祭祀之序<lb/>
　事與其禮<hi>四時祭祀其事則有先後之序其禮則有隆殺之别</hi>若國大貞<hi>若卜立君</hi>
　<hi>卜大封之類</hi>則奉玉帛以詔號<hi>奉玉帛以禮神詔大祝之六號</hi>大祭祀省<lb/>
　牲<hi>充人繫牲小宗伯省之</hi>眂滌濯<hi>執事者滌濯祭器小宗伯眡之</hi>祭之日逆齍<lb/>
　<hi>饎人供粢盛小宗伯逆之</hi>省鑊<hi>烹人烹牲小/宗伯省之</hi>告時于王<hi>告以祭祀之時</hi>告<lb/>
　備于王<hi>告以祭祀之備</hi>凡祭祀賓客以時將瓚果<hi>將送也瓚果謂以圭</hi>
　<hi>瓚盛鬱鬯而祼之也祭祀以時奉而授王賓客以時而授宗伯</hi>詔相祭祀之小禮<hi>祭祀</hi>
　<hi>小禮未祭則詔之既祭則相之</hi>凡大禮<hi>大祭/禮</hi>佐大宗伯<hi>詔相大禮者大宗伯也小</hi>
<pb n="8a"/>
　<hi>宗伯則佐之而已</hi>　賜卿大夫士爵則儐小祭祀掌事如大<lb/>
　宗伯之禮　大賓客<hi>諸侯來朝</hi>受其將幣之齎<hi>受其齎來貢獻之財</hi>
　<hi>物齎躋</hi>若大師<hi>大起/軍旅</hi>則帥有司而立軍社<hi>出軍則先有事於社立軍</hi>
　<hi>社立其主也</hi>奉主車<hi>以車載木主/而奉以行</hi>若軍將有事<hi>將有征伐之事</hi>則<lb/>
　與祭有司將事于四望<hi>小宗伯與祭有司大祝等祭四望之神以求福與預</hi>若<lb/>
　大甸<hi>大田獵</hi>則帥有司而饁獸于郊<hi>有司謂司馬之屬饁饋也謂以獸而</hi>
　<hi>饋四方之神也</hi>遂頒禽<hi>既祭乃頒禽以與羣臣</hi>　大烖及執事禱祠于<lb/>
　上下神示王崩大肆以秬鬯渳及執事涖大歛小歛<lb/>
<pb n="8b"/>
　帥其異族而佐縣衰冠之式于路門之外及執事眡<lb/>
　葬獻器遂哭之卜葬兆甫竁亦如之既葬詔相喪祭<lb/>
　之禮成葬而祭墓為位　凡王之㑹同軍旅甸役之<lb/>
　禱祠<hi>大事祈禱於神以求福</hi>肄儀為位<hi>肄習威儀必設神位</hi>　國有禍烖<lb/>
　則亦如之凡天地之大烖類社稷宗廟則為位　凡<lb/>
　國之大禮<hi>禮之大者</hi>佐大宗伯<hi>從長/也</hi>凡小禮<hi>儀禮之末</hi>如宗伯<lb/>
　之儀<hi>儀文也</hi>
肆師之職<hi>下大夫四人上士八人中士十有六人旅下士三十有二人府六人史十有二人胥十有</hi>
<pb n="9a"/>
　<hi>二人徒百有二十人之肆陳也佐宗伯陳列祭祀  禮</hi>掌立國祀之禮<hi>神位既定然後</hi>
　<hi>祭祀之禮可立</hi>以佐大宗伯<hi>大宗伯行禮肆師則佐助之</hi>立大祀用玉帛<lb/>
　牲牷<hi>大祀天地宗廟也玉如蒼璧黄琮之類帛幣也牷謂純色之牲</hi>立次祀用牲幣<lb/>
　<hi>次祀日月星社稷五祀五岳也止用牲幣而無玉</hi>立小祀用牲<hi>小祀司中司命風師雨師</hi>
　<hi>山川百物之神也止用牲而無幣</hi>以歲時序其祭祀<hi>毎歲四時祭祀定其後先之序</hi>
　及其祈珥<hi>祈珥釁血之事也求福曰祈止灾曰珥祈巨既珥餌</hi>大祭祀展犧牲<lb/>
　<hi>展閱也謂視其牲之全者</hi>繫于牢<hi>牢閑也所/以繫牲</hi>頒于職人<hi>職人謂充人及監門</hi>
　<hi>人頒之使養之也</hi>凡祭祀之卜日<hi>卜祭祀/之吉㓙</hi>宿為期<hi>卜前之夕</hi>詔相<lb/>
<pb n="9b"/>
　其禮<hi>詔之以言相之以力</hi>眂滌濯亦如之<hi>亦詔相其禮也</hi>祭之日表齍<lb/>
　盛告潔<hi>盛六穀於簠簋而表識之及告潔淨也</hi>展器陳告備<hi>陳祭祀而展閱之又</hi>
　<hi>告備具也</hi>及果築䰞<hi>築香草而煮以為鬯用以祼將也果音祼䰞煮也</hi>相治小禮<lb/>
　<hi>羣臣行禮則相治之</hi>誅其怠慢者<hi>執事懈怠惰慢則誅責之</hi>掌兆中廟中之<lb/>
　禁令<hi>兆四郊神位也廟七廟也掌其禁令不得侵犯也</hi>凡祭祀禮成則告事<lb/>
　畢<hi>祭祀行禮既成則告王以事畢</hi>　大賓客涖筵几築䰞贊果將大<lb/>
　朝覲佐儐共設匪罋之禮饗食授祭與祝侯禳于畺<lb/>
　及郊大喪大渳以鬯則築䰞令外内命婦序哭禁外<lb/>
<pb n="10a"/>
　内命男女之衰不中灋者且授之杖　凡師甸<hi>軍旅田獵</hi>
　用牲于社宗則為位<hi>社軍社也宗遷主也用牲以祭則設神位</hi>類造上帝<lb/>
　<hi>類造皆祭名聚其神謂之類至其所謂之造</hi>封于大神<hi>封謂壇也大神社及方鎮也</hi>祭<lb/>
　兵于山川<hi>兵所過之山川皆有祭</hi>亦如之<hi>兵有用牲皆設神位</hi>　凡師不<lb/>
　功則助牽主車　凡四時之大甸獵<hi>春蒐夏苗秋獮冬狩</hi>祭表<lb/>
　貉則為位<hi>貉師祭也於所立表之處祭日則設神位貉罵</hi>嘗之日<hi>秋祭曰嘗</hi>涖卜<lb/>
　來歲之芟<hi>涖臨也芟草除田農功之始也故卜之</hi>獮之日<hi>秋田曰獮獮息淺反</hi>涖<lb/>
　卜來歲之戒<hi>用戒不虞恐為農功之害也故卜之</hi>社之日<hi>秋社祭之</hi>涖卜來<lb/>
<pb n="10b"/>
　歲之稼<hi>稼為農功之成也此三者皆卜人卜之而肆師涖之</hi>　若國有大故則<lb/>
　令國人祭歲時之祭祀亦如之凡卿大夫之喪相其<lb/>
　禮凡國之大事治其禮儀以佐宗伯凡國之小事治<lb/>
　其禮儀而掌其事如宗伯之禮<lb/>
鬱人<hi>下士二人府二人史一人徒八人  鬱金香草宜以和鬯</hi>掌祼器<hi>謂彛及舟與瓚</hi>凡祭<lb/>
　祀賓客之祼事<hi>祭祀賓客皆有祼將之事</hi>和鬱鬯以實彛而陳之<lb/>
　<hi>用香草和鬯人之鬯乃實之於六彛而陳列之</hi>凡祼玉<hi>王用圭瓚后用璋瓚</hi>濯之陳之<lb/>
　<hi>濯之所以致潔陳之所以待用</hi>以贊祼事<hi>贊助祼將之事</hi>詔祼將之儀與其<lb/>
<pb n="11a"/>
　節<hi>儀謂奉王送祼之儀節謂行事早晚之節</hi>　凡裸事沃盥大喪之渳共<lb/>
　其肆器及葬共其祼器遂貍之大祭祀與量人受舉<lb/>
　斚之卒爵而飲之<lb/>
鬯人<hi>官屬如鬱人暢釀秬為酒其氣條  也</hi>掌共秬鬯而飾之<hi>秬鬯謂不和鬱者飭</hi>
　<hi>之謂設巾也</hi>凡祭祀<hi>大凡祭祀/用鬯之器</hi>社壝有大罍<hi>社土神也壝為壇以祭也大罍</hi>
　<hi>瓦罍也</hi>禜門用瓢齎<hi>禜門禜祭于國門也瓢齎謂取甘瓠割去蔕以齎為尊也禜詠</hi>廟<lb/>
　用脩<hi>脩讀為卣謂中尊也宗廟之祭用之</hi>凡山川四方用蜃<hi>蜃謂刻蜃形於尊也</hi>
　<hi>祭山川四方之神則用之</hi>凡祼事用概<hi>概尊謂以朱帶絡腹也凡祼將之事皆用之</hi>凡<lb/>
<pb n="11b"/>
　疈事用散<hi>疈謂磔牲胸以祭也尊無飾謂之散</hi>　大喪之大渳設斗共<lb/>
　其釁鬯凡王之齊事共其秬鬯凡王弔臨共介鬯<lb/>
雞人<hi>下士一人史一人徒四人  雞屬木故列職于春官</hi>掌共雞牲<hi>用雞為牲則共之</hi>辨<lb/>
　其物<hi>辨其毛色</hi>大祭祀夜嘑旦以嘂百官<hi>夜漏未盡之時呼旦以警起百</hi>
　<hi>官使夙興也嘑火呉反嘂呌</hi>凡國之大賓客㑹同軍旅喪紀亦如<lb/>
　之<hi>四者皆夜呼旦以叫百官</hi>凡國事為期<hi>所作謂之事期謂作事之時</hi>則告之<lb/>
　時<hi>以雞能知時故使之告其時</hi>凡祭祀面禳釁<hi>面四面也禳以却禍灾釁以厭妖怪</hi>
　<hi>釁讀作徽</hi>共其雞牲<hi>二者用雞牲則共之</hi>
<pb n="12a"/>
司尊彛<hi>下士二人府四人史二人胥二人徒二十人  尊以盛酒彛以盛鬯</hi>掌六尊六彛<lb/>
　之位<hi>六尊獻尊之屬六彛雞彛之屬位謂所陳之位</hi>詔其酌<hi>詔告也尊酌以獻彛酌以祼</hi>
　辨其用與其實<hi>用謂四時祭祀之用實謂尊彛所盛之實皆當辨之</hi>春祠夏禴<lb/>
　<hi>春祭曰祀夏祭曰禴</hi>祼用雞彛鳥彛<hi>謂刻而畫雞鳯凰之形於彛也二彛皆實以鬱鬯以</hi>
　<hi>待祼將王以圭瓚酌雞彛之鬯為一獻后以璋瓚酌鳥彛之鬯為二獻</hi>皆有舟<hi>舟所以薦彛也</hi>
　其朝踐用兩獻尊<hi>朝踐即朝獻也曰踐者言籩豆有踐也獻讀為羲羲尊者飾以翡翠</hi>
　<hi>也尊必兩者一實醴齊王酌以為三獻二實緹齊后酌以為四獻</hi>其再獻用兩象尊<lb/>
　<hi>再獻饋獻也以序言之故曰再獻象尊者飾以象骨也尊必兩者一實盎齊王酌以為五獻一實緹齊后</hi>
<pb n="12b"/>
　<hi>酌以為六獻王之七獻則犧尊之醴齊后之八獻則象尊之盎齊也</hi>皆有罍<hi>罍所以副貳其尊也</hi>
　諸臣之所昨也<hi>昨與酢同蓋諸臣酌於罍以為九獻也不言獻者避王后故曰昨也</hi>秋<lb/>
　嘗冬烝<hi>秋祭曰嘗冬祭曰烝</hi>祼用斚彛黄彛<hi>斚彛畫禾稼也黄彛黄目尊也餘並</hi>
　<hi>同上</hi>皆有舟<hi>同/上</hi>其朝獻用兩著尊<hi>曰獻者言其獻齊酒之物也著尊者著地</hi>
　<hi>無足也餘並同上</hi>其饋獻用兩壺尊<hi>曰饋者主齊酒而言之也壺尊者以壺為尊也</hi>
　<hi>餘並同上</hi>皆有罍諸臣之所昨也<hi>並同春祠夏禴</hi>凡四時之間祀<lb/>
　追享朝享<hi>追享謂夏四月禘祭朝享謂冬十月之祫祭以其間於四時故曰間祀</hi>祼用<lb/>
　虎彛蜼彛<hi>謂畫虎蜼之形於彛也蜼猴屬也餘並同上蜼以水</hi>皆有舟其朝踐<lb/>
<pb n="13a"/>
　用兩大尊<hi>大尊大古之瓦尊餘並同上</hi>其再獻用兩山尊<hi>山尊畫山雲於</hi>
　<hi>尊也餘並同上</hi>皆有罍諸臣之所昨也<hi>並同春祠夏禴</hi>凡六彛六尊<lb/>
　之酌<hi>凡言酌者謂皆泲之使可酌也</hi>鬱齊獻酌<hi>祼用鬱齊則酌以獻之而已獻音莎</hi>醴<lb/>
　齊縮酌<hi>朝踐用醴齊則以手縮之而後酌也</hi>盎齊涗酌<hi>饋獻用盎齊則以酒涗之而後</hi>
　<hi>酌也</hi>凡酒脩酌<hi>諸臣之昨用凡酒則滌治而後酌也脩直歴切</hi>　大喪存奠彛<lb/>
　大旅亦如之<lb/>
司几筵<hi>下士二人府二人史一人徒八人者几所慿以為安者筵鋪於地以為位</hi>掌五几<lb/>
　五席之名物<hi>五几玉彫漆素<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>五席莞藻次蒲熊也名以命之物以色之</hi>辨其用<lb/>
<pb n="13b"/>
　與其位<hi>用謂所設之席位謂所設之地</hi>凡大朝覲大饗射<hi>大朝覲謂非四時常</hi>
　<hi>朝也大饗謂王與諸侯行饗禮於廟也大射謂王將祭祀擇士而射也</hi>凡封國命諸侯<lb/>
　<hi>謂王之公卿出封加一等也</hi>王位設黼依<hi>扆之制如屏風設黼於其上蓋以白黑文為斧</hi>
　<hi>形也黼音甫依上聲</hi>依前南鄉<hi>取向明之義也/鄉去聲音嚮</hi>設莞筵紛純<hi>莞蒲之細</hi>
　<hi>者紛白綉也純縁也蓋以莞為席而縁以紛也莞官純準</hi>加繅席畫純<hi>加謂加於上也繅謂</hi>
　<hi>編以五綵也畫謂雲氣也繅音藻</hi>加次席黼純<hi>次席謂以次列成文者黼純謂畫黼以為</hi>
　<hi>純也</hi>左右玉几<hi>以玉飾几/設於左右</hi>祀先王昨席亦如之<hi>祀先王於宗廟</hi>
　<hi>王獻尸尸酢王王所受酢之席亦如上三種席也</hi>諸侯祭祀席<hi>諸侯祭祀所設之席</hi>蒲<lb/>
<pb n="14a"/>
　筵繢純<hi>以蒲草為筵畫繢彩色以為純</hi>加莞席紛純<hi>說見/上注</hi>右彫几<hi>彫刻</hi>
　<hi>為飾而設之於右</hi>昨席莞筵紛純加繅席畫純<hi>說並見上</hi>筵國賓<lb/>
　于牖前亦如之<hi>諸侯來朝為之設筵于牖前亦用上二種席也</hi>左<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>几<hi>丹色為飾</hi>
　<hi>而設於左</hi>甸役則設熊席<hi>王之甸獵有司祭表貉所設席以熊皮為飾</hi>右漆几<lb/>
　<hi>以漆為飾而設於右</hi>　凡喪事設葦席右素几其栢席用萑黼純<lb/>
　諸侯則紛純每敦一几凡吉事變几㓙事仍几<lb/>
天府<hi>上士一人中士二人府四人史一人胥二人徒二十人  府庫藏也以天為言尊之也</hi>掌祖<lb/>
　廟之守藏與其禁令<hi>太祖之廟其所守有人所藏有物禁使勿為令使用之守狩</hi>
<pb n="14b"/>
　若有大祭大喪則出而陳之<hi>示其能傳所寳也</hi>既事藏之<hi>示其</hi>
　<hi>能守所傳也</hi>几官府鄉州及都鄙之治中<hi>治中謂計治之文書也曰中者</hi>
　<hi>三者之治各於此取中也中去聲</hi>受而藏之<hi>受於官府州鄉都鄙而藏之於天府</hi>以詔<lb/>
　王察羣吏之治<hi>以詔於王而察吏治之出於中者</hi>上春<hi>孟春</hi>釁寳鎮及<lb/>
　寳器<hi>實鎮即上文玉鎮也釁者殺牲而塗之以血也</hi>凡吉㐫之事<hi>吉事祭禮㓙事喪禮</hi>
　祖廟之中<hi>祭祀則行事於祖廟喪葬則朝於祖廟</hi>季冬陳玉<hi>所以禮神</hi>以貞<lb/>
　來歲之媺惡<hi>貞問也蓋卜筮而問來年之吉㐫也媺美</hi>若遷寳則奉之<hi>王者</hi>
　<hi>遷都則寳亦遷奉猶送也</hi>若祭天之司民司禄<hi>司民軒轅角也司禄文昌第六星也</hi>
<pb n="15a"/>
　而獻民數穀數<hi>祭司民然後獻民數祭司禄然後獻穀數</hi>則受而藏之<hi>受民</hi>
　<hi>數穀數之籍而藏於天府</hi>
典瑞<hi>中士二人府二人史二人胥四人徒十人  主瑞玉之官</hi>掌玉瑞玉器之藏<hi>執於</hi>
　<hi>人曰瑞若鎮圭之等是也禮於神曰器若四圭之等是也</hi>辨其名物與其用事<hi>名以</hi>
　<hi>命之物以色之用事如朝聘朝日祭祀之類也</hi>設其服飾<hi>謂王之繅藉若人衣服之飾也</hi>王<lb/>
　晉大圭執鎮圭<hi>大圭朴素無文鎮圭瑑四鎮之山晉則服之執則手執之也</hi>繅藉<lb/>
　五彩五就<hi>繅謂織組為藻飾以藉玉也備五色為五彩一匝為一就</hi>以朝日<hi>春分日拜</hi>
　<hi>日於東門外用此圭也</hi>公執桓圭侯執信圭伯執躬圭<hi>並見大宗伯注</hi>
<pb n="15b"/>
　<hi>信伸</hi>繅皆三彩三就<hi>三彩朱/白蒼也</hi>子執穀璧男執蒲璧<hi>並見大宗</hi>
　<hi>伯注</hi>繅皆二彩再就<hi>二彩朱/緑也</hi>以朝覲宗遇㑹同于王<hi>春見</hi>
　<hi>曰朝秋見曰覲夏見曰宗冬見曰遇時見曰㑹殷見曰同</hi>諸侯相見亦如之<hi>亦用此六</hi>
　<hi>等玉</hi>瑑圭璋璧琮<hi>瑑刻也圭鋭璧員半圭曰璋半璧曰琮瑑音篆</hi>繅皆二彩一<lb/>
　就<hi>朱緑共成一匝</hi>以覜聘<hi>大夫衆來曰/覜寡來曰聘</hi>四圭有邸<hi>以璧為邸宿之邸而</hi>
　<hi>圭出於四旁邸抵</hi>以祀天旅上帝<hi>祀天謂郊祀於員丘旅上帝謂祀五帝及衆神</hi>兩<lb/>
　圭有邸<hi>以琮為邸而圭出於兩旁</hi>以祀地旅四望<hi>祀地於方丘旅四望謂祀岳瀆</hi>
　<hi>及衆神</hi>祼圭有瓚<hi>於圭頭為器名之/曰瓚用以祼鬯</hi>以肆先王<hi>如宗伯六享是</hi>
<pb n="16a"/>
　<hi>也</hi>以祼賓客<hi>如大行人再祼上公/一祼侯伯之類是也</hi>圭璧<hi>圭其邸為璧</hi>以祀<lb/>
　日月星辰<hi>朝日以大圭鎮圭而祀日月星辰以圭璧者朝禮與祀禮異也</hi>璋邸射<hi>半圭</hi>
　<hi>曰璋邸托於琮謂貫而射之於琮也射石</hi>以祀山川<hi>如宗伯兆山川丘陵各因其方是也</hi>以<lb/>
　造贈賓客<hi>謂致稍餼之時造館贈之也造去聲</hi>土圭<hi>量日景之圭</hi>以致四時<lb/>
　日月<hi>冬夏致日春秋致月而測其景之長短</hi>封國則以土地<hi>建國封諸侯則以測</hi>
　<hi>日景而制其地域所封</hi>珍圭<hi>王使執之以為/瑞節珍當為鎮</hi>以徴守<hi>徵召守國諸侯守狩</hi>
　以恤㐫荒<hi>執此以開府庫而賑救之</hi>牙璋<hi>瑑其璋為/齒牙之象</hi>以起軍旅<hi>出征</hi>
　<hi>則以起軍旅而討其罪</hi>以治兵守<hi>守國則以治兵/守而防患難</hi>璧羨<hi>璧圜九寸其羨</hi>
<pb n="16b"/>
　<hi>而長之則盈尺羨似面反</hi>以起度<hi>分寸尺丈由此而生</hi>駔圭璋璧琮琥璜之<lb/>
　渠眉<hi>駔與組同渠眉謂玉飾之溝瑑也蓋以組穿聯六玉溝瑑之中也</hi>疏璧琮<hi>取其通於</hi>
　<hi>天地</hi>以歛尸<hi>圭在左璋在首琥在右/璜在足璧在背琮在腹</hi>穀圭<hi>瑑如穀璧之文</hi>以和<lb/>
　難<hi>王遣使以和諸侯之難</hi>以聘女<hi>聘女以納幣二者皆/致其信善之實也</hi>琬圭<hi>琬圭</hi>
　<hi>琰圭皆王使之瑞節琬圭則無鋒芒</hi>以治德<hi>諸侯有德於下民則以此治而旌之也</hi>以結<lb/>
　好<hi>諸侯和好於鄰國則以此結而固之也</hi>琰圭<hi>琰其上使/有鋒芒</hi>以易行<hi>諸侯之行</hi>
　<hi>違乎正者以此易之使為善也</hi>以除慝<hi>諸侯之慝不可赦者以此除之去其惡也</hi>大祭祀<lb/>
　大旅<hi>大祭祀謂大神示先王也大旅謂上帝四望也</hi>凡賓客之事<hi>諸侯來朝行燕享之</hi>
<pb n="17a"/>
　<hi>禮</hi>共其玉器而奉之<hi>共其物而奉其事也</hi>　大喪共飯玉含玉<lb/>
　贈玉凡玉器出則共奉之<lb/>
典命<hi>官屬如典瑞之主王遷秩羣臣  書</hi>掌諸侯之五儀<hi>公侯伯子男之儀</hi>諸臣<lb/>
　之五等之命<hi>公之孤以下四命三命再命一命不命也</hi>上公九命為伯<hi>王之</hi>
　<hi>三公有德者加命為二伯</hi>其國家宫室車旗衣服禮儀皆以九為<lb/>
　節<hi>其國之城方九里宫方九百步車九乘旗九斿冕服九章與夫禮文儀物皆以九為數也</hi>侯伯<lb/>
　七命<hi>侯伯之爵七命</hi>其國家宫室車旗衣服禮儀皆以七為<lb/>
　節<hi>降上公二等也</hi>子男五命<hi>子男之爵五命</hi>其國家宫室車旗衣服<lb/>
<pb n="17b"/>
　禮儀皆以五為節<hi>降侯伯二等也</hi>　王之三公八命<hi>此以未出封者</hi>
　<hi>言</hi>其卿六命<hi>降於三/公二等</hi>其大夫四命<hi>降於卿二等</hi>及其出封<lb/>
　皆加一等<hi>三公九卿七命大夫五命</hi>其國家宫室車旗衣服禮儀<lb/>
　亦如之<hi>三公以八為節卿以六為節大夫以四為節出封則各加一等</hi>凡諸侯之適<lb/>
　子誓於天子<hi>適子謂當立者誓謂天子命之以為嗣也</hi>攝其君<hi>攝君以行朝㑹之禮</hi>
　則下其君之禮一等<hi>上公之子八命侯伯之子六命子男之子四命</hi>未誓則<lb/>
　以皮帛繼子男<hi>天子未命為嗣則執皮帛而繼子男之後</hi>公之孤四命<lb/>
　<hi>上公九命則其臣不得等其君命之半故其孤四命而已</hi>以皮帛眂小國之君其<lb/>
<pb n="18a"/>
　卿三命<hi>公之卿也</hi>其大夫再命<hi>公之大/夫也</hi>其士一命<hi>公之士也</hi>其<lb/>
　宫室車旗衣服禮儀各眂其命之數<hi>如四命則以四為節之類</hi>侯<lb/>
　伯之卿大夫士亦如之<hi>與上公同但不立孤</hi>子男之卿再命<hi>降於</hi>
　<hi>公侯伯一等</hi>其大夫一命<hi>子男之/大夫也</hi>其士不命<hi>子男之士也</hi>其宫<lb/>
　室車旗衣服禮儀各眂其命之數<hi>如再命則以二為節之類</hi>
司服<hi>中士二人府二人史一人胥一人徒十人  已得命則賜服故次於典命之下</hi>掌王之吉<lb/>
　㓙衣服<hi>吉祭服也㓙喪服也</hi>辨其名物與其用事<hi>名以命之物以色之用事</hi>
　<hi>如祀昊天上帝之類</hi>王之吉服<hi>此下言祭/祀之服</hi>祀昊天上帝<hi>祀於圜丘</hi>則<lb/>
<pb n="18b"/>
　服大裘而冕<hi>大裘黑裘也内服大裘外服衮衣冕冠也其制後方前圜𤣥表朱裹</hi>祀五<lb/>
　帝亦如之<hi>祀於四郊則服大裘而冕</hi>享先王則衮冕<hi>享先王於宗廟則服衮衣</hi>
　<hi>九章一曰龍二曰山三曰華蟲四曰火五曰宗彛皆繪之於衣六曰藻七曰粉米八曰黼九曰黻皆綉之</hi>
　<hi>於裳</hi>享先公饗射則鷩冕<hi>享先公謂后稷之後大王之前與享食賓射之禮鷩謂華</hi>
　<hi>蟲以下其衣三章其裳四章鷩鼈</hi>祀四望山川則毳冕<hi>望祀四方名山大川也毳</hi>
　<hi>謂宗彛以下其衣三章其裳四章</hi>祭社稷五祀則希冕<hi>社土神稷榖神五祀門户</hi>
　<hi>竈行中霤也希但刺粉米以下無畫也其衣一章其裳一章希注改作絺</hi>祭羣小祀則𤣥<lb/>
　冕<hi>羣小祀謂林澤墳衍四方百物之屬也𤣥者衣無文裳刺黼而已</hi>几兵事韋弁服<lb/>
<pb n="19a"/>
　<hi>韋謂革之熟者弁冠也其服用十五升白布積素以為裳王以為兵事之服</hi>眂朝則皮弁<lb/>
　服<hi>衣裳與韋弁同但以鹿皮為弁也王以為眡朝之服</hi>凡甸冠弁服<hi>冠弁委貌也其服緇</hi>
　<hi>布衣亦積素以為裳王以為甸獵之服</hi>　凡㓙事服弁服凡弔事弁絰<lb/>
　服凡喪為大王斬衰為王后齊衰王為三公六卿錫<lb/>
　衰為諸侯緦衰為大夫士疑衰其首服皆弁絰大札<lb/>
　大荒大烖素服　公之服<hi>九命之服</hi>自衮冕而下如王之<lb/>
　服<hi>其服九章</hi>侯伯之服<hi>七命/之服</hi>自鷩冕而下如公之服<hi>其服七章</hi>
　子男之服<hi>五命之服</hi>自毳冕而下如侯伯之服<hi>其服五章</hi>孤之<lb/>
<pb n="19b"/>
　服<hi>公之孤四命之服</hi>自希冕而下如子男之服<hi>其服二章</hi>卿大夫<lb/>
　之服<hi>公侯之卿三命其大夫再命子男之卿亦再命</hi>自𤣥冕而下如孤之服<lb/>
　<hi>其服一章</hi>　其㓙服加以大功小功士之服自皮弁而<lb/>
　下如大夫之服其㓙服亦如之其齊服有𤣥端素端<lb/>
　　凡大祭祀大賓客共其衣服而奉之<hi>各共奉上之衣服而用之</hi>
　　大喪共其復衣服歛衣服奠衣服廞衣服皆掌其<lb/>
　陳序<lb/>
典祀<hi>中士二人下士四人府二人史二人胥四人徒四十人  主國外之祀</hi>掌外祀之兆<lb/>
<pb n="20a"/>
　守<hi>外祀在四郊兆為之壇也守守其兆也</hi>皆有域<hi>域塋/也</hi>掌其禁令<hi>禁其不敢</hi>
　<hi>為令其所當為</hi>若以時祭祀<hi>每歲以時/祀于四郊</hi>則帥其屬而脩除<hi>帥其</hi>
　<hi>胥徒而脩其廢壊除其草萊</hi>徴役于司𨽻而役之<hi>徴召也司𨽻掌徒𨽻之官也謂</hi>
　<hi>以司𨽻主衆𨽻而供役也</hi>及祭帥其屬而守其厲禁<hi>帥胥徒為蕃厲禁止之地</hi>
　而蹕之<hi>止行人也</hi>
守祧<hi>奄八人女祧每廟二人奚四人逺廟為祧親盡則遷主而藏焉</hi>　掌守先王先公<lb/>
　之廟祧<hi>先王之主藏於文武之廟先公之主藏於后稷之廟守祧守之</hi>其遺衣服藏<lb/>
　焉<hi>先王先公大歛之餘衣服亦藏於此</hi>　若將祭祀則各以其服授尸<lb/>
<pb n="20b"/>
　其廟則有司脩除之其祧則守祧黝琧之既祭則藏<lb/>
　其隋與其服<lb/>
世婦<hi>毎宫卿二人下大夫四人中士八人  以宫中之女卿大夫士為之</hi>掌女宫之宿戒<lb/>
　<hi>女宫謂刑女給宫役者宿戒謂前期齊戒也</hi>及祭祀<hi>當祭祀/之時</hi>比其具<hi>比次也具</hi>
　<hi>謂所濯漑及粢盛也比鼻又音庇</hi>詔王后之禮事<hi>詔告也禮事謂祼獻薦徹之節也</hi>
　帥六宫之人共齍盛<hi>六宫之人謂世婦女御也黍稷曰齍在器曰盛</hi>相外内<lb/>
　宗之禮事<hi>外内宗謂女之有爵者后之禮事則以言詔之外内宗之禮事則以力相之</hi>大<lb/>
　賓客之饗食亦如之<hi>賓客饗食后有亞祼亞獻之禮外内宗佐之而世婦相之也</hi>
<pb n="21a"/>
　　大喪比外内命婦之朝莫哭不敬者而苛罰之凡<lb/>
　王后有<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>事於婦人則詔相凡内事有達於外官者<lb/>
　世婦掌之<lb/>
内宗<hi>凡内女之有爵者者王同姓之女凡有爵</hi>掌宗廟之祭祀<hi>當祭祀時</hi>薦加<lb/>
　豆籩<hi>薦加豆加籩以象饋食之有加也</hi>及以樂徹<hi>祭畢奏樂而徹</hi>則佐傳豆<lb/>
　籩<hi>后徹傳之内宗又遞傳之外宗有司也</hi>賓客之饗食亦如之<hi>徹豆籩亦如祭</hi>
　<hi>祀也</hi>　王后有事則從大喪序哭者哭諸侯亦如之凡<lb/>
　卿大夫之喪掌其弔臨<lb/>
<pb n="21b"/>
外宗<hi>凡外女之有爵者爵王姑姊妹之女凢有  者</hi>掌宗廟之祭祀<hi>當祭祀時</hi>佐王<lb/>
　后薦玉豆眂豆籩<hi>王之豆籩皆飾以玉眡豆籩者眡其實也</hi>及以樂徹亦<lb/>
　如之<hi>亦佐后也又為内宗佐傳也</hi>　王后以樂羞齍則贊凡王后<lb/>
　之獻亦如之王后不與則贊宗伯小祭祀掌事賓客<lb/>
　之事亦如之大喪則叙外内朝莫哭者哭諸侯亦如<lb/>
　之<lb/>
冢人掌公墓之地辨其兆域而為之圖先王之葬居中<lb/>
　以昭穆為左右凡諸侯居左右以前卿大夫士居後<lb/>
<pb n="22a"/>
　各以其族凡死於兵者不入兆域凡有功者居前以<lb/>
　爵等為丘封之度與其樹數大喪既有日請度甫竁<lb/>
　遂為之尸及竁以度為丘隧共喪之窆器及葬言鸞<lb/>
　車象人及窆執斧以涖遂入藏㓙器正墓位蹕墓域<lb/>
　守墓禁凡祭墓為尸凡諸侯及諸臣葬於墓者授之<lb/>
　兆為之蹕均其禁<lb/>
墓大夫掌凡邦墓之地域為之圖令國民族葬而掌其<lb/>
　禁令正其位掌其度數使皆有私地域凡爭墓地者<lb/>
<pb n="22b"/>
　聽其獄訟帥其屬而巡墓厲居其中之室以守之<lb/>
職喪掌諸侯之喪及卿大夫士凡有爵者之喪以國之<lb/>
　喪禮涖其禁令序其事凡國有司以王命有事焉則<lb/>
　詔贊主人凡其喪祭詔其號治其禮凡公有司之所<lb/>
　共職喪令之趨其事<lb/>
　<lb/>
　<lb/>
　周禮句解卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮句解卷七</head> <lb/>
    <p>
<pb n="1a"/>
欽定四庫全書<lb/>
　周禮句解卷七<lb/>
　　　　　　　　　　　　　宋　朱申　撰<lb/>
　　夏官司馬第四<hi>象夏所立之官也司馬掌兵而曰政官者政者正也聖人之用兵所</hi>
　　　<hi>以一正天下也</hi>
　　　夏官司馬上<lb/>
惟王建國辨方正位體國經野設言分職以為民極<hi>見天</hi>
　<hi>官冢宰注</hi>乃立夏官司馬<hi>建立夏官司馬之職</hi>使帥其屬而掌邦政<lb/>
<pb n="1b"/>
　<hi>邦政即六典之政典也夏官其屬六十司馬帥之而掌邦政焉</hi>以佐王平邦國<hi>王以兵政</hi>
　<hi>正天下正者平之謂也司馬則佐助之焉</hi>
凡制軍<hi>先王制兵之法</hi>萬有二千五百人為軍<hi>五師/為軍</hi>王六軍<hi>王有</hi>
　<hi>六卿故置六軍</hi>大國三軍<hi>大國三卿/故置三軍</hi>次國二軍<hi>次國二卿故置二軍</hi>小<lb/>
　國一軍<hi>小國一卿故置一軍</hi>軍將皆命卿<hi>王有六軍六卿主之平居則為卿大夫有</hi>
　<hi>事則為軍將也三等侯國亦如之</hi>二千有五百人為師<hi>五旅為師</hi>師帥皆<lb/>
　中大夫<hi>州長三十人為之</hi>五百人為旅<hi>五卒為旅</hi>旅帥皆下大夫<lb/>
　<hi>黨正百五十人為之</hi>百人為卒<hi>四兩/為卒</hi>卒長皆上士<hi>旅卒七百五十人為之</hi>
<pb n="2a"/>
　二十五人為兩<hi>五伍為兩</hi>兩司馬皆中士<hi>閭胥三千人為之</hi>五人<lb/>
　為伍伍皆有長<hi>比長下士主五家之教不以從軍故但曰有長</hi>
大司馬之職<hi>卿一人政政以馬為大司至於馬則  官所掌皆舉矣</hi>掌建邦國之<lb/>
　九法<hi>建立九法皆以糾察諸侯故曰邦國之九法也</hi>以佐王平邦國<hi>以助佐天子而</hi>
　<hi>平諸侯之國</hi>制畿封國<hi>制侯甸男采衛等之九畿封公侯伯子男五等之國</hi>以正邦<lb/>
　國<hi>正其疆土之廣狹也</hi>設儀辨位<hi>設儀謂國家宫室車旗衣服之節也辨位謂公一位侯一</hi>
　<hi>位伯一位子男同一位也</hi>以等邦國<hi>辨其尊卑/之等級也</hi>進賢興功<hi>有善行者起而</hi>
　<hi>擢之有治績者興而起之</hi>以作邦國<hi>作其勸善/樂業之心</hi>建牧立監<hi>八命作牧為九</hi>
<pb n="2b"/>
　<hi>州長五等諸侯各監一國監去聲</hi>以維邦國<hi>成其小大/相維之勢</hi>制軍詰禁<hi>制軍</hi>
　<hi>謂大國三軍次國二軍小國一軍詰禁謂詰治其犯禁者詰去吉切</hi>以糾邦國<hi>糾其强弱相陵</hi>
　<hi>之事</hi>施貢分職<hi>施其貢則各以其所有/分其職則各以其所能</hi>以任邦國<hi>施貢以任</hi>
　<hi>其財分職以任其力</hi>簡稽郷民<hi>簡郷民之强弱稽/郷民之多少郷向</hi>以用邦國<hi>簡其</hi>
　<hi>可用之人稽其當用之數</hi>均守平則<hi>均其地之守/平其法之則</hi>以安邦國<hi>如此則邦</hi>
　<hi>國安而不危也</hi>比小事大<hi>大國比小國小/國事大國比鼻</hi>以和邦國<hi>如此則邦國和</hi>
　<hi>而不乖也</hi>以九伐之法正邦國<hi>諸侯有違王命則有九等征伐之法用以正之</hi>馮<lb/>
　弱犯寡則𤯝之<hi>以彊陵弱謂之馮以衆暴寡謂之犯𤯝之謂削其地之四隅也馮皮氷𤯝</hi>
<pb n="3a"/>
　<hi>所景</hi>賊賢害民則伐之<hi>賢宜任之賊之則傷義民宜養之害之則傷仁故鳴鐘皷以伐</hi>
　<hi>其罪</hi>暴内陵外則壇之<hi>内暴其臣民外陵其諸侯故㑹諸侯為壇焉命以伐之也壇善</hi>
　野荒民散則削之<hi>野荒蕪而不治民離㪚而不安故削其地而使小焉</hi>負固不<lb/>
　服則侵之<hi>負恃其險阻之固不服上之命令故不用鐘皷而侵入其地焉</hi>賊殺其親<lb/>
　則正之<hi>賊其親則不仁殺其親則不義故正名定罪而誅之</hi>放弑其君則殘之<lb/>
　<hi>放其君則無上弑其君則大逆故致其徒黨而殘破之</hi>犯令陵政則杜之<hi>犯令則違</hi>
　<hi>上之命陵政則干上之法故杜絶而不使之通也令去聲</hi>外内亂鳥獸行則滅之<lb/>
　<hi>内外之親交相淫亂如鳥獸之聚麀則戕滅其根本不復生也行去聲</hi>正月之吉始和<lb/>
<pb n="3b"/>
　布政于邦國都鄙乃縣政象之法于象魏使萬民觀<lb/>
　政象挾日而歛之<hi>皆如大宰布治之法縣𤣥挾子叶反</hi>乃以九畿之籍<lb/>
　施邦國之政職<hi>九畿謂九服之界限也籍書也政職謂兵賦也蓋以九畿畫界載之於書</hi>
　<hi>而施於邦國使其政職也</hi>方千里曰國畿<hi>王國之畿必方千里者蓋不千里則不足以待</hi>
　<hi>諸侯也</hi>其外方五百里曰侯畿<hi>王畿之外其地方五百里號曰侯畿者取其為</hi>
　<hi>王斥候也此職方氏謂之九服者取服事天子為義  名九畿者取制畿封國為義</hi>又其外方<lb/>
　五百里曰甸畿<hi>侯畿之外其地方五百里號曰甸畿者取其為王治田出税也</hi>又其<lb/>
　外方五百里曰男畿<hi>甸畿之外其地方五百里號曰男畿者取其為王任職也</hi>又<lb/>
<pb n="4a"/>
　其外方五百里曰采畿<hi>男畿之外其地方五百里號曰采畿者取其為王治事也</hi>
　又其外方五百里曰衛畿<hi>采畿之外其地方五百里號曰衛畿者取其宣力以</hi>
　<hi>衛内也謂自侯至衛五服  之中國</hi>又其外方五百里曰蠻畿<hi>衛畿之外其地</hi>
　<hi>方五百里號曰蠻畿者言其俗之慢也</hi>又其外方五百里曰夷畿<hi>蠻畿之外</hi>
　<hi>其地方五百里號曰夷畿者言其俗之易也</hi>又其外方五百里曰鎮畿<hi>夷畿</hi>
　<hi>之外其地方五百里號曰鎮畿者謂須鎮守之也</hi>又其外方五百里曰蕃畿<lb/>
　<hi>鎮畿之外其地方五百里號曰蕃畿者謂其在外為蕃籬也  自蠻至蕃四服謂之四夷</hi>凡令賦<lb/>
　<hi>令邦國之稅賦</hi>以地與民制之<hi>以地之<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡與民之衆寡而制之也</hi>上地食者<lb/>
<pb n="4b"/>
　參之二<hi>上地可食者三之二謂田百畝也其不可食者三之一即田五十畝也參三</hi>其民<lb/>
　可用者家三人<hi>上地家七人故可用為兵者三人</hi>中地食者半<hi>中地可食</hi>
　<hi>者半不可食者半謂田百畝萊亦百畝也</hi>其民可用者二家五人<hi>中地家六人故</hi>
　<hi>其可用為兵者兩家共五人</hi>下地食者參之一<hi>下地可食者三之一謂田百畝也其</hi>
　<hi>不可食者三之二謂萊二百畝也</hi>其民可用者家二人<hi>下地家五人故可用為兵</hi>
　<hi>者家二人</hi>中春教振旅<hi>此下言四時教兵之法春教曰振旅者振謂振而拯之所謂入曰振</hi>
　<hi>旅是也</hi>司馬以旗致民<hi>熊虎為旗司馬/植之以聚衆也</hi>平列陳<hi>平其列以為陣</hi>
　<hi>高下如一故曰平也陳陣下同</hi>如戰之陳<hi>教兵將以戰也故如戰之陳焉</hi>辨皷鐸鐲<lb/>
<pb n="5a"/>
　鐃之用<hi>兵以皷進以金止皷鐸鐲鐃皆所以節行也故辨其用鐸徒各鐲濁鐃嘵</hi>王執路<lb/>
　皷<hi>路者道之大也王以道御衆故執路皷</hi>諸侯執賁皷<hi>賁者事之大也諸侯為王執事</hi>
　<hi>故執賁皷賁扶云反</hi>軍將執晉皷<hi>軍將統萬二千五百人晉以進為義也</hi>師帥執<lb/>
　提<hi>師帥統一千五百人提皷皷之有柄者於馬上提之</hi>旅帥執鼙<hi>旅帥統五百人鼙皷卑者</hi>
　<hi>所執也鼙蒲兮</hi>卒長執鐃<hi>卒長統百人執/金鐃以止皷</hi>兩司馬執鐸<hi>兩司馬統</hi>
　<hi>一十五人執金鐸以通皷</hi>公司馬執鐲<hi>公司馬伍長也執金鐲以節皷</hi>以教坐作<lb/>
　進退疾徐疏數之節<hi>詳見下文中冬教大閲一章</hi>遂以蒐田<hi>春田曰蒐</hi>
　<hi>者蒐有擇意謂擇不孕者然後取之</hi>有司表貉<hi>有司大司徒也立表而貉祭之貉莫駕反</hi>誓<lb/>
<pb n="5b"/>
　民<hi>誓以犯田法之罰</hi>皷遂圍禁<hi>禁謂虞衡守禽之厲/禁也乃擊鼔而園之</hi>火弊<hi>春田</hi>
　<hi>用火田止曰弊弊婢世</hi>獻禽以祭社<hi>獻禽以祭社神為民祈穀也</hi>中夏教茇<lb/>
　舍<hi>夏教曰苃舍者教以草止之法也苃蒲末</hi>如振旅之陳<hi>亦平列陣如戰之陣</hi>羣吏<lb/>
　撰車徒<hi>車兵車也徒歩卒也撰謂數擇之也撰算</hi>讀書契<hi>述事為書合驗為契讀則聲於</hi>
　<hi>衆也</hi>辨號名之用<hi>號名謂以旗幟相/别如下文所云也</hi>帥以門名<hi>帥謂軍將以下</hi>
　<hi>也以門名者若魯有東門襄仲宋有桐門右師之類</hi>縣鄙各以其名<hi>縣謂縣正鄙謂鄙師</hi>
　<hi>各以其官名之也</hi>家以號名<hi>家謂卿大夫之家以其美稱之號而名之也號去聲</hi>卿以<lb/>
　州名<hi>一郷有五州各以其州而名之也</hi>野以邑名<hi>野謂都鄙之采邑各以其邑而名之</hi>
<pb n="6a"/>
　<hi>也</hi>百官各象其事<hi>各以所治之/事而名之也</hi>以辨軍之夜事<hi>凡此號名</hi>
　<hi>皆以待軍旅之夜事以聲聞相别也</hi>其他皆如振旅<hi>此外一如春教之法</hi>遂以苗<lb/>
　田<hi>夏田曰苗以除禽獸之害苗者</hi>如蒐之法<hi>一如春/蒐之法</hi>車弊<hi>夏田用車故曰車弊</hi>
　獻禽以享礿<hi>夏祭先王曰礿礿餘若反</hi>　中秋教治兵<hi>秋教曰治兵者所謂</hi>
　<hi>出曰治兵是也</hi>如振旅之陳<hi>亦平列陣/如戰之陣</hi>辨旗物之用<hi>旗物所以作戰</hi>
　<hi>如下文所云也然此與司常所載亦小不同未詳其義</hi>王載大常<hi>日月為常</hi>諸侯載<lb/>
　旂<hi>交龍為旂</hi>軍吏載旗<hi>軍吏即軍將/也熊虎為旗</hi>師都載<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>
                    <hi>師都謂孤郷之涖衆</hi>
　<hi>者通帛為<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>
                    </hi>郷遂載物<hi>六郷六遂之大/夫也雜帛為物</hi>郊野載旐<hi>郊野謂都邑之</hi>
<pb n="6b"/>
　<hi>吏也龜蛇為旐</hi>百官載旟<hi>鳥隼/為旟</hi>各書其事與其號焉<hi>事謂所掌之事</hi>
　<hi>號謂所稱之號皆書於旗物也書當為畫</hi>其他皆如振旅<hi>一如春教之法</hi>遂以獮<lb/>
　田<hi>秋田曰獮者以殺為主故也獮息典</hi>如蒐田之灋<hi>一如春/蒐之法</hi>羅弊<hi>以網覆而</hi>
　<hi>取之故曰羅弊</hi>致禽以祀祊<hi>祊謂祭四方以報成百物也</hi>　中冬教大閲<lb/>
　<hi>冬教曰大閲者冬農隙之時故大閱兵而習戰也閱悦</hi>前期羣吏戒衆庶脩戰<lb/>
　法<hi>羣吏謂郷師以下也前大閲之期而戒衆庶以脩戰攻之法</hi>虞人萊所田之野<lb/>
　為表<hi>山澤之虞除去田草而立表也</hi>百歩則一<hi>每百歩/立一表</hi>為三表<hi>三表之間</hi>
　<hi>有三百歩</hi>又五十歩為一表<hi>四表之間通/三百五十歩</hi>田之日<hi>及至狩田之日</hi>
<pb n="7a"/>
　司馬建旗于後表之中<hi>後表第一表也建旗以待民之至也</hi>羣吏以旗<lb/>
　物皷鐸鐲鐃各帥其民而致<hi>皆致之於大司馬也</hi>質明<hi>天正明時</hi>弊<lb/>
　旗<hi>仆後表之旗</hi>誅後至者<hi>仆旗而後/至者誅之</hi>乃陳車徒<hi>陳兵車與歩卒</hi>如<lb/>
　戰之陳<hi>一如春教之陣陳上如字下音陣</hi>皆坐<hi>為將誓衆使坐而聽之也</hi>羣吏聽<lb/>
　誓于陳前<hi>諸軍將以下率衆而聽誓於陣前</hi>斬牲以左右徇陳<hi>小子乃斬</hi>
　<hi>牲而徇陣之左右</hi>曰不用命者斬之<hi>言不聽王命者斬之如此牲也</hi>中軍以<lb/>
　鼙令皷<hi>中軍之將擊皷鼙以令鼔所以作士氣也鼙蒲兮反</hi>鼔人皆三鼓<hi>師帥旅帥</hi>
　<hi>各三擊其所執之鼔</hi>司馬振鐸<hi>兩司馬乃振鐸以作衆鐸徒各反下同</hi>羣吏作旗<lb/>
<pb n="7b"/>
　<hi>羣吏皆植所建之旗物</hi>車徒皆作<hi>車徒之坐而/聽誓者皆起</hi>鼓行嗚鐲<hi>鼔人擊鼔</hi>
　<hi>以行之伍長嗚鐲以節之鐲音濁下同</hi>車徒皆行<hi>車徒皆/起行也</hi>及表乃止<hi>自第</hi>
　<hi>一表行至第二表而止</hi>三鼔摝鐸<hi>鼔人人三鼔也摝鐸者掩其口而振之也摝音鹿又扶表</hi>
　<hi>反</hi>羣吏弊旗<hi>羣吏聞鐸/皆仆其旗</hi>車徒皆坐<hi>止行而/息氣也</hi>又三鼔<hi>鼔人</hi>
　<hi>又三擊鼔</hi>振鐸<hi>司馬又/振鐸</hi>作旗<hi>羣吏聞鐸/又植其旗</hi>車徒皆作<hi>坐者皆起</hi>鼓<lb/>
　進鳴鐲<hi>鼔人擊鼔而進伍長鳴鐲以節之</hi>車驟徒趨<hi>驟謂聚足而進趨則走之肅也</hi>
　<hi>此言赴敵尚疾之漸也驟仕救反</hi>及表乃止<hi>自第二表驟趨至第三表而止</hi>坐作如<lb/>
　初<hi>坐作一如第二表之法</hi>乃鼓<hi>鼔人又/擊鼓</hi>車馳徒走<hi>馳謂决圍而去走則速也</hi>
<pb n="8a"/>
　<hi>此言勇於赴敵也</hi>及表乃止<hi>自第三表馳走/至第四表而止</hi>鼔戒三闋<hi>聲鼔以戒</hi>
　<hi>攻敵以三為節闋苦宂反</hi>車三發<hi>每鼓一闋/則車一發</hi>徒三刺<hi>每鼔一闋則徒一刺至三</hi>
　<hi>而止</hi>乃鼓退<hi>象已勝敵故/鳴鼓而退也</hi>鳴鐃且郤<hi>卒長鳴鐃以止鼔而退兵郤却</hi>及<lb/>
　表乃止<hi>自第四表退至第一表而止</hi>坐作如初<hi>坐作一如前法</hi>遂以狩田<lb/>
　<hi>冬田曰狩者言取之無所擇也</hi>以旌為左右和之門<hi>軍門曰和立兩旌於左右以為</hi>
　<hi>之</hi>羣吏各帥其車徒以叙和出<hi>用次序以出和門也</hi>左右陳車<lb/>
　徒<hi>或出而左或出而右</hi>有司平之<hi>郷師居門正其出入之行列也</hi>旗居卒間以<lb/>
　分地<hi>旗軍吏所載也每百人為一卒分地者謂調其部曲之疏宻也分去聲</hi>前後有屯<lb/>
<pb n="8b"/>
　百歩<hi>車徒前後異屯其相去百歩也屯豚</hi>有司巡其前後<hi>郷師又巡其行列使不紊</hi>
　<hi>也</hi>險野人為主<hi>山阜險阻則/以歩卒居前</hi>易野車為主<hi>原野平夷則以兵車</hi>
　<hi>居前易去聲</hi>既陳<hi>車徒排/列成陣</hi>乃設驅逆之車<hi>驅謂驅禽使前趨獲逆謂送還</hi>
　<hi>之使不出圍也驅起其切又如字</hi>有司表貉于陳前<hi>如振旅之法貉莫駕</hi>中軍<lb/>
　以鼙令鼓鼓人皆三鼓<hi>見上注</hi>羣司馬振鐸<hi>羣司馬即兩司馬也</hi>
　車徒皆作<hi>坐者皆起</hi>遂鼓行<hi>遂擊鼔/而行</hi>徒銜枚而進<hi>枚如箸歩卒皆</hi>
　<hi>銜枚而進所以止諠譁也</hi>大獸公之<hi>得大獸則/納之於官</hi>小禽私之<hi>得小禽則私自</hi>
　<hi>取之</hi>獲者取左耳<hi>得禽獸者取其左耳/以計多少而論功也</hi>及所弊<hi>田所當止之處</hi>
<pb n="9a"/>
　鼓皆駴<hi>疾志擊鼔曰駴駴胡楷反</hi>車徒皆譟<hi>譟讙也以象克敵而喜也</hi>徒乃弊<lb/>
　<hi>冬狩以徒為主故曰徒乃弊</hi>致禽饁獸于郊<hi>取所獲之禽因以饁祭四方之神于郊饁</hi>
　<hi>于輒反</hi>入獻禽以享烝<hi>入以獻于先王也冬祭曰烝烝之升</hi>　及師大合<lb/>
　軍<hi>師謂王巡守㑹同司馬起師合軍以從之</hi>以行禁令<hi>禁以止之令以行之</hi>以救無<lb/>
　辜<hi>仁之至也</hi>伐有罪<hi>義之/盡也</hi>若大師則掌其戒令<hi>王出大師征伐則戒</hi>
　<hi>其怠忽令其有為</hi>涖大卜<hi>大卜占出兵吉凶則臨之</hi>帥執事涖釁主及軍<lb/>
　器<hi>卜既得吉乃迎遷廟之主及社主載之齊車執事者殺牲取血以塗主及軍器司馬則帥而臨視之</hi>
　及致<hi>郷師致民於司馬</hi>建大常<hi>司馬乃植/大常之旗</hi>比軍衆<hi>比校軍衆之多寡比</hi>
<pb n="9b"/>
　<hi>音鼻</hi>誅後至者<hi>已建大常而/後至者誅之</hi>及戰<hi>及當戰之時</hi>巡陳眂事而<lb/>
　賞罰<hi>司馬巡行陳中視其所執之事冇功者賞違令者罰眂視</hi>若師有功<hi>謂戰勝也</hi>則<lb/>
　左執律<hi>律聽軍聲故左執之</hi>右秉鉞<hi>鉞致殺伐故右秉之鉞越</hi>以先愷樂獻<lb/>
　于社<hi>先猶道也乃奏愷捷之樂而獻功于社</hi>若師不功則厭而奉主車<lb/>
　王弔勞士庶子則相大役<hi>謂築作城池役衆之大事</hi>與慮事<hi>司徒司空</hi>
　<hi>謀慮役事司馬與焉與預</hi>屬其植<hi>植謂主役人之官屬其植則欲知其人之多寡屬燭植值</hi>受<lb/>
　其要<hi>要謂計功程之書受其要則欲知其功之差等</hi>以待攷而賞誅<hi>以待攷校其功</hi>
　<hi>過而行誅賞也</hi>大㑹同則帥士庶子<hi>士謂國子之已命者庶子謂未命者</hi>而掌<lb/>
<pb n="10a"/>
　其政令<hi>政以正之令以命之</hi>若大射則合諸侯之六耦<hi>兩人為耦王大</hi>
　<hi>射以選士則令諸侯為大耦以射三侯</hi>大祭祀饗食<hi>大祭祀謂大享也饗食於廟所以禮</hi>
　<hi>賔客也食似</hi>羞牲魚<hi>以魚為牲/而進之</hi>授其祭<hi>授尸賔所當祭之物</hi>大喪平<lb/>
　士大夫喪祭奉詔馬牲<lb/>
小司馬之職<hi>中大夫二人</hi>掌凡小祭祀㑹同饗射師田喪紀<lb/>
　掌其事如大司馬之法<lb/>
軍司馬<hi>下大夫二人</hi>闕<lb/>
輿司馬<hi>上士八人</hi>闕<lb/>
<pb n="10b"/>
行司馬<hi>中士十有六人旅下士三十有二人府六人史十有六人胥三十有二人徒三百有二十人</hi>
　闕<lb/>
司勲<hi>上士二人下士四人府二人史四人胥二人徒二十人  主功賞之官</hi>掌六郷賞地<lb/>
　之法<hi>六鄉賞地即載師之賞田也在逺郊</hi>以等其功<hi>以差等其功之大小</hi>王功曰<lb/>
　勲<hi>王功謂輔成王業也勲者功之緫名王功至大故名曰勲</hi>國功曰功<hi>國功謂保全國家也</hi>
　<hi>次於王功故以功名之</hi>民功曰庸<hi>民功謂法施於民也庸常也國家為民立官故冇功於民</hi>
　<hi>者曰庸也</hi>事功曰勞<hi>盡勤勞者足以立事/故事功名之曰勞也</hi>治功曰力<hi>强有力者</hi>
　<hi>足以任治故治功名之曰力也治直吏反</hi>戰功曰多<hi>戰以多筭而能勝故名戰功曰多也</hi>凡<lb/>
<pb n="11a"/>
　有功者<hi>凡人臣有功於國家者</hi>銘書於王之大常<hi>日月為常王之旗也書有</hi>
　<hi>功之名於大常之旗使與日月同其光也</hi>祭於大烝<hi>冬祭曰烝死而祭於大烝使與先王同其</hi>
　<hi>享也</hi>司勲詔之<hi>其祭之也則司勲以其辭而告於神也</hi>大功司勲藏其貳<lb/>
　<hi>大功之書藏於天府而司勲又藏其副本以主其賞也</hi>掌賞地之政令<hi>政令謂賞田之</hi>
　<hi>賦役也</hi>凡賞無常<hi>功之大小不可/預知故無常也</hi>輕重眂功<hi>功大者重其賞功小</hi>
　<hi>者輕其賞</hi>凡頒賞地<hi>頒受賞/田之法</hi>參之一食<hi>三分計税王食其一功臣食其二也</hi>
　<hi>參三</hi>唯加田無國正<hi>既賞以田而又加賜之則免其征稅也正音征</hi>
馬質<hi>中士二人府一人史二人賈四人徒八人主平馬價</hi>掌質馬<hi>質正也買馬則平其價直</hi>馬<lb/>
<pb n="11b"/>
　量三物<hi>三馬之材必量其高下然後可知其價也</hi>一曰戎馬<hi>共戎事之馬</hi>二曰<lb/>
　田馬<hi>共田事之馬</hi>三曰駑馬<hi>下材而共/冗事之馬</hi>皆有物賈<hi>以其材之美惡</hi>
　<hi>定其價之高下賈價</hi>綱惡馬<hi>馬之惡者則綱維之所以禁其奔踶也</hi>凡受馬於有<lb/>
　司者<hi>冇司謂校人之屬受馬謂國事當用馬者</hi>書其齒毛與其賈<hi>馬質則書其年</hi>
　<hi>齒毛色及其價直</hi>馬死則旬之内更旬之外入馬耳以其物<lb/>
　更其外否馬及行則以任齊其行若有馬訟則聽之<lb/>
　<hi>有爭馬之訟則聽其曲直</hi>禁原蠶者<hi>原再也蠶為龍精與馬同祖一歳再蠶則蠶勝而馬衰故</hi>
　<hi>禁之</hi>
<pb n="12a"/>
量人<hi>下士二人府一人史四人徒八人  主以大尺量地廣狹量良</hi>掌建國之灋<hi>建國之法</hi>
　<hi>謂辨方正位也</hi>以分國為九州<hi>自王國及諸候之國列其地為九州也</hi>營國城<lb/>
　郭<hi>營創也王國之内曰城外曰郭</hi>營后宫<hi>營王后之六宫</hi>量市朝道巷門渠<lb/>
　<hi>王立朝后立市朝在前市在後道巷所以往來門以出入渠以通水皆量其廣狹而為之制也潮朝</hi>造<lb/>
　都邑亦如之<hi>造都鄙之采邑亦如建國之法</hi>營軍之壘舍<hi>壘謂軍壁舍謂軍舍</hi>
　量其市朝州涂軍社之所里<hi>王師之所在有市有朝其衆之所聚則謂之州</hi>
　<hi>其衆之所由則有涂其載社主以行而所至之涂則有里涂塗</hi>邦國之地<hi>諸侯之地其制冇大</hi>
　<hi>小</hi>與天下之涂數<hi>天下道涂其/數有廣狹</hi>皆書而藏之<hi>以備其攷察也</hi>
<pb n="12b"/>
　凡祭祀饗賔制其從獻脯燔之數量掌喪祭奠竁之<lb/>
　爼實凡宰祭與鬱人受斝歴而皆飲之<lb/>
小子<hi>下士二人史一人賈二人徒八人  主祭祀之小事</hi>掌祭祀羞羊肆羊殽肉<lb/>
　豆<hi>羞進也羊肆謂體薦全烝也羊殽謂體解節折也肉豆謂切肉加於豆也肆音剔又如字</hi>而掌<lb/>
　珥于社稷<hi>珥弭災之祭也社土神稷穀神珥弭</hi>祈于五祀<hi>祈求福之祭也五祀户竈</hi>
　<hi>中霤門行也</hi>凡沈辜侯禳飾其牲釁邦器及軍器凡師田<lb/>
　<hi>師旅田獵</hi>斬牲以左右徇陳<hi>斬牲而徇於陣之左右言不用命者其受戮于社如此牲</hi>
　<hi>也徇辭俊陳陣</hi>祭祀贊羞受徹焉<hi>始祭進饌則贊之祭畢徹器則受之</hi>
<pb n="13a"/>
羊人<hi>下士二人史一人賈二人徒八人  火畜屬夏</hi>掌羊牲<hi>用羊為牲則掌之</hi>凡祭祀<lb/>
　飾羔<hi>羔小羊也飾謂飾以繢也</hi>祭祀割羊牲<hi>祭祀用羊則主割殺之事</hi>登其首<lb/>
　<hi>首者陽氣所聚升首以報陽也</hi>凡祈珥共其羊牲賔客共其灋羊凡沈<lb/>
　辜侯禳釁積共其羊牲　若牧人無牲<hi>牧人偶乏羊牲</hi>則受<lb/>
　布于司馬<hi>則受其買牲泉布于司馬</hi>使其賈買牲而共之<hi>羊人之屬冇賈</hi>
　<hi>二人能知物價故使買而共之賈古共㳟</hi>
司爟<hi>下士二人徒六人  舉火曰爟爟貫</hi>掌行火之政令<hi>行火猶用火也正以政之令以</hi>
　<hi>命之</hi>四時變國火<hi>春取榆柳之火夏取棗杏之火季夏取桑柘之火秋取柞楢之火冬取槐</hi>
<pb n="13b"/>
　<hi>檀之火</hi>以救時疾<hi>四時之火各以其/宜則民疾可救矣</hi>季春出火<hi>火星見於建辰</hi>
　<hi>之月因出之以宣其氣雖烈山焚萊不禁也</hi>民咸從之<hi>民皆從其出火之令</hi>季秋内<lb/>
　火<hi>火星伏於建戌之月因内之以息其氣雖鑠金焚薙不為也内音納</hi>民亦如之<hi>民亦從其</hi>
　<hi>内火之令</hi>時則施火令<hi>以時施其禁焚/萊之令令去聲</hi>凡祭祀則祭爟<hi>祭爟</hi>
　<hi>以報始鑽燧出火者</hi>凡國失火<hi>國中不謹/而致失火</hi>野焚萊<hi>野外不謹而致焚萊</hi>則<lb/>
　有刑罰焉<hi>以其不謹故施刑罰以薄懲之</hi>
掌固<hi>上士二人下士八人府二人史四人胥四人徒四十人  國所依阻曰固</hi>掌脩城郭溝<lb/>
　池樹渠之固<hi>浚溝之土以為城鑿池之土以為郭外有渠以通水而植木其上凡此皆所以</hi>
<pb n="14a"/>
　<hi>為固也</hi>頒其士庶子及其衆庶之守<hi>士謂公卿大夫之適于已命者庶子</hi>
　<hi>謂未命者頒士庶子所守之地使董衆庶以為守也</hi>設其飾器<hi>設飾以為美設器以為備</hi>分<lb/>
　其財用<hi>以給守者</hi>均其稍食<hi>以養/守者</hi>任其萬民<hi>如此則萬民可任而使有</hi>
　<hi>職</hi>用其材器<hi>材器可用而/使無乏也</hi>凡守者受灋焉<hi>凡守城池備冦難者</hi>
　<hi>皆受法於掌固守狩</hi>以通守政有移甲與其役材用唯是得通<lb/>
　與國有司帥之以贊其不足者晝三巡之夜亦如之<lb/>
　夜三鼜以號戒若造都邑<hi>若造都鄙之采邑</hi>則治其固與其<lb/>
　守灋<hi>亦造城池以為固而為守之之法</hi>凡國都之竟有溝樹之固<hi>王國</hi>
<pb n="14b"/>
　<hi>所都之竟界皆鑿溝樹木以為阻固竟境</hi>郊亦如之<hi>國外曰郊其溝樹亦如之</hi>民皆有<lb/>
　職焉<hi>民皆任其守險之職</hi>若有山川則因之<hi>地險山川丘陵可因之以為阻固也</hi>
司險<hi>中士二人下士四人史二人徒四十人  在國曰固在野曰險</hi>掌九州之圖<hi>謂九州之</hi>
　<hi>地圖</hi>以周知其山林川澤之阻<hi>山林川澤有阻塞不通者觀於地圖可以徧知</hi>
　<hi>之</hi>而達其道路<hi>山林之阻則開鑿之川澤之阻則橋梁之使道路通逹也</hi>設國之<lb/>
　五溝五涂<hi>五溝遂溝洫澮川也五涂徑畛涂道路也詳見遂人注</hi>而樹之林以<lb/>
　為阻固<hi>栽植林木於溝涂之上用為阻固</hi>皆有守禁<hi>司險地之民職其守禁</hi>而<lb/>
　達其道路<hi>雖有守禁而聽民往來也</hi>國有故<hi>喪烖及兵事</hi>則藩塞阻路<lb/>
<pb n="15a"/>
　而止行者<hi>閉塞要害之路不通往來所以備奸宄也</hi>以其屬守之<hi>使凡屬司險之</hi>
　<hi>民同守之</hi>唯有節者達之<hi>惟執符璽以往來者不禁其行</hi>
掌疆<hi>中士八人史四人胥十有六人徒百有六十人</hi>闕<lb/>
候人<hi>上士六人下士十有二人史六人徒百有二十人  主候迎賔客者</hi>各掌其方之道<lb/>
　治<hi>四方賔客之來則掌其道路之治治直吏</hi>與其禁令<hi>禁令所以備奸宄也</hi>以設候<lb/>
　人<hi>四方各設其人以候賔客</hi>若有方治<hi>四方有來治國事者</hi>則帥而致于朝<lb/>
　<hi>候人則帥其人面造於王朝也朝潮</hi>及歸<hi>及其治/事而歸</hi>送之于竟<hi>候人復送之出竟也</hi>
　<hi>竟境</hi>
<pb n="15b"/>
環人<hi>下士六人史二人徒十有二人  環猶却也主以勇力却敵</hi>掌致師<hi>致敵人來使戰也</hi>
　察軍慝<hi>伺察軍中為隂奸者慝他得反</hi>環四方之故<hi>四方有兵戎之故環而却之不</hi>
　<hi>使合黨締交</hi>巡邦國<hi>巡行邦/國之中</hi>搏諜賊<hi>賊來作間諜探伺虛實者搏而執之</hi>訟<lb/>
　敵國<hi>諸侯有爭訟則平之</hi>揚軍旅<hi>其負固不服者則/振揚武事以伐之</hi>降國邑<hi>邑之</hi>
　<hi>叛者降户來降則受之    江反</hi>
挈壺氏<hi>下士六人史二人徒十有二人刻挈提也壺水器也主挈壺水以定  漏</hi>掌挈壺以<lb/>
　令軍井<hi>謂為軍穿井井成則挈壺以表於其上使軍中知取水之處也</hi>挈轡以令舍<lb/>
　<hi>轡所以駕馬者軍所止宿之地則挈轡以表之使軍中知所止宿也挈詰結反又音纈</hi>挈畚以<lb/>
<pb n="16a"/>
　令糧<hi>畚盛糧之器也於置糧食之地則挈畚以表之使軍中知取食之處也畚音本</hi>凡軍事<lb/>
　<hi>凡有軍旅之事</hi>縣壺以序聚柝<hi>縣壺注水以定更漏所以序次更迭擊柝守備之人也柝</hi>
　<hi>託</hi>凡喪縣壺以代哭者皆以水火守之<hi>以水守壺者所以添漏水</hi>
　<hi>也以火守壺者夜則視刻數也</hi>分以日夜<hi>於晝漏上分日夜之刻數</hi>及冬則以火<lb/>
　爨鼎水而沸之而沃之<hi>冬則水凝而漏不下故以鼎煑水為沸湯以沃漏也</hi>
射人<hi>下大夫二人上士四人下士八人府二人史四人胥二人徒二十人  主射事者</hi>掌國之<lb/>
　三公孤卿大夫之位<hi>王與諸侯行賔射之禮則國之公孤卿大夫與焉射人則掌其</hi>
　<hi>位也</hi>三公北面<hi>以荅/君也</hi>孤東靣<hi>三孤列於/西而東面</hi>卿大夫西面<hi>卿大</hi>
<pb n="16b"/>
　<hi>夫列於西而東面蓋東西向者所以佐佑王也</hi>其摰<hi>其執摯以見王如下文所云</hi>三公執<lb/>
　璧<hi>三公執璧為摯</hi>孤執皮帛<hi>三孤執皮/帛為摯</hi>卿執羔<hi>卿執羔為摯</hi>大夫<lb/>
　鴈<hi>大夫執鴈為摯</hi>諸侯在朝則皆北面<hi>從三公之後也朝潮</hi>詔相其灋<lb/>
　<hi>詔以言相以力謂射人詔相諸侯以禮儀也相去聲</hi>若有國事<hi>國有祭祀之事</hi>則掌其<lb/>
　戒令<hi>戒其怠忽令其有為</hi>詔相其事<hi>詔相諸侯共祭祀之事相去聲</hi>掌其治達<lb/>
　<hi>其善治射事者則達之於王也</hi>以射灋治射儀<hi>射法謂射禮之法而下文所謂侯也獲也</hi>
　<hi>容也樂節也皆射儀也</hi>王以六耦射三侯<hi>兩人為耦六耦則十二人也侯今之射垜</hi>
　<hi>也三侯熊侯虎侯豹侯也射射侯之射音石下同</hi>三獲三容<hi>三獲謂執獲旌而告中者三人</hi>
<pb n="17a"/>
　<hi>也三容謂設之以蔽待獲者也</hi>樂以騶虞<hi>歌騶虞之詩/以為節也</hi>九節五正<hi>節即</hi>
　<hi>騶虞也以九為數五正者以五采為正鵠也中朱次白次黃次蒼而黒居其外焉正音征下同</hi>諸侯<lb/>
　以四耦射二侯<hi>四耦則八人也二侯熊豹也</hi>二獲二容<hi>如侯之數</hi>樂以<lb/>
　貍首<hi>歌貍首之詩以為節</hi>七節三正<hi>貍首以七為節三正朱白蒼也</hi>孤卿大夫<lb/>
　以三耦射一侯<hi>三耦則六人也一侯謂麋侯也</hi>一獲一容<hi>如侯之數</hi>樂以<lb/>
　采蘋<hi>歌采蘋之詩以為節</hi>五節二正<hi>采蘋以五為節二正則朱綠也</hi>士以三耦<lb/>
　射豻侯<hi>亦六人也豻胡犬也</hi>一獲一容<hi>如侯/之數</hi>樂以采蘩<hi>歌采蘩之詩以</hi>
　<hi>為節</hi>五節二正<hi>與孤卿/大夫同</hi>　若王大射<hi>謂將祭而擇士之射</hi>則以貍<lb/>
<pb n="17b"/>
　歩張三侯<hi>貍獸之善摶者蓋擬其步數以取逺近而張熊虎豹之三侯也</hi>王射則令<lb/>
　去侯立于後<hi>王自射則令負侯者去侯而立於其後去上聲</hi>以矢行告<hi>王矢之行</hi>
　<hi>必以高下左右告也</hi>卒令取矢<hi>射畢則令校烏氏取矢也卒子恤反</hi>祭侯則為位<lb/>
　<hi>祭侯之神則設位於西北三歩</hi>與大史數射中<hi>與大史同數射者中侯之筭數所中去聲</hi>
　佐司馬治射正<hi>射以不失正鵠為主司馬射之而射人佐之</hi>祭祀則贊射<lb/>
　牲<hi>祭祀王親射牲則贊射之</hi>相孤卿大夫之灋儀<hi>孤卿大夫射則相其射法與射</hi>
　<hi>儀也</hi>㑹同朝覲作大夫介凡有爵者大師令有爵者乘<lb/>
　王之倅車有大賔客則作卿大夫從戒大史及大夫<lb/>
<pb n="18a"/>
　介大喪與僕人遷尸作卿大夫掌事比其廬不敬者<lb/>
　苛罰之<lb/>
服不氏<hi>下士一人徒四人</hi>掌養猛獸而教擾之凡祭祀共猛獸<lb/>
　賔客之事則抗皮射則贊張侯以旌居乏而待獲<lb/>
射鳥氏<hi>下士一人徒四人</hi>掌射鳥祭祀以弓矢歐烏鳶凡賔客<lb/>
　㑹同軍旅亦如之射則取矢矢在侯高則以并夾取<lb/>
　之<lb/>
羅氏<hi>下士一人徒八人</hi>掌羅烏鳥蜡則作羅𥜗中春羅春鳥獻<lb/>
<pb n="18b"/>
　鳩以養國老行羽物<lb/>
掌畜<hi>下士二人史二人胥二人徒二十人</hi>掌養鳥而阜蕃教擾之祭祀共<lb/>
　卵鳥歲時貢鳥物共膳獻之鳥<lb/>
　<lb/>
　<lb/>
　<lb/>
　<lb/>
　周禮句解卷七<lb/>
</p>
<p>
</p>
  </div>
</body>
</text>
</TEI>
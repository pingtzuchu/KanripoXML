<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>春秋本義目録</head>
    <p>
<pb n="1a"/>欽定四庫全書　　　　　經部五<lb/>
　春秋本義目録　　　　　春秋類<lb/>
　　卷首<lb/>
　　　名氏　　　綱領　　　通論　　　問答<lb/>
　　卷一<lb/>
　　　隠公<lb/>
　　卷二<lb/>
　　　隠公<lb/>
<pb n="1b"/>　　卷三<lb/>
　　　隠公<lb/>
　　卷四<lb/>
　　　桓公<lb/>
　　卷五<lb/>
　　　桓公<lb/>
　　卷六<lb/>
　　　莊公<lb/>
<pb n="2a"/>　　卷七<lb/>
　　　莊公<lb/>
　　卷八<lb/>
　　　莊公<lb/>
　　卷九<lb/>
　　　閔公<lb/>
　　卷十<lb/>
　　　僖公<lb/>
<pb n="2b"/>　　卷十一<lb/>
　　　僖公<lb/>
　　卷十二<lb/>
　　　僖公<lb/>
　　卷十三<lb/>
　　　僖公<lb/>
　　卷十四<lb/>
　　　文公<lb/>
<pb n="3a"/>　　卷十五<lb/>
　　　文公<lb/>
　　卷十六<lb/>
　　　宣公<lb/>
　　卷十七<lb/>
　　　宣公<lb/>
　　卷十八<lb/>
　　　成公<lb/>
<pb n="3b"/>　　卷十九<lb/>
　　　成公<lb/>
　　卷二十<lb/>
　　　襄公<lb/>
　　卷二十一<lb/>
　　　襄公<lb/>
　　卷二十二<lb/>
　　　襄公<lb/>
<pb n="4a"/>　　卷二十三<lb/>
　　　襄公<lb/>
　　卷二十四<lb/>
　　　昭公<lb/>
　　卷二十五<lb/>
　　　昭公<lb/>
　　卷二十六<lb/>
　　　昭公<lb/>
<pb n="4b"/>　　卷二十七<lb/>
　　　定公<lb/>
　　卷二十八<lb/>
　　　定公<lb/>
　　卷二十九<lb/>
　　　哀公<lb/>
　　卷三十<lb/>
　　　哀公<lb/>
<pb n="5a"/>欽定四庫全書　　　　　　　　　經部五<lb/>
　春秋本義　　　　　　　　　　　春秋類<lb/>
　　提要<lb/>
　　　　<hi>臣</hi>等謹按春秋本義三十卷元程端學撰端學字時<lb/>
　　　　　叔號積齋慶元人至治元年舉進士第二官國子<lb/>
　　　　助教遷翰林國史院編修官事蹟附載元史儒學<lb/>
　　　　傳韓性傳中是書乃其在國學時所作所採<lb/>
　　　　　自三傳而下凡一百七十六家卷首具列其<lb/>
<pb n="5b"/>　　　　目寧波府志及千頃堂書目均稱所採一百<lb/>
　　　　三十家未喻其故也首為通論一篇問答一<lb/>
　　　　篇綱領一篇其下依經附説類次羣言間亦<lb/>
　　　　綴以案語左𫝊事迹即參錯于衆説之中體<lb/>
　　　　例頗為糅雜其大㫖仍主常事不書有貶無<lb/>
　　　　褒之義故所徵引大抵孫復以後之説往往<lb/>
　　　　繳繞支離横加推衍事事求其所以貶如經<lb/>
　　　　書紀履緰來逆女伯姬歸于紀此自直書其<lb/>
<pb n="6a"/>　　　　事舊無褒貶端學必謂履緰非命卿紀不當<lb/>
　　　　使求迎魯亦不當聴其迎夫履緰為命卿固<lb/>
　　　　無明文其非命卿又有何據乎紀叔姬之歸<lb/>
　　　　酅舊皆美其不以盛衰易志歸於夫族端學<lb/>
　　　　必以為當歸魯而不當歸酅斯已刻矣乃復<lb/>
　　　　誣以失節于紀季此又何所據乎至于宋儒<lb/>
　　　　之駁左𫝊不過摘其與經相戾如經曰楚子<lb/>
　　　　䴢卒而𫝊曰遇弑之類耳端學乃事事皆云<lb/>
<pb n="6b"/>　　　　未知信否則天下無可據之古書矣以其尚<lb/>
　　　　頗能糾正胡𫝊又所採一百七十六家其書<lb/>
　　　　佚者十之九此書猶畧見其梗槩故録之以<lb/>
　　　　備參考焉乾隆四十二年二月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>陸　費　墀<lb/>
<pb n="7a"/>春秋本義原序<lb/>
孔子何為修春秋明禮義正名分辨王伯定中外防微<lb/>
慎始斷疑誅意其書皆天下國家之事其要使人克已<lb/>
復禮而已三代盛時禮義明名分正上明下順内修外<lb/>
附民志既安姦偽不作孔子生乎此時春秋無作也周<lb/>
綱墮諸侯縦大夫專陪臣竊命呉楚内侵人道悖扵下<lb/>
天運錯扵上災異荐臻民生不遂孔子既不得出而正<lb/>
之則定詩書正禮樂賛周易而常道著矣復修春秋即<lb/>
<pb n="7b"/>事以立教而其所書皆非常之事人知其事之非常則<lb/>
常道有在夫知非常則知己之所當克知常道有在則<lb/>
知禮之所可復故春秋不書常事屬辭比事使人自見<lb/>
其義而已孟子曰其文則史孔子曰其義則丘竊取之<lb/>
此之謂也若邵子謂錄實事而善惡形扵其中朱子謂<lb/>
直書其事而善惡自見者盖有以識夫筆削之意若董<lb/>
子謂正其義不謀其利明其道不計其功者又此經之<lb/>
大㫖也三𫝊者之作固不可謂無補扵經也然而攻其<lb/>
<pb n="8a"/>細而捐其大泥一字而遺一事之義以日月爵氏名字<lb/>
為褒貶以抑揚予奪誅賞為大用執彼以例此持此以<lb/>
方彼少不合則輾轉生意穿鑿附㑹何范杜氏又従而<lb/>
附益之聖人經世之志冺矣後此諸儒雖多訓釋大凡<lb/>
不出三家之緒積習生常同然一辭使聖人明白正大<lb/>
之經反若晦昧譎怪之說可歎也已幸而啖叔佐趙伯<lb/>
循陸伯沖孫大山劉原父葉石林陳岳氏者出而有以<lb/>
辨三𫝊之非至其所自為說又不免褒貶凡例之敝復<lb/>
<pb n="8b"/>得吕居仁鄭夾漈吕朴鄉李秀巖戴岷隱趙木訥黄東<lb/>
𤼵趙浚南諸儒傑然欲埽陋習而未暇致詳也端學之<lb/>
愚病此久矣竊嘗采輯諸𫝊之合扵經者曰本義而間<lb/>
附已意扵其末復作辨疑以訂三𫝊之疑似作或問以<lb/>
校諸儒之異同廿年始就猶未敢取正扵人盖以此經<lb/>
之大積敝之久非淺見末學所能究也嘗謂讀春秋者<lb/>
但取經文平易其心硏窮其歸則二百四十二年之事<lb/>
之義小大相維首尾相應支離破碎刻巧變詐之説自<lb/>
<pb n="9a"/>不能惑聖人惻怛之誠克己復禮之㫖粲然具見而鍳<lb/>
戒昭矣則是編也雖扵經濟心法不敢窺測然知本君<lb/>
子或有取焉爾泰定丁夘四月既望四明程端學序<lb/>
<pb n="10a"/>　春秋傳名氏<lb/>
　　左氏　　　　傳　外傳<hi>二𫝊或謂楚左史倚相後者近是謂左丘明者非也</hi>
　<hi>齊</hi>公羊氏<hi>髙漢初人</hi>𫝊<lb/>
　<hi>魯</hi>榖梁氏<hi>赤秦孝公時人</hi>傳<lb/>
　<hi>杜陵</hi>杜氏<hi>預元凱</hi>傳　集解　釋例<lb/>
　<hi>任城</hi>何氏<hi>休邵公</hi>膏肓<lb/>
　<hi>順陽</hi>范氏<hi>甯武子</hi>集解<lb/>
　　　孔氏<hi>穎達</hi>　正義<lb/>
<pb n="10b"/>　　　徐氏<hi>彦</hi>　　　疏<hi>或云不知撰人</hi>
　　　楊氏<hi>士勛</hi>　　疏<lb/>
　　　荀子<hi>卿</hi>　　　公子姓譜<hi>或謂依託其人</hi>
　<hi>廣川</hi>董子<hi>仲舒</hi>　　決事比　繁露<hi>或謂非董子之書</hi>
　　　劉氏<hi>向子政</hi>
　　　鄭氏<hi>元康成</hi>　鍼<lb/>
　　　賈氏<hi>逵光伯</hi>　大義<lb/>
　　　鄭氏<hi>衆</hi>　　　長義<lb/>
<pb n="11a"/>　<hi>景城</hi>劉氏<hi>炫</hi>　　　述議略<lb/>
　<hi>雲陽</hi>韋氏<hi>昭宏嗣</hi>　注外傳<lb/>
　<hi>趙郡</hi>啖氏<hi>助叔佐</hi>　集𫝊　例說<lb/>
　<hi>河東</hi>趙氏<hi>匡伯循</hi>　闡微纂類　義統<lb/>
　<hi>呉</hi>陸氏<hi>淳改名質伯沖</hi>集𫝊　纂例　辨疑　微旨<lb/>
　<hi>呉郡</hi>陸氏<hi>希聲居陽遁叟</hi>通例<lb/>
　　楊氏<hi>藴藏機</hi>　公子譜<lb/>
　　盧氏<hi>全玉川</hi>　摘微<lb/>
<pb n="11b"/>　　　黄氏<hi>敬密</hi>　　春秋圖<lb/>
　　　李氏<hi>瑾子玉</hi>　指掌　碎王<lb/>
　　　陳氏<hi>岳</hi>　　　折衷論　通例<lb/>
　<hi>蜀</hi>　馮氏<hi>繼先</hi>　　名號歸一圖　名字同異錄<lb/>
　<hi>海陵</hi>胡氏<hi>瑗翼之</hi>　口義<lb/>
　<hi>徂徠</hi>石氏<hi>介守道</hi>　說<lb/>
　<hi>平陽</hi>孫氏<hi>復明復</hi>　尊王發微　總論　三𫝊辨失解<lb/>
　<hi>長洲</hi>葉氏<hi>清臣道卿</hi>纂類<lb/>
<pb n="12a"/>　　　江氏<hi>休復鄰㡬</hi>世論<lb/>
　<hi>京兆</hi>杜氏　　　　譜<lb/>
　<hi>廬陵</hi>歐陽氏<hi>修永叔</hi>論　或問<lb/>
　<hi>館内</hi>王氏<hi>沿聖源</hi>　集𫝊　箋義<lb/>
　　　王氏<hi>哲</hi>　　　通義　異義　皇綱論<lb/>
　　　李氏<hi>堯俞</hi>　　集義略論<lb/>
　　　朱氏<hi>定</hi>　　　索隱<hi>授扵師道先生</hi>
　<hi>江陽</hi>杜氏<hi>諤獻可</hi>　㑹義<lb/>
<pb n="12b"/>　　楊氏　　　辨要<lb/>
　　齊氏<hi>賢良</hi>　　旨要<lb/>
　　陳氏<hi>洙</hi>　　索隱論<lb/>
　<hi>眉山</hi>蘇氏<hi>轍子由潁濱</hi>傳<lb/>
　<hi>臨江</hi>劉氏<hi>敞原父公是</hi>𫝊意林　權衡　說例<lb/>
　<hi>臨江</hi>劉氏<hi>攽贛父公非</hi>
　<hi>常山</hi>劉氏<hi>絇質夫</hi>　說<lb/>
　<hi>髙鄄</hi>孫氏<hi>覺莘老</hi>　經解　經社要義　學纂<lb/>
<pb n="13a"/>　<hi>河南</hi>程子<hi>頤正叔伊川</hi>𫝊<lb/>
　<hi>大梁</hi>張子<hi>載子厚横渠</hi>
　<hi>濟北</hi>晁氏<hi>以道説之景迂</hi>
　<hi>山隂</hi>陸氏<hi>佃農師</hi>　後𫝊<lb/>
　<hi>河南</hi>楊氏<hi>彦齡衍之</hi>年表　蒙求<lb/>
　　沈氏<hi>括存中</hi>　機括<lb/>
　<hi>長安</hi>趙氏<hi>瞻大觀</hi>　經解義例<lb/>
　<hi>荆南</hi>唐氏<hi>既潛亨</hi>　邦典<hi>與其子孜問答</hi>
<pb n="13b"/>　<hi>濟南</hi>晁氏<hi>補之无咎</hi>雜論<lb/>
　<hi>三山</hi>孫氏<hi>子平</hi>　　人譜<hi>與練同撰</hi>
　<hi>閩山</hi>練氏<hi>鳴道</hi>
　<hi>呉郡</hi>朱氏<hi>長文伯原</hi>通志<lb/>
　<hi>巴川</hi>家氏<hi>安國</hi>　　通義<lb/>
　　　張氏<hi>暄</hi>　　　龜鑑圖<lb/>
　　　馬氏<hi>擇言</hi>　　要類<lb/>
　<hi>四明</hi>髙氏<hi>閌抑崇息齋</hi>集註<lb/>
<pb n="14a"/>　<hi>襄陵</hi>許氏<hi>翰</hi>
　<hi>呉與</hi>張氏<hi>大享嘉父</hi>五禮例宗　通訓<lb/>
　　楊氏<hi>時中立</hi>
　<hi>浦城</hi>章氏<hi>拱之</hi>　　統微<lb/>
　<hi>括□</hi>葉氏<hi>夢得少藴</hi>讞　攷　傳　旨要　統例<lb/>
　<hi>蜀</hi>黎氏<hi>錞希聲</hi>　經解<lb/>
　　王氏<hi>斐</hi>　　　義解<lb/>
　　丁氏<hi>副</hi>　　演聖統例　三𫝊異同<lb/>
<pb n="14b"/>　<hi>涪陵</hi>崔氏<hi>子方彦直西疇</hi>經解　本例　例要<lb/>
　　吕氏<hi>奎</hi>　　　要旨<lb/>
　<hi>定襄</hi>劉氏<hi>易</hi>　　　經解<lb/>
　<hi>彭門</hi>呉氏<hi>元緒</hi>　　鼓吹<lb/>
　<hi>南城</hi>范氏<hi>柔中</hi>　　見微<lb/>
　<hi>㑹稽</hi>呉氏<hi>孜</hi>　　　折衷義<lb/>
　　謝氏<hi>子房</hi>　　備對<lb/>
　<hi>應天</hi>朱氏<hi>振</hi>　　　正名賾隱旨要并叙論<hi>不拘類例專取經意</hi>
<pb n="15a"/>　　　　　　　　指要<lb/>
　　沈氏<hi>滋仁</hi>　　興亡國鑑<lb/>
　<hi>四明</hi>陳氏<hi>禾秀實</hi>　傳　統論<lb/>
　<hi>長樂</hi>鄭氏<hi>昻尚明</hi>　臣傳<lb/>
　<hi>延平</hi>鄧氏<hi>驥徳稱</hi>　指蹤<lb/>
　<hi>㑹稽</hi>石氏<hi>公孺</hi>　　類例<lb/>
　<hi>東萊</hi>吕氏<hi>本中居仁</hi>解<lb/>
　<hi>建安</hi>胡氏<hi>安國康侯</hi>傳　通旨<lb/>
<pb n="15b"/>　<hi>廬陵</hi>胡氏<hi>銓邦衡</hi>　集善<lb/>
　<hi>蜀</hi>李氏<hi>棠子思</hi>　　時論<lb/>
　　朱氏<hi>震子發</hi>　　講義<lb/>
　<hi>鄱陽</hi>余氏<hi>安行</hi>　　新傳<lb/>
　<hi>潁川</hi>韓氏<hi>璜叔夏</hi>　人表<lb/>
　<hi>成都</hi>范氏<hi>沖元長</hi>　左氏講義<lb/>
　<hi>鄱陽</hi>洪氏<hi>皓元弼</hi>　紀詠<lb/>
　<hi>臨川</hi>鄧氏<hi>名世元亞</hi>四譜　辯論譜説<lb/>
<pb n="16a"/>　<hi>長樂</hi>劉氏<hi>本</hi>　　　中論<lb/>
　<hi>東平</hi>畢氏<hi>良史少董</hi>正辭　通例<lb/>
　<hi>廣估</hi>周氏<hi>彦熠</hi>　　明義<lb/>
　<hi>三衢</hi>毛氏<hi>邦彦</hi>　　正義<lb/>
　<hi>舒城</hi>王氏<hi>日休</hi>　　明例<lb/>
　<hi>丹陽</hi>洪氏<hi>與祖慶善</hi>本旨<lb/>
　<hi>廬陵</hi>董氏<hi>自任</hi>　　總鑑<lb/>
　　夏氏<hi>休</hi>　　　素志　麟臺獨講<lb/>
<pb n="16b"/>　　　黄氏<hi>叔敖</hi>　　講義<lb/>
　<hi>淮陽</hi>環氏<hi>中應仲</hi>　二十國年表　列國臣子表<lb/>
　　　鄭氏<hi>樵漁仲夾漈</hi>地名講　傳　考　六經圗辯<lb/>
　<hi>新安</hi>朱子<hi>熹元晦</hi>　語錄　文集<lb/>
　<hi>廣漢</hi>張子<hi>栻敬夫</hi>
　　　林氏<hi>之竒少穎</hi>通解<lb/>
　<hi>東萊</hi>吕氏<hi>祖謙伯恭</hi>集説　類説　續説<lb/>
　　　　　　　　　左氏國語類編<hi>門人所編</hi>
<pb n="17a"/>　<hi>睢陽</hi>程氏<hi>迥可久沙随</hi>顯微例目<lb/>
　<hi>龍川</hi>陳氏<hi>亮文伯</hi>　比事<lb/>
　<hi>九峰</hi>蔡氏<hi>沈仲黙</hi>
　<hi>永嘉</hi>陳氏<hi>傅良君舉止齋</hi>章旨　類説　後傳<lb/>
　<hi>眉山</hi>任氏<hi>伯雨徳翁</hi>繹聖新傳<lb/>
　<hi>饒州</hi>張氏<hi>根知常吳園</hi>指南<lb/>
　<hi>吳興</hi>章氏<hi>沖茂深</hi>　左氏事類始末<lb/>
　<hi>彭城</hi>晁氏<hi>公武子政</hi>故訓傳<lb/>
<pb n="17b"/>　　　延陵先生　　講義<lb/>
　<hi>江陵</hi>項氏<hi>安世平甫</hi>家説<lb/>
　<hi>建安</hi>真氏<hi>徳秀景元</hi>
　　　林氏<hi>拱辰</hi>　　傳<lb/>
　<hi>泉州</hi>徐氏<hi>定徳操</hi>　解<lb/>
　<hi>臨江</hi>徐氏<hi>得之思叔</hi>國紀<lb/>
　<hi>河東</hi>薛氏<lb/>
　　林氏<hi>栗黄中</hi>　經傳集解<lb/>
<pb n="18a"/>　　王氏<hi>鎡</hi>　　　門例通解<lb/>
　　呉氏<hi>仁傑斗南</hi>論<lb/>
<hi>永嘉</hi>薛氏<hi>士龍季宣</hi>旨要　經解<lb/>
<hi>公輔</hi>任氏　　　　集解<lb/>
　　王氏<hi>汝猷</hi>　　外傳<hi>不用三傳</hi>
　　師氏<hi>協</hi>　　　解<lb/>
　　何氏<hi>涉濟川</hi>　本旨<lb/>
　　宋氏<hi>宜春</hi>　　新義<lb/>
<pb n="18b"/>　　<hi>蜀</hi>程氏<hi>公説伯剛</hi>分記<lb/>
　<hi>竹隱</hi>趙氏<hi>鼎承之</hi>
　<hi>襄陽</hi>謝氏<lb/>
　<hi>永嘉</hi>吕氏<hi>大圭朴鄉</hi>傳　或問　五論<lb/>
　　　虞氏<hi>復之</hi>　　大義<lb/>
　<hi>清江</hi>張氏<hi>洽主一元徳</hi>集注　集解<lb/>
　<hi>莆田</hi>陳氏　　　　説<lb/>
　　　趙氏<hi>鵬飛企明木訥</hi>經筌<lb/>
<pb n="19a"/>　　戴氏<hi>溪岷隱</hi>　講義<lb/>
　　江氏<hi>熈</hi>
　　朱氏<hi>由義</hi>　　解<lb/>
　　孔氏　　　　書法<lb/>
　　張氏<hi>應霖心</hi>　纂説<lb/>
　　徐氏<hi>東海</hi>　　經旨<lb/>
　　范氏　　　　斷例<lb/>
　　王氏　　　　直解<lb/>
<pb n="19b"/>　　　陳氏　　　解義<lb/>
　<hi>巴川</hi>陽氏<hi>恪齋</hi>　<hi>以</hi>夏時攷正<lb/>
　<hi>莆田</hi>方氏　　　集解<lb/>
　　　李氏<hi>燾秀岩</hi>集註　攷<lb/>
　　　李氏　　　要旨<lb/>
　　　鄒氏　　　筆記<lb/>
　<hi>三山</hi>林氏　　　類攷<lb/>
　<hi>神童</hi>江氏　　　說<lb/>
<pb n="20a"/>　　敬氏<hi>鉉</hi>　　　備忘<lb/>
　　陳氏　　　　世家<lb/>
　　張氏　　　　列傳<lb/>
　　方氏<hi>九思</hi>　　或問<lb/>
　　家氏<hi>鉉翁則堂</hi>集傳詳説<lb/>
<hi>四明</hi>王氏<hi>貫道</hi>　　傳<lb/>
<hi>四明</hi>趙氏<hi>與權説道存耕</hi>奏議<lb/>
<hi>四明</hi>黄氏<hi>震東發</hi>　日鈔<lb/>
<pb n="20b"/>　<hi>四明</hi>王氏<hi>應麟厚齋</hi>困學紀聞<lb/>
　<hi>四明</hi>趙氏<hi>孟何浚南</hi>法度編<lb/>
　<hi>四明</hi>戴氏<hi>銓少胡</hi>　微<lb/>
　<hi>四明</hi>戴氏<hi>培父</hi>　　誌<lb/>
　　　　氏　　　　紀傳<lb/>
　　　　氏　　　　四傳<lb/>
　　　　氏　　　　類<lb/>
　　　　氏　　　　例<lb/>
<pb n="21a"/>　　　氏　　　　表記<lb/>
　　　氏　　　　王侯世家<lb/>
　　　氏　　　　地名譜<lb/>
　<lb/>
　<lb/>
　<lb/>
　<lb/>
　<lb/>
<pb n="21b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳名氏<lb/>
<pb n="22a"/>　春秋綱領<lb/>
論語堯曰咨爾舜天之厯數在爾躬允執其中四海困<lb/>
　窮天禄永終舜亦以命禹曰予小子履敢用𤣥牡敢<lb/>
　昭告于皇皇后帝有罪不敢赦帝臣不蔽簡在帝心<lb/>
　朕躬有罪無以萬方萬方有罪罪在朕躬周有大賚<lb/>
　善人是富雖有周親不如仁人百姓有過在予一人<lb/>
　謹權量審法度修廢官四方之政行焉興滅國繼絶<lb/>
　世舉逸民天下之民歸心焉所重民食喪祭寛則得<lb/>
<pb n="22b"/>　衆信則民任焉敏則有功公則説　子曰晉文公譎<lb/>
　而不正齊桓公正而不譎　管仲之器小哉　天下<lb/>
　有道則禮樂征伐自天子出天下無道則禮樂征伐<lb/>
　自諸侯出自諸侯出盖十世希不失矣自大夫出五<lb/>
　世希不失矣陪臣執國命三世希不失矣天下有道<lb/>
　則政不在大夫天下有道則庶人不議　禄之去公<lb/>
　室五世矣政逮於大夫四世矣故夫三桓之子孫微<lb/>
　矣　陳成子弑簡公孔子沐浴而朝告於哀公曰陳<lb/>
<pb n="23a"/>　恒弑其君請討之公曰告夫三子孔子曰以吾從大<lb/>
　夫之後不敢不告也君曰告夫三子者之三子告不<lb/>
　可孔子曰以吾從大夫之後不敢不告也　齊景公<lb/>
　問政於孔子孔子對曰君君臣臣父父子子<lb/>
禮記曰屬辭比事春秋敎也<hi>比必二切</hi>
孟子見梁惠王王曰叟不逺千里而來亦將有以利吾<lb/>
　國乎孟子對曰王何必曰利亦有仁義而巳矣王曰<lb/>
　何以利吾國大夫曰何以利吾家士庶人曰何以利<lb/>
<pb n="23b"/>　吾身上下交征利而國危矣萬乘之國弑其君者必<lb/>
　千乘之家千乘之國弑其君者必百乘之家萬取千<lb/>
　焉千取百焉不為不多矣茍為後義而先利不奪不<lb/>
　厭未有仁而遺其親者也未有義而後其君者也王<lb/>
　亦曰仁義而已矣何必曰利　孟子曰世衰道微邪<lb/>
　説暴行有作臣弑其君者有之子弑其父者有之孔<lb/>
　子懼作春秋春秋天子之事也<hi>浚南趙氏曰天子之事乃繼天立極之事</hi>
　<hi>後世以襃貶賞罰為天子之事者失之</hi>是故孔子曰知我者其惟春秋<lb/>
<pb n="24a"/>　乎罪我者其惟春秋乎昔者禹抑洪水而天下平周<lb/>
　公兼夷狄驅猛獸而百姓寜孔子成春秋而亂臣賊<lb/>
　子懼<hi>項氏曰説者謂春秋書其罪扵䇿以示萬世故亂臣賊子懼焉非也夫名之善惡足以懲勸中</hi>
　<hi>人非亂臣賊子之所畏也彼父與君且不顧又何名之顧哉且弑逆之罪夫人知之非必孔子書之而後</hi>
　<hi>明也莽卓操昭之罪不經孔子之筆而閭巷小人至今知其為亂臣賊子也子謂一書生操筆書之而能</hi>
　<hi>生其懼心者此真小兒童之見也然則孟子之言非歟曰孔子之意惟孟子知之爾春秋之法謹名分防</hi>
　<hi>㡬微重兵權惡世卿禁外交嚴閏閫是一統非二政凡所為杜賊亂扵未然者其理無不具也誅賊亂扵</hi>
　<hi>已然者其法無不舉也此義一明亂臣賊子環六合而無所容其身為人君而知此義則未為者不得發</hi>
<pb n="24b"/>　<hi>為人臣而知此義則已為者不得免譬之居山林而備虎豹者髙垣墉謹門闥廣道路去菑翳嚴導從簡</hi>
　<hi>出入彼固無所伺吾隙矣而又厲戈㦸羅弓弩掘擭穽張籠檻以待之雖有異能之獸絶力之禽亦將惴</hi>
　<hi>栗而逺遁也此春秋之所以作而姦雄之所以懼也噫非孔子孰能修之非孟子孰能知之</hi>　王<lb/>
　者之迹熄而詩亡詩亡然後春秋作晉之乘楚之檮<lb/>
　杌魯之春秋一也其事則齊桓晉文其文則史孔子<lb/>
　曰其義則丘竊取之矣　春秋無義戰彼善於此則<lb/>
　有之矣征者上伐下也敵國不相征也　以力假仁<lb/>
　者霸霸必有大國以徳行仁者王王不待大以力服<lb/>
<pb n="25a"/>　人者非心服也力不贍也以徳服人者中心説而誠<lb/>
　服也　五霸者三王之罪人也天子適諸侯曰廵狩<lb/>
　諸侯朝於天子曰述職一不朝則貶其爵再不朝則<lb/>
　削其地三不朝則六師移之是故天子討而不伐諸<lb/>
　侯伐而不討五霸者摟諸侯以伐諸侯者也故曰五<lb/>
　霸者三王之罪人也　堯舜性之也湯武身之也五<lb/>
　霸假之也久假而不歸惡知其非有也　仲尼之徒<lb/>
　無道桓文之事者　公孫丑曰夫子當路於齊管仲<lb/>
<pb n="25b"/>　晏子之功可復許乎孟子曰子誠齊人也知管仲晏<lb/>
　子而已矣曽西曰管仲得君如彼其專也行乎國政<lb/>
　如彼其久也功烈如彼其卑也爾何曾比予扵是曰<lb/>
　管仲曾西之所不為也而子為我願之乎<lb/>
莊周曰春秋經世先王之志也聖人議而不辯又曰春<lb/>
　秋以道名分<lb/>
公羊曰君子曷為為春秋撥亂世反諸正莫近諸春秋<lb/>
董子曰孔子知言之不用道之不行也是非二百四十<lb/>
<pb n="26a"/>　二年之中以為天下儀表子曰我欲載之空言不如<lb/>
　見之扵行事之深切著明也夫春秋上明三王之道<lb/>
　下辨人事之紀别嫌疑明是非定猶豫存亡國繼絶<lb/>
　世補敝起廢王道之大者也春秋辯是非故長扵治<lb/>
　人撥亂世反之正莫近扵春秋春秋文成數萬其指<lb/>
　數千萬物之散聚皆在春秋春秋之中弑君三十六<lb/>
　亡國五十二諸侯奔走不得保社稷者不可勝數察<lb/>
　其所以皆失其本已故易曰失之毫釐差以千里故<lb/>
<pb n="26b"/>　曰臣弑其君子弑其父非一旦一夕之故也其漸久<lb/>
　矣故有國者不可以不知春秋前有讒而弗見後有<lb/>
　賊而不知為人臣者不可以不知春秋守經事而不<lb/>
　知其宜遭變事而不知其權為人君父而不通扵春<lb/>
　秋之義者必蒙首惡之名為人臣子而不通扵春秋<lb/>
　之義者必陷篡弑之誅死罪之名其實皆以為善為<lb/>
　之而不知其義被之空言而不敢辭夫不通禮義之<lb/>
　旨至扵君不君臣不臣父不父子不子君不君則犯<lb/>
<pb n="27a"/>　臣不臣則誅父不父則無道子不子則不孝此四者<lb/>
　天下之大過也以天下之大過予之則受而弗敢辭<lb/>
　故春秋者禮義之大宗也夫禮禁未然之前法施已<lb/>
　然之後法之所為用者易見而禮之所為禁者難知<lb/>
　壺遂曰孔子之時上無明君下不得任用故作春秋<lb/>
　垂空文以斷禮義　又曰夫仁人者正其誼不謀其<lb/>
　利明其道不計其功<hi>朱子曰此春秋之大指也</hi>是以仲尼之門三<lb/>
　尺之童子羞稱五伯謂其先詐力而後仁義也<hi>真氏曰孟</hi>
<pb n="27b"/>　<hi>子之後其能深闢五伯者惟仲舒為然仁人知正誼而已利之有無不論也知明道而已功之有無不計</hi>
　<hi>也義謂事物當然之理道謂天下通行之路其實一也伯者惟利是謀而扵義有不暇顧惟功是計而扵</hi>
　<hi>道有不暇恤此所以見黜扵孔氏之門也</hi>　春秋甚幽而明無傳而著<lb/>
　春秋無逹例<lb/>
杜氏曰春秋不以日月為例<hi>孫氏曰春秋互以日月為例多所不通</hi>
王通氏曰春秋之扵王道是輕重之權衡曲直之繩墨<lb/>
　也舎則無取𠂻矣<lb/>
韓氏曰春秋謹嚴<lb/>
<pb n="28a"/>邵子曰春秋孔子之刑書也功過不相掩五伯者功之<lb/>
　首罪之魁也先定五伯之功過而學春秋則大意立<lb/>
　矣春秋之間有功者未有大扵四國有過者亦未有<lb/>
　大扵四國者也不先治四國之功過則事無統理不<lb/>
　得聖人之心矣春秋為君弱臣強而作故謂之名分<lb/>
　之書夫聖人之經渾然無迹如天道焉春秋録實事<lb/>
　而善惡形扵其中矣<hi>又曰春秋書實事而善惡自見此之謂天理之自然而非一人</hi>
　<hi>之私意也</hi>
<pb n="28b"/>歐陽氏曰孔子聖人也萬世取信一人而已若公羊榖<lb/>
　梁左氏三子者博學而多聞矣其傳不能無失者也<lb/>
　孔子之扵經三子之扵傳有所不同則學者寜捨經<lb/>
　而從傳不信孔子而信三子甚哉其惑也<hi>又曰夫𫝊之扵經勤</hi>
　<hi>矣其述經之事時有賴其詳焉至其失傳則不勝其戾也其述經之意亦時有得焉及其失也欲大聖人</hi>
　<hi>而反小之欲尊經而反卑之取其詳而得者廢其失者可也嘉其尊大之心可也取其卑小之説不可也</hi>
　<hi>問者曰傳有所廢則經有所不通奈何曰經不待傳而通者十七八因傳而惑者十五六日月萬物皆仰</hi>
　<hi>然不為盲者明而有物蔽之者亦不得見也聖人之意皎然乎經惟明者見之不為他説蔽者見之也</hi>
<pb n="29a"/>程子曰天之生民必有出類之才起而君長之治之而<lb/>
　爭奪息導之而生養遂教之而倫理明然後人道立<lb/>
　天道成地道平二帝而上聖賢世出随時有作順乎<lb/>
　風氣之宜不先天以開人各因時而立政暨乎三王<lb/>
　迭興三重既備忠質文之更尚人道備矣聖王既不<lb/>
　復作有天下者雖欲倣古之迹亦私意妄為而巳道<lb/>
　之悖漢專以智力持世豈復知先王之道也夫子當<lb/>
　周之末以聖人不復作也應天順人之治不復有也<lb/>
<pb n="29b"/>　扵是作春秋為百王不易之大法所謂考諸三王而<lb/>
　不謬建諸天地而不悖質諸鬼神而無疑百世以俟<lb/>
　聖人而不惑者也先儒之傳曰游夏不能賛一辭辭<lb/>
　不待賛也言不能與扵斯耳後世以史視春秋而巳<lb/>
　至扵經世之大法則不知也夫觀百物然後識化工<lb/>
　之神聚衆材然後知作室之用扵一事一義而欲窺<lb/>
　聖人之用心非上智不能也故學春秋者必優游涵<lb/>
　泳黙識心通然後能造其微也後王知春秋之義則<lb/>
<pb n="30a"/>　雖徳非禹湯尚可以法三代之治　又曰五經之有<lb/>
　春秋猶法律之有斷例也律令惟言其法至扵斷例<lb/>
　則始見其法之用也<hi>楊氏曰孔子之扵六經言其理春秋著其行事若得六經之理</hi>
　<hi>春秋誠不難知</hi>　五經如藥方春秋如用藥治病聖人之用<lb/>
　全在此書所謂不如載之行事深切著明者也有重<lb/>
　疊言者如征伐盟㑹之類盖欲成書勢須如此不可<lb/>
　事事各求異義或上下文異則義須别　春秋一句<lb/>
　即一事是非便見扵此亦窮理之要春秋以何為準<lb/>
<pb n="30b"/>　無如中庸　以傳考經之事跡以經别傳之真偽<hi>朱子</hi>
　<hi>曰左氏曾見國史只是不知大義專去小處理㑹往往不曾講學左氏説禮皆是周末衰亂不經之禮無</hi>
　<hi>足取者陳君舉所以説禮多錯者縁其多本左氏也公榖考事甚踈二人乃經生傳得許多説話往往却</hi>
　<hi>不見國史又曰左氏有淺陋處如君子曰之類病處甚多又曰左氏之病是以成敗論是非而不本扵義</hi>
　<hi>理之正又曰左氏乃趨時避害之人要置身扵穩地而不識道理扵大倫處皆錯大學論所止便説君臣</hi>
　<hi>父子左氏豈知此如云周鄭交質而曰信不由中質無益也使孔子議此肯如此否尚得謂與聖人同好</hi>
　<hi>惡哉又曰左氏傳是箇博記人作只是以世俗見識斷當他事皆功利之説又曰近時言春秋者皆是計</hi>
　<hi>較利害大義却不曽見如陸淳孫明復之徒雖未深扵聖經然觀其推言治道凛凜可畏終是得聖人意</hi>
<pb n="31a"/>　<hi>思晁氏曰左氏之失專而縦公羊之失雜而拘榖梁不縦不拘而失之随</hi>
　春秋大率所書事同則辭同後人因謂之例然有事<lb/>
　同辭異者盖各有義非可例拘也<lb/>
張子曰春秋之書在古無有乃仲尼所自作惟孟子能<lb/>
　知之非理明義精殆未可學先儒未及此而治之故<lb/>
　其說多鑿<lb/>
龜山楊氏曰春秋昭如日星但説者斷以已意故有異<lb/>
　同之論若義理已明春秋不難知也　又曰學者若<lb/>
<pb n="31b"/>　得五經之理春秋誠不難知<lb/>
康侯胡氏曰古者列國各有史官掌記時事春秋魯史<lb/>
　耳仲尼就加筆削乃史外傳心之要典也而孟子發<lb/>
　明宗旨以為天子之事者周道衰微乾綱解紐亂臣<lb/>
　賊子接迹當世人欲肆而天理滅矣仲尼天理之所<lb/>
　在不以為已任而誰可五典弗惇已所當叙五禮弗<lb/>
　庸已所當秩故曰文王既沒文不在兹乎天之將喪<lb/>
　斯文也後死者不得與扵斯文也天之未喪斯文也<lb/>
<pb n="32a"/>　匡人其如予何聖人以斯文之興廢在已而由人乎<lb/>
　哉故曰我欲載之空言不如見諸行事之深切著明<lb/>
　也空言獨能載其理行事然後見其用是故假魯史<lb/>
　以寓王法撥亂世反之正叙先後之倫而典自此可<lb/>
　惇秩上下之分而禮自此可庸善自此可勸惡自此<lb/>
　可懲其志存乎經世其功配扵大禹之抑洪水周公<lb/>
　之驅猛獸其大要則皆天子之事也故曰知我者其<lb/>
　惟春秋乎罪我者其惟春秋乎是故春秋見諸行事<lb/>
<pb n="32b"/>　非空言比也百王之法度萬世之繩凖皆在此書學<lb/>
　是經者信窮理之要矣不學是經而處大事決大疑<lb/>
　能不惑者鮮矣　又曰春秋二百四十二年其行事<lb/>
　備矣仲尼因事屬辭深切著明非五經比也本夫周<lb/>
　室東遷禮樂征伐自諸侯出及平王末年王迹既熄<lb/>
　故春秋作扵隱公之初逮莊僖而下五伯迭興假仁<lb/>
　義而行以戴宗周為天下之共主號令征伐莫敢不<lb/>
　從伯徳既衰諸侯放恣政在大夫專權自用官之失<lb/>
<pb n="33a"/>　徳寵賂益章然後陪臣執國命外域制諸夏皆馴致<lb/>
　其道是以致此極耳仲尼自以無位與時道不行扵<lb/>
　天下也制春秋之義見諸行事垂訓方來盖洪水滔<lb/>
　天下民昏墊與蕭韶九成百獸率舞並載扵虞書大<lb/>
　木斯拔與嘉禾合穎鄙我周邦與六服承徳同垂扵<lb/>
　周史此上世帝王紀事之例至春秋則凡慶瑞之符<lb/>
　禮文常事皆削而不書而災異之變政事闕失則悉<lb/>
　書之以示後世使鑒觀天人之理有恐懼祗肅之意<lb/>
<pb n="33b"/>　若事斯語若書諸紳若列諸座右若几杖盤盂之有<lb/>
　銘有戒乃史外傳心之要典扵以反身日加修省及<lb/>
　其既久積善成徳上下與天地同流自家刑國措之<lb/>
　天下　學春秋者必知綱領然後衆目有條而不紊<lb/>
吕氏曰春秋之書凡以使克己復禮而反人道之正云<lb/>
　爾毫髪不合扵禮則扵心術之微必有不得者惟能<lb/>
　自克以義而求合扵禮則心廣氣盛其終必可以至<lb/>
　扵聖人也此春秋之所由作也<lb/>
<pb n="34a"/>夾漈鄭氏曰以春秋為襃貶者亂春秋者也<lb/>
朱子曰春秋大㫖其可見者誅亂臣討賊子内中國外<lb/>
　呉楚貴王賤伯而已未必如先儒所言字字有義也<lb/>
　　又曰春秋正義明道貴王賤伯尊君抑臣匡内攘<lb/>
　外乃其大義而以爵氏名字日月土地為襃貶之類<lb/>
　若法家之深刻乃傳者之鑿説　聖人作春秋不過<lb/>
　直書其事善惡自見<hi>定哀之時聖人親見據實而書隱桓之世時世既逺史册亦有</hi>
　<hi>簡畧處夫子亦但據史册而寫出爾又曰春秋即是直載當時之事要見當時治亂興衰非是扵一字上</hi>
<pb n="34b"/>　<hi>定襃貶當時大亂聖人據實書之其是非得失付諸後世公論盖有言外之意若必扵一字間求襃貶所</hi>
　<hi>在竊恐不然又曰孔子只是要備二三百年之事故取史文畧加修定何甞云某事用某法某事用某例</hi>
　<hi>邪且如㑹盟征伐不過見諸侯擅興自肆耳郊禘不過見魯僭禮耳至如三卜四卜牛傷牛死是失禮之</hi>
　<hi>中又失禮也書不郊猶三望是不必望而猶望也書仲遂卒猶繹是不必繹而猶繹也如此看却分明又</hi>
　<hi>曰聖人光明正大不應以一字為襃貶扵人不過直書其事善者惡者了然可見</hi>　春秋傳<lb/>
　例多不可信聖人記事安有許多義例<hi>春秋一事各發明一例如</hi>
　<hi>看風水移歩換形但以今人之心求聖人之意未到聖人灑然處不能無失也朱子謂得之延平先生者</hi>
　<hi>如此</hi>　春秋本明道正義之書今人止較齊晉伯業優<lb/>
<pb n="35a"/>　劣反成謀利大義晦矣<hi>齊桓尚自白直恁地做將去至晉文做了千般嶢崎所以</hi>
　<hi>夫子有正譎之論又曰且如興滅繼絶誅殘禁暴懐諸侯而尊周室百般好事都做只是無惻隱之心他</hi>
　<hi>本欲他事之行又恰有這題目故不得不舉行真氏曰齊桓之伐衛若尊王也而心則在扵取賂其省難</hi>
　<hi>扵魯若恤鄰也而心則在扵覘國就其名義之最正者無如救邢之舉葵邱之盟然其心則仗義以服諸</hi>
　<hi>侯而成已之伯若此之類皆所謂假仁者也其扵小國則滅譚滅遂降鄣遷陽是皆以力服之也然遂既</hi>
　<hi>滅矣而亡國遺民猶能殱其師則人心之不服可知矣至扵大國則扵楚也雖仗諸侯之衆執王祭之名</hi>
　<hi>能使其受盟扵召陵曽未數年伐吾與國之黄又從而滅之齊卒不能救也既又伐吾與國之徐齊雖救</hi>
　<hi>之終莫止其敗也其扵晉也未甞能使之一與盟㑹盖甞取虢與虞矣不聞其以滅同姓問之也又甞殺</hi>
<pb n="35b"/>　<hi>太子申生矣不聞其以易嫡子正之也葵邱之㑹將來㑹而還亦不聞其致詰之也盖其力之所至則有</hi>
　<hi>以服之力之所不及則無以服之迨其末年城縁陵而散城鄫而不果狄侵衛又侵鄭而不能遏魯滅項</hi>
　<hi>雖討其罪而不能終是雖易服者亦無以服之矣又其甚也身沒未㡬而曹衛邾之師己見伐矣若晉文</hi>
　<hi>之譎其視齊桓之正又不逮焉本無義也而假一事示之義本無信也而假一事示之信本無禮也而假</hi>
　<hi>一事示之禮曰示云者表而揚之以誇衆也故一朝王之頃而遽請隧焉是名為勤王而實窺大物也陽</hi>
　<hi>樊不服則圍之原不服又圍之名雖受地扵王實則以力取也五伯英盛扵桓文然皆以力假仁而不本</hi>
　<hi>扵徳故能屈人之力而無以服其心視昔成湯之興也東征而西夷怨文王之作也大畏而小懐為如何</hi>
　<hi>哉</hi>　春秋是末後事惟理明義精方見得<lb/>
<pb n="36a"/>黄氏曰孔子曰吾志在春秋孟子曰春秋天子之事孔<lb/>
　子作春秋而亂臣賊子懼盖方是時王綱解紐篡奪<lb/>
　相尋孔子不得其位以行其權扵是約史記而修春<lb/>
　秋随事直書亂臣賊子無所逃其罪而王法以明所<lb/>
　謂撥亂世而反之正此其為志此其為天子之事故<lb/>
　春秋無出扵夫子之所自道及孟子所以論春秋者<lb/>
　矣自襃貶凡例之説興讀春秋者往往穿鑿聖經以<lb/>
　求合其所謂凡例又變移凡例以遷就其所謂襃貶<lb/>
<pb n="36b"/>　如國各有稱號書之所以别也今必曰以某事也故<lb/>
　國以罪之及有不合則又遁其辭人必有姓氏書之<lb/>
　所以别也今必曰以某事也故名以誅之及有不合<lb/>
　則又遁其辭事必有日月至必有地所此記事之常<lb/>
　否則闕文也今必曰以某事也故致以危之故不月<lb/>
　以外之故不日以略之及有不合則又為之遁其辭<lb/>
　是則非以義理求聖經反以聖經釋凡例也聖人豈<lb/>
　先為凡例而後作經乎何乃一一以經而求合凡例<lb/>
<pb n="37a"/>　也春秋弑君弑父書殺世子殺大夫者書以其邑叛<lb/>
　以其邑來奔者書明白洞逹一一皆天子之事也今<lb/>
　必謂其隂寓襃貶使人測度而自知如優戲之所謂<lb/>
　隱者已大不可曉況又扵襃貶生凡例邪理無定形<lb/>
　萬變而不齊後世法吏深刻始扵敕律之外立所謂<lb/>
　例士君子尚羞用之果誰為春秋先立例而聖人必<lb/>
　以是書之而後世以是求之邪以例求春秋動皆逆<lb/>
　詐億不信之心也<lb/>
<pb n="37b"/>朴鄉吕氏曰春秋之作何為乎曰春秋者扶天理而遏<lb/>
　人欲之書也春秋魯史爾聖人従而修之則其所謂<lb/>
　扶天理而遏人欲者何在曰惟皇上帝降衷于下民<lb/>
　若有恒性而綏猷之責則后實任之堯舜禹湯之聖<lb/>
　逹而在上所以植立人極維持世道使太極之體常<lb/>
　運而不息天地生生之理常發逹而不少壅者為其<lb/>
　能明天理以正人心也周轍東王迹熄政教失俗敗<lb/>
　壊修道之教不立而天命之性率性之道㡬若與之<lb/>
<pb n="38a"/>　俱泯泯昧昧而不存者君臣之道不明也上下之分<lb/>
　不辨也義利之無别也真偽之溷淆也諸侯僭天子<lb/>
　大夫僭諸侯而世莫知其非也臣弑君子弑父強并<lb/>
　弱下篡上而世莫知其亂也其所施為盡反王制而<lb/>
　失人道之正而世莫知其不然也孔子雖聖不得位<lb/>
　則綏猷修道之責誰實尸之然而不忍絶也扵是以<lb/>
　其明天理正人心之責而自任焉六經之書皆所以<lb/>
　垂世教也而春秋一書尤為深切故曰我欲載之空<lb/>
<pb n="38b"/>　言不如見諸行事之深切著明也魯史之所書聖人<lb/>
　亦書之其事未甞與魯史異也而其義則異矣魯史<lb/>
　所書其君臣之義或未明也而吾聖人則一正之以<lb/>
　君臣之義魯史所書其上下之分或未辨也而吾聖<lb/>
　人則一正之以上下之分中外之辨有未明者吾明<lb/>
　之長㓜之序有未正者吾正之義利之無别也吾别<lb/>
　之真偽之溷淆也吾析之其大要則主扵扶天理扵<lb/>
　將微遏人欲扵方熾而已此正人心之道也故曰禹<lb/>
<pb n="39a"/>　抑洪水而天下平周公膺戎狄驅猛獸而百姓寜孔<lb/>
　子成春秋而亂臣賊子懼孔子之成春秋不過空言<lb/>
　爾而其功乃可以配禹與周公豈非以其正人心之<lb/>
　功尤大扵放龍蛇驅虎豹之功乎故曰春秋天子之<lb/>
　事也何者人性之動始扵惻隱而終扵是非惻隠發<lb/>
　扵吾心而是非公乎天下世之盛也天理素明人心<lb/>
　素正則天下之人以是非為榮辱世之衰也天理不<lb/>
　明人心不正則天下之人以榮辱為是非世之所謂<lb/>
<pb n="39b"/>　亂臣賊子恣睢跌蕩縦人欲以滅天理者豈其悉無<lb/>
　是非之心哉故雖肆意所為莫之或制而其心實未<lb/>
　甞不知其非而意夫人之議已此其一髮未亡之天<lb/>
　理也惟其一髪未亡之天理不足以勝其浸淫日滋<lb/>
　之人欲是以迷而不復為而不厭而其所謂自知其<lb/>
　非者終自若也則其心未甞不欲變亂天下之是非<lb/>
　以託已扵莫我議之地既幸而上無明君為之正王<lb/>
　法以定其罪而又幸而世教不明人心不正習熟見<lb/>
<pb n="40a"/>　聞以為當然曾莫有議其非者則為亂臣賊子者又<lb/>
　何其幸之又幸邪是故唐虞三代之上天理素明人<lb/>
　心素正是非善惡之論素定則人之為不善者有不<lb/>
　待刑罰加之刀鋸臨之而自㡬若無所託足扵天地<lb/>
　間者世道衰微天理不明人心不正是非善惡之論<lb/>
　㡬扵倒置然後亂臣賊子始得以自容扵其間而不<lb/>
　特在扵禮樂征伐之無所主而已也孔子之作春秋<lb/>
　也要亦明是非之理以詔天下與來世而已是非者<lb/>
<pb n="40b"/>　人心之公理而聖人因而明之則固有犁然當乎人<lb/>
　心者彼亂臣賊子聞之固將不懼扵身而懼扵心不<lb/>
　懼扵明而懼扵暗不懼扵刀鋸斧鉞之臨而懼扵倐<lb/>
　然自省之頃不懼扵人欲浸淫日滋之際而懼扵天<lb/>
　理一髪未亡之時此其扶天理遏人欲之功顧不大<lb/>
　矣乎孟子斷然以為有一治之效盖真有見乎此夫<lb/>
　使先王之紀綱法度既巳蕩然不存天子之禮樂征<lb/>
　伐既已不能自制其所恃以僅不泯者獨有人心是<lb/>
<pb n="41a"/>　非之公理爾而又顛倒錯亂貿貿不明則三極果何<lb/>
　恃以立人道果何恃以存乎此固春秋一書所以有<lb/>
　功扵萬世也自世儒不明乎孟子之説遂以為春秋<lb/>
　之作乃聖人賞善罰惡之書而所謂天子之事者謂<lb/>
　其能制賞罰之權而巳夫謂天子之事止扵制賞罰<lb/>
　之權而綏猷修道之責乃不暇問則是劉漢以後之<lb/>
　天子而非唐虞三代之天子矣為是説者不惟不知<lb/>
　春秋抑亦不知所謂天子之事者也彼徒見夫春秋<lb/>
<pb n="41b"/>　一書或書名或書字或書人或書爵或書氏或不書<lb/>
　氏扵是為之説曰其書字書爵書氏者襃之也其書<lb/>
　名書人不書氏者貶之也襃之故予之貶之故奪之<lb/>
　予之所以代天子之賞奪之所以代天子之罰賞罰<lb/>
　之權天王不能自執而聖人執之所謂章有徳討有<lb/>
　罪者聖人固以自任也夫春秋魯史也夫子匹夫也<lb/>
　以魯國而欲以僭天王之權以匹夫而欲以操賞罰<lb/>
　之柄借曰道之所在獨不曰位之所不可得乎夫子<lb/>
<pb n="42a"/>　本惡天下諸侯之僭天子大夫之僭諸侯下之僭上<lb/>
　卑之僭尊為是作春秋以正名分而已自蹈之將何<lb/>
　以律天下聖人宜不如是也盖是非者人心之公不<lb/>
　以有位無位而皆得以言故夫子得以因魯史以明<lb/>
　是非賞罰者天王之柄非得其位則不敢專也故夫<lb/>
　子不得假魯史以寓賞罰是非道也賞罰位也夫子<lb/>
　者道之所在而豈位之所在乎或曰夫子之為是也<lb/>
　非以私諸已也夫子以魯有可以變而至道之質是<lb/>
<pb n="42b"/>　以託諸魯以律天下之君大夫其賞之也非曰吾賞<lb/>
　之也魯賞之也其罰之也非曰吾罰之也魯罰之也<lb/>
　魯周公之後而聖人之祚嗣也賞罰之權夫子不以<lb/>
　自執推而予之扵魯魯亦不能以自有推而夲之扵<lb/>
　周周之典禮周公為之也以周公之後而行周公之<lb/>
　典禮或者其庶㡬乎此聖人意也且夫夫子匹夫也<lb/>
　固不得以擅天王之賞罰魯諸侯之國也獨可以擅<lb/>
　天王之賞罰乎魯不可以擅天王賞罰之權而夫子<lb/>
<pb n="43a"/>　乃固推而予之則是夫子為其實而魯獨受其名夫<lb/>
　子不敢以自僭而乃使魯僭之聖人尤不如是也大<lb/>
　抵學者之患往往在扵尊聖人太過而不明乎義理<lb/>
　之當然扵是過為之論意欲尊聖人而實背之或謂<lb/>
　春秋為聖人變魯之書或謂變周之文従商之質或<lb/>
　謂兼三代之制其意以為夏時商輅周冕韶樂聖人<lb/>
　之所以告顔淵者不見諸用而寓其説扵春秋此皆<lb/>
　一切繆妄之論其大要則皆主扵以禮樂賞罰之權<lb/>
<pb n="43b"/>　為聖人自私之具爾夫四代禮樂孔子之所以告顔<lb/>
　淵者亦謂其得志行道則當如是爾豈有無其位而<lb/>
　修當時之史乃遽正之以四代之制乎夫子魯人也<lb/>
　故所修者魯史其時周也故所用者時王之制此則<lb/>
　聖人之大法也謂其扵修春秋之時而竊禮樂賞罰<lb/>
　之權以自任變時王之法兼三代之制不㡬扵誣聖<lb/>
　人乎學者學不知道妄相傳襲其為傷教害義扵是<lb/>
　為甚後之觀春秋者必知夫子未甞以禮樂賞罰之<lb/>
<pb n="44a"/>　權自任而後可以破諸儒之説諸儒之説既破而後<lb/>
　吾夫子所以修春秋之旨與夫孟子所謂天子之事<lb/>
　者皆可得而知之矣　又曰六經之不明諸儒穿鑿<lb/>
　害之也而春秋為尤甚春秋穿鑿之患其原起扵三<lb/>
　傳而後之諸儒又従而羽翼之横生意見巧出義理<lb/>
　有一事而或以為襃或以為貶彼此互相矛盾者矣<lb/>
　有事同而前以為襃後以為貶前後自相牴牾者矣<lb/>
　紛紛聚訟而聖人之意益以不明然其大端不過有<lb/>
<pb n="44b"/>　二一曰以日月為襃貶之説二曰以名稱爵號為襃<lb/>
　貶之説彼徒見夫盟一也而有日者有不日者卒一<lb/>
　也而有日者有不日者葬冝書日也而或書時入冝<lb/>
　書日也而或書月若是其不同也扵是有以日月為<lb/>
　襃貶之説又見夫國君一也而或書子或書侯或書<lb/>
　伯外域一也而或書州或書國或書人或一事而前<lb/>
　爵後人或一行而前氏後名又若是其有異也扵是<lb/>
　有以名稱爵號為襃貶之説愚請有以折之蔑之盟<lb/>
<pb n="45a"/>　不日則曰其盟渝也柯之盟不日則曰信之也將以<lb/>
　渝者為是乎信之者為是乎桓之盟不日而葵邱之<lb/>
　盟則日之或曰危之也或曰美之也將以危之者為<lb/>
　是乎美之者為是乎公子益師卒不日左氏曰公不<lb/>
　與小斂也然公孫敖卒扵外而公在内叔孫婼卒扵<lb/>
　内而公在外其不與小斂明矣又何以書日乎公羊<lb/>
　曰公子益師不日逺也然公子彄亦逺矣又何以日<lb/>
　乎榖梁曰不日惡也然公子牙季孫如意亦惡矣又<lb/>
<pb n="45b"/>　何以書日乎葬必書月日而有不書月日者則曰不<lb/>
　及時而日渇葬也不及時而不日慢葬也過時而日<lb/>
　隱之也過時而不日謂之不能葬也當時而不日正<lb/>
　也當時而日危不得葬也然過時而日直指齊桓公<lb/>
　而言當是時公子爭國隠之可也衛穆公宋文公無<lb/>
　齊桓之賢無爭國之患過時而日有何可隱之乎宋<lb/>
　穆公之日葬又有何危乎凡此者皆疑誤而難通者<lb/>
　也孰謂春秋必以日月為襃貶乎至扵来歸仲子之<lb/>
<pb n="46a"/>　賵而宰書名則曰貶之也使榮叔歸成風之含賵而<lb/>
　王不書天則亦曰貶之也豈歸仲子之賵罪在冢宰<lb/>
　而不在天王乎歸成風之含賵咎在天王而不在榮<lb/>
　叔乎春秋書王本以正名分而夫子乃自貶王而去<lb/>
　其天則將以是為正名分可乎榖伯鄧侯稱名説者<lb/>
　曰朝弑逆之人故貶之滕子紀侯獨非朝弑逆之人<lb/>
　乎滕薛來朝稱侯説者曰滕薛微國也以其先朝隱<lb/>
　公故襃之朝隱公有何可襃而襃之乎若以隱為始<lb/>
<pb n="46b"/>　受命之王則尤繆妄之甚者也或曰滕本侯爵也朝<lb/>
　弑逆之人貶而稱子朝桓公可貶也終春秋之世不<lb/>
　復稱侯豈皆以朝桓公之故而貶之乎或曰為時王<lb/>
　所黜也夫使時王而能升黜諸侯之爵則是禮樂刑<lb/>
　賞之權天王自能執矣安得為春秋之世乎先書荆<lb/>
　繼書楚已而書楚子説者曰進楚人也聖人作經本<lb/>
　以辨夷夏之分而顧乃進楚人而退中國乎若此之<lb/>
　類不可以一二數要皆疑誤而難通者也孰謂春秋<lb/>
<pb n="47a"/>　以名稱爵號為襃貶乎大抵春秋以事繫日以日繫<lb/>
　月以月繫時事成扵日者書日事成扵月者書月事<lb/>
　成扵時者書時故凡朝覲蒐狩城築作毁凡如此者<lb/>
　皆以時成也㑹遇平如來至侵伐圍取救次遷戍襲<lb/>
　奔叛執放水旱雨雹冰雪彗孛螽螟凡如此者或以<lb/>
　月成或以時成也崩薨卒弑葬郊廟之祭盟戰敗入<lb/>
　滅獲日食星變山崩地震火災凡如此者皆以日成<lb/>
　也其或冝月而不月宜日而不日者皆史失之也假<lb/>
<pb n="47b"/>　如某事當書月而魯史但書其時某事當書日而魯<lb/>
　史但書其月則聖人安得虚增甲子乎是春秋不以<lb/>
　日月為例也春秋據事直書而善惡自見名稱從其<lb/>
　名稱爵號従其爵號而是非善惡則繫乎其文非必<lb/>
　書名者皆貶而書字者皆襃也假令某與某在所襃<lb/>
　而舊史但著其名某與某在所貶而舊史只著其字<lb/>
　則聖人将奔走列國以求其名與字而後著之扵經<lb/>
　乎是春秋不以名稱爵號為襃貶也若夫因其所書<lb/>
<pb n="48a"/>　日月前後而知其是非因其名稱爵號之異同而知<lb/>
　其事實則固有之矣非聖人固以是為襃貶也有如<lb/>
　莊三十一年春築臺于郎秋築臺于秦三十二年春<lb/>
　城小榖則有以見纔閲三時而土功屢興也宣十五<lb/>
　年秋螽冬蝝生則有以見連歴二時而災害荐作也<lb/>
　莊八年春師次于郎夏師及齊師圍郕秋師還則有<lb/>
　以見其閲三時而勞兵扵外也若此之類盖扵書時<lb/>
　見之桓二年秋七月把侯来朝九月入把則有以見<lb/>
<pb n="48b"/>　來朝方閲一月而遽興兵以入之也昭七年三月公<lb/>
　如楚九月公至自楚則有以見其朝夷狄之國閲七<lb/>
　月之久而勞扵行也僖二年冬十月不雨三年春王<lb/>
　正月不雨夏四月不雨六月雨則有以見其閲九月<lb/>
　日而後雨也若此之類盖扵書月見之癸酉大雨震<lb/>
　電庚辰大雨雪則有以見八日之間而再見天變也<lb/>
　辛未取郜辛巳取防則有以見旬日之間而取其二<lb/>
　邑壬申御廩災乙亥甞則有以見其甞扵災餘之為<lb/>
<pb n="49a"/>　不敬己丑葬敬嬴庚寅而克葬則有以見明日乃葬<lb/>
　之為無備己未同盟于雞澤戊寅及陳袁僑盟則有<lb/>
　以見晉人之先盟諸侯而後盟大夫若此之類盖扵<lb/>
　書日見之然以是為聖人以日月之書不書寓襃貶<lb/>
　則誤矣若夫名稱爵號之異同則有以事之大小而<lb/>
　其辭因之以詳略者亦有前目而後凡者有蒙上文<lb/>
　而殺其辭者固難以一例盡而時變之升降世道之<lb/>
　盛衰亦有因之以見者楚一也始書荆再書楚已而<lb/>
<pb n="49b"/>　書楚子呉一也始書呉再書呉人已而書呉子扵以<lb/>
　見夷狄之浸盛矣魯柔溺鄭宛詹始也大夫猶不氏<lb/>
　扵後則大夫無有不氏者扵以見大夫之浸强矣始<lb/>
　也呉楚君大夫皆書人扵後則呉楚之臣亦書名扵<lb/>
　以見呉楚之大夫皆往來扵中國矣諸侯在喪稱子<lb/>
　有書子而預㑹預伐者扵以見居喪㑹伐之為非禮<lb/>
　也把公爵也而書伯滕侯爵也而書子扵以見其不<lb/>
　用周爵而以國之大小為强弱也㑹于曹蔡先衛伐<lb/>
<pb n="50a"/>　鄭則衛先蔡扵以見當時諸侯皆以目前之利害則<lb/>
　不復用周班也幽之盟男先伯淮之㑹男先侯戚之<lb/>
　㑹子先伯蕭魚之㑹世子長扵小國之君扵以見伯<lb/>
　者為政皆以私意為輕重而無復禮文也垂隴之盟<lb/>
　内之則公孫敖㑹諸侯召陵侵楚之師外之則齊國<lb/>
　夏㑹伯主扵以見大夫敵扵諸侯而莫知其非也凡<lb/>
　此者莫非名稱從其名稱爵號從其爵號而是非善<lb/>
　惡乃因而見之初非聖人特以是為襃貶也學者必<lb/>
<pb n="50b"/>　欲扵名稱爵號之間而求聖人襃貶之意則窒礙不<lb/>
　通矣扵其不通也而强為之説則務為新巧何所不<lb/>
　至恐非聖人明白正大之心也學者之觀春秋必先<lb/>
　破春秋以日月為例之説與夫以名稱爵號為襃貶<lb/>
　之説而後春秋之旨可得而論矣　或曰子謂春秋<lb/>
　不以日月名稱爵號為襃貶則信然矣若是則春秋<lb/>
　所書皆據舊史爾所謂門人髙弟不能賛一辭者其<lb/>
　義安在曰春秋有日則書日有月則書月名稱從其<lb/>
<pb n="51a"/>　名稱爵號從其爵號與夫盟則書盟㑹則書㑹卒則<lb/>
　書卒葬則書葬戰則書戰伐則書伐弑則書弑殺則<lb/>
　書殺一因其事實而吾無加損焉故曰其事則齊桓<lb/>
　晉文其文則史其義則丘竊取之矣愚甞深惟春秋<lb/>
　之義竊以為其大旨有三一曰明分義二曰正名實<lb/>
　三曰著㡬微所謂明分義者何也每月書王以明正<lb/>
　朔之所自出所以序君臣内齊而外楚内晉而外呉<lb/>
　所以别中外書陳黄衛縶所以明兄弟之義書晉申<lb/>
<pb n="51b"/>　生許止所以明父子之恩曹羈鄭忽長㓜之序也成<lb/>
　風仲子嫡庶之别也凡此之類皆所以明分義所謂<lb/>
　正名實者何也傳稱許止不甞藥而經曰弑則非不<lb/>
　甞藥矣扵夷臯之弑既歸獄扵趙穿而經曰盾則趙<lb/>
　盾之情不能掩矣齊無知陳佗踰年之君也而經曰<lb/>
　殺正討賊之名也凡此之類皆所以正名實所謂著<lb/>
　㡬微者何也天王狩扵河陽壬申公朝于王所明因<lb/>
　狩而後朝也公自京師遂㑹晉侯宋公衛侯鄭伯曹<lb/>
<pb n="52a"/>　伯邾人滕人伐秦明因㑹伐而如京師也公子結媵<lb/>
　陳人之婦于鄄遂及齊侯宋公盟著公子結之專也<lb/>
　葵邱之㑹宰周公與焉巳而書曰戊辰諸侯盟于葵<lb/>
　邱明宰周公之不與盟也溴梁之㑹諸侯咸在已而<lb/>
　書曰戊寅大夫盟明大夫之自盟也凡此之類皆所<lb/>
　以著㡬微其他書法盖亦不一而足然其大者則不<lb/>
　出扵三者之外矣聖人之筆如化工随物賦形洪纎<lb/>
　髙下各得其所而生生一意常流行扵其問雖其所<lb/>
<pb n="52b"/>　紀事實不出扵魯史之舊而其精神風采則異矣若<lb/>
　曰春秋但約魯史之文使其文簡事核而已則夫人<lb/>
　皆能之矣何以為春秋<lb/>
　讀春秋者先明大義其次觀世變所謂世變者何也<lb/>
　春秋之始是世道之一變也春秋之終是世道之一<lb/>
　變也劉知㡬有云孔子述史始扵堯典終扵獲麟盖<lb/>
　書之終春秋之始也孔子述書至文侯之命而終者<lb/>
　平王之始年也隱公之初平王之末年也平王之始<lb/>
<pb n="53a"/>　不共戴天之讐未報也而其命文侯之辭曰汝多修<lb/>
　扞我于艱患已弭矣用賚爾秬鬯一卣功已報矣其<lb/>
　歸視爾師寜爾邦國家無復事矣即此一篇而觀之<lb/>
　已無興復之望然而聖人猶不忍絶也盖遲之四十<lb/>
　九年而無復一毫振起之意聖人扵是絶望矣由是<lb/>
　而上則為西周而下則為春秋此獨非世道一變之<lb/>
　㑹乎此春秋之所以始也入春秋而楚始横然猶時<lb/>
　有勝負也盖至扵獲麟之前嵗而呉以被髪文身之<lb/>
<pb n="53b"/>　俗偃然與晉侯為㑹矣入春秋而大夫强然猶未至<lb/>
　扵竊位也盖至扵獲麟之嵗而齊陳恒執其君齊自<lb/>
　是為田氏矣在魯則自季孫逐君之後魯國之政盡<lb/>
　在三家而魯君如贅旒矣在晉則自趙鞅入戚之後<lb/>
　晉國之政盡在六卿而趙籍韓䖍魏斯為諸侯之漸<lb/>
　已具矣向也蕃服之交扵中國者其大莫如楚而今<lb/>
　也以魯國東方之望而奔走扵偏方下國之越以求<lb/>
　自安矣向也諸侯猶有伯而今也伯主不競而諸侯<lb/>
<pb n="54a"/>　之爭城爭地者日以擾擾而無一息寜矣故自獲麟<lb/>
　之前其世變為春秋自獲麟之後其世變為戰國此<lb/>
　又非世道一變之㑹乎是春秋之所以終也然不特<lb/>
　此也合春秋一經觀之則有所謂隱桓莊閔之春秋<lb/>
　有所謂僖文宣成之春秋有所謂襄昭定哀之春秋<lb/>
　隱桓之春秋伯主未興之時也莊閔之春秋伯主未<lb/>
　盛之時也莊之十三年而㑹于北杏二十七年而同<lb/>
　盟于幽扵是合天下而聴命扵一邦矣合天下而聴<lb/>
<pb n="54b"/>　命扵一邦古無有也僖之四年伐楚五年㑹世子九<lb/>
　年盟葵邱而匡王室合諸侯之權皆在伯主矣伯主<lb/>
　之未興諸侯無所統也而天下猶知有王伯主之既<lb/>
　興諸侯有所統也而天下始不知有王伯主之興固<lb/>
　世道之一幸而王之迹熄獨非世道之衰邪僖之十<lb/>
　七年而小白卒小白卒而楚始横中國無伯者十餘<lb/>
　年二十八年而有城濮之戰扵是中國之伯昔之在<lb/>
　齊桓者今轉而歸晉文矣晉襄繼之猶足以嗣文公<lb/>
<pb n="55a"/>　之業靈成景厲不足以繼悼公再伯而得鄭駕楚尚<lb/>
　庶㡬焉自是而後晉伯不競盖至扵襄之二十七年<lb/>
　而宋之㑹晉楚之從交相見昭之元年再㑹扵虢扵<lb/>
　是晉楚夷矣四年而楚靈大㑹扵申晉盖不預中國<lb/>
　之事者十年平邱之盟雖曰再主夏盟而晉之合諸<lb/>
　侯由是止鄟陵以後參盟見矣參盟見而諸侯無主<lb/>
　盟者矣天下之有伯非美事也天下之無伯非細故<lb/>
　也天下無伯而春秋終焉故觀隱桓莊閔之春秋固<lb/>
<pb n="55b"/>　已傷王迹之熄觀襄昭定哀之春秋尤以傷伯業之<lb/>
　衰此特其大者耳其他如荆人來聘外域之臣始未<lb/>
　有名字也扵後則名字著扵經矣無駭挾卒諸侯之<lb/>
　大夫始未有名氏也扵後則有生而賜氏者矣始也<lb/>
　諸侯盟諸侯扵後則大夫盟諸侯矣始也諸侯自相<lb/>
　盟扵後則大夫自相盟矣始也諸侯僣天子扵後則<lb/>
　大夫僣諸侯矣始也大夫竊諸侯之柄扵後則陪臣<lb/>
　據大夫之邑矣合春秋一經觀之大抵愈趨愈下愈<lb/>
<pb n="56a"/>　久愈薄遡之而上則文武成康之盛可以接堯舜之<lb/>
　傳沿之而下則七雄分裂之極不至扵秦不止學春<lb/>
　秋者既能先明大義以究理之精又能次觀世變以<lb/>
　硏事之實則春秋一經亦思過半矣　學春秋者捨<lb/>
　三傳無所考而士之有志者類欲盡束三傳獨抱遺<lb/>
　經豈非以其互相牴牾更相矛盾而不一其説乎竊<lb/>
　甞思之左氏熟扵事而公榖近扵理盖左氏曾見國<lb/>
　史而公榖乃經生也惟其曾見國史故雖熟扵事而<lb/>
<pb n="56b"/>　理不明惟其出扵經生所傳故雖近扵理而事多繆<lb/>
　二者合而觀之可也然左氏雖曰備事而其間有不<lb/>
　得其事之實公榖雖曰言理而其間有害扵理之正<lb/>
　者不可不知也盖左氏每述一事必究其事之所由<lb/>
　深扵情偽熟扵世故往往論其成敗而不論其是非<lb/>
　習扵世之所趨而不明乎大義之所在言周鄭交質<lb/>
　而曰信不由中質無益也論宋宣公立穆公而曰可<lb/>
　謂知人矣鬻拳强諫楚子臨之以兵而謂鬻拳之為<lb/>
<pb n="57a"/>　愛君趙盾亡不越境反不討賊而曰惜也越境乃免<lb/>
　此皆其不明理之故而其叙事失實者尤多有如楚<lb/>
　自得志漢東駸駸荐食上國齊桓出攘之晉文再攘<lb/>
　之其功偉矣此正孟子所謂彼善扵此者然其所以<lb/>
　攘楚者豈能驟舉而攘之哉必先翦其手足破其黨<lb/>
　與而後攘之易耳是故桓公將攘楚必先有事扵蔡<lb/>
　文公將攘楚必先有事扵曹衛此事實也而左氏不<lb/>
　逹其故扵侵蔡則曰為蔡姬故扵侵曹伐衛則曰為<lb/>
<pb n="57b"/>　觀裸浴與塊故此其病在扵推尋事由毛舉細故而<lb/>
　二公攘外安内之烈皆晦而不彰其他紀事往往類<lb/>
　此然則左氏之紀事固不可廢而未可盡以為據也<lb/>
　宗左氏者以為邱明受經扵仲尼所謂好惡與聖人<lb/>
　同者然左氏大旨多與經戾安得以為好惡與聖人<lb/>
　同乎觀孔子所謂左邱明恥之某亦恥之乃竊比老<lb/>
　彭之意則其人當在孔子之前而左氏傳春秋其事<lb/>
　終扵智伯乃在扵孔子之後説者以為與聖人同者<lb/>
<pb n="58a"/>　為左邱明而傳春秋者為左氏盖有證矣或以為六<lb/>
　國時人或以為楚左史倚相之後盖以所載虞不臘<lb/>
　等語盖秦人以十二月為臘月而左氏所述楚事極<lb/>
　詳盖有無經之傳而未有無傳之經亦一證也若夫<lb/>
　公榖二氏固非親受者其所述事多是采之傳聞又<lb/>
　不親見國史故其事多繆誤略其事而觀其理有精<lb/>
　到者而其害扵理者亦甚衆此尤致知者之所以當<lb/>
　眀目而深辨之也公羊論隱桓之貴賤而曰子以母<lb/>
<pb n="58b"/>　貴母以子貴夫謂子以母貴可也謂母以子貴可乎<lb/>
　推此言也所以長後世妾母陵僣之禍者皆此言基<lb/>
　之也榖梁論世子蒯聵之事則曰信父而辭王父則<lb/>
　是不尊王父也其弗受以尊王父也夫尊王父可也<lb/>
　不受父命可乎推此言也所以啓後世父子爭奪之<lb/>
　禍者未必不以此言藉口晉趙鞅入于晉陽以叛趙<lb/>
　鞅歸于晉公榖皆曰其言歸何以地正國也後之臣<lb/>
　子有據邑以叛而以逐君側之小人為辭者矣公子<lb/>
<pb n="59a"/>　結媵陳人之婦于鄄遂及齊侯宋公盟公羊曰大夫<lb/>
　受命不受辭出境有可以安社稷利國家者專之可<lb/>
　也後之人臣有生事異域而以安社稷利國家自諉<lb/>
　者矣紀侯大去其國聖人盖傷之也而公羊則以為<lb/>
　齊襄復九世之讐春秋之後世有窮兵黷武而以春<lb/>
　秋之義自許者矣祭仲執而鄭忽出其罪在祭仲也<lb/>
　而公羊則以為合扵反經之權後世盖有廢置其君<lb/>
　如奕棊者矣聖人作經本以明理也自傳者學不知<lb/>
<pb n="59b"/>　道妄為之説而事非易位義利無别其極扵下僣上<lb/>
　卑陵尊父子相夷兄弟為仇為人臣而稱兵以向闕<lb/>
　出境外而矯詔以行事國家易姓而為其大臣者反<lb/>
　以盛徳自居而無所媿君如武帝臣如雋不疑皆以<lb/>
　春秋定國論而不知其非也此其為害豈不甚扵叙<lb/>
　事失實之罪哉故甞以為公榖左三傳要皆有失而<lb/>
　失之多者莫如公羊何范杜三家各自為説而説之<lb/>
　繆者莫如何休公羊之失既已略舉其一二而何休<lb/>
<pb n="60a"/>　之繆為尤甚元年春王正月公羊不過曰君之始年<lb/>
　爾而何休則曰春秋紀新王受命扵魯滕侯卒公羊<lb/>
　不過曰滕微國而侯不嫌也而何休則曰春秋王魯<lb/>
　託隱公以為始受命之王滕子先朝故襃之黜周王<lb/>
　魯公羊未有明文也而何休乃唱之其誣聖人也甚<lb/>
　矣公羊曰母弟稱弟母兄稱兄此其言已有失矣而<lb/>
　何休又從為之説曰春秋變周之文從商之質質家<lb/>
　親親明當親扵羣公子也使後世有親厚扵同母之<lb/>
<pb n="60b"/>　兄弟而薄扵父之枝者未必不斯言啓之公羊曰立<lb/>
　嫡以長不以賢立子以貴不以長此其言固有據也<lb/>
　而何休乃為之説曰嫡子有孫而死質家親親先立<lb/>
　弟文家尊尊先立孫使世有惑扵質文之異而嫡庶<lb/>
　互爭者未必不斯語禍之其釋㑹戎之義則曰王者<lb/>
　不治外國録戎來者勿拒去者勿追也春秋之作本<lb/>
　以正外國之分乃謂之不治外國可乎其釋天王使<lb/>
　來歸賵之義則曰王者據土與諸侯分職俱南面而<lb/>
<pb n="61a"/>　治有不純臣之義春秋之作本以正君臣之分乃謂<lb/>
　之有不純臣之義可乎隱三年春二月己巳日有食<lb/>
　之公羊不過曰記異也而何休則曰是後衛州吁弑<lb/>
　其君諸侯初僭桓元年秋大水公羊不過曰記災也<lb/>
　而何休則曰先是桓篡隱與專易朝宿之邑隂逆與<lb/>
　怨氣所致凡而地震山崩星電雨雹螽螟彗孛之類<lb/>
　莫不推尋其致變之由考騐其為異之應其不合者<lb/>
　必强為之説春秋記災異而其説不書曾若是其瑣<lb/>
<pb n="61b"/>　碎磔裂乎若此之類不一而足凡皆公羊之妄也愚<lb/>
　觀三子之釋傳惟范寗差少過其扵榖梁之義有未<lb/>
　安者輒曰寗未詳盖譏之也而何休則曲為之説適<lb/>
　以増公羊之過爾故曰范甯榖梁之忠臣也何休公<lb/>
　羊之罪人也<lb/>
　<lb/>
　<lb/>
　春秋本義綱領<lb/>
<pb n="62a"/>　春秋本義通論<lb/>
春秋之不明凡例襃貶害之也聖人曷甞先定凡例而<lb/>
修春秋哉或曰子之本義有云義見某年某事者非凡<lb/>
例邪曰非也春秋有自然之法因是事而著是理以為<lb/>
法扵天下曷甞設凡例以待其事而書之哉如朱子謂<lb/>
何甞某事用某法某事用某例者得之若當時史氏之<lb/>
作則凡例之説或有之矣亦未必若今之説春秋者拘<lb/>
拘執彼以比此也及乎孔子借魯史以作經因事設教<lb/>
<pb n="62b"/>凡非天子之事而私相盟者其私盟之罪無不同也而<lb/>
其為盟則各有所因即其因以見其情則其罪有輕重<lb/>
焉私相㑹者其私㑹之罪無不同也而其為㑹亦各有<lb/>
所因即其因以見其情則其罪有輕重焉私相侵伐者<lb/>
其侵伐之罪無不同也而其侵伐亦各有所因即其因<lb/>
以見其情則其罪有輕重焉此孟子有彼善扵此之説<lb/>
也惟其罪之無不同故有義見某年某事之云惟其情<lb/>
之有淺深罪之有輕重故本事之下各附先儒之論以<lb/>
<pb n="63a"/>見其義此亦理一分殊之謂學春秋者即此而推之則<lb/>
凡入滅圍取朝聘奔如凡非王事而諸侯僣焉大夫攘<lb/>
焉者其罪皆可見而其情罪之輕重等差亦不能逃焉<lb/>
曰然則孔子徒議其罪而已乎曰未也議其罪將以懲<lb/>
其惡懲其惡将使之反其無惡而已矣故曰克己復禮<lb/>
克己所以復禮也不克己則不能以復禮不懲惡則不<lb/>
能以遷善故春秋為克己復禮之書而後世但知聖人<lb/>
議人罪惡而已此凡例襃貶之所由興也自凡例襃貶<lb/>
<pb n="63b"/>之説興而聖人之心不白扵世其書雖存其用則泯矣<lb/>
此非細故也此説春秋之大弊也人能痛埽其弊以至<lb/>
扵無春秋其庶㡬乎愚所言者凡例之陋若夫襃貶之<lb/>
繆則邵子朱子鄭夾漈吕朴鄉諸家之説已悉扵綱領<lb/>
兹不復論<lb/>
弑君之賊夫人所能知也然致弑之由則有漸自某君<lb/>
之失其道而肆意侵伐入滅民困而財耗也馴而至扵<lb/>
戕其身自某君之家不齊妻淫而子奢也馴而至扵滅<lb/>
<pb n="64a"/>其家自某君之失其馭而使大夫専國君若贅旒也馴<lb/>
而至扵禄去公室自某君之失其權而使某卿帥師軍<lb/>
政之在臣也馴而至扵弑其君春秋皆歴書之以為天<lb/>
下之大戒使凡為君者防微慎始兢兢業業而不敢肆<lb/>
此正所謂屬辭比事之法惟其弑其君罪大惡極夫人<lb/>
所能知故本義但云義見隱四年衛州吁事惟其屬辭<lb/>
比事有以著其見弑之由故本事之下各附先儒之説<lb/>
以明之而非舎弑君之罪但著人君之過而已也<lb/>
<pb n="64b"/>大凡先儒傳此一經必有一得特以襃貶凡例之説汨<lb/>
其心思故不得盡善耳是以先儒之説不敢妄加去取<lb/>
必究其指歸而取其所長二家説同則取其前説前畧<lb/>
後詳前晦後明則取其後説其或大段甚當而一二句<lb/>
害理者可刪則刪之一二字害理者可改則改之如吕<lb/>
朴鄉五論正大明白而扵明分義正名分著㡬微三條<lb/>
之下所引春秋事時或與經意不合未免去其一二如<lb/>
程子春秋序子丑寅建正之類不能無疑故闕而不録<lb/>
<pb n="65a"/>竊倣朱子所謂不敢扵注脚上添注脚之法使觀者簡<lb/>
明易見云爾非敢自執己見凡非已意者一切去之也<lb/>
所以敢爾者以其有經為之主也經意本渾成明白因<lb/>
傳而益明者固有之矣因傳而晦且鑿者亦不少也故<lb/>
説之合扵經者取之其不合者去之其法甚約也其或<lb/>
取兩説者以一説之意未足以盡此事之旨故必兼見<lb/>
而其義始備其或必附已意云者亦以先儒之説與經<lb/>
相違云爾非敢舎先儒之説而主一己之見亦非敢勦<lb/>
<pb n="65b"/>先儒之意以為巳之意也<lb/>
曰子之引諸家之説其亦有重複者何也曰此編竊倣<lb/>
朱子集註之意先訓詁而後事實而後議論議論即本<lb/>
義也其圈下復引諸家之説者其餘意也或其前後始<lb/>
末也盖春秋一事兼數義本義之外别有餘意又有前<lb/>
後始末一家之言豈能盡該故引諸家之説以足之諸<lb/>
家之説豈免重複哉欲其成文故不得盡刪也所謂前<lb/>
後始末者一事必有首尾必合數十年之通而後見或<lb/>
<pb n="66a"/>自春秋之始至中中至終而總論之正所謂屬辭比事<lb/>
者也大凡春秋一事為一事者常少一事而前後相聨<lb/>
者常多其事自微而至著自輕而至重始之不慎至卒<lb/>
之不可救者往往皆是而先儒或略之乃扵一字之間<lb/>
而究其義此其穿鑿附㑹想像測度之説所由生也今<lb/>
似此者悉埽除之使經文渾成明白即始而見終庶學<lb/>
者可以理義推詳不得以小巧私智窺聖人之意者本<lb/>
義之旨也<lb/>
<pb n="66b"/>傳稱屬辭比事者春秋之大法此必孔門傳授之格言<lb/>
而漢儒記之耳而説春秋者終莫之省甚可惜也夫春<lb/>
秋有大屬辭比事有小屬辭比事其大者合二百四十<lb/>
二年之事而比觀之春秋之始諸侯無王未若是之甚<lb/>
也終則天王不若一列國之君始也諸侯之大夫未若<lb/>
是之張也終則專國而無諸侯始也呉楚未若是之横<lb/>
也終則伯中國滅諸侯始也諸侯之伐國未甚也終則<lb/>
至扵滅同列之國其小者合數十年之事而比觀之始<lb/>
<pb n="67a"/>也大夫執一國之權終則至扵弑其君始也子弟預一<lb/>
國之政終則至扵篡其位始也諸侯專恣而妄動終則<lb/>
至扵滅其身始也夫人昏姻之不正終則至扵淫亂而<lb/>
奔亡又如魯桓見殺扵齊而莊公忘父之讐主王姬昏<lb/>
與齊人狩文姜之喪未除而如齊納幣書子同生扵前<lb/>
至三十七年而始娶又如躬如齊逆女先至而後夫人<lb/>
入其終卒有姜氏弑閔遜邾之亂又如書王人子突救<lb/>
衛而衛侯朔入于衛又書公至自衛又書齊人來歸衛<lb/>
<pb n="67b"/>俘又如書大無麥禾而築郿告糴于齊而新延廏凡春<lb/>
秋之事無不皆然人知此法則一字襃貶與先定凡例<lb/>
而作春秋之説久當自廢不必多辨也<lb/>
春秋二百四十二年皆非常之事此説自三傳至扵今<lb/>
凡傳春秋者皆能言之其亦孔門弟子聞扵聖師之言<lb/>
歟然而三傳卒不能守其言左氏多以春秋之事為禮<lb/>
公榖亦有以為喜之嘉之者夫既得禮矣喜之嘉之矣<lb/>
則是常事也豈有非常之事而聖人以為禮為可喜為<lb/>
<pb n="68a"/>可嘉哉諸儒踵三傳之繆而不察同然一辭甚可怪也<lb/>
其辯既各見扵本義辨疑或問兹不復論<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="68b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋夲義通論<lb/>
<pb n="69a"/>　春秋本義問答<lb/>
　　問元年春王正月此春秋開卷第一義而正朔一<lb/>
　　事亦吾儒所當明辨者今本義以正月者建寅之<lb/>
　　月或問中引用蔡氏書傳謂三代改正朔而不改<lb/>
　　月數辨證甚明然竊詳朱蔡之説月數雖不改正<lb/>
　　朔則必改商建丑則正朔必用十二月周建子則<lb/>
　　正朔必用十一月特紀月之數不改耳故商書元<lb/>
　　祀十有二月以十二月為嵗首七月之詩二之日<lb/>
<pb n="69b"/>　　鑿冰以十一月為嵗首凡朝㑹大事必以正朔行<lb/>
　　事今既以正月為建寅之月則是周未甞改夏正<lb/>
　　也而又引趙氏云王正月者王者之所班葉氏云<lb/>
　　王者以正朔一天下豈有周為天子而乃班夏之<lb/>
　　正朔乎周改正朔矣而乃仍以夏之正朔一天下<lb/>
　　乎大槩如左杜胡張諸儒之以建子為正月則扵<lb/>
　　王正月三字甚順而扵春之一字有未安若以建<lb/>
　　寅之月為正月則扵春字甚安而扵王正月三字<lb/>
<pb n="70a"/>　　有所未妥此乃千古不斷之疑請更詳之<lb/>
答隱公元年春王正月改正朔不改月數不必疑所可<lb/>
疑者魯公即位之在正月也何謂改正朔不改月數不<lb/>
必疑盖商改夏正以十二月為嵗首矣而書稱元祀十<lb/>
有二月伊尹奉嗣王祗見厥祖未甞改十二月為正月<lb/>
也周改夏正以十一月為嵗首矣而周禮一書七月一<lb/>
詩皆用夏正數月其曰一之日觱發正指十一月亦未<lb/>
嘗改十一月為正月也其他如四月惟夏六月徂暑等<lb/>
<pb n="70b"/>詩顯然可考秦改夏正以十月為嵗首矣而史記云始<lb/>
皇三十一年十二月更名臘曰嘉平又每嵗首先書冬<lb/>
十月漢用秦正每嵗首亦先書十月未甞改十月為正<lb/>
月也至漢武帝改厯法用夏正每嵗首始書正月此皆<lb/>
不改月數之明驗而所謂改正朔者惟即位與朝覲㑹<lb/>
同則商以十二月周以十一月秦以十月行事以新天<lb/>
下耳目耳葉氏所謂王者以正朔一天下如此而已然<lb/>
其敬授民時使民春耕夏耘秋斂冬藏天子諸侯春祠<lb/>
<pb n="71a"/>夏禴秋嘗冬烝春蒐夏苗秋獮冬狩則仍用夏正觀詩<lb/>
書易周禮及月令汲冢等書與春秋凡非時必書之事<lb/>
可見矣盖四時斷不可易天子順時以施政斯民依時<lb/>
以興作向使周以十一月為春以二月為夏五月為秋<lb/>
八月為冬則二十四氣皆差而農作非時祭祀非節蒐<lb/>
狩非名夫夏之孟夏天子嘗麥庶人薦麥夏之孟秋農<lb/>
乃登榖天子嘗新若周之孟夏豈有麥周之孟秋豈有<lb/>
榖而月令王制言之乎蒐者仲春擇取禽獸之名苗者<lb/>
<pb n="71b"/>仲夏除獸害苗之名獮者仲秋順時殺物之名狩者仲<lb/>
冬圍守取物之名若周改四時行之則違時害物名實<lb/>
錯亂聖人肯為之乎惟其四時民事不可移易故班律<lb/>
授時仍用夏正而建丑十二月不改為春正月建子十<lb/>
一月亦不改為春正月惟其商周即位朝覲㑹同等事<lb/>
在十二月十一月故有改正朔之名况改正朔三字乃<lb/>
漢儒所自言扵經無見凡商周秦扵嵗首稱十二月十<lb/>
一月十月者即其所改正朔也凡商周秦稱正月者皆<lb/>
<pb n="72a"/>建寅月也由是觀之春在王正月之上既甚順而王在<lb/>
正月之上亦甚妥此朱子晚年之論始定欲改孟子註<lb/>
周七八月為夏五六月周十一十二月為夏九十月之<lb/>
説而其書已徧行扵世故蔡氏觧書親承朱子之教而<lb/>
有改正朔不改月數之説不然何敢背其説而反孟子<lb/>
集註之論哉今陽恪夏正辨實出扵朱子門人㬊淵親<lb/>
聞其師之論愚所以敢扵本義或問用夏正而取趙氏<lb/>
葉氏之云者以此也何謂可疑者魯公即位在正月也<lb/>
<pb n="72b"/>盖商既以元祀十有二月伊尹奉嗣王祇見厥祖及三<lb/>
年終喪即吉十有二月朔伊尹又以冕服奉嗣王歸于<lb/>
亳則是凡商王即位必在十有二月也葢古者君喪嗣<lb/>
子踰年始即位改元必在所建之歳首次第推之周之<lb/>
王與諸侯即位亦當在十有一月何獨春秋在建寅正<lb/>
月即位乎此其可疑者也及考唐志春秋時晉魯宋各<lb/>
自有厯法當獻惠之世大抵皆用夏正由是知春秋時<lb/>
魯公不奉周王正朔不於建子十一月即位而以建寅<lb/>
<pb n="73a"/>正月即位故孔子因舊史而不革直書之以見當時諸侯<lb/>
之僭亂也故曰其文則史其義則某竊取之然唐志之外<lb/>
更無他書可考不敢質言之而其可疑者亦粗通其一二<lb/>
矣愚所以敢於本義引朱子晩年荅㬊氏之說以明之者<lb/>
此也夫夏正周正之說雖為春秋開卷第一義固不可以<lb/>
不講而春秋大義則在於正義明道尊君抑臣貴王賤伯<lb/>
内夏外夷防微慎始因事立敎以正人心以扶綱常其夏<lb/>
正周正之說乃後儒自為異論自相矛盾春秋先務正不<lb/>
<pb n="73b"/>在此也曰班厯授時亦國之大事周亦當在十一月然則<lb/>
本義引趙氏云古者天子嘗以今年冬班明年正朔於諸<lb/>
侯所謂今年冬者果在何月也曰此無明文可考今依蔡<lb/>
氏說則周當在冬十月其或班厯授時在冬十二月亦不<lb/>
可知也曰商周既以寅月為正月安在其為改正朔安在<lb/>
其為諸侯奉天子正朔乎曰古之班厯授時猶今之授時<lb/>
厯自漢武帝歴魏晉隋唐以至扵今皆用夏正國之大事<lb/>
皆在寅月今之授時厯雖與古異制然使民依時作事則<lb/>
<pb n="74a"/>同也天下孰敢不遵孰敢自定厯法哉此即古者奉天<lb/>
子正朔之義斷不可因漢武以來不改正朔而遂廢班<lb/>
厯也夫夏之四時非夏之四時也天之四時也夏不敢<lb/>
違天而授時周敢違天而授時乎由是觀之商周雖改<lb/>
正朔而班夏之時亦何傷哉<lb/>
　　問九年齊人取子糾殺之此一節孔子不以桓公<lb/>
　　為非程子斷然謂桓公為兄子糾為弟朱子一依<lb/>
　　程説今本義序自謂祖述程朱而扵此一事乃取<lb/>
<pb n="74b"/>　　荀卿而不從程子何也此正人倫之大節綱常所<lb/>
　　係恐必合從程朱為是<lb/>
答莊公九年公伐齊納子糾齊小白入于齊齊人取子<lb/>
糾殺之謂桓公為弟子糾為兄者公羊榖梁之論而荀<lb/>
卿司馬遷杜預孫太山胡安定劉原父胡邦衡孫莘老<lb/>
吕東萊凡三十餘家之説也愚所以取之盖亦有為大<lb/>
凡春秋書子某者必當立之子也其單稱名者必庶孽<lb/>
不當立者也又春秋凡書入于某者篡位者也公伐齊<lb/>
<pb n="75a"/>納子糾左氏有子字公榖雖無子字而齊人取子糾殺<lb/>
之之文則左氏公榖皆有子字桓公扵此單書小白之<lb/>
名又書入于齊故公羊曰其書入于齊何篡也榖梁曰<lb/>
惡之也程子以大義推之而疑桓公為兄非有所考也<lb/>
雖引薄昭之言以為證而朱子乃云荀卿謂桓公殺兄<lb/>
以爭國其言固在薄昭之前論語集註雖取程子之説<lb/>
而又嘗舉荀卿之言則亦不能無疑扵其間矣不特荀<lb/>
卿之言也史記齊世家亦云襄公立殺誅數不當羣弟<lb/>
<pb n="75b"/>恐禍及故次弟糾奔魯小白之莒杜預亦曰子糾小白<lb/>
庶兄鄧驥亦曰桓公襄公之季弟馬遷謂子糾為次弟<lb/>
鄧驥謂小白為季弟其亦有所據矣夫孔子非不以桓<lb/>
公為非也盖取其厥後有仁者之功耳豈真許其仁哉<lb/>
其不足扵桓公管仲者甚多也故曰管仲之器小哉而<lb/>
孟子亦謂仲尼之徒無道桓文之事今夲義祖述程朱<lb/>
而此一事未敢盡從程子之説者以春秋書法決之也<lb/>
盖大綱大領一宗程朱而一事之有疑一義之未安豈<lb/>
<pb n="76a"/>可雷同其說而不之辨乎夫孟子願學孔子者也孔子<lb/>
許桓公管仲之功如此而孟子闢五霸為三王之罪人<lb/>
朱子逺宗孟子者也而集註引楊氏之言謂孟子以已<lb/>
之長方人之短猶有此等氣象又朱子近學程子者也<lb/>
而作中庸或問辨程子之言不少假其辨修道謂程子<lb/>
養之以福修而求復之云未合子思本文之意其辨隠<lb/>
微謂以心言之則程子不若吕游楊三家之宻其辨程<lb/>
吕中字問答則曰聖賢之言固有發端而未竟者學者<lb/>
<pb n="76b"/>尤當虚心悉意以審其歸未可執其一言而遽以為定<lb/>
其辨程子謂中字因過不及而立名則曰未得為定論<lb/>
其辨程子謂事上之道莫若忠待下之道莫若恕則曰<lb/>
此則不可曉如是者數十條及觀朱子易本義與伊川<lb/>
易傳相悖者不可勝紀不可謂朱子不學程子也盖程<lb/>
子嘗謂義理無窮或一時之論而未及定或其門人傳<lb/>
授之訛學者當守其大綱大領而辨其一二疑義若一<lb/>
槩以程子之言而稱一好字不究指意之所歸不求吾<lb/>
<pb n="77a"/>心之所安亦非程子所以教人之意昔唐之王珪魏徴<lb/>
建成太子之臣也及太宗殺兄而王魏事之固有大罪<lb/>
然近代論治者不可謂王魏為小人王魏忘君事讐之<lb/>
罪固不可縦而其匡太宗致貞觀治功亦不可泯故朱<lb/>
子謂王魏功過不以相掩似未取程子謂王魏後雖有<lb/>
功何足贖之語此豈非人倫大節綱常所係而朱子言<lb/>
之是或一道也今以子糾為兄桓公為弟而管仲事之<lb/>
正與王魏事太宗之事相似又以孔子與人為善之意<lb/>
<pb n="77b"/>與孔子不得已而與齊晉之旨觀之則論語許管仲之<lb/>
功未為害義若孔子作春秋則嚴矣春秋者正義明道<lb/>
之書也故論語許其功而春秋定其罪觀其上書子糾<lb/>
以正其名下書小白以正其篡又書殺子糾以正其忍<lb/>
而聖人之情亦可見矣愚扵或問辨之頗詳亦不贅述<lb/>
　<lb/>
　<lb/>
　春秋本義問答<lb/>
</p>

  </div>
            <div>
                <head>春秋本義卷一</head>
    <p>
<pb n="1a"/>欽定四庫全書<lb/>
　春秋本義卷一　　　　元　程端學　撰<lb/>
　杜氏曰春秋者魯史記之名也史之所記必表年以<lb/>
　首事年有四時故錯舉以為所記之名也<lb/>
　　　隱公<hi>名息姑恵公之庶子</hi>
　隱私諡也魯侯爵而稱公者康侯胡氏曰臣子之辭<lb/>
　春秋從周之文而不革者也啖氏曰西周紀傳皆以<lb/>
　本爵春秋時則皆稱公夫子因而書之以明其僭也<lb/>
<pb n="1b"/>　愚謂春秋魯史也在魯稱公為臣子之辭若書葬某<lb/>
　國某公者皆僭稱公也後倣此程子曰夫子道既不<lb/>
　行於天下於是因魯春秋立百王不易之大法平王<lb/>
　東遷在位五十一年卒不能復興先王之業王道絶<lb/>
　矣孟子曰王者之迹熄而詩亡詩亡然後春秋作適<lb/>
　當隱公之初故始於隱公○孫氏曰春秋之始於隱<lb/>
　公者非他以平王之所終也平既不王東遷之後周<lb/>
　室微弱諸侯强大朝覲不修貢職不奉號令無所束<lb/>
<pb n="2a"/>　賞罰無所加壊法易紀變禮亂樂弑君戕父攘國竊<lb/>
　號征伐四出蕩然不禁天下之政皆諸侯分裂之平<lb/>
　王莫能中興逮隠而死故詩自黍離而降書自文侯<lb/>
　之命而絶春秋自隱公而始也木訥趙氏曰凡諸儒<lb/>
　欲以一事當春秋之始者皆妄也<lb/>
元年春王正月<lb/>
　公羊曰元年者何君之始年也春者何歲之始也曷<lb/>
　為先言王而後言正月王正月也何言乎王正月大<lb/>
<pb n="2b"/>　一統也趙氏曰天子常以今年冬頒明年正朔於諸<lb/>
　侯諸侯受之每月奉月朔甲子以告於廟所謂禀正<lb/>
　朔也故曰王正月言王之所以班也葉氏曰王者以<lb/>
　正朔一天下故協時月正日者天下無不同諸侯繼<lb/>
　世而有其國故即位建始者各得稱元年以自異後<lb/>
　倣此○朱子曰三王之正不同周用天正矣而七月<lb/>
　一詩又皆以人正為紀何也所謂改正朔者改歳首<lb/>
　爾月不可易也愚案此朱子晚年之説以此推之則<lb/>
<pb n="3a"/>　正月者建寅之月也凡事繫日日繫月月繫時時繫<lb/>
　年古今紀事之常法也孔子因魯史之舊無所加損<lb/>
　亦未嘗寓意於其間孟子曰其文則史叙事且然況<lb/>
　叙年時日月乎凡言春王二字為孔子所加者求之<lb/>
　過者也又案春秋凡一時無事必書首月以正四時<lb/>
　惟此及莊元年三月雖有事而亦書正月者以一公<lb/>
　之始也義又見六年秋七月王氏曰不書即位禮之<lb/>
　不舉者也盖隱公不行即位之禮魯史不書故孔子<lb/>
<pb n="3b"/>　不得而益耳然未詳其所以不舉之故餘見辨疑或<lb/>
　問<lb/>
三月公及邾儀父盟于蔑<hi>亡結切邾公羊作邾婁與禮記擅弓同盖齊人語也後皆同蔑公羊穀梁作昧</hi>
　程子曰或不日因舊史也古史記事簡略日月或不<lb/>
　備春秋因舊史有可損而不能益也愚謂或有闕文<lb/>
　亦有事當繫月繫時如螟螽旱饑無冰無麥禾之類<lb/>
　是也後倣此公羊曰及與也程子曰内為主稱及莘<lb/>
<pb n="4a"/>　老孫氏曰及者以内而及外因此而及彼愚謂亦有<lb/>
　直訓與者如公及宋公遇于清平莒及郯城邾及防<lb/>
　之類是也後倣此范氏曰邾附庸國孔氏曰曹姓顓<lb/>
　頊之後武王封其苗裔邾俠為附庸居邾王制曰不<lb/>
　能五十里不合於天子附於諸侯曰附庸杜氏曰魯<lb/>
　國鄒縣張氏曰後為襲慶府鄒縣公羊曰儀父者字<lb/>
　也髙氏曰附庸稱字同命卿也少胡戴氏曰儀父邾<lb/>
　大夫如慶父歸父行父丕鄭父陽處父之類愚謂後<lb/>
<pb n="4b"/>　書邾子卒則邾本子爵小國一卿邾自當有大夫戴<lb/>
　説近是周禮天官玉府職曰若合諸侯則共珠盤玉<lb/>
　敦夏官戎右職曰盟則以玉敦辟盟遂役之賛牛耳<lb/>
　桃茢秋官司盟職曰掌盟載之法凡邦國有疑㑹同<lb/>
　則掌其盟約之載及其禮儀北面詔明神故春秋諸<lb/>
　侯之盟倣此而損益耳杜氏曰蔑姑蔑魯地魯國卞<lb/>
　縣南有姑城鄭樵云兖州瑕邱縣有姑蔑城獻可杜<lb/>
　氏曰周禮司盟凡邦國有疑則掌其盟載之約盖天<lb/>
<pb n="5a"/>　子設諸侯㑹盟之禮而諸侯不得專之周衰㑹同禮<lb/>
　廢列國擅相盟㑹而不務信孫氏曰盟者亂世之事<lb/>
　故聖王在上闃無聞焉斯盖周道陵遲衆心離貳忠<lb/>
　信殆絶譎詐交作扵是列國始有歃血要盟之事凡<lb/>
　書盟皆惡之也仲培戴氏曰隱公居父喪而講嘉禮<lb/>
　廢王覲而崇私交後凡書盟倣此而此又為七年伐<lb/>
　邾起文也○髙氏曰諸侯各守疆域非有王事不得<lb/>
　自出境邾與魯伉盟則能病魯故隱公屈已而與之<lb/>
<pb n="5b"/>　盟趙氏曰王綱壊則諸侯恣而仇黨行故干戈以敵<lb/>
　讐盟誓以固黨天下行之遂若恒焉若王政舉則諸<lb/>
　侯莫敢相害君道立則信著而義逹盟何為焉觀春<lb/>
　秋之盟有以見王政之不行而天下無賢侯也胡氏<lb/>
　曰周禮珠盤玉敦之制皆妄言也大抵盟者亂世之<lb/>
　事豈有天子與諸侯歃血為盟之事哉未詳是否<lb/>
夏五月鄭伯克段于鄢<hi>扵晩切趙氏曰當作鄔</hi>
　夏五月者凡一時無事書首月有事則書其事之月<lb/>
<pb n="6a"/>　魯史常法也後倣此鄭伯莊公寤生也孔氏曰鄭國<lb/>
　伯爵姬姓宣王封母弟桓公友於鄭京兆鄭縣是也<lb/>
　杜氏曰在滎陽宛陵縣西南張氏曰後為鄭州新鄭<lb/>
　縣朴鄉呂氏曰克勝其徒衆若敵國云爾公羊曰段<lb/>
　鄭伯弟也愚謂段不稱公子再命大夫也杜氏曰鄢<lb/>
　潁川鄢陵縣張氏曰後屬開封府左氏曰初鄭武公<lb/>
　娶于申曰武姜生莊公及共叔段莊公寤生驚姜氏<lb/>
　遂惡之愛共叔段欲立之亟請於武公公弗許及莊<lb/>
<pb n="6b"/>　公即位為之請制公曰制巖邑也虢叔死焉他邑惟<lb/>
　命請京使居之謂之京城太叔祭仲曰都城過百雉<lb/>
　國之害也先王之制大都不過參國之一中五之一<lb/>
　小九之一今京不度非制也君將不堪公曰姜氏欲<lb/>
　之焉辟害對曰姜氏何厭之有不如早為之所無使<lb/>
　滋蔓蔓難圗也蔓草猶不可除况君之寵弟乎公曰<lb/>
　多行不義必自斃子姑待之既而大叔命西鄙北鄙<lb/>
　貳於已公子吕曰國不堪貳君將若之何欲與大叔<lb/>
<pb n="7a"/>　臣請事之若弗與則請除之無生民心公曰無庸將<lb/>
　自及大叔又収貳以為已邑至扵廪延子封曰可矣<lb/>
　厚將得衆公曰不義不暱厚將崩大叔完聚繕甲兵<lb/>
　具卒乘將襲鄭夫人將啓之公聞其期曰可矣命子<lb/>
　封帥車二百乘以伐京京叛大叔段段入扵鄢公伐<lb/>
　諸鄢孫氏曰段鄭伯弟以鄭伯之力始勝之者見段<lb/>
　驕悍難制鄭伯至扵用兵此鄭伯不兄段不弟交譏<lb/>
　之○張氏曰仁人之扵弟不藏怒不宿怨親愛之而<lb/>
<pb n="7b"/>　已矣其或不中不才亦必正之以義使不格姦厚之<lb/>
　以恩使不離富貴令莊公之於叔段無念鞠子哀之<lb/>
　心而懐其母偏愛欲奪巳位之恨授之大都而不<lb/>
　為之所縦使失道以至扵亂方其居京収邑之時可<lb/>
　制而不制如鷙鳥將擊而匿形於未發之先稔其惡<lb/>
　以待其成及其逆節已露然後以冦讐之法討之以<lb/>
　力勝為事必誅為期莊公非特以段之不才棄之乃<lb/>
　其心實欲養成其惡待以冦賊無復天倫之念書曰<lb/>
<pb n="8a"/>　克段于鄢然後忮忍之心施於同氣者舉形見於筆<lb/>
　削之間矣愚謂鄭伯克段于鄢之辭亦史氏立言之<lb/>
　法孔子因事立教録之為後世鑒故曰其文則史其<lb/>
　義則某竊取之矣<lb/>
秋七月天王使宰咺來歸惠公仲子之賵<hi>咺音烜吁阮切賵芳鳯切</hi>
　天王平王也程子曰王者奉若天道故稱天王愚謂<lb/>
　此魯史舊法非孔子加天字也公羊曰宰士也咺者<lb/>
　名也孔氏曰周禮宰夫職曰凡邦之弔事掌其戒令<lb/>
<pb n="8b"/>　與其幣器財用鄭元云弔事弔諸侯諸臣幣所用賻<lb/>
　也既掌弔事或即充使此蓋宰夫也劉氏曰何以名<lb/>
　上士也愚謂來歸來魯歸賵也公羊曰仲子者何桓<lb/>
　之母也程子曰惠公之仲子妾稱也君舉陳氏曰古<lb/>
　者諸侯不再娶再娶亦妾也與公羊合穀梁曰母以<lb/>
　子氏仲子者何惠公之母孝公之妾也劉氏曰妾母<lb/>
　繫子與僖公成風同與穀梁合前說近是公羊曰喪<lb/>
　事有賵賵者蓋以乘馬束帛車馬曰賵張氏曰士喪<lb/>
<pb n="9a"/>　禮公賵𤣥纁束馬兩天子賵諸侯之制未聞康侯胡<lb/>
　氏曰天王之尊下賵諸侯之妾加冠於屨人道之大<lb/>
　經拂矣天王法紀之宗也賵諸侯之妾是壊法亂紀<lb/>
　自王朝始也趙氏曰是啓僭也○程子曰夫婦人倫<lb/>
　之本最當先正春秋之時嫡妾僭亂聖人尤謹其名<lb/>
　分男女之配終身不變者也故無再娶之禮大夫以<lb/>
　下内無主則家道不立故不得巳而再娶天子諸侯<lb/>
　内職具備后夫人亡可以攝治無再娶之禮春秋之<lb/>
<pb n="9b"/>　始尚有疑焉故仲子羽數特異僖公而後無復辨矣<lb/>
　春秋書之以志僭亂以夫人禮賵人之妾亂倫之甚<lb/>
　也張氏曰天子於諸侯有賵禮所以襃有功徳而厚<lb/>
　其終也惠公牽於私愛寵庶妾之仲子而立為夫人<lb/>
　正犯以妾為妻之戒瀆亂夫婦之綱乃天討所當加<lb/>
　九伐之法所謂犯令陵政者蓋此類也平王不能正<lb/>
　惠公之辠反厚其送終之禮<lb/>
九月及宋人盟于宿<lb/>
<pb n="10a"/>　公羊曰孰及之内之微者也穀梁曰宋人外卑者也<lb/>
　程子曰稱及稱人皆非卿也孫氏曰外稱人内稱及<lb/>
　不可言魯人孔氏曰宋國子姓公爵商紂國滅周封<lb/>
　微子扵宋都商邱穆公和七年即隱之元年也杜氏<lb/>
　曰宋梁國睢陽縣張氏曰後為應天府宋城縣杜氏<lb/>
　曰宿小國東平無鹽縣凡盟以國地者國主亦與盟<lb/>
　未詳是否左氏曰惠公之季年敗宋師于黄公立而<lb/>
　求成焉及宋人盟于宿始通也未詳信否愚謂此與<lb/>
<pb n="10b"/>　盟于蔑同義而此則大夫自盟其僭尤甚又為十年<lb/>
　伐宋起文也○張氏曰七年伐邾十年伐宋敗師取<lb/>
　邑盟之不足恃斷可識矣<lb/>
冬十有二月祭伯來<hi>祭側界切</hi>
　祭伯孔氏曰周公之𦙍張氏曰祭周畿内采地伯爵<lb/>
　也畿内諸侯為王卿士來來魯也左氏曰非王命也<lb/>
　穀梁曰寰内諸侯非有天子之命不得出㑹諸侯聘<lb/>
　弓鍭矢不出竟埸束脩之肉不行竟中有至尊者不<lb/>
<pb n="11a"/>　貳之也○張氏曰案内外之辨所以殊尊卑也朝必<lb/>
　有玉帛聘必有幣篚諸侯可以相交而王臣之與侯<lb/>
　甸不可以相授受所以絶人慾往來之私而嚴尊君<lb/>
　事上之禮成周盛時防微杜漸之意殆必如穀梁氏<lb/>
　之說矣經書祭伯來所以見周室法度至此蕩然程<lb/>
　子曰當時諸侯不修朝覲之禮失人臣之義王所當<lb/>
　治也祭伯為王臣不能輔王正典刑而反與之交康<lb/>
　侯胡氏曰人臣無私交大夫非君命不越境所以然<lb/>
<pb n="11b"/>　者杜朋黨之原為後世事君而有二心者之明戒也<lb/>
公子益師卒<lb/>
　劉氏曰公之子曰公子公子之尊視大夫大夫三命<lb/>
　然後氏後皆倣此益師名也字衆父孝公子此盖譏<lb/>
　諸侯之世卿也大意見左方○孫氏曰春秋内大夫<lb/>
　卒則書之豈徒記其嵗時著其名氏而已古者諸侯<lb/>
　嵗貢扵天子天子親命之使還其國為卿大夫故周<lb/>
　禮公之孤四命卿三命大夫再命士一命侯伯之卿<lb/>
<pb n="12a"/>　大夫士亦如之周室既東其禮遂廢故魯三桓子孫<lb/>
　終扵定哀之世並執其政不復請扵天子故孔子書<lb/>
　之也朴鄉吕氏曰大夫何以或卒或不卒其卒者必<lb/>
　世卿也益師何以卒衆仲之先也公子彄何以卒臧<lb/>
　氏之先也無駭何以卒展氏之先也愚案春秋内大<lb/>
　夫之見扵經者四十有七其書卒者三十或書氏或<lb/>
　書名聖人因舊史書大夫卒而不少革者一則可通<lb/>
　考春秋始終以觀世變二則可各考其事以見失禮<lb/>
<pb n="12b"/>　古者諸侯之卿大夫受命扵天子三命者氏再命者<lb/>
　名隠桓之世猶有無駭翬俠柔溺之徒以名見者僖<lb/>
　文以後諸侯專恣無復請命故皆自賜氏此可通考<lb/>
　春秋始終以觀世變者也禮王為三公六卿錫衰諸<lb/>
　侯緦衰大夫士疑衰首服皆弁絰諸侯為卿大夫服<lb/>
　雖無明文然以義推之可知也如仲遂卒而猶繹則<lb/>
　是不為服也其書公子牙公子友卒公子慶父奔莒<lb/>
　以著三桓之始書公子彄卒以著臧氏之始書仲遂<lb/>
<pb n="13a"/>　卒以著東門氏之始書叔肸卒以著叔氏之始其後<lb/>
　連書仲孫叔孫季孫臧氏東門氏叔氏若子若孫之<lb/>
　卒以著世卿之權随事見義非一例可求此可各考<lb/>
　其事以見失禮者也故曰屬辭比事春秋教也<lb/>
二年春公㑹戎于濳<lb/>
　不書首月與繫事之月者此㑹失其月日故但書春<lb/>
　而已若亦書首月則疑此㑹為正月事故并首月不<lb/>
　書此亦魯史常法也後凡但書時者倣此會與之為<lb/>
<pb n="13b"/>　㑹禮也劉氏曰西方曰戎啖氏曰戎雖大曰子無大<lb/>
　夫㑹不書名杜氏曰陳留濟陽縣東南有戎城濳魯<lb/>
　地左氏曰修惠公之好也戎請盟公辭程子曰周室<lb/>
　既衰逺方殊屬有散居中國者方伯大國明大義而<lb/>
　攘斥之義也其餘列國慎固封守可也若與之和好<lb/>
　以免侵暴非所謂以固吾圉乃所以開其亂源也故<lb/>
　春秋尤謹中外之辨公之㑹戎非義也孫氏曰諸侯<lb/>
　非有天子之事不得出㑹諸侯況㑹戎乎凡書㑹皆<lb/>
<pb n="14a"/>　惡之也高氏曰隱公居喪之際未㑹諸侯於王朝而<lb/>
　先與戎㑹春㑹而秋與之盟故書此以見事始也及<lb/>
　戎伐凡伯則知魯㑹盟戎適以貽王室之患耳○吕<lb/>
　氏曰周禮大宗伯之職曰時見曰㑹大行人之職曰<lb/>
　時㑹以發四方之禁此言天子有事則合諸侯而命<lb/>
　事曰㑹也曲禮言諸侯相見于隙地曰㑹此言諸侯<lb/>
　将朝天子則先見於閒隙之地以習禮儀也曹劌云<lb/>
　㑹以訓上下之則制財用之節由是觀之諸侯無私<lb/>
<pb n="14b"/>　㑹必有天子之事而後㑹焉凡以諸侯而㑹諸侯皆<lb/>
　非正也况㑹戎乎㑹而不已必且盟盟而不信必<lb/>
　至侵伐有潜之㑹乃有唐之盟有唐之盟乃有伐<lb/>
　伯之事開亂源而召外侮自此一㑹始也是以春<lb/>
　秋惡之<lb/>
夏五月莒人入向<hi>舒亮切</hi>
　孔氏曰譜云莒嬴姓少昊之後武王封兹輿期扵莒<lb/>
　世本自紀公以下為巳姓十一世兹丕公方見春秋<lb/>
<pb n="15a"/>　杜氏曰莒國城陽莒縣張氏曰後為密州莒縣公羊<lb/>
　曰將卑師少稱人程子曰不知衆寡將帥名氏亦曰<lb/>
　某人愚謂亦有衆辭如衛人殺州吁之類是也亦有<lb/>
　汎稱人如齊人執鄭詹之類是也各随文見義不可<lb/>
　執一例以求之希聲陸氏曰克内曰入後倣此孔氏<lb/>
　曰向姜姓張氏曰炎帝之後杜氏曰小國也譙國龍<lb/>
　亢縣東南有向城張氏曰漢志向屬沛郡寰宇記屬<lb/>
　應天府穀熟縣左氏曰莒子娶于向向姜不安莒而<lb/>
<pb n="15b"/>　歸夏莒人入向以姜氏還未詳信否程子曰天下有<lb/>
　道禮樂征伐自天子出春秋之時諸侯擅相侵伐侵<lb/>
　人之境且為暴況入人之國乎康侯胡氏曰非王命<lb/>
　而入人國邑逞其私意見諸侯之不臣也擅興兵而<lb/>
　征討不加焉見天王之不君也據事直書義自見矣<lb/>
　○程子曰春秋書其事而被侵伐者亦不免焉盖彼<lb/>
　加兵扵已則當引咎或自辨諭之以禮義不得免焉<lb/>
　則固其封疆告扵天子方伯若忿而與戰則以與戰<lb/>
<pb n="16a"/>　者為主處已絶亂之道也<lb/>
無駭帥師入極<hi>駭户楷切穀梁作侅後同帥公羊作率</hi>
　無駭魯大夫公羊曰展無駭也陸氏曰公子展之孫<lb/>
　也劉氏曰何以不氏再命也諸侯大國三卿皆命扵<lb/>
　天子次國三卿二卿命扵天子小國三卿一卿命扵<lb/>
　天子大國之卿三命次國再命小國一命二千五百<lb/>
　人為師公羊曰凡將尊師衆曰某帥師康侯胡氏曰<lb/>
　書帥師用大衆也王氏曰凡書帥師書其專也後皆<lb/>
<pb n="16b"/>　倣此杜氏曰極附庸小國張氏曰擅興大衆陵蔑小<lb/>
　國義與入向同○愚案古者元侯之卿有軍作師以<lb/>
　承天子諸侯之卿無軍教衛以聴元侯大夫帥師則<lb/>
　大夫專兵亂王制撓君權國非其國矣故君舉陳氏<lb/>
　曰諸侯專征而後千乘之國有弑其君者矣大夫專<lb/>
　將而後百乘之家有弑其君者矣後凡書帥師義皆<lb/>
　倣此孫氏曰外莒人入向内無駭帥師入極天子不<lb/>
　能誅周室陵遲可知矣<lb/>
<pb n="17a"/>秋八月庚辰公及戎盟于唐<lb/>
　此稱及與公及邾儀父之及同義後不復解范氏曰<lb/>
　唐魯地杜氏曰髙平方與縣北有武唐亭張氏曰後<lb/>
　為單州魚臺縣左氏曰戎請盟秋盟于唐復修戎好<lb/>
　也程子曰戎人强而與之盟非義也孫氏曰公與中<lb/>
　國盟猶曰不可與戎盟于唐甚矣○張氏曰盟者刑<lb/>
　牲以相示謂之神殛倍約者當如此牲同類為之尚<lb/>
　以長亂徐戎薦居而與之詛一有間隙惟利是視則<lb/>
<pb n="17b"/>　求小疵而責大信必肆强悍之暴為中國之大禍故<lb/>
　春秋扵唐之盟深罪隠公之失道而開其亂源也康<lb/>
　侯胡氏曰春秋謹嚴外域而内侵則膺之與戎人歃<lb/>
　血以約盟非義也後世乃有結外域以許婚而配偶<lb/>
　非其類如西漢之扵匈奴約外域以求援而華夏被<lb/>
　其毒如肅宗之扵回紇信外域以與盟而臣主蒙其<lb/>
　恥如徳宗之扵尚結賛雖悔扵終亦将奚及春秋謹<lb/>
　唐之盟垂戒逺矣邦衡胡氏曰聖人不辠戎而辠致<lb/>
<pb n="18a"/>　戎者先自治之道也愚謂隠公不能謹㑹戎扵其始<lb/>
　故不免盟戎扵其終是以春秋慎始<lb/>
九月紀履緰來逆女<hi>陸氏曰履緰左氏作裂繻誤也</hi>
　孔氏曰紀姜姓侯爵杜氏曰紀在東莞劇縣張氏曰<lb/>
　漢屬北海郡後屬青州夀光縣即益都府釋文曰逆<lb/>
　迎也公羊曰履緰者紀大夫也不氏與無駭同程子<lb/>
　曰在魯故稱女愚謂逆當使命卿不當使大夫紀以<lb/>
　大夫逆國母魯亦不能以禮卻之故書以示戒○張<lb/>
<pb n="18b"/>　氏曰天子諸侯無出疆親迎之禮必使上卿往迎扵<lb/>
　其國至扵館所然後親迎以入吕氏曰婚姻之禮男<lb/>
　女之别見矣王政以此為本故春秋内女之歸其禮<lb/>
　不備者必謹書之所以使天下知婚姻之禮為重古<lb/>
　聖人之意也否則淫慝邪僻生焉<lb/>
冬十月伯姬歸于紀<lb/>
　伯姬隠公姊妹也伯字姬姓葉氏曰以姓繫字婦人<lb/>
　之通稱逆稱女别婦也歸稱伯姬别異姓也公羊曰<lb/>
<pb n="19a"/>　婦人謂嫁曰歸愚謂逆非命卿魯又順其非禮即使<lb/>
　伯姬随其大夫以往非禮矣又為莊四年齊侯葬紀<lb/>
　伯姬起文也<lb/>
紀子伯莒子盟于宻<hi>伯左氏作帛公羊穀梁作伯程子従公穀曰闕文也當云紀侯某伯莒子盟于密左氏附㑹作帛杜預以為裂繻之字春秋無大夫在諸侯上者孫氏曰紀本侯爵此稱子伯闕文也</hi>
　杜氏曰密莒邑陽城淳于縣東有密鄉義見元年盟<lb/>
　于蔑<lb/>
<pb n="19b"/>十有二月乙夘夫人子氏薨<lb/>
　穀梁曰夫人者隱公之妻也胡氏曰子者宋姓也程<lb/>
　子曰薨上墜之聲諸侯國内稱之小君同劉氏曰薨<lb/>
　者臣子之辭此義未詳竊疑妾母與再娶者不得稱<lb/>
　夫人而未有所考也○穀梁曰夫人薨不地范氏曰<lb/>
　夫人無出境之事薨有常處<lb/>
鄭人伐衛<lb/>
　稱人見莒人入向陸氏曰聲辠致討曰伐趙氏曰凡<lb/>
<pb n="20a"/>　侵伐不書勝敗殺掠而還也孔氏曰衛國侯爵姬姓<lb/>
　文王子康叔封之後居殷墟桓公十三年隱之元年<lb/>
　也杜氏曰衛在汲郡朝歌縣張氏曰濬州黎陽也左<lb/>
　氏曰鄭共叔之亂公孫滑出奔衛衛人為之伐鄭取<lb/>
　廪延鄭人以王師虢師伐衛南鄙二年鄭人伐衛討<lb/>
　公孫滑之亂也未詳信否胡氏曰禮樂征伐者天下<lb/>
　國家之大經天子失道而諸侯攘之諸侯錯命而大<lb/>
　夫奪之東遷之後無諸侯無大夫皆專行之其無王<lb/>
<pb n="20b"/>　甚矣後凡書伐倣此其辠之重輕則各見扵後此則<lb/>
　大夫伐人之國也○莘老孫氏曰孟子曰春秋無義<lb/>
　戰彼善扵此則有之矣征者上伐下也敵國不相征<lb/>
　也故春秋之時侵伐圍入一切書之以見辠焉春秋<lb/>
　書伐二百一十三<lb/>
三年春王二月己巳日有食之<lb/>
　程子曰月王月也事在二月則書王二月在三月則<lb/>
　書王三月無事則書時書首月愚謂亦魯史常法也<lb/>
<pb n="21a"/>　後倣此言日不言朔或食後朔後或史失之也朱子<lb/>
　曰厯法周天三百六十五度四分度之一左旋扵地<lb/>
　一晝一夜則其行一周而又過一度日月皆右行扵<lb/>
　天一晝一夜則日行一度月行十三度十九分度之<lb/>
　七故日一嵗而一周天月二十九日有竒而一周天<lb/>
　又逐及扵日而與之㑹一嵗凡十二㑹方㑹則月光<lb/>
　都盡而為晦已㑹則月光復蘇而為朔朔後晦前各<lb/>
　十五日日月相對則月光正滿而為望晦朔而日月<lb/>
<pb n="21b"/>　之合東西同度南北同道則月掩日而日為之食望<lb/>
　而日月之對同度同道則月亢日而月為之食是皆<lb/>
　有常度矣然王者修徳行政用賢去姦能使陽盛足<lb/>
　以勝隂隂衰不能侵陽則日月之行雖或當食而月<lb/>
　常避日故其遲速髙下必有參差而不正相合不正<lb/>
　相對者所以當食而不食也若國無政不用善使臣<lb/>
　子背君父妾婦乘其夫小人陵君子外域侵中國則<lb/>
　隂盛陽微當食必食雖日行有常度而實為非常之<lb/>
<pb n="22a"/>　變矣禮記曰男教不修陽事不得則謫見扵天日為<lb/>
　之食天子必素服修職以蕩滌天下之隂事康侯胡<lb/>
　氏曰日者衆陽之宗人君之表而有食之災咎之象<lb/>
　也克謹天戒則雖有其象而無其應弗克畏天災咎<lb/>
　之來必矣春秋必書以戒人君不可忽天象也後倣<lb/>
　此○張氏曰唐歴志曰四序之中分同道至相過交<lb/>
　而有食天道之常以歴推春秋日食大槩多入食限<lb/>
　扵歴應食而春秋不書者尚多則日食必在交限其<lb/>
<pb n="22b"/>　入限者不必盡食若過至未分月或變行以避之或<lb/>
　涉交數淺或在陽歴陽盛隂微則不食或徳之休明<lb/>
　而有小眚焉則雖交而不食此徳之所生也今案歴<lb/>
　家之言如此則凡日食者不可歸之常度而災之所<lb/>
　生乃徳之不修也明矣況象見乎上而災應扵下自<lb/>
　是而後王政日微夷狄僭竊禍亂滋起此春秋書之<lb/>
　以啓人主恐懼修省之心庶㡬乎以徳消災而弭天<lb/>
　下之禍亂也髙氏曰日月之食有常數焉此巧歴者<lb/>
<pb n="23a"/>　所能推也而周官乃有救日月食之法至扵春秋乃<lb/>
　獨數日食何也日君道也而被侵害必有以也春秋<lb/>
　書之必曰有食之者盖歸咎扵人事而不以為常數<lb/>
　也是以人君遇其食則恐懼修省而百官修輔厥后<lb/>
　更不推之扵數也後世推求億度指陳某事之應則<lb/>
　失之矣葉氏曰有一國之異有天下之異一國之異<lb/>
　繫一國故大災可繫齊六鷁退飛可繫宋鸜鵒来巢<lb/>
　可繫魯天下之異繫天下故梁山崩沙鹿崩皆晉也<lb/>
<pb n="23b"/>　而不可繫晉日者有目之所共睹其繫非以天下歟<lb/>
　春秋之時臣弑君子弑父妻弑夫外域侵中國則陽<lb/>
　之傷也多矣謂其無以致之不可也<lb/>
三月庚戌天王崩<lb/>
　天王平王也公羊曰天子曰崩程子曰崩上墜之形<lb/>
　愚謂諸侯為天子喪斬衰裳苴經杖絞帶冠繩纓菅<lb/>
　屨同軌畢至周衰禮廢諸侯不臣故春秋書天王崩<lb/>
　一見魯不供職貢而武氏子求賻二見齊鄭以嘉禮<lb/>
<pb n="24a"/>　盟石門三見莒宋陳蔡魯衛伐國不止四見魯宋以<lb/>
　嘉禮遇于清五見隠公盤逰觀魚于棠三年之内凡<lb/>
　諸侯有不居喪之事皆譏也以後凡書天王崩大略<lb/>
　倣此其書葬者又為書葬起文也○葉氏曰葬以義<lb/>
　見天子七月而葬桓以七年則緩匡以四月簡以五<lb/>
　月景以二月則速葬天子諸侯親之可也文公以叔<lb/>
　孫得臣葬襄王昭公以叔鞅葬景王非其禮也故書<lb/>
　崩書葬愚謂春秋歴十有三王其一崩在春秋之後<lb/>
<pb n="24b"/>　平惠定靈志崩不志葬其志崩者諸侯不行喪禮如<lb/>
　前五見之説其不志葬者或公自往㑹葬而葬得其<lb/>
　時常事不書耳桓襄匡簡景志崩志葬其志崩者義<lb/>
　同平惠定靈其志葬者如葉氏之説莊僖頃崩葬皆<lb/>
　不志者或赴告不及扵魯而魯不㑹葬或事偶得常<lb/>
　而春秋不書無他常事不書非常則書之故也或謂<lb/>
　死生人之大變而春秋必書者誤矣<lb/>
夏四月辛夘尹氏卒<hi>尹陸氏曰左氏作君誤也張氏曰當以公穀為正葉吕諸家同</hi>
<pb n="25a"/>　公羊曰尹氏者何天子之大夫也其稱尹氏何譏世<lb/>
　卿也程子曰古者使以徳爵以功世祿而不世官是<lb/>
　以俊傑在位庶績咸熈及周之衰士皆世官政由是<lb/>
　敗尹氏世為王官故扵其卒書曰尹氏見其世繼也<lb/>
　愚謂此譏天子之世卿也○孫氏曰言氏者起其世<lb/>
　也泰誓曰辠人以族官人以世夏商之亂政也周既<lb/>
　失道其政亦然案節南山家父刺幽王之詩也稱尹<lb/>
　氏太師維周之氐則尹氏世卿其來久矣康侯胡氏<lb/>
<pb n="25b"/>　曰功臣之世世其祿世卿之官嗣其位祿以報功也<lb/>
　故其世可延位以尊賢也故其官當擇官不擇人世<lb/>
　授之柄黨與既衆威福下移大姦根據而莫除人主<lb/>
　孤立而無助國不亡幸爾春秋扵周書尹氏武氏仍<lb/>
　叔之子扵魯書季友仲遂皆志其非禮也厚齋王氏<lb/>
　曰書尹氏卒此尹氏立王子朝之始書齊崔氏出奔<lb/>
　衛此崔杼弑其君之始比事觀之履霜堅冰之戒明<lb/>
　矣聖人絶惡扵未萌必謹其微<lb/>
<pb n="26a"/>秋武氏子來求賻<hi>音附</hi>
　程子曰武氏王之卿士稱武氏見其世官貫道王氏<lb/>
　曰武氏世卿也武氏子未命為卿也公羊曰何以不<lb/>
　稱使當喪未君也穀梁曰歸死者曰賵歸生者曰賻<lb/>
　歸之者正也求之者非正也周雖不求魯不可以不<lb/>
　歸魯雖不歸周不可以求之交譏之程子曰天王崩<lb/>
　諸侯不供其喪故武氏子徴求扵四國書之以見天<lb/>
　子失道諸侯不臣也○存耕趙氏曰案禮凡君之喪<lb/>
<pb n="26b"/>　臣致禭曰致廢衣扵賈人不敢戚君也致賻曰納甸<lb/>
　扵有司不敢以貨取也今魯不供葬失臣子之禮貫<lb/>
　道王氏曰周凡三求皆以喪故求賻以平王崩求車<lb/>
　以桓王将崩求金以襄王崩其有所求者喪事之有<lb/>
　闕也諸侯貢享之不至賻賵之不供也張氏曰入隠<lb/>
　公三年間經書周室止四事爾而人亡政熄王道之<lb/>
　不能復興盖已具見此春秋所以為簡明也愚謂一<lb/>
　見諸侯不供王事二見王失馭下之道三見官人以<lb/>
<pb n="27a"/>　世四見不使其官而使其子一言而四義見春秋凡<lb/>
　書子與弟者多子弟干政之漸<lb/>
八月庚辰宋公和卒<lb/>
　宋以王者後故得稱公禮諸侯不生名死而名之者<lb/>
　别其為何君也諸侯書卒正也書薨者臣子之辭也<lb/>
　故内書薨而外書卒將書其葬不可不書其卒以見<lb/>
　葬期之緩速將著其私諡與諸侯之僭稱公不可不<lb/>
　書其本爵以見臣子之僭亂又因其卒而書之可以<lb/>
<pb n="27b"/>　考其凡見扵春秋者實為某侯又可見臣子居喪而<lb/>
　㑹盟侵伐以瀆喪禮然其文則舊史所有而義則孔<lb/>
　子所取後皆倣此餘見五年葬衛桓公○案宋殤公<lb/>
　居喪而與魯遇于清及與魯陳蔡衛兩伐鄭三年之<lb/>
　喪廢矣比事而觀義自見也朱子曰魯君書薨外諸<lb/>
　侯書卒劉原父答温公書謂薨者臣子之辭温公亦<lb/>
　以為然以卒為貶辭者恐亦未然<lb/>
冬十有二月齊侯鄭伯盟于石門<lb/>
<pb n="28a"/>　齊侯僖公祿父也孔氏曰齊國侯爵姜姓太公望之<lb/>
　後成王封太公扵營邱臨淄是也僖公九年即隠之<lb/>
　元年也張氏曰齊國青州臨淄縣杜氏曰石門齊地<lb/>
　或曰濟北盧縣故城西南濟水之門張氏曰在濟南<lb/>
　府臨邑縣左氏曰尋盧之盟義見元年盟于蔑○張<lb/>
　氏曰隠公十一年間盟而不食言者惟此盟二君終<lb/>
　身未嘗相伐盖齊方强盛而鄭莊姦猾鄭之深仇專<lb/>
　在扵宋故恃齊以敵之二國好合宋與許紀諸國交<lb/>
<pb n="28b"/>　受入伐春秋詳書扵䇿將使後人考其本末而知鄭<lb/>
　莊多詐齊僖不義而强王政不綱諸侯放恣二國相<lb/>
　與之固列國並受其禍也君舉陳氏曰齊鄭合也齊<lb/>
　鄭合天下始多故矣天下之無王鄭為之也天下之<lb/>
　無伯齊為之也是故書齊鄭盟于石門以志諸侯之<lb/>
　合書齊鄭盟于鹹以志諸侯之散是春秋之終始也<lb/>
癸未葬宋穆公<hi>穆公羊穀梁作繆</hi>
　不曰宋葬穆公而曰葬宋穆公者自魯書之也啖氏<lb/>
<pb n="29a"/>　曰諸侯告喪魯往㑹葬則書愚謂穆諡也宋稱公本<lb/>
　爵也他國稱公皆僭也胡氏曰諸侯薨則請諡扵天<lb/>
　子程子曰春秋之時皆不請而私諡稱私諡所以辠<lb/>
　其臣子後倣此○劉氏曰賤不誄貴幼不誄長天子<lb/>
　崩誄扵郊諸侯薨誄扵王大夫卒誄扵君孔子曰諸<lb/>
　侯相誄非禮也程子曰送終大事也必就正寢不沒<lb/>
　扵婦人之手曾子易簀而沒豈苟然乎死而加之不<lb/>
　正之諡知忠孝者肯為乎孫氏曰訃告弔㑹史策之<lb/>
<pb n="29b"/>　常也直書見惡聖師之筆也春秋書諸侯之卒葬者<lb/>
　豈徒紀其嵗時從其訃告弔㑹而已哉盖以周室陵<lb/>
　遲諸侯僭亂變古易常驕蹇不道故聖人書之也髙<lb/>
　氏曰因魯往㑹葬而著其臣子私諡之辠<lb/>
　<lb/>
　<lb/>
　<lb/>
　春秋本義卷一<lb/>
</p>

  </div>
            <div>
                <head>春秋本義卷二</head>
    <p>
<pb n="1a"/>欽定四庫全書<lb/>
　春秋本義卷二　　　　元　程端學　撰<lb/>
　　　隱公<lb/>
四年春王二月莒人伐杞取牟婁<hi>杞音起牟亡侯切</hi>
　孔氏曰杞姒姓公爵夏禹之苗裔武王克殷求禹之<lb/>
　後得東樓公而封之扵杞九世成公遷陵此年杞國<lb/>
　未知定是何君當是成公父祖也杜氏曰杞國本都<lb/>
　陳留雍邱縣張氏曰周之三恪國在開封府雍邱縣<lb/>
<pb n="1b"/>　趙氏曰凡力得之曰取不當取也不是其專奪雖復<lb/>
　本邑亦無異詞葉氏曰凡國曰滅邑曰取無宗廟社<lb/>
　稷君長屬之以為巳有謂之取公羊曰牟婁者杞之<lb/>
　邑也張氏曰征伐天子之權土地諸侯所受之封莒<lb/>
　人擅興兵以伐人又取其地王法所當誅也後倣此<lb/>
　穀梁曰諸侯相伐取地扵是始○孫氏曰二年莒人<lb/>
　入向天子不能誅故肆然伐杞取牟婁甚之也存耕<lb/>
　趙氏曰莒雖小國東夷之雄者也為諸侯害不減扵<lb/>
<pb n="2a"/>　荆呉自入春秋未有入人之國者而莒入向未有取<lb/>
　人之地者而莒取杞牟婁上無天子下無方伯使莒<lb/>
　恣焉而無忌莘老孫氏曰伐而後言取者先聲其辠<lb/>
　以伐之又奪取其邑以為已有也諸侯受天子之地<lb/>
　以為國失徳扵民得辠扵君則有黜地之罰降爵之<lb/>
　責非天子雖方伯不得擅黜諸侯之地擅易諸侯之<lb/>
　封諸侯能有其國不能以其國與人以國與人者猶<lb/>
　以為辠況不義而取之乎凡書取者皆辠其擅取諸<lb/>
<pb n="2b"/>　侯之地以入扵已也又曰春秋強者侮弱大者加小<lb/>
　率然不顧時王之命是故二百四十二年之間其志<lb/>
　襲者一侵者六十六取者二十一滅者三十一皆所<lb/>
　以示後世王法也<lb/>
戊申衛州吁弑其君完<hi>州穀梁作祝</hi>
　州吁不氏與二年無駭同弑下殺上之名完衛桓公<lb/>
　名也左氏曰衛莊公娶扵齊東宫得臣之妹曰莊姜<lb/>
　美而無子其娣戴媯生桓公莊姜以為已子公子州<lb/>
<pb n="3a"/>　吁嬖人之子也有寵而好兵公弗禁莊姜惡之石碏<lb/>
　諌曰臣聞愛子教之以義方弗納扵邪驕奢淫泆所<lb/>
　自邪也四者之來寵祿過也夫寵而不驕驕而能降<lb/>
　降而不憾憾而能眕者鮮矣且夫賤妨貴少陵長逺<lb/>
　間親新間舊小加大淫破義所謂六逆也君義臣行<lb/>
　父慈子孝兄愛弟敬所謂六順也去順效逆所以速<lb/>
　禍也君人者将禍是務去而速之無乃不可乎弗聴<lb/>
　其子厚與州吁逰禁之不可桓公立乃老州吁弑桓<lb/>
<pb n="3b"/>　公而立張氏曰弑逆之事人道之大變聖人扵易坤<lb/>
　之初六言其理以為臣子而至扵弑君父非一朝一<lb/>
　夕之故其所由來者漸矣由辯之不早辯也衛國之<lb/>
　禍始扵莊公之寵州吁縦其好兵而不知禁公存之<lb/>
　時妾上僭夫人失位見扵衛詩則亂根之萌久矣殖<lb/>
　之滋長以致篡弑成扵桓公既立之後春秋據事直<lb/>
　書亦将使讀者原禍敗之所由起而嚴履霜之戒也<lb/>
　夫君臣父子夫婦之分一失其正貽禍後嗣可謂慘<lb/>
<pb n="4a"/>　矣愚謂君雖不君臣不可以不忠父雖不父子不可<lb/>
　以不孝人而至扵弑君不言而辠惡極矣故董子曰<lb/>
　為人君父而不通扵春秋之義者必蒙首惡之名為<lb/>
　人臣子而不通扵春秋之義者必陷篡弑誅死之罪<lb/>
　其實皆以善為之而不知其義此弑君之賊人人得<lb/>
　而殺之也後倣此○康侯胡氏曰春秋在扵端本清<lb/>
　源以衛緑衣諸篇考之所謂前有讒而不見後有賊<lb/>
　而不知者莊公是也<lb/>
<pb n="4b"/>夏公及宋公遇于清<lb/>
　此及猶與也後倣此宋公殤公也遇杜氏曰草次之<lb/>
　期二國各簡其禮若道路相逢遇也程子曰非周禮<lb/>
　冬見曰遇之遇杜氏曰清衛邑濟北東阿縣有清亭<lb/>
　存耕趙氏曰清水界齊衛之間張氏曰古者諸侯出<lb/>
　疆朝天子若罷朝卒然相遇則近者為主逺者為客<lb/>
　稱先君以相接所以崇禮讓絶慢易也春秋諸侯雖<lb/>
　非相遇而欲從簡易則以遇禮相見而不行朝㑹之<lb/>
<pb n="5a"/>　禮故亦曰遇春秋因事而書以譏其非王事出境無<lb/>
　國君之禮愚案禮父母之喪斬衰不脱絰帶不與人<lb/>
　坐宋公居父喪未及期而出境㑹遇諸侯隠公亦不<lb/>
　以其居喪而與之遇皆辠也○康侯胡氏曰古有遇<lb/>
　禮不期而㑹以明造次亦有恭肅之心春秋書遇私<lb/>
　為之約自比扵不期而遇者直欲簡其禮耳簡畧慢<lb/>
　易莫適主矣常山劉氏曰王室衰微典法廢壊諸侯<lb/>
　各逞其欲盟㑹紛然舎此又簡易其事若道路相逢<lb/>
<pb n="5b"/>　遇春秋書遇者七<lb/>
宋公陳侯蔡人衛人伐鄭<lb/>
　孔氏曰陳國媯姓虞舜之後武王封有虞遏父之子<lb/>
　滿扵陳賜姓媯號胡公桓公二十三年即隠之元年<lb/>
　也杜氏曰陳國陳縣張氏曰即陳州宛邱縣孔氏曰<lb/>
　蔡國侯爵姬姓文王子叔度武王封為蔡侯作亂失<lb/>
　國其子蔡仲成王復封之宣侯二十八年即隠之元<lb/>
　年也杜氏曰蔡汝南上蔡縣張氏曰縣屬蔡州胡氏<lb/>
<pb n="6a"/>　曰蔡衛稱人微者也後不復解左氏曰宋殤公之即<lb/>
　位也公子馮出奔鄭鄭人欲納之及衛州吁立将修<lb/>
　先君之怨扵鄭而求寵扵諸侯以和其民使告扵宋<lb/>
　曰君若伐鄭以除君害君為主敝邑以賦與陳蔡從<lb/>
　則衛國之願也宋人許之扵是陳蔡方睦扵衛故宋<lb/>
　公陳侯蔡人衛人伐鄭程子曰摟諸侯以伐鄭固為<lb/>
　辠矣而衛弑其君天下所當誅也乃與修好而同伐<lb/>
　人其惡甚矣義又見隠二年鄭伐衛此則諸侯與大<lb/>
<pb n="6b"/>　夫伐人之國也○張氏曰州吁弑逆内懐見討之懼<lb/>
　而欲納交殤公苟能拒其邪説告扵王而討之則一<lb/>
　舉而父子君臣之倫定中國之禍未至如後日之慘<lb/>
　今乃怵扵州吁之邪説合陳蔡以助逆賊之黨而首<lb/>
　修怨扵鄰國扵是馮得以自固扵鄭而宋國之人不<lb/>
　復知君臣逆順之正理自是日從事扵兵而弑逆之<lb/>
　事卒及其身皆殤公不能早辯扵此役也<lb/>
秋翬帥師㑹宋公陳侯蔡人衛人伐鄭<hi>翬許歸切</hi>
<pb n="7a"/>　翬羽父也不氏與二年無駭同大夫帥師見二年後<lb/>
　不復解劉氏曰㑹者聚辭也程子曰宋虐用其民衛<lb/>
　當誅之賊而與之伐人其罪大矣二國搆怨而他國<lb/>
　與之同伐其辠均也○張氏曰宋殤陳蔡黨亂賊以<lb/>
　虐無辜視弑君之大變不知夷狄禽獸所不為者而<lb/>
　以為可親魯隠又從而翼之遂使中國之人視之為<lb/>
　常事宋魯陳衛淪胥繼亂學者扵此當知聖人傷世<lb/>
　變扶天理之深旨<lb/>
<pb n="7b"/>九月衛人殺州吁于濮<hi>音卜</hi>
　公羊曰其稱人何討賊之辭也程子曰稱衛人衆辭<lb/>
　也舉國殺之也杜氏曰濮陳地水名張氏曰濮在曹<lb/>
　衛之間穀梁曰于濮譏失賊也左氏曰州吁未能和<lb/>
　其民厚問定君扵石子石子曰王覲為可曰何以得<lb/>
　覲曰陳桓公方有寵扵王陳衛方睦若朝陳使請必<lb/>
　可得也厚從州吁如陳石碏使告扵陳曰衛國褊小<lb/>
　老夫耄矣無能為也此二人者實弑寡君敢即圖之<lb/>
<pb n="8a"/>　陳人執之而請涖扵衛九月衛人使右宰醜涖殺州<lb/>
　吁于濮石碏使其宰獳羊肩涖殺石厚于陳陸氏曰<lb/>
　凡作亂自立為君而國人殺之者皆稱人以殺言衆<lb/>
　所共棄不君之也且無所累也禮記曰臣弑君凡在<lb/>
　官者殺無赦殺其人壊其室汙其宫而豬焉○莘老<lb/>
　孫氏曰春秋之法雖弑君自立者有人焉以弑君之<lb/>
　賊討則雖君不謂君也殺之雖臣不謂臣也于濮者<lb/>
　譏逺地又以責衛之臣子也康侯胡氏曰于濮者不<lb/>
<pb n="8b"/>　但記地而已亦憫衛國之人著諸侯之辠也夫州吁<lb/>
　二月弑君而不能即討者由四國連兵欲定其位故<lb/>
　久然後殺之于濮耳夫以討賊許衆人而以失賊辠<lb/>
　鄰國與賊者寡矣故曰春秋成而亂臣賊子懼存耕<lb/>
　趙氏曰州吁弑君而立已踰三時㡬免扵討矣雖奉<lb/>
　五國以伐鄭而不能定其位未能和其民是國人不<lb/>
　與也董子曰衛人殺州吁齊人殺無知明君臣之義<lb/>
　守國之政也<lb/>
<pb n="9a"/>冬十有二月衛人立晉<lb/>
　公羊曰稱人衆立之辭也葉氏曰晉桓公弟也左氏<lb/>
　曰衛人逆公子晉于邢宣公即位孫氏曰嗣子有常<lb/>
　位故不言立言立非正也州吁既死衛國無君故國<lb/>
　人取公子晉而立之諸侯受國乎天子非國人得立<lb/>
　也故曰衛人立晉○莘老孫氏曰晉國人衆立冝其<lb/>
　有得立之理春秋扵疑似之間衆人以為功一時以<lb/>
　為善者聖人必立大辨以正之所以示皇極著王法<lb/>
<pb n="9b"/>　也愚謂諸侯之立必嫡長子受命扵天子與先君衛<lb/>
　桓之後未聞嫡長晉為桓弟使天子詢可立之君則<lb/>
　晉在其選況衛桓已死不可責其不受命扵先君也<lb/>
　但立君之權在天子職在方伯司冦擇當立之君而<lb/>
　請扵天子天子命之則正也若衛人自立之則天下<lb/>
　無復有共主而君不得為臣綱矣衛人立晉猶曰衛<lb/>
　人自立晉矣不辭費而聖人傷世尊王之心昭然可<lb/>
　見<lb/>
<pb n="10a"/>五年春公觀魚于棠<hi>朱子曰左氏矢魚是將弓矢去射之如漢武帝射江中鮫之類張氏曰左氏作矢非也</hi>
　孫氏曰棠魯地杜氏曰髙平方與縣北有武唐亭魯<lb/>
　侯觀魚臺張氏曰在單州魚臺縣左氏曰公將如棠<lb/>
　觀魚者臧僖伯諫曰凡物不足以講大事其材不足<lb/>
　以備器用則君不舉焉君將納民扵軌物者也故講<lb/>
　事以度軌量謂之軌取材以章物采謂之物不軌不<lb/>
　物謂之亂政亂政亟行所以敗也故春蒐夏苗秋獮<lb/>
<pb n="10b"/>　冬狩皆扵農隙以講事也三年而治兵入而振旅歸<lb/>
　而飲至以數軍實昭文章明貴賤辨等列順少長習<lb/>
　威儀也鳥獸之肉不登扵俎皮革齒牙骨角毛羽不<lb/>
　登扵器則公不射古之制也若夫山林川澤之實器<lb/>
　用之資皁隷之事官司之守非君所及也公曰吾將<lb/>
　略地焉遂往僖伯稱疾不従程子曰諸侯非王事民<lb/>
　事不逺出逺出觀魚非道也莘老孫氏曰去治所而<lb/>
　逺至于棠以觀魚公之動不以禮而從耳目之娯也<lb/>
<pb n="11a"/>　○穀梁曰禮尊不親小事卑不尸大功魚卑者之事<lb/>
　也公觀之非正也孫氏曰觀魚非諸侯之事也天子<lb/>
　諸侯無非事者動必有為也故孟子曰天子適諸侯<lb/>
　曰廵狩廵狩者廵所守也諸侯朝扵天子曰述職述<lb/>
　職者述所職也是故春省耕而補不足秋省斂而助<lb/>
　不給隠公怠棄國政觀魚于棠可謂非事者矣啖氏<lb/>
　曰凡公行書其事者皆非常也<lb/>
夏四月葬衛桓公<lb/>
<pb n="11b"/>　桓諡也衛侯爵而稱公者僭也左氏曰衛亂是以緩<lb/>
　獻可杜氏曰衛桓十四月而葬不得五月之正康侯<lb/>
　胡氏曰諡者行之跡所以紀實徳垂勸戒也名之曰<lb/>
　幽厲雖孝子慈孫不能改也失位見弑何以為桓衛<lb/>
　本侯爵何以稱公義又見三年葬宋穆公○周持敬<lb/>
　曰案春秋見弑之君二十五有書葬者有不書葬者<lb/>
　自公穀倡賊討書葬之説而諸儒從之然竟不可通<lb/>
　至蔡般許買書葬則又以為聖人宥其辠夫賊討書<lb/>
<pb n="12a"/>　葬惟衛桓齊襄陳靈賊不討不書葬惟魯隠閔二公<lb/>
　竊謂内不書葬則左氏不成喪之説近之外則或不<lb/>
　来赴或内不㑹葬耳<lb/>
秋衛師入郕<hi>音成公羊作盛</hi>
　公羊曰將卑師衆稱師郕孔氏曰史記管蔡世家稱<lb/>
　郕叔武文王子武王之母弟無世家不知其君號諡<lb/>
　文十二年書郕伯來奔則伯爵也杜氏曰東平剛父<lb/>
　縣西南有郕鄉張氏曰單州任城縣也左氏曰衛之<lb/>
<pb n="12b"/>　亂也郕人侵衛故衛師入郕未詳信否程子曰衛晉<lb/>
　乘亂得立不思安國保民之道以尊王為先居喪為<lb/>
　重乃興戎修怨入人之國書其失道也義又見二年<lb/>
　莒入向○公羊曰曷為或言帥師或不言帥師将尊<lb/>
　師衆稱某帥師将尊師少稱將將卑師衆稱師將卑<lb/>
　師少稱人君將不言帥師書其重者也愚謂此舊史<lb/>
　之法大畧如此然此事本義則在入人之國其他亦<lb/>
　各有本義後倣此<lb/>
<pb n="13a"/>九月考仲子之宫初獻六羽<lb/>
　張氏曰考猶考室之考成也仲子見元年康侯胡氏<lb/>
　曰存則以氏繫姓以姓繫號沒則以諡繫號以姓繫<lb/>
　諡者夫人也存不稱號沒不稱諡單舉姓字者妾也<lb/>
　諸侯不再娶扵禮無二嫡孟子入惠公之廟仲子無<lb/>
　祭享之所為别立宫以祀之非禮也初獻六羽者始<lb/>
　用六佾也不謂之佾而曰羽者佾干羽之總稱也羽<lb/>
　以象文徳干以象武功婦人無外事則獨奏文樂故<lb/>
<pb n="13b"/>　謂之羽而不曰佾也君舉陳氏曰古者妾祔扵妾祖<lb/>
　姑無妾祖姑則易牲而祔扵女君别廟非禮也隠改<lb/>
　築而用備樂焉禮未之有也是故書初公羊曰初者<lb/>
　何始也六羽者何舞也初獻六羽書始僭諸公也天<lb/>
　子八諸公六諸侯四愚謂以諸侯夫人用六羽猶為<lb/>
　僭今妾用之聖人所以傷周禮之大壊也○堯俞李<lb/>
　氏曰禮喪服小記云妾母不世祭鄭氏釋之曰扵子<lb/>
　祭扵孫止是則妾母之冝祭者由子之為也君既死<lb/>
<pb n="14a"/>　則廢之況未為君而有廟乎言仲子正其賤也主書<lb/>
　者所以譏隠也孫氏曰天王歸仲子之賵非禮也此<lb/>
　又考仲子之宫祭之甚矣夫宗廟有常故公夫人之<lb/>
　廟皆不書考仲子之宫立武宫立煬宫皆變常也<lb/>
邾人鄭人伐宋<lb/>
　杜氏曰邾主兵故序鄭上蘇氏曰凡班序上下以國<lb/>
　之大小而盟㑹侵伐以主者先獻可杜氏曰兵者古<lb/>
　人不得已而用之春秋諸侯專之不問乎得已不得<lb/>
<pb n="14b"/>　已故主兵者首專伐之辠義又見二年鄭伐衛<lb/>
螟<lb/>
　杜氏曰螟蟲食苗心者公羊曰記災也康侯胡氏曰<lb/>
　國以民為本民以食為天聖人以是為國之大事也<lb/>
　故書後倣此○莘老孫氏曰春秋之時天下人物皆<lb/>
　失其所人倫之逆則至扵君篡父弑物理之繆則至<lb/>
　扵焚邱獲麟悖戾不和之氣上千隂陽天行失其度<lb/>
　而日為之食星為之隕地道反其常而地為之震山<lb/>
<pb n="15a"/>　為之崩四時失其和而大旱不雨無冰雨雹五行錯<lb/>
　其性而大災大水雨木冰以至禽魚草木為怪為災<lb/>
　則螽螟生蜚<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>有李梅冬實鸜鵒來巢書之所以見<lb/>
　人道亂扵下而天辰錯扵上物理失其常則災異為<lb/>
　之出當時之亂已不可救後世之君尚足為戒也<lb/>
冬十有二月辛巳公子彄卒<hi>彄苦侯切</hi>
　彄名字子臧孝公之子隠公之叔父僖伯也髙氏曰<lb/>
　其子臧孫達嗣是為哀伯自是至春秋末臧氏世預<lb/>
<pb n="15b"/>　魯國之政愚謂此記臧氏之始彄之後臧孫逹臧孫<lb/>
　辰臧孫許臧孫紇魯史記其卒聖人因録之以見世<lb/>
　卿之始也大意又見元年益師卒<lb/>
宋人伐鄭圍長葛<lb/>
　康侯胡氏曰圍環其城也莘老孫氏曰守而取之後<lb/>
　倣此長葛鄭邑杜氏曰潁川長社縣北有長葛城張<lb/>
　氏曰潁昌府長葛縣程子曰伐國而圍邑肆其暴也<lb/>
　○存耕趙氏曰邾鄭伐宋宋伐鄭圍邑不能懲忿扵<lb/>
<pb n="16a"/>　一時而互為報復奚有窮已康侯胡氏曰書圍扵此<lb/>
　而書取扵後宋人之惡彰矣春秋志圍四十三伐國<lb/>
　而圍邑者四<lb/>
六年春鄭人來輸平<hi>輸舂朱切左氏作渝</hi>
　康侯胡氏曰輸者納也平者成也孫氏曰平者釋怨<lb/>
　之辭平四年翬㑹諸侯伐鄭之怨也愚謂聖王在上<lb/>
　諸侯無怨可平春秋之時列國兵爭互為讎隙故鄭<lb/>
　有來魯輸平之事然其輸平又非有繼好息民之本<lb/>
<pb n="16b"/>　心不過為合黨相傾之詭計黨合則天下愈多事矣<lb/>
　○康侯胡氏曰鄭人曷為納成扵魯以利相結解怨<lb/>
　釋仇離宋魯之黨也公之未立與鄭人戰于狐壤止<lb/>
　焉元年及宋盟于宿四年遇于清其秋㑹師伐鄭即<lb/>
　宋魯為黨與鄭有舊怨明矣五年鄭人伐宋入其郛<lb/>
　宋來告命魯欲救之使者失辭公怒而止其冬宋人<lb/>
　伐鄭圍長葛鄭伯知其適有用間可乘之隙也是以<lb/>
　來納成爾然則善之乎曰平者解怨釋仇固所善也<lb/>
<pb n="17a"/>　輸平者以利相結也曷為知其相結之以利也後此<lb/>
　鄭伯使宛來歸祊而魯入其地㑹鄭人伐宋得郜及<lb/>
　防而魯又取其二邑是知輸平者以利相結也諸侯<lb/>
　修睦以蕃王室所主者義爾苟為以利不至扵篡弑<lb/>
　奪攘則不厭矣故稱輸平以明有國者必正其義不<lb/>
　謀其利杜亡國敗家之本也張氏曰鄭莊不憚屈已<lb/>
　求和扵魯所以為敗宋入許之權輿魯隠亦入扵其<lb/>
　術而不悟也君舉陳氏曰書鄭輸平以志諸侯之合<lb/>
<pb n="17b"/>　書及鄭平以志諸侯之散是春秋之所終始也<lb/>
夏五月辛酉公㑹齊侯盟于艾<hi>五盖切</hi>
　外為主稱㑹若此之類是也後倣此杜氏曰泰山牟<lb/>
　縣東南有艾山張氏曰襲慶府奉符縣也左氏曰始<lb/>
　平于齊也義見元年盟于蔑○存耕趙氏曰齊與鄭<lb/>
　為好宋與魯相睦鄭未合魯故魯無齊好也莊公以<lb/>
　隠絶宋使而亟與為平惟恐失其歡心也故託齊為<lb/>
　艾之盟以固魯之好魯既平鄭又盟齊則宋之交分<lb/>
<pb n="18a"/>　矣鄭莊之計行矣未詳是否<lb/>
秋七月<lb/>
　一時無事必書首月者黄氏曰備四時也程子曰天<lb/>
　時王月備而後成嵗也愚謂亦魯史之常法聖人因<lb/>
　之耳後凡書四時倣此○存耕趙氏曰春秋無事書<lb/>
　首月五十有九莊二十二年書夏五月昭十二年書<lb/>
　十有二月意者其脱誤歟黄氏曰或不書者傳授脱<lb/>
　之愚謂凡夏秋冬無事必書首月本與春無事書首<lb/>
<pb n="18b"/>　月同義但春以一嵗之始王所頒之正朔而多一王<lb/>
　字耳<lb/>
冬宋人取長葛<lb/>
　杜氏曰上有伐鄭圍長葛鄭邑可知故不言鄭也孫<lb/>
　氏曰天子所封非宋可得取也程子曰宋人之圍長<lb/>
　葛嵗且周矣其虐民無道之甚而天子弗治方伯弗<lb/>
　征鄭視其民之危困不能保有赴訴卒喪其邑皆辠<lb/>
　也宋人强取不可勝誅矣○康侯胡氏曰宋人恃强<lb/>
<pb n="19a"/>　圍邑久役大衆取非所有其辠著矣以王法言不可<lb/>
　勝誅以天理言不善之積著矣初穆公屬國扵與夷<lb/>
　使其子馮出居扵鄭殤公既立忌馮而伐鄭不亦逆<lb/>
　天理乎其見弑扵亂臣豈一朝一夕之故哉案其行<lb/>
　事而善惡之應可考而知天理之不誣也張氏曰自<lb/>
　圍長葛經年不解志扵必取鄭莊不赴扵天子方伯<lb/>
　同列以求保其土地人民反結交扵魯以為後日報<lb/>
　復之計而委長葛扵宋稔禍長惡宋殤雖若得志而<lb/>
<pb n="19b"/>　後日終受鄭莊報復蹙國喪師以及其身春秋所深<lb/>
　誅也<lb/>
　<lb/>
　<lb/>
　<lb/>
　<lb/>
　<lb/>
　春秋本義卷二<lb/>
</p>

  </div>
            <div>
                <head>春秋本義卷三</head>
    <p>
<pb n="1a"/>欽定四庫全書<lb/>
　春秋本義卷三　　　　元　程端學　撰<lb/>
　　　隠公<lb/>
七年春王三月叔姬歸于紀<lb/>
　康侯胡氏曰叔姬伯姬之妹非夫人也存耕趙氏曰<lb/>
　書叔姬為歸于酅起也胡氏曰春秋不書媵為其賤<lb/>
　者也此何以書莊三十年葬叔姬故起而書之○存<lb/>
　耕趙氏曰伯姬歸紀踰五年而叔姬歸焉卒之紀侯<lb/>
<pb n="1b"/>　去其國而伯姬葬于齊紀季以酅入于齊而叔姬歸<lb/>
　于酅二姬皆不得其所終春秋之法有其終必有以<lb/>
　見其始也又曰春秋錄紀事何詳也二年書逆女書<lb/>
　伯姬歸今書叔姬歸桓五年書如紀六年書㑹成書<lb/>
　來朝庶魯之能救也八年書逆王后于紀九年書季<lb/>
　姜歸京師庶天王之足依也魯不能救王不足依此<lb/>
　紀所以終困扵齊也故終伯姬葬叔姬歸酅書其卒<lb/>
　葬以見魯不存紀而二姬失所也愚案二説皆一義<lb/>
<pb n="2a"/>　也大義又在王政不綱强吞弱衆暴寡滅國絶世而<lb/>
　無所忌憚也各詳見於後<lb/>
滕侯卒<lb/>
　孔氏曰滕姬姓文王子錯叔繡之後武王封之於滕<lb/>
　自叔繡至宣公十七世乃見春秋杜氏曰在沛國公<lb/>
　邱縣東南張氏曰徐州滕縣也程子曰卒不名史闕<lb/>
　也愚謂凡此不書葬而亦書卒者蓋因其卒而書之<lb/>
　可以考其凡以事見於春秋者實為某侯也觀其書<lb/>
<pb n="2b"/>　名可見矣而此則又為桓二年滕子來朝起文也○<lb/>
　康侯胡氏曰滕侯書卒何以不葬怠於禮弱其君而<lb/>
　不葬者滕侯宿男之類是已古者邦交有常制不以<lb/>
　國之强弱而有謹慢也不以情之踈宻而有厚薄也<lb/>
　春秋之時則異於是晉北國也楚南邦也地非同盟<lb/>
　而親往俟其葬滕鄰境也宿同盟也赴告雖及而魯<lb/>
　不之恤豈非以其壤地褊小乎無其事而闕其文此<lb/>
　魯史之舊也聖人無加損焉存其卒闕其葬義自見<lb/>
<pb n="3a"/>　矣愚謂如胡氏説則其後晉侯書卒而不書葬者豈<lb/>
　當時魯專事齊而不事晉歟然春秋以實書其事見<lb/>
　義者多以不書其事見義者少故未敢必然其説也<lb/>
夏城中丘<lb/>
　程子曰凡書城者完舊也中邱杜氏曰在琅邪臨沂<lb/>
　縣東北張氏曰即沂川臨沂縣公羊曰内邑也何以<lb/>
　書以重書也程子曰為民立君所以養之也養民之<lb/>
　道在愛其力民力足則生養遂生養遂則教化行而<lb/>
<pb n="3b"/>　風俗美故為政以民力為重也春秋凡用民力必書<lb/>
　其所興作不時害義固為罪也雖時且義必書見勞<lb/>
　民為重事也後之人君知此義則知慎重於民力矣<lb/>
　城中邱使民不以時非人君之心也後倣此○孫氏<lb/>
　曰城邑宫室髙下大小皆有王制不可妄作是故城<lb/>
　一邑新一廏作一門築一囿時與不時皆詳而錄之<lb/>
　然得其時者其惡小非其時者其惡大此聖人愛民<lb/>
　力重興作懲僭忒之深㫖也葉氏曰城郭雖立以為<lb/>
<pb n="4a"/>　國非恃以守國故先王嵗因農隙修之於無事之時<lb/>
　而城多出於畏齊畏晉畏邾畏莒不然則大夫强而<lb/>
　自城其邑或過其度未有無故而為也既不能愛恤<lb/>
　其民以時舉其政事至而旋為之備以奪其時此經<lb/>
　之所以書也程子曰有用民力之大而不書者為教<lb/>
　之意深矣僖公修泮宫復閟宫非不用民力也然而<lb/>
　不書二者復古興廢之大事為國之先務如是而用<lb/>
　民乃所當用也人君知此義則知為政之先後輕重<lb/>
<pb n="4b"/>　矣愚謂春秋不書常事觀程子之説益驗<lb/>
齊侯使其弟年來聘<lb/>
　趙氏曰禮以通好曰聘孔氏曰聘禮使者執圭以致<lb/>
　命束帛加璧以致享左氏曰齊使夷仲年來聘結艾<lb/>
　之盟也趙氏曰將國命大夫之事此譏弟也張氏曰<lb/>
　聘者諸侯遣大夫通好與國見於儀禮之篇詳矣然<lb/>
　古者諸侯閒於天子之事則有邦交殷聘之禮自隱<lb/>
　公即位以來未甞朝聘扵天子以魯推之則諸侯蓋<lb/>
<pb n="5a"/>　可知矣而齊僖因艾之盟遽遣使於魯以結好忘君<lb/>
　臣之大義植同列之私黨故觀年之聘則凡春秋書<lb/>
　聘可以例推矣書其弟又著齊侯寵愛之私也親親<lb/>
　之道尊其位重其祿非賢則不及以政齊僖公愛其<lb/>
　弟聘魯致女交政鄰國一一使之愛之之過遂致亂<lb/>
　嫡庶之辨以啟年之子無知篡弑之禍聖人以其過<lb/>
　於溺愛之私而失親親之義以著後日之禍始於僖<lb/>
　公之不早辯也後凡書聘倣此而此又兼使其弟之<lb/>
<pb n="5b"/>　一義耳○愚案諸侯雖世繼然其國非所得私也大<lb/>
　夫士皆天子之官各司其職不可侵也兄之愛弟秉<lb/>
　彛之心人倫之至也使齊侯之弟賢則將請命天子<lb/>
　而為大夫矣如其不賢當如舜之處象祿之而不任<lb/>
　以政愛弟之道也今僖公過寵其弟使聘鄰國若庶<lb/>
　人使其子弟幹父兄之蠱者任使失道而僭亂作書<lb/>
　此亦為他日見弑起也同甫陳氏曰此及鄭伯使其<lb/>
　弟語來盟諸侯以國事為家事而聖人以國事為王<lb/>
<pb n="6a"/>　事木訥趙氏曰弟之書於經者十有二不奔則叛不<lb/>
　叛則弑惟齊侯之弟年不叛不奔而年之子無知亦<lb/>
　弑襄公而亂齊寵而私之果有益乎<lb/>
秋公伐邾<lb/>
　公羊曰君將不言帥師書其重者也髙氏曰君行師<lb/>
　從不待言也後倣此獻可杜氏曰詩曰君子屢盟亂<lb/>
　是用長言盟適足以長亂耳公扵元年為蔑之盟至<lb/>
　此而伐之其義自見義又見二年鄭伐衛此則諸侯<lb/>
<pb n="6b"/>　伐人之國也<lb/>
冬天王使凡伯來聘<lb/>
　天王桓王也凡伯公羊曰天子之大夫也杜氏曰周<lb/>
　卿士凡國伯爵也汲郡共縣東南有凡城張氏曰濬<lb/>
　州黎陽縣之境聘見前程子曰周禮大行人時聘以<lb/>
　結諸侯之好王法之行時加聘問以懐撫諸侯乃常<lb/>
　禮也春秋諸侯不修臣職朝覲之禮廢絶王法所當<lb/>
　治也不能正典刑而反聘之又不見荅失道甚矣○<lb/>
<pb n="7a"/>　孫氏曰桓王不能興衰振治統制四海以復文武之<lb/>
　業反同列國之君使凡伯来聘桓王之為天子可知<lb/>
　也木訥趙氏曰春秋書天王下聘者凡八責諸侯不<lb/>
　朝而坐受天子之聘也隱在位十一年而天王聘魯<lb/>
　者二亦何有一介之使如京師以荅天王之勤哉愚<lb/>
　謂所謂君不君臣不臣者也<lb/>
戎伐凡伯于楚丘以歸<lb/>
　張氏曰戎見隱二年或曰此戎州已氏之戎本昆吾<lb/>
<pb n="7b"/>　氏之别種周衰入居中國者也楚邱今拱州之楚邱<lb/>
　縣漢為梁國已氏縣此非衛之楚邱杜注衛地非也<lb/>
　愚謂以僖二年城楚邱推之當是魯邑耳以歸以凡<lb/>
　伯歸于戎也程子曰伐見其以衆左氏曰初戎朝于<lb/>
　周發幣於公卿凡伯弗賓冬王使凡伯來聘還戎伐<lb/>
　之楚邱以歸未詳信否邦衡胡氏曰桓王不能以信<lb/>
　交於下區區聘魯威令不行戎伐其使先王盛時諸<lb/>
　侯翊戴天子以隆中國之勢四裔請命不暇雖樵蘇<lb/>
<pb n="8a"/>　不敢犯況敢伐天子之使乎今至於襲浮王人無所<lb/>
　忌憚是中國不能攘正外域張氏曰天子之使入境<lb/>
　而不衛地主之辠大矣孫氏曰録以歸者惡凡伯不<lb/>
　死位也黄氏曰凡皆直書而意自明白○木訥趙氏<lb/>
　曰古者王臣涖事事畢衛以出境單襄公適陳以聘<lb/>
　楚侯不在疆宰不致膳單子知陳之將亡今凡伯來<lb/>
　聘而魯不加衛戎得伐之以歸所謂司冦詰姦之法<lb/>
　安在乎愚謂聖王之馭外域覊縻分别使各安其所<lb/>
<pb n="8b"/>　而已朝聘所不及也今使之居于内地固天子方伯<lb/>
　不能壤斥之過魯隠又從而㑹之盟之引為同類致<lb/>
　使驕矜犯分以伐天子之使書之一見王政之不行<lb/>
　二見諸侯之衰弱三見外域之縱恣四見地主之不<lb/>
　敬王使五見周無死節之臣六見魯之盟戎適所以<lb/>
　致冦片言而六義見嗚呼兹其為春秋乎<lb/>
八年春宋公衛侯遇于垂<lb/>
　衛侯宣公也杜氏曰垂衛地濟隂句陽縣東北有垂<lb/>
<pb n="9a"/>　亭劉氏曰魯近邑也前説近是義見四年遇于清<lb/>
三月鄭伯使宛來歸祊庚寅我入祊<hi>宛於阮切祊必彭切公羊穀梁作邴</hi>
　宛鄭大夫祊杜氏曰鄭桓公周宣王之母弟封鄭有<lb/>
　助祭太山湯沐邑在琅邪費縣東南張氏曰沂州之<lb/>
　屬縣也入者使吏治其地政而主有之也愚謂凡言<lb/>
　我者魯也内辭也孫氏曰祊天子所封非魯土地鄭<lb/>
　不可歸魯不可入也鄭人歸之魯人受之其辠一也<lb/>
　○髙氏曰鄭以天子不復廵狩而祊為無用且欲急<lb/>
<pb n="9b"/>　得魯援故使宛來歸焉自入祊之後繼好尋盟史不<lb/>
　絶書入郜入防悉歸於我終隠之世無釁可觀来歸<lb/>
　之意斷可識矣愚謂祊者先王所封先祖所受而與<lb/>
　人為締交之具可以見王政衰諸侯恣鄭姦魯貪而<lb/>
　宛従君之欲聖人書之為後世戒深矣<lb/>
夏六月己亥蔡侯考父卒<lb/>
　義見三年宋公卒<lb/>
辛亥宿男卒<lb/>
<pb n="10a"/>　吕氏曰不名史失之大意見七年滕侯卒<lb/>
秋七月庚午宋公齊侯衛侯盟于瓦屋<lb/>
　杜氏曰瓦屋周地存耕趙氏曰入王畿而為盟諸侯<lb/>
　無忌憚之甚義又見元年盟于蔑○張氏曰此宋衛<lb/>
　欲成於齊而齊侯與之盟也春秋之初皆離盟至此<lb/>
　三君共要質於神以示明信然宋殤王者之後齊僖<lb/>
　東方之大國衛亦北州之大國夫民無信不立而三<lb/>
　君合以要言冝可因此以率諸侯為講信修睦之事<lb/>
<pb n="10b"/>　成鳩民息肩之圗而明年齊魯㑹防之後齊侯遂從<lb/>
　魯以黨鄭又明年與二國伐宋取邑視今日盟誓之<lb/>
　言不復顧忌比諸小人平時指天日為誓而他日臨<lb/>
　小利害不一引手救反擠之又下石者正相似也嗚<lb/>
　呼春秋於瓦屋之盟所以謹世變之甚悼人理之失<lb/>
　者可勝言哉君舉陳氏曰春秋之初宋魯衛陳蔡一<lb/>
　黨也齊鄭一黨也鄭輸平於魯齊亦為艾之盟以平<lb/>
　魯為瓦屋之盟以平宋衛是成三國也東諸侯之交<lb/>
<pb n="11a"/>　盛矣<lb/>
八月葬蔡宣公<lb/>
　宣諡也杜氏曰三月而葬速程子曰諸侯五月而葬<lb/>
　不及期簡也義又見三年葬宋穆公<lb/>
九月辛夘公及莒人盟于浮來<hi>浮公羊穀梁作包</hi>
　此稱人與元年盟于宿同杜氏曰浮來紀邑東莞縣<lb/>
　北有邳鄉邳鄉西有公來山號曰邳來張氏曰莒地<lb/>
　沂州沂水縣有浮來山張説近是義見元年盟于蔑<lb/>
<pb n="11b"/>螟<lb/>
　義見五年○案三年復螟見人道悖亂而災害複出<lb/>
　民之窮困可知矣<lb/>
冬十有二月無駭卒<lb/>
　譏世卿也大意見元年益師卒<lb/>
九年春天王使南季來聘<lb/>
　穀梁曰南氏姓也季字也劉氏曰曷為字下大夫也<lb/>
　天子之下大夫四命義見七年凡伯来聘○存耕趙<lb/>
<pb n="12a"/>　氏曰魯隱得國不請命朝聘不至於京師時事不歸<lb/>
　於宰旅周室之辠人也王使求賻而不恤王之喪凡<lb/>
　伯來聘而不救戎之伐冝加貶削之罰矣南季來聘<lb/>
　何可已而不巳歟用見王室衰微威柄已去惟持福<lb/>
　惠以結人張氏曰隠公十年之間宰咺凡伯南季三<lb/>
　至魯庭以魯為周公之胄而欲親之也公不明尊王<lb/>
　之義以正其國而朝聘之禮不復行扵王室於是諸<lb/>
　侯視效而王靈竭臣子則象而篡弑萌春秋詳王使<lb/>
<pb n="12b"/>　之來以待讀者之自考愚謂兩譏之然本義譏天王<lb/>
　之意多而宰咺凡伯南季之為臣亦可知矣<lb/>
三月癸酉大雨震電庚辰大雨雪<hi>電徒練切雨雪之雨于付切</hi>
　髙氏曰大者非常之辭説文曰震霹靂震物者雷之<lb/>
　甚者也電隂陽激曜雷之光也雨雪之雨孔氏曰自<lb/>
　上下者榖梁曰八日之間再有大變隂陽錯行黄氏<lb/>
　曰三月而有大雪又見於大雷之後書之記異也程<lb/>
　子曰隂陽運動有常而無忒凡失其度皆人為感之<lb/>
<pb n="13a"/>　也○康侯胡氏曰雷已出電已見則雪不當復降而<lb/>
　大雨雪此隂氣縱也春秋災異必書雖不言其事而<lb/>
　事應具存惟明扵天人相感之際響應之理則見聖<lb/>
　人所書之意矣<lb/>
挾卒<hi>挾檄頰切公羊穀梁作俠</hi>
　穀梁曰挾者所俠也愚謂譏世卿也大意見元年益<lb/>
　師卒<lb/>
夏城郎<lb/>
<pb n="13b"/>　杜氏曰郎魯邑髙平方與東南有郁郎亭張氏曰郎<lb/>
　魯近邑義見七年城中邱○許氏曰七年書城中邱<lb/>
　而後伐邾九年書城郎而後伐宋皆公不務崇徳修<lb/>
　政以戒蕭牆而念外人之有干非時勤衆恃城守國<lb/>
　亦巳末矣<lb/>
秋七月<lb/>
冬公㑹齊侯于防<hi>公羊作邴</hi>
　此㑹與二年㑹戎之㑹同與六年公㑹齊侯之㑹異<lb/>
<pb n="14a"/>　義後倣此杜氏曰防魯地在琅邪華縣東南張氏曰<lb/>
　密州諸城縣有防城存耕趙氏曰魯有東西防此乃<lb/>
　魯之北鄙近扵齊者也程子曰謀伐宋也常山劉氏<lb/>
　曰古者諸侯奉天子之命以守疆土治人民其朝聘<lb/>
　有時出入有度無非禮者自王綱不振諸侯無法以<lb/>
　自守大者糾合其黨以逞其欲小者附從不暇以救<lb/>
　其危故列國之㑹紛然扵天下聖人一以王法正之<lb/>
　凡書㑹者皆譏也若夫彼善扵此惡有輕重則各存<lb/>
<pb n="14b"/>　乎其事其意則直辠其非王事相㑹聚耳後倣此○<lb/>
　存耕趙氏曰是㑹也為鄭㑹齊將合謀以病宋也魯<lb/>
　既與宋絶則與鄭為親齊鄭一黨也前輸平則為艾<lb/>
　之盟今受祊而為防之㑹盟艾魯鄭猶未厚也自㑹<lb/>
　防而後魯惟鄭之命矣伐宋敗宋皆鄭所使一祊之<lb/>
　利足以動魯若此愚謂齊僖前年方與宋有瓦屋之<lb/>
　盟今復㑹魯以謀伐宋齊僖之無信猶魯隠也<lb/>
十年春王二月公㑹齊侯鄭伯于中丘<lb/>
<pb n="15a"/>　中邱見七年義見㑹于防○孫氏曰公末年出入無<lb/>
　度不顧憂患扵内數㑹諸侯扵外<lb/>
夏翬帥師㑹齊人鄭人伐宋<lb/>
　程子曰三國先遣將致伐義見二年鄭伐衛○劉氏<lb/>
　曰伐宋敗宋取郜取防滕侯薛侯來朝入許隠公之<lb/>
　所以弑也徳薄而多大功慮淺而數得意也備其四<lb/>
　境禍反在内可不哀歟孔子曰人無逺慮必有近憂<lb/>
　不在顓臾而在蕭牆也<lb/>
<pb n="15b"/>六月壬戌公敗宋師于菅<hi>古頑切</hi>
　杜氏曰菅宋地葉氏曰前未有言戰者此何以敗宋<lb/>
　師内辭也愚謂亦有他國敗他國之師者盖多責敗<lb/>
　之者之辠也後倣此上言翬帥師而此言公敗宋師<lb/>
　者時公後至扵師以重書也不言齊鄭獨魯敗之也<lb/>
　諸侯擅興師伐人之國而敗其師雖僥幸扵一時王<lb/>
　法所當誅也<lb/>
辛未取郜辛巳取防<hi>郜古報切</hi>
<pb n="16a"/>　張氏曰郜防宋二邑杜氏曰濟隂成武縣東南有郜<lb/>
　城髙平昌邑縣西南有西防城義見三年莒取牟婁<lb/>
　此則十日取二邑其罪尤大故書其實以見義焉<lb/>
秋宋人衛人入鄭<lb/>
　左氏曰鄭師入郊猶在郊宋人衛人入鄭程子曰鄭<lb/>
　勞民以務外而不知守其國故二國入之髙氏曰宋<lb/>
　殤公方喪邑敗師而連兵不已殤公之民扵是乎不<lb/>
　堪命愚謂鄭結齊魯以伐宋宋結衛以入鄭報復不<lb/>
<pb n="16b"/>　已由乎王政不綱諸侯放肆此春秋之時所以為大<lb/>
　亂聖人所以傷世變也義又見二年莒入向○存耕<lb/>
　趙氏曰齊魯鄭伐宋従中邱之謀宋衛入鄭則從垂<lb/>
　之謀<lb/>
宋人蔡人衛人伐戴鄭伯伐取之<hi>戴公羊穀梁作載</hi>
　存耕趙氏曰戴鄭之附庸杜氏曰陳留外黄縣張氏<lb/>
　曰在開封府考城縣孔氏曰地志云梁國甾縣古戴<lb/>
　國應劭曰章帝改為考城公羊曰因宋人蔡人衛人<lb/>
<pb n="17a"/>　之力也孫氏曰三國之師既退鄭伯見利忘義乘戴<lb/>
　之弊而取之其惡甚矣○劉氏曰其言鄭伯伐取何<lb/>
　甚之之辭也利人之暴乘人之危是以無親扵天下<lb/>
冬十月壬午齊人鄭人入郕<hi>公羊作盛</hi>
　義見二年莒入向<lb/>
十有一年春滕侯薛侯來朝<lb/>
　孔氏曰薛任姓侯爵黄帝之苗裔奚仲封為薛侯遷<lb/>
　扵邳仲虺居薛為湯左相武王復以其胄為薛侯小<lb/>
<pb n="17b"/>　國無紀世不可知杜氏曰薛魯國薛縣張氏曰國都<lb/>
　在徐州滕縣啖氏曰人君相見曰朝受之扵廟以重<lb/>
　禮也他國來魯朝聘皆書曰朝以朝禮相見也愚謂<lb/>
　累數之同日來朝也張氏曰周禮凡諸侯之邦交殷<lb/>
　相聘也世相朝也此乃閒扵天子之事而講之程子<lb/>
　曰諸侯雖有相朝之禮而當時諸侯扵天子未甞朝<lb/>
　覲獨相率以朝魯得為禮乎○劉氏曰其兼言之何<lb/>
　旅見也非天子不旅見諸侯諸侯相旅見非禮也趙<lb/>
<pb n="18a"/>　氏曰諸侯必有㛰姻之好疆埸之理故王者不絶其<lb/>
　交焉春秋之代則多自扵黨仇矣皆國之大事故君<lb/>
　子志之其邪正則存乎其文孫氏曰諸侯朝諸侯斯<lb/>
　皆周室不競干戈日尋以大陵小小國不得已而為<lb/>
　之耳是故齊晉宋衛未甞朝魯者齊晉盛也宋衛敵<lb/>
　也滕薛邾杞奔走而不暇者土地狹陋兵衆寡弱不<lb/>
　能與魯伉也春秋之法非王事不得踰境凡書朝皆<lb/>
　惡之也<lb/>
<pb n="18b"/>夏五月公㑹鄭伯于時來<hi>左氏無五月二字時來公羊作祁黎</hi>
　杜氏曰時來郲也滎陽縣東有釐城鄭地張氏曰屬<lb/>
　鄭州左氏曰公㑹鄭伯于郲謀伐許也義見九年㑹<lb/>
　于防<lb/>
秋七月壬午公及齊侯鄭伯入許<lb/>
　孔氏曰許姜姓男爵與齊同祖伯夷之後武王封其<lb/>
　苗裔文叔于許十一世莊公始見春秋杜氏曰許潁<lb/>
　川許昌縣張氏曰潁昌府長社縣左氏曰公㑹齊侯<lb/>
<pb n="19a"/>　鄭伯伐許庚辰傅扵許瑕叔盈取鄭伯之旗蝥弧以<lb/>
　先登周麾而呼曰君登矣鄭師畢登壬午遂入許齊<lb/>
　侯以許讓公公曰君謂許不共故從君討之許既伏<lb/>
　其辠矣雖君有命寡人弗敢與聞乃與鄭人鄭伯使<lb/>
　許大夫百里奉許叔以居許東偏乃使公孫獲處許<lb/>
　西偏戴氏曰鄭處許叔扵東偏後十五年復國故書<lb/>
　入不書滅俱未詳是否義見二年莒入向○吕氏曰<lb/>
　隠公有蕭牆之變而不知方且及齊侯鄭伯入人之<lb/>
<pb n="19b"/>　國其不明如是死固宜也康侯胡氏曰隠公即位十<lb/>
　一年天子遣使者再而未甞朝扵京師平王崩不奔<lb/>
　喪㑹葬以致求賻擅興甲兵伐邾忽天子封守入祊<lb/>
　取郜取防今又入人之國此五不韙者人臣之大惡<lb/>
　也然則不善之殃豈特成於桓而隠之積亦不可掩<lb/>
　矣故春秋所載是非善惡之跡施設扵前而成敗吉<lb/>
　凶之效見扵後不可不察也<lb/>
冬十有一月壬辰公薨<lb/>
<pb n="20a"/>　杜氏曰實弑書薨又不地者史策所諱也公羊曰不<lb/>
　忍言也左氏曰羽父請殺桓公將以求太宰公曰為<lb/>
　其少故也吾將授之矣使營菟裘吾將老焉羽父反<lb/>
　譖公于桓公而請弑之公之為公子也與鄭人戰于<lb/>
　狐壤止焉鄭人囚諸尹氏賂尹氏而禱扵其主鍾巫<lb/>
　遂與尹氏歸而立其主十一月公祭鍾巫齊于社囿<lb/>
　館于寪氏壬辰羽父使賊弑公于寪氏立桓公而討<lb/>
　寪氏有死者義見四年衛州吁事○程子曰人君終<lb/>
<pb n="20b"/>　扵路寢見卿大夫而終乃正終也薨扵燕寢不正其<lb/>
　終也薨不書地弑也莘老孫氏曰春秋之法外言弑<lb/>
　内不言弑所以别内外逺凶變養忠孝也左氏曰不<lb/>
　書葬不成喪也愚謂大夫專兵擅政未有不弑其君<lb/>
　而奪其國者其有存焉者幸而免耳春秋兩書翬帥<lb/>
　師扵前著隠公被弑扵後所以戒後世權不可下移<lb/>
　也若魯隠讓桓之事則未詳信否<lb/>
　春秋本義卷三<lb/>
</p>

  </div>
            <div>
                <head>春秋本義卷四</head>
    <p>
<pb n="1a"/>欽定四庫全書<lb/>
　春秋本義卷四　　　　元　程端學　撰<lb/>
　　　桓公<hi>名軌史記又名允惠公庶子隠公弟</hi>
元年春王正月公即位<lb/>
　杜氏曰嗣子定位於初喪而改元必須踰年者繼父<lb/>
　之業成父之志不忍有變於中年也諸侯每嵗首必<lb/>
　有禮於廟諸侯遭喪繼位者因此而改元正位百官<lb/>
　以序故國史亦書即位之事於策桓公篡立而用常<lb/>
<pb n="1b"/>　禮欲自同扵遭喪繼位者戴氏曰桓公志在得國諱<lb/>
　其故而晏然行即位之禮春秋即其實而書之張氏<lb/>
　曰桓公弑君而立在周禮九伐之法當伏賊殺其親<lb/>
　之辠今書公即位見周王之無政與魯之臣子忘不<lb/>
　共戴天之讎而推戴弑君之賊弁冕南面立乎其位<lb/>
　也○穀梁曰繼故不言即位正也先君不以道終則<lb/>
　子弟不忍即位也繼故而言即位則是與聞乎弑也<lb/>
　先君不以其道終已正即位之道而即位是無恩於<lb/>
<pb n="2a"/>　先君也愚案十二公或書即位或不書即位因舊史<lb/>
　也豈徒因舊史哉各以見義焉耳夫諸侯嗣位必受<lb/>
　扵先君請扵天子然後即位以奉天子正朔文成襄<lb/>
　昭哀五君書即位者受扵先君也定公不受扵先君<lb/>
　亦書即位者為季氏所立而行即位之禮也莊閔僖<lb/>
　不書即位以繼故不行即位之禮也隠公非繼故亦<lb/>
　不書即位者亦以不行即位之禮也若其所以不行<lb/>
　即位之禮則不可得而知矣桓宣雖繼故而亦書即<lb/>
<pb n="2b"/>　位者桓宣事與莊閔僖異矣莊閔僖之先君見弑扵<lb/>
　他人桓宣則弑君自立肆然行即位之禮舊史安得<lb/>
　不書即位哉聖人安得不書即位以見義哉故十二<lb/>
　公不問書即位不書即位皆有不請命天王之辠惟<lb/>
　桓宣有辠之中重有辠焉聖人雖因舊史而其辠惡<lb/>
　自不可掩所以戒後世者深矣餘見僖公即位<lb/>
三月公㑹鄭伯于垂<lb/>
　杜氏曰垂犬邱衛地張氏曰軌篡立而懼諸侯之討<lb/>
<pb n="3a"/>　已欲外結好以自固鄭亦欲乘此機以求許田故㑹<lb/>
　于垂篡弑之人凡民罔不憝而鄭莊首與為㑹辠鄭<lb/>
　伯也義又見隠九年㑹于防○莘老孫氏曰桓公弑<lb/>
　君之賊天地所不容人人所同誅者鄭與魯同好往<lb/>
　來之國不能舉大義誅凶逆以正王道以明諸侯討<lb/>
　賊之義而規規扵尺寸之土分毫之利親去南面之<lb/>
　尊而㑹弑君之賊鄭伯之辠不容誅矣葉氏曰隠公<lb/>
　初齊晉猶未强鄭莊公獨雄諸侯及使宛来歸祊之<lb/>
<pb n="3b"/>　後隠遂舎宋而事鄭伐宋入許無不與之同者此桓<lb/>
　之所畏也是其首求扵鄭者歟鄭既得賂然後始同<lb/>
　好而為越之盟三傳蔽扵易祊之言而不知許田之<lb/>
　為賂是以并垂之事而失之<lb/>
鄭伯以璧假許田<lb/>
　假借也璧瑞玉環也公羊曰許田者魯朝宿之邑也<lb/>
　劉氏曰周公之邑也詩云居常與許復周公之宇盖<lb/>
　非方伯不得有湯沐之邑非周公不得世享其地愚<lb/>
<pb n="4a"/>　謂鄭莊以璧歸魯以假為名實求許田朴鄉吕氏所<lb/>
　謂鄭將以要魯而為之辭者也孫氏曰天子所封不<lb/>
　可假也擅假天子之田自恣若此髙氏曰先言㑹于<lb/>
　垂而繼言假許田見鄭伯貪利忘義之甚也<lb/>
夏四月丁未公及鄭伯盟于越<lb/>
　杜氏曰越近垂地名程子曰桓公欲結鄭好以自安<lb/>
　故既與許田又為盟也弑君之人凡民罔弗憝而鄭<lb/>
　與之盟以定之其辠大矣康侯胡氏曰是肆人欲而<lb/>
<pb n="4b"/>　滅天理等倫紀于弁髦化人類為禽獸聖人所為懼<lb/>
　春秋所以作也義又見隱元年盟于蔑○愚案春秋<lb/>
　先書隠公薨而不地以著其見弑繼書桓公晏然行<lb/>
　即位之禮繼書公㑹鄭伯于垂繼書鄭伯以璧假許<lb/>
　田繼書公及鄭伯盟于越扵是桓公弑逆篡立鄭伯<lb/>
　貪利黨惡之辠顯如日星所謂屬辭比事春秋教也<lb/>
　何俟一字襃貶哉<lb/>
秋大水<lb/>
<pb n="5a"/>　公羊曰記災也莘老孫氏曰大者非常之辭水非常<lb/>
　而為災或害禾稼敗廬舎凡為災則書之也水者隂<lb/>
　也隂之盛至扵大水而為災則陽不勝隂而隂專盛<lb/>
　矣聖人既著其為災之跡又以見當時天下有召災<lb/>
　之實春秋之間一魯國之小而大水者八天下之災<lb/>
　又可勝紀乎○董子曰水者隂滅陽也隂滅陽者卑<lb/>
　勝尊也日食亦然皆下犯上賤傷貴逆節也孫氏曰<lb/>
　水不潤下也昔者聖王在上五事修而彞倫叙則休<lb/>
<pb n="5b"/>　徴應之聖王不作五事廢而彞倫斁則咎徴應之春<lb/>
　秋之世多災異者聖王不作故也然自隠迄哀聖王<lb/>
　不作久矣天下之災多矣悉書之則不勝書是故孔<lb/>
　子惟日食與内災則書之外災則或舉一二則天下<lb/>
　之異從可知矣康侯胡氏曰大水者隂逆而與怨氣<lb/>
　并也桓行逆徳而致隂沴冝矣或問堯之時而曰洚<lb/>
　水警予者何也曰堯開闢以來水之行未得其歸故<lb/>
　堯有憂焉使禹治之然後人得平土而居之耳是知<lb/>
<pb n="6a"/>　天非為堯有洪水之災至禹而後水由地中行耳後<lb/>
　世有人為不善感動天變召水災者必引堯為解惑<lb/>
　矣<lb/>
冬十月<lb/>
二年春王正月戊申宋督弑其君與夷及其大夫孔父<lb/>
　督大宰華父名也與夷殤公名也髙氏曰案宋世系<lb/>
　正考父生嘉字孔父孫氏曰字者命大夫也劉氏曰<lb/>
　名也前説近是左氏曰隠三年宋穆公疾召大司馬<lb/>
<pb n="6b"/>　孔父而屬殤公焉曰先君舎與夷而立寡人寡人不<lb/>
　敢忘苟以大夫之靈得保首領以沒先君若問與夷<lb/>
　其將何辭以對請子奉之以主社稷寡人雖死亦無<lb/>
　悔焉對曰羣臣願奉馮也公曰不可先君以寡人為<lb/>
　賢使主社稷若棄徳不讓是廢先君之舉也豈曰能<lb/>
　賢光昭先君之令徳可不務乎吾子其無廢先君之<lb/>
　功使公子馮居于鄭宋穆公卒殤公即位桓二年宋<lb/>
　殤公立十年十一戰民不堪命孔父嘉為司馬督為<lb/>
<pb n="7a"/>　大宰故因民之不堪命先宣言曰司馬則然已殺孔<lb/>
　父而弑殤公召莊公扵鄭而立之以親鄭張氏曰華<lb/>
　督盖馮之黨也將弑與夷而憚孔父故先殺孔父穀<lb/>
　梁曰孔父先死其曰及何也書尊及卑也康侯胡氏<lb/>
　曰孔父為司馬無能改扵其徳非所謂格君心之非<lb/>
　者然君弑死扵其難處命不渝亦可無媿矣愚謂殤<lb/>
　公見弑已兆扵宣公舎殤公而立穆公穆公又舎馮<lb/>
　而立殤公之日而成扵殤公不務修政以實其國而<lb/>
<pb n="7b"/>　比比焉以伐鄭殺馮為心故及此禍義見隠四年衛<lb/>
　州吁事○莘老孫氏曰春秋之時見弑之君二十四<lb/>
　死難之臣三人而已孔父仇牧荀息當是時天下之<lb/>
　為人臣者或亡國以自存或賣君而苟位滔滔是也<lb/>
　三人者或投萬死以赴君之難或持大義以障君之<lb/>
　賊事既不果以死繼之君存則與之俱存君死則與<lb/>
　之俱死食君之祿立君之朝義不忍與姦臣賊子並<lb/>
　生扵時冒白刃投死地以同君之禍皎然不欺其心<lb/>
<pb n="8a"/>　而自得其死所孔子安得不與之乎然而三人之中<lb/>
　其節最髙者孔父也劉氏曰孔父之智則未孔父之<lb/>
　忠則盡矣託六尺之孤寄百里之命可謂處命不渝<lb/>
　矣君舉陳氏曰死節人臣之極致也誼與其君存亡<lb/>
　者也苟不然則不書故晉欒書中行偃先殺胥童而<lb/>
　後弑君不言及楚商臣先殺鬬勃而後弑君不言及<lb/>
　愚謂春秋書及其大夫孔父非襃孔父也傷世變也<lb/>
　何傷世變也名不正而作亂也君不仁而累其臣也<lb/>
<pb n="8b"/>　賊弑其君又及其臣也孫氏所謂甚之者是也而説<lb/>
　春秋者但襃孔父之賢而不及臣弑君賊賢之大變<lb/>
　則是論其末而遺其本矣不可以不辨後仇牧荀息<lb/>
　事倣此<lb/>
滕子來朝<lb/>
　滕本侯爵而稱子者戴氏曰小國爵尊而貢重者多<lb/>
　自貶以從其卑春秋從而書之不沒其實也存耕趙<lb/>
　氏曰春秋諸侯放恣小國往往自卑貶以求容覲禮<lb/>
<pb n="9a"/>　廢而班爵不得其正滕杞之類是也愚謂二説相兼<lb/>
　其義乃備來朝見隠十一年康侯胡氏曰春秋為誅<lb/>
　亂臣討賊子而作使人人知亂臣賊子之為大惡而<lb/>
　莫之與則無以立扵世莫敢動扵為惡而篡弑之禍<lb/>
　止矣今桓公以臣弑君為天下之大惡凡民罔弗憝<lb/>
　也巳不能討又先鄰國而朝之是反天理肆人欲春<lb/>
　秋之所深惡也義又見隱十一年滕薛來朝○朱子<lb/>
　曰程沙随作春秋解説滕子來朝處最好如隠公十<lb/>
<pb n="9b"/>　一年方書滕侯薛侯來朝如何到桓二年便書滕子<lb/>
　來朝先儒為説甚多或以為時王所黜故降而稱子<lb/>
　不知是時時王已不能行黜陟之典就使能黜陟諸<lb/>
　侯當時亦不止一滕之可黜或以春秋惡其朝桓特<lb/>
　削而書子自此之後滕一向書子豈春秋惡其朝桓<lb/>
　而并後代子孫削之乎或以當喪未君前又不見滕<lb/>
　侯卒皆不通之論沙随則謂此見得春秋時小國事<lb/>
　大國其朝聘貢賦之多寡随其爵之崇卑滕子之事<lb/>
<pb n="10a"/>　魯以侯禮見則所供者多故自貶降而以子禮見庶得<lb/>
　貢賦省少易供之也恐是如此緣後面鄭朝晉云鄭國<lb/>
　男也而使從公侯之賦見得鄭本是男爵後襲用侯禮<lb/>
　以交於大國初焉不覺其貢賦之難辦後來益困於此<lb/>
　方説出此等話非獨是鄭想當時小國多是如此孫氏<lb/>
　曰杞公爵也滕薛侯爵也春秋時杞稱公正也稱伯稱<lb/>
　子降也滕薛稱侯正也稱伯稱子降也此蓋周道陵遲<lb/>
　諸侯自恣朝覲不常此三國來朝禮多不備或以侯禮<lb/>
<pb n="10b"/>　而朝或以伯禮而朝孔子從而錄之以著亂也<lb/>
三月公㑹齊侯陳侯鄭伯于稷以成宋亂<lb/>
　杜氏曰稷宋地成平也宋有弑君之亂故為㑹欲以<lb/>
　平之愚謂諸侯當討宋亂不當平宋亂宋有弑君之<lb/>
　賊諸侯上告天子下告方伯殺華督詢可立之君而<lb/>
　立之天下庶乎其可理也今不討賊而後書取鼎則<lb/>
　是平宋亂乃黨亂賊也四國之惡著矣聖人據實錄<lb/>
　之為後世有天下國家者之大戒也○君舉陳氏曰<lb/>
<pb n="11a"/>　弑君之禍接跡扵天下扵是焉始也向也立五國之<lb/>
　君大夫以定州吁而州吁訖扵討今也合四國之君<lb/>
　以立華督遂相宋莊弑君之禍接跡扵天下四君為<lb/>
　之也陸氏曰上言伐衛次言王人救衛下言衛侯朔<lb/>
　入扵衛則知逆王命上言成宋亂下言納鼎則知貪<lb/>
　賂縦辠凡此類上下相應而見其理愚謂陸氏之論<lb/>
　即春秋屬辭比事之法非區區一字襃貶之謂讀者<lb/>
　詳之<lb/>
<pb n="11b"/>夏四月取郜大鼎于宋戊申納于大廟<hi>郜古報切大廟之大音泰</hi>
　杜氏曰濟隂城武縣東南有北郜城張氏曰郜大鼎<lb/>
　郜所造器也莘老孫氏曰鼎自宋得之謂之郜大鼎<lb/>
　者鼎之成自郜也若和氏之璧雲和之琴瑟之類是<lb/>
　也穀梁曰曰宋取之宋也張氏曰大廟周公之廟也<lb/>
　左氏曰㑹于稷以成宋亂為賂故立華氏也以郜大<lb/>
　鼎賂公齊陳鄭皆有賂故遂相宋公取郜大鼎于宋<lb/>
　納于大廟非禮也臧哀伯諫曰君人者將昭徳塞違<lb/>
<pb n="12a"/>　以臨照百官猶懼或失之故昭令徳以示子孫是以<lb/>
　清廟茅屋大路越席大羮不致粢食不鑿昭其儉也<lb/>
　衮冕黻珽<hi>他頂切</hi>帶裳幅舄衡紞<hi>多敢切</hi>紘<hi>獲耕切</hi>綖<hi>音延</hi>昭<lb/>
　其度也藻率<hi>音律</hi>鞞<hi>補頂切</hi>鞛<hi>布孔切</hi>鞶厲㳺纓昭其數也<lb/>
　火龍黼黻昭其文也五色比象昭其物也鍚鸞和鈴<lb/>
　昭其聲也三辰旂旗昭其明也夫徳儉而有度登降<lb/>
　有數文物以紀之聲明以發之以臨照百官百官扵<lb/>
　是乎戒懼而不敢易紀律今滅徳立違而置其賂器<lb/>
<pb n="12b"/>　扵大廟以明示百官百官象之其又何誅焉國家之<lb/>
　敗由官邪也官之失徳寵賂章也郜鼎在廟章孰甚<lb/>
　焉武王克商遷九鼎扵洛邑義士猶或非之而況將<lb/>
　昭違亂之賂器扵大廟其若之何公不聴孫氏曰甚<lb/>
　之也桓弑逆之人受督弑逆之賂以事扵周公之廟<lb/>
　可謂甚矣葉氏曰廟之有器所以尊徳不義薦之是<lb/>
　之謂瀆其祖○邦衡胡氏曰納于大廟足以知公無<lb/>
　亷恥畏憚猶欲誇神以為功也康侯胡氏曰弑逆之<lb/>
<pb n="13a"/>　賊不能致討而受其賂置于大廟以明示百官是教<lb/>
　之習為弑逆叛亂之行也公子牙慶父仲遂之惡又<lb/>
　何誅焉聖人為此懼而作春秋其垂訓後世使知寵<lb/>
　賂之行保邪廢正能敗人之國家也亦或知戒矣戴<lb/>
　氏曰書成亂扵前書取鼎扵後惡自見矣<lb/>
秋七月紀侯來朝<hi>紀左氏作杞程子曰凡杞稱侯者當為紀杞時爵已非侯文誤也及紀侯大去其國之後杞不復稱侯矣</hi>
　義見滕子來朝<lb/>
<pb n="13b"/>蔡侯鄭伯㑹于鄧<lb/>
　杜氏曰潁川召陵縣西南有鄧城孔氏曰賈服以鄧<lb/>
　為國言蔡鄭㑹于鄧之國都釋例以此潁川鄧城為<lb/>
　蔡地其鄧國則義陽鄧縣是也以鄧是小國去蔡路<lb/>
　逺蔡鄭不冝逺㑹其都且蔡鄭懼楚始為此㑹何當<lb/>
　反求近楚小國而與之結援故知非鄧國也左氏曰<lb/>
　始懼楚也莘老孫氏曰是時楚方僭號欲伯中國蔡<lb/>
　鄭國小而逼扵楚懼而謀自安之計孔子書之所以<lb/>
<pb n="14a"/>　見中國衰而荆蠻盛小國恐懼而盟㑹不暇也義又<lb/>
　見隠九年㑹于防○康侯胡氏曰楚自西周已為中<lb/>
　國患宣王盖嘗命將南征矣及周東遷僭號稱王憑<lb/>
　陵江漢其後卒虜蔡侯而鄭以王室懿親為之服役<lb/>
　終春秋之世聖人盖傷之也夫天下莫大扵理莫强<lb/>
　扵信義循天理惇信義以自守其國家荆楚雖大何<lb/>
　懼焉不知本此事醜徳齊莫能相尚則以地之大小<lb/>
　力之强弱分勝負矣觀諸侯㑹盟離合之跡而夷夏<lb/>
<pb n="14b"/>　盛衰之由可考也<lb/>
九月入杞<lb/>
　榖梁曰我入之也程子曰將卑師少稱人内則止云<lb/>
　入某伐某義見隠二年入向此則弑逆之賊入人之<lb/>
　國見王政之不行而無忌憚之甚也○髙氏曰此年<lb/>
　入杞八年入邾其辭雖畧而辠有餘也夫桓弑君莫<lb/>
　入莫伐而已乃入人伐人是使天下共蒙其恥也<lb/>
公及戎盟于唐<lb/>
<pb n="15a"/>　義見隠二年盟于唐<lb/>
冬公至自唐<lb/>
　康侯胡氏曰凡為人子者出必告反必面事亡如事<lb/>
　存故君出必告廟反必奠而後入禮也出必告行反<lb/>
　而告至常事爾何以書誌其去國踰時之久也常山<lb/>
　劉氏曰君行其至必書扵法當然也古之諸侯朝㑹<lb/>
　有常節出入有常期周衰以後無法妄行征伐會盟<lb/>
　紛紛四出棄社稷委人民往往越月踰嵗而後得返<lb/>
<pb n="15b"/>　觀其所書而其亂自著矣愚謂亦有未踰時而書至<lb/>
　者盖諸侯動必以正然後有以告扵宗廟而書至今<lb/>
　㑹盟侵伐莫非不正而亦以告廟則非所以事其祖<lb/>
　也後倣此○莘老孫氏曰春秋書至者皆致其所出<lb/>
　之事以地至者四而已此年公至自唐文十七年公<lb/>
　至自榖定八年公至自瓦十年夏公至自夾谷四處<lb/>
　爾朴鄉吕氏曰其或不書者史闕之也一出而二事<lb/>
　致或致其前或致其後致其重者也<lb/>
<pb n="16a"/>三年春正月公㑹齊侯于嬴<hi>音盈</hi>
　杜氏曰嬴齊邑泰山嬴縣張氏曰所謂嬴博之間盖<lb/>
　齊之東南邑左氏曰成婚扵齊也杜氏曰公不由介<lb/>
　紹自與齊侯㑹而成婚非禮也張氏曰亂臣賊子與<lb/>
　㑹而為婚著齊侯之辠也義又見隠九年㑹于祊○<lb/>
　莘老孫氏曰秋七月遂有公子翬如齊逆女之事是<lb/>
　扵未婚之前而為此㑹也婚禮有六皆稱父兄之命<lb/>
　以遣使者所以養廉逺恥示萬世之嗣不可輕也今<lb/>
<pb n="16b"/>　桓公不由介紹之命媒妁之言身至齊境以與齊謀<lb/>
　己之婚醜惡見矣存耕趙氏曰桓畏不義之誅申好<lb/>
　扵齊以遂終篡夫婦人倫之大而請婚其始也動不<lb/>
　顧義取輕扵齊終之以文姜之禍不能謹其始也<lb/>
夏齊侯衛侯胥命于蒲<lb/>
　君舉陳氏曰胥命者交相命也宋氏曰莫相下也杜<lb/>
　氏曰蒲衛地在陳留長垣縣西南張氏曰開封府長<lb/>
　垣縣古蒲邑劉氏曰齊太公之後東州之侯也衛康<lb/>
<pb n="17a"/>　叔之後北州之侯也以事相命也古者有方伯有州<lb/>
　牧有連帥命扵天子正也自相命非正也○存耕趙<lb/>
　氏曰王言作命臣下禀令命自上出者也以諸侯而<lb/>
　命諸侯世道之變也周室雖衰天命未改齊祿父衛<lb/>
　晉不能作周孚先朝京師以聴王命乃胥命于蒲<lb/>
六月公㑹紀侯于郕<hi>音成紀左氏榖梁作杞公羊作紀今依程子作紀郕左氏榖梁作郕公羊作盛今從左榖作郕</hi>
　郕見隠五年范氏曰郕魯地恐非張氏曰紀與魯親<lb/>
<pb n="17b"/>　而求援扵魯以抗齊鄭故桓公因其二年來朝而與<lb/>
　之㑹也義見隠九年㑹于防○程子曰自桓公篡立<lb/>
　無嵗不與諸侯盟㑹結外援以自固也許氏曰姻大<lb/>
　國服小國著得意也天下無王而亂人得意如此<lb/>
秋七月壬辰朔日有食之既<lb/>
　榖梁曰言日言朔食正朔也既者盡也義見隠三年<lb/>
　此則食之既天變尤大耳○杜氏曰厯家謂日光以<lb/>
　望時遥奪月光故月食日月同㑹月掩日故日食食<lb/>
<pb n="18a"/>　有上下者行有髙下日光輪存而中食者相掩密故<lb/>
　日光溢出皆既者正相當而相掩間疏也<lb/>
公子翬如齊逆女<lb/>
　髙氏曰翬至此稱公子者桓公命為卿故也張氏曰<lb/>
　或曰王命也陸氏曰女文姜也啖氏曰翬以公子而<lb/>
　行婚禮尤不可也○葉氏曰魯諸公十有二見逆女<lb/>
　者四皆以違禮失常也莊書公如齊逆女不正公親<lb/>
　逆也桓書公子翬逆女宣書公子遂逆女翬桓公之<lb/>
<pb n="18b"/>　弟惠公之子遂宣公之弟文公之子不正其以叔逆<lb/>
　嫂也成書叔孫僑如逆女僑如成公之族叔父叔孫<lb/>
　得臣之子不正其以尊逆卑也古者天子嫁女乎諸<lb/>
　侯以諸侯同姓者主之諸侯嫁女乎大夫以大夫同<lb/>
　姓者主之主之以敵大夫可也逆之扵他國不可也<lb/>
　天下之本在國國之本在家父父子子夫夫婦婦兄<lb/>
　兄弟弟而家道正魯之亂有如慶父仲遂之殺嫡者<lb/>
　有如僑如之譖其君扵伯主而止之者皆自其家失<lb/>
<pb n="19a"/>　之<lb/>
九月齊侯送姜氏于讙公㑹齊侯于讙<hi>呼端切</hi>
　杜氏曰讙魯地濟北蛇邱縣西有下讙亭榖梁曰禮<lb/>
　送女父不下堂母不出祭門諸母兄弟不出闕門父<lb/>
　戒之曰謹慎從爾舅之言母戒之曰謹慎從爾姑之<lb/>
　言諸母般申之曰謹慎從爾父母之言送女踰竟非<lb/>
　禮也康侯胡氏曰為齊侯來乃逆而㑹之于讙是公<lb/>
　之行其重在齊侯而不在姜氏豈禮也哉○邦衡胡<lb/>
<pb n="19b"/>　氏曰公果親逆自當書逆女必不曰㑹齊侯也此直<lb/>
　曰㑹見公因㑹齊侯而受姜氏耳張氏曰聖人制禮<lb/>
　不可過不可不及僖公之送桓公之㑹皆非所以正<lb/>
　大婚而正人倫之始春秋所以書之也存耕趙氏曰<lb/>
　觀姜氏㑹讙之書則知姜氏失行之所由實桓公有<lb/>
　以啓之<lb/>
夫人姜氏至自齊<lb/>
　邦衡胡氏曰易曰漸女歸待男行也女歸必待男乃<lb/>
<pb n="20a"/>　行夫人姜氏不與公俱至故先書公㑹齊侯于讙次<lb/>
　書姜氏至自齊以見公㑹于讙本非親迎非易待男<lb/>
　之義也榖梁曰不言翬之以來何也公親受扵齊侯<lb/>
　也康侯胡氏曰禮者所以别嫌明微制治扵未亂不<lb/>
　可不謹也娶夫人國之大事故詳之○愚案先書公<lb/>
　㑹齊侯于嬴次書公子翬逆女次書齊侯送姜氏于<lb/>
　讙次書公㑹齊侯于讙又書夫人至自齊雖各有失<lb/>
　禮之譏實為後日文姜淫亂桓公見殺起也盖齊家<lb/>
<pb n="20b"/>　之道不一正其始終必有莫大之禍屬辭比事履霜<lb/>
　之戒深矣<lb/>
冬齊侯使其弟年來聘<lb/>
　義見隠七年<lb/>
有年<lb/>
　榖梁曰五榖皆熟為有年孫氏曰桓十八年惟此言<lb/>
　有年者是未嘗有年也書者所以見桓公為國不能<lb/>
　勤民務農若是也康侯胡氏曰桓宣享國十八年獨<lb/>
<pb n="21a"/>　此二年書有年他年之歉可知也○愚謂至治之世<lb/>
　人事順隂陽和四時序風雨節未有無年者也中庸<lb/>
　所謂天地位萬物育洪範所謂五事修而休徴應也<lb/>
　春秋之時人事亂常隂陽乖戾四時錯令風雨不時<lb/>
　洪範所謂五事不修而咎徴應詩所謂天降喪亂降<lb/>
　此蟊賊稼穯卒痒者也故五榖傷耗荒涼鮮薄觀夫<lb/>
　大旱大水螽螟蝝<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>無冰木冰殺菽李梅實可見矣<lb/>
　故此書有年以見其餘未嘗有年五榖閒熟而無全<lb/>
<pb n="21b"/>　熟也豈特桓宣而已哉<lb/>
四年春正月公狩于郎<lb/>
　公羊曰狩者何田狩也冬曰狩郎見隠九年木訥趙<lb/>
　氏曰郎今之單父魯臺地近宋愚謂春蒐夏苗秋獮<lb/>
　冬狩各以其時見扵周禮爾雅左氏者詳矣春月禽<lb/>
　獸生育當擇取之故蒐冬物既成可圍守取之故狩<lb/>
　且狩有常所今當春而狩不時也逺狩于郎非所也<lb/>
　不時非所害物多矣不仁甚矣聖人書此為後世戒<lb/>
<pb n="22a"/>　○啖氏曰蒐狩合禮者常事不書非時及越禮而為<lb/>
　之則書以示譏也李氏曰田狩之地須有常者古者<lb/>
　民多地狹惟在山澤之間乃有不植之地故天子諸<lb/>
　侯必扵封内擇隙地而為之如鄭之原圃秦之具囿<lb/>
　是其諸國各有常狩之處也違其常處則犯害居民<lb/>
　故書地以譏之存耕趙氏曰狩必有藪澤魯有咸邱<lb/>
　狩之常處也舎之而于郎非地也孫氏曰狩冬田也<lb/>
　天子諸侯四時必田者盖安不忘危治不忘亂講武<lb/>
<pb n="22b"/>　經而教民戰也豈徒肆盤逰逐禽獸而已哉然禽獸<lb/>
　多則五榖傷不可不捕也故田以捕之上以供宗廟<lb/>
　之事次以除稼穡之害下以訓軍旅之事故田必以<lb/>
　時殺必由禮田不以時謂之荒殺不由禮謂之暴惟<lb/>
　荒也妨扵農惟暴也殄扵物此聖人之深戒也莘老<lb/>
　孫氏曰春謂之蒐者方春之時禽獸孳尾生育之際<lb/>
　不可盡殺蒐言其擇取之也夏謂之苗夏之時田苗<lb/>
　盛長有禽獸害苗則田焉言其為苗而田也秋謂之<lb/>
<pb n="23a"/>　獮時方肅殺可以順天時而殺物也冬謂之狩狩猶<lb/>
　守也冬物畢成可以圍守而取之也天子諸侯無事<lb/>
　則嵗田焉田者用民以訓軍旅也取物以祭宗廟也<lb/>
　然而用民不以制則傷乎農取物不以禮則物害乎<lb/>
　性故在田之以時也中春敎振旅遂以蒐中夏教茇<lb/>
　舎遂以苗中秋教治兵遂以獮中冬教大閲遂以狩<lb/>
　所謂四時之田不傷民不害物以示天下之孝與武<lb/>
　也周室既衰斯禮不講既不以時又不以禮其傷民<lb/>
<pb n="23b"/>　害物莫此為甚故春秋扵魯五書其蒐三書其狩皆<lb/>
　譏不時不禮也康侯胡氏曰春秋必書謹扵微之意<lb/>
　也<lb/>
夏天王使宰渠伯糾來聘<lb/>
　杜氏曰宰官渠氏范氏曰伯糾字也康侯胡氏曰天<lb/>
　子大夫例稱字邦衡胡氏曰案周有六官大者曰冢<lb/>
　宰小者曰小宰曰宰夫小宰爵大夫宰夫則大夫士<lb/>
　兼有之咺稱名者以士也伯糾稱字者大夫也程子<lb/>
<pb n="24a"/>　曰桓公弑其君而立天子不能治天下莫能討而王<lb/>
　使其宰聘之示加尊寵天理滅矣人道亡矣義又見<lb/>
　隠七年凡伯來聘○莘老孫氏曰桓公弑君自立天<lb/>
　下大惡之人然常恐懼見討扵當時今天王之宰聘<lb/>
　之則是成桓公弑君之辠而使孤臣孽子含憤忍痛<lb/>
　扵君父之讎窮天而不報也木訥趙氏曰王臣下聘<lb/>
　者八聘允者獨三允之辠尤著而周之聘尤亟以是<lb/>
　知周之自取微弱也朴鄉吕氏曰不書秋冬闕文也<lb/>
<pb n="24b"/>　西疇崔氏曰桓四年七年無秋冬定十四年無冬桓<lb/>
　十四年書夏五而闕其月莊二十二年書夏五月而<lb/>
　闕其事僖二十八年書壬申而不繫之月桓十年書<lb/>
　五月而不繫之夏昭十二年書十二月而不繫之冬<lb/>
　郭公仲孫忌與凡日食而不繫日者皆闕文也<lb/>
五年春正月甲戌<lb/>
　孫氏曰闕文也盖甲戌之下有脫事爾陸氏曰傳云<lb/>
　公疾難作此文亦據陳國史而記之驗此則甲戌下<lb/>
<pb n="25a"/>　當記陳佗作亂之事全簡脱之爾劉氏曰或曰陳侯<lb/>
　之弟佗殺陳世子免云爾未詳是否<lb/>
已丑陳侯鮑卒<lb/>
　義見隠三年宋公卒<lb/>
夏齊侯鄭伯如紀<lb/>
　陸希聲曰自此適彼曰如愚謂如往也齊鄭欲滅紀<lb/>
　故往窺其形勢虚實也程子曰齊為諸侯而欲為賊<lb/>
　扵鄰國不道之甚鄭伯助之其辠均矣○莘老孫氏<lb/>
<pb n="25b"/>　曰春秋之時齊鄭强大而紀最小不能當齊鄭百分<lb/>
　之一此紀侯之朝事不暇者而齊鄭往焉有以窺之<lb/>
　也故桓十三年之戰而莊元年遷其郱鄑郚三年以<lb/>
　酅入齊而紀亡矣張氏曰春秋之時齊鄭合謀以吞<lb/>
　噬小國為事自隠三年石門之盟至桓十一年惡曹<lb/>
　之盟二十年之間二國為一伐宋取郜防入郕入許<lb/>
　今又相與謀紀自二君謀紀之後紀侯多為計以謀<lb/>
　自免扵難而卒不能止齊鄭貪噬之心至莊三年以<lb/>
<pb n="26a"/>　酅入扵齊四年紀侯去國然後快扵心故春秋之初<lb/>
　小國困扵强暴者二君之辠居多春秋詳其相與之<lb/>
　迹所以深誅之也康侯胡氏曰小國恃大國之安靖<lb/>
　已乃包藏禍心以圗之亦異扵興滅國繼絶世之義<lb/>
　矣故夫子存而不削以著齊人滅紀之辠明紀侯去<lb/>
　國之由<lb/>
天王使仍叔之子來聘<hi>仍榖梁作任</hi>
　莘老孫氏曰仍叔天子之大夫仍姓叔字也君舉陳<lb/>
<pb n="26b"/>　氏曰仍叔之子非見大夫也愚謂使仍叔之子者仍<lb/>
　叔為大夫因使其子為使也聘使不使大夫而使大<lb/>
　夫之子子弟預國事敗其政矣況聘弑逆之賊乎義<lb/>
　又見隠七年凡伯來聘○髙氏曰不稱氏者世權不<lb/>
　重扵尹武也康侯胡氏曰卿大夫子弟以父兄故而<lb/>
　見使則非公選而政由是敗矣周之衰小人得政視<lb/>
　朝廷官爵為己私援引親黨分據要塗施及童稚賢<lb/>
　者退處扵蓽門身老而不用公道不行然後外㓂侵<lb/>
<pb n="27a"/>　陵國家傾覆雖有智者不能善其後矣春秋書武氏<lb/>
　仍叔之子云者戒後世人主徇大臣私意用其子弟<lb/>
　居公選之地以敗亂其國家欲其深省之也存耕趙<lb/>
　氏曰渠伯糾來聘矣仍叔之子復來何王室之不憚<lb/>
　煩盖王綱解紐侯度放紛周望魯以夾輔之舊職故<lb/>
　頻年而加禮焉桓逆賊非可望以大義也用見王室<lb/>
　威柄既去惟有區區之恩意爾愚謂此事大㫖在下<lb/>
　聘弑逆之賊其使仍叔之子則一事而兼見者也盖<lb/>
<pb n="27b"/>　子弟預國政其禍遲寵弑逆之賊其禍速子弟預國<lb/>
　政政之弊也以漸寵弑逆之賊則亂臣賊子不旋踵<lb/>
　而接跡扵天下矣<lb/>
葬陳桓公<lb/>
　髙氏曰不書月史失之義見隠三年葬宋穆公<lb/>
城祝丘<lb/>
　孫氏曰祝邱魯邑義見隠七年城中邱○髙氏曰莊<lb/>
　三十年夫人㑹齊侯于祝邱是齊魯兩境上邑也齊<lb/>
<pb n="28a"/>　將襲紀公欲助紀畏齊之來討故非時城此以備之<lb/>
　以桓之暴逆奪民之力則旱蝗應矣未詳是否<lb/>
秋蔡人衛人陳人從王伐鄭<lb/>
　東萊吕氏曰天子得用諸侯之師故不曰以而曰從<lb/>
　王臣聴君之辭也隠三年左氏曰鄭武公莊公為平<lb/>
　王卿士王貳扵虢鄭伯怨王王曰無之故王子狐為<lb/>
　質扵鄭公子忽為質扵周王崩周人將畀虢公政四<lb/>
　月鄭蔡足帥師取温之麥秋又取成周之禾六年鄭<lb/>
<pb n="28b"/>　伯如周始朝桓王王不禮焉八年虢公忌父始作卿<lb/>
　士扵周桓五年王奪鄭伯政鄭伯不朝秋王以諸侯<lb/>
　伐鄭未詳信否陸氏曰三國之君不行而使微者從<lb/>
　王不待辨而辠見者也葉氏曰古者諸侯有辠方伯<lb/>
　征之方伯不能服二伯征之二伯不能服而後王親<lb/>
　征之諸侯而至扵王親征之無以立扵天下矣然則<lb/>
　王無辠乎天下有道諸侯六年五服一朝莫敢不來<lb/>
　享莫敢不來王諸侯不能服而王親征王亦病矣○<lb/>
<pb n="29a"/>　康侯胡氏曰桓公弑君而自立宋督弑君而得政天<lb/>
　下大惡人理所不容也則遣使來聘而莫之討鄭伯<lb/>
　不朝貶其爵可也何為憤怒自將以攻之也移此師<lb/>
　以加宋魯誰曰非天討乎<lb/>
大雩<lb/>
　公羊曰大雩者何旱祭也然則何以不言旱言雩則<lb/>
　旱見記災也存耕趙氏曰孟夏建已之雩祈榖之常<lb/>
　也他月之雩以旱而祭也程子曰大雩雩于上帝用<lb/>
<pb n="29b"/>　盛樂也胡氏曰案禮天子雩于上帝諸侯雩扵山川<lb/>
　今魯為諸侯而雩扵上帝僭孰甚焉後倣此○孫氏<lb/>
　曰建已之月常祀也常祀不書故二百四十二年無<lb/>
　書四月而大雩者建午甲申之月旱祭則書故書大<lb/>
　雩者二十一諸侯旱而雩禮也大雩扵上帝非禮也<lb/>
　賈氏曰言大别山川之雩諸侯雩上帝扵是季氏旅<lb/>
　泰山矣<lb/>
螽<hi>公羊作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>後同</hi>
<pb n="30a"/>　程子曰螽蝗也夾漈鄭氏曰古曰螽今曰蝗公羊曰<lb/>
　記災也愚謂螽者乖戾之氣所生也生則害五榖大<lb/>
　意與書螟同○程子曰既旱又蝗饑不在書也春秋<lb/>
　書螽十一<lb/>
冬州公如曹<lb/>
　葉氏曰州公寰内諸侯王之上大夫也天子三公曰<lb/>
　公嘗為公而食其邑者亦曰公州公嘗為公而食其<lb/>
　邑者也孔氏曰曹國伯爵姬姓文王子叔振鐸之後<lb/>
<pb n="30b"/>　也武王封之陶邱杜氏曰曹國濟隂定陶縣張氏曰<lb/>
　在唐為曹州宋為興仁府濟隂縣趙氏曰州公者王<lb/>
　臣也譏其外交故書之大意與隠元年祭伯來同○<lb/>
　葉氏曰貳君也<lb/>
六年春正月寔來<lb/>
　寔來孫氏曰闕文也<lb/>
夏四月公㑹紀侯于成<hi>榖梁作郕未詳孰是</hi>
　杜氏曰成魯地在泰山鉅平縣東南左氏曰紀來諮<lb/>
<pb n="31a"/>　謀齊難也黄氏曰齊欲圗紀紀魯甥也以魯婚扵齊<lb/>
　故求魯而公㑹之莘老孫氏曰其後齊終并紀㑹盟<lb/>
　侵伐自此無已經書之所以見强國暴恣而小國微<lb/>
　弱奔走不暇以救其危者也義又見隠九年㑹于防<lb/>
　○張氏曰此與二年書其朝三年㑹于郕同㫖<lb/>
秋八月壬午大閲<lb/>
　左氏曰簡車馬也戴氏曰仲冬教兵名曰大閲大閲<lb/>
　非諸侯之所得為也況以秋八月行之康侯胡氏曰<lb/>
<pb n="31b"/>　書八月不時矣書大閲非禮矣○孫氏曰天子殺則<lb/>
　下大綏諸侯殺則下小綏王執路鼔諸侯執賁鼓天<lb/>
　子諸侯之田其禮異矣周室既微諸侯不道故書大<lb/>
　閲大蒐皆譏其僭天子之田也舉魯則諸侯之僭可<lb/>
　知矣莘老孫氏曰周禮大司馬之職中春教振旅中<lb/>
　夏教茇舎中秋教治兵中冬教大閲又因以行田獵<lb/>
　之禮盖王者一事不兼數者不為也然而大閲之禮<lb/>
　比扵三時最為盛大蓋當中冬之月田事已畢農功<lb/>
<pb n="32a"/>　間隙之際又禽獸盛長取而無擇故也天子有天下<lb/>
　諸侯有一國雖尊卑大小之不同軍旅之事皆不可<lb/>
　忘宗廟之事皆不可忽故田獵以四時皆以習兵教<lb/>
　戰取禽獸以供祭祀也但諸侯而行天子之禮又非<lb/>
　其時則非也劉氏曰大閲之禮虞人萊野百歩一表<lb/>
　以旗致民選車徒命旗物辨鼓鐸㑹器械三鼓而行<lb/>
　三鼓而趨三鼓而走不用命者殺無赦置旗以為左<lb/>
　右和車徒叙和表貉獲禽不越逐不面傷大獸公之<lb/>
<pb n="32b"/>　小獸私之冬事也秋興之非正也厲農甚矣邦衡胡<lb/>
　氏曰古大閲必以狩今不言狩則知非古矣桓以兵<lb/>
　革不足大合國人而閲之籍其不可用者以補卒乘<lb/>
　之闕故曰大閲明年焚咸邱又明年伐邾平時不教<lb/>
　民戰至扵倉卒之間乃欲驅市人以戰爾殘民毒衆<lb/>
　扵是為甚此説未詳是否<lb/>
蔡人殺陳佗<lb/>
　左氏曰陳厲公蔡出也故蔡人殺五父而立之五父<lb/>
<pb n="33a"/>　即陳佗也孫氏曰稱人以殺討亂賊也先儒言陳侯<lb/>
　鮑卒佗殺太子自立蔡人誘而殺之經無所見程子<lb/>
　曰佗殺太子自立不能有其國故書曰陳佗佗天下<lb/>
　之惡人皆得而誅之書蔡人見殺賊者衆人之公也<lb/>
　未詳是否○愚謂春秋有一事見一義者不必兼首<lb/>
　尾其餘有首必有尾有尾必有首所謂屬辭比事者<lb/>
　也蔡人殺陳佗事之尾也而首不經見五年正月甲<lb/>
　戌之下趙氏謂當記陳佗作亂事豈其然乎然不可<lb/>
<pb n="33b"/>　强解矣<lb/>
九月丁夘子同生<lb/>
　子桓公子文姜所出即莊公同其名也榖梁曰疑故<lb/>
　志之竹隠趙氏曰生子不書此何以書榖梁所謂疑<lb/>
　故志之者得其説矣盖方是時皆以子同為齊侯之<lb/>
　子也猗嗟所謂展我甥兮者亦詩人據時人之言也<lb/>
　故聖人因其生也正其名而書之髙氏曰齊襄文姜<lb/>
　之淫亂盖在同生之後當同之生齊魯未嘗亂也荘<lb/>
<pb n="34a"/>　公母子夫婦男女之分慙徳多矣不書其生則事不<lb/>
　見愚謂自此可考莊公三十七嵗而始得娶則此又<lb/>
　為莊二十四年公如齊逆女起文也○案朱子釋詩<lb/>
　展我甥兮有曰姊妹之子曰甥稱其為齊侯之甥又<lb/>
　以明非齊侯之子此詩人之微辭也案春秋桓三年<lb/>
　夫人姜氏至自齊六年九月子同生十八年桓公乃<lb/>
　與夫人如齊則莊公誠非齊侯之子亦榖梁之意也<lb/>
冬紀侯來朝<lb/>
<pb n="34b"/>　程子曰紀侯懼齊侯来朝以求助不能上訴扵天子<lb/>
　近赴扵賢侯和輯人民效死以守而欲求援扵魯桓<lb/>
　不能保其國宜矣義又見隠十一年滕薛來朝<lb/>
七年春二月己亥焚咸丘<lb/>
　杜氏曰咸邱魯地髙平鉅野縣南有咸亭朱子曰咸<lb/>
　邱魯地之近齊者貫道王氏曰咸邱即鉅野郎之近<lb/>
　地康侯胡氏曰焚咸邱焚林而田也月令曰仲春毋<lb/>
　焚山林程子曰古者昆蟲蟄而後火田去莽翳以逐<lb/>
<pb n="35a"/>　禽獸非竭山林而焚之也云焚咸邱如盡焚其地見<lb/>
　其廣之甚矣戴氏曰仲春之月蟄蟲已啓萬物孳生<lb/>
　豈容焚林而田邪○康侯胡氏曰易稱王用三驅在<lb/>
　禮天子不合圍諸侯不掩羣夫子釣而不綱弋不射<lb/>
　宿皆愛物之意也推此心以及物至扵鳥獸若草木<lb/>
　裕無淫獵之過矣<lb/>
夏榖伯綏來朝鄧侯吾離來朝<lb/>
　孔氏曰世本鄧曼姓榖不知何姓杜氏曰榖國在南<lb/>
<pb n="35b"/>　鄉筑陽縣北張氏曰後屬襄陽府榖城縣鄧即鄧州<lb/>
　愚案二君書名未詳疑羡文義見隠十一年滕薛來<lb/>
　朝○或謂榖鄧見逼扵楚而朝魯所謂小國附從不<lb/>
　暇以救其危者比之無故而朝篡弑者其辠為輕曰<lb/>
　二國苟見逼扵楚宜莫如孟子告滕文公之法而朝<lb/>
　篡弑之賊以覬免難難以為智矣宜其不旋踵而卒<lb/>
　滅扵楚也不書秋冬與四年同<lb/>
八年春正月已卯烝<lb/>
<pb n="36a"/>　公羊曰烝冬祭也春曰祠夏曰礿秋曰嘗冬曰烝榖<lb/>
　梁曰烝冬事也春興之志不時也○康侯胡氏曰周<lb/>
　官大司馬烝以仲冬吕氏曰宗廟之禮有常非大皆<lb/>
　不書惟失時及失禮之大乃書存耕趙氏曰魯之郊<lb/>
　禘非禮也其他有事者二大事者一從祀者一皆非<lb/>
　祀禮之正也桓之烝者再嘗者一皆瀆禮不敬之大<lb/>
　者祀者國之大事君臣上下狎而用之欲人知孝敬<lb/>
　之實篤君親之義難矣黄氏曰榖梁曰烝冬事也春<lb/>
<pb n="36b"/>　興之志不時也趙氏曰周雖以建子為正至扵祭祀<lb/>
　則用夏時本月以行四時之祭胡氏曰夏數得天百<lb/>
　王所同其商周革命改正示不相沿至扵敬授民時<lb/>
　廵狩烝享猶自夏焉盖無可改之禮聖人無謂冬為<lb/>
　春之事商之建丑以異扵夏周之建子以異於商皆<lb/>
　以革命欲整一人心故以此月為嵗首受朝饗耳其<lb/>
　建首之為十二月建子之為十一月固自若也建丑<lb/>
　建子之為冬建寅而後為春固自若也聖人作春秋<lb/>
<pb n="37a"/>　書春王正月夏四月秋七月冬十月正以順天時正<lb/>
　人事所謂行夏之時見之行事者也周實未嘗改天<lb/>
　時孔子亦初非改周制也自漢儒有三正之説杜氏<lb/>
　有周正月今十一月之說諸儒遂以春秋之春為今<lb/>
　日之冬每扵繫時繫月之事随事生說以為非時而<lb/>
　譏之今以夏時參之未見其有非時者若此所謂正<lb/>
　月烝正以烝乃冬祭春正月行之非禮爾春秋非夏<lb/>
　正而何哉<lb/>
<pb n="37b"/>天王使家父來聘<lb/>
　杜氏曰家父天子大夫家氏父字何氏曰家采地也<lb/>
　天子中大夫氏采故稱字不稱伯仲也未詳孰是莘<lb/>
　老孫氏曰桓公大惡之人也而五年之間來聘者三<lb/>
　春秋一切書之所以見不能討惡而王道之衰遂使<lb/>
　篡人得志也○存耕趙氏曰五年之中周三聘魯古<lb/>
　者七年一聘周則過矣六年一朝自隠至桓未甞一<lb/>
　至天子之庭魯之辠将焉逃春秋書之傷周責魯之<lb/>
<pb n="38a"/>　意隠然矣<lb/>
夏五月丁丑烝<lb/>
　榖梁曰烝冬事也春夏興之黷祀也志不敬也公羊<lb/>
　曰常事不書此何以書譏亟也亟則黷黷則不敬君<lb/>
　子之祭也敬而不黷戴氏曰正月烝巳非時況五月<lb/>
　而又烝乎○存耕趙氏曰夏而礿禮也烝非其時也<lb/>
　嵗再烝焉祭之瀆也而桓公行之将以事神適以慢<lb/>
　神将以寜神適以瀆神莘老孫氏曰祖父至尊神明<lb/>
<pb n="38b"/>　至幽而以非禮瀆之聖人所以深辠也<lb/>
秋伐邾<lb/>
　莘老孫氏曰不言帥師微者伐之也義見隠二年鄭<lb/>
　伐衛此則弑逆之賊而以伐人見王政之益衰也○<lb/>
　髙氏曰桓自弑立恃其强惡以陵小國小國皆畏而<lb/>
　從之故紀郕鄧榖滕杞或朝或㑹惟邾恃舊好而不<lb/>
　顧至是遂伐之其曰伐邾必有辭焉邾不能奉辭以<lb/>
　討桓公弑逆之辠冝乎其反見伐也<lb/>
<pb n="39a"/>冬十月雨雪<hi>雨于付切</hi>
　戴氏曰孟冬之月隂氣始凝而驟雨雪隂氣盛也○<lb/>
　黄氏曰諸家多以冬十月為今之八月雨雪非時今<lb/>
　戴氏以夏正冬十月言理亦未甞不明嘻果八月也<lb/>
　聖人恐未必誣天而易秋為冬也存耕趙氏曰人事<lb/>
　病乎天然後天變示乎人桓之惡徳上干天和未雪<lb/>
　而雪所謂乖氣致異也<lb/>
祭公來遂逆王后于紀<lb/>
<pb n="39b"/>　公羊曰祭公者天子之三公也莘老孫氏曰天子三<lb/>
　公食采扵祭者也榖梁曰遂繼事之辭也存耕趙氏<lb/>
　曰因而成事也公羊曰大夫無遂事程子曰祭公受<lb/>
　命逆后而至魯先行私禮故書来以逆后為遂事責<lb/>
　其不䖍王命而輕天下之母也張氏曰天子雖無親<lb/>
　迎之禮然祭公謀扵魯則當復命扵王然後遣扵宗<lb/>
　廟以明逆后之重今使魯為媒而因是往輕䙝王配<lb/>
　如此何以示正始之道哉二説未詳孰是若當時天<lb/>
<pb n="40a"/>　子使之來魯而又使之遂逆后則過在桓王祭公特<lb/>
　有從命之辠耳○胡氏曰案禮天子不親迎使上公<lb/>
　逆之何以書以遂事書之也劉氏曰三公者父師之<lb/>
　任也坐而論道使之逆女非正也葉氏曰天子逆后<lb/>
　以卿而公臨之祭公逆后非矣與劉氏同胡劉二説<lb/>
　亦未詳孰是<lb/>
　<lb/>
　<lb/>
<pb n="40b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷四<lb/>
</p>

  </div>
            <div>
                <head>春秋本義卷五</head>
    <p>
<pb n="1a"/>欽定四庫全書<lb/>
　春秋本義卷五　　　　　元　程端學　撰<lb/>
　　　桓公<lb/>
九年春紀季姜歸于京師<lb/>
　吕氏曰史失季姜歸月春秋不得而增益也杜氏曰<lb/>
　季字姜姓也前年祭公所逆王后也戴氏曰方其逆<lb/>
　也稱曰王后自王命言之也及其歸也謂之季姜自<lb/>
　父母家言之也歸見隱二年公羊曰京師者天子之<lb/>
<pb n="1b"/>　居也京者大也師者衆也天子之居必以衆大之辭<lb/>
　言之髙氏曰古者后夫人必取嫡女天子求后於諸<lb/>
　侯對曰夫婦所生若而人若姑姊妹則曰先君之遺<lb/>
　女若而人於諸侯則曰不腆先君之嫡若而人是以<lb/>
　伯姬歸于紀則叔姬為之娣今曰季姜則非嫡矣不<lb/>
　可以母天下春秋書之以防後人猶有卑人為后者<lb/>
　○愚謂王后為天下母必擇諸侯嫡女窈窕貞淑然<lb/>
　後可以配至尊成内治為宗廟社稷主今紀以畏齊<lb/>
<pb n="2a"/>　而謀納女魯以弑賊而主之桓王亦乗機而娶紀之<lb/>
　姪娣上下皆非正義明道之舉嗚呼春秋之作所以<lb/>
　為君子惻怛之心也<lb/>
夏四月<lb/>
秋七月<lb/>
冬曹伯使其世子射姑來朝<hi>射音亦又音夜</hi>
　康侯胡氏曰案周官典命凡諸侯嫡子誓於天子而<lb/>
　攝其君則下其君之禮一等未誓則以皮帛繼子男<lb/>
<pb n="2b"/>　世子固有出㑹朝聘之儀矣然攝其君繼子男者謂<lb/>
　諸侯朝於天子有時而不敢後故老疾者使世子攝<lb/>
　己事以見天子急述職也諸侯閒於王事則相朝其<lb/>
　禮本無時曹伯旣有疾何急於朝桓使世子攝哉大<lb/>
　位姦之窺也危病邪之伺也世子君之貳也君疾而<lb/>
　儲副出啓窺伺之心危道也踰月而終生卒其有疾<lb/>
　明矣而使世子來終生之過也世子將欲已乎則方<lb/>
　命矣孝子盡道以事其親者也不盡道而苟焉以從<lb/>
<pb n="3a"/>　命為孝又焉得為孝乎○榖梁曰使世子伉諸侯之<lb/>
　禮而來朝曹伯失正矣諸侯相見曰朝以待人父之<lb/>
　道待其子以内為失正也内失正曹伯失正世子可<lb/>
　以已矣則是放命也張氏曰春秋以討賊望諸侯今<lb/>
　曹伯之使世子春秋所以直書而深責之戴氏曰使<lb/>
　不幸未還而曹伯卒則國非其國也劉氏曰此後世<lb/>
　所以多子禍也<lb/>
十年春王正月庚申曹伯終生卒<lb/>
<pb n="3b"/>　義見隱三年宋公卒<lb/>
夏五月葬曹桓公<lb/>
　義見隱三年葬宋穆公<lb/>
秋公會衞侯于桃丘弗遇<lb/>
　公羊曰會者期辭也杜氏曰桃丘衞地濟北東阿縣<lb/>
　東南有桃城衞侯與公為期中背公更與齊鄭故公<lb/>
　獨往而不相遇也趙氏曰書不遇者見諸侯之無信<lb/>
　朴郷吕氏曰衞不信也吕氏曰春秋之世專計利害<lb/>
<pb n="4a"/>　不顧義理如此○髙氏曰在易屯之六三以隂居陽<lb/>
　其身不正而輕躁妄動求應於五五應在二而弗見<lb/>
　納聖人戒之曰君子幾不如舎往吝繫辭曰幾者動<lb/>
　之微吉之先見者也君子安其身而後動易其心而<lb/>
　後語定其交而後求夫桓公身負弑逆之辠而又輕<lb/>
　躁妄動為人所棄正如屯之六三聖人為萬世戒也<lb/>
　黄氏曰郎之戰兆此<lb/>
冬十有二月丙午齊侯衞侯鄭伯來戰于郎<lb/>
<pb n="4b"/>　郎見隱九年程子曰來戰于郎三國為主劉氏曰外<lb/>
　為志乎此戰也常山劉氏曰春秋之中諸侯加兵于<lb/>
　魯者為不少矣未有書來戰者此不言侵伐而以來<lb/>
　戰為文則彼曲我直其義坦然義又見隱二年鄭伐<lb/>
　衞○康侯胡氏曰魯桓弑立天下大惡人人所得討<lb/>
　也鄭伯則首盟于越以定其位齊侯則繼會于稷以<lb/>
　濟其姦曽不能修方伯之職駐師境上聲辠致討伸<lb/>
　天下之大義也今特以私忿小怒親帥其師戰于魯<lb/>
<pb n="5a"/>　境尚為知類也哉愚謂魯衞兄弟之國齊魯累世之<lb/>
　姻桓公又新娶于齊魯鄭嘗會盟假田以締交一有<lb/>
　閒隙則忘親背盟興兵爭戰此春秋之時所以為大<lb/>
　亂聖人比書其事為後世鑒<lb/>
十有一年春正月齊人衞人鄭人盟于惡曹<lb/>
　三國稱人微者也吕氏曰盟我不與也其曰人不詳<lb/>
　也未詳是否杜氏曰惡曹地闕愚謂諸侯專盟是無<lb/>
　天子大夫專盟是無諸侯王綱之壞極矣聖人所尤<lb/>
<pb n="5b"/>　惜也義又見隱元年盟于蔑○劉氏曰齊衞鄭相與<lb/>
　會盟而君不行委之大夫春秋正本謹始知其後必<lb/>
　有大夫脅權交政之惡則又有陪臣執國干上之禍<lb/>
　其勢相召也<lb/>
夏五月癸未鄭伯寤生卒<lb/>
　義見隱三年宋公卒<lb/>
秋七月葬鄭莊公<lb/>
　杜氏曰三月而葬速義見隱三年葬宋穆公<lb/>
<pb n="6a"/>九月宋人執鄭祭仲突歸于鄭鄭忽出奔衞<lb/>
　陸氏曰執大夫例稱人愚謂義不在人而在執略之<lb/>
　之辭也康侯胡氏曰祭仲鄭之命大夫祭氏仲字也<lb/>
　蘇氏曰名也前説近是愚案突莊公庶子宋雍姞所<lb/>
　出即厲公也忽莊公嫡子鄧曼所出即昭公也葉氏<lb/>
　曰凡出奔者皆書名蓋廹逐者必有與之爭國者内<lb/>
　一君外亦一君不名無以為辨後倣此邦衡胡氏曰<lb/>
　未踰年不稱鄭伯愚案居喪未踰年之君稱子今不<lb/>
<pb n="6b"/>　稱子未詳大凡出奔者多不書子與爵如曹羈之類<lb/>
　是也左氏曰鄭昭公之敗北戎也齊人將妻之昭公<lb/>
　辭祭仲曰必取之君多内寵子無大援將不立三公<lb/>
　子皆君也弗從夏鄭莊公卒初祭封人仲足有寵於<lb/>
　莊公莊公使為卿為公娶鄧曼生昭公故祭仲立之<lb/>
　宋雍氏女於鄭莊公曰雍姞生厲公雍氏宗有寵於<lb/>
　宋莊公故誘祭仲而執之曰不立突將死亦執厲公<lb/>
　而求賂焉祭仲與宋人盟以厲公歸而立之秋九月<lb/>
<pb n="7a"/>　丁亥昭公奔衞己亥厲公立榖梁曰權在祭仲也死<lb/>
　君難臣道也今立惡而黜正惡祭仲也愚謂突以庶<lb/>
　孽謀簒宋莊私突執祭仲奪嫡立庶祭仲執國柄不<lb/>
　死節以輔正三者辠大惡極矣然鄭莊之多寵以遺<lb/>
　後禍與鄭忽不能君舉朝無忠臣而廢置如反掌與<lb/>
　天子方伯不修其職以致姦猾肆行而無所忌舉可<lb/>
　見矣○陳岳氏曰忽太子也兄也正也突公子也弟<lb/>
　也非正也忽旣立則祭仲之君以君臣之義顛則扶<lb/>
<pb n="7b"/>　之危則持之力不足則死之又知突在宋非會非聘<lb/>
　為宋所誘其無謀甚矣往而被執不能死節歸立厲<lb/>
　公<lb/>
柔會宋公陳侯蔡叔盟于折<lb/>
　孫氏曰蔡叔蔡侯之弟叔字也諸侯母弟未命為大<lb/>
　夫者皆字朴鄉吕氏曰折魯地義見隱元年盟于蔑<lb/>
　○張氏曰自去年魯與齊衞為仇敵至今年桓公欲<lb/>
　合黨以敵之於是結宋與陳蔡要言歃血初無忠信<lb/>
<pb n="8a"/>　誠慤相與之心又以再命大夫敵宋公陳侯故盟不<lb/>
　足以恃矣<lb/>
公會宋公于夫鍾<hi>夫音扶鍾公羊作童</hi>
　杜氏曰夫鍾郕地義見隱九年會于防○康侯胡氏<lb/>
　曰臣與宋公盟于折君與宋公會于夫鍾于闞于虚<lb/>
　于龜皆存而不削何其辭費歟曰盟者春秋之所惡<lb/>
　而屢盟以長亂會者諸侯所不得專而數會以厚疑<lb/>
　聖人皆存而不削於以見屢盟而卒叛數會以卒離<lb/>
<pb n="8b"/>　其事可謂著明矣<lb/>
冬十有二月公會宋公于闞<hi>口暫切</hi>
　杜氏曰闞魯地在東平須昌縣東南義見隱九年會<lb/>
　于防<lb/>
十有二年春正月<lb/>
夏六月壬寅公會紀侯莒子盟于曲池<hi>公羊作敺蛇紀左氏作杞公羊</hi>
　<hi>榖梁作紀今從程子所定作紀</hi>
　杜氏曰曲池魯地魯國汶陽縣北有曲水亭義見隱<lb/>
<pb n="9a"/>　元年盟于蔑<lb/>
秋七月丁亥公會宋公燕人盟于榖丘<lb/>
　張氏曰南燕姞姓國漢屬東郡今為滑州胙城縣存<lb/>
　耕趙氏曰居宋鄭之間杜氏曰榖丘宋地張氏曰在<lb/>
　應天府榖熟縣義見隱元年盟于蔑<lb/>
八月壬辰陳侯躍卒<lb/>
　杜氏曰厲公也大意見隱七年滕侯卒○張氏曰去<lb/>
　年與柔盟于折不書葬魯不會不恤同盟也<lb/>
<pb n="9b"/>公會宋公于虛<hi>公羊作郯</hi>
　杜氏曰虚宋地義見隱九年會于防<lb/>
冬十有一月公會宋公于龜<lb/>
　杜氏曰龜宋地義見隱九年會于防○髙氏曰公委<lb/>
　宗社人民而五出與宋會諸侯臨涖一國之民民不<lb/>
　可一日不治則國不可一日去之故先王之法諸侯<lb/>
　無事不得出其四境朝事天子則出境天子廵狩則<lb/>
　出境方伯率諸侯以征伐則出境若無事而出境則<lb/>
<pb n="10a"/>　誅葉氏曰公始以柔會宋未幾復自會于夫鍾于闞<lb/>
　于榖丘夫鍾郕地闞魯地榖丘宋地也公之求宋亟<lb/>
　矣及是復會于虛于龜皆宋地而公即之公之求宋<lb/>
　益亟矣蓋自隱以來我之相與為厚為薄者惟宋與<lb/>
　鄭黨鄭則伐宋善宋則伐鄭至郎之戰懼鄭之謀己<lb/>
　故亟於求宋既而求鄭以為武父之盟而成伐宋之<lb/>
　役明年再會又明年復會其求於鄭者亦如是其急<lb/>
　鄭適有突之亂知其不足恃乃復從而伐之孰有立<lb/>
<pb n="10b"/>　國如是而可久者乎暴戾則無親失道則寡援君子<lb/>
　是以知桓之不終也<lb/>
丙戌公會鄭伯盟于武父<hi>音斧</hi>
　鄭伯突也東萊吕氏曰突篡位而以君書之不没其<lb/>
　實也杜氏曰武父鄭地陳留濟陽縣東北有武父城<lb/>
　愚謂魯桓與宋兩盟四會不浹旬而背之以盟鄭反<lb/>
　覆如是比事而觀其義自見義又見隱元年盟于蔑<lb/>
　○張氏曰與人交之道忠信誠慤本乎中則有不期<lb/>
<pb n="11a"/>　合而合者其人非有是心則其相與也不過以利合<lb/>
　一旦爭小利則相視忽如仇敵然公之會宋而盟鄭<lb/>
　其離合正如是春秋詳書之以見王政不行魯桓宋<lb/>
　莊鄭厲皆以篡國而立交相盟會紛紛離合惟利是<lb/>
　視煩盟瀆信祗以長亂王法之所必誅而不以聽者<lb/>
　也吕氏曰此年書盟會之數如此見諸侯無王放恣<lb/>
　自若多事屢盟民不堪命如此之極也聖人傷之以<lb/>
　為世戒後之人君有意於善者其知慎始守約愛民<lb/>
<pb n="11b"/>　為急以合聖人之意乎<lb/>
丙戌衞侯晉卒<lb/>
　孫氏曰丙戌羨文也此盟與卒同日耳經未有一日<lb/>
　而再書者義見隱三年宋公卒<lb/>
十有二月及鄭師伐宋丁未戰于宋<lb/>
　内不出主名微者也伐而言戰者宋不服而逆戰也<lb/>
　言戰而不言敗績無大勝負也兩年之閒六盟會宋<lb/>
　冝篤好也一與鄭比則連鄭伐宋鄭突亦忘其立已<lb/>
<pb n="12a"/>　之私恩而與魯比此宋不服以至於戰殘民毒衆辠<lb/>
　惡極矣義又見隱二年鄭伐衞○張氏曰兵法爭恨<lb/>
　小故不忍憤怒者謂之憤兵魯桓鄭突此役是也書<lb/>
　及鄭師伐宋辠魯鄭也又書丁未戰于宋言魯鄭與<lb/>
　宋亟爭尋常殘民暴骨兩辠之也康侯胡氏曰來戰<lb/>
　者辠在彼戰于郎是也往戰者辠在内戰于宋是也<lb/>
　存耕趙氏曰魯軌弑隱宋馮弑殤鄭突篡忽三者皆<lb/>
　逆賊周有常刑皆戮餘也敢稱兵為戰見王法之不<lb/>
<pb n="12b"/>　行也<lb/>
十有三年春二月公會紀侯鄭伯己巳及齊侯宋公衞<lb/>
侯燕人戰齊師宋師衞師燕師敗績<lb/>
　此魯侯來會紀鄭也及者三國及之也燕稱人微者<lb/>
　也戰稱爵舉重也敗稱師君存而師敗也敗績者敗<lb/>
　其軍功大敗也公羊曰其不地於紀也趙氏曰内兵<lb/>
　以紀為主外兵以齊為主莘老孫氏曰紀為齊侵削<lb/>
　志欲滅之舉宋衞燕三國之師往伐之紀於是要魯<lb/>
<pb n="13a"/>　鄭之君以為之敵愚謂齊吞小國連諸侯以伐紀自<lb/>
　取敗績辠不勝誅矣紀不量力又連魯鄭以戰雖僥<lb/>
　倖一勝卒滅宗社其相從諸侯各逞私忿合黨報怨<lb/>
　使無辜之民肝腦塗地皆辠也見王政不行諸侯縱<lb/>
　恣甚矣杜氏曰衞宣公未葬惠公稱侯以接鄰國非<lb/>
　禮也義又見隱二年鄭伐衞○康侯胡氏曰齊為無<lb/>
　道恃强陵弱此以紀為主何也彼為無道以加兵於<lb/>
　己必有引咎責躬之事禮義辨喻之文猶不得免焉<lb/>
<pb n="13b"/>　則亦固其封疆效死以守上訴天子下告方伯連帥<lb/>
　與隣國之諸侯不如是而憤然與戰豈己亂之道乎<lb/>
　同力度德動則相時小國讎大國而幸勝焉禍之始<lb/>
　也息伐鄭而亡鄭勝蔡而懼蔡敗楚而滅今紀人不<lb/>
　度德不量力不徵詞輕與齊戰而為之援者弑君之<lb/>
　賊篡國之人也不能保其國自此戰始矣<lb/>
三月葬衞宣公<lb/>
　義見隱三年葬宋穆公<lb/>
<pb n="14a"/>夏大水<lb/>
　義見元年○存耕趙氏曰桓元年大水今又大水水<lb/>
　天之所生以活人者也大而災焉隂沴之證也夏見<lb/>
　則妨農矣髙氏曰自堯有洪水之患使禹治之禹能<lb/>
　疆理天下正其經界有畎有澮有溝有洫有川有遂<lb/>
　遂無水患但有其利故年之豐凶一係農力水旱不<lb/>
　能為之害或天時久雨則由畎注澮由澮注溝由溝<lb/>
　注洫由洫入川由川入遂以次䟽導入河入江終至<lb/>
<pb n="14b"/>　於海蓋以決而不為災也或天時久旱則於溝澮川<lb/>
　遂之閒逓引其水以為灌溉又得其利焉春秋之時<lb/>
　暴君汙吏壊其經界使畎澮溝洫之屬皆蕪而不治<lb/>
　於是遇大水而無以決遇大旱而無以溉民為兵戰<lb/>
　所驅無暇治田畝聖人書大水者上痛禹跡之亡下<lb/>
　悼井田之廢生民受其患無以極濟之也<lb/>
秋七月<lb/>
冬十月<lb/>
<pb n="15a"/>十有四年春正月公會鄭伯于曹<lb/>
　義見隱九年會于防○髙氏曰公與鄭伯皆有篡逆<lb/>
　之大惡天下所不容今相會于曹曹之容惡可知也<lb/>
無冰<lb/>
　榖梁曰時燠也戴氏曰詩曰二之日鑿冰沖沖三之<lb/>
　日納于凌隂二之日今之十二月三之日今正月也<lb/>
　十二月取冰正月藏之今桓公春無冰無藏冰也去<lb/>
　年十二月時燠無冰今年之春無冰可納春秋於是<lb/>
<pb n="15b"/>　時而書之愚謂此年正月為公會鄭伯于曹而書若<lb/>
　無冰則緫繫之春耳藏冰出冰俱在其中與僖二年<lb/>
　三年書不雨之法同義與成元年二月襄二十八年<lb/>
　春書無冰同蓋無冰不可繫月故也康侯胡氏曰周<lb/>
　官凌人之職頒冰於夏固隂沍寒於是乎取其出之<lb/>
　也賔食喪祭於是乎用藏之周用之徧然亦理隂陽<lb/>
　天地之一事也今燠而無冰則政治縱弛不明之所<lb/>
　致也○胡氏曰雨雹冰雪何以悉書天人一理也萬<lb/>
<pb n="16a"/>　物一氣也觀於隂陽寒暑之變以察其消息盈虛此<lb/>
　制治於未亂慎於微之事也毎謹於微然後王德全<lb/>
　矣黄氏曰諸家皆以周之正月為今之十一月十一<lb/>
　月無冰為災故書然使果十一月無冰則尚有十二<lb/>
　月尤寒冰之有無方於此決未可遽以十一月無冰<lb/>
　為災而先書之也蓋至十二月無冰及春正月東風<lb/>
　解凍終於無冰則無冰決矣始以災而書爾<lb/>
夏五鄭伯使其弟語來盟<hi>語榖梁作禦</hi>
<pb n="16b"/>　杜氏曰不書月闕文葉氏曰經成而後亡也愚謂此<lb/>
　及宣七年孫良夫皆稱使來盟前定也使其弟見隱<lb/>
　七年齊來聘此則盟以伉諸侯甚矣盟見隱元年盟<lb/>
　于蔑此則篡賊之合黨甚矣○莘老孫氏曰春秋諸<lb/>
　侯使其弟來者皆辠其不當使也弟而可使則命而<lb/>
　使之可也不命而使之徒曰弟焉辠之也來盟者盟<lb/>
　於魯也春秋主我使自外而至盟者書曰來盟不言<lb/>
　其地盟於我之國都也存耕趙氏曰請會矣又請盟<lb/>
<pb n="17a"/>　焉突蓋德軌之排宋而黨己也來盟涖盟彼此之辭<lb/>
　也<lb/>
秋八月壬申御廪災乙亥嘗<hi>廪刀錦切</hi>
　公羊曰御廪者粢盛委之所藏也杜氏曰藏公所親<lb/>
　耕以奉粢盛之倉也嘗祭名公羊曰秋曰嘗愚謂災<lb/>
　者火之也當嘗而火其粢盛之藏以桓公平日得辠<lb/>
　於天不敬其祖之所致也不知省身改過以荅天譴<lb/>
　卒敢靦然草蕞即復祭之甚矣其忽天而慢祖也○<lb/>
<pb n="17b"/>　存耕趙氏曰御廪之災在致齋三日之前春秋書之<lb/>
　蓋以嘗之不謹而災於齊之日也趙氏曰譏不改卜<lb/>
　也獻可杜氏曰八年書再烝見其瀆也此年書御廩<lb/>
　災乙亥嘗見其慢也<lb/>
冬十有二月丁巳齊侯祿父卒<lb/>
　義見隱三年宋公卒<lb/>
宋人以齊人蔡人衞人陳人伐鄭<hi>公羊衞人在蔡人上</hi>
　葉氏曰伐言以已不能敵假人以為用也愚謂宋怨<lb/>
<pb n="18a"/>　突之背已又有丁未之戰己巳之敗績故用四國之<lb/>
　兵以伐鄭康侯胡氏曰列國之兵皆統乎天子而敢<lb/>
　私用之與私為之用以伐人國大亂之道也義又見<lb/>
　隱二年鄭伐衞○髙氏曰折之盟陳蔡在焉紀之戰<lb/>
　齊衞在焉皆與宋同惡者也宋公不道執人之卿易<lb/>
　人之君深怨突之背已而自量其力不足以加之於<lb/>
　是復以齊蔡衞陳之兵伐鄭宋公之辠斯為尤重存<lb/>
　耕趙氏曰是摟諸侯以伐諸侯也齊子猶在哀疚相<lb/>
<pb n="18b"/>　與從宋以興戎木訥趙氏曰出忽立突者誰歟已立<lb/>
　之而已疾之不仁哉宋莊也愚謂宋莊之罪著矣然<lb/>
　鄭突忘立己之恩結魯以伐宋以致交怨報復殺戮<lb/>
　無辜突真薄德哉<lb/>
十有五年春二月天王使家父來求車<lb/>
　家父見八年孫氏曰諸侯貢賦不入周室財用不足<lb/>
　也公羊曰王者無求求車非禮也常山劉氏曰世之<lb/>
　治也天子命貢賦於天下而無敢不從無有求也諸<lb/>
<pb n="19a"/>　侯奉貢賦於天子而無敢不恭不至於來求也世亂<lb/>
　反此書此以見王室之微而著諸侯之辠也義又見<lb/>
　隱三年求賻○葉氏曰天子有賜無求諸侯有貢無<lb/>
　與古者邦國九貢車有器貢用有貨貢諸侯不貢而<lb/>
　伐之正也不能伐之又從而求之器不足而求車用<lb/>
　不足而求金以是居人上非所以王天下也獻可杜<lb/>
　氏曰桓公篡立天子未嘗討之反屢聘之今又有車<lb/>
　服之求聖人所以甚之也張氏曰家父為大夫而無<lb/>
<pb n="19b"/>　所正救奉使侯國自取辱命之辠<lb/>
三月乙未天王崩<lb/>
　案此一見魯桓不奔王喪而會齊僖之葬二見魯桓<lb/>
　以嘉禮會齊侯於艾會宋蔡衞於曹三見諸侯之伐<lb/>
　國不已四見桓王崩於此年而葬於六年之後也所<lb/>
　為屬辭比事為春秋教者皆此類也豈徒記其死生<lb/>
　之變而已哉義又見隱三年<lb/>
夏四月己巳葬齊僖公<lb/>
<pb n="20a"/>　髙氏曰魯不供天王之喪而會齊僖之葬其顛倒甚<lb/>
　矣義又見隱三年葬宋穆公<lb/>
五月鄭伯突出奔蔡<lb/>
　突書名見十一年鄭忽出奔左氏曰祭仲專鄭伯患<lb/>
　之使其壻雍糾殺之將享諸郊雍姬知之謂其母曰<lb/>
　父與夫孰親其母曰人盡夫也父一而已胡可比也<lb/>
　遂告祭仲曰雍氏舍其室而將享子於郊吾惑之以<lb/>
　告祭仲殺雍糾尸諸周氏之汪公載以出曰謀及婦<lb/>
<pb n="20b"/>　人宜其死也夏厲公出奔蔡張氏曰突以庶孽奪嫡<lb/>
　固不可以有國又初與權臣比而篡位又為反覆盜<lb/>
　賊之計以自取亡○陸氏曰逐君之臣其辠易知也<lb/>
　君而見逐其惡甚矣聖人之教在乎端本清源故凡<lb/>
　諸侯之奔皆不書所逐之臣而以自奔為名所以警<lb/>
　乎人君康侯胡氏曰其説是也夫君實有國而出於<lb/>
　臣乃自取焉耳本正而天下之事理矣<lb/>
鄭世子忽復歸于鄭<lb/>
<pb n="21a"/>　葉氏曰忽何以稱世子言子則喪已除言爵則雖踰<lb/>
　年而不居位所以别於突而明正也何以言復歸凡<lb/>
　諸侯出奔言復歸諸侯世國者也雖失位不可絶也<lb/>
　邦衡胡氏曰復歸者既絶於國今始復來已失國之<lb/>
　辭也二説相須乃備然本義則不在此存耕趙氏曰<lb/>
　突歸則忽出突出則忽歸突忽之逆順不難知而出<lb/>
　入惟蔡仲之為聽權臣擅國命而廢置其君舉國之<lb/>
　人莫之違祭仲之事不可以訓也愚謂春秋書此見<lb/>
<pb n="21b"/>　天王失政而諸侯肆諸侯失權而庶孽亂嫡大夫執<lb/>
　國命也<lb/>
許叔入于許<lb/>
　杜氏曰許叔莊公弟也愚謂許叔入于許事無可考<lb/>
　以書法觀之必乘許之亂而謀篡者也夫世子受國<lb/>
　於先君誓於天子而後為諸侯許叔弟也乘許之亂<lb/>
　竊入而為君辠可知矣<lb/>
公會齊侯于艾<hi>公羊作鄗榖梁作蒿</hi>
<pb n="22a"/>　艾見隱六年髙氏曰魯嘗與齊絶矣自僖公卒襄公<lb/>
　新立至是復通好焉而齊襄居喪出會越禮畔道自<lb/>
　是與文姜為鳥獸之行而桓公之禍兆於此矣義又<lb/>
　見隱九年會于防<lb/>
邾人牟人葛人來朝<hi>牟亡侯切</hi>
　杜氏曰牟國泰山牟縣張氏曰後為登州牟平縣杜<lb/>
　氏曰葛國在梁國寧陵縣東北張氏曰後為拱州寧<lb/>
　陵縣愚謂言人則三國之臣也三國以臣而行朝禮<lb/>
<pb n="22b"/>　魯以弑逆之賊而安受旅朝之儀見當時禮制之大<lb/>
　壞矣<lb/>
秋九月鄭伯突入于櫟<lb/>
　稱鄭伯嘗君鄭爾稱名已奔之君皆無他義也入于<lb/>
　櫟竊入據邑也公羊曰櫟者鄭之邑也杜氏曰河南<lb/>
　陽翟縣張氏曰後屬潁昌府左氏曰鄭伯因櫟人殺<lb/>
　檀伯而遂居櫟愚謂突以庶孽奪嫡篡位五年天子<lb/>
　方伯不治之又不能君而出奔既奔而又竊入據邑<lb/>
<pb n="23a"/>　終始亂鄭舉動莫非穿窬之謀春秋直書其事而辠<lb/>
　惡自見矣○程子曰鄭伯突入于櫟突非正也存耕<lb/>
　趙氏曰世子復歸于鄭突入于櫟兩辭之閒逆順見<lb/>
　矣于櫟未得鄭也然櫟鄭之險邑猶制與京也突雖<lb/>
　未得國其後卒君鄭實由櫟而入許氏曰此詩所謂<lb/>
　五公子爭立兵革不息者也鄭亂如此春秋弗志志<lb/>
　突入櫟而已語曰櫟人實使鄭子不得其位言國邑<lb/>
　之大也忽失其政不能制突使斬鄭而居之以生民<lb/>
<pb n="23b"/>　心此亂根也故君子略其枝葉使謹夫亂之所自生<lb/>
　愚案莊二十一年書鄭伯突卒則突終復篡位比事<lb/>
　而觀春秋之時亂可知矣<lb/>
冬十有一月公會宋公衞侯陳侯于袲伐鄭<hi>袲余支切公羊作侈</hi>
　杜氏曰袲宋地在沛國相縣西南先行會禮而後伐<lb/>
　也左氏曰㑹于袲謀伐鄭將納厲公也弗克而還未<lb/>
　詳信否義見隱三年鄭伐衞○康侯胡氏曰昭公之<lb/>
　與突其是非邪正亦明矣然昭公雖正其才不足以<lb/>
<pb n="24a"/>　君一國之人復歸於鄭日以微弱厲公雖篡其智足<lb/>
　以結四鄰之援既入于櫟日以盛强諸侯不顧是非<lb/>
　而計其强弱相與連兵動衆納篡國之公子也存耕<lb/>
　趙氏曰宋馮前年方以四國之師伐突未幾突出忽<lb/>
　歸又以三國之師納突馮之無恒心可知矣未詳是<lb/>
　否<lb/>
十有六年春正月公會宋公蔡侯衞侯于曹<lb/>
　左氏曰會于曹謀伐鄭也義見隱九年會于防<lb/>
<pb n="24b"/>夏四月公會宋公衞侯陳侯蔡侯伐鄭<lb/>
　黄氏曰冬伐鄭納突未克今再納突也未詳是否義<lb/>
　見隱二年鄭伐衞○吕氏曰會于曹蔡先衞伐鄭衞<lb/>
　先蔡蓋當時諸侯皆以一切强弱目前利害為先後<lb/>
　不復用周班春秋因事紀實以見當時之亂無復禮<lb/>
　也王氏曰突之未出也宋欲有所責故嘗伐之突之<lb/>
　既出宋懼無所得又欲納之始鄭不和魯嘗以鄭伐<lb/>
　宋及突既出魯又與宋伐鄭反覆皆私也存耕趙氏<lb/>
<pb n="25a"/>　曰突也馮也軌也均篡賊也背公死黨奪攘矯䖍此<lb/>
　風一倡而奪嫡亂國之事相踵於世髙氏曰鄭國之<lb/>
　亂宋公實為之宋為首惡未詳是否<lb/>
秋七月公至自伐鄭<lb/>
　孫氏曰助篡伐正踰時而返義又見桓二年公至自<lb/>
　唐<lb/>
冬城向<lb/>
　孫氏曰下言十有一月則城向在十月矣髙氏曰春<lb/>
<pb n="25b"/>　秋有二向此我之邑木訥趙氏曰隱二年莒所入之<lb/>
　向也計其後為莒所滅地在魯莒境上故城之魯莒<lb/>
　之爭自城向始未詳孰是義見隱七年城中丘此雖<lb/>
　得時然違王制而勞民力故書○存耕趙氏曰鄭之<lb/>
　伐既疲民於鋒鏑向之城復役民於畚鍤終歳勤動<lb/>
　民不得休息黄氏曰左氏曰書時也謂城以冬也自<lb/>
　漢儒言三正而杜預謂周之冬今之秋諸家遂一變<lb/>
　其説反以為譏非時不知周之改正不過以建子之<lb/>
<pb n="26a"/>　月行朝饗之禮以示不沿商也天之四時豈可改也<lb/>
　哉天豈以周建子而改冬為春也哉<lb/>
十有一月衞侯朔出奔齊<lb/>
　左氏曰初衞宣公烝於夷姜生急子屬諸右公子為<lb/>
　之娶於齊而美公取之生壽及朔屬壽於左公子夷<lb/>
　姜縊宣姜與公子朔搆急子公使諸齊使盜待諸莘<lb/>
　將殺之壽子告之使行不可曰棄父之命惡用子矣<lb/>
　有無父之國則可也及行飲以酒壽子載其旌以先<lb/>
<pb n="26b"/>　盜殺之急子至曰我之求也此何辠請殺我乎又殺<lb/>
　之二公子故怨惠公十一月左公子洩右公子職立<lb/>
　公子黔牟惠公奔齊愚謂衞朔之奔兆於宣公鳥獸<lb/>
　行殺二子之時而成於朔為諸侯之後蓋朔之君衞<lb/>
　五年矣使能治其國家尚足以蓋前人之愆而父喪<lb/>
　未葬伐紀伐鄭觀春秋所書莫非悖亂之事其失國<lb/>
　也宜義又見十五年鄭突奔蔡○君舉陳氏曰此衞<lb/>
　人立公子黔牟而後出奔則其但書奔何以為自失<lb/>
<pb n="27a"/>　國也春秋之法苟其道足以失國雖有篡公子亦以<lb/>
　自致之文書之是故衞立黔牟而朔出蔡人立東國<lb/>
　而邾出郕人立君而朱儒出書奔而已矣<lb/>
十有七年春正月丙辰公會齊侯紀侯盟于黄<lb/>
　杜氏曰黄齊地左氏曰平齊紀也邦衡胡氏曰五年<lb/>
　齊鄭如紀謀欲襲之十三年紀與齊戰齊紀之憾深<lb/>
　矣公為黄之會以平之存耕趙氏曰魯不量己之力<lb/>
　不足以敵齊而輕挾紀以為戰今不知己之力不足<lb/>
<pb n="27b"/>　以平齊而輕會齊以為盟義又見隱元年盟于蔑○<lb/>
　髙氏曰紀懼齊之見圖每為之備而齊人多詐故為<lb/>
　此盟示之以不疑俾之弛怠而不我慮是以尋盟既<lb/>
　退魯遂與齊戰于奚二年齊遂遷紀之三邑足以知<lb/>
　盟之無益而攻伐隨之矣<lb/>
二月丙午公及邾儀父盟于趡<hi>趡翠軌切及左氏作會陸氏曰或作及故知誤</hi>
　<hi>也</hi>
　杜氏曰趡魯地義見隱元年盟于蔑○戴氏曰隱公<lb/>
<pb n="28a"/>　初與邾盟于蔑其後躬自伐邾桓公今與邾盟于趡<lb/>
　未數月即與宋衞伐邾<lb/>
夏五月丙午及齊師戰于奚<hi>榖梁作郎公羊無夏字闕文也</hi>
　杜氏曰奚魯地愚謂齊擅興師其惡可知矣然魯遽<lb/>
　與戰則過矣故髙氏曰二國春方盟會而夏遽交戰<lb/>
　彼與師而來則魯宜有以諭之凡戰由主人主人服<lb/>
　辠則不戰矣此書及齊人戰于奚又辠魯也○存耕<lb/>
　趙氏曰春盟而夏戰盟非信盟戰非義戰也孫氏曰<lb/>
<pb n="28b"/>　莊九年及齊師戰于乾時僖二十二年及邾人戰于<lb/>
　升陘皆此義也<lb/>
六月丁丑蔡侯封人卒<lb/>
　義見隱三年宋公卒<lb/>
秋八月蔡季自陳歸于蔡<lb/>
　季杜氏曰封人弟即獻舞也何氏曰獻舞之兄前説<lb/>
　近是榖梁曰自陳有奉焉爾愚謂封人有子無子弗<lb/>
　可考今據經而論季以弟而倚陳歸國是不有天子<lb/>
<pb n="29a"/>　與先君之命也<lb/>
癸巳葬蔡桓侯<lb/>
　杜氏曰三月而葬速義見隱三年葬宋穆公此稱本<lb/>
　爵為得正但為私諡書耳○王氏曰隱八年經蔡侯<lb/>
　考父卒葬稱宣公宣十七年蔡侯申卒葬稱文公其<lb/>
　後書葬皆稱公者若葬景公靈公平公昭公唯封人<lb/>
　卒葬稱桓侯案左氏桓侯而下有哀侯景侯靈侯平<lb/>
　侯昭侯蓋蔡人諡其君或公或侯兩稱之耳邦衡胡<lb/>
<pb n="29b"/>　氏曰生有黜陟没有諡王者柄此以别臣下賢不肖<lb/>
　而使人有勸懲也晉侯仇卒於平王之時諡曰文侯<lb/>
　以諡加本爵足以知命於天子也是後周益衰諸侯<lb/>
　没者不復請諡於王五等壹稱公乃臣子之自諡此<lb/>
　稱侯者亦臣子自諡爾書者見其稱公稱侯皆臣子<lb/>
　私為之也萬人傑問蔡桓侯文定以為蔡季之賢知<lb/>
　請諡如何朱子曰只是文談<lb/>
及宋人衞人伐邾<lb/>
<pb n="30a"/>　莘老孫氏曰邾前年來朝又此年盟于趡今遽帥二<lb/>
　國之人伐親附者所以見會盟無信而朝事不暇强<lb/>
　大縱横而弱小見陵也義又見隱二年鄭伐衞○張<lb/>
　氏曰桓公春與齊邾盟既而皆背之戰奚伐邾並見<lb/>
　於一年之中反顧前日刑牲詔神玉帛交錯如敝屣<lb/>
　蓋其為人瀆信而好盟不仁而佳兵人理滅矣宜其<lb/>
　不踰年而見殺於齊也<lb/>
冬十月朔日有食之<lb/>
<pb n="30b"/>　趙氏曰不書曰或史有闕或傳寫誤義見隱三年<lb/>
十有八年春王正月公會齊侯于濼公與夫人姜氏遂<lb/>
如齊<hi>濼盧篤切又力角切公羊無與字蓋闕文</hi>
　杜氏曰濼水在濟南歴城縣西北入濟公本與夫人<lb/>
　俱行至濼公與齊侯行會禮故先書㑹于濼既會而<lb/>
　相隨至齊故曰遂左氏曰公將有行遂與姜氏如齊<lb/>
　申繻曰女有家男有室無相瀆也謂之有禮易此必<lb/>
　敗公會齊侯于濼遂及文姜如齊齊侯通焉公謫之<lb/>
<pb n="31a"/>　以告孫氏曰易稱女正位乎内男正位乎外男女正<lb/>
　天地之大義也今桓公不能内正夫人之位而與之<lb/>
　外如强齊以致弑逆宜哉○康侯胡氏曰案齊詩惡<lb/>
　魯桓微弱不能防閑文姜至使淫亂為二國患為亂<lb/>
　者齊姜而春秋辠桓公治其本也易曰夫夫婦婦而<lb/>
　家道正夫不夫則婦不婦矣乾者夫道也以乘御為<lb/>
　才坤者婦道也以順承為事易著於乾坤述其理春<lb/>
　秋施於桓公見其用<lb/>
<pb n="31b"/>夏四月丙子公薨于齊丁酉公之喪至自齊<lb/>
　殺而書薨義同隱公杜氏曰不言戕諱之也榖梁曰<lb/>
　其地於外也左氏曰丙子享公使公子彭生乗公公<lb/>
　薨于車魯人告於齊曰寡人畏君之威不敢寧居來<lb/>
　修舊好禮成而不反無所歸咎惡於諸侯請以彭生<lb/>
　除之齊人殺彭生愚謂魯軌篡弑天子不征諸侯不<lb/>
　討魯人戴之為君彼自恃其無誰何也於是黨亂賊<lb/>
　淩小國背盟結怨黷武殘民不奔王喪怠忽宗祀成<lb/>
<pb n="32a"/>　亂取賂儼朝同列身既不正家遂莫齊卒殄於淫婦<lb/>
　之禍夫姜氏諸兒之惡不待言而著矣然自作孽者<lb/>
　幸免王誅難違乎天矣春秋比書十八年之事而終<lb/>
　之以此有以為永鑒哉○張氏曰魯君見弑有二在<lb/>
　内則不書地以存其實在外則不容不書其地而以<lb/>
　上下文見之此先與夫人姜氏如齊而明年書夫人<lb/>
　孫于齊又莊公不書即位雖不明書齊人戕公而桓<lb/>
　公之不得其死已昭然矣蓋本國之事書之與他國<lb/>
<pb n="32b"/>　同則非所以見尊君親上之意是以桓公見殺不得<lb/>
　不諱又當不没其實以示後世之傳信故曰婉而成<lb/>
　章也愚謂此亦舊史之法仲尼因之云耳<lb/>
秋七月<lb/>
冬十有二月己丑葬我君桓公<lb/>
　杜氏曰九月而葬緩也髙氏曰稱我君别外喪也稱<lb/>
　我君而後舉諡臣子之敬辭也義同隱三年葬宋穆<lb/>
　公○獻可杜氏曰禮諸侯薨請於天子大夫卒諡於<lb/>
<pb n="33a"/>　君大行受大名小行受小名所以懲惡勸善也周衰<lb/>
　諸侯變古易常是以外諸侯書葬者九十三内書葬<lb/>
　者九豈非謹其禮之失邪<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷五<lb/>
</p>

  </div>
            <div>
                <head>春秋本義卷六</head>
    <p>
<pb n="1a"/>欽定四庫全書<lb/>
　春秋本義卷六　　　　　元　程端學　撰<lb/>
　　　莊公<hi>名同桓公子</hi>
元年春王正月<lb/>
　義見隱元年○公羊曰公何以不言即位隱之也榖<lb/>
　梁曰先君不以道終則子不忍即位也劉氏曰即位<lb/>
　授受之道也先君不以道終而子即位是無恩於先<lb/>
　君也莘老孫氏曰繼弑而不行即位者三莊之繼桓<lb/>
<pb n="1b"/>　桓見弑於齊也閔之繼子般般見弑於慶父也僖之<lb/>
　繼閔閔見弑於慶父也大意已見桓公即位<lb/>
三月夫人孫于齊<lb/>
　夫人文姜莊公母也不稱姜氏闕文也朴鄉吕氏曰<lb/>
　前書夫人姜氏遂如齊則今孫于齊者即如齊之姜<lb/>
　氏前目後凡也未詳信否公羊曰内諱奔謂之孫杜<lb/>
　氏曰猶孫讓而去康侯胡氏曰桓公之弑姜氏與焉<lb/>
　為臣子者義不共戴天矣胡氏曰文姜之惡甚矣臣<lb/>
<pb n="2a"/>　子雖不能討王法其可不誅乎愚謂魯不能討而縱<lb/>
　之奔齊則魯無臣子莊公無政天王無法姜氏自此<lb/>
　淫奔愈無忌憚矣○趙氏曰婦人而有與弑其夫之<lb/>
　嫌則子不得母之檀弓曰不為伋也妻者是不為白<lb/>
　也母今姜氏失婦道矣子不得以為母臣不得以為<lb/>
　君<lb/>
夏單伯逆王姬<hi>逆左氏作送公羊榖梁作逆葉氏曰左氏誤作送王姬遂以為王之卿如祭伯</hi>
　<hi>然果爾即當書天王使單伯送王姬杜預以為既命魯為主不言使非是不如公榖得經之正張氏曰築</hi>
<pb n="2b"/>　<hi>館在秋如單伯果以天子大夫送王姬必俟館成之後方至豈得預書之</hi>
　伯字也榖梁曰命大夫故不名也張氏曰逆迎也王<lb/>
　姬桓王女莊王妹也公羊曰單伯者何吾大夫之命<lb/>
　乎天子者也逆之者何使我主之也天子嫁女於諸<lb/>
　侯必使同姓諸侯者主之榖梁曰其義不可受於京<lb/>
　師也躬君弑於齊使之主婚姻與齊為禮其義固不<lb/>
　可受也莘老孫氏曰魯主王姬之婚且使大夫者逆<lb/>
　而為之主常事耳皆不當書而書者桓公見弑於齊<lb/>
<pb n="3a"/>　仇讎未復而莊公又見在衰絰之中天子乃於此時<lb/>
　使之主王姬之婚又與仇讎之國為禮書之以見天<lb/>
　王不當使魯不當受而單伯不當逆也○髙氏曰魯<lb/>
　不能訴於天王已無臣子之道在諒闇之中而修嘉<lb/>
　好之禮天下固多同姓之國矣何必在魯是魯人黙<lb/>
　順王命䧟王於不義也張氏曰齊乃寢苫枕戈不可<lb/>
　同天之讎而與之主婚見魯之君臣無復讎之心而<lb/>
　三綱至是絶矣愚謂齊襄戕殺魯桓天王當絶其婚<lb/>
<pb n="3b"/>　而討其辠既不能然又使魯主之周之不能令諸侯<lb/>
　也宜哉<lb/>
秋築王姬之館于外<lb/>
　張氏曰築館所以待王姬之舎以俟齊之逆也然魯<lb/>
　主王姬非一前此必有其所今特築于外者知衰麻<lb/>
　哭泣不可雜於吉事故築于外也然桓公弑于齊未<lb/>
　及一年其創鉅痛深當百倍於先君正終之日又可<lb/>
　以于外為安命國人以築齊王姬之館歟春秋所以<lb/>
<pb n="4a"/>　著其忘父親讎之辠也○莘老孫氏曰仇讎未復莊<lb/>
　公之喪未除而天王遽使魯主婚天王則已失禮矣<lb/>
　為莊公者當辭於天王期於得請而後已於是之時<lb/>
　非無同姓之諸侯也非無無喪之鄰國也蓋莊公未<lb/>
　之辭耳君父之讎未復儼然在衰絰之中遽釋怨解<lb/>
　仇與之為婚姻之主聖人以莊公事君不盡其誠居<lb/>
　喪不致其哀忘君父而交仇讎舎衰絰而親弁冕雖<lb/>
　築館以示變然不能救其辠也葉氏曰知其不可而<lb/>
<pb n="4b"/>　為之者也<lb/>
冬十月乙亥陳侯林卒<lb/>
　義見隱三年宋公卒<lb/>
王使榮叔來錫桓公命<lb/>
　孫氏曰不書天者脱之杜氏曰榮叔周大夫榮氏叔<lb/>
　字錫賜也追命桓公襃稱其德蘇氏曰命之以策也<lb/>
　孫氏曰賞以勸善罰以懲惡善不賞惡不罰天下所<lb/>
　以亂桓弑逆之人莊王生不能討死又追錫之則莊<lb/>
<pb n="5a"/>　王之為天子可知也○趙氏曰寵篡弑以瀆三綱也<lb/>
　髙氏曰禮諸侯嗣位三年喪畢以士服朝天子天子<lb/>
　錫之黼冕圭璧然後歸以臨其民謂之受命桓以篡<lb/>
　弑未嘗入朝未嘗受命今王命魯主婚故追錫桓公<lb/>
　以寵之且魯桓已葬矣因魯之自諡而錫之尤為非<lb/>
　禮葉氏曰魯諸公皆不聞免喪朝王之事而莊公書<lb/>
　王使榮叔來錫桓公命文公書天王使凡伯來錫公<lb/>
　命成公書天子使召伯來賜公命凡三見桓公未嘗<lb/>
<pb n="5b"/>　朝王受命而追錫之文公未嘗終喪朝王而先錫之<lb/>
　成公未有功德而加錫之皆有為而書周官典命上<lb/>
　公九命侯伯七命子男五命其國家宫室車旗衣服<lb/>
　禮儀皆視其命數為節此先王五等諸侯之辨也秦<lb/>
　襄公當犬戎之難以兵佐周東遷平王賜之岐以西<lb/>
　之地為諸侯受顯服其大夫作終南之詩以美之此<lb/>
　始封為諸侯者也魯僖公能遵伯禽之法牧于坰野<lb/>
　魯人尊之季孫行父請命而史克作頌此有功德而<lb/>
<pb n="6a"/>　加命者也桓文成公皆見於經而僖公獨不見何也<lb/>
　凡春秋合禮則以為常事不書桓文成公之命皆禮<lb/>
　之不宜有也可見春秋之法<lb/>
王姬歸于齊<lb/>
　康侯胡氏曰魯主王姬之嫁舊矣在他公時常事不<lb/>
　書此獨書者以歸于齊故也逆于京師館于外書歸<lb/>
　于齊而後忘親釋怨之辠著矣<lb/>
齊師遷紀郱鄑郚<hi>郱蒲丁切鄑子斯切郚音吾</hi>
<pb n="6b"/>　杜氏曰齊欲滅紀故徙其三邑之民而取其地郱在<lb/>
　東莞臨朐縣東南郚在朱虛縣東南鄑北海都昌縣<lb/>
　西有訾城康侯胡氏曰以師遷之者見紀民猶足與<lb/>
　守而齊人强暴用大衆以廹之為已屬也愚謂邑者<lb/>
　天子所封有故而遷民邑者天子之事也而諸侯僭<lb/>
　之況非有辠而欲吞其國乎齊襄之惡大矣○髙氏<lb/>
　曰紀與齊乃同姓之國況天子娶后于紀而王姬又<lb/>
　歸于齊豈無親親之愛今乃背黄之盟一舉而遷三<lb/>
<pb n="7a"/>　邑蓋自是遂滅紀矣朴鄉吕氏曰經之書遷者九而<lb/>
　義有二焉有强人而遷之者有欲自遷者若齊師遷<lb/>
　紀郱鄑郚宋人遷宿齊人遷陽此强而遷之也邢遷<lb/>
　于夷儀衞遷于帝丘許遷于葉于白羽于容城蔡遷<lb/>
　于州來此其自欲遷者也凡書遷與書取異取者取<lb/>
　其土地爾未若遷其民之酷也遷其民則父子兄弟<lb/>
　離散而人失其常居恃衆以遷紀之民此聖人所以<lb/>
　深疾之歟<lb/>
<pb n="7b"/>二年春王二月葬陳莊公<lb/>
　義見隱三年葬宋穆公<lb/>
夏公子慶父帥師伐於餘丘<lb/>
　慶父莊公庶兄共仲也孫氏曰於餘丘附庸國東萊<lb/>
　吕氏曰夷國也若於越然未詳孰是張氏曰莊公是<lb/>
　時年才十五慶父得政以制一國之權軍政之本既<lb/>
　失而權移於下以成異日子般篡弑之禍故春秋詳<lb/>
　書以譏之戴氏曰孟氏之孽基於此義又見隱二年<lb/>
<pb n="8a"/>　鄭伐衞○許氏曰當莊公初魯未有以勝齊則當休<lb/>
　兵息民蓄德修政以俟有閒舎堂堂之讎國弗圖而<lb/>
　用師伐於餘丘知莊公之無志康侯胡氏曰魯在春<lb/>
　秋中見弑者三君其賊未有不得魯國之兵權者翬<lb/>
　弑隱公慶父弑子般閔公公子遂殺惡及視夫豈一<lb/>
　朝一夕之故哉<lb/>
秋七月齊王姬卒<lb/>
　公羊曰曷為錄焉我主之也檀弓曰齊告王姬之喪<lb/>
<pb n="8b"/>　魯莊公為之大功或曰由魯嫁故為之服姊妹之服<lb/>
　孫氏曰莊公忘父之讎既主其嫁又主其卒不子之<lb/>
　甚也○康侯胡氏曰王姬何以書比内女為之服也<lb/>
　莊公於齊王姬厚矣如不共戴天之念何此所謂不<lb/>
　能三年之喪而緦小功之察也莘老孫氏曰魯與天<lb/>
　王同姓天王之女下嫁諸侯者多魯主之然而十二<lb/>
　公二百四十二年之久王姬之歸書之最備者齊王<lb/>
　姬也單伯之逆築館于外王姬之歸王姬之卒見於<lb/>
<pb n="9a"/>　春秋者凡四春秋常事不書而齊王姬之事書之備<lb/>
　者所以見莊公盡禮於仇讎而無恩於先君也辠之<lb/>
　大則書之備惡之積不可掩也<lb/>
冬十有二月夫人姜氏㑹齊侯于禚<hi>諸若切公羊作郜</hi>
　杜氏曰禚齊地左氏曰書姦也愚案周禮司馬九伐<lb/>
　之法内外亂鳥獸行則滅之齊襄之惡不容誅矣姜<lb/>
　氏與弑而淫縱如此則莊公之不能齊家治國王法<lb/>
　之不行於天下舉可見矣○趙氏曰姜氏齊侯之惡<lb/>
<pb n="9b"/>　著矣亦所以病公也曰子可以制母乎夫死從子通<lb/>
　乎其下況國君乎君者人神之主風教之本也不能<lb/>
　正家如正國何若莊公者哀痛以思父誠敬以事母<lb/>
　威刑以馭下車馬僕從莫不俟命夫人徒往乎夫人<lb/>
　之往也則公哀敬之不至威命之不行也朱子曰詩<lb/>
　南山雄狐前二章刺襄公居髙位而行邪行後二章<lb/>
　刺魯桓娶妻使之得窮其欲載驅刺文姜乘此車而<lb/>
　來會襄公敝笱比莊公不能防閑文姜猗嗟極道莊<lb/>
<pb n="10a"/>　公威儀技藝之美而不能以禮防閑其母葉氏曰詩<lb/>
　言其情春秋著其法<lb/>
乙酉宋公馮卒<lb/>
　義見隱三年宋公卒<lb/>
三年春王正月溺會齊師伐衞<lb/>
　莘老孫氏曰不言帥師師少也榖梁曰惡其會仇讎<lb/>
　而伐同姓義又見隱二年鄭伐衞○胡氏曰將納朔<lb/>
　也何以知之桓十六年衞侯朔出奔齊莊五年冬公<lb/>
<pb n="10b"/>　會齊宋陳蔡伐衞卒納朔焉<lb/>
夏四月葬宋莊公<lb/>
　義見隱三年葬宋穆公<lb/>
五月葬桓王<lb/>
　王氏曰緩也天子七月而葬同軌畢至杜氏曰桓公<lb/>
　十五年三月王崩七年乃葬故曰緩髙氏曰平王之<lb/>
　崩求賻於諸侯然後克葬至於桓王崩七年乃葬者<lb/>
　蓋承諸侯背叛王師傷敗之後力益不足矣聖人書<lb/>
<pb n="11a"/>　之以著天下臣子之辠黄氏曰周之事勢可知<lb/>
秋紀季以酅入于齊<hi>酅户圭切</hi>
　杜氏曰季紀侯弟酅紀邑在齊國東安平縣張氏曰<lb/>
　鄆州之境左氏曰紀於是乎始判孫氏曰諸侯母弟<lb/>
　未命者皆字蔡叔蔡季之類是也酅天子所封非紀<lb/>
　季可得而有齊欲并紀季忘兄之親取兄之邑以事<lb/>
　齊其惡可知也○獻可杜氏曰古之邦國分授疆土<lb/>
　小大相維協和親此一德以尊天子為之屏翰末世<lb/>
<pb n="11b"/>　大偪小衆暴寡以至滅亡王不能正故春秋詳書之<lb/>
冬公次于滑<hi>乎八切公羊榖梁作郎</hi>
　榖梁曰次者止也杜氏曰滑鄭地在陳留襄邑縣西<lb/>
　北張氏曰或曰滑州也常山劉氏曰諸侯非王命不<lb/>
　出境卿大夫國政所屬兵師民命所係凡非王命遷<lb/>
　延次舎必詳錄之以正非法○劉氏曰曷為或以事<lb/>
　書或不以事書以事書者止之以事者也不以事書<lb/>
　者止之不以事者也君舉於政師舉於義止不以事<lb/>
<pb n="12a"/>　者亂之道也<lb/>
四年春王二月夫人姜氏享齊侯于祝丘<hi>享公羊榖梁作饗</hi>
　杜氏曰享食也祝丘魯地兩君相見之禮非夫人所<lb/>
　用義又見二年會于禚皆淫亂也享甚矣○康侯胡<lb/>
　氏曰享所以訓恭儉也兩君相見享于廟中禮也犧<lb/>
　象不出門嘉樂不野合非兩君相見又去其國而享<lb/>
　諸侯甚矣戴氏曰甚矣文姜之惡也始焉遜于齊猶<lb/>
　有所媿中焉會齊侯已無所懼今焉享齊侯其無忌<lb/>
<pb n="12b"/>　憚甚矣張氏曰假先王之禮為禽獸之行大亂之道<lb/>
　也漢人有云淫亂之漸其變為篡魯人習之三十餘<lb/>
　年至子般閔公兩君見弑聖人作易以閑有家為家<lb/>
　人之始垂訓逺矣<lb/>
三月紀伯姬卒<lb/>
　孫氏曰紀伯姬隱二年紀裂繻所逆内女也禮諸侯<lb/>
　絶傍朞姑姊妹女子嫁於國君者尊與已同則為之<lb/>
　服大功九月常事也故内女不卒之此書卒者為夏<lb/>
<pb n="13a"/>　紀侯大去其國齊侯葬紀伯姬起○胡氏曰内女不<lb/>
　卒如郯伯姬紀兩伯姬宋兩伯姬不書卒惟此伯姬<lb/>
　宋伯姬書蓋為齊侯葬紀伯姬起文也<lb/>
夏齊侯陳侯鄭伯遇于垂<lb/>
　義見隱四年遇于清○許氏曰齊與陳鄭遇垂蓋謀<lb/>
　取紀是以紀侯見難而去也未詳是否<lb/>
紀侯大去其國<lb/>
　常山劉氏曰大者紀侯之名生名之者失地也左氏<lb/>
<pb n="13b"/>　曰違齊難也孫氏曰齊肆吞噬信不道矣紀侯守天<lb/>
　子土有杜稷之重人民之衆暗懦齷齪不能死難畏<lb/>
　齊强脅棄之而去此其可哉○張氏曰案紀之本末<lb/>
　自桓五年書齊鄭如紀以至莊之元年三年凡關紀<lb/>
　之存亡者一一備書之以見齊鄭圖紀之淺深有漸<lb/>
　而卒成於今年也紀之圖存雖其閒不能無失然而<lb/>
　困於强暴之凌逼委宗社而去之所以責强大閔小<lb/>
　弱而寓興滅繼絶之志於言意之表也愚謂齊襄貪<lb/>
<pb n="14a"/>　肆殘忍辠不勝誅矣然助桀為虐者鄭伯也為紀侯<lb/>
　者苟能修德任賢養民訓兵上下一心固守疆土齊<lb/>
　人雖衆無能為也書曰大邦畏其力孔子曰能治其<lb/>
　國家誰敢侮之乃不務此而求援弱魯結婚夷王邀<lb/>
　戰為盟何益於國哉己而紀季先去國勢遂分兵未<lb/>
　接境委宗社棄人民妻不及葬而為髙士之逃世大<lb/>
　夫之去國致伯姬見葬於讎人叔姬寄死於齊境國<lb/>
　君死社稷之義安在哉經曰紀侯大去其國聖人惻<lb/>
<pb n="14b"/>　怛之心雖以憫時王之無政强暴之吞齧然紀侯不<lb/>
　能為國之意在其中矣<lb/>
六月乙丑齊侯葬紀伯姬<lb/>
　陸氏曰葬者臣子之事非由鄰國也齊侯并人之國<lb/>
　而禮葬其妻是謂豺狼之行而為婦人之仁也愚謂<lb/>
　齊侯之惡顯矣然齊兵未至紀侯與其臣子棄殯去<lb/>
　國使伯姬葬於讎人之手夫婦之恩臣子之情薄矣<lb/>
　哉○康侯胡氏曰齊襄廹逐紀侯使之去國雖其夫<lb/>
<pb n="15a"/>　人在殯而不及葬然後襄公之辠著矣髙氏曰齊襄<lb/>
　以紀侯自去其國非我顯滅之故葬伯姬以示己之<lb/>
　恩以泯其跡甚矣齊人之詐也存耕趙氏曰不惟紀<lb/>
　無臣子亦以病魯不親親也獻可杜氏曰春秋之世<lb/>
　法度無所禀强暴者恣其貪危亡者無所託紀為齊<lb/>
　所滅而伯姬為齊所葬聖人書之惡齊而閔紀也東<lb/>
　萊吕氏曰内女不書葬而書葬者三宋共姬紀伯姬<lb/>
　與叔姬皆非常也<lb/>
<pb n="15b"/>秋七月<lb/>
冬公及齊人狩于禚<hi>禚公羊榖梁作郜</hi>
　狩見桓四年禚見莊二年孫氏曰父之讎不與共戴<lb/>
　天莊公之父親為齊殺而逺與齊人狩○杜氏曰公<lb/>
　越境與微者狩失禮可知存耕趙氏曰狩以奉宗廟<lb/>
　教兵守未有入他國而行之者也齊有望諸魯有大<lb/>
　野禚非狩所也康侯胡氏曰莊公於齊無時可通也<lb/>
　而與之狩是忘親釋怨非人子矣夫狩者馳騁田獵<lb/>
<pb n="16a"/>　其為樂下主乎已一為乾豆其事上主乎宗廟以為<lb/>
　有人心者宜於此焉變矣莘老孫氏曰莊公元年主<lb/>
　其婚三年臣會其伐於是又親與其臣狩蓋公不孝<lb/>
　而釋讎也於此為甚<lb/>
五年春王正月<lb/>
夏夫人姜氏如齊師<lb/>
　杜氏曰書姦也戴氏曰齊侯出師在外姜氏往會之<lb/>
　故書曰如齊師婦人在兵閒施面目於三軍之中豈<lb/>
<pb n="16b"/>　容以人道責哉愚謂齊侯之惡亦著矣莘老孫氏曰<lb/>
　姜氏會齊侯之惡春秋皆據實書之傳信後人也或<lb/>
　會或享或如師一時之跡不侔而為行之惡則一○<lb/>
　康侯胡氏曰曰會曰享猶為之名也至是如齊師羞<lb/>
　惡之心亡矣夫人之行不可復制矣春秋書此戒後<lb/>
　世謹禮於微慮患於早之意深矣<lb/>
秋郳黎來來朝<hi>郳五兮切公羊作倪黎左氏作犂</hi>
　公羊曰黎來者何名也其名何微國也常山劉氏曰<lb/>
<pb n="17a"/>　凡外附庸書名張氏曰案宋仲幾云滕薛郳吾役也<lb/>
　則郳蓋宋之附庸以郳屬宋未知信否陸氏曰曹姓<lb/>
　子爵挾之後也夷父顔有功於周其子友别封為附<lb/>
　庸居於郳曽孫黎來始見春秋數從齊桓尊周室王<lb/>
　命為小邾子未詳是否杜氏曰東海昌慮縣有郳城<lb/>
　義見隱十一年滕薛來朝<lb/>
冬公會齊人宋人陳人蔡人伐衞<lb/>
　左氏曰伐衞納惠公也葉氏曰朔雖宣姜所生然諸<lb/>
<pb n="17b"/>　侯不得再娶則朔不得為嫡子况殺二公子乎義又<lb/>
　見隱二年鄭伐衞<lb/>
六年春王正月王人子突救衞<hi>正月公羊榖梁作三月</hi>
　張氏曰王人下士也子突字也莘老孫氏曰衞侯朔<lb/>
　譖殺二公子即位數年而見逐於黔牟黔牟在位八<lb/>
　年矣去年冬齊帥諸侯之師伐衞而納朔天王於是<lb/>
　使子突救之髙氏曰子突以辭直之師不能勝黨惡<lb/>
　之諸侯見王命之不行也且王者有征而無救書救<lb/>
<pb n="18a"/>　以見王室之微矣○貫道王氏曰朔以狗彘之種盜<lb/>
　天子土地周公之刑所謂内外亂鳥獸行則滅之者<lb/>
　也既失天討矣及諸侯伐衞納朔而後出救師吁惜<lb/>
　乎其失機也君舉陳氏曰救衞無功而後王命益不<lb/>
　行於天下矣<lb/>
夏六月衞侯朔入于衞<lb/>
　左氏曰衞侯入放公子黔牟于周放甯跪于秦殺左<lb/>
　公子洩右公子職乃即位未詳信否劉氏曰為諸侯<lb/>
<pb n="18b"/>　受之君君不命而自取之雖有鄰國之助大亂之道<lb/>
　也存耕趙氏曰諸侯抗王命其逆可知矣○胡氏曰<lb/>
　前年諸侯伐衞今年卒納朔天子不克救朔卒為諸<lb/>
　侯所納公與諸侯之辠不容誅矣孫氏曰天子之威<lb/>
　命盡矣<lb/>
秋公至自伐衞<lb/>
　義見桓二年公至自唐此又見俟納朔而後歸也○<lb/>
　存耕趙氏曰老師三時而朔卒入踰四時而告成事<lb/>
<pb n="19a"/>　莊公之行十有九其致者五三至自齊以求婚於讎<lb/>
　非所以告廟也一至自伐戎以逺伐戎也今至自伐<lb/>
　衞以抗王命也胡氏曰凡公行一百七十三至者八<lb/>
　十二悉書之煩不勝書止是出入踰時或釁深惡重<lb/>
　即書此書者釁深惡重也<lb/>
螟<lb/>
　義見隱五年<lb/>
冬齊人來歸衞俘<hi>芳夫切公羊榖梁作寶</hi>
<pb n="19b"/>　俘軍所獲也張氏曰衞俘衞朔所賂諸侯之貨寶齊<lb/>
　人首惡故主衞之賂而分於黨惡助亂之國邦衡胡<lb/>
　氏曰諸侯逆王而納朔志乃在於衞俘蓋志於利則<lb/>
　叛其君矣春秋書齊人歸俘以見諸侯之逆王命蓋<lb/>
　本志於利也○康侯胡氏曰言歸衞俘則知四國皆<lb/>
　受朔之賂矣夫以弟弑兄臣弑君篡居其位上逆天<lb/>
　王之命人理所不容矣彼諸侯者豈其弗察而援之<lb/>
　甚力則未有以驗其喪心失志迷惑之端也及書齊<lb/>
<pb n="20a"/>　人歸俘然後知其有欲貨之心而後動於惡也世變<lb/>
　道微暴行交作徇於貨寶賄賂公行使君臣父子兄<lb/>
　弟終去仁義懷利以相與不至於篡弑攘奪則不厭<lb/>
　也春秋書此垂戒明矣愚謂先書公會齊宋陳蔡伐<lb/>
　衞次書王人救衞次書衞朔入衞次書公至自伐衞<lb/>
　及此又書齊來歸俘屬辭比事雖無有傳其事豈不<lb/>
　顯乎其惡豈不著乎<lb/>
七年春夫人姜氏會齊侯于防<lb/>
<pb n="20b"/>　杜氏曰防見隱九年義見莊二年會于禚○莘老孫<lb/>
　氏曰姜氏齊侯辠均惡等<lb/>
夏四月辛卯夜恒星不見夜中星隕如雨<hi>見賢徧切夜榖梁作昔陸</hi>
　<hi>氏曰非也隕公羊作霣</hi>
　夜初昏以後也夜中夜半也公羊曰恒星者列星也<lb/>
　孫氏曰星之常見者也星隕如雨謂隕墜者衆也啖<lb/>
　氏曰奔流如雨之多也康侯胡氏曰人事感於下則<lb/>
　天變應於上前此者五國連衡旅拒王命後此者齊<lb/>
<pb n="21a"/>　桓晉文更伯中國政歸盟主王室遂虛其為法度廢<lb/>
　絶威信陵遲之象著矣○戴氏曰天者積氣所為日<lb/>
　月星辰麗焉故常與是氣流轉於其閒今星隕之多<lb/>
　如雨則氣之消散可知吕氏曰恒星不見星隕如雨<lb/>
　變異之極而當世君臣莫能自省日趨於亂先王之<lb/>
　道不復行於世矣堯舜禹湯文武之澤不復被於生<lb/>
　民矣變異之極豈徒然哉<lb/>
秋大水無麥苗<lb/>
<pb n="21b"/>　大水見桓元年黄氏曰麥苗麥之苗也凡植物始生<lb/>
　曰苗康侯胡氏曰書大水畏天災也無麥苗重民命<lb/>
　也畏天災重民命見王者之心矣忽天災而不懼輕<lb/>
　民命而不圖國之亡無日矣○黄氏曰案經文本明<lb/>
　白天時無可改之理周雖建子無改夏為秋之事春<lb/>
　秋所謂秋即今之秋麥種於秋始種為苗秋有大水<lb/>
　故無麥苗耳家氏曰中原之地種麥最早故月令仲<lb/>
　秋勸種麥是歲以大水之故種麥失時或已種而為<lb/>
<pb n="22a"/>　水所溺故曰無麥苗非謂己熟之麥也<lb/>
冬夫人姜氏會齊侯于榖<lb/>
　杜氏曰榖齊地濟北榖城縣張氏曰後屬鄆州東阿<lb/>
　縣義見二年會于禚○康侯胡氏曰初會于禚次享<lb/>
　于祝丘又次如齊師又一歲而再會焉其為惡益逺<lb/>
　矣明年無知弑諸兒其禍淫之明驗也<lb/>
八年春王正月師次于郎以俟陳人蔡人<lb/>
　榖梁曰次止也俟待也杜氏曰期共伐郕陳蔡不至<lb/>
<pb n="22b"/>　故駐師于郎以待之張氏曰不由王命妄興師衆久<lb/>
　次于外期會莫應也○莘老孫氏曰郕與魯為同姓<lb/>
　之國莊公無親親之恩率諸侯以伐之春次于郎以<lb/>
　俟陳蔡我俟之也及齊師以圍之我約之也其為志<lb/>
　者皆我也所以見内之辠也<lb/>
甲午治兵<hi>治公羊作祠陸氏曰非也周禮有治兵</hi>
　康侯胡氏曰此治兵于郎也俟而不至暴師露衆役<lb/>
　久不用則有失伍離次逃亡潰散之虞復申明軍法<lb/>
<pb n="23a"/>　以整齊之譏黷武也張氏曰將以訓齊其衆而不知<lb/>
　師出以律已失治兵之本矣雖欲治之其將能乎○<lb/>
　劉氏曰出曰治兵入曰振旅是以秋治兵春振旅今<lb/>
　魯以春治兵非其時矣又曰魯先出兵而後治治又<lb/>
　非其常地愚謂有文事者必有武備故治兵於閒暇<lb/>
　之時而用之於不得已之際則師出以律矣今莊公<lb/>
　輕次於外俟陳蔡而不應蹭蹬無聊衆心離貳然後<lb/>
　治之末矣<lb/>
<pb n="23b"/>夏師及齊師圍郕郕降于齊師<hi>降户江切郕公羊作成</hi>
　康侯胡氏曰書及齊師者親仇讎也圍郕者伐同姓<lb/>
　也郕降于齊師者伐國無義而不能服也於是莊公<lb/>
　之惡著矣○張氏曰魯與郕皆文王之昭蓋同姓兄<lb/>
　弟之當親者莊公忘親而志於取郕始擇易制之陳<lb/>
　蔡與之同事而陳蔡不來然後不得已而邀齊以圍<lb/>
　之所以郕不服魯而寧降於齊春秋直書以見其從<lb/>
　讎而貪利資人以虐小二國同役而不同心敵遂得<lb/>
<pb n="24a"/>　以閒之魯師之出大無功也<lb/>
秋師還<lb/>
　崔氏曰歴三時而師還春秋所以始終其事而見其<lb/>
　惡○索隱曰三時暴兵于外不修民政而奪其農時<lb/>
　聖人因而書之以志莊公不臣之罪為後世黷武之<lb/>
　戒常山劉氏曰春秋之世用師多矣未有所書如此<lb/>
　之詳者何則莊公此師尤為非義上既不用天王之<lb/>
　命無故而興師自正月次于郎以俟陳蔡而陳蔡不<lb/>
<pb n="24b"/>　至可謂無名矣甲午治兵可謂黷武矣夏師及齊師<lb/>
　圍郕郕又降于齊可謂無義矣歴三時而師還可謂<lb/>
　害民矣夫逆天道親仇讎圍同姓𠞰民力與國不信<lb/>
　伐國不服故聖人備書之<lb/>
冬十有一月癸未齊無知弑其君諸兒<lb/>
　無知不氏與州吁同左氏曰齊侯使連稱管至父戍<lb/>
　葵丘瓜時而往曰及瓜而代期戍公問不至請代弗<lb/>
　許故謀作亂僖公之母弟曰夷仲年生公孫無知有<lb/>
<pb n="25a"/>　寵於僖公衣服禮秩如適襄公絀之二人因之以作<lb/>
　亂連稱有從妹在公宫無寵使閒公曰捷吾以女為<lb/>
　夫人齊侯游于姑棼遂田于貝丘見大豕從者曰公<lb/>
　子彭生也公怒曰彭生敢見射之豕人立而啼公懼<lb/>
　墜于車傷足喪屨反誅屨於徒人費弗得鞭之見血<lb/>
　走出遇賊於門劫而束之費曰我奚御哉袒而示之<lb/>
　背信之費請先入伏公而出鬬死於門中石之紛如<lb/>
　死於階下遂入殺孟陽於牀曰非君也不類見公之<lb/>
<pb n="25b"/>　足於户下遂弑之而立無知初襄公立無常鮑叔牙<lb/>
　曰君使民慢亂將作矣奉公子小白出奔莒亂作管<lb/>
　夷吾召忽奉公子糾來奔張氏曰齊襄之見弑以禍<lb/>
　本言之則無知之配嫡己積漸於僖公之時而襄公<lb/>
　之惡積不可掩如抗王伐衞殺魯桓公色荒禽荒暱<lb/>
　比小人考襄公即位以至於今春秋所書齊事無一<lb/>
　非亡國戕身之媒以至禍發蕭牆身殱賊手所謂積<lb/>
　不善之餘殃者也義又見隱四年衞州吁事○存耕<lb/>
<pb n="26a"/>　趙氏曰連稱之徒盜賊之靡者因無知以作亂君弑<lb/>
　而無知為君則主弑者無知也<lb/>
九年春齊人殺無知<lb/>
　義見隱四年衞人殺州吁○東萊吕氏曰無知踰年<lb/>
　不稱爵蓋弑君之賊爾若不以罪討則亦不以討賊<lb/>
　之辭加之猶謂之大夫如里克者是已蔡世子般則<lb/>
　楚子誘而殺之齊商人則齊人弑而討之不以其罪<lb/>
　故不加以討賊之辭<lb/>
<pb n="26b"/>公及齊大夫盟于蔇<hi>其器切公羊榖梁作暨</hi>
　大夫無名氏衆大夫也左氏公榖曰齊無君也杜氏<lb/>
　曰蔇魯地琅邪繒縣北有蔇亭張氏曰後為沂州承<lb/>
　縣榖梁曰盟納子糾也趙氏曰納讎人之子損禮而<lb/>
　盟大夫義又見隱元年盟于蔑○康侯胡氏曰德有<lb/>
　輕重怨有淺深怨莫甚於父母之仇而德莫重於安<lb/>
　定其國家而圖其後嗣也有父之讎而不知怨乃欲<lb/>
　以重德報之則人倫廢天理滅矣然則如之何以直<lb/>
<pb n="27a"/>　報怨以德報德<lb/>
夏公伐齊納子糾齊小白入于齊<hi>公羊榖梁無子字</hi>
　子糾小白皆襄公庶子孫氏曰小白弟也左氏曰公<lb/>
　伐齊納子糾桓公自莒先入杜氏曰二公子各有黨<lb/>
　故雖盟而迎子糾當須伐乃得入又出在小白之後<lb/>
　公羊曰其言入何篡辭也邦衡胡氏曰齊不受子糾<lb/>
　而公必納之故先書公伐齊見齊不受子糾也次書<lb/>
　納糾見公黨仇人之子也齊小白曷書入蓋子糾稱<lb/>
<pb n="27b"/>　子當立也小白不稱子不當立也不當立則為篡○<lb/>
　存耕趙氏曰魯莊之伐齊似矣惜乎其以納糾也使<lb/>
　移此以為復讎之師魯其庶乎春秋書其故以其非<lb/>
　讎齊而德齊也莘老孫氏曰莊公忘君父之大讎伐<lb/>
　齊而納讎人之子書曰納者不宜納也公子糾雖非<lb/>
　嫡長而桓公之庶兄莊公納之雖不得於義而宜嗣<lb/>
　齊襄而為君者惟糾焉故曰子糾書納者見莊公納<lb/>
　之之辠書子糾者言其宜為齊君<lb/>
<pb n="28a"/>秋七月丁酉葬齊襄公<lb/>
　杜氏曰九月乃葬亂故義見隱三年葬宋穆公<lb/>
八月庚申及齊師戰于乾時我師敗績<lb/>
　此戰公也不言公者蒙上公伐齊之文耳杜氏曰乾<lb/>
　時齊地時水在樂安界岐流旱則竭涸故曰乾時左<lb/>
　氏曰公喪戎路傳乗而歸秦子梁子以公旗避於下<lb/>
　道是以皆止莘老孫氏曰齊為仇讎之國無時而通<lb/>
　莊公受糾之來奔志欲納之已盟其大夫伐齊而納<lb/>
<pb n="28b"/>　糾矣而小白先之既忘其讎矣又不量力而與齊戰<lb/>
　焉至於師徒崩喪而糾不免於死為莊公者其辠如<lb/>
　何也○吕氏曰書我師敗績則凡例謂内不言敗者<lb/>
　繆矣春秋無義戰凡相侵伐皆聖人所辠曽不是諱<lb/>
　而諱敗乎<lb/>
九月齊人取子糾殺之<lb/>
　齊人取子糾殺之者齊人取之於魯而殺之也孫氏<lb/>
　曰子糾當立桓公爭國取而殺之甚矣所以重桓公<lb/>
<pb n="29a"/>　之篡也○康侯胡氏曰仁人之於兄弟不藏怒不宿<lb/>
　怨親愛之而已矣糾雖爭立越在他國置而勿問可<lb/>
　也齊必殺之然後快於心其不仁亦甚矣後世以傳<lb/>
　讓為名而取國者必殺其主以為一人心防後患意<lb/>
　與此同流毒豈不逺哉孟子曰五霸三王之辠人也<lb/>
　仲尼之徒無道桓文之事者存耕趙氏曰小白不能<lb/>
　容糾於魯必置之死小白辠也莊公欲納糾使齊得<lb/>
　取而殺之莊公亦辠也經書之見小白器量之不宏<lb/>
<pb n="29b"/>　病魯之無主而與之殺也愚聞之邵子曰五伯者功<lb/>
　之首辠之魁也功過不相掩先定五伯之功過而學<lb/>
　春秋則大意立矣桓公入齊首殺子糾絶滅天倫辠<lb/>
　之尤大者也其與王者行一不義殺一不辜而得天<lb/>
　下不為者異矣此後凡伯者之事必辨其功過如邵<lb/>
　子云<lb/>
冬浚洙<hi>浚蘇俊切</hi>
　公羊曰浚之者何深之也曷為深之畏齊也杜氏曰<lb/>
<pb n="30a"/>　洙水在魯城北下合泗康侯胡氏曰固國以保民為<lb/>
　本輕用民力妄興大作邦本一揺雖有長江巨川限<lb/>
　帶封域洞庭彭蠡河漢之險猶不足憑而況洙乎書<lb/>
　浚洙見勞民於守國之末務而不知本為後戒也○<lb/>
　莘老孫氏曰春秋之義凡興作書之皆辠<lb/>
　<lb/>
　<lb/>
　<lb/>
<pb n="30b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷六<lb/>
</p>

  </div>
            <div>
                <head>春秋本義卷七</head>
    <p>
<pb n="1a"/>欽定四庫全書<lb/>
　春秋本義卷七　　　　　元　程端學　撰<lb/>
　　　莊公<lb/>
十年春王正月公敗齊師于長勺<hi>上酌切</hi>
　不書伐而書敗某師書法與隱十年公敗宋師于菅<lb/>
　同後不復解杜氏曰長勺魯地左氏曰齊師伐我公<lb/>
　將戰曹劌請見其鄉人曰肉食者謀之又何閒焉劌<lb/>
　曰肉食者鄙未能逺謀乃入見問何以戰公曰衣食<lb/>
<pb n="1b"/>　所安弗敢專也必以分人對曰小惠未徧民弗從也<lb/>
　公曰犧牲玉帛弗敢加也必以信對曰小信未孚神<lb/>
　弗福也公曰小大之獄雖不能察必以情對曰忠之<lb/>
　屬也可以一戰戰則請從公與之乘戰于長勺公將<lb/>
　鼓之劌曰未可齊人三鼔劌曰可矣齊師敗績公將<lb/>
　馳之劌曰未可下視其轍登軾而望之曰可矣遂逐<lb/>
　齊師既克公問其故對曰夫戰勇氣也一鼓作氣再<lb/>
　而衰三而竭彼竭我盈故克之夫大國難測也懼有<lb/>
<pb n="2a"/>　伏焉吾視其轍亂望其旗靡故逐之未詳信否存耕<lb/>
　趙氏曰小白報乾時之役也魯師敗矣子糾殺矣亦<lb/>
　可以已乎愚謂魯亦有以召之其幸而勝不足論也<lb/>
　義又見隱二年鄭伐衞<lb/>
二月公侵宋<lb/>
　侵者侵其疆界也康侯胡氏曰詩曰侵自阮疆書曰<lb/>
　侵于之疆是也髙氏曰公既敗齊師又乘勝加兵於<lb/>
　宋非義之甚也愚謂諸侯無王命而聲辠致討辠也<lb/>
<pb n="2b"/>　況無王命以侵人之國殘民黷武不容誅矣義與隱<lb/>
　二年鄭伐衞同○榖梁曰深其怨於齊又退侵宋以<lb/>
　衆其敵惡之貫道王氏曰所以啓次郎之師也春秋<lb/>
　書侵五十八<lb/>
三月宋人遷宿<lb/>
　遷國者奪其地利形勢而徙其國都於他所或又以<lb/>
　為附庸也不言遷於某地者葉氏曰以遷人為辠義<lb/>
　不在地也宿見隱元年孫氏曰宿微國天子封之宋<lb/>
<pb n="3a"/>　人遷之其惡可知也義又見元年齊遷紀郱鄑郚此<lb/>
　則遷國甚矣○康侯胡氏曰遷宿者宿非欲遷為宋<lb/>
　人之所遷也懐土常物之大情遷國重事也雖違害<lb/>
　就利去危即安猶或恐沈於衆不肯率從而况廹於<lb/>
　横逆非其所欲棄久宅之田里刈新徙之蓬藋道途<lb/>
　之勤營築之勞起怨咨傷和氣豈不惻然有隱乎肆<lb/>
　行莫之顧也其不仁亦甚矣凡書遷惡自見矣<lb/>
夏六月齊師宋師次于郎公敗宋師于乘丘<lb/>
<pb n="3b"/>　杜氏曰乘丘魯地張氏曰興仁府乘氏縣愚案齊宋<lb/>
　之師次于郎而獨敗宋師于乘丘豈宋師先進于乘<lb/>
　丘邪左氏曰齊師宋師次于郎公子偃曰宋師不整<lb/>
　可敗也宋敗齊必還請擊之大敗宋師于乘丘齊師<lb/>
　乃還常山劉氏曰二國揚兵駐師而不名所伐欲闚<lb/>
　利乘便快攻取之意魯又不能推忠信奉文告以止<lb/>
　齊宋之師而覆敗其軍次者不以義勝者不以道交<lb/>
　譏之也義又見隱二年鄭伐衞○獻可杜氏曰公不<lb/>
<pb n="4a"/>　能復讎而反納子糾以啓齊之寇又侵宋以衆其敵<lb/>
　致二國同次于郎公雖敗宋不足為美<lb/>
秋九月荆敗蔡師于莘以蔡侯獻舞歸<lb/>
　杜氏曰荆楚本號後改為楚莘蔡地張氏曰成王初<lb/>
　封熊繹於丹陽江陵之枝江縣也自荆子熊通侵伐<lb/>
　漢東諸侯其國始大僭號稱王今其子熊貲始敗蔡<lb/>
　浸内侵矣左氏曰蔡哀侯娶于陳息侯亦娶焉息媯<lb/>
　將歸過蔡蔡侯曰吾姨也止而見之弗賔息侯聞之<lb/>
<pb n="4b"/>　怒使謂楚文王曰伐我吾求救於蔡而伐之楚子從<lb/>
　之未詳信否張氏曰於此見王政不行楚盡漢陽諸<lb/>
　姬之始陳氏曰春秋書之見王室之不匡也後倣此<lb/>
　髙氏曰諸侯死社稷正也逃之辠也虜賤甚矣義又<lb/>
　見隱七年戎伐凡伯○愚案隱公會戎盟戎致凡伯<lb/>
　見伐戎禍稍息而狄伐邢衛荆楚伐蔡皆由王法大<lb/>
　壊諸侯自相侵伐列國勢分中外莫辨故荆楚内侵<lb/>
　而近者首被其禍不可復制春秋之末漸主夏盟楚<lb/>
<pb n="5a"/>　衰而吳繼之吳衰而越繼之蠻夷之盛至於越而春<lb/>
　秋終矣王綱盡矣故君子常防患於未然而春秋比<lb/>
　書其本末為履霜之戒也<lb/>
冬十月齊師滅譚譚子奔莒<hi>譚徒南切公羊作十一月</hi>
　杜氏曰譚國在濟南平陵縣西南張氏曰在濟南府<lb/>
　歴城縣滅者夷其社稷覆宗絶祀也公羊曰何以不<lb/>
　言出國已滅矣無所出也愚謂不名闕文也存耕趙<lb/>
　氏曰譚雖小國先王所封王封之惟王滅之亦必當<lb/>
<pb n="5b"/>　其辠也小白亦諸侯也可滅之乎胡氏曰言奔莒不<lb/>
　死社稷也○陳氏曰書滅始於此春秋之際滅國三<lb/>
　十六五伯為之也微桓公則滅國之禍不接跡於天<lb/>
　下薛氏曰五伯桓公為盛威陵諸侯以圖伯功首滅<lb/>
　天子之建侯以肆威耳儒者之不道也宜哉<lb/>
十有一年春王正月<lb/>
夏五月戊寅公敗宋師于鄑<hi>子斯切</hi>
　杜氏曰鄑魯地愚謂齊遷紀鄑邑當為紀地豈偶同<lb/>
<pb n="6a"/>　名邪左氏曰宋為乘丘之役故侵我公禦之敗諸鄑<lb/>
　存耕趙氏曰宋報復之師也屢役不勝可以已矣莊<lb/>
　公以兵始禍屢勝鄰國能無悔乎義又見隱二年鄭<lb/>
　伐衞○胡氏曰二年之中三敗齊宋之師以深其怨<lb/>
秋宋大水<lb/>
　康侯胡氏曰凡外災告則書東萊吕氏曰其顯然為<lb/>
　衆所知者亦不待告也義見桓元年○康侯胡氏曰<lb/>
　凡志災見春秋有謹天戒恤民隱之心東萊吕氏曰<lb/>
<pb n="6b"/>　春秋之世災異多矣聖人不能盡書取其一二甚者<lb/>
　以為後世戒<lb/>
冬王姬歸于齊<lb/>
　劉氏曰我主之也孫氏曰羣公受命主王姬者多矣<lb/>
　唯元年與此年書者惡公忘父之讎再與齊接婚也<lb/>
　○邦衡胡氏曰婚姻之道不正其始則終必亂齊再<lb/>
　娶王姬婚姻不正莫甚焉非惟惡公忘讎而主婚亦<lb/>
　以志小白篡立王不能正反薦女以結之也存耕趙<lb/>
<pb n="7a"/>　氏曰二姬皆莊王女一為姑一為婦非倫也未詳是<lb/>
　否<lb/>
十有二年春王三月紀叔姬歸于酅<lb/>
　叔姬即隱七年歸于紀者也孫氏曰伯姬之媵也酅<lb/>
　紀季以入齊之邑也啖氏曰稱紀言紀之婦也宋氏<lb/>
　曰國滅夫死託身讎國書歸不當歸也○獻可杜氏<lb/>
　曰紀侯去國則叔姬歸父母之國可也愚謂國君死<lb/>
　社稷其兄弟臣妾可知也紀國既亡叔姬死之可也<lb/>
<pb n="7b"/>　而歸依於叛兄之叔失節甚矣孫氏曰歸于酅者歸<lb/>
　于季也歸者嫁辭以伯姬之媵而歸于季非其所歸<lb/>
　亂也未詳是否<lb/>
夏四月<lb/>
秋八月甲午宋萬弑其君捷及其大夫仇牧<hi>捷公羊作接</hi>
　張氏曰萬南宫長萬多力之士捷閔公名也左氏曰<lb/>
　乘丘之役公以金僕姑射南宫長萬公右歂孫生搏<lb/>
　之宋人請之宋公靳之曰始吾敬子今子魯囚也吾<lb/>
<pb n="8a"/>　弗敬子矣病之秋宋萬弑閔公于蒙澤遇仇牧於門<lb/>
　批而殺之遇太宰督於東宫之西又殺之立子游公<lb/>
　羊曰萬嘗與莊公戰獲乎莊公莊公歸散舎諸宫中<lb/>
　數日然後歸之反為大夫於宋與閔公博婦人皆在<lb/>
　側萬曰甚矣魯侯之淑魯侯之美也天下諸侯宜為<lb/>
　君者唯魯侯爾閔公矜此婦人妬其言顧曰此虜也<lb/>
　爾虜焉故魯侯之美惡乎至萬怒搏閔公絶其脰仇<lb/>
　牧聞君弑趨而至遇之於門手劒而叱之萬臂摋仇<lb/>
<pb n="8b"/>　牧碎其首齒著乎門闔孫氏曰及其大夫仇牧甚之<lb/>
　也劉氏曰仇牧之智則未仇牧之忠則盡矣疾其疾<lb/>
　而忘其力憂其憂而忘其生仇牧可謂不畏强禦矣<lb/>
　愚謂弑君之賊惡極辠大矣然宋湣逆王命納衞朔<lb/>
　逼遷宿國次師取敗狎近宋萬皆足以殺其身者也<lb/>
　義又見桓二年宋督事○莘老孫氏曰春秋死難之<lb/>
　臣三人而已孔子書之無異文孔子曰以道事君不<lb/>
　可則止又曰既明且哲以保其身事君而至於殺身<lb/>
<pb n="9a"/>　君子不為也事君之日久則君必信我而言必用也<lb/>
　道不行言不信猶在其位苟禄也苟禄而事君固位<lb/>
　而見殺孔子又何取乎三人者之謂善乃孔子為不<lb/>
　能死者設耳非孔子之所謂善也<lb/>
冬十月宋萬出奔陳<lb/>
　孫氏曰弑君之賊當急討之萬八月弑湣公十月出<lb/>
　奔宋之臣子緩不討賊若此常山劉氏曰弑君叛國<lb/>
　凡民罔不憝況均諸侯哉書所奔之國則受之之辠<lb/>
<pb n="9b"/>　亦自見也<lb/>
十有三年春齊侯宋人陳人蔡人邾人會于北杏<hi>齊侯榖梁</hi>
　<hi>作齊人</hi>
　杜氏曰北杏齊地莘老孫氏曰齊侯稱爵而諸侯皆<lb/>
　稱人者齊桓將伯諸侯未甚尊之但遣其臣往爾然<lb/>
　齊方求諸侯亦不卑之而與之會也黄氏曰衣裳之<lb/>
　會十有一北杏實為之首自周東遷諸侯紛紛若鬭<lb/>
　獸今而後知尊周室矣故孔子曰九合諸侯一匡天<lb/>
<pb n="10a"/>　下民到于今受其賜胡氏曰桓公徒有尊周之名無<lb/>
　尊周之實觀其貪土地之廣恃甲兵之衆强制諸侯<lb/>
　約之以會要之以盟臨之以兵其有不循者小則侵<lb/>
　之伐之甚則執之滅之其實假尊周之名以自封殖<lb/>
　耳孫氏曰案周禮九命作伯得專征諸侯若五伯者<lb/>
　皆非命伯故孟子曰三王之辠人也愚案伯者之功<lb/>
　過如此義又見隱九年會于防○孫氏曰二十七年<lb/>
　王使召伯賜齊侯命僖二十八年内史叔興父策命<lb/>
<pb n="10b"/>　晉侯為侯伯此亂世之事非盛王意也康侯胡氏曰<lb/>
　春秋之世以諸侯而主天下會盟之政自北杏始愚<lb/>
　謂齊桓晉文盟會侵伐若有異於其他諸侯合黨報<lb/>
　復貪利黷武之為然其相去蓋一閒耳孔子曰天下<lb/>
　有道禮樂征伐自天子出天下無道禮樂征伐自諸<lb/>
　侯出桓文既非命伯又不請命於天子其所令於諸<lb/>
　侯者不過假大義以濟私欲三王之道其名似存其<lb/>
　實己去春秋一切書之為後世鑒所謂其事則齊桓<lb/>
<pb n="11a"/>　晉文其義則丘竊取之者也蓋自孟子而下知其意<lb/>
　者惟董子焉故曰正其義不謀其利明其道不計其<lb/>
　功或者乃謂聖人與之而無譏往往為説較伯業之<lb/>
　大小而不及聖人之所指則誤矣故愚於桓文之會<lb/>
　盟侵伐一切書之曰義見某年某事明其與其他諸<lb/>
　侯之不甚相逺也若其事之近義者則各著其説於<lb/>
　本文之下蓋孟子所謂彼善於此邵子所謂功過不<lb/>
　相揜者在讀者詳焉<lb/>
<pb n="11b"/>夏六月齊人滅遂<lb/>
　榖梁曰遂微國也存耕趙氏曰舜之後也杜氏曰遂<lb/>
　國在濟北蛇丘縣東北髙氏曰北杏之會諸侯尚有<lb/>
　未服者桓公於是滅遂以示威義見十年齊滅譚而<lb/>
　此又為十七年齊人殱于遂起文也○王氏曰桓公<lb/>
　圖伯未為諸侯所附當崇禮義以懐來之而乃伐魯<lb/>
　滅譚今又滅遂皆强力以報私憾張氏曰於此見其<lb/>
　已亡惻隱之心故凡其合於仁者孟子皆以為假<lb/>
<pb n="12a"/>秋七月<lb/>
冬公會齊侯盟于柯<hi>古何切</hi>
　杜氏曰此柯濟北東阿齊之阿邑張氏曰東平府東<lb/>
　阿縣左氏曰始及齊平也張氏曰莊公自齊桓入國<lb/>
　屢與之戰雖一再勝而齊方修軍政以圖伯魯有見<lb/>
　伐之虞至此始及齊平齊桓亦知魯未可取故不復<lb/>
　以用於譚遂者待魯亦足以見桓公屈意和魯皆伯<lb/>
　術也愚案伯者之盟諸侯始此但此則離盟耳義又<lb/>
<pb n="12b"/>　見隱元年盟于蔑<lb/>
十有四年春齊人陳人曹人伐宋夏單伯㑹伐宋<lb/>
　康侯胡氏曰稱人者將卑師少也劉氏曰伐宋之時<lb/>
　魯本不與謀後聞乃遣大夫往耳左氏曰宋人背北<lb/>
　杏之㑹春諸侯伐宋取成於宋而還程子曰齊自管<lb/>
　仲為政莊十一年而後未嘗興大衆也其賦於諸侯<lb/>
　亦寡矣終管仲之身息養天下厚矣至於秦晉使之<lb/>
　不競而已不强致也是以功卑而易成邦衡胡氏曰<lb/>
<pb n="13a"/>　齊桓非天王命而專伐亦春秋之所惡也孟子曰天<lb/>
　子討而不伐五伯摟諸侯以伐諸侯三王之辠人也<lb/>
　義又見隱元年鄭伐衞○康侯胡氏曰齊蓋以節制<lb/>
　用兵故能南摧强楚西抑秦晉或以為貶齊稱人誤<lb/>
　矣<lb/>
秋七月荆入蔡<lb/>
　義見莊十年荆敗蔡師○髙氏曰十年荆敗蔡師執<lb/>
　其君今又入其國夷狄輕中國如此<lb/>
<pb n="13b"/>冬單伯會齊侯宋公衞侯鄭伯于鄄<hi>音絹一音真</hi>
　孫氏曰經以單伯為文者凡盟會公或大夫皆以魯<lb/>
　主其會為文春秋魯史故也存耕趙氏曰齊序宋上<lb/>
　推齊伯也杜氏曰鄄衞地東郡鄄城也張氏曰濮州<lb/>
　鄄城縣左氏曰宋服故也義見隱九年會于防○胡<lb/>
　氏曰夫禮别嫌明微制治于未亂自天子出者也列<lb/>
　國之君自相會聚是禮自諸侯出矣以國君而降班<lb/>
　以會大夫以大夫而出位以伉諸侯是禮自大夫出<lb/>
<pb n="14a"/>　矣君若贅旒陪臣執命豈一朝一夕之故哉故易於<lb/>
　坤之初六曰馴致其道至堅冰也易言其理春秋見<lb/>
　諸行事若合符節可謂深切著明矣<lb/>
十有五年春齊侯宋公陳侯衞侯鄭伯會于鄄<lb/>
　陳入春秋居衞下今先衞者杜氏曰陳侯介於齊楚<lb/>
　之閒為三恪之客齊桓因而進之未詳是否左氏曰<lb/>
　春復會焉齊始伯也義見隱九年會于防○孫氏曰<lb/>
　桓公帥諸侯尊周室其實帥諸侯以尊己假尊王之<lb/>
<pb n="14b"/>　名以令諸侯約之以會要之以盟臨之以威制之以<lb/>
　力也莘老孫氏曰齊桓欲成伯業故為鄄之會以帥<lb/>
　諸侯然春秋書之與無事而會盟者等爾蓋春秋之<lb/>
　意以謂齊桓公功則可取而道猶未也春秋王道之<lb/>
　極致故桓文之功其辭無襃<lb/>
夏夫人姜氏如齊<lb/>
　莘老孫氏曰姜氏但歸寜耳然經書之與齊襄之事<lb/>
　等者蓋婦人以夫家為歸一適其夫則終身不返父<lb/>
<pb n="15a"/>　母没雖兄弟不往所以預為之嫌而防逆亂之將萌<lb/>
　也齊柦雖無齊襄之事蓋非禮之跡同也姜氏之惡<lb/>
　不可勝誅矣然為齊桓者不能無辠張氏曰文姜播<lb/>
　惡於齊襄之時桓公欲圖伯業則絶之於齊義也以<lb/>
　欲求魯之故而不監覆車之轍豈非未聞行一不義<lb/>
　雖得天下不為之法乎此孔門所以不道伯者也○<lb/>
　許氏曰鄄之會魯尚未從齊侯以為未能比近無以<lb/>
　示逺務在求好於魯是以於此受文姜而不逆以昭<lb/>
<pb n="15b"/>　親親而齊魯之交卒合然禮防一弛則夫人復啓越<lb/>
　境之恣而遂有如莒之事<lb/>
秋宋人齊人邾人伐郳<hi>五兮切公羊作兒</hi>
　范氏曰宋主兵故序齊上也愚謂諸侯親伐則伯主<lb/>
　序宋上今大夫主兵則宋仍序齊上耳左氏曰諸侯<lb/>
　為宋伐郳未詳信否郳見五年義見隱二年鄭伐衞<lb/>
鄭人侵宋<lb/>
　左氏曰諸侯伐郳鄭人閒之而侵宋張氏曰閒諸侯<lb/>
<pb n="16a"/>　伐郳而侵宋不誠於服齊而背二鄄之會鄭之反覆<lb/>
　於齊楚之閒蓋始於此義又見十年公侵宋<lb/>
冬十月<lb/>
十有六年春王正月<lb/>
夏宋人齊人衞人伐鄭<lb/>
　宋序齊上與伐郳同左氏曰諸侯伐鄭宋故也愚謂<lb/>
　鄭有辠矣齊桓此伐有名矣惜乎齊桓非受命之伯<lb/>
　以王道正之猶有辠也所謂彼善於此者皆此類也<lb/>
<pb n="16b"/>　義又見隱二年鄭伐衞<lb/>
秋荆伐鄭<lb/>
　義見十年荆敗蔡師○莘老孫氏曰前年荆嘗入蔡<lb/>
　於是又伐鄭焉所以見荆蠻之强中國之衰也戴氏<lb/>
　曰楚將憑陵中國蔡當其衝首罹其害自鄭從幽之<lb/>
　盟楚不敢窺鄭者十有餘年齊桓之力也<lb/>
冬十有二月公會齊侯宋公陳侯衞侯鄭伯許男曹伯<lb/>
滑伯滕子同盟于幽<hi>左氏榖梁無公字陳岳氏曰闕文也左氏無曹伯二字</hi>
<pb n="17a"/>　杜氏曰滑國都費河南緱氏縣或曰今滑州也幽宋<lb/>
　地髙氏曰許男先於滑伯滕子者是時伯主以意升<lb/>
　降或諸國自以强弱相上下聖人因書之以見先王<lb/>
　之制不復列於當時也劉氏曰同盟者殷同之盟也<lb/>
　古者諸侯之於天子春見曰朝夏見曰宗秋見曰覲<lb/>
　冬見曰遇時見曰會殷見曰同同盟之禮見於覲禮<lb/>
　為壇祀方明方伯臨之古者六歳而會十二歳而盟<lb/>
　桓非受命之伯假同盟之禮率諸侯以尊天子蓋自<lb/>
<pb n="17b"/>　是始伯也張氏曰古者方嶽有同盟以示其考禮修<lb/>
　德以尊天子之意桓公至此以諸侯既授以事而伯<lb/>
　業定因舉是禮約束諸侯尊周以掩其無王命之事<lb/>
　與伐楚而舉召康公之命相似自此欲制諸侯而脅<lb/>
　從之者皆稱同盟其無王命假古誼以制與國一也<lb/>
　而善惡則各繫於其事焉榖梁稱桓公未嘗有歃血<lb/>
　之盟而孟子於葵丘之會亦曰諸侯束牲載書而不<lb/>
　歃血夫子所謂桓公九合諸侯不以兵車此蓋其衣<lb/>
<pb n="18a"/>　裳大會之始也揚雄以習亂為春秋不得已而與齊<lb/>
　晉蓋得春秋之㫖矣君舉陳氏曰王者不作舉天下<lb/>
　而聽命於一邦古未之有也存耕趙氏曰桓公無王<lb/>
　命而稱伯儼然於列國之上諸侯不知有王也後倣<lb/>
　此義又見隱元年盟于蔑○葉氏曰有盟有同盟者<lb/>
　周官曰時見曰會殷見曰同又曰時會以發四方之<lb/>
　禁殷同以施天下之政二者非諸侯見王之節王合<lb/>
　諸侯而見之者也朝覲宗遇以禮見王而已若有征<lb/>
<pb n="18b"/>　伐以討不庭則命方伯連帥而諸侯從焉此之謂時<lb/>
　會故曰發四方之禁王十二歳一廵狩諸侯會於方<lb/>
　嶽之下而受命王不廵狩則合諸侯受命於王國此<lb/>
　之謂殷同故曰施天下之政小白圖伯諸侯之從者<lb/>
　日衆故假殷同之禮而行焉故此年同盟于幽至二<lb/>
　十七年而再同盟歴十有二年用天子殷見之禮也<lb/>
邾子克卒<lb/>
　莘老孫氏曰克者儀父之嗣君至是始稱子者嘗從<lb/>
<pb n="19a"/>　齊桓會盟侵伐故進之為子也陸氏曰克儀父名齊<lb/>
　桓請王命以為諸侯故曰子皆無所考竊謂邾本子<lb/>
　爵隱元年稱邾儀父者大夫也大意見隱七年滕侯<lb/>
　卒<lb/>
十有七年春齊人執鄭詹<hi>公羊作瞻</hi>
　不言何辠執之者義不在辜而在於執也後倣此胡<lb/>
　氏曰前年同盟于幽今春執之安用盟邦衡胡氏曰<lb/>
　況無王命而專執乎愚謂又為鄭詹逃來起文也○<lb/>
<pb n="19b"/>　康侯胡氏曰惡齊之辭也以責人之心責己則盡道<lb/>
　以愛已之心愛人則盡仁張氏曰諸侯不服則修德<lb/>
　以來之而執其大夫則小國之從齊者皆出於力不<lb/>
　贍而非有心悦誠服之意可見矣<lb/>
夏齊人殱于遂<hi>殱子亷切公羊作瀐</hi>
　殱者滅之盡也左氏曰齊人滅遂而戍之夏遂因氏<lb/>
　頜氏工婁氏須遂氏饗齊戍醉而殺之齊人殱焉啖<lb/>
　氏曰不言遂人殱之言齊人自取其滅也○張氏曰<lb/>
<pb n="20a"/>　案十三年滅遂置戍今乃見殱於亡國之遺民蓋絶<lb/>
　滅社稷以及其君慮其民之思舊主而以兵力强制<lb/>
　之不知彼心不服吾力稍怠必有出於意料之外者<lb/>
　蓋王者之道貴於興滅繼絶而齊人滅遂不止於殺<lb/>
　一不辜而已以至於自殱其衆也康侯胡氏曰春秋<lb/>
　書此見齊人滅遂恃强陵弱非伐辠弔民之師夫以<lb/>
　亡國餘民能殱强齊之戍則申胥一身可以存楚楚<lb/>
　雖三戸可以亡秦固有是理足為强而不義之戒而<lb/>
<pb n="20b"/>　弱者亦可以省身而自立矣莘老孫氏曰春秋之義<lb/>
　凡自取之者以自取為義齊人為遂所殺非遂人之<lb/>
　辠齊自取之爾梁亡非人亡之梁自亡爾鄭棄其師<lb/>
　非他國敗之鄭自棄爾殱于遂辠齊之深而憫遂之<lb/>
　滅也<lb/>
秋鄭詹自齊逃來<lb/>
　陸氏曰凡言逃者皆謂義當留而竊去者也康侯胡<lb/>
　氏曰逃匹夫之事也詹效匹夫之行遁逃苟免不知<lb/>
<pb n="21a"/>　命也同盟于幽而魯首叛盟受其逋逃虧信義矣○<lb/>
　邦衡胡氏曰齊桓無王而專執雖曰非義詹為大臣<lb/>
　不能守死以紓國患而遁逃苟免非惟身之羞國之<lb/>
　羞也劉氏曰譏逃也以為義死制云乎以為不義死<lb/>
　道云乎君子不曰幸而免詹自以為有辠邪雖死之<lb/>
　可矣自以為無辠邪尚何逃之有詹恐其無辠見殺<lb/>
　因逃而苟免不足為大夫<lb/>
冬多麇<lb/>
<pb n="21b"/>　張氏曰麋鹿之大者魯所常有多則為異山隂陸氏<lb/>
　曰隂盛所感惡氣之應也公羊曰記異也○莘老孫<lb/>
　氏曰春秋以有為災則書有有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>是也以無為異則<lb/>
　書無無冰是也至於麋者常有之物不可為異惟其<lb/>
　多則書之康侯胡氏曰書此亦禹放龍蛇周公逺犀<lb/>
　象之意也<lb/>
十有八年春王三月日有食之<lb/>
　存耕趙氏曰不書日與朔舊史失之也義見隱三年<lb/>
<pb n="22a"/>　○莘老孫氏曰春秋日食有書日書朔者有書日而<lb/>
　不書朔者有日與朔皆不書者書日書朔日食正朔<lb/>
　舊史之詳備孔子因之以傳信也日而不朔者食不<lb/>
　在朔或在晦或在二日也日朔皆不書者舊史所無<lb/>
　孔子闕之以傳疑也春秋之閒日食不書朔與日者<lb/>
　惟二而已亦足以知舊史所闕者少也愚謂或經成<lb/>
　而後闕之亦不可知也<lb/>
夏公追戎于濟西<lb/>
<pb n="22b"/>　杜氏曰戎來侵魯公逐之於濟水之西莘老孫氏曰<lb/>
　禦戎之道來則拒之去則勿追啖氏曰去社稷逺追<lb/>
　戎也<lb/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
                    <hi>影逼切或作蜮</hi>
　康侯胡氏曰<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>魯所無也故以有書陸璣曰<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>短狐<lb/>
　也一名射影如鼈三足在江淮水中人在岸上影見<lb/>
　水中投人影則射故曰射影或謂含沙射人皮肌其<lb/>
　瘡如疥公羊曰記異也左氏曰為災也山隂陸氏曰<lb/>
<pb n="23a"/>　<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>隂物也麋亦隂物也陽淑消而隂慝長此惡氣之<lb/>
　應○張氏曰是時文姜為亂其遺毒餘患至於哀姜<lb/>
　卒成篡弑之禍物類之感天之示人顯矣<lb/>
冬十月<lb/>
十有九年春王正月<lb/>
夏四月<lb/>
秋公子結媵陳人之婦于鄄遂及齊侯宋公盟<lb/>
　杜氏曰公子結魯大夫劉氏曰媵者送女也陳人者<lb/>
<pb n="23b"/>　陳大夫公羊曰大夫無遂事莘老孫氏曰陳人娶姬<lb/>
　姓之女魯使其臣公子結媵之結行至鄄遂盟齊侯<lb/>
　宋公是時齊桓方伯而宋又强國公子結不終媵事<lb/>
　而欲交歡伯主終之齊宋皆怒陳亦棄好是年之冬<lb/>
　三國皆來伐我西鄙由公子結之遂事召之義又見<lb/>
　隱元年盟于蔑○啖氏曰凡媵常事不書為公子結<lb/>
　遂事起本也東萊吕氏曰凡書大夫遂者四公子遂<lb/>
　如京師遂如晉仲孫蔑會晉荀罃遂城虎牢季孫宿<lb/>
<pb n="24a"/>　救台遂入鄆與此公子結媵婦遂及齊宋盟也<lb/>
夫人姜氏如莒<lb/>
　杜氏曰非父母之國而往書姦莘老孫氏曰婦人無<lb/>
　專行之禮故雖父母之國惟父母在得歸寧父母没<lb/>
　雖兄弟不往況他國乎惡自見矣○張氏曰文姜比<lb/>
　年如莒春秋詳書蓋與詩之變風相應當時一反關<lb/>
　睢麟趾之化而中國之俗於是大亂<lb/>
冬齊人宋人陳人伐我西鄙<lb/>
<pb n="24b"/>　杜氏曰鄙邊邑常山劉氏曰諸侯來侵伐不至國都<lb/>
　皆書某鄙髙氏曰公之事齊後於諸侯又受鄭詹而<lb/>
　公子結又以私事取怒焉故齊連陳宋來討之愚謂<lb/>
　齊人摟諸侯以伐諸侯固有辠也然魯之君臣亦有<lb/>
　以召之義又見隱二年鄭伐衞○存耕趙氏曰春秋<lb/>
　書魯之被兵逺不及國則言鄙此類是也近國則書<lb/>
　其地郎乗丘是也至言伐我則寇深矣<lb/>
二十年春王二月夫人姜氏如莒<lb/>
<pb n="25a"/>　義見十九年○康侯胡氏曰十五年姜氏如齊至是<lb/>
　再如莒而春秋書者禮義天下之防也其禁亂之所<lb/>
　由生猶防止水之所自來也衞女嫁於諸侯父母終<lb/>
　思歸寧而不得故泉水賦許穆公夫人閔衞之亡思<lb/>
　歸唁其兄而阻於義故載馳作聖人錄於國風以訓<lb/>
　後世使知男女之别自逺於禽獸也今夫人如齊以<lb/>
　寧其父母而父母已終以寧其兄弟又義不得宗國<lb/>
　猶爾而況如莒乎婦人從人者也夫死從子而莊公<lb/>
<pb n="25b"/>　失子之道不能防閑其母禁亂之所由生故初會于<lb/>
　禚次享于祝丘又次如齊師又次會于防于榖又次<lb/>
　如齊如莒又再如莒此以舊防為無所用而廢之者<lb/>
　也是以至此極觀春秋所書之法則知防閑之道也<lb/>
夏齊大災<lb/>
　災見桓十四年此書大則災之甚也人事不理則責<lb/>
　見於天春秋書之使後世懼天威也懼天威則謹人<lb/>
　事矣惡可曰適然而已乎○莘老孫氏曰春秋之時<lb/>
<pb n="26a"/>　皇極之道汨没不敘而天下災異不可勝紀故春秋<lb/>
　但取其著者書之惟宋齊陳鄭三數大國而已蓋舉<lb/>
　近可以明逺記大可以知小也<lb/>
秋七月<lb/>
冬齊人伐戎<hi>榖梁作我</hi>
　張氏曰戎在徐州之域最近齊魯故先治之許氏曰<lb/>
　戎自春秋之初即見荆乃後起故攘中國之患宜莫<lb/>
　先戎真氏曰案大災之餘不知恐懼修省而遽勤兵<lb/>
<pb n="26b"/>　以伐戎愚謂戎為中國患天子方伯不能治而齊桓<lb/>
　伐之中國以寧此其功也然桓非受命之伯不告於<lb/>
　王而專伐之此其辠也<lb/>
二十有一年春王正月<lb/>
夏五月辛酉鄭伯突卒<lb/>
　夾漈鄭氏曰厲公也立四年奔而昭公忽入立立二<lb/>
　年遇弑而子亹立立一年齊人殺之而子儀立立十<lb/>
　四年傅瑕殺之而納厲公厲公復入七年卒而文公<lb/>
<pb n="27a"/>　捷立未詳信否張氏曰突鄭莊公之孽子莊公既卒<lb/>
　即奪忽之位而篡之中閒雖為祭仲所逐旋入于櫟<lb/>
　卒取鄭國故論者以為始終能君夫篡弑竊國之人<lb/>
　而春秋終始君之且復記其卒於位豈真與之哉所<lb/>
　以著小人肆志亂臣賊子得以終於其位王法不行<lb/>
　而世之所由亂也義又見隱三年宋公卒<lb/>
秋七月戊戌夫人姜氏薨<lb/>
　張氏曰文姜之行惡矣而卒以國君之母寵榮終身<lb/>
<pb n="27b"/>　一用小君之禮此魯之禍所以未艾必至於莊公之<lb/>
　終兩君弑哀姜慶父誅而後魯亂始息也○黄氏曰<lb/>
　文姜之惡極矣春秋終始以夫人之禮書之然則孰<lb/>
　謂春秋奪人之爵或至貶及天王哉亦實書其事而<lb/>
　善惡自見耳<lb/>
冬十有二月葬鄭厲公<lb/>
　杜氏曰八月而葬緩慢也義見隱三年葬宋穆公<lb/>
　春秋本義卷七<lb/>
</p>

  </div>
            <div>
                <head>春秋本義卷八</head>
    <p>
<pb n="1a"/>欽定四庫全書<lb/>
　春秋本義卷八　　　　　元　程端學　撰<lb/>
　　　莊公<lb/>
二十有二年春王正月肆大眚<hi>公羊作省</hi>
　趙氏曰肆放也眚過也孫氏曰肆大眚辠惡無不赦<lb/>
　之辭也康侯胡氏曰舜典曰眚災肆赦易曰君子以<lb/>
　赦過宥辠周官司刺掌赦宥之法一宥曰不識再宥<lb/>
　曰過失三宥曰遺忘一赦曰孤弱再赦曰老耄三赦<lb/>
<pb n="1b"/>　曰憃愚未聞肆大眚也大眚皆肆則廢天討虧國典<lb/>
　縱有辠虐無辜惡人幸以免矣後有姑息為政數行<lb/>
　恩宥惠姦宄賊良民而其獘益滋盖流於此故諸葛<lb/>
　孔明曰治世以大徳不可以小惠其為政於蜀軍旅<lb/>
　數興而赦不妄下蜀人久而歌思猶周人之思召公<lb/>
　也斯得春秋之㫖矣胡氏曰眚災肆赦天子之制也<lb/>
　辠無大小俱赦諸侯不得行莊公肆大眚亂法易常<lb/>
　愚謂肆大眚天子猶不可況諸侯乎○莘老孫氏曰<lb/>
<pb n="2a"/>　莊公一切放縱姦惡有意於文姜之葬也莊公以文<lb/>
　姜嘗得罪於魯而播於齊大惡無道魯人切齒之深<lb/>
　者莊公欲備禮𦵏之乃先赦國中以悦人心然後舉<lb/>
　𦵏故正月肆大眚而癸丑𦵏文姜愚案此意或有之<lb/>
　比事可見然未可以此為本義也<lb/>
癸丑𦵏我小君文姜<lb/>
　公羊曰文姜莊公之母也愚謂姜氏弑逆滛亂得辠<lb/>
　宗廟國人所當誅也而得成禮而𦵏魯之典禮廢矣<lb/>
<pb n="2b"/>　其不從夫諡與七月而𦵏乃其細事不暇論也<lb/>
陳人殺其公子禦寇<hi>禦左氏作御</hi>
　孫氏曰公子世子母弟也春秋之義非天子不得專<lb/>
　殺此譏專殺也是故二百四十二年無天王殺大夫<lb/>
　而書諸侯殺大夫者四十七古者諸侯之大夫皆命<lb/>
　於天子諸侯不得專也大夫有辠則請於天子諸侯<lb/>
　不得專殺也大夫猶不得專殺況世子母弟乎無王<lb/>
　甚矣義又見後二十六年曹殺大夫○康侯胡氏曰<lb/>
<pb n="3a"/>　陳亂無政衆人擅殺之也莘老孫氏曰御寇以公子<lb/>
　之貴而見殺於國人御寇有辠矣陳之君使公子而<lb/>
　見殺焉亦未免乎有辠也愚案後二説從人字上取<lb/>
　義未詳是否<lb/>
夏五月<lb/>
　孫氏曰春秋未有以夏五月首時者此言五月盖五<lb/>
　月之下文有脱事爾髙氏曰非五月之下脱簡則是<lb/>
　誤以四月為五月爾<lb/>
<pb n="3b"/>秋七月丙申及齊髙傒盟于防<lb/>
　及之者内之微者也髙傒齊大夫也木訥趙氏曰謀<lb/>
　婚也父讎不報母喪未除而求婚於齊非孝也義又<lb/>
　見隠元年盟于蔑<lb/>
冬公如齊納幣<lb/>
　孫氏曰案桓六年子同生公十四年即位二十四年<lb/>
　如齊逆女三十有七嵗矣不得以時而婚故母喪未<lb/>
　終如齊納幣圖婚之速也莘老孫氏曰婚禮有六惟<lb/>
<pb n="4a"/>　親迎則諸侯自迎於境其他五禮皆使大夫莊公父<lb/>
　弑於齊有不同戴天之讎文姜之死在去年七月至<lb/>
　是之冬莊公猶在三年之喪也納幣大夫之事也而<lb/>
　公親焉忘君父之讎娶讎人之子又在三年之喪而<lb/>
　行大夫之職書公如齊納幣所以見公無恩於母不<lb/>
　孝於父無廉恥而納幣一舉事而大惡者三也邦衡<lb/>
　胡氏曰諸侯非朝王述職而擅越境以納幣無王甚<lb/>
　矣不止其喪婚娶讎也<lb/>
<pb n="4b"/>二十有三年春公至自齊<lb/>
　存耕趙氏曰莊公踰年而後反居喪告朔之禮俱廢<lb/>
　焉張氏曰莊公忘父讎而娶其女冒母喪而往納幣<lb/>
　以此告廟以為有人心者宜於此焉變矣此與他日<lb/>
　書至不可同日語也比事屬辭示人之意顯矣義又<lb/>
　見桓二年公至自唐<lb/>
祭叔來聘<lb/>
　朴鄉吕氏曰祭采地叔字也劉氏曰曷為邑而字天<lb/>
<pb n="5a"/>　子之下大夫也存耕趙氏曰祭有祭公祭伯祭叔意<lb/>
　者叔其弟也猶蔡季許叔之類伯其爵也公其官也<lb/>
　未詳是否戴氏曰親來聘魯祭叔之私交也非有王<lb/>
　命故不稱使大意同隠元年祭伯來此則聘耳<lb/>
夏公如齊觀社<lb/>
　朱子曰社者土神左氏曰公如齊觀社非禮也曹劌<lb/>
　諫曰不可夫禮所以整民也故會以訓上下之則制<lb/>
　財用之節朝以正班爵之義帥長幼之序征伐以討<lb/>
<pb n="5b"/>　其不然諸侯有王王有廵守以大習之非是君不舉<lb/>
　矣君舉必書書而不法後嗣何觀愚謂諸侯非王事<lb/>
　不出境且諸侯各有其社舍所事而觀他國之社巳<lb/>
　非禮矣况齊為讎國又有新婚之嫌於此見莊公之<lb/>
　棄國政無君父壊禮法忘廉恥縱遊觀辠具見矣○<lb/>
　張氏曰社者古人祀地之名古制惟社事單出里惟<lb/>
　為社田國人畢作東遷而後王制漸變祀事不存古<lb/>
　意浸為美觀襄公二十四年齊社蒐軍實使客觀之<lb/>
<pb n="6a"/>　其廢祀典而夸愚俗兆於今矣外傳曹劌曰齊棄太<lb/>
　公之法觀民於社君為是舉而往觀之非故業也天<lb/>
　子祀上帝諸侯會之受命焉諸侯祀先公卿大夫佐<lb/>
　之受命焉不聞諸侯之相會祀也愚案左氏魯語載<lb/>
　曹劌一時之言不同而俱有義故附見焉獨觀民於<lb/>
　社一語未詳是否<lb/>
公至自齊<lb/>
　莊公非王事出境舍父讎忘亷恥事遊觀其何以告<lb/>
<pb n="6b"/>　廟乎義又見桓二年公至自唐<lb/>
荆人來聘<lb/>
　陸氏曰非列侯來聘稱人君臣同辭啖氏曰言荆來<lb/>
　聘則似舉州皆來故加人字無他義髙氏曰是時楚<lb/>
　頵方弑其君而自立中國不能治而反敢來聘凡受<lb/>
　聘必於宗廟之中敬之重之也彼南蠻僣逆之人來<lb/>
　聘中國中國當以禮義外之詩謂戎狄是膺荆舒是<lb/>
　懲周公方且膺之後世子孫乃受其聘於宗廟之中<lb/>
<pb n="7a"/>　此中國衰微無禮義之甚也獻可杜氏曰書云四夷<lb/>
　來王周禮象胥掌其國使亦謂其來王也荆南蠻也<lb/>
　亟病中國來聘魯而録之者懲其非來王來貢以荆<lb/>
　蠻而行中國之禮魯亦不當受其聘也○張氏曰楚<lb/>
　自四五年來先加兵於蔡鄭而以聘至魯巳用逺交<lb/>
　近攻之術聖人於此書其來聘中庸曰送往迎來嘉<lb/>
　善而矜不能此三代柔逺人之道也然於此時以魯<lb/>
　而受楚之聘非有徳以懷來之彼以禮幣至亦當審<lb/>
<pb n="7b"/>　所以待之之術如班彪述漢宣戒邊吏之言以為待<lb/>
　遇得其情則却敵折衝應對入其數則反為輕欺觀<lb/>
　春秋書荆人來聘亦可見矣<lb/>
公及齊侯遇于榖蕭叔朝公<lb/>
　穀見七年杜氏曰蕭附庸國張氏曰徐州蕭縣朴鄉<lb/>
　吕氏曰叔字也公羊曰其言朝公何於外也髙氏曰<lb/>
　婚嫁猶未定故往見齊侯于榖此見公不恤國家之<lb/>
　事唯婚姻之務公在糓遇齊侯巳無人君相見之禮<lb/>
<pb n="8a"/>　蕭叔又從而朝之失其所矣遇又見隠四年遇于清<lb/>
　朝又見隠十一年滕薛來朝○康侯胡氏曰為禮必<lb/>
　當其物與其所而後可以言禮大夫宗婦覿而用幣<lb/>
　則非其物也蕭叔朝公于齊之榖則非其所也嘉禮<lb/>
　不野合而朝公于外是委之於野矣故野非其所君<lb/>
　子有不受必反之於正而後止此亦春秋撥亂之意<lb/>
　也<lb/>
秋丹桓宫楹<lb/>
<pb n="8b"/>　杜氏曰桓宫桓公廟也楹柱也存耕趙氏曰丹楹施<lb/>
　丹雘也左氏曰丹桓宫之楹二十四年刻其桷皆非<lb/>
　禮也御孫諫曰臣聞之儉徳之共也侈惡之大也先<lb/>
　君有共徳而君納諸大惡無乃不可乎榖梁曰禮天<lb/>
　子諸侯黝堊大夫倉士黈丹楹非禮也髙氏曰莊公<lb/>
　不能為桓復讎而反娶其女以奉祭祀故丹楹刻桷<lb/>
　以示孝甚矣莊公之行詐也夫宗廟之飾國有彝典<lb/>
　而妄肆奢麗加於襧宫亂王制瀆先君不恭莫大焉<lb/>
<pb n="9a"/>　聖人直書其事具文見意<lb/>
冬十有一月曹伯射姑卒<lb/>
　義見隠三年宋公卒<lb/>
十有二月甲寅公會齊侯盟于扈<lb/>
　杜氏曰扈鄭地在滎陽卷縣西北孫氏曰謀逆姜氏<lb/>
　也公二年之中納幣觀社及齊侯遇于榖今又盟于<lb/>
　扈甚矣義又見隠元年盟于蔑○葉氏曰小白巳伯<lb/>
　矣公復為離盟則非諸侯之政也以圖婚於我而固<lb/>
<pb n="9b"/>　其好焉爾前髙傒為防之盟而後公如齊納幣今齊<lb/>
　侯為扈之盟而後公如齊逆女康侯胡氏曰程子曰<lb/>
　遇于榖盟于扈皆為要結姻好也傳稱男子二十而<lb/>
　冠冠而列丈夫三十而不娶則非禮矣然天子諸侯<lb/>
　十五而冠者以娶必先冠而國不可久無儲貳欲人<lb/>
　君早有繼體故因以為節也鰥者老而無妻之稱舜<lb/>
　方三十未娶而師錫帝堯巳曰有鰥在下矣妻帝之<lb/>
　二女則不告於父母以為告則不得娶而廢人之大<lb/>
<pb n="10a"/>　倫堯亦不告而妻焉其欲及時而無過如此也今莊<lb/>
　公生於桓公之六年至是三十有六載矣以世適之<lb/>
　正諸侯之貴尚無内主同任社稷之事故莊公越禮<lb/>
　不顧如此其急娶夫人奉祭祀為宗廟之主而不以<lb/>
　大義裁之至於失時不孝甚矣春秋詳書於策為後<lb/>
　戒也<lb/>
二十有四年春王三月刻桓宫桷<lb/>
　杜氏曰刻鏤也桷椽也榖梁曰禮天子之桷斲之礱<lb/>
<pb n="10b"/>　之加宻石焉諸侯之桷斲之礱之大夫斲之士斲本<lb/>
　刻桷非正也夫人所以崇宗廟也取非禮與非正而<lb/>
　加之宗廟以飾夫人非正也康侯胡氏曰自常情觀<lb/>
　之丹楹刻桷疑若小失而春秋詳書於策何也桓公<lb/>
　見殺于齊則不能復而盛飾其宫夸示仇人之女廢<lb/>
　人倫悖天道而不知正春秋謹禮於微正後世人主<lb/>
　心術者也故詳書於策為後鑒也○葉氏曰商人戒<lb/>
　肜日曰典祀無豐于昵昵近也夫祀且不可豐而況<lb/>
<pb n="11a"/>　宗廟之飾乎<lb/>
𦵏曹莊公<lb/>
　義見隠三年𦵏宋穆公<lb/>
夏公如齊逆女秋公至自齊<lb/>
　莘老孫氏曰其父見弑於齊而子婚讎女是無恩於<lb/>
　父而盡禮於仇讎也公既親迎於齊當與夫人偕至<lb/>
　夫人未至而莊公先還告至於廟春秋志其告廟之<lb/>
　實且辠其先夫人而至也義又見桓二年公至自唐<lb/>
<pb n="11b"/>　○張氏曰諸侯無越境逆女之禮然則莊公無父之<lb/>
　讎猶不可以親至齊廷也况躬君弑於齊而舍宗廟<lb/>
　之守往受其女於廟乎昔晉王裒讀蓼莪之詩而哀<lb/>
　痛終其身莊公思妃偶之合兩年之閒三至齊廷而<lb/>
　念不及於其父春秋所以詳書而誅其心也愚案親<lb/>
　迎之禮見隠二年紀履緰逆女此又見莊公三十七<lb/>
　年而始娶其書公至自齊又為姜氏入起也君舉陳<lb/>
　氏曰春秋之書夫人未有詳於此者也<lb/>
<pb n="12a"/>八月丁丑夫人姜氏入<lb/>
　夫人哀姜也不曰至自齊而曰入者以莊公先至夫<lb/>
　人後入故不復言至自齊也孫氏曰公親迎於齊不<lb/>
　俟夫人而至失夫之道也婦人從夫者也夫人不從<lb/>
　公而入失婦之道也夫不夫婦不婦非所以奉先公<lb/>
　而紹後嗣也不亂何待○康侯胡氏曰昏義以正始<lb/>
　為先而公不與夫人皆至姜氏不從公而入巳失夫<lb/>
　婦之正弑閔孫邾之亂兆矣莊公越禮踰時娶仇人<lb/>
<pb n="12b"/>　之女薦舍於宗廟以成好合卒使宗嗣不立弑逆相<lb/>
　仍幾至亡國故春秋詳書其事以著莊公不孝之辠<lb/>
　為後戒也愚案先書公至自齊後書八月丁丑夫人<lb/>
　姜氏入則公不俟夫人夫人不從公昭然可見春秋<lb/>
　屬辭比事類多如此<lb/>
戊寅大夫宗婦覿用幣<lb/>
　胡氏曰大夫宗婦者同宗大夫之婦非謂大夫與宗<lb/>
　婦也覿者見夫人也左氏曰哀姜至公使宗婦覿用<lb/>
<pb n="13a"/>　幣非禮也御孫曰男贄大者玉帛小者禽鳥以章物<lb/>
　也女贄不過榛栗棗修以告䖍也今男女同贄是無<lb/>
　别也男女之别國之大節也而由夫人亂之無乃不<lb/>
　可乎○戴氏曰莊公至是年三十七嵗矣求婚於齊<lb/>
　如恐失之親如齊納幣再嵗而後逆親如齊逆女既<lb/>
　歸而後入又使大夫之妻執幣以覿違越禮制以為<lb/>
　媚恱無所不至甚矣莊公之庸繆也向也桓公娶於<lb/>
　齊致文姜之滛亂桓公不免其身今也莊公娶於齊<lb/>
<pb n="13b"/>　致哀姜之逆亂魯又幾亡其國春秋備書於冊辭煩<lb/>
　而不殺為萬世永戒也<lb/>
大水<lb/>
　義見桓元年○戴氏曰莊公即位三十年書大水者<lb/>
　三於羣公為最甚<lb/>
冬戎侵曹曹羈出奔陳赤歸于曹<hi>羈公羊作羈</hi>
　存耕趙氏曰此徐州之戎也趙氏曰羈非嫡也康侯<lb/>
　胡氏曰赤者曹之庶子愚案踰年之君稱爵今羈不<lb/>
<pb n="14a"/>　稱爵未詳盖戎侵曹曹羈懼而出奔故赤歸而自立<lb/>
　耳春秋書此見外域内侵而諸侯不能自存庶孽自<lb/>
　立而不復請命於天子也然與鄭突之事有間矣○<lb/>
　王氏曰宋執祭仲立突而逐忽故先書突而後言忽<lb/>
　明鄭有君突篡之也今後言赤而先書羈明曹無君<lb/>
　赤乃國人所逆耳愚案逆與不逆未可知今以經文<lb/>
　觀之王氏先後之説庶矣<lb/>
郭公<lb/>
<pb n="14b"/>　杜氏曰經闕誤也莘老孫氏曰郭公之事三傳皆無<lb/>
　義説公榖為曹赤理又不通案管子載郭亡之事以<lb/>
　謂齊桓過郭問父老郭何以亡父老曰善善而惡惡<lb/>
　也桓公曰善善而惡惡何至亡父老曰善善而不能<lb/>
　用惡惡而不能去郭之所以亡也莊二十四年齊桓<lb/>
　巳伯而管夷吾用事但見郭父老而問之不知在何<lb/>
　時爾然則郭之事跡亦嘗見於傳記也春秋書梁亡<lb/>
　言梁之自亡也管子載郭亡之跡盖亦曰郭自亡爾<lb/>
<pb n="15a"/>　公與亡字相近疑經書郭公為郭亡也然疑誤之事<lb/>
　聖人闕之<lb/>
二十有五年春陳侯使女叔來聘<lb/>
　杜氏曰女氏叔字榖梁曰其不名何也天子之命大<lb/>
　夫也劉氏曰名也前説近是左氏曰始結陳好也義<lb/>
　見七年齊來聘<lb/>
夏五月癸丑衛侯朔卒<lb/>
　存耕趙氏曰朔拒王命而君衛竟以衛君卒春秋從<lb/>
<pb n="15b"/>　而紀焉以著王命不勝黨惡也○莘老孫氏曰不書<lb/>
　𦵏者魯不往會爾<lb/>
六月辛未朔日有食之鼓用牲于社<lb/>
　鼓用牲于社者鼓于社又用牲于社也文十五年左<lb/>
　氏曰非禮也日有食之天子不舉伐鼓于社諸侯用<lb/>
　幣于社伐鼓于朝以昭事神訓民事君示有等威古<lb/>
　之道也葉氏曰天災有幣無牲諸侯而鼓于社僭也<lb/>
　用牲于社非禮也○康侯胡氏曰案禮諸侯旅見於<lb/>
<pb n="16a"/>　天子入門不得終禮者四而日食與焉古者固以是<lb/>
　為大變人君所當恐懼修省以荅天意而不敢忽也<lb/>
　故夏書曰乃季秋月朔辰弗集于房瞽奏鼓嗇夫馳<lb/>
　庶人走周官鼓人救日月則詔王鼓大僕凡軍旅田<lb/>
　役賛王鼓救日月亦如之諸侯用幣于社伐鼓于朝<lb/>
　退而自責皆恐懼修省以荅天意而不敢忽也然則<lb/>
　鼓用牲于社何以書譏不鼓于朝而鼓于社又用牲<lb/>
　則非禮矣張氏曰日食隂盛陽微之徴事闗天下固<lb/>
<pb n="16b"/>　不止為一魯而諸侯亦有臣民則因天變以自省如<lb/>
　洪範五事敬謹於視聴言動思之間一失其正則咎<lb/>
　必應之古人應天以實而不以文故髙宗肜日洪範<lb/>
　之言乃古人之所先務至如𦙍征與周禮鼓人大僕<lb/>
　所載乃禮文之末耳一時遭變禮文固不可廢然正<lb/>
　其本而後末可理也今莊公於充陽之本盖藐然矣<lb/>
　鼓何益乎又用牲而欲以物求免書此以見本末之<lb/>
　皆失也胡氏曰日食三十六書鼓用牲者三餘不言<lb/>
<pb n="17a"/>　鼓得常也<lb/>
伯姬歸于杞<lb/>
　存耕趙氏曰伯姬公姊妹也杜預以為公女誤矣凡<lb/>
　公女伯姬叔姬則加以子字如子叔姬之類公姊妹<lb/>
　則但稱伯叔如兄弟之辭是年始嫁過時矣愚謂又<lb/>
　為二十七年公㑹伯姬與伯姬來起文也<lb/>
秋大水鼓用牲于社于門<lb/>
　杜氏曰門國門也左氏曰鼓用牲于社于門亦非常<lb/>
<pb n="17b"/>　也凡天災有幣無牲非日月之眚不鼓邦衡胡氏曰<lb/>
　未聞大水而用牲者況伐鼓于門乎書者非惟惡為<lb/>
　國之非禮惡其不務修政事以消患弭災而為是區<lb/>
　區淫巫瞽史之見也○張氏曰案比年大水隂盛陽<lb/>
　微之變極矣莊公若思先王正厥事之意謹内外之<lb/>
　防嚴夫婦之别使隂沴無浸長之漸則後日之禍猶<lb/>
　可及止也鼓以充陽之事與後世減膳避寢之禮皆<lb/>
　既其文而未必有正厥事之誠意實政也况徒以牲<lb/>
<pb n="18a"/>　牷飲食求免乎書日食大水用牲等事以見莊公非<lb/>
　惟不恐懼修省以正其本而禮文之末亦錯矣此魯<lb/>
　之所以亂也<lb/>
冬公子友如陳<lb/>
　公子友莊公之母弟即季子也杜氏曰諸魯出聘皆<lb/>
　書如報女叔之聘也存耕趙氏曰大夫出聘自友始<lb/>
　春秋書之以著交政之漸且以著三桓之所自始也<lb/>
　義又見隠七年齊來聘○莘老孫氏曰大夫之聘必<lb/>
<pb n="18b"/>　書之於春秋者可以見其往來之國皆於其黨而其<lb/>
　行多非禮也有以私行者有以强大行者皆非周制<lb/>
　聘問之常故謹録之也<lb/>
二十有六年春公伐戎<hi>公羊無春字脱也</hi>
　戎為中國患諸侯伐之是也故伯禽征徐戎而孔子<lb/>
　録之于書然必請命于天子方伯然後行事今莊公<lb/>
　擅興師則無王矣况隠桓之際與戎會盟致有伐凡<lb/>
　伯追戎濟西之事不能防微杜漸使恃强暴横則勞<lb/>
<pb n="19a"/>　民動衆角力非類春秋書之所以警後世君人者不<lb/>
　可不謹其始也義又見二十年齊伐戎<lb/>
夏公至自伐戎<lb/>
　義見桓二年公至自唐<lb/>
曹殺其大夫<lb/>
　孫氏曰不書名氏者脫之愚謂義在專殺大夫而不<lb/>
　繫乎名氏雖無名氏義亦著也康侯胡氏曰古者諸<lb/>
　侯之卿大夫士命於天子而諸侯不敢專命也其有<lb/>
<pb n="19b"/>　辠則請於天子而諸侯不敢專殺也及春秋時國無<lb/>
　大小卿大夫士皆專命之而不以告於王朝有辠無<lb/>
　辠皆專殺之而不以歸於司寇無王甚矣五伯三王<lb/>
　之辠人而葵丘之會猶曰無專殺大夫故春秋明書<lb/>
　於策備天子之禁也後倣此<lb/>
秋公會宋人齊人伐徐<hi>左氏古本無公字公羊榖梁有公字張氏日案齊宋皆卑者内亦當然左氏為正</hi>
　宋序齊上者宋本公爵齊桓未伯每序齊上既伯乃<lb/>
<pb n="20a"/>　序齊下今齊宋之大夫伐徐故仍序齊上耳未必宋<lb/>
　主兵也徐張氏曰嬴姓國近齊魯泗洲臨淮縣是也<lb/>
　義見此年伐戎<lb/>
冬十有二月癸亥朔日有食之<lb/>
　義見隠三年<lb/>
二十有七年春公會把伯姬于洮<hi>徒刀切</hi>
　杜氏曰洮魯地薛氏曰洮溝在濟州張氏曰濟南府<lb/>
　是也愚案禮女子巳嫁父母在一嵗一歸寧父母没<lb/>
<pb n="20b"/>　使大夫歸寧所以别嫌也伯姬無父母則無可歸之<lb/>
　理矣而莊公非王事棄國政會伯姬于洮非禮也陸<lb/>
　氏曰參譏之公及杞侯伯姬俱失正矣○莘老孫氏<lb/>
　曰伯姬前年歸杞會公于洮三傳皆無滛惡之跡春<lb/>
　秋書之與夫人姜氏會齊侯于禚文同而無異者盖<lb/>
　婦人無專行之道傅母不至不下堂伯姬無事而會<lb/>
　公于洮安知其不為惡傳無其事而經書之文同者<lb/>
　犯禮之迹無異也戴氏曰夫人會諸侯古無是事也<lb/>
<pb n="21a"/>　文姜數會齊侯不以為異杞伯姬踵而行之莊公亦<lb/>
　安而受之先儒謂伯姬為莊公女非也<lb/>
夏六月公會齊侯宋公陳侯鄭伯同盟于幽<lb/>
　存耕趙氏曰距前盟十二年用殷同也義見十六年<lb/>
　○張氏曰再舉同盟之禮以申假令而一諸侯之心<lb/>
　也魯宋陳鄭偕至而衛不來故明年伐衛<lb/>
秋公子友如陳𦵏原仲<lb/>
　原仲稱字與單伯同左氏曰原仲季友之舊杜氏曰<lb/>
<pb n="21b"/>　陳大夫原氏仲字季友違禮會外大夫𦵏○康侯胡<lb/>
　氏曰公子友私行也人臣之禮無私交大夫非君命<lb/>
　不越境春秋端本之書也京師諸夏之表也祭伯以<lb/>
　寰内諸侯而來魯祭叔以王朝大夫而來聘尹氏以<lb/>
　天子三公來告其喪誣上行私表不正矣是故季子<lb/>
　違王制委國事越境而會𦵏其後陳莊子死赴喪於<lb/>
　魯魯人欲勿哭繆公召縣子而問焉曰古者大夫束<lb/>
　脩之問不出境雖欲哭焉得而哭諸今之大夫交政<lb/>
<pb n="22a"/>　於中國雖欲勿哭焉得而勿哭末流可知矣劉氏曰<lb/>
　君不行使乎大夫君行使乎大夫内之失正也大夫<lb/>
　不交諸侯大夫交諸侯原氏失正也内失正原氏失<lb/>
　正季子可以巳矣則是從命也參譏之此說未詳是<lb/>
　否<lb/>
冬杞伯姬來<lb/>
　莘老孫氏曰春秋内女適諸侯者多矣於其歸寧未<lb/>
　嘗曰子某姬來歸寧常事不書也伯姬非莊公子義<lb/>
<pb n="22b"/>　不當歸春秋以其歸之非禮故書曰杞伯姬來也愚<lb/>
　謂公與伯姬春會于洮其冬又來踰禮甚矣而此又<lb/>
　為杞伯來朝起文也<lb/>
莒慶來逆叔姬<lb/>
　莒慶莒大夫髙氏曰叔姬者伯姬之妹非莊公女也<lb/>
　朴鄉吕氏曰莒慶自為逆也叔姬何以稱字大夫逆<lb/>
　則稱字為君逆則稱女公羊曰此何以書譏大夫越<lb/>
　境逆女非禮也董子曰大夫無束脩之餽無諸侯之<lb/>
<pb n="23a"/>　交越竟逆女紀辠也莘老孫氏曰莒子為君不能制<lb/>
　其臣而使之外交諸侯則不君矣莒慶莊公莒子皆<lb/>
　有辠也<lb/>
杞伯來朝<lb/>
　濟川何氏曰杞先代子孫也方東樓公始封之時與<lb/>
　微子唘無異得用天子禮樂才入春秋巳失公爵降<lb/>
　而曰侯或稱伯或稱子亦足以知其微弱與桓二年<lb/>
　滕稱子同愚謂杞伯不朝王而朝魯巳失禮矣况為<lb/>
<pb n="23b"/>　伯姬之來而來朝夫既不能閑有家而復以身徇之<lb/>
　宜其失禮之中又失禮也義又見隠十一年滕薛來<lb/>
　朝<lb/>
公會齊侯于城濮<hi>音卜</hi>
　杜氏曰城濮衛地義見隠九年會于防<lb/>
二十有八年春王三月甲寅齊人伐衛衛人及齊人戰<lb/>
衛人敗績<lb/>
　齊衛稱人者將卑師少也及衛及之也不地於衛也<lb/>
<pb n="24a"/>　曰衛人及齊人戰者齊人伐衛衛人不服而與齊戰<lb/>
　也夫齊桓之盟諸侯定伯業雖非至公然以安中國<lb/>
　攘夷狄為名則固可與矣十六年衛既與齊同盟二<lb/>
　十七年之盟乃背而去之齊之來伐有辭矣衛能引<lb/>
　躬自咎則齊當自退乃不反已遂與齊戰以至敗績<lb/>
　使無辜之民肝腦塗地書曰衛人及齊人戰衛辠為<lb/>
　大而齊為彼善於此也義又見隠二年鄭伐衛<lb/>
夏四月丁未邾子瑣卒<lb/>
<pb n="24b"/>　黄氏曰瑣克之子也大意見隠七年滕侯卒<lb/>
秋荆伐鄭公會齊人宋人救鄭<lb/>
　左氏曰楚令尹子元以車六百乘伐鄭入於桔柣之<lb/>
　門衆車入自純門及逵市縣門不發楚言而出子元<lb/>
　曰鄭有人焉諸侯救鄭楚師夜遁鄭人將奔桐丘諜<lb/>
　告曰楚幕有烏乃止愚謂外裔内侵天子方伯不能<lb/>
　治向非齊桓率諸侯以救之則中國被其毒幾何其<lb/>
　不淪胥于敗也此其功也然桓非命伯且不請于王<lb/>
<pb n="25a"/>　又其所以救鄭者不過仗大義為服諸侯計初無懇<lb/>
　惻之誠心正孟子所謂非真有者此其過也春秋書<lb/>
　之一以見中國衰微荆蠻暴横二以見敝壊之餘賴<lb/>
　有齊桓之舉三以見天子失御方伯失職使諸侯自<lb/>
　為禮樂征伐雖粗拯一時之危然王綱之壊至此而<lb/>
　極盖聖人憂世之心樂善之誠並行而不相悖皆惻<lb/>
　隠流行之實也○黄氏曰楚與中國争鄭自此始<lb/>
冬築郿<hi>公羊榖梁作微</hi>
<pb n="25b"/>　杜氏曰郿魯下邑築公羊曰造邑也莘老孫氏曰春<lb/>
　秋書築者七其六皆臺囿也邑者惟一處耳今不謂<lb/>
　之城而謂之築言城者城舊邑也言築者築新邑也<lb/>
　盖臺囿無舊新為之者必皆曰築然則築郿者新城<lb/>
　而為邑也不曰新無舊也不曰城無所因也春秋之<lb/>
　法興作皆書所以重民力謹天時也先書築郿而下<lb/>
　書大無麥禾則公之興作不量力可知矣愚謂又見<lb/>
　其違王制也<lb/>
<pb n="26a"/>大無麥禾<lb/>
　大無者竭盡之辭冬書大無麥禾者夏悉無麥秋悉<lb/>
　無禾至冬而總記之也莘老孫氏曰此書大無麥禾<lb/>
　非常無之也無水旱蟲螟而大無者嵗不收也舉魯<lb/>
　之國無收者焉服䖍曰隂陽不和土氣不養故禾麥<lb/>
　不成愚謂政事乖繆則天地變常稼穡不成不可委<lb/>
　之於數春秋書之所以戒有國者謹敕人事燮理隂<lb/>
　陽而巳又為告糴起文也<lb/>
<pb n="26b"/>臧孫辰告糴于齊<hi>辰榖梁作臣</hi>
　臧孫辰魯大夫臧文仲哀伯子外傳曰文仲以鬯圭<lb/>
　與玉磬如齊告糴曰不腆先君之敝器敢告滯積以<lb/>
　紓執事齊人歸其玉而與之糴盧氏曰一不登而告<lb/>
　糴鄰國責魯無儲蓄以擬凶災無恤民憂下之心兵<lb/>
　革力役不息以致荒耗又明人君當謹積聚省財用<lb/>
　以備凶年也○莘老孫氏曰古之為國必有數嵗之<lb/>
　備雖甚豐年民食之者不過四鬴也君取之者不過<lb/>
<pb n="27a"/>　什一也民之食有節君之取有度則為國三年而餘<lb/>
　一年之蓄九年而餘三年之蓄二十七年而餘九年<lb/>
　之蓄湯之旱七年堯之水九年而天下無飢者其蓄<lb/>
　素具也水旱無常又無蓄以備之則是使民恃天而<lb/>
　生也安得為民父母哉莊公在位二十八年雖九年<lb/>
　之蓄可具也而於其無事奪民之力使不得盡力於<lb/>
　耕耨又驅之戰鬭而傷之一年不登告糴於外春秋<lb/>
　譏莊公在位之久蓄積無素也<lb/>
<pb n="27b"/>二十有九年春新延廏<lb/>
　新者徹其舊而一新之也延馬廐名國雖無饑用民<lb/>
　必在農隙去年大無麥禾告糴于齊上下困乏可知<lb/>
　矣今春正當賑給勸耕惠鮮窮困而奪其力傷其財<lb/>
　見莊公之無志於救荒而厲民以畜馬有國家者知<lb/>
　所鑒矣○劉氏曰春秋二百四十二年所興作修舊<lb/>
　多矣不必書也而延廐南門盖微耳何故獨書哉又<lb/>
　新宫災魯公之廟也災與壊不能不修而經無修之<lb/>
<pb n="28a"/>　之文雉門及兩觀災記新作焉吾以此數者參之修<lb/>
　舊不足書其書者皆非禮之制不務公室者也<lb/>
夏鄭人侵許<lb/>
　髙氏曰許鄭鄰也諸侯救鄭而許不至故侵之張氏<lb/>
　曰許與鄭世讎也然自盟幽之後不與於齊桓之會<lb/>
　鄭人侵之或齊之命歟自後許始從中國未詳孰是<lb/>
　義見莊十年公侵宋<lb/>
秋有蜚<hi>扶味切</hi>
<pb n="28b"/>　蜚者臭惡之蟲山海經云蜚如牛白首一目蛭尾行<lb/>
　水則竭行草則枯見則有兵疫劉氏曰曰有者所以<lb/>
　明其無也公羊曰記異也愚謂此皆人事反常中國<lb/>
　正氣衰耗故窮裔絶域惡氣駸駸入焉有國家者致<lb/>
　中和則陽淑長而隂慝消矣此與有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>同義○劉氏<lb/>
　曰鸜鵒不踰濟而蜚非中國之物暫而一至故不可<lb/>
　言多而言有麋者中國之所有也有之不足異而多<lb/>
　則為異故不可言有而言多螽螟者中國所多也多<lb/>
<pb n="29a"/>　不足怪而為災則書故不可言多而言災此製言之<lb/>
　體也<lb/>
冬十有二月紀叔姬卒<lb/>
　叔姬失節歸酅卒非其所也而魯亦不當卒之又為<lb/>
　明年𦵏叔姬起文<lb/>
城諸及防<lb/>
　杜氏曰諸防皆魯邑諸城陽諸縣張氏曰宻州諸城<lb/>
　縣縣又有故防城言及者别二邑也防見隠九年黄<lb/>
<pb n="29b"/>　氏曰先諸及防也義見隠七年城中丘此則饑嵗勞<lb/>
　民連城二邑甚矣○髙氏曰前年冬築郿大饑告糴<lb/>
　此年新延廐又城諸及防公不恤民而屢興役無君<lb/>
　人之心矣愚謂屬辭比事此類是也<lb/>
三十年春王正月<lb/>
夏師次于成<hi>左氏無師字任氏曰當從公榖</hi>
　張氏曰成魯地地譜泰山鉅平縣東南愚謂諸侯非<lb/>
　王命不得擅興師况輕舉次止而無所用乎夫兵不<lb/>
<pb n="30a"/>　得巳而用之今師出無名不惟干犯王法亦使人心<lb/>
　渙㪚必敗之勢也<lb/>
秋七月齊人降鄣<hi>音章</hi>
　杜氏曰東平無鹽縣東北有鄣城張氏曰即東平府<lb/>
　須城縣常山劉氏曰鄣微弱小國齊肆其强力脅而<lb/>
　服之也不書鄣降而曰齊人降鄣者責齊之深也康<lb/>
　侯胡氏曰伯者之政以强臨弱急事功也故曰五伯<lb/>
　三王之辠人也○莘老孫氏曰春秋書降者二降者<lb/>
<pb n="30b"/>　降服之名也入年郕降于齊師不曰齊師降郕而曰<lb/>
　郕降者是時齊魯之師相會圍郕郕不降於魯而自<lb/>
　降齊耳今書齊人降鄣非鄣欲降也齊强降之耳吕<lb/>
　氏曰管仲所以相其君者功業可見矣<lb/>
八月癸亥𦵏紀叔姬<lb/>
　髙氏曰叔姬停殯於酅踰歴九月始克𦵏孫氏曰媵<lb/>
　而卒𦵏者歸于酅卒于酅皆非其所也○獻可杜氏<lb/>
　曰叔姬者紀之媵耳紀既滅則當即歸於魯而又從<lb/>
<pb n="31a"/>　紀季於酅非禮之甚卒𦵏固在於紀季矣<lb/>
九月庚午朔日有食之鼓用牲于社<lb/>
　義見二十五年<lb/>
冬公及齊侯遇于魯濟<lb/>
　杜氏曰濟水歴齊魯界在齊界為齊濟在魯界為魯<lb/>
　濟盖魯地義見隠四年遇于清<lb/>
齊人伐山戎<lb/>
　朴鄉吕氏曰山戎北戎也其稱人以伐何非有大役<lb/>
<pb n="31b"/>　也木訥趙氏曰山戎去中國逺在舜之營州古孤竹<lb/>
　國之地東距遼北距燕康侯胡氏曰桓公不務徳勤<lb/>
　兵逺伐不正王法則將開後世之君勞中國而事開<lb/>
　邊捨近政而貴逺略因吾民之力争不毛之地其患<lb/>
　有不勝言者故以為好武功而不修文徳者之戒也<lb/>
　義又見二十年齊伐戎○髙氏曰桓公徒欲耀威武<lb/>
　於山戎以誇示逺近耳<lb/>
三十有一年春築臺于郎<lb/>
<pb n="32a"/>　郎見隠九年何氏曰四方而髙曰臺天子有靈臺以<lb/>
　候天地諸侯有時臺以候四時登髙望逺人情所樂<lb/>
　動而無益於民雖樂不為也愚謂春築則奪農時于<lb/>
　郎則非其地從耳目之欲而不恤國事劉氏所謂厲<lb/>
　民以自樂者也<lb/>
夏四月薛伯卒<lb/>
　薛始稱伯見桓二年滕子來朝大意見隠七年滕侯<lb/>
　卒<lb/>
<pb n="32b"/>築臺于薛<lb/>
　杜氏曰薛魯地義見前○莘老孫氏曰春築臺于郎<lb/>
　夏築臺于薛莊公務一身之娱而勞民如此<lb/>
六月齊侯來獻戎㨗<lb/>
　孔氏曰獻者自下奉上之辭㨗者勝也戰勝而有獲<lb/>
　獻其獲無囚而獻其功亦稱㨗也左氏曰非禮也凡<lb/>
　諸侯有四裔之功則獻于王王以警不庭中國則否<lb/>
　諸侯不相遺俘莘老孫氏曰齊桓伯者不務徳以綏<lb/>
<pb n="33a"/>　諸侯而專恃兵革逺以伐戎巳有過矣又以其伐戎<lb/>
　之所得誇示諸侯以自矜大因使之威服焉春秋誅<lb/>
　齊桓矜功威魯之辠也張氏曰齊桓恃功而不知禮<lb/>
　魯不當納之其辠皆可見矣<lb/>
秋築臺于秦<lb/>
　杜氏曰東平范縣西北有秦亭張氏曰案寰宇記范<lb/>
　縣屬濮州亭尚存榖梁曰不正罷民三時財盡則怨<lb/>
　力盡則懟君子危之故謹而志之也張氏曰莊公一<lb/>
<pb n="33b"/>　嵗築三臺政所謂及是時般樂怠敖者則治國治家<lb/>
　之當務荒廢多矣此所以踰年身死而蕭墻之禍至<lb/>
　易世不能定也可不鑒哉義又見前○髙氏曰公比<lb/>
　年興役今又一嵗三時築臺又不在國中之地逺于<lb/>
　于郎于薛于秦非所築而築既為失矣築而又築之<lb/>
　抑又甚也管子曰臺榭相望者亡國之廡也當是時<lb/>
　慶父執政而通乎夫人故數築臺于逺地以為公遊<lb/>
　觀之娱公亦為其所惑而不自知也<lb/>
<pb n="34a"/>冬不雨<lb/>
　公羊曰記異也存耕趙氏曰隂陽和則為雨不雨氣<lb/>
　不和也魯莊勤民力役怨氣之所召也愚謂冬不雨<lb/>
　不害禾稼而亦書者見聖人燮理隂陽無所不至不<lb/>
　但為害稼書也盖致中和則天地自位風雨以時萬<lb/>
　物生育在其中矣○莘老孫氏曰春秋書不雨者七<lb/>
　隂陽不和之異也人物在天地閒皆仰隂陽以生隂<lb/>
　陽不和則物必不遂故春秋之法一時不雨則書不<lb/>
<pb n="34b"/>　以為災也異之大者不可不記也<lb/>
三十有二年春城小榖<lb/>
　范氏曰小榖魯邑孫氏曰曲阜西北有小榖城義見<lb/>
　隠七年城中丘此則饑饉之後屢興工役傷財害民<lb/>
　甚矣○薛氏曰莊公自六年之後大無麥禾無麥苗<lb/>
　螟麋<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>蜚相繼而有大水者三中君之性尚當少警<lb/>
　而公之侈心日起丹楹刻桷告糴而有築郿之役次<lb/>
　年新廏城諸防去年三築臺今春又城小榖平嵗猶<lb/>
<pb n="35a"/>　曰不可况薦饑而輕用民力乎愚謂此皆屬辭比事<lb/>
　為後日滛亂弑逆起文也<lb/>
夏宋公齊侯遇于梁丘<lb/>
　杜氏曰梁丘在髙平昌邑縣西南張氏曰在濟州昌<lb/>
　邑縣愚謂伐國先書主兵會盟先書主會主盟以遇<lb/>
　禮見仍以爵為首義見隠四年遇于清<lb/>
秋七月癸巳公子牙卒<lb/>
　公子牙慶父同母弟即僖叔也髙氏曰牙卒其子乃<lb/>
<pb n="35b"/>　公孫兹兹之後則有叔孫得臣叔孫僑如叔孫豹叔<lb/>
　孫婼叔孫不敢叔孫州仇皆執魯國之政者是以謹<lb/>
　志其卒愚謂此記三桓之始與季友卒同義皆譏世<lb/>
　卿也大意又見隠元年益師卒<lb/>
八月癸亥公薨于路寢<lb/>
　榖梁曰路寢正寢也寢疾居正寢正也男子不絶於<lb/>
　婦人之手以齊終也愚謂莊公薨于路寢得正矣正<lb/>
　則為常事何以書乎為緩葬私諡起文也義又見隠<lb/>
<pb n="36a"/>　三年宋公卒○趙氏曰莊公正終而嗣禍興分位不<lb/>
　明而閨帷不修也故宗嗣素定之兵權散主之閨闈<lb/>
　嚴飭之小人女子不尸重任賢良受託鼎足交輔則<lb/>
　簒弑之禍曷由而至哉<lb/>
冬十月已未子般卒<hi>公羊榖梁作乙未</hi>
　般莊公子也稱子般者因其卒而名也趙氏曰子般<lb/>
　子赤以被弑故不書地與隠同子野正卒亦不地疑<lb/>
　經闕之左氏曰初公築臺臨黨氏見孟任從之生子<lb/>
<pb n="36b"/>　般焉雩講於梁氏女公子觀之圉人犖自牆外與之<lb/>
　戯子般怒使鞭之公曰不如殺之是不可鞭犖有力<lb/>
　焉子般即位次於黨氏共仲使圉人犖賊般於黨氏<lb/>
　成季奔陳立閔公張氏曰莊公主魯之社稷而君道<lb/>
　不立上不能正其母使出入滛縱配耦不早立是致<lb/>
　冢嗣之位不足以自定内失閑家之道而貽身後之<lb/>
　患易曰閑有家傳曰欲治其國者先齊其家莊公反<lb/>
　此使滛亂肆行雖其身免簒弑之禍而及其二子春<lb/>
<pb n="37a"/>　秋自夫人孫齊以來三十年間備載莊公内治之失<lb/>
　而終之以此所以辠其為風教之本而不免於首惡<lb/>
　也<lb/>
公子慶父如齊<lb/>
　劉氏曰慶父雖殺子般未敢便取其國利閔公之幼<lb/>
　而立焉其如齊直告立君也愚謂亦恐齊之見討故<lb/>
　結納其君臣耳啖氏曰書公子慶父如齊見臣子之<lb/>
　辠也此言弑君之賊臣子不能討之又非逐之而去<lb/>
<pb n="37b"/>　明書如齊以見其辠陸氏曰齊為伯主而不能討又<lb/>
　許其來惡可知也○康侯胡氏曰子般之卒慶父弑<lb/>
　也莊公幼年即位專以兵權授之慶父嵗月既久威<lb/>
　行中外其流至此故於餘丘而書慶父帥師以志得<lb/>
　兵之始而卒書公薨子般卒慶父如齊以見其出入<lb/>
　自如無敢討之者其垂戒之義明且逺矣<lb/>
狄伐邢<lb/>
　存耕趙氏曰此北狄也邢姬姓周公之𦙍杜氏曰國<lb/>
<pb n="38a"/>　在廣平襄國縣張氏曰即邢州龍岡縣莘老孫氏曰<lb/>
　春秋之時周室既卑邢為同姓之國而伐于狄書之<lb/>
　所以見諸姬之失序而狄人之盛强也王政不行簡<lb/>
　書莫畏於狄人何責哉高氏曰此為齊人救邢而書<lb/>
　亦見中國之衰也義又見隠七年戎伐凡伯○貫道<lb/>
　王氏曰戎亂曹魯荆病蔡鄭狄禍邢衛三害之始也<lb/>
　許氏曰春秋戎先見荆次之狄次之而荆暴於戎狄<lb/>
　又暴於荆當惠王世戎狄荆楚交伐中夏使無齊桓<lb/>
<pb n="38b"/>　攘服定之豈復有中國哉愚謂此聖人所以與其功<lb/>
　而議其過也<lb/>
　<lb/>
　<lb/>
　<lb/>
　<lb/>
　<lb/>
　春秋本義卷八<lb/>
</p>

  </div>
            <div>
                <head>春秋本義卷九</head>
    <p>
<pb n="1a"/>欽定四庫全書<lb/>
　春秋本義卷九　　　　　元　程端學　撰<lb/>
　　　閔公<hi>名開莊公子諡曰閔索隠曰系本名啓避漢景帝諱作開年八嵗</hi>
元年春王正月<lb/>
　義見隠元年○不書即位義見莊公<lb/>
齊人救邢<lb/>
　左氏曰狄人伐邢管仲言於齊侯曰戎狄豺狼不可<lb/>
　厭也諸夏親暱不可棄也宴安鴆毒不可懐也詩云<lb/>
<pb n="1b"/>　豈不懐歸畏此簡書簡書同惡相恤之謂也請救邢<lb/>
　以從簡書齊人救邢義見莊二十八年救鄭<lb/>
夏六月辛酉𦵏我莊公<lb/>
　十一月而𦵏左氏曰亂故是以緩義見𦵏桓公<lb/>
秋八月公及齊侯盟于落姑<hi>落公羊榖梁作洛</hi>
　杜氏曰落姑齊地義見隠元年盟于蔑○葉氏曰小<lb/>
　白方伯諸侯閔公雖立而慶父之惡不可以不除則<lb/>
　假齊之重以定公位者實季子之意此所謂因陳援<lb/>
<pb n="2a"/>　以訴於齊使夫人慶父之惡不得隠而後魯可為者<lb/>
　也經所以書公及齊侯盟于落姑盖齊侯與公即其<lb/>
　地以為盟其謀出於齊非出於魯既盟而慶父之惡<lb/>
　見其姦不得行則季子亦可挾齊以歸魯是盟固季<lb/>
　子定公位非魯人納季子也愚以事勢考之此盟多<lb/>
　季子倚齊為歸魯計耳故既盟而季子來歸<lb/>
季子來歸<lb/>
　季字子者男子通稱孫氏曰莊公薨子般卒閔公幼<lb/>
<pb n="2b"/>　沖慶父與夫人通勢傾公室不朝夕國人洶洶得季<lb/>
　友以平内難故曰季子來歸朱子曰季子來歸如髙<lb/>
　子來盟齊仲孫來之類當時魯國内亂得一季子歸<lb/>
　國則國人皆有慰望之意故史喜而書之夫子直書<lb/>
　史家之辭其實季子無狀觀成風之事可見一書季<lb/>
　子來歸而季氏得政權去公室之漸皆由此起矣○<lb/>
　胡氏曰季子既不能平姜氏之亂誅慶父之惡致使<lb/>
　二人卒弑其君故其次年慶父書奔莒夫人孫于邾<lb/>
<pb n="3a"/>　以見季友之過也沈僩問季友之為人朱子曰此人<lb/>
　亦多可疑諸家多言季子來歸為美之之詞據某看<lb/>
　此一句正是聖人著季氏所以專國為禍之基又成<lb/>
　風聞季氏之繇乃事之左氏記此數語亦有説話此<lb/>
　等人皆是魯國之賊耳萬人傑又問成風事季友與<lb/>
　敬嬴事襄仲一般春秋何故襃季友如書季子來歸<lb/>
　是也人傑謂季子既歸而閔公被弑慶父出奔季子<lb/>
　不能討賊是其意在立僖公也朱子曰縱失慶父之<lb/>
<pb n="3b"/>　辠小季子自有大惡若春秋反襃之則不可曉盖如<lb/>
　髙子仲孫之徒只是舊史書之聖人因其文而不革<lb/>
　所以書之者欲見當時事跡付諸後人公議耳<lb/>
冬齊仲孫來<lb/>
　仲孫齊大夫名湫字者天子命大夫也左氏曰齊仲<lb/>
　孫湫來省難仲孫歸曰不去慶父魯難未巳公曰若<lb/>
　之何而去之對曰難不巳將自斃君其待之存耕趙<lb/>
　氏曰有命可仗必書使矣朴鄉吕氏曰非盟也非聘<lb/>
<pb n="4a"/>　也直書曰來其義見矣劉氏曰桓公不務修伯主之<lb/>
　義討有辠扶微國而更使智計之士覘伺虛實令慶<lb/>
　父極惡魯君再弑此由桓公仲孫謀不臧之故也春<lb/>
　秋書之以見君使臣不以禮臣事君不以忠也田恒<lb/>
　弑其君孔子沐浴而朝告於哀公請討之夫事君之<lb/>
　義捨孔子無可為者矣<lb/>
二年春王正月齊人遷陽<lb/>
　杜氏曰陽國名張氏曰陽國漢志東海郡陽都縣是<lb/>
<pb n="4b"/>　盖桓公之强力施於可取者如此非有興滅繼絶之<lb/>
　誠心也愚謂陽國天子所封也桓公以尊王為名而<lb/>
　遷天子所封之國則其所以尊王者假之而已義又<lb/>
　見十年宋遷宿○吕氏曰聖人作春秋功過不相掩<lb/>
　齊人遷陽以兵力劫之辠之甚也<lb/>
夏五月乙酉吉禘于莊公<lb/>
　趙氏曰禘王者之大祭也王者既立始祖之廟又推<lb/>
　始祖所自出之帝祀之於始祖之廟而以始祖配之<lb/>
<pb n="5a"/>　也葉氏曰何以言吉禘喪三年不祭惟天地社稷則<lb/>
　越紼而行事莊公之喪二十二月矣未應吉而吉也<lb/>
　禘祭於太祖之廟以其祖配之也君薨祔而作王特<lb/>
　祀於寢三年升於廟莊公之主未升於廟即於寢而<lb/>
　以莊公配之非所配而配也康侯胡氏曰程子曰天<lb/>
　子禘諸侯祫大夫享庶人薦上下之殺也魯侯耳而<lb/>
　有禘祭春秋之中所以言禘不言祫也孔子曰魯之<lb/>
　郊禘非禮也周公其衰矣禘言吉者喪未三年行之<lb/>
<pb n="5b"/>　大早也于莊公者方祀於寢非宫廟也一舉三失禮<lb/>
　焉春秋之所謹也○髙氏曰閔公幼何知焉聖人書<lb/>
　此著季子之徒執國政者之辠也<lb/>
秋八月辛丑公薨<hi>丑公羊作酉</hi>
　左氏曰初公傅奪卜齮田公弗禁秋八月辛丑共仲<lb/>
　使卜齮賊公於武闈公羊曰公薨何以不地隠之也<lb/>
　何隠爾弑也孰弑之慶父也杜氏曰實殺書薨又不<lb/>
　地者皆史策諱之邦衡胡氏曰於公薨之下書夫人<lb/>
<pb n="6a"/>　孫邾慶父奔莒則弑君之跡自見矣黄氏曰莊公不<lb/>
　能防閑其母播其惡於衆又忘父事讎求婚於齊致<lb/>
　哀姜通於慶父叔牙公没而謀簒弑二世殱焉慶父<lb/>
　之後為孟孫叔牙之後為叔孫季友之後為季孫三<lb/>
　桓擅政禄去公室魯之衰自莊公始矣閔公生八嵗<lb/>
　而慶父立之立二年而慶父弑之閔公盖可閔而未<lb/>
　有是非之可議也義又見隠四年衛州吁事<lb/>
九月夫人姜氏孫于邾公子慶父出奔莒<lb/>
<pb n="6b"/>　姜氏哀姜莊公夫人也左氏曰成季以僖公適邾共<lb/>
　仲奔莒乃入立之以賂求共仲于莒莒人歸之及宻<lb/>
　使公子魚請不許哭而往共仲曰奚斯之聲也乃縊<lb/>
　閔公哀姜之娣叔姜之子也故齊人立之共仲通於<lb/>
　哀姜哀姜欲立之閔公之死也哀姜與知之故孫于<lb/>
　邾髙氏曰先書公薨而繼書此則知姜氏與慶父二<lb/>
　人者實弑君也胡氏曰季子既歸獨執國命以魯之<lb/>
　衆因齊之力取慶父弑君之賊而殺之其勢甚易也<lb/>
<pb n="7a"/>　而季子不能以至復弑閔公今又不討使姜氏慶父<lb/>
　得以出奔縱釋同惡之人故書存耕趙氏曰二國保<lb/>
　姦之辠亦莫能掩矣愚案雖書慶父之奔亦以著三<lb/>
　桓之始也○葉氏曰子般之弑夫人與慶父矯立閔<lb/>
　公而歸獄於鄧扈樂故夫人猶得安國中而慶父可<lb/>
　以託君命以聘齊閔公之弑慶父簒而不得則夫人<lb/>
　與慶父之計窮矣外已失齊援而惡暴於國人雖權<lb/>
　在已亦無能為季子可誅而不誅猶使逃焉者以僖<lb/>
<pb n="7b"/>　公為重而不遽討之也康侯胡氏曰莊公㤀親釋怨<lb/>
　無志復讎忘父子之恩絶君臣之義國人習而不察<lb/>
　將以是為常事則亦不知有君之尊有父之親矣莊<lb/>
　公行之而不疑大臣順之而不諫百姓安之而無憤<lb/>
　疾之心也則人欲必肆天理必滅故慶父無君之心<lb/>
　動圉人犖卜齮之刃交發于黨氏武闈之門哀姜以<lb/>
　國君母與聞乎故而不忌也當是時魯君再弑幾至<lb/>
　亡國不亦㦧乎所謂治之於未亂保之於未危不可<lb/>
<pb n="8a"/>　不察也<lb/>
冬齊髙子來盟<lb/>
　杜氏曰髙傒也齊侯使來平魯亂僖公新立因遂結<lb/>
　盟故不稱使也魯人貴之故不書名程子曰盟未前<lb/>
　定也胡氏曰書法同屈完來盟義又見隠元年盟于<lb/>
　蔑此則不討慶父之亂而但使傒來定僖公則桓公<lb/>
　之情亦可見矣○韓中甫曰子般弑閔公又弑夫人<lb/>
　慶父奔為齊桓者宜具其事告諸天王討魯之賊命<lb/>
<pb n="8b"/>　可立者立之則安危繼絶之義庶矣乃命髙子一來<lb/>
　識者本其心不過仗義服諸侯成伯業耳僖公者莊<lb/>
　公之庶子也上不受於天王下不承於先君内倚成<lb/>
　風屬季子而立外邀大國之臣以定位擅王官之盟<lb/>
　專廢置之權説者謂傒能因事制宜故夫子稱髙子<lb/>
　以著其善者過矣盖魯人當疑危之際幸傒來盟以<lb/>
　自安故書之曰髙子云爾夫子因而不革付天下後<lb/>
　世公論朱子以為如季子來歸之類是也浚南趙氏<lb/>
<pb n="9a"/>　曰讀春秋者不可於細事上求程子亦曰後世以史<lb/>
　視春秋襃善貶惡而巳至於經世大法則不知也其<lb/>
　謂是歟<lb/>
十有二月狄入衛<lb/>
　左氏曰狄人伐衛衛懿公好鶴鶴有乘軒者將戰國<lb/>
　人受甲者皆曰使鶴鶴實有禄位余焉能戰公與石<lb/>
　祁子玦與寗莊子矢使守曰以此賛國擇利而為之<lb/>
　與夫人繡衣曰聼於二子及狄人戰於熒澤衛師敗<lb/>
<pb n="9b"/>　績遂滅衛衛侯不去其旗是以甚敗狄入衛遂從之<lb/>
　又敗諸河初惠公之即位也少齊人使昭伯烝於宣<lb/>
　姜不可强之生齊子戴公文公宋桓夫人許穆夫人<lb/>
　文公為衛之多患也先適齊及敗宋桓公逆諸河宵<lb/>
　濟衛之遺民男女七百三十有三人益之以共滕之<lb/>
　民為五千人立戴公以廬於曹許穆夫人賦載馳齊<lb/>
　侯使公子無虧帥車三百乘甲士三千人以城曹歸<lb/>
　公乘馬祭服五稱牛羊豕雞狗皆三百與門材歸夫<lb/>
<pb n="10a"/>　人魚軒重錦三十兩莘老孫氏曰案左氏以為衛滅<lb/>
　而遷都然春秋但曰入盖狄雖廹衛至於奔亡而未<lb/>
　嘗居有其地其後衛復見於經非狄滅而取之故不<lb/>
　曰滅爾皆未詳信否張氏曰衛非特懿公好鶴而失<lb/>
　人心盖自惠公即位宣姜淫恣耽樂㤀政習實為常<lb/>
　公又重之亡形已具故狄人一至而渙然離散以衛<lb/>
　為春秋初之大國方與齊侯胥命才四十年而淪於<lb/>
　滅亡所以治國必齊其家而滛亂之禍不篡必滅可<lb/>
<pb n="10b"/>　不戒哉義又見隠七年戎伐凡伯<lb/>
鄭棄其師<lb/>
　左氏曰鄭人惡髙克使帥師次於河上久而弗召師<lb/>
　潰而歸髙克奔陳鄭人為之賦清人公羊曰鄭棄其<lb/>
　師者何惡其將也鄭伯惡髙克使之將逐而不納棄<lb/>
　師之道也康侯胡氏曰人君擅一國之名寵生殺予<lb/>
　奪惟我所制爾使克不臣之辠巳著按而誅之可也<lb/>
　情狀未明黜而逺之可也愛惜其才以禮馭之可也<lb/>
<pb n="11a"/>　惡有假以兵權委諸境上坐視其失伍離散而莫之<lb/>
　恤乎○陸氏聞於師曰人臣之義可則竭節而進否<lb/>
　則奉身而退髙克進退違義見惡於民辠亦大矣常<lb/>
　山劉氏曰鄭詩清人刺文公也髙克好利而不顧其<lb/>
　君文公惡而欲逺之不能使髙克將兵而禦敵於竟<lb/>
　陳其師旅翺翔河上久而不召衆散而歸髙克奔陳<lb/>
　公子素惡髙克進之不以禮文公退之不以道危國<lb/>
　亡師之本故作是詩也觀此詩序則鄭棄其師之道<lb/>
<pb n="11b"/>　的然著矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷九<lb/>
</p>

  </div>
            <div>
                <head>春秋本義卷十</head>
    <p>
<pb n="1a"/>欽定四庫全書<lb/>
　春秋本義卷十　　　　　元　程端學　撰<lb/>
　　　僖公<hi>名申荘公子閔公庶兄左氏曰成風聞成季之繇乃事之而屬僖公焉故成季立之</hi>
　　　<hi>不書即位義同荘公</hi>
元年春王正月齊師宋師曹師次于聶北救邢夏六月<lb/>
邢遷于夷儀齊師宋師曹師城邢<hi>夷公羊作陳</hi>
　杜氏曰聶北夷儀皆邢地張氏曰輿地廣記河北邢<lb/>
　州龍岡縣北一百五十里有夷儀嶺即所遷也愚謂<lb/>
<pb n="1b"/>　再書齊師宋師曹師者不可以前目後凡也苟不再<lb/>
　書則若邢自城與魯城之者矣皆文勢當然無他義<lb/>
　也莘老孫氏曰春秋之義凡次皆譏未有次而言救<lb/>
　者力能救之則救之可也邢與凡蔣胙祭俱為周公<lb/>
　之𦙍而狄伐之則仗大義帥諸侯往救之爾乃次于<lb/>
　聶北曰救邢焉師巳次矣其能救乎實次而名救也<lb/>
　齊桓用師未有曰師者師次所以見挾強師而不能<lb/>
　救邢深辠之也邢為狄人所逐至於奔亡遷都夷儀<lb/>
<pb n="2a"/>　書邢遷邢自遷也齊桓閔邢之亡率諸侯之師而為<lb/>
　之城得救患分災之道矣然方狄之伐邢齊桓早帥<lb/>
　諸侯救之則不至於遷而夷儀不必為城也齊桓失<lb/>
　救邢之義使邢至於遷也而為之城城邢未足以為<lb/>
　功而不救之情益自顯也義又見莊二十八年救鄭<lb/>
　○愚案以三國之大衆正月救邢而六月邢遷盖半<lb/>
　嵗矣則無志於救可知也況先書次于聶北而後書<lb/>
　救邢乎狄既去乃以三國之大衆城一邢焉所謂顚<lb/>
<pb n="2b"/>　而不扶俟其既仆而以手撫之者也伯者假仁而無<lb/>
　惻怛之心莫顯於此先儒乃謂次聶北為按兵觀釁<lb/>
　城邢為救患分災失春秋之㫖矣<lb/>
秋九月戊辰夫人姜氏薨于夷齊人以歸<lb/>
　公羊曰夷者齊地左氏曰哀姜孫於邾齊人取而殺<lb/>
　之于夷以其尸歸僖公請而𦵏之張氏曰書薨于夷<lb/>
　諱國之惡也言齊人以歸則為魯誅其辠而以喪歸<lb/>
　可知矣髙氏曰莊公欲娶姜氏汲汲唯恐不得既不<lb/>
<pb n="3a"/>　正其夫婦之始不數年閒卒成大惡幾危魯國此齊<lb/>
　侯所親見也故召之至于夷殺之而以之歸齊侯殺<lb/>
　之雖是然不當以歸繼書齊人以歸言齊人不當取<lb/>
　其尸歸也而夫人又不當歸之于魯如之何則可曰<lb/>
　即其死所而𦵏之可也○張氏曰自文姜弑桓公得<lb/>
　逃致辟而淫縱益甚使魯國三四十年之閒濁亂昏<lb/>
　迷卒成再弑其君之禍至此慶父哀姜皆死誅不赦<lb/>
　然後三綱稍明人倫粗正此縱辠誅惡得失之明驗<lb/>
<pb n="3b"/>　也<lb/>
楚人伐鄭<lb/>
　張氏曰荆至是稱楚者盖荆乃州之名也商頌稱奮<lb/>
　伐荆楚則楚亦其國之舊名但自武文以來雖駸駸<lb/>
　强盛而未暇正其國之號名故以州稱及熊頵即位<lb/>
　令尹子文得政始定改號曰楚以交於中國前此獨<lb/>
　來聘稱人其侵敗中國皆以州舉自此始稱號稱人<lb/>
　則浸强矣然終齊桓世雖伐小國止稱人者以桓之<lb/>
<pb n="4a"/>　力猶足以制之也及桓没而宋襄伯然後始列於會<lb/>
　盟晏然主諸侯而春秋有以爵書者矣愚謂此本魯<lb/>
　史之辭辭隨世變不自覺也孔子因之以見春秋世<lb/>
　變之一端耳左氏曰楚人伐鄭鄭即齊故也義見莊<lb/>
　十年荆敗蔡師○莘老孫氏曰荆楚之俗中國道明<lb/>
　則逃遁莫敢内向至其衰陵而中國無人也則伐其<lb/>
　小國執其諸侯無所不至矣邦衡胡氏曰周室衰微<lb/>
　楚人始與中國交聘而諸侯不思所以防之遂起其<lb/>
<pb n="4b"/>　争强之心是諸侯有以啓之也其後與伯主敵僭號<lb/>
　稱王跡由此爾<lb/>
八月公會齊侯宋公鄭伯曹伯邾人于檉<hi>勅呈切公羊作朾</hi>
　杜氏曰檉宋地陳國陳縣西北有檉城張氏曰即宛<lb/>
　邱縣也孫氏曰公有母喪出會非禮也義見隠九年<lb/>
　會于防<lb/>
九月公敗邾師于偃<hi>公羊作纓</hi>
　杜氏曰偃邾地未詳信否康侯胡氏曰檉之會公與<lb/>
<pb n="5a"/>　邾人咸與焉則是志同而謀協也今既會邾人于檉<lb/>
　又敗邾師于偃於此責公無攘外患安中國之誠矣<lb/>
　凡此類書其事而義自見也愚謂公居喪而用兵又<lb/>
　一辠也義又見莊十年公敗齊師于長勺○吕氏曰<lb/>
　公方會伯主而遽敗邾師君子以齊桓之服諸侯僅<lb/>
　矣<lb/>
冬十月壬午公子友帥師敗莒師于酈獲莒拏<hi>酈力知切公羊作犂榖梁作麗拏女居切</hi>
<pb n="5b"/>　大夫帥師見隠二年杜氏曰酈魯地愚謂莒拏者莒<lb/>
　大夫也公羊曰獲者生得也左氏曰莒人來求賂公<lb/>
　子友敗諸酈公賜季友汶陽之田及費未詳信否康<lb/>
　侯胡氏曰辠在莒也然抑鋒止銳諭以辭命使自知<lb/>
　不縮而引去則善矣今至於兵刃既接擒其主將則<lb/>
　魯亦有辠矣愚謂以大夫專兵而獲大夫王綱之壊<lb/>
　甚矣義又見隠二年鄭伐衛○存耕趙氏曰季友有<lb/>
　立僖之功竊靖難之名遂攘魯國之權而專主其師<lb/>
<pb n="6a"/>　敗莒有功季氏專制之形始兆乾侯之禍由來漸矣<lb/>
十有二月丁巳夫人氏之喪至自齊<lb/>
　杜氏曰不稱姜闕文劉氏曰哀姜與乎亂殺二子幾<lb/>
　亡國齊桓討而誅之是也且哀姜安可復配宗廟臨<lb/>
　羣臣哉魯以臣子不得討而齊以伯主得舉法故臣<lb/>
　子可縁伯主之命以尊宗廟伯主亦可縁天子之法<lb/>
　以絶魯私請今齊以公義而魯以私意請之是魯之<lb/>
　不忍也而不可通於春秋○張氏曰案古者兵死者<lb/>
<pb n="6b"/>　尚不入於兆况得辠於先君見誅於方伯而配宗廟<lb/>
　秩烝嘗乎<lb/>
二年春王正月城楚丘<lb/>
　楚丘以經文推之當是魯邑趙氏曰據城縁陵言諸<lb/>
　侯此不言諸侯魯自城耳若諸侯城之如此為文魯<lb/>
　自城之又何如分别乎且城小榖又是其證也義見<lb/>
　隠七年城中丘○莘老孫氏曰三傳皆以為楚丘衛<lb/>
　邑齊桓率諸侯城之然案春秋之法諸侯城之者則<lb/>
<pb n="7a"/>　書諸侯如城邢城縁陵城虎牢城成周是也未有與<lb/>
　諸侯同城而不序諸侯者楚丘之城見於傳記者皆<lb/>
　以為衛邑衛詩定之方中序亦曰衛楚丘而詩中無<lb/>
　之但曰楚宫楚室耳楚丘之名見於春秋者二隠之<lb/>
　八年曰戎伐凡伯于楚丘以歸當凡伯之來聘戎遂<lb/>
　伐之以歸經不言衛楚丘安知非魯地乎於此城之<lb/>
　又不言諸侯城楚丘益可疑也今地理楚丘屬宋則<lb/>
　凡伯自周聘魯無縁更過宋也此盖可疑之事且當<lb/>
<pb n="7b"/>　闕之<lb/>
夏五月辛巳𦵏我小君哀姜<lb/>
　姜氏淫逆得辠宗廟其死也不𦵏於其地而以歸魯<lb/>
　魯人受之𦵏之以禮又别為之諡僖公知有母而不<lb/>
　知有宗廟矣其十一月而葬非所論也○黄氏曰春<lb/>
　秋書哀姜終之以禮如此則上文姜氏偶闕姜字而<lb/>
　指以貶者過矣<lb/>
虞師晉師滅下陽<hi>下公羊榖梁作夏陸氏曰據上陽下陽俱虢邑左氏是也</hi>
<pb n="8a"/>　陸氏曰虞姬姓公爵張氏曰周大王子仲雍所封其<lb/>
　都亦在平陸之地晉成王弟唐叔之後國都在太原<lb/>
　府杜氏曰下陽虢邑在河東大陽縣張氏曰虢文王<lb/>
　弟虢叔之後下陽與上陽為對下陽虢之塞邑在陜<lb/>
　州平陸縣上陽在陜縣虢所都也愚謂邑而言滅者<lb/>
　毁其城殺其宰其與取為已邑者異也左氏曰晉荀<lb/>
　息請以屈産之乘與垂棘之璧假道於虞以伐虢公<lb/>
　曰是吾寳也對曰若得道於虞猶外府也公曰宫之<lb/>
<pb n="8b"/>　竒存焉對曰宫之竒之為人也懦而不能强諫且少<lb/>
　長於君君暱之雖諫將不聴乃使荀息假道於虞曰<lb/>
　冀為不道入自顛軨伐鄍三門冀之既病則唯君故<lb/>
　今虢為不道保於逆旅以侵敝邑之南鄙敢請假道<lb/>
　以請辠於虢虞公許之且請先伐虢宫之竒諫不聽<lb/>
　遂起師夏晉里克荀息帥師會虞師伐虢滅下陽榖<lb/>
　梁曰虞先晉何也為主乎滅下陽也下陽者虞虢之<lb/>
　塞邑也滅下陽而虞虢舉矣愚謂晉設詭計以滅同<lb/>
<pb n="9a"/>　姓虞貪寳貨而自伐其國卒喪其身故於此書虞晉<lb/>
　滅下陽而後書晉人執虞公有以為後世鑒矣<lb/>
秋九月齊侯宋公江人黄人盟于貫<hi>公羊作貫澤</hi>
　杜氏曰江國在汝南安陽縣張氏曰即蔡州新息縣<lb/>
　之地黄嬴姓國在汝南弋陽縣即光州定城縣也杜<lb/>
　氏曰貫宋地梁國蒙縣西北有貰城貰與貫字相似<lb/>
　張氏曰興仁府濟隂縣有貫城左氏曰盟于貫服江<lb/>
　黄也義見隠二年盟戎于唐又為十二年楚滅黄起<lb/>
<pb n="9b"/>　文也○存耕趙氏曰楚强於江漢若徐若舒蓼皆屬<lb/>
　之江黄介其間以弱役强聞中國有伯而危者安亡<lb/>
　者存故不逺而來願就盟焉桓公之伯亦盛矣惜乎<lb/>
　其為徳之不終也案管仲言曰江黄近楚楚為利之<lb/>
　國也君必歸之若伐而不能救則亂自此始公曰諾<lb/>
　然不能從再與會盟黄恃諸侯之好曰自郢及我九<lb/>
　百里焉能害我齊終莫之救卒滅於楚亦可傷也齊<lb/>
　亦病矣<lb/>
<pb n="10a"/>冬十月<lb/>
　此一時無事書首月也<lb/>
不雨<lb/>
　十月十一月十二月皆旱也○愚案此書冬十月及<lb/>
　次年春王正月夏四月自是一時無事書首月耳與<lb/>
　下文三不雨不相干三不雨亦與上文書首月不相<lb/>
　蒙公榖誤聨讀之又以文公時不雨凡例求之遂有<lb/>
　勤雨閔雨之說先儒因之又為冬十月不雨則十一<lb/>
<pb n="10b"/>　十二月有雨春正月夏四月不雨則二三五月有雨<lb/>
　之說獨左氏謂自十月至於五月者得之盖冬一時<lb/>
　不雨春一時不雨夏則至於六月始得雨耳經㫖本<lb/>
　明讀之者誤也辨見或問<lb/>
楚人侵鄭<lb/>
　義見莊十年荆敗蔡師<lb/>
三年春王正月<lb/>
　此亦一時無事書首月也<lb/>
<pb n="11a"/>不雨<lb/>
　正月二月三月皆旱也<lb/>
夏四月<lb/>
　此亦一時無事書首月也<lb/>
不雨<lb/>
　四月五月皆旱也左氏曰自十月不雨至於五月髙<lb/>
　氏曰萬物須雨以生須雨以成一時亢旱猶有所損<lb/>
　况不雨幾於彌年則其災可知愚謂人物不得其所<lb/>
<pb n="11b"/>　則害隂陽之和而雨澤不降八月不雨則榖種不入<lb/>
　土饑饉可知矣聖人畏天災憂民事莫甚於此故書<lb/>
　之為後世有民土者之大戒也戒之者何敬吾身務<lb/>
　民義以正天地之氣耳義又見莊三十一年<lb/>
徐人取舒<lb/>
　杜氏曰徐國在下邳僮縣東南舒國廬江舒縣張氏<lb/>
　曰即廬州舒城縣孫氏曰舒盖羣舒舒庸舒蓼舒鳩<lb/>
　之類趙氏曰凡得國而不書滅者不絶其祀也愚謂<lb/>
<pb n="12a"/>　先王建國而諸侯取之辠不容誅矣但比之滅國為<lb/>
　少間耳徐與舒非列國也明王慎徳四夷咸賔彼皆<lb/>
　各安其土不敢攻伐周徳既衰諸侯侵伐然後其屬<lb/>
　自相吞噬以肆馮凌矣春秋書之以為有天下者不<lb/>
　可不慎徳也豈徒紀徐舒之相倂哉後倣此○張氏<lb/>
　曰齊桓方伯而不能戢諸侯之吞倂小國亦降鄣遷<lb/>
　陽等事有以教之無以令之也<lb/>
六月雨<lb/>
<pb n="12b"/>　自去年十月不雨至此月始雨紀實事以見旱之久<lb/>
　髙氏謂此記不雨之終者是也夫春耕夏耘而六月<lb/>
　始雨則農不及事而民以困窮以至草木鳥獸咸不<lb/>
　若其性矣○康侯胡氏曰觀此義則春秋有懼天災<lb/>
　恤民隠之意遇天災而不懼視民隠而不恤自樂其<lb/>
　樂而不與民同也國之亡無日矣<lb/>
秋齊侯宋公江人黄人會于陽穀<lb/>
　杜氏曰陽穀齊地在東平須昌縣北張氏曰即東平<lb/>
<pb n="13a"/>　府須城縣北隋置陽穀縣愚謂書齊宋江黄盟于貫<lb/>
　又書會于陽穀見齊桓伯業之成雖江黄為楚與國<lb/>
　猶服從於齊也江黄服則楚可伐而有攘夷狄之功<lb/>
　矣然他日楚滅黄而齊不見救則此盟此會不足恃<lb/>
　也假仁者無誠心勤於前而怠於後類此義又見隠<lb/>
　二年會戎于潛<lb/>
冬公子友如齊涖盟<hi>穀梁友上有季字涖音利公羊穀梁並作莅</hi>
　孔氏曰涖臨也公羊曰涖盟者往盟乎彼也木訥趙<lb/>
<pb n="13b"/>　氏曰聽伐楚之期也義見隠元年盟于蔑此又見友<lb/>
　之專政也<lb/>
楚人伐鄭<lb/>
　左氏曰楚人伐鄭鄭伯欲成孔叔不可曰齊方勤我<lb/>
　棄徳不祥義見莊十年荆敗蔡師<lb/>
四年春王正月公會齊侯宋公陳侯衛侯鄭伯許男曹<lb/>
伯侵蔡蔡潰遂伐楚次于陘<hi>音刑</hi>
　潰者散也衆散流移若水之潰遂者繼事之辭杜氏<lb/>
<pb n="14a"/>　曰陘楚地潁川召陵縣南有陘亭張氏曰即潁昌府<lb/>
　郾城縣孫氏曰蔡楚與國故先侵蔡俟其兵震威行<lb/>
　然後大舉蔡既潰遂次于敵境左氏曰楚子使與師<lb/>
　言曰君處北海寡人處南海唯是風馬牛不相及也<lb/>
　不虞君之渉吾地也何故管仲對曰昔召康公命我<lb/>
　先君大公曰五侯九伯女實征之以夾輔周室賜我<lb/>
　先君履東至於海西至於河南至於穆陵北至於無<lb/>
　棣爾貢包茅不入王祭不共無以縮酒寡人是徴昭<lb/>
<pb n="14b"/>　王南征而不復寡人是問對曰貢之不入寡君之辠<lb/>
　也敢不供給昭王之不復君其問諸水濵師進次于<lb/>
　陘張氏曰楚自魯桓二年蔡鄭會鄧已懼其為中國<lb/>
　患大積五十年富强吞倂之力今比年伐鄭氣陵中<lb/>
　國所幸齊自桓公入國舉管仲以治民訓兵至此方<lb/>
　能率諸侯之師正其辠而討之使其君臣震恐遣使<lb/>
　如師可謂有功於中國矣然桓公本無湯武之學而<lb/>
　管仲復未嘗有聞於君臣之大義故揆之天吏討辠<lb/>
<pb n="15a"/>　之法則不奉天子之命未敢正其僭王之辠僅致屈<lb/>
　完來師請服受盟不純屈服時出干紀滅弦救鄭故<lb/>
　曽西得以鄙其功烈之卑愚案孔子曰桓公九合諸<lb/>
　侯一匡天下民到于今受其賜微管仲吾其被髪左<lb/>
　衽矣又曰管仲之器小哉孟子曰天子討而不伐諸<lb/>
　侯伐而不討五霸者摟諸侯以伐諸侯者也三王之<lb/>
　辠人也又曰以力假仁者霸孔孟論伯者之事即春<lb/>
　秋所書之㫖而邵子所謂五伯功之首辠之魁功過<lb/>
<pb n="15b"/>　不相掩者備矣○康侯胡氏曰桓公伐楚而楚人服<lb/>
　辠孟氏何以獨言春秋無義戰也譬諸殺人者或曰<lb/>
　人可殺歟曰可孰可以殺之曰為士師者則可以殺<lb/>
　之矣國可伐歟曰可孰可以伐之曰為天吏則可以<lb/>
　伐之矣楚雖暴横憑陵上國齊不請命擅合諸侯豈<lb/>
　所謂為天吏以伐之乎春秋以義正名則君臣之分<lb/>
　嚴矣<lb/>
夏許男新臣卒<hi>新公羊作辛</hi>
<pb n="16a"/>　髙氏曰卒者卒於其國也盖陘地近許許師雖已次<lb/>
　於陘許男遇疾而歸矣義見隠三年宋公卒<lb/>
楚屈完來盟于師盟于召陵<lb/>
　張氏曰屈完者楚大夫之名氏也杜氏曰召陵潁川<lb/>
　縣也張氏曰在郾城縣漢之潁川郡召陵縣也愚謂<lb/>
　不稱使者未前定也盖完既來而求盟于師桓公則<lb/>
　退軍于召陵而與之盟也與齊髙子來盟同意左氏<lb/>
　曰夏楚子使屈完如師師退次于召陵齊侯陳諸侯<lb/>
<pb n="16b"/>　之師與屈完乗而觀之齊侯曰豈不穀是為先君之<lb/>
　好是繼與不穀同好如何對曰君惠徼福於敝邑之<lb/>
　社稷辱收寡君寡君之願也齊侯曰以此衆戰誰能<lb/>
　禦之以此攻城何城不克對曰君若以徳綏諸侯誰<lb/>
　敢不服君若以力楚國方城以為城漢水以為池雖<lb/>
　衆無所用之屈完及諸侯盟存耕趙氏曰齊桓之於<lb/>
　楚服之而已次陘壓境楚勢頓沮屈完來請盟桓公<lb/>
　於是退召陵與之盟義見前伐楚○愚謂盟者亂世<lb/>
<pb n="17a"/>　之事况以中國諸侯之尊而下盟芋氏之大夫非禮<lb/>
　之正也使有王者興必將正其疆土復其滅國一就<lb/>
　吾區晝品制然後已非但草蕞補其罅漏而足也而<lb/>
　後世以此為甚盛之舉則誠齊人而已然則孔子奚<lb/>
　取焉曰彼善於此也周不能王列國吞齧楚人内侵<lb/>
　向無齊桓將遂主盟中夏矣聖人之心寛宏惻怛與<lb/>
　人為善取其所能而惜其未至故録其伐楚之事付<lb/>
　後世公論然貴王賤伯尊内賊外之意昭然於筆削<lb/>
<pb n="17b"/>　之間矣<lb/>
齊人執陳袁濤塗<hi>袁左氏作轅案釋文左氏亦作袁云本亦作轅</hi>
　杜氏曰袁濤塗陳大夫袁氏也左氏曰陳袁濤塗謂<lb/>
　鄭申侯曰師出於陳鄭之間國必甚病若出於東方<lb/>
　觀兵於東夷循海而歸其可也申侯曰善濤塗以告<lb/>
　齊侯許之申侯見曰師老矣若出於東方而遇敵懼<lb/>
　不可用也若出於陳鄭之間供其資糧屝屨其可也<lb/>
　齊侯説與之虎牢執袁濤塗髙氏曰楚方受盟而退<lb/>
<pb n="18a"/>　遽執同會之大夫齊侯之志驕矣是知齊侯之不可<lb/>
　為周公而為三王之辠人也義又見莊十七年齊執<lb/>
　鄭詹○公羊曰古者周公東征則西國怨西征則東<lb/>
　國怨桓公假塗於陳而伐楚則陳人不欲其反由己<lb/>
　者師不正故也不修其師而執濤塗古人之討則不<lb/>
　然也董子曰齊桓合諸侯其後矜功自足而不修徳<lb/>
　故楚人滅弦而志弗憂損人之國而執其大夫功未<lb/>
　良成而志以溢矣故曰管仲之器小哉自是日衰九<lb/>
<pb n="18b"/>　國叛矣<lb/>
秋及江人黄人伐陳<lb/>
　髙氏曰非魯及之蒙上齊人執袁濤塗之文也杜氏<lb/>
　曰魯受齊命討陳之辠未詳孰是髙氏曰陳侯方與<lb/>
　諸侯同侵蔡同伐楚又同盟而齊侯遽執其大夫又<lb/>
　率二國伐之不義莫大焉義又見隠二年鄭伐衛<lb/>
八月公至自伐楚<lb/>
　張氏曰師出三時見久役之勞也義又見桓二年公<lb/>
<pb n="19a"/>　至自唐○愚案此亦可見諸侯已歸而齊復帥其師<lb/>
　以侵陳勞民黷武之甚也<lb/>
葬許穆公<hi>穆公羊作繆</hi>
　義見隠三年葬宋穆公<lb/>
冬十有二月公孫兹帥師會齊人宋人衛人鄭人許人<lb/>
曹人侵陳<hi>兹公羊作慈</hi>
　公孫慈叔牙之子叔孫載伯也左氏曰叔孫戴伯帥<lb/>
　師會諸侯之師侵陳陳成歸袁濤塗君舉陳氏曰公<lb/>
<pb n="19b"/>　孫兹帥師見三家之專也邦衡胡氏曰濤塗誤軍則<lb/>
　辠止濤塗耳何至伐其國哉豈有辠一臣而諸國合<lb/>
　攻之也齊桓怒執其臣又伐之侵之甚矣義又見莊<lb/>
　十年公侵宋○康侯胡氏曰揚子作法言或問為政<lb/>
　有幾曰思斁昔在周公征於東方四國是皇其思矣<lb/>
　夫齊桓徑陳陳不果納執袁濤塗其斁矣夫桓公識<lb/>
　明而量淺管仲器不足而才有餘方楚人未帖而齊<lb/>
　以為憂也致勤於鄭振中夏之威會于陽穀惇逺國<lb/>
<pb n="20a"/>　之信按兵于陘修文告之辭退舍召陵結會盟之禮<lb/>
　何其念之深禮之謹也楚方受盟志已驕溢陳大夫<lb/>
　一謀不協其身見執其國見伐見侵桓徳於是乎衰<lb/>
　矣<lb/>
五年春晉侯殺其世子申生<lb/>
　左氏曰晉獻公娶于賈無子烝於齊姜生秦穆夫人<lb/>
　及太子申生又娶二女於戎大戎狐姬生重耳小戎<lb/>
　子生夷吾晉伐驪戎驪戎男女以驪姬歸生奚齊其<lb/>
<pb n="20b"/>　娣生卓子驪姬嬖欲立其子賂外嬖梁五與東闗嬖<lb/>
　五使言於公曰曲沃君之宗也蒲與二屈君之疆也<lb/>
　不可以無主若使太子主曲沃而重耳夷吾主蒲與<lb/>
　屈則可以威民而懼戎晉侯悦之夏使太子居曲沃<lb/>
　重耳居蒲城夷吾居屈羣公子皆鄙唯二姬之子在<lb/>
　絳二五卒與驪姬譖羣公子而立奚齊晉作二軍公<lb/>
　將上軍太子申生將下軍以滅耿滅霍滅魏還為太<lb/>
　子城曲沃士蒍曰太子不得立矣分之都城而位以<lb/>
<pb n="21a"/>　卿先為之極又焉得立不如逃之無使辠至為呉太<lb/>
　伯不亦可乎晉侯使太子申生伐東山臯落氏里克<lb/>
　諌曰太子奉冢祀社稷之粢盛以朝夕視君膳者也<lb/>
　故曰冢子君行則守有守則從從曰撫軍守曰監國<lb/>
　古之制也夫帥師專行謀誓軍旅君與國政之所圖<lb/>
　也非大子之事也師在制命而已禀命則不威專命<lb/>
　則不孝故君之嗣適不可以帥師君失其官帥師不<lb/>
　威將焉用之且臣聞臯落氏將戰君其舍之公曰寡<lb/>
<pb n="21b"/>　人有子未知其誰立焉不對而退太子帥師公衣之<lb/>
　偏衣佩之金玦狐突歎曰時事之徴也雖欲勉之狄<lb/>
　可盡乎梁餘子養曰死而不孝不如逃之罕夷曰君<lb/>
　有心矣狐突欲行羊舌大夫曰不可違命不孝棄事<lb/>
　不忠子其死之太子將戰狐突諫曰不可昔辛伯諗<lb/>
　周桓公云内寵並后外寵二政嬖子配適大都耦國<lb/>
　亂之本也周公弗從故及於難今亂本成矣立可必<lb/>
　乎孝而安民子其圖之與其危身以速辠也初晉獻<lb/>
<pb n="22a"/>　公欲以驪姬為夫人卜人不可弗聽立之生奚齊其<lb/>
　娣生卓子及將立奚齊既與中大夫成謀姬謂太子<lb/>
　曰吾夢齊姜必速祭之太子祭於曲沃歸胙於公公<lb/>
　田姬寘諸宫六日公至毒而獻之公祭之地地墳與<lb/>
　犬犬斃與小臣小臣亦斃姬泣曰賊由太子大子奔<lb/>
　新城<hi>事又見國語</hi>公殺其傅杜原款或謂大子子辭君必<lb/>
　辯焉太子曰君非姬氏居不安食不飽我辭姬必有<lb/>
　辠君老矣吾又不樂曰子其行乎大子曰君實不察<lb/>
<pb n="22b"/>　其辠被此名也以出人誰納我十二月戊申縊於新<lb/>
　城姬遂譖二公子曰皆知之重耳奔蒲夷吾奔屈晉<lb/>
　侯使以殺大子申生之故來告陸氏曰申生雖有愛<lb/>
　父之心而乃陷父於不義俾讒人得志國以亂離古<lb/>
　人云小仁大仁之賊也愚謂晉獻雖不操刃以殺申<lb/>
　生然置之必死之地而不暇辨讒言之曲直非晉侯<lb/>
　殺之而誰哉首惡之名不得辭矣此亦魯史之直筆<lb/>
　而聖人録之以示教者也○莘老孫氏曰申生之事<lb/>
<pb n="23a"/>　見於傳記備矣晉侯之惡見矣然人子之道至於見<lb/>
　殺則不為孝矣舜之事瞽瞍瞽瞍亦允若而卒免於<lb/>
　禍申生之於獻公也獻公聽讒申生死之春秋舉重<lb/>
　者言之斥言晉侯而申生未免有辠也朴鄉吕氏曰<lb/>
　董子曰有國者不可以不知春秋前有讒而不見後<lb/>
　有賊而不知為人臣者不可以不通春秋守經事而<lb/>
　不知其宜遭變事而不知其權若獻公者其諸所謂<lb/>
　前有讒而不見此所以蒙首惡之名若申生者其諸<lb/>
<pb n="23b"/>　所謂遭變事而不知其權此所以陷父於不義康侯<lb/>
　胡氏曰春秋端本澄源之書也尸此者其誰乎春秋<lb/>
　書之使後世有欲紊妃妾之名亂適庶之位縱人欲<lb/>
　滅天理以敗其家國者知所戒焉以此防民猶有以<lb/>
　堯母名門使姦臣探逆其意有危皇太子之心以成<lb/>
　巫蠱之禍者<lb/>
杞伯姬來朝其子<lb/>
　伯姬僖公姑即莊二十五年歸杞者在莊公時已不<lb/>
<pb n="24a"/>　得歸况僖公時乎張氏曰其子盖年十餘嵗杞伯在<lb/>
　而使其子隨母以來也榖梁曰諸侯相見曰朝伯姬<lb/>
　為志乎朝其子則是杞伯失夫之道矣以待人父之<lb/>
　道待人之子非正也故曰杞伯姬來朝其子參譏也<lb/>
　○愚案伯姬之子乃杞侯之冢嗣雖不行朝禮亦不<lb/>
　當使之隨母以來杞侯之為家國可知矣<lb/>
夏公孫兹如牟<lb/>
　牟見桓十五年凡魯聘他國皆言如此譏私相聘與<lb/>
<pb n="24b"/>　三桓之用事耳義又見隠七年齊來聘<lb/>
公及齊侯宋公陳侯衛侯鄭伯許男曹伯會王世子于<lb/>
首止秋八月諸侯盟于首止<hi>止公羊榖梁作戴</hi>
　杜氏曰王世子惠王太子鄭也首止衛地陳留襄邑<lb/>
　縣東南有首鄉張氏曰襄邑屬拱州公羊曰曷為殊<lb/>
　會王世子世子貴也愚謂齊桓致世子于首止而諸<lb/>
　侯往會之故說者因謂之殊會其書法盖與會吳於<lb/>
　善道之類同而非有他義也諸侯何以不序一事而<lb/>
<pb n="25a"/>　再見者前目後凡也穀梁曰中無事而復舉諸侯何<lb/>
　也尊王世子而不敢與盟也左氏曰會王太子鄭謀<lb/>
　寧周也張氏曰初惠王娶陳媯為后生子鄭及叔帶<lb/>
　愛叔帶欲立之齊桓以其廢長立幼將啓亂階遂率<lb/>
　諸侯會王世子于首止示天下戴之以為天王之貳<lb/>
　揚氏曰惠王溺嬖寵諸侯苟欲正之貢以諫辭可也<lb/>
　箴於朝覲可也合衆國為會盟以正之則是以力制<lb/>
　天子也於君臣之大義不亦戾哉愚謂惠王廢長立<lb/>
<pb n="25b"/>　幼其惡可知然齊桓未嘗朝王而納諫亦未見王之<lb/>
　拒諫也輒召諸侯會王世子又盟諸侯示天子以意<lb/>
　是要君也世子儼然出會是制父也夫齊桓之意善<lb/>
　矣一旦定國本絶亂階齊桓之功也惜其參之以權<lb/>
　謀術數也至於制父要君則其辠大矣夫春秋正義<lb/>
　不謀利明道不計功故蘇氏曰首止之會非王志也<lb/>
　帥諸侯以定世子為義也然而諸侯不以王命而會<lb/>
　世子世子不以父命而出會諸侯衰世之事也義又<lb/>
<pb n="26a"/>　見隠元年盟于蔑<lb/>
鄭伯逃歸不盟<lb/>
　左氏曰秋諸侯盟王使周公召鄭伯曰吾撫女以從<lb/>
　楚輔之以晉可以少安鄭伯喜於王命而懼其不朝<lb/>
　於齊也故逃歸不盟孔叔止之曰國君不可以輕輕<lb/>
　則失親失親患必至病而乞盟所喪多矣君必悔之<lb/>
　弗聽逃其師而歸獻可杜氏曰齊桓合諸侯以謀寧<lb/>
　周室徳雖不全亦有翼戴之名鄭伯與會而逃盟春<lb/>
<pb n="26b"/>　秋書之著其為諸侯而行匹夫之行也愚謂齊桓之<lb/>
　舉迹近尊王義實大悖鄭伯誠能明諭臣不要君子<lb/>
　不制父之大義不會不盟縱未必齊桓之頓服然天<lb/>
　下後世必有是鄭伯之言者矣今既會而逃之而其<lb/>
　所以逃者非此之謂斯害義矣○常山劉氏曰鄭伯<lb/>
　逃盟故六年啓諸侯之伐致新城之圍七年有甯母<lb/>
　之會不敢與盟而使世子聽命九年王人齊侯等盟<lb/>
　于洮而鄭伯乞盟噫以諸侯之尊而始於逃歸終於<lb/>
<pb n="27a"/>　乞盟甚乎鄭伯之辠也<lb/>
楚人滅弦弦子奔黄<lb/>
　杜氏曰弦國在弋陽軑縣東南任氏曰地譜光州光<lb/>
　山縣故弦國愚謂弦子不名史有不詳或闕文也左<lb/>
　氏曰楚鬭穀於菟滅弦弦子奔黄於是江黄道柏方<lb/>
　睦於齊皆弦姻也弦子恃之而不事楚又不設備故<lb/>
　亡義見三年徐取舒此則滅國甚矣○張氏曰桓公<lb/>
　於此時率諸侯以討楚復弦豈不足以立中國之威<lb/>
<pb n="27b"/>　而制楚之横與不能救弦以啓救鄭圍許之紛紛楚<lb/>
　之滅黄亦自此始矣愚案楚受盟一年復滅小國禍<lb/>
　尤熾焉雖楚人暴横亦齊桓有以致之也盖伯者之<lb/>
　術非已有之而求人以力故人不心服而其效施於<lb/>
　力之所及桓非命伯摟諸侯以侵伐諸侯降鄣遷陽<lb/>
　滅譚與遂伐山戎而獻捷執大夫而伐陳首止之會<lb/>
　力制天子鄭伯逃盟衛侯背約中國服從類可知矣<lb/>
　舍近狄事逺戎而狄入衛救邢不力而邢遷其自為<lb/>
<pb n="28a"/>　者如此諸侯歸順類可知矣宜其楚不心服而復窺<lb/>
　中國也書曰東征西夷怨南征北狄怨又曰大邦畏<lb/>
　其力小邦懐其徳天下曷敢有越厥志方之王道何<lb/>
　翅碔砆美玉哉書屈完受盟於前書楚滅弦圍許滅<lb/>
　黄於後貴王賤伯鑒戒昭矣<lb/>
九月戊申朔日有食之<lb/>
　義見隠三年<lb/>
冬晉人執虞公<lb/>
<pb n="28b"/>　左氏曰晉侯復假道於虞以伐虢宫之竒諫曰虢虞<lb/>
　之表也虢亡虞必從之晉不可啓冦不可翫一之謂<lb/>
　甚其可再乎諺所謂輔車相依脣亡齒寒者其虞虢<lb/>
　之謂也公曰晉吾宗也豈害我哉對曰太伯虞仲太<lb/>
　王之昭也太伯不從是以不嗣虢仲虢叔王季之穆<lb/>
　也為文王卿士勲在王室藏於盟府將虢是滅何愛<lb/>
　於虞且虞能親於桓莊乎桓莊之族何辠而以為戮<lb/>
　不唯偪乎親以寵偪猶尚害之况以國乎公曰吾享<lb/>
<pb n="29a"/>　祀豐潔神必據我對曰臣聞之鬼神非人實親惟徳<lb/>
　是依故周書曰皇天無親惟徳是輔又曰黍稷非馨<lb/>
　明徳惟馨又曰民不易物惟徳繄物如是則非德民<lb/>
　不和神不享矣神所憑依將在徳矣若晉取虞而明<lb/>
　徳以薦馨香神其吐之乎弗聽許晉使宫之竒以其<lb/>
　族行曰虞不臘矣在此行也晉不更舉矣八月甲午<lb/>
　晉侯圍上陽冬十二月丙子朔晉滅虢虢公醜奔京<lb/>
　師師還館於虞遂襲虞執虞公康侯胡氏曰書滅下<lb/>
<pb n="29b"/>　陽於始而記執虞公於後可以見棄義趨利瀆貨無<lb/>
　厭之能亡國敗家審矣愚謂諸侯天子所封又晉虞<lb/>
　同姓虞固愚也然晉獻詭計執之惡不可掩矣○劉<lb/>
　氏曰春秋之紀事原始見終不失其實者也虞之滅<lb/>
　自下陽始下陽滅則虞亡矣宫之竒舟之僑皆知之<lb/>
　獨其君不知春秋書之使天下之為人君者從而省<lb/>
　之可以戒於此矣故曰家有既亡國有既滅由别之<lb/>
　不别也可不大哀乎人君莫不惡亡而好存莫能固<lb/>
<pb n="30a"/>　亡而保存者是何也嗜欲之習近而憂患之未逺也<lb/>
　凡書執諸侯者十有四<lb/>
六年春王正月<lb/>
夏公會齊侯宋公陳侯衛侯曹伯伐鄭圍新城<lb/>
　杜氏曰新城鄭新宻即滎陽宻縣張氏曰屬鄭州左<lb/>
　氏曰諸侯伐鄭以其逃首止之盟故也髙氏曰鄭伯<lb/>
　逃歸不盟遂與楚通是啓諸侯之伐也義又見隠二<lb/>
　年鄭伐衛<lb/>
<pb n="30b"/>秋楚人圍許諸侯遂救許<lb/>
　葉氏曰圍鄭之諸侯不序一事再見也左氏曰楚子<lb/>
　圍許以救鄭諸侯救許乃還愚謂春秋書此一以見<lb/>
　中國衰而楚人横二以見齊桓不能服楚之心三以<lb/>
　見鄭伯背齊即楚以致此伐四以見猶幸齊桓之有<lb/>
　此舉也圍許義又見莊十年荆敗蔡師救許義又見<lb/>
　莊二十八年救鄭<lb/>
冬公至自伐鄭<lb/>
<pb n="31a"/>　存耕趙氏曰兵以夏出以冬反歴三時以伐鄭出故<lb/>
　以伐鄭至也義又見桓二年公至自唐○邦衡胡氏<lb/>
　曰不致故許而致伐鄭者伐鄭本志也救許遂事也<lb/>
　髙氏曰救許因伐鄭也<lb/>
七年春齊人伐鄭<lb/>
　左氏曰齊人伐鄭孔叔言於鄭伯曰諺有之曰心則<lb/>
　不競何憚於病既不能强又不能弱所以斃也國危<lb/>
　矣請下齊以救國公曰吾知其所由來矣姑少待我<lb/>
<pb n="31b"/>　對曰朝不謀夕何以待君愚謂諸侯以救許而解鄭<lb/>
　圍不得志於鄭故齊復伐之也夫齊桓以力服人未<lb/>
　盡善也鄭伯背齊即楚亦冥頑不識所趨哉義又見<lb/>
　隠二年鄭伐衛<lb/>
夏小邾子來朝<lb/>
　小邾見莊五年倪黎來杜氏曰邾之别封故曰小邾<lb/>
　未詳是否義見隠十一年滕薛來朝<lb/>
鄭殺其大夫申侯<lb/>
<pb n="32a"/>　左氏曰初申侯申出也有寵於楚文王文王將死與<lb/>
　之璧使行曰唯我知女女專利而不厭予取予求不<lb/>
　女疵瑕也後之人將求多於女女必不免我死女必<lb/>
　速行無適小國將不女容焉既葬出奔鄭又有寵於<lb/>
　厲公子文聞其死也曰古人有言曰知臣莫若君弗<lb/>
　可改也已未詳信否義見莊二十六年曹殺大夫<lb/>
秋七月公會齊侯宋公陳世子款鄭世子華盟于寗母<lb/>
<hi>寗穀梁作寧</hi>
<pb n="32b"/>　杜氏曰髙平方與縣東泥母亭音寗張氏曰魯地孫<lb/>
　氏曰齊人伐鄭鄭伯懼欲求成於齊故先使世子華<lb/>
　受盟于寗母也左氏曰盟于寗母謀鄭故也管仲言<lb/>
　於齊侯曰臣聞之招携以禮懐逺以德德禮不易無<lb/>
　人不懐齊侯修禮於諸侯諸侯官受方物未詳信否<lb/>
　義見隠元年盟于蔑<lb/>
曹伯班卒<hi>班公羊作般</hi>
　義見隠三年宋公卒<lb/>
<pb n="33a"/>公子友如齊<lb/>
　義見隠七年齊來聘○木訥趙氏曰僖三年公子友<lb/>
　如齊聽伐楚之期而莅盟焉其後凡三年公不朝則<lb/>
　季友聘終齊桓之世不怠也惟六年伐鄭自春徂冬<lb/>
　不暇朝聘故七年公子友如齊自是十年公如齊十<lb/>
　三年公子友如齊十五年公如齊十六年公子友卒<lb/>
　十七年而齊桓即世當齊之伯公與公子友同心事<lb/>
　齊三年一聘之節未嘗廢黄氏曰事伯主而不事王<lb/>
<pb n="33b"/>　公與大夫更迭如齊皆春秋之習而魯不能自拔也<lb/>
冬葬曹昭公<lb/>
　義見隠三年葬宋穆公<lb/>
八年春王正月公會王人齊侯宋公衛侯許男曹伯陳<lb/>
世子款盟于洮<hi>公羊陳世子款下有鄭世子華四字</hi>
　王人見莊六年公羊曰王人者何微者也曷為序乎<lb/>
　諸侯之上先王命也杜氏曰洮曹地案莊二十七年<lb/>
　杜氏以為魯地未詳啖氏曰王人與盟非禮也莘老<lb/>
<pb n="34a"/>　孫氏曰春秋伯者多假王命以令諸侯名尊天子而<lb/>
　實行其私齊桓是時致天王之命以會盟中國故王<lb/>
　人而盟諸侯則王道之衰諸侯而盟王人則諸侯之<lb/>
　伉盟者不信而後為之也義又見隠元年盟于蔑○<lb/>
　獻可杜氏曰案周禮邦國有疑諸侯會盟則為壇以<lb/>
　盟之是諸侯從天子而受盟也末世列國專盟春秋<lb/>
　譏之今不即會於周而盟于洮以見天子之弱就盟<lb/>
　諸侯於下國也<lb/>
<pb n="34b"/>鄭伯乞盟<lb/>
　趙氏曰乞者卑重之辭左氏曰請服也莘老孫氏曰<lb/>
　鄭伯逃天下之盟主而附强暴之夷狄寗母之會雖<lb/>
　嘗遣其世子又恐懼不安親來乞盟愚謂鄭伯以諸<lb/>
　侯之尊始於逃終於乞自取悔辱故君子作事謀始<lb/>
　垂戒逺矣<lb/>
夏狄伐晉<lb/>
　義見隠七年戎伐凡伯○存耕趙氏曰晉與狄鄰故<lb/>
<pb n="35a"/>　有疆埸之警啓土以居羣公子又為采桑之役内釁<lb/>
　頻仍狄安得不肆乎國必自伐而後人伐之晉之謂<lb/>
　也<lb/>
秋七月禘于太廟用致夫人<lb/>
　用者以也致者至自齊也趙氏曰夫人者時君之妻<lb/>
　聲姜也因其至特設禘禮以為榮觀愚謂不言姜氏<lb/>
　者義在禘以致夫人而不在姓氏又辠在僖公而不<lb/>
　在聲姜又夫人之下書姜氏則不成文故省文耳夫<lb/>
<pb n="35b"/>　人至而告廟魯有常禮魯以諸侯而僭天子之禘已<lb/>
　失禮矣又以夫人之至而禘于太廟是失禮之中又<lb/>
　失禮也<lb/>
冬十有二月丁未天王崩<lb/>
　天王惠王也一見諸侯遇王喪而致宰周公以嘉禮<lb/>
　盟於葵邱二見僖公不服喪而朝齊三見齊侯許男<lb/>
　伐北戎義又見隠三年<lb/>
　春秋本義卷十<lb/>
</p>

  </div>
            <div>
                <head>春秋本義卷十一</head>
    <p>
<pb n="1a"/>欽定四庫全書<lb/>
　春秋本義卷十一　　　　元　程端學　撰<lb/>
　　　僖公<lb/>
九年春王三月丁丑宋公御說卒<hi>御公羊穀梁作禦</hi>
　左氏曰桓公卒愚謂此為宋子出會葵邱起也○髙<lb/>
　氏曰不書葬者宋子出會諸侯故諸侯併與天王之<lb/>
　葬皆不會也<lb/>
夏公會宰周公齊侯宋子衛侯鄭伯許男曹伯于葵邱<lb/>
<pb n="1b"/>　張氏曰宰冢宰周公名孔王之三公食来於周扶風<lb/>
　雍縣東北周城是也康侯胡氏曰宰周公者以冢宰<lb/>
　兼三公也古者三公無其人則以六卿之有道者兼<lb/>
　師保之任冢宰或闕則以三公下行端揆之職左氏<lb/>
　曰宋桓公卒未葬而襄公會諸侯故曰子趙氏曰凡<lb/>
　諸侯在喪而出以喪行者稱子以吉行者稱爵志惡<lb/>
　之淺深也杜氏曰陳留外黄縣東有葵邱張氏曰即<lb/>
　開封雍邱縣也劉氏曰七年左氏所云惠王崩襄王<lb/>
<pb n="2a"/>　惡大叔帶之難懼不立不發喪而告難於齊者實八<lb/>
　年十二月事也八年盟于洮謀王室者實今葵邱事<lb/>
　也理或然也髙氏曰惠王方崩諸侯不會其喪襄王<lb/>
　在諒闇之中百官總己方聽於冢宰而齊侯既不帥<lb/>
　諸侯朝之反相會以致天子之宰以天子之宰反來<lb/>
　下會諸侯大義乖矣夫君子不奪人之喪齊侯為伯<lb/>
　主當遏宻之時大會諸侯又使宋子與會然則所仗<lb/>
　大義果安在哉榖梁曰禮<graphic n="KR2478" url="https://raw.githubusercontent.com/kanripo/KR-Gaiji/master/images/KR2478.png" mimeType="image/png"/>在堂孤無外事今背殯<lb/>
<pb n="2b"/>　而出會以宋子為無哀矣義又見隠九年會于防○<lb/>
　存耕趙氏曰襄王之立非惠王意也惠后猶在王雖<lb/>
　立恐諸侯之或貳也故桓請王命以盟諸侯而王亦<lb/>
　出重臣以臨之齊雖忠於周而周以齊而輕矣案首<lb/>
　止桓以定世子之位今襄王已立雖有子帶之慮桓<lb/>
　若率諸侯以朝王而聽命焉則一正君而國定矣桓<lb/>
　公管仲學不知此狃首止之殊盟而亦用之周公徒<lb/>
　偃蹇於外以聲勢足以震蕩諸侯天子亦依以為一<lb/>
<pb n="3a"/>　日之安爾<lb/>
秋七月乙酉伯姬卒<lb/>
　伯姬僖公未嫁姊妹也穀梁曰婦人許嫁笄而字之<lb/>
　死則以成人之喪治之愚謂禮女子十有五年而笄<lb/>
　二十而嫁然則未許嫁者固亦笄而字矣案禮期之<lb/>
　喪諸侯絶惟姊妹姪不絶不降則僖公當為之服矣<lb/>
　僖公於時不服則無親以凶服臨葵邱之會則吉凶<lb/>
　紊矣齊桓奪人之喪而使之盟亦非禮也○髙氏曰<lb/>
<pb n="3b"/>　公自出會聞伯姬之卒不復歸臨其喪無親親之義<lb/>
　也莘老孫氏曰春秋内女許嫁而卒惟二爾伯姬子<lb/>
　叔姬是也<lb/>
九月戊辰諸侯盟于葵邱<lb/>
　陸氏曰盟稱諸侯者前目後凡之義且明周公之不<lb/>
　與盟也張氏曰其義與首止同孟子曰五伯桓公為<lb/>
　盛葵邱之會諸侯束牲載書而不歃血初命曰誅不<lb/>
　孝無易樹子無以妾為妻再命曰尊賢育材以彰有<lb/>
<pb n="4a"/>　徳三命曰敬老慈幼無忘賔旅四命曰士無世官官<lb/>
　事無攝取士必得無專殺大夫五命曰無曲防無遏<lb/>
　糴無有封而不告曰凡我同盟之人既盟之後言歸<lb/>
　於好左氏曰宰孔先歸遇晉侯曰可無會也齊侯不<lb/>
　務徳而勤逺略北伐山戎南伐楚西為此會也東略<lb/>
　之不知西則否矣其在亂乎君務靖亂無勤於行晉<lb/>
　侯乃還愚案此盟即會葵邱之事襄王有子帶覬覦<lb/>
　之難桓公率諸侯翼戴天子既會冢宰又自為盟使<lb/>
<pb n="4b"/>　天下知有冢嫡有共主而襄王大位得以粗安齊桓<lb/>
　之功亦大矣然不過假尊王之名以適吾之所便故<lb/>
　不暇奔惠王之喪聴冢宰之命於朝既致冢宰於葵<lb/>
　邱而又自為盟焉遥制朝政權自己出拂君臣之大<lb/>
　經此其大辠也大功不可以不與大辠不可以不明<lb/>
　故聖人直書以示戒其尊君抑臣貴王賤伯之義顯<lb/>
　矣義又見隠元年盟于蔑○胡氏曰孟子之言非與<lb/>
　桓也當時中國倂為十二其亂又甚於春秋其曰五<lb/>
<pb n="5a"/>　霸三王之辠人今之諸侯五霸之辠人孟子非美齊<lb/>
　桓可知張氏曰一命之詞三綱所繫盖修身正家之<lb/>
　要自此以下尊賢敬臣子民柔逺人懐諸侯之意略<lb/>
　備其提挈綱領以正率人盖春秋之所未有雖然大<lb/>
　學之道有諸已而後求諸人無諸已而後非諸人桓<lb/>
　公於易樹子以妾為妻之禁終不免躬自犯之固無<lb/>
　以令諸侯正天下矣况道不足以治心諸侯方服而<lb/>
　驕其視夫諸侯大會而作誥謂兹朕未知獲戾于上<lb/>
<pb n="5b"/>　下慄慄危懼若將隕于深淵以謹造邦匪彞慆淫之<lb/>
　戒者何翅霄壤之殊哉<lb/>
甲戌晉侯佹諸卒<hi>佹九委切張氏曰左氏穀梁作甲子不應甲子在戊辰之後合從公羊作甲戌佹公穀作詭</hi>
　晉侯獻公也此書卒為奚齊卓子見殺起也不書葬<lb/>
　豈魯從齊桓而不會其葬歟<lb/>
冬晉里克殺其君之子奚齊<hi>殺公羊作弑</hi>
　里克世子申生之傅也其君之子里克之君之子也<lb/>
<pb n="6a"/>　非居喪稱子之義奚齊晉獻庶子驪姬所出疑荀息<lb/>
　欲立奚齊而諸大夫不從故奚齊未立而里克殺之<lb/>
　奚齊既非嫡嗣而又未立則固其君之子也故不書<lb/>
　曰弑其君奚齊外傳曰驪姬將殺申生而難太子之<lb/>
　傅里克謀於優施飲里克酒為鳥烏集枯之歌以感<lb/>
　動里克里克欲中立以免難稱疾不朝驪姬遂得以<lb/>
　成其殺申生之謀及獻公卒乃殺奚齊卓子而欲納<lb/>
　重耳左氏曰獻公卒里克㔻鄭欲納文公故以三公<lb/>
<pb n="6b"/>　子之徒作亂初獻公使荀息傅奚齊公疾召之曰以<lb/>
　是藐諸孤辱在大夫其若之何稽首而對曰臣竭其<lb/>
　股肱之力加之以忠貞其濟君之靈也不濟則以死<lb/>
　繼之公曰何謂忠貞對曰公家之利知無不為忠也<lb/>
　送往事居耦俱無猜貞也及里克將殺奚齊先告荀<lb/>
　息曰三怨將作秦晉輔之子將何如荀息曰將死之<lb/>
　里克曰無益也荀叔曰吾與先君言矣不可以貳能<lb/>
　欲復言而愛身乎雖無益也將焉辟之且人之欲善<lb/>
<pb n="7a"/>　誰不如我我欲無貳而能謂人已乎冬十月里克殺<lb/>
　奚齊於次荀息將死之人曰不如立卓子而輔之荀<lb/>
　息立公子卓以𦵏愚謂里克為申生傅當晉獻殺申<lb/>
　生時不以死爭而欲中立免難偷生失節矣及晉獻<lb/>
　死乃旋為申生報怨而殺奚齊夫奚齊雖庶孽乃其<lb/>
　君之子也若不當立宜别立君而處奚齊於一所且<lb/>
　殺申生者晉獻也非奚齊也一旦殺奚齊則是臣報<lb/>
　君怨非里克殺其君之子而何哉○朱子曰里克事<lb/>
<pb n="7b"/>　只以左傳所書未見其是非國語載驪姬隂託里克<lb/>
　之妻其後里克守不定遂有中立之說他當時只難<lb/>
　里克里克不變太子可安由是觀之里克之辠明矣<lb/>
　又曰他倒了處便在那中立上天下無中立之事自<lb/>
　家若排得他便用排退他若奈何不得便用自死今<lb/>
　一許驪姬中立他事便了便是他求生避禍<lb/>
十年春王正月公如齊<lb/>
　啖氏曰凡公及内卿往他國朝聘皆書曰知愚謂如<lb/>
<pb n="8a"/>　者往也故上下内外通言之然外諸侯大夫來魯朝<lb/>
　聘皆明書之魯往他國朝聘皆但言如者亦内辭而<lb/>
　孔子因之也又見桓五年齊鄭如紀盖魯不朝王而<lb/>
　朝齊伯業愈盛而王綱愈墜矣魯然則他國可知趙<lb/>
　氏曰所以傷王室之微著諸侯之不臣也義又見隠<lb/>
　十一年滕薛來朝○張氏曰莊公十三年柯之盟魯<lb/>
　已服齊雖莊公因婚姻一再如齊自此魯不朝齊者<lb/>
　幾二十年盖桓公伯業未成不責諸侯以朝禮也今<lb/>
<pb n="8b"/>　僖公始朝齊見於葵邱之後伯體漸肆諸侯不朝天<lb/>
　子而朝伯主自是始矣<lb/>
狄滅温温子奔衛<lb/>
　杜氏曰盖中國之狄張氏曰温即孟州温縣本周畿<lb/>
　内國成王時司㓂蘇忿生之邑此見王靈不振畿内<lb/>
　諸侯狄得滅之此天王出居鄭之權輿也義又見隠<lb/>
　七年戎伐凡伯○髙氏曰著狄益熾也伐邢矣入衛<lb/>
　矣伐晉矣今又滅温滅天子之邑而逼逐天子之大<lb/>
<pb n="9a"/>　臣齊侯可不治諸愚謂王畿有事諸侯奔命狄滅温<lb/>
　桓公若不聞焉其夏乃伐北戎則伯主尊王假而已<lb/>
　矣<lb/>
晉里克弑其君卓及其大夫荀息<hi>公羊卓下有子字</hi>
　卓驪姬之娣所出者此稱弑其君卓卓已立也事見<lb/>
　殺奚齊張氏曰聖人以里克當申生未死之前不能<lb/>
　以死正諌而中立以求免坐視太子無辠而死以成<lb/>
　驪姬讒賊之謀及其終也而弑二君夫卓子雖庶孽<lb/>
<pb n="9b"/>　既立乎其位則固里克之君也君臣之分已定而犯<lb/>
　上作亂如此故正名其弑君髙氏曰荀息從君於昏<lb/>
　固不足言然能後身先義亦可為偷生者之勸矣愚<lb/>
　謂卓已立則里克嘗北面事之矣而又殺之非里克<lb/>
　弑其君而何哉然奚齊卓子躬無大惡而不得其死<lb/>
　者其父致之也晉獻嬖寵孽殺樹子幸免其身卒及<lb/>
　臣子晉國大亂後世君人者可以鑒此矣義又見桓<lb/>
　二年宋督事○康侯胡氏曰里克是謂持禄容身速<lb/>
<pb n="10a"/>　獻公殺適立庶之禍者正其弑逆之辠雖欲辭而不<lb/>
　受其可得乎使克明於君臣大義據經廷諍以動其<lb/>
　君執節不貳以固太子其濟則國之福也其不濟則<lb/>
　死於其職亦無歉矣人臣所明者義於功不貴幸而<lb/>
　成所立者節於死不貴幸而免克欲以中立祈免自<lb/>
　謂智矣而亦終不能免等死耳不死於世子而死於<lb/>
　弑君其亦不知命之蔽哉為人臣而不知春秋之義<lb/>
　者必陷篡弑誅死之辠克之謂也朱子曰荀息未見<lb/>
<pb n="10b"/>　有可取者但始終守節死君之難亦可取爾劉氏曰<lb/>
　里克能不聴優施之謀寗喜能不從孫林父之亂陳<lb/>
　乞能不隨景公之惑則晉無殺世子之禍衛無逐君<lb/>
　之惡齊無嬖孽之變矣患在偷安苟容逢君之惡故<lb/>
　春秋正其篡弑之辠也陳平之王吕氏誅少帝也似<lb/>
　此皆不明於臣之分者也<lb/>
夏齊侯許男伐北戎<lb/>
　杜氏曰北戎山戎也未詳是否薛氏曰當時患有大<lb/>
<pb n="11a"/>　於戎者狄及晉楚是也晉滅虢滅虞狄嘗入衛逼邢<lb/>
　前年伐晉又近滅温召陵之後楚滅弦圍許豈可置<lb/>
　而不圖捨强圖弱守衛果如是乎所謂不務徳而勤<lb/>
　逺略况許方患楚而敺以伐戎非用人之道也義又<lb/>
　見莊三十年伐山戎<lb/>
晉殺其大夫里克<lb/>
　左氏曰九年晉郤芮使夷吾重賂秦以求入齊隰朋<lb/>
　帥師會秦師納晉惠公十年夏四月周公忌父王子<lb/>
<pb n="11b"/>　黨會齊隰朋立晉侯晉侯殺里克以說將殺里克公<lb/>
　使人謂之曰微子則不及此雖然子弑二君與一大<lb/>
　夫為子君者不亦難乎對曰不有廢也君何以興欲<lb/>
　加之辠其無辭乎臣聞命矣伏劒而死於是㔻鄭聘<lb/>
　於秦且謝緩賂故不及穀梁曰里克弑二君與一大<lb/>
　夫其殺之不以其辠也里克所為弑者為重耳也夷<lb/>
　吾曰是又將殺我乎故殺之不以其辠也莘老孫氏<lb/>
　曰春秋之法雖弑君之賊以其辠討之則書之為人<lb/>
<pb n="12a"/>　不以其辠討之則為專殺里克雖有弑君之辠夷吾<lb/>
　嘗命為大夫矣又以已私殺之晉殺其大夫耳非討<lb/>
　賊也義又見莊二十六年曹殺大夫○康侯胡氏曰<lb/>
　若惠公既立謂里克曰先君命大夫為世子傅世子<lb/>
　死非其辠而大夫不恤若奚齊者既有先君之命矣<lb/>
　而大夫又殺之以及卓大夫雖殺之獨不念先君之<lb/>
　命乎則克必再拜而死不復有言矣惠公乃曰又將<lb/>
　圖寡人是殺之不以其辠也葉氏曰晉里克衛寗喜<lb/>
<pb n="12b"/>　皆弑其君者也然不書討賊之辭而與殺大夫一施<lb/>
　之何哉所以殺者非討賊也卓死惠公求入里克實<lb/>
　迎立焉則惠公固幸卓之死而竊其位者也衛獻公<lb/>
　之入立則固與聞乎弑矣是以求復於喜曰苟反政<lb/>
　由寗氏祭則寡人此豈可責以討賊者歟及其得國<lb/>
　惠公則曰子弑二君一大夫為子君者不亦難乎而<lb/>
　後殺克獻公既以政許寗喜而患其專乃與公孫無<lb/>
　地公孫臣謀攻寗氏免餘殺喜而尸諸朝其討克與<lb/>
<pb n="13a"/>　喜者皆畏其害己而除之者也孔子曰名不正則言<lb/>
　不順其極至於刑不中無所措手足使惠獻無媿於<lb/>
　卓與剽歸正二辠之臣而誅焉春秋如之何不書曰<lb/>
　晉人殺里克衛人殺寗喜乎<lb/>
秋七月<lb/>
冬大雨雪<hi>雨于付切公羊作雹</hi>
　公羊曰記異也莘老孫氏曰非常則為災故志之爾<lb/>
　○愚案冬而雨雪常也大雨雪則隂勝陽而極備凶<lb/>
<pb n="13b"/>　矣春秋書雨雪者三而言大者二<lb/>
十有一年春晉殺其大夫㔻鄭父<hi>㔻普悲切公羊作邳</hi>
　左氏曰十年㔻鄭之如秦也言於秦伯曰吕甥郤稱<lb/>
　冀芮實為不從若重問以召之臣出晉君君納重耳<lb/>
　蔑不濟矣秦伯使泠至報問且召三子郤芮曰幣重<lb/>
　而言甘誘我也遂殺㔻鄭未詳信否義見莊二十六<lb/>
　年曹殺大夫○蘇氏曰㔻鄭里克之黨也惠公既殺<lb/>
　里克㔻鄭言於秦伯請出晉君而納重耳鄭則有辠<lb/>
<pb n="14a"/>　矣然鄭之謀由里克致之也未詳信否<lb/>
夏公及夫人姜氏會齊侯于陽穀<lb/>
　葉氏曰姜氏聲姜也陽穀見三年邦衡胡氏曰魯以<lb/>
　文姜哀姜亂内外之限連喪三君而僖公不監徃轍<lb/>
　又與夫人出會則男女之位復不正矣齊桓方務伯<lb/>
　業不能以禮屬諸侯而以亂終之所以不振也參譏<lb/>
　之○張氏曰男女無别則瀆亂生諸侯會伯主而婦<lb/>
　人與焉君臣之大義中外之大計凡所當講者必有<lb/>
<pb n="14b"/>　所不及而般樂瀆亂浸淫日長宜桓公自是以往黄<lb/>
　亡不救徐救不力女寵盛行伯業遂衰而魯僖之怠<lb/>
　棄國政亦自此始矣可不戒哉<lb/>
秋八月大雩<lb/>
　義見桓五年<lb/>
冬楚人伐黄<lb/>
　左氏曰黄人不歸楚貢冬楚人伐黄康侯胡氏曰黄<lb/>
　人慕義背楚即齊被兵城守更歴三時告命已至而<lb/>
<pb n="15a"/>　援師不出則失救患分災禦强暴安與國之義矣辠桓<lb/>
　公既與盟而又不能救也義又見僖三年徐取舒亦為<lb/>
　明年滅黄起也○張氏曰中國外裔之勢相為消長而<lb/>
　未有不原於心故曰毋怠毋荒四夷來王桓公怠荒之<lb/>
　心見於陽榖之會矣楚人占之而遂興伐黄之師也<lb/>
十有二年春王三月庚午日有食之<lb/>
　義見隠三年<lb/>
夏楚人滅黄<lb/>
<pb n="15b"/>　左氏曰黄人恃諸侯之睦於齊也不供楚職曰自郢<lb/>
　及我九百里焉能害我夏楚滅黄榖梁曰貫之盟管<lb/>
　仲曰江黄逺齊而近楚楚為利之國也若伐而不能<lb/>
　救則無以宗諸侯矣桓公不聴遂與之盟管仲死楚<lb/>
　伐江滅黄桓公不能救故君子閔之也康侯胡氏曰<lb/>
　見荆楚之强諸夏之弱責方伯連帥之不修其職使<lb/>
　小國困於强暴不得其所義又見僖三年徐人取舒<lb/>
　○存耕趙氏曰不言奔上下同力死社稷也愚謂周<lb/>
<pb n="16a"/>　道衰諸侯横江黄國小而近楚楚人固已視為几上<lb/>
　肉矣然不有齊桓之盟或可緩數年之命未必見滅<lb/>
　如是之速也齊桓既與之盟而不救則君子之責有<lb/>
　所歸矣夫齊桓未伯其求諸侯如此之勤也伯業既<lb/>
　盛而棄江黄如敝屣者何也以徳行仁者徳愈盛而<lb/>
　心愈固以力假仁者力盡志溢則怠矣故貴王賤伯<lb/>
　春秋之大義也<lb/>
秋七月<lb/>
<pb n="16b"/>冬十有二月丁丑陳侯杵臼卒<hi>杵公羊作處</hi>
　義見隠三年宋公卒又為陳侯居喪出會起文也<lb/>
十有三年春狄侵衛<lb/>
　義見隠七年戎伐凡伯○張氏曰楚既滅黄而齊莫<lb/>
　之恤侵衛之師所以肆行也<lb/>
夏四月𦵏陳宣公<lb/>
　義見隠三年𦵏宋穆公<lb/>
公會齊侯宋公陳侯衛侯鄭伯許男曹伯于鹹<lb/>
<pb n="17a"/>　杜氏曰鹹衛地東郡濮陽縣東南有鹹城愚謂次年<lb/>
　春有諸侯城縁陵事則此會謀城縁陵也義見隠九<lb/>
　年會于防<lb/>
秋九月大雩<lb/>
　義見桓五年<lb/>
冬公子友如齊<lb/>
　義見隠七年齊來聘○張氏曰陽穀甯母及鹹之會<lb/>
　其後公子友皆如齊盖伐楚服鄭城縁陵之事魯皆<lb/>
<pb n="17b"/>　同之足以見友專魯政也<lb/>
十有四年春諸侯城縁陵<lb/>
　趙氏曰此即上會鹹之諸侯不列序者前目後凡耳<lb/>
　縁陵漢書地理志北海營陵瓚曰春秋謂之縁陵張<lb/>
　氏曰即濰州樂昌縣愚案縁陵經不言國未詳何為<lb/>
　大意譏諸侯僭天子之權著伯者之功過也<lb/>
夏六月季姬及鄫子遇于防使鄫子來朝<hi>鄫似陵切穀梁作繒</hi>
　季姬僖公妹趙氏曰魯未嫁女也張氏曰鄫國禹後<lb/>
<pb n="18a"/>　姒姓漢屬東海郡晉屬琅邪在沂州承縣東北有鄫<lb/>
　故城又有鄫山穀梁曰遇者同謀也公羊曰非使來<lb/>
　朝使來請已也何氏曰男不親求女不親許魯不防<lb/>
　正其女乃使要遮鄫子淫泆使來請已與禽獸無異<lb/>
　存耕趙氏曰夫婦之始不正如此書之以見僖公之<lb/>
　不兄鄫子之不夫季姬之不可以為女矣○孫氏曰<lb/>
　此年六月季姬鄫子遇于防使鄫子來朝明年九月<lb/>
　季姬歸于鄫是季姬先與鄫子遇于防而後嫁也此<lb/>
<pb n="18b"/>　季姬之行不正可知矣<lb/>
秋八月辛卯沙鹿崩<lb/>
　杜氏曰沙鹿山名陽平元城縣東有沙鹿土山在晉<lb/>
　地穀梁曰沙山名林屬於山為鹿張氏曰漢書元后<lb/>
　傳作麓杜説近是劉氏曰山不可以繫國名山大澤<lb/>
　不以封公羊曰為天下紀異也○莘老孫氏曰王道<lb/>
　大壊彞倫一斁而天下之人皆反皇極則天見其變<lb/>
　而日食星孛地見其妖而川竭山崩所以召之在於<lb/>
<pb n="19a"/>　天下沙鹿梁山崩雖在於晉不可以晉言也康侯胡<lb/>
　氏曰詩稱百川沸騰山冢崒崩言西周之將亡也沙<lb/>
　鹿崩雖不指其事應而事應具存此春秋畏物之反<lb/>
　常為異使人恐懼修省其垂戒明矣愚謂日星隕食<lb/>
　山川崩竭繋之天下有天下者之責也然諸侯各有<lb/>
　民社血脈貫通豈可委之天下而不自省哉夫災異<lb/>
　固不可指一事而言然沙鹿崩而天王居鄭其山在<lb/>
　晉而晉侯見獲於秦他如齊桓卒而伯業衰楚氛益<lb/>
<pb n="19b"/>　熾而遂主夏盟此其可見之大略也夫豈天心哉皆<lb/>
　人事亂紀以召天地災異而天地災異復為生民害<lb/>
　盖感必有應應復為感有天下國家者在於謹人事<lb/>
　慎所感而已<lb/>
狄侵鄭<lb/>
　義見隠七年戎伐凡伯<lb/>
冬蔡侯肸卒<lb/>
　大意見隠七年滕侯卒<lb/>
<pb n="20a"/>十有五年春王正月公如齊<lb/>
　義見隠十一年滕薛來朝○獻可杜氏曰魯之所朝<lb/>
　者惟齊晉楚<lb/>
楚人伐徐<lb/>
　義見三年徐取舒<lb/>
三月公會齊侯宋公陳侯衛侯鄭伯許男曹伯盟于牡<lb/>
丘遂次于匡公孫敖帥師及諸侯之大夫救徐<hi>穀梁無衛侯二字公羊有之而在陳侯之上帥公羊作率</hi>
<pb n="20b"/>　牡丘張氏曰齊地齊語曰築五鹿中牟盖與牡丘以<lb/>
　衛諸夏之地註云四塞諸夏之闕也地譜云與匡近<lb/>
　杜氏曰匡衛地在陳留長垣縣西南張氏曰即開封<lb/>
　府長垣縣西南杜氏曰公孫敖慶父之子左氏曰楚<lb/>
　人伐徐徐即諸夏故也盟于牡丘尋葵丘之盟且救<lb/>
　徐也孟穆伯帥師及諸侯之師救徐諸侯次于匡以<lb/>
　待之康侯胡氏曰楚都于郢距徐亦逺而舉兵伐徐<lb/>
　暴横憑陵之辠著矣徐在山東與齊宻邇非有餽糧<lb/>
<pb n="21a"/>　越險之難也今書盟于牡丘見諸侯救患之不協矣<lb/>
　書次于匡見伯主號令之不嚴矣書大夫帥師而諸<lb/>
　侯不行見桓徳益衰而禦强暴安中國之志怠矣中<lb/>
　庸曰至誠無息不息則久春秋謹始卒欲有國者敦<lb/>
　不息之義也義又見莊二十八年救鄭○愚案書公<lb/>
　孫敖帥師見孟氏之專兵亦為下書楚人敗徐起文<lb/>
　也<lb/>
夏五月日有食之<lb/>
<pb n="21b"/>　不書日闕文也義見隠三年<lb/>
秋七月齊師曹師伐厲<lb/>
　杜氏曰厲楚與國義陽隨縣北有厲鄉張氏曰即徐<lb/>
　州徐縣在徐楚之間左氏曰伐厲以救徐也十六年<lb/>
　夏齊伐厲不克救徐而還未詳信否愚謂於此可見<lb/>
　齊之不專於救徐矣義又見隠三年鄭伐衛○張氏<lb/>
　曰兵法攻所必救謂之竒兵然繼此楚敗徐于婁林<lb/>
　則厲在所不必救明年而後不克救而還正所謂未<lb/>
<pb n="22a"/>　聞巧之久者况同盟不同心而宋已伐同役之曹乎<lb/>
八月螽<hi>公羊作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
　義見桓五年<lb/>
九月公至自會<lb/>
　義見桓二年公至自唐○髙氏曰公自正月如齊因<lb/>
　而會盟暴師於外已踰三時以會致者始於此<lb/>
季姬歸于鄫<lb/>
　先書遇于防使來請已而繼書歸于鄫則男女之不<lb/>
<pb n="22b"/>　正可知○髙氏曰去秋與鄫子遇于防因其自請而<lb/>
　遂許之所謂不待父母之命媒妁之言而相從者也<lb/>
　今公方自會至而季姬遽歸于鄫厥後鄫子所以取<lb/>
　禍者甚酷豈無自而然哉存耕趙氏曰魯諸姑之失<lb/>
　教由諸嫂始也女之失教由母始也文姜哀姜以淫<lb/>
　恣聲姜效之委姬遂狃以為習矣<lb/>
己卯晦震夷伯之廟<lb/>
　趙氏曰晦者晦朔之晦公羊曰震之者雷電擊夷伯<lb/>
<pb n="23a"/>　之廟也杜氏曰夷伯魯大夫展氏之祖父夷諡伯字<lb/>
　左氏曰展氏有隠慝焉程子曰夷伯之廟震而言震<lb/>
　夷伯之廟天應之也張氏曰天之擊怒每在於惡熟<lb/>
　而人不加誅之後君子知天之日監而畏其威所以<lb/>
　事天也○張子曰凡隂氣凝聚陽在内者不得出則<lb/>
　奮擊而為雷霆不善之積盖亦如此<lb/>
冬宋人伐曹<lb/>
　義見隠二年鄭伐衛○薛氏曰宋人内叛則桓徳之<lb/>
<pb n="23b"/>　衰襄志之私皆可見矣君舉陳氏曰諸夏之相加兵<lb/>
　於是再見宋襄為之也許氏曰同盟始相攻桓不能<lb/>
　一矣則何以禁外裔之亂伯徳方衰荒服闚夏至是<lb/>
　而諸侯浸以貳矣威靈之陵夷可不慎哉愚謂齊桓<lb/>
　圖伯四十年閒諸夏莫爭外裔稍沮其功大矣及其<lb/>
　終也人心離貳同盟相伐身親見之以力假仁其效<lb/>
　如此<lb/>
楚人敗徐于婁林<hi>婁力侯切</hi>
<pb n="24a"/>　杜氏曰婁林徐地下邳僮縣東南有婁亭張氏曰在<lb/>
　泗州臨淮縣左氏曰徐恃救也愚謂以七國之衆不<lb/>
　能敵楚千里之孤兵春秋書諸侯之盟之次大夫之<lb/>
　帥師於前書齊曹伐厲宋人伐曹於中書楚人敗徐<lb/>
　於後則齊桓之無志諸侯之解體救徐之不力其情<lb/>
　自見矣此皆以力假仁之效也<lb/>
十有一月壬戌晉侯及秦伯戰于韓獲晉侯<lb/>
　秦嬴姓伯爵顓帝之後周孝王時分土為附庸邑秦<lb/>
<pb n="24b"/>　之六世至襄公將兵救周送平王東遷有功封為諸<lb/>
　侯葉氏曰秦伐晉惠公逆而請戰故書晉侯及秦伯<lb/>
　言晉之主此戰也張氏曰韓後為韓國即同州韓城<lb/>
　縣獲見元年秦舍晉君於外已而歸之故不言以歸<lb/>
　也左氏曰晉侯之入也秦穆姬屬賈君焉且曰盡納<lb/>
　羣公子晉侯烝於賈君又不納羣公子是以穆姬怨<lb/>
　之晉侯許賂中大夫既而皆背之賂秦伯以河外列<lb/>
　城五東盡虢略南及華山内及解梁城既而不與晉<lb/>
<pb n="25a"/>　饑秦輸之粟秦饑晉閉之糴故秦伯伐晉晉侯謂慶<lb/>
　鄭曰冦深矣若之何對曰君實深之可若何公曰不<lb/>
　孫卜右慶鄭吉弗使歩揚御戎家僕徒為右乗小駟<lb/>
　鄭入也慶鄭曰古者大事必乗其産生其水土而知<lb/>
　其人心安其教訓而服習其道唯所納之無不如志<lb/>
　今乗異産以從戎事及懼而變將與人易亂氣狡憤<lb/>
　隂血周作張脈僨與外彊中乾進退不可周旋不能<lb/>
　君必悔之弗聴九月晉侯逆秦師使韓簡視師復曰<lb/>
<pb n="25b"/>　師少於我鬬士倍我公曰何故對曰出因其資入用<lb/>
　其寵饑食其粟三施而無報是以來也今又擊之我<lb/>
　怠秦奮倍猶未也公曰一夫不可狃况國乎遂使請<lb/>
　戰韓簡退曰吾幸而得囚壬戌戰於韓原晉戎馬還<lb/>
　濘而止公號慶鄭慶鄭曰愎諫違卜固敗是求又何<lb/>
　逃焉遂去之梁由靡御韓簡虢射為右輅秦伯將止<lb/>
　之鄭以救公誤之遂失秦伯秦獲晉侯以歸晉大夫<lb/>
　反首拔舍從之穆姬聞晉侯將至以太子罃𢎞與女<lb/>
<pb n="26a"/>　簡璧登臺而履薪焉使以免服衰絰逆且告曰上天<lb/>
　降災使我兩君匪以玉帛相見而以興戎若晉君朝<lb/>
　以入則婢子夕以死夕以入則朝以死唯君裁之乃<lb/>
　舍諸靈臺大夫請以入公曰獲晉侯以厚歸也既而<lb/>
　喪歸焉用之大夫其何有焉必歸晉君乃許晉平晉<lb/>
　隂飴甥會秦伯盟于王城改館晉侯饋七牢焉晉侯<lb/>
　歸殺慶鄭而後入是歲晉又饑秦伯又餼之粟於是<lb/>
　秦始征河東置官司焉邦衡胡氏曰重耳兄也當立<lb/>
<pb n="26b"/>　也夷吾弟也不當立也夷吾賂秦伯以求入篡也秦<lb/>
　伯不納重耳而納夷吾以徼賂是貪而納篡也晉惠<lb/>
　背賂而不與故秦穆興師以伐之厥辠惟均晉侯背<lb/>
　施逆諫而失民自取獲之道也愚謂自晉致戎又不<lb/>
　自咎而逆戰焉經曰晉侯及秦伯戰則秦晉之曲直<lb/>
　辠之重輕皆可見矣書法與桓十七年戰于奚同○<lb/>
　康侯胡氏曰秦伯伐晉而經不書伐專辠晉也穀梁<lb/>
　曰韓之戰晉侯失民矣以其民未敗而君獲也孫氏<lb/>
<pb n="27a"/>　曰晉侯失道不顧人命以起此戰春伯獲之則又甚<lb/>
　矣愚謂以諸侯之尊而至于見獲一則夷吾之辠二<lb/>
　則晉獻殺世子之餘孽也後世人主可以鑒此矣<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷十一<lb/>
</p>

  </div>
            <div>
                <head>春秋本義卷十二</head>
    <p>
<pb n="1a"/>欽定四庫全書<lb/>
　春秋本義卷十二　　　　元　程端學　撰<lb/>
　　　僖公<lb/>
十有六年春王正月戊申朔隕石于宋五是月六鷁退<lb/>
飛過宋都<hi>隕公羊作霣是公羊作提誤也鷁五歴切穀梁作鶂</hi>
　先石後五者猶書言牛一羊一豕一之意也杜氏曰<lb/>
　是月隕石之月重言是月嫌同日鷁水鳥程子曰退<lb/>
　飛倒逆飛必有氣驅之存耕趙氏曰石静物也而隕<lb/>
<pb n="1b"/>　自天鷁進物也而退飛異矣見於宋應在宋也○康<lb/>
　侯胡氏曰聖人因災異以明天人感應之理而著之<lb/>
　於經垂戒後世如石隕于宋而書曰隕石此天應之<lb/>
　也和氣致祥乖氣致異苟知其故恐懼修省變可消<lb/>
　矣宋襄公亡國之餘欲圖伯業不自省其徳也後有<lb/>
　盂之執泓之戰天之示人顯矣聖人所書之義明矣<lb/>
　可不察哉<lb/>
三月壬申公子季友卒<lb/>
<pb n="2a"/>　此記三桓之始友之後季孫行父季孫宿季孫意如<lb/>
　季孫斯皆執魯政至意如而逐昭公是以謹志其卒<lb/>
　義又見閔元年季子来歸大意又見隱元年盆師卒<lb/>
　○劉氏曰春秋譏世卿莫甚於魯魯之大夫皆世卿<lb/>
　然莫强於季氏仲氏季氏出昭公而仲氏弑子赤此<lb/>
　皆世卿能成其禍者也是以春秋書之康侯胡氏曰<lb/>
　大夫卒而書名則曷為書字聞諸師曰春秋時魯卿<lb/>
　有生而賜氏者季友仲遂是也生而賜氏者何命之<lb/>
<pb n="2b"/>　世為卿也季子在僖公有翼戴之勤襄仲弑逆在宣<lb/>
　公有援立之力此二君者不勝私情欲以異賞報之<lb/>
　也故皆生而賜氏俾世其官經於其卒各以氏書者<lb/>
　誌變法亂紀之端貽權臣竊命之禍其垂戒逺矣<lb/>
夏四月丙申鄫季姬卒<hi>鄫穀梁作繒</hi>
　髙氏曰季姬嫁於鄫纔及八月而卒然其所以為鄫<lb/>
　之禍甚酷故春秋詳志之以為後世之戒<lb/>
秋七月甲子公孫兹卒<hi>兹公羊作慈</hi>
<pb n="3a"/>　髙氏曰此公子牙之子也世秉魯政至春秋之終而<lb/>
　猶未絶存耕趙氏曰以著三桓之子孫也大意又見<lb/>
　隠元年益師卒<lb/>
冬十有二月公㑹齊侯宋公陳侯衛侯鄭伯許男邢侯<lb/>
曹伯于淮<lb/>
　髙氏曰邢侯始與㑹而在鄭許之下者此齊次之也<lb/>
　淮杜氏曰臨淮郡左右張氏曰後漢為下邳國後為<lb/>
　泗州義見隠九年㑹于防○朴鄉吕氏曰大要為淮<lb/>
<pb n="3b"/>　夷而為此㑹其伯業既衰之時也<lb/>
十有七年春齊人徐人伐英氏<lb/>
　張氏曰英氏臯陶後之封楚之與國左氏曰齊人為<lb/>
　徐伐英氏以報婁林之役也邦衡胡氏曰楚人病徐<lb/>
　齊桓不能服楚而伐其與國是遷戮也皆未詳信否<lb/>
　義又見莊三十年齊伐山戎<lb/>
夏滅項<lb/>
　杜氏曰項國即汝隂項縣張氏曰子爵漢屬汝南即<lb/>
<pb n="4a"/>　陳州項城縣左氏曰淮之㑹公有諸侯之事未歸而<lb/>
　取項程子曰滅人之國辠惡大矣在君則當諱故魯<lb/>
　滅國書取滅項君在㑹季孫所為也故不諱愚謂先<lb/>
　書滅項後書公至自㑹則大夫擅國政握兵權可知<lb/>
　此亦昭公客死乾侯之權輿也故曰禮樂征伐自大<lb/>
　夫出五世希不失矣春秋書此一見王綱大壊而大<lb/>
　夫滅國二見魯君失政而三桓擅權三見齊桓未死<lb/>
　而伯業已墜矣義又見莊十年齊滅譚○君舉陳氏<lb/>
<pb n="4b"/>　曰滅項失兵權之漸也襄公在晉書邾庶其来奔昭<lb/>
　公在晉書莒牟来奔春秋之季大夫不禀命者非但<lb/>
　魯也鄭伯㑹於夷儀鄭公孫舍之帥師入陳蔡侯㑹<lb/>
　於召陵蔡公孫姓帥師滅沈春秋必志之也<lb/>
秋夫人姜氏㑹齊侯于卞<hi>卞皮彦切公羊左氏作弁</hi>
　杜氏曰卞魯國卞縣張氏曰在襲慶府泗水縣義見<lb/>
　十一年此則公在㑹而夫人自出㑹瀆亂極矣○存<lb/>
　耕趙氏曰夫人前與公㑹齊侯于陽榖矣今又獨㑹<lb/>
<pb n="5a"/>　齊侯於卞失禮成俗習以為常姦與不姦未可知也<lb/>
　聖人因其㑹而書之謹禮也懲惡也<lb/>
九月公至自㑹<lb/>
　孫氏曰踰三時義見桓二年公至自唐此又見滅項<lb/>
　㑹卞而公在㑹非特踰時而已<lb/>
冬十有二月乙亥齊侯小白卒<lb/>
　義見隠三年宋公卒○東莱吕氏曰桓公雖能用管<lb/>
　仲攘荆蠻伯諸侯有一匡天下之功然仲木無正心<lb/>
<pb n="5b"/>　誠意格君之學徙急於一時之功利卒致五子之亂<lb/>
　其所以有始無終者家法不正也<lb/>
十有八年春王正月宋公曹伯衛人邾人伐齊<hi>公羊宋公下有</hi>
　<hi>㑹字</hi>
　左氏曰齊侯之夫人三王姬徐姬蔡姬皆無子齊侯<lb/>
　好内多内寵内嬖如夫人者六人長衛姬生武孟少<lb/>
　衛姬生恵公鄭姬生孝公葛嬴生昭公宻姬生懿公<lb/>
　宋華子生公子雍公與管仲屬孝公於宋襄公以為<lb/>
<pb n="6a"/>　太子雍巫有寵於衛共姬因寺人貂以薦羞於公亦<lb/>
　有寵公許之立武孟管仲卒五公子皆求立齊桓公<lb/>
　卒易牙入與寺人貂因内寵以殺羣吏而立公子無<lb/>
　虧孝公奔宋十八年春宋公以諸侯伐齊榖梁曰非<lb/>
　伐喪也愚謂宋襄當齊桓盛時無役不從其事齊如<lb/>
　此其謹也桓既卒而帥諸侯以伐喪者非特納孝公<lb/>
　也急求伯也不度徳不量力而求諸侯此其身見執<lb/>
　國幾亡也齊桓帥諸侯尊天子攘僣竊生民息肩四<lb/>
<pb n="6b"/>　十年宜其既沒而人益思之然死僅踰月而諸侯伐<lb/>
　之者身不修而家不齊人不心服也吾觀齊宋舉可<lb/>
　為永鑒矣義又見隠二年鄭伐衛○張氏曰長幼有<lb/>
　定分桓公管仲不能自制其尊卑正否之辨而輊屬<lb/>
　幼少以為亂階公之君臣既失其制命之義矣今桓<lb/>
　公未𦵏長子既立宋襄不能從宜因勢順其少長以<lb/>
　撫定之使得以終桓公之喪乃成桓之私意帥四國<lb/>
　之諸侯奉少奪長大亂齊國春秋深辠之也<lb/>
<pb n="7a"/>夏師救齊<lb/>
　稱師將卑師衆也諸侯非王命不得擅興師然諸侯<lb/>
　伐齊而魯救之猶為彼善於此但僖公之祖桓公見<lb/>
　殺於齊為子孫者忍救之乎若桓公在時以伯事召<lb/>
　則僅可耳<lb/>
五月戊寅宋師及齊師戰于甗齊師敗績<hi>甗魚免切</hi>
　劉氏曰戰而言及者主之者也猶曰宋師為志乎此<lb/>
　戰也杜氏曰甗齊地莘老孫氏曰幸其喪乘其亂伐<lb/>
<pb n="7b"/>　之以為利宋有辠矣愚謂可見宋之急於圖伯也義<lb/>
　又見隠二年鄭伐衛<lb/>
狄救齊<lb/>
　髙氏曰此非善狄之能救也所以甚惡中國之不知<lb/>
　義也諸侯伐人之䘮不義之甚而狄乃假義名以救<lb/>
　之愚謂狄人而與中國之事則王綱之墜可知矣○<lb/>
　邦衡胡氏曰自狄伐邢齊桓救邢僅次聶北而已其<lb/>
　後侵軼中國無嵗不有狄師齊桓未嘗一加兵焉至<lb/>
<pb n="8a"/>　其卒而宋伐之中國莫與而狄乃救之其齊與狄交<lb/>
　孚而相親乎<lb/>
秋八月丁亥𦵏齊桓公<lb/>
　康侯胡氏曰桓公九合諸侯不以兵車威令加乎四<lb/>
　海幾於改物雖名方伯實行天子之事不能慎終如<lb/>
　始付託非人<graphic n="KR2478" url="https://raw.githubusercontent.com/kanripo/KR-Gaiji/master/images/KR2478.png" mimeType="image/png"/>方在殯四鄰謀動其國家而莫之恤<lb/>
　至於九月而後𦵏以此見功利之在人淺矣義又見<lb/>
　隠三年𦵏宋穆公○存耕趙氏曰五伯桓公為盛𦵏<lb/>
<pb n="8b"/>　不及期何哉管仲既死而寺貂易牙乘時用事使桓<lb/>
　公不能保其子以此見閹寺之為人國家害甚矣<lb/>
冬邢人狄人伐衛<lb/>
　陸氏曰凡外域用兵唯舉國號如諸侯列序侵伐盟<lb/>
　㑹則稱人以便文而君臣同辭愚謂邢既稱人則狄<lb/>
　亦稱人以成文耳無他義也夫狄嘗伐邢邢至遷國<lb/>
　則狄者邢之仇也今邢忘其仇而又偕之以伐同姓<lb/>
　邢之辠大矣亦為其後衛伐邢滅邢起文也義又見<lb/>
<pb n="9a"/>　隠三年鄭人伐衛及七年戎伐凡伯<lb/>
十有九年春王三月宋人執滕子嬰齊<lb/>
　左氏曰宋人執滕宣公髙氏曰此宋求伯也莊十六<lb/>
　年幽之㑹齊桓始伯滕子與焉既而背之至齊侯卒<lb/>
　凡三十七年衣裳兵車之㑹未嘗列於其間宋襄既<lb/>
　有求伯之心而首執滕子以令諸侯也然宋襄圖伯<lb/>
　當以徳懐徠之今乃肆已之彊擅執國君以陵轢諸<lb/>
　夏亦己甚矣孫氏曰五等之國皆諸侯也其或有辠<lb/>
<pb n="9b"/>　方伯請於天子天子命之執則執之不得専執也○<lb/>
　存耕趙氏曰齊桓之伯執不及君已為薄矣宋襄效<lb/>
　之而執虐人之君以是求伯難以免矣愚謂出乎爾<lb/>
　者反乎爾故楚人效尤而執宋公矣<lb/>
夏六月宋公曹人邾人盟于曹南<hi>公公羊作人誤也</hi>
　范氏曰曹南曹之南鄙莘老孫氏曰曹南之盟蓋宋<lb/>
　襄求伯而為之也曹邾皆稱人者宋襄威徳未著曹<lb/>
　邾但使其臣㑹之義又見隠元年盟於蔑<lb/>
<pb n="10a"/>鄫子㑹盟于邾己酉邾人執鄫子用之<hi>鄫榖梁作繒</hi>
　鄫子㑹盟于邾者鄫子往邾國為盟也趙氏曰上言<lb/>
　㑹盟下言用之縁盟用之同於牲也愚謂以諸侯執<lb/>
　諸侯而為牲用見王綱大壊諸侯暴虐而無人心甚<lb/>
　於禽獸之吞齧矣○胡氏曰諸侯相執猶不可況用<lb/>
　之為牲乎天子視而不能誅周道陵遲甚矣愚謂齊<lb/>
　桓既沒而諸侯悖亂如此孔子所以有一匡天下之<lb/>
　言也然王者化及人心遺風餘澤久而未斬伯者使<lb/>
<pb n="10b"/>　人革面骨未寒而亂作其禍有甚焉者王伯之效淺<lb/>
　深逺近於斯可見<lb/>
秋宋人圍曹<lb/>
　左氏曰宋人圍曹討不服也子魚言於宋公曰文王<lb/>
　聞崇徳亂而伐之軍三旬而不降退修教而復伐之<lb/>
　因壘而降詩曰刑于寡妻至于兄弟以御于家邦今<lb/>
　君徳無乃猶有所闕而以伐人若之何盍姑内省徳<lb/>
　乎無闕而後動康侯胡氏曰盟于曹南口血未乾今<lb/>
<pb n="11a"/>　復圍曹愛人不親反其仁治人不治反其知襄公不<lb/>
　能内自省徳急於令諸侯執嬰齊非伯討不足以示<lb/>
　威盟曹南非同志不足以示信卒於兵敗身傷不知<lb/>
　反求諸己欲速見小利之過也經書襄公不越數端<lb/>
　而知其操心之若此者仲尼筆削如化工賦像并其<lb/>
　情不得遯焉非特畫筆之肖其形耳愚謂諸侯之國<lb/>
　天子所封以諸侯圍諸侯辠可知矣○君舉陳氏曰<lb/>
　諸夏之書圍國自此始<lb/>
<pb n="11b"/>衛人伐邢<lb/>
　報去年之役也張氏曰衛不自省其從宋伐喪之辠<lb/>
　而以報復為事辠也義又見隠二年鄭伐衛<lb/>
冬㑹陳人蔡人楚人鄭人盟于齊<hi>張氏曰公羊㑹上有公字以諸侯皆稱人</hi>
　<hi>考之當從左氏榖梁</hi>
　范氏曰㑹無主名内卑者四國稱人外卑者康侯胡<lb/>
　氏曰楚之得與中國㑹盟自此始桓公既沒中國無<lb/>
　伯鄭伯始朝於楚其後遂為此盟又二年復盟於鹿<lb/>
<pb n="12a"/>　上至㑹於盂遂執宋公以伐宋而楚於是列於陳蔡<lb/>
　之上矣聖人書此所以著楚人之强傷列國之衰莫<lb/>
　能抗也愚謂齊桓為盟主者四十年既沒而魯陳蔡<lb/>
　鄭引楚入以盟於齊其辠著矣義又見隠二年盟戎<lb/>
　於唐○邦衡胡氏曰夫逺人可正以法度不然則必<lb/>
　啓其貪婪之心楚自晉文之後争主夏盟至楚靈即<lb/>
　位遂大求諸侯為㑹於申執徐子殺慶封誘滅陳蔡<lb/>
　而戕殺其君臣其後吴越繼興效楚一轍中國遂横<lb/>
<pb n="12b"/>　潰幅裂無可奈何而春秋終焉本其由来皆諸侯有<lb/>
　以啓之<lb/>
梁亡<lb/>
　張氏曰梁嬴姓國伯爵虞伯翳之後梁地屬同州韓<lb/>
　城縣左氏曰梁亡不書其主自取之也初梁伯好土<lb/>
　功亟城而弗處民罷而弗堪則曰某寇將至乃溝公<lb/>
　宫曰秦將襲我民懼而潰秦遂取梁公羊曰此未有<lb/>
　伐者其言梁亡何自亡也其自亡奈何魚爛而亡也<lb/>
<pb n="13a"/>　○榖梁曰湎於酒淫於色心昏耳目塞上無正長之<lb/>
　治大臣背叛民為寇盜梁亡自亡也梁亡鄭棄其師<lb/>
　我無加損焉正名而已矣莘老孫氏曰左氏以梁好<lb/>
　土功榖梁以梁為淫湎而亡然孔子書梁亡爾不曰<lb/>
　所以亡蓋所取亡之道衆一惡不足以盡之為人之<lb/>
　君而不志於仁危亡之來皆自取之其自取亡之跡<lb/>
　不必論也陸氏聞於師曰秦人肆其强暴取人之國<lb/>
　沒而不書其義安在曰乘人之危惡易見也滅人之<lb/>
<pb n="13b"/>　國辠易知也自取滅亡其意微矣春秋之作聖人所<lb/>
　以眀微也<lb/>
二十年春新作南門<lb/>
　榖梁曰作為也有加其度也言新有故也非作也杜<lb/>
　氏曰魯城南門也本名稷門僖公更髙大之今猶不<lb/>
　與諸門同改名髙門左氏曰書不時也公羊曰門有<lb/>
　古常也孫氏曰案新延廐不言作此言作改舊可知<lb/>
　譏其奢泰妨農功改舊制也○康侯胡氏曰譏用民<lb/>
<pb n="14a"/>　力於所不當為也魯人為長府閔子騫曰仍舊貫何<lb/>
　必改作孔子曰夫人不言言必有中春秋凡用民力<lb/>
　得其時制者猶書以見勞民為重事而况輕用於所<lb/>
　不當為者乎然僖公嘗修泮宫復閟宫矣奚斯董其<lb/>
　役史克頌其事而經不書者宫廟以事其祖考學校<lb/>
　以教國之子弟二者為國之先務雖用民力不可廢<lb/>
　也其垂教之意深矣<lb/>
夏郜子來朝<hi>郜占報切穀梁作邾</hi>
<pb n="14b"/>　杜氏曰郜姬姓國後漢志濟隂成武有郜城義見隠<lb/>
　十一年滕薛來朝<lb/>
五月乙巳西宫災<lb/>
　薛氏曰西宫魯之貳室也公羊曰小寢也有西宫則<lb/>
　有東宫矣何以書記異也存耕趙氏曰必有獲譴於<lb/>
　天也<lb/>
鄭人入滑<lb/>
　左氏曰滑人叛鄭而服於衛夏鄭公子士洩堵寇帥<lb/>
<pb n="15a"/>　師入滑未詳信否髙氏曰鄭伯與滑伯同等諸侯而<lb/>
　入滑强陵弱也義見隠二年入向○張氏曰記天王<lb/>
　出居鄭之始釁也<lb/>
秋齊人狄人盟于邢<lb/>
　狄稱人見十八年左氏曰齊狄盟於邢為邢謀衛難<lb/>
　也於是衛方病邢莘老孫氏曰前年冬邢狄伐衛以<lb/>
　救齊於是三國㑹盟於邢之國都愚謂狄嘗伐邢邢<lb/>
　至遷國齊桓亦嘗帥曹宋以救邢矣齊孝不能繼志<lb/>
<pb n="15b"/>　述事而偕狄以盟於邢邢侯忘宗廟社稷之怨而受<lb/>
　盟於國都均不孝也且中外雜盟又為不義不孝不<lb/>
　義原於齊徳邢狄見救之小恵邢亦但知合黨伐衛<lb/>
　以報私怨而忘其為不義矣其後齊之不振邢之見<lb/>
　滅於衛皆不知大義之所致也春秋比事見義垂戒<lb/>
　逺矣義又見隠二年盟戎於唐<lb/>
冬楚人伐隨<lb/>
　陸氏曰隨姬姓侯爵義見莊十年荆敗蔡師<lb/>
<pb n="16a"/>二十有一年春狄侵衛<lb/>
　張氏曰因邢之盟也存耕趙氏曰邢狄同救齊者也<lb/>
　衛伐邢則狄侵衛雖曰患難相救而非狄之所得為<lb/>
　也春秋所以嚴中外之辨也狄雖侵衛不足以存邢<lb/>
　適以速邢之亡爾義又見隠七年戎伐凡伯○張氏<lb/>
　曰齊孝公不能嗣父之業楚狄皆因之以為中國患<lb/>
　此齊邢之盟所以兩書而邢衛並受其禍也<lb/>
宋人齊人楚人盟于鹿上<lb/>
<pb n="16b"/>　莘老孫氏曰三國皆微者爾宋實主之故序其上也<lb/>
　杜氏曰鹿上宋地汝隂有原鹿縣左氏曰宋人為鹿<lb/>
　上之盟以求諸侯於楚楚人許之公子目夷曰小國<lb/>
　争盟禍也宋其亡乎幸而後敗張氏曰欲伯諸侯而<lb/>
　求之於暴横亂常之楚此春秋所以著襄公之自取<lb/>
　敗辱也義又見隠二年盟戎於唐○存耕趙氏曰尊<lb/>
　中國攘外裔伯者事也宋欲繼齊者也亦嘗思召陵<lb/>
　之盟楚使屈完來盟于師之故乎今乃求諸侯於楚<lb/>
<pb n="17a"/>　略不羞與楚伍適以啟争長之暴莘老孫氏曰宋國<lb/>
　小徳薄而求諸侯至見執見敗幾亡其國自兹始焉<lb/>
夏大旱<lb/>
　大者非常之辭左氏曰公欲焚巫尫臧文仲曰非旱<lb/>
　備也修城郭貶食省用務穡勸分此其務也巫尫何<lb/>
　為天欲殺之則如勿生若能為旱焚之滋甚公從之<lb/>
　未詳信否公羊曰記災也莘老孫氏曰隂陽不和非<lb/>
　常為災之辭也愚謂大意與不雨同而史氏所書詳<lb/>
<pb n="17b"/>　略輕重或異耳義又見莊三十一年不雨○獻可杜<lb/>
　氏曰春秋書大旱者二此年及宣七年是也皇極不<lb/>
　立五事不正而咎應之詳記災變所以示戒也<lb/>
秋宋公楚子陳侯蔡侯鄭伯許男曹伯㑹于盂執宋公<lb/>
以伐宋<hi>盂音于公羊作霍榖梁作雩</hi>
　葉氏曰楚子何以先諸侯宋襄欲圖伯而㑹楚子諸<lb/>
　侯推先楚子也杜氏曰盂宋地左氏曰諸侯㑹宋公<lb/>
　于盂子魚曰禍其在此乎君欲己甚其何以堪之於<lb/>
<pb n="18a"/>　是楚執宋公以伐宋陳岳氏曰聨諸侯之㑹書之眀<lb/>
　與楚國共執之宋既服諸侯復盟於薄以釋之則共<lb/>
　執之義顯矣愚謂五伯盟㑹皆辠也然齊桓猶有攘<lb/>
　楚之功宋襄不度徳量力以圖伯反躋楚人於諸侯<lb/>
　之上其辱身害國固宜然五國諸侯畏楚從令共執<lb/>
　伐同類辠可知矣彼楚子者南蠻之雄先王之所膺<lb/>
　擊驅逐不與同中國者也尚何責哉春秋書此見中<lb/>
　國之衰楚人之横由諸侯之自取也<lb/>
<pb n="18b"/>冬公伐邾<lb/>
　義見隠二年鄭伐衛<lb/>
楚人使宜申來獻捷<lb/>
　王氏曰宜申閼氏子西也獻㨗見莊三十一年杜氏<lb/>
　曰獻宋捷也不言宋者秋伐宋冬來獻捷事不異年<lb/>
　從可知也愚謂諸侯同伐宋而楚獨来獻捷者主謀<lb/>
　者楚也劉氏曰中國於四夷則有捷諸侯於天子則<lb/>
　有獻捷康侯胡氏曰諸侯從楚伐宋而魯獨不與故<lb/>
<pb n="19a"/>　楚來獻㨗以脅魯為魯者拒其使而不受可也請於<lb/>
　天子而討之可也宋先代之後作賓王家方修盟㑹<lb/>
　而伏兵車又以軍獲遺獻諸侯横逆甚矣○邦衡胡<lb/>
　氏曰齊捷戎以内而捷外猶可言也楚捷宋以外而<lb/>
　捷内不可言也<lb/>
十有二月癸丑公㑹諸侯盟于薄釋宋公<lb/>
　髙氏曰書㑹諸侯者以諸侯皆在是故前目後凡且<lb/>
　見公之續至也任氏曰薄史記作亳漢山陽薄縣湯<lb/>
<pb n="19b"/>　所都也張氏曰案地譜拱州考城漢薄縣即湯都古<lb/>
　字通用左氏曰㑹於薄以釋之子魚曰禍猶未也不<lb/>
　足以懲君愚謂魯不能告天王眀大義以正諸侯與<lb/>
　楚人執宋公之辠顧以一獻㨗之威出為㑹盟求釋<lb/>
　宋公魯既失義矣五國諸侯從楚之謀俟魯宋屈辱<lb/>
　而後釋之則五國自損其中國之體矣宋公以諸侯<lb/>
　而見釋於諸侯難以在人上矣况楚人主此謀哉宜<lb/>
　楚之益無忌憚而中國之益衰也故張氏曰書公㑹<lb/>
<pb n="20a"/>　諸侯於薄釋宋公蓋以為中國之大恥而辠魯與諸<lb/>
　侯之無能為也○康侯胡氏曰此正天下之大變春<lb/>
　秋所謹也或以為嘉我公之救患誤矣<lb/>
二十有二年春公伐邾取須句<hi>權俱切公羊作朐後同</hi>
　莘老孫氏曰須句邾邑張氏曰東平府須城縣義見<lb/>
　隠四年莒伐把亦為是年及邾戰於升陘起文也<lb/>
夏宋公衛侯許男滕子伐鄭<lb/>
　左氏曰鄭伯如楚宋公伐鄭子魚曰所謂禍在此矣<lb/>
<pb n="20b"/>　張氏曰襄公嘗困於楚矣疾疢雖甚而徳慧術知未<lb/>
　有以增益其所不能穀梁氏所謂不能反其知以治<lb/>
　人過而不改而又甚之者也義又見隠二年鄭伐衛<lb/>
秋八月丁未及邾人戰于升陘<hi>音刑</hi>
　不言公大夫也杜氏曰升陘魯地髙氏曰邾來伐我<lb/>
　而魯遽及邾人戰也公伐邾取須句以起此戰愚謂<lb/>
　魯取邾邑而致寇僖公不反躬自責復其舊邑而驅<lb/>
　民以戰始終皆有辠矣不書邾伐我書法與桓十七<lb/>
<pb n="21a"/>　年戰於奚同義又見隠二年鄭伐衛<lb/>
冬十有一月己巳朔宋公及楚人戰于泓宋師敗績<lb/>
　不書楚伐宋而書及楚人戰書法亦與桓十七年戰<lb/>
　於奚同蓋宋公主乎此戰也戰稱公者君行師從師<lb/>
　不待言也敗稱師者見師衆大敗紀實事也杜氏曰<lb/>
　泓水名左氏曰楚人伐宋以救鄭宋公將戰大司馬<lb/>
　固諫曰天之棄商久矣君將興之弗可赦也已弗聽<lb/>
　宋公及楚人戰於泓宋人既成列楚人未既濟司馬<lb/>
<pb n="21b"/>　曰彼衆我寡及其未既濟也請擊之公曰不可既濟<lb/>
　而未成列又以告公曰未可既陳而後擊之宋師敗<lb/>
　績公傷股門官殱焉國人皆咎公公曰君子不重傷<lb/>
　不禽二毛古之為軍也不以阻隘也寡人雖亡國之<lb/>
　餘不鼓不成列子魚曰君未知戰勍敵之人隘而不<lb/>
　列天賛我也阻而鼓之不亦可乎猶有懼焉且今之<lb/>
　勍者皆吾敵也雖及胡耉獲則取之何有於二毛眀<lb/>
　恥教戰求殺敵也傷未及死如何勿重若愛重傷則<lb/>
<pb n="22a"/>　如勿傷愛其二毛則如服焉三軍以利用也金鼓以<lb/>
　聲氣也利而用之阻隘可也聲盛致志鼓儳可也孫<lb/>
　氏曰宋襄無齊桓之資而欲紹齊桓之烈帥諸侯而<lb/>
　致强楚故盂之㑹見執受伐今復與楚争鄭以起此<lb/>
　戰師䘮身傷七月而死為中國羞義又見莊十年荆<lb/>
　敗蔡師○榖梁曰泓之戰以為復雩之恥也雩之恥<lb/>
　宋襄有以自取之也治人而不治則反其知過而不<lb/>
　改又之是謂之過襄公之謂也劉氏曰宋襄不厄人<lb/>
<pb n="22b"/>　於險不鼔不成列此至仁大義雖文王之戰不能過<lb/>
　之春秋惡之以其好戰而不務本飾小名而妨大徳<lb/>
　此無異盜跖之分均為仁出後為義也<lb/>
二十有三年春齊侯伐宋圍緡<hi>緡亡巾切榖梁作閔</hi>
　杜氏曰緡宋邑髙平昌邑縣東南有東緡城漢志山<lb/>
　陽郡東緡縣春秋時作緡張氏曰即濟州金鄉縣康<lb/>
　侯胡氏曰齊伯國之餘業也宋襄既敗於泓荆楚之<lb/>
　勢益張齊侯既無尊中國攘外裔恤患災畏簡書之<lb/>
<pb n="23a"/>　意又乘其約而伐之此尤義之不得為者也義又<lb/>
　見隠五年宋伐鄭○榖梁曰不正其以惡報惡也<lb/>
夏五月庚寅宋公兹父卒<lb/>
　左氏曰宋襄公卒傷於泓故也大意見隠七年滕侯<lb/>
　卒此又以見宋襄之率意妄作窮困而死也<lb/>
秋楚人伐陳<lb/>
　義見莊十年荆敗蔡師<lb/>
冬十有一月杞子卒<lb/>
<pb n="23b"/>　杞稱子見桓二年滕子來朝髙氏曰不名者史逸之<lb/>
　左氏曰杞成公卒大意見隠七年滕侯卒○髙氏曰<lb/>
　入春秋以來始書杞卒<lb/>
二十有四年春王正月<lb/>
夏狄伐鄭<lb/>
　義見隠七年戎伐凡伯<lb/>
秋七月<lb/>
冬天王出居于鄭<lb/>
<pb n="24a"/>　葉氏曰天子以畿内為國諸侯以封内為國諸侯不<lb/>
　以其道去其封曰出奔天子不以其道去其畿内曰<lb/>
　出居出之為言恥也若曰雖有其國而不能守焉爾<lb/>
　天子無外雖去其國謂之居焉愚謂春秋非専以二<lb/>
　字見義義在一句之間若論字義不得不如葉氏云<lb/>
　爾左氏曰王将以狄女為后富辰諫曰不可狄固貪<lb/>
　惏王又啟之女徳無極婦怨無終狄必為患王弗聽<lb/>
　初甘昭公有寵於恵后恵后将立之未及而卒昭公<lb/>
<pb n="24b"/>　奔齊王復之又通於隗氏王替隗氏頹叔桃子遂奉<lb/>
　大叔以狄師攻王王御士將禦之王曰先后其謂我<lb/>
　何寧使諸侯圖之王遂出及坎欿國人納之頹叔桃<lb/>
　子奉大叔以狄師伐周大敗周師獲周公忌父原伯<lb/>
　毛伯富辰王出適鄭處于汜大叔以隗氏居温王使<lb/>
　來告難曰不榖不徳得辠於母之寵子帶鄙在鄭地<lb/>
　汜敢告叔父臧文仲對曰天子蒙塵於外敢不奔問<lb/>
　官守王使簡師父告於晉使左鄢父告於秦康侯胡<lb/>
<pb n="25a"/>　氏曰王者以天下為家京師為室四方歸往猶天之<lb/>
　無不覆也東周降於列國既不能家天下矣又毁其<lb/>
　室而不保則是寄生之君耳愚謂以天王而出居於<lb/>
　鄭必有失其道而見逐於其臣者而以自出為文何<lb/>
　哉孔子曰能治其國家誰敢侮之此春秋所以正本<lb/>
　也鑒戒昭矣○榖梁曰天王無出出失天下也髙氏<lb/>
　曰且辠諸侯之不赴難也葉氏曰子帶之亂方其奔<lb/>
　齊或放焉或封焉親愛之而勿殺可矣古之人有行<lb/>
<pb n="25b"/>　之者舜也而王不能反召之使得終其惡及其以狄<lb/>
　伐周則辠在可討古之人有行之者固公也而王不<lb/>
　能反避之使得奪其位若恵王者可謂喪匕鬯矣有<lb/>
　天下而不及此則亦何以王天下哉張氏曰天王出<lb/>
　居於鄭王師敗績於茅戎皆言其自取之以見天難<lb/>
　忱斯不易維王不可不戒也<lb/>
晉侯夷吾卒<lb/>
　大意見隠七年滕侯卒及左方○左氏曰晉恵公卒<lb/>
<pb n="26a"/>　懐公命無從亡人期期而不至無赦狐突之子毛及<lb/>
　偃從重耳在秦弗召乃殺狐突卜偃稱疾不出晉公<lb/>
　子重耳之及於難也晉人伐諸蒲城重耳奔狄處狄<lb/>
　十二年而行過衛及齊及曹及鄭及楚子玉請殺之<lb/>
　楚子曰晉公子廣而儉文而有禮其從者肅而寛忠<lb/>
　而能力晉侯無親内外惡之吾聞姬姓唐叔之後其<lb/>
　後衰者也其將由晉公子乎乃送諸秦二十四年正<lb/>
　月秦伯納之濟河圍令狐入桑泉取臼衰二月甲午<lb/>
<pb n="26b"/>　晉師軍於廬栁秦伯使公子縶如晉師師退軍於郇<lb/>
　辛丑狐偃及秦晉之大夫盟於郇壬寅公子入於晉<lb/>
　師丙午入於曲沃丁未朝於武宫戊申使殺懐公於<lb/>
　髙梁髙氏曰魯尚未與晉通而此書恵公卒者以見<lb/>
　文公之入也恵公立十四年而卒懐公立秦人納文<lb/>
　公而殺懐公焉然則文公篡立而不書其入者以晉<lb/>
　獻既殺世子申生則文公自以次當立故也皆未詳<lb/>
　信否<lb/>
<pb n="27a"/>二十有五年春王正月丙午衛侯燬滅邢<lb/>
　朱子曰諸侯滅國未嘗書名今經文只隔夏四月癸<lb/>
　酉一句便書衛侯燬卒恐是因而傳寫之誤左氏曰<lb/>
　衛人將伐邢禮至曰不得其守國不可得也我請昆<lb/>
　弟仕焉乃往得仕衛人伐邢二禮從國子廵城掖以<lb/>
　赴外殺之禮至為銘曰余掖殺國子莫余敢止未詳<lb/>
　信否髙氏曰始則邢連狄以伐衛固可辠矣今衛遂<lb/>
　舉兵以滅之抑又甚焉義又見莊十年齊滅譚此滅<lb/>
<pb n="27b"/>　同姓甚矣<lb/>
夏四月癸酉衛侯燬卒<lb/>
　義見隠三年宋公卒<lb/>
宋蕩伯姬來逆婦<lb/>
　存耕趙氏曰伯姬公姊妹也杜氏曰伯姬魯女為宋<lb/>
　大夫蕩氏妻自為其子來逆榖梁曰其曰婦何也縁<lb/>
　姑言之之辭也莘老孫氏曰親迎之禮自諸侯達於<lb/>
　士庻人未有姑而逆婦者宋蕩伯姬來逆婦非禮可<lb/>
<pb n="28a"/>　知髙氏曰夫不親迎而姑來迎魯不能以禮正之是<lb/>
　棄其親戚也<lb/>
宋殺其大夫<lb/>
　義見莊二十六年曹殺大夫<lb/>
秋楚人圍陳<lb/>
　義見莊十年荆敗蔡師<lb/>
納頓子于頓<lb/>
　不言楚人者蒙上圍陳之文也胡氏曰楚人圍陳而<lb/>
<pb n="28b"/>　回後乃納頓子于頓故不言遂也張氏曰頓姬姓國<lb/>
　杜氏注汝隂南頓縣屬陳州愚謂廢置者天子大權<lb/>
　而夷狄行之中夏之衰極矣○康侯胡氏曰中國不<lb/>
　能修方伯連帥之職而使楚人納之是外裔仗義正<lb/>
　諸夏也其責中國深矣此亦正本自治之意也君舉<lb/>
　陳氏曰齊桓公卒楚始與諸夏盟于齊盟于鹿上執<lb/>
　宋公納頓子侈然欲廢置諸侯春秋之所懼也<lb/>
𦵏衛文公<lb/>
<pb n="29a"/>　義見隠三年𦵏宋穆公<lb/>
冬十有二月癸亥公㑹衛子莒慶盟于洮<lb/>
　陸氏曰衛子在喪之稱也莒慶莒國大夫杜氏曰洮<lb/>
　魯地愚謂諸侯擅盟已無王矣况衛子居喪而出盟<lb/>
　莒慶以大夫而盟諸侯尤非禮也義又見隠元年盟<lb/>
　于蔑<lb/>
二十有六年春王正月己未公㑹莒子衛甯速盟于向<lb/>
<hi>速公羊作遫</hi>
<pb n="29b"/>　左氏曰公㑹莒兹㔻公寗莊子盟于向存耕趙氏曰<lb/>
　一事而屢盟不恊也義見隠元年盟于蔑<lb/>
齊人侵我西鄙公追齊師至酅弗及<hi>酅户主切公羊榖梁作巂</hi>
　西鄙魯國之西邉也啖氏曰追者寇已去而躡之也<lb/>
　陳岳氏曰酅齊地杜氏曰濟北榖城縣西有地名酅<lb/>
　下張氏曰後漢屬東郡後屬東平府東阿胡氏曰侵<lb/>
　言人追言師者蓋不可言公追齊人也左氏曰討是<lb/>
　二盟也趙氏曰寇至不知追而不及内之無警備也<lb/>
<pb n="30a"/>　愚謂齊孝不能繼父之業而遣兵侵掠魯境固可辠<lb/>
　矣魯僖無禦侮之術而致寇又輕身越逐亦可辠也<lb/>
夏齊人伐我北鄙<lb/>
　義見隠二年鄭伐衛<lb/>
衛人伐齊<lb/>
　左氏曰洮之盟故也義見隠二年鄭伐衛<lb/>
公子遂如楚乞師<lb/>
　遂莊公子仲遂也即東門襄仲乞見八年孫氏曰齊<lb/>
<pb n="30b"/>　再伐我故公子遂如楚乞師夫國之大小師之衆寡<lb/>
　皆有王制不可乞也書者惡魯不能修戎備而外乞<lb/>
　師於楚人髙氏曰是不有天子而道外㓂以伐中國<lb/>
　也○康侯胡氏曰衛人報徳以怨伐齊之喪助少陵<lb/>
　長又遷怒於邢而滅其國不義甚矣公既與其君盟<lb/>
　於洮又與其臣盟於向是黨衛也故齊人既侵其西<lb/>
　又伐其北齊師固亦非義矣而僖公不能省徳自反<lb/>
　深思逺慮計安社稷乃乞楚師與齊為敵是昧於中<lb/>
<pb n="31a"/>　外之辨也其書公子遂如楚乞師而惡自見矣葉氏<lb/>
　曰召陵之盟桓公與我伐楚而楚服今我乃欲以楚<lb/>
　伐齊而恃之以勝公之謀國可知矣愚謂自此至文<lb/>
　公薨凡書公子遂之専政専兵亦為殺子赤起也<lb/>
秋楚人滅夔以夔子歸<hi>夔求歸切公羊作隈非是</hi>
　杜氏曰夔楚同姓國建平秭歸縣張氏曰宋之歸州<lb/>
　秭歸及興平縣皆有夔子城程子曰不名者外域小<lb/>
　國魯史有所不能知不可得而紀故也左氏曰夔子<lb/>
<pb n="31b"/>　不祀祝融與鬻熊楚人讓之對曰我先王熊摯有疾<lb/>
　鬼神勿赦而自竄於夔吾是以失楚又何祀焉秋楚<lb/>
　成得臣鬬宜申帥師滅夔以夔子歸未詳信否劉氏<lb/>
　曰貪而不義楚辠大矣聖王在上雖逺國各有限域<lb/>
　不相侵奪今楚人滅同姓亦中夏之衰而然也義又<lb/>
　見僖三年徐取舒<lb/>
冬楚人伐宋圍緡<hi>榖梁作閔</hi>
　緡見二十三年左氏曰宋以其善於晉侯也叛楚即<lb/>
<pb n="32a"/>　晉冬楚令尹子玉司馬子西帥師伐宋圍緡義見莊<lb/>
　十年荆敗蔡師<lb/>
公以楚師伐齊取榖<lb/>
　以見桓十四年左氏曰公以楚師伐齊取榖置桓公<lb/>
　子雍於穀易牙奉之以為魯援楚申公叔侯戍之未<lb/>
　詳信否孫氏曰齊天子甥舅之國也公以楚師伐甥<lb/>
　舅之國固己不可而又取邑公之惡可知○髙氏曰<lb/>
　齊人加兵於魯魯欲報之當請命於天子㑹諸侯以<lb/>
<pb n="32b"/>　同討其辠夫楚豺狼也安可逺引其師來入華夏以<lb/>
　伐親鄰之國乎<lb/>
公至自伐齊<lb/>
　義見桓二年公至自唐<lb/>
二十有七年春杞子來朝<lb/>
　杞稱子見桓二年義見隠二年滕薛來朝<lb/>
夏六月庚寅齊侯昭卒<lb/>
　義見隠三年宋公卒<lb/>
<pb n="33a"/>秋八月乙未𦵏齊孝公<lb/>
　杜氏曰三月而𦵏速義又見隠三年𦵏宋穆公<lb/>
乙巳公子遂帥師入杞<lb/>
　髙氏曰弱國既來朝而用師以報之杞魯乃舅甥之<lb/>
　國而伯姬在焉魯人不義甚矣義又見隠二年莒入<lb/>
　向○貫道王氏曰案公子遂自為一軍始此東門氏<lb/>
　之惡胚胎於此用見魯之軍政自僖公以來已紊矣<lb/>
冬楚人陳侯蔡侯鄭伯許男圍宋<lb/>
<pb n="33b"/>　楚人大夫也葉氏曰楚何以先諸侯主兵也髙氏曰<lb/>
　宋不與楚宗諸侯且有先君之怨又自以為伯國故<lb/>
　終不與楚楚人前年伐之今又圍焉夫楚以南蠻恣<lb/>
　豺狼之强來犯中國而陳蔡鄭許皆中國之諸侯反<lb/>
　㑹楚人同伐之伸楚人之强屈中國之義辠昭然可<lb/>
　見矣義又見莊十年荆敗蔡師○愚謂楚之强暴甚<lb/>
　矣然諸侯之屈服於楚亦其有以自取之也齊桓雖<lb/>
　沒其兵尚强諸侯苟能宗之其勢猶足以敵楚而宋<lb/>
<pb n="34a"/>　曹衛邾首伐齊魯陳蔡鄭又引楚人以盟於齊魯又<lb/>
　乞楚師以伐齊從約既觧楚遂得以憑陵中國今宋<lb/>
　之被圍陳蔡鄭許之服役於楚皆始謀之不臧也故<lb/>
　春秋慎始比事見義焉<lb/>
十有二月甲戌公㑹諸侯盟于宋<lb/>
　葉氏曰此前圍宋之諸侯也不序前目後凡也宋公<lb/>
　猶在圍則何以地宋盟於宋國之外是亦宋矣髙氏<lb/>
　曰公畏楚之强而來為此盟亦報乞師之役愚謂夷<lb/>
<pb n="34b"/>　狄摟諸侯以圍諸侯僖公不念脣亡則齒寒方且來<lb/>
　盟於宋其謀國可知矣其辠亦著矣義又見隠二年<lb/>
　盟戎於唐○葉氏曰楚之得交中國自陳蔡楚鄭盟<lb/>
　於齊始後公雖不㑹於盂而為薄之盟以釋宋公後<lb/>
　五年伐齊之役乃乞師於楚而楚援之遂以取榖則<lb/>
　何以得於楚乎晉文公之興首伐衛以正楚而公為<lb/>
　之戍衛又責公子買之不卒戍而刺之則公之附楚<lb/>
　審矣圍宋之役初雖不與㑹而為盟豈有意於救宋<lb/>
<pb n="35a"/>　哉殆亦若戍衛以成楚志爾楚子居申而後使子玉<lb/>
　去宋是㑹圍非觧圍也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷十二<lb/>
</p>

  </div>
            <div>
                <head>春秋本義卷十三</head>
    <p>
<pb n="1a"/>欽定四庫全書<lb/>
　春秋本義卷十三　　　元　程端學　撰<lb/>
　　　僖公<lb/>
二十有八年春晉侯侵曹晉侯伐衛<lb/>
　趙氏曰曷為不言遂非因曹而伐衛異乎侵蔡而伐<lb/>
　楚也此侵曹既返而後伐衛也朴鄉吕氏曰晉侯伐<lb/>
　衛所以解宋之圍怒楚而致其師也左氏曰楚及諸<lb/>
　侯圍宋宋公孫固如晉告急先軫曰報施救患取威<lb/>
<pb n="1b"/>　定伯於是乎在矣狐偃曰楚始得曹而新昏於衛若<lb/>
　伐曹衛楚必救之則齊宋免矣於是乎蒐于被廬作<lb/>
　三軍謀元帥乃使郤縠將中軍狐偃將上軍欒枝將<lb/>
　下軍二十八年春晉侯將伐曹假道於衛衛人弗許<lb/>
　還自南河濟侵曹伐衛晉侯齊侯盟於斂盂衛侯請<lb/>
　盟晉人弗許莘老孫氏曰晉文之興於兹五年一朝<lb/>
　强兵侵曹伐衛夫强楚之侵陵久矣晉文而有志於<lb/>
　中國當大會諸侯合心并力以從簡書奨王室為義<lb/>
<pb n="2a"/>　諸侯有不從者然後以師伐之曹衛附楚誠有辠矣<lb/>
　然晉文未嘗盟㑹而號令之遽以侵伐亦與齊桓異<lb/>
　矣愚謂晉文侵曹伐衛致楚取勝正孔子所謂譎而<lb/>
　不正者也義又見莊十年公侵宋隠二年鄭伐衛○<lb/>
　張氏曰案報施救患取威定伯者文公君臣之規模<lb/>
　也故先侵曹伐衛若以大義興師則當先於乞師伐<lb/>
　齊從楚圍宋之辠而魯與陳蔡宜首加伐曹衛之新<lb/>
　附豈侵伐所當先哉<lb/>
<pb n="2b"/>公子買戍衛不卒戍刺之<lb/>
　杜氏曰公子買魯大夫子叢也公羊曰刺之者殺之<lb/>
　也内諱殺大夫謂之刺也杜氏曰義取於周禮三刺<lb/>
　之法邦衡胡氏曰魯殺大夫皆言刺無王命而専殺<lb/>
　等耳衛以附楚晉侯伐之魯乃戍衛惡亦甚矣故經<lb/>
　言戍衛著魯黨衛附楚背華即夷之辠也義又見莊<lb/>
　二十六年曹殺大夫○孫氏曰公叛晉與楚故公子<lb/>
　買戍衛且以晉兵力非公子買所能抗也故買不卒<lb/>
<pb n="3a"/>　戍而歸公懼楚之見討乃殺買以説焉公内殘骨肉<lb/>
　外以説强楚故書以著其惡愚謂買之戍衛以勢則<lb/>
　不敵以義則不可買不諍於戍衛之時而從君令以<lb/>
　往既受命而不卒戍辠也僖公不自責其戍衛之過<lb/>
　而専殺同姓大夫以説於夷亦辠也君臣胥失之矣<lb/>
楚人救衛<lb/>
　髙氏曰此書救者非善之也著衛國附楚之辠晉文<lb/>
　果能致楚師之出也楚師既出故有城濮之戰<lb/>
<pb n="3b"/>三月丙午晉侯入曹執曹伯畀宋人<lb/>
　公羊曰畀者與也左氏曰晉侯圍曹門焉多死曹人<lb/>
　尸諸城上晉侯患之聽輿人之謀曰稱舍於墓師遷<lb/>
　焉曹人兇懼為其所得者棺而出之因其兇也而攻<lb/>
　之三月丙午入曹數之以其不用僖負羈而乘軒者<lb/>
　三百人也且曰獻状令無入僖負羈之宫而免其族<lb/>
　宋人使門尹般如晉師告急公曰宋人告急舍之則<lb/>
　絶告楚不許我欲戰矣齊秦未可若之何先軫曰使<lb/>
<pb n="4a"/>　宋舍我而賂齊秦藉之告楚我執曹君以畀宋人楚<lb/>
　愛曹衛必不許也喜賂怒頑能無戰乎公説執曹伯<lb/>
　以畀宋人杜氏曰執諸侯當歸京師晉欲怒楚使戰<lb/>
　故以與宋康侯胡氏曰曹未狎晉政莫知所承晉文<lb/>
　不修詞令遽入其國執其君暴矣欲致楚師與之戰<lb/>
　而以曹伯畀宋人譎矣雖一戰勝楚遂主夏盟舉動<lb/>
　不中於禮徒亂人上下之分無君臣之禮其功雖髙<lb/>
　道不足尚也故曰五霸者三王之辠人也仲尼之徒<lb/>
<pb n="4b"/>　無道桓文之事者義見隠二年莒入向○張氏曰自<lb/>
　晉侯侵曹至此皆春秋著文公致楚與戰之由也吕<lb/>
　氏曰晉文公舉動如此有意於為善乎<lb/>
夏四月己巳晉侯齊師宋師秦師及楚人戰于城濮楚<lb/>
師敗績<lb/>
　書晉齊宋秦及之者四國主乎此戰也書法與桓十<lb/>
　七年戰於奚同城濮見二十七年左氏曰楚子入居<lb/>
　於申使申叔去榖使子玉去宋曰無從晉師晉侯在<lb/>
<pb n="5a"/>　外十九年矣而果得晉國險阻艱難備嘗之矣民之<lb/>
　情偽盡知之矣天假之年而除其害天之所置其可<lb/>
　廢乎子玉使伯棼請戰曰非敢必有功也願以間執<lb/>
　讒慝之口王怒少與之師唯西廣東宫與若敖之六<lb/>
　卒實從之子玉使宛春告於晉師曰請復衛侯而封<lb/>
　曹臣亦釋宋之圍子犯曰子玉無禮哉君取一臣取<lb/>
　二不可失矣先軫曰子與之定人謂之禮楚一言而<lb/>
　定三國我一言而亡之我則無禮何以戰乎不許楚<lb/>
<pb n="5b"/>　言是棄宋也救而棄之謂諸侯何楚有三施我有三<lb/>
　怨怨讎已多將何以戰不如私許復曹衛以攜之執<lb/>
　宛春以怒楚既戰而後圖之公説乃拘宛春於衛且<lb/>
　私許復曹衛曹衛告絶於楚子玉怒從晉師晉師退<lb/>
　軍吏曰以君避臣辱也且楚師老矣何故退子犯曰<lb/>
　師直為壮曲為老豈在久乎微楚之恵不及此退三<lb/>
　舍避之所以報也背恵食言以亢其讎我曲楚直其<lb/>
　衆素飽不可謂老我退而楚還我將何求若其不還<lb/>
<pb n="6a"/>　君退臣犯曲在彼矣退三舍楚衆欲止子玉不可夏<lb/>
　四月戊辰晉侯宋公齊國歸父崔夭秦小子憖次於<lb/>
　城濮楚師背酅而舍晉侯患之聽輿人之誦曰原田<lb/>
　每每舍其舊而新是謀公疑焉子犯曰戰也戰而捷<lb/>
　必得諸侯戰而不捷表裏山河必無害也公曰若楚<lb/>
　恵何欒貞子曰漢陽諸姬楚實盡之思小恵而忘大<lb/>
　恥不如戰也子玉使鬭勃請戰晉車七百乘韅靷鞅<lb/>
　靽晉侯登有莘之虛以觀師曰少長有禮其可用也<lb/>
<pb n="6b"/>　遂伐其木以益其兵己巳晉師陳於莘北胥臣以下<lb/>
　軍之佐當陳蔡子玉以若敖之六卒將中軍曰今日<lb/>
　必無晉矣子西將左子上將右胥臣蒙馬以虎皮先<lb/>
　犯陳蔡陳蔡奔楚右師潰狐毛設二斾而退之欒枝<lb/>
　使輿曳柴而偽遁楚師馳之原軫郤溱以中軍公族<lb/>
　横擊之狐毛狐偃以上軍夾攻子西楚左師潰楚師<lb/>
　敗績子玉收其卒而止故不敗晉師三日館榖及癸<lb/>
　酉而還康侯胡氏曰荆楚恃强憑陵諸夏滅黄敗徐<lb/>
<pb n="7a"/>　戍榖逼齊合兵圍宋戰勝中國威動天下非有城濮<lb/>
　之敗則其狎主齊盟必矣而春秋所書如此何也仁<lb/>
　人明其道不計其功正其義不謀其利文公一戰勝<lb/>
　而主夏盟以功利言則髙矣語道義則三王之辠人<lb/>
　也愚謂正邵子所謂功過不相掩也義又見僖四年<lb/>
　伐楚○張氏曰齊桓伐楚致屈完於召陵楚未大創<lb/>
　也故次年即滅弦誘鄭終桓公之伯楚為患而不能<lb/>
　制文公欲伯天下以為楚不大創不足以定伯故欲<lb/>
<pb n="7b"/>　戰而勝楚以取威而後伯業定當是時楚為齊宋二<lb/>
　國患救之宜也然文公致楚與戰以取威乃不許衛<lb/>
　盟執曹伯以快宋人之心因激楚人之怒而使之不<lb/>
　得不戰以取一勝之功其救患取威皆譎而不正之<lb/>
　事雖楚自是大創而行不義殺不辜亦已多矣胡氏<lb/>
　曰若春秋桓文不作何以為中國然召陵城濮雖迭<lb/>
　勝强楚不能絶其僣號以尊天子故知一時之功耳<lb/>
　向使有能興起王道如宣王者則豈有齊桓晉文之<lb/>
<pb n="8a"/>　事哉朴鄉吕氏曰左氏載子玉告晉師曰請復衛侯<lb/>
　而封曹臣亦釋宋之圍以經攷之則宋圍之釋己在<lb/>
　楚人救衛之時矣使楚方圍宋則所謂畀宋人何也<lb/>
　城濮之戰宋公與焉又何也今以左氏敘此事頗詳<lb/>
　録之而附見朴鄉之説云<lb/>
楚殺其大夫得臣<lb/>
　得臣子玉也左氏曰楚子玉既敗王使謂之曰大夫<lb/>
　若入其若申息之老何子西孫伯曰得臣將死二臣<lb/>
<pb n="8b"/>　止之曰君其将以為戮及連榖而死晉侯聞之而後<lb/>
　喜可知也曰莫余毒也已蒍吕臣實為令尹奉己而<lb/>
　已不在民矣張氏曰楚子自得臣伐陳立為令尹授<lb/>
　以兵柄令其圍陳圍宋所以導之無非佳兵狃勝之<lb/>
　事師敗而不能自反其平日求勝無厭之辠而輙殺<lb/>
　之義又見莊二十六年曹殺大夫○愚謂楚殺得臣<lb/>
　雖過然其窮兵黷武而卒喪其身可以為人臣之永<lb/>
　鑒矣<lb/>
<pb n="9a"/>衛侯出奔楚<lb/>
　不名者史失之或闕文也左氏曰衛侯聞楚師敗懼<lb/>
　出奔楚莘老孫氏曰衛侯之背晉之楚也辠眀矣然<lb/>
　而晉文外假尊王之名内以私智逐衛侯晉之辠也<lb/>
五月癸丑公㑹晉侯齊侯宋公蔡侯鄭伯衛子莒子盟<lb/>
　于踐土陳侯如㑹<lb/>
　衛子未詳何人左氏作公子瑕非是朴鄉吕氏曰蓋<lb/>
　叔武也髙氏曰不以成君之禮故稱子而在鄭伯之<lb/>
<pb n="9b"/>　下杜氏曰踐土鄭地劉氏曰如㑹者赴㑹也孫氏曰<lb/>
　來不及盟故曰如㑹陳侯與楚楚敗故歸中國髙氏<lb/>
　曰楚自齊桓沒為中國害晉一戰敗之威震諸侯向<lb/>
　之附㑹楚者皆㑹踐土而請盟焉晉於是遂伯諸侯<lb/>
　也義見隠元年盟于蔑及莊十六年同盟于幽此但<lb/>
　不假同盟之禮為少異耳○邦衡胡氏曰二十四年<lb/>
　天王出居於鄭至是尚在鄭也故晉文㑹盟踐土以<lb/>
　謀納王踐土鄭地以天王在鄭故就鄭地以盟非自<lb/>
<pb n="10a"/>　京師致天王來也是年天王方入於京師故下云晉<lb/>
　人執衛侯歸之於京師見晉侯踐土之盟謀納王也<lb/>
　愚謂納王者人臣職分所當為既所當為則為常事<lb/>
　故不書耳<lb/>
公朝于王所<lb/>
　趙氏曰王所即王之所在耳孫氏曰非禮也書曰六<lb/>
　年五服一朝又六年王乃時廵諸侯各朝於方岳公<lb/>
　朝於王所非禮可知也髙氏曰諸侯非王事不出境<lb/>
<pb n="10b"/>　今因出盟遇王而朝此為何禮○愚案天王出居於<lb/>
　鄭至是猶未復也踐土在鄭之境僖公既已㑹盟遂<lb/>
　一朝焉其視天下共主不啻若列國之君不敬之辠<lb/>
　著矣其平日之不以時朝亦可見矣獨言公者據魯<lb/>
　史之文耳然諸侯之不王與天王威令之不行舉可<lb/>
　知也<lb/>
六月衛侯鄭自楚復歸于衛<lb/>
　朴鄉吕氏曰此書自楚非有奉也蓋著其自楚也言<lb/>
<pb n="11a"/>　歸自楚則棄親取侮之辠可見矣愚謂衛侯為千乘<lb/>
　之君不能守其社稷而奔竄荆蠻雖曰畏晉必有失<lb/>
　其道者矣又自奔竄而復歸其國何以治其臣民哉<lb/>
　眀王在上皆不得復者也雖然楚人之猾夏晉侯之<lb/>
　不正亦可見矣<lb/>
衛元咺出奔晉<lb/>
　元咺為衛大夫君歸而咺出奔事雖不可盡考必其<lb/>
　執一國之權而不容其君者也觀晉人執衛侯與其<lb/>
<pb n="11b"/>　君一出一入而卒至於見殺益可見矣故凡為臣而<lb/>
　至於出奔皆不臣者也若元咺之辠抑又甚焉晉受<lb/>
　逋逃之臣亦辠也○又案大夫之於國有見幾而作<lb/>
　以道去國者矣有義不當去見危授命者矣至於持<lb/>
　禄固位厄於利害之私而出奔皆其不道者也若元<lb/>
　咺之訟君又不與焉後凡書奔者倣此<lb/>
陳侯款卒<lb/>
　大意見隠七年滕侯卒又為陳子㑹於温起文也<lb/>
<pb n="12a"/>秋杞伯姬來<lb/>
　杜氏曰伯姬莊公女葉氏曰父母沒矣伯姬不得來<lb/>
　而來也義又見莊二十七年杞伯姬來<lb/>
公子遂如齊<lb/>
　許氏曰齊自孝公立與魯好絶比相侵伐昭公復與<lb/>
　公同踐土之盟故公遣大夫聘之義見隠七年齊來<lb/>
　聘<lb/>
冬公㑹晉侯齊侯宋公蔡侯鄭伯陳子莒子邾子秦人<lb/>
<pb n="12b"/>于温<hi>榖梁無齊侯二字</hi>
　陳稱子居䘮也榖梁曰温河陽也存耕趙氏曰温去<lb/>
　京師百里義見隠九年㑹於防○或曰莊十三年北<lb/>
　杏為衣裳之㑹此則兵車之㑹也未詳是否邦衡胡<lb/>
　氏曰踐土之盟謀納天王矣復㑹於温者何蓋自踐<lb/>
　土隨天王至温將納王於京師故㑹以膠固諸侯爾<lb/>
　且温去周朝百餘里諸侯既至温豈有不朝王而召<lb/>
　王出狩者此理之必不然也故知天王自二十四年<lb/>
<pb n="13a"/>　出居於鄭至是晉侯方帥諸侯納王故天王自鄭至<lb/>
　河陽將入於周也然河陽與温止是一地不云狩於<lb/>
　温而云狩於河陽嫌與諸侯同處於温故别言於河<lb/>
　陽愚謂此亦當時史法之常非孔子異其名也<lb/>
天王狩于河陽<hi>狩榖梁作守</hi>
　杜氏曰河陽晉地張氏曰古孟津地今懐州河陽縣<lb/>
　存耕趙氏曰温即河陽也地名有二義以封域所至<lb/>
　之地言温以方域係山川言河陽天子有所指必以<lb/>
<pb n="13b"/>　方域故言河陽諸侯之㑹不言河陽河之陽非一所<lb/>
　也愚謂襄王失道播遷於鄭諸侯納之正當感激奮<lb/>
　勵遷善改過之時今未入京師未謝宗廟而事遊獵<lb/>
　焉且河陽非其常狩之所故春秋書之又為公朝王<lb/>
　所起文也<lb/>
壬申公朝于王所<lb/>
　孫氏曰日繫乎月此不月者脱之愚案此義同前但<lb/>
　前以諸侯盟于踐土因王在鄭而遂一朝此以諸侯<lb/>
<pb n="14a"/>　㑹於温因王狩河陽而遂一朝耳<lb/>
晉人執衛侯歸之于京師<lb/>
　左氏曰衛侯與元咺訟衛侯不勝執衛侯歸之於京<lb/>
　師寘諸深室程子曰君臣無獄而文公使衛侯與元<lb/>
　咺辨曲直衛侯不勝遂執其君其聽頗矣雖歸於王<lb/>
　實强致之胡氏曰晉文既勝强楚宜招攜懐貳以眀<lb/>
　大徳何助臣而執其君非所以伯諸侯也<lb/>
衛元咺自晉復歸于衛<lb/>
<pb n="14b"/>　胡氏曰衛侯出奔之時元咺主其國事衛侯歸而元<lb/>
　咺奔晉今又執衛侯歸于京師元咺即自晉復歸于<lb/>
　衛蓋晉侯聽臣子之譖執其君却使元咺復歸于衛<lb/>
　此見晉文之不正存耕趙氏曰臣無訟君之理君虜<lb/>
　而臣反國逆之甚也陳洙氏曰君臣之理滅矣書曰<lb/>
　自晉參治之也○髙氏曰為人臣而訟其君雖直亦<lb/>
　曲矣君舉陳氏曰元咺復歸孫林父歸衛宋魚石晉<lb/>
　欒盈復入皆伉辭也<lb/>
<pb n="15a"/>諸侯遂圍許<lb/>
　張氏曰㑹温之諸侯也榖梁曰遂繼事也康侯胡氏<lb/>
　曰諸侯比再㑹而許獨不㑹故諸侯圍許許距河陽<lb/>
　近矣而可以不㑹乎愚謂晉文既興諸侯有盟主矣<lb/>
　而許猶不歸中國其辠著矣然晉文不告於王而圍<lb/>
　之所謂摟諸侯以伐諸侯彼善于此者也其功其辠<lb/>
　皆可見矣<lb/>
曹伯襄復歸于曹遂㑹諸侯圍許<lb/>
<pb n="15b"/>　左氏曰晉侯有疾曹伯之豎侯獳貨筮史使曰以曹<lb/>
　為解齊桓公為㑹而封異姓今君為㑹而滅同姓曹<lb/>
　叔振鐸文之昭也先君唐叔武之穆也且合諸侯而<lb/>
　滅兄弟非禮也與衛偕命而不與偕復非信也同辠<lb/>
　異罰非刑也禮以行義信以守禮刑以正邪舍此三<lb/>
　者君將若之何公説復曹伯遂㑹諸侯于許孫氏曰<lb/>
　三月晉侯入曹執曹伯畀宋人此言復歸於曹者晉<lb/>
　文赦之也春秋亂世强侯執辱小國之君無復王命<lb/>
<pb n="16a"/>　執之赦之自我而已存耕趙氏曰曹伯脱身俘囚未<lb/>
　事鬼神即驅之從干戈之役伯令迫人諸侯無寧居<lb/>
　矣<lb/>
二十有九年春介葛盧來<hi>介居隘切</hi>
　杜氏曰介東方國在城陽黔陬縣葛盧介君名張氏<lb/>
　曰介即宻州膠西縣地趙氏曰葛盧但為事而來本<lb/>
　非來朝所以不廟受故直來耳髙氏曰介葛盧來朝<lb/>
　外之可也凡書外域之來皆辠中國不自正而輕受<lb/>
<pb n="16b"/>　之爾○君舉陳氏曰其後介人侵蕭蓋有以來之也<lb/>
　邦衡胡氏曰春秋書外域來者二葛盧白狄是也介<lb/>
　則先來而後侵中國白狄則先伐中國而後來然則<lb/>
　外域來中國必有所窺伺而為害未有但已者也<lb/>
公至自圍許<lb/>
　胡氏曰公自二十八年㑹諸侯圍許至今年春方回<lb/>
　師出踰時義又見桓二年公至自唐○愚案公以㑹<lb/>
　温出未知圍許也而以圍許致未詳豈其事不一而<lb/>
<pb n="17a"/>　當時止以圍許告廟歟<lb/>
夏六月㑹王人晉人宋人齊人陳人蔡人秦人盟于翟<lb/>
泉<hi>公羊榖梁㑹上有公字諸國皆稱人當從左氏翟公羊作狄</hi>
　内不書名氏外稱人皆微者也王人見莊六年杜氏<lb/>
　曰翟泉即洛陽城内大倉西南池水也東萊吕氏曰<lb/>
　陪臣而敢伉天子之士以歃血要言其不臣甚矣王<lb/>
　人亦與諸侯之大夫同盟失禮亦甚矣程子曰晉文<lb/>
　連年㑹盟皆在王畿之側而此盟復迫王城又與王<lb/>
<pb n="17b"/>　人盟强逼甚矣義又見隠元年盟于蔑○君舉陳氏<lb/>
　曰大夫之交政於是始文公為之也<lb/>
秋大雨雹<hi>雨于付切雹溥學切</hi>
　大者非常之辭范氏曰陽氣在水雨則温熱隂氣薄<lb/>
　而脅之不相入轉而成雹雹者隂脅陽臣侵君之象<lb/>
　左氏曰大雨雹為災也○獻可杜氏曰春秋書大雨<lb/>
　雹者三此年及昭三年四年也隂陽不調之所致耳<lb/>
　必録之者所以警人君之戒也髙氏曰劉向以為盛<lb/>
<pb n="18a"/>　陽雨水温暖而濕熱隂氣脅之不相入則轉而為雹<lb/>
　盛隂雨雪凝滯而冰寒陽氣蕩之不相入則散而為<lb/>
　霰故雹者隂脅陽也霰者陽薄隂也春秋不書霰猶<lb/>
　不書月食也<lb/>
冬介葛盧來<lb/>
　存耕趙氏曰葛盧春來矣再至何為哉是為假道侵<lb/>
　蕭計也魯獨無以察其情何哉義又見前<lb/>
三十年春王正月<lb/>
<pb n="18b"/>夏狄侵齊<lb/>
　義見隠七年戎伐凡伯○康侯胡氏曰詩不云乎用<lb/>
　戒戎作用逷蠻方四裔交侵所當攘斥晉文若移圍<lb/>
　鄭之師以伐之則方伯連帥之職修矣上書狄侵齊<lb/>
　下書圍鄭皆直書其事而義自見者也<lb/>
秋衛殺其大夫元咺及公子瑕<lb/>
　左氏曰晉侯使醫衍酖衛侯甯俞貨醫使薄其酖不<lb/>
　死公為之請納玉於王與晉侯皆十瑴王許之秋乃<lb/>
<pb n="19a"/>　釋衛侯衛侯使賂周歂冶厪曰苟能納我吾使爾為<lb/>
　卿周冶殺元咺及子適子儀愚謂瑕之辠不可考豈<lb/>
　咺之黨歟若元咺則可殺矣咺入則君出咺出則君<lb/>
　入大逆之道也元咺可殺而書曰殺其大夫何也不<lb/>
　正名其辠以殺之也况生殺者天子之權豈諸侯所<lb/>
　得専乎為衛侯者具其事告於天王而誅之可也告<lb/>
　於天王能誅之乎告於天王未必能誅之也天王不<lb/>
　能誅之而春秋必以専殺大夫言者正義不謀利明<lb/>
<pb n="19b"/>　道不計功也義又見莊二十六年曹殺大夫<lb/>
衛侯鄭歸于衛<lb/>
　前書晉人執衛侯歸之京師此當書歸自京師而但<lb/>
　曰歸于衛者當時執之歸之皆晉文之權襄王擁虛<lb/>
　器以聽命而已故不曰歸自京師紀實跡也衛侯與<lb/>
　元咺相為出入君臣之道廢矣自晉侯伐衛至此凡<lb/>
　八書可見伯權盛而王綱隳故諸侯大夫縱恣如此<lb/>
　故曰尊君抑臣貴王賤伯春秋之大義也<lb/>
<pb n="20a"/>晉人秦人圍鄭<lb/>
　此稱人程子所謂不知衆寡將帥名氏曰某人者也<lb/>
　蓋圍鄭之國其兵衆矣不可以將卑師少言也使鄭<lb/>
　果貳於楚晉猶不免無王命而摟諸侯伐諸侯之辠<lb/>
　如以私怨而圍人之國則晉文之辠大矣○王氏曰<lb/>
　晉侯為盟主用兵以報私怨秦人踰晉越周千里而<lb/>
　助晉圍鄭皆勞民危國之道<lb/>
介人侵蕭<lb/>
<pb n="20b"/>　蕭見莊二十三年髙氏曰介人數來我不能以禮義<lb/>
　正之致敢稱兵犯附庸之國義又見隠七年戎伐凡<lb/>
　伯○張氏曰介再來魯而次年遂侵蕭求援而後舉<lb/>
　兵也與荆人秦術之聘同<lb/>
冬天王使宰周公來聘<lb/>
　宰周公見九年左氏曰王使周公閲來聘貫道王氏<lb/>
　曰冡宰總百官以輔一人者也承命以聘諸侯王失<lb/>
　命閱失職莘老孫氏曰見周之衰而諸侯强盛也○<lb/>
<pb n="21a"/>　愚案禮雖有天子聘諸侯之文然魯未嘗朝王不過<lb/>
　因㑹盟晉侯朝於王所而已襄王不能正王法而下<lb/>
　聘焉已失道矣况遣冡宰乎陵遲甚矣又為下書遂<lb/>
　如京師起文也朴鄉吕氏曰王臣來聘者八隠七年<lb/>
　凡伯九年南季桓四年宰渠伯糾五年仍叔之子八<lb/>
　年家父莊二十三年祭叔僖三十年宰周公宣十年<lb/>
　王季子來聘桓王之聘於魯者五自隠七年至桓八<lb/>
　年家父之聘是也在恵襄定之世各一自定以下則<lb/>
<pb n="21b"/>　王臣無下聘者矣蓋桓王在位不能自强屢遣王臣<lb/>
　下聘列國此周室之所以衰也定王而下則周室浸<lb/>
　微王臣之聘不足以為列國之輕重而王臣下聘之<lb/>
　文亦復不見於經此周室之極衰也始也使凡伯宰<lb/>
　渠伯糾之屬皆以畿内諸侯或大夫爾至於僖三十<lb/>
　年之聘書宰周公則已尊矣至於宣十年之聘書王<lb/>
　季子則益尊矣王室日衰諸侯日横顧如此哉<lb/>
公子遂如京師遂如晉<lb/>
<pb n="22a"/>　孫氏曰天子至尊非諸侯可得伉僖與襄王交聘伉<lb/>
　孰甚焉故書天王使宰周公來聘公子遂如京師焉<lb/>
　康侯胡氏曰魯侯既不朝京師而使公子遂往又以<lb/>
　二事出夷周室於列國此大不㳟之辠在法當誅而<lb/>
　不以聽者也○康侯胡氏曰大夫出疆有以二事出<lb/>
　者有以一事出而専繼事者其書皆曰遂公子遂如<lb/>
　周及晉與祭公自魯逆王后皆所謂以二事出者也<lb/>
　公子結往媵而及齊宋盟則専繼事者也是非得失<lb/>
<pb n="22b"/>　則存乎其事矣愚謂以二事出者辠在其君以一事出<lb/>
　而専繼事者辠在其臣辠各有所歸也<lb/>
三十有一年春取濟西田<lb/>
　康侯胡氏曰不繫國者吾故田也髙氏曰嘗為鄰國<lb/>
　所奪今復取之常山劉氏曰凡力得之曰取不是其<lb/>
　専奪雖復取本邑亦無異辭以其不能申眀直辭請<lb/>
　於王而正疆理但専自用兵争奪不得正道故悉同<lb/>
　辭言之此與成二年取汶陽田先本魯地而皆書取<lb/>
<pb n="23a"/>　蓋春秋之意以治易亂不以亂易亂所正者本而已<lb/>
　○常山劉氏曰凡取人之有其惡易見而取己之有<lb/>
　不以其道者其惡難知春秋亦正名曰取以顯微也<lb/>
公子遂如晉<lb/>
　義見隠七年齊來聘○髙氏曰晉未嘗來聘而公子<lb/>
　遂去冬往聘之今春又聘焉何厚於晉而薄於周也<lb/>
　愚謂可見當時諸侯舉動皆不以義惟視强弱為趨<lb/>
　舍而已然東門氏之専政亦不可掩也<lb/>
<pb n="23b"/>夏四月四卜郊不從乃免牲猶三望<lb/>
　孫氏曰郊者祭天之名也劉氏曰卜郊者卜其日吉<lb/>
　否也榖梁曰四月不時也郊自正月至於三月郊之<lb/>
　時也我以十二月下辛卜正月上辛如不從則以正<lb/>
　月下辛卜二月上辛如不從則以二月下辛卜三月<lb/>
　上辛如不從則不郊矣杜氏曰免猶縱也朴鄉吕氏<lb/>
　曰卜而養之曰牛養成而將用曰牲公羊曰三卜禮<lb/>
　也四卜非禮也求吉之道三魯郊非禮也天子祭天<lb/>
<pb n="24a"/>　諸侯祭土天子有方望之事無所不通諸侯山川有<lb/>
　不在其封内者則不祭也三望者何望祭也然則曷<lb/>
　祭祭泰山河海猶者何通可以已也何以書譏不郊<lb/>
　而望祭也愚謂魯以諸侯僣天子之郊大失禮矣而<lb/>
　失禮之中又四失禮焉四月不時一失禮也四卜則<lb/>
　瀆二失禮也望祭則僣三失禮也既免牲而猶三望<lb/>
　四失禮也聖人與天地合徳卜郊何有不從所以必<lb/>
　設卜者誠之至義之盡也今四卜而不從則神不歆<lb/>
<pb n="24b"/>　非類眀矣且猶望焉山川其饗諸○董子曰魯曷為<lb/>
　郊周公故也不於日之至避王室也比旬而卜之逺<lb/>
　怠慢也必更三旬禮盡於三也孫氏曰天子祭天地<lb/>
　無所不通諸侯祭其境内山川魯諸侯也以諸侯而<lb/>
　用天子之祭僣孰甚焉故或因其黷亂不時或從其<lb/>
　災異示變以著其僣天子之惡也朱長文曰魯當祭<lb/>
　泰山魯之境也禮所得祭故不書三望僣天子之禮<lb/>
　東萊吕氏曰凡書郊祭者九其八非卜不從則郊牛<lb/>
<pb n="25a"/>　有傷獨成十七年九月用郊非二者而書魯之有郊<lb/>
　非禮獨於僖公始書縁其變而録之爾愚案公羊以<lb/>
　三望為泰山河海未詳是否<lb/>
秋七月<lb/>
冬杞伯姬來求婦<lb/>
　杞伯姬見二十八年稱婦見二十五年劉氏曰姑無<lb/>
　自求婦者也非禮也愚謂此與二十五年宋蕩伯姬<lb/>
　來逆婦同義但彼則逆而此則求爾○康侯胡氏曰<lb/>
<pb n="25b"/>　婦人不可預國事也王后之詔命不施於天下夫人<lb/>
　之教令不施於境中婚姻大事也杞獨無君乎為夫<lb/>
　人主之也故書以為婦人亂政之戒母為子求婦猶<lb/>
　曰不可况於他乎此義行無吕武之禍矣張氏曰易<lb/>
　曰歸妹天地之大義人之終始也征㓙位不當也无<lb/>
　攸利柔乗剛也杞伯姬求婦而踰境是杞伯之不能正<lb/>
　其家也僖公容其來求是使柔乗剛而國事制於婦<lb/>
　人也春秋閑有家之道嚴矣<lb/>
<pb n="26a"/>狄圍衛十有二月衛遷于帝丘<lb/>
　杜氏曰帝丘東郡濮陽縣故帝顓頊之墟故曰帝丘<lb/>
　張氏曰屬開徳府康侯胡氏曰遷於帝丘避狄難也<lb/>
　而衛國衰微狄人强盛成公不能自强於政治晉文<lb/>
　公無敵王愾安諸侯之功莫不見矣○莘老孫氏曰<lb/>
　春秋書之又見其勞民擾衆去先君之土宇雖云避<lb/>
　難而行然不能使難不加已而舉國以避之其為勞<lb/>
　且擾亦甚矣張氏曰齊桓即世衛從宋襄伐齊於是<lb/>
<pb n="26b"/>　狄人始假義以伐衛啟狄之宼蓋始於此今復圍衛<lb/>
　衛迫於狄而遷都也<lb/>
三十有二年春王正月<lb/>
夏四月己丑鄭伯㨗卒<hi>㨗公羊作接</hi>
　杜氏曰文公也大意見隠七年滕侯卒<lb/>
衛人侵狄秋衛人及狄盟<lb/>
　杜氏曰不地者就狄廬帳盟左氏曰夏狄有亂衛人<lb/>
　侵狄狄請平焉秋衛人及狄盟義見隠二年盟戎於<lb/>
<pb n="27a"/>　唐○康侯胡氏曰盟㑹中國諸侯衰世之事己非春<lb/>
　秋所貴况乗人之亂刑牲歃血以要之哉<lb/>
冬十有二月己卯晉侯重耳卒<lb/>
　義見隠三年宋公卒○貫道王氏曰重耳定伯功儕<lb/>
　齊桓而聖人譎之借曹衛以致楚使宋舍晉而賂齊<lb/>
　秦皆譎也然未嘗滅人之國則猶賢於桓此所以身<lb/>
　死而伯業不失也髙氏曰或問春秋孰賢曰東遷之<lb/>
　後土疆不守職貢不奉朝覲之禮盡廢征伐之事専<lb/>
<pb n="27b"/>　出皆辠人也曰不有齊桓晉文乎周室既衰諸侯既<lb/>
　熾以大吞小以强暴弱外域乘之横乎中國天子所<lb/>
　存位與號耳是時二伯奮起齊桓仗大義倡之於前<lb/>
　晉文眀大順和之於後内率諸侯以尊王室外攘荒<lb/>
　服以尊中國而皆謂辠人可乎曰齊桓晉文徒有尊<lb/>
　周之名而無尊周之實雖曰内率諸侯以尊王室其<lb/>
　實内率諸侯以尊己也假尊王室之名以令諸侯耳<lb/>
　孔子作春秋以明王道以撥亂世故召陵之盟城濮<lb/>
<pb n="28a"/>　之戰與其攘楚人救中國一時之權也故孟子曰仲<lb/>
　尼之徒無道桓文之事者又曰五霸三王之辠人也<lb/>
三十有三年春王二月秦人入滑<lb/>
　滑見莊十六年義見隠七年戎伐凡伯<lb/>
齊侯使國歸父來聘<lb/>
　左氏曰齊國莊子來聘義見隠七年齊來聘<lb/>
夏四月辛巳晉人及姜戎敗秦師于殽<hi>公羊無師字</hi>
　杜氏曰姜戎姜姓之戎居晉南鄙戎子駒支之先也<lb/>
<pb n="28b"/>　左氏曰三十二年冬杞子自鄭告於秦曰鄭人使我<lb/>
　掌其北門之管若潛師以來國可得也穆公訪諸蹇<lb/>
　叔蹇叔曰勞師以襲逺非所聞也師勞力竭逺主備<lb/>
　之無乃不可乎師之所為鄭必知之勤而無所必有<lb/>
　悖心且行千里其誰不知公辭焉召孟眀西乞白乙<lb/>
　使出師於東門之外蹇叔哭之曰孟子吾見師之出<lb/>
　而不見其入也公使謂之曰爾何知中壽爾墓之木<lb/>
　拱矣蹇叔之子與師哭而送之曰晉人禦師必於殽<lb/>
<pb n="29a"/>　殽有二陵焉其南陵夏后臯之墓也其北陵文王之<lb/>
　所辟風雨也必死是間余收爾骨焉秦師遂東三十<lb/>
　三年秦師過周北門左右免胄而下超乘者三百乘<lb/>
　王孫滿尚㓜觀之言於王曰秦師輕而無禮必敗輕<lb/>
　則寡謀無禮則脱入險而脱又不能謀能無敗乎及<lb/>
　滑鄭商人弦髙將市於周遇之以乘韋先牛十二犒<lb/>
　師曰寡君聞吾子將步師出於敝邑敢犒從者不腆<lb/>
　敝邑為從者之淹居則具一日之積行則備一夕之<lb/>
<pb n="29b"/>　衛且使遽告於鄭鄭穆公使視客館則束載厲兵秣<lb/>
　馬矣使皇武子辭焉曰吾子淹久於敝邑唯是脯資<lb/>
　餼牽竭矣為吾子之將行也鄭之有原圃猶秦之有<lb/>
　具囿也吾子取其麋鹿以間敝邑若何杞子奔齊逢<lb/>
　孫楊孫奔宋孟眀曰鄭有備矣不可冀也攻之不克<lb/>
　圍之不繼吾其還也晉原軫曰秦違蹇叔而以貪勤<lb/>
　民天奉我也奉不可失敵不可縱縱敵患生違天不<lb/>
　祥必伐秦師欒枝曰未報秦施而伐秦師其為死君<lb/>
<pb n="30a"/>　乎先軫曰秦不哀吾䘮而伐吾同姓秦則無禮何施<lb/>
　之為吾聞之一日縱敵數世之患也謀及子孫可謂<lb/>
　死君乎遂發命遽興姜戎敗秦師於殽獲百里孟眀<lb/>
　視西乞術白乙丙以歸文嬴請三帥曰彼實構吾二<lb/>
　君寡君若得而食之不厭君何辱討焉使歸就戮於<lb/>
　秦以逞寡君之志若何公許之秦伯素服郊次鄉師<lb/>
　而哭曰孤違蹇叔以辱二三子孤之辠也不替孟眀<lb/>
　孤之過也大夫何辠且吾不以一眚掩大徳劉氏曰<lb/>
<pb n="30b"/>　秦與人之臣而謀其君利人之喪而襲其國弱人之<lb/>
　孤而死其親貪得其地而棄其師者也○孫氏曰晉<lb/>
　襄公厄人於險非仁也却䘮用兵非孝也邦衡胡氏<lb/>
　曰春秋書及姜戎夫姜戎者文公與之南鄙之田君<lb/>
　子己非之乃與之共敗秦惡可知矣愚謂諸侯相侵<lb/>
　伐治之是也然必視吾國之無故然後請於王而擊<lb/>
　之可也若居喪而見伐不得已而應之可也秦雖不<lb/>
　道本伐鄭耳不及晉也乃背殯從戎雖獲一時之勝<lb/>
<pb n="31a"/>　然比之行一不義殺一不辜而得天下不為者何啻<lb/>
　天壤之殊春秋正義不謀利眀道不計功不以一時<lb/>
　有勝秦之功而取之也義又見莊二十年齊伐戎○<lb/>
　君舉陳氏曰秦晉之構怨自是始更五君交兵無虛<lb/>
　嵗曾不十年晉遂不競而楚伯康侯胡氏曰杞子先<lb/>
　軫之謀偷見一時之利徼幸其成自以為功者也二<lb/>
　君皆過聽焉而貪其利是使為人臣者懐利以事其<lb/>
　君為人子者懐利以事其父利之所在則從之矣何<lb/>
<pb n="31b"/>　有於君父文公之喪五月耳墨經從戎而大倫滅矣春<lb/>
　秋所以立人道存天理也<lb/>
癸巳𦵏晉文公<lb/>
　髙氏曰此見襄公父死未𦵏而尋干戈也義又見隠<lb/>
　三年𦵏宋穆公<lb/>
狄侵齊<lb/>
　左氏曰狄侵齊因晉䘮也義見隠七年戎伐凡伯<lb/>
公伐邾取訾婁<hi>訾子思切訾婁公羊作叢榖梁作訾樓</hi>
<pb n="32a"/>　左氏曰以報升陘之役義見隠四年莒伐杞<lb/>
秋公子遂帥師伐邾<hi>帥公羊作率</hi>
　康侯胡氏曰此皆不勝忿慾報怨貪得恃强陵弱不<lb/>
　義之兵也直書其事而辠自見矣義又見隠二年鄭<lb/>
　伐衛○存耕趙氏曰取訾婁已甚矣復伐焉君臣同<lb/>
　惡也遂専一軍於是再見兵不戢而佳其不為亂階<lb/>
　乎<lb/>
晉人敗狄于箕<lb/>
<pb n="32b"/>　范氏曰箕晉地杜氏曰太原陽邑縣南有箕城義見<lb/>
　莊二十年齊伐戎○許氏曰自三十年狄始侵齊晉<lb/>
　未暇討自是中國嵗有狄患至敗於此而後懲艾不<lb/>
　復犯略<lb/>
冬十月公如齊<lb/>
　左氏曰齊國莊子來聘自郊勞至於贈賄禮成而加<lb/>
　之以敏臧文仲言於公曰國子為政齊猶有禮君其<lb/>
　朝焉臣聞之服於有禮社稷之衛也冬公如齊朝且<lb/>
<pb n="33a"/>　弔有狄師也義見僖十年○髙氏曰公本事齊逮晉<lb/>
　文伯而受盟焉至是晉文已卒齊侯一使卿來聘而<lb/>
　公遂往朝之蓋魯因晉喪既伐邾矣故懼晉而改事<lb/>
　齊也公之季年所為若是<lb/>
十有二月公至自齊<lb/>
　貫道王氏曰公嘗如齊矣未嘗至也此何為至哉公<lb/>
　反自齊而薨嫌以齊故也義又見桓二年公至自唐<lb/>
乙巳公薨于小寢<lb/>
<pb n="33b"/>　杜氏曰小寢内寢也左氏曰公如齊反薨於小寢即<lb/>
　安也榖梁曰非正也義又見隠三年宋公卒○東萊<lb/>
　吕氏曰古人正終事甚重凡諸侯薨當在路寝雖病<lb/>
　於小寢其甚危之時不可不勉强出就路寢故男子<lb/>
　不死於婦人之手髙氏曰生不請天子之命而自立<lb/>
　既不正其始死又不於正寢是不正其終也春狄所<lb/>
　以詳著之康侯胡氏曰周制王宫六寢路寢一小寢<lb/>
　五君日出而眡朝退適路寢聽政使人眡大夫退然<lb/>
<pb n="34a"/>　後適小寢釋服是路寢治事之所也而小寢燕息之<lb/>
　地公羊以西宫為小寢魯子以諸侯有三宫則列國<lb/>
　之治蓋降於王其以路寢為正則是君終不於路寢<lb/>
　則非正矣曽子曰吾得正而斃又何求哉古人貴於<lb/>
　得正乃如此直書而義自見矣許氏曰君子自治常<lb/>
　使心熟於仁而體安於禮則正勝於死生之際終不<lb/>
　可亂矣<lb/>
隕霜不殺草李梅實<lb/>
<pb n="34b"/>　公羊曰記異也何異爾不時也存耕趙氏曰霜隕矣<lb/>
　草宜殺而不殺木宜萎而李梅實異也康侯胡氏曰<lb/>
　哀公問於仲尼曰春秋記隕霜不殺草何為記之也<lb/>
　曰此言可殺也夫宜殺而不殺則李梅冬實天失其<lb/>
　道草木猶干犯之而況君乎是故以天道言四時失<lb/>
　其序則其施必悖無以統萬象矣以君道言五刑失<lb/>
　其用則其權必喪無以服萬民矣蓋除惡於微慮患<lb/>
　於早之意也○莘老孫氏曰隂陽四時之氣天地所<lb/>
<pb n="35a"/>　以生殺萬物者也雨露生之雪霜殺之天地自然之<lb/>
　氣而四時之常也皇極之道行而和氣塞於天地之<lb/>
　間則隂陽有常而生殺以時彞倫攸斁天遏於隂陽<lb/>
　則當生者不生當殺者不殺京房氏曰君假臣權隕<lb/>
　霜不殺草蓋草小人之類也霜不能殺猶人君威不<lb/>
　能制小人矣許氏曰僖公寛仁過厚其失也豫而文<lb/>
　公以暗弱繼之三桓之盛自僖公始卒以専魯咎證<lb/>
　著矣獻可杜氏曰春秋詳記災異不遺微細所以謹<lb/>
<pb n="35b"/>　人君之戒也家氏曰嚴冬不殺氣燠也若謂此十二<lb/>
　月為建亥月則夏時之十月草未盡殺猶或有之春<lb/>
　秋何以遽書為異乎杜氏以其長厯而推謂此十二<lb/>
　月乃周之十一月今九月也指此為舊史記録之誤<lb/>
　春秋因之若九月之霜不能殺草尤未足為異春秋<lb/>
　何以動色而書之此夏正之冬何疑<lb/>
晉人陳人鄭人伐許<lb/>
　左氏曰討其貳於楚也張氏曰許自文公所不能致<lb/>
<pb n="36a"/>　襄公今年敗秦敗狄又伐先世所不致之許孔子曰<lb/>
　逺人不服則修文徳以來之今襄公承業之志自以<lb/>
　為勤然不知忘喪毒民失道甚矣義又見隠二年鄭<lb/>
　伐衛<lb/>
　<lb/>
　<lb/>
　<lb/>
　<lb/>
<pb n="36b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷十三<lb/>
</p>

  </div>
            <div>
                <head>春秋本義卷十四</head>
    <p>
<pb n="1a"/>欽定四庫全書<lb/>
　春秋本義卷十四　　　　元　程端學　撰<lb/>
　　　文公<hi>名興僖公子聲姜所生</hi>
元年春王正月公即位<lb/>
　康侯胡氏曰即位者告廟臨羣臣也國君嗣世定於<lb/>
　初喪必踰年然後改元即位趙氏曰凡國君立必踰<lb/>
　年乃即位不獨以一年不二君亦以告終稱嗣間容<lb/>
　其請命以備禮也文公即位雖内受於先君而亦不<lb/>
<pb n="1b"/>　請命於天子矣○浚南趙氏曰周改正朔月數固未<lb/>
　嘗改而大事必用建子之月魯用寅月即位是自改<lb/>
　天子正朔也書之以懲専恣愚謂商以十二月建丑<lb/>
　為嵗首故伊尹以十二月奉嗣王祗見厥祖秦以十<lb/>
　月建亥為嵗首故秦史紀年始皇廵狩皆自十月朔<lb/>
　則周諸侯之即位當在十一月建子之月今魯在寅<lb/>
　月即位故曰自改天子正朔也然於周無實事可考<lb/>
　未敢質言耳<lb/>
<pb n="2a"/>二月癸亥日有食之<hi>公羊亥下有朔字</hi>
　義見隠三年<lb/>
天王使叔服來㑹𦵏<lb/>
　叔服字也杜氏曰叔氏服字未詳是否左氏曰内史<lb/>
　叔服髙氏曰𦵏者臣子之事㑹𦵏者諸侯相送終之<lb/>
　辭也天王唯有弔贈含禭之禮今使叔服來㑹𦵏是<lb/>
　自同於諸侯也則天王之微弱可知矣○胡氏曰案<lb/>
　諸侯五月而𦵏僖公卒在前年十二月至此方三月<lb/>
<pb n="2b"/>　而使叔服來㑹𦵏獻可杜氏曰諸侯奉上之節蔑聞<lb/>
　焉而天王使大夫㑹僖公之𦵏<lb/>
夏四月丁巳𦵏我君僖公<lb/>
　義見隠三年𦵏宋穆公<lb/>
天王使毛伯來錫公命<lb/>
　杜氏曰毛國伯爵諸侯為王卿士者孫氏曰毛采地<lb/>
　左氏曰毛伯衛也莘老孫氏曰天王有賜於下書曰<lb/>
　錫命己薨之公則曰錫某公命當國之君但曰錫公<lb/>
<pb n="3a"/>　命劉氏曰錫命者命為諸侯也髙氏曰凡諸侯之立<lb/>
　世子必請命於天子及諸侯之薨也必告於天子天<lb/>
　子命立其世子為諸侯世子喪畢乃朝於京師以士<lb/>
　服見天子於廟而受命焉未受命不敢服其服己見<lb/>
　天子錫之黻冕圭壁然後服之歸設奠於祖廟然後<lb/>
　臨其臣民焉蓋諸侯不命於天子則不成為君故世<lb/>
　子雖有世繼之義必待天子爵命乃得為君也今文<lb/>
　公未畢䘮而天王先使人即命之非禮甚矣愚謂文<lb/>
<pb n="3b"/>　公在衰絰中安然受之而不辭毛伯不諌而從君之<lb/>
　令皆非也義又見莊元年王錫桓公命○康侯胡氏<lb/>
　曰諸侯終喪入見則有錫嵗時來朝則有錫能敵王<lb/>
　所愾則有錫黻冕圭壁因其終喪入見錫之者也禮<lb/>
　所謂以士服見天子己見錫之黻冕圭壁然後歸是<lb/>
　己車馬衮黼因其嵗來朝而錫之者也詩所謂君子<lb/>
　來朝何錫予之雖無予之路車乘馬又何予之𤣥衮<lb/>
　及黼是已彤弓玈矢因其敵愾獻功而錫之者也詩<lb/>
<pb n="4a"/>　所謂彤弓弨兮受言藏之我有嘉賔中心貺之鐘鼓<lb/>
　既設一朝享之是已今文公繼世喪制未畢非初見<lb/>
　繼朝而獻功也何為來錫命乎黄氏曰事勢陵夷上<lb/>
　之每每屈己以就下如此<lb/>
晉侯伐衛<lb/>
　義見隠二年鄭伐衛此則居喪伐人尤非也<lb/>
叔孫得臣如京師<lb/>
　得臣叔牙之孫莊叔也左氏曰叔孫得臣如周拜髙<lb/>
<pb n="4b"/>　氏曰公初即位在衰絰中未嘗朝王而王遽使卿來<lb/>
　錫公命公於是使陪臣如周拜焉天王之使毛伯來<lb/>
　錫文公之使叔孫得臣往拜皆非禮也所謂君不君<lb/>
　臣不臣○存耕趙氏曰文公踰年即位儼然喪服之<lb/>
　中天王錫命安然受之己非禮矣使既受命亟拜王<lb/>
　庭君子猶為不可今使大夫往拜是夷周於敵己矣<lb/>
　若曰未終喪雖使大夫往可也獨不曰未終喪不敢<lb/>
　當君命邪<lb/>
<pb n="5a"/>衛人伐晉<lb/>
　晉襄居䘮伐國固有辠矣然猶為承其父之業也衛<lb/>
　人不連諸侯固中國之勢而以報復為事尤有辠矣<lb/>
　義又見隠二年鄭伐衛○東萊吕氏曰嘗聞以小事<lb/>
　大者未聞以小而謀大者也以小而謀大滅亡之道<lb/>
　也<lb/>
秋公孫敖㑹晉侯于戚<lb/>
　杜氏曰戚衛邑在頓丘衛縣西未詳信否存耕趙氏<lb/>
<pb n="5b"/>　曰文公即位元年容貌采章未接於列國而權臣擅<lb/>
　命代君則失政之始也他日叛命而逃幸而客死此<lb/>
　習已成矣愚謂諸侯非王命自為㑹辠也况魯國有<lb/>
　喪以大夫而㑹伯主乎晉襄居䘮而下㑹大夫亦非<lb/>
　禮也義又見隠九年㑹于防○戴氏曰孟氏自敖而<lb/>
　専叔孫氏自得臣彭生而横季孫氏自行父而侈東<lb/>
　萊吕氏曰内之禮樂自大夫出由公孫敖㑹晉侯始<lb/>
　外之禮樂自大夫出由陽處父救江始溴梁之盟則<lb/>
<pb n="6a"/>　徧刺天下之大夫矣<lb/>
冬十月丁未楚世子商臣弑其君頵<hi>憂倫切又丘倫切公羊榖梁作髠</hi>
　左氏曰初楚子將以商臣為大子訪諸令尹子上子<lb/>
　上曰君之齒未也而又多愛黜乃亂也楚國之舉常<lb/>
　在少者且是人也蠭目而豺聲忍人也不可立也弗<lb/>
　聽既又欲立王子職而黜大子商臣商臣聞之而未<lb/>
　察告其師潘崇曰若之何而察之潘崇曰享江芉而<lb/>
　勿敬也從之江芉怒曰呼役夫宜君王之欲殺女而<lb/>
<pb n="6b"/>　立職也告潘崇曰信矣潘崇曰能事諸乎曰不能能<lb/>
　行乎曰不能能行大事乎曰能十月以宫甲圍成王<lb/>
　王請食熊蹯而死弗聽丁未王縊穆王立以其為太<lb/>
　子之室與潘崇使為大師且掌環列之尹何氏曰言<lb/>
　世子者所以明有父之親言君者所以眀有君之尊<lb/>
　孫氏曰商臣之於君親盡矣義又見隠四年衛州吁<lb/>
　事○康侯胡氏曰世子而至於弑逆此天理大變人<lb/>
　情之所深駭者春秋詳書其事欲後世察所由示懲<lb/>
<pb n="7a"/>　戒也楚頵僣王憑陵中國戰勝諸侯毒被天下然昧<lb/>
　於君臣父子之道禍發蕭牆而不之覺也不善之積<lb/>
　可掩哉君不君而臣不臣父不父而子不子春秋書<lb/>
　世子弑其君者推本其所由而著其首惡為萬世之<lb/>
　大戒也黄氏曰唐大子宏授左氏春秋廢書而歎曰<lb/>
　聖人何書此邪率更令郭瑜對曰春秋以善惡為勸<lb/>
　戒故商臣千載而惡名不滅<lb/>
公孫敖如齊<lb/>
<pb n="7b"/>　戴氏曰諸侯世相朝必三年喪畢今敖如齊非禮也<lb/>
　専也文公即位一嵗之間朝㑹皆出於得臣與敖何<lb/>
　以為國乎義又見僖七年齊來聘○髙氏曰㑹晉歸<lb/>
　而復聘齊魯人於是兩事齊晉且圖婚於齊故也<lb/>
二年春王二月甲子晉侯及秦師戰于彭衙秦師敗績<lb/>
　書晉侯及之晉主乎此戰也杜氏曰馮翊郃陽縣西<lb/>
　北有彭衙城張氏曰屬同州白水縣左氏曰秦孟明<lb/>
　視帥師伐晉以報殽之役二月晉侯禦之先且居將<lb/>
<pb n="8a"/>　中軍趙衰佐之王官無地御戎狐鞫居為右甲子及<lb/>
　秦師戰于彭衙秦帥敗績晉人謂秦拜賜之師秦伯<lb/>
　猶用孟眀孟眀増修國政重施於民趙成子言於諸<lb/>
　大夫曰秦師又至將必辟之懼而増徳不可當也愚<lb/>
　謂秦穆行險邀利以取敗不自悔責而事報復又取<lb/>
　敗績其辠著矣晉襄公忘喪而主乎此戰雖勝無足<lb/>
　道矣義又見隠二年戎伐凡伯<lb/>
丁丑作僖公主<lb/>
<pb n="8b"/>　康侯胡氏曰作主者造木主也胡氏曰主者神所憑<lb/>
　依也公羊曰作僖公主者為僖公作主也主者曷用<lb/>
　虞主用桑練主用栗用栗者藏主也作僖公主何以<lb/>
　書譏不時也康侯胡氏曰慢而不敬甚矣吕氏曰過<lb/>
　時作主文公孝心不至可知矣其能為國乎○左氏<lb/>
　曰緩作主非禮也存耕趙氏曰孝子之思親不見其<lb/>
　形則為主以寓之作栗主埋桑主於兩階之間僖公<lb/>
　之喪過練期矣故曰緩將大事而躋之也<lb/>
<pb n="9a"/>三月乙巳及晉處父盟<lb/>
　孰及之魯之微者與隠元年及宋人盟之及同處父<lb/>
　晉大夫左氏曰陽處父也邦衡胡氏曰處父盟於我<lb/>
　之國都凡盟必地惟他國大夫來魯盟我大夫往他<lb/>
　國盟不地蓋各於其國中故不地也義見隠元年盟<lb/>
　于蔑<lb/>
夏六月公孫敖㑹宋公陳侯鄭伯晉士縠盟于垂隴<hi>縠户木切隴力勇切公羊榖梁作斂</hi>
<pb n="9b"/>　杜氏曰垂隴鄭地滎陽縣東有隴城邦衡胡氏曰垂<lb/>
　隴之㑹譏政在大夫也晉襄紹伯主盟使大夫出㑹<lb/>
　諸侯非禮之正愚謂諸侯非王事不得出㑹盟諸侯<lb/>
　况以大夫而盟諸侯乎士縠以襄公之命盟諸侯則<lb/>
　是大夫主盟也禮樂征伐自大夫出矣義又見隠元<lb/>
　年盟于蔑○愚案伯者之大夫盟自僖二十九年翟<lb/>
　泉之盟始至此則士縠主諸侯矣<lb/>
自十有二月不雨至于秋七月<lb/>
<pb n="10a"/>　義同僖二年<lb/>
八月丁卯大事于太廟躋僖公<lb/>
　公羊曰大事者何大祫也大祫者何合祭也其合祭<lb/>
　柰何毁廟之主陳於大祖未毁廟之主皆升合食於<lb/>
　大祖躋者何升也何言乎升僖公譏逆祀也其逆祀<lb/>
　柰何先禰而後祖也左氏曰逆祀也於是夏父弗忌<lb/>
　為宗伯尊僖公且明見曰吾見新鬼大故鬼小先大<lb/>
　後小順也躋聖賢明也明順禮也君子以為失禮禮<lb/>
<pb n="10b"/>　無不順祀國之大事也而逆之可謂禮乎子雖齊聖<lb/>
　不先父食久矣髙氏曰僖公雖閔公之兄然閔實先<lb/>
　立僖嘗北面而事之君臣之義已定矣及其𫝊繼則<lb/>
　父子之義又定矣臣不可以先君子不可以先父今<lb/>
　文公欲自尊其父而躋於閔公之上則紊亂宗廟顛<lb/>
　倒禮經先親後祖昭穆失序謂之逆祀不亦宜乎愚<lb/>
　謂文公居喪未大祥而吉祭於大廟非禮一也僖公<lb/>
　之主未當入宫非禮二也躋僖公於閔公之上非禮<lb/>
<pb n="11a"/>　三也○榖梁曰先親而後祖也逆祀也逆祀則是無<lb/>
　昭穆也無昭穆則是無祖也無祖則無天也君子不<lb/>
　以親親害尊尊此春秋之義也康侯胡氏曰閔僖二<lb/>
　公親則兄弟分則君臣以為逆祀者兄弟之不先君<lb/>
　臣禮也夫有天下者事七世諸侯事五世説禮者曰<lb/>
　世指父子非兄弟也然三傳同以閔公為祖而臣子<lb/>
　一例是以僖公父視閔公為禮而父死子繼兄亡弟<lb/>
　及名號雖不同其為世一矣<lb/>
<pb n="11b"/>冬晉人宋人陳人鄭人伐春<lb/>
　程子曰秦以憤取敗晉可以已矣而復伐秦報復無<lb/>
　已殘民結怨○髙氏曰三國以伐秦再舉兵而過京<lb/>
　師尤其惡之大者<lb/>
公子遂如齊納幣<lb/>
　公羊曰此何以書譏喪娶也娶在三年之外則何譏<lb/>
　乎喪娶三年之内不圖婚三年之恩疾矣非虛加之<lb/>
　也以人心為皆有之娶者大吉也非常吉也其為吉<lb/>
<pb n="12a"/>　者主乎已以為有人心焉者則宜於此焉變矣趙氏<lb/>
　曰又譏使公子納幣也○董子曰春秋譏文公以喪<lb/>
　娶難者曰喪不過三年三年之䘮二十五月文公四<lb/>
　十一月乃娶何以為喪娶曰事莫重乎志納幣之月<lb/>
　在喪内故曰喪娶也且文公以秋祫祭以冬納幣皆<lb/>
　失於太早三年之喪肌膚之情也反在思念娶事春<lb/>
　秋之所甚疾也髙氏曰婚禮有六曰納采曰問名曰<lb/>
　請吉曰納徴曰請期曰親迎自有次第納幣者即納<lb/>
<pb n="12b"/>　徴也公始祥而納幣則納采問名皆在三年之内矣<lb/>
　夫三年之内不圖婚聖人於此譏之所以闡幽也先<lb/>
　儒謂婚姻不可使公族而不述其所以蓋公子公孫<lb/>
　於國皆當盡人子之義惟婚姻之禮則有家人尊卑<lb/>
　之序俾尊者將命從事則非順矣卑者行之庶或其<lb/>
　可也葉氏曰禮祥而縞是月禫徙月樂孟獻子禫縣<lb/>
　而不樂比御而不入夫子曰獻子加於人一等矣禫<lb/>
　而圖婚猶喪娶也康侯胡氏曰此皆使人私欲不行<lb/>
<pb n="13a"/>　閑邪復禮之意<lb/>
三年春王正月叔孫得臣㑹晉人宋人陳人衛人鄭人<lb/>
伐沈沈潰<hi>沈尸甚切</hi>
　貫道王氏曰不言帥師不成師也杜氏曰沈國名汝<lb/>
　南平與縣北有沈亭張氏曰沈姬姓國漢志汝南治<lb/>
　平與故沈子國屬蔡州左氏曰莊叔㑹諸侯之師伐<lb/>
　沈以其服於楚也莘老孫氏曰沈者楚所與之國不<lb/>
　忍楚之暴而侵漁諸夏也於是伐其所與之國將以<lb/>
<pb n="13b"/>　懼之沈小國不勝而潰陵中國者楚爾沈何辠乎春<lb/>
　秋之書以諸侯為失所伐矣髙氏曰中國不能明大<lb/>
　義以討楚商臣弑君之賊乃興兵以問小國之辠可<lb/>
　傷也已常山劉氏曰兵加而民潰君之不能治民可<lb/>
　知矣義又見隠二年鄭伐衛○髙氏曰文公三年之<lb/>
　間書公子遂公孫敖叔孫得臣累見於盟㑹則知魯<lb/>
　之政刑盡在諸臣矣魯卒以是亡故春秋書以為戒<lb/>
　邦衡胡氏曰春秋侵伐之柄下移於諸侯自是遂移<lb/>
<pb n="14a"/>　於大夫矣<lb/>
夏五月王子虎卒<lb/>
　公羊曰王子虎者天子之大夫也髙氏曰赴於諸侯<lb/>
　而書其卒蓋著其交政於諸侯也康侯胡氏曰天子<lb/>
　内臣無外交是以私情害公義矣○存耕趙氏曰尹<lb/>
　氏之後王臣書卒者王子虎劉卷也子虎書卒不書<lb/>
　𦵏惟劉卷書𦵏此所謂今之大夫交政於中國焉得<lb/>
　而勿哭者也<lb/>
<pb n="14b"/>秦人伐晉<lb/>
　張氏曰秦穆公既歸自殽而作秦誓矣然彭衙及此<lb/>
　役猶以報復為事豈非悔過之心不能勝其恥敗之<lb/>
　心而至此乎愚謂秦辠著矣亦晉人既得志又思報<lb/>
　復以致之也義又見隠七年戎伐凡伯<lb/>
秋楚人圍江<lb/>
　江見僖二年義見僖三年徐取舒又為晉救江楚滅<lb/>
　江起文也○髙氏曰江近楚自齊桓貫澤之盟已服<lb/>
<pb n="15a"/>　從於中國而楚自城濮之役亦不敢侵伐今復圍者<lb/>
　蓋晉文既沒襄公不復討楚人弑逆之惡故楚輕視<lb/>
　中國復有窺諸侯之意而先圍江以試之也<lb/>
雨螽于宋<hi>雨于付切</hi>
　莘老孫氏曰雨自上而下者也螽不見其所從來自<lb/>
　上而下衆多如雨而在宋之四境故曰雨螽于宋也<lb/>
　趙氏曰如雨血雨毛雨土之類愚謂螽生則害五榖<lb/>
　况如雨之多害物甚矣災異極矣義又見桓五年<lb/>
<pb n="15b"/>冬公如晉<lb/>
　髙氏曰公之如晉蓋朝也非為盟也三年喪畢乃朝<lb/>
　於晉義又見僖十年公如齊<lb/>
十有二月己巳公及晉侯盟<lb/>
　陸氏曰在晉都盟故不言地義見隠元年盟于蔑<lb/>
晉陽處父帥師伐楚以救江<hi>公羊穀梁無以字</hi>
　陽處父晉大夫髙氏曰晉國之師非不衆也處父帥<lb/>
　之以伐楚豈果能討其弑君父之賊哉直為救江而<lb/>
<pb n="16a"/>　已爾舍大辠不問而區區為小國解紛其亦不察於<lb/>
　先後緩急之義矣伐不目事特繫之以救江者譏其<lb/>
　徒取救患之名非仗大義之師也張氏曰楚商臣無<lb/>
　父無君乃欲致患於江是禽獸逼人也以中國諸侯<lb/>
　為己任者豈得安居而以伐楚之任付之大夫而已<lb/>
　乎義又見莊二十八年救鄭<lb/>
四年春公至自晉<lb/>
　公私出踰時不告正朔也義又見桓二年公至自唐<lb/>
<pb n="16b"/>　○孫氏曰自是公朝强國皆至者見其輕去宗廟逺<lb/>
　朝强國也<lb/>
夏逆婦姜于齊<lb/>
　稱婦姜見僖二十五年程子曰納幣在喪與喪娶同<lb/>
　未詳是否○劉氏曰娶婦正始之道也始之不正故<lb/>
　夫人不以其位終國亂子弑强臣擅命幾於亡矣文<lb/>
　公非不欲存妻子傳世者也闇弱惰慢不能率禮而<lb/>
　行以謂茍若而可故卒至於禍也夫婦之際人倫之<lb/>
<pb n="17a"/>　首可不慎哉故鑒末以原本因微以知著又非獨文<lb/>
　公之辠也夫人預有辠矣當是之時夫人不能早避<lb/>
　喪娶之辱冒大禮以往國人皆賤之遂無所據依以<lb/>
　危其身而亡其子由本不正故也禮之於人大矣是<lb/>
　存則存是亡則亡文公之不能保其後嗣者由無以<lb/>
　刑其妻也夫人之不能安其位者由無以謹於禮也<lb/>
　此正始之道也東萊吕氏曰凡書婦姜者三而至書<lb/>
　婦姜者二宣元年遂以夫人婦姜至自齊成十四年<lb/>
<pb n="17b"/>　僑如以夫人婦姜至自齊是也逆書婦姜者一此年<lb/>
　逆婦姜於齊是也<lb/>
狄侵齊<lb/>
　義見隠七年戎伐凡伯○髙氏曰自箕之役至是侵<lb/>
　齊間晉有秦楚之難也以齊之强而狄再侵之則狄<lb/>
　之强可知<lb/>
秋楚人滅江<lb/>
　左氏曰楚人滅江秦伯為之降服出次不舉過數大<lb/>
<pb n="18a"/>　夫諌公曰同盟滅雖不能救敢不自矜乎吾自懼也<lb/>
　髙氏曰江終為楚所滅則知楚之復强而處父之帥<lb/>
　師無益於救適所以堅其敵耳義又見僖三年徐取<lb/>
　舒○愚案楚頵弑君父中國不能討而反敢滅國則<lb/>
　王綱之壊中國之衰伯業之墮荆蠻之横至是甚矣<lb/>
晉侯伐秦<lb/>
　報三年夏之役也二國不自訟而事報復今晉又伐<lb/>
　秦比事直書惡自見矣○案楚人滅江不恤而躬伐<lb/>
<pb n="18b"/>　秦伐楚則遣大夫晉侯之報復情不可掩矣<lb/>
衛侯使甯俞來聘<lb/>
　義見隠七年齊來聘<lb/>
冬十有一月壬寅夫人風氏薨<lb/>
　康侯胡氏曰風氏僖公之母莊公妾也與左氏合木<lb/>
　訥趙氏曰風氏僖公之妾以秦人來歸僖公成風之<lb/>
　禭為證謂成風繫之僖公猶以仲子繫之恵公前説<lb/>
　近是程子曰仲子始僣尚未敢同嫡也自成風已後<lb/>
<pb n="19a"/>　妾母稱夫人嫡妾亂矣啖氏曰自成風僣用夫人之<lb/>
　禮故亦書薨著其非禮也愚謂又為𦵏成風王歸含<lb/>
　賵起文也○康侯胡氏曰語曰邦君之妻邦人稱之<lb/>
　曰君夫人稱諸異邦曰寡小君蓋敵體之稱也若夫<lb/>
　妾媵則非敵矣其生亦以夫人之名稱號之其沒亦<lb/>
　以夫人之禮卒𦵏之非所以正其分也蓋徒欲尊寵<lb/>
　其所愛而不虞卑其身以妾母為夫人徒欲崇貴其<lb/>
　所生而不虞賤其父卑其身則失位賤其父則無本<lb/>
<pb n="19b"/>　夫禮庻子為君為其母無服不敢貳尊者也春秋於<lb/>
　成風記其卒𦵏各以實書者謹禮之所由變也髙氏<lb/>
　曰再娶不得稱夫人而况妾乎魯禮之變自此始聖<lb/>
　人實書以示僣亂之由且見其無君父之惡後世乃<lb/>
　有母以子貴之説凡妾母皆稱太后甚至妾死而加<lb/>
　以皇后之諡此皆不知春秋之㫖者也東萊吕氏曰<lb/>
　宣之母嬴哀之母姒薨附稱號迄無所異由成風始<lb/>
　存耕趙氏曰成風之為夫人自僖公始非文公之辠<lb/>
<pb n="20a"/>　愚謂文公雖不忍傷父之志然以義斷之可改而不<lb/>
　改則亦不可謂無辠矣<lb/>
五年春王正月王使榮叔歸含且賵<lb/>
　不曰天王闕文也胡氏曰榮叔天子大夫公羊曰含<lb/>
　者口實也賵見隠元年孫氏曰成風僣夫人襄王不<lb/>
　能正死又使榮叔含之賵之非禮可知也程子曰天<lb/>
　王成妾母為夫人亂倫甚矣○君舉陳氏曰以成風<lb/>
　之喪訃京師也賵常事不書惟賵仲子成風書之劉<lb/>
<pb n="20b"/>　氏曰春秋正人倫也君臣也父子也夫婦也道莫先<lb/>
　焉桓以臣弑君而王命之成風以妾僣嫡而王成之<lb/>
　於三綱廢矣<lb/>
三月辛亥𦵏我小君成風<lb/>
　小君者嫡夫人之稱而妾母稱之又私諡焉亂禮甚<lb/>
　矣○康侯胡氏曰仲子雖聘非恵公之嫡也春秋之<lb/>
　初尚以為疑故别為立宫而羽數特異雖非禮之正<lb/>
　然不祔於姑猶有辨焉至是成風𦵏乃有二夫人祔<lb/>
<pb n="21a"/>　廟而亂倫易紀無復辨矣故禮之失自成風始也髙<lb/>
　氏曰以妾敵父則卑君父之體以妾並配則黷嫡母<lb/>
　之尊禮曰妾不得體君又曰妾之事女君與婦之事<lb/>
　舅姑等禮有君之母非夫人者又庻子為父後為其<lb/>
　母緦蓋尊者為一體不敢服其私親也然則母以子<lb/>
　貴非禮甚眀愚謂庻子為父後為其母緦者卿大夫<lb/>
　士庻之禮耳若庻子為君為其母無服<lb/>
王使召伯來㑹𦵏<hi>召穀梁作毛</hi>
<pb n="21b"/>　不書天亦闕文也杜氏曰召伯天子之卿召采地伯<lb/>
　爵也左氏曰召昭公獻可杜氏曰賵含尚不可况天<lb/>
　子之尊使卿㑹𦵏乎康侯胡氏曰含賵而㑹𦵏其事<lb/>
　益隆亂人倫廢王法甚矣○許氏曰喪服傳曰庻子<lb/>
　為父後者為其母可以緦也與尊為一體不敢私其<lb/>
　親也喪服母問曰君之母非夫人也則羣臣無服惟<lb/>
　近臣及僕驂乘服唯君所服也此禮正也李氏曰天<lb/>
　子之見於經者三十有二稱天王者二十有五稱王<lb/>
<pb n="22a"/>　者六稱天子者一三稱並行故知王者之通稱而史<lb/>
　辭之異爾未詳是否然愚直以為闕文衍字耳<lb/>
夏公孫敖如晉<lb/>
　義見隠七年齊來聘○髙氏曰聘也王含且賵矣又<lb/>
　來㑹𦵏矣捨天王而謹事晉辠自見矣<lb/>
秦人入鄀<hi>音若</hi>
　鄀張氏曰襄陽宜城縣地有故城髙氏曰秦人入之<lb/>
　後為楚邑楚昭王復國之後去郢都鄀左氏曰初鄀<lb/>
<pb n="22b"/>　叛楚即秦又貳於楚秦人入鄀未詳信否義見隠七<lb/>
　年戎伐凡伯<lb/>
秋楚人滅六<lb/>
　杜氏曰六國廬江六縣任氏曰地譜夀州安豐縣有<lb/>
　六國故城張氏曰臯陶之後屬安豐軍左氏曰六人<lb/>
　叛楚即東夷秋楚成大心仲歸帥師滅六臧文仲曰<lb/>
　臯陶不祀忽諸徳之不建民之無援哀哉義見莊十<lb/>
　年荆敗蔡師○髙氏曰楚人往年滅江今年滅六敢<lb/>
<pb n="23a"/>　肆其惡逆如此者以中國不正其弑逆之辠故也<lb/>
冬十月甲申許男業卒<lb/>
　義見隠三年宋公卒<lb/>
六年春𦵏許僖公<lb/>
　義見隠三年𦵏宋穆公<lb/>
夏季孫行父如陳<lb/>
　行父公子友之孫公孫佚之子也以王父字為氏左<lb/>
　氏曰臧文仲以陳衛之睦也欲求好於陳夏季文子<lb/>
<pb n="23b"/>　聘於陳且娶焉義見隠七年齊來聘<lb/>
秋季孫行父如晉<lb/>
　木訥趙氏曰敖嘗如晉行父如晉仲氏季孫爭交於<lb/>
　晉三家之張自文公始義見隠七年齊來聘<lb/>
八月乙亥晉侯驩卒<hi>驩公羊作讙</hi>
　義見隠三年宋公卒<lb/>
冬十月公子遂如晉𦵏晉襄公<lb/>
　髙氏曰卿供喪事非禮也杜氏曰三月而𦵏速義又<lb/>
<pb n="24a"/>　見隠三年𦵏宋穆公○莘老孫氏曰古者大國不過<lb/>
　三卿而諸侯之𦵏一卿輙往則國家之事無闕乎故<lb/>
　春秋之法𦵏諸侯使微者則無譏卿行則譏之以為<lb/>
　强者脅弱而弱者畏强也<lb/>
晉殺其大夫陽處父<lb/>
　義見莊二十六年曹殺大夫○案三𫝊載處父事舉<lb/>
　無足信然經書處父帥師㑹盟其擅晉之權而不以<lb/>
　其道者歟當晉國擾攘之際正元臣秉節之時而首<lb/>
<pb n="24b"/>　見殺焉夫専殺大夫辠也若處父者其道足以殺其<lb/>
　身者歟<lb/>
晉狐射姑出奔狄<hi>射音亦一音夜穀梁作夜</hi>
　義見僖二十八年元咺奔晉○邦衡胡氏曰狐射姑<lb/>
　之辠三𫝊之言未足為據是必處父之黨處父既死<lb/>
　故遂奔耳然又即狄則其惡可知也<lb/>
閏月不告月猶朝于廟<hi>告姑沃切又如字</hi>
　髙氏曰閏月曰告月常月曰告朔者閏月雖有晦朔<lb/>
<pb n="25a"/>　而無時令可察唯朝廟告月而已朴鄉吕氏曰告月<lb/>
　即告朔也趙氏曰天子常以今年冬班眀年正朔於<lb/>
　諸侯諸侯受之每月奉月朔甲子以告於廟所謂禀<lb/>
　正朔也文公以閏非正不行告朔之禮而以其朔日<lb/>
　至廟拜謁而已故曰猶朝于廟左氏曰閏以正時時<lb/>
　以作事事以厚生生民之道於是乎在矣不告閏朔<lb/>
　棄時政也何以為民○康侯胡氏曰迎日推策則有<lb/>
　其數轉璣觀衡則有其象歸竒於扐以象閏數也斗<lb/>
<pb n="25b"/>　指兩辰之間象也象數者天理也非人所能為也故<lb/>
　以定時成嵗者唐典也以詔王居門終月者周制也<lb/>
　班告朔於邦國不以是為附月之餘而弗之數也莘<lb/>
　老孫氏曰朝廟之禮為告月而設閏月不告月而但<lb/>
　朝廟故曰猶朝于廟告月之禮廢於文公於是閏不<lb/>
　告月至於十六年而朔之不視凡四諸公相因而告<lb/>
　朔之禮漸廢故孔子於其廢禮之始正其法也愚謂<lb/>
　朝廟禮也朝廟而不告朔非禮也非謂既不告朔并<lb/>
<pb n="26a"/>　朝廟可去之也使文公於閏告月而朝于廟則得禮<lb/>
　矣此文意與猶三望似同而實異<lb/>
七年春公伐邾三月甲戌取須句遂城郚<hi>句權俱切公羊作朐郚音</hi>
　<hi>吾</hi>
　須句見僖二十二年蓋春伐邾至此而取其邑趙氏<lb/>
　曰不復繫於邾者省文也杜氏曰郚魯邑卞縣南有<lb/>
　郚城張氏曰屬襲慶府泗水縣胡氏曰案僖二十二<lb/>
　年冬公伐邾取須句此又取須句者蓋須句為魯所<lb/>
<pb n="26b"/>　取其後復入於邾今又伐取之其惡可知黄氏曰郚<lb/>
　魯下邑因伐邾之師而遂城之以備邾其陵虐小國<lb/>
　不恤民力直書自見義又見隠四年莒伐杞及七年<lb/>
　城中丘○張氏曰僖公伐邾取須句旋敗於升陘邾<lb/>
　復取之愚案升陘不書敗績未詳信否<lb/>
夏四月宋公王臣卒<hi>王穀梁作壬蓋傳寫之誤也</hi>
　左氏曰宋成公愚謂此為宋殺其大夫司馬及來奔<lb/>
　諸事起文也<lb/>
<pb n="27a"/>宋人殺其大夫<lb/>
　書宋人見莊二十二年左氏曰宋成公卒於是公子<lb/>
　成為右師公孫友為左師樂豫為司馬鱗矔為司徒<lb/>
　公子蕩為司城華御事為司寇昭公將去羣公子樂<lb/>
　豫曰不可公族公室之枝葉也若去之則本根無所<lb/>
　庇廕矣葛藟猶能庇其本根故君子以為比况國君<lb/>
　乎此諺所謂庇焉而縱尋斧焉者也必不可君其圖<lb/>
　之親之以徳皆股肱也誰敢攜貳若之何去之不聼<lb/>
<pb n="27b"/>　穆襄之族率國人以攻公殺公孫固公孫鄭於公宫<lb/>
　六卿和公室樂豫舍司馬以讓公子卬昭公即位而<lb/>
　𦵏未詳信否義見莊二十六年曹殺大夫○愚案自<lb/>
　此歴敘宋大夫之見殺出奔來盟以著昭公見弑之<lb/>
　由蓋臣者君之股肱股肱既亂則腹心傷自然之勢<lb/>
　也故春秋比事為後世有國家者之戒<lb/>
戊子晉人及秦人戰於令狐<hi>令力呈切</hi>
　劉氏曰戰而言及之者主之者也猶曰晉人為志乎<lb/>
<pb n="28a"/>　此戰也云爾公羊曰何以不言師敗績敵也張氏曰<lb/>
　令狐晉地河中府猗氏縣有令狐城莘老孫氏曰秦<lb/>
　晉自殽之敗數年之間交兵者無虛嵗秦兵加晉不<lb/>
　已者以殽之戰未復也主殽之役者晉襄也晉襄死<lb/>
　晉之嗣君何負於秦而秦乘其䘮求與之戰邪木訥<lb/>
　趙氏曰秦晉自殽凡五戰今晉襄秦穆皆即世晉靈<lb/>
　秦康之立可以一洗舊憾趙盾乃修先君之怨以為<lb/>
　是戰義又見隠七年戎伐凡伯<lb/>
<pb n="28b"/>晉先蔑奔秦<hi>公羊作先昧以師奔秦張氏曰其説無據當從左氏穀梁</hi>
　先蔑晉大夫孫氏曰不言出者眀自軍中去穀梁曰<lb/>
　輟戰而奔秦以是為逃軍也義又見僖二十八年元<lb/>
　咺奔晉此則秦晉方交兵又秦為晉世仇而奔之其<lb/>
　辠大矣<lb/>
狄侵我西鄙<lb/>
　義見隠七年戎伐凡伯○黄氏曰間秦晉之争也木<lb/>
　訥趙氏曰魯有戎患未嘗有狄患狄蓋逺於魯今狄<lb/>
<pb n="29a"/>　越齊衛而侵魯其患深矣<lb/>
秋八月公㑹諸侯晉大夫盟于扈<lb/>
　諸侯不序未詳或曰因魯史之略也然義繫於大夫<lb/>
　主盟諸侯而不繫諸侯之列序也大夫無名氏亦然<lb/>
　杜氏曰扈鄭地滎陽卷縣西北有扈亭張氏曰卷縣<lb/>
　即鄭州原武縣也愚謂晉自文襄世主夏盟諸侯莫<lb/>
　敢擅焉今晉復盟諸侯而靈公幼大夫専之則是大<lb/>
　夫主諸侯盟也義與二年垂隴之盟同至此則其専<lb/>
<pb n="29b"/>　甚矣義又見隠元年盟于蔑<lb/>
冬徐伐莒<lb/>
　義見隠七年戎伐凡伯○髙氏曰徐本戎也厥後自<lb/>
　進於中國數與中國諸侯盟㑹僖十五年楚伐徐齊<lb/>
　桓為之大合中國諸侯以救之為其能去逆効順不<lb/>
　復侵犯中國故也今輙興兵以伐莒必以中國無盟<lb/>
　主是以敢爾<lb/>
公孫敖如莒涖盟<hi>涖公羊穀梁作莅</hi>
<pb n="30a"/>　涖盟見僖三年左氏曰徐伐莒莒人來請盟穆伯如<lb/>
　莒涖盟義見隠三年盟于蔑○髙氏曰敖之奔莒夲<lb/>
　此<lb/>
八年春王正月<lb/>
夏四月<lb/>
秋八月戊申天王崩<lb/>
　書此為魯晉雒戎之盟及敖與得臣如京師毛伯求<lb/>
　金等事起文也義又見隠三年<lb/>
<pb n="30b"/>冬十月壬午公子遂㑹晉趙盾盟于衡雍<hi>盾杜本切雍於容切</hi>
　孔氏曰衡雍鄭地張氏曰後漢河南卷縣有垣雝城<lb/>
　古衡雍也與扈相近髙氏曰天王崩諸侯不奔赴其<lb/>
　䘮而趙盾與遂皆國之正卿乃自相㑹盟于王畿之<lb/>
　内惡莫大焉義又見隠元年盟于蔑○張氏曰自晉<lb/>
　翟泉之盟付之諸大夫文公復以國事付之公子遂<lb/>
　而不知一國之禮樂征伐皆自公子遂出此敬嬴所<lb/>
　以得窺伺間隙私事之以肧胎殺適立庻之禍也愚<lb/>
<pb n="31a"/>　謂趙盾弑靈公其不以此也哉故春秋屢書盾遂之<lb/>
　事其為履霜之戒深矣<lb/>
乙酉公子遂㑹雒戎盟于暴<hi>雒音洛公羊㑹下有伊字</hi>
　雒戎戎居雒水間者髙氏曰暴亦王畿之采邑雒戎<lb/>
　雜處於王畿之内而中國至與之盟則其于中國甚<lb/>
　矣貫道王氏曰大夫専盟而雒戎與於㑹亂之極也<lb/>
　聖人之作春秋也所以明君臣懲僣竊也公子遂為<lb/>
　魯大夫而盟晉于衡雍盟戎于暴無君甚矣襄仲既<lb/>
<pb n="31b"/>　没東門氏雖以殺嫡立庶見逐于國而公室亦因此而遂衰<lb/>
　有天下國家之責者觀乎此亦有以知春秋之不可不學矣<lb/>
公孫敖如京師不至而復丙戌奔莒<hi>公羊無而字</hi>
　左氏曰穆伯娶于莒曰戴已生文伯其娣聲已生恵<lb/>
　叔戴已卒又聘于莒莒人以聲已辭則為襄仲聘焉<lb/>
　穆伯如莒涖盟且為仲逆及鄢陵登城見之羙自為<lb/>
　娶之仲請攻之公止之恵伯成之使仲舍之公孫敖<lb/>
　反之復為兄弟如初從之穆伯如周弔喪不至以幣<lb/>
<pb n="32a"/>　奔莒從己氏焉未詳信否葉氏曰言日者别其復而<lb/>
　後奔也孫氏曰敖如京師弔喪也不至而復中道反<lb/>
　也丙戌奔莒文公不能誅敖得以自恣也公子遂如<lb/>
　齊以疾而還義猶不可况敖如京師弔喪中道而反<lb/>
　乎此敖之辠固不容誅矣而反使之自恣而奔文公<lb/>
　之不能君可以見矣宋氏曰天子崩諸侯奔喪㑹𦵏<lb/>
　臣子之通義也今公不奔喪而卿行是諸侯不有天<lb/>
　子也敖如京師不至而復奔是大夫不有諸侯也貫<lb/>
<pb n="32b"/>　道王氏曰諸侯不臣故大夫亦不君其君也<lb/>
螽<lb/>
　義見桓五年<lb/>
宋人殺其大夫司馬宋司城來奔<lb/>
　稱宋人見莊二十二年不名闕之也張氏曰司城司<lb/>
　空也宋以武公名司空諱之曰司城程子曰宋王者<lb/>
　後得自命官故獨宋卿書官左氏曰宋襄夫人襄王<lb/>
　之姊也襄公不禮焉夫人因戴氏之族以殺襄公之<lb/>
<pb n="33a"/>　孫孔叔公孫鍾離及大司馬公子卬司城蕩意諸來<lb/>
　奔未詳信否黎氏曰司馬典兵之官而殺之司城扞<lb/>
　禦之任而來盟則主勢孤矣宜昭公卒死於弑義又<lb/>
　見莊二十六年曹殺大夫及僖二十八年元咺奔晉<lb/>
九年春毛伯來求金<lb/>
　公羊曰毛伯者天子之大夫也何以不稱使當喪未<lb/>
　君也左氏曰毛伯衛來求金非禮也張氏曰天王崩<lb/>
　百官總已以聽於冡宰之時所以謹君臣之分而明<lb/>
<pb n="33b"/>　其責之所歸也王喪未𦵏喪紀所當令於諸侯者有<lb/>
　常禮非其道則為政者不當使出使者不當承喪事<lb/>
　求金徴索非禮莘老孫氏曰天王崩喪事不具而求<lb/>
　金於魯魯為人臣而使君父有求于己焉魯之辠可<lb/>
　知矣義又見隠三年求賻<lb/>
夫人姜氏如齊<lb/>
　夫人出姜也趙氏曰無父母而歸寕譏之也愚謂婦<lb/>
　人從夫者也文公當為天子服斬衰三年而夫人當<lb/>
<pb n="34a"/>　喪出入自如非禮也○木訥趙氏曰文公並妃匹嫡<lb/>
　嬖於敬嬴生倭嬴寵而倭將貴夫人如齊謀於父母<lb/>
　其歸寧蓋有故存焉聖人書之為十八年歸齊張夲<lb/>
　未詳是否<lb/>
二月叔孫得臣如京師辛丑𦵏襄王<lb/>
　莘老孫氏曰天王之𦵏君不自往而使臣焉則是無<lb/>
　君父之恩而廢臣子之禮○髙氏曰天子所以七月<lb/>
　而𦵏者欲使諸侯畢來㑹也劉氏曰諸侯為天子䘮<lb/>
<pb n="34b"/>　三年禮無卿共𦵏之文使卿共𦵏周末之陵替也葉<lb/>
　氏曰此何以書不正其無故以大夫㑹𦵏也春秋固<lb/>
　有禮所不見而可以情度之者𦵏天子親者也有不<lb/>
　能親焉故也天王崩見經者九其四不書𦵏書𦵏而<lb/>
　見大夫者惟此與叔鞅而已考之襄王前年八月崩<lb/>
　冬十月公孫敖如京師不至以幣奔莒此弔也明年<lb/>
　書毛伯來求金則貨貝賵賻蓋遂闕而不供此文公<lb/>
　之怠也其於𦵏慢而不親往非故也大夫將事禮之<lb/>
<pb n="35a"/>　所得通親往或有故不往而合禮所以四不書則無<lb/>
　故不親往而違禮此所以二書歟愚案四不書𦵏不<lb/>
　特有故不往而合禮也别見隠三年<lb/>
晉人殺其大夫先都<lb/>
　稱晉人見莊二十二年義見莊二十六年曹殺大夫<lb/>
三月夫人姜氏至自齊<lb/>
　此見夫人非禮而動至三月之久而無名以告廟也<lb/>
　意與書公至同○朴鄉吕氏曰録紀叔姬之歸者為<lb/>
<pb n="35b"/>　歸于酅起也録姜氏之至者為歸于齊起也是聖人<lb/>
　之微意也然則出姜之不安于魯也舊矣聖人詳録<lb/>
　其往來豈特為其告至不告至哉未詳是否<lb/>
晉人殺其大夫士縠及箕鄭父<lb/>
　稱晉人見莊二十二年義見莊二十六年曹殺大夫<lb/>
楚人伐鄭公子遂㑹晉人宋人衛人許人救鄭<lb/>
　左氏曰范山言於楚子曰晉君少不在諸侯北方可<lb/>
　圖也楚子師于狼淵以伐鄭未詳信否愚謂楚人伐<lb/>
<pb n="36a"/>　鄭五國救之善矣然天子方伯不能治外㓂而諸侯<lb/>
　救之已為禮樂征伐自諸侯出況五國大夫救鄭則<lb/>
　禮樂征伐自大夫出矣春秋書之見權柄下移之甚<lb/>
　也義又見莊二十八年救鄭○髙氏曰楚不伐鄭久<lb/>
　矣今晉文襄既沒而靈公年少中國無盟主楚雖負<lb/>
　弑逆之辠而中國莫敢誰何益無所顧忌至是遂伐<lb/>
　鄭欲與中國爭盟也然舉五國之兵不能討楚國弑<lb/>
　君父之賊乃奔走以救鄭亦見中夏之衰矣<lb/>
<pb n="36b"/>夏狄侵齊<lb/>
　義見隠七年戎伐凡伯<lb/>
秋八月曹伯襄卒<lb/>
　義見隠三年宋公卒<lb/>
九月癸酉地震<lb/>
　榖梁曰震動孔晁曰陽氣伏於隂下見迫於隂故不<lb/>
　能升以至地動杜氏曰地道安静以動為異也○任<lb/>
　氏曰前此踰百年未有書地震也而自此至哀公書<lb/>
<pb n="37a"/>　地震者五地道以静為體以順為正安以承天者也<lb/>
　逆其常理而不得其節焉則震而不安其所承矣於<lb/>
　此足以見諸侯變而不承天子大夫變而不承諸侯<lb/>
　陪臣變而不承大夫之象也<lb/>
冬楚子使椒來聘<hi>椒穀梁作萩</hi>
　椒不氏義與隠元年無駭同公羊曰椒楚大夫杜氏<lb/>
　曰令尹子文從子義見莊二十三年荆人來聘○張<lb/>
　氏曰代鄭而聘魯亦逺交近攻之意黄氏曰諸家皆<lb/>
<pb n="37b"/>　謂書椒以其禮交中國而進之也木訥獨曰楚執宋<lb/>
　公以伐宋春秋亦書楚子豈進其虐中國邪宜申謀<lb/>
　為不道而見殺春秋亦書宜申豈進其謀逆邪書楚<lb/>
　子書椒從其國之稱書其實而已愚謂楚始書荆後<lb/>
　書荆人後書臣名又書楚子使之者以時世愈降芊<lb/>
　氏漸同上國魯史膠於見聞比加詳焉聖人雖不進<lb/>
　之然因而不革亦可見晉霸日衰楚氛日盛之一端<lb/>
　也<lb/>
<pb n="38a"/>秦人來歸僖公成風之禭<lb/>
　僖公成風僖公之成風也見四年風氏薨杜氏曰衣<lb/>
　服曰禭莘老孫氏曰成風僣稱夫人而春秋書𦵏書<lb/>
　薨天王賵且含之又㑹其𦵏蓋皆用夫人之禮矣於<lb/>
　是秦人歸禭春秋正其法曰僖公成風猶曰成風之<lb/>
　所以為夫人者以其子僖公也故仲子繫之恵公失<lb/>
　禮者恵公也成風繫之僖公失禮者僖公也成風之<lb/>
　死至是六年而秦人始歸其禭蓋亦不及事矣禭所<lb/>
<pb n="38b"/>　以送死者而成風已𦵏禭將焉用乎髙氏曰魯不能<lb/>
　以非禮却之過也○張氏曰當是時秦楚交病中國<lb/>
　秦欲伐晉而歸禭於魯猶楚欲圖北方而使椒來聘<lb/>
　也豈古者眀王慎徳足以賔之之比哉<lb/>
𦵏曹共公<hi>共音恭</hi>
　義見隠三年𦵏宋穆公<lb/>
十年春王三月辛卯臧孫辰卒<lb/>
　辰哀伯之子臧文仲也大意見隠元年益師卒<lb/>
<pb n="39a"/>夏秦伐晉<lb/>
　此則秦之辠也義又見隠七年戎伐凡伯<lb/>
楚殺其大夫宜申<lb/>
　宜申子西也左氏曰初楚范巫矞似謂成王與子玉<lb/>
　子西曰三君皆將强死城濮之役王思之故使止子<lb/>
　玉曰母死不及止子西縊而縣絶王使適至遂止之<lb/>
　使為商公㳂漢泝江將入郢王在渚宫下見之懼而<lb/>
　辭曰臣免於死又有讒言謂臣將逃臣歸死於司敗<lb/>
<pb n="39b"/>　也王使為工尹又與子家謀弑穆王穆王聞之殺鬬<lb/>
　宜申及仲歸未詳信否義見莊二十六年曹殺大夫<lb/>
自正月不雨至于秋七月<lb/>
　義見莊三十一年<lb/>
及蘇子盟于女栗<lb/>
　杜氏曰蘇子周卿士女栗地名闕孫氏曰内不出主<lb/>
　名微者文公使微者盟天子之卿其惡可知○劉氏<lb/>
　曰古者内諸侯不外交外諸侯不内交有至尊在不<lb/>
<pb n="40a"/>　貳之也案春秋書及盟而不出主名者四隠元年及<lb/>
　宋人盟于宿莊二十二年及齊髙傒盟于防文二年<lb/>
　及晉處父盟與此及蘇子盟是也<lb/>
冬狄侵宋<lb/>
　義見隠七年戎伐凡伯<lb/>
楚子蔡侯次于厥貉<hi>曷各切公羊作屈貉</hi>
　杜氏曰厥貉地名闕朴鄉吕氏曰凡書次必有兵楚<lb/>
　子蔡侯之次蓋亦兵次也然不書伐不書師則其兵<lb/>
<pb n="40b"/>　之未加乎中國也其書次則有窺中國之志矣愚謂<lb/>
　商臣楚國弑逆之賊中國不能治其無忌憚固宜蔡<lb/>
　為中國諸侯而同次焉迫於强令豈非始謀之不謹<lb/>
　乎然王政不綱同姓不能自立之概亦可見矣<lb/>
　<lb/>
　<lb/>
　<lb/>
　春秋夲義卷十四<lb/>
</p>

  </div>
            <div>
                <head>春秋本義卷十五</head>
    <p>
<pb n="1a"/>欽定四庫全書<lb/>
　春秋本義卷十五　　　　元　程端學　撰<lb/>
　　　文公<lb/>
十有一年春楚子伐麇<hi>九倫切公羊作圈</hi>
　麇國陸氏曰子爵義見僖三年徐取舒<lb/>
夏叔仲彭生㑹晉郤缺于承筐<lb/>
　彭生公子牙之孫叔仲惠伯也杜氏曰郤缺冀缺承<lb/>
　筐宋地在陳留襄邑縣西張氏曰即拱州襄陵縣左<lb/>
<pb n="1b"/>　氏曰叔仲惠伯㑹晉郤缺于承筐謀諸侯之從於楚<lb/>
　者未詳信否貫道王氏曰大夫擅相為㑹政在大夫<lb/>
　義又見隠九年㑹于防○東萊吕氏曰自文公後大<lb/>
　夫擅相為㑹者多矣春秋詳而志之胡氏曰禮之失<lb/>
　也諸侯非王事而自相㑹也無以正之不自天子出<lb/>
　矣然後諸侯與大夫㑹又無以正之然後大夫與大<lb/>
　夫會禮樂亦不自諸侯出矣田氏篡齊六卿分晉三<lb/>
　家專魯理固然也不能辨於早後雖欲正之其將能<lb/>
<pb n="2a"/>　之乎<lb/>
秋曹伯來朝<lb/>
　左氏曰曹文公髙氏曰喪畢來朝也存耕趙氏曰喪<lb/>
　畢來朝此事天子之禮也曹為文昭於魯宗國習見<lb/>
　王命之廢而惴惴依大國以為重也義又見隱十一<lb/>
　年滕薛來朝<lb/>
公子遂如宋<lb/>
　左氏曰襄仲聘于宋且言司城蕩意諸而復之因賀<lb/>
<pb n="2b"/>　楚師之不害也未詳信否義見隱七年齊來聘<lb/>
狄侵齊<lb/>
　義見隱七年戎伐凡伯<lb/>
冬十月甲午叔孫得臣敗狄于鹹<lb/>
　莘老孫氏曰不言帥師將尊師少也杜氏曰鹹魯地<lb/>
　愚案僖十三年㑹于鹹杜氏以為衛地未詳孰是中<lb/>
　國衰微外侮踵至魯能敗之此其功也然叔孫得臣<lb/>
　以為功是大夫專兵三家僭魯之漸也義又見莊二<lb/>
<pb n="3a"/>　十年齊伐戎<lb/>
十有二年春王正月郕伯來奔<hi>郕公羊作盛</hi>
　不名者闕之也義見桓十五年鄭伯奔蔡末章○孫<lb/>
　氏曰案莊八年師及齊師圍郕郕䧏于齊師自是入<lb/>
　齊為附庸此而來奔齊所逼耳未詳是否<lb/>
杞伯來朝<lb/>
　義見隱十一年滕薛來朝<lb/>
二月庚子子叔姬卒<lb/>
<pb n="3b"/>　趙氏曰時君之女故曰子以别非先君之女也書卒<lb/>
　之義未詳<lb/>
夏楚人圍巢<lb/>
　杜氏曰巢吳楚閒小國廬江六縣東有居巢城張氏<lb/>
　曰即無為軍巢縣左氏曰楚令尹大孫伯卒成嘉為<lb/>
　令尹羣舒叛楚夏子孔執舒子平及宗子遂圍巢未<lb/>
　詳信否義見僖三年徐取舒<lb/>
秋滕子來朝<lb/>
<pb n="4a"/>　滕稱子見桓二年左氏曰滕昭公義見隱十一年滕<lb/>
　薛來朝<lb/>
秦伯使術來聘<hi>術公羊作遂</hi>
　術不氏義亦與隱元年無駭同趙氏曰外大夫來魯<lb/>
　再命者皆書名無他義也左氏曰秦伯使西乞術來<lb/>
　聘且言將伐晉襄仲辭玉荅曰寡君願徼福于周公<lb/>
　魯公以事君不腆先君之敝器使下臣致諸執事以<lb/>
　為瑞節要結好命所以藉寡君之命結二國之好是<lb/>
<pb n="4b"/>　以敢致之義見九年楚子使椒來聘○木訥趙氏曰<lb/>
　九年秦將伐晉則來歸成風之襚今將為河曲之戰<lb/>
　則有術之聘<lb/>
冬十有二月戊午晉人秦人戰于河曲<lb/>
　趙氏曰凡戰不言及交為主也孫氏曰河曲晉地杜<lb/>
　氏曰在河東蒲坂縣南張氏曰河中府河東縣南有<lb/>
　河曲公羊曰不言師敗績敵也左氏曰秦為令狐之<lb/>
　役故秦伯伐晉取羈馬晉人禦之趙盾將中軍荀林<lb/>
<pb n="5a"/>　父佐之郤缺將上軍臾駢佐之欒盾將下軍胥甲佐<lb/>
　之范無恤御戎以從秦師于河曲臾駢曰秦不能久<lb/>
　請深壘固軍以待之從之秦人欲戰秦伯謂士㑹曰<lb/>
　若何而戰對曰趙氏新出其屬曰臾駢必實為此謀<lb/>
　將以老我師也趙有側室曰穿晉君之壻也有寵而<lb/>
　弱不在軍事好勇而狂且惡臾駢之佐上軍也若使<lb/>
　輕者肆焉其可秦伯以璧祈戰於河十二月戊午秦<lb/>
　軍掩晉上軍趙穿追之不及反怒曰裹糧坐甲固敵<lb/>
<pb n="5b"/>　是求敵至不擊將何俟焉軍吏曰將有待也穿曰我<lb/>
　不知謀將獨出乃以其屬出宣子曰秦獲穿也獲一<lb/>
　卿矣秦以勝歸我何以報乃皆出戰交綏秦行人夜<lb/>
　戒晉師曰兩君之士皆未憖也明日請相見也臾駢<lb/>
　曰使者目動而言肆懼我也將遁矣薄諸河必敗之<lb/>
　胥甲趙穿當軍門呼曰死傷未收而棄之不惠也不<lb/>
　待期而薄人於險無勇也乃止秦師夜遁復侵晉入<lb/>
　瑕愚案此傳頗詳獨稱秦伯及交戰事與經不合讀<lb/>
<pb n="6a"/>　者擇焉可也孫氏曰二國之讐既易世矣二國之戰<lb/>
　可以已也而秦康晉靈猶尋舊怨殘民以逞是彰父<lb/>
　之不徳也義又見隱七年戎伐凡伯<lb/>
季孫行父帥師城諸及鄆<hi>音運公羊作運</hi>
　諸見莊二十九年書及亦同前鄆西鄆魯邑也即成<lb/>
　四年城鄆之鄆杜氏謂莒魯所爭者非是辨見或問<lb/>
　王氏曰城未有言帥師者季氏自帥其師專兵久矣<lb/>
　二邑近費而介於莒此行父自為封殖之計也獻可<lb/>
<pb n="6b"/>　杜氏曰聖人重民力凡城築之事皆志之況出師而<lb/>
　城乎勞民甚矣○邦衡胡氏曰春秋城築二十九獨<lb/>
　三言帥師爾此年及襄十五年季孫宿叔孫豹城郛<lb/>
　哀三年季孫斯叔孫州仇城啟陽是也帥師者欲因<lb/>
　城而遂廣其疆界書此者以見非惟勞民以城又毒<lb/>
　衆以爭也<lb/>
十有三年春王正月<lb/>
夏五月壬午陳侯朔卒<lb/>
<pb n="7a"/>　此為明年陳侯居喪同盟起文也大意又見隱七年<lb/>
　滕侯卒<lb/>
邾子蘧蒢卒<hi>蘧穀梁作蘧蒢公羊穀梁作篨</hi>
　此為明年正月邾人居喪伐魯與叔彭生伐喪起文<lb/>
　也大意又見隱七年滕侯卒<lb/>
自正月不雨至于秋七月<lb/>
　義見莊三十年○愚案文公時兩遭亢旱其所以修<lb/>
　民事奉天時之道可知矣<lb/>
<pb n="7b"/>大室屋壊<hi>大音泰公羊作世</hi>
　大室杜氏曰大廟之室孔氏曰明堂位曰祀周公於<lb/>
　大廟此周公之廟壊也不直言大廟壊而云大室屋<lb/>
　壞者大廟之制其簷四阿而下室當其中又拔出為<lb/>
　重屋此是大廟當中之室其上之屋壊非大廟全壞<lb/>
　也左氏曰大室之屋壞書不共也公羊曰譏久不修<lb/>
　也榖梁曰為社稷之主而先君之廟壞志不敬也○<lb/>
　康侯胡氏曰自正月不雨則無壊道也而先君之廟<lb/>
<pb n="8a"/>　壞不恭甚矣吕氏曰君子之於宫廟有斯須不敢忘<lb/>
　者非以崇孝而厚逺也孝子之於親心固如是也推<lb/>
　是心以為政雖不中不逺矣魯之為國至使大室屋<lb/>
　壞其能及物乎<lb/>
冬公如晉衛侯㑹公于沓<hi>徒荅切公羊㑹下無公字</hi>
　杜氏曰沓地闕左氏曰公如晉朝且尋盟衛侯㑹公<lb/>
　于沓請平于晉公還鄭伯㑹公于棐亦請平于晉未<lb/>
　詳信否獻可杜氏曰春秋諸侯不朝天子擅相朝㑹<lb/>
<pb n="8b"/>　今如晉而衛侯㑹之其朝與㑹皆非典禮也愚謂諸<lb/>
　侯非王事自相㑹且不可況因其經過而旋為㑹豈<lb/>
　禮也哉此與莊二十三年公及齊侯㑹于榖而蕭叔<lb/>
　朝公意同義又見僖十年公如齊<lb/>
狄侵衛<lb/>
　貫道王氏曰衛出㑹魯而狄侵衛乘閒也義見隱七<lb/>
　年戎伐凡伯○髙氏曰晉不能為中國禦㓂亂使無<lb/>
　侵軼而惡諸侯之貳此春秋所以矜小國之多虞也<lb/>
<pb n="9a"/>十有二月己丑公及晉侯盟<lb/>
　義見隱元年盟于蔑<lb/>
公還自晉鄭伯會公于棐<hi>芳味切又芳尾切公羊作斐公羊榖梁還上無公字</hi>
　杜氏曰棐鄭地義同㑹公于沓○孫氏曰公本朝晉<lb/>
　既朝且盟又貪二國之㑹皆非天子之事也<lb/>
十有四年春王正月公至自晉<lb/>
　髙氏曰公自去冬初如晉則因與衛㑹既盟晉而還<lb/>
　則又因與鄭㑹久於道路而不朝正書至以見之義<lb/>
<pb n="9b"/>　又見桓二年公至自唐<lb/>
邾人伐我南鄙叔彭生帥師伐邾<lb/>
　余氏曰君喪而伐人與伐人之喪其辠一也義又見<lb/>
　隱二年鄭伐衛○貫道王氏曰帥師伐邾彭生因事<lb/>
　專兵也胡氏曰互興甲兵以相伐其惡可知<lb/>
夏五月乙亥齊侯潘卒<lb/>
　齊侯孝公弟昭公此為九月商人弑君起文也大意<lb/>
　又見隱七年滕侯卒<lb/>
<pb n="10a"/>六月公會宋公陳侯衛侯鄭伯許男曹伯晉趙盾癸酉<lb/>
同盟于新城<lb/>
　趙氏曰他時但就諸侯行盟禮故云某日㑹某侯盟<lb/>
　于某此本行㑹禮别日又行盟禮故書日杜氏曰新<lb/>
　城宋地在梁國榖熟縣西張氏曰即南京應天府也<lb/>
　髙氏曰新城鄭地未詳是否左氏曰同盟于新城從<lb/>
　於楚者服也黄氏曰從楚者宋鄭許也自楚薦食中<lb/>
　國諸侯無所依去年冬衛鄭㑹魯皇皇然求晉晉趙<lb/>
<pb n="10b"/>　盾又方有求諸侯之心交相求而適相濟是以同盟<lb/>
　貫道王氏曰齊桓之為同盟殷同之義也趙盾不知<lb/>
　其義而效為之亦曰同盟晉襄一沒諸夏無主夷氛<lb/>
　甚惡鄭衛請平亦足見諸夏之依於晉者重也盾而<lb/>
　忠於謀晉則奉十餘歲之君以主諸侯夫豈不可今<lb/>
　諸侯無主而求與盾盟以為安以趙盾而尸盟是大<lb/>
　夫得專制諸侯也髙氏曰陳侯居喪出盟辠又可知<lb/>
　也義又見莊十六年同盟于幽○愚案春秋凡書同<lb/>
<pb n="11a"/>　盟十有六未有大夫主之者而趙盾主盟始於扈中<lb/>
　於衡雍至此率天下諸侯舉同盟焉宜其卒至於弑<lb/>
　逆也<lb/>
秋七月有星孛入于北斗<lb/>
　有與有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>有蜚之有同孫氏曰孛彗之屬也偏指曰<lb/>
　彗光芒四出曰孛言入于北斗者入于魁中也劉向<lb/>
　曰君臣亂於朝政令虧於外則上濁三光之精五星<lb/>
　贏縮變色逆行甚則為孛髙氏曰斗有環域而孛星<lb/>
<pb n="11b"/>　自外入于其中此變之大者天之示人顯矣春秋三<lb/>
　書孛皆以謹人君之戒○獻可杜氏曰天人相交甚<lb/>
　於影響蓋事作於下則象動於上是以人君飭正五<lb/>
　事建大中以承天心則七政上齊而譴異不作矣<lb/>
公至自㑹<lb/>
　義見桓二年公至自唐又可見諸侯本為㑹而旋為<lb/>
　同盟也<lb/>
晉人納捷菑于邾弗克納<hi>捷公羊作接</hi>
<pb n="12a"/>　稱晉人將卑師少也弗克納納而不勝之辭也左氏<lb/>
　曰邾文公元妃齊姜生定公二妃晉姬生捷菑文公<lb/>
　卒邾人立定公捷菑奔晉愚謂廢置諸侯天子之事<lb/>
　若廢嫡立庶雖天子亦不可也趙盾以大夫而廢嫡<lb/>
　立庶辠莫大焉雖弗克納其辠一也髙氏曰捷菑為<lb/>
　人之子藉他國之兵歸篡其兄辠不容誅也<lb/>
九月甲申公孫敖卒于齊<lb/>
　左氏曰穆伯之從己氏也魯人立文伯穆伯生二子<lb/>
<pb n="12b"/>　於莒而求復文伯以為請襄仲使無朝聽命復而不<lb/>
　出三年而盡室以復適莒文伯疾而請曰榖之子弱<lb/>
　請立難也許之文伯卒立惠叔穆伯請重賂以求復<lb/>
　惠叔以為請許之將來九月卒于齊告喪請𦵏弗許<lb/>
　孫氏曰奔大夫不卒此卒者為明年齊人歸其喪起<lb/>
　莘老孫氏曰將有其末不得不録其本也愚謂亦以<lb/>
　譏世卿也○貫道王氏曰敖奉魯侯之命以弔天子<lb/>
　之喪不至而復不忠莫大焉忘天屬之尊而奔不義<lb/>
<pb n="13a"/>　孰甚焉犯二大不韙周有常刑皆僇餘也魯不能討<lb/>
　且許其歸欲絶之而不能也明年齊歸其喪許歸者<lb/>
　魯而歸其喪者齊也魯道衰矣髙氏曰此著與刑之<lb/>
　壞也<lb/>
齊公子商人弑其君舍<lb/>
　舎居喪未踰年當稱子今曰弑其君者蓋稱子者緣<lb/>
　人子之心也然一日嗣位則舉國臣子固皆戴之為<lb/>
　君矣故曰弑其君也左氏曰子叔姬妃齊昭公生舍<lb/>
<pb n="13b"/>　叔姬無寵舍無威公子商人驟施於國而多聚士盡<lb/>
　其家貸於公有司以繼之夏五月昭公卒舍即位齊<lb/>
　商人弑舍而讓元元曰爾求之久矣我能事爾爾不<lb/>
　可使多蓄憾將免我乎爾為之義見隱四年衛州吁<lb/>
　事<lb/>
宋子哀來奔<lb/>
　子哀字也命大夫也與齊仲孫王人子突之類同黎<lb/>
　氏曰宋公之子經有子同子糾未詳是否義見僖二<lb/>
<pb n="14a"/>　十八年元咺奔晉○韓中甫曰司馬死司城亡大夫<lb/>
　奔見昭公之不可為國而見弑之漸也<lb/>
冬單伯如齊齊人執單伯齊人執子叔姬<lb/>
　張氏曰單伯大夫之命於天子者自莊公元年至今<lb/>
　已七十餘年未必一人或其子若孫歟愚謂凡執人<lb/>
　者史當稱人子叔姬文公女不書及者先執單伯後<lb/>
　執子叔姬不可以臣及君夫人故兩書齊人無他義<lb/>
　也杜氏曰不稱夫人自魯録之也愚謂魯不討商人<lb/>
<pb n="14b"/>　弑逆之辠而區區為子叔姬之求故兩被執以自取<lb/>
　辱又見當時弑逆之賊不少知懼而執其母與諸侯<lb/>
　之使則王法不行而天倫絶矣<lb/>
十有五年春季孫行父如晉<lb/>
　左氏曰季文子如晉為單伯與子叔姬故也未詳信<lb/>
　否義見隱七年齊來聘<lb/>
三月宋司馬華孫來盟<lb/>
　左氏曰宋華耦來盟趙氏曰不稱使意與楚屈完齊<lb/>
<pb n="15a"/>　髙子來盟同愚謂諸侯為盟已干王法況司馬掌一<lb/>
　國之兵不能爰整其旅為國長城乃離軍適魯區區<lb/>
　求盟失其職矣孔子曰王孫賈治軍旅奚其喪司馬<lb/>
　之所務可知矣此亦昭公見弑之漸也○康侯胡氏<lb/>
　曰稱華孫者自督弑殤公諸侯受賂不討使秉宋政<lb/>
　及其後世繼掌兵權春秋所禁者經曰華孫猶季孫<lb/>
　叔孫仲孫臧孫之類不書名者義不繫於名也未詳<lb/>
　是否<lb/>
<pb n="15b"/>夏曹伯來朝<lb/>
　義見隱十一年滕薛來朝<lb/>
齊人歸公孫敖之喪<lb/>
　左氏曰齊人或為孟氏謀曰魯爾親也飾棺寘諸堂<lb/>
　阜魯必取之從之卞人以告惠叔猶毁以為請立於<lb/>
　朝以待命許之取而殯之齊人送之書曰齊人歸公<lb/>
　孫敖之喪為孟氏且國故也𦵏視共仲孫氏曰敖廢<lb/>
　命奔莒辠當誅絶齊歸魯受皆非禮也○東萊吕氏<lb/>
<pb n="16a"/>　曰奔大夫卒皆不書如公子慶父臧孫訖内大夫卒<lb/>
　於外皆不至如仲遂公孫嬰齊而公孫敖書卒以齊<lb/>
　人歸其喪起也書至以魯人受其喪故也禄去公室<lb/>
　三家之子孫盛強雖廢命奔莒而其子文伯惠叔繼<lb/>
　立於朝大夫之汰可知以其子之汰請父之喪欲弗<lb/>
　許得乎<lb/>
六月辛丑朔日有食之鼓用牲于社<lb/>
　義見莊二十五年○髙氏曰莊二十五年三十年皆<lb/>
<pb n="16b"/>　以日食而鼓用牲于社其非禮妄作義已著矣今文<lb/>
　公亦復如此皆因陋承誤愚謂創業垂統使可繼者<lb/>
　也一有非禮則子孫視為故事弗能改矣春秋慎始<lb/>
　正指此類而非漢儒所謂五始者也<lb/>
單伯至自齊<lb/>
　書至見此事之終也魯至此又不能討商人弑逆執<lb/>
　母之辠亦既踰年幸其見釋而歸則魯之為國單伯<lb/>
　之為使從可知矣<lb/>
<pb n="17a"/>晉郤缺帥師伐蔡戊申入蔡<lb/>
　左氏曰新城之盟蔡人不與晉郤缺以上軍下軍伐<lb/>
　蔡曰君弱不可以怠戊申入蔡以城下之盟而還義<lb/>
　見隱二年莒入向○存耕趙氏曰蔡從楚可伐也入<lb/>
　之則己甚矣大夫交政專兵自文公以來帥師伐書<lb/>
　陽處父帥師入書郤缺侵書趙穿有書大夫自為戰<lb/>
　有書與君戰者<lb/>
秋齊人侵我西鄙<lb/>
<pb n="17b"/>　商人弑君執母又伐母家不容誅矣亦魯不能討賊<lb/>
　而區區請子叔姬以召之也義又見莊十年公侵宋<lb/>
季孫行父如晉<lb/>
　左氏曰齊人侵我西鄙故季文子告于晉義見隱七<lb/>
　年齊來聘<lb/>
冬十有一月諸侯盟于扈<lb/>
　諸侯不序與七年盟于扈同益見史有詳略不可以<lb/>
　凡例求矣劉氏曰晉為伯主齊弑其君興諸侯而莫<lb/>
<pb n="18a"/>　能正晉則固有辠矣諸侯不亦病乎義又見隱元年<lb/>
　盟于蔑<lb/>
十有二月齊人來歸子叔姬<lb/>
　獻可杜氏曰春秋書内女來歸者三郯伯姬杞伯姬<lb/>
　直曰來歸此子叔姬曰齊人來歸蓋譏在齊也商人<lb/>
　弑其子又絶其母辠不容誅矣況執之而又來歸乎<lb/>
　髙氏曰未有子而黜其母者也愚謂魯於是可討商<lb/>
　人弑君執母黜母之辠而又不能焉則魯之為國益<lb/>
<pb n="18b"/>　可知矣○石氏曰子叔姬先書被執次書來歸非郯<lb/>
　杞之比夫商人弑君自立又虐其國君之母天子不<lb/>
　能討諸侯不能伐季孫行父再如晉諸侯為是盟于<lb/>
　扈皆無能為而退徒得單伯之至子叔姬之歸而已<lb/>
　而興兵以侵魯者未已也於以見晉伯之不競也於<lb/>
　以見諸侯有弑君者而莫之討也於以見齊之横而<lb/>
　魯之弱也<lb/>
齊侯侵我西鄙遂伐曹入其郛<lb/>
<pb n="19a"/>　郛城外大郭也左氏曰齊侯侵我西鄙謂諸侯不能<lb/>
　也遂伐曹入其郛討其來朝也季文子曰齊侯其不<lb/>
　免乎己則反天而又以討人難以免矣愚謂商人弑<lb/>
　君執母再伐母家入人郛郭辠大惡極不待言矣亦<lb/>
　魯不討賊有以召之也義又見莊十年公侵宋隱二<lb/>
　年鄭伐衛○髙氏曰惡魯及曹非理甚矣夫商人弑<lb/>
　君而自立諸侯㑹于扈而不能討益無顧忌侵我伐<lb/>
　曹以肆其暴豈特齊有辠焉亦見諸侯之縱亂矣<lb/>
<pb n="19b"/>十有六年春季孫行父㑹齊侯于陽榖齊侯弗及盟<lb/>
　陽榖見僖三年公羊曰其言弗及盟何不見與盟也<lb/>
　左氏曰及齊平公有疾使季文子㑹齊侯于陽榖請<lb/>
　盟齊侯不肯曰請俟君閒張氏曰文公不能明政刑<lb/>
　舉大義以致命使執辱吾女邊鄙被兵與國䝉伐又<lb/>
　使大夫自屈以請盟而不見答可謂困心衡慮而無<lb/>
　憤悱改圖之心書此以見魯之衰文公之無志也<lb/>
夏五月公四不視朔<lb/>
<pb n="20a"/>　四不視朔范氏曰自二月不視朔至於五月也髙氏<lb/>
　曰朔者天子之所頒也諸侯上稟天子之命下授萬<lb/>
　民之時故其奉王朔告於廟則謂之告朔退而視朝<lb/>
　以授民則謂之視朔榖梁曰公四不視朔不臣也以<lb/>
　公為厭政以甚矣<lb/>
六月戊辰公子遂及齊侯盟于郪丘<hi>郪音西乂七西切公羊作犀榖梁作</hi>
　<hi>師公羊䟽云正本作菑</hi>
　杜氏曰郪丘齊地左氏曰公使襄仲納賂于齊故盟<lb/>
<pb n="20b"/>　于郪丘榖梁曰復行父之盟也愚謂文公不能討商<lb/>
　人之辠而區區求盟不得而復之使亂臣賊子肆行<lb/>
　於世而三綱於是大壞雖周道陵夷而然亦文公不<lb/>
　能為國以自取之也孔子曰能治其國家誰敢侮之<lb/>
　陳恒弑其君孔子請討之觀此可以知春秋所書之<lb/>
　㫖矣義又見隱元年盟于蔑<lb/>
秋八月辛未夫人姜氏薨<lb/>
　公羊曰文公母也愚謂此為毁泉臺及𦵏聲姜起文<lb/>
<pb n="21a"/>　也<lb/>
毁泉臺<lb/>
　杜氏曰毁壞也泉臺臺名左氏曰有蛇自泉宫出入<lb/>
　于國如先君之數聲姜薨毁泉臺未詳信否公羊曰<lb/>
　毁泉臺何以書譏築之譏毁之譏先祖為之已毁之<lb/>
　不如勿居而已矣榖梁曰喪不貳事愚謂孔子曰三<lb/>
　年無改於父之道可謂孝矣臺作於先君初喪母而<lb/>
　即毁之則思親之意蓋藐然矣況在諒闇之中而出<lb/>
<pb n="21b"/>　令役民乎○康侯胡氏曰先祖為之非矣然臺之存<lb/>
　毁非安危治亂之所繫也而必毁之是暴揚其失有<lb/>
　輕先祖之心此履霜之漸弑父與君之萌春秋之所<lb/>
　謹也故書<lb/>
楚人秦人巴人滅庸<lb/>
　庸小國也左氏曰楚大饑戎伐其西南至於阜山師<lb/>
　於大林又伐其東南至於陽丘以侵訾枝庸人帥羣<lb/>
　蠻以叛楚廩人率百濮聚於選將伐楚於是申息之<lb/>
<pb n="22a"/>　北門不啟楚人謀徙於阪髙蒍賈曰不可我能往寇<lb/>
　亦能往不如伐庸夫麇與百濮謂我饑不能師故伐<lb/>
　我也若我出師必懼而歸百濮離居將各走其邑誰<lb/>
　暇謀人乃出師旬有五日百濮乃罷自廬以往振廩<lb/>
　同食次于句澨使廬戢黎侵庸及庸方城庸人遂之<lb/>
　囚子揚窗三宿而逸曰庸師衆羣蠻聚焉不如復大<lb/>
　師且起王卒合而後進師叔曰不可姑又與之遇以<lb/>
　驕之彼驕我怒而後可克先君蚡冐所以服陘隰也<lb/>
<pb n="22b"/>　又與之遇七遇皆北唯禆鯈魚人實逐之庸人曰楚<lb/>
　不足與戰矣遂不設備楚子乘驛㑹師于臨品分為<lb/>
　二隊子越自石溪子貝自仞以伐庸秦人巴人從楚<lb/>
　師羣蠻從楚子盟遂滅庸義見僖三年徐取舒○張<lb/>
　氏曰禦變待敵亦制服之而已夷人宗社豈王法之<lb/>
　所容乎<lb/>
冬十有一月宋人弑其君杵臼<hi>杵公羊作處</hi>
　孫氏曰稱人微者也名不登於史策劉氏曰弑君者<lb/>
<pb n="23a"/>　曷為或稱名氏或不稱名氏以氏通者稱氏以名通<lb/>
　者稱名名氏不通者稱人貴賤之序也愚謂書曰股<lb/>
　肱喜哉元首起哉先書宋人殺其大夫與司馬又司<lb/>
　城與子哀來奔司馬華孫來盟則是股肱既剪然後<lb/>
　宋公見弑於宋人聖人之垂戒逺矣義又見隱四年<lb/>
　衛州吁事<lb/>
十有七年春晉人衛人陳人鄭人伐宋<lb/>
　葉氏曰四國稱人微者也愚謂四國伐宋得其伐矣<lb/>
<pb n="23b"/>　然諸侯不親而使微者行其後又不見討賊之跡則<lb/>
　非以討賊舉也此亂臣賊子所以接跡於世而晉靈<lb/>
　亦親被其禍大義不明故也○程子曰行天討而成<lb/>
　其亂失天職也<lb/>
夏四月癸亥𦵏我小君聲姜<hi>聲公羊作聖非也</hi>
　髙氏曰九月而𦵏緩也不稱僖姜而别為之諡非禮<lb/>
　也○貫道王氏曰用見文公怠棄國政雖親喪亦不<lb/>
　盡心<lb/>
<pb n="24a"/>齊侯伐我西鄙<lb/>
　貫道王氏曰商人不母其母憑陵外家恃强陵弱必<lb/>
　欲服魯而後已此所以繼有榖之盟也愚謂亦魯不<lb/>
　能討賊有以召之也義又見隱二年鄭伐衛<lb/>
六月癸未公及齊侯盟于榖<lb/>
　榖見莊七年齊魯皆諸侯也文公不能討賊以自取<lb/>
　辱至此而遂與弑逆之賊刑牲歃血以為盟其何以<lb/>
　臨民哉義又見隱元年盟于蔑○邦衡胡氏曰齊侯<lb/>
<pb n="24b"/>　與遂盟于郪丘是年伐我則盟之無信已可知矣至<lb/>
　是又與公盟于榖齊之叛盟固不容誅然公之昏庸<lb/>
　不能為國以禮而汲汲以請盟深可恥也文公立十<lb/>
　有八年大夫盟㑹十八九獨此書公盟亦以見大夫<lb/>
　之張也<lb/>
諸侯㑹于扈<lb/>
　左氏曰公不與㑹齊難故也愚謂此㑹諸侯不序與<lb/>
　七年盟于扈同十五年諸侯盟于扈既不能討齊弑<lb/>
<pb n="25a"/>　君之賊此諸侯復㑹于扈又不能討宋弑君之賊此<lb/>
　三綱大壞而諸侯不可以為國也春秋非特責其不<lb/>
　朝天子而自盟㑹之辠而尤在乎不討賊之事是晉<lb/>
　靈不有桓文之功而徒有桓文之辠矣卒之不免也<lb/>
　冝義又見隱九年㑹于防<lb/>
秋公至自榖<lb/>
　文公不能自强其國而甘心事賊踰時而返義又見<lb/>
　桓二年公至自唐○髙氏曰書公至自榖則不㑹於<lb/>
<pb n="25b"/>　扈可知矣<lb/>
冬公子遂如齊<lb/>
　左氏曰襄仲如齊拜榖之盟髙氏曰公已與齊侯盟<lb/>
　而遂復往者政在遂故也且見齊侯以篡弑而諸侯<lb/>
　反畏之如此義又見隱七年齊來聘○邦衡胡氏曰<lb/>
　齊連年伐我而數遣使以聘之魯之君臣豈不謂重<lb/>
　幣甘言可以己敵國之難乎嗚呼不知立國區區以<lb/>
　國與人雖竭力以事之彼豈以我為徳乎<lb/>
<pb n="26a"/>十有八年春王二月丁丑公薨于臺下<lb/>
　臺下臺之下也穀梁曰臺下非正也莘老孫氏曰人<lb/>
　君之薨必於路寢非路寢皆不正也其曰臺下蓋有<lb/>
　甚焉○崔氏曰臺下者泉臺之下也其臺毁矣而其<lb/>
　下屋存焉未詳是否<lb/>
秦伯罃卒<lb/>
　秦伯張氏曰康公也何氏曰穆公也案史記張氏近<lb/>
　是髙氏曰秦雖伯益之後僻在西夷自秦仲始大至<lb/>
<pb n="26b"/>　平王時秦襄始有功於周室列於諸侯賜爵為伯及<lb/>
　穆公與於城濮之戰自後與中國交聘盟㑹遂伯西<lb/>
　戎九年來歸僖公成風之襚始與魯通好至是遂書<lb/>
　其卒而弔其喪也愚謂外域之喪赴於中國而中國<lb/>
　往弔焉則夷夏混殽大經紊矣蓋其始也歸成風之<lb/>
　襚而不卻使術來聘而受之其赴中國固冝春秋内<lb/>
　中國外夷狄而常慎其始先書襚聘於前而終之以<lb/>
　此垂戒逺矣<lb/>
<pb n="27a"/>夏五月戊戌齊人弑其君商人<lb/>
　稱人見十六年髙氏曰春秋之法弑君之賊以弑君<lb/>
　討之則以賊書商人弑君自立至於五年冝加討賊<lb/>
　之辭而稱齊人弑其君者齊人恬不討賊皆北面事<lb/>
　之遂令商人專行無道而自以私怨殺之故曰齊人<lb/>
　弑其君也左氏曰齊懿公之為公子也與邴歜之父<lb/>
　爭田弗勝及即位乃掘而刖之而使歜僕納閻職之<lb/>
　妻而使職驂乘五月公遊於申池二人浴於池歜以<lb/>
<pb n="27b"/>　扑抶職職怒歜曰人奪汝妻而不怒一抶汝庸何傷<lb/>
　職曰與刖其父而弗能病者何如乃謀弑懿公納諸<lb/>
　竹中歸舍爵而行齊人立公子元愚聞孔子曰人之<lb/>
　生也直罔之生也幸而免弑君而偷生者幸而免者<lb/>
　也若商人者蓋不免者也商人弑君黜母惡極辠大<lb/>
　幸免天下之誅而不免齊人之弑此天理也故春秋<lb/>
　歴書商人之惡而終之以此垂戒逺矣義又見隱四<lb/>
　年衛州吁事○或曰弑逆之賊而春秋書曰弑其君<lb/>
<pb n="28a"/>　齊之臣子猶可戴商人為君乎曰篡位天子諸侯與<lb/>
　天下之人一日不可待之為齊侯齊之臣子一日不<lb/>
　可戴之為齊君苟齊之臣子北面拜之為君而以私<lb/>
　怨殺之是弑君也春秋安得不正齊人弑君之辠哉<lb/>
　豫讓有言曰委質為臣而求殺之是二心也況以私<lb/>
　怨乎齊人弑君之辠不可逃矣此與里克弑君而書<lb/>
　晉殺其大夫里克之意同雖君大夫異勢而其不以<lb/>
　討賊殺之則一也嗚呼春秋正名此之謂也<lb/>
<pb n="28b"/>六月癸酉𦵏我君文公<lb/>
　義見𦵏桓公<lb/>
秋公子遂叔孫得臣如齊<lb/>
　左氏曰文公二妃敬嬴生宣公敬嬴嬖而私事襄仲<lb/>
　宣公長而屬諸襄仲襄仲欲立之叔仲不可仲見于<lb/>
　齊侯而請之齊侯新立而欲親魯許之康侯胡氏曰<lb/>
　禍亂邪謀發於並使之日而公子遂弑立其君之辠<lb/>
　著矣義又見隱七年齊來聘○葉氏曰聘則何以二<lb/>
<pb n="29a"/>　卿共使非常聘也其謀立宣公也自僖公以來三桓<lb/>
　之子孫漸進四年公孫兹見文元年叔孫得臣見而<lb/>
　叔孫氏強矣僖十五年公孫敖見而仲孫氏强矣文<lb/>
　公六年季孫行父見而季孫氏强矣終春秋之世而<lb/>
　莫之能去也僖之十六年公子友卒公孫兹卒三家<lb/>
　子孫列於卿者惟公孫敖一人遂以二十八年得政<lb/>
　雖後於敖者然視三家為最親故敖自十五年救徐<lb/>
　之後不復用事所往來齊晉楚三大國之間至於入<lb/>
<pb n="29b"/>　杞伐邾皆遂為之魯之政蓋在遂焉文公立而益專<lb/>
　及元年叔孫得臣見六年季孫行父見二氏雖復進<lb/>
　而力未能與遂抗故其末年執政遂與叔彭生得臣<lb/>
　行父四人彭生既以不從而殺則得臣行父不得不<lb/>
　畏而聽此其所以挾得臣與之偕行將以見此魯執<lb/>
　政之意而非己之私也齊侯於是許之宣公立季孫<lb/>
　行父亦如齊公遂㑹齊侯于平州以定其位則二人<lb/>
　蓋皆與聞乎弑者歟<lb/>
<pb n="30a"/>冬十月子卒<lb/>
　不名闕文也左氏曰名惡公羊曰名赤未詳孰是弑<lb/>
　而書卒義同莊三十二年子般卒左氏曰仲殺惡及<lb/>
　視而立宣公書曰子卒諱之也仲以君命召惠伯其<lb/>
　宰公冉務人止之曰入必死叔仲曰死君命可也公<lb/>
　冉務人曰若君命可死非君命何聽弗聽乃入殺而<lb/>
　埋之馬矢之中公冉務人奉其帑以奔蔡既而復叔<lb/>
　仲氏康侯胡氏曰何以知其賊乎上書大夫並使下<lb/>
<pb n="30b"/>　書子卒夫人歸則知辠之在公子遂矣愚謂嗣君之<lb/>
　禍由於大夫之專而大夫之專由於文公之暗遂雖<lb/>
　得政於僖公之末實張皇於文公之世故春秋歴叙<lb/>
　文公之惡遂與得臣行父之辠而終之以此若文公<lb/>
　者幸免其身而卒及其嗣大夫之專不至於弑君不<lb/>
　已其為鑒戒顯矣○張氏曰私事公子遂敬嬴奪嫡<lb/>
　之心也然其敢啟是心者嬖故也有夫人太子而嬖<lb/>
　寵妾則文公所以怠於事伯急於盟齊簡於視朔者<lb/>
<pb n="31a"/>　有自來矣人君昏於嬖寵棄忘國政故妾媵大臣相<lb/>
　謀弑國嗣而不能察身死之後冢嗣二人遂見戕弑<lb/>
　所謂前有讒而不見後有賊而不知者文公之謂矣<lb/>
夫人姜氏歸于齊<lb/>
　姜氏杜氏曰惡視之母出姜也趙氏曰文公夫人左<lb/>
　氏曰夫人姜氏歸于齊大歸也將行哭而過市曰天<lb/>
　乎仲為不道殺嫡立庶市人皆哭魯人謂之哀姜愚<lb/>
　謂文公死骨肉未寒而子殺妻歸不得終喪君闇臣<lb/>
<pb n="31b"/>　專禍至於此春秋書之後世可以鑒矣而亦以著被<lb/>
　弑之實也○張氏曰嫡庶之亂未有不始於妾上僭<lb/>
　夫人失位而致之者是以知文公之首惡也<lb/>
季孫行父如齊<lb/>
　許氏曰文子之行告宣公立也前乎子卒書如齊後<lb/>
　乎子卒書如齊齊與聞乎故也所以惡齊也沙隨程<lb/>
　氏曰遂得臣行父三人皆與謀以其前後如齊而知<lb/>
　之也髙氏曰見魯國臣子之辠皆不可勝誅也義又<lb/>
<pb n="32a"/>　見隱七年齊來聘○吕氏曰君死不正而國之大臣<lb/>
　恃大國以自免施施肆肆無所忌憚行父名大夫也<lb/>
　而猶若是先王之澤盡矣木訥趙氏曰三家之強雖<lb/>
　自僖公而僖公之世猶未敢專也至文公之世孟氏<lb/>
　則公孫敖為戚之㑹垂隴之盟叔孫氏則得臣㑹晉<lb/>
　伐沈敗狄于鹹季氏則行父如陳如晉帥師城邑至<lb/>
　東門氏則襄仲見於經者凡九非㑹則盟非盟則如<lb/>
　非如則伐其横尤甚於三家然極其源皆由文公怠<lb/>
<pb n="32b"/>　惰不君也即位之初伯主之㑹鄰國之好未嘗親之<lb/>
　率以大夫往閏月不告月常月不視朔怠惰庸昏不<lb/>
　出寢門何以為國冝諸大夫互結私援外事大國内<lb/>
　懐國人公室寖弱而權歸於臣也一身未瞑二子為<lb/>
　戮妃妾不能保終春秋之世權不復收而魯遂以微<lb/>
　文公不能逭其責也<lb/>
莒弑其君庶其<lb/>
　不書弑君之賊未詳或曰闕文也義見隱四年衛州<lb/>
<pb n="33a"/>　吁事<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷十五<lb/>
</p>

  </div>
            <div>
                <head>春秋本義卷十六</head>
    <p>
<pb n="1a"/>欽定四庫全書<lb/>
　春秋本義卷十六　　　　元　程端學　撰<lb/>
　　　宣公<hi>名倭或作接文公庶子子赤庶兄襄仲殺嫡而立之</hi>
元年春王正月公即位<lb/>
　榖梁曰繼故而言即位與聞乎故也戴氏曰魯之桓<lb/>
　宣皆繼故而立無所畏懼偃然行即位之禮春秋即<lb/>
　其實而書之義同桓公即位<lb/>
公子遂如齊逆女<lb/>
<pb n="1b"/>　莘老孫氏曰宣公弑子赤而立又在文公之喪也乃<lb/>
　遽使大夫逆女於齊書逆所以見弑君之人得志而<lb/>
　在位則無所不至也髙氏曰公子遂蓋公族之尊者<lb/>
　尤不可也愚謂魯人殺齊之甥而姜氏歸矣復以其<lb/>
　女即其喪而嫁弑逆之賊又使弑逆之賊來逆而不<lb/>
　辭齊侯之惡亦不可掩矣○康侯胡氏曰太子赤齊<lb/>
　出也仲遂殺子赤及其母弟而立宣公懼於見討故<lb/>
　結婚於齊為自安計越典禮以逆之如此其亟而不<lb/>
<pb n="2a"/>　顧者必敬嬴仲遂請齊立接之始謀也其後滕文公<lb/>
　定為三年喪父兄百官皆不欲曰吾宗國魯先君莫<lb/>
　之行也喪禮寖廢夫豈一朝一夕之故自文宣莫之<lb/>
　行矣此所謂辠惡自見者也<lb/>
三月遂以夫人婦姜至自齊<lb/>
　公羊曰遂何以不稱公子一事而再見者卒名也稱<lb/>
　婦姜見僖二十五年髙氏曰不直書夫人婦姜至自<lb/>
　齊而稱遂以者明公子遂不當以夫人歸也○石氏<lb/>
<pb n="2b"/>　曰文公之喪未期而使公子遂逆女雖不譏喪娶辠<lb/>
　惡自見矣公子翬弑隱公者也公子遂殺子赤者也<lb/>
　桓公之立逆女使翬宣公之立逆女使遂斯二人者<lb/>
　在國以為賊而桓宣以為忠也王氏曰文十八年書<lb/>
　公子遂叔孫得臣如齊而不書其故已而十月子卒<lb/>
　則遂及得臣如齊之意可見矣此年書季孫行父如<lb/>
　齊而不書其故已而書公㑹齊侯于平州則行父如<lb/>
　齊之意可見矣前年書夫人姜氏歸于齊以其子故<lb/>
<pb n="3a"/>　也既而季孫如齊畏夫人之有所訴也宣公即位之<lb/>
　初公子遂如齊逆女亦齊之甥也憂齊之有所黨故<lb/>
　欲急婚於齊也公榖謂譏喪娶不知喪娶之不足辠<lb/>
　可辠者喪娶之故也<lb/>
夏季孫行父如齊<lb/>
　左氏曰季文子如齊納賂以請㑹髙氏曰公既婚矣<lb/>
　然後季文子如齊納賂以請列於㑹蓋春秋時凡國<lb/>
　君不以其道立苟得一預於諸侯之㑹則他國不得<lb/>
<pb n="3b"/>　復討文子不憚自行者欲假大國之權以定宣公之<lb/>
　位也文子舉動乖錯如此義又見隱七年齊來聘○<lb/>
　康侯胡氏曰經書行父如齊而不言其故謂納賂以<lb/>
　請㑹者傳也經有不待傳而著者比事以觀斯得矣<lb/>
　下書公㑹齊侯于平州則知行父請之也又書齊人<lb/>
　取濟西田則知其請蓋以賂也雖微傳其事著矣<lb/>
晉放其大夫胥甲父于衛<lb/>
　放逐也臣有辠宥之於逺也邦衡胡氏曰流放之刑<lb/>
<pb n="4a"/>　惟天子得行之譏用天子之刑也木訥趙氏曰天子<lb/>
　以四海為家大臣有辠而法不至死則放之于荒裔<lb/>
　舜放驩兜于崇山是也晉諸侯耳越晉境而為他國<lb/>
　安得荒裔而放之衞豈晉之荒服乎○莘老孫氏曰<lb/>
　古者諸侯大夫命於天子大夫有辠則請於天子天<lb/>
　子命殺之可放之可春秋之時諸侯未嘗請於天子<lb/>
　專命之專殺之專放之書曰放其大夫辠其命之專<lb/>
　放之無禮也論語曰色斯舉矣為大夫而見放焉則<lb/>
<pb n="4b"/>　亦非賢者矣<lb/>
公㑹齊侯于平州<lb/>
　杜氏曰平州齊地在泰山牟縣西張氏曰後漢志琅<lb/>
　邪國陽都故地有牟臺註平州在縣西後屬沂州沂<lb/>
　水縣左氏曰㑹于平州以定公位康侯胡氏曰魯宣<lb/>
　篡立踰年舉國臣子旣從之矣若之何位猶未定而<lb/>
　有待於平州之㑹也春秋以來弑君篡國者已列於<lb/>
　諸侯之㑹則不復致討故曹人以此請負芻於晉夫<lb/>
<pb n="5a"/>　篡弑之賊毁滅天理無所容於天地之閒身無存沒<lb/>
　時無古今其罪不得赦也已列於㑹而不復討是率<lb/>
　中國為戎夷棄人類為禽獸此仲尼所為懼春秋所<lb/>
　以作也義又見隱九年㑹于防○張氏曰凡亂臣賊<lb/>
　子之所以不敢縱其欲者以其猶有伯主大國能討<lb/>
　之也齊乃魯之鄰其力足以正魯而惠公不明於義<lb/>
　利邪正之辨㑹平州以定賊子之位則亂賊復何畏<lb/>
　而不逞哉吕氏曰子赤卒夫人歸公即位即逆女于<lb/>
<pb n="5b"/>　齊又㑹齊侯于平州齊人取濟西田雖欲不疑於人<lb/>
　不可得也<lb/>
公子遂如齊<lb/>
　左氏曰東門襄仲如齊拜成康侯胡氏曰宣公篡立<lb/>
　之辠仲遂主謀為首惡初請於齊遂及行父則一再<lb/>
　見于經矣如齊拜成雖削之可也又冉書于策者於<lb/>
　以著其始終成就弑立之謀以戒後世人臣或内交<lb/>
　宫禁以固其寵或外結藩鎮以為之援至於殺生廢<lb/>
<pb n="6a"/>　置皆出其手而人主不悟者其慮深矣此皆直書於<lb/>
　策而義自見者也義又見隱七年齊來聘<lb/>
六月齊人取濟西田<lb/>
　濟西田即僖三十一年所復侵地也榖梁曰言取授<lb/>
　之也左氏曰齊人取濟西田為立公故以賂齊也公<lb/>
　羊曰曷為賂齊為弑子赤之賂也愚謂魯授之而書<lb/>
　齊取者魯史之本文史諱國惡而但言齊取春秋因<lb/>
　之以見義也康侯胡氏曰夫齊魯鄰國盟主之餘業<lb/>
<pb n="6b"/>　也子赤弑出姜歸而宣公立不能聲罪致討務寧魯<lb/>
　亂首與之㑹是利其為惡而助之也弑君篡國人道<lb/>
　所不容者而貨賂公行免於諸侯之討則王章不可<lb/>
　復問人類遂以淪胥其禍乃自不知以義為利而以<lb/>
　利之可以為利而為之也孟子為梁王極言利國者<lb/>
　必至於弑奪而後饜蓋得此意○貫道王氏曰齊惠<lb/>
　於出姜姊妹也姊妹出於逆臣外孫並戕於逆賊反<lb/>
　因之以為利無人心矣許氏曰桓公既弑以許田賂<lb/>
<pb n="7a"/>　鄭宣公既弑以濟田賂齊夫負不義於天下所藉以<lb/>
　行者惟利而已凡非利不取者則亦何義之云擇至<lb/>
　於弑父與君將無不合也是以桓宣之計若出一軌<lb/>
　春秋志之以見世平則正與法皆勝世變則亂與賂<lb/>
　俱行自然之符可不戒諸張氏曰使鄭莊齊惠不貪<lb/>
　其利則桓宣亦不能以自立矣故春秋誅其貪利而<lb/>
　成亂也<lb/>
秋邾子來朝<lb/>
<pb n="7b"/>　義見桓二年滕子來朝<lb/>
楚子鄭人侵陳遂侵宋<lb/>
　楚子猾夏其惡著矣而鄭師助之辠又甚焉義又見<lb/>
　莊十年荆敗蔡師<lb/>
晉趙盾帥師救陳<lb/>
　楚鄭侵陳而晉人救之善也然盾以大夫而專兵圖<lb/>
　伯則天下禮樂征伐在大夫矣又以序晉靈見弑之<lb/>
　漸義又見莊二十八年救鄭○君舉陳氏曰南北之<lb/>
<pb n="8a"/>　勢於是始也後十五年而宋楚平後五十年而晉趙<lb/>
　武楚屈建同盟于宋諸夏之君分為晉楚之從矣<lb/>
宋公陳侯衛侯曹伯㑹晉師于棐林伐鄭<hi>棐芳尾切公羊作斐</hi>
　上言趙盾帥師而此言晉師者亦先目後凡無他義<lb/>
　也杜氏曰棐林鄭地滎陽宛陵縣東南有林鄉葉氏<lb/>
　曰地棐林見㑹而後伐也髙氏曰著諸侯為盾所致<lb/>
　也夫征伐自天子出諸侯專猶不可況大夫乎自隱<lb/>
　桓以來諸侯無大小皆專而行之棐林之㑹中國政<lb/>
<pb n="8b"/>　在趙盾矣義又見隱二年鄭伐衞○貫道王氏曰晉<lb/>
　師救陳之後諸侯㑹之而後伐鄭爾怒鄭伯而同外<lb/>
　楚諸侯猶可以義起惜盾不足以任其責也靈公立<lb/>
　十三年僅盟扈一役與諸侯接餘皆以盾盾既專兵<lb/>
　欲不逼得乎<lb/>
冬晉趙穿帥師侵崇<hi>崇公羊作栁</hi>
　杜氏曰崇秦之與國任氏曰案地譜商有崇國在京<lb/>
　兆鄠縣甘亭左氏曰晉欲求成於秦趙穿曰我侵崇<lb/>
<pb n="9a"/>　秦急崇必救之吾以求成焉冬趙穿侵崇秦弗與成<lb/>
　未詳信否愚謂書此見大夫專兵侵伐亦以序晉靈<lb/>
　見弑之漸義又見莊十年公侵宋○貫道王氏曰侵<lb/>
　崇趙穿得兵權之始也<lb/>
晉人宋人伐鄭<lb/>
　康侯胡氏曰宋人弑君王法在所不赦也而晉人與<lb/>
　之合兵伐鄭是謂以燕伐燕庸愈乎義又見隱二年<lb/>
　鄭伐衛○愚案鄭附楚以侵中國晉宋伐之有名矣<lb/>
<pb n="9b"/>　然趙盾合四國諸侯而不能服鄭之心為晉宋者盍<lb/>
　反已而思乎宋以弑逆而伐人晉以大夫而僭伯冝<lb/>
　鄭之不心服也伐之不服而又伐之兵不以義其能<lb/>
　振乎<lb/>
二年春王二月壬子宋華元帥師及鄭公子歸生帥師<lb/>
戰于大棘宋師敗績獲宋華元<hi>華戸化切</hi>
　孔氏曰此華元歸生及哀二年趙鞅罕達客主各言<lb/>
　帥師者皆是將尊師衆故並具其文何氏曰大棘宋<lb/>
<pb n="10a"/>　地杜氏曰在陳留襄邑縣南張氏曰襄邑屬拱州左<lb/>
　氏曰鄭公子歸生受命於楚伐宋宋華元樂吕禦之<lb/>
　戰于大棘宋師敗績囚華元獲樂吕及甲車四百六<lb/>
　十乗俘二百五十人馘百人愚案大棘宋地鄭伐宋<lb/>
　可知也非前年冬晉宋伐鄭而鄭禦之也而稱宋華<lb/>
　元及鄭歸生者華元志乎此戰也鄭附夷狄致晉之<lb/>
　伐乃不自咎而帥師伐宋固有辠矣華元為逆賊之<lb/>
　臣亦不自咎喻以辭命而妄興大衆以取敗績壞國<lb/>
<pb n="10b"/>　喪民以及其身皆辠也大凡弑逆之賊戰而偶勝者<lb/>
　僥倖耳此其不免者也後世可以鑒此矣義又見僖<lb/>
　元年獲莒拏○朴郷吕氏曰春秋未有書大夫帥師<lb/>
　而戰者書大夫帥師而戰自此始自是而後戰皆書<lb/>
　大夫故宋華元鄭公子歸生晉荀林父衞孫良夫魯<lb/>
　季孫行父臧孫許叔孫僑如公孫嬰齊晉趙鞅鄭罕<lb/>
　達齊國書凡皆大夫帥師而戰也戰不書大夫帥師<lb/>
　者吳而已大夫之強可知矣春秋書戰三十四惟晉<lb/>
<pb n="11a"/>　趙鞅鄭罕逹戰于鐵及此大棘之戰並稱帥師者其<lb/>
　衆敵也春秋書獲者七惟齊國書及此宋華元書敗<lb/>
　績者身見獲而師又敗也大夫生死皆言獲鄭獲宋<lb/>
　華元生也吳獲陳夏齧獲齊國書死也蓋存之殺之<lb/>
　皆在既獲之後爾<lb/>
秦師伐晉<lb/>
　秦稱師者衆也亦魯史舊文猶楚始稱楚其後漸稱<lb/>
　子稱師蓋漸與諸夏混矣左氏曰秦師伐晉以報崇<lb/>
<pb n="11b"/>　也未詳信否愚謂此亦報復之師也義又見隱七年<lb/>
　戎伐凡伯<lb/>
夏晉人宋人衛人陳人侵鄭<lb/>
　義同元年伐鄭又見莊十年公侵宋○朴郷吕氏曰<lb/>
　新城之盟鄭既從晉是同於病楚也未㡬而鄭乃從<lb/>
　楚以侵宋晉為是率諸侯之師以伐鄭又未㡬而鄭<lb/>
　歸生戰于大棘以敗宋晉又為是率諸侯之師以侵<lb/>
　鄭且一鄭也昔何病楚而今從之昔何從晉而今叛<lb/>
<pb n="12a"/>　之哉蓋自文十七年伐宋一役始夫諸侯之從晉也<lb/>
　謂晉之有可依也率諸侯以伐宋將以討賊也乃受<lb/>
　其賂立公子鮑而還是立賊也鄭由是謂晉不足與<lb/>
　而從楚以侵宋蓋有辭於宋也晉乃庇宋以伐鄭鄭<lb/>
　復使歸生伐宋晉復黨宋以侵鄭一動之非義而與<lb/>
　國叛之敵國侮之彼得以奉辭而我疲於奔命至一<lb/>
　至再而未已也伯主之舉動詎可輕哉<lb/>
秋九月乙丑晉趙盾弑其君夷臯<hi>臯公羊作獋</hi>
<pb n="12b"/>　左氏曰晉靈公不君厚斂以彫牆從臺上彈人而觀<lb/>
　其辟九也宰夫胹熊蹯不熟殺之寘諸畚使婦人載<lb/>
　以過朝趙盾士季見其手問其故而患之將諫士季<lb/>
　曰諫而不入則莫之繼也㑹請先不入則子繼之三<lb/>
　進及溜而後視之曰吾知所過矣將改之稽首而對<lb/>
　曰人誰無過過而能改善莫大焉君能有終則社稷<lb/>
　之固也豈惟羣臣賴之猶不改宣子驟諫公患之使<lb/>
　鉏麑賊之晨徃寢門闢矣盛服將朝尚早坐而假寐<lb/>
<pb n="13a"/>　麑退歎而言曰不忘恭敬民之主也賊民之主不忠<lb/>
　棄君之命不信有一於此不如死也觸槐而死九月<lb/>
　晉侯飲趙盾酒伏甲將攻之其右提彌明知之趨登<lb/>
　曰臣侍君宴過三爵非禮也遂扶以下公嗾夫獒焉<lb/>
　明搏而殺之盾曰棄人用犬雖猛何為鬭且出提彌<lb/>
　明死之初宣子田於首山舎于翳桑見靈輒餓問其<lb/>
　病曰不食三日矣食之舎其半問之曰宦三年矣未<lb/>
　知母之存否今近焉請以遺之使盡之而為之簞食<lb/>
<pb n="13b"/>　與肉寘諸橐以與之既而與為公介倒㦸以禦公徒<lb/>
　而免之問何故對曰翳桑之餓人也問其名居不告<lb/>
　而退遂自亡也乙丑趙穿攻靈公於桃園宣子未出<lb/>
　山而復太史書曰趙盾弑其君以示於朝宣子曰不<lb/>
　然對曰子為正卿亡不越竟反不討賊非子而誰宣<lb/>
　子曰烏呼我之懐矣自貽伊慼其我之謂矣宣子使<lb/>
　趙穿逆公子黒臀於周而立之壬申朝于武宫邦衡<lb/>
　胡氏曰易曰弑父與君其所由來者漸矣盾自文六<lb/>
<pb n="14a"/>　年當國盟㑹侵伐皆盾專之不復有君其來漸矣愚<lb/>
　謂春秋歴書趙盾之事而終之以此鑒戒昭矣義又<lb/>
　見隱四年衞州吁事○貫道王氏曰靈公之立非盾<lb/>
　意也故君臣不相能而盾之無君之心乆矣盾狡而<lb/>
　穿愚河曲之役委曲庇之將用之也且使為公壻則<lb/>
　伏姦賊於君側有年矣靈公不君與盾為仇此盾之<lb/>
　所以先事而發也使穿侵崇是與之以兵權也事成<lb/>
　機熟委君於穿而宿留境上謂非其情可乎穿弑君<lb/>
<pb n="14b"/>　而反使之迎成公而立之是庇穿弑而免穿於討也<lb/>
　後人見傳徒以事成於穿而盾負弑逆亦惑矣康侯<lb/>
　胡氏曰趙穿手弑其君董狐歸獄於盾其斷盾之獄<lb/>
　詞曰子為正卿亡不越境反不討賊以是書斷而盾<lb/>
　也受其惡而不敢辭仲尼因其法而不之革其義云<lb/>
　何曰亡而越境謂去國而不還也然後君臣之義絶<lb/>
　反而討賊謂之復讎而不釋也然後臣子之事終不<lb/>
　然是盾偽出而實與聞乎故也假令不與聞者而縱<lb/>
<pb n="15a"/>　賊不討是有今將之心而意欲穿之成乎弑矣惡莫<lb/>
　慘乎意今以此辠盾乃閑人子之邪心而謹其漸也<lb/>
　微夫子推見至隱垂法後世亂臣賊子皆以詭計獲<lb/>
　免君臣父子不相夷以至於禽獸也㡬希<lb/>
冬十月乙亥天王崩<lb/>
　書此為速𦵏及魯郊起文也義又見隱三年<lb/>
三年春王正月郊牛之口傷改卜牛牛死乃不郊猶三<lb/>
望<lb/>
<pb n="15b"/>　張氏曰郊牛者本養以事天之牛也髙氏曰不言傷<lb/>
　之者牛自傷也宣公弑君篡位無天道矣豈足以對<lb/>
　越在天乎祭天之牛或傷或死此天示變以警公也<lb/>
　康侯胡氏曰乃不郊為牛之口傷改卜牛而牛又死<lb/>
　也不然郊矣禮為天王服斬衰周人告喪于魯史策<lb/>
　已書而未𦵏也祀帝于郊夫豈其時而或謂不以王<lb/>
　事廢天事禮乎春秋已來喪紀寖廢有不奔王喪而<lb/>
　逺適他國有不修弔禮而自相聘問固將以是為可<lb/>
<pb n="16a"/>　舉而不廢也卒至漢文以日易月後世不能復其所<lb/>
　由來漸矣春秋備書其義自見魯郊與猶三望義並<lb/>
　見僖三十一年○趙氏曰魯之僭郊天不從而魯必<lb/>
　為之卜而不從者四鼷䑕食牛者三牛口傷者一魯<lb/>
　不自咎其僭必將用之凡郊之不從牲之變故皆非<lb/>
　人力所能為也不郊而猶三望不得僭於天而僭於<lb/>
　地天地豈有異理天所不享地安得享之<lb/>
𦵏匡王<lb/>
<pb n="16b"/>　杜氏曰四月而𦵏速康侯胡氏曰四月而𦵏王室不<lb/>
　君其禮略也<lb/>
楚子伐陸渾之戎<hi>渾戸門切又戸困切陸公羊作賁公榖無之字</hi>
　張氏曰陸渾子本允姓居瓜州僖二十二年秦晉遷<lb/>
　之于伊川在唐為河南陸渾縣地宋河南府伊陽縣<lb/>
　北二十里有陸渾縣故城康侯胡氏曰楚伐陸渾其<lb/>
　志何也為陸渾在王都之側故書于策以謹中外之<lb/>
　辨禁㓂亂之階愚謂陸渾在伊雒天子不能治諸侯<lb/>
<pb n="17a"/>　不能驅而楚人得以伐之中國不振甚矣義又見僖<lb/>
　三年徐取舒<lb/>
夏楚人侵鄭<lb/>
　義見莊十年荆敗蔡師<lb/>
秋赤狄侵齊<lb/>
　張氏曰赤狄狄之别種木訥趙氏曰隈姓潞甲及留<lb/>
　吁皆赤狄也孔氏曰謂之赤狄白狄者俗尚赤衣白<lb/>
　衣也地譜洛州春秋赤狄之地義見隱七年戎伐凡<lb/>
<pb n="17b"/>　伯○木訥趙氏曰僖文之世歲有狄患至文十一年<lb/>
　叔孫得臣敗狄于鹹狄患頓息狄衰而赤狄興焉今<lb/>
　其侵齊始見於經<lb/>
宋師圍曹<lb/>
　邦衡胡氏曰宋文弑立已為亂而欲治人之亂春秋<lb/>
　所甚惡也愚謂逆賊逞志以圍人之國見王政之壞<lb/>
　極矣義又見僖十九年宋圍曺<lb/>
冬十月丙戌鄭伯蘭卒<lb/>
<pb n="18a"/>　義見隱三年宋公卒<lb/>
𦵏鄭穆公<lb/>
　木訥趙氏曰𦵏不月闕文也愚謂月日雖闕然冬卒<lb/>
　而冬𦵏蓋在三月之内速也義又見隱三年𦵏宋穆<lb/>
　公<lb/>
四年春王正月公及齊侯平莒及郯莒人不肯公伐莒<lb/>
取向<hi>郯音談向舒亮切</hi>
　張氏曰郯己姓國子爵秦有郯郡漢屬東海郡故城<lb/>
<pb n="18b"/>　在淮陽軍下邳縣北杜氏曰莒郯二國相怨故公與<lb/>
　齊侯共平之向莒邑東海承縣東南有向城左氏曰<lb/>
　平國以禮不以亂以亂平亂何治之有劉氏曰平莒<lb/>
　及郯義也莒人不肯吾有不義焉伐莒强也取向利<lb/>
　也非君子之道也君子之道猶射射者正己而後發<lb/>
　𤼵而不中不怨勝己者反求諸己而已矣○張氏曰<lb/>
　易曰貞吉悔亡憧憧徃來朋從爾思聖人所以感人<lb/>
　心而天下和平者此心公正自足以感之也今以宣<lb/>
<pb n="19a"/>　公而平二小國若出於公不必假齊一言而彼己服<lb/>
　今挾齊為重而彼尚不肯伐莒而齊不與復取向以<lb/>
　自益春秋深以著宣公此心之不公而終之以為利<lb/>
　也<lb/>
秦伯稻卒<lb/>
　張氏曰秦伯共公也存耕趙氏曰自秦康公罃卒書<lb/>
　於經而秦同於中國矣於是書共公稻卒義見文十<lb/>
　八年秦伯卒<lb/>
<pb n="19b"/>夏六月乙酉鄭公子歸生弑其君夷<lb/>
　左氏曰歸生子家也愚案先書歸生帥師而終之以<lb/>
　此見大夫專兵國之禍也鑒戒昭矣義又見隱四年<lb/>
　衛州吁事<lb/>
赤狄侵齊<lb/>
　義見三年<lb/>
秋公如齊<lb/>
　義見僖十年但彼猶朝伯主此則朝其立己者耳<lb/>
<pb n="20a"/>公至自齊<lb/>
　義見桓二年公至自唐<lb/>
冬楚子伐鄭<lb/>
　左氏曰鄭未服也義見莊十年荆敗蔡師○張氏曰<lb/>
　案楚自去年至十年侵伐鄭者凡五至十一年盟鄭<lb/>
　于辰陵而鄭又徼事晉於是十二年圍鄭入之遂敗<lb/>
　晉于邲而後鄭服楚晉人之不振有自來矣<lb/>
五年春公如齊<lb/>
<pb n="20b"/>　義見四年此則去秋與今春兩如齊甚矣<lb/>
夏公至自齊<lb/>
　踰時而返也義又見桓二年公至自唐<lb/>
秋九月齊髙固來逆子叔姬<hi>張氏曰左氏無子字據髙固及子叔姬來有子字當</hi>
　<hi>從公羊榖梁</hi>
　子叔姬趙氏曰時君之女也左氏曰逆叔姬卿自逆<lb/>
　也髙氏曰古者三十而娶五十而爵為大夫故大夫<lb/>
　無出境親迎者髙固為齊正卿而始與魯為婚又越<lb/>
<pb n="21a"/>　境逆女非禮可知義又見莊二十七年莒慶逆叔姬<lb/>
叔孫得臣卒<lb/>
　張氏曰不日闕文也存耕趙氏曰謹三孫之世卿也<lb/>
　大意又見隱元年益師卒<lb/>
冬齊髙固及子叔姬來<lb/>
　啖氏曰大夫非公事與妻出境非禮也時叔姬始嫁<lb/>
　未合歸寧假令合歸寧亦不當與髙固同來書之以<lb/>
　明髙固之辠也○康侯胡氏曰禮女子有行逺父母<lb/>
<pb n="21b"/>　者歳一歸寧今見逆踰時未易歳也而叔姬亟來非<lb/>
　禮也大夫適他國必有君命與公事否則禮法之所<lb/>
　禁而可犯乎惠公許其臣越禮恣行而莫遏髙固委<lb/>
　其君踰境自如而不忌則人欲己肆矣凡婚姻常事<lb/>
　不書而書此者則以為非常為後世戒也<lb/>
楚人伐鄭<lb/>
　義見莊十年荆敗蔡師<lb/>
六年春晉趙盾衛孫免侵陳<lb/>
<pb n="22a"/>　左氏曰晉衞侵陳陳即楚故也髙氏曰趙盾弑君孫<lb/>
　免為衞卿反與之比以兵加人之國因見當時習於<lb/>
　悖亂不知君臣大義也義又見莊十年公侵宋○貫<lb/>
　道王氏曰向也楚嘗侵陳晉一救之陳遂從於侵鄭<lb/>
　陳非忘晉也鄭以晉故三年三被楚師晉無一矢之<lb/>
　救此陳所以畏而平楚也晉不自反偕衛以侵陳討<lb/>
　貳晉可知矣木訥趙氏曰晉楚爭陳自此始<lb/>
夏四月<lb/>
<pb n="22b"/>秋八月螽<hi>公羊作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
　義見桓五年○康侯胡氏曰𫝊謂螽為穀災虐取於<lb/>
　民之效也軍旅數起賦斂既繁戾氣應之矣善惡之<lb/>
　感萌於心而災祥之應見於事宣公不知舎惡遷善<lb/>
　以補前行之愆而用兵不息災異數見年榖不登國<lb/>
　用空乏卒至於改助法而稅民蓋自此始矣經於螽<lb/>
　螟一物之變必書于策以示天人感應之理不可誣<lb/>
　當慎其所感也<lb/>
<pb n="23a"/>冬十月<lb/>
七年春衞侯使孫良夫來盟<lb/>
　義見隱元年盟于蔑○愚案外大夫來盟者五而稱<lb/>
　使者二桓十四年鄭伯使其弟語及此孫良夫是也<lb/>
　直書來盟者三閔二年齊髙子僖四年楚屈完文十<lb/>
　五年宋司馬華孫是也凡書使前定也其君使之來<lb/>
　盟也不書使未前定也大夫至其國隨冝以盟者也<lb/>
　大略如此又當隨事見義不可執一而論<lb/>
<pb n="23b"/>夏公㑹齊侯伐萊<lb/>
　杜氏曰萊國東萊黄縣張氏曰登州黄縣有萊山貫<lb/>
　道王氏曰萊東方之國近於齊齊欲兼之而魯宣以<lb/>
　兵助其虐康侯胡氏曰公與齊侯俱不務徳合黨連<lb/>
　兵恃強陵弱是以為此舉也<lb/>
秋公至自伐萊<lb/>
　踰時也義見桓二年公至自唐<lb/>
大旱<lb/>
<pb n="24a"/>　義見僖二十一年○張氏曰比年螽旱觀其所感可<lb/>
　見矣<lb/>
冬公㑹晉侯宋公衞侯鄭伯曹伯于黒壤<lb/>
　張氏曰黒壤晉地一名黄父義見隱九年㑹于防○<lb/>
　邦衡胡氏曰自文公以來中國無盟主終晉靈之世<lb/>
　未嘗一合諸侯成立五年始有黒壤之㑹而大夫不<lb/>
　與焉庶㡬桓文之事愚謂此㑹終不能以服楚不旋<lb/>
　踵而滅舒蓼伐陳矣<lb/>
<pb n="24b"/>八年春公至自㑹<lb/>
　冬㑹春至則正月告朔之禮廢矣義又見桓二年公<lb/>
　至自唐○髙氏曰古者國有凶荒則殺禮而不舉公<lb/>
　夏㑹伐萊而秋至冬㑹黒壤而此年春至其間大旱<lb/>
　之不恤而區區以侵伐期㑹為急<lb/>
夏六月公子遂如齊至黄乃復<lb/>
　孔氏曰黄齊境公羊曰其言至黄乃復何有疾也何<lb/>
　言乎有疾乃復譏大夫以君命出聞喪徐行而不反<lb/>
<pb n="25a"/>　聘禮曰賔入竟而死遂也若賔死未將命則既斂于<lb/>
　棺造于朝介將命孫氏曰至黄乃復廢君命也○東<lb/>
　萊吕氏曰昭公如晉亦有疾乃復矣今不云有疾人<lb/>
　臣不當以疾廢君命昭公可以疾止仲遂不可以疾<lb/>
　止也<lb/>
辛巳有事于大廟仲遂卒于垂壬午猶繹萬入去籥<lb/>
　葉氏曰有事者四時之常祭也仲遂公子遂也稱仲<lb/>
　遂見僖十六年季友卒垂見隱八年穀梁曰猶者可<lb/>
<pb n="25b"/>　以己之辭康侯胡氏曰繹者祭之明日以賔尸也杜<lb/>
　氏曰籥管也吕氏曰萬舞文武二舞之總名籥舞文<lb/>
　武之别名也文舞又謂之羽舞蓋文舞吹籥秉翟羽<lb/>
　也萬入去籥者文武二舞俱入於二舞中去羽舞之<lb/>
　吹籥以其有聲也去其有聲而用其舞者以仲遂之<lb/>
　卒知其不可而為之也此正祭之日仲遂卒于垂則<lb/>
　次日已聞之股肱之痛賔尸之祭為可已也行吉禮<lb/>
　於方聞喪之時雖用舞而僅去其有聲者是知其不<lb/>
<pb n="26a"/>　可而猶為之也○劉氏曰譏世卿言自是世仲氏也<lb/>
　愚謂春秋有大義兼小義者此章本為猶繹書而因<lb/>
　以見世卿之義而遂則東門氏之始也遂之後公孫<lb/>
　歸父仲孫嬰齊亦執魯政故志之又案仲遂弑君之<lb/>
　賊人所當討奉使未畢中道擅返宣公明正其罪不<lb/>
　為之服可也既私其立己之恩一切容之俾為上卿<lb/>
　矣則當以上卿之禮處之聞喪而廢繹可也今偃然<lb/>
　行吉禮以賔尸用樂而僅去其管則宣公既失大義<lb/>
<pb n="26b"/>　又失常禮正張氏所謂由其心之不正而施之宗廟<lb/>
　朝廷者繆戾如此春秋書之將使後世識君臣之義<lb/>
　禮樂之情豈徒攻宣公仲遂之惡哉又案周禮樂師<lb/>
　敎國子舞羽吹籥然詩曰左手執籥右手秉翟孔氏<lb/>
　曰籥雖吹器舞時與羽並執明此時舞者不得吹籥<lb/>
　也吕氏吹籥之說豈即所執之籥歟抑别有所謂吹<lb/>
　籥者而去之歟<lb/>
戊子夫人嬴氏薨<hi>嬴公羊穀梁作熊胡氏曰非也當從左氏</hi>
<pb n="27a"/>　嬴氏杜氏曰宣公母髙氏曰此文公妾也何以稱夫<lb/>
　人援成風之例著其僭也義見文四年風氏薨○葉<lb/>
　氏曰魯之妾母仲子也成風也敬嬴也定姒也定弋<lb/>
　也自仲子始見於隱公之世春秋猶書惠公仲子之<lb/>
　賵考仲子之宫以見譏然仲子猶不為夫人魯之妾<lb/>
　母為夫人自成風始貫道王氏曰敬嬴私事襄仲故<lb/>
　仲弑二君立其子遂蓋有公子頑之辠也賊以仲卒<lb/>
　淫嬖以夫人薨國無政也<lb/>
<pb n="27b"/>晉師白狄伐秦<lb/>
　張氏曰白狄即丹州延州銀夏之地秦同壤之國也<lb/>
　左氏曰春白狄及晉平夏㑹晉伐秦康侯胡氏曰晉<lb/>
　主夏盟糾合諸侯靖㓂難安諸夏乃其職矣秦人之<lb/>
　怨起自侵崇其曲在晉責己可也既不知自反釋怨<lb/>
　修睦以補前過已可咎矣乃復興師動衆㑹白狄以<lb/>
　伐之晉之罪不已甚乎愚謂摟諸侯以伐諸侯辠也<lb/>
　况㑹白狄以伐秦以報私忿乎<lb/>
<pb n="28a"/>楚人滅舒蓼<hi>音了穀梁作鄝</hi>
　張氏曰或曰地譜上義陽之蓼不與羣舒近此即如<lb/>
　舒鳩舒庸一國也木訥趙氏曰舒蓼一國也舒同宗<lb/>
　而異國舒蓼舒庸舒鳩皆舒也亦猶狄均曰狄而異<lb/>
　種舒蓋楚之黨而舒逼近中國舒滅中國失其南門<lb/>
　矣左氏曰楚為羣舒畔故伐舒蓼滅之義見僖三年<lb/>
　徐取舒○髙氏曰自徐人取舒至是楚人滅舒蓼成<lb/>
　十七年又滅舒庸襄二十五年又滅舒鳩其属自相<lb/>
<pb n="28b"/>　攻滅而春秋書之者是時楚人勢横將為中國憂楚<lb/>
　駸駸有狎主齊盟患矣<lb/>
秋七月甲子日有食之既<lb/>
　義見桓三年<lb/>
冬十月己丑𦵏我小君敬嬴雨不克𦵏庚寅日中而克<lb/>
𦵏<hi>敬嬴公羊穀梁作頃熊趙氏曰頃惡諡也宣公追尊其母不應加惡諡也</hi>
　榖梁曰𦵏既有日不為雨止禮也雨不克𦵏喪不以<lb/>
　制也孫氏曰譏無備也禮平旦而𦵏日中而虞此言<lb/>
<pb n="29a"/>　庚寅日中而克𦵏𦵏之無備可知也其稱小君與私<lb/>
　諡又見文五年𦵏成風○康侯胡氏曰喪事即逺有<lb/>
　進無退浴于中霤飯于牖下小斂于户内大斂于阼<lb/>
　階殯于客位遷于廟祖于庭塴于墓以弔賔則其退<lb/>
　有節以虞事則其祭有時不為雨止禮也潦車載蓑<lb/>
　笠士喪禮也有國家者不能為雨備不亦薄乎<lb/>
城平陽<lb/>
　杜氏曰泰山有平陽縣張氏曰襲慶府鄒縣有南平<lb/>
<pb n="29b"/>　陽城許氏曰國有大喪始𦵏又動衆城邑非特不愛<lb/>
　民力以公為忘親愛矣義又見隱七年城中丘<lb/>
楚師伐陳<lb/>
　左氏曰陳及晉平楚師伐陳取成而還義見莊十年<lb/>
　荆敗蔡師○髙氏曰陳以晉衛見侵復棄楚而從晉<lb/>
　故楚以為討所以譏其始謀之失然晉不能救陳遂<lb/>
　復從楚晉之辱也<lb/>
九年春王正月公如齊<lb/>
<pb n="30a"/>　公既以嫡母之禮處庶母則在喪服之中矣而以歲<lb/>
　之首月逺朝強齊非特見公之無哀亦不知有天王<lb/>
　矣義又見僖十年<lb/>
公至自齊<lb/>
　存耕趙氏曰朝正於齊無新歳之戚尚可以告廟乎<lb/>
　義又見桓二年公至自唐<lb/>
夏仲孫蔑如京師<lb/>
　蔑榖之子孟獻子也胡氏曰歳首月公朝齊夏使大<lb/>
<pb n="30b"/>　夫聘京師黄氏曰比事而觀則輕重先後倒置可知<lb/>
齊侯伐萊<lb/>
　義見七年伐萊○許氏曰狄比侵齊而齊不敢報萊<lb/>
　不犯齊而齊亟伐之畏衆強而弱微弱如此於此可<lb/>
　以觀惠公之政矣<lb/>
秋取根牟<lb/>
　孫氏曰内滅國曰取諱之也劉氏曰根牟者附庸之<lb/>
　國杜氏曰東夷國琅邪陽都縣東有牟郷張氏曰屬<lb/>
<pb n="31a"/>　密州安丘縣義見莊十年齊滅譚○竊疑此蒙上齊<lb/>
　侯伐萊之文則根牟為萊邑而齊取之也但無所考<lb/>
　耳<lb/>
八月滕子卒<lb/>
　滕稱子見桓二年左氏曰滕昭公卒髙氏曰自隱七<lb/>
　年書滕侯卒至此始書滕子卒者魯不㑹其𦵏而書<lb/>
　卒為下圍滕起大意又見隱七年滕侯卒<lb/>
九月晉侯宋公衞侯鄭伯曹伯㑹于扈<lb/>
<pb n="31b"/>　扈見文七年義見隱九年㑹于防○邦衡胡氏曰鄭<lb/>
　自晉靈以來服屬於楚至晉成繼立始叛楚而歸晉<lb/>
　自宣三年至於是鄭無歳不有楚師然不敢叛晉者<lb/>
　惟晉成是賴故黒壤及此扈之㑹鄭皆在焉黄氏曰<lb/>
　晉自靈公不能繼文襄之業中國無與主盟㑹皆出<lb/>
　於大夫至成公方㑹諸侯于黒壤又㑹于扈中國賴<lb/>
　之愚案伯者之功過如此<lb/>
晉荀林父帥師伐陳<lb/>
<pb n="32a"/>　邦衡胡氏曰文宣以來諸侯權移於大夫雖晉成銳<lb/>
　意文襄之業再㑹諸侯卒不能收下移之權今荀林<lb/>
　父帥師以見諸侯皆再㑹而大夫專伐爾髙氏曰陳<lb/>
　不㑹即楚故也楚伐陳晉不能救今乃伐之晉之不<lb/>
　義甚矣義又見隱二年鄭伐衛<lb/>
辛酉晉侯黒臀卒于扈<hi>臀徒門切</hi>
　杜氏曰卒於境外故書地髙氏曰不言卒于㑹者諸<lb/>
　侯散而晉侯以疾留于扈也諸侯非王事不出境成<lb/>
<pb n="32b"/>　公㑹于扈而卒非正也大意見隱七年滕侯卒○莘<lb/>
　老孫氏曰春秋諸侯卒皆不地外事則略也卒于外<lb/>
　者八書地者三晉侯卒于扈鄭伯卒于鄵宋公卒于<lb/>
　曲棘不言于師于㑹而以地言者在其封内也人君<lb/>
　之卒必於正寢而諸侯非王命奔走於外以死國事<lb/>
　無所寄託而宗社危殆者必謹志之晉鄭宋之君皆<lb/>
　卒于封内而春秋猶辠之者辠其不卒于正寢也卒<lb/>
　于封内書地卒于㑹書㑹卒于師書師以地為重則<lb/>
<pb n="33a"/>　于㑹于師又可知也愚案公穀孫氏皆以扈為晉地<lb/>
　未詳是否竊謂書地書㑹書師皆因魯史之舊要之<lb/>
　皆非王事而不卒于正寢耳恐未可以地與㑹與師<lb/>
　分優劣也<lb/>
冬十月癸酉衞侯鄭卒<lb/>
　大意見隱七年滕侯卒○胡氏曰晉成公衞成公皆<lb/>
　不書𦵏魯不㑹也二國赴喪皆不往㑹以私怨廢禮<lb/>
　忘親髙氏曰此所謂無其事闕其文者也皆未詳是<lb/>
<pb n="33b"/>　否<lb/>
宋人圍滕<lb/>
　左氏曰宋人圍滕因其喪也張氏曰不哀有喪用兵<lb/>
　圍之比事以著其不仁也義又見僖十九年宋圍曹<lb/>
　○康侯胡氏曰圍非將卑師少所能何以不稱師闕<lb/>
　疑愚謂程子謂不知衆寡將帥名氏亦曰某人者正<lb/>
　指此類也益知春秋不可以凡例求矣<lb/>
楚子伐鄭<lb/>
<pb n="34a"/>　髙氏曰楚子聞晉侯卒于扈來討鄭伯之貳義見莊<lb/>
　十年荆敗秦師○黄氏曰楚莊之立加兵於鄭凡四<lb/>
　而兩書楚子說凡例者紛然蓋書楚子者君為將也<lb/>
　書楚人者大夫為將也閒晉伐鄭何可襃而以書楚<lb/>
　子曲生意義邪<lb/>
晉郤缺帥師救鄭<lb/>
　義見莊二十八年救鄭<lb/>
陳殺其大夫泄冶<hi>泄息列切張氏曰左氏作洩今左傳本多因唐人諱世字雖偏傍亦然故</hi>
<pb n="34b"/>　<hi>改泄為洩也</hi>
　左氏曰陳靈公與孔寧儀行父通於夏姬皆衷其衵<lb/>
　服以戲於朝洩冶諫曰公卿宣淫民無效焉且聞不<lb/>
　令君其納之公曰吾能改矣公告二子二子請殺之<lb/>
　公弗禁遂殺洩冶許氏曰書殺洩冶張陳亂之本也<lb/>
　義又見莊二十六年曹殺大夫<lb/>
　<lb/>
　春秋本義卷十六<lb/>
</p>

  </div>
            <div>
                <head>春秋本義卷十七</head>
    <p>
<pb n="1a"/>欽定四庫全書<lb/>
　春秋本義卷十七　　　　元　程端學　撰<lb/>
　　　宣公<lb/>
十年春公如齊<lb/>
　不書月日闕文也貫道王氏曰比年朝正事齊如事<lb/>
　君使移此事周君子猶為過六年一朝之制也曽謂<lb/>
　朝正於齊可為禮乎義又見僖十年<lb/>
公至自齊<lb/>
<pb n="1b"/>　義見桓二年公至自唐<lb/>
齊人歸我濟西田<lb/>
　歸我歸魯也内辭耳不言來者既曰歸我而復曰來<lb/>
　則其文複矣故但言歸我而不言來皆無他義濟西<lb/>
　田即元年賂齊者左氏曰公如齊齊侯以我服故歸<lb/>
　濟西之田獻可杜氏曰天子所封之地而諸侯取之<lb/>
　歸之皆專恣也○康侯胡氏曰宣公於齊順其所欲<lb/>
　既以女妻其臣又以兵㑹伐萊又每歲往朝于齊廷<lb/>
<pb n="2a"/>　雖諸侯事天子無是禮也故惠公恱其順事已而以<lb/>
　所取濟西田歸之也以柔弱卑屈事人不以其道而<lb/>
　得地與恱人之柔巽卑屈事已不以其道而歸其地<lb/>
　皆人欲之私而非義矣<lb/>
夏四月丙辰日有食之<lb/>
　義見隱三年<lb/>
己巳齊侯元卒<lb/>
　書此為崔氏出奔及公如齊歸父𦵏惠公起文也義<lb/>
<pb n="2b"/>　又見隱三年宋公卒<lb/>
齊崔氏出奔衛<lb/>
　公羊曰崔氏者何齊大夫也其稱崔氏何譏世卿也<lb/>
　義又見隱三年尹氏卒及僖二十八年元咺奔晉○<lb/>
　木訥趙氏曰惠公卒而崔氏奔則崔氏寵於惠而不<lb/>
　容於國人矣孫氏曰言氏者起其世也東遷之後天<lb/>
　子諸侯之大夫皆世書尹氏卒譏天子大夫書崔氏<lb/>
　奔譏諸侯大夫<lb/>
<pb n="3a"/>公如齊<lb/>
　左氏曰公如齊奔喪髙氏曰齊侯卒而奔其喪是以<lb/>
　事天子之禮事齊也<lb/>
五月公至自齊<lb/>
　義見桓二年公至自唐<lb/>
癸巳陳夏徵舒弑其君平國<lb/>
　髙氏曰徴舒者夏姬之子也左氏曰陳靈公與孔寧<lb/>
　儀行父飲酒於夏氏公謂行父曰徴舒似女對曰亦<lb/>
<pb n="3b"/>　似君徴舒病之公出自其廄射而殺之二子奔楚康<lb/>
　侯胡氏曰禍莫大於拒諫而殺直臣洩冶不憚盡言<lb/>
　正謂靈公君臣淫縱恐其及禍不忍坐觀靈公不能<lb/>
　納又從而殺之卒以見弑而亡其國此萬世之大戒<lb/>
　也胡氏曰書夏徴舒弑其君者明君雖不君臣不可<lb/>
　以不臣也義又見隱四年衛州吁事○張氏曰考之<lb/>
　國語前年單子如楚過陳時洩冶未死也單子歸而<lb/>
　告王以陳侯帥其卿佐南冠以淫於夏氏陳侯不有<lb/>
<pb n="4a"/>　大咎國必亡已見於三年之前矣能無及乎觀春秋<lb/>
　之所書弑君如陳平國齊光蔡固以千乗之主而自<lb/>
　儕於閭巷小人所不為者心術之惑可不戒哉<lb/>
六月宋師伐滕<lb/>
　前年伐滕之喪今又伐之強陵弱衆暴寡也無王甚<lb/>
　矣義又見桓二年鄭伐衛○木訥趙氏曰滕之小安<lb/>
　能事二國事魯則宋伐之事宋則魯伐之宋成才免<lb/>
　晉楚之虐曷不以己處晉楚之心為心乎康侯胡氏<lb/>
<pb n="4b"/>　曰稱師用衆也鄰有弑逆不能聲辠致討乃用大衆<lb/>
　以伐當恤之小邦<lb/>
公孫歸父如齊𦵏齊惠公<lb/>
　歸父襄仲之子子家歸父也張氏曰春秋書此深著<lb/>
　亂臣賊子不復明送終之正禮故缺於天子而厚於<lb/>
　強國豈非九伐之威不行專征之討不加以至此與<lb/>
　存耕趙氏曰三月而𦵏速也義又見隱三年𦵏宋穆<lb/>
　公○邦衡胡氏曰先書公如齊見公不奔天王之喪<lb/>
<pb n="5a"/>　而奔齊之喪此書歸父如齊𦵏齊惠公見公不㑹天<lb/>
　王之𦵏而㑹齊之𦵏無王甚矣<lb/>
晉人宋人衛人曹人伐鄭<lb/>
　左氏曰鄭及楚平諸侯之師伐鄭取成而還存耕趙<lb/>
　氏曰前此楚伐鄭晉救之使晉能庇鄭鄭何至與楚<lb/>
　平哉兵不足以制楚徳不足以服鄭彼此交戰鄭何<lb/>
　辠焉晉於是不可以伯矣義又見隱二年鄭伐衛○<lb/>
　髙氏曰陳有弑君之亂曽不是圖而有事於鄭<lb/>
<pb n="5b"/>秋天王使王季子來聘<lb/>
　葉氏曰王季子王之季子也髙氏曰天王不推至公<lb/>
　選賢與能而使幼稚之子居大夫之任以交政於諸<lb/>
　侯是示天下以私也貫道王氏曰周於魯有君臣之<lb/>
　分魯宣篡立當討朝齊者五聘齊者六於周則使蔑<lb/>
　聘之周公之制三不朝則六師移之既不能行九伐<lb/>
　之法乃汲汲焉有季子之報是周以列國自處惟恐<lb/>
　有失名分既夷矣<lb/>
<pb n="6a"/>公孫歸父帥師伐邾取繹<hi>音亦公羊作蘱</hi>
　杜氏曰繹邾邑魯國鄒縣北有繹山夾漈鄭氏曰繹<lb/>
　山多矣邾文公遷于繹是邾都也非此繹也黄氏曰<lb/>
　歸父蓋自廣其邑也未詳是否義見隱四年莒伐杞<lb/>
　取牟婁○康侯胡氏曰用貴卿主將舉大衆出征伐<lb/>
　不施於亂臣賊子奉天討辠而陵弱侵小近在邦域<lb/>
　之中附庸之國是為盜也當此之時陳有弑君之亂<lb/>
　曽不是圖有事於邾不亦傎乎<lb/>
<pb n="6b"/>大水<lb/>
　義見桓元年<lb/>
季孫行父如齊冬公孫歸父如齊<lb/>
　左氏曰季文子初聘于齊冬子家如齊伐邾故也未<lb/>
　詳信否康侯胡氏曰齊侯嗣立宣公親往奔其父喪<lb/>
　又使貴卿㑹𦵏矣修聘未晩也而季孫亟行歸父繼<lb/>
　往則以宣公君臣不知為國以禮而謂妄說取人之<lb/>
　可以免討也義又見隱七年齊來聘○黄氏曰不特<lb/>
<pb n="7a"/>　宣公若行父歸父之往亦自結於齊耳<lb/>
齊侯使國佐來聘<lb/>
　左氏曰國武子來報聘東萊吕氏曰頃公未踰年而<lb/>
　不稱子邦衡胡氏曰當凶釁而行吉禮忘哀思而結<lb/>
　昏好義又見隱七年齊來聘<lb/>
饑<lb/>
　葉氏曰饑者何食不足也一榖不登曰嗛二榖不登<lb/>
　曰饑三榖不登曰饉四榖不登曰康五榖不登曰大<lb/>
<pb n="7b"/>　饑古者三年耕必有一年之畜故凶年可以補敗是<lb/>
　為敎民之道二榖不登而饑其為民者病矣何以於<lb/>
　冬焉書五榖畢登之時也公羊曰以重書也○劉氏<lb/>
　曰曷為或言饑或言大饑凶年補敗不足曰饑死傷<lb/>
　流亡曰大饑張氏曰王政以食為重故積貯天下之<lb/>
　大命也前此百有餘年水旱螟螽之災多矣不以饑<lb/>
　書今大水之後書饑者著宣公煩於外事國用無節<lb/>
　上下用竭故一遇水旱遂致乏食耳荀卿論本末源<lb/>
<pb n="8a"/>　流賈誼論蓄積皆明於為民而知春秋書饑之意者<lb/>
　也愚案春秋凡書饑者四大饑者一莊二十八年大<lb/>
　無麥禾臧孫辰告糴于齊亦一饑也<lb/>
楚子伐鄭<lb/>
　義見莊十年荆敗蔡師○木訥趙氏曰鄭一身餌楚<lb/>
　五受楚兵從楚者六歸晉者五乍晉乍楚不幸而處<lb/>
　晉楚之閒不能自立也東萊吕氏曰自宣四年以後<lb/>
　晉楚爭欲服鄭鄭遂南北屬此可見晉鄭兩國盛衰<lb/>
<pb n="8b"/>　鄭用子良之言兩屬晉楚子良曰與其來者可也鄭<lb/>
　始終謀策只出於此子産所謂玉帛以待於二境惟<lb/>
　其強者從之與此一般<lb/>
十有一年春王正月<lb/>
夏楚子陳侯鄭伯盟于辰陵<hi>辰穀梁作夷</hi>
　楚子序於陳鄭之上者陳鄭屈服楚子主盟也杜氏<lb/>
　曰辰陵陳地潁川長平縣東南有辰亭張氏曰即淮<lb/>
　寧府西華縣左氏曰楚子伐鄭及櫟子良曰晉楚不<lb/>
<pb n="9a"/>　務徳而兵爭與其來者可也晉楚無信我焉得有信<lb/>
　乃從楚夏楚盟于辰陵陳鄭服也存耕趙氏曰楚洊<lb/>
　伐鄭鄭之從楚猶可言也師不至陳陳亦受盟先聲<lb/>
　震也楚自是遂伯矣有辰陵之盟而有邲之戰有邲<lb/>
　之戰而後有蜀之㑹盟是變端之大者矣春秋所謹<lb/>
　也髙氏曰所以閔中國之衰也義又見莊十年荆敗<lb/>
　蔡師<lb/>
公孫歸父㑹齊人伐莒<lb/>
<pb n="9b"/>　髙氏曰自四年公及齊侯平莒莒人不肯公伐莒取<lb/>
　向至是齊魯同討之夫辰陵之盟中國所冝震也而<lb/>
　齊方務窮兵於莒黄氏曰此又見歸父之横而附齊<lb/>
　之固也義又見隱二年鄭伐衛<lb/>
秋晉侯㑹狄于櫕函<hi>櫕才端切函音涵</hi>
　㑹者往㑹之也杜氏曰櫕函狄地左氏曰晉郤成子<lb/>
　求成於衆狄衆狄疾赤狄之役遂服於晉秋㑹于櫕<lb/>
　函衆狄服也是行也諸大夫欲召狄郤成子曰吾聞<lb/>
<pb n="10a"/>　之非徳莫如勤非勤何以求人能勤有繼其從之也<lb/>
　木訥趙氏曰楚子盟陳鄭于辰陵而晉侯㑹狄于櫕<lb/>
　函内失陳鄭而外求狄得狄何益於晉國哉義又見<lb/>
　隱二年公㑹戎于潛○康侯胡氏曰春秋正法親内<lb/>
　而逖外以逺亂也今中國有亂天王不能討則方伯<lb/>
　之責也又不能討則四鄰諸侯冝有請矣而魯方㑹<lb/>
　齊伐莒晉方求成于狄不亦傎乎直書其事而義自<lb/>
　見也<lb/>
<pb n="10b"/>冬十月楚人殺陳夏徴舒丁亥楚子入陳納公孫寧儀<lb/>
行父于陳<hi>寧公羊作寗</hi>
　先書楚人而後書楚子者楚子先使兵殺徴舒而後<lb/>
　楚子入陳紀實事也書丁亥之日可見也左氏曰楚<lb/>
　子為陳夏氏亂故伐陳謂陳人無動將討於少西氏<lb/>
　遂入陳殺夏徴舒轘諸栗門因縣陳陳侯在晉申叔<lb/>
　時使於齊反復命而退王使讓之曰夏徴舒為不道<lb/>
　弑其君寡人以諸侯討而戮之諸侯縣公皆慶寡人<lb/>
<pb n="11a"/>　女獨不慶寡人何故對曰猶可辭乎王曰可哉曰夏<lb/>
　徴舒弑其君其辠大矣討而戮之君之義也抑人亦<lb/>
　有言曰牽牛以蹊人之田而奪之牛牽牛以蹊者信<lb/>
　有辠矣而奪之牛罰已重矣諸侯之從也曰討有辠<lb/>
　也今縣陳貪其富也以討召諸侯而以貪歸之無乃<lb/>
　不可乎王曰善哉吾未之聞也反之可乎對曰可哉<lb/>
　吾儕小人所謂取諸其懐而與之也乃復封陳鄉取<lb/>
　一人焉以歸謂之夏州愚案此傳與經少不合未詳<lb/>
<pb n="11b"/>　信否康侯胡氏曰公孫寧儀行父此二臣者從君於<lb/>
　昏宣淫於朝誅殺諫臣使其君見弑蓋致亂之臣肆<lb/>
　諸市朝與衆同棄然後快於人心今乃詭詞奔楚託<lb/>
　於討賊復讐以自脫其辠楚莊不能察其反覆又使<lb/>
　陳人用之猶人有飲毒而死者幸而復生又強以毒<lb/>
　飲之可乎愚謂陳有弑君之賊天子諸侯與陳之臣<lb/>
　子不能討而楚莊討之據跡而觀人情所許也然視<lb/>
　其所以者當觀其所由楚莊之殺徴舒似義而其心<lb/>
<pb n="12a"/>　之所由來者非義經書楚殺徴舒於前書入陳納寧<lb/>
　儀行父於後蓋不待察其微而其心之所由來者顯<lb/>
　矣說者謂楚得竊義舉以逞志可謂善誅心矣夫中<lb/>
　國不自正而楚人假之以逞志君子能不傷乎○黄<lb/>
　氏曰諸家多以討賊譽楚案楚子初謂陳人無動將<lb/>
　討於少西氏已乃入陳是以盜賊之行紿而取之也<lb/>
　徴舒弑陳靈者也公孫寧儀行父與陳靈昏淫致陳<lb/>
　靈之弑者也以法則徴舒之辠重以情則公孫寧儀<lb/>
<pb n="12b"/>　行父之辠重今殺徴舒而納公孫寧儀行父討賊如<lb/>
　是乎善乎張氏之言曰孔寧儀行父必因奔楚誘楚<lb/>
　子以利故楚子殺徴舒而入陳愚因張氏之說而推<lb/>
　之則楚子受孔寧儀行父之奔故殺徴舒為二子報<lb/>
　私忿欲因而利之耳諸家與楚討賊過矣<lb/>
十有二年春𦵏陳靈公<lb/>
　黄氏曰靈公昏淫見弑今二十有二月而𦵏蓋其同<lb/>
　為淫亂之臣孔寧儀行父方歸自楚而𦵏之前此國<lb/>
<pb n="13a"/>　人不𦵏也愚謂諸侯五月而𦵏陳靈淫亂不得其死<lb/>
　三年始克𦵏又得惡諡焉春秋直書其事為後世大<lb/>
　戒也義又見隱三年𦵏宋穆公<lb/>
楚子圍鄭<lb/>
　義見莊十年荆敗蔡師○髙氏曰陳鄭之始即楚人<lb/>
　是乃召楚人以自伐國也<lb/>
夏六月乙卯晉荀林父帥師及楚子戰于邲晉師敗績<lb/>
<hi>邲扶必切音弼</hi>
<pb n="13b"/>　杜氏曰邲鄭地地譜鄭州城下管城縣有邲城在縣<lb/>
　南左氏曰晉師救鄭愚謂晉之救鄭意則善矣使晉<lb/>
　景上告天子下帥列國親伐楚以救鄭雖敗於楚未<lb/>
　失義也今書荀林父帥師及楚子戰則是林父主乎<lb/>
　此戰也以大夫專兵主戰而敗其軍於蠻夷中外之<lb/>
　勢自此倒置則晉景之任林父林父之專兵輕敵其<lb/>
　辠大矣彼楚人之横何足責哉義又見莊十年荆敗<lb/>
　蔡師○張氏曰晉不能討陳亂已失三綱軍政之本<lb/>
<pb n="14a"/>　乃欲恃力以爭鄭則知晉之所以敗<lb/>
秋七月<lb/>
冬十有二月戊寅楚子滅蕭<lb/>
　蕭見莊二十三年義見莊十年荆敗蔡師<lb/>
晉人宋人衛人曹人同盟于清丘<lb/>
　同盟見莊十六年杜氏曰清丘衛地在濮陽縣東南<lb/>
　張氏曰地譜濮州臨濮縣東南有清丘程子曰晉為<lb/>
　楚敗諸侯懼而同盟既而皆渝愚謂諸侯同盟已得<lb/>
<pb n="14b"/>　辠於天子況大夫同盟僭孰甚焉大夫同盟自此始<lb/>
　且盟不旋踵宋伐陳而衛救之楚伐宋而三國不恤<lb/>
　則僭禮之盟無益也尚矣義又見隱元年盟于蔑○<lb/>
　康侯胡氏曰楚既入陳圍鄭敗晉滅蕭憑陵中國甚<lb/>
　矣為諸侯計者冝信任仁賢修明政事自強於為善<lb/>
　則可以保其國耳曽不是圖而刑牲歃血要質鬼神<lb/>
　蘄以禦楚謀之不臧孰大於是<lb/>
宋師伐陳衛人救陳<lb/>
<pb n="15a"/>　左氏曰宋為盟故伐陳衛人救之孔達曰先君有約<lb/>
　言焉若大國討我則死之未詳信否康侯胡氏曰陳<lb/>
　有弑君之亂宋不能討而楚討之宋人不能内自省<lb/>
　德遽以大衆伐之非義舉矣若衛叛盟則惡自見義<lb/>
　又見隱二年鄭伐衛<lb/>
十有三年春齊師伐莒<hi>莒公羊作衛</hi>
　左氏曰莒恃晉而不事齊故也未詳信否義見隱二<lb/>
　年鄭伐衞<lb/>
<pb n="15b"/>夏楚子伐宋<lb/>
　黄氏曰陳叛中國而從楚清丘之盟陳不至而宋伐<lb/>
　之故楚子伐宋蓋為陳伐之也義見莊十年荆敗蔡<lb/>
　師○貫道王氏曰前此楚侵之今又伐之繼又圍之<lb/>
　晉不一動心焉宋雖為晉而晉則莫宋庇也則終於<lb/>
　為平而已愚案清丘之盟不足恃也如此<lb/>
秋螽<hi>公羊作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
　義見桓五年<lb/>
<pb n="16a"/>冬晉殺其大夫先縠<lb/>
　義見莊二十六年曹殺大夫<lb/>
十有四年春衞殺其大夫孔達<lb/>
　義見莊二十六年曹殺大夫<lb/>
夏五月曹伯壽卒<lb/>
　義見隱三年宋公卒<lb/>
晉侯伐鄭<lb/>
　左氏曰夏晉侯伐鄭為邲故也告於諸侯蒐焉而還<lb/>
<pb n="16b"/>　中行桓子之謀也曰示之以整使謀而來康侯胡氏<lb/>
　曰比事而觀知其為報怨復讐之兵直書其事而義<lb/>
　自見矣義又見隱二年鄭伐衛○邦衡胡氏曰鄭之<lb/>
　從楚畏楚而叛晉也晉景不能攘楚而區區伐鄭是<lb/>
　中國自相殘賊而楚人愈得志矣張氏曰屈而知伸<lb/>
　敗而能改可以興矣晉所以敗由大義不明而爭與<lb/>
　國也今敗未兩歳而復興爭鄭之師<lb/>
秋九月楚子圍宋<lb/>
<pb n="17a"/>　左氏曰楚子使申舟聘於齊曰無假道于宋亦使公<lb/>
　子馮聘于晉不假道于鄭申舟以孟諸之役惡宋曰<lb/>
　鄭昭宋聾晉使不害我則必死王曰殺女我伐之見<lb/>
　犀而行及宋宋人止之華元曰過我而不假道鄙我<lb/>
　也鄙我亡也殺其使者必伐我伐我亦亡也亡一也<lb/>
　乃殺之楚子聞之投袂而起屨及於窒皇劒及於寢<lb/>
　門之外車及於蒲胥之市秋九月楚子圍宋木訥趙<lb/>
　氏曰伐宋而宋不屈繼之以圍其必宋之服也審矣<lb/>
<pb n="17b"/>　楚將横行中夏許蔡已從陳鄭已服則次及於宋宋<lb/>
　中國之門户也得宋則齊魯以之所以必服宋歴三<lb/>
　時而圍不解卒得宋平而後已義見莊十年荆敗蔡<lb/>
　師○康侯胡氏曰宋人要結盟誓欲以禦楚已非持<lb/>
　國之道輕舉大衆以伐陳見伐之由也國必自伐然<lb/>
　後人伐之凡事其作始也簡其將畢也必巨易於訟<lb/>
　曰君子以作事謀始始而不謀必至於訟訟而不竟<lb/>
　必至於師若宋是矣若楚人之圍宋則亦明矣<lb/>
<pb n="18a"/>𦵏曹文公<lb/>
　義見隱三年𦵏宋穆公<lb/>
冬公孫歸父㑹齊侯于榖<lb/>
　義見莊十四年單伯㑹諸侯于鄄○夾漈鄭氏曰公<lb/>
　子遂雖卒而魯國之政猶在其子故歸父今年㑹齊<lb/>
　侯明年㑹楚子<lb/>
十有五年春公孫歸父㑹楚子于宋<lb/>
　左氏曰孟獻子言於公曰臣聞小國之免於大國也<lb/>
<pb n="18b"/>　聘而獻物於是有庭實旅百朝而獻功於是有容貌<lb/>
　采章嘉淑而有加貨謀其不免也誅而薦賄則無及<lb/>
　也今楚在宋君其圖之公說康侯胡氏曰楚圍宋陵<lb/>
　蔑中華甚矣諸侯縱不能畏簡書攘外㓂存先代之<lb/>
　後嚴兵固圉以為聲援猶云可也乃以周公之裔千<lb/>
　乗之國謀其不免不亦鄙乎比事以觀則知當時列<lb/>
　國盛衰之由春秋經世之略矣愚案此與僖二十七<lb/>
　年楚及諸侯圍宋公㑹盟于宋同<lb/>
<pb n="19a"/>夏五月宋人及楚人平<lb/>
　二國稱人者各以大夫為平而君不相見也左氏曰<lb/>
　宋人使樂嬰齊告急於晉晉侯欲救之伯宗曰不可<lb/>
　古人有言曰雖鞭之長不及馬腹天方授楚未可與<lb/>
　爭雖晉之強能違天乎諺曰髙下在心川澤納汙山<lb/>
　藪藏疾瑾瑜匿瑕國君含垢天之道也君其待之乃<lb/>
　止使解揚如宋使無䧏楚曰晉師悉起將至矣鄭人<lb/>
　囚而獻諸楚楚子厚賂之使反其言不許三而許之<lb/>
<pb n="19b"/>　登諸樓車使呼宋人而告之遂致其君命楚子將殺<lb/>
　之使與之言曰爾既許不榖而反之何故非我無信<lb/>
　女則棄之速即爾刑對曰臣聞之君能制命為義臣<lb/>
　能承命為信信載義而行之為利謀不失利以衛社<lb/>
　稷民之主也義無二信信無二命君之賂臣不知命<lb/>
　也受命以出有死無霣又可賂乎臣之許君以成命<lb/>
　也死而成命臣之禄也寡君有信臣下臣獲考死又<lb/>
　何求楚子舎之以歸夏五月楚師將去宋申犀稽首<lb/>
<pb n="20a"/>　於王之馬前曰無畏知死而不敢廢王命王棄言焉<lb/>
　王不能答申叔時僕曰築室反耕者宋必聽命從之<lb/>
　宋人懼使華元夜入楚師登子反之牀起之曰寡君<lb/>
　使元以病告曰敝邑易子而食析骸以爨雖然城下<lb/>
　之盟有以國斃不能從也去我三十里唯命是聽子<lb/>
　反懼與之盟而告王退三十里宋及楚平華元為質<lb/>
　盟曰我無爾詐爾無我虞愚謂宋先代之後國雖小<lb/>
　中夏之望也諸侯之門户也楚圍三時諸侯莫敢救<lb/>
<pb n="20b"/>　者宋勢殫力竭而與之平則楚人横而中夏衰也甚<lb/>
　矣○案楚頓兵三時財耗民罷使晉救之宋攻其内<lb/>
　晉擊其外一舉而伯業定矣師不敢出則晉之不振<lb/>
　而有蜀之盟也惜哉<lb/>
六月癸卯晉師滅赤狄潞氏以潞子嬰兒歸<lb/>
　稱師用大衆也杜氏曰潞赤狄之别種潞氏國故稱<lb/>
　氏子爵也葉氏曰赤狄狄之總名也其别為潞氏及<lb/>
　甲氏留吁見於經者自三種各以其别言之故皆冠<lb/>
<pb n="21a"/>　以赤狄張氏曰潞氏即潞州潞城縣左氏曰潞子嬰<lb/>
　兒之夫人晉景公之姊也酆舒為政而殺之又傷潞<lb/>
　子之目晉侯將伐之諸大夫皆曰不可酆舒有三雋<lb/>
　才不如待後之人伯宗曰必伐之狄有五辠焉雋才<lb/>
　雖多何補焉不祀一也耆酒二也棄仲章而奪黎氏<lb/>
　地三也虐我伯姬四也傷其君目五也怙其雋才而<lb/>
　不以茂徳滋益辠也後之人或者將敬奉徳義以事<lb/>
　神人而申固其命若之何待之不討有辠曰將待後<lb/>
<pb n="21b"/>　後有辭而討焉毋乃不可乎夫恃才與衆亡之道也<lb/>
　商紂由之故滅天反時為災地反物為妖民反徳為<lb/>
　亂亂則妖災生故文反正為乏盡在狄矣晉侯從之<lb/>
　六月癸卯晉荀林父敗赤狄於曲梁辛亥滅潞酆舒<lb/>
　奔衞衞人歸諸晉晉人殺之未詳信否孫氏曰豐舒<lb/>
　弑逆晉人討正之可也滅則甚矣莘老孫氏曰潞氏<lb/>
　之辠在可滅而晉專滅之猶無王也潞氏之辠在不<lb/>
　可滅而晉滅之則晉亦狄也愚謂況虜其君以歸乎<lb/>
<pb n="22a"/>　○啖氏曰凡滅國直書滅辠滅者不責見滅者也言<lb/>
　其力屈而亡且能死社稷也若自致滅亡之道則異<lb/>
　其文梁亡是也凡書滅又書其君奔者則兩辠之責<lb/>
　其不死社稷也凡書滅又書以歸者責其不死位又<lb/>
　無興復之志也貫道王氏曰楚燄莫撲諉之天授狄<lb/>
　無晉虞而兼其土是養一指而失肩背也<lb/>
秦人伐晉<lb/>
　此亦報復之師也義又見隱七年戎伐凡伯○案僖<lb/>
<pb n="22b"/>　三十三年殽之戰迄今三十餘年晉秦凡十一戰其<lb/>
　始也二國背義以徼利僥倖以求功其終也惟報復<lb/>
　是務忘其自責之心上干王法下毒生民財窮力耗<lb/>
　然後已易曰作事謀始不其然乎<lb/>
王札子殺召伯毛伯<hi>札則八切</hi>
　杜氏曰王札子王子札也蓋經文倒札字木訥趙氏<lb/>
　曰王氏札子字也食采於王城而因以為氏者也前<lb/>
　說近是毛伯見文元年召伯見文五年孫氏曰生殺<lb/>
<pb n="23a"/>　之柄天子所持非天子不專殺王札子人臣也殺召<lb/>
　伯毛伯於朝定王不能禁專孰甚焉邦衡胡氏曰天<lb/>
　子在上而子弟敢以私怨專殺則生殺之柄下移於<lb/>
　姦臣矣○許氏曰拓跋魏世髙歡覩張彞之變而生<lb/>
　亂心梁武在位王侯專殺政法不施遂以亂亡無惑<lb/>
　乎周之無以令天下也<lb/>
秋螽<lb/>
　義見桓五年○康侯胡氏曰人事感於此則物變應<lb/>
<pb n="23b"/>　於彼宣公為國虛内以事外去實而務華煩於朝㑹<lb/>
　聘問賂遺之末而不知務本者也故戾氣應之六年<lb/>
　螽七年旱十年大水十有三年又螽十有五年復螽<lb/>
　府庫匱倉廩竭調度不給而言利剋民之事起矣許<lb/>
　氏曰稅畝之法蓋積貪虐之習而後能至者也觀乎<lb/>
　災異則見政事觀乎政事以知災異是謂念用庶徵<lb/>
仲孫蔑㑹齊髙固于無婁<hi>張氏曰無公羊作牟恐當從之聲之誤也</hi>
　杜氏曰無婁杞邑義見文十一年㑹于承筐<lb/>
<pb n="24a"/>初稅畝<lb/>
　杜氏曰公田之法十取其一今又履其餘畝復十收<lb/>
　其一故哀公曰二吾猶不足遂以為常故曰初公羊<lb/>
　曰初者何始也稅畝者何履畝而稅也譏始履畝而<lb/>
　稅古者什一而藉什一者天下之中正也多乎什一<lb/>
　大桀小桀寡乎什一大貉小貉陸氏曰賦稅者國之<lb/>
　所治亂民國之本也取之甚則流亡國必危矣○左<lb/>
　氏曰初稅畝非禮也榖出不過藉以豐財也葉氏曰<lb/>
<pb n="24b"/>　魯國有藉矣而又稅焉藉者取井田之名所謂八家<lb/>
　為井借其力以治公田者也稅者取國中使人所治<lb/>
　田之名所謂什一使自賦者也藉取九一稅取什一<lb/>
　蓋既藉矣而取國中之稅而畝加之其為法自是始<lb/>
　非謂以稅易畝也<lb/>
冬蝝生<hi>蝝悅全切字林尹絹切</hi>
　蝝董子曰蝗子杜氏曰螽子蓋蝗即螽也康侯胡氏<lb/>
　曰始生曰蝝既大曰螽秋螽未息冬又生子災重及<lb/>
<pb n="25a"/>　民也詳志之者急民事謹天災仁人之心王者之務<lb/>
　也遇天災而不懼忽民事而不修又為繁政重賦以<lb/>
　感之國之危無日矣義又見桓五年螽<lb/>
饑<hi>公羊無此經</hi>
　義見十年○康侯胡氏曰春秋書饑者三而宣公獨<lb/>
　有其二是歳雖螽蝝而遽至於饑者宣公為國務華<lb/>
　去實虛内事外煩於朝㑹聘問賂遺之末府庫竭矣<lb/>
　倉廩匱矣水旱螽蝝天降饑饉亦無以振業貪乏矣<lb/>
<pb n="25b"/>　經兩書饑以示後世為國之不可不敦本也張氏曰<lb/>
　宣兩書饑一在大水之後一在螽蝝之後甚言國無<lb/>
　蓄積而民無以生也<lb/>
十有六年春晉人滅赤狄甲氏及留吁<lb/>
　杜氏曰甲氏留吁赤狄别種晉既滅潞氏今又并盡<lb/>
　其餘黨髙氏曰稱及者所以别言二族也惡其窮兵<lb/>
　荒服無復顧中國之念也義又見十五年滅潞氏○<lb/>
　康侯胡氏曰春秋於外域攘斥之不使侵上國則止<lb/>
<pb n="26a"/>　矣伯禽征徐夷東郊既開而止宣王伐玁狁至於太<lb/>
　原而止武侯征戎瀘服其渠帥而止必欲盡殄滅之<lb/>
　無遺種豈仁人之心王者之事乎貫道王氏曰楚禍<lb/>
　逼人中國無安處晉乃貪拓地於狄以自肥規模如<lb/>
　此其何能伯<lb/>
夏成周宣榭災<hi>榭音謝公羊作謝災左氏作火案經未有書火者當依公穀</hi>
　劉氏曰成周周之東都東萊吕氏曰洛陽周公營下<lb/>
　都以遷殷頑民是為成周洛誥所謂我又卜澗水東<lb/>
<pb n="26b"/>　亦惟洛食者也爾雅曰無室曰榭杜氏曰宣榭講武<lb/>
　屋别在洛陽者張氏曰宣王南征北伐講武於此詩<lb/>
　所謂復㑹諸侯於東都者也康侯胡氏曰王室不復<lb/>
　中興矣天所以見戒乎○或曰宣榭宣王之廟也啖<lb/>
　氏曰宣王之廟久已毁縱不毁止當在王城不當在<lb/>
　成周也然則宣榭不過宣王講武之屋耳非廟也<lb/>
秋郯伯姬來歸<hi>郯音談</hi>
　伯姬文公女宣公姊妹也左氏曰郯伯姬來歸出也<lb/>
<pb n="27a"/>　榖梁曰婦人之義嫁曰歸反曰來歸髙氏曰不能事<lb/>
　乎舅姑之國而為夫所黜此辠伯姬者乃所以辠其<lb/>
　父母失敎也君子之道造端乎夫婦是以春秋於内<lb/>
　女夫人皆詳志之○康侯胡氏曰詩記男女之際易<lb/>
　敘咸恒為下經首春秋内女出夫人歸詳書於策所<lb/>
　以使有國者謹於齊家之道正人倫之本也案内女<lb/>
　出者二此與成五年杞叔姬是也<lb/>
冬大有年<lb/>
<pb n="27b"/>　榖梁曰五榖大熟為大有年義見桓三年有年<lb/>
十有七年春王正月庚子許男錫我卒丁未蔡侯申卒<lb/>
　義並見隱三年宋公卒<lb/>
夏𦵏許昭公𦵏蔡文公<lb/>
　義並見隱三年𦵏宋穆公<lb/>
六月癸卯日有食之<lb/>
　義見隱三年○貫道王氏曰自宣公八年至此十嵗<lb/>
　之閒日食者三豈可諉之常數哉用見中外君臣強<lb/>
<pb n="28a"/>　弱之分隂陽消長之故矣<lb/>
己未公㑹晉侯衛侯曹伯邾子同盟于斷道<hi>斷直管切一音短</hi>
　杜氏曰斷道晉地義見莊十六年○黄氏曰時宋為<lb/>
　楚得中國危甚幸而衛復反為中國晉恐曹衛復背<lb/>
　而南嚮故為是盟以固魯衛曹邾之心<lb/>
秋公至自㑹<lb/>
　義見桓二年公至自唐<lb/>
冬十有一月壬午公弟叔肸卒<lb/>
<pb n="28b"/>　叔肸字也稱弟未為大夫而用事者也此記叔氏之<lb/>
　始也肸文公子惠伯也肸之子公孫嬰齊嬰齊之子<lb/>
　叔老老之子叔弓弓之子叔輒叔鞅輒之子叔詣叔<lb/>
　弓之曽孫叔還皆世卿此亦譏世卿而肸其始也亦<lb/>
　書公子牙公子季友卒之意也<lb/>
十有八年春晉侯衛世子臧伐齊<lb/>
　左氏曰十七年春晉侯使郤克徴㑹于齊齊頃公帷<lb/>
　婦人使觀之郤子登婦人笑於房獻子怒出而誓曰<lb/>
<pb n="29a"/>　所不此報無能涉河獻子先歸使欒京廬待命於齊<lb/>
　曰不得齊事無復命矣郤子至請伐齊十八年春晉<lb/>
　侯衞太子臧伐齊至於陽穀齊侯㑹晉侯盟于繒以<lb/>
　公子疆為質於晉師還未詳信否邦衡胡氏曰以世<lb/>
　子而專伐則見衛侯之失威義見隱二年鄭伐衛○<lb/>
　康侯胡氏曰保國以禮為本者也齊頃公不謹於禮<lb/>
　自已致宼所謂國必自伐而後人伐之矣諸侯上卿<lb/>
　皆執國命取必於君以行其克伐怨欲之私故大戰<lb/>
<pb n="29b"/>　於鞌逞其志而後止春秋詳書於策見受伐與伐者<lb/>
　之辠<lb/>
公伐杞<lb/>
　義見隱二年鄭伐衛○木訥趙氏曰杞世婚於魯杞<lb/>
　桓公魯出而且娶魯僖文之世各一來朝宣公殺惡<lb/>
　及視以自立把伯未嘗來朝宣公憾之故躬伐之歟<lb/>
　未詳是否<lb/>
夏四月<lb/>
<pb n="30a"/>秋七月邾人戕鄫子于鄫<hi>戕在良切鄫穀梁作繒</hi>
　戕搶也他國人來弑君之名左氏曰自外曰戕孫氏<lb/>
　曰僖十九年邾人執鄫子用之天子不能誅故此肆<lb/>
　然復戕鄫子于鄫也髙氏曰邾人肆無道之強戕同<lb/>
　等之君辠惡大矣鄫子為國君而見戕於人必有以<lb/>
　致之也楊氏曰于鄫惡臣子不能拒難○康侯胡氏<lb/>
　曰塞外無城郭宫室百官有司單車使者直造其廬<lb/>
　帳虜其君長者則有之矣中國則重門擊柝廉陛等<lb/>
<pb n="30b"/>　威侍衛守禦之嚴奚至坐使其君為邾人殘賊殺之<lb/>
　而莫禦乎邾人蓋嘗執鄫子用之則不共戴天之世<lb/>
　讎也既不能復又使邾人得造其國都戕殺其君深<lb/>
　責臣子至此極也木訥趙氏曰鄫未嘗有一日之隙<lb/>
　於邾徒以邾鄫為鄰邾欲滅之以自廣爾以邾之小<lb/>
　而肆毒于鄫曽無一人詆訶之信乎其為春秋之世<lb/>
　也愚謂王法不明其禍至此聖人之所以拳拳於斯<lb/>
　世也<lb/>
<pb n="31a"/>甲戌楚子旅卒<hi>旅穀梁作吕</hi>
　左氏曰楚莊王卒劉氏曰楚至莊王國益大俗益變<lb/>
　始以赴告與中國通是以其卒見於春秋愚謂春秋<lb/>
　至此不特蠻夷横而已諸姬且日衰矣義又見文十<lb/>
　八年秦伯卒<lb/>
公孫歸父如晉<lb/>
　左氏曰公孫歸父以襄仲之立公也有寵欲去三桓<lb/>
　以張公室與公謀而聘於晉欲以晉人去之康侯胡<lb/>
<pb n="31b"/>　氏曰宣公因齊得國故刻意事之雖易世未怠也及<lb/>
　頃公不能謹禮怒晉魯上卿而郤克當國決策討之<lb/>
　晉方強盛齊少懦矣於是背齊而事晉其於邦交以<lb/>
　利為向背無忠信誠慤之心者也況欲以晉人去三<lb/>
　桓夫輕於背與國易於謀大家而不知其本未有能<lb/>
　成而無悔也義又見隱七年齊來聘而此又為歸父<lb/>
　奔齊起文也<lb/>
冬十月壬戌公薨于路寢<lb/>
<pb n="32a"/>　義見莊公薨<lb/>
歸父還自晉至笙遂奔齊<hi>笙公羊榖梁作㮒</hi>
　孫氏曰不言公孫前見也榖梁曰自晉事畢也杜氏<lb/>
　曰笙魯境也左氏曰公薨季文子言於朝曰使我殺<lb/>
　嫡立庶以失大援者仲也夫臧宣叔怒曰當其時不<lb/>
　能治也後之人何辠子欲去之許請去之遂逐東門<lb/>
　氏子家還及笙壇帷復命於介既復命袒括髮即位<lb/>
　哭三踊而出遂奔齊髙氏曰先君未殯而逐其臣是<lb/>
<pb n="32b"/>　死其君而忘其父也雖然人臣之正受命而出雖君<lb/>
　薨猶當致命於殯前若其有辠待命於新君可也今<lb/>
　歸父還自晉及魯境遽即奔齊則有惡於新君矣故<lb/>
　書以著其逃刑之辠義又見僖二十八年元咺奔晉<lb/>
　○榖梁曰捐殯而奔其父之使者<hi>謂歸父</hi>是亦奔父也<lb/>
　康侯胡氏曰仲尼稱孟莊子之孝其不改父之臣與<lb/>
　父之政是難能也又曰三年無改於父之道可謂孝<lb/>
　矣夫仁人孝子於其父之臣非有大不可如晉悼公<lb/>
<pb n="33a"/>　於夷羊五之屬必存終始進退之禮而不遽也歸父<lb/>
　以君命出使未返而君薨在聘禮有執圭復命於殯<lb/>
　之文升自西階子臣皆哭情亦戚矣宣公猶未殯而<lb/>
　東門氏逐忍乎哉<lb/>
　<lb/>
　<lb/>
　<lb/>
　<lb/>
<pb n="33b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷十七<lb/>
</p>

  </div>
            <div>
                <head>春秋本義卷十八</head>
    <p>
<pb n="1a"/>欽定四庫全書<lb/>
　春秋本義卷十八　　　　元　程端學　撰<lb/>
　　　成公<hi>名黑肱宣公子母穆姜</hi>
元年春王正月公即位<lb/>
　義見文公即位<lb/>
二月辛酉葬我君宣公<lb/>
　義見葬桓公<lb/>
無冰<lb/>
<pb n="1b"/>　義見桓十四年○宋氏曰宣公末年三桓强盛成公<lb/>
　年幼三桓得政故冬暖無冰也昔吳歸晉壽陽已東<lb/>
　常雨已西常暘司馬宣王問摯虞對曰壽陽已東屬<lb/>
　吳吳新破人民悲愁故常雨壽陽已西屬晉晉新得<lb/>
　吳君臣喜樂故常暘春秋志災異際天人非所謂廣<lb/>
　記備言也<lb/>
三月作丘甲<lb/>
　作者始作也丘甲者每丘出甲士一人甲士者二十<lb/>
<pb n="2a"/>　四步卒之長也増甲士則増歩卒矣左氏曰為齊難<lb/>
　故作丘甲杜氏曰周禮九夫為井四井為邑四邑為<lb/>
　丘四丘為甸出長轂一乗甲士三人步卒七十二人<lb/>
　康侯胡氏曰此司馬法一乗之賦也唐太宗問李靖<lb/>
　楚廣與周兵制靖曰周制一乗步卒七十二人甲士<lb/>
　三人以二十五人為一甲凡三甲共出七十五人然<lb/>
　則一丘所出十有八人積四丘而具一乗耳今作丘<lb/>
　甲者即丘出一甲是一甸之中共百人為兵矣其數<lb/>
<pb n="2b"/>　増三之一益兵備敵重困農民非為國之道貫道王<lb/>
　氏曰變亂王制竭用民力其後鄭有丘賦襄公作三<lb/>
　軍哀公用田賦其來有漸休者少而役者多矣○葉<lb/>
　氏曰先王賦於民有二有國賦有軍賦國賦常賦也<lb/>
　太宰所謂九賦斂財賄者是也軍賦非常賦也有軍<lb/>
　旅之事則征之縣師所謂受法於司馬以作其衆庶<lb/>
　及牛馬車輦使皆備旗鼓兵器而稍人作其同徒輂<lb/>
　輦者是也然其為法不可得而詳矣學者所言自丘<lb/>
<pb n="3a"/>　出牛馬至甸為一乗然後甲士步卒具焉者司馬穰<lb/>
　苴之法也然而司馬法甸而後出車一乗甲士三人<lb/>
　而周官或謂甸為乗自天子建國至於大夫皆以乗<lb/>
　為差則甸固乗之所出司馬法蓋本於周特其損益<lb/>
　不可知爾周制有言六畜車輦者則牛馬在焉有言<lb/>
　六畜兵器者則甲士在焉劉氏曰魯不務廣徳而務<lb/>
　廣力不務益義而務益兵以王者之制論之則作丘<lb/>
　甲之辠大矣王者之制諸侯不得擅稅賦其民稅為<lb/>
<pb n="3b"/>　足食也賦為足兵也足食足兵民信之矣然而不得<lb/>
　擅者先王之稅既足以食矣先王之賦既足以用矣<lb/>
　今不循先王而以意為凖必亂之道也愚謂先王之<lb/>
　制莫重於井田井田所出稅與賦而已宣公初稅畆<lb/>
　而倍稅成公作丘甲而益兵倍稅則民困於財益兵<lb/>
　則民困於力財力並困民乃死亡國以民為本宜魯<lb/>
　之先亡也春秋書此為後世鑒而好事者猶以厚斂<lb/>
　强兵為務悲夫<lb/>
<pb n="4a"/>夏臧孫許及晉侯盟于赤棘<lb/>
　許臧文仲之子宣叔也杜氏曰赤棘晉地左氏曰聞<lb/>
　齊將出楚師盟于赤棘未詳信否義見隱元年盟于<lb/>
　蔑○康侯胡氏曰季孫當國恨齊人之納歸父又懼<lb/>
　晉侯之或見討也故往結此盟成公即位未有施舍<lb/>
　已責逮鰥寡救困乏之事既作丘甲又逺與晉尋盟<lb/>
　豈固本保邦之道乎書及晉侯盟非特備齊懼晉蓋<lb/>
　三桓懷忿懟君父之心將有事於齊辠可見矣邦衡<lb/>
<pb n="4b"/>　胡氏曰大夫及諸侯盟見大夫之强也自公子遂及<lb/>
　齊侯盟後益甚故仲孫何忌及邾子又甚非惟惡大<lb/>
　夫之強亦惡諸侯之失其御也<lb/>
秋王師敗績于茅戎<hi>茅公羊穀梁作貿</hi>
　杜氏曰茅戎戎别種也左氏曰晉侯使瑕嘉平戎于<lb/>
　王單襄公如晉拜成劉康公徼戎將遂伐之叔服曰<lb/>
　背盟而欺大國此必敗背盟不祥欺大國不義神人<lb/>
　弗助將何以勝不聽遂伐茅戎敗績程子曰王師於<lb/>
<pb n="5a"/>　諸侯不言戰諸侯不敢抗王也此理也其抗王道之<lb/>
　失也聖人於此一編經世變存王道之意無不具常<lb/>
　山劉氏曰王者不能以義征四方廼輕舉以致敗豈<lb/>
　不曰自取之乎聖人立法以垂後世示之以意而已<lb/>
　一書王師敗績于茅戎而尊王之義與王自取敗之<lb/>
　道咸得而見矣○髙氏曰此志王室衰弱之甚也王<lb/>
　師敗績于茅戎而諸侯恬然莫之顧皆不臣也<lb/>
冬十月<lb/>
<pb n="5b"/>二年春齊侯伐我北鄙<lb/>
　左氏曰元年冬臧宣叔令修賦繕完具守備曰齊楚<lb/>
　結好我新與晉盟晉楚爭盟齊師必至雖晉人伐齊<lb/>
　楚必救之是齊楚同我也知難而有備乃可以逞二<lb/>
　年春齊侯伐我北鄙康侯胡氏曰初魯事齊謹甚雖<lb/>
　易世而聘㑹不絶也及與晉侯盟于斷道而後怨隙<lb/>
　成再盟于赤棘而後伐吾北鄙齊侯之興是役非義<lb/>
　矣魯人為鞌之戰豈義乎同曰憤兵務相報復則辠<lb/>
<pb n="6a"/>　自見矣貫道王氏曰春秋紀兵爭之所自成也義又<lb/>
　見隱二年鄭伐衛<lb/>
夏四月丙戌衞孫良夫帥師及齊師戰于新築衞師敗<lb/>
績<lb/>
　杜氏曰新築衞地左氏曰衞侯使孫良夫石稷甯相<lb/>
　向禽將侵齊與齊師遇石子欲還孫子曰不可以師<lb/>
　伐人遇其師而還將謂君何若知不能則如無出今<lb/>
　既遇矣不如戰也石城子曰師敗矣子不少須衆懼<lb/>
<pb n="6b"/>　盡子喪師徒何以復命皆不對又曰子國卿也隕子<lb/>
　辱矣子以衆退我此乃止且告車來甚衆齊師乃止<lb/>
　次於鞫居新築人仲叔于奚救孫桓子桓子是以免<lb/>
　未詳信否愚謂書孫良夫帥師大夫專兵也書及齊<lb/>
　師戰良夫主此戰也良夫專兵輕進以取敗辱國害<lb/>
　民辠莫大焉衞侯使之戰以致敗亦辠也齊侯侵虐<lb/>
　鄰國雖得勝於一時遂來鞌之敗績亦辠也義又見<lb/>
　隐二年鄭伐衞○康侯胡氏曰齊師侵虐而衞主此<lb/>
<pb n="7a"/>　戰何也衞侯初與晉同盟於斷道矣又使世子臧與<lb/>
　晉同伐齊矣又使孫良夫石稷將侵齊矣及與齊師<lb/>
　遇石稷欲還良夫不可遂戰於新築故齊師雖侵虐<lb/>
　而此戰則衞主之也春秋善解紛貴逺怨而惡以兵<lb/>
　刃相接也君舉陳氏曰衞大夫帥師自此始大夫強<lb/>
　也良夫為世卿至林父出其君入于戚以叛<lb/>
六月癸酉季孫行父臧孫許叔孫僑如公孫嬰齊帥師<lb/>
㑹晉郤克衞孫良夫曹公子首及齊侯戰于鞌齊師敗<lb/>
<pb n="7b"/>績<hi>鞌音安首公羊穀梁作手</hi>
　僑如得臣之子宣伯也嬰齊叔肸之子子叔聲伯也<lb/>
　杜氏曰鞌齊地穀梁曰鞌去齊五百里孔氏曰鞌與<lb/>
　袁婁不知其處逺近無以驗左氏曰孫桓子還於新<lb/>
　築不入遂如晉乞師臧宣叔亦如晉乞師皆主郤獻<lb/>
　子晉侯許之七百乗郤子曰此城濮之賦也有先君<lb/>
　之明與先大夫之肅故捷克於先大夫無能為役請<lb/>
　八百乗許之郤克將中軍士燮佐上軍欒書將下軍<lb/>
<pb n="8a"/>　韓厥為司馬以救魯衞臧宣叔逆晉師且道之季文<lb/>
　子帥師㑹之師從齊師于莘六月壬申師至於靡笄<lb/>
　之下齊侯使請戰曰子以君師辱於敝邑不腆敝賦<lb/>
　詰朝請見對曰晉與魯衞兄弟也來告曰大國朝夕<lb/>
　釋憾於敝邑之地寡君不忍使羣臣請於大國無令<lb/>
　輿師淹於君地能進不能退君無所辱命齊侯曰大<lb/>
　夫之許寡人之願也若其不許亦將相見也齊高固<lb/>
　入晉師桀石以投人禽之而乗其車擊桑本焉以徇<lb/>
<pb n="8b"/>　齊壘曰欲勇者賈余餘勇癸酉師陳于鞌邴夏御齊<lb/>
　侯逢丑父為右晉解張御郤克鄭丘緩為右齊侯曰<lb/>
　余姑翦滅此而朝食不介馬而馳之郤克傷於矢流<lb/>
　血及屨未絶鼓音曰余病矣張侯曰自始合而矢貫<lb/>
　余手及肘余折以御左輪朱殷豈敢言病吾子忍之<lb/>
　緩曰自始合茍有險余必下推車子豈識之然子病<lb/>
　矣張侯曰師之耳目在吾旗鼓進退從之此車一人<lb/>
　殿之可以集事若之何其以病敗君之大事也擐甲<lb/>
<pb n="9a"/>　執兵固即死也病未及死吾子勉之左并轡右援枹<lb/>
　而鼓馬逸不能止師從之齊師敗績逐之三周華不<lb/>
　注韓厥夢子餘謂已曰且辟左右故中御而從齊侯<lb/>
　邴夏曰射其御者君子也公曰謂之君子而射之非<lb/>
　禮也射其左越於車下射其右斃於車中綦母張喪<lb/>
　車從韓厥曰請寓乗從左右皆肘之使立於後韓厥<lb/>
　俛定其右逢丑父與公易位將及華泉驂絓於木而<lb/>
　止丑父寢於轏中蛇出於其下以肱擊之傷而匿之<lb/>
<pb n="9b"/>　故不能推車而及韓厥執縶馬前再拜稽首奉觴加<lb/>
　璧以進曰寡君使羣臣為魯衛請曰無令輿師陷入<lb/>
　君地下臣不幸屬當戎行無所逃隱且懼奔辟而忝<lb/>
　兩君臣辱戎士敢告不敏攝官承乏丑父使公下如<lb/>
　華泉取飲鄭周父御佐車宛茷為右載齊侯以免韓<lb/>
　厥獻丑父郤獻子將戮之呼曰自今無有代其君任<lb/>
　患者有一於此將為戮乎郤子曰人不難以死免其<lb/>
　君我戮之不祥赦之以勸事君者乃免之齊侯免求<lb/>
<pb n="10a"/>　丑父三入三出每出齊師以帥退入於狄卒狄卒皆<lb/>
　抽戈楯冒之以入於衛師衛師免之遂自徐闗入齊<lb/>
　侯見保者曰勉之齊師敗矣康侯胡氏曰大國三軍<lb/>
　次國二軍此時魯之舊制猶存尺地一民皆屬公室<lb/>
　成公初立主幼國危為季孫一怒埽境内興師四卿<lb/>
　並出然後政自季氏出矣四卿皆書非詳内也堅冰<lb/>
　之戒亦明矣貫道王氏曰齊伐魯敗衛合其爭也禍<lb/>
　之所自起也其辠大矣然四國大夫逼齊侯以戰而<lb/>
<pb n="10b"/>　敗其師大夫强矣魯創増軍制五卿分帥四卿出而<lb/>
　一居守仲孫蔑也於是三家之勢成魯不可救矣四<lb/>
　國敗齊而為盟七卿者卒皆亂國義又見隱二年鄭<lb/>
　伐衞○朴鄉吕氏曰使舉上介也而文公之末年書<lb/>
　公子遂叔孫得臣如齊將稱元帥也而成公之二年<lb/>
　書季孫行父臧孫許叔孫僑如公孫嬰齊帥師㑹戰<lb/>
　何也曰用以見大夫之爭强也於是衞將書孫良夫<lb/>
　曹書公子首晉於是有六軍韓厥趙括鞏朔韓穿荀<lb/>
<pb n="11a"/>　騅趙旃皆為卿征伐皆在大夫矣董子曰齊頃公桓<lb/>
　公之孫浸伯之餘尊故難使㑹同而易使驕奢即位<lb/>
　九年未嘗一與㑹同之事有怒魯衞之志而不從諸<lb/>
　侯於清丘斷道春往伐魯顧反伐衞當是時方乗勝<lb/>
　而志廣大國往聘慢而弗敬晉魯俱怒内悉其衆外<lb/>
　黨與好衞曹四國相輔大困之鞌大辱身幾亡國為<lb/>
　天下笑張氏曰案兵法爭恨小故不忍忿怒者謂之<lb/>
　忿兵今晉為盟主興師討齊非有救亂誅暴之名而<lb/>
<pb n="11b"/>　起於一怒之憤書晉魯主戰見晉魯曹衞之大夫為<lb/>
　志乎此戰雖得一朝之勝不足道也<lb/>
秋七月齊侯使國佐如師己酉及國佐盟于袁婁<hi>袁穀梁作爰</hi>
　榖梁曰袁婁去齊五十里未詳信否左氏曰晉師從<lb/>
　齊師擊馬陘齊侯使賔媚人賂以紀甗玉磬與地不<lb/>
　可則聽客之所為賔媚人致賂晉人不可曰必以蕭<lb/>
　同叔子為質而使齊之封内盡東其畝對曰蕭同叔<lb/>
<pb n="12a"/>　子非他寡君之母也若以匹敵則亦晉君之母也吾<lb/>
　子布大命於諸侯而曰必質其母以為信其若王命<lb/>
　何且是以不孝令也詩曰孝子不匱永錫爾類若以<lb/>
　不孝令於諸侯其無乃非徳類也乎先王疆理天下<lb/>
　物土之宜而布其利故詩曰我疆我理南東其畝今<lb/>
　吾子疆理諸侯而曰盡東其畝而已唯吾子戎車是<lb/>
　利無顧土宜其無乃非先王之命也乎反先王則不<lb/>
　義何以為盟主其晉實有闕四王之王也樹徳而濟<lb/>
<pb n="12b"/>　同欲焉五伯之伯也勤而撫之以役王命今吾子求<lb/>
　合諸侯以逞無疆之欲詩曰布政優優百禄是遒子<lb/>
　實不優而棄百禄諸侯何害焉不然寡君之命使臣<lb/>
　則有辭矣曰子以君師辱於敝邑不腆敝賦以犒從<lb/>
　者畏君之震師徒撓敗吾子惠徼齊國之福不泯其<lb/>
　社禝使繼舊好唯是先君之敝器土地不敢愛子又<lb/>
　不許請收合餘燼背城借一敝邑之幸亦云從也況<lb/>
　其不幸敢不唯命是聽魯衞諫曰齊疾我矣其死亡<lb/>
<pb n="13a"/>　者皆親暱也子若不許讎我必甚唯子則又何求子<lb/>
　得國寳我亦得地而紓於難其榮多矣齊晉亦惟天<lb/>
　所授豈必晉晉人許之對曰羣臣率賦輿以為魯衛<lb/>
　請若苟有以藉口而復於寡君君之惠也敢不唯命<lb/>
　是聽禽鄭自師逆公秋七月晉師及齊國佐盟于袁<lb/>
　婁使齊人歸我汶陽之田公㑹晉師於上鄍賜三帥<lb/>
　先路三命之服司馬司空輿帥候正亞旅皆受一命<lb/>
　之服孫氏曰齊頃數病諸侯以起此戰信不道矣然<lb/>
<pb n="13b"/>　魯出四卿㑹晉衞曹敗齊侯于鞌盟國佐于袁婁此<lb/>
　又甚焉愚謂齊侯使國佐如師賂以求免也齊侯自<lb/>
　恃其强以伐人及其窮蹙則使重臣求免四國大夫<lb/>
　專兵雪忿偶得一勝則逞無窮之欲二者皆足為永<lb/>
　鑒矣○案自宣十七年晉衞曹邾同盟于斷道而四<lb/>
　國之黨成十八年歸父奔齊成元年臧孫許盟晉侯<lb/>
　于赤棘魯復背齊而從晉黨與既衆加以私忿于是<lb/>
　大起甲兵以伐齊蓋王道不明惟黨與力是崇是逞<lb/>
<pb n="14a"/>　民不聊生故春秋詳書其始末如此其亦深切著明<lb/>
　矣<lb/>
八月壬午宋公鮑卒<lb/>
　義見隱三年宋公卒又為宋公盟蜀與三年稱宋公<lb/>
　起文也<lb/>
庚寅衞侯速卒<lb/>
　義見隱三年宋公卒又為楚鄭伐喪與衞人盟蜀及<lb/>
　三年稱衞侯起文也<lb/>
<pb n="14b"/>取汶陽田<lb/>
　汶陽漢志魯國汶鄉縣顔師古曰即汶陽田兖州泗<lb/>
　水縣東南有汶陽故城孫氏曰汶陽田魯地也齊人<lb/>
　侵之今齊從晉故復取之不言取之齊者明本非齊<lb/>
　地左氏曰晉師及齊國佐盟于袁婁使齊人歸我汶<lb/>
　陽之田公羊曰汶陽田者何鞌之賂也康侯胡氏曰<lb/>
　取者得非其有之稱不曰復而曰取何也恃大國兵<lb/>
　力一戰勝齊得其故壤而不請於天王以正疆理則<lb/>
<pb n="15a"/>　取之不以其道與得非其有奚異乎若在封域之中<lb/>
　則先王所錫先祖所受經界世守不可亂矣不然則<lb/>
　侵小得之春秋固有興滅繼絶之義必有處也魯在<lb/>
　戰國時地方五百里孟子語愼子曰如有王者作在<lb/>
　所損乎在所益乎經於汶陽書取義可知矣義又見<lb/>
　僖三十一年取濟西田○張氏曰取汶陽田見疆埸<lb/>
　之令不出於王矣<lb/>
冬楚師鄭師侵衞<lb/>
<pb n="15b"/>　左氏曰宣公使求好於楚莊王卒宣公薨不克作好<lb/>
　公即位求盟於晉㑹晉伐齊衞人不行使於楚而亦<lb/>
　受盟於晉從於伐齊故楚令尹子重為陽橋之役以<lb/>
　救齊將起師子重曰君弱羣臣不如先大夫師衆而<lb/>
　後可且先君莊王屬之曰無徳以及逺方莫如惠恤<lb/>
　其民而善用之乃大户已責逮鰥救乏赦辠悉師王<lb/>
　卒盡行冬楚師侵衞康侯胡氏曰二國稱師著其衆<lb/>
　也貫道王氏曰楚師以救齊出侵衞以衞之謀伐齊<lb/>
<pb n="16a"/>　也楚居喪而伐人之喪鄭棄諸姬用南蠻以伐同姓<lb/>
　楚不足責也鄭辠甚矣義又見莊十年荆敗蔡師<lb/>
十有一月公㑹楚公子嬰齊于蜀<lb/>
　杜氏曰蜀魯地泰山博縣西北有蜀亭康侯胡氏曰<lb/>
　魯以姬姓降班失列與荆楚之大夫㑹危辱至此愚<lb/>
　謂魯諸侯之望也首㑹嬰齊冝有丙申之盟也故黄<lb/>
　氏曰是㑹也魯倡之楚主之義又見隱二年公㑹戎<lb/>
　于潛○存耕趙氏曰晉厚魯而魯首負晉又何責於<lb/>
<pb n="16b"/>　列國之卿使魯不先㑹楚未遽至是也<lb/>
丙申公及楚人秦人宋人陳人衞人鄭人齊人曹人邾<lb/>
人薛人鄫人盟于蜀<hi>鄫穀梁作繒</hi>
　㑹書公子嬰齊盟書楚人者亦前見之意又諸國皆<lb/>
　稱人故書楚人因魯史之文無他義也高氏曰秦人<lb/>
　序於諸國之上見楚之主盟也列齊於鄭下不以尊<lb/>
　卑序之者齊以敗績勤楚故自貶抑於㑹如此也程<lb/>
　子曰楚為强盛陵轢中國諸侯茍能保固疆圉要結<lb/>
<pb n="17a"/>　鄰好豈有不能自存之理乃懼而服從與之盟約見<lb/>
　其衰弱也愚謂宋衞之君未葬而宋人衞人即吉㑹<lb/>
　盟亦非禮也○葉氏曰共王立嬰齊欲以威脅中國<lb/>
　而爭長故與鄭興侵衞之師公懼欲附楚於是先諸<lb/>
　侯而與之㑹共王立而弱未知諸侯之復能從楚也<lb/>
　而我與晉方為伐齊之役故嬰齊始以卿出悉師以<lb/>
　侵衞方是時使中國有主嬰齊必為之所矣而魯之<lb/>
　君十國之大夫方且拱手而不敢違則楚人幾何不<lb/>
<pb n="17b"/>　横行於天下乎此春秋之所以謹也蘇氏曰楚自城<lb/>
　濮之敗不敢競於晉莊王雖入陳圍鄭及宋而未嘗<lb/>
　合諸侯及蜀之盟諸侯從之者十一國晉不敢爭也<lb/>
　其後四十三年晉趙武楚屈建合諸侯於宋然後晉<lb/>
　楚之從得交相見又八年楚靈王求諸侯於晉晉人<lb/>
　許之然後諸侯始得從楚皆蜀之盟啓之也義又見<lb/>
　隱元年盟于蔑及二年公及戎盟于唐<lb/>
三年春王正月公㑹晉侯宋公衞侯曹伯伐鄭<lb/>
<pb n="18a"/>　杜氏曰宋衞未葬而稱爵以接鄰國非禮也愚謂鄭<lb/>
　從楚人以伐周之同姓晉得其伐矣然楚鄭伐衛而<lb/>
　晉不救十一國盟楚而晉若不聞楚師既去而後伐<lb/>
　鄭晉之過也魯宋衛曹從晉伐鄭是矣然其始也不<lb/>
　堅事晉以敵楚盟楚未幾而復從晉伐鄭且楚為渠<lb/>
　魁而鄭其脅從者也乃捨楚而事鄭魯宋衛曹之過<lb/>
　也使楚復興問辠之師則四國無辭以對矣蓋是時<lb/>
　弱者畏强諸侯但與其來者而不知夷夏之大義保<lb/>
<pb n="18b"/>　國之大法故春秋比事見義為有國家者之深戒又<lb/>
　以見王政不作而小國不能以自安也豈但訐人之<lb/>
　過也哉○木訥趙氏曰諸侯冬從楚而春從晉冬盟<lb/>
　鄭而春伐鄭何諸侯之不自安不自信也伯主之不<lb/>
　作也鄭之從楚久矣使晉有志於抗楚而服鄭曷若<lb/>
　移鞌之役於今日乎移七大夫之勢以廹楚楚必怖<lb/>
　移八百乗之兵以伐鄭鄭必服今兵力既盡於齊諸<lb/>
　侯既屬於楚而區區摟諸侯以從楚之餘以伐鄭冝<lb/>
<pb n="19a"/>　其不得鄭也<lb/>
辛亥𦵏衛穆公<lb/>
　六月而葬緩也蓋衛侯從晉伐鄭故也義見隱三年<lb/>
　葬宋穆公此則又見先君未葬而衞人㑹盟于蜀衛<lb/>
　侯背殯出師不臨先君之喪也<lb/>
二月公至自伐鄭<lb/>
　義見桓二年公至自唐<lb/>
甲子新宫災三日哭<lb/>
<pb n="19b"/>　公羊曰新宫者宣公之宫也杜氏曰三年喪畢神主<lb/>
　新入廟故謂之新宫崔氏曰稱新宫者當時之辭也<lb/>
　髙氏曰宣公篡立之辠生不加誅死方立廟遽有火<lb/>
　災春秋志此示有天道獻可杜氏曰三日哭非禮之<lb/>
　正若以為禮則常事不書宫廟災臣子哀痛可矣三<lb/>
　日之義豈正乎<lb/>
乙亥葬宋文公<lb/>
　七月而葬僭天子之禮也義見隐三年𦵏宋穆公此<lb/>
<pb n="20a"/>　又見先君未葬而宋人㑹盟于蜀宋公背殯出師不<lb/>
　臨先君之喪也<lb/>
夏公如晉<lb/>
　康侯胡氏曰宣公薨至是三年之喪畢矣冝入朝京<lb/>
　師見天子受王命然後歸而即政可也嗣守社稷之<lb/>
　重不朝於周而朝於晉其行事亦悖矣義又見僖十<lb/>
　年公如齊<lb/>
鄭公子去疾帥師伐許<lb/>
<pb n="20b"/>　左氏曰許恃楚而不事鄭鄭子良伐許未詳信否髙<lb/>
　氏曰疲命於晉楚而以伐人君子是以惡鄭也義又<lb/>
　見隠二年鄭伐衛○木訥趙氏曰楚越許而後至鄭<lb/>
　許弱不能抗楚折而歸之今鄭無謀亦折而從之又<lb/>
　連年伐許是自徹藩籬以開楚宼也<lb/>
公至自晉<lb/>
　義見桓二年公至自唐<lb/>
秋叔孫僑如帥師圍棘<lb/>
<pb n="21a"/>　杜氏曰棘汶陽田之邑在濟北蛇丘縣張氏曰即兖<lb/>
　州龔丘縣也左氏曰取汶陽之田棘不服故圍之康<lb/>
　侯胡氏曰復故地而民不聽至命上將用大師環其<lb/>
　邑何也魯於是初稅畝作丘甲稅役日益重棘雖復<lb/>
　歸故國所以不願為之民也歟成公不知薄稅斂輕<lb/>
　力役修徳以來之而肆其兵力雖得之必失之矣俱<lb/>
　未詳信否○葉氏曰内邑未有言圍者至成三年始<lb/>
　見僑如圍棘取汶陽之田不服猶之可也至昭之十<lb/>
<pb n="21b"/>　三年叔弓帥師圍費吾大夫之邑而不能服則醜矣<lb/>
　吾大夫之邑以一軍圍之猶之可也至定之十年叔<lb/>
　孫州仇仲孫何忌圍郈以二軍圍之則醜矣吾大夫<lb/>
　之邑以二軍圍之猶之可也至昭之二十六年定之<lb/>
　十二年公圍成則國之為國者無幾醜不足言也<lb/>
大雩<lb/>
　義見桓五年<lb/>
晉郤克衛孫良夫伐廧咎如<hi>廧在良切咎古刀切廧公羊作將穀梁作墻</hi>
<pb n="22a"/>　杜氏曰廧咎如赤狄别種左氏曰晉郤克衞孫良夫<lb/>
　伐廧咎如討赤狄之餘焉廧咎如潰未詳信否愚謂<lb/>
　晉不修徳以綏諸侯攘强楚而斃斃焉惟狄之務摟<lb/>
　與國以伐之其為國可知矣<lb/>
冬十有一月晉侯使荀庚來聘衞侯使孫良夫來聘丙<lb/>
午及荀庚盟丁未及孫良夫盟<lb/>
　左氏曰晉侯使荀庚來聘衞侯使孫良夫來聘公問<lb/>
　諸臧宣叔曰中行伯之於晉也其位在三孫子之於<lb/>
<pb n="22b"/>　衞也位為上卿將誰先對曰次國之上卿當大國之<lb/>
　中中當其下下當其上大夫小國之上卿當大國之<lb/>
　下卿中當其上大夫下當其下大夫上下如是古之<lb/>
　制也衞在晉不得為次國晉為盟主其將先之丙午<lb/>
　盟晉丁未盟衛邦衡胡氏曰先書晉衞來聘次書及<lb/>
　二子盟二子奉命來聘而專為盟故於來聘言使孫<lb/>
　氏曰二子來聘不能以信相結反要魯以盟非伉而<lb/>
　何故言聘言盟愚謂諸侯未嘗朝聘天子而使大夫<lb/>
<pb n="23a"/>　結同列之私黨已干先王之典况其君本使來聘而<lb/>
　專盟二子之辠大矣魯不能以禮卻之魯之辠也政<lb/>
　在大夫可知矣義又見隱七年齊來聘元年盟于蔑<lb/>
　○朴鄉吕氏曰魯要盟也未詳是否君舉陳氏曰聘<lb/>
　而遂盟之於是始<lb/>
鄭伐許<lb/>
　康侯胡氏曰一嵗之中而再動干戈於鄰國不既甚<lb/>
　乎義又見隠二年鄭伐衞<lb/>
<pb n="23b"/>四年春宋公使華元來聘<lb/>
　左氏曰通嗣君也愚謂宋共喪服未除而遣使交聘<lb/>
　尤非禮也義又見隠七年齊來聘<lb/>
三月壬申鄭伯堅卒<hi>堅公羊作姬</hi>
　義見隠三年宋公卒此又見其冬鄭伯不服喪而伐<lb/>
　許也<lb/>
杞伯來朝<lb/>
　杞前稱子今稱伯未詳左氏曰歸叔姬故也未詳信<lb/>
<pb n="24a"/>　否義見隱十一年滕薛來朝<lb/>
夏四月甲寅臧孫許卒<lb/>
　譏世卿也大意見隱元年益師卒<lb/>
公如晉<lb/>
　一嵗一朝伯國諸侯事天子之禮亦未之有也義又<lb/>
　見僖十年公如齊○髙氏曰公連嵗如晉者以嘗即<lb/>
　楚故也<lb/>
葬鄭襄公<lb/>
<pb n="24b"/>　貫道王氏曰未五月而葬速也鄭費將以伐許也義<lb/>
　又見隱三年葬宋穆公<lb/>
秋公至自晉<lb/>
　髙氏曰踰時而返義又見桓二年公至自唐<lb/>
冬城鄆<hi>公羊作運</hi>
　孔氏曰鄆有東鄆西鄆此西鄆也昭公所出居者東<lb/>
　郡廪丘縣東有鄆城後漢志屬廪丘又見文十二年<lb/>
　張氏曰即濟南府鄆城縣義見隱七年城中丘<lb/>
<pb n="25a"/>鄭伯伐許<lb/>
　程子曰稱鄭伯見其不復為喪以吉禮從戎愚案鄭<lb/>
　至此三伐許辠自見矣況居喪乎義又見隱二年鄭<lb/>
　伐衞○董子曰父卒未踰年即以喪舉師也春秋以<lb/>
　薄恩且失其子心其先君襄公伐喪叛盟得辠諸侯<lb/>
　繼其業者冝矜善以覆之今又重之父伐人喪子以<lb/>
　喪伐人父不義於人子失恩於親也<lb/>
五年春王正月杞叔姬來歸<lb/>
<pb n="25b"/>　叔姬宣公女成公姊妹也杜氏曰出也義見宣十六<lb/>
　年郯伯姬來歸此又為八年叔姬卒而九年杞伯來<lb/>
　逆喪起文也○康侯胡氏曰春秋於内女其歸其出<lb/>
　詳録之者男女居室人之大倫也男子生而願為之<lb/>
　有室女子生而願為之有家父母之心人皆有之而<lb/>
　不能為之擇家與室則夫婦之道苦滛僻之辠多矣<lb/>
　王法所重人倫之本録之詳為後世戒也存耕趙氏<lb/>
　曰郯伯姬杞叔姬易世皆出人倫之變也<lb/>
<pb n="26a"/>仲孫蔑如宋<lb/>
　左氏曰報華元也義見隱七年齊來聘<lb/>
夏叔孫僑如㑹晉荀首于榖<hi>首公羊作秀</hi>
　榖見莊七年義見文十一年㑹于承筐<lb/>
梁山崩<lb/>
　杜氏曰梁山在馮翊夏陽縣北張氏曰同州韓城縣<lb/>
　有禹貢梁山爾雅云梁山晉望康侯胡氏曰詩奕奕<lb/>
　梁山韓侯受命韓國之鎭也後為晉所滅而大夫韓<lb/>
<pb n="26b"/>　氏以為邑焉義見僖十四年沙鹿崩<lb/>
秋大水<lb/>
　義見桓元年<lb/>
冬十有一月己酉天王崩<lb/>
　左氏曰定王崩愚謂書此為十二月盟于蟲牢六年<lb/>
　取鄟衞侵宋邾來朝魯侵宋楚伐鄭嬰齊行父聘晉<lb/>
　及七年魯三望諸侯同盟等事起文而蟲牢之盟又<lb/>
　其甚者也義又見隐三年<lb/>
<pb n="27a"/>十有二月己丑公㑹晉侯齊侯宋公衛侯鄭伯曹伯邾<lb/>
子杞伯同盟于蟲牢<lb/>
　獻可杜氏曰晉齊序於宋上杞伯序於諸侯之下者<lb/>
　以强弱為大小也杜氏曰蟲牢鄭地陳留封丘縣北<lb/>
　有桐牢左氏曰許靈公愬鄭伯于楚六月鄭悼公如<lb/>
　楚訟不勝楚人執皇戌及子國故鄭伯歸使公子偃<lb/>
　請成於晉八月鄭伯及晉趙同盟于垂棘冬同盟於<lb/>
　蟲牢鄭服也未詳信否康侯胡氏曰天王崩赴告已<lb/>
<pb n="27b"/>　及以所聞先後而奔喪禮也而九國諸侯㑹盟不廢<lb/>
　見其皆不臣春秋惡盟誓於惡之中又有惡焉者此<lb/>
　類是也義又見莊十六年同盟于幽<lb/>
六年春王正月公至自㑹<lb/>
　非天子之事踰年而返則不得視正朔矣義又見桓<lb/>
　二年公至自唐○髙氏曰書公至自㑹者非奔天王<lb/>
　之喪也<lb/>
二月辛巳立武宫<lb/>
<pb n="28a"/>　公羊曰武宫者何武公之宫也髙氏曰武公乃伯禽<lb/>
　九世孫獻公之子於公為十一世祖毁之已久而輒<lb/>
　立者蓋武公敖在宣王時南征北伐佐王師有功而<lb/>
　謚曰武焉至成公時季孫行父自多其功一旦出私<lb/>
　意再為立宫同於世室與伯禽為二祧蓋僭天子之<lb/>
　禮若文武之二祧也故明堂位曰魯公之廟文世室<lb/>
　武公之廟武世室聖人於此書立武宫以著季氏僭<lb/>
　亂妄作之由孫氏曰宗廟有常故不言立此言立武<lb/>
<pb n="28b"/>　宫非禮可知也○常山劉氏曰王制曰諸侯五廟二<lb/>
　昭二穆與太祖之廟五祭法曰諸侯立五廟一壇一<lb/>
　墠曰考廟曰王考廟曰皇考廟皆月祭之顯考廟祖<lb/>
　考廟享嘗乃止去祖為壇去壇為墠壇墠有禱焉祭<lb/>
　之無禱乃止去墠為鬼然則諸侯宗廟古有彝典過<lb/>
　則毁之不可復立也武宫其毁之久矣而輒立之非<lb/>
　禮明矣張氏曰觀春秋書法與癸法之論廟制則武<lb/>
　宫之立與煬宫同於失禮違制斷為可知明堂位之<lb/>
<pb n="29a"/>　言其為俗儒之論明矣甚矣其亂聖制而誤後學也<lb/>
取鄟<hi>音專又市臠切</hi>
　滅而書取見宣九年康侯胡氏曰鄟㣲國也義見莊<lb/>
　十年齊滅譚<lb/>
衛孫良夫帥師侵宋<lb/>
　大夫專兵以侵同盟之國辠自見矣義又見莊十年<lb/>
　公侵宋<lb/>
夏六月邾子來朝<lb/>
<pb n="29b"/>　義見隱十一年滕薛來朝○高氏曰魯取鄟而邾子<lb/>
　遂來朝其强弱可知矣且天王新即位不朝而朝魯<lb/>
　此可見惟陵我是畏也<lb/>
公孫嬰齊如晉<lb/>
　左氏曰子叔聲伯如晉命伐宋未詳信否義見隱七<lb/>
　年齊來聘<lb/>
壬申鄭伯費卒<hi>費音祕</hi>
　左氏曰鄭悼公卒大意見隠七年滕侯卒此又為楚<lb/>
<pb n="30a"/>　伐喪起文也<lb/>
秋仲孫蔑叔孫僑如帥師侵宋<lb/>
　左氏曰孟獻子叔孫宣伯侵宋晉命也未詳信否義<lb/>
　見莊十年公侵宋○朴鄉吕氏曰二卿並書與前四<lb/>
　卿並書之意同當時大夫專擅各自帥師而公家微<lb/>
　矣是故侵宋之事小而專權之患大<lb/>
楚公子嬰齊帥師伐鄭<lb/>
　左氏曰楚子重伐鄭鄭從晉故也康侯胡氏曰鄭能<lb/>
<pb n="30b"/>　去逆効順是改過遷善也嬰齊為是帥師又因其喪<lb/>
　而伐之不義甚矣義又見莊十年荆敗蔡師○愚案<lb/>
　楚書大夫帥師始此見蠻荆之盛同於中國也然楚<lb/>
　國之權亦在大夫而楚漸衰矣<lb/>
冬季孫行父如晉<lb/>
　義見隱七年齊來聘○許氏曰仲孫蔑叔孫僑如季<lb/>
　孫行父有如必書相望於春秋者大夫強也<lb/>
晉欒書帥師救鄭<hi>救公羊作侵非也</hi>
<pb n="31a"/>　左氏曰晉欒書救鄭與楚師遇於繞角楚師還義見<lb/>
　莊二十八年救鄭<lb/>
七年春王正月鼷䑕食郊牛角改卜牛鼷䑕又食其角<lb/>
乃免牛<hi>鼷音兮</hi>
　李廵曰鼱鼩䑕一名鼷䑕說文云小䑕爾雅云有螫<lb/>
　毒者或謂之甘口䑕愚聞有其誠則有其神故神不<lb/>
　歆非類惟徳馨香祀時成公幼弱三桓擅政兵煩稅<lb/>
　重神怒人怨況僭郊乎鼷䑕食郊牛角天示譴也不<lb/>
<pb n="31b"/>　知變懼而又食其角天譴深矣聖人書此為後世鑒<lb/>
　與卜郊不從及郊牛傷大意略同<lb/>
吳伐郯<hi>音談</hi>
　陸氏曰呉姬姓子爵周太王之子太伯仲雍之後武<lb/>
　王克商封其曽孫周章於吳為子至壽夢而僭稱王<lb/>
　壽夢元年成公之六年也張氏曰其地為呉郡今平<lb/>
　江也左氏曰吳伐郯郯成季文子曰中國不振旅蠻<lb/>
　夷入伐而莫之或恤無弔者也夫有上不弔其誰不<lb/>
<pb n="32a"/>　受亂吾亡無日矣黄氏曰呉郯相去本隔江淮二水<lb/>
　而伐之者呉始大也初呉本受盟於楚自楚之申公<lb/>
　巫臣自晉適呉通呉於晉敎之射御戰陳以叛楚蠻<lb/>
　夷之屬於楚者呉盡取之至是而又陵中國楚之患<lb/>
　漸息而呉之擾方始許氏曰伐郯之役兵連上國於<lb/>
　是始見於春秋志入州來著十五年之所以㑹于鍾<lb/>
　離也義又見莊十年荆敗蔡師○戴氏曰荆之始見<lb/>
　也入蔡呉之始見也伐郯中國莫之問故駸駸焉交<lb/>
<pb n="32b"/>　亂中國<lb/>
夏五月曹伯來朝<lb/>
　左氏曰曹宣公來朝義見隱十一年滕薛來朝<lb/>
不郊猶三望<lb/>
　高氏曰免牛則不郊矣復書不郊者以呉曹事隔其<lb/>
　文故為三望起也義見僖三十一年<lb/>
秋楚公子嬰齊帥師伐鄭<lb/>
　左氏曰楚子重伐鄭師於氾康侯胡氏曰楚軍旅數<lb/>
<pb n="33a"/>　起頻年伐鄭所謂辠自見也義又見莊十年荆敗蔡<lb/>
　師<lb/>
公㑹晉侯齊侯宋公衞侯曹伯莒子邾子杞伯救鄭<hi>公羊穀梁無齊侯二字</hi>
　左氏曰諸侯救鄭鄭共仲侯羽軍楚師囚鄖公鍾儀<lb/>
　獻諸晉晉人以鍾儀歸囚諸軍府未詳信否義見莊<lb/>
　二十八年救鄭<lb/>
八月戊辰同盟于馬陵<lb/>
<pb n="33b"/>　杜氏曰馬陵衛地陽平元城縣東南有地名馬陵左<lb/>
　氏曰尋蟲牢之盟且莒服故也未詳信否義見莊十<lb/>
　六年<lb/>
公至自㑹<lb/>
　義見桓二年公至自唐<lb/>
呉入州來<hi>公羊穀梁作萊</hi>
　孫氏曰州來微國杜氏曰楚邑淮南下蔡縣是也張<lb/>
　氏曰屬壽州愚案楚始封不至淮南壽州本侵小得<lb/>
<pb n="34a"/>　之非楚邑也特是時屬楚耳孫說是也左氏曰楚圍<lb/>
　宋之役師還子重請取於申吕以為賞田王許之申<lb/>
　公巫臣曰不可此申吕所以邑也是以為賦以御北<lb/>
　方若取之是無申吕也晉鄭必至於漢王乃止子重<lb/>
　是以怨巫臣子反欲取夏姬巫臣止之遂取以行子<lb/>
　反亦怨之及共王即位子重子反殺巫臣之族子閻<lb/>
　子蕩及清尹弗忌及襄老之子黒要而分其室子重<lb/>
　取子閻之室使沈尹與王子罷分子蕩之室子反取<lb/>
<pb n="34b"/>　黒要與清尹之室巫臣自晉遺二子書曰爾以讒慝<lb/>
　貪惏事君而多殺不辜余必使爾罷於奔命以死巫<lb/>
　臣請使於吳晉侯許之呉子壽夢說之乃通吳於晉<lb/>
　以兩之一卒適吳舍偏兩之一焉與其射御敎吳乗<lb/>
　車敎之戰陳敎之叛楚寘其子狐庸焉使為行人於<lb/>
　呉呉始伐楚伐巢伐徐子重奔命馬陵之㑹吳入州<lb/>
　來子重自鄭奔命子重子反於是乎一嵗七奔命蠻<lb/>
　夷屬於楚者吳盡取之於是始大通吳於上國邦衡<lb/>
<pb n="35a"/>　胡氏曰吳入春秋不踰一年而再伐國見强吳之莫<lb/>
　制矣義又見呉伐郯○東萊吕氏曰通呉誠足以病<lb/>
　楚而紓晉之憂然楚病而晉亦病矣借助於强暴未<lb/>
　有不貽其患者<lb/>
冬大雩<lb/>
　義見桓五年<lb/>
衞孫林父出奔晉<lb/>
　杜氏曰林父良夫之子也義見僖二十八年元咺奔<lb/>
<pb n="35b"/>　晉又為十四年歸衛起文也<lb/>
八年春晉侯使韓穿來言汶陽之田歸之于齊<lb/>
　杜氏曰齊服事晉故晉來語魯使還二年所取田左<lb/>
　氏曰晉侯使韓穿來言汶陽之田歸之於齊季文子<lb/>
　餞之私焉曰大國制義以為盟主是以諸侯懷徳畏<lb/>
　討無有貳心謂汶陽之田敝邑之舊也而用師於齊<lb/>
　使歸諸敝邑今有二命曰歸諸齊信以行義義以成<lb/>
　命小國所望而懷也信不可知義無所立四方諸侯<lb/>
<pb n="36a"/>　其誰不解體詩曰女也不爽士貳其行士也罔極二<lb/>
　三其徳七年之中一與一奪二三孰甚焉士之二三<lb/>
　猶喪妃耦而况霸主霸主將徳是以而二三之其何<lb/>
　以長有諸侯乎詩曰猶之未逺是用大諫行父懼晉<lb/>
　之不逺猶而失諸侯也是以敢私言之孫氏曰魯之<lb/>
　土地天子所封非晉侯可得而制也晉侯使歸之於<lb/>
　齊是魯國之命制在晉也故曰晉侯使韓穿來言汶<lb/>
　陽之田歸之於齊康侯胡氏曰汶陽之田本魯田也<lb/>
<pb n="36b"/>　魯人恃大國之威以兵力脅齊得其故地而不正疆<lb/>
　理於天王則取之不以其道也郤克戰勝令於齊曰<lb/>
　反魯衛之侵地齊既從之今復有命俾歸諸齊則歸<lb/>
　之不以其道也而齊人貪得晉有二命穿也列卿無<lb/>
　所諫止皆辠矣<lb/>
晉欒書帥師侵蔡<lb/>
　許氏曰侵蔡報伐鄭大國争衡而小國受兵春秋矜<lb/>
　焉義又見莊十年公侵宋<lb/>
<pb n="37a"/>公孫嬰齊如莒<lb/>
　邦衡胡氏曰自宣四年公欲平郯莒之怨而莒不肯<lb/>
　至是嬰齊如莒則魯與莒通好矣故是年之冬魯㑹<lb/>
　晉伐郯也書者以見魯與郯則伐莒今與莒則伐郯<lb/>
　惟利是嗜專恣之甚也義又見隱七年齊來聘<lb/>
宋公使華元來聘<lb/>
　左氏曰宋華元來聘聘共姬也杜氏曰婚聘不使卿<lb/>
　今華元將命故書之義又見隱七年齊來聘<lb/>
<pb n="37b"/>夏宋公使公孫夀來納幣<lb/>
　杜氏曰壽蕩意諸之父東萊吕氏曰公子公孫乃同<lb/>
　族兄弟而為君納幣豈所謂逺嫌邪康侯胡氏曰公<lb/>
　孫壽卿也納幣使卿非禮也禮不可略亦不可過惟<lb/>
　其稱而已略則輕大倫過則溺私愛宋公之請魯侯<lb/>
　之嫁皆致其厚者也而不知越禮踰制豈所以重大<lb/>
　婚之禮哉經悉書之為後法也義又見文二年公子<lb/>
　遂納幣<lb/>
<pb n="38a"/>晉殺其大夫趙同趙括<lb/>
　左氏曰晉趙嬰通於趙莊姬五年春原屏放諸齊嬰<lb/>
　曰我在故欒氏不作我亡吾二昆其憂哉且人各有<lb/>
　能不能舍我何害弗聽八年趙莊姬為趙嬰之亡故<lb/>
　譖之於晉侯曰原屏將為亂欒郤為徴六月晉討趙<lb/>
　同趙括武從姬氏畜於公宫以其田與祁奚韓厥言<lb/>
　於晉侯曰成季之勲宣孟之忠而無後為善者其懼<lb/>
　矣三代之令王皆數百年保天之禄夫豈無辟王頼<lb/>
<pb n="38b"/>　前哲以免也周書曰不敢侮鰥寡所以明徳也乃立<lb/>
　武而反其田焉義見莊二十六年曹殺大夫<lb/>
秋七月天子使召伯來錫公命<hi>錫左氏作賜疑誤</hi>
　啖氏曰稱天子誤也公羊曰元年春王正月正也其<lb/>
　餘皆通矣啖說近是蓋天子天王雖同然春秋二百<lb/>
　四十二年之中惟此稱子爾故知誤也召伯見文五<lb/>
　年此其後也錫賜也左氏曰召伯桓公康侯胡氏曰<lb/>
　成公即位喪服已畢而不入見既更五服一朝之嵗<lb/>
<pb n="39a"/>　矣而不如京師又未嘗敵王所愾而有功也何為來<lb/>
　賜命乎辠邦君不王天子僭賞也義又見莊元年榮<lb/>
　叔錫桓公命<lb/>
冬十月癸卯杞叔姬卒<lb/>
　啖氏曰叔姬雖出猶書卒為喪歸杞故也愚謂又為<lb/>
　明年二月伯姬歸宋起文也<lb/>
晉侯使士燮來聘<lb/>
　左氏曰晉士燮來聘言伐郯也以其事呉故公賂之<lb/>
<pb n="39b"/>　請緩師文子不可曰君命無貳失信不立禮無加貨<lb/>
　事無二成君後諸侯是寡君不得事君也燮將復之<lb/>
　季孫懼使宣伯帥師㑹伐郯義見隱七年齊來聘<lb/>
叔孫僑如㑹晉士燮齊人邾人伐郯<lb/>
　薛氏曰呉伐郯而不能救服呉則伐之諸侯無所措<lb/>
　手足矣康侯胡氏曰晉之為盟主可見矣魯既知其<lb/>
　不可而不敢違其不能立亦可知矣義又見隱二年<lb/>
　鄭伐衛<lb/>
<pb n="40a"/>衛人來媵<lb/>
　孫氏曰媵伯姬也唯王后三國媵此年衛人來媵九<lb/>
　年晉人來媵十年齊人來媵康侯胡氏曰媵者何諸<lb/>
　侯有三歸嫡夫人行則姪娣從二國來媵亦以姪娣<lb/>
　從凡一娶九女所以廣繼嗣三國來媵非禮也夫以<lb/>
　禮制欲則治以欲敗禮則亂而諸侯一娶十有二女<lb/>
　備書三國以明踰制為後戒也<lb/>
九年春王正月杞伯來逆叔姬之喪以歸<lb/>
<pb n="40b"/>　榖梁曰夫無逆出妻之喪而為之也陸氏曰禮有婦<lb/>
　既練而反未練而出然則出婦有反歸之禮但女嫁<lb/>
　未三月而死猶𦵏於女氏之黨今叔姬生未反於杞<lb/>
　而死反𦵏故曰非禮也○李氏曰禮婦人未廟見則<lb/>
　歸葬於女之黨以未成婦於其祖者不可以祔其姑<lb/>
　也叔姬既絶矣生不奉其祭祀死豈可成婦於祖宗<lb/>
　乎是則魯不應使之也杞不應逆之也把魯之不正<lb/>
　均也<lb/>
<pb n="41a"/>公㑹晉侯齊侯宋公衛侯鄭伯曹伯莒子杞伯同盟于<lb/>
蒲<lb/>
　蒲見桓三年左氏曰為歸汶陽之田故諸侯貳於晉<lb/>
　晉人懼㑹于蒲以尋馬陵之盟季文子謂范文子曰<lb/>
　徳則不競尋盟何為范文子曰勤以撫之寛以待之<lb/>
　堅强以御之明神以要之柔服而伐貳徳之次也義<lb/>
　見莊十六年○貫道王氏曰甚哉晉之無䇿也盟而<lb/>
　可保諸侯蟲牢足矣何必馬陵馬陵足矣何必于蒲<lb/>
<pb n="41b"/>　徳不足以懷威不足以震惟恃區區歃血之信以為<lb/>
　固人心其可厚誣邪盟之相要不足信久矣五年之<lb/>
　中凡三為同不即人心甚矣張氏曰自此鄭魯皆有<lb/>
　叛晉之心執鄭盟魯紛紛甚矣治人不治反其智同<lb/>
　盟豈所以一諸侯哉<lb/>
公至自㑹<lb/>
　義見桓二年公至自唐<lb/>
二月伯姬歸于宋<lb/>
<pb n="42a"/>　書此為行父致女三國來媵起文又見伯姬有杞叔<lb/>
　姬之服而嫁也<lb/>
夏季孫行父如宋致女<lb/>
　劉氏曰致之者成之也何氏曰古者婦人三月而廟<lb/>
　見祭於禰成婦之義也父母使人操禮致之孫氏曰<lb/>
　使卿非禮也<lb/>
晉人來媵<lb/>
　義見衛人來媵<lb/>
<pb n="42b"/>秋七月丙子齊侯無野卒<lb/>
　義見隱三年宋公卒<lb/>
晉人執鄭伯晉欒書帥師伐鄭<lb/>
　左氏曰楚人以重賂求鄭鄭伯㑹楚公子成於鄧秋<lb/>
　鄭伯如晉晉人討其貳於楚也執諸銅鞮欒書伐鄭<lb/>
　貫道王氏曰既執其君又伐其國甚矣義又見隱二<lb/>
　年鄭伐衞此則執諸侯以伐諸侯矣○許氏曰使晉<lb/>
　能制楚不致危鄭討鄭可也今楚潰莒入鄆晉不能<lb/>
<pb n="43a"/>　救而禁鄭之貳於楚春秋之義自反以盡其道而後<lb/>
　責人矣高氏曰自邲之戰鄭之從楚者十年其後晉<lb/>
　侯數伐鄭更蟲牢馬陵之㑹然後鄭伯受盟及蒲之<lb/>
　㑹所以尋前日之盟也而晉人乃執辱鄭伯又使欒<lb/>
　書伐之明年又使衞侵又㑹諸侯伐鄭方是時楚適<lb/>
　備呉未暇爭鄭故鄭之在晉者亦五年及楚一求成<lb/>
　於鄭而鄭伯甘心於楚者蓋追怒晉之不徳弗恤小<lb/>
　國之難而輕辱其君故與楚伐許侵宋同撓中國凡<lb/>
<pb n="43b"/>　二十年間諸侯之師侵伐㑹盟曽無虚嵗是禍也實<lb/>
　晉有以啟之蓋以不信蒲之盟故爾<lb/>
冬十有一月葬齊頃公<hi>頃音傾</hi>
　義見隱三年葬宋穆公<lb/>
楚公子嬰齊帥師伐莒庚申莒潰楚人入鄆<hi>公羊作運</hi>
　劉氏曰鄆莒之附庸也任氏曰東鄆也杜氏曰城陽<lb/>
　姑幕縣南有貟亭即鄆也張氏曰鄆州須城縣黄氏<lb/>
　曰莒今宻州在呉魯之東楚越呉魯而伐之國小而<lb/>
<pb n="44a"/>　潰楚又乗勝入鄆左氏曰晉侯使申公巫臣如呉假<lb/>
　道於莒與渠丘公立於池上曰城已惡莒子曰僻陋<lb/>
　在夷其孰以我為虞對曰夫狡焉思啓封疆以利社<lb/>
　稷者何國蔑有唯然故多大國矣唯或思或縱也勇<lb/>
　夫重閉况國乎九年十一月楚伐莒圍渠丘渠丘城<lb/>
　惡衆潰奔莒戊申楚入於渠丘莒人囚楚公子平楚<lb/>
　人曰勿殺吾歸而俘莒人殺之楚師圍莒莒城亦惡<lb/>
　庚申莒潰楚遂入鄆莒無備故也未詳信否愚案公<lb/>
<pb n="44b"/>　子嬰齊專兵伐莒莒既潰又入鄆其辠大矣然莒能<lb/>
　治其國家使民效死勿去則莒雖小猶未至於潰也<lb/>
　楚一加兵而即潰則莒之為國亦可知矣若鄆之小<lb/>
　其能支乎義又見莊十年荆敗蔡師<lb/>
秦人白狄伐晉<lb/>
　左氏曰諸侯貳故也康侯胡氏曰經所謹者中外之<lb/>
　辨也晉嘗與白狄伐秦秦亦與白狄伐晉族類不復<lb/>
　分矣武王伐商庸蜀㣲盧彭濮皆與焉豈亦不謹乎<lb/>
<pb n="45a"/>　除天下之殘賊而出民於水火之中雖殊方絶域以<lb/>
　義驅之可也中國友邦自相侵伐已為不義又與非<lb/>
　我疏戚者共焉不亦甚乎晉殺其世臣而諸侯皆貳<lb/>
　秦狄交伐比事以觀可謂深切著明矣義又見隱七<lb/>
　年伐凡伯<lb/>
鄭人圍許<lb/>
　左氏曰鄭人圍許示晉不急君也是則公孫申謀之<lb/>
　曰我出師以圍許為將改立君者而紓晉使晉必歸<lb/>
<pb n="45b"/>　君未詳信否張氏曰君在外而興師以復怨大臣之<lb/>
　辠也義又見隱二年鄭伐衛<lb/>
城中城<lb/>
　中城葉氏曰内城也杜氏曰魯邑也在東海廪丘縣<lb/>
　西南前說近是康侯胡氏曰經世安民視道之得失<lb/>
　不倚城郭溝池以為固也城非春秋所貴而書城中<lb/>
　城其為儆守益微矣王公設險以守其國非歟曰百<lb/>
　雉之城七里之郭設險之大端也謹於禮以為國辨<lb/>
<pb n="46a"/>　尊卑分貴賤明等威異物采凡所以杜絶陵僭限隔<lb/>
　上下者乃體險之大用也獨城郭溝池之足恃乎義<lb/>
　又見隱七年城中丘<lb/>
　<lb/>
　<lb/>
　<lb/>
　<lb/>
　<lb/>
<pb n="46b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷十八<lb/>
</p>

  </div>
            <div>
                <head>春秋本義卷十九</head>
    <p>
<pb n="1a"/>欽定四庫全書<lb/>
　春秋本義卷十九　　　　元　程端學　撰<lb/>
　　　成公<lb/>
十年春衞侯之弟黒背帥師侵鄭<lb/>
　左氏曰衛子叔黒背侵鄭晉命也未詳信否康侯胡<lb/>
　氏曰其曰弟者子叔黒背生公孫剽孫林父甯殖出<lb/>
　衛侯衎而立剽亦以其父有寵愛之私故得立耳此<lb/>
　與齊之夷仲年無異其為後戒可謂深切著明矣義<lb/>
<pb n="1b"/>　又見莊十年公侵宋<lb/>
夏四月五卜郊不從乃不郊<lb/>
　公羊曰其言乃不郊何不免牲故言乃不郊也陳岳<lb/>
　氏曰不郊則是免牲也其文雖殊其㫖無異前說近<lb/>
　是師氏曰卜至於五其瀆甚矣皇天饗道果可以僭<lb/>
　而徼其吉邪義見僖三十一年但彼加三望之失此<lb/>
　加五卜之瀆耳○案郊言三卜者一襄之七年是也<lb/>
　四卜者二僖三十一年與襄之十一年是也五卜者<lb/>
<pb n="2a"/>　一此是也<lb/>
五月公㑹晉侯齊侯宋公衛侯曹伯伐鄭<lb/>
　案二年之中執鄭伯欒書伐鄭衞黒背侵鄭今復㑹<lb/>
　五國伐鄭不能服鄭之心而以力焉冝其徒困生民<lb/>
　也比事而觀義自見矣義又見隱二年鄭伐衞<lb/>
齊人來媵<lb/>
　髙氏曰伯姬嫁已久而諸侯猶來媵之晉衛已備其<lb/>
　數豈可復加乎義又見衛人來媵<lb/>
<pb n="2b"/>丙午晉侯獳卒<hi>獳乃侯切</hi>
　此為公如晉起文也<lb/>
秋七月公如晉<lb/>
　孫氏曰奔喪也左氏曰公如晉晉人止公使送𦵏於<lb/>
　是糴茷未反冬𦵏晉景公公送葬諸侯莫在魯人辱<lb/>
　之劉氏曰天子之喪動天下屬諸侯諸侯之喪動通<lb/>
　國屬大夫大夫之喪動一國屬修士士之喪動一鄉<lb/>
　屬朋友庶人之喪動州里屬黨族公之行也非禮也<lb/>
<pb n="3a"/>　以謂唯天子之事焉可也<lb/>
冬十月<hi>公羊無此蓋闕文也</hi>
十有一年春王三月公至自晉<lb/>
　左氏曰晉人以公為貳於楚故止公公請受盟而後<lb/>
　使歸愚謂公留晉九月始得歸魯正朔不視宗社不<lb/>
　享民事不親蓋不能謹禮於其始故不免追悔於其<lb/>
　終春秋書此為後世鑒義又見桓二年公至自唐<lb/>
晉侯使郤犫來聘己丑及郤犫盟<hi>犫尺由切公羊作州</hi>
<pb n="3b"/>　晉侯厲公也杜氏曰郤犫郤克之從父兄弟愚謂晉<lb/>
　厲在喪不使卿總已而稱晉侯使郤犫斬然衰絰之<lb/>
　中而以吉禮來聘見當時禮壞至此況大夫本受命<lb/>
　來聘而遂專盟魯不能以禮郤之而與之盟皆禮之<lb/>
　壞者也義又見三年荀庚來聘○邦衡胡氏曰晉魯<lb/>
　受疑屢盟不已誠不足故也文宣以前大夫來聘未<lb/>
　有盟者至此大夫專權雖奉命來聘而與我盟故荀<lb/>
　庚來聘旣專盟於前郤犫來聘復專盟於後<lb/>
<pb n="4a"/>夏季孫行父如晉<lb/>
　報郤犫之聘也義見隱七年齊來聘<lb/>
秋叔孫僑如如齊<lb/>
　左氏曰宣伯聘于齊以修前好○髙氏曰自鞌之役<lb/>
　而齊魯絶交至是乃復通義見隱七年齊來聘<lb/>
冬十月<lb/>
十有二年春周公出奔晉<lb/>
　公羊曰周公者天子之三公也左氏曰周公惡惠襄<lb/>
<pb n="4b"/>　之偪也且與伯與爭政不勝怒而出及陽樊王使劉<lb/>
　子復之盟于鄄而入三日復出奔晉愚謂周公為天<lb/>
　子三公而出奔辠不待言矣然三公至於出奔周之<lb/>
　無政亦可知也晉厲為諸侯且居喪次首受逋逃之<lb/>
　臣晉之辠著矣○宋氏曰王臣出奔諸侯當執以歸<lb/>
　京師晉納亡命而主逋逃無所畏避天子夷諸侯京<lb/>
　師同列國也<lb/>
夏公㑹晉侯衛侯于瑣澤<hi>瑣公羊作沙</hi>
<pb n="5a"/>　陸氏曰瑣澤鄭地朴鄉吕氏曰此㑹為伐秦爾義見<lb/>
　隱九年㑹于防○髙氏曰晉厲之㑹實始乎此略諸<lb/>
　國而致魯衛則以見厲公之徳不能謹始諸侯多解<lb/>
　體矣<lb/>
秋晉人敗狄于交剛<lb/>
　陸氏曰交剛鄭地義見莊二十年齊伐戎<lb/>
冬十月<lb/>
十有三年春晉侯使郤錡來乞師<hi>錡魚倚切</hi>
<pb n="5b"/>　張氏曰自齊桓以來召兵侵伐雖不出於王命然戡<lb/>
　亂討辠為中國舉猶足以令諸侯也今晉以私怨報<lb/>
　秦則其義不足以令諸侯矣故懼其不從而卑詞以<lb/>
　乞之聖人直書以見其舉事不公自貶伯體也○康<lb/>
　侯胡氏曰晉若誅亂臣討賊子請於天王以大義驅<lb/>
　之誰不拱手以聽命何至於乞哉<lb/>
三月公如京師夏五月公自京師遂㑹晉侯齊侯宋公<lb/>
衞侯鄭伯曹伯邾人滕人伐秦<lb/>
<pb n="6a"/>　孫氏曰公朝京師禮也因㑹諸侯伐秦過京師而朝<lb/>
　非禮也周官六年五服一朝王乃時廵諸侯朝于方<lb/>
　岳未有因諸侯伐國過京師朝王之事故書公如京<lb/>
　師自京師遂㑹伐秦高氏曰諸侯擅興兵報怨而兵<lb/>
　過京師此其辠之大者○朴鄉吕氏曰僖公朝王為<lb/>
　㑹晉爾成公如京師為伐秦爾非其尊周之本心也<lb/>
　僖公書曰公㑹諸侯盟于踐土公朝于王所此書公<lb/>
　如京師公自京師遂㑹諸侯伐秦可謂微而顯矣康<lb/>
<pb n="6b"/>　侯胡氏曰古者諸侯即位服喪畢則朝小聘大聘終<lb/>
　則朝廵狩于方岳則朝此年書公如京師不成朝禮<lb/>
　不敬莫大焉君臣之大倫至於此極于是天子當陽<lb/>
　諸侯用命之義遂蕩然無有存者故孔子懼作春秋<lb/>
　以明君臣之義者至矣其義得行則臣必敬於君子<lb/>
　必敬於父天理必存人欲必消大倫必正豈曰小補<lb/>
　之哉<lb/>
曹伯廬卒于師<hi>廬陸徳明云左氏本亦作盧</hi>
<pb n="7a"/>　劉氏曰卒于師曰師卒于㑹曰㑹愚謂此記實事以<lb/>
　起𦵏曹宣公之文無他義也義見隱三年宋公卒<lb/>
秋七月公至自伐秦<lb/>
　髙氏曰以伐秦至著公此行實非朝也書曰爾其敬<lb/>
　識百辟享亦識其有不享惟不役志于享凡民惟曰<lb/>
　不享此春秋之意也義又見桓二年公至自唐<lb/>
冬𦵏曹宣公<lb/>
　義見隠三年葬宋穆公<lb/>
<pb n="7b"/>十有四年春王正月莒子朱卒<lb/>
　張氏曰莒子季佗也大意見隠七年滕侯卒<lb/>
夏衞孫林父自晉歸于衛<lb/>
　左氏曰衞侯如晉晉侯强見孫林父焉定公不可夏<lb/>
　衛侯既歸晉侯使郤犫送孫林父而見之衛侯欲辭<lb/>
　定姜曰不可是先君宗卿之嗣也大國又以為請不<lb/>
　許將亡雖惡之不猶愈於亡乎君其忍之安民而宥<lb/>
　宗卿不亦可乎衞侯見而復之貫道王氏曰衛定惡<lb/>
<pb n="8a"/>　林父知所惡矣晉為盟主不去其惡而封殖之書曰<lb/>
　自晉晉奉之也衛元咺以臣抗君皆晉為之也今林<lb/>
　父復自晉歸衞不得君其君臣其臣矣許氏曰人臣<lb/>
　不唯義之即安而介恃大國使之反已此能為逐君<lb/>
　之惡者也唯其辨之不早是以衛獻至於出奔禍兆<lb/>
　此矣愚謂林父之辠著矣晉厲之惡顯矣衛定不能<lb/>
　辭以大義而受之其不能君亦可知矣義又見僖二<lb/>
　十八年元咺歸衛○張氏曰非特衞之不早辨晉之<lb/>
<pb n="8b"/>　政在大夫亦自此矣<lb/>
秋叔孫僑如如齊逆女<lb/>
　髙氏曰公即位十有四年矣國家無事迄今方娶又<lb/>
　使同姓之卿逆之故書以為戒義又見宣元年公子<lb/>
　遂逆女但彼則弑逆之賊與喪娶耳<lb/>
鄭公子喜帥師伐許<lb/>
　左氏曰公子喜子罕也鄭至此四伐許辠自見矣義<lb/>
　又見隠二年鄭伐衞○髙氏曰此著許之所以遷也<lb/>
<pb n="9a"/>　許氏曰鄭逼許楚困鄭以國大小力强弱更相吞噬<lb/>
　夷夏一道而人理盡矣<lb/>
九月僑如以夫人婦姜氏至自齊<lb/>
　劉氏曰僑如不氏一事而再見者卒名也石氏曰稱<lb/>
　婦宣公夫人穆姜尚存故也見僖二十五年義見宣<lb/>
　元年遂以婦姜至自齊此稱氏者或傳寫之誤無他<lb/>
　義也<lb/>
冬十月庚寅衛侯臧卒<lb/>
<pb n="9b"/>　義見隠三年宋公卒此又為次年衞侯居喪出盟起<lb/>
　文也<lb/>
秦伯卒<lb/>
　秦伯桓公也不名闕之義見文十八年秦伯罃卒<lb/>
十有五年春王二月𦵏衛定公<lb/>
　義見隱三年𦵏宋穆公<lb/>
三月乙巳仲嬰齊卒<lb/>
　仲嬰齊杜氏曰襄仲子公孫歸父弟宣十八年逐東<lb/>
<pb n="10a"/>　門氏既而又使嬰齊紹其後曰仲氏劉炫曰仲遂受<lb/>
　賜為仲氏故其子孫稱仲氏貫道王氏曰公子遂卒<lb/>
　稱仲遂是生而賜氏矣故嬰齊卒亦以仲用見亂臣<lb/>
　如遂雖已逐之而亦得以世卿也大意又見隠元年<lb/>
　益師卒○孫氏曰仲嬰齊歸父之子孫以王父字為<lb/>
　氏公之子曰公子公子之子曰公孫公孫之子以王<lb/>
　父字為氏也未詳是否<lb/>
癸丑公㑹晉侯衛侯鄭伯曹伯宋世子成齊國佐邾人<lb/>
<pb n="10b"/>同盟于戚晉侯執曹伯歸于京師<lb/>
　髙氏曰欲討曹伯勿與之盟可也假他事相㑹而與<lb/>
　之盟既盟而執之非也而衛侯居喪出盟則覩文可<lb/>
　見同盟義見莊十六年執曹伯義見僖二十八年晉<lb/>
　執衞侯又為十六年曹伯歸自京師起文而曹伯之<lb/>
　有辠無辠則不可知也事見辨疑或問<lb/>
公至自㑹<lb/>
　義見桓二年公至自唐<lb/>
<pb n="11a"/>夏六月宋公固卒<lb/>
　義見隱三年宋公卒<lb/>
楚子伐鄭<lb/>
　義見莊十年荆敗蔡師○木訥趙氏曰前年鄭公子<lb/>
　喜無故伐許許楚之與也鄭昔嘗伐許而楚不問以<lb/>
　鄭亦在楚耳今鄭從晉而伐楚之與國楚能不惡鄭<lb/>
　乎故楚子伐鄭為許也鄭有以招之也<lb/>
秋八月庚辰葬宋共公<lb/>
<pb n="11b"/>　髙氏曰三月遽葬亂也義又見隠三年𦵏宋穆公<lb/>
宋華元出奔晉宋華元自晉歸于宋宋殺其大夫山宋<lb/>
魚石出奔楚<lb/>
　左氏曰蕩子山也髙氏曰先書華元自晉歸于宋而<lb/>
　繼書殺山則知其為華元殺之矣愚案左氏所載與<lb/>
　經不合今據經求義一時之事而四稱宋者各為一<lb/>
　事各為一義也統而論之卿大夫不以道事君君死<lb/>
　而爭權故華元倚晉而殺山而魚石者山之黨故出<lb/>
<pb n="12a"/>　奔强者勝而弱者死且奔耳分而論之華元擅一國<lb/>
　之權用事既乆不能同寅協恭以濟公室君死而至<lb/>
　於出奔復倚晉以殺山再持國柄其惡著矣山為大<lb/>
　夫而至於見殺亦不足論魚石奔楚復倚楚而據邑<lb/>
　以叛辠之尤大者也是皆政在大夫之弊其所由來<lb/>
　漸矣然共公之為國從可知也<lb/>
冬十有一月叔孫僑如㑹晉士燮齊高無咎宋華元衛<lb/>
孫林父鄭公子鰌邾人㑹呉于鍾離<hi>燮息協切鰌音秋</hi>
<pb n="12b"/>　上書㑹者魯㑹外大夫也下書㑹吳于鍾離者諸侯<lb/>
　之大夫往與呉㑹也無他義也杜氏曰鍾離淮南縣<lb/>
　張氏曰濠州城下縣故鍾離國嬴姓後為楚邊邑左<lb/>
　氏曰始通呉也程子曰呉益强大求㑹諸侯諸大夫<lb/>
　往而從之書之以見諸侯之無以自立也時中國病<lb/>
　楚故與呉親許氏曰㑹列書卿始此君道微而臣行<lb/>
　彰義又見隐二年公㑹戎于潛此則大夫㑹吳又甚<lb/>
　矣○常山劉氏曰此年㑹呉于鍾離襄五年㑹呉于<lb/>
<pb n="13a"/>　善道又為㑹于戚十年㑹呉于柤十四年㑹呉于向<lb/>
　五書㑹呉者春秋辠諸侯而賤吳人也蓋天子失政<lb/>
　而諸侯亂中國無伯雖齊晉大國亦皆俛首以與吳<lb/>
　楚㑹且呉之暴横憑陵上國尤非昔日比至哀十二<lb/>
　年黄池之㑹書公㑹晉侯及呉子又非㑹鍾離柤向<lb/>
　之可擬也葉氏曰春秋齊晉而外莫大於呉楚小白<lb/>
　一起而正之重耳繼敗城濮楚不得肆蓋齊與晉猶<lb/>
　有與之敵者也故申之㑹晉與魯雖不能拒亦不復<lb/>
<pb n="13b"/>　從成公之末呉驟强夫所恃以主盟者晉而已厲公<lb/>
　之暴悼公之賢皆不能少振反率諸侯而從之一㑹<lb/>
　而合七國再㑹而合十三國三㑹而合十二國我皆<lb/>
　與之俱無不聽於呉焉而其伐郯伐陳入州來無不<lb/>
　如志及其久也破楚柏舉而入楚敗頓沈陳蔡之師<lb/>
　殺二國君我遂舍中國而從之昭公不恥同姓而與<lb/>
　之昏哀公始以叔還離㑹于柤已而身為鄫與橐臯<lb/>
　之好其逼于强臣而有遜越之辱宜矣孫氏曰春秋<lb/>
<pb n="14a"/>　於楚呉越書之有漸焉非進之也三國日强而天下<lb/>
　無伯春秋所以傷中國之衰也<lb/>
許遷于葉<hi>舒涉切</hi>
　杜氏曰葉南陽葉縣也張氏曰即汝州葉縣左氏曰<lb/>
　許靈公畏偪于鄭請遷于楚辛丑楚公子申遷許于<lb/>
　葉杜氏曰許畏鄭南依楚故以自遷為文皆未詳信<lb/>
　否髙氏曰許㣲弱之國鄰於鄭鄭亟加兵自三年去<lb/>
　疾伐許四年鄭伯伐許九年鄭人圍許十四年公子<lb/>
<pb n="14b"/>　喜伐許今遂遷焉畏鄭而南依楚而鄭人之辠著矣<lb/>
　愚謂王綱之壞與許之不能治其國家亦可見矣○<lb/>
　張氏曰許遷之以近楚中國盟主不能安小國而使<lb/>
　之昵近楚人以求安春秋深以著小國之失所也<lb/>
十有六年春王正月雨木冰<hi>雨如字</hi>
　雨木冰者榖梁曰雨而木冰也范氏曰雨著木而成<lb/>
　冰也朴鄉吕氏曰上温下冷也愚案月令正月東風<lb/>
　解凍蟄蟲始振天氣下降地氣上騰天地和同草木<lb/>
<pb n="15a"/>　萌動今雨著木而成冰則寒極矣在季冬猶為極備<lb/>
　之凶况正月乎害物多矣隂盛伉陽臣强君弱之象<lb/>
　著矣<lb/>
夏四月辛未滕子卒<lb/>
　滕稱子見桓二年不名闕文也大意見隱七年滕侯<lb/>
　卒<lb/>
鄭公子喜帥師侵宋<lb/>
　左氏曰楚子自武城使公子成以汝隂之田求成于<lb/>
<pb n="15b"/>　鄭鄭叛晉子駟從楚子盟于武城鄭子罕伐宋宋將<lb/>
　鉏樂懼敗諸汋陂退舍於夫渠不儆鄭人覆之敗諸<lb/>
　汋陵獲將鉏樂懼未詳信否貫道王氏曰宋於鄭無<lb/>
　惡也今鄭一與楚為成首興侵宋之師是自攻其類<lb/>
　也義又見莊十年公侵宋○髙氏曰鄭服中國五年<lb/>
　矣至是始叛晉附楚加兵中國自是與楚同害中國<lb/>
　諸侯之兵無復寧嵗矣<lb/>
六月丙寅朔日有食之<lb/>
<pb n="16a"/>　義見隠三年<lb/>
晉侯使欒黶來乞師<hi>黶於斬切</hi>
　左氏曰晉侯將伐鄭范文子曰若逞吾願諸侯皆叛<lb/>
　晉可以逞若唯鄭叛晉國之憂可立俟也欒武子曰<lb/>
　不可以當吾世而失諸侯必伐鄭乃興師郤犫如衛<lb/>
　遂如齊皆乞師焉欒黶來乞師義見十三年郤錡乞<lb/>
　師此比伐秦為有名耳○高氏曰鄭之叛晉實晉有<lb/>
　以致之以其失伯主之義不足令諸侯故也特使卿<lb/>
<pb n="16b"/>　來乞師<lb/>
甲午晦晉侯及楚子鄭伯戰于鄢陵楚子鄭師敗績<hi>鄢謁晩切又於建切</hi>
　楊氏曰上六月丙寅朔日食則此甲午晦是二十九<lb/>
　日也髙氏曰晉將伐鄭鄭告於楚楚子遽引師而來<lb/>
　於是晉不暇俟諸侯之兵先與之合戰而大敗之我<lb/>
　既未致伐於彼彼志非來伐於我故直書戰而已稱<lb/>
　晉之及晉為主也杜氏曰鄢陵鄭地屬潁川郡後漢<lb/>
<pb n="17a"/>　郡國志潁川鄢陵晉敗楚之地張氏曰即東京開封<lb/>
　府鄢陵縣榖梁曰楚不言師君重於師也莘老孫氏<lb/>
　曰韓之戰實獲晉侯不言晉師之敗君獲則師敗矣<lb/>
　鄢陵之戰楚師敗績而楚子傷焉不曰楚師君傷則<lb/>
　師敗也左氏曰戊寅晉師起鄭人聞有晉師使告於<lb/>
　楚姚句耳與往楚子救鄭司馬將中軍令尹將左右<lb/>
　尹子辛將右過申子反入見申叔時曰師其何如對<lb/>
　曰徳刑詳義禮信戰之器也徳以施惠刑以正邪詳<lb/>
<pb n="17b"/>　以事神義以建利禮以順時信以守物民生厚而徳<lb/>
　正用利而事節時順而物成上下和睦周旋不逆求<lb/>
　無不具各知其極故詩曰立我烝民莫匪爾極是以<lb/>
　神降之福時無災害民生敦龎和同以聽莫不盡力<lb/>
　以從上命致死以補其闕此戰之所由克也今楚内<lb/>
　棄其民而外絶其好瀆齊盟而食話言奸時以動而<lb/>
　疲民以逞民不知信進退辠也人恤所底其誰致死<lb/>
　子其勉之吾不復見子矣姚句耳先歸子駟問焉對<lb/>
<pb n="18a"/>　曰其行速過險而不整速則失志不整喪列志失列<lb/>
　喪將何以戰楚懼不可用也五月晉師濟河聞楚師<lb/>
　將至范文子欲返曰我偽逃楚可以紓憂夫合諸侯<lb/>
　非吾所能也以遺能者我若羣臣輯睦以事君多矣<lb/>
　武子曰不可六月晉楚遇于鄢陵范文子不欲戰郤<lb/>
　至曰韓之戰惠公不振旅箕之役先軫不反命邲之<lb/>
　師荀伯不復從皆晉之恥也子亦見先君之事矣今<lb/>
　我辟楚又益恥也文子曰吾先君之亟戰也有故秦<lb/>
<pb n="18b"/>　狄齊楚皆强不盡力子孫將弱今三强服矣敵楚而<lb/>
　已唯聖人能内外無患自非聖人外寧必有内憂盍<lb/>
　釋楚以為外懼乎甲午晦楚晨壓晉軍而陳軍吏患<lb/>
　之范匄趨進曰塞井夷竈陳於軍中而疏行首晉楚<lb/>
　唯天所授何患焉文子執戈逐之曰國之存亡天也<lb/>
　童子何知焉欒書曰楚師輕窕固壘而待之三日必<lb/>
　退退而擊之必獲勝焉郤至曰楚有六間不可失也<lb/>
　其二卿相惡王卒以舊鄭陳而不整蠻軍而不陳陳<lb/>
<pb n="19a"/>　不違晦在陳而囂合而加嚻各顧其後莫有鬭心舊<lb/>
　不必良以犯天忌戒必克之伯州犁以公卒告王苗<lb/>
　賁皇在晉侯之側亦以王卒告皆曰國士在且厚不<lb/>
　可當也苗賁皇言於晉侯曰楚之良在其中軍王族<lb/>
　而已請分良以擊其左右而三軍萃於王卒必大敗<lb/>
　之公筮之史曰吉其卦遇復曰南國䠞射其元王中<lb/>
　厥目國䠞王傷不敗何待公從之步毅御晉厲公欒<lb/>
　鍼為右彭名御楚共王潘黨為右石首御鄭成公唐<lb/>
<pb n="19b"/>　苟為右欒范以其族夾公行癸巳潘尫之黨與養由<lb/>
　基蹲甲而射之徹七札焉以示王曰君有二臣如此<lb/>
　何憂於戰王怒曰大辱國詰朝爾死藝及戰吕錡射<lb/>
　共王中目王召養由基與之兩矢使射吕錡中項伏<lb/>
　弢以一矢復命楚師薄於險叔山冉謂養由基曰雖<lb/>
　君有命為國故子必射乃射再發盡殪叔山冉搏人<lb/>
　以投中車折軾晉師乃止囚楚公子茷子重復鼓旦<lb/>
　而戰見星未巳子反命軍吏察夷傷補卒乗繕甲兵<lb/>
<pb n="20a"/>　展車馬雞鳴而食唯命是聽晉人患之苗賁皇徇曰<lb/>
　蒐乗補卒秣馬利兵修陳固列蓐食申禱明日復戰<lb/>
　乃逸楚囚王聞之召子反謀榖陽豎獻飲於子反子<lb/>
　反醉而不能見王曰天敗楚也夫余不可以待乃宵<lb/>
　遁晉入楚軍三日榖范文子立於戎馬之前曰君幼<lb/>
　諸臣不佞何以及此君其戒之周書曰惟命不于常<lb/>
　有徳之謂愚謂楚子黷武取敗不足責也鄭伯背晉<lb/>
　即楚以致喪師恥辱甚矣義又見僖二十八年戰于<lb/>
<pb n="20b"/>　城濮○戴氏曰鄢陵之戰與城濮同然厲公所以異<lb/>
　於文公者一勝之後無以居之觀沙隨之不見公行<lb/>
　父之見執厲公之志驕矣<lb/>
楚殺其大夫公子側<lb/>
　側子反也左氏曰楚師還及瑕王使謂子反曰先大<lb/>
　夫之覆師徒者君不在子無以為過不榖之辠也子<lb/>
　反再拜稽首曰君賜臣死死且不朽臣之卒實奔臣<lb/>
　之辠也子重使謂子反曰初隕師徒者而亦聞之矣<lb/>
<pb n="21a"/>　盍圖之對曰雖微先大夫有之大夫命側側敢不義<lb/>
　側亡君師敢忘其死王使止之弗及而卒義見莊二<lb/>
　十六年曹殺大夫<lb/>
秋公㑹晉侯齊侯衛侯宋華元邾人于沙隨不見公<lb/>
　杜氏曰沙隨宋地梁國寧陵縣北有沙隨亭張氏曰<lb/>
　寧陵宋熈寧間撥屬拱州左氏曰戰之日齊國佐髙<lb/>
　無咎至於師衛侯出於衛公出於壞隤宣伯通於穆<lb/>
　姜欲去季孟而取其室將行穆姜送公而使逐二子<lb/>
<pb n="21b"/>　公以晉難告曰請反而聽命姜怒公子偃公子鉏趨<lb/>
　過指之曰女不可是皆君也公待於壞隤申宫儆備<lb/>
　設守而後行是以後使孟獻子守於公宫秋㑹於沙<lb/>
　隨謀伐鄭也宣伯使告郤犫曰魯侯待於壞隤以待<lb/>
　勝者郤犫將新軍且為公族大夫以主東諸侯取貨<lb/>
　於宣伯而訴公於晉侯晉侯不見公榖梁曰不見公<lb/>
　者可以見也可以見而不見譏在諸侵也程子曰晉<lb/>
　侯怒公之後期故不見公君子正已而無恤乎人魯<lb/>
<pb n="22a"/>　之後期國難故也晉不見為非矣彼曲我直不足為<lb/>
　恥也愚謂晉厲勝楚而驕於此可見矣然孔子有曰<lb/>
　能治其國家誰敢侮之不見公雖諸侯之辠而成公<lb/>
　之為君又可知矣<lb/>
公至自㑹<lb/>
　義見桓二年公至自唐<lb/>
公㑹尹子晉侯齊國佐邾人伐鄭<lb/>
　杜氏曰尹子王卿士子爵左氏曰尹武公君舉陳氏<lb/>
<pb n="22b"/>　曰㑹伐未有書王人者此其書尹子何初以王卿士<lb/>
　與伐也春秋不以諸侯用王師於是厲公恣矣髙氏<lb/>
　曰楚鄭既敗而鄭猶不服見晉政之斁久矣愚謂鄭<lb/>
　之堅於背晉而即楚辠亦不可掩也○常山劉氏曰<lb/>
　尹子單子與諸侯伐鄭正乎曰不正也然是時楚人<lb/>
　方强鄭附於楚晉假天子之命致王卿士以伐之所<lb/>
　謂彼善於此則有之矣<lb/>
曹伯歸自京師<lb/>
<pb n="23a"/>　曹伯不名闕文也黄氏曰突忽爭立故出入必書名<lb/>
　以為别曹成之位已定三年不待書名為别耳未詳<lb/>
　是否愚謂使曹伯有辠天王治之易其位可也如其<lb/>
　無辠正晉侯之非即歸之可也今執之二年是非不<lb/>
　辨無故使歸則是其執其歸因晉侯之喜怒而姑假<lb/>
　手於天王天王亦唯晉命是聽而刑賞不由於已不<lb/>
　惟禮樂征伐自諸侯出又見晉侯得使天王也王綱<lb/>
　倒置莫甚於此<lb/>
<pb n="23b"/>九月晉人執季孫行父舍之于苕丘<hi>舍舊音去聲今當作上聲苕公羊作招</hi>
　葉氏曰舍之猶言釋之也左氏曰宣伯使告郤犫曰<lb/>
　魯之有季孟猶晉之有欒范也政令於是乎成今其<lb/>
　謀曰晉政多門不可從也寧事齊楚有亡而已蔑從<lb/>
　晉矣若欲得志於魯請止行父而殺之我斃蔑也而<lb/>
　事晉蔑有貳矣魯不貳小國必睦不然歸必叛矣九<lb/>
　月晉人執季文子于苕丘公還待於鄆使子叔聲伯<lb/>
<pb n="24a"/>　請季孫於晉郤犫曰茍去仲孫蔑而止季孫行父吾<lb/>
　與子國親於公室對曰僑如之情子必聞之矣若去<lb/>
　蔑與行父是大棄魯國而辠寡君也若猶不棄而惠<lb/>
　徼周公之福使寡君得事晉君則夫二人者魯國社<lb/>
　稷之臣也若朝亡之魯必夕亡以魯之宻邇仇讎亡<lb/>
　而為讎治之何及郤犫曰吾為子請邑對曰嬰齊魯<lb/>
　之常𨽻也敢介大國以求厚焉承寡君之命以請若<lb/>
　得所請吾子之賜多矣又何求范文子謂欒武子曰<lb/>
<pb n="24b"/>　季孫於魯相二君矣妾不衣帛馬不食粟可不謂忠<lb/>
　乎信讒慝而棄忠良若諸侯何子叔嬰齊奉君命無<lb/>
　私謀國家不貳圖其身不忘其君若虛其請是棄善<lb/>
　人也子其圖之乃許魯平赦季孫孫氏曰沙隨之㑹<lb/>
　晉侯既不見公今又執季孫行父晉再辱魯其惡可<lb/>
　知也愚謂沙隨之㑹晉侯不見公既辱其君矣今成<lb/>
　公㑹晉侯伐鄭又無故而執魯卿且無故而舍之輕<lb/>
　躁縱恣如此何以服諸侯之心哉然成公不能辨之<lb/>
<pb n="25a"/>　於早至再辱國後世人君舉動可以鑒此矣義又見<lb/>
　莊十七年齊執鄭詹○葉氏曰傳見行父以九月執<lb/>
　十二月方盟意此三月之間猶未得釋故以舍之為<lb/>
　處之云爾不知僑如在魯十月已奔齊若非知晉悟<lb/>
　僑如之譖而釋行父則何由遽奔若晉人執叔孫婼<lb/>
　傳言乃館諸箕此乃傳所謂舎者而經自不書矣愚<lb/>
　案葉氏之說是也與劉氏陳岳氏同然左氏載執行<lb/>
　父事首尾頗悉獨舍之一義少誤耳故録左氏傳而<lb/>
<pb n="25b"/>　附見葉氏之說云<lb/>
冬十月乙亥叔孫僑如出奔齊<lb/>
　貫道王氏曰僑如挾君母之寵既辱其君又辱正卿<lb/>
　魯有政皆僇餘也晉從魯請而赦行父僑如知其謀<lb/>
　不遂故不敢容而奔齊受亂人齊亦辠也愚謂僑如<lb/>
　造釁成公不明之所致也以僑如之惡魯不即誅於<lb/>
　不見公之時至再辱國又不能誅而縱之奔魯國無<lb/>
　政可知也世卿之禍一至於此後世可以鑒此矣義<lb/>
<pb n="26a"/>　又見僖二十八年元咺奔晉<lb/>
十有二月乙丑季孫行父及晉郤犫盟于扈<hi>犫公羊作州</hi>
　晉執季孫既舍之而懼其貳也盟以結之執之舍之<lb/>
　盟之晉之舉動可知矣大夫自為盟晉魯之政又可<lb/>
　知矣<lb/>
公至自㑹<lb/>
　踰時也葉氏曰此伐鄭也何以言公至自㑹㑹而後<lb/>
　伐以㑹告也凡因伐而㑹伐在㑹前則致伐㑹而謀<lb/>
<pb n="26b"/>　伐伐在㑹後則致㑹以所告者書也義見桓二年公<lb/>
　至自唐<lb/>
乙酉刺公子偃<lb/>
　刺見僖二十八年左氏曰季孫及郤犫盟于扈歸刺<lb/>
　公子偃召叔孫豹于齊而立之義見莊二十六年曹<lb/>
　殺大夫○貫道王氏曰偃與鉏公之庶弟也皆穆姜<lb/>
　所指以代公者也獨刺偃刑之頗也僑如亂國容其<lb/>
　奔乃以嫌而殺偃毋亦吐剛而茹柔乎愚謂魯殺偃<lb/>
<pb n="27a"/>　又傷骨肉之恩不特專殺大夫之辠矣但左氏所載<lb/>
　未可盡信耳<lb/>
十有七年春衛北宫括帥師侵鄭<hi>括公羊作結誤</hi>
　髙氏曰衛侵鄭晉命也義又見莊十年公侵宋<lb/>
夏公㑹尹子單子晉侯齊侯宋公衛侯曹伯邾人伐鄭<lb/>
　葉氏曰單子王之中大夫左氏曰鄭太子髠頑侯獳<lb/>
　為質於楚楚公子成公子寅戌鄭公㑹尹武公單襄<lb/>
　公及諸侯伐鄭自戲童至於曲洧楚子重救鄭師於<lb/>
<pb n="27b"/>　首止諸侯還未詳信否葉氏曰王大夫前未有二人<lb/>
　臨諸侯者此何以言尹子單子鄭恃楚而不服晉復<lb/>
　請於王而益之也王命而行使方伯可矣雖益何補<lb/>
　晉為伯主不能服鄭而假王人以臨諸侯不能使鄭<lb/>
　服而益大夫交失也義又見十六年<lb/>
六月乙酉同盟于柯陵<lb/>
　杜氏曰柯陵鄭西地左氏曰同盟於柯陵尋戚之盟<lb/>
　也陸氏曰不重言諸侯見尹子單子與盟蘇氏曰齊<lb/>
<pb n="28a"/>　晉之盛天子之大夫㑹而不盟猶尊周也柯陵之㑹<lb/>
　尹子單子始與諸侯之盟自是習以為常非禮也義<lb/>
　又見莊十六年○張氏曰晉厲公憤鄭之不服而假<lb/>
　同盟之禮以約束諸侯然不知其無益於鄭之叛而<lb/>
　自取盟王官之辠<lb/>
秋公至自㑹<lb/>
　伐而致㑹與十六年同義見桓二年公至自唐<lb/>
齊髙無咎出奔莒<lb/>
<pb n="28b"/>　左氏曰齊慶克通於聲孟子與婦人蒙衣乗輦而入<lb/>
　於閎鮑牽見之以告國武子武子召慶克而謂之慶<lb/>
　克久不出而告夫人曰國子謫我夫人怒國子相靈<lb/>
　公以㑹髙鮑處守及還將至閉門而索客孟子訴之<lb/>
　曰髙鮑將不納君而立公子角國子知之刖鮑牽而<lb/>
　逐髙無咎無咎奔莒髙弱以盧叛未詳信否義見僖<lb/>
　二十八年元咺奔晉<lb/>
九月辛丑用郊<lb/>
<pb n="29a"/>　公榖曰用者不宜用也指掌碎玉曰猶用幣于社因<lb/>
　史之文也愚謂魯郊已非禮況不時乎是非禮之中<lb/>
　又非禮也○髙氏曰魯自每嵗僭郊之後春秋不書<lb/>
　其書之者或因卜不從或因牛傷死有變則書耳今<lb/>
　無他變故而書之者以其自出已意非時之郊而不<lb/>
　之卜不宜用而用之是無天也其不宜用未有甚於<lb/>
　此者故書<lb/>
晉侯使荀罃來乞師<hi>罃公羊作嬰</hi>
<pb n="29b"/>　義見十六年欒黶乞師○師氏曰請王命以討有辠<lb/>
　宜糾合諸侯以尊王命奉辭以往無敢或後可也乃<lb/>
　使大夫乞師於魯邪以盟主而乞師已為卑辱况以<lb/>
　王之卿士主兵乃言乞師其卑王室以誤寵諸侯也<lb/>
　甚矣夫欲仗天子威以討叛伐貳乃先為此卑辱欲<lb/>
　鄭畏威得乎<lb/>
冬公㑹單子晉侯宋公衞侯曹伯齊人邾人伐鄭<lb/>
　孫氏曰鄭與楚比周晉侯再假王命三合諸侯伐之<lb/>
<pb n="30a"/>　不能服中國不振可知也義又見十六年○愚案諸<lb/>
　侯以王命伐背華之鄭其名正其事順名正事順常<lb/>
　事也春秋冝不書而亦書焉者晉厲假之也天理人<lb/>
　欲同行而異情厲公之舉挾天子以令諸侯者也古<lb/>
　者諸侯有辠大國討之不服則方伯討之又不服則<lb/>
　天子親討之晉厲既非方伯又非真為天子討有辠<lb/>
　者不過假伐鄭以行吾伯及其不服然後摟天子之<lb/>
　卿以伐之其名似正其事似順而其情則不然也桓<lb/>
<pb n="30b"/>　文之事皆然而晉厲獨無功者何也信義不行於諸<lb/>
　侯諸侯解體民心不附故桓文得以濟其欲而晉厲<lb/>
　卒勞百姓無桓文之功而有桓文之辠為人君者可<lb/>
　以鑒此矣<lb/>
十有一月公至自伐鄭<lb/>
　前以㑹致此以伐鄭致者葉氏以為因伐而㑹出以<lb/>
　伐告歸亦以伐告也義見桓二年公至自唐<lb/>
壬申公孫嬰齊卒于貍脤<hi>貍力之切脤市軫切公羊作軫榖梁作蜃</hi>
<pb n="31a"/>　李氏曰下有十二月丁巳朔則知此壬申在十月十<lb/>
　六也經誤愚謂或書丁巳者誤也杜氏曰貍脤地闕<lb/>
　蘇氏曰嬰齊從於伐鄭還而道卒大夫卒不地其地<lb/>
　在外也竊謂此亦譏世卿耳<lb/>
十有二月丁巳朔日有食之<lb/>
　義見隱三年<lb/>
邾子貜且卒<hi>且子餘切</hi>
　此為十八年邾子同盟于虚朾起文也大意又見隱<lb/>
<pb n="31b"/>　七年滕侯卒<lb/>
晉殺其大夫郤錡郤犫郤至<hi>犫公羊作州</hi>
　左氏曰晉厲公多外嬖反自鄢陵欲盡去羣大夫而<lb/>
　立其左右胥童以胥克之廢也怨郤氏而嬖於厲公<lb/>
　郤錡奪夷陽五田五亦嬖於厲公郤犫與長魚矯爭<lb/>
　田執而梏之與其父母妻子同一轅既矯亦嬖於厲<lb/>
　公欒書怨郤至以其不從已而敗楚師也欲廢之使<lb/>
　楚公子茷告公曰此戰也郤至實召寡君以東師之<lb/>
<pb n="32a"/>　未至也與軍帥之不具也曰此必敗吾因奉孫周以<lb/>
　事君公告欒書書曰其有焉不然豈其死之不恤而<lb/>
　受敵使乎君盍嘗使諸周而察之郤至聘于周欒書<lb/>
　使孫周見公使覘之信遂怨郤至厲公田與婦人先<lb/>
　殺而飲酒後使大夫殺郤至奉豕寺人孟張奪之郤<lb/>
　至射而殺之公曰季子欺余厲公將作難胥童曰必<lb/>
　先三郤族大多怨去大族不偪敵多怨有庸公曰然<lb/>
　郤氏聞之郤錡欲攻公曰雖死君必危郤至曰人所<lb/>
<pb n="32b"/>　以立信知勇也信不叛君知不害民勇不作亂失兹<lb/>
　三者其誰與我死而多怨將安用之君實有臣而殺<lb/>
　之其謂君何我之有辠吾死後矣若殺不辜將失其<lb/>
　民欲安得乎待命而已受君之禄是以聚黨有黨而<lb/>
　爭命辠孰大焉壬午胥童夷陽五帥甲八百將攻郤<lb/>
　氏長魚矯請無用衆公使清沸魋助之抽戈結衽而<lb/>
　偽訟者三郤將謀於榭矯以戈殺駒伯苦成叔於其<lb/>
　位温季曰逃威也遂趨矯及諸其車以戈殺之皆尸<lb/>
<pb n="33a"/>　諸朝胥童以甲劫欒書中行偃於朝矯曰不殺二子<lb/>
　憂必及君公曰一朝而尸三卿余不忍益也對曰人<lb/>
　將忍君臣聞亂在外為姦在内為軌御姦以徳御軌<lb/>
　以刑不施而殺不可謂徳臣偪而不討不可謂刑徳<lb/>
　刑不立姦軌並至臣請行遂出奔狄公使辭於二子<lb/>
　曰寡人有討於郤氏郤氏既伏其辜矣大夫無辱其<lb/>
　復職位皆再拜稽首曰君討有辠而免臣於死君之<lb/>
　惠也二臣雖死敢忘君徳乃皆歸公使胥童為卿榖<lb/>
<pb n="33b"/>　梁曰自禍於是起矣孫氏曰君之卿佐是謂股肱厲<lb/>
　公不道一日而殺三卿此自禍之道也誰與處矣故<lb/>
　列數之以著其惡明年弑州蒲義又見莊二十六年<lb/>
　曹殺大夫○髙氏曰又見晉之用人不求賢徳唯取<lb/>
　世族而已張氏曰或曰晉至此時六卿之勢已成矣<lb/>
　厲公之討將以强公室也縱而不治則臣强君弱將<lb/>
　若之何不知事有機括政有要領正君道以御其臣<lb/>
　初不在多殺也宋太祖舉五代總兵專國之强臣使<lb/>
<pb n="34a"/>　之辭兵柄解重權於一夕指麾之間蓋得其機據其<lb/>
　要而彼之心恱誠服自不容已也何乃以多殺立威<lb/>
　而求安乎春秋辠厲公之殺三卿而卒以自及其示<lb/>
　後世御臣之法至矣<lb/>
楚人滅舒庸<lb/>
　任氏曰舒庸東夷偃姓之國地譜廬州城下舒城左<lb/>
　氏曰舒庸人以楚師之敗也道呉人圍巢伐駕圍釐<lb/>
　虺遂恃呉而不設備楚公子橐師襲舒庸滅之未詳<lb/>
<pb n="34b"/>　信否義見僖三年徐取舒<lb/>
十有八年春王正月晉殺其大夫胥童<lb/>
　髙氏曰胥童胥甲之孫胥克之子義見莊二十六年<lb/>
　曹殺大夫<lb/>
庚申晉弑其君州蒲<hi>高氏曰漢應劭作舊君諱議周穆王名蒲晉厲名州蒲又有子孫蒲</hi>
　<hi>是同名不諱然則州蒲乃蒲字之誤也未詳是否</hi>
　不言弑君之賊見文十八年存耕趙氏曰晉厲本無<lb/>
　大惡徒以志驕意盈遂至君臣疑間以及此禍愚謂<lb/>
<pb n="35a"/>　厲公合諸侯攘强暴未為無功也敗狄伐秦鄢陵得<lb/>
　志驕侈既生殺戮近臣遂不得其死夫不矜不伐剛<lb/>
　之則也有天下者可以鑒此矣義又見隐四年衞州<lb/>
　吁事○張氏問胡氏傳欒書弑晉厲公事若許欒書<lb/>
　之弑何也朱子曰舊亦嘗疑之愚謂晉字下有弑君<lb/>
　賊名而闕之耳不然則左氏不可信也厲公之過特<lb/>
　在戰勝而驕遽殺四大夫耳非若陳靈晉靈不仁之<lb/>
　甚也陳靈見弑猶書夏徴舒晉靈見弑猶書趙盾豈<lb/>
<pb n="35b"/>　有欒書中行偃弑君而春秋反匿其名而為衆弑之<lb/>
　辭哉父雖不慈子不可以不孝君雖不仁臣不可以<lb/>
　不忠若欒書中行偃弑其君而與之不可以訓<lb/>
齊殺其大夫國佐<lb/>
　義見莊二十六年曹殺大夫○吕氏曰屬辭比事春<lb/>
　秋敎也比其事則時可知十七年晉殺三郤十八年<lb/>
　殺胥童而晉弑其君齊殺其大夫國佐兩月之間諸<lb/>
　國君臣上下相殘殺如此則仁義不施而禮樂絶滅<lb/>
<pb n="36a"/>　之效也後之君臣欲思患預防者覩此亦可以少戒<lb/>
　矣<lb/>
公如晉<lb/>
　左氏曰晉悼公即位公如晉朝嗣君也貫道王氏曰<lb/>
　朝嗣君事天子之禮也義又見僖十年公如齊<lb/>
夏楚子鄭伯伐宋宋魚石復入于彭城<lb/>
　杜氏曰彭城宋邑即彭城縣張氏曰即徐州彭城縣<lb/>
　左氏曰宋人患之西鉏吾曰何也若楚人與吾同惡<lb/>
<pb n="36b"/>　以徳於我吾固事之不敢貳矣大國無厭鄙我猶憾<lb/>
　不然而收吾憎使賛其政以間吾釁亦吾患也今將<lb/>
　崇諸侯之姦而披其地以塞夷庚逞姦而攜服毒諸<lb/>
　侯而懼呉晉吾庸多矣非吾憂也且事晉何為晉必<lb/>
　恤之貫道王氏曰魚石奔楚故楚納之伐宋納魚石<lb/>
　也不言自楚伐重於有奉也鄭亦同伐鄭惡甚矣彭<lb/>
　城宋之要邑也伐彭城而納魚石楚欲以絶呉晉往<lb/>
　來之道也愚謂又為襄元年諸侯之大夫圍宋彭城<lb/>
<pb n="37a"/>　起文○蘇氏曰公孫寧儀行父言納而魚石不言納<lb/>
　魚石之書復入而先言楚鄭之伐已著其納亂臣也<lb/>
　故不言自楚而書復入然不言叛者復入而將以亂<lb/>
　國非直叛君而已故魚石欒盈之辠重於趙鞅宋辰<lb/>
　也朴鄉吕氏曰納公孫寧儀行父於陳則納之者楚<lb/>
　子爾非公孫寧儀行父之能為也今曰宋魚石復入<lb/>
　于彭城則納之者雖楚子而復入則魚石也其諸晉<lb/>
　欒盈之儔乎<lb/>
<pb n="37b"/>公至自晉<lb/>
　義見桓二年公至自唐<lb/>
晉侯使士匄來聘<lb/>
　晉侯悼公也諸侯為之後者為之服則悼公之於厲<lb/>
　公子也悼公之入不先討賊又居喪次未朝天子而<lb/>
　先聘魯失禮甚矣以悼公之賢而為此其亦年之幼<lb/>
　而狃於習俗之陋歟原其心急於求諸侯以圖伯也<lb/>
　五伯為三王之辠人急功利故也<lb/>
<pb n="38a"/>秋杞伯來朝八月邾子來朝<lb/>
　杞伯杞桓公左氏曰邾宣公來朝即位而來見也義<lb/>
　見隐十一年滕薛來朝<lb/>
築鹿囿<hi>音又</hi>
　鹿囿囿名公羊曰何以書譏有囿矣又為也葉氏曰<lb/>
　又以八月役民也○許氏曰大夫擅國威福日去而<lb/>
　公務自虞於鳥獸草木是謂𠖇豫在上何可長也髙<lb/>
　氏曰前此未有書築囿者自此之後昭九年築郎囿<lb/>
<pb n="38b"/>　定十三年築蛇淵囿人君之示子孫可不戒哉<lb/>
己丑公薨于路寢<lb/>
　義見莊公薨<lb/>
冬楚人鄭人侵宋<lb/>
　楚鄭既使魚石據彭城於此又侵宋焉其志將以取<lb/>
　宋也義見莊十年荆敗蔡師<lb/>
晉侯使士魴來乞師<hi>魴音房公羊作彭</hi>
　士魴晉大夫左氏曰晉士魴來乞師季文子問師數<lb/>
<pb n="39a"/>　於臧武仲對曰伐鄭之役知伯實來下軍之佐也今<lb/>
　彘季亦佐下軍如伐鄭可也事大國無失班爵而加<lb/>
　敬焉禮也從之義見十六年欒黶乞師<lb/>
十二月仲孫蔑㑹晉侯宋公衞侯邾子齊崔杼同盟于<lb/>
虚朾<hi>虚起居切朾他丁切</hi>
　髙氏曰襄公不㑹當喪故也杜氏曰虚朾地闕左氏<lb/>
　曰孟獻子㑹于虚朾謀救宋也宋人辭諸侯而請師<lb/>
　以圍彭城孟獻子請於諸侯而先歸㑹葬愚謂晉侯<lb/>
<pb n="39b"/>　當喪而㑹盟諸侯蓋當時之伯習若王者則行一不<lb/>
　義雖得天下不為義又見莊十六年<lb/>
丁未葬我君成公<lb/>
　義見葬桓公<lb/>
　<lb/>
　<lb/>
　<lb/>
　春秋本義卷十九<lb/>
</p>

  </div>
            <div>
                <head>春秋本義卷二十</head>
    <p>
<pb n="1a"/>欽定四庫全書<lb/>
　春秋本義卷二十　　　　元　程端學　撰<lb/>
　　　襄公<hi>名午成公子定姒所出貫道王氏曰成公庶子四嵗即位</hi>
元年春王正月公即位<lb/>
　義見文公即位<lb/>
仲孫蔑㑹晉欒黶宋華元衞甯殖曹人莒人邾人滕人<lb/>
薜人圍宋彭城<lb/>
　曰宋彭城者魯史之筆而孔子因之非孔子加宋字<lb/>
<pb n="1b"/>　也夫彭城雖為魚石所據亦宋之彭城耳木訥趙氏<lb/>
　曰伐叛討賊伯主事也悼公之興首合諸侯之大夫<lb/>
　為宋圍彭城討魚石得其職矣冝列國和㑹願奉其<lb/>
　職也愚謂悼公此舉其功過與召陵城濮之師同此<lb/>
　又足以正君臣之義然諸侯不親而大夫為之則大<lb/>
　夫張矣<lb/>
夏晉韓厥帥師伐鄭仲孫蔑㑹齊崔杼曹人邾人杞人<lb/>
次于鄫<hi>厥公羊作屈下同鄫公羊榖梁作合</hi>
<pb n="2a"/>　杜氏曰鄫鄭地在陳留襄邑縣東南戴氏曰韓厥身<lb/>
　伐鄭而諸侯不與焉亦見悼公圖伯之初使大夫身<lb/>
　親其勞不敢勤諸侯之師也黄氏曰鄭從楚者也晉<lb/>
　既救宋矣故以次伐鄭諸侯之師次于鄫為之援也<lb/>
　康侯胡氏曰楚人釋君而臣是助事已悖矣晉於是<lb/>
　乎降彭城遂伐鄭而諸侯次于鄫此皆放於義而行<lb/>
　者也愚謂此伐功過亦與召陵城濮同義又見隠二<lb/>
　年鄭伐衞○木訥趙氏曰中國伐鄭屢矣必連諸侯<lb/>
<pb n="2b"/>　之師今悼公之圖鄭亦可謂有謀矣以韓厥獨攻其<lb/>
　前以五國之兵援其後楚兵不出則一韓厥足以敵<lb/>
　鄭而有餘楚兵出則五國之師足以鬭楚而不懾此<lb/>
　皆所以慎用諸侯而不忍輕鬭其民也<lb/>
秋楚公子壬夫帥師侵宋<lb/>
　義見莊十年荆敗蔡師○貫道王氏曰晉既降彭城<lb/>
　矣遂問辠於鄭師有名也楚失彭城欲救鄭而不敢<lb/>
　師以侵宋勢窮也<lb/>
<pb n="3a"/>九月辛酉天王崩<lb/>
　此為速葬及邾子來朝衞晉來聘及諸侯侵伐盟㑹<lb/>
　等事起文也<lb/>
邾子來朝<lb/>
　杜氏曰邾子宣公也愚案襄公在喪已不可朝况天<lb/>
　子方崩乃不奔喪而遂朝魯其辠著矣魯亦不顧君<lb/>
　父之喪而偃然受之其辠等也<lb/>
冬衛侯使公孫剽來聘晉侯使荀罃來聘<lb/>
<pb n="3b"/>　杜氏曰剽子叔黒背子髙氏曰二國來聘以公新即<lb/>
　位故也凡聘必以禮樂相見公在喪中又遭天王之<lb/>
　喪晉衛二國不廢聘好則諸侯之辠大矣魯亦豈可<lb/>
　晏然受之乎愚謂二臣不能諫止而為之使是亦從<lb/>
　君於昏者也義又見隱七年齊來聘○康侯胡氏曰滕<lb/>
　定公薨世子定為三年之喪父兄百官皆不欲曰吾<lb/>
　宗國魯先君莫之行也喪紀益廢民習於耳目而不<lb/>
　察後世以日易月人子安而行之不知春秋之義無<lb/>
<pb n="4a"/>　君臣之禮豈不惜哉<lb/>
二年春王正月𦵏簡王<lb/>
　髙氏曰五月而葬諸侯之禮也可以見同軌之不至<lb/>
　矣<lb/>
鄭師伐宋<lb/>
　左氏曰楚令也許氏曰書伐宋者積鄭之疚義又見<lb/>
　隠二年鄭伐衛○木訥趙氏曰鄭成公固而不知機<lb/>
　彼鄭文鄭襄不幸無伯主楚兵脅之姑從楚以紓國<lb/>
<pb n="4b"/>　患而已成公之初堅附中華一折而從楚則至死不<lb/>
　變晉厲敗楚師三以諸侯伐鄭鄭可歸矣反受役於<lb/>
　楚以叛中國黄氏曰晉厲猶以力服之也今楚納宋<lb/>
　之叛臣悼公伐而取之義聲震天下逆順曉然矣尚<lb/>
　為楚伐宋邪<lb/>
夏五月庚寅夫人姜氏薨<lb/>
　髙氏曰此成公夫人也於襄公為母愚謂此為速葬<lb/>
　與葬齊姜起文也義又見文十六年姜氏薨<lb/>
<pb n="5a"/>六月庚辰鄭伯睔卒<hi>睔古囷切</hi>
　髙氏曰不書葬者以成公背中華故諸侯不㑹其𦵏<lb/>
　也大意見隠七年滕侯卒<lb/>
晉師宋師衛甯殖侵鄭<lb/>
　杜氏曰宋雖非卿師重故序衞上愚謂當時亦以國<lb/>
　之大小强弱為次也吕氏曰衛不稱師將尊師少也<lb/>
　蘇氏曰鄭雖以叛中國為辠而伐其喪非禮也愚謂<lb/>
　此其為伯者師也但知乗機以求志不知伐喪之非<lb/>
<pb n="5b"/>　禮若三王則行一不義而得天下弗為義又見莊十<lb/>
　年公侵宋<lb/>
秋七月仲孫蔑㑹晉荀罃宋華元衛孫林父曹人邾人<lb/>
于戚<lb/>
　戚見文元年左氏曰鄭成公疾子駟請息肩於晉公<lb/>
　曰楚君以鄭故親集矢於其目非異人任寡人也若<lb/>
　背之是棄力與言其誰暱我免寡人唯二三子鄭伯<lb/>
　睔卒於是子罕當國子駟為政子國為司馬晉師侵<lb/>
<pb n="6a"/>　鄭諸大夫欲從晉子駟曰官命未改㑹于戚謀鄭故<lb/>
　也孟獻子曰請城虎牢以偪鄭知武子曰善鄫之㑹<lb/>
　吾子聞崔子之言今不來矣滕薛小邾之不至皆齊<lb/>
　故也寡君之憂不唯鄭罃將復於寡君而請於齊得<lb/>
　請而告吾子之功也若不得請事將在齊吾子之請<lb/>
　諸侯之福也豈唯寡君頼之木訥趙氏曰合六國之<lb/>
　大夫而不加侵伐求所以服之之術而已晉所以皇<lb/>
　皇然速於得鄭者蓋鄭僖初立儻一為楚所羈則未<lb/>
<pb n="6b"/>　可以文告致是機㑹之不容失者不然一嵗之間三<lb/>
　合兵車何諸侯之不憚煩哉髙氏曰大夫而謀諸侯<lb/>
　之事專恣可知矣又為下文起也愚謂伯者功過如<lb/>
　此義又見隱九年㑹于防此則大夫自為㑹甚矣<lb/>
己丑葬我小君齊姜<lb/>
　杜氏曰三月而葬速義又見文十七年葬聲姜<lb/>
叔孫豹如宋<lb/>
　豹得臣之次子也僑如之弟亦稱穆子左氏曰穆叔<lb/>
<pb n="7a"/>　聘于宋通嗣君也義見隠七年齊來聘此又見僑如<lb/>
　得辠於魯而復世卿也○木訥趙氏曰叔孫氏自公<lb/>
　孫兹叔孫得臣再世為卿至叔孫僑如其横滋甚反<lb/>
　譖成公及季孫行父於晉事敗奔齊叔孫氏之黨沮<lb/>
　矣今襄公即位幼未能君盟㑹征伐專於仲孫蔑蔑<lb/>
　者孟獻子而季孫行父為正卿則耄矣故叔孫氏復<lb/>
　出而任聘問之事<lb/>
冬仲孫蔑㑹晉荀罃齊崔杼宋華元衞孫林父曹人邾<lb/>
<pb n="7b"/>人滕人薛人小邾人于戚遂城虎牢<lb/>
　遂城虎牢者先㑹謀于戚而後城虎牢也張氏曰虎<lb/>
　牢故東虢之邑鄭滅虢為制邑秦漢為成臯東有氾<lb/>
　水今孟州汜水縣有故虎牢城吕氏曰城虎牢所以<lb/>
　服鄭而拒楚鄭服則楚自逺荀罃城之非取其地而<lb/>
　有之也故不繫之鄭愚謂鄭既滅虢而據虎牢則虎<lb/>
　牢非鄭封内之邑諸侯本城亡國之虎牢故不繫之<lb/>
　鄭然此亦魯史之文耳左氏曰冬復㑹于戚齊崔武<lb/>
<pb n="8a"/>　子及滕薛小邾之大夫皆㑹知武子之言故也遂城<lb/>
　虎牢鄭人乃成木訥趙氏曰晉楚爭鄭五十年乍叛<lb/>
　乍服唯强是從鄭成一叛入楚而終身不復反以一<lb/>
　鄭不服天下諸侯為之不寧兵車之㑹無日而置今<lb/>
　晉悼謀制鄭之䇿而城虎牢虎牢巖險聞於天下楚<lb/>
　鄭倚之以抗中國今晉帥十國之大夫取而城之虎<lb/>
　牢既非鄭有鄭何恃以抗中國哉故雞澤之盟鄭不<lb/>
　伐而自至天下無兵者六年則城虎牢誠有功於天<lb/>
<pb n="8b"/>　下也愚謂城虎牢而中國安晉悼之功也然非天子<lb/>
　命又使大夫城之以逼鄭之喪則過也此亦同於召<lb/>
　陵城濮之功過矣<lb/>
楚殺其大夫公子申<lb/>
　左氏曰楚公子申為右司馬多受小國之賂以偪子<lb/>
　重子辛楚人殺之許氏曰嬰齊壬夫躬執楚政惡申<lb/>
　之偪以政殺之皆未詳信否義見莊二十六年曹殺<lb/>
　大夫<lb/>
<pb n="9a"/>三年春楚公子嬰齊帥師伐呉<lb/>
　左氏曰楚子重伐呉為簡之師克鳩兹至於衡山使<lb/>
　鄧廖帥組甲三百被練三千以侵呉呉人要而擊之<lb/>
　獲鄧廖其能免者組甲八十被練三百而已子重歸<lb/>
　旣飲至三日呉人伐楚取駕駕良邑也鄧瘳亦楚之<lb/>
　良也君子謂子重於是役也所獲不如所亡楚人以<lb/>
　是咎子重子重病之遂遇心疾而卒愚謂春秋為中<lb/>
　國害莫大於呉楚此其相為盛衰之由亦見王政不<lb/>
<pb n="9b"/>　綱而方國自相攻伐也義又見僖三年徐取舒<lb/>
公如晉<lb/>
　左氏曰始朝也高氏曰童子侯不朝王蓋不可接以<lb/>
　成人之禮也豈可反朝同列乎義又見僖十年公如<lb/>
　齊<lb/>
夏四月壬戌公及晉侯盟于長樗<lb/>
　張氏曰長樗近晉之地髙氏曰凡盟者必為壇於國<lb/>
　外故晉侯出其國都以與公盟左氏曰盟于長樗孟<lb/>
<pb n="10a"/>　獻子相公稽首知武子曰天子在而君辱稽首寡君<lb/>
　懼矣孟獻子曰以敝邑介在東表密邇仇讎寡君將<lb/>
　君是望敢不稽首義見隱元年盟于蔑○貫道王氏<lb/>
　曰襄公在幼安知朝晉之為禮其臣挾之以如晉欲<lb/>
　媚事晉耳兩君㑹盟少長不侔歃血詛神果由衷乎<lb/>
公至自晉<lb/>
　盟于長樗而至自晉者蓋公如晉則朝晉矣長樗之<lb/>
　盟乃朝後之事故東萊吕氏曰本謀如晉而以如晉<lb/>
<pb n="10b"/>　為重故不以長樗至義見桓二年公至自唐<lb/>
六月公㑹單子晉侯宋公衞侯鄭伯莒子邾子齊世子<lb/>
光己未同盟于雞澤<lb/>
　單子下同列國盟蓋襲柯陵之舊弊也杜氏曰雞澤<lb/>
　在廣平曲梁縣西南任氏曰地譜一名雞丘張氏曰<lb/>
　即洺州永平縣左氏曰晉為鄭服故且欲修呉好將<lb/>
　合諸侯使士匄告於齊曰寡君使匄以嵗之不易與<lb/>
　不虞之不戒寡君願與一二兄弟相見以謀不協請<lb/>
<pb n="11a"/>　君臨之使匄乞盟齊侯欲勿許而難為不協乃盟於<lb/>
　耏外六月公㑹單頃公及諸侯己未同盟于雞澤晉<lb/>
　侯使荀㑹逆呉子於淮上呉子不至康侯胡氏曰王<lb/>
　臣將命必惇信明義而後可以表正乎天下諸侯守<lb/>
　邦必尊主奉法而後可以保其社稷今王臣下與諸<lb/>
　侯約誓諸侯亦敢上與王臣要言斯大亂之道也義<lb/>
　又見莊十六年<lb/>
陳侯使袁僑如㑹戊寅叔孫豹及諸侯之大夫及陳袁<lb/>
<pb n="11b"/>僑盟<lb/>
　書叔孫豹及之者自魯言之也啖氏曰諸侯既盟而<lb/>
　袁僑乃至故大夫别與之為盟也左氏曰楚子辛為<lb/>
　令尹侵欲於小國陳成公使袁僑如㑹求成晉侯使<lb/>
　和組父告於諸侯秋叔孫豹及諸侯之大夫及陳袁<lb/>
　僑盟陳請服也君舉陳氏曰以大夫盟袁僑晉侯不<lb/>
　欲袁僑詘諸侯也雖然有諸侯在而大夫盟於是始<lb/>
　晉悼公為之也諸侯在而大夫自為盟而後大夫專<lb/>
<pb n="12a"/>　盟矣○康侯胡氏曰悼公盍亦増修徳政而謂袁僑<lb/>
　曰諸侯之盟事畢矣而吾子始來若再刑牲歃血要<lb/>
　質鬼神是瀆之也且吾子以帝王之胄習於禮義害<lb/>
　楚之政背夷即華此諸侯之願寡君之欲也雖㣲盟<lb/>
　誓天地鬼神實照臨之其惟同心糾逖王慝厚禮遣<lb/>
　之使往報焉足矣奚必汲汲使大夫盟哉孫氏曰諸<lb/>
　侯盟大夫又盟是大夫强而諸侯始失政也故十六<lb/>
　年溴梁之㑹戊寅大夫自盟政在大夫也孔子曰禄<lb/>
<pb n="12b"/>　之去公室五世矣政逮於大夫四世矣非獨魯也滔<lb/>
　滔者天下皆是也吕氏曰言君臣上下之失其所也<lb/>
秋公至自㑹<lb/>
　義見桓二年公至自唐<lb/>
冬晉荀罃帥師伐許<lb/>
　左氏曰許靈公事楚不㑹于雞澤冬知武子帥師伐<lb/>
　許貫道王氏曰許自新城以來不與中國盟㑹四十<lb/>
　餘年困於鄭而安於楚也荀罃輔晉苟能存陳芘鄭<lb/>
<pb n="13a"/>　則許必慕徳而歸之矣何為一狃於陳之如㑹而遽<lb/>
　求多於許邪義又見隱二年鄭伐衛<lb/>
四年春王三月己酉陳侯午卒<lb/>
　義見隱三年宋公卒此又為陳人圍頓起文也<lb/>
夏叔孫豹如晉<lb/>
　左氏曰穆叔如晉報知武子之聘也義見隠七年齊<lb/>
　來聘<lb/>
秋七月戊子夫人弋氏薨<hi>弋左氏榖梁作姒下同葉氏曰左氏榖梁不能辨二定乃<pb n="13b"/>以定姒之事言之遂誤以弋氏為姒氏愚案此既稱定姒不應哀公時復稱定姒當以公羊為正</hi>
　葉氏曰定弋襄公之妾母貫道王氏曰自成風以來<lb/>
　魯以廟祔二母為常矣魯之宗廟不肅失禮不經甚<lb/>
　矣義又見文四年風氏薨此又為公如晉起文也<lb/>
葬陳成公<lb/>
　義見隱三年葬宋穆公○貫道王氏曰鄭睔書卒不<lb/>
　書葬以其從於楚而中國諸侯不㑹其𦵏也陳午卒<lb/>
　而書葬以其從於中國而諸侯遣大夫㑹其葬也<lb/>
<pb n="14a"/>八月辛亥葬我小君定弋<hi>公羊作弋今從之</hi>
　髙氏曰死才三十二日遽以夫人之禮𦵏之又别為<lb/>
　之諡時公方七嵗耳愚謂童子侯何知當國大臣之<lb/>
　罪也義見文五年葬成風<lb/>
冬公如晉<lb/>
　左氏曰公如晉聽政義見僖十年公如齊<lb/>
陳人圍頓<lb/>
　左氏曰楚人使頓間陳而侵伐之故陳人圍頓髙氏<lb/>
<pb n="14b"/>　曰僖二十五年楚人圍陳納頓子于頓陳侯畏楚而<lb/>
　不敢討頓子恃楚而不事陳今陳復從中國而頓為<lb/>
　楚間故圍之皆未詳信否愚謂陳侯居喪且方歸中<lb/>
　國不修徳敎民外禦强楚而越喪興師圍楚之與國<lb/>
　以致宼比事而觀辠自見也義又見隠二年鄭伐衛<lb/>
五年春公至自晉<lb/>
　存耕趙氏曰居衰絰之中廢朝正之禮也義又見桓<lb/>
　二年公至自唐<lb/>
<pb n="15a"/>夏鄭伯使公子發來聘<lb/>
　左氏曰鄭子國來聘通嗣君也義見桓三年齊來聘<lb/>
叔孫豹鄫世子巫如晉<hi>鄫榖梁作繒</hi>
　公羊曰此何以書為叔孫豹率而與之俱也莒將滅<lb/>
　之故相與往殆乎晉也愚謂莒有滅鄫之勢故鄫託<lb/>
　魯以依晉其秋鄫人遂㑹于戚此為莒滅鄫起文也<lb/>
仲孫蔑衛孫林父㑹呉于善道<hi>公羊榖梁作稻</hi>
　許氏曰凡序呉者㑹我也殊呉者往㑹之也又見成<lb/>
<pb n="15b"/>　十五年善道范氏曰呉地左氏曰呉子使壽越如晉<lb/>
　辭不㑹于雞澤之故且請聽諸侯之好晉人將謂之<lb/>
　合諸侯使魯衞先㑹呉且告㑹期故孟獻子孫文子<lb/>
　㑹呉于善道貫道王氏曰晉悼復伯挾中國之諸侯<lb/>
　以制楚不患其力之不足也乃命魯衛之大夫先㑹<lb/>
　呉于善道又徧告於諸侯而㑹之是使中國胥為吳<lb/>
　之從也夫楚則攘之呉則㑹之是猶外抗大盗而内<lb/>
　延小竊也意者悼公患楚之方强急於攘之故不暇<lb/>
<pb n="16a"/>　為吳慮歟孔子曰人無逺慮必有近憂悼公之㑹吳<lb/>
　無逺慮矣義又見成十五年㑹呉于鍾離○貫道王<lb/>
　氏曰晉自景公始通吳然教之叛楚而未與之接也<lb/>
　厲公鍾離之㑹以六國之卿禮賔之則襲矣今悼公<lb/>
　將欲㑹吳使魯衛二卿先告㑹期不且變而加厲吳<lb/>
　爲封豕長蛇以薦食上國悼唘之矣<lb/>
秋大雩<lb/>
　左氏曰旱也義見桓五年<lb/>
<pb n="16b"/>楚殺其大夫公子壬夫<lb/>
　左氏曰楚人討陳叛故曰由令尹子辛實侵欲焉乃<lb/>
　殺之未詳信否義見莊二十六年曹殺大夫<lb/>
公㑹晉侯宋公陳侯衛侯鄭伯曹伯莒子邾子滕子薛<lb/>
伯齊世子光吴人鄫人于戚<hi>鄫榖梁作繒</hi>
　呉稱人㣲者也或曰呉楚大夫多稱人鄫序吳下者<lb/>
　鄫與吳皆子爵意伯主尊吳而忘其中外之别也戚<lb/>
　見文元年左氏曰㑹呉且命戍陳也髙氏曰此吳人<lb/>
<pb n="17a"/>　來㑹中國非若鍾離善道相向皆中國往㑹呉也夫<lb/>
　呉與楚類今中國諸侯屑與之㑹者為其能病楚也<lb/>
　殊不知彼能病楚則亦能病中國矣此中國之誤計<lb/>
　也觀呉自敗楚之後伐齊伐魯伐衛伐陳以至與晉<lb/>
　爭盟則其病中國可知矣義又見隠九年㑹于防及<lb/>
　隠二年㑹戎于潛<lb/>
公至自㑹<lb/>
　義見桓二年公至自唐<lb/>
<pb n="17b"/>冬戍陳<lb/>
　啖氏曰戍者以兵守之也榖梁曰戍陳内辭也貫道<lb/>
　王氏曰先書諸侯㑹于戚下又書諸侯救陳知諸侯<lb/>
　之戍不疑也左氏曰楚子囊為令尹范宣子曰我喪<lb/>
　陳矣楚人討貳而立子囊必改行而疾討陳陳近於<lb/>
　楚民朝夕急能無往乎有陳非吾事也無之而後可<lb/>
　冬諸侯戍陳張氏曰自桓文以來所以服陳者未聞<lb/>
　以兵守之也晉為安陳之計如此何以能保陳乎愚<lb/>
<pb n="18a"/>　謂於此見楚人之强中國之勞而不能支也○君舉<lb/>
　陳氏曰君子以悼公之伯業桓文之所不屑為也桓<lb/>
　公不戰而屈楚文公戰而屈楚自悼公通吳以制楚<lb/>
　矣㑹于戚于向于柤皆東境也而又戍陳以守之楚<lb/>
　誠强而晉誠下䇿也<lb/>
楚公子貞帥師伐陳<lb/>
　左氏曰子囊伐陳義見莊十年荆敗蔡師<lb/>
公㑹晉侯宋公衛侯鄭伯曹伯齊世子光救陳<hi>穀梁曹伯下有<pb n="18b"/>莒子邾子滕子薛伯八字</hi>
　左氏曰㑹于城棣以救之義見莊二十八年救鄭<lb/>
十有二月公至自救陳<lb/>
　以救陳出故以救陳至義見桓二年公至自唐<lb/>
辛未季孫行父卒<lb/>
　譏世卿也大意又見隱元年益師卒<lb/>
六年春王三月壬午杞伯姑容卒<lb/>
　左氏曰杞桓公卒義見隱三年宋公卒<lb/>
<pb n="19a"/>夏宋華弱來奔<hi>弱公羊作溺</hi>
　義見僖二十八年元咺奔晉<lb/>
秋𦵏杞桓公<lb/>
　義見隠三年葬宋穆公<lb/>
滕子來朝<lb/>
　左氏曰滕成公義見隠十一年滕薛來朝<lb/>
莒人滅鄫<lb/>
　義見莊十年齊滅譚○案鄫懼莒而求庇於晉晉與<lb/>
<pb n="19b"/>　之為戚之㑹矣坐視其滅而不問此伯業之所以卑<lb/>
　也吕氏曰是時禮義衰絶滅國弑君皆目見之熟不<lb/>
　為甚異故雖晉悼號為賢君亦莫能正也<lb/>
冬叔孫豹如邾<lb/>
　左氏曰穆叔如邾聘且修平義見僖七年齊來聘<lb/>
季孫宿如晉<lb/>
　宿行父之子武子也木訥趙氏曰宿父喪未期而執<lb/>
　使命知世卿以固位而已襄公幼弱蓋非公意宿自<lb/>
<pb n="20a"/>　為之義又見隠七年齊來聘<lb/>
十有二月齊侯滅萊<lb/>
　左氏曰二年春齊侯伐萊萊人使正輿子賂夙沙衛<lb/>
　以索牛馬皆百匹齊師乃還齊姜薨齊侯使諸姜婦<lb/>
　來送葬召萊子萊子不㑹故晏弱城東陽以逼之六<lb/>
　年齊侯滅萊萊恃謀也於鄭子國之來聘也四月晏<lb/>
　弱城東陽而遂圍萊甲寅堙之環城傳於堞及杞桓<lb/>
　公卒之月乙未王湫帥師及正輿子棠人軍齊師齊<lb/>
<pb n="20b"/>　師大敗之丁未入萊萊共公浮柔奔棠正輿子王湫<lb/>
　奔莒莒人殺之四月陳無宇獻萊宗器於襄宫晏弱<lb/>
　圍棠丙辰而滅之未詳信否邦衡胡氏曰齊之謀萊<lb/>
　久矣自宣七年公㑹齊侯伐萊至九年又伐之及是<lb/>
　凡四十年乃滅萊則齊侯處心積慮豈不可甚辠歟<lb/>
　義又見莊十年齊滅譚○公羊曰曷為不言萊君出<lb/>
　奔國滅君死之正也<lb/>
七年春郯子來朝<lb/>
<pb n="21a"/>　義見隠十一年滕薛來朝<lb/>
夏四月三卜郊不從乃免牲<lb/>
　義見僖三十一年此但三卜少殊耳<lb/>
小邾子來朝<lb/>
　左氏曰小邾穆公義見隠十一年滕薛來朝<lb/>
城費<lb/>
　費張氏曰沂州費縣左氏曰南遺為費宰叔仲昭伯<lb/>
　為隧正欲善季氏而求媚於南遺謂遺請城費吾多<lb/>
<pb n="21b"/>　與而役故季氏城費貫道王氏曰天子有分土無分<lb/>
　民諸侯則無分土矣大夫食禄於其邑未有城而守<lb/>
　者也故曰家不藏甲邑無百雉之城夫是以上下相<lb/>
　保莫敢覬覦季孫固有無君之心而城費則魯襄之<lb/>
　失政可知矣邦衡胡氏曰春秋邑而城者多矣費為<lb/>
　季氏邑則見季氏之强而設險以自固也其後南蒯<lb/>
　以費叛而季孫帥師墮費則知邑不可以設險矣書<lb/>
　者非但譏不時勞民而已蓋為恃險者戒也義又見<lb/>
<pb n="22a"/>　隱七年城中丘○存耕趙氏曰先是季友立僖公於<lb/>
　是賜以汶陽之田及費季氏有費以來更三世傳七<lb/>
　十五年未嘗欲城也行父死未畢喪而費城於夏四<lb/>
　月非時非制始有以張公室之意也禄去公室自城<lb/>
　費始康侯胡氏曰書城費乃履霜堅冰之戒用人不<lb/>
　惟其賢惟其世豈不殆哉君舉陳氏曰經至定十二<lb/>
　年墮費蓋始見於此<lb/>
秋季孫宿如衞<lb/>
<pb n="22b"/>　存耕趙氏曰宿代父為政甫兹用事不俟免喪而如<lb/>
　衛如晉殆無虚嵗何汲汲如此蓋以締私交而固其<lb/>
　執政之柄義又見隠七年齊來聘<lb/>
八月螽<hi>公羊榖梁作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
　義見桓五年<lb/>
冬十月衛侯使孫林父來聘壬戌及孫林父盟<lb/>
　左氏曰衛孫文子來聘且拜武子之言而尋孫桓子<lb/>
　之盟公登亦登叔孫穆子相趨進曰諸侯之㑹寡君<lb/>
<pb n="23a"/>　未嘗後衛君今吾子不後寡君寡君未知所過吾子<lb/>
　其少安孫子無辭亦無悛容穆叔曰孫子必亡為臣<lb/>
　而君過而不悛亡之本也義見成三年荀庚來聘<lb/>
楚公子貞帥師圍陳<lb/>
　邦衡胡氏曰前書伐陳未足以克陳也此書圍陳則<lb/>
　以兵合而守之書此以見楚之憑陵中國極矣屢書<lb/>
　公子貞帥師亦見貞之專楚也義又見莊十年荆敗<lb/>
　蔡師<lb/>
<pb n="23b"/>十有二月公㑹晉侯宋公陳侯衞侯曹伯莒子邾子于<lb/>
鄬<hi>于軌切穀梁或作䧦</hi>
　左氏曰楚子囊圍陳㑹于鄬以救之杜氏曰鄬鄭地<lb/>
　謀救陳陳侯逃歸故不書救也愚謂書此以見晉之<lb/>
　救陳而為陳侯逃歸起文也<lb/>
鄭伯髠頑如㑹未見諸侯丙戌卒于鄵<hi>七報切又采南切頑公羊榖梁作原鄵作操</hi>
　公羊曰鄵者何鄭之邑也趙氏曰諸侯死書名此則<lb/>
<pb n="24a"/>　為上文言鄭伯如㑹下不可又言鄭伯髠頑卒又不<lb/>
　可上言鄭伯如㑹下但言髠頑卒所以於如㑹時書<lb/>
　名以便文也義見隐三年宋公卒<lb/>
陳侯逃歸<lb/>
　左氏曰陳人患楚慶虎慶寅謂楚人曰吾使公子黄<lb/>
　往而執之楚人從之二慶告陳侯於㑹曰楚人執公<lb/>
　子黄矣君若不來羣臣不忍社稷宗廟懼有二圖陳<lb/>
　侯逃歸康侯胡氏曰上二年諸侯戍陳今楚來伐諸<lb/>
<pb n="24b"/>　侯又救之亦既勤矣為陳侯計者下令國中大申儆<lb/>
　備立太子以固守親聽命於諸侯謀禦敵之䇿當是<lb/>
　時晉君方明八卿和睦諸侯聽命必能致力於陳矣<lb/>
　不此之顧棄儀衛而逃歸此匹夫之事耳夫義路也<lb/>
　禮門也輕棄中國惟强者之懼是不能由是路出入<lb/>
　是門其曰逃歸可謂深切著明矣義又見僖五年鄭<lb/>
　伯逃歸<lb/>
八年春王正月公如晉<lb/>
<pb n="25a"/>　左氏曰公如晉朝且聽朝聘之數義見僖十年公如<lb/>
　齊○孫氏曰公前年㑹諸侯于鄬不至者公自鄬朝<lb/>
　晉也未詳信否<lb/>
夏葬鄭僖公<lb/>
　義見隱三年葬宋穆公<lb/>
鄭人侵蔡獲蔡公子燮<hi>息協切榖梁作濕</hi>
　左氏曰鄭子國子耳侵蔡獲司馬公子燮鄭人皆喜<lb/>
　唯子産不順曰小國無文徳而有武功禍莫大焉楚<lb/>
<pb n="25b"/>　人來討能無從乎從之晉師必至晉楚伐鄭自今鄭<lb/>
　國不四五年弗得寧矣子國怒之曰爾何知國有大<lb/>
　命而有正卿童子言焉將為戮矣愚謂鄭伯居喪而<lb/>
　遣兵侵蔡又獲其大夫辠自著矣義又見僖元年獲<lb/>
　莒挐○黄氏曰僖公方葬鄭乃侵楚之與國以挑釁<lb/>
　此子産所以獨憂而不旋踵致楚之師髙氏曰師未<lb/>
　嘗敗績而遽獲其大夫有以見民不親上而委之於<lb/>
　敵矣<lb/>
<pb n="26a"/>季孫宿㑹晉侯鄭伯齊人宋人衞人邾人于邢丘<lb/>
　任氏曰邢丘故邢國河内平臯縣也邢自邢丘遷襄<lb/>
　國又遷夷儀左氏曰㑹于邢丘以命朝聘之數使諸<lb/>
　侯之大夫聽命劉氏曰公在也曷為大夫㑹晉侯公<lb/>
　反矣未至也公正月如晉反未至國令季孫宿復往<lb/>
　㑹耳○孫氏曰邢丘之㑹公在晉也晉侯不與公㑹<lb/>
　而與季孫宿㑹者襄公幼弱政在季氏故也晉為盟<lb/>
　主棄其君而與其臣何以宗諸侯晉侯之惡亦可見<lb/>
<pb n="26b"/>　矣前說近是義又見隱九年㑹于防<lb/>
公至自晉<lb/>
　義見桓二年公至自唐<lb/>
莒人伐我東鄙<lb/>
　左氏曰莒人伐我東鄙以疆鄫田未詳信否義見隠<lb/>
　二年鄭人伐衛○張氏曰莒人滅鄫而魯不問伯主<lb/>
　不討所以興伐魯之師也<lb/>
秋九月大雩<lb/>
<pb n="27a"/>　左氏曰旱也義見桓五年<lb/>
冬楚公子貞帥師伐鄭<lb/>
　左氏曰楚子囊伐鄭討其侵蔡也子駟子國子耳欲<lb/>
　從楚子孔子蟜子展欲待晉子駟曰周詩有之曰俟<lb/>
　河之清人壽幾何兆云詢多職競作羅謀之多族民<lb/>
　之多違事滋無成民急矣姑從楚以紓吾民晉師至<lb/>
　吾又從之敬恭幣帛以待來者小國之道也犧牲玉<lb/>
　帛待於二竟以待强者而庇民焉宼不為害民不罷<lb/>
<pb n="27b"/>　病不亦可乎子展曰小所以事大信也小國無信兵<lb/>
　亂日至亡無日矣五㑹之信今將背之雖楚救我將<lb/>
　安用之親我無成鄙我是欲不可從也不如待晉晉<lb/>
　君方明四軍無闕八卿和睦必不棄鄭楚師遼逺糧<lb/>
　食將盡必將速歸何患焉舍之聞之杖莫如信完守<lb/>
　以老楚杖信以待晉不亦可乎子駟曰詩云謀夫孔<lb/>
　多是用不集發言盈庭誰敢執其咎如匪行邁謀是<lb/>
　用不得于道請從楚騑也受其咎乃及楚平使王子<lb/>
<pb n="28a"/>　伯騈告於晉曰君命敝邑修而車賦儆而師徒以討<lb/>
　亂略蔡人不從敝邑之人不敢寧處悉索敝賦以討<lb/>
　於蔡獲司馬燮獻於邢丘今楚來討曰汝何故稱兵<lb/>
　於蔡焚我郊保憑陵我城郭敝邑之衆夫婦男女不<lb/>
　皇啟處以相救也剪焉傾覆無所控告民死亡者非<lb/>
　其父兄即其子弟夫人愁痛不知所庇民知窮困而<lb/>
　受盟於楚孤也與其二三臣不能禁止不敢不告知<lb/>
　武子使行人子員對之曰君有楚命亦不使一介行<lb/>
<pb n="28b"/>　李告於寡君而即安於楚君之所欲也誰敢違君寡<lb/>
　君將帥諸侯以見於城下唯君圖之康侯胡氏曰鄭<lb/>
　介大國之間困强楚之令欲息肩於晉若能信任仁<lb/>
　賢以禮法自守而親比四鄰必能保其封境楚雖大<lb/>
　何畏焉而加兵於蔡無故怒楚所謂不修文徳而有<lb/>
　武功者也楚人來討不從則力不敵從之則晉師必<lb/>
　至晉楚争鄭自兹弗得寧矣義又見莊十年荆敗蔡<lb/>
　師<lb/>
<pb n="29a"/>晉侯使士匄來聘<lb/>
　左氏曰晉范宣子來聘且拜公之辱告將用師於鄭<lb/>
　義見隱七年齊來聘<lb/>
九年春宋災<hi>公羊作火非也</hi>
　左氏曰宋災樂喜為司城以為政使伯氏司里火所<lb/>
　未至徹小屋塗大屋陳畚挶具綆缶備水器量輕重<lb/>
　蓄水潦積土塗廵丈城繕守備表火道使華臣具正<lb/>
　徒令隧正納郊保奔火所使華閱討右官庀其司向<lb/>
<pb n="29b"/>　戍討左亦如之使樂遄庀刑器亦如之使皇鄖命校<lb/>
　正出馬工正出車備甲兵庀武守使西鉏吾庀府守<lb/>
　令司宫巷伯儆宫未詳信否義見莊二十年○髙氏<lb/>
　曰宋自昭文以來亂敗相屬三書宋災見人事之不<lb/>
　修舉近可以知逺言小可以知大也<lb/>
夏季孫宿如晉<lb/>
　左氏曰季武子如晉報宣子之聘也義見僖七年齊<lb/>
　來聘<lb/>
<pb n="30a"/>五月辛酉夫人姜氏薨<lb/>
　杜氏曰姜氏成公母義見文十六年姜氏薨<lb/>
秋八月癸未葬我小君穆姜<lb/>
　杜氏曰四月而𦵏速義又見文十七年𦵏聲姜<lb/>
冬公㑹晉侯宋公衞侯曹伯莒子邾子滕子薛伯杞伯<lb/>
小邾子齊世子光伐鄭十二月己亥同盟于戲<lb/>
　杜氏曰戲鄭地左氏曰諸侯伐鄭庚午季武子齊崔<lb/>
　杼宋皇鄖從荀罃士匄門於鄟門衞北宫括曹人邾<lb/>
<pb n="30b"/>　人從荀偃韓起門於師之梁滕人薛人從欒黶士魴<lb/>
　門於北門把人郳人從趙武魏絳斬行栗甲戌師於<lb/>
　汜令於諸侯曰修器備盛餱糧歸老幼居疾於虎牢<lb/>
　肆眚圍鄭鄭人恐乃行成中行獻子曰遂圍之以待<lb/>
　楚人之救也而與之戰不然無成知武子曰許之盟<lb/>
　而還師以敝楚人吾三分四軍與諸侯之銳以逆來<lb/>
　者於我未病楚不能矣猶愈於戰暴骨以逞不可以<lb/>
　争大勞未艾君子勞心小人勞力先王之制也諸侯<lb/>
<pb n="31a"/>　皆不欲戰乃許鄭成十一月己亥同盟于戲鄭服也<lb/>
　將盟鄭六卿公子騑公子發公子嘉公孫輒公孫蠆<lb/>
　公孫舍之及其大夫門子皆從鄭伯晉士莊子為載<lb/>
　書曰自今日既盟之後鄭國不唯晉命是聽而或有<lb/>
　異志者有如此盟公子騑趨進曰天禍鄭國使介居<lb/>
　二大國之間大國不加徳音而亂以要之使其鬼神<lb/>
　不獲歆其禋祀其民人不獲享其土利夫婦辛苦墊<lb/>
　隘無所厎告自今日既盟之後鄭國不唯有禮與强<lb/>
<pb n="31b"/>　可以庇民者是從而敢有異志者亦如之荀偃曰改<lb/>
　載書公孫舍之曰昭大神要言焉若可改也大國亦<lb/>
　可叛也知武子謂獻子曰我實不徳而要人以盟豈<lb/>
　禮也哉非禮何以主盟姑盟而退修徳息師而來終<lb/>
　必獲鄭何必今日我之不徳民將棄我豈唯鄭若能<lb/>
　休和逺人將至何恃於鄭乃盟而還存耕趙氏曰襄<lb/>
　公有祖母之喪而同於㑹伐罪自見矣愚謂此亦伯<lb/>
　者功過之事也義又見莊十六年<lb/>
<pb n="32a"/>楚子伐鄭<lb/>
　左氏曰楚子伐鄭子駟將及楚平子孔子蟜曰與大<lb/>
　國盟口血未乾而背之可乎子駟子展曰吾盟固云<lb/>
　唯强是從今楚師至晉不我救則楚强矣盟誓之言<lb/>
　豈敢背之且要盟無質神弗臨也所臨唯信信者言<lb/>
　之瑞也善之主也是故臨之神明不蠲要盟背之可<lb/>
　也乃及楚平公子罷戎入盟同盟於中分楚莊夫人<lb/>
　卒王未能定鄭而歸晉侯歸謀所以息民魏絳請施<lb/>
<pb n="32b"/>　舍輸積聚以貸自公以下茍有積者盡出之國無滯<lb/>
　積亦無困人公無禁利亦無貪民祈以幣更賔以特<lb/>
　牲器用不作車服從給行之期年國乃有節三駕而<lb/>
　楚不能與爭存耕趙氏曰鄭從楚則晉伐從晉則楚<lb/>
　伐兩面受師實自取也不曰晉中國也吾宗也楚南<lb/>
　蠻也異姓也但曰大國曽無中外之辨愚謂可見王<lb/>
　道既壞中外混淆小役大弱役强而已矣義又見莊<lb/>
　十年荆敗蔡師<lb/>
<pb n="33a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷二十<lb/>
</p>

  </div>
            <div>
                <head>春秋本義卷二十一</head>
    <p>
<pb n="1a"/>欽定四庫全書<lb/>
　春秋本義卷二十一　　　元　程端學　撰<lb/>
　　　襄公<lb/>
十年春公㑹晉侯宋公曹伯莒子邾子滕子薛伯把伯<lb/>
小邾子齊世子光㑹吳于柤<hi>莊加切</hi>
　㑹吳見㑹于鍾離柤張氏曰後漢彭城國𫝊陽縣有<lb/>
　柤水左氏曰㑹于柤㑹吳子壽夢也○髙氏曰左傳<lb/>
　昭公六年楚公子棄疾如晉過鄭鄭伯勞諸柤則柤<lb/>
<pb n="1b"/>　者鄭地而楚人所由之道也吳在柤諸侯因徃與吳<lb/>
　㑹以謀楚焉然吳人者名謀楚而實窺中國者也而<lb/>
　晉合諸侯從之與鍾離之㑹同然鍾離之㑹諸侯之<lb/>
　大夫徃從吳至戚之㑹吳來從諸侯今柤之㑹則諸<lb/>
　侯復親徃從吳矣義又見成十五年㑹吳于鍾離○<lb/>
　貫道王氏曰晉方患楚欲通吳而吳道多阻今於彭<lb/>
　城之柤㑹吳道其來路也悼公以十一國之君賔吳<lb/>
　吳始横矣爭長之漸兆矣<lb/>
<pb n="2a"/>夏五月甲午遂滅偪陽<hi>偪榖梁作傅</hi>
　杜氏曰因柤㑹而滅之故曰遂偪陽妘姓國彭城傅<lb/>
　陽縣也張氏曰即徐州沛縣左氏曰晉荀偃士匄請<lb/>
　伐偪陽而封宋向戌焉荀罃曰城小而固勝之不武<lb/>
　弗勝為笑固請丙寅圍之弗克諸侯之師久於偪陽<lb/>
　荀偃士匄請於荀罃曰水潦將降懼不能歸請班師<lb/>
　知伯怒投之以機出於其閒曰女成二事而後告余<lb/>
　余恐亂命以不女違女既勤君而與諸侯牽帥老夫<lb/>
<pb n="2b"/>　以至於此既無武守而又欲易余辠曰是實班師不<lb/>
　然克矣余羸老也可重任乎七日不克必爾乎取之<lb/>
　五月庚寅荀偃士匄帥卒攻偪陽親受矢石甲午滅<lb/>
　之書曰遂滅偪陽言自㑹也以與向戌向戌辭曰君<lb/>
　若猶辱鎮撫宋國而以偪陽光啓寡君羣臣安矣其<lb/>
　何貺如之若專賜臣是臣興諸侯以自封也其何辠<lb/>
　大焉敢以死請乃予宋公未詳信否許氏曰晉之威<lb/>
　徳未能服逺躬率諸侯㑹吳而因道用師滅人之國<lb/>
<pb n="3a"/>　恃衆剽利無復伯討則中國之禮義盡矣義又見莊<lb/>
　十年齊滅譚○存耕趙氏曰㑹吳非矣滅偪陽何哉<lb/>
　古之人行一不義殺一不辜雖得天下不為悼公欲<lb/>
　通吳之道而滅偪陽以亂易亂也莘老孫氏曰若晉<lb/>
　者所謂因諸侯而為利名恤災救患而實自封殖者<lb/>
　也<lb/>
公至自㑹<lb/>
　義見桓二年公至自唐<lb/>
<pb n="3b"/>楚公子貞鄭公孫輒帥師伐宋<lb/>
　二大夫皆帥師省文耳左氏曰楚子囊鄭子耳伐宋<lb/>
　師于訾母髙氏曰鄭背盟主而即楚又與楚人同伐<lb/>
　與國辠不容誅也義又見莊十年荆敗蔡師<lb/>
晉師伐秦<lb/>
　左氏曰九年秦景公使士雃乞師於楚將以伐晉楚<lb/>
　子許之子囊曰不可當今吾不能與晉爭晉君類能<lb/>
　而使之舉不失選官不易方其卿讓於善其大夫不<lb/>
<pb n="4a"/>　失守其士競於教其庶人力於農穡商工皁𨽻不知<lb/>
　遷業韓厥老矣知罃稟焉以為政范匄少於中行偃<lb/>
　而上之使佐中軍韓起少於欒黶士魴上之使佐上<lb/>
　軍魏絳多功以趙武為賢而為之佐君明臣忠上讓<lb/>
　下競當是時也晉不可敵事之而後可君其圖之王<lb/>
　曰吾既許之矣雖不及晉必將出師秋楚子師於武<lb/>
　城以為秦援秦人侵晉晉饑弗能報也十年晉荀罃<lb/>
　伐秦報其侵也未詳信否朩訥趙氏曰楚既得鄭則<lb/>
<pb n="4b"/>　兵及於宋勢也楚鄭伐宋晉不救宋而伐秦非所以<lb/>
　伯也<lb/>
秋莒人伐我東鄙<lb/>
　左氏曰莒人閒諸侯之有事也故伐我東鄙義見隱<lb/>
　二年鄭伐衞○髙氏曰魯國卿大夫唯私室之務則<lb/>
　公室之不競冝矣且去年同盟于戲今年又㑹于柤<lb/>
　又方同㑹伐鄭退受莒兵而不能禦魯必有以取之<lb/>
　也<lb/>
<pb n="5a"/>公會晉侯宋公衞侯曹伯莒子邾子齊世子光滕子薛<lb/>
伯把伯小邾子伐鄭<lb/>
　吕氏曰齊世子光序諸侯上主㑹者爲之也春秋不<lb/>
　改所以示譏言上下之無禮文專以強弱事勢爲先<lb/>
　後也愚謂薛杞二伯序於諸子之下亦然此亦功過<lb/>
　之舉義又見隱二年鄭伐衞<lb/>
冬盜殺鄭公子騑公子發公孫輒<hi>騑公羊穀梁作斐陸氏曰據字子駟冝爲</hi>
　<hi>騑</hi>
<pb n="5b"/>　騑子駟發子國輒子耳也孫氏曰盜者微賤之稱左<lb/>
　氏曰初子駟與尉止有爭將禦諸侯之師而黜其車<lb/>
　尉止獲又與之爭子駟抑尉止曰爾車非禮也遂弗<lb/>
　使獻初子駟爲田洫司氏堵氏侯氏子師氏皆喪田<lb/>
　焉故五族聚羣不逞之人因公子之徒以作亂於是<lb/>
　子駟當國子國爲司馬子耳爲司空子孔爲司徒尉<lb/>
　止司臣侯晉堵女父子師僕帥賊以入晨攻執政於<lb/>
　西宫之朝殺子駟子國子耳劫鄭伯以如北宫子孔<lb/>
<pb n="6a"/>　知之故不死書曰盜言無大夫焉子西聞盜不儆而<lb/>
　出尸而追盜盜入於北宫乃歸授甲臣妾多逃器用<lb/>
　多喪子産聞盜爲門者庀羣司閉府庫愼閉藏完守<lb/>
　備成列而後出兵車十七乘尸而攻盜於北宫子蟜<lb/>
　帥國人助之殺尉止子師僕盜衆盡死侯晉奔晉堵<lb/>
　女父司臣尉翩司齊奔宋子孔當國爲載書以位序<lb/>
　聽政辟大夫諸司門子弗順將誅之子産止之請爲<lb/>
　之焚書子孔不可曰爲書以定國衆怒而焚之是衆<lb/>
<pb n="6b"/>　爲政也國不亦難乎子産曰衆怒難犯專欲難成合<lb/>
　二難以安國危之道也不如焚書以安衆子得所欲<lb/>
　衆亦得安不亦可乎專欲無成犯衆興禍子必從之<lb/>
　乃焚書於倉門之外衆而後定髙氏曰爲大夫而見<lb/>
　殺於盜則其所以在人上者可知也孫氏曰盜一日<lb/>
　而殺三卿鄭伯失刑政也○康侯胡氏曰卿大夫者<lb/>
　君之陪貳政之本也本強則精神折衝聞有偃息談<lb/>
　笑而郤敵國之兵勝千里之難者矣乃至於身不能<lb/>
<pb n="7a"/>　保而盜得殺之於朝安在其爲陪貳乎邦衡胡氏曰<lb/>
　盜乘釁而至者也茍無釁隙盜豈敢犯哉三子者不<lb/>
　能佐時憂國日尋干戈何異負販小人而乗君子之<lb/>
　器乎如此則盜之招也殺之何悔哉<lb/>
戍鄭虎牢<lb/>
　不言諸侯戍之者蒙上諸侯伐鄭之文也城虎牢不<lb/>
　言鄭而戍言鄭未詳案左氏言鄭及晉平豈爲鄭戍<lb/>
　之歟然下書楚救鄭次年鄭復侵宋則左氏之說又<lb/>
<pb n="7b"/>　可疑姑闕以俟知者張氏曰前年戍陳不能制楚以<lb/>
　保陳矣又踵前轍而勞諸侯以戍守罷敝中國豈伯<lb/>
　主服人之道乎愚謂亦以見晉之眷鄭如此而鄭之<lb/>
　反覆如彼也義又見五年戍陳○案成湯東征西夷<lb/>
　怨南征北狄怨武王克商通道於九夷八蠻今晉之<lb/>
　伯區區與楚爭鄭戍鄭雖足以少戢問鼎之氣而功<lb/>
　烈之卑如此王伯之道厥效較然有天下者可以知<lb/>
　所擇矣<lb/>
<pb n="8a"/>楚公子貞帥師救鄭<lb/>
　左氏曰楚子囊救鄭十一月諸侯之師還鄭而南至<lb/>
　於陽陵楚師不退知武子欲退曰今我逃楚楚必驕<lb/>
　驕則可與戰矣欒黶曰逃楚晉之恥也合諸侯以益<lb/>
　恥不如死我將獨進師遂進己亥與楚師夾潁而軍<lb/>
　子蟜曰諸侯旣有成行必不戰矣從之將退不從亦<lb/>
　退退楚必圍我猶將退也不如從楚亦以退之宵涉<lb/>
　潁與楚人盟欒黶欲伐鄭師荀罃不可曰我實不能<lb/>
<pb n="8b"/>　禦楚又不能庇鄭鄭何罪不如致怨焉而還今伐其<lb/>
　師楚必救之戰而不克爲諸侯笑克不可命不如還<lb/>
　也丁未諸侯之師侵鄭北鄙而歸楚人亦還愚謂春<lb/>
　秋凡書救皆彼善於此者也此書楚救鄭非許之也<lb/>
　見楚人之強而敢與中國爭衡也楚强而與中國爭<lb/>
　衡則足反居上首顧居下王綱墜人道亂矣義又見<lb/>
　莊十年荆敗蔡師<lb/>
公至自伐鄭<lb/>
<pb n="9a"/>　義見桓二年公至自唐<lb/>
十有一年春王正月作三軍<lb/>
　杜氏曰萬二千五百人爲軍増立中軍左氏曰季武<lb/>
　子將作三軍告叔孫穆子曰請爲三軍各征其軍穆<lb/>
　子曰政將及子子必不能武子固請之穆子曰然則<lb/>
　盟諸乃盟諸僖閎詛諸五父之衢正月作三軍三分<lb/>
　公室而各有其一三子各毁其乗季氏使其乗之人<lb/>
　以其役邑入者無征不入者倍征孟氏使半爲臣若<lb/>
<pb n="9b"/>　子若弟叔孫氏使盡爲臣不然不舍孔氏曰往前民<lb/>
　皆屬公國家自有二軍若非征伐不屬三子故三子<lb/>
　自以其邑之民以爲己之私乗今旣三分公室所分<lb/>
　得者即是已有不須更立私乗故三家各自壞舊時<lb/>
　車乗部伍分以足成三軍也役謂供官力役即唐之<lb/>
　丁也邑謂賦稅若唐之租調也季氏使所分得國内<lb/>
　三分有一之人以其役與邑皆來入季氏者則無公<lb/>
　征若不以入季氏者則使公家倍征之設利害以懼<lb/>
<pb n="10a"/>　民敺之使入己耳民畏倍征則盡歸季氏所分得者<lb/>
　無一入公也叔孫氏臣其子弟不臣其父兄謂取二<lb/>
　分而二歸公也孟氏取其半又如叔孫所取其中止<lb/>
　取其半又以半歸公取一分而三分歸公也故昭五<lb/>
　年傳云季氏盡征之叔孫臣其子弟孟氏取其半焉<lb/>
　劉氏曰至襄而作三軍也明襄之前未有三軍也及<lb/>
　其舍之也又曰舎中軍明二軍猶在也孫氏曰古者<lb/>
　天子六軍大國三軍次國二軍小國一軍魯次國而<lb/>
<pb n="10b"/>　作三軍亂聖王之制也莘老孫氏曰蓋三桓而欲弱<lb/>
　公室強私家不量其力之可否而頓作一軍春秋以<lb/>
　爲亂王制竭民力書曰作三軍也○髙氏曰所謂大<lb/>
　國三軍次國二軍小國一軍乃兵數之大率如此其<lb/>
　實皆藏於農歳役不過三日此先王之法也魯次國<lb/>
　也雖合二軍必天子以牙璋起之然後取之於農耳<lb/>
　亦何俟於作哉三分公室各取其一而作爲三軍王<lb/>
　法所不容也故不書作中軍而云作三軍者雖二軍<lb/>
<pb n="11a"/>　亦不可作所以辠三桓也<lb/>
夏四月四卜郊不從乃不郊<lb/>
　義見成十年此但四卜少殊耳<lb/>
鄭公孫舎之帥師侵宋<lb/>
　左氏曰鄭人患晉楚之故諸大夫曰不從晉國幾亡<lb/>
　楚弱於晉晉不吾疾也晉疾楚將辟之何爲而使晉<lb/>
　師致死於我楚不敢敵而後可固與也子展曰與宋<lb/>
　爲惡諸侯必至吾從之盟楚師至吾又從之則晉怒<lb/>
<pb n="11b"/>　甚矣晉能驟來楚將不能吾乃固與晉大夫說之使<lb/>
　疆埸之司惡於宋宋向戌侵鄭大獲子展曰師而伐<lb/>
　宋可矣若我伐宋則諸侯之伐我必疾吾乃聽命焉<lb/>
　且告於楚楚師至吾乃與之盟而重賂晉師乃免矣<lb/>
　夏鄭子展侵宋未詳信否獻可杜氏曰甚哉鄭之不<lb/>
　道也介於晉楚不能以尊中國爲心以致二國交伐<lb/>
　不已今復侵宋以起諸侯之伐義又見莊十年公侵<lb/>
　宋<lb/>
<pb n="12a"/>公會晉侯宋公衞侯曹伯齊世子光莒子邾子滕子薛<lb/>
伯杞伯小邾子伐鄭<lb/>
　左氏曰諸侯伐鄭己亥齊大子光宋向戌先至於鄭<lb/>
　門於東門其莫晉荀罃至於西郊東侵舊許衞孫林<lb/>
　父侵其北鄙六月諸侯會於北林師於向右還次於<lb/>
　鎖圍鄭觀兵於南門西濟於濟隧髙氏曰齊光十年<lb/>
　在滕子薛伯上已爲僭矣此會又在莒子邾子上於<lb/>
　是爲甚見世子之益驕貫道王氏曰悼公進光不以<lb/>
<pb n="12b"/>　禮光亦不自安於禮卒之見弑冝也愚謂此亦功過<lb/>
　之舉義又見隱二年鄭伐衞<lb/>
秋七月己未同盟于亳城北<hi>亳公羊榖梁作京葉氏曰當從二傳京鄭邑太叔所封也未詳孰是</hi>
　杜氏曰亳城鄭地任氏曰偃師也故湯都左氏曰鄭<lb/>
　人懼乃行成同盟于亳范宣子曰不愼必失諸侯諸<lb/>
　侯道敝而無成能無貳乎乃盟載書曰凡我同盟毋<lb/>
　藴年毋壅利毋保姦毋留慝救災患恤禍亂同好惡<lb/>
<pb n="13a"/>　奬王室或閒玆命司愼司盟名山名川羣神羣祀先<lb/>
　王先公七姓十二國之祖明神殛之俾失其民隊命<lb/>
　亡民踣其國家義見莊十六年○師氏曰案去年秋<lb/>
　諸侯伐鄭者晉悼之初駕今伐鄭而盟于亳城北者<lb/>
　再駕也伐鄭而㑹于蕭魚者三駕也左氏謂晉侯謀<lb/>
　所以急民三駕而楚不能爭者此也<lb/>
公至自伐鄭<lb/>
　義見桓二年公至自唐○葉氏曰前出而伐鄭者未<lb/>
<pb n="13b"/>　知鄭服而盟也告伐鄭而已今雖盟而非其出告之<lb/>
　事故復以伐鄭致也<lb/>
楚子鄭伯伐宋<lb/>
　鄭至是與楚人三伐宋辠自見也義又見莊十年荆<lb/>
　敗蔡師<lb/>
公會晉侯宋公衞侯曹伯齊世子光莒子邾子滕子薛<lb/>
伯杞伯小邾子伐鄭會于蕭魚<lb/>
　杜氏曰蕭魚鄭地鄭服而諸侯會左氏曰諸侯悉師<lb/>
<pb n="14a"/>　以復伐鄭鄭人使良霄大宰石㚟如楚告將服於晉<lb/>
　曰孤以社稷之故不能懷君君若能以玉帛綏晉不<lb/>
　然則武震以攝威之孤之願也楚人執之諸侯之師<lb/>
　觀兵於鄭東門鄭人使王子伯駢行成晉趙武入盟<lb/>
　鄭伯鄭子展出盟晉侯會于蕭魚赦鄭囚皆禮而歸<lb/>
　之納斥候禁侵掠晉侯使叔肸告於諸侯蘓氏曰鄭<lb/>
　與會也自八年後晉楚爭鄭三年之閒晉人四以諸<lb/>
　侯伐鄭楚輒救之晉用知罃之謀未嘗與楚人戰至<lb/>
<pb n="14b"/>　是楚不能應遂全師以服鄭於是鄭固與晉二十餘<lb/>
　年楚不能爭程子曰鄭不可信而晉悼公推誠以待<lb/>
　人信之不疑至哉誠之能感人也邦衡胡氏曰所謂<lb/>
　彼善於此者也其郤楚之功亦庶幾召陵城濮之風<lb/>
　焉義又見隱二年鄭伐衞○黄氏曰案左氏所載鄭<lb/>
　之侵宋者鄭子展謀欲從晉故伐宋以致諸侯之師<lb/>
　而後與之也諸侯伐鄭而同盟于亳城北者時鄭方<lb/>
　行成故盟諸侯使毋貳也楚子鄭伯又伐宋者楚未<lb/>
<pb n="15a"/>　知鄭之隂已附晉尚率鄭以伐宋而鄭姑從之也晉<lb/>
　又會諸侯伐鄭而會于蕭魚者鄭於是始決於從晉<lb/>
　也楚執行人良霄者鄭已從晉使告於楚楚無以制<lb/>
　之而姑執其行人以泄憤也夫鄭自公子騑公子發<lb/>
　公子輒三人決於從楚故鄭歳受晉楚迭至之兵三<lb/>
　子旣爲盜所殺子展當國改謀從晉知所向背矣然<lb/>
　不即安於晉必伐宋致師待晉師再伐已而後藉以<lb/>
　絶楚恐非謀國之要策若晉悼極力求鄭卒成蕭魚<lb/>
<pb n="15b"/>　之㑹則伯功之盛也<lb/>
公至自會<lb/>
　程子曰兵不加鄭故書至自會竊疑魯大蕭魚之功<lb/>
　出雖以伐鄭告而歸以會告爾然不敢質也義見桓<lb/>
　二年公至自㑹<lb/>
楚人執鄭行人良霄<hi>音消榖梁作宵</hi>
　杜氏曰良霄公孫輒之子伯有也左氏傳見上文髙<lb/>
　氏曰此著晉之所以得鄭也鄭伯使良霄告絶於楚<lb/>
<pb n="16a"/>　楚人怒而執之雖執之亦不伐鄭是不能得鄭也不<lb/>
　能得鄭者勢分於吳也勢分於吳無如之何故執良<lb/>
　霄以舒其憤懣不平之氣自是不復出師以與晉爭<lb/>
　斯見楚力盡於此矣鄭於是乎堅從晉也<lb/>
冬秦人伐晉<lb/>
　報去年伐秦之役也晉無故伐秦秦又報復之皆憤兵<lb/>
　也義見隱七年戎伐凡伯<lb/>
十有二年春王三月莒人伐我東鄙圍台季孫宿帥師<lb/>
<pb n="16b"/>救台遂入鄆<hi>台榖梁作邰</hi>
　台杜氏曰琅邪費縣南有台亭鄆東鄆也見成九年<lb/>
　孫氏曰莒背蕭魚之㑹伐我東鄙圍台公羊曰大夫<lb/>
　無遂事此其言遂事何公不得爲政爾榖梁曰受命<lb/>
　而救台不受命而入鄆惡季孫宿也康侯胡氏曰台<lb/>
　在邦域之中而專行之非有無君之心者不敢爲也<lb/>
　昭公逐定無正夫豈一朝一夕之故哉其所由來者<lb/>
　漸矣義又見隱二年鄭伐衞莒入向○貫道王氏曰<lb/>
<pb n="17a"/>　魯自鄫亡而莒實爲鄰伐魯東鄙屢矣小國旣滅鄫<lb/>
　又求多於魯台費之境也故宿出救而入鄆他時取<lb/>
　鄆疆鄆田而季氏之費廣袤踰封君則實自宿始強<lb/>
　也<lb/>
夏晉侯使士魴來聘<lb/>
　左氏曰晉士魴來聘且拜師義見隱七年齊來聘<lb/>
秋九月吳子乗卒<lb/>
　存耕趙氏曰吳前此不書卒自戚之會列於諸侯故<lb/>
<pb n="17b"/>　乗以死赴於中國義見文十八年秦伯卒<lb/>
冬楚公子貞帥師侵宋<lb/>
　義見莊十年荆敗蔡師<lb/>
公如晉<lb/>
　義見僖十年公如齊<lb/>
十有三年春公至自晉<lb/>
　髙氏曰見公在外不朝正於廟也義又見桓二年公<lb/>
　至自唐<lb/>
<pb n="18a"/>夏取邿<hi>音詩公羊作詩</hi>
　滅而言取見宣九年杜氏曰邿小國任城亢父縣有<lb/>
　邿亭義見莊十年齊滅譚<lb/>
秋九月庚辰楚子審卒<lb/>
　髙氏曰楚共王也義見文十八年秦伯卒<lb/>
冬城防<lb/>
　朩訥趙氏曰魯有二防一近宋隱十年伐宋取防是<lb/>
　也一近齊隱九年公會齊侯于防是也魯旣事晉而<lb/>
<pb n="18b"/>　外齊懼有齊師故城防以備之明年齊卒有圍成之<lb/>
　役髙氏曰厥後齊髙厚伐我北鄙圍防則城防者畏<lb/>
　齊也義見隱七年城中丘○貫道王氏曰自季氏城<lb/>
　費而後各城其私邑防臧氏之邑所謂以防求爲後<lb/>
　於魯者也武仲據邑以請非以其城池之固乎未詳<lb/>
　是否<lb/>
十有四年春王正月季孫宿叔老會晉士匄齊人宋人<lb/>
衞人鄭公孫蠆曹人莒人邾人滕人薛人把人小邾人<lb/>
<pb n="19a"/>會吳于向<hi>蠆勅蘧切公羊作蠆下同</hi>
　叔老公孫嬰齊子叔老齊子也書人微者也杜氏曰<lb/>
　向鄭地邦衡胡氏曰春秋書内大夫出會未有兩卿<lb/>
　同行者此言季孫叔老見襄公失政小人之用事者<lb/>
　衆矣義又見成十五年會吳于鍾離髙氏曰四卿帥<lb/>
　師自成公始二卿列會自襄公始邦衡胡氏曰兩卿<lb/>
　出會大夫旣見於襄兩卿及盟諸侯又見於哀以戒<lb/>
　後世小人不可使至衆衆必亂邦矣<lb/>
<pb n="19b"/>三月乙未朔日有食之<lb/>
　義見隱三年<lb/>
夏四月叔孫豹會晉荀偃齊人宋人衞北宫括鄭公孫<lb/>
蠆曹人莒人邾人滕人薛人把人小邾人伐秦<hi>括公羊作結</hi>
　左氏曰諸侯之大夫從晉侯伐秦以報櫟之役也晉<lb/>
　侯待於竟使六卿帥諸侯之師以進及涇不濟叔向<lb/>
　見叔孫穆子穆子賦匏有苦葉叔向退而具舟魯人<lb/>
　莒人先濟鄭子蟜見衞北宫懿子曰與人而不固取<lb/>
<pb n="20a"/>　惡莫甚焉若社稷何懿子說二子見諸侯之師而勸<lb/>
　之濟濟涇而次秦人毒涇上流師人多死鄭司馬子<lb/>
　蟜帥鄭師以進師皆從之至於棫林不獲成焉荀偃<lb/>
　令曰鷄鳴而駕塞井夷竈唯余馬首是瞻欒黶曰晉<lb/>
　國之命未是有也余馬首欲東乃歸下軍從之左史<lb/>
　謂魏莊子曰不待中行伯乎莊子曰夫子命從帥欒<lb/>
　伯吾帥也吾將從之從帥所以待夫子也伯游曰吾令<lb/>
　實過悔之何及多遺秦禽乃命大還晉人謂之遷延之<lb/>
<pb n="20b"/>　役未詳是否髙氏曰春夏興師煩擾中國邦衡胡氏<lb/>
　曰秦强敵也其與晉交伐久矣十一年又伐晉是好<lb/>
　亂也然非不可懷來者晉遽合諸侯之師以伐之而<lb/>
　以征伐之權委諸大夫失刑政矣○朩訥趙氏曰用<lb/>
　諸侯之兵以報已怨辠也然自是一伐秦終春秋之<lb/>
　世秦不敢復侵晉<lb/>
己未衞侯衎出奔齊<hi>左氏榖梁無衎字葉氏曰闕文也</hi>
　左氏曰衞獻公戒孫文子甯惠子食皆服而朝日旰<lb/>
<pb n="21a"/>　不召而射鴻於囿二子從之不釋皮冠而與之言二<lb/>
　子怒孫文子如戚孫蒯入使公飲之酒使大師歌巧<lb/>
　言之卒章大師辭師曹請爲之初公有嬖妾使師曹<lb/>
　誨之琴師曹鞭之公怒鞭師曹三百故師曹欲歌之<lb/>
　以怒孫子以報公公使歌之遂誦之蒯懼告文子文<lb/>
　子曰君忌我矣弗先必死并帑於戚而入見蘧伯玉<lb/>
　曰君之暴虐子所知也大懼社稷之傾覆將若之<lb/>
　何對曰君制其國臣敢奸之雖奸之庸知愈乎遂行<lb/>
<pb n="21b"/>　從近關出公使子蟜子伯子皮與孫子盟於丘宫孫<lb/>
　子皆殺之四月己未子展奔齊公如鄄使子行於孫<lb/>
　子孫子又殺之公出奔齊孫氏追之敗公徒於阿澤鄄<lb/>
　人執之初尹公佗學射於庾公差庾公差學射於公<lb/>
　孫丁二子追公公孫丁御公子魚曰射爲背師不射<lb/>
　爲戮射爲禮乎射兩軥而還尹公佗曰子爲師我則<lb/>
　逺矣乃反之公孫丁授公轡而射之貫臂子鮮從公<lb/>
　及竟公使祝宗告亡且告無罪定姜曰無神何告若<lb/>
<pb n="22a"/>　有不可誣也有辠若何告無舎大臣而與小臣謀一<lb/>
　辠也先君有冢卿以爲師保而蔑之二辠也余以巾<lb/>
　櫛事先君而暴妾使余三辠也告亡而已無告無辠<lb/>
　衞人立公孫剽孫林父甯殖相之以聽命於諸侯師<lb/>
　曠侍於晉侯晉侯曰衞人出其君不亦甚乎對曰或<lb/>
　者其君實甚良君將賞善而刑淫養民如子蓋之如<lb/>
　天容之如地民奉其君愛之如父母仰之如日月敬<lb/>
　之如神明畏之如雷霆其可出乎夫君神之主也民<lb/>
<pb n="22b"/>　之望也若困民之主匱神之祀百姓絶望社稷無主<lb/>
　將安用之弗去何爲天生民而立之君使司牧之勿<lb/>
　使失性有君而爲之貳使師保之勿使過度是故天<lb/>
　子有公諸侯有卿卿置側室大夫有貳宗士有朋友<lb/>
　庶人工商皁隷牧圉皆有親暱以相輔佐也善則賞<lb/>
　之過則匡之患則救之失則革之自王以下各有父<lb/>
　兄子弟以補察其政史爲書瞽爲詩工誦箴諫大夫<lb/>
　規誨士傳言庶人謗商旅於市百工獻藝故夏書曰<lb/>
<pb n="23a"/>　遒人以朩鐸徇于路官師相規工執藝事以諫正月<lb/>
　孟春於是乎有之諫失常也天之愛民甚矣豈其使<lb/>
　一人肆於民上以從其淫而棄天地之性必不然矣<lb/>
　康侯胡氏曰臣而逐君其辠已眀矣君擅一國之名<lb/>
　寵神之主而民之望也何可出也所爲見逐無乃肆<lb/>
　於民上縱其淫虐以棄天地之性乎春秋端本清源<lb/>
　故不書所逐之臣而以自奔爲名所以警乎人君者<lb/>
　爲後世鑒也愚謂自成七年書孫林父出奔晉十四<lb/>
<pb n="23b"/>　年書孫林父自晉歸於衞又見於鍾離善道之會又<lb/>
　來聘而遂盟而終之以衞侯出奔則權臣逆命晉厲<lb/>
　黨惡皆可爲後世鑒不特衞侯之不君也義又見桓<lb/>
　十五年鄭突奔蔡<lb/>
莒人侵我東鄙<lb/>
　髙氏曰莒自滅鄫之後凡四伐我矣義見隱二年鄭<lb/>
　伐衞<lb/>
秋楚公子貞帥師伐吳<lb/>
<pb n="24a"/>　義見僖三年徐取舒<lb/>
冬季孫宿會晉士匄宋華閱衞孫林父鄭公孫蠆莒人<lb/>
邾人于戚<lb/>
　戚見文元年左氏曰晉侯問衞故於中行獻子對曰<lb/>
　不如因而定之衞有君矣伐之未可以得志而勤諸<lb/>
　侯君其定衞以待時乎冬會于戚謀定衞也張氏曰<lb/>
　前書衞侯之奔此列孫林父於衞足見晉伯主抑君<lb/>
　而臣是助具書於策則晉大夫之黨孫林父辠惡自<lb/>
<pb n="24b"/>　見貫道王氏曰戚林父邑也合列國於孫氏私邑抑<lb/>
　君而臣是助非正名之義矣是役列國之大夫爲會<lb/>
　政在大夫不可反矣髙氏曰剽逐其君而篡其位王<lb/>
　法所不容而晉合諸侯以定之無王之甚也義又見<lb/>
　文十一年會于承筐○黃氏曰荀偃本亦弑賊故爲<lb/>
　逆賊孫林父謀而成其亂於孫林父之私邑凡今年<lb/>
　春列國之會于向者大半不至亦可見人心之公而<lb/>
　晉悼坐荀偃之誤不少矣自是至剽賊而衎歸有二<lb/>
<pb n="25a"/>　君者十年晉實爲之也以悼公之賢而有此惜哉蓋<lb/>
　公怠矣明年遂薨<lb/>
十有五年春宋公使向戌來聘二月己亥及向戌盟于<lb/>
劉<hi>髙氏曰凡因聘而盟者必在國内如成三年晉侯使荀庚來聘衞侯使孫良夫來聘丙午及荀庚盟丁未及孫良夫盟十一年晉侯使郤犫來聘己丑及郤犫盟襄七年衞侯使孫林父來聘壬戌及孫林父盟是也劉蓋王畿采地豈有來聘魯而逺盟於劉者乎蓋下文有劉夏傳者因以爲春夏之夏與文四年夏逆婦姜于齊同文故誤增于劉二字耳</hi>
　義見成三年晉荀庚來聘<lb/>
<pb n="25b"/>劉夏逆王后于齊<lb/>
　杜氏曰劉采地夏名也劉夏非卿故書名也任氏曰<lb/>
　劉夏書名士也愚謂天子嫁女於諸侯使同姓主之<lb/>
　娶后亦使同姓主之故魯史得書於策而春秋因以<lb/>
　見義耳常山劉氏曰昏姻者人倫之本王后者天下<lb/>
　之母劉夏非三公而逆后是不重人倫之本不尊天<lb/>
　下之母禮何以興風化何以成乎○莘老孫氏曰天<lb/>
　子無親逆之禮逆后則使三公春秋書逆后者二祭<lb/>
<pb n="26a"/>　公得行禮而又書之者譏遂事也劉夏之逆則以非<lb/>
　三公譏之春秋周王十二而逆后者惟二足知非禮<lb/>
　則書也<lb/>
夏齊侯伐我北鄙圍成公救成至遇<lb/>
　成見桓六年杜氏曰遇魯地左氏曰齊侯圍成貳於<lb/>
　晉故也公羊曰其言至遇何不敢進也髙氏曰齊於<lb/>
　是貳晉是時衞侯在齊季孫宿爲戚之會以定衞而<lb/>
　齊不與齊固有憾於諸國矣而猶懷夫袁婁之恥者<lb/>
<pb n="26b"/>　也伐我北鄙以此之故魯於是時已三分其民而公<lb/>
　室卑弱已不足以當敵故書公救成至遇以見意焉<lb/>
　愚謂齊侯伐魯固無王矣然自晉士匄會林父定衞<lb/>
　剽而齊始背盟成魯邑也而書救又書至遇則王綱<lb/>
　不振襄不能君三家分魯舉形可見自此至十八年<lb/>
　齊五伐魯故又爲十八年諸侯同圍齊起文也○君<lb/>
　舉陳氏曰自宣之季年内不言君將於是書救成而<lb/>
　不敢進矣無惑乎三家之專魯也<lb/>
<pb n="27a"/>季孫宿叔孫豹帥師城成郛<hi>成公羊作郕</hi>
　杜氏曰郛郭也髙氏曰成郛壞而以非時城之也此<lb/>
　孟孫之邑而季孫叔孫帥師城之者見三家相黨以<lb/>
　備齊爲名而興役之衆故其城堅固可守卒爲魯患而<lb/>
　不可墮也定十二年公圍成是也義又見隱七年城<lb/>
　中丘○邦衡胡氏曰城築二十有九大夫帥師而城<lb/>
　者三見文襄之際大夫張矣故帥師而城者皆三家<lb/>
　也<lb/>
<pb n="27b"/>秋八月丁巳日有食之<lb/>
　義見隱三年<lb/>
邾人伐我南鄙<lb/>
　左氏曰邾人伐我南鄙使告於晉晉將爲會以討邾<lb/>
　莒晉侯有疾乃止晉悼公卒遂不克會貫道王氏曰<lb/>
　邾屬於齊而黨於莒齊莒來伐故邾亦效尤義見隱<lb/>
　二年鄭伐衞○許氏曰政在君則民一民一則國强<lb/>
　政在臣則民二民二則國弱魯自文襄失政大夫益<lb/>
<pb n="28a"/>　竊國靈齊與邾莒交伐其國不競甚矣無他民分於<lb/>
　桓故也<lb/>
冬十有一月癸亥晉侯周卒<lb/>
　義見隱三年宋公卒○黃氏曰悼公生十四年而立<lb/>
　三十而卒其經營楚鄭時方二十四五功視桓文而<lb/>
　德過之嗚呼盛哉朩訥趙氏曰晉室中僨三郤誅厲<lb/>
　公弑悼公以公族自外入繼即位之初慨然思復文<lb/>
　公之業一爲宋圍彭城而得諸侯再奪鄭虎牢而得<lb/>
<pb n="28b"/>　陳鄭外抗強楚蕭魚之會不戰不盟楚不敢爭鄭不<lb/>
　忍叛雖召陵之役不是過也其功業直將俎豆文公<lb/>
　於百載之上襄成靈厲有慙德矣以傳觀之所以成<lb/>
　伯業者抑亦内外兩治者歟其爲國也施舍已責逮<lb/>
　鰥寡振廢滯康乏困救災患禁淫慝薄賦斂宥罪戾<lb/>
　舉不失職官不易方爵不踰德師不陵正旅不偪官<lb/>
　民無謗言所以復伯業若傳果無溢美則悼公直出<lb/>
　桓文之上餘見僖三十二年晉侯重耳卒<lb/>
<pb n="29a"/>十有六年春王正月葬晉悼公<lb/>
　髙氏曰三月而葬簡也義又見隱三年葬宋穆公<lb/>
　存耕趙氏曰平公彪欲合諸侯以爲榮不待期而葬<lb/>
　父使下從大夫之禮無人心矣<lb/>
三月公會晉侯宋公衞侯鄭伯曹伯莒子邾子薛伯把<lb/>
伯小邾子于湨梁戊寅大夫盟<hi>湨古闃切</hi>
　蘇氏曰衞侯剽也二十五年衞侯入於夷儀衎也二<lb/>
　君皆稱衞侯猶鄭突及儀皆稱鄭伯也孫氏曰湨梁<lb/>
<pb n="29b"/>　晉地杜氏曰湨水出河内軹縣東南至温入河鷄澤<lb/>
　會重序諸侯今此閒無異事即諸侯大夫可知左氏<lb/>
　曰平公即位羊舌肸爲傅張君臣爲中軍司馬祈奚<lb/>
　韓襄欒盈士鞅爲公族大夫虞丘書爲乗馬御改服<lb/>
　修宫烝於曲沃警守而下會于湨梁命歸侵田公羊<lb/>
　曰諸侯在是其言大夫盟何信在大夫也君若贅旒<lb/>
　然榖梁曰湨梁之會諸侯失正矣義又見隱元年盟<lb/>
　于蔑○髙氏曰爲討邾莒也邾莒連伐魯魯使告於<lb/>
<pb n="30a"/>　晉晉悼公將爲會以討之遇疾乃止平公即位遂成<lb/>
　父志夫居喪而出會失盟主之禮矣是時齊有崔髙<lb/>
　衞有孫甯六卿分晉三家柄魯禄去公室浸以衰微<lb/>
　聖人因此盟以著喪亂之階康侯胡氏曰上二年春<lb/>
　會于向十有四國之大夫也夏會伐秦十有三國之<lb/>
　大夫也冬會于戚七國之大夫也此三會皆國之大<lb/>
　事也使大夫專之而諸侯不與焉是列國之君不自<lb/>
　爲政弗躬弗親禮樂征伐已自大夫出矣況悼公旣<lb/>
<pb n="30b"/>　没晉平初立無先公之明也君若贅旒而大夫張亦<lb/>
　宜矣夫豈一朝一夕之故哉善惡積於至微而不可<lb/>
　掩常情忽於未兆而弗預謀趙籍韓䖍魏斯爲諸侯<lb/>
　之勢見矣有國者謹於禮而不敢忽此春秋以待後<lb/>
　世之意也<lb/>
晉人執莒子邾子以歸<lb/>
　左氏曰以我故執邾宣公莒犂比公且曰通齊楚之<lb/>
　使劉氏曰邾莒交伐魯將討焉而悼公卒平公即位<lb/>
<pb n="31a"/>　知莒子邾子之可以討矣而未知己之不可以討也<lb/>
　用亂治亂用不肖治不肖禍乃始作非正本之意也<lb/>
　孟子曰惟天吏則可以伐之夫孟子可謂知本矣何<lb/>
　氏曰諸侯有辠當歸京師不得自治之録以歸惡其<lb/>
　專也<lb/>
齊侯伐我北鄙<lb/>
　義見隱二年鄭伐衞亦爲諸侯同圍齊起文也<lb/>
夏公至自會<lb/>
<pb n="31b"/>　義見桓二年公至自唐○貫道王氏曰書至於齊伐<lb/>
　之後見諸侯之會未散而齊己抗矣<lb/>
五月甲子地震<lb/>
　義見文九年<lb/>
叔老會鄭伯晉荀偃衞甯殖宋人伐許<lb/>
　髙氏曰晉卿主兵而先鄭伯者臣不可過君也宋稱<lb/>
　人微者也宋當在諸國之上今列衞甯殖下故知微<lb/>
　者也愚謂二者皆魯史之文也邦衡胡氏曰衞甯殖<lb/>
<pb n="32a"/>　出其君其惡大矣鄭伯荀偃會之伐許是黨惡也義<lb/>
　又見隱二年鄭伐衞<lb/>
秋齊侯伐我北鄙圍成<hi>公羊作郕</hi>
　成見桓六年義見隱二年鄭伐衞亦爲諸侯同圍齊<lb/>
　起文也<lb/>
大雩<lb/>
　義見桓五年<lb/>
冬叔孫豹如晉<lb/>
<pb n="32b"/>　左氏曰穆叔如晉聘且言齊故晉人曰以寡君之未<lb/>
　禘祀與民之未息不然不敢忘穆叔曰以齊人之朝<lb/>
　夕釋憾於敝邑之地是以大請敝邑之急朝不及夕<lb/>
　引領西望曰庶幾乎比執事之閒恐無及也見中行<lb/>
　獻子賦圻父獻子曰偃知辠矣敢不從執事以同恤<lb/>
　社稷而使魯及此見范宣子賦鴻鴈之卒章宣子曰<lb/>
　匄在此敢使魯無鳩乎義見隱七年齊來聘<lb/>
　春秋本義卷二十一<lb/>
</p>

  </div>
            <div>
                <head>春秋本義卷二十二</head>
    <p>
<pb n="1a"/>欽定四庫全書<lb/>
　春秋本義卷二十二　　　元　程端學　撰<lb/>
　　　襄公<lb/>
十有七年春王二月庚午邾子牼卒<hi>牼苦耕切公羊榖梁作瞷</hi>
　邾子宣公也大意見隱七年滕侯卒此又爲其冬邾<lb/>
　人伐我南鄙起文也○孫氏曰前年晉人執邾子以<lb/>
　歸此書邾子卒者晉人尋赦之也<lb/>
宋人伐陳<lb/>
<pb n="1b"/>　義見隱二年鄭伐衞<lb/>
夏衞石買帥師伐曹<lb/>
　左氏曰衞孫蒯田于曹隧飲馬於重丘毁其缾重丘<lb/>
　人閉門而訽之曰親逐而君爾父爲厲是之不憂而<lb/>
　何以田爲夏衞石買孫蒯伐曹曹人愬於晉未詳信<lb/>
　否義見隱二年鄭伐衞又爲十八年晉執石買起文<lb/>
　也<lb/>
秋齊侯伐我北鄙圍桃齊髙厚帥師伐我北鄙圍防<hi>桃公羊作</hi>
<pb n="2a"/>　<hi>洮左氏無齊字</hi>
　杜氏曰桃弁縣東南有桃墟左氏曰齊人以其未得<lb/>
　志於我故秋齊侯伐我北鄙圍桃髙厚圍臧紇于防<lb/>
　師自陽關逆臧孫至於旅松聊叔紇臧疇臧賈帥甲<lb/>
　三百宵犯齊師送之而復齊師去之髙氏曰齊爲二<lb/>
　師以交攻魯其恃衆暴寡如此況齊魯仍世昏姻之<lb/>
　國也數年之閒見伐不已見魯政之衰矣義又見隱<lb/>
　二年鄭伐衞亦爲諸侯同圍齊起文也<lb/>
<pb n="2b"/>九月大雩<lb/>
　義見桓五年<lb/>
宋華臣出奔陳<lb/>
　義見僖二十八年元咺奔晉<lb/>
冬邾人伐我南鄙<lb/>
　左氏曰爲齊故也愚謂邾宣公卒未踰年悼公居喪<lb/>
　興兵以伐魯其辠著矣義又見隱二年鄭伐衞○高<lb/>
　氏曰邾之先君以伐魯而爲晉所執旣歸而卒嗣子<lb/>
<pb n="3a"/>　在喪而復興兵伐我者叛晉與齊也齊人使之修先<lb/>
　君之怨此祝柯之㑹所以復見執也<lb/>
十有八年春白狄來<lb/>
　義見僖二十九年介葛盧來○髙氏曰辠中國不當<lb/>
　與之交接也且宣八年晉師白狄伐秦是晉强而附<lb/>
　晉伐秦也成九年秦人白狄伐晉是秦强而附秦伐<lb/>
　晉也劉氏曰蕃服於中國無事焉其於天子世一見<lb/>
　則諸侯雖善其交際不得而通也是以春秋不與者<lb/>
<pb n="3b"/>　所以懲淫慝一内外也周公致太平越裳氏九譯而<lb/>
　獻白雉公曰君子德不及焉不享其贄此乃天子而<lb/>
　讓也況列國之君守藩之臣乎<lb/>
夏晉人執衞行人石買<lb/>
　左氏曰晉人執衞行人石買於長子爲曹故也黃氏<lb/>
　曰爲石買無故伐曹而執之也然不當因其爲行人<lb/>
　而執之張氏曰案石買之執有三失焉舎大而治小<lb/>
　一也行人非所執二也不歸於京師三也義又見莊<lb/>
<pb n="4a"/>　二十七年齊執鄭詹○劉氏曰假晉欲明天子之禁<lb/>
　修方伯之義黜叛夫而誅亂臣者則莫如正孫蒯之<lb/>
　惡而諸侯服矣今置所先而收所後急所輕而緩所<lb/>
　重伯者之討固有若是乎夫賞不當其功罰不當其<lb/>
　辠不祥莫大焉大惡不舉小過必察猶不當其辠也<lb/>
秋齊侯伐我北鄙<hi>侯公羊作師左氏或作師</hi>
　許氏曰齊人四年之閒六伐我鄙而四圍邑又從邾<lb/>
　莒以助其虐雖魯有以取之然諸侯相陵未有若是<lb/>
<pb n="4b"/>　者也是以動天下之兵幾亡其國義又見隱二年鄭<lb/>
　伐衞亦爲諸侯同圍齊起文也<lb/>
冬十月公會晉侯宋公衞侯鄭伯曹伯莒子邾子滕子<lb/>
薛伯把伯小邾子同圍齊<lb/>
　同圍者共圍也諸不言同而此言同者因舊史之文<lb/>
　而不革也劉氏曰同圍之者猶曰環之也左氏曰齊<lb/>
　侯伐我北鄙晉侯伐齊將濟河獻子以朱絲係玉二<lb/>
　瑴而禱曰齊環怙恃其險負其衆庶棄好背盟陵虐<lb/>
<pb n="5a"/>　神主曾臣彪將率諸侯以討焉其官臣偃實先後之<lb/>
　苟捷有功無作神羞官臣偃無敢復濟惟爾有神裁<lb/>
　之沈玉而齊冬十月㑹於魯濟尋湨梁之言同伐齊<lb/>
　齊侯禦諸平隂塹防門而守之廣里夙沙衞曰不能<lb/>
　戰莫如守險弗聽諸侯之士門焉齊人多死范宣子<lb/>
　告析文子曰吾知子敢匿情乎魯人莒人皆請以車<lb/>
　千乗自其鄉入旣許之矣若入君必失國子盍圖之<lb/>
　子家以告公公恐晏嬰聞之曰君固無勇而又聞是<lb/>
<pb n="5b"/>　弗能久矣齊侯登巫山以望晉師晉人使司馬斥山<lb/>
　澤之險雖所不至必斾而䟽陳之使乗車者左實右<lb/>
　僞以斾先與曳柴而從之齊侯見之畏其衆也乃脫<lb/>
　歸丙寅晦齊師夜遁十一月丁夘朔入平隂遂從齊<lb/>
　師夙沙衞連大車以塞隧而殿殖綽郭最曰子殿國<lb/>
　師齊之辱也子姑先乎乃代之殿衞殺馬於隘以塞<lb/>
　道晉州綽及之射殖綽中肩兩矢夾脰曰止將爲三<lb/>
　軍獲不止將取其衷顧曰爲私誓州綽曰有如日乃<lb/>
<pb n="6a"/>　弛弓而自後縛之其右具丙亦舎兵而縛郭最皆衿<lb/>
　甲面縛坐於中軍之皷下晉人欲逐歸者魯衞請攻<lb/>
　險己夘荀偃士匄以中軍克京兹乙酉魏絳欒盈以<lb/>
　下軍克邿趙武韓起以上軍圍盧弗克十二月戊戌<lb/>
　及秦周伐雍門之萩范鞅門於雍門其御追喜以戈<lb/>
　殺犬於門中孟莊子斬其槆以爲公琴己亥焚雍門<lb/>
　及西郭南郭劉難士弱率諸侯之師焚申池之竹木<lb/>
　壬寅焚東郭北郭范鞅門於揚門州綽門於東閭左<lb/>
<pb n="6b"/>　驂迫還於東門中以枚數闔齊侯駕將走郵棠大子<lb/>
　與郭榮扣馬曰師速而疾略也將退矣君何懼焉且<lb/>
　社稷之主不可以輕輕則失衆君必待之將犯之大<lb/>
　子抽劒斷鞅乃止甲辰東侵及濰南及沂葉氏曰靈<lb/>
　公以十五年伐我北鄙至是連伐我者五嵗再圍成<lb/>
　又圍桃圍防我之虐於諸侯未有甚於齊也故嘗以<lb/>
　叔孫豹請於晉於是荀偃從之而諸侯之師無不盡其<lb/>
　力則是雖以魯出而所以圍齊不以魯也故圍齊之城<lb/>
<pb n="7a"/>　周其四門非共惡之能若是乎周公封蔡曰睦乃四<lb/>
　隣夫不能睦其鄰亦不能睦其國也國何以守義又<lb/>
　見僖十九年宋圍曹<lb/>
曹伯負芻卒于師<lb/>
　此亦紀實事以起葬曹成公之文耳義見隱三年宋<lb/>
　公卒<lb/>
楚公子午帥師伐鄭<lb/>
　左氏曰鄭子孔欲去諸大夫將叛晉而起楚師以去<lb/>
<pb n="7b"/>　之使告子庚子庚弗許楚子聞之使楊豚尹冝告子<lb/>
　庚曰國人謂不榖主社稷而不出師死不從禮不榖<lb/>
　即位於今五年師徒不出人其以不榖爲自逸而忘<lb/>
　先君之業矣大夫圖之其若之何子庚歎曰君王其<lb/>
　謂午懷安乎吾以利社稷也見使者稽首而對曰諸<lb/>
　侯方睦於晉臣請嘗之若可君而繼之不可収師而<lb/>
　退可以無害君亦無辱子庚帥師治兵於汾於是子<lb/>
　蟜伯有子張從鄭伯伐齊子孔子展子西守二子知<lb/>
<pb n="8a"/>　子孔之謀完守入保子孔不敢會楚師楚師伐鄭次<lb/>
　於魚陵右師城上棘遂涉潁次於旃然蔿子馮公子<lb/>
　格率銳師侵費滑胥靡獻於雍梁右回梅山侵鄭東<lb/>
　北至於蟲牢而反子庚門於純門信於城下而還涉<lb/>
　於魚齒之下甚雨及之楚師多凍役徒幾盡晉人聞<lb/>
　有楚師師曠曰不害吾驟歌北風又歌南風南風不<lb/>
　競多死聲楚必無功董叔曰天道多在西北南師不<lb/>
　時必無功叔向曰在其君之德也義見莊十年荆敗<lb/>
<pb n="8b"/>　蔡師○髙氏曰楚於是復爭鄭<lb/>
十有九年春王正月諸侯盟于祝柯<hi>公羊作阿</hi>
　杜氏曰前年圍齊之諸侯也祝柯縣屬濟南郡即督<lb/>
　揚張氏曰後漢志平原郡祝柯地譜齊州禹城縣齊<lb/>
　邑左氏曰諸侯還自沂上盟于督揚曰大毋侵小髙<lb/>
　氏曰盟者何平公修伯也雖盟焉楚闚於南齊易於<lb/>
　後吳人且張一邾之微面從而背睽之盟奚益哉義<lb/>
　又見隱元年盟于蔑<lb/>
<pb n="9a"/>晉人執邾子<lb/>
　左氏曰執邾悼公以其伐我故張氏曰前年執邾子<lb/>
　以其伐魯故也邾人冝有所懲戒而伐魯無忌劉氏<lb/>
　曰邾人伐魯晉人疾之執其君以劫其地不言以歸<lb/>
　釋之也未得其地故劫之已得其地故釋之執君取<lb/>
　地不以王命何以服人心而正其辠乎髙氏曰旣來<lb/>
　同會又與同盟而乃執之非伯討也下書取邾田自<lb/>
　漷水則知脅人之君而奪其地此平公之伯政也<lb/>
<pb n="9b"/>公至自伐齊<lb/>
　貫道王氏曰此圍齊也何以致伐蓋以伐齊出而終<lb/>
　之以圍也劉氏曰圍而以伐致者以伐告也義見桓<lb/>
　二年公至自唐○案此與僖二十九年圍許致圍不<lb/>
　同者蓋彼以會出而遂圍許故以圍許告此以伐齊<lb/>
　出而歸以伐齊告圍乃伐之一事耳皆魯史之舊無<lb/>
　他義也<lb/>
取邾田自漷水<hi>漷好虢切</hi>
<pb n="10a"/>　杜氏曰取邾田以漷水爲界也漷水出東北合鄉縣<lb/>
　西南經魯國至髙平湖陸縣入泗左氏曰遂次於泗<lb/>
　上疆我田取邾田自漷水歸之於我張氏曰言取邾<lb/>
　田則非魯之舊可知異於濟西汶陽之取而恃伯威<lb/>
　以強取明矣髙氏曰邾之病魯信有辠矣魯以諸侯<lb/>
　之力旣執其先君又執其嗣君亦可已矣又取其田<lb/>
　蓋已甚矣晉劫邾使與魯豈伯者之舉哉但書取邾<lb/>
　田足矣又云自漷水者隨漷水以爲界言其取之多<lb/>
<pb n="10b"/>　也又辠其亂先王之疆理也○愚案邾屢伐魯信不<lb/>
　道矣爲魯者上告天王下告方伯正名其辠以伐之<lb/>
　可也因伐齊之舉倚晉以執其君取其田則是挾詐<lb/>
　以爲利也何以服人心哉春秋先書邾魯之盟繼之<lb/>
　以執邾子又終之以取邾田則晉魯過惡著矣後世<lb/>
　鑒戒昭矣<lb/>
季孫宿如晉<lb/>
　左氏曰季武子如晉拜師黃氏曰拜其爲魯伐齊且<lb/>
<pb n="11a"/>　取邾田以與魯也義見僖七年齊來聘<lb/>
𦵏曹成公<lb/>
　義見隱三年𦵏宋穆公<lb/>
夏衛孫林父帥師伐齊<lb/>
　義見隱二年鄭伐衞○案伐齊左氏以爲晉命也張<lb/>
　氏曰討强暴之辠而使逐君之大夫尸其事則晉何<lb/>
　以服齊皆未詳信否<lb/>
秋七月辛夘齊侯環卒<hi>環公羊作瑗</hi>
<pb n="11b"/>　義見隱三年宋公卒此又爲齊殺髙厚及二十年齊<lb/>
　侯澶淵之盟起文也<lb/>
晉士匄帥師侵齊至榖聞齊侯卒乃還<lb/>
　邦衡胡氏曰襄昭之際大夫專權凡帥師而專伐者<lb/>
　多非君命春秋無義戰彼善於此則有之士匄引師<lb/>
　而還亦庶乎彼善於此之義矣愚謂諸侯非王命而<lb/>
　侵伐人之國皆惡也況大夫帥師哉士匄聞齊侯卒<lb/>
　而還其惡大其善小春秋紀其實以戒後世非獨善<lb/>
<pb n="12a"/>　之而已<lb/>
八月丙辰仲孫蔑卒<lb/>
　譏世卿也蓋慶父爲三桓之始以奔莒不書卒其子<lb/>
　公孫敖亦奔莒至蔑而始書卒蔑之後仲孫速仲孫<lb/>
　羯仲孫貜仲孫何忌皆執魯政是以謹志其卒以見<lb/>
　父卒而子繼也大意又見隱元年益師卒又爲二十<lb/>
　年仲孫速居喪盟莒伐邾起文也<lb/>
齊殺其大夫髙厚<lb/>
<pb n="12b"/>　左氏曰齊侯娶於魯曰顔懿姬無子其姪鬷聲姬生<lb/>
　光以爲大子諸子仲子戎子戎子嬖仲子生牙屬諸<lb/>
　戎子戎子請以爲大子許之仲子曰不可廢常不祥<lb/>
　閒諸侯難光之立也列於諸侯矣今無故而廢之是<lb/>
　專黜諸侯而以難犯不祥也君必悔之公曰在我而<lb/>
　已遂東大子光使髙厚傅牙以爲大子夙沙衞爲少<lb/>
　傅齊侯疾崔杼微逆光疾病而立之齊靈公卒莊公<lb/>
　即位執公子牙於句瀆之丘以夙沙衞易已衞奔髙<lb/>
<pb n="13a"/>　唐以叛齊崔杼殺髙厚於灑藍而兼其室愚案此必<lb/>
　齊光旣立之後崔杼與光共殺之故以國殺而又曰<lb/>
　殺其大夫也義見莊二十六年曹殺大夫○朩訥趙<lb/>
　氏曰齊之權臣崔與髙也髙旣誅齊之權在崔而已<lb/>
　故不旋踵而有崔杼之逆髙之殺崔之幸齊之不幸<lb/>
　也<lb/>
鄭殺其大夫公子嘉<hi>公羊作喜</hi>
　左氏曰鄭子孔之爲政也專國人患之乃討西宫之<lb/>
<pb n="13b"/>　難與純門之師子孔當辠以其甲及子革子良氏之<lb/>
　甲守甲辰子展子西率國人伐之殺子孔而分其室<lb/>
　未詳信否義見莊二十六年曹殺大夫<lb/>
冬葬齊靈公<lb/>
　義見隱三年葬宋穆公<lb/>
城西郛<lb/>
　左氏曰懼齊也義見隱七年城中丘○邦衡胡氏曰<lb/>
　西郛國之内城夫懼齊而城其内城則魯之弱滋甚<lb/>
<pb n="14a"/>　矣書此以戒爲國家者修其政刑雖大國必畏之何<lb/>
　區區勞民而城哉<lb/>
叔孫豹會晉士匄于柯<lb/>
　杜氏曰魏郡内黃縣東北有柯城愚案此柯非莊十<lb/>
　三年之柯義見文十一年會于承筐○許氏曰宣十<lb/>
　五年書仲孫蔑會齊髙固于無婁成五年書叔孫僑<lb/>
　如會晉荀首于榖此書叔孫豹會晉士匄于柯以見<lb/>
　政在大夫列國之事如此故屢書之<lb/>
<pb n="14b"/>城武城<lb/>
　杜氏曰泰山南武城縣左氏曰穆叔歸曰齊猶未也<lb/>
　不可以不懼乃城武城義見隱七年城中丘○髙氏<lb/>
　曰襄公四書城邑非本務也使民饑而散雖城之孰<lb/>
　與守之<lb/>
二十年春王正月辛亥仲孫速會莒人盟于向<hi>速公羊作遫</hi>
　速仲孫蔑之子莊子也杜氏曰向莒邑左氏曰春及<lb/>
　莒平孟莊子會莒人盟于向督揚之盟故也髙氏曰<lb/>
<pb n="15a"/>　向本屬莒宣四年取之莒是以數伐魯前年諸侯盟<lb/>
　于祝柯故二國復自盟以結好自是二十年莒魯不<lb/>
　交兵速代父爲卿未練而從政無復三年之喪此辠<lb/>
　惡可見者也義又見隱元年盟于蔑<lb/>
夏六月庚申公㑹晉侯齊侯宋公衞侯鄭伯曹伯莒子<lb/>
邾子滕子薛伯把伯小邾子盟于澶淵<hi>澶市然切</hi>
　杜氏曰澶淵在頓丘縣南今名繁汚衞地張氏曰唐<lb/>
　置澶州後屬開德府臨河縣左氏曰盟于澶淵齊成<lb/>
<pb n="15b"/>　故也髙氏曰齊以晉不伐喪而感服居喪而出盟蓋<lb/>
　亦越禮畔道矣義又見隱元年盟于蔑<lb/>
秋公至自會<lb/>
　髙氏曰踰時而返義又見桓二年公至自唐<lb/>
仲孫速帥師伐邾<hi>速公羊作遫</hi>
　許氏曰祝柯之會執邾子又取其田報亦足矣而復<lb/>
　伐之譏已甚也且澶淵在彼何以盟爲義又見隱二<lb/>
　年鄭伐衞<lb/>
<pb n="16a"/>蔡殺其大夫公子變蔡公子履出奔楚<hi>夑榖梁作濕</hi>
　左氏曰蔡公子燮欲以蔡之晉蔡人殺之公子履其<lb/>
　母弟也故出奔楚初蔡文侯欲事晉曰先君與於踐<lb/>
　土之盟晉不可棄且兄弟也畏楚不能行而卒楚人<lb/>
　使蔡無常公子燮求從先君以利蔡不能而死未詳<lb/>
　信否義見莊二十六年曹殺大夫僖二十八年元咺<lb/>
　奔晉此出奔楚尤辱爾<lb/>
陳侯之弟黃出奔楚<hi>黃公羊榖梁作光後同</hi>
<pb n="16b"/>　邦衡胡氏曰陳侯之弟而出奔甚其叛兄而失守也<lb/>
　楚南蠻而即之惡又甚矣夫兄兄弟弟而家道正弟<lb/>
　而出奔固可辠矣兄亦未爲得也譏千乗之國不能<lb/>
　容其親也○愚案異姓大夫不得於君有可去之義<lb/>
　同姓無可去之道況兄弟乎爲人弟而出奔天倫絶<lb/>
　矣<lb/>
叔老如齊<lb/>
　齊與魯平於是通聘義見隱七年齊來聘<lb/>
<pb n="17a"/>冬十月丙辰朔日有食之<lb/>
　義見隱三年<lb/>
季孫宿如宋<lb/>
　義見隱七年齊來聘<lb/>
二十有一年春王正月公如晉<lb/>
　義見僖十年公如齊<lb/>
邾庶其以漆閭丘來奔<lb/>
　葉氏曰以漆閭來奔者據其邑叛而歸我也杜氏曰<lb/>
<pb n="17b"/>　二邑在髙平南平陽縣東北有漆鄉西北有顯閭亭<lb/>
　任氏曰兖州鄒縣即南平陽也後漢山陽南平鄉有<lb/>
　漆亭山陽南平陽有閭丘亭左氏曰邾庶其以漆閭<lb/>
　丘來奔季武子以公姑姊妻之皆有賜於其從者於<lb/>
　是魯多盜季孫謂臧武仲曰子盍詰盜武仲曰不可<lb/>
　詰也紇又不能季孫曰我有四封而詰其盜何故不<lb/>
　可子爲司冦將盜是務去若之何不能武仲曰子召<lb/>
　外盜而大禮焉何以止吾盜子爲正卿而來外盜使<lb/>
<pb n="18a"/>　紇去之將何以能庶其竊邑於邾以來子以姬氏妻<lb/>
　之而與之邑其從者皆有賜焉若大盜禮焉以君之<lb/>
　姑姊與其大邑其次皁牧輿馬其小者衣裳劔帶是<lb/>
　賞盜也賞而去之其或難焉紇也聞之在上位者洒<lb/>
　濯其心壹以待人軌度其信可明徴也而後可以治<lb/>
　人夫上之所爲民之歸也上所不爲而民或爲之是<lb/>
　以加刑罰焉而莫敢不懲若上之所爲而民亦爲之<lb/>
　乃其所也又何禁乎髙氏曰庶其叛其君又盜其土<lb/>
<pb n="18b"/>　地來奔於魯其辠大矣時公在晉而季氏遂納其邑<lb/>
　受其叛臣是之謂以利主逋逃惡自見也○木訥趙<lb/>
　氏曰今一受庶其之叛其後莒牟夷邾黑肱接踵而<lb/>
　至曲阜之地匯爲賊淵黃氏曰此所謂春秋三叛臣<lb/>
　者也然魯受之皆非君命襄公如晉而庶其以漆閭<lb/>
　丘來昭公如晉而牟夷以牟婁防兹來昭公在乾侯<lb/>
　而黑肱以濫來然則實爲賊淵者惟季氏與<lb/>
夏公至自晉<lb/>
<pb n="19a"/>　義見桓二年公至自唐<lb/>
秋晉欒盈出奔楚<lb/>
　欒盈晉大夫懷子也左氏曰欒桓子娶於范宣子生<lb/>
　懷子范鞅以其亡也怨欒氏故與變盈爲公族大夫<lb/>
　而不相能桓子卒欒祈與老州賔通幾亡室矣懷子<lb/>
　患之祈懼其討也愬諸宣子曰盈將爲亂以范氏爲<lb/>
　死桓主而專政矣曰吾父逐鞅也不怒而以寵報之<lb/>
　又與吾同官而專之吾父死而益富死吾父而專於<lb/>
<pb n="19b"/>　國有死而已吾蔑從之矣其謀如是懼害吾主吾不<lb/>
　敢不言范鞅爲之徴懷子好施士多歸之宣子畏其<lb/>
　多士也信之懷子爲下卿宣子使城著而遂逐之欒<lb/>
　盈出奔楚髙氏曰盈旣取奔亡復有作亂之志故特<lb/>
　奔於楚焉以楚强大今日可恃以逃難他日可挾以<lb/>
　復歸也義見僖二十八年元咺奔晉又爲二十三年<lb/>
　欒盈入於晉起文也○邦衡胡氏曰凡書出奔楚者<lb/>
　惡其失守出奔而又即安於蠻荆也當是時衞侯鄭<lb/>
<pb n="20a"/>　蔡公子履陳侯之弟黃陳鍼冝咎蔡侯朱宋華亥向<lb/>
　寧華定王子朝徐子章羽皆奔楚者也此非特傷中<lb/>
　國之衰日入於强楚蓋深戒後世有國家者不可即<lb/>
　安以貽悔也<lb/>
九月庚戌朔日有食之冬十月庚辰朔日有食之<lb/>
　許氏曰比年食今又比月食蓋此八年之閒而日七<lb/>
　食禍變重矣郭綱曰此不入食限而食焉政教之失<lb/>
　然也義又見隱三年○髙氏曰連食兩月變之大者<lb/>
<pb n="20b"/>　厯家推步之術皆一百七十三日始一交會去度逺<lb/>
　則日食漸少無頻食之理而此年九月十月二十四<lb/>
　年七月八月頻食下至漢晉以來亦或有之不可委<lb/>
　之天數之常故聖人必以爲譴異而書之以警人君<lb/>
　之或怠後世任數而不修德德不修而禍未至益以<lb/>
　爲天無心而數有定也惟天之仁又出災異以申勸<lb/>
　之且曰前旣無騐此奚爲哉亦數而已矣目習於見<lb/>
　耳習於聞而不復思上帝之怒不足獨當而下延禍<lb/>
<pb n="21a"/>　於衆庶於是斯民皆怨其上而民心離矣孟子曰王<lb/>
　無辠歳斯天下之民至焉爲人君者可不戒哉<lb/>
曹伯來朝<lb/>
　曹伯負芻之子左氏曰曹武公來朝始見也義見隱<lb/>
　十一年滕薛來朝<lb/>
公會晉侯齊侯宋公衞侯鄭伯曹伯莒子邾子于商任<hi>音壬</hi>
　杜氏曰商任地闕邦衡胡氏曰會于商任沙隨齊平<lb/>
　故也自諸侯圍齊至澶淵之會而齊始平故商任<lb/>
<pb n="21b"/>　沙隨齊侯與焉義見隱九年會于防<lb/>
二十有二年春王正月公至自會<lb/>
　髙氏曰著不朝正於廟義又見桓二年公至自唐<lb/>
夏四月<lb/>
秋七月辛酉叔老卒<lb/>
　譏世卿也大意又見隱元年益師卒<lb/>
冬公會晉侯齊侯宋公衞侯鄭伯曹伯莒子邾子薛伯<lb/>
把伯小邾子於沙隨<hi>公羊穀梁薛伯上有滕子二字</hi>
<pb n="22a"/>　沙隨見成十六年義見隱九年會于防<lb/>
公至自會<lb/>
　義見桓二年公至自唐<lb/>
楚殺其大夫公子追舒<lb/>
　追舒令尹子南也義見莊二十六年曹殺大夫<lb/>
二十有三年春王二月癸酉朔日有食之<lb/>
　義見隱三年<lb/>
三月己巳把伯匄卒<hi>匄古害切</hi>
<pb n="22b"/>　義見隱三年宋公卒<lb/>
夏邾畀我來奔<hi>畀必利切公羊作鼻</hi>
　孫氏曰此言邾畀我來奔者惡内也惡卿受邾叛人<lb/>
　邑今又納叛人也義又見僖二十八年元咺奔晉<lb/>
葬把孝公<lb/>
　把伯三月卒而葬於夏非二月而葬則三月四月耳<lb/>
　可以見其速矣義又見隱三年葬宋穆公<lb/>
陳殺其大夫慶虎及慶寅<lb/>
<pb n="23a"/>　義見莊二十六年曹殺大夫○案晉殺趙同趙括蔡<lb/>
　殺公孫姓公孫霍皆不言及而此言及吕氏以爲慶<lb/>
　虎慶寅之辠不等故言及愚謂此亦舊史之文耳不<lb/>
　必執彼以例此也<lb/>
陳侯之弟黃自楚歸于陳<lb/>
　言自楚有奉也夫爲人弟而奔異國又倚異國而歸<lb/>
　陳其辠著矣<lb/>
晉欒盈復入于晉入于曲沃<lb/>
<pb n="23b"/>　康侯胡氏曰曲沃者欒盈所食之地張氏曰在河東<lb/>
　聞喜縣左氏曰晉將嫁女於吳齊侯使析歸父媵之<lb/>
　以藩載欒盈及其士納諸曲沃欒盈夜見胥午而告<lb/>
　之對曰不可天之所廢誰能興之子必不免吾非愛<lb/>
　死也知不集也盈曰雖然因子而死吾無悔矣我實<lb/>
　不天子無咎焉許諾伏之而觴曲沃人樂作午言曰<lb/>
　今也得欒孺子何如對曰得主而爲之死猶不死也<lb/>
　皆歎有泣者爵行又言皆曰得主何貳之有盈出徧<lb/>
<pb n="24a"/>　拜之四月欒盈帥曲沃之甲因魏獻子以晝入絳初<lb/>
　欒盈佐魏莊子於下軍獻子私焉故因之趙氏以原<lb/>
　屏之難怨欒氏韓趙方睦中行氏以伐秦之役怨欒<lb/>
　氏而固與范氏和親知悼子少而聽於中行氏程鄭<lb/>
　嬖於公唯魏氏及七輿大夫與之樂王鲋侍坐於范<lb/>
　宣子或告曰欒氏至矣宣子懼桓子曰奉君以走固<lb/>
　宫必無害也且欒氏多怨子爲政欒氏自外子在位<lb/>
　其利多矣旣有利權又執民柄將何懼焉欒氏所得<lb/>
<pb n="24b"/>　其惟魏氏乎而可强取也夫克亂在權子無懈矣公<lb/>
　有姻喪王鲋使宣子墨衰冒絰二婦人輦以如公奉<lb/>
　公以如固宫范鞅逆魏舒則成列旣乗將逆欒氏矣<lb/>
　趨進曰欒氏帥賊以入鞅之父與二三子在君所矣<lb/>
　使鞅逆吾子鞅請驂乗持帶遂超乗右撫劒左援帶<lb/>
　命驅之出僕請鞅曰之公宣子逆諸階執其手賂之<lb/>
　以曲沃初斐豹隷也著於丹書欒氏之力臣曰督戎<lb/>
　國人懼之斐豹謂宣子曰苟焚丹書我殺督戎宣子<lb/>
<pb n="25a"/>　喜曰而殺之所不請於君焚丹書者有如曰乃出豹<lb/>
　而閉之督戎從之踰隱而待之督戎踰入豹自後擊<lb/>
　而殺之范氏之徒在臺後變氏乗公門宣子謂鞅曰<lb/>
　矢及君屋死之鞅用劒以帥卒欒氏退攝車從之遇<lb/>
　欒樂曰樂免之死將訟女於天樂射之不中又注則<lb/>
　乗槐本而覆或以戟鉤之斷肘而死變魴傷欒盈奔<lb/>
　曲沃晉人圍之孫氏曰此欒盈以曲沃之甲入晉敗<lb/>
　而奔曲沃也經言欒盈復入于晉入于曲沃者欒盈<lb/>
<pb n="25b"/>　復入于晉犯君當誅曲沃大夫不可納也入于曲沃<lb/>
　明曲沃大夫納之劉氏曰曷爲不言叛非叛者也劫<lb/>
　衆以敵君直亂而已矣○髙氏曰昔昭公分國以封<lb/>
　沃沃盛强昭公微弱國將叛而歸沃故詩人作揚之<lb/>
　水椒聊杕杜之詩以見意然則沃者晉之繁衍强盛<lb/>
　必叛之邑也愚案宋魚石入於彭城將引楚作亂也<lb/>
　晉欒盈入于晉自作亂也皆亂賊也春秋書之不特<lb/>
　爲人臣之戒亦所以著君人者不能正身治國防微<lb/>
<pb n="26a"/>　杜漸而封邑踰制假臣以權卒之亂國矣<lb/>
秋齊侯伐衞遂伐晉<lb/>
　左氏曰秋齊侯伐衞自衞將遂伐晉晏平仲曰君恃<lb/>
　勇力以伐盟主若不濟國之福也不德而有功憂必<lb/>
　及君崔杼諫曰不可臣聞之小國閒大國之敗而毁<lb/>
　焉必受其咎君其圖之弗聽陳文子見崔武子曰將<lb/>
　如君何武子曰吾言於君君弗聽也以爲盟主而利<lb/>
　其難羣臣若急君於何有子姑止之文子退告其人<lb/>
<pb n="26b"/>　曰崔子將死乎謂君甚而又過之不得其死過君以<lb/>
　義猶自抑也況以惡乎齊侯遂伐晉取朝歌爲二隊<lb/>
　入孟門登大行張武軍於熒庭戍郫邵封少水以報<lb/>
　平隂之役乃還趙勝帥東陽之師以追之獲晏氂髙<lb/>
　氏曰齊侯因晉有欒氏之難而助之以報十八年之<lb/>
　役也十八年諸侯同圍齊者魯之故也齊之所以數<lb/>
　伐魯者衞之故也故先伐衞晉不之問於是遂伐晉<lb/>
　晉爲盟主而衞其同盟也旣伐同盟又伐盟主禍亂<lb/>
<pb n="27a"/>　成於此矣義又見隱二年鄭伐衞<lb/>
八月叔孫豹帥師救晉次于雍榆<hi>公羊榖梁作俞</hi>
　杜氏曰雍榆晉地汲郡朝歌縣東有雍城莘老孫氏<lb/>
　曰不救則懼晉之討往救則畏齊之強常山劉氏曰<lb/>
　晉有欒盈之難重以齊侯之伐魯命豹救之義也豹<lb/>
　怠棄君命不恤同姓之憂次于雍榆卒不能救豹辠<lb/>
　明矣愚謂亦見三家之專而魯君威命之不行也<lb/>
己卯仲孫速卒<hi>速公羊榖梁作遫</hi>
<pb n="27b"/>　此譏世卿與次年叔孫羯侵齊起文也大意又見隱<lb/>
　元年益師卒<lb/>
冬十月乙亥臧孫紇出奔邾<lb/>
　紇臧孫許之子臧武仲也左氏曰季武子無適子公<lb/>
　彌長而愛悼子欲立之訪於申豐申豐趨退訪於臧<lb/>
　紇臧紇曰飲我酒吾爲子立之季氏飲大夫酒臧紇<lb/>
　爲客旣獻臧孫命北面重席新樽絜之召悼子降逆<lb/>
　之大夫皆起及旅而召公鉏使與之齒季孫失色季<lb/>
<pb n="28a"/>　氏以公鉏爲馬正孟孫惡臧孫季孫愛之孟氏之御<lb/>
　騶豐㸃好羯也曰從余言必爲孟孫孟莊子疾豐㸃<lb/>
　謂公鉏茍立羯請讎臧氏公鉏謂季孫曰孺子秩固<lb/>
　其所也若羯立則季氏信有力於臧氏矣弗應己卯<lb/>
　孟孫卒公鉏奉羯立於戸側季孫至入哭而出曰秩<lb/>
　焉在公鉏曰羯在此矣季孫曰孺子長公鉏曰何長<lb/>
　之有唯其才也且夫子之命也遂立羯秩奔邾臧孫<lb/>
　入哭甚哀多涕出其御曰孟孫之惡子也而哀如是<lb/>
<pb n="28b"/>　季孫若死其若之何臧孫曰季孫之愛我疾疢也孟<lb/>
　孫之惡我藥石也美疢不如惡石夫石猶生我疢之<lb/>
　美其毒滋多孟孫死吾亡無日矣孟氏閉門告於季<lb/>
　孫曰臧氏將爲亂不使我葬季孫不信臧孫聞之戒<lb/>
　冬十月孟氏將辟藉除於臧氏臧孫使正夫助之除<lb/>
　於東門甲從已而視之孟氏又告季孫季孫怒命攻<lb/>
　臧氏乙亥臧紇斬鹿門之關以出奔邾蘧伯玉曰不<lb/>
　以道事其君其出乎義又見僖二十八年元咺奔晉<lb/>
<pb n="29a"/>　　杜氏曰阿順季孫爲廢長立少以取奔亡<lb/>
晉人殺欒盈<lb/>
　左氏曰晉人克欒盈于曲沃盡殺變氏之族黨欒魴<lb/>
　出奔宋愚謂凡言殺其大夫者譏其專殺也欒盈作<lb/>
　亂人所當討故以討賊之辭書之與鄭良霄同亦衞<lb/>
　州吁齊無知之類也可爲亂臣之戒矣<lb/>
齊侯襲莒<lb/>
　輕行掩其不備曰襲左氏曰齊侯還自晉不入遂襲<lb/>
<pb n="29b"/>　莒門於且于傷股而退明日將復戰期於壽舒杞殖<lb/>
　華還載甲夜入且于之隊宿於莒郊明日先遇莒子<lb/>
　於蒲侯氏莒子重賂之使無死曰請有盟華周對曰<lb/>
　貪貨棄命亦君所惡也昏而受命日未中而棄之何<lb/>
　以事君莒子親鼓之從而伐之獲把梁莒人行成莘<lb/>
　老孫氏曰莒小國齊諸侯之強而世爲盟主以強攻<lb/>
　弱又掩其不備書曰齊侯襲莒蓋侵伐之中辠之尤<lb/>
　大者也　黎氏曰春秋用兵雖多無書襲者此獨曰<lb/>
<pb n="30a"/>　襲譏諸侯行盜賊之事臧武仲於其伐晉亦云聞晉<lb/>
　亂而後作抑君似鼠鼠晝伏夜動<lb/>
二十有四年春叔孫豹如晉<lb/>
　左氏曰穆叔如晉杜氏曰賀克欒氏義見僖七年齊<lb/>
　來聘<lb/>
仲孫羯帥師侵齊<lb/>
　羯仲孫速之次子孝伯也左氏曰孟孝伯侵齊晉故<lb/>
　也髙氏曰齊之伐晉也魯使叔孫豹救之無功故仲孫<lb/>
<pb n="30b"/>　羯於是乎侵齊羯代速爲卿未練而從政無復三年<lb/>
　之喪辠自見矣義又見莊十年公侵宋○戴氏曰豹<lb/>
　之如晉賀克欒氏羯之侵齊爲晉復怨夫當事而救<lb/>
　不致力旣事而聘何益於晉當齊伐晉不能擊齊旣<lb/>
　退而侵何損於齊君子是以知其爲文具也<lb/>
夏楚子伐吳<lb/>
　左氏曰焚子爲舟師以伐吳不爲軍政無功而還義<lb/>
　見僖三年徐取舒○朩訥趙氏曰楚怨吳之與晉雖<lb/>
<pb n="31a"/>　吳與晉不交者已十年至是凡三伐吳矣髙氏曰於<lb/>
　此見楚弱而吳強也自襄公言之十一年失鄭十四<lb/>
　年伐吳自是舍鄭而不取置欒盈而不事又十年而<lb/>
　一再伐吳以是而知楚弱而勢分於吳方急吳而緩<lb/>
　中國也<lb/>
秋七月甲子朔日有食之旣<lb/>
　義見二十一年及隱三年<lb/>
齊崔杼帥師伐莒<lb/>
<pb n="31b"/>　左氏曰齊侯聞將有晉師使陳無宇從薳啓彊如楚<lb/>
　辭且乞師崔杼帥師送之遂伐莒侵介根未詳信否<lb/>
　朩訥趙氏曰齊以盜竊之計襲莒無得故崔杼復伐<lb/>
　莒成君之惡而已得行其姦義見隱二年鄭伐衞<lb/>
　邦衡胡氏曰自古姦臣篡弑之禍未有不本於其君<lb/>
　假之以權之重而任之久也趙盾崔杼在春秋時姦<lb/>
　惡最甚然非一日之積也皆假威弄權盟會侵伐無<lb/>
　所不至其君信之深任之篤一旦變生肘腋而猶弗<lb/>
<pb n="32a"/>　悟故聖人詳録其漸凡一侵一伐必謹而志之以明<lb/>
　兵柄倒持積而爲篡弑之禍故趙盾之將弑則先書<lb/>
　其侵崇侵鄭之漸崔杼之將弑則先書其伐莒伐魯<lb/>
　之漸易曰其所由來者漸矣可不鑒哉<lb/>
大水<lb/>
　義見桓元年<lb/>
八月癸巳朔日有食之<lb/>
　兩月連食異之大者也義見二十一年及隱三年<lb/>
<pb n="32b"/>公會晉侯宋公衞侯鄭伯曹伯莒子邾子滕子薛伯把<lb/>
伯小邾子于夷儀<hi>夷公羊作陳</hi>
　夷儀見僖元年杜氏曰夷儀本邢地衞滅邢而爲衞<lb/>
　邑左氏曰會于夷儀將以伐齊水不克葉氏曰晉之<lb/>
　再會皆爲謀衞未詳孰是髙氏曰把伯居喪出會覩<lb/>
　文見義義又見隱九年會于防○髙氏曰自盟柯陵<lb/>
　之後齊有輕晉之心齊侯環卒而光新立乃受盟於<lb/>
　澶淵及商任沙隨之會晉失其令齊於是不賔明年<lb/>
<pb n="33a"/>　乃伐衞遂伐晉又加兵於莒晉侯爲是爲夷儀之會<lb/>
　帥十二國諸侯之師將以討齊然會而不伐是有畏<lb/>
　也國勢不競衆志不一也未詳是否<lb/>
冬楚子蔡侯陳侯許男伐鄭<lb/>
　三國附楚人以伐中國辠也義又見莊十年荆敗蔡<lb/>
　師<lb/>
公至自會<lb/>
　義見桓二年公至自唐<lb/>
<pb n="33b"/>陳鍼冝咎出奔楚<hi>鍼其廉切</hi>
　義見僖二十八年元咺奔晉<lb/>
叔孫豹如京師<lb/>
　左氏曰齊人城郟穆叔如周聘且賀城王嘉其有禮<lb/>
　也賜之大路未詳信否愚謂襄公即位未嘗朝京師<lb/>
　而使大夫徃聘大不敬也<lb/>
大饑<lb/>
　榖梁曰五榖不升爲大饑謂之大侵大侵之禮君食<lb/>
<pb n="34a"/>　不兼味臺榭不塗弛侯廷道不除百官布而不制鬼<lb/>
　神禱而不祀此大侵之禮也康侯胡氏曰古者救災<lb/>
　之政若國凶荒或發廩以賑之或移粟以通用或徙<lb/>
　民以就食或爲粥溢以救餓莩或興工作以聚失業<lb/>
　之人緩刑舍禁弛力薄征索鬼神除盜賊弛射侯而<lb/>
　不燕置廷道而不修殺禮物而不備雖有旱乾水溢<lb/>
　民無菜色所以備之者如此其至是年秋有隂沴之<lb/>
　災而冬大饑蓋所以賑業之者有不備矣故書之以<lb/>
<pb n="34b"/>　爲戒義又見宣十年饑<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷二十二<lb/>
</p>

  </div>
            <div>
                <head>春秋本義卷二十三</head>
    <p>
<pb n="1a"/>欽定四庫全書<lb/>
　春秋本義卷二十三　　　元　程端學　撰<lb/>
　　　襄公<lb/>
二十有五年春齊崔杼帥師伐我北鄙<lb/>
　左氏曰齊崔杼帥師伐我北鄙以報孝伯之師也公<lb/>
　患之使告於晉孟公綽曰崔子將有大志不在病我<lb/>
　必速歸何患焉其來也不冦使民不嚴異於他日齊<lb/>
　師徒歸存耕趙氏曰兵凶器也弗戢必自焚齊莊連<lb/>
<pb n="1b"/>　歳用兵伐衞伐晉伐莒伐魯三年之閒曾弗之戢而<lb/>
　又授兵於好亂之夫蛟虯作於隂虎兕出於柙冝其<lb/>
　終不免於禍也義又見隱二年鄭伐衞○葉氏曰自<lb/>
　襄以前莊僖文成之伐我者各一皆齊而已至文而<lb/>
　邾復見於伐襄而莒復見伐是終其世三國見伐者<lb/>
　十有三甚乎襄之不能爲國也齊伐其北莒伐其東<lb/>
　邾伐其南齊侯之師遂至圍成圍桃圍防莒亦進而<lb/>
　圍台則非特及其鄙而已我雖城防城西郛城武城<lb/>
<pb n="2a"/>　曾不足以自守而區區方託晉爲雍榆之救固已兆<lb/>
　怨矣又從而侵之豈吾所得已哉皆晉之故也此其<lb/>
　所以訖不能振也春秋固志之矣<lb/>
夏五月乙亥齊崔杼弑其君光<lb/>
　左氏曰齊棠公之妻東郭偃之姊也東郭偃臣崔武<lb/>
　子棠公死偃御武子以弔焉見棠姜而美之使偃取<lb/>
　之偃曰男女辨姓今君出自丁臣出自桓不可武子<lb/>
　筮之遇困之大過史皆曰吉示陳文子文子曰夫從<lb/>
<pb n="2b"/>　風風隕妻不可娶也且其繇曰困于石據于蒺䔧入<lb/>
　于其宫不見其妻凶困于石徃不濟也據于蒺䔧所<lb/>
　恃傷也入于其宫不見其妻凶無所歸也崔子曰嫠<lb/>
　也何害先夫當之矣遂取之莊公通焉驟如崔氏以<lb/>
　崔子之冠賜人侍者曰不可公曰不爲崔子其無冠<lb/>
　乎崔子因是又以其閒伐晉也曰晉必將報欲弑公<lb/>
　以恱於晉而不獲閒公鞭侍人賈舉而又近之乃爲<lb/>
　崔子閒公夏五月莒爲且于之役故莒子朝於齊甲<lb/>
<pb n="3a"/>　戌饗諸北郭崔子稱疾不視事乙亥公問崔子遂從<lb/>
　姜氏姜入於室與崔子自側戸出公拊楹而歌侍人<lb/>
　賈舉止衆從者而入閉門甲興公登臺而請弗許請<lb/>
　盟弗許請自刃於廟弗許皆曰君之臣杼疾病不能<lb/>
　聽命近於公宫陪臣干掫有淫者不知二命公踰牆<lb/>
　又射之中股反隊遂弑之賈舉州綽邴師公孫敖封<lb/>
　具鐸父襄伊僂堙皆死祝佗父祭於髙唐至復命不<lb/>
　說弁而死於崔氏申蒯侍漁者退謂其宰曰爾以帑<lb/>
<pb n="3b"/>　免我將死其宰曰免是反子之義也與之皆死崔氏<lb/>
　殺鬷蔑於平隂晏子立於崔氏之門外其人曰死乎<lb/>
　曰獨吾君也乎哉吾死也曰行乎曰吾辠也乎哉吾<lb/>
　亡也曰歸乎曰君死安歸君民者豈以陵民社稷是<lb/>
　主臣君者豈爲其口實社稷是養故君爲社稷死則<lb/>
　死之爲社稷亡則亡之若爲已死而爲已亡非其私<lb/>
　暱誰敢任之且人有君而弑之吾焉得死之而焉得<lb/>
　亡之將庸何歸門啓而入枕尸股而哭興三踊而出<lb/>
<pb n="4a"/>　人謂崔子必殺之崔子曰民之望也舍之得民盧蒲<lb/>
　癸奔晉王何奔莒叔孫宣伯之在齊也叔孫還納其<lb/>
　女於靈公嬖生景公丁丑崔杼立而相之慶封爲左<lb/>
　相盟國人於大宫曰所不與崔慶者晏子仰天歎曰<lb/>
　嬰所不唯忠於君利社稷者是與有如上帝乃歃辛<lb/>
　巳公與大夫及莒子盟大史書曰崔杼弑其君崔子<lb/>
　殺之其弟嗣書而死者二人其弟又書乃舎之南史<lb/>
　氏聞大史盡死執簡以往聞旣書矣乃還崔氏側莊<lb/>
<pb n="4b"/>　公于北郭丁亥葬諸士孫之里四翣不蹕下車七乗不<lb/>
　以兵甲邦衡胡氏曰崔杼之弑其處心積慮蓋二十<lb/>
　有五年而後發其始也同盟于虚朾代君而盟次于<lb/>
　鄫代君而會則專盟會之權矣其漸也會荀罃而城<lb/>
　虎牢其益恣也帥師而伐莒伐魯則竊威福之柄矣一<lb/>
　旦動於惡而人始知其弑君不知其非一日之積也<lb/>
　易之㫖微矣愚謂齊光自爲世子而出與會盟侵伐<lb/>
　或驕蹇序於諸侯之上及其即位則背喪出盟違盟<lb/>
<pb n="5a"/>　伐衞遂伐盟主襲莒伐魯莫非悖亂之舉春秋厯書<lb/>
　崔氏之世卿崔杼之專權又書齊光之悖亂而終之<lb/>
　以此亂臣賊子懼矣人君鑒戒昭矣義又見隱四年<lb/>
　衞州吁事○又案崔杼弑君而後無討賊之文則春<lb/>
　秋之時亂可知矣<lb/>
公會晉侯宋公衞侯鄭伯曹伯莒子邾子滕子薛伯把<lb/>
伯小邾子于夷儀<hi>夷公羊作陳下同</hi>
　義見隱九年會于防<lb/>
<pb n="5b"/>六月壬子鄭公孫舍之帥師入陳<lb/>
　左氏曰初陳侯會楚子伐鄭當陳隧者井堙朩刋鄭<lb/>
　人怨之六月鄭子展子産帥車七百乗伐陳宵突陳<lb/>
　城遂入之陳侯扶其大子偃師奔墓愚謂鄭伯出會<lb/>
　而舍之入陳不特無王亦無其君也義又見隱元年<lb/>
　莒入向<lb/>
秋八月己巳諸侯同盟于重丘<lb/>
　杜氏曰夷儀之諸侯也重丘齊地張氏曰曹州乗氏<lb/>
<pb n="6a"/>　縣有故城愚謂齊桓之盟壹明天子之禁晉侯爲夷<lb/>
　儀之會重丘之盟齊有弑君之賊而不能討冝其六<lb/>
　卿分晉諸侯解體蠻夷日熾而不支也然則此會此<lb/>
　盟又齊桓之辠人矣義又見莊十六年<lb/>
公至自會<lb/>
　義見桓二年公至自唐<lb/>
衞侯入于夷儀<lb/>
　衞侯衎也不名闕文也愚謂衞國者衎之國也不能<lb/>
<pb n="6b"/>　治其國而見逐於賊臣則旣不君矣猶當上告天子<lb/>
　下告方伯以復之天子不能討方伯不能正乃旋入<lb/>
　夷儀以求復位無足道也然王政不綱而諸侯失位<lb/>
　諸侯不君而庶孽篡竊大夫專恣冠屨倒置皆可爲<lb/>
　後世鑒此當與次年寗喜弑其君剽衞侯衎復歸于<lb/>
　衞兼考可也<lb/>
楚屈建帥師滅舒鳩<lb/>
　舒鳩見宣八年左氏曰二十四年吳人爲楚舟師之<lb/>
<pb n="7a"/>　役故召舒鳩人舒鳩人叛楚楚子師於荒浦使沈尹<lb/>
　壽與師祈犂讓之舒鳩子敬逆二子而告無之且請<lb/>
　受盟二子復命王欲伐之薳子曰不可彼告不叛且<lb/>
　請受盟而又伐之伐無辠也姑歸息民以待其卒卒<lb/>
　而不貳吾又何求若猶叛我無辭有庸乃還二十五<lb/>
　年舒鳩人卒叛楚令尹子朩伐之及離城吳人救之<lb/>
　子朩遽以右師先子疆息桓子捷子駢子孟帥左師<lb/>
　以退吳人居其閒七日子疆曰久將墊隘隘乃禽也<lb/>
<pb n="7b"/>　不如速戰請以其私卒誘之簡師陳以待我我克則<lb/>
　進奔則亦視之乃可以免不然必爲吳禽從之五人<lb/>
　以其私卒先擊吳師吳師奔登山以望見楚師不繼<lb/>
　復逐之傅諸其軍簡師會之吳師大敗遂圍舒鳩舒<lb/>
　鳩潰八月楚滅舒鳩義見僖三年徐取舒○朩訥趙<lb/>
　氏曰羣舒其先本與楚俱張荆舒是懲是也因其近<lb/>
　楚爲楚蠶食至是盡矣宣八年滅舒蓼成十七年滅<lb/>
　舒庸及是滅舒鳩<lb/>
<pb n="8a"/>冬鄭公孫夏帥師伐陳<hi>夏公羊作蠆</hi>
　左氏曰鄭子産獻捷於晉受之十月子展相鄭伯如<lb/>
　晉拜陳之功子西復伐陳陳及鄭平愚謂陳從楚伐<lb/>
　鄭信有辠矣然猶廹於强楚而不得已也鄭舎之入<lb/>
　陳報之過矣至是而復伐之則又甚焉義又見隱二<lb/>
　年鄭伐衞<lb/>
十有二月吳子遏伐楚門于巢卒<hi>遏公羊榖梁作謁</hi>
　杜氏曰遏諸樊也門于巢攻巢門也貫道王氏曰巢<lb/>
<pb n="8b"/>　門楚外城門也葉氏曰諸侯不生名吳子何以名吳<lb/>
　子卒矣不可再見舉卒之名加之伐楚之上無嫌也<lb/>
　趙氏曰此與鄭髠頑如會卒於鄵文義正同皆以便<lb/>
　文爾莘老孫氏曰吳子攻巢之門而卒故曰門于巢<lb/>
　卒也義見僖三年徐取舒<lb/>
二十有六年春王二月辛卯衞寗喜弑其君剽<hi>匹妙切</hi>
　剽公孫剽也十四年衞侯衎奔齊衞人立剽左氏曰<lb/>
　二十年衞寗惠子疾召悼子曰吾得辠於君悔而無<lb/>
<pb n="9a"/>　及也名藏在諸侯之策曰孫林父寗殖出其君君入<lb/>
　則掩之若能掩之則吾子也若不能猶有鬼神吾有<lb/>
　餒而已不來食矣悼子許諾惠子遂卒二十五年冬<lb/>
　衞獻公自夷儀使與寗喜言寗喜許之大叔文子聞<lb/>
　之曰烏呼詩曰夙夜匪懈以事一人今寗子視君不<lb/>
　如奕棊其何以免乎奕者舉棊不定不勝其偶而況<lb/>
　置君而弗定乎必不免矣九世之卿族一舉而滅之<lb/>
　可哀也哉二十六年衞獻公使子鮮爲復辭敬姒强<lb/>
<pb n="9b"/>　命之對曰君無信臣懼不免敬姒曰雖然以吾故也<lb/>
　許諾初獻公使與寗喜言寗喜曰必子鮮在不然必<lb/>
　敗故公使子鮮子鮮不獲命於敬姒以公命與寗喜<lb/>
　言曰苟反政由寗氏祭則寡人寗喜告蘧伯玉伯玉<lb/>
　曰瑗不得聞君之出敢聞其入遂行從近關出告右<lb/>
　宰榖右宰榖曰不可獲辠於兩君天下誰畜之悼子<lb/>
　曰吾受命於先人不可以貳榖曰我請使焉而觀之<lb/>
　遂見公於夷儀反曰君淹恤在外十二年矣而無憂色<lb/>
<pb n="10a"/>　亦無寛言猶夫人也若不已死無日矣悼子曰子鮮<lb/>
　在右宰榖曰子鮮在何益多而能亡於我何爲悼子<lb/>
　曰雖然弗可以已孫文子在戚孫嘉聘於齊孫襄居<lb/>
　守二月庚寅甯喜右宰榖伐孫氏不克伯國傷甯子<lb/>
　出舍於郊伯國死孫氏夜哭國人召甯子甯子復攻<lb/>
　孫氏克之辛卯殺子叔及大子角黃氏曰剽本篡立<lb/>
　而書甯喜弑其君者喜嘗事之爲君十三年也許氏<lb/>
　曰君臣之分一正不可復易此聖人所以定天下之<lb/>
<pb n="10b"/>　經也義又見隱四年衞州吁事○葉氏曰剽之與衎<lb/>
　蓋不兩立以衎之歸爲正則剽不得爲正矣何以名<lb/>
　喜曰弑哉此剽與衎之說非喜與剽之說也夫所謂<lb/>
　君臣者一日北面而事之皆君也方孫林父之逐衎<lb/>
　殖以爲不然則去而違之旣與之立則殖之君也喜<lb/>
　者受命於殖者也孰有北面事之十三年而不以爲<lb/>
　君者乎爲衎則可以殺剽爲喜則不可以殺剽此喜<lb/>
　與衎之說也喜受命而殺之非弑君而何以衎言之<lb/>
<pb n="11a"/>　則公孫剽而已矣别嫌明微非春秋不能辨愚案此<lb/>
　與文十八年齊人弑其君商人同意<lb/>
衞孫林父入于戚以叛<lb/>
　戚見文元年趙氏曰據土背君曰叛髙氏曰獻公之<lb/>
　奔也林父實逐之今甯喜弑剽將納獻公故林父懼<lb/>
　而入于戚以叛愚謂人臣而叛其君辠惡自見矣○<lb/>
　君舉陳氏曰春秋之季家有藏甲邑有百雉之城矣<lb/>
　故書叛始於此<lb/>
<pb n="11b"/>甲午衞侯衎復歸于衞<lb/>
　黃氏曰衞侯歸書名者剽弑衎歸衞有二君名以别<lb/>
　之也孫氏曰衞侯前年入于夷儀今喜弑剽四日而<lb/>
　復歸于衞此待弑而歸也愚謂衞侯先入夷儀使甯<lb/>
　喜弑其君而復歸于衞夫國雖其國然其歸也非正<lb/>
　義明道之舉也夫王法不行邪正莫辨勢力詐謀強<lb/>
　者得之如奕棊然此春秋所以作也<lb/>
夏晉侯使荀吳來聘<lb/>
<pb n="12a"/>　杜氏曰荀吳偃子義見僖七年齊來聘<lb/>
公會晉人鄭良霄宋人曹人于澶淵<hi>澶市延切</hi>
　晉宋曹稱人微者也鄭加宋上者鄭以卿也澶淵見<lb/>
　二十年義見隱九年會于防<lb/>
秋宋公殺其世子痤<hi>才何切公羊作座</hi>
　左氏曰初宋芮司徒生女子赤而毛棄諸堤下共姬<lb/>
　之妾取以入名之曰棄長而美平公入夕共姬與之<lb/>
　食公見棄也而視之尤姬納諸御嬖生佐惡而婉大<lb/>
<pb n="12b"/>　子痤美而很合左師畏而惡之寺人惠牆伊戾爲大<lb/>
　子内師而無寵秋楚客聘於晉過宋大子知之請野<lb/>
　享之公使徃伊戾請從之公曰夫不惡女乎對曰小<lb/>
　人之事君子也惡之不敢逺好之不敢近敬以待命<lb/>
　敢有貳心乎縱有共其外莫共其内臣請往也遣之<lb/>
　至則歃用牲加書徴之而騁告公曰大子將爲亂旣<lb/>
　與楚客盟矣公曰爲我子又何求對曰欲速公使視<lb/>
　之則信有焉問諸夫人與左師則皆曰固聞之公囚<lb/>
<pb n="13a"/>　大子大子曰惟佐也能免我召而使請曰日中不來<lb/>
　吾知死矣左師聞之聒而與之語過期乃縊而死佐<lb/>
　爲大子公徐聞其無辠也乃亨伊戾康侯胡氏曰賊<lb/>
　世子者寺人矣而獨辠宋公何哉譖言之得行也必<lb/>
　有嬖妾配適以惑其心又有小人欲結内援者以爲<lb/>
　之助然後愛惡一移父子夫婦之閒不能相保者衆<lb/>
　矣尸此者其誰乎直稱君春秋正其本之意義又見<lb/>
　僖五年晉侯殺世子○髙氏曰晉獻公惑驪姬之讒<lb/>
<pb n="13b"/>　而殺申生宋平公聽伊戾之詐而殺痤春秋以晉侯<lb/>
　宋公殺之直辠君之不明惑於讒慝爲後世戒漢武<lb/>
　帝唐明皇猶蹈之蓋晉宋不足道也嗚呼自古讒人<lb/>
　爲國患雖其君之父子不能相保況臣下乎春秋書<lb/>
　此當三復其言<lb/>
晉人執衞甯喜<lb/>
　公羊曰不以其辠執之也愚謂甯喜弑君之賊晉不<lb/>
　之討乃因其來而執之則旣失刑矣況旣執而不殺<lb/>
<pb n="14a"/>　又使還衞次年書衞殺其大夫甯喜則知其舍之矣<lb/>
　故曰不以其辠執之也<lb/>
八月壬午許男甯卒于楚<lb/>
　左氏曰許靈公如楚請伐鄭曰師不興孤不歸矣八<lb/>
　月卒於楚髙氏曰以中國諸侯而死於蠻荆死非其<lb/>
　所矣義又見隱三年宋公卒○貫道王氏曰君守宗<lb/>
　廟出入必告不幸而死於道路猶爲棄社稷也許男<lb/>
　死於楚是以四岳伯夷之血祀而委之蠻荆矣<lb/>
<pb n="14b"/>冬楚子蔡侯陳侯伐鄭<lb/>
　左氏曰楚子曰不伐鄭何以求諸侯楚子伐鄭鄭人<lb/>
　將禦之子産曰晉楚將平諸侯將和楚王是故昩於<lb/>
　一來不如使逞而歸乃易成也夫小人之性釁於勇<lb/>
　嗇於禍以足其性而求名焉者非國家之利也若何<lb/>
　從之子展說不禦寇十二月乙酉入南里墮其城涉<lb/>
　於樂氏門于師之梁縣門發獲九人焉涉於汜而歸<lb/>
　而後𦵏許靈公愚謂佳兵求伯楚辠大矣而陳蔡從<lb/>
<pb n="15a"/>　之抑又甚焉義又見莊十年荆敗蔡師<lb/>
葬許靈公<lb/>
　義見隱三年葬宋穆公<lb/>
二十有七年春齊侯使慶封來聘<lb/>
　杜氏曰景公即位通嗣君也義見僖七年齊來聘<lb/>
夏叔孫豹會晉趙武楚屈建蔡公孫歸生衞石惡陳孔<lb/>
奐鄭良霄許人曹人于宋<hi>奐公羊作瑗</hi>
　不序宋大夫者在宋故也在宋則宋與會可知後盟<lb/>
<pb n="15b"/>　同左氏曰宋向戌善於趙文子又善於令尹子木欲<lb/>
　弭諸侯之兵以爲名如晉告趙孟趙孟謀於諸大夫<lb/>
　韓宣子曰兵民之殘也財用之蠧小國之大菑也將<lb/>
　或弭之雖曰不可必將許之弗許楚將許之以召諸<lb/>
　侯則我失爲盟主矣晉人許之如楚楚亦許之皆告<lb/>
　於小國爲會於宋五月甲辰晉趙武至於宋丙午鄭<lb/>
　良霄至戊申叔孫豹衞石惡至楚公子黑肱先至成<lb/>
　言於晉宋向戌如陳從子木成言於楚子木謂向戌<lb/>
<pb n="16a"/>　請晉楚之從交相見也陳孔奐蔡公孫歸生曹許之<lb/>
　大夫皆至以藩爲軍晉楚各處其偏孫氏曰隱桓之<lb/>
　際天子失道諸侯擅權宣成之閒諸侯錯命大夫專<lb/>
　國至宋之會則又甚矣何哉宋之會諸侯日微天下<lb/>
　之政中國之事皆大夫專持之也故二十九年城把<lb/>
　三十年會澶淵昭元年會虢諸侯莫有見者此天下<lb/>
　之政中國之事皆大夫專持之可知也君舉陳氏曰<lb/>
　晉楚初同主夏盟也以諸侯分爲晉楚之從於是始<lb/>
<pb n="16b"/>　則是南北二伯也天下之大變也於溴梁而無君臣<lb/>
　之分於宋而無夷夏之辨昭定哀之春秋將以終於<lb/>
　吳越焉爾矣○邦衡胡氏曰諸侯之大夫會屈建欲<lb/>
　以弭兵是以兵爲可弭而楚人可以信結乎愚亦甚<lb/>
　矣自後三四年楚子大合諸侯于申伐吳滅賴執中<lb/>
　國之君殺中國之大夫則弭兵之說果可信邪楚人<lb/>
　果可以久處邪髙氏曰此事利害甚重不可輕舉也<lb/>
　而諸侯大夫不詳其故始循其弭兵之名遂會于宋<lb/>
<pb n="17a"/>　而與之盟自是大啟戎心干盟偪好晉楚之從請交<lb/>
　相見而諸侯亦俛首兩事晉楚嗟乎桓文數十年之<lb/>
　功業一朝而壞之天下之勢遂大潰而不可收矣彼<lb/>
　豈知天下之大計哉<lb/>
衞殺其大夫寗喜<lb/>
　左氏曰衞寗喜專公患之公孫免餘請殺之公曰微<lb/>
　寗子不及此吾與之言矣事未可知祇成惡名止也<lb/>
　對曰臣殺之君勿與知乃與公孫無地公孫臣謀使<lb/>
<pb n="17b"/>　攻寗氏弗克皆死公曰臣也無辠父子死余矣夏免<lb/>
　餘復攻寗氏殺寗喜及右宰榖尸諸門莘老孫氏曰<lb/>
　寗喜弑賊也弑剽而歸衎衞侯衎德喜之迎已反國<lb/>
　復用之爲大夫未嘗奪其位喜旣見執而歸衞侯乃<lb/>
　以其私殺之喜雖有辠然衞侯殺之不以其辠故曰<lb/>
　殺其大夫也晉里克殺奚齊弑卓子而立夷吾夷<lb/>
　吾殺之晉侯夷吾衞侯衎之殺大夫皆以其私而不<lb/>
　以其辠故春秋皆曰殺其大夫也義又見莊十六年<lb/>
<pb n="18a"/>　曹殺大夫<lb/>
衞侯之弟鱄出奔晉<hi>鱄市轉切又音專榖梁作專</hi>
　鱄子鮮也左氏曰免餘殺寗喜子鮮曰逐我者出納<lb/>
　我者死賞罰無章何以沮勸君失其信而國無刑不<lb/>
　亦難乎且鱄實使之遂出奔晉公使止之不可及河<lb/>
　又使止之止使者而盟于河託於木門不向衞國而<lb/>
　坐木門大夫勸之仕不可曰仕而廢其事辠也從之<lb/>
　昭吾所以出也將誰愬乎吾不可立於人之朝矣終<lb/>
<pb n="18b"/>　身不仕公喪之如稅服終身未詳信否義見二十年<lb/>
　陳侯弟奔楚<lb/>
秋七月辛巳豹及諸侯之大夫盟于宋<lb/>
　豹不氏前見也諸侯之大夫亦前目後凡也再言于<lb/>
　宋者會之後閒喜與鱄之事不得不再言宋無他義<lb/>
　也左氏曰辛巳將盟於宋西門之外楚人衷甲伯州<lb/>
　犂曰合諸侯之師以爲不信無乃不可乎夫諸侯望<lb/>
　信於楚是以來服若不信是棄其信以服諸侯也固<lb/>
<pb n="19a"/>　請釋甲子木曰晉楚無信久矣事利而已苟得志焉<lb/>
　焉用有信趙孟患楚衷甲以告叔向叔向曰何害也<lb/>
　匹夫一爲不信猶不可單斃其死若合諸侯之卿以<lb/>
　爲不信必不捷矣食言者不病非子之患也夫以信<lb/>
　召人而以僭濟之必莫之與也安能害我且吾因宋<lb/>
　以守病則夫能致死與宋致死雖倍楚可也子何懼<lb/>
　焉又不及是曰弭兵以召諸侯而稱兵以害我吾庸<lb/>
　多矣非所患也晉楚爭先晉人曰晉固爲諸侯盟主<lb/>
<pb n="19b"/>　未有先晉者也楚人曰子言晉楚匹也若晉常先是<lb/>
　楚弱也且晉楚狎主諸侯之盟也久矣豈專在晉叔<lb/>
　向謂趙孟曰諸侯歸晉之德只非歸其尸盟也子務<lb/>
　德無爭先且諸侯盟小國固必有尸盟者楚爲晉細<lb/>
　不亦可乎乃先楚人未詳信否義與前會同此則因<lb/>
　會而盟又甚焉者也○君舉陳氏曰晉之不足以主<lb/>
　夏盟自宋始宋之盟趙孟之偷也孔子曰庭燎之百<lb/>
　由齊桓公始大夫之奏肆夏由趙文子始也是王伯<lb/>
<pb n="20a"/>　所以興衰也愚謂齊桓攘楚晉文繼之有城濮之師<lb/>
　襄悼嗣伯雖事有優劣然皆以攘楚爲義孔子作春<lb/>
　秋於齊桓晉文多與詞意蓋如此魯襄以來楚未有<lb/>
　勝中國之勢趙武使屈建同主夏盟分中國之諸侯<lb/>
　以朝楚而中外於是乎莫辨趙武之辠不可勝誅也<lb/>
　而說者以爲趙武之力豈不悖哉<lb/>
冬十有二月乙亥朔日有食之<lb/>
　義見隱三年<lb/>
<pb n="20b"/>二十有八年春無冰<lb/>
　義見桓十四年<lb/>
夏衞石惡出奔晉<lb/>
　左氏曰衞人討寗氏之黨故石惡出奔晉義見僖七<lb/>
　年元咺奔晉<lb/>
邾子來朝<lb/>
　邾悼公也義見隱十一年滕薛來朝<lb/>
秋八月大雩<lb/>
<pb n="21a"/>　左氏曰旱也義見桓五年<lb/>
仲孫羯如晉<hi>羯居謁切</hi>
　義見僖七年齊來聘<lb/>
冬齊慶封來奔<lb/>
　左氏曰齊崔杼生成及彊而寡娶東郭姜生明東郭<lb/>
　姜以孤入曰棠無咎與東郭偃相崔氏崔成有疾而<lb/>
　廢之而立明成請老於崔崔子許之偃與無咎弗予<lb/>
　曰崔宗邑也必在宗主成與彊怒將殺之告慶封曰<lb/>
<pb n="21b"/>　夫子之身亦子所知也惟無咎與偃是從父兄莫得<lb/>
　進矣大恐害夫子敢以告慶封曰子姑退吾圖之告<lb/>
　盧蒲嫳盧蒲嫳曰彼君之讎也天或者將棄彼矣彼<lb/>
　實家亂子何病焉崔之薄慶之厚也他日又告慶封<lb/>
　曰苟利夫子必去之難吾助女九月庚辰崔成崔彊<lb/>
　殺東郭偃棠無咎於崔氏之朝崔子怒而出其衆皆<lb/>
　逃求人使駕不得使圉人駕寺人御而出且曰崔氏<lb/>
　有禍止余猶可遂見慶封慶封曰崔慶一也是何敢<lb/>
<pb n="22a"/>　然請爲子討之使盧蒲嫳帥甲以攻崔氏崔氏堞其<lb/>
　宫而守之弗克使國人助之遂滅崔氏殺成與彊而<lb/>
　盡俘其家其妻縊嫳復命於崔子且御而歸之至則<lb/>
　無歸矣乃縊崔明夜辟諸大墓辛巳崔明來奔慶封<lb/>
　當國二十八年慶封好田而耆酒與慶舍政則以其<lb/>
　内實遷於盧蒲嫳氏易内而飲酒數日國遷朝焉使<lb/>
　諸亡人得賊者以告而反之故反盧蒲癸癸臣子之<lb/>
　有寵妻之癸言王何而反之二子皆嬖使執寢戈而<lb/>
<pb n="22b"/>　先後之十月慶封田於萊十一月乙亥嘗於大公之<lb/>
　廟慶舍涖事盧蒲癸王何執寢戈慶氏以其甲環公<lb/>
　宫欒髙陳鮑之徒介慶氏之甲子尾抽桷擊扉三盧<lb/>
　蒲癸自後刺子之王何以戈擊之死遂殺慶繩麻嬰<lb/>
　公懼陳無須以公歸稅服而如内宫慶封歸遇告亂<lb/>
　者丁亥伐西門弗克還伐北門克之入伐内宫弗克<lb/>
　反陳於嶽請戰弗許遂來奔旣而齊人來讓奔吳義<lb/>
　見僖七年元咺奔晉　貫道王氏曰崔杼弑君慶封<lb/>
<pb n="23a"/>　與之爲比乃乗其家亂而滅之以當國欲不亡得乎<lb/>
　魯敢受亂是召亂也<lb/>
十有一月公如楚<lb/>
　左氏曰爲宋之盟故公及宋公陳侯鄭伯許男如楚<lb/>
　存耕趙氏曰楚雖強非魯所當朝有周不事而如齊<lb/>
　如晉春秋猶書之矧如楚乎以中國之諸侯奔走於<lb/>
　荆蠻之庭曾無一人言其不可者是春秋之又一變<lb/>
　也孟軻有言今之諸侯五伯之罪人也其此之謂乎<lb/>
<pb n="23b"/>　○邦衡胡氏曰王綱旣衰中國無伯廹于强令故公<lb/>
　逺朝于楚以息肩而聖人必書戒後世不可屈身于<lb/>
　異國也其後唐髙祖稱臣於突厥倚以爲助石晉父<lb/>
　事契丹欲以保國而卒被害有不可勝言者春秋之<lb/>
　戒微矣<lb/>
十有二月甲寅天王崩<lb/>
　天王靈王也一見王崩而公在楚不奔喪二見明年<lb/>
　晉會十一國之大夫城把及會於澶淵三見晉士鞅<lb/>
<pb n="24a"/>　吳子楚薳罷來聘仲孫羯聘晉把子來盟四見景王<lb/>
　居喪而殺其弟凡三年之内居喪而行吉禮者皆辠<lb/>
　也義又見隱二年<lb/>
乙未楚子昭卒<lb/>
　乙未距甲寅四十二日俱屬十二月者范氏以爲閏<lb/>
　月之日繫前月之下史策常體也左氏曰楚康王義<lb/>
　見文十八年秦伯卒<lb/>
二十有九年春王正月公在楚<lb/>
<pb n="24b"/>　孫氏曰案成十年七月公如晉十一年三月公至自<lb/>
　晉昭十五年冬公如晉十六年夏公至自晉皆不書<lb/>
　所在晉國猶可在楚又甚矣故詳録之愚謂公當奉<lb/>
　正朔朝廟退而聽政之始而猶在楚故於此書公之<lb/>
　所左而其義自見矣○髙氏曰公在齊晉多矣闕朝<lb/>
　正之禮亦不少矣但書公如晉如齊則義自見矣今<lb/>
　書公在楚則聖人之㫖深矣案二十八年十一月公<lb/>
　如楚十二月天王崩乙未楚子昭卒不篤君臣之義<lb/>
<pb n="25a"/>　以奔天王之喪而徇强大之令以俟楚子之𦵏待夏<lb/>
　乃歸故於朝正之時書公所在與昭公失國而在乾<lb/>
　侯同<lb/>
夏五月公至自楚<lb/>
　義見桓二年公至自唐此兼見公朝荆蠻踰時而返<lb/>
　不奔王喪也<lb/>
庚午衞侯衎卒<lb/>
　義見隱三年宋公卒<lb/>
<pb n="25b"/>閽弑吳子餘祭<lb/>
　石氏曰書閽又賤乎盜也左氏曰吳人伐越獲俘焉<lb/>
　以爲閽公羊曰閽者何門人也刑人也君子不近刑<lb/>
　人近刑人則輕死之道也榖梁曰不稱名姓閽不得<lb/>
　齊於人不稱其君閽不得君其君也禮君不使無恥<lb/>
　不近刑人不狎敵不邇怨賤人非所貴也貴人非所<lb/>
　刑也刑人非所近也舉至賤而加之吳子吳子近刑<lb/>
　人也閽弑吳子餘祭仇之也義又見隱四年衞州吁<lb/>
<pb n="26a"/>　事○邦衡胡氏曰人君如堂人臣如陛衆隷如地等<lb/>
　級遼絶而賤微之隷得弑之者君狎而近之也其曰<lb/>
　閽門者至賤乎賤者也舉至賤而加之吳子惡吳子<lb/>
　之自禍也孫氏曰則知爲人君者雖一介不可慢也<lb/>
仲孫羯會晉荀盈齊髙止宋華定衞世叔儀鄭公孫段<lb/>
曹人莒人邾人滕人薛人小邾人城把<hi>儀公羊作齊左氏無邾人</hi>
　左氏曰晉平公杞出也故治杞知悼子合諸侯之大<lb/>
　夫以城杞孟孝伯會之鄭子大叔與伯石往子大<lb/>
<pb n="26b"/>　叔見大叔文子與之語文子曰甚乎其城把也子大<lb/>
　叔曰若之何哉晉國不恤宗周之闕而夏肄是屏其<lb/>
　棄諸姬亦可知也已諸姬是棄其誰歸之吉也聞之<lb/>
　棄同即異是謂離德詩曰協比其鄰昏姻孔云晉不<lb/>
　鄰矣其誰云之未詳信否孫氏曰把微弱不能自城<lb/>
　故諸侯之大夫相與城把者政在大夫故也邦衡胡<lb/>
　氏曰天子在上諸侯各守封域非其所守而擅興力<lb/>
　役以城之況大夫乎愚謂況奪農時以役人乎此亦<lb/>
<pb n="27a"/>　放伯者之事而不成乎伯者也<lb/>
晉侯使士鞅來聘<lb/>
　左氏曰范獻子來聘拜城把也未詳信否義見僖七<lb/>
　年齊來聘<lb/>
把子來盟<lb/>
　把子杞文公把稱子見桓二年盟見隱元年盟于蔑<lb/>
吳子使札來聘<lb/>
　札不氏康侯胡氏曰楚椒秦術之流也木訥趙氏曰<lb/>
<pb n="27b"/>　彼其來聘豈情也哉窺中國而已義見文九年椒來<lb/>
　聘<lb/>
秋九月葬衞獻公<lb/>
　義見隱三年葬宋穆公<lb/>
齊髙止出奔北燕<lb/>
　杜氏曰止髙厚之子陸氏曰北燕姬姓伯爵召公奭<lb/>
　之後武王封之於燕居鹿陽蒯縣自召公至簡公二<lb/>
　十九世始見春秋張氏曰燕國薊縣左氏曰齊髙子<lb/>
<pb n="28a"/>　容與宋司徒見知伯女齊相禮賔出司馬侯言於知<lb/>
　伯曰二子皆將不免子容專司徒侈皆亡家之主也<lb/>
　知伯曰何如對曰專則速及侈將以其力斃專則人<lb/>
　實斃之將及矣義見僖二十年元咺奔晉○木訥趙<lb/>
　氏曰自髙止奔燕而燕以亂燕伯奔齊齊侯伐燕皆<lb/>
　基於髙止<lb/>
冬仲孫羯如晉<lb/>
　左氏曰冬孟孝伯如晉報范叔也義見僖七年齊來<lb/>
<pb n="28b"/>　聘<lb/>
三十年春王正月楚子使薳罷來聘<hi>薳爲彼切罷音皮公羊作頗下同</hi>
　左氏曰通嗣君也張氏曰魯以君朝而楚以大夫聘<lb/>
　此齊桓晉文所以行乎列國者故自宋之盟而夷夏<lb/>
　不辨楚人行伯主之禮於中國義又見文九年楚椒<lb/>
　來聘○邦衡胡氏曰經書楚子始末不同如殺大夫<lb/>
　始不言氏但曰得臣而已其後則書殺公子側大夫<lb/>
　盟會始不言氏但曰楚人而已其後則書公子嬰齊<lb/>
<pb n="29a"/>　大夫帥師始不言氏但曰楚師而已其後則書公子<lb/>
　嬰齊公子壬夫大夫來聘始不言氏但曰使椒而已<lb/>
　至此則書薳罷兼舉大夫姓氏與中國一同愚謂此<lb/>
　皆魯史之文聖人因之以見外裔漸與中國混同之<lb/>
　一端也<lb/>
夏四月蔡世子般弑其君固<lb/>
　孫氏曰不日者脫之左氏曰二十八年蔡侯歸自<lb/>
　晉入于鄭鄭伯享之不敬子産曰蔡侯其不免乎日<lb/>
<pb n="29b"/>　其過此也君使子展廷勞於東門之外而傲吾曰猶<lb/>
　將更之今還受享而惰乃其心也君小國事大國而<lb/>
　惰傲以爲己心將得死乎若不免必由其子其爲君<lb/>
　也淫而不父僑聞之如是者恒有子禍三十年蔡景<lb/>
　侯爲大子般娶於楚通焉大夫弑景侯義見文元年<lb/>
　楚商臣事此則中國之人爲之人道之壞極矣<lb/>
五月甲午宋災<lb/>
　義見僖二十年西宫災此則一國之災甚矣又爲其<lb/>
<pb n="30a"/>　冬會於澶淵起文也<lb/>
宋伯姬卒<hi>公羊榖梁無宋字脫之也</hi>
　伯姬成九年歸宋者也此爲七月叔弓如宋葬共姬<lb/>
　起文也<lb/>
天王殺其弟佞夫<hi>佞公羊作年非也</hi>
　孫氏曰書稱帝堯克明俊德以親九族而景王不能<lb/>
　容一母弟且諸侯有失教及不能友愛其弟而出奔<lb/>
　者孔子猶詳録之譏其失兄之道況景王尊爲天子<lb/>
<pb n="30b"/>　富有四海乎吕氏曰言殺其弟無親親之恩也○愚<lb/>
　案爲天子弟而至於見殺其爲弟可知矣爲天子而<lb/>
　至於殺其弟其爲兄亦可知矣然春秋書曰天王殺<lb/>
　其弟者蓋爲人兄而不以舜之所以處象者處其弟<lb/>
　則未足以盡爲兄之義其㫖深哉<lb/>
王子瑕奔晉<lb/>
　王子者王之子也瑕其名也爲人子而至於奔子道<lb/>
　盡矣然景王爲天下主而致其子之奔父道盡矣旣<lb/>
<pb n="31a"/>　殺其弟又奔其子比事屬辭所謂父不父子不子兄<lb/>
　不兄弟不弟京師王化之本而大亂若此王綱之不<lb/>
　振有以哉<lb/>
秋七月叔弓如宋葬宋共姬<hi>榖梁葬字下無宋字</hi>
　弓叔老之子子叔子也孫氏曰内女不葬者也其書<lb/>
　葬皆非常也共姬婦人也襄王景王天子也魯皆使<lb/>
　卿會惡孰甚焉然内女葬當有恩禮使卿則不可也<lb/>
　愚謂共姬不從夫之諡而别爲諡又不謂於王而自<lb/>
<pb n="31b"/>　諡又三月而葬皆非禮也○髙氏曰使卿葬内女非<lb/>
　禮也始終之禮皆過於厚成八年夏宋公使公孫壽<lb/>
　十月衞人來媵九年二月伯姬歸於宋夏季孫行父<lb/>
　如宋致女晉人來媵十年齊人來媵皆非禮也<lb/>
鄭良霄出奔許自許入于鄭鄭人殺良霄<lb/>
　存耕趙氏曰許與鄭世仇言自許許有奉也劉氏曰<lb/>
　何爲不言殺其大夫也討賊之辭也左氏曰二十九<lb/>
　年鄭伯有使公孫黑如楚辭曰楚鄭方惡而使余往<lb/>
<pb n="32a"/>　是殺余也伯有曰世行也子晳曰可則往難則已何<lb/>
　世之有伯有將強使之子晳怒將伐伯有氏大夫和<lb/>
　之十二月己巳鄭大夫盟於伯有氏三十年伯有耆<lb/>
　酒爲窟室而夜飲酒擊鐘焉朝至未巳朝者曰公焉<lb/>
　在其人曰吾公在壑谷皆自朝布路而罷旣而朝則<lb/>
　又將使子晳如楚歸而飲酒庚子子晳以駟氏之甲<lb/>
　伐而焚之伯有奔雍梁醒而後知之遂奔許乙巳鄭<lb/>
　伯及其大夫盟於大宫盟國人於師之梁之外伯有<lb/>
<pb n="32b"/>　聞鄭人之盟已也怒聞子皮之甲不與攻已也喜曰<lb/>
　子皮與我矣癸丑晨自墓門之瀆入因馬師頡介於<lb/>
　襄庫以伐舊北門駟帶率國人以伐之伯有死於羊<lb/>
　肆子産襚之枕之股而哭之歛而殯諸伯有之臣在<lb/>
　市側者旣而葬諸斗城愚謂爲人臣而至於出奔旣<lb/>
　得辠矣又不自反而復入作亂其見殺也冝許奉叛<lb/>
　臣以入亦辠也義又見襄二十二年晉人殺欒盈此<lb/>
　言復彼言復入者史氏之辭不同耳初無異義也○<lb/>
<pb n="33a"/>　張氏曰良霄之出公孫黑蓋有辠焉春秋舍公孫黑<lb/>
　專伐之辠而辠良霄何也曰耆酒而不恤政汰侈而<lb/>
　好爭伯有之所爲有喪家亡身之道焉雖微公孫黑<lb/>
　其能免於死乎旣亡而不自省又入伐君而大亂其<lb/>
　國此春秋所以正名討賊之辭也春秋於喪國失家<lb/>
　者皆不書所逐之人以明其身之有辠使有國有家<lb/>
　者皆兢兢自謹而求所以保身也知保身則奔亡之<lb/>
　禍逺矣春秋之義也<lb/>
<pb n="33b"/>冬十月葬蔡景公<lb/>
　諸侯不討亂臣賊子而但會其葬髙氏所謂皆無父<lb/>
　無君者也七月方葬又其失禮之細者義又見隱三<lb/>
　年葬宋穆公○案蔡般不討而景公書葬則傳所謂<lb/>
　賊不討不書葬者妄也<lb/>
晉人齊人宋人衞人鄭人曹人莒人邾人滕人薛人把<lb/>
人小邾人會于澶淵宋災故<lb/>
　十二國稱人皆微者也不稱魯會魯不會也宋災故<lb/>
<pb n="34a"/>　爲宋災之故也澶淵見二十年劉氏曰晉人與諸侯<lb/>
　之大夫凡爲宋災故謀之也非務也何言乎非務蔡<lb/>
　侯弑其君而不謀宋災而謀之微矣君子慮所逺而<lb/>
　小人恤所近夫災雖諸侯所當救然而一時之變一<lb/>
　國之禍也財足以周其乏粟足以濟其用則已矣非<lb/>
　所以爲天下之憂也彼天下之憂者臣弑其君一子<lb/>
　弑其父二如是則禽獸矣故孔子論天下之信則曰<lb/>
　寧去食論陳恒之變則曰請討之其察於道之輕重<lb/>
<pb n="34b"/>　緩急也審矣豈以姑息愛人哉○康侯胡氏曰蔡之<lb/>
　亂猶人有腹心之疾而宋之災譬如桐梓鷄犬之亡<lb/>
　失也故言會之所爲以垂戒欲人自審于輕重之等<lb/>
　也可謂深切著明矣<lb/>
三十有一年春王正月<lb/>
夏六月辛巳公薨于楚宫<lb/>
　左氏曰公作楚宫穆叔曰君欲楚也夫故作其宫若<lb/>
　不復適楚必死是宫也公薨于楚宫杜氏曰公適楚<lb/>
<pb n="35a"/>　好其宫歸而作之不居先君之路寢而安所樂失其<lb/>
　所也許氏曰公還自楚不能増修德政而反勤民傷<lb/>
　財務作楚宫公之志亦荒矣其何振之有又況㤀本<lb/>
　樂異亂國經常所以爲不祥之道也義又見僖公薨<lb/>
　○吕氏曰若襄公者可謂安其危而利其災樂其所<lb/>
　以亡者矣<lb/>
秋九月癸巳子野卒<lb/>
　孫氏曰子野襄公大子未踰年之君也不薨不地<lb/>
<pb n="35b"/>　降成君也趙氏曰子野非被弑不書地闕文也愚案<lb/>
　書卒之義未詳左氏曰立胡女敬歸之子子野次於<lb/>
　季氏癸巳卒毁也康侯胡氏曰般赤弑而書卒子野<lb/>
　亦書卒何以辨乎曰閔公不書即位則般之弑可知<lb/>
　下書夫人姜氏歸于齊上書公子遂叔孫得臣如<lb/>
　齊則子赤之弑可知與子野異矣存耕趙氏曰襄公<lb/>
　之庶長也傳云毁也案經書癸巳子野卒辭同子<lb/>
　般然子般云弑以傳詳之子野立次於季氏卒不於<lb/>
<pb n="36a"/>　他所而於季氏此疑以傳疑之辭子野卒而季氏必<lb/>
　欲立裯是也俱未詳是否<lb/>
己亥仲孫羯卒<lb/>
　譏世卿也大意見隱元年益師卒<lb/>
冬十月滕子來會葬<lb/>
　許氏曰子大叔曰先王之制諸侯之喪士弔大夫送<lb/>
　葬滕子會葬非禮也髙氏曰此僭天子之禮也愚謂<lb/>
　魯不拒之以禮而受之皆非也○君舉陳氏曰諸侯<lb/>
<pb n="36b"/>　來會葬於是始改葬惠公也衞侯來會葬隱公不見<lb/>
　春秋之初魯猶秉禮也晉景公之喪成公弔焉亦已<lb/>
　卑矣晉於是止公使送葬諸侯莫在魯人辱之楚康<lb/>
　王之喪公及陳侯鄭伯許男送於西門之外則天下<lb/>
　諸侯有會葬於楚者矣於是滕會葬於魯是春秋<lb/>
　之季也<lb/>
癸酉葬我君襄公<lb/>
　義見隱三年葬宋穆公<lb/>
<pb n="37a"/>十有一月莒人弑其君密州<lb/>
　稱人見文十六年密州左氏曰犂比公也義見隱四<lb/>
　年衞州吁事○案此又爲次年去疾入莒展輿奔莒<lb/>
　起文也<lb/>
　<lb/>
　<lb/>
　<lb/>
　<lb/>
<pb n="37b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷二十三<lb/>
</p>

  </div>
            <div>
                <head>春秋本義卷二十四</head>
    <p>
<pb n="1a"/>欽定四庫全書<lb/>
　春秋本義卷二十四　　　元　程端學　撰<lb/>
　　　昭公<hi>名稠襄公之子齊歸所生</hi>
元年春王正月公即位<lb/>
　義見文元年<lb/>
叔孫豹㑹晉趙武楚公子圍齊國弱宋向戍衞石惡陳<lb/>
公子招蔡公孫歸生鄭罕虎許人曹人于虢<hi>公羊弱作酌左氏榖梁石惡作齊惡罕虎作軒虎後及罕逹同虢作漷榖梁作郭</hi>
<pb n="1b"/>　公子招者陳侯之弟也康侯胡氏曰公子者其本當<lb/>
　稱者也曰弟者因事而稱之也髙氏曰衛石惡在陳<lb/>
　蔡之上者上卿也宋之盟齊人不預焉今齊又從楚<lb/>
　矣中國微弱可知也義見襄二十七年㑹于宋○葉<lb/>
　氏曰自襄以來晉主夏盟齊楚皆未入㑹宋未嘗不<lb/>
　先諸侯雞澤之㑹齊始以世子光來猶在邾下至邢<lb/>
　丘而齊人居宋人上則齊已亢矣澶淵之㑹齊侯始<lb/>
　入㑹遂居宋公上宋之㑹楚始入㑹屈建遂居蔡衛<lb/>
<pb n="2a"/>　上至是楚公子圍先國弱而向戍在三楚人愈強雖<lb/>
　齊亦為屈而二王之後㣲矣<lb/>
三月取鄆<hi>公羊作運後同</hi>
　滅而言取見宣九年鄆東鄆也見成九年義見莊十<lb/>
　年齊滅譚<lb/>
夏秦伯之弟鍼出奔晉<lb/>
　義見襄二十年陳侯弟奔楚<lb/>
六月丁巳邾子華卒<lb/>
<pb n="2b"/>　義見隱三年宋穆公卒<lb/>
晉荀吳帥師敗狄于大鹵<hi>音魯左氏經作鹵傳作原公羊榖梁經作原傳作鹵</hi>
　箕與交剛皆書晉人而此書卿帥師者將尊師衆也<lb/>
　杜氏曰大鹵大原晉陽縣張氏曰公羊䟽云古文及<lb/>
　晉陽人皆謂之大鹵而今經及師讀皆謂之大原說<lb/>
　文西方謂之鹵易曰兊為剛鹵西方之澤也春秋大<lb/>
　原為大鹵亦西方也義見莊二十年齊伐戎<lb/>
秋莒去疾自齊入于莒莒展輿出奔吳<hi>公羊榖梁無輿字陸德明注左<pb n="3a"/>傳云一本無輿字</hi>
　葉氏曰自齊有奉也言入逆辭也左氏曰莒展輿立<lb/>
　而奪群公子秩公子召去疾於齊秋公子鉏納去疾<lb/>
　展輿奔吳未詳信否愚謂展輿去疾皆庶孽也展輿<lb/>
　不稱子與莊二十四年曹羈同其事與桓十一年突<lb/>
　歸於鄭鄭忽奔衛同但鄭忽為嫡展輿為庶耳書之<lb/>
　以見展輿君弑不討賊既立踰年而出奔其不能君<lb/>
　可知若去疾之篡辠不容誅齊又奉之惡亦可見然<lb/>
<pb n="3b"/>　天子方伯不能正而庶孽得以容其篡三綱不立又<lb/>
　益以顯矣<lb/>
叔弓帥師疆鄆田<lb/>
　杜氏曰春取鄆今正其封疆劉氏曰疆之者溝封之<lb/>
　也曷為溝封之别乎莒也愚謂取人之國而以兵力<lb/>
　疆田惡可見矣蓋叔弓為季氏黨欲强其私家耳<lb/>
　任氏曰春取鄆而秋疆其田汲汲乎利其土地之甚<lb/>
　也帥師而疆之豈獨有虞於莒乎雖鄆人亦不服所<lb/>
<pb n="4a"/>　以必欲疆之也取鄆為不善矣疆田又不善也疆田<lb/>
　為不善矣帥師而疆之尤為不喜也<lb/>
葬邾悼公<lb/>
　邾始書葬魯㑹之也義見隱三年葬宋穆公○髙氏<lb/>
　曰入春秋來邾始書葬蓋邾滕薛皆小國也秦逺國<lb/>
　也皆至昭公而書葬是時魯衰甚矣小國如大國逺<lb/>
　國如近國愚案此說與隠七年滕侯卒相表裏參考<lb/>
　可也<lb/>
<pb n="4b"/>冬十有二月己酉楚子麇卒<hi>麇九倫切公羊榖梁作卷</hi>
　義見文十八年秦伯卒<lb/>
楚公子比出奔晉<lb/>
　比左氏曰右尹子干也義見僖二十八年元咺奔晉<lb/>
　○朴郷吕氏曰楚䖍立而比出奔意者其與䖍爭國<lb/>
　者乎木訥趙氏曰楚子卒而比出奔則比者必麇之<lb/>
　孚有所不容於嗣君耳皆未詳是否<lb/>
二年春晉侯使韓起來聘<lb/>
<pb n="5a"/>　起韓宣子韓厥次子也義見隱七年齊來聘<lb/>
夏叔弓如晉<lb/>
　左氏曰叔弓聘於晉報宣子也義見隠七年齊來聘<lb/>
秋鄭殺其大夫公孫黑<lb/>
　黑子晳也左氏曰元年鄭徐吾犯之妹美公孫楚聘<lb/>
　之矣公孫黑又使強委禽焉犯懼告子産子產曰是<lb/>
　國無政非子之患也唯所欲與犯請於二子請使女<lb/>
　擇焉皆許之子晳盛飾入布幣而出子南戎服入左<lb/>
<pb n="5b"/>　右射超乗而出女自房觀之曰子晳信美矣抑子南<lb/>
　夫也夫夫婦婦所謂順也適子南氏子晳怒既而櫜<lb/>
　甲以見子南欲殺之而取其妻子南知之執戈逐之<lb/>
　及衝擊之以戈子晳傷而歸告大夫曰我好見之不<lb/>
　知其有異志也故傷大夫皆謀之子產曰直鈞幼賤<lb/>
　有辠辠在楚也乃執子南而數之曰國之大節有五<lb/>
　女皆奸之畏君之威聽其政尊其貴事其長養其親<lb/>
　五者所以為國也今君在國女用兵焉不畏威也奸<lb/>
<pb n="6a"/>　國之紀不聽政也子晳上大夫女嬖大夫而弗下之<lb/>
　不尊貴也幼而不忌不事長也兵其從兄不養親也<lb/>
　君曰予不忍女殺宥女以逺勉速行乎無重而辠五<lb/>
　月庚辰鄭放游楚於吳将行子南子産咨於大叔大<lb/>
　叔曰吉不能亢身焉能亢宗彼國政也非私難也子<lb/>
　圖鄭國利則行之又何疑焉周公殺管叔而蔡蔡叔<lb/>
　夫豈不愛王室故也吉若獲戾子将行之何有於諸<lb/>
　游二年秋鄭公孫黑将作亂欲去游氏而代其位傷<lb/>
<pb n="6b"/>　疾作而不果駟氏與諸大夫欲殺之子産在鄙聞之<lb/>
　懼弗及乗遽而至使吏數之曰伯有之亂以大國之<lb/>
　事而未爾討也爾有亂心無厭國不女堪專伐伯有<lb/>
　而辠一也昆弟爭室而辠二也薰隧之盟女矯君位<lb/>
　而辠三也有死辠三何以堪之不速死大刑将至再<lb/>
　拜稽首辭曰死在朝夕無助天為虐子産曰人誰不<lb/>
　死凶人不終命也作凶事為凶人不助天其助凶人<lb/>
　乎請以印為褚師子産曰印也若材君將任之不才<lb/>
<pb n="7a"/>　將朝夕從女女辠之不恤而又何請焉不速死司寇<lb/>
　将至七月壬寅縊尸諸周氏之衢加木焉未詳信否<lb/>
　義見莊二十六年曹殺大夫<lb/>
冬公如晉至河乃復季孫宿如晉<lb/>
　左氏曰晉少姜卒公如晉及河晉侯使士文伯來辭<lb/>
　曰非伉儷也請君無辱公還季孫宿遂致服焉常山<lb/>
　劉氏曰凡人君動止有度豈可非禮而行無故而乃<lb/>
　復哉葢進退皆非禮義也康侯胡氏曰經書公如晉<lb/>
<pb n="7b"/>　至河乃復季孫宿如晉而昭公失國之因季孫逐君<lb/>
　之漸晉人下比之跡皆見矣○莘老孫氏曰公如晉<lb/>
　朝而晉不納至河乃復以公之自復爲文者臣子之<lb/>
　心不欲其君見拒於人而公自復也昭公四如晉四<lb/>
　至河而復又二十三年冬至河乃復書有疾焉公雖<lb/>
　不見納於晉然有疾而復猶可爾葉氏曰公自即位<lb/>
　三十二年之間朝於晉者五唯其末言疾外此皆非<lb/>
　公之自復晉辭公也晉豈得以辱公哉葢公嘗為少<lb/>
<pb n="8a"/>　姜卒而徃弔矣為季孫意如執而徃請矣以千乗之<lb/>
　君弔嬖妾且為臣而親行則晉人不得不易公也故<lb/>
　或以莒人之愬而辭公或以鮮虞之伐而辭公使公<lb/>
　知恭之不忘禮則一辭公固可以止何待至於再三<lb/>
　而不已乎如是而流離於外不得志於齊猶有望於<lb/>
　晉以為寄彷徨乎乾侯卒至於死而不悟此春秋所<lb/>
　以屢書不少殺獨以有疾一著其實者所以志公之<lb/>
　媿也劉氏曰為國以禮者處勝人之地矣<lb/>
<pb n="8b"/>三年春王正月丁未滕子原卒<hi>原公羊作泉</hi>
　義見隱三年宋公卒又為叔弓如滕起文也<lb/>
夏叔弓如滕五月葬滕成公<lb/>
　髙氏曰入春秋來滕始書𦵏夫以卿共其葬非禮也<lb/>
　以我襄公之葬滕子來㑹故魯報之然與二十三年<lb/>
　葬景王無辨矣義又見隠三年葬宋穆公<lb/>
秋小邾子來朝<lb/>
　左氏曰穆公也義見隱十一年滕薛來朝<lb/>
<pb n="9a"/>八月大雩<lb/>
　義見桓五年<lb/>
冬大雨雹<lb/>
　髙氏曰為災故書秋旱冬雹皆人事所召且為四年<lb/>
　起也義見僖二十九年○張子曰雹戾氣也此中國<lb/>
　不振而吳楚㑹諸侯之兆也<lb/>
北燕伯款出奔齊<lb/>
　北燕見襄二十九年左氏曰燕簡公多嬖寵欲去諸<lb/>
<pb n="9b"/>　大夫而立其寵人冬燕大夫比以殺公之外嬖公懼<lb/>
　奔齊未詳信否義見襄十四年衛侯奔齊<lb/>
四年春王正月大雨雹<hi>公羊穀梁作雪范氏云或作雹葉氏曰當從左氏</hi>
　義見僖二十九年○存耕趙氏曰自冬歴春大雹者<lb/>
　二陽氣不得達陰錮之也由魯而論則臣干君季氏<lb/>
　逼君之應也由中國而論則吳楚強而爭伯之驗也<lb/>
夏楚子蔡侯陳侯鄭伯許男徐子滕子頓子胡子沈子<lb/>
小邾子宋世子佐淮夷㑹于申<lb/>
<pb n="10a"/>　杜氏曰胡國汝隂縣西北有胡城淮夷孔氏曰淮浦<lb/>
　之夷也後漢志下邳國有淮浦縣張氏曰申姜姓之<lb/>
　國杜氏曰在南陽宛縣愚謂宋世子在小邾子下者<lb/>
　世子不敢敵諸侯與齊世子光同淮夷不殊㑹者非<lb/>
　諸侯㑹淮夷淮夷來與㑹耳俱無他義左氏曰許男<lb/>
　如楚楚子止之遂止鄭伯復田江南許男與焉使椒<lb/>
　舉如晉求諸侯二君待之椒舉致命曰寡君使舉曰<lb/>
　日君有惠賜盟於宋曰晉楚之從交相見也以嵗之<lb/>
<pb n="10b"/>　不易寡君願結驩於二三君使舉請閒君若苟無四<lb/>
　方之虞則願假寵以請於諸侯晉侯欲勿許司馬侯<lb/>
　曰不可楚王方侈天或者欲逞其心以厚其毒而降<lb/>
　之罰未可知也其使能終亦未可知也晉楚唯天所<lb/>
　相不可與爭君其許之乃許楚使使叔向對曰寡君<lb/>
　有社稷之事是以不獲春秋時見諸侯君實有之何<lb/>
　辱命焉楚子問於子產曰晉其許我諸侯乎對曰許<lb/>
　君晉君少安不在諸侯其大夫多求莫匡其君在宋<lb/>
<pb n="11a"/>　之盟又曰如一若不許君将焉用之王曰諸侯其來<lb/>
　乎對曰必來從宋之盟承君之歡不畏大國何敢不<lb/>
　來不來者其魯衛曹邾乎曹畏宋邾畏魯魯衛偪於<lb/>
　齊而親於晉唯是不來其餘君之所及也誰敢不至<lb/>
　王曰然則吾所求者無不可乎對曰求逞於人不可<lb/>
　與人同欲盡濟夏諸侯如楚魯衛曹邾不㑹曹邾辭<lb/>
　以難公辭以時祭衛侯辭以疾鄭伯先待於申楚子<lb/>
　合諸侯於申椒舉言於楚子曰臣聞諸侯無歸禮以<lb/>
<pb n="11b"/>　為歸今君始得諸侯其慎禮矣霸之濟否在此㑹也<lb/>
　夏啓有鈞臺之享商湯有景亳之命周武有孟津之<lb/>
　誓成有岐陽之蒐康有酆宫之朝穆有塗山之㑹齊<lb/>
　桓有召陵之師晉文有踐土之盟君其何用宋向戍<lb/>
　鄭公孫僑在諸侯之良也君其選焉王曰吾用齊桓<lb/>
　王使問禮於左師與子産左師曰小國習之大國用<lb/>
　之敢不薦聞獻公合諸侯之禮六子産曰小國共職<lb/>
　敢不薦守獻伯子男㑹公之禮六楚子示諸侯侈椒舉<lb/>
<pb n="12a"/>　曰夫六王二公之事皆所以示諸侯禮也諸侯所由<lb/>
　用命也夏桀為仍之㑹有緡叛之商紂為黎之蒐東<lb/>
　夷叛之周幽王為太室之盟戎狄叛之皆所以示諸<lb/>
　侯汰也諸侯所由棄命也今君以汰無乃不濟乎王<lb/>
　弗聽孫氏曰中國自宋之㑹諸侯不見者十年矣此<lb/>
　書㑹於申楚子大合諸侯於此也桓文死中國不振<lb/>
　喪亂日甚幅裂横潰制在楚人故也自是中國之事<lb/>
　皆楚人制之至於平丘召陵之㑹諸侯雖云再出尋<lb/>
<pb n="12b"/>　復叛去事無所救不足道也○程子曰晉平不在諸<lb/>
　侯楚於是强為伯者之事葉氏曰楚子始欲求諸侯<lb/>
　而未定問於子産曰晉其許我乎諸侯其來乎則楚<lb/>
　子固自以為不足服諸侯也當是時使晉稍強諸侯<lb/>
　聽之則楚亦不得肆志而晉侯方溺於嬖寵豈復有<lb/>
　志於中國哉楚偃然專諸侯諸侯舍晉無所附則亦<lb/>
　不得已而從楚晉雖不㑹自胡沈小國至淮夷無不<lb/>
　在楚於是伐吳滅陳滅蔡殺干徴師楚之得志於中<lb/>
<pb n="13a"/>　國未有盛於此時非楚所能為也黄池之㑹以夫差<lb/>
　之强定公一數之不敢不聽公不能行之於申所以<lb/>
　見中國之無伯憫諸侯之無能為也君舉陳氏曰齊桓<lb/>
　卒楚宋嘗爭長矣敗於城濮楚師不出者八年晉志<lb/>
　不在諸侯而後楚莊盟于辰陵以荘王之賢從之者<lb/>
　陳鄭焉爾申之㑹合十有二國楚之得志於中國未<lb/>
　有甚於此時者也吕氏曰自襄公三年雞澤之㑹諸<lb/>
　侯同盟矣而叔孫豹始及諸侯之大夫及陳袁僑盟<lb/>
<pb n="13b"/>　襄十六年溴梁之㑹獨大夫盟諸侯不與也至襄二<lb/>
　十七年宋之㑹大夫自㑹爾諸侯不在也此嵗㑹于<lb/>
　申諸侯始復㑹而楚子主之淮夷與焉天下之事可<lb/>
　知矣<lb/>
楚人執徐子<lb/>
　左氏曰徐子吳出也以為貳焉故執諸申未詳信否<lb/>
　劉氏曰不言以歸申楚地也愚謂楚圍一得志於諸<lb/>
　侯而執其國君見暴横之不可縱也○邦衡胡氏曰<lb/>
<pb n="14a"/>　盂之盟楚人執宋公申之㑹楚人執徐子平涼之㑹<lb/>
　尚結賛刼盟異域豈可以信義結哉<lb/>
秋七月楚子蔡侯陳侯許男頓子胡子沈子淮夷伐吳<lb/>
執齊慶封殺之遂滅賴<hi>公羊榖梁作厲</hi>
　張氏曰賴國蔡州褒信縣有賴亭蘇氏曰申之諸侯<lb/>
　有不與伐吳者故復序愚謂執齊慶封殺之者先執<lb/>
　而後殺也左氏曰楚子以諸侯伐吳宋太子鄭伯先<lb/>
　歸使屈申圍朱方克之執齊慶封而盡滅其族髙氏曰<lb/>
<pb n="14b"/>　申之㑹楚靈不脩德而求諸侯諸侯畏楚之强守宋<lb/>
　之盟而從之然猶不敢致魯衛曹薛邾把至伐吳之<lb/>
　役中國諸侯皆去惟楚屬從之耳伐吳而執慶封殺<lb/>
　之者以慶封在吳故為齊討之假中國仁義以重其<lb/>
　㑹所謂盗亦有道也彼以南蠻既㑹中國之諸侯又<lb/>
　帥之以伐吳專殺中國之大夫以諸侯之兵滅人之<lb/>
　國流毒如此葢出於宋向戍弭兵之謀也愚謂楚殺<lb/>
　慶封以其從吳且示威也非真為齊討也義又見僖<lb/>
<pb n="15a"/>　三年徐取舒○君舉陳氏曰申之㑹春秋之大變也<lb/>
　宋虢之事猶曰二伯至是而楚始合諸侯執齊慶封<lb/>
　放陳招殺蔡般假討賊之義以號令於天下由是而<lb/>
　滅賴滅陳蔡矣黄氏曰晉主夏盟正以抗楚也楚日<lb/>
　以強而晉通呉於㑹正結之以犄楚也自宋向戌謀<lb/>
　弭兵合晉楚之成有宋之盟至今申之㑹晉不敢復<lb/>
　出而盡遜之楚矣皆宋之盟啟之也楚昔之所仇者<lb/>
　在晉今晉既遜之為盟主則所仇者吴耳故一出而<lb/>
<pb n="15b"/>　執徐子者以徐子為吳之出也伐吳而殺慶封以慶<lb/>
　封吳所封也而又滅賴亦以示威於吳也春秋之有<lb/>
　伯主正以楚之害中國今反遜楚為中國伯主此莫<lb/>
　大之變也<lb/>
九月取鄫<hi>榖梁作繒</hi>
　滅而言取見宣九年案襄六年書莒人滅鄫矣豈鄫<lb/>
　嘗見滅於莒而後得復國今復見滅於魯歟定六年<lb/>
　書鄭滅許而哀元年許復見於經說者亦云許依楚<lb/>
<pb n="16a"/>　而得復國鄫之事類此然不可考矣義見莊十年齊<lb/>
　滅譚<lb/>
冬十二月乙卯叔孫豹卒<lb/>
　此譏世卿又為舍中軍起文也大意又見隱元年益<lb/>
　師卒<lb/>
五年春王正月舍中軍<lb/>
　左氏曰季孫謀去中軍豎牛曰夫子固欲去之正月<lb/>
　舍中軍卑公室也毁中軍於施氏成諸臧氏初作中<lb/>
<pb n="16b"/>　軍三分公室而各有其一季氏盡征之叔孫臣其子<lb/>
　弟孟氏取其半焉及其舍之也四分公室季氏擇二<lb/>
　二子各一皆盡征之而貢於公以書使杜洩告於殯<lb/>
　曰子固欲毁中軍既毁之矣故告杜洩曰夫子惟不<lb/>
　欲毁也故盟諸僖閎詛諸五父之衢受其書而投之<lb/>
　帥士而哭之孔氏曰初作中軍季氏盡征之並不入<lb/>
　公室也叔孫氏臣其子弟以一家之内有父子兄弟<lb/>
　四品以父兄之稅入公子弟之稅入已大率半屬公<lb/>
<pb n="17a"/>　半入已孟氏則於子弟中取其半或取子或取弟大<lb/>
　率三分歸公一分入已十二分其國民三家得七公<lb/>
　得五國民不盡屬公公室已卑矣今舍中軍四分公<lb/>
　室三家自取其稅而各貢於公公室彌卑矣初云作<lb/>
　三軍今不云舍三軍者初作時舊有二軍今更增一<lb/>
　軍人數不足故各毁其乗足成三軍今此則惟舍中<lb/>
　軍分中軍之衆屬上下二軍其上下軍依舊故云舍<lb/>
　中軍也季氏因叔孫家禍退之使同孟孫獨取其半<lb/>
<pb n="17b"/>　為專已甚又擇取善者是專之極故傳言擇二以見<lb/>
　之康侯胡氏曰三軍作舍皆自三家公不與焉公室<lb/>
　益卑而魯國之兵權悉歸於季氏矣兵權有國之司<lb/>
　命三綱兵政之本原書其作舍而公孫於齊薨於乾<lb/>
　侯定公無政必至之理也已則不臣三綱淪替南遺<lb/>
　叛陽虎專季斯囚而三桓之子孫微矣亦能免乎書<lb/>
　曰舍中軍微辭以著其辠也<lb/>
楚殺其大夫屈申<lb/>
<pb n="18a"/>　左氏曰楚子以屈申為貳於呉乃殺之未詳信否義<lb/>
　見莊二十六年曹殺大夫<lb/>
公如晉<lb/>
　義見僖十年公如齊<lb/>
夏莒牟夷以牟婁及防兹來奔<lb/>
　牟婁即隠四年莒所取把邑也防兹杜氏曰城陽平<lb/>
　昌縣西南有防亭姑幕縣東北有兹亭地譜宻州安<lb/>
　丘縣有平昌故城莒縣有姑幕故城愚謂稱及者别<lb/>
<pb n="18b"/>　二邑文法當然無他義也髙氏曰公如晉未反而受<lb/>
　莒邑惡季氏專且見莒益弱矣莒牟以利接我而我<lb/>
　入其利故兩譏之義又見襄二十一年邾庶其來奔<lb/>
秋七月公至自晉<lb/>
　義見桓二年公至自唐此又見公未還而季氏自受<lb/>
　叛人也<lb/>
戊辰叔弓帥師敗莒師于蚡泉<hi>蚡公羊作漬榖梁作賁</hi>
　杜氏曰蚡泉魯地孫氏曰魯既受莒叛人邑又敗莒<lb/>
<pb n="19a"/>　師其惡可知也義又見隱二年鄭伐衛<lb/>
秦伯卒<lb/>
　存耕趙氏曰卒不名史失之義見文十八年秦伯卒<lb/>
冬楚子蔡侯陳侯許男頓子沈子徐人越人伐吳<lb/>
　陸氏曰越姒姓夏后少康之庶子封於㑹稽左氏曰<lb/>
　四年冬吳伐楚入棘櫟麻以報朱方之役五年冬楚<lb/>
　子以諸侯及東夷伐吳以報棘櫟麻之役薳射以繁<lb/>
　揚之師㑹於夏汭越大夫常夀過帥師㑹楚子於𤨏<lb/>
<pb n="19b"/>　聞吳師出薳啓彊帥師從之遽不設備吳人敗諸鵲<lb/>
　岸楚子以驛至於羅汭吳子使其弟蹶由犒師楚人<lb/>
　執之楚師濟於羅汭沈尹赤㑹楚子次於萊山薳射<lb/>
　帥繁揚之師先入南懐楚師從之及汝清吳不可入<lb/>
　楚子遂觀兵於坻箕之山是行也吳早設備楚無功<lb/>
　而還以蹶由歸楚子懼吳使沈尹射待命於巢薳啓<lb/>
　彊待命於雩婁義見四年伐吳及僖三年徐取舒<lb/>
六年春王正月把伯益姑卒<lb/>
<pb n="20a"/>　髙氏曰即襄二十九年所書把子是也至是復稱伯<lb/>
　者豈其後復振歟把稱伯見桓二年滕子來朝義見<lb/>
　隱三年宋公卒<lb/>
葬秦景公<lb/>
　七月而葬僭天子之禮也秦入春秋至是始書葬見<lb/>
　秦人遂同中國矣義見隱三年葬宋穆公此又見諸<lb/>
　侯不當㑹葬而㑹葬也<lb/>
夏季孫宿如晉<lb/>
<pb n="20b"/>　義見隠七年齊來聘<lb/>
葬把文公<lb/>
　義見隠三年葬宋穆公<lb/>
宋華合比出奔衛<lb/>
　左氏曰宋寺人柳有寵大子佐惡之華合比曰我殺<lb/>
　之柳聞之乃坎用牲埋書而告公曰合比將納亡人<lb/>
　之族既盟於北郭矣公使視之有焉遂逐華合比合<lb/>
　比奔衛未詳信否義見僖二十八年元喧奔晉<lb/>
<pb n="21a"/>秋九月大雩<lb/>
　左氏曰九月大雩旱也義見桓五年<lb/>
楚薳罷帥師伐吳<hi>罷公羊作頗</hi>
　義見四年伐吳及僖三年徐取舒○髙氏曰三書伐<lb/>
　吳者見楚終不得志於吳也<lb/>
冬叔弓如楚<lb/>
　諸侯不朝聘天子而聘伯主至此則兼聘于楚見中<lb/>
　國之益衰而楚人之益張也○木訥趙氏曰諸侯兩<lb/>
<pb n="21b"/>　事晉楚季孫宿如晉則不得不以叔弓如楚黄氏曰<lb/>
　叔弓即宿私人兩事晉楚皆季孫專之此時公已無<lb/>
　預乎魯政也<lb/>
齊侯伐北燕<lb/>
　左氏曰伐北燕将納簡公未詳信否義見隱二年鄭<lb/>
　伐衛<lb/>
七年春王正月暨齊平<lb/>
　暨及也髙氏曰齊魯世為婚姻至襄公時齊靈數侵<lb/>
<pb n="22a"/>　伐魯自是盟好中絶及景公一使慶封來聘魯方附<lb/>
　楚而齊亦方與楚睦是以與之平齊欲平而我與之<lb/>
　之辭也愚謂王道大行諸侯講信脩睦無所事平春<lb/>
　秋之世諸侯乍離乍合聖人志其平者所以志諸<lb/>
　侯之亂也至定十年復書及齊平則其乍離乍合之<lb/>
　情亦可見矣大意與宋人及楚平鄭人來渝平及鄭<lb/>
　平同<lb/>
三月公如楚<lb/>
<pb n="22b"/>　左氏曰楚子成章華之臺願與諸侯落之大宰薳啓<lb/>
　彊曰臣能得魯侯薳啓彊來召公辭曰昔先君成公<lb/>
　命我先大夫嬰齊曰吾不㤀先君之好将使衡父照<lb/>
　臨楚國鎮撫其社稷以輯寧爾民嬰齊受命於蜀奉<lb/>
　承以來弗敢失隕而致諸宗祧曰我先君共王引領<lb/>
　北望日月以冀傳序相授於今四王矣嘉惠未至唯<lb/>
　襄公之辱臨我喪今君若歩玉趾辱見寡君寵靈楚<lb/>
　國以信蜀之役致君之嘉惠是寡君既受貺矣何蜀<lb/>
<pb n="23a"/>　之敢望君若不來使臣請問行期寡君将承質幣而<lb/>
　見於蜀以請先君之貺三月公如楚義見襄二十八<lb/>
　年<lb/>
叔孫婼如齊涖盟<hi>婼公羊作舍後同涖公羊榖梁作莅</hi>
　婼叔孫豹之庶子昭子也髙氏曰以暨齊平故婼徃<lb/>
　涖盟也昭公自是遂以善齊故孫於揚州卒於齊為<lb/>
　寄公義又見隱元年盟于蔑<lb/>
夏四月甲辰朔日有食之<lb/>
<pb n="23b"/>　義見隠三年<lb/>
秋八月戊辰衛侯惡卒<lb/>
　義見隱三年宋公卒<lb/>
九月公至自楚<lb/>
　義見襄二十八年公至自楚<lb/>
冬十有一月癸未季孫宿卒<lb/>
　貫道王氏曰宿代父為卿三十年而卒季氏自友受<lb/>
　費而始封及行父而始大至宿而廣土取邑侔封君<lb/>
<pb n="24a"/>　矣宿卒而意如繼之魯國不得寧矣愚謂此譏世卿<lb/>
　也大意又見隠元年益師卒○許氏曰季武子相魯<lb/>
　作三軍舍中軍改革公室唯已所利取鄆瀆盟敗諸<lb/>
　侯約幾䧟名卿以為國憂則知昭公乾侯之禍此其<lb/>
　專欲不忌之習非一日也<lb/>
十有二月癸亥葬衛襄公<lb/>
　義見隱三年葬宋穆公<lb/>
八年春陳侯之弟招殺陳世子偃師<lb/>
<pb n="24b"/>　左氏曰陳哀公元妃鄭姬生悼大子偃師二妃生公<lb/>
　子留下妃生公子勝二妃嬖留有寵屬諸司徒招與<lb/>
　公子過哀公有廢疾公子招公子過殺悼大子偃師<lb/>
　而立公子留髙氏曰此陳公子招其曰陳侯之弟招<lb/>
　殺世子偃師者正其天倫所以甚招之辠且見陳侯<lb/>
　寵其弟假之以權致此禍也孫氏曰以叔父之親不<lb/>
　顧宗社之重殞其冡嗣致楚滅陳招之辠也○康侯<lb/>
　胡氏曰此公子招而以弟稱者著招憑寵稔惡而陳<lb/>
<pb n="25a"/>　侯失親親之道也招以公子為司徒乃貴戚之卿親<lb/>
　則介弟尊則叔父號令廢立自己而出莫敢干之者<lb/>
　也不能援立嫡冡安靖國家而戕殺偃師以致大寇<lb/>
　宗社覆没辠固大矣陳侯信愛其弟何以為失親親<lb/>
　乎尊賢者親親之本不能擇親之賢者厚加尊寵以<lb/>
　表儀公族而徇其私愛施於不令之人以至亡國敗<lb/>
　家豈不失親親之道乎其曰陳侯之弟招殺陳世子<lb/>
　偃師交責之也<lb/>
<pb n="25b"/>夏四月辛丑陳侯溺卒<lb/>
　義見隠三年宋公卒<lb/>
叔弓如晉<lb/>
　左氏曰晉侯方築虒祁之宫叔弓如晉賀虒祁也未<lb/>
　詳信否義見隱七年齊來聘<lb/>
楚人執陳行人干徵師殺之陳公子留出奔鄭<lb/>
　吕氏曰楚既殺干徴師公子留即出奔未成乎君也<lb/>
　故不曰子左氏曰干徵師赴於楚且告有立君公子<lb/>
<pb n="26a"/>　勝愬之於楚楚人執而殺之公子留奔鄭書曰楚人<lb/>
　執陳行人干徴師殺之辠不在行人也劉氏曰楚人<lb/>
　惡公子招而殺干徵師非其辠也古者兵交使在其<lb/>
　閒可也莘老孫氏曰楚不能討公子招而殺其行人<lb/>
　是冬楚滅陳而放公子招足明楚之倒施也義又見<lb/>
　莊十年荆敗楚師○髙氏曰干徵師為告喪之使不<lb/>
　告於天王反赴於强楚雖楚人不當執而殺之然其<lb/>
　死也宜哉留既為君矣不曰陳留者立非其正位未<lb/>
<pb n="26b"/>　定也且偃師曰世子留曰公子别嫡庶也春秋明㣲<lb/>
　大率如此<lb/>
秋蒐于紅<lb/>
　蒐見桓二年狩于郎紅杜氏曰魯地沛國蕭縣西有<lb/>
　紅亭逺疑劉氏曰蒐春事也秋興之非正也蒐有常<lb/>
　地矣于紅亦非正也紅之蒐見其反天時矣易地理<lb/>
　矣義又見桓四年公狩於郎孫氏曰惟不稱大之為<lb/>
　正爾○莘老孫氏曰春秋書蒐者五皆曰大蒐未嘗<lb/>
<pb n="27a"/>　曰蒐者於是蒐于紅獨不言大春秋以其蒐田之不<lb/>
　時故書以譏之也<lb/>
陳人殺其大夫公子過<lb/>
　稱陳人見莊二十二年左氏曰陳公子招歸辠於公<lb/>
　子過而殺之未詳信否義見莊二十七年曹殺大夫<lb/>
　○邦衡胡氏曰公子留已出奔則陳無君矣其言陳<lb/>
　人殺其大夫衆殺之也生殺一人之柄而衆得專之<lb/>
　此陳之所以滅也未詳是否<lb/>
<pb n="27b"/>大雩<lb/>
　義見桓五年<lb/>
冬十月壬午楚師滅陳執陳公子招放之于越殺陳孔<lb/>
奐葬陳哀公奐<hi>公羊作瑗</hi>
　執陳公子招放之于越者先執而後放也黎氏曰葬<lb/>
　哀公楚葬之也陳已滅矣楚據其國豈魯使臣徃㑹<lb/>
　其葬而書蓋楚師入陳陳君在殯因取而葬之與齊<lb/>
　侯葬紀伯姬同彼上無齊侯滅紀之文故下目齊侯<lb/>
<pb n="28a"/>　此已書楚師滅陳則下云執公子招殺孔奐葬哀公<lb/>
　皆蒙上文爾左氏曰楚公子棄疾帥師奉孫吳圍陳<lb/>
　冬滅陳葉氏曰楚為偃師討而滅陳非討賊也滅國<lb/>
　而已孫氏曰招殺世子之賊也楚執而放之陳孔奐<lb/>
　無辠之人也楚則殺之吁楚靈暴虐無道滅人之國<lb/>
　又為淫刑也如此愚謂流放者天子之權諸侯不得<lb/>
　專之况以楚人放三恪之大夫亂之極矣若其葬<lb/>
　哀公則又盗賊之仁也此與楚人入陳殺陳夏徵舒<lb/>
<pb n="28b"/>　之意同皆楚人借討賊之名為盗賊之計也○髙氏<lb/>
　曰春秋之書滅者惡之甚也稱師者見其恃衆也楚<lb/>
　恃其强而興師以滅中國之諸侯者實由骨肉相殘<lb/>
　以致然耳嗟乎陳背中國而即楚人乃卒為楚人所<lb/>
　滅深可為後世之戒然而陳國之亂中國不能正之<lb/>
　遂使楚人藉口以為討而滅之如公子招死有餘辠<lb/>
　夫楚乗人之亂滅人之國如此豈暇以禮義責之哉<lb/>
　辠中國不自正而致楚人之恣耳春秋書殺他國大<lb/>
<pb n="29a"/>　夫者四皆楚人殺之而中國未有書殺之者此皆蠻<lb/>
　荆暴虐之甚張氏曰孔奐自宋之盟見於經執陳國<lb/>
　之政久矣視君之亂從君於昏而無所正救蓋不能<lb/>
　為有無者也雖有辠必不加於招矣錄楚之放招而<lb/>
　殺奐見楚滅人之國而私意放殺其臣初不問辠之<lb/>
　輕重愚謂陳侯未卒而骨肉相殘既卒而其國大亂<lb/>
　使楚人假討賊之名以滅其國而其身以三恪之後<lb/>
　卒見𦵏於楚人之手而其私謚曰哀亦出於楚春秋<lb/>
<pb n="29b"/>　比書其事一以見陳哀不能脩身齊家以治其國致<lb/>
　羣公子作亂以底滅亡二以見王政不行楚人暴横中<lb/>
　國不能自存而壊潰至此可以為永鑒矣<lb/>
九年春叔弓㑹楚子于陳<lb/>
　許氏曰楚既滅陳威振諸夏是以無所號召而魯之<lb/>
　大夫徃㑹之髙氏曰夫中國諸侯而為夷狄所滅中<lb/>
　國既不能救亦宜同心疾之奈何反徃聘問邪書㑹<lb/>
　于陳與宣十五年㑹於宋意同<lb/>
<pb n="30a"/>許遷于夷<lb/>
　此與邢遷於夷儀同皆自遷也存耕趙氏曰許逼於<lb/>
　鄭嘗遷於葉矣今又遷於夷再世再遷其生聚之計<lb/>
　亦末矣愚謂王綱不振諸侯吞噬不安厥居至於再<lb/>
　遷雖許男不能治其國家然可以觀世變矣義又見<lb/>
　成十五年<lb/>
夏四月陳災<hi>公榖作火趙氏曰案前後未有書外火者小事若一一書之固不勝紀諸侯亦不當告也惟宣榭火書之耳當依左氏為災也莘老孫氏曰春秋火不書災則書耳愚案宣榭火公榖亦作災</hi>
<pb n="30b"/>　康侯胡氏曰楚已滅陳必不遣使告於諸侯言亡國<lb/>
　之有天災也何以書於魯國之策乎當時叔弓與楚<lb/>
　子㑹於陳則目擊其事矣叔弓使畢而歸語陳災魯<lb/>
　史遂書之耳莘老孫氏曰楚已滅陳復言陳災者蓋<lb/>
　陳滅不久而國復災也前説近是愚謂陳見滅於楚<lb/>
　人而天復災之所謂天降喪亂者也其君臣獲辠於<lb/>
　天者多矣義又見莊二十年<lb/>
秋仲孫貜如齊<hi>貜俱縛切</hi>
<pb n="31a"/>　貜仲孫速之子孟僖子也義見隠七年齊来聘○髙<lb/>
　氏曰自叔老聘齊至今二十年復修舊好此暨齊平<lb/>
　之故也<lb/>
冬築郎囿<lb/>
　築郎囿者于郎築囿即其地而名之也左氏曰築郎<lb/>
　囿季平子欲其速成也叔孫昭子曰詩曰經始勿亟<lb/>
　庶民子來焉用速成其以勦民也無囿猶可無民其<lb/>
　可乎髙氏曰文王之囿方七十里何可築也公内制<lb/>
<pb n="31b"/>　於强臣不此之念而逺築郎囿非特勦民也芻蕘雉<lb/>
　兎皆不得徃怨有所歸矣義又見成十八年築鹿囿<lb/>
　○葉氏曰古者諸侯一囿成公築鹿囿已過矣今又<lb/>
　于郎以築焉其為民則俱已殆矣張氏曰以左傳觀<lb/>
　之有以見季孫意如逢其君以耳目之娛而日竊其<lb/>
　權昭公安之而不悟也人君於此可不戒哉<lb/>
　<lb/>
　春秋本義卷二十四<lb/>
</p>

  </div>
            <div>
                <head>春秋本義卷二十五</head>
    <p>
<pb n="1a"/>欽定四庫全書<lb/>
　春秋本義卷二十五　　元　程端學　撰<lb/>
　　　昭公<lb/>
十年春王正月<lb/>
夏齊欒施來奔齊<hi>公羊作晉</hi>
　左氏曰齊惠欒髙氏皆耆酒信内多怨彊於陳鮑氏<lb/>
　而惡之夏有告陳桓子曰子旗子良將攻陳鮑亦告<lb/>
　鮑氏桓子授甲而如鮑氏遭子良醉而騁遂見文子<lb/>
<pb n="1b"/>　則亦授甲矣使視二子則皆將飲酒桓子曰彼雖不<lb/>
　信聞我授甲則必逐我及其飲酒也先伐諸陳鮑方<lb/>
　睦遂伐欒髙氏子良曰先得公陳鮑焉徃遂伐虎門<lb/>
　公使王黑以靈姑鉟率吉請斷三尺焉而用之戰於<lb/>
　稷欒髙敗又敗諸莊國人追之又敗諸鹿門欒施髙<lb/>
　彊來奔未詳信否義見僖二十八年元咺奔晉<lb/>
秋七月季孫意如叔弓仲孫貜帥師伐莒<hi>意公羊作隠誤也後同</hi>
　意如季孫宿之孫紇之子平子也木訥趙氏曰魯乗<lb/>
<pb n="2a"/>　莒亂取鄆田納牟夷而取牟婁及防兹無怪莒有蚡<lb/>
　泉之師也叔弓且敗之矣今又三大夫並出此固皆<lb/>
　意如之為也義又見隠二年鄭伐衛<lb/>
戊子晉侯彪卒<lb/>
　義見隠三年宋公卒又為叔孫婼葬平公起文也<lb/>
九月叔孫婼如晉葬晉平公<lb/>
　三月而葬又魯以卿㑹葬皆非禮也義又見隠三年<lb/>
　葬宋穆公<lb/>
<pb n="2b"/>十有二月甲子宋公成卒<hi>成公羊作戌</hi>
　杜氏曰無冬闕文義見隠三年宋公卒<lb/>
十有一年春王二月叔弓如宋葬宋平公<hi>公羊作正月</hi>
　三月而葬速髙氏曰卿共同列之葬非禮甚矣義又<lb/>
　見隠三年葬宋穆公<lb/>
夏四月丁巳楚子䖍誘蔡侯般殺之於申楚公子棄疾<lb/>
帥師圍蔡<hi>䖍榖梁作乾</hi>
　朴鄉吕氏曰楚子名衍字爾左氏曰楚子在申召蔡<lb/>
<pb n="3a"/>　靈侯靈侯將徃蔡大夫曰王貪而無信惟蔡於憾今<lb/>
　幣重而言甘誘我也不如無徃蔡侯不可三月丙申<lb/>
　楚子伏甲而饗蔡侯於申醉而執之夏四月丁巳殺<lb/>
　之刑其士七十人公子棄疾帥師圍蔡韓宣子問於<lb/>
　叔向曰楚其克乎對曰克哉蔡侯獲辠於其君而不<lb/>
　能其民天將假手於楚以斃之何故不克然肸聞之<lb/>
　不信以幸不可再也楚王奉孫吳以討於陳曰將定<lb/>
　而國陳人聽命而遂縣之今又誘蔡而殺其君以圍<lb/>
<pb n="3b"/>　其國雖幸而克必受其咎弗能久矣莘老孫氏曰蔡<lb/>
　侯般弑君父之賊楚子以義討之則無不可乃詐誘<lb/>
　而殺之又滅其國而有之春秋以楚子之志不在於<lb/>
　討賊徒殺人之君而利人之國故書楚子誘蔡侯般<lb/>
　殺之啖氏曰蔡侯之辠自不容誅楚子惡已甚矣棄<lb/>
　疾不能諫止又帥師圍蔡從君於昏此亦不待言而<lb/>
　辠惡自見者也義又見莊十年荆敗蔡師○康侯胡<lb/>
　氏曰蔡世子般弑其君諸侯與通㑹盟十有三年矣<lb/>
<pb n="4a"/>　是人類胥為禽獸而莫之覺也楚子若以大義唱天<lb/>
　下奉詞致討執般於蔡討其弑君父之辠而在官者<lb/>
　無赦焉殘其身瀦其宫室雖古之征暴亂者不越此<lb/>
　矣又何惡乎今楚子本心欲圖其國不為討賊舉也<lb/>
　而又挾欺毁信詐誘其君執而殺之肆行無道貪得<lb/>
　一時聖人深惡之也<lb/>
五月甲申夫人歸氏薨<lb/>
　歸氏杜氏曰昭公母胡女歸姓愚謂妾稱夫人僭也<lb/>
<pb n="4b"/>　又為大蒐與葬齊歸起文義又見文四年風氏薨<lb/>
大蒐于比蒲<hi>比音毗</hi>
　蒐見桓二年狩于郎大蒐僭天子之禮也于比蒲非<lb/>
　常所也比蒲地譜云魯南鄙地孫氏曰蒐春田也五<lb/>
　月不時也劉氏曰大蒐者大比也大比之禮均土地<lb/>
　閱老幼物六畜㑹車馬齊貢賦治器械三年而修之<lb/>
　者也此何以書譏喪不二事夫人歸氏薨大蒐于比<lb/>
　蒲非禮也羊舌肸曰君有三年之喪而無一日之慼<lb/>
<pb n="5a"/>　存耕趙氏曰公有母喪而不廢蒐意如無君也無事<lb/>
　而蒐閱强家自練其兵也民皆三家之民兵皆三家<lb/>
　之兵昭公孤矣○康侯胡氏曰三綱君政之本君執<lb/>
　此以御其下臣執此以事其上政之大本於是乎在<lb/>
　君有三年之慼國不廢一日之蒐則無本矣乃有身<lb/>
　從金革而無避者獨何歟有門庭之寇而宗廟社稷<lb/>
　存亡係焉必従權制而無避伯禽服喪徐戎並興至<lb/>
　於東郊出戰之師興築城之役同日並舉度緩急輕<lb/>
<pb n="5b"/>　重蓋有不得已焉者也<lb/>
仲孫貜㑹邾子盟于祲祥<hi>公羊作侵羊</hi>
　祲祥地闕君有母喪未葬而貜儼然與邾子盟非禮<lb/>
　矣義又見隠元年盟于蔑○髙氏曰始也公及邾儀<lb/>
　父盟于蔑盟于趡是魯侯親與之盟㑹也今公雖以<lb/>
　夫人之喪使仲孫貜㑹邾子盟然自是仲孫何忌及<lb/>
　邾子盟于抜叔孫州仇仲孫何忌及邾子盟于句繹<lb/>
　是吾大夫與其君盟㑹耳然則魯邾之更為强弱斷<lb/>
<pb n="6a"/>　可知矣雖與邾盟以修好然而魯人之志必欲滅邾<lb/>
　而後已此盟豈可信邪<lb/>
秋季孫意如㑹晉韓起齊國弱宋華亥衛北宫佗鄭罕<lb/>
虎曹人杞人于厥憖<hi>魚覲切厥憖公羊作屈銀</hi>
　厥憖地闕晉既失伯楚圍蔡而莫之恤八國之大夫<lb/>
　自為㑹天下之勢可知矣義又見文十二年㑹于承<lb/>
　筐<lb/>
九月己亥葬我小君齊歸<lb/>
<pb n="6b"/>　齊私諡也髙氏曰妾母而以夫人之禮薨葬又别為<lb/>
　之諡義又見文五年葬成風<lb/>
冬十有一月丁酉楚師滅蔡執蔡世子有以歸用之<hi>有榖梁作友</hi>
　啖氏曰稱執者囚繫之也孫氏曰諸侯當稱子此言<lb/>
　世子者有未立也杜氏曰用之殺以祭也趙氏曰與<lb/>
　僖十九年邾用鄫子同左氏曰楚子滅蔡用隠太子<lb/>
　於岡山申無宇曰不祥五牲不相為用況用諸侯乎<lb/>
<pb n="7a"/>　王必悔之髙氏曰楚子誘人之君而殺之滅其國執<lb/>
　其嫡嗣而歸用之不道之其聖人詳錄之所以閔吾<lb/>
　中國王綱既墜伯統又絶諸侯莫能救致楚人之自<lb/>
　恣一至此也不言以世子歸者有不從楚故也愚謂<lb/>
　蔡般弑君父以篡位人所得討幸不見殺於當時而<lb/>
　假手於强楚身殄國滅及其嗣子夫楚子之惡不容<lb/>
　誅也然蔡般之事可為亂臣賊子之大鑒矣義又見<lb/>
　莊十年荆敗蔡師○存耕趙氏曰楚䖍滅陳誘殺蔡<lb/>
<pb n="7b"/>　君而圍蔡頓兵八月蔡城守不下則以世子有不肯<lb/>
　為之服也城陷就執䖍忿其淹楚師也執歸用之經<lb/>
　詳其事窮楚惡以病中國也黄氏曰滅人之國執其<lb/>
　人以代牲豈有人道而可責也哉<lb/>
十有二年春齊髙偃帥師納北燕伯于陽<hi>左氏有欵字</hi>
　杜氏曰髙偃髙傒𤣥孫陽即唐燕别邑中山有唐縣<lb/>
　三年燕伯出奔齊不言於燕未得國都也邦衡胡氏<lb/>
　曰燕已有君不受燕欵而齊必納之故納于陽而未<lb/>
<pb n="8a"/>　得國愚謂燕伯不能治國至於出奔今倚大國之力<lb/>
　十年始克入其邑其為君可知矣然諸侯出入廢置<lb/>
　自如又以大夫而納諸侯王綱不振甚矣<lb/>
三月壬申鄭伯嘉卒<lb/>
　義見隠三年宋公卒<lb/>
夏宋公使華定來聘<lb/>
　左氏曰華定來聘通嗣君也義見隠七年齊來聘<lb/>
公如晉至河乃復<lb/>
<pb n="8b"/>　義見二年<lb/>
五月葬鄭簡公<lb/>
　杜氏曰三月而葬速義見隠三年葬宋穆公<lb/>
楚殺其大夫成熊<hi>公羊作然榖梁</hi>作<hi>虎</hi>
　杜氏曰成虎令尹子玉之孫與鬭氏同出於若敖左<lb/>
　氏曰楚子謂成虎若敖之餘也遂殺之或譖成虎於<lb/>
　楚子成虎知之而不能行未詳信否義見莊二十六<lb/>
　年曹殺大夫<lb/>
<pb n="9a"/>秋七月<lb/>
冬十月公子憖出奔齊<hi>憖魚覲切公羊作整字誤也</hi>
　憖字子仲義見僖二十八年元咺奔晉<lb/>
楚子伐徐<lb/>
　左氏曰楚子狩于州來次于潁尾使蕩侯潘子司馬<lb/>
　督嚻尹午陵尹喜帥師圍徐以懼吳楚子次于乾谿<lb/>
　以為之援未詳信否髙氏曰徐吳姻國也楚人疾吳<lb/>
　故遷怒於徐既執其君又伐其國也義見僖三年徐<lb/>
<pb n="9b"/>　取舒<lb/>
晉伐鮮虞<lb/>
　稱國史有詳略也杜氏曰鮮虞白狄别種在中山新<lb/>
　示縣未詳信否地譜中山在戰國為中山國新樂縣<lb/>
　漢志新市縣也古鮮虞國子姓孫氏曰姬姓未詳孰<lb/>
　是愚謂晉既失伯楚滅中國淫殺諸侯皆莫之恤而<lb/>
　有事於鮮虞其無能為可知矣義又見莊十二年齊<lb/>
　伐戎<lb/>
<pb n="10a"/>十有三年春叔弓帥師圍費<lb/>
　費見襄七年杜氏曰南蒯以費畔左氏曰叔弓圍費<lb/>
　弗克敗焉平子怒令見費人執之以為囚俘冶區夫<lb/>
　曰非也若見費人寒者衣之飢者食之為之令主而<lb/>
　共其乏困費來如歸南氏亡矣民將叛之誰與居邑<lb/>
　若憚之以威懼之以怒民疾而叛為之聚也若諸侯<lb/>
　皆然費人無歸不親南氏將焉入矣平子從之費人<lb/>
　叛南氏陸氏曰家臣以邑叛不書叛但書大夫圍之<lb/>
<pb n="10b"/>　則邑叛可知矣康侯胡氏曰費内邑也命正卿為主<lb/>
　將舉大衆圍其城若敵國然者家臣强大夫弱也夫<lb/>
　所惡於下者無以事上所惡於上者無以使下季孫<lb/>
　意如以所惡於下者事其上而不忠於其君以所惡<lb/>
　於上者使其下而不禮於其臣出乎爾者反乎爾宜<lb/>
　南蒯之及此也春秋之法不書内叛反求諸已而已<lb/>
　矣○存耕趙氏曰費自友受賜以來日闢侔封君至<lb/>
　意如極矣物盈而反天之道也劉氏曰周之王必無<lb/>
<pb n="11a"/>　廢文武之法無過天之道諸侯雖大國孰敢慢其上<lb/>
　諸侯必無僭天子其大夫孰敢陵大夫必無脅其君<lb/>
　其陪臣孰敢叛愚案孔子曰天下有道禮樂征伐自<lb/>
　天子出天下無道禮樂征伐自諸侯出自諸侯出十<lb/>
　世希不失矣自大夫出五世希不失矣陪臣執國命<lb/>
　三世希不失矣春秋之初諸侯僭天子春秋之中大<lb/>
　夫僭諸侯春秋之末陪臣執國命有國家者至於陪<lb/>
　臣執國命則國非其國矣故春秋至昭定哀終焉<lb/>
<pb n="11b"/>夏四月楚公子比自晉歸于楚弑其君䖍于乾谿<hi>榖梁作溪</hi>
　比奔晉在元年杜氏曰乾谿在譙國城父縣東境左<lb/>
　氏曰楚子之為令尹也殺大司馬薳掩而取其室及<lb/>
　即位奪薳居田遷許而質許圍蔡洧有寵於王王之<lb/>
　滅蔡也其父死焉王使與守而行申之㑹越大夫戮<lb/>
　焉王奪鬭韋龜中犫又奪成然邑而使為郊尹蔓成<lb/>
　然故事蔡公故薳氏之族及薳居許圍蔡洧蔓成然<lb/>
　皆王所不禮也因羣喪職之族啓越大夫常夀過作<lb/>
<pb n="12a"/>　亂圍固城克息舟城而居之觀起之死也其子従在<lb/>
　蔡事朝吳曰今不封蔡蔡不封矣我請弑之以蔡公<lb/>
　之命召子干子晳及郊而告之情强與之盟入襲蔡<lb/>
　蔡公將食見之而逃觀従使子干食坎用牲加書而<lb/>
　速行已徇於蔡曰蔡公召二子將納之與之盟而遣<lb/>
　之矣將師而従之蔡人聚將執之辭曰失賊成軍而<lb/>
　殺余何益乃釋之朝吳曰二三子若能死亡則如違<lb/>
　之以待所濟若求安定則如與之以濟所欲且違上<lb/>
<pb n="12b"/>　何適而可衆曰與之乃奉蔡公召二子而盟于鄧依<lb/>
　陳蔡人以國楚公子比公子黑肱公子棄疾蔓成然<lb/>
　蔡朝吳帥陳蔡不羮許葉之師因四族之徒以入楚<lb/>
　及郊陳蔡欲為名故請為武軍蔡公知之曰欲速且<lb/>
　役病矣請藩而已乃藩為軍蔡公使須務牟與史猈<lb/>
　先入因正僕人殺太子祿及公子罷敵公子比為王<lb/>
　公子黑肱為令尹次於魚陂公子棄疾為司馬先除<lb/>
　王宫使觀從從師于乾谿而遂告之且曰先歸復所<lb/>
<pb n="13a"/>　後者劓師及訾梁而潰王聞羣公子之死也自投於<lb/>
　車下曰人之愛其子也亦如余乎侍者曰甚焉小人<lb/>
　老而無子知擠於溝壑矣王曰余殺人子多矣能無<lb/>
　及此乎右尹子革曰請待於郊以聽國人王曰衆怒<lb/>
　不可犯也曰若入於大都而乞師於諸侯王曰皆叛<lb/>
　矣曰若亡於諸侯以聽大國之圖君也王曰大福不<lb/>
　再祇取辱焉然丹乃歸於楚王㳂夏將欲入鄢芋尹<lb/>
　無宇之子申亥曰吾父再奸王命王弗誅惠孰大焉<lb/>
<pb n="13b"/>　君不可忍惠不可棄吾其従王乃求王遇諸棘闈以<lb/>
　歸王縊於芉尹申亥氏申亥氏以其二女殉而葬之<lb/>
　莘老孫氏曰公子比晉奉之以歸因國人之不恱其<lb/>
　君殺而篡之也左氏公羊皆以比自晉歸脅楚子而<lb/>
　死故書曰弑比誠不親刃但脅之使縊則亦弑之爾<lb/>
　愚謂人而弑君辠大惡極不待言矣然楚䖍得國脅<lb/>
　盟中國執徐子滅賴伐吳滅陳滅蔡殺徴師孔奐誘殺<lb/>
　蔡侯用蔡世子非人類也春秋比書其惡而終之以<lb/>
<pb n="14a"/>　見弑鑒戒昭矣義又見隠四年衛州吁事○董子曰<lb/>
　賦斂無度以奪民財多發徭役以奪民時作事無極<lb/>
　以奪民力百姓愁苦叛去其國楚靈作乾谿之臺三<lb/>
　年不成百姓罷敝是其身弑康侯胡氏曰昭元年楚<lb/>
　䖍立比出奔晉十三年比歸而䖍縊於棘闈則比未<lb/>
　嘗一日北面事䖍為之臣䖍固非比之君矣而書曰<lb/>
　比弑其君何也曰若去國雖久而爵祿有列於朝出<lb/>
　入有詔於國不埽其墳墓不收其田里不係纍其宗<lb/>
<pb n="14b"/>　族即君臣之分猶在也比雖奔晉而晉人以伯待比<lb/>
　以國底祿固楚之亡公子也安得以為比非楚臣而<lb/>
　䖍非比之君乎春秋書比弑其君䖍明君臣之義也<lb/>
　愚謂先儒多信左氏以䖍為弑君篡位故以比出奔<lb/>
　而非臣殊不知䖍未嘗弑君䖍雖不賢然君楚十有<lb/>
　三年矣比雖出亡非䖍之臣而何哉<lb/>
楚公子棄疾殺公子比<hi>殺公羊作弑案經但書公子不曰其君不可言弑也</hi>
　左氏曰觀從謂子干曰不殺棄疾雖得國猶受禍也<lb/>
<pb n="15a"/>　子干曰余不忍也子玉曰人將忍子吾不忍俟也乃<lb/>
　行國每夜駭曰王入矣乙卯夜棄疾使周走而呼曰<lb/>
　王至矣國人大驚使蔓成然走告於子干子晳曰王<lb/>
　至矣國人殺君司馬將來矣君若早自圖也可以無<lb/>
　辱衆怒如水火焉不可為謀又有呼而走至者曰衆<lb/>
　至矣二子皆自殺丙辰棄疾即位貫道王氏曰比立<lb/>
　矣不曰弑其君比篡立非其君也比弑君而棄疾殺<lb/>
　之經不以討賊書棄疾本意在於代比而非討之也<lb/>
<pb n="15b"/>　先書公子比弑君後書棄疾殺比則棄疾謀弑而假<lb/>
　比以為之驅除不可掩矣<lb/>
秋公㑹劉子晉侯齊侯宋公衛侯鄭伯曹伯莒子邾子<lb/>
滕子薛伯杞伯小邾子于平丘<lb/>
　杜氏曰劉子劉獻公王卿士孫氏曰平丘晉地杜氏<lb/>
　曰在陳留長垣縣西南張氏曰開封府封丘縣在東<lb/>
　漢志尚為平丘縣左氏曰晉成虒祁諸侯朝而歸者<lb/>
　皆有二心為取郠故晉將以諸侯來討叔向曰諸侯<lb/>
<pb n="16a"/>　不可以不示威乃並徴㑹告於吳秋晉侯㑹吳子於<lb/>
　良水道不可吳子辭乃還七月丙寅治兵於邾南甲<lb/>
　車四千乗羊舌鮒攝司馬遂合諸侯于平丘晉人將<lb/>
　尋盟齊人不可晉侯使叔向告劉獻公曰抑齊人不<lb/>
　盟若之何對曰盟以底信君苟有信諸侯不貳何患<lb/>
　焉告之以文辭董之以武師雖齊不許君庸多矣天<lb/>
　子之老請帥王賦元戎十乗以先啓行遲速唯君叔<lb/>
　向告於齊曰諸侯求盟已在此矣今君弗利寡君以<lb/>
<pb n="16b"/>　為請對曰諸侯討貳則有尋盟若皆用命何盟之尋<lb/>
　叔向曰明王之制使諸侯歲聘以志業閒朝以講禮<lb/>
　再朝而㑹以示威再㑹而盟以顯昭明志業於好講<lb/>
　禮於等示威於衆昭明於神自古以來未之或失也<lb/>
　存亡之道恒由是興晉禮主盟懼有不治奉承齊犧<lb/>
　而布諸君求終事也君曰余必廢之何齊之有惟君<lb/>
　圖之寡君聞命矣齊人懼對曰小國言之大國制之<lb/>
　敢不聽従叔向曰諸侯有閒矣不可以不示衆八月<lb/>
<pb n="17a"/>　辛未治兵建而不斾壬申復斾之諸侯畏之張氏曰<lb/>
　當時晉平主盟内寵嬖妾蠱其心外建宫室誇諸侯<lb/>
　故楚䖍盡召諸侯而肆為宗主吞滅親姻坐視不救<lb/>
　及平公卒昭公立而楚䖍死乃幸楚亂欲立威以服<lb/>
　諸侯而不知大勢已去徒治親昵本末倒置内外離<lb/>
　心諸侯益貳此平丘之㑹所以益墜伯業也愚案以<lb/>
　天子之卿而下㑹盟諸侯以諸侯而上㑹盟天子之<lb/>
　卿義同僖八年洮之盟及九年葵丘之㑹然葵丘之<lb/>
<pb n="17b"/>　㑹宰周公與㑹而不與盟今則劉子與㑹而復與盟<lb/>
　矣至其伯業之盛衰人心之離合又有大不同者焉<lb/>
　故君舉陳氏曰晉之合諸侯止此鄟陵之後參盟復<lb/>
　作晉非盟主矣<lb/>
八月甲戌同盟于平丘<hi>甲榖梁作庚</hi>
　書同盟于平丘者先目後凡又以見劉子與盟也再<lb/>
　言平丘者先㑹于平丘復盟于平丘不得不地與葵<lb/>
　丘同義見上又見莊十六年同盟于幽<lb/>
<pb n="18a"/>公不與盟<lb/>
　左氏曰邾人莒人愬於晉曰魯朝夕伐我我㡬亡矣<lb/>
　我之不共魯故之以晉侯不見公使叔向來辭曰諸<lb/>
　侯將以甲戌盟寡君知不得事君矣請君無勤子服<lb/>
　惠伯對曰君信蠻夷之訴以絶兄弟之國棄周公之<lb/>
　後亦惟君寡君聞命矣叔向曰寡君有甲車四千乗<lb/>
　在雖以無道行之必可畏也况其率道其何敵之有<lb/>
　牛雖瘠僨於豚上其畏不死南蒯子仲之憂其庸可<lb/>
<pb n="18b"/>　棄乎若奉晉之衆用諸侯之師因邾莒杞鄫之怒以<lb/>
　討魯辠閒其二憂何求而弗克魯人懼聴命愚謂平<lb/>
　丘之役王臣下臨諸侯大合雖非正道然晉侯猶有<lb/>
　主中夏合諸侯之機不能協比崇奨王室乃離魯君<lb/>
　而自為盟其何以服衆心哉然魯以千乗之君而不<lb/>
　得與盟其亦有取辱之道歟○孫氏曰自襄二十七<lb/>
　年宋之㑹諸侯不出大夫専盟㑹者十年至昭四年<lb/>
　申之㑹則又甚矣楚子恃两廣之衆横行中國戕滅<lb/>
<pb n="19a"/>　陳蔡以厭其欲諸侯莫敢抗楚専盟㑹者又十年矣<lb/>
　今晉昭一旦與劉子合諸侯同盟於此者其能與楚<lb/>
　子抗乎不能與楚子抗也乗楚靈弑逆之禍爾乗楚<lb/>
　靈弑逆之禍與劉子合諸侯同盟於此何所為哉公<lb/>
　不與盟者晉侯不與公盟也晉侯與公同事而不同<lb/>
　盟非所以宗諸侯也天下孰不解體故自定四年訖<lb/>
　㑹于召陵諸侯復不出者二十四年至如昭二十六<lb/>
　年鄢陵之㑹晉自不出此不足宗諸侯可知也<lb/>
<pb n="19b"/>晉人執季孫意如以歸<lb/>
　左氏曰晉人執季孫意如以幕蒙之使狄人守之晉<lb/>
　人以平子歸子服湫従康侯胡氏曰自文公以來公<lb/>
　室微三家専而季氏辠之首也宿及意如尤為强偪<lb/>
　元年伐莒疆鄆十年又伐莒中分魯國以自封殖而<lb/>
　使其君食於其家其不臣甚矣晉人若告於諸侯以<lb/>
　其辠執之請於天子以大義廢之收私邑為公室之<lb/>
　民使政令在君大夫臣順則方伯之職修矣而徒以<lb/>
<pb n="20a"/>　邾莒之言曰我之不共魯故之以遂辭魯君而執意<lb/>
　如則是重在貨財而不責其無君臣之分也何得為<lb/>
　伯討乎義又見莊十七年齊執鄭詹<lb/>
公至自㑹<lb/>
　義見桓二年公至自唐<lb/>
蔡侯盧歸于蔡陳侯吳歸于陳<lb/>
　左氏曰楚之滅蔡也靈王遷許胡沈道房申於荆焉<lb/>
　平王即位既封陳蔡而皆復之隠大子之子盧歸于<lb/>
<pb n="20b"/>　蔡悼大子之子吳歸于陳愚案陳蔡國滅身死世子<lb/>
　俱亡今經直書蔡侯廬歸于蔡陳侯吳歸于陳者非<lb/>
　不許楚封諸侯而為此自歸之文也考之左氏十三<lb/>
　年四月楚比弑楚子之時觀従曰今不封蔡蔡不封<lb/>
　矣又曰依陳蔡人以國又曰陳蔡欲為名故請為武<lb/>
　軍乃藩為軍於時陳蔡蓋已立矣非至此始立也經<lb/>
　不書者或魯史所無或義見於此而不書其立爾今<lb/>
　此則蔡侯廬陳侯吳各歸其國也其名者别其為何<lb/>
<pb n="21a"/>　君也不書自楚者不譏其有奉也其書歸者一見陳<lb/>
　蔡復國於强楚二見王不能理而諸侯乗機自復三<lb/>
　見楚人制中夏興滅之大柄皆聖人側怛之心也○<lb/>
　孫氏曰楚靈暴滅二國楚平既立故復二國之後然<lb/>
　則楚平復之喜與非善也聖王不作諸侯不振二國<lb/>
　之命制在楚人故也劉氏曰陳蔡復國於仇讎之楚<lb/>
　忘其宗廟之辱社稷之恥殆匹夫所不為其道雖可<lb/>
　復其行不可復惡足以君國子民哉是其禍亂相繼<lb/>
<pb n="21b"/>　至於滅亡而莫之振也豈不哀哉<lb/>
冬十月葬蔡靈公<lb/>
　靈公蔡侯般也自楚䖍殺般三十有一月蔡侯廬歸<lb/>
　國而始得葬雖弑逆之賊人所不恤然王政不行蠻<lb/>
　夷肆虐弱國無以自存亦可見矣義又見隠三年宋<lb/>
　公卒<lb/>
公如晉至河乃復<lb/>
　左氏曰公如晉荀吳謂韓宣子曰諸侯相朝講舊好<lb/>
<pb n="22a"/>　也執其卿而朝其君有不好焉不如辭之乃使士景<lb/>
　伯辭公於河髙氏曰晉不與公盟今又執吾卿而公<lb/>
　復朝之無恥甚矣愚謂晉之辠亦可見矣義又見二<lb/>
　年<lb/>
吳滅州來<lb/>
　蘇氏曰州來楚之附庸趙氏曰近楚國自此見吳之<lb/>
　强而滅國矣義見僖三年徐取舒<lb/>
十有四年春意如至自晉<lb/>
<pb n="22b"/>　陳氏曰意如不稱氏前見也左氏曰十三年季孫猶<lb/>
　在晉子服惠伯私於中行穆子曰魯事晉何以不如<lb/>
　夷之小國魯兄弟也土地猶大所命能具若為夷棄<lb/>
　之使事齊楚其何瘳於晉穆子告韓宣子且曰楚滅<lb/>
　陳蔡不能救而為夷執親將焉用之乃歸季孫惠伯<lb/>
　曰寡君未知其辠合諸侯而執其老若猶有辠死命<lb/>
　可也若曰無辠而惠免之諸侯不聞是逃命也何免<lb/>
　之為請従君惠於㑹宣子患之使叔魚見季孫曰鮒<lb/>
<pb n="23a"/>　也聞諸吏將為子除館於西河且泣平子懼先歸惠<lb/>
　伯待禮愚謂晉執意如不以其辠今又舎之亦無所<lb/>
　為不惟晉之無王命且見其執其舎皆出於私喜怒<lb/>
　而非有公天下之心也<lb/>
三月曹伯滕卒<lb/>
　義見隠三年宋公卒<lb/>
夏四月<lb/>
秋葬曹武公<lb/>
<pb n="23b"/>　義見隠三年葬宋穆公<lb/>
八月莒子去疾卒<lb/>
　左氏曰著丘公大意見隠七年滕侯卒<lb/>
冬莒殺其公子意恢<lb/>
　莒子卒而莒亂殺其君之親則莒之無政可知矣不<lb/>
　曰殺其大夫而曰殺其公子者義不在於専殺大夫<lb/>
　而在於殺君之親也<lb/>
十有五年春王正月吳子夷末卒<hi>末公羊作昧</hi>
<pb n="24a"/>　義見文十八年秦伯卒<lb/>
二月癸酉有事于武宫籥入叔弓卒去樂卒事<lb/>
　武宫即成六年所立者也籥見宣八年左氏曰叔弓<lb/>
　涖事籥入而卒孫氏曰非禮也宗廟之祭羽籥既陳<lb/>
　雖有卿佐之喪不可去也然卿佐之喪當有恩禮去<lb/>
　樂則太甚故為之廢繹是故宣八年書有事于大廟<lb/>
　仲遂卒于垂壬午猶繹孔子譏其繹爾愚謂二月有<lb/>
　事常禮也有事于武宫則失禮矣叔弓卒而去樂卒<lb/>
<pb n="24b"/>　事是失禮之中又失禮也○啖氏曰宗廟大事大夫<lb/>
　卒小事以理言之應待祭畢又禮記稱衛侯曰柳莊<lb/>
　者非寡人之臣也社稷之臣也如其卒雖當祭必告<lb/>
　據此則明常禮不當告愚謂若如左氏說叔弓涖事<lb/>
　而卒則不用告而知之矣啖氏之說施之卿卒在外<lb/>
　告而後知者可也然左氏之說未知其實然否也<lb/>
夏蔡朝吳出奔鄭朝公<hi>羊作昭</hi>無<hi>出字</hi>
　左氏曰楚費無極害朝吳之在蔡也欲去之乃謂之<lb/>
<pb n="25a"/>　曰王唯信子故處子於蔡子亦長矣而在下位辱必<lb/>
　求之吾助子請又謂其上之人曰王唯信吳故處諸<lb/>
　蔡二三子莫之如也而在其上不亦難乎弗圖必及<lb/>
　於難夏蔡人逐朝吳朝吳出奔鄭王怒曰余唯信吳<lb/>
　故寘諸蔡且微吳吾不及此女何故去之無極對曰<lb/>
　臣豈不欲吳然而前知其為人之異也吳在蔡蔡必<lb/>
　速飛去吳所以翦其翼也未詳信否義見僖二十八<lb/>
　年元咺奔晉○朴鄉吕氏曰蔡侯復國而朝吳出奔<lb/>
<pb n="25b"/>　意者蔡侯不能容之而出邪<lb/>
六月丁巳朔日有食之<lb/>
　義見隠三年<lb/>
秋晉荀吳帥師伐鮮虞<lb/>
　義見十二年此則兼見大夫帥師爾○朴鄉吕氏曰<lb/>
　十二年伐之矣今又遣命卿帥師以伐之晉不能加<lb/>
　於楚則従事於鮮虞而已<lb/>
冬公如晉<lb/>
<pb n="26a"/>　左氏曰平丘之㑹故也愚案公屢見辭於晉而復徃<lb/>
　畏晉甚矣非君國之道也義又見僖十年公如齊<lb/>
十有六年春齊侯伐徐<lb/>
　左氏曰齊師至於蒲隧徐人行成徐子及郯人莒人<lb/>
　㑹齊侯盟於蒲隧賂以甲父之鼎叔孫昭子曰諸侯<lb/>
　之無伯害哉齊君之無道也興師而伐逺方㑹之有<lb/>
　成而還莫之亢也無伯也夫未詳信否義見莊二十<lb/>
　年齊伐戎<lb/>
<pb n="26b"/>楚子誘戎蠻子殺之<hi>蠻公羊作曼</hi>
　杜氏曰河南新城縣有蠻城張氏曰伊闕縣即新城<lb/>
　也左氏曰楚子聞蠻氏之亂也與蠻子之無質也使<lb/>
　然丹誘戎蠻子嘉殺之朴鄉吕氏曰誘人而殺之前<lb/>
　此未有也而楚君再為之<lb/>
夏公至自晉<lb/>
　義見桓二年公至自唐<lb/>
秋八月己亥晉侯夷卒<hi>亥公羊作丑</hi>
<pb n="27a"/>　義見隠三年宋公卒<lb/>
九月大雩<lb/>
　義見桓五年<lb/>
季孫意如如晉冬十月葬晉昭公<hi>公羊作十一月</hi>
　杜氏曰三月而葬速髙氏曰卿共喪事非禮也義又<lb/>
　見隠三年葬宋穆公<lb/>
十有七年春小邾子來朝<lb/>
　左氏曰小邾穆公義見隠十一年滕薛來朝<lb/>
<pb n="27b"/>夏六月甲戌朔日有食之<lb/>
　義見隠三年<lb/>
秋郯子來朝<lb/>
　義見隠十一年滕薛來朝<lb/>
八月晉荀吳帥師滅陸渾之戎<lb/>
　陸渾戎見宣三年左氏曰晉侯使屠蒯如周請有事<lb/>
　於雒與三塗萇𢎞謂劉子曰客容猛非祭也其伐戎<lb/>
　乎陸渾氏甚睦於楚必是故也君其備之乃警戎備<lb/>
<pb n="28a"/>　晉荀吳帥師涉自棘津使祭史先用牲於雒陸渾人<lb/>
　弗知師從之遂滅陸渾數之以其貳於楚也陸渾子<lb/>
　奔楚其衆奔甘鹿周大獲宣子夢文公攜荀吳而授<lb/>
　之陸渾故使穆子帥師獻俘於文宫木訥趙氏曰陸<lb/>
　渾之戎逼近成周然俘而投之海外可也滅之亦酷<lb/>
　矣義又見莊二十年齊伐戎<lb/>
冬有星孛于大辰<lb/>
　孛見文十四年公羊曰其言于大辰何在大辰也大<lb/>
<pb n="28b"/>　辰者何大火也大火為大辰伐為大辰北辰亦為大<lb/>
　辰何以書記異也愚案冬月大火沒於西矣伐即參<lb/>
　也見於東方北辰長見不隠所謂大辰豈伐與北辰<lb/>
　歟吕氏曰日月星辰謫見乎天霜雪風雨之不時以<lb/>
　為民害皆政事之失有以取之也故君觀其變以思<lb/>
　戒察其詳以改行則災害可息而無危亡之禍其晏<lb/>
　然不以為意則禍及之非不幸也聖人詳書為世戒<lb/>
　為人君者觀春秋所書其可不致懼乎<lb/>
<pb n="29a"/>楚人及吳戰于長岸<lb/>
　杜氏曰長岸楚地地譜曰水戰也康侯胡氏曰言戰<lb/>
　不言敗勝負敵也左氏曰吳伐楚戰于長岸子魚先<lb/>
　死楚師繼之大敗吳師獲其乗舟吳公子光請於衆<lb/>
　曰喪先王之乗舟豈惟光之辠衆亦有焉請藉取之<lb/>
　以救死衆許之使長鬛者三人潛伏於舟側曰我呼<lb/>
　餘皇則對師夜從之三呼皆迭對楚人從而殺之楚<lb/>
　師亂吳人大敗之取餘皇以歸愚謂吳伐楚楚主乎<lb/>
<pb n="29b"/>　此戰也獻可杜氏曰吳楚爭强交亂中國無能制也<lb/>
　義又見僖三年徐取舒○木訥趙氏曰此後楚日削<lb/>
　而吳日張矣<lb/>
十有八年春王三月曹伯須卒<lb/>
　義見隠三年宋公卒<lb/>
夏五月壬午宋衛陳鄭災<lb/>
　公羊曰同日而俱災為天下記異也義又見莊二十<lb/>
　年齊大災<lb/>
<pb n="30a"/>六月邾人入鄅<hi>音禹或音矩</hi>
　杜氏曰鄅妘姓國在琅邪開陽縣張氏曰屬沂州臨<lb/>
　沂縣左氏曰鄅人藉稻邾人襲鄅鄅人將閉門邾人<lb/>
　羊羅攝其首遂入之盡俘以歸義見隠二年莒入向<lb/>
　○黄氏曰案左氏稱六月藉稻則春秋用夏正也若<lb/>
　改四月稱六月則四月安有稻之可藉<lb/>
秋葬曹平公<lb/>
　義見隠三年葬宋穆公<lb/>
<pb n="30b"/>冬許遷于白羽<lb/>
　張氏曰白羽一名析楚邑也即鄧州内鄉縣愚按許一<lb/>
　遷于葉再遷于夷三遷于白羽迫於强國靡有寧宇<lb/>
　王綱不振小國窮困如此義又見成十五年<lb/>
十有九年春宋公伐邾<lb/>
　左氏曰鄅夫人宋向戍之女也故向寧請師宋公伐<lb/>
　邾義見隠二年鄭伐衛<lb/>
夏五月戊辰許世子止弑其君買<lb/>
<pb n="31a"/>　左氏曰許悼公瘧飲大子止之藥卒愚謂凡弑君父<lb/>
　者不必親加刃於其身據左氏飲止藥而卒則是毒<lb/>
　殺之耳非弑君而何哉三傳得其事而不得其意故<lb/>
　妄為之說義見襄三十年蔡般事○朴鄉吕氏曰許<lb/>
　悼公瘧飲止之藥而卒則是與聞乎故也使世子止<lb/>
　之辠而止於不嘗藥也聖人不加之以弑名加之以<lb/>
　弑名則非不嘗藥也明矣愚謂飲止藥而卒不止乎<lb/>
　與聞乎故而己<lb/>
<pb n="31b"/>巳卯地震<lb/>
　義見文九年<lb/>
秋齊髙發帥師伐莒<lb/>
　義見隠二年鄭伐衛○存耕趙氏曰齊不伐莒乆矣<lb/>
　景公乗晉楚之弱有代興之志故侵欲小國也未詳<lb/>
　是否<lb/>
冬葬許悼公<lb/>
　義見隠三年葬宋穆公○案許止不討而悼公書葬<lb/>
<pb n="32a"/>　則傳所謂賊不討不書葬者妄也<lb/>
二十年春王正月<lb/>
夏曹公孫㑹自鄸出奔宋<hi>鄸榖梁作夢</hi>
　張氏曰鄸興仁府乗氏縣有大饗城古老云古鄸城<lb/>
　也貫道王氏曰經書自某出奔者宋華亥自南里宋<lb/>
　公之弟辰自蕭及公孫㑹自鄸也華亥辰先書入書<lb/>
　叛㑹無見焉則非據邑叛君者也鄸㑹之食邑也得<lb/>
　辠而出由邑而奔也義見僖二十八年元咺奔晉<lb/>
<pb n="32b"/>秋盗殺衛侯之兄縶<hi>公榖作輒陸氏曰案衛侯之孫名輒故宜為縶</hi>
　左氏曰公孟縶也孫氏曰盜者微賤之稱以衛侯之<lb/>
　兄而盗得殺之衛侯之無刑政也如此<lb/>
冬十月宋華亥向寧華定出奔陳<hi>寧公羊作寗後皆同</hi>
　朴鄉吕氏曰一宋國也而大夫同出奔以見君之不<lb/>
　能待其臣而臣之不能事其君也義又見僖二十八<lb/>
　年元咺奔晉<lb/>
十有一月辛卯蔡侯廬卒<lb/>
<pb n="33a"/>　義見隠三年宋公卒<lb/>
二十有一年春王三月葬蔡平公<lb/>
　義見隠三年葬宋穆公<lb/>
夏晉侯使士鞅來聘<lb/>
　義見隠七年齊來聘<lb/>
宋華亥向寧華定自陳入于宋南里以叛<hi>公羊作畔</hi>
　杜氏曰自外而至故曰入南里宋城内里名左氏曰<lb/>
　宋華費遂生華貙華多僚華登貙為少司馬多僚為<lb/>
<pb n="33b"/>　御士與貙相惡乃譖諸公曰貙將納亡人公懼使告<lb/>
　司馬司馬歎曰必多僚也吾有讒子而弗能殺吾又<lb/>
　不死抑君有命可若何乃與公謀逐華貙子皮殺多<lb/>
　僚劫司馬以叛而召亡人壬寅華向入樂大心豐愆<lb/>
　華牼禦諸横華氏居廬門以南里叛宋城舊鄘及桑<lb/>
　林之門而守之冬十月華登以吳師救華氏齊師宋<lb/>
　師敗吳師於鴻口華登帥其餘以敗宋師公欲出廚<lb/>
　人濮曰吾小人可藉死而不能送亡君請待之齊烏<lb/>
<pb n="34a"/>　枝鳴曰用少莫如齊致死齊致死莫如去備彼多兵<lb/>
　矣請皆用劒従之華氏北復即之遂敗華氏於新里<lb/>
　十一月公子城以晉師至曹翰胡㑹晉荀吳齊苑何<lb/>
　忌衛公子朝救宋丙戌與華氏戰於赭丘大敗華氏<lb/>
　圍諸南里楚薳越帥師逆華氏未詳信否榖梁曰自陳<lb/>
　陳有奉焉爾○邦衡胡氏曰經書入邑以叛者四戚<lb/>
　不言衛朝歌不言晉蕭不言宋此再言宋者彼但入<lb/>
　于所食私邑而此則入于都城之内也入都城之内<lb/>
<pb n="34b"/>　則逼君已甚三臣之惡不容誅矣然宋公不能立國<lb/>
　使叛臣得投隙而逼都城則國之削亦甚矣義又見<lb/>
　僖二十六年孫林父事○黄氏曰王伯兩微叛臣横<lb/>
　行如此<lb/>
秋七月壬午朔日有食之<lb/>
　義見隠三年<lb/>
八月乙亥叔輒卒<hi>輒公羊作痤</hi>
　輒叔弓之子伯張也譏世卿也大意又見隠元年益<lb/>
<pb n="35a"/>　師卒<lb/>
冬蔡侯朱出奔楚<hi>朱榖梁作東</hi>
　邦衡胡氏曰楚䖍誘殺蔡般執用蔡有蓋蔡君不共<lb/>
　戴天之讎朱乃奔而親之惡何可言哉義又見桓十<lb/>
　五年鄭伯奔蔡<lb/>
公如晉至河乃復<lb/>
　許氏曰公失其重久矣故晉得輕進退之義又見二<lb/>
　年○戴氏曰宜乎季氏之强昭公之弱晉助其臣而<lb/>
<pb n="35b"/>　不有其君久矣<lb/>
二十有二年春齊侯伐莒<lb/>
　左氏曰齊北郭啓帥師伐莒莒子將戰苑羊牧之諫<lb/>
　曰齊帥賤其求不多不如下之大國不可怒也弗聴<lb/>
　敗齊師於夀餘齊侯伐莒莒子行成司馬竈如莒涖<lb/>
　盟莒子如齊涖盟未詳信否髙氏曰齊景矜而貪功<lb/>
　如此安能及逺哉義又見隠二年鄭伐衛<lb/>
宋華亥向寧華定自宋南里出奔楚<lb/>
<pb n="36a"/>　朴鄉吕氏曰其言自宋南里何以其嘗據此而叛也<lb/>
　左氏曰楚薳越使告於宋曰寡君聞君有不令之臣<lb/>
　為君憂無寧以為宗羞寡君請受而戮之對曰孤不<lb/>
　佞不能媚於父兄以為君憂拜命之辱抑君臣日戰<lb/>
　君曰余必臣是助亦惟命人有言曰唯亂門之無過<lb/>
　君若惠保敝邑無亢不衷以奬亂人孤之望也唯君<lb/>
　圖之楚人患之諸侯之戍謀曰若華氏知困而致死<lb/>
　楚恥無功而疾戰非吾利也不如出之以為楚功其<lb/>
<pb n="36b"/>　亦無能為也已救宋而除其害又何求乃固請出之<lb/>
　宋人從之宋華亥向寧華定華貙華登皇奄傷省臧<lb/>
　士平出奔楚未詳信否愚謂三叛奔陳又自陳入宋<lb/>
　據國以叛復出奔楚徃來三年出入自如無能討之<lb/>
　者三叛之辠著矣陳楚之惡明矣然宋公之為國亦<lb/>
　可知也義又見僖二十八年元咺奔晉<lb/>
大蒐于昌閒<hi>公羊作姦後同</hi>
　陸氏曰昌閒魯地義見十一年○許氏曰八年秋蒐<lb/>
<pb n="37a"/>　十一年夏蒐以為書不時也今此春蒐時矣而書則<lb/>
　凡昭公書蒐為大夫咸强公失其政兵戎是務而禮<lb/>
　防不興上下相與以樂滔憂也文王之時人倫既正<lb/>
　而後軍旅以律朝廷既治而後田野即功是以詩歌<lb/>
　庶類蕃殖而蒐田以時當魯昭之季朝廷人倫逆亂<lb/>
　極矣而唯蒐田之是務是以屢書之<lb/>
夏四月乙丑天王崩<lb/>
　此為景王三月而葬與王室亂等事起也義又見隠<lb/>
<pb n="37b"/>　三年<lb/>
六月叔鞅如京師葬景王<lb/>
　叔鞅叔弓次子穆伯也三月而葬亂故也義見文九<lb/>
　年得臣葬襄王<lb/>
王室亂<lb/>
　左氏曰王子朝賓起有寵於景王王與賓孟說之欲<lb/>
　立之劉獻公之庶子伯蚠事單穆公惡賓孟之為人<lb/>
　也願殺之又惡王子朝之言以為亂願去之賓孟適<lb/>
<pb n="38a"/>　郊見雄雞自斷其尾問之侍者曰自憚其犧也遽歸<lb/>
　告王且曰雞其憚為人用乎人異於是犧者實用人<lb/>
　人犧實難已犧何害王弗應夏四月王田北山使公<lb/>
　卿皆從將殺單子劉子王有心疾乙丑崩於榮錡氏<lb/>
　戊辰劉子摯卒無子單子立劉蚠五月庚辰見王遂<lb/>
　攻賓起殺之盟羣王子於單氏六月丁巳葬景王王<lb/>
　子朝因舊官百工之喪職秩者與靈景之族以作亂<lb/>
　帥郊要餞之甲以逐劉子壬戌劉子奔揚單子逆悼<lb/>
<pb n="38b"/>　王於莊宫以歸王子還夜取王以如莊宫癸亥單子<lb/>
　出王子還與召莊公謀曰不殺單旗不捷與之重盟<lb/>
　必來背盟而克者多矣從之樊頃子曰非言也必不<lb/>
　克遂奉王以追單子及領大盟而復殺摯荒以說劉<lb/>
　子如劉單子亡乙丑奔於平畤羣王子追之單子殺<lb/>
　還姑發弱鬷延定稠子朝奔京丙寅伐之京人奔山<lb/>
　劉子入於王城辛未鞏簡公敗績於京乙亥甘平公<lb/>
　亦敗焉叔鞅至自京師言王室之亂也閔馬父曰子<lb/>
<pb n="39a"/>　朝必不克其所與者天所廢也劉氏曰何言乎王室<lb/>
　亂亂自内作者也吕氏曰不言京師亂而言王室亂<lb/>
　者言京師則通乎上下言王室則其父子兄弟自亂<lb/>
　之耳康侯胡氏曰景王寵愛子朝使孽子配嫡以本<lb/>
　亂者其言王室譏國本之不正也○髙氏曰春秋紀<lb/>
　事必指其實前此者王室衰微猶未至於亂也景王<lb/>
　不能正家而致諸子之爭立於是尹氏召伯毛伯欲<lb/>
　立子朝而劉子單子欲立王猛二子相逐遂以干戈<lb/>
<pb n="39b"/>　相向迭勝迭負五年之間國無定主王室之亂莫此<lb/>
　為甚夫天下不可一日無君而二子爭立五年始定<lb/>
　嗚呼王室者諸夏之本也枝葉未有害本實先撥詩<lb/>
　人尚以為戒况枝葉已彫瘁而本又蠧壊若此乎書<lb/>
　之深悼周之不復興且辠諸侯之不救也愚案傳曰<lb/>
　身脩而后家齊家齊而后國治國治而后天下平王<lb/>
　室亂家不齊之極也家既不齊其何以治其國以平<lb/>
　天下哉然家之不齊由乎身之不脩後世人君而知<lb/>
<pb n="40a"/>　此義必躬行以教其家早定冡嗣禮訓庶孽偏愛不<lb/>
　萌窺伺不作此春秋所以為克己復禮之書也<lb/>
劉子單子以王猛居于皇<lb/>
　劉子名蚠單子名旗天子之卿也髙氏曰皇者畿内<lb/>
　邑也杜氏曰河南鞏縣西南有皇亭東漢志鞏有皇<lb/>
　亭西北有湟水左氏曰單子欲告急於晉以王如平<lb/>
　畤遂如圃車次于皇劉子如劉單子使王子處守於<lb/>
　王城盟百工於平宫鄩肸伐皇大敗獲鄩肸焚諸王<lb/>
<pb n="40b"/>　城之市八月司徒醜以王師敗績於前城百工叛伐<lb/>
　單氏之宫敗焉反伐之伐東圉劉氏曰王猛乃王矣<lb/>
　未踰年是以不可稱天王而又不可以諸侯例稱子<lb/>
　也冠王於子又與他王子相亂故稱王繫猛者乃王<lb/>
　者在喪之常稱朴鄉吕氏曰其名之何未成君之辭<lb/>
　且以别於子朝也其言劉子單子以何猛制在劉單<lb/>
　也愚謂此亦據實書之爾嗣王繼位居喪有常所而<lb/>
　劉單以之居于皇非其所矣見王室之亂也自此以<lb/>
<pb n="41a"/>　後皆王室亂之事○葉氏曰猛太子夀之母弟所得<lb/>
　立者也必無嫡而後可以立庶朝雖長所不得立也<lb/>
　而朝之言曰王后無嫡則立長是謂太子為嫡而欲<lb/>
　以長奪猛夫安知太子母弟亦嫡哉此固朝之所以<lb/>
　絶於春秋也<lb/>
秋劉子單子以王猛入于王城<lb/>
　杜氏曰王城郟鄏今河南縣東萊吕氏曰洛誥我乃<lb/>
　卜澗水東瀍水西惟洛食先儒以為今河南城所謂<lb/>
<pb n="41b"/>　王城也成王定鼎於郟鄏是也平王東遷定都于王<lb/>
　城左氏曰晉籍談荀躒帥九州之戎及焦瑕温原之<lb/>
　師以納王于王城庚申單子劉蚠以王師敗績於郊<lb/>
　前城人敗陸渾於社愚謂劉子單子所輔者正而王<lb/>
　又入于城常事也春秋之義所不書者也然以天王<lb/>
　之尊依劉單居于皇又依劉單至是始得入于王城<lb/>
　王室之亂如此故書以見義焉又為王子猛卒及天<lb/>
　王居于翟泉起文也○朴鄉吕氏曰其再言劉子單<lb/>
<pb n="42a"/>　子何二事也居于皇一事也入于王城一事也一出<lb/>
　一入是以兩言之劉子單子以王猛居以王猛入劉<lb/>
　單得無辠乎曰先書王室亂後書二子以劉單可以<lb/>
　免辠矣繼書曰尹氏立王子朝尹氏之辠可免乎<lb/>
冬十月王子猛卒<lb/>
　左氏曰王子猛卒不成喪也敬王即位館於子旅氏<lb/>
　孫氏曰王猛卒其曰王子猛者言王所以明當嗣之<lb/>
　人也言子所以見未踰年之君也不曰崩降成君也<lb/>
<pb n="42b"/>　愚謂前兩書王猛而此書王子猛者因其卒而書子<lb/>
　皆所以明其為嫡也又以别居于翟泉者非王猛也<lb/>
　○葉氏曰朝書尹氏立而敬王立不書敬王正也今<lb/>
　猛立亦不言與敬王同猛亦正也猛之得立其辭與<lb/>
　義固已具矣<lb/>
十有二月癸酉朔日有食之<lb/>
　義見隠三年<lb/>
　春秋本義卷二十五<lb/>
</p>

  </div>
            <div>
                <head>春秋本義卷二十六</head>
    <p>
<pb n="1a"/>欽定四庫全書<lb/>
　春秋本義卷二十六　　　元　程端學　撰<lb/>
　　　昭公<lb/>
二十有三年春王正月叔孫婼如晉<hi>婼勑略切公羊作舍下同</hi>
　義見隠七年齊來聘又為晉執婼起文也<lb/>
癸丑叔鞅卒<lb/>
　譏世卿也大意又見隠元年益師卒<lb/>
晉人執我行人叔孫婼<lb/>
<pb n="1b"/>　蘇氏曰執之稱行人言非其辠也義又見莊十七年<lb/>
　齊執鄭詹<lb/>
晉人圍郊<lb/>
　髙氏曰郊王畿之邑不繫之國者天下皆王土也所<lb/>
　以别異於諸侯也康侯胡氏曰郊子朝邑也當是時<lb/>
　天子蒙塵晉為方伯不奔問官守省視器具徐遣大<lb/>
　夫徃焉勤王尊主義若是乎書晉人圍郊而辠自見<lb/>
　也<lb/>
<pb n="2a"/>夏六月蔡侯東國卒于楚<lb/>
　朴鄉吕氏曰前書蔡侯朱出奔楚而此書蔡侯東國<lb/>
　卒于楚穀梁以朱為東榖梁所書疑是而又脱一國<lb/>
　字爾何者朱無歸入卒𦵏之文而東國無出奔之事<lb/>
　疑只是一事諸侯卒於外書地東國失守社稷出奔<lb/>
　仇讎已而身死於外書曰蔡侯東國卒于楚而東國<lb/>
　之辠著矣<lb/>
秋七月莒子庚輿來奔<lb/>
<pb n="2b"/>　左氏曰莒子庚輿虐而好劒苟鑄劒必試諸人國人<lb/>
　患之又將叛齊烏存帥國人以逐之庚輿將出聞烏<lb/>
　存執殳而立於道左懼將止死苑羊牧之曰君過之<lb/>
　烏存以力聞可矣何必以弑君成名遂來奔齊人納<lb/>
　郊公未詳信否義見襄十四年衛侯奔齊<lb/>
戊辰吳敗頓胡沈蔡陳許之師于雞父胡子髠沈子逞<lb/>
滅獲陳夏齧父榖<hi>梁作甫逞公羊作楹榖梁作盈</hi>
　杜氏曰雞父楚地安豐縣南有雞備亭屬夀州國雖<lb/>
<pb n="3a"/>　存君死曰滅夏齧徴舒𤣥孫劉氏曰疑楚本與諸侯<lb/>
　同救州來既而令尹卒楚師留而諸侯先至故吳得<lb/>
　獨敗之楚師實未與吳相接則無縁書楚也康侯胡<lb/>
　氏曰諸候之師曷為畧而不序頓胡沈則其君自將<lb/>
　蔡陳許則大夫帥師言敗則或滅或獲其事不同也<lb/>
　故總言朴鄉吕氏曰序頓胡沈於蔡陳許之上者以<lb/>
　君臣為序也左氏曰吳人伐州來楚薳越帥師及諸<lb/>
　侯之師奔命救州來吳人禦諸鍾離子瑕卒楚師熸<lb/>
<pb n="3b"/>　吳公子光曰諸侯從於楚者衆而皆小國也畏楚而<lb/>
　不獲已是以來吾聞之曰作事威克其愛雖小必濟<lb/>
　胡沈之君㓜而狂陳大夫齧壮而頑頓與許蔡疾楚<lb/>
　政楚令尹死其師熸帥賤多寵政令不壹七國同役<lb/>
　而不同心帥賤而不能整無大威命楚可敗也若分<lb/>
　師先以犯胡沈與陳必先奔三國敗諸侯之師乃揺<lb/>
　心矣諸侯乖亂楚必大奔請先者去備薄威後者敦<lb/>
　陳整旅吳子從之戊辰晦戰於雞父吳子以辠人三<lb/>
<pb n="4a"/>　千先犯胡沈與陳三國爭之吳為三軍以繫於後中<lb/>
　軍從王光帥右掩餘帥左吳之辠人或奔或止三國<lb/>
　亂吳師擊之三國敗獲胡沈之君及陳大夫舍胡沈<lb/>
　之囚使奔許與蔡頓曰吾君死矣師譟而從之三國<lb/>
　奔朴鄉吕氏曰吳益强也不曰滅胡子沈子而曰胡<lb/>
　子沈子滅者言自滅也愚謂楚勢稍沮吳復强盛中<lb/>
　國又生一楚矣六國從楚以致敗滅擒獲皆有自取<lb/>
　之道也<lb/>
<pb n="4b"/>天王居于狄泉<lb/>
　張氏曰狄泉即僖二十九年翟泉左氏曰夏四月單<lb/>
　子取訾劉子取牆人直人六月王子朝入於尹尹圉<lb/>
　誘劉佗殺之單子從阪道劉子從尹道伐尹單子先<lb/>
　至而敗劉子還召伯奐南宫極以成周人戍尹單子<lb/>
　劉子樊齊以王如劉王子朝入于王城次于左巷秋<lb/>
　七月鄩羅納諸荘宫尹辛敗劉師於唐又敗諸鄩尹<lb/>
　辛取西闈攻蒯蒯潰許氏曰踰年書王故敬王踰年<lb/>
<pb n="5a"/>　即位而稱天王朴鄉吕氏曰王子猛卒弟匄立是為<lb/>
　敬王子朝自京入于王城故敬王避子朝居于狄泉<lb/>
　愚謂以天王而居于狄泉非其所也見王室之亂猶<lb/>
　未巳也<lb/>
尹氏立王子朝<lb/>
　尹氏見隱三年尹氏卒榖梁曰立者不宜立也孫氏<lb/>
　曰立者篡辭嗣子有常位故不言立王猛敬王是也<lb/>
　此言尹氏立王子朝其惡可知也陸氏曰又足以見<lb/>
<pb n="5b"/>　世卿之惡也○吕氏曰既曰天王居于狄泉尊無二<lb/>
　上斷可知矣又曰尹氏立王子朝則王子朝之不正<lb/>
　而爭立辠亦明矣屬辭比事春秋教也<lb/>
八月乙未地震<lb/>
　義見文九年<lb/>
冬公如晉至河有疾乃復<hi>公羊榖梁有上有公字羨文也</hi>
　左氏曰公為叔孫故如晉及河有疾而復義見二年<lb/>
　愚謂此與前四如晉至河乃復不同者以其有疾而<lb/>
<pb n="6a"/>　自復也可以見前四如晉皆不得入而復矣而此亦<lb/>
　書者又以見公之不當如也義又見僖十年公如齊<lb/>
　○孫氏曰凡公如晉不得入者六二年公如晉至河<lb/>
　乃復十二年十三年二十一年此年定三年皆是也<lb/>
　此書有疾明公自有疾而反爾餘皆譏公數如晉而<lb/>
　不納以取其辱康侯胡氏曰以周公之胄千乗之君<lb/>
　執幣帛修兩君之好而不見納可恥矣有恥而後知<lb/>
　憤知憤而後能自强自强而後能為善為善而後能<lb/>
<pb n="6b"/>　立身立身而後能行其政令保其國家矣昭公内則<lb/>
　受制於權臣外則見陵於方伯此正憂患疢疾有徳<lb/>
　慧術智保生免死之時也而安於屈辱甘處㣲弱無<lb/>
　憤悱自强之心其失國出奔死於境外自取之哉<lb/>
二十有四年春王二月丙戌仲孫貜卒<hi>貜俱縳切</hi>
　譏世卿也大意又見隠元年益師卒<lb/>
婼至自晉<lb/>
　孫氏曰不言叔孫婼前見也愚謂此記婼見執首尾<lb/>
<pb n="7a"/>　以見晉侯執之不以其辠而釋之亦無為也<lb/>
夏五月乙未朔日有食之<lb/>
　義見隠三年<lb/>
秋八月大雩<lb/>
　義見桓五年<lb/>
丁酉把伯郁釐卒<hi>郁公羊作鬰</hi>
　義見隠三年宋公和卒<lb/>
冬吳滅巢<lb/>
<pb n="7b"/>　康侯胡氏曰巢楚之附庸與十三年吳滅州來同義<lb/>
　又見僖三年徐取舒○木訥趙氏曰吳将謀楚先滅<lb/>
　其與國滅州來滅巢滅徐皆楚之與國也<lb/>
𦵏把平公<lb/>
　義見隱三年𦵏宋穆公<lb/>
二十有五年春叔孫婼如宋<lb/>
　義見隠七年齊來聘<lb/>
夏叔詣㑹晉趙鞅宋樂大心衛北宫喜鄭游吉曹人邾<lb/>
<pb n="8a"/>人滕人薛人小邾人于黄父<hi>詣公羊榖梁作倪大心公羊作世心後同</hi>
　詣叔弓之孫叔輒之子張氏曰黄父即黒壤晉地左<lb/>
　氏曰二十四年鄭伯如晉子大叔相見范獻子獻子<lb/>
　曰若王室何對曰老夫其國家不能恤敢及王室抑<lb/>
　人亦有言曰嫠不恤其緯而憂宗周之隕為将及焉<lb/>
　今王室實蠢蠢焉吾小國懼矣然大國之憂也吾儕<lb/>
　何知焉吾子其早圖之詩曰缾之罄矣惟罍之恥王<lb/>
　室之不寧晉之恥也獻子懼而與宣子圖之乃徴㑹<lb/>
<pb n="8b"/>　於諸侯期以明年二十五年夏㑹于黄父謀王室也<lb/>
　趙簡子令諸侯之大夫輸王粟具戍人曰明年将納<lb/>
　王宋樂大心曰我不輸粟我於周為客若之何使客<lb/>
　晉士伯曰自踐土以來宋何役之不㑹而何盟之不<lb/>
　同曰同恤王室子焉得辟之子奉君命以㑹大事而<lb/>
　宋背盟無乃不可乎右師不敢對受牒而退未詳信<lb/>
　否愚謂王室之亂如此而諸侯之大夫自為㑹其後<lb/>
　不見納王事跡天下事勢可知矣<lb/>
<pb n="9a"/>有鸜鵒來巢<hi>鸜公羊作鸛誤</hi>
　左氏曰書所無也張氏曰邵子曰天下将治則天地<lb/>
　之氣自北而南天下將亂則天地之氣自南而北禽<lb/>
　鳥飛類得氣之先者也春秋書六鷁退飛鸜鵒來巢<lb/>
　氣使之也鸜鵒不踰濟而至魯豈非氣自南而北之<lb/>
　驗哉當此之先楚雖為中國患而齊晉猶足以抑之<lb/>
　自此之後晉伯不競吳楚越皆以南夷迭主夏盟諸<lb/>
　侯斂衽事之馴至大亂則知鸜鵒來巢之祥不特昭<lb/>
<pb n="9b"/>　公出奔之兆也○葉氏曰天有時地有氣橘踰淮為<lb/>
　枳鸜鵒不踰濟貉踰汶則死地氣也天有時以生有<lb/>
　時以殺草木有時以生有時以死石有時以泐川有<lb/>
　時以澤天反時為災地反物為妖故天失其時則書<lb/>
　霣霜殺菽隕霜不殺草李梅實無冰地失其氣則鸜<lb/>
　鵒來巢<lb/>
秋七月上辛大雩季辛又雩<lb/>
　左氏曰秋書再雩旱甚也髙氏曰季辛不言大蒙上<lb/>
<pb n="10a"/>　文也旱既太甚因一月再雩而志其僭且數也義又<lb/>
　見桓五年○康侯胡氏曰聖人書此者以志禦災之<lb/>
　非道而區區於禱祠之末也昭公之時雨雹地震四<lb/>
　見於經旱乾為虐相繼而起季辛又雩災之甚也若<lb/>
　反身修徳信用忠賢災異之來必可禦矣昭公至是<lb/>
　猶不知畏罔克自省而求於禱祠之末將能勝乎故<lb/>
　書此為後世鑒<lb/>
九月己亥公孫于齊次于陽州<hi>己亥榖梁作乙亥陽公羊作楊</hi>
<pb n="10b"/>　孫見莊元年杜氏曰陽州齊魯境上邑未敢直前故<lb/>
　次於境愚謂以後公至自齊居于鄆觀之直齊邑爾<lb/>
　左氏曰初平子拘公思展執申夜姑将殺之公若將<lb/>
　為之請平子使豎勿内公之使速殺之故公若怨平<lb/>
　子季郈之雞鬭季氏介其雞郈氏為之金距平子怒<lb/>
　益宫於郈氏且讓之故郈昭伯亦怨平子臧昭伯之<lb/>
　從弟㑹為讒於臧氏而逃於季氏臧氏執旃平子怒<lb/>
　拘臧氏老將禘於襄公萬者二人其衆萬於季氏臧<lb/>
<pb n="11a"/>　孫曰此之謂不能庸先君之廟大夫遂怨平子公若<lb/>
　獻弓於公為且與之出射於外而謀去季氏公為告<lb/>
　公果公賁公果公賁使侍人僚柤告公公寝将以戈<lb/>
　擊之乃走公曰執之亦無命也懼而不出數月不見<lb/>
　公不怒又使言公執戈以懼之乃走又使言公曰非<lb/>
　小人之所及也公果自言公以告臧孫臧孫以難告<lb/>
　郈孫郈孫以可勸告子家懿伯懿伯曰讒人以君徼<lb/>
　幸事若不克君受其名不可為也舍民數世以求克<lb/>
<pb n="11b"/>　事不可必也且政在焉其難圖也公退之辭曰臣與<lb/>
　聞命矣言若洩臣不獲死乃館於公叔孫昭子如闞<lb/>
　公居於長府九月戊戌伐季氏殺公之於門遂入之<lb/>
　平子登臺而請曰君不察臣之辠使有司討臣以干<lb/>
　戈臣請待沂上以察辠弗許請囚於費弗許請以五<lb/>
　乗亡弗許子家子曰君其許之政自之出乆矣隱民<lb/>
　多取食焉為之徒者衆矣日入慝作弗可知也衆怒<lb/>
　不可蓄也蓄而弗治將藴藴蓄民将生心生心同求<lb/>
<pb n="12a"/>　将合君必悔之弗聽郈孫曰必殺之公使郈孫逆孟<lb/>
　懿子叔孫氏之司馬鬷戾言於其衆曰若之何莫對<lb/>
　又曰我家臣也不敢知國凡有季氏與無於我孰利<lb/>
　皆曰無季氏是無叔孫氏也鬷戾曰然則救諸帥徒<lb/>
　以徃陷西北隅以入公徒釋甲執冰而踞遂逐之孟<lb/>
　氏使登西北隅以望季氏見叔孫之旌以告孟氏執<lb/>
　郈昭伯殺之於南門之西遂伐公徒子家子曰諸臣<lb/>
　偽劫君者而負辠以出君止意如之事君也不敢不<lb/>
<pb n="12b"/>　改公曰余不忍也與臧孫如墓謀遂行己亥公孫于<lb/>
　齊次于陽州康侯胡氏曰以君伐臣曷為不勝魯自<lb/>
　東門氏殺嫡立庶魯君於是乎失政祿去公室政在<lb/>
　季氏於此君也四世矣作三軍盡征其一舍中軍兼<lb/>
　有其二民賦入於其家半矣受命救台也遂入鄆帥<lb/>
　師取卞也不以聞軍政在其手専矣行父片言而東<lb/>
　門氏逐南蒯一動而公子憖奔魯之羣臣亦無敢忠<lb/>
　於公室而獻謀者所謂屯難之時也昭公不明乎消<lb/>
<pb n="13a"/>　息盈虚之理正身率徳擇任忠賢待時循致不忍一<lb/>
　朝之忿求逞其私欲而以羣小謀之其及也宜哉○<lb/>
　石氏曰天下有道則禮樂征伐自天子出無道則自<lb/>
　諸侯出盖十世希不失矣自大夫出五世希不失矣<lb/>
　又曰禄之去公室五世矣政逮於大夫四世矣自周<lb/>
　東遷天子始失政而諸侯専専自魯隱始自隠至昭<lb/>
　凡十世矣自東門襄仲殺適立庶魯侯始失國而大<lb/>
　夫専専自宣公始由宣至定凡五世也自季文子武<lb/>
<pb n="13b"/>　子秉魯以至平子又四世矣此宣公之末年歸父欲<lb/>
　去三桓張公室而未能也自是以來魯君世從其失<lb/>
　季氏世修其勤史墨所謂民不知君何以得國而樂<lb/>
　祈子家駒亦謂魯君失民季氏得衆之乆也政在季<lb/>
　氏已四世魯君喪政已四公而以區區稠父而欲同<lb/>
　諸大夫去之不亦妄乎宜其所以見逐也<lb/>
齊侯唁公于野井<hi>唁音彦</hi>
　唁弔生也何氏曰弔失國曰唁杜氏曰濟南祝柯縣<lb/>
<pb n="14a"/>　東有野井亭齊侯来唁公公不敢逺勞故迎之徃至<lb/>
　野井左氏曰齊侯将唁公于平隂公先至于野井齊<lb/>
　侯曰寡人之辠也使有司待于平隂為近故也齊侯<lb/>
　曰自莒疆以西請致千社以待君命寡人將帥敝賦<lb/>
　以從執事惟命是聽君之憂寡人之憂也公喜子家<lb/>
　子曰天祿不再天若胙君不過周公以魯足矣失魯<lb/>
　而以千社為臣誰與之立且齊君無信不如早之晉<lb/>
　弗從公羊曰唁公者何昭将殺季氏告子家駒曰季<lb/>
<pb n="14b"/>　氏為無道僭於公室乆矣吾欲殺之何如子家駒曰<lb/>
　諸侯僭于天子大夫僭于諸侯乆矣昭公曰吾何僭<lb/>
　矣哉子家駒曰設兩觀乗大輅朱干玉戚以舞大夏<lb/>
　八佾以舞大武皆天子之禮也且夫牛馬維婁委已<lb/>
　者也而柔焉季氏得民衆乆矣君無多辱焉昭公不<lb/>
　從其言終殺之而敗焉走之齊齊侯唁公于野井孫<lb/>
　氏曰不能討季氏之辠而徒能唁昭公于野井齊侯<lb/>
　之惡亦可見矣○常山劉氏曰次于陽州不得入於<lb/>
<pb n="15a"/>　齊也次于乾侯不得入於晉也此言齊侯唁公于野<lb/>
　井二十九年齊侯使髙張來唁公三十一年季孫意<lb/>
　如㑹晉荀躒于適歴晉侯使荀躒唁公于乾侯唁慰<lb/>
　安之辭也齊大國也不能討意如於魯徒能唁公此<lb/>
　齊侯之惡也季孫意如逐君之賊晉不能討而戮之<lb/>
　既與荀躒㑹于適厯又使荀躒唁公于乾侯何所為<lb/>
　哉晉侯之惡亦可見矣葉氏曰昭公徬徨於外以待<lb/>
　二國者五年流離亦已甚矣而齊晉之君臣方且以<lb/>
<pb n="15b"/>　空言款公故三書唁以表之康侯胡氏曰書曰唁公<lb/>
　亦明其無納公之實譏之也<lb/>
冬十月戊辰叔孫婼卒<lb/>
　譏世卿也大意又見隠元年益師卒<lb/>
十有一月己亥宋公佐卒于曲棘<lb/>
　曲棘杜氏曰宋地陳留外黄縣城中有曲棘里地譜<lb/>
　外黄在開封雍丘縣愚謂不為王事而卒于他所非<lb/>
　禮也義又見隱三年宋公卒○陸氏曰諸侯卒于他<lb/>
<pb n="16a"/>　國及卒于㑹卒于師則書之雖在國不卒于其都亦<lb/>
　書之晉侯卒于扈宋公卒于曲棘之類是也<lb/>
十有二月齊侯取鄆<lb/>
　鄆西鄆見成四年齊侯盖取之季氏也吕氏曰齊侯<lb/>
　取鄆以處公也不能討意如以正君臣大義而獨取<lb/>
　鄆以處公其無意於善而忽逺略可知也○髙氏曰<lb/>
　齊侯若以取鄆之力㑹諸侯討季氏之辠以納公猶<lb/>
　反掌耳而區區取一邑居之無意於納公也<lb/>
<pb n="16b"/>二十有六年春王正月𦵏宋元公<lb/>
　杜氏曰三月而𦵏速義又見隠三年𦵏宋穆公<lb/>
三月公至自齊居于鄆<lb/>
　凡公行返而告廟則書至今昭公在外不告於廟明<lb/>
　矣而亦書公至自齊盖公自齊至于魯邑亦可謂公<lb/>
　至自齊矣益知書法不可以凡例求也居處也居于<lb/>
　鄆不得入國都也國都者諸侯之所居故居于國都<lb/>
　不書書居于鄆則公失其所也公失其所其所由來<lb/>
<pb n="17a"/>　漸矣故君子常謹其㣲懼其禍之著而莫之救也觀<lb/>
　昭公之事可為永鑒矣○黄氏曰春秋先五書公如<lb/>
　晉至河乃復盖晉以政不在公不若厚季氏之為利<lb/>
　其後兩書公如齊如晉三書齊晉唁公五書居鄆四<lb/>
　書在乾侯以至於薨嗚呼悲夫<lb/>
夏公圍成<hi>公羊作郕</hi>
　成見桓六年成者魯邑而公自圍其邑見公之失政<lb/>
　甚矣康侯胡氏曰書公圍成則季氏之不臣昭公之<lb/>
<pb n="17b"/>　不君其辠咸具矣○孫氏曰其國内皆叛也<lb/>
秋公㑹齊侯莒子邾子把伯盟于鄟陵<hi>鄟音専又市轉切</hi>
　杜氏曰鄟陵地闕左氏曰盟于鄟陵謀納公也邦衡<lb/>
　胡氏曰晉為盟主公數如晉而不納及次乾侯晉又<lb/>
　見拒是伯主已不與矣平時同盟如宋衛陳鄭皆不<lb/>
　與矣齊莒邾把何能為乎書四國同盟于鄟陵見諸<lb/>
　侯與公者寡不與者衆也内見棄於臣民外見絶於<lb/>
　諸侯雖齊莒邾把實欲納公猶恐不克況徒盟而已<lb/>
<pb n="18a"/>　乎義又見隱元年盟于蔑<lb/>
公至自㑹居于鄆<lb/>
　義見前<lb/>
九月庚申楚子居卒<lb/>
　義見文十八年秦伯卒<lb/>
冬十月天王入于成周<lb/>
　成周見宣十六年入于成周自狄泉而入也王至此<lb/>
　僅入成周不得正位王城見王室之亂粗定而猶有<lb/>
<pb n="18b"/>　所畏也○東萊吕氏曰平王東遷定都於王城王子<lb/>
　朝之亂其黨多在王城敬王畏之徙都成周<lb/>
尹氏召伯毛伯以王子朝奔楚<lb/>
　王氏曰子朝天子之子謀亂王室兵敗而奔夷狄辠<lb/>
　不容誅矣然由三子所教導故曰尹氏召伯毛伯以<lb/>
　王子朝奔楚存耕趙氏曰寵嫡不早别遂使兩黨相<lb/>
　傾五六年而後定愚謂楚受四亂賊而不殺其辠大<lb/>
　矣○髙氏曰先書天王居于狄泉而後書立王子朝<lb/>
<pb n="19a"/>　先書天王入于成周而後書子朝奔楚者由嗣君不<lb/>
　正故亂臣得以乗之及能反正然後辠人竄跡皆上<lb/>
　之人有以召之也書奔楚者見王室之令不行於天<lb/>
　下故逋逃辠戾之人楚敢受之而不歸也康侯胡氏<lb/>
　曰子朝有寵於景王為之黨者衆矣卒不能立至於<lb/>
　奔楚何也是非有出於人之本心者不可以私愛是<lb/>
　亦不可以私惡非卒歸於公則止矣景王寵愛子朝<lb/>
　将期於見是而天下不以為是疎薄子猛将期於見<lb/>
<pb n="19b"/>　非而天下卒不以為非徒設此心兩棄之也王猛子<lb/>
　朝之際危亦甚矣春秋詳書為後世戒可謂深切著<lb/>
　明也哉<lb/>
二十有七年春公如齊<lb/>
　為人之君而見逐于其臣求救于人而不見與可為<lb/>
　永鑒矣<lb/>
公至自齊居于鄆<lb/>
　義見二十六年<lb/>
<pb n="20a"/>夏四月吳弑其君僚<lb/>
　不書弑君之賊見文十八年義見隠四年衛州吁事<lb/>
楚殺其大夫郤宛<hi>郤榖梁作郄</hi>
　義見荘二十六年曹殺大夫<lb/>
秋晉士鞅宋樂祁犂衛北宫喜曹人邾人滕人㑹于扈<lb/>
　三國稱人㣲者也扈見文七年義見文十一年㑹于<lb/>
　承筐<lb/>
冬十月曹伯午卒<lb/>
<pb n="20b"/>　義見隠三年宋公卒<lb/>
邾快來奔<lb/>
　義見僖二十八年元咺奔晉○徐邈氏曰自此以前<lb/>
　邾畀我庶其並來奔今邾快又至三叛人俱以魯為<lb/>
　主邾魯鄰國而聚其逋逃故悉書之<lb/>
公如齊<lb/>
　左氏曰公如齊齊侯請饗之子家子曰朝夕立於其<lb/>
　朝又何饗焉其飲酒也乃飲酒使宰獻而請安子仲<lb/>
<pb n="21a"/>　之子曰重為齊侯夫人曰請使重見子家子乃以君<lb/>
　出存耕趙氏曰公淹恤于鄆恃齊求復三年矣公之<lb/>
　求齊勤矣齊無納公之意而公不察也公至此悔亦<lb/>
　晚矣義又見前<lb/>
公至自齊居于鄆<lb/>
　義見二十六年<lb/>
二十有八年春王三月𦵏曹悼公<lb/>
　髙氏曰六月而𦵏慢也義又見隐三年𦵏宋穆公<lb/>
<pb n="21b"/>公如晉次于乾侯<lb/>
　杜氏曰乾侯在魏郡斥丘縣晉境内邑地譜大名府<lb/>
　成安縣東南有斥丘故城孫氏曰公連年如齊者再<lb/>
　皆不見禮故如晉也次于乾侯者不得入于晉也公<lb/>
　既不見禮於齊又不得入於晉其窮辱若此○木訥<lb/>
　趙氏曰晉之六卿即魯之三家也其忍傷其類哉任<lb/>
　氏曰齊晉大國也皆與季氏不恤昭公中國之不復<lb/>
　有盟主宜哉<lb/>
<pb n="22a"/>夏四月丙戌鄭伯寧卒<hi>寧公羊作甯</hi>
　義見隠三年宋公卒<lb/>
六月𦵏鄭定公<lb/>
　杜氏曰三月而𦵏速義又見隠三年𦵏宋穆公<lb/>
秋七月癸巳滕子寧卒<lb/>
　義見隠三年宋公卒<lb/>
冬𦵏滕悼公<lb/>
　髙氏曰公不在國凡喪𦵏之禮皆季氏専之也愚謂<lb/>
<pb n="22b"/>　滕小國魯未嘗㑹其𦵏至此㑹𦵏者見季氏之求悦<lb/>
　於鄰國無所不至也義又見隠三年𦵏宋穆公<lb/>
二十有九年春公至自乾侯居于鄆<lb/>
　杜氏曰以乾侯至者不得見晉侯故義見二十六年<lb/>
　公至自齊居于鄆<lb/>
齊侯使髙張來唁公<lb/>
　左氏曰齊侯使髙張來唁公稱主君子家子曰齊卑<lb/>
　君矣君祗辱焉公如乾侯髙氏曰唁于野井齊地也<lb/>
<pb n="23a"/>　今在鄆乃魯地故直言來而已齊侯今復唁公者以<lb/>
　公自鄆如晉不為晉所納故使髙張來唁乃所以嗤<lb/>
　公也鄱陽張氏曰諸侯失國託於諸侯禮也昭公見<lb/>
　逐於强臣孫於齊齊侯宜修方伯連帥之職請於天<lb/>
　王糾合鄰國討其臣而納之可也乃徒使唁之是助<lb/>
　季氏為虐也兩唁皆淺事而悉書之乃深著齊侯之<lb/>
　辠耳<lb/>
公如晉次于乾侯<lb/>
<pb n="23b"/>　髙氏曰公復如晉冀晉見恤也而晉復不受故次于<lb/>
　乾侯諸侯出奔狼狽未有如公者春秋書之所以深<lb/>
　辠季氏之惡與諸侯之不救也愚謂晉侯坐視昭公<lb/>
　之奔而不少恤其不為伯主也宜哉<lb/>
夏四月庚子叔詣卒<hi>詣公羊榖梁作倪</hi>
　譏世卿也大意又見隠元年益師卒<lb/>
秋七月<lb/>
冬十月鄆潰<lb/>
<pb n="24a"/>　任氏曰昭公無徳可懐而季氏之威可畏欲託大國<lb/>
　而齊不容欲適盟主而晉不受民以為不足繫屬也<lb/>
　是以適然驚散所以甚言公之無託也○貫道王氏<lb/>
　曰齊取鄆公居鄆畏齊不敢叛既舍齊而之晉故鄆<lb/>
　亦叛之自此一邑亦無有而終于乾侯悲夫<lb/>
三十年春王正月公在乾侯<lb/>
　此與襄二十九年公在楚同意但彼在蠻荆而未返<lb/>
　此則失國而客寄乾侯猶曰以朝正之日而公在乾<lb/>
<pb n="24b"/>　侯乎其誅亂臣正名分傷世變之意自見於言外可<lb/>
　以為永鑒矣<lb/>
夏六月庚辰晉侯去疾卒<lb/>
　義見隠三年宋公卒<lb/>
秋八月𦵏晉頃公<lb/>
　杜氏曰三月而𦵏速義又見隠三年𦵏宋穆公此又<lb/>
　見魯侯在外而季氏使㑹其𦵏爾<lb/>
冬十有二月吳滅徐徐子章羽奔楚<hi>羽公羊作禹</hi>
<pb n="25a"/>　左氏曰吳子使徐人執掩餘使鍾吾人執燭庸二公<lb/>
　子奔楚楚子大封而定其徙使監馬尹大心逆吳公<lb/>
　子使居養莠尹然左司馬沈尹戍城之取於城父與<lb/>
　胡田以與之将以害吳也子西諫曰吳光新得國而<lb/>
　親其民視民如子辛苦同之将用之也若好吾邊疆<lb/>
　使柔服焉猶懼其至吾又彊其讎以重怒之無乃不<lb/>
　可乎吳周之胄裔也而棄在海濱不與姬通今而始<lb/>
　大比於諸華光又甚文将自同於先王不知天将以<lb/>
<pb n="25b"/>　為虐乎使翦喪吳國而封大異姓乎其抑亦將卒以<lb/>
　祚吳乎其終不逺矣我盍姑億吾鬼神而寧吾族姓<lb/>
　以待其歸将焉用自播揚焉王弗聽吳子怒冬十二<lb/>
　月吳子執鍾吾子遂伐徐防山以水之己卯滅徐徐<lb/>
　子章羽斷其髪攜其夫人以逆吳子吳子唁而送之<lb/>
　使其邇臣從之遂奔楚楚沈尹戍帥師救徐弗及遂<lb/>
　城夷使徐子處之義見僖三年徐取舒<lb/>
三十有一年春王正月公在乾侯<lb/>
<pb n="26a"/>　義見三十年<lb/>
季孫意如㑹晉荀躒于適歴<hi>躒力狄切公羊榖梁作櫟適丁歴切</hi>
　杜氏曰適歴晉地左氏曰晉侯将以師納公范獻子<lb/>
　曰若召季孫而不來則信不臣矣然後伐之若何晉<lb/>
　人召季孫獻子使私焉曰子必來我受其無咎季孫<lb/>
　意如㑹晉荀躒于適歴荀躒曰寡君使躒謂吾子何<lb/>
　故出君有君不事周有常刑子其圖之季孫練冠麻<lb/>
　衣跣行伏而對曰事君臣之所不得也敢逃刑命君<lb/>
<pb n="26b"/>　若以臣為有辠請囚於費以待君之察也亦惟君若<lb/>
　以先臣之故不絶季氏而賜之死若弗殺弗亡君之<lb/>
　惠也死且不朽若得從君而歸則固臣之願也敢有<lb/>
　異心未詳信否陸氏聞於師曰季孫逐君之臣也晉<lb/>
　不辠之而反與之㑹書曰意如㑹晉荀躒于適歴晉<lb/>
　侯之為盟主可見荀躒之為人臣可知矣○邦衡胡<lb/>
　氏曰書之以見魯之亂成乎晉也康侯胡氏曰齊晉<lb/>
　不能誅亂禁姦悖君臣之義不知其從自及也朴鄉<lb/>
<pb n="27a"/>　吕氏曰士鞅意如互為脣齒相為囊橐乆矣當是時<lb/>
　晉之六卿猶意如也晉君亦昭公也其肯并心一意<lb/>
　以誅其臣而納其君哉<lb/>
夏四月丁巳薛伯榖卒<lb/>
　義見隠三年宋公卒<lb/>
晉侯使荀躒唁公于乾侯<lb/>
　左氏曰季孫從智伯如乾侯子家子曰君與之歸一<lb/>
　慙之不忍而終身慙乎公曰諾衆曰在一言矣君必<lb/>
<pb n="27b"/>　逐之荀躒以晉侯之命唁公且曰寡君使躒以君命<lb/>
　討於意如意如不敢逃死君其入也公曰君惠顧先<lb/>
　君之好施及亡人將使歸糞除宗祧以事君則不能<lb/>
　見夫人已所能見夫人者有如河荀躒掩耳而走曰<lb/>
　寡君其辠之恐敢與知魯國之難臣請復於寡君退<lb/>
　而謂季孫君怒未怠子姑歸祭子家子曰君以一乗<lb/>
　入於魯師季孫必與君歸公欲從之衆從者脅公不<lb/>
　得歸榖梁曰唁公不得入於魯也曰既為君言之矣<lb/>
<pb n="28a"/>　不可者意如也左氏近是莘老孫氏曰晉為大國又<lb/>
　世為盟主昭公乆留於外寓於其國不得入而晉侯<lb/>
　恬無納公之意乃使其大夫㑹其叛臣而空言唁公<lb/>
　書曰晉侯使荀躒來唁公所以見晉侯空言無實隂<lb/>
　交其臣而陽唁其君也○陳洙氏曰昭公出奔齊侯<lb/>
　唁于野井又使髙張唁于鄆晉侯使荀躒唁公于乾<lb/>
　侯春秋一皆書之豈為區區弔唁之禮及魯侯不得<lb/>
　入書焉盖辠齊晉而哀天下㣲弱之甚也季孫意如<lb/>
<pb n="28b"/>　逐君専國惡逆之大者也齊晉大國也世為牧伯主<lb/>
　諸侯之盟討而平之反掌耳不能即誅意如而納昭<lb/>
　公徒以屑屑之禮問之唁之皆從逆濟亂辠之甚者<lb/>
　也<lb/>
秋葬薛獻公<lb/>
　義見隠三年葬宋穆公○髙氏曰季氏恐失鄰國之<lb/>
　歡故使人㑹其喪葬愚謂亦與二十八年葬滕悼公<lb/>
　意同<lb/>
<pb n="29a"/>冬黒肱以濫來奔<hi>肱公羊作弓吳氏詩補音云弓肱同音</hi>
　孫氏曰不書國脱之也杜氏曰濫東海慮昌縣義見<lb/>
　襄二十一年邾庶其來奔○貫道王氏曰魯公不在<lb/>
　國而季氏受之季氏無君故叛君而來者無不容也<lb/>
十有二月辛亥朔日有食之<lb/>
　義見隠三年<lb/>
三十有二年春王正月公在乾侯<lb/>
　義見三十年<lb/>
<pb n="29b"/>取闞<hi>口暫切</hi>
　杜氏曰闞魯邑張氏曰案昭公之難叔孫如闞定元<lb/>
　年季孫使役如闞公氏將溝焉此魯地而公取之也<lb/>
　吕氏曰取闞言公之無逺圖求目下之利而戕其民<lb/>
　無復國之慮也○石氏曰取闞如取鄟取邿之類公<lb/>
　在乾侯而内取闞非公意也未詳是否<lb/>
夏吳伐越<lb/>
　左氏曰始用師於越也義見僖三年徐取舒○髙氏<lb/>
<pb n="30a"/>　曰前此越與楚子伐吳故始用師於越而國自是亡<lb/>
　矣<lb/>
秋七月<lb/>
冬仲孫何忌㑹晉韓不信齊髙張宋仲幾衛世叔申鄭<lb/>
國參曹人莒人薛人把人小邾人城成周<hi>世榖梁作大公榖莒人下有邾人</hi>
　何忌仲孫貜之次子懿子也杜氏曰世叔申世叔儀<lb/>
　孫也國參子産之子五國稱人㣲者也成周見宣十<lb/>
<pb n="30b"/>　六年左氏曰王使富辛與石張如晉請城成周天子<lb/>
　曰天降禍於周俾我兄弟並有亂心以為伯父憂我<lb/>
　一二親昵甥舅不皇啓處於今十年勤戍五年余一<lb/>
　人無日忘之閔閔焉如農夫之望歳懼以待時伯父<lb/>
　若肆大惠復二文之業弛周室之憂徼文武之福以<lb/>
　固盟主宣昭令名則余一人有大願矣昔成王合諸<lb/>
　侯城成周以為東都崇文徳焉今我欲徼福假靈於<lb/>
　成王修成周之城俾戍人無勤諸侯用寧蝥賊逺屏<lb/>
<pb n="31a"/>　晉之力也其委諸伯父伯父實重圖之俾我一人無<lb/>
　徴怨於百姓而伯父有榮施先王庸之范獻子謂魏<lb/>
　獻子曰與其戍周不如城之天子實云雖有後事晉<lb/>
　勿與知可也從王命以紓諸侯晉國無憂是之不務<lb/>
　而又焉從事魏獻子曰善使伯音對曰天子有命敢<lb/>
　不奉承以奔告於諸侯遲速衰序於是焉在冬晉魏<lb/>
　舒韓不信如京師合諸侯之大夫于狄泉尋盟且令<lb/>
　城成周士彌牟營成周計丈數揣髙卑度厚薄仞溝<lb/>
<pb n="31b"/>　洫物土方議逺邇量事期計徒庸慮財用書餱糧以<lb/>
　令役於諸侯屬役賦丈書以授帥而效諸劉子韓簡<lb/>
　子臨之以為成命愚謂京師者天子之居使以時城<lb/>
　之常事爾春秋在所不書今王不得居於王城僅入<lb/>
　于成周而諸侯城之見王室之亂粗定而猶有所懼<lb/>
　也况諸侯不共王事而使大夫則王室㣲弱諸侯惰<lb/>
　慢大夫用事皆可見矣<lb/>
十有二月己未公薨于乾侯<lb/>
<pb n="32a"/>　左氏曰書曰薨于乾侯言失其所也趙簡子問於史<lb/>
　墨曰季氏出其君而民服焉諸侯與之君死於外而<lb/>
　莫之或辠也對曰友有大功於魯受費以為上卿至<lb/>
　於文子武子世增其業不廢舊績魯文公薨而東門<lb/>
　遂殺適立庶魯君於是乎失國政在季氏於此君也<lb/>
　四公矣民不知君何以得國是以為君慎器與名不<lb/>
　可以假人<lb/>
　<lb/>
<pb n="32b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷二十六<lb/>
</p>

  </div>
            <div>
                <head>春秋本義卷二十七</head>
    <p>
<pb n="1a"/>欽定四庫全書<lb/>
　春秋本義卷二十七　　　元　程端學　撰<lb/>
　　　定公<hi>名宋襄公子昭公弟</hi>
元年春王三月晉人執宋仲幾于京師<lb/>
　鄱陽張氏曰國未有君而稱元年追書以統月此史<lb/>
　法之常也愚謂凡一公之始雖無事當書王正月今<lb/>
　不書者亦以定公未立爾無他義也左氏曰孟懿子<lb/>
　㑹城成周庚寅栽宋仲幾不受功曰滕薛郳吾役也<lb/>
<pb n="1b"/>　薛宰曰宋為無道絶我小國於周以我適楚故我常<lb/>
　從宋晉文公為踐土之盟曰凡我同盟各復舊職若<lb/>
　從踐土若從宋亦唯命仲幾曰踐土固然薛宰曰薛<lb/>
　之皇祖奚仲居薛以為夏車正奚仲遷於邳仲虺居<lb/>
　薛以為湯左相若復舊職将承王官何故以役諸侯<lb/>
　仲幾曰三代各異物薛焉得有舊為宋役亦其職也<lb/>
　士彌牟曰晉之從政者新子姑受功歸吾視諸故府<lb/>
　仲幾曰縱子忘之山川鬼神其忘諸乎士伯怒謂韓簡<lb/>
<pb n="2a"/>　子曰薛徴於人宋徴於鬼宋辠大矣且己無辭而抑<lb/>
　我以神誣我也啓寵納侮其此之謂矣必以仲幾為<lb/>
　戮乃執仲幾三月歸諸京師城三旬而畢乃歸諸侯<lb/>
　之戍未詳信否孫氏曰春秋之義諸侯不得專執況<lb/>
　大夫乎非天子命執仲幾於天子之側甚矣○康侯<lb/>
　胡氏曰案周官司肄掌凡囚執人之事屬於司寇凡<lb/>
　諸侯之獄訟定以邦典凡卿大夫之獄訟斷以邦法<lb/>
　則大司寇之職也不告諸司寇而執人於天子之側<lb/>
<pb n="2b"/>　故雖以王事討有辠猶不可也皆篡弑之萌履霜之<lb/>
　漸每謹於初而禍亂熄矣<lb/>
夏六月癸亥公之喪至自乾侯戊辰公即位<lb/>
　陸氏曰凡公即位皆於朔日故不書日定公待昭公<lb/>
　喪至既殯而即位故書日左氏曰叔孫成子逆公之<lb/>
　喪于乾侯季孫曰子家子亟言於我未嘗不中吾志<lb/>
　也吾欲與之從政子必止之且聽命焉子家子不見<lb/>
　叔孫易幾而哭叔孫請見子家子子家子辭曰羈未<lb/>
<pb n="3a"/>　得見而從君以出君不命而薨羈不敢見叔孫使告<lb/>
　之曰公行公為實使羣臣不得事君若公子宋主社<lb/>
　稷則羣臣之願也凡從君出而可以入者将唯子是<lb/>
　聽子家氏未有後季孫願與子從政此皆季孫之願<lb/>
　也使不敢以告對曰若立君則有卿士大夫與守龜<lb/>
　在羈弗敢知若從君者則貌而出者入可也寇而出<lb/>
　者行可也若羈也則君知其出也而未知其入也羈<lb/>
　将逃也喪及壊隤公子宋先入從公者皆自壊隤反<lb/>
<pb n="3b"/>　六月癸亥公之喪至自乾侯戊辰公即位康侯胡氏<lb/>
　曰昭公之薨已越葬期猶未得返至於六月癸亥然<lb/>
　後喪至而定公即位乃在是月之戊辰蓋遲速進退<lb/>
　為意如所制不得專也昭公之薨定公之即位春秋<lb/>
　詳書於䇿乃見諸行事為永鑒爾張氏曰季氏親逐<lb/>
　其君暴露七月而後返國黜嫡而立不正至於喪歸<lb/>
　君立本此以見亂臣擅國定公不正三綱淪斁君子<lb/>
　罔不衋傷心此所謂為永鑒也<lb/>
<pb n="4a"/>秋七月癸巳葬我君昭公<lb/>
　左氏曰季孫使役如闞公氏将溝焉榮駕鵝曰生不<lb/>
　能事死又離之以自旌也縱子忍之後必或恥之乃<lb/>
　止季孫問於榮駕鵝曰吾欲為君諡使子孫知之對<lb/>
　曰生弗能事死又惡之以自信也将焉用之乃止葬<lb/>
　昭公於墓道南孔子之為司寇也溝而合諸墓義見<lb/>
　葬桓公此又見八月而始得葬也<lb/>
九月大雩<lb/>
<pb n="4b"/>　義見桓五年<lb/>
立煬宫<lb/>
　公羊曰立者何不宜立也煬宫者何煬公之宫也杜<lb/>
　氏曰煬公伯禽子也左氏曰昭公出故季平子禱於<lb/>
　煬公九月立煬宫未詳信否康侯胡氏曰喪事即逺<lb/>
　有進無退宫廟即逺有毁而無立吕氏曰違禮背義<lb/>
　言天下之亂無復有綱紀文章也○木訥趙氏曰小<lb/>
　人為惡内有不安則諂鬼神以要福季氏逐君天地<lb/>
<pb n="5a"/>　所不容何有於煬宫自煬至昭二十二世矣神靈何<lb/>
　在立之所謂媚竈者也宗廟有常制魯之廟已異矣<lb/>
　成公立武宫固已違制又立煬宫是魯祀八世也天<lb/>
　子七廟而魯之廟八其可訓乎黄氏曰季氏果以私<lb/>
　禱而立煬宫未必増附羣公昭穆之廟或者武宫煬<lb/>
　宫皆以非禮創立亦同淫祀耳名雖煬而實則非矣<lb/>
　未詳孰是<lb/>
冬十月隕霜殺菽<hi>隕公羊作霣菽左氏或作叔</hi>
<pb n="5b"/>　菽先儒以為豆也以夏正言之此時無菽未詳其義<lb/>
　董子曰菽草之強者五行志曰菽草之難殺者也言<lb/>
　殺菽則知草皆死矣未詳是否然義則在於隂陽不<lb/>
　和而寒極備耳<lb/>
二年春王正月<lb/>
夏五月壬辰雉門及兩觀災<hi>觀古亂切</hi>
　范氏曰雉門公宫之南門兩觀闕也孔氏曰明堂位<lb/>
　云庫門天子臯門雉門天子應門是魯之雉門公宫<lb/>
<pb n="6a"/>　南門之中門也釋宫云觀謂之闕郭璞曰宫門雙闕<lb/>
　周禮大宰正月之吉縣治象之法于象魏使萬民觀<lb/>
　治象鄭衆曰象魏闕也劉熙釋名云闕石門兩旁中<lb/>
　央闕然為道兩觀與象魏闕一物而三名兩觀與雉<lb/>
　門俱災則兩觀在雉門之旁矣貫道王氏曰子家羈<lb/>
　曰設兩觀乗大輅天子之禮也魯僭周天災所以警<lb/>
　魯也愚謂亦為十月新作雉門及兩觀起文也<lb/>
秋楚人伐吳<lb/>
<pb n="6b"/>　左氏曰桐叛楚吳子使舒鳩氏誘楚人曰以師臨我<lb/>
　我伐桐為我使之無忌秋楚囊瓦伐吳師於豫章吳<lb/>
　人見舟於豫章而潛師於巢冬十月吳軍楚師於豫<lb/>
　章敗之未詳信否義見僖三年徐取舒<lb/>
冬十月新作雉門及兩觀<lb/>
　此書新作與僖二十年新作南門意不同者彼但譏<lb/>
　其侈肆此則譏其僭禮而不畏天譴也康侯胡氏曰<lb/>
　書新作者譏僭王制而不能革也劉氏曰習舊而不<lb/>
<pb n="7a"/>　知其非觀變而不知以為戒無怪於季氏之脅其主<lb/>
　矣○吕氏曰雉門兩觀僭矣既災而又復作魯之君<lb/>
　臣非不知以是為僭也蓋以為無足恤也以為無足<lb/>
　恤也者弑父與君所由起也愚謂大室屋壊新宫桓<lb/>
　宫僖宫御廩災必新作之皆不書者義所當作常事<lb/>
　也雉門兩觀獨書者僭而不改非常也觀乎此則春<lb/>
　秋不書常事亦可見矣<lb/>
三年春王正月公如晉至河乃復<lb/>
<pb n="7b"/>　李氏曰三傳皆無其說不知何故復也義見昭二年<lb/>
二月辛卯邾子穿卒<hi>二月公羊榖梁作三月</hi>
　義見隱三年宋公卒此又為仲孫何忌及邾子盟起<lb/>
　文也<lb/>
夏四月<lb/>
秋葬邾荘公<lb/>
　杜氏曰六月乃葬緩義見隱三年葬宋穆公<lb/>
冬仲孫何忌及邾子盟於拔<hi>皮八反公羊作枝</hi>
<pb n="8a"/>　杜氏曰拔地闕髙氏曰邾子居喪而以吉禮與魯大<lb/>
　夫盟則其微弱可知義又見隱元年盟于蔑○邦衡<lb/>
　胡氏曰邾荘公卒未踰年而邾君出盟邾固可辠何<lb/>
　忌與之盟又甚焉君子不奪人之親亦不可奪親也<lb/>
　何忌不顧邾子之喪而與之盟奪人之親邾子當喪<lb/>
　而出盟奪親也<lb/>
四年春王二月癸巳陳侯吳卒<lb/>
　義見隱三年宋公卒此又為三月陳子侵楚起文也<lb/>
<pb n="8b"/>三月公㑹劉子晉侯宋公蔡侯衞侯陳子鄭伯許男曹<lb/>
伯莒子邾子頓子胡子滕子薛伯把伯小邾子齊國夏<lb/>
于召陵侵楚<lb/>
　劉子見昭十三年召陵見僖四年㑹諸侯于召陵侵<lb/>
　楚先㑹而後侵也張氏曰書十八國諸侯之衆所以<lb/>
　見其勢之足以有為也而終之以侵楚深以辠其志<lb/>
　卑而義不勝終之以無能為也而晉自此微矣愚謂<lb/>
　陳子背殯出㑹辠亦可知○戴氏曰自鄢陵之後晉<lb/>
<pb n="9a"/>　楚不復有大戰一旦有召陵之役六七十年閒無此<lb/>
　大舉也天子之老元戎啓行中國諸侯大抵皆在未<lb/>
　有若此其盛者僅侵而退自相盟于臯鼬當是時楚<lb/>
　有可亡之勢失此機㑹使吳人乗其後而收入楚之<lb/>
　功傾天下之勢折而入於吳中國之伯於是絶矣悲<lb/>
　夫<lb/>
夏四月庚辰蔡公孫姓帥師滅沈以沈子嘉歸殺之<hi>公羊作公孫歸姓後同</hi>
<pb n="9b"/>　陸氏聞於師曰書滅辠蔡也書以歸辠沈子不死於<lb/>
　位也言殺之又辠蔡侯也義又見荘十年齊滅譚○<lb/>
　吕氏曰蔡公孫姓滅沈至以沈子歸殺之其辠極矣<lb/>
　春秋之世諸侯君臣失道至此者皆由不知分義苟<lb/>
　力所能制則為之矣此與禽獸奚辨<lb/>
五月公及諸侯盟于臯鼬<hi>由又切公羊作浩油</hi>
　黄氏曰即㑹于召陵之諸侯前目後凡故不再序陸<lb/>
　氏曰重言諸侯劉子不與盟也杜氏曰繁昌縣東南<lb/>
<pb n="10a"/>　有城臯亭愚謂以十八國諸侯挾天子之大夫僅一<lb/>
　侵楚無功而還此盟雖設諸侯解體可知也義又見<lb/>
　隱元年盟于蔑<lb/>
把伯成卒于㑹<hi>成公羊作戊</hi>
　貫道王氏曰侵楚無成既盟将散在㑹卒也故不得<lb/>
　言卒于師愚謂言卒于㑹紀實事耳非有他義也義<lb/>
　見隱三年宋公卒<lb/>
六月葬陳惠公<lb/>
<pb n="10b"/>　髙氏曰此見陳侯背殯出會也義又見隱三年葬宋<lb/>
　穆公<lb/>
許遷于容城<lb/>
　任氏曰容城華容縣亦析之近地也髙氏曰自葉遷<lb/>
　也至是四遷其微弱可知義又見成十五年○貫道<lb/>
　王氏曰安土重遷人之常情況有國乎許之四遷蓋<lb/>
　以小國而介乎強國之閒日見迫逐雖欲自保其社<lb/>
　稷不可得矣終不免於滅也<lb/>
<pb n="11a"/>秋七月公至自㑹<lb/>
　公始以㑹出故以㑹致踰時矣義又見桓二年公至<lb/>
　自唐<lb/>
劉卷卒<hi>卷音權</hi>
　公羊曰劉卷者天子之大夫也杜氏曰即劉蚠也貫<lb/>
　道王氏曰劉獻公之庶子趙氏曰畿内諸侯不同列<lb/>
　國故不言劉子卷卒亦譏來告故書之愚謂不特譏<lb/>
　來告亦譏魯卒之又為葬劉文公起也○石氏曰天<lb/>
<pb n="11b"/>　子之大夫外大夫也外大夫不卒不葬春秋卒天子<lb/>
　之大夫者三而書葬者一卒尹氏王子虎以其來赴<lb/>
　也書劉卷卒又書葬以來赴而又我㑹之也自文公<lb/>
　以前王室尚強至此愈微矣大夫之喪而魯有往也<lb/>
　昔者周人有喪周人弔魯人不弔以為當親之也今<lb/>
　列國不㑹天子之喪而㑹大夫之葬甚矣禮人臣無<lb/>
　外交況畿内諸侯乎<lb/>
葬杞悼公<lb/>
<pb n="12a"/>　義見隱三年葬宋穆公<lb/>
楚人圍蔡<lb/>
　義見荘十年荆敗蔡師<lb/>
晉士鞅衞孔圉帥師伐鮮虞<hi>圉公羊作圄</hi>
　杜氏曰士鞅即范鞅孔圉孔羈孫貫道王氏曰晉之<lb/>
　有事於鮮虞凡幾役矣楚圍蔡而不恤偕衞以伐中<lb/>
　山孰輕孰重邪晉業之卑不可望矣義又見昭十二<lb/>
　年<lb/>
<pb n="12b"/>葬劉文公<lb/>
　貫道王氏曰天子畿内諸侯列國不當與行交往之<lb/>
　禮今會其葬記非禮也<lb/>
冬十有一月庚午蔡侯以吳子及楚人戰于柏舉楚師<lb/>
敗績<hi>柏舉公羊作伯莒今本榖梁作柏舉</hi>
　以見桓十四年杜氏曰柏舉楚地左氏曰伍員為吳<lb/>
　行人以謀楚楚之殺郤宛也伯氏之族出伯州犂之<lb/>
　孫嚭為吳大宰以謀楚楚自昭王即位無嵗不有吳<lb/>
<pb n="13a"/>　師蔡侯因之以其子乾與其大夫之子為質於吳冬<lb/>
　蔡侯吳子伐楚舍舟於淮汭自豫章與楚夾漢左司<lb/>
　馬戍謂子常曰子㳂漢而與之上下我悉方城外以<lb/>
　毁其舟還塞大隧直轅冥阨子濟漢而伐之我自後<lb/>
　擊之必大敗之既謀而行武城黒謂子常曰吳用木<lb/>
　也我用革也不可久也不如速戰史皇謂子常曰楚<lb/>
　人惡子而好司馬若司馬毁吳舟於淮塞城口而入<lb/>
　是獨克吳也子必速戰不然不免乃濟漢而陳自小<lb/>
<pb n="13b"/>　别至於大别三戰子常知不可欲奔史皇曰安求其<lb/>
　事難而逃之将何所入子必死之初辠必盡說十一<lb/>
　月庚午二師陳於柏舉闔廬之弟夫槩王晨請於闔<lb/>
　廬曰楚瓦不仁其臣莫有死志先伐之其卒必奔而<lb/>
　後大師繼之必克弗許夫槩王曰所謂臣義而行不<lb/>
　待命者其此之謂也今日我死楚可入也以其屬五<lb/>
　千先擊子常之卒子常之卒奔楚師亂吳師大敗之<lb/>
　愚謂周綱既墮諸侯横恣相為盛衰書此見吳伐楚<lb/>
<pb n="14a"/>　爭伯之由也義又見僖三年徐取舒○孫氏曰楚人<lb/>
　圍蔡晉師不出故蔡侯去晉求救於吳楚師敗績晉<lb/>
　合十八國之君不能伐楚而吳子敢伐之此吳晉之<lb/>
　事強弱之勢較然可見矣故自是諸侯大小皆宗於<lb/>
　吳<lb/>
楚囊瓦出奔鄭<lb/>
　左氏曰子常奔鄭愚謂囊瓦敗其國兵不能死而出<lb/>
　奔其辠著矣義又見僖二十八年元咺奔晉<lb/>
<pb n="14b"/>庚辰吳入楚<hi>左氏作郢陸氏曰誤也</hi>
　左氏曰吳從楚師及清發将擊之夫槩王曰困獸猶<lb/>
　鬬況人乎若知不免而致死必敗我若使先濟者知<lb/>
　免後者慕之蔑有鬬心矣半濟而後可擊也從之又<lb/>
　敗之楚人為食吳人及之奔食而從之敗諸雍澨五<lb/>
　戰及郢己卯楚子取其妹季芉畀我以出涉睢鍼尹<lb/>
　固與王同舟王使執燧象以奔吳師庚辰吳入郢以<lb/>
　班處宫子山處令尹之宫夫槩王欲攻之懼而去之<lb/>
<pb n="15a"/>　夫槩王入之楚子涉睢濟江入於雲中王寝盜攻之<lb/>
　王奔鄖鄖公辛之弟懐将弑王鬬辛與其弟巢以王<lb/>
　奔隨吳人從之謂隨人曰周之子孫在漢川者楚實<lb/>
　盡之天誘其衷致罰於楚而君又竄之周室何辠君<lb/>
　若顧報周室漢陽之田君實有之楚子在公宫之北<lb/>
　吳人在其南子期似王逃王而已為王隨人辭吳吳<lb/>
　人乃退初伍員與申包胥友其亡也謂申包胥曰我<lb/>
　必復楚國申包胥曰勉之子能復之我必能興之及<lb/>
<pb n="15b"/>　昭王在隨申包胥如秦乞師曰吳為封豕長蛇以荐<lb/>
　食上國虐始於楚寡君失守社稷越在草莽使下臣<lb/>
　告急曰夷徳無厭若鄰於君疆埸之患也逮吳之未<lb/>
　定君其取分焉若楚之遂亡君之土也若以君靈撫<lb/>
　之世以事君秦伯使辭焉曰寡人聞命矣子姑就館<lb/>
　将圖而告對曰寡君越在草莽未獲所伏下臣何敢<lb/>
　即安立依於庭牆而哭日夜不絶聲勺飲不入口七<lb/>
　日秦哀公為之賦無衣九頓首而坐秦師乃出五年<lb/>
<pb n="16a"/>　夏申包胥以秦師至秦子蒲子虎帥車五百乗以救<lb/>
　楚子蒲曰吾未知吳道使楚人先與吳人戰而自稷<lb/>
　㑹之大敗夫槩王於沂吳人獲薳射於柏舉其子帥<lb/>
　奔徒以從子西敗吳師於軍祥吳師敗楚師於雍澨<lb/>
　秦師又敗吳師吳師居麇又戰吳師敗又戰於公壻<lb/>
　之谿吳師大敗吳子乃歸戴氏曰楚陵犯中國二百<lb/>
　年中國不能制假手於吳國幾亡然去楚而吳繼之<lb/>
　此聖人之所傷也義又見僖三年徐取舒○髙氏曰<lb/>
<pb n="16b"/>　楚自春秋以來肆禍中國齊桓晉文舉中國之衆止<lb/>
　能一盟屈完于召陵一敗得臣于城濮耳二伯既往<lb/>
　莫有能與抗者柏舉之戰吳能勝之囊瓦既奔吳人<lb/>
　長驅入郢慘烈不道甚於水火蕞爾楚昭僅以身免<lb/>
　此吳之盛也自是諸侯大小罔不俛首與吳為㑹中<lb/>
　國愈不能抗至黄池之㑹而春秋終矣<lb/>
五年春王三月辛亥朔日有食之<hi>三公羊作正</hi>
　義見隱三年<lb/>
<pb n="17a"/>夏歸粟于蔡<lb/>
　杜氏曰蔡為楚所圍飢乏故魯歸之粟髙氏曰患難<lb/>
　相救有無相賙此諸侯之正春秋之世相攻相滅此<lb/>
　道不行矣然當是時諸侯不供職貢於天子至使天<lb/>
　王有求於下國則知夫魯歸蔡粟非濟其難而賙其<lb/>
　無也蓋以蔡與吳相授而敗楚入郢故魯畏而賂之<lb/>
　聖人所以追其意而辠之也○石氏曰春秋貴義不<lb/>
　貴惠小仁施者大仁賊也蔡為楚所辱而不能救今<lb/>
<pb n="17b"/>　見楚敗吳勝乃歸蔡粟徒畏吳而已無救災之實也<lb/>
　小惠不足貴矣<lb/>
於越入吳<lb/>
　於越即越也見昭五年莘老孫氏曰越之三見於昭<lb/>
　公時者曰越三見於定哀時者曰於越蓋當時越有<lb/>
　數種有東越南越閩越甌越昭公時國名為越故經<lb/>
　據其號書曰越定公後欲自别於羣越始改號為於<lb/>
　越故經據改號書曰於越猶楚初稱荆其後稱楚也<lb/>
<pb n="18a"/>　左氏曰越入吳吳在楚也愚謂楚伐滅中國而吳入<lb/>
　楚吳方入楚而於越入吳據事直書而窮兵黷武之<lb/>
　戒昭矣中國不振而南鄙相為盛衰又可見矣義又<lb/>
　見僖三年徐取舒<lb/>
六月丙申季孫意如卒<lb/>
　譏世卿也貫道王氏曰意如逐君而以大夫卒魯於<lb/>
　是不可為矣定公以受國為徳而忘先君之讎也大<lb/>
　意又見隱元年益師卒<lb/>
<pb n="18b"/>秋七月壬子叔孫不敢辛<lb/>
　不敢叔孫婼之子成子也譏世卿也大意又見隱元<lb/>
　年益師卒<lb/>
冬晉士鞅帥師圍鮮虞<lb/>
　左氏曰三年鮮虞人敗晉師於平中獲晉觀虎恃其<lb/>
　勇也五年冬晉士鞅圍鮮虞報觀虎之役也未詳信<lb/>
　否許氏曰晉始以土地之故與鮮虞睽咎不在鮮虞<lb/>
　也而晉不自反縱兵横加而不能服則又圍之兵益<lb/>
<pb n="19a"/>　忿義益不勝君子是以惡晉也義又見昭十二年<lb/>
六年春王正月癸亥鄭游速帥師滅許以許男斯歸<hi>速公羊作遫後同</hi>
　杜氏曰游速大叔子左氏曰鄭滅許因楚敗也髙氏<lb/>
　曰鄭許之怨舊矣許人本恃楚以固其國至於四遷<lb/>
　鄭游速一出滅其國而俘其君豈非楚人累敗於吳<lb/>
　故鄭因乗許之弱而肆其暴邪任氏曰以大夫而滅<lb/>
　人之國又以諸侯歸其惡甚矣愚謂許男不死社稷<lb/>
<pb n="19b"/>　亦無足道也義又見荘十年齊滅譚○張氏曰自哀<lb/>
　元年以後許復見者楚又存之也<lb/>
二月公侵鄭<lb/>
　邦衡胡氏曰内有強臣之讎而逺去其國以事攻伐<lb/>
　此易所謂危行也義又見荘十年公侵宋<lb/>
公至自侵鄭<lb/>
　義見桓二年公至自唐<lb/>
夏季孫斯仲孫何忌如晉<lb/>
<pb n="20a"/>　斯季孫意如子桓子也二卿如晉未詳何為義見隱<lb/>
　七年齊來聘○左氏曰孟孫立於房外謂范獻子曰<lb/>
　陽虎若不能居魯而息肩於晉所不以為中軍司馬<lb/>
　者有如先君獻子曰寡君有官将使其人鞅何知焉<lb/>
　獻子謂簡子曰魯人患陽虎矣孟孫知其釁以為必<lb/>
　適晉故強為之請以取入焉劉氏曰陽虎陪臣也而<lb/>
　執國命欲蕩覆公室以自封久矣春秋本其禍之所<lb/>
　搆自二子之使夫以二子之力專國擅君而陽虎能<lb/>
<pb n="20b"/>　制之方復為之請於伯主之國此其無所忌必為亂<lb/>
　之效也雖然不介晉權亂亦不得發春秋彰往察來<lb/>
　而慎於幾微故因事以宣其指原指以見其變篡君<lb/>
　亡國之禍必自其禍之所起矣俱未詳信否<lb/>
秋晉人執宋行人樂祁犂<lb/>
　左氏曰宋樂祁言於景公曰諸侯唯我事晉今使不<lb/>
　往晉其憾矣樂祁告其宰陳寅陳寅曰必使子往他<lb/>
　日公謂樂祁曰唯寡人說子之言子必往陳寅曰子<lb/>
<pb n="21a"/>　立後而行吾室亦不亡唯君亦以我為知難而行也<lb/>
　見溷而行趙簡子逆而飲之酒於緜上獻楊楯六十<lb/>
　於簡子陳寅曰昔吾主范氏今子主趙氏又有納焉<lb/>
　以楊楯賈禍弗可為也已然子死晉國子孫必得志<lb/>
　於宋范獻子言於晉侯曰以君命越疆而使未致使<lb/>
　而私飲酒不敬二君不可不討也乃執樂祁未詳信<lb/>
　否義見荘十七年齊執鄭詹<lb/>
冬城中城<lb/>
<pb n="21b"/>　榖梁曰城中城者三家張也貫道王氏曰中城公宫<lb/>
　城也成九年城矣諸侯有道守在四鄰魯定不能制<lb/>
　三家倚一城以自守是外徹其藩籬而區區欲固其<lb/>
　堂奥也其能國乎義又見隱七年城中丘<lb/>
季孫斯仲孫忌帥師圍鄆<lb/>
　杜氏曰何忌不言何闕文鄆西鄆見成四年邦衡胡<lb/>
　氏曰昭公居鄆鄆潰而歸季氏則鄆為季氏所據久<lb/>
　矣今季氏自以兵攻之得非叛季氏乎義見昭十三<lb/>
<pb n="22a"/>　年圍費○愚案十年齊人來歸鄆讙龜隂田則此蓋<lb/>
　叛季氏而歸齊也<lb/>
七年春王正月<lb/>
夏四月<lb/>
秋齊侯鄭伯盟于鹹<lb/>
　鹹見僖十三年東萊吕氏曰晉自平丘之役不能以<lb/>
　徳義結諸侯至於召陵之㑹諸侯皆貳而叛故齊侯<lb/>
　鄭伯盟于鹹義又見隱元年盟于蔑<lb/>
<pb n="22b"/>齊人執衞行人北宫結以侵衞<lb/>
　齊侯求衞而衞不從因執行人以侵衞行人所以通<lb/>
　命也齊人執之以侵衞其辠著矣義又見荘十年公<lb/>
　侵宋<lb/>
齊侯衞侯盟于沙<hi>公羊作沙澤</hi>
　杜氏曰陽平元城縣東南有沙亭張氏曰元城後屬<lb/>
　大名府愚謂衞服齊而為此盟也義見隱元年盟干<lb/>
　蔑<lb/>
<pb n="23a"/>大雩<lb/>
　義見桓五年<lb/>
齊國夏帥師伐我西鄙<lb/>
　左氏曰齊國夏伐我陽虎御季桓子公斂處父御孟<lb/>
　懿子将宵軍齊師齊師聞之墮伏而待之處父曰虎<lb/>
　不圖禍而必死苫夷曰虎陷二子於難不待有司余<lb/>
　必殺女虎懼乃還不敗貫道王氏曰齊景又欲合魯<lb/>
　也許氏曰東夏諸侯惟魯事晉故齊伐之景公乗晉<lb/>
<pb n="23b"/>　之衰不思惟徳之務以懐諸侯而欲力征經營以定<lb/>
　伯統是知時之或可而不知己之不可者也義又見<lb/>
　隱二年鄭伐衞<lb/>
九月大雩<lb/>
　一時再雩旱甚也義見桓五年<lb/>
冬十月<lb/>
　<lb/>
　春秋本義卷二十七<lb/>
</p>

  </div>
            <div>
                <head>春秋本義卷二十八</head>
    <p>
<pb n="1a"/>欽定四庫全書<lb/>
　春秋本義卷二十八　　　元　程端學　撰<lb/>
　　　定公<lb/>
八年春王正月公侵齊公至自侵齊二月公侵齊三月<lb/>
公至自侵齊<lb/>
　杜氏曰報前年伐我西鄙左氏曰公侵齊門於陽州<lb/>
　士皆坐列曰顔高之弓六鈞皆取而傳觀之陽州人<lb/>
　出顔高奪人弱弓籍丘子鉏擊之與一人俱斃偃且<lb/>
<pb n="1b"/>　射子鉏中頰殪顔息射人中眉退曰我無勇吾志其<lb/>
　目也師退冉猛偽傷足而先其兄㑹乃呼曰猛也殿<lb/>
　高氏曰魯政不在公矣而三家者實使公春秋因見<lb/>
　公之舉動故未踰時而致之且為下復侵齊起也前<lb/>
　此未得志故踰月之閒再出侵齊雖三家之所為然<lb/>
　乍往乍來不得休息見公之進退益不自専矣任氏<lb/>
　曰三月之閒而兩侵鄰國無尺寸之功而重丘山之<lb/>
　怨輕用其忿而不恤其民甚矣義又見荘十年公侵<lb/>
<pb n="2a"/>　宋<lb/>
曹伯露卒<lb/>
　義見隱三年宋公卒<lb/>
夏齊國夏帥師伐我西鄙<lb/>
　報上二侵也易曰自我致寇魯之謂矣義又見隱二<lb/>
　年鄭伐衞<lb/>
公㑹晉侯于瓦<lb/>
　杜氏曰瓦衞地東郡燕縣東北有瓦亭張氏曰即滑<lb/>
<pb n="2b"/>　州白馬縣愚謂義在公㑹晉師故不書晉卿名以諸<lb/>
　侯之尊越國㑹諸侯之師一見魯之微弱二見當時<lb/>
　惟知附勢而不顧理之不可也<lb/>
公至自瓦<lb/>
　義見桓二年公至自唐<lb/>
秋七月戊辰陳侯柳卒<lb/>
　義見隱三年宋公卒<lb/>
晉士鞅帥師侵鄭遂侵衞<hi>士公羊作趙</hi>
<pb n="3a"/>　石氏曰二國叛晉故士鞅帥師侵鄭遂侵衞義見荘<lb/>
　十年公侵宋<lb/>
葬曹靖公<lb/>
　義見隱三年葬宋穆公<lb/>
九月葬陳懐公<lb/>
　杜氏曰三月而葬速義又見隱三年葬宋穆公<lb/>
季孫斯仲孫何忌帥師侵衞<lb/>
　義見荘十年公侵宋<lb/>
<pb n="3b"/>冬衞侯鄭伯盟于曲濮<lb/>
　杜氏曰曲濮衞地義見隱元年盟于蔑<lb/>
從祀先公<lb/>
　馮氏曰從祀者言隨而祭之也盤庚曰兹于大享于<lb/>
　先王爾祖其從與享之曾子問曰祫于太廟羣主皆<lb/>
　從歴代宗廟郊社之址皆有五帝山川功臣從祀之<lb/>
　址詳其事殆新主入廟之意始昭公為季氏所逐而<lb/>
　卒祀於外定之初其喪雖歸季氏尚欲溝絶其地域<lb/>
<pb n="4a"/>　不使與先君同既而止葬於墓道南而己以是而觀<lb/>
　則昭公未嘗得入廟也五年意如卒六年陽虎欲去<lb/>
　三桓尚厭魯人之心始置昭公於先公之廟而祀焉<lb/>
　爾不言昭公者内諱也康侯胡氏曰昭公之主雖久<lb/>
　未得從昭穆而祔祭陽貨始以昭公之主從祀太廟<lb/>
　蓋欲著季氏之辠以取媚於國人然其事雖順其情<lb/>
　則逆春秋原情制法故曰從祀先公其亦深切著明<lb/>
　矣○愚謂從祀先公者凡已祧之主皆得隨而祭之<lb/>
<pb n="4b"/>　蓋不當祫而祫也祫而不言大事于太廟者非時而<lb/>
　祫将以是為常焉者也故不言大事而言從祀先公<lb/>
　以寓意焉爾然無所考不敢質言之<lb/>
盜竊寳玉大弓<lb/>
　陸氏曰陽虎家臣也其名不合登於史䇿故書曰盜<lb/>
　寳玉大弓杜氏曰夏后氏之璜封父之繁弱榖梁曰<lb/>
　寳玉者封圭也大弓者武王之戎弓也周公受賜藏<lb/>
　之魯未詳孰是左氏曰陽虎将享季氏于蒲圃而殺<lb/>
<pb n="5a"/>　之戒都車曰癸巳至成宰公斂處父告孟孫曰季氏<lb/>
　戒都車何故孟孫曰吾弗聞處父曰然則亂也必及<lb/>
　於子先備諸與孟孫以壬辰為期陽虎前驅林楚御<lb/>
　桓子虞人以鈹盾夾之陽越殿将如蒲圃桓子咋謂<lb/>
　林楚曰而先皆季氏之良也爾以是繼之對曰臣聞<lb/>
　命後陽虎為政魯國服焉違之徴死死無益於主桓<lb/>
　子曰何後之有而能以我適孟氏乎對曰不敢愛死<lb/>
　懼不免主桓子曰往也孟氏選圉人之壮者三百人<lb/>
<pb n="5b"/>　以為公期築室於門外林楚怒馬及衢而騁陽越射<lb/>
　之不中築者闔門有自門閒射陽越殺之陽虎刼公<lb/>
　與武叔以伐孟氏公斂處父帥成人自上東門入與<lb/>
　陽氏戰於南門之内弗勝又戰於棘下陽氏敗陽虎<lb/>
　說甲如公宫取寳玉大弓以出舍於五父之衢寝而<lb/>
　為食其徒曰追其将至虎曰魯人聞余出喜於徴死<lb/>
　何暇追余從者曰嘻速駕公斂陽在公斂陽請追之<lb/>
　孟孫弗許陽欲殺桓子孟孫懼而歸之子言辨舍爵<lb/>
<pb n="6a"/>　於季氏之廟而出陽虎入於讙陽關以叛未詳信否<lb/>
　常山劉氏曰寳玉大弓天子所賜先君之分器藏之<lb/>
　於國子孫世世保之不可失墜而為盜所竊國慢無<lb/>
　政可知矣志其不恭之大也○高氏曰明堂位以大<lb/>
　璜為天子之器大弓為天子之戎器蓋成王以是賜<lb/>
　魯是先君之分器也周官天府之職掌祖廟之守藏<lb/>
　與其禁令凡國之玉鎮與其大寳器藏焉若有大祭<lb/>
　則出而陳之既事藏之然則寳玉大弓宜藏之祖廟<lb/>
<pb n="6b"/>　有禁令焉今因從祀先公出而陳之遂為盜所竊是<lb/>
　時公室卑三桓弱陽虎以陪臣執國命将殺季氏不<lb/>
　勝而出故因從祀先公竊取寳玉大弓以行莫有抗<lb/>
　之者則國亂無政可知矣<lb/>
九年春王正月<lb/>
夏四月戊申鄭伯蠆卒<hi>蠆勅邁切公羊作囆</hi>
　義見隱三年宋公卒<lb/>
得寳玉大弓<lb/>
<pb n="7a"/>　左氏曰陽虎歸寳玉大弓六月伐陽關陽虎使焚南<lb/>
　門師驚犯之而出奔齊齊侯執陽虎逃奔宋遂奔晉<lb/>
　未詳信否康侯胡氏曰寳玉大弓子孫罔敢失墜以<lb/>
　昭先祖之徳存肅敬之心耳古者告終易代𢎞璧琬<lb/>
　琰天球夷玉兌之戈和之弓垂之竹矢莫不陳列非<lb/>
　直為美觀也先王所寳傳及其身能全而歸之則可<lb/>
　以免矣魯失其政陪臣擅權雖先公分器猶不能守<lb/>
　而盜得竊諸公宫其能國乎故失之書得之書所以<lb/>
<pb n="7b"/>　譏公與執政之臣見不恭之大也此義行則有天下<lb/>
　國家者各知所守之職不敢忽矣○高氏曰書得寳<lb/>
　玉大弓以見器之空還而不獲盜者以正典刑則亦<lb/>
　幸而得之爾盜竊之辠於誰責而可乎愚謂經書盜<lb/>
　竊寳玉大弓又書得寳玉大弓若為穿窬所竊而今<lb/>
　復獲之未見陽虎竊之歸之者在來者考焉<lb/>
六月葬鄭獻公<lb/>
　杜氏曰三月而葬速義又見隱三年葬宋穆公<lb/>
<pb n="8a"/>秋齊侯衞侯次于五氏<lb/>
　杜氏曰五氏晉地未詳是否義見荘三年公次于滑<lb/>
　○邦衡胡氏曰春秋有書師次者有書君次者書師<lb/>
　次惡其勞師徒也書君次惡其逺民社也國君無王<lb/>
　命而逺民社危可知矣<lb/>
秦伯卒<lb/>
　不名關文也義見文十八年秦伯卒<lb/>
冬葬秦哀公<lb/>
<pb n="8b"/>　秦不書卒卒之且不可況㑹其葬乎蓋至是與中國<lb/>
　無閒矣<lb/>
十年春王三月及齊平<lb/>
　平前八年公再侵齊及齊伐我西鄙之怨也義見昭<lb/>
　七年暨齊平○或曰暨齊平齊欲之而魯與平也及<lb/>
　齊平魯欲之而齊與平也未詳是否<lb/>
夏公㑹齊侯于夾谷<hi>夾古洽切又古協切公羊榖梁作頰</hi>
　孫氏曰夾谷齊地張氏曰魯地漢東海祝其縣有夾<lb/>
<pb n="9a"/>　山即海州懐仁縣未詳孰是義見隱九年㑹于防<lb/>
公至自夾谷<lb/>
　義見桓二年公至自㑹<lb/>
晉趙鞅帥師圍衞<lb/>
　義見僖十九年宋圍曹<lb/>
齊人來歸鄆讙龜隂田<hi>鄆公羊作運穀梁田上有之字</hi>
　來歸來魯歸田也與宰咺來歸仲子之賵齊人來歸<lb/>
　衞俘同杜氏曰三邑皆汶陽田也泰山博縣北有龜<lb/>
<pb n="9b"/>　山隂田在其北也任氏曰鄆即昭公時齊取以歸公<lb/>
　者至是并以還魯二邑與龜隂俱在汶水北龜山今<lb/>
　在泗水東北七十里讙見桓三年孫氏曰三月及齊<lb/>
　平夏㑹于夾谷故齊人來歸鄆讙龜隂田愚謂土地<lb/>
　天子所封齊人侵之齊人歸之其無王可知矣○葉<lb/>
　氏曰鄆前見圍蓋叛而附齊矣讙陽虎之邑也虎挾<lb/>
　之以入齊龜山之在邦内者龜隂其山之隂也三田<lb/>
　皆齊之所侵既與齊平而㑹故反而來歸三田之歸<lb/>
<pb n="10a"/>　左氏榖梁皆謂孔子相夾谷之㑹退萊兵而謝過非<lb/>
　也夾谷之事匹夫之勇智者之所不為而謂孔子為<lb/>
　之乎<lb/>
叔孫州仇仲孫何忌帥師圍郈秋叔孫州仇仲孫何忌<lb/>
帥師圍郈<hi>郈音后又去聲公羊作費誤也</hi>
　州仇叔孫不敢之子武叔也杜氏曰郈叔孫氏邑任<lb/>
　氏曰地譜東平無鹽縣東南有郈鄉無鹽在鄆州須<lb/>
　城縣東左氏曰初叔孫成子欲立武叔公若藐固諫<lb/>
<pb n="10b"/>　曰不可成子立之而卒公南使賊射之不能殺公南<lb/>
　為馬正使公若為郈宰武叔既定使郈馬正侯犯殺<lb/>
　公若弗能其圉人曰吾以劒過朝公若必曰誰之劒<lb/>
　也吾稱子以告必觀之吾偽固而授之末則可殺也<lb/>
　使如之公若曰爾欲吳王我乎遂殺公若侯犯以郈<lb/>
　叛武叔懿子圍郈弗克秋二子復圍郈弗克叔孫謂<lb/>
　郈工師駟赤曰郈非唯叔孫氏之憂社稷之患也将<lb/>
　若之何對曰臣之業在揚之水卒章之四言矣叔孫<lb/>
<pb n="11a"/>　稽首駟赤謂侯犯曰居齊魯之際而無事必不可矣<lb/>
　子盍求事於齊以臨民不然将叛侯犯從之齊使至<lb/>
　駟赤與郈人為之宣言於郈中曰侯犯将以郈易於<lb/>
　齊齊人将遷郈氏衆兇懼駟赤謂侯犯曰衆言異矣<lb/>
　子不如易於齊與其死也猶是郈也而得紓焉何必<lb/>
　此齊人欲以此偪魯必倍與子地且盍多舍甲於子<lb/>
　之門以備不虞侯犯曰諾乃多舍甲焉侯犯請易於<lb/>
　齊齊有司觀郈将至駟赤使周走呼曰齊師至矣郈<lb/>
<pb n="11b"/>　人大駭介侯犯之門甲以圍侯犯駟赤将射之侯犯<lb/>
　止之曰謀免我侯犯請行許之駟赤先如宿侯犯殿<lb/>
　每出一門郈人閉之及郭門止之曰子以叔孫氏之<lb/>
　甲出有司若誅之羣臣懼死駟赤曰叔孫氏之甲有<lb/>
　物吾未敢以出犯謂駟赤曰子止而與之數駟赤止<lb/>
　而納魯人侯犯奔齊齊人乃致郈未詳信否康侯胡<lb/>
　氏曰侯犯以郈叛不書於䇿書圍郈則叛可知矣再<lb/>
　書二卿帥師圍郈則强亦可知矣天子失道征伐自<lb/>
<pb n="12a"/>　諸侯出而後大夫强諸侯失道征伐自大夫出而後<lb/>
　家臣强其逆彌甚則其失彌速故自諸侯出十世希<lb/>
　不失矣自大夫出五世希不失矣陪臣執國命三世<lb/>
　希不失矣三家専魯為日已久至是家臣爭叛亦其<lb/>
　理宜矣春秋制法本忠恕施諸已而不願亦勿施諸<lb/>
　人故所惡於上不以使下所惡於下不以事上二三<lb/>
　子知傾公室以自張而不知家𨽻之擬其後也凡此<lb/>
　皆據事直書深切著明矣義又見昭十三年圍費○<lb/>
<pb n="12b"/>　愚謂凡大夫以邑叛必書此家臣以邑叛而不書者<lb/>
　非與其叛也義不在於家臣之叛而在於大夫教家<lb/>
　臣之叛也諸侯僭天子則大夫僭諸侯是諸侯教大<lb/>
　夫之僭也大夫僭諸侯則家臣叛大夫是大夫教家<lb/>
　臣之叛也家臣而至於叛大夫則極矣此所以不書<lb/>
　家臣之叛而書大夫之圍其私邑此春秋所以為謹<lb/>
　嚴而防微杜漸之義著矣<lb/>
宋樂大心出奔曹<lb/>
<pb n="13a"/>　左氏曰九年宋公使樂大心盟於晉且逆樂祁之尸<lb/>
　辭偽有疾乃使向巢如晉盟且逆子良之尸子明謂<lb/>
　桐門右師出曰吾猶衰絰而子擊鐘何也曰喪不在<lb/>
　此故也既而告人曰已衰絰而生子奈何故舍鐘子<lb/>
　明聞之怒言於公曰右師将不利戴氏不肯適晉将<lb/>
　作亂也不然無疾乃逐桐門右師未詳信否義見僖<lb/>
　二十八年元咺奔晉又為次年入蕭起文也<lb/>
宋公子地出奔陳<hi>地公羊作池下同</hi>
<pb n="13b"/>　杜氏曰地宋景公弟辰之兄也左氏曰宋公子地嬖<lb/>
　蘧富獵十一分其室而以五與之公子地有白馬四<lb/>
　公嬖向魋魋欲之公取而朱其尾鬛以與之地怒使<lb/>
　其徒抶魋而奪之魋懼将走公閉門而泣之目盡腫<lb/>
　母弟辰曰子分室以與獵也而獨卑魋亦有頗焉子<lb/>
　為君禮不過出竟君必止子公子地出奔陳公弗止<lb/>
　辰為之請弗聽辰曰是我延吾兄也吾以國人出君<lb/>
　誰與處冬母弟辰既仲佗石彄出奔陳未詳信否義<lb/>
<pb n="14a"/>　見僖二十八年元咺奔晉又為次年入蕭以叛起文<lb/>
　也<lb/>
冬齊侯衞侯鄭游速㑹于安甫<hi>速公羊作遫安甫公羊作鞌父</hi>
　張氏曰安甫齊地地譜今屬鄆州平隂縣義見隱九<lb/>
　年㑹于防<lb/>
叔孫州仇如齊<lb/>
　義見隱七年齊來聘<lb/>
宋公之弟辰暨仲佗石彄出奔陳<hi>彄苦侯切公羊榖梁暨下有宋字</hi>
<pb n="14b"/>　左氏見上弟奔義見襄二十年大夫奔義見僖二十<lb/>
　八年元咺奔晉又為次年入蕭以叛起文也○高氏<lb/>
　曰國君必有左右大臣以輔其政今宋卿大夫數日<lb/>
　之閒五人逃去君誰與處乎<lb/>
十有一年春宋公之弟辰及仲佗石彄公子地自陳入<lb/>
于蕭以叛<lb/>
　杜氏曰蕭宋邑義見襄二十六年孫林父事辰以弟<lb/>
　叛其兄其辠尤著<lb/>
<pb n="15a"/>夏四月<lb/>
秋宋樂大心自曹入于蕭<lb/>
　康侯胡氏曰四卿在蕭以叛而大心自曹從之其叛<lb/>
　可知矣故不書叛而曰入于蕭逆辭也書自陳自曹<lb/>
　者結鄰國以入叛陳與曹之辠亦著矣<lb/>
冬及鄭平<lb/>
　平六年侵鄭之怨也義見昭七年暨齊平<lb/>
叔還如鄭莅盟<lb/>
<pb n="15b"/>　叔還叔弓曾孫成子也義見僖三年公子友莅盟<lb/>
十有三年春薛伯定卒<lb/>
　義見隱三年宋公卒<lb/>
夏葬薛襄公<lb/>
　義見隱三年葬宋穆公<lb/>
叔孫州仇帥師墮郈<lb/>
　壊城阜曰墮莘老孫氏曰是時三桓之邑皆為城以<lb/>
　自固故其家臣因之以叛昭十三年叔弓圍費去年<lb/>
<pb n="16a"/>　夏秋郈凡再圍於是一墮毁之愚謂城郭所以禦外<lb/>
　患今内難作而毁其城其必有由矣夫三桓踰制以<lb/>
　城其邑者為僭諸侯計也而不知家臣效尤卒不可<lb/>
　制然則前日之城乃自毁之道也可為永鑒矣○劉<lb/>
　氏曰季康子患盜問於孔子子曰苟子之不欲雖賞<lb/>
　之不竊今諸侯僭天子而大夫强大夫執國命而陪<lb/>
　臣叛事勢則然矣不務以所望乎下者事其上則治<lb/>
　奚由順哉故師行邦域之中而書之若異國然此孔<lb/>
<pb n="16b"/>　子所謂不在顓臾而在蕭牆之内之意也愚謂春秋<lb/>
　先書城費次書圍費圍郈次書墮郈墮費所謂屬辭<lb/>
　比事不辭費而義自見矣<lb/>
衞公孟彄帥師伐曹<hi>彄苦侯切</hi>
　杜氏曰彄孟縶子義見隱二年鄭伐衞<lb/>
季孫斯仲孫何忌帥師墮費<lb/>
　義見墮郈○師氏曰郈費二邑數叛不能制故皆墮<lb/>
　之葢前此者公城中城以畏三家之張今此三家墮<lb/>
<pb n="17a"/>　邑城以畏家臣之叛春秋至此亂可謂極矣<lb/>
秋大雩<lb/>
　義見桓五年<lb/>
冬十月癸亥公㑹齊侯盟于黄<hi>齊公羊作晉誤也</hi>
　張氏曰黄齊地義見隱元年盟于蔑<lb/>
十有一月丙寅朔日有食之<lb/>
　義見隱三年<lb/>
公至自黄<lb/>
<pb n="17b"/>　義見桓二年公至自唐<lb/>
十有二月公圍成<lb/>
　義見昭二十六年○莘老孫氏曰天子有天下諸侯<lb/>
　有一國天下有逆命者則天子命諸侯伐之一國之<lb/>
　邑有叛者則諸侯命其臣伐之故天子無伐其諸侯<lb/>
　諸侯無討於邑春秋之時天下無王而諸侯逆命者<lb/>
　衆故有王而伐鄭者陪臣擅命而權在私家諸侯不<lb/>
　得為政故有公而圍成者成魯邑而魯圍之書曰公<lb/>
<pb n="18a"/>　圍成以見諸侯之失道也<lb/>
公至自圍成<lb/>
　義見桓二年公至自唐<lb/>
十有三年春齊侯衞侯次于垂葭<hi>公羊作瑕榖梁無衞侯二字</hi>
　左氏曰垂葭實郹氏杜氏曰高平鉅野縣西南有郹<lb/>
　亭張氏曰屬濟州皆未詳是否義見荘三年公次于<lb/>
　滑<lb/>
夏築蛇淵囿<hi>音又</hi>
<pb n="18b"/>　許氏曰魯政不修而非時勤民築囿奉己而已不及<lb/>
　國也夫圍成弗克而力此何振之有義又見成十八<lb/>
　年築鹿囿<lb/>
大蒐于比蒲<hi>比音毗</hi>
　義見昭十一年○存耕趙氏曰三家分軍私斂蒐閱<lb/>
　軍實以自固也非時非制不足言也<lb/>
衞公孟彄帥師伐曹<lb/>
　高氏曰衞比伐曹靈公志在軍旅之事不知以禮為<lb/>
<pb n="19a"/>　國故亟戰如此義又見隱二年鄭伐衞<lb/>
秋晉趙鞅入于晉陽以叛<lb/>
　張氏曰晉陽唐曰太原府宋為并州義見襄二十六<lb/>
　年孫林父事<lb/>
冬晉荀寅士吉射入于朝歌以叛<hi>射食亦切公羊寅下有及字</hi>
　杜氏曰士射士鞅子張氏曰朝歌晉地衞州衞縣有<lb/>
　朝歌城南有牧野義見襄二十六年孫林父事○任<lb/>
　氏曰未閱三時而三大夫以邑叛晉之君臣失道之<lb/>
<pb n="19b"/>　甚也邦衡胡氏曰晉主夏盟威制海内反不能禁其<lb/>
　臣之叛已不正也已帥以叛則下莫不叛矣天王在<lb/>
　上晉侯不能帥諸侯以朝至於王室有難又不能勤<lb/>
　王述職而使大夫城之又執人於天子之側非叛王<lb/>
　而何帥天下而叛故臣亦相帥以叛君以為亂臣賊<lb/>
　子之戒不可一日而不臣也<lb/>
晉趙鞅歸于晉<lb/>
　左氏曰韓魏以趙氏為請十二月辛未趙鞅入於絳<lb/>
<pb n="20a"/>　盟於公宫常山劉氏曰趙氏晉之強宗鞅叛當誅晉<lb/>
　侯不能治而許之歸國亂無刑矣愚謂見晉之衰而<lb/>
　迫於強臣也○邦衡胡氏曰先書晉趙鞅入於晉陽<lb/>
　以叛見鞅據地舉兵以拒晉也次書晉趙鞅歸于晉<lb/>
　見君許之還也大夫出奔書歸者君受之也書入者<lb/>
　臣自入也今鞅大惡已著但以君許之歸故書歸責<lb/>
　在君也吕氏曰春秋之世大義不明據城以要其君<lb/>
　者皆叛也而不自知其為大惡臧武仲以防求後於<lb/>
<pb n="20b"/>　魯則亦叛而已矣晉獻公使寺人披伐蒲重耳曰君<lb/>
　父之命不校乃徇曰校者吾讎也踰牆而走其亦可<lb/>
　以免於戾矣趙鞅歸于晉以叛而歸言其自如亂之<lb/>
　甚也存耕趙氏曰三晉之形成於此矣<lb/>
薛弑其君比<lb/>
　不書弑君之賊見文十八年義見隱四年衞州吁事<lb/>
十有四年春衞公叔戍來奔衞趙陽出奔宋<hi>衞公羊榖梁作晉</hi>
　左氏曰初衞公叔文子朝而請享靈公退見史鰌而<lb/>
<pb n="21a"/>　告之史鰌曰子必禍矣子富而君貪辠其及子乎文<lb/>
　子曰然吾不先告子是吾辠也君既許我矣其若之<lb/>
　何史鰌曰無害子臣可以免富而能臣必免於難上<lb/>
　下同之戍也驕其亡乎富而不驕者鮮吾唯子之見<lb/>
　驕而不亡者未之有也戍必與焉及文子卒衞侯始<lb/>
　惡於公叔戍以其富也公叔戍又将去夫人之黨夫<lb/>
　人愬之曰戍将為亂十四年春衞侯逐公叔戍與其<lb/>
　黨故趙陽奔宋戍來奔未詳信否義見僖二十八年<lb/>
<pb n="21b"/>　元咺奔晉<lb/>
二月辛巳楚公子結陳公孫佗人帥師滅頓以頓子牂<lb/>
歸<hi>牂子郎切二月公羊作三月公孫作公子牂作牄</hi>
　葉氏曰不别以歸何國時楚強且主兵歸楚可知左<lb/>
　氏曰頓子牂欲事晉背楚而絶陳好二月楚滅頓未<lb/>
　詳信否任氏曰以中國諸侯大夫而從楚人以滅國<lb/>
　豈特自強哉實有以資之耳愚謂以頓子歸不死社<lb/>
　稷也義又見荘十年荆敗蔡師<lb/>
<pb n="22a"/>夏衞北宫結來奔<lb/>
　左氏曰北宫結來奔公叔戍故也未詳信否義見僖<lb/>
　二十八年元咺奔晉○愚謂一國而三大夫出奔其<lb/>
　為國可知矣<lb/>
五月於越敗吳于檇李<hi>檇音醉公羊作醉</hi>
　杜氏曰檇李吳郡嘉興縣南醉李城張氏曰吳地今<lb/>
　為秀州治所石氏曰不言爵不言師不書戰非内地<lb/>
　略之也義見僖三年徐取舒<lb/>
<pb n="22b"/>吳子光卒<lb/>
　義見文十八年秦伯卒<lb/>
公㑹齊侯衞侯于牽<hi>公羊作堅</hi>
　牽杜氏曰魏郡黎陽縣東北有牽城義見隱九年㑹<lb/>
　于防<lb/>
公至自㑹<lb/>
　義見桓二年公至自㑹<lb/>
秋齊侯宋公㑹于洮<hi>吐刀切</hi>
<pb n="23a"/>　洮見僖八年義見隱九年㑹于防<lb/>
天王使石尚來歸脤<hi>市軫切</hi>
　公羊曰石尚者何天子之士也脤者何俎實也腥曰<lb/>
　脤熟曰燔說文社肉也盛以蜃器故曰脤劉氏曰脤<lb/>
　膰以親兄弟之國受脤禮也歸脤非禮也孫氏曰天<lb/>
　子祭社稷宗廟有與諸侯共福之禮此謂助祭諸侯<lb/>
　也魯未嘗助祭天王使石尚來歸非禮也○東萊吕<lb/>
　氏曰春秋録相朝見則見述職之本廢矣書交聘則<lb/>
<pb n="23b"/>　見閒問時見之禮缺矣詳盟㑹則見㑹同之制壊矣<lb/>
　書來賜命則見告命之道絶矣書歸田假田則見廵<lb/>
　狩之法替矣今歸脤而復書之則法度之壊己甚諸<lb/>
　侯不助祭以受脤天子而天子從遣士以歸脤矣<lb/>
衞世子蒯瞶出奔宋<lb/>
　左氏曰衞侯為夫人南子召宋朝㑹於洮大子蒯瞶<lb/>
　獻盂於齊過宋野野人歌之曰既定爾婁豬盍歸吾<lb/>
　艾豭大子羞之謂戲陽速曰從我而朝少君少君見<lb/>
<pb n="24a"/>　我我顧乃殺之速曰諾乃朝夫人夫人見大子大子<lb/>
　三顧速不進夫人見其色啼而走曰蒯瞶将殺余公<lb/>
　執其手以登臺大子奔宋盡逐其黨故公孟彄出奔<lb/>
　鄭自鄭奔齊劉氏曰葢蒯瞶聞野人之歌其心慙焉<lb/>
　則以謂夫人夫人惡其斥已淫則嗁而走言大子将<lb/>
　殺余以誣之靈公惑於南子言必聽從故外則召宋<lb/>
　朝内則逐公孫戍趙陽彼不恥召宋朝固亦不難逐<lb/>
　蒯瞶矣此其真也不當如左氏所記又蒯瞶出乃奔<lb/>
<pb n="24b"/>　宋宋南子家也蒯瞶負殺南子之名而走又入其家<lb/>
　使真有此事者敢乎哉此亦一證也與常山劉氏張<lb/>
　氏同任氏曰既曰世子而出奔父子不相安而天倫<lb/>
　滅矣○石氏曰孟子稱小弁為親親詩人傷二子乗<lb/>
　舟爭相為死為非義衞靈公失道南子嬖大子蒯聵<lb/>
　不得於父又與伋夀逺矣書其出奔以見滅天性也<lb/>
衞公孟彄出奔鄭<lb/>
　事見上愚案春秋歴書彄帥師而繼以出奔以見君<lb/>
<pb n="25a"/>　假臣以兵權禍之所由起也未必皆以蒯瞶之黨而<lb/>
　見逐也義又見僖二十八年元咺奔晉　髙氏曰蒯<lb/>
　瞶為南子所譖而出奔靈公信其譖言不亦蔽乎雖<lb/>
　然蒯瞶則不能無辠者也人子處頑嚚則有道矣不<lb/>
　至於以嫌見誣也而非蒯瞶之事也比年志公孟彄<lb/>
　帥師此衞國用事之卿大夫況出奔者五人而衞侯<lb/>
　獨與南子處此靈公之無道也<lb/>
宋公之弟辰自蕭來奔<lb/>
<pb n="25b"/>　邦衡胡氏曰書公弟見宋公失兄之道也書自蕭辠<lb/>
　辰據邑以叛也書來奔辠魯納叛臣也義又見僖二<lb/>
　十八年元咺奔晉<lb/>
大蒐于比蒲<lb/>
　義見昭十一年<lb/>
邾子來㑹公<lb/>
　邾子左氏曰邾隱公石氏曰諸侯相見於郤地曰㑹<lb/>
　考禮正刑一徳以尊天子春秋㑹禮非復如古之制<lb/>
<pb n="26a"/>　也今公蒐國内而邾子就㑹之非禮甚矣遇非所朝<lb/>
　之地而蕭叔朝公於榖蒐非所㑹之處而邾子㑹公<lb/>
　於蒐㑹者既非受者亦失交譏之也<lb/>
城莒父及霄<lb/>
　張氏曰皆魯邑義見隱七年城中丘○石氏曰一時<lb/>
　而城二邑書以譏之此年與桓七年無冬四年無秋<lb/>
　冬昭十年無冬皆闕文也<lb/>
十有五年春王正月邾子來朝<lb/>
<pb n="26b"/>　邾去年來㑹公而今年來朝見邾之衰而屢求於魯<lb/>
　皆非禮也義又見隱十一年滕薛來朝<lb/>
鼷䑕食郊牛牛死改卜牛<hi>鼷音兮</hi>
　范氏曰不言所食食非一處也趙氏曰嘗旅於㑹稽<lb/>
　時小䑕噬牛纔傷皮膚輒死愚謂此與成七年事雖<lb/>
　少異而義則同也<lb/>
二月辛丑楚子滅胡以胡子豹歸<lb/>
　楚滅人國辠不容誅矣然以胡子歸又責其不死社<lb/>
<pb n="27a"/>　稷也義又見僖三年徐取舒<lb/>
夏五月辛亥郊<lb/>
　石氏曰五月非郊之時葢以改卜牛至此而後能郊<lb/>
　也有言用郊有言郊用者不宜用也直言郊者以上<lb/>
　之不能郊也義見成十七年用郊<lb/>
壬申公薨于髙寝<lb/>
　杜氏曰髙寝宫名不於路寝失其所義又見僖公薨<lb/>
　○許氏曰春秋所大正始與終禮卒以正終也内卒<lb/>
<pb n="27b"/>　凡十四公得正而薨者惟荘宣成是以君子務力於<lb/>
　禮而順命之變又何求焉<lb/>
鄭罕達帥師伐宋<hi>罕公羊作軒</hi>
　義見隱二年鄭伐衞<lb/>
齊侯衞侯次于蕖蒢<hi>公羊作籧篨</hi>
　義見荘三年次于滑<lb/>
邾子來奔喪<lb/>
　葉氏曰喪何以言奔急事也禮非天子父母之喪不<lb/>
<pb n="28a"/>　奔見日而行見星而舍日行百里謂之奔諸侯而奔<lb/>
　喪非禮也○常山劉氏曰當周之衰諸侯皆無奔喪<lb/>
　㑹葬之事而邾滕始行於強大之國非禮明矣吕氏<lb/>
　曰諸侯相為奔喪専以強弱利害為國禮義消亡可<lb/>
　知矣<lb/>
秋七月壬申姒氏卒<hi>姒榖梁作弋非也下同</hi>
　孫氏曰姒氏把姓哀公妾母榖梁曰妾辭也愚謂此<lb/>
　為葬定姒起文也<lb/>
<pb n="28b"/>八月庚辰朔日有食之<lb/>
　義見隱三年<lb/>
九月滕子來㑹葬<lb/>
　邦衡胡氏曰邾滕奔喪㑹葬以天子之禮待魯也禮<lb/>
　天子崩諸侯奔喪㑹葬供臣子之職邾滕以是行之<lb/>
　於魯其無王甚矣○任氏曰以見大國恃力而小國<lb/>
　因事以求悅也吕氏曰邾子來奔喪畏魯甚也滕差<lb/>
　逺而大於邾故但來㑹葬此専以強弱利害為國者<lb/>
<pb n="29a"/>　也<lb/>
丁巳葬我君定公雨不克葬戊午日下昊乃克葬<hi>昊榖梁作稷乃古昊字</hi>
　乃猶始也宣八年葬敬嬴言而而此言乃者彼以日<lb/>
　中此以次日日昊甚於日中故命辭有輕重耳孫氏<lb/>
　曰雨不克葬譏不能葬也葬不為雨止戊午日下昊<lb/>
　乃克葬言無備之甚也愚謂義與宣八年葬敬嬴同<lb/>
　而此則失禮甚矣其私諡又見葬桓公○髙氏曰日<lb/>
<pb n="29b"/>　下昊則失虞之時甚矣君子之於親不忍一日離也<lb/>
　故葬日虞者所以寧親也乃克葬所以重孝子之情<lb/>
　也<lb/>
辛已葬定姒<lb/>
　髙氏曰春秋自成風後妾母皆僭稱夫人譏不正也<lb/>
　此不稱小君以子未成君故母亦不敢稱夫人而以<lb/>
　夫人之禮葬爾此妾也而加以其君之諡非禮之甚<lb/>
　也況襄五年葬我小君定弋是襄公之母也又豈可<lb/>
<pb n="30a"/>　同諡乎義又見文五年葬成風○愚案哀公未成君<lb/>
　故僅免夫人小君之稱然原其情則亦以夫人之禮<lb/>
　卒葬之矣又案曾子問並有喪則如之何子曰葬先<lb/>
　輕而後重其奠也其虞也先重而後輕今定公葬居<lb/>
　定姒之前是先重而後輕也又失禮矣<lb/>
冬城漆<lb/>
　髙氏曰漆非魯邑邾庶其以之來奔者魯受叛人而<lb/>
　以其地今将伐邾故又勞民城之以為備譏其非所<lb/>
<pb n="30b"/>　城而城也夫前年城二邑國再大喪又勞民如此所<lb/>
　謂不待言而惡自見者也○張氏曰定公之喪邾子<lb/>
　來奔事魯謹矣哀公初立不務善鄰而以土地之故<lb/>
　勞民力啓鄰怨二年取其田七年俘其君卒使吳人<lb/>
　乗閒以伐其國齊人問辠而取讙闡利未得而害隨<lb/>
　之謀國如此其不終也宜哉<lb/>
　<lb/>
　春秋本義卷二十八<lb/>
</p>

  </div>
            <div>
                <head>春秋本義卷二十九</head>
    <p>
<pb n="1a"/>欽定四庫全書<lb/>
　春秋本義卷二十九　　　元　程端學　撰<lb/>
　　　哀公<hi>名蔣定公庶子定姒所生</hi>
元年春王正月公即位<lb/>
　義見文公即位<lb/>
楚子陳侯隨侯許男圍蔡<lb/>
　杜氏曰定六年鄭滅許此復見者葢楚封之左氏曰<lb/>
　楚子圍蔡報柏舉也里而栽廣丈髙倍夫屯書夜九<lb/>
<pb n="1b"/>　日如子西之素蔡人男女以辨使疆於江汝之閒而<lb/>
　還蔡於是乎請遷於吳未詳信否義見荘十年荆敗<lb/>
　蔡師<lb/>
鼷鼠食郊牛改卜牛夏四月辛巳郊<hi>榖梁郊牛下有角字</hi>
　任氏曰不知僭禮之致災而改牛違時以從事亦已<lb/>
　妄矣愚謂此亦與成七年事雖少異而義則同也○<lb/>
　髙氏曰定末年哀元年連書鼷鼠食牛之變則知魯<lb/>
　之郊歳一行之<lb/>
<pb n="2a"/>秋齊侯衞侯伐晉<lb/>
　石氏曰吳楚爭強内侮中國之政日以不逞晉雖不<lb/>
　能主盟猶中國也齊衞二君既不同心盟主以禦外<lb/>
　㓂又結盟固黨以自攻伐惡自見矣義又見隱二年<lb/>
　鄭伐衞○君舉陳氏曰春秋之初諸侯無王者齊鄭<lb/>
　宋魯衞為之也春秋之季諸侯無伯者亦齊鄭宋魯<lb/>
　衞為之也<lb/>
冬仲孫何忌帥師伐邾<lb/>
<pb n="2b"/>　髙氏曰定之末年邾之事魯至矣去歳邾子來奔喪<lb/>
　今踰年而遽伐之葢魯人謀邾久矣利取其田不知<lb/>
　有禮義也義又見隱二年鄭伐衞○貫道王氏曰邾<lb/>
　自庶其後魯多納其叛臣邾知魯必欲兼之也盟焉<lb/>
　朝焉㑹蒐奔喪凡可以求免者無不為也而魯終不<lb/>
　置邾愚謂邾不能自強於徳而區區以求魯固無足<lb/>
　道然王綱壊強陵弱大併小微國不支亦可悲也<lb/>
二年春王二月季孫斯叔孫州仇仲孫何忌帥師伐邾<lb/>
<pb n="3a"/>取漷東田及沂西田<hi>漷大虢切又音郭</hi>
　左氏曰伐邾将伐絞邾人愛其土故賂以漷沂之田<lb/>
　而受盟任氏曰三大夫同伐可謂暴矣師氏曰前此<lb/>
　嘗伐邾取其田自漷水矣今又取其漷東之田猶為<lb/>
　未足故又取沂西之田則其貪欲無厭必至於盡取<lb/>
　而後己以區區之邾國而魯兩納其叛人邑三取其<lb/>
　田時無王伯強陵弱之亂至於如此義又見隱四年<lb/>
　莒伐杞取牟婁<lb/>
<pb n="3b"/>癸巳叔孫州仇仲孫何忌及邾子盟于句繹<hi>句古注切</hi>
　杜氏曰句繹邾地劉氏曰曷為三人伐而二人盟季<lb/>
　孫臨之叔仲成之季孫之汰也葢自謂猶君矣邦衡<lb/>
　胡氏曰季氏所以不盟豈非貪得無厭必欲滅邾而<lb/>
　後己未詳孰是義又見隱元年盟于蔑○康侯胡氏<lb/>
　曰曷為列書三卿哀公得國不張公室三卿並将魯<lb/>
　衆悉行伐國取地以盟其君而己不與焉適越之辱<lb/>
　兆矣定公薨邾子來奔喪事魯恭矣而不免於見伐<lb/>
<pb n="4a"/>　徒自辱焉不知以禮為國之故也邾在邦域之中不<lb/>
　加矜恤而諸卿相繼伐之既取其田又強與之盟不<lb/>
　知以義睦鄰之故也故詳書以著其辠石氏曰定哀<lb/>
　之世吳楚爭強越又寖起中國諸侯見伐者數四也<lb/>
　晉衞齊又數侵伐魯既叛晉又結怨於齊所與厚者<lb/>
　邾滕杞而已魯公之立邾未嘗廢朝薨未嘗無㑹而<lb/>
　前年仲孫何忌帥師伐邾今又三大夫取其田要之<lb/>
　盟又四年而公又親入以其君來此邾人所以弗堪<lb/>
<pb n="4b"/>　致吳之伐我齊取我田也内之惡見矣時政皆在三<lb/>
　子不由公出<lb/>
夏四月丙子衞侯元卒<lb/>
　義見隱三年宋公卒<lb/>
滕子來朝<lb/>
　義見隱十一年滕薛來朝<lb/>
晉趙鞅帥師納衞世子蒯瞶于戚<lb/>
　公羊曰戚者何衞之邑也左氏曰初衞侯遊於郊子<lb/>
<pb n="5a"/>　南僕公曰余無子将立女不對他日又謂之對曰郢<lb/>
　不足以辱社稷君其改圖君夫人在堂三揖在下君<lb/>
　命祗辱夏衞靈公卒夫人曰命公子郢為大子君命<lb/>
　也對曰郢異於他子且君没於吾手若有之郢必聞<lb/>
　之且亡人之子輒在乃立輒六月乙酉晉趙鞅納衞<lb/>
　大子于戚宵迷陽虎曰右河而南必至焉使大子絻<lb/>
　八人衰絰偽自衞逆者告於門哭而入遂居之莘老<lb/>
　孫氏曰聵輒爭立父子仇敵而孔子請先正名孔子<lb/>
<pb n="5b"/>　之意可知矣使蒯聵事其親孝必不至於見逐靈公<lb/>
　教其子以道亦不至於逐之書曰衞世子出奔宋見<lb/>
　蒯聵得辠於父見逐出奔父没不喪求反其國以與<lb/>
　子爭則蒯聵之辠也輒為人子而父逐於外不能號<lb/>
　慕毁瘠以感動靈公而復之位靈公死夫人立之不<lb/>
　辭以父亡未復而即位為君蒯聵在外且入以兵拒<lb/>
　之又圍之焉則輒之辠也使靈公得父之道不至於<lb/>
　逐聵使聵得事父之禮則聵不至於見逐使輒得子<lb/>
<pb n="6a"/>　孫之義則能感動王父以復瞶之位或權立屏位以<lb/>
　須父之入葢靈公蒯瞶不父而輒不子是以至於蒯<lb/>
　聵出奔趙鞅納蒯而石曼姑圍戚書曰納衞世子則<lb/>
　輒之拒之為不得其正顯矣愚謂又以大夫帥師而<lb/>
　謀諸侯廢立之事見春秋之世父不父子不子君不<lb/>
　君臣不臣至此極矣事又見定十四年○君舉陳氏<lb/>
　曰于戚納弗受也後十二年而蒯聵自戚入于衞衞<lb/>
　侯輒來奔則是輒拒父也屬辭比事則輒萬世不可<lb/>
<pb n="6b"/>　掩矣康侯胡氏曰父雖不父子不可以不子輒乃據<lb/>
　國以與之爭可乎然靈公與衞國大臣不能早正國<lb/>
　家之本以致禍亂其辠亦可見矣<lb/>
秋八月甲戌晉趙鞅帥師及鄭罕達帥師戰于鐵鄭師<lb/>
敗績<hi>鐵公羊或作栗或作秩</hi>
　杜氏曰罕達子皮孫鐵在戚城南劉氏曰戰而言及<lb/>
　之者主之者也猶曰趙鞅為志乎此戰也云爾愚謂<lb/>
　並言帥師者譏大夫専兵也大夫専兵而至於戰黷<lb/>
<pb n="7a"/>　武甚矣義又見隱二年鄭伐衞<lb/>
冬十月葬衞靈公<lb/>
　杜氏曰七月而葬緩義又見隱三年葬宋穆公<lb/>
十有一月蔡遷于州來<lb/>
　州來見昭十四年義見僖三十一年衞遷帝丘<lb/>
蔡殺其大夫公子駟<lb/>
　義見荘二十六年曹殺大夫<lb/>
三年春齊國夏衞石曼姑帥師圍戚<lb/>
<pb n="7b"/>　齊國夏序衞石曼姑上者衞請乎齊推齊主兵也且<lb/>
　齊嘗為盟主自當序衞上無他義也黎氏曰凡書邑<lb/>
　必繫國若經己見其繋某國而後邑復有事當書則<lb/>
　但舉邑而已葢避繁文也前年已書納世子蒯聵于<lb/>
　戚言納者見入衞境也云于戚者見戚為衞邑也故<lb/>
　今但書圍戚而不云衞戚焉如先書紀季以酅入于<lb/>
　齊後但書叔姬歸于酅不復繫之齊也冉有曰夫子<lb/>
　為衞君乎子貢曰諾吾将問之入曰伯夷叔齊何人<lb/>
<pb n="8a"/>　也曰古之賢人也曰怨乎曰求仁而得仁又何怨出<lb/>
　曰夫子不為也孫氏曰國夏助輒圍父逆亂人理莫<lb/>
　甚於此故曰齊國夏衛石曼姑帥師圍戚事又見二<lb/>
　年○許氏曰觀乎蒯聵之亂則齊景之不伯可知矣<lb/>
　衞以父子爭國而齊助子圍父以是令於諸侯君子<lb/>
　是以知齊之将亂也劉氏曰為曼姑之義宜明言於<lb/>
　其君曰子無討父之道臣不足以為三軍将也輒之<lb/>
　義亦宜明言於其國曰臣無敵君之禮我不可以為<lb/>
<pb n="8b"/>　千乗主也若是上讓下競而兵偃不用矣又何必紛<lb/>
　紛哉故昔者子路問於仲尼曰衞君待子而為政子<lb/>
　将奚先子曰必也正名乎所謂正名君君臣臣父父<lb/>
　子子也君不君臣不臣父不父子不子此輒與曼姑<lb/>
　之事也不其然歟<lb/>
夏四月甲午地震<lb/>
　義見文九年<lb/>
五月辛卯桓宫僖宫災<lb/>
<pb n="9a"/>　髙氏曰不言及者不嫌乎一處也若雉門兩觀則不<lb/>
　可不書及矣左氏曰司鐸火火踰公宫桓僖災孔子<lb/>
　在陳聞火曰其桓僖乎莘老孫氏曰桓公者哀公之<lb/>
　十世祖也僖公者哀公之七世祖也諸侯五廟而十<lb/>
　世之廟猶存葢非禮矣義又見成三年新宫災○石<lb/>
　氏曰武宫煬宫不當立而立桓宫僖宫當毁而不毁<lb/>
　然皆出於强臣之私意爾<lb/>
季孫斯叔孫州仇帥師城啓陽<hi>啓公羊作開陸徳明曰避漢景諱也</hi>
<pb n="9b"/>　杜氏曰啓陽琅邪開陽縣許氏曰所城近敵故帥師<lb/>
　焉地震廟災變異弗圖而取田城邑兵役相繼可謂<lb/>
　不畏天命矣中失而外鋌本亡而末務此魯之季世<lb/>
　也貫道王氏曰夏而城城而用大師惡可知矣義又<lb/>
　見隱七年城中丘○葉氏曰定公城中城矣又城莒<lb/>
　父及宵城漆哀公城啓陽矣又城西郛城毗城邾城<lb/>
　瑕葢荘宣書城者各一隱桓書城者四魯未有如是<lb/>
　數也及定哀之閒而書城者九則定哀之守其國者<lb/>
<pb n="10a"/>　可知矣<lb/>
宋樂髠帥師伐曹<lb/>
　貫道王氏曰樂髠伐曹以曹受樂大心之叛也義見<lb/>
　隱二年鄭伐衞○許氏曰樂始闚曹曹不量力而奸<lb/>
　強國不修徳而圖大功則適足以取亡而已<lb/>
秋七月丙子季孫斯卒<lb/>
　譏世卿也大意又見隱元年益師卒<lb/>
蔡人放其大夫公孫獵于吳<lb/>
<pb n="10b"/>　義見宣元年晉放胥甲父<lb/>
冬十月癸卯秦伯卒<lb/>
　不名闕之也義見文十八年<lb/>
叔孫州仇仲孫何忌帥師圍邾<lb/>
　許氏曰句繹之盟踰年而渝之師圍其國雖云邾政<lb/>
　不修有以致寇魯之棄信亦已甚矣義又見僖十九<lb/>
　年宋圍曹此則大夫帥師欲取邾以自肥則又甚焉<lb/>
四年春王二月庚戌盜殺蔡侯申<hi>二月公羊作三月殺公羊榖梁作弑愚謂<pb n="11a"/>不稱其君當作殺髙氏曰宣十七年蔡侯申卒此為曽孫豈有曽孫與曽祖同名者乎必有一誤王氏曰傳之謬也</hi>
　莘老孫氏曰春秋弑君未有曰盜者不知其來且何<lb/>
　國人也其君見殺而不知殺者之名是以曰盜為人<lb/>
　君而見殺於盜則其所以為君者可知也石氏曰一<lb/>
　國之君行有軍從居有衞兵而為賊所殺蔡之無臣<lb/>
　子甚矣<lb/>
蔡公孫辰出奔吳<lb/>
<pb n="11b"/>　義見僖二十八年元咺奔晉<lb/>
葬秦惠公<lb/>
　義見定九年葬秦哀公<lb/>
宋人執小邾子<lb/>
　以諸侯執諸侯天下之亂可知矣不言以歸専辠宋<lb/>
　也<lb/>
夏蔡殺其大夫公孫姓公孫霍<hi>公羊作公孫歸姓</hi>
　義見荘二十六年曹殺大夫<lb/>
<pb n="12a"/>晉人執戎蠻子赤歸于楚<hi>蠻公羊作曼</hi>
　戎蠻子見昭十六年邦衡胡氏曰名者以别於執中<lb/>
　國之君也左氏曰夏楚人既克夷虎乃謀北方左司<lb/>
　馬眅申公夀餘葉公諸梁致蔡於負函致方城之外<lb/>
　於繒關曰吳将泝江入郢将奔命焉為一昔之期襲<lb/>
　梁及霍單浮餘圍蠻氏蠻氏潰蠻子赤奔晉隂地司<lb/>
　馬起豐析與狄戎以臨上雒左師軍於菟和右師軍<lb/>
　於倉野使謂隂地之命大夫士蔑曰晉楚有盟好惡<lb/>
<pb n="12b"/>　同之若将不廢寡君之願也不然将通於少習以聽<lb/>
　命士蔑請諸趙孟趙孟曰晉國未寧安能惡於楚必<lb/>
　速與之士蔑乃致九州之戎将裂田以與蠻子而城<lb/>
　之且将為之卜蠻子聽卜遂執之與其五大夫以畀<lb/>
　楚師于三户司馬致邑立宗焉以誘其遺民而盡俘<lb/>
　以歸師氏曰以中國之伯主而歸荆楚之俘其不道<lb/>
　甚矣○髙氏曰諸侯有辠方伯請命於天子問辠然<lb/>
　後執歸于京師正也諸侯有辠不請王命而執之歸<lb/>
<pb n="13a"/>　于京師辠尚可容若晉人執衞侯歸之于京師是也<lb/>
　諸侯執諸侯以畀諸侯其辠尤重若晉人入曹執曹<lb/>
　伯畀宋人是也今晉為盟主而執戎蠻苟得其辠則<lb/>
　獻之天子猶可也今不知其辠既専執之反歸於楚<lb/>
　舎周事楚不足主中國之諸侯矣此晉之所以不足<lb/>
　與而諸侯皆棄之也愚案左氏載此事甚悉然春秋<lb/>
　不書楚伐戎蠻子而但書晉執戎蠻子歸于楚者書<lb/>
　其甚者也夫楚爲不道吞齧小國不足責也然興滅<lb/>
<pb n="13b"/>　繼絶王者之事當是時王綱盡矣晉能為之猶足主<lb/>
　中夏今反執之以歸于楚則是伯主助暴亂為虐也<lb/>
　春秋安得不書其甚者哉<lb/>
城西郛<lb/>
　杜氏曰魯西郭義見隱七年城中丘<lb/>
六月辛丑亳社災<hi>亳公羊作蒲</hi>
　范氏曰亳即殷也殷都於亳高氏曰周自克商之後<lb/>
　凡封建諸侯皆使之立亳社顔師古曰存其社者欲<lb/>
<pb n="14a"/>　使人君常思敬慎懼危亡也董仲舒劉向亦云亡國<lb/>
　之社所以示戒也左氏曰閒於兩社為公室輔社預<lb/>
　謂二社者周社亳社災見不知戒○程子曰湯既勝<lb/>
　夏欲遷其社不可作夏社國既亡則社自當遷湯存<lb/>
　之以為後戒故但屋之記曰喪國之社屋之不受天<lb/>
　陽也又曰亳社北牖使隂明也然則魯有亳社屋之<lb/>
　故有災此制計之必始於湯也<lb/>
秋八月甲寅滕子結卒<lb/>
<pb n="14b"/>　義見隱三年宋公卒<lb/>
冬十有二月葬蔡昭公<lb/>
　杜氏曰亂故是以緩義見隱三年葬宋穆公<lb/>
葬滕頃公<lb/>
　義見隱三年葬宋穆公<lb/>
五年春城毗<hi>頻移切公羊作比陸氏釋文云本又作芘</hi>
　孫氏曰毗魯邑也義見隱七年城中丘○師氏曰魯<lb/>
　以千乗之國不能親仁善鄰鎮撫民庶既無威强之<lb/>
<pb n="15a"/>　可畏又無徳禮之可懐乃區區屢奪民力以興土功<lb/>
　故往年城莒父及霄又城啓陽又城毗六年又城邾<lb/>
　瑕一叛於晉而畏攝自備之不暇又安能為國而無<lb/>
　弊邪<lb/>
夏齊侯伐宋<lb/>
　義見隱二年鄭伐衞<lb/>
晉趙鞅帥師伐衞<lb/>
　助蒯瞶耳義見隱二年鄭伐衞<lb/>
<pb n="15b"/>秋九月癸酉齊侯杵臼卒<hi>杵公羊作處</hi>
　義見隱三年宋公卒<lb/>
冬叔還如齊<lb/>
　高氏曰使卿弔且㑹葬非禮也<lb/>
閏月葬齊景公<lb/>
　義見隱三年葬宋穆公<lb/>
六年春城邾瑕<hi>音遐公羊作葭</hi>
　劉氏曰邾瑕者何或曰邾之瑕也或曰内邑杜氏曰<lb/>
<pb n="16a"/>　任城亢父縣有邾婁城張氏曰濟州任城縣地是也<lb/>
　高氏曰魯未嘗取於邾而遽城之者見魯之迫邾也<lb/>
　是年冬伐邾明年遂入邾則知邾益微弱魯以不義<lb/>
　強城之也未詳是否義又見隱七年城中丘<lb/>
晉趙鞅帥師伐鮮虞<lb/>
　義見隱二年鄭伐衞<lb/>
吳伐陳<lb/>
　左氏曰元年吳之入楚也使召陳懐公懐公朝國人<lb/>
<pb n="16b"/>　而問焉逢滑曰臣聞國之興也視民如傷其亡也以<lb/>
　民為土芥吳日敝於兵暴骨如莽而未見徳焉禍之<lb/>
　適吳其何日之有陳侯從之及夫差克越乃修先君<lb/>
　之怨義見荘十年荆敗蔡師<lb/>
夏齊國夏及高張來奔<lb/>
　左氏曰齊陳乞偽事高國者毎朝必驂乗焉所從必<lb/>
　言諸大夫曰彼皆偃蹇将棄子之命皆曰高國得君<lb/>
　必偪我盍去諸固将謀子子早圖之圖之莫如盡滅<lb/>
<pb n="17a"/>　之需事之下也及朝則曰彼虎狼也見我在子之側<lb/>
　殺我無日矣請就之位又謂諸大夫曰二子者禍矣<lb/>
　将得君而欲謀二三子曰國之多難貴寵之由盡去<lb/>
　之而後君定既成謀矣盍及其未作也先諸作而後<lb/>
　悔亦無及也大夫從之夏六月戊辰陳乞鮑牧及諸<lb/>
　大夫以甲入於公宫昭子聞之與惠子乗如公戰於<lb/>
　荘敗國人追之國夏奔莒遂及高張來奔貫道王氏<lb/>
　曰景公寄國於高國使其非義則當正諫以絶景公<lb/>
<pb n="17b"/>　之私如以為是則主在與在主亡與亡可也及奔亡<lb/>
　以免禍則託孤之寄有負於景公矣陳乞欲易君而<lb/>
　去其大臣齊其為陳氏見於此矣義又見僖二十八<lb/>
　年元咺奔晉○君舉陳氏曰齊殺其大夫高厚齊崔<lb/>
　杼弑其君光齊國夏及高張來奔齊陳乞弑其君荼<lb/>
　聖人之垂戒深矣<lb/>
叔還㑹吳于柤<hi>荘加切</hi>
　柤見襄十年許氏曰叔還以吳在柤故往㑹之始結<lb/>
<pb n="18a"/>　吳好也夫呉可以強盛服難以衰弱御以魯政之不<lb/>
　修務與吳親以資其力君子志柤之㑹於此知魯之<lb/>
　将有吳患矣義又見成十五年㑹吳于鍾離<lb/>
秋七月庚寅楚子軫卒<lb/>
　義見文十八年秦伯卒<lb/>
齊陽生入于齊齊陳乞弑其君荼<hi>公羊作舎陸氏曰誤也</hi>
　左氏曰五年齊燕姬生子不成而死諸子鬻姒之子<lb/>
　荼嬖諸大夫恐其為大子也言於公曰君之齒長矣<lb/>
<pb n="18b"/>　未有大子若之何公曰二三子閒於憂虞則有疾疢<lb/>
　亦姑謀樂何憂於無君公疾使國惠子高昭子立荼<lb/>
　寘羣公子於萊秋齊景公卒冬十月公子嘉公子駒<lb/>
　公子黔奔衞公子鉏公子陽生來奔六年陳僖子使<lb/>
　召公子陽生陽生駕而見南郭且于曰嘗獻馬於季<lb/>
　孫不入於上乗故又獻此請與子乗之出萊門而告<lb/>
　之故闞止知之先待諸外公子曰事未可知反與壬<lb/>
　也處戒之遂行逮夜至於齊國人知之僖子使子士<lb/>
<pb n="19a"/>　之母養之與饋者皆入立之将盟鮑子醉而往其臣<lb/>
　差車鮑㸃曰此誰之命也陳子曰受命於鮑子遂誣<lb/>
　鮑子曰子之命也鮑子曰女忘君之為孺子牛而折<lb/>
　其齒乎而背之也悼公稽首曰吾子奉義而行者也<lb/>
　若我可不必亡一大夫若我不可不必亡一公子義<lb/>
　則進否則退敢不唯子是從廢興無以亂則所願也<lb/>
　鮑子曰誰非君之子乃受盟使胡姬以安孺子如賴<lb/>
　去鬻姒殺王甲拘江說囚王豹於句竇之丘公使<lb/>
<pb n="19b"/>　朱毛告於陳子曰微子則不及此然君異於器不可<lb/>
　以二器二不匱君二多難敢布諸大夫僖子不對而<lb/>
　泣曰君舉不信羣臣乎以齊國之困困又有憂少君<lb/>
　不可以訪是以求長君庶亦能容羣臣乎不然夫孺<lb/>
　子何辠毛復命公悔之毛曰君大訪於陳子而圖其<lb/>
　小可也使毛遷孺子於駘不至殺諸野幕之下葬諸<lb/>
　殳冒淳黄氏曰陽生雖長而荼少然荼己受景公之<lb/>
　命為君矣陳乞乃召陽生立之而弑荼君舉陳氏曰<lb/>
<pb n="20a"/>　衞侯入于夷儀衞甯喜弑其君剽則喜為衞侯弑也<lb/>
　齊陽生入于齊齊陳乞弑其君荼則乞為陽生弑也<lb/>
　義又見隱四年衞州吁事○莘老孫氏曰陽生入齊<lb/>
　而陳乞弑君則是陽生與聞乎弑也不以陽生首惡<lb/>
　者陽生之入陳乞召之荼之弑陳乞為之加陽生以<lb/>
　弑君之辠則陳乞之辠不明書陽生之入而陳乞弑<lb/>
　君則陳乞之惡著而陽生與有辠也葉氏曰陽生景<lb/>
　公長子也何以言入逆辭也景公欲廢陽生而立荼<lb/>
<pb n="20b"/>　陳乞不能爭既偽許之而立荼矣景公死陳乞復詐<lb/>
　國人立陽生而弑荼陽生雖得立而立之之道則逆<lb/>
　弑荼者朱毛也曷以為陳乞主弑荼陳乞之所君也<lb/>
　既召陽生則荼雖欲存而不可是以陳乞之辠不可<lb/>
　以不正也愚案左氏載僖子不對而泣以下等語與<lb/>
　經不合孫葉二說微信今以經考之本陳乞召陽生<lb/>
　而弑其君荼耳陽生不免篡逆之辠而陳乞為弑君<lb/>
　之賊然左氏叙前事頗詳而孫葉多所發明不得盡<lb/>
<pb n="21a"/>　廢在讀者詳焉<lb/>
冬仲孫何忌帥師伐邾<lb/>
　高氏曰魯人必欲滅邾而後已自公即位以來四書<lb/>
　邾役積明年入邾之亂也義又見隱二年鄭伐衞<lb/>
宋向巢帥師伐曹<lb/>
　高氏曰樂髠伐之猶未服且為入曹起也義見隱二<lb/>
　年鄭伐衞<lb/>
七年春宋皇瑗帥師侵鄭<hi>瑗于眷切</hi>
<pb n="21b"/>　義見荘十年公侵宋○許氏曰定十五年鄭伐宋始<lb/>
　搆怨至是侵鄭九年取鄭師于雍丘十三年取宋師<lb/>
　于嵒<lb/>
晉魏曼多帥師侵衞<lb/>
　左氏曰晉師侵衞衞不服也高氏曰衞侯棄其父今<lb/>
　六年矣猶未納也晉不以此致討而侵衞義又見荘<lb/>
　十年公侵宋<lb/>
夏公㑹吳于鄫<lb/>
<pb n="22a"/>　張氏曰鄫即舊鄫國左氏曰公㑹吳于鄫吳來徴百<lb/>
　牢子服景伯對曰先王未之有也吳人曰宋百牢我<lb/>
　魯不可以後宋且魯牢晉大夫過十吳王百牢不亦<lb/>
　可乎景伯曰晉范鞅貪而棄禮以大國懼敝邑故敝<lb/>
　邑十一牢之君若以禮命於諸侯則有數矣若亦棄<lb/>
　禮則有淫者矣周之王也制禮上物不過十二以為<lb/>
　天之大數也今棄周禮而曰必百牢亦唯執事吳人<lb/>
　弗聽景伯曰吳将亡矣棄天而背本不與必棄疾於<lb/>
<pb n="22b"/>　我乃與之大宰嚭召季康子康子使子貢辭大宰嚭<lb/>
　曰國君道長而大夫不出門此何禮也對曰豈以為<lb/>
　禮畏大國也大國不以禮命於諸侯苟不以禮豈可<lb/>
　量也寡君既共命焉其老豈敢棄其國大伯端委以<lb/>
　治周禮仲雍嗣之斷髮文身臝以為飾豈禮也哉有<lb/>
　由然也反自鄫以吳為無能為也義見成十五年㑹<lb/>
　吳于鍾離○張氏曰比年書㑹吳所以著哀公之失<lb/>
　謀而始遺患於後日也邦衡胡氏曰前書叔還㑹呉<lb/>
<pb n="23a"/>　惡大臣不能衞社稷而邇呉人也此書公㑹吳惡國<lb/>
　君不能守社稷而狎呉人也<lb/>
秋公伐邾八月己酉入邾以邾子益來<lb/>
　程子曰不曰歸者以我而言内外異辭文體然也左<lb/>
　氏曰季康子欲伐邾乃饗大夫以謀之子服景伯曰<lb/>
　小所以事大信也大所以保小仁也背大國不信伐<lb/>
　小國不仁民保於城城保於徳失二徳者危将焉保<lb/>
　孟孫曰二三子以我為何如惡賢而逆之對曰禹合<lb/>
<pb n="23b"/>　諸侯於塗山執玉帛者萬國今其存者無數十焉唯<lb/>
　大不字小小不事大也知必危何故不言魯徳如邾<lb/>
　而以衆加之可乎不樂而出秋伐邾及范門猶聞鐘<lb/>
　聲大夫諫不聽茅成子請告於吳不許曰魯擊柝聞<lb/>
　於邾吳二千里不三月不至何及於我且國内豈不<lb/>
　足成子以茅叛師遂入邾處其公宫衆師晝掠邾衆<lb/>
　保於繹師宵掠以邾子益來獻于亳社囚諸負瑕康<lb/>
　侯胡氏曰恃強凌弱無故伐人而入其國以其君來<lb/>
<pb n="24a"/>　此天下之大惡也吳師為是伐我齊人為是取魯二<lb/>
　邑辱國亦甚矣義又見隱二年莒入向及荘十年以<lb/>
　蔡侯歸<lb/>
宋人圍曹<lb/>
　義見僖十九年宋圍曹<lb/>
冬鄭駟𢎞帥師救曹<lb/>
　左氏曰宋人圍曹鄭桓子思曰宋人有曹鄭之患也<lb/>
　不可以不救冬鄭師救曹侵宋木訥趙氏曰鄭於曹<lb/>
<pb n="24b"/>　無隻介之好今據救之報宋之役也亦非為義也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷二十九<lb/>
</p>

  </div>
            <div>
                <head>春秋本義卷三十</head>
    <p>
<pb n="1a"/>欽定四庫全書<lb/>
　春秋本義卷三十　　　　元　程端學　撰<lb/>
　　　哀公<lb/>
八年春王正月宋公入曹以曹伯陽歸<lb/>
　義見隱二年莒入向及荘十年以蔡侯歸<lb/>
吳伐我<lb/>
　蘇氏曰不言四鄙而直言伐我兵加於國都也左氏<lb/>
　曰七年邾茅夷鴻以束帛乗韋自請救於吳曰魯弱<lb/>
<pb n="1b"/>　晉而逺吳馮恃其衆而背君之盟辟君之執事以陵<lb/>
　我小國邾非敢自愛也懼君威之不立君威之不立<lb/>
　小國之憂也若夏盟於鄫衍秋而背之成求而不違<lb/>
　四方諸侯其何以事君且魯賦八百乗君之貳也邾<lb/>
　賦六百乗君之私也以私奉貳唯君圖之吳子從之<lb/>
　八年吳為邾故伐我高氏曰公入人之國俘人之君<lb/>
　以致呉人之來討見公不能處已絶亂矣義又見荘<lb/>
　十年荆敗蔡師<lb/>
<pb n="2a"/>夏齊人取讙及闡<hi>闡尺善切公羊作僤下同</hi>
　讙見桓三年闡杜氏曰在東平剛縣北地譜宛丘龔<lb/>
　蛇縣也孫氏曰公前年入邾以邾子益來益齊甥也<lb/>
　故齊人取讙及闡貫道王氏曰魯執邾子既召吳人<lb/>
　之伐又致齊人取讙及闡為國而不義其害國如此<lb/>
　夫愚謂邑天子所封非諸侯所得取魯入人之國俘<lb/>
　人之君辠不容誅也齊侯苟能告於天子聲辠致討<lb/>
　大義庶矣乃因之以為利亦辠也<lb/>
<pb n="2b"/>歸邾子益于邾<lb/>
　邦衡胡氏曰先書吳伐我又書齊取二邑然後書歸<lb/>
　邾子于邾則是畏吳懼齊而歸之也<lb/>
秋七月<lb/>
冬十有二月癸亥把伯過卒<lb/>
　義見隱三年宋公卒<lb/>
齊人歸讙及闡<lb/>
　孫氏曰公既歸邾子益于邾故齊人歸讙及闡凡土<lb/>
<pb n="3a"/>　地諸侯取之歸之皆書者惡専恣也愚謂魯之媿辱<lb/>
　可知有國家者可以鑒此矣○吕氏曰吳之伐我齊<lb/>
　之取讙及闡以魯之入邾以邾子歸也歸邾子益于<lb/>
　邾魯畏吳齊故也齊人歸讙及闡以我歸邾子也諸<lb/>
　侯紛紛如此苟徇目前無一人求出當世規模者日<lb/>
　朘月削以至於亡而卒不悟也易曰困于葛藟于臲<lb/>
　卼曰動悔有悔征吉能知動悔有悔求出乎是變心<lb/>
　易慮惟賢是用改前之為則出乎困矣故曰征吉春<lb/>
<pb n="3b"/>　秋之世諸國君臣束手待斃其亦不知征吉之理矣<lb/>
九年春王二月葬把僖公<lb/>
　杜氏曰三月而葬速義又見隱三年葬宋穆公<lb/>
宋皇瑗帥師取鄭師于雍丘<lb/>
　杜氏曰雍丘縣屬陳留張氏曰後屬開封師氏曰鄭<lb/>
　人圍宋雍丘宋皇瑗圍之雍丘應於内皇瑗圍於外<lb/>
　腹背受敵無以支持而為宋所得故曰取許氏曰春<lb/>
　秋之季曰尋干戈詐力相傾竒變滋起於是始志取<lb/>
<pb n="4a"/>　人之師甚其譎惡其盡也鄭以不義深入敵境此固<lb/>
　喪師之道也愚謂鄭有辠矣然不書鄭伐宋而書宋<lb/>
　取鄭師者書其甚者也<lb/>
夏楚人伐陳<lb/>
　義見荘十年荆敗蔡師<lb/>
秋宋公伐鄭<lb/>
　存耕趙氏曰宋嘗侵鄭又取鄭師矣雖曰雍丘之役<lb/>
　始於鄭獨不曰侵鄭之役誰實始禍歟佳兵不戢将<lb/>
<pb n="4b"/>　自焚也嵒之禍基於此矣義又見隱二年鄭伐衛<lb/>
冬十月<lb/>
十年春王二月邾子益來奔<lb/>
　高氏曰邾子先爲魯所獲而又來奔其不知恥甚矣<lb/>
　義又見桓十五年鄭伯奔蔡<lb/>
公㑹吳伐齊<lb/>
　常山劉氏曰公㑹呉師伐中國諸侯具文可見其辠<lb/>
三月戊戌齊侯陽生卒<lb/>
<pb n="5a"/>　義見隱元年宋公卒<lb/>
夏宋人伐鄭<lb/>
　許氏曰春取其師秋又伐之明年夏又伐之惡其修<lb/>
　怨不己也義又見隱二年鄭伐衞<lb/>
晉趙鞅帥師侵齊<lb/>
　許氏曰助吳亂華伐齊之喪具文以見其辠義又見<lb/>
　荘十年公侵宋<lb/>
五月公至自伐齊<lb/>
<pb n="5b"/>　義見桓二年公至自唐<lb/>
葬齊悼公<lb/>
　義見隱三年葬宋穆公<lb/>
衞公孟彄自齊歸于衞<lb/>
　自齊有奉也彄自定十四年出奔距今十二年倚大<lb/>
　國而歸衞當時大夫専恣如此義又見僖二十八年<lb/>
　元咺歸衞<lb/>
薛伯夷卒<hi>夷公羊作寅</hi>
<pb n="6a"/>　義見隱三年宋公卒<lb/>
秋葬薛惠公<lb/>
　義見隱三年葬宋穆公<lb/>
冬楚公子結帥師伐陳<lb/>
　義見荘十年荆敗蔡師<lb/>
吳救陳<lb/>
　此吳楚爭諸侯而為此救見中國之益衰未可以存<lb/>
　亡繼絶許之也義又見僖十八年狄救齊<lb/>
<pb n="6b"/>十有一年春齊國書帥師伐我<lb/>
　伐我見八年左氏曰齊為鄎故國書高無㔻帥師伐<lb/>
　我及清季孫謂其宰冉求曰齊師在清必魯故也若<lb/>
　之何求曰一子守二子從公禦諸竟季孫曰不能求<lb/>
　曰居封疆之閒季孫告二子二子不可求曰若不可<lb/>
　則君無出一子帥師背城而戰不屬者非魯人也魯<lb/>
　之羣室衆於齊之兵車一室敵車優矣子何患焉二<lb/>
　子之不欲戰也宜政在季氏當子之身齊人伐魯而<lb/>
<pb n="7a"/>　不能戰子之恥也大不列於諸侯矣季孫使從於朝<lb/>
　俟於黨氏之溝武叔呼而問戰焉對曰君子有逺慮<lb/>
　小人何知懿子強問之對曰小人慮材而言量力而<lb/>
　共者也武叔曰是謂我不成丈夫也退而蒐乗孟孺<lb/>
　子洩帥右師顔羽御邴洩為右冉求帥左師管周父<lb/>
　御樊遲為右季孫曰須也弱有子曰就用命焉季氏<lb/>
　之甲七千冉有以武城人三百為己徒卒老幼守宫<lb/>
　次于雩門之外五日右師從之公叔務人見保者而<lb/>
<pb n="7b"/>　泣曰事充政重上不能謀士不能死何以治民吾既<lb/>
　言之矣敢不勉乎師及齊師戰於郊齊師自稷曲師<lb/>
　不踰溝樊遲曰非不能也不信子也請三刻而踰之<lb/>
　如之衆從之師入齊軍右師奔齊人從之陳瓘陳荘<lb/>
　涉泗孟之側後入以為殿抽矢䇿其馬曰馬不進也<lb/>
　林不狃之伍曰走乎不狃曰誰不如曰然則止乎不<lb/>
　狃曰惡賢徐歩而死師獲甲首八十齊人不能師宵<lb/>
　諜曰齊人遁冉有請從之三季孫弗許孟孺子語人<lb/>
<pb n="8a"/>　曰我不如顔羽而賢於邴洩子羽銳敏我不欲戰而<lb/>
　能黙洩曰驅之公為與其嬖僮汪錡乗皆死皆殯孔<lb/>
　子曰能執干戈以衞社稷可無殤也冉有用矛於齊<lb/>
　師故能入其軍未詳信否邦衡胡氏曰辠魯不能反<lb/>
　身辠已而又見伐也孟子謂行有不得者皆反求諸<lb/>
　已魯以入邾之故吳齊交伐是我之辠魯不反身自<lb/>
　咎又㑹吳伐齊以速國書之兵是不知辠之在我也<lb/>
　愚謂齊有喪而伐人辠亦可見義又見隱二年鄭伐<lb/>
<pb n="8b"/>　衛○貫道王氏曰邦分崩離析師至輒入其國都公<lb/>
　室卑弱私邑不相能故無復預備也<lb/>
夏陳袁頗出奔鄭<hi>袁左氏榖梁作轅</hi>
　左氏曰初袁頗為司徒賦封田以嫁公女有餘以為<lb/>
　己大器國人逐之故出道渴其族轅咺進稻醴梁糗<lb/>
　腶脯焉喜曰何其給也對曰器成而具曰何不吾諫<lb/>
　對曰懼先行未詳信否義見僖二十八年元咺奔晉<lb/>
五月公㑹吳伐齊甲戍齊國書帥師及吳戰于艾陵齊<lb/>
<pb n="9a"/>師敗績獲齊國書<lb/>
　孫氏曰戰不言公者公與伐不言戰也左氏曰為郊<lb/>
　戰故公㑹吳子伐齊五月克博壬申至於嬴中軍從<lb/>
　王胥門巢将上軍王子姑曹将下軍展如将右軍齊<lb/>
　國書将中軍高無㔻将上軍宗樓将下軍陳僖子謂<lb/>
　其弟書爾死我必得志宗子陽與閭丘明相厲也桑<lb/>
　掩胥御國子公孫夏曰二子必死将戰公孫夏命其<lb/>
　徒歌虞殯陳子行命其徒具含玉公孫揮命其徒曰<lb/>
<pb n="9b"/>　人尋約吳髮短東郭書曰三戰必死於此三矣使問<lb/>
　弦多以琴曰吾不復見子矣陳書曰此行也吾聞鼓<lb/>
　而已不聞金矣甲戌戰於艾陵展如敗高子國子敗<lb/>
　胥門巢王卒助之大敗齊師獲國書公孫夏閭丘明<lb/>
　陳書東郭書革車八百乗甲首三千以獻於公木訥<lb/>
　趙氏曰魯再㑹吳伐齊招外㓂以攘中國爲惡大矣<lb/>
　劉氏曰戰而言及之者主之者也猶曰國書為志乎<lb/>
　此戰也云爾夫以吳之無道犯閒上國涉數千里之<lb/>
<pb n="10a"/>　地以伐人之邦固求棄疾於人與之俱靡焉爾國書<lb/>
　之用齊也内不能安其君外不能交鄰國而輕與之<lb/>
　戰其不愛百姓也不亦甚乎義又見荘十年荆敗蔡<lb/>
　師<lb/>
秋七月辛酉滕子虞母卒<lb/>
　義見隱三年宋公卒<lb/>
冬十有一月葬滕隱公<lb/>
　義見隱三年葬宋穆公<lb/>
<pb n="10b"/>衞世叔齊出奔宋<lb/>
　左氏曰衞大叔疾出奔宋初疾娶於宋子朝其娣嬖<lb/>
　子朝出孔文子使疾出其妻而妻之侍人誘其初妻<lb/>
　之娣寘於犂而為之一宫如二妻文子怒欲攻之仲<lb/>
　尼止之遂奪其妻或淫於外州外州人奪之軒以獻<lb/>
　恥是二者故出未詳信否義見僖二十八年元咺奔<lb/>
　晉○高氏曰春秋書内外大夫出奔者凡五十有八<lb/>
　葢君之股肱治亂所寄故重以書之然春秋之末何<lb/>
<pb n="11a"/>　其出奔之多也是時政在大夫各欲自専故始則相<lb/>
　猜相忌終乃相逐也<lb/>
十有二年春用田賦<lb/>
　何氏曰田謂一井之田賦者斂取其財物也言用田<lb/>
　賦者若今漢家斂民錢以田為率矣不言井者城郭<lb/>
　里巷亦有井嫌悉賦之左氏曰季叔欲以田賦使冉<lb/>
　有訪於仲尼仲尼曰丘不識也三發卒曰子為國老<lb/>
　待子而行若之何子之不言也仲尼不對而私於冉<lb/>
<pb n="11b"/>　有曰君子之行也度於禮施取其厚事舉其中斂從<lb/>
　其薄如是則以丘亦足矣若不度於禮而貪冒無厭<lb/>
　則雖以田賦将又不足且子季孫若欲行而法則周<lb/>
　公之典在若欲苟而行又何訪焉弗聽許氏曰先王<lb/>
　之法九夫為井四井為邑井邑未有賦也四邑為丘<lb/>
　丘十六井乃有牛馬之賦今以丘賦為不足也於是<lb/>
　更用田賦籍井而取之非禮也古者田有稅丘有賦<lb/>
　稅以足食賦以足兵○朴鄉吕氏曰丘賦者即丘十<lb/>
<pb n="12a"/>　六井出戎馬一匹牛三頭是賦之常法也所謂以田<lb/>
　賦者葢於兵賦之外又計田而出賦也田出稅丘出<lb/>
　賦初稅畝則稅且重矣作丘甲則益兵賦又重矣今<lb/>
　曰用田賦則是丘既出賦而田又出賦也然賦有二<lb/>
　有軍賦有財賦四丘為甸甸出革車一乗此軍賦也<lb/>
　周禮九賦之法此財賦也二者皆賦於民故均謂之<lb/>
　賦所謂用田賦者恐是計田而出財賦爾孔子謂計<lb/>
　丘而出軍賦矣則又不應計田而出財賦也<lb/>
<pb n="12b"/>夏五月甲辰孟子卒<lb/>
　公羊曰孟子者何昭公之夫人也其稱孟子者何諱<lb/>
　娶同姓葢吳女也康侯胡氏曰禮娶妻不娶同姓厚<lb/>
　男女之别也同姓從宗合族屬異姓主名治際㑹名<lb/>
　著男女有别矣昭公不謹於禮欲結好強吳忍娶同<lb/>
　姓以混男女之别典禮之本喪矣其失國也宜故陳<lb/>
　司敗問昭公知禮乎子曰知禮子退揖巫馬期而進<lb/>
　之曰吾聞君子不黨君子亦黨乎君娶於吳為同姓<lb/>
<pb n="13a"/>　謂之吳孟子君而知禮孰不知禮巫馬期以告子曰<lb/>
　丘也幸苟有過人必知之書孟子卒雖曰為君隱而<lb/>
　實亦不可掩矣○吕氏曰魯之君豈苟為無禮亂男<lb/>
　女之别哉迫於強吳之威而欲自固其國也欲自固<lb/>
　其國而不知以禮自防以義為上徇目前之急忘長<lb/>
　久之慮遂至忍于蔑姓亂類而不辭也<lb/>
公㑹吳于橐臯<hi>橐章夜切一音託</hi>
　杜氏曰橐臯在淮南逡遒縣東南張氏曰吳地地譜<lb/>
<pb n="13b"/>　云逡遒故城在廬州愼縣東南左氏曰公㑹吳于橐<lb/>
　臯吳子使大宰嚭請尋盟公不欲使子貢對曰盟所<lb/>
　以周信也故心以制之玉帛以奉之言以結之明神<lb/>
　以要之寡君以為苟有盟焉弗可改也已若猶可改<lb/>
　日盟何益今吾子曰必尋盟若可尋也亦可寒也乃<lb/>
　不尋盟師氏曰往年㑹于鄫今又㑹于橐臯一之為<lb/>
　甚其可再乎詳書者譏公之失所從也義又見成十<lb/>
　五年㑹吳于鍾離<lb/>
<pb n="14a"/>秋公㑹衞侯宋皇瑗于鄖<hi>公羊作運鄖音云</hi>
　杜氏曰鄖發陽也廣陵海陵縣東南有發繇亭地譜<lb/>
　吳海陵即泰州城下義見隱九年㑹于防○木訥趙<lb/>
　氏曰吳夫差躬敗齊師于艾陵魯故也魯以為惠故<lb/>
　㑹吳于橐臯修鄫之好也鄖在今泰州吳地公既睦<lb/>
　於吳而吳将圖伯故為之㑹宋衞于鄖合宋衞以從<lb/>
　吳也齊固晉之仇今魯宋衞亦折而從吳晉其殆哉<lb/>
　故明年為黄池之㑹晉好於吳非爭伯也紓吳患也<lb/>
<pb n="14b"/>　然晉之屈吳之雄諸侯東向事吳者皆魯為之也四<lb/>
　書公㑹吳繼書公㑹宋衞明年公㑹晉侯及吳于黄<lb/>
　池則魯之辠著矣未詳是否<lb/>
宋向巢帥師伐鄭<lb/>
　左氏曰宋鄭之閒有隙地焉曰彌作頃丘玉暢嵒戈<lb/>
　錫子産與宋人為成曰勿有是及宋平原之族自蕭<lb/>
　奔鄭鄭人為之城嵒戈錫九月宋向巢伐鄭取錫殺<lb/>
　元公之孫遂圍嵒十二月鄭罕達救嵒丙申圍宋師<lb/>
<pb n="15a"/>　未詳信否義見隱二年鄭伐衞○木訥趙氏曰宋鄭<lb/>
　之怨於是十有三歳矣雖其兵端啓於鄭罕達然六<lb/>
　年之閒宋四伐鄭明年鄭罕達遂取宋師于嵒逞兵<lb/>
　不戢亦可戒哉<lb/>
冬十有二月螽<hi>公羊作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
　公羊曰何以書記異也何異爾不時也愚謂十二月<lb/>
　螽雖不害榖災異葢甚於常時夫百蟲既蟄而惡氣<lb/>
　殄君臣蠧民逆天隂陽變常之象也義又見桓五年<lb/>
<pb n="15b"/>十有三年春鄭罕達帥師取宋師于嵒<hi>五咸切罕公羊作軒</hi>
　孫氏曰宋向巢帥師伐鄭鄭罕達帥師取宋師于嵒<lb/>
　報雍丘之師也案九年宋皇瑗帥師取鄭師于雍丘<lb/>
　二國復師以相償報其惡如此義又見九年宋取鄭<lb/>
　師<lb/>
夏許男成卒<hi>成公羊作戍</hi>
　義見隱三年宋公卒<lb/>
公㑹晉侯及吳子于黄池<lb/>
<pb n="16a"/>　黎氏曰經書及皆内及外尊及卑之辭故凡中國之<lb/>
　侯伯與楚戰或盟㑹必書及今書公㑹晉侯及吳子<lb/>
　于黄池是亦内及外之辭也謂之㑹兩伯似非經意<lb/>
　黄池杜氏曰陳留封丘縣有黄亭近濟水張氏曰晉<lb/>
　地地譜東京開封縣有黄池木訥趙氏曰晉侯<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>然<lb/>
　在㑹諸侯無一介從之亦纔得魯而已何以伯為晉<lb/>
　之所以㑹吳者非以為伯忌吳之強也吳之所以㑹<lb/>
　晉者亦非為伯也交中國爾愚謂晉主中國㑹盟百<lb/>
<pb n="16b"/>　有餘年自柏舉之戰晉侯不見者二十四年至此遂<lb/>
　與吳㑹而晉侯從之中國不復有伯世變至此極矣<lb/>
　此春秋之終也<lb/>
楚公子申帥師伐陳<lb/>
　義見荘十年荆敗蔡師<lb/>
於越入吳<lb/>
　孫氏曰於越入吳者吳子方㑹乗其無備也康侯胡<lb/>
　氏曰吳自柏舉以來憑陵中國黄池之㑹遂與晉敵<lb/>
<pb n="17a"/>　可謂強矣而春秋繼書於越入吳所謂因事屬辭垂<lb/>
　戒後世而見深切著明之義也曽子曰戒之戒之出<lb/>
　乎爾者反乎爾老子曰佳兵不祥之器其事好還吳<lb/>
　嘗破越遂有輕楚之心及其破楚又有驕齊之志既<lb/>
　勝齊師復與晉人爭衡自謂莫之敵也而越已入其<lb/>
　國春秋初書吳入楚在柏舉之後再書於越入吳在<lb/>
　黄池之後皆因事屬辭垂戒後世深切著明之義也<lb/>
　義又見僖三年徐取舒<lb/>
<pb n="17b"/>秋公至自會<lb/>
　義見桓二年公至自唐<lb/>
晉魏曼多帥師侵衞<hi>公羊無曼字陸氏曰脫也</hi>
　義見荘十年公侵宋<lb/>
葬許元公<lb/>
　義見隱三年葬宋穆公<lb/>
九月螽<lb/>
　義見桓五年<lb/>
<pb n="18a"/>冬十一月有星孛于東方<lb/>
　高氏曰不言宿名者董仲舒劉向以為不加宿也文<lb/>
　十四年有星孛于北斗昭十七年有星孛于大辰皆<lb/>
　言所次而此獨不言則不加宿可知也葢著人事所<lb/>
　召也義又見文十四年<lb/>
盜殺陳夏區夫<hi>區苦侯切公羊作彄</hi>
　盜見襄十年高氏曰春秋之季世變之甚至於盜興<lb/>
　而専殺國君及卿大夫則亂已極矣○貫道王氏曰<lb/>
<pb n="18b"/>　夏區夫徴舒之裔也徴舒為逆陳不能討而楚殺之<lb/>
　且有後於陳而執國政陳無政矣未詳是否<lb/>
十有二月螽<lb/>
　義見十二年及桓五年○吕氏曰前年十二月螽此<lb/>
　年九月又螽十二月又螽隂陽錯亂之甚當世君臣<lb/>
　亦可以自省矣許氏曰自魯用田賦而比年三螽貪<lb/>
　殘無已之應也見其民力已窮天命已去也<lb/>
十有四年春西狩獲麟<lb/>
<pb n="19a"/>　蘇氏曰狩而不地為獲麟書略之也麟陸璣曰麕身<lb/>
　牛尾黄色𤣥蹄角端有肉音中鍾吕行中規矩王者<lb/>
　至仁則出左氏曰西狩於大野叔孫氏之車子鉏商<lb/>
　獲麟以為不祥以賜虞人仲尼觀之曰麟也然後取<lb/>
　之愚謂聖王在上天下文明則麟出為祥聖王不作<lb/>
　天下大亂則麟出為異出而見獲又異之甚者也隱<lb/>
　桓春秋之始也諸侯㑹盟侵伐蕩然無主迨乎荘僖<lb/>
　齊晉既伯天下知有伯主不知有王禮樂征伐自諸<lb/>
<pb n="19b"/>　侯出矣文宣成襄政歸大夫禮樂征伐又自大夫出<lb/>
　焉歴昭定哀陪臣柄國此君臣之大亂也外侮荐作<lb/>
　亦始隱桓及乎荘公荆楚又盛桓文既没其勢益張<lb/>
　滅國殺君遂主夏盟晉悼引吳敵楚楚暫沮而吳復<lb/>
　興此中外之大亂也故二百四十二年之閒弑逆戕<lb/>
　殺入滅圍取兵戈相尋民無錯躬先王之紀綱法度<lb/>
　遺風舊俗泯矣人事悖常則隂陽錯序故日食星隕<lb/>
　地震山崩水旱霜雹螽螟麋<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>靡所不見而春秋以<lb/>
<pb n="20a"/>　獲麟終焉此天下後世之大異也夫春秋即始見終<lb/>
　自微見著始之不慎而紊於終微之不戒而極於著<lb/>
　遂至無可柰何聖人傷世之心至此極矣韓子曰麟<lb/>
　之出必有聖人在乎位若麟之出不待聖人則其謂<lb/>
　之不祥也亦宜而況於獲乎○程子曰春秋感麟而<lb/>
　作然麟不出春秋亦必作孔子之意葢有素矣因是<lb/>
　一事則有感而作故其書之成則以此終固必有發<lb/>
　端者然也如伏羲畫八卦因於河圖設無河圖八卦<lb/>
<pb n="20b"/>　寜不作乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷三十<lb/>
</p>

  </div>
        </body>
    </text>
</TEI>
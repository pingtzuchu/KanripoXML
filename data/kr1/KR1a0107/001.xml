<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易義古象通卷一</head> <lb/>
    <p>
<pb n="1a"/>
欽定四庫全書<lb/>
　易義古象通卷一<lb/>
　　　　　　　　　　　　　明　魏濬　撰<lb/>
䷀<hi>乾下乾上</hi>乾<lb/>
乾元亨利貞<lb/>
　乾健也天體幽𤣥而不可窺於用處見健其用也聖<lb/>
　人則天法天之用以為用故不言天而名之曰乾<lb/>
　子夏傳曰元始也亨通也利和也貞正也孔氏疏云<lb/>
<pb n="1b"/>
　言乾禀純陽之性能以陽氣生物而得元始亨通使<lb/>
　物性和諧各有其利貞正堅固而得其終是以君子<lb/>
　法乾而行四徳<lb/>
　元亨利貞凡事物氣機自有此四截段數惟純陽至健<lb/>
　自然做來始終完全恰好彖與文言其㫖自明若云<lb/>
　大通而宜於正即虚了元利二字少此二段即有闕<lb/>
　漏矣且如主張發念皆從健裏生出豈不是始亨通<lb/>
　中之騞然中於理解和適物情豈不是利以此思之<lb/>
<pb n="2a"/>
　聖人之意更長四字是六十四卦權輿以後皆從此<lb/>
　分去或得其一二段或具體而微或與之相反隨其<lb/>
　象變形容取義離此四字不得標之於首自與諸卦<lb/>
　有别<lb/>
　程子説坤卦云利字不連牝馬為義如云利牝馬之<lb/>
　貞則坤只有三徳矣説見豫章語録玩此則乾四徳<lb/>
　之義益明<lb/>
　元人首也按爾雅只訓作始如君曰元后民亦曰元<lb/>
<pb n="2b"/>
　元之類皆言首也因大哉乾元故訓曰大因善之長<lb/>
　故訓曰善只是還他一始字更穏兩義自具<lb/>
彖曰大哉乾元萬物資始乃統天雲行雨施品物流形<lb/>
大明終始六位時成時乘六龍以御天乾道變化各正<lb/>
性命保合太和乃利貞首出庶物萬國咸寧<lb/>
　乾是天之健處健故始物而實無其始為萬始所資<lb/>
　既已有始則一條氣串下自有生長收藏段數為此<lb/>
　叚數原已包裹在一元之内故節節生去不容止息<lb/>
<pb n="3a"/>
　耳資始統天總是一義分析不得故曰乃統天<lb/>
　乾之始物無形雲行雨施似有形矣化機至此閼遏<lb/>
　不住品物之形自然漸漸流出不見葉葉雕之物物<lb/>
　鑄之逝者如斯而未嘗止<lb/>
　終始即是貞元若云聖人明得終始便隔一層聖人<lb/>
　空明之體與天無二四徳之運亦是此中做出終終<lb/>
　始始自於光中照映六位時成便如鏡中影子全無<lb/>
　罣礙故能時乘六龍控御天道六龍一天也乾元以<lb/>
<pb n="3b"/>
　時成統天聖人以時乘御天統天者乾元之用御天<lb/>
　者聖人之用也<lb/>
　六位各自有一終始在合之不外乾元之終始如潛龍<lb/>
　若無潛内之元亨利貞四段便不成其為潛亢龍若<lb/>
　無亢内之元亨利貞四段便不成其為亢六位時成<lb/>
　分之則六合之則一得其一六龍畢一者何乾元是<lb/>
　巳<lb/>
　六乾之位謂之六位六乾之徳謂之六龍有六箇<lb/>
<pb n="4a"/>
　時分即有六種聖徳謂之六龍可謂之一龍亦可<lb/>
　聖人有乘於一位者有徧歴諸位者若是真龍則顔<lb/>
　子之潛伊周之亢皆可謂之時乘皆可謂之御天<lb/>
　前此品物流形變而愈有至此漸漸歸實而化於無<lb/>
　性命太和自始亨以來各各禀受具足此時乃各正<lb/>
　保合耳<lb/>
　張子曰太和之謂道此是人物受生一團真氣於此<lb/>
　保合收得完滿堅固來年一元始物之脈又從此接<lb/>
<pb n="4b"/>
　起終而復始循轉不已萬物之資資此者也聖人之<lb/>
　明明此者也<lb/>
　首即始也首出庶物是聖人獨乘一元以運變化於<lb/>
　上至此治功成就不復有為而萬國自寧乾之生物<lb/>
　全在春夏生長時畢力發舒顯布至秋冬只將前面<lb/>
　的收藏向裏寂然無復潔齊相見景象聖人之首出<lb/>
　者以此<lb/>
象曰天行健君子以自強不息<lb/>
<pb n="5a"/>
　説不得天行乾故曰天行健正見健者天之用與道<lb/>
　家剛風之説自異若有頃刻停止頃刻便與天不相<lb/>
　肖只為情緣欲根未能截斷時有竊發此是性體周<lb/>
　流與天同運方能不息乾以不息為健壯以勿履為<lb/>
　壯天授此心是陽精靈氣鍾結以天還天只在一㸃<lb/>
　圓團團赤爍爍方寸地上不用他求自强不息即君<lb/>
　子之健君子之天行若健行在天而君子以之天與<lb/>
　君子本非一物於自何與<lb/>
<pb n="5b"/>
初九潛龍勿用　潛龍勿用陽在下也<lb/>
　此是聖人畫卦下手第一筆於此發潛義見惕躍飛<lb/>
　亢皆從潛中變化亦皆於潛中寄體若下脚之初便<lb/>
　有升騰氣燄一時漏泄都盡全無藏畜何以淵泉時<lb/>
　出作霖天下為是真龍故能潛為是有用故能勿用<lb/>
　陽非在下之物而能潛非至健者不能<lb/>
九二見龍在田利見大人　見龍在田徳施普也<lb/>
　二地位在地之上象田三人位象君子五天位象天<lb/>
<pb n="6a"/>
　在田之龍已有雨膏及物道在二不得不見見田已<lb/>
　盡二之分矣若見飛龍亦以究其見之用非見之外<lb/>
　復有求也<lb/>
　二之見龍惟舜孔足以當之舜見而飛孔子見而不<lb/>
　飛然相魯三月幾有飛之功用徳施普矣若誅卯墮<lb/>
　都跡不嫌亢其時然也鄒國猶有遺意此後見之一<lb/>
　脈時𨼆時見天下間被其文明之餘而不無時舍之<lb/>
　歎在見之位止應以見之道處之乃欲强之而躍强<lb/>
<pb n="6b"/>
　之而飛求之於見之外無潛之退而反為亢之窮便<lb/>
　不是時乘不是御天此真龍之所以難<lb/>
九三君子終日乾乾夕惕若厲无咎　終日乾乾反復<lb/>
道也<lb/>
　居兩乾之間象乾乾在下卦之終象終日象夕<lb/>
　天一日一周至三而日終矣至四而明日復始故曰<lb/>
　終日曰夕旦晝之梏易知衾影之慚難釋君子之學<lb/>
　日夕尤䖍文以不遑周以待旦孔以不寢故曰夜卜<lb/>
<pb n="7a"/>
　諸夢寐又曰宵有養惟危心法如此亥子之間認最<lb/>
　真誰能不於此時放過<lb/>
　反復道是模寫乾惕之意然有二義一是反復以蘄<lb/>
　合道一是反復於道之中全無走作<lb/>
九四或躍在淵无咎　或躍在淵進无咎也<lb/>
　陽動象躍陰位象淵<lb/>
　躍者暫起復止之意或躍者併躍之情未定但有其<lb/>
　意而已躊躇瞻顧欲躍而止進乃无咎此躍而不失<lb/>
<pb n="7b"/>
　潛之意者<lb/>
九五飛龍在天利見大人　飛龍在天大人造也<lb/>
　九居初得伏之位九居五得升之位六龍惟初與五<lb/>
　得其正位餘皆界於飛潛之間者即見龍亦未究龍<lb/>
　之用雖云君徳猶為時舎之歎<lb/>
　五自是大人却又以二為大人而利見之能大能小<lb/>
　此龍之所以神<lb/>
上九亢龍有悔　亢龍有悔盈不可久也<lb/>
<pb n="8a"/>
　亢户唐切頸也喉骨也東方蒼龍七宿其六曰亢上<lb/>
　亢之位也蓋上而不能下伸而不能屈之意<lb/>
　舉龍全體上而至於亢則盈矣故有悔亢亦聖人所<lb/>
　乘之位此悔是必不可免者因其悔而處之有道如<lb/>
　伊尹之罔以寵利居成功周公之孫於碩膚善用其<lb/>
　悔者也三之惕四之疑皆得無咎上近於咎矣故震<lb/>
　無咎者存乎悔<lb/>
用九見羣龍无首吉　用九天徳不可為首也<lb/>
<pb n="8b"/>
　用九者占易所適陽爻之通辭用其九之變也首掲<lb/>
　於此<lb/>
　初龍之潛首不可見矣三惕四疑上亢而至於悔皆<lb/>
　埋頭不露顙角惟二見五飛然亦各有利見以待風<lb/>
　雲之㑹是六龍者皆無首之龍也乾是極好第一卦<lb/>
　六爻無吉辭至此總下一吉字而曰見羣龍无首或<lb/>
　曰萬物資始乾元何以不可為首乾元物不得則無<lb/>
　以為始自然居物之先而貫於物之後若乾自先物<lb/>
<pb n="9a"/>
　到亨利貞時又復是誰蓋元始只寓於物之中為首<lb/>
　則跳於物之外矣所謂萬象叢中獨露身撥與不撥<lb/>
　皆非也<lb/>
文言曰元者善之長也亨者嘉之㑹也利者義之和也<lb/>
貞者事之幹也君子體仁足以長人嘉㑹足以合禮利<lb/>
物足以和義貞固足以幹事君子行此四徳者故曰乾<lb/>
元亨利貞<lb/>
　乾君卦也陽為通為嘉六陽全曰嘉㑹堅而和貞而<lb/>
<pb n="9b"/>
　固貞皆是陽徳<lb/>
　此純就人言四徳元善之長謂人之元善之長是非<lb/>
　以善長訓元也亨下同此<lb/>
　元字訓作始然如何是始却形容不得説到繼之者<lb/>
　善方可得而名矣此理從無始來至是落着人身從<lb/>
　此生去節節總是生機更無有不善者有不善是日<lb/>
　後添設非其初也故曰善之長謂之體滿身是仁融<lb/>
　注流貫更無痿痺不流之處故能通天下於一身覺<lb/>
<pb n="10a"/>
　痛癢無不相闗者<lb/>
　嘉是禮㑹即禮之體也三千三百何者不是嘉然其<lb/>
　體却根於性無形無影之中條理自然森列曾無欠<lb/>
　少嘉而還之以嘉適與其㑹之本體符發皆中節故<lb/>
　曰合禮依性而起是嘉㑹還返其初是合禮<lb/>
　義之和處即利義是徳之制利刀一時割下其合節<lb/>
　中窽原未嘗有傷於物物亦無不安之者宰制適合<lb/>
　其宜義所以利之也記云割刀之用而鸞刀之貴貴<lb/>
<pb n="10b"/>
　其義也聲和而後斷也<lb/>
　貞只還他一箇正字正則自固四端是四件四徳是<lb/>
　四段不可強同添一知字反成蛇足性中有此貞正<lb/>
　之體故百為羣動依之而立自無偏陂揺撼為他衷<lb/>
　無邪曲把持得定一直行去自能有始有卒不緣意<lb/>
　氣用事<lb/>
　鄧氏曰木至冬華葉盡剝惟幹獨存智之藏用亦然<lb/>
　君子即乾行即天行之健君子之乾於行此四徳處<lb/>
<pb n="11a"/>
　見<lb/>
初九曰潛龍勿用何謂也子曰龍徳而隱者也不易乎<lb/>
世不成乎名遯世无悶不見是而无悶樂則行之憂則<lb/>
違之確乎其不可抜潛龍也<lb/>
　龍徳而隱是有見與飛之徳而不見見與飛之用以<lb/>
　龍徳隱故邪世不能亂名譽不能動直是㝠心内照<lb/>
　潛機宻用一時如此終身如此今日之潛如此即使<lb/>
　値見値飛亦只如此樂則忘食忘憂憂則冺機絶念<lb/>
<pb n="11b"/>
　實實有此勿用之意方為龍之潛非如螾蟻無用之<lb/>
　潛也<lb/>
九二曰見龍在田利見大人何謂也子曰龍徳而正中<lb/>
者也庸言之信庸行之謹閑邪存其誠善世而不伐徳<lb/>
博而化易曰見龍在田利見大人君徳也<lb/>
　謂之龍徳宜如何竒怪謂龍徳正中宜如何竦人耳<lb/>
　目却只是庸言庸行上加謹加信閑去其邪而巳然<lb/>
　而世之善徳之博不外乎此天下之奇未有能過之<lb/>
<pb n="12a"/>
　者不伐與化正寫出庸常光景素王之事見而不飛<lb/>
　而與飛同用者也<lb/>
　蘇氏易傳曰凡可以閑而去者皆邪也邪者盡去則<lb/>
　其不可去者自存誠是也<lb/>
九三曰君子終日乾乾夕惕若厲无咎何謂也子曰君<lb/>
子進徳修業忠信所以進徳也脩辭立其誠所以居業<lb/>
也知至至之可與幾也知終終之可與存義也是故君<lb/>
子居上位而不驕在下位而不憂故乾乾因其時而惕<lb/>
<pb n="12b"/>
雖危无咎矣<lb/>
　固有之謂徳當為之謂業修辭立誠亦不過庸言庸<lb/>
　行上着力言行慥慥處即是立誠立誠即是忠信<lb/>
　朱子曰忠信只是實無實如何㑹進如播種相似須<lb/>
　是實有種子在地方㑹發生又曰人多是將言語做<lb/>
　沒要𦂳容易説出來若實實要脩這工夫最是大<lb/>
　至如至善之至必至之而後為知至之燕而南其轍<lb/>
　可謂知至乎終如終條理之終必終而後知終半塗<lb/>
<pb n="13a"/>
　而廢可謂知終乎<lb/>
　王塘南曰周子謂動而未形有無之間為幾蓋本心<lb/>
　常生常寂不可以有無言強而名之曰幾言其無聲<lb/>
　臭而非斷滅也愚謂幾是性之萌處向於情而未離<lb/>
　於性道心惟微是也如水之為波波動而水之静自<lb/>
　如正在忠信實地上至之則到此實地而萌動皆真<lb/>
　故曰可與幾又曰幾者吉之先見者也天生蒸民有<lb/>
　物有則義即則也終之是從幾動處直做到底一一<lb/>
<pb n="13b"/>
　恰當與性體合毋失物則之初故曰存義存義則歸<lb/>
　根復命從前步步向進功夫至此而根深寧極無可<lb/>
　摇奪者矣故所以居業<lb/>
　處上卦之下在下體之上故有居上居下二義<lb/>
九四曰或躍在淵无咎何謂也子曰上下无常非為邪<lb/>
也進退无恒非離羣也君子進徳脩業欲及時也故无<lb/>
咎<lb/>
　為邪謂恐其涉於不正而有所失離羣謂務為過人<lb/>
<pb n="14a"/>
　不循尋常之行此皆有心於躍者四是龍徳聖人原<lb/>
　非以此為戒而或之也言語必信非以正行經徳不<lb/>
　囘非以干祿即此意閑邪存誠故非為邪庸言庸行<lb/>
　故非離羣進脩之功即此而在<lb/>
　二在田矣四何以反在淵只是進脩工夫到底不肯<lb/>
　放過向那極深去處隠隠躍動泥蟠天飛之介於此而<lb/>
　决<lb/>
九五曰飛龍在天利見大人何謂也子曰同聲相應同<lb/>
<pb n="14b"/>
氣相求水流濕火就燥雲從龍風從虎聖人作而萬物<lb/>
覩本乎天者親上本乎地者親下則各從其類也<lb/>
　利宜也通也利見之見是通順意故曰同相求曰從<lb/>
　其類聖人在上萬物自然親附不係有心要結只恐<lb/>
　不是龍虎若是龍虎風雲未有不從者聖人之於民<lb/>
　亦類也以人從人萬物雖欲不覩不得<lb/>
　崔景曰動物親於天之動植物親於地之静愚按天<lb/>
　有陰陽地有剛柔動物受陽之氣多為鳥故排空而<lb/>
<pb n="15a"/>
　飛受陰之氣多為獸故蹠實而走植物受剛之質多<lb/>
　為木故上聳而喬受柔之質多為草故下披而夭陽<lb/>
　與剛一氣故鳥木栖而羽之勁也如木之葉陰與柔<lb/>
　一氣故獸草伏而毛之茸也如草之末而其命皆係<lb/>
　之於首動物嘘吸於天之氣從口而入其死也首必<lb/>
　先傾植物滋漬於地之和由根而升其死也根必先<lb/>
　撥親上親下生性存也聖人作萬物覩以其生之命<lb/>
　寄之於聖人也<lb/>
<pb n="15b"/>
上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
　在卦之外故无位陰為民下五爻皆陽故无民五陽<lb/>
　在下皆賢而上不能下之故无輔<lb/>
　處亢莫善於静動而有悔不動則无悔矣<lb/>
　錢氏像抄曰居髙貴而无位差易辦纔見有恩澤自<lb/>
　巳出即有民矣纔欲網羅賢人君子出其門下而為<lb/>
　之用即有輔矣有是二者即有位矣後世龍徳卒亡<lb/>
<pb n="16a"/>
　於公孤保傅之位只是未易到這三无<lb/>
　此如勲戚世臣不與政事而兢兢儆畏自保之意更<lb/>
　切秉鈞柄政者能以此心持盈便是有悔而无悔便<lb/>
　是亢而不亢舜禹有天下而不與亦只如此<lb/>
潛龍勿用下也見龍在田時舍也終日乾乾行事也或<lb/>
躍在淵自試也飛龍在天上治也亢龍有悔窮之災也<lb/>
乾元用九天下治也<lb/>
　此節全言人事後節全言氣化<lb/>
<pb n="16b"/>
　上升而雨天下者龍也潛而在下龍自潛也<lb/>
　舍止也可以止而止徳施巳普矣天下巳文明矣止<lb/>
　於此者時也<lb/>
　事即業也古人刻木為齒以記所為之事謂之業人<lb/>
　有所職事業則晝食夜眠無非此事<lb/>
　自試不是姑試姑試則嘗之而已進不進在我故試<lb/>
　之亦不是試之於進不進只淵黙中躍躍隱動處審<lb/>
　量<lb/>
<pb n="17a"/>
　龍之雲雨自上而施故能溥汜六合無不周徧河之<lb/>
　潤泉之滋以此及彼而已非上也<lb/>
　窮之災非人所為遭遇如此窮而通之災乃不生<lb/>
　用九無首歸之乾元則有首矣不是无首只不見其<lb/>
　首而已能有能無所以為龍<lb/>
潛龍勿用陽氣潛藏見龍在田天下文明終日乾乾與<lb/>
時偕行或躍在淵乾道乃革飛龍在天乃位乎天徳亢<lb/>
龍有悔與時偕極乾元用九乃見天則<lb/>
<pb n="17b"/>
　管氏曰陽氣潛藏是聖人藏用之學與民同患而退<lb/>
　藏於宻此真潛也羣龍體潛而用顯潛龍體潛而用<lb/>
　潛故不用不為潛病<lb/>
　淵潛而天飛者龍也不潛則不能飛静專而動直者<lb/>
　陽也不静則不可動<lb/>
　天下文明與平章昭明事業等徳施之普立行來和<lb/>
　見龍事也<lb/>
　乾乾學之脈也黙黙與天道同流故時無止學亦無<lb/>
<pb n="18a"/>
　止<lb/>
　前乾終後乾繼至此超凡入聖易侯而王矣進徳脩<lb/>
　業所以善其革也<lb/>
　君以位為位故曰天位聖人以徳為位故曰天徳時<lb/>
　巳亢矣却以平常時事處之是違時也極而付之以<lb/>
　極亢之妙用出焉乾惕者與時偕行之道悔者與時<lb/>
　偕極之道也故曰聖之時<lb/>
　則法也有定式而不可踰之謂如周官八則之則文<lb/>
<pb n="18b"/>
　言兩以乾元冠用九之上是用九乃乾元所用之則<lb/>
　天也非人也天然之度如此恰好人人可以見之若<lb/>
　有意求見反不見矣<lb/>
　一陽見天之心至六陽全心發為用條理森然具矣<lb/>
　見心亦只於則上見如曰心是心則是則請言天之<lb/>
　心是如何形象<lb/>
乾元者始而亨者也利貞者性情也乾始能以美利利<lb/>
天下不言所利大矣哉大哉乾乎剛健中正純粹精也<lb/>
<pb n="19a"/>
六爻發揮旁通情也時乘六龍以御天也雲行雨施天<lb/>
下平也<lb/>
　王輔嗣曰不為乾元何能通物之始不性其情何能<lb/>
　久行其正<lb/>
　有始則無不亨者矣始而亨乾之情也利貞故性其<lb/>
　情生理結裹完滿見性生意包含不斷見情歸情於<lb/>
　性復元之始亨與利貞即无即性<lb/>
　錢氏像抄云亨巳是美又言美利利天下不言所利<lb/>
<pb n="19b"/>
　雖是種美必開得花結得果方成其美人不到性其<lb/>
　情只是不果之花<lb/>
　程子云不言所利蓋無所不利非可指名愚謂水消<lb/>
　木落之後化工全收於内無可指言正所謂斂却神<lb/>
　功寂若無也<lb/>
　乾道運於元漠之表渾然無跡那見得是剛健中正<lb/>
　那見得是純粹精亦只於四徳流行處想像其具有<lb/>
　衆妙一言不能揄揚故累言之耳重贊其大猶云大<lb/>
<pb n="20a"/>
　哉乾元乾之有元譬火之熱誰能分其孰為火孰為<lb/>
　熱也<lb/>
　統則一乾分則有六六爻乾之動也動謂之情故乾<lb/>
　道至微得爻而闡發揮必徹不局一義非發揮則乾<lb/>
　之情不顯非旁通則發揮之妙不盡<lb/>
　聖人之用在乘龍御天故直以雲行雨施名之至於<lb/>
　天下平則無事矣<lb/>
君子以成徳為行日可見之行也潛之為言也隱而未<lb/>
<pb n="20b"/>
見行而未成是以君子勿用也<lb/>
　蘇氏易傳曰君子度可成而行未嘗無得也故其行<lb/>
　也日有所見<lb/>
　干令升曰陽處三泉之下聖徳在愚俗之中愚謂羣<lb/>
　龍之用皆有可見惟潛龍之用不可見或混跡於庸<lb/>
　凡或寄神於物外蹤跡不可測意指不可窺非無可<lb/>
　行也有可行而未成其行蓋不用之用與木石同壇<lb/>
　者不可並語也<lb/>
<pb n="21a"/>
君子學以聚之問以辨之寛以居之仁以行之易曰見<lb/>
龍在田利見大人君徳也<lb/>
　聚得多辨得明未必便能浹洽即要發舒出來為他<lb/>
　胸中窄狹容不住故須寛以居之勿忘勿助此段功<lb/>
　夫越難仁行是精神貫徹到底無有間斷無有停壅<lb/>
　純是天理用事此是學問究竟結實處<lb/>
　見則師天下飛則君天下學問原無兩塗故堯飛龍<lb/>
　也以精一傳歴孔見龍也以擇執傳心其徳同故表<lb/>
<pb n="21b"/>
　之曰君徳<lb/>
九三重剛而不中上不在天下不在田故乾乾因其時<lb/>
而惕雖危無咎矣<lb/>
　三與四並處兩乾之間重剛不中並是難處之時因<lb/>
　時者用惕及時者用疑時也者聖人之所不能違也<lb/>
　三是相天下地位上人與五同功而異位事主難事<lb/>
　飛龍之主尤難難是匹權尤難是匹徳<lb/>
九四重剛而不中上不在天下不在田中不在人故或<lb/>
<pb n="22a"/>
之或之者疑之也故无咎<lb/>
　不在天不在田不在人却在淵中躍動是聖人深心<lb/>
　處欲躍不躍尚信自心不過亦惟信自心不過所以<lb/>
　為聖人也<lb/>
夫大人者與天地合其徳與日月合其明與四時合其<lb/>
序與鬼神合其吉㐫先天而天弗違後天而奉天時天<lb/>
且弗違而况於人乎况於鬼神乎<lb/>
　不顯亦臨不聞亦式先天也及爾出王及爾游衍後<lb/>
<pb n="22b"/>
　天也然後天亦只先天所貫念頭如何萌動非但人<lb/>
　不知鬼不知天亦不知第舉念即與天合原無彼此<lb/>
　之别耳<lb/>
亢之為言也知進而不知退知存而不知亡知得而不<lb/>
知喪其唯聖人乎知進退存亡而不失其正者其唯聖<lb/>
人乎<lb/>
　或謂聖人不至於亢此義大非時巳亢矣如何不至<lb/>
　於亢必欲反上為五而後可是湯武可以不弔伐伊<lb/>
<pb n="23a"/>
　周可以不營桐不東征也與時偕極亢時之義如此<lb/>
　亢而還之以亢故曰偕極亢須以亢法處之知進不<lb/>
　知退知存不知亡知得不知喪此是一様聖人的見<lb/>
　事理不得不如此顧不得退喪亡只管向前做去如<lb/>
　逢比箕微者是也知進退存亡而不失其正又是一<lb/>
　樣聖人如伊尹先營桐後復子而遂告歸之懷周公<lb/>
　先居東後破斧而有罪人之得各隨其亢時之所應<lb/>
　為者為之皆所謂與亢俱亢而不嫌於悔者要之亢<lb/>
<pb n="23b"/>
　之時宜於用權者多權而本之於正非聖人不能<lb/>
䷁<hi>坤下坤上</hi>坤<lb/>
坤元亨利牝馬之貞君子有攸往先迷後得主利西南<lb/>
得朋東北喪朋安貞吉彖曰至哉坤元萬物資生乃順<lb/>
承天坤厚載物徳合无疆含𢎞光大品物咸亨牝馬地<lb/>
𩔖行地无疆柔順利貞君子攸行先迷失道後順得常<lb/>
西南得朋乃與𩔖行東北喪朋乃終有慶安貞之吉應<lb/>
地無疆<hi>牝馬之貞自為句不連上利字後得主句不連下利字</hi>
<pb n="24a"/>
　坤四徳與乾同承天者元合无疆者亨乾為主也利<lb/>
　與牝馬之貞是兩義説見説卦玩卦辭後得主即利<lb/>
　得朋喪朋即牝馬之貞是謂坤之四徳不待别解其<lb/>
　㫖自明<lb/>
　始者氣之始生者形之始萬物皆生於地非地能自<lb/>
　生也天施之氣一至則生隨之矣故曰順承天如洞<lb/>
　壑之中屋宇之下天氣不至即不生草木又如沍寒<lb/>
　之時同是此地而不能生物此時陽氣全伏純是陰<lb/>
<pb n="24b"/>
　氣在外用事無天施以先之故也<lb/>
　干令升曰行天莫若龍行地莫若馬故乾以龍繇坤<lb/>
　以馬象一云乾為馬坤牝馬乾之配也<lb/>
　蘇氏易𫝊曰龍變化而自用馬馴服而用於人馬之<lb/>
　牝順之至也愚謂行逺者必其伏於人者也若不伏<lb/>
　於人而自用其力必有踶趹之患壓覆敗績是懼為<lb/>
　其弗順也順故曲直方員皆中掣頓蟻封而無不如<lb/>
　意是以不稱其力而稱其徳<lb/>
<pb n="25a"/>
　坤臣道也妻道也臣後君妻後夫先則迷而失其道<lb/>
　矣陰以陽為主後而順之乃得其常而利<lb/>
　程子曰西南陰方東北陽方陰必從陽離喪其𩔖愚<lb/>
　按巽離兑皆陰𩔖與坤並居西南故得朋乾坎艮震<lb/>
　皆陽𩔖居於東北故喪朋得朋所以代乾喪朋所以<lb/>
　從乾喪朋明其無敢偶於乾也曰如此又何取於得<lb/>
　朋坤若西南而不得朋則臣不臣婦不婦不成其為<lb/>
　坤道矣<lb/>
<pb n="25b"/>
　得朋是女貞喪朋是婦順<lb/>
　坤為羣陰之首宜合羣陰以從陽羣陰而與陽亢坤<lb/>
　之責也陰自為羣而不及於陽以受陽之命令行之<lb/>
　所以順也東北而有朋則陰入陽羣之内與陽偶尊<lb/>
　非其分矣非其分則陽不能容陰亦不能安必喪朋<lb/>
　而後有慶<lb/>
　乾之功業皆從健中來坤之功業皆從順中來健而<lb/>
　至健順而至順天地之正性如此健中自有順何用<lb/>
<pb n="26a"/>
　以順濟健順中自有健何用以健濟順<lb/>
　三言无疆形容坤之博厚諸卦惟益亦兩言无疆无<lb/>
　疆益之義也<lb/>
象曰地𫝑坤君子以厚徳載物<lb/>
　地西北髙東南下禹貢導川皆自西北而之東南以<lb/>
　歸於海即入江入河皆入海而後竟故海謂之歸墟<lb/>
　地𫝑之厚於此可見<lb/>
　物來我不能受或播蕩而外出或綿弱而内䧟祗為<lb/>
<pb n="26b"/>
　淺薄不能容載耳若處心以厚雖一念之㣲於人亦<lb/>
　有所載此一念亦坤含宏之全體所𤼵也厚自是土<lb/>
　之本性毋蝕之使薄本性不虧而厚者自存<lb/>
　乾言其運坤言其積不息崇效天也厚載卑法地也<lb/>
　故曰敦厚以崇禮<lb/>
初六履霜堅氷至象曰履霜堅氷隂始凝也馴致其道<lb/>
至堅氷也<lb/>
　九家易曰馴猶順也言順隂之性而成堅氷<lb/>
<pb n="27a"/>
　履霜堅氷是一副鐵冷心腸堅持要到極處與始凝<lb/>
　之意無二必馴致而至堅氷乃成臣道子道婦道<lb/>
　錢氏像抄云陽不舒千年有凍色時未來沒世無榮<lb/>
　意尹伯竒履霜中野幾有坤初之順只自沈便不是<lb/>
　堅氷之至<lb/>
　以雲雨明健乾之仁也以氷霜著順坤之義也<lb/>
六二直方大不習无不利象曰六二之動直以方也不<lb/>
習无不利地道光也<lb/>
<pb n="27b"/>
　直屬行方屬止俱從動時見人生也直須直始行得<lb/>
　去地之徳方須方始立得定乃其行其止之得以自<lb/>
　如處即大也二之動以順動順故大<lb/>
　楊敬仲曰直者直心而行若意起則支而入於邪矣<lb/>
　直心而行雖遇萬變未嘗轉易是之謂方方明不轉<lb/>
　之義非直外又有方也直方而大非習之所能不學<lb/>
　而能不慮而知何待於習<lb/>
六三含章可貞或從王事无成有終象曰含章可貞以<lb/>
<pb n="28a"/>
時𤼵也或從王事知光大也<lb/>
　三陽象章以隂居之象含章陽徳處坤不得用其陽<lb/>
　矣故含<lb/>
　有章美之徳可含以守曰可貞或從王事非有求而<lb/>
　為之也事至而不得不應事至而不得不應則含者<lb/>
　不得不洩矣其中之有者多以一成之心應天下以<lb/>
　一成之心應天下行之未必无迕而美者失其為美<lb/>
　矣惟无成而後有終王介甫有章美而不能含一以<lb/>
<pb n="28b"/>
　成心從王終貽宋室之禍正與此反<lb/>
六四括囊无咎无譽象曰括囊无咎慎不害也<lb/>
　坤為囊故四象囊重隂閉結象囊之括二多譽四多<lb/>
　咎免咎者必希譽无咎難無譽尤難<lb/>
　人只立於咎譽之兩塗不咎則譽未有能兩无者咎<lb/>
　則人尤之譽則人嫉之括囊至於非之不得譽之不<lb/>
　得韜潜縝密全無鍼芒洩漏於外使人得而見之者<lb/>
　慎之至也<lb/>
<pb n="29a"/>
　孔氏正義曰囊所以貯物以譬心藏智也閉其智而<lb/>
　不用功不顯物故无譽不與物忤故无咎<lb/>
六五黄裳元吉象曰黄裳元吉文在中也<lb/>
　坤為文五居中裳下體之飾陰象<lb/>
　黄裳裳之黄也合言黄裳去裳則不見黄矣去順則<lb/>
　不見中矣坤徳主順而有中之文中從順内見不吐<lb/>
　不茹只是順之𤼵揮<lb/>
上六龍戰于野其血𤣥黄象曰龍戰于野其道窮也<lb/>
<pb n="29b"/>
　在卦之外曰野侯果云坤十月之卦隂窮於亥窮隂<lb/>
　薄陽故戰説卦云戰於乾是其時也<lb/>
　天氣窮於地則有陽愆陰伏之災交戰而相薄正氣<lb/>
　窮於邪則有攻擊排擠之事交戰而兩傷<lb/>
　履於始必戰於終至於血之𤣥黄然後見堅氷之至<lb/>
　使陽皆以遜避全身為是誰出而與陰鬭以存正氣<lb/>
　於宇宙者萇𢎞之化為碧與嵇紹之濺帝衣君子所<lb/>
　以肝腦塗地而不辭也<lb/>
<pb n="30a"/>
用六利永貞象曰用六永貞以大終也<lb/>
　陽為大坤職代終不永貞不能終陽之事乾鑿度云<lb/>
　坤大軵上𤼵乃應言附于乾待乾氣之至而上應也<lb/>
　變乾則與乾同徳秉義之和履貞之幹所以永歸於<lb/>
　正不言元亨坤職成也<lb/>
　乾用九則无首坤用六則永貞曰不可為首曰大終<lb/>
　乾坤循環不斷之脈原未嘗可分終始<lb/>
文言曰坤至柔而動也剛至静而徳方後得主而有常<lb/>
<pb n="30b"/>
含萬物而化光坤道其順乎承天而時行<lb/>
　至柔至静正明坤元之至惟柔之至故動剛惟静之<lb/>
　至故徳方剛於物之生機見乾氣至而應之不延以<lb/>
　候方於物之成質見品𩔖别而終古不變其形<lb/>
　坤能為從不能為主必得主而後之静專後之以翕<lb/>
　動直後之以闢雖分先後原無層次嘘則俱嘘吸則<lb/>
　俱吸只此一機之貫故曰有常至柔至静故能含動<lb/>
　剛徳方故化光<lb/>
<pb n="31a"/>
　喻氏易叅云冬至一陽出羣陰以漸而入勾萌甲坼<lb/>
　皆隂入内以承之代乾以順其出機夏至一陽入羣<lb/>
　隂以漸而出結裹歸根皆陰出外以承之代乾以順<lb/>
　其入機此説最精隂陽之氣迭為内外而實無斷續<lb/>
　之隙隂不能去陽而自為用無陽亦無隂矣<lb/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由來者漸矣由辯之<lb/>
不早辯也易曰履霜堅氷至蓋言順也<lb/>
<pb n="31b"/>
　弑父與君不順之所積也一念之差至於身為弑逆<lb/>
　犯天下之大惡而不諱思之能不凛凛孝弟而不至<lb/>
　犯上作亂便是辯之於早<lb/>
　順即馴致之義一念順積而百念皆順霜之為氷只<lb/>
　是始凝不散耳若見晛而消百錬可化何以得堅氷<lb/>
　之至<lb/>
直其正也方其義也君子敬以直内義以方外敬義立<lb/>
而徳不孤直方大不習无不利則不疑其所行也<lb/>
<pb n="32a"/>
　直如繩方如矩敬主一故無囘邪繩在我也義主裁<lb/>
　故有檢式矩在我也内直外方理無偏至故不孤而<lb/>
　大語云足忘行而後能行疑其所行未忘行也不疑<lb/>
　故不習而无不利<lb/>
　敬以直内渾是一團天理全無私心罣礙致有横邪<lb/>
　倚着之處自然瑩徹通朗隨物之來予之節制左右<lb/>
　逢原觸處皆合是謂方外乃合内合外之道<lb/>
隂雖有美含之以從王事弗敢成也地道也妻道也臣<lb/>
<pb n="32b"/>
道也地道無成而代有終也<lb/>
　弗敢非但弗敢于分乃弗敢於道地道君道臣道此<lb/>
　道本是踰不得的<lb/>
　成是胸中原有一見成之物在祗覺其美故遇事便<lb/>
　要搶先急於𤼵洩不復顧得分義何若地道只是隨<lb/>
　天原無一物見在者俟其氣至因而代之有終妻道<lb/>
　臣道須㑹此意自得<lb/>
　郭青螺先生曰坤作成物此何云无成有終坤雖无<lb/>
<pb n="33a"/>
　成而代有終是无成而成成畢竟歸之無成又曰董<lb/>
　子云地出雲為雨起氣為風風雨者地之為地不敢<lb/>
　有其勤勞一歸於天之命故曰地道女憲云婦如影<lb/>
　響焉不可爽天不可逃夫不可離稱夫曰所天故曰<lb/>
　妻道抱朴子云為人下者其猶土乎深抇之而得甘<lb/>
　泉焉樹之而五穀蕃焉草木殖禽獸育焉生則立焉<lb/>
　死則入焉功多不望賞勞瘁不敢怨故曰地道<lb/>
天地變化草木蕃天地閉賢人隱易曰括囊无咎无譽<lb/>
<pb n="33b"/>
蓋言謹也<lb/>
　初言順四言謹亂世自有此二種人品各行其志<lb/>
　括囊見君子之幾先履霜見君子之節概括囊是深<lb/>
　根固蒂之情履霜是嵗寒後彫之節舉動皆闗世道<lb/>
　總之各成一是<lb/>
君子黄中通理正位居體美在其中而暢于四支𤼵于<lb/>
事業美之至也<lb/>
　通達也程子曰文中而達於理不顯其文渾然在中<lb/>
<pb n="34a"/>
　而表裏洞徹内外如一雖中存無跡而條理必具故<lb/>
　曰通理<lb/>
　黄乃純色與雜組間色者異槩言之是黄其中經緯<lb/>
　錯綜之妙燦然自不可掩所謂闇然日章者也坤體<lb/>
　順宅坤之體以為體四支由此而暢事業由此而𤼵<lb/>
　則篤恭而天下平矣是謂美之極致<lb/>
陰疑于陽必戰為其嫌于无陽也故稱龍焉猶未離其<lb/>
𩔖也故稱血焉夫𤣥黄者天地之雜也天𤣥而地黄<lb/>
<pb n="34b"/>
　荀慈明曰天陽始于東北故色元地隂始於西南故<lb/>
　色黄<lb/>
　曰疑曰嫌是覿破他无陽心事曰未離其𩔖是㸃出<lb/>
　他黨𩔖人品隂陽只在嫌疑間便要認真做出是輪<lb/>
　刀上陣𫝑不俱生的事非如皮膚上掠過便了戰不<lb/>
　得不戰傷不得不傷如荆佽飛入水斬蛟相似一片<lb/>
　血心成敗死生蚤巳付之度外矣<lb/>
　易義古象通卷一<lb/>
</p>
<p>
</p>
  </div>
</body>
</text>
</TEI>
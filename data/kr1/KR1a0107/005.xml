<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易義古象通卷五</head> <lb/>
    <p>
<pb n="1a"/>
欽定四庫全書<lb/>
　易義古象通卷五<lb/>
　　　　　　　　　　　　　　　明　魏濬　撰<lb/>
䷞<hi>艮下兊上</hi>咸<lb/>
咸亨利貞取女吉彖曰咸感也柔上而剛下二氣感應以相與<lb/>
止而說男下女是以亨利貞取女吉也天地感而萬物化生聖<lb/>
人感人心而天下和平觀其所感而天地萬物之情可見矣<lb/>
　否三之上坤上一陰於乾乾下一陽於坤是二氣感應相<lb/>
<pb n="1b"/>
　與一陽下而一隂上是男下女<lb/>
　咸从戌从口戌九月之辰一陽藏於戊土之内戌下<lb/>
　从口含藏不言之意咸本訓悉子瞻思治論所謂非<lb/>
　從其衆多之口從其不言而同然者不言而同然者<lb/>
　心也故獨以咸訓之吕覽云精言不若㣲言微言不若<lb/>
　不言以石投水善沒者能取之以水投水易牙能辨<lb/>
　之以心投心則善沒者不能取易牙不能辨也<lb/>
　咸感也彼此俱感故曰咸咸必徧必交惟正能之<lb/>
<pb n="2a"/>
　一感不再感者昏禮是也女爽士貮則不交而心離<lb/>
　柔上剛下謂三與上隂從隂陽從陽則并毗而相勝<lb/>
　相勝則相軋一上一下感道乃成<lb/>
　剛先柔男下女納隂者其陽之事乎<lb/>
　山澤通氣故化生萬物内止外說故調於人心<lb/>
象曰山上有澤咸君子以虚受人<lb/>
　山之草木生雲雨出者受澤也君子之衆流歸百美<lb/>
　集者受人也山澤通氣以山之虚受澤之潤惟虚故<lb/>
<pb n="2b"/>
　通不虚則不通矣故曰竅於山川若意見智識填塞<lb/>
　胷臆更無空虚地分何能有受<lb/>
初六咸其拇象曰咸其拇志在外也<lb/>
　一身自頂至踵無非感也然不過言行二端行起自<lb/>
　足言出於口下體艮艮為止時行時止艮之徳也上<lb/>
　體兊兊為口順天應人兊之符也故下三爻象足五<lb/>
　上象口四心居中以象言行之主<lb/>
　足所以行者也足㸃地時便有周渉六合之意生而<lb/>
<pb n="3a"/>
　桑弧蓬矢以射四方非謂安坐不動為是但起歩之<lb/>
　初情多躁迫此時歩歩務㝷實地上着脚一生方無<lb/>
　失足顛蹶之誤<lb/>
六二咸其腓凶居吉象曰雖凶居吉順不害也<lb/>
　二之附三猶腓之附脛脛欲前而腓先動二急於應<lb/>
　五然不能離三情雖急而勢尚阻得止宜止躁動無<lb/>
　益於進<lb/>
九三咸其股執其隨往吝象曰咸其股亦不處也志在<lb/>
<pb n="3b"/>
隨人所執下也<lb/>
　足之動自下起由拇而腓由腓而股拇腓欲動股亦<lb/>
　不能自禁三乃止之所以為止者拇不著吉凶腓吉<lb/>
　凶相半三獨示吝股漸近於心股動是坐時不定不<lb/>
　肯安處之意見心之無主故曰志在随人有感有應<lb/>
　理之常也若主随則僕妾厮役之事所執下矣<lb/>
九四貞吉悔亡憧憧往來朋從爾思象曰貞吉悔亡未<lb/>
感害也憧憧往來未光大也<lb/>
<pb n="4a"/>
　有心即有思人無不思的時節有思即有往来無思<lb/>
　者心之體思来思去本體原未嘗動但說到思時便<lb/>
　分岐路思而貞周公夜以繼日孔子慎思近思者是<lb/>
　也思而不貞李林甫之偃月堂章子厚之退思軒者<lb/>
　是也貞而入於不貞王介甫之爭新法張徳逺之議<lb/>
　北征者是也<lb/>
　往来是思之境因境者順逐境者馳無往来則心死<lb/>
　太往来則心亂故屈信相感而利生焉<lb/>
<pb n="4b"/>
　朱子曰事以義理斷之則是非當否再思而已審以<lb/>
　私意揣之則利害得䘮萬變而不窮叅看此爻貞者<lb/>
　義理之用也憧憧者私意之揣也<lb/>
　與思並出者朋乎随思俱到者從乎善舜利跖思之<lb/>
　朋也琴瑟戈矛思之從也<lb/>
　山虚而澤通焉心虚而思出焉常流者心之體欣暢<lb/>
　浹洽者心之用<lb/>
九五咸其脢无悔象曰咸其脢志末也<lb/>
<pb n="5a"/>
　博雅云胂謂之脢胂夾脊肉也今訓从此一云脢在<lb/>
　口下心上陸農師曰脢即喉中之梅核今謂之三思<lb/>
　臺注云脢居喉中動而迎飯食以燕此說近是正五<lb/>
　所居之位脢喉之出納所也不能通言語可無捫舌<lb/>
　之悔諸體雖無心然皆聽命於心脢則心之所不能<lb/>
　役也<lb/>
上六咸其輔頰舌象曰咸其輔頰舌滕口說也<lb/>
　上當兊口開處聲屬陽三陽之聲従此出口宜養黙<lb/>
<pb n="5b"/>
　然亦全閉住不得如人主之詔令三公之論道諫官<lb/>
　之風議君子之淑人皆口說之不容已者不可坐定<lb/>
　是吉是凶與初拇意同俱不著占言行君子所以動<lb/>
　天地聽命於思則擬之議之自成變化失不在咸在<lb/>
　滕耳滕者飛揚之意出而不返駟不及之矣陸敬輿<lb/>
　云以言動人所感已淺言又不切人誰肯動<lb/>
䷟<hi>巽下震上</hi>恒<lb/>
恒亨无咎利貞利有攸往彖曰恒久也剛上而柔下雷<lb/>
<pb n="6a"/>
風相與巽而動剛柔皆應恒恒亨无咎利貞久于其道<lb/>
也天地之道恒久而不已也利有攸往終則有始也日<lb/>
月得天而能久照四時變化而能久成聖人久于其道而<lb/>
天下化成觀其所恒而天地萬物之情可見矣<lb/>
　泰初之四初剛上居於四四柔下居於初<lb/>
　咸以少女配少男恒以長女配長男少則交感之情<lb/>
　濃長則相守之心逺<lb/>
　恒非執一不變之謂於中自有一條順利道理可以<lb/>
<pb n="6b"/>
　久者恒亦只是久久此件不錯自有通行無礙處此<lb/>
　便是正而利往恒若不亨且有咎必恒非所恒久不<lb/>
　於道者也恒之正直心為基感應為符至誠無息不<lb/>
　過不疚無惡以至靡争而天下平若錯認恒字執一<lb/>
　見為是挾書博塞歸於亡羊故此卦六爻無一著之<lb/>
　吉占者祇恐久不於其道耳<lb/>
　易筌云雷風相與雷動則風𤼵未嘗相離故曰恒若<lb/>
　言交助其勢則為益矣巽而動不可作順動順動則為<lb/>
<pb n="7a"/>
　豫愚謂順是見得道理如此便依他行將去巽則深<lb/>
　入理之精微故可以行權而為徳之制此豫與恒取<lb/>
　義之别<lb/>
　常人之情始未有不果勵者惟至事終精神必懈倦<lb/>
　而止於此接續不來故行之亦不能久即見有沮滯<lb/>
　不通之處不曰始則有終而曰終則有始見恒之道<lb/>
　永久不壊只是一脈先後聨貫不絶天地之道貞下<lb/>
　起元絶處逢生更無止息之日<lb/>
<pb n="7b"/>
　顧氏曰終為貞始即往守得正理有常即是終行得<lb/>
　正理出来便是始<lb/>
　咸言情恒亦言情可知恒即於感處見不是湛然虚<lb/>
　寂時候天降下民厥有恒性𤼵為情而後其恒可見<lb/>
　若性則本自常一無二不須更說久矣或云萬物有<lb/>
　情天地何以言情復見天地之心有心自然有情若<lb/>
　使天地無情造化亦㡬乎息矣萃亦言情謂其聚以<lb/>
　正也故亦言利貞亦言利往天地萬物之情貞是也<lb/>
<pb n="8a"/>
象曰雷風恒君子以立不易方<lb/>
　方者一定之矩雖變易無常此方却移動不得立在<lb/>
　方内方可出而四面應酬自能随方合節如人居室<lb/>
　出而營作還返歸舍乃有棲泊之處若立不於方偏<lb/>
　東即不見西倚南即不照北㳺於方外曠㝗之野茫<lb/>
　茫蕩蕩如何站立得定<lb/>
　楊敬仲曰雷風天下之至動疑不可言恒而恒有此<lb/>
　象此人之所甚疑而君子以為未始有動也孔子曰<lb/>
<pb n="8b"/>
　哀樂相生即風雷之至也而繼之曰正明目而視之<lb/>
　不可得而見也傾耳而聴之不可得而聞也夫哀樂<lb/>
　不可見不可聞其謂之未始或動孰曰不可未始或<lb/>
　動是不易方也此之謂立此之謂君子<lb/>
初六浚恒貞凶无攸利象曰浚恒之凶始求深也<lb/>
　居巽之初其性務入凡善入者見人無不施其營鑽<lb/>
　之巧兼之柔暗不能見㡬而作始合而遽求深雖以<lb/>
　四之正應猶不可動况其他乎蔡虚齋曰以常理求<lb/>
<pb n="9a"/>
　之謂言欲其聴施欲其報必竭其忠必盡其歡如此<lb/>
　非惟不塞所望而反逢彼之怒嫌由是起禍由是作<lb/>
　矣故凶而无攸利<lb/>
　王輔嗣曰求深窮㡳令物無餘漸以至此物猶不堪<lb/>
　而况始求深乎<lb/>
九二悔亡象曰九二悔亡能久中也<lb/>
　以九居二質本柔而用剛如俗云心慈性急者事激<lb/>
　於外未及細思所行不免誤於任氣事過旋即自悔<lb/>
<pb n="9b"/>
　久中者誤𤼵之時不失和柔本色尚有節制加之沈<lb/>
　潛自能詳審無失故悔可亡<lb/>
九三不恒其徳或承之羞貞吝象曰不恒其徳无所容<lb/>
也<lb/>
　居上下之際欲巽而入又欲動而出其徳不恒<lb/>
　羞是天理自然真心發現人之潔躬飭行盡從此念<lb/>
　做起九三有剛正之徳恒心本存人品自好第躁而<lb/>
　不能守常有徳而不能有恒耳緣他有徳故羞縁他<lb/>
<pb n="10a"/>
　不恒徳故若或進之以羞或者心中涊然自愧如有<lb/>
　以羞加之者非實有其人也所謂即此是惻隠之心<lb/>
　是也无所容亦是自已慚愧覺天地之大無所藏其<lb/>
　一身非剛正之人何能如此貞吝重無過也因其羞<lb/>
　而激之若亡為有虚為盈約為泰則亦無所用恥矣<lb/>
九四田无禽象曰久非其位安得禽也<lb/>
　田震象禽巽象<lb/>
　學志於道猶田之必志於禽爻位值四九雖能田四<lb/>
<pb n="10b"/>
　實无禽四隂位異端曲學總之隂道於此蒐求似有<lb/>
　得而不可謂之得也惟久於其道斯為真得九陽持<lb/>
　久之力有餘苐志向一差自認為是一生精力竭之<lb/>
　無用之地竟無撥轉之路深可惜也<lb/>
六五恒其徳貞婦人吉夫子凶象曰婦人貞吉從一而<lb/>
終也夫子制義從婦凶也<lb/>
　下體巽象婦上體震象夫五以隂處陽卦反下從乎<lb/>
　隂卦之陽故曰從婦<lb/>
<pb n="11a"/>
　五柔中與躁妄自用者異可謂之徳但居乃丈夫之<lb/>
　位以制義為職者恒則其柔無制一味㦏愞進退唯<lb/>
　諾無不聴之於人所謂無非無儀以順為正乃是妾<lb/>
　婦之道非夫子所宜有也<lb/>
　從一而終終者恒久意婦人之貞只是從更無他法<lb/>
　内助如姒如姜亦只是從從婦者以夫子而從順從<lb/>
　之婦道則牝雞晨鳴重人柄政凶於家而害於國勢<lb/>
　必至矣<lb/>
<pb n="11b"/>
　柔中之五如黄裳歸妹之類皆著吉繇此獨繫之凶<lb/>
　者柔中可時用不可為恒也大有之五戒之以威如<lb/>
　義可類見<lb/>
上六振恒凶象曰振恒在上大无功也<lb/>
　初為入主故浚上居動極故振<lb/>
　李氏曰振恒振動其恒也如宋時祖宗本有恒久法<lb/>
　度王安石以為不足法而紛更舊制是謂振恒<lb/>
　看大无功一語是振恒之人狹小前規本圖竪立勲<lb/>
<pb n="12a"/>
　業不知返貽國家生民之害不惟功不可得而且大<lb/>
　无功為戒深矣<lb/>
䷠<hi>艮下乾上</hi>遯<lb/>
遯亨小利貞彖曰遯亨遯而亨也剛當位而應與時行<lb/>
也小利貞浸而長也遯之時義大矣哉<lb/>
　一隂為姤尚似適然之遇至此進而二隂一箇已自<lb/>
　可畏又再添一箇来勢無中止此時宜於早遯遯則<lb/>
　身雖去而道自亨脫去世網何處不天寛地濶何等<lb/>
<pb n="12b"/>
　通泰隂進而使君子遯以避之原非小人之福小人<lb/>
　得志氣燄愈張凌暴之情益甚必天厭人怒禍敗旋<lb/>
　亦及之然孰與君子俱全之為利<lb/>
　隂至於二正與五應五乃正人領袖若推倒此人則<lb/>
　衆正一網打盡而國空矣司馬君實李伯紀之倫雖<lb/>
　去猶能再出以為君子表倡若陳竇之難株連蔓引<lb/>
　正人淪亡殆盡國社從之以此知遯之所全者大矣<lb/>
　二與五應據其本念原非欲與君子為難但邪人<lb/>
<pb n="13a"/>
　氣類相投欲排君子毎從君子所信之人身上用力<lb/>
　借正以攻正其謀最巧亦似天地安排此輩使従中<lb/>
　起以戕君子者非見㡬之明決策之勇者不能曰與<lb/>
　時偕行恐其緩而不及事也<lb/>
　遯之時義不但闗一身出處之閑實繫世道安危之<lb/>
　故<lb/>
　遯有髙舉㝠飛以避繒繳者亦有身遊朝市心在山<lb/>
　林者又有和光混跡處於小人之羣而心不亂以為<lb/>
<pb n="13b"/>
　正人慿藉者要其時之所處何如耳<lb/>
象曰天下有山遯君子以逺小人不惡而嚴<lb/>
　天不拒山山自不能近天君子不却小人小人自不<lb/>
　能近君子處湼而不淄在染而常净非以跡遯以心<lb/>
　遯也化小人為君子亦只此法<lb/>
初六遯尾厲勿用有攸往象曰遯尾之厲不往何災也<lb/>
　陸績云隂氣已至於二而初在其後故曰遯尾<lb/>
　遯而獨後禍己臨頭倉皇急遽之情轉覺其甚此時<lb/>
<pb n="14a"/>
　攸往動犯禍機徒益其困耳惟静待其事勢之定猶<lb/>
　或可免亦遯之一策也晦翁云遯尾厲到此時去不<lb/>
　迭了所以危厲而不可有所往<lb/>
六二執之用黄牛之革莫之勝說象曰執用黄牛固志<lb/>
也<lb/>
　二柔中黄牛象艮為手而性止執象<lb/>
　剛性躁多不能執能執者多是柔為他牽扯不斷柔<lb/>
　中故又執之堅而不肯變二非執中順乃用中順以<lb/>
<pb n="14b"/>
　為執也真實完全堅固一片隠遯之志功利名譽不<lb/>
　得其隙入之故莫之勝說<lb/>
　遯有二有無心於世而遯者有有志於世值勢不可<lb/>
　為而遯者二居中有應非無志於世獨以時當遯而<lb/>
　决去志盖見㡬明决而遯世无悶者也隂勢浸長時<lb/>
　局日變人非不知但乍浮乍沈欲行復止在門限上<lb/>
　立身者衆耳只為志之不固<lb/>
九三繫遯有疾厲畜臣妾吉象曰繫遯之厲有疾憊也<lb/>
<pb n="15a"/>
畜臣妾吉不可大事也<lb/>
　三與二乃隂陽消長之際将退未退繫遯之象三動<lb/>
　成坤坤為臣又艮為閽寺臣妾象三迫二隂宜為諸<lb/>
　陽屏蔽故云畜臣妾<lb/>
　小人之牽君子能使繫戀之深故遯者須是有斷腕<lb/>
　決蹯之勇方能一去不復回顧若為私情所繫呢呢<lb/>
　而不能舍必至墮坑落塹而不成其遯筭来病根只<lb/>
　在一繫字上故有疾而厲但用之以畜臣妾則可耳<lb/>
<pb n="15b"/>
　臣妾二隂也畜止之使不得上凌君子因其有繫而<lb/>
　開之以衛正之路也與包有魚義同<lb/>
　憊疾甚而羸之貌象其戀戀不能自振出處大事既<lb/>
　濡忍不能決但能止之使不能上凌亦可矣<lb/>
九四好遯君子吉小人否象曰君子好遯小人否也<lb/>
　四應初亦與隂為耦剛明之人以義制欲便能毅然<lb/>
　割去故不中小人機辟乃君子之事知好而又知遯<lb/>
　者君子也若小人則知好而不復知遯矣<lb/>
<pb n="16a"/>
九五嘉遯貞吉象曰嘉遯貞吉以正志也<lb/>
　五與二應二是新進之隂戈矛未起亦且機芽未兆<lb/>
　知其勢之必然而先時決去非但君子莫測其㡬即<lb/>
　小人亦莫解其故盖與世未有忤端而自遂去志無<lb/>
　所繫亦無所好故曰嘉遯遯之貞也二之志固猶有<lb/>
　把持之心五之志正全冺髙蹈之轍<lb/>
上九肥遯无不利象曰肥遯无不利无所疑也<lb/>
　上去柔益逺髙而無應又居嘉遯之上故稱肥遯肥<lb/>
<pb n="16b"/>
　者疾之反心廣體胖睟面盎背有道之象也與山澤<lb/>
　之臞自别寵辱不驚治亂不涉尚羊萬物之外更復<lb/>
　何疑<lb/>
䷡<hi>乾下震上</hi>大壯<lb/>
大壯利貞彖曰大壯大者壯也剛以動故壯大壯利貞<lb/>
大者正也正大而天地之情可見矣<lb/>
　陽雖進氣分數只可適中過猶不及總之未善泰三<lb/>
　陽中數進而四陽則陽勢太盛矣故為壯壯非君子<lb/>
<pb n="17a"/>
　所宜惟約之以正則壯而不壯不壯以勢而壯以理<lb/>
　乃為大者之利今人只為誤将壮字認為好境故全<lb/>
　局皆差剛以動剛字亦是兩頭話用壯用罔皆剛也<lb/>
　聖人不是喜其壯正憂其壯耳壯則許多衰謝光景<lb/>
　只在目前故别無美辭而止以貞之一義救之<lb/>
　遯小利貞小者利於貞也大壯利貞大者利於貞也<lb/>
　聖人以小貞止邪而以大貞維壯<lb/>
　陽主生生生者天地之心情乃心之發由復至壯天<lb/>
<pb n="17b"/>
　地之心盡發而為情矣故於一陽見天地之心於四<lb/>
　陽見天地之情情發而中節謂之禮故非禮弗履<lb/>
象曰雷在天上大壯君子以非禮弗履<lb/>
　立天下之正位是甚大氣力方能至此雷震而隂翳<lb/>
　皆消性動而非僻盡退所謂自勝者强<lb/>
　畏天之威于時保之君子淵黙之中有雷聲焉雷動<lb/>
　而千門萬戸自開三百三千皆從此出<lb/>
　知非禮易弗履非禮難不能自勝其私則足亦有不<lb/>
<pb n="18a"/>
　由心的時節須到實實弗履地位方可名之曰壮<lb/>
初九壯于趾征凶有孚象曰壯于趾其孚窮也<lb/>
　陽剛居初如位之卑而欲與國家之大計如事之始<lb/>
　而欲圖速就之功名急性向前萬無可遂之理盖自<lb/>
　信時之壯力之壯全不度勢之可否不知凌越之無<lb/>
　功淺嘗之必僨也因過信而致凶故曰征凶有孚<lb/>
九二貞吉象曰九二貞吉以中也<lb/>
　貞者救其舉事之失中者原其宅心之平<lb/>
<pb n="18b"/>
九三小人用壯君子用罔貞厲羝羊觸藩羸其角象曰<lb/>
小人用壯君子罔也<lb/>
　卦體似兊象羊三前四一陽當前象藩應上上為角<lb/>
　上隂爻故羸其角觸藩者用壮象也<lb/>
　罔者不揣事理不察時勢似掩了雙目而行惘惘然<lb/>
　視天下事皆若無有不足闗其心目者不曰君子用<lb/>
　壮而曰君子用罔君子身處壮中不是用壮乃為壮<lb/>
　所用耳如此則君子與小人兩相角逐无復是非邪<lb/>
<pb n="19a"/>
　正之别矣故曰小人用壯君子罔也甚之也亦惜之<lb/>
　也<lb/>
　壯三即遯四故二爻皆設君子小人二義一以儆小<lb/>
　人一以危君子<lb/>
九四貞吉悔亡藩決不羸壯于大輿之輹象曰藩決不<lb/>
羸尚往也<lb/>
　四本是坤坤為大輿坤進為震震為大塗故壯于大<lb/>
　輿之輹四前五上皆坼故決而不羸<lb/>
<pb n="19b"/>
　四陽進之爻陽而處隂似乎不貞惟其處隂而剛不<lb/>
　甚故可勉之以至於貞貞則吉而用罔之悔亡矣車<lb/>
　得輹而行輹壯而後車行無阻<lb/>
　大輿人之所載壯不用之於凌轢人而用之以乘載<lb/>
　人此善用其壮者<lb/>
六五䘮羊于易无悔象曰䘮羊于易位不當也<lb/>
　易音亦與埸同田畔地也周禮一易之地休一嵗復<lb/>
　種又縣師註云郊内謂之易郊外謂之莱五位震震<lb/>
<pb n="20a"/>
　為菑畬互乾乾為國又為郊易盖牛羊牧地也旅上<lb/>
　位離象牛動亦為震故取象同<lb/>
　卦至六五四陽已過諸陽皆恃壮喜於觝觸至五而<lb/>
　剛狠之性亡若䘮失其壯者隂居陽位不免有悔但<lb/>
　居中而剛不過性剛情柔不至亢戾而有用罔之悔<lb/>
　五之免悔為其剛心不勝弱氣非能調劑柔之<lb/>
　用以協於中也故於失壯之爻發不可不壯之義曰<lb/>
　位不當盖至五壯勢已衰與四陽所處不同若失壯<lb/>
<pb n="20b"/>
　而至於靡何能乗時以圖建立<lb/>
上六羝羊觸藩不能退不能遂无攸利艱則吉象曰不<lb/>
能退不能遂不詳也艱則吉咎不長也<lb/>
　上處卦極象不能退質本隂柔故不能遂<lb/>
　決藩初意欲一決便開直前無阻不知角反為藩所<lb/>
　制而不能遂進退兩無據矣既不能退遂恐其智困<lb/>
　力竭持之不堅或至降伏小人與之打成一陣則大<lb/>
　者漸至消滅而不復有君子世界矣故教之以艱艱<lb/>
<pb n="21a"/>
　者以退為進即詳審之意不詳於先猶可審度圗維<lb/>
　於後也咎不長決以終無退而不遂之理聖人於四<lb/>
　陽爻戒其壯於二隂爻又虞其壯之不終扶陽之情<lb/>
　於此畢見<lb/>
䷢<hi>坤下離上</hi>晉<lb/>
晉康侯用錫馬蕃庶晝日三接彖曰晉進也明出地上<lb/>
順而麗乎大明柔進而上行是以康侯用錫馬蕃庶晝<lb/>
日三接也<lb/>
<pb n="21b"/>
　晉日出而物進故以進為義觀四之五柔進上行又<lb/>
　進則為離如日之升康古注美也安静和樂曰康又<lb/>
　五達之衢曰康衆所往也康侯言侯徳之美坤為馬<lb/>
　為衆象馬蕃庶在離之下象錫離日在上晝之日坤<lb/>
　臣道日君徳故順而麗乎大明<lb/>
　明出地上所謂太陽出清風𤼵隂翳全消太平清霽<lb/>
　景象君之禮臣錫馬而至蕃庶晝日而至三接正惟<lb/>
　君有明徳如日之升臣以順承如地之下故能有此<lb/>
<pb n="22a"/>
　遭遇侯而際此又千古僅見盛美之事故曰康侯<lb/>
象曰明出地上晉君子以自昭明徳<lb/>
　幽都之日明本非虧𤾉谷之日明非始現人心如日<lb/>
　祇因氣習汙染以致光彩埋沒自徳自昭本然真體<lb/>
　呈露鏡體自明慧心自照元無所施滌除拂拭之功<lb/>
　像抄云晉自昭明夷用晦以出地之明自昭以入<lb/>
　地之明涖衆彼有明於察人闇於反巳者何以為君<lb/>
　子<lb/>
<pb n="22b"/>
初六晉如摧如貞吉罔孚裕无咎象曰晉如摧如獨行<lb/>
正也裕无咎未受命也<lb/>
　初應四四互坎居險初不見信象罔孚初居坤體土<lb/>
　性緩而含宏象裕<lb/>
　居下宜摧不正致摧救摧莫若正守正莫若裕不能<lb/>
　裕而急於求信則迎合之謀自媒之路無所不趨而<lb/>
　不能行正矣獨行正謂摧如之時獨有行正可以免<lb/>
　摧遂進既未受命雖有急性無所用之耳<lb/>
<pb n="23a"/>
六二晉如愁如貞吉受兹介福于其王母象曰受兹介<lb/>
福以中正也<lb/>
　二之應為五五互坎為加憂二五俱隂故愁如二隂<lb/>
　同徳故受福五君位而隂居之故象王母<lb/>
　未受命故可以不愁而裕晉則受命不得不愁矣世<lb/>
　道偌大擔子挺身出来承當任重則愁隕越眷厚則<lb/>
　愁報稱朝乾夕惕何念可以放過愁生於晉亦惟有<lb/>
　二之臣以愁居晉而後王母可以無憂<lb/>
<pb n="23b"/>
　人求食於其母五有徽柔之徳人之母也二以順而<lb/>
　承之盖行君之惠以致之下者二也侯徳之美何以<lb/>
　加此此所謂順而麗乎大明者介福即錫庶三接之<lb/>
　類<lb/>
六三衆允之悔亡象曰衆允之志上行也<lb/>
　坤為衆土徳為信允之象<lb/>
　六三如何見得為衆所信晦翁云晉時三隂皆欲上<lb/>
　進三之處地較近也盖三乃衆隂之長三進則罔孚<lb/>
<pb n="24a"/>
　者孚而愁者不愁矣上行之志衆之所同故允<lb/>
九四晉如鼫䑕貞厲象曰鼫䑕貞厲位不當也<lb/>
　四互艮象為䑕又互坎坎為穴䑕之所以匿貪<lb/>
　翟元云晝伏夜行貪猥無己故云貪而畏人詩鼫䑕<lb/>
　鼫䑕無食我黍愚按鼫䑕田間大䑕盖竊祿傷物之<lb/>
　象人臣自畜馬乗以上皆有不畜之戒奪民利以傷<lb/>
　天道故周官六計貫之以亷貪黷為官閑大僇此則<lb/>
　大貪在位吮剥民膏而屏逐所宜先及者貞厲言必<lb/>
<pb n="24b"/>
　危也<lb/>
六五悔亡失得勿恤徃吉无不利象曰失得勿恤往有<lb/>
慶也<lb/>
　五卦之所以為晉者萬物皆仰其照雖以隂居之而<lb/>
　其悔亡君心如當空之日無不被其照臨雖無邪妄<lb/>
　别情之牽而於失得之間不免營營動念一團虚明<lb/>
　靈照便如微雲淡霧往来其際不免為之翳蔽盖英<lb/>
　明之主求治之情偏急耳無為之為其為更精不治<lb/>
<pb n="25a"/>
　之治其治更逺如乘馬者後則恐不及人先則恐為<lb/>
　人所及心在於人而不在馬必至馬敗轅僨謹控銜<lb/>
　正轡筴調於馬志而適於馬體自然千里可致故曰<lb/>
　往有慶<lb/>
上九晉其角維用伐邑厲吉无咎貞吝象曰維用伐邑<lb/>
道未光也<lb/>
　進而至上無餘地矣求進尚不休止是晉其角也角<lb/>
　其可進乎祇見往無復之矣伐邑正為其角逐之情<lb/>
<pb n="25b"/>
　無復可往惟用以伐其自邑又甚於失得之恤矣躁<lb/>
　急之人獨鍾戾氣一片爭心無往而非敵國所至輙<lb/>
　與人角短競長總為貪心所使往無所遂則反而内<lb/>
　攻盖其剛戾之性如此聖人懼之以危知危則躁心<lb/>
　自歛也處明極而曰未光明甚而返成暗與晦而明<lb/>
　者異故有伐邑之事<lb/>
䷣<hi>離下坤上</hi>明夷<lb/>
明夷利艱貞彖曰明入地中明夷内文明而外柔順以<lb/>
<pb n="26a"/>
蒙大難文王以之利艱貞晦其明也内難而能正其志<lb/>
箕子以之<lb/>
　明入地中為地所掩有似於傷而有不傷者存不然<lb/>
　則厥旦東昇者何物故以境言為明夷以用言為晦<lb/>
　其明明而顯用之順道也順故易明而晦用之逆道<lb/>
　也逆故艱<lb/>
　文主之難闗國運之興亡箕子之難在骨肉之疑妬<lb/>
　此大難内難之别然文王以臣道受夷事以柔順其<lb/>
<pb n="26b"/>
　明處止紂一人不見他人未嘗不見也箕子以懿親<lb/>
　受夷艱以守正其明處非但不令紂見而亦不令人<lb/>
　見矣總之所遇者夷而所用者晦其道未嘗異也<lb/>
　易範兩部大經典行之萬世如日月並耀然皆從難<lb/>
　中得之使當受夷之時其明少有虧減其志稍有欹<lb/>
　邪何能發出這段開天闢地羲禹未發的道理<lb/>
象曰明入地中明夷君子以蒞衆用晦而明<lb/>
　用晦而明與晦其明不同晦其明藏其明於不用也<lb/>
<pb n="27a"/>
　晦而明是晦以行其明闇闇汶汶則不明察察皦皦<lb/>
　則不祥故明而以晦行之<lb/>
　事上用晦人知之蒞下用晦人莫之知也蒞下固用<lb/>
　晦蒞衆尤不可不用晦我以一目視人以衆目視則<lb/>
　一目之視窮矣我視衆必有不盡衆視我則無不窺<lb/>
　欲以一人之明敵衆人之明不勝也惟以晦用明晦<lb/>
　無窮明亦無窮故自暗視明者明而自明視暗者昏<lb/>
　嚮明而治自暗視明此用晦之法<lb/>
<pb n="27b"/>
初九明夷于飛垂其翼君子于行三日不食有攸往主<lb/>
人有言象曰君子于行義不食也<lb/>
　初體離離為鳥離火炎上象于飛垂其翼初在下也<lb/>
　初應四四象主人<lb/>
　飛而垂其翼傷雖淺可以去矣三日不食不遑食也<lb/>
　即接淅而行之意四初之所主如主顏讎由主司城<lb/>
　貞子之主四與初皆宜去者此時患害将至四尚未<lb/>
　覩其倪怪其去之太早不免有言然君子之行義不<lb/>
<pb n="28a"/>
　返顧遑恤人言雖以主人之親不喻其逺舉之意亦<lb/>
　不計矣<lb/>
六二明夷夷于左股用拯馬壯吉象曰六二之吉順以<lb/>
則也<lb/>
　初為足二居足上象股左股非便於用者傷猶輕也<lb/>
　二坎體於馬為薄蹄動則為乾乾為良馬象馬壯用<lb/>
　拯馬壯言用拯則須馬之壯者盖決其速去之意<lb/>
　皎皎白駒縶之維之不可得矣又拯之而用壯是何<lb/>
<pb n="28b"/>
　其情之急也穆生云今不去楚人将鉗我於市見之<lb/>
　早矣時行則行謂之順可速而速謂之則初之去決<lb/>
　以義二之去律以則時當明夷無可淹留之理<lb/>
九三明夷于南狩得其大首不可疾貞象曰南狩之志<lb/>
乃大得也<lb/>
　上居上位南狩者畋而去害之事冬獵曰狩日行南<lb/>
　陸為南狩易解云以臣伐君假言曰狩天王狩于河<lb/>
　陽為君諱曰狩此為臣諱亦曰狩大首言獸之大者<lb/>
<pb n="29a"/>
　觀此黄鉞太白之事書之此爻矣不可疾貞則觀兵<lb/>
　孟津之會是也<lb/>
　周公以為大得志表弔民伐罪之心孔子以為未盡<lb/>
　善存千古君臣之義<lb/>
六四入于左腹獲明夷之心于出門庭象曰入于左腹<lb/>
獲心意也<lb/>
　坤為腹四入坤體象晦離火為心四已過離象出干<lb/>
　令升曰一為室二為戸三為庭四為門過三而四故<lb/>
<pb n="29b"/>
　曰出門庭看節二不出門庭可見<lb/>
　心在腹内入左腹晦地得其心晦而明矣室有重閬<lb/>
　心有天㳺明不因夷而晦者心也又云室無戸牖婦<lb/>
　姑勃谿得門庭而出則明不受夷矣微子不頋行遯<lb/>
　故獲自靖之心<lb/>
六五箕子之明夷利貞象曰箕子之貞明不可息也<lb/>
　此卦獨以上為君盖夷至上而極無復可往自五以<lb/>
　下皆受其夷者五處最近為地本是君位故不言臣<lb/>
<pb n="30a"/>
　而以王室之懿親當之卦曰艱貞此不言艱設戒則<lb/>
　以為艱說到箕子身上自是拚了此身受其囚繫安<lb/>
　然處之不為艱矣夷其身不能夷其心如日在地其<lb/>
　光不滅故曰明不息<lb/>
上六不明晦初登於天後入于地象曰初登于天照四<lb/>
國也後入于地失則也<lb/>
　明可使晦晦不可使明上非無明只是不自明其晦<lb/>
　耳夷是晉之反對晉時離在坤上原其始故曰初下<lb/>
<pb n="30b"/>
　照於坤故曰照四國吾生不有命自天豋天之狂態<lb/>
　如此故始於夷人而終於自夷君有君則臣有臣則<lb/>
　臣順則故拯壯而遄去君失則故負愆而入地<lb/>
　楊龜山曰三仁在紂非獨夫也三仁去則天下不以<lb/>
　為君矣愚謂四遯五奴坤全體毁壊止存上之在上<lb/>
　豈非獨夫<lb/>
䷤<hi>離下㢲上</hi>家人<lb/>
家人利女貞彖曰家人女正位乎内男正位乎外男女<lb/>
<pb n="31a"/>
正天地之大義也家人有嚴君焉父母之謂也父父子<lb/>
子兄兄弟弟夫夫婦婦而家道正正家而天下定矣<lb/>
　㢲長女離中女二四為上下卦主柔而居正女貞之<lb/>
　象利女貞主家之丈夫刑家有法能化女徳為貞非<lb/>
　女之自貞也全卦五為家之主伯剛健中正能刑其<lb/>
　家使梱内之女不預外政無鳴牝司晨小君映簾之<lb/>
　事女之貞五使之也齊家壼政為先故女正先於男<lb/>
　正<lb/>
<pb n="31b"/>
　闗雎稱淑女窈窕窈窕二字義取幽閑便是貞字様<lb/>
　子<lb/>
　男不正無以唱女女不正不肯從男便是天翻地覆<lb/>
　男女正則知始作成兩得其分隂陽㑹和氣通宇宙<lb/>
　無此無以成宇宙自清寧奠位以來義本如此故有<lb/>
　天地而後有萬物有夫婦而後有父子君臣天地本<lb/>
　無缺䧟此義何時消歇<lb/>
　為男女正乃天地之大義故治家者當以義制恩義<lb/>
<pb n="32a"/>
　有分辨裁制主嚴凡父母皆君二五中正始得稱嚴<lb/>
　君君嚴以治家家嚴以承君故曰家人有嚴君焉惟<lb/>
　嚴斯與天地之義符而不至於恩勝<lb/>
　父子兄弟夫婦只是一箇空名却各有實實當脩的<lb/>
　道理乃是真父真子真兄弟真夫婦人各自盡於名<lb/>
　方稱故父父子子兄兄弟弟夫夫婦婦此是人人做<lb/>
　得家家行得家正天下焉得不定舜底豫而天下化<lb/>
　只是能使家正從身上做起<lb/>
<pb n="32b"/>
象曰風自火出家人君子以言有物而行有恒<lb/>
　馬季長曰木生火火以木為家故曰家人愚按木生<lb/>
　火火復生風生為母子配為夫婦比和為兄弟於家<lb/>
　人之道備<lb/>
　火出風歘然有聲然必傅之於物不傅之於物則火<lb/>
　不見矣故言必有物薪盡則火傳火寄體於物而流<lb/>
　行於空中傅木則然木灰而火在故行有恒<lb/>
　言有物行有恒還是嚴治自身乃為嚴君於此見天<lb/>
<pb n="33a"/>
　地之大義<lb/>
初九閑有家悔亡象曰閑有家志未變也<lb/>
　初動為艮艮為門又為止閑象<lb/>
　家之法謂之閑人皆有家使家之人越於吾之閑雖<lb/>
　家不為吾有矣初是有家之始機智未起淫僻未生<lb/>
　依然淳樸之初此時即以剛治之似乎有悔因其防<lb/>
　閑得早以致家無失徳何悔不亡諺所謂教兒嬰孩<lb/>
　教婦初來正是閑之於其未變<lb/>
<pb n="33b"/>
六二无攸遂在中饋貞吉象曰六二之吉順以㢲也<lb/>
　一隂居二陽之中象在中饋<lb/>
　中饋大抵祭養賔客飲食之事内則所記備矣詩曰<lb/>
　無非無儀惟酒食是議无攸遂則内言不出於外可<lb/>
　知在中饋則綦履不即於堂可知婦徳至此順之至<lb/>
　也是謂女正位乎内<lb/>
九三家人嗃嗃悔厲吉婦子嘻嘻終吝象曰家人嗃嗃<lb/>
未失也婦子嘻嘻失家節也<lb/>
<pb n="34a"/>
　三居下卦之上象家之長重剛不中象嗃嗃<lb/>
　家人嗃嗃與琴瑟塤箎異矣但能令家人嚴憚不至<lb/>
　媟䙝而生凟亂治家只是一箇節如初之閑於未變<lb/>
　上之有孚而威乃為中節嗃嗃似乎太嚴然曰不失<lb/>
　又指嘻嘻之失以反証之益見治家之法用和不如<lb/>
　用嚴故號之曰嚴君<lb/>
六四富家大吉象曰富家大吉順在位也<lb/>
　四承乘應皆陽陽實象富又為㢲主㢲近利市三倍<lb/>
<pb n="34b"/>
　張氏曰記云父子篤兄弟睦夫婦和家之肥也肥即<lb/>
　富義<lb/>
　順在位乃是有物有恒正内正外以順天地之大義<lb/>
　陸象山曰人家興替在理義不在富貴假令貴為卿<lb/>
　相富等崇愷而人無理義正為家替若簞食瓢飲肘<lb/>
　見纓絶而人有理義正為家興<lb/>
　陽主義隂主利凡理之未着於事為義既着於事而<lb/>
　功效見為利如張忠定公云公事未落文字以前屬<lb/>
<pb n="35a"/>
　陽既落文字以後屬隂即此意但義利既判利之一<lb/>
　字遂有義内義外之分世人多錯認耳如利用安身<lb/>
　之利即精義入神之義以富家為主利恐非金鎞開<lb/>
　眼之法<lb/>
九五王假有家勿恤吉象曰王假有家交相愛也<lb/>
　人主最可憂者在宫闈之内不在殿庭之外假有家<lb/>
　可勿恤矣君必有家而後可以有國有天下無憂者<lb/>
　其惟文王乎有家者亦惟文王乎<lb/>
<pb n="35b"/>
　聖主而得賢配雖是天作之合還由刑于有法求以<lb/>
　寤寐式以肅雝篤周祐而對天下良非偶也<lb/>
　勿恤無相畏也謂之交相愛如唐之中髙始以色嬖<lb/>
　卒之受制宫闈可云交相愛否<lb/>
上九有孚威如終吉象曰威如之吉反身之謂也<lb/>
　三以剛居剛威而厲矣上剛居柔威發於信故家可<lb/>
　終嗃嗃可防閑於暫若永祚保世非反身不可反身<lb/>
　者正内以正外從自身上做起有物有恒以為家則<lb/>
<pb n="36a"/>
　不則夫子未出於正不免相夷之患<lb/>
　一家男宜健女宜順二以順主中饋四以順主富家<lb/>
　俱脩隂教於内女之正也而四陽外脩陽教則閑於<lb/>
　初嗃於三威於上皆以健為義惟五用愛然曰假有<lb/>
　家則主先主唱乃丈夫制義之事分别男女大義最<lb/>
　為明了或曰父母皆稱嚴君爻何以女止有順義無<lb/>
　嚴義在婦道曰順在母道曰嚴貞静淑慎順即是嚴<lb/>
　如中饋富家不嚴如何成得<lb/>
<pb n="36b"/>
䷥<hi>兊下離上</hi>睽<lb/>
睽小事吉彖曰睽火動而上澤動而下二女同居其志<lb/>
不同行說而麗乎明柔進而上行得中而應乎剛是以<lb/>
小事吉天地睽而其事同也男女睽而其志通也萬物<lb/>
睽而其事類也睽之時用大矣哉<lb/>
　目不相視曰睽一云目少睛也離為目下乗兊金故<lb/>
　睛少初見惡人三見輿上見豕皆以目見為義以非<lb/>
　正見故<lb/>
<pb n="37a"/>
　睽二象與未濟同異而不相向曰睽異而不相用曰<lb/>
　未濟<lb/>
　睽與家人皆以二隂為主家人二隂得正故情順而<lb/>
　和睽二隂不正故情乖而離二女不同行自其同居<lb/>
　時已挾分携之意一腔心事全在所適之家與乍睽<lb/>
　而可冄合者異此見跡睽非睽而志睽為甚<lb/>
　像抄曰凡君臣朋友性格不同如上火下澤志趨不<lb/>
　同如二女同居者皆睽之義<lb/>
<pb n="37b"/>
　卦備三善而止於小事吉分崩離析之勢已難復合<lb/>
　聨屬補救止於如此雖有斡旋之能進取之據英賢<lb/>
　之助終不能混一天下如蜀之鼎足宋之偏安只可<lb/>
　名之小事<lb/>
　睽之時不言義而言用不以睽為睽而善用之睽時<lb/>
　即合機也如五味之相調如烏附之攻毒皆得用睽<lb/>
　之力<lb/>
象曰上火下澤睽君子以同而異<lb/>
<pb n="38a"/>
　同而異如儒行云同弗與異弗非與其所可與不必<lb/>
　同乎已非其所可非不必異乎已是即此意<lb/>
　彖言異而同象言同而異可見睽之時儘有用處<lb/>
初九悔亡䘮馬勿逐自復見惡人无咎象曰見惡人以<lb/>
辟咎也<lb/>
　來自損卦三本陽變隂䘮乾之馬今四隂變陽成坎<lb/>
　坎亦為馬與初為應象勿逐自復離火有燄難犯又<lb/>
　為戈兵應四離體象見惡人<lb/>
<pb n="38b"/>
　馬所以行者孤孑無與䘮其馬矣然兩剛合力自足<lb/>
　以濟彼此之勢俱孤勢必相就故勿逐自復性質純<lb/>
　剛之人疾惡多至太甚雖云獲同徳之交亦宜寛非<lb/>
　族之拒盖因所處之勢在睽所以辟咎非其心也以<lb/>
　不睽合睽亦是睽時之用合如此<lb/>
九二遇主于巷无咎象曰遇主於巷未失道也<lb/>
　震為大塗艮為徑路二動成震互艮大塗而有徑路<lb/>
　象巷二比三避三而後遇五<lb/>
<pb n="39a"/>
　主在于巷四門未闢居幽深委曲之内不是重門洞<lb/>
　開氣象遇之於巷異於幣聘形求者矣但二五君臣<lb/>
　之分已定前有阻礙即間道求通竭蹶從王忠貞懇<lb/>
　切之心尤可想見雖事渉旁行不為枉道求合<lb/>
六三見輿曵其牛掣其人天且劓无初有終象曰見輿<lb/>
曵位不當也无初有終遇剛也<lb/>
　三互坎坎為車為曵三居坎下畫象輿曵離為牛前<lb/>
　與四比象掣兊為刑又上體離為戈兵刑在上體象<lb/>
<pb n="39b"/>
　天劓<lb/>
　其人輿中之人也見輿曵牛掣又見輿中之人天而<lb/>
　且劓人遭刑僇而至黥其額截其鼻身體傷殘不成<lb/>
　人矣上見三為二四所曵所掣疑其變志失守惟見<lb/>
　滿面無非瘡痏全不成箇人様疑之深也但三乃位<lb/>
　之所值不幸原其本心未嘗為曵掣所動事久自明<lb/>
　卒與上之剛遇遇剛言剛心之人猜狠難釋而卒得<lb/>
　輿之遇故喜其有終<lb/>
<pb n="40a"/>
九四睽孤遇元夫交孚厲无咎象曰交孚无咎志行<lb/>
也<lb/>
　四體離互坎中虚中實皆有孚象故象交孚<lb/>
　四與初本非相知之深亦無相承之分時方孤立無<lb/>
　心乍遘而意氣偶同歡然深相結納戮力推誠可與<lb/>
　之共濟時艱矣然當睽隔時以無故合若猜間興而<lb/>
　風波起則有孚不終初志阻矣張陳之凶終其明鍳<lb/>
　也故厲乃无咎<lb/>
<pb n="40b"/>
六五悔亡厥宗噬膚往何咎象曰厥宗噬膚往有慶也<lb/>
　卦象噬嗑故曰噬膚<lb/>
　二為宗子之家相故得稱宗胡氏曰二言遇主尊之<lb/>
　也五言厥宗親之也三為膚二與三非心合常有絶<lb/>
　三之意故云噬膚往則二必絶三以應五共往而濟<lb/>
　睽矣<lb/>
　鄧氏曰同人于宗同時母開畛域之塗厥宗噬膚睽<lb/>
　時當存繫屬之誼<lb/>
<pb n="41a"/>
上九睽孤見豕負塗載鬼一車先張之弧後說之弧匪<lb/>
宼婚媾往遇雨則吉象曰遇雨之吉羣疑亡也<lb/>
　三互坎坎為豕豕在澤上象負塗坎為車又為鬼看<lb/>
　既未濟兩伐鬼方皆離伐坎破幽為明之意一云坎<lb/>
　為狐狐執心不定妖鬼所乘坎又為弓為雨弧矢以<lb/>
　威天下取諸睽張弧欲伏睽也<lb/>
　從上視三先看是坎故備現諸怪而張弧後知說體<lb/>
　故盡消羣疑而遇雨<lb/>
<pb n="41b"/>
　四之睽孤孤以人左右皆隂無與為耦上之睽孤孤<lb/>
　以已執念多疑横生妄見<lb/>
　睽離互坎既未濟離坎合火為水滅出眀入幽出人<lb/>
　入鬼矣多疑之人正是水勝火搖漾靡定眼前幻出<lb/>
　空華故生鬼見<lb/>
　<lb/>
　<lb/>
　易義古象通卷五<lb/>
</p>
<p>
</p>
  </div>
</body>
</text>
</TEI>
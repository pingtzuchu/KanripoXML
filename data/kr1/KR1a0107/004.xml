<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易義古象通卷四</head> <lb/>
    <p>
<pb n="1a"/>
欽定四庫全書<lb/>
　易義古象通卷四<lb/>
　　　　　　　　　　　　明　魏濬　撰<lb/>
䷖<hi>坤下艮上</hi>剥<lb/>
剥不利有攸往彖曰剥剥也柔變剛也不利有攸往小<lb/>
人長也順而止之觀象也君子尚消息盈虚天行也<lb/>
　鄭康成曰隂氣侵陽上至於五萬物零落故謂之剥<lb/>
　一陽在上五隂剥之還返於地為歸根復命之始陽<lb/>
<pb n="1b"/>
　氣一回萌蘖自生化機循環自無斷絶之候<lb/>
　一陽尚存正人命脈賴此一綫未絶但盛衰之勢既<lb/>
　不相敵惟須韜光匿跡以待邪炎之衰自有起而推<lb/>
　援之者若往而與之角必為其所欲為犯羣小之鋒<lb/>
　而觸其忌彼將得而甘心焉陽氣於此而盡剥之勢<lb/>
　成矣<lb/>
　柔遇剛猶有兩踦之勢柔變剛必使君子盡化為小<lb/>
　人而後快小人之心事如此<lb/>
<pb n="2a"/>
　觀象象即盈虚消息之象觀天象之行順而止之止<lb/>
　生於觀有幾先之見故能存此陽脈以為後起之端<lb/>
　剥不利往曰順止復利往曰順行君子一行一止皆<lb/>
　本諸天道不是自已私心所造<lb/>
象曰山附于地剥上以厚下安宅<lb/>
　附地之山不是本然地下山體乃崩陁而下者故曰<lb/>
　剥山髙地卑反附於地如民以附君為正君反附民<lb/>
　太阿倒持冠履失所便是亂道<lb/>
<pb n="2b"/>
　民地象君之宅也民得其所則不震不騫君亦託之<lb/>
　以自固厚下則宅自安安危之故原不在民若以私<lb/>
　恩自結於民而使之附猶為伯者之事<lb/>
　地能載山亦能剥山民能載上亦能剥上故知山之<lb/>
　所以失其髙則宅不可以不安知地之所以失其載<lb/>
　則下不可以不厚周家基業纒綿八百而始基静民<lb/>
　厚下之所致也故曰髙以下為基<lb/>
初六剥牀以足蔑貞凶象曰剥牀以足以滅下也<lb/>
<pb n="3a"/>
　卦一陽上亘五隂俱坼下峙象牀<lb/>
　小人要去君子皆從其居止安處撼動則自然立脚<lb/>
　不定遜避而去牀所以為安也無人君側且不能安<lb/>
　其身况有摇之者乎<lb/>
　千尺之隄潰於蟻穴無罪而戮民則士可以徙滅下<lb/>
　君子便託足無所是以見幾而作<lb/>
六二剥牀以辨蔑貞凶象曰剥牀以辨未有與也<lb/>
　鄭康成曰足上稱辨謂近膝之下屈則相近申則相<lb/>
<pb n="3b"/>
　逺故謂之辨辨分也以牀言辨在笫足之間是牀梐<lb/>
　也<lb/>
　蘓傳曰君子之於小人不疾其有丘山之惡而幸其<lb/>
　有毫髪之善蔑貞者絶滅無餘而後凶可必也若猶<lb/>
　有餘則君子自其餘而懐之矣<lb/>
六三剥之无咎象曰剥之无咎失上下也<lb/>
　三辨之上膚之下枕簟之間君子所託以安者衆隂<lb/>
　之中獨與上應上不能為君子屏蔽下不至為小人<lb/>
<pb n="4a"/>
　操戈故止曰剥之居剥之時無剥之心故无咎<lb/>
　君子疑其黨隂小人嫌其獨異故上下俱失<lb/>
六四剥牀以膚凶象曰剥牀以膚切近灾也<lb/>
　羣隂剥陽似隨其力量大小分定去做初以足輕輕<lb/>
　摇動使不安其位二以辨則有遷謫斥逐之事矣至<lb/>
　四則剥膚禍不可言求一完身自全之處亦不可得<lb/>
　至此則天厭人怒小人之禍亦不旋踵矣建寜開成<lb/>
　之季可為小人深戒<lb/>
<pb n="4b"/>
六五貫魚以宫人寵无不利象曰以宫人寵終无尤也<lb/>
　一隂自姤上至於五象貫魚詩衆維魚矣隂多之象<lb/>
　五為羣隂之長是小人之尤如何便肯降服君子剥<lb/>
　之勢自足辨以至於膚剥之力已竭威已殺無可復<lb/>
　容其剥於此有悔禍之心焉轉而奉順君子以徼寵<lb/>
　靈此悔心之萌君子用其控御之時也君子見羣隂<lb/>
　之來汕汕然如魚之貫不復鼔鬛翻瀾之意遂以御<lb/>
　宫人之法御之不懐其舊不借以權示之以寵愛得<lb/>
<pb n="5a"/>
　其歡心而止羣隂亦遂圉圉屈首以聽其命而頓忘<lb/>
　剥之之心是隂與陽兩利之道故无不利<lb/>
上九碩果不食君子得輿小人剝廬象曰君子得輿民<lb/>
所載也小人剝廬終不可用也<lb/>
　艮為果又為宫象廬坤為輿廬輿宅牀同一象也隂<lb/>
　陽大分陽上隂下故隂為輿陽為廬<lb/>
　人無所棲託則不能以自立此君子小人之所同也<lb/>
　君子得其所載小人得其所庇而後各即於安故君<lb/>
<pb n="5b"/>
　子而遇小人其來也則乗而載之小人則不然一遇<lb/>
　君子惟求剥去之而後已小人而去君子之庇茫茫<lb/>
　無可棲泊之所祇自剥其廬而已君子視小人如宅<lb/>
　如輿措之得所而君子之身安小人視君子不知其<lb/>
　為廬必以剥之為快卒之置身無所然而小人終不<lb/>
　悟也<lb/>
　一果在上剥落於下則萌生而為復其所以能生者<lb/>
　仁也故剥言膚而復言心膚潰而心存可剥者膚不<lb/>
<pb n="6a"/>
　可得而剥者心也<lb/>
䷗<hi>震下坤上</hi>復<lb/>
復亨出入无疾朋來无咎反復其道七日來復利有攸<lb/>
往彖曰復亨剛反動而以順行是以出入无疾朋來无<lb/>
咎反復其道七日來復天行也利有攸往剛長也復其<lb/>
見天地之心乎<lb/>
　荀慈明曰陽起初九為天地心萬物所始為天地先<lb/>
　舊云自坤而復為入自復而乾為出愚意止就本卦<lb/>
<pb n="6b"/>
　言曰出入是由出而入也自姤以後是遯陽漸出外<lb/>
　至是入而來復出入无疾進退適得其度不為隂疾<lb/>
　所乗<lb/>
　易凢言朋皆連數爻或是隂或陽此言朋五隂之象<lb/>
　與坤朋來同義朋來隂順陽也自下連上為魚貫自<lb/>
　上連下為朋來剥柔變剛是欲變君子為小人復朋<lb/>
　來是欲化小人為君子<lb/>
　雷發聲則出收聲則入總是生意流通故无疾反而<lb/>
<pb n="7a"/>
　復其道只在生路上行動不是死殺的計較七日來<lb/>
　復謂之天行行以天也故曰復反也又曰窮上反下<lb/>
　爻止於六七則六數已周再起凡言七日者凖此<lb/>
　李鼎祚曰剥卦陽氣盡於九月之終十月純坤用事<lb/>
　坤盡則陽復來隔坤一卦六爻故言七日來復一云<lb/>
　五月一隂生至此凢歴七月如豳詩一之日二之日<lb/>
　古人通呼月為日<lb/>
　有往故有復復只是情於復觀之天地之心可見<lb/>
<pb n="7b"/>
　五隂剥陽已有無陽之勢陽止以民御之視為不識<lb/>
　不知即此以留碩果之種五隂尚盛能容一陽之來<lb/>
　陽便以朋待之謂其可化可誨即此便是天地之心<lb/>
象曰雷在地中復先王以至日閉闗商旅不行后不省<lb/>
方<lb/>
　些子地上容得幾許若不求本領不返内照只是貨<lb/>
　殖伎倆販賣生涯耳主人不在裏面檢㸃却向外邉<lb/>
　四向廵察總之玩物喪志俱闗頭錯處<lb/>
<pb n="8a"/>
　以剥為宅見人心之危不可無轉危為安之所以復<lb/>
　為闗見道心之微不可失即微即著之幾<lb/>
初九不逺復无祗悔象曰不逺之復以脩身也<lb/>
　剥上碩果不食至此種子落地復起生意陽方剥於<lb/>
　上即復於下故曰不逺復祇適也无祇悔如人認得<lb/>
　自家宅舍還居於内不向他處東撞西撞如云窮子<lb/>
　認父猶是適於悔途<lb/>
　道不可離如何逺得不逺亦只是謹獨功夫無間耳<lb/>
<pb n="8b"/>
　一陽之復即是獨境從道上起念獨時自不放過<lb/>
六二休復吉象曰休復之吉以下仁也<lb/>
　初一陽既復二乃休養之時㣲茫善端容不得矯揉<lb/>
　造作不休息反傷其和下仁如下種之下其蒔之也<lb/>
　若子其置之也若棄是也剥曰果復曰仁一仁復生<lb/>
　萬果果不落則仁不出須是剥爛得浄而後可以復<lb/>
　生故剥稱滅下復言下仁<lb/>
　薛氏曰後世不知脩身故亦不知親賢之法<lb/>
<pb n="9a"/>
六三頻復厲无咎象曰頻復之厲義无咎也<lb/>
　隂居陽位而處動極失位故不常動極故能改人心<lb/>
　惟危頻復是危處求安不能遽脫之意居安乃深造<lb/>
　之功已至若頻復正在危境如日月之至違時尚多<lb/>
　二休復優游以俟自化三是助長有急遽忙迫之意<lb/>
六四中行獨復象曰中行獨復以從道也<lb/>
　王輔嗣曰前後各二隂四處其中履得其位而應於<lb/>
　初獨有所復故曰中行獨復<lb/>
<pb n="9b"/>
　反復其道道脈循環終無斷絶之日於此而復故初<lb/>
　曰脩身脩身以道初位是陽氣之回四與之應惟道<lb/>
　是從非從初從道也從初猶是朋從從道乃為真復<lb/>
六五敦復无悔象曰敦復无悔中以自考也<lb/>
　坤厚象敦與敦臨敦艮同上動變坤也<lb/>
　五去初逺近不得下仁逺不得從道以其居上體之<lb/>
　中受中獨厚自與道味相投凝注不舍此性之之聖<lb/>
　從未發之中做出中節之和者自考與自成自道同<lb/>
<pb n="10a"/>
　㫖<lb/>
　无祗悔是入德之事止言无悔身體本來潔浄如鏡<lb/>
　之明原無障翳<lb/>
上六迷復凶有灾眚用行師終有大敗以其國君凶至<lb/>
于十年不克征象曰迷復之凶反君道也<lb/>
　坤國土之象卦主初象君李鼎祚曰坤先迷又為衆<lb/>
　象師坤數十乾無十坤無一凢言十坤終之象<lb/>
　覺即不迷如眼中障障去便能見物復以自知天君<lb/>
<pb n="10b"/>
　失主故迷就迷求復雖復猶是迷境像抄云人不到<lb/>
　見天地之心總謂之迷不迷亦非容易<lb/>
　用行師本是去惡之心只為迷中舉事知之不透便<lb/>
　做的不好着數一差到底敗壊連自家主人翁也拚<lb/>
　得箇沒着落了<lb/>
　觀復卦辭與上爻辭聖人喜陽之回與惡隂之迷厥<lb/>
　情具見<lb/>
䷘<hi>震下乾上</hi>无妄<lb/>
<pb n="11a"/>
无妄元亨利貞其匪正有眚不利有攸往象曰无妄剛<lb/>
自外來而為主于内動而健剛中而應大亨以正天之<lb/>
命也其匪正有眚不利有攸往无妄之往何之矣天命<lb/>
不祐行矣哉<lb/>
　遯三之初故曰剛自外來而為主于内以初視三三<lb/>
　居外觀失牛之象可見<lb/>
　无妄何故尚有不正无妄只言一㸃純樸真心未及<lb/>
　執事與人者何若雖有亨道要須合之於正金真必<lb/>
<pb n="11b"/>
　入匡範水真必就防隄寒真暑真亦有伏隂伏陽不<lb/>
　是天地正氣必正乃是无妄非謂我本無心便可莽<lb/>
　莽撞撞以遊於世也无妄而不貞莊周之學其弊似<lb/>
　此如佛氏四諦中一任字聖賢脚跟須尋實地上踏<lb/>
　着不踏實地一步不可行聖人於无妄卦中提出斯<lb/>
　義卦曰眚又曰不利傳曰何之矣又曰行矣哉為人<lb/>
　喫𦂳不厭重言之不欲人為無用之學問也<lb/>
　為此間有正不正之二路故止曰无妄玩一其字是<lb/>
<pb n="12a"/>
　除去正之一路且不說而特言不正之弊如此<lb/>
　心是自家主人何為却從外來祇因前此為妄所據<lb/>
　私妄既退但見一真為主似乎至此方得歸舍的見<lb/>
　原日所藏無限珍寳全副家筵皆是已物驅役臧獲<lb/>
　應接賓客已物已有更何内外之别乃知一内一外<lb/>
　是義非真聖人提醒迷情之權教也<lb/>
　動健是執事之正剛應是與人之正亦只為宅有主<lb/>
　翁主張裁決故能使之一一恰當<lb/>
<pb n="12b"/>
　无妄心之體貞性之德事心之法莫要定性存心養<lb/>
　性所以事天所以立命<lb/>
象曰天下雷行物與无妄先王以茂對時育萬物<lb/>
　无妄是宇宙生理充滿六合天之生物物之有生乗<lb/>
　是氣必具是理然必夜半一聲雷震方能透入胚胎<lb/>
　根荄之内今真心沈沒軀殻已乆不是一畨猛省動<lb/>
　奮安得千門萬戸豁然開闗使此一㸃靈機透露於<lb/>
　外但此雷聲却在淵黙之地從起處起聽於無聲乃<lb/>
<pb n="13a"/>
　其法也<lb/>
　天之生物以時先王之育物以茂對茂草盛貌只是<lb/>
　一腔生意蓊鬰蓬勃隨處普萌不任枯槁之意<lb/>
初九无妄往吉象曰无妄往吉得志也<lb/>
　无妄不往非濟世之學利往與往何之正不嫌於言<lb/>
　往初九往吉是應世初心不失又得其正故以為得<lb/>
　志无妄之往為得志則知用盡無窮機械祇自墮苦<lb/>
　惱陣中耳<lb/>
<pb n="13b"/>
　无妄而往是任天之行原无有妄何有无妄无妄之<lb/>
　往何之矣知有无妄也无妄往吉併無无妄是以得<lb/>
　吉<lb/>
六二不耕穫不菑畬則利有攸往象曰不耕穫未富也<lb/>
　二象田震體象稼隂爻象未富<lb/>
　耕未有不思穫菑未有不思畬總是利心所使不耕<lb/>
　穫不菑畬只是行其應行之事原非圖利於始計利<lb/>
　於終者世却将耕穫菑畬四字拆開以故紛紛未了雖<lb/>
<pb n="14a"/>
　云利往初心原非為往若云耕而自穫菑而自畬妄<lb/>
　根終未除盡<lb/>
六三无妄之灾或繫之牛行人之得邑人之灾象曰行<lb/>
人得牛邑人灾也<lb/>
　三來居初失牛之象初三易位艮而成震震為足<lb/>
　為大塗從人位來象繫牛而行人得之三變為隂有<lb/>
　所失矣故象邑人之灾<lb/>
　此爻有二失一則有繫之失繫者以為已有而欲其<lb/>
<pb n="14b"/>
　無失也不知天下之事惟不私其已則無所不容持<lb/>
　之愈急而去之愈逺故君子藏天下於天下不以為<lb/>
　已有也一則有求之失失於此而必欲求之於此其<lb/>
　意未始不以為无妄也然卒至於大妄故君子不為<lb/>
　刻舟求劍知執跡之求終無益於得也<lb/>
　二以不耕而利四以固有而貞而三獨以繫而求失<lb/>
　之為有富之心而不知其固有也<lb/>
九四可貞无咎象曰可貞无咎固有之也<lb/>
<pb n="15a"/>
　人世榮枯得喪皆不是自家屋裏事即惠迪而吉亦<lb/>
　可來可去之物獨一片真心不為世靡不為情染歴<lb/>
　榮枯得喪而不能増損者是吾固有可以貞之而守<lb/>
　不能守此自喪家珍<lb/>
九五无妄之疾勿藥有喜象曰无妄之藥不可試也<lb/>
　侯果曰位正居尊為无妄貴主百姓有過在予一人<lb/>
　為无妄之疾下皆不妄則不治自愈<lb/>
　治強國用緩治弱國用振國亂用重國平用輕皆因<lb/>
<pb n="15b"/>
　其不足而藥之<lb/>
　五乾剛中正邪氣不干居尊位小病魔不能入下與<lb/>
　二應元氣本自流行通暢無礙此而有疾直無因之<lb/>
　疾可弗藥矣不可試者無病而投藥餌即為妄也舜<lb/>
　不誅有苗而苗服周不戮頑民而頑化此勿藥有喜<lb/>
　之驗<lb/>
　像抄云二不耕穫透過功利闗三失牛透過災禍闗<lb/>
　五勿藥透過生死闗初往吉脫然三闗之外故得志<lb/>
<pb n="16a"/>
　有用藥不中疾者亦有疾不下藥者皆由不識脈理<lb/>
　之故五是六脈調故可勿藥脈理者何紀綱法度與<lb/>
　君臣之志同道合是也<lb/>
上九无妄行有眚无攸利象曰无妄之行窮之灾也<lb/>
　无妄則吉利災眚喜咎舉不入其胷次矣聖人一一<lb/>
　舉之以為應何者正恐失貞不行為无妄累也故一<lb/>
　則曰无妄行有眚无攸利一則曰无妄之往何之矣<lb/>
　直言无妄更不下一轉語正誼而後可言不謀利明<lb/>
<pb n="16b"/>
　道而後可言不計功也<lb/>
　三繫牛失牛故災上是騎驢覔驢故行有眚總是有<lb/>
　意為无妄之過目本自明眚是外障眚去則目疾自<lb/>
　除故五勿藥而上有眚有意於无妄即妄也<lb/>
䷙<hi>乾下艮上</hi>大畜<lb/>
大畜利貞不家食吉利涉大川彖曰大畜剛健篤實輝<lb/>
光日新其德剛上而尚賢能止健大正也不家食吉養<lb/>
賢也利涉大川乃應乎天也<lb/>
<pb n="17a"/>
　下體乾中爻兌震上體艮乾兌食震震食艮自内及<lb/>
　外象不家食震木乘兌澤象涉川<lb/>
　大畜畜之大也畜養也止也吾身德性為大學問功<lb/>
　夫只為此用時時温養宻宻脩證總是養其大者如<lb/>
　脩鍊家養出一㸃真丹應世濟人用之自然不竭利<lb/>
　貞者學之時醇駁兼收外道異端皆所不廢的然趨<lb/>
　向却尋正路上走步步還照性體以故學雖博尚有<lb/>
　審問慎思明辨之功而後學歸於正方謂之大涵養<lb/>
<pb n="17b"/>
　記云君子仕則不稼出而治人則食於人言及不家<lb/>
　食即所謂難得而易禄其近人有如此也涵養至此<lb/>
　正是經濟實學可以作世津梁涉川何有不利艮乃<lb/>
　成始成終之卦仕之始學之終也<lb/>
　内既剛健外又篤實闇然之光自不可掩正為盖藏<lb/>
　得宻許多新鮮光景愈畜愈盛若淺薄浮露一泄便<lb/>
　盡焉得日日復有新境<lb/>
　能止能健止以居正健以行正<lb/>
<pb n="18a"/>
　應天獨指五於理未確下體乾而巽應之只還他一<lb/>
　箇應天便了天者時也學問成就到此又出而享禄<lb/>
　得君正當為天下受此承載䜿立大事業以應之度<lb/>
　諸時當如此爾<lb/>
象曰天在山中大畜君子以多識前言往行以畜其德<lb/>
　山外之天易知山中之天難見挖去尺土即有尺天<lb/>
　亦未見山如何占了天之虚空地分學問至於天而<lb/>
　後為大<lb/>
<pb n="18b"/>
　德只是心前言往行出自古人之心不過先得我心<lb/>
　者多識正為養德至於德之成時却又用不多了正<lb/>
　是因博反約之學君子所以善養其天也若不為畜<lb/>
　德而徒事多識如食不消又復取食貪求不已填塞<lb/>
　虚靈祇成得一博洽多聞小小家數全於性天無補<lb/>
　賜之貨殖不如回之屢空以此<lb/>
初九有厲利已象曰有厲利已不犯災也<lb/>
　初初受止有欲前之意四初用止懐力遏之心故厲<lb/>
<pb n="19a"/>
　甚於說而已甚於艱貞<lb/>
　初遇四二遇五正遇着不相容之人作意以相阻抑<lb/>
　初試步而即見危端二知幾而先自說輹皆自止不<lb/>
　進免為人之所畜二无尤最為髙着初不犯亦脫危<lb/>
　機所謂既明且哲以保其身者耶<lb/>
九二輿說輹象曰輿說輹終无尤也<lb/>
　二三乾體乾為圜圜行方止故皆象輿<lb/>
　輿兩說皆見於畜皆在乾體見幾明決不及於難惟<lb/>
<pb n="19b"/>
　乾健能之記云可親而不可刼可近而不可迫可殺<lb/>
　而不可辱儒之剛毅有如此者若到反目時節所持<lb/>
　雖正已落第二着矣輻與輹亦自有别輻車下直木<lb/>
　輪所以轉者所謂三十軸共一轂輻說則車不可行<lb/>
　矣輹者車下伏兎紖之所附說輹行止掣頓自由非<lb/>
　人之所能尼說輻之受畜者深說輹之受畜者淺<lb/>
九三良馬逐利艱貞日閑輿衛利有攸往象曰利有攸<lb/>
往尚合志也<lb/>
<pb n="20a"/>
　下體乾中爻震以乾良馬逐乾作足之馬並驅而進<lb/>
　宜無難矣兩賢恊力恐有恃才輕忽之意戒三艱貞<lb/>
　艱貞云何日閑輿衛三者是已良馬既閑任以堅輿<lb/>
　加之衛從何往而非天衢閑輿衛只是自家轡□按<lb/>
　得熟自家力量承得起自家䕶持得宻不至走作故<lb/>
　攸往而利不但合力實由合志<lb/>
六四童牛之牿元吉象曰六四元吉有喜也<lb/>
　牛豕皆隂屬故四象牛五象豕童牛艮為童也艮為<lb/>
<pb n="20b"/>
　止又有牿與豶意<lb/>
六五豶豕之牙吉象曰六五之吉有慶也<lb/>
　牿童豶牙總是治之於早隨其淺深各下制伏之手<lb/>
　四純用德禮牿之未能觝觸之先五叅用刑政裁其<lb/>
　能為蹢躅之性四視五為計獨豫五視四其法更備<lb/>
　四喜而五慶喜者喜其用畜之跡忘慶者慶其收畜<lb/>
　之效大也<lb/>
上九何天之衢亨象曰何天之衢道大行也<lb/>
<pb n="21a"/>
　下體乾乾為天上體艮艮為徑路路在天上象天之<lb/>
　衢何與荷同負也艮又為背負何之象<lb/>
　上陽剛有重力又居畜極負荷斯世之重以遊天衢<lb/>
　之上如行坦途綽然一無阻礙如童牛如豕牿豶皆<lb/>
　可不用閑輿衛至此亦無所事矣王道蕩蕩無偏無<lb/>
　黨大道為公之世也故曰道大行<lb/>
　畜兼養止二義止其不善即以養之於善曰牿曰豶<lb/>
　非必誅殺而去之也特以伏其妨物之性而歸之馴<lb/>
<pb n="21b"/>
　耳至於上聖人若欣然喜曰今而後得偕之於大道<lb/>
　也王者以善養人童蒙有教成人有造五禮六樂以<lb/>
　節其性七教八政以防其淫非罪深過重不在衆棄<lb/>
　之列皆欲養而之善其民亦自革非心黙還於善陵<lb/>
　僣争奪之念俱消如遊康莊大道彼此往來坦然無<lb/>
　礙後世導之不得其方制之不中其要繁刑迭起智<lb/>
　故愈滋小而羅織之網興大而干戈之難作嗔蛇怒<lb/>
　獸充斥道路宇宙之大投足無所還而思伊耆華胥<lb/>
<pb n="22a"/>
　之化不亦逺哉<lb/>
䷚<hi>震下艮上</hi>頤<lb/>
頤貞吉觀頤自求口實彖曰頤貞吉養正則吉也觀頤<lb/>
觀其所養也自求口實觀其自養也天地養萬物聖人<lb/>
養賢以及萬民頤之時大矣哉<lb/>
　卦體内虚外實下止上動皆象頤中爻兩坤坤地也<lb/>
　萬物皆致養焉頤所以致養也<lb/>
　養之有益於人人之所共知也若養不以正則如不<lb/>
<pb n="22b"/>
　時之賜予嬖倖之恩澤以之養人而人不見為恩是<lb/>
　以君子有傷惠之戒又如醇醲之召疾屢儛之喪儀<lb/>
　以之自養而已不受其福是以君子有伐德之戒<lb/>
　鄭康成曰觀頤觀其養賢與不肖也頤中有物曰口<lb/>
　實觀其求口實之物而貪亷之情可别李鼎祚曰口<lb/>
　實實事可言震聲也實物可食艮成也<lb/>
象曰山下有雷頤君子以慎言語節飲食<lb/>
　艮東北方之卦乃雷既收聲陽氣未出而司生育之<lb/>
<pb n="23a"/>
　候<lb/>
　人之漏洩元精而出與招納外毒而入必經於頤惟<lb/>
　言語飲食二者雷在山下陽氣藏而未動於此養之<lb/>
　而後夜半一聲物之生意乘焉太音希聲天地之元<lb/>
　聲肇於斯太羮無味天地之至味起於斯必節之於<lb/>
　無所節而慎之於無所慎而後見君子之養若止以<lb/>
　箝口塞兌為養適足伐其和而已不得謂之養矣<lb/>
初九舍爾靈龜觀我朶頤凶象曰觀我朶頤亦不足貴<lb/>
<pb n="23b"/>
也<lb/>
　卦體離象龜居初下伏象龜之不食朶動也如花朶<lb/>
　之垂有動摇之象初居動體之下象朶頤<lb/>
　陽實故能養隂虚故受陽之養初上二陽四隂之所<lb/>
　待以養者也初自有餘祇為居下自有餘而自不知<lb/>
　見四之養反不勝動情而舍之以從焉龜是有知之<lb/>
　物非㝠頑不靈者舍靈龜而觀朶頤為利欲所昬不<lb/>
　覺喪失其所守是自貴而自賤之非人賤之也故曰<lb/>
<pb n="24a"/>
　亦不足貴<lb/>
　四教初舍則不應表之靈龜四教初觀亦不應自名<lb/>
　朶頤總是利欲迷人旁觀者似為四或召之耳不然<lb/>
　人心自有靈龜舍之而觀朶頤非情也<lb/>
六二顛頤拂經于丘頤征凶象曰六二征凶行失類也<lb/>
　上體艮象丘<lb/>
　以上養下謂之常上反求養於下則顛矣人謂上實<lb/>
　生我而反浚我以生謂之不經然既不足以養人矣<lb/>
<pb n="24b"/>
　則不免於求養於人無交而求而民莫之與也則往<lb/>
　而求上勢又逺而不及如二者上下兩無所遇歸於<lb/>
　失養而已<lb/>
六三拂頤貞凶十年勿用无攸利象曰十年勿用道大<lb/>
悖也<lb/>
　十年坤象數之極也<lb/>
　三不中正上與之應上欲養而三不就似為自守之<lb/>
　正然失有為之時甘於終身沈晦無補世道何利之<lb/>
<pb n="25a"/>
　有我不言禄禄亦不及去之可也禄及而以拂為髙<lb/>
　君子不貴故養未及而干之與養已及而迯之其為<lb/>
　拂同人莫不飲食也知味者鮮<lb/>
六四顛頤吉虎視眈眈其欲逐逐无咎象曰顛頤之吉<lb/>
上施光也<lb/>
　體艮艮為虎王輔嗣云四應初處正察其所養則養<lb/>
　陽觀其所養則養正<lb/>
　以四視初初有可食之德四之所欲食者好之不啻<lb/>
<pb n="25b"/>
　口出矣眈眈之視其視也明逐逐之欲其欲也切傾<lb/>
　心結納而肺腑相屬以此自上而施養賢及民施之<lb/>
　光也虎之貪去龜之靈逺矣養以正雖貪如虎而不<lb/>
　以為咎養以不正雖靈如龜而適以為賤<lb/>
六五拂經居貞吉不可涉大川象曰居貞之吉順以從<lb/>
上也<lb/>
　五隂止體不能養人虚中比上故能任人<lb/>
　拂經矣何以曰貞陽施自上理之常也隂德而執此<lb/>
<pb n="26a"/>
　為常則無以及民矣故以拂之為正人知順之為順<lb/>
　而不知拂之為順以所從者上之陽也<lb/>
　為相者祇為不肯認一顛字故下士之節踈為君者<lb/>
　祇為不肯認一拂字故虚己之風邈不知不顛不可<lb/>
　以得士不拂不可以任相故知拂之為順而顛之為<lb/>
　正者而後能養賢以及民<lb/>
上九由頤厲吉利涉大川象曰由頤厲吉大有慶也<lb/>
　卦惟二陽司養初居下時位皆不如上故由頤獨歸<lb/>
<pb n="26b"/>
　之上人皆就上求食百計調劑舉從兢業中出天下<lb/>
　之頤由上上之頤又由於心厲不為厲慶之源也五<lb/>
　不自養故不可涉大川上代五養故利涉大川有上<lb/>
　之涉則五可以不涉五涉適為馮河之勇上涉乃為<lb/>
　濟川之舟<lb/>
　頤下爻皆凶上三爻皆吉下動而上止也此可以識<lb/>
　頤之道<lb/>
䷛<hi>巽下兌上</hi>大過<lb/>
<pb n="27a"/>
大過棟橈利有攸往亨彖曰大過大者過也棟橈本末<lb/>
弱也剛過而中巽而說行利有攸往乃亨大過之時大<lb/>
矣哉<lb/>
　卦是坎體坎為棟四陽居中象棟二隂居初終為本<lb/>
　末本末弱是左右撑持之人不得其力<lb/>
　棟橈吾將壓焉安能坐待其壓支撐維持之計必不<lb/>
　容己故大過之世利有事不利安居王輔嗣曰大過<lb/>
　大者乃能過也危而不持則將焉用故利往乃亨<lb/>
<pb n="27b"/>
　大過之失在不均不足不能輔有餘惟損有餘補不<lb/>
　足則大者不過而得其平往者所以致其均也<lb/>
　過非剛大弗勝然剛而不中則以過益過矣巽察盈<lb/>
　虚之理兌恊人情之宜故非常之世有非常之功<lb/>
象曰澤滅木大過君子以獨立不懼遯世无悶<lb/>
　澤滅木不是横流汎濫之水乃水行至澤停瀦不漂<lb/>
　木而止滅木木因澤漫澤消而木如故故獨立不懼<lb/>
　木漫於澤不因澤而枯故遯世无悶一云初在卦初<lb/>
<pb n="28a"/>
　難未涯也宜不懼上居卦外不與其過宜遯<lb/>
　衆扶不懼易獨立不懼難暫晦无悶易終遯无悶難<lb/>
　獨立而負擔當之勇故砥柱可以迴狂瀾遯世而懐<lb/>
　不染之心故一絲可以繫九鼎<lb/>
初六藉用白茅无咎象曰藉用白茅柔在下也<lb/>
　初位下象藉巽柔木又為白象白茅<lb/>
　凡物之貴者必有所藉而後安四陽之重惟藉初以<lb/>
　承之初而為茅之弱歟則不足勝初而為茅之柔且<lb/>
<pb n="28b"/>
　潔歟則勝之矣故初象茅茅雖薄而為用重大過之<lb/>
　顛而不顛初之力也<lb/>
九二枯楊生稊老夫得其女妻无不利象曰老夫女妻<lb/>
過以相與也<lb/>
　凢木生近水者楊也澤過木則漫滅木在水中無不<lb/>
　毁者惟楊可生巽為楊中爻乾陽過而老象枯楊巽<lb/>
　兌皆女二巽體居初故象女妻上兌體居上故象老<lb/>
　婦<lb/>
<pb n="29a"/>
　稊稚也後生為稊其字從弟管子云長其兄而去其<lb/>
　弟接木者舊樹必以新枝接之初隂柔稚正含生發<lb/>
　之性二陽過之始取以自濟故可以救其過而還於<lb/>
　中和<lb/>
　枯楊生稊於死中得活路老夫女妻從絶處遇生機<lb/>
　王輔嗣曰以陽處隂能過其本而救其弱處過以此<lb/>
　無衰不濟老過則枯少過則稚以老分少則稚者長<lb/>
　以稚分老則枯者榮此過以相與之義<lb/>
<pb n="29b"/>
九三棟橈凶象曰棟橈之凶不可以有輔也<lb/>
　四陽皆木二五近隂故稱楊三四居中故稱棟<lb/>
　太剛則折宜於柔克初同體上正應皆無補救之能<lb/>
　祇有將順其過而已曰不可以有輔還是自家所為<lb/>
　已甚若知自制即韋弦可佩何不可收爕友之功而<lb/>
　虞善柔之損<lb/>
九四棟隆吉有它吝象曰棟隆之吉不橈乎下也<lb/>
　四與上同體與初為應所處正與三同三太剛而折<lb/>
<pb n="30a"/>
　四却以剛居柔得爕和之用故棟隆吉同室之中一<lb/>
　橈一隆得失具見有它則吝有它斯橈乎下矣<lb/>
九五枯楊生華老婦得其士夫无咎无譽象曰枯楊生<lb/>
華何可乆也老婦士夫亦可醜也<lb/>
　隂居上隂之老而生道息與初隂之稚者異二比初<lb/>
　隂故萌生於下而得稊五比上隂故萌生於上而得<lb/>
　華又二巽體主生五兌體主殺<lb/>
　枯楊生華生意浮於上而將絶矣萎可立待以五之<lb/>
<pb n="30b"/>
　力而不能使枯者復榮所處之過與過而不得補救之<lb/>
　人時使之也大過之時自有大過一段功業可圖而<lb/>
　君驕臣謟以聽時之自過良可醜也<lb/>
　四陽居隂位者利居陽位者不利過而有以制其過<lb/>
　棟之所以隆也過而益之以過棟之所以橈也<lb/>
上六過涉滅頂凶无咎象曰過涉滅頂不可咎也<lb/>
　頂首也澤滿至上故滅頂正澤滅木之象<lb/>
　過涉至於滅頂將有所救也勢不可救力不能救而<lb/>
<pb n="31a"/>
　以身犯其災其凶可惜而其過涉之心可原此所謂<lb/>
　拚命必死非從井之救也彭咸之沈屈原之從誰得<lb/>
　而咎之<lb/>
　君臣義重則身為輕滅頂之凶激於義不得復愛其<lb/>
　身自是經常之理大過主於行權爻却以經正之道<lb/>
　終權即經也此知反經之說為謬<lb/>
　處一室之中必棟與本末相稱而後成其為室亦必<lb/>
　老少夫婦相宜而後成其為居君臣上下之間一有<lb/>
<pb n="31b"/>
　偏重則本末之勝棟與不勝棟總歸於傾少之得老<lb/>
　與老之得少老夫之得妻與不得妻總歸於敗<lb/>
䷜<hi>坎下坎上</hi>坎<lb/>
習坎有孚維心亨行有尚彖曰習坎重險也水流而不<lb/>
盈行險而不失其信維心亨乃以剛中也行有尚往有<lb/>
功也天險不可升也地險山川丘陵也王公設險以守<lb/>
其國險之時用大矣哉<lb/>
　虞翻曰水性有常消息與日月應按潮汐灑然如期<lb/>
<pb n="32a"/>
　而至曰汛汛信也象孚坎又象心水盈科放海行者<lb/>
　水之性也<lb/>
　習坎前水既去後水又來此是流水不是停滯死水<lb/>
　水流行於巉巖曲峽之中如其險阻之勢與之洄洑<lb/>
　轉折以遂其性之善下故善行險者莫如水使處險<lb/>
　者皆如水何妨於險故平不足以見水至於險而後<lb/>
　水之真性見平不足以見君子至於處險而後君子<lb/>
　之真心見<lb/>
<pb n="32b"/>
　世路﨑嶇一身都是受險之處維心能不受險處險<lb/>
　之中而險不能入遊險之外而險賴以平故曰維心<lb/>
　亨<lb/>
　蘓傳曰所遇有難易而未嘗不志於行者水之心也<lb/>
　物之窒我者有盡而是心無已終必勝之故水之至<lb/>
　柔而能勝物者以心通也<lb/>
象曰水洊至習坎君子以常德行習教事<lb/>
　逝者之行不舍晝夜新故相代而機未嘗停君子觀<lb/>
<pb n="33a"/>
　盈虚之故以為心之不息似之故消自心之險莫如<lb/>
　德德行以常則念念天理而成章有必達之機消人<lb/>
　心之險莫如教教事以習則事事凖繩而世道無横<lb/>
　潰之勢<lb/>
　司馬温公云水之流也習而不已以成大川人之學<lb/>
　也習而不止以成大賢故君子以常德行習教事<lb/>
初六習坎入于坎窞凶象曰習坎入坎失道凶也<lb/>
　坎中小穴曰窞<lb/>
<pb n="33b"/>
　流而不盈水之道也入于坎窞則入而不出失流行<lb/>
　之性矣沈淪於小數遺笑於望洋自甘墮落坑塹寜<lb/>
　復有注江赴海之日<lb/>
九二坎有險求小得象曰求小得未出中也<lb/>
　二是入險中求出險者剛中不為險困故求之而小<lb/>
　有得得而謂之小得正二之翼翼小心處能為大於<lb/>
　其細者險不在大人不躓於山而躓於垤小得即大<lb/>
　得之基如挖土得泉涓涓不已即成江河豈可忽於<lb/>
<pb n="34a"/>
　其小<lb/>
　未出中正好於險中幹事視險如夷故求之而有得<lb/>
六三來之坎坎險且枕入于坎窞勿用象曰來之坎坎<lb/>
終无功也<lb/>
　曰終无功是三亦於險裏圖功者行有尚隨險之形<lb/>
　變通以求濟胷中何等從容自在故能有功來之坎<lb/>
　坎則倉皇急遽心中不得亨㤗惟覺此身之隨觸皆<lb/>
　險而已拯之不能避之不得險而且枕何以有功<lb/>
<pb n="34b"/>
六四樽酒簋貳用缶納約自牖終无咎象曰樽酒簋貳<lb/>
剛柔際也<lb/>
　凢言酒者皆坎缶震之象也坎為隠伏為通自牖是<lb/>
　隠伏中得通之意<lb/>
　貳副也禮有副樽約約束如箴規之類<lb/>
　樽酒簋貳禮之簡者用缶則簡而質矣居險中全是<lb/>
　昬黒境界如坐暗室得一線光明照入室内便覺爽<lb/>
　然故相求之情甚急自坎窞深處討出一箇透明孔<lb/>
<pb n="35a"/>
　竅是六四苦心為五處直以誠心相照不事繁縟一<lb/>
　得之是片言之當皆足效其靖獻范少伯之於勾踐<lb/>
　李鄴侯之於德宗足以當此<lb/>
九五坎不盈祗既平无咎象曰坎不盈中未大也<lb/>
　器溢則人概之故盈者人之所欲概也不盈則適得<lb/>
　其平水性原來是平適得其平之性而已大心可以<lb/>
　體物若處險只是小心為當二之求得於小五之中<lb/>
　而未大正是出險之路非不能大要自小起方得<lb/>
<pb n="35b"/>
　於重險之中說到平字地位如下瞿塘灧澦左瞻右<lb/>
　顧眙<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>不定直到石轉江平萬頃一碧人心世道之<lb/>
　險到得平處都是如此<lb/>
　許氏曰人行到憂患處如水流得滿然後行過去少<lb/>
　些子不滿過去不得舜事瞽瞍到底豫時是坑坎到<lb/>
　此纔滿<lb/>
上六係用徽纆寘于叢棘三歳不得凶象曰上六失道<lb/>
凶三歳也<lb/>
<pb n="36a"/>
　水流到極處無可復往直是一泓汙混之水為人所<lb/>
　嫌棄者故叢棘之不安甚於坎窞徽纆之係甚於坎<lb/>
　窞之入<lb/>
　九家易曰坎為叢棘又為法律周禮王者外朝左右<lb/>
　九棘公卿聽獄其下害人者加明刑任之以事下罪<lb/>
　一年而舍中罪二年而舍上罪三年而舍三歳不得<lb/>
　則司圜所謂不能改而出圜土者殺<lb/>
　禹之行水水之道也水就道乃得其性故初上皆言<lb/>
<pb n="36b"/>
　失道初於發源處差故入坎窞而不能出上於委末<lb/>
　處差故寘棘而無所歸<lb/>
䷝<hi>離下離上</hi>離<lb/>
離利貞亨畜牝牛吉彖曰離麗也日月麗乎天百榖草<lb/>
木麗乎土重明以麗乎正乃化成天下柔離乎中正故<lb/>
亨是以畜牝牛吉也<lb/>
　牛土屬火之子離隂火象牝牛又離得坤中畫是代<lb/>
　母用事之女<lb/>
<pb n="37a"/>
　陽光在外附隂而後有明火之為物不能自見必有<lb/>
　所附而後見發之正則如燈之取明炊之取熟民之<lb/>
　利賴存焉不正則燎原炎岡為害甚烈故麗者火之<lb/>
　用而麗之者火之體也麗者在人是七情之用麗之<lb/>
　者則性之發而為情也麗之正而後發皆中節故制<lb/>
　火之炎莫如定性<lb/>
　能受陽以孳生者物之牝也陽附隂而隂受之麗言<lb/>
　陽附牝言隂受隂不受則不成麗矣牝牛順而能受<lb/>
<pb n="37b"/>
　養此順性於中故能消其炎之烈性以歸於正<lb/>
　人身只水火二者亨者火之德貞者水之德得此一<lb/>
　㸃真水制其炎烈則火得其性而不至於妄行<lb/>
　日月是火與水之精總有明象百榖草木則火之精<lb/>
　華附土而出故乗於木衰於金而盛於炎陽長育之<lb/>
　候<lb/>
　上離麗天下離麗土重明上下並麗君臣合德天下<lb/>
　化成故無不奠麗之羣生<lb/>
<pb n="38a"/>
　畜養也止也止之而後為養須是牝牛方無觝觸之<lb/>
　性止之為易胡氏曰坎水潤下下則䧟故尚行離火<lb/>
　炎上上則焚故用止予謂堯之欽明明而止也𦙍子<lb/>
　啟明明而開之則不止不止則聰明自用而名之曰<lb/>
　傲<lb/>
象曰明兩作離大人以繼明照于四方<lb/>
　作字絶有意作君作師作民父母只是此作兩作是<lb/>
　緝熈日新方合離體若聰明自作則精馳於外不能<lb/>
<pb n="38b"/>
　回光内照目營四海而五官之内反為障府明窮於<lb/>
　不可繼何以照四方<lb/>
　繼明只是一明又新只是一新求其接縫之處了不<lb/>
　可得<lb/>
　蘓傳曰火得其所附則一炬可以傳千萬明得其所<lb/>
　寄則一耳目可以傳天下天下之續吾明者衆矣<lb/>
初九履錯然敬之无咎象曰履錯之敬以辟咎也<lb/>
　居初象履錯然履之聲也王輔嗣曰錯然警慎之貌<lb/>
<pb n="39a"/>
　記云行容惕惕君子在車則聞鸞和之聲行則鳴佩<lb/>
　玉所以慎所履也故躩如其不前踧踖如其若懼履<lb/>
　之而若錯然有聲敬之至也凢百過咎皆從履生履<lb/>
　而能敬夫復何咎母若火始庸庸聖人戒之於初良<lb/>
　有深意<lb/>
　霍子孟出入殿門進止有常處郎僕射竊識不失尺<lb/>
　寸可謂履錯然矣其後履盈不戒禍起驂乘以致覆<lb/>
　宗是不知辟咎之義<lb/>
<pb n="39b"/>
六二黄離元吉象曰黄離元吉得中道也<lb/>
　二本坤爻居中象黄<lb/>
　中無定形因物而賦之形若隨物之來付以恰當之<lb/>
　理以此麗彼自無有餘不足是謂黄離與允執厥中<lb/>
　同㫖<lb/>
　離之二與坎之五兩爻主卦故坎五之險則曰平離<lb/>
　二之離則曰黄舊火色赤新火色白黄火之中色<lb/>
九三日昃之離不鼔缶而歌則大耋之嗟凶象曰日昃<lb/>
<pb n="40a"/>
之離何可乆也<lb/>
　離下體將終象日之昃亦象耋三至五互兊兊口象<lb/>
　歌亦象嗟坎二用缶以其中實而有物離三鼓缶以<lb/>
　其中虚而有聲<lb/>
　學問死生同條何論老少故孔子不知老之將至衛<lb/>
　武耄期聞道不懈切磋非貴生貴其所以生也世情<lb/>
　大都兩種一種置生死度外放曠為達一種生死之<lb/>
　情甚濃汲汲顧影人不能回魯陽之戈猶將求秉燭<lb/>
<pb n="40b"/>
　之照鼓缶之歌與大耋之嗟總是無奈生死何耳當<lb/>
　思形有衰髦性無衰髦候有中昃光無中昃方知靈<lb/>
　明真性與天地無盡<lb/>
　一息尚存猶期大悟朝聞夕死何用咨嗟不則一失<lb/>
　人身幾時回轉之日味何可乆語意使人惕然有警<lb/>
九四突如其來如焚如死如棄如象曰突如其來如无<lb/>
所容也<lb/>
　四是繼三而用事者前離既盡後離旋至有突如其<lb/>
<pb n="41a"/>
　來之象如火之蓬蓬勃勃而起入之者滅觸之者碎<lb/>
　至於死如棄如烈火所經無不灰燼太陽當空誰為<lb/>
　罔兩是再經一次刼火自無可容其梗頑不化者<lb/>
六五出涕沱若戚嗟若吉象曰六五之吉離王公也<lb/>
　涕目湆也離為目象出涕象嗟與三同<lb/>
　聖人為民盡如慈母之為嬰兒慮也五居重離而麗<lb/>
　乎中有若墜之憂有如傷之視既涕而沱又戚而嗟<lb/>
　悲憂惻怛之懐悽然可掬仁人之為君長其情如此<lb/>
<pb n="41b"/>
　經四一畨熾燃熏灼至五變作清凉世界漻然而凄<lb/>
　以寂喧嚷熱閙之情俱息此以水之沈制火之炎故<lb/>
　不至焚林燒天之㦧<lb/>
　鄒氏曰二五皆以柔麗剛二之辭安五之辭危二得<lb/>
　位五失位也<lb/>
上九王用出征有嘉折首獲匪其醜无咎象曰王用出<lb/>
征以正邦也<lb/>
　離象日王也又為戈兵戈兵之銳在末居上象出征<lb/>
<pb n="42a"/>
　亦象首故明夷之三象南狩亦云大首<lb/>
　居重離之上文治已極不可弛其武備故用出征折<lb/>
　首猶若崩厥角稽首出征而折首績之嘉也非我族<lb/>
　類其心有異能使其俯首歸命非明德之逺布者不<lb/>
　能及此<lb/>
　五涕嗟是一腔慈悲之心流出上折首是一段猛烈<lb/>
　之性做來以五之仁柔天下以上之武威天下剛柔<lb/>
　兩得其用而麗之義始備<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易義古象通卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易義古象通</head> <lb/>
    <p>
<pb n="1a"/>
欽定四庫全書　　　　　經部一<lb/>
　易義古象通　　　　　　易𩔖<lb/>
　　提要<lb/>
　　　　<hi>臣</hi>等謹案易義古象通八卷明魏濬撰濬字<lb/>
　　　　蒼水松溪人萬厯甲辰進士累官至右僉都<lb/>
　　　　御史巡撫湖廣是書前有明象總論八篇一<lb/>
　　　　曰原古象二曰理傳象三曰八卦正象四曰<lb/>
　　　　六爻位五曰卦爻畫六曰卦變七曰互體八<lb/>
<pb n="1b"/>
　　　　曰反對動爻大㫖謂文周之易即象著理孔<lb/>
　　　　子之易以理明象又於漢魏晉唐諸人所論<lb/>
　　　　象義取其近正者故名古象通而冠以易義<lb/>
　　　　言即象以通義也朱彝尊經義考失載易義<lb/>
　　　　二字之名而改曰周易古象通則與濬名書<lb/>
　　　　之意不合矣其中徵引多為精審間折衷以<lb/>
　　　　已說亦能獨抒所見研析頗深非勦襲雷同<lb/>
　　　　者比也乾隆四十三年三月恭校上<lb/>
<pb n="2a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>陸　費　墀<lb/>
<pb n="3a"/>
欽定四庫全書<lb/>
　易義古象通<lb/>
　　　　　　　　　　　　　明　魏濬　撰<lb/>
　　總論<lb/>
明象一<hi>原古象</hi>
　文周之易即象著理孔子之易以理明象子夏説理<lb/>
　而商瞿談象其流至於焦貢京房分布以配嵗運别<lb/>
　立一局不用文周所繫揚雄以後為元為洞為包為<lb/>
<pb n="3b"/>
　潛為皇極各師巳智要皆焦氏京氏之支流餘裔也<lb/>
　説愈精而去象愈逺訓易者無取焉若夫按象索理<lb/>
　則馬融鄭康成而下以文訓詁於象間有離合然其<lb/>
　因言得象因象得意未嘗有異雖不必盡祖馬鄭終<lb/>
　不能超馬鄭絶塵而逸故多鈎牽扳附至虞氏而支<lb/>
　離轉甚矣王弼者起遂欲一切掃之乃有邢和叔者<lb/>
　併欲忘卦而棄畫然觀弼之言曰義苟應健何必乾<lb/>
　乃為馬爻苟合順何必坤乃為牛所云應健合順豈<lb/>
<pb n="4a"/>
　非象乎程子亦云理無形也假象以顯義程子雖不<lb/>
　言象而曰假象顯義則義不本象亦必非程子之所<lb/>
　謂義矣朱子疑程子之説未盡而謂易之取象必有<lb/>
　自來其説必具於太卜之官今不可考姑據辭中之<lb/>
　象以求象中之意使足以垂訓戒而明吉凶不必深<lb/>
　求象之所自然則程朱之象直繇中所取之象而已<lb/>
　文周之意必不止此即如朱義所云卦徳卦體卦變<lb/>
　非象耶常論羲畫之初由奇偶二畫而二之三之又<lb/>
<pb n="4b"/>
　倍而六之其象具在何用他求何用深求若云有𨼆<lb/>
　義載於太卜之官則必如京房卦氣之𩔖出於畫之<lb/>
　外者而後可所以開後世深求之端者愈多矣後儒<lb/>
　貶駁漢魏晉唐諸君子以為離跂牽强然要言微義<lb/>
　往往襲用其説予故取其近於正者存之以明其於<lb/>
　易實有發明俾學者知其所自盖雖駁雜不純而金<lb/>
　鏡既亡珠囊再啓窮年矻矻尤不敢以專門稱今人<lb/>
　既有師説相承新義不難日長終不能出其餘緒未<lb/>
<pb n="5a"/>
　入其室便爾操戈使之久而没没亦可歎也<lb/>
明象二<hi>理傅象</hi>
　朱子云有天地自然之易有伏羲之易有文王周公<lb/>
　之易有孔子之易盖自圖學言之象之不一如此故<lb/>
　熊朋來曰伏羲易自作伏羲易看文王易自作文王<lb/>
　易看竊謂文王以前如連山歸藏之易既不可考則<lb/>
　易之辭實自文始周公繼之至孔子始發其義又<lb/>
　一千五百餘年邵子之四圖出有先天後天之别易<lb/>
<pb n="5b"/>
　象始大明於世然則執一師之智以求易固不可以<lb/>
　得易矣易理無所不有要以傅於象者為真得其意<lb/>
　則横説䜿説無所不可故自程朱不必盡合語及於<lb/>
　象固不可得而合也愚謂八卦之象何居三畫是也<lb/>
　六十四卦之象何居六畫是也文周亦止從三畫六<lb/>
　畫上想像其形有肖而擬形容以象物宜著之繇辭<lb/>
　使顓愚之民人人得而通曉不必問之太卜之官耳<lb/>
　聖人以為以理喻民不如以象喻民使謀及卜筮者<lb/>
<pb n="6a"/>
　隨占而得從善去逆之路此聖人之深心也如人之<lb/>
　有精神面目精神相若面目自分故目之視必不可<lb/>
　以為耳之聽而此人之耳目視聽必不可以為彼人<lb/>
　之耳目視聽使不必象則潛龍可以見躍飛龍可以<lb/>
　黄裳不但於象逺於理亦逺矣孔子韋三絶擿七折<lb/>
　觀象玩辭之餘傳乾二而及於學聚問辨傳咸四而<lb/>
　及於嵗時代謝則妙義無窮反覆言之不盡以至於<lb/>
　此初非文周本意所謂孔子有孔子之易此𩔖是也<lb/>
<pb n="6b"/>
　馬端臨云程子因豹變而發自暴自棄之論因得輿<lb/>
　而發匪風下泉之論理雖精而於本爻之㫖實逺此<lb/>
　確論也<lb/>
明象三<hi>八卦正象</hi>
　八卦之象父母男女為正以其生出之序本如此也<lb/>
　又如天地雷風水火山澤在先天方位圖内者止以<lb/>
　陰陽性情而取是皆謂之正象若逺取物而為馬為<lb/>
　牛之𩔖近取身而為首為腹之𩔖實以八正象推之<lb/>
<pb n="7a"/>
　猶以為未盡也又廣之而乾有為圜為玉坤有為布<lb/>
　為釡震㢲有為𤣥黄繩直之𩔖然終不可得而盡也<lb/>
　人心之靈因此得彼觸𩔖可通無所局量聖人亦非<lb/>
　必以此局之第約畧使之自廣耳若夫牧羊而夢車<lb/>
　盖揣籥而謂日則聖人亦無如之何矣故九家易又<lb/>
　復有為衣為言為帛為鵠之𩔖顧其所推廣未及而<lb/>
　著於卦爻繇辭之内有可舉者如十之必坤以圖數<lb/>
　取國邑必坤以地象取行師必坤以衆義取又如震<lb/>
<pb n="7b"/>
　為長男則通而為師五之帥師䝉二之克家坎中男<lb/>
　則通而為師五之弟子坎又為水則通為四之樽酒<lb/>
　又通為屯上之泣血需四之需血艮為少男則通為<lb/>
　蒙五之童蒙漸初之小子㢲雞通為恒四之无禽離<lb/>
　雉通為明夷初之于飛離又居南方通為明夷之南<lb/>
　狩又為目通為五之出涕兑口通為咸上之輔頰舌<lb/>
　又為澤通為萃上之涕洟困二之酒食又西方主刑<lb/>
　通為隨上之西山升四之岐山困五之劓刖又凡三<lb/>
<pb n="8a"/>
　男三女全者槩言家蒙三男之克家豐三女之蔀其<lb/>
　家如此之例以𩔖求之不可勝數悟者隨其所占之<lb/>
　事通之得其象斯得其理矣<lb/>
明象四<hi>六爻位</hi>
　大傳稱易有天道人道地道至説卦復發兼兩之義<lb/>
　故六爻取象大抵因其位之上下乾三文言云上不<lb/>
　在天下不在田而四之躍則曰中不在人以此推之<lb/>
　則井之泥需之沙无妄之菑畬解之𫉬三品皆地位<lb/>
<pb n="8b"/>
　无妄之一得一災損之損一得一比之比匪皆人位<lb/>
　大有之上祐大畜之天衢明夷之初登中孚之翰音<lb/>
　皆天位以故六位之間近取之若首足股腓逺取之<lb/>
　若丘陵門户無不各有所肖即本卦偶取一象上下<lb/>
　前後揆之無弗合者故曰初辭擬之卒成之終愚推<lb/>
　而求之如泰否初之茹大過初之藉乾三之不終日<lb/>
　離三之日昃同人解三之墉臨艮復五上之敦泰上<lb/>
　之城剝上之廬旅上之巢皆非卒然為凑合之語至<lb/>
<pb n="9a"/>
　於三四之間則泰之平陂往復復㢲之頻恒之不恒<lb/>
　觀之進退皆三乾之躍兑之介皆四取義至精按象<lb/>
　沉思自契其妙而辭之盡言其理靡不繇此中出盖<lb/>
　天地生物首頂居上股趾居下丘陵為高沙谷為卑<lb/>
　根茹下入果實上結象不可易理亦因之聖人作易<lb/>
　以摹化工萬物未聞其以初為頂以上為尾者繇此<lb/>
　觀之比𩔖象物妙義斯存若摶空談理而不細求象<lb/>
　之所寄聖人之㫖晦矣<lb/>
<pb n="9b"/>
明象五<hi>卦爻畫</hi>
　蒼頡觀鳥跡而作書以象事物之形此文字之始也<lb/>
　盖其去古結繩巳逺變而畫象羲皇之世象巳漸繁<lb/>
　乃於衆畫之中特取奇偶二畫有象陰陽而交錯重<lb/>
　累可以無所不肖成列因重繇兹而起於時尚不過<lb/>
　口相傳語自文契興六十四卦之名遂有字可紀矣<lb/>
　然亦即字六十四卦之形而巳從此擬議漸繁師承<lb/>
　亦異如連山歸藏之𩔖各有所主即偽三墳猶能竊<lb/>
<pb n="10a"/>
　易之緒以文其説則自三五之世易義業巳紛紛矣<lb/>
　然要不能離象象者何畫是也夫子説卦所廣因畫<lb/>
　居多如坤之文之衆震之大塗㢲之廣顙坎之美脊<lb/>
　亟心離之甲胄介蟲之屬艮之徑路門闕兑之口舌<lb/>
　剛鹵之𩔖皆繇三畫分布元有此形以此推之羲皇<lb/>
　命卦初意可以槩得其㫖六十四卦中如觀如噬嗑<lb/>
　如頥如鼎其最顯者文周繫辭因而通之卦爻之下<lb/>
　後世以文義爭長畧而不推其故象教之衰實繇於<lb/>
<pb n="10b"/>
　此愚細味繇辭得其象之有取於畫者畧為詮釋亦<lb/>
　以稍廣前儒之所未竟非臆創也畧舉其則如左<lb/>
　卦畫象　觀　噬嗑　頥　鼎<lb/>
　爻畫象<lb/>
　　比五三驅失前禽四以下皆拆無阻<lb/>
　　履二坦道一奇在下體中<lb/>
　　同人初於門初奇前二偶拆随初出門同<lb/>
　　豫四盍簪一奇貫五偶中<lb/>
<pb n="11a"/>
　　噬嗑校初上俱一奇横亘一偶乗象屨一偶承象荷<lb/>
　　大過棟四奇在中<lb/>
　　剝牀一奇據五偶上<lb/>
　　解二黄矢一奇貫二偶中<lb/>
　　㢲二牀一奇據初偶上渙二奔机同<lb/>
　　升三虚邑前三偶拆<lb/>
　　漸五不孕離中虚<lb/>
　　小過中孚鳥奇在外飛奇在中伏<lb/>
<pb n="11b"/>
　同體象<lb/>
　　觀艮體門闕<lb/>
　　頤離體龜損益同<lb/>
　　大壯兌體爻多象羊<lb/>
　　暌體噬嗑<lb/>
　　泰中爻歸妹同體<lb/>
明象六<hi>卦變</hi>
　王文考謂卦變之説起於邵氏不知漢魏間崔憬虞翻<lb/>
<pb n="12a"/>
　侯果蜀才諸人已標此義朱子采焉至為圖以明之愚<lb/>
　初亦疑其支居甞反覆剛柔上下之㫖竟不可得遍參<lb/>
　諸義卒未有能勝之者今其圖具在可覆按也如賁柔<lb/>
　來文剛剛上文柔漢儒以為自泰變朱子以為自損與<lb/>
　既濟變其説小異然要本自泰來歴賁而至既濟至噬<lb/>
　嗑變既無定義亦交通總之三隂三陽升降換易彼變<lb/>
　之此此變之彼不可以一變執也又如噬嗑漢儒以為<lb/>
　自否朱子以為自益倘執朱子之説則此一卦具有三變<lb/>
<pb n="12b"/>
　而義不兼收者曷故盖漢儒直從諸卦徑變而朱義以<lb/>
　相比為變必從漸次而徃此其異也愚竊意聖人作易<lb/>
　因畫之隂陽得變轉轉相生故以三畫自相重而八卦<lb/>
　共成六十四以六畫自相易而一卦可成六十四非聖<lb/>
　人意為之六畫具而勢不得窮如是而後可以盡變互<lb/>
　而參之厥㫖更備予嘗總彖之具有變義凡十九卦三<lb/>
　隂三陽之卦十二隂四陽之卦五二陽四隂之卦四而<lb/>
　卦之一隂一陽者不與焉盖隂陽各有其偶而後上下<lb/>
<pb n="13a"/>
　徃來之象著若本無所偶而孤隂孤陽上下其間變亦<lb/>
　𨼆而不可見矣大傳云參互以變隂陽自偶之謂伍以<lb/>
　彼間此之謂參伍可使參參復還伍爻爻可易卦卦可<lb/>
　變所謂上下無常剛柔相易者此也以故卦中上下之<lb/>
　爻文周徃徃因之以義如比三本二應五則曰食舊徳<lb/>
　損三與上一徃一來則曰三人行損一人一人行得其<lb/>
　友益四自初來則曰依遷國旅五本乾隂來居之失去一<lb/>
　陽則曰一矢亡爰舉數則餘可𩔖推乃知消息盈虚互換<lb/>
<pb n="13b"/>
　逓易屢遷而不可為典要易道本如此也漢儒牽合處不<lb/>
　少如髙墉射隼之𩔖輔嗣駁之自中膏肓第摘要舉元去<lb/>
　其支離取其符合可採之義甚衆若云一無所取亦過正之災也<lb/>
明象七<hi>互體</hi>
　卦之互體亦起崔侯諸人輔嗣極非之朱子亦以為<lb/>
　妄愚謂二公執理棄象故有此駁竊意羲畫之始一<lb/>
　奇一偶倍之而分太少三之而分八卦八卦未已又<lb/>
　重之以六不如是不足以盡隂陽之變惟其如是而<lb/>
<pb n="14a"/>
　變益不可窮矣易象總取之畫卦中既有此畫則交<lb/>
　互成文亦體中自然之象不於此取義豈非象㫖之闕<lb/>
　夫指馬之一體而不得馬若六畫之間巳居其四則<lb/>
　不必駊騀其首掀舉其尾而莫不知其為馬者試玩<lb/>
　次第横圖三六之間更有四畫五畫夫八卦徑可因<lb/>
　重何用由四由五而至於六則二三四五明具兩象<lb/>
　不可棄而不談明矣大傳云雜物撰徳非中爻不備<lb/>
　洪容齋曾述其義如師五長子帥師以正應九二盖<lb/>
<pb n="14b"/>
　自二至五震也歸妹以震配兑而泰五亦曰歸妹五<lb/>
　亦下配九二五至三亦震四至二亦兑也又涉川必<lb/>
　坎水合㢲木而蠱下體㢲中爻坎益兩體震㢲皆木<lb/>
　中爻亦坎故兩卦俱稱涉川蒙中爻坤震坤婦震長<lb/>
　子故納婦子克家畧舉數則義可𩔖見又言禽必坎<lb/>
　言魚必㢲言羊必兑如有魚无魚有禽無禽之𩔖推<lb/>
　而求之各有其㫖予故采而訓於本繇之下間以臆<lb/>
　附以明中爻之象文周本有取云<lb/>
<pb n="15a"/>
明象八<hi>反對</hi>　<hi>動爻</hi>
　反對之卦有二有正反有倒反正反者陰陽相反如<lb/>
　大過頥之𩔖倒反者全體顛倒如師比之𩔖其説寓<lb/>
　於雜卦正反之卦八倒反之卦五十六合之止得二<lb/>
　十八卦共三十六卦邵子所謂三十六宫都是春者<lb/>
　是也正反虞翻又謂之旁通近來氏以錯綜二字訓<lb/>
　之大傳云錯綜其數此似不謂之數然猶於理未悖<lb/>
　但爻内求之不得至於錯而復綜綜而復錯以求象<lb/>
<pb n="15b"/>
　之必合則去本爻之義益逺矣又有就本爻求之不<lb/>
　得遂以為變之某卦者如乾初則變為㢲兑初則變<lb/>
　為坎之𩔖其説亦起漢魏諸人大非作易本㫖凡變<lb/>
　以筮得者有一二爻變有三四五爻變亦有全卦俱<lb/>
　變占法或本或之或變或不變用之各有所主聖人<lb/>
　因本卦本爻立義以待占者求其所值所謂稽實待<lb/>
　虚者也若繫辭至此即以為變舍本爻而别立一象<lb/>
　假使布策之後此爻不變而占者值之則不可用矣<lb/>
<pb n="16a"/>
　是聖人亦無定主何以决天下之疑愚謂此不可謂<lb/>
　之變祗可謂之動如比初應四坎體為孚初動是震<lb/>
　震有缶象蹇五動是坤坤象朋來如此之例於義尚<lb/>
　為未逺盖動如魚在水中波紋微興魚不離水變則<lb/>
　雉為蜃鷹化鳩矣求蜃於雉求鳩於鷹與求卵於時<lb/>
　夜者何異<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易義古象通總論<lb/>
</p>
<p>
</p>
  </div>
</body>
</text>
</TEI>
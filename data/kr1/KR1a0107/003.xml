<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易義古象通卷三</head> <lb/>
    <p>
<pb n="1a"/>
欽定四庫全書<lb/>
　易義古象通卷三<lb/>
　　　　　　　　　　　　明　魏濬　撰<lb/>
䷌<hi>離下乾上</hi>同人<lb/>
同人于野亨利涉大川利君子貞彖曰同人柔得位得<lb/>
中而應乎乾曰同人同人曰同人于野亨利涉大川乾<lb/>
行也文明以健中正而應君子正也唯君子為能通天<lb/>
下之志<lb/>
<pb n="1b"/>
　乾與坤戰於上卦曰于野此二同五乾在外體亦曰<lb/>
　于野乾象分野野在郊之外<lb/>
　王輔嗣曰所以能同于野亨利涉大川者非二之獨<lb/>
　能是乾之所行故特曰同人曰<lb/>
　野者無求之地我無求故處于野人亦無求而同我<lb/>
　于野無求而同乃為大同蘓氏傳曰天非求同於物<lb/>
　立乎上而物之能同者自至焉其不能不至也至者<lb/>
　非我援之不至者非我拒之是故可以同而涉大川<lb/>
<pb n="2a"/>
　卦一隂為主衆陽皆求同焉故不曰應五而曰應乾<lb/>
　應五則專應乾則大得位得中而應乾故能受天下<lb/>
　之同而天下卒無有異者惟其大而不私也故亨利<lb/>
　涉亦謂之乾行同人之道合於天而後大<lb/>
　文明正見健正力以中正而應同之正道備此矣正<lb/>
　非君子不能故曰君子貞中正之應一人應一人而<lb/>
　天下之情舉萃是焉濫收者多非類之交專應者見<lb/>
　精神之聚同不同之端實分於此<lb/>
<pb n="2b"/>
象曰天與火同人君子以類族辨物<lb/>
　易叅云天因材以篤而覆同火隨象各照而明同<lb/>
　物情原是並育不害故致同必須審異水之性順下<lb/>
　行地而為比火之性逆上燒天而為同凡順者情輕<lb/>
　而逆者情重炎不可犯能化物之質而為堅凝者火<lb/>
　也逆者相嚮之情更切是以君子不以同同而用類<lb/>
　同辨物之聚有以相成為同者有以相克為同者處<lb/>
　之各得其所而同之義始盡<lb/>
<pb n="3a"/>
初九同人于門无咎象曰出門同人又誰咎也<lb/>
　初前二坼象門初無應出門即與二比象同人于門<lb/>
　門者内外之限也<lb/>
　門户之立只為内外之限太分門以外舉目不是郊<lb/>
　便是野不將此心局在宅子裏面自然城府不設誰<lb/>
　戚誰疏不然眼前無非荆莽舉步即是髙墉不待世<lb/>
　路之齟齬而門内便不可行矣<lb/>
六二同人于宗吝象曰同人于宗吝道也<lb/>
<pb n="3b"/>
　卦惟一隂衆陽之主王輔嗣云寡者衆之宗<lb/>
　一隂處五陽之間陽所欲同二惟與五應為正絶去<lb/>
　應五為衆所求故吝吝者羞惡本心曰吝道于理不<lb/>
　得不吝也衆陽共宗一隂自然之嚮往二五以正而<lb/>
　應同氣之相求衆求不羞幾於在原之鹿矣故于宗<lb/>
　之吝終不害于野之公<lb/>
九三伏戎于莽升其髙陵三歳不興象曰伏戎于莽敵<lb/>
剛也三歳不興安行也<lb/>
<pb n="4a"/>
　互巽象伏動則成震象莽離體戈兵象戎居下之上<lb/>
　象陵互巽為髙象髙陵升髙陵以望五也<lb/>
　崔憬曰與二相比欲同人焉盜憎其主而忌於五隠<lb/>
　兵於野將以襲之故曰伏戎于莽五居上故曰升其<lb/>
　髙陵<lb/>
　滿胸戈矛荆莽徘徊觀望只為欲圖非偶而力不能<lb/>
　敵勢不能行三歳不興似猶有不得之恨妄想無成<lb/>
　何益於同<lb/>
<pb n="4b"/>
九四乘其墉弗克攻吉象曰乗其墉義弗克也其吉則<lb/>
困而反則也<lb/>
　墉城也四動變坎王公設險以守其國象墉<lb/>
　位隂性柔剛以柔克王輔嗣曰處上攻下力能乗墉<lb/>
　者也履非其位與三争二二自應五三非犯已攻三<lb/>
　求二尤而效之違義傷理衆所不與勢雖乗墉義終<lb/>
　弗克<lb/>
　乗其墉矣而弗克攻屈於義也故困困斯反之於則<lb/>
<pb n="5a"/>
　矣三以勢屈尚懐不安之心四以義屈遂得困衡之<lb/>
　益<lb/>
九五同人先號咷而後笑大師克相遇象曰同人之先<lb/>
以中直也大師相遇言相克也<lb/>
　陽氣上升為笑隂氣下沈為號咷<lb/>
　下體離離為火有笑象二以隂沈鬰於三四之下象<lb/>
　號咷五終得與二同故後笑旅先笑上體離也陽居<lb/>
　卦極無可復往火極成水亦象號咷<lb/>
<pb n="5b"/>
　乗墉伏莽以圗得二者謀已深力已足矣而以大師<lb/>
　克相求之專勢不敵理亦由五號咷之求甚殷而二<lb/>
　于宗之心不爽<lb/>
　中直見應求之分真相克見君臣之義重<lb/>
上九同人于郊无悔象曰同人于郊志未得也<lb/>
　侯果曰獨處於外不與内争故同人于郊无悔同人<lb/>
　之時惟同于郊故志未得<lb/>
　二自有五之應而三陽皆欲得之于門于陵于墉紛<lb/>
<pb n="6a"/>
　來未巳上獨舎之而超然於無求之地察其情之所<lb/>
　生是甘於獨立而不與世為耦者雖可免悔不能大<lb/>
　同<lb/>
　三四之妄求失上之無求亦失吾非斯人之徒與而<lb/>
　誰與聖人之心也<lb/>
䷍<hi>乾下離上</hi>大有<lb/>
大有元亨彖曰大有柔得尊位大中而上下應之曰大<lb/>
有其德剛健而文明應乎天而時行是以元亨<lb/>
<pb n="6b"/>
　日在天上乃當陽麗空之日無所不照與暘谷嵎夷<lb/>
　者異日光所及皆是日之所有<lb/>
　一隂自小畜來上居於五以為卦主小畜隂居四四<lb/>
　臣位止曰柔得位此居五五君位故曰柔得尊位大<lb/>
　中上下皆應四故名畜而曰小上下皆應五故名有<lb/>
　而曰大卦變之說不可廢於此可見<lb/>
　比五隂從一陽以隂之小從陽之大得隂之分故曰<lb/>
　比大有五陽從一隂以陽之大返從隂之小乃事之<lb/>
<pb n="7a"/>
　變以常理言陽宜包隂羣陽而聽命於一隂非深得<lb/>
　其心者不能所謂中心恱而誠服也非力服也故五<lb/>
　陽為一隂所有<lb/>
　以天祐應謂之上應以艱以載以亨以晢應謂之下<lb/>
　應<lb/>
　剛健文明與應天時行是尊位大中内事蔡介夫云<lb/>
　時行即應天之實<lb/>
象曰火在天上大有君子以遏惡揚善順天休命<lb/>
<pb n="7b"/>
　休美也有善無惡是天命本體遏揚不外五刑五章<lb/>
　先王保有之道只此兩件有分曉耳<lb/>
　火在天上無所不照善善惡惡盡在目前見惡見善<lb/>
　知天也遏惡揚善順天也不則善惡混淆而刑賞倒<lb/>
　置是謂違天天且去之而民心散焉得長為吾有<lb/>
初九无交害匪咎艱則无咎象曰大有初九无交害也<lb/>
　離火有害象下克乾金初之應爻為四四居離體兩<lb/>
　陽不成其應故无交害小人害者三迫離也<lb/>
<pb n="8a"/>
　惟見有餘為害未見不足而為害者人情有餘時不<lb/>
　期驕而驕至物力未盈意願未廣害我之事亦未交<lb/>
　我無可以召咎者故匪咎克艱則雖日與害交而害<lb/>
　亦無可以傷我者故象只以初九二字訓之<lb/>
　世人只喜求應而不辨所應之善惡每因應得害不<lb/>
　如無應得以自全<lb/>
九二大車以載有攸往无咎象曰大車以載積中不敗<lb/>
也<lb/>
<pb n="8b"/>
　二應離離有車象五所任也二動亦為離居中應五<lb/>
　五虚故能積互兊兊為毁折不敗未至兊也大車車<lb/>
　之能受者<lb/>
　離為車有乾之積二在乾中上往應五力健而受虚<lb/>
　能勝其任積中言有可為也物乆則敗有容而行疾<lb/>
　雖積不敗<lb/>
　凡容我者將有以任我也我受其任必力有餘而無<lb/>
　停積斯可以有所載而不敗敗者停積之乆物情亦<lb/>
<pb n="9a"/>
　變積中不敗乃剛中之效<lb/>
九三公用亨于天子小人弗克象曰公用亨于天子小<lb/>
人害也<lb/>
　以陽居三得位為正三公位與五同功<lb/>
　用亨者不私其有有德有功悉以歸之于上<lb/>
　程子曰自古諸侯之忠順者蕃養其衆以為王之屏<lb/>
　翰豐殖其財以待上之徴求若小人處之民聚財豐<lb/>
　擅富強之資反為不順<lb/>
<pb n="9b"/>
九四匪其彭无咎象曰匪其彭明辨晳也<lb/>
　彭說文云鼓聲也又詩行人彭彭出車彭彭駟騵彭<lb/>
　彭皆衆多之貎<lb/>
　四動成震震為鼔又成艮艮為止故象曰匪彭明晳<lb/>
　居離體也<lb/>
　諸氏曰三剛不私其有故持之以效於君四處柔不<lb/>
　居其有故解之使去乎已<lb/>
　凡言匪者皆有而不有之意初以艱而匪咎未盛而<lb/>
<pb n="10a"/>
　戒謹於害先四以明而匪彭知分而止損於事後皆<lb/>
　適於盈虚消息之故者<lb/>
六五厥孚交如威如吉象曰厥孚交如信以發志也威<lb/>
如之吉易而无備也<lb/>
　中虚象孚一隂居兩陽之内象交動則成乾象威威<lb/>
　如者不用威而如有威威由信生<lb/>
　侯果曰柔為卦主有威不用簡易无備物感其德翻<lb/>
　更畏威愚謂无備中自有遏惡揚善之道戒備之心<lb/>
<pb n="10b"/>
　太密有機心者必有機事返為人之所疑蔡傳曰以<lb/>
　其无備知其有餘備生於不足不足之形見於外則<lb/>
　威削<lb/>
　王輔嗣曰无私於物物亦公焉不疑於物物亦信焉<lb/>
　不言而信何為而不威如<lb/>
上九自天祐之吉无不利象曰大有上吉自天祐也<lb/>
　上之天祐其德已備於五故不置别辭王輔嗣曰餘<lb/>
　爻皆乗剛已獨乗柔順也五有信德而已履焉居有<lb/>
<pb n="11a"/>
　之代物不累心髙尚其志是謂尚賢<lb/>
　像抄曰六五在本爻但見履信思順至上九而始見<lb/>
　其尚賢如武王天下大定必得箕子為師而後為大<lb/>
　有故象曰大有上吉明事闗全卦非止上爻而已<lb/>
䷎<hi>艮下坤上</hi>謙<lb/>
謙亨君子有終彖曰謙亨天道下濟而光明地道卑而<lb/>
上行天道虧盈而益謙地道變盈而流謙鬼神害盈而<lb/>
福謙人道惡盈而好謙謙尊而光卑而不可踰君子之<lb/>
<pb n="11b"/>
終也<lb/>
　處衆之下凝然止體是謙之意<lb/>
　艮者萬物之所成終而所成始故曰君子有終卦以<lb/>
　三為主惟三與卦同辭<lb/>
　謙與履兩卦一體履以說履乾得履之意履之意謙<lb/>
　是已故曰履以和行謙以制禮又曰禮以行之孫以<lb/>
　出之履謙原是一事履不咥為亨謙自復升故即言<lb/>
　亨而且有終<lb/>
<pb n="12a"/>
　何處不是天即何處不是地寜待下濟上行智崇禮<lb/>
　卑即是人心天地天地髙卑只想像其意可體㑹以<lb/>
　為用謙之道<lb/>
　蘓氏傳曰光與不可踰是君子有終不於其終則争<lb/>
　而得讓而失者有之矣惟要之於究極而後知謙之<lb/>
　必勝<lb/>
　天髙髙在上階之不可只於光之下垂人受照臨之<lb/>
　中見其下濟地之於人也蹍然載物養人無非地德<lb/>
<pb n="12b"/>
　即是上行<lb/>
象曰地中有山謙君子以裒多益寡稱物平施<lb/>
　山髙地卑損山以益地為平平施如稱之有衡物就<lb/>
　衡則平矣故曰稱物謙者君子之衡也<lb/>
　以艮之髙安止於地之下而不見不但無髙下之形<lb/>
　亦並無町畦之跡不自以為謙祗以為平爾謙之名<lb/>
　生於過有過而後有謙無過謙正是平處本無分毫<lb/>
　之損<lb/>
<pb n="13a"/>
　王龍溪曰君子取有餘補不足以善同人則賢不肖<lb/>
　平矣以位下人則貴賤平矣<lb/>
初六謙謙君子用涉大川吉象曰謙謙君子卑以自牧<lb/>
也<lb/>
　柔得謙性下得謙情故曰謙謙中爻震木坎水在初<lb/>
　之前象涉大川涉大川不敢輕進是謙之意不曰利<lb/>
　涉而曰用涉出門而懐涉川之懼謙之用也牧養也<lb/>
　馴也僨蹷而不可馴者此心為甚牧以馴之不以驕<lb/>
<pb n="13b"/>
　心縱之不以客氣乗之皆牧之道<lb/>
六二鳴謙貞吉象曰鳴謙貞吉中心得也<lb/>
　雌雄相應曰鳴中爻震震為善鳴在二之前象鳴九<lb/>
　家易云隂陽相應故鳴二與三比與中孚鶴鳴子和<lb/>
　同㫖<lb/>
　謙不是要人知得退抑之心自然如此不過自得其<lb/>
　心而已恭則不侮謙非聲音笑貎所造<lb/>
九三勞謙君子有終吉象曰勞謙君子萬民服也<lb/>
<pb n="14a"/>
　三為卦主象勞居艮下體象勞謙又象有終隂為民<lb/>
　五隂而主一陽象萬民之服<lb/>
　卦與履同體履以中正為則履三不中正眇謂能視<lb/>
　跛謂能履有陵越之思不自知其不足謙三剛正能<lb/>
　視而晦其明能履而縮其步懐退讓之意不自任其<lb/>
　有餘故履三有咥人之凶而名之曰武人謙三得民<lb/>
　心之服而名之曰君子<lb/>
　像抄曰謙言天道地道人到勞謙亦分明天地氣象<lb/>
<pb n="14b"/>
六四无不利撝謙象曰无不利撝謙不違則也<lb/>
　易因云内三爻以止故著其德上爻以順故防其過<lb/>
　撝裂也從手為聲通作麾楊敬仲曰六柔四柔坤體<lb/>
　又柔有過謙之象聖人教之撝去其謙又恐其疑也<lb/>
　曰无不利曰不違則雖去其謙不至於違則也過為<lb/>
　謙者祗畏人之不利於我而不知適以取侮故謙而<lb/>
　至於過當以撝之為則則者謙之節也<lb/>
六五不富以其隣利用侵伐无不利象曰利用侵伐征<lb/>
<pb n="15a"/>
不服也<lb/>
　上體三隂象隣隂虚象不富師二之三為卦之主象<lb/>
　征伐<lb/>
　潜師掠境曰侵聲罪致討曰伐司馬法云負固不服<lb/>
　則侵之<lb/>
　小畜五富以其隣陽為主主富謙五不富以其隣隂<lb/>
　為主主謙征不服是不富本懐<lb/>
上六鳴謙利用行師征邑國象曰鳴謙志未得也可用<lb/>
<pb n="15b"/>
行師征邑國也<lb/>
　上坤體象邑國凡言邑國皆坤土師二之三與上為<lb/>
　應象征邑國<lb/>
　三以謙鳴二比上應皆以謙和之故上亦曰鳴謙又<lb/>
　五至三為震故二上皆有鳴象二柔中故中心得而<lb/>
　曰貞吉上柔極過中故志未得而曰用行師征伐行<lb/>
　師非謙者事有則存焉征伐與涉川總以善謙之用<lb/>
　故利用行師而象曰可用行師言可亦不違於則矣<lb/>
<pb n="16a"/>
　王輔嗣曰吉凶悔吝生乎動未有居衆人之所好而<lb/>
　為動者所害處不競之地而為争者所奪是以六爻<lb/>
　雖有失位无應乗剛而皆無凶咎悔吝者謙為主也<lb/>
䷏<hi>坤下震上</hi>豫<lb/>
豫利建侯行師彖曰剛應而志行順以動豫豫順以動<lb/>
故天地如之而况建侯行師乎天地以順動故日月不<lb/>
過而四時不忒聖人以順動則刑罰清而民服豫之時<lb/>
義大矣哉<lb/>
<pb n="16b"/>
　震象諸侯坤象師衆屯有震無坤止象建侯謙有坤<lb/>
　無震止象行師此卦坤震合故兩象之<lb/>
　志行與小象志大行同九四之豫欲行其志而鳴者<lb/>
　旴者㝠者因之以遂其私剛應之勢反為邪人借資<lb/>
　世態千古如一故惟順動可以得利<lb/>
　天地如之是中和致而天地位發而中節謂之和心<lb/>
　和氣和而天地萬物之和應之不過不忒天地之和<lb/>
　也刑清民服萬物之和也天地之順動亦是聖人順<lb/>
<pb n="17a"/>
　動所造<lb/>
　惟豫可以集事如行師亦惟從容暇豫為善如謝安<lb/>
　石淮淝之㨗冦萊公澶淵之役皆以豫勝<lb/>
象曰雷出地奮豫先王以作樂崇德殷薦之上帝以配<lb/>
祖考<lb/>
　程傳云陽閉地中動則通暢而為豫<lb/>
　氣之鬰而得舒者皆有聲惟雷出地是天地元聲因<lb/>
　之作樂薦帝配祖考所以宣天地之和氣<lb/>
<pb n="17b"/>
　王者功成作樂以文得之作籥舞以武得之作萬舞<lb/>
　記云萬物本乎天人本乎祖故冬至祀帝於圜丘配<lb/>
　之以祖季秋祀帝於明堂配之以考<lb/>
　像抄曰聖人作樂應天制禮配地雷是天氣出地而<lb/>
　上奮為豫豫應天也澤是地氣承天而下聚為履履<lb/>
　配地也又曰樂至則無怨故豫刑罰清禮至則不争<lb/>
　故履民志定<lb/>
　豫情達於外有聲聲從雷出故承平則作樂防患則<lb/>
<pb n="18a"/>
　擊柝古人聞樂聲則思適意之宜裁聞柝聲則知患<lb/>
　害之當戒聖人以聲教天下之道<lb/>
初六鳴豫凶象曰初六鳴豫志窮凶也<lb/>
　初動成震震象鳴失位為鳴豫上與四應見四之豫<lb/>
　而欲鳴以和之<lb/>
　蘓傳曰所以為豫者四也而初和之已無以致樂而<lb/>
　恃其配以為樂志不逺矣因人而樂者必因人而憂<lb/>
　其志已窮不得不凶愚謂窮者胸中窄狹更無别項<lb/>
<pb n="18b"/>
　着數怙着四之勢位以自取適即四且將厭之何處<lb/>
　可通<lb/>
　樂記云節奏者先節而後奏也故柷以合之敔以止<lb/>
　之初柷位上敔位也柷鼓之用止所以戒之於早敔<lb/>
　櫟之用籈所以潔之於終故曰柷敔者樂之無聲者<lb/>
　也知樂則豫道之始終可見鳴與㝠皆失其所以豫<lb/>
　矣故一曰志窮一曰何可長<lb/>
六二介于石不終日貞吉象曰不終日貞吉以中正也<lb/>
<pb n="19a"/>
　互艮為石不終日下體未終也<lb/>
　我心匪石不可轉也石猶可轉二之貞心介于石矣<lb/>
　介分辨之意能守者只是善不善界限上分得明了<lb/>
　故能見於事始不待事終之日<lb/>
　上交不諂上四由豫由豫諂之端也下交不瀆下初<lb/>
　鳴豫鳴豫瀆之漸也<lb/>
　自晦視明者真自静觀動者審<lb/>
六三旴豫悔遲有悔象曰盱豫有悔位不當也<lb/>
<pb n="19b"/>
　盱張目也視之髙矣向秀曰盱雎小人喜恱優媚之<lb/>
　貎神亂於中故目營於外遲而待終之日故悔不終<lb/>
　日只是見得速故知㣲知彰知柔知剛斷可識矣戀<lb/>
　着權勢之人要於此中得樂而不能斷故遲<lb/>
九四由豫大有得勿疑朋盍簮象曰由豫大有得志大<lb/>
行也<lb/>
　五隂由四以豫故曰由一陽得五隂故曰大有得五<lb/>
　隂象髮一陽貫之似括髮之簮鳴也盱也㝠也皆有<lb/>
<pb n="20a"/>
　求於四者也有求於四四必疑疑則中有罣礙而不<lb/>
　得豫勿疑則以利來者亦收而化之於義其大有得<lb/>
　以此<lb/>
六五貞疾恒不死象曰六五貞疾乗剛也恒不死中未<lb/>
亡也<lb/>
　五互坎坎心病象疾震體帝出乎震為反生為蕃鮮<lb/>
　物生之始故象不死<lb/>
　貞疾正疾也正疾不是自致之疾如醫家所謂不内<lb/>
<pb n="20b"/>
　外因者獨禀受元氣羸弱而所乗者剛耳若沈溺於<lb/>
　豫而聽權臣竊柄則是不起之疾何能不死九四卦<lb/>
　之所由以豫以陽處隂亦不是潜移主柄者<lb/>
　易叅云諸爻皆豫獨五稱疾不豫之象惟不豫故得<lb/>
　不死是以知生於憂患死於安樂<lb/>
　只為位居於五上卦之中乃是君位中位不可移易<lb/>
　命祚未止<lb/>
上六㝠豫成有渝无咎象曰㝠豫在上何可長也<lb/>
<pb n="21a"/>
　豫終為成豫極有變<lb/>
　苟慈明曰隂㝠昩居上而猶逸豫故不可長予謂何<lb/>
　可長亦即遲意日終則㝠是皆昩於不終日之義者<lb/>
　初鳴豫斷之以凶所以遏豫之萌於始上㝠豫示以<lb/>
　无咎所以開豫之過於終<lb/>
　李氏易因曰今之學者守定聖人樂在其中一語便<lb/>
　謂能樂能忘憂此與鳴豫而卒於㝠者何異不知聖<lb/>
　人之樂出於憤舍憤言樂曾是而終能豫者<lb/>
<pb n="21b"/>
䷐<hi>震下兊上</hi>隨<lb/>
隨元亨利貞无咎彖曰隨剛來而下柔動而說隨大亨<lb/>
貞无咎而天下隨時隨時之義大矣哉<lb/>
　否上來居於初是剛來隨柔否上體三陽下體三隂<lb/>
　剛下則柔上遂成長男長女少男少女四象與乾坤<lb/>
　並用故全繫四德益以无咎者隨有邪正之别隨以<lb/>
　其正斯為无咎所謂隨時之義以此隨時之大大以<lb/>
　貞也義在隨時故交亦可渝亦可繫亦可舍亦可而<lb/>
<pb n="22a"/>
　獲者反凶維者反窮<lb/>
　衡石不言萬物就之取平低昂裒益惟物之從而我<lb/>
　無與焉心如衡石斯能隨物而物無不隨之者此之<lb/>
　謂時此之謂正<lb/>
象曰澤中有雷隨君子以嚮晦入宴息<lb/>
　雷藏澤中是雷始收聲之候兊正秋也<lb/>
　王者辨色視朝日中考政日夕紏䖍天刑周夜思繼<lb/>
　日孔終夜不寢何以曰嚮晦宴息止息之時便含生<lb/>
<pb n="22b"/>
　息天地大寤在夏而大寐在冬夢境之清即覺時之<lb/>
　爽人心氣機總無頃刻停止子亥一陽之動天心不<lb/>
　移正在此際故君子必慎其獨惟善息者知之<lb/>
　王龍溪曰真息即是真心若呼吸出入之息息之末<lb/>
　流耳<lb/>
初九官有渝貞吉出門交有功象曰官有渝從正吉也<lb/>
出門交有功不失也<lb/>
　卦之所以為隨者初也初震主為動之官陽性能變<lb/>
<pb n="23a"/>
　象渝中爻艮象門在初之前象出門初隨二交者在<lb/>
　二為從正<lb/>
　豫上之渝緣㝠昩之極而生明隨初之渝去有主之<lb/>
　心以納物<lb/>
　同人初于門隨初出門皆以二坼取象同人二衆之<lb/>
　所共宗也同之為公故同而无咎隨二初之所獨求<lb/>
　者也隨之為私故渝而後貞<lb/>
六二係小子失丈夫象曰係小子弗兼與也<lb/>
<pb n="23b"/>
　隨以隨前為義初隨二二隨三三隨四四隨五不論<lb/>
　比應初隨二中正故出門有功二隨三失初故係小<lb/>
　子三隨四失二故係丈夫四隨五故有獲而凶五應<lb/>
　從上然為衆之所隨故擇其嘉者孚之上居天位人<lb/>
　道已畢過此則神矣故有西山之亨此相隨之㫖<lb/>
六三係丈夫失小子隨有求得利居貞象曰係丈夫志<lb/>
舍下也<lb/>
　椒桂乃吾同味薰蕕不並器而藏係之於此則彼不<lb/>
<pb n="24a"/>
　謝而自去矣二弗兼與好德之良心尚在三志舍下<lb/>
　直是一刀斷下作決絶之想非有去邪不疑之勇者<lb/>
　不能信從之意專故四亦披衷瀝悃相示隨求而即<lb/>
　有得可謂相隨之正矣三所處不正恐其係之心弗<lb/>
　固故又有居貞之戒<lb/>
九四隨有獲貞凶有孚在道以明何咎象曰隨有獲其<lb/>
義凶也有孚在道明功也<lb/>
　隨有求得求而得也隨有獲不求而獲也非望之福<lb/>
<pb n="24b"/>
　君子諱之<lb/>
　積誠相結而安處其身柔道之中此明哲之事以明<lb/>
　用其明也微彰柔剛無動不用其明故能結主之深<lb/>
　而藏身之固<lb/>
　初以交為功所隨者同心之良友惟求道合之孚四<lb/>
　以明為功所隨者英誼之威君深懐不賞之懼<lb/>
九五孚于嘉吉象曰孚于嘉位中正也<lb/>
　人皆隨前五獨下隨於二於衆隨之中獨有契合嘉<lb/>
<pb n="25a"/>
　耦曰配詩云其新孔嘉又嘉禮註云隂陽際合謂之<lb/>
　嘉二之配五是謂嘉耦可以作配君子聖主得賢臣<lb/>
　自歡然有魚水之投<lb/>
　二有嘉德而五孚之知其嘉却是特達之契如德宗<lb/>
　之信盧杞神宗之信王介甫豈不是孚却不得言嘉<lb/>
　故廸知先於忱恂<lb/>
上六拘係之乃從維之王用亨于西山象曰拘係之上<lb/>
窮也<lb/>
<pb n="25b"/>
　上體兊西方之卦象西山用亨西山初之上也隂性<lb/>
　專故三隂爻於隨俱取係象<lb/>
　二三稱係上係而益以拘以維隨之極也詩云縶之<lb/>
　維之于焉嘉客<lb/>
　上居隨極無所可隨欲隨之意固結而不可解用以<lb/>
　享神則為無言之假<lb/>
䷑<hi>巽下艮上</hi>蠱<lb/>
蠱元亨利涉大川先甲三日後甲三日彖曰蠱剛上而<lb/>
<pb n="26a"/>
柔下巽而止蠱蠱元亨而天下治也利涉大川往有事<lb/>
也先甲三日後甲三日終則有始天行也<lb/>
　泰初之上上來居初隂來伏於卦下象蠱巽木上互<lb/>
　兌澤又互震木兩木而夾一水象涉川<lb/>
　蠱从蟲从皿中蟲出從内食也故蠱為内疾有惑亂<lb/>
　之意李鼎祚曰案尚書大傳乃命五史以書五帝之<lb/>
　蠱事正以太古之時無為無事今言蠱者時既漸澆<lb/>
　物情惑亂故事起而蠱生<lb/>
<pb n="26b"/>
　天下事無完不壞亦無壞不完泰一隂下居於初為<lb/>
　内之蠱百弊從生然因是而求完策則泰可為蠱蠱<lb/>
　亦可以還泰語曰戸樞不蠧流水不腐是以器常用<lb/>
　則不敝體常勞則不怠人常事事則不亂故元亨而<lb/>
　天下治<lb/>
　蠱内疾也由宴溺而起蠱食於内治之最難如前人<lb/>
　云須一服大承氣湯者故利涉大川須用一畨大振<lb/>
　頓方得終止則亂只為不知涉川之義涉川如何先<lb/>
<pb n="27a"/>
　甲後甲而已<lb/>
　馬季長曰甲為十日之首蠱是造事之端舉初所以<lb/>
　明事始也不令而誅謂之暴先後各三日欲使百姓<lb/>
　遍知其令行而不犯予按漢令其第一事曰令甲餘<lb/>
　以次有令乙令丙之目<lb/>
　終則有始甲即始也聖人訓先甲後甲之義甚明餘<lb/>
　說可廢<lb/>
象曰山下有風蠱君子以振民育德<lb/>
<pb n="27b"/>
　左傳云女惑男風落山謂之蠱以善入之長女惑苟<lb/>
　安之少男焉得不蠱<lb/>
　世教衰而心術壞總為人心乆為物欲所蝕故亂振<lb/>
　動之術須是先變其心振民明於紀綱風俗上整䪺<lb/>
　育德潜於人心内轉移王龍溪曰譬之良醫治病振<lb/>
　者驅其外邪育者養其元氣<lb/>
初六幹父之蠱有子考无咎厲終吉象曰幹父之蠱意<lb/>
承考也<lb/>
<pb n="28a"/>
　居事之初受蠱尚淺蘓傳曰蠱之灾非一日之故也<lb/>
　必世而後見故爻皆以父子言之明父養之患至子<lb/>
　而發也予按㤗初之上遊於無事之地初遂受其事<lb/>
　任故幹父之蠱上得初代得安然事外故有子考无<lb/>
　咎初有幹父之象諸爻因之例取此㫖木必朽而後<lb/>
　蟲生之故須用幹<lb/>
　王輔嗣曰幹事之首時有損益不可盡承意承而已<lb/>
九二幹母之蠱不可貞象曰幹母之蠱得中道也<lb/>
<pb n="28b"/>
　蘓傳曰隂之為性安無事而惡有為是以為蠱之深<lb/>
　而幹之尤難者寄之母也正之則傷愛不正則傷義<lb/>
　非九二孰任之以陽居隂有剛之實而無用剛之跡可<lb/>
　以免矣<lb/>
九三幹父之蠱小有悔无大咎象曰幹父之蠱終无咎<lb/>
也<lb/>
　惟剛能幹惟柔善幹初二與五皆有剛柔不偏之用<lb/>
　三過剛故小悔四過柔故見吝<lb/>
<pb n="29a"/>
　晦翁云元祐間劉莘老劉器之之徒欲盡去小人未<lb/>
　免有悔其他諸公欲且寛裕無事莫大段整䪺不知<lb/>
　目前雖遮掩拖延得過後面憂吝却多可見聖人之<lb/>
　深戒<lb/>
六四裕父之蠱往見吝象曰裕父之蠱往未得也<lb/>
　蠱美疢也美疢不如惡石記云父有争子則身不䧟<lb/>
　于不義裕蠱是平日優柔苟且不能救父之過往以<lb/>
　繼世承家必至踵亂仍弊不能力圖振舉觀志觀行<lb/>
<pb n="29b"/>
　兩無足取適以滋蠱而已往見吝往未得總是決其<lb/>
　不能往有事也<lb/>
六五幹父之蠱用譽象曰幹父用譽承以德也<lb/>
　用以也幹父之蠱而用譽推本先德歸善於親而潜<lb/>
　行幹旋之術幹之最善者若云以此得譽則蠱歸於<lb/>
　父被父以不美之名考何以无咎承以德之意必不<lb/>
　如是玩象自見元祐之改新法謂以母改子非以子<lb/>
　改父其辭已舛故再變而紹聖祗為不知用譽之道<lb/>
<pb n="30a"/>
　六子皆是代父母幹事的後天乾退居西北得艮之<lb/>
　位坤退居西南得巽之位自北而東而南以生育長<lb/>
　養為事自南而西而北以收歛歸藏為事乾坤用事<lb/>
　已過退往收藏一邉却將艮推過東北巽推過東南<lb/>
　幇着長子幹事故勞之後成乎艮見之前齊乎巽盖<lb/>
　乾坤生長之事一任艮巽代之以此取幹父幹母之<lb/>
　象<lb/>
上九不事王侯髙尚其事象曰不事王侯志可則也<lb/>
<pb n="30b"/>
　人心受蠱只為世情太重遂惑溺而不能返上居卦<lb/>
　之外蠱極止極蠱不及己已亦不任蠱事但以遺謝<lb/>
　世芬之節為世所儀如風之自山而下歡然中於人<lb/>
　之體而入於人之心黙化人心之蠱其闗於世道者<lb/>
　更重<lb/>
　易叅曰世道之蠱只因在位者無為而在野者無志<lb/>
　故舜禹幹蠱箕潁養髙各事其事而天下治已父母<lb/>
　之事人子無可不事者言王侯則苟非其時君子有<lb/>
<pb n="31a"/>
　所不事正其髙處<lb/>
䷒<hi>兌下坤上</hi>臨<lb/>
臨元亨利貞至于八月有凶彖曰臨剛浸而長說而順<lb/>
剛中而應大亨以正天之道也至于八月有凶消不乆<lb/>
也<lb/>
　八月之說不同虞翻以臨消於遯六月之卦於周正<lb/>
　為八月文王未革殷命即以六月為八月此義非正<lb/>
　鄭康成謂是周改殷正之兆尤為附㑹朱義因謂自<lb/>
<pb n="31b"/>
　復至遯為八月以臨而反起數於復亦不似荀慈明<lb/>
　曰兌為八月八月正秋之位義亦難通按觀為八月<lb/>
　之卦與臨反至八月而四隂反壯盛於下二陽反退<lb/>
　朒於上故有凶主此為當<lb/>
　二為卦主居中四隂所應故曰剛中而應臨有亨義<lb/>
　而處非正故大亨以正而本之天道天道長則必消<lb/>
　如八月之凶是已故須正以持之<lb/>
　臨是用行遯是舍藏臨剛浸長戒以八月有凶遯柔<lb/>
<pb n="32a"/>
　浸長戒以小利貞使君子之防不踈小人之情不肆<lb/>
　扶陽抑隂之意於此最著<lb/>
　君子培植難而摧殘易善端充長難而消亡易故曰<lb/>
　苟得其養無物不長苟失其養無物不消<lb/>
　復言剛反如反手之迅臨言浸長如漸漬乃成一陽<lb/>
　之回反易而二陽之長反難復如華之吐臨如實之<lb/>
　成世道人心遲速之故無不然者<lb/>
　像抄曰臨懼消以下體兌觀尚生以上體巽兌正秋<lb/>
<pb n="32b"/>
　消位巽東南生位也<lb/>
象曰澤上有地臨君子以教思无窮容保民无疆<lb/>
　地容澤澤又容水无所不容故容保民无疆<lb/>
　王龍溪曰地之臨澤以土制水宜若易然迫之以險<lb/>
　隘則奔潰四出壞而後已若寛以居之則畜而為澤<lb/>
　君子之於民亦然故三代之民不忘先王之澤教之<lb/>
　无窮澤潤物也容之无疆坤容物也<lb/>
初九咸臨貞吉象曰咸臨貞吉志行正也<lb/>
<pb n="33a"/>
　咸無心之感也以咸而臨無逼隂之意有以黙感乎<lb/>
　隂者而隂自退無心之感只是一貞故曰志行欲正<lb/>
　天下須先正身枉己未有能正人者<lb/>
九二咸臨吉无不利象曰咸臨吉无不利未順命也<lb/>
　二為卦主得中多譽四隂盡受其臨九進尚居於二<lb/>
　四隂猶懐拒命之意二以無心之感感之吉利自至<lb/>
　復主初臨主二與復初爻同體復初不逺之復功在<lb/>
　脩身臨二以咸而臨志存動物<lb/>
<pb n="33b"/>
　正義曰未順命是獻可替否之義謂如虞廷之有吁<lb/>
　有咈與有言逆於汝心必求諸道同意<lb/>
六三甘臨无攸利既憂之无咎象曰甘臨位不當也既<lb/>
憂之咎不長也<lb/>
　三下背陽志在求隂兌為口坤為土土爰稼穡作甘<lb/>
　兊口御坤象甘臨三動變乾居惕位象能憂<lb/>
　易因曰甘悅者將求以利我也既无所利則憂生轉<lb/>
　悅為憂回甘作苦斯得我臨者之心矣故曰咎不長<lb/>
<pb n="34a"/>
六四至臨无咎象曰至臨无咎位當也<lb/>
　　初臨四是以正臨正兩正相應故曰至臨初剛方長<lb/>
　　四不忌剛之長而返應之相與之意直入底裏非浮<lb/>
　　情所致<lb/>
　　至與敦何别至是直到窮盡去處竭其底裏無復隠<lb/>
　藏不盡之意敦是積累而髙厚中加厚懇到之懐冇<lb/>
　　加無已<lb/>
六五知臨大君之宜吉象曰大君之宜行中之謂也<lb/>
<pb n="34b"/>
　五與二應二方臨隂而五受之度其勢之方張即收<lb/>
　之以為吾用故曰知臨此惟以上臨下為宜若臨上<lb/>
　與彼此相臨則為甘臨而无利矣<lb/>
　王輔嗣曰剛長而能任委物以能而不犯焉則聰明<lb/>
　者竭其視聽智力者盡其謀能不為而成不行而至<lb/>
　矣是謂大君之宜<lb/>
　行中猶言用中故曰知行中在上所行臨之所及皆<lb/>
　為吾用所謂用其中於民者<lb/>
<pb n="35a"/>
　初行正小人無所伺其隙五行中小人亦欲效其長<lb/>
上六敦臨吉无咎象曰敦臨之吉志在内也<lb/>
　敦土之髙也爾雅云如覆敦者江東謂地髙為敦六<lb/>
　居坤極有敦象在艮體之上不震不騫與敦艮之敦<lb/>
　同㫖<lb/>
　四隂為二陽所臨皆欲應陽四應初五應二上獨無<lb/>
　應志亦在於初二隂以陽為主故曰在内<lb/>
䷓<hi>坤下巽上</hi>觀<lb/>
<pb n="35b"/>
觀盥而不薦有孚顒若彖曰大觀在上順而巽中正以<lb/>
觀天下觀盥而不薦有孚顒若下觀而化也觀天之神<lb/>
道而四時不忒聖人以神道設教而天下服矣<lb/>
　觀闕也卦艮體艮為門闕象觀五實二虚各得其位<lb/>
　象孚二陽在上四隂所仰象顒若<lb/>
　二陽横亘於上是大觀在上九五得位是中正以觀<lb/>
　四隂上從於陽是下觀而化<lb/>
　觀神道也故取象於祭神無聲無臭與人感應只是<lb/>
<pb n="36a"/>
　精氣之通上之觀下下之上觀細思之欲摸索其處<lb/>
　而不可得動於聲臭之表而莫知其然此便是神道<lb/>
　與天不言而四時行同一功用是謂不疾而速不行<lb/>
　而至<lb/>
　禮之可觀者莫如祭祭之可觀者莫如未薦初盥神<lb/>
　降儼然如在若過此而薦則將事已了誠意以漸懈<lb/>
　弛故曰既灌而往吾不欲觀之矣若常持誠敬如盥<lb/>
　時之意炯然常在惡在其不欲觀<lb/>
<pb n="36b"/>
　蘓傳曰無器而民趨不言而物喻者觀之道也聖人<lb/>
　以神道設教則爵賞刑罰有設而不用者矣盥而不<lb/>
　薦盥者以誠薦者以物<lb/>
　百姓不親只為五品不遜聖人設教不過教之以此<lb/>
　因是而有刑賞之用然民何因而有五品遜於品者<lb/>
　何因而加之五服又加之以五章弗遜於品者何因<lb/>
　而施之五刑又施之以五用空虚中自有此等一定<lb/>
　分數聖人從空中做出全非勉強凑合民之由者亦<lb/>
<pb n="37a"/>
　自不識不知故曰神道若别求神道則將以愚民非<lb/>
　以明民非觀義也觀者明明德於天下明之也非愚<lb/>
　之也<lb/>
象曰風行地上觀先王以省方觀民設教<lb/>
　風有八方而風則一神无方者風也故風有上下兩<lb/>
　義坤為方風行地上先王省方所觀之風民風也風<lb/>
　行草偃過之即化所象之風先王之風也<lb/>
　風俗沿則漸移紀綱乆則浸壞獨人心不容泯滅設<lb/>
<pb n="37b"/>
　教所以提其緣染習心歸之中正故有時廵歳巡之<lb/>
　典上觀下下觀上此時最為真切<lb/>
初六童觀小人无咎君子吝象曰初六童觀小人道也<lb/>
　隂居初失位在卦下處卑童穉之見於大人經濟之<lb/>
　學一無所知在飲食日用之民猶可若君子而不著<lb/>
　不察豈不為吝<lb/>
　幼沖而有大人之志良難但羞惡之心未涉歴者更<lb/>
　真初學而不志孔顔初仕而不蘄伊周總是童心未<lb/>
<pb n="38a"/>
　改<lb/>
六二闚觀利女貞象曰闚觀女貞亦可醜也<lb/>
　坤闔戸互艮為宫在坤體之中象闚初二皆隂爻在<lb/>
　卦下體初位陽故象童二位隂故象女<lb/>
　女之所知者蠶織所議者酒食丈夫志在四方而為<lb/>
　戸内之闚寧不可醜不出戸知天下何遽作戸内之<lb/>
　窺只緣志卑識陋未能有閎偉之見故即目力所至<lb/>
　便以為觀止此矣此真閨閣中事目營四海者肯作<lb/>
<pb n="38b"/>
　此解楊敬仲曰子夏以有若似聖人欲以所事孔子<lb/>
　事之曽子獨不可若曽子者乃可以免闚觀之醜<lb/>
　童觀見小而不見大闚觀見似而不見真故曰自細<lb/>
　視大者不明<lb/>
六三觀我生進退象曰觀我生進退未失道也<lb/>
　三前巽巽為進退又居兩卦之間進得巽體退即於<lb/>
　坤<lb/>
　念頭萌動處為生有從正念生者有從妄念生者正<lb/>
<pb n="39a"/>
　則宜進妄則宜退三不中正而居下之上有妄進之<lb/>
　意觀生則欲進而寜安於退故未失道觀生即是慎<lb/>
　獨<lb/>
六四觀國之光利用賔于王象曰觀國之光尚賔也<lb/>
　四隂皆欲觀陽至四始與五近坤為國晉四之五象<lb/>
　國之光<lb/>
　觀利近不利逺初童觀二闚觀是草莽市井之臣三<lb/>
　進退亦在出處之界皆不足以當賓禮賓禮惟四為<lb/>
<pb n="39b"/>
　稱<lb/>
　出門如見大賓使民如承大祭此是觀法故卦言盥<lb/>
　薦爻言尚賓<lb/>
九五觀我生君子无咎象曰觀我生觀民也<lb/>
　涵育天下生機伏藏於内動處自觀極真要須真真<lb/>
　實實是箇長人意念方能中正以觀故王道本於誠<lb/>
　意觀民者生意之動無不與民相闗痛癢休戚只在<lb/>
　動念間分别若不在生處觀得真切則伯者之事何<lb/>
<pb n="40a"/>
　嘗無功於民汲長孺曰陛下内多欲而外施仁義欲<lb/>
　效堯舜之治得乎<lb/>
上九觀其生君子无咎象曰觀其生志未平也<lb/>
　治成觀止故曰觀其生觀其生觀民之生也其生君<lb/>
　子則宇宙内渾然一君子世界而比屋可封觀道成<lb/>
　矣世道不治只為民志不平機辟相乗竒衺互勝坦<lb/>
　夷世路做出許多磊砢崎嶮必志平而後見王道之<lb/>
　蕩蕩觀至此而後盡<lb/>
<pb n="40b"/>
　朱子云觀上二爻自别下四爻一爻勝一爻所觀漸<lb/>
　髙所見漸異予謂觀宜上不宜於下故下體至三始<lb/>
　有觀意上體三觀乃為全吉<lb/>
　觀以四隂逼二陽前否後剥本是隂長陽消之卦聖<lb/>
　人却謂二陽在上翻成一段好事正扶陽抑隂之意<lb/>
䷔<hi>震下離上</hi>噬嗑<lb/>
噬嗑亨利用獄彖曰頥中有物曰噬嗑噬嗑而亨剛柔<lb/>
分動而明雷電合而章柔得中而上行雖不當位利用<lb/>
<pb n="41a"/>
獄也<lb/>
　自否初隂上居於五曰柔得中而上行分下卦初爻<lb/>
　之五故曰分賁分二之上亦曰分剛上文柔<lb/>
　頥中有物吞吐俱難只索噬之使嗑方得通泰人有<lb/>
　化之不能縱之不得者其勢亦然如四夷交攻一夫<lb/>
　作難君臣父子兄弟友朋之讒搆中起皆是間隔獨<lb/>
　謂利用獄者盖除兇平亂放流投畀大而征討小<lb/>
　而鞭笞皆刑之用也罰明法勅使無容姦之地小姦<lb/>
<pb n="41b"/>
　不作大姦亦止間無從興何有不合<lb/>
　利用獄須從其間處噬之方稱利手如利刀快斧相<lb/>
　似蘓氏傳曰道之衰也至於相噬以求合教化則已<lb/>
　晚矣故利用獄<lb/>
　治獄家欲得人之情實自有一畨運量一段明㸃如<lb/>
　轡在手如鏡在握衆喧不亂私意不撓使各各肖其<lb/>
　是非曲直以去語於靡争之世似乎尚逺要使獄清<lb/>
　刑簡還諸無訟之初其道卒無踰於此者柔得中與<lb/>
<pb n="42a"/>
　剛柔分如何分别剛柔分是治獄妙用柔得中言其<lb/>
　德性自然如此以柔中治獄自能從容不迫推窮到<lb/>
　底上行者所謂堂上人辨堂下曲直者也<lb/>
　動而明尚似分為兩截雷電合則動中有明明中有<lb/>
　動明合動是要得辨别黑白明了不肯安受黮闇放<lb/>
　過動合明是窮到幽隠疑似之處不必拘滯成案總<lb/>
　歸之於作新斯民非僅僅以斷獄為長者也<lb/>
　章字从音从十十終數也乃樂之一闋有節奏段數<lb/>
<pb n="42b"/>
　通為文理之章又通為别白之章在用獄則人情自<lb/>
　然之段數非文致羅織而成者書五服有章又平章<lb/>
　百姓章字之義俱同<lb/>
　去間之法不但是去其間之妨於人世者人心本自<lb/>
　空虚祇為此一㸃横着心上不肯消釋以故欺詐變<lb/>
　幻百窮百出必須去得這件方為噬嗑人固有千敲<lb/>
　百錬五毒備嘗而不肯抵承者亦有誠心黙感片語<lb/>
　單詞而甘心俛首者盖欺詐之實盡則智訖情枯雖<lb/>
<pb n="43a"/>
　死不怨殺者所謂無情者不得盡其辭是也卦中應<lb/>
　噬一畫在四四居心位又互卦為坎作過之人惟心<lb/>
　受病去其心上之病則大畏民志而合之易矣<lb/>
象曰雷電噬嗑先王以明罰勅法<lb/>
　電忽閃忽收雷忽轟忽止天威不測有噬嗑之象明<lb/>
　罰以離勅法以震震主生刑法者王者所以生天下<lb/>
　也<lb/>
初九屨校滅趾无咎象曰屨校滅趾不行也<lb/>
<pb n="43b"/>
　中爻艮坎坎為桎梏艮為趾初居艮下又趾位也故<lb/>
　滅趾坎為耳上居坎上又耳位也故滅耳初一竒横<lb/>
　於下上一竒横於上皆有校象<lb/>
　出門舉步便錯便蹈刑憲自此一步不敢行即為免<lb/>
　咎之路故知謹行不如少行少行不如不行<lb/>
六二噬膚滅鼻无咎象曰噬膚滅鼻乗剛也<lb/>
　互卦艮艮為鼻鼻面之山也<lb/>
　滅鼻依滅趾滅耳之滅當為受刑者之象胎形初結<lb/>
<pb n="44a"/>
　惟鼻最先今畫家傳神亦自鼻始鼻乃作過之最初<lb/>
　一事繼此而節節生去不過抵掩前事之失耳噬膚<lb/>
　而至滅鼻則深窮發難之始非止掠其皮膚剛心之<lb/>
　人必有悍氣非皮膚之治所能服也惟二中正故能<lb/>
　无咎<lb/>
六三噬腊肉遇毒小吝无咎象曰遇毒位不當也<lb/>
　凡筋骨剛屬陽皮肉柔屬隂上體離三乃肉之近火<lb/>
　者故曰腊肉九四骨附於肉六五肉附於骨又居離<lb/>
<pb n="44b"/>
　體在火之内骨肉之得火而乾燥者故有乾胏乾肉<lb/>
　之象<lb/>
　厚味實腊毒但有遇不遇耳獄情最毒之物下以毒<lb/>
　伺上上亦以毒迫下必有返噬之虞故吝<lb/>
九四噬乾胏得金矢利艱貞吉象曰利艱貞吉未光也<lb/>
　互坎坎為矢乾為金坎得乾中爻象金矢<lb/>
　噬乾胏則噬愈難矣惟中直可以勝之金性堅而情<lb/>
　决矢深中而直入故以金矢取象艱則無草菅人命<lb/>
<pb n="45a"/>
　之意貞則得一成不變之宜君子之所盡心更無他<lb/>
　術<lb/>
　未光者四以陽居隂陽生隂殺恐生機不勝殺性故<lb/>
　以艱貞為戒<lb/>
六五噬乾肉得黄金貞厲无咎象曰貞厲无咎得當也<lb/>
　本乾金體得中上行<lb/>
　五之噬彌深而嗑彌難以為難於膚而易於腊與胏<lb/>
　者人君無自决獄之理祗是制令人臣奉而行之正<lb/>
<pb n="45b"/>
　在難易之際人主執中則人臣守中百姓至中貞者<lb/>
　法之正厲者心之危故五聽三刺之令行焉所以罰<lb/>
　麗於事而無不辜不經之失<lb/>
　睠言顧之澘焉出涕哀其不聞禮教而就刑僇也四<lb/>
　之艱五之厲總是此意治獄者有此意自不至於失<lb/>
　入<lb/>
上九荷校滅耳凶象曰荷校滅耳聰不明也<lb/>
　荷校而至滅耳只為聽之不聰聽之不聰只為見之<lb/>
<pb n="46a"/>
　不明滅耳非窒塞其耳正提其耳而使之醒古人必<lb/>
　明明德於天下以此<lb/>
　上至耳鼻下至趾中及皮膚無有不受噬者傷肌膚<lb/>
　之事盡矣終未及格心之法故諸爻類無全吉德禮<lb/>
　盛世之事易惡至中不免藉於刑政故曰刑期於無<lb/>
　刑<lb/>
　一云中四爻為治獄者二乃治獄之始不過噬及其<lb/>
　膚便至滅鼻所謂獄貴初情初情既得覆質應無疑<lb/>
<pb n="46b"/>
　滯若三四則多年況積之獄乆而未决如腊與乾胏<lb/>
　噬之甚難治此不免費手五為斷獄之主獄至人主<lb/>
　之前三覆已周情已九分真了此時惟執中用中兩<lb/>
　端不眩剖決自無寃濫人臣以執法為良人主以好<lb/>
　生為德此斷獄初終難易之别也<lb/>
䷕<hi>離下艮上</hi>賁<lb/>
賁亨小利有攸往彖曰賁亨柔來而文剛故亨分剛上<lb/>
而文柔故小利有攸往天文也文明以止人文也觀乎<lb/>
<pb n="47a"/>
天文以察時變觀乎人文以化成天下<lb/>
　泰二之上上來居二柔來文剛在兩剛之中故亨剛<lb/>
　上文柔在兩柔之中故小利往<lb/>
　凡傳皆先釋卦次釋辭此却舉剛柔交錯釋亨小利<lb/>
　往之義方及天文與明止之為人文遂極言聖人盡<lb/>
　此觀文之用見賁義只起於剛柔交錯而又有文明<lb/>
　以止之德乃宇宙間自然爛熳文章非聖人鋪綴粧<lb/>
　㸃成此世界也然賁者飾也不言文而言賁者此文<lb/>
<pb n="47b"/>
　一着人身不免增多減少致有雕琢傷殘不能如天<lb/>
　地渾然之舊取義甚大而名止於飾慮其終也<lb/>
　剛柔各成一段文理因交錯而文始見卦以文為義<lb/>
　不復言及質矣柔文剛是性本剛毅却舉動從容有<lb/>
　節次所謂義為質而禮行孫出者剛文柔則性本柔<lb/>
　馴欲勉為矯亢激昂之事近於義襲而取故不概許<lb/>
　以亨剛可裁而柔難振也然猶曰小利有攸往貴能<lb/>
　變也以故佩韋佩絃君子咸有取焉<lb/>
<pb n="48a"/>
　寒暑晦明之濳易謂之錯天之文不在正而在錯觀<lb/>
　天文者觀其錯而變可定矣上下尊卑之定序謂之<lb/>
　止人之文不在文明而在止觀人文者觀其止而化<lb/>
　成矣聖人於錯處定其序於止處植其防<lb/>
象曰山下有火賁君子以明庶政无敢折獄<lb/>
　山下幽林宻菁火照之煜煜有光賁之象明庶政庶<lb/>
　政畧加潤飾可以新發人之觀聽若獄情而用賁則<lb/>
　有深文周内之過而失其本情矣无敢者所謂衆疑<lb/>
<pb n="48b"/>
　汜與衆共必察大小之比以成之是也<lb/>
　明庶政即亨義无敢折獄即小利往義<lb/>
初九賁其趾舍車而徒象曰舍車而徒義弗乘也<lb/>
　中爻坎坎為車初在坎下居趾位不及坎故賁趾舍<lb/>
　車趾曰賁即緩步當車之意蘓傳曰初之應在四二<lb/>
　之文初之所不肯受也按初體離明剛决不入世路<lb/>
　盖避世之繁華而自甘淡素安步當車雖文茵重較<lb/>
　復何羨焉<lb/>
<pb n="49a"/>
　坎於車為多眚乗之亦自不稳不如徒步之安非制<lb/>
　於義而不得乗實安於義而弗肯乗也義與不義而<lb/>
　富且貴之義同㫖<lb/>
六二賁其須象曰賁其須與上興也<lb/>
　須柔而頦剛二以柔順中正附三之剛正中正則无<lb/>
　妄附剛正則不受妄附相須之義殷矣招世之士興<lb/>
　朝同升附驥此其時乎<lb/>
九三賁如濡如永貞吉象曰永貞之吉終莫之陵也<lb/>
<pb n="49b"/>
　離體有文以自飾故賁如互坎有水膏以自潤故濡<lb/>
　如體剛履正故永貞吉而莫之陵<lb/>
　陽得隂潤必多快心適情之事浸漬太過不免腐敗<lb/>
　永貞者堅剛不壊之性終非濡所能損也<lb/>
　人知左右奉事我者之為承順我不知其為侮我窺<lb/>
　我之情乗我之隙因而得肆志於其間不啻玩弄股<lb/>
　掌之上聖人㸃出一陵字不但說出隂小衷曲且使<lb/>
　聽人滋潤者悚然自知愧懼<lb/>
<pb n="50a"/>
　二知分義原無陵上之心因其知有上也故曰與上<lb/>
　興三秉剛正自得居上之體因其無可陵也故曰終<lb/>
　莫之陵<lb/>
　三是磨不磷四是涅不淄<lb/>
六四賁如皤如白馬翰如匪冦婚媾象曰六四當位疑<lb/>
也匪冦婚媾終无尤也<lb/>
　賁如受采皤如守素為三所逼守以待初寜皤無賁<lb/>
　女志所謂得意一人失意一人者也翰如者素心欲<lb/>
<pb n="50b"/>
　赴之意<lb/>
　四之皭然一副皎潔身心全之以逺於初終不為人<lb/>
　玷汙然猶决之曰匪冦婚媾聖人之為貞士計深哉<lb/>
　人生一㸃純白之心亦知愛惜祇為畏人冦害恐人<lb/>
　怨尤不免委曲遷就以致失身喪志毁名敗節曰匪<lb/>
　冦曰終无尤即使有冦有尤皤容可汙白馬容可不<lb/>
　翰詩云雖速我訟亦不爾從此善言貞人之心者也<lb/>
　但舉常情為四决策以成四一潔白無瑕之身而已<lb/>
<pb n="51a"/>
六五賁于丘園束帛戔戔吝終吉象曰六五之吉有喜<lb/>
也<lb/>
　丘土之髙者艮象丘園丘之園也人主加幣臣下必<lb/>
　禮賢優士盛典尚從其薄他可知矣履不借臨朝與<lb/>
　集上書囊為帷者庶幾近之<lb/>
　終吉生於吝吝生於戔戔戔戔猶未白也至上而白<lb/>
　吝亦無矣故曰无咎<lb/>
上九白賁无咎象曰白賁无咎上得志也<lb/>
<pb n="51b"/>
　下體文明上體以止故上體三爻言白言皤言帛白<lb/>
　賁有色還於無色<lb/>
　人情便趨於華日多日繁彼此競争互求其勝物不<lb/>
　備則禮不舉美不極則心不厭其卒也財力以侈而<lb/>
　殫精神以侈而竭徐而思之増飾之多太踰本質日<lb/>
　用之外無非長物亦必有憚<graphic n="KR3397" url="https://raw.githubusercontent.com/kanripo/KR-Gaiji/master/images/KR3397.png" mimeType="image/png"/>癢中惄焉而自惡者<lb/>
　矣以白賁為得志乃聖人醒世之語非直為世道快<lb/>
　也但常人之情不至賁之極不知厭苦早與之語未<lb/>
<pb n="52a"/>
　必悟爾<lb/>
　白亦五色之一未是太素本質文既極矣元黄五彩<lb/>
　視為習常而反以白為賁其艷人觀視又在五色之<lb/>
　上人情厭故喜新大抵如此但於本質為近卦以賁<lb/>
　為義至白而賁止矣於太素之初未之及也<lb/>
　卦取義於文合觀六爻皆不以文為貴五主文治而<lb/>
　用戔戔上則文已極而用白四以下皆在文治之中<lb/>
　初幽人安草野之適情二貞士甘清白之自許三頗<lb/>
<pb n="52b"/>
　受濡而不變永貞之守獨二賁須然義實相資情非<lb/>
　欣艷聖人設卦見有文而不靡之象故以飾命卦而<lb/>
　卒發文不足貴之㫖世之所謂真文者盖可思矣<lb/>
　<lb/>
　<lb/>
　<lb/>
　<lb/>
　易義古象通卷三<lb/>
</p>
<p>
</p>
  </div>
</body>
</text>
</TEI>
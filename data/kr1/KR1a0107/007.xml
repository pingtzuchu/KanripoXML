<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易義古象通卷七</head> <lb/>
    <p>
<pb n="1a"/>
欽定四庫全書<lb/>
　易義古象通卷七<lb/>
　　　　　　　　　　　　　明　魏濬　撰<lb/>
䷮<hi>坎下兌上</hi>困<lb/>
困亨貞大人吉无咎象曰困剛揜也險以説困而不失<lb/>
其所亨其惟君子乎貞大人吉以剛中也有言不信尚<lb/>
口乃窮也<lb/>
　否二柔之上四五二剛為其所揜上剛來居於二則<lb/>
<pb n="1b"/>
　為初三二柔所揜大人二也故只言剛中<lb/>
　他卦以貞得亨此卦以亨而貞困而能亨胸中自有<lb/>
　樂地不為拂鬰所動困之貞也此惟大人能之大人<lb/>
　胸次寛廣坦蕩游荆榛之域無異泱漭之庭全不見<lb/>
　其為困若於此介介左觸右撞無非罣礙安得亨泰<lb/>
　祗緣自家内裏窄小了無寛舒之地耳故非小人所<lb/>
　能<lb/>
　蘇傳曰陰之害陽必有以侵之侵之則陽不能堪而<lb/>
<pb n="2a"/>
　至於戰戰則危而不謂之困若不侵而見揜陰有以<lb/>
　消陽而陽無所致其惡其為害也深矣<lb/>
　不失其所亨亨是自家有的險以説當流離顛沛處<lb/>
　之泰然不至失去耳謂之所亨則亨必有所此所乃<lb/>
　無入不得之所刀不能斷雨不能濕顛跌不能破者<lb/>
　惟其離去這所而馳於他所故失其亨如飢寒即馳<lb/>
　飢寒而離去飢寒不到之所飢寒為之困矣如拂逆<lb/>
　即馳拂逆而離去拂逆不到之所拂逆為之困矣若<lb/>
<pb n="2b"/>
　不失此所何往不亨而亦何處有咎謂之不失其所<lb/>
　亨乃大而化之之事故必歸之大人<lb/>
　坎有信象而兑口上開處險之時尚兑之口不為下<lb/>
　坎所信不信而言故曰尚口乃窮言困未為窮如此<lb/>
　乃為窮也困而有言正為胸中窒礙不能亨通止謗<lb/>
　莫若自脩何如閉口檢躬自求亨所<lb/>
象曰澤无水困君子以致命遂志<lb/>
　澤无水則不能榮生萬物故困命與志之不相謀猶<lb/>
<pb n="3a"/>
　水與澤之不相容故致命則遂志<lb/>
　致送詣也致命是將此命送去不用惟以遂其志而<lb/>
　已命是天之與我如何送去得所謂命則付之於天<lb/>
　道則責成於已是己命以載志而志非命所拘一息<lb/>
　存此志不容懈即一息斷此志不便朽<lb/>
　致命遂志也有不必死的如博浪之椎北海之節只<lb/>
　是行事時已將此命斷送去要以成就一箇是便了<lb/>
　或謂致命遂志此志必有所為不止一身名節如比<lb/>
<pb n="3b"/>
　干欲獻先王文陸諸人欲興復宋祚此其本志致命<lb/>
　之後商厯不延宋祚遽斬豈不抱恨九原又如怒目<lb/>
　不瞑握拳爪透與欲為厲鬼殺賊者何得遽言遂志<lb/>
　按説文云遂從志也故得所欲之謂遂直往必行亦<lb/>
　謂之遂見得理當如此立志已定便捨命向前如常<lb/>
　山之舌侍中之血亦知事勢無奈志自不可休止耳<lb/>
　又如子房博浪一擊不中却別思得一條明顯大路<lb/>
　擇一真主輔之竟以滅秦此又另是一塲局面信國<lb/>
<pb n="4a"/>
　諸公所處不是如此君子存則行此志於宇内亡則<lb/>
　留此志於宇内要之遂志實無有二遂志只是成仁<lb/>
　君子仁而已矣何必同<lb/>
初六臀困于株木入于幽谷三嵗不覿象曰入于幽谷<lb/>
幽不明也<lb/>
　困卦下象臀坎為多心之木象株木又為隱伏幽谷<lb/>
　之象<lb/>
九二困于酒食朱紱方來利用享祀征凶无咎象曰困<lb/>
<pb n="4b"/>
于酒食中有慶也<lb/>
　酒食人之所適多返為困朱紱方來眷顧加篤鞠躬<lb/>
　盡瘁不容他諉人見其得君行政或生艶羨不知當<lb/>
　國者之勤勞艱楚旰食宵衣百倍於羣僚也但知困<lb/>
　便能憂勤惕厲國社民生即此困中寄命爻曰困而<lb/>
　象以為慶喜二之剛中足以勝也利用享祀乃竭誠<lb/>
　以報知遇之意<lb/>
　卦主二獨有酒食衣冠享祀之事從容文物禮樂與<lb/>
<pb n="5a"/>
　株木蒺藜金車葛藟境象大別不為困之所困<lb/>
　征凶无咎猶云雖行乎凶禍之途亦無所咎受君寵<lb/>
　眷則東西南北惟其所使死生利害不容再顧征不<lb/>
　得不征凶不得不凶臣職自當如此如是而後謂之<lb/>
　享祀如是而知酒食之能困人也爻義與致命遂志<lb/>
　同旨蓋處困時之事<lb/>
六三困于石據于蒺藜入于其宫不見其妻凶象曰據<lb/>
于蒺藜乗剛也入于其宫不見其妻不祥也<lb/>
<pb n="5b"/>
　坎為蒺藜三承四剛象石坎又為宫坤為妻坤二之<lb/>
　上坤象不見而成坎故不見其妻<lb/>
　三才徳不足不善處困欲推九四以上進則堅不可<lb/>
　動欲退依九二以求安則險不可據志喪神銷魂不<lb/>
　守舍徒有皮殻之空存而已<lb/>
九四來徐徐困于金車吝有終象曰來徐徐志在下也<lb/>
雖不當位有與也<lb/>
　坎為輪象車兑西方卦象金金車推轉不動之意初<lb/>
<pb n="6a"/>
　覿四冀四之援四應初亦欲來援徐徐者既疑二之<lb/>
　力强必欲得初又疑初之少已或懐他志猶豫逡巡<lb/>
　遲回未發實可羞吝但其求之志切終必相與象略<lb/>
　其才而言志分正交定才固不勝志也<lb/>
九五劓刖困于赤紱乃徐有説利用祭祀象曰劓刖志<lb/>
未得也乃徐有説以中直也利用祭祀受福也<lb/>
　卦上下俱坼有劓刖象傷劓如節甫之徒傷刖如憲<lb/>
　冀之徒皆能制命天子而奪其柄者<lb/>
<pb n="6b"/>
　四徐五亦言徐四徐怯於才力五徐善於潛圖五之<lb/>
　妙正在一徐字上下受制君權已失須以説去之用<lb/>
　不得急性剛是堅忍有決説是不動聲色機動時至<lb/>
　去之如距斯脱矣以此祀神亦鑒其誠心専一而為<lb/>
　之格何小人之不可圖<lb/>
　以中直直只是剛本以攬權獨斷之實心故能徐徐<lb/>
　潛圖而終收人主之柄二在坎中為信五與之應同<lb/>
　是剛中故同有祭享之利<lb/>
<pb n="7a"/>
上六困于葛藟于臲卼曰動悔有悔征吉象曰困于葛<lb/>
藟未當也動悔有悔吉行也<lb/>
　坎為叢棘黄藜皆葛藟類臲卼亦困下卦是坎<lb/>
　上亦欲掩剛而困君子然處困極不能困君子而反<lb/>
　自困動靜兩無所適乃旋而自悔悔則知剛之不可<lb/>
　揜惟有舍之而去為是征者去而不為困人之計則<lb/>
　亦不至自困也與屯之幾不如舍義同<lb/>
　卦三陰初株木幽谷三石蒺藜上葛藟臲卼處困非<lb/>
<pb n="7b"/>
　陰所濟<lb/>
䷯<hi>巽下坎上</hi>井<lb/>
井改邑不改井无喪无得往來井井汔至亦未繘井羸<lb/>
其瓶凶彖曰巽乎水而上水井井養而不窮也改邑不<lb/>
改井乃以剛中也汔至亦未繘井未有功也羸其瓶是<lb/>
以凶也<lb/>
　泰初之五爲改邑以陽升故不改井離中虚象瓶上<lb/>
　體坎坎五不盈下體巽巽繘柔不能勝之象<lb/>
<pb n="8a"/>
　改邑不改井古者建都邑如逝彼百泉觀其流泉皆<lb/>
　就有水泉之處有邑即有井不必言若何是邑若何<lb/>
　是井只如云到處是這様井這様水井有水可以濟<lb/>
　人利物無彼此也樽酌者衆則易盡井源源不竭愈<lb/>
　汲愈有何喪何得以故往者來者皆井其井性體無<lb/>
　窮資深逢源無念不可澄涵無處不可施濟雖功存<lb/>
　及物而性無加損井無所失人亦不以為功也但有<lb/>
　此泉膏須是一段深長乆逺精神一副完全器具方<lb/>
<pb n="8b"/>
　能抽拽承載得出若未繘井而羸其瓶有泉而無濟<lb/>
　於物學垂成而廢功垂就而毁與不及泉之棄井何<lb/>
　異羸其瓶者不但水不能升併失我承載泉膏之器<lb/>
　井居其所而遷遷是改邑居所是不改井因地隨變<lb/>
　本體自如<lb/>
　巽乎水而上水孫氏云以巽木入坎水之下而上出<lb/>
　其水是木之根荄下着土膏故土之潤上達而為木<lb/>
　之華猶井水在下得汲而上行也<lb/>
<pb n="9a"/>
　改邑不改井靜而定也无喪无得往來井井動而定<lb/>
　也剛中只是性體堅守得定正所謂居之安則資之<lb/>
　深也執徳既固必不未繘而羸其瓶特為占者設戒<lb/>
象曰木上有水井君子以勞民勸相<lb/>
　水之在井聽人之汲者也原泉人所自有設法在我<lb/>
　而聽民之自取<lb/>
　來氏曰勞者勞之也勸者來之也相即匡直輔翼也<lb/>
　人有五性之徳猶之地脈井泉流行不息勞民勸相<lb/>
<pb n="9b"/>
　則五教可敷民徳可新而往來用之不窮矣<lb/>
初六井泥不食舊井无禽象曰井泥不食下也舊井无<lb/>
禽時舍也<lb/>
　初得坤土初畫象井底之泥下體本乾無陰故曰舊<lb/>
　井无禽<lb/>
　井汲則日新流水不腐不食則積壅而成舊矣井泥<lb/>
　不足自潤為時所棄更何餘瀝可以外及无禽極言<lb/>
　無用於世<lb/>
<pb n="10a"/>
　張横渠嘗言義理有疑即濯去舊見以來新意朱子<lb/>
　云此説最有理舊見若不濯去何從得新意來學者<lb/>
　有二種病一是主自家意思一是舊有先入之説雖<lb/>
　欲擺脱亦被他來尋愚謂看治井者必淘去井底舊<lb/>
　泥而後有新泉出焉斯無此病唐𤣥宗命段善才教<lb/>
　康崑崙琵琶善才曰須令十年不近樂器而後可教<lb/>
　此事正可為學問助<lb/>
九二井谷射鮒甕敝漏象曰井谷射鮒无與也<lb/>
<pb n="10b"/>
　爾雅訓鱖云小魚似鮒注曰俗呼魚婢江東人稱為<lb/>
　妾魚又莊子轍中有鮒皆賤小之意取以象初二雖<lb/>
　陽而乗初陰浮沉閭里之間與賤小為伍賤小之人<lb/>
　徼其餘沬上無應援汲引致身當世泉膏雖具只合<lb/>
　下漏升斗以活涸轍之鮒而已<lb/>
九三井渫不食為我心惻可用汲王明並受其福象曰<lb/>
井渫不食行惻也求王明受福也<lb/>
　居下之上不汙於泥未出井之下體故渫而不食九<lb/>
<pb n="11a"/>
　三以陽居陽一泓清泉不為濁陰所雜居巽之上泉<lb/>
　已升木祗待一引手之人便堪濟世可汲不汲良為<lb/>
　可惻必遇王之明者知人善任方能汲之以行其道<lb/>
　而福及國家生民也不食則獨善一身汲之則兼利<lb/>
　天下<lb/>
　井可食而不得濟人之食行人欲食而不得食君子<lb/>
　之心原非獨善故下一求字求者為五非正應如張<lb/>
　良之從漢髙馬援之從光武者是<lb/>
<pb n="11b"/>
　互體離嚮明而治象王明坎為加憂象心惻<lb/>
六四井甃无咎象曰井甃无咎脩井也<lb/>
　井甃則去其泥矣上卦之始易舊為新身子嘗教打<lb/>
　叠方能容得泉住<lb/>
九五井冽寒泉食象曰寒泉之食中正也<lb/>
　坎居北方一陽生於水中得水之正體五居其處以<lb/>
　陽居陽不為濁陰所混故冽與三之渫同在坎體之<lb/>
　中正冬之候象泉之寒<lb/>
<pb n="12a"/>
　初為泥三之渫渫其泥也二谷射鮒四之甃甃其谷<lb/>
　也已渫已甃井日新矣寒泉之出食者寧有窮乎井<lb/>
　冽是清泠潔淨之井寒泉乃冽井中所生出者井潔<lb/>
　自無混泉純白之心源定有粹美之徳政人人可資<lb/>
　以食惟中且正故井冽而泉寒<lb/>
上六井收勿幕有孚元吉象曰元吉在上大成也<lb/>
　上井養已足全收及物之功往來井井可勿幕矣坎<lb/>
　行險不失其信井之及物必流行不竭以資世人之<lb/>
<pb n="12b"/>
　取日日如是故曰有孚<lb/>
　下爻坼井底有鏬故曰谷曰漏上爻坼井上有口故<lb/>
　勿幕井以盈滿濟人為利初無水故泥二水少故射<lb/>
　鮒三四及井之半三渫以清其源四甃以捍其濁至<lb/>
　五而始食至上而始收故初象曰下也而上象曰元<lb/>
　吉在上見井養之功在於上出巽乎水而上水所以<lb/>
　養而不窮<lb/>
䷰<hi>離下兑上</hi>革<lb/>
<pb n="13a"/>
革已日乃孚元亨利貞悔亡彖曰革水火相息二女同<lb/>
居其志不相得曰革已日乃孚革而信之文明以説大<lb/>
亨以正革而當其悔乃亡天地革而四時成湯武革命<lb/>
順乎天而應乎人革之時大矣哉<lb/>
　火克金離克兑兑又為澤以水克火革朝必從所勝<lb/>
　如秦用金勝木漢用火勝金之類鄭康成曰水火相<lb/>
　息而更用事猶王者受命改正朔易服色故謂之革<lb/>
　已日如甲日庚日之例自甲至戊生數自已至癸成<lb/>
<pb n="13b"/>
　數許慎云已言萬物各成其性劉熙云已紀也萬物<lb/>
　有定形可紀識也於五行屬土火克金金以火克而<lb/>
　始成器故夏秋之交得土而續相革之中有相禪之<lb/>
　義土於五德為信王者革命所以弔民以弔民之心<lb/>
　信於天下故有筐篚壺漿之迎<lb/>
　革必有悔惟孚乃亡如國僑之禇衣孔子之投麑終<lb/>
　信於後不孚則熙寧之青苗諸法是已<lb/>
　水火既濟澤火何以曰革澤停瀦之水不能流行非<lb/>
<pb n="14a"/>
　火勝水即水勝火故曰相息同居而志不相得只為<lb/>
　長幼之序不明志懐不平故有相殘之勢門庭之釁<lb/>
　起於毫末之嫌而女徳為甚處之各得其位即是正<lb/>
　家之道<lb/>
　革而有悔祗為法不可通行而失其正若於事幾微<lb/>
　眇利害興廢之關見得透徹必酌之民情而後動寧<lb/>
　有不當商君徙木介甫自任只為見不明耳<lb/>
象曰澤中有火革君子以治厯明時<lb/>
<pb n="14b"/>
　澤下注則火滅火上熾則澤枯革之大勢固然然澤<lb/>
　中有火如江湖之間有陽燄尾閭之下有沃焦皆是<lb/>
　氣機自然消息此滅彼生不容斷絶故水積則光騰<lb/>
　氣烝則雨下未有不相代而來者革者相代之名也<lb/>
　相代莫如四時治厯所以明之<lb/>
　火附物而後𫝊火𫝊而所附之物亦盡故火之用寄<lb/>
　於物澤亦火所寄也若澤中無火何以育蟲魚而長<lb/>
　草木<lb/>
<pb n="15a"/>
　厯歴也日月所歴躔度時者嵗所定春夏秋冬之四<lb/>
　序也日月躔度不合則弦望晦朔之時刻必差蓋日<lb/>
　月隨天以轉天體宻移成法拘之不得須要隨時測<lb/>
　驗増減如堯時冬至日在子之虚度今日在寅之箕<lb/>
　度未四千年而退五十餘度故數十年常經一次改<lb/>
　定改定即所以治之也古厯疎今厯密如日行遲疾<lb/>
　日之入氣差與發歛法皆得之季代之後春秋以前<lb/>
　無之今仍元人授時之舊精密為諸家最行之獨乆<lb/>
<pb n="15b"/>
　近亦漸有分秒之差每於日月交蝕見之兼之疇人<lb/>
　失職無有能明其説者則所謂差分之積百年消長<lb/>
　各一者又當變而求之矣説者謂春秋所書日食間<lb/>
　有不合則聖人謂之治厯亦有感於厯術之難必有<lb/>
　紛紛如後代者矣<lb/>
　按曽子問旅見天子入門不得終禮者四日食居其<lb/>
　一又當祭而日食則接祭牲至未殺則廢此見古厯<lb/>
　之疎若後代之當食不食與食之於晦日非立法之<lb/>
<pb n="16a"/>
　差則下算子誤爾驗厯之疎密只在日食此處差則<lb/>
　全厯俱差<lb/>
初九鞏用黄牛之革象曰鞏用黄牛不可以有為也<lb/>
　初離體離為牝牛又為黄離有黄牛象離主二外二<lb/>
　陽為革又象黄牛之革<lb/>
　説文訓革義云獸皮治去其毛革更之因取為變革<lb/>
　之義居離體夏月鳥獸希革如皮之僅有其質止可<lb/>
　以束物固守其舊而無文采之觀聲明文物不足以<lb/>
<pb n="16b"/>
　煥天下之耳目故曰黄牛之革與虎豹之文異矣為<lb/>
　非變更之時守成為是初剛能固故能順之而不為<lb/>
六二己日乃革之征吉无咎象曰己日革之行有嘉也<lb/>
　二得坤中爻火得土而潤離兑之交致役乎坤故即<lb/>
　言己日卦概言以己日為孚二正當己日故曰乃革<lb/>
　之<lb/>
　離革兌二為之主主革者也又能革而受革之柄自<lb/>
　信人信可以革矣己日乃革之其辭甚決不必躊躇<lb/>
<pb n="17a"/>
　却顧而徑往以革行必有嘉<lb/>
九三征凶貞厲革言三就有孚象曰革言三就又何之<lb/>
矣<lb/>
　三重剛居離極性飛揚而不守聰明自用非文明以<lb/>
　説者也革必過當以征則凶雖貞亦厲戒之深也但<lb/>
　上下之際改革之時非必以不革為是惟革言三就<lb/>
　而得有孚斯可革矣初鞏革二己日至於三已經三<lb/>
　畨籌畫遂成就一段變革道理<lb/>
<pb n="17b"/>
　三之失在一征字二是當而後征三是未當而征志<lb/>
　必於革曽無遲回顧慮之意知往而不知來者也革<lb/>
　言至於三就則躁動之情已改所革必非任其情之<lb/>
　所之矣<lb/>
九四悔亡有孚改命吉象曰改命之吉信志也<lb/>
　四是下體已終變離而兑乾四云乾道乃革亦以其<lb/>
　離下而上也故直曰改命悔亡與卦辭同總見改命<lb/>
　之難<lb/>
<pb n="18a"/>
　卦與四五之孚皆是孚在革前惟三之孚在臨革而<lb/>
　始審度故有孚在三就之後<lb/>
　天奪逆與順改命順乎天矣民戴撫仇虐信志應乎<lb/>
　人矣改命由於信志天命人心有一無二<lb/>
九五大人虎變未占有孚象曰大人虎變其文炳也<lb/>
　五居兑金之中西方虎象肅殺之令仲秋鳥獸毛毨<lb/>
　故虎豹皆言其變而稱其文<lb/>
　亂極欲變之時舉世化為妖狐怪孽非虎豹之威何<lb/>
<pb n="18b"/>
　能一番大震動而使之丕變惟命世神武之大人君<lb/>
　子當之<lb/>
　古者有所變革必占蓍龜從違而後舉事未占信在<lb/>
　革先孚非為革而孚也蘇傳曰非大人而革者皆毁<lb/>
　人以自成廢人以自興故人之從之也難若大人之<lb/>
　革則在我而已炳然日新天下之所謂文者盡廢矣<lb/>
　豈待占而後信<lb/>
　來氏曰乾稱龍揖遜者見其徳革稱虎誅伐者表其<lb/>
<pb n="19a"/>
　威<lb/>
上六君子豹變小人革面征凶居貞吉象曰君子豹變<lb/>
其文蔚也小人革面順以從君也<lb/>
　豹虎之屬蔚炳之次也揚子雲曰貍變則豹豹變則<lb/>
　虎<lb/>
　豹伏南山養成文澤此豹變如莘野之興磻溪之出<lb/>
　佐真主而興王業者一云九五真主崛興革命創制<lb/>
　如虎文之彪炳上六名世佐命潤色鴻業如豹文之<lb/>
<pb n="19b"/>
　潤蔚<lb/>
　革面者離心已乆敢怒不敢言至此倒戈以從併其<lb/>
　面而革矣曰順以從君則前此之面與心違可知<lb/>
　天下歸心革道成矣王輔嗣曰功成則事損事損則<lb/>
　無為故居則得正而吉征則躁擾而凶三之征凶征<lb/>
　於未信之先上之征凶征於事定之後皆有凶道<lb/>
　干寳曰天下既定必倒載干戈包之以虎皮將卒之<lb/>
　士使為諸侯示不復用也故曰征凶居貞吉<lb/>
<pb n="20a"/>
䷱<hi>巽下離上</hi>鼎<lb/>
鼎元吉亨彖曰鼎象也以木巽火亨餁也聖人亨以享<lb/>
上帝而大亨以養聖賢巽而耳目聰明柔進而上行得<lb/>
中而應乎剛是以元亨<lb/>
　鄭康成曰卦有水木之用互體乾兌為澤鍾金含水<lb/>
　爨以木火鼎烹熟物之象<lb/>
　王輔嗣曰鼎成變之卦也革既變矣則制器立法以<lb/>
　成之變而無制亂可待也易故而法制齊明然後乃<lb/>
<pb n="20b"/>
　亨故先吉而後亨<lb/>
　水與火遇祗能相革不能相成人非水火不生活鼎<lb/>
　居其間遂能化生為熟以養人五味之調於是乎施<lb/>
　革故為新别造一代清明氣象亂而復治故曰鼎取<lb/>
　新也又曰以制器者尚其象<lb/>
　鼎之用不過祭祀賔客祭莫大於享帝賔莫重於聖<lb/>
　賢聖賢帝所簡在養聖賢以承天也惟馨之格莫過<lb/>
　於此<lb/>
<pb n="21a"/>
　人無不聰之耳無不明之目只為心麤氣亢事理不<lb/>
　能深入以致蔽塞耳像抄云學者常體巽入之意以<lb/>
　自養即是真火候木本助火只一巽字便成妙用耳<lb/>
　目聰明之人不少但加以意氣便為以薪助火<lb/>
象曰木上有火鼎君子以正位凝命<lb/>
　項氏曰草木皆具水火之氣其生也水氣升於上水<lb/>
　至木杪則為滋液象井泉之上出其成也火氣升於<lb/>
　上火至木杪則為華實象鼎氣之上蒸<lb/>
<pb n="21b"/>
　巽位東南離位正南由巽而離得位之正火生於木<lb/>
　而附於木以𫝊木火之命也<lb/>
　位鼎也命實鼎者也鼎之器正而後可以凝所受之<lb/>
　實位之居正而後可以凝所受之命革改命而鼎凝<lb/>
　之革而不就之於鼎雖有命在天亦流漫而不固<lb/>
初六鼎顛趾利出否得妾以其子无咎象曰鼎顛趾未<lb/>
悖也利出否以從貴也<lb/>
　初不安賤辱而思洗滌之圖四不棄菲葑而宏納婦<lb/>
<pb n="22a"/>
　之量一則因之出否一則因之得子聖人欲人改圖<lb/>
　故以顛趾為未悖以隂承陽故曰從貴母以子貴子<lb/>
　主器承鼎者也<lb/>
　出否要用剖腹洗腸之計絲毫宿垢未除縱令實以<lb/>
　珍羞終當變為濫惡居下流則衆惡皆歸顛鼎趾則<lb/>
　舊否盡出須空淨一無宿物方能從新受得芳馨之<lb/>
　實在<lb/>
九二鼎有實我仇有疾不我能即吉象曰鼎有實慎所<lb/>
<pb n="22b"/>
之也我仇有疾終无尤也<lb/>
　三陽居鼎之腹故二曰實三曰膏四曰餗<lb/>
　怨耦曰仇亦作耦之通稱如云公侯好仇是已二與<lb/>
　初比為仇而陰疾易染二剛中自守初不能近如鼎<lb/>
　中馨香充實盈滿濫惡無容參入<lb/>
　初未亨而利出否欲増美者釋回宜早二已實而慎<lb/>
　所之欲全好者拒惡宜嚴<lb/>
九三鼎耳革其行塞雉膏不食方雨虧悔終吉象曰鼎<lb/>
<pb n="23a"/>
耳革失其義也<lb/>
　上體離離為雉雉有膏而三承之三動則成兩坎坎<lb/>
　為耳又為耳病象耳之革坎又為雨未成坎象雨虧<lb/>
　三實而不虚又無應有耳不肯受鉉不聞人世理亂<lb/>
　不為天子臣使故有雉之膏而不食陰陽和則雨君<lb/>
　臣之交未合時方雨澤虧少宜其有悔三居下之上<lb/>
　去故取新之㑹細察其心非遯世不見知而不悔者<lb/>
　雉膏欲其食也行雖塞亦待夫食之者耳故終吉君<lb/>
<pb n="23b"/>
　臣之義本不可失耳自有受鉉時也<lb/>
九四鼎折足覆公餗其形渥凶象曰覆公餗信何如也<lb/>
　鼎三足一體猶三公上承天子調和陰陽五味三上<lb/>
　公之位初為足中爻兌為毁折四應初初陰力不足<lb/>
　勝調鼎之助任匪其人以致敗天子之委命相臣之<lb/>
　義陳力就列不能者止折足覆餗焉用彼相退食自<lb/>
　公爰思補過成信之謂何<lb/>
　初溉其虚故出否而利四盈以溢故覆餗而凶王輔<lb/>
<pb n="24a"/>
　嗣云渥沾濡之貌形渥言其傾覆淋漓之狀如此<lb/>
　蘇傳曰鼎量極於四其上則耳矣受實必有餘量以<lb/>
　為溢地四之覆為其無餘地也<lb/>
六五鼎黄耳金鉉利貞象曰鼎黄耳中以為實也<lb/>
　五於鼎為耳而居陽象鉉互兌秋金金鉉也鼎大器<lb/>
　人君主器者鼎惟君所置之置之安則安五自舉也<lb/>
　耳虚斯能受鉉實則不虚矣中以為實則實而不實<lb/>
　以金鉉貫之自能不競不絿而得舉之用葢初虚而<lb/>
<pb n="24b"/>
　顛四滿而覆五所謂中則正也故利貞可以正位凝<lb/>
　命<lb/>
上九鼎玉鉉大吉无不利象曰玉鉉在上剛柔節也<lb/>
　干令升曰凡烹飪之事自鑊升於鼎載於爼入於口<lb/>
　馨香上達動而彌貴鼎之義上而愈吉<lb/>
　五體柔故用金之剛上體剛故用玉之節離為火而<lb/>
　鉉居之金為火所燃不可舉矣金受火克玉不受火<lb/>
　克故成鼎之功用玉為貴<lb/>
<pb n="25a"/>
䷲<hi>震下震上</hi>震<lb/>
震亨震來虩虩笑言啞啞震驚百里不喪匕鬯彖曰震<lb/>
亨震來虩虩恐致福也笑言啞啞後有則也震驚百里<lb/>
驚逺而懼邇也出可以守宗廟社稷以為祭主也<lb/>
　雷聲聞百里故王制公侯國方百里百里之震通國<lb/>
　俱驚而不失匕鬯則可守宗廟社稷以主其祭按人<lb/>
　君之於祭禮匕牲薦鬯而已烹牢於鑊升於鼎覆之<lb/>
　以羃君祭則舉羃匕牲於爼君匕之臣載之鬯秬酒<lb/>
<pb n="25b"/>
　芬芳灌地降神皆君親行之百里震驚而當祭不失<lb/>
　匕鬯只為精神寧定意氣閒暇故可出震承乾而神<lb/>
　明之統有屬<lb/>
　一心祗嚴肅穆以仰對神明故雖驟值非常之變而<lb/>
　不為之震撼蓋由具嚴之懷無瞬息間斷所謂造次<lb/>
　顛沛於是非勉强鎮定所能<lb/>
　威至而後懼曰震逺則驚邇則懼受震者驚則聞震<lb/>
　者懼矣知懼則驚不至<lb/>
<pb n="26a"/>
　虩虩震象啞啞亨象不喪匕鬯又啞啞之象人心常<lb/>
　持戒懼則言笑自然中節言笑自如中心閒豫之符<lb/>
　故曰有則<lb/>
象曰洊雷震君子以恐懼修省<lb/>
　恐在先事懼在臨事修之力勤省之功細<lb/>
　史氏云恐懼者畏天之心修省者畏天之實<lb/>
初九震來虩虩後笑言啞啞吉象曰震來虩虩恐致福<lb/>
也笑言啞啞後有則也<lb/>
<pb n="26b"/>
　居震之初受震尚淺成震之主遇震能變恐故有則<lb/>
　則斯福矣初之則以其正也羑里之囚為震後受方<lb/>
　國為笑<lb/>
　震初謹始以恐懼致福豫初惰始以逸樂召凶<lb/>
六二震來厲億喪貝躋于九陵勿逐七日得象曰震來<lb/>
厲乘剛也<lb/>
　二互艮艮山象陵九陵之極數震為足象躋于九陵<lb/>
　貝水物而升九陵失其性矣終復其所故勿逐七日<lb/>
<pb n="27a"/>
　得七復之常期也<lb/>
　震來而厲危矣然賴此一震盡喪其平日貨殖之所<lb/>
　積聚躋于空虚九陵之上徐俟學力之到真寳自現<lb/>
　蓋平日積聚不能舍去祗為誤認作自己家珍不知<lb/>
　此非真寳虚空粉碎之地乃無盡藏真寳所也<lb/>
　空明本體不容一物眼中金屑總為障翳故宜喪貝<lb/>
　九陵之躋不是懸虚如竿頭更進一步亦只此實地<lb/>
　吾人託足寄命之所<lb/>
<pb n="27b"/>
　像抄曰億喪貝與商旅不行躋于九陵與后不省方<lb/>
　七日得與七日來復俱是一脈<lb/>
　吳氏曰二有墮甑不顧之達故有去珠復還之喜以<lb/>
　人事言則太王遷岐沛公居漢者是<lb/>
六三震蘇蘇震行无眚象曰震蘇蘇位不當也<lb/>
　死而復生曰蘇蘇蘇兩震間也目障曰眚互坎坎多<lb/>
　眚无眚未成坎也震行則目必視地不輕下步故障<lb/>
　翳除而眚去<lb/>
<pb n="28a"/>
　居震而震行素患難行乎患難故无眚震行與五危<lb/>
　行同旨<lb/>
九四震遂泥象曰震遂泥未光也<lb/>
　四互坎坎有泥象需三井初皆言泥體坎也象與屯<lb/>
　五皆曰未光俱以坎中故<lb/>
　震是陽氣在内蘊結而不得出故奮激而為雷奮激<lb/>
　而起則不泥矣震泥蟠而天飛四居四陰之間蟠而<lb/>
　不飛故泥泥亨之反也遂則以泥為固然不復求出<lb/>
<pb n="28b"/>
　脱之路矣晉困於五胡宋迫於金元竟不圖恢復之<lb/>
　策甘於偏安震而泥也<lb/>
六五震往來厲億无喪有事象曰震往來厲危行也其<lb/>
事在中大无喪也<lb/>
　上下兩震環視前後全無寧帖之處故厲然有往有<lb/>
　來則行乎憂害之塗能有所事活動而未嘗遂泥故<lb/>
　无喪而且有事事本其中之所固有也危險之中即<lb/>
　鍊心之境不為震喪定能去險即夷本來之天原無<lb/>
<pb n="29a"/>
　險境也<lb/>
　易因曰二因來厲而喪失其寳喪其所本無也七日<lb/>
　而得一震之力也五往來皆厲而无喪其所有事則<lb/>
　以五所固有不待震厲而得亦非震之所能喪<lb/>
　素患難行乎患難無入不得即是无喪<lb/>
上六震索索視矍矍征凶震不于其躬于其鄰无咎婚<lb/>
媾有言象曰震索索中未得也雖凶无咎畏鄰戒也<lb/>
　五受震近上與之鄰驚逺懼邇故不于躬于鄰三不<lb/>
<pb n="29b"/>
　應上而皆處動極兩懼不能相輔故有言<lb/>
　索索視蘇蘇較重矍矍瞻視徬徨為其内之蕭索也<lb/>
　此謂存乎人莫良眸子<lb/>
　像抄曰震不于躬于鄰是幾先之哲若因震生憂則<lb/>
　朝迎日夕致月舉頭始見天落足始知地皆是于躬<lb/>
　之晚<lb/>
　震莫重於鄰而身次之身戒嚴而鄰玩忽也故江亡<lb/>
　而秦穆懼共亡而晉侯弔不畏鄰戒則虞之虢宋之<lb/>
<pb n="30a"/>
　金是已<lb/>
䷳<hi>艮下艮上</hi>艮<lb/>
艮其背不獲其身行其庭不見其人无咎彖曰艮止也<lb/>
時止則止時行則行動靜不失其時其道光明艮其止<lb/>
止其所也上下敵應不相與也是以不獲其身行其庭<lb/>
不見其人无咎也<lb/>
　艮一陽自下起至上畫而止故有止義一陽之止如<lb/>
　背二陰在前開坼如人之面腹又如人之有室前虚<lb/>
<pb n="30b"/>
　為庭既止於背則凡面前孔竅私邪所能入者皆可<lb/>
　隳可黜出之竇盡塞而全身亦可廢矣故不獲其身<lb/>
　身既不獲則此座空虚庭院不礙行走而亦無復感<lb/>
　應營營之擾矣故行其庭不見其人身者嗜好紛叢<lb/>
　之穴庭者利欲交戰之塲<lb/>
　耳目口鼻皆有欲惟背無欲如趾腓限輔皆身也身<lb/>
　可不獲若面之所向一如其背則日遊感應紛總未<lb/>
　有不寂然常照者故雖行庭與人交際實未嘗見得<lb/>
<pb n="31a"/>
　有人<lb/>
　心之包絡繫於背艮背是心得其止心得其止則全<lb/>
　身皆天性之用而不屬形骸之用矣<lb/>
　動靜不失其時一止一行皆不足為身之障自面徹<lb/>
　背以至周身骨節毛孔無非玲瓏洞達如琉璃燈様<lb/>
　面面光明人已更何兩礙<lb/>
　止其所此所是在身是不在身若言在身身即是所<lb/>
　何云不獲若不在身此行庭者復是何人有見不見<lb/>
<pb n="31b"/>
　若全無在云何名所又何忿懼憂樂反因有所而累<lb/>
　而心不在聞見食味皆廢要須知所方能知止聖學<lb/>
　根宗在此只恐當面錯過<lb/>
　身言不獲覺有尋覔之意我自有身何須尋覔此副<lb/>
　皮囊祗是真身宅子不可便名為身人亦一身自身<lb/>
　不見焉有人見只見偌大乾坤宇宙之中總是一箇<lb/>
　性真充滿周匝故能行止自如一隨乎時如行乎四<lb/>
　虚空庭之内全無罣礙<lb/>
<pb n="32a"/>
　此心只為有與遲回顧盻到處皆須照管故多不能<lb/>
　據理而行之處彼無應我無與此心常得自在<lb/>
象曰兼山艮君子以思不出其位<lb/>
　水火風雷皆往來相濟兩山對峙更無往來之理<lb/>
　兩重之山前山不是後山各居其位吾人之思無容<lb/>
　出其位者<lb/>
　王龍溪曰心之官則思不出位之思謂之正思如水<lb/>
　之應物而常止如日月貞明萬物畢照而未嘗動愚<lb/>
<pb n="32b"/>
　謂位者思之本體不以動靜而分兩境思不出位只<lb/>
　是本體上住未嘗轉徙逐物而去時行時止頃刻不<lb/>
　離此位<lb/>
初六艮其趾无咎利永貞象曰艮其趾未失正也<lb/>
　艮時行時止初止之時也邪念初動止之為易但初<lb/>
　是禀受得靜之分數原多不因學力成就恐其未受<lb/>
　染而止受染未免於動永貞乃所宜也艮趾在初不<lb/>
　失其正故宜貞之於永<lb/>
<pb n="33a"/>
　咸拇咸之早也艮趾艮之早也止宜初而咸不宜初<lb/>
　聖學先於主靜<lb/>
六二艮其腓不拯其隨我心不快象曰不拯其隨未退<lb/>
聽也<lb/>
　二腓位互坎坎加憂象不快股腓皆足咸股則執其<lb/>
　隨艮腓則不拯其隨<lb/>
　居腓而隨乃其分矣隨人用拯方快於心不拯則自<lb/>
　全之意多為人之意少猶是獲身見人人已之見未<lb/>
<pb n="33b"/>
　除尚非止道<lb/>
九三艮其限列其夤厲薰心象曰艮其限危薰心也<lb/>
　限屬背背不從面則止背不從心則薰<lb/>
　内外限也陰陽限也理欲亦限也三處限限不可止<lb/>
　强而止之則榮衛不行上否下結而疾生故薰利害<lb/>
　相摩生火甚多衆人焚和薰心焚和也<lb/>
　震四宜震却又有二陰在後不遂其震故泥艮三宜<lb/>
　止却有二陰在前不遂其止故薰三陽居中前後四<lb/>
<pb n="34a"/>
　陰分布象夤之列故列其夤四心位與心隔絶心居<lb/>
　尊不肯為限所止故三之熱腸未能遽冷<lb/>
六四艮其身无咎象曰艮其身止諸躬也<lb/>
　四心位是名大身艮其身則身聽於心百體從令矣<lb/>
　概謂之身心與趾腓限輔之屬咸在焉躬則有上下<lb/>
　屈伸而邪從入矣口之味耳之聲目之色鼻之臭四<lb/>
　肢之安逸皆躬也絶躬之欲而後可以完身之本體<lb/>
　艮身在於止躬<lb/>
<pb n="34b"/>
六五艮其輔言有序悔亡象曰艮其輔以中正也<lb/>
　五輔位人身之止最難於口傷誕興戎盡從此出信<lb/>
　口而言言過即悔悔則駟不及矣艮輔只是不言不<lb/>
　言而言言必有次第故亡其悔五之言詔令之屬尤<lb/>
　須審而後發老氏云多言數窮不如守中五守中者<lb/>
　也<lb/>
上九敦艮吉象曰敦艮之吉以厚終也<lb/>
　艮至於上所歴止境已多更無去處矣人情趨動止<lb/>
<pb n="35a"/>
　難終止尤難止極於上則一止不復更止止固止行<lb/>
　亦止屋漏亦止行庭亦止趾輔之屬任其出而萬應<lb/>
　無不如其本體淵深不露靜定之天自若故曰敦艮<lb/>
　根心而盎然見背止背之極非薄蓄所能<lb/>
　易因曰厚終與夕死可矣同意原始反終故知死生<lb/>
　之説<lb/>
䷴<hi>艮下巽上</hi>漸<lb/>
漸女歸吉利貞彖曰漸之進也女歸吉也進得位往有<lb/>
<pb n="35b"/>
功也進以正可以正邦也其位剛得中也止而巽動不<lb/>
窮也<lb/>
　否之三進往居四由三之四進也故為漸泰之四下<lb/>
　來居三歸也故為歸妹三進則乾變為巽而居上四<lb/>
　退則坤變為艮而居下為男下女故女歸吉六禮畢<lb/>
　昏道成漸之善也<lb/>
　女歸以漸如何尚有不正蔡氏云如魯昭之娶同姓<lb/>
　孔文子使疾遺室孔姞當時禮數未必有闕但不正<lb/>
<pb n="36a"/>
　耳<lb/>
　之進往進也漸進無如女歸私奔野合恒人亦知可<lb/>
　羞一登仕進之途則爭先鬬捷惟便是圖恬然不以<lb/>
　為恥視夫以禮自守之士反嗤之曰滯貨曰遲物此<lb/>
　富貴利達之徒何正之知何功之就士習之敝乆矣<lb/>
　聖人指出女歸之義以訓之士人身畎畝如閨中處<lb/>
　子雖不能盡得幣聘形求之主事之但朝廷登進自<lb/>
　有分明道路何嘗負人三宅九賔躡級而進原不必<lb/>
<pb n="36b"/>
　索之他逕坐驟進免者世常不少祗以取災寧見其<lb/>
　利<lb/>
　五居位而曰進得位卦在漸也其位所得之位也五<lb/>
　主有家者家道惟男女昏嫁之事為重五履正而剛<lb/>
　得中蓋刑家之有法者人主懸弓旌以待士黜浮競<lb/>
　進恬淡不開倖進之竇士各脩易退難進之節莫不<lb/>
　兢兢自愛盡得正人君子名節禮教之士以稱任使<lb/>
　何邦之不正<lb/>
<pb n="37a"/>
　動不窮余氏曰宋有狀元及第而兩及相門為宰相<lb/>
　所輕此即是窮處<lb/>
象曰山上有木漸君子以居賢徳善俗<lb/>
　木託於山人託於居山上之木與生深谷嵁巖者異<lb/>
　徳不孤必有鄰故君子所居而里俗化所漸者然也<lb/>
　至於世變風移需之必世勝殘去殺待於百年則漸<lb/>
　之深也<lb/>
初六鴻漸于干小子厲有言无咎象曰小子之厲義无<lb/>
<pb n="37b"/>
咎也<lb/>
　鴻雁之大者隨陽鳥也女隨男之義又鴻不再耦昏<lb/>
　禮用之於女歸切故通取象鴻漸<lb/>
　小水從山上流下為干下艮互坎象干艮為少男象<lb/>
　小子<lb/>
　初處下無援新進之士名位未定故危名實未孚故<lb/>
　求備者衆此洛陽年少不能免絳灌之厄然新進之<lb/>
　時所處未安亦是漸進次序自合知此非初之咎<lb/>
<pb n="38a"/>
六二鴻漸于磐飲食衎衎吉象曰飲食衎衎不素飽也<lb/>
　艮為山為石磐象互坎飲食象<lb/>
　事君者内其禄而外其食内其禄思報也外其食敬<lb/>
　事也外其食而食始安又曰士有易禄而難畜者難<lb/>
　畜故必漸易禄故不為素飽不素飽故可以免伴食<lb/>
　之譏而遂委蛇之適<lb/>
九三鴻漸于陸夫征不復婦孕不育凶利禦宼象曰夫<lb/>
征不復離羣醜也婦孕不育失其道也利用禦宼順相<lb/>
<pb n="38b"/>
保也<lb/>
　陸地之髙平者虞翻云三動之坤為陸按此爻互坎<lb/>
　動則變坤坎象不見故夫征不復又坎中滿三動成<lb/>
　坤坤為大腹見坤而不見坎故婦孕不育坎為盜又<lb/>
　互離為戈兵甲胄象禦宼<lb/>
　三性躁求安而愈不得安故往而不返四妄耦於三<lb/>
　得媾而羞其非正故孕而不育但兩非應而相暱就<lb/>
　慮患之情切同心協力於禦宼之道為順若以之漸<lb/>
<pb n="39a"/>
　進則枉道相從未為利矣<lb/>
六四鴻漸于木或得其桷无咎象曰或得其桷順以巽<lb/>
也<lb/>
　巽為木桷椽也坎為宫四居坎上象桷<lb/>
　漸之道只是順巽處難處之地而能善處如鴻雖不<lb/>
　木棲得桷猶堪暫止漸木而能得桷則無往而不得<lb/>
　所安矣或者本無而忽有之辭<lb/>
　四本居三三本居四今三在四下三剛人也故四居<lb/>
<pb n="39b"/>
　之不安如廉頗不肯居相如下然卒因相如之善處<lb/>
　至袒荆請罪則巽順之效也<lb/>
九五鴻漸于陵婦三嵗不孕終莫之勝吉象曰終莫之<lb/>
勝吉得所願也<lb/>
　髙阜曰陵五居山之半象漸陵互離中虚象不孕五<lb/>
　不孕未得二也四孕矣而不育誤從三也<lb/>
上九鴻漸于陸其羽可用為儀吉象曰其羽可用為儀<lb/>
吉不可亂也<lb/>
<pb n="40a"/>
　陸古注作本字與三同但小象皆用韻叶儀從今作<lb/>
　逵為是漸自下而上一爻髙一爻至此應為雲路鴻<lb/>
　飛天際一以為鴻一以為乙然鴻自一耳羽下而始<lb/>
　知其果鴻也<lb/>
　女道無非無儀漸而至上母儀立矣<lb/>
　鴻飛㝠㝠弋人無所慕矣其羽無吉光之竒無翡翠<lb/>
　之珍然猶可為儀則人知有用之用而不知無用之<lb/>
　用尤大何必避虚聲𢎞逺畧而後有濟於世也<lb/>
<pb n="40b"/>
　二飽非素上羽為儀君子惟其所用而已何必同<lb/>
䷵<hi>兑下震上</hi>歸妹<lb/>
歸妹征凶无攸利彖曰歸妹天地之大義也天地不交<lb/>
而萬物不興歸妹人之終始也説以動所歸妹也征凶<lb/>
位不當也无攸利柔乘剛也<lb/>
　兑少女為妹歸震之長男又以説而動本非所配又<lb/>
　以私情苟合色笑取容失昏媾之正<lb/>
　本泰之四下來居三四歸三互坎互離天地之交故<lb/>
<pb n="41a"/>
　曰天地之大義妹無不歸之理以昏姻之正言乃女<lb/>
　道之終人道之始第此卦歸之不得其正耳正則為<lb/>
　女歸不正則為妹歸此漸與歸妹之别所歸妹無父<lb/>
　兄主命妹自歸也<lb/>
　漸中爻皆得位為進以正歸妹中爻皆失其正為位<lb/>
　不當中爻家中之男女也位不當紊男女健順之常<lb/>
　柔乘剛悖夫婦唱隨之理<lb/>
象曰澤上有雷歸妹君子以永終知敝<lb/>
<pb n="41b"/>
　女性俗謂之水性澤隨雷聲蕩漾女懷春而為士所<lb/>
　誘之象以少女歸長男故敝歸妹人之終始始不正<lb/>
　故征凶終受其敝故无攸利以此始必以此終故君<lb/>
　子永終知敝<lb/>
初九歸妹以娣跛能履征吉象曰歸妹以娣以恒也跛<lb/>
能履吉相承也<lb/>
　古者諸侯一娶三女嫡夫人與兩媵皆以娣姪從又<lb/>
　爾雅云長婦謂稚婦為娣娣女弟也即妹之别稱初<lb/>
<pb n="42a"/>
　居下娣象<lb/>
　跛行以尊嫡主也易㕘云嫡在則視履皆不得自由<lb/>
　故以跛為履承嫡而行其征斯吉<lb/>
　在夫為趾之顛在娣為履之跛<lb/>
　有嫡無娣則嗣續不繁古者女歸則同姓之國皆媵<lb/>
　以娣姪嫡之不能無娣理之恒也娣承嫡嫡承夫家<lb/>
　之善道故曰相承小星謹衾裯之御是謂恒仲氏朂<lb/>
　先君之思是謂承<lb/>
<pb n="42b"/>
九二眇能視利幽人之貞象曰利幽人之貞未變常也<lb/>
　二居下卦之中宜為嫡而不為娣秉徳貞靜以相失<lb/>
　位之夫眇而能視以闚而觀女之貞也幽人處子之<lb/>
　象善仕者不失幽人之心善家者不易處子之守故<lb/>
　曰未變常<lb/>
　邱氏云跛能履則無上僭之疑而嫡庶之分明眇能<lb/>
　視則無反目之嫌而夫婦之愛篤<lb/>
六三歸妹以須反歸以娣象曰歸妹以須未當也<lb/>
<pb n="43a"/>
　媵待年於其國必俟嫡行而後從之其歸必有所須<lb/>
　不能須而反以媵先嫡為失其正故曰位未當失節<lb/>
　之女中人羞以為妻失守之士中主羞以為臣此周<lb/>
　之士所以貴而秦之士所以賤<lb/>
　一云須女四星在牽牛東天文志須女賤妾之稱婦<lb/>
　職之卑者<lb/>
九四歸妹愆期遲歸有時象曰愆期之志有待而行也<lb/>
　下三爻兑體少女應期而嫁至四上卦而猶不歸則<lb/>
<pb n="43b"/>
　愆期矣卦備震兑坎離四正之卦周歴四序故遲而<lb/>
　歸有時<lb/>
　我求庶士迨其吉兮愆期有所求也歸必以時不為<lb/>
　妄耦得其所天而後内助之功可致不然則燕婉之<lb/>
　求而得戚施矣志有待雖十年乃字亦不為遲故曰<lb/>
　有時所謂人涉我否以禮自處者也<lb/>
六五帝乙歸妹其君之袂不如其娣之袂良月幾望吉<lb/>
象曰帝乙歸妹不如其娣之袂良也其位在中以貴行<lb/>
<pb n="44a"/>
也<lb/>
　君小君也五以幽閒貞靜為徳不與娣妾爭妍葛絺<lb/>
　可服薄澣可衣以是正位中宫后德之盛也貴行以<lb/>
　中為貴自有貴於文繡者在孫氐云凡能把外面許<lb/>
　多艶麗侈大的輕看須是内面有箇貴重華美的抵<lb/>
　當得他過方能如此<lb/>
上六女承筐无實士刲羊无血无攸利象曰上六无實<lb/>
承虚筐也<lb/>
<pb n="44b"/>
　上震象筐動則為離中虚故无實兌象羊互坎為血<lb/>
　卦上三不應故无血<lb/>
　娶婦以奉祭祀為重承筐而采蘋蘩者女之事刲羊<lb/>
　而親袒割者男之事三上皆陰不成夫婦則不能供<lb/>
　祭祀血食將斬矣曰女曰士正不成夫婦之稱<lb/>
　<lb/>
　<lb/>
　易義古象通卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易義古象通卷六</head> <lb/>
    <p>
<pb n="1a"/>
欽定四庫全書<lb/>
　易義古象通卷六<lb/>
　　　　　　　　　　　　　明　魏濬　撰<lb/>
䷞<hi>艮下坎上</hi>蹇<lb/>
蹇利西南不利東北利見大人貞吉彖曰蹇難也險在<lb/>
前也見險而能止知矣哉蹇利西南徃得中也不利東<lb/>
北其道窮也利見大人徃有功也當位貞吉以正邦也<lb/>
蹇之時用大矣哉<lb/>
<pb n="1b"/>
　小過四之五徃而得中居二陰之間故利西南退則<lb/>
　即於艮故不利東北<lb/>
　前有險蹇在世塗險而止蹇在居心世以蹇而成世<lb/>
　道心以蹇而得行機盖足本能行因不行而後見其為<lb/>
　蹇也蹇則必止若不止未見其為能行也世塗之險<lb/>
　不可有居心之蹇不可無故知蹇而蹇惟明哲者能之<lb/>
　蹇時難行第一着是安頓落脚之處宜先地利險阻<lb/>
　可以據守若圖進取須是平原四達左右進退可以<lb/>
<pb n="2a"/>
　惟其所之如蜀必得荆襄呉越必得江淮方是進取<lb/>
　之地往得中中國者天下之樞也<lb/>
　諸爻言往來者四五本是往亦言朋來故彖言見險<lb/>
　而止又言往得中要知蹇中自有活路可來可往須<lb/>
　陟厯﨑嶇險阻方見平夷大道素患難行乎患難始<lb/>
　可言無入不得不利東北死殺在窮山裏坐不向西<lb/>
　南平易四達求出脫之路直是窮到極處無進退地<lb/>
　步<lb/>
<pb n="2b"/>
　五為濟蹇大人是天命真主故見之而有功貞是匡<lb/>
　濟本懐所以倡扶大義故已正則邦正為世有傾危<lb/>
　反側故蹇正邦正此而已當位正邦是謂大人蹇之<lb/>
　時用須用蹇而後可以濟蹇故大<lb/>
象曰山上有水蹇君子以反身脩徳<lb/>
　山險而上有水險之險無所之矣無所之故反反無<lb/>
　可别圗只索反身反身脩徳平已之心世路自平矣<lb/>
　艮背與坎心相應君子之自反所以存心是謂脩徳<lb/>
<pb n="3a"/>
初六往蹇來譽象曰往蹇來譽宜待也<lb/>
　初無濟蹇之位與才應隂遇險故往蹇還而就二韜<lb/>
　跡俟時故來譽凡譽皆二二多譽也待與待天下之<lb/>
　清之待同<lb/>
六二王臣蹇蹇匪躬之故象曰王臣蹇蹇終无尢也<lb/>
　二互坎入險五在險中故象蹇蹇王臣蹇蹇君蹇臣<lb/>
　亦蹇也二艮體不獲其身故匪躬<lb/>
　初以不往為譽二以匪躬為无尤此事内事外之别<lb/>
<pb n="3b"/>
　應止應行匪獨自處一譽一尤亦闗天下之口<lb/>
　楊氏云諸爻皆不許其往惟二五無止辭二為大臣<lb/>
　五居君位若不往以濟誰當其責乎兩爻皆不言吉<lb/>
　凶世難方殷屬之君相無可缷責者故成敗利鈍可<lb/>
　置不論<lb/>
九三往蹇來反象曰往蹇來反内喜之也<lb/>
　三應上上在險極宜反而就二二忠貞之性而歉於<lb/>
　才喜剛有力者助之反與反身之反同安其身而後<lb/>
<pb n="4a"/>
　動也<lb/>
　上來碩四來連皆來就三三又反就二以圗共濟非<lb/>
　不往也卦惟此爻得力<lb/>
六四往蹇來連象曰往蹇來連當位實也<lb/>
　四居兩坎之間力難獨進故退而連三卦之三五皆<lb/>
　當位而實五君位罹蹇方大諸爻中惟三才力獨勝<lb/>
　與五同徳所謂異位同功欲夷大難非三不可<lb/>
　三與二同居下體故曰反四與三上下兩體故曰連<lb/>
<pb n="4b"/>
九五大蹇朋來象曰大蹇朋來以中節也<lb/>
　五動為坤西南得朋<lb/>
　人主之蹇國步艱難闗於宗社故為大蹇譽反連碩<lb/>
　皆養其精銳儲其才具以待五用五在蹇中以信義<lb/>
　聨屬以意氣激發英雄響應自然不招而集故曰朋<lb/>
　來此來義與諸爻異諸爻皆自上來下此是衆心趨<lb/>
　附以五為家盖合衆來以為來者<lb/>
上六往蹇來碩吉利見大人象曰往蹇來碩志在内也<lb/>
<pb n="5a"/>
利見大人以從貴也<lb/>
　隂居險上無所往矣有三之應才力宏鉅為當世之<lb/>
　所倚重來而就之厥功可集五乃天下真主人心天<lb/>
　命所歸故謂之貴五方延攬英雄上與三杖筴歸附<lb/>
　策名䜿勛得主而後可遂<lb/>
　三以二為内上又以三為内志在救時如赴其家往<lb/>
　而復來無非求同心之助鏟平欹險以還蕩平耳<lb/>
䷧<hi>坎下震上</hi>解<lb/>
<pb n="5b"/>
解利西南无所往其來復吉有攸往夙吉彖曰險以動<lb/>
動而免乎險解解利西南往得衆也其來復吉乃得中<lb/>
也有攸往夙吉往有功也天地解而雷雨作雷雨作而<lb/>
百果草木皆甲拆解之時大矣哉<lb/>
　自臨來初之四入於坤體坤居西南又為衆初二俱<lb/>
　陽初往而二不往往則得衆不往則得中初越二進<lb/>
　四為有攸往在初為夙<lb/>
　上動下險險以動則出險上矣故免乎險<lb/>
<pb n="6a"/>
　西南在地分為平易之方在治理為平易之政平易<lb/>
　近民民必歸之无所往無苛求也來復得中平定安<lb/>
　集之意夙兼豫速二義不豫則不能速衆結皆解一<lb/>
　結尚存不謂之解父子不可為兩家有攸往而夙則<lb/>
　衆解而一亦亡是謂解之於無所解故有功而吉<lb/>
　雨下雷作萬物出乎震生機於此而動沍寒閉結之<lb/>
　後非雷不開非雨不潤盖雷雨氣之解也百果草木<lb/>
　甲拆形之解也形随氣舒而在在暢遂故解之時大<lb/>
<pb n="6b"/>
　解止言時不言義與用王輔嗣曰難解之時非治難<lb/>
　時也故不言用體盡於解無有幽深故不言義屯雷<lb/>
　伏坎中故草穿地而未申建侯不寧所以宣未逹之<lb/>
　生機而不至於鬱遏解雷出坎上故草木出地而甲<lb/>
　拆來復往夙所以養已舒之生性而不至於夭殘<lb/>
象曰雷雨作解君子以赦過宥罪<lb/>
　天地之解以氣氣不動則不能逹故以雷雨宣其仁<lb/>
　君子之解以政政不静則入於苛故以赦宥疏其澤<lb/>
<pb n="7a"/>
　不用動而用静君子所以善體天地之心<lb/>
　赦過宥罪難解之後固宜霈徳亦令反側子自安易<lb/>
　筌云方其蹇也惟是反身脩徳及其解也又惟赦過<lb/>
　宥罪責已嚴待人恕乃為君子之心事<lb/>
初六无咎象曰剛柔之際義无咎也<lb/>
　初與四易位剛柔相應易位所居失正似乎有咎剛<lb/>
　以濟柔故無咎大難初解初能居以安静四以果決<lb/>
　濟之不競不絿正得解之善道<lb/>
<pb n="7b"/>
九二田獲三狐得黄矢貞吉象曰九二貞吉得中道也<lb/>
　坎為狐三狐坎三爻也二以剛居中一陽貫於二隂<lb/>
　之間剛象矢中象黄矢射狐所用得黄矢得射狐之<lb/>
　具<lb/>
　狐之妖在心獲狐非但得其妖邪之狀直發其妖邪<lb/>
　心事暴揚以示於衆使之無所容其喙息則正氣自<lb/>
　伸矣故曰貞吉得中道者有除害之勇而出以紓徐<lb/>
　審視而後發矢中蝨之心而懸不絶也<lb/>
<pb n="8a"/>
六三負且乘致宼至貞吝象曰負且乘亦可醜也自我<lb/>
致戎又誰咎也<lb/>
　三隂承陽象負坎為輿三居坎體之上象乘坎為盗<lb/>
　又互離戈兵象㓂至<lb/>
　負且乘即是致㓂之道<lb/>
　世難方殷容有小人在位非但是亂朝無清議或亦<lb/>
　人主使貪使詐之權既解則時清目明公道昭布邪<lb/>
　人竊據衆矢叢之矣是招盗也故自我致戎負且乘<lb/>
<pb n="8b"/>
　何以云貞小人巧取世資亦必有道或以才辨集事<lb/>
　或以智力竪功於世或有所濟人主恱之但以市道<lb/>
　用不脫負販伎倆耳<lb/>
九四解而拇朋至斯孚象曰解而拇未當位也<lb/>
　四震體震為足三居震下象足之拇四動為坤象朋<lb/>
　四與二二陽是卦中任解之事者乃君子之朋三<lb/>
　邪媚小人巧於依附四與之比宜於解去去之而後<lb/>
　君子之朋集斯孚者二陽原以氣類相屬似乎形跡<lb/>
<pb n="9a"/>
　可捐但使小人間於其中不能相就終伏交搆之漸<lb/>
　必拇解朋至而後可以言孚<lb/>
六五君子維有解吉有孚于小人象曰君子有解小人<lb/>
退也<lb/>
　五與三隂同類而徳柔中混跡小人之中黙行解去<lb/>
　之道心必於解而形不露潛孚黙奪遂能化小人而<lb/>
　使之孚不但削其籍奪其權而已盖志決則情不能<lb/>
　撓跡冺則隙無可窺解之最善者也心要君子信易<lb/>
<pb n="9b"/>
　要小人信難小人退如云不仁者逺小人自退非屏<lb/>
　逐放流之用<lb/>
上六公用射隼于高墉之上獲之无不利象曰公用射<lb/>
隼以解悖也<lb/>
　居卦上象公坎為弓象自下射上三互離象隼居坎<lb/>
　之上象高墉<lb/>
　隼據高墉之上據乎内而向乎外内慿宫闕外闞郊<lb/>
　畿小人居要津而解之難措手者故以屬之於公墉<lb/>
<pb n="10a"/>
　之隼猶城之狐有所慿依非爵位隆崇身闗宗社休<lb/>
　戚之公不任此事<lb/>
　狐地伏二承三居下故以為狐而用田隼天飛上應<lb/>
　三居上故以為隼而用射<lb/>
　為狐之媚其伏匿深田所以發其蹤為隼之鷙其飛<lb/>
　揚疾射所以殺其性兩俱言獲喜解之情得遂<lb/>
䷨<hi>兊下艮上</hi>損<lb/>
損有孚元吉无咎可貞利有攸往曷之用二簋可用享<lb/>
<pb n="10b"/>
彖曰損損下益上其道上行損而有孚元吉无咎可貞<lb/>
利有攸往曷之用二簋可用享二簋應有時損剛益柔<lb/>
有時損益盈虚與時偕行<lb/>
　減一陽為損增一陽為益陽體實也互震震仰象簋<lb/>
　坎四樽簋貳缶亦互震比初盈缶初動為震缶簋皆<lb/>
　體仰而上虚損民奉君為輸納損人奉神為祭享<lb/>
　有實實為民之心所損必非得已而民亦信之故有<lb/>
　利無弊一時權宜百世不能易一人節制天下不能<lb/>
<pb n="11a"/>
　違四善備矣二簋可用享謂所損至薄非竭流而漁<lb/>
　也薄可以感召神明之享不必求備物則薄亦可以<lb/>
　佐公家之急不必盡錙銖治人事神惟在有孚之格<lb/>
　而已看曷之用一語寫出人君調劑萬不得已而損<lb/>
　之意<lb/>
　上有急而下應之民義不得不然但帑藏空虚之時<lb/>
　閭閻必然蕭索下有損上亦必有損而後見君民一<lb/>
　體減膳徹樂之類是已故曰其道上行<lb/>
<pb n="11b"/>
　剛何故必損之以益柔三剛在下則太盈三隂在上<lb/>
　則太虚損下之盈以益上之虚而後無偏贏偏縮之<lb/>
　患以一陽益一隂而未動者居其二不過少損而已<lb/>
　故額外之取無多而數中之簋可殺時使之也<lb/>
象曰山下有澤損君子以懲忿窒欲<lb/>
　為學日益先損而後得益故損言懲窒為道日損先<lb/>
　益而後得損故益言遷改損不在忿欲中減少益亦<lb/>
　不在善上增多虚其心實其腹則懲窒遷改之功一<lb/>
<pb n="12a"/>
　時齊到<lb/>
　臨深而為髙者忿也忿懲則情嶽摧降而崎<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>夷為<lb/>
　平地注下而納汙者欲也欲窒則愛河枯竭而性海<lb/>
　不漏鍼芒<lb/>
　忿之性强而傷氣少男為甚欲之情柔而傷精少女<lb/>
　為甚<lb/>
初九已事遄往无咎酌損之象曰已事遄往尚合志也<lb/>
　卦損下益上下受損上受益故下三爻言損之事上<lb/>
<pb n="12b"/>
　三爻言益之事益六爻以此反觀<lb/>
　初與四應則四之事即已分内事視為已事當如救<lb/>
　焚拯溺焉得不遄遄則無所不用其損損已之智識<lb/>
　損已之精力又有犯天下不韙而損其名冐智士不<lb/>
　為而損其生皆謂之損損之淺深随事之重輕而有<lb/>
　分别若損其身名而無益事之成敗則損之過矣故<lb/>
　用酌之一義濟之損其應損而不損其所不必損適<lb/>
　如損之分數而止損之善也<lb/>
<pb n="13a"/>
　尚合志彼此相得之深故事為已事雖欲不遄不得<lb/>
九二利貞征凶弗損益之象曰九二利貞中以為志也<lb/>
　利貞征凶皆戒辭五體隂而性止近於委靡自安不<lb/>
　是有為之主二之難進盖以不召之臣自處風世之<lb/>
　節又高於經世一等所補益於世者不在損也<lb/>
　初尚合志赴知已之急二中以為志抱孤立之操一<lb/>
　出一處總之有補世道非無志者所能<lb/>
六三三人行則損一人一人行則得其友象曰一人行<lb/>
<pb n="13b"/>
三則疑也<lb/>
　三兊體象友二體隂陽皆應亦有友象損益惟友道<lb/>
　易見故聖人有益友損友之說<lb/>
　三卦之所以為損者此爻正發當損之義一人不去<lb/>
　只是三箇陽為隊三箇隂為隊三行而耦於上則初<lb/>
　亦耦四二亦耦五六人遂成三耦而各得其朋一損<lb/>
　而六益故不得不損<lb/>
　事至一人謀之一人決之便可行矣再參一人來又<lb/>
<pb n="14a"/>
　生一畨議論多言亂聽心無適主以至遲疑不斷故<lb/>
　疑生於三惟兩則專<lb/>
六四損其疾使遄有喜无咎象曰損其疾亦可喜也<lb/>
　卦損陽補隂陽有餘隂不足四隂正是不足之病所<lb/>
　喜居正神氣不足元氣猶未受傷輔以陽劑則疾瘳<lb/>
　矣初以四事為已事而遄往四宜委心以聽使遄者<lb/>
　得以亟施治療則有喜而無咎損其疾只是決其心<lb/>
　之疑畏振其氣之頺靡而與之濟天下事然四不使<lb/>
<pb n="14b"/>
　之如諱疾忌醫初雖是起沉振廢之手亦無如之何<lb/>
　矣<lb/>
　有疾者必使人治之有危疾者必亟使人治之損其<lb/>
　疾自危其疾也故遄夫惟病病是以不病故有喜<lb/>
　蘇傳曰下之所損者有限而上之求益者無已此下<lb/>
　之所病也我去是病則夫遄者喜我矣自初言之已<lb/>
　事遄往則四之求我也寡故酌損之自四言之損其<lb/>
　疾則初之從我也易故遄有喜<lb/>
<pb n="15a"/>
六五或益之十朋之龜弗克違元吉象曰六五元吉自<lb/>
上祐也<lb/>
　損益體内虚外實似離象龜頤象同<lb/>
　五亦是隂當受陽益臣民歸心膺寳籙而朝玉帛乃<lb/>
　是天授非人力也一云龜弗克違龜之從也可卜天<lb/>
　意故曰自上祐<lb/>
上九弗損益之无咎貞吉利有攸往得臣無家象曰弗<lb/>
損益之大得志也<lb/>
<pb n="15b"/>
　五以下互坤坤為臣上據坤象得臣<lb/>
　上是自三損而來受益於下多矣至此不復損下惟<lb/>
　議所以益下者既享萬方貢稅則蠲租薄歛因民之<lb/>
　利以遺民亦其時也占與卦辭略同卦不得已而損<lb/>
　下當虚之時此得已而反益下當盈之時損益無非<lb/>
　為民非自利也家於仕者人臣常態上既藏富於民<lb/>
　而以四海為筐篋臣亦化之所得之臣皆不畜不察<lb/>
　而國爾忘家所謂去利懐仁義以相接益孰大焉<lb/>
<pb n="16a"/>
䷩<hi>震下巽上</hi>益<lb/>
益利有攸往利渉大川彖曰益損上益下民說无疆自<lb/>
上下下其道大光利有攸往中正有慶利渉大川木道<lb/>
乃行益動而巽日進无疆天施地生其益无方凡益之<lb/>
道與時偕行<lb/>
　下體震震為足為大塗象利往震巽兩木象舟楫象<lb/>
　渉大川<lb/>
　下之益上以有所損為益上之益下以無所損而益<lb/>
<pb n="16b"/>
　故損下益上聚少為多所損不過錙銖而民不堪其<lb/>
　命損上益下散多為少出諸口而有餘所獲不過斗<lb/>
　升而上已見其徳<lb/>
　自上下下如雨下土實有沾濡非賦芓談梅之術王<lb/>
　霸之分在此<lb/>
　凡損已益人所如未有不順中正益之權也得其權<lb/>
　則懐子恵之心得均平之體故鹿臺之散為宜而洛<lb/>
　口之散為濫損已益人於人必有所濟兩木益之材<lb/>
<pb n="17a"/>
　也有其材則上無虚貸之恩下䝉實受之恵故逰宴<lb/>
　興作亦可以救荒而算緡貸錢總歸於滋弊利攸往<lb/>
　即大作依遷之類其難有如渉大川雖兩舉之而實<lb/>
　一意<lb/>
　上乾下一畫於坤而為巽象天之施下坤上一畫於<lb/>
　乾而為震象地之生坤土疆象本下坤來又互坤故<lb/>
　兩象无疆<lb/>
　二簋有時損之時也動㢲施生益之時也造化人事<lb/>
<pb n="17b"/>
　總容不得一毫人力陽動草長果熟蒂落需其時之<lb/>
　自至助長之失無異揠苖日進者日日有進非一蹴<lb/>
　所致<lb/>
象曰風雷益君子以見善則遷有過則改<lb/>
　風非為雷而發雷不因風而起兩者至則齊至故止<lb/>
　曰風雷益雷風恒亦如此更不再添一字風自於近<lb/>
　而之於逺有由此適彼之意雷震於下而奮於上有<lb/>
　捨舊為新之意善與過乃對立之境去一分人欲還<lb/>
<pb n="18a"/>
　一分天理改即是遷不易念而是<lb/>
　學問只在一見字見是性體自見非緣識起見如緣<lb/>
　識起見則善與過須着㡬畨比量較勘方得如何合<lb/>
　下便見得如此分曉如見賢見不賢見義不能徙見<lb/>
　不善不能改聖人金鍼撥轉正在此處不則摘埴索<lb/>
　塗㟝嶁汙邪在前舉無所見何從下遷改之力遷改<lb/>
　只是使此見不落空耳<lb/>
　問曰此善是繼之者善為他帶得善之分數來故撞<lb/>
<pb n="18b"/>
　着便見否雖然如此繼善已是第二層見善却有以<lb/>
　不善為善時節仁者見之謂之仁智者見之謂之智<lb/>
　亦只是見的錯了<lb/>
初九利用為大作元吉无咎象曰元吉无咎下不厚事<lb/>
也<lb/>
　下體本坤坤道无成一陽下而為震乃振動有為之<lb/>
　時非復不敢成之時矣初是受益之爻益以興利必<lb/>
　大有造於民而後可第恩深義重既不待酌之而後<lb/>
<pb n="19a"/>
　損位卑圗大又難於益之以弗損則計圖其萬全利<lb/>
　求其無害至於元吉而後无咎所居之地然也<lb/>
六二或益之十朋之龜弗克違永貞吉王用享于帝吉<lb/>
象曰或益之自外來也<lb/>
　震為帝㢲為史巫處震而受㢲之格象用享子帝二<lb/>
　即損之五亦是龜從用享與上祐同㫖<lb/>
　損下卦之三益上卦之上而五受之五君位之正也<lb/>
　故曰自上祐損上卦之四益下卦之初而二受之二<lb/>
<pb n="19b"/>
　臣位之正也故曰自外來<lb/>
　聖人先成民而後致力於神益之二益民之道已盡<lb/>
　民力普存之時故曰用享享帝見惟天降於下民君<lb/>
　承天臣承君祗為益民此外更無所事<lb/>
六三益之用凶事无咎有孚中行告公用圭象曰益用<lb/>
凶事固有之也<lb/>
　三多凶處益故以凶事為益三公位震又為玉象公<lb/>
　象圭公見天子執桓圭九寸<lb/>
<pb n="20a"/>
　霜雪露雷無非教艱難危險無非益凶事如出師鑿<lb/>
　凶門之類凡危險不測之事皆凶事也忽然投之非<lb/>
　其所召而亦無可推謝君子之遇凶惡衣糲食致觳<lb/>
　以自貶人情居其害則圗其便困其患則思其備操<lb/>
　危慮深慧智自啓生於憂患其益滋多凡事皆容不<lb/>
　得一毫虚假而凶事為甚吉凶判於毫末利害定於<lb/>
　斯須一不為人所信則不可補救矣中行是孚之用<lb/>
　處信人衷無岐徑平易而不為詭激方能使人不疑<lb/>
<pb n="20b"/>
　告公用圭信於君乃可以無往不信而轉凶為吉也<lb/>
　承當凶事者受凶事主張凶事者不受凶事不受<lb/>
　凶事身在甕外故能轉甕轉凶為吉而固有之天不<lb/>
　亂<lb/>
　蘇傳曰禮之用圭也卒事則反之圭非所以為賄以<lb/>
　致信也信則已非有以與之享其信者亦無所於取<lb/>
　也愚謂有損之益有限無損之益無限如帝之來格<lb/>
　於王未嘗有所取於王也龜之示我從違未嘗有所<lb/>
<pb n="21a"/>
　受於龜也享終而簋還實圭獻而圭旋反益之最真<lb/>
　切而最博大者不過如此必曰損此而後益彼小之<lb/>
　乎其為益矣<lb/>
　朋龜之益順而益之凶事之益逆而益之皆非所期<lb/>
　而至二曰外來受順益易三曰固有受逆益難<lb/>
六四中行告公從利用為依遷國象曰告公從以益志<lb/>
也<lb/>
　四與初易位而成坤下依乎震初遷去而六四來依<lb/>
<pb n="21b"/>
　遷國之象<lb/>
　益下之志上信於君而君從之中行本可從君安得<lb/>
　不從遷國必有所依依不是强大必是形勝觀盤庚<lb/>
　三誥遷國是何等大事又是何等難事遷國可從何<lb/>
　事不從中行之得君如此<lb/>
九五有孚恵心勿問元吉有孚恵我徳象曰有孚恵心<lb/>
勿問之矣恵我徳大得志也<lb/>
　問如堯問天下治與不治與之問人主咨求民瘼是<lb/>
<pb n="22a"/>
　此實心做出有實心必有實恵可弗問矣我五自我<lb/>
　也恵訓作順恵我之徳則飲食作息而民不知所謂<lb/>
　順帝之則上以實心為孚下以忘徳為孚王者之民<lb/>
　皥皥故曰大得志<lb/>
　下對上曰告上咨下曰問志在下必得命而行志在<lb/>
　上可忘言而治<lb/>
上九莫益之或擊之立心勿恒凶象曰莫益之偏辭也<lb/>
或擊之自外來也<lb/>
<pb n="22b"/>
　上體巽巽進退不果象勿恒與恒三同<lb/>
　上三爻皆主自損益下上九剛躁居益之極下施之<lb/>
　情已倦變而求益於下故曰立心勿恒損下者權宜<lb/>
　之用益下者經常之理勿恒則民不見徳惟賄是求<lb/>
　爭民施奪凶道也求益得擊故曰外來<lb/>
　二之吉虚受益上之凶滿招損<lb/>
䷪<hi>乾下兊上</hi>夬<lb/>
夬揚于王庭孚號有厲告自邑不利即戎利有攸往彖<lb/>
<pb n="23a"/>
曰夬決也健而說決而和揚于王庭柔乘五剛也孚號<lb/>
有厲其危乃光也告自邑不利即戎所尚乃窮也利有<lb/>
攸往剛長乃終也<lb/>
　兊為口揚號告皆取上兊之象<lb/>
　復純隂之後隠隠一陽纔回即喜之曰出入无疾曰<lb/>
　朋來无咎夬衆陽㡬盈寥寥一隂未去反憂之曰孚<lb/>
　號有厲曰不利即戎喜陽之來數其七日而來復虞<lb/>
　隂之不去恐其一日之尚存互觀之聖人之情見矣<lb/>
<pb n="23b"/>
　朋輩之方來益衆不孚號則不聚出入之疾根尚在<lb/>
　不自治則旋生<lb/>
　乘小人之勢去故王庭而可揚邪正無相容之理虞<lb/>
　君子之勢盡故即戎而當戒盛衰有倚伏之機賢並<lb/>
　起則名相髙而成軋故戒之以孚賢既聚則人為耦<lb/>
　而多踈故示之以號正人失志者戒備嚴有危勢亦<lb/>
　有危心正人得意者慮患淺無危心更有危勢皆聖<lb/>
　人為君子細計如此<lb/>
<pb n="24a"/>
　小人難去第一是罪狀不明朱子云小人有生以來<lb/>
　自朝至暮無非罪惡不可殫數愚謂欲指小人罪狀<lb/>
　如山岳之積何處不可為辭而獨舉柔乘五剛一件<lb/>
　盖一以暴小人之顯過一以倡君子之同心以此號<lb/>
　衆故得五陽協力然則與即戎何異小人之情狀既<lb/>
　著衆正執言有辭自然抱頭䑕竄不暇斧鉞刀鋸可<lb/>
　以置而不用此是决去小人之善策所謂决而和者<lb/>
　亦不出此<lb/>
<pb n="24b"/>
　所尚乃窮恐其自相標榜以至持之太急反為小人<lb/>
　所乘如陳竇訓注之禍剛長乃終亦只培得正氣完<lb/>
　邪氣自消非廹之而使終也<lb/>
　宇宙清明止是正人一途不礙如使舉足便躓一歩<lb/>
　不能行世道可知已君子有君子之臭味留一小人<lb/>
　參之自然荆棘漸生終是不了世界故復與夬皆言<lb/>
　利往復剛初長至夬而剛長乃終過此純乾荘馗坦<lb/>
　道全無片地偏頗儘君子行往方是完畢之局故曰<lb/>
<pb n="25a"/>
　乃終惟君子可以言終坤之用六永貞亦曰大終小<lb/>
　人而言終則萬古長夜矣<lb/>
象曰澤上于天夬君子以施祿及下居徳則忌<lb/>
　地下泉澤之氣上升為天之雨露雨露降則物受其<lb/>
　潤澤以生若只浸其根荄不仰受雨露之氣如屋底<lb/>
　不生樹木即有亦不蕃茂故鹿臺鉅橋之散省耕省<lb/>
　歛之補皆王政所先按月令三月天子布徳行恵賜<lb/>
　貧賑乏夬三月卦也<lb/>
<pb n="25b"/>
初九壯于前趾往不勝為咎象曰不勝而往咎也<lb/>
　許多君子在前初雖正類位卑名微却爭先前往即<lb/>
　無必勝之理矣有勝形而偶不勝尚未為咎未有完<lb/>
　䇿而以前致敗斯為咎也兵法云先勝而後戰又云<lb/>
　先為不可勝以待人之可勝不勝而往正與此反楊<lb/>
　誠齋曰勝在往先者勝往在勝先者不勝况不勝在<lb/>
　往先乎<lb/>
　壮于前趾壮于頄大壮四陽夬又進而五陽仍用壮<lb/>
<pb n="26a"/>
　義壯初壯于趾尚未遽前此壯前趾則其進尤鋭凡<lb/>
　初登正人路上英氣勃勃不及細思舉足便前世人<lb/>
　多坐此弊一曰征凶有孚一曰不勝為咎恃正恃衆<lb/>
　以此致敗<lb/>
九二惕號莫夜有戎勿恤象曰有戎勿恤得中道也<lb/>
　上隂在卦之終象莫夜之戎剛居柔位象憂恤憂也<lb/>
　既惕而號非但不壯趾壯頄亦不壯於心矣莫夜勿<lb/>
　恤有不可勝者在<lb/>
<pb n="26b"/>
九三壯于頄有凶君子夬夬獨行遇雨若濡有愠无咎<lb/>
象曰君子夬夬終无咎也<lb/>
　乾首之上象頄以剛居之象壯頄上隂兊體有雨澤<lb/>
　之象<lb/>
　君子决小人只患决志不堅志在必决不動聲色可<lb/>
　也三所處與衆陽異欲合不可欲絶不能故壯于頄<lb/>
　壯頄固由邪正非耦義形於色亦是恐衆君子之愠<lb/>
　而略示形跡耳如此則為上所見而禍至無日矣若<lb/>
<pb n="27a"/>
　就親狎之中行潛圖之術去之尤不費力冐一時不<lb/>
　韙之名以成天下事終何咎焉<lb/>
　遇隂而怒於面三之正也嫌三而愠於心諸陽之正<lb/>
　也冺其跡而甘若濡之愠非堅忍有决志者不能漢<lb/>
　之王允晉之温嶠似之<lb/>
九四臀无膚其行次且牽羊悔亡聞言不信象曰其行<lb/>
次且位不當也聞言不信聰不明也<lb/>
　四居上卦之底為臀上兌為羊四居羊後象牽羊乾<lb/>
<pb n="27b"/>
　為言四近乾互亦乾聞其言也困兑上有言不信是<lb/>
　已言人不信已此乾下聞言不信是已不信人<lb/>
　四之才力止合因人成事讓有力者居先而已副之<lb/>
　若首倡非所長也聞言不信是直指四之所短陽不<lb/>
　中而居隂躁人也近作激語雖新而非易例人品雖<lb/>
　端才能未必即稱禀受自有分數已不自見而人見<lb/>
　之故須採聽人言詢謀於衆若不自揣强取任之於<lb/>
　已古之以同事倖功搶先致敗者往往而是如張徳<lb/>
<pb n="28a"/>
　逺甚等正人富平之敗以執抝僨事故知聽徳之聰<lb/>
　所以成任事之美<lb/>
九五莧陸夬夬中行无咎象曰中行无咎中未光也<lb/>
　莧柔物生於隂地在五之上是生於陸矣莧三月生<lb/>
　𤓰五月生故夬言莧姤言𤓰<lb/>
　五與三所處相似五比上三應上割情斷愛事之<lb/>
　所難故兩爻特下夬夬二字使知裁斷三猶壯頄五<lb/>
　乃莧陸三居衆正之中漸染於君子者深五居人主<lb/>
<pb n="28b"/>
　之位惑溺於小人者久重權在手不難去邪而牽<lb/>
　繫之私未能割絶故雖中尚為未光所以重責人主<lb/>
上六无號終有凶象曰无號之凶終不可長也<lb/>
　勢之盛者必衆心之同上无號與卦之孚號異矣君<lb/>
　子曰號小人亦曰號所謂正人以邪人為邪邪人亦<lb/>
　以正人為邪孤隂處垂絶之勢呼之無應知其氣息<lb/>
　之不長矣孤隂窮極猶然欲號小人怙終至死不悟<lb/>
　无號是拚命一决如獸窮之攫更為可畏故决之<lb/>
<pb n="29a"/>
　者用說用和<lb/>
䷫<hi>巽下乾上</hi>姤<lb/>
姤女壯勿用取女彖曰姤遇也柔遇剛也勿用取女不<lb/>
可與長也天地相遇品物咸章也剛遇中正天下大行<lb/>
也姤之時義大矣哉<lb/>
　六陽正滿一隂忽從下生出於意外一隂來便占了<lb/>
　一陽地位言隂是偶然得之非所期也故名姤一陽<lb/>
　來則曰復一隂來則曰姤可見世界原是君子世界<lb/>
<pb n="29b"/>
　無邪人分數<lb/>
　隂與陽本不相下一隂悍然敢入五陽羣内了不為<lb/>
　異看此人入來是壯否是可懼否若不即時拒絶以<lb/>
　至引類呼朋君子皆須避位讓之為計晚矣一隂之<lb/>
　卦惟姤與小畜是小人用事小畜三妻四上婦四已<lb/>
　成妻道必至反目已成婦道必至征凶此猶曰女乃<lb/>
　是未為人婦人妻者此時不娶自免晨鳴之禍幽王<lb/>
　不納褒戎晉帝不納賈種必不至滅赫赫之宗周而<lb/>
<pb n="30a"/>
　見銅駝於荆棘故與其興稅輹之嗟毋寧貽虚筐之<lb/>
　嘆<lb/>
　夬主五陽姤主一隂夬柔乘五剛故曰終不可長姤<lb/>
　柔遇五剛故曰不可與長<lb/>
　天地相遇是亢陽之天隂土滋潤之氣忽自下起萬<lb/>
　物生機暢遂爛然滿目姤是五月之卦嘉會之時萬<lb/>
　物皆相見焉故曰咸章<lb/>
　天下大行是寫正直蕩平氣象<lb/>
<pb n="30b"/>
　大者贊姤之辭咸章大行則姤之時義大有可喜不<lb/>
　可與長則姤之時義大有可慮可喜之大聽之於遇<lb/>
　可慮之大不可聽之於遇天人際焉故大<lb/>
象曰天下有風姤后以施命誥四方<lb/>
　物如何得與天遇風下則物遇天民如何得與君遇<lb/>
　誥命下則民遇君上下相通只此一線氣脈如盤庚<lb/>
　之諄至漢詔之温厚與山東布詔父老垂泣思見徳<lb/>
　化之成豈不勝如面命<lb/>
<pb n="31a"/>
初六繫于金柅貞吉有攸往見凶羸豕孚蹢躅象曰繫<lb/>
于金柅柔道牽也<lb/>
　巽木乾金象金柅豕汙而躁巽為躁卦初濁隂居下<lb/>
　象豕之羸<lb/>
　繫于金柅初自繫也安於柔下貞也往見凶凶禍之<lb/>
　途分明在前往即見之矣初小野心尚未得逞故以<lb/>
　兩途示勸戒然豕以羸就繫未必俛首帖耳拴繫不<lb/>
　牢終當脫金柅而去則獗張以逞躑躅之性信有日<lb/>
<pb n="31b"/>
　矣前人有繫驢之說與此相類又曰駒係不忘馳䑕<lb/>
　伏偷心在有繫之者即有牽之者繫柅之牽不如豶<lb/>
　牙之慶隂道駸駸向長之勢杜之難即如志君子庸<lb/>
　無早戒<lb/>
　一隂初生聖人防其始一隂未去聖人慮其終只於<lb/>
　弦望晦朔之間觀月之虧盈其理自見<lb/>
　像抄曰剝上碩果反則為不逺之復夬上无號反則<lb/>
　為羸豕之孚君子無故而去有時乎復仍有引過自<lb/>
<pb n="32a"/>
　咎之心小人有故而去有時乎姤無非報復毒螫之<lb/>
　意<lb/>
九二包有魚无咎不利賔象曰包有魚義不及賔也<lb/>
　在中曰包詩白茅包之魚隂居初象<lb/>
　包有魚魚在我包裹之内縱操惟我但着一包字則<lb/>
　以調伏為包亦或以優容為包若但示優容而無調<lb/>
　伏之方使之得與衆賔相遇為害大矣小人之性制<lb/>
　之則伏縱之則起無可使遇賔之理以義决之定是<lb/>
<pb n="32b"/>
　少假不得初之不及衆陽以有二在包中之魚得及<lb/>
　於賔則莫適為主矣<lb/>
九三臀无膚其行次且厲无大咎象曰其行次且行未<lb/>
牽也<lb/>
　三孤立無與又不與隂遇不任治隂之事然初隂始<lb/>
　遇而曰柔道牽二處羣陽之中而曰行未牽初求黨<lb/>
　援之心急三望孚結之意踈也<lb/>
　三是夬四倒居之位仍其象稱臀李鼎祚云巽為股<lb/>
<pb n="33a"/>
　三居股上象臀<lb/>
九四包无魚起凶象曰无魚之凶逺民也<lb/>
　二不包初初将進而逼正故為不及賔之邪人三已<lb/>
　包初初不得進而應四故為不可逺之民庶四之民<lb/>
　而二包之紛爭之難起矣失民而曰逺民得其心斯<lb/>
　得民逺民君失徳也<lb/>
九五以杞包𤓰含章有隕自天象曰九五含章中正也<lb/>
有隕自天志不舎命也<lb/>
<pb n="33b"/>
　魚與𤓰皆隂物體柔而善敗魚餒𤓰潰必先自内取<lb/>
　以喻小人絶肖杞一云枸杞也與𤓰皆五月生故以<lb/>
　取象<lb/>
　處小人之道只是居身正大便已降伏一半兼之秉<lb/>
　性剛决處置得宜自無内潰之患不必吐露精彩用<lb/>
　其聰明盖精察聰宻之處正小人所伺間以乘者也<lb/>
　有隕自天本含章來世道復還清眀若天授之君子<lb/>
　未嘗用智力其間者君子舉心動念與天為徒氣運<lb/>
<pb n="34a"/>
　之回若或授之雖曰天道實由人事<lb/>
上九姤其角吝无咎象曰姤其角上窮吝也<lb/>
　乾為首上居乾上象角<lb/>
　角未有可與人遇者孤孑不與衆諧如以角待人來<lb/>
　者祗遇其角耳阮孚謂卞壺曰卿常無閒泰如含木<lb/>
　石不亦勞乎陳氏曰姤其角不問當遇不當遇皆不<lb/>
　與之遇不遇其所當遇故吝不遇其所不當遇故无<lb/>
　咎愚謂只為見得自家是處得自已髙舉世無當其<lb/>
<pb n="34b"/>
　意者故爾如二之包五之含皆其所不能也<lb/>
䷬<hi>坤下兊上</hi>萃<lb/>
萃亨王假有廟利見大人亨利貞用大牲吉利有攸往<lb/>
彖曰萃聚也順以說剛中而應故聚也王假有廟致孝<lb/>
享也利見大人亨聚以正也用大牲吉利有攸往順天<lb/>
命也觀其所聚而天地萬物之情可見矣<lb/>
　觀四之上五以下仍有觀象象假廟又艮為廟互艮<lb/>
　渙假廟亦互艮也<lb/>
<pb n="35a"/>
　王大人皆五象<lb/>
　卦辭作五項又作二項皆非依彖傳作四項上二項<lb/>
　是聚下二項是聚時所行之事上亨統言其理下亨<lb/>
　乃利見項内聚之大者無如神人之交君臣之會故<lb/>
　特舉以繫聚義據朱義假廟内有二聚利見兼利貞<lb/>
　亦二聚聚之道備矣又於聚中標出大牲攸往二義<lb/>
　以為聚時所宜故曰順天命<lb/>
　祖宗百世之精神惟於祭時相接故僾然必有見於<lb/>
<pb n="35b"/>
　其容愾然若有聞乎其聲祭之聚至祖考之聚亦至<lb/>
　矣君臣千古之會合惟以一正相通故真主出而紛<lb/>
　爭定豪傑赴而風雲從聚者不散散者亦可復聚矣<lb/>
　蘇傳曰天下未有能萃於一者也大人者能因其<lb/>
　所萃而即以付之故物不必皆萃於我而天下之能<lb/>
　萃物者非我莫能容之故其為萃也大<lb/>
　國之大事曰祀人主有大事必有恵以及於下祭統<lb/>
　云祭澤之大者也其義則於餕見之故曰五世之廟<lb/>
<pb n="36a"/>
　可以觀政<lb/>
　祭用數之仂總其一嵗之入以其十一為祭時絀不<lb/>
　可舉贏聚則物力有餘舉贏之時用大牲以昭普存<lb/>
　之民力<lb/>
　蔡虚齋曰利有攸往語成器而動也徒手舉事未有<lb/>
　能濟若聚而不往是亦徒聚<lb/>
　事天故尊祖尊祖故敬宗敬宗故合族萬物本乎天<lb/>
　人本乎祖人一族也萬物亦一族也此處㝠漠幽元<lb/>
<pb n="36b"/>
　想其聚之境象了不可得立廟祀先求之隂求之陽<lb/>
　以為實有在焉而可求者非深知鬼神之情狀者不<lb/>
　能為也人臣之求真主與萬姓之歸有徳試問其精<lb/>
　神如何契合嚮赴何為真切雖智者不能形容此之<lb/>
　聚謂之真聚其糾結而不可散者在此<lb/>
象曰澤上于地萃君子以除戎器戒不虞<lb/>
　水反其壑則草木彫而萬物蔵澤上于地是水泉随<lb/>
　陽氣以動自下升上萬物因之生長蕃茂有萃聚之<lb/>
<pb n="37a"/>
　象<lb/>
　地能聚澤澤亦能潰地王輔嗣云聚而無防則衆生<lb/>
　心<lb/>
　萃者干戈定戰爭息後之事安阜豐美人聚物聚人<lb/>
　聚則相於競物聚則相於滛公卿大夫侈汰而求餘<lb/>
　商賈農工奔走而不足智巧繁興機械並出爭之端<lb/>
　於是乎起散之形又於是乎伏矣此時徳失而刑勢<lb/>
　不能止兵刑之大者也姦利之民化為盗賊則鞭笞<lb/>
<pb n="37b"/>
　之用變為干戈矣是以古者擁衛之具必謹於無事<lb/>
　之朝訓練之方必講於三農之隙逆其勢之必至若<lb/>
　待野燧郊壘而後圗之晚矣此聖人㡬先之哲與舞<lb/>
　干因壘並行不悖倘如後世之銷鋒鏑銷兵滅亡禍<lb/>
　不旋踵則知散而不知聚也<lb/>
　器除其舊君子無耀武之心戒非所虞君子懐願治<lb/>
　之意<lb/>
　水伏地中坎水之險内藏故師以容民畜衆澤在地<lb/>
<pb n="38a"/>
　上兊金之銳外耀故萃以戒亂除戎容民則比閭術<lb/>
　黨有伍兩之形去兵而錢鏄耰鋤無㦸矜之用<lb/>
初六有孚不終乃亂乃萃若號一握為笑勿恤往无咎<lb/>
象曰乃亂乃萃其志亂也<lb/>
　四向上則為兊口向下則為艮手號笑兊象握艮象<lb/>
　若號一握為句猶俗言一把號其素相提携把握<lb/>
　之人二三以為笑也乃亂乃萃離合之情未定亦只<lb/>
　求萃之心太急<lb/>
<pb n="38b"/>
六二引吉无咎孚乃利用禴象曰引吉无咎中未變也<lb/>
　引張也開弓謂之引高則挹之下則張之二為二隂<lb/>
　所繫非振舉開拓不能脱去以上萃於五結主之忱<lb/>
　五鑒而信之故用禴可孚兊上引兊未光萃以正相<lb/>
　求故可引兊以邪相說故不可引也<lb/>
　禴夏祭也以聲為主重不在牲所謂以少為貴也人<lb/>
　君之祭情文俱備宜於隆故用大牲人臣之祭多儀<lb/>
　成享不嫌於薄故利用禴<lb/>
<pb n="39a"/>
六三萃如嗟如无攸利往无咎小吝象曰往无咎上巽<lb/>
也<lb/>
　三上之聚此緣是安排已定無可别求以僚屬則彼<lb/>
　此之譽望俱輕無望相濟之助以友朋則人已之蘊<lb/>
　藉皆淺難期麗澤之功獨是相應之常分不失而已<lb/>
　互卦巽故曰上巽三上巽而上未安三嗟而上亦涕<lb/>
　不能相濟可知<lb/>
九四大吉无咎象曰大吉无咎位不當也<lb/>
<pb n="39b"/>
　九四才徳不足本非素望而人推主眷無因至前如<lb/>
　鄭綮之笑殺他人馮道之癡愚老子身且知之不勞<lb/>
　而據相位豈非大吉然非有營而致亦無可咎<lb/>
九五萃有位无咎匪孚元永貞悔亡象曰萃有位志未<lb/>
光也<lb/>
　五是有元徳者何以有匪孚之悔二正應為初三所<lb/>
　比雖有用禴之誠未能上達故須永貞堅此任賢勿<lb/>
　貳之心而間隔之悔自亡矣中未光是二有未變之<lb/>
<pb n="40a"/>
　中不能自明只為五之見未徹位雖尊而應未至故<lb/>
　有待永貞之久<lb/>
上六齎咨涕洟无咎象曰齎咨涕洟未安上也<lb/>
　兊象口故咨兊為澤在鼻為涕在目為洟<lb/>
　齎持也咨問也齎持其所欲為以咨問於有識者且<lb/>
　問之而至於涕洟以告必有哀其誠而為之謀者矣<lb/>
　柔處萃終時勢所遭能憂猶可免咎<lb/>
　未安之心即敬之一脈聖哲用之以憂勤啓業其次<lb/>
<pb n="40b"/>
　用之以慎慮圖安雖綿才遇運終恐懼悲哀猶可免<lb/>
　咎彼昏不知嘻然如燕之處堂以危為安所謂樂其<lb/>
　所以亡也<lb/>
䷭<hi>巽下坤上</hi>升<lb/>
升元亨用見大人勿恤南征吉象曰柔以時升巽而順<lb/>
剛中而應是以大亨用見大人勿恤有慶也南征吉志<lb/>
行也<lb/>
　小過二柔升四西南之巽移位東南坤自北來居之<lb/>
<pb n="41a"/>
　當南訛之交象南征南征文明之象仕進者以之<lb/>
　氣下沈則欝上升則暢木乘氣之升柯榦枝葉扶踈<lb/>
　直上資始則為元流形則為亨君子乘時而出逹道<lb/>
　行志巽順之善升剛應之得升亦只逄時之會君求<lb/>
　我應定無阻塞木徳之王乘乎春君子之出乘乎遇<lb/>
　時也<lb/>
　君子易退難進士不求君而君求士幣聘之三至枉<lb/>
　顧之頻煩而後可以勿恤勿恤是㸃出君子難進之<lb/>
<pb n="41b"/>
　心非恤君之弗遇實恤道之難行<lb/>
　用見大人非君用我而我用君如賈生不能用文帝<lb/>
　雖有前席之遇何為<lb/>
　易凡言大皆陽也乘運則大在君故士擇君而龍虎<lb/>
　會以風雲抱道則大在士故君就士而弓旌賁於巖<lb/>
　穴<lb/>
　上與前皆屬南升則自下而上行則自後而前故曰<lb/>
　南征凡欲韜晦則退而後後則甘沈㝠而不返欲有<lb/>
<pb n="42a"/>
　為則進而前前則任世道而不辭南征志有所為也<lb/>
象曰地中生木升君子以順徳積小以髙大<lb/>
　故者以利為本徳性之徳也木亦一性也木種落地<lb/>
　勃勃含有生性積之而至干霄聳壑於萌蘖無加也<lb/>
　徳之生機亦然善端初動駸駸自不容已積之而至<lb/>
　高大於小無加也故積善如長日益而人不知順之<lb/>
　而已不順則為揠助之槁為斧斤之夭世之有完木<lb/>
　者鮮矣<lb/>
<pb n="42b"/>
　小與高大是一念萬念若後念不如初念祗是初念<lb/>
　未真未渉世而脩渉世而變慕名義而脩得名義而<lb/>
　變只為不是真種子小而可積種子真也如榖子終<lb/>
　不變為稂莠<lb/>
　積與充有别否積是層而累之從一脈而升於為已<lb/>
　切充是擴而大之通衆念而貫於及物切<lb/>
　朱子曰樹木之生日日滋長若一日不長便欲枯<lb/>
　瘁便是生理不接學若少懈徳一日不進便退<lb/>
<pb n="43a"/>
初六允升大吉象曰允升大吉上合志也<lb/>
　初與四皆隂皆欲上升合志故信如大畜三與上皆<lb/>
　陽畜極皆欲通亦曰合志<lb/>
九二孚乃利用禴无咎象曰九二之孚有喜也<lb/>
　祭主孚孚斯用禴而利勿孚則志不役享神吐之矣<lb/>
　用禴深言誠可格君之意<lb/>
　萃二引而後孚升二不引而孚萃二有二隂之牽升<lb/>
　二無私朋之繫<lb/>
<pb n="43b"/>
九三升虚邑象曰升虚邑无所疑也<lb/>
　坤象邑三隂俱坼象虚<lb/>
　不虚祗為有疑世界如此其大自是才力綿弱事㡬<lb/>
　看之未破畏首畏尾故舉歩便覺有礙三剛正陽<lb/>
　明之性明白果决了然虚境在前可以任其登陟全<lb/>
　無﨑嶔阻隔足以為之礙者<lb/>
六四王用享于岐山吉无咎象曰王用享于岐山順事<lb/>
也<lb/>
<pb n="44a"/>
　居坤體互兊上畫象岐山<lb/>
　四卦之所以為升者自下而上象登山以順而升象<lb/>
　祭誠足格幽而神享之以此事君得其升矣事神之<lb/>
　誠只是順恵于宗公百神祗若皆言順也<lb/>
　二正應故用禴四重臣故用享用禴舉其孚用享舉<lb/>
　其順順以事言孚以心言<lb/>
　非君位而稱王者随之上益之二與此凡三見又皆<lb/>
　取祭享為象或謂以王對神則神在王上於理不謬<lb/>
<pb n="44b"/>
　但随上西山此岐山則境内山川乃諸侯所祭王明<lb/>
　指文王盖周公追言其事耳文明柔順以服事殷周<lb/>
　之至徳於此益見若離上王用出征則王命也<lb/>
　爻中帝乙高宗箕子皆商周間近事周公偶用之以<lb/>
　訓爻本無别㫖世儒自為多岐如西郊西山亦是近<lb/>
　地看此爻其理自明<lb/>
六五貞吉升階象曰貞吉升階大得志也<lb/>
　體坤為土互震為足升階之象<lb/>
<pb n="45a"/>
　四以下皆能升者然皆階之下也以我升而不能不<lb/>
　依於人惟至五而後升於階之上矣何也我為升者<lb/>
　級窮而我之升亦無所於往以我為階而聽於天下<lb/>
　之升此九官四岳所以應於都俞百姓之治從欲而<lb/>
　不識不知也<lb/>
　三升邑出而㳺應世之路五升階出而攬撫御之權<lb/>
　升邑無疑故目前見六合之寛升階得志故堂下即<lb/>
　八荒之闥<lb/>
<pb n="45b"/>
上六㝠升利于不息之貞象曰㝠升在上消不富也<lb/>
　升髙不知休竟作粘壁枯升到極處無可復往好光<lb/>
　景都已前過了尚貪進不止豈非㝠乎貞而不息積<lb/>
　小髙大㝠升即不是貞<lb/>
　息則必消其理不爽四時之序成功者退南征之大<lb/>
　人至此事業結裹成就於時當消須得一好下歩升<lb/>
　而不已只是求有餘之意未了耳如范少伯張子房<lb/>
　之流既明且哲故不至㝠<lb/>
<pb n="46a"/>
　像抄云㝠豫㝠升皆不可無以救其窮者㝠豫動體<lb/>
　聖人教之以渝㝠升順體聖人教之以消各因其固<lb/>
　有<lb/>
　<lb/>
　<lb/>
　<lb/>
　<lb/>
　<lb/>
<pb n="46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易義古象通卷六<lb/>
</p>
<p>
</p>
  </div>
</body>
</text>
</TEI>
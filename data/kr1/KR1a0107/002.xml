<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易義古象通卷二</head> <lb/>
    <p>
<pb n="1a"/>
欽定四庫全書<lb/>
　易義古象通卷二<lb/>
　　　　　　　　　　　　　明　魏濬　撰<lb/>
䷂<hi>震下坎上</hi>屯<lb/>
屯元亨利貞勿用有攸往利建侯彖曰屯剛柔始交而<lb/>
難生動乎險中大亨貞雷雨之動滿盈天造草昧宜建<lb/>
侯而不寜<lb/>
　乾剛初受坤柔為震帝岀震物生之始難生坎之險<lb/>
<pb n="1b"/>
　也震又為長子象侯故豫亦象建侯<lb/>
　屯象草穿地未申凡物初生皆經一畨難苦如嬰孩<lb/>
　之出胎鳥之出㲉草木之脱甲因其具有生性故其<lb/>
　𤼵舒未能遽達若塊然若瓦石之無靈何見其能動<lb/>
　乎險中也只是生性之動自然抑遏不住試問野火<lb/>
　燒不盡東風吹又生安見有終不暢遂耶<lb/>
　乾坤之後即繼以屯正見生性之遂原非容易經了<lb/>
　千磨萬折生於憂患兢兢業業聖人所以鏟夷世難<lb/>
<pb n="2a"/>
　雷雨域中皆本諸此貞者堅骨厚力不為屯移而能<lb/>
　濟屯者也<lb/>
　世難方殷着不得性急忙忙前去濟的甚事要須主<lb/>
　以静定致人而不致於人方能以治制亂侯張布以<lb/>
　射者侯不動而人赴之因借為公侯之侯建侯則萬<lb/>
　目昭昭以赴一的自然心齊力合如繹絲者先引其<lb/>
　端從此漸成條理此經綸下手之第一步也<lb/>
　雷動雨潤職本司生然動作時却是八表同昏物從<lb/>
<pb n="2b"/>
　迷𪷟晦昧中生意潛啓見得如此草昧正是天之所<lb/>
　以造物英雄乘此撥亂君子因之定性故雲擾者開<lb/>
　闢之象也鬱塞者通達之機也<lb/>
象曰雲雷屯君子以經綸<lb/>
　經綸是線索在手自然引之愈長理之不亂倐然雷<lb/>
　止雨收曰月開朗再織成一軸清明世界<lb/>
初九磐桓利居貞利建侯象曰雖磐桓志行正也以貴<lb/>
下賤大得民也<lb/>
<pb n="3a"/>
　中爻艮為石象磐震木象桓<lb/>
　五與初二陽為二體卦主五主險少豁達之度初主<lb/>
　動有振奮之才故亨屯非初不可以盤旋釋磐桓其<lb/>
　説起於馬融張横渠云磐桓猶言柱石按二字之義<lb/>
　磐大石也桓亭郵表雙立者檀弓桓楹是也此義似<lb/>
　勝屯難之初有此剛正大材生於其時故能不震不<lb/>
　揺而有撐持底定之力蓋有大材而不自恃志在行<lb/>
　正故能以貴下賤而為民所歸附也<lb/>
<pb n="3b"/>
六二屯如邅如乘馬班如匪寇婚媾女子貞不字十年<lb/>
乃字象曰六二之難乘剛也十年乃字反常也<lb/>
　震坎俱有馬象震作足坎薄蹄故象班如凡言十皆<lb/>
　坤也坤數十<lb/>
　乘馬班如卦凡三見二乘初偶合非其本情四乘三<lb/>
　綿力不足以勝上乘五才薄而時巳去故皆不免班<lb/>
　如<lb/>
　婚媾不是要植私人亦為撥亂需才共濟二自分當<lb/>
<pb n="4a"/>
　為王臣若處子守身寜待年而不字初方負人望只<lb/>
　為求非正應至於目之為寇遇之為難匪石不轉之<lb/>
　心有凛然不可犯者君臣夫婦皆天常也反而得其<lb/>
　常非求為異<lb/>
六三即鹿无虞惟入于林中君子幾不如舍往吝象曰<lb/>
即鹿無虞以從禽也君子舍之往吝窮也<lb/>
　震為木蕃鮮林中之象凡言禽皆坎故比五亦言前<lb/>
　禽<lb/>
<pb n="4b"/>
　即鹿猶言逐鹿羣雄紛爭三亦與之並逐鹿急則鋌<lb/>
　而走險林中非其所居入林中如云䧟大澤中三動<lb/>
　極廹險喜動而非撥亂之才又無與之共濟者民心<lb/>
　無可恃婚媾無可求一舉足便入險地算來只有舍<lb/>
　之一䇿而巳<lb/>
　二有可待故貞以守之三無可待故舍而去之二性<lb/>
　静故十年而可守三性急故一朝而即决<lb/>
六四乘馬班如求婚媾往吉无不利象曰求而往明也<lb/>
<pb n="5a"/>
　凡乘馬皆欲有所往乘馬矣踟蹰而不成往非有所<lb/>
　阻則有所待五居險中四欲往而赴之所與偕者未<lb/>
　至班如者待之也婚媾原是天之所定求則得之矣<lb/>
　往者忠誠所激求者精神之聚<lb/>
　入林中祗為无虞向暗路上走四得婚媾分明指出<lb/>
　經綸大畧如馬得御轡衘在手坦然直前無阻撥雲<lb/>
　霧而扶日月不復草昧時氣象矣<lb/>
九五屯其膏小貞吉大貞凶象曰屯其膏施未光也<lb/>
<pb n="5b"/>
　坎雨象膏詩云陰雨膏之<lb/>
　五本雨膏内具亦欲潤澤天下但為險主多猜多疑<lb/>
　胷次不免固滯祗是沾沾微潤未見有滋液滲漉溥<lb/>
　汜六合之意居屯在險元氣鬱遏不舒若是經綸手<lb/>
　段須一畨震天動地的疾雷甚雨方能使萬物普萌<lb/>
　不是小小尋常局面做得漢臣言人主患不廣大不<lb/>
　廣大雖貞亦凶陸士衡云器大者不可以小道治<lb/>
上六乘馬班如泣血漣如象曰泣血漣如何可長也<lb/>
<pb n="6a"/>
　上才與時皆不可為一腔烈心義氣空抱而不得伸<lb/>
　徒有泣盡繼之以血耳興嗟於麋鹿寄嘆於銅駝君<lb/>
　子有餘悲焉<lb/>
　血於人身為水坎象之漣如水行之貌需四需血甫<lb/>
　入猶望出險之期屯上泣血巳窮無可出險之路<lb/>
　三聽撥亂於人故見幾而蚤决上知大事巳去故泣<lb/>
　血而悲傷<lb/>
䷃<hi>坎下艮上</hi>蒙<lb/>
<pb n="6b"/>
蒙亨匪我求童蒙童蒙求我初筮告再三凟凟則不告<lb/>
利貞彖曰蒙山下有險險而止蒙蒙亨以亨行時中也匪<lb/>
我求童蒙童蒙求我志應也初筮告以剛中也再三凟<lb/>
凟則不告凟蒙也蒙以養正聖功也<lb/>
　泉始於涓涓而浮動山岳浸浴日月皆𤼵源於此但<lb/>
　初出山下乃混混之原泉未離巉巖石鏬欲流不流<lb/>
　得人力疏導乃能注江赴海𫝑不可禦蒙固有亨道<lb/>
　此又亨之有人為蒙幸也<lb/>
<pb n="7a"/>
　求我筮告亨蒙之道有此節次知求者受教之基初<lb/>
　筮者憤悱之切筮所以决疑有疑故就師而質之<lb/>
　瀆田間畎澮之水衆汙所注隨注隨去再三者非能<lb/>
　實有體㑹疑問不過漫舉相溷此而告之亦只是口<lb/>
　頭應酬以言遣言還反溷之而巳源清雖細㣲可導<lb/>
　流濁則澄汰宜先<lb/>
　不凟蒙即是𤼵蒙如孟子三見齊王而不言事欲先<lb/>
　格其非心後來許多問難辨詰實與不言之意互相<lb/>
<pb n="7b"/>
　映𤼵此即中道中者隨其淺深髙下予之以其分所<lb/>
　能受非強之也<lb/>
　性無不正習染斯移蒙者習未深性亦未斵養而之<lb/>
　聖則聖矣世人多被聰明伶俐害了到是混沌未鑿<lb/>
　之人入聖有路此赤水遺珠不得之於離朱□詬而<lb/>
　得之於象㒺也<lb/>
　王輔嗣曰明莫若聖昧莫若蒙蒙以養正乃聖功也<lb/>
　然則飬正以明失其道矣<lb/>
<pb n="8a"/>
　蘇氏易傳曰蒙者有蔽於物其中固自正也蔽雖甚<lb/>
　終不能沒其正将戰於内以求自達因其一達而𤼵<lb/>
　之迎其正心沛然而自得焉若不待其求我一𤼵不<lb/>
　達以至再三雖有得非其正矣<lb/>
象曰山下出泉蒙君子以果行育徳<lb/>
　果行育徳象有兩取功無二用泉之初出經過許多<lb/>
　險阻曲折容與紆廻方能歸墟赴壑經徳不囘育之<lb/>
　果也力行近仁果之育也<lb/>
<pb n="8b"/>
　有獨見獨行排天下之是而不顧者有致虚守寂視<lb/>
　天下之事皆可遺者此楊墨之果二氏之育君子不<lb/>
　謂之正<lb/>
初六𤼵蒙利用刑人用説桎梏以往吝<lb/>
　坎為律為桎梏<lb/>
　隂不明下不振妄作妄行固宜約之於法第下劣昏<lb/>
　愚之性持之太嚴不無越軼之想正須寛嚴並用若<lb/>
　東縳之使無所措其手足如入其笠而復招之則純<lb/>
<pb n="9a"/>
　任法之過也正法之正即飬正之正不過規矩繩墨<lb/>
　以人治人改而即止無多求也法而過正則曰桎梏<lb/>
　又甚之則曰寇聖人之貴蒙養如此<lb/>
九二包蒙吉納婦吉子克家象曰子克家剛柔接也<lb/>
　二至四是震象長子三至五是坤象婦震坎艮三男<lb/>
　全象家<lb/>
　君師並大蒙則師又重於君矣二是先知先覺有覺<lb/>
　人之責視天下智愚賢不肖無非一家男婦豈有不<lb/>
<pb n="9b"/>
　包之納之者包納不是一味含容只不用刑用擊惟<lb/>
　以刑于化導為主故能使家人感化而稱為克家之<lb/>
　子家五之家也而二克之君相天下一家之氣象也<lb/>
　本體我與蒙一何用深求包蒙納婦非但歸斯受之<lb/>
　即此是飬正之法<lb/>
　剛柔接還是五柔接二剛否五柔居剛有虚巳之徳<lb/>
　二剛居柔有調爕之能皆剛柔合徳是謂君臣同徳<lb/>
　非偏指也<lb/>
<pb n="10a"/>
六三勿用取女見金夫不有躬无攸利象曰勿用取女<lb/>
行不順也<lb/>
　三動則成巽而為蠱故象金夫象不有躬<lb/>
　見金夫不有躬只為守之未定見新竒可喜便舍所<lb/>
　學以從之朝儒夕墨終歸流浪如陳相之從許行者<lb/>
　是巳既失所守根本巳壞終不可與歸正道<lb/>
　今人學問講來講去只講得功利二字未曾透過此<lb/>
　闗總是見金夫不有躬者然欲加之刑加之擊却又<lb/>
<pb n="10b"/>
　躱閃使砭鍼無可下處祗為自以為明不以為蒙養<lb/>
　正無自故聖賢之脈斷<lb/>
　二納婦而三勿取女婦來求納即是順道女之不順<lb/>
　從小不諳内則已失閨訓無受教之地矣言辟行堅<lb/>
　聖人之所深棄以此<lb/>
六四困蒙吝象曰困蒙之吝獨逺實也<lb/>
　下隔三不得親二上隔五不得親上獨處孤陋之地<lb/>
　此獨與人皆集於菀我獨集於枯之獨同困而不學<lb/>
<pb n="11a"/>
　民斯為下非二上逺之三自逺耳如互鄉夷之之輩<lb/>
　何嘗見逺<lb/>
六五童蒙吉象曰童蒙之吉順以巽也<lb/>
　五隂象蒙艮體少男象童蒙<lb/>
　童蒙如日初出而暾未流如木方芽而葉未舒一團<lb/>
　赤子真心包含大人氣象若壯長則嗜欲亦長機智<lb/>
　亦長便自巳看得大胸中載得實正言善道無繇入<lb/>
　矣此童字於人主尤好主道專於任人愈英明愈剛<lb/>
<pb n="11b"/>
　毅愈有逢迎抵㩬之事偏聽一入獨行不復可挽故<lb/>
　有取於順以巽順是童蒙本性妙處順故能入入時<lb/>
　即是剛柔相接之脈<lb/>
　五固天真未鑿亦由本是剛明之性居之以柔睿性<lb/>
　早開又二剛中的是才誠兩合精白乃心五能受二<lb/>
　能入兼際其美不然古之幼主重臣竊權移祚者固<lb/>
　不少矣<lb/>
上九擊蒙不利為寇利禦寇象曰利用禦寇上下順也<lb/>
<pb n="12a"/>
　剛居上主止有擊意應坎象寇<lb/>
　古人卜禘視學小成大成皆需漸次不強所難即非<lb/>
　難知難行亦須優游漸漬䝉謂之養刑且不可專用<lb/>
　况擊之乎擊之則反傷其天真而為害矣此被擊之<lb/>
　蒙必其資禀昏柔沈錮從正甚難為邪却易私欲嗜<lb/>
　好乃伐性之斧斤酖毒不如直於此處時時用力為<lb/>
　之禁止防閑雖混沌未開而邪妄不侵自有透露之<lb/>
　日蓋為寇者上拂下下亦拂上禦寇者上順施下無<lb/>
<pb n="12b"/>
　不順受也三行不順故須以順導之禦寇者如金夫<lb/>
　之𩔖不使至於前也上下上是司教之人地分髙者<lb/>
　下如下學與中人以下之下<lb/>
䷄<hi>乾下坎上</hi>需<lb/>
需有孚光亨貞吉利渉大川彖曰需須也險在前也剛<lb/>
健而不䧟其義不困窮矣需有孚光亨貞吉位乎天位<lb/>
以正中也利涉大川往有功也<lb/>
　大壯四之五成坎坎中實孚象<lb/>
<pb n="13a"/>
　不能需待觸之即動揺之即撼祗為心虚之故苟有<lb/>
　實心自然守得鎮定從定生慮而光從明得通而亨<lb/>
　是貞之道<lb/>
　凡物之精華騰出於物之表者謂之光而能映照乎<lb/>
　物在人則心之睿智耳目之聰明皆是故能知㣲知<lb/>
　顯知柔知剛而舒徐以待事幾之動<lb/>
　剛健之力能進情亦喜進賴其性堅定能持故臨危<lb/>
　而不䧟所謂徳行恒易以知險者<lb/>
<pb n="13b"/>
　五從四升居君之位而得正居中中故孚而光亨正<lb/>
　故貞孚與光亨由貞而得故曰以正中<lb/>
　渉川必用舟楫人寄於舟而舟實由人運雖有渉川<lb/>
　才力若遇拍天風浪力無所施未有不待風恬浪静<lb/>
　而後行者故需義於渉川易見又如中流而遇風波<lb/>
　若倉皇急遽自相捽攘適足速其覆溺惟安静不驚<lb/>
　方能審視風色徐下歙張之手庶幾得濟<lb/>
象曰雲上于天需君子以飲食宴樂<lb/>
<pb n="14a"/>
　飲食是人日用之常胸中若有放不下事毎至當食<lb/>
　廢箸如武侯之事繁食少又如程子云他人喫飯都<lb/>
　喫在脊梁上過去了某兄弟却喫在肚子裏雖是尋<lb/>
　常茶飯實實有不能受用者宴只是安如嚮晦宴息<lb/>
　與不敢以宴之宴安便是樂心下無事的人又值不<lb/>
　容有事時候方能如此不然非執着繫之即作意迎<lb/>
　之皆非需意如今之説不流為荒淫逸豫者鮮矣能<lb/>
　無犯無巳大康之戒<lb/>
<pb n="14b"/>
　飲食宴樂既不是淡薄厭苦亦不是醇醲醉飽至味<lb/>
　只在日用惟能需者知之故君子居易以俟命<lb/>
初九需于郊利用恒无咎象曰需于郊不犯難行也利<lb/>
用恒无咎未失常也<lb/>
　需不是不進有待而進也能進欲進陽性之常非執<lb/>
　定郊外之需為恒只是有堅忍之力持守得住以待<lb/>
　事幾之至不犯難行言始終要行只不肯犯難而行<lb/>
　耳故又曰未失常<lb/>
<pb n="15a"/>
九二需于沙小有言終吉象曰需于沙衍在中也雖小<lb/>
有言以吉終也<lb/>
　衍讀如羨水溢也水有餘蕩溢則沙出選詩潦收沙<lb/>
　衍出二陽居坎中水有餘也乾為言二應在五五乾<lb/>
　體不肯應二有言之象<lb/>
　需于沙巳進于郊而不及泥在出處險夷之際王輔<lb/>
　嗣曰近不逼難逺不後時履健居守以待其㑹蓋似<lb/>
　逺非逺似近非近逺引者譏其濡滯急病者議其觀<lb/>
<pb n="15b"/>
　望所處之𫝑則然非衍以待之將進退無據小言或<lb/>
　成大譟<lb/>
九三需于泥致寇至象曰需于泥災在外也自我致寇<lb/>
敬慎不敗也<lb/>
　三近坎象泥坎又為盜象寇<lb/>
　需泥如䧟大澤中欲進不得欲退不能禦人之寇庸<lb/>
　不生心胡為乎泥中不揣時度𫝑之故蹈水之道無<lb/>
　私水未嘗逼人馮河之勇實人之自恃致寇者我耳<lb/>
<pb n="16a"/>
　敬慎不敗猶云若能敬慎何以致敗若此責三之不<lb/>
　早圖<lb/>
六四需于血出自穴象曰需于血順以聽也<lb/>
　四與上皆言穴猶坎之初與三皆言坎窞四入穴未<lb/>
　深故出上入穴之深底盡處不能自振須藉人之救<lb/>
　援<lb/>
　身巳履險是刀頭見血時分何容復需此處能需必<lb/>
　其人於血光陣裏作計而刃不能傷者故竟能出之<lb/>
<pb n="16b"/>
　自穴順以聽只是順理為正若云順強暴固無活路<lb/>
　即順剛而得其助亦借力他人非為完算<lb/>
九五需于酒食貞吉象曰酒食貞吉以中正也<lb/>
　凡言酒皆坎凡言食多兑五坎體四以下互兌象酒<lb/>
　食<lb/>
　舞干而苖格禮行於此頑化於彼蘇氏傳云敵至而<lb/>
　不拒非有餘者不能以酒食為需而去備以相待惟<lb/>
　五能之<lb/>
<pb n="17a"/>
　大象飲食民用之常此言酒食人主之事彛酒有戒<lb/>
　惟國飲賓筵用之如酒清人渇而不敢飲殽熟人飢<lb/>
　而不敢食有所需也飲食人之大欲存焉此而能需<lb/>
　見節情制欲之道<lb/>
　彖言正中此言中正惟正可需惟中能需各有重而<lb/>
　義互𤼵<lb/>
上六入于穴有不速之客三人來敬之終吉象曰不速<lb/>
之客來敬之終吉雖不當位未大失也<lb/>
<pb n="17b"/>
　𫝑未極而喜與人爭旁觀皆思下石困巳深而於世<lb/>
　無競路人猶思引手三人者自圖出險值三在險之<lb/>
　極因而加之手援亦人情也速諸父速諸舅此速之<lb/>
　而來者主之誠也患相救病相憐此不速而來者客<lb/>
　之義也<lb/>
　不當位言初與二非相應之位宜乎不得其力而與<lb/>
　三偕來三陽同心因三之應而共施援手初二之協<lb/>
　力非素謀上之𫉬助非期望故曰未大失<lb/>
<pb n="18a"/>
䷅<hi>坎下乾上</hi>訟<lb/>
訟有孚窒惕中吉終凶利見大人不利渉大川彖曰訟<lb/>
上剛下險險而健訟訟有孚窒惕中吉剛來而得中也<lb/>
終凶訟不可成也利見大人尚中正也不利渉大川入<lb/>
于淵也<lb/>
　孚窒惕中皆坎義行險不失其信象孚外虚内實象<lb/>
　窒加憂象惕中是二來居中坎又象大川乾五象大<lb/>
　人<lb/>
<pb n="18b"/>
　險者用狡健者用強兩相值不肯相下故争<lb/>
　需主養性訟主制情訟多無情之辭故貴孚窒如窒<lb/>
　欲之窒窒之使不得流堅忍不求伸之意惕是自畏<lb/>
　非畏法也如懷刑之懷孚窒惕而行之以中故不終<lb/>
　亦無大川之渉<lb/>
　人心本無不真自心自咎片念便可潛斷必不樂為<lb/>
　囂嚚以窒始以惕終始乎堅忍卒乎敬畏自能歸於<lb/>
　無訟見大人則鄙吝之情俱化是欲消此競心還於<lb/>
<pb n="19a"/>
　無言靡争之境故曰尚中正若云就之剖判是非則<lb/>
　俛首聽斷於上便有許多驚疑不測與渉川之險無<lb/>
　異金匱銘云䧟水可脱䧟文不活又記云小人溺於<lb/>
　水君子溺於口大人溺於民<lb/>
　聽訟不如無訟若以健制險恃其武健鷙悍求以勝<lb/>
　民而稱愉快是推民而内諸溝中䧟之於淵也亦安<lb/>
　得自處乾地<lb/>
　蘇氏傳曰使川為淵者訟之過也難未有不起於争<lb/>
<pb n="19b"/>
　今又以争濟之是使相激為深而巳<lb/>
象曰天與水違行訟君子以作事謀始<lb/>
　天左旋水東流違行是實象違行亦事之常人情順<lb/>
　已則快違已則争謀始處於無可争之境則人有不<lb/>
　及可以情恕非意之遭可以理遣視之真如天與水<lb/>
　之違行自然必有之𫝑無足介介於中者何訟之有<lb/>
　故君子自訟之為貴<lb/>
　事到手看來便成三截有首有尾有中首一節若是<lb/>
<pb n="20a"/>
　中終自然無錯若不謀之始到事之中半雖幸而得<lb/>
　吉巳落第二層矣况於終而有不凶<lb/>
　像抄曰乾道心也坎人心也人心纔動便危謀始全<lb/>
　體道心即事即心即心即天<lb/>
初六不永所事小有言終吉象曰不永所事訟不可長<lb/>
也雖小有言其辨明也<lb/>
　初應四乾體乾為言初力不敵乾故小有言小言可<lb/>
　為大誡止訟之道正宜無忽於小<lb/>
<pb n="20b"/>
　楊誠齋曰初才弱位下才弱者有慚忿而無遂心故<lb/>
　雖訟而不永位下者敢於赴愬而不敢興大訟故有<lb/>
　言而小不永則易止小言則易釋<lb/>
九二不克訟歸而逋其邑人三百户无眚象曰不克訟<lb/>
歸逋竄也自下訟上患至掇也<lb/>
　二為險主本喜争者與五應兩剛不能相下二剛來<lb/>
　得中能以理𫝑自裁有歸逋象三與初俱二同體邑<lb/>
　人象下卦三爻象三百户大獄興則株連者必衆歸<lb/>
<pb n="21a"/>
　而逋故皆得无眚<lb/>
　周禮九伐馮弱犯寡則眚之註𤯝猶人𤯝瘦也王覇<lb/>
　記云四面削其地歸逋於下則無所馮犯故无眚削<lb/>
　之加<lb/>
　自下訟上只是論其𫝑力不敵力有餘皆曰上力不<lb/>
　足皆曰下<lb/>
六三食舊徳貞厲終吉或從王事无成象曰食舊徳從<lb/>
上吉也<lb/>
<pb n="21b"/>
　三居初四二陽之間上制下凌寜免於訟然三本是<lb/>
　二應五進而居此似變其舊而性柔能守所食者猶<lb/>
　舊徳也食如于食有福之食食舊猶言襲常度𫝑之<lb/>
　不能得與力之不能勝者姑置之而守其舊所謂能<lb/>
　為舊而不為新能為敝而不為成者也我不争物亦<lb/>
　莫與之争雖厲而吉然訟事主退任事主進謹厚有<lb/>
　餘幹理不足故從王事无成不言有終坤之代終亦<lb/>
　非所辦力量止於如此<lb/>
<pb n="22a"/>
九四不克訟復即命渝安貞吉象曰復即命渝安貞不<lb/>
失也<lb/>
　四處柔故不克訟互巽巽為命處不正渝而後正未<lb/>
　離下體為舊巳離下體為渝<lb/>
　得之不得命也勝負屈伸亦命也訟則不但下與人<lb/>
　争亦上與造化争矣即命故渝渝故安貞而不克訟<lb/>
　處訟之正無過於此曲則全枉則直訟而不克是名<lb/>
　最勝<lb/>
<pb n="22b"/>
　二之訟以險其不克也屈於𫝑四之訟以剛其不克<lb/>
　也反諸理屈於𫝑故曰逋反諸理故曰復<lb/>
九五訟元吉象曰訟元吉以中正也<lb/>
　五得位處中而無應可私故訟者皆就之以取曲直<lb/>
　中如衡之稱低昂不失正如水之平鬚眉畢照皆聽<lb/>
　訟之善物亦化争絶訟之道<lb/>
　訟辭之多者也多言亂聽非至簡不足御之只一訟<lb/>
　字而無情之態巳盡矣不須再添一語謂之訟可謂<lb/>
<pb n="23a"/>
　之無訟亦可<lb/>
上九或錫之鞶帶終朝三褫之象曰以訟受服亦不足<lb/>
敬也<lb/>
　乾為衣又為圜象鞶帶又為言象以訟受服終朝乾<lb/>
　之終也虎噬人而人自卸其衣曰褫<lb/>
　彼其之子不稱其服以訟而受服之自覺不安故旋<lb/>
　服而旋褫之曰三褫服者鬭心未化褫者愧念旋生<lb/>
　不勝之患自掇也錫帶之褫自侮也故曰弭怨莫如<lb/>
<pb n="23b"/>
　責己止謗莫如自修<lb/>
　玩不足敬一言之刺如撻市朝又甚於三褫之辱矣<lb/>
　焉知鞶帶之錫不為金錢之愧難由巳作結亦須自<lb/>
　解故曰歸曰食曰復曰辨明無一不反求諸己者<lb/>
䷆<hi>坎下坤上</hi>師<lb/>
師貞丈人吉无咎彖曰師衆也貞正也能以衆正可以<lb/>
王矣剛中而應行險而順以此毒天下而民從之吉又<lb/>
何咎矣<lb/>
<pb n="24a"/>
　坎險坤衆以衆而行險道象師<lb/>
　熊過曰師以一陽統五陰古者五人為伍五伍為兩<lb/>
　五兩為卒五卒為旅以至二千五百人為師皆以五<lb/>
　起數<lb/>
　將帥者三軍之司命有名之師不可御以無能之將<lb/>
　雖以正動須得老成沈毅之丈人將之方叔元老方<lb/>
　能克壯其猷所謂臨事而懼好謀而成者<lb/>
　王輔嗣曰少者多之所宗按此卦與比皆一陽為主<lb/>
<pb n="24b"/>
　此陽居下體故統衆而為師比陽居上體故羣附而<lb/>
　為比以衆正五陰皆節制於二有名之師有制之兵<lb/>
　故為天下之所歸往<lb/>
　桓文之節制不如湯武之仁義湯武之王以衆正也<lb/>
　行險而順只為不違此正有欲而圖大曰貪懷怨而<lb/>
　思逞曰忿貪與忿不是順即不是正順者上下同欲<lb/>
　所謂因民而慮天下為鬭使天下自為鬭何民弗從<lb/>
　毒藥攻病非堅癥沈疴不輕用周禮聚毒藥以供醫<lb/>
<pb n="25a"/>
　事書云若藥不瞑眩厥疾不瘳用兵正是瞑眩之藥<lb/>
　兵莫憯於志鏌鋣為下故曰察兵之微在心拂民心<lb/>
　而用之終為亂本行險而順如毒之中有補劑元氣<lb/>
　所以不斵<lb/>
象曰地中有水師君子以容民畜衆<lb/>
　地包水有容畜象兵戢而時動動則威觀則玩玩則<lb/>
　無震地中之水當如水行地而人不知<lb/>
　地中有水不是地自地水自水如挖土見泉起石得<lb/>
<pb n="25b"/>
　脈即在地之内地母道人皆求食於其母惜人主不<lb/>
　能為地耳若包含徧覆如地如比閭什伍教之守望<lb/>
　教之相扶相恤亦只要安置使之得所戈矛同仇之<lb/>
　情時至自然踴躍而不容止<lb/>
初六師出以律否臧凶象曰師出以律失律凶也<lb/>
　坎為律初是出師之始誓師臨戎時也師用嚴尤宜<lb/>
　嚴之於初歩武止齊皆有常度而後可以威敵出師<lb/>
　無律則師不用命故有能之将無制之兵適以自敗<lb/>
<pb n="26a"/>
　不以律而勝者竒兵也竒不可為常以正為主王者<lb/>
　之師有征無戰失律則乘人而掩其不備我乘敵敵<lb/>
　亦乘我乃互勝互敗之勢<lb/>
九二在師中吉无咎王三錫命象曰在師中吉承天寵<lb/>
也王三錫命懷萬邦也<lb/>
　二體剛居柔體剛則威居柔則順威以震敵順以觀<lb/>
　變用師之善道<lb/>
　師之變態只在咄嗟呼吸之間須是臨機應敵最忌<lb/>
<pb n="26b"/>
　中制若必請命而行則謀洩而事幾坐失故授鉞之<lb/>
　辭曰閫以外將軍制之師之情非在師中者不能悉<lb/>
　知其狀錫命而至於三無可復命苟利社稷專之可<lb/>
　也<lb/>
　陸敬輿曰鋒鏑交於原野而决䇿於九重之中機㑹<lb/>
　變於斯須而定計於千里之外是以用舍相礙上有<lb/>
　掣肘之譏而下無死綏之志<lb/>
六三師或輿尸凶象曰師或輿尸大无功也<lb/>
<pb n="27a"/>
　坤坎皆有輿象<lb/>
　程子曰輿尸衆主也按左氏輿人之誦輿訓衆詩誰<lb/>
　其尸之尸訓主衆主猶云衆為政三居二上偏裨而<lb/>
　擅主將之權又剛而躁急以柔居之將才乃其所短<lb/>
　如邲之戰街亭好水之敗皆偏裨自用之失<lb/>
六四師左次无咎象曰左次无咎未失常也<lb/>
　王輔嗣曰四得位無應無應不可以行得位則可以<lb/>
　處<lb/>
<pb n="27b"/>
　右為前左為後四入坤體尚未前進故曰左次行師<lb/>
　之法欲右背髙左據髙而右嚮敵戰尚右用右之勢<lb/>
　便也師三宿曰次<lb/>
　像抄曰凶事尚右惟左是次宛然丈人長子之心所<lb/>
　謂殺人衆多以悲哀莅之戰勝以喪禮處之者兵法<lb/>
　有以退為進者左次是宿兵重地以待敵之自降如<lb/>
　召陵退師先零屯田之類<lb/>
六五田有禽利執言无咎長子帥師弟子輿尸貞凶象<lb/>
<pb n="28a"/>
曰長子帥師以中行也弟子輿尸使不當也<lb/>
　坎禽象凡言禽者皆坎師五之禽坎藏坤下恒无禽<lb/>
　震為田所而卦中無坎井無禽有坎而去之逺也<lb/>
　五應二是田位震象長子下體坎坎震之弟也震又<lb/>
　為稼春田曰苖所以取禽之害稼者<lb/>
　禽暴於田執之有辭矣言者聲其罪也柔不先唱中<lb/>
　不窮黷所謂漢過不先者也利執言是因其柔而決<lb/>
　之如楚子屨及門劍及於窒皇之外又凡此蔡功惟<lb/>
<pb n="28b"/>
　斷乃成故無遵時飬宼之譏宼萊公云一日縱敵害<lb/>
　遺數世㫖哉斯言<lb/>
　長子以下是一句長子而以小人間之必至敗事黄<lb/>
　裳勸勿用監軍即此意小人不可使之為衆主也<lb/>
上六大君有命開國承家小人勿用象曰大君有命以<lb/>
正功也小人勿用必亂邦也<lb/>
　坤土象國坎為宫象家<lb/>
　懷邦故錫命必長子之將亂邦故功成戒小人之用<lb/>
<pb n="29a"/>
　王者用師終始只是為民耀徳不觀兵之意宛然可<lb/>
　想<lb/>
　兵以不用為威正功者正此者也用武之際有君子<lb/>
　之功有小人之功至此正之故小人勿用若尚首功<lb/>
　便不謂之正功至任用功臣使之得與國政又是師<lb/>
　後之事<lb/>
　優功臣而開國承家聖人待天下之公御才將而小<lb/>
　人勿用聖人慮天下之逺<lb/>
<pb n="29b"/>
　李氏曰六爻出師駐師將將與夫奉辭伐罪旋師班<lb/>
　賞無所不載雖後世兵書之繁舉不出此<lb/>
䷇<hi>坤下坎上</hi>比<lb/>
比吉原筮元永貞无咎不寜方來後夫凶彖曰比吉也<lb/>
比輔也下順從也原筮元永貞无咎以剛中也不寜方<lb/>
來上下應也後夫凶其道窮也<lb/>
　子夏傳曰地得水而柔水得土而流比之象凶者生<lb/>
　乎乖争今既親比故云比吉<lb/>
<pb n="30a"/>
　原本也筮度也以本心自度曰原筮像抄曰原即原<lb/>
　泉之原地上有水分散而流五其從出之原也愚按<lb/>
　卦惟一陽與坎同體天一生水地六成之原泉之象<lb/>
　盈科放海總由地中行水舍地無所比也五一陽陽<lb/>
　主生故為元中則純純則久而正<lb/>
　考工記云惟若寜侯毋或若不寜侯古謂諸侯之不<lb/>
　朝貢者為不寜不寜不自安之意陽為君隂為民此<lb/>
　卦一君五民衆隂不能自安求比於五王輔嗣曰上<lb/>
<pb n="30b"/>
　下無陽以分其民五獨處尊上下應之既尊且安則<lb/>
　不安者託焉夫無者求其有有者不求所與危者求<lb/>
　安安者不求所保火有其燄寒者附之已苟安焉則<lb/>
　不寜方來矣安尊和親而獨在後則誅<lb/>
　輔者心相親心不容解從者分相附分莫可逃曰上<lb/>
　下應得其心斯得民矣武王曰受有臣億萬惟億萬<lb/>
　心予有臣三千惟一心故曰多助之至天下順之寡<lb/>
　助之至親戚叛之<lb/>
<pb n="31a"/>
　無所歸而後來附曰道窮窮而後比其誰親之<lb/>
象曰地上有水比先王以建萬國親諸侯<lb/>
　民猶水也行地者水懷山襄陵者亦水壅之則决導<lb/>
　之則通建國親侯則上下之脈絡貫通堅其歸附之<lb/>
　誠而無虞潰决四海之安瀾者以此<lb/>
　朱義云此取我往比人是王者之意如此封建先王<lb/>
　所以親天下論封建者如陸士衡柳子厚其説互有<lb/>
　得失皆非先王本意惟河汾云安家者所以寜天下<lb/>
<pb n="31b"/>
　存我者所以厚蒼生為得其㫖五等之君為巳思治<lb/>
　上意下情於此流通無二如進萬國於堂皇之上君<lb/>
　民上下如居一室故聖人建國親侯於比有取<lb/>
初六有孚比之无咎有孚盈缶終來有他吉象曰比之<lb/>
初六有他吉也<lb/>
　初應四四坎體為孚動成震震象缶坎水下注象缶<lb/>
　之盈<lb/>
　初新進之士宦態未深先資成信方切其比必孚但<lb/>
<pb n="32a"/>
　人情渉世既久則機變漸生終不如初未有不改節<lb/>
　者有孚盈缶則滿腔無非樸忠任其悃愊真誠全無<lb/>
　緣飾積之而格君動衆皆從此得故曰有他吉勉之<lb/>
　以盈缶廣之以他吉聖人於筮仕之始丁寜如此愚<lb/>
　嘗謂由孩提之心可以事親由始進之心可以事主<lb/>
　孚未漓也象只以比之初六釋他吉正是此意<lb/>
六二比之自内貞吉象曰比之自内不自失也<lb/>
　一陽主卦而二與之應君臣之義既重有徳居内匡<lb/>
<pb n="32b"/>
　濟之猷亦裕名世之生出而弼主安民必是人也天<lb/>
　欲平治天下舍我其誰自内而出度身度君何貞之<lb/>
　失<lb/>
六三比之匪人象曰比之匪人不亦傷乎<lb/>
　比之匪人與否之匪人語同言不以人道比也<lb/>
　三居人位而曰匪人利祿之徒為狐魅罔兩以幻於<lb/>
　世如門前槐列籬下犬吠豈可律以人道致身事君<lb/>
　何地不可自立而塗面喪心至於不以為人名教之<lb/>
<pb n="33a"/>
　羞曷可勝歎<lb/>
六四外比之貞吉象曰外比于賢以從上也<lb/>
　二處畎畝曰内四居佐理曰外内以抱道不失為貞<lb/>
　外以靖共不貮為貞<lb/>
　既曰比賢又曰從上從龍從虎自是聲氣之求<lb/>
九五顯比王用三驅失前禽邑人不誡吉象曰顯比之<lb/>
吉位正中也舍逆取順失前禽也邑人不誡上使中也<lb/>
　坤象邑坎象禽又皆有馬象輿象象驅<lb/>
<pb n="33b"/>
　自四以下皆前也四爻皆坼前無所阻象三驅前無<lb/>
　阻故失前禽<lb/>
　此只象王者無私無必之意如此若云驅矣而不求<lb/>
　必得則致禽饁獸者何物而三品之獲者何事恐無<lb/>
　此理<lb/>
　比而與衆見之是地上之水非地中不測之水如王<lb/>
　用三驅失前禽邑人不誡遊天下於往來自如之境<lb/>
　逆亦順失亦得也此心諭於天下必自近始未有心<lb/>
<pb n="34a"/>
　匿於近而能慕之於逺者故曰上使中<lb/>
上六比之无首凶象曰比之无首无所終也<lb/>
　隂以陽為首上獨居五後欲比而無可附故曰无首<lb/>
　无首只是不成其比之意<lb/>
　荀慈明曰陽欲无首陰欲大終陰而无首故凶<lb/>
　爻曰无首象曰无終所謂後夫之凶如此<lb/>
䷈<hi>乾下巽上</hi>小畜<lb/>
小畜亨密雲不雨自我西郊彖曰小畜柔得位而上下<lb/>
<pb n="34b"/>
應之曰小畜健而巽剛中而志行乃亨密雲不雨尚往<lb/>
也自我西郊施未行也<lb/>
　兑位西方中爻兌象西郊隨上兑小過升皆互兑故<lb/>
　曰西山亦曰岐山<lb/>
　陽性不欲居人下乾乃健之至者而屈於巽有畜之<lb/>
　象陰小孤隂尤小然居四却是要地以故羣陽受制<lb/>
　忿慲不甘却須得一出脱之法方好此時只恐鬱抑<lb/>
　之深剛腸漸化又恐不平之甚用壯而争終不能出<lb/>
<pb n="35a"/>
　隂邪牢籠之内耳健而巽自能致亨又二五各據内<lb/>
　外之中事權猶未去手轉止為行斡旋之機尚在我<lb/>
　也畜是志有所不得行志行自不成畜矣<lb/>
　凡陽居陽位隂居隂位謂之得位以六居四故曰柔<lb/>
　得位剛中志行陽猶用事雨施未行隂勢未張<lb/>
　雲合是隂氣在上結聚陽自下升陽直上而隂不勝<lb/>
　則開以受陽鼓播扇揚氣散而為風若隂力重陽力<lb/>
　微不能通透上出則氣蒸下注而為雨密雲不雨是<lb/>
<pb n="35b"/>
　一隂壓三陽不住陽氣尚能透出其上隂有遏抑之<lb/>
　謀陽亦有鼔盪之力不至與之為和畜可為君子懼<lb/>
　畜小猶為君子幸也<lb/>
　張南軒云凡百君子之欲行事小人得以撓繫之大<lb/>
　事將成小物得以邀阻之皆小畜之義<lb/>
　密雲不雨自我西郊文王繫卦至此偶寫其所歴之<lb/>
　境相似耳或云雲自西方不雨非也雲雨之變其占<lb/>
　非一朱子亦只謂西為隂方然既隂方又起隂雲何<lb/>
<pb n="36a"/>
　云不雨小畜小過皆隂小用事周公繫爻亦同此意<lb/>
象曰風行天上小畜君子以懿文徳<lb/>
　雷之鼓雨之濡水火之潤之熯皆有形聲可即惟風<lb/>
　行天上無形無聲歡然中之於物能令槁者蘇鬱者<lb/>
　暢君子容貌詞氣之間披拂於人之耳目而深入於<lb/>
　人之心者如君子所貴乎道者三與就之累日不去<lb/>
　見之鄙吝自消皆風足動之也此是深潛厚飬所𤼵<lb/>
　第自外而觀尚未及其底裏謂之懿文徳耳<lb/>
<pb n="36b"/>
　易筌云剛不能制剛而柔能之如衣冠可以化強暴<lb/>
　之類是也懿文徳正柔順之徳不尚威武之謂<lb/>
初九復自道何其咎吉象曰復自道其義吉也<lb/>
　陽居初復象二曰牽復因初象也<lb/>
　此卦大為小畜何以言復如一叚陽明世界偶為隂<lb/>
　靄翳蔽或事權之侵奪或謀畫之撓亂或正類之摧<lb/>
　沮出於一時不意力思挽囘不過還其清明之舊耳<lb/>
　初畜尚淺復而自道乃遵道而行不為行險以倖勝<lb/>
<pb n="37a"/>
　者何其咎内不愧巳外不愧人君子之心腸君子之<lb/>
　作用也度之於義吉則决之事機亦無不協於吉矣<lb/>
九二牽復吉象曰牽復在中亦不自失也<lb/>
　君子路上須着君子同行相携相持無有蹉跌自然<lb/>
　邪不能亂<lb/>
　自失而復縱令得復何能内省不疚初之何咎初之<lb/>
　不自失也初正二中皆自道而復可見舍中與正之<lb/>
　外更無復理故曰其義吉<lb/>
<pb n="37b"/>
九三輿説輻夫妻反目象曰夫妻反目不能正室也<lb/>
　下體乾互兑乾象車兑為附決象説輻大畜下體乾<lb/>
　亦互兑故取象同<lb/>
　四乃卦之所以為畜者與三原非正配以所居相近<lb/>
　與之比暱惑溺漸深返為所制陽以隂為載輻説則<lb/>
　不能行矣剛心之人終是不能隱忍遂至交相反目<lb/>
　進退兩失之矣刑于無法牝雞以之晨鳴心志一邪<lb/>
　妖狐因而肆惑雄心隳於袵席壯志沮於長途厥初<lb/>
<pb n="38a"/>
　弗慎抑誰咎哉<lb/>
　輿輻只是一車夫妻同處一室輻不宜輿故説妻不<lb/>
　宜夫故反目<lb/>
六四有孚血去惕出无咎象曰有孚惕出上合志也<lb/>
　居五陽之中而體獨虚象孚互兑主刑又陽犯隂象<lb/>
　血四多懼故又象惕<lb/>
　五上與四異類而同體三陽並進一隂當鋒駸駸震<lb/>
　鄰之勢得不與之相合合志即是有孚所感乃止強<lb/>
<pb n="38b"/>
　暴之志非畏傷免懼之志也<lb/>
九五有孚攣如富以其鄰象曰有孚攣如不獨富也<lb/>
　二前初後故引而相牽有齋盟之誼五統四上故結<lb/>
　而相攣有同舟之勢<lb/>
　五中實象富不獨富如公羊傳云以者不以者也<lb/>
上九既雨既處尚徳載婦貞厲月幾望君子征凶象曰<lb/>
既雨既處徳積載也君子征凶有所疑也<lb/>
　尚徳則施行矣四巽主隂入於陽而受其光居卦之<lb/>
<pb n="39a"/>
　中在天之上象月之望<lb/>
　雨而處隂陽既和退而各止其所居於不争之地矣<lb/>
　隂以承陽為分隂止其分則尊尚陽徳以為之承載<lb/>
　更何脱輻之虞婦之正也心之畏也隂徳之盛也第<lb/>
　君子不可因此而遽有所往耳兩難方觧雲散雨收<lb/>
　當處之以静毋再動以啓競端乃為宜也隂陽交争<lb/>
　之後貞勝之機尚在激之斯起庸得不疑慮乎<lb/>
　存敵體之分故曰妻明從人之義故曰婦<lb/>
<pb n="39b"/>
䷉<hi>兑下乾上</hi>履<lb/>
履虎尾不咥人亨彖曰履柔履剛也説而應乎乾是以<lb/>
履虎尾不咥人亨剛中正履帝位而不疚光明也<lb/>
　乾至剛兑至柔以至柔履至剛象履虎尾三為卦主<lb/>
　正履乾後卦合下體有説義故不咥三居兑上獨隂<lb/>
　當先故不免於咥履虎尾是畏懼意書云如履虎尾<lb/>
　虎尾何故履他為有制伏之方在剛不能制剛柔能<lb/>
　制剛若暴虎則捋虎頭安能免於虎口<lb/>
<pb n="40a"/>
　説不是一味柔媚如處功名者不矜不伐如補闕失<lb/>
　者幾諫隱諷全在潛消黙奪若全然畏怕受制於虎<lb/>
　恐噬人之吻未肯放得他過<lb/>
　應乎乾便不是與乾違抝相其機括動時便下一鍼<lb/>
　如左傳所謂摩厲以須者藥之應病呼之應聲自然<lb/>
　歡投不覺<lb/>
　為臣不易故履尾虞其咥為君難故履位虞其疚履<lb/>
　位用剛君之徳也履尾用柔臣之順也<lb/>
<pb n="40b"/>
　不疚光明從氣象上見巍然煥然者是若云心下便<lb/>
　巳無事則曰痌瘝曰猶病何可便言不疚<lb/>
象曰上天下澤履君子以辨上下定民志<lb/>
　履柔履剛也地分剛髙下有定脚板軟登降無常旋<lb/>
　規折矩者此足越次淩級者亦此足下無制節足便<lb/>
　向前聖人就應止之地分辨其上下使之各止於所<lb/>
　君子安之衆人習焉故曰禮者履其所自始<lb/>
　雷出地氣達而聲揚聖人以之作樂其返地中則潛<lb/>
<pb n="41a"/>
　藏而為復黄鍾之數起焉澤逺天氣塞而位判聖人<lb/>
　以之制禮其上於天則澍降而為夬班禄之典行焉<lb/>
初九素履往无咎象曰素履之往獨行願也<lb/>
　質之始曰素依循其常分亦曰素自虚景言為質之<lb/>
　始自行處言為循其常分初是下足第一歩尚未出<lb/>
　見紛華陽性剛就實地上踏着若照此行去即忠信<lb/>
　可當藻繪仁義可敵文繡任他争竒鬭巧都不若所<lb/>
　履之素最為穩便無入不得何用徇衆<lb/>
<pb n="41b"/>
九二履道坦坦幽人貞吉象曰幽人貞吉中不自亂也<lb/>
　二在下體之中顯然一條大路二是出門上路的人<lb/>
　周道如砥原自平坦獨是人心不坦大行孟門總是<lb/>
　自心所造先平此心順理行去自然步步天堂矣<lb/>
　陽性健故能知險<lb/>
　廊廟而懷江湖之思市朝而抱山林之想心腸冷寂<lb/>
　全不見閙熱意思故曰幽人<lb/>
　邵子云眼前路須放令寛若狹隘使人難走荘子云<lb/>
<pb n="42a"/>
　足之於地也蹍必有不蹍者世路非能亂人趾高視<lb/>
　下逐閙趨喧乃是熱中之心不勝自亂耳<lb/>
　素坦二字人生的的受用素是自起足時行到底於<lb/>
　居身切坦是自上路時行到底於應世切視履視此<lb/>
　而巳考祥考此而巳<lb/>
六三眇能視跛能履履虎尾咥人凶武人為于大君象<lb/>
曰眇能視不足以有明也跛能履不足以與行也咥人<lb/>
之凶位不當也武人為于大君志剛也<lb/>
<pb n="42b"/>
　互離互巽離目不正故眇巽股不正故跛又兑體兑<lb/>
　為毁折<lb/>
　人都被一箇能字壞了聖人只曰無能曰未能天君<lb/>
　主宰處何等温和純粹故能化暴馴梗推凖動化若<lb/>
　堅執與物為難之心滿腹殺機動念無非戈矛劍㦸<lb/>
　欲令人俛首帖耳就吾驅紲蠆猶有毒而况於虎<lb/>
　幽人使人不能危已武人謂人不能危已而故犯之<lb/>
　此二之所以坦三之所以咥也<lb/>
<pb n="43a"/>
　三自恃能視能履象不足二字是㸃破他一箇能字<lb/>
　正為天君主宰處不是只是要向前與人厮殺耳韓<lb/>
　非云何以知其目之盲也以其視之明也何以知其<lb/>
　耳之聾也以其聽之聰也若是不眇不跛何須説箇<lb/>
　能視能履<lb/>
九四履虎尾愬愬終吉象曰愬愬終吉志行也<lb/>
　四多懼象愬愬二四俱陽二坦坦而四愬愬二得位<lb/>
　四失位也<lb/>
<pb n="43b"/>
　四當虎尾之處受人履者履者不用剛則用説焉得<lb/>
　無懼人以我為虎我却處末居後韜藏牙爪使之亡<lb/>
　所疑畏凡威望過人有氣燄者鮮克厥終終吉幸之<lb/>
　也公孫碩膚赤舄几几得此愬愬之法<lb/>
九五夬履貞厲象曰夬履貞厲位正當也<lb/>
　五正當所謂五帝其臣莫及者説之不以道當必不<lb/>
　説但事到幾決利刀快斧相似當快意時馳驟之情<lb/>
　最難勒轉人心惟危自是勅幾心法<lb/>
<pb n="44a"/>
上九視履考祥其旋元吉象曰元吉在上大有慶也<lb/>
　行者目不看地即時失跌何待事後三以眇之視為<lb/>
　跛之履不足有明有行不祥莫大焉視履以此自考<lb/>
　歩歩無非坦道無非素往至是結裹成就無幾微次<lb/>
　且越軼詩云降福簡簡威儀反反是謂自求多福故<lb/>
　曰大有慶又云受福無疆四方之綱説者本之威儀<lb/>
　抑抑徳音秩秩即此其旋之謂<lb/>
　上應三三視上逺故眇上内照自視故曰考三隂質<lb/>
<pb n="44b"/>
　柔故跛上陽質剛故曰其旋<lb/>
䷊<hi>乾下坤上</hi>泰<lb/>
泰小往大來吉亨彖曰泰小往大來吉亨則是天地交<lb/>
而萬物通也上下交而其志同也内陽而外隂内健而<lb/>
外順内君子而外小人君子道長小人道消也<lb/>
　泰訓通否訓塞只通塞二字足盡天下治亂氣象陽<lb/>
　流動發舒主通隂閼閉結轖主塞<lb/>
　君子用事只欲六合内外氣脈交通化導小人共為<lb/>
<pb n="45a"/>
　君子至於擯拒流放本非得已小人一味攪翻世界<lb/>
　惟恐君子之為已礙惟有極力排擠以遂其私而已<lb/>
　亦只為純禀隂氣自為之情太重少通透之一脈在<lb/>
　來而居内返本還原有根蒂之固故道長往而居外<lb/>
　水流花謝見彫落之形故道消<lb/>
　以相交之隂陽言有陽不可無隂以不交之隂陽言<lb/>
　有陽不可有隂氣之通志之同以其有相交者在若<lb/>
　來者自來往者自往惟其勢之所向全無交渉之意<lb/>
<pb n="45b"/>
　必其情求相勝而勢不能相容者則然若使一小人<lb/>
　潛留其間晴空片雲寒爐粒火皆能為霪為燎消之<lb/>
　不盡不得耳<lb/>
　内陽外隂内健外順内君子外小人大概寫泰時光<lb/>
　景如此想像不争毫髮<lb/>
　聖人不能盡去小人使之居外小人在外亦自有小<lb/>
　人所為之事使得容其措手亦是消之之法可為泰<lb/>
　道之助<lb/>
<pb n="46a"/>
　物通志同便是泰不通不同便是否不須别尋否泰<lb/>
　之象何若隂陽健順與君子小人之互分内外盡於<lb/>
　此間做出<lb/>
象曰天地交泰后以裁成天地之道輔相天地之宜以<lb/>
左右民<lb/>
　形氣渾然曰道時勢所適曰宜天地原有自然段數<lb/>
　自然宜利非聖人莫與裁之相之此開闢乾坤之事<lb/>
　乘一元太和之運而興者<lb/>
<pb n="46b"/>
　問裁成輔相何獨於泰言之朱子云泰時天地萬物<lb/>
　各遂其理始有裁成輔相處若否塞不通一齊都無<lb/>
　理㑹如何做得<lb/>
　分兩戒四維以配天象定生長收藏以興地利天地<lb/>
　交通不出聖人之手<lb/>
初九㧞茅茹以其彚征吉象曰㧞茅征吉志在外也<lb/>
　茹茅根也茅數本共一根彚獸屬一名蝟似豪毫豎<lb/>
　直如矢毎行則毫外張借為羣彚㧞茹則同本之茅<lb/>
<pb n="47a"/>
　俱起以彚則附體之毛並興初居下乃託根之地衆<lb/>
　所附以為宗者起而在位則氣求聲應投袂彈冠自<lb/>
　有不招而集之勢<lb/>
　志在外家視四海非以自快其私而專營於内也君<lb/>
　子氣味之投以此<lb/>
九二包荒用馮河不遐遺朋亡得尚于中行象曰包荒<lb/>
得尚于中行以光大也<lb/>
　震生兑殺象荒在中爻象包河出乾方而行於地象<lb/>
<pb n="47b"/>
　河三陽並進象朋<lb/>
　泰時人情玩愒多蕪穢不治之事若求治太急力事<lb/>
　芟除反致多事之擾難在用包包非聽其不治乃藏<lb/>
　天下於天下以不治治之也馮河者絶流而渡江河<lb/>
　日趨須得果决直截於事方濟所謂截斷衆流是也<lb/>
　遐如事之幽微地之隔越人之隱伏皆是雖然如此<lb/>
　却有一脈潛通之處舉念只在目前精神常常流貫<lb/>
　方無遺漏<lb/>
<pb n="48a"/>
　包荒舉其大畧器度如此馮河不遐遺是包含中有<lb/>
　此警䇿處然總歸心之大公雖君子同類真朋氣味<lb/>
　亦化更何樊圃町畦可設斯真能包荒者也君子能<lb/>
　化小人而使之消非其力能去之實其量能收之故<lb/>
　總之曰包荒得尚于中行<lb/>
　尚配也五歸二尚上下之交如此<lb/>
　未合則㧞茹以倡君子之同升既合則包荒以開小<lb/>
　人之從正根窠分明故曰茹龎雜不治故曰荒<lb/>
<pb n="48b"/>
　光故邪正不炫其衡大故賢愚僉受其益中者主泰<lb/>
　之道光大者行中之本若曰包荒而得尚于中行以<lb/>
　其心體之光大耳<lb/>
九三无平不陂无往不復勿恤其孚艱貞无咎于食有<lb/>
福象曰无往不復天地際也<lb/>
　卦至三天地於此而分象平過此則地之數多矣故<lb/>
　象陂往復者昔往而今復也<lb/>
　三陽已盈過此則坤矣乾坤交剝之時世道受其必<lb/>
<pb n="49a"/>
　趨之勢憂之無益惟艱貞而無過動乃可挽天命於<lb/>
　既去耳于食有福是我與天下之所共饗君子挽囘<lb/>
　氣化為國家生民造福非以已也<lb/>
　平陂是坤地之勢往復是乾象之運<lb/>
六四翩翩不富以其鄰不戒以孚象曰翩翩不富皆失<lb/>
實也不戒以孚中心願也<lb/>
　四謂合交欲害君子細詳爻象意似不然蓋陰據陽<lb/>
　上情不能安相與降心以從君子翩翩乃飛翔安適<lb/>
<pb n="49b"/>
　之意陰體虚故不富陰力柔故不戒以鄰以孚四飛<lb/>
　而五上亦飛猶初㧞而二三亦㧞氣類相從其勢自<lb/>
　爾既入君子路上便為君子所容㢠廻翔寥廓之宇寜<lb/>
　復有弓繳以相加者陰類之福也皆失實三隂皆無<lb/>
　富厚之力足以斡旋世道故歸心君子以撐持之乃<lb/>
　其所願非包承包羞之比<lb/>
　二朋亡四不以鄰人臣體此朋黨之風絶矣坤陰情<lb/>
　向於下故四翩五歸而上復于隍無安然處上之意<lb/>
<pb n="50a"/>
六五帝乙歸妹以祉元吉象曰以祉元吉中以行願也<lb/>
　上震下兑卦曰歸妹泰中互卦與歸妹同體又皆以<lb/>
　五之隂受二之陽故亦象歸妹言君臣猶有堂亷之<lb/>
　隔言歸妹遂成魚水之歡上下交而志同於此可見<lb/>
　以祉之以猶以鄰以孚之以以用也能左右而用之<lb/>
　也福利蒼生社稷惟人主能之人主職在任人不自<lb/>
　用而用賢享泰寜之福五自以非人之以也<lb/>
　四有避賢之美因其柔而居正五開受陽之度由於<lb/>
<pb n="50b"/>
　中之能虚<lb/>
　四中心願五中以行願願在心猶懷間隔之虞願已<lb/>
　行即成交通之象<lb/>
上六城復于隍勿用師自邑告命貞吝象曰城復于隍<lb/>
其命亂也<lb/>
　復隍平而陂往而復矣此時以勝心求之不得亦無<lb/>
　可歸咎之處平時飬亂以至勢不可挽只合自治為<lb/>
　正自邑告命命者理也禀理而行得為者為之不得<lb/>
<pb n="51a"/>
　為不能為亦付之無可奈何矣自此以往須别有一<lb/>
　畨整頓再造方能得世道清明<lb/>
䷋<hi>坤下乾上</hi>否<lb/>
否之匪人不利君子貞大往小來彖曰否之匪人不利<lb/>
君子貞大往小來則是天地不交而萬物不通也上下<lb/>
不交而天下无邦也内隂而外陽内柔而外剛内小人<lb/>
而外君子小人道長君子道消也<lb/>
　泰之反為否只將泰義反觀不須再着一語<lb/>
<pb n="51b"/>
　人道不出隂陽造端夫婦以至察乎天地是謂君子<lb/>
　之道上下之分内外之别惟君子能主張之小人用<lb/>
　事將綱常倫理一時盡倒翻了宇中混混𪷟𪷟惟有<lb/>
　邪氣充盈何利於正<lb/>
　吕伯恭曰否上下不交有天地之形無乾坤之用<lb/>
　不曰志不同而曰天下无邦小人之志不可言也<lb/>
　健順以徳剛柔以質小人亦僅可以質言故不曰内<lb/>
　順而止名之曰内柔<lb/>
<pb n="52a"/>
象曰天地不交否君子以儉徳辟難不可榮以祿<lb/>
　儉者深藏若虚有而不用老氏用一嗇字正與儉同<lb/>
　㫖儉徳者只求自知一切有餘的好分數盡藏蓋了<lb/>
　非但使人不見其才亦使人不見其徳混跡疇衆澄<lb/>
　之不清淆之不濁乃是處亂世全身逺害之道<lb/>
　富貴利達之毒入人心髓甚深胸中畧帶一榮字便<lb/>
　不能自立能榮我者即能辱我君子身可藏志不可<lb/>
　辱何至為榮所召徳不能儉亦只為利祿所榮便要<lb/>
<pb n="52b"/>
　誇矜自見露出許多鋒穎招尤啓忌蘭以薰自焚膏<lb/>
　以明自竭漢之處士所以遺譏於世君子有深戒焉<lb/>
初六㧞茅茹以其彚貞吉亨象曰㧞茅貞吉志在君也<lb/>
　像抄云否初㧞茅無以異於泰初小人之初人人君<lb/>
　子也隂之初進豈遽安為小人尚可以貞望之惟兩<lb/>
　箇隂合併而來小人既已有朋又再添上一箇則全<lb/>
　是小人世界荆榛滿路不容君子行走矣<lb/>
　志在君與泰初志在外有分别否曰將一片自為心<lb/>
<pb n="53a"/>
　腸變而為君要得君好故不結私黨而委身君子以<lb/>
　附公朋志在外則六合之廣四海之衆盡要安頓恰<lb/>
　當乃萬物得所氣象而致身酬主亦在其中矣此廣<lb/>
　狹大小之分<lb/>
六二包承小人吉大人否亨象曰大人否亨不亂羣也<lb/>
　包承是承順君子之意包藏於内小人如此心地即<lb/>
　是善機但謂之包猶恐承順未堅包藏之中蓄機不<lb/>
　測惟安守其否以待邪正之定乃為亨道小人之情<lb/>
<pb n="53b"/>
　如鶉鳥之欺孺子若可獲若不可獲祗欲亂君子以<lb/>
　就其羣君子看破此機何至於亂曰大人者處否而<lb/>
　亨處包承而不亂正是君子大處非淺淺人品所能<lb/>
　君子無入不得處泰有泰之吉亨處否有否之吉亨<lb/>
　世途有改吾心自通幾曾見閼閉得君子住<lb/>
六三包羞象曰包羞位不當也<lb/>
　羞者一㸃未喪良心雖小人亦知君子之不可仇第<lb/>
　為邪正之勢不能兩容機械百端終難遁於清夜耳<lb/>
<pb n="54a"/>
　位不當謂所處之位不能勝小人不能勝君子縮朒<lb/>
　不前正是變邪歸正之地聖人為之提醒使悔而知<lb/>
　改若不知有人間羞恥事乃是徹底小人無復有悔<lb/>
　路矣包羞是猶知有羞恥畏人笑罵者也<lb/>
　君子包荒自家心地光明潔浄却容得他人蕪穢小<lb/>
　人包承包羞一塊皮膜中包了自家許多不明不白<lb/>
　之事<lb/>
九四有命无咎疇離祉象曰有命无咎志行也<lb/>
<pb n="54b"/>
　泰至四泰期過而隂來故與隂鄰者有不戒之孚否<lb/>
　至四否期過而陽來故與陽疇者有並麗之祉<lb/>
　道之將廢命也此泰上告命之命道之將行命也此<lb/>
　否四有命之命<lb/>
　泰五以願行為祉否四以志行為祉總凝命集福不<lb/>
　是倖之於囘<lb/>
　朱子云公明正大之人用於世則天下蒙其福愚觀<lb/>
　以祉離祉與于食有福凡三見於泰否之繇蓋深為<lb/>
<pb n="55a"/>
　世道願有此也<lb/>
九五休否大人吉其亡其亡繫于苞桑象曰大人之吉<lb/>
位正當也<lb/>
　苞桑桑附根叢生者如詩苞杞之苞非可繫之而固<lb/>
　者與朽索之馭同㫖陸敬輿云邦國之杌隉若苞桑<lb/>
　綴旒幸而不殊者屢矣<lb/>
　休止也安也能止其否而安閒自在全不犯手不是<lb/>
　忿疾推排力與之角大凡謂之君子皆能分黒白辨<lb/>
<pb n="55b"/>
　是非一力秉正距邪若不動聲色而措天下於泰山<lb/>
　之安則大人之事也是謂大人之吉<lb/>
　包氶而不亂斯能休否而不勞故皆以大人稱唐之<lb/>
　狄文惠以之此等大人當外君子之時却能藏身於<lb/>
　内藏用於心隂䕶正人以待事幾之動不先不後即<lb/>
　下斡旋之手否塞轉成通泰賴此人在<lb/>
　夾持正道君子之同心轉移世道大人之獨力<lb/>
上九傾否先否後喜象曰否終則傾何可長也<lb/>
<pb n="56a"/>
　傾否將否一齊俱倒盡了無復未除之穢未㧞之根<lb/>
　隂翳世界一旦躋之清明豈不愉快先否之否與大<lb/>
　人否亨之否同前時耐得否故今日守得傾撲鼻花<lb/>
　香果在一寒徹骨之後此衆人以為否大人以為亨<lb/>
　也曰喜曰何可長扶陽抑隂之本懷見矣<lb/>
　爻傾否見人事之已盡象否終見氣數之適逢否泰<lb/>
　之運天與人共乘之者<lb/>
　<lb/>
<pb n="56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易義古象通卷二<lb/>
</p>
<p>
</p>
  </div>
</body>
</text>
</TEI>
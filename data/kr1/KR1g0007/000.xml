<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六經正誤</head>
    <p>
<pb n="1a"/>
欽定四庫全書　　　　　　經部七<lb/>
　六經正誤　　　　　　　　五經總義類<lb/>
　　提要<lb/>
　　　　<hi>臣</hi>等謹按六經正誤六卷宋毛居正撰居正字誼<lb/>
　　　　父或曰義甫義誼父甫古字通也衢州人免解進<lb/>
　　　　士晃之子晃嘗著増註禮部韻畧及禹貢指南居<lb/>
　　　　正承其家學研究六書嘉定十六年詔國子<lb/>
　　　　監刋正經籍當事者聘居正司校讐己釐定<lb/>
<pb n="1b"/>
　　　　四經㑹居正目疾罷歸其禮記及春秋三傳<lb/>
　　　　遂未就然所校四經亦以工人憚煩詭竄墨<lb/>
　　　　本以紿有司板之誤字未改者猶十之二三<lb/>
　　　　居正乃裒所校正之字補成此編楊萬里為<lb/>
　　　　作序述其始末甚詳陳振孫書録解題謂其<lb/>
　　　　唯講偏旁之疑似今觀是書校勘異同訂正<lb/>
　　　　訛謬殊有補於經學其中辨論既多不免疎<lb/>
　　　　舛者如勑古文作敇𨽻變作勑居正乃因髙<lb/>
<pb n="2a"/>
　　　　宗御書石經誤寫作勑遂謂來字中從兩入<lb/>
　　　　不從兩人享字古文作亯𨽻變作享或省作<lb/>
　　　　亨居正乃謂享字訓祭亨字訓通兩不相溷<lb/>
　　　　坤古從土從申𨽻别為巛居正乃謂巛是古<lb/>
　　　　字乾离坎等俱有古文如卦畫之形遲遲古<lb/>
　　　　文本一字説文以為遲籀文作遟者是也居<lb/>
　　　　正乃謂兩字是非相半不敢擅改頼字古從<lb/>
　　　　貝從刺俗誤書作頼居正乃謂頼從束從負<lb/>
<pb n="2b"/>
　　　　其於六書皆未確又禮大行人立當前疾疾<lb/>
　　　　乃矦字之誤矦在車轅前鄭康成所謂車轅<lb/>
　　　　前胡下垂拄地者是也居正乃以為應作軏<lb/>
　　　　軏前揜板實與矦不相涉如此類者於經義<lb/>
　　　　亦不合然許氏説文解字陸徳明經典釋文<lb/>
　　　　亦不免小有出入為後人所摭拾在居正又<lb/>
　　　　烏能備論其大致則審定字畫之功固有不<lb/>
　　　　可冺没者矣乾隆四十二年五月恭校上<lb/>
<pb n="3a"/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸　費　墀<lb/>
<pb n="4a"/>
六經正誤序<lb/>
自秦政滅學經籍道熄迨隷書之作又舉先正文字而<lb/>
併弃之承訛襲舛愈傳愈失蔡伯喈書石經有意正救<lb/>
之旋亦焚蕩張參所見石經又不知果爲蔡本以否所<lb/>
引經文多失字體魏晉以來則又厭樸拙耆姿媚隨意<lb/>
遷改義訓混淆漫不可考重以避就名諱如操之爲摻<lb/>
昭之爲佋此類不可勝舉況唐人統承西魏尤爲謬亂<lb/>
陸德明孔穎達同與登瀛之選而釋文正義自多背馳<lb/>
<pb n="4b"/>
至開元所書五經往往以俗字易舊文如以頗爲陂以<lb/>
平爲便之類又不可勝舉而古書益邈五季而後鏤版<lb/>
繙印經籍之傳雖廣而點畫義訓謬誤自若本朝胄監<lb/>
經史多仍周舊今故家往往有之而與俗本無大相遠<lb/>
南渡草剏則僅取版籍於江南諸州與京師承平監本<lb/>
大有逕庭與□撫閩蜀諸本互爲異同而監本之誤爲<lb/>
甚柯山毛居正誼父以其先人嘗增註禮部韻奏御於<lb/>
阜陵遂又挍讎增益以申明於寧考更化之日其於經<lb/>
<pb n="5a"/>
傳亦旣博攬精擇嘉定十六年春會朝廷命胄監刊正<lb/>
經籍司成謂無以易誼父馳書幣致之盡取六經三傳<lb/>
諸本參以子史字書選粹文集研究異同凡字義音切<lb/>
豪釐必挍儒官稱歎莫有異詞旬歲間刊修者凡四經<lb/>
猶以工人憚煩詭竄墨本以紿有司而版之誤字實未<lb/>
嘗改者什二三也㡭欲修禮記春秋三傳誼父以病目<lb/>
移吿其事中輟或者謂縱令盡正其誤而諸本不同何<lb/>
所取證豈若録其正誤之籍而刊傳之俾後學得以參<lb/>
<pb n="5b"/>
攷余觀其書念今之有功於經者豈無經典釋文六經<lb/>
文字九經字樣之等然此書後出殆將過之無不及者<lb/>
其於後生晚學袪蔽寤疑爲益不淺因縱臾其成而序<lb/>
識之書曰若升髙必自下若陟遐必自邇學者其毋忽<lb/>
於斯寶慶初元冬十二月丁亥朔臨邛魏了翁序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋究遺卷十四</head> <lb/>
    <p>
<pb n="1a"/>
欽定四庫全書<lb/>
　春秋究遺卷十四<lb/>
　　　　　　　　　　　　左庶子葉酉撰<lb/>
　　昭公下<lb/>
十有六年<lb/>
　傳公在晉晉人止公不書諱之也按晉前以取郠既<lb/>
　不使公與盟今往謝而復執之晉之無禮甚矣而春<lb/>
　秋諱之益知胡氏自反而縮之説迂而不可通<lb/>
<pb n="1b"/>
春齊侯伐徐<lb/>
　傳齊師至于蒲隧徐子行成賂以甲父之鼎<lb/>
楚子誘戎蠻子殺之<lb/>
　傳楚子聞蠻氏之亂也使然丹誘戎蠻子殺之遂取<lb/>
　蠻氏既而復立其子焉按戕隣國之君稱人僖十九<lb/>
　年邾人執鄫子用之是其例矣此獨以楚子書者挾<lb/>
　詐以殺人其隂險尤為聖心之所惡惡其詐自不得<lb/>
　不目其人也戎蠻子不名與鄫子不名同義<lb/>
<pb n="2a"/>
夏公至自晉<lb/>
秋八月己亥晉侯夷卒<lb/>
九月大雩<lb/>
季孫意如如晉冬十月葬晉昭公<lb/>
　卿供葬事文襄之制<lb/>
十有七年春小邾子來朝<lb/>
夏六月甲戌朔日有食之<lb/>
　傳六月甲戌朔日有食之祝史請所用幣平子禦之<lb/>
<pb n="2b"/>
　曰止也惟正月朔伐鼓用幣太史曰在此月也杜註<lb/>
　正月謂建巳正陽之月于周為六月于夏為四月<lb/>
秋郯子來朝<lb/>
八月晉荀吳帥師滅陸渾之戎<lb/>
　傳荀吳帥師渉自棘津使祭史先用牲于雒陸渾人<lb/>
　弗知師從之遂滅陸渾數之以其貳于楚也陸渾子<lb/>
　奔楚<lb/>
冬有星孛于大辰<lb/>
<pb n="3a"/>
楚人及吳戰于長岸<lb/>
　楚先勝而後敗勝負敵故不書楚稱人者說詳隠二<lb/>
　年莒人入向下吴常敗楚于鵲岸于房鍾皆不書而<lb/>
　楚伐吴屢見于經葢吳猶不足以敵楚也至是則國<lb/>
　勢匹敵而抗兵相加矣故書戰自此始長岸楚地兩<lb/>
　國皆僭王故仍以楚主兵<lb/>
十有八年春王三月曹伯須卒<lb/>
夏五月壬午宋衛陳鄭災<lb/>
<pb n="3b"/>
　杜註來告故書天火曰災按傳稱許不弔災君子知<lb/>
　其先亡則魯必皆遣使往弔審矣不書者其人微也<lb/>
六月邾人入鄅<lb/>
　傳邾人襲鄅遂入之盡俘以歸鄅子曰余無歸矣從<lb/>
　帑子邾邾人反鄅夫人而舍其女<lb/>
秋葬曹平公<lb/>
冬許遷于白羽<lb/>
　杜註自葉遷也正義九年許遷于夷十年楚靈王遷<lb/>
<pb n="4a"/>
　許胡沈道房申于荆平王即位皆復之許又歸于葉<lb/>
　故知此年是自葉遷也楚以其偪于鄭遷之所以存<lb/>
　許也故以自遷為文<lb/>
十有九年春宋公伐邾<lb/>
　傳鄅夫人宋向戌之女也故向寧請師二月宋公伐<lb/>
　邾圍蟲三月取之乃盡歸鄅俘杜註不書圍取不以<lb/>
　告也按宋伐邾而盡歸鄅俘義舉也取邑則似貪其<lb/>
　土地矣故諱之而不以告其不書歸鄅俘者書伐邾<lb/>
<pb n="4b"/>
　足以概之故<lb/>
夏五月戊辰許世子止弑其君買<lb/>
　傳許悼公瘧飲太子止之藥而卒按傳稱飲太子止<lb/>
　之藥而卒則止並非不嘗藥而已榖梁傳恐不足據<lb/>
　葢止乃雜學喜事之人平日自詭能醫適遇父疾一<lb/>
　藥而殂雖無弑逆之意而律載和御藥誤不如法者<lb/>
　死則止雖欲辭此惡名而不可得矣<lb/>
己夘地震<lb/>
<pb n="5a"/>
秋齊高發帥師伐莒<lb/>
　杜註莒不事齊故<lb/>
冬葬許悼公<lb/>
　許悼公書葬義見襄三十年葬蔡景公下<lb/>
二十年春王正月<lb/>
夏曹公孫㑹自鄸出奔宋<lb/>
　按奔未有言所自者此云自鄸正義云與二十二年<lb/>
　宋華亥向寧華定自宋南里出奔楚其文正同彼華<lb/>
<pb n="5b"/>
　亥等入南里以叛又從南里出奔則此亦應爾叛不<lb/>
　告故不書而胡傳引劉敞之說以為待放二說未知<lb/>
　孰是然公子之子稱公孫據事直書並無賢之之意<lb/>
　鄸邑名與宋南里在宋國都内不同故不係曹<lb/>
秋盗殺衛侯之兄縶<lb/>
　衛公孟縶奪齊豹之邑又惡北宫喜褚師圃欲去之<lb/>
　公子朝通于襄夫人而懼故齊豹北宫喜褚師圃公<lb/>
　子朝作亂丙辰衛侯在平壽公孟有事于葢獲之門<lb/>
<pb n="6a"/>
　外齊子氏帷于門而伏甲焉遂殺公孟按殺縶書盗<lb/>
　者葢凡私有仇于其人並不假君命而殺之者則書<lb/>
　曰盗不問其為大夫為士也義見襄十年盗殺鄭公<lb/>
　子騑下左氏求名而不得之說固非胡氏以為蔽罪<lb/>
　宗魯亦無此理齊豹首謀宗魯與聞其事雖不為無<lb/>
　罪然既以身死之矣乃舍豹而責魯恐聖人之斷此<lb/>
　獄不如是之頗也稱衛侯之兄無職司也亦無責衛<lb/>
　侯意<lb/>
<pb n="6b"/>
冬十月宋華亥向寧華定出奔陳<lb/>
　宋元公惡華向華定華亥與向寧謀曰亡愈于死先<lb/>
　諸遂殺羣公子刼公取太子樂與母弟辰公子地以<lb/>
　為質公亦取華向之子以為質冬十月公殺華向之<lb/>
　質而攻之華向奔陳<lb/>
十有一月辛夘蔡侯廬卒<lb/>
二十有一年春王三月葬蔡平公<lb/>
夏晉侯使士鞅來聘<lb/>
<pb n="7a"/>
　晉頃公即位通嗣君也<lb/>
宋華亥向寧華定自陳入于宋南里以叛<lb/>
　宋司馬華費遂生華貙華多僚華登多僚與貙相惡<lb/>
　譖諸公曰將納亡人公懼使告司馬乃與公謀逐華<lb/>
　貙華貙將見司馬而行則遇多僚御司馬而朝其臣<lb/>
　張匄遂與華貙殺多僚刼司馬以叛而召亡人壬寅<lb/>
　華向入居盧門以南里叛六月庚午宋城舊鄘及桑<lb/>
　林之門而守之按南里係宋者以其為宋國城内之<lb/>
<pb n="7b"/>
　里名也<lb/>
秋七月壬午朔日有食之<lb/>
八月乙亥叔輙卒<lb/>
冬蔡侯朱出奔楚<lb/>
　傳楚費無極取貨于東國而謂蔡人曰朱不用命于<lb/>
　楚君王將立東國若不先從王欲楚必圍蔡蔡人懼<lb/>
　出朱而立東國杜註東國隠太子之子平侯廬之弟<lb/>
　朱叔父也<lb/>
<pb n="8a"/>
公如晉至河乃復<lb/>
　傳公如晉及河鼓叛晉將伐鮮虞故辭公按鼓叛何<lb/>
　妨于邦交葢晉之權家黨季氏而恐公之訴其罪也<lb/>
　故假以是為辭而却公耳<lb/>
二十有二年春齊侯伐莒<lb/>
　傳齊北郭啟帥師伐莒莒子將戰苑羊牧之諌曰大<lb/>
　國不可怒也不聴敗之于壽餘齊侯伐莒莒子行成<lb/>
　莒于是大惡其君<lb/>
<pb n="8b"/>
宋華亥向寧華定自宋南里出奔楚<lb/>
　傳冬十月華登以吳師至救華氏齊烏枝鳴戍宋丙<lb/>
　寅齊師宋師敗吳師于鴻口華登帥其餘以敗宋師<lb/>
　十一月癸未公子城以晉師至曹翰胡㑹晉荀吴齊<lb/>
　苑何忌衛公子朝救宋大敗華氏圍諸南里二十二<lb/>
　年二月華登如楚乞師楚薳越帥師將逆華氏使告<lb/>
　于宋曰寡君聞君有不令之臣請受而戮之諸侯之<lb/>
　戍謀曰若華氏知困而致死楚恥無功而疾戰非吾<lb/>
<pb n="9a"/>
　利也不如出之以為楚功其亦無能為也已己巳宋<lb/>
　華亥向寧華定出奔楚按書自宋南里别自國出奔<lb/>
　也<lb/>
大蒐于昌間<lb/>
　書昌間非其地也<lb/>
夏四月乙丑天王崩<lb/>
六月叔鞅如京師葬景王王室亂<lb/>
　王子朝有寵于景王王欲立之夏四月乙丑王崩丁<lb/>
<pb n="9b"/>
　巳葬景王子朝因舊官百工之喪職秩者與靈景之<lb/>
　族以作亂按不曰京師亂而云王室亂者言京師則<lb/>
　通于上下言王室則其父子兄弟自亂之耳<lb/>
劉子單子以王猛居于皇<lb/>
　子朝亂劉子奔揚單子奔平畤羣王子追之單子殺<lb/>
　之子朝奔京伐之奔山劉子入于王城單子欲告急<lb/>
　于晉以王如平畤遂如圃車次于皇以者王猛弱不<lb/>
　能自立必賴二子左右之也王猛在喪不可稱天王<lb/>
<pb n="10a"/>
　稱王子又與他王子相亂故以猛繫之于王王者諸<lb/>
　侯目王國之辭乃王人之王非天王之王猶詩有王<lb/>
　風不可謂之周也苟既正其為天王之王則後不得<lb/>
　復稱子矣<lb/>
秋劉子單子以王猛入于王城<lb/>
　按傳稱晉荀躒帥九州之戎及焦瑕温原之師納王<lb/>
　于王城經乃不書晉納而書劉單以者子朝奔京劉<lb/>
　子入于王城單子使王子處守之則王之入王城實<lb/>
<pb n="10b"/>
　二子以之晉不過以師從王入耳故不書晉納公羊<lb/>
　傳云入者篡辭非也入者自外而内之辭若以為篡<lb/>
　下經天王入于成周何說乎<lb/>
冬十月王子猛卒<lb/>
　前稱王猛卒乃稱王子猛者生以名繫王不使與他<lb/>
　王子相亂卒稱王子正其為未踰年之子也王謂王<lb/>
　國與前同稱子故不曰崩而曰卒<lb/>
十有二月癸酉朔日有食之<lb/>
<pb n="11a"/>
二十有三年春王正月叔孫舍如晉<lb/>
　傳邾人城翼還自雒姑武城人塞其前遂取邾師邾<lb/>
　人愬于晉晉人來討叔孫婼如晉晉人執之<lb/>
癸丑叔鞅卒<lb/>
晉人執我行人叔孫舍<lb/>
　上書叔孫舍如晉其為行人明矣春秋只據實而書<lb/>
　非有心以著其無罪也說見莊十七年齊人執鄭詹<lb/>
　下<lb/>
<pb n="11b"/>
晉人圍郊<lb/>
　傳晉籍談荀躒賈辛司馬督帥師次于社王師次于<lb/>
　任人辛丑伐京毁其西南二十三年正月壬寅二師<lb/>
　圍郊癸夘郊潯潰杜註二師王師晉師也王師不書<lb/>
　不以告按凡圍必乆而不觧者然後書郊明日即潰<lb/>
　而書圍者邑不言伐非圍無以屬辭也<lb/>
夏六月蔡侯東國卒于楚<lb/>
秋七月莒子庚輿來奔<lb/>
<pb n="12a"/>
　傳莒子庚輿好劍苟鑄劍必試諸人國人患之又將<lb/>
　叛齊烏存帥國人以逐之遂來奔齊人納郊公按郊<lb/>
　公出奔不書而庚輿書者以其來奔故諸侯奔不名<lb/>
　此名者從此遂失國也<lb/>
戊辰吴敗頓胡沈蔡陳許之師于雞父胡子髠沈子逞<lb/>
滅獲陳夏齧<lb/>
　傳吳伐州來楚薳越帥師及諸侯之師救州來吳人<lb/>
　禦諸鍾離子瑕卒楚師<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>戊辰晦戰于雞父吴子以<lb/>
<pb n="12b"/>
　罪人三千先犯胡沈與陳三國争之吴為三軍以繫<lb/>
　于後吳之罪人或奔或止三國亂吳師擊之三國敗<lb/>
　獲胡沈之君及陳大夫舍胡沈之囚使奔許與蔡頓<lb/>
　曰吾君死矣師譟而從之三國奔楚師大奔按不書<lb/>
　楚者楚師未與吳接也君戰死曰滅生得曰獲韓戰<lb/>
　稱獲晉侯大棘戰稱獲宋華元不嫌君臣同辭公羊<lb/>
　傳大夫生死皆曰獲無以見陳夏齧之必為死也胡<lb/>
　沈之君經書滅而傳稱獲者見獲而死也書其敗不<lb/>
<pb n="13a"/>
　以國分以君大夫為序觀此則春秋序戰必不以大<lb/>
　夫先諸侯也益信<lb/>
天王居于狄泉<lb/>
　傳六月壬午王子朝入于尹庚寅單子劉子以王如<lb/>
　劉甲午王子朝入于王城杜註于是敬王居狄泉按<lb/>
　居狄泉入成周皆單劉以之而不書以何也望溪先<lb/>
　生曰王猛時尚未知誰為當立者以出入者獨單劉<lb/>
　耳敬王之立則晉人問于介衆而辭子朝名義顯然<lb/>
<pb n="13b"/>
　歸心者不獨單劉矣此所以不書二子以也不書出<lb/>
　者傳稱王子猛卒敬王即位館于子旅氏葢自子旅<lb/>
　氏如劉又自劉而居于狄泉故不可言出也<lb/>
尹氏立王子朝<lb/>
　立王子朝者尹圉也不稱名而稱氏胡氏謂著世卿<lb/>
　之擅權亂國以為後戒其説非也稱名則無别于列<lb/>
　國之大夫非所以尊天子矣稱子又與劉子單子同<lb/>
　故不得已而稱氏亦因時有此稱詩云王謂尹氏是<lb/>
<pb n="14a"/>
　也<lb/>
八月乙未地震<lb/>
冬公如晉至河有疾乃復<lb/>
　傳為叔孫故如晉及河有疾而復<lb/>
二十有四年春王二月丙戌仲孫貜卒<lb/>
叔孫舍至自晉<hi>左榖皆無叔孫字殆公羊衍文</hi>
　大夫不致此致者以見執故與意如書致義同<lb/>
夏五月乙未朔日有食之<lb/>
<pb n="14b"/>
秋八月大雩<lb/>
　傳旱也<lb/>
丁酉杞伯郁釐卒<lb/>
冬吳滅巢<lb/>
　胡氏安國曰巢楚之附庸實邑之也書吴滅巢以著<lb/>
　入郢之漸<lb/>
葬杞平公<lb/>
二十有五年春叔孫舍如宋<lb/>
<pb n="15a"/>
　傳季公若之姊為小邾夫人生宋元夫人生子以妻<lb/>
　季平子昭子如宋聘且逆之<lb/>
夏叔詣㑹晉趙鞅宋樂大心衛北宫喜鄭游吉曹人邾<lb/>
人滕人薛人小邾人于黄父<lb/>
　傳謀王室也按謀王室大事也諸侯莫至僅合大夫<lb/>
　以謀之且納王又期在明年其亦異于桓文之盟首<lb/>
　止以定太子誅叔帶以定襄王之舉矣<lb/>
有鸜鵒來巢<lb/>
<pb n="15b"/>
　傳書所無也<lb/>
秋七月上辛大雩季辛又雩<lb/>
　書再雩旱甚也<lb/>
九月己亥公孫于齊次于陽州齊侯唁公于野井<lb/>
　傳九月戊戌公伐季氏平子登臺而請待于沂上以<lb/>
　察罪弗許請囚于費弗許請以五乗亡弗許郈孫曰<lb/>
　必殺之公使郈孫逆孟懿子叔孫氏之司馬鬷戾救<lb/>
　季氏帥徒以往䧟西北隅以入公徒釋甲執氷而踞<lb/>
<pb n="16a"/>
　孟氏使登西北隅以望季氏見叔孫氏之旌以告孟<lb/>
　氏殺郈昭伯遂伐公徒公與臧孫如墓謀遂行己亥<lb/>
　公孫于齊次于陽州齊侯將唁公于平隂公先至于<lb/>
　野井齊侯唁公于野井按先儒以唁于野井罪齊侯<lb/>
　之不急公非也公次于陽州方遣使請逆于齊齊侯<lb/>
　即欲親唁公于平隂公不敢當其厚意故先行至野<lb/>
　井而與齊侯相遇葢平隂之去陽州近野井之去陽<lb/>
　州逺而其去齊都也則平隂逺而野井近齊侯欲以<lb/>
<pb n="16b"/>
　逺迎為恭故使有司待于平隂而不意公已先至野<lb/>
　井也其唁于近地豈齊侯之不急公哉然公欲藉之<lb/>
　以復國則其勢實有所不能是時晉伯雖衰而威令<lb/>
　猶行魯又素屈服于晉使晉誠見恤則季孫必且為<lb/>
　所脅而欲公之入也不難若齊則非晉比其威令固<lb/>
　不能行于季孫也即興大師以伐之亦難保其戰之<lb/>
　必勝今齊侯唁公野井既以不早至平隂為己罪且<lb/>
　為取魯邑以安其居而不使流寓于他國其于公不<lb/>
<pb n="17a"/>
　可謂不盡力矣乃公不知其力之僅能及此也第悦<lb/>
　其甘言以為是必能憂人之憂者于是入陵盟後如<lb/>
　齊者再凟請不已卒至宰夫主獻宴比大夫乃知齊<lb/>
　之不足恃而轉而如晉焉春秋詳書于䇿葢病公之<lb/>
　輕慮淺謀不揣情度勢而漫為此無益之求也至晉<lb/>
　之所以待公者則不逮齊逺甚當請逆時既有即安<lb/>
　甥舅之誚及公復于竟亦第逆著乾侯而不容公至<lb/>
　其國都以與晉侯相見迨二十九年公又自鄆如晉<lb/>
<pb n="17b"/>
　仍不得與晉侯見而次于乾侯葢晉之强家與季孫<lb/>
　同惡相濟惟恐公之見晉侯而訴其罪也故逆以拒<lb/>
　之此即公在國時五如晉皆辭公于河之故智也其<lb/>
　後晉定新立毅然欲以師納公又沮于范鞅之邪謀<lb/>
　以逐君之賊竟任其無咎而召之使來以脱其罪何<lb/>
　以教天下之為人臣者乎故春秋兩書公如晉次于<lb/>
　乾侯即繼之曰季孫意如㑹晉荀躒于適厯比事屬<lb/>
　辭而聖人之情可見矣<lb/>
<pb n="18a"/>
冬十月戊辰叔孫舍卒<lb/>
　昭子從公于齊歸將安衆而納公平子有異志昭子<lb/>
　使祝宗祈死戊辰卒按祈死之説不足信此年春婼<lb/>
　聘宋與宋公對語而泣樂祈已知其將死何待于祈<lb/>
　哉<lb/>
十有一月己亥宋公佐卒于曲棘<lb/>
　宋元公為公故如晉道卒故書地<lb/>
十有二月齊侯取鄆<lb/>
<pb n="18b"/>
　凡外取内邑不書諱之也此不諱者取之以居公故<lb/>
二十有六年春王正月葬宋元公<lb/>
　是年正月不書公在者以齊侯唁公野井之後即偕<lb/>
　公入其國都也正月在齊例不應書<lb/>
三月公至自齊居于鄆<lb/>
　公未返國都而書至者賈氏逵謂季氏示欲為臣故<lb/>
　以告廟非也諸侯去國必載主祏以行此昭公自告<lb/>
　廟耳豈有季氏在國而代公告至鄆之理鄭伯突入<lb/>
<pb n="19a"/>
　于櫟衛侯入于夷儀皆書入此不書入而書居者若<lb/>
　適他國而返居于是者然為内諱也此時公在齊都<lb/>
　故書至自齊<lb/>
夏公圍成<lb/>
　齊侯使公子鉏帥師從公圍成不書以齊師者葢著<lb/>
　齊師之不足以而病公之不量力而輕為此舉也不<lb/>
　致者無功而還不以告廟故<lb/>
秋公㑹齊侯莒子邾子杞伯盟于鄟陵<lb/>
<pb n="19b"/>
　謀納公也莒邾杞皆魯之與國<lb/>
公至自㑹居于鄆<lb/>
九月庚申楚子居卒<lb/>
冬十月天王入于成周<lb/>
　吴氏澂曰王城為東都以鎬京為周之西都東對西<lb/>
　而言也成周為下都以王城為洛之上都下對上而<lb/>
　言也時子朝據王城故王入于成周而居左氏序事<lb/>
　以王入成周在子朝奔後合依經正之胡氏安國曰<lb/>
<pb n="20a"/>
　因狄泉故稱入<lb/>
尹氏召伯毛伯以王子朝奔楚<lb/>
　杜註召伯當言召氏經誤也尹召族奔非一人故言<lb/>
　氏正義傳言召伯盈逐王子朝朝及召氏之族奔楚<lb/>
　則召氏族出奔召伯身不奔也按經稱尹氏義見尹<lb/>
　氏立王子朝下不必以族奔也以族奔稱氏則立王<lb/>
　子朝豈亦以族立乎尹稱氏召伯毛伯稱行次尹首<lb/>
　惡召與毛特從之者耳然亦不得以子稱矣召伯經<lb/>
<pb n="20b"/>
　書奔傳稱召伯盈逐王子朝傳聞異辭聖人必確見<lb/>
　所據杜氏信傳而欲改經誤甚<lb/>
二十有七年春公如齊公至自齊居于鄆<lb/>
　是年傳稱孟懿子陽虎伐鄆公徒敗于且知而經不<lb/>
　書者伐鄆之罪無加于逐君故于内敗而諱之從恒<lb/>
　例也<lb/>
夏四月吴弑其君僚<lb/>
　傳吴子欲因楚喪而伐之使公子掩餘公子燭庸帥<lb/>
<pb n="21a"/>
　師圍潜使延州來季子聘于上國吴公子光曰此時<lb/>
　也不可失也夏四月光伏甲于窟室而享王鱄設諸<lb/>
　置劍于魚中以進抽劍刺王遂弑王按春秋弑君而<lb/>
　稱國者四莒庶其晉州蒲吴僚薛比其義各異惟吴<lb/>
　僚薛比則望溪先生所謂懸獄而不敢有所歸其說<lb/>
　是也薛比事無可考吴僚見弑于公子光而操刃者<lb/>
　則鱄設諸也其赴告之文不曰鱄設諸必曰國亂而<lb/>
　無主名可知矣春秋之例國亂而無主名稱人㣲者<lb/>
<pb n="21b"/>
　弑亦稱人鱄設諸賤名氏不合登史冊例應以人書<lb/>
　而經則稱國以弑者聖人之慎也葢春秋至襄昭以<lb/>
　後皆聖人所見之世而事非本國仍多傳聞傳聞之<lb/>
　詞乆然後定若正當所見之世一事也而言人人殊<lb/>
　是非混淆公論未出于是或以諱惡而故為掩飾者<lb/>
　有之或以愛憎而各持異同者有之此固聖人所無<lb/>
　可如何者吴雖與魯通而僻處東南事難徵信僚之<lb/>
　見弑聖人亦知赴告之不實也欲從告書人既不可<lb/>
<pb n="22a"/>
　而欲徑書吴公子光弑其君又有萬一失入之慮故<lb/>
　懸獄而不敢有所歸第書其國有是事而不少溢一<lb/>
　辭焉此所為聖人之慎也胡氏乃謂歸罪于其大臣<lb/>
　鑿矣或曰吴以號舉不書吴人從其恒稱也其說亦<lb/>
　通<lb/>
楚殺其大夫郤宛<lb/>
　楚令尹子常賄而信讒費無極讒郤宛遂攻郤氏且<lb/>
　爇之郤宛自殺盡殺郤氏之族黨<lb/>
<pb n="22b"/>
秋晉士鞅宋樂祁犁衛北宫喜曹人邾人滕人㑹于扈<lb/>
　傳㑹于扈且謀納公也宋衛皆利納公范獻子取貨<lb/>
　于季孫謂司城子梁與北宫貞子曰季孫未知其罪<lb/>
　而君伐之請囚請亡于是乎弗獲君又弗克而自出<lb/>
　也夫豈無偹而能出君乎故鞅以為難乃辭小國而<lb/>
　以難復按傳稱公使子家如晉在此盟後恐當在此<lb/>
　盟前使非子家請之晉不應無故而謀納公也<lb/>
冬十月曹伯午卒<lb/>
<pb n="23a"/>
邾快來奔<lb/>
　徐氏邈曰自此以前邾畀我庶其並來奔今邾快又<lb/>
　至邾魯隣國而為逋逃主為過之甚故悉書之<lb/>
公如齊公至自齊居于鄆<lb/>
　傳冬公如齊齊侯請饗之子家子曰朝夕立于其朝<lb/>
　又何饗焉其飲酒也乃飲酒使宰獻而請安杜註比<lb/>
　公于大夫也禮宴大夫使宰為主獻獻爵也請安齊<lb/>
　侯請自安不在坐也劉炫引燕禮謂請賔自安以規<lb/>
<pb n="23b"/>
　杜正義謂齊侯與公敵體安賔乃其常事何須傳載<lb/>
　其文以為卑公之義明是齊侯請欲自安不在其坐<lb/>
　按請安謂請自安于文不順劉氏說似較長葢與上<lb/>
　宰獻連文請安者宰請公安也正足明慢公之甚正<lb/>
　義駁之悮矣<lb/>
二十有八年春王三月葬曹悼公<lb/>
公如晉次于乾侯<lb/>
　傳公如晉將如乾侯子家子曰有求于人而即其安<lb/>
<pb n="24a"/>
　人孰矜之其造于境弗聴使請逆于晉晉人使公復<lb/>
　于境而逆之杜註逆著乾侯也言公不用子家子之<lb/>
　言所以見辱按此與次于陽州文法同而其事之情<lb/>
　實則異此葢病晉之强家黨季孫以沮公而使之不<lb/>
　得至晉都也<lb/>
夏四月丙戌鄭伯寧卒<lb/>
六月葬鄭定公<lb/>
秋七月癸巳滕子寧卒<lb/>
<pb n="24b"/>
冬葬滕悼公<lb/>
二十有九年春公至自乾侯居于鄆齊侯使髙張來唁<lb/>
公<lb/>
　二十六年書公至自齊而此不書公至自晉者以公<lb/>
　未至晉都故齊侯使髙張來唁公唁公至晉而不見<lb/>
　受也<lb/>
公如晉次于乾侯<lb/>
　傳齊侯使髙張來唁公稱主君子家子曰齊卑君矣<lb/>
<pb n="25a"/>
　君祗辱焉公如乾侯杜註為齊所辱故復適晉冀見<lb/>
　恤按傳稱公如乾侯而經必曰公如晉次于乾侯者<lb/>
　葢著公之如晉其本意原欲至晉都而乾侯特其所<lb/>
　次止之地耳乃至明年正月而公仍在焉則晉之强<lb/>
　家黨季孫以沮公者其罪不待貶絶而自見矣又按<lb/>
　乾侯晉地而公如晉之初即不待于晉境而如乾侯<lb/>
　子家云有求于人而即其安人誰矜之不知乾侯何<lb/>
　以為公之所安也公于去年三月次于乾侯至今年<lb/>
<pb n="25b"/>
　春已一年矣乃甫至自乾侯居于鄆旋又如晉而次<lb/>
　于乾侯其戀戀于乾侯者當必有故然不可考矣<lb/>
夏四月庚子叔詣卒<lb/>
秋七月<lb/>
冬十月鄆潰<lb/>
　榖梁傳潰之為言上下不相得也上下不相得則惡<lb/>
　矣昭公出奔民如釋重負按榖梁此說必有所本先<lb/>
　儒或以季氏誘之使潰此刻論也葢從公者皆小人<lb/>
<pb n="26a"/>
　雖淹恤在外必依勢作威以一邑之小而責以公家<lb/>
　平日供億之浩繁是時公又在乾侯如子家輩皆随<lb/>
　行其留在鄆者必以無所禀承而益肆于是鄆人不<lb/>
　勝其擾遂相率而去之此事勢之所必有者季氏逐<lb/>
　君其罪自莫可逭然若以此莫須有之罪加之反不<lb/>
　足以服其心矣<lb/>
三十年春王正月公在乾侯<lb/>
　公正月在鄆不書者魯邑也乾侯晉邑非其所宜在<lb/>
<pb n="26b"/>
　矣故書不曰居而曰在者亦以其為晉地故<lb/>
夏六月庚辰晉侯去疾卒<lb/>
秋八月葬晉頃公<lb/>
冬十有二月吴滅徐徐子章羽奔楚<lb/>
　徐子名者世近紀載詳故<lb/>
三十有一年春王正月公在乾侯季孫意如㑹晉荀躒<lb/>
于適厯<lb/>
　傳晉侯將以師納公范獻子曰若召季孫而不來則<lb/>
<pb n="27a"/>
　信不臣矣然後伐之晉侯召季孫獻子使私焉曰子<lb/>
　必來我受其無咎季孫意如㑹晉荀躒于適厯陸氏<lb/>
　淳曰逐君之臣晉不之罪而反與㑹據事直書而晉<lb/>
　之為盟主可見矣荀躒之為人臣可見矣此不待貶<lb/>
　絶而罪惡見者也<lb/>
夏四月丁巳薛伯榖卒<lb/>
晉侯使荀躒唁公于乾侯<lb/>
　傳季孫從知伯如乾侯子家子曰君與之歸一慙之<lb/>
<pb n="27b"/>
　不忍而終身慙乎公曰諾衆曰在一言矣君必逐之<lb/>
　荀躒以晉侯之命唁公曰寡君使躒以君命討于意<lb/>
　如意如不敢逃死君其入也君曰君恵顧先君之好<lb/>
　施及亡人將使糞除宗祧以事君則不能見夫人所<lb/>
　能見夫人者有如河荀躒掩耳而走曰寡君其罪之<lb/>
　恐敢與知魯國之難<lb/>
秋葬薛獻公<lb/>
冬黑肱以濫來奔<lb/>
<pb n="28a"/>
　杜註不書邾史缺文<lb/>
十有二月辛亥朔日有食之<lb/>
三十有二年春王正月公在乾侯取闞<lb/>
　按昭公之難叔孫如闞則其為魯邑明矣殆季氏自<lb/>
　晉返魯而以闞歸公欲自掩其逐君之罪猶歸馬及<lb/>
　衣屨之意云爾書取者不以其名予季氏也<lb/>
夏吴伐越<lb/>
　傳始用師于越也<lb/>
<pb n="28b"/>
秋七月<lb/>
冬仲孫何忌㑹晉韓不信齊髙張宋仲幾衛世叔申鄭<lb/>
國參曹人莒人薛人杞人小邾人城成周<lb/>
　王使富辛與石張如晉請城成周范獻子謂魏獻子<lb/>
　曰與其戌周不如城之使伯音對曰天子有命敢不<lb/>
　奉承冬十一月晉魏舒韓不信如京師合諸侯之大<lb/>
　夫于狄泉尋盟且令城成周己丑士彌牟令役于諸<lb/>
　侯屬役賦文書以授帥而效諸劉子韓簡子臨之以<lb/>
<pb n="29a"/>
　為成命杜註臨履其事以命諸侯經所以不書魏舒<lb/>
　按此年傳稱冬十一月魏舒韓不信如京師合諸侯<lb/>
　之大夫于狄泉尋盟且令城成周魏子南面衛彪傒<lb/>
　曰魏子必有大咎干位以令大事非其任也云云定<lb/>
　公元年傳又稱春王正月辛巳晉魏舒合諸侯之大<lb/>
　夫于狄泉將以城成周魏子涖政衛彪傒曰將建天<lb/>
　子而易位以令非義也云云此一事也左氏兩載之<lb/>
　而失刪其一耳此年傳己丑士彌牟營成周云云定<lb/>
<pb n="29b"/>
　元年傳云孟懿子㑹城成周庚寅栽庚寅即己丑之<lb/>
　明日而傳分為兩年此役不過三旬而畢豈有去年<lb/>
　已令役于諸侯遲之兩月而始栽者乎其為複出無<lb/>
　疑前載其事于冬十一月後載其事于春王正月周<lb/>
　之正月夏之十一月也其月同其為一事無疑<hi>本顧氏炎</hi>
　<hi>武說</hi>
十有二月己未公薨于乾侯<lb/>
　傳書公薨于乾侯言失其所也<lb/>
</p>
<p>
</p>
  </div>
</body>
</text>
</TEI>
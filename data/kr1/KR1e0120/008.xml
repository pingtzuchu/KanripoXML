<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋究遺卷八</head> <lb/>
    <p>
<pb n="1a"/>
欽定四庫全書<lb/>
　春秋究遺卷八<lb/>
　　　　　　　　　　　　左庶子葉酉撰<lb/>
　　文公<lb/>
元年春王正月公即位<lb/>
　繼正書即位史之常文即位者告廟臨羣臣也何氏<lb/>
　濟川曰先謁宗廟明繼祖也還之朝正君臣之位也<lb/>
　事畢而反䘮服焉朱子曰易世傳授國之大事當嚴<lb/>
<pb n="1b"/>
　其禮而王侯以國為家雖先君之䘮猶以為己之私<lb/>
　服也<lb/>
二月癸亥日有食之<lb/>
　不書朔史失之<lb/>
天王使叔服來㑹葬<lb/>
　叔氏服名杜註以為字非也天子大夫例書名蘇氏<lb/>
　轍曰外卿㑹葬不書尊王使故特書之<lb/>
夏四月丁巳葬我君僖公<lb/>
<pb n="2a"/>
天王使毛伯來錫公命<lb/>
　榖梁傳禮有受命無來錫命來錫命非禮也案左氏<lb/>
　傳王使毛伯衞來錫公命衞毛伯名據此則舊史王<lb/>
　使必皆書名而聖人削之以王之卿士不可無别于<lb/>
　諸侯之卿士也望溪先生說信而有徵矣<lb/>
晉侯伐衞<lb/>
　傳晉文公之末年諸侯朝晉衞成公不朝使孔達侵<lb/>
　鄭晉襄公既祥使告于諸侯而伐衞及南陽先且居<lb/>
<pb n="2b"/>
　曰效尤禍也請君朝王臣從師晉侯朝王于温先且<lb/>
　居胥臣伐衞據此則伐衞乃晉大夫當書晉人而書<lb/>
　晉侯者蓋晉襄始以親伐告諸侯故書晉侯從告辭<lb/>
　也<lb/>
叔孫得臣如京師<lb/>
　謝錫命也<lb/>
衞人伐晉<lb/>
　傳晉師圍戚取之衞人使吿于陳陳共公曰更伐之<lb/>
<pb n="3a"/>
　我辭之衞孔達帥師伐晉按陳為衞謀不告以事大<lb/>
　睦隣之道而乃稱兵報伐其為謀也過矣<lb/>
秋公孫敖㑹晉侯于戚<lb/>
　傳晉侯疆戚田故公孫敖往㑹之按此為内大夫特<lb/>
　㑹諸侯之始嗣是行父㑹齊侯于陽榖歸父㑹齊侯<lb/>
　于榖歸父㑹楚子于宋叔弓㑹楚子于陳通此㑹為<lb/>
　五而胡氏特發傳于歸父之下不知所謂<lb/>
冬十月丁未楚世子商臣弑其君頵<lb/>
<pb n="3b"/>
　傳初楚子以商臣為太子既又欲立王子職而黜太<lb/>
　子商臣商臣聞之告其師潘崇潘崇曰能事諸乎曰<lb/>
　不能能行乎曰不能能行大事乎曰能冬十月以宫<lb/>
　甲圍成王王縊按弑君目世子者甚之也有君之尊<lb/>
　有父之親而忍動于惡著其為世子而其罪乃愈無<lb/>
　所逃矣<lb/>
公孫敖如齊<lb/>
　傳穆伯如齊始聘焉禮也凡君即位卿出並聘踐修<lb/>
<pb n="4a"/>
　舊好要結外援好事隣國以衞社稷忠信卑讓之道<lb/>
　也<lb/>
二年春王二月甲子晉侯及秦師戰于彭衙秦師敗績<lb/>
　傳殽之役晉人既歸秦帥秦伯復使為政二年春秦<lb/>
　孟明視帥師伐晉以報殽之役二月晉侯禦之甲子<lb/>
　及秦師戰于彭衙秦師敗績晉人謂秦拜賜之師按<lb/>
　不書秦師伐晉者未薄其城邑而逆與之戰也以晉<lb/>
　及秦者春秋以霸主内晉故以之主兵例也胡氏之<lb/>
<pb n="4b"/>
　說非<lb/>
丁丑作僖公主<lb/>
　毛氏竒齡曰禮卒哭之明日以主祔廟是作主當在<lb/>
　五月之後祔廟之前今僖公薨十五月而作主故傳<lb/>
　曰緩<lb/>
三月乙巳及晉處父盟<lb/>
　傳晉人以公不朝來討公如晉夏四月己巳晉人使<lb/>
　陽處父盟公以恥之按凡公與大夫盟皆諱公不書<lb/>
<pb n="5a"/>
　此盟則聖人尤以為辱故並公如晉不書稱處父者<lb/>
　蓋深以處父之盟公惡晉非徒病大夫之與公抗而<lb/>
　已故于處父特畧其辭以見義焉去其族所以専治<lb/>
　晉也不地者盟于晉都也經書三月乙巳傳稱四月<lb/>
　己巳經傳必有一誤<lb/>
夏六月公孫敖㑹宋公陳侯鄭伯晉士縠盟于垂隴<lb/>
　傳公未至六月穆伯㑹諸侯及晉司空士縠盟于垂<lb/>
　隴晉討衞故也陳侯為衞請成于晉執孔達以說望<lb/>
<pb n="5b"/>
　溪先生曰此外大夫㑹盟書名之始也由是而衡雍<lb/>
　新城之趙盾承匡之郤缺皆以名見矣至宣十五年<lb/>
　無婁之盟而齊高固亦以名見矣然自宣以前盟㑹<lb/>
　書名者不過伯國之大夫而已列序諸國之大夫無<lb/>
　有也至成十五年㑹吳于鍾離則晉士燮齊高無咎<lb/>
　宋華元衞孫林父鄭公子輶皆列序焉蓋大夫漸張<lb/>
　舊史書之亦漸詳而非春秋之法也以為褒貶所寓<lb/>
　則義無所處矣按大夫漸張舊史書之漸詳此論確<lb/>
<pb n="6a"/>
　不可易但所以書之漸詳之故惜猶未之及耳據檀<lb/>
　弓縣子曰昔之大夫束脩之問不出竟今之大夫交<lb/>
　政于中國蓋大夫既張之後凡㑹盟侵伐之事昔以<lb/>
　國書赴告于諸侯者今皆自以文告魯史承其自所<lb/>
　赴告之文而書之安得不以名見始而伯國之大夫<lb/>
　自以文告繼而列國之大夫尤而效之亦皆自以文<lb/>
　告矣此書之所以漸詳之故也此後侵伐稱人者大<lb/>
　都皆大夫間有卿將而稱人者如七年令狐之戰十<lb/>
<pb n="6b"/>
　二年河曲之戰十四年晉人納捷菑于邾之類蓋仍<lb/>
　以國書赴告故皆畧而稱人以告文中只以侵伐某<lb/>
　國告原不具將之名氏也成十五年㑹吳于鍾離之<lb/>
　後卿皆列序殆皆自以文相期㑹歟垂隴之㑹魯卿<lb/>
　在列不須告而士縠名者亦必自以文徵盟故耳<lb/>
自十有二月不雨至于秋七月<lb/>
　榖梁傳歴時而言不雨者不憂雨也不憂雨者無志<lb/>
　乎民者也<lb/>
<pb n="7a"/>
八月丁卯大事于太廟躋僖公<lb/>
　大事祫也合羣廟之主食于太廟升僖于閔之上左<lb/>
　氏所謂逆祀也<lb/>
冬晉人宋人陳人鄭人伐秦<lb/>
　傳晉先且居宋公子成陳轅選鄭公子歸生伐秦報<lb/>
　彭衙之役卿不書為穆公故其說非也外大夫侵伐<lb/>
　至文三年陽處父伐楚始以名見前此皆書人<lb/>
公子遂如齊納幣<lb/>
<pb n="7b"/>
　以䘮婚失禮故書先儒謂納幣不當使卿非也說詳<lb/>
　成八年宋公使華元來聘下<lb/>
三年春王正月叔孫得臣㑹晉人宋人陳人衞人鄭人<lb/>
伐沈沈潰<lb/>
　傳以其服于楚也几民逃其上曰潰在上曰逃<lb/>
夏五月王子虎卒<lb/>
　傳王叔文公卒來赴弔如同盟禮也趙氏曰天子大<lb/>
　夫無與諸侯盟之禮左氏乃曰禮也豈聖人之意乎<lb/>
<pb n="8a"/>
秦人伐晉<lb/>
　傳秦伯伐晉濟河焚舟取王官及郊晉人不出遂自<lb/>
　茅津濟封殽尸而還按取邑不書者二國之争亟矣<lb/>
　邊邑彈丸朝秦暮晉無關于勝負之數故畧而不詳<lb/>
　後倣此經書秦人而傳稱秦伯誤<lb/>
秋楚人圍江<lb/>
雨螽于宋<lb/>
　傳墜而死也<lb/>
<pb n="8b"/>
冬公如晉十有二月己巳公及晉侯盟<lb/>
　晉人懼其無禮于公也請改盟公如晉及晉侯盟<lb/>
晉陽處父帥師伐楚以救江<lb/>
　傳冬晉以江故告于周王叔桓公晉陽處父伐楚以<lb/>
　救江門于方城遇息公子朱而還杜註朱楚大夫伐<lb/>
　江之師也聞晉師起而江兵解故晉亦還望溪先生<lb/>
　曰此外大夫侵伐書名之始也自是而郤缺之伐蔡<lb/>
　趙盾之救陳趙盾之侵崇皆以名見矣由是而宋華<lb/>
<pb n="9a"/>
　元鄭公子歸生衞孫免亦以名見矣然自宣以前侵<lb/>
　伐書名者不過伯國之大夫與一二國之大夫而已<lb/>
　列序諸侯之大夫無有也至成二年戰于鞌内大夫<lb/>
　四人並列而晉郤克衞孫良夫曹公子首皆列序焉<lb/>
　蓋大夫漸張舊史書之亦漸詳而非春秋之法也以<lb/>
　為褒貶所寓則義無所處矣按先生此論確不可易<lb/>
　說見二年盟于垂隴下春秋書伐未有言其故者此<lb/>
　獨以救江書蓋楚有弑君之罪晉不能討而以救江<lb/>
<pb n="9b"/>
　伐楚故書其故以病晉之舎其大而事其細也然必<lb/>
　上書伐楚乃疑于討罪故必書其所為以示譏若襄<lb/>
　三十年澶淵之㑹則本不疑于討蔡而書其所為自<lb/>
　當以公羊錄伯姬之說為正不得執此以例彼<lb/>
四年春公至自晉<lb/>
夏逆婦姜于齊<lb/>
　傳卿不行非禮也君子是以知出姜之不允于魯也<lb/>
　按賤逆不成其為娶夫人也故不書夫人微者例不<lb/>
<pb n="10a"/>
　見經故逆者不以名見惟逆者不以名見故其如齊<lb/>
　不書春秋凡微者㑹葬只書葬某國某公不書如某<lb/>
　國正與此類惟逆者不書如故不得不變逆女而曰<lb/>
　逆婦姜蓋上書如齊則據齊為文故曰逆女女者齊<lb/>
　之女也上不書如齊則據逆者為文故曰逆婦姜此<lb/>
　皆文法當然聖人初無所容心于其際也不書至以<lb/>
　不告廟故不稱氏者說詳宣元年遂以夫人婦姜至<lb/>
　自齊下<lb/>
<pb n="10b"/>
狄侵齊<lb/>
　汪氏克寛曰狄自箕之敗至是始復侵齊以晉襄無<lb/>
　攘却之謀而齊伯不紹故也<lb/>
秋楚人滅江<lb/>
晉侯伐秦<lb/>
　傳圍邧新城以報王官之役稱晉侯胡氏以為貶非<lb/>
　也君親將則稱爵<lb/>
衞侯使寗俞來聘<lb/>
<pb n="11a"/>
　汪氏克寛曰自孔達被執之後蓋寗俞代之為政至<lb/>
　三年春衞從晉伐沈四年晉人歸孔達其夏衞侯朝<lb/>
　晉至秋而來聘焉事大睦隣以安社稷或者皆出俞<lb/>
　之謀歟<lb/>
冬十有一月壬寅夫人風氏薨<lb/>
　風氏僖公之母莊公妾也其卒也書薨其葬稱小君<lb/>
　據實而書其為非禮不待貶絶而自見矣<lb/>
五年春王正月王使榮叔歸含且賵<lb/>
<pb n="11b"/>
　王不稱天者成妾母為夫人亂倫之甚失天理矣故<lb/>
　不稱天不書來者榖梁傳不周事之用其說不確孔<lb/>
　疏辨之甚詳先儒又以為請之故亦非也請之何以<lb/>
　不言來乎按珠玉曰含所以實口乗馬曰賵所以送<lb/>
　葬二事不同時榮叔正月自周來歸含時成風尚未<lb/>
　及葬期因留魯俟葬臨期歸賵王使榮叔雖兼此二<lb/>
　事然含己後期賵正濟用王之恩禮尤重在賵故曰<lb/>
　且賵見其所尤重也留魯俟葬非始自周來也故不<lb/>
<pb n="12a"/>
　書來程子所謂春秋一字異必有義者此類是已恵<lb/>
　公仲子之薨不見于經故歸賵必舉其所為之人此<lb/>
　夫人新薨則歸含賵為夫人不待言<lb/>
三月辛亥葬我小君成風<lb/>
　妾母書葬蓋祔也魯禮之失自此始矣<lb/>
王使召伯來㑹葬<lb/>
　使召伯來㑹葬較之歸含賵更創見矣故王再不稱<lb/>
　天<lb/>
<pb n="12b"/>
夏公孫敖如晉<lb/>
　王含且賵又來㑹葬矣捨天王而謹事晉不待貶而<lb/>
　惡自見<lb/>
秦人入鄀<lb/>
　傳鄀叛楚即秦又貳于秦夏秦人入鄀<lb/>
秋楚人滅六<lb/>
　傳六人叛楚楚成大心仲歸帥師滅之<lb/>
冬十月甲申許男業卒<lb/>
<pb n="13a"/>
六年春葬許僖公<lb/>
夏季孫行父如陳<lb/>
　傳臧文仲以陳衞之睦也欲求好于陳夏季文子聘<lb/>
　于陳且娶焉<lb/>
秋季孫行父如晉<lb/>
　傳季文子將聘于晉使求遭䘮之禮以行其人曰將<lb/>
　焉用之文子曰備豫不虞古之善教也求而無之實<lb/>
　難過求何害按文子此時必已聞晉侯有疾故求遭<lb/>
<pb n="13b"/>
　䘮之禮若無故而為此過求所謂幾千人而國不亡<lb/>
　者將在此矣<lb/>
八月乙亥晉侯驩卒<lb/>
冬十月公子遂如晉葬晉襄公<lb/>
　杜註卿共葬事文襄之制<lb/>
晉殺其大夫陽處父晉狐射姑出奔狄<lb/>
　傳晉蒐于夷使狐射姑將中軍趙盾佐之陽處父至<lb/>
　自温改蒐于董易中軍賈季怨陽子之易其班也而<lb/>
<pb n="14a"/>
　知其無援于晉也九月使續鞫居殺陽處父按殺陽<lb/>
　處父者賈季而稱國以殺公榖謂君漏言故罪累上<lb/>
　非也凡兩下相殺不志于春秋賈季之殺陽處父特<lb/>
　兩下相殺耳非春秋之所宜志而聖人志之者意不<lb/>
　在于賈季也蓋處父雖剛而失中然其易中軍也使<lb/>
　能利國不可謂私而賈季敢挾其易班之怨公行剚<lb/>
　刄而無所忌誰秉國成取而肆諸市朝可矣乃趙盾<lb/>
　竟縱其出奔不惟不正其擅殺之罪且使臾駢致其<lb/>
<pb n="14b"/>
　帑失刑如此尚何以為國乎故上稱國殺而下即書<lb/>
　晉狐射姑出奔狄蓋以失其所以為國者病趙盾之<lb/>
　縱賊也是時晉襄已卒必無以亂人而累其先君之<lb/>
　理公榖之說既不足信胡氏又從而和之皆不得其<lb/>
　解而強為之辭<lb/>
閏月不告月猶朝于廟<lb/>
　按所謂頒朔者蓋以一月中日之甲乙編為一書而<lb/>
　頒于諸侯如今之時憲書也諸侯藏之祖廟每月之<lb/>
<pb n="15a"/>
　朔告于廟而受行之本當謂之告月傳稱告朔者以<lb/>
　朔日而告文偶異耳胡氏之說穿鑿不可從此年稱<lb/>
　閏不告月十六年稱四不視朔者此與下猶朝于廟<lb/>
　連文故稱告月十六年見公之怠于政事故稱視朔<lb/>
七年春公伐邾三月甲戌取須句<lb/>
　傳春伐邾間晉難也三月取須句寘文公子焉非禮<lb/>
　也按僖公嘗伐邾取須句而返其君矣邾復取之不<lb/>
　知在何年不書者凡外取内城邑例不書諱之也<lb/>
<pb n="15b"/>
遂城郚<lb/>
　杜註因伐邾師以城郚郚魯邑備邾難<lb/>
夏四月宋公王臣卒<lb/>
宋人殺其大夫<lb/>
　傳昭公將去羣公子樂豫曰不可公族公室之枝葉<lb/>
　也若去之則本根無所庇廕矣弗聽穆襄之族帥國<lb/>
　人以攻公殺公孫固公孫鄭于公所按傳既明言殺<lb/>
　公孫固公孫鄭矣而經何以不名蓋國人因攻公而<lb/>
<pb n="16a"/>
　及其大夫大夫者君之股肱股肱見殺是將及君矣<lb/>
　故大夫不名以殺之者原以其為大夫而殺之非私<lb/>
　有仇于其人而殺之也此與曹殺其大夫不名同而<lb/>
　所以不名者異彼稱國殺自是史失其名此稱人殺<lb/>
　則以宋人與大夫對舉為文見以賤害貴而義不關<lb/>
　乎其人也<lb/>
戊子晉人及秦人戰于令狐晉先蔑奔秦<lb/>
　傳晉襄公卒靈公少晉人以難故欲立長君使先蔑<lb/>
<pb n="16b"/>
　士㑹如秦逆公子雍秦康公送公子雍于晉穆嬴日<lb/>
　抱太子以啼于朝曰先君何罪其嗣亦何罪舎適嗣<lb/>
　不立而外求君將焉寘此宣子與諸大夫皆患穆嬴<lb/>
　且畏偪乃背先蔑而立靈公以禦秦師宣子曰我若<lb/>
　受秦秦則賔也不受冦也既不受矣而復緩師秦將<lb/>
　生心潛師夜起戊子敗秦師于令狐按戰而不書敗<lb/>
　者晉逆雍而秦納之其勢不當用大衆晉師夜起一<lb/>
　戰遽奔雖敗而不甚故不書秦師敗績既陳矣故書<lb/>
<pb n="17a"/>
　戰令狐晉地故以晉主兵胡氏之說不確晉陽處父<lb/>
　伐楚已以名見矣此趙盾帥師仍稱人者義見垂隴<lb/>
　下<lb/>
狄侵我西鄙<lb/>
　間秦晉之争也<lb/>
秋八月公㑹諸侯晉大夫盟于扈<lb/>
　傳秋八月齊侯宋公衛侯陳侯鄭伯許男曹伯㑹趙<lb/>
　盾盟于扈晉侯立故也按春秋凡書諸侯皆前目後<lb/>
<pb n="17b"/>
　凡而外大夫㑹盟必書名獨此諸侯前無目而從凡<lb/>
　辭又不名晉大夫者以晉大夫主諸侯之盟也晉大<lb/>
　夫何以主諸侯之盟是時晉襄甫卒主少國疑趙盾<lb/>
　忠于為晉者也恐伯業不振諸侯生心欲示以盟主<lb/>
　之尊以懾服之故遂以當國之權自予一切禮文儀<lb/>
　節之間儼若晉侯之親在行者不稍為貶損而使諸<lb/>
　侯悉拱聽約束此其心良苦而其事不可為訓故春<lb/>
　秋特正其為晉大夫而諸侯畧而不序蓋以趙盾之<lb/>
<pb n="18a"/>
　僭為失其所以為大夫而諸侯之俯首帖耳惟其令<lb/>
　之是從亦失其所以為諸侯也交譏之或曰文二年<lb/>
　垂隴之盟晉襄既不在列則諸侯莫適為主亦必以<lb/>
　士縠主之是晉大夫之主盟前此矣而見義于此何<lb/>
　也士縠之主盟垂隴不過奉君命以行事耳若扈之<lb/>
　盟則盾専之矣<lb/>
冬徐伐莒<lb/>
　徐不稱人義見徐人取舒下<lb/>
<pb n="18b"/>
公孫敖如莒涖盟<lb/>
　莒為徐所伐故來求援以修洮之盟公孫敖徃涖之<lb/>
八年春王正月<lb/>
夏四月<lb/>
秋八月戊申天王崩<lb/>
冬十月壬午公子遂㑹晉趙盾盟于衡雍<lb/>
　傳晉人以扈之盟來討冬襄仲㑹晉趙盾盟于衡雍<lb/>
　按扈之盟公若果後至則不應與㑹矣春秋何以書<lb/>
<pb n="19a"/>
　公㑹衡雍之盟未必因來討故<lb/>
乙酉公子遂㑹雒戎盟于暴<lb/>
　杜註時雒戎將伐魯公子遂不及復君故専命與之<lb/>
　盟果爾則當書曰遂㑹雒戎盟于暴矣必兩事皆受<lb/>
　命故覆舉公子遂<lb/>
公孫敖如京師不至而復丙戌奔莒<lb/>
　傳穆伯娶于莒曰戴已生文伯其娣聲已生恵叔戴<lb/>
　已卒又聘于莒莒人以聲已辭則為襄仲聘焉冬如<lb/>
<pb n="19b"/>
　莒涖盟且為仲逆及鄢陵登城見之美自為娶之仲<lb/>
　請攻之公將許之叔仲恵伯諫公止之使仲舎之敖<lb/>
　反之復為兄弟如初八年秋襄王崩穆伯如周弔䘮<lb/>
　不至以幣奔莒從己氏焉按奔不書出者奉使而道<lb/>
　奔也<lb/>
螽<lb/>
宋人殺其大夫司馬宋司城來奔<lb/>
　傳宋襄夫人襄王之姊也昭公不禮焉夫人因戴氏<lb/>
<pb n="20a"/>
　之族以殺襄公之孫孔叔公孫鍾離及大司馬公子<lb/>
　卬皆昭公之黨也按司馬書官而不名者蓋昭公欲<lb/>
　去羣公子以致穆襄之族率國人攻公而殺其大夫<lb/>
　然尚非六卿也至是又不禮于嫡祖母以致襄夫人<lb/>
　因戴氏之族而殺其司馬其位愈尊則其去君愈近<lb/>
　始而不保其大夫繼而並及其司馬岌岌乎殆哉不<lb/>
　至于孟諸之弑不止矣故前書宋人殺其大夫以宋<lb/>
　人與大夫對舉為文此復繋之以司馬所以著其亂<lb/>
<pb n="20b"/>
　形之日甚而義不關乎其人也蕩意諸來奔亦書司<lb/>
　城者奔僅免于一死耳司城之書官與司馬之書官<lb/>
　其義正同抑病其救敗之無術為不稱乎其官也此<lb/>
　又華孫來盟之所以書官與氏而不名歟<lb/>
九年春毛伯來求金<lb/>
　不書王使未葬也與求賻同求金蓋以共葬事<lb/>
夫人姜氏如齊<lb/>
　出姜齊昭公女夫人父母在歲一歸禮也何以書望<lb/>
<pb n="21a"/>
　溪先生曰以著變也夫人之歸魯也貴聘而賤逆至<lb/>
　而不致敬嬴仲遂同心以搆禍夫人至是蓋不安于<lb/>
　魯矣故志其出而並志其返也是他日君薨子弑夫<lb/>
　人大歸之端兆也<lb/>
二月叔孫得臣如京師辛丑葬襄王<lb/>
晉人殺其大夫先都<lb/>
　按左氏傳夷之蒐晉侯將登箕鄭父先都而使士縠<lb/>
　梁益耳將中軍先克曰狐趙之勲不可廢也從之先<lb/>
<pb n="21b"/>
　克又奪蒯得田故先都士縠箕鄭父梁益耳蒯得殺<lb/>
　先克不書先儒以為不告非也盾殺三大夫來告于<lb/>
　魯必坐以殺先克之罪不可謂不吿而不書者凡兩<lb/>
　下相殺不志于春秋以是為有司之事非王法之所<lb/>
　寓也殺三大夫稱晉人者殺之者趙盾故不可稱國<lb/>
　殺而以國法殺之又非兩下相殺者比故書晉人以<lb/>
　著生殺之柄之不自其君出也<lb/>
三月夫人姜氏至自齊<lb/>
<pb n="22a"/>
晉人殺其大夫士縠及箕鄭父<lb/>
　箕鄭父書及者賈氏逵云非首謀按六年夷之蒐晉<lb/>
　侯將登箕鄭父先都註云登之于上軍也七年令狐<lb/>
　之戰箕鄭父將上軍則是箕鄭父已登矣故殺先克<lb/>
　非首謀<lb/>
楚人伐鄭公子遂㑹晉人宋人衞人許人救鄭<lb/>
　楚稱人者胡氏以為貶非也按左氏傳范山言于楚<lb/>
　子曰晉君少不在諸侯北方可圖也楚子師于狼淵<lb/>
<pb n="22b"/>
　以伐鄭杜註陳師狼淵為伐鄭援則是楚子本未嘗<lb/>
　親將以伐鄭也故稱楚人四國皆卿稱人者左氏傳<lb/>
　以為懲不恪亦非也自宣以前㑹伐㑹盟未有列序<lb/>
　大夫之名者<lb/>
夏狄侵齊<lb/>
秋八月曹伯襄卒<lb/>
九月癸酉地震<lb/>
冬楚子使椒來聘<lb/>
<pb n="23a"/>
　莊公二十三年第書荆人來聘此稱楚子者蓋楚至<lb/>
　是已復楚之舊號故也凡來聘必書爵秦伯之使術<lb/>
　吳子之使札與此同義<lb/>
秦人來歸僖公成風之襚<lb/>
　秦稱人者凡外諸侯之事舎㑹盟征伐及遣聘外概<lb/>
　稱人來者使人來也不書使某者其人微也僖公成<lb/>
　風之襚者兩襚並致不可以成風及僖公又不可以<lb/>
　僖公及成風故列序而先僖公者夫死從子之義也<lb/>
<pb n="23b"/>
　或謂僖公薨已十年不應歸襚不知成風之薨亦已<lb/>
　五年矣成風可歸襚僖公獨不可歸襚乎且恵公仲<lb/>
　子之賵未有以為専賵仲子者何獨于此而疑之<lb/>
葬曹共公<lb/>
十年春王三月辛卯臧孫辰卒<lb/>
夏秦伐晉<lb/>
　凡伐國或稱君或稱大夫或稱師或稱人者其恒也<lb/>
　而此年秦伐晉成公二年鄭伐許昭十二年晉伐鮮<lb/>
<pb n="24a"/>
　虞獨稱國先儒以為號舉望溪先生曰非也其事同<lb/>
　時相次而獨于一役貶則其異于前後者何也蓋秦<lb/>
　晉鄭許晉狄之戰亟矣又二國之私而與諸侯無與<lb/>
　也或赴告不及傳聞畧不知其主兵者為君為大夫<lb/>
　又不知其師之衆寡則第書某國加兵于某國而已<lb/>
楚殺其大夫宜申<lb/>
　宜申謀弑而不以討賊書者獄疑而不敢定也胡氏<lb/>
　謂以商臣故果爾則齊商人之見弑也何一同于弑<lb/>
<pb n="24b"/>
　君之恒辭乎<lb/>
自正月不雨至于秋七月<lb/>
　榖梁傳歴時而言不雨者不閔雨也不閔雨者無志<lb/>
　乎民者也<lb/>
及蘇子盟于女栗<lb/>
　諸侯不當與王臣盟故諱公不書與盟于翟泉不書<lb/>
　公同義王人稱子自此始蓋是時大夫張晉卿盟㑹<lb/>
　冊書皆以名見而不復稱人則王朝之卿無轉稱王<lb/>
<pb n="25a"/>
　人及斥其行次之理故特為是稱以尊異之至成公<lb/>
　八年天子使召伯來賜公命仍以行次稱者上書天<lb/>
　子使故下不可以子稱也<lb/>
冬狄侵宋<lb/>
楚子蔡侯次于厥貉<lb/>
　傳陳侯鄭伯㑹楚子于息冬遂及蔡侯次于厥貉將<lb/>
　以伐宋宋逆楚子勞且聽命遂道以田孟諸按不書<lb/>
　伐宋者未成乎伐也宋陳鄭皆從而特書蔡者陳鄭<lb/>
<pb n="25b"/>
　從楚而來宋以逆楚而至其與楚子期㑹次于厥貉<lb/>
　而共謀伐宋者惟蔡而已春秋只據實而書非諒三<lb/>
　國之不得已也胡氏之說非<lb/>
十有一年春楚子伐麇<lb/>
　厥貉之㑹麇子逃歸故伐之楚書君將自此始<lb/>
夏叔仲彭生㑹晉郤缺于承筐<lb/>
　傳謀諸侯之從于楚者杜註九年陳鄭及楚平十年<lb/>
　宋聽楚命<lb/>
<pb n="26a"/>
秋曹伯來朝<lb/>
公子遂如宋<lb/>
　傳襄仲聘于宋且言蕩意諸而復之因賀楚師之不<lb/>
　害按蕩意諸來奔而其歸不書者歸而無救于宋亂<lb/>
　故輕其事而不書也十六年宋昭被弑傳稱蕩意諸<lb/>
　死之而經亦削之者春秋時弑君者三十有六其君<lb/>
　大都以無道遘禍惟宋昭即位之初以欲去羣公子<lb/>
　而致殺其大夫繼又以無禮于襄夫人而致殺其司<lb/>
<pb n="26b"/>
　馬羣公子皆公子鮑之黨襄夫人淫行雖不為所禮<lb/>
　亦别無甚不孝之事二者皆不當以無道之罪坐之<lb/>
　乃公子鮑輸粟貸民卒使一國之人胥懐小恵而忘<lb/>
　大義甘從指嗾不至于攻而殺之不止者以公輕慮<lb/>
　淺謀其于羣公子及襄夫人處之不得其道故耳觀<lb/>
　其臨命之時自以為不能其大夫至于君祖母以及<lb/>
　國人其語亦良可悲矣聖人心傷其事故大書屢書<lb/>
　終之以宋人弑其君杵臼雖事由王姬以朱子綱目<lb/>
<pb n="27a"/>
　書後魏馮太后弑其君之文例之其獄當有所歸而<lb/>
　只以衆亂而無主名為文者蓋傷宋昭之狷隘少容<lb/>
　自貽伊戚而著其禍之至如此其酷者示天下以幹<lb/>
　母之蠱不可貞之道也聖人旣欲以宋昭垂戒而非<lb/>
　為宋昭討賊則蕩意諸之死自不得不從略義固各<lb/>
　有所取焉爾乃胡氏謂意諸知國人之將弑其君而<lb/>
　不能止坐待其及而死之故不得與死于其職者比<lb/>
　果如其說則如荀息之死亦知里克之將為難而不<lb/>
<pb n="27b"/>
　能止者也春秋何不以為匹夫匹婦之諒削之而不<lb/>
　書乎<lb/>
狄侵齊<lb/>
冬十月甲午叔孫得臣敗狄于鹹<lb/>
　傳鄋瞞侵齊遂侵我叔孫得臣追之冬十月敗狄于<lb/>
　鹹獲長狄僑如以命宣伯<lb/>
十有二年春王正月郕伯來<lb/>
　按傳稱郕太子來奔而經稱郕伯者蓋公以諸侯逆<lb/>
<pb n="28a"/>
　之史若以世子書是顯著公之失矣春秋為尊者諱<lb/>
　故書郕伯<lb/>
杞伯來朝二月庚子子叔姬卒<lb/>
　傳杞桓公來朝始朝公也且請絶叔姬而無絶昏公<lb/>
　許之二月叔姬卒不言杞絶也按成公五年杞叔姬<lb/>
　來歸其見絶與此叔姬同而八年冬十月書杞叔姬<lb/>
　卒何以不絶之于杞也且此叔姬來歸何以不見于<lb/>
　經當是嫁而未廟見因疾甚婦人之性當伏枕危殆<lb/>
<pb n="28b"/>
　之際尤戀戀于母家抑或欲就醫藥以庶幾其萬一<lb/>
　之救杞伯不忍拂其意故假來朝之名送之歸魯不<lb/>
　幸而卒遂訂後姻耳惟未廟見不成其為婦故不係<lb/>
　杞非絶之也但此年書子叔姬卒踰二年又書齊人<lb/>
　執子叔姬不應同為文公女而有兩叔姬也先儒謂<lb/>
　此年叔姬以庚子卒誤衍一子字然考公榖經文皆<lb/>
　書子叔姬斷無三傳皆誤之理殆如叔夜叔夏之類<lb/>
　以二姬孿生故皆稱叔姬歟其所以稱子者未廟見<lb/>
<pb n="29a"/>
　不成其為婦既不係杞若但稱叔姬則與女之未嫁<lb/>
　者無别矣故稱子叔姬此與嗣君未踰年即位者稱<lb/>
　子其義正同諸侯未即位既可稱子而示其未成君<lb/>
　矣則夫人未廟見何不可稱子而示其未成婦乎<lb/>
夏楚人圍巢<lb/>
　傳羣舒叛楚夏楚令尹子孔執舒子平及宗子遂圍<lb/>
　巢<lb/>
秋滕子來朝<lb/>
<pb n="29b"/>
　傳亦始朝公也<lb/>
秦伯使術來聘<lb/>
　秦君臣始並見<lb/>
冬十有二月戊午晉人秦人戰于河曲<lb/>
　傳秦為令狐之役伐晉取覊馬晉人禦之從秦師于<lb/>
　河曲臾駢請深壘固軍以待之秦人欲戰秦伯問士<lb/>
　㑹曰若何而戰對曰趙有側室曰穿好勇而狂若使<lb/>
　輕者肆焉其可十二月戊午秦軍掩晉上軍趙穿追<lb/>
<pb n="30a"/>
　之不及反怒將獨出乃皆出戰交綏秦行人夜戒晉<lb/>
　師明日請相見臾駢曰將遁矣薄諸河必敗之胥甲<lb/>
　趙穿當軍門呼曰薄人于險無勇也乃止秦師夜遁<lb/>
　按戰不書及者春秋書戰以受兵之國主兵例也據<lb/>
　傳稱秦伐晉晉固為受兵之國矣然秦取覊馬而退<lb/>
　晉師從之直至河曲則兩國邊界一彼一此相加以<lb/>
　兵而交受其害非彭衙令狐比也故不書及趙盾將<lb/>
　稱人說見二年盟于垂隴下<lb/>
<pb n="30b"/>
季孫行父帥師城諸及鄆<lb/>
　杜註鄆魯莒所争者以其逺逼外國故帥師城之<lb/>
十有三年春王正月<lb/>
夏五月壬午陳侯朔卒<lb/>
邾子蘧蒢卒<lb/>
　傳邾文公卜遷于繹史曰利于民而不利于君邾子<lb/>
　曰苟利于民孤之利也遂遷于繹五月卒君子曰知<lb/>
　命<lb/>
<pb n="31a"/>
自正月不雨至于秋七月<lb/>
　義與二年十年同<lb/>
世室屋壊<lb/>
　左氏經文作太室杜註太廟之室公羊作世室壊必<lb/>
　更作不書者常事不書<lb/>
冬公如晉衞侯㑹公于沓<lb/>
　請平于晉也<lb/>
狄侵衞<lb/>
<pb n="31b"/>
十有二月己丑公及晉侯盟公還自晉鄭伯㑹公于棐<lb/>
　亦請平于晉也<lb/>
十有四年春王正月公至自晉<lb/>
邾人伐我南鄙叔彭生帥師伐邾<lb/>
　傳邾文公之卒也公使弔焉不敬邾人來討伐我南<lb/>
　鄙故恵伯伐邾<lb/>
夏五月乙亥齊侯潘卒<lb/>
　春秋于外諸侯之葬魯不㑹即不書此常例也獨齊<lb/>
<pb n="32a"/>
　侯潘卒不書葬則别有故蓋昭公卒舎立四月而被<lb/>
　弑昭公尚未及葬期舎弑而子叔姬即被執蓋商人<lb/>
　惡魯與舎婚故並執單伯以辱魯昭公之葬魯即遣<lb/>
　使者往商人必不使㑹不㑹故不書此與陳哀公之<lb/>
　書葬其義正可以參互得之彼以楚聽魯使者㑹葬<lb/>
　故書葬此以商人不聽魯使者㑹葬故不書葬皆舊<lb/>
　史之文聖人不得而易之也不然魯于齊君之葬無<lb/>
　不㑹者獨潘之卒乃無故而廢䘮紀豈情也哉<lb/>
<pb n="32b"/>
六月公㑹宋公陳侯衞侯鄭伯許男曹伯晉趙盾癸酉<lb/>
同盟于新城<lb/>
　傳同于楚者服且謀邾也杜註謀捷菑同盟義見莊<lb/>
　十六年盟幽下<lb/>
秋七月有星孛入于北斗<lb/>
公至自㑹<lb/>
晉人納捷菑于邾弗克納<lb/>
　傳邾文公元妃齊姜生定公二妃孝姬生捷菑文公<lb/>
<pb n="33a"/>
　卒邾人立定公捷菑奔晉晉趙盾以諸侯之師八百<lb/>
　乗納捷菑于邾邾人辭曰齊出貜且長宣子曰辭順<lb/>
　而弗從不祥乃還公羊傳弗克納何大其弗克納也<lb/>
　按晉人左氏傳謂趙盾公羊謂郤缺榖梁謂郤克三<lb/>
　人皆嘗以名見矣而人之者義見垂隴下抑或以傳<lb/>
　聞異辭聖人故疑而缺之歟捷菑不係邾明其不當<lb/>
　立也弗克納者著其納所不當納以義折之即不能<lb/>
　不廢然而返蓋以伯令不行于小國而病晉人之輕<lb/>
<pb n="33b"/>
　舉也公羊云云于聖人語氣似不甚恊<lb/>
九月甲申公孫敖卒于齊<lb/>
齊公子商人弑其君舎<lb/>
　傳子叔姬妃齊昭公生舎叔姬無寵舎無威公子商<lb/>
　人驟施于國而多聚士盡其家貸于公有司以繼之<lb/>
　夏五月昭公卒舎即位秋九月商人弑舎按舎即位<lb/>
　纔四月而商人弑之稱君者未踰年第不可以爵稱<lb/>
　耳君臣之分則已定故正其為君以著弑之者之罪<lb/>
<pb n="34a"/>
　也商人稱公子蓋已為大夫故<lb/>
宋子哀來奔<lb/>
　高哀何以稱子賢之也司馬司城皆書官此獨不書<lb/>
　官者位非六卿孟諸之禍于彼無責焉爾<lb/>
冬單伯如齊齊人執單伯<lb/>
　單伯莊元年見經至今已八十餘年必非一人或其<lb/>
　子若孫歟齊稱人者執諸侯大夫例稱人不稱行人<lb/>
　者本非聘問之使故也<lb/>
<pb n="34b"/>
齊人執子叔姬<lb/>
　按左氏傳以子叔姬為齊君之母既弑其君又執其<lb/>
　君之母商人之惡極矣春秋必異文以著其罪不當<lb/>
　僅以執子叔姬書公羊傳單伯之罪何道淫也惡乎<lb/>
　淫淫乎子叔姬何註時子叔姬當為齊夫人使單伯<lb/>
　送之據此則子叔姬非舎之母乃舎之夫人其說似<lb/>
　得其實但舎弑在九月春秋書冬單伯如齊乃遣使<lb/>
　在冬非至齊之日在冬也齊魯相去不逺舎既弑而<lb/>
<pb n="35a"/>
　遣使送女必無此理叔姬歸齊當在昭公未卒之前<lb/>
　甫至齊而昭公卒舎在諒闇中未廟見旋即被弑魯<lb/>
　因舎既弑而叔姬無所從故遣單伯往請商人惡魯<lb/>
　與舎婚單伯至適觸其怒遂並叔姬執之此當日之<lb/>
　情實也道淫之說不足信商人執君夫人無禮已甚<lb/>
　然其罪固無加于弑君也故春秋只據實而書文無<lb/>
　加貶兩事故覆舉齊人内女有變則書歸叔姬被執<lb/>
　其歸應書而不書者未廟見不成乎其為歸也故不<lb/>
<pb n="35b"/>
　書其稱子者說詳下齊人來歸子叔姬下<lb/>
十有五年春季孫行父如晉<lb/>
　傳為單伯與子叔姬故也杜註欲因晉請齊<lb/>
三月宋司馬華孫來盟<lb/>
　按華孫之所以來盟者是時宋公子鮑弑械已成宋<lb/>
　昭孤立其勢甚危華孫忠于公室者也故孫氏覺謂<lb/>
　其懼隣國因間以謀其國特來盟以結好而紓難是<lb/>
　固然矣然其意不在魯也考十三年傳稱公如晉朝<lb/>
<pb n="36a"/>
　衞侯㑹公于沓公還鄭伯㑹公于棐皆因公請平于<lb/>
　晉鄭子家至賦鴻雁欲公逺行還晉以安恤之則公<lb/>
　之睦于晉可知矣華孫之來蓋欲因魯以求晉冀結<lb/>
　覇國之援以潛消其肘腋之變也前司城子哀來奔<lb/>
　當亦此意不然魯為自守之國不但不可以持危定<lb/>
　傾之義望之並所謂因間以謀其國者魯亦斷無此<lb/>
　事乃奔者奔盟者盟皆不于他國而于魯也何為乎<lb/>
　至華孫之所以不名者蓋司馬主兵之官位尊權重<lb/>
<pb n="36b"/>
　當危亂之時誠竭其股肱之力輔其君以和其民上<lb/>
　有以囘襄夫人之心下有以散公子鮑之黨則轉危<lb/>
　為安非遂無可措手之處乃心有餘而智不足徒僕<lb/>
　僕焉不憚行李之往來以庶幾于將伯之助此其為<lb/>
　謀之不臧不待智者而知其多此一盟矣故春秋特<lb/>
　書其官而不以名見蓋著其為司馬宜若可以有為<lb/>
　而以其救敗之無術傷孟諸之禍之將及也豈如左<lb/>
　氏貴之之說哉殺與來奔第書官此係以華孫者前<lb/>
<pb n="37a"/>
　書殺其大夫司馬矣此又一司馬也故特書華孫以<lb/>
　别之其不别之以其名何也義不關乎其人本當與<lb/>
　公子卬蕩意諸一例第書其官而不名因嫌與前司<lb/>
　馬相混故不得不有以别之然若别之以其名則書<lb/>
　其官之義轉晦故特係之以華孫而仍不以名見此<lb/>
　聖人之文所為至當而不可易者歟不書使者說具<lb/>
　閔二年齊高子來盟下<lb/>
夏曹伯來朝<lb/>
<pb n="37b"/>
齊人歸公孫敖之䘮<lb/>
　不書來者蓋齊人但置諸境上其家取而殯之也<lb/>
六月辛丑朔日有食之鼓用牲于社<lb/>
單伯至自齊<lb/>
　公羊傳大夫不致此致者喜禍患解也<lb/>
晉郤缺帥師伐蔡戊申入蔡<lb/>
　傳新城之盟蔡人不與郤缺以上軍下軍伐蔡以城<lb/>
　下之盟而還榖梁註伐入兩舉者伐而不即入也<lb/>
<pb n="38a"/>
秋齊人侵我西鄙<lb/>
季孫行父如晉<lb/>
　以齊人侵我西鄙告晉也<lb/>
冬十有一月諸侯盟于扈<lb/>
　傳冬十一月晉侯宋公衞侯陳侯蔡侯鄭伯許男曹<lb/>
　伯盟于扈㝷新城之盟且謀伐齊齊人賂晉侯故不<lb/>
　克而還于是有齊難是以公不㑹按晉自文襄以後<lb/>
　凡諸侯之㑹盟未有諸侯自為之而晉不與者而晉<lb/>
<pb n="38b"/>
　靈方㓜不在諸侯故其在位十四年凡㑹盟從不親<lb/>
　行此年盟于扈十七年㑹于扈必仍以趙盾主之無<lb/>
　疑乃七年書公㑹諸侯晉大夫盟于扈而此及十七<lb/>
　年獨稱諸侯並不書晉大夫者先儒或以七年㑹盟<lb/>
　雖以趙盾主之而猶列序于下此及十七年盟㑹則<lb/>
　以趙盾主之而且列序于上矣春秋謹名分列序于<lb/>
　下猶可言也列序于上不可言矣故没而不書其說<lb/>
　非也春秋序㑹盟從不以大夫先諸侯以當日本無<lb/>
<pb n="39a"/>
　其事也趙盾雖専晉然亦何至䟦扈若此乎經之所<lb/>
　以不書晉大夫而諸侯不序者蓋趙盾因前此在扈<lb/>
　以大夫而主諸侯之盟其體旣有所不順又當主少<lb/>
　國疑之日陳蔡鄭宋同時而折于楚文襄之伯業幾<lb/>
　于不振故十四年新城之盟復書同蓋盾亦自知前<lb/>
　此主盟之失又懼伯業之不振故特舉久曠不行之<lb/>
　典以明其謙也然其禮雖較殺而大夫主盟之實如<lb/>
　故也終嫌于逼上而恐諸侯生心故此年盟于扈十<lb/>
<pb n="39b"/>
　七年㑹于扈其徵召諸侯之文皆以晉侯親行為詞<lb/>
　及後雖盾主其事而其著于策書而藏在盟府者仍<lb/>
　以晉侯列序諸侯之上而盾並不以名見蓋為此掩<lb/>
　耳盜鈴之計欲以晉侯藉口而使天下不得而議其<lb/>
　僭也左氏傳所以謂晉侯親之者以此聖人于此使<lb/>
　復如七年書晉大夫則趙盾本不以名見魯史舊文<lb/>
　聖人不得而易之也然趙盾又實假其君之名以主<lb/>
　其事若竟以晉侯書則其假竊専擅之罪無由著矣<lb/>
<pb n="40a"/>
　故惟有沒趙盾不書而諸侯則畧而不序以發疑端<lb/>
　而見情實此聖人之文所為游夏不能賛一辭者也<lb/>
　左氏謂此年及十七年扈之盟皆不序諸侯以病晉<lb/>
　侯之不能討賊亦不確賊之討不討不以諸侯之序<lb/>
　不序異義也盟主大合諸侯而不能討賊列序之其<lb/>
　罪不更著乎不書同盟者蓋自莊二十七年盟幽之<lb/>
　後盟不稱同者已久前新城之盟復書同者特趙盾<lb/>
　自悔其主盟之失故復用其禮以明謙耳非常典也<lb/>
<pb n="40b"/>
　至是以晉侯藉口遂侈然而仍以盟主自居矣<lb/>
十有二月齊人來歸子叔姬<lb/>
　叔姬稱子者先儒謂時君之女稱子然内女之見經<lb/>
　者多矣豈皆先君之女而此獨别之以子耶其他猶<lb/>
　不可考如成九年書伯姬歸于宋不稱子若以伯姬<lb/>
　為先君之女則必宣公女審矣考宣公五年書齊高<lb/>
　固來逆子叔姬以行次論之伯姬必叔姬之姊又審<lb/>
　矣高固所逆之叔姬在宣公時既以稱子而决其為<lb/>
<pb n="41a"/>
　宣公女伯姬在成公時又以不稱子而决其亦為宣<lb/>
　公女乃妹嫁已二十餘年而其姊始嫁揆之情理當<lb/>
　不其然故伯姬為成公女無疑伯姬為成公女在成<lb/>
　公時而不稱子則凡稱子者必非以其為時君之女<lb/>
　也又何疑乎然則叔姬何以稱子也按小戴記曾子<lb/>
　問曰女未廟見而死則如之何孔子曰不遷于祖不<lb/>
　祔于姑壻不杖不菲不次歸葬于女氏之黨示未成<lb/>
　婦也又曾子問曰取女有吉日而女死則如之何孔<lb/>
<pb n="41b"/>
　子曰壻齊衰而弔既葬而除之夫死亦如之據此有<lb/>
　吉日而夫死既與女死同則女未廟見而夫死其為<lb/>
　不成婦也亦當與女死同今叔姬未廟見而舎被弑<lb/>
　不成其為婦固不可云齊人執其君夫人也若云齊<lb/>
　人執我叔姬則又以叔姬屬之于魯而與女之未嫁<lb/>
　者無以異故稱子叔姬蓋著其子而不婦不婦云者<lb/>
　疑于為婦之詞其為己嫁之女亦遂不待别白而自<lb/>
　見矣然則宣公五年齊高固所逆之叔姬經亦以子<lb/>
<pb n="42a"/>
　稱者何按高固所逆之叔姬杜註以為宣公女然據<lb/>
　傳稱公如齊高固使齊侯止公而請叔姬云云則高<lb/>
　固之欲與魯婚其意専在于叔姬耳若叔姬果宣公<lb/>
　女高固不應無端相慕悦若此且高固齊之貴卿是<lb/>
　時魯方事齊以禮相求必不見拒何必使齊侯止公<lb/>
　以強之也蓋此年齊人所歸之叔姬即高固所逆之<lb/>
　叔姬也姬在齊日久公羊道淫之說雖不足信然必<lb/>
　有所以致此惡聲者高固乃申公巫臣之流故必欲<lb/>
<pb n="42b"/>
　娶之而又恐魯以故君之夫人為辭故使齊侯止公<lb/>
　而强委禽焉聖人深惡其事故大書屢書四叔姬皆<lb/>
　從嫁而未廟見者之稱蓋特著其前後之為一人非<lb/>
　宣公時别有一叔姬也于是高固之貪戀美色雖干<lb/>
　犯名義而不顧叔姬之甘從二夫不能以死自矢並<lb/>
　齊魯二君之均有所失者其責遂皆無所逃此春秋<lb/>
　筆削之義固非游夏之所能贊者歟稱齊人者春秋<lb/>
　于外諸侯之事凡若此類皆稱人以義不係乎其爵<lb/>
<pb n="43a"/>
　也<lb/>
齊侯侵我西鄙遂伐曹入其郛<lb/>
　傳齊侯侵我西鄙謂諸侯不能也遂伐曹入其郛討<lb/>
　其來朝也遂者繼事而加甚之辭義見僖六年諸侯<lb/>
　遂救許下<lb/>
十有六年春季孫行父㑹齊侯于陽榖齊侯弗及盟<lb/>
　傳春及齊平公有疾使季文子㑹齊侯于陽榖齊侯<lb/>
　弗肯曰請俟君間<lb/>
<pb n="43b"/>
夏五月公四不視朔<lb/>
　傳疾也按諸侯每月必告朔聽政謂之視朔前書不<lb/>
　告月此書不視朔者以公疾不能聽政也<lb/>
六月戊辰公子遂及齊侯盟于郪丘<lb/>
　傳公使襄仲納賂于齊侯故盟于郪丘<lb/>
秋八月辛未夫人姜氏薨<lb/>
毁泉臺<lb/>
　傳有蛇自泉宫出入于國如先君之數秋八月聲姜<lb/>
<pb n="44a"/>
　薨毁泉臺按毁臺與築臺異而春秋必書者譏其惑<lb/>
　于蛇妖而不知死生之有命也<lb/>
楚人秦人巴人滅庸<lb/>
　傳楚大饑戎伐其西南至于阜山又伐其東南至于<lb/>
　陽丘庸人帥羣蠻以叛楚麇人率百濮聚于選將伐<lb/>
　楚于是申息之北門不啟楚人謀徙于阪高蒍賈曰<lb/>
　不可我能往冦亦能往不如伐庸乃出師旬有五日<lb/>
　百濮乃罷使廬戢黎侵庸及庸方城庸人逐之又與<lb/>
<pb n="44b"/>
　之遇七遇皆北庸人曰楚不足與戰矣遂不設備楚<lb/>
　子乗驛㑹師于臨品分為二隊子越自石溪子貝自<lb/>
　仭以伐庸秦人巴人從楚師羣蠻從楚子盟遂滅庸<lb/>
　按滅庸者子越子貝也故稱楚人<lb/>
冬十有一月宋人弑其君杵臼<lb/>
　傳宋公子鮑禮于國人襄夫人助之施昭公無道夫<lb/>
　人將使公田孟諸而殺之冬十一月昭公田孟諸未<lb/>
　至夫人王姬使帥甸攻而殺之按宋昭甫立即欲去<lb/>
<pb n="45a"/>
　羣公子又不禮于襄夫人以致骨肉之間狡焉思逞<lb/>
　于是司城懼禍而出奔于前子哀復潔身而行遯于<lb/>
　後其亂亡之象岌岌乎不可以終日矣至是而果為<lb/>
　國人所弑通前後文觀之一則曰宋人殺其大夫再<lb/>
　則曰宋人殺其大夫司馬終之曰宋人弑其君杵臼<lb/>
　是何宋人之好亂乎公非甚無道之主而禍機之屢<lb/>
　發而卒莫之救也遂至于此書之重而詞之複聖人<lb/>
　之情可見矣<lb/>
<pb n="45b"/>
十有七年春晉人衞人陳人鄭人伐宋<lb/>
　傳晉荀林父衞孔達陳公孫寧鄭石楚伐宋討曰何<lb/>
　故弑君猶立文公而還卿不書失其所也按宣公以<lb/>
　前㑹伐㑹盟未有列序大夫之名者<lb/>
夏四月癸亥葬我小君聲姜<lb/>
　傳有齊難是以緩<lb/>
齊侯伐我西鄙<lb/>
　杜註西當為北蓋經誤<lb/>
<pb n="46a"/>
六月癸未公及齊侯盟于榖<lb/>
　傳襄仲請盟六月盟于榖杜註晉不能救故請服<lb/>
諸侯㑹于扈<lb/>
　傳晉侯蒐于黃父遂復合諸侯于扈平宋也諸侯不<lb/>
　序義見盟于扈下<lb/>
秋公至自榖<lb/>
　特㑹參盟不致而㑹齊致者齊甫伐我北鄙不得已<lb/>
　而請服有戒心焉故致也後凡㑹齊而致義皆倣此<lb/>
<pb n="46b"/>
冬公子遂如齊<lb/>
十有八年春王二月丁丑公薨于臺下<lb/>
　薨不于路寢非正也于臺下抑又甚矣或謂因隕而<lb/>
　斃<lb/>
秦伯罃卒<lb/>
夏五月戊戌齊人弑其君商人<lb/>
　傳齊懿公之為公子也與邴歜之父争田弗勝及即<lb/>
　位乃掘而刖之而使歜僕納閻職之妻而使職驂乗<lb/>
<pb n="47a"/>
　夏五月公游于申池二人乃謀弑公納諸竹中歸舎<lb/>
　爵而行按弑君稱人者其人微也商人弑君之賊然<lb/>
　既以賊為君矣則弑弑君之賊者不得借名以貰其<lb/>
　罪故曰春秋成而亂臣賊子懼<lb/>
六月癸酉葬我君文公<lb/>
秋公子遂叔孫得臣如齊<lb/>
　二卿並書者按傳稱恵公立故且拜葬兩事故並命<lb/>
　非相為介也故並書<lb/>
<pb n="47b"/>
冬十月子卒<lb/>
　子卒而不地辨詳莊三十二年子般卒下不名者先<lb/>
　君既葬故不日者變由敬嬴仲遂秘不可詳　按叔<lb/>
　仲彭生傳稱仲以君命召入殺而埋之馬矢之中而<lb/>
　經不書其卒望溪先生曰内大夫之卒必書大夫國<lb/>
　體也有生無所見而卒書者矣未有生見于經而卒<lb/>
　不書者而桓莊之間五十年如翬如柔如單伯如溺<lb/>
　如結其逆女㑹盟帥師大書特書而卒則無見焉蓋<lb/>
<pb n="48a"/>
　隠之大夫而臣于桓則背君也桓所建置則黨賊也<lb/>
　故凡隠之大夫而臣于桓桓之大夫而死于莊之世<lb/>
　者皆不書其卒以示為王法所不容也至莊三十二<lb/>
　年而後書牙之卒則莊之大夫也然則叔彭生之卒<lb/>
　不見于經何也此義之變也使紀外事當書公子遂<lb/>
　弑其君赤及其大夫彭生而為國諱惡不敢然也子<lb/>
　之弑不書而第書叔生之卒則習其讀者以為内大<lb/>
　夫卒之常詞而狥君之迹隱矣故反削其卒而不書<lb/>
<pb n="48b"/>
　此即君薨不地葬而不書之義也内大夫卒無不書<lb/>
　而桓之大夫不書宣之大夫得罪于先君者卒皆書<lb/>
　而狥君者不書皆所以發疑端見情實也安知非舊<lb/>
　史本不書乎為舊史者非明于春秋之法也再世而<lb/>
　不錄大夫之卒史無是法也彭生之事非諱而書卒<lb/>
　即誣而書刺耳以是知孔子削之也<lb/>
夫人姜氏歸于齊<lb/>
　傳文公二妃敬嬴生宣公敬嬴嬖而私事襄仲宣公<lb/>
<pb n="49a"/>
　長而屬諸襄仲仲見于齊侯而請之齊侯新立而欲<lb/>
　親魯許之冬十月仲殺惡及視而立宣公夫人姜氏<lb/>
　歸于齊大歸也將行哭而過市曰天乎仲為不道殺<lb/>
　適立庶市人皆哭魯人謂之哀姜杜註所為出姜不<lb/>
　允于魯<lb/>
季孫行父如齊<lb/>
　張氏洽曰告宣公之立按宣十八年行父云使我殺<lb/>
　適立庶以失大援者仲也夫則子赤之弑宣公之立<lb/>
<pb n="49b"/>
　行父實與聞乎故故經書行父如齊于夫人大歸之<lb/>
　後其罪不待貶絶而自見矣<lb/>
莒弑其君庶其<lb/>
　傳莒紀公生太子僕又生季佗愛季佗而黜僕且多<lb/>
　行無禮于國僕因國人以弑紀公以其寳玉來奔納<lb/>
　諸宣公公命與之邑季文子使司冦出諸境按弑庶<lb/>
　其者僕也春秋乃以國舉蓋僕以其寳玉來奔必以<lb/>
　國亂君弑為辭而公且命與之邑其不以僕為弑君<lb/>
<pb n="50a"/>
　之賊可知矣魯史承而書之必曰莒人弑其君聖人<lb/>
　修之欲仍其舊則失實欲正其失則國惡又不可不<lb/>
　諱故懸獄而不敢有所歸第書其國有是事而已此<lb/>
　春秋所以為謹嚴歟<lb/>
　<lb/>
　<lb/>
　<lb/>
　<lb/>
<pb n="50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋究遺卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋究遺卷十五</head> <lb/>
    <p>
<pb n="1a"/>
欽定四庫全書<lb/>
　春秋究遺卷十五<lb/>
　　　　　　　　　　　　左庶子葉酉撰<lb/>
　　定公<lb/>
元年<lb/>
　凡元年必書春王正月所以正始也獨此年正月不<lb/>
　書者公即位在六月故正義公未即位元必不改未<lb/>
　改之日必乘前君之年于時春夏當名此年為昭公<lb/>
<pb n="1b"/>
　三十三年而史官定策須有一統不可半年從前半<lb/>
　年從後雖則年初亦統此嵗故入年即稱元年也按<lb/>
　此時定公雖未即位而昭公已薨故可稱元年若後<lb/>
　世以先君在位之月改從嗣君即位之年則于君臣<lb/>
　父子之教所闗甚鉅不得以此藉口矣<lb/>
春王三月晉人執宋仲幾于京師<lb/>
　傳孟懿子㑹城成周庚寅栽宋仲幾不受功曰滕薛<lb/>
　郳吾役也薛宰曰宋為無道絶我小國于周以我適<lb/>
<pb n="2a"/>
　楚晉文公為踐土之盟曰凡我同盟各復舊職若從<lb/>
　踐土若從宋亦惟命仲幾曰踐土固然士彌牟曰晉<lb/>
　之從政者新子姑受功歸吾視諸故府仲幾曰縱子<lb/>
　忘之山川鬼神其忘之乎乃執仲幾以歸三月歸諸<lb/>
　京師按京師成周也不曰成周而曰京師者所以甚<lb/>
　晉大夫無王之罪也<lb/>
夏六月癸亥公之喪至自乾侯戊辰公即位<lb/>
　杜註諸侯薨五日而殯殯則嗣子即位癸亥昭公喪<lb/>
<pb n="2b"/>
　至五日殯於宫定公乃即位趙氏匡曰即位皆于朔<lb/>
　日故不書日定公待昭公喪至既殯而即位故書日<lb/>
　按杜註所謂殯則嗣子即位者謂即柩前立為喪主<lb/>
　與春秋所書即位不同春秋所書即位則行告廟臨<lb/>
　羣臣之禮也<lb/>
秋七月癸巳葬我君昭公<lb/>
九月大雩<lb/>
立煬宫<lb/>
<pb n="3a"/>
　杜註平子逐君懼而請禱于煬公昭公死于外自以<lb/>
　為獲福故立其宫煬公伯禽之子公羊傳立者不宜<lb/>
　立也按煬公伯禽之子考公弟也魯以弟繼兄葢始<lb/>
　于此定公昭公之弟季孫恐人責已以擅立之罪故<lb/>
　特立煬宫若曰兄終弟及亦猶行古之道云爾<lb/>
冬十月隕霜殺菽<lb/>
　榖梁傳未可以殺而殺舉重可殺而不殺舉輕其曰<lb/>
　菽舉重也<lb/>
<pb n="3b"/>
二年春王正月<lb/>
夏五月壬辰雉門及兩觀災<lb/>
　曰及者災起雉門而延及兩觀也<lb/>
秋楚人伐吴<lb/>
　傳囊瓦伐吴師于豫章吴人見舟于豫章而潛師于<lb/>
　巢冬十月吴軍楚師于豫章敗之<lb/>
冬十月新作雉門及兩觀<lb/>
　凡災而復作者皆不書雉門兩觀書者承僭而不能<lb/>
<pb n="4a"/>
　革也<hi>本望溪先生說</hi>
三年春王正月公如晉至河乃復<lb/>
　正義三傳皆無其說不知何故乃復程子曰季孫意<lb/>
　如上不請于天子下不告于方伯而立定公故晉怒<lb/>
　而公往朝焉晉辭公而復故明年因㑹而請盟于臯<lb/>
　鼬按請盟之說似不甚確辨見盟于臯鼬下<lb/>
二月辛夘邾子穿卒<lb/>
夏四月<lb/>
<pb n="4b"/>
秋葬邾莊公<lb/>
冬仲孫何忌及邾子盟于㧞<lb/>
　修邾好也<lb/>
四年春王二月癸巳陳侯吴卒<lb/>
　杜註癸巳正月七日書二月從赴正義杜以長厯推<lb/>
　之知癸巳是正月七日知非日誤者以崩薨之事皆<lb/>
　以赴為文按二月既無癸巳日則二月自是正月之<lb/>
　誤不必强為之辭<lb/>
<pb n="5a"/>
二月公㑹劉子晉侯宋公蔡侯衛侯陳子鄭伯許男曹<lb/>
伯莒子邾子頓子胡子滕子薛伯杞伯小邾子齊國夏<lb/>
于召陵侵楚<lb/>
　傳蔡侯為兩佩與兩裘以如楚獻一佩一裘于昭王<lb/>
　昭王服之以享蔡侯蔡侯亦服其一子常欲之不與<lb/>
　三年止之蔡侯歸如晉請伐楚四年三月劉文公合<lb/>
　諸侯于召陵謀伐楚也晉荀寅求貨于蔡侯弗得言<lb/>
　于范獻子曰國家方危諸侯方貳將以襲敵不亦難<lb/>
<pb n="5b"/>
　乎乃辭蔡侯晉人假羽旄于鄭明日或斾以㑹晉于<lb/>
　是乎失諸侯<lb/>
夏四月庚辰蔡公孫姓帥師滅沈以沈子嘉歸殺之<lb/>
　傳沈人不㑹于召陵晉人使蔡伐沈夏蔡滅沈按殺<lb/>
　沈子嘉以邾人用鄫子例之不當名而以名見者滅<lb/>
　國之罪大書殺沈子不足以甚之也<lb/>
五月公及諸侯盟于臯鼬<lb/>
　覆舉公者先儒謂定公受國于意如因㑹而請盟以<lb/>
<pb n="6a"/>
　定其位故春秋覆舉公以示譏其說非也既與于㑹<lb/>
　其位固已定矣復何藉于盟乎且桓公㑹鄭伯于垂<lb/>
　盟于越宣公㑹齊侯于平州皆嘗結外援以自固矣<lb/>
　何獨于此而特變文以譏之按春秋書侵伐或書及<lb/>
　或書㑹微者將書及君卿將書㑹其㑹字與及字對<lb/>
　非㑹于某地之㑹也若㑹于某地之㑹則與盟對㑹<lb/>
　有㑹禮盟有盟禮軍旅之際禮無兼舉故有先書㑹<lb/>
　于某地後書伐某國者如桓十五年書㑹于袲伐鄭<lb/>
<pb n="6b"/>
　是也有先書伐某國後書㑹于某地者如襄十一年<lb/>
　書伐鄭㑹于蕭魚是也然皆㑹而不盟盟皆書在侵<lb/>
　伐後如成七年書救鄭八月戊辰同盟于馬陵十七<lb/>
　年伐鄭八月乙酉同盟于柯陵襄九年伐鄭十有二<lb/>
　月己亥同盟于戲十一年伐鄭秋七月己未同盟于<lb/>
　亳城北十八年冬同圍齊十九年春王正月同盟于<lb/>
　祝柯是也然皆盟而不㑹從未有先書㑹于某地繼<lb/>
　書侵某國又書盟于某地如召陵臯鼬㑹盟二禮並<lb/>
<pb n="7a"/>
　行于侵楚之前後者通春秋惟此一見彼其所以㑹<lb/>
　而又盟如此其不憚煩者據傳稱劉文公合諸侯于<lb/>
　召陵謀伐楚也則當其㑹于召陵之時意本在于伐<lb/>
　楚乃荀寅求貨楚不果伐僅遣偏師侵掠其境于是<lb/>
　始以伐召諸侯者不得不變而為盟葢楚不果伐則<lb/>
　召陵為虚㑹不可以示諸侯也故假此盟以實之一<lb/>
　若其本意原欲與諸侯盟非欲為蔡報怨而㑹者故<lb/>
　聖人特書侵楚于㑹于召陵下盟主大合諸侯從無<lb/>
<pb n="7b"/>
　以侵書者兹獨以侵楚書則其無能為之實已可見<lb/>
　而于臯鼬之盟復覆書公以别異之葢始以伐召諸<lb/>
　侯倐變而為盟故春秋特著其為兩事而傷晉之不<lb/>
　能抑強扶弱徒為此紛紛以煩我友邦也豈病公之<lb/>
　請盟云爾乎觀下文接書楚人圍蔡晉士鞅伐鮮虞<lb/>
　蔡侯以吴子及楚人戰于柏舉比事屬辭而聖人之<lb/>
　情可見矣書諸侯者劉子以疾故不與歃也不日缺<lb/>
　文<lb/>
<pb n="8a"/>
杞伯成卒于㑹<lb/>
六月葬陳恵公<lb/>
許遷于容城<lb/>
　許至是葢四遷矣<lb/>
秋七月公至自㑹<lb/>
劉卷卒<lb/>
　不曰劉子卷而曰劉卷則望溪先生所謂子非爵乃<lb/>
　時人相尊異之稱益信召陵之㑹劉子與焉㑹罷而<lb/>
<pb n="8b"/>
　卒天王為赴故稱名<lb/>
葬杞悼公<lb/>
楚人圍蔡<lb/>
　以蔡滅沈故也楚稱人者說詳隠二年莒人入向下<lb/>
晉士鞅衛孔圉帥師伐鮮虞<lb/>
　杜註無傳按三年傳稱秋九月鮮虞人敗晉師于中<lb/>
　平獲晉觀虎恃其勇也疑是此經下傳誤載三年下<lb/>
葬劉文公<lb/>
<pb n="9a"/>
冬十有一月庚午蔡侯以吳子及楚人戰于柏舉楚師<lb/>
敗績楚囊瓦出奔鄭<lb/>
　傳自昭王即位無嵗不有吴師蔡侯因之以其子乾<lb/>
　與其大夫之子為質于吴冬蔡侯吴子唐侯伐楚舍<lb/>
　舟于淮汭自豫章與楚夾漢子常濟漢而陳十一月<lb/>
　庚午二師陳于柏舉闔廬之弟夫槩王以其屬五千<lb/>
　擊子常之卒楚師亂吴師大敗之子常奔鄭按春秋<lb/>
　自成公以後卿將皆以名見此獨書楚人者葢將尊<lb/>
<pb n="9b"/>
　師衆必當書曰楚囊瓦帥師而上書楚囊瓦帥師下<lb/>
　又書楚師敗績楚囊瓦出奔鄭覆舉師及囊瓦則于<lb/>
　文贅故上只書楚人此屬辭之不得不然者也吴稱<lb/>
　子先儒以為進之非也哀八年楚公子結帥師伐陳<lb/>
　吴救陳春秋亦第以號舉何獨于此而進之葢楚瓦<lb/>
　貪黷無厭至以一裘之故乆羈蔡侯于是蔡侯以見<lb/>
　陵之怨控告大邦為晉侯者惟仗義執言投袂而起<lb/>
　文襄之業庶幾其復振耳乃召陵之㑹荀寅求貨既<lb/>
<pb n="10a"/>
　與子常之為餓豺狼者無以異迨楚人圍蔡而晉士<lb/>
　鞅伐鮮虞其能為蔡侯所以而敗楚師于柏舉者吴<lb/>
　子也誰主夏盟竟甘以此義舉讓人何以視十六國<lb/>
　之諸侯乎故春秋于吴概以號舉而此獨以吴子書<lb/>
　非進之也葢著其為吴子以病晉侯之不能故耳不<lb/>
　然吴聴子胥之謀其欲甘心于楚也乆矣是舉特㑹<lb/>
　逄其適原非専為蔡報怨也而春秋遽以救災恤隣<lb/>
　之義予之豈理也哉其不書救蔡者師至而圍已解<lb/>
<pb n="10b"/>
　蔡侯以吴子深入楚境不可以救書也若如胡氏之<lb/>
　說又無解于哀八年之書吴救陳矣柏舉楚地因楚<lb/>
　有僭王之罪而吳為蔡侯所以故不以楚主兵不得<lb/>
　以長岸為比<lb/>
庚寅吳入郢<lb/>
　傳吳從楚師及清發将擊之夫槩王曰困獸猶鬭况<lb/>
　人乎若使先濟者知免後者慕之蔑有鬬心矣半濟<lb/>
　而擊之又敗之五戰及郢按吳以號舉從其恒稱觀<lb/>
<pb n="11a"/>
　此則前書吴子之非因其救蔡而進之也更審矣不<lb/>
　曰入楚而曰入郢者楚為一國之總稱郢乃楚之國<lb/>
　都吴自柏舉而入楚之國都謂之入郢則可謂之入<lb/>
　楚則不可以柏舉楚地吴師至柏舉即已入楚境故<lb/>
　也楚旋滅旋復吴不有其地故曰入<lb/>
五年春王三月辛亥朔日有食之<lb/>
夏歸粟于蔡<lb/>
　杜註蔡為楚所圍飢乏故魯歸之粟望溪先生曰歸<lb/>
<pb n="11b"/>
　粟于蔡魯獨歸之諸侯不與也若諸侯並歸粟則當<lb/>
　如㑹于澶淵宋災故書暨晉人某人某人歸粟于蔡<lb/>
　可也且至定公時晉令不行于諸侯乆矣不能救蔡<lb/>
　而吴専其功蔡既勝楚無為復令諸侯歸粟葢淮泗<lb/>
　通流舟漕易致故蔡人告糴而魯以粟歸之耳<lb/>
於越入吴<lb/>
　傳越入吴吴在楚也望溪先生曰越之見經也或稱<lb/>
　越或稱於越稱越者從吴楚之告也稱於越者從越<lb/>
<pb n="12a"/>
　告也一國而兩稱舊史從告春秋不革則謂稱尺稱<lb/>
　爵稱號紛紛然易舊史以為褒貶者必無是理矣<lb/>
六月丙申季孫意如卒<lb/>
　内卿卒必書史之常文胡氏之說鑿甚<lb/>
秋七月壬子叔孫不敢卒<lb/>
冬晉士鞅帥師圍鮮虞<lb/>
　傳報觀虎之役也杜註三年鮮虞獲晉觀虎<lb/>
六年春王正月癸亥鄭游速帥師滅許以許男斯歸<lb/>
<pb n="12b"/>
　傳因楚敗也<lb/>
二月公侵鄭<lb/>
　傳為晉討鄭之伐胥靡也杜註周儋翩因鄭人以作<lb/>
　亂鄭為之伐胥靡故晉使魯討之<hi>按左傳鄭伐胥靡事在此年夏公侵</hi>
　<hi>鄭在二月若為晉討鄭之伐胥靡不應反在前</hi>按魯自宣公十八年伐杞之<lb/>
　後惟伯主在行公乃親㑹其餘侵伐皆三桓更将而<lb/>
　公未嘗主兵至定哀而反有親将者葢自成襄以來<lb/>
　兵權雖歸三家然民之去公未乆故猶忌公而使不<lb/>
<pb n="13a"/>
　得主兵至中軍既毁尺土一民皆非公有于是以公<lb/>
　為不足忌也故私家之兵有事則使公将之猶魯盛<lb/>
　時公家之兵有事則使大夫将之公名為主兵實供<lb/>
　大夫之役耳然圍私邑伐與國三桓仍時復尸之犯<lb/>
　强隣結仇釁則必使公試焉據事直書而其罪自不<lb/>
　可掩矣<hi>本望溪先生說</hi>
公至自侵鄭<lb/>
夏季孫斯仲孫何忌如晉<lb/>
<pb n="13b"/>
　傳季桓子如晉獻鄭俘也陽虎强使孟懿子往報夫<lb/>
　人之聘晉人兼享之杜註賤魯不復設兩禮明經所<lb/>
　以不備書晉夫人聘魯不書者其使非卿故<lb/>
秋晉人執宋行人樂祁犁<lb/>
　祁犁聘于晉主趙簡子飲酒焉獻楊楯六十范趙方<lb/>
　惡其宰曰昔吾主范氏今子主趙氏是賈禍也范獻<lb/>
　子果怒言于晉侯曰以君命越疆未致使而私飲酒<lb/>
　不敬二君不可不討也乃執樂祁犁<lb/>
<pb n="14a"/>
冬城中城<lb/>
　杜註公為晉侵鄭故懼而城之辨詳成九年城中城<lb/>
　下望溪先生曰僑如欲去季孟則城中城陽虎欲去<lb/>
　三桓亦城中城皆欲得公以濟其亂謀也<lb/>
季孫斯仲孫忌帥師圍鄆<lb/>
　杜註何忌不言何缺文鄆貳于齊故圍之<lb/>
七年春王正月<lb/>
夏四月<lb/>
<pb n="14b"/>
秋齊侯鄭伯盟于鹹<lb/>
　傳齊鄭盟于鹹徵㑹于衛許氏翰曰齊鄭之盟叛晉<lb/>
　也霸道隳諸侯散離盟始復志此葢自是天下無殷<lb/>
　㑹矣<lb/>
齊人執衛行人北宫結以侵衛齊侯衛侯盟于沙<lb/>
　傳衛侯欲叛晉諸大夫不可使北宫結如齊而私于<lb/>
　齊侯曰執結以侵我齊侯從之乃盟于𤨏杜註即沙<lb/>
　也按春秋書執行人者五皆以其本為聘問之使故<lb/>
<pb n="15a"/>
　書行人劉氏之說是已然聘問之使何以必書行人<lb/>
　葢春秋紀異聘問之使以通好也于此而加桎梏焉<lb/>
　不可以言好矣故特以行人書誠以其官之不當為<lb/>
　所執而異之也豈如杜氏非其罪之說乎然若謂春<lb/>
　秋只據事直書並無異其執聘使之意則凡外大夫<lb/>
　之見執未有書其官者而此獨以行人書何為也哉<lb/>
大雩<lb/>
齊國夏帥師伐我西鄙<lb/>
<pb n="15b"/>
　齊叛晉與鄭盟故為鄭伐我且報二卿之圍鄆<lb/>
九月大雩<lb/>
冬十月<lb/>
八年春王正月公侵齊<lb/>
　報去年國夏伐我西鄙<lb/>
公至自侵齊<lb/>
二月公侵齊<lb/>
　正月侵齊未得志故<lb/>
<pb n="16a"/>
三月公至自侵齊<lb/>
曹伯露卒<lb/>
夏齊國夏帥師伐我西鄙<lb/>
　報上二侵<lb/>
公㑹晉師于瓦<lb/>
　傳晉士鞅趙鞅荀寅救我公㑹晉師于瓦按救不書<lb/>
　者師至而齊已去也不曰㑹晉士鞅而曰㑹晉師者<lb/>
　書㑹士鞅則因來救而往㑹之實不著矣<lb/>
<pb n="16b"/>
公至自瓦<lb/>
　書至者以伯國來救重其事而以告于廟也其不以<lb/>
　㑹致而以地致者說詳桓二年公至自唐下<lb/>
秋七月戊辰陳侯栁卒<lb/>
晉士鞅帥師侵鄭遂侵衛<lb/>
　晉師自瓦還盟衛侯于鄟澤趙簡子使渉佗成何盟<lb/>
　之衛人請執牛耳成何曰衛吾温原也焉得視諸侯<lb/>
　将歃渉佗捘衛侯之手及捥衛侯怒歸叛晉晉人請<lb/>
<pb n="17a"/>
　改盟弗許秋士鞅㑹成桓公侵鄭為周報伊闕之役<lb/>
　遂侵衛按遂者繼事之詞而有歸重之意晉討衛叛<lb/>
　意不在鄭也<lb/>
葬曹靖公<lb/>
九月葬陳懐公<lb/>
季孫斯仲孫何忌帥師侵衛<lb/>
　為晉故也<lb/>
冬衛侯鄭伯盟于曲濮<lb/>
<pb n="17b"/>
　相結叛晉也<lb/>
從祀先公<lb/>
　按左氏傳陽虎欲去三桓冬十月順祀先公而祈焉<lb/>
　辛夘禘于僖宫杜註不于太廟而于僖宫順祀之義<lb/>
　當退僖公懼于僖公之神故于僖廟行順祀胡氏則<lb/>
　引蜀人馮山之說以為昭公至是始得從祀于太廟<lb/>
　果如其說則當書曰禘于太廟用致昭公矣今但書<lb/>
　曰從祀先公上無所承何以見其為昭公恐聖人無<lb/>
<pb n="18a"/>
　此鶻突文法也似當以左氏為正其不曰僖公而曰<lb/>
　先公者葢合祭于僖公之廟因退僖公于閔公之下<lb/>
　雖曰順祀而所祀非一公故以先公為文亦不欲顯<lb/>
　前此逆祀之非禮也<lb/>
盜竊實玉大弓<lb/>
　陽虎将享季氏于蒲圃而殺之林楚御桓子将如蒲<lb/>
　圃桓子謂林楚曰而能以我適孟氏乎林楚怒馬及<lb/>
　衢而騁適孟氏陽虎刼公與武叔伐孟氏公斂處父<lb/>
<pb n="18b"/>
　帥成人自上東門入與陽氏戰陽氏敗陽虎脱甲如<lb/>
　公宫取寳玉大弓以出按傳稱陽虎入于讙陽闗以<lb/>
　叛即在竊寳玉大弓之後而經不書者陪臣賤姓氏<lb/>
　不合見經此竊寳玉大弓之所以亦不書陽虎而書<lb/>
　盜歟<lb/>
九年春王正月<lb/>
夏四月戊申鄭伯蠆卒<lb/>
得寳玉大弓<lb/>
<pb n="19a"/>
　傳陽虎歸寳玉大弓按陽虎陪臣名氏不登于春秋<lb/>
　故前只以盜書前既以盜書此目其人不可又不可<lb/>
　云盜歸寳玉大弓也故變文以書曰得左氏傳凡獲<lb/>
　器用曰得得用焉曰獲杜註謂用器物以有獲如麟<lb/>
　為田獲俘為戰獲其說非也對失而言謂之得麟以<lb/>
　田獲俘以戰獲本無所失也故曰獲<lb/>
六月葬鄭獻公<lb/>
秋齊侯衛侯次于五氏<lb/>
<pb n="19b"/>
　杜註不書伐晉者諱伐盟主以次告正義傳言齊侯<lb/>
　伐晉夷儀乃與衛侯次于五氏次既告則伐亦應告<lb/>
　明以衛新叛晉又魯與晉親故耻以伐告惟告次耳<lb/>
秦伯卒<lb/>
冬葬秦哀公<lb/>
十年春王三月及齊平<lb/>
　杜註平八年冄侵齊之怨按先儒皆以為叛晉非也<lb/>
　是時聖人用魯安有叛晉之事哉葢齊魯不相能非<lb/>
<pb n="20a"/>
　國之利也睦隣之道固當如是耳<lb/>
夏公㑹齊侯于夾谷公至自夾谷<lb/>
　按萊人以兵刦魯侯之事乃好事者傅㑹之說非其<lb/>
　實也齊景圗霸魯方請成以兵刦之何以視諸侯厯<lb/>
　堦數語不過曹沫藺相如作用耳豈足以語大聖人<lb/>
　哉司馬遷云優倡侏儒為戲葢若今之演梨園者或<lb/>
　聖人惡其非禮諌止其事則猶情理之所有者耳<lb/>
晉趙鞅帥師圍衛<lb/>
<pb n="20b"/>
　傳報夷儀也<lb/>
齊人來歸鄆讙龜隂田<lb/>
　杜註陽虎九年以此奔齊按來歸者使人將命也先<lb/>
　儒謂心服而歸之則于來歸衛俘之義不可通矣<hi>本望</hi>
　<hi>溪先生説</hi>
叔孫州仇仲孫何忌帥師圍郈<lb/>
　傳叔孫成子欲立武叔公若藐固諌曰不可成子立<lb/>
　之而卒公若為郈宰武叔既定使郈馬正侯犯殺公<lb/>
<pb n="21a"/>
　若弗能其圉人殺公若侯犯以郈叛武叔懿子圍郈<lb/>
　弗克秋二子及齊師復圍郈侯犯奔齊按侯犯叛不<lb/>
　書者以賤故<lb/>
秋叔孫州仇仲孫何忌帥師圍郈<lb/>
　圍郈事同州仇何忌人同而必覆舉者兩事也文自<lb/>
　不得從省觀此則隠四年宋公陳侯蔡人衛人伐鄭<lb/>
　胡氏所謂書之重詞之複其中必有大美惡者其説<lb/>
　真不可通矣<lb/>
<pb n="21b"/>
宋樂大心出奔曹<lb/>
　宋公使樂大心盟于晉且逆樂祁之尸辭偽有疾樂<lb/>
　祁之子子明言于公曰右師不肯適晉將作亂也乃<lb/>
　逐右師<lb/>
宋公子地出奔鄭<lb/>
　傳公子地有白馬四公嬖向魋魋欲之公取而朱其<lb/>
　尾鬛以與之地怒使其徒抶魋而奪之魋懼將走公<lb/>
　閉門而泣之目盡腫母弟辰曰子為君禮不過出竟<lb/>
<pb n="22a"/>
　君必止子公子地出奔陳公弗止辰為之請弗聼辰<lb/>
　曰是我廷吾兄也吾以國人出君誰與處冬辰暨仲<lb/>
　佗石彄出奔陳<lb/>
冬齊侯衛侯鄭游速㑹于安甫<lb/>
　以衛有晉難也<lb/>
叔孫州仇如齊<lb/>
　謝歸田也<lb/>
宋公之弟辰暨仲佗石彄出奔陳<lb/>
<pb n="22b"/>
　暨者不得已之辭葢辰脅之而與俱出也<lb/>
十有一年春宋公之弟辰及仲佗石彄公子地自陳入<lb/>
于蕭以叛<lb/>
　正義莊十二年宋萬弑閔公蕭叔大心者宋蕭邑大<lb/>
　夫也平宋亂立桓公宋人嘉之以蕭邑封叔為附庸<lb/>
　宣十二年楚子滅之復為宋邑故辰等今入之以叛<lb/>
　按上言暨而此言及者叛非人所能强之事故不可<lb/>
　以暨言也<lb/>
<pb n="23a"/>
夏四月<lb/>
秋宋樂大心自曹入于蕭<lb/>
　入蕭從叛人叛可知故不言叛<lb/>
冬及鄭平<lb/>
　杜註平六年侵鄭取匡之怨左傳始叛晉也按鄭附<lb/>
　齊魯及齊平歸三邑即與鄭平皆夫子用魯睦隣之<lb/>
　道也<lb/>
叔還如鄭涖盟<lb/>
<pb n="23b"/>
十有二年春薛伯定卒<lb/>
夏葬薛襄公<lb/>
叔孫州仇帥師墮郈<lb/>
　傳仲由為季氏宰將墮三都於是叔孫氏墮郈<lb/>
衛公孟彄帥師伐曹<lb/>
　傳衛公孟伐曹克郊按不書取郊者疆場小邑無闗<lb/>
　重輕春秋畧之者多矣<lb/>
季孫斯仲孫何忌帥師墮費<lb/>
<pb n="24a"/>
　傳季氏将墮費公山不狃叔孫輙帥費人襲魯公與<lb/>
　三子入季氏之宫登武子之臺費人攻之弗克入及<lb/>
　公側仲尼命申句須樂頎下伐之二子奔齊遂墮費<lb/>
秋大雩<lb/>
冬十月癸亥公㑹齊侯盟于黄<lb/>
　杜註結叛晉辨見及齊平下<lb/>
十有一月丙寅朔日有食之<lb/>
公至自黄<lb/>
<pb n="24b"/>
十有二月公圍成公至自圍成<lb/>
　傳将墮成公斂處父謂孟孫墮成齊人必至于北門<lb/>
　且成孟氏之保鄣也無成是無孟氏也子偽不知我<lb/>
　将不墮冬十二月公圍成弗克按郈有侯犯之亂費<lb/>
　有南蒯之亂季孫叔孫皆苦之故墮之易成則未叛<lb/>
　孟孫也又有公斂處父為之宰故雖公親将圍之而<lb/>
　亦無如之何此當日之事勢也<lb/>
十有三年春齊侯衛侯次于垂葭<lb/>
<pb n="25a"/>
　杜註二君将使師伐晉次于垂葭以為之援<lb/>
夏築蛇淵囿<lb/>
大蒐于比蒲<lb/>
　杜註書不時也按是時孔子方見用于魯乃聴其有<lb/>
　此舉何耶葢墮郈墮費季孫叔孫皆苦其家臣之叛<lb/>
　故遂聴子路之謀而自墮其保障及孟氏不肯墮成<lb/>
　二子乃覺其為強公抑私之計于是季氏之慮遂變<lb/>
　彼方以用孔子適以自貽伊戚耳安肯遲至十四年<lb/>
<pb n="25b"/>
　復使之與聞國政乎故司馬遷魯世家記仲由毁三<lb/>
　桓城事即繼之曰季桓子受女樂孔子去皆在定公<lb/>
　十二年葢自公斂處父之謀用而聖人之于魯已有<lb/>
　不可一朝居之勢矣蛇淵之築比蒲之蒐殆皆在孔<lb/>
　子既去之後歟胡氏所引孔子世家云云乃好事者<lb/>
　張大其詞太史公亦知其説之不足據也故于魯世<lb/>
　家皆削而不載而大司宼攝相之説尤荒誕不經胡<lb/>
　氏不察而遽信之可慨也已<lb/>
<pb n="26a"/>
衛公孟彄帥師伐曹<lb/>
秋晉趙鞅入于晉陽以叛<lb/>
　傳趙鞅謂邯鄲午曰歸我衛貢五百家吾舍諸晉陽<lb/>
　午許諾歸告其父兄皆不可趙鞅怒遂殺午趙稷渉<lb/>
　賔以邯鄲叛夏六月上軍司馬籍秦圍邯鄲邯鄲午<lb/>
　荀寅之甥也荀寅范吉射之姻也而相與睦故不與<lb/>
　圍邯鄲将作亂董安于聞之告趙孟曰先備諸趙孟<lb/>
　不可秋七月范氏中行氏伐趙氏之宫趙鞅奔晉陽<lb/>
<pb n="26b"/>
　晉人圍之據此則趙鞅之入晉陽拒荀范也而經書<lb/>
　曰叛先儒謂其不知投鼠忌器之義其説雖正而于<lb/>
　當日之情事恐未盡也觀後梁嬰父之惡董安于也<lb/>
　以范中行之亂安于實發之則當日趙鞅因荀范之<lb/>
　不與圍邯鄲聞安于之言必先謀伐之乃機事不宻<lb/>
　為荀范所覺遂先伐之趙鞅戰不勝而出奔此知氏<lb/>
　之所以討其先發難也左氏所謂趙孟不可云云者<lb/>
　葢荀范從此遂亡而趙氏分晉故晉乗左袒趙氏而<lb/>
<pb n="27a"/>
　為是掩飾之辭左氏不察而遽信之耳若果如其説<lb/>
　荀范攻鞅鞅束手不敢校而逃死于晉陽其情亦可<lb/>
　憫矣而聖人顧書之曰叛亦何足以服其心哉<lb/>
冬晉荀寅士吉射入于朝歌以叛<lb/>
　傳荀躒言于晉侯曰君命大臣始禍者死今三臣始<lb/>
　禍而獨逐鞅刑不鈞矣請皆逐之冬十月奉公以伐<lb/>
　范氏中行氏弗克二子遂伐公國人助公二子敗從<lb/>
　而伐之丁未荀寅士吉射奔朝歌<lb/>
<pb n="27b"/>
晉趙鞅歸于晉<lb/>
　傳韓魏以趙氏為請十二月趙鞅入于絳盟于公宫<lb/>
　按大夫返國例書曰歸不書自晉陽者私邑亦晉不<lb/>
　可與晉對舉也抑聖人筆削之義于是乎寓焉葢趙<lb/>
　鞅之歸與凡出奔而歸者不同其與荀范為難也較<lb/>
　之宋華向輩顯與君敵者其罪有間故書歸以寛其<lb/>
　據邑以叛之誅然其迹究渉不順故仍不書自以存<lb/>
　其由叛而歸之實此所為變通之權衡也<lb/>
<pb n="28a"/>
薛弑其君比<lb/>
　説見昭二十七年吴弑其君下<lb/>
十有四年春衛公叔戌來奔衛趙陽出奔宋<lb/>
　傳衛侯惡公叔戌以其富也公叔戌又将去夫人之<lb/>
　黨夫人愬之曰戍将為亂十四年春衛侯逐公叔戌<lb/>
　與其黨故趙陽奔宋戍來奔<lb/>
二月辛巳楚公子結陳公孫佗人帥師滅頓以頓子牂<lb/>
歸<lb/>
<pb n="28b"/>
　傳頓子牂欲事晉背楚而絶陳好二月楚滅頓<lb/>
夏衛北宫結來奔<lb/>
　亦公叔戌黨<lb/>
五月於越敗吳于檇李吳子光卒<lb/>
　傳吳伐越勾踐禦之患其整也使罪人三行屬劍于<lb/>
　頸而辭曰二君有治臣奸旗鼔不敏于君之行前不<lb/>
　敢逃刑敢歸死遂自剄也師屬之目因伐之闔廬傷<lb/>
　将指還卒于陘去檇李七里夫差使人立于庭苟出<lb/>
<pb n="29a"/>
　入必謂已曰夫差而忘越王之殺而父乎則應曰唯<lb/>
　不敢忘三年乃報越按書卒于敗下見以傷卒還兵<lb/>
　而隕非陣没者比故不書滅去檇李未逺故不地報<lb/>
　越不書者以不告故胡氏乃謂報仇常事故不書非<lb/>
　也報仇之師雖敗猶榮胡氏于莊公乾時之戰且謂<lb/>
　春秋以此故不諱魯敗矣乃于此復以為常事而不<lb/>
　書乎<lb/>
公㑹齊侯衛侯于牽<lb/>
<pb n="29b"/>
　謀救范中行氏也非殷㑹不致而此致者以齊在列<lb/>
　故<lb/>
公至自㑹<lb/>
秋齊侯宋公㑹于洮<lb/>
天王使石尚來歸脹<lb/>
　石尚大夫也應稱名榖梁傳脹者俎實也祭肉也生<lb/>
　曰脹熟曰燔<lb/>
衛世子蒯瞶出奔宋<lb/>
<pb n="30a"/>
　傳衛侯為夫人南子召宋朝㑹于洮太子蒯瞶獻孟<lb/>
　于齊過宋野野人歌之曰既定爾婁豬盍歸我艾貑<lb/>
　太子羞之謂戲陽速曰從我而朝少君少君見我我<lb/>
　顧乃殺之夫人見太子太子三顧速不進夫人見其<lb/>
　色啼而走曰蒯聵將殺余太子奔宋劉氏敞曰左氏<lb/>
　序蒯瞶事曰蒯聵欲殺夫人予謂蒯瞶雖不善安有<lb/>
　此事哉且殺夫人蒯瞶獨能全乎彼所羞者以夫人<lb/>
　名惡也如殺其母為惡愈大豈不知可羞乎葢蒯聵<lb/>
<pb n="30b"/>
　聞野人之歌其心慙焉則以謂夫人夫人惡其斥已<lb/>
　之滛則啼而走言太子将殺余以誣之靈公惑于南<lb/>
　子所言必聴故外則召宋朝内則逐公叔戌趙陽固<lb/>
　亦不難逐蒯瞶矣此其真也不當如左氏所記及蒯<lb/>
　瞶出奔乃奔宋宋南子家也蒯瞶負殺南子之名又<lb/>
　走入其家敢乎哉<lb/>
衛公孟彄出奔鄭<lb/>
　公孟彄蒯瞶之黨也<lb/>
<pb n="31a"/>
宋公之弟辰自蕭來奔<lb/>
大蒐于比蒲邾子來㑹公<lb/>
　以相見于比蒲故不用朝禮用㑹禮故曰㑹<lb/>
城莒父及霄<lb/>
　杜註公叛晉助范氏故懼而城二邑<lb/>
十有五年春王正月邾子來朝<lb/>
鼷鼠食郊牛牛死改卜牛<lb/>
　不言其所食食非一處以致于死也按正月改卜牛<lb/>
<pb n="31b"/>
　在滌三月自應至四月而郊獨此年書郊成七年書<lb/>
　不郊猶三望皆在夏五月其義未聞<lb/>
二月辛丑楚子滅胡以胡子豹歸<lb/>
　傳吳之入楚也胡子盡俘楚邑之近胡者楚既定胡<lb/>
　子豹又不事楚曰存亡有命事楚何為二月楚滅胡<lb/>
夏五月辛亥郊<lb/>
　書不時也<lb/>
壬申公薨于高寢<lb/>
<pb n="32a"/>
　杜註高寢宫名不于路寢失其所<lb/>
鄭罕達帥師伐宋<lb/>
　傳鄭罕達敗宋師于老丘杜註老丘宋地宋公子地<lb/>
　奔鄭鄭人為之伐宋欲取地以處之事見哀十二年<lb/>
齊侯衛侯次于渠蒢<lb/>
　傳謀救宋也不果救故書次李氏堯俞曰五氏垂葭<lb/>
　之次皆謀伐晉此次疑亦謀晉故明年遂伐晉時鄭<lb/>
　從齊齊肯救宋以仇鄭耶其説于情事極合左氏傳<lb/>
<pb n="32b"/>
　恐未足信<lb/>
邾子來奔喪<lb/>
　諸侯奔魯喪者惟此一見<lb/>
秋七月壬申姒氏卒<lb/>
　姒氏哀公之母也妾母故卒不書薨葬不稱小君望<lb/>
　溪先生曰成風敬嬴定姒之卒書薨葬稱小君非禮<lb/>
　也而是時魯尚有君也故諸大夫從君所欲姒氏卒<lb/>
　不書薨葬不稱小君禮也季氏弱其君不使備禮君<lb/>
<pb n="33a"/>
　嬴而不能自主也<lb/>
八月庚辰朔日有食之<lb/>
九月滕子來㑹葬<lb/>
　㑹葬不止滕子大夫合禮故不書<lb/>
丁巳葬我君定公雨不克葬戊午日下昃乃克葬<lb/>
　榖梁傳葬既有日不為雨止禮也雨不克葬喪不以<lb/>
　制也乃急辭也不足乎日之辭也辨詳宣八年𦵏敬<lb/>
　嬴下<lb/>
<pb n="33b"/>
辛巳葬定姒<lb/>
　按定非諡也妾母不敢從夫本當有諡隠公之母諡<lb/>
　聲是其例也魯自文姜之後夫人皆不從君諡于是<lb/>
　遂以别諡為尊夫人而定姒以妾母不備禮反從公<lb/>
　之諡曰定葢周公之典法至是已掃地盡矣不然則<lb/>
　襄公之生母諡定亦號定姒世之相去未乆也何必<lb/>
　故與之相犯乎<lb/>
冬城漆<lb/>
<pb n="34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋究遺卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋究遺卷十三</head> <lb/>
    <p>
<pb n="1a"/>
欽定四庫全書<lb/>
　春秋究遺卷十三<lb/>
　　　　　　　　　　　　　左庶子葉酉撰<lb/>
　　昭公上<lb/>
元年春王正月公即位<lb/>
　按子野之卒先儒謂季氏隂弑而以毁告果如其説<lb/>
　則昭公不當書即位矣季氏雖不臣然非若慶父之<lb/>
　意在得國與仲遂之意在立庶也昭公與子野皆襄<lb/>
<pb n="1b"/>
　公子昭是時又年已十九彼何所利于昭公之立而<lb/>
　為此大不韙之事哉<lb/>
叔孫豹㑹晉趙武楚公子圍齊國弱宋向戌衛齊惡陳<lb/>
公子招蔡公孫歸生鄭罕虎許人曹人于虢<lb/>
　傳尋宋之盟也楚令尹圍請用牲讀舊書加于牲上<lb/>
　而已杜註楚恐晉先歃故欲從舊書不歃血經所以<lb/>
　不書盟按陳招稱公子以其為大夫也諸侯之兄弟<lb/>
　見經者十而傳獨于招稱司徒則其為大夫審矣為<lb/>
<pb n="2a"/>
　大夫故稱公子義狊隠四年翬帥師下不歃血不成<lb/>
　乎其盟也故不書盟<lb/>
三月取鄆<lb/>
　凡取邑必先書伐某國此不先書伐莒者鄆乃魯之<lb/>
　舊疆若先書伐莒則似取莒之邑矣襄公十二年季<lb/>
　孫救台遂入鄆不言伐莒亦此意也<lb/>
夏秦伯之弟鍼出奔晉<lb/>
　傳秦后子有寵于桓如二君于景其母曰弗去懼選<lb/>
<pb n="2b"/>
　癸丑鍼適晉其車千乗<lb/>
六月丁巳邾子華卒<lb/>
晉荀吴帥師敗狄于大鹵<lb/>
　傳晉中行穆子敗無終及群狄于太原崇卒也將戰<lb/>
　魏舒曰彼徒我車所遇又阨請皆卒自我始乃毁軍<lb/>
　以為行翟人笑之未陣而薄之大敗之<lb/>
秋莒去疾自齊入于莒<lb/>
　傳莒展輿立而奪羣公子秩公子召去疾秋齊公子<lb/>
<pb n="3a"/>
　鉏納去疾按公子返國或書自或不書自其不書自<lb/>
　者以其于外諸侯無所藉力如齊小白陽生是也其<lb/>
　書自者以諸侯納之傳所謂外有奉是也莒去疾以<lb/>
　齊公子鉏帥師納之故書自齊入于莒然桓十一年<lb/>
　突歸于鄭荘二十四年赤歸于曹傳稱宋人執鄭祭<lb/>
　仲戎侵曹則其藉力于宋與戎審矣而不書自者何<lb/>
　葢文有所承不必書也然突與赤皆文有所承此獨<lb/>
　無所承者何<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>與赤之歸寔宋與戎主之去疾則莒<lb/>
<pb n="3b"/>
　公子召之齊特使公子鉏帥師以送之耳其事異故<lb/>
　文不得不異也去疾以名係國正也傳稱犁比公生<lb/>
　去疾及展輿則去疾長子當立可知與齊小白陽生<lb/>
　繫國義同<lb/>
莒展輿出奔吳<lb/>
　展輿係國先儒以為罪諸侯之與其立非也凡入國<lb/>
　必當立者乃係國不當立者即不係國以國本非其<lb/>
　所有也若出奔則未有不係國者葢雖不當立而既<lb/>
<pb n="4a"/>
　有其國矣安得不以實書乎不書爵説詳桓十一年<lb/>
　鄭忽出奔衛下<lb/>
叔弓帥師疆鄆田<lb/>
　傳因莒亂也<lb/>
葬邾悼公<lb/>
冬十有一月己酉楚子麇卒<lb/>
　按傳楚令尹圍將聘于鄭未出竟聞王疾而還縊而<lb/>
　殺之並殺其二子而經以卒書先儒紛紛異論至以<lb/>
<pb n="4b"/>
　不書弑為聖人制人欲而存天理迂誕至此大抵皆<lb/>
　為傳所誤而不援經以為斷耳春秋傳信之書使麇<lb/>
　果弑經必不書卒經既以卒書則麇必非弑而傳所<lb/>
　以為是説者葢當麇卒時其子尚幼圍大權在握因<lb/>
　殺其孤而篡其位而其後又窮凶極惡身犯衆怒下<lb/>
　流之人衆毁所歸故並加以弑麇之罪左氏遂從而<lb/>
　信之而不知其實不然也凡弑逆之賊未有不自諱<lb/>
　其事而惟恐人之揭之者乃楚靈于慶封蔡般之弑<lb/>
<pb n="5a"/>
　其君也皆聲罪致討其不以弑君之事為諱者彼固<lb/>
　自以為無是事耳迨慶封不肯從戮然後知己固被<lb/>
　此惡名而惟恐其聞于諸侯也使速殺之而其于蔡<lb/>
　侯般直殺之而不以狥矣使當日果出于弑吾知其<lb/>
　並慶封亦不待其不肯從戮也早殺之而不以狥矣<lb/>
　然則楚麇之非弑所當信經而廢傳也奚疑<lb/>
楚公子比出奔晉<lb/>
　凡國有弑逆之事則大夫出奔不書葢春秋舉重重<lb/>
<pb n="5b"/>
　莫重于弑君一大夫之出奔猶世變之小者耳輕其<lb/>
　事故畧之如魯季友之奔陳齊紏之奔魯皆不書是<lb/>
　其例也<hi>其他如哀三年書桓宫僖宫災而傳記司鐸火經文不書即此義</hi>此既書楚<lb/>
　公子比出奔晉則楚子麇之是卒而非弑也益信<lb/>
二年春晉侯使韓起來聘<lb/>
　杜註公即位故<lb/>
夏叔弓如晉<lb/>
　傳報宣子也<lb/>
<pb n="6a"/>
秋鄭殺其大夫公孫黑<lb/>
　鄭公孫黑好在人上攻良霄而逐之又與公孫楚争<lb/>
　室將作亂欲去游氏而代其位駟氏與諸大夫欲殺<lb/>
　之子産在鄙聞之乘遽而至使吏數之黑遂縊尸諸<lb/>
　周氏之衢<lb/>
冬公如晉至河乃復季孫宿如晉<lb/>
　傳晉少姜卒公如晉及河晉侯使士文伯來辭曰非<lb/>
　伉儷也請君無辱公還季孫宿遂致服焉杜註致少<lb/>
<pb n="6b"/>
　姜之禭服按齊使陳無宇致少姜晉且怒其非卿也<lb/>
　而執之矣則公之弔少姜雖曰非禮當亦晉平之所<lb/>
　喜者肯以為非伉儷也而辭之乎且繼此辭公者四<lb/>
　其為拒公而非尊公也審矣意當時季孫專魯其取<lb/>
　卞也襄公歸自楚而不敢入矣今公如晉季孫恐其<lb/>
　訴已故結晉卿而逆拒之耳然必以少姜為辭左氏<lb/>
　所載乃晉之餙辭也似不得其實<lb/>
三年春王正月丁未滕子原卒<lb/>
<pb n="7a"/>
夏叔弓如滕五月葬滕成公<lb/>
　杜註卿共小國之葬禮過厚葬襄公滕子來㑹故魯<lb/>
　厚報之按昭公謹于交隣之禮故以知禮稱<lb/>
秋小邾子來朝<lb/>
八月大雩<lb/>
冬大雨雹<lb/>
北燕伯欵出奔齊<lb/>
　諸侯出奔不名此名者從此遂失國也與諸侯卒則<lb/>
<pb n="7b"/>
　名義同<lb/>
四年春王正月大雨雹<lb/>
　胡氏安國曰雹戾氣也隂脅陽臣脅君之象申豐者<lb/>
　季氏之孚也不肯端言其事故暴揚于朝歸咎蔵氷<lb/>
　之失夫蔵氷特調爕之一事耳謂能使四時無愆伏<lb/>
　凄苦之變雷出不震無菑霜雹則亦誣矣<lb/>
夏楚子蔡侯陳侯鄭伯許男徐子滕子頓子胡子沈子<lb/>
小邾子宋世子佐淮夷㑹于申<lb/>
<pb n="8a"/>
　楚子使椒舉如晉求諸侯晉侯許之夏諸侯如楚惟<lb/>
　魯衛曹邾不㑹六月丙子楚子合諸侯于申胡氏安<lb/>
　國曰申之㑹楚子為主而不殊淮夷是在㑹之諸侯<lb/>
　皆狄也其説非是按春秋于吳多殊㑹成十五年㑹<lb/>
　吳于鍾離襄十年㑹吳于柤于向皆以吳先在是而<lb/>
　晉帥諸侯往㑹之故不得不㑹而又㑹若襄五年秋<lb/>
　諸侯㑹于戚吴人入聼命則不書㑹吳于戚矣淮夷<lb/>
　與于申之㑹非先在申而楚帥諸侯以㑹之也豈有<lb/>
<pb n="8b"/>
　殊㑹之理乃遂以為遍刺天下之諸侯適見其鑿而<lb/>
　不可通矣<lb/>
楚人執徐子<lb/>
　徐子吴出也以為貳焉故執之按盂之㑹執宋公不<lb/>
　覆舉楚人此獨覆舉者其説詳彼條下先儒或謂若<lb/>
　不覆舉楚人不知執之者為誰矣其説非是楚主㑹<lb/>
　而執徐子豈不知執之者為誰乎如僖十五年書晉<lb/>
　侯及秦伯戰于韓獲晉侯亦不覆舉秦人也此自是<lb/>
<pb n="9a"/>
　兩事故覆舉耳别為之說要不可通<lb/>
秋七月楚子蔡侯陳侯許男頓子胡子沈子淮夷伐吳<lb/>
　杜註因申㑹以伐吳不言諸侯者鄭齊滕小邾宋不<lb/>
　在列故也<lb/>
執齊慶封殺之<lb/>
　按執齊慶封不書楚人者克朱方而執其邑大夫與<lb/>
　伐吳一事也故不覆舉楚人上文執徐子則㑹不與<lb/>
　執為類兩事也故必覆舉其不曰殺齊慶封而曰執<lb/>
<pb n="9b"/>
　齊慶封殺之者楚與吳為仇初無意于殺齊慶封也<lb/>
　克朱方而執之因欲狥于諸侯以為名葢慶封被執<lb/>
　之後而楚始有殺之之意若不書執而但書曰殺齊<lb/>
　慶封則其語勢直而急似楚真為討齊慶封而伐吳<lb/>
　矣傳稱圍朱方克之而經不書者克而不有其地書<lb/>
　執齊慶封足以槩之故<lb/>
遂滅賴<lb/>
九月取鄫<lb/>
<pb n="10a"/>
　不書伐莒者傳稱鄫叛而來本未嘗以兵取之也<lb/>
冬十有二月乙夘叔孫豹卒<lb/>
五年春王正月舍中軍<lb/>
　傳初作中軍三分公室而各有其一季孫盡征之叔<lb/>
　孫氏臣其子弟孟氏取其半焉及其舍之也四分公<lb/>
　室季氏擇其二二子各一皆盡征之而貢于公按初<lb/>
　作云作三軍今不云舍三軍者初作時舊有二軍非<lb/>
　于二軍外更增一軍也乃令舊皆屬公者今以五分<lb/>
<pb n="10b"/>
　屬公七分屬私屬私者為上下二軍屬公者為中軍<lb/>
　是增一軍而二軍皆動故云作三軍此則惟舍中軍<lb/>
　之衆屬上下二軍而已其上下二軍如故也故惟云<lb/>
　舍中軍作三軍者卑公室之漸舍中軍者卑公室之<lb/>
　極<lb/>
楚殺其大夫屈申<lb/>
　傳楚子以屈申為貳于吴乃殺之<lb/>
公如晉<lb/>
<pb n="11a"/>
　汪氏克寛曰昭公如晉者七至晉而見止者一及河<lb/>
　而不至者五惟此年得善往返然以莒人之愬亦幾<lb/>
　不免于辱<lb/>
夏莒年夷以牟婁及防茲來奔<lb/>
　傳牟夷非卿而書尊地也辨見襄二十一年邾庶其<lb/>
　以漆閭丘來奔下防兹言及者公羊傳不以私邑累<lb/>
　公邑也<lb/>
秋七月公至自晉<lb/>
<pb n="11b"/>
　傳莒人愬于晉晉侯欲止公范獻子不可請歸之而<lb/>
　以師討焉乃歸公<lb/>
戊辰叔弓帥師敗莒師于蚡泉<lb/>
　傳莒人來討不設備戊辰叔弓帥師敗諸蚡泉莒未<lb/>
　陳也<lb/>
秦伯卒<lb/>
冬楚子蔡侯陳侯許男頓子沈子徐人越人伐吳<lb/>
　報棘櫟麻之役也越始見經稱人者與諸國列序而<lb/>
<pb n="12a"/>
　獨以號舉于文不順故稱人傳稱吳人敗之于鵲岸<lb/>
　不書者不告也<lb/>
六年春王正月杞伯益姑卒<lb/>
　傳弔如同盟禮也杜註魯怨杞因晉取其田而今不<lb/>
　廢䘮紀故禮之<lb/>
葬秦景公<lb/>
夏季孫宿如晉<lb/>
　傳拜莒田也杜註謝前年受牟夷邑不見討<lb/>
<pb n="12b"/>
葬杞文公<lb/>
宋華合比出奔衛<lb/>
　傳宋寺人栁有寵太子佐惡之華合比曰我殺之栁<lb/>
　聞之坎用牲埋書而告公曰合比將納亡人之族既<lb/>
　盟于北郭矣公使視之有焉遂逐合比按襄二十六<lb/>
　年寺人恵牆伊戾讒太子痤亦坎牲加書而告公曰<lb/>
　與楚客盟矣與此事相類毛氏竒齡曰猶是宋平一<lb/>
　人前既識太子之寃已烹寺人而今復受其譖猶是<lb/>
<pb n="13a"/>
　太子佐前不能救兄今復不能為合比辨此皆事之<lb/>
　不足據者解經者不可不察也<lb/>
秋九月大雩<lb/>
楚薳罷帥師伐吳<lb/>
　傳楚子使薳洩伐徐吳人救之令尹子蕩帥師伐吳<lb/>
　師于豫章而次于乾谿吳人敗其師于房鍾杜註楚<lb/>
　不以敗告故不書按下叔弓如楚傳稱弔敗則非不<lb/>
　告矣葢春秋于勝負無闗于火勢者畧而不載其常<lb/>
<pb n="13b"/>
　也<lb/>
冬叔弓如楚<lb/>
　弔敗也<lb/>
齊侯伐北燕<lb/>
　傳齊侯伐北燕納簡公燕人行成戊午盟于濡上燕<lb/>
　人歸燕姬賂以瑶罋玉櫝斚耳不克而還按傳稱納<lb/>
　簡公而經不書者得賂而還不成乎納也<lb/>
七年春王正月暨齊平<lb/>
<pb n="14a"/>
　按傳文十六年稱及齊平襄二十年稱及莒平哀八<lb/>
　年稱及齊平而經皆不書獨此年書暨齊平定十年<lb/>
　書及齊平十一年書及鄭平先儒或以文十六年書<lb/>
　行父㑹齊侯于穀襄二十年書㑹莒人盟于向哀八<lb/>
　年書齊人歸讙及闡則其平可知故從省文不書平<lb/>
　其説非也定十年下書公㑹齊侯于夾谷上仍書及<lb/>
　齊平何不從省文也葢凡彼為我所侵伐而有怨于<lb/>
　我者與之平則書若我為彼所侵伐而有怨于彼者<lb/>
<pb n="14b"/>
　與之平則不書考傳文十六年齊商人無道既執子<lb/>
　叔姬又伐我西鄙晉不能救故公與之平襄二十年<lb/>
　以督揚之盟與莒平哀八年以齊討入邾而與之平<lb/>
　或以勢不能抗或廹于大國之命雖與之平而非其<lb/>
　心之所願故其平不書者魯史之舊文以非其心之<lb/>
　所願而諱之也魯史之所無聖人安得而益之正月<lb/>
　暨齊平三月叔孫婼如齊蒞盟與定十一年及鄭平<lb/>
　叔還如鄭莅盟事正相類其為魯暨齊平無疑且外<lb/>
<pb n="15a"/>
　諸侯相與平非有闗于天下之大勢者春秋不書左<lb/>
　氏謂齊求燕而與之平其説不足信變及言暨者榖<lb/>
　梁傳不得已曰暨齊强而魯弱魯不應能强齊所為<lb/>
　不得已者殆卑詞厚幣以請成在外曰輸在内曰暨<lb/>
　而為所强者亦遂有不得已而從其請者歟是時季<lb/>
　氏不臣之迹已著四分公室而擇取其二故公欲結<lb/>
　大國之援將藉之以除其偪而晉政多門既不能預<lb/>
　知魯國之難吳楚又鞭長莫及惟齊與魯壤地相接<lb/>
<pb n="15b"/>
　景公方有圗伯之志故公强齊而與之平以冀其緩<lb/>
　急之相濟也春秋書之曰暨明其汲汲然于此一平<lb/>
　非徒敦隣國之好而已二十五年公伐季氏不克而<lb/>
　孫于齊其端已兆于此矣<lb/>
三月公如楚<lb/>
　傳楚子成章華之臺願與諸侯落之薳啟疆來召公<lb/>
　三月公如楚<lb/>
叔孫舍如齊莅盟<lb/>
<pb n="16a"/>
　始暨齊平故盟以結好<lb/>
夏四月甲辰朔日有食之<lb/>
秋八月戊辰衛侯惡卒<lb/>
九月公至自楚<lb/>
冬十有一月癸未季孫宿卒<lb/>
十有二月癸亥葬衛襄公<lb/>
八年春陳侯之弟招殺陳世子偃師<lb/>
　傳陳哀公元妃鄭姬生悼太子偃師二妃生公子留<lb/>
<pb n="16b"/>
　三妃生公子勝二妃嬖留有寵屬諸司徒招與公子<lb/>
　過哀公有廢疾三月甲申公子招公子過殺世子偃<lb/>
　師而立公子留哀公縊按招為司徒故元年招稱公<lb/>
　子此變文以陳侯之弟書者著其以親屬而忍為大<lb/>
　惡也<hi>本望溪先生説</hi>
夏四月辛丑陳侯溺卒<lb/>
叔弓如晉<lb/>
楚人執陳行人于徵師殺之<lb/>
<pb n="17a"/>
　傳干徵師赴于楚且告有立君公子勝愬之于楚楚<lb/>
　人執而殺之按稱行人者先儒謂事由招過非徵師<lb/>
　之罪故書曰行人其説非也詳見莊十七年齊人執<lb/>
　鄭詹下<lb/>
陳公子留出奔鄭<lb/>
　稱公子不子招之立為世子也<lb/>
秋蒐于紅<lb/>
　不言公先儒以為權在三家望溪先生曰書公者公<lb/>
<pb n="17b"/>
　之私行也不書公者國政也但書蒐者選徒約也曰<lb/>
　大者境内畢作也按春秋五書蒐皆在昭定之世豈<lb/>
　前此皆不蒐耶葢蒐狩必在近郊之地得其地則不<lb/>
　書昭定之世三桓檀國四分公室各有分地往往就<lb/>
　其私邑所近之處以閱其軍實故于紅于昌間于比<lb/>
　蒲皆惟三家之所便而不主故常聖人詳書于冊葢<lb/>
　以蒐非其地而譏之也昭定以前豈有是哉然亦有<lb/>
　得其地而書如桓六年書大閲者則以非時簡車徒<lb/>
<pb n="18a"/>
　為戰于郎之張本也<lb/>
陳人殺其大夫公子過<lb/>
　傳公子招歸罪于公子過而殺之是時陳無君故不<lb/>
　稱國殺而兩下相殺不志于春秋招專陳國故稱人<lb/>
　而不目招<lb/>
大雩<lb/>
冬十月壬午楚師滅陳執陳公子招放之于越殺陳孔<lb/>
奐<lb/>
<pb n="18b"/>
　傳楚公子棄疾帥師奉孫吳圍陳冬十一月滅陳按<lb/>
　不目棄疾者放招殺奐非棄疾所得専也若滅陳目<lb/>
　棄疾而放招殺奐更舉楚子或更稱楚人則于文贅<lb/>
　孔奐公子招之黨係之陳者楚殺之也不曰陳大夫<lb/>
　者殺隣國之大夫與執隣國之大夫同例不書其官<lb/>
葬陳哀公<lb/>
　按陳已滅而哀公書葬先儒以為存陳非也几春秋<lb/>
　書外諸侯之葬皆據魯為文非據彼國為文也若據<lb/>
<pb n="19a"/>
　彼國為文則當書曰某國葬某公矣惟據魯為文故<lb/>
　魯不遣使往㑹輙不書葬而其文曰葬某國某公言<lb/>
　魯遣使往葬某國某公也卿往則書某人如某國葬<lb/>
　某國某公微者往則不書某人如某國第書葬某國<lb/>
　某公不言㑹葬者禮重往葬義不係乎㑹也陳哀公<lb/>
　之所以書葬者葢溺卒即赴魯即遣使往㑹其葬及<lb/>
　楚滅陳葬哀公時魯使在列故仍以葬陳哀公書葢<lb/>
　據魯為文非據陳國為文此哀公之所以國既滅而<lb/>
<pb n="19b"/>
　書葬也或又以葬哀公者楚據其實而書之承上楚<lb/>
　師滅陳文從省則其説更不足信春秋凡一國接書<lb/>
　兩事必覆書某國從無承上文從省之例<lb/>
九年春叔弓㑹楚子于陳<lb/>
　傳叔弓宋華亥鄭游吉衛趙黶㑹楚子于陳杜註楚<lb/>
　子在陳四國大夫往不行㑹禮故不總書愚按經書<lb/>
　㑹未有不行㑹禮者四國離至不旅見故不總書<lb/>
許遷于夷<lb/>
<pb n="20a"/>
　杜註許畏鄭欲遷故以自遷為文<lb/>
夏四月陳災<lb/>
　陳已滅而書陳災者災害必繫于所災所害之處書<lb/>
　陳災指其處也<lb/>
秋仲孫貜如齊<lb/>
　傳孟僖子如齊殷聘杜註自叔老聘齊今二十年禮<lb/>
　意乆曠今復盛聘無忘舊好也<lb/>
冬築郎囿<lb/>
<pb n="20b"/>
　傳書時也<lb/>
十年春王正月<lb/>
夏齊欒施來奔<lb/>
　傳齊欒高氏皆嗜酒信内强于陳鮑氏而惡之陳鮑<lb/>
　方睦遂伐欒髙氏戰于稷欒髙敗欒施髙彊來奔杜<lb/>
　註髙彊不書非卿<lb/>
秋七月季孫意如叔弓仲孫貜帥師伐莒<lb/>
　中軍既毁則仍二軍矣此三卿並書非必一卿領一<lb/>
<pb n="21a"/>
　軍也殆季孫自將一軍其一軍以正佐分領之歟叔<lb/>
　弓宣公弟叔肸之後非叔孫氏也胡氏以為三家誤<lb/>
　矣傳稱取郠而經不書者意如以此見執故諱之<lb/>
戊子晉侯彪卒<lb/>
九月叔孫舍如晉葬晉平公<lb/>
十有二月甲子宋公成卒<lb/>
　不書冬缺文<lb/>
十有一年春王二月叔弓如宋葬宋平公<lb/>
<pb n="21b"/>
夏四月丁巳楚子虔誘蔡侯般殺之于申<lb/>
　傳楚子在申召蔡靈侯蔡大夫曰幣重言甘誘我也<lb/>
　不如無往蔡侯不可楚子伏甲而饗蔡侯于申執而<lb/>
　殺之刑其士七十人按楚子虔何以名先儒謂惡其<lb/>
　誘殺非也楚子棄疾亦嘗誘戎蠻子而殺之矣何獨<lb/>
　于此而名之葢楚靈弑君之事雖不可知而殺其君<lb/>
　之二子以篡其位則無可疑者是其罪與弑君等天<lb/>
　下惟無瑕者可以責人已則有罪而討人之罪君子<lb/>
<pb n="22a"/>
　弗予也故諸侯不生名而于此獨名者著誘殺蔡侯<lb/>
　般者非他人乃楚子虔也他人挾詐而殄不義已不<lb/>
　得為伯討以楚子虔而誘殺蔡侯般則如同浴而譏<lb/>
　裸裎尤不足以服其心矣故名之以别其人于凡討<lb/>
　罪者耳豈徒惡其誘殺云爾乎<lb/>
楚公子棄疾帥師圍蔡<lb/>
五月甲申夫人歸氏薨<lb/>
　左氏以齊歸為娣望溪先生曰非也未有誌娣之薨<lb/>
<pb n="22b"/>
　而反削夫人之薨葬者也歴襄昭定哀而未嘗别見<lb/>
　襄夫人之薨以此知齊歸之為嫡也<lb/>
大蒐于比蒲<lb/>
　有大喪而不廢蒐非禮也<lb/>
仲孫貜㑹邾子盟于祲祥<lb/>
秋季孫意如㑹晉韓起齊國弱宋華亥衛北宫佗鄭罕<lb/>
虎曹人杞人于厥憗<lb/>
　傳謀救蔡也晉人使狐父請蔡于楚弗許<lb/>
<pb n="23a"/>
九月己亥葬我小君齊歸<lb/>
冬十有一月丁酉楚師滅蔡執蔡世子有以歸用之<lb/>
　傳楚子滅蔡用隠太子于岡山申無宇曰不祥五牲<lb/>
　不相為用况諸侯乎按申無宇稱用諸侯則有已嗣<lb/>
　君位矣未踰年宜稱子而以世子書者禮國君薨既<lb/>
　殯五日嗣子于柩前即位國人稱子是時般見殺而<lb/>
　國被圍有並無柩前可以行禮故春秋不得以子稱<lb/>
　也邾人執鄫子用之不名而有名者既滅其國矣用<lb/>
<pb n="23b"/>
　其世子不足以甚其罪也故有名<lb/>
十有二年春齊髙偃帥師納北燕伯于陽<lb/>
　陽非北燕之國都故不書復歸納于陽不應名衛侯<lb/>
　入于夷儀不名是其例也欵終于陽不得其卒而名<lb/>
　之故不得不名其出奔與莒庚輿蔡朱名同義不曰<lb/>
　北燕伯入于陽而以齊納為文者以著齊景公之有<lb/>
　志于復伯也<lb/>
三月壬申鄭伯嘉卒<lb/>
<pb n="24a"/>
夏宋公使華定來聘<lb/>
　通嗣君也<lb/>
公如晉至河乃復<lb/>
　傳取郠之役莒人愬于晉晉有平公之喪未之治也<lb/>
　故辭公公子憗遂如晉榖梁傳季孫氏不使遂乎晉<lb/>
　也按公如晉者七至河而復者五豈皆莒之愬耶榖<lb/>
　梁之說似得其實<lb/>
五月葬鄭簡公<lb/>
<pb n="24b"/>
　杜註三月而葬速<lb/>
楚殺其大夫成熊<lb/>
　傳楚子謂成熊若敖之餘也遂殺之杜註宣四年鬭<lb/>
　椒作亂楚子信讒而托若敖之餘<lb/>
秋七月<lb/>
冬十月公子憗出奔齊<lb/>
　南蒯不禮于季平子與公子憗謀欲出季氏而歸其<lb/>
　室于公使憗更其位及憗從公如晉蒯懼不克以費<lb/>
<pb n="25a"/>
　叛如齊憗還及郊聞費叛遂出奔<lb/>
楚子伐徐<lb/>
　傳楚子狩于州來次于穎尾使蕩侯潘子帥師圍徐<lb/>
　以懼吳楚子次于乾谿以為之援按圍徐者非楚子<lb/>
　故書伐而不書圍<lb/>
晉伐鮮虞<lb/>
　晉不稱師義見文十年秦伐晉下<lb/>
十有三年春叔弓帥師圍費<lb/>
<pb n="25b"/>
　按經書内圍邑七皆不書叛成三年圍棘拒命者非<lb/>
　棘民則齊有司也定六年圍鄆與齊人争皆不可以<lb/>
　叛言也昭二十六年圍成時公已孫齊舉國拒命不<lb/>
　得獨言成叛也定十二年圍成欲書公歛處父叛則<lb/>
　為孟氏守而非叛也欲書孟孫以成叛又非其事之<lb/>
　實故第書圍以紀其拒命而不目其人焉惟昭十三<lb/>
　年圍費則南蒯以費叛定十年再圍郈則侯犯以郈<lb/>
　叛而經不書先儒或謂魯至昭定之時中軍既毁尺<lb/>
<pb n="26a"/>
　地一民皆歸三家使以叛書是為三家討賊也而舍<lb/>
　叛又無以屬辭故書圍以著陪臣據邑之實而不書<lb/>
　叛以寓三家竊國之誅晉趙鞅荀寅士吉射治兵相<lb/>
　攻未嘗叛君也而並書叛邯鄲稷據邑以叛趙氏則<lb/>
　不書即此義其說非也内三叛與邯鄲稷之所以不<lb/>
　書者皆以家臣賤姓名不登于史冊故雖叛不書耳<lb/>
　若以嫌為三家討賊故不書則齊商人弑君之賊也<lb/>
　及其見弑也仍以弑其君書何不嫌為商人討賊乎<lb/>
<pb n="26b"/>
夏四月楚公子比自晉歸于楚弑其君虔于乾谿<lb/>
　傳楚薳氏之族及薳居許圍蔡洧蔓成然皆王所不<lb/>
　禮也因羣喪職之族啟越大夫常壽過作亂圍固城<lb/>
　克息舟城而居之觀起之死也其子從在蔡事朝吳<lb/>
　曰今不封蔡蔡不封矣我請試之以蔡公之命召子<lb/>
　干子晳及郊而告之情强與之盟入襲蔡蔡公將食<lb/>
　見之而逃觀從使子干食坎用牲加書而速行已殉<lb/>
　于蔡曰蔡公召二子將納之與之盟而遣之矣將師<lb/>
<pb n="27a"/>
　而從之蔡人聚將執之辭曰失賊成軍而殺余何益<lb/>
　乃釋之朝吳曰二三子若能死亡則如違之以待所<lb/>
　濟若求安定則如與之以濟所欲且違上何適而可<lb/>
　衆曰與之乃奉蔡公召二子而盟于鄧依陳蔡人以<lb/>
　國楚公子比公子黑肱公子棄疾蔓成然蔡朝吳帥<lb/>
　陳蔡不羮許葉之師因四族之徒以入楚及郊蔡公<lb/>
　使須務牟與史猈先入因正僕人殺太子禄及公子<lb/>
　罷敵公子比為王公子黒肱為令尹次于魚陂公子<lb/>
<pb n="27b"/>
　棄疾為司馬先除王宫使觀從從師于乾谿而告之<lb/>
　且曰先歸復所後者劓師及訾梁而潰王沿夏將欲<lb/>
　入鄢芋尹無宇之子申亥求王遇諸棘圍以歸夏五<lb/>
　月癸亥王縊于芋尹申亥氏按公子返國嗣位例書<lb/>
　入此獨書歸者弑君之賊旋即見殺未嘗一日能自<lb/>
　定其位故春秋不成其為君也然大夫以惡亦曰入<lb/>
　下書弑君而不從以惡例者當其自晉歸楚之時並<lb/>
　無徒衆故也其必書地者乾谿師潰䖍自縊于芋尹<lb/>
<pb n="28a"/>
　氏以其迹觀之比之罪疑與剚刃于其君者有間然<lb/>
　先歸令下弑械已成聖人本比欲死其君之心而加<lb/>
　之以惡名故必書䖍所在之地以實之不使與剚刃<lb/>
　者殊科也春秋凡接書一人兩事必覆舉其人此書<lb/>
　弑其君不復書公子比者歸楚而弑其君弑不可與<lb/>
　歸對舉為兩事也此與僖二十八年晉侯入曹執曹<lb/>
　伯宣十一年楚子入陳納公孫寧儀行父于陳皆不<lb/>
　覆舉其義正同<lb/>
<pb n="28b"/>
楚公子棄疾殺公子比<lb/>
　傳觀從謂子干曰不殺棄疾雖得國猶受禍也子干<lb/>
　曰余不忍也從曰人將忍子吾不忍俟也乃行國毎<lb/>
　夜駭曰王入矣乙夘夜棄疾使周走而呼曰王至矣<lb/>
　國人大驚二子皆自殺丙辰棄疾即位按比弑君之<lb/>
　賊也以齊無知衛州吁之文例之當從討賊之詞書<lb/>
　曰楚人殺公子比若以比為王棄疾為司馬比固棄<lb/>
　疾之君也以齊商人之文例之又當書曰楚公子棄<lb/>
<pb n="29a"/>
　疾弑其君比乃止以兩下相殺為文者葢乾谿之禍<lb/>
　棄疾之罪更浮于比其以計殺之者圗自立耳故不<lb/>
　可從討賊之詞而又不以弑其君比書者同謀作亂<lb/>
　之人比又未嘗一日能自定其位不成乎其為君臣<lb/>
　也然則前弑虔何以獨書公子比傳稱蔡公將食見<lb/>
　之而逃則觀從之召二子棄疾實不與謀可知矣葢<lb/>
　非棄疾從亂則比之逆謀不遂非比啟釁則棄疾之<lb/>
　逆謀不生比雖不能自定其位而推原禍始安得不<lb/>
<pb n="29b"/>
　歸獄于比哉<lb/>
秋公㑹劉子晉侯齊侯宋公衛侯鄭伯曹伯莒子邾子<lb/>
滕子薛伯杞伯小邾子于平丘<lb/>
　傳晉成虒祁諸侯朝而歸者皆有二心叔向曰諸侯<lb/>
　不可以不示威乃並徵㑹遂合諸侯于平丘邾人莒<lb/>
　人愬于晉曰魯朝夕伐我幾亡矣晉侯不見公甲戌<lb/>
　同盟于平丘公不與盟按成十六年沙随之㑹書不<lb/>
　見公此書公不與盟則公猶與㑹但不與盟耳左氏<lb/>
<pb n="30a"/>
　晉侯不見公之説恐不確<lb/>
八月甲戌同盟于平丘<lb/>
　覆舉平丘者㑹盟不同日也書同盟者有王臣同歃<lb/>
　晉不敢以主盟自居故<lb/>
公不與盟<lb/>
　公不與盟不諱者耻輕于見執<lb/>
晉人執季孫意如以歸<lb/>
　望溪先生曰春秋時國事之傎未有甚于魯者三桓<lb/>
<pb n="30b"/>
　之在國重于君而諸侯視之亦重于君平丘之盟公<lb/>
　不與而執意如非恕公也謂止公不若止季孫為魯<lb/>
　所急也<lb/>
公至自㑹<lb/>
蔡侯廬歸于蔡陳侯吳歸于陳<lb/>
　楚公子干公子晳之歸楚也依陳蔡人以國及平王<lb/>
　即位封陳蔡隠太子之子廬歸于蔡悼太子之子吳<lb/>
　歸于陳按太子之子也而稱蔡侯陳侯正其名不與<lb/>
<pb n="31a"/>
　楚人専封也公子返國則書入此諸侯也故不曰入<lb/>
　而曰歸諸侯返國則書復歸陳蔡中并于楚國本非<lb/>
　其所有也故不曰復不書自楚者諸侯返國之常文<lb/>
冬十月葬蔡靈公<lb/>
　國復乃葬凡三十有一月矣<lb/>
公如晉至河乃復<lb/>
　傳公如晉荀吳謂韓宣子曰諸侯相朝講舊好也執<lb/>
　其卿而朝其君有不好焉不如辭之乃使士景伯辭<lb/>
<pb n="31b"/>
　公于河<lb/>
吳滅州來<lb/>
　王氏葆曰州來近楚小國楚嘗取以為附庸故書滅<lb/>
　而不係國按傳稱吳滅州來令尹子旗請伐吳王弗<lb/>
　許且有州來在吳猶在楚之言據此則州來之于楚<lb/>
　當不過名相役屬耳其田土貢賦之所入州來自有<lb/>
　之本不全以供楚故雖為吳所滅而于楚亦無大損<lb/>
　此可為近楚小國之確証<lb/>
<pb n="32a"/>
十有四年春意如至自晉<lb/>
　傳季孫猶在晉子服恵伯私于中行穆子曰魯事晉<lb/>
　何如夷之小國土地猶大所命能具若為夷棄之使<lb/>
　事齊楚其何瘳乎晉乃歸季孫不書季孫者承上省<lb/>
　文大夫不致必見執而後致<lb/>
三月曹伯滕卒<lb/>
夏四月<lb/>
秋葬曹武公<lb/>
<pb n="32b"/>
八月莒子去疾卒<lb/>
　莒子卒而不書葬魯不㑹也昭公號知禮雖薛杞小<lb/>
　國無不㑹其葬者而獨于莒之葬不㑹胡氏謂季氏<lb/>
　故理或然也<lb/>
冬莒殺其公子意恢<lb/>
　傳莒著丘公卒郊公不慼國人弗順欲立著丘公之<lb/>
　弟庚輿蒲餘侯惡公子意恢而善于庚輿郊公惡公<lb/>
　子鐸而善于意恢公子鐸因與蒲餘侯謀曰爾殺意<lb/>
<pb n="33a"/>
　恢我出君而納庚輿許之冬十二月蒲餘侯夫兹殺<lb/>
　公子意恢按殺意恢者蒲餘侯也何以稱國殺葢兩<lb/>
　下相殺不志于春秋故不可目蒲餘侯殺也而殺大<lb/>
　夫而稱人者如陳人之殺公子禦㓂宋人之殺其大<lb/>
　夫司馬晉人之殺三大夫陳人之殺公子過非羣下<lb/>
　之作亂即執政大臣之擅權故皆書曰人以著其生<lb/>
　殺之柄之不自其君出也若晉欒書中行偃之殺胥<lb/>
　童則以其為厲公之所嬖也故欲弑厲公而先殺胥<lb/>
<pb n="33b"/>
　童莒蒲餘侯之殺意恢亦以其為郊公之所善也故<lb/>
　欲逐郊公而先殺意恢厲與郊且不能自免又豈特<lb/>
　生殺之柄之不自其君出而已故稱國殺以見其國<lb/>
　亂已甚必將有弑逆廹逐之禍随其後也凡此皆随<lb/>
　事立文其義固各有所當歟郊公出奔不書者去疾<lb/>
　卒而魯不㑹葬故郊公出奔庚輿入立皆不以告不<lb/>
　告故不書杜註微之非也去疾之入展輿之奔見于<lb/>
　經者屢矣何獨于郊公而微之不書大夫者公羊所<lb/>
<pb n="34a"/>
　謂莒無大夫也<lb/>
十有五年春王正月吳子夷末卒<lb/>
二月癸酉有事于武宫籥入叔弓卒去樂卒事<lb/>
　傳禘于武宫叔弓莅事籥入而卒去樂卒事禮也按<lb/>
　有事乃時祭非禘也不著祭名者為叔弓卒起故畧<lb/>
　之武宫魯武公廟復立于成六年<lb/>
夏蔡朝吳出奔鄭<lb/>
　朝吳事楚而係之蔡者以其忠于蔡也<lb/>
<pb n="34b"/>
六月丁巳朔日有食之<lb/>
秋晉荀吳帥師伐鮮虞<lb/>
　傳荀吳帥帥伐鮮虞圍鼓鼓人告食盡力竭而後取<lb/>
　之克鼓而還不戮一人以鼓子䳒鞮歸按滅鼓不書<lb/>
　者不告也稱荀吳帥師胡氏謂以正兵相加而不納<lb/>
　其叛臣故稱名氏非也自宣成以後君將稱君大夫<lb/>
　将稱名舊史之文云爾<lb/>
冬公如晉<lb/>
<pb n="35a"/>
　傳平丘之㑹故也杜註平丘之㑹公不與盟季孫見<lb/>
　執今既得免故往謝之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋究遺卷十三<lb/>
</p>
<p>
</p>
  </div>
</body>
</text>
</TEI>
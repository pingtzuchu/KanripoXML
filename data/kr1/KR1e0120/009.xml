<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋究遺卷九</head> <lb/>
    <p>
<pb n="1a"/>
欽定四庫全書<lb/>
　春秋究遺卷九<lb/>
　　　　　　　　　　　　左庶子葉酉撰<lb/>
　　宣公<lb/>
元年春王正月公即位<lb/>
　繼弑君而書即位以其與聞乎故也抑與蔡景許悼<lb/>
　二公之書葬有同義焉説詳桓元年公即位下<lb/>
公子遂如齊逆女<lb/>
<pb n="1b"/>
　以喪婚急于結齊好以定其位也<lb/>
三月遂以夫人婦姜至自齊<lb/>
　遂不稱公子承上文從省成十四年書僑如以夫人<lb/>
　婦姜氏至自齊不覆書叔孫與此同義婦者杜註有<lb/>
　姑之辭按成夫人稱婦姜氏而文四年出姜及此年<lb/>
　宣夫人皆但稱婦姜而不稱氏胡氏謂夫人亦預有<lb/>
　貶焉非也夫人在室决無預貶之理且不書氏何足<lb/>
　以示貶乎葢婚禮父命之無父則母命之雖天子諸<lb/>
<pb n="2a"/>
　侯亦不自主婚所以養㢘逺恥也文宣二公皆娶在<lb/>
　即位後其必稱母命以命使者無疑既稱母命則為<lb/>
　之母者即當以義正其子而文之在䘮納幣又逆不<lb/>
　使卿宣以喪婚皆失禮之大者乃竟聽其違禮而行<lb/>
　坐視其子之失而不救為人母之道顧如是乎為人<lb/>
　母之道未盡何以為人姑故兩夫人皆但稱婦姜而<lb/>
　不稱氏與書葬小君不稱氏其義正可以參互得之<lb/>
　葢稱氏者其語輕不稱氏者其語重邦君之妻君稱<lb/>
<pb n="2b"/>
　之曰夫人故上稱夫人據公以為文也其下即稱氏<lb/>
　語從輕尊君也若上稱小君據臣子以為文也其下<lb/>
　即不稱氏語從重尊夫人也二夫人稱婦是據姑為<lb/>
　文宜稱氏而不稱氏者重其婦使不為其姑所厭所<lb/>
　以著其姑之不足為姑以示譏也豈如胡氏云云乎<lb/>
　先儒又或謂妾姑則不氏出姜之不氏以成風宣夫<lb/>
　人之不氏以敬嬴其説尤不確成風乃僖公母非出<lb/>
　姜姑也何夢夢耶<lb/>
<pb n="3a"/>
夏季孫行父如齊<lb/>
　傳納賂以請㑹杜註宣公簒立未列于㑹故以賂請<lb/>
　之<lb/>
晉放其大夫胥甲父于衞<lb/>
　傳晉人討不用命者杜註文十二年戰河曲不肯薄<lb/>
　秦于險正義按彼傳趙穿與同罪于時趙盾為政穿<lb/>
　見晉君之壻或本罪輕于胥甲故得無咎<lb/>
公㑹齊侯于平州<lb/>
<pb n="3b"/>
　季孫請之以定公位也不致者特㑹例不致説具閔<lb/>
　元年盟于落姑下<lb/>
公子遂如齊<lb/>
　拜成也<lb/>
六月齊人取濟西田<lb/>
　所謂納賂以請㑹者即賂以濟西田也上書公㑹齊<lb/>
　侯于平州下書齊人取濟西田其事之情實顯然可<lb/>
　見桓公元年上書公㑹鄭伯于垂下書鄭伯以璧假<lb/>
<pb n="4a"/>
　許田與此正相類但彼乃鄭伯脅取魯田此則魯自<lb/>
　納賂以請㑹耳<lb/>
秋邾子來朝<lb/>
楚子鄭人侵陳遂侵宋<lb/>
　傳宋人弑昭公晉荀林父以諸侯之師伐宋又㑹諸<lb/>
　侯于扈將為魯討齊皆取賂而還鄭穆公曰晉不足<lb/>
　與也遂受盟于楚陳共公之卒楚人不禮焉陳靈公<lb/>
　受盟于晉故楚人鄭人侵陳遂侵宋按稱鄭人者君<lb/>
<pb n="4b"/>
　不在行故楚師本為陳起因陳而及宋書曰遂者葢<lb/>
　繼事而加甚之詞也<lb/>
晉趙盾帥師救陳<lb/>
　傳稱救陳宋經不書救宋者先儒以宋有弑君之罪<lb/>
　不當救故不書非也葢陳被楚師即以告晉晉起師<lb/>
　赴之至鄭而楚師已觧遂駐師棐林㑹諸侯以伐鄭<lb/>
　本未嘗救宋也傳所以兼稱救宋者以兩國皆被楚<lb/>
　侵故類及之耳其實晉師本以救陳而起非為救宋<lb/>
<pb n="5a"/>
　而起故經不書救宋若以宋有罪不當救而救據實<lb/>
　而書其失不更著乎<lb/>
宋公陳侯衞侯曹伯㑹晉師于棐林伐鄭<lb/>
　不曰㑹趙盾而曰㑹晉師者胡氏謂使列序諸侯而<lb/>
　㑹晉趙盾則臣疑于君不可以訓此即公羊君不㑹<lb/>
　大夫之説其實非也葢書㑹晉師則專㑹伐也若書<lb/>
　㑹趙盾則似與盾先行㑹禮而後伐矣其不曰晉趙<lb/>
　盾帥師救陳遂㑹宋公陳侯衞侯曹伯于棐林伐鄭<lb/>
<pb n="5b"/>
　而以諸侯㑹晉師為文者晉師先在棐林故也左氏<lb/>
　傳楚蒍賈救鄭遇于北林囚晉觧揚晉師乃還楚救<lb/>
　不書者楚與魯不親鄭既從楚即自外于中國凡楚<lb/>
　救皆不以告故不書襄十年書楚救者公會伐不須<lb/>
　告故<lb/>
冬晉趙穿帥師侵崇<lb/>
　傳晉欲求成于秦趙穿曰我侵崇秦急崇必救之吾<lb/>
　以求成焉冬趙穿侵崇秦弗與成<lb/>
<pb n="6a"/>
晉人宋人伐鄭<lb/>
　傳以報北林之役于是晉侯侈趙宣子為政驟諫而<lb/>
　不入故不競于楚按伐鄭者為宋也故獨與宋連兵<lb/>
　傳無宋人殆傳聞之誤<lb/>
二年春王二月壬子宋華元帥師及鄭公子歸生帥師<lb/>
戰于大棘宋師敗績獲宋華元<lb/>
　傳鄭公子歸生受命于楚伐宋宋華元樂吕禦之二<lb/>
　月壬子戰于大棘宋師敗績囚華元獲樂吕按不先<lb/>
<pb n="6b"/>
　書伐者敵未薄而逆與之戰也以宋及鄭者鄭受楚<lb/>
　命伐宋宋受兵故以宋為主例也客主皆將尊師衆<lb/>
　故並書帥師韓之戰獲晉侯不書晉師敗績君重于<lb/>
　師也此獲宋華元先書宋師敗績將與師並重也與<lb/>
　君將則止目君大夫將則書某帥師同義<lb/>
秦師伐晉<lb/>
　傳以報崇也遂圍焦<lb/>
夏晉人宋人衛人陳人侵鄭<lb/>
<pb n="7a"/>
　傳晉趙盾救焦遂自陰地及諸侯之師侵鄭以報大<lb/>
　棘之役楚鬭椒救鄭趙盾曰彼宗競于楚殆將斃矣<lb/>
　姑益其疾乃去之按卿皆稱人者大夫㑹伐至成二<lb/>
　年戰于鞌始列序前此皆稱人楚救不書者義見元<lb/>
　年伐鄭下<lb/>
楚子伐陸渾之戎<lb/>
　陸渾近在王都之内而楚子伐之先儒以為窺周室<lb/>
　之漸非也伊雒之有戎晉遷之也殆以其為晉之爪<lb/>
<pb n="7b"/>
　牙而伐之耳昭公十三年晉荀呉帥師滅陸渾之戎<lb/>
　亦以其貳于楚故則楚之伐戎不得蔽以窺周室之<lb/>
　罪也審矣<lb/>
夏楚人侵鄭<lb/>
　傳晉侯伐鄭及郔鄭及晉平士會入盟夏楚人侵鄭<lb/>
　鄭即晉故也按鄭及晉平不書胡氏以為與鄭非也<lb/>
　春秋凡鄭與晉楚平皆不書所以然者春秋因史作<lb/>
　經凡事之首尾不必備聖意只欲著晉楚之爭鄭耳<lb/>
<pb n="8a"/>
　至鄭及晉楚平乃戰事之首尾固春秋之所不必備<lb/>
　其辭者也先儒又或謂春秋但書其見侵伐于此則<lb/>
　其受盟于彼也不待言亦不得其觧而從為之辭<lb/>
秋赤狄侵齊<lb/>
　赤狄始見經<lb/>
宋師圍曹<lb/>
　傳宋文公即位盡逐武穆之族武穆之族以曹師伐<lb/>
　宋秋宋師圍曹按曹師伐宋不書者諱武穆之族以<lb/>
<pb n="8b"/>
　之不以告故不書<lb/>
冬十月丙戌鄭伯蘭卒<lb/>
葬鄭穆公<lb/>
四年春王正月公及齊侯平莒及郯莒人不肯公伐莒<lb/>
取向<lb/>
　莒郯二國相怨故公及齊侯共平之稱莒人者春秋<lb/>
　于外諸侯之事凡若此類皆稱人<lb/>
秦伯稻卒<lb/>
<pb n="9a"/>
夏六月乙酉鄭公子歸生弑其君夷<lb/>
　鄭靈公怒公子宋無禮欲殺之子公與子家謀先子<lb/>
　家不可反譖子家子家懼而從之夏弑靈公按欲弑<lb/>
　靈公者公子宋也歸生特從之耳乃以歸生為首惡<lb/>
　者葢宋雖首謀而歸生位尊權重其力足以為惡宋<lb/>
　則無是力但能勸人作逆耳所謂從之者謂聽從其<lb/>
　謀不可作脅從之從觧故十年傳載討幽公之亂斲<lb/>
　子家之棺而逐其族則當時固有以斷斯獄矣望溪<lb/>
<pb n="9b"/>
　先生曰宋之譖得行于君則嘗黿之憾已釋而歸生<lb/>
　懼譖則與君相搆之隙轉萌于歸生故知弑者歸生<lb/>
　也<lb/>
赤狄侵齊<lb/>
秋公如齊公至自齊<lb/>
　公如必致史之常文<lb/>
冬楚子伐鄭<lb/>
　傳鄭未服也杜註前年楚侵鄭不獲成故曰未服君<lb/>
<pb n="10a"/>
　將稱君例也胡氏之説非<lb/>
五年春公如齊<lb/>
　傳公如齊高固使齊侯止公請叔姬焉<lb/>
夏公至自齊<lb/>
　公如必致常也左氏以為書過非<lb/>
秋九月齊高固來逆子叔姬<lb/>
　説詳文十五年齊人執子叔姬下<lb/>
叔孫得臣卒<lb/>
<pb n="10b"/>
　杜註不書日公不與小斂張氏洽曰缺文也<lb/>
冬齊高固及子叔姬來<lb/>
　傳反馬也禮嫁女留其送馬謙不敢自安于夫家若<lb/>
　被出棄則將乗之而歸也及廟見成婦乃遣使反馬<lb/>
　按叔姬嫁未久而高固遽與之偕來葢溺于色而惟<lb/>
　叔姬之命之是聽也觀此則謂高固乃申公巫臣之<lb/>
　流益信<lb/>
楚人伐鄭<lb/>
<pb n="11a"/>
　楚人于是三至鄭矣荀林父救鄭不書者不以告故<lb/>
六年春晉趙盾衞孫免侵陳<lb/>
　傳陳即楚故<lb/>
夏四月<lb/>
秋八月螽<lb/>
冬十月<lb/>
　傳楚人伐鄭取成而還杜註九年十一年傳所稱厲<lb/>
　之役葢在此<lb/>
<pb n="11b"/>
七年春衞侯使孫良夫來盟<lb/>
　傳孫桓子來盟始通且謀㑹晉也<lb/>
夏公㑹齊侯伐萊秋公至自伐萊<lb/>
　傳凡師出與謀曰及不與謀曰㑹此即内為志曰及<lb/>
　外為主曰㑹之説也辨見桓十六年公㑹宋公衞侯<lb/>
　陳侯蔡侯伐鄭下書至者用兵于萊故<lb/>
大旱<lb/>
冬公㑹晉侯宋公衞侯鄭伯曹伯于黑壤<lb/>
<pb n="12a"/>
　傳晉侯之立公不朝焉又不使大夫聘晉人止公于<lb/>
　㑹盟于黄父公不與盟以賂免公見止而不與盟不<lb/>
　書者胡氏謂行有不慊于心非也孫良父之來其謀<lb/>
　當出于晉誘公至而執公較之聽宣伯之愬而不見<lb/>
　公者其曲更甚有何不慊而諱之乎其所以不書止<lb/>
　公者止者法施于罪人之詞以此而加之公恥莫大<lb/>
　焉故不書諱之也若外諸侯見執則不諱<lb/>
八年春公至自會<lb/>
<pb n="12b"/>
夏六月公子遂如齊至黄乃復<lb/>
　杜註葢有疾而還<lb/>
辛巳有事于太廟仲遂卒于垂<lb/>
　有事時祭也時祭常事不書因遂卒與祭同日為下<lb/>
　繹祭張本故書遂不稱公子者承上文從省稱仲遂<lb/>
　者宣公簒立遂為禍始故徳其援立之功生而賜氏<lb/>
　與季友卒書氏義同<lb/>
壬午猶繹萬入去籥<lb/>
<pb n="13a"/>
　杜註繹又陳昨日之禮所以賔尸萬舞名籥管也猶<lb/>
　者可止之辭魯人知卿佐之䘮不宜作樂而不知廢<lb/>
　繹故内舞去籥惡其聲聞<lb/>
戊子夫人嬴氏薨<lb/>
晉師白狄伐秦<lb/>
　傳春白狄及晉平夏㑹晉伐秦白狄始見經<lb/>
楚人滅舒蓼<lb/>
　舒蓼杜註二國名或曰地譜上義陽之蓼先已滅于<lb/>
<pb n="13b"/>
　楚此即如舒鳩舒庸葢羣舒别種非二國也<lb/>
秋七月甲子日有食之既<lb/>
冬十月己丑葬我小君敬嬴雨不克葬庚寅日中而克<lb/>
葬<lb/>
　穀梁傳葬既有日不為雨止禮也雨不克葬䘮不以<lb/>
　制也而緩辭也足乎日之辭也毛氏竒齡曰士䘮禮<lb/>
　有潦車載簑笠之文天子諸侯䘮制甚設其禦雨諸<lb/>
　備較有甚于士官師者豈周禮在魯並不一具特輴<lb/>
<pb n="14a"/>
　綍碑窆儀注既繁廞葆荼蜃工力復賾萬一急于行<lb/>
　事偶失不戒此非簑笠苫葢所得遮蔽其罪戾也若<lb/>
　胡氏又云䘮事即逺有進無退此為行匶言之今遇<lb/>
　雨而止未嘗觧車綍返廟庭不葬而退而乃以為反<lb/>
　䘮之戒不亦謬哉<lb/>
城平陽<lb/>
　懼晉故也黑壤見止歸將叛晉故城平陽以備之<lb/>
楚師伐陳<lb/>
<pb n="14b"/>
　傳陳及晉平楚師伐陳取成而還<lb/>
九年春王正月公如齊公至自齊<lb/>
　八年使仲遂如齊至黄而復故今年親徃朝齊葢欲<lb/>
　固齊好而絶晉交也如至並書正月通春秋惟此一<lb/>
　見葢以正月徃即以正月返也其他或書時或書月<lb/>
　皆舊史有詳畧聖人亦仍之而已<lb/>
夏仲孫蔑如京師<lb/>
　傳春王使來徵聘夏孟獻子聘于周王以為有禮厚<lb/>
<pb n="15a"/>
　賄之<lb/>
齊侯伐萊<lb/>
　七年㑹魯伐之今又親將伐之葢不至于滅之不止<lb/>
　也<lb/>
秋取根牟<lb/>
　公羊以根牟為邾邑非也若邾邑當先書伐邾葢近<lb/>
　魯小國也昭八年蒐于紅自根牟至于商衞即其地<lb/>
　内滅國曰取不言滅諱之也<lb/>
<pb n="15b"/>
八月滕子卒<lb/>
九月晉侯宋公衞侯鄭伯曹伯會于扈晉荀林父帥師<lb/>
伐陳<lb/>
　傳討不睦也陳侯不㑹晉荀林父遂帥諸侯之師伐<lb/>
　陳<lb/>
辛酉晉侯黑臀卒于扈<lb/>
　晉侯卒不葬魯不㑹也葢黑壤之㑹止公而以賂免<lb/>
　公怨之故扈之㑹公不與至是以喪赴亦不㑹葬<lb/>
<pb n="16a"/>
冬十月癸酉衞侯鄭卒<lb/>
　衞侯卒不葬魯不㑹與晉同葢公之徃㑹黑壤衞實<lb/>
　任其無咎故怨之亦不㑹其葬也<lb/>
宋人圍滕<lb/>
　傳因其喪也<lb/>
楚子伐鄭晉郤缺帥師救鄭<lb/>
　傳楚子為厲之役故伐鄭晉郤缺救鄭鄭伯敗楚師<lb/>
　于桺棼國人皆喜惟子良憂曰是國之災也吾死無<lb/>
<pb n="16b"/>
　日矣按六年傳稱楚人伐鄭取成而還十一年傳稱<lb/>
　厲之役鄭伯逃歸自是楚未得志焉杜註厲之役葢<lb/>
　在六年此傳復云楚子為厲之役故伐鄭而六年經<lb/>
　不書楚子伐鄭者葢鄭既逃盟楚亦以未得志皆不<lb/>
　以告故不書郤缺救鄭與五年荀林父十年士㑹之<lb/>
　救鄭等耳彼不書而此書胡氏以為惡楚非也葢有<lb/>
　告不告故<lb/>
陳殺其大夫洩冶<lb/>
<pb n="17a"/>
　傳陳靈公與孔寧儀行父通于夏姬皆𠂻其衵服以<lb/>
　戲于朝洩冶諫公告二子二子請殺之公弗禁遂殺<lb/>
　洩冶杜註冶不為春秋所貴故書名正義宋人殺其<lb/>
　大夫司馬貴之而不名此書名是不為春秋所貴其<lb/>
　説非也殺大夫稱官稱名例也不以賢愚異宋人殺<lb/>
　其大夫司馬不名者以其位近于君而為衆之所殺<lb/>
　則弑逆之端兆矣故官而不名不得以彼例此左氏<lb/>
　引孔子云云是昏亂之朝必不當有忠鯁之士矣豈<lb/>
<pb n="17b"/>
　聖人之意哉<lb/>
十年春公如齊公至自齊<lb/>
　公至是四朝齊矣葢不與扈之盟懼晉而欲固齊之<lb/>
　好也<lb/>
齊人歸我濟西田<lb/>
　杜註元年以賂齊也不言來公如齊因受之望溪先<lb/>
　生曰濟西之田獨曰我者不獨我有濟西田而所歸<lb/>
　獨我故封也<lb/>
<pb n="18a"/>
夏四月丙辰日有食之<lb/>
己巳齊侯元卒<lb/>
齊崔氏出奔衞<lb/>
　傳齊惠公卒崔杼有寵于惠高國畏其偪也公卒而<lb/>
　逐之書曰崔氏非其罪也按春秋時諸侯之大夫以<lb/>
　無罪奔者衆矣何獨于此而氏之左氏之説不足信<lb/>
　先儒以為族奔其説近是而劉原父駁之曰春秋所<lb/>
　書大事而已故戰舉元帥使舉上介衆大夫不與焉<lb/>
<pb n="18b"/>
　者畧所㣲也今何為區區崔氏之族原父此論所為<lb/>
　知其一而不知其二者也考成公十八年傳始言齊<lb/>
　侯使崔杼為大夫則惠公時杼尚未為大夫審矣春<lb/>
　秋之例必大夫乃以名見杼既未為大夫則不可書<lb/>
　齊崔杼出奔又審矣乃高國畏杼之偪至乗君之䘮<lb/>
　而逐之且不止逐其一身而且及其一族是有死其<lb/>
　先君之心更非尋常之以勢力相傾軋者比此固聖<lb/>
　人之所尤惡者也安得以杼未為大夫而遂畧之故<lb/>
<pb n="19a"/>
　特以崔氏書葢窮于辭不得不變文以著其實而義<lb/>
　即于此寓焉矣<lb/>
公如齊五月公至自齊<lb/>
　傳如齊奔喪杜註公出皆書如不言其事史之常也<lb/>
　按奔䘮不言其事殆舊史恥而諱之<lb/>
癸巳陳夏徵舒弑其君平國<lb/>
　傳陳靈公與孔寧儀行父飲酒于夏氏公謂行父曰<lb/>
　徵舒似女對曰亦似君徵舒病之公出自其廐射而<lb/>
<pb n="19b"/>
　殺之二子奔楚按稱臣以弑據事直書史文之常杜<lb/>
　註以為罪不加民固失之胡氏以為見洩冶忠言之<lb/>
　驗亦未為得也<lb/>
六月宋師伐滕<lb/>
　滕恃晉而不事宋故也<lb/>
公孫歸父如齊葬齊惠公<lb/>
　卿供葬事文襄之制魯葢以事晉之禮事齊<lb/>
晉人宋人衞人曹人伐鄭<lb/>
<pb n="20a"/>
　鄭以前年敗楚師恐楚怨而與之平故諸侯之師伐<lb/>
　鄭取成而還<lb/>
秋天王使王季子來聘<lb/>
　傳劉康公來報聘杜註報孟獻子之聘即王季子也<lb/>
　其後食采于劉<lb/>
公孫歸父帥師伐邾取繹<lb/>
　魯滅國書取諱之也繹邾邑例書取内大夫帥師例<lb/>
　書名<lb/>
<pb n="20b"/>
大水<lb/>
季孫行父如齊<lb/>
　齊侯初即位故<lb/>
冬公孫歸父如齊<lb/>
　魯侵小恐為齊所討故往謝宣公聘齊止此<lb/>
齊侯使國佐來聘<lb/>
　報文子也<lb/>
饑<lb/>
<pb n="21a"/>
楚子伐鄭<lb/>
　傳稱晉士㑹救鄭逐楚師于頴北而經不書胡氏以<lb/>
　為責晉非也五年楚人伐鄭晉荀林父帥師救鄭亦<lb/>
　不書又何説乎葢是時天下之大勢在晉楚陳鄭雖<lb/>
　小然加斤兩于千鈞之上在晉則晉重在楚則楚重<lb/>
　故二國爭之不遺餘力聖人只欲著晉楚之爭伯耳<lb/>
　至伐者固皆凌弱暴寡之師救者亦非有扶危定傾<lb/>
　之義告則書不告則不書聖人原不以書救不書救<lb/>
<pb n="21b"/>
　為襃貶也胡氏必以書救為善辭無怪乎鑿而不可<lb/>
　通矣<lb/>
十有一年春王正月<lb/>
夏楚子陳侯鄭伯盟于辰陵<lb/>
　傳楚子伐鄭及櫟子良曰晉楚不務徳而兵爭與其<lb/>
　來者可也晉楚無信我焉得有信乃從楚夏盟于辰<lb/>
　陵陳鄭服也<lb/>
公孫歸父㑹齊人伐莒<lb/>
<pb n="22a"/>
　莒恃晉而不事齊故魯㑹齊人伐之大夫將稱人先<lb/>
　儒以為貶非也<lb/>
秋晉侯㑹狄于欑函<lb/>
　榖梁以不言及為外狄非也盟言及㑹不言及史之<lb/>
　常文<lb/>
冬十月楚人殺陳夏徵舒<lb/>
　傳楚子為陳夏氏亂故伐陳謂陳人無動將討于少<lb/>
　西氏遂入陳殺夏徵舒轘諸栗門因縣陳申叔時諫<lb/>
<pb n="22b"/>
　乃復封陳按稱楚人討賊之辭人人得而誅之之義<lb/>
　也傳殺徵舒在入陳後經書在前者楚子先滅陳因<lb/>
　申叔時之言乃復封陳若先書入陳而不書滅失事<lb/>
　實矣然滅而未成乎滅不可以滅書也故先書殺夏<lb/>
　徵舒後書入陳葢于文不得不然杜註確不可易胡<lb/>
　氏謂善楚子之能討賊固非或謂夏氏私邑在國都<lb/>
　外故先書殺後書入亦不得其觧而從為之辭<lb/>
丁亥楚子入陳<lb/>
<pb n="23a"/>
　杜註楚子先殺徵舒而欲縣陳後得申叔諫乃復封<lb/>
　陳不有其地故書入在殺徵舒後<lb/>
納公孫寧儀行父于陳<lb/>
　二臣皆從君于昏者也不當納而納據事直書而楚<lb/>
　莊之不得為伯討不待貶絶而自見矣二臣之出奔<lb/>
　不書者國亂不告故又與莊三十二年季友奔陳不<lb/>
　書同義<lb/>
十有二年春葬陳靈公<lb/>
<pb n="23b"/>
　徵舒已殺故書葬<lb/>
楚子圍鄭<lb/>
　傳厲之役鄭伯逃歸自是楚未得志焉鄭伯既受盟<lb/>
　于辰陵又徼事于晉十二年春楚子圍鄭三月克之<lb/>
　入自皇門至于逵路鄭伯肉袒牽羊以逆曰孤不天<lb/>
　不能事君使君懐怒以及敝邑孤之罪也敢不唯命<lb/>
　是聽若惠顧前好不泯其社稷君之惠也君實圖之<lb/>
　左右曰不可許也王曰其君能下人必能信用其民<lb/>
<pb n="24a"/>
　矣庸可幾乎退三十里而與之平按傳書入而經只<lb/>
　書圍者退三十里而許之平入而未成乎入也先儒<lb/>
　以為從末減非<lb/>
夏六月乙卯晉荀林父帥師及楚子戰于邲晉師敗績<lb/>
　晉師救鄭荀林父將中軍先縠佐之及河聞鄭既及<lb/>
　楚平桓子欲還彘子不可以中軍佐濟韓獻子謂桓<lb/>
　子曰彘子以偏師䧟子罪大矣與其専罪六人同之<lb/>
　不猶愈乎師遂濟與楚師遇晉師大敗按晉救鄭不<lb/>
<pb n="24b"/>
　書者無及于鄭而𠞰民不成乎其為救也故不書其<lb/>
　以晉主是戰者胡氏謂釋楚不貶非也城濮之戰不<lb/>
　亦以晉及楚乎葢春秋内晉而外楚故以晉及楚不<lb/>
　以楚及晉<lb/>
秋七月<lb/>
冬十有二月戊寅楚子滅蕭<lb/>
　蕭宋附庸國楚滅之葢將以脅宋也宋華椒以蔡人<lb/>
　救蕭不書不成乎其為救也<lb/>
<pb n="25a"/>
晉人宋人衞人曹人同盟于清丘<lb/>
　楚滅蕭而晉懼故為此盟同盟義見盟幽下諸侯皆<lb/>
　大夫故稱人<lb/>
宋師伐陳衞人救陳<lb/>
　清丘之盟曰恤病討貳宋為盟故伐陳以陳貳于楚<lb/>
　也衞人救之同盟之國自相矛盾據事直書葢以著<lb/>
　晉之不競于楚也而先儒以春秋書救未有非善辭<lb/>
　者即此亦可見其不然矣<lb/>
<pb n="25b"/>
十有三年春齊師伐莒<lb/>
　十一年公孫歸父㑹伐今復伐之<lb/>
夏楚子伐宋<lb/>
　傳以其救蕭也君子曰清丘之役惟宋可以免胡氏<lb/>
　乃謂楚人有詞于宋而得書爵誤矣凡君將則書爵<lb/>
　史之常文<lb/>
秋螽<lb/>
冬晉殺其大夫先縠<lb/>
<pb n="26a"/>
　傳秋赤狄伐晉及清先縠召之也冬晉人討邲之敗<lb/>
　與清之師歸罪于先縠而殺之按先縠違命䘮師今<lb/>
　又召狄伐晉正名加誅非濫刑也稱國以殺不去其<lb/>
　官殺大夫之常文先儒以為累上誤矣<lb/>
十有四年春衞殺其大夫孔逹<lb/>
　傳清丘之盟晉以衞之救陳也討焉孔達曰苟利社<lb/>
　稷請以我説乃縊而死書衞殺者從告<lb/>
夏五月壬申曹伯壽卒<lb/>
<pb n="26b"/>
晉侯伐鄭<lb/>
　傳為邲故也<lb/>
秋九月楚子圍宋<lb/>
　傳楚子使申舟聘于齊曰無假道于宋申舟以孟諸<lb/>
　之役惡宋曰必死王曰殺汝我伐之見犀而行及宋<lb/>
　宋人殺之楚子聞之投袂而起九月圍宋<lb/>
葬曹文公<lb/>
冬公孫歸父㑹齊侯于榖<lb/>
<pb n="27a"/>
　魯大夫特㑹諸侯者屢矣胡氏獨于此發抗尊出位<lb/>
　之論殊不可解<lb/>
十有五年春公孫歸父㑹楚子于宋<lb/>
　傳孟獻子言於公曰臣聞小國之免于大國也聘而<lb/>
　獻物朝而獻功謀其不免也今楚在宋君其圖之公<lb/>
　説十五年春公孫歸父㑹楚子于宋<lb/>
夏五月宋人及楚人平<lb/>
　傳夏五月楚師將去宋中犀稽首于王之馬前曰無<lb/>
<pb n="27b"/>
　畏知死而不敢廢王命王棄言焉王不能答申叔時<lb/>
　僕曰築室反耕者宋必聽命從之宋人懼使華元夜<lb/>
　入楚師登子反之床起之曰寡君使元以病告雖然<lb/>
　城下之盟有以國斃不能從也子反懼與之盟而告<lb/>
　王退三十里宋及楚平按昭七年暨齊平定十年及<lb/>
　齊平十一年及鄭平皆不稱人此何以獨稱人葢兩<lb/>
　國無事之時㣲有夙嫌聘問不通一旦而釋怨修好<lb/>
　者則不稱人以睦鄰之道為國者固當如是耳若攻<lb/>
<pb n="28a"/>
　圍既久守者既苦病而思息肩攻者亦饑疲而思返<lb/>
　役若不書人則邦交之常文無以著兩國之人皆困<lb/>
　于攻守之實矣鄭與晉楚平皆不書而此獨書者何<lb/>
　葢晉楚爭鄭其意皆不在鄭也晉伐鄭以爭勝于楚<lb/>
　楚伐鄭以爭勝于晉鄭介兩大之間朝晉暮楚其平<lb/>
　不足記也故不書若宋則世與晉好被圍近一年而<lb/>
　始與楚平葢自邲師既敗而晉不復能與楚爭故坐<lb/>
　視宋之平于楚而不之救此南北大勢之所闗也春<lb/>
<pb n="28b"/>
　秋安得而畧之<lb/>
六月癸卯晉師滅赤狄潞氏以潞子嬰兒歸<lb/>
　傳潞子嬰兒之夫人晉景公之姊也酆舒為政而殺<lb/>
　之又傷潞子之目晉侯伐之六月癸亥晉荀林父敗<lb/>
　赤狄于曲梁辛亥滅潞以潞子嬰兒歸按潞赤狄之<lb/>
　一族即以國名為氏者正義謂單國不復成文故以<lb/>
　氏配之是也嬰兒潞子名自此以後滅國以其君歸<lb/>
　及其君奔皆名世近紀載詳故荀林父帥師不書而<lb/>
<pb n="29a"/>
　第稱師者從告也<lb/>
秦人伐晉<lb/>
　傳秦桓公伐晉次于輔氏壬午晉侯治兵于稷以畧<lb/>
　狄土立黎侯而還及雒魏顆敗秦師于輔氏獲杜回<lb/>
　秦之力人也按傳載晉敗秦師事甚詳而杜于經下<lb/>
　註云無傳葢秦遣將伐晉秦伯次于輔氏以為之援<lb/>
　傳所載者乃晉敗秦師于輔氏而秦人伐晉之事則<lb/>
　無傳也<lb/>
<pb n="29b"/>
王札子殺召伯毛伯<lb/>
　傳王孫蘇與召氏毛氏爭政使王子㨗殺召戴公及<lb/>
　毛伯衞杜註王子札經文倒札子按兩下相殺不志<lb/>
　于春秋故或稱人殺如文九年晉趙盾之殺三大夫<lb/>
　是也或稱國殺如文六年晉狐射姑之殺陽處父成<lb/>
　八年晉欒書之殺胥童昭十四年莒蒲餘侯之殺公<lb/>
　子意恢是也或稱盜殺如襄十年鄭尉止五族之殺<lb/>
　公子騑公子發公孫輙是也此獨稱名以殺者葢王<lb/>
<pb n="30a"/>
　室由此而復亂例應稱國殺而周非列國比不可曰<lb/>
　周殺其大夫也故稱名以殺詞葢有所窮焉爾稱名<lb/>
　以殺故不稱大夫<lb/>
秋螽<lb/>
仲孫蔑㑹高固于無婁<lb/>
　大夫相㑹文公十一年叔仲彭生㑹晉郤缺于承筐<lb/>
　已前此矣<lb/>
初税畆<lb/>
<pb n="30b"/>
　周法井田九百畆中百畝為公田借民力而治之税<lb/>
　不過此今又履其餘畆復十收其一故哀公曰二猶<lb/>
　不足也遂以為常故曰初<lb/>
冬蝝生饑<lb/>
　傳蝝生饑幸之也杜註幸其冬生不為物害雖饑猶<lb/>
　喜而誌之其説非也周之冬夏之八九十三月八九<lb/>
　月間生蝝安得不為物害乎且謂聖人以冬生蝝為<lb/>
　幸必無此理<lb/>
<pb n="31a"/>
十有六年春王正月晉人滅赤狄甲氏及留吁<lb/>
　杜註甲氏留吁赤狄之族晉既滅潞氏今又並盡其<lb/>
　餘黨士㑹稱人從告<lb/>
夏成周宣榭火<lb/>
　成周洛陽宣榭講武屋也無室曰榭公羊謂宣王之<lb/>
　廟葢宣王南征北伐講武于此因以為廟故其制如<lb/>
　榭與宗廟不同左傳宣榭火人火之也<lb/>
秋郯伯姬來歸<lb/>
<pb n="31b"/>
　傳出也内女出皆書來歸啖氏助曰歸姬不書常事<lb/>
　故不書也<lb/>
冬大有年<lb/>
　義見桓公三年有年下<lb/>
十有七年春王正月庚子許男錫我卒<lb/>
丁未蔡侯申卒<lb/>
夏葬許昭公葬蔡文公<lb/>
六月癸卯日有食之<lb/>
<pb n="32a"/>
己未公㑹晉侯衛侯曹伯邾子同盟于斷道<lb/>
　傳晉侯使郤克徵㑹于齊齊頃公帷婦人使觀之郤<lb/>
　子登婦人笑于房獻子怒出而誓曰所不此報無能<lb/>
　渉河齊侯使高固晏弱蔡朝南郭偃㑹及斂盂高固<lb/>
　逃歸夏㑹于斷道討貳也盟于卷楚辭齊人執晏弱<lb/>
　于野王執蔡朝于原執南郭偃于温李氏琪曰此盟<lb/>
　諸傳皆以為謀齊榖梁獨以為外楚葢拘于同尊同<lb/>
　外之例恐非事實然當宋及楚平之後而徵㑹于齊<lb/>
<pb n="32b"/>
　則初意誠因懼楚但郤克既怒齊遂起伐齊之謀耳<lb/>
　穀梁亦不為無㨿<lb/>
公至自㑹<lb/>
冬十有一月壬午公弟叔肸卒<lb/>
　穀梁傳其曰公弟賢之也其賢之何也宣弑而非之<lb/>
　也非之則胡為不去也曰兄弟也何去而之與之財<lb/>
　則曰我足矣織屨而食終身不食宣公之食君子以<lb/>
　是為通恩也按稱弟者不任職也義見桓三年齊侯<lb/>
<pb n="33a"/>
　使其弟年來聘下穀梁之説非但公弟未有書卒者<lb/>
　此書卒則以其賢耳稱叔肸者肸之後叔弓叔老叔<lb/>
　還皆以叔為氏皆書叔肸以著魯有叔氏之所自始<lb/>
　也<lb/>
十有八年春晉侯衛世子臧伐齊<lb/>
　傳晉侯衞世子臧伐齊至于陽穀齊侯會晉侯盟于<lb/>
　繒以公子疆為質于晉晉師還<lb/>
公伐杞<lb/>
<pb n="33b"/>
夏四月<lb/>
秋七月邾人伐鄫子于鄫<lb/>
　傳凡自虐其君曰弑自外曰戕鄫子不名義見僖十<lb/>
　五年邾人執鄫子用之下<lb/>
甲戌楚子旅卒<lb/>
　楚子書卒自此始<lb/>
公孫歸父如晉<lb/>
　傳公孫歸父以襄仲之立公也有寵欲去三桓以張<lb/>
<pb n="34a"/>
　公室與公謀而聘于晉欲以晉人去之<lb/>
冬十月壬戌公薨于路寢<lb/>
歸父還自晉至笙遂奔齊<lb/>
　傳公薨季文子言于朝曰使我殺適立庶以失大援<lb/>
　者仲也失遂逐東門氏子家還及笙壇帷復命于介<lb/>
　既復命袒括髪即位哭三踊而出遂奔齊按奔不言<lb/>
　出者奉使而道奔也<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋究遺卷九<lb/>
</p>
<p>
</p>
  </div>
</body>
</text>
</TEI>
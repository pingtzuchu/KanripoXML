<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋究遺卷四</head> <lb/>
    <p>
<pb n="1a"/>
欽定四庫全書<lb/>
　春秋究遺卷四<lb/>
　　　　　　　　　　　　左庶子葉酉撰<lb/>
　　莊公下<lb/>
十有六年春王正月<lb/>
夏宋人齊人衞人伐鄭<lb/>
　傳宋故也序先宋與伐郳同<lb/>
秋荆伐鄭<lb/>
<pb n="1b"/>
　傳鄭伯自櫟入緩告於楚秋楚伐鄭不禮故也<lb/>
冬十有二月㑹齊侯宋公陳侯衞侯鄭伯許男曹伯滑<lb/>
伯滕子同盟于幽<lb/>
　㑹不書公程子謂魯叛盟故諱不書公未有叛盟在<lb/>
　後而諱之於前者按公羊經文㑹上有公字左氏脱<lb/>
　文耳當以公羊為正盟書同者先儒之説不一惟呉<lb/>
　氏澂謂不敢専主盟之權故曰同盟似得其實惜語<lb/>
　焉而不詳耳葢齊桓本非命伯以一國而主天下之<lb/>
<pb n="2a"/>
　盟其初猶不自安故文其詞曰同盟言與諸侯同為<lb/>
　此盟云爾非専主也然既以同盟為詞則其禮文儀<lb/>
　節之間必有降等與諸侯齒而不敢獨居其尊者故<lb/>
　史家遂承而以同盟書之自是以後霸權日盛侈然<lb/>
　自尊無復有書同盟者矣文襄既没靈公方幼陳蔡<lb/>
　鄭宋同時而折於楚故文十四年新城之盟復書同<lb/>
　葢因霸業之不振趙盾又以大夫而主諸侯之盟尤<lb/>
　不敢以主盟自居故也明年諸侯盟于扈亦趙盾主<lb/>
<pb n="2b"/>
　之而諸侯不序盟不言同者葢盾以晉侯借口仍侈<lb/>
　然而以盟主自尊故渾之而不序也其後清丘斷道<lb/>
　蟲牢馬陵蒲戚柯陵虚朾諸盟無不言同者雖以悼<lb/>
　公之盛而雞澤戲亳之盟亦書同<hi>悼公謙觀長樗之盟可見其盟皆書</hi>
　<hi>同則呉氏之説益信而有徴矣</hi>則以楚勢益張諸侯反側故皆率由<lb/>
　舊章欲假謙退以為牢籠之一端耳至祝柯澶淵重<lb/>
　丘平丘臯鼬之屬其或書同或不書同者由勢有盛<lb/>
　衰而所用之禮本異故史文不得不異也僖二十一<lb/>
<pb n="3a"/>
　年盟於薄二十七年盟於宋成二年盟於蜀皆主之<lb/>
　者楚自不屑與諸侯同襄二十七年盟於宋皆諸侯<lb/>
　之大夫晉趙盾楚屈建必以主盟自居故皆不書同<lb/>
　觀此則凡書同者皆霸主之謙不敢獨居其尊也審<lb/>
　矣三傳同欲服異及同尊同外諸説皆穿鑿不足信<lb/>
　存而不論可也<hi>大指本呉氏又増易望溪先生通論以足成其説</hi>
邾子克卒<lb/>
　杜註克字儀父稱子者葢齊桓請王命以為諸侯也<lb/>
<pb n="3b"/>
十有七年春齊人執鄭詹<lb/>
　傳鄭不朝也按執鄰國之大夫或稱行人或不稱行<lb/>
　人杜註謂非其罪則稱行人罪見執者則不稱行人<lb/>
　其説恐不確凡執政之大臣見執則不書行人以執<lb/>
　之者原以其當國用事而執之故不可以行人書也<lb/>
　如此年齊人執鄭詹桓十一年宋人執鄭祭仲襄二<lb/>
　十六年晉人執衞寗喜及成十六年晉人執季孫行<lb/>
　父昭十三年晉人執季孫意如皆不稱行人其義正<lb/>
<pb n="4a"/>
　同至僖四年齊人執陳轅濤塗文十四年齊人執單<lb/>
　伯定元年晉人執宋仲幾於京師皆非執政大臣而<lb/>
　不稱行人者以非聘問之使劉炫所謂本非行人是<lb/>
　也本非行人故不稱行人其稱行人者如襄十一年<lb/>
　楚人執鄭行人良霄襄十八年晉人執衞行人石買<lb/>
　昭二十三年晉人執我行人叔孫舍定六年晉人執<lb/>
　宋行人樂祁犁定七年齊人執衞行人北宫結皆以<lb/>
　其本為聘問之使故稱行人耳若謂非其罪則稱行<lb/>
<pb n="4b"/>
　人罪見執者則不稱行人如衞石買以伐曹而見執<lb/>
　不得為無罪季孫行父以僑如之讒見執行父何罪<lb/>
　之有總之聖人之書行人者祇以其官之不當為所<lb/>
　執而異之不問其有罪無罪也其説具定七年齊人<lb/>
　執衞行人下又公羊傳稱行人而執者以其事執也<lb/>
　不稱行人而執者以已執也其説亦不確衞石買宋<lb/>
　樂祁犁皆以已罪執者也何亦稱行人乎鄭詹據傳<lb/>
　稱鄭有叔詹堵叔師叔三良為政故杜註謂鄭執政<lb/>
<pb n="5a"/>
　大臣<lb/>
夏齊人殱于遂<lb/>
　齊滅遂使人戍之遂之餘民飲戍者酒而殺之齊人<lb/>
　殱焉據齊人為文言齊之自貽伊戚也<lb/>
秋鄭詹自齊逃来<lb/>
　魯與齊外合而中離故詹自齊逃来而魯亦遂受其<lb/>
　逋逃而不恤幽之盟者以其心本不服也詹為使被<lb/>
　執竊身潛竄同於苟免之匹夫故書逃以罪之<lb/>
<pb n="5b"/>
冬多麋<lb/>
　書多者麋魯之所有特以多為異耳下文<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>則魯之<lb/>
　所無故以有為異<lb/>
十有八年春王三月日有食之<lb/>
夏公追戎于濟西<lb/>
　不覺其来已去而追之也此魯患戎之始<lb/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
　按王氏應麟云沙隨春秋例目云有蜮或考隸古春<lb/>
<pb n="6a"/>
　秋作有蟘爾雅食葉蟘音特果如其説則春秋此節<lb/>
　乃紀災非紀異矣紀災不書有紀異書有例也若食<lb/>
　葉之蟲而書有則螽何以不言有螽螟何以不言有<lb/>
　螟乎杜註短狐即射工之類<lb/>
冬十月<lb/>
十有九年春王正月<lb/>
夏四月<lb/>
秋公子結媵陳人之婦于鄄遂及齊侯宋公盟<lb/>
<pb n="6b"/>
　正義鄄是衞之東地陳取衞女為婦魯使公子結送<lb/>
　媵向衞至鄄聞齊宋為㑹將謀伐魯故權事之宜去<lb/>
　其本職不復送女至衞遂與二君㑹盟鄄盟地故言<lb/>
　于鄄既盟之後不復送女其盟本非公意又失媵陳<lb/>
　之好故至冬而三國来伐程子曰鄄之巨室嫁女於<lb/>
　陳人結以其庶女媵之二説互異然如正義説當書<lb/>
　媵陳人之婦於衞至鄄遂及齊侯宋公盟不當書媵<lb/>
　陳人之婦於鄄矣故程子云云似得其實至正義謂<lb/>
<pb n="7a"/>
　盟本非公意尤與當日之情事不合媵女小事耳公<lb/>
　子結不應以卿奉使若如程子之説庶女徃媵公子<lb/>
　結尤不應自行彼其所以為是行者是時齊霸未盛<lb/>
　魯以背盟納逋之故齊桓將率諸侯徃討之魯莊聞<lb/>
　其謀雖亦自知其不直而不肯降心相從故特遣結<lb/>
　假媵陳之名若以己意因便而請盟於鄄以庶幾其<lb/>
　事之猶可及止此當日之情實也豈結自去本職而<lb/>
　為此専命之事哉春秋大書於冊葢著其謀之不臧<lb/>
<pb n="7b"/>
　既惴惴焉惟大國之討是懼又不甘心服罪屈己請<lb/>
　成以致三國之師之終不免於見伐者皆公之自貽<lb/>
　伊戚也遂者繼事之詞而有歸重之意觀春秋之所<lb/>
　書可知結之此行意本不在送媵矣意既不在送媵<lb/>
　則盟豈果非公意乎齊既與宋謀伐魯而仍使結與<lb/>
　盟者殆欲掩其不備故<lb/>
夫人姜氏如莒<lb/>
冬齊人宋人陳人伐我西鄙<lb/>
<pb n="8a"/>
　三國之伐葢以魯受鄭詹之逃故興師以問其背盟<lb/>
　之罪先儒乃謂其以結之盟為不恭故来伐其説非<lb/>
　是魯大夫之及外諸侯盟者多矣乃於此獨以其不<lb/>
　恭而伐之也有是理乎<lb/>
二十年春王二月夫人姜氏如莒<lb/>
夏齊大災<lb/>
　天火曰災齊来告魯徃弔之也故書<lb/>
秋七月<lb/>
<pb n="8b"/>
冬齊人伐戎<lb/>
　是時周有子頺之亂鄭與虢胥命于弭而齊桓若罔<lb/>
　聞知方以伐魯伐戎為汲汲焉葢伯事方興假之未<lb/>
　久天下方狃於無王之習雖霸主亦不知其禍亂之<lb/>
　不可不急為圖之也至晉文則以求諸侯莫如勤王<lb/>
　矣望溪先生曰王室禍亂魯不與聞則不書而先儒<lb/>
　以筆削之㫖求之是以終不能安也子頺之亂惠王<lb/>
　之定不書以虢鄭尸之而魯不與也襄王之入叔帶<lb/>
<pb n="9a"/>
　之討不書以晉尸之而魯不與也子朝之亂備書於<lb/>
　冊以叔鞅方有事於京師而其後戍周城周魯皆與<lb/>
　也葢王室懿親莫重於魯有禍亂興魯不能救而他<lb/>
　國有功則魯人恥之而不書於冊孔子不能益也襄<lb/>
　王之出獨書何也王命特至於魯而臧文仲有奔問<lb/>
　官守之對則其時已著於冊書矣厥後終不能勤王<lb/>
　是以忌晉之功而不書王入也<lb/>
二十有一年春王正月<lb/>
<pb n="9b"/>
夏五月辛酉鄭伯突卒<lb/>
秋七月戊戌夫人姜氏薨<lb/>
冬十有二月塟鄭厲公<lb/>
二十有二年春王正月肆大𤯝<lb/>
　榖梁傳為嫌天子之塟也註文姜之罪應誅絶誅絶<lb/>
　之罪不塟若不赦除衆罪而書塟者嫌天子許之明<lb/>
　湏赦而後得塟其説迂迴不足信或是文姜遺命欲<lb/>
　以此悦其國人耳<lb/>
<pb n="10a"/>
癸丑塟我小君文姜<lb/>
　文姜以去年七月薨至此經七月始塟必當有故然<lb/>
　不可考矣變夫人稱小君者塟者臣子之終事據臣<lb/>
　子為文故謂之小君與塟魯公稱我君其義正同因<lb/>
　此悟弑君之不書塟愚向謂示臣子以不共戴天之<lb/>
　義其説益信而有徴矣<lb/>
陳人殺其公子禦寇<lb/>
　張氏洽曰不稱世子者未誓於天子也未誓則稱公<lb/>
<pb n="10b"/>
　子重王命也按春秋時諸侯之世子皆不誓於天子<lb/>
　何獨於禦寇而以公子稱葢諸侯之世子雖不誓於<lb/>
　天子亦必其君立之而後得以世子稱禦寇宣公之<lb/>
　嫡子也猶未立為世子故不稱世子豈重王命之謂<lb/>
　哉殺稱人者國亂無政而羣下擅相殺也<lb/>
夏五月<lb/>
　無事書首月未有書五月者殆四訛而為五與<lb/>
秋七月丙申及齊髙傒盟于防<lb/>
<pb n="11a"/>
　自文以前外大夫多不以名見此髙傒特名者為其<lb/>
　専以事接於我也防魯地及不書公與大夫盟諱之<lb/>
　也不書齊侯使髙傒来盟者傒至防公出而與之盟<lb/>
　未至國故不可言来盟也<lb/>
冬公如齊納幣<lb/>
　杜註不使卿而親納幣非禮也母喪未再期而圖婚<lb/>
　二傳不見所譏左氏又無傳失禮明故<lb/>
二十有三年春公至自齊<lb/>
<pb n="11b"/>
　公如必書至史文之常<lb/>
祭叔來聘<lb/>
　非王命也故不稱使天子之内臣而外交諸侯據事<lb/>
　直書其失自見<lb/>
夏公如齊觀社<lb/>
　程子曰婚議尚疑故以觀社為名再徃請㑹後一年<lb/>
　方迎葢齊難之按幣已納矣豈復有疑殆以文姜之<lb/>
　喪未及二十五月公遽欲親迎而齊欲遲其期與如<lb/>
<pb n="12a"/>
　齊觀社者考襄二十四年傳楚子使薳啟疆如齊齊<lb/>
　社蒐軍實使客觀之則齊固以社為娯客之具公之<lb/>
　此行必齊請公徃觀以示相親之意公方與齊好故<lb/>
　不欲逆其意耳觀春秋特以觀社書則公之失自見<lb/>
　不必假此為名而後為非禮也程子之言恐不確<lb/>
公至自齊<lb/>
荆人来聘<lb/>
　荆未稱楚以前皆苐書曰荆而不係之以人此係之<lb/>
<pb n="12b"/>
　以人者葢既以邦交之禮接於我春秋魯史故即進<lb/>
　之以人而不復以號舉禮無不答之義也然何以不<lb/>
　稱爵是時楚仍以荆自號不可稱荆子也若書楚子<lb/>
　又失其實故不得不稱荆人葢詞有所窮焉爾<lb/>
公及齊侯遇于穀蕭叔朝公<lb/>
　蕭叔或以為蕭君之弟非也十二年宋萬弑其君傳<lb/>
　稱蕭叔大心及戴武宣穆莊之族以曹師伐之殺南<lb/>
　宫牛於師立桓公即此蕭叔也葢宋賞其功故使之<lb/>
<pb n="13a"/>
　為附庸其後滅於楚仍以邑屬宋附庸之君例稱字<lb/>
　此稱行次者古人行次亦謂之字也於此益知邾儀<lb/>
　父之為字無疑若儀父書名則此何不書蕭大心耶<lb/>
　公羊傳其言朝公何公在外也<lb/>
秋丹桓宫楹<lb/>
　榖梁傳天子諸侯黝堊大夫倉士黈丹楹非禮也<lb/>
冬十有一月曹伯射姑卒<lb/>
十有二月甲寅公㑹齊侯盟于扈<lb/>
<pb n="13b"/>
　程子曰遇于榖盟于扈皆為要結姻好也<lb/>
二十有四年春王三月刻桓宫桷<lb/>
　榖梁傳天子之桷斵之礱之加宻石焉諸侯之桷斵<lb/>
　之礱之大夫斵之士斵本刻桷非正也葢公將逆姜<lb/>
　氏故丹桓宫之楹刻其桷以夸示之<lb/>
葬曹莊公<lb/>
夏公如齊逆女<lb/>
秋公至自齊<lb/>
<pb n="14a"/>
　公至不日者魯史書至大都以告廟之日為準而告<lb/>
　廟之日不盡皆實至之日也聖人知其日之不實欲<lb/>
　從而正之不可得故惟有缺而不書葢聖人之慎也<lb/>
　至其並不書月者殆年逺文缺聖人亦仍之而已<lb/>
八月丁丑夫人姜氏入<lb/>
　公不與夫人偕至者婚禮婿奠雁之後御輪三周先<lb/>
　俟於門外公雖逆女於異國而特重其事亦欲先期<lb/>
　而歸俟著俟堂而夫人乃徐徐以入也變至言入者<lb/>
<pb n="14b"/>
　公既以逆女歸而告廟故夫人之至不再告不再告<lb/>
　故不書至既不書至非入無以屬詞也故書入<lb/>
戊寅大夫宗婦覿用幣<lb/>
　宗婦大夫之妻也榖梁傳男子之贄羔雁雉腒婦人<lb/>
　之贄棗栗腵修用幣非禮也<lb/>
大水<lb/>
冬戎侵曹曹羈出奔陳赤歸于曹<lb/>
　書法與突歸于鄭鄭忽出奔衞同但鄭先書突歸曹<lb/>
<pb n="15a"/>
　先書羈出則以事之先後本異也其義詳桓十一年<lb/>
　突歸于鄭下<lb/>
郭公<lb/>
　榖梁以赤為郭公名其説荒唐不足信或謂公字為<lb/>
　亡字之誤事見管子<lb/>
二十有五年春陳侯使女叔来聘<lb/>
　女氏叔行次也諸侯之大夫以行次稱者義見桓十<lb/>
　一年宋人執鄭祭仲下女汝同周畿内大夫之采邑<lb/>
<pb n="15b"/>
　因氏女諸侯交聘自此始葢齊桓為之<lb/>
夏五月癸丑衞侯朔卒<lb/>
六月辛未朔日有食之鼓用牲于社<lb/>
　禮日月蝕諸侯用幣於社伐鼓於朝今伐鼓於社又<lb/>
　不用幣而用牲非禮也故書<lb/>
伯姫歸于杞<lb/>
　按伯姬杜註莊公女望溪先生以為桓公女據二十<lb/>
　七年書公㑹杞伯姬于洮㑹者敵詞也父之於女豈<lb/>
<pb n="16a"/>
　可言㑹伯姬為桓公女無疑是時莊公即位已二十<lb/>
　五年矣伯姬與叔姬皆年近三十而始嫁者殆文姜<lb/>
　淫悍以二姬非己所出妬其母遂惡其女故不及時<lb/>
　而嫁與聖人以其嫁不及時為不合禮也故書抑因<lb/>
　此愈知杜註以為莊公女之説之不足信春秋常事<lb/>
　不書果莊公女也其歸並無失禮嫁後又無他變於<lb/>
　法即不應書矣<lb/>
秋大水鼓用牲于社于門<lb/>
<pb n="16b"/>
　傳凡天災有幣無牲非日月之𤯝不鼓公羊傳於門<lb/>
　非禮也<lb/>
冬公子友如陳<lb/>
　此内大夫出聘之始報女叔之聘也按外臣来聘即<lb/>
　以来聘書内臣出聘則止書某人如某國不書聘者<lb/>
　彼以禮来誌之不可不詳此以禮徃則以為常事而<lb/>
　略之也若不惟聘而已即必書如乞師告糴㑹塟致<lb/>
　女之類是也然皆不書公使春秋為魯紀國事非魯<lb/>
<pb n="17a"/>
　君一人之私也故凡魯事皆不書公不特内臣如不<lb/>
　書公使而已其如京師不書聘亦以常事故從略先<lb/>
　儒或謂譏其聘而不朝恐無此義至魯君朝霸國奔<lb/>
　喪㑹塟皆書如葢舊史恥而諱之聖經亦仍之而已<lb/>
二十有六年春公伐戎<lb/>
夏公至自伐戎<lb/>
　侵伐書至者葢重其事則反必告廟告則書至通十<lb/>
　二公未有用師於小國而致者以是知輕其事則不<lb/>
<pb n="17b"/>
　致也此伐戎而致者以用兵於戎故與宣七年致伐<lb/>
　莱義同桓公十五年十六年兩伐鄭前不致而後致<lb/>
　者前歸而將復出後歸而不圖更舉也僖四年伐楚<lb/>
　前後皆有事而獨以伐楚致者大伐楚也觀魯頌以<lb/>
　荆舒是懲美僖公則當時之所重可知矣六年伐鄭<lb/>
　遂救許而以伐致葢救許原因伐鄭所為後事小則<lb/>
　以前事致也十五年救徐而以㑹致葢諸侯之大夫<lb/>
　救徐而公不親徃故也二十八年㑹温遂圍許而以<lb/>
<pb n="18a"/>
　圍致兩事偶例以後事致故成十年㑹伐鄭而不致<lb/>
　者以晉侯獳卒公遂自㑹如晉故以自晉致也與襄<lb/>
　九年㑹伐鄭而不致義同葢冬㑹伐鄭己亥同盟於<lb/>
　戲遂自戲如柤故以後㑹致也傳稱公送晉侯於河<lb/>
　上還至衞冠於成公之廟則未返國可知矣鄢陵之<lb/>
　後成公㑹伐鄭者三前以㑹致而後以伐致者前㑹<lb/>
　而未伐後㑹而伐也十六年諸侯次於鄭西魯以内<lb/>
　難不敢過鄭則不與伐可知矣十七年夏伐鄭自戲<lb/>
<pb n="18b"/>
　童至於曲洧楚人師於首止而諸侯還則兵未嘗交<lb/>
　可知矣故皆以㑹致惟冬伐鄭傳稱圍則恊心同攻<lb/>
　而薄其城下故以伐致也盟戲之後襄公㑹伐鄭者<lb/>
　三前以伐致而後以㑹致者前㑹而伐後㑹而不伐<lb/>
　也十年秋伐鄭戍虎牢以逼之十一年夏伐鄭圍之<lb/>
　幾踰時焉故皆以伐致蕭魚之役則觀兵而鄭已受<lb/>
　盟故以㑹致也成七年救鄭而以㑹致者諸侯之師<lb/>
　未與楚接故也凡書至皆與霸主同役也否則連數<lb/>
<pb n="19a"/>
　國之師也而僖二十六年公以楚師伐齊取榖書至<lb/>
　者以齊與魯壤地相接屢被侵伐今而後得反之故<lb/>
　快之而以告於廟也定公六年侵鄭八年兩侵齊皆<lb/>
　獨用師而致者魯自宣公伐杞之後惟霸主在行公<lb/>
　乃親㑹其餘侵伐皆三桓更將公不主兵至是公復<lb/>
　親將故歸而告廟者重其事也惟哀十一年公㑹呉<lb/>
　伐齊不致則以小勝大懼齊之至而不以告廟耳至<lb/>
　定公圍成而致則事之變也邦分崩離析故視封内<lb/>
<pb n="19b"/>
　不啻異國視家臣如大敵也然亦非經之特文使當<lb/>
　日不告廟不著於冊書則孔子不能益也先儒乃以<lb/>
　筆削之義求之遂無一可通者矣<hi>本望溪先生説略有增易</hi>
曹殺其大夫<lb/>
　稱國以殺胡氏謂國君大夫預謀其事非也春秋凡<lb/>
　執諸侯大夫例稱人以執準殺自應亦以人書其所<lb/>
　以不稱人者葢大夫繫一國之望無論其有罪無罪<lb/>
　而至於見殺皆國體之所係也故苐稱國殺而不係<lb/>
<pb n="20a"/>
　以人其係以人者非羣下之作亂即執政大臣之擅<lb/>
　權否則未有稱人以殺者曹殺其大夫殆由羈赤出<lb/>
　入之際有不附赤而為赤之所殺者與大夫不錄其<lb/>
　名氏者年逺國小故史失之耳<lb/>
秋公㑹宋人齊人伐徐<lb/>
　按張氏洽謂左氏古本無公字公榖作公㑹誤果爾<lb/>
　則必卿將乃可稱㑹然卿將當稱名無單書㑹之理<lb/>
　其為公㑹無疑徐是時已服楚故齊率諸侯伐之宋<lb/>
<pb n="20b"/>
　序齊上葢齊桓使之主兵也不書至者用師於小國<lb/>
　例不書至<lb/>
冬十有二月癸亥朔日有食之<lb/>
二十有七年春公㑹杞伯姬于洮<lb/>
　莊公與伯姬兄妹也無故而為此㑹不合禮故書<lb/>
夏六月公㑹齊侯宋公陳侯鄭伯同盟于幽<lb/>
　傳陳鄭服也杜註二十二年陳亂而齊納敬仲二十<lb/>
　五年鄭成公之四年獲成於楚皆有二心於齊今始<lb/>
<pb n="21a"/>
　服也同盟義詳十六年同盟于幽下<lb/>
秋公子友如陳葬原仲<lb/>
　大夫出例不書至原仲稱行次義見桓十一年宋人<lb/>
　執鄭祭仲下原周畿内大夫之采邑因氏原葢以天<lb/>
　子命而仕於陳者與女叔同汪氏克寛曰僖五年公<lb/>
　孫兹如牟娶焉文六年季孫行父如陳聘且娶文七<lb/>
　年公孫敖如莒蒞盟且逆女成八年公孫嬰齊如莒<lb/>
　自為逆昭二十五年叔孫婼如宋為季平子逆經皆<lb/>
<pb n="21b"/>
　不書此獨書葬原仲者季孫請於公而公命之行也<lb/>
冬杞伯姬来<lb/>
　春㑹于洮冬又来不合禮故書<lb/>
莒慶来逆叔姬<lb/>
　叔姬伯姬妹以其年近三十而始嫁也故書<lb/>
杞伯来朝<lb/>
　杞伯爵乃僖二十三年二十七年兩次稱子先儒謂<lb/>
　其棄周禮是固然矣但此年在兩次稱子之前豈此<lb/>
<pb n="22a"/>
　獨不用夷禮耶葢杞小而貧自僖二十七年前其邦<lb/>
　交之禮皆不備此年所以不稱子者以伯姬於去年<lb/>
　歸杞至今年春甫與公㑹于洮冬又来魯杞與魯甚<lb/>
　親故禮雖不備而公仍待以伯禮至僖二十三年二<lb/>
　十七年兩次稱子則以其棄周禮而輕之此僖二十<lb/>
　七年来朝之後所以即有公子遂無禮之責也杞既<lb/>
　以無禮見伐遂懲於前事竭力以事大國不敢復用<lb/>
　其俗而春秋亦遂不復以子書矣其説更詳具僖二<lb/>
<pb n="22b"/>
　十三年杞子卒下<lb/>
公㑹齊侯于城濮<lb/>
　初王姚嬖於莊王生子頺有寵惠王即位子頺作亂<lb/>
　伐王不克奔衞衞師燕師伐周二十一年鄭伯虢公<lb/>
　胥命于弭同伐王城殺王子頺至是王使召伯廖賜<lb/>
　齊侯命且請伐衞以其立子頺也此㑹葢謀伐衞按<lb/>
　子頺伏誅己十年衞君亦易世矣齊桓特以衞不㑹<lb/>
　幽之盟申明其立子頺之罪而請討於王耳魯與㑹<lb/>
<pb n="23a"/>
　不與伐故後伐衞祇書齊人<lb/>
二十有八年春王三月甲寅齊人伐衞衞人及齊人戰<lb/>
衞人敗績<lb/>
　按伐不書日而書日戰之日也見齊人以是日至即<lb/>
　以是日戰也不地者於衞也書衞人及齊人戰者春<lb/>
　秋書戰例以受兵之國主兵以其為地主故且有内<lb/>
　之之意焉葢征伐天子之大權諸侯擅兵伐國聖人<lb/>
　之所甚惡者也惡之故外之而以受兵之國主兵外<lb/>
<pb n="23b"/>
　彼而内此也觀魯與外諸侯戰皆以魯主兵則内之<lb/>
　之意可見先儒乃謂聖人責其不告天子方伯而忿<lb/>
　與之戰故以之主兵其説非也如此年齊人假王命<lb/>
　以討衞謂其不徴詞服罪猶之可耳其他或恃其强<lb/>
　大無故以兵伐人受兵者因其来伐不能不以一矢<lb/>
　相加遺所謂敵加於己不得已而應之者聖人於此<lb/>
　顧不惟强大是問而専以忿與之戰為受兵者罪此<lb/>
　豈近於人情然則柏舉之戰又何不以楚主兵也楚<lb/>
<pb n="24a"/>
　有僭王之罪故春秋外之敗績例稱師重衆也少則<lb/>
　稱人<lb/>
夏四月丁未邾子瑣卒<lb/>
秋荆伐鄭<lb/>
　二十三年既書荆人矣此復以州舉者非聘故從其<lb/>
　恒稱<lb/>
公㑹齊人宋人救鄭<lb/>
　傳楚令尹子元以車六百乗伐鄭入於桔柣之門衆<lb/>
<pb n="24b"/>
　車入自純門及逵市縣門不發楚言而出子元曰鄭<lb/>
　有人焉諸侯救鄭楚師夜遁按不致者望溪先生曰<lb/>
　時齊霸未盛又二國之君不同役故輕其事而不致<lb/>
　也<lb/>
冬築郿<lb/>
　傳非都也凡邑有宗廟先君之主曰都無曰邑邑曰<lb/>
　築都曰城按此説似不確春秋書魯城邑凡二十有<lb/>
　四惟郿一邑書築其二十三邑皆曰城豈皆有宗廟<lb/>
<pb n="25a"/>
　先君之主乎況定十五年城漆漆乃邾邑其非有先<lb/>
　君之主更審矣何亦曰城而不曰築耶郿之所以獨<lb/>
　言築者當大無麥禾之年莊公賢君衣食所安必以<lb/>
　分人且自即位以来並無城築不應至是而忽亟亟<lb/>
　於土功如是殆如後世之以工代賑乎聖人亦知其<lb/>
　事之為權宜以取濟與尋常城邑不同故特變其文<lb/>
　曰築見其意在用民之力以為救荒之䇿而郿之城<lb/>
　本非其所急也明年春書新延廐義與此同<lb/>
<pb n="25b"/>
大無麥禾<lb/>
　張氏洽曰不言水旱而言大無麥禾者天時人事至<lb/>
　是兩不足也<lb/>
臧孫辰告糴于齊<lb/>
　服氏䖍曰不言如重榖急詞以其情急於糴故不言<lb/>
　如齊告糴乞師則情緩於榖故云如楚乞師按乞師<lb/>
　先書如楚兹不然者葢與上大無麥禾連文糴即糴<lb/>
　其所無自不得先書如齊也此文法當然服氏之説<lb/>
<pb n="26a"/>
　鑿甚或曰彼以乞師於僭王之楚為譏故先書如楚<lb/>
　此以無一年之蓄為譏故先書告糴其説亦通但春<lb/>
　秋内大夫以事如列國者皆先書如某國後乃書其<lb/>
　所為之事不獨乞師先書如楚也若如或云云則他<lb/>
　處先書如某國者其義無所處矣故不可從<lb/>
二十有九年春新延廐<lb/>
　不曰新作延廐而曰新延廐者因其故而新之意不<lb/>
　在於延廐也榖梁譏其用民力為己悉失其義矣<lb/>
<pb n="26b"/>
夏鄭人侵許<lb/>
　侵義見隠二年鄭人伐衞下<lb/>
秋有蜚<lb/>
　閻氏若璩曰爾雅蜚蠦蜰郭樸注蜰即負盤臭蟲劉<lb/>
　歆曰負蠜誤矣江休復雜志唐彥猷有舊本山海經<lb/>
　説蜚處淵則涸行木即枯疑春秋所書即此物若是<lb/>
　負蠜不當云有謂之多可也<lb/>
冬十有二月紀叔姬卒<lb/>
<pb n="27a"/>
　杜註紀國雖滅叔姬執節守義故係之紀賢而錄之<lb/>
城諸及防<lb/>
　此與築郿新延廐不同其時去大無麥禾之時已一<lb/>
　年不必以工代賑也故仍曰城而不曰築<lb/>
三十年春王正月<lb/>
夏師次于成<lb/>
　榖梁傳欲救鄣而不能也按是時齊方與魯親且魯<lb/>
　明知力不能救何故虛為徳於鄣而間齊好葢齊伐<lb/>
<pb n="27b"/>
　鄣而魯出師徃㑹至於成而聞齊已降鄣故遂次止<lb/>
　而不前耳未必如榖梁云云也<lb/>
秋七月齊人降鄣<lb/>
　降者脅服之名不書鄣降而曰降鄣見齊人不道肆<lb/>
　其强力脅之使降也<lb/>
八月癸亥葬紀叔姬<lb/>
九月庚午朔日有食之鼓用牲于社<lb/>
冬公及齊侯遇于魯濟<lb/>
<pb n="28a"/>
　傳謀山戎也以其亟病燕也<lb/>
齊人伐山戎<lb/>
　既書齊人則非齊侯親行審矣胡氏以為齊侯者以<lb/>
　来獻戎捷稱齊侯故耳不知獻捷亦非齊侯自来也<lb/>
　其説見本條下齊桓自圖霸以来從未嘗興大衆出<lb/>
　征伐也山戎非勁敵而乃親帥師以伐之乎<lb/>
三十有一年春築臺于郎<lb/>
　杜註刺奢且非土功之時<lb/>
<pb n="28b"/>
夏四月薛伯卒<lb/>
築臺于薛<lb/>
六月齊侯来獻戎捷<lb/>
　来者使人来也不書使某者其人微也目齊侯者葢<lb/>
　諸侯不相遺俘以齊侯而獻捷於魯非禮也故正其<lb/>
　為齊侯而其降尊屈體之失自見非謂齊侯自来也<lb/>
　伐戎不親而獻捷乃親来乎然則楚人使宜申来獻<lb/>
　捷何以不目楚子葢彼乃挟其戰勝之威欲行其脅<lb/>
<pb n="29a"/>
　服之計與齊之為好於魯者不同書其爵不足以著<lb/>
　其罪所為義不闗乎爵者也故從恒稱曰人<lb/>
秋築臺于秦<lb/>
冬不雨<lb/>
三十有二年春城小榖<lb/>
　傳為管仲也杜註齊邑榖梁傳魯邑程氏迥曰齊城<lb/>
　别有榖在濟北非小榖也按經文明書小榖其非齊<lb/>
　邑審矣且桓公必無以管氏私邑而勤諸侯之理故<lb/>
<pb n="29b"/>
　當以榖梁為正<lb/>
夏宋公齊侯遇于梁丘<lb/>
　傳齊侯為楚伐鄭之故請㑹於諸侯宋公請先見於<lb/>
　齊侯夏遇于梁丘書先宋公者張氏洽曰齊不以霸<lb/>
　主自居以梁丘近宋而先之也<lb/>
秋七月癸巳公子牙卒<lb/>
　傳公疾問後於叔牙對曰慶父材問於季友對曰臣<lb/>
　以死奉般成季使以君命命僖叔待於鍼巫氏使鍼<lb/>
<pb n="30a"/>
　季酖之曰飲此則有後於魯國飲之歸及逵泉而卒<lb/>
　立叔孫氏按叔牙黨慶父而萌簒弑之心故季子正<lb/>
　其罪以君命討而誅之又以親親之道不彰其惡陸<lb/>
　氏所謂恩義俱立權而得中也春秋書牙卒使若以<lb/>
　疾死然亦緣季子之心而為之諱焉耳<lb/>
八月癸亥公薨于路寢<lb/>
　路寢正寢也榖梁傳男子不絶於婦人之手以齊終<lb/>
　也<lb/>
<pb n="30b"/>
冬十月己未子般卒<lb/>
　初公築臺臨黨氏見孟任從之生子般焉般嘗鞭圉<lb/>
　人犖公薨般即位次于黨氏慶父使犖賊般立閔公<lb/>
　成季奔陳按般卒不地先儒謂與公薨不地同非也<lb/>
　君薨地大夫卒不地子尚未成乎君也故不地與書<lb/>
　卒不書薨義同慶父之弑以閔公不書即位見義不<lb/>
　以般卒不地見義也<lb/>
公子慶父如齊<lb/>
<pb n="31a"/>
　胡氏安國曰不書出奔而曰如齊見慶父主兵自恣<lb/>
　國人不能制也張氏洽曰慶父雖弑子般而尚未能<lb/>
　取國故因閔公之立告於霸主以為自托之計其説<lb/>
　較長當日本非出奔安得不以如齊書<lb/>
狄伐邢<lb/>
　狄前此不見經書之自此始<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋究遺卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋究遺卷十一</head> <lb/>
    <p>
<pb n="1a"/>
欽定四庫全書<lb/>
　春秋究遺卷十一<lb/>
　　　　　　　　　　　　　左庶子葉酉撰<lb/>
　　襄公上<lb/>
元年春王正月公即位<lb/>
　於是公年四嵗<lb/>
仲孫蔑㑹晉欒黶宋華元衞寗殖曹人莒人邾人滕人<lb/>
薛人圍宋彭城<lb/>
<pb n="1b"/>
　傳彭城降晉晉人以宋五大夫在彭城者歸寘諸瓠<lb/>
　丘按春秋書地例不係國彭城獨書宋者以楚人既<lb/>
　取之以封魚石矣故特正其為宋之彭城則楚人不<lb/>
　得取之宋魚石不得受之楚皆不待貶絶而自見矣<lb/>
　晉以五大夫歸不書者罪人既得不肆諸市朝而置<lb/>
　諸瓠丘以其寛亂賊之誅故輕其事而不書也<lb/>
夏晉韓厥帥師伐鄭仲孫蔑㑹齊崔杼曹人邾人杞人<lb/>
次于鄫<lb/>
<pb n="2a"/>
　傳晉韓厥荀偃以諸侯伐鄭入其郛于是東諸侯之<lb/>
　師次于鄫以待晉師<lb/>
秋楚公子壬夫帥師侵宋<lb/>
　傳秋楚子辛救鄭侵宋吕留鄭子然侵宋取犬丘按<lb/>
　楚不書救鄭而書侵宋者宋以侵告故<lb/>
九月辛酉天王崩<lb/>
邾子來朝<lb/>
冬衞侯使公孫剽來聘晉侯使荀罃來聘<lb/>
<pb n="2b"/>
　杜註冬者十月初也王崩赴未至皆未聞䘮故各得<lb/>
　行朝聘之禮而傳善之按邾子來朝之時謂赴未至<lb/>
　于諸侯猶之可也踰月之後猶以為未聞䘮乎且經<lb/>
　但書冬安見為十月初也註葢因傳以為禮故從而<lb/>
　為之辭<lb/>
二年春王正月葬簡王<lb/>
鄭師伐宋<lb/>
　傳楚令也<lb/>
<pb n="3a"/>
夏五月庚寅夫人姜氏薨<lb/>
六月庚辰鄭伯睔卒<lb/>
晉師宋師衞寗殖侵鄭<lb/>
　宋雖非卿因晉亦非卿故以國序在衞上望溪先生<lb/>
　曰以此知將卑師衆稱師而不稱將將尊師少稱將<lb/>
　而不稱師也<lb/>
秋七月仲孫蔑㑹晉荀罃宋華元衞孫林父曹人邾人<lb/>
于戚<lb/>
<pb n="3b"/>
　傳謀鄭故也孟獻子曰請城虎牢以偪鄭知武子曰<lb/>
　鄫之㑹吾子聞崔子之言今不來矣滕薛小邾之不<lb/>
　至皆齊故也罃將復于寡君而請于齊得請而告吾<lb/>
　子之功也若不得請事將在齊<lb/>
己丑葬我小君齊姜<lb/>
　杜註齊諡也<lb/>
叔孫豹如宋<lb/>
　傳通嗣君也<lb/>
<pb n="4a"/>
冬仲孫蔑㑹晉荀罃齊崔杼宋華元衞孫林父曹人邾<lb/>
人滕人薛人小邾人于戚遂城虎牢<lb/>
　傳齊崔武子及滕薛小邾之大夫皆㑹知武子之言<lb/>
　故也遂城虎牢鄭人乃成按城虎牢不係鄭者春秋<lb/>
　書地例不係國十年戍鄭虎牢乃係鄭者以既成于<lb/>
　晉疑其為晉地故<lb/>
楚殺其大夫公子申<lb/>
　傳楚公子申為右司馬多受小國之賂以偪子重子<lb/>
<pb n="4b"/>
　辛楚人殺之<lb/>
三年春楚公子嬰齊帥師伐呉<lb/>
　傳楚子重伐呉為簡之師使鄧廖帥組甲三百被練<lb/>
　三千以侵呉呉人要而擊之獲鄧廖子重歸既飲至<lb/>
　三日呉人伐楚取駕楚人以是咎子重子重病之遂<lb/>
　遇心疾而卒<lb/>
公如晉<lb/>
夏四月壬戌公及晉侯盟于長樗<lb/>
<pb n="5a"/>
公至自晉<lb/>
　杜註晉侯出其國都與公盟于外正義悼公謙不敢<lb/>
　使國君就已出盟于外若似相就然盟訖還入于晉<lb/>
　故公歸書曰公至自晉<lb/>
六月公㑹單子晉侯宋公衞侯鄭伯莒子邾子齊世子<lb/>
光己未同盟于雞澤<lb/>
　傳晉為鄭服故且欲修呉好將㑹諸侯使士匄告于<lb/>
　齊齊侯欲勿許而難為不恊乃盟于耏外六月己未<lb/>
<pb n="5b"/>
　同盟于雞澤晉侯使荀會逆呉子于淮上呉子不至<lb/>
　按凡㑹盟并舉必先書會而後書盟會不日而盟日<lb/>
　故會盟同日者則書日于會之上會盟不同日者則<lb/>
　書日于盟之上此例之無可疑者也而與盟不同日<lb/>
　之會必書地如葵丘之盟先書會于葵丘重丘之盟<lb/>
　先書會于夷儀之類是也其不書地者或有伐救之<lb/>
　事則書會伐會救如馬陵柯陵之類是也獨此與文<lb/>
　十四年新城之盟先書會而列序諸侯之下即書日<lb/>
<pb n="6a"/>
　並無伐救及于某地之文葢諸侯始將為會至期而<lb/>
　更為盟本無伐救之事故不書伐救並未嘗行會禮<lb/>
　故不書會某某于某地而其始以㑹召故先書會而<lb/>
　後書盟所以别于始以盟召諸侯者也<hi>本望溪先生説</hi>
陳侯使袁僑如會<lb/>
　傳楚子辛為令尹侵欲于小國陳成公使袁僑如會<lb/>
　求成<lb/>
戊寅叔孫豹及諸侯之大夫及陳袁僑盟<lb/>
<pb n="6b"/>
　杜註其君不來使大夫盟之匹敵之宜按大夫而必<lb/>
　冠之以諸侯者别其為外大夫也凡春秋書諸侯有<lb/>
　不主魯書及者統魯在内有主魯書及者不統魯在<lb/>
　内葢諸之為言衆也諸侯猶言衆侯故主魯書及其<lb/>
　所謂諸侯者自不統魯在内于文無所疑此以叔孫<lb/>
　豹為主書及若不冠之以諸侯則叔孫豹魯卿亦大<lb/>
　夫也主魯卿書及而單言大夫猶主魯君書及而單<lb/>
　舉侯之一字也何以别其為外大夫外諸侯乎此文<lb/>
<pb n="7a"/>
　法當然先儒以為存諸侯鑿矣其説更詳具十六年<lb/>
　大夫盟下不地者會盟兩事故雖同地必再書于某<lb/>
　地此與雞澤皆盟也故承上文從省不列序大夫者<lb/>
　上既列序諸侯矣大夫係於諸侯故前目後凡例也<lb/>
秋公至自㑹<lb/>
冬晉荀罃帥師伐許<lb/>
　傳許靈公事楚不會于雞澤冬晉知武子帥師伐許<lb/>
四年春王三月己酉陳侯午卒<lb/>
<pb n="7b"/>
夏叔孫豹如晉<lb/>
秋七月戊子夫人姒氏薨<lb/>
葬陳成公<lb/>
八月辛亥葬我小君定姒<lb/>
　定十五年葬定姒哀公之母也妾母不備禮特從公<lb/>
　之諡以定姒書此定姒則諡也故不嫌從同<lb/>
冬公如晉<lb/>
　傳公如晉聽政請屬鄫晉侯許之杜註受貢賦多少<lb/>
<pb n="8a"/>
　之政鄫小國也欲得使屬魯<lb/>
陳人圍頓<lb/>
　傳楚人使頓間陳而侵之故陳人圍頓<lb/>
五年春公至自晉<lb/>
夏鄭伯使公子發來聘<lb/>
　傳鄭子國來聘通嗣君也<lb/>
叔孫豹鄫世子巫如晉<lb/>
　傳穆叔覿鄫太子於晉以成屬鄫不書及者比巫于<lb/>
<pb n="8b"/>
　内臣也<lb/>
仲孫蔑衞孫林父㑹呉于善道<lb/>
　傳呉子使壽越如晉請聽諸侯之好晉人將為之合<lb/>
　諸侯使魯衞先㑹呉且告會期按春秋内魯凡魯大<lb/>
　夫與外大夫同役必主魯大夫書及此獨列序而不<lb/>
　主仲孫蔑書及者葢二國同受晉命各自其國徃會<lb/>
　故不可以言及而㑹盟非下文戍陳比凡在列者必<lb/>
　書又不可獨書内事也若書仲孫蔑會衞孫林父呉<lb/>
<pb n="9a"/>
　人于善道更無以見晉使二國先徃會呉之實矣文<lb/>
　固各有所當歟<lb/>
秋大雩<lb/>
　杜註雩夏祭所以祈甘雨旱則又修其禮雩而獲雨<lb/>
　故書雩而不書旱<lb/>
楚殺其大夫公子壬夫<lb/>
　傳楚人討陳叛故曰令尹子辛實侵欲焉乃殺之<lb/>
公會晉侯宋公陳侯衞侯鄭伯曹伯莒子邾子滕子薛<lb/>
<pb n="9b"/>
伯齊世子光呉人鄫人于戚<lb/>
　呉所以稱人者與諸侯列序獨以國舉則于文不順<lb/>
　故稱人來聽諸侯之好故不殊㑹皆文法當然無義<lb/>
　例也傳稱盟于戚不書者杜註不以盟告廟非也凡<lb/>
　諸侯㑹盟皆先㑹而後盟此獨先盟而後會葢晉之<lb/>
　合諸侯原重在㑹呉呉只與㑹而不與盟故諸侯之<lb/>
　盟不書者輕其事也鄫與㑹者四年十月邾人莒人<lb/>
　伐鄫臧孫紇救之而敗于邾故穆叔以為不利乞復<lb/>
<pb n="10a"/>
　還之而使鄫大夫聽命于會臧孫紇救鄫不書者春<lb/>
　秋為魯諱敗君將則書戰而不書敗大夫將則並不<lb/>
　書戰葢君舉必書大夫非君比也故諱其敗即並不<lb/>
　書戰觀春秋所書内大夫侵伐傳未有言其敗者則<lb/>
　諱其敗即並其侵伐而諱之審矣<lb/>
公至自㑹<lb/>
冬戍陳<lb/>
　不書諸侯戍陳者杜註諸侯在戚皆受命戍陳各還<lb/>
<pb n="10b"/>
　國遣戍不復有告命故獨書魯戍<lb/>
楚公子貞帥師伐陳<lb/>
公㑹晉侯宋公衞侯鄭伯曹伯齊世子光救陳<lb/>
　傳楚子囊為令尹伐陳十一月甲午㑹于城棣以救<lb/>
　之杜註公及救陳而不及㑹故不書㑹城棣<lb/>
十有二月公至自救陳<lb/>
辛未季孫行父卒<lb/>
六年春王三月壬午杞伯姑容卒<lb/>
<pb n="11a"/>
夏宋華弱來奔<lb/>
　傳宋樂轡以弓梏華弱于朝平公見之曰司武而梏<lb/>
　于朝難以勝矣遂逐之<lb/>
秋葬杞桓公<lb/>
滕子來朝<lb/>
　傳始朝公也<lb/>
莒人滅鄫<lb/>
　傳鄫恃賂也杜註鄫有貢賦之賂在魯恃之而慢莒<lb/>
<pb n="11b"/>
　故滅之按公穀不歆非祀之説不可信聖人既明書<lb/>
　莒人滅鄫矣其為莒人以兵滅之無疑但左氏恃賂<lb/>
　之説亦未必然五年穆叔既以屬鄫為不利而使聽<lb/>
　命于㑹矣復何賂之可恃耶<lb/>
冬叔孫豹如邾<lb/>
　傳穆叔如邾聘且修平杜註平四年狐駘戰<lb/>
季孫宿如晉<lb/>
　傳晉人以鄫故來討曰何故亡鄫季武子如晉且聽<lb/>
<pb n="12a"/>
　命<lb/>
十有二月齊侯滅萊<lb/>
　傳晏弱圍萊三月入萊萊共公奔棠晏弱圍棠十一<lb/>
　月丙辰滅之按君將稱君史文定例此既稱齊侯則<lb/>
　左氏云云恐非其實抑或經文齊侯乃齊師之誤歟<lb/>
七年春郯子來朝<lb/>
夏四月三卜郊不從乃免牲<lb/>
　三卜葢三月二卜四月又一卜三卜在春分後故孟<lb/>
<pb n="12b"/>
　獻子曰既耕而卜郊宜其不從也<lb/>
小邾子來朝<lb/>
城費<lb/>
　傳南遺為費宰叔孫昭伯為隧正欲善季氏而求媚<lb/>
　于南遺謂遺請城費吾多與而役故季氏城費<lb/>
秋季孫宿如衛<lb/>
　傳報子叔之聘且辭緩報非貳也<lb/>
八月螽<lb/>
<pb n="13a"/>
　經自莊公以後螟不書螽然後書葢不可勝書故書<lb/>
　其重者耳<lb/>
冬十月衞侯使孫林父來聘壬戌及孫林父盟<lb/>
　傳衞孫文子來聘且拜武子之言而尋孫桓子之盟<lb/>
楚公子貞帥師圍陳<lb/>
十有二月公會晉侯宋公陳侯衞侯曹伯莒子邾子于<lb/>
鄬<lb/>
　傳楚子囊圍陳會于鄬以救之不書救者以陳侯逃<lb/>
<pb n="13b"/>
　歸而兵遂中止也<lb/>
鄭伯髠頑如會未見諸侯丙戌卒于鄵<lb/>
　按鄭僖公之卒三傳皆以為弑而經獨以卒書胡氏<lb/>
　遂力主公穀為中國諱之説果爾則春秋非傳信之<lb/>
　書矣是時鄭子駟當國襄二年傳稱鄭成公疾子駟<lb/>
　請息肩于晉距此纔五六年耳安有髠頑欲從晉不<lb/>
　勝其臣之欲從楚遂因此而被弑之理况髠頑既卒<lb/>
　若果如公穀之説即應改而從楚矣何以明年鄭子<lb/>
<pb n="14a"/>
　國子耳又欲求媚於晉而侵蔡耶此正所為事有乖<lb/>
　謬所當信經而廢傳者也如會而卒于鄵必書未見<lb/>
　諸侯者按公羊傳傷而返未至乎舍而卒其所謂傷<lb/>
　而反者不足信至云反未至乎舍而卒則事理之可<lb/>
　信者葢髠頑如會甫至㑹所得暴疾未及與諸侯相<lb/>
　見遽返至于鄵而卒其卒也乃既至㑹所返而卒于<lb/>
　鄵非未至㑹所徃而卒于鄵也惟既至會所以暴疾<lb/>
　返而卒于鄵故傳聞異詞遂誤以為弑然㑹所非行<lb/>
<pb n="14b"/>
　弑之地若于㑹所而弑其君則形迹彰徹獨不虞大<lb/>
　書於册未見云者理應相見之詞也諸侯相見曰㑹<lb/>
　理應相見則其已至㑹所不待言葢特著其以暴疾<lb/>
　卒而不忍誣其臣以大惡之名忠厚之道也若苐書<lb/>
　鄭伯某如㑹丙戌卒于鄵則似徃而辛于鄵而其事<lb/>
　之實無由見矣不書有疾者卒不言疾宣八年公子<lb/>
　遂如齊至黄乃復不言疾是其例也不書返者當其<lb/>
　返之時病勢已殆特至鄵乃絶耳非病者自返故不<lb/>
<pb n="15a"/>
　可以言返也髠頑書名者以卒故名非名其如㑹也<lb/>
　與呉子遏伐楚書名同義<lb/>
陳侯逃歸<lb/>
　傳陳人患楚慶虎慶寅謂楚人曰吾使公子黄徃而<lb/>
　執之楚人從之二慶使告陳侯于會陳侯逃歸春秋<lb/>
　書逃凡三見莊五年鄭詹僖五年鄭伯及此皆恥之<lb/>
　之辭<lb/>
八年春王正月公如晉<lb/>
<pb n="15b"/>
　傳公如晉朝且聽朝聘之數正義曰文襄之制諸侯<lb/>
　三年而聘五年而朝自襄以後無復定準今晉悼復<lb/>
　修伯業故公朝而禀其多少之數如公朝者葢亦非<lb/>
　一晉侯謙不敢在國約束故出外合之又難煩諸侯<lb/>
　使大夫聽命故為邢丘之㑹<lb/>
夏葬鄭僖公<lb/>
鄭人侵蔡獲蔡公子燮<lb/>
　杜註鄭侵蔡欲以求媚于晉不言敗惟以獲告<lb/>
<pb n="16a"/>
季孫宿㑹晉侯鄭伯齊人宋人衞人邾人于邢丘<lb/>
　傳㑹于邢丘以命朝聘之數使諸侯之大夫聽命季<lb/>
　孫宿齊高厚宋向戌衞甯殖邾大夫㑹之按鍾離以<lb/>
　後卿皆列序此獨稱人者左氏以為尊晉侯非也春<lb/>
　秋嚴上下之分故公及外大夫盟概不書公以其降<lb/>
　等屈班諱之也此會晉侯不欲煩諸侯意非不善而<lb/>
　不使大夫與之會乃以伯主之尊下與諸侯之大夫<lb/>
　齒則降等屈班為已甚矣而外事又不可不書晉侯<lb/>
<pb n="16b"/>
　也故人諸侯之大夫人者輕之之詞見其不足與諸<lb/>
　侯抗所以著晉侯之失也或謂諸稱人者皆非卿左<lb/>
　氏以為齊高厚宋向戌衞寗殖葢傳聞之誤今仍從<lb/>
　左氏謂實卿稱人者命朝聘之數大事也晉君親在<lb/>
　故魯使卿預㑹諸侯必無敢使㣲者預㑹之理程子<lb/>
　云以經辨傳之真偽必以義例求之一無可通然後<lb/>
　可决其偽耳若不悉心以求苐見傳與經少有齟齬<lb/>
　即以傳為不足信則鹵莽之病與穿鑿等又未免矯<lb/>
<pb n="17a"/>
　枉過正之失矣鄭伯因獻㨗而親聽命春秋無譏焉<lb/>
　故書爵從恒辭<lb/>
公至自晉<lb/>
　㑹鄬未歸而如晉故會鄬不致而以自晉致<lb/>
莒人伐我東鄙<lb/>
　傳莒人伐我東鄙以疆鄫田杜註莒既滅鄫魯侵其<lb/>
　西界故伐魯以正其封疆<lb/>
秋九月大雩<lb/>
<pb n="17b"/>
冬楚公子貞帥師伐鄭<lb/>
　傳討其侵蔡也子駟子國子耳欲從楚子孔子蟜子<lb/>
　展欲待晉子駟曰詩云發言盈廷誰敢執其咎請從<lb/>
　楚騑也執其咎乃及楚平<lb/>
晉侯使士匄來聘<lb/>
　傳拜公之辱告將用師於鄭<lb/>
九年春宋災<lb/>
夏季孫宿如晉<lb/>
<pb n="18a"/>
　傳報韓宣子之聘也<lb/>
五月辛酉夫人姜氏薨<lb/>
　傳穆姜薨于東宫杜註穆姜淫僑如欲廢成公故徙<lb/>
　居東宫事在成十六年<lb/>
秋八月癸未葬我小君姜穆<lb/>
冬公㑹晉侯宋公衞侯曹伯莒子邾子滕子薛伯杞伯<lb/>
小邾子齊世子光伐鄭十有二月己亥同盟于戲<lb/>
　傳諸侯伐鄭師于汜令曰修器備盛餱糧歸老㓜居<lb/>
<pb n="18b"/>
　疾于虎牢肆𤯝圍鄭鄭人恐乃行成三月己亥同盟<lb/>
　于戲鄭服也杜註伐鄭而書同盟則鄭受盟可知按<lb/>
　杜註以同盟之同統鄭及諸侯皆在内其説恐不確<lb/>
　此盟及十一年盟于亳城北鄭皆在列以為同鄭猶<lb/>
　可耳若成十七年盟于柯陵鄭實不服而亦書同盟<lb/>
　何説乎其辨詳二十三年盟于重丘下<lb/>
楚子伐鄭<lb/>
　傳楚子伐鄭鄭子駟將及楚平子孔子蟜曰與大國<lb/>
<pb n="19a"/>
　盟口血未乾而背之可乎子駟曰吾盟固云惟强是<lb/>
　從今楚師至晉不我救則楚强矣乃及楚平<lb/>
十年春公會晉侯宋公衞侯曹伯莒子邾子滕子薛伯<lb/>
杞伯小邾子齊世子光會呉于柤<lb/>
　呉先在柤晉帥諸侯徃會之故會而又會與成十五<lb/>
　年會吳于鍾離義同<lb/>
夏五月甲午遂滅偪陽<lb/>
　傳會于柤晉荀偃士匄請滅偪陽而封向戌焉荀罃<lb/>
<pb n="19b"/>
　曰城小而固勝之不武不勝為笑固請丙寅圍之弗<lb/>
　克荀偃士匄請班師知伯怒投之以机出于其間曰<lb/>
　七日不克必爾乎取之五月庚寅荀偃士匄帥卒攻<lb/>
　偪陽親受矢石甲午滅之以與向戌向戌辭乃予宋<lb/>
　公汪氏克寛曰偪陽與柤皆在今沛縣乃呉人入中<lb/>
　國之要衝柤之會葢謀滅偪陽而通呉也按此説于<lb/>
　情事極合惟原為謀滅偪陽而會故書曰遂所為繼<lb/>
　事之詞而有歸重之意也<lb/>
<pb n="20a"/>
公至自㑹<lb/>
　戲之盟未歸而如柤故以後會致<lb/>
楚公子貞鄭公孫輙帥師伐宋<lb/>
　以宋公受偪陽故按傳稱衞侯救宋師于襄牛鄭子<lb/>
　展曰必伐衞不然是不與楚也故鄭皇耳侵衞楚令<lb/>
　也又稱秋七月楚子囊鄭子耳伐我西鄙還圍蕭八<lb/>
　月克之而經皆不書葢經止欲著鄭之從楚耳既書<lb/>
　伐宋則因衞救宋而伐衞不必言矣至伐我西鄙不<lb/>
<pb n="20b"/>
　書者卓氏爾康曰伐宋之師聲言伐魯志在還兵取<lb/>
　蕭魯不受兵故不書其説似得其實圍蕭亦不書者<lb/>
　殆不告故<lb/>
晉師伐秦<lb/>
　傳晉荀罃侵秦報其侵也杜註荀罃不書不親帥也<lb/>
秋莒人伐我東鄙<lb/>
　傳莒人間諸侯之有事也故伐我東鄙<lb/>
公會晉侯宋公衞侯曹伯莒子邾子齊世子光滕子薛<lb/>
<pb n="21a"/>
伯杞伯小邾子伐鄭<lb/>
　傳諸侯伐鄭己酉師于牛首此三駕之一<lb/>
冬盜殺鄭公子騑公子發公孫輙<lb/>
　傳初子駟與尉止有爭將禦諸侯之師而黜其車曰<lb/>
　爾車非禮也子駟為田洫司氏堵氏侯氏子師氏皆<lb/>
　䘮田焉故五族聚羣不逞之人因公子之徒以作亂<lb/>
　十月戊辰攻執政于西宫之朝殺子駟子國子耳按<lb/>
　殺大夫必書官此不書官者葢上書國殺則下必書<lb/>
<pb n="21b"/>
　大夫若以盜為文則止以名見義不闗乎大夫也稱<lb/>
　盜者或謂陰賊不知為何國之人故稱盜非也春秋<lb/>
　稱盜殺凡三見此年傳明書尉止及司氏堵氏侯氏<lb/>
　子師氏矣昭公二十年盜殺衞侯之兄縶亦明書齊<lb/>
　豹矣豈不知何國之人耶葢私有仇于其人並不假<lb/>
　君命而殺之者則書之曰盜所以然者其君既不與<lb/>
　聞又諱其國之無政以致羣下相殺故飾其辭而以<lb/>
　盜殺告舊史遂承而書之而書盜殺則其國之無政<lb/>
<pb n="22a"/>
　可見故聖人亦仍之而已盜殺陳夏區夫傳不載其<lb/>
　事當亦此類惟殺蔡侯申則真陰賊不知何國之人<lb/>
　耳惟不知何國之人故不稱弑以非其君也望溪先<lb/>
　生説具載本條下<lb/>
戍鄭虎牢楚公子貞帥師救鄭<lb/>
　傳諸侯之師城虎牢而戍之楚子囊救鄭諸侯之師<lb/>
　還楚人亦還按虎牢係之鄭者以既城于晉疑其為<lb/>
　晉地故還係之鄭以見其為鄭之巖邑也戍虎牢則<lb/>
<pb n="22b"/>
　鄭不得不服矣不書諸侯戍鄭虎牢者與戍陳同義<lb/>
公至自伐鄭<lb/>
十有一年春王正月作三軍<lb/>
　傳十一年春季武子將作三軍告叔孫穆子曰請為<lb/>
　三軍各征其軍穆子曰政將及子子必不能武子固<lb/>
　請之穆子曰然則盟諸乃盟諸僖閎詛諸五父之衢<lb/>
　正月作三軍季氏使其乘之人以其役邑入者無征<lb/>
　不入者倍征孟氏使半為臣若子若弟叔孫氏使盡<lb/>
<pb n="23a"/>
　為臣不然不舍杜註魯本無中軍惟上下二軍皆屬<lb/>
　于公有事二卿更帥以征伐季氏欲專其民故假立<lb/>
　中軍因以改作正義成王封周公于曲阜地方七百<lb/>
　里其時必有三軍也詩頌僖公能復周公之宇云公<lb/>
　徒三萬鄭註云大國三軍則僖公復古制亦三軍矣<lb/>
　葢自文公以來伯主之令軍多則貢事多自減為二<lb/>
　軍耳非是魯衆不滿三萬也周禮小司徒凡起徒役<lb/>
　無過家出一人故鄉為一軍天子一軍出自六鄉則<lb/>
<pb n="23b"/>
　大國三軍出自三鄉其餘公邑采地之民不在三軍<lb/>
　之數季武子今為三軍則異于是以魯國屬公之民<lb/>
　皆分為三亦謂之三軍其軍之民不止于一萬二千<lb/>
　五百家也望溪先生曰作三軍者季氏自為一軍孟<lb/>
　叔共為一軍而公徒為三軍也孟孫取四之一叔孫<lb/>
　取四之二故共為一軍而公所得之五為中軍惟中<lb/>
　軍屬公故後復毁之<lb/>
夏四月四卜郊不從乃不郊<lb/>
<pb n="24a"/>
　穀梁傳夏四月不時也四卜非禮也按書不郊不書<lb/>
　免牲葢卜免牲不吉而不敢免留以待後卜也<lb/>
鄭公孫舍之帥師侵宋<lb/>
　傳鄭人患晉楚之故諸大夫曰楚弱于晉晉不吾疾<lb/>
　也晉疾楚將避之何為而使晉師致死于我楚不敢<lb/>
　敵而後可固與也子展曰與宋為惡諸侯必至吾從<lb/>
　之盟楚師至吾又從之則晉怒甚矣晉能驟來楚將<lb/>
　不能吾乃固與晉大夫説之夏鄭子展侵宋<lb/>
<pb n="24b"/>
公會晉侯宋公衞侯曹伯齊世子光莒子邾子滕子薛<lb/>
伯杞伯小邾子伐鄭<lb/>
　此悼公三駕之二<lb/>
秋七月己未同盟于亳城北公至自伐鄭<lb/>
　傳六月諸侯會于北林師于向右還次于𤨏圍鄭觀<lb/>
　兵于南門西濟于濟隧鄭人懼乃行成秋七月同盟<lb/>
　于亳<lb/>
楚子鄭伯伐宋<lb/>
<pb n="25a"/>
　傳楚子囊乞師于秦將以伐鄭鄭伯逆之丙子伐宋<lb/>
公會晉侯宋公衞侯曹伯齊世子光莒子邾子滕子薛<lb/>
伯杞伯小邾子伐鄭會于蕭魚<lb/>
　傳諸侯悉師以復伐鄭鄭人使良霄如楚告將服于<lb/>
　晉楚人執之諸侯之師觀兵于鄭東門鄭人使王子<lb/>
　伯駢行成十二月會于蕭魚赦鄭囚皆禮而歸之納<lb/>
　斥堠禁侵掠杜註會于蕭魚鄭服而諸侯會<lb/>
公至自會<lb/>
<pb n="25b"/>
　以會致者觀兵而不果伐故以會致<lb/>
楚人執鄭行人良霄<lb/>
　杜註既成後告故書在蕭魚後書行人者説見莊十<lb/>
　七年齊人執鄭詹下<lb/>
冬秦人伐晉<lb/>
　傳秦庶長鮑庶長武帥師伐晉以救鄭士魴禦之少<lb/>
　秦師而弗設備戰于櫟晉師敗績杜註不書敗績晉<lb/>
　恥易秦而敗故不告也<lb/>
<pb n="26a"/>
十有二年春王三月莒人伐我東鄙圍台季孫宿帥師<lb/>
救台遂入鄆<lb/>
　穀梁傳受命而救台不受命而入鄆惡季孫宿也遂<lb/>
　者繼事而加甚之詞<lb/>
夏晉侯使士魴來聘<lb/>
　拜師也<lb/>
秋九月呉子乗卒<lb/>
冬楚公子貞帥師侵宋<lb/>
<pb n="26b"/>
　傳楚子囊秦庶長無地伐宋師于楊梁以報晉之取<lb/>
　鄭也<lb/>
公如晉<lb/>
十有三年春公至自晉<lb/>
夏取邿<lb/>
秋九月庚辰楚子審卒<lb/>
冬城防<lb/>
　傳書事時也於是將早城臧武仲請俟畢農事禮也<lb/>
<pb n="27a"/>
十有四年春王正月季孫宿叔老會晉士匄齊人宋人<lb/>
衞人鄭公孫蠆曹人莒人邾人滕人薛人杞人小邾人<lb/>
會呉于向<lb/>
　傳十一年秋呉侵楚養由基奔命子庚以師繼之戰<lb/>
　于庸浦大敗呉師十四年春呉告敗于晉會于向為<lb/>
　呉謀楚故也杜註魯使二卿並會敬事伯主晉人自<lb/>
　是輕魯幣而益敬其使叔老雖介亦列于會按齊宋<lb/>
　衞稱人必非卿也左氏惰不書之説不足信下伐秦<lb/>
<pb n="27b"/>
　書衞北宫括卿也左氏又以為攝葢誤信傳聞從而<lb/>
　為之辭<lb/>
二月乙未朔日有食之<lb/>
夏四月叔孫豹會晉荀偃齊人宋人衞北宫括鄭公孫<lb/>
蠆曹人莒人邾人滕人薛人杞人小邾人伐秦<lb/>
　傳諸侯之大夫從晉伐秦以報櫟之役濟涇而次秦<lb/>
　人毒涇上流師人多死乃還晉人謂之遷延之役晉<lb/>
　與秦兵爭止此<lb/>
<pb n="28a"/>
己未衞侯出奔齊<lb/>
　傳衞獻公戒孫文子寗惠子食皆服而朝日旰不召<lb/>
　而射鴻于囿二子從之不釋皮冠而與之言二子怒<lb/>
　孫文子如戚孫蒯入使公飲之酒使太師歌巧言之<lb/>
　卒章文子曰君忌我矣弗先必死公使子蟜子伯子<lb/>
　皮與孫子盟于丘宫孫子皆殺之公出奔齊衞人立<lb/>
　公孫剽孫林父寗殖相之以聽命于諸侯不書孫林<lb/>
　父甯殖逐其君而以自奔為文者義見桓十五年鄭<lb/>
<pb n="28b"/>
　伯突出奔蔡下不名者諸侯出奔例不名<lb/>
莒人侵我東鄙<lb/>
秋楚公子貞帥師伐呉<lb/>
　傳楚子為庸浦之役故子囊師于棠以伐呉呉不出<lb/>
　而還子囊殿以呉為不能而弗儆呉人敗之<lb/>
冬季孫宿會晉士匄宋華閲衞孫林父鄭公孫蠆莒人<lb/>
邾人于戚<lb/>
　傳晉侯問衞故于中行獻子對曰衞有君矣伐之未<lb/>
<pb n="29a"/>
　可得志而勤諸侯不如因而定之冬會于戚謀衞也<lb/>
　按孫林父在會葢謀定剽也<lb/>
十有五年春宋公使向戌來聘二月己亥及向戌盟于<lb/>
劉<lb/>
　杜註報二年豹之聘尋十一年亳之盟按不盟于國<lb/>
　而盟于劉其義未聞或謂下書劉夏逆王后因誤衍<lb/>
　劉字後人遂附會增于字以成文容或有之<lb/>
劉夏逆王后于齊<lb/>
<pb n="29b"/>
　公羊傳外逆女不書此何以書過我也按逆后使大<lb/>
　夫非禮也故因其過我而書之不書王使所為婚禮<lb/>
　不稱主人也<lb/>
夏齊侯伐我北鄙圍成公救成至遇<lb/>
　齊貳于晉又以衞侯衎在齊而季孫會戚以立剽故<lb/>
　伐我凡師至中途止而不進曰次此不曰次而曰至<lb/>
　殆至遇即還並未次止于其地歟<lb/>
季孫宿叔孫豹帥師城成郛<lb/>
<pb n="30a"/>
　成者孟氏私邑乃救之者公城其郛者季孫宿叔孫<lb/>
　豹而孟孫皆不與焉非不與也葢成被圍于齊竭其<lb/>
　捍禦之力而使齊不能取而有之者孟孫也其力既<lb/>
　竭于守迨齊師既退而城郭不完使宿與豹不為任<lb/>
　其板築之役則成將不得為魯所有矣此同舟共濟<lb/>
　之道也<lb/>
秋八月丁巳日有食之<lb/>
邾人伐我南鄙<lb/>
<pb n="30b"/>
　傳秋邾人伐我南鄙使告于晉晉將為會以討邾莒<lb/>
　晉侯有疾乃止<lb/>
冬十有一月癸亥晉侯周卒<lb/>
　晉悼公自三駕服鄭之後伯畧漸衰葢其志已滿又<lb/>
　何怪平公之不能嗣其業也<lb/>
　<lb/>
　<lb/>
　春秋究遺卷十一<lb/>
</p>
<p>
</p>
  </div>
</body>
</text>
</TEI>
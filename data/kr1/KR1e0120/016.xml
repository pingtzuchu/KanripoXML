<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋究遺卷十六</head> <lb/>
    <p>
<pb n="1a"/>
欽定四庫全書<lb/>
　春秋究遺卷十六<lb/>
　　　　　　　　　　　　　左庶子葉酉撰<lb/>
　　哀公<lb/>
元年春王正月公即位<lb/>
楚子陳侯隨侯許男圍蔡<lb/>
　傳報柏舉也蔡人男女以辨使疆于江汝之間而還<lb/>
　蔡于是乎請遷于吴杜註隨世服于楚不通中國及<lb/>
<pb n="1b"/>
　吳入楚昭王奔隨隨侯免之卒復楚國楚人徳之使<lb/>
　列于諸侯故得見經定六年鄭滅許此復見者葢楚<lb/>
　封之按胡氏謂蔡降而書圍者恕楚子之復仇非也<lb/>
　楚之仇吳也蔡特借吴以紓其見陵之怨耳乃舍强<lb/>
　大之吳不問惟逞其吞噬于弱小之蔡而聖人顧以<lb/>
　楚子為復仇而恕之乎其所以不書降蔡者葢蔡諱<lb/>
　降第以楚圍告魯史承告故不書降而書圍<lb/>
鼷鼠食郊牛改卜牛<lb/>
<pb n="2a"/>
　牛下榖梁有角字<lb/>
夏四月辛巳郊<lb/>
　榖梁傳鼷鼠食郊牛角改卜牛志不敬也夏四月郊<lb/>
　書不時也<lb/>
秋齊侯衛侯伐晉<lb/>
　傳齊侯衛侯㑹于乾侯救范氏也師及齊師衛孔圉<lb/>
　鮮虞人伐晉取棘蒲杜註魯師不書非公命也<lb/>
冬仲孫何忌帥師伐邾<lb/>
<pb n="2b"/>
　定公之末邾之事魯至矣而不免于伐葢三家專魯<lb/>
　正以其服勤于魯為罪耳<lb/>
二月春王二月季孫斯叔孫州仇仲孫何忌帥師伐邾<lb/>
取漷東田及沂西田<lb/>
　傳伐邾将伐絞邾人愛其土故賂以漷沂之田而受<lb/>
　盟<lb/>
癸巳叔孫州仇仲孫何忌及邾子盟于句繹<lb/>
　按三人伐而二人盟先儒或謂季氏汰不屑與邾盟<lb/>
<pb n="3a"/>
　故使二子歃而已臨之葢自以為君矣或以季氏包<lb/>
　藏禍心必欲滅邾故使二子盟而已不與焉七年入<lb/>
　邾之事已兆于此二說不同鄭氏玉曰必合而觀之<lb/>
　而季氏與伐不與盟之故乃偹至公羊各盟其所得<lb/>
　之說恐未必然季氏即得田何妨不與盟耶<lb/>
夏四月丙子衛侯元卒<lb/>
滕子來朝<lb/>
晉趙鞅帥師納衛世子蒯瞶于戚<lb/>
<pb n="3b"/>
　書世子者見靈公未嘗廢蒯瞶而别立世子也于戚<lb/>
　病晉不能聲輙之罪而使蒯瞶不得入衛也張氏洽<lb/>
　曰蒯聵必無殺母之事觀春秋冄以世子書則知蒯<lb/>
　聵為無辜而被惡名也審矣<lb/>
秋八月甲戌晉趙鞅帥師及鄭罕達帥師戰于鐵鄭師<lb/>
敗績<lb/>
　傳齊人輸范氏粟鄭子姚子般送之士吉射逆之趙<lb/>
　鞅禦之戰于鐡鄭師大敗獲齊粟千車李氏某曰據<lb/>
<pb n="4a"/>
　此則是鄭人為齊致粟于范氏也夫鄭雖與齊合然<lb/>
　安甫一㑹之後鄭亦不與齊通觀鄭罕逹伐宋而齊<lb/>
　不知宋皇瑗侵鄭而齊不救可見矣且齊苟欲輸范<lb/>
　氏粟何不逕致朝歌主衛以為防䕶而乃使鄭越疆<lb/>
　代送耶葢鄭本叛晉幸其有范中行之亂或将以兵<lb/>
　助之而趙鞅聞有鄭師遂邀擊而敗之耳其說似得<lb/>
　其實<lb/>
冬十月葬衛靈公<lb/>
<pb n="4b"/>
十有一月蔡遷于州來蔡殺其大夫公子駟<lb/>
　元年蔡請遷于吴而中悔吴因聘襲之蔡殺公子駟<lb/>
　以說言不時遷者駟之為也<lb/>
三年春齊國夏衛石曼姑帥師圍戚<lb/>
　以齊主兵者齊大衛小以國序故先齊襄元年為宋<lb/>
　國彭城亦以國序先晉正與此同胡氏乃以為誅齊<lb/>
　之黨其說非也天下豈有舍為惡者不誅而惟其黨<lb/>
　之是問者哉不言衛戚者杜注非叛人<lb/>
<pb n="5a"/>
夏四月甲午地震<lb/>
五月辛夘桓宫僖宫災<lb/>
　桓僖何以有宫胡氏安國曰季氏出于桓立于僖世<lb/>
　專魯國之政其諸以是為說而不毁歟按傳稱司鐸<lb/>
　火而經不書者舉廟重以畧之不言及者榖梁傳言<lb/>
　及則祖有尊卑自我言之則一也<lb/>
季孫斯叔孫州仇帥師城啟陽<lb/>
　杜註魯黨范氏故懼晉比年四城<lb/>
<pb n="5b"/>
宋樂髠帥師伐曹<lb/>
　討樂大心之亂也<lb/>
秋七月丙子季孫斯卒<lb/>
蔡人放其大夫公孫獵于吳<lb/>
　左氏無傳其事不可考但經稱蔡人放殆其執政大<lb/>
　臣逐之而不以君命故<lb/>
冬十月癸夘秦伯卒<lb/>
叔孫州仇仲孫何忌帥師圍邾<lb/>
<pb n="6a"/>
　邾已受盟于句繹今二卿踰年復圍之魯之棄信甚<lb/>
　矣<lb/>
四年春王二月庚戌盗殺蔡侯申<lb/>
　傳蔡昭侯将如吴諸大夫恐其又遷也公孫翩逐而<lb/>
　射之入于家人而卒望溪先生曰稱盗者隂賊而不<lb/>
　知何國之人也故不稱弑非其君也傳謂賊由公孫<lb/>
　翩非也果翩也或目其人或稱國人可矣無為以盗<lb/>
　書也惟不知賊之在故辰以懼罪而奔姓霍以見疑<lb/>
<pb n="6b"/>
　而殺也按注昭公已適吴矣翩在路逐而射之其跡<lb/>
　有似于今之所謂响馬者傳又稱以兩矢門之衆莫<lb/>
　敢進葢昭公中矢避入人家翩即隨之以入而殺之<lb/>
　並無徒衆故雖蔡人其始亦不知其為翩也而以盗<lb/>
　殺赴于諸侯魯史承而書之聖人亦仍之而已左氏<lb/>
　以為翩者殆後亷得其實而故有是傳聞之詞歟<lb/>
蔡公孫辰出奔吴<lb/>
葬秦恵公<lb/>
<pb n="7a"/>
宋人執小邾子<lb/>
　李氏亷曰宋之伐曹執小邾子葢齊景圗霸未成而<lb/>
　宋亦有志于争雄也當與宋襄執滕子圍曹諸事合<lb/>
　觀之<lb/>
夏蔡殺其大夫公孫姓公孫霍<lb/>
晉人執戎蠻子赤歸于楚<lb/>
　楚圍蠻氏蠻氏赤奔晉楚謂晉曰晉楚有盟好惡同<lb/>
　之若将不廢則寡人之願也不然将通于少習以聴<lb/>
<pb n="7b"/>
　命趙鞅曰晉國未寧安能惡楚必速與之乃詐執戎<lb/>
　蠻子以畀楚師按蠻子赤名者從此遂失國猶諸侯<lb/>
　之卒則名也執稱人者執隣國之諸侯大夫例稱人<lb/>
　不曰歸之于者畏楚故重在楚而不重在戎蠻子也<lb/>
　其說具僖二十八年晉人執衛侯下不曰畀楚人者<lb/>
　著晉之京師楚也<lb/>
城西郛<lb/>
六月辛丑亳社災<lb/>
<pb n="8a"/>
　榖梁傳亳社者亡國之社也其屋亡國之社不得上<lb/>
　達也注縁有屋故言災<lb/>
秋八月甲寅滕子結卒<lb/>
冬十有二月葬蔡昭公<lb/>
　盗殺則不知為何國之人臣子雖志于復仇而不能<lb/>
　必其時也而先君之喪不可以乆而不葬也故與魯<lb/>
　桓之戕于隣國者别為一例而書葬望溪先生所謂<lb/>
　義理之權衡也<lb/>
<pb n="8b"/>
葬滕頃公<lb/>
五年春城毗<lb/>
夏齊侯伐宋<lb/>
　汪氏克寛曰定十四年齊侯宋公㑹于洮距此六年<lb/>
　未有釁端而忽興師以伐宋殆以宋伐曹執小邾恃<lb/>
　強凌弱故託是討之以圗霸歟<lb/>
晉趙鞅帥師伐衛<lb/>
　以衛助范氏故也遂圍中牟謝氏某曰殆以蒯聵未<lb/>
<pb n="9a"/>
　入故<lb/>
秋九月癸酉齊侯杵臼卒<lb/>
冬叔還如齊閏月葬齊景公<lb/>
　卿供葬事晉文襄之制按上文只書時而閏月不書<lb/>
　某月者古于年終置閏所謂歸餘于終也<lb/>
六月春城邾瑕<lb/>
晉趙鞅帥師伐虞<lb/>
　以鮮虞納荀寅于柏人故<lb/>
<pb n="9b"/>
吴伐陳<lb/>
　傳復修舊怨也<lb/>
夏齊國夏及髙張來奔<lb/>
　傳齊陳乞偽事髙國者每朝必驂乗焉所從必言諸<lb/>
　大夫曰彼皆偃蹇莫如盡滅之又謂諸大夫曰二子<lb/>
　欲謀二三子盍及其未作也先諸夏六月陳乞鮑牧<lb/>
　及諸大夫以甲入于公宫昭子聞之與恵子乗如公<lb/>
　戰于莊敗國人追之國夏及髙張來奔<lb/>
<pb n="10a"/>
叔還㑹吴于柤<lb/>
　叔還以吴在柤故往㑹之始通吴好也<lb/>
秋七月庚寅楚子軫卒<lb/>
齊陽生入于齊齊陳乞弑其君荼<lb/>
　傳陳僖子使召公子陽生陽生駕而見南郭且于曰<lb/>
　嘗獻馬于季孫不入于上乗故又獻此請與子乗之<lb/>
　出萊門而告之故遂行至于齊僖子使子士之母養<lb/>
　之與饋者皆入冬十月丁夘立之使胡姬以安孺子<lb/>
<pb n="10b"/>
　如賴去鬻似公使朱毛告于陳子曰君異于器不可<lb/>
　以二敢布諸大夫僖子不對使毛遷孺子于駘不至<lb/>
　殺諸野幕之下按陽生不稱公子者公子返國嗣位<lb/>
　例係國而不稱公子與齊小白入于齊同弑荼目陳<lb/>
　乞者當其召陽生之時其心固已成乎弑矣此與昭<lb/>
　十三年書楚公子比弑其君䖍其義正可以參互得<lb/>
　之陽生之入齊陳乞召之也故弑書陳乞比之歸楚<lb/>
　棄疾實不與謀故書弑公子比此聖人義理之權衡<lb/>
<pb n="11a"/>
　也又按春秋凡有弑逆之事則其國之大夫出奔不<lb/>
　書其說詳具閔元年季子來歸下今此既書齊陳乞<lb/>
　弑其君荼矣而前獨書齊國夏及髙張來奔者何葢<lb/>
　髙國受命于景公而立荼使二子不去則荼不可得<lb/>
　而弑故陳乞之偽事髙國而與諸大夫謀先者無非<lb/>
　為弑荼計而二子之出奔非徒大夫之不安于其位<lb/>
　而已春秋安得而畧之<lb/>
冬仲孫何忌帥師伐邾<lb/>
<pb n="11b"/>
　自公即位以來四用兵于邾葢必欲滅之而後已也<lb/>
宋向巢帥師伐曹<lb/>
　以三年伐之猶未服故<lb/>
七年春宋皇瑗帥師侵鄭<lb/>
　傳鄭叛晉故也按定六年晉執宋行人其好已絶何<lb/>
　以為晉討叛先儒或以報罕達之伐然罕達之伐已<lb/>
　七年矣乃至是而始報者殆以鄭與齊親故必因齊<lb/>
　亂而始用師于鄭歟<lb/>
<pb n="12a"/>
晉魏曼多帥師侵衛<lb/>
　傳晉師侵衛衛不服也杜注五年侵衛至今未服<lb/>
夏公㑹吳于鄫<lb/>
　杜注吴欲霸中國也<lb/>
秋公伐邾八月己酉入邾以邾子益來<lb/>
　傳秋伐邾及范門猶聞鐘聲大夫諌不聴茅成子請<lb/>
　告于吴不許師遂入邾處其公宫以邾子益來按入<lb/>
　而先書伐者累日而後入之也公羊以為内辭若使<lb/>
<pb n="12b"/>
　他人然其說迂廻不可通不書滅者明年吴伐魯魯<lb/>
　復邾子不有其地故曰入在外曰以歸在内曰以來<lb/>
　邾子何以名以歸例稱名也<lb/>
宋人圍曹<lb/>
　傳曹背晉而奸宋宋人伐之晉人不救築五邑于其<lb/>
　郊曰黍丘揖丘大城鍾䢴<lb/>
冬鄭駟𢎞帥師救曹<lb/>
　傳宋人圍曹鄭桓子思曰宋人有曹鄭之患也不可<lb/>
<pb n="13a"/>
　以不救冬鄭師救曹侵宋<lb/>
八年春王正月宋公入曹以曹伯陽歸<lb/>
　傳宋公伐曹将還禇師殿曹人詬之不行師待之公<lb/>
　聞之怒命反之遂滅曹執曹伯以歸杜註滅非本意<lb/>
　故以入告按是年至孟子去齊時百有餘嵗而曹交<lb/>
　尚為曹君之弟則曹未滅審矣殆宋以小邑存其五<lb/>
　廟而第以入告諸侯歟<lb/>
吴伐我<lb/>
<pb n="13b"/>
　討其入邾也兵直抵國都故不言四鄙望溪先生曰<lb/>
　定哀以前公室雖卑而三家協心尚可以捍禦外侮<lb/>
　故隣國侵伐及四鄙而止耳至是則陪臣數叛三家<lb/>
　異心莫肯為國任患故吴齊之師徑薄國都而莫之<lb/>
　為蔽矣<lb/>
夏齊人取讙及闡<lb/>
　傳齊悼公之來也季康子以其妹妻之即位而逆之<lb/>
　季魴侯通焉女言其情弗敢與也齊侯怒夏五月齊<lb/>
<pb n="14a"/>
　鮑牧帥師伐我取讙及闡公羊傳外取邑不書此何<lb/>
　以書所以賂齊也曷為賂齊為以邾子益來也按經<lb/>
　文上書取讙及闡下書歸郊子益于邾則公羊之説<lb/>
　似得其實<lb/>
歸邾子益于邾<lb/>
　傳齊侯使如吴請師将以伐邾乃歸邾子杜註齊未<lb/>
　得季姬故請師也吳前為邾討魯懼二國同心故歸<lb/>
　邾子按公羊以齊之伐我為以邾子益來左氏則謂<lb/>
<pb n="14b"/>
　以季姬二說不同然歸邾子益則皆以懼討而歸之<lb/>
　非能去惡而不積也審矣胡氏之說迂甚不書邾子<lb/>
　益復歸于邾而以魯歸為文者病魯之凌弱而畏強<lb/>
　也邾子何以名從諸侯復國例故名<lb/>
秋七月<lb/>
冬十有二月癸亥杞伯過卒<lb/>
齊人歸讙及闡<lb/>
　傳秋及齊平齊閭丘明來涖盟且逆季姬以歸嬖冬<lb/>
<pb n="15a"/>
　十二月齊人歸讙及闡季姬嬖故也按不書來歸者<lb/>
　無将命者也或疆吏相授受或魯使微者往受而不<lb/>
　書其人<lb/>
九年春王二月𦵏杞僖公<lb/>
宋皇瑗帥師取鄭師于雍丘<lb/>
　鄭武子賸嬖許瑕求邑無以與之請外取許之故圍<lb/>
　宋雍丘宋皇瑗圍鄭師壘合鄭師哭遂取之<lb/>
夏楚人伐陳<lb/>
<pb n="15b"/>
　陳即吴故也<lb/>
秋宋公伐鄭<lb/>
　報雍丘也<lb/>
冬十月<lb/>
十年春王二月邾子益來奔<lb/>
　邾子既歸又無道吴子使太宰子餘討之囚諸樓臺<lb/>
　栫之以棘十年春來奔齊甥也遂奔齊<lb/>
公㑹吴伐齊<lb/>
<pb n="16a"/>
　傳九年齊侯使辭師于吳吳子曰昔嵗寡人聞命今<lb/>
　又革之不知所從将進受命于君冬吳子使來儆師<lb/>
　伐齊十年公㑹吳子伐齊南鄙師于鄎齊人弑悼公<lb/>
　赴于師吴子三日哭于軍門之外徐承帥舟師将自<lb/>
　海入齊齊人敗之乃還<lb/>
三月戊戌齊侯陽生卒<lb/>
　按傳稱弑而經以卒書胡氏拾榖梁之唾餘謂不忍<lb/>
　以夷狄之民加乎中國之君其說非是是時吳師在<lb/>
<pb n="16b"/>
　郊若陽生果被弑吴必假公濟私聲罪致討其師尤<lb/>
　為有名乃哭于軍門之外未聞以此藉口則陽生之<lb/>
　非弑所當信經而廢傳也奚疑<lb/>
夏宋人伐鄭<lb/>
　既取其師伐而又伐書之以著其修怨無已也<lb/>
晉趙鞅帥師侵齊<lb/>
　伐喪非義也<lb/>
五月公至自伐齊<lb/>
<pb n="17a"/>
葬齊悼公<lb/>
衛公孟彄自齊歸于衛<lb/>
　定十四年衛公孟彄出奔鄭自鄭奔齊故今自齊歸<lb/>
　衛也<lb/>
薛伯夷卒秋葬薛恵公<lb/>
冬楚公子結帥師伐陳吴救陳<lb/>
　楚子期伐陳以陳即吴故也吳延州來季子救陳謂<lb/>
　子期曰二君不務徳而力争諸侯民何罪焉我請退<lb/>
<pb n="17b"/>
　以為子名務徳而安民乃還按札壽夢少子也夀夢<lb/>
　以襄二年卒至今七十七年壽夢卒時札已為父兄<lb/>
　所欲立年當在二十左右豈有近百嵗之人而尚帥<lb/>
　師者乎左氏之失也誣如此之類是矣<lb/>
十有一年春齊國書帥師伐我<lb/>
　報鄎之役也按傳稱季氏之甲七千冉有以武城人<lb/>
　三百為己徒卒次于雩門之外又稱師及齊師戰于<lb/>
　郊則其兵及國都也審矣兵及國都故不書四鄙而<lb/>
<pb n="18a"/>
　胡氏乃謂齊師及清渉泗非有城下之盟可諱之辱<lb/>
　亦書伐我者欲省致師之由而躬自厚也豈讀左氏<lb/>
　傳並未及卒篇耶<lb/>
夏陳轅頗出奔鄭<lb/>
　陳轅頗為司徒賦封田以嫁公女有餘以為己大器<lb/>
　國人逐之<lb/>
五月公㑹吴伐齊甲戌齊國書帥師及吴戰于艾陵齊<lb/>
師敗績獲齊國書<lb/>
<pb n="18b"/>
　傳為郊戰故公㑹吴伐齊甲戌戰于艾陵大敗齊師<lb/>
　獲國書公孫夏閭邱明陳書東郭書按戰不書魯或<lb/>
　以為魯未接戰故非也凡師㑹伐皆大國主兵者接<lb/>
　戰餘不過為之聲勢耳故鞌之役魯衛皆不見有接<lb/>
　戰之事何獨于此而不書魯乎葢春秋内魯而外齊<lb/>
　不可云齊國書帥師及我師吳師戰若云我師吳師<lb/>
　及齊師戰又以吴及齊失内中國而外僭吴之義矣<lb/>
　故没魯不書窮于辭也不致者去年㑹吴伐齊今年<lb/>
<pb n="19a"/>
　春齊即報伐幾有城下之辱今又㑹吴伐齊大敗齊<lb/>
　師公又有天使下國之語以激齊怒故季孫命修守<lb/>
　偹惴惴焉以齊至無日為懼其不書至者以懼齊而<lb/>
　不以告廟也此魯史之所本無聖人自不得而益之<lb/>
　獲止書齊國書者卿也<lb/>
秋七月辛酉滕子虞母卒<lb/>
冬十有一月𦵏滕隠公<lb/>
衛世叔齊出奔宋<lb/>
<pb n="19b"/>
　傳疾娶于宋子朝其娣嬖子朝出孔文子使疾出其<lb/>
　妻而妻之疾使侍人誘其初妻之娣寘于犁而為之<lb/>
　一宫如二妻文子怒欲攻之仲尼止之遂奪其妻或<lb/>
　淫于外州外州人奪之軒以獻耻是二者故出衛人<lb/>
　立遺使室孔姞<lb/>
十有二年春用田賦<lb/>
　杜注丘賦之法因其田財通出馬一匹牛三頭今欲<lb/>
　别其田及家財各為一賦故言田賦按魯自作丘甲<lb/>
<pb n="20a"/>
　之後一丘已不止出馬一匹牛三頭矣此注何得復<lb/>
　云爾乎且必無計家財使出馬牛之理陳氏曰以丘<lb/>
　賦為未足又以田賦之田賦之也者家一人也家一<lb/>
　人管子内政之法也諸侯之益兵自齊始晉次之春<lb/>
　秋之季魯亦行之矣其說似較長觀左氏及仲尼私<lb/>
　于冉有曰君子之行也度于禮施取其厚事舉其中<lb/>
　斂從其薄如是則以丘亦足矣若不度于禮而貪冐<lb/>
　無厭則雖以田賦将又不足云云以丘與以田對舉<lb/>
<pb n="20b"/>
　與陳氏合然陳説主于益兵又與所謂貪冐無厭者<lb/>
　不相肖竊意兵賦宜出夫家周禮所謂嵗時登其夫<lb/>
　家之衆寡辨其可任者是也魯以用不足托言軍用<lb/>
　加斂于田葢前作丘甲每井六夫至是則每百畆一<lb/>
　家一夫每井増多二夫而所増之夫或如漢口率出<lb/>
　錢或如唐人庸調之法令出綿絹之屬皆不過藉之<lb/>
　以足用非真益兵也此聖人所以謂之貪冐無厭歟<lb/>
夏五月甲辰孟子卒<lb/>
<pb n="21a"/>
　孟子昭公之夫人也卒不書薨𦵏不志葢季氏逐其<lb/>
　君而並黜其夫人也傳稱孔子適季氏季氏不絻則<lb/>
　惡由季氏明矣<lb/>
公㑹吴于槖臯<lb/>
秋公㑹衛侯宋皇瑗于鄖<lb/>
　不致者非殷㑹不致與成十二年㑹于𤨏澤不致義<lb/>
　同<lb/>
宋向巢帥師伐鄭<lb/>
<pb n="21b"/>
　傅宋鄭之間有隙地焉曰彌作頃丘玉暢嵒戈錫子<lb/>
　産與宋人為成曰勿有是及宋平元之族自蕭奔鄭<lb/>
　鄭人為之城嵒戈錫九月宋向巢伐鄭取錫殺元公<lb/>
　之孫遂圍嵒<lb/>
冬十有二月螽<lb/>
　戴氏震曰周之十二月夏之十月也由失一閏方九<lb/>
　月而為十月六月昏火中七月流火八月九月漸流<lb/>
　而下至十月則伏十月不復有螽九月尚温可有螽<lb/>
<pb n="22a"/>
　故季孫問而孔子答以今火猶西流司厯過也孔子<lb/>
　明知十二月之前有失閏猶兩書十有二月螽魯史<lb/>
　舊文不得而改焉者也<lb/>
十有三年春鄭罕逹帥師取宋師于嵒<lb/>
　傳十二月鄭罕達救嵒丙申圍宋師按傳稱十二月<lb/>
　而經書十三年春夏時之十二月正周之春也此可<lb/>
　為鄭亦用夏時之証<lb/>
夏許男成卒<lb/>
<pb n="22b"/>
公㑹晉侯及吴子于黄池<lb/>
　傳夏公㑹單平公晉定公吴夫差于黄池秋七月辛<lb/>
　丑盟吴晉争先趙鞅呼司馬寅曰日旰矣大事未成<lb/>
　二臣之罪也建皷整列二臣死之長幼必可知也對<lb/>
　曰請姑視之反曰肉食者無墨今吴王有墨國勝乎<lb/>
　太子死乎且夷徳輕不忍乆請少待之乃先晉人公<lb/>
　羊傳其言及吴子何㑹兩伯之辭也按黄池之㑹如<lb/>
　春秋說文所稱齊晉前驅魯衛驂乗滕薛夾轂而趨<lb/>
<pb n="23a"/>
　之説雖不足信而據傳稱王欲伐宋註以其不㑹黄<lb/>
　池故則當日㑹黄池者必不止魯一國審矣且傳有<lb/>
　單平公公羊亦云天下諸侯莫敢不至而經皆沒而<lb/>
　不書非聖人有意削之也凡諸侯㑹盟有先㑹後盟<lb/>
　者有不㑹而盟者黄池若果合天下之諸侯先行㑹<lb/>
　禮春秋據事直書必無削而不載之理且是時吴氛<lb/>
　甚熾故日旰而盟嘖有煩言使先行㑹禮豈肯帖然<lb/>
　而居晉後乎今但于盟争長而不聞其于㑹争先其<lb/>
<pb n="23b"/>
　為不㑹而盟無疑不㑹而書公㑹者葢諸侯當㑹盟<lb/>
　之時有請先相見之禮公至黄池因不行㑹禮又未<lb/>
　及盟期乃就晉侯吴子而請先相見焉諸侯相見曰<lb/>
　㑹非必殷㑹而後可言㑹也見必以次相及故曰及<lb/>
　而吴子書及則其非殷㑹也亦遂不待别白而自見<lb/>
　矣公羊乃以及為兩伯之辭果如其說則宋之㑹何<lb/>
　獨于楚屈建不書及乎盟據左傳謂晉先國語謂吴<lb/>
　先以事勢度之晉自宋之盟已不競于楚矣陵夷至<lb/>
<pb n="24a"/>
　于此時豈復能與吴争國語似得其實吴為僭王之<lb/>
　國盟先晉歃聖人之所深惡者也故諱之而不書惟<lb/>
　諱盟不書故公雖及晉侯吴子先相見非殷㑹比亦<lb/>
　不得不以公㑹書使不書公㑹則黄池兩伯無由見<lb/>
　經何以著時局之又一變乎然則宋之盟亦楚先晉<lb/>
　歃而春秋不諱者何葢春秋書宋之㑹已叙趙武于<lb/>
　屈建之上矣而前目後凡其書盟也例應以諸侯之<lb/>
　大夫渾之既不嫌于失實又不悖于内中國而外僭<lb/>
<pb n="24b"/>
　楚之大義此其所以不諱盟也安得執彼以難此吴<lb/>
　不以號舉而稱子者以其為兩伯故<lb/>
楚公子申帥師伐陳<lb/>
　楚畏吴之强乗其出㑹而伐陳<lb/>
於越入吴<lb/>
　傳越子伐吴大敗吴師獲太子友丁亥入吴吴人告<lb/>
　敗于王王惡其聞也自刎七人于幕下冬吴及越平<lb/>
秋公至自㑹<lb/>
<pb n="25a"/>
晉魏曼多帥師侵衞<lb/>
葬許元公<lb/>
九月螽<lb/>
冬十有一月有星孛于東方<lb/>
盗殺陳夏區夫<lb/>
　盗殺義見襄十年盗殺鄭公子騑下<lb/>
十有二月螽<lb/>
十有四年春西狩獲麟<lb/>
<pb n="25b"/>
　杜註麟者聖王之嘉瑞也時無明王出而遇獲仲尼<lb/>
　傷周道之不興感嘉瑞之無應故因魯春秋而修中<lb/>
　興之教絶筆于獲麟之一句所感而作固所以為終<lb/>
　也按春秋書獲麟則聖經之作必在獲麟之後審矣<lb/>
　但杜氏謂感麟而作其說恐不確聖人既欲以此修<lb/>
　中興之教使無麟遂不作乎然彼之所以為是説者<lb/>
　葢以編年之體按年記事至年終乃止今忽終于十<lb/>
　四年之春起止之義必有所謂故遂以感麟而作為<lb/>
<pb n="26a"/>
　經之所以終于是也不知聖人之所以絶筆于此者<lb/>
　葢春秋時天下之亂已極聖人欲為之撥亂反治雖<lb/>
　有其徳而無其位苦于無可藉手之處于是因麟之<lb/>
　出非其時而傷吾道之所如不合将終無所望于後<lb/>
　也故託之以終篇夫亦猶是鳳鳥河圗之嘆云爾豈<lb/>
　絶筆于此者必以此始之故乎至文成致麟之説其<lb/>
　理更荒誕不足信存而不論可也<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋究遺卷十六<lb/>
</p>
<p>
</p>
  </div>
</body>
</text>
</TEI>
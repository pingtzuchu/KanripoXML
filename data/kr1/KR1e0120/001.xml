<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋究遺卷一</head> <lb/>
    <p>
<pb n="1a"/>
欽定四庫全書<lb/>
　春秋究遺卷一<lb/>
　　　　　　　　　　　　左庶子葉酉撰<lb/>
　　隠公<lb/>
元年春王正月<lb/>
　元者氣之始古人謂一為元元年隠公之一年也春<lb/>
　與下王正月連文月為周月必無冠以夏時之理葢<lb/>
　冬至一陽來復故建子之月即可謂之春也王正月<lb/>
<pb n="1b"/>
　者夏時得天故周兼用夏正周禮正月之吉用周正<lb/>
　正嵗即夏正夏曰嵗故謂之正嵗也左氏傳博採當<lb/>
　時諸侯史䇿之文亦多用夏正春秋魯史以周正紀<lb/>
　事聖人欲傳信於後故特書王正月以别於建寅之<lb/>
　正月也然則建子之月周既改稱春正月矣而經不<lb/>
　以春係王而但以正月係王者何春統三月其建寅<lb/>
　建丑兩月在夏商亦謂之春故不可係之於王也不<lb/>
　書即位者隠公志在讓桓以攝位不敢行即真之禮<lb/>
<pb n="2a"/>
　故舊史本不書即位聖人亦仍之而已此與莊閔僖<lb/>
　三公之不書即位同而其所以不書即位者異此乃<lb/>
　魯史本無其文彼則聖人削之也詳具桓元年公即<lb/>
　位下春秋竟時無事例書首月以備時此下三月有<lb/>
　事而空書首月者以元年正月故<lb/>
三月公及邾儀父盟于蔑<lb/>
　魯侯爵稱公者臣子之詞盟不曰㑹而曰及者張氏<lb/>
　洽曰内為主書及外為主書㑹說本傳例及者我所<lb/>
<pb n="2b"/>
　欲㑹者外為志其義多不可通春秋有今日書㑹而<lb/>
　明日書及某人盟者一事也豈可分内外哉葢侵伐<lb/>
　書㑹則與及對若盟㑹之㑹則與盟對不與及對也<lb/>
　㑹有主賓相見之儀盟有刑牲插血之事故凡魯君<lb/>
　與外諸侯㑹盟有㑹而不盟者則書曰公㑹某某於<lb/>
　某地有盟而不㑹者則書曰公及某某盟於某地㑹<lb/>
　有以此就彼之意及者連類之詞皆以公為主文義<lb/>
　相似故㑹不言及盟則昭大神以相要言不可云公<lb/>
<pb n="3a"/>
　盟某某於某地也<hi>左氏傳徃徃有此文法後人特習其讀而不知其非耳</hi>故言<lb/>
　及内外之説非蔑之盟不先行㑹禮故言及而不言<lb/>
　㑹邾儀父即邾子克未王命故不書爵稱儀父者左<lb/>
　氏以為貴之非也胡氏安國曰附庸之君例稱字所<lb/>
　以然者附庸之君亦君也既無爵之可稱若竟以名<lb/>
　書則與諸侯之大夫無别矣春秋謹名分胡氏例稱<lb/>
　字之説似得其實古人名克者多以儀為字如周莊<lb/>
　王弟之子克字子儀楚鬭克字子儀桓司馬之臣克<lb/>
<pb n="3b"/>
　字子儀之類皆是儀父為邾子克之字無疑然則郳<lb/>
　黎來介葛盧何以稱名郳與介國尤小非邾賦六百<lb/>
　乘者比或魯史僅知其名故春秋不得不以名書未<lb/>
　可執彼以難此也且安知黎來葛盧非字而左氏誤<lb/>
　以為名耶<lb/>
夏五月鄭伯克段于鄢<lb/>
　傳初鄭武公娶于申曰武姜生莊公及共叔段莊公<lb/>
　寤生遂惡之愛共叔段欲立之亟請于武公公弗許<lb/>
<pb n="4a"/>
　及莊公即位為之請制公曰制巖邑也虢叔死焉他<lb/>
　邑惟命請京使居之謂之京城太叔祭仲曰先王之<lb/>
　制大都不過三國之一今京不度非制也君將不堪<lb/>
　公曰姜氏欲之焉辟害既而太叔命西鄙北鄙貳於<lb/>
　己公子吕曰國不堪貳公將若之何公曰無庸將自<lb/>
　及太叔又收貳以為己邑至於廩延子封曰可矣厚<lb/>
　將得衆公曰不義不暱厚將崩太叔完聚繕甲兵將<lb/>
　襲鄭夫人將啟之公聞其期曰可矣命子封帥車二<lb/>
<pb n="4b"/>
　百乘以伐京京叛太叔段段入於鄢公伐諸鄢五月<lb/>
　辛丑太叔出奔共按稱鄭伯者以鄭伯親伐鄢故也<lb/>
　君將稱君史文定例不曰鄭伯伐段于鄢克之而曰<lb/>
　克段于䣕者天子討而不伐伐者敵辭非所施於臣<lb/>
　下者也辭有所窮故特變其文曰克先儒多以鄭伯<lb/>
　志在殺段故春秋專目鄭伯且書克以著其失親親<lb/>
　之㤙其說非也人臣無將將則必誅傳稱段將襲鄭<lb/>
　則段固有可誅之罪矣微論鄭伯並無殺段之志即<lb/>
<pb n="5a"/>
　果志在於殺亦大義滅親事非得已况第迫之使奔<lb/>
　並不極之於所徃正與榖梁所為緩追逸賊者合聖<lb/>
　人於此顧不責其弟之不臣而専以失親親之恩責<lb/>
　其兄之不友有是理乎然則春秋於鄭伯遂無譏乎<lb/>
　安得而無譏也特以其不孝而惡之而非譏其不友<lb/>
　耳蓋段不過一驕侈公子耳其欲襲兄之國而有之<lb/>
　者大都姜氏之謀居多然子無仇母之理姜氏雖欲<lb/>
　段得國猶幸其機事不密逆迹遽彰此時為莊公計<lb/>
<pb n="5b"/>
　者惟有引咎自責涕泣以謝其母而申宫儆備嚴斥<lb/>
　其左右親信預聞逆謀之人使其黨胥潛自解散而<lb/>
　不敢𤼵然後開心見誠許段不死且請姜氏任其無<lb/>
　咎諭之使歸而處之以一小邑如此則兄弟母子之<lb/>
　間其所全者多矣乃莊公因姜氏愛憐少子自亟請<lb/>
　武公之時已怨之特深故至是倉猝聞變即投袂而<lb/>
　起以積怨其母之心而釋憾於其弟於是窮極兵力<lb/>
　伐京伐䣕幾有迅雷不及掩耳之勢蓋鄭伯仇視其<lb/>
<pb n="6a"/>
　母必欲取諸其懐中而剪其所愛此其不孝之罪固<lb/>
　聖人之所深惡者也豈以其不友而惡之哉知然者<lb/>
　以段不稱弟與不書段出奔知之葢段不稱弟者以<lb/>
　鄭伯之罪在不孝義不闗乎段之為弟也故不稱弟<lb/>
　非徒以段不弟而已不書段出奔者聖人欲以鄭伯<lb/>
　之不孝示戒故只據鄭伯為文若書段出奔則似譏<lb/>
　鄭伯之迫逐其弟而以不孝示戒之意轉晦故深沒<lb/>
　其辭於彼所以専治其罪於此也左氏以為難之亦<lb/>
<pb n="6b"/>
　非其說更詳具莊元年單伯逆王姬下<lb/>
秋七月天王使宰咺來歸惠公仲子之賵<lb/>
　周王稱王耳加天於上謂王當奉若天道也春秋天<lb/>
　子之使未有書官者惟咺及渠伯周公三宰稱官葢<lb/>
　天子之冢宰其位至尊其任至重下聘侯國非其事<lb/>
　也重臣而輕使之故書宰之官所以著其不當使也<lb/>
　其他如凡伯南季之屬皆以卿士充使非冢宰比於<lb/>
　義無疵焉故不書官王朝卿士例稱行次咺冢宰而<lb/>
<pb n="7a"/>
　反稱名者上既書其官下自不得不書其名葢官必<lb/>
　著之於籍官著於籍必各係之以其名未有係之以<lb/>
　行次者咺若以行次書則以籍考之宰之中無是人<lb/>
　矣然則文十五年書宋司馬華孫來盟何以不名葢<lb/>
　官而係之以名者恒辭也如殺大夫必書名即此義<lb/>
　書華孫者以欲别之於公子卬義不關乎其人也其<lb/>
　說詳具本文下焉得執彼以疑此宰周公又何以不<lb/>
　名既繫以周公矣王朝無兩周公故不必復繫以名<lb/>
<pb n="7b"/>
　也糾書氏而咺獨名者殆本未賜族如魯挾無駭之<lb/>
　類與仲子桓公之母先儒以為惠公妾非也隠母賤<lb/>
　桓母貴公羊之說確有可據左氏所為繼室以聲子<lb/>
　者不過以妾媵而攝行内政原非娶之以夫人之禮<lb/>
　者也仲子則以手文之異恵公以夫人之禮娶之於<lb/>
　是一國之人皆稱之為夫人無異詞其與聲子一嫡<lb/>
　一庶名分顯然今乃斥之為妾者拘於諸侯不再娶<lb/>
　之說耳然諸侯不再娶果何禮乎先儒嘗考邑姜亦<lb/>
<pb n="8a"/>
　武王之繼配載在史冊者可據也乃程子又為遷就<lb/>
　其詞曰内無主則家道不立卿大夫而下不妨有再<lb/>
　娶之禮其説似尤不能無弊卿大夫之妻所理者一<lb/>
　家之内政耳然且不可以無主矣况諸侯之夫人與<lb/>
　諸侯同主宗社其妃嬙嬪御之屬實繁有徒一旦不<lb/>
　幸而嫡夫人即世其人皆故等夷爭妍妒寵不足以<lb/>
　相彈壓家道不立以諸侯而較之卿大夫其所關者<lb/>
　為更鉅非再娶何以肅隂教而襄外治乎春秋凡兩<lb/>
<pb n="8b"/>
　重不書及如哀三年書桓宫僖宫災是也今天王歸<lb/>
　賵並書惠公仲子而不以惠公及仲子誠以再娶非<lb/>
　以妾為妻者比乃葵丘五命之所不禁而仲子之位<lb/>
　號素定欲不成之為夫人而弗得也春秋既成仲子<lb/>
　為夫人而後儒必斥之為妾有是理乎王使榮叔歸<lb/>
　含且賵王不稱天此於王無貶辭若仲子而果妾也<lb/>
　斯其異於成風者於義無所處矣不稱夫人者夫人<lb/>
　既薨則稱諡係姓無諡故稱仲子例不應稱夫人也<lb/>
<pb n="9a"/>
　其無諡何也婦人從夫以夫之諡為諡惟妾母則不<lb/>
　敢從夫故聲子有諡而孟子無諡何獨於仲子而疑<lb/>
　之其不稱惠子而稱仲子者孟子亦當從惠諡也故<lb/>
　以行次别之文姜之所以有諡者絶之於桓公也魯<lb/>
　自文姜後夫人皆有諡以絶文姜於桓公為諱故槩<lb/>
　從其例非古也乘馬曰賵衣衾曰襚貝玉曰含錢財<lb/>
　曰賻<lb/>
九月及宋人盟于宿<lb/>
<pb n="9b"/>
　傳惠公之季年敗宋師于黄公立而求成焉九月及<lb/>
　宋人盟于宿始通也按杜註云主客無名皆微者也<lb/>
　其說不確凡侵伐書及而不目其人者則微者耳盟<lb/>
　書㑹書及而不目其人者君也葢公與外大夫盟㑹<lb/>
　降等屈尊有玷於其爵矣故不書公以諱其失此與<lb/>
　外諸侯之降等屈尊者反書爵以著其失其義正同<lb/>
　宋人亦非微者望溪先生曰自文公以前侵伐㑹盟<lb/>
　内大夫以名見而外大夫悉稱人蓋大夫未張奉君<lb/>
<pb n="10a"/>
　命以行事第稱為某國之人而不必詳其名氏也<lb/>
冬十有二月祭伯來<lb/>
　杜註祭國伯爵也胡氏安國曰畿内諸侯為王卿士<lb/>
　望溪先生曰周秦以前之書無言畿内有五等之爵<lb/>
　者惟公羊傳曰寰内諸侯葢據春秋所書周公凡伯<lb/>
　尹子之屬而為言耳王制曰分天下為左右曰二伯<lb/>
　蓋據公羊氏陜以東周公主之陜以西召公主之並<lb/>
　周南所稱召伯而為言耳不知詩稱召伯以行次言<lb/>
<pb n="10b"/>
　非爵也召公在文王時豈得為方伯哉春秋所書凡<lb/>
　伯祭伯召伯皆以行次書與榮叔南季類也其稱伯<lb/>
　多於叔季者承嗣多長嫡也周公祭公天子之三公<lb/>
　也蘇子尹子單子劉子乃時人相尊異之稱非伯子<lb/>
　男之子也尹單劉皆執政使有五等之爵豈宜居卑<lb/>
　列哉且王臣見經者何以止有公伯子而無侯男哉<lb/>
　按祭伯非王命而來朝于魯經止書曰來者當是祭<lb/>
　伯來朝魯隠以其為王朝卿士謙不敢當不聴其行<lb/>
<pb n="11a"/>
　朝禮故不言朝胡傳謂不予其朝非也不當朝而朝<lb/>
　據實而書其失不更著乎<lb/>
公子益師卒<lb/>
　按傳公不與小斂故不書日胡氏引公孫敖叔孫舍<lb/>
　之卒公皆不與小斂而書日以左氏之説為非不知<lb/>
　釋例明云公在外大夫不卒於國而猶存其日者為<lb/>
　其有故非不欲臨也則胡氏所引未足以難左矣但<lb/>
　不書日亦無以見公之不與小斂也其諸恩禮薄而<lb/>
<pb n="11b"/>
　史遂失其日歟<lb/>
二年春公㑹戎于潛<lb/>
　胡氏安國曰戎正朔所不加也奚㑹同之有書㑹戎<lb/>
　譏之也按牧野誓師羌髳在列戎豈果不可㑹乎况<lb/>
　淮夷徐戎於魯為門庭之冦尤有不得不迎其善意<lb/>
　而與為好者公始與之㑹必遲之又乆審知其無他<lb/>
　然後為唐之盟其與孟浪輕信者異矣自是至莊公<lb/>
　十八年始書公追戎于濟西戎不為魯患者四十餘<lb/>
<pb n="12a"/>
　年殆猶不欲背唐之盟也歟<lb/>
夏五月莒人入向<lb/>
　傳莒子娶于向向姜不安於莒而歸夏莒人入向以<lb/>
　姜氏還杜註向小國將卑師少稱人按隠五年公羊<lb/>
　傳曰將尊師衆稱某帥師將尊師少稱將將卑師衆<lb/>
　稱師將卑師少稱人杜註本此其說似不為無據然<lb/>
　詳考之惟將卑師衆稱師一語確不可易其餘殊不<lb/>
　盡然將尊者既以名見然自文公以前外諸侯之侵<lb/>
<pb n="12b"/>
　伐何以並無稱將稱某帥師者乎稱師稱人既以師<lb/>
　之多少異何以桓十三年齊宋衛燕之戰戰稱燕人<lb/>
　敗績稱燕師僖二十八年城濮之戰定四年柏舉之<lb/>
　戰皆戰稱楚人敗績稱楚師乎此皆其説之不可通<lb/>
　者也蓋大夫未張之時凡大夫將皆稱人所以别於<lb/>
　君之自將耳非特將卑師寡者而已即將尊師衆與<lb/>
　將尊師寡者其詞一施之以其皆承君命以行事故<lb/>
　概之以人人者人其將非人其師故師與人並舉於<lb/>
<pb n="13a"/>
　文無所嫌此按之文宣以前之春秋而可知者也及<lb/>
　後大夫既張乃如公羊氏之説將尊師少者以將重<lb/>
　於師稱將將尊師衆者以將與師並重稱某帥師俱<lb/>
　不復以人槩之矣將尊者既不槩之以人則凡將不<lb/>
　以名見又不稱師而稱人者疑於將卑而師寡矣然<lb/>
　試思春秋至成襄以後列國諸侯殆無不阻兵安忍<lb/>
　而輕用民命者矣將卑師寡何以克敵况如秦晉吳<lb/>
　楚諸大國彼此相侵伐肯以一旅之師使卑者將之<lb/>
<pb n="13b"/>
　而往乎此以情勢揣之而知其有不然者彼其所以<lb/>
　稱人者葢由赴告有詳略傳聞有同異偶不得其將<lb/>
　之名氏故時復槩之以人耳公羊臆度之詞杜註襲<lb/>
　訛承誤不足信也<lb/>
無駭帥師入極<lb/>
　極附庸襄十三年傳弗地曰入謂入其國都旋即去<lb/>
　之而不有其土地也無駭未賜族故不氏<lb/>
秋八月庚辰公及戎盟于唐<lb/>
<pb n="14a"/>
　杜註八月無庚辰日月必有誤㑹不書日而盟必書<lb/>
　日張氏洽曰以其或尋或寒皆考於此固有國者所<lb/>
　尤謹也前此蔑宿二盟不書日乆逺失之耳<lb/>
九月紀履緰來逆女<lb/>
　卿為君逆則稱逆女其自為逆則稱所逆者之行次<lb/>
　尊卑之别也内女無書逆者獨此書逆何錄伯姬也<lb/>
　與宋伯姬書納幣同義其不稱使何公羊云婚禮不<lb/>
　稱主人蓋雖天子諸侯亦不自主婚所以養㢘逺恥<lb/>
<pb n="14b"/>
　也故不稱使<lb/>
冬十月伯姬歸于紀<lb/>
　張氏洽曰天子諸侯無出疆親迎之理必使上卿徃<lb/>
　迎於其國至於所館然後親迎以入此哀公問所謂<lb/>
　大昏既至冕而親迎也胡氏安國謂逆女必親迎使<lb/>
　大夫非禮也程子曰假如秦君娶于楚豈可越國親<lb/>
　迎耶足以正胡氏之失<lb/>
紀子伯莒子盟于宻<lb/>
<pb n="15a"/>
　傳作紀子帛程子從公穀曰缺文也當云紀侯某伯<lb/>
　莒子盟于宻<lb/>
十有二月乙夘夫人子氏薨<lb/>
　子氏杜註謂桓公之母隠讓桓以為太子成其母喪<lb/>
　以赴於諸侯故稱夫人然天王歸賵必於仲子既卒<lb/>
　之後左氏豫凶事之說非人情也不可從公羊傳隠<lb/>
　之母也穀梁傳隠之夫人也程子從穀梁葢隠公攝<lb/>
　讓其母之卒必不赴而其妻則魯人既奉隠為君矣<lb/>
<pb n="15b"/>
　於其妻自不得不稱之曰夫人也子氏不書葬者先<lb/>
　儒謂婦人從夫故君存則葬禮未備待君薨而合祔<lb/>
　其説非也望溪先生曰古者葬各有期未有君在而<lb/>
　乆不葬者葢隠志乎讓子氏之薨不以夫人之禮葬<lb/>
　故不書於冊也<lb/>
鄭人伐衛<lb/>
　鄭共叔之亂公孫滑出奔衛衛人為之伐鄭取廩延<lb/>
　至是鄭人伐衛討滑之亂也傳例凡師有鐘鼓曰伐<lb/>
<pb n="16a"/>
　無曰侵正義鳴鐘鼓以聲其罪曰伐寢鐘鼓以入其<lb/>
　境曰侵掩其不備曰襲按鳴鐘鼓以聲其罪曰伐此<lb/>
　無可疑者獨以寢鐘鼓解侵則如胡氏所謂潛師掠<lb/>
　境與掩其不備相似恐不確葢兵薄其城邑謂之伐<lb/>
　侵則不必攻其城邑第入其境而係纍其民人蹂躪<lb/>
　其禾稼以患苦之謂之侵故侵每與害連文非無鐘<lb/>
　鼓之謂也大司馬九伐之法負固不服則侵之其即<lb/>
　患苦之意歟但必不如春秋時為害之甚耳<lb/>
<pb n="16b"/>
三年春王二月己巳日有食之<lb/>
　不書朔史失之也<lb/>
三月庚戌天王崩<lb/>
　崩者上墜之形平王崩而不書葬魯不㑹也<lb/>
夏四月辛夘尹氏卒<lb/>
　左氏經文作君氏杜註隠公不敢從正君之禮故不<lb/>
　敢備禮於其母正義君氏者謂君之母氏也經典通<lb/>
　呼母為母氏公穀皆作尹氏按天王崩魯不㑹故不<lb/>
<pb n="17a"/>
　書葬而公羊曰天王崩諸侯之主也穀梁曰為魯主<lb/>
　隠公奔喪之説不足信尹氏之卒其説顧足信乎但<lb/>
　正義謂君之母氏其解亦未確母氏二字可去母而<lb/>
　著氏乎竊意君氏之君乃小君之君非指隠公也不<lb/>
　稱夫人故不稱小君而變文以稱曰君氏君而繋之<lb/>
　以氏則不疑於邦君之君矣君氏之卒不書薨其喪<lb/>
　禮必從殺視彼天王歸賵而六羽考宫者何如哉春<lb/>
　秋比事屬辭聖人之情可見矣卓氏爾康曰予初學<lb/>
<pb n="17b"/>
　春秋謂隠公被獲于鄭禱于鍾巫與尹氏歸故書尹<lb/>
　氏之卒以本其事也一時快然終非確論按此解甚<lb/>
　新然必無此理去病先生亦自知其不確矣本可存<lb/>
　而不論因有妄男子勦襲其說衍至數百言其利口<lb/>
　足以亂是非恐學者為其所誤故附及之<lb/>
秋武氏子來求賻<lb/>
　求有索取意如求諸隂陽之求春秋謹名分若作乞<lb/>
　字解則天王之名分安在乎不書王使者以在喪故<lb/>
<pb n="18a"/>
八月庚辰宋公和卒<lb/>
　諸侯曰薨書卒者略外以别内也卒何以名諸侯不<lb/>
　生名使卒而不名則其名終不可得而見矣且其嗣<lb/>
　君或有㑹盟征伐之事將復見於經名卒者所以别<lb/>
　其嗣君也<lb/>
冬十有二月齊侯鄭伯盟于石門<lb/>
　張氏洽曰隠公十一年間盟而不食言者惟此石門<lb/>
　之盟二君終身未嘗相伐<lb/>
<pb n="18b"/>
癸未葬宋穆公<lb/>
　外諸侯葬魯㑹則書間有㑹葬而不書者胡氏曰有<lb/>
　討其賊而不葬者宋殤齊昭告亂書弑矣而經不書<lb/>
　葬是也有諱其辱而不葬者晉主夏盟在景公時告<lb/>
　喪書日矣而經不書葬是也有治其罪而不葬者魯<lb/>
　宋盟㑹未嘗不同而三世不葬是也有避其號而不<lb/>
　葬者吳楚之君書卒者十亦有親送於西門之外者<lb/>
　矣而經不書葬是也毛氏竒齡曰宋殤被弑可云討<lb/>
<pb n="19a"/>
　賊若齊昭公卒已立子舍而舍方被弑其於昭公無<lb/>
　與也昭未見弑何云為昭討賊宋之書卒而不書葬<lb/>
　者止桓襄二公未嘗有三世也且桓公襄公並無所<lb/>
　獲罪於魯亦未嘗得罪天下何煩開一例必専治其<lb/>
　罪而重為削之按毛氏駁胡傳此二條甚當但文公<lb/>
　七年宋公王臣卒而經不書葬合桓襄二公明明三<lb/>
　世矣何云未嘗有三世也至所謂避其號而不葬者<lb/>
　則確不可易之論今駁之曰猶是五等邦君耳而例<lb/>
<pb n="19b"/>
　當書公則不問晉侯秦伯邾子許男而統以公字概<lb/>
　之今既於赴告之時已書曰楚子某卒吳子某卒則<lb/>
　於㑹葬時亦何難行我史例子也而公之而乃曰避<lb/>
　號吾不解矣不知外諸侯葬稱公者縁彼國臣子之<lb/>
　詞也吳楚僭王若縁其臣子之詞當書王不當書公<lb/>
　胡氏所謂避其號者是也乃復用此為譏議乎又按<lb/>
　宣十八年楚子旅卒襄十二年吳子乘卒十三年楚<lb/>
　子審卒二十五年吳子遏卒二十八年楚子昭卒昭<lb/>
<pb n="20a"/>
　元年楚子麇卒十五年吳子夷昧卒二十六年楚子<lb/>
　居卒定十四年吳子光卒哀六年楚子軫卒胡傳所<lb/>
　謂吳楚之君書卒者十本未嘗有誤今亦駁之曰吳<lb/>
　之書卒只乘與夷昧而楚則宣之旅襄之審昭之麇<lb/>
　與居哀之軫共七卒而無十卒則更考之不詳所謂<lb/>
　囈語夢語者恐不在彼而在此矣又按弑君不書葬<lb/>
　以仇末復故胡傳謂討其賊而不葬者亦非辨詳襄<lb/>
　三十年葬蔡景公下<lb/>
<pb n="20b"/>
四年春王二月莒人伐杞取牟婁<lb/>
　凡伐人之國而夷其宗社者曰滅得其城邑曰取魯<lb/>
　滅國諱之亦曰取取而先書伐者正義所取之邑小<lb/>
　不以名通若不加伐於上則不知為何國之邑矣其<lb/>
　説非是春秋凡㑹遇盟戰之地皆不係國以職方具<lb/>
　在書某地則知為某國何獨於取邑而慮其不知為<lb/>
　何國之邑乎蓋征伐天子之大權諸侯無故相伐聖<lb/>
　人之所甚惡者也故無論其取邑不取邑皆書以罪<lb/>
<pb n="21a"/>
　之蓋重在伐國而書取以甚其伐之之罪非重在取<lb/>
　邑而書伐以明其屬於何國也然則昭元年取鄆四<lb/>
　年取鄫何以不先書伐莒鄆乃魯之舊疆兵加于鄆<lb/>
　不可言伐莒鄫則自叛而歸並未嘗以兵取之也僖<lb/>
　二年虞師晉師滅下陽又何以不先書伐虢也滅下<lb/>
　陽之罪大無故伐國聖人又薄其罪而以為不足書<lb/>
　矣<lb/>
戊申衛州吁弑其君完<lb/>
<pb n="21b"/>
　傳衛莊公娶於齊曰莊姜美而無子又娶於陳曰厲<lb/>
　媯其娣戴媯生桓公莊姜以為已子公子州吁嬖人<lb/>
　之子也有寵而好兵公弗禁莊姜惡之石碏諫弗聴<lb/>
　其子厚與州吁游禁之不可桓公立乃老四年春衛<lb/>
　州吁弑桓公而立按州吁未為大夫故不稱公子詳<lb/>
　具翬帥師下又不稱弟者弑君之罪大稱弟不足以<lb/>
　甚之也<lb/>
夏公及宋公遇于清<lb/>
<pb n="22a"/>
　公與宋公為㑹將尋宿之盟未及期衛人來告亂乃<lb/>
　行遇禮而還按遇者不期而㑹之名葢欲簡其禮也<lb/>
　㑹不言及而遇言及者㑹有以此就彼之意故可連<lb/>
　公為文遇則彼此皆無心不可専屬之公也故言及<lb/>
　與盟言及同義<lb/>
宋公陳侯蔡人衛人伐鄭<lb/>
　傳宋殤公之即位也公子馮出奔鄭鄭人欲納之及<lb/>
　衛州吁立將修先君之怨於鄭使告於宋曰君若伐<lb/>
<pb n="22b"/>
　鄭以除君害敝邑以賦與陳蔡從則衛國之願也宋<lb/>
　人許之於是陳蔡方睦於衛故宋公陳侯蔡人衛人<lb/>
　伐鄭圍其東門五日而還按興是役者首謀在衛而<lb/>
　以宋主兵胡氏謂誅亂賊必治其黨與之法非也春<lb/>
　秋書戰伐未有序大夫於諸侯之上者衛人大夫也<lb/>
　自應首宋公<lb/>
秋翬帥師<lb/>
　翬不稱公子先儒謂翬為隠之罪人故終隠之篇不<lb/>
<pb n="23a"/>
　稱公子非也未有不貶於既弑之後而貶於未弑之<lb/>
　前者按春秋之例凡稱時君之子曰子其為先君之<lb/>
　子必為大夫乃稱公子所以然者公子乃國人尊奉<lb/>
　其君之子之公稱故必為國之大夫乃稱公子若未<lb/>
　為大夫則君之私屬止宜從其君之私稱故曰某侯<lb/>
　之兄某侯之弟如衛摯齊年鄭語之類是也兄弟不<lb/>
　為大夫即不稱公子而第以屬稱則凡先君之子不<lb/>
　為大夫而與時君之屬少疎者必第以名見可知矣<lb/>
<pb n="23b"/>
　傳曰惟卿為大夫翬在隠之世嘗求為太宰矣是猶<lb/>
　未為卿也故不稱公子至桓之世稱公子則操刃之<lb/>
　賊已進而為卿矣<lb/>
㑹宋公陳侯蔡人衛人伐鄭<lb/>
　傳秋諸侯復伐鄭宋公使來乞師公辭之羽父請以<lb/>
　師㑹之公弗許固請而行按春秋之例凡接書一國<lb/>
　兩事或一人兩事則復舉某國某人四國夏伐鄭秋<lb/>
　復伐鄭翬帥師㑹伐在秋兩事也故覆舉四國定公<lb/>
<pb n="24a"/>
　十年叔孫州仇仲孫何忌兩次圍郈經亦覆舉二卿<lb/>
　正與此類莊十四年單伯㑹伐宋則諸侯伐宋只一<lb/>
　次故不覆舉胡氏安國乃謂言之重詞之複其中必<lb/>
　有大美惡焉竟將經文秋字抹煞亦大粗心矣<lb/>
九月衛人殺州吁于濮<lb/>
　傳州吁未能和其民厚問定君於石子石子曰王覲<lb/>
　為可陳桓公方有寵於王厚從州吁如陳石碏吿於<lb/>
　陳使即圖之陳人執之而請莅於衛衛人使右宰醜<lb/>
<pb n="24b"/>
　莅殺州吁于濮石碏使其宰獳羊肩莅殺石厚于陳<lb/>
　按殺州吁稱衛人者葢言石碏殺則疑於一人之私<lb/>
　矣所以者國人皆曰可殺之義也齊人殺無知雍廩<lb/>
　雖不可與石碏同日語而無知與州吁之罪則均也<lb/>
　故殺亦以齊人書<lb/>
冬十有二月衛人立晉<lb/>
　按傳衛人逆公子晉于邢十二月宣公即位以齊小<lb/>
　白入於齊之文例之當書曰衛晉入于衛乃以衛人<lb/>
<pb n="25a"/>
　立晉為文者葢以著石碏之忠於謀國也州吁弑逆<lb/>
　之賊既能以大義殺之晉之立也又不由外諸侯之<lb/>
　力而獨以大義立之春秋二百四十二年之中弑君<lb/>
　者屢矣而大臣定亂之功未有出碏之右者觀宋之<lb/>
　納突于鄭秦之納夷吾于晉皆責賂無已兵連禍結<lb/>
　則碏之立晉其功大矣故一則書曰衛人殺州吁于<lb/>
　濮再則書曰衛人立晉其語氣正相類先儒乃謂聖<lb/>
　人書衛人立晉所以著其擅立之罪然則聖人書衛<lb/>
<pb n="25b"/>
　人殺州吁亦為著其擅殺之罪乎晉不稱公子者公<lb/>
　子返國嗣位例不稱公子稱衛人者與殺州吁稱衛<lb/>
　人同<lb/>
五年春公觀魚于棠<lb/>
　傳非禮也且言逺地也<lb/>
夏四月葬衛桓公<lb/>
　州吁已殺故書葬衛侯爵書公縁其臣子之情也<lb/>
秋衛師入郕<lb/>
<pb n="26a"/>
　傳衛之亂也郕人侵衛故衛師入郕杜註將卑師衆<lb/>
　但稱師此史之常也<lb/>
九月考仲子之宫<lb/>
　仲子以手文之異歸為魯夫人非妾也因孟子已入<lb/>
　惠公之廟故隠公為别立宫以祀之考者成也成仲<lb/>
　子宫安其主而祭之也不書立宫者立所當立常事<lb/>
　故不書書考宫葢連下初獻六羽為義<lb/>
初獻六羽<lb/>
<pb n="26b"/>
　魯廟既僭八佾仲子以别宫不敢同羣廟降用六羽<lb/>
　故書曰初獻佾干羽之總名羽以象文徳干以象武<lb/>
　功婦人無武事獨奏文樂故謂之羽而不曰佾<lb/>
邾人鄭人伐宋<lb/>
　傳宋人取邾田邾人告于鄭曰請君釋憾於宋敝邑<lb/>
　為道鄭以王師㑹之伐宋入其郛以報東門之役宋<lb/>
　人使來告命公聞其入郛也將救之問於使者使者<lb/>
　曰未及國公怒乃止按王師不書者鄭以王師㑹伐<lb/>
<pb n="27a"/>
　本非王意故宋但以鄭伐告亦以告王伐於辭不順<lb/>
　故耳邾主兵故序鄭上<lb/>
螟<lb/>
　記災也<lb/>
冬十有二月辛已公子彄卒<lb/>
　公子益師卒以恩禮薄而史遂失其日僖伯卒葬之<lb/>
　加一等恩禮厚故書日<lb/>
宋人伐鄭圍長葛<lb/>
<pb n="27b"/>
　兵環其城曰圍傳以報入郛之役也<lb/>
六年春鄭人來輸平<lb/>
　公之未立與鄭人戰于狐壤止焉故公與鄭有舊怨<lb/>
　至是而鄭求成于魯欲離宋之黨也按春秋稱人之<lb/>
　例其義不一㑹盟侵伐稱人臣下之辭也成公以前<lb/>
　外卿大夫皆稱人成公以後列國之卿稱名大夫則<lb/>
　稱人而小國之大夫前後皆稱人此望溪先生所謂<lb/>
　隨世以變著於冊書而不可更易者也其餘若殺大<lb/>
<pb n="28a"/>
　夫稱國亦間有稱人者非羣下之作亂即其執政大<lb/>
　臣之擅權書人以著其生殺之柄之不自其君出也<lb/>
　又如莊五年公狩于禚所及之齊人亦皆為臣下之<lb/>
　辭至若此年鄭人來輸平莊六年齊人來歸衛俘僖<lb/>
　元年夫人姜氏薨於夷齊人以歸僖二十一年楚人<lb/>
　使宜申來獻捷文九年秦人來歸僖公成風之襚文<lb/>
　十五年齊人來歸子叔姬宣元年齊人取濟西田四<lb/>
　年公及齊侯平莒及郯莒人不肯十年齊人歸我濟<lb/>
<pb n="28b"/>
　西田十五年宋人及楚人平成八年衛人來媵九年<lb/>
　晉人來媵十年齊人來媵定十年齊人來歸鄆讙龜<lb/>
　隂田哀八年齊人取讙及闡冬齊人歸讙及闡諸稱<lb/>
　人者則非指其臣下而言葢其事為其國之柄臣及<lb/>
　其有司所奉命而行者欲目其君則其君不以身親<lb/>
　不可以爵書也而又實出於其君之命故諸所謂人<lb/>
　者皆渾舉之辭兼乎其君臣而言之者也觀僖公二<lb/>
　十七年諸侯圍宋以楚子身親於前子玉獨留於後<lb/>
<pb n="29a"/>
　遂不稱楚子而以人渾之則諸所謂人者其為兼乎<lb/>
　其君臣而言之也奚疑先儒多以褒貶之義求之即<lb/>
　無一可通者矣又如執諸侯大夫與戕鄰國之君稱<lb/>
　人亦同此例其以勢力相凌暴第直書而罪自見不<lb/>
　必書人以貶之也弑君而稱人者事起倉卒賊由微<lb/>
　者㣲者姓名不登於史冊非人無以稱也討賊而稱<lb/>
　人者如殺州吁若稱石碏則疑於一人之私矣故不<lb/>
　得不以人書下文立晉書衛人亦此義惟莊二十三<lb/>
<pb n="29b"/>
　年荆人來聘則又别為一義其說詳具本文下鄭人<lb/>
　來輸平以鄭伯使宛來歸祊及鄭伯以璧假許田之<lb/>
　文例之當書曰鄭伯使某來輸平而書法不同者葢<lb/>
　祊及許田乃天子所賜魯與鄭湯沐朝宿之地而擅<lb/>
　歸擅假是目無天王而忘其爵之所自來矣書其爵<lb/>
　足以著其罪故稱鄭伯輸平則與歸祊及假田異故<lb/>
　從恒辭書人不書使某者其人微也或謂輸平及歸<lb/>
　俘歸田來媵諸稱人者皆以來者稱知不然者以楚<lb/>
<pb n="30a"/>
　人使宜申來獻捷之文知之也輸平左作渝公穀作<lb/>
　輸戴氏震曰古字輸渝通爾雅渝變也廣雅輸更也<lb/>
　字義本相因然用之或至相反變者墮而敗之故公<lb/>
　穀以為墮敗其成詩正月箋亦訓輸為墮更者改而<lb/>
　新之故左傳以為更成前此與鄭不和今棄舊更新<lb/>
　按輸寫也謂輸冩其誠意以求成也凡成皆棄舊更<lb/>
　新若但如廣雅訓更無由見鄭來求成之實矣<lb/>
夏五月辛酉公㑹齊侯盟于艾<lb/>
<pb n="30b"/>
　傳始平于齊也<lb/>
秋七月<lb/>
　四時具而後成嵗故春秋竟時無事必書首時<lb/>
冬宋人取長葛<lb/>
　胡氏安國曰宋人恃强圍邑乆役大衆取非其有其<lb/>
　罪著矣按杜註云前年冬圍長葛不克而還今冬乘<lb/>
　其無備而取之是宋再舉而取長葛而經傳皆無明<lb/>
　文蓋杜氏泥於取言易之例從而為之詞<lb/>
<pb n="31a"/>
七年春王三月叔姬歸于紀<lb/>
　望溪先生曰内女之歸也非失禮不書紀伯姬叔姬<lb/>
　之歸也未嘗有失禮而書則閔其後之變也紀亡而<lb/>
　伯姬葬於齊侯變也紀侯沒而叔姬歸於酅葬於叔<lb/>
　變也故將有其末而錄其本焉按春秋因史作經凡<lb/>
　事之首尾不必備叔姬之所以必録其本者既閔其<lb/>
　變又嘉其賢故其誌之也特詳<lb/>
滕侯卒<lb/>
<pb n="31b"/>
　不書名史失之也卒不葬所謂怠於禮弱其君而不<lb/>
　葬者滕侯宿男之類是也<lb/>
夏城中丘<lb/>
　穀梁傳城為保民為之也民衆城小則益城益城無<lb/>
　極凡城之志皆譏也按民衆城小安得不益城若謂<lb/>
　保民當以徳不以城則所為王公設險者何說乎葢<lb/>
　城築闗乎國勢春秋重其事故書之詳不必皆誌以<lb/>
　示譏也惟書築臺囿則譏其不恤民力耳其他如莊<lb/>
<pb n="32a"/>
　之新延廄僖之新作南門文之毁泉臺成之立武宫<lb/>
　定之立煬宫新作雉門及兩觀其隨事輒書者又各<lb/>
　有其義先儒以重用民力概之失其㫖矣<lb/>
齊侯使其弟年來聘<lb/>
　傳結艾之盟也胡氏安國曰僖公私於同母寵愛異<lb/>
　於他弟施及其子猶與嫡等遂階簒弑之禍故聖人<lb/>
　於年來聘特變文書弟以示貶非也按諸侯之兄弟<lb/>
　見經而以兄弟稱者十獨陳公子招執國之大政乃<lb/>
<pb n="32b"/>
　稱公子耳其餘如年與秦伯之弟鍼衛侯之兄摯公<lb/>
　弟叔肹以及鄭語衛黒背陳黄衛鱄宋辰之屬皆以<lb/>
　兄弟稱葢稱公子者大夫也稱兄弟者不任職也若<lb/>
　譏過寵則未見年以聘而階亂也以無知之簒弑而<lb/>
　預譏年之過寵有是理乎<hi>本望溪先生說</hi>
秋公伐邾<lb/>
　傳秋宋及鄭平七月庚申盟于宿公伐邾為宋討也<lb/>
　按八年傳稱齊侯將平宋衛于鄭則八年以前宋鄭<lb/>
<pb n="33a"/>
　尚未平也若七年秋宋鄭已平齊又何故欲平之乎<lb/>
　左氏傳凡若此類皆可疑讀者不可不察也<lb/>
冬天王使凡伯來聘<lb/>
　凡氏伯行次也望溪先生曰王朝之卿士與諸侯之<lb/>
　卿士不可以無别也故以行次書按周官大行人之<lb/>
　職中大夫二人小行人下大夫二人以天下之大侯<lb/>
　國之衆行人大小官止四人故不得不以卿士充使<lb/>
　不書官者義不係乎其官也<lb/>
<pb n="33b"/>
戎伐凡伯于楚丘以歸<lb/>
　傳初戎朝于周𤼵幣于公卿凡伯弗賔冬王使凡伯<lb/>
　來聘還戎伐之于楚丘以歸杜註戎鳴鐘鼓以伐天<lb/>
　子之使泥於有鍾鼓曰伐之例耳胡氏曰國而曰伐<lb/>
　此一人亦曰伐見其以徒衆也楚丘杜註衛地在濟<lb/>
　隂城武縣西南戴氏震曰楚丘有二一在今滑縣隋<lb/>
　初置楚丘縣後改曰衛南此衛地一在今曹縣東南<lb/>
　五十里春秋時戎州己氏之邑漢為己氏縣隋改曰<lb/>
<pb n="34a"/>
　楚丘此乃戎地凡伯經其地戎遂伐之以歸此地雖<lb/>
　近衛於曹尤近似不涉曹衛之不救公羊見衛有楚<lb/>
　丘而目為衛伐杜亦以為衛地胥失考<lb/>
八年春宋公衛侯遇於垂<lb/>
　傳齊侯將平宋衛有㑹期宋公以幣請于衛請先相<lb/>
　見衛侯許之故遇于犬丘杜註平宋衛于鄭也按㑹<lb/>
　既有期而宋亟請於衛先相見者蓋宋嘗從州吁之<lb/>
　請伐鄭以圖馮矣其後州吁誅宣公立馮不可不終<lb/>
<pb n="34b"/>
　圖齊雖欲平之而其怨鄭之心不可得而平也故先<lb/>
　期請與衛相見葢有志於從齊黨而無意於釋鄭憾<lb/>
　也觀瓦屋之盟止三國而不及鄭則此遇之為二國<lb/>
　結黨以仇鄭審矣<lb/>
三月鄭伯使宛來歸祊庚寅我入祊<lb/>
　傳鄭伯請釋泰山之祀而祀周公以泰山之祊易許<lb/>
　田案經止書歸祊未有易許田之文葢鄭莊必欲結<lb/>
　歡於魯以離宋之黨故前年輸平則約之以言今復<lb/>
<pb n="35a"/>
　歸祊則啗之以利初未嘗有覬覦許田之心也既而<lb/>
　桓公簒立乃假之以璧有挾而求魯桓不敢不從而<lb/>
　無故以田與人不可以告國人也故以歸祊之事藉<lb/>
　口以為彼此相易之事耳若果相易豈有歸祊之時<lb/>
　絶口不言直待易世之後而始取償者哉左氏誤信<lb/>
　其飾說觀聖人之所書可知其事之本不相蒙矣書<lb/>
　鄭伯者以天子所賜之湯沐邑而擅以與人其意以<lb/>
　巡狩之禮不復行而此田無所用之也其目中尚有<lb/>
<pb n="35b"/>
　天子乎以諸侯而目無天子故書鄭伯所以著其罪<lb/>
　也桓元年假田書鄭伯與此同義<lb/>
夏六月己亥蔡侯考父卒<lb/>
辛亥宿男卒<lb/>
　宿男不名史失之也<lb/>
秋七月庚午宋公齊侯衛侯盟于瓦屋<lb/>
　傳齊人卒平宋衛于鄭盟于瓦屋以釋東門之役按<lb/>
　鄭卒不與盟蓋非特宋衛不欲與鄭平而鄭亦不欲<lb/>
<pb n="36a"/>
　與宋衛平也觀是年八月鄭伯以齊人朝王九年遂<lb/>
　以王命伐宋則鄭伯之情可見矣<lb/>
八月葬蔡宣公<lb/>
九月辛夘公及莒人盟于浮來<lb/>
　公與外大夫盟嫌其體不敵例不書公此獨書公者<lb/>
　杜註謂微者不嫌敵公故直稱公其説非也葢隠公<lb/>
　攝讓不敢自居於尊故宋人莒人皆不惜身與之盟<lb/>
　雖有降等屈班之失然其意則自以為非君也即此<lb/>
<pb n="36b"/>
　不自尊之意而其攝讓之實愈見故春秋於宿之盟<lb/>
　不書公以諱其失浮來之盟又書公以明其謙葢隠<lb/>
　桓之際聖人於此有痛心焉凡可以表隠之讓者無<lb/>
　所不盡其辭此君氏之所以不書薨而夫人子氏之<lb/>
　所以不書葬也豈不嫌敵公之謂乎其獨於浮來之<lb/>
　盟書公以明其謙者以莒人乃小國之大夫較宋人<lb/>
　尤卑故<lb/>
螟<lb/>
<pb n="37a"/>
冬十有二月無駭卒<lb/>
　傳無駭卒羽父請諡與族公命以字為展氏杜註諸<lb/>
　侯之子稱公子公子之子稱公孫公孫之子以王父<lb/>
　字為氏無駭公子展之孫故為展氏<lb/>
九年春天王使南季來聘<lb/>
　南氏季行次也詳見七年凡伯來聘下<lb/>
三月癸酉大雨震電庚辰大雨雪<lb/>
　建寅之月而大雨震電陽失節也逾八日而大雨雪<lb/>
<pb n="37b"/>
　隂氣縱也<lb/>
挾卒<lb/>
　未賜族與無駭同<lb/>
夏城郎<lb/>
秋七月<lb/>
冬公㑹齊侯于防<lb/>
　傳宋公不王鄭伯為王左卿士以王命討之伐宋宋<lb/>
　以入郛之役怨公不告命公怒絶宋使秋鄭人以王<lb/>
<pb n="38a"/>
　命來告伐宋冬公㑹齊侯于防謀伐宋也按鄭深怨<lb/>
　宋故不與瓦屋之盟而又懼逆齊命故去年八月以<lb/>
　齊人朝王葢欲借以結歡於齊也至是又以王命告<lb/>
　魯使為此㑹以招齊而齊果墮其術中明年遂為中<lb/>
　丘之㑹同心以伐宋矣<lb/>
十年春王二月公㑹齊侯鄭伯于中丘<lb/>
　為師期<lb/>
夏翬帥師㑹齊人鄭人伐宋<lb/>
<pb n="38b"/>
　胡氏安國曰翬去公子以戒兵柄下移非也未為大<lb/>
　夫故不稱公子義見四年㑹伐鄭下按傳稱羽父先<lb/>
　㑹齊侯鄭伯伐宋六月公㑹齊侯鄭伯于老桃公㑹<lb/>
　不書者蓋老桃之㑹公從行之師不足以制敵其所<lb/>
　用以敗宋師者仍是翬所帥之師經只欲詳其戰事<lb/>
　耳故書翬帥師而老桃之㑹不書<lb/>
六月壬戌公敗宋師于菅<lb/>
　未陣曰敗義見莊十年敗齊師于長勺下<lb/>
<pb n="39a"/>
辛未取郜辛巳取防<lb/>
　鄭以齊背宋從己魯之力也故得二邑而皆歸於魯<lb/>
　魯遂據而有之春秋書曰取若魯之自取者然譏不<lb/>
　在鄭也<lb/>
秋宋人衛人入鄭<lb/>
　鄭師還駐兵於逺郊宋衛竒兵乘虛入鄭<lb/>
宋人蔡人衛人伐戴鄭伯伐取之<lb/>
　戴鄭與也故三國伐之鄭因三國不和遂與戴合師<lb/>
<pb n="39b"/>
　内外夾擊之胡氏所謂能以竒勝也<lb/>
冬十月壬午齊人鄭人入郕<lb/>
　傳蔡人衛人郕人不㑹王命冬齊人鄭人入郕討違<lb/>
　王命也胡氏安國曰入者不順之詞按左氏傳例不<lb/>
　地曰入謂旋入旋去而不有其地也非不順之詞但<lb/>
　以强凌弱至入人之國都其事自不順耳<lb/>
十有一年春滕侯薛侯來朝<lb/>
　二君不特言者旅見也<lb/>
<pb n="40a"/>
夏五月公㑹鄭伯于時來<lb/>
　傳謀伐許也<lb/>
秋七月壬午公及齊侯鄭伯入許<lb/>
　傳七月公㑹齊侯鄭伯伐許庚辰傳于許壬午遂入<lb/>
　許許莊公奔衛齊侯以許讓公公曰君謂許不共故<lb/>
　從君討之許既伏其罪矣寡人弗敢與聞乃與鄭人<lb/>
　鄭人使許大夫百里奉許叔居許東偏使公子獲居<lb/>
　許西偏胡氏安國曰書及則入許者公所欲也按伐<lb/>
<pb n="40b"/>
　許本鄭志則入許安得謂公所欲乎書及者蓋伐可<lb/>
　書㑹入則兵薄城下適乘其可入而入之不可以預<lb/>
　為期㑹也故不書㑹文當然耳不書伐者兵甫至而<lb/>
　即入也許莊公奔衛不書者杜註兵亂遁逃不知所<lb/>
　在恐不確凡國滅君奔者例不書出其説具莊十年<lb/>
　齊師滅譚下入與滅不同故不可從滅國例不書出<lb/>
　也然方其入之時其國則既滅矣又安能逆知其後<lb/>
　之必復而先於其奔書出乎書出不書出兩無所處<lb/>
<pb n="41a"/>
　故並沒其奔不書葢辭有所窮也若以其君歸則不<lb/>
　嫌與滅而不復者同文聖人自不得而略之矣<lb/>
冬十有一月壬辰公薨<lb/>
　傳羽父請殺桓公將以求太宰公曰為其少故也吾<lb/>
　將授之矣羽父懼反讒公於桓公而請弑之十一月<lb/>
　公祭鍾巫館于寪氏羽父使賊弑公于寪氏按公見<lb/>
　弑而書薨臣子之所不忍言也不書葬者左氏以為<lb/>
　不成喪非也隠之薨既歸獄于寪氏以欺國人矣未<lb/>
<pb n="41b"/>
　有不以禮葬者縁臣子之義仇未復不書葬故孔子<lb/>
　削之　公羊傳隠何以無正月隠將讓乎桓故不有<lb/>
　其正月也按公羊所謂隠無正月者謂正月雖有事<lb/>
　只書春而不書正月也如二年公㑹戎于潛五年公<lb/>
　觀魚于棠六年鄭人來輸平八年宋公衛侯遇于垂<lb/>
　九年天王使南季來聘十有一年滕侯薛侯來朝諸<lb/>
　不書正月者是也然如九年公㑹齊侯于防亦只書<lb/>
　冬不獨㑹戎于潛不書月也<hi>凡㑹書時不書月者甚多今只舉開首一條以</hi>
<pb n="42a"/>
　<hi>駁之以多不可勝舉也餘倣此</hi>莊四年公及齊人狩于禚亦只書冬<lb/>
　不獨隠公觀魚于棠不書月也桓三年齊侯使其弟<lb/>
　年來聘定十有一年及鄭平俱只書冬不獨鄭人來<lb/>
　輸平不書月也<hi>此一條獨兩引者一證來一證平也下遇於垂倣此</hi>隠四年公<lb/>
　及宋公遇于清桓三年齊侯衛侯胥命于蒲俱只書<lb/>
　夏不獨宋公衛侯遇于垂不書月也隠三年武氏子<lb/>
　來求賻亦只書秋不獨天王使南季來聘不書月也<lb/>
　桓七年榖伯綏鄧侯吾離來朝亦只書夏不獨滕侯<lb/>
<pb n="42b"/>
　薛侯來朝不書月也春秋書隠公時事凡書春不書<lb/>
　月以為不有其正月矣其他書時不書月者又將何<lb/>
　以解之乎葢月不月於義本無所關或舊史偶失其<lb/>
　月者聖人不得而益之也况隠公之世去聖人修春<lb/>
　秋時尤逺歴年有乆近紀載有詳略更有鄭以强同<lb/>
　者後儒乃從而為之辭何其鑿之甚也耶或又謂事<lb/>
　有以月成者書月否則書時其説俱支離不足信存<lb/>
　而不論可也<lb/>
<pb n="43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋究遺巻一<lb/>
</p>
<p>
</p>
  </div>
</body>
</text>
</TEI>
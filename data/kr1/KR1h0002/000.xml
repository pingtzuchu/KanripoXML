<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
孟子題辭　趙氏<lb/>
孟子題辭者所以題號孟子之書本末指<lb/>
義文辭之表也孟姓也子者男子之通稱<lb/>
也此書孟子之所作也故揔謂之孟子其<lb/>
篇目則各自有名孟子鄒人也名軻字則<lb/>
未聞也鄒本春秋邾子之國至孟子時改<lb/>
曰鄒矣國近魯後爲魯所幷又言邾爲楚<lb/>
所幷非魯也今鄒縣是也或曰孟子魯公<lb/>
<pb n="1b"/>
族孟孫之後故孟子仕於齊喪母而歸葬<lb/>
於魯也三桓子孫旣以衰微分適他國孟<lb/>
子生有淑質夙喪其父幼被慈母三遷之<lb/>
敎長師孔子之孫子思治儒術之道通五<lb/>
經尤長於詩書周衰之末戰國縱橫用兵<lb/>
爭彊以相侵奪當丗取士務先權謀以爲<lb/>
上賢先王大道陵遲墮廢異端竝起若楊<lb/>
朱墨翟放蕩之言以干時惑衆者非一孟<lb/>
<pb n="2a"/>
子閔悼堯舜湯文周孔之業將遂湮微正<lb/>
塗壅底仁義荒怠佞僞馳騁紅紫亂朱於<lb/>
是則慕仲尼周流憂丗遂以儒道遊於諸<lb/>
侯思濟斯民然由不肻枉尺直尋時君咸<lb/>
謂之迂闊於事終莫能聽納其說孟子亦<lb/>
自知遭蒼姬之訖録值炎劉之未奮進不<lb/>
得佐興唐虞雍熈之和退不能信三代之<lb/>
餘風恥沒丗而無聞焉是故垂憲言以詒<lb/>
<pb n="2b"/>
後人仲尼有云我欲託之空言不如載之<lb/>
行事之深切著明也於是退而論集所與<lb/>
髙第弟子公孫丑萬章之徒難疑荅問又<lb/>
自撰其法度之言著書七篇二百六十一<lb/>
章三萬四千六百八十五字包羅天地揆<lb/>
敘萬類仁義道德性命禍福粲然靡所不<lb/>
載帝王公侯遵之則可以致隆平頌淸廟<lb/>
卿大夫士蹈之則可以尊君父立忠信守<lb/>
<pb n="3a"/>
志厲操者儀之則可以崇髙節抗浮雲有<lb/>
風人之託物二雅之正言可謂直而不倨<lb/>
曲而不屈命丗亞聖之大才者也孔子自<lb/>
衞反魯然後樂正雅頌各得其所乃刪詩<lb/>
定書繫周易作春秋孟子退自齊梁述堯<lb/>
舜之道而著作焉此大賢擬聖而作者也<lb/>
七十子之疇會集夫子所言以爲論語論<lb/>
語者五經之錧鎋六藝之喉衿也孟子之<lb/>
<pb n="3b"/>
書則而象之衞靈公問陳於孔子孔子荅<lb/>
以俎豆梁惠王問利國孟子對以仁義宋<lb/>
桓魋欲害孔子孔子稱天生德於予魯臧<lb/>
倉毀鬲孟子孟子曰臧氏之子焉能使予<lb/>
不遇哉旨意合同若此者衆又有外書四<lb/>
篇性善辯文說孝經爲正其文不能弘深<lb/>
不與內篇相似似非孟子本眞後丗依放<lb/>
而託之者也孟子旣沒之後大道遂絀逮<lb/>
<pb n="4a"/>
至亡秦焚滅經術坑戮儒生孟子徒黨盡<lb/>
矣其書號爲諸子故篇籍得不泯絕漢興<lb/>
除秦虐禁開延道德孝文皇帝欲廣遊學<lb/>
之路論語孝經孟子爾雅皆置博士後罷<lb/>
傳記博士獨立五經而已訖今諸經通義<lb/>
得引孟子以明事謂之博文孟子長於譬<lb/>
喻辭不迫切而意已獨至其言曰說詩者<lb/>
不以文害辭不以辭害志以意逆志爲得<lb/>
<pb n="4b"/>
之矣斯言殆欲使後人深求其意以解其<lb/>
文不但施於說詩也今諸解者徃往摭取<lb/>
而說之其說又多乖異不同孟子以來五<lb/>
百餘載傳之者亦巳衆多余生西京丗尋<lb/>
丕祚有自來矣少蒙義方訓渉典文知命<lb/>
之際嬰戚于天遘屯離蹇詭姓遁身經營<lb/>
八紘之內十有餘年心勦形瘵何勤如焉<lb/>
甞息肩弛檐於濟岱之閒或有温故知新<lb/>
<pb n="5a"/>
雅德君子矜我劬瘁睠我皓首訪論稽古<lb/>
慰以大道余困吝之中精神遐漂靡所濟<lb/>
集聊欲係志於翰墨得以亂思遺老也惟<lb/>
六籍之學先覺之士釋而辯之者旣已詳<lb/>
矣儒家惟有孟子閎逺微妙緼奥難見宜<lb/>
在條理之科於是乃述已所聞證以經傳<lb/>
爲之章句具載本文章別其指分爲上下<lb/>
凡十四卷究而言之不敢以當達者施於<lb/>
<pb n="5b"/>
新學可以寤疑辯惑愚亦未能審於是非<lb/>
後之明者見其違闕儻改而正諸不亦宜<lb/>
乎<lb/>
</p>
<p>
</p>
  </div>
</body>
</text>
</TEI>
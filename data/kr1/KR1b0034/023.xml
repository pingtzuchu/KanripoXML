<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷二十三</head>
    <p>
<pb n="1a"/>
欽定四庫全書<lb/>
　尚書纂傳卷二十三　　　元　王天與　撰<lb/>
旅獒第七　　　　　　　　　周書<lb/>
西旅獻獒太保作旅獒<lb/>
　<hi>漢孔氏曰西戎逺國貢大犬犬高四尺曰獒○漢孔氏曰太保三公官名召公也林氏曰不言召公作旅</hi>
　<hi>獒而言太保者言保傅之職也○唐孔氏曰史敘其事作旅獒</hi>
旅獒<lb/>
　<hi>唐孔氏曰旅獒亦訓也蔡氏曰今文無古文有</hi>
<pb n="1b"/>
惟克商遂通道于九夷八蠻西旅厎貢厥獒太保乃作<lb/>
旅獒用訓于王<lb/>
　<hi>蔡氏曰此旅獒之本序○漢孔氏曰四夷慕化貢其方賄九八言非一皆通道路無逺不服林氏曰蠻夷</hi>
　<hi>來王其道自通非若秦漢之開四夷以斥境土也○漢孔氏曰西旅之長致貢其獒○真氏曰獒方獻而</hi>
　<hi>言已至此召公之所以為能格君心者朱子曰是時武王已八十餘歲太保此書諄諄告之如教小兒自</hi>
　<hi>後世言之則為非所宜言不尊君矣</hi>
曰嗚呼明王慎德四夷咸賔無有逺邇畢獻方物惟服<lb/>
食器用王乃昭德之致于異姓之邦無替厥服分寶玉<lb/>
<pb n="2a"/>
于伯叔之國時庸展親人不易物惟德其物<lb/>
　<hi>陳氏曰此專論貢獻之義○漢孔氏曰言明王慎德以懷逺故四夷皆賔服吕氏曰慎德一篇之綱領真</hi>
　<hi>氏曰明王敬謹其德豈欲四夷之我賔哉而賔貢乃有不期而自至者○漢孔氏曰天下萬國無有逺近</hi>
　<hi>盡貢其方土所生之物惟可以供服食器用者言不為耳目華侈唐孔氏曰𤣥纁絺紵供服也橘柚菁茅</hi>
　<hi>供食也羽毛齒革瑶琨篠簜供器用也○漢孔氏曰德之所致謂逺夷之貢以分賜異姓諸侯使無廢其</hi>
　<hi>職蔡氏曰昭示也吕氏曰如以肅慎楛矢分陳之類真氏曰昭德之致謂王者得逺方之貢則分賜諸侯</hi>
　<hi>使知謹德則能致逺人之服不德則反是欲其惕然自省無替厥服此即慎德之謂也德以身言服以事</hi>
　<hi>言能謹德則能謹事能謹事則為能謹其德古人論德不在事外也○漢孔氏曰以寶玉分同姓之國是</hi>
<pb n="2b"/>
　<hi>用誠信其親親之道蘇氏曰展布也○漢孔氏曰言物貴由人所貴在於德或問人不易物之易合如字</hi>
　<hi>合作去聲朱子曰看上文意則當作如字讀又曰易改易也言人不足以易物惟德足以易物德重而人</hi>
　<hi>輕也人猶言位也謂居其位者如寶玉雖貴若有君人之德則所錫賚之物斯足貴若無其德雖有至寶</hi>
　<hi>以錫諸侯亦不足貴也</hi>
德盛不狎侮狎侮君子罔以盡人心狎侮小人罔以盡<lb/>
其力不役耳目百度惟貞玩人喪德玩物喪志志以道<lb/>
寧言以道接不作無益害有益功乃成不貴異物賤用<lb/>
物民乃足犬馬非其土性不畜珍禽竒獸不育于國不<lb/>
<pb n="3a"/>
寶逺物則逺人格所寶惟賢則邇人安<lb/>
　<hi>陳氏曰此皆反覆言獒不可受之意○漢孔氏曰盛德必自敬何狎易侮慢之有真氏曰召公既言慎德</hi>
　<hi>又以狎侮為戒蓋不敬乃敗德之源唐孔氏曰君子謂臣小人謂民吕氏曰狎侮之病必盛德之至動容</hi>
　<hi>周旋中禮之人則無之下是或未必免狎侮君子豈能為用色斯舉矣髙蹈逺引望望然而去安能盡其</hi>
　<hi>心狎侮小人小人㣲賤固不得不從然心不服豈能盡其力○漢孔氏曰言不以聲色自役則百度正真</hi>
　<hi>氏曰物之誘人因視聽而入目悦色耳悦聲苟非心有所主未有不反為耳目所役杜氏曰百度百事之</hi>
　<hi>節也○漢孔氏曰以人為戲弄則喪其德以器物為戲弄則喪其志在心為志發氣為言皆以道為本蔡</hi>
　<hi>氏曰玩人即上文狎侮之事玩物即上文役耳目之事真氏曰玩有戲狎意有耽著意玩人則以人為戲</hi>
<pb n="3b"/>
　<hi>輕薄慢易未有不喪其德者玩物則以物為戲荒縱淫泆未有不喪其志者何以寧其志曰道而已道者</hi>
　<hi>人心之正理以道養心則物欲不作而恬愉安平是之謂寧衆多之言交至吾前何以應之曰道為權是</hi>
　<hi>非當否折之以道雖詖淫邪遁其能遷乎此内外交養之方也○漢孔氏曰遊觀為無益竒巧為異物唐</hi>
　<hi>孔氏曰諸所妄作皆為無益諸所希有皆為異物真氏曰為無益則心志分而功不成貴異物則征求多</hi>
　<hi>而民不足惟知本務實者不然工商之巧不如農桑之朴錦繡之奢不如布帛之温推類而言莫不然也</hi>
　<hi>○漢孔氏曰非此土所生不畜以不習其用皆非所用有損害故夏氏曰犬能守禦馬能致逺皆可用之</hi>
　<hi>物非其土性尚不畜養况珍異之禽竒怪之獸無用之物可畜之乎○漢孔氏曰不侵奪其利則來服矣</hi>
　<hi>蘇氏曰夷狄性貪故喜廉而畏貪古之循吏能以廉服夷狄者多矣而貪吏亦足以致冦况王者乎○漢</hi>
<pb n="4a"/>
　<hi>孔氏曰寶賢任能則近人安近人安則逺人安矣○真氏曰小駟乗而晉師以敗非土性也白狼入而荒</hi>
　<hi>服不至好珍竒也千里馬之却漢文所以有道鬭鴨之求魏氏所以不長齊不寶徑寸之珠而寶檀子敵</hi>
　<hi>以畏楚不寶白珩而寶觀射父國以彊此皆後世事而召公之言無一不驗所以為聖賢歟</hi>
嗚呼夙夜罔或不勤不矜細行終累大德為山九仞功<lb/>
虧一簣允迪兹生民保厥居惟乃世王<lb/>
　<hi>陳氏曰此又嘆息以申前意○漢孔氏曰言當早起夜寐常勤於德吕氏曰此句與明王慎德相為表裏</hi>
　<hi>勤即慎德工夫所謂自彊不息源泉混混不舍晝夜耳目玩好何隙可入○漢孔氏曰輕忽小物積害毁</hi>
　<hi>大故君子慎其微朱子曰矜是矜惜持守之意吕氏曰當於一嚬一笑一動一作時仔細體察蓋小處易</hi>
<pb n="4b"/>
　<hi>得放過真氏曰行者德之積㣲者鉅之積一行不謹全德之累微者少忽鉅者不成○漢孔氏曰八尺曰</hi>
　<hi>仞喻向成也未成一簣猶不為山故曰功虧一簣鄭氏曰簣盛土器也吕氏曰功虧一簣非謂止用一簣</hi>
　<hi>便做足了聖人雖作之不已常若欠一簣聖人之心無窮真氏曰武王大聖人也西旅獻獒初未之受召</hi>
　<hi>公恐其恃大德而忽細行以獻獒之受為無損故豫戒之如此蓋積行而成德猶累土而成山一行失則</hi>
　<hi>全體皆失亦猶一簣虧而全功俱虧也以聖人猶若是今人未有寸善曰吾知顧其大不恤其細可乎哉</hi>
　<hi>○漢孔氏曰言其能信蹈行此誡則生人安其居天子乃世世王天下</hi>
巢伯來朝芮伯作旅巢命<lb/>
　<hi>漢孔氏曰殷之諸侯伯爵也南方逺國武王克商慕義來朝○漢孔氏曰芮伯周同姓圻内之國為卿大</hi>
<pb n="5a"/>
　<hi>夫陳威德以命巢亡唐孔氏曰杜預云芮馮翊臨晉縣芮鄉是也旅陳也上旅是國名此旅訓為陳</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書纂傳卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷三十七</head>
    <p>
<pb n="1a"/>
欽定四庫全書<lb/>
　尚書纂傳卷三十七　　　元　王天與　撰<lb/>
君陳第二十三　　　　　　　周書<lb/>
周公旣沒命君陳分正東郊成周作君陳<lb/>
　<hi>漢孔氏曰成王重周公所營故命君陳分居正東郊成周之邑里官司唐孔氏曰周公遷殷頑民於成周</hi>
　<hi>親自監之周公旣沒成王命君陳代周公監之鄭元云君陳蓋周公子未必然矣李氏曰君陳亦猶稱君</hi>
　<hi>奭君牙葉氏曰分正猶分陜之分分東郊而使之正也吕氏曰成周乃東郊之緫名河南成周之王城也</hi>
　<hi>洛陽成周之下都也王城非天子時㑹諸侯則虚之下都則保釐大臣所居治事之地君陳畢公尹殷民</hi>
<pb n="1b"/>
　<hi>蓋在下都之地命書皆謂之東郊則下都在王城之東明矣○唐孔氏曰史敘其事作君陳</hi>
君陳<lb/>
　<hi>漢孔氏曰作書命之臣名也因以名篇唐孔氏曰君陳亦命也○蔡氏曰今文無古文有</hi>
王若曰君陳惟爾令德孝恭惟孝友于兄弟克施有政<lb/>
命汝尹兹東郊敬哉<lb/>
　<hi>陳氏曰此章緫言德政乃一篇之綱領○漢孔氏曰言其有令德善事父母行已以恭吕氏曰令德即孝</hi>
　<hi>恭也令者所以形容孝恭之粹美也</hi>
　　<hi>按令德莫大於孝恭則自孝中出如責難於君謂之恭曽子謂事君不忠非孝則指此恭爲事君之</hi>
<pb n="2a"/>
　　<hi>恭亦可如與人恭而有禮曽子謂交友不信非孝則指此恭爲與人之恭亦可隨孝心發見處爲恭</hi>
　　<hi>孝恭雖若並言其實孝字意重</hi>
　<hi>○漢孔氏曰言善父母者必友于兄弟能施有政令眞氏曰天下萬善同出一源愛敬之心隨遇而見施</hi>
　<hi>之親則曰孝施之兄弟則曰友非二道也蓋孝者之心慈祥惻怛推之君臣朋友無不盡者近而天倫之</hi>
　<hi>戚抑又可知世固有知厚其親而此或昧焉者特未誠於孝而已苟誠孝矣雖一髪膚之微且不敢忽况</hi>
　<hi>同氣而生者乎父母之所愛愛之雖犬馬猶然况親之遺體乎此孝之所以必友也吕氏曰惟孝友于兄</hi>
　<hi>弟自父母而達之兄弟也克施有政自家而達之官也○漢孔氏曰正此東郊監殷頑民敎訓之王氏曰</hi>
　<hi>尹即所謂分正也吕氏曰東郊何地也周公之居也今焉命汝臨長之如之何其不敬也</hi>
<pb n="2b"/>
昔周公師保萬民民懷其德往愼乃司兹率厥常懋昭<lb/>
周公之訓惟民其乂我聞曰至治馨香感于神明黍稷<lb/>
非馨明德惟馨爾尚式時周公之猷訓惟日孜孜無敢<lb/>
逸豫凡人未見聖若不克見旣見聖亦不克由聖爾其<lb/>
戒哉<lb/>
　<hi>王氏曰此章敎君陳法周公修德○漢孔氏曰言周公師安天下之民民歸其德蔡氏曰周公之在東郊</hi>
　<hi>有師之尊有保之親師敎之保安之○漢孔氏曰今往承其業當愼汝所主此循其常法而敎訓之勉明</hi>
　<hi>周公之敎惟民其治吕氏曰民方深懷周公之德苟君陳一事少異周公則觀聽疑駭怨謗交集民不可</hi>
<pb n="3a"/>
　<hi>得而治矣惟發明周公之訓示之自翕然順聽○漢孔氏曰所聞上古聖賢之言致治之至者芬芳馨氣</hi>
　<hi>動於神明所謂芬芳非黍稷之氣乃明德之馨勵之以德吕氏曰成王旣勉君陳昭周公之訓復舉周公</hi>
　<hi>精㣲之訓以告之至治馨香以下四語所謂周公之訓也物之精粗固無二體然形質止而氣臭升止者</hi>
　<hi>有方升者無間則馨香者精華之上達者也至治舉其成明德循其本非有二馨香也○漢孔氏曰汝庶</hi>
　<hi>幾用是周公之道敎殷民惟當日孜孜勤行之無敢自寛暇逸豫吕氏曰周公之訓固爲精㣲而舉以告</hi>
　<hi>君陳尤當其可自殷頑民言之欲其感格非可形驅而勢廹所謂洞達無間者蓋當深省也自周公法度</hi>
　<hi>言之典章雖具苟無前人之德則索然萎薾徒爲陳迹也故勉之以用是猷訓惟日孜孜無敢逸豫焉是</hi>
　<hi>訓也至精至微非日新不已深致篤敬之功孰能與于斯○漢孔氏曰此言凡人有初無終未見聖道如</hi>
<pb n="3b"/>
　<hi>不能得見已見聖道亦不能用之所以無成汝戒勿此爲凡人之行蔡氏曰君陳實親見周公故特中戒以</hi>
爾惟風下民惟草圖厥政莫或不艱有廢有興出入自<lb/>
爾師虞庶言同則繹爾有嘉謀嘉猷則入告爾后于内<lb/>
爾乃順之于外曰斯謀斯猷惟我后之德嗚呼臣人咸<lb/>
若時惟良顯哉<lb/>
　<hi>王氏曰此章敎君陳以爲政○漢孔氏曰民從上敎而變猶草應風而偃不可不愼○漢孔氏曰謀其政</hi>
　<hi>無有不先慮其難有所廢有所起出納之事當用汝衆言度之衆言同則陳而布之禁其專吕氏曰廢興</hi>
　<hi>非謂更革周公之法蓋政事舉措之間斟酌權衡以求其當而已當出入反覆與衆共度之應氏曰出上</hi>
<pb n="4a"/>
　<hi>之意以達之於下入下之言以達之於上而與衆反覆籌度之也蔡氏曰衆言旣同則又紬繹而深思之</hi>
　<hi>而後行也○漢孔氏曰汝有善謀善道則入告汝君於内汝乃順行之於外此善謀此善道惟我君之德</hi>
　<hi>善則稱君人臣之義蔡氏曰言切於事謂之謀言合於道謂之猷道與事非二也各舉其重者言之吕氏</hi>
　<hi>曰此成王舉君陳前日已然之善而美之也葛氏曰成王殆失言矣眞氏曰善則稱君乃人臣之自處者</hi>
　<hi>所當知君以是告其臣則不可也漢髙帝稱李斯善則稱君而王衞尉深非之衞尉之名不著然其言足</hi>
　<hi>爲後世法吕氏之云乃回護之辭○漢孔氏曰嘆而美之曰臣於人者皆順此道是惟良臣則君顯明於</hi>
　<hi>世王氏曰良言其善顯言其善之昭著也</hi>
王曰君陳爾惟𢎞周公丕訓無依勢作威無倚法以削<lb/>
<pb n="4b"/>
寛而有制從容以和殷民在辟予曰辟爾惟勿辟予曰<lb/>
宥爾惟勿宥惟厥中有弗若于汝政弗化于汝訓辟以<lb/>
止辟乃辟狃于姦宄敗常亂俗三細不宥爾無忿疾于<lb/>
頑無求備于一夫必有忍其乃有濟有容德乃大簡厥<lb/>
修亦簡其或不修進厥良以率其或不良<lb/>
　<hi>王氏曰此章告以政之節目○漢孔氏曰汝爲政當闡大周公之大訓無乘勢位作威人上無倚法制以</hi>
　<hi>行刻削之政蔡氏曰此篇言周公之訓者三曰懋昭曰式時至此則𢎞周公之丕訓欲其益張而大之也</hi>
　<hi>君陳何有倚勢以爲威倚法以侵削者然勢我所有也法我所用也喜怒予奪毫髪不於人而於己是私</hi>
<pb n="5a"/>
　<hi>意也非公理也○漢孔氏曰寛不失制動不失和德敎之治鄭氏曰從容者和緩之意吕氏曰方和中時</hi>
　<hi>大體固當寛苟無制焉則流蕩放侈乖爭陵犯之所由起矣循擾調娯于品節之間游息化養於範圍之</hi>
　<hi>内斯其所以和也○漢孔氏曰殷人有罪在刑法者我曰刑之汝勿刑我曰赦宥汝勿宥惟其當以中正</hi>
　<hi>平理斷之○漢孔氏曰有不順于汝政不變于汝敎刑之而懲止犯刑者乃刑之蔡氏曰此終上之辟○</hi>
　<hi>漢孔氏曰習于姦宄凶惡毁敗五常之道以亂風俗之敎罪雖小三犯不赦所以絶惡源蔡氏曰犯此三</hi>
　<hi>者雖小罪亦不可宥以其所關者大也此終上之宥○漢孔氏曰人有頑嚚不喻汝當訓之無忿怒疾之</hi>
　<hi>使人當器之無責備于一夫鄭氏曰忿怒也○漢孔氏曰為人君長必有所含忍其乃有所成有所包容</hi>
　<hi>德乃為大欲其忍恥藏垢蘇氏曰有殘忍之忍有容忍之忍春秋傳謂州吁阻兵而安忍殘忍之忍也孔</hi>
<pb n="5b"/>
　<hi>子謂小不忍則亂大謀容忍之忍也此言必有忍正孔子所戒小不忍亂大謀者林氏曰強恕而行者忍</hi>
　<hi>也人與已猶二也一視同仁者容也己與物渾渾乎為一矣陳氏曰此即無忿疾于頑之意○漢孔氏曰</hi>
　<hi>簡别其德行修者亦别其有不修者善以勸能惡以阻否進顯其賢良者以率其有不良者使為善陳氏</hi>
　<hi>曰修謂方修于善良謂已進于善陳氏曰此即無求備于一夫之意</hi>
惟民生厚因物有遷違上所命從厥攸好爾克敬典在<lb/>
德時乃㒺不變允升于大猷惟予一人膺受多福其爾<lb/>
之休終有辭於永世<lb/>
　<hi>王氏曰末章又歸于修德○漢孔氏曰言人自然之性敦厚因所見所習之物有遷變之道故必愼所以</hi>
<pb n="6a"/>
　<hi>示之吕氏曰商民所以澆薄者以居沈湎暴虐之地而爲物所遷耳其性之厚自若也苟卿生戰國見其</hi>
　<hi>俗薄而遂出性惡之論其亦異於成王之觀矣○漢孔氏曰人之於上不從其令從其所好故人主不可</hi>
　<hi>不愼其所好蔡氏曰大學言其所令反其所好則民不從亦此意○漢孔氏曰汝治人能敬常在道德是</hi>
　<hi>乃無不變化其政教則信升于大道蔡氏曰敬典者敬其君臣父子兄弟夫婦朋友之常道也在德者得</hi>
　<hi>其典常之道而著之於身也蓋知敬典而不知在德則典與我猶二也惟敬典而在德焉則所敬之典無</hi>
　<hi>非實有諸己吕氏曰東郊命君陳始以令德孝恭得之終以敬典在德勉之○漢孔氏曰則惟我一人亦</hi>
　<hi>當受其多福其汝之美名亦然見稱誦于長世張氏曰人君不言福風俗醇厚即人君之福其曰終有辭</hi>
　<hi>以見成王之期君陳逺矣</hi>
<pb n="6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書纂傳卷三十七<lb/>
</p>
<p>
</p>
  </div>
</body>
</text>
</TEI>
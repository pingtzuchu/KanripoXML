<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷八</head>
    <p>
<pb n="1a"/>
欽定四庫全書<lb/>
　尚書纂傳卷八　　　　　元　王天與　撰<lb/>
湯誓第一　　　　　　　　　商書<lb/>
　<hi>漢孔氏曰契始封商湯遂以為天下號唐陸氏曰凡三十四篇十七篇存</hi>
伊尹相湯伐桀升自陑遂與桀戰于鳴條之野作湯誓<lb/>
　<hi>龜山楊氏曰伊尹之就湯以三聘之勤也其就桀也湯進之也湯豈有伐桀之意哉其進伊尹以事之也</hi>
　<hi>欲其悔過遷善而已伊尹既就湯則以湯之心為心矣及其終也人歸之天命之不得已而伐之耳若湯</hi>
　<hi>初求伊尹即有伐桀之心而伊尹遂相之以伐桀是以取天下為心也以取天下為心豈聖人之心哉又</hi>
<pb n="1b"/>
　<hi>曰湯伐桀為時中林氏曰聲罪致討曰伐唐陸氏曰桀夏末天子○漢孔氏曰桀都安邑湯升道從陑出</hi>
　<hi>其不意陑在河曲之南或問以升陑為出其不意如何朱子曰今不的見陑是何地何以辨其正道竒道</hi>
　<hi>要之湯決不為後世之譎詐若陑是取道近亦何必迂路蘇氏曰升自陑紀事之實猶泰誓言師渡孟津</hi>
　<hi>○漢孔氏曰地在安邑之西桀逆拒湯唐孔氏曰皇甫謐云今安邑有鳴條陌○唐孔氏曰更敘其事作</hi>
　<hi>湯誓○林氏曰此篇亳衆憚於征役故湯告以弔伐之意蓋誓於亳序云云乃若臨戰而誓者蓋序緫載</hi>
　<hi>其伐桀之詳而繫以本所誓師之語非謂行至鳴條而誓若牧誓之類也</hi>
湯誓<lb/>
　<hi>漢孔氏曰戒誓湯士衆唐孔氏曰此經皆誓辭也甘誓泰誓牧誓發首皆有序引别言其誓意記其誓處</hi>
<pb n="2a"/>
　<hi>此與費誓惟記誓辭不言誓處者史非一人辭有詳略也○蔡氏曰今文古文皆有</hi>
王曰格爾衆庶悉聽朕言非台小子敢行稱亂有夏多<lb/>
罪天命殛之今爾有衆汝曰我后不恤我衆舎我穡事<lb/>
而割正夏予惟聞汝衆言夏氏有罪予畏上帝不敢不<lb/>
正今汝其曰夏罪其如台夏王率遏衆力率割夏邑有<lb/>
衆率怠弗協曰時日曷喪予及汝皆亡夏德若兹今朕<lb/>
必往<lb/>
　<hi>夏氏曰此湯言夏有可誅之罪○漢孔氏曰湯稱王則比桀於一夫林氏曰湯武誓師時桀紂猶在王曰</hi>
<pb n="2b"/>
　<hi>者史官追稱也湯武稱王必於克夏勝殷之後夏氏曰格猶言格汝舜格汝禹之格悉盡○漢孔氏曰稱</hi>
　<hi>舉也舉亂以諸侯伐天子非我小子敢行此事桀有昬德天命誅之今順天夏氏曰稱台小子猶後世稱</hi>
　<hi>寡人謙辭也王氏曰以常情言之以臣伐君疑於亂矣以天命言之湯所謂天吏非稱亂也○漢孔氏曰</hi>
　<hi>汝汝有衆我后桀也正政也言奪民農功而為割剥之政薛氏曰有衆者商邑之民也我后者商民指湯</hi>
　<hi>言之也蔡氏曰穡刈穫也割斷也亳邑之民安於湯之德政桀之虐焰所不及故不知夏氏之罪而憚伐</hi>
　<hi>桀之勞反謂湯不恤亳邑之衆舎我刈穫之事而斷正有夏也張氏曰正即下文不敢不正之正○漢孔</hi>
　<hi>氏曰不憂我衆之言薛氏曰汝衆憚於征役之言我固聞之矣○漢孔氏曰不敢不正桀罪誅之朱子曰</hi>
　<hi>讀書且先求聖人之心如湯曰予畏上帝不敢不正熟讀豈不見湯之心真氏曰武王謂予弗順天厥罪</hi>
<pb n="3a"/>
　<hi>惟鈞是亦湯之心也○漢孔氏曰今汝其復言桀惡其亦如我所聞之言蔡氏曰湯又舉商衆言桀雖暴</hi>
　<hi>虐其如我何○漢孔氏曰言桀君臣相率為勞役之事以絶衆力謂廢農功相率割剥夏之邑居謂征賦</hi>
　<hi>重馬氏曰率盡也盡遏絶衆力也蔡氏曰割如劓割夏邑之割○漢孔氏曰衆下相率為怠惰不與上和</hi>
　<hi>協比桀於日曰是日何時喪我與汝俱亡欲殺身以喪桀吕氏曰桀為威虐天下冝奔走畏懼而乃盡怠</hi>
　<hi>者蓋威虐之極必至墮弛民至不聊生之地自知必死則茍且度日耳雖有威虐其如之何朱子曰桀嘗</hi>
　<hi>自言吾有天下如天之有日日亡吾乃亡耳民怨其虐故因其自言而目之曰此日何時亡乎若亡則我</hi>
　<hi>寧與之俱亡蓋欲其亡之甚也○漢孔氏曰凶德如此我必往誅之朱子曰湯之征伐只知一意救民不</hi>
　<hi>知其他也</hi>
<pb n="3b"/>
爾尚輔予一人致天之罰予其大賚汝爾無不信朕不<lb/>
食言爾不從誓言予則拏戮汝罔有攸赦<lb/>
　<hi>吕氏曰此申言賞罰以警衆○漢孔氏曰賚予也汝庶㡬輔成我我大與汝爵賞陳氏曰致推而至之於</hi>
　<hi>彼也○漢孔氏曰食盡其言偽不實唐孔氏曰左傳云孟武伯惡郭重曰何肥也哀公曰是食言多矣能</hi>
　<hi>無肥乎言而不行如食之消盡蔡氏曰食言言已出而反吞之也○漢孔氏曰不用命拏戮說見甘誓○</hi>
　<hi>吕氏曰禹征苗止曰爾尚一乃心力其克有勲至啓乃曰用命賞于祖弗用命戮于社予則拏戮汝已不</hi>
　<hi>同矣湯誓師之辭與啓相若而又曰朕不食言罔有攸赦世變風移聖人不得不然亦敬心愈加之意也</hi>
湯既勝夏欲遷其社不可作夏社疑至臣扈<lb/>
<pb n="4a"/>
　<hi>漢孔氏曰湯承堯舜禪代之後順天應人革命創制改正易服變置社稷而後世無及勾龍者故不可而</hi>
　<hi>止唐孔氏曰左傳云共工氏有子曰勾龍為后土后土為社有烈山氏之子曰柱為稷自夏以上祀之周</hi>
　<hi>棄亦為稷自商以來祀之湯於初時社稷俱欲改之周棄功多於柱即令廢柱祀棄而上世治水土之臣</hi>
　<hi>其功無及勾龍者故不可遷而止程子曰聖人不容有妄舉若湯始欲遷社衆人以為不可而不遷則是</hi>
　<hi>湯先有妄舉矣不可者湯不可之也○漢孔氏曰言夏社不可遷之意疑至及臣扈三篇皆亡唐孔氏曰</hi>
　<hi>疑至臣扈相類當是二臣名亦言不可遷之意○邵子皇極經世書紀夏禹丁巳年受禪自禹至桀十七</hi>
　<hi>王凡四百五十八歲</hi>
夏師敗績湯遂從之遂伐三朡俘厥寶玉誼伯仲伯作<lb/>
<pb n="4b"/>
典寶<lb/>
　<hi>漢孔氏曰大崩曰敗績從謂遂討之○漢孔氏曰三朡國名桀走保之今定陶也桀自安邑東入山出大</hi>
　<hi>行東南渉河湯緩追之不廹遂奔南巢俘取也玉以禮神使無水旱之災故取而寶之陳氏曰三朡意其</hi>
　<hi>黨惡於桀者永嘉鄭氏曰寶玉夏之器璜之類是也○漢孔氏曰二臣作典寶一篇言國之常寶也亡張</hi>
　<hi>氏曰誼伯仲伯之言不得而見其意當如楚昭奚恤之對秦使以子西子髙子敖子友為寶齊威王之對</hi>
　<hi>梁惠王以檀子朌子黔夫為寶又如子罕謂子以玉為寶我以不貪為寶蓋傷桀而以戒湯也</hi>
　<lb/>
　尚書纂傳卷八<lb/>
</p>
<p>
</p>
  </div>
</body>
</text>
</TEI>
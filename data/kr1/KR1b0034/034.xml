<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷三十四</head>
    <p>
<pb n="1a"/>
欽定四庫全書<lb/>
　尚書纂傳卷三十四　　　元　王天與　撰<lb/>
多方第二十　　　　　　　　周書<lb/>
成王歸自奄在宗周誥庶邦作多方<lb/>
　<hi>漢孔氏曰伐奄歸宗周説見召誥○漢孔氏曰誥以禍福○唐孔氏曰史叙其事作多方○蘇氏曰自大</hi>
　<hi>誥康誥酒誥梓材召誥洛誥多士多方八篇雖所誥不一然大略以商民不心服周而作也予讀泰誓武</hi>
　<hi>成嘗怪周取商之易及讀此八篇又怪周安商之難乃今知湯以下七王之德深矣方殷之虐人在膏火</hi>
　<hi>中歸周如流不暇念先王之德及天下既定人自膏火中出即念殷先王如父母雖以武王周公之聖相</hi>
<pb n="1b"/>
　<hi>繼撫之而莫能禁也夫以西漢道德比之殷猶碔砆之與美玉然王莾公孫述隗囂之流終不能使人忘</hi>
　<hi>漢光武成功若建瓴然使周無周公則亦殆矣此周公之所以畏而不敢去也吕氏曰多方與多士辭指</hi>
　<hi>相出入多士既遷殷民而獨告新民者也故其辭視多方為略多方既踐奄而徧告庶邦者也故其辭視</hi>
　<hi>多士為詳</hi>
多方<lb/>
　<hi>唐孔氏曰多方亦誥也蔡氏曰今文古文皆有</hi>
惟五月丁亥王來自奄至于宗周<lb/>
　<hi>夏氏曰此史叙作多方之由○漢孔氏曰周公歸政之明年淮夷奄又叛王親征奄滅其國五月還至鎬</hi>
<pb n="2a"/>
　<hi>京</hi>
周公曰王若曰猷告爾四國多方惟爾殷侯尹民我惟<lb/>
大降爾命爾㒺不知洪惟圖天之命弗永寅念于祀惟<lb/>
帝降格于夏有夏誕厥逸不肯慼言于民乃大淫昏不<lb/>
克終日勸于帝之迪乃爾攸聞厥圖帝之命不克開于<lb/>
民之麗乃大降罰崇亂有夏因甲于内亂不克靈承于<lb/>
旅罔丕惟進之恭洪舒于民亦惟有夏之民叨懫日欽<lb/>
劓割夏邑天惟時求民主乃大降顯休命于成湯刑殄<lb/>
<pb n="2b"/>
有夏惟天不畀純乃惟以爾多方之義民不克永于多<lb/>
享惟夏之恭多士大不克明保享于民乃胥惟虐于民<lb/>
至于百為大不克開乃惟成湯克以爾多方簡代夏作<lb/>
民主慎厥麗乃勸厥民刑用勸以至于帝乙罔不明德<lb/>
慎罰亦克用勸要囚殄戮多罪亦克用勸開釋無辜亦<lb/>
克用勸今至于爾辟弗克以爾多方享天之命<lb/>
　<hi>吕氏曰此章引夏商失天命受天命者以明示之○漢孔氏曰周公以王命告四方稱周公以別王自告</hi>
　<hi>吕氏曰先曰周公曰而復曰王若曰何也明周公傳王命而非周公之命也周公命誥終于此篇故發例</hi>
<pb n="3a"/>
　<hi>于此以見大誥諸篇凡稱王曰無非周公傳成王之命也猷説見大誥○漢孔氏曰殷之諸侯正民者我</hi>
　<hi>大下汝命謂誅紂也言天下無不知紂暴虐以取亡降命説見多士吕氏曰所主在殷民故又專提殷侯</hi>
　<hi>之尹民者告之言殷民罪應誅戮我大降宥爾命爾冝無不知也○漢孔氏曰大惟為王謀天之命不長</hi>
　<hi>敬念于祭祀蔡氏曰言商奄大惟私意圖謀天命而自厎滅亡不深長敬念以保其祭祀吕氏曰天命可</hi>
　<hi>受而不可圖圖則人謀之私而非天命之公矣此葢深示以天命不可妄于乃多方一篇之綱領也○漢</hi>
　<hi>孔氏曰惟天下至戒于夏以譴告之陳氏曰惟帝降格于夏與多士惟帝降格同言上帝本降格于夏而</hi>
　<hi>夏自不能承之也○漢孔氏曰有夏桀大其逸豫不肯憂言于民桀乃大為過昏之行不能終日勸于天</hi>
　<hi>之道桀之惡乃汝所聞吕氏曰桀方且大其逸豫雖憂民之言尚不肯出諸口況憂民之實乎方且大縱</hi>
<pb n="3b"/>
　<hi>淫昏天理曽無暫開之時凡視聽動息日用之間洋洋乎皆上帝所以啓迪斯人者勸則孜孜勉勉之謂</hi>
　<hi>雖閭巷之人豈無人欲少醒耳目清明之頃乎惟其介然之蹊旋即堙塞所以泯然衆人也至于桀則終</hi>
　<hi>日昏酣未嘗知警天理㡬乎息矣○漢孔氏曰桀其謀天之命不能開于民所施政教麗施也葉氏曰古</hi>
　<hi>者治獄以付罪為麗秋官自鄉士至方士皆稱各麗其法以議獄訟而後上之士師開者猶言有所赦宥</hi>
　<hi>謂桀不能赦民之附法也</hi>
　　<hi>按以此章降罰劓割及下文叙湯刑罰觀之葉氏説麗字為當但開字冝如下文蘇氏訓明如苗民</hi>
　　<hi>罔察于獄之麗也百為大不克開亦謂凡事皆不明察不特此一事</hi>
　<hi>○漢孔氏曰桀乃大下罰于民重亂有夏吕氏曰甲始也原其亂因葢始于内亂末喜之嬖是也蠱其心</hi>
<pb n="4a"/>
　<hi>敗其家然後流毒于天下探其根而言之也○漢孔氏曰言桀不能善奉于人衆無大惟進恭徳而大舒</hi>
　<hi>惰于治民蔡氏曰不能善承其衆不能大進于恭而大寛裕其民○漢孔氏曰亦惟有夏之民貪叨忿懫</hi>
　<hi>而逆命于是桀日尊敬其能劓割夏邑者謂殘賊臣鄭氏曰叨與饕同貪也懫與懥同忿也李氏曰春秋</hi>
　<hi>傳謂國之興也視民如傷是其福也其亡也以民為土芥是其禍也劓割夏邑則視民如傷之心無復存</hi>
　<hi>以民為土芥而已○漢孔氏曰天惟是桀惡故更求民主以代之大下明美之命于成湯使王天下吕氏</hi>
　<hi>曰曰求曰降豈真有求之降之者哉天下無統渙散漫流勢不得不歸其所聚而湯之一德乃所謂顯休</hi>
　<hi>命之實一衆離而聚之者也是豈人為之私哉故曰天求之天降之也○漢孔氏曰命湯刑絶有夏惟天</hi>
　<hi>不與桀亦已大陳氏曰天之佑湯必曰純佑命天之不畀夏必曰不畀純則純者極至之辭○漢孔氏曰</hi>
<pb n="4b"/>
　<hi>天所以不與桀以其乃惟用汝多方之義民為臣而不能長久多享國故李氏曰民之于君以義合者也</hi>
　<hi>桀為無道得罪于天使爾多方之義民不得久服事夏不克永于多享豈非斯民本義桀以不義臨之而</hi>
　<hi>至此○漢孔氏曰惟桀之所謂恭人衆士大不能明安享于民言亂主所任任同已者○漢孔氏曰桀之</hi>
　<hi>衆士乃相與惟暴虐于民至于百端所為言虐非一大不能開民以善言與桀合志蘇氏曰開明也蔡氏</hi>
　<hi>曰凡百所為無一能開開即上文開于民麗之開○漢孔氏曰乃惟成湯能用汝衆方大代夏政為天下</hi>
　<hi>民主○漢孔氏曰湯慎其施政于民民乃勸善其人雖刑亦用勸善麗説見上文張氏曰桀用刑而民怨</hi>
　<hi>湯用刑而民勸葢其用刑同而心異也○漢孔氏曰言自湯至于帝乙無不明有徳慎去刑罰亦能用勸</hi>
　<hi>善明德慎罰説見康誥○漢孔氏曰帝乙已上要察囚情絶戮衆罪亦能用勸善開放無罪之人必無枉</hi>
<pb n="5a"/>
　<hi>縱亦能用勸善要囚説見康誥吕氏曰赦而民勸可也刑使民畏耳亦克用勸則有黙行于赦刑之間矣</hi>
　<hi>毎語結之以勸者天下非可驅以智力束以法制惟動化其民使常有欣欣不已之意乃維持長久之道</hi>
　<hi>也○漢孔氏曰今至于汝君謂紂不能用汝衆方享天之命故誅戮之吕氏曰商先哲王世傳家法積累</hi>
　<hi>維持如此今一旦至于汝君乃以爾全盛之多方不克坐享天命而亡之是誠可憫也天命至公操則存</hi>
　<hi>舍則亡以商先王之多基業之大紂曽不得席其餘䕃其亡忽焉危微操舍之幾周公所以示天下深矣</hi>
　<hi>豈徒曰慰解之而已哉</hi>
嗚呼王若曰誥告爾多方非天庸釋有夏非天庸釋有<lb/>
殷乃惟爾辟以爾多方大淫圖天之命屑有辭乃惟有<lb/>
<pb n="5b"/>
夏圖厥政不集于享天降時䘮有邦閒之乃惟爾商後<lb/>
王逸厥逸圖厥政不蠲烝天惟降時䘮惟聖罔念作狂<lb/>
惟狂克念作聖天惟五年須暇之子孫誕作民主罔可<lb/>
念聽天惟求爾多方大動以威開厥顧天惟爾多方罔<lb/>
堪顧之惟我周王靈承于旅克堪用德惟典神天天惟<lb/>
式敎我用休簡畀殷命尹爾多方今我曷敢多誥我惟<lb/>
大降爾四國民命爾曷不忱裕之于爾多方爾曷不夾<lb/>
介乂我周王享天之命今爾尚宅爾宅畋爾田爾曷不<lb/>
<pb n="6a"/>
惠王熙天之命爾乃迪屢不静爾心未愛爾乃不大宅<lb/>
天命爾乃屑播天命爾乃自作不典圖忱于正我惟時<lb/>
其教告之我惟時其戰要囚之至于再至于三乃有不<lb/>
用我降爾命我乃其大罰殛之非我有周秉德不康寧<lb/>
乃惟爾自速辜<lb/>
　<hi>夏氏曰此章申言夏殷之事我周之事而詳諭之○漢孔氏曰嘆而告汝衆方唐孔氏曰先言嗚呼而後</hi>
　<hi>言王若曰者周公先自嘆息而後稱王命以誥之也吕氏曰入此篇之始周公曰王若曰複語相承書無</hi>
　<hi>此體也至于此章先嗚呼而後王若曰書亦無此體也周公居聖人之變史官豫憂來世傳疑襲誤葢有</hi>
<pb n="6b"/>
　<hi>竊之為口實矣故于周公誥命之終發新例二著周公實未甞稱王所以别嫌明微而謹萬世之防也○</hi>
　<hi>漢孔氏曰非天用釋棄桀桀縱惡自棄故誅放○漢孔氏曰非天用棄有殷乃惟汝君紂用汝衆方大為</hi>
　<hi>過惡者共謀天之命惡事盡有辭説布在天下故見誅滅蔡氏曰紂以多方之富大肆淫泆妄圖天命瑣</hi>
　<hi>屑有辭與多士言桀大淫泆有辭同義○漢孔氏曰更説桀也言桀謀其政不成于享故天下是䘮亡以</hi>
　<hi>禍之使天下有國聖人代之吕氏曰集積集之集享享國之享治世之政積其所以興所謂集于享也亂</hi>
　<hi>世之政積其所以亡所謂不集于享也桀圖其政不集其享而集其亡故天降是䘮亡于夏陳氏曰閒代</hi>
　<hi>也天使足以有邦者代之○漢孔氏曰後王紂逸豫其過逸謀其政不潔進于善故天惟下是䘮亡蔡氏</hi>
　<hi>曰蠲潔也其為政不蠲潔而穢惡不烝進而怠惰故天降是䘮亡于殷○漢孔氏曰惟聖人無念于善則</hi>
<pb n="7a"/>
　<hi>為狂人惟狂人能念于善則為聖人言桀紂非實狂愚以不念善故滅亡吕氏曰聖者通明之稱雖曰通</hi>
　<hi>明不念則狂雖曰狂惑克念則通其機特在念不念問耳蔡氏曰或曰狂而克念果可以為聖乎曰聖固</hi>
　<hi>未易為也狂而克念則作聖之功知所嚮方太甲其庶㡬矣聖而罔念果至于狂乎曰聖固無所謂罔念</hi>
　<hi>也禹戒舜曰無若丹朱傲惟慢逰是好一念之差雖未至于狂而狂之理亦在是矣此人心惟危聖人拳</hi>
　<hi>拳告戒豈無意哉○漢孔氏曰天以湯故五年須暇湯之子孫冀其改悔而紂大為民主肆行無道事無</hi>
　<hi>可念言無可聽武王服䘮三年還師二年吕氏曰周公知天未絶紂可也何所見而能數其年葢我之未</hi>
　<hi>忍民之未厭即天也民由之而不知聖人與天為一動静久速極于明著故數其年而謂之五此聖人所</hi>
　<hi>獨知説者乃牽合歲月以附其數亦末矣○漢孔氏曰天惟求汝衆方之中無堪顧天之道者蔡氏曰天</hi>
<pb n="7b"/>
　<hi>于是求民主于爾多方大警動以祲祥譴告之威以開發其能受眷顧之命者而爾多方之衆皆不足以</hi>
　<hi>堪眷顧之命也○漢孔氏曰惟我周王善奉于衆吕氏曰前論夏之亡必曰不克靈承于旅此論文武之</hi>
　<hi>興亦惟曰靈承于旅民承君者也君于民衆亦謂之承者民可近不可下也承而謂之靈者文武之于衆</hi>
　<hi>承接撫循融融乎其善也○漢孔氏曰言周文武能堪用德惟可以主神天之祀吕氏曰克堪者能勝之</hi>
　<hi>謂也德輶如毛民鮮克舉之德之重舉者莫能勝也文武之于德實能勝而用之漢唐賢主豈無欲布德</hi>
　<hi>于天下者惟力薄而奪于私欲故駁而不純是知德者非有真力則莫能勝莫能用也陳氏曰山川宗社</hi>
　<hi>之得其安三光寒暑之得其序皆人主有以主之也○漢孔氏曰天以我用德之故惟用教我用美道代</hi>
　<hi>殷大與我殷之王命以正汝衆方之諸侯吕氏曰式教用休者如之何而教之也文武既得乎天天德日</hi>
<pb n="8a"/>
　<hi>新左右逢原其思也若或啓之其行也若或翼之乃天之所以教而用以昌大休明者也非諄諄然而教</hi>
　<hi>之也此章深論天下向者天命未定眷求民主之時能者得之孰有遏汝者乃無一能得天之眷今天既</hi>
　<hi>命我周而定于一矣爾猶洶洶不静欲何為耶明指天命而讋服四海姦雄之心者莫切于是○漢孔氏</hi>
　<hi>曰今我何敢多誥汝而已我惟大下汝四國民命降命説見多士○漢孔氏曰汝何不以誠信行寛裕之</hi>
　<hi>道于汝衆方吕氏曰惟詐故迫惟忱故裕險詐者躁擾而不安其位所以迫也忱信者平寛而不願乎其</hi>
　<hi>外所以裕也苟知其所謂忱裕者則于爾多方自有樂地豈至于行險僥倖哉○漢孔氏曰汝何不近大</hi>
　<hi>見治于我周王以享天之命而為不安乎蔡氏曰夾夾輔之夾介賔介之介陳氏曰爾何不夾輔我介助</hi>
　<hi>我入治我周王以奉天之命乎○漢孔氏曰今汝殷之諸侯皆尚得居汝常居臣民皆尚得畋汝故田汝</hi>
<pb n="8b"/>
　<hi>何不順從王政廣天之命而自懐疑乎唐孔氏曰治田謂之畋吕氏曰爾前日之叛當瀦其宅收其田今</hi>
　<hi>爾尚得居爾宅畋爾田爾何不思我周之大造惠順王室以熙天之命乎○蔡氏曰此三節責其何不如</hi>
　<hi>此也○漢孔氏曰汝所蹈行數為不安汝心未愛我周故陳氏曰爾受我導迪屢矣乃猶不静由爾心未</hi>
　<hi>知自愛而然吕氏曰使他人言其惡將不勝怒矣周公乃謂爾心未愛深加憫惻天地父母之心也○漢</hi>
　<hi>孔氏曰汝乃不大居安天命是汝乃盡播棄天命汝乃自為不常謀信于正道陳氏曰自亂綱常圖欲人</hi>
　<hi>信以為正此言四國從殷叛以求興復自以為義也○蔡氏曰此四節責其不可如此也○漢孔氏曰我</hi>
　<hi>惟汝如是故其教告之謂訊以文誥其戰要囚之謂討其倡亂執其朋黨吕氏曰如大誥多士之訓如東</hi>
　<hi>征踐奄之師○漢孔氏曰再謂三監淮夷叛時三謂成王即政又叛言迪屢不静之事○漢孔氏曰汝其</hi>
<pb n="9a"/>
　<hi>有不用我命我乃大下誅汝君乃其大罰殛之吕氏曰若猶不知省不用我降宥爾命則將大罰以誅之</hi>
　<hi>不可望如前日之恩貸○漢孔氏曰非我有周執德不安寧自誅汝乃惟汝自召罪以取誅吕氏曰秉德</hi>
　<hi>不康寧多士多方皆言之葢商人不省己之屢叛乃不康寧之大者反咎周之討伐遷徙為不康寧故提</hi>
　<hi>而告之</hi>
王曰嗚呼猷告爾有方多士暨殷多士今爾奔走臣我<lb/>
監五祀越惟有胥伯小大多正爾罔不克臬自作不和<lb/>
爾惟和哉爾室不睦爾惟和哉爾邑克明爾惟克勤乃<lb/>
事爾尚不忌于凶德亦則以穆穆在乃位克閲于乃邑<lb/>
<pb n="9b"/>
謀介爾乃自時洛邑尚永力畋爾田天惟畀矜爾我有<lb/>
周惟其大介賚爾迪簡在王庭尚爾事有服在大僚<lb/>
　<hi>吕氏曰此章勸之以賞○漢孔氏曰王嘆而告汝衆方與殷多士監謂成周之監吕氏曰告殷多士足矣</hi>
　<hi>而復及于所有四方多士者葢欲天下知監商之本末也監葢王命監成周之新民者如周公君陳之職</hi>
　<hi>是也諸侯之于民有君道焉故曰臣我監不曰臣我周而曰臣我監舉其親于民也夏氏曰爾多士自周</hi>
　<hi>公東征之後奔走臣服于我所立之監今已五年矣葢周公攝政首年東征東征三年而歸周公攝政凡</hi>
　<hi>七年自三年東方之亂既定今是成王即政之明年是五年也林氏曰不稱年而稱祀者告殷民故也○</hi>
　<hi>漢孔氏曰于惟有相長事小大衆正官之人汝無不能用法林氏曰胥伯小大多正乃多士之表率故欲</hi>
<pb n="10a"/>
　<hi>其守法度○漢孔氏曰小大多正自為不和汝有方多士當和之哉汝親近室家不睦汝亦當和之哉汝</hi>
　<hi>邑中能明是汝惟能勤汝職事吕氏曰此告胥伯多正以商民自作不和與其室不睦者爾惟悉心而和</hi>
　<hi>調之再言爾惟和哉者勉之以勞來不忘也爾新邑既皆和調驩然有恩以相愛桀然有文以相接教化</hi>
　<hi>能明爾始不負其職而可謂之克勤乃事矣○漢孔氏曰汝庶㡬不自忌入于凶德亦則用敬敬常在汝</hi>
　<hi>位陳氏曰凶德即不和不睦者吕氏曰舊染汙俗凶德為多爾庶㡬寛綽厥心不忌疾于凶德亦則以穆</hi>
　<hi>穆和敬端居爾位以臨之則有孚顒若凶德將潛消于觀感之際矣○漢孔氏曰汝能使我閲具于汝邑</hi>
　<hi>而以汝所謀為大則汝乃用是洛邑庶㡬長力畋汝田矣夏氏曰能閲視汝之邑而謀所介助于王室爾</hi>
　<hi>乃自是洛邑庶幾永久力畋爾田謂長保其禄也陳氏曰人臣土田各自有等農為之畋其田而已長享</hi>
<pb n="10b"/>
　<hi>其禄即所謂尚永力畋爾田○漢孔氏曰汝能修善天惟與汝憐汝我有周惟其大大賜汝言受多福之</hi>
　<hi>祚應氏曰夾介謀介則下之交賛乎上大介賚爾則上之佑助乎下○漢孔氏曰非但受憐賜又乃蹈大</hi>
　<hi>道在王庭庶幾修汝事有所服行在大官夏氏曰服列于大僚謂不特食邑于成周而已吕氏曰多士述</hi>
　<hi>商民怨周之辭如此周公既以大義裁之此篇復以為勸何也爵位者上之所命非下之所可干因其怨</hi>
　<hi>望而許之姑息之政也示以好惡而勸之磨勵之具也二篇予奪不同可以見周公闔闢之大用</hi>
王曰嗚呼多士爾不克勸忱我命爾亦則惟不克享凡<lb/>
民惟曰不享爾乃惟逸惟頗大逺王命則惟爾多方探<lb/>
天之威我則致天之罰離逖爾土<lb/>
<pb n="11a"/>
　<hi>吕氏曰此章復董之以威○漢孔氏曰王嘆而言曰衆士汝不能勸信我命汝亦則惟不能享天祚矣凡</hi>
　<hi>民亦惟曰不享于汝祚矣吕氏曰下之奉上曰享爾多士苟不能相勸以信我之誥爾則惟不能享上王</hi>
　<hi>氏曰士治民也多士不克享則凡民視傚亦惟曰不享矣○漢孔氏曰若爾乃為逸豫頗僻大棄王命則</hi>
　<hi>惟汝衆方取天之威我則致行天罰離逺汝土將逺徙之鄭氏曰探取也○吕氏曰後世或以刑賞為霸</hi>
　<hi>政非王者之事今觀周公之待多方先之以介賚之賞後之以離逖之刑申勑明著炳如丹青周公豈亦</hi>
　<hi>霸者乎然則果何以為王霸之辨也曰周公之所介賚天之所畀矜也周公之所離逖天之所罰也而周</hi>
　<hi>公何與于其間哉其視霸者區區信必邀民以利驅民以害者大不侔矣然則王者之賞罰天也霸者之</hi>
　<hi>賞罰人也</hi>
<pb n="11b"/>
王曰我不惟多誥我惟祗告爾命又曰時惟爾初不克<lb/>
敬于和則無我怨<lb/>
　<hi>陳氏曰末章申結一篇之意○漢孔氏曰我不惟多誥汝而已我惟敬告汝吉凶之命三山陳氏曰命天</hi>
　<hi>命也多言以誥非我本意惟敬告爾以天命周之得天下皆天命而汝不知故此篇言天命尤詳○漢孔</hi>
　<hi>氏曰又誥汝是惟汝初不能敬于和道故誅汝汝無我怨解所以再三加誅之意吕氏曰史官特書又曰</hi>
　<hi>二字所以形容周公之惓惓斯民㑹已畢而猶有餘情誥已終而猶有餘語顧盼之光猶煜然而溢于簡</hi>
　<hi>冊也時惟爾初者言前日愆尤一皆洗滌咸與維新是乃汝之初自此可以洗心為善矣苟不能敬于輯</hi>
　<hi>睦和平之道猶復乖亂則自厎誅伐無我怨也其意亦懇切矣商民與紂同惡武王克商之時是一初也</hi>
<pb n="12a"/>
　<hi>不能更始而為三監之亂既失此初矣周公遷洛是又一初也復迪屢不静則又失此初矣今多方之誥</hi>
　<hi>復與之更始是又一初也若又失此初則真無可言者彼雖頑冥苟非木石寧有不動者哉</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書纂傳卷三十四<lb/>
</p>
<p>
</p>
  </div>
</body>
</text>
</TEI>
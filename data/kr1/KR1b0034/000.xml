<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳</head>
    <p>
<pb n="1a"/>
御製書小序考<lb/>
謂劉歆班固誤以孔子纂書為序者出於蔡沈之集𫝊<lb/>
謂鄭元馬融王肅並云孔子作書序者出於孔頴達之<lb/>
疏頴達且謂為書作序不作詩序者此自或作或否無<lb/>
義例以余思之詩序既非夫子所作則書序亦定非夫<lb/>
子所作何言之使書序辭義精於詩序則為夫子所作或<lb/>
不可知今書序逺遜詩序朱子亦以為非夫子所作<lb/>
而馬端臨且謂詩序不可廢書序可廢是知書序乃出<lb/>
<pb n="1b"/>
於漢儒所為徒以不能定其為誰且相𫝊已久未可擯<lb/>
棄耳蔡沈作書𫝊疏其可疑者附於卷末可稱具卓識<lb/>
而王天與尚書纂𫝊及監本尚書注疏仍列於前雖姑<lb/>
從漢孔氏之例然未免有擇焉不精之疵矣至我<lb/>
皇祖欽定書經𫝊説彚纂全錄蔡沈攻駁書序之語復<lb/>
採朱子及諸儒糾正之説抉疑示的足為千古定案故<lb/>
兹不復贅論書序之非而特定書序為非夫子之作書<lb/>
於王天與纂𫝊之卷端<lb/>
<pb n="2a"/>
乾隆戊戌年季春月<lb/>
<pb n="3a"/>
欽定四庫全書　　　　　經部二<lb/>
　尚書纂傳　　　　　　　書類<lb/>
　　提要<lb/>
　　　　<hi>臣</hi>等謹案尚書纂傳四十六卷元王天與撰<lb/>
　　　　天與字立大梅浦人大徳二年以薦授臨江<lb/>
　　　　路儒學教授盖天與為贑州路先賢書院山<lb/>
　　　　長時憲使臧夢解以是書申臺省得聞於朝<lb/>
　　　　故有是命也是書雖以孔安國傳孔穎達疏<lb/>
<pb n="3b"/>
　　　　居先而附以諸家之解其大㫖則以朱子為<lb/>
　　　　宗而以真徳秀説為羽翼蓋朱子攷論羣經<lb/>
　　　　以書屬蔡沈故天與以蔡氏傳為據徳秀則<lb/>
　　　　書説精義以外復有大學衍義一書所言與<lb/>
　　　　虞夏商周之大經大法多相出入故天與亦<lb/>
　　　　備採之其註疏或刪或存亦以二家之説為<lb/>
　　　　斷自序所謂期與二先生合而已不敢以私<lb/>
　　　　意去取盖道其實也所説於名物訓詁多有<lb/>
<pb n="4a"/>
　　　　缺畧而闡發義理則特詳亦王元杰春秋讞<lb/>
　　　　義之流亞也乾隆四十三年三月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="5a"/>
尚書纂傳原序<lb/>
梅浦王氏尚書纂傳四十六卷先引漢唐二孔氏之說<lb/>
次收諸家傳注而一以晦菴朱子西山真氏為歸與其<lb/>
鄉先生彭翼夫徃復考正十五年而後成大徳中鄞入<lb/>
臧夢解為憲使以其書上於朝得授臨江路儒學教授<lb/>
其子振板行之予所見者即至大鋟本也吉安自宋季<lb/>
文信公謀興復不遂被執以死其門人賔容咸以忠義<lb/>
自奮鄉曲之士多知自好恒絶意仕進潛心經義於易<lb/>
<pb n="5b"/>
則有龍仁夫之集傳劉霖之太極圗解易本義童子説<lb/>
於詩則有劉瑾之通釋於禮則有彭絲之集說於春秋<lb/>
則有絲之辨疑李亷之㑹通書自梅浦而外則耕野王<lb/>
氏其撰述多有得者梅浦是書其抄撮也博其甄綜也<lb/>
簡其心似薄蔡氏而不攻其非間亦採摭其說擇焉可<lb/>
謂精矣彭翼夫者嘗仕於宋為江陵府教授即絲之父<lb/>
也<lb/>
聞若稽古說三萬言又聞書解近年至四百家使人茫<lb/>
<pb n="6a"/>
然孰何不識其所謂得王君纂傳如入武庫號萬色色<lb/>
具如逺遊半天下首路以歸如觀樂請止不願更有雖<lb/>
增多伏生吃吃三五十倍然比三萬若四百者而既少<lb/>
矣而又無不明與不逮也是可嘉也每憶咸淳初諸老<lb/>
薦徐幾經筵第一義論人心道心以為人心惡幾也余<lb/>
歎曰有是哉以其在理慾之間也故危槩以為惡則過<lb/>
矣亦何所附麗以為道心哉侍御史陳千峰聞吾言是<lb/>
之幾以是論去又後數年過金陵入明道書院讀真西<lb/>
<pb n="6b"/>
山所為記記首二語則亦幾說也蓋駭然為之愧悔自<lb/>
失是幾亦有所本也懼哉以此明民猶有出于金口木<lb/>
舌之外者故知食不厭精而膾不厭細君纂傳多西山<lb/>
氏已得彼復遺此耶或謂君有功於纂擇政在此横艾<lb/>
執徐之二月廬陵劉辰翁書<lb/>
梅浦王君立大書纂傳成集齋先生為之序而又俾余<lb/>
賛一語余於立大十年以長居相鄰世相好也猶及記<lb/>
其垂髫頴脫泉涌千里駒不是過既冠章甫籍籍有<lb/>
<pb n="7a"/>
場屋聲一時從之遊者膏殘馥賸無不意滿而袁臂数<lb/>
竒竟出諸妄校尉下衆猶以器晚俟之梅浦於是息意<lb/>
科舉之學研精覃思博采詳說纂為此書勤亦至矣郷<lb/>
使業舉子時龍躍虎變摶扶摇而上者九萬里則功業<lb/>
逐日以新未必有暇著述由今而觀𤼵百篇之奥緼集<lb/>
四百氏之大成私淑諸人垂訓來世其視夫收科膴仕<lb/>
甘與草木俱腐者又孰為得失也近有善評紫陽謂其<lb/>
山林之日長學問之功深輙借斯言挂名傳末若其𫝊<lb/>
<pb n="7b"/>
中大義數十㣲顯闡幽有先儒所未到覧者宜自得之<lb/>
故不書丙戌暮春友人劉坦謹述<lb/>
書繇伏𫝊孔註若疏至近代博矣唐虞三代遼哉邈乎<lb/>
上遡三千五百餘年而聖賢心至今猶在者書在焉故<lb/>
也書藴奥難見而庻幾可探討而見者諸家說在焉故<lb/>
也如余習讀時尤愛鞏氏抄東萊說開卷初首引伊川<lb/>
𤼵明欽字義以為理學精㣲當年闡自伊洛後讀書者<lb/>
如欲求書旨到親切的當處舍是宜何折𠂻乆之又讀<lb/>
<pb n="8a"/>
紫陽西山二先生所考釋與所記衍竊知其淵源上出<lb/>
伊洛之正𤼵經義理惠淑後學又至矣乎惜其未成全<lb/>
書於百篇或開繹之而未竟微言粹旨之别見者世亦<lb/>
莫有能考而㑹之一梅浦王兄立大專勤力學用工於<lb/>
是經者有年間與余言今解者多矣眩於多而莫適為<lb/>
之决擇則將焉據為是竭其聞見心思之力考諸衆說<lb/>
畢具而余知其纂類統有宗者逺摭伏生二孔之訓詁<lb/>
義䟽近据紫陽西山之考釋記衍雖其說之散在文集<lb/>
<pb n="8b"/>
語餘者一旦煥然靡不㑹粹於其中而諸家說有合而<lb/>
弗畔者一凖此類取焉然後由博歸約而一經大義至<lb/>
是益以彪炳盖嘗讀之嘉其編摩之力匪易足慰余夙<lb/>
昔之所有志而未償者遂以余初與兒曹錄前軰說附<lb/>
之及管見一二以備商㩁嗟乎百代而上世逺迹陳而<lb/>
得其說者猶因是獲窺聖賢用心之萬一可幸也已運<lb/>
㑹以逝思古之人巍冠講論事付之一慨抑就此書人<lb/>
人玩味無不切己者斯言何謂與其藏諸家塾之私孰<lb/>
<pb n="9a"/>
若廣而流布與四方同志之士切磋之以無忘徃訓適<lb/>
有諗梅浦刻諸梓以傳者意媺益甚余復為之慫慂敘<lb/>
其說於帙之初友人彭應龍翼夫敬書<lb/>
愚少從師取友讀尚書審問明辨亦既有年追維百篇<lb/>
之義繇伏生傳二孔註䟽暨數百家解釋富矣晦菴先<lb/>
生於易於詩皆有訓傳獨於書晚年屬之蔡九峰二典<lb/>
禹謨親所訂定其貢舉私議則曰諸經皆以註䟽為本<lb/>
書則兼取劉王蘇程楊晁葉吳薛吕其與門人荅問則<lb/>
<pb n="9b"/>
如林如史如曾如李如陳各取其長西山先生讀書記<lb/>
纂三十餘篇大學衍義講數十餘條愚嘗稽首敬嘆曰<lb/>
古今傳書者之是非至晦菴先生而遂定晦菴先生折<lb/>
𠂻傳書者之是非至西山先生而愈明學者不於二先<lb/>
生乎據將焉據乃本二先生遺意作尚書纂傳其條例<lb/>
則先二孔氏說者崇古也有未當則引諸家說評之有<lb/>
未備則引諸家說足之說俱通者並存之間或以臆見<lb/>
按之大要期與二先生合而已愚亦安敢以私意見去<lb/>
<pb n="10a"/>
取哉且愚之編此特示兒振耳積日累月而編始就就<lb/>
矣未敢自安乙亥冬擕是編偕振求是正於集齋彭先<lb/>
生先生首肯增廣挍定凡若干條徃復䆒竟十四五載<lb/>
且慫慂流布以與四方同志共切磋之先生以是經擢<lb/>
巍科視富貴如浮雲不鄙末學是講是迪使帝王遺書<lb/>
昭如日月愚父子之幸也晦菴西山二先生所望於後<lb/>
來者其庻幾乎庸是俾振鋟之梓云戊子春仲吉之安<lb/>
成後學王天與謹識<lb/>
</p>
<p>
</p>
  </div>
</body>
</text>
</TEI>
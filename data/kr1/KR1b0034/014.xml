<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷十四上</head>
    <p>
<pb n="1a"/>
欽定四庫全書<lb/>
　尚書纂傳卷十四上　　　元　王天與　撰<lb/>
盤庚上第九　　　　　　　　商書<lb/>
盤庚五遷將治亳殷民咨胥怨作盤庚三篇<lb/>
　<hi>漢孔氏曰自湯至盤庚凡五遷都盤庚治亳殷唐孔氏曰鄭𤣥云盤庚湯十世孫祖乙之曽孫商本紀云</hi>
　<hi>祖乙崩子祖辛立崩子開甲立崩弟祖丁立崩開甲之子南庚立崩祖丁子陽甲立崩弟盤庚立五遷說</hi>
　<hi>見下文陳氏曰治猶後世言治所謂建都也唐孔氏曰序先亳後殷亳是大名殷是亳内之别名鄭𤣥云</hi>
　<hi>商家自徙此而號曰殷雖兼號爲殷而商名不改○漢孔氏曰民不欲徙乃咨嗟憂愁相與怨上林氏曰</hi>
<pb n="1b"/>
　<hi>耿地沃饒易以致富富家巨室安之而閭閻之民則困於蕩析離居盤庚之遷蓋小民之利而富家之所</hi>
　<hi>不欲故唱爲浮言以摇動小民之情故民咨胥怨也○唐孔氏曰史叙其事作盤庚三</hi>
盤庚<lb/>
　<hi>漢孔氏曰盤庚殷王名殷質以名篇唐孔氏曰左傳引爲盤庚之誥則此篇誥辭也○蔡氏曰三篇今文</hi>
　<hi>古文皆有但今文三篇合爲一</hi>
盤庚遷于殷民不適有居率籲衆慼出矢言曰我王來<lb/>
旣爰宅于兹重我民無盡劉不能胥匡以生卜稽曰其<lb/>
如台先王有服恪謹天命兹猶不常寧不常厥邑于今<lb/>
<pb n="2a"/>
五邦今不承于古罔知天之斷命矧曰其克從先王之<lb/>
烈若顛木之有由蘖天其永我命于兹新巴紹復先王<lb/>
之大業厎綏四方盤庚斆于民由乃在位以常舊服正<lb/>
法度曰無或敢伏小人之攸箴王命衆悉至于庭<lb/>
　<hi>蔡氏曰史氏將述下文盤庚之訓語故先發此○漢孔氏曰適之也不欲之殷有邑居○漢孔氏曰籲和</hi>
　<hi>也率和衆憂之人出正直之言陳氏曰慼憂也林氏曰籲呼也與無辜籲天之籲同矢與臯陶矢厥謨夫</hi>
　<hi>子矢之之矢同蔡氏曰盤庚率呼衆憂之人出誓言以喻之如下文所云也○漢孔氏曰我王祖乙居耿</hi>
　<hi>言祖乙已居於此劉殺也所以遷此重我民無欲盡殺故蔡氏曰曰盤庚之言也盤庚言我先王祖乙來</hi>
<pb n="2b"/>
　<hi>都于耿固重我民之生非欲盡致之死也○漢孔氏曰言民不能相匡以生則當卜考于龜以徙曰其如</hi>
　<hi>我所行林氏曰古之立國必以卜決之如緜之詩云爰始爰謀爰契我龜衛文公楚邱之遷亦云卜云其</hi>
　<hi>吉終焉允臧蓋凡卜筮之事無如遷都之重也○漢孔氏曰先王有所服行敬謹天命如此尚不常安有</hi>
　<hi>可遷輒遷唐孔氏曰下云于今五邦自湯以來數之則此言先王總謂成湯至祖乙也鄭氏曰恪敬也</hi>
　<hi>漢孔氏曰湯遷亳仲丁遷嚻河亶甲居相祖乙居耿我徃居亳凡五徙國都唐孔氏曰此言五邦及其數</hi>
　<hi>之惟有亳嚻相耿四處而已唐陸氏曰馬云五邦商邱亳嚻相耿也</hi>
　　<hi>按漢孔氏湯始居亳從先王居下註云契父帝嚳都亳湯自商邱遷焉如此則五遷之說馬氏指定</hi>
　　<hi>自當</hi>
<pb n="3a"/>
　<hi>○漢孔氏曰今不承古而徙是無知天將斷絶汝命天將絶命尚無知之況能從先王之業乎陳氏曰罔</hi>
　<hi>知斷命猶言未知死所○漢孔氏曰言今徃遷都更求昌盛如顛仆之木有用生蘖哉蔡氏曰由古文作</hi>
　<hi>□木生條也唐陸氏曰蘖本又作枿馬云顛木而肄生曰枿王氏曰蘖萌也○漢孔氏曰言天其長我命</hi>
　<hi>於此新邑不可不徙○漢孔氏曰言我徙欲如此陳氏曰紹者繼於後也復者返於初也業統業也○陳</hi>
　<hi>氏曰承天命復祖業綏四方三者盤庚圖遷之本意也○漢孔氏曰斆敎也用常故事正其法度言無有</hi>
　<hi>敢伏絶小人之欲箴規上者袁氏曰斆字見盤庚委曲忠厚之意林氏曰由自也耿地潟鹵而饒不利小</hi>
　<hi>民而利於巨室巨室扇浮言以鼓惑小民故民咨怨不樂遷而利害之實亂矣其間有欲遷者又爲在位</hi>
　<hi>者所沮盤庚推其受病之處故其敎民必自在位始令常其故事正其法度蓋先王遷都有故事法度也</hi>
<pb n="3b"/>
　<hi>馬氏曰法度猶言格式小人小民也新安王氏曰箴如箴之治病諫戒之言也蘇氏曰矇誦工諫士傳言</hi>
　<hi>庶人謗于市此先王之舊典正法也今民敢相聚怨誹疑當立新法行權政以一切之威治之盤庚仁人</hi>
　<hi>也其下敎于民者乃以常舊事而已言不造新令也以正法度而已言不立權政也曰無或敢伏小人之</hi>
　<hi>攸箴者憂百官有司逆探其意而禁民言也盤庚遷而殷復興用此道歟○漢孔氏曰衆羣臣以下林氏</hi>
　<hi>曰使臣民皆至于外庭也</hi>
王若曰格汝衆予告汝訓汝猷黜乃心無傲從康古我<lb/>
先王亦惟圖任舊人共政王播告之修不匿厥指王用<lb/>
丕欽罔有逸言民用丕變今汝聒聒起信險膚予弗知<lb/>
<pb n="4a"/>
乃所訟非予自荒兹德惟汝含徳不惕予一人予若觀<lb/>
火予亦拙謀作乃逸<lb/>
　<hi>陳氏曰此章以先王之事諭之○王氏曰凡言若曰者或史官述其㫖而代作非其自言或史撮其大意</hi>
　<hi>而刪潤之非其本言○漢孔氏曰告汝以法教唐孔氏曰已下多責臣之辭○漢孔氏曰謀退汝違上之</hi>
　<hi>心無傲慢從心所安鄭氏曰猷謀也林氏曰天下利害本不難知人惟蔽於私利害之實始亂故先告以</hi>
　<hi>黜私心則不爲物欲所蔽而利害明矣王氏曰無傲戒之以無違王命無從康戒之以無茍安其故處陳</hi>
　<hi>氏曰羣臣不遷其病根在此二者</hi>
　　<hi>按盤庚警悟人心其言自是斟酌淺深傲上從康大略言其病證耳人心稍服之後故具貝玉總貨</hi>
<pb n="4b"/>
　　<hi>寶之云始痛說病根蓋浚恒求深之戒雖君之語臣尚難以驟</hi>
　<hi>○漢孔氏曰先王謀任久老成人共治其政唐孔氏曰此篇所言先王其文無所指斥者皆謂成湯已來</hi>
　<hi>諸賢王也下言神后髙后者指謂湯耳下篇云古我先王謂先世賢王此旣言先王下句王播告之修王</hi>
　<hi>用丕欽蒙上之文不言先省文也蔡氏曰舊人者世臣舊家之人非謂老成人也蓋沮遷都者皆世臣舊</hi>
　<hi>家之人下文人惟求舊一章可見○漢孔氏曰王布告人以所修之政不匿其指鄭氏曰匿隠指意也○</hi>
　<hi>漢孔氏曰王用大敬其政教無有逸言逸過也民用大變從化○蘇氏曰不仁者鄙慢其民曰民可與樂</hi>
　<hi>成難與慮始故爲一切之政若雷霆鬼神然使民不知其所從出其肯敷心腹腎膓以與民謀哉今吾布</hi>
　<hi>告民以所修之政無所隠匿是大敬民也言之必可行無過言也民是以信而變從我也○漢孔氏曰聒</hi>
<pb n="5a"/>
　<hi>聒無知之貎起信險僞膚受之言我不知汝所訟言何謂唐孔氏曰鄭𤣥云聒讀如聒耳之聒王氏曰不</hi>
　<hi>夷之謂險不衷之謂膚吕氏曰造險膚者諸臣也盤庚不以此待之但謂其所以聒聒者起於輕信險膚</hi>
　<hi>之人耳此忠厚之至者也</hi>
　　<hi>按此數語皆形容浮言意聒聒如譊譊險謂傾覆膚謂蹇淺訟謂紛爭也起信之說吕氏頗優</hi>
　<hi>○漢孔氏曰我之欲徙非廢此徳汝不從我命所含惡德但不畏懼我耳陳氏曰含謂含蔵不能布宣我</hi>
　<hi>之德意也惕畏也○漢孔氏曰我視汝情如視火我不威脅汝徙是我拙謀成汝過林氏曰羣臣肆爲浮</hi>
　<hi>言我不於始萌之時遏絶今乃至於無所忌憚使舉國怨咨是我於汝譬如火焉不於始焚之時撲滅之</hi>
　<hi>乃坐視其然遂至延蔓是我之拙謀成汝之過也吕氏曰盤庚非悔其初不用刑亦非自今以徃將以刑</hi>
<pb n="5b"/>
　<hi>加之止欲感動其心如父母於子訓誨之際謂今日如是乃我縱汝所致其恩意爲如何</hi>
若網在綱有條而不紊若農服田力穡乃亦有秋汝克<lb/>
黜乃心施實德于民至於婚友丕乃敢大言汝有積德<lb/>
　<hi>陳氏曰此總告以遷之利○漢孔氏曰紊亂穡耕稼也下之順上當如網在綱各有條理而不亂也農勤</hi>
　<hi>穡則有秋下承上則有福鄭氏曰網罟綱大繩所以屬網條條理力勤也唐孔氏曰稼穡相對而言則種</hi>
　<hi>之曰稼歛之曰穡穡秋成之名得爲耕穫總稱陳氏曰秋者物成之時王氏曰網在綱申前無傲之戒農</hi>
　<hi>服田申前無從康之戒○漢孔氏曰汝羣臣能退汝違上之心施實德于民至於婚姻僚友則我乃大敢</hi>
　<hi>言汝有積徳之臣陳氏曰盤庚三篇雖禍福利害備陳而所以滌其昏者惟在於治其心耳故黜乃心再</hi>
<pb n="6a"/>
　<hi>見於首篇永肩一心斷斷於終篇之末不宣乃心迂乃心不曁予同心汝有戕則在乃心各設中于乃心</hi>
　<hi>又條見於中篇反覆之詳如此蘇氏曰商之世家大族造言以害遷者欲以茍恱小民爲德也故告之曰</hi>
　<hi>是何德之有汝曷不施實德于汝民與汝婚友乎勞而有功此實德也夏氏曰所謂積德蓋先王之時爾</hi>
　<hi>先正之臣率民以遷以施實德今汝又能率民以遷則是有積世之德在民也</hi>
乃不畏戎毒于逺邇惰農自安不昬作勞不服田畝越<lb/>
其罔有黍稷汝不和吉言于百姓惟汝自生毒乃敗禍<lb/>
姦宄以自災于厥身乃旣先惡于民乃奉其恫汝悔身<lb/>
何及相時憸民猶胥顧于箴言其發有逸口矧予制乃<lb/>
<pb n="6b"/>
短長之命汝曷弗告朕而胥動以浮言恐沈于衆若火<lb/>
之燎于原不可嚮邇其猶可撲滅則惟汝衆自作弗靖<lb/>
非予有咎<lb/>
　<hi>陳氏曰此申戒以不遷之害○漢孔氏曰戎大昬彊越於也言不欲徙則是不畏大毒於逺近如怠惰之</hi>
　<hi>農茍自安逸不彊作勞於田畝則黍稷無所有朱子曰毒禍患畝壟也黍穀名苗似蘆髙丈餘穗黑色實</hi>
　<hi>圎重稷亦穀一名穄似黍而小或云粟也林氏曰盤庚必以農爲言蓋耿地沃饒近利民習奢侈久矣人</hi>
　<hi>情由儉入奢易由奢入儉難盤庚將之亳殷負山阻險非勤則不能生生昔公父文伯之母言聖人之處</hi>
　<hi>民也擇瘠土而處之勞其民而用之故能長王天下夫民勞則思思則善心生逸則淫淫則忘善忘善則</hi>
<pb n="7a"/>
　<hi>惡心生盤庚之意在此張衡西京賦云盤庚作誥率民以苦真得盤庚之意○漢孔氏曰責公卿不能和</hi>
　<hi>喻百官是自生毒害蘇氏曰吉善也百姓說見堯典○漢孔氏曰言汝不相率共徙是爲敗禍姦宄以自</hi>
　<hi>災之道張氏曰毒曰自生敗禍姦宄曰自災言非自外來無不由已求之○漢孔氏曰羣臣不欲徙是先</hi>
　<hi>惡於民恫痛也不徙則禍毒在汝身徒奉持所痛而悔之則於身無所及鄭氏曰先猶言倡率也陳氏曰</hi>
　<hi>恫者人所求去汝乃奉而養之猶安其危利其菑謂養惡不改也○漢孔氏曰言憸利小民尚相顧於箴</hi>
　<hi>誨恐其發動有過口之患況我制汝死生之命而汝不相教從我是不若小民蔡氏曰相視憸民小人制</hi>
　<hi>宰制也○漢孔氏曰責其不情告上而相恐動以浮言不徙恐汝沈溺於衆有禍害陳氏曰浮言虚浮不</hi>
　<hi>根不實之言恐嚇沈陷衆民三山陳氏曰盤庚之遷使不欲遷者以告將遂中輟乎曰可否相濟君臣之</hi>
<pb n="7b"/>
　<hi>常使其告也尚得而開諭之今不告盤庚而扇浮言則非矣○漢孔氏曰火炎不可嚮近尚可撲滅浮言</hi>
　<hi>不可信用尚可刑戮絶之鄭氏曰燎焚嚮望撲擊也林氏曰旣云予若觀火又云若火之燎于原皆終始</hi>
　<hi>相顧以盡其義○漢孔氏曰我刑戮汝非我咎也靖謀也是汝自爲非謀所致唐陸氏曰靖馬云安也</hi>
遲任有言曰人惟求舊器非求舊惟新古我先王曁乃<lb/>
祖乃父胥及逸勤予敢動用非罰世選爾勞予不掩爾<lb/>
善兹于大享于先王爾祖其從與享之作福作災予亦<lb/>
不敢動用非德<lb/>
　<hi>陳氏曰此以恩舊感動之○漢孔氏曰遲任古賢言人貴舊器貴新蘇氏曰人舊則習器舊則敝當常使</hi>
<pb n="8a"/>
　<hi>舊人用新器我所以從老成之言而遷新邑蔡氏曰盤庚意在人惟求舊一句而所謂求舊者非謂老成</hi>
　<hi>人但謂求人於世臣舊家耳詳下文意可見若以舊人爲老人又何侮老成人之有○漢孔氏曰言古之</hi>
　<hi>君臣相與同勞逸子孫所宜法之我豈敢動用非常之罰脅汝乎蘇氏曰我先王與汝父祖同其勞逸我</hi>
　<hi>其敢動用非法之罰於其子孫乎○漢孔氏曰選數也言我世世數汝功勤不掩蔽汝善是我忠於汝古</hi>
　<hi>者天子録功臣配食於廟大享烝嘗也所以不掩汝善善自作福惡自作災我不敢動用非罰加汝非徳</hi>
　<hi>賞汝乎從汝善惡而報之唐孔氏曰周禮大宗伯祭祀之名天神曰祀地祇曰祭人鬼曰享此大享先王</hi>
　<hi>謂天子祭宗廟也蔡氏曰前言胥及逸勤則曰乃祖乃父此言與享止曰爾祖蓋逸勤則不止一人配享</hi>
　<hi>則非有功之祖不與蘇氏曰王言吾固欲選用功臣之子孫然爾祖與先王同享于廟能作福作災者吾</hi>
<pb n="8b"/>
　<hi>亦不敢動用非德之賞於其子孫也○三山陳氏曰此見盤庚賞罰並用旣不敢用非理之罰又不敢用</hi>
　<hi>非德之賞盤庚之心惟有大公至正而已</hi>
予告汝于難若射之有志汝無侮老成人無弱孤有㓜<lb/>
各長于厥居勉出乃力聴予一人之作猷無有逺邇用<lb/>
罪伐厥死用徳彰厥善邦之臧惟汝衆邦之不臧惟予<lb/>
一人有佚罰凡爾衆其惟致告自今至于後日各恭爾<lb/>
事齊乃位度乃口罰及爾身弗可悔<lb/>
　<hi>陳氏曰此以賞罰終之○漢孔氏曰告汝行事之難當如射之有所準志必中所志乃善蔡氏曰遷固非</hi>
<pb n="9a"/>
　<hi>易事然我志決遷若射者之必於中有不容但已者○漢孔氏曰不用老成人之言是侮老之不徙則孤</hi>
　<hi>㓜受害是弱易之蔡氏曰弱少之也蘇氏曰孤有㓜猶言孤與㓜張氏曰觀此則不肯遷者特新進羣臣</hi>
　<hi>上非老成下非孤幼之罪也○漢孔氏曰盤庚勑臣下各思長於其居勉盡心出力聴從遷徙之謀○漢</hi>
　<hi>孔氏曰言逺近待之如一罪以懲之使勿犯伐去其死道徳以明之使勸慕競爲善唐孔氏曰此二句相</hi>
　<hi>對上言用罪伐厥死下宜言用賞彰厥生不然者上言用刑下言賞善死是刑之重者舉重故言死有善</hi>
　<hi>乃可賞故言彰厥善行賞是徳故以德言賞人生是常無善亦生不得言彰厥生故文互○漢孔氏曰有</hi>
　<hi>善則衆人之功佚失也是已失政之罰罪已之義○漢孔氏曰致我誠告汝衆蔡氏曰致告者使各相告</hi>
　<hi>戒吕氏曰盤庚所告惟在庭之人在外容有未知者故欲其轉遍相告○漢孔氏曰奉其職事正齊其位</hi>
<pb n="9b"/>
　<hi>以法度居汝口陳氏曰自今至于後日汝當舍其舊而新是圖前日之愆置之勿論矣孫氏曰恭事則無</hi>
　<hi>傲上齊位則無從康度口則無浮言三者盤庚深戒也○漢孔氏曰不從我謀罰及汝身雖悔可及乎吕</hi>
　<hi>氏曰盤庚本無刑人之意恐人見其勤懇以爲不能用刑故露此意使知之盤庚一書前半篇涵養寛大</hi>
　<hi>如此後半篇嚴厲森肅如此於言辭反覆抑揚之中當知其有徳量有恩意有措置其含洪包容者德量</hi>
　<hi>也其反覆訓誥者恩意也其規畫纎悉者措置也</hi>
　<lb/>
　<lb/>
　尚書纂傳卷十四上<lb/>
<pb n="10a"/>
欽定四庫全書<lb/>
　尚書纂傳卷十四中　　　元　王天與　撰<lb/>
盤庚中第十　　　　　　　　商書<lb/>
盤庚作惟涉河以民遷乃話民之弗率誕告用亶其有<lb/>
衆咸造勿褻在王庭盤庚乃登進厥民<lb/>
　<hi>唐孔氏曰史叙其事以爲盤庚發誥之目○漢孔氏曰爲此南渡河之法用民徙林氏曰作猶行也詩言</hi>
　<hi>與子偕作與子偕行行與作一也陳氏曰水行曰涉耿在河北亳在河南故盤庚渉河而南以民遷○漢</hi>
　<hi>孔氏曰話善言民不循教發善言大告用誠於衆唐陸氏曰話馬云告也言也亶誠也蔡氏曰亶誠實無</hi>
<pb n="10b"/>
　<hi>妄之謂蘇氏曰民之弗率不以政令齊之而以話言曉之盤庚之仁也○漢孔氏曰造至也衆皆至王庭</hi>
　<hi>無褻慢吕氏曰王庭乃道路中行宫如周禮掌次○漢孔氏曰升進命使前吕氏曰朝廷班列公卿前大</hi>
　<hi>夫士後民又後盤庚急於告民故升進而告之</hi>
曰明聴朕言無荒失朕命嗚呼古我前后罔不惟民之<lb/>
承保后胥慼鮮以不浮于天時殷降大虐先王不懐厥<lb/>
攸作視民利用遷汝曷弗念我古后之聞承汝俾汝惟<lb/>
喜康共非汝有咎比于罰予若籲懷兹新邑亦惟汝故<lb/>
以丕從厥志今予將試以汝遷安定厥邦<lb/>
<pb n="11a"/>
　<hi>陳氏曰此言當遷之理○吕氏曰當洗心滌慮以聴我言不可怠荒以失我命命即言也○漢孔氏曰言</hi>
　<hi>我先世賢君無不承安民而恤之民亦安君之政相與憂行君令浮行也少以不行於天時者言皆行天</hi>
　<hi>時陳氏曰保愛䕶鮮少言無也林氏曰憂民之憂者民亦憂其憂罔不惟民之承憂民之憂也保后胥慼</hi>
　<hi>民亦憂其憂也蘇氏曰古者謂過爲浮浮之言勝也承民故民保衛其后相與憂其憂雖有天時之災鮮</hi>
　<hi>不以人力勝之也○漢孔氏曰我殷家於天降大災則先王不思故居而行徙林氏曰仲丁河亶甲等書</hi>
　<hi>雖亡不見其所以遷之故以此推之則皆迫於禍災有不得已者○漢孔氏曰其所爲視民有利則用徙</hi>
　<hi>莆田劉氏曰厥攸作猶前言盤庚作張氏曰利者利於居處利於穿汲利於耕稼利於徃來利於薪穫之</hi>
　<hi>類○漢孔氏曰古后先王之聞謂遷事○漢孔氏曰今我法先王惟民之承故承汝使汝徙惟與汝共喜</hi>
<pb n="11b"/>
　<hi>安非謂汝有惡徙汝令比近於殃罰○漢孔氏曰言我順和懷此新邑欲利汝衆故大從其志而徙之蘇</hi>
　<hi>氏曰予所以召呼懷來新邑之人者亦惟以汝故也將使汝久居而安以大從爾志林氏曰古之所謂從</hi>
　<hi>衆者非從其口之所不樂而從其心之所不言而同然者此真從衆也○漢孔氏曰試用應氏曰試云者</hi>
　<hi>籌之雖已熟而不敢爲自必之辭也王氏曰以遷爲安定厥邦則知不遷必有危而不安亂而不定厥邦</hi>
　<hi>也○莆田劉氏曰思患豫防君之逺慮安土懐居民之淺見亳邑之遷臨以君令孰敢不從而盤庚不然</hi>
　<hi>曰天時曰大虐謂天時當遷非人所能爲也曰古我前后曰古后之聞謂先王嘗遷非自我作古也曰先</hi>
　<hi>王不懷雖先王不思此土矣曰視民利用遷曰惟喜康共蓋欲利汝非以害汝欲汝安且樂非欲汝勞且</hi>
　<hi>怨也曰惟民之承曰承汝曰惟汝故曰丕從厥志皆屈已以順民非彊民以從已也古者行利民之政尚</hi>
<pb n="12a"/>
　<hi>恐人情之疑信必耳提面命使之洞曉後世爲咈民之事不顧人情之違順但威驅勢迫刼以必從嗚呼</hi>
　<hi>此盤庚所以爲賢王也歟</hi>
汝不憂朕心之攸困乃咸大不宣乃心欽念以忱動予<lb/>
一人爾惟自鞠自苦若乗舟汝弗濟臭厥載爾忱不屬<lb/>
惟胥以沈不其或稽自怒曷瘳汝不謀長以思乃災汝<lb/>
誕勸憂今其有今罔後汝何生在上今予命汝一無起<lb/>
穢以自臭恐人倚乃身迂乃心予迓續乃命于天予豈<lb/>
汝威用奉畜汝衆<lb/>
<pb n="12b"/>
　<hi>陳氏曰此言不遷之害○漢孔氏曰所困不順上命蘇氏曰困病也汝不憂我心之病者○漢孔氏曰汝</hi>
　<hi>皆大不布腹心敬念以誠感動我是汝不盡忠○漢孔氏曰鞠窮也言汝爲臣不忠自取窮苦張氏曰自</hi>
　<hi>鞠自苦與自生毒自災于厥身同意○漢孔氏曰言不徙之害如舟在水中流不渡臭敗其所載物袁氏</hi>
　<hi>曰正涉河故指舟爲喻唐孔氏曰臭是氣之别名古者香氣穢氣皆曰臭易云其臭如蘭謂香氣爲臭也</hi>
　<hi>下文覆述此意云無起穢以自臭則此臭爲穢之氣也○漢孔氏曰汝忠誠不屬逮古茍不欲徙相與沈</hi>
　<hi>溺不考之先王禍至自怒何瘳差乎吕氏曰屬聨屬也民當是時已漸知信惟其信盤庚之心與安土重</hi>
　<hi>遷之心二者交戰於是信盤庚之心不相聨屬故告汝若不聨屬此忱心惟相胥沈溺於水患矣蘇氏曰</hi>
　<hi>莫或考其利害者自怨自怒何損於病乎○漢孔氏曰汝不謀長久之計思汝不徙之災茍不欲徙是大</hi>
<pb n="13a"/>
　<hi>勸憂之道蘇氏曰勸憂猶言樂禍○漢孔氏曰言不徙無後計汝何得久生在人上禍將及汝吕氏曰遷</hi>
　<hi>都機㑹止有今日後將無日言將爲水所壞也○漢孔氏曰我一心命汝汝違我是自臭敗蘇氏曰命汝</hi>
　<hi>一德一心也起穢者未能臭人先自臭也林氏曰穢惡也亦申臭厥載之義○漢孔氏曰言汝旣不欲徙</hi>
　<hi>又爲他人所誤倚曲迂僻蘇氏曰出怨言者或愚人爲人所使故告之曰恐人倚託乃身以爲姦迂僻乃</hi>
　<hi>心俾迷惑失道○漢孔氏曰迓迎也言我徙欲迎續汝命于天豈以威脅汝乎用奉蓄養汝衆鄭氏曰續</hi>
　<hi>繼也蔡氏曰前告以汝何生在上謂不遷則有死之道也今告以迓續乃命于天謂遷則有生之道也○</hi>
　<hi>莆田劉氏曰邑居墊隘水泉潟滷民之通患非君之私憂是時君民皆遷徙皆勞苦君軫民之患而民不</hi>
　<hi>恤君之憂故盤庚反覆告戒比之上篇尤切乗舟者期於濟弗濟則所載之物臭敗於中流矣行道者期</hi>
<pb n="13b"/>
　<hi>於至弗至則養生之具蕩析於半途矣胥沈言懷安必死於溺也曷瘳言胥怨何損於病也勸憂猶言安</hi>
　<hi>其危利其菑樂其所以亡也有今罔後猶俗言有今日無明日也自鞠自苦自怒自臭言自作孽也倚乃</hi>
　<hi>身迂乃心言趨利避害當勇猛而決烈不當迴曲而前却也迴曲二字乃民心迷惑而然曰欽曰忱曰謀</hi>
　<hi>曰思皆自其心之迷惑啓迪之使之曉然更相告語去舊都至新邑溺者更生矣病者有瘳矣憂者怒者</hi>
　<hi>鞠者苦者皆樂業矣不遷之害如彼遷之利如此汝曷知所擇乎曰迓續乃命曰予豈汝威曰奉畜汝衆</hi>
　<hi>其意愈確審親切其言愈雍容和緩三代君臣相與如此視秦漢以下詔令不侔矣</hi>
予念我先神后之勞爾先予丕克羞爾用懷爾然失于<lb/>
政陳于兹髙后丕乃崇降罪疾曰曷虐朕民汝萬民乃<lb/>
<pb n="14a"/>
不生生曁予一人猷同心先后丕降與汝罪疾曰曷不<lb/>
曁朕幼孫有比故有爽德自上其罰汝汝罔能迪古我<lb/>
先后旣勞乃祖乃父汝共作我畜民汝有戕則在乃心<lb/>
我先后綏乃祖乃父乃祖乃父乃斷棄汝不救乃死兹<lb/>
予有亂政同位具乃貝玉乃祖乃父丕乃告我髙后曰<lb/>
作丕刑于朕孫迪髙后丕乃崇降弗祥<lb/>
　<hi>陳氏曰此以祖父之威靈感動之○漢孔氏曰言我亦法湯大能進勞汝以義懷汝心而汝違我是汝反</hi>
　<hi>先人唐孔氏曰殷先世神明之君惟湯耳下髙后先后與此神后一也神者言其通聖髙者言其德尊此</hi>
<pb n="14b"/>
　<hi>神后言先於髙后略而不言先其下直言先后又略而不言髙從上省文也薛氏曰勞讀如勤勞之勞謂</hi>
　<hi>勞之以遷也吕氏曰此告民故只說爾先蔡氏曰羞養也即上文畜養之義意言我思念我先神后之勞</hi>
　<hi>爾先人我大能羞養爾者用懷念爾故也○漢孔氏曰崇重也今旣失政而陳久於此而不徙湯必大重</hi>
　<hi>下罪疾於我曰何爲虐我民而不徙乎薛氏曰陳與新陳之陳同張氏曰民者髙后之民自髙后而言之</hi>
　<hi>故曰曷虐朕民○漢孔氏曰不進進謀同心徙言非但罪我亦將罪汝㓜孫盤庚自謂比同心湯有明徳</hi>
　<hi>在天見汝情下罰汝汝無能道言無辭蘇氏曰樂生興事則其生也厚是謂生生張氏曰對先后而言則</hi>
　<hi>已爲㓜孫薛氏曰比與比輔之比同爽與蓼蕭所謂其徳不爽之爽同蓼蕭以諸侯不貳於天子爲不爽</hi>
　<hi>此書以民貳於天子爲爽自上與洋洋如在其上同○漢孔氏曰勞之共治人戕殘也汝共我治民有殘</hi>
<pb n="15a"/>
　<hi>人之心而不欲徙是反祖父之行言我先王安汝父祖之忠今汝不忠汝父祖必斷絶棄汝命不救汝死</hi>
　<hi>薛氏曰戕與戕賊之戕同吕氏曰前止言爾先此言祖父者蓋在位之祖父世有功於王室也我先王旣</hi>
　<hi>勞乃祖乃父爾祖父旣有功於王室今爾子孫正當共與我畜養百姓乃倡浮言以戕害百姓爾祖父必</hi>
　<hi>將以義斷絶汝矣○漢孔氏曰亂治也此我有治政之臣同位於父祖不念盡忠但念貝玉而已言其貪</hi>
　<hi>汝父祖見汝貪而不忠必大乃告湯曰作大刑於我子孫求討不忠之罪言汝父祖開道湯大重下不善</hi>
　<hi>以罰汝陳忠孝之義以督之蘇氏曰亂政猶言亂臣具者多取而兼有之謂唐孔氏曰貝者水蟲古人取</hi>
　<hi>其甲以爲貨如今之用錢然漢書食貨志具有其事貝是行用之貨也貝玉物之最貴者責其貪財故舉</hi>
　<hi>二物言之王氏曰古以貝爲貨以玉爲寶後言貨寶互相備也吕氏曰此正當時有位者根本之病蓋民</hi>
<pb n="15b"/>
　<hi>只知懷土重遷其罪多在羣臣具貝玉而不肯遷耳張氏曰旣云丕刑又云弗祥者丕刑以人事言之弗</hi>
　<hi>祥以神事言之○唐孔氏曰不從君爲不忠違父祖爲不孝欲使從君順祖也○王氏曰先王設敎因其</hi>
　<hi>俗之善而導之反其俗之惡而禁之方盤庚時商俗衰士大夫棄義即利故盤庚以貝玉爲戒此反俗之</hi>
　<hi>惡而禁之也自成周以上莫不事死如事生事亡如事存故其俗皆嚴鬼神以經考之商俗爲甚故盤庚</hi>
　<hi>稱先后與臣民之祖父崇降罪疾爲告此因其俗之善而導之也○莆田劉氏曰上篇已有此論至此又</hi>
　<hi>再三申言之謂遷非己意乃我先后及汝父相之意汝違我可也我先王其可違乎汝祖父其可違乎曰</hi>
　<hi>罪疾曰斷棄曰丕刑曰弗祥言必至之禍首及我次及汝也曰乃祖乃父告我髙后說者謂商俗尚鬼假</hi>
　<hi>設是辭非也二孔以忠孝爲說其說甚正深味此章竊謂物本天人本祖君民之分雖異而其情一也遷</hi>
<pb n="16a"/>
　<hi>國大事念昔先王與汝先人經營創造之艱今我與汝跋履暴露之勤生生之業悉爲區畫通君民爲一</hi>
　<hi>家合上下爲一心想聞其語者油然動其焄蒿悽愴之心洋洋如在其上如在其左右矣</hi>
　　<hi>按此章以忠孝爲說固正然須兼商俗嚴鬼神之意斯備</hi>
嗚呼今予告汝不易永敬大恤無胥絶逺汝分猷念以<lb/>
相從各設中于乃心乃有不吉不迪顛越不恭暫遇姦<lb/>
宄我乃劓殄滅之無遺育無俾易種于兹新邑徃哉生<lb/>
生今予將試以汝遷永建乃家<lb/>
　<hi>莆田劉氏曰此結上文訓誥之辭○漢孔氏曰凡所言皆不易之事蔡氏曰即上篇告汝于難之意○漢</hi>
<pb n="16b"/>
　<hi>孔氏曰長敬我言大憂行之無相與絶逺棄廢之吕氏曰永敬者敬之工夫相接續也大恤者恤其大不</hi>
　<hi>恤其小也盤庚訓誥人之敬心已生顧其私而安土之念復動則敬心又散是暫敬而非長久之敬也顧</hi>
　<hi>惜貨財恤其小者耳終被水患生業不保是不恤其大也蘇氏曰遷國大事也君臣與民一德一心而後</hi>
　<hi>可相絶逺則殆矣○漢孔氏曰羣臣當分明相與謀念和以相從各設中正於汝心留氏曰盤庚委曲詳</hi>
　<hi>諭不曰舍汝之猷而曰分汝之猷不曰舍汝之念而曰分汝之念國爾忘家公爾忘私吾固未遽責汝矣</hi>
　<hi>自今以始一爲己謀一爲國謀一爲己慮一爲國慮汝尚庶㡬焉吕氏曰心本有中何待於設如孟子言</hi>
　<hi>求放心求生於放也人失其中故使之設耳○漢孔氏曰不善不道謂凶人顛隕越墜也不恭不奉上命</hi>
　<hi>暫遇人而劫奪之姦宄說見舜典吕氏曰暫遇謂時暫相遇於道路以人未必知遂行姦宄此道路中之</hi>
<pb n="17a"/>
　<hi>大病也○漢孔氏曰劓割育長也言不吉之人當割絶滅之無遺長其類無使易種於此新邑蘇氏曰輕</hi>
　<hi>者劓之重者殄滅之鄭氏曰易移也唐孔氏曰易種即俗語云相染易也惡種在善人之中則善人亦變</hi>
　<hi>易爲惡故絶其類無使易種於新邑○漢孔氏曰自今以徃我用以汝徙長立汝家蔡氏曰徃哉徃新邑</hi>
　<hi>也生生說見前陳氏曰前言安定厥邦此言永建乃家互文見意然篇終但言家又以誘其樂從也○莆</hi>
　<hi>田劉氏曰永敬大恤即前所謂欽念以忱也無胥絶逺即前所謂曁予一人猷同心也汝分猷念以相從</hi>
　<hi>即前所謂汝不謀長以思乃災也丁寧告戒辭窮理盡然後告之設中乃心蓋人心各有中正之理昔迷</hi>
　<hi>而今悟昔違而今順係乎此中之設與不設耳旣順矣旣遷矣乃至有不順者不道者犯上者奪人之貨</hi>
　<hi>者是下愚不肖不可話言之人然後殄滅之刑加焉曰徃哉生生曰汝何生在上曰汝萬民乃不生生凡</hi>
<pb n="17b"/>
　<hi>三言之謂遷以利民非止利君也曰今予將試以汝遷安定厥邦曰今予將試以汝遷永建乃家凡再言</hi>
　<hi>之謂將爲臣民建家非止爲國定都也字字句句起結相應昔人乃謂盤誥詰曲聱牙竊所未喻也</hi>
　<lb/>
　<lb/>
　<lb/>
　<lb/>
　<lb/>
　尚書纂傳卷十四中<lb/>
<pb n="18a"/>
欽定四庫全書<lb/>
　尚書纂傳卷十四下　　　元　王天與　撰<lb/>
盤庚下第十一　　　　　　　商書<lb/>
盤庚旣遷奠厥攸居乃正厥位綏爰有衆<lb/>
　<hi>蔡氏曰此史氏之言○漢孔氏曰定其所居正郊廟朝社之位新安王氏曰定居謂君有寢廟臣有邑宅</hi>
　<hi>民有廛里林氏曰正位者正臣民之位登進于朝而慰撫告諭之○漢孔氏曰安於有衆吕氏曰上篇言</hi>
　<hi>王命衆悉至于庭蓋未遷時務在通達中篇言咸造勿褻在王庭蓋正遷時務在嚴肅此篇言綏爰有衆</hi>
　<hi>蓋已遷後務在撫安</hi>
<pb n="18b"/>
曰無戲怠懋建大命今予其敷心腹腎腸歷告爾百姓<lb/>
于朕志罔罪爾衆爾無共怒協比讒言予一人古我先<lb/>
王將多于前功適于山用降我凶徳嘉績于朕邦今我<lb/>
民用蕩析離居罔有定極爾謂朕曷震動萬民以遷肆<lb/>
上帝將復我髙祖之徳亂越我家朕及篤敬恭承民命<lb/>
用永地于新邑肆予沖人非廢厥謀弔由靈各非敢違<lb/>
卜用宏兹賁<lb/>
　<hi>陳氏曰此先慰諭其民之辭○漢孔氏曰戒無戲怠蔡氏曰前言天其永我命于兹新邑又言迓續乃命</hi>
<pb n="19a"/>
　<hi>于天此復言懋建大命謂勉與天命自此始也陳氏曰建命猶孟子言立命○漢孔氏曰布心腹言輸誠</hi>
　<hi>以告志百姓說見堯典莆田劉氏曰前二篇無非出於心腹腎腸至此申言之者蓋君之情當表裏明白</hi>
　<hi>洞達不可有纎毫晻暗疑惑豈惟遷都凡事皆然○漢孔氏曰今我不罪汝汝勿共怒我合比凶人而妄</hi>
　<hi>言陳氏曰盤庚未嘗含怒猶恐衆人之怒未釋○漢孔氏曰言以遷徙多大前人之功美徙必依山之險</hi>
　<hi>無城郭之勞下去凶惡之徳立善功於我國古我先王說見上篇唐孔氏曰古我先王謂遷都者前人謂</hi>
　<hi>未遷者前人久居舊邑民不能相匡以生則是居無功矣盤庚言先王以此遷徙故多大前人之功美故</hi>
　<hi>我今遷亦欲多前功矣徙必近山則舊處新居皆有山矣而云適於山者言其徙必依山不適平地不謂</hi>
　<hi>舊處無山故徙就山也水泉鹹鹵民居墊隘君不爲之徙即是凶惡之徳其徙者是下去凶惡之徳立善</hi>
<pb n="19b"/>
　<hi>功於我新遷之國也○漢孔氏曰水泉沈溺故蕩析離居無安定之極徙以爲之極林氏曰蕩漂蕩也張</hi>
　<hi>氏曰極止也罔有定極如詩靡有定止○漢孔氏曰言皆不明已本心陳氏曰震亦動也震動動之甚爾</hi>
　<hi>謂我何故震動萬民以遷乎○漢孔氏曰以徙故天將復湯徳治理於我家吕氏曰亳湯舊都盤庚非特</hi>
　<hi>欲復湯之故業將欲復湯之法度紀綱聖人所居風聲氣習尚有可考求之以爲治也○漢孔氏曰言我</hi>
　<hi>當與厚敬之臣奉承民命用長居新邑葉氏曰我當及此以篤敬恭承民命未遷言永命旣遷言永地命</hi>
　<hi>以天言地以人言○漢孔氏曰沖童童人謙也弔至靈善也非廢謂動謀於衆至用其善張氏曰由用也</hi>
　<hi>唐孔氏曰禮將有大事必謀於衆謀衆乃是常理故言非廢言已不自専也衆謀必有異見故至極用其</hi>
　<hi>善者善謀者皆欲遷都也○漢孔氏曰宏賁皆大也君臣用謀不敢違卜用大此遷都大業張氏曰非特</hi>
<pb n="20a"/>
　<hi>不廢人謀鬼神之謀亦所不廢故曰各非敢違卜言自遷都以至奠居未嘗不用卜將以大此賁飾王業</hi>
　<hi>之事也賁說又見大誥</hi>
嗚呼邦伯師長百執事之人尚皆隠哉予其懋簡相爾<lb/>
念敬我衆朕不肩好貨敢恭生生鞠人謀人之保居叙<lb/>
欽今我旣羞告爾于朕志若否罔有弗欽無總于貨寶<lb/>
生生自庸式敷民徳永肩一心<lb/>
　<hi>陳氏曰此勉諭羣臣使終始爲民之辭○漢孔氏曰國伯二伯及州牧也衆長公卿也唐孔氏曰邦伯邦</hi>
　<hi>國之伯也師長衆官之長三公六卿也百執事謂大夫以下諸有執事之官也蔡氏曰隠痛也莆田劉氏</hi>
<pb n="20b"/>
　<hi>曰三篇皆視民疴癢疾痛切身之意其邦伯師長百執事之人未必皆然故告之隠哉以感動之○漢孔</hi>
　<hi>氏曰簡大相助陳氏曰懋如懋官懋賞之懋簡如迪簡王庭之簡相如相協厥居之相我其懋汝簡汝相</hi>
　<hi>汝汝當念敬我衆謂念之而不忘敬之而不忽也○漢孔氏曰肩任也我不任貪貨之人敢奉用進進於</hi>
　<hi>善者人之窮困能謀安其居者則我式序而敬之鄭氏曰敢果鞠養也新安王氏曰貪墨之人損民益已</hi>
　<hi>不能念敬我衆者也我則屏而不用果敢恭敬鞠養民生者爲民謀慮使之奠居者此能念敬我衆者也</hi>
　<hi>我則叙而用之女式叙在位之叙欽而禮之如欽四鄰之欽生生說見上篇○漢孔氏曰已進告汝之後</hi>
　<hi>順於汝心與否當以情告我無敢有不敬蔡氏曰羞進也若者如我之意即敢恭生生之謂否者非我之</hi>
　<hi>意即不肩好貨之謂二者爾當深念無有不敬我所言也○漢孔氏曰無總貨寶以求位當進進皆自用</hi>
<pb n="21a"/>
　<hi>功徳蘇氏曰總聚也莆田劉氏曰又拈起次篇貝玉之言以勵之曰不肩好貨曰無總貨寶可謂反覆告</hi>
　<hi>戒之至矣真氏曰亷雖小善貪乃大惡此盤庚所以有貨寳之戒陳氏曰自庸言以斯民之生生自用爲</hi>
　<hi>已責也生生說見上篇○漢孔氏曰用布示民必以徳義長任一心以事君蔡氏曰式敬也敬布爲民之</hi>
　<hi>徳永任一心欲其久而不替也盤庚篇終戒勉之意一莭嚴於一節而終以無窮期之其賢矣哉孫氏曰</hi>
　<hi>一心者人臣成始成終之事故以永肩一心終之</hi>
　<hi>○總說三篇意○唐孔氏曰此三篇皆以民不樂遷開解民意告以不遷之害遷都之善也上中二篇未</hi>
　<hi>遷時事下篇旣遷後事○新安王氏曰上篇告羣臣中篇告小民下篇總臣民而告之</hi>
　　<hi>按此說近之然三篇中皆有告臣民之辭蓋盤庚本意在誥諭胥怨之民而其中責臣之意尤重者</hi>
<pb n="21b"/>
　　<hi>以當時君民之情不通皆羣臣爲之間也去其間而後君民之情通遷都之計定矣</hi>
　<hi>○鄒氏曰盤庚三篇稱天者五所以立其信也稱先王者八所以逺其證也稱先后者三所以近其驗也</hi>
　<hi>稱卜者三所以示其公也稱心者十所以黜其私也稱生生者三利而導之也廣譬曲喻者八理以喻之</hi>
　<hi>也然則盤庚之爲人亦切矣○蘇氏曰民不恱而猶爲之先王未之有也祖乙圯耿盤庚不得不遷然使</hi>
　<hi>先王處之則動民而民不懼勞民而民不怨盤庚徳之衰也其所以信於民者未至故紛紛如此然民怨</hi>
　<hi>誹逆命而盤庚終不怒引咎自責益開衆言反覆告諭以口舌代斧鉞忠厚之至此殷之所以不亡而復</hi>
　<hi>興也後世厲民自用者皆以盤庚藉口予不可以不論</hi>
　尚書簒傳卷十四下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷四十二</head>
    <p>
<pb n="1a"/>
欽定四庫全書<lb/>
　尚書纂傳卷四十二　　　元　王天與　撰<lb/>
冏命第二十八　　　　　　　周書<lb/>
穆王命伯冏爲周太僕正作冏命<lb/>
　<hi>漢孔氏曰伯冏臣名太僕長太御中大夫唐孔氏曰周禮太御中大夫太僕下大夫此太僕正為周禮太</hi>
　<hi>御非周禮太僕若是周禮太僕則云太僕足矣何須云正乎且經云命汝作太正正于羣僕周禮太御中</hi>
　<hi>大夫而下有戎僕齊僕道僕田僕太御最為長且與君同車最為親近戎僕雖為中大夫以戎事為重敘</hi>
　<hi>在太御之下太僕雖掌燕朝非親近之任又是下大夫不得為長夏氏曰周禮太僕王眡治朝則正位眡</hi>
<pb n="1b"/>
　<hi>燕朝則正位而掌擯相出入則前驅燕飲則相其法射則賛弓矢無非與王俱者而二孔以為周禮太御</hi>
　<hi>之官當兩存之吕氏曰陪僕執御之臣後世親為賤品而不之擇也曽不知人主朝夕與俱氣體移養常</hi>
　<hi>必由之潜消黙奪于𡨕𡨕之中而明諍顯諫於昭昭之際抑末矣穆王之命其知本哉○唐孔氏曰史録</hi>
　<hi>其冊書作冏命</hi>
冏命<lb/>
　<hi>漢孔氏曰以冏見命名篇○蔡氏曰今文無古文有</hi>
王若曰伯冏惟予弗克于德嗣先人宅丕后怵惕惟厲<lb/>
中夜以興思免厥愆昔在文武聰明齊聖小大之臣咸<lb/>
<pb n="2a"/>
懷忠良其侍御僕從罔匪正人以旦夕承弼厥辟出入<lb/>
起居罔有不欽發號施令罔有不臧下民祗若萬邦咸<lb/>
休惟予一人無良實賴左右前後有位之士匡其不及<lb/>
繩愆糾謬格其非心俾克紹先烈<lb/>
　<hi>夏氏曰此穆王首言文武得人之實欲賴臣以繼文武之業○漢孔氏曰言我不能于道德繼先人居大</hi>
　<hi>君之位人輕任重○漢孔氏曰言常悚懼惟危夜半以起思所以免其過悔唐孔氏曰禮記祭義云春雨</hi>
　<hi>露旣濡君子履之必有怵惕之心怵惕是心動之名厲危也易稱夕惕若厲是也吕氏曰創業多憂勤守</hi>
　<hi>成多逸豫汛掃區宇請命上天有以受之固宜有以居之也繼世之主免于阿保而坐享前人之天下何</hi>
<pb n="2b"/>
　<hi>以得此哉穆王之言其習而察矣昔在聰明說見堯典齊聖說見微子之命忠良說見仲虺之誥○漢孔</hi>
　<hi>氏曰雖給侍進御僕役從官官雖微無不用中正之人朱子曰古者人君左右執賤役皆士大夫日相親</hi>
　<hi>密所謂侍御僕從罔匪正人漢世禁中侍衞亦皆士大夫○漢孔氏曰小臣皆良僕役皆正以旦夕承輔</hi>
　<hi>其君陳氏曰承弼所謂將順正救也○漢孔氏曰故君出入起居無有不敬發號施令無有不善下民敬</hi>
　<hi>順其命萬國皆美其化鄭氏曰起立居坐也王氏曰發之以為警戒之謂號施之以為法守之謂令吕氏</hi>
　<hi>曰文武動容周旋何嘗不中禮今也先言近臣承弼之功而後繼以㒺有不欽蓋左右交修近臣之常職</hi>
　<hi>而内外交相養亦聖人不已之功也陳氏曰出入起居發號施令就太僕職掌言之○漢孔氏曰惟我一</hi>
　<hi>人無善實恃左右前後有職位之士匡正其不及言此責羣臣正已陳氏曰無良自其質之不善言之不</hi>
<pb n="3a"/>
　<hi>及自其不到處言之○漢孔氏曰言恃左右之臣彈正過誤檢其非妄之心使能繼先王之功業唐孔氏</hi>
　<hi>曰木不正則以繩正之陳氏曰以繩絞物為糾愆謬自其過失之形于外言之非心自其存于中言之徐</hi>
　<hi>氏曰格者物之所取正也朱子曰格如合格之格謂使之歸于正也非心邪僻之心也程子曰心之非即</hi>
　<hi>害于政不待發之於外也昔者孟子三見齊王而不言事門人疑之孟子曰我先攻其邪心心旣正然後</hi>
　<hi>天下之事可從而理也</hi>
今予命汝作大正正于羣僕侍御之臣懋乃后德交修<lb/>
不逮愼簡乃僚無以巧言令色便辟側媚其惟吉士僕<lb/>
臣正厥后克正僕臣諛厥后自聖后德惟臣不德惟臣<lb/>
<pb n="3b"/>
爾無昵于憸人充耳目之官迪上以非先王之典非人<lb/>
其吉惟貨其吉若時瘝厥官惟爾大弗克祗厥辟惟予<lb/>
汝辜<lb/>
　<hi>陳氏曰此章正説命伯冏為太僕之事○漢孔氏曰欲其敎正羣僕無敢佞偽唐孔氏曰作大正作僕官</hi>
　<hi>之長正于羣僕令教正之二正義不同也周禮太御中大夫掌御玉輅戎僕中大夫掌御戎車齊僕下大</hi>
　<hi>夫掌御金輅道僕上士掌御象輅田僕上士掌御田輅羣僕謂此也○漢孔氏曰言侍御之臣無小大親</hi>
　<hi>踈皆當勉汝君為德更代修進其所不及張氏曰羣僕侍御安能勉君德而修其不逮哉蓋三公九卿宴</hi>
　<hi>見有時侍御僕從褻近無間宴見有時則正其過者難為功褻近無間則救其過者易為力使一有不正</hi>
<pb n="4a"/>
　<hi>之人則劉向所謂熒惑耳目感移心志何所不至哉交修說見說命○漢孔氏曰當謹愼簡選汝僚屬侍</hi>
　<hi>臣無得用巧言無實令色無質便辟足恭側媚諂諛之人其惟皆吉良正士唐孔氏曰府史以下官長所</hi>
　<hi>自辟除命士以上皆應人主自選此令太僕正愼簡僚屬者人主所用皆由臣下臣下銓擬可者然後用</hi>
　<hi>之故令太僕正愼簡僚屬也蔡氏曰便者順人之所欲辟者避人之所惡側者姦邪媚者諛恱吉士說見</hi>
　<hi>立政○漢孔氏曰言僕臣皆正則其君乃能正僕臣諂諛則其君乃自謂聖吕氏曰自古小人之敗君德</hi>
　<hi>為昏為虐為侈為縱曷其有極至于自聖猶若淺之為害穆王獨以是蔽之者蓋小人之蠱其君必使之</hi>
　<hi>虚美熏心傲然自聖則謂人莫己若而欲予言莫之違然後法家拂士日逺而快意肆情之舉亦莫或齟</hi>
　<hi>齬其間矣自聖之證旣見而百病從之昏虐侈縱皆其枝葉而不足論也蘇氏曰至哉斯言可以補說命</hi>
<pb n="4b"/>
　<hi>之缺也孔子取冏命之書以斯言也與○漢孔氏曰君之有德惟臣成之君之無德惟臣誤之言君所行</hi>
　<hi>善惡專在左右○漢孔氏曰汝無親近于憸利小人充備侍從在視聽之官道君上以非先王之德夏氏</hi>
　<hi>曰僕臣在王左右朝夕顧問故云耳目之官史氏曰朝廷之官不勝其衆而狎近者莫親乎僕御天下之</hi>
　<hi>邪不勝其多而易溺者莫先乎耳目憸人說見立政陳氏曰不以先王之典迪其君謂以邪僻也○漢孔</hi>
　<hi>氏曰若非人其實吉良惟以貨財配其吉良以求入于僕侍之臣汝當清審吕氏曰漢唐嬖習更相表裏</hi>
　<hi>靡不以利合則舎人才而論貨賄近習之通病也自盤庚有總貨寶之戒至此復見之商周之隆未聞數</hi>
　<hi>數以貨飭其臣也噫其商周之衰乎○漢孔氏曰用是行貨之人則病其官職惟汝大不能敬其君惟我</hi>
　<hi>則亦以此罪汝言不忠也蘇氏曰引小人以暱王人臣不敬莫大於此</hi>
<pb n="5a"/>
王曰嗚呼欽哉永弼乃后于彞憲<lb/>
　<hi>漢孔氏曰嘆而勑之使敬用所言當長輔汝君於常法此穆王庶㡬欲蹈行常法王氏曰近習之臣不患</hi>
　<hi>其不能將順患其不能救正故在先王則稱其承弼在己則責之以永弼而已○吕氏曰穆王卒章之命</hi>
　<hi>其望伯冏深矣此心不繼造父為御周遊天下將必有車轍馬跡導其侈者果出于僕御之間抑不知伯</hi>
　<hi>冏猶在職乎否也穆王豫知所戒憂思深長猶不能免躬自蹈之人心操舍之無常可懼哉○陳氏曰左</hi>
　<hi>氏傳言穆王周行天下有車轍馬跡又有謂穆王乗八駿以造父為御與西王母會瑤地者諸儒遂以穆</hi>
　<hi>王之書為周德之衰或以此書非穆王之言乃内史所作或以為穆王徒言之而不能行或以為世之論</hi>
　<hi>穆王者皆好事者為之當以書為正併存之以俟知者</hi>
<pb n="5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書纂傳卷四十二<lb/>
</p>
<p>
</p>
  </div>
</body>
</text>
</TEI>
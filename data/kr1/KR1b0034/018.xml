<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷十八</head>
    <p>
<pb n="1a"/>
欽定四庫全書<lb/>
　尚書纂傳卷十八　　　　元　王天與　撰<lb/>
微子第十七　　　　　　　　商書<lb/>
殷旣錯天命微子作誥父師少師<lb/>
　<hi>漢孔氏曰錯亂也唐孔民曰不指紂惡而言錯亂天命者天生烝民立君以牧之爲君而無君道是錯亂</hi>
　<hi>天命爲惡之大故舉此以見惡之極耳○漢孔氏曰微圻内國名子爵爲紂卿士告二師而去紂父師太</hi>
　<hi>師三公箕子也少師孤卿比干也唐孔氏曰微子名啓紂之庶兄吕氏曰治亂之興觀賢人君子議論之</hi>
　<hi>所在天下有道相與謀議於朝共盡致君之道天下無道相與私議於家各盡致身之道使微子與父師</hi>
<pb n="1b"/>
　<hi>少師在唐虞時必與稷契臯陶都俞於朝廷在成湯時必與伊尹仲虺陳告於君前不幸遇紂諫之不聴</hi>
　<hi>進不可也不諫不能退不可也進退不可不得已謀各行其志以不拂其節聖賢處心至此紂之時如何</hi>
　<hi>○唐孔氏曰史叙其事作此篇名曰微子而不言作微子者已言微子作誥以可知而省文也</hi>
微子<lb/>
　<hi>蔡氏曰此篇誥體也以篇首有微子二字因以名篇今文古文皆有</hi>
微子若曰父師少師殷其弗或亂正四方我祖厎遂陳<lb/>
于上我用沈酗于酒用亂敗厥徳于下殷罔不小大好<lb/>
草竊姦宄卿士師師非度凡有辜罪乃罔恒獲小民方<lb/>
<pb n="2a"/>
興相爲敵讎今殷其淪喪若涉大水其無津涯殷遂喪<lb/>
越至于今曰父師少師我其𤼵出狂吾家耄遜于荒今<lb/>
爾無指告予顛隮若之何其<lb/>
　<hi>蔡氏曰此微子問二師之言○若曰說見盤庚○漢孔氏曰言殷其不有治正四方之事將必亡吕氏曰</hi>
　<hi>其者未定之辭或者非斷然之辭商之亡形決矣猶曰商其弗或能治正四方是微子望君之切猶冀其</hi>
　<hi>一旦悔悟不敢謂其果不能也○漢孔氏曰言湯致遂其功陳列於上世陳氏曰遂成也○漢孔氏曰我</hi>
　<hi>紂也沈湎酗醟敗亂湯徳於後世蔡氏曰言我而不言紂者過則歸已猶不忍斥言之沈說見𦙍征唐陸</hi>
　<hi>氏曰以酒爲凶曰酗李氏曰紂罪多矣止言沈酗于酒者蓋多罪自沈酗始徳本素有因酒滅之故曰亂</hi>
<pb n="2b"/>
　<hi>敗葉氏曰敗于下與陳于上爲對上下猶前後也○漢孔氏曰草野竊盜又爲姦宄於内外吕氏曰好者</hi>
　<hi>見其心之無所畏忌也○漢孔氏曰六卿與士相師效爲非法度皆有辜罪無秉常得中者林氏曰六卿</hi>
　<hi>庶士皆相師效爲非法度之事紂爲天下逋逃主而卿士師師非度故凡有罪者不能常獲吕氏曰唐虞</hi>
　<hi>之朝非不師師乃師師爲善師師爲惡是爲惡之力方新也如見人宫室華麗之類則師其華麗是相則</hi>
　<hi>效以爲惡也犯罪者皆有所倚倚人君爲惡可以逃罪倚權臣爲惡可以逃罪倚貴戚爲惡可以逃罪雖</hi>
　<hi>有三尺將奚攸用亂世之象明矣○漢孔氏曰共爲敵讎言不和同葉氏曰方興言其方興而未艾也敵</hi>
　<hi>爭鬭也讎仇怨也吕氏曰亦亂世之證也君者能羣之謂君能羣則天下之民出入相友守望相助疾病</hi>
　<hi>相扶持親睦之不暇何敵讎之有君不能羣則大陵小彊陵弱爭相陵奪方且興起而樂之所以促天下</hi>
<pb n="3a"/>
　<hi>於淪亡也○漢孔氏曰淪没也言殷將没亡如渉大水無涯際無所依就陳氏曰涉處曰津水際曰涯吕</hi>
　<hi>氏曰詩人刺幽王曰淠彼舟流不知所届心之憂矣不遑假寐微子之情正如詩人無聊之態○漢孔氏</hi>
　<hi>曰言遂喪亡於是至于今到不待久吕氏曰微子嘆商業之大乃至今日而遂喪亡代紂而寒心也○唐</hi>
　<hi>孔氏曰微子止而復言故别加一曰○漢孔氏曰我念殷亡發疾生狂在家耄亂故欲遯出於荒野言愁</hi>
　<hi>悶鄭氏曰狂疾也躁也耄昬亂也張氏曰微子蓋有去之之意矣○漢孔氏曰汝無指意告我殷邦顛隕</hi>
　<hi>隮墜如之何其救之林氏曰鄭氏謂其語助也音姬孔氏謂如之何救之則是但非其字讀當以鄭爲正</hi>
　<hi>○蔡氏曰微子上陳祖烈下述喪亂哀怨痛切言有盡而意無窮數千載之下猶使人感傷悲憤後世人</hi>
　<hi>君亦可以深鑒之矣</hi>
<pb n="3b"/>
父師若曰王子天毒降災荒殷邦方興沈酗于酒<lb/>
　<hi>蔡氏曰以下箕子答微子之言此答微子沈酗于酒之語而有甚之之意下同○漢孔氏曰比干不見明</hi>
　<hi>心同省文微子帝乙元子故曰王子○漢孔氏曰天生紂爲亂是天毒下災四方化紂爲沈湎不可如何</hi>
　<hi>蔡氏曰自紂言之則紂無道故天降災自天下言之則紂之無道亦天之數箕子歸之天者以見其忠厚</hi>
　<hi>敬君之意與小旻詩言旻天疾威敷于下土意同葉氏曰方興與上文方興同林氏曰紂之惡其原惟在</hi>
　<hi>酒故微子箕子酒誥及蕩之詩皆言之</hi>
乃罔畏畏咈其耇長舊有位人<lb/>
　<hi>蔡氏曰此答微子卿士師師非度之語○漢孔氏曰上不畏天災下不畏賢人違戾耇老之長致仕之賢</hi>
<pb n="4a"/>
　<hi>蔡氏曰乃罔畏畏不畏其所當畏也咈其耇長者即武王所謂播棄犂老者也</hi>
今殷民乃攘竊神祗之犧牷牲用以容將食無災<lb/>
　<hi>蔡氏曰此答微子草竊姦宄之語○漢孔氏曰自來而取曰攘色純曰犧體完曰牷牛羊豕曰牲器實曰</hi>
　<hi>用盜天地宗廟牲用相容行食之無災罪之者言政亂唐孔氏曰攘竊同文則攘是竊類說文云犧宗廟</hi>
　<hi>牲也曲禮云天子以犧牛周禮牧人掌牧六牲以供祭祀之牲牷用者簠簋之實謂黍稷稻梁容謂所司</hi>
　<hi>相通容使盜者得行盜而食之夫祭祀之物物之重者盜而無罪漢魏以來著律皆云敢盜郊祀宗廟之</hi>
　<hi>物無多少皆死者爲特重故也</hi>
降監殷民用乂讎斂召敵讎不怠罪合于一夕夕瘠罔詔<lb/>
<pb n="4b"/>
　<hi>蔡氏曰此答微子小民相爲敵讎之語○漢孔氏曰下視殷民所用治者皆重賦傷民斂聚怨讎之道而</hi>
　<hi>又亟行暴虐自召敵讎不懈怠蔡氏曰讎斂若仇讎棓斂之也上以讎而斂下則下必爲讎以敵上下之</hi>
　<hi>敵讎實上之讎斂召之不怠力行不息也○漢孔氏曰言殷民上下有罪皆合於一法紂故使民多瘠病</hi>
　<hi>而無詔救之者蔡氏曰詔告也吕氏曰君爲不善猶可詔其左右之大臣卿爲不善猶可詔其僚屬之大</hi>
　<hi>夫今上下俱惡如出一人困窮之民何所赴愬惟有坐視而已</hi>
商今其有災我興受其敗商其淪喪我罔爲臣僕詔王<lb/>
子出迪我舊云刻子王子弗出我乃顛隮<lb/>
　<hi>蔡氏曰此答微子淪喪顛隮之語○漢孔氏曰災滅在近我起受其敗○漢孔氏曰商其沒亡我二人無</hi>
<pb n="5a"/>
　<hi>所爲臣僕欲以死諫紂○唐孔氏曰有災與淪喪一事而重出文者上言災雖未至至則已必受禍此言</hi>
　<hi>殷滅之後已不事異姓辭有二意而重出其文朱子門人問曰微子以宗國將亡不勝其憂愁無聊之心</hi>
　<hi>而謀出處於箕子比干故箕子爲言我興受其敗不可逃免當與宗國俱爲存亡雖啇祀或至淪亡我亦</hi>
　<hi>誓不臣屬他人蓋將諫紂紂不聴亦不敢茍全逃死其後比干果以諌死而箕子乃不死者比干初心豈</hi>
　<hi>欲徒死以沽名哉所以諌者庶㡬吾言得行而紂改焉耳紂旣不改而言益切故紂遂殺之則比干亦不</hi>
　<hi>得而逃死耳箕子初心亦豈欲隠晦自存以茍全其生哉亦猶比干之諫冀吾言得行而紂改焉耳紂旣</hi>
　<hi>不改而囚之偶不死耳紂囚之而不置之死則箕子豈固欲自經於溝瀆而爲匹夫之諒哉故因遂佯狂</hi>
　<hi>而爲奴蓋亦未欲即死庶㡬彌縫其失而冀其萬有一之開悟耳蓋諌行而紂改過者二子之本心也諫</hi>
<pb n="5b"/>
　<hi>不行而或死或囚者二子所遇之不同耳朱子答曰此說得之史記亦說箕子諫而見囚也○漢孔氏曰</hi>
　<hi>我教王子出合於道刻病也我久知子賢言於帝乙欲立子帝乙不肯病子不得立則宜爲殷後者予今</hi>
　<hi>若不出逃難我殷家宗廟乃隕墜無主蘇氏曰刻害也朱子門人問曰箕子爲微子之計其意則以微子</hi>
　<hi>國之元子也徃者紂未立吾嘗言於帝乙而立子帝乙不從而立紂是以紂卒疑吾兩人故吾舊所云者</hi>
　<hi>足以害子子若起諫紂則紂益生疑非惟不從害必及子矣死分也不足惜而未有毫髪益於紂而遽死</hi>
　<hi>可惜也東萊所謂人先有疑心則雖盡忠與言而未必聴蓋疑心先入而爲之主是也故微子不可畱但</hi>
　<hi>當遯逃而出乃合於道不可使成湯以來廟不血食萬有一全宗祀可也朱子曰是張氏曰觀此則微子</hi>
　<hi>雖有去之之意又出於父師之詔而始決也</hi>
<pb n="6a"/>
自靖人自獻于先王我不顧行遯<lb/>
　<hi>蔡氏曰上文旣答微子所言至此告以彼此去就之義○漢孔氏曰各自謀行其志人人自獻達于先王</hi>
　<hi>以不失道靖說見盤庚蘇氏曰微子之告箕子若欲與之偕去然箕子曰吾三人者各行其志自用其心</hi>
　<hi>之所安者而已人各自以其意貢于先王微子以去之爲續先王之國箕子以爲之奴爲全先王之嗣比</hi>
　<hi>干以諌而死爲不負先王也○漢孔氏曰言將與紂俱死所執各異皆歸于仁明君子之道出處語黙非</hi>
　<hi>一途</hi>
　<hi>○總說一篇意○論語微子去之箕子爲之奴比干諫而死孔子曰殷有三仁焉朱子曰三人之行不同</hi>
　<hi>而同出於至誠惻怛之意故不咈乎愛之理而有以全其心之徳也龜山楊氏曰此三人者各得其本心</hi>
<pb n="6b"/>
　<hi>故同謂之仁○王氏曰左傳楚克許許男面縛㘅璧衰絰輿襯以見楚子楚子問諸逢伯逢伯對曰昔者</hi>
　<hi>武王克啇微子啓如是武王親釋其縛受其璧而袚之焚其櫬禮而命之使復其所則是微子歸周在武</hi>
　<hi>王克商之後而其行遯之本心特欲避禍自全待其悔而冀其存也紂卒不悔武王克商微子奉祭器出</hi>
　<hi>爲商請後甚不得已也</hi>
　　<hi>按說者謂微子志存殷後爲仁然此言於紂亡之後可也若謂謀去之初事固出此則未然嘗考比</hi>
　　<hi>書辭意將去深悲迫於情之不獲已故雖有存宗祀之心而亦豈出於豫亡其君留身以爲後圖之</hi>
　　<hi>意左傳載歸周在殷亡之後若謂此時已抱祭器而徃則是豫擬國家於必亡而自計其身僅存殷</hi>
　　<hi>後爲宗祀計者不過如此得爲仁乎故讀微子之書者若以爲微子決然去之全身續祀未足見㣲</hi>
<pb n="7a"/>
　　<hi>子之心惟觀其愛君憂國傷時念亂彷徨躊躇就謀於一二同休戚之人而後微子之心始著已而</hi>
　　<hi>去之猶將謂王庶㡬改之予日望之萬一疑情泮渙頓釋前非直爲宗社救此一縷此宗臣依依戀</hi>
　　<hi>國之真心也書有五子之歌詩有小弁皆親親也親親仁也詳味書中辭意怨而不怒去而非忘最</hi>
　　<hi>見情意之真故述以共商㩁云</hi>
　<lb/>
　<lb/>
　<lb/>
　<lb/>
<pb n="7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書纂傳卷十八<lb/>
</p>
<p>
</p>
  </div>
</body>
</text>
</TEI>
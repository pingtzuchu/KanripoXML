<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷四十四</head>
    <p>
<pb n="1a"/>
欽定四庫全書<lb/>
　尚書纂傳卷四十四　　　元　王天與　撰<lb/>
文侯之命第三十　　　　　　周書<lb/>
平王錫晉文侯秬鬯圭瓉作文侯之命<lb/>
　<hi>漢孔氏曰幽王為犬戎所殺平王立而東遷洛邑晉文侯迎送安定之故錫命焉以圭為杓柄謂之圭瓉</hi>
　<hi>唐孔氏曰史記幽王娶於申而生太子宜臼後幽王嬖襃姒廢申后逐太子宜臼宜臼奔申申侯與犬戎</hi>
　<hi>殺幽王晉文侯與鄭武公及申侯共立宜臼是為平王晉文侯唐叔之後與王同姓名仇祭之初酌鬱鬯</hi>
　<hi>之酒以灌尸圭瓉者酌鬱鬯之杓杓下有槃瓉即槃之名也周禮典瑞云祼圭有瓉鄭云於圭頭為器可</hi>
<pb n="1b"/>
　<hi>以挹鬯祼祭謂之瓉詩云瑟彼玉瓉黄流在中毛傳云玉瓉圭瓉也鄭云圭瓉之狀以圭為柄黄金為勺</hi>
　<hi>青金為外朱中央是說圭瓉之形狀也毛傳又云九命然後錫以秬鬯圭瓉則晉文侯於時九命為東西</hi>
　<hi>大伯故得受此賜陳氏曰經言錫秬鬯弓矢馬序獨言秬鬯舉其重也林氏曰書言秬鬯序言圭瓉互相</hi>
　<hi>備也吕氏曰周書載以秬鬯錫臣者凡兩見周公勤勞王家成王始有二卣之賜東遷之時視卜洛時何</hi>
　<hi>如也平王之錫文侯之受曽是以為足乎○唐孔氏曰史錄其冊書作文侯之命</hi>
文侯之命<lb/>
　<hi>漢孔氏曰平王命為侯伯所以名篇○蔡氏曰今文古文皆有</hi>
王若曰父義和丕顯文武克愼明德昭升于上敷聞在<lb/>
<pb n="2a"/>
下惟時上帝集厥命于文王亦惟先正克左右昭事厥<lb/>
辟越小大謀猷㒺不率從肆先祖懷在位<lb/>
　<hi>夏氏曰此首言文武得賢臣之力○漢孔氏曰文侯同姓故稱曰父義和字也稱父者非一人故以字别</hi>
　<hi>之唐孔氏曰不云伯父叔父而直稱父者尤親之也○漢孔氏曰言文王聖德明升于天而布聞在下民</hi>
　<hi>惟以是故上天集成其王命德流子孫丕顯明德說並見康誥吕氏曰克愼者維持保養明德之所以存</hi>
　<hi>自堯舜以來曰敬曰愼異名同實皆是作聖工夫二帝三王之書始篇曰欽明文思光被四表格于上下</hi>
　<hi>終篇曰克愼明德昭升于下敷聞在下帝王之學無毫髪異也孫氏曰周家之業集于文王定于武王故</hi>
　<hi>集命則以文王言明德則文武兼言○漢孔氏曰亦惟先正官賢臣能左右明事其君所以然薛氏曰昭</hi>
<pb n="2b"/>
　<hi>事厥辟以明德事其君也文武以明德臨下先正以謀明德事上先正說見說命下○漢孔氏曰於小大所</hi>
　<hi>道德天下無不循從其化應氏曰此二句說者皆以為文武之事以文勢考之用先正者文武也從小大</hi>
　<hi>之謀猷以事文武者先正也○漢孔氏曰故我後世先祖歸在王位唐孔氏曰先祖謂文武之後成康至</hi>
　<hi>宣幽皆是薛氏曰懷安也如邦之榮懷之懷謂先王得安在位也</hi>
嗚呼閔予小子嗣造天丕愆殄資澤于下民侵戎我國<lb/>
家純即御我事罔或耆夀俊在厥服予則罔克曰惟祖<lb/>
惟父其伊恤朕躬嗚呼有績予一人永綏在位父義和<lb/>
汝克昭乃顯祖汝肇刑文武用㑹紹乃辟追孝于前文<lb/>
<pb n="3a"/>
人汝多修扞我于艱若汝予嘉<lb/>
　<hi>夏氏曰此稱文侯之功○漢孔氏曰嘆而自痛傷也言我小子而遭天大罪過父死國敗祖業隤隕吕氏</hi>
　<hi>曰犬戎之禍實幽王之愆而平王乃曰嗣造天丕愆過則歸已猶有周家忠厚之遺也○漢孔氏曰言周</hi>
　<hi>邦喪亂絶其資用惠澤於下民侵兵傷我國及卿大夫之家禍甚大林氏曰王室中否資澤及于下民者</hi>
　<hi>殄絶矣資澤旣殄則民心去故夷狄乗間侵害我國家甚大○漢孔氏曰即我治事之臣無有耆宿壽考</hi>
　<hi>俊德在其服位我則材劣無能之致唐孔氏曰幽王時平王被逐在外國之興亡非平王所知言我無能</hi>
　<hi>之致者引過歸已○漢孔氏曰王曰同姓諸侯在我惟祖惟父列者其誰當憂念我身嗚呼能有成功則</hi>
　<hi>我一人長安在王位言恃諸侯唐孔氏曰伊誰地○漢孔氏曰重稱字親之不稱名尊之言汝能明汝顯</hi>
<pb n="3b"/>
　<hi>祖唐叔之道奬之○漢孔氏曰言汝今始法文武之道矣當用是道合㑹繼汝君以善使追孝于前文德</hi>
　<hi>之人汝君平王自謂也繼先祖之志為孝葉氏曰周王稱成王為文子文孫故平王亦稱文武為文人○</hi>
　<hi>漢孔氏曰戰功曰多言汝之功多甚修矣乃扞我于艱難謂救周誅犬戎汝功我所善之蘇氏曰汝多所</hi>
　<hi>修完扞衞我于艱難也張氏曰立平王乃申侯意文侯特能扶立平王豈有戰功蘇氏多修之訓極當○</hi>
　<hi>吕氏曰文侯豈眞能若此平王當想望之時得文侯扶持之故許之不知其過平王之失大抵求于人者</hi>
　<hi>重而所以自任者輕徒延頸以望諸侯之救已而不思自彊以進君德</hi>
王曰父義和其歸視爾師寧爾邦用賚爾秬鬯一卣彤<lb/>
弓一彤矢百盧弓一盧矢百馬四匹父往哉柔逺能邇<lb/>
<pb n="4a"/>
惠康小民無荒寧簡恤爾都用成爾顯德<lb/>
　<hi>唐孔氏曰王旣陳其功乃賚賜之○漢孔氏曰遣令還晉國其歸視汝衆安汝國内上下○漢孔氏曰不</hi>
　<hi>言圭瓉可知彤赤盧黒也彤弓以講德習射馬供武用侯伯之賜無常以功大小為度葉氏曰覲禮諸侯</hi>
　<hi>來朝天子享之賜以車服此常禮也及敵王所愾而獻其功於是有加賜賜弓矢然後征賜斧鉞然後殺</hi>
　<hi>賜圭瓉然後為鬯未賜圭瓉則資鬯于天子此非常禮也陳氏曰古者駕車用四馬必備純色又小大相</hi>
　<hi>稱故言四匹匹偶也○漢孔氏曰父往歸國哉能柔逺者必能柔近安小人之道必以順無荒廢人事而</hi>
　<hi>自安柔逺能邇說見舜典夏氏曰小民尤難以恩懷故恩惠所安尤貴先及于小民也○漢孔氏曰當簡</hi>
　<hi>核汝所任憂治汝都鄙之人不言鄙由近以及逺夏氏曰言簡閱憂恤汝所都之國而成我顯明之德也</hi>
<pb n="4b"/>
　<hi>○吕氏曰東遷之初大讎未報王略未復正君臣坐薪嘗膽之時奔亡之餘僅得苟安君臣釋然自以為足</hi>
　<hi>曰歸視爾師寧爾邦兵已罷矣曰賚爾秬鬯弓矢功已報矣曰柔逺能邇敎之以平世之政軍旅不復講</hi>
　<hi>矣曰簡恤爾都勉之以本邦之治王室無復事矣嗚呼君臣如此周其終於東乎</hi>
　<hi>○總說一篇意○蘇氏曰予讀是篇知東周之不復興也宗周傾覆禍敗極矣平王宜若衞文公越勾踐然</hi>
　<hi>今其書乃施施焉與平康之世無異春秋傳謂厲王之禍諸侯釋位以間王政宣王有志而後効官讀此</hi>
　<hi>篇知平王之無志也唐德宗奉天之赦陸贄為作制書武夫悍卒皆為出涕唐是以復興嗚呼平王獨無</hi>
　<hi>此臣哉○蔡氏曰平王以申侯立已為有德而忘其弑父為當誅方以復讎討賊之衆而為戍申戍許之</hi>
　<hi>舉其忘親背義得罪于天已甚矣然則是篇孔子以其能言文武之舊而存之歟抑亦以示戒於天下後</hi>
<pb n="5a"/>
　<hi>世而存之歟○吕氏曰風氣之推移治道之開塞必於其會觀之此篇作於東遷之初由此而上則為成</hi>
　<hi>康為文武由此而下則為春秋為戰國乃消長升降之㑹也故法語舊典尚有一二未泯而陵遲頽墮之</hi>
　<hi>意亦已見於辭氣間矣○李氏曰夫子之於東周蓋三致意焉編詩則黍離降於國風修春秋則編年始</hi>
　<hi>于魯隱定書則命諸侯迄于文侯皆平王之世也</hi>
　<lb/>
　<lb/>
　<lb/>
　<lb/>
<pb n="5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書纂傳卷四十四<lb/>
</p>
<p>
</p>
  </div>
</body>
</text>
</TEI>
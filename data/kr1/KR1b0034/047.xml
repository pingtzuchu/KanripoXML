<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
六經惟書最難讀去古旣逺世人無唐虞三代聖賢心<lb/>
胸往往以其褊且薄者揣臆其寛大忠厚故非惟文義<lb/>
少通句讀亦未易曉自韓昌黎已目盤誥以聱牙近代<lb/>
大儒朱晦菴白首明經獨不為是完書意者返之於心<lb/>
而亦慨悼於世代人物之不可强合也惟場屋之士決<lb/>
得失於一夫承訛習舛而無所忌然亦時有見者舜禹<lb/>
授受十六字得徐景說演明之立政任準牧三事因陳<lb/>
行之而正釋者之誤特如此自不數數爾余猶及記長<lb/>
<pb n="1b"/>
上言渡江建太學百年間陳徐二上舎始認得化商骨<lb/>
髓足以發先儒之不及它如皇極二字先儒固已盡發<lb/>
其秘由今逆數不作大中訓詁才三四十年爾士無眞<lb/>
見實學詭隨苟且言之悶悶顧此時居官者恥貪墨用<lb/>
世者致雍熈後來諸儒出新意於箋解之外析精理于<lb/>
毫釐之間使人神馳意飽束閣古傳而貪吏滿天下華<lb/>
夏因以不競豈堯舜禹湯文武之精神不欲發抉之殆<lb/>
盡而言語文字之工固天地鬼神所共厭也科舉廢亦<lb/>
<pb n="2a"/>
久矣士無繫累蕩然失其所挾向時號為舉子進士今<lb/>
試使口誦本經不能以句此宜駸駸返乎醇朴惟吾友<lb/>
梅浦王君搜逺㝷墜辛苦纂書傳晚又得鄉先生彭集<lb/>
齋往復考訂無復遺憾首尾十餘年而後就嗟乎君持<lb/>
此安求豈亦天實誘之與是書盛行為君必執典禮命<lb/>
討為臣必辨貨寶鞠謀在朝廷必眀目達聰在四方必<lb/>
棐彝率乂共鯀必流必殛馬牛必放必歸三風十愆必<lb/>
具訓六卿九牧必阜成其於世道銷方來而救已往淵<lb/>
<pb n="2b"/>
哉百世之澤也嗟乎君將不自知其何心余自幼與君<lb/>
同研席世方重絢麗浮靡君為場屋文字徑赴直致宛<lb/>
然家人婦子語不事縁餙横堅經意如月倒河雖繇此<lb/>
不偶于時然且連科洴澼盛譽流播光景更須臾君詎<lb/>
少一舉第哉夫昔之絢麗浮靡旣竊取富貴去且為臭<lb/>
為腐矣徒使君有世道之責惓惓於此書故曰難平者<lb/>
事也余平生不泥傳註隨所藴輒言竭所言輒止講貫<lb/>
該洽以是媿君因君書傳成而俛仰悲欣於得喪之表<lb/>
<pb n="3a"/>
竊獨以是冝家藏而人誦之也為述其梗槩寘之卷末<lb/>
戊子長至日友人崔君舉謹書<lb/>
</p>
<p>
</p>
  </div>
</body>
</text>
</TEI>
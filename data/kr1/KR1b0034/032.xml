<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷三十二</head>
    <p>
<pb n="1a"/>
欽定四庫全書<lb/>
　尚書纂傳卷三十二　　　元　王天與　撰<lb/>
君奭第十八　　　　　　　　周書<lb/>
召公為保周公為師相成王為左右召公不説周公作<lb/>
君奭<lb/>
　<hi>唐陸氏曰保太保師太師蘇氏曰三公論道左右相任事周召以師保為左右相○蘇氏曰舊説或謂召</hi>
　<hi>公疑周公陋哉斯言也方周公攝政管蔡流言周公晏然不自疑當時大臣亦莫之疑非獨召公也今召</hi>
　<hi>公復何疑乎然則何為不説也功成身退天之道故伊尹既復政則告歸而周公不歸此召公所以不説</hi>
<pb n="1b"/>
　<hi>也然召公之不説為周公謀也人臣之常道也周公之不歸為周謀也宗臣之深憂也豈獨欲周公之歸</hi>
　<hi>哉葢亦欲退老于厥邑特以周公未歸故不敢也何以知之此書非獨周公自言其當留亦多留召公語</hi>
　<hi>以此知召公欲去也蔡氏曰此篇之義獨蘇氏為近之然詳其㫖意乃召公自以盛滿難居欲避權位退</hi>
　<hi>老厥邑周公反覆告諭以留之爾○唐孔氏曰史叙其事作君奭</hi>
君奭<lb/>
　<hi>漢孔氏曰尊之曰君奭名同姓也故以名篇新安王氏曰有國故曰君蔡氏曰君奭亦誥體也今文古文</hi>
　<hi>皆有</hi>
周公若曰君奭弗弔天降䘮于殷殷既墜厥命我有周<lb/>
<pb n="2a"/>
既受我不敢知曰厥基永孚于休若天棐忱我亦不敢<lb/>
知曰其終出于不祥嗚呼君已曰時我我亦不敢寧于<lb/>
上帝命弗永逺念天威越我民罔尤違惟人在我後嗣<lb/>
子孫大弗克恭上下遏佚前人光在家不知天命不易<lb/>
天難諶乃其墜命弗克經歴嗣前人恭明德在今予小<lb/>
子旦非克有正迪惟前人光施于我沖子又曰天不可<lb/>
信我道惟寧王德延天不庸釋于文王受命<lb/>
　<hi>陳氏曰此首以天命王業之難保諭留之○若曰説見盤庚○漢孔氏曰言殷道不至故天下䘮亡于殷</hi>
<pb n="2b"/>
　<hi>殷已墜失其王命我有周道至已受之廢興之跡亦君所知殷家其始長信于美道順天輔誠所以國也</hi>
　<hi>殷紂其終墜厥命以出于不善之故亦君所知弗弔説見大誥蔡氏曰不祥者休之反也天既下䘮亡于</hi>
　<hi>殷殷既失天命我周既受之矣我不敢知曰其基業長信于休美乎如天果輔我之誠邪我亦不敢知曰</hi>
　<hi>其終出于不祥乎此其言天命吉凶雖曰我不敢知然懇惻危懼之意天命吉凶之決實主于召公留不</hi>
　<hi>留如何也○漢孔氏曰嘆而言曰君已當是我之留我亦不敢安于上天之命故不敢不留○漢孔氏曰</hi>
　<hi>言君不長逺念天之威而勤化于我民使無過違之缺陳氏曰尤怨違背也朱子曰諸誥多有長句如弗</hi>
　<hi>永逺念天威越我民罔尤違只是一句○應氏曰惟人者一篇之綱領也○蘇氏曰周公昔嘗告召公曰</hi>
　<hi>天其將使周室永孚于休歟抑將出于不祥歟皆未可知也于時召公答曰是在我而已我若能祗上帝</hi>
<pb n="3a"/>
　<hi>命不敢荒寧則天將永孚于休若其弗念天威及使我民無所尤違則天將終出于不祥此皆在人而已</hi>
　<hi>今我不去正為此耳故舉其昔言以喻之○漢孔氏曰在我後嗣子孫若大不能恭承天地絶失先王光</hi>
　<hi>大之道我老在家則不得知蔡氏曰今召公乃忘前日之言翻然求去使在我後嗣子孫大不能敬天敬</hi>
　<hi>民驕慢肆侈遏絶佚墜文武光顯可得謂在家而不知乎○漢孔氏曰天命不易天難信無德者乃其墜</hi>
　<hi>失王命不能經久歴逺繼先王之大業恭承其明德蔡氏曰天命不易猶詩曰命不易哉命不易保天難</hi>
　<hi>諶信乃其墜失天命者以不能經歴繼嗣前人之恭明德也吳氏曰弗克恭故不能嗣前人之恭德遏佚</hi>
　<hi>前人光故不能嗣前人之明德○漢孔氏曰在今我小子旦言異於餘臣我留非能有改正但欲蹈行先</hi>
　<hi>王光大之道施政于我童子蘇氏曰沖子之不正吾亦豈能正之哉獨示之以前人光明之德使不習于</hi>
<pb n="3b"/>
　<hi>下流其為正也大矣吕氏曰明德者光之體光者明德之發由恭承則言其體由施用則言其發玩非克</hi>
　<hi>有正之辭則周公退託求助于召公之意可見矣○漢孔氏曰無德去之是天不可信故我以道惟安寜</hi>
　<hi>王之德謀欲延久天不用令釋廢于文王所受命故我留佐成王蔡氏曰又曰者以上文言天命不易天</hi>
　<hi>難諶此又申言天不可信故曰又曰天固不可信然在我之道惟以延長武王之德使天不容捨文王所</hi>
　<hi>受之命也吕氏曰天固不可信信文武所以得天者則信天之實也言此以終迪前人光之意○林氏曰</hi>
　<hi>周公歴言天命之不可信恐成王之弗克負荷將欲輔成王德以延周家之命則吾二人不可一日去朝</hi>
　<hi>廷也</hi>
公曰君奭我聞在昔成湯既受命時則有若伊尹格于<lb/>
<pb n="4a"/>
皇天在太甲時則有若保衡在太戊時則有若伊陟臣<lb/>
扈格于上帝巫咸乂王家在祖乙時則有若巫賢在武<lb/>
丁時則有若甘盤率惟兹有陳保乂有殷故殷禮陟配<lb/>
天多歴年所天惟純佑命則商實百姓王人罔不秉德<lb/>
明恤小臣屏侯甸矧咸奔走惟兹惟德稱用乂厥辟故<lb/>
一人有事于四方若卜筮罔不是孚<lb/>
　<hi>吕氏曰此章叙商六臣之烈以勉之○漢孔氏曰已放桀受命為天子尹摯佐湯功至大天謂致太平唐</hi>
　<hi>孔氏曰時則有若言當其時有如此之人也○漢孔氏曰太甲繼湯時則有如此伊尹為保衡林氏曰太</hi>
<pb n="4b"/>
　<hi>甲即位始以保衡尊伊尹故于成湯言伊尹于太甲言保衡保衡説見説命下○漢孔氏曰太甲之孫伊</hi>
　<hi>陟臣扈率伊尹之職使其君不隕祖業故至天之功不隕巫咸治王家言不及二臣巫氏陳氏曰湯勝夏</hi>
　<hi>之初已有臣扈自湯至太戊一百三十年必二臣而同名張氏曰格于上帝者即乂王家之謂也乂王家</hi>
　<hi>者治人事也修人事所以應天心故周公言格于上帝又以乂王家實其説焉○漢孔氏曰祖乙殷家亦</hi>
　<hi>祖其功時賢臣有如此巫賢賢咸子○漢孔氏曰髙宗即位甘盤佐之後有傅説王氏曰不言傅説而言</hi>
　<hi>甘盤者葢始迪髙宗成其德者甘盤也以書考之髙宗命説固己大過人矣此甘盤之力也○漢孔氏曰</hi>
　<hi>言伊尹至甘盤六臣佐其君循惟此道有陳列之功以安治有殷蘇氏曰陳久也言六臣為政不久則不</hi>
　<hi>能保乂冇殷也此周公所以久留之意○漢孔氏曰故殷禮能升配天享國久長多歴年所蘇氏曰殷賢</hi>
<pb n="5a"/>
　<hi>聖之君七此獨言五下文云殷禮陟配天豈配祀于天者止此五王而其臣皆配食于廟乎在武丁時不</hi>
　<hi>言傅説豈傅説不配食于配天之王乎其詳不可得而聞矣○漢孔氏曰天惟大佑助其王命使商家百</hi>
　<hi>姓豐實皆知禮節鄭氏曰純大也陳氏曰純篤至也實富也○漢孔氏曰自湯至武丁其王人無不持徳</hi>
　<hi>立業明憂其小臣使得其人以為蕃屏侯甸之服王人説見説命下吕氏曰明恤猶顯比之謂葢顯然以</hi>
　<hi>至公撫恤天下在内則逮卑賤之小臣在外則逮蕃屏之侯甸㤙意浹洽公平周溥斯乃所秉之君德也</hi>
　<hi>後世之君私昵小臣優伶僕𨽻光寵赫奕而偏愛一國如平王之貳于虢者恤之非不深可謂之明恤乎</hi>
　<hi>唐孔氏曰小臣且憂得人大臣憂之可知侯甸尚思得人朝廷思之必矣○漢孔氏曰王猶秉德憂臣況</hi>
　<hi>臣下得不皆奔走惟王此事惟有德者舉用治其君事君臣務德故有事于四方而天下化服如卜筮無</hi>
<pb n="5b"/>
　<hi>不是而信之蔡氏曰稱舉也亦秉持之義吕氏曰乂云者規諌箴誨以治之也六臣上致天休下實民生</hi>
　<hi>中成君德又朝夕以道德涵浸薰陶以厎于罔不是孚之盛此真大臣之職業也召公不景行行止而遽</hi>
　<hi>言退乎</hi>
公曰君奭天夀平格保乂有殷有殷嗣天滅威今汝永<lb/>
念則有固命厥亂明我新造邦<lb/>
　<hi>陳氏曰此承上文言商之興亡以為鑒戒○漢孔氏曰言天夀有平至之君故安治有殷有殷嗣子紂不</hi>
　<hi>能平至天滅亡加之以威吕氏曰坦然無私之謂平格者通徹三極而無間者也天無私夀惟至平通格</hi>
　<hi>于天者則夀之前章序成湯伊尹而下君臣各能盡平格之實故能保乂有殷至于殷紂亦嗣天位乃罹</hi>
<pb n="6a"/>
　<hi>滅亡之威曽不賴前人而免焉益見天之無私夀也○漢孔氏曰今汝長念平至者安治反是者滅亡以</hi>
　<hi>為法戒則有堅固王命其治理足以明我新成國矣吕氏曰命之固不固惟係于召公念之永不永其忍</hi>
　<hi>不為此而留哉召公勉留而為周家永久之計則天命必固其治效亦赫然明著于我新造之邦而身與</hi>
　<hi>國俱顯否則身與國俱辱矣</hi>
公曰君奭在昔上帝割申勸寧王之德其集大命于厥<lb/>
躬惟文王尚克修和我有夏亦惟有若虢叔有若閎夭<lb/>
有若散宜生有若泰顛有若南宫括又曰無能往來兹<lb/>
迪彞教文王蔑德降于國人亦惟純佑秉德迪知天威<lb/>
<pb n="6b"/>
乃惟時昭文王迪見冒聞于上帝惟時受有殷命哉武<lb/>
王惟兹四人尚迪有禄後暨武王誕將天威咸劉厥敵<lb/>
惟兹四人昭武王惟冒丕單稱德今在予小子旦若㳺<lb/>
大川予往暨汝奭其濟小子同未在位誕無我責收罔<lb/>
勗不及耉造德不降我則鳴鳥不聞矧曰其有能格<lb/>
　<hi>陳氏曰此又舉文武之事以留之○漢孔氏曰在昔上天割制其義重勸文王之德故能成其大命于其</hi>
　<hi>身蘇氏曰寧王武王也天降割䘮文王申勸武王之德而集大命也○漢孔氏曰文王庶㡬能修政化以</hi>
　<hi>和我所有諸夏吕氏曰太和貫古今盈宇宙而不息然紂為天下主戾氣充塞和則愆矣故文王修而復</hi>
<pb n="7a"/>
　<hi>之葢修己之和而推之諸夏也尚克者望道未之見之心也○漢孔氏曰亦惟賢臣之助為治有如此虢</hi>
　<hi>閎虢國叔字文王弟閎氏夭名散泰南宫皆氏冝生顛括皆名凡五臣佐文王為胥附奔走先後禦侮之</hi>
　<hi>任○漢孔氏曰有五賢臣猶曰其少無所能往來而五人以此道法教文王以精微之德下政令于國人</hi>
　<hi>言雖聖人亦須良佐唐孔氏曰蔑謂精微也蔡氏曰蔑無也吕氏曰文王猶歉然未足復曰人才之少無</hi>
　<hi>能往來君民之間以迪導常教于下者故文王自視蔑有少德降于國人賢已衆而視之若寡德已盛而</hi>
　<hi>視之若無此乃純亦不已之心也○漢孔氏曰文王亦如殷家惟天所大佑文王亦秉德蹈知天威乃惟</hi>
　<hi>是五人明文王之德言能明文王德蹈行顯見覆冒下民彰聞上天惟是故受有殷之王命陳氏曰書文</hi>
　<hi>詳畧互相備于殷言純佑命王人罔不秉德故文王止言亦惟純佑秉德文王言時昭迪見冒聞故武王</hi>
<pb n="7b"/>
　<hi>止言昭惟冒稱德○漢孔氏曰文王没武王立惟此四人庶㡬輔相武王蹈有天禄虢叔先死故曰四人</hi>
　<hi>林氏曰死者稱不禄四人猶及武王之世故言尚迪有禄○漢孔氏曰言此四人後與武王皆殺其敵謂</hi>
　<hi>誅紂張氏曰四人在文王時修和有夏在武王時大將天威為將為相無不可者○漢孔氏曰惟此四人</hi>
　<hi>明武王之德使布冒天下大盡舉行其德吕氏曰四人遂顯其君惟覆冒之所及大盡頌武王之德葢言</hi>
　<hi>其達聲教于四海也○林氏曰文武佐命元功多矣獨稱虢叔五人豈其逮事王季遂及武王耶伊尹事</hi>
　<hi>湯又事太甲伊陟乃尹子臣扈必湯舊臣巫咸巫賢世為大臣甘盤小乙舊臣周公所舉皆世臣舊德髙</hi>
　<hi>宗世不及傅説文武世不及太公葢謂吾與召公正如殷之六臣文武之五臣豈可去乎○漢孔氏曰我</hi>
　<hi>新還政今任重在我小子旦不能同于四人若游大川我往與汝奭其共濟渡成王同于未在位即政時</hi>
<pb n="8a"/>
　<hi>汝大無非責我留蔡氏曰浮水曰㳺吕氏曰下小子指成王○漢孔氏曰今與汝留輔成王欲收教無自</hi>
　<hi>勉不及道義者立此化而老成德不降意為之我周鳴鳳不得聞況曰其有能格于皇天乎吕氏曰周方</hi>
　<hi>盛隆鳴鳳在郊卷阿之鳴于髙岡者乃詠其實召公若收歛退藏不勗勉成王所不逮耆德逺引不降心</hi>
　<hi>屈留則我不能獨保今日之盛在郊之鳳將藏而不鳴矧敢言進此而有所感格乎</hi>
公曰嗚呼君肆其監于兹我受命無疆惟休亦大惟艱<lb/>
告君乃猷裕我不以後人迷<lb/>
　<hi>陳氏曰此舉受命之難以留之與首章相應○漢孔氏曰以朝臣無能立功至天故其當視于此我周受</hi>
　<hi>命無窮惟美亦大惟艱難不可輕忽謂之易治蔡氏曰兹指上文所言吕氏曰文武受命其休則無疆矣</hi>
<pb n="8b"/>
　<hi>然后稷公劉以來積累締造亦大艱難也思其休則當有以承之思其艱則當有以保之○漢孔氏曰告</hi>
　<hi>君汝謀寛饒之道我留與汝輔王不用後人迷惑故欲教之吕氏曰大臣之位百責所萃震憾擊撞欲其</hi>
　<hi>鎮定辛甘燥濕欲其調齊盤錯紛結欲其解紓黯暗汙濁欲其茹納自非曠度洪量與夫患失乾没者未</hi>
　<hi>嘗無翩然捨去之意況召公親遭大變破斧缺斨之時屈折調護心勞力瘁又非平時大臣之比顧以成</hi>
　<hi>王未親政不敢乞身耳一旦政柄有歸浩然去志固情所必至然思文武王業之艱難念成王守成之無</hi>
　<hi>助則召公義未可去也今乃謀去之不暇其迫切已甚矣盍謀所以寛裕之道圖功攸終展布四體為久</hi>
　<hi>大之規模使君德開明未可舍去而聽後人之迷惑也</hi>
公曰前人敷乃心乃悉命汝作汝民極曰汝明勗偶王<lb/>
<pb n="9a"/>
在亶乘兹大命惟文王德丕承無疆之恤<lb/>
　<hi>陳氏曰此又舉文武以感動之○漢孔氏曰前人文武布其乃心為法度乃悉以命汝矣為汝民立中正</hi>
　<hi>矣吕氏曰文武布宣其心悉傾倒命汝召公置之輔佐儀刑具瞻俾作汝民之極○漢孔氏曰汝以前人</hi>
　<hi>法度明勉配王在于誠信行此大命而已惟文王盛德為我周家大承無窮之憂陳氏曰偶配乘載猶負</hi>
　<hi>荷也○蘇氏曰周公與召公同受武王顧命輔成王故周公曰前人布其心腹以命汝位三公以為民極</hi>
　<hi>且曰汝當明勗孺子如耕之有偶也在于相信如車之有馭也并力一心以載天命念文王舊德以丕承</hi>
　<hi>無疆之憂武王之言如此而可以言去乎</hi>
公曰君告汝朕允保奭其汝克敬以予監于殷䘮大否<lb/>
<pb n="9b"/>
肆念我天威予不允惟若兹誥予惟曰襄我二人汝有<lb/>
合哉言曰在時二人天休滋至惟時二人弗戡其汝克<lb/>
敬德明我俊民在讓後人于丕時嗚呼篤棐時二人我<lb/>
式克至于今日休我咸成文王功于不怠丕冒海隅出<lb/>
日罔不率俾<lb/>
　<hi>陳氏曰再舉天命不常之故以留之○漢孔氏曰告汝以我之誠信○漢孔氏曰呼其官而名之勅使能</hi>
　<hi>敬以我言視于殷䘮亡大否故當念我天德可畏蔡氏曰大否大亂也真氏曰周公言天威而曰我天威</hi>
　<hi>葢天在我而不在外此心少有不存則是不念天威矣豈必求之外乎○漢孔氏曰我不信惟若此誥我</hi>
<pb n="10a"/>
　<hi>惟曰當因我文武之道而行之蘇氏曰予惟曰王業之成在我與汝二人而已○漢孔氏曰言汝行事動</hi>
　<hi>當有所合哉蘇氏曰汝聞我言而心有合也曰信如我言在我二人然今天方保周家日昌以大我二人</hi>
　<hi>能受此福乎德勝福則安福勝德則危今天休滋至恐我二人之德不能勝由此知召公之不悦葢以滿</hi>
　<hi>溢為憂也○漢孔氏曰其汝能敬行德明我賢人在禮讓則後代將于此道大且是蘇氏曰周公言汝奭</hi>
　<hi>以滿溢為憂乎則當求俊民而顯明之他日讓此後人于昌大之時而去未晚也○蘇氏曰以我二人厚</hi>
　<hi>輔之故周室乃有今日之休○漢孔氏曰今我周家皆成文王功于不懈怠則徳教大覆冒海隅日所出</hi>
　<hi>之地無不循化而使之蘇氏曰今日之休未為足也惟至于日月所照莫不祗屬乃已也</hi>
公曰君予不惠若兹多誥予惟用閔于天越民<lb/>
<pb n="10b"/>
　<hi>陳氏曰又舉天意在民之説以留之○漢孔氏曰我不順若此多誥而已欲使汝念躬行之閔勉也我惟</hi>
　<hi>用勉于天道加于民應氏曰子不允惟若兹誥予不惠若兹多誥皆謂多言非予心之所誠欲為亦非予</hi>
　<hi>心之所善順云耳猶酒誥之予不惟若兹多誥多方之今我曷敢多誥我不惟多誥是也蔡氏曰閔憂也</hi>
　<hi>周公謂予惟憂天命之無終及斯民之無賴也韓子云畏天命悲人窮亦此意朱子曰只此便見周公之</hi>
　<hi>心毎讀此未嘗不喟然太息也</hi>
公曰嗚呼君惟乃知民德亦罔不能厥初惟其終祗若<lb/>
兹往敬用治<lb/>
　<hi>蔡氏曰上章言天命民心而民心又天命之本故卒章專言民德以終之○漢孔氏曰惟汝所知民德亦</hi>
<pb n="11a"/>
　<hi>無不能其初鮮能有終惟其終則惟君子戒召公以慎終林氏曰凡民之情一時之從化易終身之從化</hi>
　<hi>難善于其姑未必保其終也為大臣者維持于其後豈可忽哉此周公留召公欲為圖終之計○漢孔氏</hi>
　<hi>曰當敬順我此言自今以往敬用治民職事蔡氏曰此召公已留周公飭遣就職之辭厥後召公既相成</hi>
　<hi>王又相康王再世猶未釋其政其有味于周公之言也夫</hi>
　<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書纂傳卷三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷四</head>
    <p>
<pb n="1a"/>
欽定四庫全書<lb/>
　尚書纂傳卷四　　　　　元　王天與　撰<lb/>
禹貢第一　　　　　　　　　夏書<lb/>
　<hi>唐陸氏曰夏禹天下號也凡九篇五篇亡</hi>
禹别九州隨山濬川任土作貢<lb/>
　<hi>漢孔氏曰分其圻界唐孔氏曰計九州之境當應舊定而云禹别者以堯遭洪水萬事改新故言禹别耳</hi>
　<hi>○隨山説見益稷濬川説見舜典○漢孔氏曰任其土地所有定其貢賦之差○漢孔氏曰此堯時事而</hi>
　<hi>在夏書之首禹之王以是功○唐孔氏曰史錄其事以為禹貢之篇諸序皆言作某篇此不言作禹貢者</hi>
<pb n="1b"/>
　<hi>以發首言禹句末言貢篇名顯矣百篇之序此類有三微子作誥不言作微子仲虺作誥不言作仲虺之</hi>
　<hi>誥與此篇皆為理足而略之也</hi>
禹貢<lb/>
　<hi>漢孔氏曰禹制九州貢法林氏曰是篇有貢有賦而獨以貢名篇者孟子云夏后氏五十而貢則貢又夏</hi>
　<hi>后氏田賦之揔名又曰書有六體典謨訓誥誓命此篇典體也○蔡氏曰今文古文皆有</hi>
禹敷土隨山刋木奠髙山大川<lb/>
　<hi>唐孔氏敘章指見篇末○漢孔氏曰洪水泛濫禹分布治九州之土張氏曰敷分也分土即别九州之義</hi>
　<hi>○隨山刋木説見益稷張氏曰序言隨山濬川言其終也此言隨山刋木言其始也○漢孔氏曰奠定也</hi>
<pb n="2a"/>
　<hi>髙山五岳大川四瀆蔡氏曰以别州境若兖之濟河青之海岱徐之海岱及淮揚之淮海荆之荆衡豫之</hi>
　<hi>荆河梁之華陽黒水雍之黒水西河也</hi>
冀州<lb/>
　<hi>漢孔氏曰堯所都也此州帝都不説境界以餘州所至則可知○成氏曰歐陽氏輿地廣記云      真</hi>
　<hi>定保</hi>　<hi>中山/  莫</hi>　<hi>趙雄/</hi>　<hi>深霸/</hi>　<hi>冀信安河間寜祁順安        永</hi>
　<hi>保定  懷</hi>　<hi>安肅/  衞</hi>　<hi>廣信寜相幽/  晉</hi>　<hi>磁涿/</hi>　<hi>邢易/</hi>　<hi>洺檀</hi>
　<hi>絳</hi>　<hi>薊慈/</hi>　<hi>媯隰/</hi>　<hi>平澤/</hi>　<hi>營潞/</hi>　<hi>大原中晉解  河</hi>
　　<hi>潦石</hi>　<hi>威勝/  憲</hi>　<hi>平定嵐汾寜化忻火山代保德嵐  岢</hi>
<pb n="2b"/>
　<hi>雲朔</hi>　<hi>應府/</hi>　<hi>新安北寰鎮北儒單于毅右古蔚州                        冀</hi>
　<hi>地冀州三面距河河自積石東北流入中國折而南流雍在冀西故曰西河至華隂折而東流豫在冀南</hi>
　<hi>故曰南河至大伾又折而北流兖在冀東故曰東河以三州考之則冀在東河之西南河之北西河之東</hi>
　<hi>王制云自東河至西河千里而近自恒山至南河千里而近恒山在河北此冀東西南北之境也舜後分</hi>
　<hi>冀州為幽州為并州幽州幽涿易檀以下等州是并州太原晉絳以下等州是蔡氏曰即周禮職方河内</hi>
　<hi>曰冀州○新安王氏曰九州之名其意不可詳考晉地有冀秦地有雍則是冀雍以地名州也蜀有梁山</hi>
　<hi>楚有荆山則梁荆以山名州也沇省文作兖則兖以水名州也其不知者當缺之</hi>
既載壷口<lb/>
<pb n="3a"/>
　<hi>朱氏曰既者己事之辭篇内凡言既者倣此載始有事也漢孔氏曰壺口左冀州馬氏曰壷口山名唐孔</hi>
　<hi>氏曰漢地理志云在河東郡北屈縣東南易氏曰唐為慈州吉昌縣後為吉鄉縣本漢北屈縣地壷口山</hi>
　<hi>在縣西南五十里呂氏曰壷口龍門之上口也</hi>
治梁及岐<lb/>
　<hi>王氏曰備其亂謂之治漢孔氏曰梁岐在雍州晁氏曰梁山呂梁也在今石州離石縣東北爾雅云梁山</hi>
　<hi>晉望也則是冀州之山若以為雍之梁山則當為秦望而去冀逺矣春秋成五年梁山崩左氏榖梁皆以</hi>
　<hi>為晉山則亦呂梁也岐山孤岐山也在今汾州介休縣山海經云孤岐之山勝水所出流至於汾則岐山</hi>
　<hi>亦冀州山若以為雍之岐山則與冀相去絶逺矣朱子曰晁説為是蔡氏曰呂不韋云龍門未闢呂梁未</hi>
<pb n="3b"/>
　<hi>鑿河出孟門之上酈道元謂呂梁之石崇竦河流激盪震動天地此禹既事壷口乃即治梁也酈道元又</hi>
　<hi>云後魏於孤岐置六壁防離石諸處因為大鎮今六壁城在勝水之側實古河逕之險阨二山河水所經</hi>
　<hi>治之所以開河道也吕氏曰壷口梁岐是龍門左右地禹最用工處</hi>
既修太原至於岳陽<lb/>
　<hi>王氏曰治其壊謂之修漢孔氏曰髙平曰大原今以為郡名易氏曰漢志太原郡榆次縣有太原亭唐以</hi>
　<hi>後屬太原府晉陽縣後省晉陽入陽曲縣○漢孔氏曰岳太岳在太原西南山南曰陽易氏曰唐以後晉</hi>
　<hi>州岳陽縣本漢榖逺縣屬上黨郡隋改為岳陽在太岳之南○朱氏曰從太原至岳陽皆修之也曽氏曰</hi>
　<hi>太原汾水所出岳陽汾水所經此導汾故也○朱氏曰他所舉山川皆先地後績者覩成功而言也壷口</hi>
<pb n="4a"/>
　<hi>梁岐太原皆先績後地者本用功之始而言也</hi>
覃懐厎績至于衡漳<lb/>
　<hi>漢孔氏曰覃懷近河地名唐孔氏曰地理志河内郡有懐縣在河之北盖覃懐二字共為一地易氏曰唐</hi>
　<hi>以後為懐州周蘇忿生以温為司宼其田有隤懐是也曽氏曰覃懐平地也平地致功為難故曰厎績○</hi>
　<hi>漢孔氏曰漳水横流入河唐孔氏曰衡古横字漳在懐北五百餘里曽氏曰河自大伾折而北流漳水東</hi>
　<hi>流注之地形南北為從東西為横河北流而漳東流則河從而漳横矣○唐孔氏曰地理志云濁漳水出</hi>
　<hi>上黨長子縣東至鄴縣入清漳易氏曰唐潞州長子縣本漢舊縣屬上黨郡發鳩山在西南六十五里濁</hi>
　<hi>漳出焉東北流至本州所理之上黨縣本漢壷關縣地濁漳在縣西南二十五里又東北流四十里至本</hi>
<pb n="4b"/>
　<hi>州潞城縣本漢潞縣漳水一名潞水在縣南又東北流五十三里至本州㐮垣縣南二十一里本漢舊縣</hi>
　<hi>又東北流三十里至本州黎城縣西北五十六里凡東流三百五十里至相州鄴縣北五里鄴本漢舊縣</hi>
　<hi>即西門豹引漳水之地又東北流六十五里經磁州滏陽縣又東北流一百一十里至洺州洺水縣本漢</hi>
　<hi>斥漳縣地屬廣平國有衡漳故瀆俗名阿難渠在縣西二百歩至此入清漳○唐孔氏曰地理志云清漳</hi>
　<hi>水出上黨沾縣大黽谷東北至渤海阜城縣入河過郡五行千六百八十里易氏曰唐大原府樂平縣本</hi>
　<hi>漢沾縣屬上黨郡少山一名河逢山在縣西南三十里山海經云少山清漳出焉東南流至儀州和順縣</hi>
　<hi>亦漢沾縣地後改州為遼州又東南流至潞州黎城縣東北又東北流至洺州洺水縣東北又東北與濁</hi>
　<hi>漳合而至貝州宗城縣本漢廣宗縣地後改州為恩州又東北流至本州漳南縣北四十六里又東北流</hi>
<pb n="5a"/>
　<hi>至德州長河縣西二十五里本漢廣川縣地屬信都國即漳水之南境其北境即瀛州平舒縣本漢東平</hi>
　<hi>舒縣屬渤海郡自此二縣東北流而入河○蔡氏曰桑欽云二漳異源而下流相合同歸于海唐人亦言</hi>
　<hi>漳水能獨達于海請以為瀆而不云入河者盖禹導河自洚水大陸至碣石入海本隨西山下東北去周</hi>
　<hi>定王五年河徙砱礫則漸遷而東漢初漳猶入河其後河徙日東而漳水日逺至欽時河自大伾而下已</hi>
　<hi>非故道而漳自入海矣○漢孔氏曰從覃懐致功至衡漳</hi>
厥土惟白壤<lb/>
　<hi>漢孔氏曰無塊曰壤水去土復其性色白而壤王氏曰冀土非盡白壤其大致然也餘州倣此</hi>
厥賦惟上上錯厥田惟中中<lb/>
<pb n="5b"/>
　<hi>漢孔氏曰賦謂土地所生以供天子上上第一錯雜雜出第二之賦蘇氏曰賦田所出粟米兵車之類劉</hi>
　<hi>氏曰此聖人良法預為推移通變之權而通行於萬世於是舉其輕重之尤者四州而為錯法焉曰厥賦</hi>
　<hi>上上錯厥賦錯上中者皆其重之尤也重之尤而不為錯出之法則其乆也或有所不堪非可通行於萬</hi>
　<hi>世也曰厥賦下上上錯厥賦下中三錯皆其輕之尤也輕之尤而不為錯出之法則其乆也或有所僥倖</hi>
　<hi>亦非通行於萬世也○漢孔氏曰田之髙下肥瘠九州之中為第五劉氏曰九州田賦多不等者禹之定</hi>
　<hi>田賦揔其田為九等又揔其賦為九等九州之境有大小之不齊其定田也以田之美惡為等州雖小而</hi>
　<hi>田美則居上州雖大而田惡則居下不復問其大小也其定賦也以賦之多寡為差州大者其賦多州小</hi>
　<hi>者其賦少不盡繫其田之美惡也○漢孔氏曰此州先賦後田殊於餘州林氏曰他州先田後賦盖賦出</hi>
<pb n="6a"/>
　<hi>於田而已冀先賦後田者王畿之地併與廛里場圃關市之類征之如周官載師所載非盡出田賦也○</hi>
　<hi>漢孔氏曰不言貢筐亦差於餘州馬氏曰貢者侯國獻其土物於天子冀州天子自治故不言貢孔氏曰</hi>
　<hi>畿内材木蒲葦則林衡澤虞掌之金錫禽魚則牧人罟人掌之皆其自有何待於貢</hi>
恒衞既從<lb/>
　<hi>漢孔氏曰二水已治從其故道○唐孔氏曰地理志云恒水出常山上曲陽縣東入滱水易氏曰漢常山</hi>
　<hi>郡上曲陽縣唐為定州恒陽縣後升州為中山府縣為上曲陽本漢舊縣有恒山在縣北四十里恒水所</hi>
　<hi>出漢避文帝諱改為常山蔡氏曰晁氏云今恒水西南流至真定府行唐縣東流入滋水又南流入衡水</hi>
　<hi>非古逕矣○唐孔氏曰地理志云衞水出常山靈壽縣東北入滹沱易氏曰唐之靈壽縣屬恒州後改為</hi>
<pb n="6b"/>
　<hi>真定府</hi>
大陸既作<lb/>
　<hi>漢孔氏曰大陸之地已可耕作唐孔氏曰地理志云大陸在鉅鹿縣北釋地十藪云晉有大陸孫炎謂今</hi>
　<hi>鉅鹿縣廣阿澤春秋魏獻子畋于大陸焚焉還卒于寗杜氏以為汲郡修武縣吴澤寗即修武也然此二</hi>
　<hi>澤相去甚逺以爾雅廣平曰陸但廣而平者則名大陸故異所而同名易氏曰鉅鹿郡鉅鹿縣唐以後屬</hi>
　<hi>邢州平郷縣汲郡修武縣唐以後屬懐州修武縣此二説皆未當邢州在磁相以北非河水所經修武又</hi>
　<hi>在澶衞以西尤非其地今考唐志邢州鉅鹿縣本漢舊縣大陸澤在縣西北五里自邢州東北至趙州百</hi>
　<hi>九十里趙州昭慶縣有廣阿澤一名大陸在縣東二十五里自趙州東北至深州二百里深州鹿城縣大</hi>
<pb n="7a"/>
　<hi>陸澤在縣南五里盖河自澶衞以北皆行西山之麓班馬王璜所謂載之髙地是古河之在貝冀以南者</hi>
　<hi>穿西山踵趾及其過貝冀以北則地漸夷曠今此三州相去四五百里地皆夷曠又皆有大陸澤然則不</hi>
　<hi>可泥一所以當其名○朱氏曰他州田賦之下不敘山川此復敘者以此水平在田賦既定之後也</hi>
島夷皮服<lb/>
　<hi>漢孔氏曰海曲謂之島林氏曰冀揚之島夷青之萊夷徐之淮夷梁之和夷雍之崑崙析支渠搜皆九州</hi>
　<hi>近要荒之服洪水既平效誠於上輸其所有如蠙蛛織皮之類島夷皮服貢其皮服也陳氏曰此夷狄獻</hi>
　<hi>方物以自效與冀州不言貢不相妨礙孫氏曰見禹之功及夷狄也他州倣此</hi>
夾右碣石入于河<lb/>
<pb n="7b"/>
　<hi>漢孔氏曰碣石海畔山唐孔氏曰地理志碣石山在北平驪城縣西南易氏曰唐載碣石山在平州盧龍</hi>
　<hi>縣南盧龍本漢肥如縣屬遼西郡今平州石城縣本漢驪城縣屬右北平有禹貢碣石山秦皇登之以望</hi>
　<hi>巨海蔡氏曰酈道元言今驪城枕海有石如甬道数十里當山頂有大石如柱形韋昭以為碣石其山昔</hi>
　<hi>在河口海濵歴世既乆為水所漸淪入于海已去岸五百餘里矣程氏曰冀為帝都東西南三面距河他</hi>
　<hi>州貢賦皆以達河為至故此三方不必書而其北境則漢遼東西右北平漁陽上谷之地其水如遼濡滹</hi>
　<hi>易皆中髙不與河通故必自北㳂海附挾河口碣石以為之右然後能逹河○新安王氏曰此言夾右碣</hi>
　<hi>石入于河此禹河之舊也周定王五年河徙己非禹之故道漢時河徙東郡更注渤海繼決于瓠子又決</hi>
　<hi>于魏之舘陶遂分為屯氏河大河在西屯氏河在東二河相並而行後又決于清河靈鳴犢口則河水分</hi>
<pb n="8a"/>
　<hi>流入博州屯氏河始絶後又決于平原則東入齊入青以達海而下流與漯為一王莽時河遂行漯川失</hi>
　<hi>河不行於大伾之北而道於相魏之南則山澤在河之濵者支川與河相貫者悉皆易位而與禹貢不合</hi>
　<hi>故欲辨冀州山川當先講求河之故道也</hi>
濟河惟兖州<lb/>
　<hi>漢孔氏曰東南據濟西北距河唐孔氏曰兖州之境跨濟而過東南越濟水西北至東河也濟河說並見</hi>
　<hi>導水○鄭氏曰禹貢言濟河惟兖州而爾雅及吕氏春秋皆言濟河間曰兖州盖言間者特起東西之間</hi>
　<hi>耳○成氏曰輿地記云    濟    滑    濮</hi>　<hi>大名/  博</hi>　<hi>恩德/</hi>　<hi>開德/  濵</hi>　<hi>鄆</hi>
　<hi>棣自濟滄北皆清州境永静後右古兖州地自河以東    以    兖    也然  世大河所經歴之境</hi>
<pb n="8b"/>
　<hi>與古不同考求古河所經之界則兖州之境見矣</hi>
九河既道<lb/>
　<hi>漢孔氏曰河水分為九道在此州界平原以北是唐陸氏曰爾雅九河徒駭一太史二馬頰三覆鬴四胡</hi>
　<hi>蘇五簡六潔七鈎盤八鬲津九唐孔氏曰漢成帝時許商上書云古記九河有徒駭胡蘇鬲津見在成平</hi>
　<hi>東光鬲縣界中自鬲津以北至徒駭其間相去二百餘里是知九河所在徒駭最北鬲津最南許商上言</hi>
　<hi>三河下言三縣則徒駭在成平胡蘇在東光鬲津在鬲縣其餘不復知也○徒駭河許商説外地理志曰</hi>
　<hi>渤海郡成平縣滹沱河民曰徒駭河寰宇記曰在滄州清池縣南○太史河闕○馬頰河寰宇記曰在薊</hi>
　<hi>州蓨縣又曰在棣州滳河縣北又曰在滄州樂陵縣東南即篤馬河也○覆鬴河通典曰在德州安德縣</hi>
<pb n="9a"/>
　<hi>○胡蘇河許商説外寡宇記曰在滄州饒安無棣臨津三縣○簡河闕○潔河輿地記曰在滄州南皮縣</hi>
　<hi>○鈎盤河寰宇記曰從德州平昌縣來自滄州樂陵縣東南入海○鬲津河許商説外寰宇記曰在滄州</hi>
　<hi>樂陵縣西東北流饒安縣南入海○蔡氏曰自漢至唐講求九河甚悉漢世近古止得三𣲖唐人集累世</hi>
　<hi>積傳遂得其六與地記又得其一夫近古而采獲者少逺古而采獲者多已不可信至其顯然譌誤者班</hi>
　<hi>固以滹沱為徒駭而不知滹沱不與古河相渉樂史説馬頰乃以篤馬河當之而不知漢志篤馬不與古</hi>
　<hi>河相合強取他名以應九目而謂隨𣲖自入于海或一名而更兩出或新河而載舊名重複異同謬誤自</hi>
　<hi>見今考唐滄州即漢渤海郡地北境與平州接相去五百餘里方河未沒海之時從今海岸東北有五百</hi>
　<hi>里平地河播為九當在此地又上文言夾右碣石則九河入海之處有碣石在其西北岸大河水道變遷</hi>
<pb n="9b"/>
　<hi>難於推考而碣石趾頂皆石不應仆沒後世濵海之地既無此山而平州正南有山而名碣石者尚在海</hi>
　<hi>中去岸五百餘里卓立可見則是古河自今已為海處向北斜行始分為九其河道已入于海明矣漢王</hi>
　<hi>璜言昔天連雨東北風海水溢西南出浸數百里九河之地已為海水所漸酈道元亦謂九河碣石包淪</hi>
　<hi>於海後世知求九河於平地而不求碣石有無以為證故非九河之地而強鑿求之冝其支離不能的也</hi>
　<hi>朱子曰既道者水行得其道也後言道者倣此</hi>
雷夏既澤灉沮㑹同<lb/>
　<hi>漢孔氏曰雷夏澤名唐孔氏曰地理志云雷夏在濟隂城陽縣西北易氏曰唐以後濮州雷澤縣本漢城</hi>
　<hi>陽縣有雷夏澤蔡氏曰山海經云澤中有雷神龍身而人頰鼓其腹則雷然則夲夏澤因其神名之曰雷</hi>
<pb n="10a"/>
　<hi>夏也澤水之鍾也洪水横流而入于澤澤不能受則亦泛濫奔潰故水治而後雷夏為澤夏氏曰其陂東</hi>
　<hi>西二十里南北十五里即舜所漁之澤吕氏曰凡瀦澤之類皆禹不與水争地也治水不出兩端川流畎</hi>
　<hi>澮皆達于海所以使之有所歸也或逺而不達則捐數百里地以為澤所以使之有所容也○漢孔氏曰</hi>
　<hi>灉沮二水名蔡氏曰灉水曽氏云爾雅謂水自河出為灉許慎謂河灉水在宋又謂汳水受陳留浚儀隂</hi>
　<hi>溝至蒙為灉水東入于泗水經謂汳水出隂溝東至蒙為狙獾則灉水即汳水也灉之下流入于睢水沮</hi>
　<hi>水地理志云睢水出沛郡芒縣睢水其沮水歟晁氏云爾雅謂自河出為灉濟出為濋求之於韻沮有楚</hi>
　<hi>音二水河濟之别也二説未詳孰是易氏曰灉沮漢志不著本末唐以後濮州雷澤縣灉沮二源俱出縣</hi>
　<hi>西北平地去縣十四里王氏曰兩相合謂之㑹合為一謂之同周氏曰㑹同朝宗諸侯見天子之禮故以</hi>
<pb n="10b"/>
　<hi>為喻</hi>
桑土既蠶<lb/>
　<hi>蔡氏曰桑土冝桑之土既蠶者可蠶桑也蠶性惡濕故水退而後可蠶然九州皆賴其利獨於兖州言之</hi>
　<hi>者兖地冝桑後世之濮上桑間猶可驗也</hi>
是降丘宅土<lb/>
　<hi>漢孔氏曰地髙曰丘大水去民下丘居平土唐孔氏曰下丘居土諸處皆然獨於此州言之者鄭𤣥云此</hi>
　<hi>州寡於山而夾於兩大流之間遭洪水之民尤困以其免於厄尤喜故記之也</hi>
厥土黒墳<lb/>
<pb n="11a"/>
　<hi>漢孔氏曰色黒而墳起漢馬氏曰墳有膏肥也林氏曰土脉墳起如左傳謂祭之地地墳是也</hi>
厥草惟繇厥木惟條<lb/>
　<hi>漢孔氏曰繇茂條長也唐孔氏曰九州惟此州與徐揚二州言草木者三州偏冝之也冝草木則地美矣</hi>
　<hi>而田非上者為其下濕也陳氏曰此見禹之功及草木也他州倣此</hi>
厥田惟中下厥賦貞作十有三載乃同<lb/>
　<hi>漢孔氏曰田第六貞正也州第九賦正與九相當○漢孔氏曰治水十三年乃有賦法與他州同唐孔氏</hi>
　<hi>曰作者役功作務謂治水也曽氏曰鯀九載禹終事十三載髙堂隆言堯洪水二十二載是也</hi>
厥貢漆絲厥篚織文<lb/>
<pb n="11b"/>
　<hi>漢孔氏曰地冝漆林又冝桑蠶唐孔氏曰諸州貢物多種其次第皆以當州貴者為先○漢孔氏曰織文</hi>
　<hi>錦綺之屬盛之筐篚而貢焉蔡氏曰篚竹噐筐屬也織文織而有文古者幣帛之屬則盛之以筐篚所謂</hi>
　<hi>篚厥𤣥黄也唐孔氏曰鄭𤣥云貢者百功之府受而藏之其實於篚者入於女功故以貢篚别之歴檢篚</hi>
　<hi>之所盛皆供衣服之用入於女功如鄭言矣○朱氏曰貢者諸侯貢天子故畿外八州皆有貢張氏曰史</hi>
　<hi>以貢名書與其載貢篚之意盖洪水平定民得安居自然懐報上之心以其土地所有獻於上若人子具</hi>
　<hi>甘㫖之奉於慈親焉此其貢篚皆其樂輸初非強為之科率○馬氏曰周禮九貢一曰祀貢菁茅是也二</hi>
　<hi>曰嬪貢絲枲是也三曰噐貢浮磬是也四曰幣貢瑶琨皮革是也五曰材貢杶榦栝柏是也六曰貨貢金</hi>
　<hi>珠是也七曰服貢絺紵是也八曰斿貢羽毛是也九曰物貢魚鹽橘柚是也○林氏曰八州之貢兖雍至</hi>
<pb n="12a"/>
　<hi>寡荆揚至多各因其地之所冝雖有多寡而無輕重</hi>
浮于濟漯達于河<lb/>
　<hi>漢孔氏曰順流曰浮濟漯二水名濟説見導水唐孔氏曰地理志云漯水出東郡東武陽縣至樂安千乘</hi>
　<hi>縣入海過郡三行千二十里易氏曰班氏於東武陽言治漯水於此而不言所出釋者於平原郡髙唐縣</hi>
　<hi>引桑欽説以為漯水所出又應劭於平原郡漯隂縣釋二漯水出東武陽二説未知孰是今考平原髙唐</hi>
　<hi>縣即唐博州之縣西南至州百一十里則在禹河之東若東郡東武陽縣即唐魏州莘縣後升魏州為北</hi>
　<hi>京大名府北京雖在河北然禹河故瀆在州東三里而莘縣西去州百里則亦在禹河之東要之魏州東</hi>
　<hi>武陽在西乃其上流然後流至博州髙唐以至千乘而入海千乘即唐靑州千乘縣是漯水在禹河東南</hi>
<pb n="12b"/>
　<hi>者如此自大河東徙魏博等諸州諸縣乃在河北蔡氏曰漯者河之支流也未詳其地○漢孔氏曰因水</hi>
　<hi>入水曰達唐孔氏曰自漯入濟自濟入河林氏曰經不見濟漯相通之道要之二水皆可以入河蔡氏曰</hi>
　<hi>帝都冀州三面距河達河即達帝都</hi>
海岱惟靑州<lb/>
　<hi>漢孔氏曰東北據海西南距岱唐孔氏曰靑州境非至海畔而已漢末公孫度竊據遼東號靑州刺史越</hi>
　<hi>海收東萊諸郡堯時靑州當越海而有遼東也舜分靑州為營州即遼東也岱説見舜典易氏曰漢志泰</hi>
　<hi>山郡博縣泰山在西北武帝封禪分其地立奉髙縣後魏改博縣為博平隋改為博成唐改為乾封屬兖</hi>
　<hi>州後升州為襲慶府改縣為奉符泰山在縣西北三十里○成氏曰輿地記云  靑    齊    濰</hi>
<pb n="13a"/>
　<hi>登州惟萊最濵宻地有淄鹽之安東儒右古靑州地九    靑    海    魚    利先  皆以靑徐為</hi>
　<hi>河下流不知河下流惟兖當之靑徐已隔濟漢以來河流遷徙始歴靑徐之境○夏氏曰爾雅不言靑州</hi>
　<hi>商制也商無靑州并靑於徐也周有靑無徐并徐於靑也</hi>
嵎夷既略<lb/>
　<hi>朱氏曰嵎夷即堯典嵎夷薛氏曰今登州地吕氏曰略經略為之封畛也</hi>
濰淄其道<lb/>
　<hi>漢孔氏曰濰淄二水復其故道○唐孔氏曰地理志云濰水出琅邪箕屋山北至都昌縣入海過郡三行</hi>
　<hi>五百二十里易氏曰唐密州莒縣本漢舊縣屬城陽國濰山在縣東北八十三里濰水所出與漢志差異</hi>
<pb n="13b"/>
　<hi>要之山因水得名必所出之源漢志於箕縣不言所出或者濰水所經之地今濰水出莒縣之濰山又東</hi>
　<hi>北流一百五十三里至本州諸城縣界諸城本漢東武縣屬琅邪郡又東北流七十四里至本州髙密縣</hi>
　<hi>髙密本漢舊縣屬膠西國又東北流至靑州北海縣本漢平壽縣屬北海郡後分屬濰州濰水南去縣五</hi>
　<hi>十里後又析北海縣地本漢都昌縣地置昌邑縣即濰水至都昌入海之地○唐孔氏曰地理志云淄水</hi>
　<hi>出泰山萊蕪縣原山東北至千乘博昌縣入泲易氏曰唐淄州淄川縣本漢般陽縣地屬濟南郡淄水出</hi>
　<hi>縣東南原山去縣六十里俗傳禹治水功畢土石皆墨故謂之淄是淄水出原山雖同而漢唐郡縣差異</hi>
　<hi>考今地理兖州萊蕪縣地實有原山而萊蕪故城則在今淄州淄川縣東六十里淄水本出萊蕪原山東</hi>
　<hi>北過臨淄縣又東北過利縣東北入海此言入海而漢志言入泲盖入泲乃禹川之舊自大河東徙濟之</hi>
<pb n="14a"/>
　<hi>上流既絶故入于海博昌即今靑州壽光縣乃淄水入泲之地○林氏曰河濟下流兖受之淮下流徐受</hi>
　<hi>之江漢下流揚受之青雖近海然不當衆流之衝但濰淄二水順其故道其功畢矣比之他州用工最省</hi>
厥土白墳海濵廣斥<lb/>
　<hi>林氏曰此州平地之土則色白性墳海濵之土則彌望皆斥鹵漢孔氏曰濵涯也言復其斥鹵唐孔氏曰</hi>
　<hi>鄭云斥謂地鹹鹵也説文云東方謂之斥西方謂之鹵海畔逈闊地皆斥鹵故云廣斥</hi>
厥田惟上下厥賦中上<lb/>
　<hi>漢孔氏曰田第三賦第四</hi>
厥貢鹽絺海物惟錯岱畎絲枲鉛松怪石<lb/>
<pb n="14b"/>
　<hi>蔡氏曰鹽斥地所生漢孔氏曰絺細葛林氏曰海物水族蠯蜃蠃蚔之類漢孔氏曰錯雜非一種林氏曰</hi>
　<hi>鹽絺海物惟錯與揚州齒革羽毛惟木文勢同木既别是一物則錯亦應別是一物如所謂錫貢磬錯○</hi>
　<hi>漢孔氏曰畎谷也怪異好石似玉者岱山之谷出此五物皆貢之唐孔氏曰枲麻也王氏曰黒錫曰鉛唐</hi>
　<hi>陸氏曰怪石碔砆之屬林氏曰怪石意其資為器用之飾有不可缺非以充玩好又曰凡貢不言所出之</hi>
　<hi>地者一州所出皆可貢也言所出之地者以此地所産為良也</hi>
　　<hi>按洪水初平九州有貢譬之食芹美曝懐不忘君下之人輸誠貢之而不容己上之人寛大受之而</hi>
　　<hi>無所拒如此則怪石之類不勞解釋其意自明</hi>
萊夷作牧厥篚檿絲<lb/>
<pb n="15a"/>
　<hi>易氏曰萊夷古萊子國齊滅之夾谷之㑹齊萊人以兵劫魯侯孔子以為裔夷之俘漢志東萊郡有萊君</hi>
　<hi>祠唐以後為萊州漢孔氏曰可以放牧○漢孔氏曰檿桑蠶絲中琴瑟絃唐孔氏曰釋木云檿桑山桑郭</hi>
　<hi>璞云柘屬也蘇氏曰惟東萊出此絲以之為繒堅韌異常萊人謂之山蠒孫氏曰檿絲出於萊夷𤣥纎縞</hi>
　<hi>出於淮夷織貝出於島夷故靑徐揚序厥篚於三夷之下</hi>
浮于汶達于濟<lb/>
　<hi>唐孔氏曰地理志云汶水出泰山萊蕪縣原山西南入濟易氏曰唐兖州乾封縣本漢泰山郡博縣後改</hi>
　<hi>為襲慶府奉符縣汶水出縣東北原山盖博與萊蕪皆在兖州之西南故汶水所出之原山介兩邑間又</hi>
　<hi>有北汶嬴汶柴汶牟汶述征記云泰山郡水皆名汶今縣界有五汶皆源别而流同其原山之汶水西南</hi>
<pb n="15b"/>
　<hi>經乾封縣治南去縣三里又西南流九十里入鄆州中都縣孔子為中都宰之地本漢東平陸縣屬東平</hi>
　<hi>國汶水北去縣二十四里已上為汶水入古濟瀆之地自濟之上流既絶故汶水入大野陂而不入濟○</hi>
　<hi>濟説見導水○朱氏曰不言達河者因於兖也揚州倣此</hi>
海岱及淮惟徐州<lb/>
　<hi>漢孔氏曰東至海北至岱南及淮岱説見靑州淮説見導水林氏曰北接靑州則至岱南接揚州則及淮</hi>
　<hi>一州之境必有四至七州止言二至盖以鄰州互見此獨載三面者止言海岱則嫌於靑止言淮海則嫌</hi>
　<hi>於揚故必言海岱及淮而後徐州之疆境始别○莆陽鄭氏曰吕氏春秋云泗上曰徐州者泗之源委皆</hi>
　<hi>在徐州也○成氏曰輿地記云淮陽徐右古宿州地兖    海    沂    泗              徐</hi>
<pb n="16a"/>
　<hi>此州受淮泗下流地亦卑下然不若兖揚之甚春秋為鄒魯之國秦末為楚漢戰争之地項羽都彭城即</hi>
　<hi>今徐州○夏氏曰爾雅泲東曰徐州者商無靑州靑兼於徐故徐言泲也</hi>
淮沂其乂<lb/>
　<hi>漢孔氏曰二水已治○淮説見導水唐孔氏曰淮出桐柏山發源逺矣於此州言之者淮水至此而大為</hi>
　<hi>害尤甚故於此記之○唐孔氏曰地理志云沂水出泰山盖縣臨樂子山南至下邳入泗過郡五行六百</hi>
　<hi>里易氏曰蓋縣在唐兖州之境下邳唐屬泗州後以下邳縣置淮陽軍沂水經下邳縣分為二一於城北</hi>
　<hi>西南入泗一經城東屈曲從縣南亦注泗謂之小沂水上有橋張良遇黄石公之處曽氏曰酈道元謂沂</hi>
　<hi>水出尼丘山西北經魯之雩門曽點浴沂即此又武水出泰山武陽之冠石山世謂之小沂水又一水出</hi>
<pb n="16b"/>
　<hi>黄孤山世亦謂之小沂水許慎亦云沂水出東海費縣東則徐州之水以沂名者非一○蔡氏曰徐之水</hi>
　<hi>有泗有汶有汴有漷而獨以淮沂言者周職方氏靑州其川淮泗其浸沂沭周無徐州兼之於青周之靑</hi>
　<hi>即禹之徐徐之川莫大於淮淮乂則泗以下凡為川者可知徐之浸莫大於沂沂乂則沭以下凡為浸者</hi>
　<hi>可知</hi>
蒙羽其藝<lb/>
　<hi>漢孔氏曰二山已可種藝○唐孔氏曰地理志云蒙山在泰山蒙隂縣西南易氏曰唐沂州費縣本漢舊</hi>
　<hi>縣屬東海郡蒙山在縣西北八十里與漢志差異蓋蒙山跨兩邑之間費在其山之東南蒙隂在其山之</hi>
　<hi>東北可以互見顓㬰國在費縣西北為東蒙主即此○唐孔氏曰地理志云羽山在東海祝其縣南易氏</hi>
<pb n="17a"/>
　<hi>曰唐沂州臨沂縣羽山在縣東南百一十里與海州胊山縣分界羽山亦在其縣之西北百里蓋羽山介</hi>
　<hi>乎二邑祝其在其山之北臨沂在其山之西北朐山在其山之東南</hi>
大野既豬<lb/>
　<hi>漢孔氏曰大野澤名水所停曰豬唐孔氏曰地理志云大野澤在山陽鉅野縣北鉅即大也易氏曰唐鄆</hi>
　<hi>州鉅野縣本漢舊縣鉅野澤在縣東五里即魯西狩獲麟處後以鉅野縣屬濟州蔡氏曰何承天云鉅野</hi>
　<hi>廣大南通洙泗北連淸濟徐之有濟於是乎見○夏氏曰職方氏兖州澤藪曰大野今徐州有大野者大</hi>
　<hi>野在徐之西兖之東周無徐州故以屬兖</hi>
東原厎平<lb/>
<pb n="17b"/>
　<hi>漢孔氏曰東原致功而平言可耕唐孔氏曰東原即東平郡蔡氏曰即鄆州晁氏謂東平自古多水患數</hi>
　<hi>徙其城後又徙城於東南則其下濕可知厎平者水患去而厎於平也後人以其地之平故曰東平又曰</hi>
　<hi>東原在徐西北而謂之東者以在濟東故也東平國在景帝亦名濟東國云曽氏曰原曰既平山阜可知</hi>
　<hi>○蔡氏曰大野東原所以志濟</hi>
厥土赤埴墳<lb/>
　<hi>夏氏曰土色赤質黏而膏脉墳起漢孔氏曰土黏曰埴蔡氏曰埴腻也黏泥如脂之腻墳説見兖州</hi>
草木漸包<lb/>
　<hi>漢孔氏曰漸進長包叢生蔡氏曰漸如易所謂木漸言其日進於茂而不已包如詩所謂如竹包矣言其</hi>
<pb n="18a"/>
　<hi>叢生而積</hi>
厥田惟上中厥賦中中<lb/>
　<hi>漢孔氏曰田第二賦第五</hi>
厥貢惟土五色羽畎夏翟嶧陽孤桐泗濵浮磬淮夷蠙<lb/>
珠暨魚厥篚𤣥纎縞<lb/>
　<hi>漢孔氏曰王者封五色土為社建諸侯則各割其方之色土與之使之立社燾以黄土苴以白茅茅取其</hi>
　<hi>潔黄取王者覆四方鄭氏曰土五色謂靑赤黄白黒五種之土徐州之土雖赤而五色之土亦間有之故</hi>
　<hi>制以為貢○漢孔氏曰夏翟翟雉名羽中旌旄羽山之谷有之林氏曰周禮染人秋染夏鄭註云染夏者</hi>
<pb n="18b"/>
　<hi>染五色是知夏翟雉之具五色者古者車服器用以雉為飾多矣不但旌旄○漢孔氏曰孤特也嶧山之</hi>
　<hi>陽特生桐中琴瑟唐孔氏曰地理志云東海下邳縣西有葛嶧山易氏曰下邳縣唐屬泗州後屬淮陽軍</hi>
　<hi>嶧山在縣西六里林氏曰詩云梧桐生矣于彼朝陽蓋桐之生以向日者為貴必曰孤桐者猶言孤竹之</hi>
　<hi>管○漢孔氏曰泗水涯水中見石可以為磬蔡氏曰泗水旁近石浮生土中不根著者也今下邳有石磬</hi>
　<hi>山或以為古取磬之地唐孔氏曰貢石而言磬者此石冝為磬猶如砥礪然○漢孔氏曰蠙珠珠名唐孔</hi>
　<hi>氏曰蠙蚌之别名此蠙出珠遂名蠙珠馬氏曰淮有美魚謂之淮白魚林氏曰淮夷獻此二物○蔡氏曰</hi>
　<hi>夏翟孤桐浮磬珠魚各有所産之地非他處所有故詳其地○漢孔氏曰𤣥黒繒縞白繒纎細也纎左中</hi>
　<hi>明二物皆當細曽氏曰𤣥者赤而有黒色以之為衮所以祭也以之為端所以齋也以之為冠所以為首</hi>
<pb n="19a"/>
　<hi>服也記云期而大祥素縞麻衣中月而禫禫而纎註謂黒經白緯為纎則纎縞皆去凶即吉之服又云有</hi>
　<hi>虞氏縞衣而養老則縞又為燕服𤣥也纎也縞也凡三物</hi>
浮于淮泗達于河<lb/>
　<hi>淮説見導水○唐孔氏曰地理志云泗水出濟隂乘氏縣東南至臨淮睢陵縣入淮過郡六行千一百一</hi>
　<hi>十里易氏曰漢濟隂郡唐為曹州後升為興仁府乘氏縣屬焉睢陵縣即今泗州昭信縣之北境漢志所</hi>
　<hi>載有兩泗水其一即所謂自乘氏至睢陵入淮者也又一水魯國卞縣泗水西南至方與入沛過郡三行</hi>
　<hi>五百里唐志卞及方與皆在兖州兖州泗水縣東有陪尾山泗水出焉其源有四四水俱導因以為名西</hi>
　<hi>南流四十五里經本州曲阜縣縣本漢舊分為二流南為泗北為洙二水間即夫子設教之所又西南流</hi>
<pb n="19b"/>
　<hi>三十五里至本州瑕丘縣縣本漢舊屬山陽郡即兖州所治泗水東去縣二十五里洙復與泗合又南流</hi>
　<hi>百九十里至本州魚臺縣界本漢方與地屬山陽郡即所謂自方與入沛者也又東南流經徐州沛縣本</hi>
　<hi>漢舊縣屬山陽郡即所謂自沛入淮者也自兖州凡五百九十三里至徐州徐州鼓城縣本漢舊縣屬沛</hi>
　<hi>郡泗水在縣東十歩又東南至泗州下邳縣本漢舊縣屬東海郡又東南流與濟隂乘氏之泗水合凡五</hi>
　<hi>百九十里至泗州入淮今盱眙軍相對即泗口○蘇氏曰自淮泗入河必道于汴世謂隋煬始通汴入泗</hi>
　<hi>禹時無此水道此考之不詳也漢書項羽與漢約中分天下割鴻溝以西為漢東為楚文頴註云於滎陽</hi>
　<hi>下引河東南為鴻溝以通宋鄭陳蔡曹衞與濟汝淮泗㑹于楚即今官渡水也魏武與袁紹相持於官渡</hi>
　<hi>乃楚漢分裂之地自秦漢有之安知非禹迹耶王濬伐呉杜預與之書云足下既摧其西藩當徑取秣陵</hi>
<pb n="20a"/>
　<hi>自江入淮踰于泗汴泝河而上振旅還都亦曠世一事也王濬舟師之事古今絶倫而自汴遡河可以班</hi>
　<hi>師則汴水之大小當不減於今又足以見秦漢魏晉皆有此水道非煬帝創開也禹貢九州之末皆記入</hi>
　<hi>河水道而淮泗獨不能入河理不應爾意其必開此道其後或為鴻溝或為官渡或為汴上下百餘里間</hi>
　<hi>不可必知然皆引河而注之淮泗也</hi>
淮海惟揚州<lb/>
　<hi>漢孔氏曰北據淮南距海○成氏曰輿地記云和揚    髙郵  楚    通    泰    滁</hi>
　　<hi>眞無為壽平江盧杭</hi>　<hi>蘄越/</hi>　<hi>舒潤/</hi>　<hi>濠湖/</hi>　<hi>光</hi>
　<hi>婺睦</hi>　<hi>常秀/</hi>　<hi>明江寜温宣/</hi>　<hi>台歙/</hi>　<hi>處池/</hi>　<hi>衢饒</hi>
<pb n="20b"/>
　　　<hi>筠信</hi>　<hi>臨太平撫廣德吉南康袁江/  江</hi>　<hi>虔洪</hi>
　<hi>南安劔建昌武福興化建潮  南    邵</hi>　<hi>漳右古泉州地汀止      揚    孔</hi>
　<hi>據南北二方而言然以地域考之經蓋舉三方揚州東南二境皆距海而江漢入海處皆東海也疆域之</hi>
　<hi>廣通於閩越及於兖靑徐而不下於冀梁經於徐豫止言三方於荆止言二方蓋以鄰州互見此州止言</hi>
　<hi>淮海三方而不言西境得非以荆州互見耶○曽氏曰禹別其域故曰淮海惟揚州周辨其方故曰東南</hi>
　<hi>曰揚州一也爾雅江南曰揚州則揚之境北不至淮與禹貢異殆商因於夏而所損益如此歟</hi>
彭蠡既豬陽鳥攸居<lb/>
　<hi>漢孔氏曰彭蠡澤名隨陽之鳥鴻鴈之屬冬月所居於此澤蔡氏曰地志在豫章郡彭澤縣東合江西江</hi>
<pb n="21a"/>
　<hi>東諸水跨豫章饒州南康軍三州之地所謂鄱陽湖也唐孔氏曰彭蠡是江漢合處下云導漾水南入于</hi>
　<hi>江東匯于彭蠡是也易氏曰唐江州都昌縣本漢彭澤縣地後都昌屬南康軍彭蠡湖在縣西六十里即</hi>
　<hi>江漢所匯之澤既豬説見徐州唐孔氏曰日之行也夏至漸南冬至漸北鴻鴈九月而南正月而北日陽</hi>
　<hi>也此鳥南北與日進退故稱陽鳥蔡氏曰今彭蠡洲渚之間千百為羣記陽鳥攸居猶夏小正記鴈北鄉</hi>
　<hi>也唐氏曰見禹之功及飛鳥也</hi>
三江既入震澤厎定<lb/>
　<hi>漢孔氏曰震澤呉南大湖名言三江已入致定為震澤又導江下注曰自彭蠡江分為三入震澤遂為北</hi>
　<hi>江而入海又曰有北有中南可知唐孔氏曰地理志云會稽呉縣故周泰伯所封國也具區在西古文以</hi>
<pb n="21b"/>
　<hi>為震澤三江既入入海耳不入震澤也周禮職方揚州藪曰具區浸曰五湖五湖即震澤若如志云具區</hi>
　<hi>即震澤則浸藪為一餘州浸藪皆異而揚州同者蓋揚州浸藪同處論其水謂之浸指其澤謂之藪曽氏</hi>
　<hi>曰震如山川震之震若今之湖翻具區水多震而難定故曰震澤厎定者底於定而不震蕩易氏曰三江</hi>
　<hi>自入于海不通震澤而經何以言震澤厎定蓋江湖在今日雖無相通之勢而當時洪水實有横流之理</hi>
　<hi>想洪水横流之際震澤與江水莽為一壑自大禹䟽導而三江入海震澤自厎于定自然之勢也</hi>
　　<hi>按三江不勝異説班氏云南江從㑹稽呉縣入海中江從丹陽蕪湖東至㑹稽陽羡入海北江從㑹</hi>
　　<hi>稽毗陵縣入海韋氏云松江浙江浦陽江郭氏云岷江浙江松江唐氏呉都注云松江下七十里分</hi>
　　<hi>流東北入海者為婁江東南流者為東江併松江為三江其地今亦名三江口呉越春秋所謂范蠡</hi>
<pb n="22a"/>
　　<hi>乘舟出三江之口者是也蘇氏云豫章江入彭蠡而東至海為南江岷江江之經流㑹彭蠡以入海</hi>
　　<hi>為中江漢自北入江匯為彭蠡為北江此三江自彭蠡而下則三江為一過秣陵京口以入于海不</hi>
　　<hi>復三矣曽氏云考於地志豫章之川如彭水鄱水塗水之類凡九水合於湖漢東至彭蠡入江此九</hi>
　　<hi>氷蓋南江也南江江之故迹非禹所導其後禹導漢水入焉與舊江合流而水之派分為南北故漢</hi>
　　<hi>為北江又其後導岷山之江入焉其流介乎三江之中故為中江北江中江皆禹所導南江乃其故</hi>
　　<hi>道耳故經不之志前三説已經諸儒辨駁唐氏之説蔡氏取之蘇曽之説則朱子於九江彭蠡辨嘗</hi>
　　<hi>謂此説極巧而新然自湖口而下江本無二安得有三且於下文之震澤又懸隔遼夐而不相屬也</hi>
　　<hi>又安能曲説而彊附之問諸呉人則曰震澤下流實有三江以入于海彼既以目驗之恐其説之必</hi>
<pb n="22b"/>
　　<hi>可信今吾邑耕齋劉氏嘗見喻云頃年之官呉門郡遣舟來迓一夕問所冝宿舟子曰晚宿震澤洎</hi>
　　<hi>至其所屋室綿亘里門扁以震澤二字且有厎定橋登岸問塗之人曰此去大湖近耶曰近矣又問</hi>
　　<hi>三江何在曰此去不逺有三江口又問三江何謂曰浙江呉江松江也耕齋所言與朱子所問呉人</hi>
　　<hi>合敬附其説於此以備參考云</hi>
篠簜既敷厥草惟夭厥木惟喬<lb/>
　<hi>漢孔氏曰篠竹箭簜大竹水去已布生○漢孔氏曰少長曰夭喬髙也○新安王氏曰兖州言草木於厥</hi>
　<hi>土之下其土髙下燥濕性同兼山林言之揚之塗泥惟言其沮洳之多山林不與故言草木於厥土之上</hi>
厥土惟塗泥<lb/>
<pb n="23a"/>
　<hi>漢孔氏曰地泉濕王氏曰地之下濕東南為甚天傾西北地缺東南故揚與荆皆曰塗泥</hi>
厥田惟下下厥賦下上上錯<lb/>
　<hi>漢孔氏曰田第九賦第七雜出第六</hi>
厥貢惟金三品瑶琨篠簜齒革羽毛惟木島夷卉服厥<lb/>
篚織貝厥包橘柚錫貢<lb/>
　<hi>漢孔氏曰金銀銅○漢孔氏曰瑶琨皆美玉唐孔氏曰王肅云瑶琨美石次玉者篠簜説見上文蔡氏曰</hi>
　<hi>瑶琨可以為禮器篠之材中矢之笴簜之材中樂之管簜亦可為符節周官掌節有英簜○漢孔氏曰齒</hi>
　<hi>象牙革犀皮羽鳥羽毛旄牛尾木楩楠豫章蔡氏曰齒革可以成車甲羽毛可以成旌旄木可以備棟宇</hi>
<pb n="23b"/>
　<hi>器械之用○漢孔氏曰南海島夷蔡氏曰卉草也木綿之屬○唐孔氏曰鄭𤣥云貝錦名詩云成是貝錦</hi>
　<hi>凡為錦者先染其絲乃織之則文成蔡氏曰今南夷木綿精好者亦名吉貝海島之夷既貢卉服而織貝</hi>
　<hi>之精者則入篚焉○漢孔氏曰小曰橘大曰柚其所包褁而致者錫命乃貢言不常蘇氏曰橘柚常貢則</hi>
　<hi>勞民害物如漢永平唐天寳荔枝之害矣故錫命乃貢之</hi>
沿于江海達于淮泗<lb/>
　<hi>漢孔氏曰順流而下曰沿沿江入海自海入淮自淮入泗林氏曰禹時江淮未通故揚州入貢必由江以</hi>
　<hi>入海然後達于淮泗至呉夫差掘溝通水與晉㑹黄池然後江淮始通孟子謂禹排淮泗而注之江蓋誤</hi>
　<hi>指呉王所通之水以為禹迹夏氏曰孟子必不至誤意者禹時淮當入江後來堙塞呉復通之此言沿于</hi>
<pb n="24a"/>
　<hi>江海達于淮泗非謂江不入淮當是揚州疆界闊逺貢道不一或由江入淮泗或由海入淮泗耳○蔡氏</hi>
　<hi>曰不言達河者因於徐也</hi>
荆及衡陽惟荆州<lb/>
　<hi>漢孔氏曰北據荆山南及衡山之陽唐孔氏曰地理志云南條荆山在南郡臨沮縣北易氏曰南郡臨沮</hi>
　<hi>縣即今荆門軍當陽縣地林氏曰此州與豫州以荆山為界荆山之南則荆州荆山之北則豫州荆州安</hi>
　<hi>得跨而據之當言北距荆山可也衡説見導山唐孔氏曰此州之境南過衡山以衡是大山其南無復有</hi>
　<hi>名山大川可以為記故言衡陽見其南至山南也○成氏曰輿地記云      江陵  郢    荆門  漢</hi>
　<hi>陽鄂</hi>　<hi>信陽國歸岳/  興</hi>　<hi>峽鼎/</hi>　<hi>安澧/</hi>　<hi>復辰/</hi>　<hi>黄沅</hi>
<pb n="24b"/>
　　<hi>靖桂陽潭全</hi>　<hi>衡武岡永錦/</hi>　<hi>道奬/</hi>　<hi>郴溪/</hi>　<hi>邵</hi>
　<hi>施以南黔荆州右古荆州地衡山以東則為揚州衡山    則    之境猶未盡如二廣之地恐亦在其</hi>
　<hi>間曰莆陽鄭氏曰職方氏正南曰荆州吕氏春秋南方  荆州爾雅漢南曰荆州爾雅商制荆州之域又</hi>
　<hi>跨荆山之北而至于漢水也</hi>
江漢朝宗于海<lb/>
　<hi>漢孔氏曰二水經此州而入海有似於朝百川以海為宗○江説見導水易氏曰江出梁州岷山東流至</hi>
　<hi>南郡秭歸縣即今歸州秭歸縣始入荆州界又東流至長沙下雋縣即今岳州岳陽縣又東北流至江夏</hi>
　<hi>郡沙羡縣即今鄂州江夏縣皆荆州境也○漢説見導水易氏曰漢出梁州嶓冢東流至南陽郡武當縣</hi>
<pb n="25a"/>
　<hi>即今均州武當縣始入荆州界又東流至江夏郡安陸縣以入江即今漢陽軍漢陽縣皆荆州境也○唐</hi>
　<hi>孔氏曰周禮春朝夏宗朝宗是人事之名水無性識非有此義以海水大而江漢小以小就大似諸侯歸</hi>
　<hi>天子假人事以言之</hi>
九江孔殷<lb/>
　<hi>漢孔氏曰江於此州界分為九道唐孔氏曰地理志云九江在廬江郡尋陽縣南曽氏曰九江洞庭也考</hi>
　<hi>之前志沅水漸水潕水辰水敘水酉水澧水湘水資水皆合洞庭中江則過之而已九江豈非洞庭乎下</hi>
　<hi>文云過九江至于東陵東迤北㑹于匯東陵即巴陵江水過洞庭至巴陵而後東北邪行合於彭蠡則九</hi>
　<hi>江不在潯陽易氏曰漢志沅水出牂柯郡至武陵郡臨沅縣入江漸水至武陵郡索縣入沅潕水至武陵</hi>
<pb n="25b"/>
　<hi>郡舞陽縣入沅辰水出武陵郡辰陽縣三山谷南入沅敘水出武陵郡義陵縣鄜梁山入沅酉水出武陵</hi>
　<hi>郡充縣酉原山又南至沅陵縣入沅澧水出武陵郡充縣歴山又東至長沙國下雋縣入沅資水出零陵</hi>
　<hi>郡都梁縣路山東北至長沙國益陽縣入沅湘水出零陵郡始安縣海陽山北至長沙國酃縣入江此九</hi>
　<hi>江漢志皆在荆州之境㑹於洞庭以入江</hi>
沱濳既道<lb/>
　<hi>漢孔氏曰沱江别名濳水名皆復其故道唐孔氏曰釋水云水自江出為沱自漢出為濳林氏曰江漢二</hi>
　<hi>水發源於梁州入於荆州出於荆者荆之沱潛出於梁者梁之沱濳易氏曰今江漢之間支川分流者不</hi>
　<hi>一或有出於江漢而他流者又有出於江漢而其流復入者此荆梁二州各有沱潛也程氏曰沱潛從江</hi>
<pb n="26a"/>
　<hi>漢下流得名此喜江漢之得平故曰沱潛既道若曰不獨其上流治其支流亦治耳</hi>
雲土夢作乂<lb/>
　<hi>漢孔氏曰雲夢之澤在江南其中有平土丘水去可為耕作畎畝之治沈氏曰舊尚書曰雲夢土作乂太</hi>
　<hi>宗時得古本尚書乃雲土夢作乂詔改從古本唐孔氏曰地理志云南郡華容縣南有雲夢澤杜預云南</hi>
　<hi>郡枝江縣西有雲夢城江夏安陸縣亦有雲夢雲夢一澤而每處有名者司馬相如子虚賦云雲夢方八</hi>
　<hi>九百里則此澤跨江南北每處名存焉易氏曰左傳楚子渉睢濟江入于雲中則在江北者為雲建子田</hi>
　<hi>江南之夢則在江南者為夢江之南皆山也水源易涸江之北則江漢交流之㑹水潦常積雲之在北方</hi>
　<hi>者方見土夢之在南方者已作乂亦其勢耳鄭氏曰雲在江北今玉沙監利景陵等縣夢在江南今公安</hi>
<pb n="26b"/>
　<hi>石首建寜等縣</hi>
厥土惟塗泥<lb/>
　<hi>塗泥説見揚州</hi>
厥田惟下中厥賦上下<lb/>
　<hi>漢孔氏曰田第八賦第三林氏曰土雖與揚州同而地勢稍髙故田加於揚州一等</hi>
厥貢羽毛齒革惟金三品杶榦栝柏礪砥砮丹惟箘簵<lb/>
楛三邦厎貢厥名包匭菁茅厥篚𤣥纁璣組九江納錫<lb/>
大龜<lb/>
<pb n="27a"/>
　<hi>漢孔氏曰土所出與揚州同林氏曰職方揚州其利金錫荆州其利銀丹齒革則荆揚所産可見左傳重</hi>
　<hi>耳對楚子曰羽毛齒革君地生焉又聲子曰如杞梓皮革自楚往也又鄭伯朝楚楚子賜之金既而悔之</hi>
　<hi>曰無以鑄兵故以鑄三鍾則羽毛齒革金木貢於荆冝矣○蔡氏曰杶木似樗漢孔氏曰幹柘也柏葉松</hi>
　<hi>身曰栝唐孔氏曰考工記弓人取榦之道以柘為上杶栝柏皆木名也以其所施多矣柘木惟用為弓榦</hi>
　<hi>故舉其用曽氏曰揚州貢木不言名者不可勝名也此言杶榦栝柏者所貢止此耳○漢孔氏曰砥細於</hi>
　<hi>礪皆磨石也砮石中矢鏃丹朱類唐孔氏曰砥以細宻為名礪以粗厲為稱魯語云肅慎氏貢楛矢石砮</hi>
　<hi>賈逵謂砮矢鏃之石也丹者丹砂王肅云可以為采○漢孔氏曰箘簵美竹楛中矢榦三物皆出雲夢之</hi>
　<hi>澤近澤三國常致貢之其名天下稱善唐陸氏曰楛馬云木名毛詩草木䟽云葉如荆而赤莖似蓍林氏</hi>
<pb n="27b"/>
　<hi>曰箘簵楛三者皆可為矢智伯伐趙趙襄子入晉陽問張孟談曰無矢奈何孟談曰臣聞董安于之治晉</hi>
　<hi>陽也公宫之垣皆以荻蒿苫楚廧之其髙丈餘襄子發而試之其堅則箘簵之勁不能過也是則箘簵竹</hi>
　<hi>之堅勁者其材中矣之笴楛矢肅慎氏嘗貢焉則楛之材亦中矢之笴三邦之地經無明文考工記云材</hi>
　<hi>之美者有妢胡之笴鄭註謂胡子之國在楚傍意者三邦故地歟○漢孔氏曰匭匣也林氏曰菁茅有刺</hi>
　<hi>而三脊所以供祭祀縮酒之用既包而又匣之示敬也左傳齊桓公責楚云爾貢包茅不入又管子云江</hi>
　<hi>淮之間一茅而三脊名曰菁茅今辰州麻陽縣苞茅山出苞茅有刺而三脊○漢孔氏曰此州染𤣥纁色</hi>
　<hi>善故貢之璣珠類生於水組綬類唐孔氏曰釋器云三染謂之纁李巡謂三染其色已成為絳纁綘一也</hi>
　<hi>考工記云三入為纁五入為緅七入為緇鄭云纁者三入而成又再染以黒則為緅又再染以黒則為緇</hi>
<pb n="28a"/>
　<hi>𤣥在緅緇之間其六入者説文云璣珠不圓者馬氏曰組織成綬帶之類夏氏曰此皆充冕服之用故入</hi>
　<hi>篚而貢○漢孔氏曰尺二寸曰大龜出於九江水中陳氏曰錫貢命之使貢如敷錫庶民之類上錫下之</hi>
　<hi>辭納錫納而錫之如師錫帝曰之類下錫上之辭林氏曰大龜不可常得故不可為常貢惟九江之地偶</hi>
　<hi>得之則納錫於上與禹錫𤣥圭同意</hi>
浮于江沱濳漢逾于洛至于南河<lb/>
　<hi>江沱潛漢説見上文程氏曰不徑浮江漢兼用沱潛者隨貢物所出之便或由經流或循支派期便事而</hi>
　<hi>已○漢孔氏曰逾越也河在冀州南東流故越洛而至南河洛説見導水蔡氏曰四水不與洛通故舎舟</hi>
　<hi>而陸以達于洛自洛而至于南河陳氏曰河在冀之西者曰西河在冀之南者曰南河在冀之東者曰東</hi>
<pb n="28b"/>
　<hi>河其實一河也</hi>
荆河惟豫州<lb/>
　<hi>漢孔氏曰西南至荆山北距河水荆説見荆州河説見導水林氏曰荆即南條之荆其隂為豫州其陽為</hi>
　<hi>荆州此州在荆之東北冀之南故以荆山河水為界○成氏曰輿地記云  蔡    潁    潁昌  應天</hi>
　　<hi>亳孟</hi>　<hi>陳陜/</hi>　<hi>開封/  虢</hi>　<hi>興仁/  汝</hi>　<hi>廣濟/  鄭</hi>　<hi>河南/  唐</hi>　<hi>單</hi>
　<hi>鄧州地隨九州襄中四光化湊均地地拱平曠右古豫    居    之    方輻  之    勢    惟有</hi>
　<hi>伊洛瀍澗四水而伊瀍澗又㑹洛而入河惟洛水稍大其他皆非巨流禹治此州視他州稍易○曽氏曰</hi>
　<hi>周官爾雅皆云河南曰豫州吕氏春秋云河漢間曰豫州則豫之東南至漢東而不及荆山蓋三代地大</hi>
<pb n="29a"/>
　<hi>同小異有因有革也</hi>
伊洛瀍澗既入于河<lb/>
　<hi>唐孔氏曰地理志云伊水出𢎞農盧氏縣東熊耳山東北入洛易氏曰𢎞農盧氏縣今虢州盧氏縣伊水</hi>
　<hi>所出過郡二行四百五十里至河南府鞏縣入洛○唐孔氏曰地理志云洛水出𢎞農上洛縣冢嶺山東</hi>
　<hi>北至鞏縣入河洛又説見導水○唐孔氏曰地理志云瀍水出河南穀城縣潛亭北東南入洛蔡氏曰今</hi>
　<hi>河南府河南縣西北有古穀城縣其北山瀍水所出至本府偃師縣入洛○唐孔氏曰地理志云澗水出</hi>
　<hi>𢎞農新安縣東南入洛蔡氏曰新安在今河南府新安澠池之間今澠池縣東二十三里新安城是也城</hi>
　<hi>東北有白石山即澗水所出酈道元云世謂之廣陽山○漢孔氏曰四水合流而入河易氏曰考之地理</hi>
<pb n="29b"/>
　<hi>瀍澗近出河南府而伊逺出虢州洛又逺出商州東流至河南三川皆入洛而同流入河曽氏曰伊瀍澗</hi>
　<hi>入洛洛入河今乃若四水各入河者以四水大小相敵也</hi>
滎波既豬<lb/>
　<hi>漢孔氏曰滎澤波水已成遏豬林氏曰周禮職方云其川滎洛其浸波溠滎波當為二水○唐孔氏曰沇</hi>
　<hi>水入河而溢為滎鄭云今塞為平地滎陽民猶謂其地為滎澤在其縣東易氏曰漢志河南郡滎陽縣乃</hi>
　<hi>古滎澤之地即今鄭州滎澤縣曽氏曰職方云其川滎雒者禹時為澤至周為川穆天子傳浮于滎水乃</hi>
　<hi>奏廣樂則滎澤至周為川○易氏曰爾雅云水自洛出為波波以出洛得名則當在𢎞農盧氏與河南鞏</hi>
　<hi>縣之境乃今河南府商虢等州</hi>
<pb n="30a"/>
導菏澤被孟豬<lb/>
　<hi>漢孔氏曰菏澤在胡陵唐孔氏曰地理志云菏澤在濟隂定陶縣東易氏曰唐曹州濟隂縣本漢定陶縣</hi>
　<hi>地菏澤在縣東北九十里後以濟隂縣之定陶鎮置定陶縣仍置廣濟軍○漢孔氏曰孟豬澤名在菏東</hi>
　<hi>北水溢覆被之唐孔氏曰地理志云孟豬左梁國睢陽縣東北易氏曰唐宋州虞城縣本漢虞縣屬梁國</hi>
　<hi>孟豬澤在縣西北十里周回五十里蓋此澤介二邑之問睢陽在其西南虞城在其東南宋州後改名應</hi>
　<hi>天府林氏曰孟豬周禮作望諸左傳爾雅作孟諸漢志作明諸史記作明都一也周禮靑州澤藪曰望諸</hi>
　<hi>此乃屬豫州者周無徐州徐并於靑靑在豫東故得兼有孟諸○夏氏曰菏澤水盛餘波被于孟豬如導</hi>
　<hi>弱水餘波入流沙也不言入而言被者水盛乃被之不常入也</hi>
<pb n="30b"/>
厥土惟壤下土墳壚<lb/>
　<hi>漢孔氏曰髙者壤下者壚○唐陸氏曰説文壚黒剛得土也唐孔氏曰不言色者州内之土不純一色故不</hi>
　<hi>言色</hi>
厥田惟中上厥賦錯上中<lb/>
　<hi>漢孔氏曰田第四賦第二又雜出第一</hi>
厥貢漆枲絺紵厥篚纎纊錫貢磬錯<lb/>
　<hi>林氏曰周官載師漆林有征蓋豫在周為畿内故征之禹時豫在畿外故為貢枲絺説見靑州林氏曰顧</hi>
　<hi>師古云織紵以為布及練然經但言貢紵成布未成布未可詳○漢孔氏曰纎纊細綿纎説又見徐州○</hi>
<pb n="31a"/>
　<hi>漢孔氏曰治玉石曰錯治磬錯林氏曰揚州橘柚言包則與厥篚之文無嫌故言錫貢在後此磬錯則與</hi>
　<hi>厥篚之文相屬故言錫貢在先</hi>
浮于洛達于河<lb/>
　<hi>蔡氏曰豫去帝都最近其東境徑自入河其西境則浮洛而後至河</hi>
華陽黒水惟梁州<lb/>
　<hi>漢孔氏曰東據華山之南西距黒水華説見導山黒水説見導水唐孔氏曰周禮豫州山鎮曰華山在豫</hi>
　<hi>州界内此梁州之境東據華山之南不得其山故言陽也林氏曰梁雍西境皆至黒水梁之東北雍之東</hi>
　<hi>南以華為界○成氏曰輿地記云利    洋    閬    劒    巴</hi>　　<hi>興元文</hi>
<pb n="31b"/>
　<hi>興果</hi>　　<hi>蓬/資</hi>　　<hi>龍/普</hi>　　<hi>三泉/昌</hi>　<hi>梓/敘</hi>　　<hi>遂瀘</hi>
　<hi>合順富</hi>　<hi>榮都/成</hi>　<hi>渠/眉</hi>　　<hi>懐安/彭</hi>　<hi>廣安/蜀</hi>　<hi>長寕綿</hi>
　<hi>漢簡</hi>　　<hi>卭/威</hi>　　<hi>嘉/祺</hi>　　<hi>雅/亨</hi>　　<hi>黎井/僊</hi>　<hi>茂康永</hi>
　<hi>松翼</hi>　　<hi>當/眞</hi>　　<hi>悉/乾</hi>　　<hi>靜/姚</hi>　　<hi>恭/嶲</hi>　　<hi>柘夔</hi>
　<hi>達平南</hi>　<hi>忠寜/太</hi>　<hi>萬/階</hi>　　<hi>開/成</hi>　　<hi>涪/鳯</hi>　　<hi>梁山扶</hi>
　<hi>疊州境宕雖廣商險且金重山房嶺四右古梁州地此    域    而    逺    複    塞險固與中</hi>
　<hi>州不相接武王伐殷庸蜀羌髳微盧彭濮人皆從而誓師之言曰逖矣西土之人則梁雍皆逺而梁尤逺</hi>
　<hi>也禹時劒門金牛之道未鑿梁州之通于中州者梯縁蜀道之險而北行逺至漢上而浮潛逾沔然後能</hi>
<pb n="32a"/>
　<hi>入渭亂河以達帝都則其險逺可知</hi>
岷嶓既藝<lb/>
　<hi>漢孔氏曰岷嶓皆山名既藝説見徐州○唐孔氏曰地理志云蜀郡湔氐道岷山在西徼外江水所出易</hi>
　<hi>氏曰唐茂州汶山縣本漢舊縣屬蜀郡汶山即岷山在縣西北南去青城石山百里俗謂之鐵豹嶺晁氏</hi>
　<hi>曰蜀以山近江源者通為岷山連峰接岫重疊險阻不詳逺近靑城天彭諸山之所環繞皆古岷山○唐</hi>
　<hi>孔氏曰地理志云隴西郡西縣冢山西漢水所出易氏曰西縣即今秦州上邽縣其地大逺今考唐志興</hi>
　<hi>元府金牛縣本漢葭萌縣地屬廣漢郡後省為鎮𨽻三泉縣嶓冢山在縣東二十里漾水所出其山中髙</hi>
　<hi>而東西下</hi>
<pb n="32b"/>
沱潛既道<lb/>
　<hi>荆梁二州沱潛説見荆州○唐孔氏曰地理志在今蜀郡郫縣江沱及漢中安陽皆有沱水潛水其尾入</hi>
　<hi>江漢耳首不於此出蜀郡江源有<graphic n="KR1514" url="https://raw.githubusercontent.com/kanripo/KR-Gaiji/master/images/KR1514.png" mimeType="image/png"/>江首出江南至犍為武陽又入江豈沱之類歟潛蓋西漢出嶓冢東</hi>
　<hi>南至巴郡江州入江行二千七百六十里此解梁州之沱潛也郭璞爾雅音義云沱水出蜀郡都水縣揃</hi>
　<hi>山與江别而更流璞又云有水從漢中沔陽縣南流至梓潼漢壽入大穴中通峒山下西南潛出一名沔</hi>
　<hi>水舊俗云即禹貢潛也郭璞此言亦解梁州沱潛○蔡氏曰沱水地志云蜀郡汶江縣江沱在西南東入</hi>
　<hi>江汶江縣今永康軍導江縣也濳水地志巴郡宕渠縣濳水西南入江宕渠今渠州流江縣也酈道元謂</hi>
　<hi>宕渠縣有大穴潛水入焉通罡山下西南潛出南漢入于江又地志漢中郡安陽縣灊谷水出西南入</hi>
<pb n="33a"/>
　<hi>灊音潛安陽縣即今洋州真符縣也</hi>
　　<hi>按梁州沱潛諸說並存易氏謂江漢支川分流不一不可泥一所以當其名下文浮于潛亦然</hi>
　<hi>志緫說岷嶓沱潛○蔡氏曰梁州乃江漢之源此不  者岷之藝導江也嶓之藝導漾也道沱則江悉矣</hi>
　<hi>道潛則漢悉矣上志岷嶓下志沱濳江漢源流於是而見</hi>
蔡蒙旅平<lb/>
　<hi>漢孔氏曰蔡蒙二山名祭山曰族平言治功畢○唐孔氏曰蔡山不知所在易氏曰漢唐地理不載惟與</hi>
　<hi>地記云雅州嚴道縣有蔡山今曰周公山○唐孔氏曰地理志云蒙山在蜀郡靑衣縣易氏曰唐雅州嚴</hi>
　<hi>道縣本漢舊縣蒙山在縣南十里今雅州名山縣本漢靑衣縣地有蒙山此與漢郡縣同而唐志乃在嚴</hi>
<pb n="33b"/>
　<hi>道即此山介二縣之間也蔡氏曰酈道元謂山上合下開沫水逕其間溷崖水脉漂疾歴代為患蜀郡太</hi>
　<hi>守李冰發卒鑿平溷崖則此山在禹為用功多也○陳氏曰旅祭獨於梁雍言之蓋九州終於梁雍以見</hi>
　<hi>前此諸州名山皆有祭也又獨於蔡蒙荆岐言之蓋紀梁之山終於蔡蒙紀雍之山始於荆岐以見州内</hi>
　<hi>諸山皆有祭也故下文復以九山刋旅緫之旅山則川可知祭山川則大於山川者可知</hi>
和夷厎績<lb/>
　<hi>蘇氏曰和夷西南夷名曽氏曰自嚴道以西地名和川夷人唐之為羈縻郡三十有七林氏曰今雅州有</hi>
　<hi>和川鎭即和夷故地厎績説見冀州</hi>
厥土靑黎<lb/>
<pb n="34a"/>
　<hi>漢孔氏曰色靑黒而沃壤張氏曰餘州皆言土之色與性此不言性者其性不一也</hi>
厥田惟下上厥賦下中三錯<lb/>
　<hi>漢孔氏曰田第七賦第八雜出第七第九三等</hi>
厥貢璆鐵銀鏤砮磬熊羆狐貍織皮西傾因桓是來<lb/>
　<hi>漢孔氏曰璆玉名曽氏曰蜀郡卓氏程氏皆以鐵治富擬封君則梁州之利尤在於鐵夏氏曰銀白金也</hi>
　<hi>漢孔氏曰鏤剛鐵唐孔氏曰鏤者可以刻鏤砮說見荆州林氏曰徐貢浮磬此貢石磬豫又貢磬錯則知</hi>
　<hi>當時樂器磬最為重○漢孔氏曰貢四獸之皮織金罽新安王氏曰熊似豕羆似熊而黄狐類犬而長尾</hi>
　<hi>貍則狐之小者蘇氏曰以罽者曰織以裘者曰皮○漢孔氏曰西傾山名桓水自西傾山南行唐孔氏曰</hi>
<pb n="34b"/>
　<hi>西傾雍州山地理志云西傾在隴西臨洮縣西南桓水出蜀郡蜀山西南行羌中入南海易氏曰唐洮州</hi>
　<hi>臨潭縣地本漢臨洮縣屬隴西郡崧臺山即西傾山後名西彊山李氏曰熊羆狐貍織皮非中國所有之</hi>
　<hi>物也自西傾來因桓水而至耳舊說謂桓水由西傾而至于潛非也織皮之物出於羌戎自西傾山因桓</hi>
　<hi>水而入蜀耳張氏曰西傾夷之地因桓水而來以通中國獻方物也</hi>
浮于潛逾于沔入于渭亂于河<lb/>
　<hi>潛說見上文程氏曰凡漢水下流分支可以容舟處皆是浮濳也易氏曰不言浮漢而言浮潛者隨其支</hi>
　<hi>流徑便可浮則浮不必盡至漢乃浮也○漢孔氏曰漢上曰沔易氏曰沔即漾漢之異名程氏曰桑欽敘</hi>
　<hi>漢截自西樂城以上為沔度水口以下為漢大率漢之支流皆名潛漢之上流皆名沔此由潛以達漢也</hi>
<pb n="35a"/>
　<hi>○漢孔氏曰越沔而北入渭唐孔氏曰計沔在渭南五百餘里故越沔陸行而北入渭蘇氏曰沔在梁州</hi>
　<hi>山南而渭在雍州山北沔無入渭之道然前漢書武帝時人有上書言通襃斜道及漕事下張湯湯問之</hi>
　<hi>云襃水通沔斜水通渭皆可以漕曹從南陽上沔入襃襃絶水至斜間百餘里以車轉從斜下渭如此漢</hi>
　<hi>中穀可致此則自沔入渭之道也然襃斜之間絶水百餘里故曰逾于沔蓋禹時通謂襃為沔也○漢孔</hi>
　<hi>氏曰正絶流曰亂夏氏曰冀在河東梁在河西自渭至河必絶流横渡乃達帝都○程氏曰梁之貢道於</hi>
　<hi>浮江便而浮潛逾沔則若甚迂而偏此知山川孔道者所疑而其實不然也此梁貢其實江潛皆浮然其</hi>
　<hi>書潛遺江者荆之貢道在前可因而見荆之言曰浮于江沱潛漢逾于洛至于南河夫江沱之可以浮漢</hi>
　<hi>逾洛之可以達河荆之所有梁之所共也梁賦之近北而不可浮江者既載之州末所謂潛沔渭河是已</hi>
<pb n="35b"/>
　<hi>其南道之可以浮江者荆既先之則梁次乎荆不待申言</hi>
黒水西河惟雍州<lb/>
　<hi>漢孔氏曰西距黒水東據河龍門之河在冀州西黒水說見導水唐孔氏曰雍州之境被荒服之外東不</hi>
　<hi>越河而西踰黒水王肅云西據黒水東距西河所言得其實孔本誤也○成氏曰輿地記云</hi>
　<hi>京兆鄜</hi>　<hi>延安/環</hi>　<hi>同/慶</hi>　　<hi>華/寧</hi>　　<hi>邠/坊</hi>　　<hi>耀丹</hi>
　<hi>銀涇</hi>　　<hi>綏德/熈</hi>　<hi>保安/隴</hi>　<hi>麟/岷</hi>　　<hi>鳯翔/渭</hi>　<hi>秦原</hi>
　<hi>河湟</hi>　　<hi>蘭/廓</hi>　　<hi>鞏/洮</hi>　　<hi>㑹戎/鎮</hi>　<hi>西安/德順</hi>　<hi>西寧懷德</hi>
　<hi>積石勝</hi>　<hi>靈/甘</hi>　　<hi>夏/涼</hi>　　<hi>宥/𤓰</hi>　　<hi>鹽/肅</hi>　　<hi>豐沙</hi>
<pb n="36a"/>
　<hi>西函右伊蜀阻安西河北庭戎右古雍州地此州左崤    隴    山帶  控扼  夏沃野千里古人所</hi>
　<hi>謂百二之勢金城天府之國大河自此東注地勢極髙視山東諸州若臨千仭之上而觀其下田肯所謂</hi>
　<hi>猶居髙屋之上而建領者此也○曽氏曰職方氏正西曰雍州爾雅河西曰雍州吕氏春秋西方曰雍州</hi>
　<hi>一也周都豐鎬故雍為正西商都河西則雍為西迤北不得為正西秦都咸陽亦周故畿故吕覽以西方</hi>
　<hi>為雍皆因其都之所在也</hi>
弱水既西<lb/>
　<hi>弱水說見導水唐孔氏曰諸水言既道此言既西由地勢不同導之使西流也</hi>
涇屬渭汭<lb/>
<pb n="36b"/>
　<hi>漢孔氏曰屬逮也○唐孔氏曰地理志云涇水出安定涇陽縣西岍頭山東南至馮翊陽陵縣入渭行千</hi>
　<hi>六百里易氏曰唐原州髙平縣本漢髙平縣屬安定本郡岍頭山一名崆峒山在縣西一里又本州百泉縣</hi>
　<hi>漢朝那縣地涇水源出西南二縣雖皆安定郡之地而實非涇陽之舊漢涇陽縣即唐原州之平涼縣今</hi>
　<hi>縣西四十里涇州故城是也蓋其山連亘於此三縣涇水出於此東南流至涇州臨涇縣本漢舊縣屬安定</hi>
　<hi>郡又東南流至本州保定縣東一里本漢安定縣屬安定郡又東南流至邠州宜禄縣本漢淺水縣地屬</hi>
　<hi>上郡又東南流至本州新平縣本漢漆縣屬漢右扶風又東南流至本州永壽縣本新平縣地又東北流</hi>
　<hi>至京兆府醴泉縣本漢谷口縣地屬左馮翊在九堫山東仲山西當涇水出山之處故謂之谷口溝洫志</hi>
　<hi>白渠溉田四千五百餘頃即此地又自池陽東流至本府涇陽縣本漢舊縣屬安定郡涇水在縣南七里</hi>
<pb n="37a"/>
　<hi>左傳襄十四年諸侯伐秦濟涇而次即此地又東南流入本府髙陵縣界本漢舊縣屬左馮翊又東北流</hi>
　<hi>至本府雲陽縣本漢舊縣屬左馮翊涇水在縣西二十五里即鄭國分涇水置鄭渠之地又東流而入渭</hi>
　<hi>今以原之平涼屬渭州京兆之雲陽屬耀州○渭說見導水易氏曰渭水至陽陵而涇水自西北來入之</hi>
　<hi>與渭相屬故曰渭汭或謂周職方氏其川涇汭則汭亦水名其說未當考之漢志右扶風汧縣芮水出西</hi>
　<hi>北東入于涇今汭既入涇而涇又入渭方謂之渭汭則其地理不相干渉下文又有㑹于渭汭則渭水不</hi>
　<hi>應再舉於龍門西河之下嘗考經㫖洛入河處謂之洛汭則渭入河處謂之渭汭而上言涇者蓋涇水至</hi>
　<hi>京兆府雲陽縣入渭在府之東北一百一十里又一百七十里至華州華隂縣之永豐倉而入河指此二</hi>
　<hi>百八十里間渭與涇相聨故曰涇屬渭汭</hi>
<pb n="37b"/>
漆沮既從<lb/>
　<hi>漢孔氏曰漆沮之水已從入渭蔡氏曰漆水寰宇記自耀州同官縣東北界來經華源縣合沮水沮水地</hi>
　<hi>志出北地郡直路縣東今坊州冝君縣西北境也寰宇記沮水自坊州昇平縣北子午嶺出俗號子午水</hi>
　<hi>下合榆谷慈馬等川遂為沮水至耀州華原縣合漆水至同州朝邑縣東南入渭二水相敵故並言之地</hi>
　<hi>理志云漆水出扶風漆縣晁氏云此豳之漆也水經漆水出扶風杜陽縣程氏云杜陽今岐山普潤縣之</hi>
　<hi>地亦漢漆縣之境其水入渭在灃水之上與經序渭水節次不合非禹貢漆水</hi>
灃水攸同<lb/>
　<hi>漢孔氏曰灃水所同同之於渭唐孔氏曰地理志云澧水出扶風鄠縣東南北過上林苑入渭易氏曰唐</hi>
<pb n="38a"/>
　<hi>京兆府鄠縣本漢舊縣屬右扶風灃水出縣東終南山自發源經縣東二十八里入渭○蔡氏曰屬從同</hi>
　<hi>主渭而言</hi>
荆岐既旅<lb/>
　<hi>漢孔氏曰此荆在岐東非荆州之荆唐孔氏曰地理志云北條荆山在馮翊懐德縣南易氏曰唐京兆府</hi>
　<hi>富平縣本漢舊縣屬北郡荆山在縣南二十五里○唐孔氏曰地理志云岐山在右扶風美陽縣西北易</hi>
　<hi>氏曰唐以後鳯翔府岐山縣有岐山亦名天柱山在縣東北十里太王所邑陳氏曰梁言旅平此言既旅</hi>
　<hi>互相備說又見梁州</hi>
終南惇物至于鳥鼠<lb/>
<pb n="38b"/>
　<hi>漢孔氏曰三山名言相望○唐孔氏曰地理志云扶風武功縣有太一山古文以為終南又有垂山古文</hi>
　<hi>以為惇物皆在縣東唐陸氏曰三秦記云終南又名地肺○唐孔氏曰地理志云鳥鼠同穴山在隴西首</hi>
　<hi>陽縣西南易氏曰唐以後渭州渭縣縣本漢首陽縣鳥鼠山一名靑雀山在縣西七十六里○唐孔氏曰</hi>
　<hi>三山空舉山名不言治意蒙上既旅之文</hi>
原隰厎績至于豬野<lb/>
　<hi>原說見冀州漢孔氏曰下濕曰隰豬地名言皆致功○唐孔氏曰詩云度其隰原即此原隰豳地蔡氏曰</hi>
　<hi>今邠州也○唐孔氏曰地理志云武威郡武威縣東北有休屠澤古文以為豬野澤易氏曰輿地記涼州</hi>
　<hi>姑臧縣本漢武威縣地有豬野澤古休屠城蔡氏曰治水成功自髙而下故先言山次原隰次陂澤</hi>
<pb n="39a"/>
三危既宅三苗丕敘<lb/>
　<hi>漢孔氏曰西裔之山皆已可居三苗之族大有次序美禹之功○唐孔氏曰地理志杜林以為燉煌郡即</hi>
　<hi>古𤓰州左傳云先王居擣杌于西裔故允姓之姦居于𤓰州杜預謂允姓之祖與三苗俱放于三危𤓰州</hi>
　<hi>今燉煌也鄭𤣥引地記書云三危山在鳥鼠之西南當岷山則在積石之西南地記乃妄書其言未必可</hi>
　<hi>信要知三危之山必在河之南也○易氏曰唐沙州燉煌縣本漢舊縣屬燉煌郡三危山在縣南三十里</hi>
　<hi>有三峰故曰三危此即頴達所引者然非也其引鄭氏謂三危在河之南其說誠然唐松州禹貢梁州之</hi>
　<hi>境古西羌地羌夲出自三苗蓋允姓之別其國近南岳及舜流四凶徙之三危濵於賜支至於河首綿亘</hi>
　<hi>千里賜支者禹貢所謂析支也唐屬劔南西道豈非在積石大河之南而為雍梁西境乎三危說又見導</hi>
<pb n="39b"/>
　<hi>水○吕氏曰三苗既竄自後世觀之聼其生死在所不恤聖人則不然方其有罪至于竄棄刑行之後施</hi>
　<hi>仁發政自當及之故禹治水至三苗亦為之畫其居宅大得其敘後世以為投之四裔若棄之者非知聖</hi>
　<hi>人之心也</hi>
厥土惟黃壤<lb/>
　<hi>蔡氏曰黃者土之正色林氏曰物得其常性者最貴雍州之土黃壤故其田非他州所及</hi>
厥田惟上上厥賦中下<lb/>
　<hi>漢孔氏曰田第一賦第六</hi>
厥貢惟球琳琅玕<lb/>
<pb n="40a"/>
　<hi>漢孔氏曰球琳皆美玉琅玕石而似珠唐孔氏曰釋地云西北之美者有崐崘之球琳琅玕焉蔡氏曰今</hi>
　<hi>南陽有靑琅玕珊瑚屬也</hi>
浮于積石至于龍門西河會于渭汭<lb/>
　<hi>積石龍門說見導河西河渭汭說見上文○林氏曰雍之貢道有二其北道自積石入河其南道自渭入</hi>
　<hi>河北道來自龍門者與南道會故曰會于渭汭言渭汭不言河者蒙梁之文也蔡氏曰他州入貢亦必不</hi>
　<hi>止一道發此例以互見耳</hi>
織皮崐崘析支渠搜西戎即敘<lb/>
　<hi>漢孔氏曰織皮毛布有此四國在荒服之外流沙之内羌髳之屬皆就次敘美禹之功及戎狄也唐孔氏</hi>
<pb n="40b"/>
　<hi>曰四國崐崘也析支也渠也搜也四國皆衣皮毛故以織皮冠之皆是戎狄故以西戎揔之蘇氏曰靑徐</hi>
　<hi>揚三州皆載夷篚此三國亦篚織皮但古語有顛倒詳略耳○唐孔氏曰崐崘在臨羌西析支在河關西</hi>
　<hi>易氏曰臨羌西即今蘭州之地河關西即今積石軍之地皆屬漢金城郡渠搜漢志朔方郡有渠搜縣水</hi>
　<hi>經云河自朔方東流經渠搜故城禮三朝記云北發渠搜南撫交趾則渠搜一國西戎又在三國之外如</hi>
　<hi>漢之西域亦揔三十六國後為五十餘國云蔡氏曰雍州水土既平而餘功及於西戎故附於末</hi>
　<hi>○緫說九州○唐孔氏曰九州之次以治為先後水性下流當從下泄故治水皆從下為始冀州帝都於</hi>
　<hi>九州近北故首從冀起而東南次兖而東南次靑而南次徐而南次揚從揚而西次荆從荆而北次豫從</hi>
　<hi>豫而西次梁從梁而北次雍雍地最髙故在後林氏曰禹治水先後之序具載九州之後導山導水是也</hi>
<pb n="41a"/>
　<hi>此但記九州疆界與其田賦貢篚之詳耳○新安王氏曰辨其州之封域序所謂禹别九州也次言山川</hi>
　<hi>治水之迹所謂隨山濬川也次言土田貢賦所謂任土作貢也而以入帝都之道終焉</hi>
導岍及岐至于荆山逾于河壷口雷首至于太岳厎柱<lb/>
析城至于王屋太行恒山至于碣石入于海<lb/>
　<hi>唐孔氏敘章指見篇末○王氏曰導山者導山谷之水而納之川○唐孔氏曰地理志云呉岳在扶風汧</hi>
　<hi>縣西古文以為岍山易氏曰唐隴州汧縣本漢汧縣地在汧水之北岍山在縣西六十里北與隴山接此</hi>
　<hi>正禹貢岍山非所謂呉岳呉岳雖同在隴州別自有呉山縣在龍州西北一百二十里呉山又在縣西南</hi>
　<hi>五十里○岐荆山說見雍州○漢孔氏曰此謂梁山龍門西河程氏曰此逾于河者禹自西絶河而東也</hi>
<pb n="41b"/>
　<hi>○壷口說見冀州○唐孔氏曰地理志云雷首在河東蒲坂縣南易氏曰唐河中府河東縣本漢蒲坂縣</hi>
　<hi>雷首山一名中條山在縣南十五里後以蒲坂縣屬永興軍○唐孔氏曰地理志云河東彘縣東有霍大</hi>
　<hi>山周禮職方氏冀州山鎮曰霍山即此易氏曰唐以後晉州霍邑縣本漢彘縣霍山一名太岳在縣東三</hi>
　<hi>十里○漢孔氏曰厎柱山名河水分流包山而過山見水中若厎柱然在西虢之界易氏曰唐陜州陜石</hi>
　<hi>縣有厎柱山俗名三門山在縣東北五十里唐太宗勒銘於此蓋禹治水山陵當水者破之以通河三穿</hi>
　<hi>既決河出其間有似於門故亦謂之三門山○唐孔氏曰地理志云析城在河東濩澤縣西易氏曰唐河</hi>
　<hi>南府王屋縣本漢垣縣濩澤地屬河東郡後以王屋縣屬孟州析城山在縣西北七十里山峰四面其形</hi>
　<hi>如城有南門焉故曰析城○唐孔氏曰地理志云王屋在河東垣縣東北易氏曰唐河南府王屋縣本漢</hi>
<pb n="42a"/>
　<hi>垣縣濩澤地屬河東郡後以垣縣屬孟州王屋山在縣北十五里周囬一百三十里髙三十里晁氏曰山</hi>
　<hi>狀如屋○唐孔氏曰地理志云太行山在河内山陽縣西北易氏曰漢志河内郡埜王縣太行山在西北</hi>
　<hi>又在山陽縣唐及今太行山連亘於河北諸州如澤州之靑城陵川懷州之河内武德修武以至於河北</hi>
　<hi>北境皆太行所經之地故太行在河北為天下之脊○唐孔氏曰地理志云恒山在常山上曲陽縣西北</hi>
　<hi>易氏曰唐定州恒陽縣本漢上曲陽縣屬常山郡恒山在縣北四十里後改恒陽為上曲屬中山府有北</hi>
　<hi>岳恒山在西○碣石說見冀州○唐孔氏曰入于海言山傍之水皆入海○蔡氏曰此北條大河北境之</hi>
　<hi>山也</hi>
西傾朱圉鳥鼠至于太華態耳外方桐柏至于陪尾<lb/>
<pb n="42b"/>
　<hi>西傾說見梁州曽氏曰岍與西傾皆雍州山故西傾不言導其文蒙於導岍○唐孔氏曰地理志云朱圉</hi>
　<hi>在天水郡冀縣南易氏曰唐秦州伏羌縣朱圉山在縣西南六十里後廢伏羌為寨入淸水縣而成紀縣</hi>
　<hi>有朱圉山○鳥鼠說見雍州○唐孔氏曰地理志云太華在京兆華隂縣南易氏曰唐華州華隂縣本漢</hi>
　<hi>舊縣太華山在縣南八里○唐孔氏曰地理志云熊耳山在𢎞農盧氏縣東易氏曰唐虢州盧氏縣本漢</hi>
　<hi>舊縣熊耳山在縣南五十里○唐孔氏曰地理志云嵩髙山在潁川崈髙縣古文以為外方山易氏曰漢</hi>
　<hi>志崈髙縣武帝置以奉太室山是為中岳唐河南府告成縣嵩髙山在縣西北二十三里後以縣為登封</hi>
　<hi>○唐孔氏曰地理志云桐柏山在南陽平氏縣東南易氏曰唐及今唐州桐柏縣本漢平氏縣之東境桐</hi>
　<hi>柏山在縣西南九十里○唐孔氏曰地理志云横尾山在江夏安陸縣東北古文以為陪尾山易氏曰唐</hi>
<pb n="43a"/>
　<hi>安州安陸縣本漢舊縣陪尾山在縣北六十里後以安州為德慶府○蔡氏曰此北條大河南境之山也</hi>
導嶓冢至于荆山内方至于大别<lb/>
　<hi>嶓說見梁州蔡氏曰山形如冢故謂之嶓冢林氏曰漢中記云嶓冢以東水皆東流嶓冢以西水皆西流</hi>
　<hi>故俗以為分水嶺○荆山說見荆州○唐孔氏曰地理志云章山在江夏竟陵縣東北古文以為内方山</hi>
　<hi>易氏曰竟陵後為景陵屬復州○漢孔氏曰大別山名唐孔氏曰左傳云呉既與楚夾漢然後楚乃濟漢</hi>
　<hi>而陳自小别至于大別然則二别近漢之名易氏曰唐沔州汊川縣本漢安陸縣地屬江夏郡有魯山一</hi>
　<hi>名大别山在縣東一百歩小別山在縣東南五十歩○蔡氏曰此南條江漢北境之山也</hi>
岷山之陽至于衡山過九江至于敷淺原<lb/>
<pb n="43b"/>
　<hi>岷山說見梁州曽氏曰岷嶓皆梁州山故岷山不言導其文蒙於嶓冢○唐孔氏曰地理志云衡山在長</hi>
　<hi>沙湘南縣易氏曰唐衡州衡陽縣本漢酃縣地岣嶁山即衡山在縣北七十里衡山之南岣嶁特一峰而</hi>
　<hi>已自酃縣西北以至湘南縣東南皆衡山也○九江說見荆州朱子曰過九江者言導岷陽之山而導山</hi>
　<hi>之人至於衡山之麓遂越洞庭之尾東取山路以至於敷淺原是導岍岐荆山逾于河以盡恒碣之例也</hi>
　<hi>○唐孔氏曰地理志云豫章歴陵縣南有𫝊陽山古文以為敷淺原易氏曰江州德安縣本漢歴陵縣有</hi>
　<hi>敷淺原○蔡氏曰此南條江漢南境之山也</hi>
　<hi>○緫說導山○唐孔氏曰從上而下條說所治之山因冀州在北故自北而始蔡氏曰山水皆原於西北</hi>
　<hi>故禹敘山水皆自西北而東南導山則先岍岐導水則先於弱水○林氏曰禹本導川歸海今乃先導山</hi>
<pb n="44a"/>
　<hi>蓋洪水懷襄故川浸沒雖欲施功無所措手故先以髙下巨鎭為表識自西決之使東以殺其勢水既順</hi>
　<hi>下漸入于海川流故迹稍稍可求於是始施濬川之功先隨山後濬川其序不得不然○又曰導岍岐至</hi>
　<hi>碣石然後導河濟之功可施導西傾至陪尾然後導淮渭洛之功可施導嶓冢至大別然後導漾之功可</hi>
　<hi>施導岷山至敷淺原然後導江之功可施○又曰岍岐所導之水乃合河濟之流最為奔悍當其隨山之</hi>
　<hi>初自西決之東自東達之東北則已達于海矣故言入于海西傾嶓岷所導之水則未能達海且注于下</hi>
　<hi>流之地及導川之功既施乃得入海故下文所載方是衆水入海之道此則止言至于陪尾大别敷淺原</hi>
　<hi>而止而下流之山皆所不及也</hi>
導弱水至于合黎餘波入于流沙<lb/>
<pb n="44b"/>
　<hi>唐孔氏敘章指見篇末○唐柳氏曰西海之山有水焉㪚渙無力不能負芥投之則委靡墊没及底而後</hi>
　<hi>止故名曰弱漢孔氏曰合黎在流沙東弱水餘波西溢入流沙唐孔氏曰地理志云張掖郡刪丹縣桑欽</hi>
　<hi>以為導弱水始此易氏曰唐甘州刪丹縣本漢舊縣屬張掖郡弱水在縣南山下唐甘州張掖縣本漢觻</hi>
　<hi>得縣屬張掖郡合黎山俗名要塗山在縣西北二百里又有居延澤在縣東北百六十里古文以為流沙</hi>
　<hi>者風吹沙行故曰流沙弱水合黎流沙同在唐之甘州即漢之張掖郡程氏曰當弱水壅溢禹導之至合</hi>
　<hi>黎其逺而無所事治者固不極之於西海近而無能為害者亦任其波委之於流沙所謂行所無事也故</hi>
　<hi>書於雍止曰既西而於導水不曰入于西海者皆紀實也</hi>
導黒水至于三危入于南海<lb/>
<pb n="45a"/>
　<hi>唐柳氏曰雍州之山有水焉幽險若漆不知其所出故曰黒水漢孔氏曰黒水自北而南經三危唐孔氏</hi>
　<hi>曰水經黒水出張掖雞山南至燉煌過三危山南流入于南海蔡氏曰地志出犍為郡南廣縣汾關山○</hi>
　<hi>易氏曰樊綽蠻書載蠻水之入南海者有四西弭河與蘭倉江合一也麗水與彌諾江合二也新豐川合</hi>
　<hi>勃弄諸水三也唐蒙所見盤江四也其所謂麗水者綽正指為黒水此黒水一名禄禆江而羅些城北有</hi>
　<hi>山即三危山其水從羅些城三危山西南行上流出乎西羌吐蕃下流南至蒼望城又南至雙王道勿川</hi>
　<hi>有彌諾江西南來㑹之南經驃國之東而入海羅些乃南詔吐蕃南北相距之地其西接吐蕃其東接劒</hi>
　<hi>南東川之西境正與鄭氏所引地記謂三危在鳥鼠之西而南當岷山者合又與唐志松州賜支河首之</hi>
　<hi>説相近則樊綽羅些城麗水之說信而有證也</hi>
<pb n="45b"/>
導河積石至于龍門南至于華隂東至于厎柱又東至<lb/>
于孟津東過洛汭至于大伾北過降水至于大陸又北<lb/>
播為九河同為逆河入于海<lb/>
　<hi>唐孔氏曰釋水云河出崐崘虚李巡云崐崘山名虚山下地郭璞云發源髙處激湊故水色白潛流地中</hi>
　<hi>受渠衆多渾濁故水色黃漢書西域傳張騫所窮河源云河有兩源一出葱嶺一出于闐于闐在南山下</hi>
　<hi>其河北流與葱嶺河合東注蒲昌海蒲昌海一名鹽澤去玉門陽關三百餘里其水潛行地下南出積石</hi>
　<hi>為中國河蔡氏曰唐長慶中薛元鼎使吐蕃自隴西成紀縣西南出塞二千餘里得河源於莫賀延磧尾</hi>
　<hi>曰悶摩黎山其山中髙四下所謂崐崘也東北流與積石河相連吐蕃亦自言崐崘在其國西南○漢孔</hi>
<pb n="46a"/>
　<hi>氏曰施功發于積石至于龍門或鑿山或穿地以通流易氏曰漢志金城郡河關縣積石山在西羌中河</hi>
　<hi>水行塞外東北入塞内至章武入海過郡十六行九千四百里今以唐以後郡縣證之廓州積石軍在州</hi>
　<hi>西南西臨大澗北枕黄河河自此東北流一百五十里至本州所理化成縣南八十歩又東流一百四十</hi>
　<hi>里至鄯州龍支縣界鄯州龍支縣本漢允吾縣屬金城郡河在縣西南六十里積石山在縣西九十八里</hi>
　<hi>河又東流三百九十里至河州抱罕縣界河州抱罕縣本漢舊縣屬金城郡積石山一名唐述山在縣西</hi>
　<hi>北七十里今人目龍支縣山為大積石山此名小積石山河在縣南五十里又東流三百里至蘭州五泉</hi>
　<hi>縣蘭州五泉縣本漢金城縣屬金城郡河經縣北二十里又東北流三百八十里至㑹州所理㑹寧縣會</hi>
　<hi>州會寧縣本漢鶉隂縣地屬安定郡河在縣西北有黃河堰又東北流五百三十里至靈州所理迴樂縣</hi>
<pb n="46b"/>
　<hi>靈州迴樂縣本漢富平縣地屬北地郡縣枕黄河即後魏刁雍開富平艾山舊渠通河溉田之地又東北</hi>
　<hi>流經本州靈武縣凡一千餘里至西受䧏城西受降城本漢臨河縣地屬朔方郡在黄河外八十里又東</hi>
　<hi>流一百八十里至天德軍天德軍本安北都護又東流二百里至中受降城中受降城本秦九原郡地漢</hi>
　<hi>更名五原又東流三百里至東受降城東受降城在朔州北三百五十里本漢定襄郡之盛樂縣三城皆</hi>
　<hi>景龍中張仁愿所築並在河岸以遏突厥河水又轉而南流凡三百五十里至朔州所理鄯陽縣鄯陽縣</hi>
　<hi>本漢馬邑縣屬鴈門郡河在縣西三十里又南流凡三百七十四里至嵐州合河縣嵐州合河縣本漢汾</hi>
　<hi>陽縣地屬太原郡河在縣西二里又南流七十里至石州臨泉縣石州臨泉縣本漢離石縣地屬西河郡</hi>
　<hi>河在縣北二十里又南經本州定胡縣西二百歩亦漢離石縣地孟門關在縣西一百歩又南經本州平</hi>
<pb n="47a"/>
　<hi>夷縣西四十五里亦漢離石縣地河南流凡四百二十里至隰州永和縣隰州永和縣本漢狐讘縣地屬</hi>
　<hi>河東郡河東去縣六十里又南經本州大寧縣凡南流二百里至慈州所理吉昌縣慈州吉昌縣本漢北</hi>
　<hi>屈縣地屬河東郡河北去縣六十里又南經本州文城縣亦北屈縣地孟門山俗名石槽在縣西南三十</hi>
　<hi>六里水經註云孟門與龍門相對即龍門之上口實為河之巨阨今河中有山如槽水流懸注七十餘尺</hi>
　<hi>又南流一百八十里至綘州龍門縣綘州龍門縣今屬河中府本漢皮氏縣屬河東郡河北去縣二十五</hi>
　<hi>里乃龍門口經所謂至于龍門者也河口廣八十歩三秦記云河津一名龍門水陸不通江海大魚集其</hi>
　<hi>下數千不得上上則為龍故曰曝腮龍門唐孔氏曰地理志云龍門山在馮翊夏陽縣北林氏曰禹鑿龍</hi>
　<hi>門於狹處鑿大使廣袤足容此水而已非謂山横於前創鑿之也西漢賈讓謂鑿龍門墮斷天地之性過</hi>
<pb n="47b"/>
　<hi>論也○漢孔氏曰河自龍門南流至華山北而東行易氏曰河至龍門縣又南流二百里至陜州陜州之</hi>
　<hi>西北對河為華州華隂縣本漢舊縣屬京兆尹太華山在縣南八里河經太華之北故曰華隂地接潼關</hi>
　<hi>故桃林塞河在關内衝激關山故名潼關華說又見導山○易氏曰河至華隂至此方東流經陜州芮城</hi>
　<hi>縣本漢河北縣屬河東郡又東流經陜州所理陜縣本漢舊縣屬𢎞農郡又自州東流五十里至陜石縣</hi>
　<hi>亦漢陜縣地後省入陜縣有厎柱山在黃河中厎柱說見導山○漢孔氏曰孟津地名易氏曰河至陜石</hi>
　<hi>縣又東流二百五十里至河南府王屋縣河南府王屋縣本漢垣縣地屬河東郡河在縣南五十里又東</hi>
　<hi>流至本府河陽縣本漢舊縣屬河内郡後為孟州南城四面臨河世謂之富平津古謂之孟津武王誓師</hi>
　<hi>之地林氏曰河流湍悍至此稍緩可以横舟而渡○漢孔氏曰洛汭洛入河處易氏曰河至河陽縣又東</hi>
<pb n="48a"/>
　<hi>流經河南府鞏縣本漢舊縣河於此有五社渡又有五社津洛水東經洛汭北對郎渚入河謂之洛口亦</hi>
　<hi>名什谷張儀所謂下兵三川塞什谷之口者也夏氏曰河大洛小故言過下文倣此洛說見導洛○唐孔</hi>
　<hi>氏曰釋山云一成伾李巡云山一重曰伾易氏曰河至鞏縣又東流經河南府汜水縣本漢成臯縣一名</hi>
　<hi>虎牢凡東流三百九十里至衞州汲縣衞州汲縣本漢舊縣河經縣南五里謂之棘津亦謂之石濟津又</hi>
　<hi>東北流至本州黎陽縣界本漢舊縣屬魏郡大伾山南去縣七里俗號為黎山漢志魏郡黎陽縣黎山在</hi>
　<hi>其南河水經其東是也○漢孔氏曰降水水名入河唐孔氏曰地理志云降水在信都縣易氏曰河至黎</hi>
　<hi>陽縣凡東北流二百五十里至相州臨河縣相州臨河縣本漢黎陽縣地屬魏郡河南去縣五里凡東北</hi>
　<hi>流八十里至澶州頓丘縣澶州頓丘縣本漢舊縣屬東郡河在縣南三十五里後升州為開德府省頓丘</hi>
<pb n="48b"/>
　<hi>入清豐河又北流一百二十里至魏州所理貴郷縣魏州貴郷縣本漢魏郡之地大河故瀆俗名王莽河</hi>
　<hi>西去縣三里後省貴郷縣入大名府元城縣又東北流二百一十里至貝州貝州經城縣本漢堂陽縣屬</hi>
　<hi>鉅鹿郡枯河東去縣十里後經城入宗城屬大名府又東北流二百一十里至冀州冀州南宫縣本漢舊</hi>
　<hi>縣屬信都國漢志信都國信都縣禹貢降水亦入海以禹河東徙故自入海而不入河降水故瀆在縣東</hi>
　<hi>南六里○大陸說見冀州○漢孔氏曰北分為九河以殺其溢易氏曰河至冀州又東北流一百二十里</hi>
　<hi>至滄州下流故道不復可考九河入海當在滄州以北吕氏曰播為九河者河水至此湍激湧溢故禹不</hi>
　<hi>惜數百里之地以分其勢善治水者不與水争地也九河說見兖州○漢孔氏曰同合為一大河名逆河</hi>
　<hi>而入于渤海程氏曰周定王五年河徙故瀆漢元光三年徙從頓丘東南流入渤海周漢以前入海故道</hi>
<pb n="49a"/>
　<hi>不在渤海遷固著周漢河徙見之紀志而記禹貢導河輒自忘之乃謂逆河九河入于渤海臣瓉註從而</hi>
　<hi>正之云禹河入海乃在碣石元光始注渤海禹時不注也然則欲知禹河入海之實當從碣石求之○蔡</hi>
　<hi>氏曰河自積石三千里而至龍門經但一書積石不言方向荒逺在所略也龍門而下因其所經記其自</hi>
　<hi>北而南則曰南至華隂記其自南而東則曰東至厎柱又詳記其東向所經之處則曰孟津曰洛汭曰大</hi>
　<hi>伾又記其自東而北則曰北過降水又詳記其北向所經之地則曰大陸曰九河又記其入海之處則曰</hi>
　<hi>逆河自洛汭而上河行於山其地皆可考自大伾而下水陸變遷皆難指實然上求大伾下得碣石因其</hi>
　<hi>方向辨其故迹則猶可考也○合沙鄭氏曰河水自雍州之外入雍州之内歴豫冀而至兖入海禹之施</hi>
　<hi>功莫大於此又曰洪水之患河瀆為甚而鯀城於東牟堤於魏郡又堤於平原今鯀堤與漢之金堤猶有</hi>
<pb n="49b"/>
　<hi>存於河朔者大禹治河則順其勢以通之者也</hi>
嶓冢導漾東流為漢又東為滄浪之水過三澨至于大<lb/>
別南入于江東匯澤為彭蠡東為北江入于海<lb/>
　<hi>漢孔氏曰泉始出山為漾水東南流為沔水至漢中東流為漢水嶓冢說見梁州及導山易氏曰嶓冢山</hi>
　<hi>漾水所出東流百八十里經興元府所理南鄭縣本漢舊縣屬漢中郡漢水經縣百歩漾水至此方名漢</hi>
　<hi>水○林氏曰滄浪即漢水異名易氏曰漢水至南鄭縣又東流七十二里至興元府城固縣北二里本漢</hi>
　<hi>舊縣自嶓冢東流三百里至洋州洋州興道縣本漢城固縣地屬漢中郡漢水去縣百歩又東流經金州</hi>
　<hi>漢隂縣南二里凡五百里至金州金州西城縣本漢舊縣屬漢中郡漢水北去州城百歩又東流經本州</hi>
<pb n="50a"/>
　<hi>洵陽縣又東流經均州豐利縣又東流經均州鄖郷縣凡六百八十里至均州均州武當縣本漢舊縣屬</hi>
　<hi>南陽郡漢水去縣西北四十里水中有滄浪洲漢水至此又名滄浪水與東流為漢同義非謂有他水自</hi>
　<hi>外而入酈道元謂不言過而言為者明非有他水入是也○漢孔氏曰三澨水名易氏曰漢水至武當縣</hi>
　<hi>又東南流經襄陽府之樂郷縣又東南流經襄陽府之冝城縣凡三百六十里至襄陽府襄陽府襄陽縣</hi>
　<hi>本漢舊縣屬南郡有唐臨漢縣故城又東南流凡三百二十里至郢州郢州長壽縣本漢竟陵縣地屬江</hi>
　<hi>夏郡漢水去縣十歩又東南流三百里至復州復州竟陵縣本漢舊縣屬江夏郡後改為景陵縣漢水在</hi>
　<hi>縣南縣有滲參水即三澨也○易氏曰漢水至竟陵縣又東南流經沔州汊川縣凡東南流七百里至沔</hi>
　<hi>州沔州漢陽縣後置漢陽軍以縣𨽻焉本漢安陸縣屬江夏郡漢水一名沔水西自汊川縣界流入有大</hi>
<pb n="50b"/>
　<hi>别山大别說見導山○漢孔氏曰觸山迴南入江易氏曰大别山前枕蜀江北帶漢水上有呉將魯肅祠</hi>
　<hi>乃漢水入江之處在鄂州西北○漢孔氏曰匯迴也水東迴為彭蠡大澤程氏曰經於漢派曰東匯澤為</hi>
　<hi>彭蠡於江派曰東迤北㑹于匯彭蠡一江自南而至横衝两流與之迴轉故曰匯參配北中與之均敵故</hi>
　<hi>曰㑹彭蠡說見揚州○漢孔氏曰遂為北江而入海易氏曰漢水入江既匯澤于彭蠡又為北江而入于</hi>
　<hi>海要之即江水而已○程氏曰漢水自漢中至武當皆東也自襄郢而入江則南也自合江而達于海則</hi>
　<hi>又復為東○合沙鄭氏曰漢水源出於塞外其行不下二千里而附於江故不得與四瀆並而禹之施功</hi>
　<hi>不下四瀆故與四瀆同紀於導水也</hi>
岷山導江東别為沱又東至于澧過九江至于東陵東<lb/>
<pb n="51a"/>
迤北㑹于匯東為中江入于海<lb/>
　<hi>岷山說見梁州易氏曰漢志蜀郡湔氐道岷山在西徼外江水所出東南至江都入海過郡七行三千六</hi>
　<hi>百六十里考之唐志岷山近在茂州而江源逺出西徼在松州境松州交川縣禹貢梁州域古西羌地也</hi>
　<hi>江源鎭在縣西北三十里江水之迹始見於此南流二百四十里至翼州翼水縣翼州翼水縣本漢蠶陵</hi>
　<hi>縣地屬蜀郡江經縣二百歩南流六十里至茂州茂州汶山縣本漢舊縣屬蜀郡汶山即岷山禹導江始</hi>
　<hi>此又南流經蜀州之靑城縣又南流經彭州之導江縣後以二縣置永康軍凡南流三百七十里至成都</hi>
　<hi>府成都府成都縣本漢舊縣屬蜀郡江一名汶江一名流江經縣南七里蜀守李冰穿二水成都中溉田</hi>
　<hi>萬頃縣有沱江鎭以沱水為名即東別為沱者也凡江之别出皆為沱梁荆二州皆有此特其一○漢孔</hi>
<pb n="51b"/>
　<hi>氏曰澧水名易氏曰江至成都縣又南流二百里至眉州眉州通義縣後改為眉山本漢武陽縣之南境</hi>
　<hi>屬犍為郡江一名汶江經縣東三里又南流經陵州之籍縣又南流經嘉州之犍為縣凡五百六十里至</hi>
　<hi>戎州戎州僰道縣後改為敘州冝賔縣本漢僰道縣地屬犍為郡江經縣東北去縣十歩又東流五十里</hi>
　<hi>經本州南溪縣有符黒水入江即今南廣溪也又東流經瀘州之綿水縣又東流經瀘州之江安縣凡三</hi>
　<hi>百一十里至瀘州瀘州瀘川縣本漢江陽縣地屬犍為郡江經縣南三十歩又東北流經渝州之萬壽縣</hi>
　<hi>後以萬壽入江津凡七百里至渝州渝州巴縣後為恭州本漢江州縣地屬巴郡江在縣南凡三百四十</hi>
　<hi>里至涪州涪陵縣本漢舊縣屬巴郡大江黄石灘一名横石又東流三百五十里至忠州忠州臨江縣本</hi>
　<hi>漢舊縣屬巴郡江在縣南百歩又東流二百六十里至萬州萬州南浦縣本漢胊忍縣地屬巴郡又東流</hi>
<pb n="52a"/>
　<hi>經䕫州之雲安縣南百歩凡三百一十里至夔州夔州奉節縣本漢魚復縣地屬巴郡瞿塘峽在縣東二</hi>
　<hi>里水中孤石名灔澦堆又東流一百里至本州之巫山縣本漢巫縣屬南郡巫山在縣東四十里江水南</hi>
　<hi>去縣一里波流迅急或有冐險朝發白帝暮宿荆渚其間千二百里又東流至歸州之巴東縣南百歩凡</hi>
　<hi>三百三十里至歸州歸州秭歸縣本漢舊縣屬南郡其縣城東北二面並臨絶澗西大溪水南大江有空</hi>
　<hi>舲峽在縣東百二十里絶崖壁立湍水迅急上甚艱險載物悉下然後得過又東流經峽州冝都縣南二</hi>
　<hi>百歩凡二百里至峽州峽州夷陵縣本漢舊縣屬南郡大江西自歸州秭歸界流入經縣自蜀至此五千</hi>
　<hi>餘里下水五日上水百日縣西北有西陵山自縣泝江二十里入峽口名為西陵峽長二十里所謂三峽</hi>
　<hi>此其一也或謂巴自有三峽此即峽石又東南流入本州冝都縣本漢夷道縣江去縣百歩凡三百三十</hi>
<pb n="52b"/>
　<hi>里至江陵府江陵府江陵縣本漢舊縣屬南郡江在縣南十里東流經本府之公安石首二縣又東南至</hi>
　<hi>澧州界即東至于澧也先儒以為澧水然澧水入洞庭而後入江又以為澧陵然澧陵在江東南數百里</hi>
　<hi>蓋禹貢言至者非山即澤是必山澤因水而得名者今澧州在江南無非山澤寧不可信○易氏曰江至</hi>
　<hi>澧州界凡東流五百七十里至岳州岳州巴陵縣本漢下雋縣之巴丘地屬長沙國江在縣北五里洞庭</hi>
　<hi>湖在縣西南五十歩周回二百六十里此禹貢之九江朱子曰過九江者言導岷山之水而是水之流横</hi>
　<hi>截乎洞庭之口以至東陵也是漢水過三澨之例九江說見荆州○漢孔氏曰東陵地名林氏曰水經云</hi>
　<hi>東陵在廬江金箘縣西北漢志廬江郡亦有東陵郷蔡氏曰東陵巴陵也今岳州巴陵縣是也地志在廬</hi>
　<hi>江者非是易氏曰江水過九江而後至于東陵今巴陵與夷陵相為東西夷陵一名西陵則巴陵為東陵</hi>
<pb n="53a"/>
　<hi>可知○漢孔氏曰迤溢也東溢分流都共北㑹為彭蠡韻略曰迤邪行也易氏曰江至巴陵自東迤北然</hi>
　<hi>後北流經岳州臨湘縣北又北流經鄂州蒲圻縣後為嘉魚縣凡五百一十里至鄂州鄂州江夏縣本漢</hi>
　<hi>沙羨縣屬江夏郡江水在縣西南北對峥嶸洲又東流經本州武昌縣本孫權所都又東流經本州永興</hi>
　<hi>縣界凡六百里至江州江州潯陽縣後改為德化縣本漢潯陽舊縣屬廬江郡又經本州之都昌縣縣後</hi>
　<hi>屬南康軍過彭蠡湖之口即江漢水匯澤之地後於彭蠡入江之處置湖口縣林氏曰江漢二水皆發源</hi>
　<hi>於西而東流漢將與江合則必稍折而南江將與漢合則必稍折而北蓋江在漢之南漢在江之北江稍</hi>
　<hi>北則其勢相屬故會于彭蠡而復東也匯即彭蠡不言彭蠡者蒙上文也匯說見導漾○林氏曰漢既名</hi>
　<hi>北江故此名中江易氏曰江至湖口又東北經彭澤縣自江州凡五百八十里至池州池州秋浦縣後改</hi>
<pb n="53b"/>
　<hi>為貴池縣本漢石城縣地屬丹陽郡江在縣北七里又東北流經宣州之蕪湖縣及當塗縣之牛渚山一</hi>
　<hi>名采石後以二縣𨽻太平州又東北流至潤州之上元縣縣乃六朝所都謂之建業後置陞州又升為建</hi>
　<hi>康府凡東北流七百四十里至潤州潤州丹徒縣後升為鎭江府縣本漢舊屬荆國江闊十八里魏主臨</hi>
　<hi>江而嘆即此地又東至常州之江隂縣後為江隂軍乃江之南入海處潤州北渡七十里至揚州揚州江</hi>
　<hi>都縣本漢廣陵縣地屬江都國又東北流一百二十六里至本州之海陵縣後置泰州亦江都縣地漢志</hi>
　<hi>所謂至江都入海者也○合沙鄭氏曰江水自梁州之外入梁州之内歷荆與揚禹之施功又次於河</hi>
導沇水東流為濟入于河溢為滎東出于陶丘北又東<lb/>
至于菏又東北會于汶又北東入于海<lb/>
<pb n="54a"/>
　<hi>漢孔氏曰泉源為沇流去為濟易氏曰漢志河東郡垣縣王屋山在東北沇水所出東南至武德河河軼</hi>
　<hi>出滎陽北地中又東至隗槐入海過郡九行千八百四十里今考唐志河南府王屋縣後屬孟州本漢舊</hi>
　<hi>縣屬河東郡王屋山在縣北十五里沇水所出南行九十里至本府之濟源縣濟源縣後屬孟州本漢軹</hi>
　<hi>縣屬河内郡濟水在縣西北三里平地而出有二源其東源周回七百歩深不可測西源周回六百八十</hi>
　<hi>五歩深一丈蓋沇水源出王屋縣王屋山既見而伏東出於濟源縣方名濟水○漢孔氏曰濟水入河並</hi>
　<hi>流十數里而南截河又並流數里溢為滎澤在敖倉東南易氏曰自濟源縣凡南流一百二十里而入于</hi>
　<hi>河自入河處又東南流二百三十里至鄭州滎澤縣本漢滎陽縣地有古滎澤程氏曰滎水之為濟本無</hi>
　<hi>他義濟既灌河河盈水溢適在滎地是溢出者非濟水因濟而溢故禹還以元名命之蔡氏曰程氏言溢</hi>
<pb n="54b"/>
　<hi>之一字固為有理然出於河南者既非濟水則禹不應以河枝流而冐稱為濟蓋溢者指滎而言非指河</hi>
　<hi>也且河濁而滎清則滎之水非河之溢明矣況經所書單立導沇條例若斷若續而實有源流或見或伏</hi>
　<hi>而脉絡可考先儒皆以濟水性下勁疾故能入河穴地流注顯伏南豐曽氏齊二堂記謂泰山之北與齊</hi>
　<hi>之東南諸谷之水西北匯于黒水之灣又西北匯于桓崖之灣而至于渇馬之崖蓋水之來也衆其北折</hi>
　<hi>而西也悍疾尤甚及至于崖下則泊然而止而自崖以北至于歷城之西蓋五十里而有泉湧出髙或致</hi>
　<hi>數尺其旁之人名之曰趵突之泉齊人皆謂嘗有棄糠於黒水之灣者而見之於此蓋泉自渇馬之崖潛</hi>
　<hi>流地中而至此復出也其注而北則謂之濼水達於清河以入于海舟之通於濟者皆於是乎達也齊多</hi>
　<hi>甘衆其顯名者十數而色味皆同以余驗之蓋皆濼水之旁出者也然則水之伏流地中固多有之奚獨</hi>
<pb n="55a"/>
　<hi>於滎澤疑哉呉興沈氏亦言古說濟水伏流地中今歷下凡發地皆是流水世謂濟水經過其下東阿亦</hi>
　<hi>濟所經取其井水煑膠謂之阿膠用攪濁水則清人服之下膈踈痰蓋其水性趨下淸而重故也濟水伏</hi>
　<hi>流絶河乃其物性之常事理之著者程氏非之顧弗深考耳又曰溢滿也復出河之南溢而為滎澤也滎</hi>
　<hi>說見豫州</hi>
　　<hi>按孔氏截河之說程氏河溢之說皆非是惟蔡氏說當就以經證之溢與出字皆特見之例惟其自</hi>
　　<hi>中而滿故不如菏澤被孟豬之被而有溢之名惟其由伏而見故不如他水下流之至而有出之名</hi>
　　<hi>一也又王屋之下既見而伏濟源之西平地復見在河北既爾何獨溢出於河南而不然二也又濟</hi>
　　<hi>河兖州至爾雅猶有濟南曰兖州之稱至吕氏春秋猶有濟河間曰兖州之稱使其下流至兖者非</hi>
<pb n="55b"/>
　　<hi>沇濟自來之濟則歴代相傳豈其以無源之水名兖疆域三也要之大河之逕其初與濟伏地之泉</hi>
　　<hi>兩不相礙自濟源至温入河者固並河東下其伏地潛而復見湧溢於滎再出於菏者脉絡未嘗不</hi>
　　<hi>與沇相通</hi>
　<hi>○漢孔氏曰陶丘丘再成易氏曰鄭州滎澤縣東至本州五十里又東一百里至汴州又東北二百四十</hi>
　<hi>里至曹州曹州濟隂縣有定陶鎭後以為定陶縣屬廣濟軍本漢定陶縣之地屬濟隂郡蓋古之陶丘也</hi>
　<hi>一名左城唐堯所居故為陶唐○漢孔氏曰菏澤之水易氏曰自定陶縣又東北九十里至於菏澤是陶</hi>
　<hi>丘在今廣濟軍之西菏澤在今廣濟軍之東北以上古濟所經之地自河至此凡七百餘里蔡氏曰謂之</hi>
　<hi>至于菏者濟隂縣自有菏派濟流特至其地耳菏說見豫州○漢孔氏曰濟與汶合易氏曰濟至菏澤即</hi>
<pb n="56a"/>
　<hi>東北㑹于汶在鄆州中都縣之地汶說見靑州○漢孔氏曰北折而東易氏曰濟自㑹汶凡北流一百里</hi>
　<hi>至鄆州須昌縣鄆州須昌縣後為東平府須城縣本漢須昌縣屬東郡濟去縣西二里又北流經齊州之</hi>
　<hi>長淸縣本漢盧縣地又東北流經齊州之豐齊縣後省入長淸本漢荏縣地濟西去縣二十六里凡二百</hi>
　<hi>里至齊州之臨邑縣齊州臨邑縣本漢舊縣屬東郡濟西去縣四十里又東北流經本州之全節縣後省</hi>
　<hi>入歷城本漢東平陵縣屬濟南郡又東北流經本州章丘縣本漢陽丘縣地又東北流經本州臨濟縣後</hi>
　<hi>省入章丘本漢管縣屬濟南郡又東北流經淄州鄒平縣本漢舊縣屬濟南郡濟南去縣三十五里又東</hi>
　<hi>北流經淄州濟陽縣本漢鄒縣屬濟南郡凡一百九十里至淄州髙苑縣淄州髙苑縣本漢舊縣屬千乘</hi>
　<hi>郡濟去縣七十歩凡東流二百四十里至靑州博昌縣靑州博昌縣後為博興縣本漢博昌縣屬千乘郡</hi>
<pb n="56b"/>
　<hi>濟北去縣百歩又東北流入海○合沙鄭氏曰濟之源不出於塞外流不外於中國</hi>
導淮自桐柏東會于泗沂東入于海<lb/>
　<hi>桐柏說見導山唐孔氏曰水經云淮出胎簪山東北過桐柏山胎簪蓋桐柏之旁小山也陳氏曰淮自桐</hi>
　<hi>柏以上流小無所用導故導之自桐柏始渭洛言自亦然易氏曰漢志南陽平氏縣桐柏大復山在其南</hi>
　<hi>淮水所出東南至淮陸入海過郡四行三千二百四十里今考唐志唐州桐柏縣本漢平氏縣之東界屬</hi>
　<hi>南陽郡桐柏山一名大復山在縣南九十里淮水經此山○漢孔氏曰與泗沂二水合而入海易氏曰淮</hi>
　<hi>自桐柏縣東流經蔡州朗山縣凡二百四十里至蔡州眞陽縣本漢愼陽縣地屬汝南郡淮經縣南八十</hi>
　<hi>里北至州一百里又東流至本州襃信縣又東流至本州新息縣南五里凡東流三百里至潁州潁州汝</hi>
<pb n="57a"/>
　<hi>隂縣本漢舊縣屬汝南郡淮西南流入經縣南五里又東流二百二十里經本州下蔡縣周世宗以下蔡</hi>
　<hi>縣置夀春府凡東流五百里至宿州蘄縣宿州蘄縣本漢舊縣屬沛郡淮經縣南七十里又東流經本州</hi>
　<hi>虹縣又東流經淮南濠州之昭義縣後改為昭信屬泗州本漢臨淮郡淮陵縣地漢志所謂至淮陵者也</hi>
　<hi>又東北經泗州之徐城縣凡四百二十里至泗州泗州臨淮縣本漢徐縣地屬臨淮郡南臨淮水北枕汴</hi>
　<hi>河又東流經本州之宿遷縣又東北流經本州之連水縣凡二百七十里入海唐孔氏曰沂水至下邳入</hi>
　<hi>泗泗水至淮陵入淮乃沂先入泗泗入淮耳以去淮近故連言之沂泗說見徐州○合沙鄭氏曰淮之源</hi>
　<hi>不出於塞外流不出於中國</hi>
導渭自鳥鼠同穴東會于澧又東會于涇又東過漆沮<lb/>
<pb n="57b"/>
入于河<lb/>
　<hi>鳥鼠說見雍州漢孔氏曰鳥鼠共為雌雄同穴處此山遂名山曰鳥鼠唐孔氏曰釋文云鳥鼠同穴其鳥</hi>
　<hi>為鵌其鼠為鼵李巡云鵌鼵鳥鼠之名共處一穴天性然也郭璞云鼵如人家鼠而短尾鵌似鵽而小黃</hi>
　<hi>黒色穴入地三四尺鼠在内鳥在外易氏曰漢志隴西郡首陽縣鳥鼠同穴山渭水所出東至北船司空</hi>
　<hi>縣入河過郡四行千八百七十里考之唐志渭州渭源縣本漢首陽縣屬隴西郡今屬熙州有鳥鼠山在</hi>
　<hi>縣西七十六里禹導渭始此凡有三源又正東㣲南流至渭州襄武縣又東流五十里至本州隴西縣後</hi>
　<hi>於縣置鞏州又東流至秦州伏羌縣南一里凡三百里至秦州秦州上邽縣唐末廢徙成紀渭水在縣北</hi>
　<hi>十三里又東流凡二百二十里至隴州南由縣後省縣入呉山本漢汧縣地屬右扶風渭水在縣南四十</hi>
<pb n="58a"/>
　<hi>里凡東流三百二十里至鳳翔府岐山縣鳳翔府岐山縣渭水在縣南二十里又東流經京兆府之渭南</hi>
　<hi>同官咸陽三縣凡東流二百七十里至京兆府京兆府萬年縣本漢觀縣屬左馮翊渭水在縣北五十里</hi>
　<hi>凡東流二百四十里至華州華隂縣華州華隂縣本漢舊縣屬𢎞農郡渭水在縣東北流三十五里自永</hi>
　<hi>豐倉入河謂之渭口即所謂渭汭也○灃涇漆沮說見雍州蔡氏曰此言東會于灃又東會于涇又東過</hi>
　<hi>漆沮者渭水自西而東之次也雍州言涇屬渭汭漆沮既從灃水攸同者㪚言境内諸水非東西之次也</hi>
　<hi>○合沙鄭氏曰渭水源出於塞外其行不下二千里而附於河故不得與四瀆並而禹之施功不下於四</hi>
　<hi>瀆故與四瀆同紀於導水也</hi>
導洛自熊耳東北會于澗瀍又東會于伊又東北入于<lb/>
<pb n="58b"/>
河<lb/>
　<hi>熊耳說見導山易氏曰漢志𢎞農上洛縣洛水出冢嶺山東北至鞏入河過郡二行千七十里蓋禹導洛</hi>
　<hi>雖始於此而洛源實出於上流之冢嶺山考之唐志商州洛南縣本漢上洛縣地屬𢎞農郡冢嶺山在縣</hi>
　<hi>西七十里洛水所出又東流七十里至本縣又東北流九十里至本州之上洛縣南四十里乃在熊耳山</hi>
　<hi>之西浮梁之水出焉而注于洛凡四百六十里至虢州界虢州盧氏縣本漢舊縣屬𢎞農郡熊耳山在縣</hi>
　<hi>南五十里禹導洛始此東流經河南府福昌縣又東北流經河南府壽安縣凡四百五十里至河南府河</hi>
　<hi>南府河南縣本漢舊縣屬河南郡洛在縣北四里又洛陽縣本漢舊縣屬河南郡洛在縣西南三里自苑</hi>
　<hi>内上陽之南瀰漫東流又六十三里至本府緱氏縣又東北流七十七里至本府鞏縣會伊瀍澗之水東</hi>
<pb n="59a"/>
　<hi>經洛汭北對郎渚謂之洛口亦名什谷凡東北流一百四十里而入河澗瀍伊說見豫州○合沙鄭氏曰</hi>
　<hi>洛之水其源不逺不及渭漢其流之大不過涇沔終亦入于河其行僅千餘里而已而得與導水之列者</hi>
　<hi>洛居天下之中與河並為圖書之所古人見河洛而思禹功蓋亦本此</hi>
　<hi>○緫說導水○唐孔氏曰所導九水大意亦自北為始弱水最在西北水又西流故先言之黒水從雍梁</hi>
　<hi>西界南入南海與諸水不相參渉故次之四瀆江河為大河在北故先言河也漢入江故先漢後江其濟</hi>
　<hi>發源河北越河而南與淮俱為四瀆故次濟次淮其渭與洛俱入河故後言之計流水多矣此舉大者言</hi>
　<hi>耳○夏氏曰上文導山如河濟淮渭洛江漢大略已見故此所導水皆所以結上文而足其義前有導岍</hi>
　<hi>及岐則此導川遂及於河濟前有西傾朱圉鳥鼠則此導川遂及於淮渭洛前有導嶓冢岷山則此導川</hi>
<pb n="59b"/>
　<hi>遂及於江漢皆始終相因之辭惟弱水黒水前無所因後無所屬又皆在塞外西北禹先順而導之故以</hi>
　<hi>冠於衆水之上○蔡氏曰經言導河積石導淮自桐柏導渭自鳥鼠同穴導洛自熊耳者源皆非出於其</hi>
　<hi>山特自其山以導之故先言水而後言山也河不言自者河源多伏流積石其見處故言積石而不言自</hi>
　<hi>也言嶓冢導漾岷山導江者漾之源出於嶓江之源出於岷故先言山而後言水也沇水不言山者沇水</hi>
　<hi>伏流其出不一故不志其源也弱水黒水不言山者九州之外蓋略之也○曽氏曰水所經一也有言至</hi>
　<hi>言過言會者鄭𤣥云言過言會者皆水名言至者或山或澤是也若河之至于龍門至于華隂至于厎柱</hi>
　<hi>大伾漢之至于大别皆山名河至于孟津則地名河至于大陸濟至于菏皆澤名也江至于澧或以為澧</hi>
　<hi>州多山澤或地名因水也至于東陵陵名也以大水合小水則謂之過若河之過浲水過洛汭漢之過三</hi>
<pb n="60a"/>
　<hi>澨江之過九江渭之過漆沮皆以大水合小水也二水勢均而相入則謂之會若江會于匯濟會于汶淮</hi>
　<hi>會于泗沂渭會于涇會于灃洛會于澗瀍會于伊皆水勢之均也天下之水莫大於河故未嘗言會濟淮</hi>
　<hi>洛之水為小凡川之合者勢皆可均故未嘗言過如洛於澗瀍伊皆謂之會則水之巨細可知也</hi>
九州攸同四隩既宅九山刋旅九川滌源九澤既陂四<lb/>
海會同六府孔修庶土交正厎愼財賦咸則三壤成賦<lb/>
中邦<lb/>
　<hi>唐孔氏敘章指見篇末○漢孔氏曰所同事在下林氏曰周禮職方氏辨九州之國使同貫利蓋辨之則</hi>
　<hi>廣谷大川異制民生其間異俗五味異和器械異制車服異冝各得其所而不雜亂同之則車同軌書同</hi>
<pb n="60b"/>
　<hi>文行同倫各要其所歸而不見其為異故序言別此言同也○漢孔氏曰四方之宅已可居許氏曰隩水</hi>
　<hi>涯隈也李氏曰涯内近水為隩○漢孔氏曰九州名山已槎木通道而旅祭矣上官氏曰九州之山見於</hi>
　<hi>禹貢者四十有五岱      衡</hi>　<hi>大華/</hi>　　<hi>恒/</hi>　　　<hi>外方</hi>
　<hi>南荆梁蒙</hi>　　<hi>北荆/壷口</hi>　　<hi>雍岐/梁</hi>　　<hi>冀岐/太岳</hi>　　<hi>徐蒙碣石</hi>
　<hi>羽傾西</hi>　　<hi>嶧南/終</hi>　　<hi>岷物/惇</hi>　　<hi>嶓冢/鳥鼠</hi>　　<hi>蔡危三</hi>
　<hi>積石厎柱</hi>　　<hi>龍門/析城</hi>　　<hi>崐崘/王屋</hi>　　<hi>岍行/太</hi>　　<hi>雷首朱圉</hi>
　<hi>熊耳原敷淺</hi>　<hi>桐柏/合黎</hi>　　<hi>陪尾/大伾</hi>　　<hi>内方/東陵</hi>　　<hi>大别陶丘</hi>
　<hi>○漢孔氏曰九州之川已滌除泉源無壅塞矣上官氏曰九州之川見於禹貢者三十有六</hi>
<pb n="61a"/>
　<hi>河水黒</hi>　　<hi>江/漾</hi>　　　<hi>沇/渭</hi>　　　<hi>淮/洛</hi>　　　<hi>弱水兖沮</hi>
　<hi>雍沮衡漳</hi>　　<hi>荆沱/恒</hi>　　<hi>梁沱/衞</hi>　　<hi>荆潛/灉</hi>　　<hi>梁潛漯</hi>
　<hi>濰汶</hi>　　　<hi>淄/泗</hi>　　　<hi>降/沂</hi>　　　<hi>三澨/涇</hi>　　<hi>澧灃</hi>
　<hi>漆江九</hi>　　<hi>澗/</hi>　　　<hi>瀍/</hi>　　　<hi>伊/</hi>　　　<hi>桓</hi>
　<hi>○漢孔氏曰九州之澤已陂障無決溢矣索至曰九州之澤見於禹貢者十有二</hi>
　<hi>大陸雲夢</hi>　　<hi>雷夏/滎</hi>　　<hi>大野/波</hi>　　<hi>彭蠡/菏澤</hi>　　<hi>震澤孟豬</hi>
　<hi>豬野孔氏流沙海之内會同京師九州同風萬國共○漢    曰四</hi>
　<hi>貫唐孔氏曰禮諸侯之見天子時見曰會殷見曰同此言官之與民皆得聚會京師非據諸侯朝天子也</hi>
<pb n="61b"/>
　<hi>○六府修說見禹謨○漢孔氏曰交俱也衆土俱得其正謂壤墳壚致所愼者財貨貢賦言取之有節不</hi>
　<hi>過度蔡氏曰謂之庶土則非特穀土也庶土有等皆以肥瘠髙下名物交相正焉以任土事因庶土所出</hi>
　<hi>之財而致慎其財賦之入如周大司徒以土冝之法辨十有二土之名物以任土事之類也○漢孔氏曰</hi>
　<hi>皆法壤田上中下大較三品成九州之賦蔡氏曰則品節之也九州穀土又皆品節之以三等如周大司</hi>
　<hi>徒辨十有二壤之名物以致稼穡之類也中邦諸夏也蓋土賦有及於四夷而田賦則止於中國耳○陳</hi>
　<hi>氏曰禹貢書法簡嚴上經每州惟舉一隅以反至此緫結之以見九州之所同如宅土惟言於兖雍故此</hi>
　<hi>以四隩既宅緫之旅山惟言於梁雍故此以九山刋旅緫之上經所載川澤雖多然九州之川澤不止是</hi>
　<hi>也故九川九澤之滌陂緫之上經雖各載達河之道而四方之趨帝都者不止是也故以四海會同緫之</hi>
<pb n="62a"/>
　<hi>六府孔修則非特水土之治也庶土交正則山林川澤丘陵墳衍原隰之土地無不辨正非特墳壤之別</hi>
　<hi>也財物者民命所係一或輕取則民無以生聖人所深謹也故於此又提其綱言之觸類而推禹功之全</hi>
　<hi>可見矣</hi>
錫土姓祗台德先不距朕行<lb/>
　<hi>唐孔氏敘章指見篇末○漢孔氏曰台我也天子建德因生以賜姓謂有德之人生此地以此地名賜之</hi>
　<hi>姓以顯之王者常自以敬我德為先則天下無距違我行者王氏曰封建諸侯錫之土以立國錫之姓以</hi>
　<hi>立宗祗台德先者祗上之德先之也不距朕行從上所行行之也陳氏曰台朕皆史氏我其君上也東陽</hi>
　<hi>馬氏曰水土已平天子於是封建諸侯共治天下天子又祗是德以先之而天下無敢不從此皆禹功所</hi>
<pb n="62b"/>
　<hi>致也</hi>
五百里甸服百里賦納緫二百里納銍三百里納秸服<lb/>
四百里粟五百里米<lb/>
　<hi>唐孔氏敘章指見篇末○漢孔氏曰規方千里之内謂之甸服為天子服治田去王城面五百里陳氏曰</hi>
　<hi>禹之甸法達於天下而王畿獨以甸名蓋農事國之本也京師聲名文物之所萃四方百貨之所聚其民</hi>
　<hi>易以棄本逐末制名必曰甸服所以示務本之義制賦必以稼穡所以責務本之實蓋率天下以歸本也</hi>
　<hi>朱氏曰里者乃道途逺近之數非方井之里也畿内天子之田其民主為天子治田事故謂之甸服○漢</hi>
　<hi>孔氏曰甸服内之百里近王城者禾藳曰緫入之供飼國馬朱氏曰百里二百里亦以四面各言之百里</hi>
<pb n="63a"/>
　<hi>者言王城之一百里二百里者第二之百里三四五皆然唐孔氏曰緫者緫下銍秸禾穟與藳緫皆送之</hi>
　<hi>也○漢孔氏曰銍刈謂禾穟唐孔氏曰說文云銍穫禾短鎌也○漢孔氏曰秸藳也服藳役唐孔氏曰納</hi>
　<hi>粟之外斟酌納藳非是徒納藳也此言服明上下皆有所納之役省文也○吕氏曰粟榖也有殻曰粟無</hi>
　<hi>曰米曽氏曰春秋傳云甸粟而納之王宫米而藏之御廩而九數有粟米之法為粟二十㪷為米十㪷粟</hi>
　<hi>米之辨也周官倉人掌粟入之藏舂人掌供米物於此可見○漢孔氏曰所納精者少麤者多唐孔氏曰</hi>
　<hi>其於稅也皆當什一但所納有精麤逺輕而近重耳○孫氏曰二百里以下不言賦粟米不言納從上文</hi>
　<hi>也○林氏曰上文九州皆言田賦此所載但及甸服者鄭氏謂侯綏等所出賦稅各入本國此但據天子</hi>
　<hi>立文耳朱氏曰自緫至米皆公田之稅畿内專言田賦者畿内不封諸侯故田賦入天子然五服事各不</hi>
<pb n="63b"/>
　<hi>同亦舉凡例以互相見耳</hi>
五百里侯服百里采二百里男邦三百里諸侯<lb/>
　<hi>漢孔氏曰甸服外之五百里侯候也斥候而服事王氐曰以始有諸侯故曰侯服○漢孔氏曰侯服内之</hi>
　<hi>百里夏氏曰第一百里為采采者卿大夫食邑之地也索至曰王制云千里之外曰采王畿千里之外為</hi>
　<hi>侯服於此正采地也然考之周官六郷之外為六遂六遂之外有家邑稍地則大夫之采地在畿内也又</hi>
　<hi>有小都縣地大都畺地則公卿王子弟之采地亦在畿内也然則侯服之采其周官所謂邦國閒田乎蓋</hi>
　<hi>侯服百里最近王圻故不以封而為閒田天子之子弟食采在邦國之畺地世逺族蕃則其采地有及於</hi>
　<hi>侯服故空其地所以待之謂之百里采者如此○漢孔氏曰男任也任王者事言邦者見上下皆是諸侯</hi>
<pb n="64a"/>
　<hi>之國也朱氏曰第二之百里為男爵之國王氏曰男邦之建欲王畿不為大國所逼而小國易獲京師之</hi>
　<hi>助○漢孔氏曰三百里同為王者斥候故合三為一名朱氏曰三百里謂自三至五為百里者三隨文生</hi>
　<hi>例不可拘也李氏曰建諸侯非特此三百里以其對男邦言之則自此以外皆諸侯也○陳氏曰言男則</hi>
　<hi>子在其間言侯則伯在其間蘇氏曰男邦小國也諸侯大國次國也小國在内依天子而大國在外以禦</hi>
　<hi>侮也○朱氏曰侯服惟言邑國者畿内主於封侯亦互相見也</hi>
五百里綏服三百里揆文教二百里奮武衞<lb/>
　<hi>漢孔氏曰綏安也侯服外之五百里安服王者之政教蔡氏曰謂之綏者漸逺王畿而取綏安之義也綏</hi>
　<hi>服内取王畿千里外取荒服千里介於内外之間唐孔氏曰周語云先王之制邦内甸服邦外侯服侯衞</hi>
<pb n="64b"/>
　<hi>賔服蠻夷要服戎狄荒服彼賔服當此綏服綏者據諸侯安王為名賔者據王敬諸侯為名彼云先王之</hi>
　<hi>制則此服舊有二名○漢孔氏曰揆度也度王者文教而行之三百里皆同陳氏曰文教以文德教化也</hi>
　<hi>内之三百里接於中國故以文教為準夏氏曰若揚雄所謂五政所加七賦所養揆度文教以經理之也</hi>
　<hi>○漢孔氏曰文教外之二百里奮武衞天子所以安陳氏曰武衞以武事衞䕶也外之二百里接於夷蠻</hi>
　<hi>故奮勵武衞也然武以衞言保䕶邦國而已非窮兵服逺也吕氏曰夷虜無常故二百里常奮其武以衞</hi>
　<hi>中國以二百里之武衞而能捍數百里之蠻夷蓋因其所居使之守其郷邑墳墓則人人自盡故二百里</hi>
　<hi>足矣後世不明古意秦至發閭左萬里出戍離墳墓棄井邑怨望而行遇敵望風渙㪚安能為備林氏曰</hi>
　<hi>漢魏使夷狄内附入居中國障塞之地故至西晉有劉淵石勒之變石晉以盧東一道賂契丹故至末帝</hi>
<pb n="65a"/>
　<hi>有耶律德光之變綏服二百里奮武衞以嚴夷狄之限實萬世不可易之法也○陳氏曰内三百里非無</hi>
　<hi>武備蓋以文教為主外二百里非無文教蓋以武衞為主</hi>
五百里要服三百里夷二百里蔡<lb/>
　<hi>漢孔氏曰綏服外之五百里要束以文教王氏曰於此不可用中國之政為之要約而已陳氏曰猶近世</hi>
　<hi>羈縻州也緫其大要而已○唐陸氏曰夷馬云易也蔡氏曰夷雜夷俗也劉氏曰夷者稍以夷禮通之若</hi>
　<hi>春秋祀鄫葛莒是也○漢孔氏曰蔡法也法三百里而差簡林氏曰蔡先儒止作蔡字讀然左傳云殺管</hi>
　<hi>叔而蔡蔡叔註蔡放也陸氏音素達反此冝依左氏讀要服三百里為夷則其外二百里亦夷也而乃謂</hi>
　<hi>之蔡者蓋中國之人有罪先王不忍殺之則投於此地故言蔡以示放罪之意其實即夷狄也</hi>
<pb n="65b"/>
五百里荒服三百里蠻二百里流<lb/>
　<hi>漢孔氏曰要服外之五百里言荒又簡略王氏曰荒不治也又非若要也陳氏曰荒服雖不治然亦率服</hi>
　<hi>來王故列於五服○漢孔氏曰以文德蠻來之不制以法王氏曰蠻之為言慢則甚於夷矣劉氏曰蠻者</hi>
　<hi>亦言雜以蠻俗待之若春秋楚越也○漢孔氏曰流移也劉氏曰流如流共工之流輕罪則蔡於要服重</hi>
　<hi>罪則又流於荒服所謂投之四裔屏之逺方林氏曰荒服三百里蠻則其外二百里亦蠻也而乃謂之流</hi>
　<hi>者以示放罪人之意其實即蠻地也</hi>
　<hi>○緫說五服○張氏曰服者服其事也内而甸侯衞外而要荒莫不各服其事於天子故皆謂之服新安</hi>
　<hi>王氏曰甸侯綏謂之中國要荒謂之夷蠻則中國之地方廣不過三千里聖人務廣德不務廣地春秋不</hi>
<pb n="66a"/>
　<hi>治夷狄亦此意蔡氏曰先儒疑禹服之狹而周漢地廣或謂周服里數以相方言或謂古今尺有長短或</hi>
　<hi>謂禹以直方計後世以人迹屈曲取之皆非的論蓋禹聲教所及則地盡四海而其疆理則止以五服為</hi>
　<hi>制荒服之外又别為區畫如所謂咸建五長周漢則盡其地而疆理之也</hi>
東漸于海西被于流沙朔南暨聲教訖于四海禹錫𤣥<lb/>
圭告厥成功<lb/>
　<hi>唐孔氏敘章指見篇末○漢孔氏曰漸入也此言五服之外皆與王者聲教而朝見禹功盡加於四海薛</hi>
　<hi>氏曰聲教風聲教化也振於此而彼聞焉謂之聲軌於上而下效焉謂之教陳氏曰訖盡也林氏曰青徐</hi>
　<hi>抵東海故言東漸于海雍州弱水既西而弱水入流沙故言西被流沙揚州抵南海冀州扺碣石至北海</hi>
<pb n="66b"/>
　<hi>哉言朔南暨聲教而終以訖于四海蓋聲教盡加四海也朔南不言所至下文見之也漸被暨皆言聲教</hi>
　<hi>所加特變文耳非有淺深○漢孔氏曰𤣥天色堯錫𤣥圭以彰顯之言天功成朱氏曰錫猶師錫帝曰之</hi>
　<hi>錫下錫上也𤣥圭其贄歟王氏曰禹納𤣥圭於舜以告成功也</hi>
　<hi>○緫該一篇意○唐孔氏曰此篇史述為文發首奠高山大川言禹治九州之水水害既除定山川次秩</hi>
　<hi>與諸州為引序自導岍至嶓冢條說所治之山言其首尾相及也自導弱水至導洛條說所治之水言其</hi>
　<hi>發源汪海也自九州攸同至成賦中邦緫言水土既平貢賦得常之事也錫土姓三句論天子於土地布</hi>
　<hi>行德教之事也自五百里甸服至二百里流緫言四海之内量其逺近分為五服之事也自東漸于海以</hi>
　<hi>下緫結禹功成之事也</hi>
<pb n="67a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書纂傳卷四<lb/>
</p>
<p>
</p>
  </div>
</body>
</text>
</TEI>
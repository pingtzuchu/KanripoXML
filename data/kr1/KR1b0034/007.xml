<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷七</head>
    <p>
<pb n="1a"/>
欽定四庫全書<lb/>
　尚書纂傳卷七　　　　　元　王天與　撰<lb/>
𦙍征第四　　　　　　　　　夏書<lb/>
羲和湎滛廢時亂日𦙍往征之作𦙍征<lb/>
　<hi>漢孔氏曰羲和自唐虞至三代世職不絶承太康之後沈湎於酒過差非度廢天時亂甲乙朱子曰湎飲</hi>
　<hi>酒色變也○漢孔氏曰𦙍國之君受王命往征之陳氏曰書既言𦙍后承王命但征故序省文但言𦙍往</hi>
　<hi>征之○陳氏曰堯作厯象舜作璣衡蓋時以作事事以厚生生民之道於是乎在羲和廢時亂日使人君</hi>
　<hi>上失奉天之道下失生民之務其罪大矣而先儒於此書疑焉者蓋以時日為輕也○唐孔氏曰史敘其</hi>
<pb n="1b"/>
　<hi>事作𦙍征</hi>
𦙍征<lb/>
　<hi>林氏曰此篇誓體也○蔡氏曰今文無古文有</hi>
惟仲康肈位四海𦙍侯命掌六師羲和廢厥職酒荒于<lb/>
厥邑𦙍后承王命徂征<lb/>
　<hi>夏氏曰此史敘作𦙍征之意○漢孔氏曰羿廢太康而立其弟仲康為天子○漢孔氏曰仲康命𦙍侯掌</hi>
　<hi>王六師為大司馬新安王氏曰五旅為師五師為軍天子六軍然師訓衆故亦稱六師○漢孔氏曰舎其</hi>
　<hi>職官還其私邑以酒迷亂不修其業葉氏曰王朝卿大夫皆食其采地於畿内以其臣主之曰邑○漢孔</hi>
<pb n="2a"/>
　<hi>氏曰就其私邑往討之林氏曰或言𦙍侯或言𦙍后蓋以諸侯入為王朝公卿故稱后如禹稷伯夷稱三</hi>
　<hi>后周公君陳畢公亦稱三后○蔡氏曰蘇氏以為羲和貳於羿忠於夏故羿假仲康之命命𦙍侯征之今</hi>
　<hi>觀篇首云云蓋史臣善仲康能命將遣師𦙍侯能承命致討末見貶仲康不能制命而罪𦙍侯之為專征</hi>
　<hi>也苦果為篡羿之書則亂臣賊子之所為孔子亦取之乎</hi>
告于衆曰嗟予有衆聖有謨訓明徴定保先王克謹天<lb/>
戒臣人克有常憲百官修輔厥后惟明明每歲孟春遒<lb/>
人以木鐸徇于路官師相規工執藝事以諌其或不恭<lb/>
邦有常刑惟時羲和顚覆厥德沈亂于酒畔官離次俶<lb/>
<pb n="2b"/>
擾天紀遐棄厥司乃季秋月朔辰弗集于房瞽奏鼓嗇<lb/>
夫馳庶人走羲和尸厥官罔聞知昬迷于天象以干先<lb/>
王之誅<lb/>
　<hi>夏氏曰此引古訓以正羲和之罪○漢孔氏曰誓勑之嗟說見甘誓陳氏曰有衆所部之衆○漢孔氏曰</hi>
　<hi>徴證保安也聖人所謀之敎訓為世明證所以定國安家陳氏曰聖先聖也以其定謀謂之謨以其垂教</hi>
　<hi>謂之訓蔡氏曰下文即謨訓之語○漢孔氏曰言君能愼戒臣能奉有常法蔡氏曰謹恐懼修省以消變</hi>
　<hi>異也天戒日蝕之類常憲奉法修職以供人事也王氏曰日有變王為之懼者謹天戒也不敢廢時亂日</hi>
　<hi>者有常憲也○漢孔氏曰修職輔君明明說見五子之歌吕氏曰不言輔弼而言修輔修者輔弼之工夫</hi>
<pb n="3a"/>
　<hi>人臣自課於朝夕者也人君有本然之明若非人臣所能致而得臣輔之則明而又明有日新無疆之意</hi>
　<hi>○漢孔氏曰遒人宣令之官木鐸金鈴木舌所以振文敎許氏曰孟長也王氏曰孟春布令憲禁之時與</hi>
　<hi>周官正月始和同義唐孔氏曰遒人不知其義蓋遒訓為聚聚人而令之故以為名禮有金鐸木鐸鐸是</hi>
　<hi>鈴也其體以金為之舌有金木之異周禮教鼓人以金鐸通鼓大司馬教振旅兩司馬執鐸明堂位云振</hi>
　<hi>木鐸于朝是武事振金鐸文事振木鐸陳氏曰徇巡而示之也徇于大路欲其無不聞○漢孔氏曰官衆</hi>
　<hi>衆官更相規缺百工各執其所治技藝以諌陳氏曰規運筳以為圓者也以喻規正之義李氏曰工執藝</hi>
　<hi>事如匠慶因宫室之事伶州鳩因鐘律之事醫和因療疾之事諫及國政是也○左氏傳師曠曰自王以</hi>
　<hi>下各有父兄子弟以補察其政史為書瞽為詩工誦箴諫大夫規誨士傳言庶人謗商旅于市故夏書曰</hi>
<pb n="3b"/>
　<hi>云云諌失常也○漢孔氏曰言百官廢職服大刑王氏曰責難於君謂之恭不諌則謂之不恭陳氏曰常</hi>
　<hi>刑刑之有常不變者後世徙諌之君賞諌則有之未聞有不諫而刑者蓋古之時諌者其常不諌者乃失</hi>
　<hi>職也後世反是○漢孔氏曰顚覆言反倒朱子曰顚仆也夏氏曰言棄德不修若木之顚器之覆○漢孔</hi>
　<hi>氏曰沈謂醉冥失次位也唐孔氏曰沒水謂之沈大醉冥然無所復知猶沈水然胡氏曰亂者内昏其心</hi>
　<hi>志外喪其威儀甚則班伯所謂滛亂之源皆在於酒是也陳氏曰畔與叛同違也離去也官所居之職次</hi>
　<hi>所舎之位○漢孔氏曰俶始擾亂遐逺紀謂時日也林氏曰天紀即歳月日星辰厯數羲和世守其職未</hi>
　<hi>嘗紊亂至是始亂之逺棄其所主之司謂保其私邑○漢孔氏曰辰日月所㑹房所舎之次集合也不合</hi>
　<hi>即日食可知唐厯志曰新厯仲康五年癸巳九月庚戌朔日食在房二度又曰古文集與輯義同日月嘉</hi>
<pb n="4a"/>
　<hi>會而隂陽輯睦則陽不疚乎位以常其明隂亦含章示沖以隱其形若變而相傷則不輯矣林氏曰日月</hi>
　<hi>不相輯睦故食孔氏以集為集合之集非也房有二說或以為房星日月㑹於大火之次正在季秋之月</hi>
　<hi>朔謂之房星理亦可通然近代善厯者惟仲康時九月合朔已在房心北矣觀此則以房為所次之舎其</hi>
　<hi>說為長○漢孔氏曰凡日食天子伐鼓于社責上公瞽樂官進鼓則伐之嗇夫主幣之官馳取幣禮天神</hi>
　<hi>庶人走供救日食之百役也唐孔氏曰昭十七年夏六月甲戌朔日有食之左傳云季平子曰惟正月朔</hi>
　<hi>慝未作日有食之於是乎有伐鼓用幣禮也其餘則否太史曰在此月也當夏四月是為孟夏此九月日</hi>
　<hi>食亦奏鼓用幣者顧氏謂夏禮異於周禮也周禮瞽矇之官掌作樂樂官用無目之人以其無目於音樂</hi>
　<hi>審也詩云奏鼓簡簡謂伐鼓為奏鼓周禮太僕軍旅田役賛王鼓救日月亦如之周禮無嗇夫之官禮云</hi>
<pb n="4b"/>
　<hi>嗇夫承命告于天子鄭𤣥謂嗇夫蓋司空之屬庶人是庶人在官者胥徒也林氏曰漢上林虎圈有嗇夫</hi>
　<hi>又有郷嗇夫是執役之賤職唐陸氏曰車馬曰馳歩走曰走○漢孔氏曰主其官而無聞知於日食之變</hi>
　<hi>異所以罪重○漢孔氏曰闇錯天象言昬亂之甚吕氏曰不曰干仲康之誅而曰干先王之誅蓋一循乎</hi>
　<hi>天理已不得而與也</hi>
政典曰先時者殺無赦不及時者殺無赦今予以爾有<lb/>
衆奉將天罰爾衆士同力王室尚弼予欽承天子威命<lb/>
火炎崐岡玉石俱焚天吏逸德烈于猛火殱厥渠魁脅<lb/>
從罔治舊染汙俗咸與維新嗚呼威克厥愛允濟愛克<lb/>
<pb n="5a"/>
厥威允罔功其爾衆士懋戒哉<lb/>
　<hi>林氏曰此戒飭吏士之辭○漢孔氏曰政典夏后為政之典籍若周官六卿之治典先時謂厯象之法四</hi>
　<hi>時節氣弦望晦朔先天時則罪死無赦不及謂厯象後天時雖治其官茍有先後之差則無赦況廢官乎</hi>
　<hi>林氏曰周官政典司馬掌之𦙍侯掌六師故舉政典而言蓋大司馬法也軍法有先時後時之誅先時謂</hi>
　<hi>先期而進是邀功也若漢班勇與張朗共攻焉耆勇從南道朗從北道約俱至焉耆朗欲邀功乃先期徑</hi>
　<hi>入焉書是謂先時蓋不與大將軍期會而嗜利輕進不可不誅故殺無赦不及時謂後期而至是逗遛也</hi>
　<hi>若漢遣霍去病等擊匈奴公孫敖出北地雖過居延斬虜三萬級亦以後期當斬贖為庶人是謂不及時</hi>
　<hi>蓋與大將軍期而不至以稽延師期亦可以誅故殺無赦○漢孔氏曰將行也奉王命行王誅○漢孔氏</hi>
<pb n="5b"/>
　<hi>曰以天子威命督其士衆使用命蔡氏曰天子討而不伐諸侯伐而不討仲康之命𦙍侯得天子討罪之</hi>
　<hi>權𦙍侯之征羲和得諸侯敵懷之義吕氏曰曰奉將天罰曰同力王室曰欽承天子威命將帥但知承王</hi>
　<hi>命王者但知奉天討皆不敢認為己權則人君安敢輕兵人臣安敢專命士卒安敢犯命○漢孔氏曰山</hi>
　<hi>脊曰岡崐山出玉言火逸而害玉許氏曰俱皆也焚火灼物也○漢孔氏曰逸過也天王之吏為過惡之</hi>
　<hi>德其傷害天下甚於火之害玉猛火烈矣又烈于火王氏曰吏奉將天罰故曰天吏朱子曰烈熾盛貌猛</hi>
　<hi>暴也○漢孔氏曰殱滅渠大魁帥也指謂羲和罪人之身其脅從距王師者皆無治鄭氏曰脅廹脅也○</hi>
　<hi>漢孔氏曰言其餘人乆染汙俗本無惡心皆與更新一無所問唐陸氏曰汙涴泥著物也陳氏曰與猶許</hi>
　<hi>也○漢孔氏曰嘆能以威勝所愛則必有成功以愛勝威無以濟衆信無功林氏曰此威非刑威之威乃</hi>
<pb n="6a"/>
　<hi>果斷之威此愛非仁愛之愛乃姑息之愛鄭氏曰克勝也濟成也新安王氏曰若魏絳戮楊干穰侯斬莊</hi>
　<hi>賈皆威克厥愛也趙盾不能止趙穿荀林父不能止先榖皆愛克厥威也愛克威則主將不嚴三軍不肅</hi>
　<hi>鼓之不進金之不退未有不敗者○漢孔氏曰言當勉以用命戒以避戮○吕氏曰夏書存於後世者極</hi>
　<hi>少因𦙍征可以考官名法度人物軍旅之事顯然備具想當時廢職者惟羲和一人而已</hi>
自契至于成湯八遷湯始居亳從先王居作帝告釐沃<lb/>
　<hi>唐陸氏曰此下五亡篇舊解是夏書馬融之徒以為商書兩義俱通唐孔氏曰自此以下皆商書也孔以</hi>
　<hi>經亡序存無所託不可以無經之序為卷首故附于此卷之末</hi>
　　<hi>按此當從舊解以為夏書蓋以商書西伯斟黎例之帝告釐沃湯征等書正湯為夏諸侯時事其為</hi>
<pb n="6b"/>
　　<hi>夏書信而有證</hi>
　<hi>○漢孔氏曰十四世凡八徙國都唐孔氏曰殷本紀云契生昭明昭明卒子相土立相土卒子昌若立昌</hi>
　<hi>若卒子曹圉立曹圉卒子冥立冥卒子振立振卒子微立微卒子報丁立報丁卒子報乙立報乙卒子報</hi>
　<hi>丙立報丙卒子主壬立主壬卒子主癸立主癸卒子天乙立天乙是為成湯商頌云帝立子生商是契居</hi>
　<hi>商也世本云昭明居砥石左傳稱相士居商丘及今湯居亳事見經傳者有此四遷餘四遷未詳聞也鄭</hi>
　<hi>𤣥云契本封商國在太華之陽皇甫謐云今上洛商是也左傳閼伯居商丘相土因之杜預云今梁國睢</hi>
　<hi>陽宋都其砥石先儒無言不知所在○漢孔氏曰契父帝嚳都亳湯自商丘遷焉故曰從先王居唐孔氏</hi>
　<hi>曰鄭𤣥云亳今河南偃師縣有湯亭漢書音義臣瓉云濟隂亳縣是也今濟隂亳有湯冢已氏有伊尹冢</hi>
<pb n="7a"/>
　<hi>杜預云梁國蒙縣北有亳城城中有湯冡其西又有伊尹冢皇甫謐云亳今梁國穀熟縣是也諸說不同</hi>
　<hi>未知孰是○漢孔氏曰告來居治沃土二篇皆亡唐孔氏曰經文既亡其義難明所言帝告不知告誰序</hi>
　<hi>言從先王居或當告帝嚳</hi>
湯征諸侯葛伯不祀湯始征之作湯征<lb/>
　<hi>漢孔氏曰為夏方伯得專征伐○漢孔氏曰葛國伯爵廢其土地山川及宗廟神袛皆不祀湯始伐之伐</hi>
　<hi>始於葛唐孔氏曰皇甫謐云葛即今梁國寧陵之葛卿○漢孔氏曰述始征之義也亡</hi>
伊尹去亳適夏既醜有夏復歸于亳入自北門乃遇汝<lb/>
鳩汝方作汝鳩汝方<lb/>
<pb n="7b"/>
　<hi>漢孔氏曰伊尹字氏湯進於桀唐孔氏曰孫武兵書及吕氏春秋云伊尹名摰○漢孔氏曰醜惡其政不</hi>
　<hi>能用賢故退還○漢孔氏曰鳩方二人唐之賢臣不期而會曰遇夏氏曰北門亳之北門○漢孔氏曰言</hi>
　<hi>所以醜夏而還之意二篇皆亡張氏曰惜二篇之亡不得見湯尹之心而孫武乃曰商之興也伊摰在夏</hi>
　<hi>以伊尹為反閒甚可怪也</hi>
　<lb/>
　<lb/>
　<lb/>
　尚書纂傳卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重訂詩經疑問卷八</head> <lb/>
    <p>
<pb n="1a"/>
欽定四庫全書<lb/>
　重訂詩經疑問卷八<lb/>
　　　　　　　　　　　　明　姚舜牧　撰<lb/>
　　大雅<lb/>
文王在上於昭于天周雖舊邦其命維新有周不顯帝<lb/>
命不時文王陟降在帝左右<lb/>
亹亹文王令聞不已陳錫哉周侯文王孫子文王孫子<lb/>
本支百世凡周之士不顯亦世<lb/>
<pb n="1b"/>
世之不顯厥猶翼翼思皇多士生此王國王國克生維<lb/>
周之楨濟濟多士文王以寧<lb/>
穆穆文王於緝熙敬止假哉天命有商孫子商之孫子<lb/>
其麗不億上帝既命侯于周服<lb/>
侯服于周天命靡常殷士膚敏祼將于京厥作祼將常<lb/>
服黼冔王之藎臣無念爾祖<lb/>
無念爾祖聿修厥德永言配命自求多福殷之未喪師<lb/>
克配上帝宜鑒于殷駿命不易<lb/>
<pb n="2a"/>
命之不易無遏爾躬宣昭義問有虞殷自天上天之載<lb/>
無聲無臭儀刑文王萬邦作孚<lb/>
　此篇以修德凝命為主言文王之德昭升于天故受<lb/>
　天命以有天下後世子孫欲保守此命以常有天下<lb/>
　全在法文王之德觀首語文王在上於昭于天結語<lb/>
　儀刑文王萬邦作孚便見得中間無念爾祖聿脩厥<lb/>
　德是提醒極切要語<lb/>
　文王在上二句不是文王既沒而其神在上昭明于<lb/>
<pb n="2b"/>
　天之謂言文王在位之日小心翼翼昭事上帝其德<lb/>
　昭升于天而天命屬焉故周邦雖舊而受命則維新<lb/>
　也在上云者葢周公與成王言之辭如今人稱已故<lb/>
　宗祖云某公在上云爾先儒不察乃舍文王存日之<lb/>
　德而稱文王既沒之神亦謬矣且既說在上又說昭<lb/>
　明于天理亦欠順<lb/>
　子孫不忍死亡其親啓口必云在上此是稱其存時<lb/>
　不是稱其沒後<lb/>
<pb n="3a"/>
　頌堯曰光被四表格于上下頌舜曰𤣥德升聞皆稱<lb/>
　其德非稱其神也神則何以新天命哉周頌桓之篇<lb/>
　云於昭于天亦以德言不以神言<lb/>
　有周不顯二句𦂳頂上說不顯所以甚言其顯不時<lb/>
　所以甚言其時有周豈不顯乎言王業浸盛也帝命<lb/>
　豈不時乎言適當其時也<lb/>
　文王陟降二句正言當日文王在位時事凡一注想<lb/>
　一動履凛然必嚴天命而常若在帝之左右者然此<lb/>
<pb n="3b"/>
　其德之所以昭升于天也因上文但說於昭于天未<lb/>
　明言其所以昭故復着此二句註首云其神在上昭<lb/>
　明于天末復云其神在天並不提起一德字恐非周<lb/>
　公告成王之㫖<lb/>
　亹亹文王即承上陟降左右說天命不已而文王之<lb/>
　德之純亦不已則其令聞之不已將有上逮於天者<lb/>
　故天眷而陳錫之也此與上章本一氣貫<lb/>
　令聞本令徳來令聞不已正見其昭升于天故𦂳接<lb/>
<pb n="4a"/>
　陳錫語陳錫哉周侯以下正見其受命事<lb/>
　文王之德純亦不已故令聞不已令聞不已故陳錫<lb/>
　之命亦不已<lb/>
　陳錫哉二句舊用周字句侯訓維而綴在下愚謂不<lb/>
　然成王時同姓已就封矣周公欲張大文王受命而<lb/>
　子孫悉蒙其庥庇故從侯服說到宗本上來若曰陳<lb/>
　錫哉周侯皆文王之孫子也文王之孫子本為王支<lb/>
　為侯百世而同休故凡周之士不顯而亦世焉初從<lb/>
<pb n="4b"/>
　侯服說到本支又從本支說及臣子緫是張美文王<lb/>
　之德之顯受命之時觀不顯亦世不顯二字便見得<lb/>
　侯諸侯也宗本為王支庶為侯是定理因説諸侯故<lb/>
　錫字上着一陳字耳<lb/>
　不特此侯字不當解作維字即下章侯于周服侯服<lb/>
　于周侯字亦不應作維字解侯諸侯也服侯服也當<lb/>
　時天命在商商以天子臨周而周侯服于商帝既命<lb/>
　商之子孫皆以諸侯禮事周是侯于周之服也侯于<lb/>
<pb n="5a"/>
　周之服即是侯服于周故下字若此耳集註凡遇侯<lb/>
　字不論有解無解通作維字訓不知侯之訓維出于<lb/>
　何據也<lb/>
　文王之德不顯而周之士亦不顯文王之孫子本支<lb/>
　百世而周之士不顯亦世皆由脩德來故下𦂳承説<lb/>
　世之不顯厥猷翼翼<lb/>
　厥猶翼翼言其謀圗於邦國者皆秉小心以為之翼<lb/>
　賛也文王小心翼翼周之士厥猶翼翼亦感召之機<lb/>
<pb n="5b"/>
　然哉<lb/>
　思皇多士六句反覆説多士之生是國家楨幹而文<lb/>
　王亦深賴之見修德不可以無輔也下章提無念爾<lb/>
　祖聿脩厥德而呼王之藎臣亦是此意<lb/>
　生此王國天生之也王國克生文王教化作成之也<lb/>
　怙冐西土脩和有夏是文王寧國事而非得䟽輔後<lb/>
　先奔走禦侮軰亦不能成故曰濟濟多士文王以寧<lb/>
　穆穆非狀其容狀其德之深逺也德之深逺由此心<lb/>
<pb n="6a"/>
　常明而常欽翼來故曰穆穆文王於緝熙敬止人心<lb/>
　是人之主最不可使昏蔽纔一昏蔽則不能檢㸃而<lb/>
　自主然非常加檢㸃則又不勝其昏蔽此緝熙敬止<lb/>
　四字缺一不可也註不已其敬覺說未透<lb/>
　上云亹亹此云穆穆下篇云翼翼此何以分曰翼翼<lb/>
　者言此心之常欽惕也亹亹者言此心之常黽勉也<lb/>
　穆穆者言此心之極深逺也常欽惕則常黽勉愈<lb/>
　黽勉則愈欽惕而深逺不可窺此稱穆穆文王必歸<lb/>
<pb n="6b"/>
　之緝熙敬止也下文論聿脩厥德曰永言配命亦此<lb/>
　之意夫<lb/>
　假哉之假宜作昭假之假解有商孫子有字宜作臣<lb/>
　有之有看<lb/>
　周原是侯服文王時尚仍其舊而天命實歸之商孫<lb/>
　子侯服于周自此始故云侯于周服下是克商後事<lb/>
　故云侯服于周詩人一字不苟下如此<lb/>
　前但云假哉天命至侯服于周則天命昭然在周矣<lb/>
<pb n="7a"/>
　故始云天命靡常<lb/>
　㣲子未嘗事周也傷㣲子一語是劉向之文而朱子<lb/>
　述之不及削耳<lb/>
　呼王之藎臣曰無念爾祖是一章大㫖意<lb/>
　念爾祖在脩厥德脩厥德在永言配命永言是心口<lb/>
　常念及之謂念兹在兹即是亹亹即是緝熙敬止<lb/>
　永言配命須以失天命者為鑒故及殷之未喪師云<lb/>
　云此四句歸重在下二句<lb/>
<pb n="7b"/>
　始猶不敢斥王而呼王之藎臣此云命之不易無遏<lb/>
　爾躬則直指成王而使之自責自脩矣宣昭義問有<lb/>
　虞殷自天教之無遏爾躬事<lb/>
　無遏爾躬即天之厯數在爾躬無使天禄永終意不<lb/>
　必引紂之自絶比有虞殷自天方是教以度殷之廢<lb/>
　興而折之於天<lb/>
　宣昭義問言宣布昭明以義理詢問於人也此正聿<lb/>
　脩厥德無遏爾躬事若問聞通用前令聞何不通用<lb/>
<pb n="8a"/>
　令問耶<lb/>
　抑有虞殷自天愚亦謂當時虞賔在朝三恪在列故<lb/>
　周公於昭宣義問下即指以為鑒若曰自有虞以至<lb/>
　於殷其廢與興皆自天命之甚可畏也若是而脩德<lb/>
　以昭義問其可緩乎<lb/>
　上天之載二句總說天道之㣲不可以測識意然天<lb/>
　命實主於民心脩厥德以懐萬邦莫有如文王者儀<lb/>
　刑文王則萬邦作孚而天命可永保矣此二句是極<lb/>
<pb n="8b"/>
　𦂳要語故結尾言之<lb/>
　儀刑文王不是泛然模擬其外而已就此章論之陟<lb/>
　降左右我如何而學其所為陟降緝熙敬止我如何<lb/>
　而學其所為緝熙其注想之也若見于羹見于牆而<lb/>
　其體行之也亦趨而亦步如是始謂之儀刑始無愧<lb/>
　於文王始可致萬邦作孚而永保維新之天命張子<lb/>
　云存文王即存天載之神極有見<lb/>
　作孚二字聫讀即無不用情之意反照就是作偽如<lb/>
<pb n="9a"/>
　解作孚曰作而信之將解作偽曰作而偽之乎始說<lb/>
　文王在上於昭于天周雖舊邦其命維新終說上天<lb/>
　之載無聲無臭儀刑文王萬邦作孚而中稱帝命不<lb/>
　時假哉天命天命靡常峻命不易一行一囬顧一提<lb/>
　一喚醒而於中又喫𦂳語曰聿脩厥德永言配命則<lb/>
　忠告善道葢莫有踰於斯詩矣成王之得為令主有<lb/>
　由哉讀此詩全要沉玩六命字一德字書成王曰敬<lb/>
　迓天威嗣守文武大訓無敢昏逾葢深得此詩之㫖<lb/>
<pb n="9b"/>
　矣<lb/>
　此篇毎章語相承接纍纍如貫珠又是一格<lb/>
明明在下赫赫在上天難忱斯不易維王天位殷適使<lb/>
不挾四方<lb/>
摯仲氏任自彼殷商來嫁于周曰嬪于京乃及王季維<lb/>
德之行大任有身生此文王<lb/>
維此文王小心翼翼昭事上帝聿懐多福厥德不回以<lb/>
受方國<lb/>
<pb n="10a"/>
天監在下有命既集文王初載天作之合在洽之陽在<lb/>
渭之涘文王嘉止大邦有子<lb/>
大邦有子俔天之妹文定厥祥親迎于渭造舟為梁不<lb/>
顯其光<lb/>
有命自天命此文王于周于京纉女維莘長子維行篤<lb/>
生武王保右命爾爕伐大商<lb/>
殷商之旅其㑹如林矢于牧野維予侯興上帝臨女無<lb/>
貳爾心<lb/>
<pb n="10b"/>
牧野洋洋檀車煌煌駟騵彭彭維師尚父時維鷹揚凉<lb/>
彼武王肆伐大商㑹朝清明<lb/>
　此篇章句下分説最明然要知天命無常惟德是與<lb/>
　周家自王季太任積德以生文王文王又加培植焉<lb/>
　故誕受天命生武王以伐商成此丕丕之業脩德凝<lb/>
　命是文王事故四章云天監在下有命既集六章云<lb/>
　有命自天命此文王武王不過承文王既集之命耳<lb/>
　故六章云篤生武王保右命爾爕伐大商讀此詩要<lb/>
<pb n="11a"/>
　識其詞㫖之所在<lb/>
　明明在下二句是甚說天人之相對越處兼善惡予<lb/>
　奪言為妙<lb/>
　天難諶斯二句𦂳頂上一串下<lb/>
　曰天難忱斯有去留莫定之意曰不易維王有保持<lb/>
　極艱之意<lb/>
　不易維王維字有大意葢凡有身有家者其事皆不<lb/>
　易勝然其事止于身耳家耳即有差失亡身耳其姓<lb/>
<pb n="11b"/>
　猶在也亡家耳其身猶在也維王者威命靈爽足以<lb/>
　富貧生殺天下之人其賦性之兇惡者或以自行其<lb/>
　恣睢而禀質之昏愚者或以受欺於奸佞荼毒脧削<lb/>
　靡所不為天下痛憤以籲天而彼方自以為無事及<lb/>
　菑害並至赤㓕隨之求為匹夫而不可得此何以哉<lb/>
　其位其權與僅僅有身有家者異故其威福之及於<lb/>
　天下者大而不善居之者其受禍亦獨慘也故曰不<lb/>
　易維王下文使不挾四方正是此意<lb/>
<pb n="12a"/>
　天位位字是虛字言天位此殷之適也<lb/>
　使不挾四方是天的大㫖意合着此㫖意便足以王<lb/>
　稍失此㫖意便隨以亡<lb/>
　何以先仲任而及王季上言天位殷適仲任自殷商<lb/>
　來故承説之耳觀維徳之行在乃及王季下則知王<lb/>
　季仲任為合德之配乃生此文王大聖人也豈偶然<lb/>
　哉<lb/>
　細玩維德之行一語則其所從來者逺矣但不及追<lb/>
<pb n="12b"/>
　說耳<lb/>
　小心翼翼是文王一生學問舉其事則肅肅雝雝亦<lb/>
　臨亦保是也<lb/>
　聿懐多福懐字不作來字解解作來者謂文王後來<lb/>
　許大之福由如此昭事以聿來之耳不知聖人視所<lb/>
　現在通是福而常恐不足以保其有是謂懐詩得聖<lb/>
　人之意故亦如此說耳若解作來字大失聖人之意<lb/>
　矣不敢從<lb/>
<pb n="13a"/>
　厥德不回從小心翼翼來小心以昭事其德未有自<lb/>
　䧟於回邪者<lb/>
　輔慶源曰一有回曲則此心便息此理便絶天人上<lb/>
　下皆不相管攝矣說得極妙<lb/>
　受方國是自然來歸者如虞芮質成之類<lb/>
　天監在下有命既集正是文王之受命處<lb/>
　首云眀眀在下赫赫在上此云天監在下有命既集<lb/>
　正相回顧語此在下二字即首章在下二字<lb/>
<pb n="13b"/>
　此集字極下得妙論語云色斯舉矣翔而後集言周<lb/>
　旋審視而後下集之也此云天監在下有命既集葢<lb/>
　亦旋視此在下之人維文王之德足以凝命而下集<lb/>
　之耳皇矣云監觀四方求民之莫正此意監與集二<lb/>
　字正相應<lb/>
　方說有命既集乃提文王初載天作之合云云見天<lb/>
　生文王復生文王之配來始嘉合篤生武王以承保<lb/>
　右之命其事甚不偶然也<lb/>
<pb n="14a"/>
　詩於太任大姒備叙其所出而於嫁嬪親迎之禮一<lb/>
　一詳之見聖人重大禮而不苟且以見其合之非偶<lb/>
　也<lb/>
　俔從亻從見是見生於人世者詩意謂此大姒是天<lb/>
　所降生者故用俔天字靣若曰此天之妹而俔生於<lb/>
　人世者云耳訓磬訓譬恐未是<lb/>
　文定厥祥是聘親迎于渭是娶舉兩端而六禮備矣<lb/>
　古人之重嘉禮也如此<lb/>
<pb n="14b"/>
　不顯其光就親迎時説韓奕篇韓侯迎止亦曰不顯<lb/>
　其光<lb/>
　于周于京如何聯上句解所謂于周者即前章來嫁<lb/>
　于周也所謂于京者即前章曰嬪于京也詩謂大姒<lb/>
　克嗣大任之徽故復從大任說當時于周于京與王<lb/>
　季維德之行女事莫過於大任今日纉此女事者維<lb/>
　有莘之長子亦與文王維德之行故篤生此武王而<lb/>
　克承保右之天命也將于周于京聯上句解而將維<lb/>
<pb n="15a"/>
　行之行作嫁字解可發一笑<lb/>
　篤是加厚之意篤生武王見天有意以生此人也保<lb/>
　定意右助意既定而復助是為成命<lb/>
　爕訓和極是今人稱善調爕者必用文武火為之天<lb/>
　命爕伐葢命武王以威惠並行之也此下字之妙處<lb/>
　侯興侯字訓維字最可笑此句上云維予矣如亦從<lb/>
　維字曰維予維興可也如巧從侯字曰侯予侯興可<lb/>
　也因何維與侯並用而侯從維解哉據愚見此侯字<lb/>
<pb n="15b"/>
　宜作本字解當時武王猶為諸侯所從三千人即侯<lb/>
　之衆也故曰維予侯興耳<lb/>
　觀武王載誓師之詞曰受有臣億萬惟億萬心予有<lb/>
　臣三千惟一心商罪貫盈天命誅之則武王亦知上<lb/>
　帝之意衆寡之不足論矣而何待衆人之賛决哉曰<lb/>
　武王之伐商非其得已也苟自此師之陳而受有悛<lb/>
　心天有返命武王亦何樂於必伐哉而當是時則必<lb/>
　無是事也故衆人即帝命以賛其决耳<lb/>
<pb n="16a"/>
　上帝臨女無貳爾心此語極大而可以通用者在此<lb/>
　章則專從伐商言耳要識得<lb/>
　武王師衆之盛盛以三千之一心也盛以上帝之鍳<lb/>
　臨也不然將莫敢與如林者絜長短矣胡煌煌彭彭<lb/>
　之足云<lb/>
　凉彼武王凉字依漢書作亮解愚謂凉薄也正照上<lb/>
　洋洋煌煌彭彭㸔言彼何若斯之富厚而此何若是<lb/>
　之凉薄哉然一肆伐而㑹朝清明矣中庸一戎衣而<lb/>
<pb n="16b"/>
　有天下是凉之說也<lb/>
　觀㑹朝清眀句則知未伐之先不勝其汚濁矣生民<lb/>
　在濁汚中亟望時雨之洗滌天戈一指而清明即見<lb/>
　於㑹朝此武王之師善承上天爕伐之命而克貽周<lb/>
　家有道之長也書用爽厥師正㑹朝清明之意<lb/>
緜緜𤓰瓞民之初生自土沮漆古公亶父陶復陶穴未<lb/>
有家室<lb/>
古公亶父來朝走馬率西水滸至于岐下爰及姜女聿<lb/>
<pb n="17a"/>
來胥宇<lb/>
周原膴膴堇荼如飴爰始爰謀爰契我龜曰止曰時築<lb/>
室于兹<lb/>
廼慰廼止廼左廼右廼疆廼理廼宣廼畆自西徂東周<lb/>
爰執事<lb/>
乃召司空廼召司徒俾立室家其繩則直縮版以載作<lb/>
廟翼翼<lb/>
捄之陾陾度之薨薨築之登登削屢馮馮百堵皆興鼛<lb/>
<pb n="17b"/>
鼓弗勝<lb/>
廼立臯門臯門有伉乃立應門應門將將乃立冡土戎<lb/>
醜攸行<lb/>
肆不殄厥愠亦不隕厥問柞棫抜矣行道兊矣混夷駾<lb/>
矣維其喙矣<lb/>
虞芮質厥成文王蹶厥生予曰有䟽附予曰有先後予<lb/>
曰有奔奏予曰有禦侮<lb/>
　此篇詩柄是自文王至此三篇大抵皆周公所作以<lb/>
<pb n="18a"/>
　戒成王者文王篇專述文王之德大明篇本王季維<lb/>
　德之行說到文王之德受天命以及武王此篇又本<lb/>
　大王遷都以開王業說到文王總見聖子神孫相為<lb/>
　前後所以能成此丕丕之基後世君有天下者當思<lb/>
　此積累締造之艱守成業以致盛治緜緜𤓰瓞句極<lb/>
　比得好通章只此一句足以槩之又詩之一格也<lb/>
　民之初生與厥初生民一般㸔葢原周之始也劉安<lb/>
　成曰周人之生盛於岐周豐鎬之時而始於公劉居<lb/>
<pb n="18b"/>
　豳之日公劉以前固生於后稷而不窋以失職而奔<lb/>
　竄周民幾無生矣故厥初生民時維姜嫄此一初也<lb/>
　民之初生自土沮漆又一初也<lb/>
　自土土字即土著土字自土沮漆葢土著於二水之<lb/>
　間耳<lb/>
　未有家室非無家室也未若後來之立室家耳<lb/>
　胥宇是大槩説後章定民居立廟社皆其事也不專<lb/>
　主已室家說<lb/>
<pb n="19a"/>
　大王遷岐非擇而取之及至岐則必相其可居者居<lb/>
　之故因見周原之膴膴堇荼之如飴始謀之人鬼而<lb/>
　築室于兹焉<lb/>
　公劉遷邠時相其隂陽觀其流泉度其隰原此云周<lb/>
　原膴膴堇荼如飴大抵風氣之美惡略見於山川而<lb/>
　精藴之袐藏可徵於生物公劉之相視視山川也大<lb/>
　王之相視視生物也知此理而地不難識矣今堪輿<lb/>
　家大約不出此兩端<lb/>
<pb n="19b"/>
　居以生物為本有生物則有生民衛文公徙居楚丘<lb/>
　營立宫室曰景山與京降觀于桑亦是此意<lb/>
　太王見此地可居始起意而圗之曰爰始洪範之謀<lb/>
　及乃心也於是謀之於衆曰爰謀洪範之謀及卿士<lb/>
　庶人也於是爰契我龜洪範之謀及蓍龜也曰止曰<lb/>
　時𦂳承上二句說爰始爰謀謀之人矣而胥以為可<lb/>
　爰契我龜謀之鬼矣而兆得其吉是皆曰此其所可<lb/>
　居者是止也皆曰此其所宜居者是時也止即居止<lb/>
<pb n="20a"/>
　之止時即時宜之時曰即人鬼同然之辭到廼慰廼<lb/>
　止方是告其民使居之耳若此二曰字作告其民下<lb/>
　廼慰廼止不幾于複說乎<lb/>
　築室于兹未便就築葢曰此宜築居于是耳與上聿<lb/>
　來胥宇同皆大槩泛論之詞<lb/>
　廼慰廼止是慰諭安止其民使定居也廼左廼右是<lb/>
　多方料理其事使可以定居也廼疆廼理廼宣廼畆<lb/>
　是又為立恒産使為安居樂業計也自西徂東周爰<lb/>
<pb n="20b"/>
　執事則凡自西來居者周旋委曲以為之謀使農工<lb/>
　醫賈各執其事而相濟焉是皆聖人心思之所到而<lb/>
　處置之必周者也<lb/>
　先定民居為民謀生計而後立室家為廟社重門之<lb/>
　制是大王之極知輕重先後處<lb/>
　量地以成邑度地以居民是司空事致衆庶合徒役<lb/>
　是司徒事故次第召之<lb/>
　俾立室家句已含廟堂門社意其䋲而下是將所欲<lb/>
<pb n="21a"/>
　營者分别何為宗廟何為廐庫何為宫社胥引䋲以<lb/>
　取直而縮版以載焉特其所先營者宗廟耳故云作<lb/>
　廟翼翼而下章始詳言之非謂其䋲則直縮版以載<lb/>
　專為作廟言也<lb/>
　捄之節就縮版以載句詳言之見人心之樂趨人力<lb/>
　之踊躍與庶民子來不日成之意同<lb/>
　鼛鼓不勝非鼓不能止也鼓令之進何常令之止此<lb/>
　但形人心奮躍以從事勝於鼛鼓之振作耳<lb/>
<pb n="21b"/>
　首立宗廟次立重門又立冡土許大規模宛然王者<lb/>
　之制大王之識見創作於是乎不凡小矣<lb/>
　冡土是國之社禮凡起大事動大衆必宜乎社而後<lb/>
　行大王立此冡土正謂自今苟用戎醜必宜之而攸<lb/>
　行耳非謂即今日所役之衆為攸行亦非謂立此冡<lb/>
　土而即令戎醜之啓行也要㸔得好<lb/>
　從立室家說到戎醜攸行便見居守齊備衆力盛強<lb/>
　足以威制敵人之意故六章承説云云其語意極𦂳<lb/>
<pb n="22a"/>
　嚴行文甚次第<lb/>
　肆不殄厥愠二句非不能絶昆夷之愠怒亦不墜已<lb/>
　之聲聞之說大王所避者狄人也非昆夷也即就昆<lb/>
　夷說既不殄絶其愠怒將侵陵之未已也如何不墜<lb/>
　已之聲聞且厥愠厥問同一厥字何上厥屬夷而下<lb/>
　厥屬之已耶不知此不如是解葢大王所守之土地<lb/>
　祖宗之土地也所撫之人民祖宗之人民也一旦為<lb/>
　狄所迫舍之而逺徙即能保全其生靈為無恙聲問<lb/>
<pb n="22b"/>
　不從此隕乎吾寧無愠心乎今幸遷岐下度土相居<lb/>
　如是以安我人民如是而立我室家如是而建我廟<lb/>
　社視昔有光于今為烈即痛思祖宗不能殄我心之<lb/>
　愠怒而創立新業亦可不隕墜昔日之聲聞此大王<lb/>
　之所可自慰處而詩人揣得其情以見乎辭者也孟<lb/>
　子所引特斷章取義耳而註即泥之為解不敢從<lb/>
　註大王始至此岐下之時一叚解得極明<lb/>
　路從岐山出故云兊兊二陽在下一隂在上開口處<lb/>
<pb n="23a"/>
　其道也<lb/>
　厥成成字即獄成成字凡獄已成而上讞及未成而<lb/>
　求斷者皆謂之成此虞芮之所質是未成之獄也然<lb/>
　但云質厥成而不竟其說即接文王蹶厥生句何也<lb/>
　葢二國雖來質成各愧而歸無事文王之平决而文<lb/>
　王之所知者則知有蹶厥生而已矣故其詞若此<lb/>
　文王蹶厥生不是由此動其起興之勢此蹶字當作<lb/>
　蹶者趨者之蹶字㸔此生字當作天地之大德曰生<lb/>
<pb n="23b"/>
　生字㸔葢天地之生民衆矣生民之倚命于君重矣<lb/>
　而當紂之時慘烈誅夷生靈不勝其荼毒文王不暇<lb/>
　徐行安步也而急趨以拯之出之水火之中而置之<lb/>
　袵席之上此之謂蹶厥生也觀下䟽附先後奔奏禦<lb/>
　侮則可知當時諸臣之所為力者皆相文王以蹶厥<lb/>
　生之事矣不然則文王所謂四臣之助將助予興起<lb/>
　之勢耶抑别謂其有所助耶吾不敢以為然也<lb/>
　惠鮮鰥寡懐保小民蹶厥生也按密徂共伐崇戡黎<lb/>
<pb n="24a"/>
　亦蹶厥生也春生秋殺皆上天之仁慶賞刑威皆王<lb/>
　者之德<lb/>
　予曰有四句皆文王自謂自幸之詞<lb/>
　䟽附恐非率下親上之謂䟽䟽導也附附益也文王<lb/>
　雖聖而心常慊焉望人䟽導而附益之故云然奔奏<lb/>
　奏字不必讀作走字奏進也一奔一奏即往來傳宣<lb/>
　德意之臣也但不必說到宣譽耳<lb/>
　䟽附是啓沃之臣開我生生之意者也先後是輔翼<lb/>
<pb n="24b"/>
　之臣佐我生生之政者也奔奏是傳宣之臣布德以<lb/>
　利我生民者也禦侮是捍衞之臣奮威以安我生民<lb/>
　者也總之則蹶厥生之助也<lb/>
　讀此詩要重㸔廼慰廼止四節及文王蹶厥生一句<lb/>
芃芃棫樸薪之槱之濟濟辟王左右趣之<lb/>
濟濟辟王左右奉璋奉璋峩峩髦士攸宜<lb/>
渒彼涇舟烝徒楫之周王于邁六師及之<lb/>
倬彼雲漢為章于天周王夀考遐不作人<lb/>
<pb n="25a"/>
追琢其章金玉其相勉勉我王綱紀四方<lb/>
　詩序棫樸文王能官人也註通本作人說亦官人之<lb/>
　意<lb/>
　首章言棫樸芃芃然薪之槱之者自至興辟王濟濟<lb/>
　然左之右之者自來<lb/>
　次章左右奉璋𦂳承上左右趣之說若曰此左右來<lb/>
　趨者非泛然來㑹而已者奉有圭璋而其奉也峩峩<lb/>
　然當世之髦士也註謂祭祀之禮王裸以圭瓉諸臣<lb/>
<pb n="25b"/>
　助之亞裸以璋瓉非矣文王在當時侯也非王也焉<lb/>
　得用圭瓉而諸臣以璋瓉從耶㸔當日虞芮質成後<lb/>
　諸侯聞而來歸者四十餘國如朝㑹之禮然則可識<lb/>
　此詩之指矣若謂文王裸用圭瓉而諸臣以璋瓉從<lb/>
　是文王之身僣王也有是理乎愚不敢以不辯<lb/>
　周王之行何以有六師之從曰當時已賜有節鉞得<lb/>
　專征伐矣但六師不令而自從則盛德之所感耳重<lb/>
　㸔一及字<lb/>
<pb n="26a"/>
　曰左右奉璋曰六師及之分明朝覲訟獄征討皆來<lb/>
　歸之如天子矣故曰文王三分天下有其二<lb/>
　文王諸侯耳何以致左右之奉璋六師之追及葢其<lb/>
　作興鼓舞之有素也乃所作興鼓舞文王亦何心哉<lb/>
　追琢其外金玉其内自足綱紀乎四方不期其歸而<lb/>
　自歸雖禁其歸而有不能者一盛德之所致也故復<lb/>
　着倬彼雲漢二章以賛咏之<lb/>
　雲漢其長竟天故以興周王之夀考周王夀考則其<lb/>
<pb n="26b"/>
　作人者遐逺矣故云遐不作人遐字不作何字解<lb/>
　此作人二字訓變化鼓舞之也極當<lb/>
　追琢章註追之琢之云云連下三箇所以字又連下<lb/>
　三箇至矣字吾不知其何謂葢此二句詞雖偶聨而<lb/>
　意實串下所云追琢者追琢此金玉也就文王之著<lb/>
　顯於外者言也所云金玉者承受此追琢者也就文<lb/>
　王之存主於内者言也詩人謂文王之夀考作人不<lb/>
　是偽召來的觀其外之發政施仁種種周到真是追<lb/>
<pb n="27a"/>
　琢其章一般乃其内闗雎麟趾藹然充足真是金玉<lb/>
　其相一般勉勉焉我王以此德被及於天下真足為<lb/>
　四方之綱紀而四方諸侯雖欲不歸其綱紀内有不<lb/>
　可得者所謂周王壽考遐不作人者葢如此若謂追<lb/>
　之琢之則所以美其文者至矣猶或可曰金之玉之<lb/>
　則所以美其質者至矣便不可通曰勉勉我王則所<lb/>
　以綱紀乎四方者至矣又將何以解乎此愚不能無<lb/>
　辯也<lb/>
<pb n="27b"/>
　追琢其章分明是文之光四方顯西土事金玉其相<lb/>
　分明是文王之德之純此二句歸重在下一句綱紀<lb/>
　四方總是之德之純發揮於政治者能鼓舞綂率乎<lb/>
　人心耳愚故謂此章之為又申上意也<lb/>
　辟王周王我王皆後世之尊稱<lb/>
瞻彼旱麓榛楛濟濟豈弟君子干祿豈弟<lb/>
瑟彼玉瓉黄流在中豈弟君子福祿攸降<lb/>
鳶飛戾天魚躍于淵豈弟君子遐不作人<lb/>
<pb n="28a"/>
清酒既載騂牡既備以享以祀以介景福<lb/>
瑟彼柞棫民所燎矣豈弟君子神所勞矣<lb/>
莫莫葛藟施于條枚豈弟君子求福不回<lb/>
　詩序受祖也文王承太王王季之積累是為受祖而<lb/>
　豈弟二字又其受祖之本須重㸔<lb/>
　豈弟君子何嘗有干祿之心人見其以豈弟得祿故<lb/>
　云干祿豈弟耳末章求福不回亦此意<lb/>
　寳器不薦於䙝味四句語極粹<lb/>
<pb n="28b"/>
　鳶魚在化育中自然飛躍于天淵人物在聖化中自<lb/>
　然鼓舞作興而不知所以為之者遐不作人正言其<lb/>
　所被者逺而無外而不自知也<lb/>
　周王壽考遐不作人言其變化鼓舞與雲漢為章者<lb/>
　同其乆此云豈弟君子遐不作人言其變化鼓舞與<lb/>
　鳶魚飛躍者同其逺故皆用遐字遐不作何字解<lb/>
　既曰以享以祀以介景福何以又着瑟彼柞棫節曰<lb/>
　此詩之所重者豈弟也清酒節但言祭祀受福而無<lb/>
<pb n="29a"/>
　豈弟君子語故復提說神所勞矣以申其所以能介<lb/>
　景福意也<lb/>
　再照緜篇柞棫㧞矣皇矣篇柞棫斯㧞㸔此燎字還<lb/>
　是除其旁草而使木之茂也<lb/>
　莫莫葛藟節與首章無異一云干祿豈弟一云求福<lb/>
　不回深著其無心於福祿而福祿自歸之也首與尾<lb/>
　正相應<lb/>
　表記言得之自是不得自是以聽天命引豈弟君子<lb/>
<pb n="29b"/>
　求福不回二語葢文王當日有一毫覬倖之心即回<lb/>
　邪也<lb/>
　首章著豈弟之得祿次節申明其必然乃所謂福祿<lb/>
　不過神人之交與耳故着鳶飛戾天三節見人與神<lb/>
　皆不能外此豈弟之德也末章直申照首章耳<lb/>
思齊大任文王之母思媚周姜京室之婦大姒嗣徽音<lb/>
則百斯男<lb/>
惠于宗公神罔時怨神㒺時恫刑于寡妻至于兄弟以<lb/>
<pb n="30a"/>
御于家邦<lb/>
雝雝在宫肅肅在廟不顯亦臨無射亦保<lb/>
肆戎疾不殄烈假不瑕不聞亦式不諫亦入<lb/>
肆成人有德小子有造古之人無斁譽髦斯士<lb/>
　詩序思齊文王所以聖也凡後章事神治民聲聞作<lb/>
　成事通可見文王之聖而所以得聖本賢母之胎教<lb/>
　為多細玩篇章自見得<lb/>
　思齊思媚二思字應作思字解不是語辭齊字亦應<lb/>
<pb n="30b"/>
　作齊字解不必讀作齋字葢家以内大小莫不聽命<lb/>
　焉維端然齊一以整飭其紀綱此方是家之嚴君大<lb/>
　任所思在齊其家便能養成文王之聖德而開周家<lb/>
　有道之長故曰思齊大任文王之母媚有柔和承順<lb/>
　意周姜原是箇賢母大任思柔和承順以得其懽心<lb/>
　克盡婦道故云思媚周姜京室之婦為人母只一箇<lb/>
　齊字為人婦只一箇媚字而根心者為佳故此上俱<lb/>
　着一個思字<lb/>
<pb n="31a"/>
　思齊母道思媚婦道便自有徽音之播而大姒一一<lb/>
　以傚之一一以嗣之所以無妬忌於宫闈而螽斯麟<lb/>
　趾獨稱美于無窮也周家女德於斯為盛<lb/>
　據詩序本文王之所以聖由太任來而得賢内助以<lb/>
　承宗廟然後可深當乎先公之心而罔怨且恫是亦<lb/>
　不可少者此次章血脉本嗣徽說來而中着刑于寡<lb/>
　妻句其文章特妙<lb/>
　據註言文王順于先公而鬼神歆之無怨恫者其儀<lb/>
<pb n="31b"/>
　法内施於閨門而至于兄弟以御于家邦也語意極<lb/>
　佳自愚論之上三句只說文王得賢内助以當先公<lb/>
　之心下三句說文王又以其身儀刑於寡妻以其恩<lb/>
　聨屬乎兄弟以御乎家邦之衆内外相成以著其美<lb/>
　故下承説云雝雝在宫肅肅在廟若註專重刑于句<lb/>
　則未有寡妻者將不至于兄弟耶吕東萊曰毫髮不<lb/>
　愧于隱㣲然後逺近可孚故神罔時怨神罔時恫始<lb/>
　可以刑寡妻至兄弟<lb/>
<pb n="32a"/>
　大姒之德固好然文王之儀刑自不可少者刑只是<lb/>
　以身為教陳止齋曰古人於夫婦之分極加嚴焉刑<lb/>
　于寡妻刑于二字其法近忍不止於巽與也其言極<lb/>
　善葢閨闈之間眤嫟之愛所從來矣不以威克厥愛<lb/>
　如刑焉如何成得<lb/>
　至于兄弟至字不是帶過說至懇至也兄弟一體而<lb/>
　分是至親其相友愛是至情此至于云者正親之愛<lb/>
　之以盡其至情也若本刑于帶過說恐未是御字亦<lb/>
<pb n="32b"/>
　不應讀作迓訓作迎車駕牛馬以行全賴人為之御<lb/>
　可無險阻傾敗之虞家邦之衆猶車馬然非整齊料<lb/>
　理於其上其孰能治之此特下此一御字耳不知何<lb/>
　所見而讀作迓訓作迎也<lb/>
　雝雝二句雖照上而實開説緫見其居處之不苟也<lb/>
　不顯亦臨無射亦保緫是箇小心翼翼緝熙敬止處<lb/>
　射作斁解吾不知其何始即此篇亦有古之人無斁<lb/>
　斁字何不亦用射字耶愚謂射即是射字疑是觸及<lb/>
<pb n="33a"/>
　之意詩若曰雖不顯著而常若鑒臨雖不觸及而常<lb/>
　加保守云爾如此解自可通不必訓作斁戎疾是外<lb/>
　來的不能保其不至脩德是分内事故烈假可保其<lb/>
　不瑕<lb/>
　凡人有聞纔加敬慎有諌纔加進脩文王雖無聽聞<lb/>
　而心常惕焉必歸於法式雖無諌諍而心常求焉深<lb/>
　入於義理此緝熙敬止之極功與上不顯亦臨同意<lb/>
　註所云較未得文王勉勉不已之心<lb/>
<pb n="33b"/>
　成人有德小子有造則無一人不在化育之中所謂一<lb/>
　時人材皆得其所成就者即此便是譽髦斯士處而<lb/>
　實由文德之純亦不已者來故着古之人無斁句<lb/>
　上文不顯亦臨無射亦保不聞亦式不諌亦入正是<lb/>
　古之人無斁處<lb/>
　文王之光大無玷成就人才緫由其無斁之心來而<lb/>
　所以脩德養心得成盛美却由禀氣之莊敬來故首<lb/>
　章本思齊大任以見文王之所以聖也<lb/>
<pb n="34a"/>
皇矣上帝臨下有赫監觀四方求民之莫維此二國其<lb/>
政不獲維彼四國爰究爰度上帝耆之憎其式廓乃眷<lb/>
西顧此維與宅<lb/>
作之屏之其菑其翳脩之平之其灌其栵啓之辟之其<lb/>
檉其椐攘之剔之其檿其柘帝遷明德串夷載路天立<lb/>
厥配受命既固<lb/>
帝省其山柞棫斯㧞松柏斯兊帝作邦作對自大伯王<lb/>
季維此王季因心則友則友其兄則篤其慶載錫之光<lb/>
<pb n="34b"/>
受祿無喪奄有四方<lb/>
維此王季帝度其心貊其德音其德克明克明克類克<lb/>
長克君王此大邦克順克比比于文王其德靡悔既受<lb/>
帝祉施于孫子<lb/>
帝謂文王無然畔援無然歆羡誕先登于岸宻人不恭<lb/>
敢距大邦侵阮徂共王赫斯怒爰整其旅以按徂旅以<lb/>
篤周祜以對于天下<lb/>
依其在京侵自阮疆陟我髙岡無矢我陵我陵我阿無<lb/>
<pb n="35a"/>
飲我泉我泉我池度其鮮原居岐之陽在渭之將萬邦<lb/>
之方下民之王<lb/>
帝謂文王予懐明德不大聲以色不長夏以革不識不<lb/>
知順帝之則帝謂文王詢爾仇方同爾兄弟以爾鉤援<lb/>
與爾臨衝以伐崇墉<lb/>
臨衝閑閑崇墉言言執訊連連攸馘安安是類是禡是<lb/>
致是附四方以無侮臨衝茀茀崇墉仡仡是伐是肆是<lb/>
絶是忽四方以無拂<lb/>
<pb n="35b"/>
　詩序皇矣美周也天監代殷莫若周周世世修德莫<lb/>
　若文王<lb/>
　此篇叙大王王季之德以及文王伐宻伐崇之事緫<lb/>
　見是天命所在非人力所可為<lb/>
　㸔監觀四方求民之莫句見天本無私於人只求一<lb/>
　人焉可以平定天下措生民於清净寧謐之中便欣<lb/>
　然以天下付之所以為人君者當常懐安定生民之<lb/>
　心而不負上天付托之意<lb/>
<pb n="36a"/>
　曰監觀四方求民之莫則上天擇君之意已略見矣<lb/>
　維彼二國維此四國當時必有所指此不可考而認<lb/>
　二國為夏商謂爰究爰度是尋謀四方之國則於監<lb/>
　觀四方求民之莫語似多了一轉或曰二國即下章<lb/>
　宻與崇也亦有理<lb/>
　上帝耆之耆字即周頌耆定武功之耆字<lb/>
　維彼四國爰究爰度云云當是四國中有究心於治<lb/>
　理度量於民瘼者上帝之心即耆定焉而增其式廓<lb/>
<pb n="36b"/>
　耳註訓究為尋訓度為謀而緫云求於四方之國苟<lb/>
　上帝之所欲致者體認欠明<lb/>
　爰究爰度正對不獲言葢未有不究度而能獲者乃<lb/>
　眷西顧二句𦂳接上說來言當時爰究爰度可以安<lb/>
　定斯民者惟大王焉所以眷焉西顧而與之安宅也<lb/>
　此字指大王此維云者維大王能承此式廓之命也<lb/>
　作之屏之其菑其翳是撤去其障蔽脩之平之其灌<lb/>
　其栵是削治其道塗啓之辟之其檉其椐是芟除其<lb/>
<pb n="37a"/>
　叢植攘之剔之其檿其柘是存植其美材緫之則開<lb/>
　創以莫民之事所以帝命眷焉而王業之所由始也<lb/>
　大王自邠而遷于岐故云帝遷明德<lb/>
　串夷載路不是混夷駾矣之說當時狄人侵我邠邑<lb/>
　人民已為其所有大王不忍舍之去曰二三子何患<lb/>
　乎無君我將去之而使之隨於是民從之如歸市焉<lb/>
　而皆自狄人中出故云串夷載路耳<lb/>
　大王本避狄人之侵不得已而居岐曰此維與宅乃<lb/>
<pb n="37b"/>
　天鑒其𠂻與之岐以開王業之大詩頌之曰帝遷明<lb/>
　德要見人只是一個脩德能脩其德即萬一有不得<lb/>
　已事中間友獲大福未必不是天之美意要識得<lb/>
　明德曰帝遷厥妃曰天立見通是天意所在<lb/>
　乃眷西顧此維與宅已受命矣而爰及姜女聿來胥<lb/>
　宇實非偶然故云受命既固<lb/>
　㸔帝省其山句見天無日不監觀於周即柞棫斯拔<lb/>
　松栢斯兊觀之則大王之所以安定其民者葢益大<lb/>
<pb n="38a"/>
　當乎天心矣所以帝與作邦又與作對而生此大王<lb/>
　王季焉耳<lb/>
　廼慰廼止以奠生民之居乃召司空司徒以立廟社<lb/>
　門堂之制此是帝作邦而生有賢嗣曰大伯王季是<lb/>
　帝作對此句意重在作對上註自其初生大伯王季<lb/>
　之時而已定矣句極好<lb/>
　此對字即下章以對于天下對字有此邦而無賢君<lb/>
　以承之其何以對國人故此下一對字<lb/>
<pb n="38b"/>
　維此王季因心則友云云雖是因太伯之讓而云然<lb/>
　然此處不必多說但謂大王生箇太伯又生箇王季<lb/>
　天意便有在矣維此王季因心則友則友其兄不以<lb/>
　存與去間也則維知篤厚周家之慶載錫讓德之光<lb/>
　受禄而無䘮焉所以能傳世而奄有此四方也若謂<lb/>
　太伯因何而讓王季王季因讓而益脩德將太伯王<lb/>
　季通㸔做有心的人覺未快<lb/>
　因心則友則友其兄則篤其慶三則字語極𦂳若曰<lb/>
<pb n="39a"/>
　王季之因心則存此個友而其友則友此大伯也則<lb/>
　知篤厚我周家之慶而其他皆所不知也<lb/>
　帝度其心恐非制其心之說貊亦不應作莫字解盖<lb/>
　言王季之心維此孝友克篤周家之慶可以仰承乎<lb/>
　上帝故帝心亦監度之而使其聲聞宣布於遐邇也<lb/>
　度即鑒度之度貊即蠻貊之貊若謂帝制王季之心<lb/>
　使有尺寸能度義又清浄其德音使無非間之言不<lb/>
　知帝何以制其心又使其無何等非間之言也愚不<lb/>
<pb n="39b"/>
　敢從<lb/>
　德音必本於明德故貊其德音下𦂳承説其德克明<lb/>
　其德克明云云不是王季之德有此六者王季之德<lb/>
　只一個克明而已克明此明德胷中了無障蔽自隨<lb/>
　物之至而能分别其等類這便是克類明足以類物<lb/>
　其聰明特逹首出於庶物之上這便是克長眀足以<lb/>
　類物而長人則我之德足以綱紀四方而莫不在其<lb/>
　統馭之内這便是克君維其克君故王此大邦而其<lb/>
<pb n="40a"/>
　王此邦也却又以柔和之道治之而克順焉以一體<lb/>
　之情聨之而克比焉比及于文王其德即克明之德<lb/>
　而靡悔焉此既受帝祉施于孫子傳之萬世無窮也<lb/>
　愚謂如此解庶得詩人之意<lb/>
　此詩稱王季曰其德克眀康誥稱文王曰克明德而<lb/>
　此詩上章云帝遷明德下章云帝謂文王予懐明德<lb/>
　可見只一箇克明而非有六者也大學一書中只說<lb/>
　得一箇明明德此其一証<lb/>
<pb n="40b"/>
　前人有明德而後人更改之便是悔<lb/>
　欲言文王伐宻事先說帝謂文王無然畔援無然歆<lb/>
　羡見得文王之斯旅也唯以對天下而初無一毫自<lb/>
　利之心欲言文王伐崇事先說帝謂文王予懐明德<lb/>
　不大聲以色云云見得文王之斯舉也唯以順帝則<lb/>
　而初無一毫自逞之意<lb/>
　帝謂文王云云正是天命之所在文王克明德自無<lb/>
　畔援歆羡之心而此曰帝謂文王無然云云若天有<lb/>
<pb n="41a"/>
　所以告戒之者天玉成一聖人聖人仰承乎帝命本<lb/>
　是如此<lb/>
　畔援歆羡雖聮綿却字各有義畔疆畔也有疆畔以<lb/>
　分彼此然後從而攀援之是之謂畔援歆動念也此<lb/>
　念既動斯不能禁其羡慕之心是之謂歆羡此二者<lb/>
　皆人心之䧟溺也無然畔援歆羡絶無一毫之䧟溺<lb/>
　超然先登於其岸矣身先登于岸然後能捄援生民<lb/>
　之䧟溺故下𦂳接伐宻之事<lb/>
<pb n="41b"/>
　王季則篤其慶文王以篤周祐正見其相承處<lb/>
　以對于天下正應前章作對一對字<lb/>
　王赫斯怒爰整其旅亦已親征宻矣如何說安然在<lb/>
　周之京且無矢我陵云云說人無敢陳兵於陵飲水<lb/>
　於泉以拒我愚以意逆詩人意若曰文王此行雖奮<lb/>
　怒以徂征然此心實無畔援歆羡也惟依然如其在<lb/>
　京者以侵自阮疆並不横加肆虐葢所怒者止在宻<lb/>
　之君而不及於宻之士女也故視所陟之陵曰我陵<lb/>
<pb n="42a"/>
　我阿曰我泉我池秋毫不加犯焉所謂宻人即吾人<lb/>
　也由是度其鮮原而居岐之陽在渭之將聮之邦域<lb/>
　之中而絶其侵陵之患此之謂萬邦之方下民之王<lb/>
　也<lb/>
　無矢我陵四句是初行師時視宻之人民即吾之赤<lb/>
　子而無犯秋毫度其鮮原三句是既征討後收宻之<lb/>
　都邑入吾之版圗而視同一體此總是文王視四海<lb/>
　為一家意故下文云萬邦之方下民之王註相其髙<lb/>
<pb n="42b"/>
　原而徙都焉所謂程邑也不知令宻都之耶周自都<lb/>
　之耶如令宻都之不應既伐而復與之居如周自居<lb/>
　之則周又未嘗都於程邑也註徙都一語大欠分曉<lb/>
　方嚮方也萬邦趨嚮曰萬邦之方王歸往也下民歸<lb/>
　往曰下民之王<lb/>
　明德原是天所賦於人者我能全此明德便足以類<lb/>
　萬物足以長天下君萬邦所謂求民之莫者只求此<lb/>
　明明德者而已故帝謂文王曰予懐明德<lb/>
<pb n="43a"/>
　不長夏以革愚不敢強解但就字義度之夏有盛大<lb/>
　意革有改制意或者帝謂文王凡所設施不恃盛大<lb/>
　以改制矣乎未知是否<lb/>
　大聲以色便在聲色上見非明德自然之昭著長夏<lb/>
　以革便在夏革上見非明德自然之作為有識有知<lb/>
　便在知識上見非明德自然之法則故聲色不可大<lb/>
　也夏革不可長也但不識不知黙順帝天之則此之<lb/>
　謂明德而帝之所深懐者<lb/>
<pb n="43b"/>
　觀予懐明德一語見天為生民求安定無日不懐明<lb/>
　德之君也故責望之極殷<lb/>
　用聲色即是大用夏革即是長要㸔得圓融<lb/>
　天道變化不窮實有則而不過故稱帝則此帝則是<lb/>
　自然之變化初無知識於其間纔着知識便非帝則<lb/>
　之自然故命之曰不識不知順帝之則易曰乾元用<lb/>
　九乃見天則又曰先天而天弗違後天而奉天時此<lb/>
　不識不知順帝之則事<lb/>
<pb n="44a"/>
　天何心於生人殺人哉因可生而生之耳因可殺而<lb/>
　殺之耳皆有則而不過在文王時如崇侯之譛其罪<lb/>
　豈可赦哉舉兵而薄伐要以行天之誅耳吕氏云雖<lb/>
　舉兵以伐崇莫非順帝之則而非我極㸔得好<lb/>
　文王原有伐崇一事詩人著其奉天命而非我故着<lb/>
　帝謂文王詢爾仇方合下一章<lb/>
　臨衝閑閑章正指其伐崇事註緩攻徐戰一段極說<lb/>
　得好<lb/>
<pb n="44b"/>
　凡讀詩須先討求個大㫖大㫖既得横東監西無不<lb/>
　合着如此詩大㫖在監觀四方求民之莫二句上乃<lb/>
　所謂莫民者只在明明德之人故叙大王說個帝遷<lb/>
　明德叙王季說個其德克明叙文王說個予懐明德<lb/>
　而中間稱上帝耆之帝省其山帝度其心帝謂文王<lb/>
　不一而足總見上天為民求一賢君若此其切為人<lb/>
　君者必明明德於天下然後可對天下仰望之心可<lb/>
　不負上天立君之意此詩人立言之大㫖也不是之<lb/>
<pb n="45a"/>
　求而徒求之文詞間是章句之儒而非吾所望於說<lb/>
　詩者<lb/>
經始靈臺經之營之庶民攻之不日成之經始勿亟庶<lb/>
民子來<lb/>
王在靈囿麀鹿攸伏麀鹿濯濯白鳥翯翯王在靈沼於<lb/>
牣魚躍<lb/>
虡業維樅賁鼓維鏞於論鼓鐘於樂辟廱<lb/>
於論鼓鐘於樂辟廱鼉鼓逄逄矇瞍奏公<lb/>
<pb n="45b"/>
　此篇因孟子引說古之人與民偕樂故後儒承說前<lb/>
　二章是民樂文王臺池鳥獸之樂後二章是民樂文<lb/>
　王鐘鼓之樂不知此靈臺是文王所築以望氛祲察<lb/>
　災祥時觀遊節勞佚者自是王政所不可廢乃文王<lb/>
　就於此臺畔建有辟廱之制懸設鐘鼓於其中令矇<lb/>
　瞍習肄其業倘萬幾之暇遊息於斯即令此矇瞍間<lb/>
　鐘鼓而奏公焉葢不特朝廷有諌諍之陳宫壼有史<lb/>
　管之記在輿有旅賁之規即一游息時未嘗不聞樂<lb/>
<pb n="46a"/>
　而警惕於其心也此是文王建靈臺辟廱大主意後<lb/>
　世因辟廱定為天子之學葢亦仍此意而為之也不<lb/>
　究文王游息警惕之意而但稱民樂文王臺池鳥獸<lb/>
　鐘鼓之樂謬甚矣敢伸㣲喙以正千古之大謬高明<lb/>
　者幸虛心裁奪焉<lb/>
　首章叙民之樂成此臺是民愛其君欲其時觀游以<lb/>
　節勞佚也次章正叙文王在囿在沼時觀游以節勞<lb/>
　佚事乃文王當此之時即臨辟廱設鐘鼓而令矇瞍<lb/>
<pb n="46b"/>
　奏公故復着虡業維樅二章讀詩者於此等處識輕<lb/>
　重之有在斯可與言詩矣文王有聲篇張子註靈臺<lb/>
　辟廱文王之學也鎬京辟廱武王之學也極有見<lb/>
　於論論字不作倫字解論論説也即游息討論之謂<lb/>
　詩謂此鐘鼓不虛設而於論時始設之此辟廱不苟<lb/>
　臨而於樂時始臨之故再為咏佚而言曰鼉鼓逄逄<lb/>
　矇瞍奏公正見此鐘鼓之設設之於論而不虛也此<lb/>
　辟廱之臨臨之於樂而不苟也而怡適性情於臺沼<lb/>
<pb n="47a"/>
　之游者又收養性情於矇瞍之奏矣文王之時為樂<lb/>
　而又不淫於樂葢如此此愚謂靈臺之詩非專為民<lb/>
　樂其樂而作也<lb/>
　凡矇瞍所奏皆脩身養性齊治均平之事天下之公<lb/>
　言也天下之公事也故曰奏公似不必改訓功字<lb/>
下武維周世有哲王三后在天王配于京<lb/>
王配于京世德作求永言配命成王之孚<lb/>
成王之孚下土之式永言孝思孝思維則<lb/>
<pb n="47b"/>
媚兹一人應侯順德永言孝思昭哉嗣服<lb/>
昭兹來許繩其祖武於萬斯年受天之祜<lb/>
受天之祜四方來賀於萬斯年不遐有佐<lb/>
　此篇專美武王能式下土昭嗣服以開萬年之祜乃<lb/>
　其要只在世德作求上而永言配命永言孝思則其<lb/>
　作求之實用功處也<lb/>
　照下䋲其祖武㸔此下武二字或是下之人能履上<lb/>
　人之武也故曰下武維周世有哲王詩序云下武繼<lb/>
<pb n="48a"/>
　文也謂武王雖用武功實上文而下武亦一說<lb/>
　三后世有明德於昭于天故云三后在天<lb/>
　首章重王配于京句乃其作配處不在繼其位而在<lb/>
　繼其德故𦂳出世德作求句作求二字要重㸔先世<lb/>
　如何以立心如何以制事皆德之所在也我作而思<lb/>
　焉而必求以繼其志述其事此之謂作求統觀大王<lb/>
　王季文王之德緫只是個昭事上帝德與命原非二<lb/>
　也故永言配命是世德作求之喫𦂳處<lb/>
<pb n="48b"/>
　永言配命常求合於天之心也常合於天心便常合<lb/>
　於人心而人無不信之矣此之謂成王之孚<lb/>
　孚之所在即式之所在未有孚而不式未有式而不<lb/>
　本于孚者<lb/>
　永言孝思即永言配命之意葢先世之德與天命相<lb/>
　合一而我思欲與先哲王相合一即與天命無二矣<lb/>
　此永言孝思下承說孝思維則維則者維則此哲王<lb/>
　之德也永言二字宜細嚼<lb/>
<pb n="49a"/>
　式與則正相應孝思維則乃可為下土之式<lb/>
　媚兹一人應侯順德𦂳承維則二字來王者維則先<lb/>
　哲玉則世德在武王矣當時諸侯其孰不歸之而侯<lb/>
　邦之人其孰不應而順之此侯字正照上成王之孚<lb/>
　一王字此德字正照上世德作求一德字見王者孝<lb/>
　思維則所以能致人之媚兹致人之順應故更出永<lb/>
　言孝思二句以賛其嗣服之無忝也若訓侯字作維<lb/>
　字則上文孝思維則亦既用維字矣此胡獨取巧而<lb/>
<pb n="49b"/>
　改用一侯字耶且應之維以順德語殊欠暢似未得<lb/>
　詩人之㫖<lb/>
　嗣服二字即書大誥嗣無疆大厯服之稱謂嗣守先<lb/>
　業之人也昭哉嗣服云者謂如此其永言孝思則克<lb/>
　紹先業而於嗣服為有光耳<lb/>
　昭兹來許雖承上昭字來其實說繼世而王者兹此<lb/>
　也繼世者不知其幾許故稱來許耳<lb/>
　昭兹來許一章若謂昭哉嗣服武王於是乎不可及<lb/>
<pb n="50a"/>
　矣即此嗣服之昭美傳至於今兹繼世者吾不知其<lb/>
　幾許也若能皆言孝思皆言配命而能䋲繼先哲王<lb/>
　之步武則於萬斯年常可受天之祜而勿替矣武王<lb/>
　世德之作求可傳於後世者葢如此<lb/>
　受天之祜節𦂳頂上說言昭兹來許皆䋲祖以受祜<lb/>
　則常可受四方之來賀而常可以得人之佐助也葢<lb/>
　媚兹順應在當日而世世藩屏王室可傳之於萬斯<lb/>
　年故曰不遐有佐耳遐字不作何字解<lb/>
<pb n="50b"/>
文王有聲遹駿有聲遹求厥寧遹觀厥成文王烝哉<lb/>
文王受命有此武功既伐于崇作邑于豐文王烝哉<lb/>
築城伊淢作豐伊匹匪棘其欲遹追來孝王后烝哉<lb/>
王公伊濯維豐之垣四方攸同王后維翰王后烝哉<lb/>
豐水東注維禹之績四方攸同皇王維辟皇王烝哉<lb/>
鎬京辟廱自西自東自南自北無思不服皇王烝哉<lb/>
考卜維王宅是鎬京維龜正之武王成之武王烝哉<lb/>
豐水有芑武王豈不仕詒厥孫謀以燕翼子武王烝哉<lb/>
<pb n="51a"/>
　此詩首二章稱文王末二章稱武王中四章稱王后<lb/>
　皇王分屬文武葢築城作豐維垣維翰是后王君公<lb/>
　之事而維禹之績鎬京辟廱則帝皇綂一之事也烝<lb/>
　字照書烝烝乂照後篇烝之浮浮㸔應作鬱盛之意<lb/>
　解若八章並用烝哉二字為賛又詩之一格也<lb/>
　此篇言文王遷豐武王遷鎬之事皆出於不得已讀<lb/>
　者細玩章句首尾相接處可見其父子之一心矣<lb/>
　曰有聲又曰遹駿云者言其聲之疾且大也遹疾速<lb/>
<pb n="51b"/>
　意<lb/>
　遹求厥寧遹觀厥成是文王一生心事<lb/>
　遹求厥寧是矣遹觀厥成不幾於太疾乎曰非也凡<lb/>
　生民不幸遭其君之荼毒如䧟之水火中望救之心<lb/>
　至亟也夙夜以拯之而置之袵席之上則於民為有<lb/>
　濟稍出之遲疑而拯之怠緩則無及矣易解之彖曰<lb/>
　旡所往其來復吉有攸往夙吉來復之辭文王自道<lb/>
　其遹求厥寧之心也夙吉之辭文王自道其遹觀厥<lb/>
<pb n="52a"/>
　成之心也此二語宜串㸔乃得其意<lb/>
　文王受命有此武功就帝謂文王予懐明德帝謂文<lb/>
　王詢爾仇方云云㸔便見得<lb/>
　伐崇即作豐也故云既伐于崇作邑于豐<lb/>
　當時崇侯虎不獨譛西伯一事然觀譛及西伯而其<lb/>
　為人之毒惡可知矣其民之不寧可知矣舉兵薄伐<lb/>
　正遹求厥寧之心也<lb/>
　匪棘其欲遹追來孝二句極說得文王心事透文王<lb/>
<pb n="52b"/>
　無然歆羡不大聲色何嘗有一毫自利之心維是太<lb/>
　王遷都以安民王季克明以順比自來相承維此孝<lb/>
　而文王遹追而及之自不得不若此其汲汲耳㸔太<lb/>
　王肇基王迹便是孝於先公王季王此大邦便是孝<lb/>
　于太王來孝是自來相傳之孝也遹追是追及前人<lb/>
　之孝也註特追先人之意而來致其孝殊未快<lb/>
　不曰王功曰王公者文王求寧之心原公諸天下而<lb/>
　其功昭濯於天下亦與天下公之者也<lb/>
<pb n="53a"/>
　文王之德本足綱紀乎四方而自伐崇作豐來覺尤<lb/>
　昭濯於天下四方莫不歸向而倚毗焉故曰王公伊<lb/>
　濯維豐之垣四方攸同王后維翰<lb/>
　翰即羽翰之翰鳥以翰蔽翼其身文王以德蔽翼天<lb/>
　下故稱維翰<lb/>
　豐水東注維禹之績二句不是泛泛說當時武王已<lb/>
　得天下遷都於鎬矣鎬在豐水東意必武王導此豐<lb/>
　水東注於鎬便諸侯朝貢之途故稱豐水東注維禹<lb/>
<pb n="53b"/>
　之績𦂳承曰四方攸同皇王維辟見即濬導一節亦<lb/>
　是寧民之心而天下歸之也若謂豐水東注由禹之<lb/>
　功故四方得以來同於此則上章四方攸同將從何<lb/>
　道來耶且由禹之功亦㸔得忒自然了<lb/>
　兩章四方攸同緫狀天下歸之之意<lb/>
　文王自岐遷豐覺較恢大於岐矣而武王既集大統<lb/>
　萬國來朝則豐邑又似為窄小其勢不得不遷都於<lb/>
　鎬者詩人恐世人疑舍豐遷鎬之為非也故即豐水<lb/>
<pb n="54a"/>
　東注一節見其纉禹之績致四方之攸同又舉辟廱<lb/>
　一節見其以德化民來四方之心服又本其由考卜<lb/>
　而成又推其為貽謀之不得已以見武王之遷鎬緫<lb/>
　亦求寧天下以追來孝之心而非有他也讀此詩者<lb/>
　必沉濳反覆而知其語意之所在始得<lb/>
　說鎬京辟廱便見講學行禮有許大事體在武王方<lb/>
　遷鎬即舉行之可謂知先務矣<lb/>
　考卜維王章緫見其不輕議遷意<lb/>
<pb n="54b"/>
　豐水有芑不是興或曰豐水傍生物繁茂是道其實<lb/>
　也武王豈不仕仕字亦不應作事字解此仕字即如<lb/>
　今初入仕者必厯事觀政之謂詩意若謂豐水生物<lb/>
　繁茂此法宜於子孫武王豈不厯事體而輕議遷哉<lb/>
　葢謂此豐本佳可以都而地形較窄不足容四方之<lb/>
　朝㑹為子孫王者謀覺猶未便無寧導水東注而成<lb/>
　都焉然後可稱四方之都㑹而貽萬世之丕基是貽<lb/>
　謀燕翼之道也此亦求寧以追來孝之心也武王之<lb/>
<pb n="55a"/>
　不得已也如此㸔較為爽快耳<lb/>
　燕訓安翼訓敬而翼子二字聯讀恐未當燕燕鳥也<lb/>
　翼翼藉也燕營一壘可居矣而生子衆多不能容則<lb/>
　别為一壘以容之是燕鳥翼藉其子之事也今就豐<lb/>
　可居矣而生聚者多來㑹者衆自今不遷後世子孫<lb/>
　將有大不便者而復作鎬以都之是詒厥孫謀以燕<lb/>
　翼子之道也如謂翼子為敬承之子燕翼子為安此<lb/>
　敬承之子吾不敢以為是也<lb/>
<pb n="55b"/>
　以燕翼子以字從上句讀來若曰詒厥孫謀葢以燕<lb/>
　翼子之道貽之也<lb/>
　文王之心只是個遹追來孝武王之心只是個貽厥<lb/>
　孫謀總之只是個遹求厥寧<lb/>
　<lb/>
　<lb/>
　<lb/>
　重訂詩經疑問卷八<lb/>
</p>
<p>
</p>
  </div>
</body>
</text>
</TEI>
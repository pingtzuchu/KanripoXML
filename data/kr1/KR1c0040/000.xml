<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>重訂詩經疑問</head>
    <p>
<pb n="1a"/>
欽定四庫全書　　　　經部三<lb/>
　重訂詩經疑問　　　　詩類<lb/>
　　提要<lb/>
　　　　<hi>臣</hi>等謹案詩經疑問十二卷明姚舜牧撰舜<lb/>
　　　　牧有易經疑問已著録是篇釋詩兼用毛傳<lb/>
　　　　朱傳及嚴粲詩緝時亦自出新論如辨成王<lb/>
　　　　未嘗賜周公天子禮樂其説頗為有見又論<lb/>
　　　　三經三緯之説謂賦比興乃通融取義非截<lb/>
<pb n="1b"/>
　　　　然謂此為賦此為比此為興也惟截然分而<lb/>
　　　　為三於是求之不得其説則將為賦而興又<lb/>
　　　　比也賦而比又興也而寖失其義其説亦足<lb/>
　　　　解轇轕之談舜牧於諸經皆有疑問惟此編<lb/>
　　　　説詩為差善自序稱所疑凡經數十年重加<lb/>
　　　　訂問前此誤解亟為辨正葢其用力較深也<lb/>
　　　　惟不信古人字少假借通用之説於龍光伴<lb/>
　　　　奐之類皆徑以本字解之强生論辨是則隆<lb/>
<pb n="2a"/>
　　　　萬以後儒者少見古書之故亦足見詁訓不<lb/>
　　　　明而欲義理之不謬無是事矣乾隆四十五<lb/>
　　　　年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="3a"/>
重訂詩經疑問原序<lb/>
嘗讀三經三緯之説竊有疑焉三經風雅頌是已而三<lb/>
緯曰賦曰比曰興盖通融取義謂所賦之有比有興耳<lb/>
非截然謂此為賦此為比此為興也唯截然分而為三<lb/>
于是求之不得其説則將謂賦而興又比也賦而比又<lb/>
興也而寖失其義矣此三緯之説之可疑者而猶其小<lb/>
者也若稽實待虛斷章取義凡詩皆可通用是而作者<lb/>
之志則有一定不易者在説詩而不得其志則將謂<lb/>
<pb n="3b"/>
葛之覃兮為后妃既成絺綌而賦其事矣將謂采采卷<lb/>
耳為后妃思念文王而作矣將謂螽斯羽之為羽虫矣<lb/>
將謂簡兮之為輕世肆志矣將謂河水洋洋為齊地<lb/>
廣饒士女之佼好矣將謂魯道有蕩為適齊之大路矣<lb/>
將謂似續妣祖為君子之居矣將謂中原有菽為兄弟<lb/>
之教其子矣將謂荏苒柔木為得所植矣將謂習習谷<lb/>
風為生長和調矣將謂有饛簋飱有捄棘匕之漫無<lb/>
取義矣將謂鴛鴦于飛畢之羅之之為興矣將謂履帝<lb/>
<pb n="4a"/>
武敏歆為足大指歆歆然如有人道之感矣將謂永錫<lb/>
祚𦙍之可分而為二矣將謂乃造其曹之為牧所矣將謂<lb/>
伴奐優游之為泮渙優游矣將謂彼疏斯稗之為分别<lb/>
君子與小人矣而其他則若鞅掌之為失容也權輿之<lb/>
為托始也龍光之為寵光也舉柴之為積禽也無射之<lb/>
為無斁也僣始之為譛始也譛始之為僣始也遐之通為<lb/>
河也侯之訓為維也紛紛莫紀總之則不得詩人之志<lb/>
而姑為講解云爾倘以意逆詩人之志於千載之上則<lb/>
<pb n="4b"/>
一字各函一義而其中雋永之味真有足啓萬世之咀<lb/>
嚼者奈之何詩義之湮而莫識也又奈之何陳説汨没<lb/>
於所習而即有能探其㫖者付之勿問也今予所疑凡<lb/>
經數十年且重加訂問矣若前所誤解者亟與辨正即<lb/>
有碍於制義亦所弗恤焉盖心獨苦矣而安得髙明君<lb/>
子虛心一為之裁訂哉則所謂藏之名山而俟知於千<lb/>
載之下者也昔萬厯歳在辛亥季冬烏程後學姚舜牧<lb/>
書於清髙啓後軒<lb/>
</p>
<p>
</p>
  </div>
</body>
</text>
</TEI>
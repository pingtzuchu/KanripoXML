<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重訂詩經疑問卷二</head> <lb/>
    <p>
<pb n="1a"/>
欽定四庫全書<lb/>
　重訂詩經疑問卷二<lb/>
　　　　　　　　　　　　明　姚舜牧　撰<lb/>
　　鄘<lb/>
汎彼柏舟在彼中河髧彼兩髦實維我儀之死矢靡他<lb/>
母也天只不諒人只<lb/>
汎彼柏舟在彼河側髧彼兩髦實維我特之死矢靡慝<lb/>
母也天只不諒人只<lb/>
<pb n="1b"/>
　婦人無夫如舟之汎在中河而無所泊也故以喻興<lb/>
　儀訓匹也未當儀刑式也言卓然為我所儀刑者特<lb/>
　訓亦匹也亦未當特首出也言特然為我所仰望者<lb/>
　一與之醮終身不改女子自許之心也改則匿其初<lb/>
　心矣故下一慝字<lb/>
　看髧彼兩髦實維我儀則共姜少寡也少寡而勵志<lb/>
　若斯誠所難得<lb/>
　據註髧彼兩髦指共伯補傳云守義既堅必毁其容<lb/>
<pb n="2a"/>
　飾不事膏沐去髮至眉為幼時之狀是共姜自謂也<lb/>
　詩緝因引錢氏説髧然兩髦實維我嫠居之容儀特<lb/>
　獨也寡獨之人實宜是髧然兩髦煞甚有理<lb/>
牆有茨不可埽也中冓之言不可道也所可道也言之<lb/>
醜也<lb/>
牆有茨不可襄也中冓之言不可詳也所可詳也言之<lb/>
長也<lb/>
牆有茨不可束也中冓之言不可讀也所可讀也言之<lb/>
<pb n="2b"/>
辱也<lb/>
　宣姜本子之妻而失身于其父既為父配而又失身<lb/>
　于其子天下淫婦人莫過是矣<lb/>
　宣公奪子之妻公子頑烝君之母内亂至此極矣故<lb/>
　曰不可道不可詳不可讀<lb/>
　言人所不忍言之事曰言之失醜又曰其説甚長又<lb/>
　曰言之汙我齒頰是所謂言之醜言之長言之辱也<lb/>
　冓从女是匪冦婚媾之媾从才是男女搆精之搆此<lb/>
<pb n="3a"/>
　云中冓必宫壼祕密之所非舍之交積材木也<lb/>
君子偕老副笄六珈委委佗佗如山如河象服是宜子<lb/>
之不淑云如之何<lb/>
玼兮玼兮其之翟也鬒髮如雲不屑髢也玉之瑱也象<lb/>
之揥也揚且之晳也胡然而天也胡然而帝也<lb/>
瑳兮瑳兮其之展也蒙彼縐絺是紲袢也子之清揚揚<lb/>
且之顔也展如之人兮邦之媛也<lb/>
　詩序刺衞夫人也指宣姜<lb/>
<pb n="3b"/>
　解詩者類云詩人欲刺其非反稱其美以存忠厚是<lb/>
　則然矣若是詩則所謂子之不淑云如之何者刺耶<lb/>
　美耶愚謂詩體固存忠厚而詩意自有是非如此章<lb/>
　之㫖本文昭然其明刺非反稱其美以寓刺也註似<lb/>
　未得其要領敢陳臆見於左以正髙明<lb/>
　君子偕老二句是一詩斷案蓋曰國夫人與國君偕<lb/>
　老故副笄六珈以重其始則其威儀容止必委委佗<lb/>
　佗安重如山宏廣如河然後與象服相為厮稱子之<lb/>
<pb n="4a"/>
　不淑不愧此副笄六珈乎而安稱此象服之宜乎故<lb/>
　曰云如之何下文翟與展被之以朝祭正是象服鬒<lb/>
　髮如雲至揚且之晳蒙彼縐絺至揚且之顔正其服<lb/>
　飾之芬麗容貌之輕佻太異於委委佗佗如山如河<lb/>
　處故一則曰胡然而天也胡然而帝也以怪異之一<lb/>
　則曰展如之人兮邦之媛也以賤䙝之此正所謂子<lb/>
　之不淑云如之何者易曰帝乙歸妹其君之袂不如<lb/>
　其娣之袂良女子之所重誠在徳不在飾矣<lb/>
<pb n="4b"/>
　翟展上著玼瑳字便是致飾於服物其之翟也其之<lb/>
　展也其字指宣姜<lb/>
　上已云揚且之晳矣此復云子之清揚揚且之顔蓋<lb/>
　甚言其眉目之美麗非貞女之徳容也重看一顔字<lb/>
　註訓額角豐滿似未當<lb/>
　展如之人兮是輕之之辭蝃蝀亦云乃如之人也委<lb/>
　委佗佗如山如河煞何等鎮重下二章云云煞何等<lb/>
　輕佻<lb/>
<pb n="5a"/>
　吕氏總註問字宜改作怪字惜字宜改作賤字<lb/>
爰采唐矣沬之鄉矣云誰之思美孟姜矣期我乎桑中<lb/>
要我乎上宫送我乎淇之上矣<lb/>
爰采麥矣沬之北矣云誰之思美孟弋矣期我乎桑中<lb/>
要我乎上宫送我乎淇之上矣<lb/>
爰采葑矣沬之東矣云誰之思美孟庸矣期我乎桑中<lb/>
要我乎上宫送我乎淇之上矣<lb/>
　此即桑間之詩也衞世族在位者相為淫竊若此安<lb/>
<pb n="5b"/>
　得不亡哉<lb/>
　采唐采麥采葑是托辭思美孟姜等是實事<lb/>
　姜弋庸三姓是表表於衞者表表者若此他復何言<lb/>
鶉之奔奔鵲之彊彊人之無良我以為兄<lb/>
鵲之彊彊鶉之奔奔人之無良我以為君<lb/>
　詩序刺衞宣姜也我以為兄為惠公恥之也我以為<lb/>
　君為國人恥之也<lb/>
　鶉鵲非匹也一奔奔一彊彊而淫合以為耦是禽類<lb/>
<pb n="6a"/>
　之可醜者曾謂人而可效之尤乎<lb/>
　觀先鶉後鵲而下承一兄字先鵲後鶉而下承一君<lb/>
　字便見得鶉比宣姜鵲比公子頑<lb/>
　奔奔是奔而就彊彊是彊而烝註居有常匹又曰鶉<lb/>
　鵲之不若非是<lb/>
定之方中作于楚宫揆之以日作于楚室樹之榛栗椅<lb/>
桐梓漆爰伐琴瑟<lb/>
升彼虚矣以望楚矣望楚與堂景山與京降觀于桑卜<lb/>
<pb n="6b"/>
云其吉終焉允臧<lb/>
靈雨既零命彼倌人星言夙駕説于桑田匪直也人秉<lb/>
心塞淵騋牝三千<lb/>
　詩序美衞文公也衞為狄所滅東徙渡河野處漕邑<lb/>
　齊桓公攘戎狄而封之文公徙居楚丘建城市而營<lb/>
　宫室得其時制百姓説之國家殷富焉<lb/>
　地故楚地故稱楚宫楚室耳觀下章升彼虚矣以望<lb/>
　楚矣可見<lb/>
<pb n="7a"/>
　宫室必有舊址而今復營之故連下作于二字<lb/>
　定方中作宫是當營室之期爰定其規模揆以日作<lb/>
　室是測方向之宜爰列其内外<lb/>
　註楚室猶楚宫互文以叶韻耳非是宫是一室之總<lb/>
　名是大槩規模但當定之中以經營室在一宫之内<lb/>
　者有前後曲折皆必揆日景以定向前後移易不得<lb/>
　室非止内室自門堂以至閫奥凡在一宫之内者皆<lb/>
　是也一室有一向故曰揆之以日作于楚室<lb/>
<pb n="7b"/>
　古人作宫室必樹木於其側乃所樹之木非榛栗之<lb/>
　可以供籩實即椅桐梓漆之可以作琴瑟蓋既藉之<lb/>
　以障蔽又資之以為莫大之用是古人用慮之周到<lb/>
　處即民間五畝之宅樹墻下以桑亦是此意<lb/>
　首章已言作宫室矣次章是追本其謀遷之初望楚<lb/>
　與堂如是以定其基址景山與京如是以正其方向<lb/>
　然必曰降觀于桑是不獨為宗社計又重為生靈計<lb/>
　故下文云靈雨既零命彼倌人星言宿駕説於桑田<lb/>
<pb n="8a"/>
　蓋其所以植國者深且逺矣傳稱文公務材訓農克<lb/>
　復故業不誣哉<lb/>
　靈雨既零四句𦂳承上降觀于桑來是文公之命官<lb/>
　訓農事匪直也人又緊承上倌人説來若曰文公之<lb/>
　政匪直命此人訓農而已也乃其秉心誠實而淵深<lb/>
　盡民盡物無不慮之周處之密即騋牝之馬已至於<lb/>
　三千矣人民之繁富又當如何哉<lb/>
　語曰志王則王志霸則霸魯僖斯馬斯臧本之思無<lb/>
<pb n="8b"/>
　彊衞文騋牝三千本之秉心塞淵自古未有不先定<lb/>
　其心思而可致富庶之成效者<lb/>
蝃蝀在東莫之敢指女子有行逺父母兄弟<lb/>
朝隮于西崇朝其雨女子有行逺兄弟父母<lb/>
乃如之人也懷昏姻也大無信也不知命也<lb/>
　詩序蝃蝀止奔也<lb/>
　首二章再言女子有行逺父母兄弟句謂女子必應<lb/>
　知是不可淫奔於外也<lb/>
<pb n="9a"/>
　崇訓終字無據崇髙起也俗語起早二字疑即崇朝<lb/>
　之意<lb/>
　虹妖淫之氣也倐見於天而倐滅淫奔之婦倐出而<lb/>
　倐入也似之<lb/>
　懷昏姻也懷字極當男女之欲人皆有之惟懷念於<lb/>
　斯則不復知有人道矣故鄙其為大無信不知命<lb/>
　首章比莫虹次章比朝虹所謂朝朝暮暮陽臺雨者<lb/>
　三章則探其淫欲之心而深唾賤之也<lb/>
<pb n="9b"/>
相鼠有皮人而無儀人而無儀不死何為<lb/>
相鼠有齒人而無止人而無止不死何俟<lb/>
相鼠有體人而無禮人而無禮胡不遄死<lb/>
　詩序刺無禮也<lb/>
　儀威儀也止容止也禮大體也<lb/>
　無儀無止無禮均罪其宜死可見禮者人之生理也<lb/>
　記曰人有禮則安無禮則危與此正相發<lb/>
　詩緝云䑕則但有皮齒體而已人異於䑕可徒有形<lb/>
<pb n="10a"/>
　體而無禮儀容止乎謂之人而無禮儀容止則亦䑕<lb/>
　之類也不死何為乎何俟乎而胡不遄死乎是深惡<lb/>
　之辭<lb/>
孑孑干旄在浚之郊素絲紕之良馬四之彼姝者子何<lb/>
以畀之<lb/>
孑孑干旟在浚之都素絲組之良馬五之彼姝者子何<lb/>
以予之<lb/>
孑孑干旌在浚之城素絲祝之良馬六之彼姝者子何<lb/>
<pb n="10b"/>
以告之<lb/>
　古以弓旌招賢衞大夫乘車馬建旌旗親詣於賢者<lb/>
　之庭誠重其人也重其人不得不侈其事矣豈虛文<lb/>
　之崇而已哉<lb/>
　自郊而都而城其地為漸近故干旄車馬以漸而加<lb/>
　華此衞大夫之致敬盡禮處<lb/>
　畀與也答其禮也予賚也厚其貺也告語也傾其誠<lb/>
　也<lb/>
<pb n="11a"/>
　要見衞大夫之好賢不專在車馬旌旄上即車馬旌<lb/>
　旄而其所折節者蓋可想矣禮文易荅而禮意難酬<lb/>
　故曰彼姝者子何以畀之云云<lb/>
　此詩序云衞文公臣子多好善賢者樂告以善道也<lb/>
　詩緝因體此意謂此賢是來自他國者至浚之郊文<lb/>
　公臣子聞其賢而爭覩之故建旄往就于郊者良馬<lb/>
　有四往候于都者有加焉往迎於城者又加焉故良<lb/>
　馬自四而五而六耳若衞有賢者隠居浚郊文公不<lb/>
<pb n="11b"/>
　能用而臣子往見之則傳所稱文公敬敎勸學授方<lb/>
　任能者安在乎此極看得有理<lb/>
載馳載驅歸唁衞侯驅馬悠悠言至於漕大夫跋涉我<lb/>
心則憂<lb/>
既不我嘉不能旋反視爾不臧我思不逺既不我嘉不<lb/>
能旋濟視爾不臧我思不閟<lb/>
陟彼阿丘言采其蝱女子善懷亦各有行許人尤之衆<lb/>
稺且狂<lb/>
<pb n="12a"/>
我行其野芃芃其麥控于大邦誰因誰極大夫君子無<lb/>
我有尤百爾所思不如我所之<lb/>
　詩序許穆公夫人作也味詩之意夫人蓋欲赴愬於<lb/>
　方伯以圖救衞而託歸唁以為辭耳<lb/>
　載是啓口之辭不應訓則字<lb/>
　夫人見大夫跋涉而來心以為憂亦知其義有不可<lb/>
　者特其歸唁之心已發而不能自已耳及其終焉不<lb/>
　歸亦可謂發乎情止乎禮義者矣<lb/>
<pb n="12b"/>
　既不我嘉者爾不嘉我之行也視爾不臧者我視爾<lb/>
　不善承我之意也觀爾字我字自明晰若註所云是<lb/>
　四個既不我嘉了<lb/>
　衆稺且狂衆字宜作庸衆之衆字看<lb/>
　穆夫人一婦人耳安能控于大邦但據其同仇之情<lb/>
　若謂必控大邦庶幾其可以圖復不知將誰可因而<lb/>
　誰可至耳吁以一婦人懷兄弟之仇尚如此後世有<lb/>
　堂堂天朝忘不共戴天之讐而甘臣讎敵者視此不<lb/>
<pb n="13a"/>
　自愧死哉<lb/>
　許大夫追及夫人必有以他言百般慰止之者故曰<lb/>
　百爾所思不如我所之<lb/>
　　衞<lb/>
瞻彼淇奥緑竹猗猗有匪君子如切如磋如琢如磨瑟<lb/>
兮僴兮赫兮咺兮有匪君子終不可諼兮<lb/>
瞻彼淇奥綠竹青青有匪君子充耳琇瑩會弁如星瑟<lb/>
兮僴兮赫兮咺兮有匪君子終不可諼兮<lb/>
<pb n="13b"/>
瞻彼淇奥緑竹如簀有匪君子如金如錫如圭如璧寛<lb/>
兮綽兮猗重較兮善戲謔兮不為虐兮<lb/>
　詩傳衞武公好學明治國人美之賦淇奥<lb/>
　瞻彼淇奥緑竹猗猗直興二章非止興學問自修之<lb/>
　進益而已也<lb/>
　切磋琢磨瑟僴赫咺通照大學解亦可註瑟為矜莊<lb/>
　僴為武毅就著於外者言著於外者非由充於中者<lb/>
　得之乎必若此分是謂説詩之固也<lb/>
<pb n="14a"/>
　充耳琇瑩二句本如切如磋二句來故下文原接瑟<lb/>
　兮僴兮二句<lb/>
　充耳琇瑩會弁如星不専美其服飾然非服飾不足<lb/>
　以見其容止之尊嚴中庸云齊明盛服非禮不動論<lb/>
　語云君子正其衣冠尊其瞻視必相合言之正是此<lb/>
　意<lb/>
　琇瑩會弁諸侯之法服諸侯皆有之而獨稱武公者<lb/>
　何武公抑戒賔筵嘗用自警惟恐或愆於儀而冕弁<lb/>
<pb n="14b"/>
　佩服一準於禮而不僭此詩獨稱為有匪君子也<lb/>
　如金如錫如圭如璧亦本切磋琢磨來惟切磋琢磨<lb/>
　之無已故不止服飾之尊嚴而充養完粹如金錫之<lb/>
　精純如圭璧之温潤一動作一語言各中其則而不<lb/>
　渝所謂動容周旋中禮盛徳之至者是徳之成也<lb/>
　切磋琢磨至瑟僴赫咺其徳固以成矣然猶有瑟僴<lb/>
　赫喧之可言也必到寛兮綽兮猗重較兮善戲謔兮<lb/>
　不為虐兮此方是從心所欲不踰矩地位此乃為徳<lb/>
<pb n="15a"/>
　之成也中庸論入徳直説到篤恭不顯正是此意<lb/>
　取重較字極妙較兩輢上出軾者重較則兩旁皆出<lb/>
　軾矣而實以軾為準未嘗越於軾之外也左右皆宜<lb/>
　是寛綽之重較處<lb/>
　猗猗始生之美也青青成竿之美也如簀則堅且勁<lb/>
　而始稱為淇園之佳植矣徳由漸而底於成實似之<lb/>
考槃在澗碩人之寛獨寐寤言永矢弗諼<lb/>
考槃在阿碩人之薖獨寐寤歌永矢弗過<lb/>
<pb n="15b"/>
考槃在陸碩人之軸獨寐寤宿永矢弗告<lb/>
　詩傳鄘人美其君子不仕亂邦<lb/>
　考槃訓扣樂器似無據然考訓成槃訓盤桓之意曰<lb/>
　成其槃樂恐詩人之用字不若是之雕巧也<lb/>
　寛是寛閒自得之意薖字从卄从過意草草可以過<lb/>
　得亦自適之意也軸可卷舒唯已之適亦是自如之<lb/>
　意註訓盤桓不行非<lb/>
　獨有人不及知唯已獨知之意獨寐而寤寤而言或<lb/>
<pb n="16a"/>
　寤而歌或寤而宿真是自在之極孔明抱膝於隆中<lb/>
　大類此<lb/>
　吾人自有一種樂處不以富貴貧賤而易考槃之弗<lb/>
　諼衡門之樂飢真有自得於心而不可以語人者<lb/>
　矢弗諼弗過弗告上俱著一永字便有若將終身意<lb/>
　士君子未嘗不欲行其道也曷甘於考槃之樂曰此<lb/>
　隨其時也而非其心也時苟可行則又未嘗不欲仕<lb/>
　矣故讀考槃衡門之詩不獨當知其有隠居之樂而<lb/>
<pb n="16b"/>
　已也<lb/>
碩人其頎衣錦褧衣齊侯之子衞侯之妻東宫之妹邢<lb/>
侯之姨譚公維私<lb/>
手如柔荑膚如凝脂領如蝤蠐齒如瓠犀螓首蛾眉巧<lb/>
笑倩兮美目盼兮<lb/>
碩人敖敖説于農郊四牡有驕朱幩鑣鑣翟茀以朝大<lb/>
夫夙退無使君勞<lb/>
河水洋洋北流活活施罛濊濊鱣鮪發發葭菼揭揭庶<lb/>
<pb n="17a"/>
姜孽孽庶士有朅<lb/>
　莊姜無子總由莊公昏惑寵嬖妾而棄正嫡來故詩<lb/>
　人首叙莊姜族類之貴次叙莊姜容貌之美又次叙<lb/>
　莊姜自齊至衞入朝之次第説國人私相告語共喜<lb/>
　其配之得人乃莊公竟置之他顧若河水北流者然<lb/>
　至使庶姜之孽孽庶士之有朅尚安望其子姓之生<lb/>
　育哉故復著河水洋洋一章<lb/>
　國夫人以徳勝不以貎勝此曷於貌深致美焉曰莊<lb/>
<pb n="17b"/>
　公之所嬖者色也故詩人就容色而稱之若謂此莊<lb/>
　姜亦非無色者而何若是其他嬖也云爾觀仲氏任<lb/>
　只一節則莊姜之徳殆又大過於容貌矣國配得人<lb/>
　是宗社生靈之福故國人深喜莊姜之配私相告語<lb/>
　曰大夫夙退無使君勞蓋祝願其有子為宗廟社稷<lb/>
　主也莊公竟舍之不顧何為哉<lb/>
　大夫夙退無使君勞下何取河水北流而及施罛鱣<lb/>
　鮪葭菼之瑣瑣也曰夫妻如魚水其情貴一而有常<lb/>
<pb n="18a"/>
　其流無定所其閑無定器至於鱣鮪發而葭菼揭豈<lb/>
　理也哉故終之曰庶姜孽孽庶士有朅見莊姜之所<lb/>
　為無子也或泥庶姜為齊之媵妾故本齊地之廣饒<lb/>
　言之不知夫人姜姓羣嬖胥謂之庶姜耳孽孽即庶<lb/>
　姜所生出者所謂孽子也孽子皆勇而好武庶士從<lb/>
　之故庶姜孽孽下著庶士有朅句傳稱州吁勇而好<lb/>
　兵弑完自立此足以明詩人之意矣謂士女之佼好<lb/>
　本諸齊地之廣饒乃齊地之廣饒又從河水洋洋説<lb/>
<pb n="18b"/>
　到鱣鮪發發葭菼揭揭處甚可笑<lb/>
　若河水一章言齊地之廣饒士女之佼好宜置在碩<lb/>
　人敖敖之前<lb/>
　白華篇云滮池北流浸彼稻田白華申后詩也幽王<lb/>
　寵褒姒而黜申后莊公嬖羣妾而棄莊姜其事正相<lb/>
　類其詩皆有北流句非以比君人之寵澤宜施之正<lb/>
　嫡而不宜施之嬖妾耶一則北流活活而無節一則<lb/>
　北流偏浸于稻田故皆以為喻其曰河水滮池云者<lb/>
<pb n="19a"/>
　衞東南跨河而滮則在豐鎬之間也此可為一証<lb/>
　谷風云母逝我梁母發我笱敝笱云敝笱在梁其魚<lb/>
　魴鰥則此云施罛濊濊鱣鮪𤼵𤼵誠刺衞莊之昏惑<lb/>
　而非謂齊地之廣饒也<lb/>
氓之蚩蚩抱布貿絲匪來貿絲來即我謀送子涉淇至<lb/>
于頓丘匪我愆期子無良媒將子無怒秋以為期<lb/>
乘彼垝垣以望復闗不見復闗泣涕漣漣既見復闗載<lb/>
笑載言爾卜爾筮體無咎言以爾車來以我賄遷<lb/>
<pb n="19b"/>
桑之未落其葉沃若于嗟鳩兮無食桑葚于嗟女兮無<lb/>
與士耽士之耽兮猶可説也女之耽兮不可説也<lb/>
桑之落矣其黄而隕自我徂爾三嵗食貧淇水湯湯漸<lb/>
車帷裳女也不爽士貳其行士也罔極二三其徳<lb/>
三嵗為婦靡室勞矣夙興夜寐靡有朝矣言既遂矣至<lb/>
于暴矣兄弟不知咥其笑矣静言思之躬自悼矣<lb/>
及爾偕老老使我怨淇則有岸隰則有泮總角之宴言<lb/>
笑晏晏信誓旦旦不思其反反是不思亦已焉哉<lb/>
<pb n="20a"/>
　詩傳女歸非禮衰而見棄是<lb/>
　首章大註説得極透快可誦<lb/>
　夫婦之合也必待父母之命媒妁之言來即我謀便<lb/>
　不是<lb/>
　註云既與之謀而不遂行又責所無以難其事再為<lb/>
　之約以堅其志説透淫婦人心事<lb/>
　詩緝解匪我愆期二句曰子無善媒以先告我故我<lb/>
　行計未辦勝朱註<lb/>
<pb n="20b"/>
　讀乘彼垝垣一章見其情急於從淫始所云子無良<lb/>
　媒秋以為期者蓋皆要飾之詞也<lb/>
　易曰見金夫不有躬此女子不有其躬且不有其賄<lb/>
　真無恥之甚者<lb/>
　易本義註虎視耽耽一耽字曰下而專也極善凡人<lb/>
　心所下而專者在酒必有酒禍在色必有色禍在貨<lb/>
　利必有貨利之禍未有能免者祈福而無禍其耽於<lb/>
　詩書禮義之府乎惜乎人皆耽乎彼而不知耽乎此<lb/>
<pb n="21a"/>
　也愚於此詩一耽字深有警云<lb/>
　桑之未落其葉沃若桑之落矣其黄而隕以色事他<lb/>
　人能得幾時好正此詩之謂也<lb/>
　此婦必出於富家故曰以我賄遷又曰三嵗食貧食<lb/>
　貧者享其貧也<lb/>
　以爾車來以我賄遷未幾也而淮水湯湯漸車帷裳<lb/>
　已至矣昔何等逞風光今何等殺風景<lb/>
　此三嵗為婦靡室勞矣夙興夜寐靡有朝矣言既遂<lb/>
<pb n="21b"/>
　矣至于暴矣與谷風昔育恐育鞠及爾顛覆既生既<lb/>
　育比予于毒云云何以異乃一則讀之令人憐一則<lb/>
　讀之令人唾何以故彼以正合者也正合而中棄其<lb/>
　夫之不良也此以苟合者也苟合而中離其婦之自<lb/>
　取也自取而其誰憐之又誰不共唾之此女子持身<lb/>
　不可不自慎其始也嗟乎而况號為士君子者可一<lb/>
　失其身為匪人之比哉<lb/>
　靡室勞矣言無有為室若是之勞者<lb/>
<pb n="22a"/>
　女子説到靜言思之躬自悼矣煞極媿悔之深然其<lb/>
　始則起於一念之淫欲耳今即自傷悼無救也士君<lb/>
　子嘗念及此自不敢一失其身矣<lb/>
　此婦來奔方三嵗耳未老也未老而見棄故曰老使<lb/>
　我怨言士行之薄一至于此耳<lb/>
　淇則有岸隰則有泮此是到底的話正興不思其反<lb/>
　句此反字不應作反覆反字看當作出乎爾者反乎<lb/>
　爾反字看蓋始也以淫合終必以淫棄此其反之必<lb/>
<pb n="22b"/>
　然者思及其反必不敢一失其身於蚩蚩之氓矣反<lb/>
　是不思而今如之何哉亦已而已矣傳曰思其反也<lb/>
　思其復也正此思其反之謂也<lb/>
籊籊竹竿以釣于淇豈不爾思逺莫致之<lb/>
泉源在左淇水在右女子有行逺父母兄弟<lb/>
淇水在右泉源在左巧笑之瑳佩玉之儺<lb/>
淇水滺滺檜楫松舟駕言出遊以寫我憂<lb/>
　詩序衞女思歸也適異國而不見荅思而能以禮者<lb/>
<pb n="23a"/>
　也亦不應説到巧笑之瑳佩玉之儺<lb/>
　何衞女思歸之多也豈其少時相與游翺於泉淇之<lb/>
　間終身不能忘耶思歸寧之詩似不如是<lb/>
　豈不爾思逺莫致之女子有行逺父母兄弟此猶像<lb/>
　欲歸寧的詩若巧笑之瑳佩玉之儺則全是思游翺<lb/>
　之意註謂衞女嫁諸侯思歸寧而不可得愚不敢以<lb/>
　為然也<lb/>
芄蘭之支童子佩觿雖則佩觿能不我知容兮遂兮垂<lb/>
<pb n="23b"/>
帶悸兮<lb/>
芄蘭之葉童子佩韘雖則佩韘能不我甲容兮遂兮垂<lb/>
帶悸兮<lb/>
　詩序刺惠公也驕而無禮大夫刺之<lb/>
　芄蘭質本柔弱而不勝枝葉之長蔓故以興童子之<lb/>
　無知能者<lb/>
　此詩刺惠公之即位也少無知能不足以當國事而<lb/>
　方侈然其自得故重傷之<lb/>
<pb n="24a"/>
誰謂河廣一葦杭之誰謂宋逺跂予望之<lb/>
誰謂河廣曽不容刀誰謂宋逺曽不崇朝<lb/>
　詩序宋襄公母歸于衞思而不止故作是詩<lb/>
　跂予望之言跂足可以望見之也<lb/>
　説苑載襄公為太子請於桓公立目夷公問何故對<lb/>
　曰臣之舅在衞愛臣若終立則不可往矣襄公欲見<lb/>
　母也云見舅蓋恐傷父之志也桓夫人嗟一葦可杭<lb/>
　而不敢反襄公謂舅愛臣而不敢往其母子蓋亦明<lb/>
<pb n="24b"/>
　於禮義之大者也<lb/>
伯兮朅兮邦之桀兮伯也執殳為王前驅<lb/>
自伯之東首如飛蓬豈無膏沐誰適為容<lb/>
其雨其雨杲杲出日願言思伯甘心首疾<lb/>
焉得諼草言樹之背願言思伯使我心痗<lb/>
　詩序刺時也言君子行役為王前驅過時而不反焉<lb/>
　此詩曲盡人情語亦次第<lb/>
　豈無膏沐誰適為容語意極佳漢秦嘉夫婦相荅書<lb/>
<pb n="25a"/>
　辭本此<lb/>
　兩言願言思伯而甘心於首疾心痗焉可謂賢婦人<lb/>
　矣<lb/>
　思伯而至于心痗恐非諼草所能療也<lb/>
有狐綏綏在彼淇梁心之憂矣之子無裳<lb/>
有狐綏綏在彼淇厲心之憂矣之子無帶<lb/>
有狐綏綏在彼淇側心之憂矣之子無服<lb/>
　詩序刺時也衞之男女失時喪其配耦焉<lb/>
<pb n="25b"/>
　註甚明之子無裳與己何與而深念之是淫情之見<lb/>
　乎辭者<lb/>
　由梁而厲而側著其身之漸近也<lb/>
　以衣而涉曰厲帶所以束是衣者<lb/>
投我以木𤓰報之以瓊琚匪報也永以為好也<lb/>
投我以木桃報之以瓊瑶匪報也永以為好也<lb/>
投我以木李報之以瓊玖匪報也永以為好也<lb/>
　此詩語極輕佻似男女相贈答之辭不足以録然投<lb/>
<pb n="26a"/>
　𤓰報瓊却亦有從厚之意斷章取之可也<lb/>
　報以瓊琚猶云匪報也則所謂永以為好者蓋出於<lb/>
　瓊琚之外矣<lb/>
　詩序美齊桓公也衞有狄人之敗出處于漕桓公救<lb/>
　而封之遺之車馬器物焉衞思厚報之而不能故設<lb/>
　為𤓰瓊不等之喻耳此甚有理勝朱註可從<lb/>
　　王<lb/>
彼黍離離彼稷之苗行邁靡靡中心摇摇知我者謂我<lb/>
<pb n="26b"/>
心憂不知我者謂我何求悠悠蒼天此何人哉<lb/>
彼黍離離彼稷之穗行邁靡靡中心如醉知我者謂我<lb/>
心憂不知我者謂我何求悠悠蒼天此何人哉<lb/>
彼黍離離彼稷之實行邁靡靡中心如噎知我者謂我<lb/>
心憂不知我者謂我何求悠悠蒼天此何人哉<lb/>
　黍離大夫之感慨深矣其痛切甚矣乃但云悠悠蒼<lb/>
　天此何人哉疾其人而不斥蓄其辭而不露俾讀者<lb/>
　知廢之有自來而可以明已之意又俾感憤者知所<lb/>
<pb n="27a"/>
　振奮而可以釋己之憂此詩之可以怨可以興者也<lb/>
　後世謂黍離降為國風者評其體耳若其辭意則固<lb/>
　有可取者<lb/>
　西都之丘墟固幽王寵褒姒所致然平王忍棄之而<lb/>
　不顧也亦不得辭其責<lb/>
　小弁云踧踧周道鞠為茂草我心憂傷惄焉如𢷬亦<lb/>
　是此意<lb/>
君子于役不知其期曷至哉雞棲于塒日之夕矣羊牛<lb/>
<pb n="27b"/>
下來君子于役如之何勿思<lb/>
君子于役不日不月曷其有佸雞棲于桀日之夕矣牛<lb/>
羊下括君子于役苟無饑渴<lb/>
　詩序刺平王也君子行役無期度大夫思其危難以<lb/>
　風焉<lb/>
　曷至哉曷日至於其家也註且今亦何所至哉似未<lb/>
　得口氣<lb/>
　曰雞棲于塒日之夕矣羊牛下來曰雞棲于桀日之<lb/>
<pb n="28a"/>
　夕矣牛羊下括見所思不忘于時刻也<lb/>
　豚有柵雞有棲塒必其苟棲處桀必其穏棲處下來<lb/>
　者自牧而來也下括者下而入括也牛羊皆有欄括<lb/>
　其闗扃也註訓括為至未當<lb/>
　思其夫而至於苟無飢渴則其所想念者無不至矣<lb/>
君子陽陽左執簧右招我由房其樂只且<lb/>
君子陶陶左執翿右招我由敖其樂只且<lb/>
　詩序閔周也君子遭亂相招為禄仕隠於伶官而陽<lb/>
<pb n="28b"/>
　陽陶陶以相樂時事可知矣<lb/>
　此不過形容歌舞自得之意非真招之由東房就舞<lb/>
　位也琴瑟友之鐘鼓樂之亦是此意<lb/>
　陽陽陶陶即是樂凡人怨行役之勞而歸念其家之<lb/>
　貧賤不無戚戚難堪之狀之君子方在役歸而即從<lb/>
　事於歌舞略無幾微見於顔色故其婦識其意而稱<lb/>
　之曰君子陽陽君子陶陶而又皆終之曰其樂只且<lb/>
　葢深嘆美其氣度之自得也其夫婦亦賢矣哉<lb/>
<pb n="29a"/>
揚之水不流束薪彼其之子不與我戍申懷哉懷哉曷<lb/>
月予還歸哉<lb/>
揚之水不流束楚彼其之子不與我戍甫懷哉懷哉曷<lb/>
月予還歸哉<lb/>
揚之水不流束蒲彼其之子不與我戍許懷哉懷哉曷<lb/>
月予還歸哉<lb/>
　通章大註極妙勞王師戍侯國雖平日無與者亦不<lb/>
　可况父之大讐乎詩言彼其之子不與我戌申其詞<lb/>
<pb n="29b"/>
　婉而其刺深矣<lb/>
　一束之薪不難流轉而揚之水不能流號令不行至<lb/>
　此哉此彼其之子不與我戌申而王人之逺戍無還<lb/>
　期也詩意極婉而深若戍之應否及號令之所以不<lb/>
　行又不一語及焉此為風人之體故列之王風<lb/>
　戌申不可而又以申之故及甫與許真無復人心者<lb/>
　揚之水一見於此一見於鄭一見於唐見於鄭者亦<lb/>
　曰不流束楚不流束薪見於唐者曰白石鑿鑿白石<lb/>
<pb n="30a"/>
　皓皓白石粼粼按唐晉地也周之遷國晉鄭焉依是<lb/>
　此間必有所謂揚之水者故三詩皆稱之耳若訓揚<lb/>
　悠揚也水緩流之貌恐或未然<lb/>
　揚之水想是停蓄而不流者故此與鄭風皆云不流<lb/>
　束薪不流束楚<lb/>
　楚輕於薪蒲愈輕<lb/>
　彼其之子指畿外之民<lb/>
中谷有蓷暵其乾矣有女仳離嘅其嘆矣嘅其嘆矣遇<lb/>
<pb n="30b"/>
人之艱難矣<lb/>
中谷有蓷暵其脩矣有女仳離條其歗矣條其歗矣遇<lb/>
人之不淑矣<lb/>
中谷有蓷暵其濕矣有女仳離啜其泣矣啜其泣矣何<lb/>
嗟及矣<lb/>
　乾是枝葉之枯老者脩則枝榦之滫髓也濕則根蔕<lb/>
　之滋潤者也此喻亂世凶年之憔悴蕭索日甚一日<lb/>
　無復潤澤氣象如畫<lb/>
<pb n="31a"/>
　曰有女仳離不及男者男皆散而之四方無復存也<lb/>
　嘅其嘆猶有聲條其歗則蹙口出而聲亦微矣至於<lb/>
　啜其泣乃所謂吞聲飲淚者<lb/>
　謂人之不淑由時之不淑則可謂人之不淑即時之<lb/>
　不淑則不可然要非其人之敢為不淑也無可奈何<lb/>
　妻子自不能保耳<lb/>
　何嗟及者言事已至此雖嗟亦無及也是摧心折骨<lb/>
　之辭<lb/>
<pb n="31b"/>
　時值凶荒使民日悴而無生色固為可閔乃有不才<lb/>
　守令因凶荒之時假借救貧名色實規利于中富之<lb/>
　戸而吸其滫髓如此詩之所謂暵其乾暵其脩暵其<lb/>
　濕者胡不仁之甚也敢附識于此<lb/>
　讀采采芣苢不知其為樂讀中谷有蓷方知采采芣<lb/>
　苢是逍遥遊於人間世者所以凡詩皆合看方可得<lb/>
　其㫖趣之深<lb/>
有兔爰爰雉離于羅我生之初尚無為我生之後逢此<lb/>
<pb n="32a"/>
百罹尚寐無吪<lb/>
有兔爰爰雉離于罦我生之初尚無造我生之後逢此<lb/>
百憂尚寐無覺<lb/>
有兔爰爰雉離于罿我生之初尚無庸我生之後逢此<lb/>
百凶尚寐無聰<lb/>
　詩序閔周也桓王失信諸侯背叛搆怨連禍王師傷<lb/>
　敗君子不樂焉<lb/>
　此詩為繻葛之戰而作兎陰狡善逸喻鄭人縱恣自<lb/>
<pb n="32b"/>
　如雉耿介善鬭喻周人為王力戰而受禍也<lb/>
　吪字從口從化或亦言辭之類若解作動字説不動<lb/>
　以死恐未必然<lb/>
　尚寐無吪無覺無聰若曰寧熟睡而置之弗言也置<lb/>
　之罔覺也置之弗聞也蓋深悼所逢之難言難覺難<lb/>
　聞耳<lb/>
　尚無為尚字宜作猶字解尚寐尚字宜作可字解若<lb/>
　曰寧可如此云爾<lb/>
<pb n="33a"/>
緜緜葛藟在河之滸終逺兄弟謂他人父謂他人父亦<lb/>
莫我顧<lb/>
緜緜葛藟在河之涘終逺兄弟謂他人母謂他人母亦<lb/>
莫我有<lb/>
緜緜葛藟在河之漘終逺兄弟謂他人昆謂他人昆亦<lb/>
莫我聞<lb/>
　詩序王族刺平王也周道衰微棄其九族焉<lb/>
　葛藟宜于丘野藟於樛木而在河之滸則蔓延無所<lb/>
<pb n="33b"/>
　繫著矣此以起興而緊接父子兄弟之不相保也<lb/>
　謂他人父而莫我顧謂他人母而莫我有謂他人昆<lb/>
　而莫我聞其將安所倚恃哉又將安所控訴哉語語<lb/>
　痛心可為酸鼻<lb/>
彼采葛兮一日不見如三月兮<lb/>
彼采蕭兮一日不見如三秋兮<lb/>
彼采艾兮一日不見如三嵗兮<lb/>
　葛為絺綌蕭供祭祀艾療疾病<lb/>
<pb n="34a"/>
　葛生於初夏采于盛夏故下承三月蕭采于秋後故<lb/>
　下承三秋艾必三年之久為佳故下承三嵗<lb/>
　詩序懼讒也蓋人臣任事於外一日不見於君懼小<lb/>
　人即乘其間也故其詞若此後世若工官桀謀譖霍<lb/>
　光俟光出沐日奏之恭顯欲譖蕭望之候望之出沐<lb/>
　日上之兹可鑒已古語云一日不朝其間容刀可畏<lb/>
　哉<lb/>
大車檻檻毳衣如菼豈不爾思畏子不敢<lb/>
<pb n="34b"/>
大車啍啍毳衣如璊豈不爾思畏子不奔<lb/>
穀則異室死則同穴謂予不信有如皦日<lb/>
　詩序刺周大夫也禮義陵遲男女淫奔故陳古以刺<lb/>
　今大夫之不能也<lb/>
　周之紀綱壞極矣一大夫以刑政治其私邑猶能使<lb/>
　淫奔者畏憚而不敢是一木之支也惜諸大夫皆不<lb/>
　能然而居大夫之上者又陵夷而不克振也生則異<lb/>
　室一節詩緝作古男女守禮之正看謂生則不相瀆<lb/>
<pb n="35a"/>
　死則從一以終也<lb/>
丘中有麻彼留子嗟彼留子嗟將其來施施<lb/>
丘中有麥彼留子國彼留子國將其來食<lb/>
丘中有李彼留之子彼留之子貽我佩玖<lb/>
　詩序思賢也莊王不明賢人放逐國人思之而作是<lb/>
　詩欲其來而相與從游欲私飲食之以致其殷勤且<lb/>
　望其遺我以善道也<lb/>
　　鄭<lb/>
<pb n="35b"/>
緇衣之宜兮敝予又改為兮適子之館兮還予授子之<lb/>
粲兮<lb/>
緇衣之好兮敝予又改造兮適子之館兮還予授子之<lb/>
粲兮<lb/>
緇衣之蓆兮敝予又改作兮適子之館兮還予授子之<lb/>
粲兮<lb/>
　職貴與服相稱盡職而宜其服則其敝也孰不願為<lb/>
　之更新哉而又適子之館還又授子之粲其愛之無<lb/>
<pb n="36a"/>
　已其寵賚之也亦無已矣<lb/>
　既美緇衣之宜又恐其敝而更為之又適其館而親<lb/>
　就之還又授粲以飲食之武公之善其職與周天子<lb/>
　之所以敬禮其臣描寫兩盡<lb/>
　玩適子之館語此詩是周人所作<lb/>
　士無賢不肖入朝見疾武公以諸侯入為卿士宜周<lb/>
　人之所疾忌今稱譽之願望之親往省之又即饋遺<lb/>
　之且不以麤糲進也拳拳如此豈非好賢之至乎<lb/>
<pb n="36b"/>
　宜相宜也好正好也言非此不足以彰其美也蓆則<lb/>
　安焉之謂<lb/>
　服之不衷身之災也焉得好焉得蓆<lb/>
將仲子兮無踰我里無折我樹杞豈敢愛之畏我父母<lb/>
仲可懷也父母之言亦可畏也<lb/>
將仲子兮無踰我牆無折我樹桑豈敢愛之畏我諸兄<lb/>
仲可懷也諸兄之言亦可畏也<lb/>
將仲子兮無踰我園無折我樹檀豈敢愛之畏人之多<lb/>
<pb n="37a"/>
言仲可懷也人之多言亦可畏也<lb/>
　愛愛其身也懷懷其人也懷其人寧復愛其身特畏<lb/>
　于父母兄弟外人之言耳<lb/>
　詩序刺莊公也仲子指祭仲叔段失道而公弗制且<lb/>
　與祭仲謀欲待而殺之故詩人反其意若祭仲有請<lb/>
　而設為公拒之之辭以天理感動之公論開悟之諷<lb/>
　公縱不愛段獨不畏父母乎獨不畏公族之議乎獨<lb/>
　不畏國人之多言乎是為譎諌<lb/>
<pb n="37b"/>
叔于田巷無居人豈無居人不如叔也洵美且仁<lb/>
叔于狩巷無飲酒豈無飲酒不如叔也洵美且好<lb/>
叔適野巷無服馬豈無服馬不如叔也洵美且武<lb/>
　詩序刺莊公也叔處于京繕甲治兵以出於田國人<lb/>
　媚説以從之然莊公獨不能制乎<lb/>
　段不義而得衆故其衆就田狩適野而稱美之曰巷<lb/>
　無居人巷無飲酒巷無服馬則其識從可知己<lb/>
　仁好武三字俱就田狩適野上見之不必深説<lb/>
<pb n="38a"/>
　楊龜山謂先王之道微而禮義消亡政教不明而國<lb/>
　俗傷敗人之好惡不足以當是非而毁譽不足以公<lb/>
　善惡此等詩之謂<lb/>
叔于田乘乘馬執轡如組兩驂如舞叔在藪火烈具舉<lb/>
襢裼暴虎獻于公所將叔無狃戒其傷女<lb/>
叔于田乘乘黄兩服上襄兩驂雁行叔在藪火烈具揚<lb/>
叔善射忌又良御忌抑磬控忌抑縱送忌<lb/>
叔于田乘乘鴇兩服齊首兩驂如手叔在藪火烈具阜<lb/>
<pb n="38b"/>
叔馬慢忌叔發罕忌抑釋掤忌抑鬯弓忌<lb/>
　詩序刺莊公也上篇是段自出田此篇是段在鄭從<lb/>
　莊公出田<lb/>
　鄭未有多材好勇如叔者國人創見而誇羨之故其<lb/>
　詞若此<lb/>
　段以國君介弟之貴不自謹重甘襢裼暴虎獻于公<lb/>
　所公不誨止之其私昵之黨乃致媚愛之辭曰請叔<lb/>
　無狃習此事數數為之戒其或傷汝也莊公于是為<lb/>
<pb n="39a"/>
　可刺矣<lb/>
　磬控應良御縱送應善射<lb/>
　拔矢括也舍拔則矢發矣故曰縱弰弓弰頭也發矢<lb/>
　則弓弰倒覆於前若送之者然故曰送<lb/>
　騁馬曰磬止馬曰控固矣然要識騁時未嘗不控也<lb/>
　捨拔曰縱覆弰曰送固矣然要識捨時即為之送也<lb/>
　非二事<lb/>
　釋掤是葢矢鬯弓是韜弓<lb/>
<pb n="39b"/>
　詩緝云段有不義之謀兄弟之間人所難言詩人優<lb/>
　柔之意但言段矜能恃勇暴虎以獻氣陵其兄私黨<lb/>
　諂事甘言媚説方且踊躍馳騁不能自已從容畢事<lb/>
　意氣自得其氣習輕揚麤暴如此殆非令終之器所<lb/>
　謂智伯射御足力則賢而以不仁行之者也公何為<lb/>
　不早禁止之乎此一段説得極痛快<lb/>
　鄭氏曰叔以國君介弟之親京城太叔之貴而所好<lb/>
　者馳騁弋獵也所矜者襢裼暴虎也所賢者射御足<lb/>
<pb n="40a"/>
　力也出而人思之者飲酒服馬之儔也氣習到此而<lb/>
　又恃其君母之愛翫於莊公之惟其所欲而不誰何<lb/>
　也欲不為亂得乎<lb/>
　按鄭氏之説固當然叔何人也莊公之弟也莊公苟<lb/>
　不仇其母而閑其弟於詩書禮義之府止其馳騁服<lb/>
　馬飲酒之非其弟未必不改從其母未必不感化母<lb/>
　子天性無傷也乃縱其所欲而不誰何至于克段于<lb/>
　鄢誰之咎哉故愚謂叔段之敢為非義不在之京之<lb/>
<pb n="40b"/>
　日而在放縱弋獵之時莊公之忍為賊不在克鄢之<lb/>
　時而在容縱養成之日<lb/>
　平王怨其父忘弑逆之大讐莊公怨其母甘殘忍之<lb/>
　悖行皆一念之差所使<lb/>
清人在彭駟介旁旁二矛重英河上乎翺翔<lb/>
清人在消駟介麃麃二矛重喬河上乎逍遥<lb/>
清人在軸駟介陶陶左旋右抽中軍作好<lb/>
　詩序刺文公也師不得已而用之也惡其人而授之<lb/>
<pb n="41a"/>
　師令翺翔逍遥於河上豈君國之道哉易曰在師中<lb/>
　吉王三錫命正與此相反<lb/>
　胡氏責鄭文公一段極佳<lb/>
羔裘如濡洵直且侯彼其之子舍命不渝<lb/>
羔裘豹飾孔武有力彼其之子邦之司直<lb/>
羔裘晏兮三英粲兮彼其之子邦之彦兮<lb/>
　詩序刺朝也言古之君子以風其朝焉<lb/>
　直謂其製之方正侯謂其體之平舒蓋此侯即射禮<lb/>
<pb n="41b"/>
　張侯之侯觀下文緊承彼其之子舍命不渝則可見<lb/>
　矣作毛順而美解似未當<lb/>
　再觀邦之司直承孔武有力來邦之彦兮承三英粲<lb/>
　兮來則舍命不渝於洵直且侯句必有粘貼決不宜<lb/>
　作毛順而美解<lb/>
　所謂孔武有力者非賁育之謂也其敢行禮義不畏<lb/>
　彊禦其人乎故稱其為邦之司直<lb/>
　舍命不渝朱子訓身居其所受之理而不可奪極當<lb/>
<pb n="42a"/>
　凡人臣立朝必有理所當為者是命也此身與此理<lb/>
　若旅寓然可謂舍而不渝乎必其服而習居而安若<lb/>
　記所稱藏身之固者斯之謂舍命不渝斯之謂邦之<lb/>
　司直邦之彦<lb/>
　晏安也言其服之宜稱而安舒也<lb/>
　三章雖平首章為主下二章蓋就上章所稱而申美<lb/>
　之也苟非舍命不渝可稱邦之司直邦之彦乎據此<lb/>
　詩而求其人必也子産乎其行已也恭其事上也敬<lb/>
<pb n="42b"/>
　其養民也惠其使民也義此便是舍命不渝的様子<lb/>
　他若子皮子太叔裨諶等皆鄭之良也當亦可以稱<lb/>
　此詩之所美者<lb/>
遵大路兮摻執子之袪兮無我惡兮不寁故也<lb/>
遵大路兮摻執子之手兮無我魗兮不寁好也<lb/>
　詩序思君子也莊公失道君子去之國人思望焉<lb/>
　不寁故不寁好言不可倉卒於故舊情好也葢以先君<lb/>
　之義諷之庶其或留云耳漢申公白公彊起穆生曰<lb/>
<pb n="43a"/>
　獨不念先君之徳歟亦此意若作淫婦為人所棄則<lb/>
　其人之行必在隠僻之所曽是遵大路而執其袪乎<lb/>
　再按唐風羔裘豹袪是詠其臣之辭亦有維子之故<lb/>
　維子之好故好二字<lb/>
女曰雞鳴士曰昧旦子興視夜明星有爛將翺將翔弋<lb/>
鳬與雁<lb/>
弋言加之與子宜之宜言飲酒與子偕老琴瑟在御莫<lb/>
不靜好<lb/>
<pb n="43b"/>
知子之來之雜佩以贈之知子之順之雜佩以問之知<lb/>
子之好之雜佩以報之<lb/>
　詩序刺不好徳也陳古好徳而不淫於色者以刺今<lb/>
　之不然也<lb/>
　女曰雞鳴士曰昧旦此夫婦相呼應之辭子興視夜<lb/>
　以下則其婦復促其夫夙興以作事也通章重在婦<lb/>
　警其夫上<lb/>
　二章加字宜字註極當<lb/>
<pb n="44a"/>
　家道最難得者靜好二字男女各安寧而無所事曰<lb/>
　靜無事而無乖戾曰好詩不曰夫婦靜好而徵之琴<lb/>
　瑟之靜好其語意極佳<lb/>
　凡家中靜好便是好消息一動擾則乖戾立至矣欲<lb/>
　琴瑟之靜好得乎<lb/>
　來意氣之召致也順兩情之莫逆也好中心之嘉與<lb/>
　也三知字極佳知其夫之所與而寧解佩以贈遺婦<lb/>
　人之識過丈夫逺矣<lb/>
<pb n="44b"/>
　婦人固以好徳語其夫不惜贈遺以結其懽心矣然<lb/>
　何至解此服飾之玩乎意此雜佩之組繫皆出于婦<lb/>
　人之手故願為繫以組貫以珠懸以玉備贈遺問報<lb/>
　之禮之用耳<lb/>
　曰子興曰與子曰知子抑何其親愛之深乃所告語<lb/>
　唯勸勉以成其家成其為人是婦之極賢者<lb/>
　婦人知有室家之樂耳此乃不安於宴寢而警夫以<lb/>
　男子之事期靜好以終身且望夫以親賢友善進於<lb/>
<pb n="45a"/>
　成徳之域其誠賢婦矣哉孰意鄭而有此婦也又孰<lb/>
　謂鄭音之皆淫也<lb/>
　記曰鄭音好濫淫志衞音促數煩志今按衞有淇奥<lb/>
　之歌鄭有羔裘之美雞鳴之咏可槩謂之淫志煩志<lb/>
　乎<lb/>
有女同車顔如舜華將翺將翔佩玉瓊琚彼美孟姜洵<lb/>
美且都<lb/>
有女同行顔如舜英將翺將翔佩玉將將彼美孟姜徳<lb/>
<pb n="45b"/>
音不忘<lb/>
　詩傳鄭世子忽辭昏於齊祭仲諫之詩序刺忽也太<lb/>
　子忽嘗有功於齊齊侯請妻之齊女賢而不取卒以<lb/>
　無大國之助至於見逐故國人刺之<lb/>
　顔如舜華而將翺將翔佩玉瓊琚能如彼美孟姜洵<lb/>
　美而且都乎顔如舜英而將翺將翔佩玉將將能如<lb/>
　彼美孟姜徳音之不忘乎<lb/>
山有扶蘇隰有荷華不見子都乃見狂且<lb/>
<pb n="46a"/>
山有喬松隰有㳺龍不見子充乃見狡童<lb/>
　即山有扶蘇隰有荷華見上下皆有佳植也而何獨<lb/>
　所見之不良也<lb/>
　都華美也充舂容也稍别<lb/>
　此特據註為解耳若詩傳謂衞靈公棄其世臣而任<lb/>
　狂狡子良憂之賦山有扶蘇詩序刺忽也所美非美<lb/>
　然似為得之<lb/>
蘀兮蘀兮風其吹女叔兮伯兮倡予和女<lb/>
<pb n="46b"/>
蘀兮蘀兮風其漂女叔兮伯兮倡子要女<lb/>
　倡和夫婦之常然男先於女理之正也祈其倡而和<lb/>
　且要寡㢘鮮恥極矣<lb/>
　要應作久要不忘平生之言要字看註訓成字似未<lb/>
　當<lb/>
　此特據註為解耳按詩序刺忽也小臣願忠於國而<lb/>
　力不能自為也故望伯叔諸大夫共圖之<lb/>
彼狡童兮不與我言兮維子之故使我不能餐兮<lb/>
<pb n="47a"/>
彼狡童兮不與我食兮維子之故使我不能息兮<lb/>
　不與我言而我亦能餐不與我食而我亦能息言我<lb/>
　之自在原不取足於女無能為我害也<lb/>
　此特據註為解耳詩序刺忽也不與賢人圖事權臣<lb/>
　擅命也狡童指當時用事之臣説<lb/>
子惠思我褰裳涉溱子不我思豈無他人狂童之狂也<lb/>
且<lb/>
子惠思我褰裳涉洧子不我思豈無他士狂童之狂也<lb/>
<pb n="47b"/>
且<lb/>
　所謂人盡夫者其人也淫婦哉<lb/>
　狡童褰裳之婦真良心喪盡者<lb/>
　此特據註為解耳詩序思見正也狂童恣行國人思<lb/>
　大國之正已也狂童指鄭突<lb/>
子之丰兮俟我乎巷兮悔予不送兮<lb/>
子之昌兮俟我乎堂兮悔予不將兮<lb/>
衣錦褧衣裳錦褧裳叔兮伯兮駕予與行<lb/>
<pb n="48a"/>
裳錦褧裳衣錦褧衣叔兮伯兮駕予與歸<lb/>
　詩序刺亂也昏姻之道缺陽倡而陰不和男行而女<lb/>
　不隨故悔而作是詩<lb/>
　始悔其不送不將也故言自今裝載盛備俟有駕予<lb/>
　者即與同行同歸耳非豈無其人之説<lb/>
　將承奉也與送别<lb/>
　碩人其頎衣錦褧衣后夫人飾也彼婦人不獨衣錦<lb/>
　褧衣且裳錦褧裳娼優后飾殆又過之哉<lb/>
<pb n="48b"/>
東門之墠茹藘在阪其室則邇其人甚逺<lb/>
東門之栗有踐家室豈不爾思子不我即<lb/>
　詩序刺亂也男女有不待禮而相奔者<lb/>
　曰其人甚逺思之深曰子不我即就之切<lb/>
　貞者唯恐其凂淫者唯恐其不即<lb/>
風雨淒淒雞鳴喈喈既見君子云胡不夷<lb/>
風雨瀟瀟雞鳴膠膠既見君子云胡不瘳<lb/>
風雨如晦雞鳴不已既見君子云胡不喜<lb/>
<pb n="49a"/>
　曰風雨淒淒雞鳴喈喈極道其時之無聊也<lb/>
　淑女當淒涼之景益勵其貞操淫女當淒涼之景益<lb/>
　熾其淫欲<lb/>
　此特據註為解耳詩序思君子也亂世則思君子不<lb/>
　改其度焉亦有理<lb/>
青青子衿悠悠我心縱我不往子寧不嗣音<lb/>
青青子佩悠悠我思縱我不往子寧不來<lb/>
挑兮達兮在城闕兮一日不見如三月兮<lb/>
<pb n="49b"/>
　青青子衿是其人挑兮達兮是其人情致之可悦也<lb/>
　此特據註為解耳詩序刺學校廢也亂世則學校不<lb/>
　修焉<lb/>
揚之水不流束楚終鮮兄弟維予與女無信人之言人<lb/>
實迋女<lb/>
揚之水不流束薪終鮮兄弟維予二人無信人之言人<lb/>
實不信<lb/>
　揚之水必是止而不流者故下緊承之曰終鮮兄弟<lb/>
<pb n="50a"/>
　維予與女見予之心只在女一人無他遇也人之言<lb/>
　實迋女耳<lb/>
　迋是一時之妄言不信是其平素之不誠也<lb/>
　此特據註為解耳若詩序閔無臣也君子閔忽無忠<lb/>
　臣良士終以死亡而作是詩也<lb/>
出其東門有女如雲雖則如雲匪我思存縞衣綦巾聊<lb/>
樂我員<lb/>
出其闉闍有女如荼雖則如荼匪我思且縞衣茹藘聊<lb/>
<pb n="50b"/>
可與娛<lb/>
　詩傳鄭有貞士得之矣<lb/>
　雲狀其綺麗可觀故應之以縞衣綦巾荼狀其輕白<lb/>
　可愛故應之以縞衣茹藘<lb/>
　縞衣綦巾縞衣茹藘是莊家風味如雲如荼則所謂<lb/>
　邦之媛也物之尤也<lb/>
野有蔓草零露漙兮有美一人清揚婉兮邂逅相遇適<lb/>
我願兮<lb/>
<pb n="51a"/>
野有蔓草零露瀼瀼有美一人婉如清揚邂逅相遇與<lb/>
子偕臧<lb/>
　六禮不備貞女不行邂逅豈可久之道曰適我願兮<lb/>
　曰與子偕臧葢一時情好之辭也<lb/>
　禮不野合野有死麕之女子苟無舒而脱脱一節與<lb/>
　野有蔓草之女子何異哉<lb/>
溱與洧方渙渙兮士與女方秉蕳兮女曰觀乎士曰既<lb/>
且且往觀乎洧之外洵訏且樂維士與女伊其相謔贈<lb/>
<pb n="51b"/>
之以勺藥<lb/>
溱與洧瀏其清矣士與女殷其盈矣女曰觀乎士曰既<lb/>
且且往觀乎洧之外洵訏且樂維士與女伊其將謔贈<lb/>
之以勺藥<lb/>
　溱洧之地原可以行樂而在上者又縱其嬉遊而莫<lb/>
　之禁寧不至于蕩且淫<lb/>
　記曰國奢則示之以儉國儉則示之以禮愚曰國淫<lb/>
　則示之以禁禁至則不淫矣<lb/>
<pb n="52a"/>
　三月上已之辰采蘭水上以袚除不祥即此便是鄭<lb/>
　之惡俗愚所謂示之以禁者即禁諸此也凡觀風設<lb/>
　教者能隨其敝俗明禁之於世道人心必有挽補<lb/>
　將謔之將將意也與相字别<lb/>
　鄭俗之淫固甚於衞然若雞鳴之賢婦人東門之獨<lb/>
　行君子則幾與二南匹矣所謂舉世皆濁而未必無<lb/>
　獨清者也<lb/>
　　齊<lb/>
<pb n="52b"/>
雞既鳴矣朝既盈矣匪雞則鳴蒼蠅之聲<lb/>
東方明矣朝既昌矣匪東方則明月出之光<lb/>
蟲飛薨薨甘與子同夢㑹且歸矣無庶予子憎<lb/>
　詩序思賢妃也哀公荒淫怠慢故陳賢妃之警以風<lb/>
　之焉詩傳桓公好内衞姬箴之<lb/>
　匪雞則鳴二句不出賢妃口吻此詩原不作於賢妃<lb/>
　當時羨賢妃之事故作是詩以美之耳大註心常恐<lb/>
　晚故聞其似者以為真説得極好<lb/>
<pb n="53a"/>
　初説盈次説昌又次説會且歸是作文之法<lb/>
　朝無㑹歸之理甚言起不早臣子之心將厭倦欲歸<lb/>
　耳<lb/>
　此齊初立國之詩即此便見齊之所以興<lb/>
　詩錄雞鳴史載脱珥此千古盛事也要見人生在勤<lb/>
　勤必先於早起早起則一日事無不周辦而可無叢<lb/>
　脞之獘矣甘與子同夢者非婦也安於寢而罔覺者<lb/>
　非夫也<lb/>
<pb n="53b"/>
　古今妃后多矣周宣稱姜后齊桓稱衞姬楚莊稱樊<lb/>
　妃是千古絶倡<lb/>
子之還兮遭我乎峱之間兮並驅從兩肩兮揖我謂我<lb/>
儇兮<lb/>
子之茂兮遭我乎峱之道兮並驅從兩牡兮揖我謂我<lb/>
好兮<lb/>
子之昌兮遭我乎峱之陽兮並驅從兩狼兮揖我謂我<lb/>
臧兮<lb/>
<pb n="54a"/>
　詩序刺荒也哀公好田獵國人化之以成俗故獵者<lb/>
　旁午於道畢事而歸猶意氣勃勃自矜其能而不知<lb/>
　其非也<lb/>
　還與儇相應茂與好相應昌與臧相應兩肩兩牡兩<lb/>
　狼則叶韻而逐之也<lb/>
　從者隨而逐之也<lb/>
　所尚者弋獵便捷便見齊俗之急功利處所遇者相<lb/>
　稱譽便見齊俗之喜夸詐處<lb/>
<pb n="54b"/>
俟我於著乎而充耳以素乎而尚之以瓊華乎而<lb/>
俟我於庭乎而充耳以青乎而尚之以瓊瑩乎而<lb/>
俟我於堂乎而充耳以黄乎而尚之以瓊英乎而<lb/>
　詩傳昏禮不親君子譏之<lb/>
　大明篇稱親迎于渭是世子未嘗不親迎也韓奕篇<lb/>
　稱韓侯迎止是侯王未嘗不親迎也齊俗獨不親迎<lb/>
　乃有此詩必是上之人未嘗率先之也風俗係上之<lb/>
　好尚信然哉<lb/>
<pb n="55a"/>
　充耳以纊懸瑱必備五采故就著庭堂叶韻素青黄<lb/>
　瓊華瓊瑩瓊英字面初無所别也唯重在俟我於著<lb/>
　於庭於堂上<lb/>
東方之日兮彼姝者子在我室兮在我室兮履我即兮<lb/>
東方之月兮彼姝者子在我闥兮在我闥兮履我發兮<lb/>
　詩序刺衰也君臣失道男女淫奔不能以禮化也<lb/>
　貞女從人必以昏合故于歸謂之昏禮旦躡足而來<lb/>
　暮躡足而去此謂淫奔<lb/>
<pb n="55b"/>
東方未明顛倒衣裳顛之倒之自公召之<lb/>
東方未晞顛倒裳衣倒之顛之自公令之<lb/>
折栁樊圃狂夫瞿瞿不能晨夜不夙則莫<lb/>
　註二説從前為是<lb/>
　折栁樊圃章註所解未是愚逆詩人之意若曰折柳<lb/>
　樊圃此細事也即狂夫猶然瞿瞿不敢輕為之况臣<lb/>
　子承君之召令乎但恨不能測其晨夜不失之夙則<lb/>
　失之莫耳記曰善則歸君過則歸已蓋如此刺意具<lb/>
<pb n="56a"/>
　在言外<lb/>
南山崔崔雄狐綏綏魯道有蕩齊子由歸既曰歸止曷<lb/>
又懷止<lb/>
葛屨五兩冠緌雙止魯道有蕩齊子庸止既曰庸止曷<lb/>
又從止<lb/>
藝麻如之何衡從其畝取妻如之何必告父母既曰告<lb/>
止曷又鞠止<lb/>
析薪如之何匪斧不克取妻如之何匪媒不得既曰得<lb/>
<pb n="56b"/>
止曷又極止<lb/>
　詩序刺襄公也是正意然齊之臣子難言之故此詩<lb/>
　不斥其君之惡而唯歸咎于魯桓與敝笱篇意同<lb/>
　魯為望國在齊之南故指南山以言魯雄狐綏綏言<lb/>
　遲疑以求其匹喻魯桓求昏于齊也此是魯之正道<lb/>
　故下緊接魯道之有蕩云云若説適魯之道則魯通<lb/>
　于齊自然有个大道何待論齊子之歸而後及哉亦<lb/>
　何至于重及哉載驅篇又何至于四及哉此及之彼<lb/>
<pb n="57a"/>
　及之至于再至于四蓋重傷魯之不綱而齊子之敢<lb/>
　為奸也<lb/>
　魯道有蕩非謂適魯之道平易之謂也魯自周公制<lb/>
　禮來夫夫婦婦内内外外秩然莫敢踰越此其道子<lb/>
　孫所宜世守者乃今綱弛紀壞此道蕩然無復存焉<lb/>
　故曰魯道有蕩齊子由歸非適魯之道平易之謂也<lb/>
　觀齊子由歸一由字便見得<lb/>
　魯道有蕩當與匪風篇顧瞻周道大東篇周道如砥<lb/>
<pb n="57b"/>
　道字同看周道者周先王之道也天下所視以為刑<lb/>
　者也魯道者魯周公之道也舉國所守以為則者也<lb/>
　此詩人均致嗟嘆之意也若四牡篇周道倭遲小弁<lb/>
　篇踧踧周道則俱當就大路解矣<lb/>
　婦人謂嫁曰歸歸寧亦曰歸此刺公與夫人如齊故<lb/>
　稱齊子由歸非謂嫁為歸也<lb/>
　既曰歸止下接曷又懷止言縱之歸非禮也又曷為<lb/>
　懷之而不忍舍也此通刺魯桓非刺齊襄<lb/>
<pb n="58a"/>
　物各有偶其理昭然魯道無復存焉故齊子敢自用<lb/>
　以歸齊耳<lb/>
　鞠止鞠字即書鞠子之哀鞠字愛之之深曲加鞠育<lb/>
　而不加誅也<lb/>
　不曰于歸曰由歸便見由是以歸齊也敝笱篇云齊<lb/>
　子歸止是明証<lb/>
　庸用也用以歸也齊子既用以歸齊魯桓又曷為悦<lb/>
　之不相離也亦是刺魯桓<lb/>
<pb n="58b"/>
　懷不忍舍也從不相離也鞠愛憐之不加誅也極窮<lb/>
　縱之不能制也此詩通刺魯桓齊襄無復人道不必<lb/>
　刺<lb/>
無田甫田維莠驕驕無思逺人勞心忉忉<lb/>
無田甫田維莠桀桀無思逺人勞心怛怛<lb/>
婉兮孌兮總角丱兮未幾見兮突而弁兮<lb/>
　詩序大大刺襄公也無禮義而求大功不修徳而求<lb/>
　諸侯志大心勞所以求之者非其道也詩傳景公欲<lb/>
<pb n="59a"/>
　求諸侯大夫刺之<lb/>
　無田二句作比無思二句復作比恐詩無此體愚謂<lb/>
　無田二句是起下無思二句耳婉兮孌兮四句或其<lb/>
　所思之人逺而不得見故思之徒増忉怛也<lb/>
盧令令其人美且仁<lb/>
盧重環其人美且鬈<lb/>
盧重鋂其人美且偲<lb/>
　詩序刺荒也襄公好田獵畢弋而不修民事百姓苦<lb/>
<pb n="59b"/>
　之陳古以風焉<lb/>
　盧犬環下有聲令令然若親聞而喜之如聞車馬之<lb/>
　音欣欣然有喜色之意其人指古人實評品襄公若<lb/>
　曰古田獵若而人今田獵若而人否<lb/>
　美且仁猶叔于田之美且仁蓋言其美而好也仁字<lb/>
　只作好字解<lb/>
　叔于田稱不如叔也其人美且仁是鄭習之不美處<lb/>
　故其後有鄭伯克段于鄢一節盧令令其人美且仁<lb/>
<pb n="60a"/>
　是齊俗之不美處故其後有田氏簒齊一節教化闗<lb/>
　國之習俗習俗闗國之興廢信然哉<lb/>
敝笱在梁其魚魴鰥齊子歸止其從如雲<lb/>
敝笱在梁其魚魴鱮齊子歸止其從如雨<lb/>
敝笱在梁其魚唯唯齊子歸止其從如水<lb/>
　詩傳魯桓公會襄公于濼遂與夫人如齊齊人刺之<lb/>
　易曰閑有家悔亡家可弗閑乎哉家之弗閑是敝笱<lb/>
　之在梁也其魚魴鰥其魚魴鱮其魚唯唯蓋必至是<lb/>
<pb n="60b"/>
　而無疑者聖人之立世防意深哉<lb/>
　魴與鰥二魚名魴鱮亦然唯唯者惟所出入而無忌<lb/>
　之貌<lb/>
　如雲如雨如水雖總是多意然細分之如雲則象其<lb/>
　從之多簇擁而行也如雨則象其從之多連綿而至<lb/>
　也如水則象其從之多奔流而不知返也<lb/>
　讀衞之施罛濊濊見衞莊縱逸於壼之内也故其後<lb/>
　有州吁之弑讀敝笱在梁見魯桓縱逸於壼之外也<lb/>
<pb n="61a"/>
　故其後有彭生之乘夫為妻綱斷斷乎不可使有一<lb/>
　念之縱也<lb/>
載驅薄薄簟茀朱鞹魯道有蕩齊子發夕<lb/>
四驪濟濟垂轡濔濔魯道有蕩齊子豈弟<lb/>
汶水湯湯行人彭彭魯道有蕩齊子翺翔<lb/>
汶水滔滔行人儦儦魯道有蕩齊子遊敖<lb/>
　詩序刺襄公也無禮義故盛其車服疾驅於通道大<lb/>
　都與文姜淫播其惡於萬民焉<lb/>
<pb n="61b"/>
　載驅二句是車上光景四驪二句是馬上光景總之<lb/>
　則致飾於其外也視曷不肅雝王姬之車大相逺矣<lb/>
　發夕是夕發言雖至于夕猶發駕也註離于所宿之<lb/>
　處正謂此<lb/>
　誦女徳者曰幽閒貞靜齊子之夕發何為哉翺翔而<lb/>
　飄然自適遊敖而蕩然忘返視幽閒貞靜天壤矣婦<lb/>
　道之惡至文姜而極<lb/>
　婦人宜有氷蘖之操曰豈弟便不是<lb/>
<pb n="62a"/>
　彭彭狀其行之盛應湯湯儦儦狀其行之疾應滔滔<lb/>
　註儦儦衆貌未當<lb/>
猗嗟昌兮頎而長兮抑若揚兮美目揚兮巧趨蹌兮射<lb/>
則臧兮<lb/>
猗嗟名兮美目清兮儀既成兮終日射侯不出正兮展<lb/>
我甥兮<lb/>
猗嗟孌兮清揚婉兮舞則選兮射則貫兮四矢反兮以<lb/>
禦亂兮<lb/>
<pb n="62b"/>
　詩序刺魯莊公也齊人傷魯莊公有威儀技藝然而<lb/>
　不能以禮防閑其母失子之道人以為齊侯之子焉<lb/>
　人君之所重者徳也不咏徳而咏威儀技藝之美是<lb/>
　美中有刺<lb/>
　展我甥一語有深刺<lb/>
　選者中選也非異於衆也<lb/>
　射可以禦亂而不能禦内亂此魯莊之大可惜者<lb/>
　章句下趙子曰一段註極佳<lb/>
<pb n="63a"/>
　二章雖兼舞而實歸重于射<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　重訂詩經疑問卷二<lb/>
</p>
<p>
</p>
  </div>
</body>
</text>
</TEI>
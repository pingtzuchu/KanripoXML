<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重訂詩經疑問卷四</head> <lb/>
    <p>
<pb n="1a"/>
欽定四庫全書<lb/>
　重訂詩經疑問卷四<lb/>
　　　　　　　　　　　　明　姚舜牧　撰<lb/>
　　小雅<lb/>
呦呦鹿鳴食野之苹我有嘉賔鼓瑟吹笙吹笙鼓簧承<lb/>
筐是將人之好我示我周行<lb/>
呦呦鹿鳴食野之蒿我有嘉賔德音孔昭視民不恌君<lb/>
子是則是傚我有㫖酒嘉賔式燕以敖<lb/>
<pb n="1b"/>
呦呦鹿鳴食野之芩我有嘉賔鼓瑟鼓琴鼓瑟鼓琴和<lb/>
樂且湛我有㫖酒以燕樂嘉賔之心<lb/>
　詩傳燕賢也是<lb/>
　凡說詩宜先討求大㫖不徒泥其章句如此篇大㫖<lb/>
　在求教示之益専重人之好我二句然此二句不即<lb/>
　指嘉賔說詩人意本謂我有嘉賔須具堂上下之樂<lb/>
　筐篚之將此何以故葢人求教示之益必先得此人<lb/>
　之心人之好我方示我以周行耳次因說我有嘉賔<lb/>
<pb n="2a"/>
　德音孔昭云云正謂此嘉賔有可以教示我必用㫖<lb/>
　酒而式燕以敖可也次又說今我幸有嘉賔而必備<lb/>
　琴瑟之樂致和樂之湛正將以此燕樂嘉賔之心庶<lb/>
　乎嘉賔之不棄而示我以周行耳如此看語意始相<lb/>
　承而血脉亦流貫若謂首章是示我以大道次謂不<lb/>
　待言語之間而其所以示我者深又次謂安樂其心<lb/>
　則非止養其體娛其外而已則初之示我周行者專<lb/>
　在言語耶㫖酒式燕以敖者止是養其體娛其外耶<lb/>
<pb n="2b"/>
　且章首原說人之好我不說賔之好我意甚明白敢<lb/>
　正髙明<lb/>
　真西山曰鹿食苹則相呼呦呦焉而樂君臣賔主之<lb/>
　相樂亦猶是也愚謂是則然矣然所以必取諸鹿者<lb/>
　鹿優㳺於山野間初無求於人世賢者之養重亦猶<lb/>
　是也自非上之人盡燕享之誠欵洽之意彼曷以輕<lb/>
　顧哉所以具酒殽將筐篚備琴瑟之樂而殷勤以致<lb/>
　厚然後可祈其教示之益<lb/>
<pb n="3a"/>
　瑟堂上之樂笙堂下之樂鼓瑟吹笙即承上說無二<lb/>
　意<lb/>
　承筐是將是幣帛陳于筐篚以將敬也<lb/>
　人之好我二句泛說見周行之不輕示所以求之者<lb/>
　必致其勤欵而後可祈嘉賔之樂與也好字重看即<lb/>
　心乎愛矣之謂示不專言語間周行說得寛凡修身<lb/>
　齊家治國平天下大道理皆是也<lb/>
　德音孔昭是本其平日之充養顯播于天下者言視<lb/>
<pb n="3b"/>
　民不恌視字與示字别凡充養完粹的人其視衆寡<lb/>
　小大自然敬畏而不肆所以說視民不恌不是說示<lb/>
　民使不偷薄<lb/>
　一說德音孔昭是嘉賔之言詞不苟視民不恌是嘉<lb/>
　賔之瞻視不輕所以君子是則是傚而燕饗之不可<lb/>
　已<lb/>
　我有㫖酒嘉賔式燕以敖照上說必求其人之好我<lb/>
　也<lb/>
<pb n="4a"/>
　三章我有嘉賔鼓瑟鼓琴云云又照前看見得幸有<lb/>
　嘉賓若此必如是其致敬然後可致其和樂之情可<lb/>
　燕樂嘉賔之心<lb/>
　說到燕樂嘉賔之心乃見我之真好通于人人之真<lb/>
　好通于我方肯示我以周行<lb/>
四牡騑騑周道倭遲豈不懐歸王事靡盬我心傷悲<lb/>
四牡騑騑嘽嘽駱馬豈不懐歸王事靡盬不遑啓處<lb/>
翩翩者鵻載飛載下集于苞栩王事靡盬不遑將父<lb/>
<pb n="4b"/>
翩翩者鵻載飛載止集于苞杞王事靡盬不遑將母<lb/>
駕彼四駱載驟駸駸豈不懐歸是用作歌將母來諗<lb/>
　詩序勞使臣之來也詩傳勞使臣之勤也勤字較勝<lb/>
　來字<lb/>
　首章之傷悲懐歸而傷悲也次章之不遑啓處懐歸<lb/>
　而不遑也三章不遑將父四章不遑將母正道其所<lb/>
　懐歸者見傷悲啓處之不寜也末章將母來諗葢望<lb/>
　人將此懐歸之情以告君耳其語極次第而其意極<lb/>
<pb n="5a"/>
　悲酸<lb/>
　懐歸者懐父母而思歸也故不遑將父二章無豈不<lb/>
　懐歸句<lb/>
　鵻小鳥也尚飛集于苞栩人獨何心而違其父母乎<lb/>
　說到此其情悲且切何如<lb/>
　凡王者用人之力必先體人之情豈不懐歸將母來<lb/>
　諗其體人情可謂曲且至矣為使臣者能無每懐靡<lb/>
　及以仰答之乎<lb/>
<pb n="5b"/>
皇皇者華于彼原隰駪駪征夫每懐靡及<lb/>
我馬維駒六轡如濡載馳載驅周爰咨諏<lb/>
我馬維騏六轡如絲載馳載驅周爰咨謀<lb/>
我馬維駱六轡沃若載馳載驅周爰咨度<lb/>
我馬維駰六轡既均載馳載驅周爰咨詢<lb/>
　凡使臣之行宣上徳而逹下情自非咨訪其土俗民<lb/>
　情之宜則其馳驅也何益哉所以不但諏之又謀之<lb/>
　度之而復詢之且必咨之周而後已是其所為每懐<lb/>
<pb n="6a"/>
　靡及者故為使臣者不可不盡諏謀度詢之周而其<lb/>
　所以周爰咨之者不可不存每懐靡及之念<lb/>
　不曰使臣而曰征夫者見使臣此心其屬亦此心也<lb/>
　諏謀度詢雖一事然既分四字則㣲有别所謂諏者<lb/>
　訪問其民情土俗何如也謀則就是而擬議其所為<lb/>
　興革度則因是而酌量其所可通行詢則又加審焉<lb/>
　纎悉毫㣲必求其當而後己也如是而咨訪之周則<lb/>
　窮簷蔀屋之情悉達于廟堂之上而九重之德意可<lb/>
<pb n="6b"/>
　下沛于深山窮谷之中是之謂宣德達情而無負于<lb/>
　使臣之命<lb/>
　按書曰詢謀僉同又曰弗詢之謀勿庸凡謀必先之<lb/>
　諏必加之度必至於詢而後定也然四字上通着一<lb/>
　咨字咨訪問也古今稱大知而首好問好察其有深<lb/>
　意哉<lb/>
　爰於也就於其地集其耆老遺逸而咨訪之且考求<lb/>
　其典故併今之所當因革宜何如者<lb/>
<pb n="7a"/>
　四牡皇華皆出一懐字統見當時之君其心常通于<lb/>
　人心故知其所懐不出于君親之外也<lb/>
　四牡是勞使臣之詩故曰豈不懐歸以曲體其情<lb/>
　皇華是遣使臣之詩故曰每懐靡及以深作其勸<lb/>
常棣之華鄂不韡韡凡今之人莫如兄弟<lb/>
死䘮之威兄弟孔懐原隰裒矣兄弟求矣<lb/>
脊令在原兄弟急難每有良朋况也永歎<lb/>
兄弟鬩于牆外禦其務每有良朋烝也無戎<lb/>
<pb n="7b"/>
䘮亂既平既安且寜雖有兄弟不如友生<lb/>
儐爾籩豆飲酒之飫兄弟既具和樂且孺<lb/>
妻子好合如鼓瑟琴兄弟既翕和樂且湛<lb/>
宜爾室家樂爾妻孥是究是圗亶其然乎<lb/>
　詩序燕兄弟也閔管蔡之失道故作常棣焉<lb/>
　起興于常棣者常棣根株相連比而華蕚更相輝映<lb/>
　也牋曰承華者曰鄂鄂以承華華以覆鄂鄂華相承<lb/>
　覆而韡韡猶兄弟相承覆而怡怡也<lb/>
<pb n="8a"/>
　凡今之人莫如兄弟是一章之大㫖<lb/>
　死䘮之威不必作畏字解威正與懐對威非人所懐<lb/>
　而兄弟孔懐此天性至情也觀諸原隰裒而兄弟求<lb/>
　便見得<lb/>
　原隰裒矣二句詩緝解方困窮流離羣聚於原野之<lb/>
　時維兄弟相求而相依亦好<lb/>
　以脊令在原興兄弟急難見兄弟偶有急難必若脊<lb/>
　令之飛之鳴之行之摇之不敢自寜也此是倒提文<lb/>
<pb n="8b"/>
　法<lb/>
　程子曰脊令首尾相應兄弟急難之際其相應如是<lb/>
　也體得好今言人兄弟如左右手之相救即此喻<lb/>
　以鬩墻之變形出禦務之必然見兄弟之友愛自當<lb/>
　如此<lb/>
　務字不必改作侮字凡外事之當抵禦者皆是也若<lb/>
　改作侮則止一事矣<lb/>
　兩讀每有良朋見友朋之義雖切至然未有如兄弟<lb/>
<pb n="9a"/>
　者<lb/>
　况也况字傳作兹字解烝也烝字緝作衆字解註俱<lb/>
　云發語辭似不必過求矣然愚謂古人下一字必有<lb/>
　一字之義若云發語辭何不均用况字烝字耶若况<lb/>
　訓兹烝訓衆似亦未確竊謂况者交好之情况也烝<lb/>
　者憤氣之鬱積也良朋當急難之時豈無一種不安<lb/>
　之情况然是况也莫能用情也付之永歎而已良朋<lb/>
　當外禦之時豈無一種不忿之烝鬱然是烝也匪不<lb/>
<pb n="9b"/>
　反兵之讐也其可以興戎乎哉如此體看庶得况烝<lb/>
　二字之義而二也字亦有着落未識是否敢正高明<lb/>
　䘮亂既平一節轉摺甚妙<lb/>
　友朋所禆于生人不小矣此所云葢謂較兄弟稍有<lb/>
　差别耳知兄弟之親又知朋友之義是善讀詩者<lb/>
　薄俗酒食相徴逐知有良朋而忘兄弟更有私妻子<lb/>
　而薄同氣隔藩籬若分胡越者故著儐爾籩豆二章<lb/>
　見兄弟不可不具不可不翕也<lb/>
<pb n="10a"/>
　儐爾籩豆以下正見安寜之時兄弟之友愛自有不<lb/>
　容己者必如是而後可以宜室家樂妻孥不特死䘮<lb/>
　之時為宜然也<lb/>
　既具既翕二既字宜體有一不具而心能安乎有一<lb/>
　不翕而心能安乎<lb/>
　是字然字即照上文說盖兄弟具而樂且孺兄弟翕<lb/>
　而樂且湛若此其宜室家樂妻孥此是一叚真情實<lb/>
　理凡今之人所不可不知者人惟不反求而實從事<lb/>
<pb n="10b"/>
　焉所以不知其然耳詩人云云端是教人反求諸心<lb/>
　而實知此理也<lb/>
　此詩意義極明析每章下註亦明透可誦唯章句下<lb/>
　註三章但言急難則淺于死䘮四章則又以情義之<lb/>
　甚薄者猶有所不能已云云較未得詩人之意詩人<lb/>
　本意若曰凡今之人莫如兄弟矣即如死䘮之威人<lb/>
　所畏逺而兄弟則孔懐焉觀諸原隰之裒兄弟之求<lb/>
　至性真情自有不容解者故一有急難則如脊令之<lb/>
<pb n="11a"/>
　在原者然雖有良朋不過永歎焉耳而有是乎兄弟<lb/>
　鬩于牆少有言語之傷而外務則共抵禦之雖有良<lb/>
　朋烝也無戎而又有是乎此語逓逓相承緫發一叚<lb/>
　至親之真情實意以見凡今之人莫如兄弟非謂急<lb/>
　難淺於死䘮而外禦其務又情義之甚薄者也敢問<lb/>
　髙明<lb/>
　周道所重親親也故周書曰時庸展親此詩人反覆<lb/>
　言之著為燕饗之歌令聽之者油然生友愛之心也<lb/>
<pb n="11b"/>
　嗟乎先王之篤厚同氣至矣培植國本深矣彼煑豆<lb/>
　燃箕而喋血禁門者獨非人類哉何無人心至此也<lb/>
　凡有兄弟者當寫一通置之座側<lb/>
伐木丁丁鳥鳴嚶嚶出自幽谷遷于喬木嚶其鳴矣求<lb/>
其友聲相彼鳥矣猶求友聲矧伊人矣不求友生神之<lb/>
聽之終和且平<lb/>
伐木許許釃酒有藇既有肥羜以速諸父寜適不來㣲<lb/>
我弗顧於粲洒掃陳饋八簋既有肥牡以速諸舅寜適<lb/>
<pb n="12a"/>
不來㣲我有咎<lb/>
伐木于阪釃酒有衍籩豆有踐兄弟無逺民之失徳乾<lb/>
餱以愆有酒湑我無酒酤我坎坎鼓我蹲蹲舞我迨我<lb/>
暇矣飲此湑矣<lb/>
　詩序燕朋友故舊也<lb/>
　此詩何皆以伐木興入山伐木必多人故着丁丁許<lb/>
　許于阪見亦以夥類同行有朋友相須之義也相彼<lb/>
　鳥兮四句不是以鳥形人之不如鳥一物也猶然同<lb/>
<pb n="12b"/>
　聲以相求人靈于鳥萬萬者舍卑下以進高明舍友<lb/>
　生何賴焉人而知求則中心恱懌其相應和何如中<lb/>
　心聽從其忘爾我何如其和其平真有通極于神明<lb/>
　者所以神之聴之終和且平耳倘聲不相應而相求<lb/>
　人情尚乖戾而傾欹神誰聴之而安望其終和且平<lb/>
　哉此語句交接處宜細加體㑹可自得之<lb/>
　求友生何與于神曰人神一理也求友生以洽人心<lb/>
　即洽于神之心矣故曰神之聽之終和且平小明篇<lb/>
<pb n="13a"/>
　論僚友亦說到神之聽之式榖以女神則何聽哉<lb/>
　和且平是錫之以和平之福也上着一終字宜玩味<lb/>
　寜適不來㣲我弗顧寜適不來㣲我有咎緫是反已<lb/>
　而必求恩禮之懇至也<lb/>
　諸父諸舅兄弟皆友也何以陳設若斯之殊曰兄弟<lb/>
　其親者也釃酒有衍籩豆有踐足以燕矣諸父其尊<lb/>
　者不有肥羜可輕召致乎若諸舅則異姓之尊者非<lb/>
　洒掃陳饋八簋肥牡其曷以饗諸中庸云親親之殺<lb/>
<pb n="13b"/>
　尊賢之等禮所生也正此意<lb/>
　友也者友其徳也無擇於尊卑同姓而諸父異姓而<lb/>
　諸舅同行而兄弟皆相須夾輔以有成者故厯厯言<lb/>
　之<lb/>
　諸父諸舅皆尊者故但言速而不敢必其來兄弟同<lb/>
　儕故必召之使來而無逺<lb/>
　失徳者不相能而為仇也<lb/>
　有酒湑我無酒酤我言不計有無而必其相㑹也坎<lb/>
<pb n="14a"/>
　坎鼓我蹲蹲舞我言為我飲湑而鼓且舞也故下𦂳<lb/>
　承曰迨我暇矣飲此湑矣葢不使其終相逺也<lb/>
　迨其暇者政事之暇也<lb/>
天保定爾亦孔之固俾爾單厚何福不除俾爾多益以<lb/>
莫不庶<lb/>
天保定爾俾爾戩榖罄無不宜受天百禄降爾遐福維<lb/>
日不足<lb/>
天保定爾以莫不興如山如阜如岡如陵如川之方至<lb/>
<pb n="14b"/>
以莫不増<lb/>
吉蠲為饎是用孝享禴祀烝嘗于公先王君曰卜爾萬<lb/>
夀無疆<lb/>
神之弔矣詒爾多福民之質矣日用飲食羣黎百姓徧<lb/>
為爾德<lb/>
如月之恒如日之升如南山之壽不騫不崩如松栢之<lb/>
茂無不爾或承<lb/>
　天有定未定天保而曰定定而曰孔固則其定也不<lb/>
<pb n="15a"/>
　可移矣此謂天之既定者也<lb/>
　天下無徳外之福故詩人祝君以福必本之以徳言<lb/>
　天安定爾位亦甚堅固矣然非單厚不足以凝福而<lb/>
　非福之除亦無以見其為單厚也非多益不足以言<lb/>
　庶而非莫不庶亦無以見其為多益也今天俾爾每<lb/>
　事盡厚則何福不可消除俾爾多行利益則民物莫<lb/>
　不蕃庶此足以徴天保定爾亦孔之固矣盖天之定<lb/>
　不在福與庶在俾爾單厚之足以凝福俾爾多益之<lb/>
<pb n="15b"/>
　足以致庶者為可見也<lb/>
　二三章首止稱天保定爾無亦孔之固句承上文不<lb/>
　必再也<lb/>
　俾爾戩榖罄無不宜詞雖與上章類而意較更深葢<lb/>
　此二語是本其平日所為之盡善而盡無不善者言<lb/>
　之所以受天百禄又降爾遐福維日不足上章之俾<lb/>
　爾單厚何福不除俾爾多益以莫不庶本諸此下章<lb/>
　之以莫不興如山如阜如岡如陵如川之方至以莫<lb/>
<pb n="16a"/>
　不増亦本諸此四五六章正道其本此以孝享故神<lb/>
　貽之多福民徧為爾徳如月恒日升如南山之壽松<lb/>
　栢之茂受福若此其穰穰也此之謂天保定爾亦孔<lb/>
　之固是二語實一詩之綱領也<lb/>
　卷阿篇連下俾爾彌爾性者三此篇一曰俾爾單厚<lb/>
　二曰俾爾多益三曰俾爾戩榖罄無不宜其命意略<lb/>
　同<lb/>
　戩榖是盡善罄無不宜是盡無不善易曰視履考祥<lb/>
<pb n="16b"/>
　其旋元吉正如此然此皆天所栽培也故上加俾爾<lb/>
　二字易曰自天祐之吉无不利正如此<lb/>
　罄無不宜承上戩榖說盡善的自盡無不善盡無不<lb/>
　善乃為盡善其意相承必重言之始較完足耳受天<lb/>
　百禄𦂳承俾爾戩榖罄無不宜說降爾遐福維日不<lb/>
　足又言天之申命有加而未艾也觀受字降字自見<lb/>
　得<lb/>
　三章以莫不興以莫不増本受天百禄降爾遐福維<lb/>
<pb n="17a"/>
　日不足來葢曰如山高矣又復如山脊之岡曰如阜<lb/>
　大矣又復如大阜之陵此以見其莫不興川本源深<lb/>
　流長矣而曰方至則又盛長之初此以見其莫不増<lb/>
　也此正見天保定爾亦孔之固處<lb/>
　吉蠲為饎四句是竭誠意以共祭祀君曰卜爾二句<lb/>
　是傳神意以嘏主人<lb/>
　禴祀烝嘗正其所為孝享者<lb/>
　周祭先公先王故曰于公先王<lb/>
<pb n="17b"/>
　卜爾卜字不宜作期字解葢凡人所凝受皆自其平<lb/>
　日所為者卜之神意謂主人如此孝享必其平日所<lb/>
　為無不單厚多益而戩榖無不宜矣即此卜之而萬<lb/>
　壽無疆固其所必然者故云君曰卜爾萬夀無疆<lb/>
　弔字不宜訓至字弔垂念也神垂念則詒之福不垂<lb/>
　念則詒之禍矣節南山不弔昊天即此弔字<lb/>
　神之弔矣二句𦂳接上章說民之質矣四句又𦂳承<lb/>
　此二句說葢神之福人無可見而民之質而無偽徧<lb/>
<pb n="18a"/>
　為爾徳乃其福之所可徴者要識得<lb/>
　質本質也本等也出作入息耕食鑿飲是民之本等<lb/>
　故曰民之質矣日用飲食<lb/>
　民之質矣四句不平歸重下二句<lb/>
　非日用飲食之民不能徧為爾徳故從民之質矣說<lb/>
　起以民俗民徳對言者非<lb/>
　爾德者何戩榖是也君戩榖而無不宜民歸德而無<lb/>
　不宜是謂徧為爾徳<lb/>
<pb n="18b"/>
　孟子曰天不言以行與事示之而已矣以行與事示<lb/>
　之如之何使之主祭而百神享使之主事而民治是<lb/>
　天意也然百神之享非民治何以徴焉詩表吉蠲孝<lb/>
　享神貽之福而極之羣黎百姓徧為爾德則行與事<lb/>
　之所示者昭然而天心見矣詩與孟子之言相發明<lb/>
　葢如此<lb/>
　洪範陳歛時五福說到用敷錫厥庶民棫樸詠文王<lb/>
　之德亦說到壽考遐不作人大抵德福相因必以民<lb/>
<pb n="19a"/>
　化為極<lb/>
　前既言其福興矣増矣此又欲其永久故以日月之<lb/>
　恒升言然日月猶有虧昃也故又言南山之壽不騫<lb/>
　不崩則可謂堅固矣然人君之福非享之一身已也<lb/>
　又如松栢之茂無不承其庇覆則天地鬼神山川草<lb/>
　木無不賴之是之謂福之極此以終天保定爾亦孔<lb/>
　之固之意<lb/>
采薇采薇薇亦作止曰歸曰歸歲亦莫止靡室靡家玁<lb/>
<pb n="19b"/>
狁之故不遑啓居玁狁之故<lb/>
采薇采薇薇亦柔止曰歸曰歸心亦憂止憂心烈烈載<lb/>
飢載渴我戌未定靡使歸聘<lb/>
采薇采薇薇亦剛止曰歸曰歸歲亦陽止王事靡盬不<lb/>
遑啓處憂心孔疚我行不來<lb/>
彼爾維何維常之華彼路斯何君子之車戎車既駕四<lb/>
牡業業豈敢定居一月三㨗<lb/>
駕彼四牡四牡騤騤君子所依小人所腓四牡翼翼象<lb/>
<pb n="20a"/>
弭魚服豈不日戒玁狁孔棘<lb/>
昔我往矣楊栁依依今我來思雨雪霏霏行道遲遲載<lb/>
渴載飢我心傷悲莫知我哀<lb/>
　詩序遣戍役也詩傳勞師也傳較勝于序<lb/>
　通篇皆託將士自道之辭然勞苦悲傷上能厯厯為<lb/>
　彼詳道之結語云莫知我哀乃所謂深知其哀者也<lb/>
　薇曰作止曰柔止曰剛止及于常之華葢厯舉時之<lb/>
　變也<lb/>
<pb n="20b"/>
　曰歸曰歸歲亦莫止是將士自計來年代戍之時以<lb/>
　自定其心凡行役不無飢渴之苦故行時曰載飢載<lb/>
　渴旋時曰載渴載飢<lb/>
　我戍未定言身尚未至戍所也<lb/>
　在途曰憂心烈烈在戍曰憂心孔疚一字不輕下我<lb/>
　行不來言我行未能即還也與後今我來思來字相<lb/>
　照應似不應作致死解<lb/>
　一月三㨗是將士自期之辭<lb/>
<pb n="21a"/>
　君子所依二句要識輕重葢君子之依依此戎車以<lb/>
　制勝也小人其可不効力乎故特下一腓字腓足肚<lb/>
　也足行則先自動言必隨君子行以取勝也四牡騤<lb/>
　騤是整肅以為行者故下小人所腓句四牡翼翼是<lb/>
　裝嚴以為守者故下豈不日戒句<lb/>
　曰靡室靡家曰不遑啓居曰我戎未定靡使歸聘曰<lb/>
　不遑啓處曰豈敢定居曰豈不日戒此可以識戍役<lb/>
　者忠君之情急上之義<lb/>
<pb n="21b"/>
　首章是將行時故於今歲采薇時出戍即念及來歲<lb/>
　莫冬光景因以義自割其室家之情曰玁狁之故以<lb/>
　義自忘其啓居之勞曰玁狁之故次章是在途時而<lb/>
　不勝悲之烈烈且無柰飢渴之勞欲通一訊候焉不<lb/>
　可得也故以義自斷曰我戌未定靡使歸聘三章則<lb/>
　已至戍所時在陽月矣然王事靡盬不遑啓處一有<lb/>
　旋心非夫也故復以義自斷曰憂心孔疚我行不來<lb/>
　若謂即憂室家之甚不可負公家之役也云爾四五<lb/>
<pb n="22a"/>
　章是在戍次年事故以常華興軍容之盛曰豈敢定<lb/>
　居一月三㨗必期其戰功之成又由戎車及兵事之<lb/>
　飭曰豈不日戒玁狁孔棘深嚴其禦備之守此正戍<lb/>
　役之以義自奮處末章是極道歸時勞苦之情此皆<lb/>
　公義所不容已者大註叙其勤苦悲傷之情而又風<lb/>
　以義是一詩之大㫖<lb/>
　據註是從遣戍之時直說到言旋之日而終之曰我<lb/>
　心傷悲莫知我哀葢謂此一叚悲傷勞苦我皆知之<lb/>
<pb n="22b"/>
　而皆能為爾道之爾行可無復顧慮也必如是而後<lb/>
　可以激戍役勤王之心是則然矣然愚謂此不必爾<lb/>
　也自采薇遣戍以至于雨雪來思是實實原有此事<lb/>
　上之人能體之備載諸詩凡後來遣戍者則歌此以<lb/>
　遣之耳若通篇皆作豫道之辭則薇之自作而柔而<lb/>
　剛以及于常之華直及于雨雪之霏霏似為夢語豈<lb/>
　其然乎敢妄論以質之高明<lb/>
我出我車于彼牧矣自天子所謂我來矣召彼僕夫謂<lb/>
<pb n="23a"/>
之載矣王事多難維其棘矣<lb/>
我出我車于彼郊矣設此旐矣建彼旄矣彼旟旐斯胡<lb/>
不斾斾憂心悄悄僕夫况瘁<lb/>
王命南仲往城于方出車彭彭旂旐央央天子命我城<lb/>
彼朔方赫赫南仲玁狁于襄<lb/>
昔我往矣黍稷方華今我來思雨雪載塗王事多難不<lb/>
遑啓居豈不懐歸畏此簡書<lb/>
喓喓草蟲趯趯阜螽未見君子憂心忡忡既見君子我<lb/>
<pb n="23b"/>
心則降赫赫南仲薄伐西戎<lb/>
春日遲遲卉木萋萋倉庚喈喈采蘩祁祁執訊獲醜薄<lb/>
言還歸赫赫南仲玁狁于夷<lb/>
　此勞還率之詩大抵道其承命之時急難勤王而不<lb/>
　忘憂畏之心故其成功也易耳觀首章云王事多難<lb/>
　維其棘矣次章云憂心悄悄僕夫况瘁則其情可見<lb/>
　矣其往城朔方而玁狁于襄皆此急難憂瘁之心之<lb/>
　所致也故四章又表其往來之不遑者曰維畏此簡<lb/>
<pb n="24a"/>
　書五章又推其室家之憂念者曰維薄伐西戎則知<lb/>
　其素所畜積者見諒於内外此一舉成功而玁狁于<lb/>
　夷耳<lb/>
　當時文王得専征伐以王命命南仲伐玁狁併及西<lb/>
　戎故稱自天子所稱王事稱王命稱天子命我此詩<lb/>
　緫是上之人體將率往來之辭及其室家相念之辭<lb/>
　故凡稱我者皆南仲自我也我心則降則室家自我<lb/>
　耳若王命南仲似出命之辭天子命我似承命之辭<lb/>
<pb n="24b"/>
　而赫赫南仲又再三為褒稱之辭錯雜以成文者葢<lb/>
　勞還率緫是褒大其功故不覺其辭之錯雜也<lb/>
　出車由郊而牧而此詩倒言者南仲身先士卒獨駕<lb/>
　而至於牧餘車猶在郊也觀召彼僕夫謂之載矣自<lb/>
　見得<lb/>
　自天子所謂我來矣見我承君命以往行不可緩也<lb/>
　臣子所任皆王事也而玁狁西戎相訌而内侵此乾<lb/>
　坤何等時耶而可自怠緩為乎故曰王事多難維其<lb/>
<pb n="25a"/>
　棘矣<lb/>
　設建旗幟軍容也故曰旐曰旄曰旟旐曰旂旐錯舉<lb/>
　言之不必牽泥朱雀𤣥武青龍等以合曲禮車攻篇<lb/>
　亦有建旐設旄句<lb/>
　將率方以任大責重為憂而僕夫之情况亦恐懼而<lb/>
　憔悴故曰憂心悄悄僕夫况瘁如是而事復何憂哉<lb/>
　故愚謂此二句是當日成功之本<lb/>
　王命南仲往城于方是當時命將之本意葢先王所<lb/>
<pb n="25b"/>
　重者生靈也城守而驅狄使不敢内侵則吾事畢矣<lb/>
　固不必攻戰以取勝也其不免薄伐云者亦不得已<lb/>
　為之耳<lb/>
　上章止言出車勤王耳未明言其何所命也此章方<lb/>
　說王命南仲往城于方出車彭彭旂旐央央見上所<lb/>
　云出車建幟以急難者葢承此命耳故南仲始出令<lb/>
　軍中曰天子命我城彼朔方以振厲士卒之氣士卒<lb/>
　皆用命而玁狁于襄焉其出也有名其作也有勇而<lb/>
<pb n="26a"/>
　其往也無敵此之謂王者之師此之謂王者之將<lb/>
　威靈氣燄赫然動人皆本天子命我一語來<lb/>
　于襄者埽除之謂也玁狁惕威而逺遁是謂之于襄<lb/>
　昔我往矣四句剔出王事多難二句王事多難二句<lb/>
　剔出豈不懐歸二句葢南仲心維簡書之畏此往來<lb/>
　不憚勞苦以勤王也此章是專表南仲心事<lb/>
　喓喓草蟲六句此通是室家語見室家之思南仲也<lb/>
　甚切只為其薄伐西戎有未暇歸耳此章承上章又<lb/>
<pb n="26b"/>
　剔發南仲平日心事取信于室家故室家雖念之而<lb/>
　且知勤王之為義也<lb/>
　天子命往城朔方耳此何以云薄伐西戎曰天子之<lb/>
　命有專制有權宜朔方西戎皆國家患也當時専制<lb/>
　在朔方而偶見西戎之竊發提師以薄伐焉亦閫以<lb/>
　外將軍制之權宜之事也且當時天子或更有命南<lb/>
　仲或專有請皆不可知<lb/>
　春日遲遲百卉萋萋倉庚喈喈采蘩祁祁執訊獲醜<lb/>
<pb n="27a"/>
　薄言旋歸寫一叚旋師光景分明畫出個太平氣象<lb/>
　來而終之曰赫赫南仲玁狁于夷葢歸此大功于其<lb/>
　帥而不自居此謂勞還率之詩也<lb/>
　執訊獲醜不必是西戎或玁狁亦有之觀玁狁于夷<lb/>
　句便見得<lb/>
　于襄者埽除而無敵也于夷者蕩平而無事也<lb/>
　將兵者必常懐憂畏之心然後可奏勤王之績將將<lb/>
　者必知其將之常懐憂畏也然後可期其敵愾之功<lb/>
<pb n="27b"/>
有枤之杜有睆其實王事靡盬繼嗣我日日月陽止女<lb/>
心傷止征夫遑止<lb/>
有枤之杜其葉萋萋王事靡盬我心傷悲卉木萋止女<lb/>
心悲止征夫歸止<lb/>
陟彼北山言采其杞王事靡盬憂我父母檀車幝幝四<lb/>
牡痯痯征夫不逺<lb/>
匪載匪來憂心孔疚期逝不至而多為恤卜筮偕止㑹<lb/>
言近止征夫邇止<lb/>
<pb n="28a"/>
　凡戍役兩朞而還初年春莫行次年夏代者至留備<lb/>
　秋十一月而歸又次年春莫還家此常期也詩人逆<lb/>
　其室家之情而代之言自次年罷役防秋時至又次<lb/>
　年春莫時想料其思念之意描寫其企望之懐宛然<lb/>
　如出於深閨思婦之底裏此之謂曲盡人情者王者<lb/>
　以人道使人又以人情曲體久役之人如之何其不<lb/>
　感動天下而使民之自忘其勞<lb/>
　首二章上四句是詩人代室家之詞下三句則推其<lb/>
<pb n="28b"/>
　詞之所謂也<lb/>
　思婦數日而過故曰繼嗣我日<lb/>
　日月陽止正備秋之後可以言歸之日也故云女心<lb/>
　傷止言非復向之不遑啓居時也<lb/>
　女心悲止甚于傷矣征夫歸止異于遑矣<lb/>
　陟山采杞見歸期之已過而意料在行者之必然也<lb/>
　故曰檀車幝幝四牡痯痯征夫不逺<lb/>
　匪載章見過期而不來故又重恤焉而謀之卜筮也<lb/>
<pb n="29a"/>
　此皆人情之所必到處<lb/>
　征夫遑止計其時之可遑也征夫歸止度其時之可<lb/>
　歸也征夫不逺料其旬日之當還也征夫邇止决其<lb/>
　旦莫之必至也<lb/>
　詩緝云此詩四章皆不言戍役來歸之事唯述其未<lb/>
　歸之時室家思望之切如此則今日之歸其喜樂為<lb/>
　何如也所以慰勞之也<lb/>
魚麗于罶鱨鯊君子有酒㫖且多<lb/>
<pb n="29b"/>
魚麗于罶魴鱧君子有酒多且㫖<lb/>
魚麗于罶鰋鯉君子有酒㫖且有<lb/>
物其多矣維其嘉矣<lb/>
物其㫖矣維其偕矣<lb/>
物其有矣維其時矣<lb/>
　詩序羙萬物衆多能備禮也不若詩傳燕大臣也賦<lb/>
　魚麗得之<lb/>
　魚麗于罶鱨鯊言所得之魚品㫖且多也故興君子<lb/>
<pb n="30a"/>
　有酒云<lb/>
　君子有酒設酒肴以樂賔也不専言酒也<lb/>
　㫖言其酒肴之腴羙多言其當筵之備具有言其藏<lb/>
　畜之餘盈緫之則所謂備物也禮意在後三叚見<lb/>
　後三章蘇氏云云亦是以愚論嘉與㫖何别偕與多<lb/>
　何别且上云有酒此何以換一物字耶换一物字便<lb/>
　見酒只是個物也所以將是物者情也詩人之意葢<lb/>
　曰物其多矣而非徒物也維其禮意極其嘉羙也物<lb/>
<pb n="30b"/>
　其㫖矣而非徒㫖也維其禮意與之偕到也物其有<lb/>
　矣而非徒有也維其禮意時存而不忘也前註所謂<lb/>
　見主人禮意之勤以優賔正于此三叚見得不然即<lb/>
　有酒之㫖且多多且㫖㫖且有亦物耳何禮意之足<lb/>
　云<lb/>
　嘉嘉樂也偕偕到也此本禮意來易解唯時字似未<lb/>
　易體然嘗觀蘇子赤壁賦云我有斗酒藏之久矣以<lb/>
　待不時之需是時之說也使燕饗禮意有一時之或<lb/>
<pb n="31a"/>
　忘則酒肴或幾忘設矣能隨取而随有哉此詩前後<lb/>
　各三章相照應相申發又一格<lb/>
南有嘉魚烝然罩罩君子有酒嘉賔式燕以樂<lb/>
南有嘉魚烝然汕汕君子有酒嘉賔式燕以衎<lb/>
南有樛木甘瓠纍之君子有酒嘉賔式燕綏之<lb/>
翩翩者鵻烝然來思君子有酒嘉賔式燕又思<lb/>
　此燕饗通用樂章故不獨頌嘉賔而主人樂賔之嘉<lb/>
　意亦具見焉序云樂與賢也是<lb/>
<pb n="31b"/>
　讀其詩似以有魚興有酒然其意實以嘉魚興嘉賔<lb/>
　也觀下章甘瓠翩鵻自見得若前三章連下二有字<lb/>
　末章連下二思字又作文之妙法也<lb/>
　次章衎字不應亦訓樂字此詩一意四疉只於樂衎<lb/>
　綏又四字上稍見分别耳若衎亦訓作樂與前何以<lb/>
　别乎易曰鴻漸于磐飲食衎衎象曰飲食衎衎不素<lb/>
　飽也此當以相宜自適意看<lb/>
　三章樛木甘瓠興主賔極當綏字照纍字極佳<lb/>
<pb n="32a"/>
　翩翩者鵻二句謂嘉賓之惠然肯來也故承謂君子<lb/>
　有酒嘉賓式燕又思又思應來思極𦂳見好賢之心<lb/>
　之終無已也<lb/>
　甘瓠纍於樛木猶本屈己下賢來若鵻之翩然來思<lb/>
　則賢者自聞風而至矣自非主人樂賔之深且甚何<lb/>
　以得此<lb/>
　緫四章論樂歡㑹也藉此燕以相歡㑹也衎宜適也<lb/>
　藉此燕以相宜適也綏字照纍字見燕之綢繆所謂<lb/>
<pb n="32b"/>
　中心好之曷飲食之者也又字照來字見燕之重復<lb/>
　所謂迨我暇矣飲此湑矣者也<lb/>
南山有臺北山有萊樂只君子邦家之基樂只君子萬<lb/>
壽無期<lb/>
南山有桑北山有楊樂只君子邦家之光樂只君子萬<lb/>
夀無疆<lb/>
南山有杞北山有李樂只君子民之父母樂只君子徳<lb/>
音不已<lb/>
<pb n="33a"/>
南山有栲北山有杻樂只君子遐不眉夀樂只君子徳<lb/>
音是茂<lb/>
南山有枸北山有楰樂只君子遐不黄耉樂只君子保<lb/>
艾爾後<lb/>
　南山北山有臺有萊等物見崇高峻大處必草木生<lb/>
　長其上足為世之資用况樂只君子柱石楨幹為邦<lb/>
　家之基闡繹宣揚為邦家之光愛養生息為民之父<lb/>
　母則得夀得名固其所必然者故曰邦家之基曰萬<lb/>
<pb n="33b"/>
　壽無期曰邦家之光曰萬壽無疆曰民之父母曰德<lb/>
　音不已下文即其所謂萬壽者申之曰遐不眉壽曰<lb/>
　遐不黄耉見其所謂無期無疆者葢如此也即其所<lb/>
　謂徳音者申之曰徳音是茂又申之曰保艾爾後見<lb/>
　其所謂不已者不獨茂於其躬而又能延及其後<lb/>
　也總之則重在邦家之基邦家之光民之父母上敢<lb/>
　問高明<lb/>
　有基然後光基且光然後稱民之父母語有次第遐<lb/>
<pb n="34a"/>
　不眉夀若曰其眉夀豈不遐乎遐不黄耉若曰其黄<lb/>
　耉豈不遐乎是詩人倒字文法非遐何音近而通用<lb/>
　也如必作何字解天保篇云降爾遐福亦將曰降爾<lb/>
　何福乎白駒篇云而有遐心亦將曰而有何心乎此<lb/>
　不通之論也敢一辯之<lb/>
　朱註謂燕饗通用之樂章君子指賔客詩緝照序云<lb/>
　得賢則能為邦家立太平之基君子指成王亦是葢<lb/>
　邦家之基邦家之光萬夀無期萬夀無疆徳音是茂<lb/>
<pb n="34b"/>
　保艾爾後等語似下頌上之辭恐非燕饗之樂也詩<lb/>
　傳謂大臣報主也是<lb/>
蓼彼蕭斯零露湑兮既見君子我心寫兮燕笑語兮是<lb/>
以有譽處兮<lb/>
蓼彼蕭斯零露瀼瀼既見君子為龍為光其徳不爽夀<lb/>
考不忘<lb/>
蓼彼蕭斯零露泥泥既見君子孔燕豈弟宜兄宜弟令<lb/>
徳夀豈<lb/>
<pb n="35a"/>
蓼彼蕭斯零露濃濃既見君子鞗革沖沖和鸞雝雝萬<lb/>
福攸同<lb/>
　蕭維長大而可承天之澤君子維有令徳而可承天<lb/>
　子之澤此一詩取興大主意<lb/>
　興詞若在我心寫兮止然必到燕笑語而有譽處乃<lb/>
　為天子零露之湑也燕笑語兮二句𦂳承我心寫兮<lb/>
　一句說<lb/>
　曷為燕笑語而有譽處也凡諸侯朝於天子名分森<lb/>
<pb n="35b"/>
　嚴莫敢踰越即大飲賔之饗若與殿陛之肅肅者稍<lb/>
　殊然隆其禮以致敬猶未伸其欵洽之情維是既饗<lb/>
　而燕若後篇厭厭夜飲在宗載考之時上意下情雨<lb/>
　相宣逹天子若降色笑言語以逮下而諸侯凡有令<lb/>
　徳如下文所云者悉承其譽命而可為自處之地是<lb/>
　之謂有譽處而天子殷勤接下之意庶㡬其少慰也<lb/>
　故曰我心寫兮燕笑語兮是以有譽處兮而下章又<lb/>
　反覆申言之也記曰饗以訓恭儉燕以示慈惠葢正<lb/>
<pb n="36a"/>
　謂此觀首章一燕字及三章孔燕字便見得凡人務<lb/>
　徳不務譽然非譽命之上逮有未可自安者此譽處<lb/>
　二字之相因也易曰終以譽命上逮也正此意<lb/>
　首章只說得燕笑語兮是以有譽處兮而未竟其所<lb/>
　謂笑語者何如也譽處者何如也為龍為光其徳不<lb/>
　爽夀考不忘孔燕豈弟令徳夀豈鞗革冲冲和鸞雝<lb/>
　雝萬福攸同是所謂燕笑語而可以譽處也要識得<lb/>
　為龍龍字不宜作寵字解諸侯承流宣化凡所為變<lb/>
<pb n="36b"/>
　化霖雨天下者猶龍也必稱其職而無忝是之謂為<lb/>
　龍<lb/>
　為龍為光𦂳承既見君子來葢見其所為龍者真能<lb/>
　膏澤下民見其所為光者真能照臨下國故承說其<lb/>
　徳不爽夀考不忘夀考不忘即是永享之意凡為人<lb/>
　牧者𦂳要在豈弟二字而豈弟之實必始于家庭是<lb/>
　謂令徳而可以永享其樂者故說孔燕豈弟即𦂳承<lb/>
　宜兄宜弟令徳夀豈<lb/>
<pb n="37a"/>
　疑忌兄弟最是大薄惡事必克恭以宜其兄大念鞠<lb/>
　子哀以宜其弟始稱令徳而夀豈<lb/>
　凡宜兄宜弟的必宜民宜人所謂為龍為光者根本<lb/>
　在是<lb/>
　令徳申上其徳不爽句夀豈申上夀考不忘句<lb/>
　鞗革冲冲和鸞雝雝非令徳而有是乎故𦂳承說萬<lb/>
　福攸同<lb/>
　凡譽譽其徳也故首章曰有譽處兮次章即出其徳<lb/>
<pb n="37b"/>
　不爽句三章出令徳夀豈句末章又騐其所謂令徳<lb/>
　者終之曰萬福攸同其語極次第而流貫<lb/>
湛湛露斯匪陽不晞厭厭夜飲不醉無歸<lb/>
湛湛露斯在彼豐草厭厭夜飲在宗載考<lb/>
湛湛露斯在彼杞棘顯允君子莫不令徳<lb/>
其桐其椅其實離離豈弟君于莫不令儀<lb/>
　詩序傳皆謂天子燕諸侯也<lb/>
　露必待陽而晞飲必至醉而歸期其饗也露必濡于<lb/>
<pb n="38a"/>
　豐草飲必設于宗考隆其禮也杞棘承湛湛之露桐<lb/>
　椅生離離之實君子承燕而不䘮其令徳不失其令<lb/>
　儀此天子所樂予而錫之燕享之隆禮也詩叙燕飲<lb/>
　于前而推本于君子之徳儀㫖深哉<lb/>
　不醉無歸即醉酒飽徳之意<lb/>
　在宗載考示親厚以成其禮也<lb/>
　左傳曰臣卜其晝未卜其夜周書曰徳將無醉曷云<lb/>
　厭厭夜飲不醉無歸乎曰此燕也燕示慈惠必致殷<lb/>
<pb n="38b"/>
　勤于獻享之外而又不可因是以廢政事之勤既朝<lb/>
　且夕而復燕之于宗寢庶幾燕笑燕語而可盡其欵<lb/>
　欵之情此庶子司宫甸人閫人各執燭以共事載之儀<lb/>
　禮為可考者而非若後世所為長夜之飲也且其辭曰<lb/>
　顯允君子莫不令徳豈弟君子莫不令儀則又以禮<lb/>
　相終始而不繼以滛矣與書傳之所謂固自不相悖也<lb/>
　迨我暇矣飲此湑矣正夜飲之一証<lb/>
　莫不令徳令儀者就一人之身而莫非令徳之存令<lb/>
<pb n="39a"/>
　儀之著也非衆諸侯之說<lb/>
　顯允曰令徳豈弟曰令儀亦自不可移易<lb/>
彤弓弨兮受言藏之我有嘉賔中心貺之鐘鼓既設一<lb/>
朝饗之<lb/>
彤弓弨兮受言載之我有嘉賔中心喜之鐘鼓既設一<lb/>
朝右之<lb/>
彤弓弨兮受言櫜之我有嘉賔中心好之鐘鼓既設一<lb/>
朝醻之<lb/>
<pb n="39b"/>
　詩序天子錫有功諸侯也是<lb/>
　此詩一意而三疊總是大饗而錫之以弓矢也必從<lb/>
　受言藏之云者見此弓之珍藏非一日專以待有功<lb/>
　之人故一遇康侯即本中心之貺大飲以錫予之耳<lb/>
　下二章不過换易得數字無二意<lb/>
　受言藏之言其重也中心貺之言其誠也一朝饗之<lb/>
　言其速也註極妥然要識詩意一直下<lb/>
　貺曰中心饗曰一朝總見王者亟嘉有功之意<lb/>
<pb n="40a"/>
　凡錫弓矢必以饗行之禮也<lb/>
　載是載其所藏者抗之使正不邪櫜是櫜其所載者<lb/>
　韜之使好無壊<lb/>
　非喜不足以言貺非好不足以言喜緫之則皆根於<lb/>
　中心之誠也<lb/>
　饗是燕飲之總名右則勸飲而尊其位醻則復勸而<lb/>
　報其勞總之行於一朝而錫之以弓矢事也<lb/>
　易之晉曰康侯用錫馬蕃庶晝日三接正此意彼因<lb/>
<pb n="40b"/>
　獻請出之囚而賜專征伐者可謂中心之貺乎可謂<lb/>
　一朝之饗乎吁此忠良之所為悚仄也<lb/>
菁菁者莪在彼中阿既見君子樂且有儀<lb/>
菁菁者莪在彼中沚既見君子我心則喜<lb/>
菁菁者莪在彼中陵既見君子錫我百朋<lb/>
汎汎楊舟載沉載浮既見君子我心則休<lb/>
　詩序樂育材也註云亦燕飲賓客之詩亦以材賢歸<lb/>
　之賔客耶不若詩傳燕賢也為妥<lb/>
<pb n="41a"/>
　菁菁者莪在彼中阿興君子之徳有可動人處故一<lb/>
　見之而樂且有儀自不容已也<lb/>
　樂固是喜樂然下文却有我心則喜句此應只是歡<lb/>
　㑹言<lb/>
　錫我百朋句重看賢材之親就益我身心禆我治道<lb/>
　原不小小真百朋之錫也故樂且有儀我心則喜下<lb/>
　出此一句下章乃言我心則休<lb/>
　樂且有儀懽㑹而更有儀文也儀文似外貌故二章<lb/>
<pb n="41b"/>
　又言我心則喜然所喜何為君子之徳真有足重于<lb/>
　天下者一見之恍若百朋之錫也故三章云錫我百<lb/>
　朋若是則我欲見君子之心可自慰矣故四章云汎<lb/>
　汎楊舟載沉載浮既見君子我心則休見昔憂今喜<lb/>
　之不自勝也後二章註極明<lb/>
六月棲棲戎車既飭四牡騤騤載是常服玁狁孔熾我<lb/>
是用急王于出征以匡王國<lb/>
比物四驪閑之維則維此六月既成我服我服既成于<lb/>
<pb n="42a"/>
三十里王于出征以佐天子<lb/>
四牡脩廣其大有顒薄伐玁狁以奏膚公有嚴有翼共<lb/>
武之服共武之服以定王國<lb/>
玁狁匪茹整居焦穫侵鎬及方至于涇陽織文鳥章白<lb/>
斾央央元戎十乗以先啓行<lb/>
戎車既安如輊如軒四牡既佶既佶且閑薄伐玁狁至<lb/>
于大原文武吉甫萬邦為憲<lb/>
吉甫燕喜既多受祉來歸自鎬我行永久飲御諸友炰<lb/>
<pb n="42b"/>
鼈膾鯉侯誰在矣張仲孝友<lb/>
　詩序傳皆云宣王北伐也<lb/>
　此詩章法極整首章是總叙盛夏出師之由次章則<lb/>
　申其所為車服就道者以見行師之有度三章則申<lb/>
　其所為嚴翼共武者以見制勝之有本四章則申其<lb/>
　所云孔熾者葢若斯之急故選鋒銳進之奮揚五章<lb/>
　則申其所為薄伐者不事于窮追故文武並用之可<lb/>
　法末章則道其歸至燕喜有賢者與事以見一時中<lb/>
<pb n="43a"/>
　興功烈之可稱葢此詩不獨羙吉甫實以羙宣王也<lb/>
　玁狁擾亂是卒然事故不得已六月而興師<lb/>
　凡戎車必駕四馬故云戎車既飭四牡騤騤<lb/>
　常服即韎韋素裳白舄將帥所服以為常者以其為<lb/>
　我之常服故次章云既成我服以其常服以共武故<lb/>
　三章云共武之服非於此則以服字解而於彼又以<lb/>
　事字解也<lb/>
　玁狁孔熾我是用急是一詩大主意<lb/>
<pb n="43b"/>
　此詩意在羙吉甫而若為吉甫自謂之詞凡稱我者<lb/>
　皆吉甫自我也其稱吉甫云者則詩人稱之之詞耳<lb/>
　註可以見馬之有餘可以見教之有素又見其應變<lb/>
　之速從事之敏而不失其常度此數語體貼俱佳但<lb/>
　據本文論蓋只就上文戎車既飭四牡騤騤載是常<lb/>
　服三語申言之見當時之所駕馭者皆素所訓習之<lb/>
　馬故六月即成我服師行之不失其常耳似不必一<lb/>
　一支離也敢問高明<lb/>
<pb n="44a"/>
　有說我服是軍士之服非也服必先於將帥將帥服<lb/>
　軍士不必言矣觀我之一字自見得<lb/>
　曰王于何以又云天子王子者天子之命也承天子<lb/>
　之命以出征故云佐天子<lb/>
　兩觀王子出征語便見宣王赫然中興處<lb/>
　前云戎車既飭四牡騤騤矣又云比物四驪閑之維<lb/>
　則矣此何以復云四牡脩廣其大有顒意者上所云<lb/>
　是統言戎車之飭軍士之所乗也下所云特出于戎<lb/>
<pb n="44b"/>
　馬之中是路車之飭將帥之所乗也觀即承薄伐玁<lb/>
　狁以奏膚公句便見得敢問髙明<lb/>
　嚴是持法無縱翼是秉心不渝兵家之要道也吉甫<lb/>
　之善將全在此有嚴有翼四字上<lb/>
　服是服事是事共照前服字看事自在内不必别以<lb/>
　事字訓<lb/>
　膚訓大公訓功似矣以愚論之膚即尺寸之膚膚字<lb/>
　公即天下公共之公字也葢王者視天下為一身凡<lb/>
<pb n="45a"/>
　内而腹心外而疥癬之疾孰非切于己之肌膚當與<lb/>
　天下共討平者乎以其切于肌膚而為天下之所公<lb/>
　討則稱戎事之為膚公也亦宜而何必訓膚之為大<lb/>
　公之為功敢問髙明<lb/>
　匡王國是正其不正定王國是去其不正者而莫不<lb/>
　安寜也<lb/>
　以匡王國以佐天子以定王國是章法中之血脉語<lb/>
　上言玁狁孔熾而未言所以熾故四章詳言之以見<lb/>
<pb n="45b"/>
　六月興師之不獲已也<lb/>
　茹收歛也不安分而自逞曰匪茹不必作度字解整<lb/>
　居是盤據于内者侵是㳺掠于外者整居焦穫侵鎬<lb/>
　及方至于涇陽竊據而且深入矣<lb/>
　凡旗幟皆組織文章而畫以鳥隼是謂織文鳥章不<lb/>
　必改織字作幟字<lb/>
　元戎十乗以先啓行是選精銳以為先鋒者兵法謂<lb/>
　先人奪人者正謂此<lb/>
<pb n="46a"/>
　觀織文鳥章四勺何等堂堂正正何等先人奪人所<lb/>
　謂直而壯律而臧誠然哉<lb/>
　戎車既安節承上元戎十乗來見其車非不適調而<lb/>
　安穏也其馬非不壯徤而閑習也即犁其庭殱其類<lb/>
　而滅之亦無不能者乃其薄伐也僅至于大原而止<lb/>
　葢曰此皆天之所生者皆天子之所欲生者其犯而<lb/>
　入境也不得不奮其威其驅而逺遁也不必盡滅其<lb/>
　類徳與威並著而操與縱維宜所謂文武之將莫踰<lb/>
<pb n="46b"/>
　于斯人者非萬邦之所為程憲者哉故詩人特頌之<lb/>
　玁狁之侵直至于涇陽吉甫之伐但至于大原此方<lb/>
　是王者之師<lb/>
　燕喜即飲至之燕也旋師而飲至其喜慶何如此便<lb/>
　是既多受祉處<lb/>
　來歸自鎬我行永久是道其所為設燕之意飲御諸<lb/>
　友炰鱉膾鯉見其與燕之多人設燕之特盛也侯誰<lb/>
　在矣張仲孝友稱與燕者有此人焉足為斯燕之光<lb/>
<pb n="47a"/>
　重也<lb/>
　天子之卿受地視侯故張仲稱侯不應作維字解不<lb/>
　獨曰張仲而稱曰孝友孝友之人心能忠于君和于<lb/>
　友而共成國家之事兹可以徵當時將相之調和矣<lb/>
　吉甫之成功豈直以已之嚴翼而已哉<lb/>
　有文武之吉甫有孝友之張仲葢兩相輝映者<lb/>
　此詩落句賢張仲所以賢吉甫之善將賢吉甫所以<lb/>
　賢宣王之得人内順外威成中興之偉烈豈偶然哉<lb/>
<pb n="47b"/>
薄言采芑于彼新田于此菑畆方叔涖止其車三千師<lb/>
干之試方叔率止乗其四騏四騏翼翼路車有奭簟笰<lb/>
魚服鉤膺鞗革<lb/>
薄言采芑于彼新田于此中鄉方叔涖止其車三千旂<lb/>
旐央央方叔率止約軧錯衡八鸞瑲瑲服其命服朱芾<lb/>
斯皇有瑲葱珩<lb/>
鴥彼飛隼其飛戾天亦集爰止方叔涖止其車三千師<lb/>
干之試方叔率止鉦人伐鼓陳師鞠旅顯允方叔伐鼓<lb/>
<pb n="48a"/>
淵淵振旅闐闐<lb/>
蠢爾蠻荆大邦為讐方叔元老克壯其猶方叔率止執<lb/>
訊獲醜戎車嘽嘽嘽嘽焞焞如霆如雷顯允方叔征伐<lb/>
玁狁蠻荆來威<lb/>
　詩序傳皆云宣王南征也<lb/>
　采芑是賦其事以起興與他詩不同䟽義云新田在<lb/>
　彼菑畆在此師衆如彼練習如此語正相應以為起<lb/>
　興之意如此愚竊以為未然新田菑畆民所治也况<lb/>
<pb n="48b"/>
　下章中鄉為民居其田為尤治者乎意蠻荆背叛民<lb/>
　心共欲伐之即軍行随地而采芑民無怨其蹂踐者<lb/>
　且又見師行之以律采芑之外之無他犯也敢問高<lb/>
　明<lb/>
　其車三千師千之試一直下見士既衆而且練也涖<lb/>
　是臨其事率是帥之以攸往也故先臨而後率騏馬<lb/>
　之良也又翼翼順序焉所謂既佶且閑者<lb/>
　路車即戎路將帥之所乗駕有四騏故言有簟茀魚<lb/>
<pb n="49a"/>
　服之車飾有鉤膺鞗革之馬飾<lb/>
　魚服是弓鞬矢服亦飾于車上故從簟茀為句<lb/>
　膺有樊纓之飾不可𤨏舉故總鉤膺鞗革為句<lb/>
　次章其車三千内含有師干之試意又益旂旐央央<lb/>
　句見士既衆且練而建設幟斾又精彩之足以讐人<lb/>
　也<lb/>
　簟茀魚服鉤膺鞗革車馬之飾固盛矣然此猶戎車<lb/>
　之所宜有也約軧錯衡八鸞瑲瑲曷為餙之戎馬之<lb/>
<pb n="49b"/>
　間乎朱芾斯皇有瑲葱珩曷為服之躬擐之地乎曰<lb/>
　凡軍之容所以示國之威重也車馬不飭齊旂斾不<lb/>
　鮮采固無以見威靈之振發然非彰大君之錫命而<lb/>
　示之以閑暇則猶未可以奪其氣者維鳴和鸞于戎<lb/>
　馬而昭命服于軍行使聞見者知天子負托之重而<lb/>
　又知將軍應敵之暇庶可以不戰而屈人之兵耳况<lb/>
　其車三千師干之試固克練于平時而陳師鞠旅伐<lb/>
　鼓淵淵又克慎于應敵之際乎吁此方叔之成功不<lb/>
<pb n="50a"/>
　獨在戰闘間而詩人必先羙其軍容之威重也若後<lb/>
　世趙充國之征先零庶幾近之<lb/>
　鴥彼飛隼興軍行之威猛而其飛亦集興進退之有<lb/>
　節故下文云云<lb/>
　方叔率止鉦人伐鼓而下舊分將戰戰時戰罷三叚<lb/>
　看愚謂未然蓋方叔之所率者訓練之士也其令于<lb/>
　軍中者最齊一而嚴明鉦人伐鼓陳師鞠旅有一毫<lb/>
　之不苟者故就其嚴明齊一者復稱羙之曰顯允方<lb/>
<pb n="50b"/>
　叔伐鼓淵淵振旅闐闐葢謂其自始至終皆進退之<lb/>
　有度耳非謂將戰戰時戰罷若註之所分也<lb/>
　軍中所重威明誠信故再稱顯允方叔<lb/>
　伐鼓淵淵則衆之進亦淵淵矣振旅闐闐則衆之退<lb/>
　亦闐闐矣一字不苟下<lb/>
　前三章止說軍之容軍之律耳而未及蠻荆之罪蠢<lb/>
　爾蠻荆大邦為仇正指蠻荆之罪之可伐處<lb/>
　元老大人之稱師稱丈人吉无咎克壯其猷非元老<lb/>
<pb n="51a"/>
　其孰能之註方叔雖老而謀則壯一雖字甚不妥<lb/>
　示威重以加伐是謂克壯其猷然止于執訊獲醜而<lb/>
　已斯老成之將也<lb/>
　執訊獲醜亦猶戰而執之獲之故承戎車嘽嘽三句<lb/>
　但方叔嘗與北伐威名素著有不戰而屈其兵者故<lb/>
　云顯允方叔征伐玁狁蠻荆來威知其戰又知其不<lb/>
　盡由于戰斯善識詩人之㫖<lb/>
　此詩頌方叔實頌宣王宣王之中興全于六月采芑<lb/>
<pb n="51b"/>
　二詩見之<lb/>
　此詩每三句為一韻末章首六句二句為韻而下又<lb/>
　三句為韻是詩之一體<lb/>
我車既攻我馬既同四牡龎龎駕言徂東<lb/>
田車既好四牡孔阜東有甫草駕言行狩<lb/>
之子于苖選徒囂囂建旐設旄摶獸于敖<lb/>
駕彼四牡四牡奕奕赤芾金舄㑹同有繹<lb/>
决拾既佽弓矢既調射夫既同助我舉柴<lb/>
<pb n="52a"/>
四黄既駕兩驂不猗不失其馳舍矢如破<lb/>
蕭蕭馬鳴悠悠斾旌徒御不驚大庖不盈<lb/>
之子于征有聞無聲允矣君子展也大成<lb/>
　宣王中興之君也何以先武事而詩人頌之曰周之<lb/>
　衰也以恩弛非以威裂也使嗣之者不震疊其神氣<lb/>
　何以中興哉况五年廵狩周先王自有成法宣王不<lb/>
　過一申飭之耳<lb/>
　廵時必有狩故古稱廵狩此詩之行狩葢稱復古云<lb/>
<pb n="52b"/>
　狩必先車馬故首云我車既攻我馬既同四馬龐龐<lb/>
　𦂳承我馬既同說<lb/>
　駕言云者凡君出必先命有司所之使所從之衆所<lb/>
　之之地皆得以有備也<lb/>
　田車既好承車攻說四牡孔阜承馬同龐龎說<lb/>
　東有甫草不是將往狩于甫田凡車馬之行必從水<lb/>
　草之地此所云從此東道以行狩也<lb/>
　上但言徂東此指言行狩見所徂在廵狩非徒行也<lb/>
<pb n="53a"/>
　駕言行狩則有司知所從事矣故承說之子于苖選<lb/>
　徒囂囂云云蓋從此選徒衆建旂旄行將摶獸于敖<lb/>
　云爾非已至東都而選徒以獵也<lb/>
　選徒囂囂見衆而且肅建旐設旄見序而且整<lb/>
　駕彼四牡四牡奕奕是諸侯來朝之車飾赤芾金舄<lb/>
　是諸侯來朝之服飾<lb/>
　㑹同有繹句見當時諸侯莫不畏且懐者故㑹朝之<lb/>
　畢至也<lb/>
<pb n="53b"/>
　天子時廵諸侯必次第朝㑹此定禮也周衰此禮廢<lb/>
　弛久矣宣王内脩外攘赫然中興其行狩東都諸侯<lb/>
　逺近趨蹌聮落次第而至故知前此之廢弛非諸侯<lb/>
　之敢慢也天子自弛之耳今此之整飭非諸侯之惕<lb/>
　畏也天子自飭之耳<lb/>
　决拾既佽弓矢既調總是先整其所為射者射夫是<lb/>
　從諸侯來朝之人既同者恊同以從于射也<lb/>
　柴何以作㧘字解按虞書柴望秩于山川禮天子廵<lb/>
<pb n="54a"/>
　守柴而望祀山川覲諸侯柴者燔柴以祭天也望於<lb/>
　山川者望山川以致祭也廵守至方岳亦燔柴祭天<lb/>
　專祭此方岳之神時必取用犧牲故云射夫既同助<lb/>
　我舉柴謂助我舉此柴望之禮也維射在舉祀以禮<lb/>
　神則非徒取禽獸以充庖食也下文大庖不盈正與<lb/>
　此相照應再按般之篇云於皇時周登其高山註羙<lb/>
　哉此周也其廵守而登此山以柴望則柴望原是廵<lb/>
　狩之大禮朱子亦嘗有註矣而何此柴之讀為㧘解<lb/>
<pb n="54b"/>
　為積禽也<lb/>
　四黄一節方實是狩事<lb/>
　四黄二句說車馬之閑習不失其馳舍矢如破則指<lb/>
　射御之皆善也<lb/>
　蕭蕭馬鳴節不專就終事說看上章不失其馳舍矢<lb/>
　如破則車馬旌旂徒衆之盛自始至終各中法度之<lb/>
　則矣故羙之云蕭蕭馬鳴悠悠斾旌徒御不驚天庖<lb/>
　不盈見當時之狩止為柴望之祭而非為口體之奉<lb/>
<pb n="55a"/>
　也此之謂廵狩事若註所謂三等之說恐未得詩人<lb/>
　之意<lb/>
　末章是總其始終而深美之前云之子于苖此云之<lb/>
　子于征前云選徒囂囂終云徒御不驚便見其有聞<lb/>
　無聲矣此非有大才德者不能駕馭若此故稱允矣<lb/>
　君子而又本其克誠以將事能善其始終若此也故<lb/>
　又稱展也大成此一句是重言賛羙之詞<lb/>
吉日維戊既伯既禱田車既好四牡孔阜升彼大阜從<lb/>
<pb n="55b"/>
其羣醜<lb/>
吉日庚午既差我馬獸之所同麀鹿麌麌漆沮之從天<lb/>
子之所<lb/>
瞻彼中原其祁孔有儦儦俟俟或羣或友悉率左右以<lb/>
燕天子<lb/>
既張我弓既挾我矢發彼小豝殪此大兕以御賔客且<lb/>
以酌醴<lb/>
　詩序美宣王田也<lb/>
<pb n="56a"/>
　首章致祭以備田獵之具次章擇地以為田獵之所<lb/>
　三章悉力以趨田獵之事四章則從事于田獵以共<lb/>
　賔客之禮總見王者不輕于獵而非苟為口體之奉<lb/>
　也當參前篇大庖不盈看<lb/>
　此章專為田獵而作故首祭馬祖以致禱<lb/>
　曲禮云外事以剛日内事以柔日田獵外事也故用<lb/>
　戊用庚<lb/>
　獵與狩皆頼車牢馬徤以為用故車攻吉日皆有田<lb/>
<pb n="56b"/>
　車既好四牡孔阜句<lb/>
　升彼大阜從其羣醜言有此車馬之善可用之以為<lb/>
　獵也未便是獵的事<lb/>
　漆沮之從天子之所言此水之旁禽獸最多非侯甸<lb/>
　采邑為天子閑空之地天子之所宜獵者故云漆沮<lb/>
　之從天子之所西漢射獵蹂躪稼穡若相如所形于<lb/>
　䟽草葢異于此詩之㫖矣<lb/>
　瞻彼中原其祁孔有有說祁是中原地名大有禽獸<lb/>
<pb n="57a"/>
　可獵者非也中原即漆沮之中原也其祁孔有即照<lb/>
　上獸之所同麀鹿麌麌說見其地誠多獸而可獵耳<lb/>
　左右從王者之左右也凡王者蒐狩必親執路鼓以<lb/>
　御衆從王者不率左右以從事其何以愜天子之心<lb/>
　故曰悉率左右以燕天子<lb/>
　既張我弓四句方實事于獵而得獸之多以御賔客<lb/>
　二句言獵之所得維共諸此也<lb/>
　天子以賔客御諸侯有燕有饗饗必酌醴不獨云以<lb/>
<pb n="57b"/>
　御賔客又云且以酌醴見此禽獸之得所以共燕饗<lb/>
　之需所以蒐狩之不可已也<lb/>
　王者廵狩之獵以祭為重故車攻之詩曰助我舉柴<lb/>
　大庖不盈蒐狩之獵以賔客為重故吉日之詩曰以<lb/>
　御賔客且以酌醴<lb/>
　嘗讀六月采芑車攻吉日之詩見宣王之命將出師<lb/>
　廵狩田獵一時之精神振刷真有赫然其可以復古<lb/>
　者故推中興者其稱首焉迨其後稍懈弛也不籍千<lb/>
<pb n="58a"/>
　畆而拒虢公之諌料民太原而違山甫之言伐羌戎<lb/>
　而王師敗績此一人之身而若二轍何為哉乃知精<lb/>
　神不可一日而不奮而靡不有初之訓萬世之所當<lb/>
　拳拳也<lb/>
　<lb/>
　<lb/>
　<lb/>
　<lb/>
<pb n="58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　重訂詩經疑問卷四<lb/>
</p>
<p>
</p>
  </div>
</body>
</text>
</TEI>
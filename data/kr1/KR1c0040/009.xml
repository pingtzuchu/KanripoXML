<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重訂詩經疑問卷九</head> <lb/>
    <p>
<pb n="1a"/>
欽定四庫全書<lb/>
　重訂詩經疑問卷九<lb/>
　　　　　　　　　　　　明　姚舜牧　撰<lb/>
　　大雅<lb/>
厥初生民時維姜嫄生民如何克禋克祀以弗無子履<lb/>
帝武敏歆攸介攸止載震載夙載生載育時維后稷<lb/>
誕彌厥月先生如達不坼不副無菑無害以赫厥靈上<lb/>
帝不寧不康禋祀居然生子<lb/>
<pb n="1b"/>
誕寘之隘巷牛羊腓字之誕寘之平林㑹伐平林誕寘<lb/>
之寒氷鳥覆翼之鳥乃去矣后稷呱矣實覃實訏厥聲<lb/>
載路<lb/>
誕實匍匐克岐克嶷以就口食蓺之荏菽荏菽斾斾禾<lb/>
役穟穟麻麥幪幪𤓰瓞唪唪<lb/>
誕后稷之穡有相之道茀厥豐草種之黄茂實方實苞<lb/>
實種實褎實發實秀實堅實好實頴實栗即有邰家室<lb/>
誕降嘉種維秬維秠維穈維芑恒之秬秠是穫是畆恒<lb/>
<pb n="2a"/>
之穈芑是任是負以歸肇祀<lb/>
誕我祀如何或舂或揄或簸或蹂釋之叟叟烝之浮浮<lb/>
載謀載惟取蕭祭脂取羝以軷載燔載烈以興嗣歲<lb/>
卬盛于豆于豆于登其香始升上帝居歆胡臭亶時后<lb/>
稷肇祀庶無罪悔以迄于今<lb/>
　詩序尊祖也文武之功起於后稷而后稷生于姜嫄<lb/>
　故首章指説時維姜嫄時維后稷下章歴叙其生之<lb/>
　靈異克相稼穡之功肇祀以迄于今頌所謂思文后<lb/>
<pb n="2b"/>
　稷克配彼天者是也<lb/>
　厥初生民雖原周人之初然唯有稼穡乃有生人生<lb/>
　后稷所以生此民也<lb/>
　姜嫄為高辛世妃所以禋祀以弗無子但上帝敏歆<lb/>
　而介止又其生特異而赫靈所以怪異而棄之非無<lb/>
　人道之感世所謂巨跡之説也辯在後<lb/>
　巨跡之説自昔傳之然愚以為此傳之訛也請先釋<lb/>
　履帝武敏歆攸介攸止字義然後為解古者祀帝于<lb/>
<pb n="3a"/>
　郊禖是郊禖即帝所陟降處謂之帝武履帝武者履<lb/>
　此陟降之地也敏速也歆居歆也介介助也止依止<lb/>
　也姜嫄履上帝陟降之武上帝即速于居歆焉於是<lb/>
　即介助之即依止之由是而徃載震而有任載夙而<lb/>
　不遲載生産而長育故云載震載夙載生載育時維<lb/>
　后稷云爾後儒襲前訛不察訓履帝武為履巨人之<lb/>
　迹訓敏為拇訓歆為動附㑹曰歆歆然如有人道之<lb/>
　感拇則足大指耳若何歆歆然如有人道之感哉且<lb/>
<pb n="3b"/>
　此履帝武為履巨人之跡則攸介攸止又在何方此<lb/>
　敏歆為拇指歆動如人道之感則下云載震者又是<lb/>
　何物此皆所謂不通之論也此所謂不經之談也可<lb/>
　著之經以詔後世哉敢申臆見正千古之大謬<lb/>
　要識首章是總叙一篇之辭下數章乃詳言其事逹<lb/>
　小羊也出何典孟子不曰若火之始然泉之始逹乎<lb/>
　首生胥苦於不逹維姜嫄之産后稷若或通之是所<lb/>
　謂先生如逹也何比之生小羊哉即有出典語涉俚<lb/>
<pb n="4a"/>
　䙝愚不敢謂為是也<lb/>
　凡産子未有不坼副者未有無菑害者而况先生乎<lb/>
　先生若是厥靈赫赫可異矣故棄之不必於此外又<lb/>
　神其説也<lb/>
　上帝不寧三句説得活註亦體認得活葢以赫厥靈<lb/>
　雖靈而實異異故反疑上帝或不我寧或不康我禋<lb/>
　祀而居然生是子也故寘之隘巷平林寒氷云若謂<lb/>
　已寧已康則不應駭異而委棄之矣<lb/>
<pb n="4b"/>
　腓足腹也腓字者不踐踏而反加䕶庇也<lb/>
　后稷之生以赫厥靈竒矣三棄之而三不死更竒克<lb/>
　岐克嶷擬其貌狀端偉不凡也<lb/>
　以就口食時便知蓺荏菽禾麥真天授之人也<lb/>
　有相之道句極重天之所以生萬民者非此稼穡乎<lb/>
　乃天能生地能成而不能使其民之生且成棄若何<lb/>
　以相天之時若何以因地之利一一左右而曲成之<lb/>
　使稼穡之利昭然大播於天下則有相之道也易曰<lb/>
<pb n="5a"/>
　后以財成天地之道輔相天地之宜以左右民<lb/>
　方苞種褎發秀堅好頴栗數字註極明然要識其所<lb/>
　以有相處<lb/>
　即有邰家室是堯舉為農師而封之邑也重封邑以<lb/>
　報有功不重主姜嫄之祀<lb/>
　誕降嘉種節是堯舉棄為農師而播其敎於天下也<lb/>
　維秬維秠維穈維芑是約舉是穫是畆是任是負是<lb/>
　互文以歸肇祀則言其任負以歸肇明禋之祀也有<lb/>
<pb n="5b"/>
　稼穡始有祭祀故特言之非為稷始受國為祭主曰<lb/>
　肇祀也要識得<lb/>
　誕我祀如何以下五句正言其如何以為祀載謀載<lb/>
　惟而下四句見祀之時更須着如此如此也然苟非<lb/>
　黍稷則無以薦明徳之馨此稼穡之用於祀禮為極<lb/>
　大也興來歲只説今歲如是祭以盡報成之禮又興<lb/>
　嗣歲亦如是其稼穡以舉祀耳非興來歲以繼徃歲<lb/>
　之説也<lb/>
<pb n="6a"/>
　卬古仰字言仰盛於豆也于豆于登非止黍稷而要<lb/>
　以黍稷為主<lb/>
　上章泛言祀此言上帝居歆見祀禮之大至於祀上<lb/>
　帝亦維此黍稷此有相之功所為至大也<lb/>
　曷云庶無罪悔郊社之禮所以祀上帝也禮不行於<lb/>
　郊社神必罪我而降之殃即反之此心亦不能無悔<lb/>
　恨者自后稷敎稼穡以肇明禋之祀世世遵守之庶<lb/>
　可無罪悔以迄于今耳此是總結其有相之功之大<lb/>
<pb n="6b"/>
　且逺也<lb/>
　以迄于今見生生至于今也正照前厥初生民句<lb/>
敦彼行葦牛羊勿踐履方苞方體維葉泥泥戚戚兄弟<lb/>
莫逺具爾或肆之筵或授之几<lb/>
肆筵設席授几有緝御或獻或酢洗爵奠斚醓醢以薦<lb/>
或燔或灸嘉殽脾臄或歌或咢<lb/>
敦弓既堅四鍭既鈞舎矢既均序賔以賢敦弓既句既<lb/>
挾四鍭四鍭如樹序賔以不侮<lb/>
<pb n="7a"/>
曽孫維主酒醴維醹酌以大斗以祈黄耉黄耉台背以<lb/>
引以翼壽考維祺以介景福<lb/>
　詩序忠厚也二字足蔽此詩矣<lb/>
　戚戚二字説得最親切兄弟至戚也克念天顯念鞠<lb/>
　子哀皆從惻怛中流出何等戚戚覺得此一叚戚戚<lb/>
　之情自然親愛不容已所以舜於傲象欲常常而見之<lb/>
　不忍其相逺也詩稱戚戚兄弟莫逺具爾而敎以或<lb/>
　肆之筵或授之几親親之情藹然於吟咏之間真足<lb/>
<pb n="7b"/>
　令人心興起<lb/>
　兄弟相逺則日踈相近則日親苟無逺行他故而自<lb/>
　逺且踈真無戚戚之心者<lb/>
　莫逺具爾是戒其無相逺而相邇也故承説肆筵授<lb/>
　几以親邇之註㸔得忒自然了<lb/>
　肆筵是槩設授几是優尊老此為情之周到處<lb/>
　肆筵而復設之席安其坐也授几而更有緝御足其<lb/>
　使令也設席亦是槩設的有緝御是加優於尊老者<lb/>
<pb n="8a"/>
　緝御即禮記更僕之謂<lb/>
　細玩肆筵設席節供御何等委悉禮儀何等周旋品<lb/>
　薦何等豐腆樂意何等舂容詩稱行葦忠厚信不誣<lb/>
　也<lb/>
　舍矢既均未必均也觀投壺禮云云自見<lb/>
　凡射以多中為雋故於舎矢既均處見之所以序賢<lb/>
　也以不侮為徳故於四鍭如樹處見之所以序不侮<lb/>
　也<lb/>
<pb n="8b"/>
　四鍭如樹便見其人内正外直比禮諧樂是謂之不<lb/>
　侮非多中而無勝人之容曰不侮也<lb/>
　兄弟何以稱賔曰以曽孫為主則衆兄弟皆賔矣是<lb/>
　禮文之通稱也故下章着曽孫維主句<lb/>
　曽孫維主節何獨加厚於老者曰此禮之所以為曲<lb/>
　到也燕而射雖尚徳然必强有力者能之序賔以賢<lb/>
　以不侮亦必有祈爵之禮此尊老者不過端視之耳<lb/>
　自非曽孫酌之以大斗而致祈不虛此席乎况燕毛<lb/>
<pb n="9a"/>
　所以序齒也則尊老之禮又宜加重焉前章云或授<lb/>
　之几授几有緝御即是此意此禮之所以為曲到也<lb/>
　黄耉台背以下方是頌禱之詞<lb/>
　老人筋力衰憊全望引導輔翼可益延年以介景福<lb/>
　箋訓引翼曰引在前翼在旁疑即祝哽祝噎左右扶<lb/>
　持之謂或謂以善道相引翼以享其祺福若書所謂<lb/>
　攸好徳考終命者道理覺大然恐燕私禱祝之詞似<lb/>
　不如此<lb/>
<pb n="9b"/>
　此與棠棣伐木頍弁篇相似與角弓篇正相反當叅<lb/>
　㸔<lb/>
　抑賔筵篇分射與燕為二此篇合射與燕為一而柄<lb/>
　謂祭畢而燕父兄耆老之詩葢泥四章有曽孫維主<lb/>
　之一語也又泥既醉之答此篇也而愚以為不然既<lb/>
　祭矣我孔熯矣父兄耆老助祭於其間求無跛倚之<lb/>
　形亦已足矣而既畢之燕可復令觀射於其間乎即<lb/>
　少壯者此日既承祭祀之大禮矣不應復舉射禮以<lb/>
<pb n="10a"/>
　祈爵也况祭畢之燕無暇細詳而但燕毛以序齒能<lb/>
　肆筵設席授几緝御若是其從容乎此燕此射决當<lb/>
　是平日燕私之燕故若此其欵曲周致耳其稱曽孫云<lb/>
　者葢謂當此燕㑹即曽孫亦不得以挾其貴至此以共<lb/>
　饗云耳而必謂此篇為祭畢之燕泥既醉是荅此篇<lb/>
　之詩愚不敢信以為然也<lb/>
既醉以酒既飽以徳君子萬年介爾景福<lb/>
既醉以酒爾殽既將君子萬年介爾昭明<lb/>
<pb n="10b"/>
昭明有融高朗令終令終有俶公尸嘉告<lb/>
其告維何籩豆靜嘉朋友攸攝攝以威儀<lb/>
威儀孔時君子有孝子孝子不匱永錫爾類<lb/>
其類維何室家之壼君子萬年永錫祚𦙍<lb/>
其𦙍維何天被爾禄君子萬年景命有僕<lb/>
其僕維何釐爾女士釐爾女士從以孫子<lb/>
　詩序太平也太平無事而後君臣可燕飲以相樂蓋<lb/>
　成王祭畢而燕羣臣此羣臣上答之詩也<lb/>
<pb n="11a"/>
　王人之燕將徳意而不在酒故蒙其燕者不獨稱醉<lb/>
　酒而稱飽徳<lb/>
　昭明訓光大明徳也明徳具吾心昭於上下四方是<lb/>
　人君之所以昭臨天下者此徳不具將何以承天命<lb/>
　受景福乎故首章祝介爾景福此章祝介爾昭明<lb/>
　昭明有融高朗令終一氣説下所謂有融者非於昭<lb/>
　明外更有分毫加増也只此㸃昭明不蔽於一念之<lb/>
　私不累於一毫之欲表裏洞徹常湛常清而融融如<lb/>
<pb n="11b"/>
　氷壺如秋月如太虚之無㸃翳耳若是則此心超然<lb/>
　於萬物之上與天地同其貞觀與日月同其乆照而<lb/>
　可以永終不窮故曰昭明有融高朗令終<lb/>
　昭明有融纔是高朗少㸃翳便屈於物欲卑汚甚矣<lb/>
　高朗云乎哉<lb/>
　令終𦂳承高朗來高高朗朗可以常照天下故稱令<lb/>
　終卑汚的如何能乆照得<lb/>
　高朗固是令終然欲善其終必謹其始成王幼冲嗣<lb/>
<pb n="12a"/>
　服而可無深念乎故復着令終有俶句仲虺言謹厥<lb/>
　終惟其始伊尹言慎終于始皆此意<lb/>
　公尸嘉告云者借其辭可以逹已祈祝之意也<lb/>
　其告維何是詩人語籩豆靜嘉三句是公尸之辭而<lb/>
　實出父兄之口即父兄之辭也<lb/>
　籩豆靜嘉是嘉其禮物朋友有攝攝以威儀是嘉其<lb/>
　禮儀一串下歸重下二句葢朋友之樂為攝全由貴<lb/>
　徳尊士來<lb/>
<pb n="12b"/>
　朋友有攝攝以威儀是嘏辭威儀孔時以下則承嘏<lb/>
　辭之意而衍之以致其祝也<lb/>
　君子有孝子箋訓成王有孝子之行極是蓋因容貌<lb/>
　之形見以知其孝行之深厚即孝行之深厚可卜其<lb/>
　嗣服之無窮也故𦂳承孝子不匱永錫爾類二句<lb/>
　祭義云孝有三小孝用力中孝用勞大孝不匱王者<lb/>
　躬大孝何所不至何匱之有<lb/>
　子云有教無類易云方以類聚此類字當作肖類之<lb/>
<pb n="13a"/>
　類看若曰爾孝子既如是其不匱我將永錫爾以克<lb/>
　肖者永永承爾之宗祀也故下文云云<lb/>
　永錫爾類下三節是逓逓相承語玩註甚不安於心<lb/>
　敢先舉所可疑者於左始陳臆見以質高明<lb/>
　一曰室家之壼句不宜輕一曰祚𦙍不宜分而為二<lb/>
　一曰天被爾禄不宜加先當使三字一曰景命有僕<lb/>
　不宜認是天命之所附屬一曰女士不宜認女之有<lb/>
　士行者一曰從以孫子不宜認隨又生賢子孫蓋永<lb/>
<pb n="13b"/>
　錫爾類即謂錫之以賢子孫也而室家其所自生故<lb/>
　其類維何下𦂳説室家之壼句見此中一團精瑞之<lb/>
　所鐘他日受福祚之佳𦙍永永其肇錫焉故承説君<lb/>
　子萬年永錫祚𦙍然所謂祚𦙍未明也天所福禄之<lb/>
　賢子孫謂之祚𦙍故承説其𦙍維何天被爾禄而天<lb/>
　被爾禄全於臣僕之歸附見之故承説君子萬年景<lb/>
　命有僕然所謂有僕未明也天下之士女無不歸徃<lb/>
　之謂也故承説其僕維何釐爾女士乃士女之生無<lb/>
<pb n="14a"/>
　非從以左右其孫子使世為天下君故又申言之以<lb/>
　明景命有僕之意而總之則所謂永錫爾類也不是<lb/>
　之察而輕室家一句祚𦙍其安所出乎分祚𦙍為二<lb/>
　福禄其誰所承乎天被句加先當使三字後又將何<lb/>
　所加乎景命句云天命之所附屬有字其不必解乎<lb/>
　釐以句謂女有士行生淑媛使為妃則上章室家之<lb/>
　壼非女士乎從以句謂隨又生賢子孫則永錫祚𦙍<lb/>
　者又何物乎讀之前後齟齬不能為解故敢申臆見<lb/>
<pb n="14b"/>
　以質之如此高明幸虚心一裁訂焉<lb/>
　室家之壼最鍾靈毓秀觀螽斯麟趾之振振可見有<lb/>
　僕有字宜重㸔有僕然後成其為君書曰民非后罔<lb/>
　戴后非民罔與守萬邦故曰景命有僕有僕正是天<lb/>
　被爾禄之所在正月篇屢顧爾僕亦指臣説不就附<lb/>
　屬説<lb/>
　周書云綏厥士女甫田云以糓我士女士女女士總<lb/>
　國家之臣妾也故下云從以孫子從以者從而左右<lb/>
<pb n="15a"/>
　之也正應上有僕字詩意若曰天錫女以祚𦙍必予<lb/>
　女以臣僕左右其祚𦙍也不曰士女曰女士者叶下<lb/>
　文孫子韻耳即孫子二字亦倒用朱子知逆解孫子<lb/>
　曰賢子孫何獨順解女士曰女有士行耶<lb/>
　曰威儀孔時君子有孝子正言其徳之昭明而承祚<lb/>
　𦙍之錫開萬年之統是所謂高朗令終者然昭明有<lb/>
　融實自今日始故曰令終有俶<lb/>
鳬鷖在涇公尸來燕來寧爾酒既清爾殽既馨公尸燕<lb/>
<pb n="15b"/>
飲福禄來成<lb/>
鳬鷖在沙公尸來燕來宜爾酒既多爾殽既嘉公尸燕<lb/>
飲福禄來為<lb/>
鳬鷖在渚公尸來燕來處爾酒既湑爾殽伊脯公尸燕<lb/>
飲福禄來下<lb/>
鳬鷖在潨公尸來燕來宗既燕于宗福禄攸降公尸燕<lb/>
飲福禄來崇<lb/>
鳬鷖在亹公尸來止熏熏㫖酒欣欣燔炙芬芬公尸燕<lb/>
<pb n="16a"/>
飲無有後艱<lb/>
　詩序守成也太平天子能持盈守成神祗祖考安樂<lb/>
　之於繹以賔尸可見焉<lb/>
　此篇叙既祭而繹以賔尸見情意之周到宜享其福<lb/>
　禄也故重言以申美之<lb/>
　為尸時不寧而今則寧矣宜言其時措之宜也處言<lb/>
　其居處之安也宗言為人所宗而尊熏熏言無不自<lb/>
　得而樂總是公尸之自適處<lb/>
<pb n="16b"/>
　成是安享其成之成為是無為而為之為下是自上<lb/>
　而下之下崇是其崇如天之崇總皆易之之辭而皆<lb/>
　言今日之所享無有後艱則自今以後又將承享其<lb/>
　福禄而無虞者此頌祝之至辭也<lb/>
　既燕于宗是昨日之燕所謂樂具入奏以綏後禄者<lb/>
　故下承攸降而曰來崇焉葢言所降之福禄日積而<lb/>
　高大也<lb/>
假樂君子顯顯令徳宜民宜人受禄于天保右命之自<lb/>
<pb n="17a"/>
天申之<lb/>
干禄百福子孫千億穆穆皇皇宜君宜王不愆不忘率<lb/>
由舊章<lb/>
威儀抑抑徳音秩秩無怨無惡率由羣匹受福無疆四<lb/>
方之綱<lb/>
之綱之紀燕及朋友百辟卿士媚于天子不解于位民<lb/>
之攸塈<lb/>
　凡受禄而膺天命者必本於令徳而令徳之顯顯只<lb/>
<pb n="17b"/>
　在宜其民與人未有不得人心而可以格天之心受<lb/>
　保右申重之命者故詩人特次第言之<lb/>
　干禄節𦂳承申命説凡所稱福禄者不止是及其身<lb/>
　及其子孫而皆有令徳皆承上天之命此方是申重<lb/>
　之無已<lb/>
　讀詩人之詞若祝願其子孫受福於無艾咏詩人之<lb/>
　意實祝願其君之身保盛美於無窮美矣而實祝頌<lb/>
　矣而實規此是詩之有關於君徳處<lb/>
<pb n="18a"/>
　穆穆皇皇而下雖是頌美之詞然實欲其王之穆穆<lb/>
　君之皇皇欲其不愆忘以由舊章也欲其威儀之抑<lb/>
　抑徳音之秩秩欲其無怨惡以率由羣匹受福無疆<lb/>
　而為四方之綱也又欲其為綱為紀以燕及朋友為<lb/>
　百辟卿士之所媚而深望其不解于位為民之攸塈<lb/>
　也詞在君之子孫而意在君之身詞若自然能之者<lb/>
　而意實欲其君勉焉以從事此詩人惓惓祝願之深<lb/>
　意<lb/>
<pb n="18b"/>
　穆穆皇皇皆敬徳之著於容貌者據詩詞雖有天子<lb/>
　穆穆諸侯皇皇之分然要之凡為君王者皆須有穆<lb/>
　穆皇皇之心有穆穆皇皇之度况此處專重王者混<lb/>
　説為佳<lb/>
　不愆不忘二句不作自然説言不敢過差不敢遺忘<lb/>
　維先王成憲之是守若前有大路率循以由之而不<lb/>
　敢一毫之踰越也此之謂穆穆皇皇而可以宜其民<lb/>
　人者此句是此章之喫𦂳語<lb/>
<pb n="19a"/>
　率由舊章何以必先之不愆不忘葢先王之舊章動<lb/>
　以法度繩其下最人所難傚而易愆最人所敬憚而<lb/>
　易忘者若是而何率循之為維是動懲愆過心警遺<lb/>
　忘而時加念及焉然後知舊章之為美尊信而率由<lb/>
　之故詩人於率由舊章上先之以不愆不忘云<lb/>
　威儀節承上穆穆皇皇來為君王者常存敬恪之心<lb/>
　而威儀自然其抑抑徳音自然其秩秩且無私怨無<lb/>
　私惡而惟羣匹之是師亦若前有大路而率由之不<lb/>
<pb n="19b"/>
　敢悖然則徳宜其民人而受福無疆足為四方之綱<lb/>
　矣此無怨無惡二句又此章之喫𦂳語而詩人所深<lb/>
　致祝者<lb/>
　羣匹是衆賢即易之所謂夷主也人君能遵由衆賢<lb/>
　之所行方可以凝命而獲福易曰遇其夷主吉行也<lb/>
　正此意<lb/>
　率由羣匹何以必先之無怨無惡葢凡稱賢者必以<lb/>
　禮義閑其身而以典章規其上與諛佞之柔和取悦<lb/>
<pb n="20a"/>
　者不同上之人雖加敬而未必無怨心焉而况柔佞<lb/>
　者日夕浸淫於其側未必無惡心焉故必為人君者<lb/>
　真知羣匹之所為有益於身心有禆於治理而如前<lb/>
　所謂怨惡者一不萌於其心方能親信而率由之也<lb/>
　故詩人喫𦂳在無怨無惡而朱子於怨惡上又加一<lb/>
　私字極透快可玩<lb/>
　之綱節又𦂳頂上説來曰之綱真是一個綱曰之紀<lb/>
　真是一個紀所謂勉勉我王綱紀四方者是其所整<lb/>
<pb n="20b"/>
　飭維持真足為朝廷之法守而在朝諸臣不過仰受<lb/>
　其成焉耳所以説燕及朋友如是而百辟卿士其孰<lb/>
　不心悦而親媚之據其親媚之情但維曰不解于位<lb/>
　民之攸塈而已不解于位無他只是常存穆穆皇皇<lb/>
　之心不愆不忘而率由舊章常秉抑抑秩秩之度無<lb/>
　怨無惡而率由羣匹此是令徳永宜于民人而所以<lb/>
　承保右申重之命者端不出乎此也故詩人於其末<lb/>
　也又喫𦂳言之<lb/>
<pb n="21a"/>
　既曰率由舊章矣何以又曰率由羣匹羣匹者動守<lb/>
　成法以舊章導其君者也故必率由羣匹乃謂之率<lb/>
　由舊章然又何以曰不解于位人君之所以率由者<lb/>
　此心也此心少解動棄仁賢而藐成法矣故必不解<lb/>
　于位然後能率由羣匹率由先王之舊章此詩三章<lb/>
　一鞭加一鞭而總歸令徳以受申重之命葢不止是<lb/>
　公尸答燕之詩實萬世君人之龜鑑也<lb/>
篤公劉匪居匪康迺埸迺疆迺積迺倉迺裹餱糧于槖<lb/>
<pb n="21b"/>
于囊思輯用光弓矢斯張干戈戚揚爰方啓行<lb/>
篤公劉于胥斯原既庶既繁既順迺宣而無永嘆陟則<lb/>
在巘復降在原何以舟之維玉及瑶鞞琫容刀<lb/>
篤公劉逝彼百泉瞻彼漙原迺陟南岡乃覯于京京師<lb/>
之野于時處處于時廬旅于時言言于時語語<lb/>
篤公劉于京斯依蹌蹌濟濟俾筵俾几既登乃依乃造<lb/>
其曹執豕于牢酌之用匏食之飲之君之宗之<lb/>
篤公劉既溥既長既景迺岡相其隂陽觀其流泉其軍<lb/>
<pb n="22a"/>
三單度其隰原徹田為糧度其夕陽豳居允荒<lb/>
篤公劉于豳斯館涉渭為亂取厲取鍜止基迺理爰衆<lb/>
爰有夾其皇澗遡其過澗止旅迺密芮鞫之即<lb/>
　人君身居九重最患不知民事周公於成王之初政<lb/>
　也作無逸俾具知稼穡之艱難召公作篤公劉使備<lb/>
　知締造之勞苦總是一意<lb/>
　篤即前篇以篤周祜之篤周家篤厚於民事者莫如<lb/>
　公劉故每章首篤公劉三字<lb/>
<pb n="22b"/>
　公劉處西戎中必常被其凌侮而奮然有不自安之<lb/>
　意故首着匪居匪康句下着思輯用光句<lb/>
　迺埸迺疆而下皆從匪居匪康一念來處患難中而<lb/>
　怡然居康萬無振奮之理齊姜謂晉重耳曰懐與安<lb/>
　實敗名其知此理也夫<lb/>
　人雖有振奮之心而料計未周籌盡未定而草率為<lb/>
　之萬無可成之理看公劉迺埸迺疆迺積迺倉迺裹<lb/>
　餱糧而思輯用光爰方啓行煞何等料計之周籌畫<lb/>
<pb n="23a"/>
　之定所以一舉而造萬世之大業<lb/>
　公劉此舉主意只在思輯其民人所以能締造此大<lb/>
　業計不在民而維為家室慮吾未見其有成也大王<lb/>
　遷岐爰始爰謀只在迺慰迺止迺左迺右疆理宣畆<lb/>
　上用功是克守公劉思輯之家法者<lb/>
　次節全是相土以謀居故首提于胥斯原句曰既庶<lb/>
　既繁既順迺宣而無永嘆是正道其相度之意若曰<lb/>
　今斯之遷非細故也必居此原也既庶而衆既繁而<lb/>
<pb n="23b"/>
　盛既順而宜迺為之左右宣理而無永嘆焉斯不枉<lb/>
　此遷也已故一陟一降相視之極其周曰陟則在巘<lb/>
　復降在原者葢正應前于胥斯原一句也註朦朧訓<lb/>
　庶繁曰居之衆順宣曰居之徧於三既字一迺字全<lb/>
　不加察吾不敢信為是也<lb/>
　君子無故玉不去身而啓行必加刀劒維兹相視斯<lb/>
　原上下於山坂之間故所佩維玉及瑶鞞琫容刀而<lb/>
　已言不能多帶也東萊謂以如是之佩服親如是之<lb/>
<pb n="24a"/>
　勞苦斯其為厚於民極説得透<lb/>
　三節是營定邑居事逝彼百泉云云不應分上觀下<lb/>
　觀説前云于胥斯原既相得此溥原矣而欲定為都<lb/>
　邑不妨審視之詳乃又逝彼百泉而瞻彼溥原曰是<lb/>
　可以居矣而未識京之所在也迺陟高岡乃覯于京<lb/>
　見此地形高聳民可稠居是京師之野也于時定居<lb/>
　於此而為之處以處其民為之廬以止其旅為之出<lb/>
　政之堂而言言為之論事之所而語語葢諦視若斯<lb/>
<pb n="24b"/>
　之詳也所謂公劉篤厚於民事者葢如此<lb/>
　凡大地必有大水環送來而水泉所凝聚處開陽發<lb/>
　秀此便是個都㑹故公劉必逝彼百泉瞻彼溥原京<lb/>
　不是地名公劉所都地曰京當時槩從平坡看難以<lb/>
　定止維陟南岡下視之乃知今所都之地是個京師<lb/>
　之野而然後定居焉堪輿家所謂南山須用北山看<lb/>
　者是也<lb/>
　處處不是為之居室上處字對廬字下處字對旅字<lb/>
<pb n="25a"/>
　當時隨行的有即欲定處者為之處以處之其尚在<lb/>
　客旅者為之廬以旅之耳<lb/>
　要識下處旅言語四字是死字上處廬言語四字是<lb/>
　活字<lb/>
　四節不是落成宫室葢定居後飲食以合其渙也當<lb/>
　時定居於京是謂于京斯依然蹌蹌濟濟之衆臣非<lb/>
　筵几其曷以召之召之既至非飲食其曷以聫之故<lb/>
　俾筵俾几於其前而執豕酌匏於其後當飲食時即<lb/>
<pb n="25b"/>
　曉以一統之大義而為之君焉示以一體之至情而<lb/>
　為之宗焉葢方啓行時人心雖恊齊而今已散居或<lb/>
　恐人心之泮渙故纔一定居而即為此聮屬人心之<lb/>
　大計耳易曰風行水上渙先王以享于帝立廟享帝<lb/>
　使知所尊立廟使知所親皆所以合其渙正是此意<lb/>
　從遷之民衆矣而筵几飲食止及蹌蹌濟濟之臣是<lb/>
　舉其大者而徧及之也甫田云攸介攸止烝我髦士<lb/>
　亦是此意<lb/>
<pb n="26a"/>
　既登乃依非依几也即前斯依之依葢蹌蹌濟濟雖<lb/>
　説有此臣而實未至也俾筵俾几以召之始登乃依<lb/>
　耳要㸔得活<lb/>
　乃造其曹曹字如何作羣牧之處解周語云民所曹<lb/>
　好漢書每云吾曹曹者衆類之稱上蹌蹌濟濟是士<lb/>
　大夫曹其衆民也乃造其曹在既登乃依下正説士<lb/>
　大夫咸集于此乃造曹衆之民使皆至此㸔今日之<lb/>
　所為飲之食之者正教之以君之宗之之事也書盤<lb/>
<pb n="26b"/>
　庚涉河以民遷乃話民之弗率誕告用亶其有衆咸<lb/>
　造此造字之所由取也其事同其義同是一証若説<lb/>
　造羣牧之處執豕于牢成何文理此朱子所宜亟改<lb/>
　者<lb/>
　君之宗之教士大夫君之使羣曹知所君也教士大<lb/>
　夫宗之使羣曹知所宗也<lb/>
　既溥既長從瞻彼溥原來既景迺岡從迺陟南岡來<lb/>
　相其隂陽視嚮背之宜也觀其流泉察水泉之利也<lb/>
<pb n="27a"/>
　此固辨土宜以授民事故隨説定其軍賦然險要之<lb/>
　當守亦於上數句見之此𦂳接其軍三單一句也照<lb/>
　下度其隰原徹田為糧度其夕陽豳居允荒看便自<lb/>
　見得<lb/>
　其軍三單雖是定其軍賦徹田為糧雖是定其税法<lb/>
　豳居允荒雖是又廣山西之田然愚細詳其㫖似不<lb/>
　如是詩意重在豳居允荒上葢當時公劉啓行來止<lb/>
　是于胥斯原隨而定居以合其渙雖居豳地猶未全<lb/>
<pb n="27b"/>
　有也于是料理其軍其軍三單料理其糧徹田為糧<lb/>
　乃度其夕陽而日開荒以充拓之故下章云于豳斯<lb/>
　館涉渭為亂止基止旅直至芮鞫之即蓋言公劉之<lb/>
　遷若是其相地而止居若是其開荒而充拓所以為<lb/>
　篤厚其民而詩人終言之也儒者不達斯㫖謂既溥<lb/>
　章是辨土宜以授民而定其軍税之法于豳章是又<lb/>
　總叙其始終吾不敢以為是也<lb/>
　其軍三單徹田為糧豳居允荒即前迺積迺倉迺裹<lb/>
<pb n="28a"/>
　餱糧弓矢斯張干戈戚揚爰方啓行口氣然則公劉<lb/>
　之匪居匪康豈直西戎之時為然哉即遷豳之日而<lb/>
　此志殆未嘗少懈矣<lb/>
　豳居允荒荒字是開荒之荒有大意在不宜作大字<lb/>
　解周頌天作高山大王荒之正是此荒字<lb/>
　于館即春秋傳館糓館字公劉開荒於豳即館糓於<lb/>
　豳故云于豳斯館然涉渭必須舟渡故云涉渭為亂<lb/>
　豳地西北寒甚非精力耐寒者不足以堪之故取其<lb/>
<pb n="28b"/>
　厲取其鍜而止於其基迺為之疆理其事既止基而<lb/>
　衆且有矣然後夾遡二澗以止其旅迺居止稠密而<lb/>
　安集可更無遷徙也芮疑虞芮質成之芮鞫窮盡也<lb/>
　言豳地開荒止居盡頭處直到芮見隣豳之盡頭處<lb/>
　故曰芮鞫之即耳恐非即芮鞫而居之之説也<lb/>
泂酌彼行潦挹彼注兹可以餴饎豈弟君子民之父母<lb/>
泂酌彼行潦挹彼注兹可以濯罍豈弟君子民之攸歸<lb/>
泂酌彼行潦挹彼注兹可以濯溉豈弟君子民之攸塈<lb/>
<pb n="29a"/>
　此篇重豈弟二字豈弟主徳言存誠信愛民之心自<lb/>
　通好惡於民而行强教悦安之政二傳所云兼用之<lb/>
　可也<lb/>
　泂酌彼行潦云云有大意在若曰行潦無根之水也<lb/>
　挹彼而注此尚可以為用况實有豈弟之心行豈弟<lb/>
　之政不足以澤民而為民之父母乎此方是召康公<lb/>
　戒成王意<lb/>
　民之父母民之攸歸民之攸塈雖平然靡瞻靡依此<lb/>
<pb n="29b"/>
　父母也靡怙靡恃此父母也必為民所歸為民所塈<lb/>
　方可稱父母之實故下文推極言之<lb/>
　濯罍之濯訓滌濯溉之溉亦訓滌將曰滌滌乎溉必<lb/>
　是溉器是因用而得名者<lb/>
　此特照註為解耳詩序云皇天親有徳嚮有道也詩<lb/>
　緝本此言酌彼薄陋之物可以祭祀使天饗之者由<lb/>
　設祭者是豈弟之君子為民之父母也祭不必用行<lb/>
　潦甚言不在物也極體看得好宜從<lb/>
<pb n="30a"/>
有卷者阿飄風自南豈弟君子來游來歌以矢其音<lb/>
伴奐爾游矣優游爾休矣豈弟君子俾爾彌爾性似先<lb/>
公酋矣<lb/>
爾土宇昄章亦孔之厚矣豈弟君子俾爾彌爾性百神<lb/>
爾主矣<lb/>
爾受命長矣茀禄爾康矣豈弟君子俾爾彌爾性純嘏<lb/>
爾常矣<lb/>
有馮有翼有孝有徳以引以翼豈弟君子四方為則<lb/>
<pb n="30b"/>
顒顒卬卬如圭如璋令聞令望豈弟君子四方為綱<lb/>
鳯凰于飛翽翽其羽亦集爰止藹藹王多吉士維君子<lb/>
使媚于天子<lb/>
鳯凰于飛翽翽其羽亦傅于天藹藹王多吉人維君子<lb/>
命媚于庶人<lb/>
鳯凰鳴矣于彼髙岡梧桐生矣于彼朝陽菶菶萋萋雝<lb/>
雝喈喈<lb/>
君子之車既庶且多君子之馬既閑且馳矢詩不多維<lb/>
<pb n="31a"/>
以遂歌<lb/>
　讀此詩要識召康公規戒之意藹然黙寓於諷咏之<lb/>
　中<lb/>
　有卷者阿而適際飄風之自南豈弟君子所以來游<lb/>
　而來歌也以矢其音𦂳承説若曰君臣之間有倡有<lb/>
　和君來游來歌矣臣亦願矢其音而君試垂聽焉耳<lb/>
　矢有直陳無隱意故就今日之伴奐優游隨規之彌<lb/>
　爾性似先公酋説到土宇昄章又進一步矣又規之<lb/>
<pb n="31b"/>
　彌爾性為百神主説到受命茀禄更進一步矣更規<lb/>
　之彌爾性純嘏爾常何者此性非他天所命也天命<lb/>
　本然之徳本足以長人而為天下君本足以守成而<lb/>
　為百神主本足以嗣大厯服而受無窮之福祉但患<lb/>
　其君以逸豫滅厥徳而不能彌其性斯無以綱紀四<lb/>
　方常享此太平之福耳故召公首及之然所藉以彌<lb/>
　爾性者在用馮翼孝徳之人以造於顒卬圭璋之地<lb/>
　故次第及之然有是君方有是臣感召之機若梧桐<lb/>
<pb n="32a"/>
　鳯凰然未有不相投者患不相求耳今王有車馬王<lb/>
　宜籲召天下之賢才共圖治理而非可伴奐優游以<lb/>
　自休者故以矢詩不多維以遂歌終焉招賢士養性靈<lb/>
　守成業而致成治此是召康公一詩大主意<lb/>
　本來游來曰伴奐爾游即承游字曰優游爾休一字<lb/>
　不苟<lb/>
　此伴奐二字有大議論在伴伴伴也伴儅也奐奐釋<lb/>
　也成王游卷阿時必與羣伴儅相奐釋於斯地為詩<lb/>
<pb n="32b"/>
　歌以愉快召康公偶見此謂是治亂一大關頭也就<lb/>
　於其游歌時矢音以規諷之先教之彌爾性隨教之<lb/>
　親近賢人君子以為盡性之助後教之備車焉以招<lb/>
　徠天下之賢才葢親禮賢士大夫以享太平之樂勝<lb/>
　於同宦官宫妾優游於卷阿之上也故特從伴奐爾<lb/>
　游矣説起儒者不察將伴奐通泮渙與優游共訓閑<lb/>
　暇之意為千古之大謬愚偶有所見亦願矢詞以正<lb/>
　于高明<lb/>
<pb n="33a"/>
　嘗讀唐史見老伴伴字面宦游謁益藩敬問大内呼<lb/>
　宦侍宫娥果稱伴兒伴伴乃信伴字所從來而伴奐<lb/>
　二字終不可通為泮渙也再按訪落繼猶判渙謂工<lb/>
　夫間斷義理未馳未嘗通用伴奐伴音判奐音喚謂<lb/>
　可通用愚不敢盡信也<lb/>
　俾爾彌爾性俾字有大責成意在此一句是一篇大<lb/>
　𦂳要語不應作終其壽命解<lb/>
　天保三俾爾是天所賦畀此三俾爾是人所注望皆<lb/>
<pb n="33b"/>
　忠臣望君之辭<lb/>
　彌字亦不作終字解彌滿也充盡之謂也盡其性則<lb/>
　可為四方之則四方之綱此愚謂此一句是一篇之<lb/>
　大㫖也中庸盡性之説本諸此<lb/>
　酋字亦不應作終字解酋是特達過人之稱今世稱<lb/>
　酋長取此意<lb/>
　昄章應作版圖看<lb/>
　周自文武受命以至於今而太平無事極一時之盛<lb/>
<pb n="34a"/>
　故稱受命長而茀禄康<lb/>
　純嘏即上文之受命茀禄也爾常者常膺此無窮之<lb/>
　厯服常享此太平之茀禄也載見篇云俾緝熙于純<lb/>
　嘏純嘏而本之緝熙亦此篇俾爾彌爾性意三言俾<lb/>
　爾彌爾性規之使常存此性也常存則享如此之福<lb/>
　禄不存則隳先公之業神人携而大命去矣可畏哉<lb/>
　愚固謂此性是天命之性非可以壽命解也如以壽<lb/>
　命解即已不令終繼世未必無賢者而寧渠至是哉<lb/>
<pb n="34b"/>
　有馮有翼在有孝有徳之人而君可藉之以引以翼<lb/>
　者故其詞云然<lb/>
　馮可依以為安翼可賴以為輔是引翼之人引即引<lb/>
　君當道之引翼即予為女翼之翼是馮翼之事曰有<lb/>
　徳是矣何以先有孝孝是天性第一義故孔子稱為<lb/>
　至徳要道中庸一書統論盡其性首稱大孝達孝<lb/>
　有孝有徳是克全其性之人君人者不得此等人引<lb/>
　翼何以能彌其性<lb/>
<pb n="35a"/>
　有馮有翼是虛説有孝有徳是實説以引以翼是實<lb/>
　用孝徳者以為之馮翼也所以能為四方之則四方<lb/>
　同此性也吾先彌性以立極四方其誰不則而傚之<lb/>
　記曰君者則人者也<lb/>
　顒卬是容止之尊嚴圭璋是充養之純粹聞望是見<lb/>
　聞之隆赫總之皆君徳也皆彌性之符驗也皆得於<lb/>
　馮翼孝徳之助而致之者<lb/>
　綱為衆紀之所繋君為萬姓之所繫一人正天下莫<lb/>
<pb n="35b"/>
　不歸於正故曰四方為綱<lb/>
　以引以翼四方為則是泛説顒顒卬卬如圭如璋令<lb/>
　聞令望是實用馮翼孝徳引翼以造其極者故稱豈<lb/>
　弟君子四方為綱<lb/>
　吉人吉士總是馮翼孝徳之人在朝曰士在外曰人<lb/>
　耳<lb/>
　亦集爰止是吉士已立於朝矣故維君子使而媚于<lb/>
　天子亦傅于天是吉人欲見於世者故維君子命而<lb/>
<pb n="36a"/>
　媚于庶人媚天子媚庶人總是為上為徳為下為民<lb/>
　事分而言之者見得維上之所使所命耳鳯凰鳴矣<lb/>
　于彼髙岡見賢士當出潜離隱之日梧桐生矣于彼<lb/>
　朝陽見賢君當明出地上之時此言一時相值之甚<lb/>
　偶菶菶萋萋喻賢君禮遇之殷雝雝喈喈喻賢士和<lb/>
　鳴之感此言一時相召之必然但曰君子之車云云<lb/>
　而不言其所以用引言而不發含意於無窮此最詩<lb/>
　之極妙處<lb/>
<pb n="36b"/>
　反復更端矢詩亦既多矣而曰不多者愛君無已之<lb/>
　心猶以為未足也<lb/>
　維以遂歌云者若曰此維因王之游歌而遂矢陳之<lb/>
　不知其詞之可當於君心否也喫𦂳要其深思而自<lb/>
　得<lb/>
民亦勞止汔可小康惠此中國以綏四方無縱詭隨以<lb/>
謹無良式遏冦虐㦧不畏明柔逺能邇以定我王<lb/>
民亦勞止汔可小休惠此中國以為民逑無縱詭隨以<lb/>
<pb n="37a"/>
謹惽怓式遏冦虐無俾民憂無棄爾勞以為王休<lb/>
民亦勞止汔可小息惠此京師以綏四國無縱詭隨以<lb/>
謹罔極式遏冦虐無俾作慝敬慎威儀以近有徳<lb/>
民亦勞止汔可小愒惠此中國俾民憂泄無縱詭隨以<lb/>
謹醜厲式遏冦虐無俾正敗戎雖小子而式𢎞大<lb/>
民亦勞止汔可小安惠此中國國無有殘無縱詭隨以<lb/>
謹繾綣式遏冦虐無俾正反王欲玉女是用大諫<lb/>
　詩序召穆公刺厲王也是註謂同列相戒之辭者想<lb/>
<pb n="37b"/>
　當時上悦於詭隨執政者轉相效尤使一輩無良小<lb/>
　人放恣於邦國之中公然大肆其冦虐而民不勝其<lb/>
　勞苦故作此詩以告執政者而實所以刺其君也<lb/>
　劈頭説民亦勞止汔可小康惠此中國以綏四方見<lb/>
　生民不勝其勞苦今亦可少康寧之矣葢中國四方<lb/>
　之根本也根本病枝葉無有不受病者惠此中國庶<lb/>
　四方有所仰藉以綏寧耳此是一篇大題目下無縱<lb/>
　詭隨云云正承説此係根本之所在所以當嚴加任<lb/>
<pb n="38a"/>
　用不可放縱無良的人胡行亂做貽中國之害而携<lb/>
　四方之心<lb/>
　曰民亦勞止汔可小康詞緩而意懇曰惠此中國以<lb/>
　綏四方意正而詞嚴<lb/>
　只説惠此中國以綏四方而𦂳出無縱詭隨以謹無<lb/>
　良語何也朝廷之用舎關生民之休戚用匪其人而<lb/>
　貽害于内外不小小也故其詞云云<lb/>
　無從詭隨四句一氣下重首一句用人者能審其人<lb/>
<pb n="38b"/>
　之心術無縱詭隨者得列於其位則彼無良者自知<lb/>
　所歛戢而可止冦虐之害矣彼雖不畏明而寧不㦧<lb/>
　然知所懲乎謹字遏字㦧字正應上無縱二字<lb/>
　詭隨是小人之心術無良是小人之品格冦虐是小<lb/>
　人之荼毒不畏明是小人之放肆<lb/>
　㦧動心貌小人雖一向放肆而無畏苟無縱之彼亦<lb/>
　必有㦧然動其心者故特用㦧字如何訓作曽字看<lb/>
　後章曾莫惠我師曾是莫聽屢用曾字此詩獨何巧<lb/>
<pb n="39a"/>
　用㦧字要人作曾字解耶<lb/>
　柔逺二句𦂳承上説來若曰如是其慎用人所以柔<lb/>
　其逺能其邇以定我王室也是所謂惠中國以綏四<lb/>
　方之道也語意極囘顧有情<lb/>
　書稱柔逺能邇歸結在難壬人此稱柔逺能邇喫𦂳<lb/>
　在謹無良總一意<lb/>
　康字休字息字愒字安字不重所重在惠此中國上<lb/>
　而喫𦂳只在無縱詭隨一語其反覆乎言之者蓋極<lb/>
<pb n="39b"/>
　小人情狀之可惡見已之諫所以為𦂳切耳凡人臣<lb/>
　事君始何嘗不洗心為國迨其後稍自逸也悦詭隨<lb/>
　而任之則前勞盡棄矣曰無棄爾勞以為王休葢提<lb/>
　醒而令之知謹也比前柔逺能邇以定我王語更切<lb/>
　惽怓非讙譁也惽从忄以昬怓从忄从奴是小人之<lb/>
　心昬迷於利欲奴奴然以思逞者故究其欲則無所<lb/>
　不至而曰罔極觀其狀則備諸醜態而曰醜厲窮其<lb/>
　情則曲為固結而曰繾綣此所謂無良也乃其在君<lb/>
<pb n="40a"/>
　側只一味詭遇以隨人故拳拳以無縱詭隨為説<lb/>
　無良之肆為暴虐豈敢自縱哉小人工於媚悦而巧<lb/>
　於彌縫人主不覺入其彀中其情始恣放而思逞是<lb/>
　其縱君縱之也使燭之蚤而防之豫俾詭隨者不能<lb/>
　一行其奸則其人自歛戢而不敢肆矣故曰無縱詭<lb/>
　隨以謹無良謹字正與縱字對<lb/>
　上言無俾民憂是釋民之害此言無俾作慝是絶彼<lb/>
　之惡絶得小人之惡方可以釋民之憂<lb/>
<pb n="40b"/>
　敬慎威儀二句重在近有徳上近有徳則自逺無良<lb/>
　矣然必先從敬慎始是根本之論也<lb/>
　邪説興正道敗是理之必然者無俾正敗全由禁邪<lb/>
　來<lb/>
　戎指無良説其人雖小而彼所懐挾及其規為動關<lb/>
　天下國家倘一不謹而其禍將不可言矣故曰而式<lb/>
　𢎞大<lb/>
　曰以綏四方是泛説曰以為民逑見其必如此而後<lb/>
<pb n="41a"/>
　可聚民也曰以綏四國言四國由此其可綏曰俾民<lb/>
　憂泄則民去其憂矣去其憂則國可保全無害也故<lb/>
　曰國無有殘<lb/>
　曰正敗正猶在也曰正反則正盡覆無存矣此語之<lb/>
　淺深也<lb/>
　曰柔逺能邇以定我王使知所趨也曰無棄爾勞以<lb/>
　為王休使知所圖也曰敬慎威儀以近有徳使知所<lb/>
　本也曰戎雖小子而式𢎞大使知所謹也曰王欲玉<lb/>
<pb n="41b"/>
　女是用大諫使知所聽也<lb/>
　五章結語處三用王字所以警其臣者至矣而未必<lb/>
　出于王之心也如是立言者使其臣聽之深聳而不<lb/>
　違而其君聽之亦深思而不怒耳所謂言之者無罪<lb/>
　聽之者足以戒正是此等語<lb/>
　玉女玉字下得極妙凡人甚相愛者必冀成其美而<lb/>
　維恐其有一毫之玷瑕此玉女之説也思令所以玉<lb/>
　其成則不得不自珍玉矣西銘曰玉女于成明白正<lb/>
<pb n="42a"/>
　大以諫之曰大諫玉女而用大諫者他山之石可以<lb/>
　攻玉也<lb/>
上帝板板下民卒癉出話不然為猶不逺靡聖管管不<lb/>
實於亶猶之未逺是用大諫<lb/>
天之方難無然憲憲天之方蹶無然泄泄辭之輯矣民<lb/>
之洽矣辭之懌矣民之莫矣<lb/>
我雖異事及爾同僚我即爾謀聽我囂囂我言維服勿<lb/>
以為笑先民有言詢于芻蕘<lb/>
<pb n="42b"/>
天之方虐無然謔謔老夫灌灌小子蹻蹻匪我言耄爾<lb/>
用憂謔多將熇熇不可救藥<lb/>
天之方懠無為夸毗威儀卒迷善人載尸民之方殿屎<lb/>
則莫我敢葵喪亂蔑資曽莫惠我師<lb/>
天之牖民如壎如篪如璋如圭如取如㩗㩗無曰益牖<lb/>
民孔易民之多辟無自立辟<lb/>
价人維藩大師維垣大邦維屏大宗維翰懐徳維寧宗<lb/>
子維城無俾城壊無獨斯畏<lb/>
<pb n="43a"/>
敬天之怒無敢戯豫敬天之渝無敢馳驅昊天曰明及<lb/>
爾出王昊天曰旦及爾游衍<lb/>
　詩序凡伯刺厲王也是觀首稱上帝板板及天之牗<lb/>
　民以下分明刺王之詩維我雖異事及爾同僚似為<lb/>
　同列相戒語耳大抵有君如是其臣從之作詩者不<lb/>
　敢即先斥言始姑為戒同列語而後深警乎君心也<lb/>
　要識得<lb/>
　首二句是提綱語出話以下正申其板板而病民處<lb/>
<pb n="43b"/>
　故作詩以大諫此章是一詩之綱領<lb/>
　出話不然二句直説下總見其無經國之逺圖而靡<lb/>
　聖管管二句又本其心之藐忽而妄為者言之故深<lb/>
　嗟其猶之未逺是用大諫焉耳<lb/>
　出話不然便是為猶之未逺處<lb/>
　出話不然然字是人心之同然然字<lb/>
　凡人懐深逺之謀者其出言必不苟斯人也信口胡<lb/>
　言而未嘗思為乆逺計但維謂世無聖人自任其局<lb/>
<pb n="44a"/>
　小之見即國有大謀大政所當亶心為之者而彼且<lb/>
　不加誠實焉嗟乎斯其猶之未逺而下民之所以卒<lb/>
　癉也是用大諫葢為此耳<lb/>
　猶之未逺即上為猶不逺但上是重言以病之之詞<lb/>
　此是輕言以嗟之之詞<lb/>
　管管即管窺管字葢曲局淺小之見未窺聖人之大<lb/>
　意者謂世有聖人而虛心以聽之則其見日益大而<lb/>
　其猶日益逺靡聖而一任管管之見所見能幾何所<lb/>
<pb n="44b"/>
　圖能幾何此最是君人之大病<lb/>
　亶訓誠是但就不實于亶語詳之此亶字當是大政<lb/>
　事大謀議所當亶心以為之者而一以不誠處之故<lb/>
　曰不實于亶耳<lb/>
　憲憲即成憲憲字自以為憲憲則不顧理之是非矣<lb/>
　此本靡聖管管來<lb/>
　管管則憲憲憲憲則泄泄而不思為國家乆逺計矣<lb/>
　故教以辭之輯矣民之洽矣云云<lb/>
<pb n="45a"/>
　辭之輯矣四句正出言合理而為猶之深逺足以宜<lb/>
　其民人者<lb/>
　辭之輯與懌全由此心體㑹聖謨之洋洋發出所以<lb/>
　先得人心之同然語意若曰其辭如此此方是民之<lb/>
　洽民之莫是之謂訏謨是之謂逺猶云爾之洽之莫<lb/>
　與胥洽胥莫不同認得此語意真切照上出話不然<lb/>
　為猶不逺看極有意味<lb/>
　我雖異事三節反覆著其不受善言實心為朝廷做<lb/>
<pb n="45b"/>
　事正形容其靡聖管管不實于亶處<lb/>
　囂囂亦從管管來自以已見為得而反笑人言之為<lb/>
　非也故承説我言維服勿以為笑<lb/>
　我言維服之服即衣服服字言已所言有關於民生<lb/>
　國計是日用之最切者書説命云説乃言維服照下<lb/>
　民之方殿屎則莫我敢葵看便識此維服之義矣<lb/>
　詢于蒭蕘是先民之言灌即灌溉之灌灌灌者欲入<lb/>
　其耳而沃其心也蹻即古脚字蹻蹻者下遺而不加<lb/>
<pb n="46a"/>
　之意也<lb/>
　憂謔者以老成憂國之言為謔浪也<lb/>
　將行也熇熇暴虐之意與上輯字懌字正相反<lb/>
　夸毗二字聮讀謂以夸大之言毗其君也民方如蜩<lb/>
　螗如沸羮而彼乃謂太平無事諛悦其君以取容焉<lb/>
　李林甫楊國忠之所為也此二字極描得小人情狀<lb/>
　出<lb/>
　凡君子垂紳正笏端言於廟堂之上小人必多方以<lb/>
<pb n="46b"/>
　迷亂之而使終不得伸焉善人即懐有逺猶無由得<lb/>
　展若尸之不言不為者然是之謂威儀卒迷善人載<lb/>
　尸<hi>原闕</hi>
<pb n="47a"/>
</p>
<p>
<pb n="48a"/>
　自省又出怪異以儆懼之尚不知變而傷敗乃至災<lb/>
　異之譴告天之怒也怪異之儆懼天之渝也此不知<lb/>
　敬而戲豫馳驅以處之傷敗其可免乎此詩人之所<lb/>
　為惓惓也易曰洊雷震君子以恐懼脩省戲豫馳驅<lb/>
　不照前憲憲泄泄等辭説戒其臣曰無然憲憲無然<lb/>
　泄泄戒其君曰無敢戲豫無敢馳驅語各有體<lb/>
　讀昊天曰明數語天之威命靈爽無時而不監觀在<lb/>
　下而人之徃來作息無一而不對越在上兢兢業業<lb/>
<pb n="48b"/>
　有不可瞬息忘者文王陟降在帝左右此方是敬天<lb/>
　的様子<lb/>
　此詩前五章統責其臣不知畏天而不為深逺之謀<lb/>
　後三章始責其君一於懐徳而實脩敬天之事上篇<lb/>
　先致責辭而以是用大諌終此篇略提責詞而以是<lb/>
　用大諫始各一體<lb/>
蕩蕩上帝下民之辟疾威上帝其命多辟天生烝民其<lb/>
命匪諶靡不有初鮮克有終<lb/>
<pb n="49a"/>
文王曰咨咨女殷商曽是彊禦曽是掊克曽是在位曽<lb/>
是在服天降慆徳女興是力<lb/>
文王曰咨咨女殷商而秉義類彊禦多懟流言以對冦<lb/>
攘式内侯作侯祝靡届靡究<lb/>
文王曰咨咨女殷商女炰烋于中國歛怨以為徳不明<lb/>
爾徳時無背無側爾徳不明以無陪無卿<lb/>
文王曰咨咨女殷商天不湎爾以酒不義從式既愆爾<lb/>
止靡明靡晦式號式呼俾晝作夜<lb/>
<pb n="49b"/>
文王曰咨咨女殷商如蜩如螗如沸如羹小大近喪人<lb/>
尚乎由行内奰于中國覃及鬼方<lb/>
文王曰咨咨女殷商匪上帝不時殷不用舊雖無老成<lb/>
人尚有典刑曽是莫聽大命以傾<lb/>
文王曰咨咨女殷商人亦有言顛沛之揭枝葉未有害<lb/>
本實先撥殷鑒不逺在夏后之世<lb/>
　詩序召穆公傷周室大壊也是<lb/>
　首稱上帝又出天字分明借上帝以指其君上帝蕩<lb/>
<pb n="50a"/>
　蕩而可肆疾威乎此其意可識矣<lb/>
　首三四句若歸咎於天而隨接天生烝民四句見此<lb/>
　非天之命也人自不以善道終故致命之多辟耳自<lb/>
　此以後通説鮮克有終事<lb/>
　天命人本無不善而人初時亦無不善維其後不克<lb/>
　有終天命亦從而改移故曰其命匪諶<lb/>
　厲王任榮夷公以罔利而又用衞巫以監謗彊禦掊<lb/>
　克之人皆居位任事與當時殷紂之惡一般故詩人<lb/>
<pb n="50b"/>
　借殷商以深刺之<lb/>
　曽是云者治世曽未有此人亦曽未用此人曽是此<lb/>
　人而可用之在位在服乎在服者服是事也<lb/>
　此彊禦掊克一輩人慆滛無度固天所降生苟為君<lb/>
　者心存愛民放流屏棄之彼亦胡敢肆其志哉唯是<lb/>
　庸君污暴作興此一輩人故彼始竭力為之耳<lb/>
　天命皆善而曰天降慆徳何也善是人之本性而中<lb/>
　間有為不善如叔向之母所譏者即初生時便不同<lb/>
<pb n="51a"/>
　謂非天之所生不可也<lb/>
　彊禦掊克何世無之維君之興與不興耳<lb/>
　凡君道之所宜為者曰義義之類不一而足皆君人<lb/>
　所宜秉執者若彼彊禦之臣摶擊以為威多取懟於<lb/>
　天下且肆為流浪不根之言正宜加察而逺斥之者<lb/>
　顧反與相對合唯其言之是聽其冦攘式内何怪哉<lb/>
　所以衆懐怨憤共作詛呪不知其所届止究竟也<lb/>
　上並舉彊禦掊克此何以特申彊禦彊禦者必掊克<lb/>
<pb n="51b"/>
　貪暴本一事也故云冦攘式内冦攘者攘奪民財也<lb/>
　此一節正申上章女興是力意<lb/>
　流言以對不是彊禦者用流言以應對也此輩人亦<lb/>
　知人所共憤而恐禍之及也姑為流言以自飾乃君<lb/>
　反嘉賞之契合以為對所以彼得冦攘式内耳以對<lb/>
　正照秉義説秉義者不與對而此實與之對也<lb/>
　侯字宜作衆字解作字祝字宜相聮讀凡祝詛皆民<lb/>
　心作而為之者故云然祝有祝其降祥者有祝其降<lb/>
<pb n="52a"/>
　禍者今方言並稱呪祝似不必改作為詛改祝為呪<lb/>
　也<lb/>
　嘘濡姁育是君人之道炰烋如虎狼歛天下之怨怒<lb/>
　豈君人之所宜有哉而彼方以為得計是所謂歛怨<lb/>
　以為徳者是真不明之極者故即承之曰不明爾徳<lb/>
　云云<lb/>
　用彊禦掊克之臣是炰烋於中國之實事故能歛天<lb/>
　下之怨<lb/>
<pb n="52b"/>
　天下未嘗無賢者維是不明其徳賢者望望而去耳<lb/>
　故曰不明爾徳時無背無側然君徳之所以不明者<lb/>
　實由無賢者之輔導故又曰爾徳不明以無陪無卿<lb/>
　反反覆覆言之總申其不用賢以克明而斂怨以為<lb/>
　徳也<lb/>
　天立君以為民極全望其明明徳於天下何嘗令其<lb/>
　沉湎於酒彼昏於酒而縱彊禦掊克之臣以炰烋於<lb/>
　中國是所謂不義從式者此不義從式正與上文而<lb/>
<pb n="53a"/>
　秉義類相照應言義之不秉而維惡之是用也<lb/>
　爾止君人之所止也君不秉義而湎酒是謂愆爾止<lb/>
　小大近喪言天下小小大大皆不能存活而近於喪<lb/>
　亡也<lb/>
　人尚乎由行謂上人見此景象速宜改轍乃尚由此<lb/>
　以為行也<lb/>
　匪上帝不時云云言上帝常欲人之皆善世之皆治<lb/>
　豈故為此不善之時維是老成典刑世所倚以為治<lb/>
<pb n="53b"/>
　者殷既不用舊而又不遵先王之典刑故至於此耳<lb/>
　甚言其非天之故也<lb/>
　雖無老成人一轉極妙今人不用舊動説無老成人<lb/>
　人亦不敢與為辯然世雖無此老成人也典刑立於<lb/>
　先王傳於後世今亦豈盡亡乎如此責之便使他無<lb/>
　詞可對<lb/>
　天本與人君以明徳彼沉湎于酒惟不義之是從老<lb/>
　成典刑之盡棄此正是其鮮克有終處故從彊禦掊<lb/>
<pb n="54a"/>
　克炰烋説到不明爾徳即提天不湎爾以酒又責其<lb/>
　不用老成不聽典刑明白説匪上帝不時見果是人<lb/>
　之罪非天之為也<lb/>
　明徳是君之本實不明徳而秉義即外具可觀其能<lb/>
　長乆乎人未有元神喪而不死者國未有君徳衰而<lb/>
　不亡者木未有本實撥而不瘁者<lb/>
　首章提命之多辟由其君之罔終乃君之罔終全在<lb/>
　用彊禦掊克之臣故次章指出用彊禦掊克之臣全<lb/>
<pb n="54b"/>
　在不秉義類故三章指出不秉義類而炰烋於中國<lb/>
　全由不明其徳故四章指出不明其徳全在沉湎於<lb/>
　酒故五章指出沉湎於酒而不明其徳則必至沸怒<lb/>
　而喪亡故六章指出喪亡之由在不用老成人與典<lb/>
　刑故七章指出若是則自撥其根本而夏殷之事可<lb/>
　為萬世之明鑒矣故八章明白言之總歸在人之罔<lb/>
　終非由天之多辟<lb/>
　通篇説殷商事只末一句泄出本意來此議論之極<lb/>
<pb n="55a"/>
　佳處此文章之極妙處<lb/>
　首提大綱而章章以文王曰咨致反覆嗟嘆之意又<lb/>
　詩之一格<lb/>
　大抵世所尊信者宗祖所鑒視者近代文王與殷紂<lb/>
　事周人歴歴能言之而後王忽焉不知所儆戒故自<lb/>
　蹈于昏愚之覆轍此詩自首章而下章章提文王曰<lb/>
　咨咨爾殷商以喚醒之至末稱殷鑒不逺在夏后之<lb/>
　世以儆切之使克守天命之初永為下民之辟而不<lb/>
<pb n="55b"/>
　自撥其本實以取危亡之大害其立意極正大而其<lb/>
　命辭極𦂳嚴葢不獨成周之箴銘而已也凡君天下<lb/>
　者皆當書此篇于屏几以為萬世之殷鑒<lb/>
　<lb/>
　<lb/>
　<lb/>
　<lb/>
　重訂詩經疑問卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重訂詩經疑問卷十一</head> <lb/>
    <p>
<pb n="1a"/>
欽定四庫全書<lb/>
　重訂詩經疑問卷十一<lb/>
　　　　　　　　　　　　明　姚舜牧　撰<lb/>
　　周頌<lb/>
於穆清廟肅雝顯相濟濟多士秉文之德對越在天駿<lb/>
奔走在廟不顯不承無射於人斯<lb/>
　詩序清廟祀文王也周公旣成洛邑相成王朝諸侯<lb/>
　率以祭文王焉祭文王冝頌文王之徳乃其詞維曰<lb/>
<pb n="1b"/>
　肅雝顯相多士秉徳對越駿奔者何葢聖人之徳無<lb/>
　日不與人心相感通但即其在人心者言而其顯承<lb/>
　無射葢可以想見矣此極善形容處<lb/>
　肅雝雖分訓敬訓和實是一物葢在廟只是一箇敬<lb/>
　而敬之從容合禮處即是和肅而不雝勉強之敬也<lb/>
　維合得此二字然後爲皇皇之度<lb/>
　顯相即相維辟公之相有顯明之徳者也周公亦在<lb/>
　其中濟濟多士則諸侯以下助祭者此皆秉文之徳<lb/>
<pb n="2a"/>
　則諸侯可知而天子又不必言矣究竟此文徳不出<lb/>
　肅雝二字<lb/>
　對越越字是發越之越言對答而發越之也文王在<lb/>
　天之靈洋洋乎如在其上是爲對越<lb/>
　對越在天言此心之仰承駿奔走在廟言此身之趨<lb/>
　蹌綂夲秉文之徳來<lb/>
　頌文徳者曰文明柔順文明是其顯處柔順是其承<lb/>
　處有是二者之徳自然不觸怒於人故曰不顯不承<lb/>
<pb n="2b"/>
　無射於人斯葢深咏文徳之入人深而至今在也承<lb/>
　作尊奉解射作厭斁解皆不敢從<lb/>
　思齊篇云雝雝在宫肅肅在廟不顯亦臨無射亦保<lb/>
　此云肅雝顯相即其雝雝肅肅之在人心也云不顯<lb/>
　不承無射於人斯即其亦臨亦保之至今存也故中<lb/>
　着一語云秉文之徳<lb/>
維天之命於穆不已於乎不顯文王之徳之純假以溢<lb/>
我我其收之駿惠我文王曾孫篤之<lb/>
<pb n="3a"/>
　首節從天命一直説下言維天之命於穆不已未有<lb/>
　能全體之者於乎不顯文王之徳之純無二無雜無<lb/>
　間斷先後一天命之不已焉然則文王其天乎此是<lb/>
　一直説下非相擬合之詞<lb/>
　假以溢我節𦂳承上假昭假也溢流溢也愚揣詩意<lb/>
　謂文王徳極其純其所蓄積深矣倘今之祭昭假在<lb/>
　天之靈而流澤波溢於我我其以身收受之不敢忽<lb/>
　也從此景徳以為行莫非我文王之駿惠而子子孫<lb/>
<pb n="3b"/>
　孫將篤其慶澤而未艾焉如此解或可得詩人之意<lb/>
　若謂何轉而為假恤訛而為溢則吾所不信也<lb/>
　曾孫篤之之篤即皇矣篇則篤其慶之篤曾孫之能<lb/>
　篤其慶亦由文王之慶之長也<lb/>
　連下三我字皆親之之辭<lb/>
維清緝熈文王之典肇禋迄用有成維周之禎<lb/>
　維清緝熈愚謂似不如是解清言心體之不混也緝<lb/>
　熈言繼續其光明而心體之常清也詩意若謂自古<lb/>
<pb n="4a"/>
　典則之詒有矣然未有心體澄然繼續其光明而創<lb/>
　制立則如文王之所詒者維其若是故自肇祀以迄<lb/>
　于今治功有成維周家之禎祥皆文王之典之所致<lb/>
　也所以迄今以徃思祀之不可已耳文王篇云穆穆<lb/>
　文王於緝熈敬止昊天有成命篇云於緝熈單厥心<lb/>
　敬之篇云學有緝熈于光明載見篇云俾緝熈于純<lb/>
　嘏皆就此人之心學言此獨註云所當清明而緝熈<lb/>
　者所當二字愚不能解<lb/>
<pb n="4b"/>
　論文王之徳只是箇緝熈敬止論文王之典只是箇<lb/>
　維清緝熈不繼續其光明曷以稱至徳稱大典肇禋<lb/>
　即就文王之初祀言<lb/>
烈文辟公錫兹祉福惠我無疆子孫保之無封靡于爾<lb/>
邦維王其崇之念兹戎功繼序其皇之無競維人四方<lb/>
其訓之不顯維徳百辟其刑之於乎前王不忘<lb/>
　烈文云者有功烈而又有文徳之稱<lb/>
　天子感諸侯助祭以獲福亦欲以福報之乃其詞曰<lb/>
<pb n="5a"/>
　無封靡于爾邦云云又曰無競維人云云此方是天<lb/>
　子錫福之詞<lb/>
　首節四句一直下語却甚有次第<lb/>
　諸侯何能錫天子之祉福乃祭不可無助裸之人也<lb/>
　助而獲福猶其錫矣<lb/>
　無封靡于爾邦二節緫收於乎前王不忘一句似作<lb/>
　一氣解照二無字起語似作二叚解若照四其字及<lb/>
　收語則四之字又宜作四叚解詩意若曰汝烈文辟<lb/>
<pb n="5b"/>
　公助祭而錫兹祉福惠我以及子孫我亦願有答焉<lb/>
　封靡非善物也無封靡于爾邦維王其克崇焉戎功<lb/>
　不可棄也念兹戎功繼序其克皇焉孰有競於人乎<lb/>
　無競維人四方其取訓矣孰有顯于徳乎不顯維徳<lb/>
　百辟其儀刑矣凡此皆前王之所以錫厥後者也於<lb/>
　乎前王不忘是汝辟公所當深念者葢後二節緫照<lb/>
　首節錫兹祉福惠我以及子孫看便見戒勉錫答之<lb/>
　意是所謂善頌善禱也是之謂頌説詩者知可作四<lb/>
<pb n="6a"/>
　叚解又知可作二叚解又知可作一氣解斯可與言<lb/>
　詩矣<lb/>
　無封靡于爾邦語極佳富貴不期驕奢而驕奢自至<lb/>
　任意封殖而侈靡為害不小故有國家者當先去此<lb/>
　一大病書曰無教逸欲有邦此曰無封靡于爾邦真<lb/>
　千古之烱戒<lb/>
　繼序其皇是光大而恢廓意汝助祭錫福於我之子<lb/>
　孫我念功篤厚於汝之繼序此正是相報答意訓之<lb/>
<pb n="6b"/>
　者尊以為訓也刑之者刑以為式也<lb/>
　曰無競維人四方其訓之要渠以先王之自強為訓<lb/>
　也曰不顯惟徳百辟其刑之要渠以先王之入徳為<lb/>
　刑也故總嘆咏之曰於乎前王不忘是作二叚解者<lb/>
　其訓其刑不忘前王方無封靡于爾邦而承維王之<lb/>
　崇繼序其皇要見今日報之以福亦即前王之所欲<lb/>
　報者也是作一氣解者<lb/>
天作高山大王荒之彼作矣文王康之彼徂矣岐有夷<lb/>
<pb n="7a"/>
之行子孫保之<lb/>
　詩序祀先王先公也而註謂祭太玉之詩然詩有文<lb/>
　王康之句序較為是<lb/>
　大王荒之之荒即書荒度土功之荒即豳居允荒之<lb/>
　荒葢言始開其荒也皇矣篇作之屏之修之平之啓<lb/>
　之辟之攘之剔之正是荒之之事<lb/>
　遷岐夲非得已而周用以興似非人之所能為也故<lb/>
　稱天作謂天工之造作也及太王開荒而民歸如市<lb/>
<pb n="7b"/>
　築室于兹則稱彼作謂人工之創作也彼徂又夲彼<lb/>
　作來而緫出于天意故以天作名篇<lb/>
　彼徂矣岐有夷之行葢言大王居豳樂業久矣而曷<lb/>
　徂於岐狄人侵之不得已而有此行耳不得已遷岐<lb/>
　而作屏修平啟辟攘剔費無限之精神方造此無疆<lb/>
　之基業子孫其可䡖棄之乎故結以子孫保之望其<lb/>
　必如文王之康然後可無負大王之荒也<lb/>
昊天有成命二后受之成王不敢康夙夜基命宥密於<lb/>
<pb n="8a"/>
緝熈單厥心肆其靖之<lb/>
　詩序郊祀天地也而細讀其詞是祭成王之詩<lb/>
　成王保成命而致盛治全在不敢康一念上<lb/>
　成命基命何以别成命者已定之命也基命者仰承<lb/>
　此成命上思以安藉之也成字死基字活<lb/>
　夙夜基命宥密言成王早夜所圖惟維欲承藉此成<lb/>
　命到安宥静宻處不使少有傾覆動摇也凡物置之<lb/>
　安静處則無虞置之傾動處則易壊下文於緝熈單<lb/>
<pb n="8b"/>
　厥心肆其靖之正夙夜基命宥密之實事註謂夙夜<lb/>
　積徳以承藉天命者又宏深而静宻是能繼續光明<lb/>
　文武之業而盡其心故今能安静天下云云似未得<lb/>
　詩人之㫖<lb/>
　易曰苟錯諸地而可矣藉之用茅何咎之有正夙夜<lb/>
　基命宥宻之謂也<lb/>
　於緝熈單厥心一串下言繼續其光明盡所以圖惟<lb/>
　天下之道也人君治平天下全在明明徳不繼續其<lb/>
<pb n="9a"/>
　明而謂盡心於天下吾未之信也<lb/>
　到肆其靖之處然後謂之基命宥宻靖字正與宥宻<lb/>
　字相照<lb/>
我將我享維羊維牛維天其右之儀式刑文王之典日<lb/>
靖四方伊嘏文王旣右享之我其夙夜畏天之威于時<lb/>
保之<lb/>
　詩序祀文王於明堂也是<lb/>
　將享而以羊牛所以親之也上帝所歆以誠不以物<lb/>
<pb n="9b"/>
　故維羊維牛遂可致上帝之來歆也右即下篇右序<lb/>
　之右古人尚右若曰帝已尚此將享云耳如註謂天<lb/>
　庶其降而在此羊牛之右則下篇右序有周將序有<lb/>
　周於何物之右耶且維天其右之與下節伊嘏文王<lb/>
　既右享之語同非不敢必之辭也敢問髙明<lb/>
　雝之篇曰旣右文考亦右文母右尊也我盡誠敬以<lb/>
　尊神曰右神鑒我之誠敬而歆其所尊亦曰右儀式<lb/>
　刑文王之典句儀式二字宜稍讀<lb/>
<pb n="10a"/>
　文王之典何典也維清緝熈之所垂示也<lb/>
　儀式刑文王之典日靖四方是平日事祭胡不叙品<lb/>
　物而叙此也葢明堂宗祀文王以配上帝分明以天<lb/>
　為父以文王為子父子同食於一堂共此牛羊耳不<lb/>
　更設也故不更叙乃文王所望於後之人在繼志述<lb/>
　事不在乎品物之陳故但以平日儀式之事告而伊<lb/>
　嘏文王即旣右享焉耳<lb/>
　我其夙夜節註甚明小心翼翼昭事上帝文王之心<lb/>
<pb n="10b"/>
　也畏天之威于時保之則存文王之心矣存文王之<lb/>
　心斯可常保上帝降鑒之心此是頌者之夲㫖<lb/>
時邁其邦昊天其子之實右序有周薄言震之莫不震<lb/>
疊懷柔百神及河喬嶽允王維后明昭有周式序在位<lb/>
載戢干戈載櫜弓矢我求懿德肆于時夏允王保之<lb/>
　詩序廵守吿祭柴望也武王既定天下有廵行方嶽<lb/>
　事故周公追述以作歌焉<lb/>
　王者夲天之子也禮樂刑政稍有乖謬天之子謂何<lb/>
<pb n="11a"/>
　此篇首節云時邁其邦昊天其子之下節云實右序<lb/>
　有周明昭有周允王維后允王保之此天子允王四<lb/>
　字湏細體書曰元后作民父母以為天下王盖唯真<lb/>
　實作民父母乃可稱天下王稱元后乃可稱允王稱<lb/>
　天子此以見詩書之言之互相證也右序者尊尚而<lb/>
　序列之也薄震而莫不懼懷柔而莫不格允王維后<lb/>
　其尊尚序列也何如<lb/>
　明昭有周與上右序有周一様看<lb/>
<pb n="11b"/>
　廵行朝㑹諸侯全是序列其次第示以平定安集之<lb/>
　要務故上節但言承右序之命為人神之主此節方<lb/>
　言承明昭之命偃武脩文求懿徳以共保天命於無<lb/>
　窮語法極有次第<lb/>
　干戈弓矢所以戡定天下者王者其誰廢之第業已<lb/>
　平定則求懿徳以肆時夏固永保太平之第一義也<lb/>
　故曰允王保之<lb/>
　按此篇與書武成相表裏黄氏曰時邁見武王所以<lb/>
<pb n="12a"/>
　得天下與所以保天下也武王廵守之事詩有時邁<lb/>
　書有武成時邁吿祭之樂章也武成識其政事以示<lb/>
　天下萬世也庚戍柴望大吿武成此祭告懐柔之實<lb/>
　也昭我周王天休震動此莫不震疊之實也庶邦冢<lb/>
　君暨百工受命于周此式序在位之實也偃武脩文<lb/>
　歸馬放牛此非戢櫜之意乎建位任事重民五教惇<lb/>
　信明義崇徳報功此非懿徳以保之乎此一叚極有<lb/>
　理<lb/>
<pb n="12b"/>
執競武王無競維烈不顯成康上帝是皇自彼成康奄<lb/>
有四方斤斤其明鐘鼓喤喤磬筦將將降福穰穰降福<lb/>
簡簡威儀反反旣醉旣飽福祿來反<lb/>
　詩序祀武王也然中有成康字不應後代之謚若是<lb/>
　其凑合也從朱子為長<lb/>
　君徳只是箇剛與明武王持自強之心便成極大功<lb/>
　烈天下莫與為競成康繼世而亦持此心便不為物<lb/>
　欲所蔽而可以照臨四方故既稱不顯成康而又稱<lb/>
<pb n="13a"/>
　斤斤其明<lb/>
　成康之奄有四方承上世也佳處全在斤斤其明上<lb/>
　曰鐘鼓喤喤磬筦將將降福穰穰又曰降福簡簡威<lb/>
　儀反反云者何凡頌之體不獨稱羙前人之功徳實<lb/>
　以興起後世之儀刑但述功徳而不及主祭者稱頌<lb/>
　之謂何此云降福既已簡簡而威儀尚爾反反焉前<lb/>
　王將醉飽以饗之而福禄之來反未艾矣此方是箇<lb/>
　頌體<lb/>
<pb n="13b"/>
　威儀反反者反之於始而如一也楚茨篇所謂我孔<lb/>
　熯矣式禮莫愆是也<lb/>
思文后稷克配彼天立我烝民莫匪爾極貽我來牟帝<lb/>
命率育無此疆爾界陳常于時夏<lb/>
　詩序后稷配天也后稷上世農官周家推夲以配上<lb/>
　帝疑於追崇之過故周公作此為頌<lb/>
　后稷之功不過稼穡耳曷以文歸之文徳所以開太<lb/>
　平也民不知稼孰厚其生而况乎利用正徳之可望<lb/>
<pb n="14a"/>
　哉自后稷開稼穯之利民始得以立命而萬世有太<lb/>
　平焉文徳孰大於是故周公思此文徳以作頌曰思<lb/>
　文后稷克配彼天立我烝民莫非爾極一字無虗羙<lb/>
　也<lb/>
　天能生人不能使人之自生有后稷始有人有人始<lb/>
　有天其功徳真是克配<lb/>
　立我烝民立字不作粒字解語曰爲天地立心為生<lb/>
　民立命民匪后稷誰與立其命哉是其有相之道真<lb/>
<pb n="14b"/>
　立我民命于無窮者故詩人特下箇立字<lb/>
　貽我來牟立其生也而其功直至陳常于時夏以立<lb/>
　民之徳故云立我烝民莫匪爾極<lb/>
　何謂爾極有相之道左右生民莫有能及之者是也<lb/>
　屋脊曰屋極北辰曰北極正是此箇極字<lb/>
　帝命來牟四句一串下莫分養教平對率育者盡民<lb/>
　而育之也盡民而育更何彼此疆界而何君臣父子<lb/>
　之相奪倫哉此謂陳常于時夏也至此乃見其開萬<lb/>
<pb n="15a"/>
　世太平處乃謂思文后稷克配彼天<lb/>
嗟嗟臣工敬爾在公王釐爾成來咨來茹嗟嗟保介維<lb/>
莫之春亦又何求如何新畬於皇來牟將受厥明明昭<lb/>
上帝迄用康年命我衆人庤乃錢鏄奄觀銍艾<lb/>
　詩序諸侯助祭遣于廟也葢王者首重農事諸侯來<lb/>
　朝助祭畢即遣歸而首以農事勑且形之頌使後世<lb/>
　皆知所重也朱子直以爲戒農官之詩耳<lb/>
　諸侯來朝有臣工有保介天子欲告諸侯以公事不<lb/>
<pb n="15b"/>
　忍直斥故斥臣工又欲令首重農事不忍直斥故斥<lb/>
　保介葢諸侯循行阡陌保介其所必御也<lb/>
　嗟嗟臣工與嗟嗟保介起語同而意重在下葢王將<lb/>
　勑戒保介先呼臣工而勑戒之其所謂王釐爾成者<lb/>
　則莫有重于農之事也<lb/>
　王釐爾成不妨諮詢而聴受爾歸其國可勤來訪問<lb/>
　焉故曰來咨來茹茹納也受也<lb/>
　王釐爾成成字即下篇噫嘻成王成字王業之成莫<lb/>
<pb n="16a"/>
　先於務夲也<lb/>
　維莫之春三句語極警切若曰汝農夫何所望哉望<lb/>
　此新畬之有秋耳今已莫春其時矣汝亦何所求哉<lb/>
　此新此畬正所當用力之候也汝如何而速為計可<lb/>
　也曰亦又何求曉以他無所望曰如何新畬示以此<lb/>
　當盡力真勑辭之極佳者<lb/>
　二嵗田曰新三嵗田曰畬皆新墾之田用力尤難故<lb/>
　首問之<lb/>
<pb n="16b"/>
　於皇來牟云云者若曰羙哉此二麥夏初即熟今已<lb/>
　莫春將受天之明賜矣夏麥者秋稼之占也天意昭<lb/>
　明終必有年可不盡人事以承天意乎爾歸其國命<lb/>
　我衆農夫各具銚鉏之噐以治田奄忽之間即觀其<lb/>
　用銍以艾禾可也此通是重農之意故王者廵守其<lb/>
　地亦視土地田野之闢治與否以行賞罰也<lb/>
噫嘻成王旣昭假爾率時農夫播厥百糓駿發爾私終<lb/>
三十里亦服爾耕十千維耦<lb/>
<pb n="17a"/>
　詩序春夏祈榖于上帝也<lb/>
　上之人宜先導利而布之下駿發爾私終三十里亦<lb/>
　服爾耕十千維耦是王者之心王者之事王業之所<lb/>
　由成也蘇氏民曰雨我公田一叚語極佳<lb/>
　成王者成是王業也王業莫先于務夲故嗟嘆而言<lb/>
　曰我周以農事開國致成王業旣昭假于上帝矣今<lb/>
　不敢廢墜前功率是農夫播厥百糓若是其駿發以<lb/>
　終竟若是其服耕以齊力天尚鑒念錫我豐年是所<lb/>
<pb n="17b"/>
　謂祈糓于上帝也<lb/>
振鷺于飛于彼西雝我客戾止亦有斯容在彼無惡在<lb/>
此無斁庶幾夙夜以永終譽<lb/>
　詩序二王之後來助祭也<lb/>
　此恐不兼夏之後言殷尚白而其後仍殷之舊故有<lb/>
　客篇云亦白其馬此亦以振鷺于飛頌而曰亦有斯<lb/>
　容味下文在彼無惡在此無斁云云益可見矣或曰<lb/>
　二王之後並入助祭其意在殷而其辭則並舉也<lb/>
<pb n="18a"/>
　亦有斯容槩舉其動容言也在彼無惡在此無斁又<lb/>
　夲其心事言之見前王之後心服我之徳政而安然<lb/>
　於祼將之時所以能夙夜永終其譽也<lb/>
　在彼無惡二句通就前王之後言在彼者封而綂承<lb/>
　先王也在此者人而祼將于京也王者公天下以為<lb/>
　心原無我取人之意前王之後亦知王者公天下之<lb/>
　意初無人取我之嫌所以在彼在此通無惡斁庶幾<lb/>
　夙夜以永終其譽也若註將在彼貼前王之後在此<lb/>
<pb n="18b"/>
　貼今之王者則下二句便説不去矣敢問髙明<lb/>
　無惡無斁平而無斁又夲無惡來未有不心服其徳<lb/>
　而矯強敬恭于外者<lb/>
　崇徳象賢統承先王便是其有譽處乃其心能安天<lb/>
　命以助祭而畧無惡斁之念其譽自克終而加永矣<lb/>
　故曰庶幾夙夜以永終譽庶幾似深幸之之辭<lb/>
豐年多黍多稌亦有高廪萬億及秭爲酒爲醴烝畀祖<lb/>
妣以洽百禮降福孔皆<lb/>
<pb n="19a"/>
　詩序秋冬報也<lb/>
　黍宜髙燥而寒一叚註極明白<lb/>
　亦有髙廪萬億及秭云云不指公家說槩萬姓之家<lb/>
　言也言年歳大豐皆有廪積不可以數計而家為酒<lb/>
　醴家祀祖妣家有百禮無不周洽而降福孔皆無異<lb/>
　同焉故首下箇亦有二字末下箇孔皆二字百姓足<lb/>
　君孰與不足公家之豐積禮洽而福聚又有不必言<lb/>
　者<lb/>
<pb n="19b"/>
　看良耜篇其崇如墉其比如櫛云云便見此亦有髙<lb/>
　廪萬億及秭實是民間之所積<lb/>
　生民萬億及秭而不可計其廪亦萬億及秭而不可<lb/>
　計此方是大有之年記曰天下之肥正謂此<lb/>
　百禮即就祭祀言或曰民間之禮與上之人不同祭<lb/>
　祀時安有百禮維是飲食祭祀外有冠有婚有䘮有<lb/>
　弔有問皆一一不可缺者而一一能周辦是謂以洽<lb/>
　百禮亦通<lb/>
<pb n="20a"/>
　降福孔皆言大家受福而無異同也若是而可忘報<lb/>
　乎報不必行于王者故朱子謂秋冬報賽田事之樂<lb/>
　歌<lb/>
有瞽有瞽在周之庭設業設虡崇牙樹羽應田縣鼓鞉<lb/>
磬柷圉旣備乃奏簫管備舉喤喤厥聲肅雝和鳴先祖<lb/>
是聴我客戾止永觀厥成<lb/>
　詩序始作樂而合乎祖也<lb/>
　樂先審音故先舉其人設業設虡節則緫舉其樂之<lb/>
<pb n="20b"/>
　備也故即承喤喤厥聲云云<lb/>
　應田二鼓即縣於虡業之上<lb/>
　曰應田縣鼓鞉磬柷圉既備乃奏矣又曰簫管備舉<lb/>
　者别人之聲不混于器也<lb/>
　和鳴上曷着肅雝二字在庭者皆肅雝以趨事即聲<lb/>
　奏中亦此肅雝之宣越也此方是大雅之樂<lb/>
　我客戾止二句不是藉此以為盛客前王之後也我<lb/>
　革其命而封之而未必其心之服也戾止而其心與<lb/>
<pb n="21a"/>
　王者無二焉斯謂極和斯謂大順而樂觀其成振鷺<lb/>
　云在彼無惡在此無斁庶幾夙夜以永終譽此云有<lb/>
　客戾止永觀厥成二永字可玩味<lb/>
　劉安成曰虞賔在位舜之作樂以此為盛我有嘉客<lb/>
　商之作樂以此為盛我客戾止周之作樂以此為盛<lb/>
猗與漆沮濳有多魚有鱣有鮪鰷鱨鰋鯉以享以祀以<lb/>
介景福<lb/>
　詩序季冬薦魚春獻鮪也<lb/>
<pb n="21b"/>
　魚喜濳而漆沮二水多濳處故畜有多魚可取以享<lb/>
　祀焉<lb/>
　緜之篇云民之初生自土沮漆古公以上居之吉日<lb/>
　云漆沮之從天子之所此云猗與漆沮潜有多魚豈<lb/>
　國家根夲之地氣王而多産耶抑天子以此地為湯<lb/>
　沐故虗之為漁獵所耶<lb/>
　以享以祀皆以薦<lb/>
有來雝雝至止肅肅相維辟公天子穆穆於薦廣牡相<lb/>
<pb n="22a"/>
予肆祀假哉皇考綏予孝子宣哲維人文武維后燕及<lb/>
皇天克昌厥後綏我眉壽介以繁祉旣右烈考亦右文<lb/>
母<lb/>
　詩序禘太祖也然讀此詩似武王祭文王之詩或禘<lb/>
　亦歌此章耳<lb/>
　清廟云肅雝顯相不分此云有來雝雝至止肅肅葢<lb/>
　因來至異文而分言之耳其實常雝肅也<lb/>
　凡祭時陪祭者先就位主祭者始就位故先從相者<lb/>
<pb n="22b"/>
　說起<lb/>
　次節不重諸侯之助祭言薦廣牡亦有助祭之人耳<lb/>
　假是昭假綏是寵綏宣哲以下正申其所謂假綏之<lb/>
　實也<lb/>
　宣是知周乎萬物故訓通哲是明炳於幾先故訓知<lb/>
　宣與哲原是人心之夲體二者兼到方盡其所以為<lb/>
　人故曰宣哲維人<lb/>
　所稱后者謂其文足以開太平武足以戡禍亂也文<lb/>
<pb n="23a"/>
　王克全斯二者故稱文武維后<lb/>
　易曰天地之大徳曰生生養斯人是上帝之夲心文<lb/>
　王若是其宣哲若是其文武其計安天下也真足上<lb/>
　逮于皇天矣此天錫予以賢子孫而克昌厥後也<lb/>
　綏我二句不是徼福於文王凡祭其神歆之則受福<lb/>
　不歆則不受福綏我眉壽介以繁祉則祭受其福矣<lb/>
　所以既右烈考亦右文母而可永承其昌後之祚也<lb/>
　綏予綏我二綏字正相應<lb/>
<pb n="23b"/>
載見辟王曰求厥章龍旂陽陽和鈴央央鞗革有鶬休<lb/>
有烈光率見昭考以孝以享以介眉壽永言保之思皇<lb/>
多祜烈文辟公綏以多福俾緝熈于純嘏<lb/>
　詩序諸侯始見乎武王廟也<lb/>
　此諸侯助祭而天子歸其徳之詩故首叙其稟法度<lb/>
　以來朝次叙其助廟祭以綏福<lb/>
　曰求厥章訓禀受法度極確<lb/>
　龍旂和鈴鞗革皆王者用以彰有徳者故曰陽陽曰<lb/>
<pb n="24a"/>
　央央曰有鶬而緫之曰休有烈光<lb/>
　以孝以享以介眉壽云云語與潜之篇以享以祀以<lb/>
　介景福語同宜聮不宜斷<lb/>
　眉壽多祜夲是昭考之所錫而歸之烈文辟公者言<lb/>
　非得諸侯之助祭不能受此純嘏之多福也<lb/>
　俾緝熈于純嘏語極佳純嘏者即上文之眉壽多祜<lb/>
　也而福不幸綏維徳是與此必學有緝熈于光明常<lb/>
　明此明徳然後常保此純嘏耳卷阿云俾爾彌爾性<lb/>
<pb n="24b"/>
　純嘏爾常矣亦是此意<lb/>
有客有客亦白其馬有萋有且敦琢其旅有客宿宿有<lb/>
客信信言受之縶以縶其馬薄言追之左右綏之旣有<lb/>
淫威降福孔夷<lb/>
　詩序㣲子來見祖廟也<lb/>
　㣲子未嘗臣周其來見以賔禮天子亦遇以賔禮故<lb/>
　云客重言有客者丁寧殊異以尊大之也<lb/>
　周之於㣲子也崇徳象賢綂承先王其遇之既已厚<lb/>
<pb n="25a"/>
　矣而及其來見又維恐其去也受之縶以縶其馬焉<lb/>
　又追之而左右無方以綏之焉此方是王者大公之<lb/>
　心此方是王者厚故之道此方是王者尚賢之禮馬<lb/>
　亦從白則其他禮物之仍舊又可知矣萋且二字不<lb/>
　敢強解若敦琢二字恐非可以選擇解也亦非可以<lb/>
　追琢解也殷尚質其旅皆質有其文故云敦琢耳<lb/>
　宿宿信信云者其宿一宿耳其信一信耳言去之速<lb/>
　也故言受縶縶其馬以止之<lb/>
<pb n="25b"/>
　薄言追之而左右無方以綏之且曰既有淫威降福<lb/>
　孔夷言今之福方未艾而不必其去之速也<lb/>
　統承先王用天子禮樂此福也曷以為淫威哉愚謂<lb/>
　此淫威者當即是奉天誅討之師也若曰殷先王之<lb/>
　功徳被於人者深且厚矣維紂淫虐異常天命我周<lb/>
　討平之亦既已致其淫威矣淫威既加于淫虐天之<lb/>
　心已既釋矣而追維爾先哲王之功徳將降福孔夷<lb/>
　於爾殷未艾也正月篇云有皇上帝伊誰云憎正是<lb/>
<pb n="26a"/>
　此意夷平也正與淫威對<lb/>
於皇武王無競維烈允文文王克開厥後嗣武受之勝<lb/>
殷遏劉耆定爾功<lb/>
　詩序奏大武也<lb/>
　爰集大統肇造區夏論功烈之盛孰有如武王者然<lb/>
　武王之烈實自文王開之故以允文克開歸文王而<lb/>
　謂武王之能嗣受也勝殷遏劉耆定爾功正其烈之<lb/>
　無競處<lb/>
<pb n="26b"/>
　勝殷是矣曷為遏劉葢紂為殘賊之主如奄與飛亷<lb/>
　諸臣不勝其殘虐之甚下民無以為生苟非武王之<lb/>
　弔伐其將何所底止哉一戎衣而天下定自此民免<lb/>
　於水火之虐故知武王之用殺乃所以止殺而世稱<lb/>
　其烈與文王等有由也<lb/>
　天地之大徳曰生勝殷遏劉此方是天地生生之心<lb/>
　此武功之所以稱烈<lb/>
閔予小子遭家不造嬛嬛在疚於乎皇考永世克孝念<lb/>
<pb n="27a"/>
兹皇祖陟降庭止維予小子夙夜敬止於乎皇王繼序<lb/>
思不忘<lb/>
　詩序嗣王朝于廟也<lb/>
　大扺古帝王之稱烈只是一箇孝而孝之克永世者<lb/>
　只是一箇不忘其親若武王念兹文王陟降庭止則<lb/>
　凡一注想一動履自然不敢踰越矣此善繼善述稱<lb/>
　逹孝於天下也<lb/>
　夙夜敬止是成王之心學葢武王陟降庭止凛凛然<lb/>
<pb n="27b"/>
　維此心之敬也成王知之夙夜不敢怠忽荒寧則其<lb/>
　心亦陟降庭止之心亦可以永世克孝矣故既又致<lb/>
　嘆曰於乎皇王繼序思不忘葢謂繼皇王之次序則<lb/>
　當存皇王之心思即欲頃刻忘焉有不可得者此成<lb/>
　王自得之心學古今稱守成者莫有加焉者也<lb/>
　緝熈敬止原是文王之家傳武王受丹書曰敬勝怠<lb/>
　者吉周公演易曰君子敬以直内成王曰夙夜敬止<lb/>
　其淵源亦深矣哉<lb/>
<pb n="28a"/>
　帝王之統之相傳如四時之代禪者然故稱繼序於<lb/>
　乎皇王繼序思不忘言當如此其致思乃可為永世<lb/>
　之孝子乃可紹皇王之統序也<lb/>
訪予落止率時昭考於乎悠哉朕未有艾將予就之繼<lb/>
猶判渙維予小子未堪家多難紹庭上下陟降厥家休<lb/>
矣皇考以保明其身<lb/>
　詩序嗣王謀於廟也<lb/>
　落何以訓始凡人初歴事必先討求箇下落故訓訪<lb/>
<pb n="28b"/>
　落爲謀之於始朕未有艾工夫未竟而不能到也凡<lb/>
　人到得彼處然後可率而由之不能到如何可率由<lb/>
　得<lb/>
　將予就之者予將親就而與爲一也繼猶判渙者工<lb/>
　夫尚未純一有間斷也有間斷則從此便判渙不相<lb/>
　合矣易曰繼之者善也繼則安有判渙哉但工夫稍<lb/>
　不相貫而有間是亦繼之功未至耳<lb/>
　人君治天下要在保明其身保其身然後可以安天<lb/>
<pb n="29a"/>
　下明其身然後可以照天下繼猶判渙則其身尚猶<lb/>
　有踈漏處尚猶有障蔽處維是紹庭上下而庭與之<lb/>
　俱陟降在家而家與之俱斯其繼之者無一毫之間<lb/>
　斷無一毫之踈漏障蔽處斯可以克家而承皇王之<lb/>
　綂緒耳成王自知其未艾自知其判渙必紹庭陟降<lb/>
　以保明其身此何等學問何等工夫何等造詣<lb/>
　文王陟降在帝左右此文之所以為文念兹皇祖陟<lb/>
　降庭止此武之所以為武紹庭上下陟降厥家此成<lb/>
<pb n="29b"/>
　之所以為成<lb/>
敬之敬之天維顯思命不易哉無曰高高在上陟降厥<lb/>
士日監在兹維予小子不聦敬止日就月將學有緝熈<lb/>
于光明佛時仔肩示我顯德行<lb/>
　詩序羣臣進戒嗣王也<lb/>
　此篇以敬字為主首節云敬之敬之次節云不聦敬<lb/>
　止正其相照應處<lb/>
　天維顯思二句一串下無曰高高在上三句正言顯<lb/>
<pb n="30a"/>
　思之可畏而保命之必以敬也<lb/>
　士不必作事字解士者丈夫之通稱也曰陟降厥士<lb/>
　日監在兹真令人凛然無敢少肆矣不聦即不明意<lb/>
　此詩與前二篇一曰念兹皇祖陟降庭止一曰紹庭<lb/>
　上下陟降在家此曰陟降厥士日監在兹一陟一降<lb/>
　皆天命祖考之監臨奈何其敢弗敬<lb/>
　就就而親之也將將而進之也參上篇將予就之繼<lb/>
　猶判渙㸔便見其日就月將處<lb/>
<pb n="30b"/>
　聖愚皆具此明徳也而或昏或明之大别者無他維<lb/>
　此心之存否何如耳成王日就月將學有此緝熈之<lb/>
　實功則此心常存而日造于光明之域矣此成王之<lb/>
　實落自得處故言之真切如此<hi>闕</hi>
　人君於家為宗子天為天子佛<hi>闕</hi>
　亻从子曰佛時仔者謂吾人一<hi>闕</hi>
　天之子宗之子所任之艱鉅自<hi>闕</hi>
　字解<lb/>
<pb n="31a"/>
　徳行上着一顯字者何凡徳行皆從光明中發出最<lb/>
　昭著最顯明不可抑遏者舉此顯徳行示我將與我<lb/>
　心之光明相觸發而肩任之艱鉅其可以克堪矣此<lb/>
　全賴其身之承任者故曰佛時仔肩示我顯徳行<lb/>
　成王既有此緝熈之心學又佛時仔肩顯徳行之昭<lb/>
　示分明出王游衍之與天俱也而何畏命之難保哉<lb/>
　所以稱成周守成之令主<lb/>
予其懲而毖後患莫予荓蜂自求辛螫肇允彼桃蟲拚<lb/>
<pb n="31b"/>
飛維鳥未堪家多難予又集于蓼<lb/>
　詩序嗣王求助也成王經管蔡之變此心益加懲創<lb/>
　而謹毖焉故求助之詞若此<lb/>
　語云蜂蠆有毒□蜂必取其辛螫矣莫予自求云者<lb/>
　懲創之意也桃蟲小鳥而終大可信以為小而忽之<lb/>
　乎肇允拚飛云者亦懲創之意也懲皆在小而毖後<lb/>
　患故稱小毖<lb/>
　管蔡至戚也而毒螫王家成王不可以顯言者故以<lb/>
<pb n="32a"/>
　□蜂桃蟲喻至曰未堪家多難予又集于蓼則其情<lb/>
　見乎辭矣<lb/>
　書曰必有備有備無患易曰君子以思患而豫防之<lb/>
　皆言後患之當毖也而其機在懲之一字懲則知所<lb/>
　戒而後患弭矣孟子曰人恒過然後能改語曰遭一<lb/>
　蹶者得一便經一過者長一識正是此意<lb/>
載芟載柞其耕澤澤千耦其耘徂隰徂畛侯主侯伯侯<lb/>
亞侯旅侯疆侯以有嗿其饁思媚其婦有依其士有略<lb/>
<pb n="32b"/>
其耜俶載南畆播厥百榖實函斯活驛驛其逹有厭其<lb/>
傑厭厭其苖緜緜其麃載穫濟濟有實其積萬億及秭<lb/>
爲酒爲醴烝畀祖妣以洽百禮有飶其香邦家之光有<lb/>
椒其馨胡考之寧匪且有且匪今斯今振古如兹<lb/>
　詩序春藉田而祈社稷也<lb/>
　田間去草與木則其耕順利而無阻塞矣澤澤者順<lb/>
　利之謂也此出一耕字<lb/>
　千耦其耘是周法之通力合作處此出一耘字<lb/>
<pb n="33a"/>
　侯衆也㸔千耦其耘則凡耕耘之家有主有伯有亞<lb/>
　有旅有疆有以無不勤于其事矣故下一侯字載芟<lb/>
　載柞至俶載南畆是泛言其農之耕耘餉饁事播厥<lb/>
　百榖至萬億及秭是序言其稼之始播以及於收積<lb/>
　事為酒為醴至胡考之休是極言其用之祭祀賔客<lb/>
　共養事匪且一節則稱述自古有年以見先農田祖<lb/>
　方社之功之不可誣也<lb/>
　有嗿其饁四句是備叙其中之有此景象耳所謂詩<lb/>
<pb n="33b"/>
　中有畫<lb/>
　有依其士士字即甫田篇烝我髦士士字葢髦士雖<lb/>
　在農夫中而彼所事事必有可以導人者故下有依<lb/>
　其士句言其間有依此士以力作者<lb/>
　播是播榖實於其地也故繼云實函斯活榖實含地<lb/>
　之生氣有活意則漸逹矣故繼云驛驛其逹逹之中<lb/>
　有受氣足而先長者故繼云有厭其傑及其時則皆<lb/>
　厭足而苖勃然興矣故繼云厭厭其苖苖盛則漸吐<lb/>
<pb n="34a"/>
　華而麃之發不可禦矣故繼云緜緜其麃麃秀而且<lb/>
　實則載穫濟濟矣有實其積而萬億及秭可為酒醴<lb/>
　之用矣故其詞云云<lb/>
　函是含地之氣榖與地之氣原相合而無二也此函<lb/>
　字即函三為一之函字<lb/>
　驛逓之傳命最有序故榖之始逹也取此字義云先<lb/>
　時受氣之足者曰有厭時至而皆足曰厭厭緫是此<lb/>
　一字<lb/>
<pb n="34b"/>
　苖初放華曰麃今吳楚人皆稱放麃葢上文曰活曰<lb/>
　逹曰傑曰苖皆就物生之序言此時序當是吐華不<lb/>
　應復説到耘上且千耦其耘前已用力矣此復待耘<lb/>
　耶<lb/>
　有飶其香四句通就民家言乃見豐盈景象匪且節<lb/>
　註極明<lb/>
　振古云者如開天闢地之謂<lb/>
畟畟良耜俶載南畝播厥百榖實函斯活或來瞻女載<lb/>
<pb n="35a"/>
筐及筥其饟伊黍其笠伊紏其鏄斯趙以薅荼蓼荼蓼<lb/>
朽止黍稷茂止穫之挃挃積之栗栗其崇如墉其比如<lb/>
櫛以開百室百室盈止婦子寧止殺時犉牡有捄其角<lb/>
以似以續續古之人<lb/>
　詩序秋報社稷也古人享其成則必思其自故當秋<lb/>
　成時追述春耕及言冬穫之事極有次第<lb/>
　或來瞻女者其婦來省視而致饟也乃載筐及筥而<lb/>
　其饟伊黍是農夫亦貴者之食矣非豐年安能有此<lb/>
<pb n="35b"/>
　以薅之薅即深耕易耨之耨<lb/>
　其崇如墉狀所積之髙大其比如櫛狀所積之聮宻<lb/>
　豐年篇云亦有髙廩上篇云有實其積而皆云萬億<lb/>
　及秭者正謂此也<lb/>
　以開百室有納意在開之固所以納之也今起徴糧<lb/>
　稅皆云開倉即此意<lb/>
　其崇如墉其比如櫛是積其穫以開百室百室盈止<lb/>
　是積其榖<lb/>
<pb n="36a"/>
　百室盈止婦子寧止含哺而嬉鼓腹而游乃為真太<lb/>
　平景象禮文具而倉廪虛民將無以為生也太平云<lb/>
　乎哉<lb/>
　傳曰社稷之牛角尺非尺則不中於牲矣有捄云者<lb/>
　其角中牲之用而有取焉者也<lb/>
　斯干云似續妣祖此似續就是奉祭以承先然其為<lb/>
　此莫知也古之人自來如此我亦如此續行之究其<lb/>
　自則先農先嗇之功不可誣也故此為秋報之詩<lb/>
<pb n="36b"/>
絲衣其紑載弁俅俅自堂徂基自羊徂牛鼐鼎及鼒兕<lb/>
觥其觩㫖酒思柔不吳不敖胡考之休<lb/>
　詩序繹賔尸也凡祭宗廟之明日又設祭以尋昨日<lb/>
　之祭以賔事所祭之尸曰繹繹禮輕使士絲衣爵弁<lb/>
　皆士服也由衣弁省視以著卑者之恭順則尊者可<lb/>
　知及祭畢旅酬毫無譁慢固宜獲壽考之福也此詩<lb/>
　語極有欵序<lb/>
　自堂徂基是省器自羊徂牛是省牲鼐鼎及鼒是省<lb/>
<pb n="37a"/>
　蠲皆將祭時事<lb/>
　兕觥其觩設而不用㫖酒思柔欵而中禮且無讙譁<lb/>
　無傲慢何福之不承<lb/>
於鑠王師遵養時晦時純熈矣是用大介我龍受之蹻<lb/>
蹻王之造載用有嗣實維爾公允師<lb/>
　詩序告成大武也初則遵養繼則蹻蹻何等斟酌故<lb/>
　名酌<lb/>
　此詩要㸔二時字一龍字一公字易曰時乗六龍以<lb/>
<pb n="37b"/>
　御天也雲行雨施天下平也武王有於鑠之師遵養<lb/>
　時晦而不用何嘗有心以取天下哉維紂無悛心而<lb/>
　天命在周時已純熈斯用大介以爕伐之耳即是觀<lb/>
　之其遵養也一龍之未受命而躍在淵也而其用大<lb/>
　介也一龍之既受命而飛在天也飛龍在天則其所<lb/>
　規為所創立蹻蹻然皆王者之制作此易之所謂大<lb/>
　人造也然則武王豈有一毫自私之心哉應天順人<lb/>
　弔民伐罪此心之公真有可對於天日者載用有嗣<lb/>
<pb n="38a"/>
　不必他法實維爾此心之公允師之庶可仰承乎先<lb/>
　志耳愚謂此詩宜如此㸔<lb/>
　上天明命昭然在周曰純熈熈字正與晦字對緫之<lb/>
　一時耳<lb/>
　我龍二字極妙易乾之九四曰或躍在淵旡咎九五<lb/>
　曰飛龍在天利見大人聖人原是一箇龍其躍無心<lb/>
　也時可以躍而躍耳其飛無心也時可以飛而飛耳<lb/>
　是所謂公天下而無私者也<lb/>
<pb n="38b"/>
　易曰飛龍在天大人造也蹻蹻王之造正此大人之<lb/>
　造<lb/>
　蹻古脚字而从足从喬有超越特起意蹻蹻云者言<lb/>
　所創造歩歩從實起而超越於今古也<lb/>
　載用有嗣不必説到復用征伐去禮樂刑政緫是王<lb/>
　者之公事但有嗣而用之者一維秉此大公之心允<lb/>
　師武王之所為耳或曰載用有嗣𦂳頂上説此箇王<lb/>
　之造真可垂之于後嗣實維爾一㸃公心允得用師<lb/>
<pb n="39a"/>
　之道也前後二師字相照應亦有理<lb/>
綏萬邦屢豐年天命匪解桓桓武王保有厥士于以四<lb/>
方克定厥家於昭于天皇以間之<lb/>
　詩序講武類禡也言武王當日行武類于上帝禡于<lb/>
　所征之地後人追述其事而為此歌<lb/>
　大軍之後必有㓙年殺氣之所于也武王之師全是<lb/>
　撫綏萬邦而和氣昭升于其上故屢賜之豐年之慶<lb/>
　此便是天命之匪解處<lb/>
<pb n="39b"/>
　亂臣十人既用之戡禍亂而復命之綏太平此保有<lb/>
　厥士于以四方克定厥家處<lb/>
　皇以間之間字照書多方有邦間之間字似作代字<lb/>
　解但當是時武王業已代商為天子矣而更何代哉<lb/>
　愚謂此間字即間氣間值間字葢武王戡定禍亂天<lb/>
　命既已攸屬而任賢使能制禮作樂開萬世之太平<lb/>
　又有此非常之功徳皇皇上帝亦以非常之寵綏之<lb/>
　有特異於他受命者是所謂皇以間之也敢問髙明<lb/>
<pb n="40a"/>
文王旣勤止我應受之敷時繹思我徂維求定時周之<lb/>
命於繹思<lb/>
　詩序大封于廟也武王體文王之意大封功臣故有<lb/>
　此詩<lb/>
　酌之篇曰我龍受之子孫我武王也此云我應受之<lb/>
　武王自我也讀詩要知一詩之所主<lb/>
　讀此篇註不能解愚逆詩意是武王之詞武王若曰<lb/>
　文王既勤勞天下則其志其事皆我之所應承受者<lb/>
<pb n="40b"/>
　舉時所繹思之功臣與徃平定天下非文王之意乎<lb/>
　錫之封賞以敷布之我與共徃維求天下之安定是<lb/>
　在周今日之命有不容己者而要非以行私也亦體<lb/>
　文王之意就時所繹思者而敷布之耳故前云敷時<lb/>
　繹思我徂維求定後云時周之命於繹思以收繳我<lb/>
　應受之之意未知是否敢正髙明<lb/>
　勤止上着一既字見得前人既如此我應得如此承<lb/>
　受之敷時繹思而我徂維求定纔完繳得一既字<lb/>
<pb n="41a"/>
　敷時繹思時字最重文王平日任人以圖治全是與<lb/>
　時偕行而求天下之安定故當時繹思文王而併繹<lb/>
　思其功臣也今武王敷其繹思而徂維求定則封賞<lb/>
　之命雖出武王而實是當時人心之所共欲者故曰<lb/>
　時周之命於繹思前後二時字正相應<lb/>
於皇時周陟其髙山嶞山喬嶽允猶翕河敷天之下裒<lb/>
時之對時周之命<lb/>
　詩序廵守而祀四嶽河海也<lb/>
<pb n="41b"/>
　武王新受命當時天下皆想望其新政故廵狩方岳<lb/>
　覲諸侯以對答之通詩重在裒時之對一句上於皇<lb/>
　二句是起語嶞山二句是廵狩之行敷天二句是廵<lb/>
　狩之意時周一句應首語<lb/>
　凡廵狩必登山以柴望故首云陟其髙山<lb/>
　時所瞻望於我后者衆矣至一岳即朝一方之諸侯<lb/>
　聚一方之民人而考其制度正其風俗若虞典之所<lb/>
　載焉四方之人心有不快然於瞻仰之下乎此之謂<lb/>
<pb n="42a"/>
　裒時之對<lb/>
　上篇敷時繹思此篇裒時之對皆當時人心之所共<lb/>
　欲者故不獨曰周之命皆曰時周之命要細玩上篇<lb/>
　二時字此篇三時字<lb/>
　<lb/>
　<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　重訂詩經疑問卷十一<lb/>
</p>
<p>
</p>
  </div>
</body>
</text>
</TEI>
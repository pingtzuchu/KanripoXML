<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重訂詩經疑問卷三</head> <lb/>
    <p>
<pb n="1a"/>
欽定四庫全書<lb/>
　重訂詩經疑問卷三<lb/>
　　　　　　　　　　　　明　姚舜牧　撰<lb/>
　　魏<lb/>
糾糾葛屨可以履霜摻摻女手可以縫裳要之襋之好<lb/>
人服之<lb/>
好人提提宛然左辟佩其象揥維是褊心是以為刺<lb/>
　詩序刺褊也其民機巧趨利由其君儉嗇褊急而無<lb/>
<pb n="1b"/>
　徳以將之也故詩泛言尊貴而不斥其君<lb/>
　魏地陿隘其民窘於衣食故生機巧之心而急於趨<lb/>
　利男子葛屨既敝以繩紏纒之而用以履霜奔走而<lb/>
　不休未嫁之女纎纎其手謂可出以縫裳而利其傭<lb/>
　資為好人之服也斯非好人之褊急而曷以至此哉<lb/>
　故稱其服飾威儀之美而直刺其褊<lb/>
　提提左辟云云是其外狀之舒徐也而中心則褊急<lb/>
　矣故承說維是褊心維是二字有細味<lb/>
<pb n="2a"/>
　勤儉是美俗而或失之過則褊矣褊正與寛對不寛<lb/>
　不褊君子居身之所珍也<lb/>
彼汾沮洳言采其莫彼其之子美無度羙無度殊異乎<lb/>
公路<lb/>
彼汾一方言采其桑彼其之子羙如英美如英殊異乎<lb/>
公行<lb/>
彼汾一曲言采其藚彼其之子羙如玉羙如玉殊異乎<lb/>
公族<lb/>
<pb n="2b"/>
　詩序刺儉也其君儉而能勤刺不中禮也<lb/>
　此非興也魏俗嗇陋即卿大夫之家或亦下侵民利<lb/>
　故以采莫采桑采藚刺之言其人雖羙殊異乎大家之<lb/>
　體叚也後世有㧞園葵去織婦者達此詩之㫖矣註<lb/>
　刺儉不中禮殊未盡<lb/>
園有桃其實之殽心之憂矣我歌且謡不知我者謂我<lb/>
士也驕彼人是哉子曰何其心之憂矣其誰知之其誰<lb/>
知之蓋亦勿思<lb/>
<pb n="3a"/>
園有棘其實之食心之憂矣聊以行國不知我者謂我<lb/>
士也㒺極彼人是哉子曰何其心之憂矣其誰知之其<lb/>
誰知之蓋亦勿思<lb/>
　詩序刺時也大夫憂其君國小而廹而儉以嗇不能<lb/>
　用其民而無德教日以侵削故作是詩也<lb/>
　此必國家用匪人以亂國是其為士者有深憂焉故<lb/>
　曰不知我者謂我士也驕彼人是哉子曰何其云爾<lb/>
　註恐未得其肯綮敢問高明<lb/>
<pb n="3b"/>
　園有桃其實之殽園有棘其實之食皆有取意國家<lb/>
　必用楨幹之臣園林必植梧檟之木舍喬木而唯桃<lb/>
　之殽棘之食國是已非矣而彼不知者猶曰彼人是<lb/>
　哉子曰何其真不思之甚者也詩人重懐隠憂故為<lb/>
　此言<lb/>
　心憂而歌且謡聊以行國如楚屈原行吟澤畔之謂<lb/>
　歌謡是不平之鳴而顧謂其驕行國懐無窮之思而<lb/>
　顧謂其㒺極士君子憂時憤俗之心不諒於世每如<lb/>
<pb n="4a"/>
　此<lb/>
陟彼岵兮瞻望父兮父曰嗟予子行役夙夜無已上慎<lb/>
旃哉猶來無止<lb/>
陟彼屺兮瞻望母兮母曰嗟予季行役夙夜無寐上慎<lb/>
旃哉猶來無棄<lb/>
陟彼岡兮瞻望兄兮兄曰嗟予弟行役夙夜必偕上慎<lb/>
旃哉猶來無死<lb/>
　詩序孝子行役思念父母也國廹而數侵削役乎大<lb/>
<pb n="4b"/>
　國父母兄弟離散而作是詩<lb/>
　止謂止彼而不思歸也棄謂棄此而不復返也死則<lb/>
　恐其亾終無相見之期也前二章不必說到死三章<lb/>
　通說上慎旃哉見父兄之所以念其子弟與子弟之<lb/>
　所以慰其父兄者只在一個敬謹<lb/>
　知父母之心可以為孝子知兄之心可以為悌弟讀<lb/>
　陟岵之詩而不興孝弟之心非夫也<lb/>
十畆之間兮桑者閑閑兮行與子還兮<lb/>
<pb n="5a"/>
十畆之外兮桑者泄泄兮行與子逝兮<lb/>
　詩序刺時也言其國削小民無所居焉<lb/>
　人各受五畆之宅行與子還是二人也故稱十畆之<lb/>
　間<lb/>
　閑閑從容自適之意泄泄放蕩不拘之意<lb/>
　曰十畆之間又曰十畆之外曰桑者閑閑又曰桑者<lb/>
　泄泄葢深嫉朝市之莫可居而欲飄然於風塵之外<lb/>
　也仕者之心如是豈世道之福哉<lb/>
<pb n="5b"/>
　細玩魏之詩見魏之俗尚大抵以褊急勝君子不欲<lb/>
　仕而樂就桑者之閑閑小人不欲居而甘就樂土之<lb/>
　得所則其時其政葢可知已<lb/>
坎坎伐檀兮寘之河之干兮河水清且漣猗不稼不穡<lb/>
胡取禾三百㕓兮不狩不獵胡瞻爾庭有縣貆兮彼君<lb/>
子兮不素餐兮<lb/>
坎坎伐輻兮寘之河之側兮河水清且直猗不稼不穡<lb/>
胡取禾三百億兮不狩不獵胡瞻爾庭有縣特兮彼君<lb/>
<pb n="6a"/>
子兮不素食兮<lb/>
坎坎伐輪兮寘之河之漘兮河水清且淪猗不稼不穡<lb/>
胡取禾三百囷兮不狩不獵胡瞻爾庭有縣鶉兮彼君<lb/>
子兮不素飱兮<lb/>
　詩序刺貪也在位貪鄙無功而受禄君子不得仕進<lb/>
　爾<lb/>
　此疑是國家用違其才而士不苟禄故作此詩以致<lb/>
　美<lb/>
<pb n="6b"/>
　伐檀本可為車寘之河干非其地矣若是即河水之<lb/>
　清漣何取哉抱學本以大受寘之閑散非其任矣即<lb/>
　優㳺以窮禄何為哉故就君子之意推之車用以田<lb/>
　則可以載禾不稼不穡胡取禾三百㕓車用以獵則<lb/>
　可以載獸不狩不獵胡瞻爾庭有懸貆葢謂受匪其<lb/>
　禄弗取而弗視之也彼君子兮不素餐兮即照上二<lb/>
　句說<lb/>
　易曰大車以載君子抱此大具而寘之無用之地何<lb/>
<pb n="7a"/>
　為哉<lb/>
　胡取禾三百㕓胡瞻爾庭有懸貆即禄之以萬鍾弗<lb/>
　顧也繫馬千駟弗視也之意<lb/>
　三百㕓便見是禾藏於室者庭有懸貆便見是非今<lb/>
　所獵得者下倣此<lb/>
　伐輻伐輪伐檀以作輻作輪也車非輻不具非輪不<lb/>
　行<lb/>
碩鼠碩鼠無食我黍三歲貫女莫我肯顧逝將去女適<lb/>
<pb n="7b"/>
彼樂土樂土樂土爰得我所<lb/>
碩鼠碩鼠無食我麥三歲貫女莫我肯德逝將去女適<lb/>
彼樂國樂國樂國爰得我直<lb/>
碩鼠碩鼠無食我苖三歲貫女莫我肯勞逝將去女適<lb/>
彼樂郊樂郊樂郊誰之永號<lb/>
　詩序刺重歛也<lb/>
　元元赤子全頼長我者之顧復取之盡錙銖而略不<lb/>
　一軫顧焉秦越人之視也民寜不轉而之他哉居上<lb/>
<pb n="8a"/>
　者導利惠民上之直也居下者安生樂業下之直也<lb/>
　爰得我直葢謂此可以安生樂業云爾<lb/>
　上貪殘而不恤其下民莫不永號矣杜詩云哀哀寡<lb/>
　婦誅求盡痛哭郊原何處村此永號之謂也<lb/>
　貪殘者之取諸民何所不至哉故曰碩鼠碩鼠無食<lb/>
　我黍云云貫即惡貫滿盈之貫三歲言其久貫已三<lb/>
　歲而莫我顧莫我徳莫我勞其將何所窮極哉此决<lb/>
　于去一往而不返也<lb/>
<pb n="8b"/>
　統魏詩觀之於葛屨見居室者之不體下情於汾沮<lb/>
　洳見居官者之不遺民利於園有桃見國是之日非<lb/>
　於十畆之間見仕者之不樂於朝於伐檀見賢者之<lb/>
　不苟於禄於陟岵見其所以後民者於碩鼠見其所<lb/>
　以賦民者總之則儉嗇之過至於褊急而上下皆不<lb/>
　勝其求也記曰國奢則示之以儉國儉則示之以禮<lb/>
　若魏風者示之以禮其可復先王之舊哉<lb/>
　　唐<lb/>
<pb n="9a"/>
蟋蟀在堂歲聿其莫今我不樂日月其除無已大康職<lb/>
思其居好樂無荒良士瞿瞿<lb/>
蟋蟀在堂歲聿其逝今我不樂日月其邁無已大康職<lb/>
思其外好樂無荒良士蹶蹶<lb/>
蟋蟀在堂役車其休今我不樂日月其慆無已大康職<lb/>
思其憂好樂無荒良士休休<lb/>
　纔說今我不樂日月其除即云無已大康職思其居<lb/>
　好樂無荒良士瞿瞿其憂深其思逺其相戒也與良<lb/>
<pb n="9b"/>
　士而同歸真先王之遺風大勝於他國者<lb/>
　職思其居句極妙職職分也職業也士農工商各有<lb/>
　其職各有其居就其職而思其居則必各止其所無<lb/>
　然㳺縱以荒其職矣故下即承之曰好樂無荒良士<lb/>
　瞿瞿意深哉職字不應作主字解<lb/>
　役車其休正歲莫之景可以務閑之時也<lb/>
　瞿瞿有却顧意蹶蹶有奮勉意休休有安閒意而本<lb/>
　瞿瞿蹶蹶來註所謂樂而有節不至於淫所以安也<lb/>
<pb n="10a"/>
　說職思其居又說職思其外見其所思者不獨在居<lb/>
　而又當思及於居之外也說職思其外又說職思其<lb/>
　憂見其所思者不獨在於職之外而又當及於終身<lb/>
　之憂也憂字必如此解方透徹<lb/>
山有樞隰有榆子有衣裳弗曵弗婁子有車馬弗馳弗<lb/>
驅宛其死矣他人是愉<lb/>
山有栲隰有杻子有廷内弗洒弗埽子有鐘鼓弗鼓弗<lb/>
考宛其死矣他人是保<lb/>
<pb n="10b"/>
山有漆隰有栗子有酒食何不日鼓瑟且以喜樂且以<lb/>
永日宛其死矣他人入室<lb/>
　山有樞隰有榆正興子有衣裳子有車馬<lb/>
　說到宛其死矣他人是愉見及時為樂自有不容己<lb/>
　者<lb/>
　說有衣裳有車馬有廷内有鐘鼓有酒食曲盡人間<lb/>
　之所享<lb/>
　且以喜樂二句相承永日者盤桓以永此日也苟俗<lb/>
<pb n="11a"/>
　尚懈荒即有規其節儉者弗能也乃唐之人不服不<lb/>
　乗至有勸其愉樂云者真聖帝遺風之厚哉<lb/>
　詩序刺晉昭公也初晉穆公生仇及成師仇立為文<lb/>
　公成師封于曲沃大都耦國稱桓叔文公卒昭公立<lb/>
　桓叔有伐晉之謀昭公禍在旦夕而不悟國人難察<lb/>
　察言之故作此詩非勸昭公為樂也謂可惜此衣裳<lb/>
　車馬之物將為他人所有故託言喚醒昭公使之覺<lb/>
　悟耳如以其辭謂不可不及時為樂聖人豈取以垂<lb/>
<pb n="11b"/>
　訓乎此詩緝具見而詳載勝於朱註萬萬者宜改而<lb/>
　從之<lb/>
揚之水白石鑿鑿素衣朱襮從子于沃既見君子云何<lb/>
不樂<lb/>
揚之水白石皓皓素衣朱繡從子于鵠既見君子云何<lb/>
其憂<lb/>
揚之水白石粼粼我聞有命不敢以告人<lb/>
　弱晉而雄沃意全在揚之水二句上見<lb/>
<pb n="12a"/>
　晉昭公非有大無道之事以自絶於民特其委靡不<lb/>
　振養成曲沃之強而桓叔又有所以善取其民者故<lb/>
　其民傾心而樂從耳<lb/>
　桓叔將叛而傾晉必有所以命國人者故素衣朱襮<lb/>
　以從之而又心為之隠若無所事事者然上賊下之<lb/>
　情譎矣下從叛之意堅矣吁此不軌之臣所以得行<lb/>
　其志也<lb/>
　詩序刺晉昭公也昭公分國以封沃沃盛強有簒宗<lb/>
<pb n="12b"/>
　國之謀而潘父隂立之將為内應而昭公不知故此<lb/>
　詩深警之謂昭公勿以沃為患之在外而猶緩也今<lb/>
　國内有謀應之者欲奉沃以為君而簒汝之位腹心<lb/>
　作難而外患乗之禍已廹矣我聞其事而不敢以告<lb/>
　人也言有命者廹切之辭言不敢告人乃所以深告<lb/>
　昭公也<lb/>
椒聊之實蕃衍盈升彼其之子碩大無朋椒聊且逺條<lb/>
且<lb/>
<pb n="13a"/>
椒聊之實蕃衍盈匊彼其之子實大且篤椒聊且逺條<lb/>
且<lb/>
　詩序刺晉昭公也其辭稱桓叔之強其後必盛而其<lb/>
　意則憂昭之弱不可為支也<lb/>
　碩大無朋者碩大而無與為比也照下碩大且篤句<lb/>
　可見<lb/>
　椒聊且逺條且二語極可咀嚼曲沃晉之逺條也桓<lb/>
　叔譎計以得民而碩大莫與為比焉晉其能國乎詩<lb/>
<pb n="13b"/>
　為此詞見晉之強實在逺條而不在本幹也范睢云<lb/>
　本實繁者披其枝披其枝者傷其心大其都者危其<lb/>
　國尊其臣者卑其主正如此章之㫖<lb/>
　篤厚實也史記云自此秦益富厚輕諸侯此篤厚之<lb/>
　意<lb/>
綢繆束薪三星在天今夕何夕見此良人子兮子兮如<lb/>
此良人何<lb/>
綢繆束芻三星在隅今夕何夕見此邂逅子兮子兮如<lb/>
<pb n="14a"/>
此邂逅何<lb/>
綢繆束楚三星在户今夕何夕見此粲者子兮子兮如<lb/>
此粲者何<lb/>
　詩序刺晉亂也國亂則婚姻不得其時焉<lb/>
　夫婦好合有綢繆之情故以綢繆束薪興<lb/>
　束薪而至于三星在天可不謂儉且勤乎凡淫生於<lb/>
　奢佚如此詩所云是俗之極羙者<lb/>
　通篇是喜不自勝之辭與淫佚不勝之辭自别<lb/>
<pb n="14b"/>
有杕之杜其葉湑湑獨行踽踽豈無他人不如我同父<lb/>
嗟行之人胡不比焉人無兄弟胡不佽焉<lb/>
有杕之杜其葉菁菁獨行睘睘豈無他人不如我同姓<lb/>
嗟行之人胡不比焉人無兄弟胡不佽焉<lb/>
　詩序刺時也刺時政之亂而苦無兄弟之可托也人<lb/>
　無兄弟胡不佽焉不是憐我無兄弟而見助詩意若<lb/>
　曰嗟行之人胡不憫我之獨行而見親耶人亦有無<lb/>
　兄弟者胡不相憐恤而見助乎葢致望於行之人而<lb/>
<pb n="15a"/>
　又深致望於人之無兄弟者<lb/>
　讀杕杜之詩彼無兄弟者其情盖亦悲矣乃今親兄<lb/>
　弟同父母者或因財帛以啓争甚且結異姓為腹心<lb/>
　更假手為殘賊之計者吾不知其心何如也視此可<lb/>
　自愧死矣<lb/>
　杕杜凡三見一見於此傷己之無兄弟也再見於後<lb/>
　傷己之寡弱不足恃也三見於小雅傷征夫在外而<lb/>
　未歸也總是孤特無倚之意<lb/>
<pb n="15b"/>
羔裘豹祛自我人居居豈無他人維于之故<lb/>
羔裘豹褎自我人究究豈無他人維子之好<lb/>
　居居若與為藏笥以待服之意究究若與為檢視以<lb/>
　待服之意<lb/>
　故好即鄭風遵大路篇不寁故不寁好故好二字據<lb/>
　其辭似心喜大夫而就服以致其意者乃詩序刺時<lb/>
　也刺其在位不恤其民也豈以羔裘豹祛自我人居<lb/>
　居羔裘豹褎自我人究究我等之用情若此者豈無<lb/>
<pb n="16a"/>
　他人之可委哉亦維子之故且好也故自我人而不付之<lb/>
　他人耳子何獨不加憐恤於我輩哉是或詩人之意也<lb/>
　褎是古袖字與祛不同<lb/>
肅肅鴇羽集于苞栩王事靡盬不能蓻稷黍父母何怙<lb/>
悠悠蒼天曷其有所<lb/>
肅肅鴇翼集于苞棘王事靡盬不能蓻黍稷父母何食<lb/>
悠悠蒼天曷其有極<lb/>
肅肅鴇行集于苞桑王事靡盬不能蓻稻粱父母何嘗<lb/>
<pb n="16b"/>
悠悠蒼天曷其有常<lb/>
　詩序刺時也晉昭之後大亂五世君子下從征役不<lb/>
　得侍養父母故作是詩<lb/>
　盬亦盬也池自結成不經久而易壊故註作不攻緻<lb/>
　君子以王事不可不堅固故力役于外而無暇樹藝<lb/>
　之謀<lb/>
　子所怙恃者父母也父母所依倚者子也相倚為命<lb/>
　而困於王事無如之何故云云<lb/>
<pb n="17a"/>
豈曰無衣七兮不如子之衣安且吉兮<lb/>
豈曰無衣六兮不如子之衣安且燠兮<lb/>
　詩序美晉武公也武公踵祖父之惡滅宗國而自立<lb/>
　曷美哉特其大夫之意耳<lb/>
　凡為人臣者輿馬服飾惟君所予而不敢請請非禮<lb/>
　也得請而不拜命至云豈曰無衣不如子之衣若是<lb/>
　其較量焉可謂臣乎哉武公之上凌釐王之下替於<lb/>
　此詩可深慨矣<lb/>
<pb n="17b"/>
　此與晚唐藩鎮坐邀天子之寵命者無異劉仁恭謂<lb/>
　使者曰旌節吾自有之但要長安名色耳<lb/>
　一言不如子之安且吉再言不如子之安且燠則知<lb/>
　苟無王命必不能安享侯爵矣王命可輕授簒弑之<lb/>
　賊哉<lb/>
有杕之杜生于道左彼君子兮噬肯適我中心好之曷<lb/>
飲食之<lb/>
有杕之杜生于道周彼君子兮噬肯來逰中心好之曷<lb/>
<pb n="18a"/>
飲食之<lb/>
　詩序刺晉武公也武公滅宗國以自立而不求賢以<lb/>
　為輔於是賢者隠于山林國人私致其愛慕之意若<lb/>
　曰彼賢者其肯暫過我乎若肯過我我中心愛之將<lb/>
　何以飲食之乎此與丘中有麻曰將其來食與白駒<lb/>
　縶之維之于焉逍遥之意同觀國人欲自為飲食則<lb/>
　可徴君之不能養賢矣<lb/>
　此噬字即易噬嗑噬字嚙也噬肯適我者猶今人云<lb/>
<pb n="18b"/>
　咬定欲跟我随我也若是則我中心好之矣曷其能<lb/>
　飲食之乎葢深致望於賢者之來助而歉焉不能為<lb/>
　之禮也<lb/>
葛生䝉楚蘝蔓于野予美亡此誰與獨處<lb/>
葛生蒙棘蘝蔓于域予羙亡此誰與獨息<lb/>
角枕粲兮錦衾爛兮予羙亾此誰與獨旦<lb/>
夏之日冬之夜百歲之後歸于其居<lb/>
冬之夜夏之日百歲之後歸于其室<lb/>
<pb n="19a"/>
　詩序刺晉獻公也公好攻戰故婦人念其夫久役于<lb/>
　外賦之曰誰與獨處獨息獨旦云者若曰我將誰與<lb/>
　乎而獨處獨息之可憫也再曰百歲之後云者若曰<lb/>
　生不得同其生聚維死庶或可以同穴云爾其詞惨<lb/>
　且悲矣<lb/>
　處居處也此字義寛息則夜之息也旦則朝之旦也<lb/>
采苓采苓首陽之巔人之為言苟亦無信舍旃舍旃苟<lb/>
亦無然人之為言胡得焉<lb/>
<pb n="19b"/>
采苦采苦首陽之下人之為言苟亦無與舍旃舍旃苟<lb/>
亦無然人之為言胡得焉<lb/>
采葑采葑首陽之東人之為言苟亦無從舍旃舍旃苟<lb/>
亦無然人之為言胡得焉<lb/>
　詩序刺晉獻公也獻公好聽讒言故詩以采苓起興<lb/>
　言采苓采苓首陽之巔有是理乎凡人之言語且未<lb/>
　可信將舍之而不聽于亦且不可如此但當考其言<lb/>
　何從而得之推其所自來則虚實盡見矣讒言之得<lb/>
<pb n="20a"/>
　行由不問所來而遽信之耳漢昭帝悟燕王上書之<lb/>
　詐葢察其書所由來也<lb/>
　　秦<lb/>
有車鄰鄰有馬白顛未見君子寺人之令<lb/>
阪有漆隰有栗既見君子並坐鼓瑟今者不樂逝者其<lb/>
耋<lb/>
阪有桑隰有楊既見君子並坐鼓簧今者不樂逝者其<lb/>
亡<lb/>
<pb n="20b"/>
　詩序美秦仲也秦仲始大有車馬禮樂侍御之好焉<lb/>
　是矣然秦仲修德為宣王大夫安得有寺人之令詩<lb/>
　傳襄公伐戎初命為秦伯國人榮之是為得之<lb/>
　秦之樂彈筝拊髀之樂也秦之聲擊甕扣缶之聲也<lb/>
　兹鼓瑟鼓簧而且與其民共樂焉民心寜無傾注乎<lb/>
　秦何以得民之深也意者犬戎搆難民受凌夷兹幸<lb/>
　得脫於鋒刅故叙國有車馬之盛欲相與為樂以終<lb/>
　身耶<lb/>
<pb n="21a"/>
　阪有漆隰有栗見上下各有生植也正興下並坐鼓<lb/>
　瑟意<lb/>
　未見君子而寺人可通既見君子而並坐為樂意當<lb/>
　時秦君必通上下之情而深有以結其心者此駟鐵<lb/>
　小戎胥樂於從武而益強富厚輕諸侯自此始歟<lb/>
　大抵風俗以時變而不善變者未嘗不至於大敝秦<lb/>
　初與民並坐鼓瑟憝何等簡易可親然其趨也必至<lb/>
　於尊其臣卑其主而上之人不勝其憤則一變而森<lb/>
<pb n="21b"/>
　嚴其堂陛使侍者曾不得持尺寸以上殿焉是始之<lb/>
　簡易可親者其極敝必至於禁嚴而難近也先王制<lb/>
　禮嚴尊卑之分而未嘗不通上下之情正不如此<lb/>
駟驖孔阜六轡在手公之媚子從公于狩<lb/>
奉時辰牡辰牡孔碩公曰左之舍㧞則獲<lb/>
逰于北園四馬既閑輶車鸞鑣載獫歇驕<lb/>
　詩序美襄公也始命有田狩之事園囿之樂故詩亦<lb/>
　喜創見而羙之<lb/>
<pb n="22a"/>
　通章是車馬射獵始終之事註極明<lb/>
　先王嘗從事于狩矣而木有以媚子從者此薄俗之<lb/>
　風也<lb/>
　古者田獵匪直取以供三品葢亦寓習武之意若此<lb/>
　之田狩則專逞勇武以示其下耳此民俗競趨於強<lb/>
　勇也<lb/>
　詩緝謂田犬皆長喙非田犬也犬若短喙性驕逸載<lb/>
　獫歇驕謂以車載獫而歇其驕逸所謂休其足力也<lb/>
<pb n="22b"/>
　是<lb/>
　詩緝云平王以秦之救周而命之異時諸夏之憂反<lb/>
　生於所救事之倚伏可豫料耶是故禦戎以自治為<lb/>
　上策<lb/>
　秦自非子養馬於汧渭之間周孝王賜之邑而開國<lb/>
　故其習俗惟盛車馬之飾而競為射獵戰閗之事讀<lb/>
　車鄰駟鐵小戎之詩便見秦之所以兼山東而威強<lb/>
　者在扵此其所以殃殱下民不保其子孫而受禍之<lb/>
<pb n="23a"/>
　獨烈者亦在於此<lb/>
小戎俴收五楘梁輈㳺環脅驅隂靷鋈續文茵暢轂駕<lb/>
我騏馵言念君子温其如玉在其板屋亂我心曲<lb/>
四牡孔阜六轡在手騏駵是中騧驪是驂龍盾之合鋈<lb/>
以觼軜言念君子温其在邑方何為期胡然我念之<lb/>
俴駟孔羣厹矛鋈錞蒙伐有苑虎韔鏤膺交韔二弓竹<lb/>
閉緄縢言念君子載寢載興厭厭良人秩秩德音<lb/>
　詩序羙襄公也西戎暴我宗周而襄公備兵甲以為<lb/>
<pb n="23b"/>
　討津津焉夸說之不已即婦人閔君子而猶有鼓勇<lb/>
　之意是為秦風葢風者從上以風下而下胥化之之<lb/>
　謂也豈獨秦風哉諸國之詩皆有風意故並稱國風<lb/>
　云<lb/>
　章首六句叙駕馭車馬之善下二章首六句又併其<lb/>
　武備言之統見軍容之盛真足以赴敵而秦之所為<lb/>
　強也<lb/>
　通章車馬武備之註極明<lb/>
<pb n="24a"/>
　孔羣者大羣也下正言車馬之大羣皆有矛戈弓矢<lb/>
　之備以見其從征者之不能脫離耳<lb/>
　此徳音二字即徳音莫違及爾同死之德音婦人若<lb/>
　曰言念君子起居不寧甚矣何時得厭厭與良人好<lb/>
　樂而秩秩再叙其徳音乎則我之心願遂矣云爾<lb/>
　三稱言念君子以致其私情而必先叙其軍容之盛<lb/>
　是婦人亦知公義之為重也<lb/>
　此征西戎詩也初秦成為犬戎所滅周宣王命非子<lb/>
<pb n="24b"/>
　曾孫秦仲為大夫誅西戎不克及幽王為西戎犬戎<lb/>
　所殺平王東遷謂秦襄公曰能逐西戎即有岐豐之<lb/>
　地襄公内激於前世之讐而外銜天子之命故其軍<lb/>
　容極盛即婦人女子亦知勇於赴敵而無所怨也嗟<lb/>
　乎在秦復讐之師尚如此况天子明正其罪復不共<lb/>
　戴天之讐乎平王不知為秦襄而俾小戎之詩乃出<lb/>
　於秦婦人之口吁可恨哉<lb/>
蒹葭蒼蒼白露為霜所謂伊人在水一方遡洄從之道<lb/>
<pb n="25a"/>
阻且長遡㳺從之宛在水中央<lb/>
蒹葭凄凄白露未晞所謂伊人在水之湄遡洄從之道<lb/>
阻且躋遡㳺從之宛在水中坻<lb/>
蒹葭采采白露未巳所謂伊人在水之涘遡洄從之道<lb/>
阻且右遡游從之宛在水中沚<lb/>
　詩傳君子隠於川上<hi>闕</hi>　慕之賦兼葭<lb/>
　所指不知何許人然觀其所叙景物皆瀟洒脫塵則<lb/>
　其人必高出於塵囂而非流俗之人所同矣秦無好<lb/>
<pb n="25b"/>
　賢禮士之風安得有此意西周禮義之遺尚在伊洛<lb/>
　之間或有異人者出而舉世仰之以為不可及者乎<lb/>
　曰阻且長曰阻且躋曰阻且右言其逺而不可幾也<lb/>
　曰水中央曰水中坻曰水中沚言其近而不可親也<lb/>
　古人以右為上故曰右非不相值而出其右也觀上<lb/>
　章自見<lb/>
終南何有有條有梅君子至止錦衣狐裘顔如渥丹其<lb/>
君也哉<lb/>
<pb n="26a"/>
終南何有有紀有堂君子至止黻衣繡裳佩玉將將夀<lb/>
考不忘<lb/>
　詩傳襄公克戎始取周地秦人矜之<lb/>
　此必秦君廵遊於終南故為此詩<lb/>
　終南於秦為望山然非人君之所宜至也秦君之至<lb/>
　止或亦假廵狩之名以愚民民故相稱頌以登歌耳<lb/>
　自此濫觴後世遂有登封泰山稱遇有老父連呼萬<lb/>
　歲者三或亦夀考不忘之遺事歟<lb/>
<pb n="26b"/>
交交黄鳥止于棘誰從穆公子車奄息維此奄息百夫<lb/>
之特臨其穴惴惴其慄彼蒼者天殱我良人如可贖兮<lb/>
人百其身<lb/>
交交黄鳥止于桑誰從穆公子車仲行維此仲行百夫<lb/>
之防臨其宂惴惴其慄彼蒼者天殱我良人如可贖兮<lb/>
人百其身<lb/>
交交黄鳥止于楚誰從穆公子車鍼虎維此鍼虎百夫<lb/>
之禦臨其宂惴惴其慄彼蒼者天殱我良人如可贖兮<lb/>
<pb n="27a"/>
人百其身<lb/>
　黄鳥猶得止於棘止於桑止於楚此三良者乃用之<lb/>
　以殉塟曽黄鳥之不若乎此詩人之所為深悼也<lb/>
　上言百夫之特下言人百其身葢推國人之心寜以<lb/>
　百人之身代其死非謂一人而百其身也<lb/>
　君子從治命不從亂命穆公悔過遷善有聲於秦乃<lb/>
　猶命三良之殉乎若康公者不從其亂命可也孟子<lb/>
　曰始作俑者其無後乎是俑亦不可用也况於人乎<lb/>
<pb n="27b"/>
　又况國之良乎秦之族滅殆盡不獨始皇之酷暴君<lb/>
　子已徵其㣲於用人殉塟之日矣<lb/>
□彼晨風欝彼北林未見君子憂心欽欽如何如何忘<lb/>
我實多<lb/>
山有苞櫟隰有六駁未見君子憂心靡樂如何如何忘<lb/>
我實多<lb/>
山有苞棣隰有樹檖未見君子憂心如醉如何如何忘<lb/>
我實多<lb/>
<pb n="28a"/>
　晨風疾飛於北林喻舍去之速而無依戀之意也山<lb/>
　隰有上下喻夫婦之唱隨<lb/>
　欽欽者憂心之無他適也靡寜者憂心之無少愉也<lb/>
　如醉者憂心之莫能解也<lb/>
　此特據註為解耳若詩序刺康公也忘穆公之業始<lb/>
　棄其賢臣焉說自正大<lb/>
豈曰無衣與子同袍王于興師脩我戈矛與子同仇<lb/>
豈曰無衣與子同澤王于興師脩我矛㦸與子偕作<lb/>
<pb n="28b"/>
豈曰無衣與子同裳王于興師脩我甲兵與子偕行<lb/>
　袍猶加於外也澤則親於肌膚矣裳又服之下體矣<lb/>
　一步親一步<lb/>
　訓註解澤字極妙<lb/>
　抑愚於此詩重有感焉周於西戎犬戎不共戴天之<lb/>
　讐也周天子苟能赫然為復讐之舉當時臣子豈無<lb/>
　同仇之義乎辭正而嚴師直而壯當必有不戰而屈<lb/>
　其兵者乃遷都不顧而委諸秦焉謂之何哉此詩之<lb/>
<pb n="29a"/>
　作或者秦假此命以興師故其民曰王于興師脩我<lb/>
　戈矛與子同仇云爾不然岐豐之地雖屬秦而民心<lb/>
　猶知有王也此王于興師一王字似無着落<lb/>
　詩傳秦襄公以王命征戎周人赴之是<lb/>
我送舅氏曰至渭陽何以贈之路車乗黄<lb/>
我送舅氏悠悠我思何以贈之瓊瑰玉佩<lb/>
　詩序康公念母也<lb/>
　秦無禮義之國也乃康公為太子時知送舅氏知贈<lb/>
<pb n="29b"/>
　遺之又思其母悠悠焉非良心之尚存乎詩錄之以<lb/>
　存厚故不計其後令狐之役也<lb/>
　兩曰何以贈之云云若曰此皆薄物而不足以盡吾意也<lb/>
於我乎夏屋渠渠今也每食無餘于嗟乎不承權輿<lb/>
於我乎每食四簋今也每食不飽于嗟乎不承權輿<lb/>
　詩序刺康公也忘先君之舊臣與賢者有始而無終也<lb/>
　凡人君之禮賢與賢者之所自處不獨在居食之間<lb/>
　然非此不足以見其意也此而寢薄禮意從可知矣<lb/>
<pb n="30a"/>
　此賢者之所為去也註引楚元王穆生一叚極佳<lb/>
　權輿訓始字不知所自以愚論之權輿二物也即鈞<lb/>
　衡並稱之謂葢權用以稱量事物輿用以承載人民<lb/>
　是有國之把柄也人君於待賢一節不知分曉其何<lb/>
　以堪此大任曰不承權輿者深嘆其不足以堪承也<lb/>
　似非繼始之說也敢問高明<lb/>
　　陳<lb/>
子之湯兮宛丘之上兮洵有情兮而無望兮<lb/>
<pb n="30b"/>
坎其擊鼓宛丘之下無冬無夏值其鷺羽<lb/>
坎其擊缶宛丘之道無冬無夏值其鷺翿<lb/>
　詩序刺幽公也淫荒昏亂㳺蕩無度焉<lb/>
　此子字指在上之人言無望者望之不似人君也上<lb/>
　之人為人所瞻仰者全在禮度之閑不循禮度而恣<lb/>
　情於遨逰歌舞之樂且無冬無夏而無少休息瞻望<lb/>
　之謂何此詩人所為刺也<lb/>
東門之枌宛丘之栩子仲之子婆娑其下<lb/>
<pb n="31a"/>
榖旦于差南方之原不績其麻市也婆娑<lb/>
榖旦于逝越以鬷邁視爾如荍貽我握椒<lb/>
　詩序疾亂也幽公淫荒風化之所行男女棄其舊業<lb/>
　亟㑹於道路歌舞於市井爾<lb/>
　葛覃云為絺爲綌七月云八月載績自君后下至於<lb/>
　生民未有不勤於紡績者不績其麻市也婆娑豈生<lb/>
　人之理<lb/>
　上有宛丘之君則下有東門之人所謂上有好者下<lb/>
<pb n="31b"/>
　必有甚焉者也<lb/>
　想宛丘之勝在東門故此及其後二篇皆以東門起<lb/>
　興<lb/>
　陳都宛丘其東門與丘之間乃國之交㑹處而有枌<lb/>
　栩二種之木可以休息故陳大夫子仲氏之女乃婆<lb/>
　娑遨逰於其下且直至南方之原野男女交㑹誘說<lb/>
　以相贈遺其淫蕩一至於此哉曰子仲之子則無責<lb/>
　乎下民矣<lb/>
<pb n="32a"/>
衡門之下可以棲遲泌之洋洋可以樂飢<lb/>
豈其食魚必河之魴豈其取妻必齊之姜<lb/>
豈其食魚必河之鯉豈其取妻必宋之子<lb/>
　凡人自足而無求則安往而不樂衡門一詩統是自<lb/>
　樂而無求之詞<lb/>
　大丈夫志天地四方不得行其志隠居而已矣讀此<lb/>
　詩令人有囂然出塵之思<lb/>
東門之池可以漚麻彼美淑姬可與晤歌<lb/>
<pb n="32b"/>
東門之池可以漚紵彼美淑姬可與晤語<lb/>
東門之池可以漚菅彼羙淑姬可與晤言<lb/>
　詩序刺時也疾僖公淫昏而思賢女以配君子也詩<lb/>
　緝因解池水漚麻紵與菅朝夕浸漬然後柔韌而可<lb/>
　用僖公若得羙好之賢妃相與居處夙夜警戒庶幾<lb/>
　改化也嗟乎君既淫昏忠臣良士之言尚無可入矣<lb/>
　雖得淑女為耦可望優柔漸入以望其改化哉其說<lb/>
　固已迂矣然則此詩宜何歸朱註男女㑹遇因所見<lb/>
<pb n="33a"/>
　而起興是也觀晤歌晤語晤言自見得<lb/>
　因漚麻漚紵漚菅而相歌語以致愛故其詞若此<lb/>
東門之楊其葉牂牂昬以為期明星煌煌<lb/>
東門之楊其葉肺肺昬以爲期明星晳晳<lb/>
　東門之楊其葉牂牂然肺肺然昏姻之時已過矣故<lb/>
　𦂳接昏以為期句然無柰親迎而猶有不至者明星<lb/>
　煌煌明星晳晳其如此昏姻何哉序云刺時也昏姻<lb/>
　失時男女多違時使之然也<lb/>
<pb n="33b"/>
墓門有棘斧以斯之夫也不良國人知之知而不已誰<lb/>
昔然矣<lb/>
墓門有梅有鴞萃止夫也不良歌以訊之訊予不顧顛<lb/>
倒思予<lb/>
　詩序刺陳陀也陳陀無良師傅以至於不義惡加於<lb/>
　萬民詩傳孔寜儀行父從君<hi>闕</hi>　泄冶刺之<lb/>
　首章以棘况不良次章以鴞况不良<lb/>
　國人知之知而不已所謂人不堪其憂彼獨不改其<lb/>
<pb n="34a"/>
　樂也<lb/>
　凡人之不良者初不畏人之知亦不顧人之訊至於<lb/>
　顛倒然後致思則已無及矣此有識者必辨之於蚤<lb/>
　不待狼狽而後爲無及之思也<lb/>
防有鵲巢卭有㫖苕誰侜予美心焉忉忉<lb/>
中唐有甓卭有㫖鷊誰侜予美心焉惕惕<lb/>
　詩序憂讒賊也宣公多信讒詩人爲賢者憂懼焉詩<lb/>
　傳靈公信讒囚泄冶内子憂之<lb/>
<pb n="34b"/>
　愚謂防不可為巢卭必無㫖苕也中唐安得有甓卭<lb/>
　亦無㫖鷊也此皆况人之侜予美者亦備一說說文<lb/>
　侜壅蔽也程子曰予美心所賢者詩緝解鵲巢積累<lb/>
　而成喻爲讒之積漸苕草延蔓而生喻所讒之浸廣<lb/>
　誰壅蔽予所美之賢使我心忉忉然憂勞也中唐之<lb/>
　徑有甓非一甓也亦以積累而成功卭有㫖羙之鷊<lb/>
　草雜衆色以成文猶讒言交織以成惑羙亦體看得<lb/>
　好<lb/>
<pb n="35a"/>
月出皎兮佼人僚兮舒窈糾兮勞心悄兮<lb/>
月出皓兮佼人懰兮舒懮受兮勞心慅兮<lb/>
月出照兮佼人燎兮舒夭紹兮勞心惨兮<lb/>
　詩序刺好色也在位不好徳而恱羙色焉<lb/>
　親近曰僚流麗曰懰明晳曰燎<lb/>
　當月出之皎而唯佼人之思亦異乎綢繆束薪三星<lb/>
　在天之咏矣<lb/>
　舒字詩作舒遲解言佼人如月之初出而皎潔其行<lb/>
<pb n="35b"/>
　止舒遲窈糾然姿態之羙也是以實勞我心悄然而<lb/>
　憂思耳宋玉神女賦云其始進也皎若明月舒其光<lb/>
　正用此詩也<lb/>
胡為乎株林從夏南匪適株林從夏南<lb/>
駕我乗馬說于株野乘我乗駒朝食于株<lb/>
　胡爲乎株林二句是問其行匪適株林二句是實其<lb/>
　事駕我乗馬二句是道其往之無他乗我乗駒二句<lb/>
　是道其見之欲亟<lb/>
<pb n="36a"/>
　夏南夏姫之子也夏姫之事太䙝詩人不欲斥言之<lb/>
　故託辭於其子<lb/>
　古今以色亡者多矣然未有如陳靈之為者其身弑<lb/>
　而國亾宜哉<lb/>
　朱氏曰衛之亂至墻有茨而極於是有狄入衛之禍<lb/>
　陳之亂至株林而極於是有楚入陳之禍比事以觀<lb/>
　可爲淫亂者戒<lb/>
彼澤之陂有蒲與荷有羙一人傷如之何寤寐無為涕<lb/>
<pb n="36b"/>
泗滂沱<lb/>
彼澤之陂有蒲與蕳有美一人碩大且卷寤寐無為中<lb/>
心悁悁<lb/>
彼澤之陂有蒲菡萏有美一人碩大且儼寤寐無為輾<lb/>
轉伏枕<lb/>
　詩序刺時也言靈公君臣淫於其國男女相說憂思<lb/>
　感傷焉<lb/>
　蒲荷菡萏總是喻起美人之思<lb/>
<pb n="37a"/>
　重看三無為字君臣上下所當為者豈其可已乃自<lb/>
　上及下維此羙人之思他無所為豈成其為人哉豈<lb/>
　成其為國哉作詩刺淫者描寫至此真足以止人心<lb/>
　之淫令人惕然於其所當爲者矣<lb/>
　陳風大抵與鄭衛相埒䆒其初則起於一大姫之好<lb/>
　樂耳閨門風化之原誠然哉<lb/>
　統陳詩觀之宛丘東門之枌刺蕩也而宛丘實為蕩<lb/>
　之端東門之楊防巢月出株林澤陂刺淫也而株林<lb/>
<pb n="37b"/>
　實為淫之極而又兼之墓門之不良則壊亂甚矣衡<lb/>
　門之樂為隠其亦有感於時之非乎<lb/>
　　檜<lb/>
羔裘逍遥狐裘以朝豈不爾思勞心忉忉<lb/>
羔裘翺翔狐裘在堂豈不爾思我心憂傷<lb/>
羔裘如膏日出有曜豈不爾思中心是悼<lb/>
　詩序大夫以道去其君也國小而廹君不用道好潔<lb/>
　其衣服逍遥遊燕而不能自強於政治大夫去之然<lb/>
<pb n="38a"/>
　不忍遽忘其君也故曰豈不爾思云云<lb/>
　病痛在逍遥翺翔上故詩人就其服傷悼之不然則<lb/>
　致美乎黻冕亦國君之所宜有者曷以刺焉<lb/>
庶見素冠兮棘人欒欒兮勞心博博兮<lb/>
庶見素衣兮我心傷悲兮聊與子同歸兮<lb/>
庶見素韠兮我心藴結兮聊與子如一兮<lb/>
　詩序刺不能三年也<lb/>
　有三年之䘮則有既祥之素冠素韠素衣當時無有<lb/>
<pb n="38b"/>
　為此䘮者故賢者思一見之若是注慕之深<lb/>
　庶見者庶㡬一見之也<lb/>
　服素冠者是為棘人而必有欒欒之狀故下二章不<lb/>
　復言之<lb/>
　天理民彛在人心皆有一種惻然相觸處故見棘人<lb/>
　之欒欒我心自博博其憂勞也見素衣而傷悲見素<lb/>
　韠而藴結亦此意<lb/>
　同歸二字謝疊山認是同歸於治之同歸甚善天理<lb/>
<pb n="39a"/>
　在人心本無不同三年天下之通䘮也人孰無三年<lb/>
　之愛於其父母乎此禮久曠而庶見於一旦則心有<lb/>
　不覺其傷悲者自將樂與之同歸於天理民彛之中<lb/>
　也此是人性之同然處<lb/>
　同歸即與之為一如一即與之同歸非二意<lb/>
　聊與二字正與庶見二字應<lb/>
　此詩一意而三疊勞心博慱就傷悲而與之同歸藴<lb/>
　結而與之如一矣若曰與子如一甚於同歸則彼之<lb/>
<pb n="39b"/>
　素韠者更賢於素衣素冠者耶<lb/>
隰有萇楚猗儺其枝夭之沃沃樂子之無知<lb/>
隰有萇楚猗儺其華夭之沃沃樂子之無家<lb/>
隰有萇楚猗儺其實夭之沃沃樂子之無室<lb/>
　詩序疾恣也疾其恣於政刑不知恤其下也<lb/>
　人生幸其有知而樂其家室至於樂子之無知樂子<lb/>
　之無家無室則其時誠孔亟而其情誠孔悲矣昔人<lb/>
　云安得中山千日酒㝠然直到太平時與此一律<lb/>
<pb n="40a"/>
匪風發兮匪車偈兮顧瞻周道中心怛兮<lb/>
匪風飄兮匪車嘌兮顧瞻周道中心弔兮<lb/>
誰能亨魚溉之釡鬵誰將西歸懐之好音<lb/>
　詩序思周道也國小政亂憂及禍難而思周道焉周<lb/>
　道訓適周之路非也風發是上天之變車偈是平地<lb/>
　之變此皆出於陡然不測者周先王之道綏柔惠懐<lb/>
　奠四國於泰山之安是真君子所履而小人所視以為<lb/>
　生者一旦崩弛蕩壊如風發車偈之不可測下民其<lb/>
<pb n="40b"/>
　能無深思乎哉故曰顧瞻周道中心怛兮葢深嘆<lb/>
　其衰㣲而早冀其興復也此與大東章周道如砥周<lb/>
　道二字同若四牡篇周道倭遲小弁篇踧踧周道則<lb/>
　自作大路解無疑者<lb/>
　當時周衰極矣檜風猶稱顧瞻周道者何葢周之道<lb/>
　天下共由以為宗者使周之子孫猶能興起四國將<lb/>
　則且效焉而奚至於陵遲之甚唯其綱弛紀壊甚於<lb/>
　風掀而車覆而下國小民無復生理之存此覧世變<lb/>
<pb n="41a"/>
　者深悼於心而致望西周之興復也<lb/>
　誰能烹魚二句不是興細味此二句亦不是誰能烹<lb/>
　魚乎我則顧為之溉其釜鬵也溉潤澤也善治國者<lb/>
　如烹小鮮烹而不溉焦且壊矣溉之釡鬵以善其烹<lb/>
　是周道也當時天子衰㣲諸侯強大徵求下國無復<lb/>
　膏澤存焉葢未有以烹鮮之道行之者故詩人憮然<lb/>
　嘆曰誰能烹魚溉之釡鬵遂𦂳接誰將西歸懐之好<lb/>
　音葢深致望周道之復興非謂誰能烹魚乎我願為<lb/>
<pb n="41b"/>
　之溉其釡鬵以興起下句也<lb/>
　誰將西歸懐之好音亦不是我願慰之以好音將將<lb/>
　我之意也言將我之意於西方也西方之人或有奮<lb/>
　然興起之意是好音也我將日懐望之以冀其我荅<lb/>
　耳此是下國惓惓注望之意如謂我願慰之以好音<lb/>
　不知將慰之誰人也愚謂詩意當不如是<lb/>
　簡兮曰云誰之思西方羙人此曰誰將西歸懐之好<lb/>
　音當時致思於西周葢如此可見文武周召之徳入<lb/>
<pb n="42a"/>
　人之深<lb/>
　吕東萊曰匪風下泉思周之詩獨作於曹檜何也曰<lb/>
　政出天子則強不凌弱各得其所政出諸侯則徴發<lb/>
　之煩供億之困征伐之暴唯小國偏受其害所以睠懐<lb/>
　宗周為獨切也此一叚說得極透<lb/>
　　曹<lb/>
蜉蝣之羽衣裳楚楚心之憂矣於我歸處<lb/>
蜉蝣之翼采采衣服心之憂矣於我歸息<lb/>
<pb n="42b"/>
蜉蝣掘閱麻衣如雪心之憂矣於我歸說<lb/>
　此必是上之人脩飾於容儀而忘逺慮者故作此以<lb/>
　為刺若曰與其目前之脩飾曷於我歸處焉而為深<lb/>
　長之思也云爾詩序刺奢也昭公國小而廹好奢而<lb/>
　任小人將無所依焉舉衣裳者特其一端耳<lb/>
　䟽曰蜉蝣土裏化生掘地而出故曰掘閱其所取喻<lb/>
　或以生深宫之中習於華服而不知從儉也耶<lb/>
彼候人兮何戈與祋彼其之子三百赤芾<lb/>
<pb n="43a"/>
維鵜在梁不濡其翼彼其之子不稱其服<lb/>
維鵜在梁不濡其咮彼其之子不遂其媾<lb/>
薈兮蔚兮南山朝隮婉兮孌兮季女斯饑<lb/>
　詩序刺近人也共公逺君子而好近小人焉<lb/>
　曹小國也赤芾何至三百之多耶此末章所謂薈兮<lb/>
　蔚兮南山朝隮者<lb/>
　彼其之子輕之之辭<lb/>
　彼其之子三百赤芾二句承在彼候人兮何戈與祋<lb/>
<pb n="43b"/>
　之下要見候人者雖一職之㣲然皆各供其事任其<lb/>
　勞也彼赤芾者優㳺於朝著之間不稱其服不遂其<lb/>
　媾但比周為黨薈蔚如南山之朝隮何怪婉孌自守<lb/>
　者之不得其食哉葢深恨而痛刺之辭註候人而何<lb/>
　戈與祋宜也此宜也二字未當<lb/>
　不濡其翼自愛其羽毛也不濡其咮自擇其榖食也<lb/>
　彼其之子服之不稱媾之不遂能無厚愧乎哉薈兮<lb/>
　蔚兮南山朝隮不獨狀氣燄之盛葢狀此輩人皆速<lb/>
<pb n="44a"/>
　化而登之膴仕所謂乗軒者三百人也正與前相應<lb/>
　就三百赤芾說不稱其服就不稱其服說不遂其媾<lb/>
　是行文之法<lb/>
　註婉孌自保不妄從人八字極妙即此便見彼三百<lb/>
　赤芾薈蔚朝隮者皆不自保而妄以從人者也<lb/>
鳲鳩在桑其子七兮淑人君子其儀一兮其儀一兮心<lb/>
如結兮<lb/>
鳲鳩在桑其子在梅淑人君子其帶伊絲其帶伊絲其<lb/>
<pb n="44b"/>
弁伊騏<lb/>
鳲鳩在桑其子在棘淑人君子其儀不忒其儀不忒正<lb/>
是四國<lb/>
鳲鳩在桑其子在榛淑人君子正是國人正是國人胡<lb/>
不萬年<lb/>
　詩序刺不壹也在位無君子用心之不壹也大扺詩<lb/>
　皆反言以示刺<lb/>
　鳲鳩心一而無二其飼子也均君子之心固結而不<lb/>
<pb n="45a"/>
　解故其為儀也一心如結兮是一章大綱領下文正<lb/>
　是國人胡不萬年皆本於此<lb/>
　其子七兮正見其母之一而不二也<lb/>
　鳲鳩心一而不二故其子或在梅或在棘或在榛而<lb/>
　皆仰視於其父母淑人君子其心一故其服有常其<lb/>
　儀不忒而四國皆仰視以為刑<lb/>
　二章註中三則字甚無謂<lb/>
　正國人即承上正四國說非二層意<lb/>
<pb n="45b"/>
　胡不萬年不是願其夀考詩意羙此儀之可以正國<lb/>
　人者即萬年由之可也<lb/>
　首章由儀之一推本其心之一次章正指其儀之一<lb/>
　非心之一不能也三章表其可以正四國四章表其<lb/>
　可以至萬年總是羙其心如結儀不忒克稱其為君<lb/>
　子也<lb/>
冽彼下泉浸彼苞稂愾我寤嘆念彼周京<lb/>
冽彼下泉浸彼苞蕭愾我寤嘆念彼京周<lb/>
<pb n="46a"/>
冽彼下泉浸彼苞蓍愾我寤嘆念彼京師<lb/>
芃芃黍苖隂雨膏之四國有王郇伯勞之<lb/>
　詩序思治也曹人疾共公侵刻下民不得其所憂而<lb/>
　思明王賢伯也<lb/>
　愾我寤嘆寤字最妙王室凌夷小國困敝君子何日<lb/>
　置於懐要唯寐則稍忘耳一寤則愾然發嘆矣辭曰<lb/>
　愾我寤嘆念彼周京葢深致望西京之復振也<lb/>
　蕭蒿也用之以祭小明篇云采蕭穫菽<lb/>
<pb n="46b"/>
　稂童梁秀屬蕭則用以祭矣蓍則用以筮矣下泉漸<lb/>
　浸及之則黍苖從可知已故末章云芃芃黍苖隂雨<lb/>
　膏之葢思隂雨之膏以培植而傷寒泉之浸之為腐<lb/>
　壊也<lb/>
　末章註中二既字二又有字無謂詩意若曰黍苖之<lb/>
　芃芃然何以致之有隂雨以膏之也四國之民戴元<lb/>
　后為父母而有王何以得之有郇伯以勞之也自昔<lb/>
　聖王之惠澤下國葢如此今無隂雨之膏而有下泉<lb/>
<pb n="47a"/>
　之浸我寧無念彼周京乎哉<lb/>
　民心撫我則后虐我則讐其曰有王者全在王者存<lb/>
　心於天下而時使方伯以勞之耳如註所云似未妥<lb/>
　敢問髙明<lb/>
　　豳風<lb/>
七月流火九月授衣一之日觱發二之日栗烈無衣無<lb/>
褐何以卒嵗三之日于耜四之日舉趾同我婦子饁彼<lb/>
南畆田畯至喜<lb/>
<pb n="47b"/>
七月流火九月授衣春日載陽有鳴倉庚女執懿筐遵<lb/>
彼㣲行爰求柔桑春日遲遲采蘩祁祁女心傷悲殆及<lb/>
公子同歸<lb/>
七月流火八月萑葦蠶月條桑取彼斧斨以伐逺揚猗彼<lb/>
女桑七月鳴鵙八月載績載𤣥載黄我朱孔陽為公子裳<lb/>
四月秀葽五月鳴蜩八月其穫十月隕蘀一之日于貉<lb/>
取彼狐狸為公子裘二之日其同載纉武功言私其豵<lb/>
獻豜于公<lb/>
<pb n="48a"/>
五月斯螽動股六月莎雞振羽七月在野八月在字九<lb/>
月在户十月蟋蟀入我牀下穹窒熏鼠塞向墐户嗟我<lb/>
婦子曰為改歲入此室處<lb/>
六月食鬰及薁七月亨葵及菽八月剥棗十月穫稻為<lb/>
此春酒以介眉夀七月食𤓰八月斷壺九月叔苴采荼<lb/>
薪樗食我農夫<lb/>
九月築場圃十月納禾稼黍稷重穋禾麻菽麥嗟我農<lb/>
夫我稼既同上入執宫功晝爾于茅宵爾索綯亟其乗<lb/>
<pb n="48b"/>
屋其始播百榖<lb/>
二之日鑿冰冲冲三之日納于凌隂四之日其蚤獻羔<lb/>
祭韭九月肅霜十月滌場朋酒斯饗曰殺羔羊躋彼公<lb/>
堂稱彼兕觥萬壽無疆<lb/>
　詩序陳王業也周公遭變故陳后稷先公風化之所<lb/>
　由致王業之艱難也<lb/>
　傳曰民生在勤勤則不匱自君后以至於民未有不<lb/>
　由勤得之者豳風一詩全是說小民終歲勤動為衣<lb/>
<pb n="49a"/>
　食計而又思所以尊其若親其上為君者宜惻然動<lb/>
　心思所以勸率而勞苦之使下無失所之民也周家<lb/>
　八百年基業培植全在於此<lb/>
　七月之詩一言蔽之曰豫而已凡感節物之變而脩<lb/>
　人事之備皆豫為之謀也觀七月流火之候即興授<lb/>
　衣之念則通篇之意可識矣<lb/>
　衣食王道之始農桑衣食之原上有無逸之君日夕<lb/>
　計民之衣食民自然思勤其農桑養老而慈幼而尊<lb/>
<pb n="49b"/>
　君親上克盡祭祀燕饗祝禱之誠矣詩詞統是說民<lb/>
　詩意統是風上<lb/>
　民無衣則寒一日不再食則饑饑寒切身雖慈母不<lb/>
　能保其子故七月篇首陳無衣無褐何以卒歲同我<lb/>
　婦子饁彼南畆以感動其君<lb/>
　曰衣兼褐者豳地寒非褐不足以禦之也<lb/>
　纔脩田器即舉足而耕少壯者在田老幼者致餉真<lb/>
　無一時敢自逸者不待勸而勤此田畯之所以至喜<lb/>
<pb n="50a"/>
　也<lb/>
　春日載陽至爰求柔桑是女子親蠶事若春日遲遲<lb/>
　采蘩祁祁四句是因采桑又見此采蘩以共祭者遂<lb/>
　思及公子同歸而豫為之傷悲也註蠶生未齊未可<lb/>
　食桑采蘩以啖之考爾雅蘩前諸草生傳云可以生<lb/>
　蠶陸氏云用以洗蠶種然予湖人也家無不蠶而未<lb/>
　聞有以蘩啖蠶洗蠶種者不敢信以為然也<lb/>
　公子公家之女子也民間之女子思及與公家之女<lb/>
<pb n="50b"/>
　子同歸故豫以逺父母為憂而蠶事之汲汲耳祭祀<lb/>
　亦農桑所共給者故就求柔桑及采蘩一節八月萑<lb/>
　葦一語不重詩人意謂七月流火八月即收萑葦亦<lb/>
　為蠶事計當此蠶月可不勤其事乎語意與前九月<lb/>
　授衣同<lb/>
　女桑與柔桑異柔桑是蠶初出所食者小桑則條桑<lb/>
　之小者耳蠶盛時所食者衆故小大之桑悉取也桑<lb/>
　性以斬伐而始茂故條取之女桑未可斬伐故存其<lb/>
<pb n="51a"/>
　條皆豫為明年蠶計也<lb/>
　七月鳴鵙四句全重在載績上績則可以就染矣故<lb/>
　𦂳承載𤣥載黄我朱孔陽<lb/>
　條桑是蠶而為帛載績是績而為衣<lb/>
　古人從厚動輙先公而後私故纔一載績便思為公<lb/>
　子裳一取狐狸便思為公子裘一纉武功便思獻豜<lb/>
　于公<lb/>
　曰一之日于貉取彼狐狸必從四月秀葽說起既欲<lb/>
<pb n="51b"/>
　生民之察其時又見蠶事之後又有穫之一事始及<lb/>
　于褐也重八月其穫一句<lb/>
　一之日于貉專取狐狸為裘以共上二之日其同則<lb/>
　同事于狩併豵豜盡取之矣葢上之褐首狐而次豜<lb/>
　下之褐即豵亦可用也<lb/>
　貉賤者之服也纔于貉即思取狐狸爲公子裘即前<lb/>
　為公子裳之意<lb/>
　褐毛布也皮亦毛類故及之<lb/>
<pb n="52a"/>
　春蒐夏苖秋獮冬狩獵皆有常度也而武事寓於其<lb/>
　内故云載纉武功<lb/>
　五月斯螽動股一章全是審候蟲之屢更見寒意之<lb/>
　漸至必穹窒熏鼠塞向墐户入此室處乃可以卒歲<lb/>
　也<lb/>
　穹窒熏鼠是二事穹穹窿而高者兩垂之側有空則<lb/>
　窒之使無寒氣之入熏鼠則熏墻壁間之穴也熏竟<lb/>
　則併塞之矣<lb/>
<pb n="52b"/>
　嗟我婦子曰為改歲是老者之辭條桑載績言私其<lb/>
　豵老者亦足於衣褐矣而少壯者未必有也天時祁<lb/>
　寒稼事已畢入此室處亦人情之所宜有者故老者<lb/>
　特愛憐而命入之<lb/>
　民情莫不欲夀其親故從六月食鬰及薁說到為此<lb/>
　春酒以介眉夀民情莫不欲自食其力故又從七月<lb/>
　食𤓰說到采荼薪樗食我農夫<lb/>
　薪樗者積樗為薪也此虗字與上采字對<lb/>
<pb n="53a"/>
　介眉夀或泥註兼供老疾奉賔祭曰賔祭之祝皆有<lb/>
　所謂稱夀者亦通<lb/>
　九月築場圃四句總是起嗟我農夫三句見今歲之<lb/>
　農事甫畢可為宫功之執而又思來歲之農事在即<lb/>
　不敢為怠緩之計此統是豳民之勤農意<lb/>
　上入執宫功還是官府之役若說入邑葺治其宅秋<lb/>
　冬居之則上文穹窒熏鼠塞向墐户入此室處又誰<lb/>
　居之耶二畆半為廬在田二畆半為宅在邑或恐是<lb/>
<pb n="53b"/>
　周制非豳俗也要識得<lb/>
　上入執宫功見古者之役只爲宫室城守計此外無<lb/>
　濫役也<lb/>
　藏冰獻祭是民之共宴饗稱觴是民之厚然詩意全<lb/>
　不在此若曰二之日不獨纉武功三之日四之日不<lb/>
　獨于耜舉趾又有藏氷獻祭一事亦係於職分而不<lb/>
　可已者九月十月不獨築場圃納禾稼又有宴饗稱<lb/>
　觴一節亦根於至情而不容己者總見農夫無一刻<lb/>
<pb n="54a"/>
　之暇為人上者不可頃刻忘稼穡之務也<lb/>
　補傳云國人以羔羊朋酒自詣公堂其禮甚野其意<lb/>
　甚真雖在立國之初庶事草草然非三代之時安得<lb/>
　此風俗也<lb/>
　獻羔祭韭不獨是供上之祀四月盛陽不發氷之藏<lb/>
　則陽失之亢而歲亦不登獻羔以啟其藏所以爕隂<lb/>
　陽而成歳事也<lb/>
　七月之詩凡八章起或稱七月流火或稱四月秀葽<lb/>
<pb n="54b"/>
　或稱五月斯螽動股或稱六月食鬰及薁或稱九月<lb/>
　築場圃或稱二之日鑿氷冲冲似參差不齊然首章<lb/>
　是衣食之總次章三章則由蠶而及於績四章五章<lb/>
　則由褐以及於處見衣褐以卒歲者若是其終歳以<lb/>
　勤動也六章叙田功以足食七章就宫功以思農八<lb/>
　章共祭祀致祝饗見所謂于耜舉趾者統為此事計<lb/>
　不得不終歳以勤動也語意極聯絡血脉極貫通讀<lb/>
　者不可草草<lb/>
<pb n="55a"/>
　方蠶而思及公子同歸方蠶績而思為公子裳方貉<lb/>
　而思為公子裘又獻豜于公而復為室處計則彼錦<lb/>
　衣天下者當思衣所自來而重自惜矣方介夀食農<lb/>
　而又為宫功之執又鑿氷以獻羔祭韭又舉酒而升<lb/>
　堂致祀則彼玉食天下者當思食所自來而重自惜<lb/>
　矣古詩云鋤禾日當午汗滴禾下土誰知盤中飱粒<lb/>
　粒皆辛苦又云昨日出城郭歸來淚滿襟遍身綺羅<lb/>
　者不是養蠶人又曰二月賣新絲五月糶新榖醫得<lb/>
<pb n="55b"/>
　眼前瘡剜却心頭肉但願君王心化作光明燭此三<lb/>
　詩足發豳風之義君心玉燭敢有望於今日云<lb/>
　此當合尚書無逸一篇看<lb/>
鴟鴞鴟鴞既取我子無毁我室恩斯勤斯鬻子之閔斯<lb/>
迨天之未隂雨徹彼桑土綢繆牖户今女下民或敢侮<lb/>
予<lb/>
予手拮据予所捋荼予所蓄租予口卒瘏曰予未有室<lb/>
家<lb/>
<pb n="56a"/>
予羽譙譙予尾翛翛予室翹翹風雨所漂摇予維音嘵<lb/>
嘵<lb/>
　居東東征是二事居東者周公始聞流言而避居於<lb/>
　東也東征者成王既迎周公以歸而往征其罪也觀<lb/>
　書金縢云居東二年則罪人斯得東山云自我不見<lb/>
　於今三年則知周公居東僅二年東征則三年非一<lb/>
　時事矣讀者徒泥罪人斯得一語謂是東征以誅管<lb/>
　蔡不知此不如是解葢初流言時舉國莫知罪之所<lb/>
<pb n="56b"/>
　自出自周公避居東都二年成王始得罪人之主名<lb/>
　迎周公以歸破斧缺斨以征之則厯三年耳此註云<lb/>
　周公東征二年乃得管叔武庚而誅之似欠考証愚<lb/>
　不敢以不辯<lb/>
　三監之叛原始於武庚非由於管叔武王伐紂而封<lb/>
　紂之子武庚以存其祀天下之至仁也使三叔監之<lb/>
　天下之至公也為武庚者徳周可矣恊三監以效忠<lb/>
　可矣乃武庚不念周之封為大徳而唯毒周之亡其<lb/>
<pb n="57a"/>
　國日夜思所以為叛偶見管叔兄也而居外周公弟<lb/>
　也而居内乗此間計取管叔而誘之流言葢實欲毁<lb/>
　周之室家也故此詩首云鴟鴞鴟鴞既取我子無毁<lb/>
　我室註二叔以武庚叛非當改作武庚以二叔叛<lb/>
　恩勤二字宜串看葢父母恩愛其子無所不用其情<lb/>
　則其為之勤勞也亦無所不極其至是皆見之於鞠<lb/>
　育之間而實可憐閔者彼無端而計取之不亦太毒<lb/>
　乎<lb/>
<pb n="57b"/>
　此詩大㫖在存王室故首章出無毁我室一句次章<lb/>
　即承云迨天之未隂雨徹彼桑土綢繆牖户云云見<lb/>
　為室家者必如是其豫備而後可免或然之虞也三<lb/>
　章予手拮据予所捋荼云云正言其所徹取而綢繆<lb/>
　者無非爲此室家計四章予羽譙譙予尾翛翛云云<lb/>
　正言其為室家計者若是其勞苦而盡瘁乃今忽有<lb/>
　意外之變傾危在旦夕之間予斯不能已於嘵嘵之<lb/>
　鳴耳觀無毁我室綢繆牖户曰予未有室家及予室<lb/>
<pb n="58a"/>
　室翹翹數語則此詩之大㫖見矣<lb/>
　綢繆牖户是總說拮据卒瘏正其所爲綢繆事<lb/>
　凡鳥營巢必手口共作故始稱予手拮据後稱予口<lb/>
　卒瘏捋荼蓄租正其所拮据而卒瘏者<lb/>
　周公在當時事為之制曲為之備無非為王室謀以<lb/>
　立萬年不㧞之業乃當時或疑其所為謀者皆為己<lb/>
　計今攝政而將不利于孺子故作此詩以曉成王<lb/>
　此不獨有國者宜朝夕諷咏以為警即士庶之始為<lb/>
<pb n="58b"/>
　為家室者鞠育之恩勤綢繆拮据之艱苦未有不至<lb/>
　於羽譙譙而尾翛翛者乃子孫無端自召其風雨啓<lb/>
　民之侮而毁我之室獨不念締造之艱難乎宜各寫<lb/>
　一通置之座右<lb/>
我徂東山慆慆不歸我來自東零兩其濛我東曰歸我<lb/>
心西悲制彼裳衣勿士行枚蜎蜎者蠋烝在桑野敦彼<lb/>
獨宿亦在車下<lb/>
我徂東山慆慆不歸我來自東零雨其濛果臝之實亦<lb/>
<pb n="59a"/>
施于宇伊威在室蠨蛸在户町畽鹿場熠燿宵行不可<lb/>
畏也伊可懐也<lb/>
我徂東山慆慆不歸我來自東零雨其濛鸛鳴于垤婦<lb/>
嘆于室洒掃穹窒我征聿至有敦𤓰苦烝在栗薪自我<lb/>
不見于今三年<lb/>
我徂東山滔滔不歸我來自東零雨其濛倉庚于飛熠<lb/>
燿其羽之子于歸皇駁其馬親結其縭九十其儀其新<lb/>
孔嘉其舊如之何<lb/>
<pb n="59b"/>
　四章統是體征人之意慶幸其歸可以慰室家之願<lb/>
　也觀起語並以我徂東山為賦則其情可知己慆慆<lb/>
　不歸言初從征時慆慆無歸志也<lb/>
　既東歸矣曷為其西悲也曰此人情也置室家逺行<lb/>
　非人情之所欲一旦釋甲胄而完歸其喜恱當何如<lb/>
　哉喜之之極不覺反生其悽愴也今人遇喜事而生<lb/>
　悲正如此<lb/>
　勿士行枚士字即作軍士之士看亦可<lb/>
<pb n="60a"/>
　行枚二字宜聮看<lb/>
　初往東時常虞罹於鋒鏑而今敦然獨宿於車下視<lb/>
　死於瘡痍亦天壤矣此士之所以懽幸也敦團聚之<lb/>
　之貌獨者對衆之辭<lb/>
　家無主者即内有室人其荒凉光景必至於此果臝<lb/>
　之實數句描寫凄然如畫<lb/>
　想室中景象似可畏矣然儘在外之受用不若居室<lb/>
　之荒凉况出一生於萬死而今得旋歸其懐思曷容<lb/>
<pb n="60b"/>
　已哉曰不可畏也伊可懐也可謂曲盡人情矣<lb/>
　婦嘆于室亦聞東征而愾嘆也與我心西悲正相照<lb/>
　應<lb/>
　洒掃是潔其中穹窒是固其外總之待夫之至而安<lb/>
　藉之也我征聿至其喜當何如哉註行久而感深語<lb/>
　妙甚<lb/>
　男女居室自是人間一樂事東征聿歸而各得完聚<lb/>
　葢皆出於望外者其新舊之喜恱豈可勝言哉讀可<lb/>
<pb n="61a"/>
　憐無定河邉骨猶是春閨夢裡人之句則知此詩之<lb/>
　體念人情非聖人不能作也<lb/>
既破我斧又缺我斨周公東征四國是皇哀我人斯亦<lb/>
孔之將<lb/>
既破我斧又缺我錡周公東征四國是吪哀我人斯亦<lb/>
孔之嘉<lb/>
既破我斧又缺我銶周公東征四國是遒哀我人斯亦<lb/>
孔之休<lb/>
<pb n="61b"/>
　又按公提王師臨小醜若用兵力一鼓滅之何待三<lb/>
　年之久乎觀書載公化商之事勤拳懇惻如父兄之<lb/>
　愛其子弟則可識詩人之所謂哀人斯矣哀我人斯<lb/>
　而肯用兵器以殺戮乎<lb/>
　詩緝辯斧斨及錡銶非征伐之兵器也蓋周公奉王<lb/>
　命以討罪有征無戰四國聞王師之至即窮蹙自守<lb/>
　周公又遲之三年不為急攻之計故未嘗從事於戰<lb/>
　陣維行師有除道樵蘇之事斧斨錡銶之用為多厯<lb/>
<pb n="62a"/>
　時之久則必敝故詩首及此耳若云兵器則是與血<lb/>
　戰而取勝也曷云周公東征四國是皇哀我人斯亦<lb/>
　孔之將云云哉此血流漂杵孟子所不盡信於書者<lb/>
　也此辯甚有理可從<lb/>
　按七月篇云取彼斧斨以伐逺揚墓門篇云墓門有<lb/>
　棘斧以斯之通作伐木之器說非兵器也傳曰錡鑿<lb/>
　屬銶木屬皆非兵器若兵器則宜用弓矢干戈矛㦸<lb/>
　矣何取于斧斨錡銶哉<lb/>
<pb n="62b"/>
　哀我人斯亦孔之將𦂳承四國是皇說葢四國之人<lb/>
　惑於流言之騰其心必搖動而不能自主也如是則<lb/>
　何利之有自天誅一加而使知從逆者之無所逃干<lb/>
　紀者之不能逭則民志帖然其大定矣是造福之極<lb/>
　大者是之謂哀我人斯亦孔之將<lb/>
　吪訓化遒訓歛而固極當當時羣叔流言四國必有<lb/>
　去正而從邪者必有縱肆而不軌者天討加而化誨<lb/>
　之使歸於正戢歛之使守其法誰復有䧟于匪彛者<lb/>
<pb n="63a"/>
　乎故𦂳承之曰哀我人斯亦孔之嘉亦孔之休<lb/>
　讀東山之詩見周公體歸士之心讀破斧之詩見歸<lb/>
　士識周公之心<lb/>
伐柯如何匪斧不克取妻如何匪媒不得<lb/>
伐柯伐柯其則不逺我遘之子籩豆有踐<lb/>
　註亦是以愚論之詩人意若曰嘗言伐柯矣今視此<lb/>
　柯也其則端具於其身信乎柯必伐而後可識其則<lb/>
　也嘗言娶妻矣今遘之子也籩豆燦然其有踐信乎<lb/>
<pb n="63b"/>
　妻必娶而後可識其禮也此兩喻葢謂平日欲見公<lb/>
　今一見之得瞻儀範之隆挹禮度之羙不虗此願見<lb/>
　之心故言之亹亹有深幸耳書曰凡人未見聖若弗<lb/>
　克見聖既見聖若弗克由聖即此之謂也若止言得<lb/>
　見之易意義淺淡無味敢問高明<lb/>
九罭之魚鱒魴我覯之子衮衣繍裳<lb/>
鴻飛遵渚公歸無所於女信處<lb/>
鴻飛遵陸公歸不復於女信宿<lb/>
<pb n="64a"/>
是以有衮衣兮無以我公歸兮無使我心悲兮<lb/>
　唯九罭而後得鱒魴是甚不易見也今我覯之子而<lb/>
　得覩衮衣繍裳之儀範焉此生亦何幸哉<lb/>
　鴻非就於渚者亦非就於陸者偶飛而遵渚遵陸耳<lb/>
　公歸豈無所乎歸豈復來乎葢不過信宿於是焉而<lb/>
　已此東人繾綣不忍公去之至意也<lb/>
　是以有衮衣兮其欣仰亦何至無以我公歸兮無使<lb/>
　我心悲兮其懐戀亦何深信非盛德不足以至此<lb/>
<pb n="64b"/>
狼䟦其胡載㚄其尾公孫碩膚赤舄几几<lb/>
狼㚄其尾載䟦其胡公孫碩膚德音不瑕<lb/>
　凡人小遇顛蹶䟦于前則㚄于後㚄於後則䟦於前<lb/>
　此何以故充養未至而變故之得以攖吾𠂻也聖人<lb/>
　之𠂻常一而常定常定而常閑風霾隂曀而太空自<lb/>
　如濤浪掀翻而坎止自若舜不述於烈風雷雨禹不<lb/>
　懼於黄龍負舟孔子不畏於匡周公自得於東皆其<lb/>
　天之常定也究其本則范氏無欲二字盡之矣此叚<lb/>
<pb n="65a"/>
　註極透快可誦<lb/>
　書金縢云武王既䘮管叔及其弟流言於國曰公將<lb/>
　不利於孺子周公乃告二公曰我之弗辟我無以告<lb/>
　我先王是周公避居東都實案也夫以周公恩勤鞠<lb/>
　育之深綢繆拮据之甚功在王室碩大而膚敏夫孰<lb/>
　不見且亮之而一旦避出居東非公之自孫而何哉<lb/>
　詩曰公孫碩膚葢亦道其實也<lb/>
　嚴華谷曰凡人處利害之變則舉止不安其常懼者<lb/>
<pb n="65b"/>
　或至于䘮屨喜者或至于折屐詩人以赤舄几几為<lb/>
　周公之聖其善形容聖人矣<lb/>
　赤舄几几無失其常度德音不瑕無玷其聲聞此之<lb/>
　謂周公<lb/>
　古今稱輔幼主者曰伊尹周公矣太甲狎于不順也<lb/>
　伊尹嘗放之於桐成王惑于流言也周公顧避之于<lb/>
　東何其畏嫌也曰周公之所處與伊尹異太甲之不<lb/>
　順太甲一時之非而其心則知有尹也君知有尹而<lb/>
<pb n="66a"/>
　當時又無如尹者非尹以先王訓戒之安望其改圗<lb/>
　若周之流言出於管蔡之親而驟入於成王之耳其<lb/>
　惑有未易解者一旦弗避而相疑若王室何而况乎<lb/>
　當時猶有二公在也卒之風雷變而金縢啓而迎好<lb/>
　如初公之一避其可少哉故知得其君之心而又無<lb/>
　可退托者不嫌於直任有見疑於君而其間又有可<lb/>
　托者不嫌於少遜<lb/>
　太王避狄人曰肆不殄厥愠亦不殞厥問周公避居<lb/>
<pb n="66b"/>
　東曰赤舄几几徳音不瑕<lb/>
　<lb/>
　<lb/>
　<lb/>
　<lb/>
　<lb/>
　<lb/>
　重訂詩經疑問卷三<lb/>
</p>
<p>
</p>
  </div>
</body>
</text>
</TEI>
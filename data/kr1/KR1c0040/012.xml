<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重訂詩經疑問卷十二</head> <lb/>
    <p>
<pb n="1a"/>
欽定四庫全書<lb/>
　重訂詩經疑問卷十二<lb/>
　　　　　　　　　　　　明　姚舜牧　撰<lb/>
　　魯頌<lb/>
駉駉牡馬在坰之野薄言駉者有驈有皇有驪有黃以<lb/>
車彭彭思無疆思馬斯臧<lb/>
駉駉牡馬在坰之野薄言駉者有騅有駓有騂有騏以<lb/>
車伾伾思無期思馬斯才<lb/>
<pb n="1b"/>
駉駉牡馬在坰之野薄言駉者有驒有駱有駵有雒以<lb/>
車繹繹思無斁思馬斯作<lb/>
駉駉牡馬在坰之野薄言駉者有駰有騢有驔有魚以<lb/>
車祛祛思無邪思馬斯徂<lb/>
　此篇詩只重在思無疆無期無斁無邪數字上次要<lb/>
　㸔斯臧斯才斯作斯徂數字又次㸔彭彭伾伾繹繹<lb/>
　祛祛數字其驈皇驪黄騅駓騂騏等不過舉其種種<lb/>
　有此類皆可以應上襄之選耳非各注定不可移易<lb/>
<pb n="2a"/>
　者<lb/>
　以車之以是左右之意言此車不可無此馬也<lb/>
　思無疆不専牧馬一節凡公之君國子民盡人與物<lb/>
　無不極其思慮而圖謀之逺真有無疆域之可限者<lb/>
　即馬一節觀之而皆馴良可御若隨所思而俱臧焉<lb/>
　斯可見其略矣語意即衛文公秉心塞淵而騋牝三<lb/>
　千者<lb/>
　思馬思字與無思不服思字同馬實無思而若與其<lb/>
<pb n="2b"/>
　思相應者然故下字如此<lb/>
　註僖公牧馬之盛由其立心之逺極佳又按秉心塞<lb/>
　淵註云人操心誠實而淵深則無所為而不成此云<lb/>
　人致思深逺而不苟則無所為而不善此註之極有<lb/>
　見者<lb/>
　彭彭言其盛埋照下一臧字伾伾言其任埋照下一<lb/>
　才字繹繹言其行埋照下一作字祛祛言其行之狀<lb/>
　埋照下一徂字<lb/>
<pb n="3a"/>
　無疆是思之逺無期是思之久無斁是思之勤無邪<lb/>
　是思之正然思必歸於正然後已<lb/>
　易曰牝馬地類行地无疆馬之臧者其行無疆故應<lb/>
　上無疆字驥雖不稱力而有材力者能耐久故應上<lb/>
　無期字易廣八卦傳於坎曰爲馵足為作足馬之作<lb/>
　足者其行無止息故應上無斁字徂者徃也馬之善<lb/>
　徂者不失其馳故應上無邪字<lb/>
　臧才作徂雖分説而必兼有焉乃稱良馬<lb/>
<pb n="3b"/>
　䟽云禮諸侯六閑馬有四種此詩首良馬朝祀所乗<lb/>
　故云彭彭見其有力有容也次戎馬齊力尚強故云<lb/>
　伾伾見其有力也三田馬齊足尚疾故云繹繹見其<lb/>
　善走也卒言駑馬主給雜使貴肥徤故云祛祛見其<lb/>
　強徤也亦有據<lb/>
有駜有駜駜彼乘黃夙夜在公在公明明振振鷺鷺于<lb/>
下鼓咽咽醉言舞于胥樂兮<lb/>
有駜有駜駜彼乘牡夙夜在公在公飲酒振振鷺鷺于<lb/>
<pb n="4a"/>
飛鼓咽咽醉言歸于胥樂兮<lb/>
有駜有駜駜彼乘駽夙夜在公在公載燕自今以始歳<lb/>
其有君子有榖詒孫子于胥樂兮<lb/>
　詩序頌僖公君臣之有道也<lb/>
　註燕飲而頌禱一而字下得妙<lb/>
　詩夲燕飲而章内都着夙夜在公句首章更着在公<lb/>
　明明句見君臣所先圖者在國家之幾務而政有餘<lb/>
　暇然後燕以樂且醉言舞即言歸而所祝願維在有<lb/>
<pb n="4b"/>
　年以恵我生民有榖以詒我孫子真是善頌善禱<lb/>
　明明訓辨治也極當<lb/>
　醉言舞于胥樂兮是形容其醉之自得處非屢舞僊<lb/>
　僊之舞也湛露云不醉無歸此云醉言歸可謂不繼<lb/>
　以淫者矣<lb/>
　有年是國家第一事故春秋謹書之甫田篇亦云自<lb/>
　古有年<lb/>
　凡人有一善其子孫必則而傚之敬明其徳允文允<lb/>
<pb n="5a"/>
　武是魯侯所當自朂以詒其孫子者<lb/>
思樂泮水薄采其芹魯侯戾止言觀其旂其旂笩笩鸞<lb/>
聲噦噦無小無大從公于邁<lb/>
思樂泮水薄采其藻魯侯戾止其馬蹻蹻其馬蹻蹻其<lb/>
音昭昭載色載笑匪怒伊教<lb/>
思樂泮水薄采其茆魯侯戾止在泮飲酒旣飲㫖酒永<lb/>
錫難老順彼長道屈此羣醜<lb/>
穆穆魯侯敬明其德敬愼威儀維民之則允文允武昭<lb/>
<pb n="5b"/>
假烈祖靡有不孝自求伊祜<lb/>
明明魯侯克明其德旣作泮宫淮夷攸服矯矯虎臣在<lb/>
泮獻馘淑問如臯陶在泮獻囚<lb/>
濟濟多士克廣德心桓桓于征狄彼東南烝烝皇皇不<lb/>
吳不揚不吿于訩在泮獻功<lb/>
角弓其觩束矢其搜戎車孔博徒御無斁旣克淮夷孔<lb/>
淑不逆式固爾猶淮夷卒獲<lb/>
翩彼飛鴞集于泮林食我桑黮懐我好音憬彼淮夷來<lb/>
<pb n="6a"/>
獻其琛元龜象齒大賂南金<lb/>
　詩序頌僖公能脩泮宫也<lb/>
　註此飲於泮宫而頌禱之詞謂征淮夷皆未然事愚<lb/>
　不敢爲信閟宫泮水其詞固多夸美而其事亦必有<lb/>
　因如初無此事而曰桓桓于征狄彼東南既克淮夷<lb/>
　憬彼淮夷恐當時即為夸大語未必若斯之甚也且<lb/>
　此泮宫之飲何為哉意當時方脩泮宫而偶值淮夷<lb/>
　之㨗飲至於斯故作詩以張大之耳其指固不在飲<lb/>
<pb n="6b"/>
　酒而頌禱也<lb/>
　觀首三章思樂二字便見當時必有大慶而士民思<lb/>
　樂觀之非止為飲而已者<lb/>
　無小無大從公于邁是言隨從者之衆也然必從得<lb/>
　人之歡心來<lb/>
　首章止言其旂之笩笩鸞聲之噦噦無小無大從公<lb/>
　于邁而已次章不獨言其馬之蹻蹻且及其音之昭<lb/>
　昭見其樂道好賢之聲聞已昭著於其外而且載色<lb/>
<pb n="7a"/>
　載笑和顔色以接引之而使盡入於教育之中此方<lb/>
　是王公建學作人之意<lb/>
　三章曰既飲㫖酒永錫難老矣又曰順彼長道屈此<lb/>
　羣醜者何葢學校之設非徒虗文之崇餙而已也内<lb/>
　明禮義以薰淑乎民心外宣文教以威服乎方國順<lb/>
　彼常久可行之道自治而治人則不獨順治其内而<lb/>
　化誨懐服將舉此方國之羣醜而盡屈服之者此公<lb/>
　之能事也故此特言之而下文方舉淮夷事<lb/>
<pb n="7b"/>
　或曰此羣醜只指魯衆言禮孔子告哀公曰君之所<lb/>
　爲百姓之所從也能順天道羣醜有不服乎其証也<lb/>
　是不然學校所以教之也非屈之也上章云匪怒伊<lb/>
　教則教之事已舉矣何事于屈乎而况乎下有淮夷<lb/>
　之事也<lb/>
　長道是常久可行之道與大道稍别<lb/>
　順彼長道必自明明徳始故承説敬明其徳敬明云<lb/>
　者一敬以明其明徳者也故下文云克明其徳克廣<lb/>
<pb n="8a"/>
　徳心此句在通詩為極重<lb/>
　敬慎威儀是敬眀其徳之要務故特指言之抑之篇<lb/>
　亦云敬慎威儀維民之則<lb/>
　文武守邦是祖考望後人之至意故云允文允武昭<lb/>
　假烈祖非必其祭時始昭假之也<lb/>
　靡有不孝言所為皆承先繼志而無不孝也故曰自<lb/>
　求伊祜<lb/>
　穆穆節雖似分則民格祖二事然意實一串統由敬<lb/>
<pb n="8b"/>
　明其徳來照下章克明其徳自見得<lb/>
　上欲其敬明徳故下穆穆字此著其克明徳故下明<lb/>
　明字<lb/>
　明明魯侯四句正照前順彼長道屈此羣醜二句獻<lb/>
　馘獻囚是釋奠于學事而矯矯虎臣淑問如臯陶則<lb/>
　夸大之辭也<lb/>
　味克廣徳心一語魯征淮夷只是脩文徳以威之云<lb/>
　爾<lb/>
<pb n="9a"/>
　在泮獻馘在泮獻囚在泮獻功併下集于泮林皆行<lb/>
　文㸃綴語<lb/>
　上已云桓桓于征狄彼東南而在泮獻功矣此復云<lb/>
　角弓其觩束矢其搜戎車孔博徒御無斁者非復張<lb/>
　大其于征之威也言魯國常有此而常可為淮夷之<lb/>
　備也故既克淮夷孔淑不逆下𦂳接式固爾猶淮夷<lb/>
　卒獲正言其克明徳于上整此備于下而審固其謀<lb/>
　猷可屈服此淮夷而求無後患也所謂順彼長道屈<lb/>
<pb n="9b"/>
　此羣醜者葢如此<lb/>
　式固爾猶句極重淮夷之於魯非一世之患也所從<lb/>
　來久矣思所為備如上文所云而又加固慎焉庶可<lb/>
　以永服其心而無復反側也<lb/>
　曰孔淑不逆可見誠服于其徳矣<lb/>
　飛鴞惡鳥也而集于泮林食我桑黮懐我好音見淮<lb/>
　夷亦在我化誨懐服之内也<lb/>
　凡夷方所貢曰獻琛元龜象齒大賂南金非淮夷所<lb/>
<pb n="10a"/>
　産而備舉之者見方物之畢獻也亦夸大之意<lb/>
閟宫有侐實實枚枚赫赫姜嫄其徳不回上帝是依無<lb/>
災無害彌月不遲是生后稷降之百福黍稷重穋稙稺<lb/>
菽麥奄有下國俾民稼穡有稷有黍有稻有秬奄有下<lb/>
土纉禹之緒<lb/>
后稷之孫實維大王居岐之陽實始翦商至于文武纉<lb/>
大王之緒致天之屆于牧之野無貳無虞上帝臨女敦<lb/>
商之旅克咸厥功王曰叔父建爾元子俾侯于魯大啓<lb/>
<pb n="10b"/>
爾宇爲周室輔<lb/>
乃命魯公俾侯于東錫之山川土田附庸周公之孫莊<lb/>
公之子龍旂承祀六轡耳耳春秋匪解享祀不忒皇皇<lb/>
后帝皇祖后稷享以騂犧是饗是冝降福旣多周公皇<lb/>
祖亦其福女<lb/>
秋而載嘗夏而楅衡白牡騂剛犧尊將將毛炰胾羮籩<lb/>
豆大房萬舞洋洋孝孫有慶俾爾熾而昌俾爾壽而臧<lb/>
保彼東方魯邦是常不虧不崩不震不騰三壽作朋如<lb/>
<pb n="11a"/>
岡如陵<lb/>
公車千乘朱英緑縢二矛重弓公徒三萬貝胄朱綅烝<lb/>
徒增增戎狄是膺荆舒是懲則莫我敢承俾爾昌而熾<lb/>
俾爾壽而富黃髪台背壽胥與試俾爾昌而大俾爾耆<lb/>
而艾萬有千嵗眉壽無有害<lb/>
㤗山巖巖魯邦所詹奄有龜蒙遂荒大東至于海邦淮<lb/>
夷來同莫不率從魯侯之功<lb/>
保有鳬繹遂荒徐宅至于海邦淮夷蠻貊及彼南夷莫<lb/>
<pb n="11b"/>
不率從莫敢不諾魯侯是若<lb/>
天錫公純嘏眉壽保魯居常與許復周公之宇魯侯燕<lb/>
喜令妻壽母宜大夫庶士邦國是有旣多受祉黃髪兒<lb/>
齒<lb/>
徂來之松新甫之栢是斷是度是尋是尺松桷有舄路<lb/>
寢孔碩新廟奕奕奚斯所作孔曼且碩萬民是若<lb/>
　詩序頌僖公能復周公之宇也詩緝謂此詩止爲僖<lb/>
　公能修寢廟張大其事而爲頌禱之辭序葢摘其中<lb/>
<pb n="12a"/>
　復周公之宇一語耳<lb/>
　閟宫魯廟也成王未嘗賜周公天子禮樂唯魯後世<lb/>
　謂周公嘗有居攝一事謂可用天子禮樂也而僭之<lb/>
　三家因謂皆周公之後也則皆可用天子禮樂也而<lb/>
　歌雍舞佾肆無忌憚故孔子深譏切之而於此時存<lb/>
　閟宫之詩葢春秋之意也及按詩傳云僖公八年始<lb/>
　用郊禘史克賦閟則禮記明堂位云成王以周公有<lb/>
　大勲勞賜伯禽天子禮樂真齊東之謬説矣敢存此<lb/>
<pb n="12b"/>
　以正其謬<lb/>
　首章原周之所自始次章叙周公之所由封三章叙<lb/>
　周公受封而歳舉郊廟之祀四章叙魯用天子之禮<lb/>
　樂而獲慶之多五章叙魯有攘荆蠻之功而受祭之<lb/>
　福六章七章又叙其有淮徐之功八章又大叙其保<lb/>
　魯受福之多以見寢廟之當新九章則叙其所以新<lb/>
　寢廟者以應首章開端之語其章法語脉極貫串而<lb/>
　聮絡要細細體㑹<lb/>
<pb n="13a"/>
　曰閟宫有侐便見有廟有寢深邃而清嚴降之百福<lb/>
　即如牛羊腓字之㑹伐平林鳥覆翼之等事<lb/>
　后稷有相之道徧天下天下之稼皆其稼便天下之<lb/>
　土皆其土故云奄有下土<lb/>
　禹稷之功相爲終始無稷則禹平水土何益無禹則<lb/>
　稷之教稼穡何施故云纉禹之緒<lb/>
　太王無翦商之心而肇基王迹其行事若有翦焉者<lb/>
　也故魯人不諱言之或曰翦斷也商命若自此斷截<lb/>
<pb n="13b"/>
　也<lb/>
　天意欲至於此文武隨天意之所至而至之是謂致<lb/>
　天之屆<lb/>
　克咸厥功註周公亦與焉句極有見<lb/>
　大啓爾宇是開其國也非作其家也後章復周公之<lb/>
　宇正照此<lb/>
　爲周室輔欲其世魯而與周同其休也輔意輕<lb/>
　王曰叔父四句是道其欲封之意乃命魯公四句是<lb/>
<pb n="14a"/>
　實行侯封之典<lb/>
　山曰龜蒙鳬繹川曰沂汶洙泗土田曰灌隂常許附<lb/>
　庸曰顓㬰句須<lb/>
　孫之又孫總曰孫故僖公曰周公之孫<lb/>
　龍旂承祀二句雖似郊春秋匪懈二句雖似廟而實<lb/>
　皆有之且細玩皇皇后帝皇祖后稷云云似還主郊<lb/>
　祀一邉其曰周公皇祖亦其福女葢謂周公亦體后<lb/>
　帝后稷之心而福之也<lb/>
<pb n="14b"/>
　龍旂以下通在郊上看春秋二字只作歳時解<lb/>
　周公亦皇祖也因上稱皇祖后稷故此稱周公皇祖<lb/>
　耳<lb/>
　秋而載嘗節専指閟宫之祭言白牡騂剛至籩豆大<lb/>
　房是天子之禮萬舞洋洋是天子之樂<lb/>
　俾爾熾而昌以下是周公饗其祭而福之也熾而昌<lb/>
　指其業所統承壽而臧指其身所享受保彼東方魯<lb/>
　邦是常云云又申言其熾而昌壽而臧處<lb/>
<pb n="15a"/>
　閟宫爲祀周公作故孝孫有慶下極言其降福之多<lb/>
　下章昌而熾昌而大總申其所謂熾而昌也黄髪台<lb/>
　背萬有千嵗眉壽無有害黄髪兒齒總申其所謂壽<lb/>
　而臧也奄有龜蒙保有鳬繹眉壽保魯邦國是有總<lb/>
　申其所謂保彼東方魯邦是常也淮夷來同南夷率<lb/>
　從居常與許復周公之宇總申其所謂不虧不崩不<lb/>
　震不騰也壽胥與試宜大夫庶士則所謂三壽作<lb/>
　朋如岡如陵者不外是焉緫之則言祭閟宫受福之<lb/>
<pb n="15b"/>
　多寢廟不可以不新也讀詩者要識得此意<lb/>
　熾有火炎意昌有日新意炎且日新曰熾而昌下文<lb/>
　云遂荒大東至于海邦遂荒徐宅至于海邦正其炎<lb/>
　且日新者<lb/>
　有壽而不臧者必其徳足以凝命曰壽而昌書曰考<lb/>
　終命曰攸好徳<lb/>
　㸔七章二保字便見保有東方魯邦是常<lb/>
　常侵於齊許假於鄭淮夷震驚徐方繹騷此便是其<lb/>
<pb n="16a"/>
　虧崩震騰處故下章云居常與許淮夷來同遂荒徐<lb/>
　宅<lb/>
　三壽作三卿豈以此三卿有三事之任福國而壽民<lb/>
　也耶當僖公時有季友文仲其人三壽作朋壽胥與<lb/>
　試或謂是與<lb/>
　如岡如陵即國家安於磐石㤗山而四維之意<lb/>
　朱英餙矛緑縢約弓皆載於車上秦小戎厹矛沃錞<lb/>
　竹閉緄縢亦車上弓矛之餙<lb/>
<pb n="16b"/>
　徒各有胄而飾以貝綅以朱則軍容之極盛者<lb/>
　戎狄是膺三句下復出俾爾昌而熾壽而富等語正<lb/>
　見其膺懲之莫禦處皆神祜之所在也如此方與上<lb/>
　文爲有情且見是閟宫之詩觀八章首云天鍚公純<lb/>
　嘏自見得<lb/>
　昌而熾與上文只倒得一下昌而大則言其熾之日<lb/>
　益光大也<lb/>
　壽而富之富是富盛之富黄髪台背正言其壽而富<lb/>
<pb n="17a"/>
　也壽胥與試試字即用字不必説到試其才力此句<lb/>
　正與三壽作朋應<lb/>
　耆而艾是老而日加頥養也萬有千歳眉壽無有害<lb/>
　正由頥養得之<lb/>
　遂荒大東遂荒徐宅二荒字即豳居允荒大王荒之<lb/>
　之荒言由此開荒而日充拓之也<lb/>
　魯邦所詹詹字義與専字同言魯邦専倚此以立國<lb/>
　故稱重於天下也<lb/>
<pb n="17b"/>
　魯侯是若語意與末章萬民是若語意同言此是魯<lb/>
　侯之意而今得如其願也如其意曰若<lb/>
　天鍚公純嘏句是血脉提掇語初時說祭之受福乃<lb/>
　一向説開去了須着此一語以提醒見得此箇是神<lb/>
　之福祜廟寢誠不可以不新也凡看書須於此理㑹<lb/>
　乃得其章㫖<lb/>
　或曰此申前郊祭之福故用一天字曰非也天與神<lb/>
　一也天保篇一向説天而歸説神之的矣則此篇論<lb/>
<pb n="18a"/>
　廟祀而下一天字何害哉况眉壽保魯云云與前黄<lb/>
　髪台背云云初無二意正不必其拘泥也而况此詩<lb/>
　専爲閟宫作哉<lb/>
　天鍚公純嘏節分兩截上四句一氣説下言多歷年<lb/>
　所保此東土復此侵地而完周公之舊物此天以純<lb/>
　嘏鍚魯侯下六句亦一氣説下言魯侯燕喜有令妻<lb/>
　壽母以和於家冝大夫庶士以和於朝而邦國是有<lb/>
　以保其封今既多受祉黄髪兒齒之壽徴見焉則純<lb/>
<pb n="18b"/>
　嘏之鍚魯侯葢以身享承之矣寢廟之作其可已乎<lb/>
　哉此下着徂來之松一節<lb/>
　常見侵於齊許假璧於鄭想當時有歸服之意故詩<lb/>
　人稱之<lb/>
　燕喜二字當就平日之安享言則下文既多受祉説<lb/>
　得去<lb/>
　曰令妻壽母便見其燕喜於家曰冝大夫庶士便見<lb/>
　其燕喜於朝曰邦國是有便見其燕喜於國既多受<lb/>
<pb n="19a"/>
　祉則承上眉壽保魯三句言故着黄髪兒齒句見今<lb/>
　已有眉壽之徴則保魯而居常與許復周公之宇固<lb/>
　其所必然者如此看較辭不重復而語有下落<lb/>
　當時僖公曾從齊桓公伐楚又曾郤淮夷故詩人以<lb/>
　此頌之常與許猶未復故詩人以此禱之<lb/>
　松柏取之名山而斷之斧斤度之䋲墨量之尋尺皆<lb/>
　制作之所不可已者松桷之有舄則舉其一以例其<lb/>
　餘也<lb/>
<pb n="19b"/>
　寢以藏衣冠其制貴深嚴而敦宻廟以奉祭祀其制<lb/>
　貴宏厰而軒翔故一曰孔碩一曰奕奕<lb/>
　萬民是若者若萬民之心也國家一工役與民心相<lb/>
　宜協此方是人君之舉動<lb/>
　　商頌<lb/>
猗與那與置我鞉鼓奏鼓簡簡衎我烈祖湯孫奏假綏<lb/>
我思成鞉鼓淵淵嘒嘒管聲旣和且平依我磬聲於赫<lb/>
湯孫穆穆厥聲庸鼓有斁萬舞有奕我有嘉客亦不夷<lb/>
<pb n="20a"/>
懌自古在昔先民有作温恭朝夕執事有恪顧予烝嘗<lb/>
湯孫之將<lb/>
　詩序祀成湯也<lb/>
　雖説商人尚聲先奏樂後迎牲致祭時亦伐鞉鼓合<lb/>
　管聲以依磬聲然所以感格處全在此心之誠敬故<lb/>
　下篇云鬷假無言而此篇亦云於赫湯孫穆穆厥聲<lb/>
　曰穆穆葢言無聲之可聞也觀四節云温恭朝夕執<lb/>
　事有恪則所為奏假者從可想矣不是之察而但曰<lb/>
<pb n="20b"/>
　商人尚聲恐非善讀詩者<lb/>
　鞉鼓是大小二鼓置我鞉鼓言其多樂之陳設也故<lb/>
　首云猗與那與<lb/>
　奏鼓簡簡止是鼓不兼鞉下鞉鼓淵淵方兼奏看簡<lb/>
　簡淵淵自見得今將舉祭行禮時亦先奏鼓三闋豈<lb/>
　亦殷禮之遺與<lb/>
　想湯孫奏假綏我思成光景抑何等凝神定思豈専<lb/>
　在樂而非樂不足以綏之故伐鞉鼓合管聲以依磬<lb/>
<pb n="21a"/>
　聲然其實主祭者穆穆其容而無聲之可聞也故就<lb/>
　上樂聲而形容之曰穆穆其聲云爾説者徒泥聲之<lb/>
　一字將此二句總申上四句曰聲之穆穆云則吾所<lb/>
　未解也<lb/>
　文王篇云穆穆文王維天之命篇云於穆不已雝篇<lb/>
　云天子穆穆皆無聲也此欲以聲言將謂此樂聲乎<lb/>
　何為綴之湯孫之下將謂此湯孫之聲乎則鬷假無<lb/>
　言又將出聲於何所此愚不能無辯也<lb/>
<pb n="21b"/>
　湯孫奏假綏我思成於赫湯孫穆穆厥聲正相應緫<lb/>
　只是下篇鬷假無言一句<lb/>
　禮記說思成語亦好若細詳此二字思成承上烈祖<lb/>
　來當是思弔伐而成王業之人此所云綏我思成者<lb/>
　謂湯孫如此其奏假庶或綏安我思成王業之人也<lb/>
　下篇賚我思成者謂清酒若是其載酤庶或寵賚我<lb/>
　思成王業之人也故一承在衎我烈祖下一承在申<lb/>
　鍚無疆下敢正髙明<lb/>
<pb n="22a"/>
　磬聲最清越而幽逺能辨於他音他音稍一乖戾髙<lb/>
　下便合不來必和且平而後能與其聲相依附記曰<lb/>
　石聲磬磬以立辨<lb/>
　伐木云神之聴之既和且平聲到和平處然後可悅<lb/>
　於鬼神<lb/>
　照前篇無斁㸔來斁有少止意當是鼓之有節也庸<lb/>
　鼓有斁萬舞有奕我有嘉客亦不夷懌則聲與舞合<lb/>
　一非二矣客與主和洽無間矣神其有不歆乎所謂<lb/>
<pb n="22b"/>
　綏我思成者葢如此<lb/>
　湯孫奏假綏我思成到我有嘉客亦不夷懌這方是<lb/>
　衎于烈祖而緫之則夲此心之致敬來故着自古在<lb/>
　昔一節<lb/>
　温恭朝夕二句一串下閔馬父一叚説得極好<lb/>
　通詩重綏我思成句而綏我思成全在此心之恭恪<lb/>
　湯孫之將將此恭恪焉耳矣<lb/>
嗟嗟烈祖有秩斯祜申鍚無疆及爾斯所旣載清酤賚<lb/>
<pb n="23a"/>
我思成亦有和羮旣戒旣平鬷假無言時靡有争綏我<lb/>
眉壽黃耉無疆約軧錯衡八鸞鶬鶬以假以享我受命<lb/>
溥將自天降康豐年穰穰來假來饗降福無疆顧予烝<lb/>
嘗湯孫之將<lb/>
　詩序祀中宗也<lb/>
　首節註甚明及爾斯所正言及汝中宗也中宗中興<lb/>
　夲於成湯故頌始烈祖<lb/>
　酤與羮皆祭時所躬獻者有次序存焉故下旣載亦<lb/>
<pb n="23b"/>
　有字靣<lb/>
　既載清酤賚我思成亦有和羮既戒既平緫是秉一<lb/>
　誠以對越也故𦂳接鬷假無言時靡有争句如此則<lb/>
　祭受其福矣故着綏我眉壽黄耉無疆句<lb/>
　上篇綏我思成我所綏也此賚我思成神所賚也時<lb/>
　靡有争夲奏假無言來<lb/>
　此争字要看得好謂各執其事無相奪倫也<lb/>
　既載節已完祭事則受福事矣然所謂有秩斯祜申<lb/>
<pb n="24a"/>
　鍚無疆者未之盡也故約軧節又舉助祭諸侯受命<lb/>
　降康之事以見假饗之必然降福之無已皆是烈祖<lb/>
　秩祜之所遺此是詩之前後大發明處<lb/>
　諸侯之助祭由我受命之溥將也故此句粘足上三<lb/>
　句然又有起下意此以見詩詞之貫串而血脉之流<lb/>
　通也<lb/>
　以假以享是人之以來假來饗是神之來<lb/>
天命𤣥鳥降而生商宅殷土芒芒古帝命武湯正域彼<lb/>
<pb n="24b"/>
四方方命厥后奄有九有商之先后受命不殆在武丁<lb/>
孫子武丁孫子武王靡不勝龍旂十乘大糦是承邦畿<lb/>
千里維民所止肇域彼四海四海來假來假祈祈景員<lb/>
維河殷受命咸宜百禄是何<lb/>
　詩序祀髙宗也祀髙宗而先祖徳謂其中興不墜先<lb/>
　烈也<lb/>
　商之祀開於契成於湯中興於武丁而實皆天之命<lb/>
　也故此詩序頌之語脉喫𦂳在數命字上<lb/>
<pb n="25a"/>
　天命𤣥鳥降而生商即維嶽降神生甫及申意葢謂<lb/>
　天命降生此契時在𤣥鳥至之日簡狄祈郊禖而得<lb/>
　之者後世附㑹其説曰吞鳦卵而生契可笑也<lb/>
　古者立郊禖其禮以𤣥鳥至之日用大牢祀天子親<lb/>
　徃后率九嬪御此詩所謂天命𤣥鳥降而生南也或<lb/>
　者乃謂簡狄吞鳦卵而生契故其後郊禖必於𤣥鳥<lb/>
　之日嗟乎稷與契同時人也克禋克祀以弗無子后<lb/>
　稷之母之祀非亦以𤣥鳥至之日耶豈契生于稷之<lb/>
<pb n="25b"/>
　前稷之母始見此異而後祀耶履帝武曰履巨跡命<lb/>
　𤣥鳥曰吞鳦卵千古不經之談可載之經以詔後世<lb/>
　耶<lb/>
　生商云者言商之統系皆自此其生出也與厥初生<lb/>
　民同<lb/>
　宅殷土芒芒是契初受封事<lb/>
　天命生契生商契就是商之古帝古帝命湯正域四<lb/>
　方即是帝天之命故承説方命厥后奄有九有厥后<lb/>
<pb n="26a"/>
　指成湯自成湯以後武丁以前諸先后皆承天命矣<lb/>
　而中衰幾殆所賴以不殆者在武丁為人之孫子盡<lb/>
　繼述之孝也故承説在武丁孫子又承説武丁之武<lb/>
　靡所不勝而世莫不承肇域彼四海於湯正域彼四<lb/>
　方先後其重光也此為祀武丁之詩<lb/>
　正字雖作治字解然有始字意在域彼四方以四方<lb/>
　為域也下文肇域彼四海正照此一句<lb/>
　命武湯正域四方則此方即命之成湯也故云奄有<lb/>
<pb n="26b"/>
　九有<lb/>
　武丁孫子非武丁之孫子也武丁即是孫子細體此<lb/>
　口氣似今説某人家<graphic n="KR3950" url="https://raw.githubusercontent.com/kanripo/KR-Gaiji/master/images/KR3950.png" mimeType="image/png"/>如此基業全在這某人孫子<lb/>
　身上一般<lb/>
　朱子將襲湯號釋武王二字極當<lb/>
　㸔撻彼殷武篇便見其靡不勝處<lb/>
　龍旂二句甚言諸侯服從之多耳不重在祭上<lb/>
　邦畿千里維民所止言生齒蕃衍而居處於京師者<lb/>
<pb n="27a"/>
　甚衆且多也若謂民之所止不過千里則失詩人之<lb/>
　語意矣<lb/>
　肇字雖作開字解亦有始字意在再造者之功與開<lb/>
　創者同<lb/>
　四海來假云云言輻輳歸命於天子甚衆且多而隨<lb/>
　景山以輻貟直到於大河也<lb/>
　殷受命咸宜正應前數命字契率履不越宜受命宅<lb/>
　殷土湯聖敬日躋宜受命正四方武丁恭黙思道宜<lb/>
<pb n="27b"/>
　受命域四海此其福祉之積申鍚無疆而百禄之是<lb/>
　何也何負荷也<lb/>
濬哲維商長發其祥洪水芒芒禹敷下土方外大國是<lb/>
疆幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>旣長有娀方將帝立子生商<lb/>
𤣥王桓撥受小國是逹受大國是逹率履不越遂視旣<lb/>
發相土烈烈海外有截<lb/>
帝命不違至于湯齊湯降不遲聖敬日躋昭假遲遲上<lb/>
帝是祗帝命式于九圍<lb/>
<pb n="28a"/>
受小球大球爲下國綴旒何天之休不競不絿不剛不<lb/>
柔敷政優優百祿是遒<lb/>
受小共大共爲下國駿厖何天之龍敷奏其勇不震不<lb/>
動不戁不竦百祿是緫<lb/>
武王載斾有䖍秉鉞如火烈烈則莫我敢曷苞有三蘖<lb/>
莫遂莫逹九有有截韋顧旣伐昆吾夏桀<lb/>
昔在中葉有震且業允也天子降于卿士實維阿衡實<lb/>
左右商王<lb/>
<pb n="28b"/>
　詩序大禘也<lb/>
　商世但稱成湯而不知自契始故開首説濬哲維商<lb/>
　長發其祥見世有明徳而發祥之甚逺也<lb/>
　要説契之教化繼神禹平治之功敷於四海故先從<lb/>
　洪水芒芒説起<lb/>
　方將云者謂其勢將向於昌大也將字不得即解作<lb/>
　大字<lb/>
　桓撥之撥即撥亂反正之撥逸居無教則近於禽獸<lb/>
<pb n="29a"/>
　盡力於明倫之教撥亂而反之正其桓如何<lb/>
　受小國大國受字即歸斯受之之受言舉小大之國<lb/>
　皆歸之翕受中皆教以人倫而使無不通也<lb/>
　率履不越正是契之身教處以身教者從故當時之<lb/>
　民視契之所履無有不啓動其良心而歸於教育者<lb/>
　故曰遂視旣發到遂視既發纔見其撥正之功纔見<lb/>
　其桓撥之實<lb/>
　相土烈烈是言其能光大而恢廓也<lb/>
<pb n="29b"/>
　帝命不違夲帝立于生商來已非一日矣而至于湯<lb/>
　天命一時齊㑹故湯降生也若稷之彌月不遲焉乃<lb/>
　湯則唯知慄慄焉以承上帝此帝命式于九圍也不<lb/>
　違至于不遲字面冝細體綂在帝命上説聖敬以下<lb/>
　則湯之所以承帝命者前後二帝命字照㸔自見得<lb/>
　千聖相傳只一箇敬字湯以義制事以禮制心如下<lb/>
　文行政用武皆夲此心之慄慄來故其敬稱聖敬敬<lb/>
　則日益收歛日益躋升矣而湯且持之悠久維上帝<lb/>
<pb n="30a"/>
　之是祗寧不益大當於帝心乎此帝命式于九圍也<lb/>
　聖敬日躋詩人頌湯之詞而湯不知也彼知昭假于<lb/>
　上帝耳故復下昭假遲遲上帝是祗二句<lb/>
　帝命式于九圍則小球大球小共大共無不來歸矣<lb/>
　歸斯受之故章首俱提掇一受字為下國綴旒便冝<lb/>
　有為天下撫綏的事故承説何天之休而敷政優優<lb/>
　爲下國駿厖便冝有為天下驅除的事故承説何天<lb/>
　之龍而敷奏其勇<lb/>
<pb n="30b"/>
　爲政有體但於寛嚴強弱間調停而劑量之使不墜<lb/>
　於一偏耳語曰大弦急者小弦絶又曰優游不斷又<lb/>
　曰太剛則折太柔則廢四者不偏而優優以敷布之<lb/>
　則天休遍被於下國而福祿歸之矣故曰敷政優優<lb/>
　百祿是遒書曰政貴有恒優優之謂也勇非所尚也<lb/>
　而有時乎乗天龍以懐萬邦則勇亦不可廢者但貴<lb/>
　乎善用之不張皇而震驚不生事而摇動不畏難而<lb/>
　戁恐不率易而竦懼則其勇所以安天下非以毒天<lb/>
<pb n="31a"/>
　下而福祿綏之耳故曰敷奏其勇百祿是緫<lb/>
　龍字不作寵字解龍飛騰變化天下之勇莫加焉故<lb/>
　曰何天之龍敷奏其勇下文云武王載斾有䖍秉鉞<lb/>
　如火烈烈則莫我敢曷正敷奏之實也<lb/>
　政曰敷政勇曰敷奏見皆當周布而使徧也<lb/>
　王者之師何以如火之烈子産曰水柔也人玩而溺<lb/>
　之火剛也人畏之不可犯正此烈烈之意莫我敢曷<lb/>
　莫敢誰何也<lb/>
<pb n="31b"/>
　武湯載斾秉鉞以誅不義緫是去暴安天下之民善<lb/>
　承帝命式九圍之意<lb/>
　昔在中葉二句是追説湯初年事書云肇我邦于有<lb/>
　夏若苖之有莠若粟之有秕小大戰戰罔不懼于非<lb/>
　辜是所謂有震且業也<lb/>
　允矣天子口氣若曰信哉湯為天之子也故天降予<lb/>
　卿士阿衡左右以定天下也<lb/>
　大禘禘祖之所自出故自契以至於湯歴歴言之而<lb/>
<pb n="32a"/>
　必有配饗于廟者故及阿衡之功<lb/>
　帝立子生商帝命不違上帝是祗帝命式于九圍數<lb/>
　帝字命字是語脉下何天之休何天之龍允也天子<lb/>
　降于卿士統是帝命之意<lb/>
撻彼殷武奮伐荆楚冞入其阻裒荆之旅有截其所湯<lb/>
孫之緒<lb/>
維女荆楚居國南鄉昔有成湯自彼氐羗莫敢不來享<lb/>
莫敢不來王曰商是常<lb/>
<pb n="32b"/>
天命多辟設都于禹之纉歳事來辟勿予禍適稼穡匪<lb/>
解<lb/>
天命降監下民有嚴不僭不濫不敢怠遑命于下國封<lb/>
建厥福<lb/>
商邑翼翼四方之極赫赫厥聲濯濯厥靈壽考且寧以<lb/>
保我後生<lb/>
陟彼景山松栢丸丸是斷是遷方斵是䖍松桷有梴旅<lb/>
楹有閑寢成孔安<lb/>
<pb n="33a"/>
　詩序云祀高宗也<lb/>
　武丁嘗恭黙思道矣傅說亦嘗啓之學于古訓矣此<lb/>
　以撻伐為威者何盤庚没而殷道衰荆楚恃其強以<lb/>
　外叛國幾不振矣維是撻伐之師出而裒其旅截其<lb/>
　所責之以大義而知畏且令諸侯聞者之皆畏則此<lb/>
　舉似亦不可少也要之皆從思道學古中出也所以<lb/>
　稱中興之令主與<lb/>
　奮伐而入其阻裒其旅截其所方可以服其心而不<lb/>
<pb n="33b"/>
　二孔明征南而曰自此不復反矣亦此意<lb/>
　異域亦有人心也責以大義而彼自知畏服矣武丁<lb/>
　不獨肆其威又能盡所以化誨懷服道此方是王<lb/>
　者之師<lb/>
　天命多辟節是由平荆楚之威説到服諸侯處以見<lb/>
　中興之烈<lb/>
　歳事來辟勿予禍適但曰稼穡匪解則侯職之所重<lb/>
　葢可見矣王祭不共包茅不貢其曷以逭伐哉天命<lb/>
<pb n="34a"/>
　降監二句泛説小民之可畏不僣不濫以下方着武<lb/>
　丁身上説見其能嚴乎下民受天之明命而大建中<lb/>
　興之福也<lb/>
　商邑猶舊也而稱翼翼者豈獨在更新之飭哉維王<lb/>
　振奮于其上人心自覺改觀焉而都邑始爲天下重<lb/>
　耳且更有聲教之宣威靈之震壽考令終以貽子孫<lb/>
　無疆之福故詩人一一指言之以見中興之所為極<lb/>
　盛也<lb/>
<pb n="34b"/>
　陟彼景山節是立廟以安武丁之神靈也故曰寢成<lb/>
　孔安<lb/>
　武丁有百世不磨之功宜立百世不遷之廟<lb/>
　<lb/>
　<lb/>
　<lb/>
　<lb/>
　重訂詩經疑問卷十二<lb/>
</p>
<p>
</p>
  </div>
</body>
</text>
</TEI>
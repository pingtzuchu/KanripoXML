<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋纂言卷三</head>
    <p>
<pb n="1a"/>
欽定四庫全書<lb/>
　春秋纂言卷三　　　　　　元　吳澄　撰<lb/>
　　　莊公<hi>名同桓公之子母文姜夫人哀姜在位三十二年</hi>
　元年<hi>戊子莊王四年○蔡哀二年○曹莊九年○衛惠七年黔牟三年○晉緡十二年○鄭厲八年</hi>
　　<hi>子儀元年○陳莊七年卒○杞靖十一年○宋莊十七年○齊襄五年○秦武三年○楚武四十八</hi>
　春<lb/>
　　王正月<hi>穀梁傳曰繼弑君不即位先君不以其道終則子不忍即位也澄曰以先君之不得</hi>
　　<hi>正終故不忍行即位之禮</hi>
<pb n="1b"/>
　　三月<lb/>
　　夫人孫于齊<hi>孫去聲○公羊傳曰不稱姜氏與弑公也或曰䝉前年夫人姜氏遂如齊</hi>
　　<hi>之文依前目後凡之例故不稱姜氏以見今日孫于齊之夫人即前年遂如齊之夫人也或曰文闕</hi>
　　<hi>也杜氏曰夫人莊公母也魯人責之故出奔内諱奔謂之孫猶孫讓而去澄曰夫人在齊蓋隨桓公</hi>
　　<hi>之䘮歸魯矣魯人以桓公之弑實由夫人衆怒羣誚夫人内慙不安故出奔齊因以遂其姦也</hi>
　夏<lb/>
　　單伯逆王姬<hi>單音善後並同逆左作送○公羊傳曰天子嫁女於諸侯必使諸侯同姓</hi>
　　<hi>者主之諸侯嫁女於大夫必使大夫同姓者主之澄曰王將嫁女於齊以尊卑不敵不自主昏而命</hi>
<pb n="2a"/>
　　<hi>魯主之故魯遣單伯徃逆王姬於周俾先至於魯而後徃歸於齊也單氏伯字魯四命之卿天子所</hi>
　　<hi>命者張氏曰常事不書而此特書之斬衰而主昏固已非禮况齊乃不可同天之讎奈何為之主昏</hi>
　秋<lb/>
　　築王姬之館于外<hi>穀梁傳曰衰麻非所以接弁冕也仇讎非所以接昏姻也髙郵</hi>
　　<hi>孫氏曰桓公見殺於齊仇讎未復天王遽使魯主王姬之昏莊公當辭期於得請而後已是時非無</hi>
　　<hi>同姓之諸侯蓋莊公未知辭爾辭之不固與不辭同知主昏之非政築王姬之館於外孰與辭之不</hi>
　　<hi>築也澄曰魯為王姬主昏非自今日始王姬所舘固有嘗處矣盖館於廟也時公在諒闇慮齊侯親</hi>
　　<hi>迎若就以嘉服接見於廟則於心有所不安然又不敢辭主昏之事故特築館于外以為王姬之舍</hi>
<pb n="2b"/>
　　<hi>而侯齊侯之逆因其變常而書之以譏也</hi>
　冬<lb/>
　　十月<lb/>
　　乙亥陳侯林卒<hi>林莊公也在位八年其弟杵臼立是為宣公按莊公與桓王同時王</hi>
　　<hi>名林公亦名林君臣同名也</hi>
　　□王使榮叔來錫桓公命<hi>曰不書天者脫榮叔夫榮氏叔字澄曰稱</hi>
　　<hi>氏稱字者天子四命之大夫錫賜也蘇氏曰錫命者命之以策也衛襄公之殁王使成簡公追命之</hi>
　　<hi>髙氏曰禮諸侯嗣位三年䘮畢以士服朝天子天子錫之黼冕圭璧然後歸以臨其民謂之受命桓</hi>
<pb n="3a"/>
　　<hi>簒弑未嘗入朝受命王命魯主昏故追錫桓公以寵之張氏曰莊公主王姬之昏故王寵嘉其父桓</hi>
　　<hi>公已終而遣使賜之策命若昭七年王使成簡公追命衛侯之比也桓弑隠在王法有賊殺其親之</hi>
　　<hi>罪乃司馬九伐之所宜加王不能討又示褒嘉啖氏以為寵篡弑以瀆三綱得春秋之旨矣</hi>
　　王姬歸于齊<hi>張氏曰王姬來而不書至别於魯之夫人也澄曰書歸于齊魯既主昏則</hi>
　　<hi>同乎内女也趙氏曰凡外女歸皆以非常乃書</hi>
　　齊師遷紀郱鄑郚<hi>郱音平鄑音兹郚音吾○杜氏曰郱在東莞臨朐縣東南北海</hi>
　　<hi>都昌縣西有訾城郚在朱虚縣東南齊欲滅紀故徙其郡邑之民而取其地常山劉氏曰遷者廹逐</hi>
　　<hi>之也沙隨陳氏曰土地人民盡有之曰取逐其人有其地曰遷張氏曰迫遷三邑之民不服者取其</hi>
<pb n="3b"/>
　　<hi>地實以齊之民胡氏曰遷不言師其以師遷之者見紀民猶足與守而齊人彊暴用大衆以迫之也</hi>
　　<hi>經書月三書日一大衍歴正月癸亥大壬辰冬至閏月癸巳小二月壬戌大旦日大寒三月壬辰小</hi>
　　<hi>四月辛酉大五月辛卯小六月庚申大七月庚寅大八月庚申小九月己丑大十月己未小乙亥十</hi>
　　<hi>七日十一月戊子大十二月戊午小長歴是年閏十月</hi>
　二年<hi>己丑莊王五年○蔡哀三○曹莊十○衛惠八黔牟四○晉緡十三○鄭厲九子儀二○陳宣</hi>
　　<hi>公杵臼元年○杞靖十二○宋莊十八卒○齊襄六○秦武六○楚武四十九年</hi>
　春<lb/>
　　王二月<lb/>
<pb n="4a"/>
　　𦵏陳莊公<lb/>
　夏<lb/>
　　公子慶父帥師伐於餘丘<hi>公子氏慶父名魯三命之卿於發語辭餘丘小</hi>
　　<hi>國之近戎者其曰於餘丘猶曰於越蓋夷俗所稱杜氏曰莊公時年十五則慶父莊公庶兄於餘丘</hi>
　　<hi>國名沙隨程氏曰書伐國也二傳以為邾邑盖邾附庸啖氏曰按前後未有邑言伐者故仍依左氏</hi>
　　<hi>舊説為國</hi>
　秋<lb/>
　　七月<lb/>
<pb n="4b"/>
　　齊王姬卒<hi>公羊傳曰外夫人不卒此何以卒我主之也穀梁傳曰為之主者卒之也范氏</hi>
　　<hi>曰主其嫁則有兄弟之恩死則服之故書卒禮記曰齊告王姬之䘮魯莊公為之大功薛氏曰檀弓</hi>
　　<hi>謂由魯嫁故為之服則主昏之為服自莊公始也其以説齊乎沙隨程氏曰禮於舅之妻無服外祖</hi>
　　<hi>父母纔小功爾今以世讎而厚其䘮非禮也不然外夫人卒不書</hi>
　冬<lb/>
　　十有二月<lb/>
　　夫人姜氏㑹齊侯于禚<hi>禚音灼公作郜○左傳曰齊姦也杜氏曰姜前與公如</hi>
　　<hi>後出奔至此始㑹㑹非夫人之事比年書㑹其義皆同禚齊地澄曰元年正月夫人既奔齊矣其後</hi>
<pb n="5a"/>
　　<hi>復歸魯而今年冬又自魯徃㑹也趙氏曰著姜氏齊矦之惡亦以病公也曰子可以制母乎夫死從</hi>
　　<hi>子通乎其下况國君乎君者人神之主風化之本也不能正家如正國何若莊公哀痛以思父誠敬</hi>
　　<hi>以事母威刑以督下車馬僕御莫不從命夫人徒徃乎夫人之徃也則公威命之不行哀敬之不至</hi>
　　<hi>爾</hi>
　　乙酉宋公馮卒<hi>馮莊公也在位十八年子捷嗣是為閔公髙氏曰考觀宋莊忮求敗</hi>
　　<hi>類則穆公之不以其國與子有以知之矣</hi>
　　<hi>經書月三書日一大衍歴正月丁亥大丁酉冬至二月丁巳小三月丙戌大四月丙辰小五月乙酉</hi>
　　<hi>大六月乙卯小七月甲申大八月甲寅小九月癸未大十月癸丑大十一月癸未小十二月壬子大</hi>
<pb n="5b"/>
　　<hi>月内無乙酉長歴乙酉十二月四日</hi>
　三年<hi>庚寅莊王六年○蔡哀四○曹莊十一衛惠九黔牟五○晉緡十四○鄭厲十子儀三○陳宣</hi>
　　<hi>二○杞靖十三○宋閔公捷元年齊襄七○秦武七○楚武五十</hi>
　春<lb/>
　　王正月<lb/>
　　溺㑹齊師伐衛<hi>溺魯大夫再命者孫氏曰朔在齊故溺㑹齊伐衛謀納朔也髙氏曰</hi>
　　<hi>衛朔奔齊齊欲納之然天王已絶朔而立公子黔牟為衞矦魯輙興兵㑹仇讎之人抗天子之命納</hi>
　　<hi>不義之君其罪大矣</hi>
<pb n="6a"/>
　夏<lb/>
　　四月<lb/>
　　𦵏宋莊公<lb/>
　　五月<lb/>
　　𦵏桓王<hi>左傳曰緩也公羊傳穀梁傳曰改𦵏杜氏曰以桓十五年三月崩七年乃葬髙氏曰</hi>
　　<hi>平王之崩求賻於諸侯然後克葬至於桓崩七年乃克葬者蓋承諸侯背叛王師傷敗之後力益不</hi>
　　<hi>足矣夫以天下而葬一人安可緩也聖人書之以著天下臣子之罪若曰改𦵏則聖人明書之矣薛</hi>
　　<hi>氏曰王升遐七年然後克𦵏閔王室也沙隨程氏曰周人東遷之初尚有志於歸𦵏已而侵削益甚</hi>
<pb n="6b"/>
　　<hi>故於此始葬</hi>
　秋<lb/>
　　紀季以酅入于齊<hi>酅戸圭切○穀梁傳曰酅紀之邑也入于齊者以酅事齊也公</hi>
　　<hi>羊傳曰請後五廟以存姑姊妹左傳曰紀於是乎始判杜氏曰酅在齊國東安平縣澄曰紀侯無子</hi>
　　<hi>其弟為君之貳而别居於酅前年齊取紀三邑紀之土地無幾矣季知紀之亡在旦夕故先以其所</hi>
　　<hi>居邑入于齊為附庸之國而存先祀也陸氏曰紀季以君之邑入於它國不書曰叛其有兄之命矣</hi>
　　<hi>沙隨程氏曰紀侯迫於彊齊之暴自度不能支命其弟以酅下齊將委國而去之不勦民以鬬暴遜</hi>
　　<hi>賢弟以存祀其與力屈而請降國滅而出奔者有間矣</hi>
<pb n="7a"/>
　冬<lb/>
　　公次于滑<hi>滑公穀作郎○左傳曰一宿為舍再宿為信過信為次次于滑將㑹鄭謀紀也</hi>
　　<hi>鄭辭以難穀梁傳曰次止也有畏也欲救紀而不能也胡氏曰伐而書次以次為善救而書次以次</hi>
　　<hi>為譏次於滑譏也澄曰紀將亡矣以昏姻之故告急於魯魯荘不能自已故出次於滑將㑹鄭伯為</hi>
　　<hi>紀謀而祈哀乞憐於齊鄭伯知齊之滅紀不可止也故辭而不㑹杜氏曰滑鄭地在陳留襄邑縣西</hi>
　　<hi>北</hi>
　　<hi>經書月三書日無大衍歴正月壬午小癸卯冬至二月辛亥大三月辛巳小四月庚戌大五月庚辰</hi>
　　<hi>小六月己酉大七月己卯小八月戊申大九月戊寅小丙午處暑閏月丁未大十月丁丑小旦日秋</hi>
<pb n="7b"/>
　　<hi>分十一月丙午大十二月丙子小</hi>
　四年<hi>辛卯莊王七年○蔡哀五○曹莊十二○衛惠十黔牟六○晉緡十五○鄭厲十一子儀四○</hi>
　　<hi>陳宣三○杞靖十四○宋閔二○齊襄八○秦武八○楚武五十一</hi>
　春<lb/>
　　王二月<lb/>
　　夫人姜氏饗齊侯于祝丘<hi>饗左作享○穀梁傳曰饗甚矣澄曰何待至於</hi>
　　<hi>饗而後為甚哉古者飲酒之禮有三饗食燕也燕禮最輕蓋主于飲酒而食物不盛食禮次之食物</hi>
　　<hi>甚盛而不飲酒饗禮最重飲酒如燕禮之多食物如食禮之備雖君大夫亦無行饗食燕之禮于野</hi>
<pb n="8a"/>
　　<hi>者况婦人乎然此亦不足責也吕氏曰前此嘗㑹矣而未之享也今享矣又復如齊師矣人之為不</hi>
　　<hi>善一縱之後如水方至莫知所極杜氏曰祝丘魯地</hi>
　　三月<lb/>
　　紀伯姬卒<hi>穀梁傳曰外夫人不卒此其言卒何也吾女也適諸侯則尊同以吾為之變卒</hi>
　　<hi>之也范氏曰禮諸侯絶旁朞姑姊妹女子嫁於國君者尊與已同則變不服之例為之服大功九月</hi>
　　<hi>啖氏曰内女為諸侯之夫人則書卒以公為之服故也孫氏曰伯姫隱二年紀裂繻所迎者内女嫁</hi>
　　<hi>國君則服大功常事也此卒者蓋為下紀侯去國齊𦵏紀伯姬起義</hi>
　夏<lb/>
<pb n="8b"/>
　　齊侯陳侯鄭伯遇于垂<hi>襄陵許氏曰齊與陳鄭遇垂蓋謀取紀是以紀侯見</hi>
　　<hi>難而去也蘇氏曰鄭伯鄭子儀也桓十五年五月書鄭伯突出奔蔡九月書鄭伯突入于櫟十八年</hi>
　　<hi>齊襄公殺子亹鄭人立子儀莊十四年突使傅瑕弑子儀而入則遇于垂者子儀也然則鄭有二君</hi>
　　<hi>矣春秋有一國而二君者鄭突與儀衛衎與剽是也突衎始終為君子儀之君鄭十有四年剽之君</hi>
　　<hi>衛十有一年皆能君者也故春秋因其實而君之然則孰與曰皆不與也突之入也以篡衎之出也</hi>
　　<hi>以惡儀剽雖國人之所立而突衎在焉非所以為安也故四人者春秋莫適與也皆不没其實而已</hi>
　　<hi>胡氏曰蘇子由以鄭伯為子儀謂春秋有一國二君其説辨其理通善發春秋之意者然而鄭伯實</hi>
　　<hi>厲公終始能君故不没其實非與之也惟不没其實故出奔蔡入于櫟㑹于垂皆書其爵惟非與之</hi>
<pb n="9a"/>
　　<hi>也故歸于鄭出奔蔡入于櫟皆書其名春秋於世子忽猶不書爵而况子儀之微者乎髙氏曰或以</hi>
　　<hi>此鄭伯為子儀非也忽世子再出奔猶不得稱子其復歸猶不得稱爵子儀雖乗間得立其為君微</hi>
　　<hi>矣豈敢輕去國都而與諸侯㑹乎故知此鄭伯即突也齊恐陳鄭救紀故求結二國歡心先過於垂</hi>
　　<hi>使紀失其援也</hi>
　　紀侯大去其國<hi>左傳曰紀侯不能下齊以與紀季去其國違齊難也程子曰大名也</hi>
　　<hi>常山劉氏曰紀侯名大生名之著失地也去其國自去也澄曰諸侯失地名紀侯去其國而紀遂亡</hi>
　　<hi>故名之紀之郱鄑郚為齊所取紀季又以酅入于齊紀之土地蓋僅有國外近郊之境而亦無人民</hi>
　　<hi>可以自守齊又將以兵力取之故自去其國而齊遂有其地也言去其國而不言出奔某國者盖自</hi>
<pb n="9b"/>
　　<hi>逃於民伍而不復適他國或入山林或入河海也</hi>
　　乙丑齊侯𦵏紀伯姬<hi>伯姬卒值紀侯去國不能自𦵏齊侯既取紀地遂𦵏其䘮</hi>
　　<hi>書以閔之也啖氏曰凡内女之𦵏不書書者皆非常也胡氏曰齊襄迫逐紀侯使之去國雖其夫人</hi>
　　<hi>在殯而不及葬陸氏曰𦵏者臣子之事非由隣國也齊侯并人之國而禮葬其妻是謂豺狼之行而</hi>
　　<hi>為婦人之仁也</hi>
　秋<lb/>
　　七月<lb/>
　冬<lb/>
<pb n="10a"/>
　　公及齊人狩于禚<hi>禚公穀作郜○於本國而非狩地且譏况越境而與鄰國之微</hi>
　　<hi>臣狩于彼國之地乎此四年冬公及齊人所狩之地即二年冬姜氏與齊侯所㑹之地也莊公於是</hi>
　　<hi>乎無羞惡之心矣</hi>
　　<hi>經書月四書日一大衍歴正月乙巳大戊申冬至二月乙亥大三月乙巳小四月甲戌大五月甲辰</hi>
　　<hi>小六月癸酉大七月癸卯小經六月乙丑在此月八月壬申大九月壬寅小十月辛未大十一月辛</hi>
　　<hi>丑小十二月庚午大長歴是年閏四月乙丑六月三日</hi>
　五年<hi>壬辰莊王八年○蔡哀六○曹莊十三○衛惠十一黔牟七○晉緡十六○鄭厲十二子儀五</hi>
　　<hi>○陳宣四○杞靖十五○宋閔三○齊襄九○秦武九○楚文王熊貲元年</hi>
<pb n="10b"/>
　春<lb/>
　　王正月<lb/>
　夏<lb/>
　　夫人姜氏如齊師<hi>時齊侯帥師出外而夫人徃與之㑹也不言地師行而不次也</hi>
　秋<lb/>
　　郳黎來來朝<hi>郳公作倪○杜氏曰郳附庸國也東海昌慮縣東北有郳城黎來名澄曰</hi>
　　<hi>附庸之君未爵例稱名其後齊桓圖霸以王命爵之為子改國號為邾經書曰小邾以别於邾也</hi>
　冬<lb/>
<pb n="11a"/>
　　公㑹齊人宋人陳人蔡人伐衛<hi>左傳曰納惠公也澄曰齊宋陳蔡皆</hi>
　　<hi>卿也以公在故降稱人三年春齊師㑹魯伐衛以納朔而未克納故今又㑹四國之兵以納之也</hi>
　　<hi>經書月一書日無大衍歴正月庚子小癸丑冬至二月己巳大三月己亥小四月戊辰大五月戊戌</hi>
　　<hi>小六月丁卯大七月丁酉小八月丙寅大九月丙申小十月乙丑大十一月乙未小十二月甲子大</hi>
　六年<hi>癸巳莊王九年○蔡哀七○曹莊十四○衛惠十二黔牟八○晉緡十七○鄭厲十三子儀六</hi>
　　<hi>○陳宣五○杞靖十六○宋閔四○齊襄十○秦武十○楚文二</hi>
　春<lb/>
　　王正月<lb/>
<pb n="11b"/>
　　王人子突救衛<hi>王人王朝一命之下士子王之子突名也一命者稱人而不得稱名</hi>
　　<hi>以王子之貴同於三命故稱屬稱未嘗去王今王子突子上無王字者䝉上文王子者文也蓋以官</hi>
　　<hi>則卑而為王之人以屬則貴而為王之子故稱人而又稱名也五國伐衛納朔王命突救之欲存黔</hi>
　　<hi>牟而拒朔也</hi>
　夏<lb/>
　　六月<lb/>
　　衛侯朔入于衛<hi>左傳曰衛侯入放公子黔牟于周放甯跪于秦殺左公子洩右公子</hi>
　　<hi>職澄曰五國之兵破衛而朔得入也朔搆兄篡國天討所當加又得罪於王王當明正其罪布告諸</hi>
<pb n="12a"/>
　　<hi>侯乃不能然遂使齊與四國敢抗王命而納之王人之救不能明示天子之命自同於列國之兵爭</hi>
　　<hi>以力為强弱卒不能救而五國竟破衛納朔王室之不競而威令不行於諸侯可悲也夫</hi>
　秋<lb/>
　　公至自伐衛<hi>莊之出十有九其至之者五譏也其不至者十有四常事不書張氏曰書</hi>
　　<hi>至與至自唐意同王誅若行齊魯宋衛皆有當誅之罪故書至以危之</hi>
　　螟<lb/>
　冬<lb/>
　　齊人來歸衛俘<hi>俘公穀作寶○左傳曰文姜請之也澄曰俘伐衛所俘獲之臣虜財</hi>
<pb n="12b"/>
　　<hi>物也五國共伐衛而齊主兵故四國所俘獲不敢有而悉以與齊文姜醜行自知魯人所不與故請</hi>
　　<hi>於齊侯使以伐衛所俘獲之民物歸于魯以恱魯人也</hi>
　　<hi>經書月二書日無大衍歴正月甲午大戊午冬至二月甲子小己丑大寒三月癸巳大四月癸亥小</hi>
　　<hi>五月壬申大庚寅穀雨閏月壬戌小六月辛夘大辛卯小滿七月辛酉小八月庚寅大九月庚申大</hi>
　　<hi>十月庚寅小十一月己未大十二月己丑小</hi>
　七年<hi>甲午莊王十年○蔡哀八○曹莊十五○衛惠十三○晉緡十八○鄭厲十四子儀七○陳宣</hi>
　　<hi>六○杞靖十七○宋閔五○齊襄十一○秦武十一○楚文三</hi>
　春<lb/>
<pb n="13a"/>
　　夫人姜氏㑹齊侯于防<hi>左傳曰齊志也杜氏曰防魯地文姜數與齊侯㑹至</hi>
　　<hi>齊地則姦發夫人至魯地則齊侯之志</hi>
　夏<lb/>
　　四月<lb/>
　　辛卯夜恒星不見夜中星隕如雨<hi>辛卯夜穀夜作昔見音現中如</hi>
　　<hi>字又去聲隕音尹公作霣後凡隕字並同○穀梁傳曰恒星經星也左傳曰不見夜明也啖氏曰星</hi>
　　<hi>隕如雨謂奔流衆如雨之多李陵云謀臣如雨皆言多爾澄曰恒星謂有名之經星星謂無名之衆</hi>
　　<hi>星夜無日光則暗而星見晝有日光則明而星不見恒星不見夜明如晝故也天星之恒見者不見</hi>
<pb n="13b"/>
　　<hi>則小星之無名者亦無也隕謂自天而隕没於半空而不至地如雨言衆多不可為數也小星之無</hi>
　　<hi>名者隕則大星之常見者自若也</hi>
　秋<lb/>
　　大水<lb/>
　　無麥苗<hi>周之秋夏之五月麥熟而黍稷粱之苗將秀大水漂盡故麥與苖俱無也</hi>
　冬<lb/>
　　夫人姜氏㑹齊侯于穀<hi>胡氏曰防魯地也穀齊地也初㑹于禚次享于祝丘</hi>
　　<hi>又次如齊師又一嵗而再㑹焉其為惡益逺矣明年無知弑諸兒其禍淫之明驗也杜氏曰穀濟北</hi>
<pb n="14a"/>
　　<hi>穀城縣張氏曰今屬鄆州東阿縣文姜元年以罪孫于齊後復宣滛自二年至今詳書於策敝笱載</hi>
　　<hi>驅錄于齊風論其時世與衛之鶉之奔奔牆有茨諸篇皆一時之事魯衛先王之後婦行放逸同播</hi>
　　<hi>其惡於萬民夫子曰魯衛之政兄弟也蓋不特周公康叔之盛而其世衰俗末政之陵夷亦相似也</hi>
　　<hi>其後慶父亂魯齊幾取之與衛滅同時聖人以魯事詳於春秋而齊詩及魯事者不刪夫二南之風</hi>
　　<hi>后妃不待閑而徳足以化天下後世閑有家之道廢而亡國敗家之禍同一軌轍詩春秋之旨蓋相</hi>
　　<hi>為表裏也</hi>
　　<hi>經書月一書日一大衍歴正月戊午大甲子冬至二月戊子小三月丁巳大四月丁亥小辛卯五日</hi>
　　<hi>五月丙辰大六月丙戌小七月乙卯大八月乙酉小九月甲寅大十月甲申小十一月癸丑大十二</hi>
<pb n="14b"/>
　　<hi>月癸未小長歴是年閏四月</hi>
　八年<hi>乙未莊王十一年○蔡哀九○曹莊十六○衛惠十四○晉緡十九○鄭厲十五子儀八○陳</hi>
　　<hi>宣七○杞靖十八○宋閔六○齊襄十二弑○秦武十二○楚文四</hi>
　春<lb/>
　　王正月<lb/>
　　師次于郎以俟陳人蔡人<hi>師次之將卑而師衆也杜氏曰期共伐郕陳蔡</hi>
　　<hi>不至故駐師于郎以待之</hi>
　　甲午治兵<hi>治公作祠○俟陳蔡不至故治兵于郎周官大司馬因秋獮而治兵以教戰此</hi>
<pb n="15a"/>
　　<hi>常禮也微者帥師在外因有所俟曠日持久見師徒之不整而擅舉治兵之禮不於獵所則非其地</hi>
　　<hi>不於仲秋則非其時微者擅舉則非其人皆非常也故書</hi>
　夏<lb/>
　　師及齊師圍郕<hi>郕公作成○郕者郕叔所封周公與郕叔皆文王之子魯兄弟之國</hi>
　　<hi>也齊貪其地而連魯陳蔡之兵伐之魯莊事齊奉命惟謹期與陳蔡㑹齊伐郕而陳蔡不至於是魯</hi>
　　<hi>之師獨與齊師圍郕也魯莊忘親而奉仇讎以伐同姓不義之甚陳蔡善於魯多矣説者謂魯欲取</hi>
　　<hi>郕而結陳蔡同伐陳蔡既不至乃藉力於齊按魯弱國也安能摟諸侯以伐諸侯乎齊彊國也豈肯</hi>
　　<hi>為魯役魯亦何敢役之哉蓋齊欲圍郕而徵兵於魯與陳蔡爾惟李杜二說近是李氏堯俞曰魯不</hi>
<pb n="15b"/>
　　<hi>應與齊伐同姓之國杜氏諤曰魯兵出無名止為彊齊圍郕國畏齊之暴横而㑹之也</hi>
　　郕降于齊師<hi>降奚江切○欲得郕者齊也郕畏齊而不畏魯故齊魯同圍而郕獨降齊</hi>
　　<hi>也魯之興師為齊出力而已</hi>
　秋<lb/>
　　師還<hi>還音旋後並同○見其勞民於外歴三時而後還也</hi>
　冬<lb/>
　　十有一月<lb/>
　　癸未齊無知弑其君諸兒<hi>左傳曰齊侯使連稱管至父戍葵丘請代弗許</hi>
<pb n="16a"/>
　　<hi>故謀作亂僖公之母弟曰夷仲年生公孫無知有寵於僖公襄公絀之二人因之以作亂齊侯田于</hi>
　　<hi>貝丘反賊遂弑之而立無知張氏曰齊襄之見弑以禍本言之則無知之亂適積漸於僖公之時而</hi>
　　<hi>襄公之惡蹟不可揜如抗王伐衛殺魯桓公色荒禽荒暱比小人以至禍發蕭墻身殱賊手考其即</hi>
　　<hi>位至今所書齊事無非亡國戕身之媒所謂積不善之餘殃也澄曰諸兒襄公也在位十二年明年</hi>
　　<hi>弟小白立是為桓公</hi>
　　<hi>經書月二書日二大衍歴正月壬子大己巳冬至二月壬午大經正月甲午在此月三月壬子小四</hi>
　　<hi>月辛巳大五月辛亥小六月庚辰大七月庚戌小八月己卯大九月己酉小十月戊寅大十一月戊</hi>
　　<hi>申小十二月丁丑大經十一月癸未在此月長歴甲午正月十三日癸未十一月六日</hi>
<pb n="16b"/>
　九年<hi>丙申莊王十二年○蔡哀十○曹莊十七○衛惠十五○晉緡二十○鄭厲十六子儀九○陳</hi>
　　<hi>宣八○杞靖十九○宋閔七○齊桓公小白元年○秦武十三○楚文五</hi>
　春<lb/>
　　齊人殺無知<hi>左傳曰初無知虐於雍廪雍廩殺無知杜氏曰雍廩齊大夫劉氏曰雍廩</hi>
　　<hi>殺之其稱人何討賊之辭也</hi>
　　公及齊大夫盟于蔇<hi>蔇公作暨○左傳曰襄公無常鮑叔牙曰亂將作矣奉公</hi>
　　<hi>子小白出奔莒亂作管夷吾召忽奉公子糾來奔穀梁傳曰齊人殺無知而迎公子糾于魯國語韋</hi>
　　<hi>氏註曰齊逆子糾魯莊公不即遣而盟以要之齊大夫歸迎小白于莒髙氏曰此盟蓋公意杜氏曰</hi>
<pb n="17a"/>
　　<hi>小白僖公庶子糾小白庶兄蔇魯地瑯琊齊縣有蔇亭張氏曰今沂州承縣也大夫齊太宰是時齊</hi>
　　<hi>無君太宰任國事故不名與文七年扈之盟趙盾書大夫同澄按糾與小白皆襄公之庶弟而糾為</hi>
　　<hi>長齊人擇君先自長始故大夫自至魯地請糾于魯且觀糾之可立與否魯既要之以盟而齊大夫</hi>
　　<hi>之意已不在糾矣姑狥魯而與之盟非其本心故歸即背之若是齊不來請魯自欲納糾則齊大夫</hi>
　　<hi>安肯至魯地而受盟乎齊大夫既自至魯地請糾而復中變改圖背盟失信始謀之不審可罪也大</hi>
　　<hi>夫不氏名者齊無君而以當國之大夫敵君也</hi>
　夏<lb/>
　　公伐齊納糾<hi>納糾左作納子糾○高氏曰齊大夫既歸遂背蔇之盟隂召小白而不迎</hi>
<pb n="17b"/>
　　<hi>糾魯始引兵伐齊而納糾方其納也小白猶未入于齊齊不受糾而公尚以蔇之盟强欲納之夫頓</hi>
　　<hi>子比燕伯失地之君内為彊臣所拒非假大援不可復其位故經書納若出奔之子則異此矣既素</hi>
　　<hi>無位又在外焉必有君父之命乃可以還否則國人義欲奉之庶乎其可苟非此二者而隣國以兵</hi>
　　<hi>來脅必欲其立豈王法所容乎晉納捷菑雖弗克猶貶伐齊納糾罪公也</hi>
　　齊小白入于齊<hi>左傳曰桓公自莒先入澄按襄公諸兒公子糾公子小白皆齊僖公</hi>
　　<hi>之子襄公遭弑而無嗣則糾與小白皆可君齊齊人初欲迎糾既而當國者知糾之不如小白故拒</hi>
　　<hi>糾而召小白先入于國而奉以為君小白之立蓋齊國公議為社稷計也則小白乃齊國之所共戴</hi>
　　<hi>而糾特魯君之所私納故曰齊小白言其當為齊君也入者難辭雖齊大夫之所欲立然有魯兵見</hi>
<pb n="18a"/>
　　<hi>伐奉糾爭國故小白亦藉莒兵䕶送而後得入齊非如歸之易也</hi>
　秋<lb/>
　　七月<lb/>
　　丁酉葬齊襄公<hi>賊已討而弟立九月乃得葬</hi>
　　八月<lb/>
　　庚申及齊師戰于乾時我師敗績<hi>乾音干○公親將兵納糾小白</hi>
　　<hi>既定猶不退師此戰書及書齊師蓋公不自戰微者與齊微者戰而魯敗也杜氏曰乾時齊地時水</hi>
　　<hi>在樂安界岐流旱則竭故曰乾時</hi>
<pb n="18b"/>
　　九月<lb/>
　　齊人取子糾殺之<hi>左傳曰鮑叔帥師來言曰子糾親也請君討之管召讎也請受</hi>
　　<hi>而甘心焉乃殺子糾于生竇公羊傳曰脅我使我殺之也穀梁傳曰猶曰取其子糾而殺之云爾范</hi>
　　<hi>氏曰言齊之子糾今取而殺之魯不能救䕶也趙氏曰論語云桓公殺公子糾則知齊自殺之非魯</hi>
　　<hi>殺也若實魯殺則當書云齊人使我殺子糾不應云取也澄曰趙說蓋非當從三傳未踰年之君稱</hi>
　　<hi>子齊立小白魯亦立糾以與小白爭國書子糾以見魯莊擅立鄰國君之罪小白立而魯師還則糾</hi>
　　<hi>乃一亡公子寄寓於魯者爾何罪而齊欲殺之乎今齊有君而魯又立糾是齊有二君矣勢固不兩</hi>
　　<hi>立也魯兵戰敗力不敵齊故齊聲子糾爭國之罪逼魯殺之魯不能庇遂殺之于生竇殺之者雖魯</hi>
<pb n="19a"/>
　　<hi>從齊令也是猶齊人取之于魯魯以畀齊而殺之焉爾所以著子糾之死皆魯之罪也</hi>
　冬<lb/>
　　浚洙<hi>公羊傳曰畏齊也張氏曰洙水在魯城北齊伐魯之道也魯雖殺子糾而猶有畏齊之心</hi>
　　<hi>故浚而深之以備齊師之至</hi>
　　<hi>經書月三書日二大衍歴正月丁未小甲戌冬至二月丙子大甲辰大寒三月丙午小甲戌雨水閏</hi>
　　<hi>月乙亥大四月乙巳小旦日春分五月甲戌大六月甲辰大七月甲戌小丁酉二十四日八月癸卯</hi>
　　<hi>大庚申十八日九月癸酉小十一月壬申小十二月辛丑大長歴是年閏八月</hi>
　十年<hi>丁酉莊王十三年○蔡哀十一○曹莊十八○衛惠十六○晉緡二十一○鄭厲十七子儀十</hi>
<pb n="19b"/>
　　<hi>○陳宣九○杞靖二十○宋閔八○齊桓二○秦武十四○楚文六</hi>
　春<lb/>
　　王正月<lb/>
　　公敗齊師于長勺<hi>勺市若切○左傳曰齊師伐我澄曰齊師來伐以報乾時之戰</hi>
　　<hi>而公敗其師也偏戰曰敗彼未陳而我薄之也啖氏曰凡魯勝則曰敗某師張氏曰戰法定日刻期</hi>
　　<hi>兩陣相向以決勝負雖敗而奔亦無多殺之禍偏戰則出於本意僥幸一勝也</hi>
　　二月<lb/>
　　公侵宋<hi>潛師掠境曰侵莊公僥幸得志於齊遂舉無名之師以掠宋境此所以召郎之師也</hi>
<pb n="20a"/>
　　三月<lb/>
　　宋人遷宿<hi>趙氏曰徙而臣之曰遷某陸氏曰移入封内以為附庸也襄陵許氏曰遷之使</hi>
　　<hi>未失其國家以行其義猶有所難則是王澤之未竭也僖文以後有滅國無遷國矣澄曰使宿之民</hi>
　　<hi>從其君遷它處宋遂有其舊都之地</hi>
　夏<lb/>
　　六月<lb/>
　　齊師宋師次于郎<hi>魯莊以正月敗齊二月侵宋故齊宋二國合兵報魯駐兵于郎</hi>
　　<hi>而未名所伐可見其師出之無名也</hi>
<pb n="20b"/>
　　公敗宋師于乗丘<hi>乗繩證切○左傳曰齊師宋師次于郎公子偃曰宋師不整可</hi>
　　<hi>敗也宋敗齊必還自雩門竊出䝉臯比而先犯之公從之大敗宋師于乗丘齊師乃還杜氏曰乗丘</hi>
　　<hi>魯地劉氏曰齊宋揚兵整旅經人之國欲窺利乗便攻取使魯人懼疑出竒計詐謀覆滅其軍以自</hi>
　　<hi>救此輕用其衆之罪也魯人偷得一時之勝非弭患止亂安國使民之道襄陵許氏曰齊桓始入未</hi>
　　<hi>撫其民而輕用之是以再不得志于魯也晉文公之入五年而後用其民蓋監此</hi>
　秋<lb/>
　　九月<lb/>
　　荆敗蔡師于莘以蔡侯獻舞歸<hi>舞穀作武○杜氏曰荆楚本號後改</hi>
<pb n="21a"/>
　　<hi>為楚莘蔡地獻舞蔡季名啖氏曰蔡侯失地故名澄曰荆之下不書其君臣者狄之也荆為中國患</hi>
　　<hi>久矣宣王時已伐之入春秋遂僭稱王猾夏彌甚殘滅小國以廣其土地者非一也其事不聞於魯</hi>
　　<hi>故不書于春秋之經蔡與齊魯宋衛陳鄭皆中國之望蔡見楚之浸彊前此與鄭㑹于鄧傳以為始</hi>
　　<hi>懼楚至此蔡果首受其禍此經書荆蠻猾夏之始蓋荆舉兵犯蔡至莘地蔡侯禦之為荆所敗蔡侯</hi>
　　<hi>師敗為荆所獲而以之歸也蔡侯獻舞哀公也留于楚九年至魯莊十九年卒子肸嗣是為穆公</hi>
　冬<lb/>
　　十月<lb/>
　　齊師滅譚譚子奔莒<hi>左傳曰齊侯之出也過譚譚不禮焉及其入也諸侯皆賀</hi>
<pb n="21b"/>
　　<hi>譚又不至杜氏曰譚國在濟南平陵縣西南張氏曰今濟南府歴城縣澄曰滅者夷其社稷絶其宗</hi>
　　<hi>祀也齊桓方欲圖霸而首以私憾滅小國所以為三王之罪人也譚子爵而不名者蓋是小國史策</hi>
　　<hi>不詳其名或曰為彊大所吞雖失國而非其罪然聖筆決不以名不名而定其有罪無罪也奔不言</hi>
　　<hi>出者國已滅矣無復有歸入之地也</hi>
　　<hi>經書月六書日無大衍歴正月辛未小己卯冬至二月庚子大三月庚午小四月己亥大五月己巳</hi>
　　<hi>小六月戊戌大七月戊辰小八月丁酉大九月丁卯小十月丙申大十一月丙寅小十二月乙未大</hi>
　十有一年<hi>戊戌莊王十四年○蔡哀十二○曹莊十九○衛惠十七○晉緡二十二○鄭厲十</hi>
　　<hi>八子儀十一○陳宣十○杞靖二十一○宋閔九○齊桓三○秦武十五○楚文七</hi>
<pb n="22a"/>
　春<lb/>
　　王正月<lb/>
　夏<lb/>
　　五月<lb/>
　　戊寅公敗宋師于鄑<hi>鄑音兹○左傳曰宋為乗丘之役故侵我公禦之宋師未</hi>
　　<hi>陣而薄之敗諸鄑杜氏曰鄑魯地張氏曰宋師再至再敗魯雖再勝國亦困於兵矣</hi>
　秋<lb/>
　　宋大水<hi>左傳曰宋大水公使弔焉曰天作淫雨害於粢盛若之何不弔對曰孤實不敬天降</hi>
<pb n="22b"/>
　　<hi>之災又以為君憂拜命之辱杜氏曰公使弔之故書陸氏曰外災來告則書</hi>
　冬<lb/>
　　王姬歸于齊<hi>左傳曰齊侯來逆共姬張氏曰即齊侯之夫人王姬是也澄曰齊桓公娶</hi>
　　<hi>王女以為夫人而魯主其昏故書歸同于内女不書來逆常事無譏也</hi>
　　<hi>經書月四書日一大衍歴正月乙丑大乙酉冬至二月乙未小三月甲子大四月甲午小丙辰春分</hi>
　　<hi>五月癸亥大戊寅十六日六月癸巳小七月壬戌大八月壬辰小九月辛酉大十月辛卯小己未秋</hi>
　　<hi>分十一月庚申大己丑霜降閏月庚寅小十二月己未大長歴是年閏三月</hi>
　十有二年<hi>己亥莊王十五年崩不書○蔡哀十三○曹莊二十○衛惠十八○晉緡二十三○</hi>
<pb n="23a"/>
　　<hi>鄭厲十九子儀十二○陳宣十一○杞靖二十二○宋閔十弑○齊桓四○秦武十六○楚文八</hi>
　春<lb/>
　　王二月<lb/>
　　紀叔姬歸于酅<hi>公羊傳曰隱之也何氏曰痛其國滅無所歸也澄曰紀無國矣而曰</hi>
　　<hi>紀叔姬者録其舊也按伯姬魯女為紀侯大之夫人叔姬其娣也紀國既亡紀侯又死叔姬無所依</hi>
　　<hi>紀季以酅為齊附庸猶存紀之宗祀欲歸就紀國宗祀所存之處而終其身得婦人從一而終之義</hi>
　　<hi>焉然紀侯去國九年之後乃始歸酅者俟季之位定也惟恐齊不能容季而紀祀不可存則酅不可</hi>
　　<hi>依也又見其謹審逺辱之幾焉賢哉叔姬也杜氏曰紀侯去國而死叔姬歸魯紀季自定于齊而後</hi>
<pb n="23b"/>
　　<hi>歸之全守節義以終婦道故係之紀啖氏曰非嫁而歸故加紀字稱紀言紀之婦也蓋紀侯去國之</hi>
　　<hi>後死于它而叔姬還魯至是乃歸于酅胡氏曰魯為宗國婦人有來歸之義紀既亡矣不歸于魯全</hi>
　　<hi>節守義不以亡故而虧婦道也夏侯令女曹爽之弟婦寡居守志曰曹氏全盛之時尚欲保終况今</hi>
　　<hi>衰亡何忍棄之其聞叔姬之風者也</hi>
　夏<lb/>
　　四月<lb/>
　秋<lb/>
　　八月<lb/>
<pb n="24a"/>
　　甲午宋萬弑其君捷及其大夫仇牧<hi>捷公作接○左傳曰乗丘</hi>
　　<hi>之役公以金僕姑射南宫長萬公右歂孫生搏之宋人請之宋公靳之曰始吾敬子今子魯囚也吾</hi>
　　<hi>弗敬子矣病之弑閔公于䝉澤遇仇牧于門批而殺之遇太宰督于東宫之西又殺之張氏曰仇牧</hi>
　　<hi>遇弑君之賊不畏彊禦死于其難故書及華督弑君亂臣死不償責故不書澄曰公羊傳言莊公獲</hi>
　　<hi>萬舍諸宫中數月然後歸之歸反為大夫于宋按萬稱名是自魯歸宋而為再命之大夫也萬有力</hi>
　　<hi>無德戰敗免罪已幸矣又以之為大夫宋閔用人如此其遭弑也自取之也</hi>
　冬<lb/>
　　十月<lb/>
<pb n="24b"/>
　　宋萬出奔陳<hi>左傳曰立子游羣公子奔蕭公子御説奔亳南宫牛猛獲帥師圍亳蕭叔</hi>
　　<hi>大心及戴武宣穆莊之族以曹師伐之殺南宫牛于師殺子游于宋立桓公猛獲奔衛南宫萬奔陳</hi>
　　<hi>宋人請猛獲于衛衛人歸之亦請南宫萬于陳以賂皆醢之胡氏曰宋人醢萬則賊已討矣不書殺</hi>
　　<hi>萬特書萬出奔陳以著陳人黨惡之罪張氏曰陳容其奔罪已大矣受賂而後歸之與所謂殺其人</hi>
　　<hi>汙其宫而瀦之之意何如澄曰陳之人當如昔年之執州吁者以執萬今乃受其奔是為逆賊之逋</hi>
　　<hi>逃主也宋臣雖能敗賊而立君然賊既逸去後始得而誅之視石碏討州吁之義則有愧矣故不言</hi>
　　<hi>宋人殺萬</hi>
　　<hi>經書月四書日一大衍歴正月己丑大庚寅冬至二月己未小三月戊子大四月戊午小五月丁亥</hi>
<pb n="25a"/>
　　<hi>大六月丁巳小七月丙戌大八月丙辰小九月乙酉大經八月甲午在此月十月乙卯小十一月甲</hi>
　　<hi>申大十二月甲寅小長歴甲午八月九日</hi>
　十有三年<hi>庚子僖王元年○齊霸桓公五年○蔡哀十四○曹莊二十一○衛惠十九○晉緡</hi>
　　<hi>二十四○鄭厲二十子儀十三○陳宣十二○杞靖二十三○宋桓公御說元年○秦武十七○楚</hi>
　　<hi>文九</hi>
　春<lb/>
　　齊侯宋人陳人蔡人邾人㑹于北杏<hi>齊侯穀作齊人○左傳曰</hi>
　　<hi>㑹于北杏以平宋亂杜氏曰北杏齊地澄曰是時管仲為政四年矣教齊桓糾合諸侯以圖霸而始</hi>
<pb n="25b"/>
　　<hi>為此㑹也按上年宋有弑君之亂蕭叔大心僅能率五族殄亂賊立桓公御説平宋亂者定御説之</hi>
　　<hi>位也以平宋亂㑹諸侯其名正矣然列國僅有陳蔡小國僅有邾併宋四國而已又君不躬至而卿</hi>
　　<hi>代行若魯若衛最近于齊而皆不㑹是齊桓之信未能申于諸侯也宋陳蔡以卿㑹君故降而稱人</hi>
　　<hi>春秋之世以諸侯而主天下盟㑹由此北杏之㑹始以大夫而主天下盟㑹由文七年扈之盟始張</hi>
　　<hi>氏曰宋弑君之首惡方誅嗣君新立合諸侯定宋亂陳蔡邾並來受命齊桓苟能於宋萬初弑君之</hi>
　　<hi>時舉兵討之則不勞告諭而天下翕然宗齊矣齊桓欲合諸侯行霸事恐諸侯之未喻故未欲煩其</hi>
　　<hi>君而使其臣來㑹告以平宋亂之事晉悼公合諸侯于邢丘命朝聘之數使諸侯之大夫聽命鄭伯</hi>
　　<hi>之外齊宋衛邢皆稱人殆齊桓故事歟</hi>
<pb n="26a"/>
　夏<lb/>
　　六月<lb/>
　　齊人滅遂<hi>管仲相桓公方將糾合諸侯以圖霸而前此滅譚今又滅遂不仁甚矣此孔門</hi>
　　<hi>所以羞稱齊桓曾西所以不為管仲也杜氏曰遂國在濟北蛇丘縣東北張氏曰蛇丘屬漢泰山郡</hi>
　　<hi>隧鄉故遂國也</hi>
　秋<lb/>
　　七月<lb/>
　冬<lb/>
<pb n="26b"/>
　　公㑹齊侯盟于柯<hi>左傳曰始及齊平也孫氏曰公不及北杏之㑹桓公既滅遂懼</hi>
　　<hi>其見討故盟于此杜氏曰柯齊之阿邑張氏曰今鄆州東阿縣魯莊自齊桓入國屢與之戰雖一再</hi>
　　<hi>勝而齊方修軍政以圖霸魯有見伐之虞至此始及齊平公穀所載曹子之事齊桓捐小利以收魯</hi>
　　<hi>容或有之皆霸術也但公羊言之過其實爾趙氏曰按桓公未嘗侵魯地盟後未嘗歸魯田其事妄</hi>
　　<hi>經書月二書日無大衍歴正月癸未大乙未冬至二月癸丑小三月壬午大四月壬子小五月辛巳</hi>
　　<hi>大六月辛亥大七月辛己小八月庚戌大九月庚辰小十月己酉大十一月己卯小十二月戊申大</hi>
　十有四年<hi>辛丑僖王二年○齊霸桓六○蔡哀十五○曹莊二十二○衛惠二十○晉緡二十</hi>
　　<hi>五○鄭厲二十一子儀十四○陳宣十三○杞共公元年○宋桓二○秦武十八○楚文十</hi>
<pb n="27a"/>
　春<lb/>
　　齊人陳人曹人伐宋<hi>左傳曰宋人背北杏之㑹諸侯伐宋取成而還澄按北杏</hi>
　　<hi>之㑹齊侯在以定宋君之位而宋即背之盖假仁義非誠心故人心不予也張氏曰伐宋用陳曹皆</hi>
　　<hi>宋之鄰不勤逺國簡便之規撫也程子曰齊自管仲為政莊十一年而後未嘗興大衆也其賦於諸</hi>
　　<hi>侯亦寡矣終管仲之身息養天下厚矣至於秦晉使之不競而已不彊致也是以其功卑而易成</hi>
　夏<lb/>
　　單伯㑹伐宋<hi>伐宋之役齊止用近宋之陳曹而不煩逺兵然魯方從霸故齊雖不徵于</hi>
　　<hi>魯而魯自遣單伯以兵徃㑹也張氏曰魯自盟柯已平于齊而未從其役故因齊討宋命上卿率師</hi>
<pb n="27b"/>
　　<hi>徃㑹示從霸之意齊桓方興理勢當從固異於翬㑹宋殤黨亂賊伐無罪矣故書㑹伐而不再叙諸</hi>
　　<hi>國也</hi>
　秋<lb/>
　　七月<lb/>
　　荆入蔡<hi>左傳曰蔡哀侯娶于陳息侯亦娶焉息媯過蔡蔡侯止而見之弗賓息侯聞之怒使</hi>
　　<hi>謂楚文王曰伐我吾求救于蔡而伐之楚子從之敗蔡于莘以蔡侯歸蔡哀侯為莘故繩息媯以語</hi>
　　<hi>楚子楚子如息以食入享遂滅息以息媯歸生堵敖及成王未言楚子問之對曰吾一婦人而事二</hi>
　　<hi>夫縱弗能死其又奚言楚子以蔡侯滅息遂入蔡張氏曰息之亡蔡之入皆哀侯致之蔡自㑹鄧懼</hi>
<pb n="28a"/>
　　<hi>楚之後非但不為徹桑土綢繆牖户之謀而以婦人之故再召楚師始則身虜繼以國破楚熊貲興</hi>
　　<hi>兵以恱婦人是時齊桓之業未成遂致其横行淮漢侵及中國也澄曰齊雖圖霸力未能以帖荆十</hi>
　　<hi>年荆方敗蔡而虜其君今又破蔡而入其國春秋屢書痛中國之不競也</hi>
　冬<lb/>
　　單伯㑹齊侯宋公衛侯鄭伯于鄄<hi>鄄戈見切○左傳曰宋服故也</hi>
　　<hi>杜氏曰鄄衛地張氏曰今濮州鄄城縣澄曰春齊陳曹三國之人伐宋其夏魯單伯方徃㑹伐時宋</hi>
　　<hi>已成而三國還師單伯不及至宋境矣故冬而單伯復㑹齊宋之君以結成而衛鄭之君亦來㑹也</hi>
　　<hi>此衣裳之㑹之一齊霸蓋略定矣若陳蔡曹邾已歸齊者不復與㑹蓋齊之霸政務簡便不欲煩諸</hi>
<pb n="28b"/>
　　<hi>侯也</hi>
　　<hi>經書月一書日無大衍歴正月戊寅小庚子冬至二月丁未大三月丁丑小四月丙午大五月丙子</hi>
　　<hi>小六月乙巳大傳甲子二十日七月乙亥小八月甲辰大癸酉大暑閏月甲戌大九月甲辰小旦日</hi>
　　<hi>處暑十月癸酉大十一月癸卯小十二月壬申大長歴是年閏五月</hi>
　十有五年<hi>壬寅僖王三年○齊霸桓七○蔡哀十六○曹莊二十三○衛惠二十一○晉緡二</hi>
　　<hi>十六○鄭厲二十二○陳宣十四○杞共二○宋桓三○秦武十九○楚文十一</hi>
　春<lb/>
　　齊侯宋公陳侯衛侯鄭伯㑹于鄄<hi>左傳曰齊始霸也張氏曰傳謂</hi>
<pb n="29a"/>
　　<hi>始覇指諸侯始定而言然魯未信服自後宋人猶或主兵衛鄭未免復叛蓋齊霸駸駸而定而諸侯</hi>
　　<hi>之心猶未一也劉氏曰伯則主諸侯諸侯莫先焉此年伐郳宋序齊上明年伐鄭宋亦序齊上齊之</hi>
　　<hi>未主諸侯明矣然則齊始霸在十六年九國盟于幽之時自此始為諸侯主矣襄陵許氏曰十三年</hi>
　　<hi>十四年㑹至是又㑹三合諸侯而不盟以示慎重是以盟則衆信莫敢渝也</hi>
　夏<lb/>
　　夫人姜氏如齊<hi>張氏曰文姜播惡齊襄之世不如齊八年矣至此復如齊桓公欲求</hi>
　　<hi>魯好以定覇業而不之非襄陵許氏曰鄄之㑹魯尚未從桓公未能比近無以示逺務求合于魯是</hi>
　　<hi>以受文姜以昭親親而齊魯之交卒合然而禮坊一弛夫人復啓越竟之恣遂成如莒之姦</hi>
<pb n="29b"/>
　秋<lb/>
　　宋人齊人邾人伐郳<hi>郳公作兒○左傳曰諸侯為宋伐郳張氏曰小邾宋之附</hi>
　　<hi>庸不服宋桓公為宋伐之宋序齊上蓋齊桓霸體未全正此役為宋而興亦猶伐宋之師邾人為道</hi>
　　<hi>而序鄭之上也劉氏曰此齊桓之師何以不先諸侯猶未成乎霸也明年㑹幽為九合之始九者始</hi>
　　<hi>于幽終于淮澄按九合之數説各不同故朱子以為九當作糾杜氏諤曰齊桓内不能率諸侯以朝</hi>
　　<hi>天子外不能攘夷狄以救中國為宋討一附庸以求其服從斯德之小乎</hi>
　　鄭人侵宋<hi>左傳曰鄭人間之而侵宋張氏曰間諸侯伐郳而侵宋不誠服齊而背二鄄之</hi>
　　<hi>㑹鄭之反覆於齊楚之間蓋始于此</hi>
<pb n="30a"/>
　冬<lb/>
　　十月<lb/>
　　<hi>經書月一書日無大衍歴正月壬寅小丙午冬至二月辛未大三月辛丑小四月庚午大五月庚子</hi>
　　<hi>小六月己巳大七月己亥小八月戊辰大九月戊戌小十月丁卯大十一月丁酉小十二月丙寅大</hi>
　十有六年<hi>癸卯僖王四年○齊霸桓八○蔡哀十七○曹莊二十四○衛惠二十二○晉武公</hi>
　　<hi>稱三十八年○鄭厲二十三○陳宣十五○杞共三○宋桓四○秦武二十○楚文十二</hi>
　春<lb/>
　　王正月<lb/>
<pb n="30b"/>
　夏<lb/>
　　宋人齊人衛人伐鄭<hi>左傳曰宋故也孫氏曰鄭背鄄之㑹侵宋故齊桓帥諸侯</hi>
　　<hi>伐之齊序宋下者與伐郳義同張氏曰伐鄭不止為宋而已蓋鄭不服則諸侯之心未一也襄陵許</hi>
　　<hi>氏曰中國諸侯宋為大既為之服郳又為之報鄭宋蓋自是與齊為一宋親而中國諸侯定矣</hi>
　秋<lb/>
　　荆伐鄭<hi>左傳曰鄭伯自櫟入緩告于楚楚伐鄭及櫟孫氏曰桓未能救中國也張氏曰蓋齊</hi>
　　<hi>霸未定楚之威侵及中國自桓二年鄭已懼楚㑹鄧至此三十餘年而後受兵楚之威不輕用盖如</hi>
　　<hi>此師氏曰自桓公之立而荆為中國患矣十年敗蔡師十四年又入蔡今復伐鄭而桓不能討聖人</hi>
<pb n="31a"/>
　　<hi>詳而書之以罪桓也</hi>
　冬<lb/>
　　十有二月<lb/>
　　公㑹齊侯宋公陳侯衛侯鄭伯許男曹伯滑伯滕<lb/>
　　子同盟于幽<hi>左穀無公字許男下左無曹伯字○齊自北杏以後屢合諸侯有㑹無盟</hi>
　　<hi>者諸侯之心未一也至此而鄭服始合九國之君而為此盟此桓公糾合諸侯一匡天下之始自入</hi>
　　<hi>春秋以來所未嘗有之事也諸侯尊桓公為霸而主盟然桓公執謙未敢專主盟之權故曰同盟同</hi>
　　<hi>者列國相與盟而莫適為主及二十七年再盟于幽齊亦未專主盟也至僖二年宋江黄盟貫齊始</hi>
<pb n="31b"/>
　　<hi>為盟主而自此以後不復書同矣杜氏曰陳國每盟㑹皆在衛下齊桓始霸楚亦始彊陳介於二大</hi>
　　<hi>國之間而為三恪之客齊桓因而進之班在衛上終於春秋滑國都費河南緱氏縣幽宋地</hi>
　　邾子克卒<hi>克邾儀父也蓋齊桓請命于王爵之為子而儀父改名克也子瑣嗣</hi>
　　<hi>經書月二書日無大衍歴正月丙申大辛亥冬至二月丙寅小三月乙未大四月乙丑小五月甲午</hi>
　　<hi>大六月甲子小七月癸巳大八月癸亥小九月壬辰大十月壬戌小十一月辛卯大十二月辛酉小</hi>
　十有七年<hi>甲辰僖王五年崩不書○齊霸桓九○蔡哀十八○曹莊二十五○衛惠二十三○</hi>
　　<hi>晉武三十九○鄭厲二十四○陳宣十六○杞共四○宋桓五○秦德公元年○楚文十三</hi>
　春<lb/>
<pb n="32a"/>
　　齊人執鄭詹<hi>詹公作瞻○詹者鄭再命之大夫鄭嘗再㑹鄄又背之而侵宋今雖盟幽</hi>
　　<hi>然其心必又有不誠服于齊者故齊執其大夫不知當時指何罪而執之左氏以為鄭不朝也孔氏</hi>
　　<hi>曰齊以不朝責鄭鄭命詹詣齊謝罪齊人執之襄陵許氏曰宋大鄭小齊桓蓋徳宋而威鄭文王之</hi>
　　<hi>興大邦畏其力小邦懐其德而桓反之是以為霸道也至於宋襄執鄫之虐則桓不為矣</hi>
　夏<lb/>
　　齊人殱于遂<hi>殱公作瀐○左傳曰遂因氏領氏工妻氏須遂氏饗齊戍醉而殺之齊人</hi>
　　<hi>殱焉澄曰殱者盡殺之之辭齊桓霸事方興而以彊大吞小弱滅遂而慮遂之遺民不服故遣齊之</hi>
　　<hi>民戍守其地以無罪滅遂固已失遂人之心矣而齊之戍遂者或又凌蔑其舊民故遂人憤怒而盡</hi>
<pb n="32b"/>
　　<hi>殺之也張氏曰不言遂人殱齊戍而書其自殱所以伸遂人復讎之志而著桓公不仁以至於自殱</hi>
　　<hi>其衆也襄陵許氏曰齊師滅譚譚子奔莒著其君不詘也齊人滅遂齊人殱于遂著其民不歸也孟</hi>
　　<hi>子謂霸者以力服人非心服也力不贍也荀子謂桓詐邾襲莒并國三十五則所滅葢不盡書書滅</hi>
　　<hi>譚滅遂上下一見之也</hi>
　秋<lb/>
　　鄭詹自齊逃來<hi>常山劉氏曰詹為鄭卿見執於齊不能自辨以理取直而歸反如匹</hi>
　　<hi>夫之逃越在他國斯可賤也蘇氏曰詹之義當身任齊責以紓國患而逃遁自免書逃來賤之也胡</hi>
　　<hi>氏曰齊桓始霸同盟于幽而魯首叛盟受其逋逃虧信義矣張氏曰執叛國大夫逾歴三時不令其</hi>
<pb n="33a"/>
　　<hi>服罪而去致防閑弛慢國囚亡逸齊之罪也竊身逃竄同于苟免之匹夫無大夫之行失節辱國詹</hi>
　　<hi>之罪也為逋逃主以取伐於霸主魯之罪也</hi>
　冬<lb/>
　　多麋<hi>麋鹿之大者魯地所有昔不如是之多而今之多過于常時異也故書髙郵孫氏曰以有</hi>
　　<hi>為災則書有有蜮是也以無為異則書無無氷是也麋者常有之物惟其多則書之</hi>
　　<hi>經書月無書日無大衍歴正月庚寅大丙辰冬至二月庚申小三月己丑大四月己未小丁亥春分</hi>
　　<hi>閏月戊子大五月戊午小旦日穀雨六月丁亥大七月丁巳小八月丙戌大九月丙辰小十月乙酉</hi>
　　<hi>大十一月乙卯小十二月甲申大長歴是年閏六月</hi>
<pb n="33b"/>
　十有八年<hi>乙巳惠王元年○齊霸桓十○蔡哀十九○曹莊二十六○衛惠二十四○晉獻公</hi>
　　<hi>佹諸元年○鄭厲二十五○陳宣十七○杞共五○宋桓六○秦徳二○楚文十四</hi>
　春<lb/>
　　王三月<lb/>
　　日有食之<hi>孫氏曰不日不朔日朔俱失也吕氏曰史失之春秋無由追攷也</hi>
　夏<lb/>
　　公追戎于濟西<hi>戎即隠公桓公與之盟者追謂於其已退而躡其後以追之也戎入</hi>
　　<hi>魯境魯將禦之而戎遄退故魯莊以兵逺追逐之至於濟水之西也孫氏曰僖二十六年齊人侵我</hi>
<pb n="34a"/>
　　<hi>西鄙公追齊師至酅先言侵而後言追此不言侵伐者明不覺其來已去而追之也</hi>
　秋<lb/>
　　有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
                    <hi>穀梁傳曰一有一亡曰有蜮射人者也公羊傳曰記異也何氏曰以有為異也杜氏曰蜮</hi>
　　<hi>短狐含沙射人張氏曰蜮能含沙射水中人影中之輒病或至于死江淮以南水濱有之魯所無也</hi>
　冬<lb/>
　　十月<lb/>
　　<hi>經書月二書日無大衍歴正月甲寅大辛酉冬至二月甲申小三月癸丑大四月癸未小五月壬子</hi>
　　<hi>大日食沈括謂春秋日食三十六淮南衛朴能推算三十五猶不得莊十八年三月者一杜預長歴</hi>
<pb n="34b"/>
　　<hi>三月癸未朔不入食限劉孝孫以為五月壬子朔食與大衍歴合經書三月閏差也六月壬午小七</hi>
　　<hi>月辛亥大八月辛巳大九月辛亥小十月庚辰大十一月庚戌小十二月己卯大</hi>
　十有九年<hi>丙子惠王二年○齊霸桓十一○蔡哀二十○曹莊二十七○衛惠二十五○晉獻</hi>
　　<hi>二○鄭厲二十六○陳宣十八○杞共六○宋桓七○秦宣公元年○楚文十五</hi>
　春<lb/>
　　王正月<lb/>
　夏<lb/>
　　四月<lb/>
<pb n="35a"/>
　秋<lb/>
　　公子結媵陳人之婦于鄄遂及齊侯宋公盟<hi>公子結魯</hi>
　　<hi>三命大夫魯因受鄭詹之逃疑得罪于齊霸故命公子結與齊宋二君會鄄而盟冀以釋前罪而鄄</hi>
　　<hi>之巨室有嫁女為陳人之婦者結以庶女媵之因有盟鄄之便而送其女於鄄然後與齊宋盟春秋</hi>
　　<hi>以其不敬君命故先書其私事而反以君命之正事為遂事例與祭公來遂逆王后于紀同結以私</hi>
　　<hi>家之鄙事參㑹霸之大盟不惟不足以釋齊之怒而又以重魯之罪是以致齊之來伐也</hi>
　　夫人姜氏如莒<hi>夫人自齊襄既弑之後八年不出因十五年又一至齊蓋假托國事</hi>
　　<hi>以愚其昏懦之子莊公不能制因此又復縱恣故于今如莒也婦人既嫁不踰境父母没不得歸寧</hi>
<pb n="35b"/>
　　<hi>雖兄弟之國且不可徃况徃它國乎</hi>
　冬<lb/>
　　齊人宋人陳人伐我西鄙<hi>魯之臣送已女為媵而恭遂與霸主大國之盟不</hi>
　　<hi>也是以聲其罪而伐之陳亦以結媵其國人之婦而輕慢霸主故與齊宋同興問罪之師結不知禮</hi>
　　<hi>而為私為公兩失歡好禮之不可不謹也如是</hi>
　　<hi>經書月二書日無大衍歴正月己酉小丁卯冬至二月戊寅大三月戊申小四月丁丑大五月丁未</hi>
　　<hi>小六月丙子大七月丙午小八月乙亥大九月乙巳小十月甲戌大十一月甲辰小十二月癸酉大</hi>
　二十年<hi>丁未惠王三年○齊霸桓十二○蔡穆侯肹元年○曹莊二十八○衛惠二十六○晉獻</hi>
<pb n="36a"/>
　　<hi>三○鄭厲二十七○陳宣十九○杞共七○宋桓八○秦宣二○楚堵敖熊囏元年</hi>
　春<lb/>
　　王二月<lb/>
　　夫人姜氏如莒<hi>比年書夫人徃它國以姦而魯莊若罔聞知昔年猶可諉曰年未長</hi>
　　<hi>也今既年長矣而如此其不子也甚矣哉</hi>
　夏<lb/>
　　齊大災<hi>張氏曰天火曰災書大志其甚也齊人來告魯徃弔之故書</hi>
　秋<lb/>
<pb n="36b"/>
　　七月<lb/>
　冬<lb/>
　　齊人伐戎<hi>戎穀作我○張氏曰齊桓于是有安諸夏之志戎在徐州之域最近于魯故先</hi>
　　<hi>治之也</hi>
　　<hi>經書月二書日無大衍歴正月癸卯大壬申冬至閏月癸酉小二月壬寅大三月壬申小四月辛丑</hi>
　　<hi>大五月辛未小六月庚子大七月庚午小八月己亥大九月己巳小十月戊戌大十一月戊辰小十</hi>
　　<hi>二月丁酉大長歴是年閏十二月</hi>
　二十有一年<hi>戊申惠王四年○齊霸桓十三○蔡穆二○曹莊二十九○衛惠二十七○晉</hi>
<pb n="37a"/>
　　<hi>獻四○鄭厲二十八卒○陳宣二十○杞共八○宋桓九○秦宣三○楚堵敖二</hi>
　春<lb/>
　　王正月<lb/>
　夏<lb/>
　　五月<lb/>
　　辛酉鄭伯突卒<hi>突鄭厲公也在位二十八年子捷嗣是為文公張氏曰突鄭莊公之</hi>
　　<hi>孽子莊公既殁奪忽之位其後雖為蔡仲所逐旋入于櫟卒取鄭國故不復著忽亹儀之在位以其</hi>
　　<hi>不能君也論者以為突始終能君夫簒弑竊國之人而春秋終始君之且記其卒于位所以著小人</hi>
<pb n="37b"/>
　　<hi>肆志亂賊得終王法不行而世之所由亂也</hi>
　秋<lb/>
　　七月<lb/>
　　戊戌夫人姜氏薨<hi>夫人桓公之夫人莊公之母也</hi>
　冬<lb/>
　　十有二月<lb/>
　　葬鄭厲公<lb/>
　　<hi>經書月四書日二大衍歴正月丁卯小丁丑冬至二月丙申大三月丙寅小四月乙未大五月乙丑</hi>
<pb n="38a"/>
　　<hi>大六月乙未小經五月辛酉在此月七月甲子大八月甲午小經七月戊戌在此月九月癸亥大十</hi>
　　<hi>月癸巳小十一月壬戌大十二月壬辰小長歴辛酉五月二十七日戊戌七月五日</hi>
　二十有二年<hi>己酉惠王五年○齊霸桓十四○蔡穆三○曹莊三十○衛惠二十八○晉獻</hi>
　　<hi>五○鄭文公捷元年○陳宣二十一○杞惠公元年○宋桓十○秦宣四○楚堵敖三</hi>
　春<lb/>
　　王正月<lb/>
　　肆大眚<hi>眚公作省○肆謂縱放之也眚謂過誤而犯者虞書言眚災肆赦眚固可赦而不言</hi>
　　<hi>大聖人雖至仁然赦人之罪亦必有所劑量於其間不一槩也今書肆大眚則是罪之大而不當赦</hi>
<pb n="38b"/>
　　<hi>者亦赦之譏其惠姦佚罰也</hi>
　　癸丑葬我小君文姜<hi>髙氏曰婦人無爵何諡之有先王之制但取夫之諡冠於</hi>
　　<hi>姓之上以明所屬詩所謂莊姜宣姜共姜經所書宋共姫是也豈有不繫其夫而别自為謚者哉夫</hi>
　　<hi>人姜氏弑逆滛亂之人得罪於宗廟國人之所不容今也云亡雖以母子之故不忍棄絶則𦵏之足</hi>
　　<hi>矣又迫於大義不敢加以夫之諡别為之諡曰文而不復繫於桓公將以掩其惡也然而棄天罔民</hi>
　　<hi>壊先王之制則其罪又不若從其夫之諡耳自是魯國從而效尤凡夫人之死皆為之别立諡後世</hi>
　　<hi>因循不改大失春秋之旨矣沙隨程氏曰婦人之諡從夫文姜别作諡以其得罪於先公也其後或</hi>
　　<hi>妾母僭稱夫人或雖正嫡亦不能從夫諡者著禮之變也</hi>
<pb n="39a"/>
　　陳人殺其公子御冦<hi>御上聲○穀梁傳曰言公子而不言大夫公子未命為大</hi>
　　<hi>夫也其曰公子何也公子之重視大夫孫氏曰春秋之義非天子不得專殺二百四十二年無天王</hi>
　　<hi>殺大夫文書諸侯殺大夫者四十七古者諸侯之大夫皆命于天子諸侯不得專命也大夫有罪則</hi>
　　<hi>請于天子諸侯不得專殺也大夫猶不得專殺况世子母弟乎春秋之世國無小大其卿大夫士皆</hi>
　　<hi>專命之有罪無罪皆專殺之其無王也甚矣陳人殺其公子御冦者譏專殺也稱君稱國稱人雖有</hi>
　　<hi>輕重其專殺之罪則一也胡氏曰殺而稱君者獨出於其君之意而大夫國人有不與焉如晉侯殺</hi>
　　<hi>其世子申生之類是也稱國者國君大夫與聞其事而不請于天子如鄭殺其大夫申侯之類是也</hi>
　　<hi>稱人有二義其一國亂無政衆人擅殺而不出於其君則稱人如陳人殺其公子御寇之類是也其</hi>
<pb n="39b"/>
　　<hi>一弑君之賊人人之所得討背叛之臣國人之所同惡則稱人如衛人殺州吁鄭人殺良霄之類是</hi>
　　<hi>也澄曰公子言其屬也非稱其氏也屬之下單稱名與再命之大夫同故穀梁以為公子之重視大</hi>
　　<hi>夫</hi>
　夏<lb/>
　　五月<hi>孫氏曰春秋未有以夏五月首時者此蓋五月之下文有脱事爾或曰書時之首月而四</hi>
　　<hi>訛為五也</hi>
　秋<lb/>
　　七月<lb/>
<pb n="40a"/>
　　丙申及齊高傒盟于防<hi>及髙傒盟蓋求昏于齊也髙傒齊三命之卿當國者</hi>
　　<hi>豈吾微者可與之盟哉孰及之公也趙氏以為凡盟不目内皆指公也</hi>
　冬<lb/>
　　公如齊納幣<hi>穀梁傳曰納幣大夫之事也公親納幣非禮也趙氏曰昏禮有六一納采</hi>
　　<hi>二問名三納吉四納徴納徵即納幣也五請期六親迎親迎即逆女也春秋獨書其二以納幣方契</hi>
　　<hi>成逆女為事終舉重之義也啖氏曰魯徃它國納幣皆常事不書凡書者皆譏也它國來亦如之孫</hi>
　　<hi>氏曰按桓六年九月丁卯子同生公十四嵗即位又二十四年如齊逆女年三十七始昏者文姜制</hi>
　　<hi>之不得以時而昏爾故母䘮未終如齊納幣圖昏之速也澄曰魯莊受制于母年長而不得娶母既</hi>
<pb n="40b"/>
　　<hi>死急於娶故於䘮制中屈已與齊大夫盟而求昏焉齊之許未堅而公自如齊納幣納幣非公所當</hi>
　　<hi>自行也程子曰齊疑昏議故公自行納幣後二年方逆齊難之也</hi>
　　<hi>經書月三書日二大衍歴正月辛酉大壬午冬至二月辛卯小經正月癸丑在此月三月庚申大四</hi>
　　<hi>月庚寅小五月己未大六月己丑小七月戊午大乙酉夏至八月戊子小經七月丙申在此月九月</hi>
　　<hi>丁巳大丙戌處暑十月丁亥大丙辰秋分閏月丁巳小十一月丙戌大丁亥霜降十二月丙辰小長</hi>
　　<hi>歴癸丑正月二十三日丙申七月九日</hi>
　二十有三年<hi>庚戌惠王六年○齊霸桓十五○蔡穆四○曹莊三十一卒○衛惠二十九○</hi>
　　<hi>晉獻六○鄭文二○陳宣二十二○杞惠二○宋桓十一○秦宣五○楚成王頵元年</hi>
<pb n="41a"/>
　春<lb/>
　　公至自齊<hi>至之者譏之也譏其不當親徃納幣也</hi>
　　祭叔來聘<hi>祭音債○祭者周畿内之國隠之時爵為伯桓之時爵為公叔者公之弟貳君</hi>
　　<hi>者也例稱字幾内之國王臣也不當外交諸侯而祭國入春秋以來至今凡三交魯矣伯之來公之</hi>
　　<hi>來來下不書其事蓋伯與公君也行兩君相見之禮是朝魯也王臣外交通問且不可况以畿内之</hi>
　　<hi>國朝畿外之諸侯烏可哉故不書曰朝而但曰來祭叔臣也蓋以臣禮見公然當時有介弟攝君行</hi>
　　<hi>禮之事若不書聘則或疑其為攝君而行朝禮也故書來聘者見其奉君命以聘而非攝君事以朝</hi>
　　<hi>此春秋别嫌明微之意若夫王臣私交之非禮則或朝或聘其罪一也</hi>
<pb n="41b"/>
　夏<lb/>
　　公如齊觀社<hi>公求昏於齊而齊之許未慤於是公屈尊親徃納幣以致請而未得齊之</hi>
　　<hi>諾欲再徃齊致請而無名遂托觀社以行夫社者諸侯祭其土示之常事未聞鄰國之君徃觀之者</hi>
　　<hi>如齊而曰觀社此何禮哉按春秋外傳載曹劌之言曰齊棄太公之法觀民於社君為是舉而徃觀</hi>
　　<hi>之非故業也又按襄二十四年齊社蒐軍實使客觀之蓋齊俗每因祭社則蒐軍以夸示威衆而聚</hi>
　　<hi>人觀之故公得託此為名以如齊也程子曰昏議尚疑故以觀社再徃諸議後一年方逆盖齊難之</hi>
　　公至自齊<hi>其譏與前納幣之至同</hi>
　　荆人來聘<hi>按前書敗蔡入蔡伐鄭單書荆此於荆下加人字者啖氏曰若言荆來聘則似</hi>
<pb n="42a"/>
　　<hi>舉州皆來故加人字以成文爾無它意也陸氏曰凡以號舉者皆稱人君臣同辭張氏曰楚自四五</hi>
　　<hi>年來先加兵於鄭蔡而聘使至魯用逺交近攻之術</hi>
　　公及齊侯遇于穀<hi>昏議猶未定故又遇於穀以致請</hi>
　　蕭叔朝公<hi>蕭附庸國今徐州蕭縣叔蕭君之弟貳君者攝君行朝禮朝公者朝公于穀也</hi>
　　<hi>朝聘當廟受于野非禮也介弟攝君而朝又行朝禮於野蕭之朝魯之受皆非也交譏之</hi>
　秋<lb/>
　　丹桓宫楹<hi>穀梁傳曰禮天子諸侯黝堊大夫倉士黈丹楹非禮也何氏曰楹柱也丹之者</hi>
　　<hi>為將娶齊女欲以誇大示之</hi>
<pb n="42b"/>
　冬<lb/>
　　十有一月<lb/>
　　曹伯射姑卒<hi>射音亦○射姑莊公也在位三十一年卒世子覊嗣踰年而庶子赤篡立</hi>
　　<hi>是為僖公史記世家赤作夷</hi>
　　十有二月<lb/>
　　甲寅公㑹齊侯盟于扈<hi>遇穀以請而齊猶難之故又盟以要其信而後許也</hi>
　　<hi>夫求昏者可求則求不可則已許昏者可許則許不可則郤魯欲求齊婚不以媒妁徃覘其可不可</hi>
　　<hi>公乃自與齊髙傒盟以求之未得齊諾而公遽請納幣是與彊委禽者同也躬納幣而猶未諾則又</hi>
<pb n="43a"/>
　　<hi>徃觀社以請觀社以請而猶未諾則又遇于穀以請遇穀之後宜若可矣又必盟于扈而後可焉何</hi>
　　<hi>其難之之甚也二國之昏姻不以禮不以義如此哀姜之不終也宜哉杜氏曰扈鄭地在滎陽卷縣</hi>
　　<hi>西北孫氏曰扈齊地</hi>
　　<hi>經書月二書日一大衍歴正月乙酉大戊子冬至二月乙卯小三月甲申大四月甲寅小五月癸未</hi>
　　<hi>大六月癸丑小七月壬午大八月壬子小九月辛巳大十月辛亥小十一月庚辰大十二月庚戌大</hi>
　　<hi>甲寅五日</hi>
　二十有四年<hi>辛亥惠王七年○齊霸桓十六○蔡穆五○曹僖公赤元年○衛惠三十○晉</hi>
　　<hi>獻七○鄭文三○陳宣二十三○杞惠三○宋桓十二○秦宣六○楚成二</hi>
<pb n="43b"/>
　春<lb/>
　　王三月<lb/>
　　刻桓宫桷<hi>穀梁傳曰天子之桷斵之礱之加宻石焉諸侯之桷斵之礱之大夫斵之士斵</hi>
　　<hi>本刻桷非正也杜氏曰刻鏤也桷椽也澄曰于礱斵之外又加刻鏤之功丹楹刻桷者以齊女將歸</hi>
　　<hi>見于禰廟故示此華廢以夸之也</hi>
　　葬曹莊公<hi>曹覊嗣位而𦵏其父也</hi>
　夏<lb/>
　　公如齊逆女<hi>親迎常事不書公納幣越三年而後得親迎則非常也故書</hi>
<pb n="44a"/>
　秋<lb/>
　　公至自齊<hi>納幣之久而後親迎親迎以非常而書故至之以示譏也</hi>
　　八月<lb/>
　　丁丑夫人姜氏入<hi>孫氏曰公親迎于齊不俟夫人而至失夫之道也婦人從夫者</hi>
　　<hi>也夫人不從公而入失婦之道也澄曰凡卿為君逆夫人本非禮也猶且以夫人同至公親徃逆而</hi>
　　<hi>不與同至夫人後公而入盖夫人難之以要公也公羊謂夫人與公有所約而後入所謂有所約者</hi>
　　<hi>杜氏曰為以孟任故蓋公嬖孟任必與公約不復嬖孟任而後入也入者非順易之辭有阻難之意</hi>
　　<hi>焉張氏曰見莊公不夫哀姜妬忌之情矣</hi>
<pb n="44b"/>
　　戊寅大夫宗婦覿用幣<hi>覿音迪○大夫宗婦者同宗大夫之婦也覿見也用</hi>
　　<hi>幣以幣為贄也凡見必用贄卿贄以羔大夫贄以鴈士贄以雉婦人之贄榛栗棗脩而已夫人姜氏</hi>
　　<hi>既入莊公欲夸寵之故使同宗大夫之婦用幣為贄以見也</hi>
　　大水<hi>隂盛所致也</hi>
　冬<lb/>
　　戎侵曹<hi>侵曹葢納赤也</hi>
　　曹覊出奔陳<hi>杜氏曰覊葢曹世子微弱不能自定澄按上年十一月曹莊公射姑卒今</hi>
　　<hi>年三月而葬則覊以世子嗣位𦵏其先君至今年冬在位期年矣為戎所逐而出不書爵而書名義</hi>
<pb n="45a"/>
　　<hi>與鄭忽同</hi>
　　赤歸于曹<hi>赤曹僖公名葢曹莊公之庶子覊之弟也歸者易辭為戎所納故易義與突歸</hi>
　　<hi>于鄭同但彼先書突歸而後書忽出蓋祭仲在宋挈突以歸而後忽出此則覊避戎兵出而赤乃得</hi>
　　<hi>歸也張氏曰覊繫于曹與鄭忽同明其正也赤不繫國庶孽也赤以庶逐適戎以裔謀夏天子方伯</hi>
　　<hi>不能正</hi>
　　郭公<hi>郭國名或云即虢也公爵畿内八命之國也公下文缺或云公字疑是亡字書郭亡義與</hi>
　　<hi>梁亡同劉氏曰齊桓公之郭問父老曰郭何故亡曰以其善善而惡惡也公曰若子之言乃賢君也</hi>
　　<hi>何至於亡父老曰郭君善善不能用惡惡不能去所以亡也考其時與事或然</hi>
<pb n="45b"/>
　　<hi>經書月二書日二大衍歴正月庚辰小癸巳冬至二月己酉大三月己卯小四月戊申大五月戊寅</hi>
　　<hi>小六月丁未大七月丁丑小八月丙午大九月丙子小經八月丁丑戊寅在此月十月乙巳大十一</hi>
　　<hi>月乙亥小十二月甲辰大長歴是年閏七月丁丑八月三日戊寅四日</hi>
　二十有五年<hi>壬子惠王八年○齊霸桓十七○蔡穆六○曹僖二○衛惠三十一卒○晉獻</hi>
　　<hi>八○鄭文四○陳宣二十四○杞惠四○宋桓十三○秦宣七○楚成三</hi>
　春<lb/>
　　陳侯使女叔來聘<hi>女音汝○左傳曰始結陳好也杜氏曰季友相魯原仲相陳二</hi>
　　<hi>人有舊故女叔來聘季友冬亦報聘髙郵孫氏曰諸侯之大夫天子賜之邑使之歸國則書氏書字</hi>
<pb n="46a"/>
　　<hi>鄭祭仲魯單伯陳女叔是也澄曰女氏叔字天子所命四命之大夫陳三恪也其初公爵故有四命</hi>
　　<hi>之孤</hi>
　夏<lb/>
　　五月<lb/>
　　癸丑衛侯朔卒<hi>朔惠公也在位三十一年魯不㑹故不書葬其子赤嗣是為懿公</hi>
　　六月<lb/>
　　辛未朔日有食之鼓用牲于社<hi>穀梁傳曰鼓禮也用牲非禮也澄謂</hi>
　　<hi>日食者隂盛陽微鼓聲以助陽氣</hi>
<pb n="46b"/>
　　伯姬歸于杞<hi>髙氏曰凡内女書歸若時君之女則加子字以别之此伯姬葢桓公末嵗</hi>
　　<hi>所生之女于今殆二十有餘嵗失時而後嫁也陸氏曰不言逆者夫自逆常事不書澄以他書攷證</hi>
　　<hi>葢歸於杞惠公</hi>
　秋<lb/>
　　大水鼓用牲于社于門<hi>左傳曰凡天災有幣無牲非日月之眚不鼔</hi>
　冬<lb/>
　　公子友如陳<hi>杜氏曰報女叔之聘</hi>
　　<hi>經書月二書日二大衍歴正月甲戌小戊戌冬至二月癸卯大三月癸酉小四月壬寅大五月壬申</hi>
<pb n="47a"/>
　　<hi>大庚子穀雨六月壬寅小庚午小滿經五月癸丑在此月閏月辛未大日食經書六月朔置閏下同</hi>
　　<hi>也七月辛丑小旦日夏至八月庚午大九月庚子小十月己巳大十一月己亥小十二月戊辰大長</hi>
　　<hi>歴癸丑五月十二日</hi>
　二十有六年<hi>癸丑惠王九年○齊霸桓十八○蔡穆七○曹僖三○衛懿公赤元年○晉獻</hi>
　　<hi>九○鄭文五○陳宣二十五○杞惠五○宋桓十四○秦宣八○楚成四</hi>
　春<hi>公脫春字</hi>
　　公伐戎<hi>張氏曰為追于濟西之恥報怨也襄陵許氏曰隱桓世有戎盟至於莊公戎始變渝</hi>
　　<hi>我是以有濟西之役於此伐戎義已勝矣齊魯伐戎而中國崇也</hi>
<pb n="47b"/>
　夏<lb/>
　　公至自伐戎<hi>襄陵許氏曰以伐戎至大伐戎也杜氏諤曰伐戎無譏也所以至者公出</hi>
　　<hi>師于外踰時而返必書至以危之</hi>
　　曹殺其大夫<hi>劉氏曰稱國以殺而不名者大夫無罪而君殺之也張氏曰曹伯赤殺之</hi>
　　<hi>也豈於覊赤出入之際或不附戎而殺之若鄭厲殺原繁傅瑕與髙氏曰除覊之黨惡其内應也澄</hi>
　　<hi>曰大夫不書氏名被殺者無罪也惟此年曹殺大夫僖二十七年宋殺大夫文七年宋人殺大夫三</hi>
　　<hi>條爾其他縱或無罪必有被殺之因是亦罪也縱或有罪亦當告之天子侯國不得專殺也</hi>
　秋<lb/>
<pb n="48a"/>
　　公㑹宋人齊人伐徐<hi>張氏曰徐嬴姓國國近齊魯今徐州彭城境也澄曰穆</hi>
　　<hi>以後徐僭稱王徐國雖小但春秋之前已甞僭稱王號今見楚彊則服於楚國與宋鄰必與宋有惡</hi>
　　<hi>齊桓為宋伐之故命宋主兵而序齊上齊宋蓋皆卿也以公在故降稱人胡氏曰按書伯禽嘗征徐</hi>
　　<hi>戎則徐為魯患舊矣是年春公伐戎狄又伐徐者必徐與戎合兵表裏為魯患也故雖齊宋師少而</hi>
　　<hi>公獨親行</hi>
　冬<lb/>
　　十有二月<lb/>
　　癸亥朔日有食之<lb/>
<pb n="48b"/>
　　<hi>經書月一書日一大衍歴正月戊戌小癸卯冬至二月丁卯大三月丁酉小四月丙寅大五月丙申</hi>
　　<hi>小六月乙丑大七月乙未小八月甲子大九月甲午大十月甲子小十一月癸巳大十二月癸亥小</hi>
　　<hi>日食</hi>
　二十有七年<hi>甲寅惠王十年○齊霸桓十九○蔡穆八○曹僖四○衛懿二○晉獻十○鄭</hi>
　　<hi>文六○陳宣二十六○杞惠六宋桓十五○秦宣九○楚成五</hi>
　春<lb/>
　　公㑹杞伯姬于洮<hi>洮音滔○陸氏曰參譏之沙隨程氏曰與二年夫人姜氏㑹齊</hi>
　　<hi>侯于禚之事同髙氏曰婦人無相㑹之禮伯姬既歸於杞復來與公㑹是與文姜齊襄無異也杜氏</hi>
<pb n="49a"/>
　　<hi>曰洮魯地張氏曰洮溝在濟州今濟南府也</hi>
　夏<lb/>
　　六月<lb/>
　　公㑹齊侯宋公陳侯鄭伯同盟于幽<hi>左傳曰陳鄭服也張氏曰</hi>
　　<hi>再舉同盟之禮以申霸令而一諸侯之心也魯宋陳鄭偕至而衛獨不來故明年伐衛澄曰同盟者</hi>
　　<hi>齊桓猶未專主㑹也</hi>
　秋<lb/>
　　公子友如陳𦵏原仲<hi>原仲陳大夫原氏仲字禮臣既没不名故稱字猶管夷吾</hi>
<pb n="49b"/>
　　<hi>稱管仲也按無㑹葬鄰國大夫之禮季友與原仲有舊欲徃㑹其𦵏以大夫不可私行出境請于公</hi>
　　<hi>而公命之行故書公子友如陳無以異於常時奉君命而使者大夫無私交公之遣行友之㑹𦵏原</hi>
　　<hi>氏之受皆非禮也叅譏之</hi>
　冬<lb/>
　　杞伯姬來<hi>趙氏曰譏無父母而來凡内女稱來不宜來也合禮者皆常事不書蓋非禮而</hi>
　　<hi>來故書爾髙氏曰伯姬春方出與公㑹而冬又來何其不安于杞也而杞伯不能制其妻如其國何</hi>
　　莒慶來逆叔姬<hi>此亦是桓公之女昏姻失時年近三十而始嫁也大夫娶公女公不</hi>
　　<hi>自主而使大夫主之凡書者譏尊卑不敵而公自主之也莒慶莒國之卿再命稱名莒無三命之卿</hi>
<pb n="50a"/>
　　<hi>此其上卿也髙氏曰叔姬者伯姬之妹皆非莊公之女伯姬歸于杞不以叔姬娣而以適莒慶者卑</hi>
　　<hi>杞故也不曰逆女而曰逆叔姬以别卿為君逆者也慶不名者莒小國無三命卿與齊髙固異</hi>
　　杞伯來朝<hi>髙氏曰致伯姬也杞伯不能制其内縱伯姬之數出又來朝而致之其卑弱可</hi>
　　<hi>知矣</hi>
　　公㑹齊侯于城濮<hi>杜氏曰城濮衛地張氏曰齊欲討衛而㑹魯於此定其交而後</hi>
　　<hi>加兵於人所以見其謀之審也</hi>
　　<hi>經書月一書日無大衍歴正月壬辰大己酉冬至二月壬戌小三月辛卯大四月辛酉小五月庚寅</hi>
　　<hi>大六月庚申小七月己丑大八月己未小九月戊子大十月戊午小十一月丁亥大十二月丁巳大</hi>
<pb n="50b"/>
　二十有八年<hi>乙卯惠王十一年○齊霸桓二十○蔡穆九○曹僖五○衛懿三○晉獻十一</hi>
　　<hi>○鄭文七○陳宣二十七○杞惠七○宋桓十六○秦宣十○楚成六</hi>
　春<lb/>
　　王三月<lb/>
　　甲寅齊人伐衛衛人及齊人戰衛人敗績<hi>左傳曰王使召</hi>
　　<hi>伯廖賜齊侯命且請伐衛以其立子頽也齊伐衛敗衛師數之以王命取賂而還髙氏曰初蒍邉奉</hi>
　　<hi>子頽犯王而不克奔衛衛興兵助頽犯王而齊為霸主不能奔救及鄭伯既納王王乃錫齊侯命使</hi>
　　<hi>討之於是乎伐衛曰伐者討得其罪也然既敗衛乃取賂而還嗟夫齊侯以能尊王室覇諸侯而所</hi>
<pb n="51a"/>
　　<hi>為乃若是沙隨程氏曰齊侯自去年已㑹公于城濮則駐師於衛地久矣而曰三月甲寅伐衛衛受</hi>
　　<hi>子頽之奔王命齊侯伐之則齊侯待於城濮為有禮矣及衛人不服而戰則前乎甲寅之日其伐未</hi>
　　<hi>果也是宜以衛人主兵張氏曰衛嘗受盟于幽前年同盟不至伐不服罪乃以齊來伐之日而急擊</hi>
　　<hi>之然不能敵齊節制之師而敗以衛為主罪之也不地於衛都也澄曰前年冬齊侯出㑹魯于衛地</hi>
　　<hi>矣今年春伐衛稱人者蓋齊侯待於城濮但遣微者徃伐意欲以不戰屈之也而衛不服罪敢與齊</hi>
　　<hi>戰輕躁寡謀不量其力自取敗衂也</hi>
　夏<lb/>
　　四月<lb/>
<pb n="51b"/>
　　丁未邾子瑣卒<hi>瑣在位十二年其子蘧蒢嗣</hi>
　秋<lb/>
　　荆伐鄭<hi>左傳曰楚令尹子元以車六百乗伐鄭入于桔柣之門衆車入自純門及逵市縣門</hi>
　　<hi>不發楚言而出子元曰鄭有人焉胡氏曰子元無故伐鄭是凌弱暴寡之師也澄曰齊霸已盛而楚</hi>
　　<hi>猶敢伐其與國恃其彊而不畏齊也</hi>
　　公㑹齊人宋人救鄭<hi>宋人下公有邾婁人三字○左傳曰諸侯救鄭楚師夜遁</hi>
　　<hi>鄭人将奔桐丘諜告曰楚幕有烏乃止穀梁傳曰善救鄭也胡氏曰得救急䘏鄰之義桓公攘外冦</hi>
　　<hi>安中國之事見矣澄曰齊宋皆卿壓於公故稱人張氏曰是時楚文王卒成王幼子元伐鄭師出無</hi>
<pb n="52a"/>
　　<hi>名故鄭人示以閒暇而不敢入聞諸侯之救而遂遁時桓公攘楚之計未定楚政適亂然自若敖蚡</hi>
　　<hi>冒至于武文兵制尚在其後二年之間殺子元而授政令尹子文復修國政故召陵之師雖舉而楚</hi>
　　<hi>之君臣非此時比故僅能使之受盟終不足以大服之也</hi>
　冬<lb/>
　　築郿<hi>郿音眉公作微○築者創始造邑也夏時之冬用民力之時魯之冬則是建酉建戌之月</hi>
　　<hi>未可用民力也杜氏曰郿魯下邑</hi>
　　大無麥禾<hi>此於冬後縂記一年之事夏秋之間既無麥秋冬之間又無禾禾黍稷稻粱也</hi>
　　<hi>大無者言全無也蘇氏曰是嵗未嘗有水旱螟蟲之災而書大無麥禾劉向曰土氣不養稼穡不成</hi>
<pb n="52b"/>
　　<hi>也沈約宋志言吳孫皓時嘗有之苖稼豐美而實不成百姓以饑闔境皆然連嵗不已此所謂大無</hi>
　　<hi>麥禾也</hi>
　　臧孫辰告糴于齊<hi>辰穀作臣○外傳魯語曰魯饑臧文仲言於公曰夫為四鄰之</hi>
　　<hi>援固國之艱急是為鑄名器藏寳財固民之殄病是待今國病矣盍以名器請糴于齊公曰誰使對</hi>
　　<hi>曰國有饑饉卿出告糴古之制也辰也請如齊公使徃從者曰君不命而請之其為選事乎文仲曰</hi>
　　<hi>賢者急病而讓夷居官者當事不避難在位者恤民之患是以國家無違我不如齊非急病也在上</hi>
　　<hi>不恤下居官而惰非事君也文仲以鬯圭與玉磬如齊齊人歸其玉而予之糴劉氏曰君子之為國</hi>
　　<hi>也務農重穀節用愛人則倉廪實不知為此事至而憂之以急病讓夷為功何其末歟澄曰臧孫氏</hi>
<pb n="53a"/>
　　<hi>辰名魯世卿三命古者一年耕必有三年之食三年耕必有九年之食故雖饑而民不害者蓄積多</hi>
　　<hi>而偹先具也是年冬大無麥禾而臧孫即徃告糴于齊見魯之無政事而財用不足也張氏曰一年</hi>
　　<hi>不熟而上下相顧無以粒民重臣自徃告糴若不遇齊桓則魯之民必至轉死於溝壑矣</hi>
　　<hi>經書月二書日二大衍歴正月丁亥小甲寅冬至二月丙辰大甲申大寒閏月丙戌小甲寅二十九</hi>
　　<hi>日三月乙卯大旦日雨水四月乙酉小丁未二十三日五月甲寅大六月甲申小七月癸丑大八月</hi>
　　<hi>癸未小九月壬子大十月壬午小十一月辛亥大十二月辛巳小長歴是年閏三月甲寅三月晦日</hi>
　二十有九年<hi>丙辰惠王十二年○齊霸桓二十一○蔡穆十○曹僖六○徫懿四○晉獻十</hi>
　　<hi>二○鄭文八○陳宣二十八○杞惠八○宋桓十七○秦宣十一○楚成七</hi>
<pb n="53b"/>
　春<lb/>
　　新延廐<hi>穀梁傳曰冬築郿春新延廐其用民力為已悉矣孫氏曰大無麥禾告糴於齊則民</hi>
　　<hi>饑矣延廐雖壊未新可也莊公不愛民力若此澄曰新有故而修之也延廐馬閑也</hi>
　夏<lb/>
　　鄭人侵許<hi>張氏曰許鄭世讎也然許自盟幽之後不與齊桓之㑹鄭人侵之或齊之命與</hi>
　　<hi>自後許始從中國襄陵許氏曰許以近楚未㑹諸侯故鄭侵之以求好焉</hi>
　秋<lb/>
　　有蜚<hi>蜚音吠○公羊傳曰記異也何氏曰惡臭之蟲南粤所生非中國所有書有言本無也澄</hi>
<pb n="54a"/>
　　<hi>曰書螟書螽止言螟螽為災則書也蟳曰生麋曰多蜚曰有不常多而今多不常生而今生不常有</hi>
　　<hi>而今有也鸛鵒亦昔無而今有書來者以其自它國而來也蜚蜮他處所有而此地今自生其有非</hi>
　　<hi>自彼來故穀梁以為一有一亡是也</hi>
　冬<lb/>
　　十有二月<lb/>
　　紀叔姬卒<hi>啖氏曰内女為諸侯之夫人則書卒以公為之服也禮諸侯絶朞服惟適國君</hi>
　　<hi>者為之服大功九月尊卑敵故也許嫁為夫人者亦然其為媵及嫁大子公子大夫則不書澄按叔</hi>
　　<hi>姫娣也自隠公厚於先君之女以夫人之禮而歸之於紀自此以後魯紀二國之待叔姬叔姬之所</hi>
<pb n="54b"/>
　　<hi>以自待其身皆與伯姬同春秋備書之以見魯之過於厚而非禮也然則此葢莊公以為姑而為服</hi>
　　<hi>大功之服也與叔姬莊十二年歸于酅此卒于酅也紀滅而猶繫之紀者蓋國亡無所倚托雖寄寓</hi>
　　<hi>於酅以待死其為紀國夫人伯姬之娣則如初也</hi>
　　城諸及防<hi>杜氏曰諸防皆魯邑張氏曰諸今密州諸城縣縣又有故防城及者别二邑也</hi>
　　<hi>澄曰但言城諸防則似于邑然凡書土功雖時非善之也書之於農隙愈於非時者爾於春夏書譏</hi>
　　<hi>可知也其間亟興土功而亟書之者不繫乎時與不時皆貶也若此前年冬築郿大饑而告糴此年</hi>
　　<hi>春新延廐於是又城諸及防豈不為亟而譏之乎</hi>
　　<hi>經書月一書日無大衍歴正月庚戌大己未冬至二月庚辰小三月己酉大四月己夘大五月己酉</hi>
<pb n="55a"/>
　　<hi>小六月戊寅大七月戊申小八月丁丑大九月丁未小十月丙子大十一月丙午小十二月乙亥大</hi>
　三十年<hi>丁巳惠王十三年○齊霸桓二十二○蔡穆十一○曹僖七○衛懿五○晉獻十三○鄭</hi>
　　<hi>文九○陳宣二十九○杞惠九○宋桓十八○秦宣十二○楚成八</hi>
　春<lb/>
　　王正月<lb/>
　夏<lb/>
　　師次于成<hi>左無師字○師少將卑師衆也張氏曰成魯地地譜今泰山鉅平縣東南趙氏</hi>
　　<hi>曰魯葢欲㑹齊圍鄣至成待命聞鄣已降不復行爾</hi>
<pb n="55b"/>
　秋<lb/>
　　七月<lb/>
　　齊人降鄣<hi>降奚江切鄣音章○杜氏曰鄣紀附庸國東平無鹽縣東北有障城小國孤危</hi>
　　<hi>不能自固蓋齊遙以兵威脅使降附趙氏曰降服而為附庸也常山劉氏曰不書鄣降而曰降鄣齊</hi>
　　<hi>肆彊力脅而服之也髙郵孫氏曰郕降于齊師是時齊魯之師相㑹圍郕郕不降我而獨降齊非齊</hi>
　　<hi>師能使之降郕自降爾齊人降鄣非鄣欲降也齊降之爾</hi>
　　八月<lb/>
　　癸亥葬紀叔姬<hi>魯之徃𦵏皆以正夫人禮</hi>
<pb n="56a"/>
　　九月<lb/>
　　庚午朔日有食之鼔用牲于社<hi>孫氏曰書鼔用牲者譏其用牲爾非</hi>
　　<hi>謂九月不鼓也</hi>
　冬<lb/>
　　公及齊侯遇于魯濟<hi>濟上聲○左傳曰謀山戎也以其病燕故張氏曰簡禮以</hi>
　　<hi>議軍旅之事杜氏曰濟水歴齊魯界在齊為齊濟在魯為魯濟蓋魯地襄陵許氏曰齊桓伐郳伐鄭</hi>
　　<hi>伐徐皆以宋人主兵與公㑹城濮而後伐衛與公遇魯濟而後伐戎以是知桓公之霸不自恃也用</hi>
　　<hi>兵行師每資武于宋桓取䇿於魯莊其治國也一則仲父二則仲父用人之能以為能集人之功以</hi>
<pb n="56b"/>
　　<hi>為功遂能力正天下澤被生民</hi>
　　齊人伐山戎<hi>公羊傳曰此齊侯也趙氏曰伐山戎當書齊侯獻戎捷當書齊人交互致</hi>
　　<hi>誤爾程子曰蓋互錯一字杜氏曰山戎北狄</hi>
　　<hi>經書月四書日二大衍歴正月乙巳小甲子冬至二月甲戌大三月甲辰小四月癸酉大五月癸卯</hi>
　　<hi>小六月壬申大七月壬寅小八月辛未大九月辛丑小經八月癸亥在此月十月庚午大日食經書</hi>
　　<hi>九月置閏不同也十一月庚子大閏月庚午小十二月己亥大長歴是年閏二月癸亥八月二十三</hi>
　　<hi>日</hi>
　三十有一年<hi>戊午惠王十四年○齊霸桓二十三○蔡穆十二○曹僖八○衛懿六○晉獻</hi>
<pb n="57a"/>
　　<hi>十四○鄭文十○陳宣三十○杞惠十○宋桓十九○秦成公元年○楚成九</hi>
　春<lb/>
　　築臺于郎<hi>何氏曰四方而髙曰臺禮天子有靈臺以候天地諸侯有時臺以候四時登髙</hi>
　　<hi>望逺人情所樂動而無益於民者雖樂不為也劉氏曰去國而築臺是樂而已矣譏厲民也</hi>
　夏<lb/>
　　薛伯卒<hi>薛侯爵今稱伯降班而告終也小國無可攷不知其名</hi>
　　築臺于薛<hi>杜氏曰薛魯地</hi>
　　六月<lb/>
<pb n="57b"/>
　　齊侯來獻戎捷<hi>侯字當從趙氏作人齊之將伐戎也甞與魯莊遇于魯濟以謀之伐</hi>
　　<hi>而得勝故使人獻捷于魯以嘉其謀之中也</hi>
　秋<lb/>
　　築臺于秦<hi>杜氏曰東平范縣西北有秦亭張氏曰寰宇記范縣今屬濮州亭尚存莊公一</hi>
　　<hi>嵗三築臺政所謂及是時般樂怠敖者</hi>
　冬<lb/>
　　不雨<hi>蓋歴建酉建戌建亥之月凡三月無雨也</hi>
　　<hi>經書月二書日無大衍歴正月己巳小己巳冬至二月戊戌大三月戊辰小四月丁酉大五月丁卯</hi>
<pb n="58a"/>
　　<hi>小六月丙申大七月丙寅小八月乙未大九月乙丑小十月甲午大十一月甲子小十二月癸巳大</hi>
　三十有二年<hi>己未惠王十五年○齊霸桓二十四○蔡穆十三○曹僖九○衛懿七○晉獻</hi>
　　<hi>十五○鄭文十一○陳宣三十一○杞惠十一○宋桓二十○秦成二○楚成十</hi>
　春<lb/>
　　城小穀<hi>范氏曰小穀魯地孫氏曰曲阜西北有小穀城永嘉薛氏曰莊公六年後無麥苗大</hi>
　　<hi>無麥禾螟麋<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>蜚相繼而有大水者三中君尚當少警而公之侈心日起因娶而觀社丹楹刻桷告</hi>
　　<hi>糴之時有築郿之役次年新廐城諸防去年三築臺而不雨今春又城小穀平嵗猶不可况薦饑而</hi>
　　<hi>輕用民力乎澄按左傳云城小穀為管仲也而杜氏注謂公感齊桓之徳故為管仲城私邑且釋此</hi>
<pb n="58b"/>
　　<hi>地名為在齊之濟北穀城縣唯泰山孫氏以為在魯之曲阜西北胡氏曰孫魯人也而終身學春秋</hi>
　　<hi>其攷此詳矣髙氏曰先儒以小穀為齊邑魯為管仲城之若然聖人亦當異其文而繫之齊且公雖</hi>
　　<hi>感齊桓之私豈肯為管仲城邑乎昭十一年傳云齊桓城穀而寘管仲焉齊自有穀如文十一年公</hi>
　　<hi>及齊侯盟于穀宣十四年公孫歸父㑹齊侯于穀此齊穀也非魯之小穀沙隨程氏曰齊地别有穀</hi>
　　<hi>在濟北有管仲井非小穀也文十七年宣十四年盟㑹者乃濟北之穀也</hi>
　夏<lb/>
　　宋公齊侯遇于梁丘<hi>左傳曰齊侯為楚伐鄭之故請㑹于諸侯宋公請先見于</hi>
　　<hi>齊侯張氏曰齊不以霸主自居以梁丘近宋而先之也梁丘在濟州昌邑縣西南髙氏曰梁丘宋地</hi>
<pb n="59a"/>
　　<hi>齊侯將㑹諸侯為鄭謀楚而宋公先遇於梁丘宋序齊上者地主也用兵則以主兵者為先盟㑹則</hi>
　　<hi>以主盟者為先若相遇則以地為賓主皆非其地莫適為主則序以爵而已</hi>
　秋<lb/>
　　七月<lb/>
　　癸巳公子牙卒<hi>左傳曰初公築䑓臨黨氏見孟任從之生子般公疾問後于叔牙對</hi>
　　<hi>曰慶父材問於季友對曰臣以死奉般公曰鄉者牙曰慶父材成季使以君命命僖叔待於鍼巫氏</hi>
　　<hi>使鍼季酖之歸及逵泉而卒公羊傳曰公病召季子曰牙謂我曰魯一生一及君知之矣慶父也存</hi>
　　<hi>季子曰是將為亂乎俄而牙弑械成季子和藥而飲之公子牙今將爾將而誅焉誅不避兄君臣之</hi>
<pb n="59b"/>
　　<hi>義也行誅乎兄隱而逃之使若以疾死然親親之道也沙隨程氏曰牙叔孫氏之祖也左氏以為欲</hi>
　　<hi>立慶父而季友酖殺之時公年四十有五距薨時尚一月苟以是誅牙則慶父何為尚執國柄而二</hi>
　　<hi>傳以為將弑公又不近理蓋是見閔公不書即位考例不合故為是異説牙實善終也髙氏曰左氏</hi>
　　<hi>具載季友殺叔牙之事考之於經全不寓微意以此言之公子牙蓋自卒爾</hi>
　　八月<lb/>
　　癸亥公薨于路寢<hi>書月書日謹之書其所詳凶變也路寢正寢也公病遷居正寢</hi>
　　<hi>而於正寢終焉禮也</hi>
　冬<lb/>
<pb n="60a"/>
　　十月<lb/>
　　己未子般卒<hi>己未公穀作乙未般音班○左傳曰子般即位次於黨氏共仲使圉人犖</hi>
　　<hi>賊子般成季奔陳立閔公孫氏曰子般莊公太子未踰年之君也莊公未𦵏故名不薨不地者降成</hi>
　　<hi>君也此與襄三十一年秋九月癸巳子野卒義同沙隨程氏曰般之卒書日辰書名與襄三十一年</hi>
　　<hi>子野同蓋亦令終也文十八年冬十月子卒不書日辰不名則故可知也先儒謂君薨子名既𦵏稱</hi>
　　<hi>子然景王既𦵏矣王子猛猶名是此例不通也胡瑗謂子般非遇弑信然髙氏曰新君未踰年稱子</hi>
　　<hi>莊公薨般既立不幸而卒三傳皆以為慶父所殺考之於經所書與子野同若以子般為被弑則子</hi>
　　<hi>野亦豈被弑乎惟文十八年書子卒而不名者乃被弑也何則既書子卒即書夫人姜氏歸于齊蓋</hi>
<pb n="60b"/>
　　<hi>文公既薨子赤為宣公襄仲所弑而弑君之賊自立哀姜不能容自歸於父母之國也子般子野皆</hi>
　　<hi>非被弑而子般特以哀姜慶父之故疑若為其所弑爾春秋别嫌明微深辨乎疑似之際豈有實弑</hi>
　　<hi>其君而全不寓意哉乃區區曲為之諱乎</hi>
　　公子慶父如齊<hi>沙隨程氏曰公薨子般卒慶父以國統未定請於霸主而國人立閔</hi>
　　<hi>公髙氏曰若以慶父弑君而出奔則聖人豈不著其出奔之罪乎知此非出奔也蓋公薨子卒繼嗣</hi>
　　<hi>未定慶父雖有僥倖之心而身為國卿加以公子之貴有嫌疑之避於是如齊告難蓋以桓公始霸</hi>
　　<hi>謀定其君及自齊歸魯已立閔慶父始有簒弑之意故明年齊侯使仲孫湫來省難而仲孫謂不去</hi>
　　<hi>慶父魯難未已也澄按諸說誤謂慶父弑般故有以此為出奔齊者亦有以此謂自托於齊者竊詳</hi>
<pb n="61a"/>
　　<hi>閔二年慶父哀姜弑閔公慶父不容於魯國遂出奔莒哀姜於齊親也亦有所憚而不敢歸齊逃罪</hi>
　　<hi>于邾竟不免於死齊桓霸令如此設使慶父實弑子般果何所恃而遽敢如齊乎齊桓亦何所顧惜</hi>
　　<hi>何所阿徇而不問其罪乎以此知子般之非弑也不然齊桓寛縱於般之弑而嚴察于閔之弑何其</hi>
　　<hi>用刑之頗也因左傳事逆失實誤以子般為被弑遂使魯臣虚負縱賊之罪霸主亦受佚罰之誣得</hi>
　　<hi>孫胡程髙四家一正前誤則見齊桓霸令之光明無可譏者矣</hi>
　　狄伐邢<hi>狄北狄杜氏曰邢姬姓周公之𦙍國在廣平襄國縣張氏曰今邢州龍岡縣狄前此</hi>
　　<hi>雖未見於經然自伐邢而滅衛三年之間塗炭兩國首以伐書著其彊已髙氏曰謂之伐者當時諸</hi>
　　<hi>侯素不能治自正故也襄陵許氏曰春秋戎先見荆次之狄次之而荆暴於戎狄又暴于荆當惠王</hi>
<pb n="61b"/>
　　<hi>世戎狄荆楚交伐諸國使無齊桓攘服定之將伊于何底哉</hi>
　　<hi>經書月三書日三大衍歴正月癸亥大乙亥冬至二月癸巳小三月壬戌大四月壬辰小五月辛酉</hi>
　　<hi>大六月辛卯小七月庚申大八月庚寅小經七月癸巳在此月九月己未大經八月癸亥在此月十</hi>
　　<hi>月己丑小十一月戊午大經十月己未在此月十二月戊子小長歴是年閏三月癸巳七月四日癸</hi>
　　<hi>亥八月五日己未十月二日</hi>
　<lb/>
　<lb/>
　春秋纂言卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易用卷六</head> <lb/>
    <p>
<pb n="1a"/>
欽定四庫全書<lb/>
　易用卷六<lb/>
　　　　　　　　　　　　明　陳祖念　撰<lb/>
　説卦傳<lb/>
　　幽贊章<lb/>
生蓍者程子曰因蓍以求卦謂聖人制揲蓍求卦之法<lb/>
幽以助神明而明以前民用也九六之數何自而起乎<lb/>
天一地二天能兼地故其數三地不兼天故其數兩三<lb/>
<pb n="1b"/>
三則九三兩則六大衍之數由此起矣然因蓍可以求<lb/>
卦爻卦爻不因蓍而有故隂陽氣也觀隂陽二氣之變<lb/>
而立八卦以象之故曰觀變於隂陽而立卦剛柔質也<lb/>
重而為六畫則分散剛柔於六十四卦而生三百八十<lb/>
四爻故曰發揮於剛柔而生爻卦爻既備天下之道何<lb/>
者不冒於其中乎故乾之為道有健之徳不容槩用其<lb/>
健也則有義存坤之為道有順之徳不容槩用其順也<lb/>
亦有義存義即物之理人之性天之命也易於道徳和<lb/>
<pb n="2a"/>
順之而不拂於義理之而不混則物之理窮人之性盡<lb/>
而天之命亦於此至之矣窮者洞其微盡者扺其極至<lb/>
者與之脗合无間也人徒知易之有蓍數卦爻也孰知<lb/>
其為道徳義理性命之書乎<lb/>
　　順性章<lb/>
人有性命之理順之則吉逆之則凶天下而皆順性命<lb/>
也則易可以无作惟其不順是以易作焉聖人作易无<lb/>
他将使人順性命之理而已性命之理三才之道也然<lb/>
<pb n="2b"/>
性命之理不局于一也在天為隂陽在地為剛柔在人<lb/>
為仁義兼三才而各兩其畫故易六畫而成卦成卦者<lb/>
性命之綂體也初三五為位之陽二四上為位之隂隂<lb/>
陽分矣位之陽者柔亦居之位之柔者剛亦居之剛柔<lb/>
迭用矣離而有合合而相錯故易六位而成章成章者<lb/>
性命之流行也誠能順乎性命則人道立可與天地㕘<lb/>
矣<lb/>
　　定位章<lb/>
<pb n="3a"/>
伏羲卦位人知為乾坤六子而已孰知為造化之功用<lb/>
乎故乾坤天地定位也艮兌山澤通氣也震巽雷風相<lb/>
薄也坎離水火不相射也是八卦者運行造化而生成<lb/>
庶𩔖矣聖人又因而重之八卦之上錯以八卦六十四<lb/>
卦備矣人知其為六十四也孰知其知來物而制民貳<lb/>
者乎故已往之事失得存亡耳目之所共知故數之順<lb/>
而易将來之事吉凶悔吝非智巧之所能測故知之逆<lb/>
而難易之為書闡微而決其禍福實未兆也研幾而斷<lb/>
<pb n="3b"/>
其趨避實未形也非知來之書乎故曰易逆數也是易<lb/>
書也化功備於斯來事知於斯人可遠之乎<lb/>
　　雷風章<lb/>
金汝白曰上章以天地居首序尊卑也此章以乾坤居<lb/>
後總成功也<lb/>
　　帝出章<lb/>
帝即天以其主宰萬物故謂之帝洪範傳曰雷於天地<lb/>
為長子以其首長萬物為出入也雷出地百八十三日<lb/>
<pb n="4a"/>
而後入入地百八十三日而復出出則萬物亦出也<lb/>
或曰不可以上言帝出入下言萬物隨帝出入葢八者<lb/>
乃帝之所為故以帝冠之出乎震者帝以震出萬物也<lb/>
故下文曰萬物出乎震若曰帝自出則齊乎巽亦帝自<lb/>
齊相見乎離亦帝相見乎<lb/>
役已以養物者坤也或曰氣化周流无休息曰役如行<lb/>
役之役猶父母養子亦是為子致養故曰劬勞致者畢<lb/>
力之謂也戰者陽氣始萌隂疑而戰也<lb/>
<pb n="4b"/>
崔憬曰帝者天之王氣也春分震王而萬物發生立夏<lb/>
巽王而萬物潔齊夏至離王而萬物皆相見立秋坤王<lb/>
而萬物皆致養秋分兌王而萬物皆悦立冬乾王而隂<lb/>
陽相薄冬至坎王而萬物之所歸立春艮王而萬物之<lb/>
所成終成始也以其周王天下故謂之帝<lb/>
愚按此章以八卦配四時之序故以震木之氣為東方<lb/>
離火之氣為南方兌金之氣為西方坎水之氣為北方<lb/>
非後天卦位也先君伏羲圖賛言之詳矣<lb/>
<pb n="5a"/>
　　神妙章<lb/>
萬物可見神不可見謂物即神不可謂神離物不可故<lb/>
神也者妙萬物而為言雷動風撓火燥澤説水潤艮終<lb/>
始之是分之而各一其神莫知所以為所以使也妙不<lb/>
可測也相逮不悖通氣變化成物是合之而共成其神<lb/>
莫知所以為所以使也妙不可測也故曰神也者妙萬<lb/>
物而為言儒者曰此言六子而不言乾坤六子之神功<lb/>
妙用即乾坤之神功妙用也<lb/>
<pb n="5b"/>
崔憬曰此言六卦之神用而不言乾坤者以乾坤法天<lb/>
地无為而无不為能成六卦有為之神妙也艮不言山<lb/>
獨舉卦名者以動撓燥潤功是雷風水火至於始終萬<lb/>
物於山義則不然故言卦而餘皆稱物各取便而言也<lb/>
　　乾健章<lb/>
先儒以健順等八字為八卦之訓詁乾三畫純陽剛動<lb/>
而不息故曰健坤三畫純隂柔靜而從陽故曰順震以<lb/>
一陽生於二隂之下故曰動巽以一隂伏於二陽之下<lb/>
<pb n="6a"/>
故曰入坎以一陽投於二隂之間有陷溺之象故曰陷<lb/>
離以一隂麗於二陽之間有附麗之象故曰麗艮以一<lb/>
陽窮極於二隂之上故曰止兌以一隂發見於二陽之<lb/>
上故曰説愚謂孔子以此言八卦實謂此八卦之徳吾<lb/>
人皆當成之身也朱義曰此言八卦之性情俞玉吾曰<lb/>
此言八卦之徳也大有彖傳曰其徳剛健而文明明以<lb/>
乾健離明為徳也嗟乎徳豈外於性情乎<lb/>
　　乾馬章<lb/>
<pb n="6b"/>
健而能行遠故乾之象為馬順而能載重故坤之象為<lb/>
牛造化權輿云乾陽物也馬故蹄圓坤隂物也牛故蹄<lb/>
折陽病則隂故馬疾則卧隂病則陽故牛疾則立馬陽<lb/>
物故起先前足卧先後足牛隂物故起先後足卧先前<lb/>
足　震為龍邵堯夫云重淵之下而有動物豈非龍乎<lb/>
龍李作駀音尤馬名虞王本作駹爾雅面顙皆白為駹<lb/>
虞云作龍非不應與乾同　巽為雞吳幼清曰伏身而<lb/>
出聲於天氣重陽之内與地氣同感龔氏曰雞羽屬也<lb/>
<pb n="7a"/>
而不能飛其性則為入為伏知時而善應也九家易云<lb/>
風精為雞巽之畜也　坎豕離雉幼清曰前後皆隂之<lb/>
汙濁而中心剛燥者豕也前後皆陽之文明而中心柔<lb/>
怯者雉也或曰雉得陽為多故其性介其色文埤雅云<lb/>
雉不能遠飛高不過一丈長不過三丈故高一丈長三<lb/>
丈為一雉　艮狗兌羊龔氏曰外剛而善禦内柔而附<lb/>
人者狗也内狠而善觸外説而不能害人者羊也<lb/>
　　乾首章<lb/>
<pb n="7b"/>
乾首坤腹龔氏曰外圓諸陽所㑹首也中寛衆隂所藏<lb/>
腹也震足巽股吳氏曰陽動隂靜動而在下者足也陽<lb/>
連隂折折而在下者股也坎耳水内景陽在内離目火<lb/>
外景陽在外艮手兌口吳氏曰動而在上者手也折而<lb/>
在上者口也於艮不取止義<lb/>
王太古曰伏羲八卦乾在上三卦之中故為首坤在下<lb/>
三卦之中故為腹震在下三卦而向左故為足而足之<lb/>
力在左巽在上三卦而向右故為手而手之力在右今<lb/>
<pb n="8a"/>
説卦巽手與艮股互置求之於經觀卦上體從巽故曰<lb/>
盥盥者滌手也豐卦九三則曰折其右肱豈非二三四<lb/>
互巽乎艮在下三卦之後而為股今説卦與巽手互置<lb/>
然在易艮之初六曰艮其趾六二曰艮其腓咸九三曰<lb/>
咸其股而不以為手此明證也熊叔仁曰王義精矣荀<lb/>
九家又艮為鼻麻氏易曰艮為鼻兌為口山澤通氣也<lb/>
巽為手震為足雷風相薄也惟晉管輅亦以鼻為面山<lb/>
　<lb/>
<pb n="8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易用卷六<lb/>
</p>
<p>
</p>
  </div>
</body>
</text>
</TEI>
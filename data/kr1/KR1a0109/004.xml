<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易用卷四</head> <lb/>
    <p>
<pb n="1a"/>
欽定四庫全書<lb/>
　易用卷四<lb/>
　　　　　　　　　　　　明　陳祖念　撰<lb/>
䷯井<lb/>
井為卦下巽上坎巽入也下入乎水而上出其水井之<lb/>
象也井以不變為體不窮為用用不用善用不善用在<lb/>
乎汲者耳故邑可改井不可改取之匪竭積之匪盈往<lb/>
者汲此來者汲此是无喪无得往來井井也然井无得<lb/>
<pb n="1b"/>
喪汲有得喪以繘汲井幾至而未及泉无得也若羸敗<lb/>
其瓶併失所汲有喪也故用賢未盡其用為繘未至井<lb/>
若重之毁辱羸其瓶矣古者八家為井四井為邑邑遷<lb/>
井不遷<lb/>
井道貴用不用無以井為也故六爻以上下為臧否初<lb/>
盌井也二廢井也三間井也四治井也愈下則愈困稍<lb/>
上則稍通猶未離乎下也非井之貴也至五則食井道<lb/>
行矣上則勿幕井道成矣葢愈下則去邑愈逺稍上則<lb/>
<pb n="2a"/>
去邑稍近五在邑之中上尤邑中之走集也故君子求<lb/>
在我不求在人井而泥淘之可渫井而谷修之可甃渫<lb/>
之甃之而人不汲将如之何乎夫不食望其食聖人以<lb/>
心惻傷之已食恐其不繼又以有孚儆之有孚者源泉<lb/>
不竭之義井之至徳也<lb/>
巽乎水而上水巽取入不取木入水上水瓶也北方之<lb/>
器也北方以瓶甕汲不用木桶范諤昌云巽乎木<lb/>
九五剛中剛中之體不變也體不變故用不窮井之徳<lb/>
<pb n="2b"/>
也郭京謂改邑不改井下脫无喪无得往來井井三句<lb/>
非也如此則韻緩矣漢上朱氏疑彖傳脱錯當曰巽乎<lb/>
水而上水井改邑不改井乃以剛中也无喪无得往來<lb/>
井井井養而不窮也汔至亦未繘井未有功也羸其瓶<lb/>
是以凶也此讀得之<lb/>
木根下入水液上行井之象也君子勞民使民養上勸<lb/>
相使民相養亦井養不窮之義勞平聲<lb/>
時舍罪不在初舍上聲困之水欲下而下有應曰有與<lb/>
<pb n="3a"/>
井之水欲上而上无應曰无與進而无與也三渫四甃<lb/>
五寒泉至上隨人汲取而勿幕人得之以飲食物得之<lb/>
以灌溉井道大成矣<lb/>
巽為邑於升下卦无妄互體見之井困之倒體向為兌<lb/>
今為巽是改邑在上在下皆此坎耳是井不改也六三<lb/>
往上九四來下則坎水在上六四來下九三往上則坎<lb/>
水在下故曰往來井井<hi>此下原闕</hi>
　<lb/>
<pb n="3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
是則内忘已外忘人故曰不獲其身行其庭不見其人<lb/>
<pb n="4a"/>
无咎也由是觀之所而未嘗有所止而未嘗有止程明<lb/>
道云廓然大公物來順應是也近有言養生之學者存<lb/>
想厥背謂之艮背其未玩彖詞之㫖乎<lb/>
人身自背而外有趾有腓有限有身有輔有當止者有<lb/>
不當止者止所當止謂之達節以知時止所不當止謂<lb/>
之拘滯而不化爻備之矣初六艮趾六四艮身六五艮<lb/>
輔宜艮而艮故曰无咎曰悔亡六二當腓之處為艮其<lb/>
腓夫腓之行止不能自由隨足而動者也徒艮其腓豈<lb/>
<pb n="4b"/>
能拯其隨乎腓欲止而所隨欲行隨已動而腓安能獨<lb/>
靜是所謂逐外而流者也定而匪定念慮弗寧安得快<lb/>
於心乎傳曰未退聽謂逐物而往未能退而聽命於心<lb/>
也九三當限之處為艮其限夫人身上下氣本流通猶<lb/>
人已内外情本相應今於限而艮之則其氣壅是列其<lb/>
夤也欲无薰心之厲得乎猶宜應而不應則其情閼拂<lb/>
逆所由生也欲以通人之志得乎是之謂惡外而撓者<lb/>
也危道也故二不知敵三不知應均无得於止矣其惟<lb/>
<pb n="5a"/>
上之敦艮乎夫艮止也敦艮止於止也時行時止其道<lb/>
光明故曰厚終謂成始成終也<lb/>
艮為門闕門闕之間庭中之象互坎為加憂故曰心不<lb/>
快互震言象　厲薰心李作閽心言有序李作有孚<lb/>
䷴漸<lb/>
卦之所以為漸者以内艮止外巽順其進葢漸而不驟<lb/>
也故曰漸夫人生有欲進則鋭而欲速退則戀而思遲<lb/>
故有道之士三讓而進一辭而退無濡滯於心也不觀<lb/>
<pb n="5b"/>
之禮乎居室人之大倫婚禮以漸為貴六禮不備婚姻<lb/>
不成聘則妻奔則妾甚矣女歸漸也君子之進若女歸<lb/>
然則吉矣是漸者道之正不可不慎守也故曰利貞<lb/>
卦借女歸而言漸進之道不專言女歸也觀彖可見傳<lb/>
曰漸之進也女歸吉也女歸之漸人之所知故不待釋<lb/>
下専釋利貞謂進必得位位在可以立功進必以正正<lb/>
行可以正邦所謂位者非他以九五之剛中而處尊方<lb/>
可以言位方可以有功所謂正者非他以二體之止而<lb/>
<pb n="6a"/>
巽方可以不窮方可以正邦葢正不外於止巽止巽然<lb/>
後謂之漸人君所以進治君子所以進徳進位舎是悉<lb/>
妄矣<lb/>
夫漸之道欲下不欲上欲恬不欲躁故漸利用柔以柔<lb/>
居柔上也以剛居柔剛而得中次也以剛居剛必无幸<lb/>
矣葢柔有近於止巽剛則與止巽戾矣<lb/>
鴻水鳥干水涯鴻漸於干本其所棲止未嘗離也初六<lb/>
以隂處下象之矣下流難居侮謗易起能免小子之厲<lb/>
<pb n="6b"/>
言語之傷乎然確然自守何咎之有傳曰小子之厲義<lb/>
无咎也義苟无愆人言何恤磐者水濵之石去干不逺<lb/>
本鴻所宿食水鳥之所安也六二以隂處下之中象之<lb/>
矣優悠自得永矢弗諼此幽人之貞考槃之操也吉可<lb/>
知矣夫飲食衎衎若无與於事事或有素飽之疑傳釋<lb/>
之曰不素飽也以其恬淡無欲大有益於人國也詩以<lb/>
不素餐兮歸之坎坎伐檀易以不素飽也歸之衎衎飲<lb/>
食厥有㫖矣<lb/>
<pb n="7a"/>
爾雅高平曰陸鴻本狎水若漸於陸非所安也九三過<lb/>
剛不中處下體之上有其象矣以是而進无一可者猶<lb/>
夫之征而不復婦之孕而不育何者陽盛而隂衰也陽<lb/>
盛氣有餘也故以夫言知往而不知反隂衰血不足也<lb/>
故以婦言能孕而不能育即夫婦例之而知其於君臣<lb/>
父子兄弟朋友之間皆不可行矣凶之道也然則如何<lb/>
而可曰禦冦而已夫冦者人之害過剛者徳之賊克而<lb/>
治之是為禦冦傳曰利用禦冦順相保也健則相逆順<lb/>
<pb n="7b"/>
則相保故克剛用順也大哉順乎止巽之道乎寗嬴之<lb/>
論陽處父也曰高明柔克夫子一之其不沒乎犯而聚<lb/>
怨不可以定身偶合九三爻義矣<lb/>
木者鳥之所棲惟鴻趾連不能握枝故不木棲鴻漸於<lb/>
木大非所安六四居上體之下有其象矣能免於危乎<lb/>
然爻位皆隂柔之至也以柔而進雖危而不危如鴻之<lb/>
木棲得桷而忘木耳故或之或者冀之也傳曰或得其<lb/>
桷順以巽也順而且巽安身之桷乎大哉順巽得漸之<lb/>
<pb n="8a"/>
道矣<lb/>
爾雅大陸曰阜大阜曰陵鴻漸於陵水渚益逺其不安<lb/>
甚矣九五以剛居上體之中故有其象然剛而得中剛<lb/>
不過也以其剛也猶婦之不孕婦不孕隂不足也三嵗<lb/>
不孕隂常不足也惟其得中有所以制其剛而剛終莫<lb/>
能偏勝以是而進寛猛相濟緩急得宜何吉如之夫吉<lb/>
者人之所願得惟剛之莫勝故行如所願耳九五以剛<lb/>
居剛與九三同其得中與九三異故不孕類於不育而<lb/>
<pb n="8b"/>
夫征則能自復此吉凶之所以異乎<lb/>
鴻由陸而木由木而陵至高矣上九何以漸於陸乎葢<lb/>
以剛居柔巽極知反故耳夫自三而言則以陸視干磐<lb/>
陸固已高自上而言則以陸視陵木陸又已卑葢進而<lb/>
知退上而能下不以寵利居成功不以祿位昧明哲可<lb/>
以示法矣故曰其羽可用為儀吉羽者翼毛鴻之所以<lb/>
飛也鴻飛㝠㝠弋者何慕上九脱乎紛華之外不可得<lb/>
而羈絏是飛鴻也故六爻獨此言羽嘉之也傳曰不可<lb/>
<pb n="9a"/>
亂也人而㝠豫貪得故為外物所亂若上九亢而不亢<lb/>
危而不危其定見定守孰得而亂之鴻之為鳥來去有<lb/>
時羣飛有序銜蘆以禦矰繳喪耦至死不雙葢鳥之不<lb/>
亂者也聖人於漸六爻皆以鴻取象有㫖哉有㫖哉下<lb/>
三爻六二㝡吉柔中也得艮之止故飲食衎衎有无求<lb/>
之義焉上三爻上九㝡吉居柔也得巽之巽故其羽為<lb/>
儀有不亂之操焉體漸之道莫過於此二爻矣必也有<lb/>
无求之義而後有不亂之操<lb/>
<pb n="9b"/>
巽為長女自外而來故曰女歸唐鶴徵曰咸稱取女漸<lb/>
稱女歸何也男下女有取象女巽男有歸象然兩卦正<lb/>
義皆不在此咸自論感漸自論進李鼎祚曰自二至五<lb/>
互有坎離離為飛鳥而居坎水鴻之象也艮為山坎水<lb/>
流下山有干象艮為三男小子象艮為小石磐象坎有<lb/>
酒食象鄭𤣥曰坎為丈夫水流而去離為大腹孕象離<lb/>
為戈兵坎為盜故曰禦冦巽為木五在艮上曰陵<lb/>
䷵歸妹<lb/>
<pb n="10a"/>
卦名歸妹者兌以少女居内震以長男居外有歸妹之<lb/>
象夫妹女也詩俔天之妹是也歸嫁也婦人以夫家為<lb/>
歸也歸妹者嫁女之象此居室之大倫人道之紀綱自<lb/>
有天地萬物以來不可廢也然傳曰婚姻者禍福之地<lb/>
故以順為正婦人之道宜静不宜動宜退不宜進則吉<lb/>
而无不利若征則凶无攸利矣征者進動而有為所謂<lb/>
牝雞司晨惟家之索者也聖人於家人曰利女貞於歸<lb/>
妹曰征凶知女以貞為利則知歸妹以征為凶為不利<lb/>
<pb n="10b"/>
皆致戒之意曷嘗以歸妹為不可乎先儒解者盡以歸<lb/>
妹為非過矣過矣<lb/>
歸妹天地之大義人道之終始所係至重矣卦徳兌説<lb/>
而震動為説以動所以歸妹也葢婚姻繼祖宗之緒合<lb/>
二姓之好非説以動安能成乎葢情孚而相説禮至而<lb/>
交動室家之所以成不説而相忤不動而相睽婚姻之<lb/>
所以敗且震男在上兌女在下女説於内男動於外於<lb/>
義奚病解者曰咸止而説漸止而巽故吉歸妹説以動<lb/>
<pb n="11a"/>
故凶是以私意逆之且不明征凶之義而移罪於歸妹<lb/>
歸妹即嫁女也女子之嫁皆年少也故曰歸妹以歸妹<lb/>
為不可則父母之心何為願其有家乎或又曰咸以艮<lb/>
之少男配兌之少女恒以震之長男配巽之長女故利<lb/>
歸妹以震之長男配兊之少女故不利此所論於後<lb/>
世非古禮也古者男三十而娶女二十而嫁長少非所<lb/>
論矣且彖之取義實不在此漸以巽長女遇艮少男曰<lb/>
女歸吉或又以震為兄以兌為妹謂其父母已亡兄獨<lb/>
<pb n="11b"/>
嫁妹其論益鄙而鑿矣<lb/>
彖傳又以卦體推卦辭之義所謂征凶者六三成兌之<lb/>
主以隂居陽九四成震之主以陽居隂是位不當也位<lb/>
不當則隂或侵陽陽或遜隂有征凶之義所謂无攸利<lb/>
者兌以一隂乘二陽之上震以二隂乘一陽之上是柔<lb/>
乘剛也柔乘剛則隂将駕乎陽陽反屈乎隂有不利之<lb/>
義故曰征凶无攸利此彖之戒詞无與乎歸妹故泰之<lb/>
下交曰帝乙歸妹義可知矣<lb/>
<pb n="12a"/>
古者諸侯一娶九女葢一主而諸娣從之者也震有侯<lb/>
象故卦多言娣初九歸妹以娣女不徒歸以娣而行以<lb/>
貴女也嫌於元夫矣以剛得正婦職是守有跛能履之<lb/>
象以跛而履所履幾何所謂无遂事而修閫内者也故<lb/>
曰征吉九二為主於内妻之嫡也嫌於用明矣以剛得<lb/>
中常自謙晦有眇能視之象以眇而視所視幾何此正<lb/>
幽閒貞静宜其家人者也故曰利幽人之貞詩曰无非<lb/>
无儀惟酒食是議初九有焉又曰哲夫成城哲婦傾城<lb/>
<pb n="12b"/>
九二无之故知初之征吉彖之征凶可知也知二之利<lb/>
幽人彖之无攸利可知也或問履以眇能視跛能履為<lb/>
凶歸妹以跛能履眇能視為吉何也曰此男女之辨也<lb/>
履之六三才弱志剛以有明有行自處欲无凶得乎歸<lb/>
妹初二得正得中以順命闚觀自處欲无吉得乎美惡<lb/>
不嫌同詞也六三柔不中正故歸妹以須而行夫須女<lb/>
之賤不可以行也不可以行終必有悔故其反歸也復<lb/>
以娣而行夫娣媵待年於國将以從嫡也嫡不與俱何<lb/>
<pb n="13a"/>
以為歸詩曰江有汜之子歸不我以不我以其後也悔<lb/>
六三知悔矣<lb/>
九四擇配者也不嫌於遲六五帝女也以柔居中有逮<lb/>
下之仁有遜陽之明故吉上六處極婚姻之變也何利<lb/>
之有<lb/>
雷迅則雨雨注則澤滋是上動而下説歸妹之象也夫<lb/>
婦之道不可不久故必以永終為貴然司晨遂事家之<lb/>
敗也故必以知敝為防記曰言慮其所終行稽其所敝<lb/>
<pb n="13b"/>
又不特夫婦然矣<lb/>
歸妹以娣嫁娶之常也跛能履吉謂承順夫子之道宜<lb/>
爾也未變常謂幽閒貞正婦之正道二能守而不變所<lb/>
以利也<lb/>
天官書須女四星賤妾之稱子夏孟宗皆云然又亞於<lb/>
娣者互坎離為跛履眇視象坎月離日兌西震東日月<lb/>
相望故曰幾望幾望而光未盈柔徳居中而謙也震竹<lb/>
為筐兌為羊離為戈兵刲羊之象坎為血<lb/>
<pb n="14a"/>
䷶豐<lb/>
豐者豐盈盛大之義為卦下離上震明无不照動无不<lb/>
行故豐豐之時何所不通然誰為此大王者大之也是<lb/>
時庸人所喜智者所憂故戒以勿憂葢憂則振作太過<lb/>
反啓紛紜非豐所宜也惟持盈守滿如日之中可耳假<lb/>
古雅反卦之取義或以一爻為一嵗或以一爻為一月<lb/>
或以一爻為一日此則以一爻為一旬初當豐之始如<lb/>
日之及旬而尚未過豐猶未甚也九以剛明之才遇六<lb/>
<pb n="14b"/>
五之君剛柔相配故曰配主夫當豐之初君臣之心猶<lb/>
未甚惑故无咎往猶可以立事也傳曰過旬災自初以<lb/>
上皆過旬矣過旬則豐蔀矣<lb/>
當豐之時自君上而臣民自朝廷而邦國皆倡豐亨豫<lb/>
大之説而縱驕奢淫佚之娱明之極而反不明動之極<lb/>
而反不動是俾晝作夜之時也故二與四均之人臣剛<lb/>
柔不同事機皆蔽俱有豐蔀見斗之象夫日中不見日<lb/>
猶可用事至於見斗則廢亡可立待也思所以救之惟<lb/>
<pb n="15a"/>
君臣道合耳然二逺臣也往必見疑惟積誠履信以俟<lb/>
有孚則可以𤼵蔀而吉矣四近臣也必納約自牖委曲<lb/>
遇君則亦可以𤼵蔀而吉矣夷主指五謂為豐主傷主<lb/>
也李鼎祚亦云然配主愚亦以為五葢易稱主皆為君<lb/>
如坤後得主指乾也睽遇主於巷指五也明夷則明夷<lb/>
主矣諸説紛紛指二指四皆未明君臣之義也<lb/>
夫豐之世不可過剛亦不可過柔過剛則剛愎自任過<lb/>
柔則沈溺不返九三重剛居離之上是過剛而好察者<lb/>
<pb n="15b"/>
也故豐其斾甚於蔀矣日中見沫甚於斗矣折其右肱<lb/>
左肱无益矣自致之也將誰咎乎上六重柔居震之上<lb/>
是過柔而躁動者也故豐屋而蔀家沬亦不見矣闚戸<lb/>
无人肱亦不存矣且三嵗不覿終於不覿也凶可言乎<lb/>
六五豐之主也暗則先受其暗然有柔中之徳暗猶可<lb/>
進於明故保泰居安非賢不濟若來天下之章如二如<lb/>
四如初者布列在位則有慶譽而吉矣天下之福皆其<lb/>
福天下之名皆其名是之謂日中照天下也尚大謂所<lb/>
<pb n="16a"/>
尚至大合萬國而覆庇之也<lb/>
王輔嗣曰蔀覆曖鄣光明之物也隂爻為左陽為右師<lb/>
左次明夷左股左腹皆指隂爻康成曰三艮爻為手指<lb/>
象互體巽巽又為進退手而便於進退右肱也互兌為<lb/>
口有譽象震於大壮為棟宇有屋象離為目有闚象震<lb/>
木數三故三嵗致凶天三生木故曰震木數三　天際<lb/>
翔李鼎祚作天降祥<lb/>
䷷旅<lb/>
<pb n="16b"/>
旅處於外也為卦火在山上過而不留旅之象也凡陽<lb/>
剛為大隂柔為小旅利用柔故小則亨柔又不可過也<lb/>
正則吉爻義皆備於此旅道盡矣<lb/>
旅家之反也言有居也必有家也言有行也必有旅也<lb/>
故旅與家人以離内離外取象入而麗乎内為家人止<lb/>
而麗乎外為旅旅人之所必有也惟王者以四海為家<lb/>
故所至曰巡狩曰行在蒙塵則旅矣諸侯卿大夫之朝<lb/>
覲聘問庶人之牽車牛服賈聖賢之周流高士之隱遯<lb/>
<pb n="17a"/>
達人之遷徙皆旅也旅與家人道亦相反家利用剛過<lb/>
剛則厲旅利用柔過柔則鄙聖人之教宏矣王輔嗣曰<lb/>
適足以小亨不足全乎貞吉之道惟足以為旅之貞吉<lb/>
儒者皆宗之彖爻之意失矣<lb/>
初六以柔居下而又止體過於柔而絶无丈夫氣也故<lb/>
瑣細猥屑不免啓侮而招辱矣故災上九以剛居上而<lb/>
又離體過於剛而絶无羈孤慮也故驕亢凌轢究必流<lb/>
離而困苦矣故凶離為牛上在卦外疆場之象謂喪諸<lb/>
<pb n="17b"/>
境外也易音亦<lb/>
六二柔而得正不亢不餒最善處旅者也故即其次懐<lb/>
其資得其童僕即者審擇所處也魯叔孫所館者雖一<lb/>
日必葺其牆屋是矣懐者不敢慢藏也語謂深藏若虚<lb/>
是矣得者聨屬其心也崔塗詩轉於奴僕親是矣此三<lb/>
者旅之正道也故曰貞與彖義相發吉可知矣三者在<lb/>
家亦宜然旅則尤加之意也曰終无尤謂人終莫之尤<lb/>
曰終莫之聞謂已終不自知也九三重剛不中故次焚<lb/>
<pb n="18a"/>
童僕喪以此為貞何厲如之<lb/>
九四以剛居柔雖不及二非三之比故于處有所居也<lb/>
得資斧有所用也然以其不中故中心希圖覬望常若<lb/>
鬱鬱而不樂此旅而不安者也世固有其人乎六五王<lb/>
者之旅也故諱之若以為田獵然五柔中居離徳足以<lb/>
撫馭道足以幹旋譬如射雉初亡其一矢終則天下譽<lb/>
之上帝命之令聞著而福履綏也傳曰上逮謂徳上達<lb/>
天矣楊廷秀曰少康逃虞思之國宣王匿召公之家是<lb/>
<pb n="18b"/>
亦旅也愚謂晉文召王春秋書曰天王狩於河陽其射<lb/>
雉之義乎至難處者旅之時至難盡者旅之義或以旅<lb/>
興或以旅亡<lb/>
斯者役之賤者也艮為小石故瑣瑣以隂居二故就舍<lb/>
互巽故懐資艮為小子為閽寺故曰童僕三焚次近離<lb/>
也喪僕逺初也四當心處離為雉為戈兵有矢象離為<lb/>
鳥互巽為木鳥居木上而遇火焚巢之象又互兌兌口<lb/>
<hi>此下原闕</hi>
<pb n="19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
九二剛中應五中孚而人信之者也故鶴鳴在隂而其<lb/>
<pb n="19b"/>
子和之我有好爵吾與爾靡之我二也爾二所接之人<lb/>
也自居室以至國人皆是也好爵天徳也繫以言行之<lb/>
善當之好爵而與人相靡樂可知矣是得其應者也靡<lb/>
埤蒼作縻韓詩云共也弱侯云子夏易説作摩相觀而<lb/>
善之謂摩鶴鳴以相和成聲好爵以相摩成徳鶴澤鳥<lb/>
二隂位互體震為鳴師曠禽經以為鶴愛隂惡陽<lb/>
六三居不中正應又窮極是不得應而得敵敵仇敵也<lb/>
怨耦也故此鼓而彼罷此泣而彼歌事事相違豈有濟<lb/>
<pb n="20a"/>
乎葢父子兄弟夫婦朋友主僕族戚莫不有是值之其<lb/>
窮矣九二反此同鼓同罷同泣同歌<lb/>
人臣藉權於君猶月之借光於日也六四柔順得正忠<lb/>
公之臣不自滿假譬之月幾望明雖盛而不敢敵日然<lb/>
必无二其心盡損朋黨如馬之亡其匹則信乎中孚之<lb/>
臣无咎矣<lb/>
九五應二孚臣之固可以无咎<lb/>
上九中孚之極執信而不知變者也其尾生直躬之流<lb/>
<pb n="20b"/>
乎以斯人而欲其感物是以翰音而欲登天也不可冀<lb/>
矣貞信如此故曰凶巽為雞<lb/>
俞氏曰二三同是兌體二鳴三和二爵與三共也又曰<lb/>
敵匹敵也三四兩隂相並而成匹故曰得敵與艮敵應<lb/>
之敵同彼以應言此以比言也或云中孚以相比取義<lb/>
鼓歌兌之悦罷泣樂極生悲也<lb/>
曲禮鷄曰翰音雞鳴必先振其羽如詩莎鷄振羽皆翰<lb/>
音之𩔖鶴飛沖天聲又聞於天鷄豈得似之乎　説而<lb/>
<pb n="21a"/>
巽孚李為句<lb/>
䷽小過<lb/>
王弼云飛鳥遺之音哀以求處愚謂哀鳴嗷嗷是也<lb/>
項氏云小過之亨利貞三徳也時當小過不稍過則執<lb/>
而不通小過所以通之也故曰亨然必於事為利於義<lb/>
為正而後可過<lb/>
初上為鳥翼之末故皆言飛小過之時宜下不宜上初<lb/>
以飛致凶上以飛致離<lb/>
<pb n="21b"/>
二過三四之剛而遇六五之柔如程朱説亦通三四剛<lb/>
也時皆弗過戒以防之遇之而已<lb/>
雨必隂陽和小畜以隂畜陽小過以隂過陽故其詞同<lb/>
小者過而亨也亨有變通而不執泥之意上逆下順隂<lb/>
過而欲上則如春秋六逆之義楊萬里曰雲降則雨升<lb/>
而不降則不雨已上者升而不降也<lb/>
密雲不雨虞翻云密小也<lb/>
䷾既濟<lb/>
<pb n="22a"/>
亨小亨及於小見无所不亨王弼云小者不遺乃為皆<lb/>
濟舉小者以明既濟也<lb/>
終止則亂治極則怠心生一怠則亂矣<lb/>
初當既濟之初以剛而躁於進故以曳輪戒之程傳義<lb/>
長二既濟之貞臣也即有羣疑終将用之詩翟茀以朝<lb/>
三四二爻見聖人謹戒之意攘外安内則三年以為期<lb/>
而小人且不用以見好大喜功之不可也隨事修防則<lb/>
一息不敢懈而終日皆營營見長慮却顧之靡寧也象<lb/>
<pb n="22b"/>
變家云離為戈兵有伐象坎為水有濡象九五國家之<lb/>
大事在祀與戎戎不以欲速為功故緩之祭不以備物<lb/>
為敬故薄之<lb/>
既濟之時何物不能備然極盛之日正宜垂範故東鄰<lb/>
殺牛不如西鄰之禴祭實受其福實受其福㝡可玩既<lb/>
濟之時天下後世所觀法祭從其薄况於奉身者乎上<lb/>
下民物胥受其慶不以神之降福言也卦位離東日生<lb/>
於東也故離指二坎西月生於西也故坎指五<lb/>
<pb n="23a"/>
卦以初為尾以上為首上六既濟之極如已涉大川自<lb/>
謂終身無風波之患矣不知燕安鴆毒懐居敗名喪亡<lb/>
無日矣如涉川而濡其首故厲而傳又以不久重戒之<lb/>
火能為患水在上制之故思患豫防取其象也<lb/>
憊也聖人又為之戒益見用兵之不可輕不如西鄰之<lb/>
時也時謂既濟之時惟既濟用此乃為知時豐而不侈<lb/>
非知時乎吉大來正謂无所不吉也舊説較勝負淺矣<lb/>
䷿未濟<lb/>
<pb n="23b"/>
未濟非不濟也一時未濟終必濟矣項云未濟既濟皆<lb/>
以柔為主既濟自初二而達於上六則濟之事已終故<lb/>
為既濟未濟自初六而至於六五幾於濟矣而未能出<lb/>
以至於上則其事猶未終也故為未濟<lb/>
汔幾也俞玉吾云與井卦之汔同井到九二然後得水<lb/>
汔至謂自上而下幾及乎九二而猶未至也未濟到上<lb/>
九然後脱險汔濟謂自内而外幾及乎上九而猶未濟<lb/>
也汔干寳引説文作涸程傳作仡<lb/>
<pb n="24a"/>
初三隂柔皆无才也在險之下上皆未脱險也故濡尾<lb/>
而征凶<lb/>
二剛中才足嘉也應五任足重也故恭順以自處則濟<lb/>
時而有功此程傳之意<lb/>
濟事必以剛九四剛者也居失其位故貞則吉而悔亡<lb/>
又必震用伐鬼方之勇且遲之三年始蒙大國之賞更<lb/>
張无漸則難成也震即詩之震疊六五失位故貞則吉<lb/>
用賢故光而有孚則吉<lb/>
<pb n="24b"/>
上九則事之既濟矣宜安意於逸樂者也若過則又失<lb/>
之矣葢安意逸樂與天下相忘於无事也<lb/>
　<lb/>
　<lb/>
　<lb/>
　<lb/>
　<lb/>
　易用卷四<lb/>
</p>
<p>
</p>
  </div>
</body>
</text>
</TEI>
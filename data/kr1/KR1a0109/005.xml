<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易用卷五</head> <lb/>
    <p>
<pb n="1a"/>
欽定四庫全書<lb/>
　易用卷五<lb/>
　　　　　　　　　　　　明　陳祖念　撰<lb/>
　　尊卑章<lb/>
楊廷秀曰聚散異向好惡相攻由是吉凶生焉<lb/>
朱子發曰乾坤貴賤兩者聖人觀天地而畫卦剛柔吉<lb/>
凶變化三者聖人觀萬物而生爻<lb/>
俞玉吾曰雷霆指震風雨指巽坎日月指離坎雷霆也<lb/>
<pb n="1b"/>
風雨也日月也無非乾坤之變化也男女謂六子乾交<lb/>
坤故震坎艮得乾道而成男坤交乾故巽離兌得坤道<lb/>
而成女<lb/>
白雲郭氏曰自易言之則始於乾坤而乾又為坤之始<lb/>
是為大始也自物言之則萬物始於坤坤始於乾是為<lb/>
大始也<lb/>
廷秀曰乾坤之功雖至溥而無際乾坤之徳實至要而<lb/>
不繁<lb/>
<pb n="2a"/>
蘇君禹曰乾見其始而不見其始之功因乎物之自然<lb/>
而已坤見其成而不見其成之迹因乎天之自然而已<lb/>
故曰易知知而无知也曰簡能能而无能也<lb/>
廷秀曰因尊卑以定乾坤於是天地之理不在天地而<lb/>
在易因乾坤而得易簡於是天地之理不在易而在聖<lb/>
人<lb/>
賢如賢於堯舜之賢非士希賢之賢也可久可大之外<lb/>
豈復有加乎易簡非二體久大非二功徳業非二事<lb/>
<pb n="2b"/>
　　設卦章<lb/>
玉吾曰有畫斯有象有象斯有辭有辭而後吉凶之理<lb/>
明<lb/>
剛柔者爻之九六也吉凶悔吝者乃人事得失憂虞之<lb/>
象也變化剛柔者乃造化進退晝夜之象也六爻之動<lb/>
孰非三極之道乎不必以初二三四五上分天地人<lb/>
張幼於曰序如潜見飛躍循其序則安<lb/>
楊用修曰虞與憂對當讀如驩虞之虞言樂也悔者虞<lb/>
<pb n="3a"/>
之象吝者憂之象也<lb/>
　　彖言章<lb/>
廷秀曰言動之間盡善之謂得不盡善之謂失小不善<lb/>
之謂疵不明乎善而誤入乎不善之謂過覺其小不善<lb/>
非不欲改而已无及於是乎有悔不覺其小不善猶及<lb/>
於改而不能改或不肯改於是乎有吝吾身之過猶吾<lb/>
衣之破也衣有破補之斯全身有過補之斯還還者何<lb/>
<hi>此下原闕</hi>
<pb n="4a"/>
楊廷秀曰此章言聖人作易之意其散在六十四卦之<lb/>
爻象其聚在乾坤之二卦聖人用易之道其散在天下<lb/>
之事業其聚在一身之徳行<lb/>
龔夬曰剛柔有體奇偶有數左右有方者形也形而上<lb/>
則為一隂一陽以至一剛一柔故謂之道形而下則為<lb/>
仁義為禮樂以分則有守以實則有名故謂之器<lb/>
吕仲木曰易之事不過立象盡意繫辭盡言而已情偽<lb/>
皆出於意利神皆出於言故立乾坤之象易之意可盡<lb/>
<pb n="4b"/>
繫乾坤之詞易之言可盡乾坤者包六十四卦而言也<lb/>
夫意在象外者也故形而上者謂之道言在象後者也<lb/>
故形而下者謂之器<lb/>
黙即不言不事言説是黙凡人徒事言説者於理未必<lb/>
實得理以神悟而實得於心道以神合而實體於身者<lb/>
必不事於言説也<lb/>
胡仲虎曰裁有定體行无定用如乾之變當潜而行潜<lb/>
之事則潜為通當見而行見之事則見為通事者業之<lb/>
<pb n="5a"/>
未成業者事之已著<lb/>
　　八卦章<lb/>
成列因重伏羲之易相推繫辭文王之易<lb/>
動在其中謂卦爻有辭則人之動而應用者即在矣與<lb/>
生乎動天下之動爻象動乎内之動皆同<lb/>
易不外乎時故變通所以趨時<lb/>
吉凶貞勝或以貞為句義固可通但與貞夫一似不叶<lb/>
矣吳幼清曰貞謂正主之吉勝則无凶凶勝則无吉非<lb/>
<pb n="5b"/>
如悔吝之可吉可凶也楊廷秀曰貞者何也一于正而<lb/>
已惟天下之一正為能勝天下之萬變非吾求勝於彼<lb/>
也彼自不能入也故貴為天子不能樂堯舜之憂以正<lb/>
勝吉也在陳畏匡不能憂仲尼之樂以正勝凶也<lb/>
廷秀曰乾之初九未可以動者也故聖人繫之爻辭則<lb/>
曰潜龍勿用命之勿動也乾之九二可以動者也故聖<lb/>
人繫之爻辭則曰見龍在田命之以動也可以動而動<lb/>
吉之所從生也未可以動而動凶悔吝之所從生也故<lb/>
<pb n="6a"/>
曰吉凶悔吝生乎動者也<lb/>
有動則有吉凶不動則吉凶不可見故曰爻象動乎内<lb/>
吉凶見乎外一内一外常相應也功業見乎變即下章<lb/>
窮則變之變不變通安有功業乎繫卦繫爻吉惟恐其<lb/>
不趨凶惟恐其或往聖人真切之情見矣<lb/>
天地之大徳曰生承確然隤然來乾惟易也故萬物資<lb/>
始坤惟簡也故萬物資生是天地之大徳也聖人所以<lb/>
生萬民者亦猶之天地故以位為寶以人守位以財聚<lb/>
<pb n="6b"/>
人以義而理財正辭禁民為非理財養也正辭教也禁<lb/>
民為非刑也皆所以生天下也言此于章末何也以易<lb/>
備此道也六十四卦五位獨重君也二位次之臣也其<lb/>
餘所言何者非仁義乎龍仁夫疑之曰文上下不相合<lb/>
他經誤入也胡仲虎本亦刋去之非<lb/>
俞玉吾曰聖人之徳不過順天地之生而已位者生生<lb/>
之主也人者求其生生於我者也財者生生之本也理<lb/>
財正辭禁民為非又所以全其生生之道也玉吾以仁<lb/>
<pb n="7a"/>
為人<lb/>
　　包犧章<lb/>
包又作庖世紀云始取犧牲以供庖厨故號庖犧氏<lb/>
仰觀俯察鳥獸之文與地之宜近身逺物不過隂陽而<lb/>
已葢一隂一陽之謂道包犧之兩儀四象八卦以至六<lb/>
十四卦亦不過一隂一陽之相生而已神明之徳不可<lb/>
見故曰通萬物之情可見故曰𩔖作結繩而為網罟教<lb/>
民肉食鮮食之利網以取獸曰佃罟以取魚曰漁葢取<lb/>
<pb n="7b"/>
諸三字乃孔子以意逆志之辭取離取益之𩔖韓康伯<lb/>
惟以卦名釋之解者多以卦徳卦象卦體不免於鑿也<lb/>
耒耜教民粒食<lb/>
民各居其方貨各産其地故市以教之通有無也<lb/>
法之所未病聖人不强易民之所未厭聖人不强去故<lb/>
窮則變所以通之也通其變民自鼓舞之矣又何倦乎<lb/>
由之而莫知其所以然者神也以漸相忘於不言之中<lb/>
者化也神而化之所以使民之宜也<lb/>
<pb n="8a"/>
衣裳之制黄帝開其初堯舜成其末民知禮義則名分<lb/>
正而民志定矣韓康伯曰垂衣裳以辨貴賤乾尊坤卑<lb/>
之義也或曰垂衣裳而天下治謂無為而治也法乾坤<lb/>
易簡而已<lb/>
取諸小過頗為難解葢脱粟可食又鑿以精之亦食不<lb/>
厭精之意故曰小過或曰養生者不足以當大事惟送<lb/>
死可以當大事故取小過大過焉<lb/>
俞玉吾曰棟直而承上故曰上棟宇垂而覆下故曰下<lb/>
<pb n="8b"/>
宇<lb/>
厚衣之以薪言以薪而襯葢之也<lb/>
書文字也契合約也言有不能記者書識之事有不能<lb/>
信者契驗之取明夬之義葢夬乃君子決小人之卦而<lb/>
造書契者亦所以決去小人之偽而防其欺也<lb/>
此十二事皆聖人經世之大法故舉而言之要之六十<lb/>
四卦皆可以取大象備矣<lb/>
雲間田氏曰衣六幅裳十二幅而乾坤奇偶之畫備翁<lb/>
<pb n="9a"/>
庶善以王之司服九章屬乾后之司服六章屬坤十二<lb/>
卦分而乾坤合朱漢上曰上古衣裳相連乾坤相依君<lb/>
臣一體也<lb/>
隆山李氏曰天下之事不至於決則不通故雜卦次序<lb/>
與十三卦之制器皆終於夬<lb/>
　　易象章<lb/>
是故承上章制器尚象來言易備天下之象故聖人取<lb/>
之以制器也像者物之肖似彖言一卦之材爻效天下<lb/>
<pb n="9b"/>
之動吉凶自此生悔吝自此著則民咸用之又不獨尚<lb/>
象為然矣<lb/>
　　陽卦章<lb/>
震坎艮為陽卦皆一陽二隂巽離兌為隂卦皆一隂二<lb/>
陽葢陽卦以奇為主二隂附而從之所以多隂隂卦以<lb/>
偶為主二陽附而從之所以多陽陽以綂物君也隂以<lb/>
順物民也陽卦一陽二隂以少綂衆貴賤之勢順故為<lb/>
君子之道隂卦二陽一隂以衆御寡貴賤之勢逆故為<lb/>
<pb n="10a"/>
小人之道此章明隂陽淑慝之辨見卦之命名有取也<lb/>
　　往來章<lb/>
説文思有所圖曰慮人之所以多思慮者未能致一也<lb/>
所以未能致一者義不精也義者何屈伸往來之常理<lb/>
也觀于日月寒暑隨天所運有屈信焉觀于尺蠖龍蛇<lb/>
任天之便亦有屈信焉屈感乎信信應乎屈屈非有餘<lb/>
信非不足也信又感屈屈又應伸信亦非有餘屈亦非<lb/>
不足也往來不窮屈信不已大而天下之否泰治亂小<lb/>
<pb n="10b"/>
而人之得失隆替皆此屈信皆此往來是所謂幽明之<lb/>
故死生之説也夫孰為之夫孰使之莫知其為莫知其<lb/>
使是之謂神故曰一隂一陽之謂道又曰隂陽不測之<lb/>
謂神夫隂陽屈信義也其不測神也精知屈信之義非<lb/>
人之所能為而深信其皆神之所主則一心委運與造<lb/>
化為徒是之謂致用用致則利用身安而徳崇矣過此<lb/>
以往一何思何慮而已矣所謂不識不知順帝之則也<lb/>
至此則能窮天地之神知天地之化其盛徳可知矣先<lb/>
<pb n="11a"/>
君於伏羲圖贊嘗備發其義覽者當自得之也<lb/>
以位為可安者未必安慮危者乃能安其位以存為可<lb/>
保者未必保慮亡者乃能保其存以治為可有者未必<lb/>
有慮亂者乃能有其治是故君子安也存也治也而慮<lb/>
危慮亡慮亂常若惕然是以身安而國家可保易曰其<lb/>
亡其亡繫於苞桑是即朽索馭馬之意也有不能反否<lb/>
為泰乎<lb/>
孔子賛知幾之神而言上下交不諂凟者何也人身應<lb/>
<pb n="11b"/>
接上交下交盡之矣交之不善諂媚䙝凟盡之矣恭之<lb/>
與諂和之與賣有介存焉所謂幾也恭而不諂和而不<lb/>
賣有知存焉所謂見幾也見諂絶諂見凟絶凟一念遷<lb/>
轉耳何待終日夫不諂凟生於見見心何自而生生於<lb/>
定也定心何自而生生於无欲也易曰介于石則不終<lb/>
日而去逸豫貞吉之道也夫石者定而無欲之物介于<lb/>
石焉寧用終日而見幾乎故剛柔微彰之介即不諂不<lb/>
賣之介也君子誠知而施之得宜豈不為萬夫之望乎<lb/>
<pb n="12a"/>
不善即知知即不行聖聖此功時時此功顔子所以稱<lb/>
好學也易曰不逺復无祇悔元吉元吉豈易得乎故曰<lb/>
聖功也以聖人為立无過之地其未用功可知矣<lb/>
安其身者置身於平稳也與危對易其心者宅心於中<lb/>
和也與懼對懼者何匿心而言懼人之我窺有為而言<lb/>
懼人之不我信皆是也定其交而後求不惟交其人而<lb/>
且知其人也仲尼不假葢於子夏䕶其短也不知其人<lb/>
而有求亦无交等矣<lb/>
<pb n="12b"/>
　　乾坤章<lb/>
以二物之徳言則隂與陽合陽與隂合而其情相得以<lb/>
二物之體言則剛自剛柔自柔而其質不同或曰開者<lb/>
於各卦爻之下皆繫以辭而開陳之開而當夫名辨乎<lb/>
物正其言斷其辭以見其開陳之備<lb/>
徐子與曰肆陳也凡敷陳其事者无有𨼆而不彰易則<lb/>
事雖肆而其理未嘗不𨼆也<lb/>
　　中古章<lb/>
<pb n="13a"/>
或曰憂即憂悔吝之憂患即與民同患之患是也愚謂<lb/>
六十四卦何者非徳何者不可以為用何者不可以處<lb/>
常處變葢天下无二道卦爻无二徳孔子舉九卦以示<lb/>
例耳試曰乾徳之健也坤徳之順也咸徳之通也遯徳<lb/>
之晦也亦奚不可先儒之言曰九卦獨于離无取葢處<lb/>
憂患之中用明不可嗟夫既明且哲以保其身非離之<lb/>
道乎偶未之及耳<lb/>
　　易書章<lb/>
<pb n="13b"/>
易者載道之書道不可須臾離易可一日遠之乎變動<lb/>
不拘謂六爻變動或為九或為六也六虚即六爻之位<lb/>
周徧也流行也位因爻而見爻之九六未定則其位虚<lb/>
也上上聲下去聲上下无常或在上或在下也剛柔相<lb/>
易謂陽變為隂隂變為陽也熊叔仁曰典猶册之有典<lb/>
要猶體之有要典要拘於迹者也下既有典常則以其<lb/>
詞言之耳蘇君禹曰方其出而感也萬事萬化各有法<lb/>
度而使人知懼於外其入而靜也不言不動自有天則<lb/>
<pb n="14a"/>
而使人知懼於内葢出入无定時而實不可一時忘戒<lb/>
懼内外无定處而實不可一處忘戒懼<lb/>
　　原始章<lb/>
質謂卦體初爻原其事之始上爻要其事之終所以為<lb/>
一卦之體質<lb/>
熊叔仁曰位言之者初上也時言之者初終也道言之<lb/>
本末也事言之始終也其實一也時變則事變事變則<lb/>
道與之俱<lb/>
<pb n="14b"/>
中爻或作二三四五以互體言或専指二五為一卦之<lb/>
中曰居謂无待於動曰彖謂无待于爻也葢爻之詞詳<lb/>
即時物之發揮彖辭約即始終之綂體<lb/>
　　廣大章<lb/>
楊廷秀曰此章言重卦之㫖及六爻之文又曰分上分<lb/>
中分下則有三才之别合為一卦則隂或居上安知地<lb/>
之不為天陽或居下安知天之不為地五為君則天道<lb/>
為人道矣二為臣則地道為人道矣<lb/>
<pb n="15a"/>
天之隂陽消息无端地之剛柔流止匪定人之位義迭<lb/>
運不一故曰道有變動而爻以效此也<lb/>
龔深之曰凡反常者皆變也凡離靜者皆動也愚謂非<lb/>
所以論三才之變動矣<lb/>
　　殷周章<lb/>
或曰殷衰周興世道之易也危者平其文王之謂乎易<lb/>
者傾其紂之謂乎此亦泥矣<lb/>
胡仲虎曰易道雖廣大悉備不過使人懼以終始而已<lb/>
<pb n="15b"/>
懼以始者易懼以終而猶始者難乾九三曰君子終日<lb/>
乾乾夕惕若厲无咎此懼以終始其要无咎之説也愚<lb/>
謂三百八十四爻皆然不止於乾矣<lb/>
　　健順章<lb/>
此謂體乾坤之聖人也惟健故易惟易故知險惟順故<lb/>
簡惟簡故知阻何者險阻之人易簡之反也吾以其易<lb/>
照天下之不易以簡照天下之不簡孰能遁之乎惟易<lb/>
簡也故能説諸心无事而廓然大公矣能研諸慮有事<lb/>
<pb n="16a"/>
而物來順應矣天下吉凶用此而定天下亹亹由此而<lb/>
成何者易簡而理得也又何事不知乎是故天地之變<lb/>
化人道之云為必有吉事吉事必有禨祥禍福将至聖<lb/>
人知之矣故象往事知千載之既往占來事知千載之<lb/>
未然况於一人一時之險阻乎故天地設位易理已具<lb/>
聖人成能易書遂著明謀之人幽謀之鬼而卜筮者皆<lb/>
得以定吉凶而成亹亹故曰百姓與能矣易之所有八<lb/>
卦八卦以象告所有爻彖爻彖以情言剛柔雜居而吉<lb/>
<pb n="16b"/>
凶可見以象告也卦爻變動皆言其利吉凶並著皆遷<lb/>
于情是情言也何謂情遷愛惡逺近情偽非情乎攻取<lb/>
相感非遷乎悔吝利害非吉凶乎曰逺猶可説也近不<lb/>
相得則其禍无窮易慎之矣夫天下之情至不一也體<lb/>
乾坤之聖人何以知之葢由言而得其情由情而得其<lb/>
心故人不能欺以詞是之謂知險知阻矣<lb/>
　<lb/>
　易用卷五<lb/>
</p>
<p>
</p>
  </div>
</body>
</text>
</TEI>
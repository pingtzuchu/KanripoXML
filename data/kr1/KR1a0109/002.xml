<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易用卷二</head> <lb/>
    <p>
<pb n="1a"/>
欽定四庫全書<lb/>
　易用卷二<lb/>
　　　　　　　　　　　　明　陳祖念　撰<lb/>
䷏豫<lb/>
豫和樂也為卦坤下震上雷動地上暢造化之協氣鼔<lb/>
萬物之向榮豫之象也人心和豫何事不成故建侯者<lb/>
一國之利害係焉行師者三軍之死生係焉惟人心豫<lb/>
恱則建侯而民相安行師而戰必克大事如此餘可知<lb/>
<pb n="1b"/>
矣屯有震稱建侯謙有坤稱行師豫則兼之卦言和豫<lb/>
爻言逸豫各有所取夫豫不貴自豫而貴於豫人故君<lb/>
子在下必以一身而立節立節者去豫若凂至明者也<lb/>
君子在上必以一已而導和導和者不懷嫉忌至公者<lb/>
也六二處順履正自守之介過於石之堅於豫不終日<lb/>
而決去之矣斯人也燕逸不能惑其志懷安不能敗其<lb/>
名貞吉可知矣九四剛明近君天下由之以豫大能得<lb/>
人之附也然得民易得賢難得賢易開心難故休休有<lb/>
<pb n="2a"/>
容羣疑盡釋則朋類皆合而聚矣夫二不染塵獨樂者<lb/>
也四不居寵公樂者也處豫之道二四得之矣若初則<lb/>
鳴三則盱五則疾上則㝠何足道乎<lb/>
初六陰柔處下上應權貴侈然逸豫人皆聞之無足言<lb/>
矣六三履非其正睢盱於豫者也王肅云盱大也鄭𤣥<lb/>
云誇也向秀云雎盱小人喜恱佼媚之貎盖以逸豫而<lb/>
誇大喜恱宜有悔也震无咎者存乎悔速去之可也若<lb/>
耽戀而遲留不去則又悔矣有悔之有讀又<lb/>
<pb n="2b"/>
六五陰柔處尊沉溺于豫貞痼之疾也然有九四以代<lb/>
之治天命未改故疾雖恒而不死<lb/>
㝠豫者迷而弗反也如夜行之類然動體能變故雖成<lb/>
而渝可以无咎夫三與上皆有改過之機但三以坤體<lb/>
柔弱故遲而有悔上以震體振動故渝而无咎<lb/>
夫逆以動小事猶難順以動大事亦小順者何順吾心<lb/>
也順吾心以得天下之心得天下之心以立天下之事<lb/>
雖動天地格鬼神可也聖人養民順天下之利敎民順<lb/>
<pb n="3a"/>
天下之性恒產立恒心起刑罰清矣豫之時義惟順動<lb/>
乎天地以順動天左旋一日一周地帶言耳日月四時<lb/>
皆天事也<lb/>
雷出地奮以聲而暢和先王作樂亦以聲而暢和樂以<lb/>
觀徳記曰樂行而徳尊則崇之謂也殷薦之上帝配以<lb/>
祖考則與天地祖考同其樂矣豫之至也說文云作樂<lb/>
之盛稱殷潘氏曰樂之為用朝覲聘享祭祀各有所主<lb/>
惟郊祀上帝則大合古今衆樂而奏之大司樂圜丘之<lb/>
<pb n="3b"/>
奏樂極九變是也舊取震之善鳴為樂坤之厚徳為徳<lb/>
震之帝為上帝互艮之門闕互坎之隠伏為宗廟祖考<lb/>
震長子在坤土上有建侯象震動坤衆有行師象或曰<lb/>
互坎為行師初六地之初九四雷之初二者交應雷聲<lb/>
初出地故為鳴豫鳴謙吉鳴豫凶謙可鳴豫不可鳴也<lb/>
互坎有疑象坎為憂有疾象震為反生有不死象互艮<lb/>
為石不及三為不終日<lb/>
䷐隨<lb/>
<pb n="4a"/>
隨從也為卦兊上震下震動兊恱是動而有恱隨之義<lb/>
也夫為物所隨豈易哉故必有乾之四徳而後可无咎<lb/>
盖物隨於我乎觀徳徳則隨不徳則去修悖之間善敗<lb/>
之準也穆姜之言不可廢矣傳曰隨時時作之又隨之<lb/>
時義王肅本是<lb/>
夫隨人之道貴正貴固正必擇之於始固必維之於終<lb/>
有始有卒善隨者也初九為震之主有所隨矣有隨則<lb/>
與恬然未嘗隨者異矣必得正人乃吉出門而交則有<lb/>
<pb n="4b"/>
功門者何私門也人之所私者室室之所私者門出門<lb/>
無私也無私而交交必以道其益𢎞矣夫苟得其人將<lb/>
終身是賴故拘係之乃從維之以享神之誠意而用之<lb/>
全交豈得而間之隨之道備矣或曰門不必私門也與<lb/>
同人出門同曰如是則出門而同出門而交濫之至矣<lb/>
何以曰无咎曰有功互艮為門闕又為山兊西也故曰<lb/>
西山或曰在卦之上為山<lb/>
凡陽為大陰為小隨宜從陽不宜從陰六二係三而失<lb/>
<pb n="5a"/>
四六三係四而失二其事大相反矣然隨人莫貴於無<lb/>
求莫病於有求也九四大臣三乃係之在常情必求之<lb/>
求之或必得矣故戒之曰利居貞夫貞不求也居貞終<lb/>
不求也不求而得吾不以為喜不求而失吾不以為憂<lb/>
何者在我者常得而不失也况吉凶無門憂喜互轉一<lb/>
日泰山得以為榮一日氷山失以為辱何利之有士知<lb/>
此義不濡首於權貴矣以是而知貞者隨之體也物隨<lb/>
隨物不能變也<lb/>
<pb n="5b"/>
夫君臣必有隨也臣失在僭必損權以明讓君戒在疎<lb/>
必推心以置腹九四秉剛履說臣民所附也故隨有獲<lb/>
然嫌於逼上故必積悃誠察臣道以明其心跡於上下<lb/>
可无咎矣為臣若此忠貞而可嘉者也九五居尊體正<lb/>
知人善任孚於此臣則得天下之隨而吉所謂上下交<lb/>
而其志同矣<lb/>
剛來而下柔王輔嗣曰震剛而兊柔也以剛下柔動而<lb/>
之說乃得隨也南沙熊氏曰陽上陰下者體也今震陽<lb/>
<pb n="6a"/>
居下若自上而來故稱來内辭也虞翻蜀才呉幼清皆<lb/>
以為自否來朱義主困噬嗑未濟三卦俞琰主蠱皆非<lb/>
也先君於卦變之說辨之頗詳見易問兊正秋也收雷<lb/>
之時也君子觀象得息之義向晦日夕也彖言隨時而<lb/>
動象言隨時而息仕止久速在其中矣<lb/>
或曰初交二也主守為官震長子主器官之象小子指<lb/>
二三互艮少男為小子指初者非也震為大塗曰道互<lb/>
艮光輝曰明互㢲為繩故有繫維之象<lb/>
<pb n="6b"/>
䷑蠱<lb/>
蠱事也為卦艮上㢲下山下有風草木皆生發有事之<lb/>
象也夫家國天下之所以閉塞不通者以人不知事事<lb/>
也有事不大亨乎即涉大川可也然事有始必有終如<lb/>
十千之數有先甲三日必有後甲三日未有有先無後<lb/>
亦未有有後無先者以見慮始慮終不可忽也夫先必<lb/>
曰甲何也甲干之首事之起也無事則無思無為有事<lb/>
則必慮其前後矣甲曰三日何也卦以一爻為一日下<lb/>
<pb n="7a"/>
三爻為先甲三日上三爻為後甲三日六日既終又從<lb/>
下起為七日故曰七日來復是也倘七日至十二日終<lb/>
十三日又從下起循環無端即以一卦而備周天之數<lb/>
可也妙乎妙乎㢲曰庚何也蠱言事事起於甲㢲言令<lb/>
令改於庚庚更也人生天地之間所事者家國之事君<lb/>
父之事也家有父母親也借父言君君天下之父也借<lb/>
母言后后天下之母也又借母以言柔中之君義亦順<lb/>
也臣子幹君父之事惟在剛柔相濟相濟中道也所以<lb/>
<pb n="7b"/>
元亨利涉川也所以善終善始也徃來循環中道獨尚<lb/>
初六陰爻陽位六五亦陰爻陽位皆剛柔不偏能幹父<lb/>
之事五又履中處尊道既純粹位可顯名尤非初之所<lb/>
可及也故初稱有子克肖之子考得无咎不辱親矣尤<lb/>
必惕厲其心慎守其終乃得吉不然非終身之孝也記<lb/>
曰孝子如執玉奉盈厲之謂乎又曰安可能也卒為難<lb/>
慎行其身不遺父母惡名可謂能終矣終吉之謂乎五<lb/>
稱用譽是令聞廣譽施於身而貽父母以令名記曰國<lb/>
<pb n="8a"/>
人稱願曰幸哉有子如此所謂孝也已孝而至是則足<lb/>
以風天下之父子是孝子不匱永錫爾類者也盖初為<lb/>
士庶之孝五為天子之孝位異也初為君子之孝五為<lb/>
大人之孝徳異也故初有戒詞五則純嘉之矣或曰父<lb/>
死為考古不然也大誥曰若考作室又曰厥父菑酒誥<lb/>
曰奔走事厥考厥長又曰用孝養厥父母盖互言之若<lb/>
以死為考安得與事長并舉乎即小過曰遇其妣若以<lb/>
母死為妣妣可遇乎或云用譽是用名譽之臣<lb/>
<pb n="8b"/>
九二陽爻陰位能幹蠱也所應柔中為母之象幹母之<lb/>
蠱尤難於父父剛而明可以理曉母柔而暗可以權通<lb/>
文言曰貞固足以幹事而此曰不可貞母子之間也剛<lb/>
臣而柔君用此道矣<lb/>
九三以剛居剛幸在㢲體以此幹父之事小有悔无大<lb/>
咎小有悔剛過也无大咎順存也記曰嚴威儼恪非所<lb/>
以事親信哉六四以柔居柔又在止體不能幹父之事<lb/>
而寛裕者也故曰裕父之蠱夫沈潛剛克猶足有立若<lb/>
<pb n="9a"/>
執此以往吝必見矣虞翻曰裕不能爭也孔子曰父有<lb/>
爭子則身不陷于不義<lb/>
上九在卦之上身不當事也剛而能止心不累事也故<lb/>
不事王侯髙尚其事夫事王侯者以王事為事亢則罹<lb/>
咎不事王侯者以髙尚為事卑則屈已各有事也故不<lb/>
曰無事曰髙尚其事以斯人而事親所謂隠不違親者<lb/>
乎介之推郭林宗是矣蠱之五爻以家而論國上之一<lb/>
爻以國而論國念曰吾於蠱而得孝經焉<lb/>
<pb n="9b"/>
念曰蠱事也亦曰惑亂也左傳曰於文皿蟲為蠱又云<lb/>
女惑男風落山謂之蠱此以惑亂為義也尚書大傳云<lb/>
乃命五史以書五帝之蠱事此不可謂之惑亂也王輔<lb/>
嗣以事解蠱伏曼容云蠱惑亂也萬事從惑而起故以<lb/>
蠱為事也程傳云蠱壞極而有事也又云壞亂之義朱<lb/>
義云蠱前人已壞之緒蘇子瞻曰蠱之災非一日之故<lb/>
也必世而後見明父養其疾至子而發也嗟夫蠱而曰<lb/>
事何其易直也如伏如程之說則曰惑亂而后有事辭<lb/>
<pb n="10a"/>
已蔓矣是首而加首如朱如蘇則曰已壞而徐發蔓又<lb/>
甚也是足而加足乎愚按序卦云以喜隨人者必有事<lb/>
故受之以蠱蠱者事也有事而後可大故受之以臨今<lb/>
彖傳曰往有事曰髙尚其事止以事解蠱矣或問雜卦<lb/>
蠱則飭也非惑何飭曰飭者敬勅之意凡事不可不敬<lb/>
飭也書曰勅天之命豈天命亦惑亂乎且虛心以觀卦<lb/>
爻與夫彖象傳無所謂惑亂之說也先儒以成心臆之<lb/>
遂強為之辭耳<lb/>
<pb n="10b"/>
剛上而柔下君健臣順事事之體也㢲入而艮止能㢲<lb/>
能止事事之義也故曰蠱蠱事也繼之曰蠱元亨而天<lb/>
下治也利涉大川往有事也安見惑亂之意先儒之說<lb/>
曰剛上而不交於柔柔下而不交於剛㢲而不敢為止<lb/>
而不肯為皆致蠱之由也故曰蠱惑亂也猶之否也夫<lb/>
聖人於否曰天地不交而萬物不通也上下不交而天<lb/>
下無邦也明言之矣而蠱不明言之何也夫以剛上柔<lb/>
下為不可乎是亂君臣父子夫婦之倫也恒亦剛上柔<lb/>
<pb n="11a"/>
下何以為恒乎儒者之說又曰㢲而動為恒㢲之止為<lb/>
蠱愚以為卦徳未有不善者也使以内㢲外止為不可<lb/>
則大過㢲而說行鼎㢲而耳目聰明賁文明以止剝順<lb/>
而止之又何以皆善也<lb/>
山下有風物無不振而育者造化之事也故振動其民<lb/>
而育其徳治道之事也何綏曰山者髙而靜風者宣而<lb/>
疾有似君處上而安静臣在下而行令也又是一義<lb/>
意承考養志也王輔嗣曰幹事之首時有損益不可盡<lb/>
<pb n="11b"/>
承故意承而已承以徳以善養也人不見其父之過但<lb/>
見其父之美若一徳相承然者孝之至也<lb/>
志可則其立懦廉頑乎王昭素曰取不貪之志以為法<lb/>
非不事王侯也<lb/>
互兊為澤有川象朱仲晦曰振民有風象育徳有山象<lb/>
五為王四互震為侯上止其上有不事象居艮山之上<lb/>
有以髙為尚象<lb/>
䷒臨<lb/>
<pb n="12a"/>
臨凌也二陽方長以凌四陰故為臨臨雖二陽方長純<lb/>
則乾矣故必體乾之四徳而後可然陽長時也陽消亦<lb/>
時也今二陽方長固吉至於八月二陽將消有凶矣可<lb/>
不備乎故進而慮退安而慮危庶凶可免矣八月觀也<lb/>
一陽復為子二陽臨為丑自寅數至酉為觀觀八月之<lb/>
卦臨觀陰陽反對有消長之理或以為遯亦可然必自<lb/>
復數起至遯乃為八月不如數寅為捷<lb/>
彖言以陽臨陰爻言人已相臨人已相臨莫貴於咸咸<lb/>
<pb n="12b"/>
者以誠感人也正道也吉利道也初正二中是以有此<lb/>
三不中正不能以誠而以甘恱故無攸利逺近内外皆<lb/>
不可行也既盡也如日食既之既終不能行必憂而悔<lb/>
之夫誠偽之機在我而已一悔而改何咎之有既為句<lb/>
四上皆得正履順故四以至意上以敦厚其臨人皆无<lb/>
咎然不如咸之吉利矣<lb/>
六五居上臨下者也得中處尊以聰明睿知而臨天下<lb/>
夫君道尚明以知用人賢否辨矣以知行政因革當矣<lb/>
<pb n="13a"/>
大君之宜治道之吉也<lb/>
剛浸而長則時方盛說而順則人不忤剛中而應寛猛<lb/>
相濟而又有助此亨道也正道也故曰大亨以正豈惟<lb/>
人道天道亦然消不久欲其防之早也消長以氣數言<lb/>
天道以性理言其實一也<lb/>
澤深矣其上有地以髙臨深居上臨下之象也澤深不<lb/>
窮地大无疆故不徒曰敎而曰敎思其意思如兊澤之<lb/>
深不徒曰保民而曰容保民其度量如坤體之大<lb/>
<pb n="13b"/>
咸臨人之正道故初咸臨志行正也未順命也發爻外<lb/>
之意咸臨吉无不利宜人皆順矣然人道錯雜誠或有<lb/>
所不格容有未順命者也孔子豈不足於誠乎春秋之<lb/>
世尚有謗議故於此而發慨耳既則咎長憂之則咎不<lb/>
長矣行中謂不偏於剛柔志在内敦厚之士不求外也<lb/>
心實重厚乃謂之敦<lb/>
陸希聲曰兊在西方月生於西兊象得八故曰八月戒<lb/>
在逺震在東方日生於東震象得七故曰七日喜於近<lb/>
<pb n="14a"/>
沙隨程氏曰陽極於九而少陰生於八陰之義配月陰<lb/>
極於六而少陽復於七陽之義配日<lb/>
兊澤水也有浸象或謂以漸而長一氣不頓進一形不<lb/>
頓虧也陰符經曰天地之道浸張文饒云臨初二有咸<lb/>
象以咸之用在兊之說兊口柔恱互坤土味甘至臨者<lb/>
坤兊之交地澤相依臨之至也或曰三能憂以互震震<lb/>
恐懼也知臨知從地道之光得之坤本稱大故曰大君<lb/>
敦臨以坤之順且厚得之也<lb/>
<pb n="14b"/>
䷓觀<lb/>
觀下觀上也為卦二陽在上四陰仰之觀之象也夫下<lb/>
觀上上必有所以孚之者其惟至誠乎故觀祭者於其<lb/>
盥不於其薦盥祭之始薦祭之實盥而不薦精誠可掬<lb/>
凡在宗廟之中者皆孚於其誠而顒然仰之矣此所謂<lb/>
儀刑文王萬邦作孚不識不知順帝之則者也夫致孝<lb/>
敬之實正在於薦曰盥而不薦言有先也即不動而敬<lb/>
不言而信之謂也不然盥之與薦相去幾何謂盥之誠<lb/>
<pb n="15a"/>
意專薦之誠意散不知祭義矣上下相觀兩情已喻豈<lb/>
在事後乎<lb/>
夫外觀欲廣不欲狭初六童觀全無所見六二闚觀㣲<lb/>
有所見皆小民女子之宜而已六四㝡近於五國之典<lb/>
制文章皆觀之矣利用賓于王仕進也明習國典可<lb/>
以隠為髙乎<lb/>
夫内觀欲切不欲泛故三五上皆反觀其生生者何王<lb/>
輔嗣曰動出也夫草木地之所生花實木之所生故行<lb/>
<pb n="15b"/>
能事業已之所生也六三居下卦之上可進可退故觀<lb/>
我生吾斯能信則出吾斯未信則處矣九五為觀之主<lb/>
天下所觀也故自觀其生然在位之臣有君子者有小<lb/>
人者觀生於君子則直言而得失可知若小人諂而已<lb/>
上九身在事外然以道徳負天下之望故欲觀其所生<lb/>
亦必於君子以求其得失不可於小人也夫外觀必於<lb/>
國内觀必於身已無遺行而後天下國家可理也觀之<lb/>
為道豈徒觀人而已乎<lb/>
<pb n="16a"/>
大觀在上不在下即觀國之光也卦徳順而㢲卦體九<lb/>
五以中正示天下皆所以風之也故下相觀而化焉夫<lb/>
相觀而化神道也天之神道不可見而見於四時之不<lb/>
忒聖人以相觀而化者設敎則不待督責號令而天下<lb/>
服矣尚賓志之所尚欲為王家之賓也觀民民君所治<lb/>
意謂民之善否而君之得失徵矣志未平謂為天下所<lb/>
瞻仰未能安意肆志侈然自放也<lb/>
盥而不薦鄭康成作諸侯貢士於天子大夫貢士於其<lb/>
<pb n="16b"/>
君以禮賓之唯主人盥而獻賓賓盥而酢主人設薦則<lb/>
弟子也此於觀國賓王之文相合<lb/>
互艮門闕有宗廟象又為手㢲潔之有盥象坤静有不<lb/>
薦象初在下位則細民年則童稚二在艮門之内以神<lb/>
闔之止而不出其於五僅於門内闚之而已三近於㢲<lb/>
有進退象坤為國互艮有光五君位有王象四承五有<lb/>
賓王象<lb/>
觀全卦俱平讀惟中正以觀天下一字去讀<lb/>
<pb n="17a"/>
䷔噬嗑<lb/>
噬嗑齧而合也為卦震下離上上下兩剛似口四以一<lb/>
剛間於其中必齧之而合噬嗑之象也夫有間則不通<lb/>
噬之而嗑則通矣然天下豈惟口有間哉家國天下亦<lb/>
有不利之人以間之間之生暌之始也必利用獄以去<lb/>
之小則罪大則誅斯通而无暌矣言語敎詔豈所施於<lb/>
此乎程傳云間隔者天下之大害也噬嗑者治天下之<lb/>
大用也<lb/>
<pb n="17b"/>
夫用刑者刑之輕重視罪之大小然止之於大不若止<lb/>
之於小止之於形不若止之於心初九趾象也過小者<lb/>
也則以屨校而滅其趾小懲大誡无咎之道六二居中<lb/>
鼻象也過大於初者也則噬膚而滅其鼻絶惡於心无<lb/>
咎之道夫滅趾戒其足也滅鼻息其心也滅鼻何以為<lb/>
息心盖鼻者氣息由之出入人之所以生也鼻滅則氣<lb/>
斷而心息猶小人絶意於為惡一變而為善士也周處<lb/>
是矣滅鼻而猶不改則怙終罔悛矣上九耳象罪大者<lb/>
<pb n="18a"/>
也則以何校而滅其耳刑當其罪凶以克凶謂其不聽<lb/>
訓戒也<lb/>
用獄者遇有強弱則治有難易或難而易或易而難固<lb/>
以位有崇卑實以徳有臧否也六三才弱志剛所治不<lb/>
服而反謗怨如噬乾肉而遇毒然噬嗑之時所罪者當<lb/>
雖小吝而无咎始不服而終服矣九四爻剛位柔善治<lb/>
獄者也故噬乾胏得金矢夫胏肉之藏骨者乾胏未易<lb/>
噬也今噬之而得金矢金剛矢直剛直陽徳也噬難而<lb/>
<pb n="18b"/>
有得易心必生然獄情重事也必利艱貞乃吉六五爻<lb/>
陰位陽居中處尊治無不服故噬乾肉而得黄金黄屬<lb/>
坤金屬乾徳之不偏者也噬既易而復得貴可無慮矣<lb/>
然獄情深重明君之所致慎故必貞厲乃无咎三四五<lb/>
徳位不同故所治有難易四㝡難五差易臣任其勞也<lb/>
四吉而五无咎君不以用獄為徳也<lb/>
噬嗑而亨釋亨下皆釋用獄三剛三柔分而不雜明而<lb/>
辨也震動離明雷迅電耀明而威也柔得中上行對賁<lb/>
<pb n="19a"/>
言之謂居尊在上而行事也卦才之善如此故雖不當位<lb/>
利用獄也雷電蔡邕石經作電雷明罰象離勑法象震<lb/>
明而示之使知避嚴而勑之使知畏此用獄之前事也<lb/>
乗剛也二乗初九所治剛獄剛能改過故滅其鼻未光<lb/>
發爻外之意九四雖吉視之從欲以治囹圄空虛者不<lb/>
同得當猶漢獄失當得當之云用獄得宜曰得當以陰<lb/>
居陽曰不當事位之辨彖爻之别也<lb/>
膚鼎肉之大臠互艮為鼻離為日熯三近離四五體離<lb/>
<pb n="19b"/>
故言腊言乾互坎為耳離為槁木離初故未光離終故<lb/>
不明離之中故得當也<lb/>
䷕賁<lb/>
賁飾也為卦離下艮上山下有火草木皆得其光輝賁<lb/>
之象也夫無質不立無文不行盡飾之道其行也逺故<lb/>
曰亨然飾可小不可大小者文稱質大者文滅質賁而<lb/>
小也乃利有攸往矣小為句<lb/>
人知賁之賁而不知不賁之賁人知賁之可為而不知<lb/>
<pb n="20a"/>
賁之宜待人知賁之為盛而不知賁之宜守下三爻言<lb/>
之矣初九履剛體明而在下有徳輝而無位者也故舍<lb/>
車而徒初之所以賁其趾程傳曰衆人之所羞而君子<lb/>
以為賁也二進於初徳又盛矣經緯天地之文潤色王<lb/>
猷之道已無不備然不能自行也必待上之求也不然<lb/>
枉已而進能賁人乎楊廷秀曰下有禮樂之文而上未<lb/>
知君子惜其不待求而發上有禮樂之問而下無對君<lb/>
子病其求而不能應三又進而上有位而不須矣履文<lb/>
<pb n="20b"/>
明之任盡制作之美朝廷邦國郁郁乎文也禮樂法度<lb/>
彬彬乎著也殆賁如濡如者乎夫賁華也濡潤也賁云<lb/>
盛矣此一代之治體後世之防範也必固守之而又永<lb/>
守之斯太平无斁乎傳曰魯猶秉周禮周禮所以本也<lb/>
人知賁之為益不知賁之為損人知賁之可以華始不<lb/>
知不賁之可以保終人知明君賢相欲以文采賁天下<lb/>
不知成王畏相欲以質實挽文采上三爻言之矣九三<lb/>
之賁盛矣過此則文勝而靡君子所憂也四居離艮之<lb/>
<pb n="21a"/>
交當變革之際故賁如皤如白馬翰如皤白也翰亦白<lb/>
也檀弓殷人尚白戎事乗翰是矣夫賁采色也今賁而<lb/>
皤翰若與世忤而為寇然不知文質相濟若夫婦之配<lb/>
合然乃婚媾也此非以矯世實賁世也至五則文益靡<lb/>
矣五為賁之主所以返之者益力故賁於丘園束帛戔<lb/>
戔焉夫不賁於朝廷邦國而賁於丘園儉意也戔戔馬<lb/>
融云委積貌盖賁於市朝金帛用而不給賁於丘園束<lb/>
帛積而有餘勢也人以為吝嗇不知還淳返樸可以化<lb/>
<pb n="21b"/>
成天下吉道也賁而至上文滅質矣文窮則變故上以<lb/>
白賁純素無色也庶其救文之敝乎故曰无咎<lb/>
俞玉吾曰賁乃噬嗑之例體柔來而文剛謂初二之柔<lb/>
自噬嗑六五而來分剛上而文柔謂分噬嗑初九之剛<lb/>
而為賁之上九此言近是愚謂剛為主而以柔文之亨<lb/>
易知也柔為主而剛文之如以剛徳之臣子而事柔徳<lb/>
之君父必小心翼翼乃利有攸往自賁而言賁可中不<lb/>
可過可小不可大彖意也柔文剛則宜剛文柔則小傳<lb/>
<pb n="22a"/>
意也<lb/>
賁取文明之象山下有火則離之文明盡賁於山矣書<lb/>
所謂賁若草木是矣君子觀此則明辨庶政使之有條<lb/>
有理獄情不敢果折此用明之道也勿敢於折非終不<lb/>
折也盖山下有火山止而火明明庶政而不果折獄亦<lb/>
明而能止矣義弗乗以義止也與上興以義待也上興<lb/>
禮樂則與俱興上不求則不往矣終莫之陵如傳所謂<lb/>
魯不棄周禮未可動也當位疑謂當變革之位故尚質<lb/>
<pb n="22b"/>
者皆疑之然及其終實有補於世孰得尤之<lb/>
有喜也正得救時之道喜可知已上得志謂在賁之上<lb/>
志在還淳故以白賁為得志也<lb/>
六五賁丘園吝即彖之小也其終吉即彖之利有攸往<lb/>
也彖爻相發矣三戒以永貞者賁難成而易流也流則<lb/>
過非貞矣<lb/>
卦六爻獨九三一爻言賁餘皆不賁之賁聖人於賁慎<lb/>
哉<lb/>
<pb n="23a"/>
互坎有車象故曰舍車九三有離文自飾故曰賁如有<lb/>
坎水自潤故曰濡如濡詩之所謂六轡如濡也互震為<lb/>
白馬馵為白足顙為白顛皆出震艮為山丘而又在震<lb/>
林之上故曰丘園子夏曰五匹為束三𤣥二纁或云匹<lb/>
兩為束六五以兩折成爻之象又坤畫九家為帛或曰<lb/>
賁者文飾也字從貝諧卉聲貝水蟲背有雜文如錦陰<lb/>
蟲也說卦曰坤為文今上以乾畫居賁終則以陽漫之<lb/>
故其賁白不雜也傅氏曰賁古斑字<lb/>
<pb n="23b"/>
䷖剝<lb/>
易以六爻具天運之數一陰息則一陽消是一小人進<lb/>
則一君子退矣故剝自下起以漸而至極聖人之防剝<lb/>
亦以漸而致戒夫牀者人之所以安正人者國之所以<lb/>
安也小人顧其家不顧其國利於邪不利於正固常剝<lb/>
裂而消落之有剝牀之象初足也二辨也為剝牀以足<lb/>
以辨以用也蔑貞則凶矣鄭康成曰足上稱辨謂近膝<lb/>
之下屈則相近伸則相逺故謂之辨辨分也用足用辨<lb/>
<pb n="24a"/>
愈進愈上至四膚也用身剝牀其剝愈切不可支矣初<lb/>
二言蔑貞則凶猶冀貞之幸存至四則無復貞矣故直<lb/>
曰凶剝牀以足以辨以膚謂用足用辨用膚剝牀陰中<lb/>
未嘗无陽小人中未嘗无君子六三處順之極獨與上<lb/>
九為應是知牀之不可剝貞之不可滅也於是反剝其<lb/>
黨以從君子雖當剝之世未必能勝小人而扶君子其<lb/>
志正矣又何咎乎<lb/>
君也者治亂之宗也故剝之起始之必自君何者小人<lb/>
<pb n="24b"/>
有所恃以為惡也及剝之極治之亦自君何者小人有<lb/>
所制則不敢為非也六五居中處尊為羣陰之主於是<lb/>
貫其魚魚陰物也未貫則浮沉㳺泳紛然其不齊既貫<lb/>
則駢首相次帖然其就緒且小人至衆非必盡棄而槩<lb/>
絶之也惟以宮人之寵寵之焉宮人給侍左右無權可<lb/>
以恣志猶小人置在散地無勢可以滅貞君子得行其<lb/>
道小人得保其身无不利也在君心一轉移間耳楊廷<lb/>
秀曰无不利非盛世之大利其未之思乎易窮則變物<lb/>
<pb n="25a"/>
極則反剝之方極君子之道常凶剝之既極小人之禍<lb/>
尤慘盖君子素得人心小人素失人心也<lb/>
上九一陽處剝之上孤立無與猶萬木搖落獨有一碩<lb/>
果存矣當此之時天下大亂故君子人也衆先後之獲<lb/>
安全矣小人人也衆甘心焉無噍類矣何者昔則小人<lb/>
為政今則天下為政也故商之亡箕子陳洪範而惡來<lb/>
之黨已絶秦之亡子房佐髙祖而趙髙之黨盡殲楚白<lb/>
公之亂民謂子髙曰國人望君如望慈父母焉盜賊之<lb/>
<pb n="25b"/>
矢若傷君是絶民望也所謂君子得輿乎漢唐未滅而<lb/>
宦寺先誅所謂小人剝廬乎滅下謂滅下之君子未有<lb/>
與謂不與君子也君子得輿民載之也小人剝廬無以<lb/>
自庇矣聖人知亂世之情乎<lb/>
熊過曰二俯則聨初仰則望五正辨之處五變為㢲為<lb/>
繩而㢲又有魚象宮人亦陰類艮為果蓏故稱碩果輿<lb/>
者下坤為大輿廬艮為門闕之象<lb/>
天下之勢若處屋屋上庇牀下承人中處者也小人剝<lb/>
<pb n="26a"/>
牀欲剝衆人之所安至於剝廬則己之所庇為衆人所<lb/>
剝矣<lb/>
䷗復<lb/>
復反也陽剝於上今反於下復之象也未復則剝而塞<lb/>
既復則剝盡而通故亨卦惟一陽五陰聽命故出而外<lb/>
入而内無疾害者昔剝之日朋來胥阻今已復矣朋來<lb/>
何咎然此非人所能為也盖自姤一陽消至此七日而<lb/>
陽來復未七日不能速已七日不能遲故曰反復其道<lb/>
<pb n="26b"/>
七日來復來復則漸長漸盛往何不利反復之復舊作<lb/>
為覆然如字為是陽宜在内内者陽之故道也故曰反<lb/>
復其道須七日耳<lb/>
彖言世道之復爻言人道之復人之復莫貴於心盖心<lb/>
者天地之心常寂常感常感常寂適得其常不離其本<lb/>
人而天矣不能然也必有失失必復復者反其常也失<lb/>
逺而復必有悔今九以剛明之徳居復卦之初復之最<lb/>
先者也是失生於心即覺於心覺心一萌失心何有失<lb/>
<pb n="27a"/>
心无有悔心何施故曰不逺復无祗悔此大善而吉之<lb/>
道也夫子贊之曰以修身也見身非外心非内必不逺<lb/>
之復乃所以修身耳此聖功也祗適也徳明季長以為<lb/>
適所以之詞<lb/>
休復休者安也未危也與頻對頻本或作嚬馬氏曰憂<lb/>
頻也王弼云頻蹙之貌盖困而後復也傅氏曰以下仁<lb/>
見輔仁之益𢎞曰義无咎見改過之功大<lb/>
三四全卦之中二五貞悔之中故皆言中中行者行中<lb/>
<pb n="27b"/>
也獨復者信已也傳曰從道不從道從俗矣獨復者其<lb/>
事難敦復者其志篤敦厚也固也傳曰中以自考以中<lb/>
道而常自考察則其復專矣<lb/>
不逺復尚矣休復獨復敦復其次也頻復又其次也初<lb/>
无迷自二至五皆不迷上居卦之終迷而不復无適而<lb/>
可故其禍所波及至大其禍之不可解至久傳曰反君<lb/>
道上有君人之位反君人之位故其凶至此迷悟之機<lb/>
禍福之所生吉凶之所判也可不慎乎<lb/>
<pb n="28a"/>
或問不逺之復一復永不失乎曰非也此神聖所不能<lb/>
當也古之聖人終身此不逺之復而已矣舜曰人心惟<lb/>
危湯改過不吝文望道未見孔君子未能皆此功也非<lb/>
實用力於學者不足以知之矣<lb/>
剛反如謂内為剛之宅宅即道也動而以順行人道也<lb/>
七日來復天道也非天人合安利有攸往乎動靜皆天<lb/>
地之心未易見也惟靜而動見天地生物之心動而靜<lb/>
見天地成物之心此以復言之亦人見之耳<lb/>
<pb n="28b"/>
先王制法者也制為至日不行不省方之法指冬至一<lb/>
日而巳<lb/>
閉闗象坤之闔户商旅象坤之衆或云震為大塗商旅<lb/>
之路坤為静不行之象坤為地又方象坤土厚故曰敦<lb/>
坤先迷故曰迷復行師亦衆象坤為邦國十坤之成數<lb/>
䷘无妄<lb/>
无妄无虛妄也為卦震下乾上為雷迅於天誠以動物<lb/>
无妄之象也史記作无望王肅因之其義相通盖君子<lb/>
<pb n="29a"/>
誠盡在我命聽在天未嘗有希望之心希望妄念也不<lb/>
希望无妄矣人而无妄乾徳也故曰元亨利貞四徳已<lb/>
備何行不得然吉凶禍福係乎時位故災眚之來自我<lb/>
致之謂之正而不自我致之謂之匪正其匪正有眚遇<lb/>
也雖至誠安往乎此卦與臨相通臨曰元亨利貞又曰<lb/>
至於八月有凶八月之凶氣數之適然匪正有眚之謂<lb/>
也或曰匪正有眚如言必信行必果雖誠而非正又其<lb/>
次則尾生白公之為矣此說亦可通似非彖爻之㫖<lb/>
<pb n="29b"/>
初居无妄之始往而獲吉是誠則必達蠻貊可矣義命<lb/>
合者也徳福兼者也傳曰得志慶矣<lb/>
六二中正无妄之純也正應在上无妄之福也无妄之<lb/>
福何如耕而有穫菑而有畬福也亦望也不耕得穫不<lb/>
菑得畬福也非望也如是何往不利乎傳曰未富原其<lb/>
心非期富而與富㑹夫惟有无妄之福則亦有无妄之<lb/>
災六三以柔居剛徳无妄也窮交在上災亦无妄也何<lb/>
謂无妄之災盖災自我招自我得曰有望非我招而我<lb/>
<pb n="30a"/>
得曰无妄其事何如有牛於此不知其繫之者也故曰<lb/>
或牛繫而牛存則无得而无失乃行人竊而得之矣繫<lb/>
者誅求則邑人受其災矣夫邑人未嘗受繫者之託也<lb/>
或人亦未嘗以牛付之邑人也乃為行路之竊而罹意<lb/>
外之災其不幸乎故无妄而无災非君子之敢必有災<lb/>
而終无妄實君子之處心也夫惟有无妄之災是以有<lb/>
无妄之守九四以剛居柔无妄者也下无正應不可有<lb/>
為也惟四貞固自守以免咎耳傳曰以无妄之徳而可<lb/>
<pb n="30b"/>
貞无咎天下固有此事也夫雖有无妄之守不能免无<lb/>
妄之災九五體健履中居尊處正无妄之至也宜其无<lb/>
疾矣宜无疾而有疾无妄之疾也有妄之疾必治之藥<lb/>
可耳不藥為憂无妄之疾不必治徐俟其愈耳勿藥為<lb/>
喜盖憂其所不必憂治其所不必治投以非劑損其元<lb/>
氣將因藥而發病因病而喪生者有之傳曰藥不可試<lb/>
戒之矣夫雖有勿藥之喜亦必有貞痼之疾上九體剛<lb/>
履柔无妄者也然此卦之上時勢極矣極則必危故用<lb/>
<pb n="31a"/>
静吉用作凶行則有无妄之眚无攸利矣傳曰時窮之<lb/>
災非其人之過惜之也<lb/>
說卦𫝊曰无妄災也盖无妄至徳惟慮其災爾初九六<lb/>
二以徳獲福曰吉曰利九五始若未亨終則介福故曰<lb/>
喜此元亨利貞若天祐之也時也四之可貞猶幸未禍<lb/>
三上則災眚矣此匪正有眚不利有攸往若天阨之也<lb/>
亦時也噫古之聖賢有徳而不遇者豈一人乎彖爻之<lb/>
意相發矣<lb/>
<pb n="31b"/>
俞玉吾曰无妄乃大畜倒體无妄内卦初九之剛盖從<lb/>
大畜外卦上九而來非從本卦升降也<lb/>
王輔嗣曰剛自外來而為主於内則柔邪之道消矣動<lb/>
而健則剛直之道通矣剛中而應則齊明之徳著矣九<lb/>
家易曰天下雷行陽氣普通无物不與故曰物與<lb/>
　雷行物與句<lb/>
劉濬伯曰天下之物皆有所望惟雷動於天出人不意<lb/>
故為无妄茂對之為言猶盛行永言之比<lb/>
<pb n="32a"/>
念曰雷出物與之偕出雷入物與之俱入故曰天下雷<lb/>
行物與雷以時不妄動物隨雷不妄與无妄之象也皆<lb/>
時也先王以茂對時育物時未至不能先時而育之時<lb/>
既至不忍後時而不育時象雷育象天或曰雷迅而人<lb/>
之妄心息故无妄<lb/>
震為禾稼故有穫象田者一歳反草曰菑三歳悉耨曰<lb/>
畬坤為牛指二坤畫離牝牛亦二也三互㢲繩繫牛者<lb/>
藥者虞翻謂㢲木艮石稱藥<lb/>
<pb n="32b"/>
䷙大畜<lb/>
大畜所畜者大也為卦乾下艮上乾陽卦艮亦陽卦以<lb/>
艮當乾而包畜三陽於内大畜之象也在人則天子當<lb/>
陽諸侯北面之世矣故必利於正正者王道蕩蕩平平<lb/>
之謂也又不家食乃吉大畜之世羣黎四海皆望養於<lb/>
君豈能家至而飲食之乎必有普徧之恩使得耕食而<lb/>
鑿飲仰事而俯育則匹夫匹婦无不得所矣以斯之世<lb/>
涉難濟險何不可乎故曰利涉大川<lb/>
<pb n="33a"/>
卦以止健為義健非一物止非一端何為㝡健君也民<lb/>
也君民奚為㝡健君以威為健逆鱗不可犯也民以衆<lb/>
為健可近不可下也為何能止於其㣲也於其要也於<lb/>
其㣲則豫於未發善之善也於其要則發而无能為不<lb/>
失為善也大畜六爻皆以止健為道下三爻言其事上<lb/>
三爻足其意<lb/>
初九卦之㝡始其止健也視其有厲即止之為利九二<lb/>
又進而上如輿之已駕止其輿為力艱脱其輻輿自止<lb/>
<pb n="33b"/>
矣二位既止三乃可行故有良馬逐之象良馬驥徳也<lb/>
逐馳騁也進无滯之者矣然必艱貞乃利艱貞者何亦<lb/>
曰閑習輿衞則利有攸往閑輿衞謂學優入政不可以<lb/>
政學也曰如字儒者作日<lb/>
六四柔正其止健也為童牛之牿夫童牛其角繭栗何<lb/>
能觗觸已施之楅惟恐其遲所謂塞之涓涓横流無有<lb/>
矣元吉可知然失之童角誰謂豕無牙乎六五柔中其<lb/>
止健也為豶豕之牙夫豕之剛在牙而其躁在慾豶之<lb/>
<pb n="34a"/>
則躁慾止而牙雖存亦柔馴矣所謂動刀甚㣲謋然已<lb/>
解也其吉可知夫四五之妙用如此豈復有梗化者乎<lb/>
將徧為爾徳從欲而治矣其大通也如行天之衢焉四<lb/>
五之意應初二上之意應九三<lb/>
夫畜之大不以君位以君徳内剛健外篤實則輝光發<lb/>
越其徳日新卦之所以名大畜也大畜之卦全在止健<lb/>
非剛無徳非上無權非上賢無助備此三者故能止健<lb/>
非大正而何養賢及民民無不養奚待家至而食之乎<lb/>
<pb n="34b"/>
家至而食之小惠未徧矣<lb/>
識前言往行以畜其徳乃貴於多識程傳曰考跡以觀<lb/>
其用察言以求其心<lb/>
不犯災謂止之速也中无尤謂其心不得尤也上合志<lb/>
謂上有用之乃得進也皆爻外意有喜人不及知而已<lb/>
獨喜有慶人人見之則人人賀之矣<lb/>
互兊為口有食象三四五上有舟象兊為澤有大川象<lb/>
乾健有涉象俞玉吾曰大畜倒轉為无妄則其剛自外<lb/>
<pb n="35a"/>
而來是為初九无妄倒轉為大畜則其剛自下而上是<lb/>
為上九趙氏曰互震足兊口有言行畜徳之象乾為艮<lb/>
馬熊氏曰四在艮下得坤之初為童牛體艮手持木而<lb/>
拘止之又曰五變㢲為豕乾為天艮為徑路天衢也<lb/>
䷚頤<lb/>
頤養也為卦震下艮上上下二陽内含四陰外實内虛<lb/>
上止下動頤之象也頤所以養也養道貴正正則吉不<lb/>
正則凶人而觀頤知養之不可以已也於是自求其口<lb/>
<pb n="35b"/>
實口實曰自求而不求人則无弗正矣盖飲食所以養<lb/>
生天下之大欲存焉易流而難節易邪而難正此在夫<lb/>
人之自知自慎非他人所能強故曰貞曰自求於此不<lb/>
累物无有累之者矣卦肖離離為目有觀象<lb/>
龜吸氣自息能不食之物也食氣者虚可以卜故曰靈<lb/>
龜夫人鍾秀乾坤首出物類其靈豈遜於龜乎故夫人<lb/>
有靈龜焉靈龜者何不欲不為之真心也真心在我視<lb/>
天下之物無一不可少者真心牿亡視天下之物無一<lb/>
<pb n="36a"/>
可少者無不可少故常塵軒冕無一可少故至爭錙銖<lb/>
此明暗之闗善敗之介也聖人於頤之始首以靈龜取<lb/>
象人而㝠頑不靈與蠢蠢之物等耳悲夫<lb/>
卦惟二陽能自求口實而不待依人者也初九才剛性<lb/>
動故設上九之詞以戒之曰爾有靈龜不可舍也我之<lb/>
朶頤不必觀也不舍則不觀觀則必凶矣天下之欲皆<lb/>
始於觀儒者曰非禮勿視老者曰五色令人目育釋者<lb/>
曰眼耳鼻舌身意皆以觀為首戒也不見可欲則心不<lb/>
<pb n="36b"/>
亂其不舍不觀者乎出見紛華而恱其舍而觀之者乎<lb/>
朶頤者以口通指曰朶頤上九由頤在上所謂頤指氣<lb/>
使者也<lb/>
陽能養陰陰不能養陽故女必從男牝必從牡柔必資<lb/>
剛無才徳者必藉才徳此養道也貞也但位有貴賤勢<lb/>
有近逺而吉凶生矣故以上求養於下謂之顛以下求<lb/>
養於上謂之拂顛者倒拂者逆也顛頤拂頤之說也以<lb/>
下求上亦謂之拂經拂逆也經厯也如厯位之厯盖宜<lb/>
<pb n="37a"/>
顛而顛宜拂而拂不失為貞吉宜顛而又拂不宜拂而<lb/>
故拂則凶之大矣六二求養於初本顛頤也處震而躁<lb/>
又逆厯而求養於上則凶矣上艮有丘象三不中正且<lb/>
居躁極逆厯而求養於上且執而不變故凶㝡大不惟<lb/>
一時十年不可用也不惟一事諸事无攸利也顛不厭<lb/>
下拂不可上<lb/>
六四居大臣之位而才弱也故資初九之賢以養人則<lb/>
惠溥矣然下賢懼弗專求益懼弗繼也必如虎也視耽<lb/>
<pb n="37b"/>
耽欲逐逐而後吉无咎乎夫虎常下視下賢之象虎欲<lb/>
无厭求益之象任賢勿貳惟日不足大臣休休之道乎<lb/>
卦體肖離離龜象又虎象呉幼清曰龜者以其介胄之<lb/>
外堅虎者以其文明之外著夫自養於内者莫如龜求<lb/>
養於外者莫如虎視亦離目之象也<lb/>
六五居大君之位而才弱也故資上九之養以養民為<lb/>
逆厯矣故曰拂經任人圖治正道也宜居守之則吉不<lb/>
可涉大川涉大川則志侈而貞失矣亦耽逐之戒也楊<lb/>
<pb n="38a"/>
廷秀曰養賢及民何必涉險有為而後為聖意得之矣<lb/>
上九以陽處上而履四陰為君所倚任臣民所畢聽頤<lb/>
養天下皆由已出故曰由頤任大責重未易稱也故必<lb/>
兢兢惕厲乃吉而利涉大川矣合而觀之下三爻自養<lb/>
也上三爻養人也養道宜靜不宜動下體震動故皆凶<lb/>
上體艮止故皆吉曰征凶曰居貞吉意可繹矣觀其所<lb/>
養謂觀上之所以養人如養賢則正養不賢則不正養<lb/>
老幼則正養游民則不正觀其自養如養大體則正養<lb/>
<pb n="38b"/>
小體則不正<lb/>
天地養萬物以時聖人不違其時而已矣<lb/>
雷潛山下靜養之象故為頤動而能止所以為慎言語<lb/>
節飲食王輔嗣曰言語飲食猶慎而節之況其餘乎念<lb/>
曰飲食之外无所不節言語之外无所不慎養道至矣<lb/>
不足貴謂本足貴也不自貴則人賤之矣二比於初又<lb/>
與同體其類也乃求養於上失其類矣曰六二見其宜<lb/>
下也曰征凶見其不可往也拂頤絶非養道之正故曰<lb/>
<pb n="39a"/>
道大悖六四任賢以匡不逮使上之徳施光顯於下民<lb/>
言上指君大有慶也重在兢畏猶由豫之勿疑也<lb/>
或曰艮為虎五體才柔而體艮止艮之主爻適當其前<lb/>
故不利涉艮為小石有厲象卦有舟虛之象上主行止<lb/>
之權故曰利涉<lb/>
䷛大過<lb/>
大過陽過時也為卦㢲下兊上四陽並聚於中二陰分<lb/>
主内外大過之象也夫四陽盛矣二陰衰矣何以為過<lb/>
<pb n="39b"/>
時乎盖卦以下爻為本故一陽復則陽長可知為臨為<lb/>
泰為壯為夬陽未有據下者也一陰姤則陰長可知為<lb/>
遯為否為觀為剝陰未有不據下者也今下屬陰爻雖<lb/>
有四陽猶木之枯人之老耳故曰大過夫天下之勢譬<lb/>
若大厦陽在下則能承其基陽在上則能鎮其宇今上<lb/>
下皆陰下蹷而上折猶棟之橈動故曰棟橈然大厦將<lb/>
傾扶之惟人宜相與戮力振傾定難不以時自阻則大<lb/>
事濟矣故曰利有攸往亨不往則不得亨矣<lb/>
<pb n="40a"/>
大過即頤之倒體頤上下兩陽四陰必求其養大過上<lb/>
下兩陰四陽必資其生然陰有下上根華之别也位有<lb/>
終始老少之分也故資得其陰則生機息資失其陰則<lb/>
生機絶救過者不可不察也<lb/>
初六以陰居陽雖弱未甚弱也又在㢲始至性務入所<lb/>
以承奉諸陽者甚慎猶錯物於地藉之白茅其人足與<lb/>
也九二秉剛履中與初相比扶衰拯弱克有濟矣譬之<lb/>
枯楊而復生梯老夫得其女妻者乎九四剛而能柔與<lb/>
<pb n="40b"/>
初相應以支大厦奠於磐石矣其當棟之任隆然而吉<lb/>
更不可有他雜之者乎是二四之吉利初成之也不然<lb/>
陽終過矣<lb/>
上六以陰居陰才甚弱也又在兊極變而為憤所以拯<lb/>
濟諸陽者甚急猶過涉而滅其頂雖於義无咎其人不<lb/>
足與也九五以剛居剛與上相比扶衰拯弱弗克有濟<lb/>
矣譬之枯楊而反生華老婦得其士夫者乎九三重剛<lb/>
不中與上相應太剛則折淪胥及溺其棟之橈敗而凶<lb/>
<pb n="41a"/>
者乎是三五之凶而无譽上不能成之也陽終過而不<lb/>
可挽矣合六爻觀之陰之助陽豈小補哉剛過而中不<lb/>
任剛也㢲而說行善用柔也以此攸往乃可得亨大過<lb/>
之時時已過矣非剛柔並用陰陽相資豈能濟乎故嘆<lb/>
其大彖之攸往即爻之過以相與彖之亨即爻之吉利<lb/>
彖之棟橈指本末弱爻又别而言之專以橈屬之三以<lb/>
其剛特甚也五則本色而已<lb/>
大過本末弱也必有大徳大位然後可救當分有所過<lb/>
<pb n="41b"/>
者有不可過者有大徳大位可過者也伊周其人也不<lb/>
可懼也有大徳無大位不可過也孔孟其人也不可任<lb/>
也其位不勝徳耶<lb/>
㢲為木有棟象初在下藉象㢲木之柔茅象㢲為白楊<lb/>
者得陽氣之㝡先陽至則發陽過則枯又近澤之木也<lb/>
故取象初陰為女二在其上故老上陰為婦五在其下<lb/>
故少馬融荀爽皆有此說程朱本之三四卦之中同有<lb/>
棟象三在下體頽然橈敗之象四在上體穹然隆起之<lb/>
<pb n="42a"/>
象兊澤有涉象互乾首有頂象兊在乾上有滅象<lb/>
䷜坎<lb/>
坎險也為卦上下皆坎重險之象也人而處險惟在至<lb/>
誠誠之為道本無險易處險而格上下動神人尤其要<lb/>
耳故曰有孚君子不能必遇之无險而能必心之不憂<lb/>
葢樂天知命身可陷心不可陷也故曰維心亨然濟險<lb/>
利有事而忌懷安也故曰行有尚<lb/>
夫世之險必自險人生之險人之行必自險心起之然<lb/>
<pb n="42b"/>
始以險而陷人終必以險而自及天命也王章也初六<lb/>
以陰居險之始小人之重險者也幸災樂禍自此人倡<lb/>
之其究不免罹於險耳故曰習坎入於坎窞窞坎中之<lb/>
坎也然初之罪尤其小者也上六履險之極乗君之剛<lb/>
則罪大而不可解矣故係用徽纆寘於叢棘周禮王之<lb/>
外朝左右九棘司寇公卿議獄其下害人者置之圜中<lb/>
上罪三年而赦中罪二年而赦下罪一年而赦終不自<lb/>
改者殺三歳不得出盖王法所必誅者也非其自取之<lb/>
<pb n="43a"/>
罪乎傳皆曰失道猶漢法無將不道之謂矣先王之制<lb/>
刑獄亦設險哉<lb/>
二三在下處險者也處險者不可過求過求則心徒勞<lb/>
不可用作用作則難益深九二剛而得中難未解也故<lb/>
曰坎有險求小得求小得則可大則不可耳六三履失<lb/>
其位又在二體之交故來亦坎往亦坎且枕於險之中<lb/>
而入於坎窞不可用以有為也盖所求者小所用者靜<lb/>
其心亨之謂乎<lb/>
<pb n="43b"/>
四五在上濟險者也濟險之臣必以誠而結君濟險之<lb/>
君必虛中以納臣六四居得其位大臣也非君孰與濟<lb/>
乎險難之中文無以為故一樽之酒二簋之食瓦缶之<lb/>
器至質約矣且自牖而納至簡易矣然同病相憐同舟<lb/>
相得為之君者儀不謂質以為厚也約不謂簡以為好<lb/>
也終何咎乎<lb/>
傳曰剛柔際也謂君臣和㑹之際故禮不嫌其為薄耳<lb/>
九五位得中正大君也非臣孰與共濟乎險難之中小<lb/>
<pb n="44a"/>
心恭讓以納六四其中之虛若坎之不盈以是撥亂自<lb/>
足以致治平耳祗適也盖不盈則賢臣樂灌注之盈則<lb/>
孰告以善乎傳曰中未大也謂多方患難之中故心不<lb/>
敢以自大耳君臣如此是之謂有孚是之謂行有尚也<lb/>
念曰天險不可升謂天然之品節不可踰越如所謂天<lb/>
叙天秩云爾若謂天不可升其義淺矣<lb/>
設險兼明禮定分築城鑿池言常徳行則險而不變習<lb/>
敎事則險而能應行有尚坎忌不流行則必通互艮為<lb/>
<pb n="44b"/>
山丘陵坎心有徳行象水滋物有敎事象震主祭器有<lb/>
樽簋象艮小光有牖象坎上變㢲為繩坎木為堅多心<lb/>
纆棘象三爻三歳象<lb/>
䷝離<lb/>
離麗也為卦上下皆離重明之象也夫明過則太察邪<lb/>
所必苛也明過則用剛悍所必搆也故利貞則亨畜牝<lb/>
牛則吉傳曰在慼而有嘉容是謂不度不度之人鮮不<lb/>
為患九四是也<lb/>
<pb n="45a"/>
下三爻言用明之道用明者以中為尚以敬為本以恬<lb/>
愉為安如是所謂火生有光不用其光所以保其耀者<lb/>
也初九在下履象也居離之始如日始旦剛徳明體燦<lb/>
然有光身雖未進而文采已見於天下矣故曰履錯然<lb/>
言其璀璨交錯也然明著則招尤晦明則免忌故必敬<lb/>
之兢畏斂束可以无咎此慎始之道也二進於中如日<lb/>
方中矣體本文明履得中正是聰明睿知守之以愚明<lb/>
作有功敦大成裕者也莫大之吉蔑以加矣三居卦之<lb/>
<pb n="45b"/>
終如日之昃矣日中則昃物盛則衰理也九三明極而<lb/>
躁莫能自安不感餘生之無幾而鼓缶興歌則悲旦暮<lb/>
之須臾而撫耋興嘆或樂而淫或哀而傷兩失也或樂<lb/>
未幾而哀或哀未幾而樂旋失也皆非達人之致矣達<lb/>
人以死生為晝夜以禍福為首尾生順其生死順其死<lb/>
如如爾適適爾盛弗為喜衰弗為悲盖日有常明而中<lb/>
昃非日性有真樂而壯老非性故曰不知老之將至云<lb/>
爾<lb/>
<pb n="46a"/>
上三爻言繼明之道繼明者以順為代徳以憂為承先<lb/>
以行師為保大所謂遭家不造嬛嬛在疚張皇六師無<lb/>
壞我髙祖寡命者也九四當改革之始剛不中正以逆<lb/>
為徳者也其猛烈陵爍之勢若火之突如其來有不可<lb/>
撲滅然者夫火不戢且將自焚況縱之乎必焚而死死<lb/>
而棄灰耳六五為重明之主繼統之君也以柔處剛履<lb/>
中體順故方以代君為深悲不以嗣位為可喜有出涕<lb/>
沱若戚嗟若之象夫涕而沱涕甚也戚而嗟戚甚也如<lb/>
<pb n="46b"/>
是則喪君有君業可長保矣故曰吉上九以剛徳居重<lb/>
明之終是改革之既定矣有不順者奉王命以征之則<lb/>
有嘉功且殲其渠魁而罔治脅從何貪殘之咎也<lb/>
離王公也謂麗王公之初惟悲戚則得吉<lb/>
離卦為重明下卦三爻皆正故曰重明以麗乎正柔麗<lb/>
五為中二為正柔麗中正故亨是以畜牝牛吉謂畜牝<lb/>
牛非過柔亦養其中正之順徳而已彖為二用傳合而<lb/>
釋之<lb/>
<pb n="47a"/>
離得坤中爻為牝牛或曰互㢲牝牛又互㢲為百榖草<lb/>
木象亦謂得坤之中爻互兊為涕嗟象離為大腹有缶<lb/>
象突竈突也如火氣之出於突或曰自二至五有坎象<lb/>
　<lb/>
　<lb/>
　<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易用卷二<lb/>
</p>
<p>
</p>
  </div>
</body>
</text>
</TEI>
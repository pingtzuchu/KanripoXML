<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易用</head>
    <p>
<pb n="1a"/>
欽定四庫全書　　　　　經部一<lb/>
　易用　　　　　　　　　易𩔖<lb/>
　　提要<lb/>
　　　　<hi>臣</hi>等謹案易用六卷明陳祖念撰祖念字修<lb/>
　　　　甫連江人陳第子也第所著毛詩古竒考屈<lb/>
　　　　宋古音考𤼵明引證一洗吳棫諸家之謬于<lb/>
　　　　韻學為大有功而所作伏羲圖贊則支離穿<lb/>
　　　　鑿一無可取祖念學不及其父而説易乃勝<lb/>
<pb n="1b"/>
　　　　其父其書不載經文但每卦條論其義繫詞<lb/>
　　　　諸傳則各標章目而詮釋之其每卦之論皆<lb/>
　　　　逐爻尋理務以切于人為主故名曰用前有<lb/>
　　　　原序曰易理無窮非言之所能盡故𫝊注于<lb/>
　　　　漢疏義于唐議論于宋日起而日變而易之<lb/>
　　　　用則隨時隨事可以自察是以君子居則觀<lb/>
　　　　象玩詞動則觀變玩占聖人所以言易者如<lb/>
　　　　是而已𫝊曰精義入神以致用也利用安身<lb/>
<pb n="2a"/>
　　　　以崇徳也朱文公言人能取易一卦若一爻<lb/>
　　　　熟讀而深玩之推于事而反于身則吉凶消<lb/>
　　　　長之理進退存亡之道無所求而不得事父<lb/>
　　　　事君亦無處而不當此則致用利用之義也<lb/>
　　　　云云其序後半佚脱不知誰作然一書大旨<lb/>
　　　　具在于斯矣每卦之末率總論取象之義多<lb/>
　　　　採互體之説盖其學于漢儒宋儒無所偏附<lb/>
　　　　云乾隆四十六年三月恭校上<lb/>
<pb n="2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫壬毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>
易用原序<lb/>
易稱書不盡言言不盡意又曰知變化之道者其知神<lb/>
之所為乎葢易之理廣大而精微雖聖人猶難盡言之<lb/>
也廷與陛咫尺耳𫝊言且失㫖由千百世之下而推著<lb/>
千百世以上之言便謂羲文周孔之意在是未可必也<lb/>
未可必而必之則固因吾意之偶開自謂得卦畫之底<lb/>
藴則惑惑與固君子不取也夫易理無窮非言之所能<lb/>
盡故𫝊註于漢䟽義于唐議論于宋日起而日變而易<lb/>
<pb n="3b"/>
之用則隨時隨事可以自察廸之則吉逆之則凶憂虞<lb/>
悔吝如響斯應是以君子居則觀象玩辭動則觀變玩<lb/>
占自天祐之吉無不利聖人所以言易者如是而已人<lb/>
之所以通乎易者亦如是而已𫝊云精義入神以致用<lb/>
也利用安身以崇徳也不能致用則不能利用斯徳不<lb/>
崇而身不安無所貴于精義入神矣善乎朱文公之言<lb/>
人能取易一卦若一爻熟讀而深玩之推于事而反于<lb/>
身則吉凶消長之理進退存亡之道無所求而不得事<lb/>
<pb n="4a"/>
父事君亦無處而不當此則致用利用之義也張子文<lb/>
漢世名儒史稱其善解易精習經學可為師法然而殖<lb/>
貨財窮奢侈䟽彭宣而暱戴崇不能因災變以杜微漸<lb/>
反假經術以惑主聽附下㒺上不知所習者何卦之爻<lb/>
也讀易而失易之用古今同嘅豈獨一子文哉此余友<lb/>
陳君易用之所由著也君一齋先生長子先生湛徳葆<lb/>
真博識宏才貫穿今古著<hi>闕</hi>
</p>
<p>
</p>
  </div>
</body>
</text>
</TEI>
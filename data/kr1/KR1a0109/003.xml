<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易用卷三</head> <lb/>
    <p>
<pb n="1a"/>
欽定四庫全書<lb/>
　易用卷三<lb/>
　　　　　　　　　　　　明　陳祖念　撰<lb/>
䷞咸<lb/>
咸交感也為卦艮下兌上山澤之氣交相感咸之象也<lb/>
夫天下所以不通無感耳故咸有亨道然感不以正悉<lb/>
邪也故利貞婚姻之禮男感而女應道之正也咸而能<lb/>
貞取女則吉<lb/>
<pb n="1b"/>
夫咸雖主感亦視所居何如耳居上而不感狹也居下<lb/>
而欲感躁也皆不可以得亨亦不可謂之貞矣初六以<lb/>
陰居下拇之象也拇而施感其孰應之葢心使身身使<lb/>
股股使腓腓使拇勢之順也拇豈可以感乎傳曰志在<lb/>
外言其志馳於外欲以感人不能安其内耳六二稍進<lb/>
而上腓之象也腓之所隨者股欲以感人不免於凶惟<lb/>
居而不動以俟人之我感有感而應吉之道也傳曰雖<lb/>
凶居吉順不害也葢腓而思感則逆逆則害腓而安居<lb/>
<pb n="2a"/>
則順一身之勢又何害乎无害故亨九三又進而上股<lb/>
之象也股之動静惟視乎腓而腓之動静又隨乎股故<lb/>
股者腓之所隨九三剛躁居止之極欲變而動故有咸<lb/>
股之象股不可以咸惟静攝其腓則可若往而感人人<lb/>
不之應可羞吝矣傳曰亦不處也亦<hi>讀</hi>承二而言所執<lb/>
下也謂二在我之下我則能執之若在我之上者其動<lb/>
止豈由我乎以此觀之下三爻皆宜受人之感而不可<lb/>
以妄感矣<lb/>
<pb n="2b"/>
夫拇腓股不可以感居上而可以感者心也人皆有心<lb/>
以心感心機為至通以公心感公心神為至速公而無<lb/>
容心則正私而有容心則不正正則天下丕應不正則<lb/>
私交是依傳曰未感害謂無感之害也曰未光大謂有<lb/>
心之隘也九五居脢之處脢背肉也脢無所知寧有感<lb/>
乎曰咸其脢不感也人於斯世不能無與不感則無與<lb/>
爻以无咎无譽與之傳以不周不徧惜之上六居卦之<lb/>
上口輔之象也人身惟心為能感惟口為能宣其感上<lb/>
<pb n="3a"/>
當咸輔之處未能黙而無言也不免有頰舌之勞矣傳<lb/>
曰膝口説也滕口説非鄙之項平甫曰事有當用口説<lb/>
之時凡訓誥誓命皆口説也葢心感而正則口説皆正<lb/>
心感而不正則口説皆不正有所本矣<lb/>
柔上剛下以艮陽兌陰言柔上剛下陰陽之氣相感亨<lb/>
也止而説發乎性情止乎禮義貞也男下女取女吉也<lb/>
澤上於山以山之虛今山頂之水日流不絶以氣自下<lb/>
升也山之虚也故虚能受人矣虛者心之體以此受人<lb/>
<pb n="3b"/>
以此感人則天地聖人矣<lb/>
二互巽為進退三互巽之中兌有輔頰之義或曰初與<lb/>
四應拇與心皆在前二與五應腓與脢皆在後三與上<lb/>
應股與輔皆在旁此一身之取象也<lb/>
䷟恒<lb/>
恒常也為卦巽下震上剛柔位定男女分明恒之象也<lb/>
夫能恒有不亨乎孰得而咎之然必利於正乃為恒不<lb/>
正則恒實非恒矣恒而正也斯利有攸往<lb/>
<pb n="4a"/>
夫恒久也久即可以為恒乎葢久不於道不可以為恒<lb/>
久而不知變不可以為道天下惟道為至變亦惟道為<lb/>
至恒故恒必於道則常變動静一以貫之矣<lb/>
恒常道也日用彛倫之理家國法度之經也若淡而無<lb/>
味天下之至味存若平而無功而天下之膚功寓於此<lb/>
而求新者非於此而變亂者尤非也初六居恒之始以<lb/>
日用彛倫之理非奇也於是深求之欲以聳人之耳目<lb/>
不知其陷於隱僻矣故浚恒貞凶无攸利傳曰始求深<lb/>
<pb n="4b"/>
也其求所不當求者乎上六居恒之極以家國法度之<lb/>
經非緯也於是振作之欲以動時之觀聽不知其敗於<lb/>
法度矣故振恒凶傳曰大无功也其振所不當振者乎<lb/>
下則為索隱者流上則王安石當之矣<lb/>
九二能久中得恒之道者也故悔亡九四久不中正不<lb/>
得恒之道者也故无得九三過剛不中徳之不恒甚矣<lb/>
承者承下承後之義言羞即繼之矣六五恒其徳貞緇<lb/>
衣作恒其徳偵偵説文問也或解伺也葢伺人之意以<lb/>
<pb n="5a"/>
為進退此婦人之道非夫子之宜是以有吉凶之辨六<lb/>
五中而不正故有此象不然恒其徳矣貞矣以為婦人<lb/>
之道過也<lb/>
咸柔上剛下以兌艮言恒剛上柔下以震巽言葢艮震<lb/>
陽卦故為剛巽兌陰卦故為柔此至明之理先儒乃以<lb/>
卦變當之過矣<lb/>
剛上柔下位分之常也雷風相與造化之常也巽順而<lb/>
動處事之常也剛柔相應感應之常也故曰恒恒非徒<lb/>
<pb n="5b"/>
久久於道也道之所在執一而不變恒也道之所不在<lb/>
屢遷以隨時亦恒也非以執久而以道久所謂恒乎終<lb/>
則有始即不已意如日月寒暑往來之義故下文以日<lb/>
月四時言之得天即麗天也<lb/>
振虞張作震動也上六振恒震體也公羊傳曰震之者<lb/>
何猶曰振振然也三知變易而不知從道四知不變而<lb/>
不知有道<lb/>
䷠遯<lb/>
<pb n="6a"/>
遯退避也為卦二陰在内四陽在外夫天下之勢内為<lb/>
本外為末内為主外為賓内為根外為枝未有二陰浸<lb/>
長於内而君子得自安者也又下卦艮也艮狠也一陽<lb/>
外而二陰内外剛狠而内險奸以是人而居政本天下<lb/>
之事何如乎故君子必遯遯則心亨若其小小之事猶<lb/>
可利以及物貞以幹旋其大體無如之何矣故曰小利<lb/>
貞先儒皆言二隂浸長於下而未及内外之勢與小人<lb/>
之情狀故特發之卦以二隂為遯爻則發遯之義所謂<lb/>
<pb n="6b"/>
彖言乎象爻言乎變也　君子進欲其後非徒淡權崇<lb/>
讓明也退欲其先非徒逺害知幾哲也初為遯尾上為<lb/>
遯首遯尾則厲遯首則肥厲戒其勿往恐其禍之及已<lb/>
也肥嘉其无不利以其風之及人也<lb/>
當遯之世遯者為清不遯者為和清者潔其身和者守<lb/>
其志六二以中順自守確乎其不可拔猶執縶乎物而<lb/>
用黄牛之革莫之勝説夫中不徇也順不忤也執之固<lb/>
不移也以此同塵可以保身以此處身亦不喪道其栁<lb/>
<pb n="7a"/>
下惠陳仲弓之流乎黄中色牛順畜革柔而堅靭之物<lb/>
六二柔中故取象焉<lb/>
九三當遯而下比二隂心有暱狎係戀而不能遯者也<lb/>
斯人僅可畜臣妾耳豈所論於出處去就之間乎<lb/>
人有好遯者雅志於山林寂寞之濱而不屑於圭爵紛<lb/>
華之地者也然其品當辨也真輕富貴者得之而假邀<lb/>
名利者失之矣九四體乾履剛故好遯好遯而君子人<lb/>
與誠好也埋光剷采所以樂道而完名好遯而小人人<lb/>
<pb n="7b"/>
與偽好也矯飾干時究必敗名而喪節故曰吉曰否否<lb/>
讀如泰否之否吉之反也凶也心術既異善敗亦殊故<lb/>
觀遯者當辨其隱矣<lb/>
九五體剛健而履中正主持世道者也故嘉人之遯嘉<lb/>
者何美之也褒之也聘召之殷禮貌之隆所以褒美也<lb/>
此則明王聖主有不賓之士君道如是則貞也道如是<lb/>
則吉傳贊之曰以正志也所以風天下而正其志使不<lb/>
沈溺於利祿也光武於嚴光當之矣<lb/>
<pb n="8a"/>
剛當位而應故能與時行時行遯也應借為應時之意<lb/>
浸長者天下之驟長莫過於江河之浸小人必進之勢<lb/>
也遯之時義何以大乎葢以剛狠險邪之人而據機密<lb/>
腹心之地雖止二隂其為否須臾耳此必遯之時必遯<lb/>
之義也昧者安之智者察之舉世忽之聖人憂之故其<lb/>
時義為最大也二陽為臨亦以君子在内之故耳故邪<lb/>
正在外雖多而非多邪正在内雖寡而非寡此文孔之<lb/>
<hi>此下原闕</hi>
<pb n="9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
離有飛鳥之象三曰離三爻也互坎有食象二偶為股<lb/>
<pb n="9b"/>
在股者用則在右居則尚左坤為牝馬互坎亦為馬離<lb/>
南方之卦故曰南狩坤為腹互坎為心坤闔戸有門象<lb/>
箕子或作其子<lb/>
䷤家人<lb/>
為卦二五正位乎内外故曰家人正内尤其本也故曰<lb/>
利女貞禮曰婦順備而後内和理内和理而後家可長<lb/>
久也初三五上皆陽夫道也君道也修男教者也二四<lb/>
皆隂妻道也母道也后道也修女順者也<lb/>
<pb n="10a"/>
初立範三用猛五感格上誠敬雖始終異勢精粗異情<lb/>
均之為男正乎外使以柔行之如乾道何二司饋四豐<lb/>
財雖尊卑異位姑婦異權均之為女正乎内使以剛處<lb/>
之如坤道何諺曰生男如羊猶恐其狼生女如鼠猶恐<lb/>
其虎<lb/>
彖言其本曰利女貞傳舉其全曰父子兄弟夫婦而家<lb/>
道正孰正之父母之嚴正之也父本嚴而母曰嚴君何<lb/>
也二程之母曰子之所以不肖由母蔽其過而父不知<lb/>
<pb n="10b"/>
也有味哉其言乎<lb/>
風自火出猶家自身出家人之象也君子知風之自修<lb/>
言行以教家焉葢言行所接莫親且久於家人故言必<lb/>
有物而行必有恒夫信可覆之謂物不信無物也道不<lb/>
變之謂恒匪道弗恒也風火一氣言行一機其率履之<lb/>
而後訓詞之允蹈之而又悠久之者乎<lb/>
順以巽者事夫也蒙順以巽事師也漸順以巽事人也<lb/>
三以剛居離太嚴太察<lb/>
<pb n="11a"/>
四乘三比五食祿之家也履柔居巽其貴家之母與故<lb/>
曰順在位也位尊位也方獻夫曰父主教化母主貨財<lb/>
儀刑表帥父道也收藏謹節母道也故五言假家四言<lb/>
富家或疑富家可以為大吉乎曰五福以富次夀六極<lb/>
以貧等惡今順在位其富義矣聖人之所以不薄也<lb/>
王假有家剛中巽體寛嚴得中和順入人格家之要道<lb/>
也勿恤而吉矣恤者憂其不然之謂初閑三嗃皆起於<lb/>
恤勿恤有簡易蕩佚之意　相愛由於各正各正則分<lb/>
<pb n="11b"/>
明分明則情通　終吉謂自始至終皆吉反身而威豈<lb/>
作威乎<lb/>
中饋謂居中而主酒食　互體坎有飲食之象<lb/>
䷔睽<lb/>
睽乖也説文曰目不相視曰睽為卦澤火異動上下相<lb/>
乖故曰睽夫睽同之反也舉大事者必於大同之世故<lb/>
睽小事吉大事否<lb/>
夫睽有在朋友者朋友之睽不可不合也彼不來遇此<lb/>
<pb n="12a"/>
不肯見睽矣初九居睽之下獨立无應本有悔也然身<lb/>
在事外剛正自守則悔亡喪馬勿逐自復悔亡之象也<lb/>
夫世以無交喪馬義以恬愉自安如喪馬勿逐而自復<lb/>
夫當睽之世可以此自守不可以此絶人故權要之來<lb/>
迫則見之可无咎矣九四質剛而體離亦無應與是當<lb/>
睽而孤立也初九有孚與四徳位當相應非元夫乎元<lb/>
夫善士也遇此元夫與之交孚是睽而有合孤而有朋<lb/>
也何咎之有互體坎故曰馬陽在初故曰元夫<lb/>
<pb n="12b"/>
睽有在君臣者君臣之睽不可不合也下無納牖之誠<lb/>
上無雋永之契睽矣故二五正應也乖離則咎然五明<lb/>
之主也必委曲相遇若遇主於巷則君臣道合可以无<lb/>
咎居尊當睽五本有悔下應賢臣其悔可亡且二五之<lb/>
宗也於其宗无噬膚之味好賢未篤也故必噬之若膾<lb/>
炙而切由衷之愛則由是以往可以撥亂而定難又何<lb/>
咎乎説文巷里中道何休云一里八十戸八家共一巷<lb/>
離中虚有巷象卦自二至上有頥象互坎為飲食故曰<lb/>
<pb n="13a"/>
噬膚宗如亦可宗之宗<lb/>
睽有在夫婦者夫婦之睽不可不合也内外一方而相<lb/>
疑彼此因疑而起見睽乃甚矣三與上正應也三居兌<lb/>
之極而不中正夫悦極則䙝䙝則生疑疑則妄見故見<lb/>
上之輿以為曳而不前見上之牛以為掣而不進見上<lb/>
之人以為耏劓而有傷其實非也然悦能解愠愠解則<lb/>
疑消疑消則見息始之忤者後必諧初之乖者終必協<lb/>
矣上居離之極而不中正夫明極則察察則疑愈叢疑<lb/>
<pb n="13b"/>
則見益妄故其見三也若豕負塗甚可穢也若鬼盈車<lb/>
吁可怪也其實皆誣也然明能察理理明則疑釋疑釋<lb/>
則見真故先張之弧若以為寇盜後説之弧實以為婚<lb/>
媾由是而往隂陽和合雲雨交作是夫婦之好合琴瑟<lb/>
之静好也不亦吉乎<lb/>
坎為輿離為牛坎為傷故三取象坎為豕為弓為雨為<lb/>
澤為塗坎隱伏為鬼故上取象<lb/>
䷴蹇<lb/>
<pb n="14a"/>
蹇足難行也為卦艮下坎上險而不可以行蹇之象也<lb/>
人當險難之世則當居易以俟命不可行險以僥倖故<lb/>
曰利西南不利東北西南何以為利葢西南陽方東北<lb/>
何以不利東北隂方陽平易隂險阻自然之勢故借以<lb/>
此言居易行險之道先儒以卦變當之過矣<lb/>
夫濟蹇者惟君臣乎九五君也遺大投艱於一身天下<lb/>
之蹇皆其蹇也故曰大蹇大蹇雖有剛健中正之徳尤<lb/>
必藉於朋來之助葢用賢以撥難非為一已為天下也<lb/>
<pb n="14b"/>
六二臣也受艱大於委質吾君之蹇皆其蹇也故曰王<lb/>
臣蹇蹇蹇非一端所以處蹇者亦非一端葢致身以徇<lb/>
國非為一身為大君也所以不言吉利何也翕受敷施<lb/>
大蹇之道固不汲汲以計功謀利為心鞠躬盡瘁蹇蹇<lb/>
之常亦不屑屑以成敗利鈍為計是之謂有功是之謂<lb/>
正邦也<lb/>
當蹇之世責在已而委之他非也責不在已而犯難行<lb/>
亦非也故初三四上得以從容於進退往來之間來譽<lb/>
<pb n="15a"/>
明哲也來反獲安也來連協力也來碩有功也隨位而<lb/>
盡其道本無優劣而上獨言吉者蹇已極也極則将解<lb/>
故為力易耳然見險不往皆知也不往即謂之來矣<lb/>
見險而止觀時也非終不往也往得中中道也既在險<lb/>
難矣而又智巧鑿之将益蹇矣故利於居易是往而得<lb/>
中庸之道不利於行險恐其道之終窮也文中子曰在<lb/>
險而運奇不若宅平而無為㫖哉言乎利見大人指九<lb/>
五當位貞吉兼二五言處蹇不能以廢用而非自私用<lb/>
<pb n="15b"/>
智者所能施其用也故嘆其時用之大反身修徳處蹇<lb/>
之妙用家國天下皆此道也不然非怨尤則詭遇矣欲<lb/>
無蹇得乎<lb/>
宜待也鄭康成作宜待時王臣蹇蹇尤終无矣内喜之<lb/>
何也卦惟二陽惟陽能濟蹇惟隂必求陽故九三之反<lb/>
二隂之所樂依也當位實指九三陽實隂虚三當位而<lb/>
實四之所宜連矣大蹇朋來以六二居中而篤臣節故<lb/>
冒蹇而來耳志在内指九三上之大人指九五貴而有<lb/>
<pb n="16a"/>
位固其所利見也<lb/>
蘇氏曰艮東北方坎北方也蹇難在東北則西南者無<lb/>
難之地互離為見往以坎言來以艮言或曰蹇蹇五蹇<lb/>
而二亦蹇大蹇大為陽君也連難也難之疑仍為連碩<lb/>
大也指三之陽<lb/>
䷧解<lb/>
解難之散也為卦震上坎下動乎險之外而出險解之<lb/>
象也難既解矣利於平易平易近民民必歸之故曰利<lb/>
<pb n="16b"/>
西南夫難之未解宜濟其變欲復不能亂之既夷宜復<lb/>
其常不復則擾故曰其來復吉若其大患雖除禍根未<lb/>
殄則宜早為之所不得借來復之言而自處於苟安也<lb/>
故曰有攸往夙吉　彖傳只言其來復吉卦詞无所往<lb/>
三字宜衍<lb/>
彖言解禍亂之道爻言解小人之道葢天下之為禍亂<lb/>
者惟小人今險難雖解容有包藏禍心之輩伏於其間<lb/>
實國家無窮之蠧也故去之不容不速焉是之謂夙吉<lb/>
<pb n="17a"/>
也<lb/>
初六以隂居下隂順徳也下無位也以是當解之初安<lb/>
静自守無得無喪已不為小人亦無從而解小人也孰<lb/>
得而咎之乎傳曰剛柔之際義无咎也謂初與二比剛<lb/>
柔相交際是君子之所與也宜无咎矣<lb/>
夫小人情状其邪媚則如狐九二剛中君子以剛中而<lb/>
鑒邪媚知其无所容矣邪媚莫容中直之道得行故曰<lb/>
田獲三狐得黄矢夫曰獲燭其隱也曰得達其道也然<lb/>
<pb n="17b"/>
不獨狐也小人之卑賤又如負負者不宜乘六三履不<lb/>
中正而居下體之上是負販之夫而乘車馬也豈獨一<lb/>
人之僣竊已乎爵及惡徳人有覬心人有覬心寇盜斯<lb/>
至故曰負且乘致寇至君子豈肯與伍乎九二曰貞吉<lb/>
謂三狐之獲正人之慶六三曰貞吝謂負賤而貴正人<lb/>
之羞耳然不獨負也小人之附麗又如拇四居震之下<lb/>
足也三居足之下拇也三四殆若一體然矣足之於拇<lb/>
決之則不忍人於小人中之則日親未易解也然薰蕕<lb/>
<pb n="18a"/>
不同器而藏忠佞不並時而至九四動體必勇以斷之<lb/>
若解去其拇然則君子之朋至而相信矣邪之不去正<lb/>
孰孚乎傳曰未當位也謂以九居四履失其位未免溺<lb/>
於小人故以解拇勉之耳然不獨拇也其鷙害又如隼<lb/>
以六居上隼在高墉之上也将廣肆其害矣上六處解<lb/>
之終善解者也射而獲之故无不利傳曰解悖謂其悖<lb/>
亂之甚矣夫狐猶隱也乘則已顯拇猶下也墉則已高<lb/>
小人之情狀不可測也故聖人於二三四上深致意焉<lb/>
<pb n="18b"/>
六五柔中處尊解之主也難之既解政治一體簡賢附<lb/>
勢之徒寔懼無以自容於斯世此而示之以隘彼且匿<lb/>
而生奸天下又脊脊多事矣君子於是尚寛大之政普<lb/>
浩蕩之仁無問有過有罪順從反側之夫咸與之更始<lb/>
即小人皆信君子之心允孚而化矣孚之者改過革舊<lb/>
以自附於皇極故曰君子維有解吉有孚於小人傳曰<lb/>
君子有解小人退也不曰退小人而曰小人退見小人<lb/>
之去不善以從善葢冺然無復賢否之迹矣由是觀之<lb/>
<pb n="19a"/>
二四上之解小人臣道也不得不嚴六五之孚小人君道<lb/>
也不得不寛噫必至於小人化而後見王道之大乎<lb/>
或曰无所往其來復吉言乎二也有攸往夙吉言乎四<lb/>
也此本俞玉吾倒體之説愚謂往得衆也乃得中也往<lb/>
有功也義自坦明又何必以卦變當之<lb/>
或曰无所往者要解之成有攸往夙吉者原解之始隆<lb/>
山李氏曰蹇止乎險下不若屯動乎險中屯動乎險中<lb/>
又不若解動乎險外也<lb/>
<pb n="19b"/>
二於地為田坎為狐卦凡四隂除六五君位為三狐或<lb/>
曰六居三為三狐黄中色居二為中互離為矢六三負<lb/>
四乘二坎為輿又為盜有寇象朋至或指九二為朋互<lb/>
離為鳥有隼象離又為矢射象墉坎王公設險之象在<lb/>
坎上故稱高<lb/>
䷨損<lb/>
為卦澤上有山山将日摧澤将日壅上下交損之象也<lb/>
文王取之以繫彖又澤上有山澤潤上蒸於山山氣下<lb/>
<pb n="20a"/>
吸於澤損下益上之象也孔子取之以作傳其義不同<lb/>
不可强矣愚解卦爻悉依其本色<lb/>
損減削也減削人情所不安故當損而損之必上下相<lb/>
孚則財足民安元吉无咎可貞而利有攸往曷之用二<lb/>
簋可用享賓矣古者王享諸侯諸侯享王與燕賓客通<lb/>
曰享夫享盛禮也二簋薄儀也當損之時以孚将之則<lb/>
亦可用即享而他皆在所損矣享禮陳饋八簋為盛四<lb/>
簋為中二簋為薄<lb/>
<pb n="20b"/>
卦言節嗇裁省之道爻言人已損益之道夫有損已而<lb/>
益人者有不損已而益人者有擇交而損友者有反身<lb/>
而損疾者有挹損而受天下之益者有不損而利天下<lb/>
之民者初九剛明處損視人之事為已之事故遄往然<lb/>
為人太多為已太少非中也故宜於酌損九二剛中處<lb/>
損以淑已之道即淑人之本故利貞征凶然已守以為<lb/>
貞而人法以為守故弗損益之六三隂柔不正恐比於<lb/>
匪人也故雜則損専則交輔仁之道也六四隂柔不中<lb/>
<pb n="21a"/>
恐沈於諱疾也故自損其疾宜不終朝寡過之道也<lb/>
六五柔中處尊抑損自牧謙以受天下之益者也故或<lb/>
益之且十朋之而龜亦弗克違其吉至大矣或者外詞<lb/>
也益助也十衆詞也朋輔也龜決疑物也弗違協從也<lb/>
互體有坤坤有十義故曰十朋愚讀或益之<hi>句</hi>十朋之<lb/>
<hi>句</hi>龜弗克違<hi>句</hi>
上九居損之極思以益民乃因其所利而利之所謂不<lb/>
費之惠也如是則无咎貞而且吉利有攸往服從之衆<lb/>
<pb n="21b"/>
無有内外故曰得臣无家<lb/>
澤蒸山吸損下益上猶人臣之啓沃以益其君故曰其<lb/>
道上行若剝民奉君何以為道<lb/>
損剛益柔借以剛為有餘柔為不足即盈虚之義也一<lb/>
章凡三言時時之義大矣<lb/>
懲忿戒難也窒慾閉邪也懲忿取諸兌悦以解慍窒慾<lb/>
取諸艮止以塞源<lb/>
尚程傳時之所崇用為尚<lb/>
<pb n="22a"/>
以已對物曰二更有疑曰三然致一之道不論多寡也<lb/>
無疾為喜損疾亦為喜　已事遄往已李作祀<lb/>
䷩益<lb/>
為卦巽上震下風烈則雷迅雷激則風怒造化交益之<lb/>
象也又雷起自地藉風而迅發風散自天助雷而震驚<lb/>
損上益下之象也文孔各取其義猶夫損矣<lb/>
人君處交益之勢當增益之時無事不行利有攸往無<lb/>
難不濟利涉大川他卦言利往不言涉川此獨兼之見<lb/>
<pb n="22b"/>
益之道大矣<lb/>
益下三爻受益者也必置身於損置身於損不矜者也<lb/>
所以任職而建功也益上三爻益人者也必處心於損<lb/>
處心於損忘徳也所以得民而保泰也<lb/>
九陽初震才而好動本有咎也有應於四為大臣所寵<lb/>
任矣故利用為大作大作者所作益天下之事也如是<lb/>
獲上而得民大吉矣又何咎乎<lb/>
益損之倒體損之五即益之二皆以柔中而受大益者<lb/>
<pb n="23a"/>
也故其詞同然五位剛故直曰元吉二位柔故戒以永<lb/>
貞則吉夫非常之福受之不可以晏然也故若王之享<lb/>
帝則吉矣王者掃地而祭因吉土以享帝於郊豈謂足<lb/>
以答生成之徳亦報本反始著不忘耳故永貞曰吉堅<lb/>
其心也享帝曰吉惕其心也<lb/>
不善受益者順之而敗善受益者逆之而成六三應上<lb/>
上非能益人者故益之用凶事勞苦而挫摩所以益之<lb/>
也然實可无咎六隂也故戒之有孚三偏也故戒之中<lb/>
<pb n="23b"/>
行不猶之告公用圭乎夫告公用圭則足以通信於公<lb/>
有孚中行則足以達心於益我者矣三四皆言中行二<lb/>
五者二體之中三四者一卦之中六四大臣上承五而<lb/>
下任初者也隂柔不中公且疑之人且不依小事不可<lb/>
况遷國乎故無偏無黨允執厥中則告公公從人依斯<lb/>
利即遷國可矣此與初相發依初依之也遷國大作初<lb/>
之事告公<hi>句</hi>從<hi>句/</hi>利用為依<hi>句</hi>
九五剛中履正主益者也惠民者也惠本於心則惠切<lb/>
<pb n="24a"/>
心本於孚則心真勿問或内或外或近或遠或强或弱<lb/>
或誠或狡而一以孚心惠之也故元吉孚惠我徳感應<lb/>
之機風雷之益也勿問為句<lb/>
人生於世寧能不益人乎故益人者有恒心也人思益<lb/>
之矣不益人者無恒心也人思損之矣上九居益之極<lb/>
極則反變故其言曰莫益之謂不益人也人故或擊之<lb/>
由於立心勿恒災眚自取矣　偏辭之偏虞翻作徧<lb/>
自上下下謂自至尊而下至卑之士君道之大光也凡<lb/>
<pb n="24b"/>
益必以時三極之道也　遷善法風也遷一善是改一<lb/>
過改過法雷也改一過即遷一善風雷之交益損益之<lb/>
相資也故損已益人損人益已不若善與人共遷過與<lb/>
人共改也<lb/>
下不厚事謂大作以報答不以厚事四為念也　固有<lb/>
之也謂益豈皆吉事乎凶事為益天下固有此事也或<lb/>
曰三多凶稱凶事<lb/>
益志以益天下為志也故公從之爻戒其中傳發其志<lb/>
<pb n="25a"/>
俞玉吾曰益六四即損六三向在下體故言遷有孚惠<lb/>
心勿問之矣問則非真心惠亦不廣也莫益之詞其詞<lb/>
之偏也<lb/>
初九陽為大故大作互體坤故曰遷國五當心上九在<lb/>
心之上皆言心互體艮故言擊<lb/>
楊廷秀曰天下無事下令如流水事焉往而不濟故利<lb/>
有攸往有事涉險如夷途無難何向而不平故曰利涉<lb/>
大川<lb/>
<pb n="25b"/>
䷪夬<lb/>
夬決也為卦乾下兌上以五陽去一隂決之而已夬之<lb/>
象也夫謂之決猶之決水沛然不可禦似至易矣然小<lb/>
人之縶維也多固君子之任直也多疎故隂止於一常<lb/>
若有餘陽極於五常若不足此古今治亂之勢也是以<lb/>
聖人於夬備為之戒焉曰揚於王廷聲罪也曰孚致誠<lb/>
也曰號嘯倡也曰有厲思難也曰告自邑正已也曰不<lb/>
利即戎戒猛也如是乃利有攸往小人盡去而君子登<lb/>
<pb n="26a"/>
庸矣故去在朝之小人先去吾黨之小人去吾黨之小<lb/>
人先去吾心之小人去在朝之小人易去吾心之小人<lb/>
難孰為吾心之小人曰不揚不誠不號不厲不自治而<lb/>
作威皆小人也<lb/>
彖言決隂之道爻辨決隂之品過剛不可過柔不可與<lb/>
應不可昵比不可其惟剛柔得中乎<lb/>
初趾也以九居初過剛躁動為壮於前趾是以下位之<lb/>
人而欲除君側之惡其可冀乎往必不勝自取咎耳傳<lb/>
<pb n="26b"/>
曰不勝而往咎也葢用兵之道先勝而後戰故百戰不<lb/>
敗決柔之道先勝而後往故一往即決何也定計於先<lb/>
也且幾微難測事變無常即以勝而往猶懼不勝况不<lb/>
勝往乎為咎宜矣<lb/>
決柔之道莫先戒備戒備不周是示之隙先自敗已九<lb/>
二剛而得中所謂健説而決和者也故兢業其心厚集<lb/>
其羣自旦及暮自暮及夜常若患難之在前扞掫之不<lb/>
給焉是之謂先事而備有備无患也無論無戎即有戎<lb/>
<pb n="27a"/>
可勿恤矣藏器於身庶可待時而動乎傳曰得中道也<lb/>
謂其惕號莫夜非過也得戒備之中道也中道猶常耳<lb/>
頄觀也上六之象也當夬之時三獨與應有黨助之意<lb/>
故為壮於頄此凶之道也衆之愠也葢剝之時衆隂剥<lb/>
陽六三獨應則為无咎今夬之時衆陽決隂九三獨應<lb/>
凶可知矣君子處此知長奸之為禍違衆之不祥也於<lb/>
是決之決之斷私愛而秉公議矣然決不可徒任剛必<lb/>
濟之以和如獨行遇雨得雨之濡然則始而衆愠之今<lb/>
<pb n="27b"/>
必衆悦之矣故无咎雨者隂陽和也濡者雨之潤也所<lb/>
謂健説而決和者也傳曰終无咎也始之壮頄凶咎益<lb/>
明矣先儒解雨多謂與上六和夫邪正判矣又得和乎<lb/>
荀慈明曰與隂相應為隂所濡故遇雨也王輔嗣曰若<lb/>
不與衆陽為羣而獨行殊志應於小人則其受困焉遇<lb/>
雨若濡有恨而无所咎也程傳曰與上六隂陽和合故<lb/>
云遇雨雖其私與當逺絶之若見濡汙有愠惡之色則<lb/>
无過咎也朱義從程楊廷秀曰獨行遇雨從小人也若<lb/>
<pb n="28a"/>
濡者若上六之濡已而汙之俞玉吾曰遇者不期而㑹<lb/>
非其本心也疑於汙也故曰若濡皆非爻㫖也邪合安<lb/>
得為雨乎或問決和何以言雨濡非汙乎曰濡者膏雨<lb/>
也賁曰賁如濡如詩曰我馬維駒六轡如濡又曰芃芃<lb/>
黍苗隂雨膏之濡之義也<lb/>
四居二體之中臀象也以九居四為臀无膚葢骨剛而<lb/>
膚柔九剛爻也故无膚夫行者足而使之者臀臀无膚<lb/>
則不良於行故其行次且王肅云次且行止之礙也當<lb/>
<pb n="28b"/>
夬之時以剛居柔不中不正才健而志弱外狠而内暗<lb/>
者也故遵養時晦進退不果為无膚之臀次且之行矣<lb/>
本有悔也然獨行難羣行易四象兌羊羊羣行之物若<lb/>
與其同類相牽以進決去小人可以悔亡如聞言不信<lb/>
何其資暗弱聞前進之言逾疑不決耳傳曰聰不明謂<lb/>
其耳之不聰本其心之不明皆居柔之故耳柔故暗暗<lb/>
故不明孰得與之言乎<lb/>
九五履尊秉健處中得正夬之主也何以曰莧陸葢小<lb/>
<pb n="29a"/>
人計密又比於君君尊彼以卑諂之君健彼以柔入之<lb/>
君中正彼以邪媚誘之與處則安曠之若失必至之勢<lb/>
也故有莧陸之象莧陸者馬齒莧也拔之甚易生則甚<lb/>
繁折之若脆暴則不死小人似之矣九五昵近上六非<lb/>
莧陸在前乎然以其剛明也思宗廟社稷之計絶奸宄<lb/>
攀援之途決之決之邪可去矣然剛亦不可獨任以中<lb/>
行之㕘和不偏乃无咎耳傳曰中未光也程傳曰心有<lb/>
所比雖行不失中正於中道未得為光大人心一有所<lb/>
<pb n="29b"/>
欲則離道矣㫖哉言乎<lb/>
上六黨類已盡無所呼號坐自滅耳葢方以類聚君子<lb/>
去小人必呼君子小人剝君子必呼小人君子有號則<lb/>
小人无號君子有終則小人无終消息盈虚之常耳故<lb/>
傳曰終不可長也<lb/>
健則決説則和夬之妙用乎其危者乎號而又惕心其<lb/>
道乃光可以知五之未光矣剛長乃終一隂尚在剛猶<lb/>
未終故往而消之然後為剛長然後為有終<lb/>
<pb n="30a"/>
雲上於天則澤未下及故為需澤上於天則雲已潰散<lb/>
故為夬君子觀象流布其祿澤以及於下是徳之沛也<lb/>
若自居其徳而澤不下流則非夬決之義矣故忌施則<lb/>
不居居則不施或曰祿惡積而喜決決則及下德惡決<lb/>
而喜積決則放而不為我居是施祿美決居徳忌決非<lb/>
夬之㫖矣<lb/>
互體乾為君又居尊位王庭之象兌為口舌故曰號曰<lb/>
告兌為羊莧陸虞翻作莞睦莞莞爾之莞睦和睦也取<lb/>
<pb n="30b"/>
兑象謂九五陽剛得位徒以兑體而莞睦以決雖中行<lb/>
而未光矣<lb/>
䷫姤<lb/>
姤遇也為卦乾上巽下是夬之未幾而一隂始生若不<lb/>
期而㑹姤之象也一隂既生自是而長漸以盛矣是女<lb/>
之壮也隂長則陽消女壮則男弱故戒勿用取焉此以<lb/>
夫婦之義言之以見柔邪之類君不可以為臣士不可<lb/>
以為友也事幾之微而當防者亦猶是焉<lb/>
<pb n="31a"/>
初六一隂始生勢若甚微然微而制之為力易盛而制<lb/>
之為力難制之如何繫之於金柅也柅者絡絲之跗繫<lb/>
於金柅繫之固矣如是則隂止而不進貞正之君子可<lb/>
以獲吉若不止而使有攸往則傷害諸陽其凶立見矣<lb/>
所以必繫之者以微隂之似羸豕也羸豕牝豕也豭强<lb/>
牝弱宜易馴服矣當其欲孚豭之時蹢躅躁動殆不可<lb/>
止故曰羸豕孚蹢躅不可深為之備乎孚孳尾也<lb/>
魚隂物之在下者初也九二與初密比初進退皆在二<lb/>
<pb n="31b"/>
也二防閑之使不出吾範圍之内為包有魚魚在包无<lb/>
復能跳躍无咎之道也若制之不力使進而及賔則傷<lb/>
害衆矣故曰不利賔卦以初為主一隂主而諸陽皆賔<lb/>
也<lb/>
姤者夬之倒體姤之三夬之四也皆有臀无膚其行次<lb/>
且之象謂不得所遇也然遇而正則為益遇而不正則<lb/>
為損遇而損不若无之為愈也故无咎<lb/>
初四之正應也二近而得之為包有魚四逺而不得為<lb/>
<pb n="32a"/>
包无魚夫四陽也上也初隂也下也陽不得有夫隂是<lb/>
上不得有夫下也用静吉用作凶故曰起凶起者欲有<lb/>
所舉動人不之與将曷濟乎<lb/>
夫二之包初僅能使之不進而已未必能潜消而黙化<lb/>
之也九五居尊履正其包尤有大焉彼杞木堅直乾象<lb/>
也𤓰果柔蔓巽象也以乾之主在外而包巽於内是以<lb/>
杞包𤓰也夫以陽剛中正之君而包邪媚反側之人精<lb/>
神不露而惡慝頓消聲色不形而奸宄易向不惟隂不<lb/>
<pb n="32b"/>
害陽而隂且變為正直不惟陽不見阻而陽且遍於域<lb/>
中故曰含章有隕自天夫昔日之夬忽轉為姤不期而<lb/>
遇若天之所遺今日之姤忽轉為復望出意外亦若天<lb/>
之所隕矣葢以杞包瓜瓜善潰而无損於堅木以大包<lb/>
小小人化而反回乎化工孰謂人事不通於天道乎<lb/>
上九居上角之象也與初已逺无所與遇為姤其角之<lb/>
象夫无遇可吝然時之所為也於九何咎<lb/>
勿用取女不可與長謂夫婦之道不可以不久也如壮<lb/>
<pb n="33a"/>
則凌陽将至匹嫡並后耦國貳政矣豈可與長久乎然<lb/>
遇之不正固不可遇之正者造化人道豈能廢也姤以<lb/>
隂遇陽為五月之卦葢物皆相見矣故曰天地相遇品<lb/>
物咸章也九二以剛中而遇九五之中正君臣相得何<lb/>
治不成故曰剛遇中正天下大行也天地以遇而成化<lb/>
君臣以遇而成功遇之時義何其大乎<lb/>
天以風鼓舞萬物后以命鼓舞萬民鼓萬物者風與物<lb/>
遇鼓萬民者后與民遇也<lb/>
<pb n="33b"/>
牽引而進也柔道牽故止之包有魚義不可使之及賔<lb/>
也爻言包无魚傳言逺民發爻外之意惟逺民是以无<lb/>
民无民而舉事凶可知也已志不舍命謂消息盈虚雖<lb/>
天之命王者之志不委而舍之未有不可挽回者是以<lb/>
有隕自天也上窮謂居上而窮何所遇乎<lb/>
女壮謂巽為長女柅子夏傳作鑈晁以道曰蒼頡篇柅<lb/>
作檷柎稱也巽為繩曰繫豕巽象巽為股為進退股而<lb/>
進退蹢躅也包如白茅包之之包巽為魚杞或作枸杞<lb/>
<pb n="34a"/>
巽為草木二為田瓜田中之果舍俞玉吾作傳令之舍<lb/>
謂不舍止命令也<hi>舍去聲</hi>
䷬萃<lb/>
萃聚也為卦坤下兌上地上有澤衆潦歸之萬物生焉<lb/>
萃之象也夫萃者豐厚富盛之世王者必大其宗廟有<lb/>
廟則天子主祭諸侯助祭卿大夫士皆執事奔走其中<lb/>
所以萃天下之心者莫切於此然萃不可無統故見大<lb/>
人則亨又不可苟聚故貞則利萃非損之時用大牲則<lb/>
<pb n="34b"/>
吉亦非剥之時是以攸往皆利<lb/>
卦言處萃之道爻言萃人之道卦以四隂求萃二陽二<lb/>
陽君相受天下之萃各有其道爻備之矣<lb/>
初六與四正應本相孚也乃與二隂同體復與之萃是<lb/>
與四不終乃亂乃萃也若呼號正應衆以為笑勿恤而<lb/>
往得所萃矣故无咎握康成讀夫三為屋之屋指二隂<lb/>
也或謂初若呼四四必與之握手而笑然下又云勿恤<lb/>
而往文似不順六二當萃之時得位履中雖與五為應<lb/>
<pb n="35a"/>
能以道自重不妄萃也九四大臣有薦賢為國之心於<lb/>
是引之而進則吉而无咎然女因媒而嫁不因媒而親<lb/>
士因引而進不因引而孚二柔而中正五剛而中正君<lb/>
臣相得不戒自孚矣夫祭貴明信不在備物有如二五<lb/>
之孚用禴可矣公羊傳曰夷伯者何季氏之孚也真孚<lb/>
无文禴祭之薄而无文者也故以喻焉卦大牲以時言<lb/>
爻用禴以誠言<lb/>
六三順體之極上无正應是求萃而不得者故嗟无攸<lb/>
<pb n="35b"/>
利然近比於四四有陽徳初二皆因之而進今往從四<lb/>
則无咎葢陽大也隂小也當萃之時求萃於大故无咎<lb/>
若求萃於小如上六之類則吝矣<lb/>
四位近君相臣也以九居之三隂萃之是人臣而得天<lb/>
下之萃者也嫌於自私故戒之以大大者大公无我之<lb/>
謂薦賢掄才皆以為君匪以為已故吉而无咎葢衆之<lb/>
所聚咎之所歸非大无吉有咎矣豫之九四天下由之<lb/>
以豫故曰勿疑萃之九四天下由之以萃故曰大也聖<lb/>
<pb n="36a"/>
人之意深矣先儒以大吉為盡善愚讀大為句九五為<lb/>
萃之主天下之所萃也位足以綂之徳足以聯之故曰<lb/>
萃有位无咎然九四臣也分其萃於下天下容有不孚<lb/>
於五者矣是不可以他求也惟體其仁恒其徳守其正<lb/>
則天下皆我孚悔亡矣俞玉吾曰元永貞之義與比同<lb/>
比惟九五一陽天下皆知比於五故元永貞言於彖萃<lb/>
有二陽則恐天下莫知所萃故元永貞言於五亦猶密<lb/>
雲不雨自我西郊小畜則言於彖小過則言於五其義<lb/>
<pb n="36b"/>
各有所取也<lb/>
上六以隂處萃之極極則必變故物萃而極渙所由生<lb/>
人萃而極離所由起咎之招也惟臨至樂以至憂之心<lb/>
處已安以未安之慮庶乎无禍咎矣曰齎咨涕洟憂之<lb/>
至也齎咨嘆聲自目曰涕自鼻曰洟<lb/>
順以説下坤順上兌説下之順從葢以上之和説也<lb/>
以悦道使民而順於人心則下亦歡悦而順從其上既<lb/>
上下順悦而九五又以剛中與六二正應是以人心翕<lb/>
<pb n="37a"/>
合而天下皆相聚而願歸之故曰順以説剛中而應故<lb/>
聚也天命即天道俞玉吾曰觀其所感則見其通觀其<lb/>
所恒則見其久觀其所聚則見其同其道一也<lb/>
中未變與其志亂正相承葢志亂則妄聚六二中德未<lb/>
變故無妄聚一引之而上則吉无咎矣上巽也謂三之<lb/>
往所以无咎以四之巽而不相拒也四葢悦體故巽以<lb/>
受人俞玉吾曰四與五居已之上同是互體之巽故曰<lb/>
上巽也孔子於此爻明以互體示人此義亦通然蒙不<lb/>
<pb n="37b"/>
互巽亦曰順以巽何也位不當也謂不當君位而得天<lb/>
下之萃故嫌於私以大戒之耳志未光也謂四不當位<lb/>
五有位矣宜其光矣以九四得人之萃似分其權故有<lb/>
匪孚有匪孚安得光顯乎故必元永貞而後可以悔亡<lb/>
豫六五柔也近九四為貞疾萃九五剛也近九四得悔<lb/>
亡君道可見矣上六居萃之上萃将變矣能自安乎是<lb/>
以齎咨而涕洟耳<lb/>
康成曰互有艮巽巽木在艮闕之上宫室之象熊氏曰<lb/>
<pb n="38a"/>
兌為巫宫室而有巫廟象李鼎祚曰坤為牛巽木下尅<lb/>
坤土殺牛之象故曰大牲俞氏曰兌西方多殺氣屬金<lb/>
故言戎器互巽工故除坤藏而不露故言不虞兌為口<lb/>
故言戒號笑皆取象兌口王肅曰除猶修治也本亦作<lb/>
儲亦作治馮氏曰除舊置新曰除猶治亂曰亂馴擾曰<lb/>
擾<lb/>
䷭升<lb/>
升上進也為卦下巽上坤木生地中日進而長升之象<lb/>
<pb n="38b"/>
也夫當升進之世是世日進於盛也元亨可知然用見<lb/>
大人可以无憂前進行道可以獲吉俞玉吾曰利見者<lb/>
宜見之用見者将變動而有為則見之<lb/>
夫升以巽順為本初六成卦之主巽之至也外卦三隂<lb/>
與之同徳又順之至也既自信人皆信之以是而升何<lb/>
行不得故曰允升大吉<lb/>
九二剛中五以柔中應之明良㑹合孚之至也夫祭致<lb/>
其誠則物用可畧臣信於君則形迹可忘獨任不疑其<lb/>
<pb n="39a"/>
黨擅斷不疑其侵也乃利用禴又何咎乎<lb/>
九三過剛不中若難於行矣然處巽之極比順之切内<lb/>
忘已而外忘人者也内忘已不見意氣之為累外忘人<lb/>
不見形骸之間隔其游於世恢恢乎有餘地矣故曰升<lb/>
虚邑葢非邑之虚其身之虚也非其身之虚心之虚也<lb/>
下三爻以巽而升四以順而升者也六四近君之臣天<lb/>
下容有疑而忌之者使其恭順之不篤何以獲吉而免<lb/>
咎乎今以柔居柔秉正履順罪過引而歸已聖明讓以<lb/>
<pb n="39b"/>
歸君由是四方信之天王任之渙然无復疑忌若王通<lb/>
道於岐山矣岐山者西周之山未通若阻而難行既通<lb/>
無往而不達此升道之最利人臣之極則也吉又何咎<lb/>
乎<lb/>
六五居中處尊升之主也草茅之士孰不願升於廟廊<lb/>
患不遇其君耳今六五虚已求賢得君道之正任賢圖<lb/>
治成丕變之風而四方俊傑胥揖讓於堂階之上矣葢<lb/>
四通其道五登之階初之允此允之二之孚此孚之三之<lb/>
<pb n="40a"/>
虚邑此虚之也翕受敷施九徳咸事此所以為升與<lb/>
上六以隂居升極昏㝠於升知進而不知退者也然以<lb/>
貪得無已之邪心為吾求道不息之正心何不利之有<lb/>
熊叔仁曰豫上六㝠豫導之渝升上六㝠升導之貞豫<lb/>
上體震動因其動心而欲變其豫升上體坤順順其進<lb/>
心而欲移於貞序卦曰升而不已必困故上六消而不<lb/>
富也<lb/>
升之為義自下升高故就六五居尊以釋名升之意六<lb/>
<pb n="40b"/>
五以隂柔之質起升高位若不得時則不能升故曰柔<lb/>
以時升易凡柔居外卦謂之上行謂之升或指巽謂巽<lb/>
之升非以其遇陽以其遇坤也<lb/>
項平甫曰萃與升皆剛中而應萃剛中在上其衆必聚<lb/>
升剛中在下其勢必升故萃以五為大人升以二為大<lb/>
人用見之慶自五言南征志行自二言<lb/>
進齋徐氏曰晉下三柔與五同志故六三言衆允而釋<lb/>
之以志上行升下一柔與四合志故初六言允升而釋<lb/>
<pb n="41a"/>
之以上合志要之不獨四也上三隂皆與之合故六爻<lb/>
之中獨為大吉有喜即南征之吉彖自五言言有慶慶<lb/>
君臣之合爻自二言言有喜喜升志之行无所疑謂彼<lb/>
此相忘絶无疑貳耳順事謂一以順為事所以君上不<lb/>
疑而若通其道路也大得志謂天下之賢畢集人君之<lb/>
志不大得乎彖言志行指二爻言志得指五此所謂孚<lb/>
也<lb/>
人君正南面之位凡聽政理民皆謂之南面論語可使<lb/>
<pb n="41b"/>
南面是也故自其臨民謂之南面自其嚮用謂之南征<lb/>
或云説卦巽坤之中有離離南象虚邑之虚馬云丘也<lb/>
岐山或曰坤非山也自下而升者望之見其高耳有山<lb/>
象項平甫曰隨上六兌為西故曰西山在周之西境也<lb/>
升六四坤為國周國於岐故曰岐山指國之地言之也<lb/>
升階六五有階之道階升之可據者荀爽曰隂正居中<lb/>
為陽作階<lb/>
愚按王用亨於岐山或以王為太王王季或以為文王<lb/>
<pb n="42a"/>
皆非也繫易之時尚未為王安得以王稱王指時王也<lb/>
文王之心直以已為未盡道耳故一於順則王通岐山<lb/>
固於隨則王通西山是之謂至德<lb/>
䷮困<lb/>
困窮憊也為卦坎下兌上陽為隂掩困之象也夫困能<lb/>
為難於身不能為難於心故亨濟困必資大人一正大<lb/>
人則吉而无咎矣然當困時言非所尚也不以誠而以<lb/>
言孰信之乎文中子曰吾将正大人以取吉究之文中<lb/>
<pb n="42b"/>
子亦不能為也貞大人句困説文從木在圍中屯蹇之<lb/>
至也君相猶難之况於士庶乎故有位者不可征而徐<lb/>
无位者不得為而避庶乎其免矣時之所值亦有不得<lb/>
避者可若之何乎故處困之道期於心泰而已<lb/>
初處困下臀之象也行則趾下坐則臀下株木槎枿也<lb/>
臀困株木豈得安乎當山林以避之故入於幽谷三嵗<lb/>
不覿三以才弱志剛而當坎兌之際進則四阻之困於<lb/>
石也退則二傷之據於蒺藜也妻不得見凶何如乎上<lb/>
<pb n="43a"/>
六居困之極行則有繞居則不安故困於葛藟於臲卼<lb/>
曰動悔有悔無處匪悔矣惟往而逃之則吉傳曰動悔<lb/>
有悔而吉者以其行也行如書行遯之行初入谷三受<lb/>
災上行遯世可知矣行也句<lb/>
二四五君臣之位也九二以剛居中而任要職為困於<lb/>
酒食之象夫酒食醉飫之後亦人情所甚困二有祿位<lb/>
不可有為與五同徳寵命方殷故曰困於酒食朱紱方<lb/>
來夫紱用於宗廟所以祭也利用奉君享祀駿奔獻享<lb/>
<pb n="43b"/>
而已往而有為則必凶然臣職宜然不可咎也九四應<lb/>
在初六欲與共濟阻於九二故曰來徐徐困於金車夫<lb/>
徐徐而來疑也困於金車阻也同心之好始睽終㑹故<lb/>
曰吝有終九五剛正處位當困之時即以南面之尊不<lb/>
免於困故曰劓則困於赤紱劓則康成作倪㐳謂不安<lb/>
也以斯之勢徐則有説急則敗矣政由寗氏祭則寡人<lb/>
故曰利用祭祀李鼎祚曰朱紱宗廟之服崔憬曰赤紱<lb/>
天子祭服之飾或謂赤紱為諸侯<lb/>
<pb n="44a"/>
身困而心與俱謂之失所惟險以説困而不失其所故<lb/>
亨正大人吉以九二有剛中之徳也其所絶句龍仁夫<lb/>
讀有慶也中直也爻外之意猶以徳而必其福見困之<lb/>
未嘗不亨耳<lb/>
兌為口有言象互巽為木有株木象坎為隠伏有幽谷<lb/>
象不覿與徐徐相應自初至四厯三位曰三嵗坎為酒<lb/>
食互巽為股互離為牛以離牛之革蔽於巽股之下為<lb/>
紱離又有朱赤象既濟坎有祭象兌為剛鹵石象九家<lb/>
<pb n="44b"/>
易坎為蒺藜三為宫在内體也上兌如三之妻二柔不<lb/>
相應為不見象兌為金坎為車巽草莽為葛藟兌口故<lb/>
稱曰<lb/>
　<lb/>
　<lb/>
　<lb/>
　<lb/>
　易用卷三<lb/>
</p>
<p>
</p>
  </div>
</body>
</text>
</TEI>
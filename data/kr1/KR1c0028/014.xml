<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩傳通釋卷十四</head> <lb/>
    <p>
<pb n="1a"/>
欽定四庫全書<lb/>
　詩傳通釋卷十四<lb/>
　　　　　　　　　　　　　元　劉瑾　撰<lb/>
　　詩<lb/>
　　　朱子集傳<lb/>
　　　桑扈之什二之七<lb/>
交交桑扈<hi>侯古反</hi>有鶯其羽君子樂<hi>音/洛</hi>胥<hi>叶思吕反</hi>受天之祜<lb/>
<hi>侯古反</hi>
<pb n="1b"/>
　興也交交飛往來之貌桑扈竊脂也鶯然有文章也<lb/>
　君子指諸侯胥語詞祜福也　此亦天子燕諸侯之<lb/>
　詩言交交桑扈則有鶯其羽矣君子樂胥則受天之<lb/>
　祜矣頌禱之詞也<hi>輔氏曰四章雖皆頌禱之辭然亦寓期望戒勵之意愚按此章及三</hi>
　<hi>四章末句皆所謂頌禱之詞也</hi>
　交交桑扈有鶯其領君子樂胥萬邦之屏<hi>卑郢反</hi>
　興也領頸屏蔽也言其能為小國之藩衛葢任方伯<lb/>
　連師之職者也<hi>王介甫曰屏之為物禦外以蔽内也</hi>
<pb n="2a"/>
　之屏之翰<hi>叶胡見反</hi>百辟<hi>音/璧</hi>為憲不戢<hi>荘立/反</hi>不難<hi>叶乃多反</hi>受<lb/>
福不那<lb/>
　賦也翰幹也所以當墻兩邊障土者也辟君憲法也<lb/>
　言其所統之諸侯皆以之為法也戢斂難慎那多也<lb/>
　不戢戢也不難難也不那那也葢曰豈不斂乎豈不<lb/>
　慎乎其受福豈不多乎<hi>輔氏曰此章又言不獨為萬邦之屏翰其所統之諸侯又</hi>
　<hi>皆以其所為為法則其徳亦威矣方且戢且斂而不敢自恃其難其慎而不敢少忽則其受福又豈不多</hi>
　<hi>乎哉百辟為憲有期之之意不戢不難有戒之之然意王介甫曰戢則不肆不放逸難則不易不傲慢</hi>
<pb n="2b"/>
　<hi>則受福豈不多也胡庭芳曰此亦戒之之詞也</hi>古語聲急而然也後放此<hi>愚按</hi>
　<hi>菀栁云不尚文王云不顯不時大明韓奕皆云不顯其光生民云不寧不康清廟云不顯不承以至嵩髙</hi>
　<hi>維天之命烈文執競皆言不顯並倣此義</hi>
　兕<hi>徐履反</hi>觥<hi>古横/反</hi>其觩<hi>音/求</hi>㫖酒思柔彼交匪敖<hi>五報反</hi>萬<lb/>
福來求<lb/>
　賦也兕觥爵也觥角上曲貌<hi>周頌作捄</hi>㫖美也思語詞也<lb/>
　敖傲通交際之間無所傲慢則我無事於求福而福<lb/>
　反來求我也<hi>輔氏曰彼交匪敖亦有戒意</hi>
<pb n="3a"/>
　　桑扈四章章四句<hi>陳夀翁曰即維周之翰四國于蕃文武吉甫萬邦為憲等語参</hi>
　　<hi>之則此為天子燕諸侯而頌禱之詩無疑也</hi>
　　　序刺幽王也君臣上下動無禮文焉<lb/>
　　　　此序只用彼交匪敖一句生説<lb/>
鴛鴦于飛畢之羅之君子萬年福禄宜<hi>叶牛何反</hi>之<lb/>
　興也鴛鴦匹鳥也<hi>鄭氏曰言其止則相偶飛則為雙性馴偶也</hi>畢小罔長<lb/>
　柄者也羅罔也君子則天子也　此諸侯所以答桑<lb/>
　扈也鴛鴦于飛則畢之羅之矣君子萬年則福禄宜<lb/>
<pb n="3b"/>
　之矣亦頌禱之詞也<hi>愚按四章皆為頌禱之詞</hi>
　鴛鴦在梁戢其左翼君子萬年宜其遐福<hi>叶筆力反</hi>
　興也石絶水為梁戢斂也張子曰禽鳥並棲一正一<lb/>
　倒戢其左翼以相依於内舒其右翼以防患於外葢<lb/>
　左不用而右便故也遐逺也久也<lb/>
　乘<hi>繩證反</hi>馬在廏<hi>音/救</hi>摧<hi>采卧/反</hi>之秣<hi>音末叶莫佩反</hi>之君子萬年<lb/>
福禄艾<hi>魚葢反叶魚肺反</hi>之<lb/>
　興也摧莝秣栗<hi>釋文曰摧莝芻也秣穀飼馬也</hi>艾養也蘇氏曰艾老<lb/>
<pb n="4a"/>
　也言以福禄終其身也亦通　乗馬在廄則摧之秣<lb/>
　之矣君子萬年則福禄艾之矣<lb/>
　乗馬在廄秣之摧<hi>叶徂為采卧二反</hi>之君子萬年福禄綏<hi>叶宣</hi>
　<hi>佳士果二反</hi>之<lb/>
　興也綏安也<lb/>
　　鴛鴦四章章四句<hi>輔氏曰鴛鴦之詩乃下禱上之詞故尤更明易上之禱下猶且</hi>
　　<hi>述其徳桑扈是也下之禱上則亦無此意但拯其頌禱之情而已鴛鴦是也若不敢有擬議其徳者</hi>
　　<hi>敬之至也</hi>
<pb n="4b"/>
　　　序刺幽王也思古明王交於萬物有道自奉養<lb/>
　　　有節焉<lb/>
　　　　此序穿鑿尤為無理<lb/>
有頍<hi>缺婢反</hi>者弁實維伊何爾酒既㫖爾殽既嘉<hi>叶居何反</hi>豈<lb/>
伊異人兄弟匪他<hi>湯何反</hi>蔦<hi>音/鳥</hi>與女蘿<hi>力多/反</hi>施<hi>以豉反</hi>于松<lb/>
栢<hi>叶逋莫反</hi>未見君子憂心奕奕<hi>叶弋/灼反</hi>既見君子庶幾説<hi>音悦</hi>
懌<hi>叶弋灼反</hi>
　賦而興又比也<hi>愚按此章諸本皆作賦而比今詳章首六句曰弁曰酒曰殽曰兄弟皆述</hi>
<pb n="5a"/>
　<hi>宴時之實事其體屬賦而其六句之中實維伊何與豈伊異人語意相應又似興體七句八句則皆屬比</hi>
　<hi>疑此章當為賦而興又比及考輔氏童子問本正作賦而興又比令從之輔氏曰首言與宴者其弁頓然</hi>
　<hi>只是賦體又貼一句實維伊何則以興起下二句豈伊異人兄弟匪他也此則興體至於蔦蘿則為比也</hi>
　頍弁貌或曰舉首貌弁皮弁<hi>輔氏曰弁者冠之大名爵弁則士祭服韋弁即</hi>
　<hi>戎冠從禽非常服也惟皮弁上下通服故知皮弁也</hi>嘉㫖皆美也匪他非他人<lb/>
　也蔦寄生也葉似當蘆子如覆盆子赤黑甜美<hi>本草曰一</hi>
　<hi>名寓木凡桑槲樹攑栁楊楓等樹上皆有之此物自感造化之氣而生别是一物也</hi>女蘿兔絲<lb/>
　也蔓連草上黄赤如金<hi>釋文曰在草曰兔絲在木曰松蘿</hi>此則比也<lb/>
<pb n="5b"/>
　君子兄弟為賔者也奕奕憂心無所薄<hi>伯博二音</hi>也　此<lb/>
　亦燕兄弟親戚之詩故言有頍者弁實維伊何乎爾<lb/>
　酒既㫖爾殽既嘉則豈伊異人乎乃兄弟而匪他也<lb/>
　又言蔦蘿施於木上以比兄弟親戚纒綿依附之意<lb/>
　是以未見而憂既見而喜也<lb/>
　有頍者弁實維何期爾酒既㫖爾殽既時豈伊異人<lb/>
兄弟具來<hi>叶陵之反</hi>蔦與女蘿施于松上<hi>叶時亮反</hi>未見君子憂<lb/>
心怲怲<hi>兵命反叶兵旺反</hi>既見君子庶幾有臧<hi>叶才浪反</hi>
<pb n="6a"/>
　賦而興又比也<hi>愚按此章體製與上章同</hi>何期猶伊何也時善<hi>輔氏</hi>
　<hi>曰以時為善何也曰物得其時則善矣與維其時矣之時同</hi>具俱也怲怲憂盛滿<lb/>
　也臧善也<lb/>
　有頍者弁實維在首爾酒既㫖爾殽既阜<hi>方九反</hi>豈伊<lb/>
異人兄弟甥舅<hi>巨九反</hi>如彼雨<hi>于付/反</hi>雪先集為霰<hi>蘇薦反</hi>死<lb/>
喪<hi>去聲</hi>無日無幾<hi>居豈/反</hi>相見樂<hi>音洛</hi>酒今夕君子維宴<lb/>
　賦而興又比也<hi>愚按上兩章前六句賦中兼興此章賦中似無興意第七第八句則仍是</hi>
　<hi>比疑此章當為賦而比</hi>阜猶多也甥舅謂母姑姊妹妻族也<hi>爾雅</hi>
<pb n="6b"/>
　<hi>曰謂我舅者吾謂之甥母之昆弟為舅母之從父昆弟為從舅妻之父為外舅姑之子為甥舅之子為甥</hi>
　<hi>妻之兄弟為甥姊妹之子為甥</hi>霰雪之始凝者也將大雨雪必先微<lb/>
　温雪自上下遇温氣而摶謂之霰久而寒勝則大雪<lb/>
　矣<hi>孔氏曰大戴禮曾子曰陽之専氣為霰葢成隂之氣在雨水則凝滯而為雪陽氣搏而脅之不相入</hi>
　<hi>則消散而下因水而為霰</hi>言霰集則將雪之候以比老至則將死<lb/>
　之徴也<hi>劉辰翁曰霰則知有雪矣老則知有死矣相㑹之始為此危語相感動以極歡趨耳</hi>故<lb/>
　卒言死喪無日不能久相見矣但當樂飲以盡今夕<lb/>
　之歡篤親親之意也<lb/>
<pb n="7a"/>
　　頍弁三章章十二句<lb/>
　　　序諸公刺幽王也暴戾無親不能宴樂同姓親睦<lb/>
　　　九族孤危將亡故作是詩也<lb/>
　　　　序見詩言死䘮無日便謂孤危將亡不知古<lb/>
　　　　人勸人燕樂多為此言如逝者其耋他人是<lb/>
　　　　保之類且漢魏以來樂府猶多如此如少壯<lb/>
　　　　幾時人生幾何之類是也<lb/>
間闗車之牽<hi>胡瞎下介二反</hi>兮思孌<hi>力兖/反</hi>季女逝<hi>石列石例二反</hi>兮匪<lb/>
<pb n="7b"/>
饑匪渴徳音來括雖無好友<hi>叶羽已反</hi>式燕且喜<lb/>
　賦也間闗設牽聲也牽車軸頭鐵也無事則脱行則<lb/>
　設之昏禮親迎者乗車孌好貌逝往括㑹也　此燕<lb/>
　樂其新昏之詩故言間闗然設此車牽者葢思彼孌<lb/>
　然之委女故乗此車往而迎之也匪饑也匪渴也望<lb/>
　其徳音來括而心如饑渴耳雖無他人亦當宴飲以<lb/>
　相喜樂也<lb/>
　依彼平林有集維鷮<hi>音驕</hi>辰彼碩女令徳來教<hi>叶居爻反</hi>式<lb/>
<pb n="8a"/>
燕且譽好<hi>呼報反</hi>爾無射<hi>音亦叶都故反</hi>
　興也依茂木貌鷮雉也㣲小於翟走而且鳴其尾長<lb/>
　肉甚美<hi>埤雅曰鷮尾六尺字從喬者尾長而走且鳴則其首尾喬如也孔氏曰語云四足之美有</hi>
　<hi>麃兩足之美有鷮</hi>辰時碩大也爾即季女也射厭也　依彼<lb/>
　平林則有集維鷮辰彼碩女則以令徳來配已而敎<lb/>
　誨之<hi>輔氏曰辰彼碩女令徳來教言碩女適及其時而以美徳來配已而敎誨之也</hi>是以式<lb/>
　燕且譽而悦慕之無厭也<lb/>
　雖無㫖酒式飲庶幾雖無嘉殽式食庶㡬雖無徳與<lb/>
<pb n="8b"/>
女<hi>音汝</hi>式歌且舞<lb/>
　賦也㫖嘉皆美也汝亦指季女也　言我雖無㫖酒<lb/>
　嘉殽美徳以與女女亦當飲食歌舞以相樂也<lb/>
　陟彼髙岡析<hi>星歴反</hi>其柞<hi>才洛/反</hi>薪<hi>叶音襄</hi>析其柞薪其葉<lb/>
湑<hi>思吕反</hi>兮鮮<hi>息淺/反</hi>我覯爾我心冩<hi>叶想羽反</hi>兮<lb/>
　興也陟登柞櫟湑盛鮮少覯見也　陟岡而析薪則<lb/>
　其葉湑兮矣我得見爾則我心寫兮矣<lb/>
　髙山仰<hi>叶五剛反</hi>止景行行<hi>叶五/郎反</hi>止四牡騑騑<hi>孚非反</hi>六轡<lb/>
<pb n="9a"/>
如琴覯爾新昏以慰我心<lb/>
　興也仰瞻望也景行大道也如琴謂六轡調和如琴<lb/>
　瑟也<hi>孔氏曰六轡緩急調和如琴瑟也</hi>慰安也髙山則可仰景行則<lb/>
　可行馬服御良則可以迎季女而慰我心也此又舉<lb/>
　其始終而言也表記曰小雅曰高山仰止景行行止<lb/>
　子曰詩之好仁如此<hi>劉辰翁曰此二句極思慕之情而好仁者以之此古人善讀詩</hi>
　<hi>也</hi>鄉<hi>音/向</hi>道而行中道而廢<hi>鄭氏曰廢喻力極罷頓不能復行則止也</hi>忘身<lb/>
　之老也不知年數之不足也俛焉日有孳孳斃而後<lb/>
<pb n="9b"/>
　已<hi>輔氏曰表記之言雖非詩之本㫖然讀者能如此則能有益於己矣時過而學者可常常涵詠</hi>
　<hi>此數語以自警</hi>
　　車牽五章章六句<hi>輔氏曰一章言其望之甚切故得之甚喜也二章言徳之有譽</hi>
　　<hi>故好之無厭也三章則自謙之辭言我雖無以子女而女則宜有以相樂也四章則言我心傾寫于</hi>
　　<hi>女以見誠之至也五章則舉其始終而言之上四句言其始下二句言其終前已極言之矣故此但</hi>
　　<hi>言其畧耳愚按此詩皆言悦慕賢女之意故其未得之也望其徳音來括而心如饑渴既得之也喜</hi>
　　<hi>其今徳來教而心如輸寫至于宴樂之也又歎為謂歡之無美具而且恐無徳以相與證之闗雎亦可</hi>
　　<hi>得性情之正者也</hi>
<pb n="10a"/>
　　　序大夫刺幽王也褒姒疾妬無道並進讒巧敗<lb/>
　　　國徳澤不加于民周人思得賢女以配君子故<lb/>
　　　作是詩也<lb/>
　　　　以上十篇並已見楚茨篇<lb/>
營營青蠅止于樊<hi>音煩叶汾乾反</hi>豈弟君子無信䜛言<lb/>
　比也營營往來飛聲亂人聴也青蠅汙穢能變白黑<lb/>
　<hi>歐陽子曰齊詩匪鷄則鳴蒼蠅之聲葢其飛聲之衆可以亂聴猶言聚蚊成雷也蠅之為虫汙白使黑汙</hi>
　<hi>黑使白喻佞人變亂善惡也鄭氏曰青蠅穢物驅之使去而復還以比小人態狀可惡而又難逺</hi>樊<lb/>
<pb n="10b"/>
　藩也君子指王也　詩人以王好聴讒言故以青蠅<lb/>
　飛聲比之而戒王以勿聴也<hi>陳少南曰讒言多由持心傾險而後入故君子</hi>
　<hi>當持心樂易不聴讒言也</hi>
　營營青蠅止于棘䜛人罔極交亂四國<hi>叶越逼反</hi>
　興也棘所以為藩也<hi>孔氏曰棘榛即為藩之物</hi>極猶已也<lb/>
　營營青蠅止于榛<hi>士巾反</hi>䜛人罔極構<hi>古豆反</hi>我二人<lb/>
　興也構合也猶交亂也已與聴者為二人<hi>陳夀翁曰讒人罔極</hi>
　<hi>之禍其末至于亂四國其始先於構二人聴者察于其始而早絶之庶乎不至于罔極也</hi>
<pb n="11a"/>
　　青蠅三章章四句<hi>愚按首章以青蠅與君子對言故知以蠅聲比讒古下二章以</hi>
　　<hi>青蠅與讒人對言故知屬興此比興相似而不同者凱風詩亦然</hi>
　　　序大夫刺幽王也<lb/>
賔之初筵左右秩秩<hi>無韻未詳後三四章倣此</hi>籩豆有楚殽<hi>户交反</hi>核<lb/>
<hi>户革反</hi>維旅酒既和㫖飲酒孔偕<hi>音皆叶/舉里反</hi>鐘鼓既設<hi>叶書質反</hi>
舉醻<hi>市由反</hi>逸逸大侯既抗<hi>叶居郎反</hi>弓矢斯張射夫既同獻<lb/>
爾發功發彼有的<hi>叶丁藥反</hi>以祈爾爵<lb/>
　賦也初筵初即席也<hi>孔氏曰鋪陳曰筵藉之曰席</hi>左右筵之左右<lb/>
<pb n="11b"/>
　也<hi>丘氏曰謂筵上左右之人</hi>秩秩有序也楚列貌殽豆實也核籩<lb/>
　實也<hi>鄭氏曰豆實菹醢也籩實桃梅之屬孔氏曰殽是總名此文殽核與籩豆相對故分之耳其實</hi>
　<hi>殽亦為核</hi>旅陳也和㫖調美也孔甚也偕齊一也設宿設<lb/>
　而又遷於下也大射樂人宿懸厥明將射乃遷樂于<lb/>
　下以避射位是也<hi>鄭氏曰鍾鼓於是言既設者將射改縣也愚按大射儀有樂人宿縣</hi>
　<hi>之文葢將射於學宫先一宿各縣鍾磬鼓鏞於堂下東西北三面鄉射禮則有樂正命遷樂于下之文集</hi>
　<hi>傳所引乃參約大射鄉射禮文以明此鍾鼓既設之義耳射皆用樂者葢諸侯之射則先行燕禮大夫士</hi>
　<hi>之射則先行鄉飲禮故也然此章乃言人君燕射燕在路寢自有常懸之樂謂宿設者先儒以為更整理</hi>
<pb n="12a"/>
　<hi>之耳</hi>舉醻舉所奠之醻爵也<hi>按儀禮主人酌賔曰獻賔既酢主人主人又自飲而</hi>
　<hi>獻賔曰酬賔受之奠於席前而不舉至旅而遂舉所奠之爵交錯以徧也</hi>逸逸往來有序<lb/>
　也<hi>愚按往來者東西交錯也</hi>大侯君侯也天子熊侯白質諸侯麋<lb/>
　侯赤質大夫布侯畫以虎豹士布侯畫以鹿豕<hi>鄭氏曰所</hi>
　<hi>謂獸侯也燕射則張之熊麋虎豹鹿豕皆正面畫其頭象於正鵠之處耳君畫一臣畫二陽竒隂耦之數</hi>
　<hi>也其畫皆毛物也李寳之曰言質者以已白與赤采其地而後畫布侯者直畫而</hi>天子侯身一<lb/>
　丈其中三分居一白質畫熊其外則丹地畫以雲氣<lb/>
　<hi>愚按凡侯有中有身有上下舌獸侯以布為之天子與圻外諸侯皆用布九幅每幅闊二尺其髙一丈八</hi>
<pb n="12b"/>
　<hi>尺九幅之布最中一幅廣一丈八尺即所謂中也中之上下各二幅連中幅共髙一丈所謂身也身之上</hi>
　<hi>下又各二幅以為舌據侯中之廣一丈八尺以三分之一為正鵠則正鵠當廣六尺此燕射之侯不設正</hi>
　<hi>鵠則於正鵠之處以白采其地而畫熊為的又於其側以丹色為質畫雲氣為飾自麋侯以下其飾皆然</hi>
　抗張也凡射張侯而不繫左下綱中掩束之<hi>鄉射禮註曰繡</hi>
　<hi>持舌繩也不繫者事未至也李寳之曰舌維持侯者綱所以繫之於植者侯向堂以西為左掩向東也植</hi>
　<hi>音值</hi>至將射司馬命張侯弟子脱束遂繫下綱也<hi>愚按侯有</hi>
　<hi>上下左右舌故有左右上下綱繩出於舌外以持舌而繫之也又有維以綴侯身侯舌之四角而繫之</hi>
　大侯張而弓矢亦張節也射夫既同比其耦也<hi>鄭氏曰比</hi>
<pb n="13a"/>
　<hi>選次其才相近者也李寳之曰射毎二人相對以決勝負曰耦</hi>射禮選羣臣為三耦<lb/>
　<hi>李寳之曰三耦使大夫士為之若燕射則天子諸侯同一侯三耦</hi>三耦之外其餘各<lb/>
　自取匹謂之衆耦獻猶奏也發發矢也的質也<hi>孔氏曰侯</hi>
　<hi>中所射之處為質也</hi>祈求也爵射不中者飲豐上之觶<hi>音/寘</hi>也<hi>儀禮</hi>
　<hi>曰卒射司射命設豐弟子奉豐升設於西楹之西勝者之弟子洗觶升酌奠於豐上不勝者進取觶少退</hi>
　<hi>立卒觶進奠于豐上註曰豐形葢似豆而卑</hi>　衞武公飲酒悔過而作此<lb/>
　詩此章言因射而飲者初筵禮儀之盛<hi>愚按左右有序者儀之盛</hi>
　<hi>也籩豆酒殽陳列者禮之盛也而武公於立言之首特以初筵發之者若將不保其終也</hi>酒既調<lb/>
<pb n="13b"/>
　美而飲者齊一至於設鍾鼓舉醻爵<hi>愚按燕射主於飲酒而於獻酢</hi>
　<hi>旅酬之後司射乃命納射器司馬命張侯樂正命遷樂於是乃射故此詩言大侯既抗於設鐘鼓舉醻爵</hi>
　<hi>之後也</hi>抗大侯張弓矢而衆耦拾<hi>鉗入/聲</hi>發<hi>孔氏曰拾更也射者更代</hi>
　<hi>發矢</hi>各心競云我以此求爵汝也<lb/>
　籥舞笙鼓樂既和奏<hi>叶宗五反</hi>烝衎<hi>苦旦反</hi>烈祖以洽百禮<lb/>
百禮既至有壬有林錫爾純嘏子孫其湛<hi>都南反叶持林反</hi>其<lb/>
湛曰樂<hi>音洛</hi>各奏爾能<hi>叶奴/金反</hi>賔載手仇<hi>音拘叶求其二音</hi>室人入<lb/>
又<hi>叶由怡二音</hi>酌彼康爵以奏爾時<hi>叶酬時二音</hi>
<pb n="14a"/>
　賦也籥舞文舞也烝進衎樂烈業洽合也百禮言其<lb/>
　備也<hi>孔氏曰百禮事神之衆禮也</hi>壬大林盛也言禮之盛大也錫<lb/>
　神錫之也爾主祭者也嘏福湛樂也各奏爾能謂子<lb/>
　孫各酌獻尸尸酢而卒爵也<hi>愚按特牲三獻之後長兄弟洗觚獻尸尸飲畢</hi>
　<hi>酢之長兄弟受而卒爵少牢下篇三獻之後亦有二人洗觶酌獻之禮各奏爾能之義其謂此類歟</hi>仇<lb/>
　讀曰㪺<hi>音拘</hi>室人有室中之事者謂佐食也<hi>鄭氏曰賔佐尸食者</hi>
　又復<hi>去聲</hi>也賔手挹酒室人復酌為加爵也<hi>特牲曰衆賔酌為加</hi>
　<hi>爵注曰獻禮既成多之為加也劉辰翁曰入又者更迭再酌也</hi>康安也酒所以安<lb/>
<pb n="14b"/>
　體也或曰康讀曰抗記曰崇坫康<hi>抗</hi>圭<hi>玉藻注曰崇髙也為髙坫</hi>
　<hi>亢所受圭奠於上焉</hi>此亦謂坫上之爵也時時祭也蘇氏曰時<lb/>
　物也　此言因祭而飲者始時禮樂之盛如此也<hi>王介</hi>
　<hi>甫曰先王用酒常以祭祀必有禮樂有大禮始有大樂以和之有備樂斯有備禮以成之籥舞笙鼓有備</hi>
　<hi>樂也以洽百禮有備禮也輔氏曰毛氏謂籥舞笙鼓者謂秉籥而舞與笙鼓相應長樂劉氏曰言文舞則</hi>
　<hi>武舞見矣言笙鼓則八音舉矣因射而飲者飲在射先因祭而飲者飲在祭後上二章皆言凡飲之初禮</hi>
　<hi>樂之盛如此則必不至于亂也愚按此言祭宴禮樂之盛亦䝉上章初筵之意然武公因酒過作詩宜于</hi>
　<hi>深自懲創若大禹惡而絶之也今二章乃皆盛陳飲酒之禮者葢酒非有過也飲者常至於過也飲者之</hi>
<pb n="15a"/>
　<hi>於初筵亦未有過也其終既醉則不能無過也公之自悔自戒亦慎終如始而已豈必廢燕射祭祀之禮</hi>
　<hi>而後免於酒禍哉</hi>
　賔之初筵温温其恭其未醉止威儀反反<hi>叶分遭反</hi>曰既<lb/>
醉止威儀幡幡<hi>叶分遭反</hi>舎<hi>音捨</hi>其坐遷屢舞僊僊其未醉止<lb/>
威儀抑抑曰既醉止威儀怭怭<hi>毗必反</hi>是曰既醉不知其<lb/>
秩<lb/>
　賦也反反顧禮也幡幡輕數<hi>音朔</hi>也遷徙屢數也僊僊<lb/>
　軒舉之狀抑抑慎密也<hi>孔氏曰慎密謂慎禮而密静</hi>怭怭媟<hi>音薛</hi>嫚<lb/>
<pb n="15b"/>
　<hi>音慢</hi>也秩常也　此言凡飲酒者常始乎治而卒乎亂<lb/>
　也<hi>莊子曰以禮飲酒者始乎治常卒乎亂注云始初筵温温秩秩之時也亂幡幡怭怭載號載呶之時</hi>
　<hi>也輔氏曰温温其恭威儀反反抑抑始乎治也幡幡怭怭屢遷屢舞終乎亂也才飲酒稍不謹必至乎此</hi>
　賔既醉止載號<hi>乎毛反</hi>載呶<hi>女交反</hi>亂我邊豆屢舞僛<lb/>
僛<hi>起其反</hi>是曰既醉不知其郵<hi>叶于其反</hi>側弁之俄屢舞傞傞<lb/>
<hi>素多反</hi>既醉而出並受其福<hi>叶筆力反</hi>醉而不出是謂伐徳飲<lb/>
酒孔嘉<hi>叶居何反</hi>維其令儀<hi>叶牛何反</hi>
　賦也號呼呶讙也<hi>孔氏曰唱呌也</hi>僛僛傾側之狀郵與尤同<lb/>
<pb n="16a"/>
　過也側傾也俄傾貌傞傞不止也出去伐害孔甚令善<lb/>
　也　此章極言醉者之狀因言賓醉而出則與主人<lb/>
　俱有美譽醉至若此是害其徳也<hi>輔氏曰僛僛比僊僊則甚矣側弁之</hi>
　<hi>俄屢舞傞傞則又甚也不知其郵亦甚於不知其秩</hi>飲酒之所以甚美者以其<lb/>
　有令儀爾今若此則無復有儀矣<hi>蘇氏曰此章申言其亂而終誨之也</hi>
　凡此飲酒或醉或否<hi>叶補美反</hi>既立之監或佐之史彼醉<lb/>
不臧不醉反耻式勿從謂無俾大<hi>音泰</hi>怠<hi>叶養里反</hi>匪言勿言<lb/>
匪由勿語由醉之言俾出童羖<hi>音古</hi>三爵不識<hi>叶失志二音</hi>矧<lb/>
<pb n="16b"/>
<hi>失引反</hi>敢多又<hi>叶夷益夷豉二反</hi>
　賦也監史司正之屬燕禮鄉射恐有解<hi>懈</hi>倦失禮者<lb/>
　立司正以監之察儀法也<hi>鄉飲酒禮鄉射禮皆曰相為司正燕禮曰射人為司</hi>
　<hi>正吕東萊曰淳于髠云賜酒大王之前執法在傍御史在後此古人君燕飲之制猶存于戰國者也或立</hi>
　<hi>之監即執法也鄉射注所謂立司正以監察儀法者也或佐之史即御史也董氏所謂佐之史以書之者</hi>
　<hi>也</hi>謂告由從也童羖無角之羖羊必無之物也識記<lb/>
　也　言飲酒者或醉或不醉故既立監而佐之以史<lb/>
　則彼醉者所為不善而不自知使不醉者反為之羞<lb/>
<pb n="17a"/>
　愧也安得從而告之使勿至于大怠乎告之若曰所<lb/>
　不當言者勿言所不當從者勿語<hi>輔氏曰欲其不至於昏醉而但告之</hi>
　<hi>使勿太怠者何也曰凡溺于酒者其病根只在一怠字上稍自謹飭者便不至若是漢人謂無事故飲者</hi>
　<hi>亦此意也無事則怠矣匪言勿言匪從勿語應前章則號呼讙呶而云也言自言也語與人語也苟不可</hi>
　<hi>從則豈可語人哉</hi>醉而妄言則將罰汝使出童羖矣設言必<lb/>
　無之物以恐之也汝飲至三爵已昬然無所記况敢又<lb/>
　多飲乎又丁寧以戒之也<lb/>
　　賔之初筵五章章十四句<lb/>
<pb n="17b"/>
　　　毛氏序曰衛武公刺幽王也韓氏序曰衛武公<lb/>
　　　飲酒悔過也今按此詩意與大雅抑戒相類<hi>愚按</hi>
　　　<hi>此時之意欲以自警抑詩之意亦以自警也此詩之意恐醉酒而伐徳猶抑詩所謂顛覆厥徳</hi>
　　　<hi>荒湛于酒也此詩之意反覆以威儀為言猶抑詩言抑抑威儀敬慎威儀敬爾威儀不愆于儀</hi>
　　　<hi>也此詩言載號載呶勿言勿語之意猶抑詩言慎爾出語無易由言也以至此詩有童羖之語</hi>
　　　<hi>抑詩亦有彼童而角之喻其語意多相類也然抑詩凡言女言爾集傳皆以為武公使誦詩者</hi>
　　　<hi>命已之辭今按此詩凡言賔言爾者恐亦武公自謂也</hi>必武公自悔之作<lb/>
　　　當從韓義<hi>董鼎曰史鴻漸云衛人何其服酒酷之訓世守于無窮也始也商俗淫湎</hi>
<pb n="18a"/>
　　　<hi>武王以酒誥戒之幽王之世上下沈湎武公飲酒自悔作賔之初筵見衛人非特丄時聞訓不</hi>
　　　<hi>敢自越于禁防又能以其所以禁防者傳為子孫法焉愚按酒酷言禁酒之意以為父母慶克</hi>
　　　<hi>羞耇羞饋祀則皆可用酒乃若反開飲酒之端者亦若武公謹酒而言因射而飲因祭而飲之意也夫酒</hi>
　　　<hi>之為禍内則䘮人之徳外則䘮人威儀謹酒之要亦惟致力于二者而已故此詩言徳者一而言威儀者</hi>
　　　<hi>五酒誥言徳者八而言威儀者一詳畧可互相備矣武公此詩其真有得於武王康叔之家法歟</hi>
　　　序衛武公刺時也幽王荒廢媟近小人飲酒無<lb/>
　　　度天下化之君臣上下沈湎淫液武公既入而<lb/>
　　　作是詩也<lb/>
<pb n="18b"/>
　　　　韓詩説見本篇此序誤矣<lb/>
魚在在藻有頒<hi>符云反</hi>其首王在在鎬豈<hi>苦怪/反</hi>樂<hi>音洛</hi>飲酒<lb/>
　興也藻水草也頒大首貌豈亦樂也　此天子燕諸<lb/>
　侯而諸侯美天子之詩也言魚何在乎在乎藻也則<lb/>
　有頒其首矣王何在乎在乎鎬京也則豈樂飲酒矣<lb/>
　魚在在藻有莘<hi>所巾反</hi>其尾王在在鎬飲酒樂豈<hi>叶去幾反</hi>
　興也莘長也<lb/>
　魚在在藻依于其蒲王在在鎬有那<hi>乃多反</hi>其居<lb/>
<pb n="19a"/>
　興也那安居處也<hi>輔氏曰此詩與鴛鴦相類辭雖簡而意則切矣不頌其徳者徳盛而</hi>
　<hi>非言之所能盡亦尊敬之至而不敢加以形容也但美其樂飲安居其位則非盛徳其孰能之</hi>
　　魚藻三章章四句<lb/>
　　　序刺幽王也言萬物失其性王居鎬京將不能<lb/>
　　　以自樂故君子思古之武王焉<lb/>
　　　　此序意與楚茨等篇相類<lb/>
采菽采菽筐<hi>音匡</hi>之筥<hi>音/舉</hi>之君子來朝<hi>音/潮</hi>何錫予<hi>音與</hi>之雖<lb/>
無予之路車乗<hi>繩證反</hi>馬又何予之𤣥衮<hi>古本/反</hi>及黼<hi>音斧</hi>
<pb n="19b"/>
　興也菽大豆也君子諸侯也路車金路以賜同姓象<lb/>
　路以賜異姓也<hi>周禮中車曰金路鈎樊纓九就同姓以封象路朱樊纓七就異姓以封注</hi>
　<hi>云金路以金飾諸末鈎婁頷之鈎以金為之樊馬大象帶也纓馬鞅樊纓皆以五采罽飾之而九成象路以</hi>
　<hi>飾無鉤以朱飾勒而已其樊纓飾七成樊音盤罽音計</hi>𤣥衮𤣥衣而畫以卷<hi>衮</hi>
　龍也黼如斧形刺之于裳也<hi>孔氏曰以龍首卷然謂之衮吕東萊曰𤣥者衣</hi>
　<hi>之色衮畫於衣九章之第一章也黼綉於裳九章之第八章也上公之服</hi>周制諸公衮冕<lb/>
　九章已見九罭篇<hi>鄭氏曰一曰龍二曰山三曰華蟲四曰火五曰宗彜皆畫六曰藻七</hi>
　<hi>曰粉米八曰黼九曰黻皆繡衣五章裳四章</hi>侯伯鷩<hi>鷩</hi>冕七章則自華蟲<lb/>
<pb n="20a"/>
　以下<hi>鄭氏曰鷩畫以雉謂華蟲也其衣三章裳四章</hi>子男毳冕五章衣自宗<lb/>
　彛以下而裳黼黻<hi>鄭氏曰毳畫虎蜼謂宗彜也其衣三章裳二章</hi>孤卿絺<hi>知上</hi>
　<hi>聲</hi>冕三章則衣粉米而裳黼黻<hi>鄭氏曰絺刺粉米無畫也衣一章裳二章</hi>
　大夫𤣥冕則𤣥衣黻裳而已<hi>鄭氏曰𤣥者衣無文裳刺黻而已是以謂𤣥焉</hi>
　<hi>凡冕服皆𤣥衣纁裳五服同冕者首飾尊也</hi>　此天子所以答魚藻也采菽<lb/>
　采菽則必以筐筥盛之君子來朝則必有以錫予之<lb/>
　又言今雖無以予之然已有路車乗馬𤣥衮及黼之<lb/>
　賜矣其言如此者好之無己意猶以為薄也<hi>陳少南曰雖無</hi>
<pb n="20b"/>
　<hi>予之者好之之心無己也上公九章其服用衮諸侯豈皆上公而有是賜哉詩人取其錫子之至厚者耳</hi>
　觱<hi>音必</hi>沸<hi>音/弗</hi>檻<hi>胡覽/反</hi>泉<hi>叶才/勻反</hi>言采其芹<hi>巨斤反</hi>君子來朝<lb/>
言觀其旂<hi>巨依反叶巨斤反</hi>其旂淠淠<hi>匹弊/反</hi>鸞聲嘒嘒<hi>呼惠反</hi>載<lb/>
驂<hi>七南反</hi>載駟君子所届<hi>叶居氣反</hi>
　興也觱沸泉出貌檻泉正岀也<hi>孔氏曰正出湧泉也李迂仲曰水泉從下</hi>
　<hi>上出曰湧泉</hi>芹水草可食淠淠動貌嘒嘒聲也<hi>王介甫曰嘒嘒言其</hi>
　<hi>聲之細無敢馳驅故也</hi>届至也　觱沸檻泉則言采其芹諸侯<lb/>
　來期則言觀其旂見其旂聞其鸞聲又見其馬<hi>董氏曰載</hi>
<pb n="21a"/>
　<hi>驂則驂也載駟則騑也</hi>則知君子之至於是也<lb/>
　赤芾<hi>音弗</hi>在股邪幅在下<hi>叶後/五反</hi>彼交匪紓<hi>音舒叶上與反</hi>天子<lb/>
所予<hi>音與</hi>樂<hi>音/洛</hi>只<hi>音/止</hi>君子天子命<hi>叶彌并反</hi>之樂只君子福禄<lb/>
申之<lb/>
　賦也脛本曰股邪幅偪也邪纒於足如今行縢所以<lb/>
　束脛在股下也<hi>孔氏曰縢緘也名行縢者言行而緘束之也鄭氏曰偪束其脛自足至縢</hi>
　<hi>故曰在下彭氏曰陳氏云帶裳幅舄昭其度也幅雖㣲而有等差之度故併觀之</hi>交交際也<lb/>
　紓緩也　言諸侯服此芾偪見於天子恭敬齊<hi>咨齋二音</hi>
<pb n="21b"/>
　遫不敢紓緩則為天子所予而申之以福禄也<hi>鄭氏曰天</hi>
　<hi>子賜之神則以福禄中重之董氏曰天子之命則有命服有命爵有命車其命之則路車乘馬𤣥衮及黻</hi>
　<hi>是也古者發大命頒爵禄必自其祖廟示不敢専則以徳受命其得於神也宜矣</hi>
　維柞之枝其葉蓬蓬樂只君子殿<hi>多見反</hi>天子之邦<hi>叶卜工反</hi>樂只君子萬福攸同平平<hi>婢延反</hi>左右亦是率從<lb/>
　興也柞見車牽篇蓬蓬盛貌殿鎮也<hi>孔氏曰軍行在後曰殿取鎮重</hi>
　<hi>之義故曰殿鎮也</hi>平平辯治也左右諸侯之臣也率循也<lb/>
　維柞之枝則其葉蓬蓬然樂只君子則宜殿天子之<lb/>
<pb n="22a"/>
　邦而為萬物之所聚又言其左右之臣亦從之而至<lb/>
　此也<lb/>
　汎汎<hi>芳劍反</hi>楊舟紼<hi>音/弗</hi>纚<hi>力馳反</hi>維之樂只君子天子葵<lb/>
之樂只君子福禄膍<hi>類尸反</hi>之優哉游哉亦是戾<hi>叶郎之反</hi>矣<lb/>
　興也紼繂<hi>音律孔氏曰孫炎云繂大索也李巡曰所以維持舟者</hi>纚維皆繫也<lb/>
　言以大索纚其舟而繫之也葵揆也揆猶度也膍厚<lb/>
　戻至也　汎汎楊舟則必以紼纚維之樂只君子則<lb/>
　天子必葵之<hi>輔氏曰天子葵之言天子能葵度諸侯之心而知其底藴也</hi>福禄必<lb/>
<pb n="22b"/>
　膍之於是又歎其優游而至于此也<lb/>
　　采菽五章章八句<hi>國語注曰此詩王賜諸侯命服之樂也輔氏曰首章之意至矣</hi>
　　<hi>言其寵錫之厚而心猶以為不足也二章則言其始來之時見其車旂而喜其至三章則言其始見</hi>
　　<hi>天子時恭敬齊遫而為天子之所予四章則言其徳足以鎮天子之邦為萬福之所聚而又喜其左右之</hi>
　　<hi>臣相從而至五章則申言之而又歎其至也優游自適而無勉强不得已之意一有勉强之心則怠矣</hi>
　　　序刺幽王也侮慢諸侯諸侯來朝不能錫命以<lb/>
　　　禮數徵㑹之而無信義君子見㣲而思古焉<lb/>
　　　　同上<lb/>
<pb n="23a"/>
騂騂<hi>息營反</hi>角弓翩<hi>匹然/反</hi>其反<hi>叶分邅反</hi>矣兄弟昏姻無胥逺<lb/>
<hi>叶於圓反</hi>矣<lb/>
　興也騂騂弓調和貌角弓以角飾弓也<hi>孔氏曰弓人以六材為弓</hi>
　<hi>謂幹角筋膠絲漆也</hi>翩反貌弓之為物張之則内向而來弛之<lb/>
　則外反而去有似兄弟昬姻親踈逺近之意胥相也<lb/>
　　此刺王不親九族而好讒佞使宗族相怨之詩言<lb/>
　騂騂角弓既翩然而反矣兄弟婚姻則豈可以相逺<lb/>
　哉<hi>歐陽子曰弓之為物其體往來詩人以興九族之親王若親之以恩則内附若不以仁恩結之則亦</hi>
<pb n="23b"/>
　<hi>離叛而去矣</hi>
　爾之逺<hi>同上</hi>矣民胥然矣爾之敎矣民胥傚矣<lb/>
　賦也爾王也上之所為下必有甚者<hi>歐陽子曰王與骨肉如此則下</hi>
　<hi>民亦將傚上之所為也輔氏曰王位在徳元風俗之樞機也故爾逺則民然爾教則民傚其應甚連不可</hi>
　<hi>不謹也逺字承上章而言</hi>
　此令兄弟綽綽有裕<hi>預與二音</hi>不令兄弟交相為瘉<hi>同上</hi>
　賦也令善綽寛裕饒瘉病也　言雖王化之不善然<lb/>
　此善兄弟則綽綽有裕而不變彼不善之兄弟則由<lb/>
<pb n="24a"/>
　此而交相病矣葢指䜛己之人而言也<lb/>
　民之無良相怨一方受爵不讓<hi>叶如羊反</hi>至于己斯亡<lb/>
　賦也一方彼一方也　相怨者各據其一方耳若以<lb/>
　責人之心責己愛己之心愛人使彼己之間交見而<lb/>
　無蔽<hi>輔氏曰即大學絜矩之道也</hi>則豈有相怨者哉<hi>王介甫曰民䘮其良心不</hi>
　<hi>叅彼己之曲直則各相怨於一方</hi>況兄弟相怨相䜛以取爵位而不<lb/>
　知遜讓終亦必亡而已矣<hi>輔氏曰此章始則詔之以相怨之由終則戒之以不</hi>
　<hi>遜之禍其曉之也切矣歐陽子曰貪争不已至於亡身也劉辰翁曰末句猶云至于亡斯已也</hi>
<pb n="24b"/>
　老馬反為駒<hi>叶去聲</hi>不顧其後<hi>叶下/故反</hi>如食<hi>音/嗣</hi>宜饇<hi>於據反</hi>
如酌孔取<hi>叶音娶</hi>
　比也饇飽孔甚也　言其但知䜛害人以取爵位而<lb/>
　不知其不勝任如老馬憊矣而反自以為駒不顧其<lb/>
　後將有不勝任之患也又如食之已多而宜飽矣酌<lb/>
　之所取亦已甚矣<hi>輔氏曰老馬反為駒不顧其後此必指當時實事而言葢時有讒己</hi>
　<hi>以取其爵位而不度其己之不勝任者如食宜饇以比其貪黷之無厭如酌孔取以比其攫取之太甚</hi>
　毋教猱升木如塗塗附君子有徽猷小人與屬<hi>音蜀叶殊<pb n="25a"/>遇反</hi>
　比也猱獮猴也<hi>陸璣曰楚人謂之沐猴老者為玃長臂者為猿</hi>性善升木不<lb/>
　待教而能也塗泥附著徽美猷道屬附也　言小人<lb/>
　骨肉之恩本薄王又好䜛佞以來之是敎猱升木又<lb/>
　如泥塗之上加以泥塗附之也苟王有美道則小人<lb/>
　將反為善以附之不至于如此矣<hi>劉執中曰小人樂於不善王又疎薄</hi>
　<hi>骨肉以倡之是教猱升木也小人樂于不善而王又益之以不善之敎是以塗塗附其塈且相著不可脱</hi>
　<hi>矣非所以為上之道也故陳為上之道曰君子有徽猷小人與屬也先王有至徳要道民用和睦正其五</hi>
<pb n="25b"/>
　<hi>品為之孝友是之謂徽猷吕東萊曰上之化下速于影響導之以惡既易如此况于有善道以化之小民</hi>
　<hi>其有不與屬者乎胡庭芳曰毋教云者中二章爾敎之義而禁止之也君子小人以位言輔氏曰君者民</hi>
　<hi>之表上者下之倡民之善惡亦惟其上之所道且罪不在于民也望于上者切而責于人者恕詩人之情</hi>
　<hi>當理矣愚按大學傳曰上老老而民興孝上長長而民興弟上恤孤而民不倍上有徽猷而下之與属者</hi>
　<hi>其機葢如此</hi>
　雨<hi>于付反</hi>雪瀌瀌<hi>符驕/反</hi>見睍<hi>乃見/反</hi>曰<hi>音越韓詩劉向作聿下章放此</hi>消<lb/>
莫肯下<hi>遐稼反</hi>遺式居婁<hi>力在反荀子作屢</hi>驕<lb/>
　比也瀌瀌盛貌睍日氣也張子曰䜛言遇明者當自<lb/>
<pb n="26a"/>
　止<hi>愚按盛雪見日氣則自消正如此也</hi>而王甘信之不肯貶下而遺棄<lb/>
　之更益以長慢也<lb/>
　雨雪浮浮見睍曰流如蠻如髦<hi>叶莫侯反</hi>我是用憂<lb/>
　比也浮浮猶瀌瀌也流流而去也蠻南蠻也髦夷髦<lb/>
　也書作髳<hi>孔氏曰髦西夷之别名牧誓曰及庸蜀羌髳㣲盧彭濮人彼髳此髦音義同</hi>言<lb/>
　其無禮義而相殘賊也<hi>王介甫曰粲然有文以相接驩然有恩以相愛中國之道</hi>
　<hi>也中國道盡則如蠻如髦矣是夫亂之道也故我是用憂也</hi>
　　角弓八章章四句<hi>愚按堯之協和萬邦必以親九族為本中庸之九經必以親親</hi>
<pb n="26b"/>
　　<hi>為先所係之大如此而其道則惟在于尊其位重其禄同其好惡此先王所以有常棣伐木頍弁行</hi>
　　<hi>葦諸詩之深仁原澤也今若此詩所刺則䘮其治國平天下之本矣詩人所以于卒章深致其憂也</hi>
　　　序父兄刺幽王也不親九族而好䜛佞骨肉相<lb/>
　　　怨故作是詩也<hi>孔氏曰骨肉謂族親也以其父祖上世同禀血氣而生如骨内</hi>
　　　<hi>之相附</hi>
有菀<hi>音鬰</hi>者栁不尚息焉上帝甚蹈<hi>戰國䇿作上天甚神</hi>無自䁥焉<lb/>
俾予靖之後予極焉<lb/>
　比也栁茂木也尚庶幾也上帝指王也蹈當作神言<lb/>
<pb n="27a"/>
　威靈可畏也䁥近靖安極求之盡也　王者暴虐諸侯<lb/>
　不朝而作此詩言彼有菀然茂盛之栁行路之人豈<lb/>
　不庶幾欲就止息乎以比人誰不欲朝事王者而王<lb/>
　甚威神使人畏之而不敢近耳使我朝而事之以靖<lb/>
　王室後必將極其所欲以求于我葢諸侯皆不朝而<lb/>
　已獨至則王必責之無己如齊威王朝周而後反為<lb/>
　所辱也<hi>史記魯仲連曰齊威王朝周居歳餘周烈王崩齊王朝周怒於齊曰天崩地坼天子下席</hi>
　<hi>東藩之臣因齊後至則斮威王怒曰叱嗟而母婢也卒為天下笑故生則朝之死則叱之誠不忍其求也</hi>
<pb n="27b"/>
　或曰興也下章放此<hi>輔氏曰前章只是比體以人願息於栁隂以比人願庇於王者</hi>
　<hi>耳若以為興則不尚息焉無自䁥焉兩句意思各别</hi>
　有菀者栁不尚愒<hi>欺例反</hi>焉上帝甚蹈<hi>見/上</hi>無自瘵<hi>例界反叶子列反</hi>焉<hi>戰國䇿/作也</hi>俾予靖之後予邁<hi>叶力/制反</hi>焉<hi>愚按戰國策荀卿謝楚王書曰云云詩曰上天甚神毋自瘵焉</hi>
　比也愒息瘵病也邁過也求之過其分也<lb/>
　有鳥髙飛亦傳<hi>音附</hi>于天<hi>叶鐵因反</hi>彼人之心于何其臻曷<lb/>
予靖之居以凶矜<lb/>
<pb n="28a"/>
　興也傳臻皆至也彼人斥王也居猶徒然也凶矜遭<lb/>
　凶禍而可憐也　鳥之髙飛極于天耳彼王之心于<lb/>
　何所極乎言其貪縱無極求責無己人不知其所至<lb/>
　也如此則豈予能靖之乎乃徒然自取凶矜耳<lb/>
　　菀栁三章章六句<lb/>
　　　序刺幽王也暴虐無親而刑罰不中諸侯皆不<lb/>
　　　欲朝言王者之不可朝事也<lb/>
　　　　桑扈之什四十三章二百八十二句<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩傳通釋卷十四<lb/>
</p>
<p>
</p>
  </div>
</body>
</text>
</TEI>
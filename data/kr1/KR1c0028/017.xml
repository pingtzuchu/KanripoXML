<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩傳通釋卷十七</head> <lb/>
    <p>
<pb n="1a"/>
欽定四庫全書<lb/>
　詩傳通釋卷十七<lb/>
　　　　　　　　　　　　　元　劉瑾　撰<lb/>
　　詩<lb/>
　　　朱子集傳<lb/>
　　　生民之什三之二<lb/>
厥初生民時維姜嫄<hi>音原叶魚倫反</hi>生民如何克禋<hi>音/因</hi>克祀<hi>叶養里反</hi>以弗無子<hi>叶奬/里反</hi>履帝武敏<hi>叶母鄙反</hi>歆攸介攸止載震載<lb/>
<pb n="1b"/>
夙<hi>叶相即反</hi>載生載育<hi>叶曰逼反</hi>時維后稷<lb/>
　賦也民人也謂周人也時是也姜嫄炎帝後姜姓有<lb/>
　邰氏女名嫄為髙辛之世妃<hi>孔氏曰鄭氏謂姜嫄為髙辛氏後世子孫之妃</hi>
　<hi>未知其為幾世故直以世言之</hi>精意以享謂之禋祀祀郊禖也弗之<lb/>
　言祓也<hi>孔氏曰祓除也</hi>祓無子求有子也古者立郊禖蓋祭<lb/>
　天於郊而以先媒配也變媒言禖者神之也其禮以<lb/>
　𤣥鳥至之日用大牢祀之<hi>顔達龍曰祠以仲春正其候也祭以太牢尊其禮也</hi>
　<hi>祀以南郊重其事也然祠禖之禮不知所始詩傳曰簡狄従帝而祀郊禖則是帝嚳簡狄之時已有神矣</hi>
<pb n="2a"/>
　<hi>孔氏曰燕來主為産乳滋蕃故重其初至之日用牛羊豕祀郊禖至髙辛之世以有吞卵之事以為禖之</hi>
　<hi>嘉祥又以髙辛之世禖配祭故改為髙禖</hi>天子親往后率九嬪御<hi>孔氏曰天子親</hi>
　<hi>往敬其事后妃率九嬪從之侍御於祭焉</hi>乃禮天子所御帶以弓韣<hi>音獨</hi>授<lb/>
　以弓矢于郊禖之前也<hi>孔氏曰禮天子所御幸者使大祝酌醴酒飲之於郊禖之</hi>
　<hi>庭以神惠光顯之也弓矢者男子之事使之帶弓衣執弓矢冀其所生為男也鄭氏曰韣弓衣也以緇布</hi>
　<hi>為之愚按此上所言祭郊禖之禮乃通言古者天子有此禮耳非専指姜嫄之事也</hi>履踐也帝<lb/>
　上帝也武迹敏拇<hi>音某叶敏字當為絶句  上韻爾</hi>歆動也猶驚異<lb/>
　也介大也震娠<hi>音身</hi>也<hi>孔氏曰左傳云邑姜方震大叔后緡方震皆謂有身為震也</hi>
<pb n="2b"/>
　夙肅也生子者及月辰居側室也<hi>禮記内則注曰側室謂夾室也燕寢</hi>
　<hi>也</hi>育養也　姜嫄出祀郊禖見大人迹而履其拇<hi>鄭氏</hi>
　<hi>曰時有大人迹姜嫄履之足不能滿履其拇趾之處愚按姜嫄以髙辛子孫之妃而得祀郊禖豈古禮簡</hi>
　<hi>質天子諸侯皆用其禮歟</hi>遂歆歆然如有人道之感於是即其所<lb/>
　大所止之處而震動有娠乃周人所由以生之始也<lb/>
　<hi>嚴氏曰生后稷所以生此民也王介甫曰緜所謂民之初生則本由大王之興此所謂厥初生民則本由</hi>
　<hi>后稷而起也</hi>周公制禮尊后稷以配天<hi>孔氏曰周公以王功起於后稷故推</hi>
　<hi>舉之以配郊天焉禮記稱萬物本乎天人本乎祖俱為其本可以相配故王者可以祖配天</hi>故<lb/>
<pb n="3a"/>
　作此詩以推本其始生之祥明其受命於天固有以<lb/>
　異於常人也<hi>輔氏曰初生周人者實姜嫄也生民如何是又問其所以然也以下則述其所</hi>
　<hi>以然而終結之以時維后稷一句蓋言其所生之子實后稷也后稷始教民播種而利及萬世非天所命</hi>
　<hi>而何宜其始生之靈異乎嚴氏曰首章述姜嫄禱而生后稷也</hi>然巨迹之說先儒或<lb/>
　頗疑之<hi>後世所謂祥瑞固多偽妄然豈可因後世偽妄而并真實者皆以為無乎鳳鳥不至河不</hi>
　<hi>出圖孔子之言不成亦以為非</hi>而張子曰天地之始固未嘗先有人<lb/>
　也則人固有化而生者矣蓋天地之氣生之也蘇氏<lb/>
　亦曰凡物之異於常物者其取天地之氣常多故其<lb/>
<pb n="3b"/>
　生也或異麒麟之生異於犬羊蛟龍之生異於魚鼈<lb/>
　物固有然者矣<hi>饒氏曰天地泰和元氣之㑹鍾為麟鳳非是有種而生</hi>神人之<lb/>
　生而有以異於人何足怪哉斯言得之矣<hi>天下之理一而已而</hi>
　<hi>有常變之不同夫二氣交感化生萬物者理之常也若姜嫄簡狄之生稷契此理之變也又曰履巨跡之</hi>
　<hi>事有此理且如契之生詩中亦云𤣥鳥降而生商蓋以稷契皆天生之耳非有人道之感非可以常理論</hi>
　<hi>也漢髙祖之生亦類此此等不可以言盡當意㑹之可也</hi>
　誕彌厥月先生如達<hi>他末反</hi>不坼<hi>勑宅/反</hi>不副<hi>孚逼反叶孚迫反</hi>
無菑<hi>音災</hi>無害<hi>叶音/曷</hi>以赫厥靈上帝不寧不康禋祀<hi>叶養里反</hi>
<pb n="4a"/>
居然生子<hi>叶奬里反</hi>
　賦也誕發語辭彌終也終十月之期也先生首生也<lb/>
　達小羊也羊子易生無留難也<hi>本草曰生物中羊産最易</hi>坼副皆<lb/>
　裂也赫顯也不寧寜也不康康也居然猶徒然也<lb/>
　凡人之生必坼副災害其母而首生之子尤難今姜<lb/>
　嫄首生后稷如羊子之易無坼副災害之苦是顯其<lb/>
　靈異也上帝豈不寧乎豈不康我之禋祀乎而使我<lb/>
　無人道而徒然生是子也<hi>嚴氏曰次章述稷生之易也</hi>
<pb n="4b"/>
　誕寘之隘<hi>於懈反</hi>巷牛羊腓<hi>符非反</hi>字之誕寘之平林㑹<lb/>
伐平林誕寘之寒氷鳥覆<hi>敷救反</hi>翼<hi>叶音異</hi>之鳥乃去矣后<lb/>
稷呱<hi>叶去聲</hi>矣實覃實訏<hi>叶去聲</hi>厥聲載路<lb/>
　賦也隘狹腓芘字愛<hi>胡庭芳曰集傳於采薇小人所腓引程子曰腓隨動也如足之</hi>
　<hi>腓足動則隨而動如是則正與易咸其腓同義意者牛羊見稷以足肚遮芘之如有愛之之意故謂之腓</hi>
　<hi>字或言乳化曰字謂牛羊以足肚依倚而乳哺之如鬭榖於莬之事亦似通</hi>㑹值也值人<lb/>
　伐木而收之覆蓋翼藉也以一翼覆之以一翼藉之<lb/>
　也<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>啼聲也覃長訏大載滿也滿路言其聲之大也<lb/>
<pb n="5a"/>
　　無人道而生子或者以為不詳故棄之而有此異也<lb/>
　於是始收而養之<hi>輔氏曰后稷<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>矣則知其不死也實覃實訏見其身體之長大也厥</hi>
　<hi>聲載路聞其聲音之洪亮也嚴氏曰三章述稷生而見棄之事</hi>
　誕實匍<hi>音蒲</hi>匐<hi>蒲比/反</hi>克岐克嶷<hi>魚極反</hi>以就口食蓺之荏<lb/>
<hi>而甚反</hi>菽荏菽斾斾禾役穟穟<hi>音/遂</hi>麻麥幪幪<hi>莫孔反</hi>𤓰瓞唪<lb/>
唪<hi>布孔反</hi>
　賦也匍匐手足並行也歧嶷峻茂之狀<hi>曹氏曰歧嶷言其能立</hi>
　就向也口食自能食也蓋六七嵗時也蓺樹也荏菽<lb/>
<pb n="5b"/>
　大豆也斾斾枝旟揚起也役列也穟穟苗美好之貌<lb/>
　也幪幪然茂密也唪唪然多實也<hi>錢氏曰斾斾如旗之斾劉執中曰斾</hi>
　<hi>斾穟穟幪幪唪唪言皆異於常人所種</hi>　言后稷能食時已有種殖之<lb/>
　志蓋其天性然也史記曰棄為兒時其遊戲好種殖<lb/>
　麻麥及為成人遂好耕農堯舉以為農師<hi>嚴氏曰四章述稷㓜</hi>
　<hi>好種殖之事</hi>
　誕后稷之穡有相<hi>息亮反</hi>之道<hi>叶徒/口反</hi>茀<hi>音/弗</hi>厥豐草<hi>叶此苟反</hi>
種<hi>去聲</hi>之黄茂<hi>叶莫/口反</hi>實方實苞<hi>叶補/苟反</hi>實種<hi>上/聲</hi>實褎<hi>叶涂久反</hi>實<lb/>
<pb n="6a"/>
發實秀<hi>叶忽久反</hi>實堅實好<hi>叶訏/口反</hi>實頴<hi>营井/反</hi>實栗即有邰<hi>他来反</hi>家室<lb/>
　賦也相助也言盡人力之助也<hi>嚴氏曰即茀草一端可以類見張子曰有</hi>
　<hi>相之道賛化育之一端也今農民未見致立於田音助或有一耕即種其收即天幸也惟后稷則盡人力之</hi>
　<hi>也</hi>茀治也<hi>王介甫曰草盛曰茀治草亦謂之茀</hi>種布之也黄茂嘉穀也<lb/>
　方房也苞甲而未拆也此漬其種也種甲拆而可為<lb/>
　種也褎漸長也<hi>嚴氏曰以上言木之苗也</hi>發盡發也<hi>王介甫曰其花發也鄭氏</hi>
　<hi>曰發管時也</hi>秀始穟也<hi>嚴氏曰以上言禾之秀也</hi>堅其實堅也好形味<lb/>
<pb n="6b"/>
　好也穎實繁碩而垂末也栗不秕也既收成見其實<lb/>
　皆栗栗然不秕也<hi>嚴氏曰以上言禾之實也</hi>邰后稷之母家也<hi>孔氏</hi>
　<hi>曰杜預云武功縣所治斄城是也斄與邰同</hi>豈其或滅或遷而遂以其地<lb/>
　封后稷歟　言后稷之穡如此<hi>嚴氏曰所以詳言其成熟之次序者見稼</hi>
　<hi>穡之艱難非一日所能致或苗而不秀或秀而不實滅裂耕者報之亦滅裂鹵莽耘者報之亦鹵莽今后</hi>
　<hi>稷能教民以盡人事故其穡如此輔氏曰大自浸種以至收成無非盡人力以相曲之而但曰穡者要其</hi>
　<hi>成而言之耳</hi>故堯以其有功於民封於邰使即其母家而<lb/>
　居之以主姜嫄之祀故周人亦世祀姜嫄焉<hi>嚴氏曰五章述</hi>
<pb n="7a"/>
　<hi>后稷掌稼穡而封邰也曹氏曰生民之功本於姜嫄不可弗祀乃特立廟祀之故周官大司樂奏夷則歌</hi>
　<hi>小呂舞大濩以享先妣而卒於先祖之上尊之也</hi>
　誕降嘉種維秬<hi>音巨</hi>維秠<hi>孚鄙/反</hi>維穈<hi>音/門</hi>維芑<hi>音/起</hi>恒<hi>古鄧反</hi>
之秬秠是穫是畆<hi>叶蒲洧反</hi>恒之穈芑是任<hi>音/壬</hi>是負<hi>叶扶委反</hi>以<lb/>
歸肇祀<hi>叶養里反</hi>
　賦也降降是種於民也書曰稷降播種是也<hi>孔叢子魏王問</hi>
　<hi>子順曰寡人聞昔者上天神異后稷而為之下嘉穀荅曰天雖至神未聞下榖與人也詩美后稷能大教</hi>
　<hi>民種嘉穀以利天下故曰誕降嘉種猶書所謂稷降播種農植嘉穀也</hi>秬黑黍也秠黑<lb/>
<pb n="7b"/>
　黍一稃<hi>孚</hi>二米者也<hi>本草注曰秬秠皆黑黍秠即其皮稃亦皮也秠稃古今語之異</hi>
　<hi>耳</hi>穈赤粱粟也芑白粱粟也恒遍也謂徧種之也任<lb/>
　肩任也負背負也既成則穫而棲之於畆任負而歸<lb/>
　以供祭祀也秬秠言穫畆穈芑言任負豆大耳肇始<lb/>
　也稷始受國為祭主故曰肇祀<hi>嚴氏曰六章述后稷教人種嘉穀以供祭</hi>
　<hi>祀也愚按后稷得國而始主祭則宗廟羣神之祀皆始此矣</hi>
　誕我祀如何或舂<hi>蕩容反</hi>或揄<hi>音/由</hi>或簸<hi>波我/反</hi>或蹂<hi>音柔</hi>釋<lb/>
之叟叟<hi>所留反</hi>烝之浮浮載謀載惟取蕭祭脂取羝<hi>都禮反</hi>
<pb n="8a"/>
以軷<hi>蒲末反叶蒲昧反</hi>載燔載烈<hi>如字叶/力制反</hi>以興嗣嵗<hi>叶音雪又如字</hi>
　賦也我祀承上章而言后稷之祀也揄抒<hi>暑</hi>臼也<hi>孔氏</hi>
　<hi>曰謂抒米以出臼也</hi>簸揚去糠也蹂蹂禾取穀以繼之也釋浙<lb/>
　米也叟叟聲也浮浮氣也謀卜日擇士也<hi>愚按周禮大宰及儀</hi>
　<hi>禮少牢饋食皆前期十日帥執事而卜祭日之吉㓙又按射義將祭必先習射以擇士射中者得輿於祭</hi>
　<hi>所擇之士謂諸侯諸臣及所貢士也</hi>惟齋戒具脩也<hi>愚按大宰掌百官之誓戒與其具脩</hi>
　<hi>齋者散齋七日戒者致齋三日其謂所當供脩謂婦除糞洒也</hi>蕭蒿也脂膟<hi>律/</hi>膋<hi>聊</hi>
　也宗廟之祭取蕭合膟膋爇之使臭達墻屋也<hi>鄭氏曰膟</hi>
<pb n="8b"/>
　<hi>膋腸間脂也與蕭合燒之亦有黍稷也</hi>羝牡羊也<hi>孔氏曰祭不用牝也</hi>軷祭行道<lb/>
　之神也<hi>孔氏曰取羝羊之體以祭伏於軷上鄭氏曰山行曰軷封土為山象以菩芻棘栢為神主</hi>
　<hi>既祭以車轢之而去菩音倍轢音洛曹氏曰内言爇蕭外言釋軷則羣祀皆舉矣</hi>燔傅諸火<lb/>
　也烈貫之而加於火也<hi>曹氏曰宗廟與軷皆有尸燔烈所以為尸美也</hi>四者<lb/>
　皆祭祀之事所以興來嵗而繼往嵗也<hi>嚴氏曰七章述后稷祭祀</hi>
　<hi>之事總説宗廟及軷祭也</hi>
　卬<hi>五郎反</hi>盛<hi>音/成</hi>于豆于豆于豋其香始升上帝居歆<hi>下與今叶</hi>胡臭亶時<hi>叶上/止反</hi>后稷肇祀<hi>叶養/里反</hi>庶無罪悔<hi>叶呼委反</hi>以迄<lb/>
<pb n="9a"/>
<hi>許乙反</hi>于今<hi>上與歆叶</hi>
　賦也卬我也木曰豆以薦菹醢也瓦曰豋以薦大羹<lb/>
　也<hi>孔氏曰天官醢人掌四豆之實皆有菹醢是豆為薦羞菹醢也公食大夫禮大羹湆不和實於祭是</hi>
　<hi>登為盛大羹也大古之羹不調以鹽菜湆者肉汁也湆音沚王介甫曰釋之烝之簠簋尊爵之實也羝俎</hi>
　<hi>實也豆豋則實以蓋醢大羹之器也或言其器或言其實互相備也</hi>居安也鬼神食氣<lb/>
　曰歆<hi>謝疊山曰天地間惟理與氣有此理則有此氣有此氣則有此理鬼神無形無聲惟有理有氣</hi>
　<hi>在冥漠之間耳凡祭皆以心感神以氣合神者也黍稷必馨香酒殽必芬芳用椒用桂用蕭用鬰金草皆</hi>
　<hi>以香氣求神神以歆饗此氣耳</hi>胡何臭香亶誠也時言得其時也庶<lb/>
<pb n="9b"/>
　近迄至也　此章言其尊祖配天之祭<hi>李迂仲曰前章言后稷肇</hi>
　<hi>祀為祭宗廟羣神此章言後世既有天下郊天配以后稷也嚴氏曰末章言尊后稷以配天也</hi>其香<lb/>
　始升而上帝已安而饗之言應之疾也此何但芳臭<lb/>
　之薦信得其時哉蓋自后稷之肇祀則庶無罪悔而<lb/>
　至于今矣<hi>嚴氏曰言天之所享不在物也蓋后稷能教民稼穡以相天故以功封邰而祀宗廟</hi>
　<hi>天心眷之久矣子孫世脩其業不敢失墜以獲罪于天遂至今日得以成王業而郊天天之歆享蓋在此</hi>
　<hi>耳曹氏曰大羹不和陶瓦無文至薄也而上帝則居然歆之蓋自后稷肇祀宗廟社稷以來世脩其業是</hi>
　<hi>以上帝眷顧無窮也愚按此章雖無尊稷配天之意既言上帝居歆則稷之配饗固在其中矣然自后稷</hi>
<pb n="10a"/>
　<hi>肇宗廟羣神之祀既至今無罪悔矣則今日肇尊稷配天之祀亦當庶幾無罪悔也</hi>曽氏曰自<lb/>
　后稷肇祀以來前後相承兢兢業業惟恐一有罪悔<lb/>
　獲戾于天閲數百年而此心不易故曰庶無罪悔以<lb/>
　迄于今言周人世世用心如此也<lb/>
　　生民八章四章章十句四章章八句<lb/>
　　　此詩未詳所用豈郊祀之後亦有受釐<hi>僖</hi>頒胙<lb/>
　　　之禮也歟<hi>輔氏曰先生疑此詩專言后稷而不及於天則固非可用於郊祀上帝之</hi>
　　　<hi>時矣若郊祀後有受釐頒胙之禮則用此詩可也漢書注如淳曰釐福也應劭曰祭餘肉也顔</hi>
<pb n="10b"/>
　　　<hi>師古曰字本作禧假借用耳胡庭芳曰叚氏云郊祀后稷樂歌已見於頌祀主於嚴肅故其辭</hi>
　　　<hi>簡此殆大臣因祀事之餘推原其所以尊者耳</hi>舊說第三章八句第四<lb/>
　　　章十句今按第三章當為十句第四章當為八<lb/>
　　　句則去<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>訏路音韻諧協<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>聲載路文勢通貫<lb/>
　　　而此詩八章皆以十句八句相間為次又三章<lb/>
　　　已後七章已前每章章之首皆有誕字<hi>生民是序事詩</hi>
　　　<hi>序那首凡要盡下武有聲等詩却有反覆歌詠意思愚按此詩前三章言后稷之所以生四章</hi>
　　　<hi>五章言后稷樹蓺五穀之美六章七章言后稷耕穫以供羣祀卒章遂説歸成王祀天之事而</hi>
<pb n="11a"/>
　　　<hi>推原其自后稷以來木嘗獲戾于天也雖未明言尊稷配天之事而一詩之意實為尊稷配天</hi>
　　　<hi>而推夲言之以為受釐之樂歌也</hi>
　　　序尊祖也后稷生於姜嫄文武之功起於后稷<lb/>
　　　故推以配天焉<lb/>
敦<hi>徒端反</hi>彼行葦牛羊勿踐履方苞方體維葉泥泥<hi>乃里反</hi>
戚戚兄弟<hi>待禮反</hi>莫逺具爾或肆之筵或授之几<lb/>
　興也敦聚貌勾萌之時也<hi>鄭氏曰勾屈生也芒而直曰萌</hi>行道也勿<lb/>
　戒止之詞也苞甲而未坼也體成形也泥泥柔澤貌<lb/>
<pb n="11b"/>
　戚戚親也莫猶勿也具俱也爾與邇同肆陳也<hi>鄭氏曰推</hi>
　<hi>者設筵老者加之以几劉執中曰肆筵行燕禮也授几優尊也</hi>　疑此祭畢而燕父<lb/>
　兄耆老之詩故言敦彼行葦而牛羊勿踐履則方苞<lb/>
　方體而葉泥泥矣戚戚兄弟而莫逺具爾則或肆之<lb/>
　筵而或授之几矣<hi>此詩上四句本是興起下四句以行葦興兄弟勿踐是勿逺意也</hi>
　<hi>輔氏曰敦然始勾萌之行葦句使牛羊踐履之則自然漸漸甲拆成形而其葉泥泥然柔澤矣以興戚戚</hi>
　<hi>然之兄弟莫使之相逺而常相親近則自然或肆之筵或授之几矣兄弟親戚恩意未厚其所以至於薄</hi>
　<hi>者只縁相逺而相踈故耳若常使相近相見情意浹洽則相親相敬相與燕樂其於肆筵授几之事自然</hi>
<pb n="12a"/>
　<hi>有不容已者矣此為首章一篇之意皆具於此最當玩味</hi>此方言其開燕設席之<lb/>
　初而慇懃篤厚之意藹然已見於言語之外矣讀者<lb/>
　詳之<hi>呂東萊曰敦被行革其可使牛羊踐履之乎戚戚兄弟其可疎逺而不親近之乎忠厚之意藹</hi>
　<hi>然是於言語之外矣</hi>
　肆筵設席<hi>叶祥勺反</hi>授几有緝御<hi>叶魚/駕反</hi>或獻或酢<hi>才洛反</hi>洗<lb/>
爵奠斝<hi>古雅反叶居訝反</hi>醓<hi>他感/反</hi>醢以薦<hi>叶即/略反</hi>或燔或炙<hi>叶陟畧反</hi>
嘉殽脾<hi>婢文反</hi>臄<hi>渠畧/反</hi>或歌或咢<hi>五洛反</hi>
　賦也設席重<hi>平聲</hi>席也<hi>孔氏曰筵亦席也鋪陳曰筵藉之曰席在下為鋪陳在上人所</hi>
<pb n="12b"/>
　<hi>蹈藉也</hi>緝續御侍也有相續代而侍者言不乏使也<hi>劉執</hi>
　<hi>中曰更具僕御所以優老不暫闕其侍從輔氏曰肆筵設席授几冇緝御二句承上章而言肆筵授几之</hi>
　<hi>際其意有加無己也</hi>進酒於客曰獻客荅之曰酢主人又洗爵<lb/>
　醻客客受而奠之不舉也斝爵也夏曰醆殷曰斝周<lb/>
　曰爵<hi>孔氏曰斝畫禾稼也所沈所奠一物也儀禮飲觶者亦云卒爵是爵為懋稱作詩者因沈爵之</hi>
　<hi>别變其文耳</hi>醓醢之多汁者也<hi>孔氏曰醓肉汁也蓋用肉為醓特有多汁醓所以濡</hi>
　<hi>葅有醓必有葅</hi>燔用肉炙用肝臄口上肉也歌者比<hi>備</hi>於琴<lb/>
　瑟也<hi>孔氏曰諸言歌者皆以絃和之</hi>徒擊鼔曰咢　言待御獻醻飲<lb/>
<pb n="13a"/>
　食歌樂之盛也<lb/>
　敦<hi>音雕下同</hi>弓既堅<hi>叶古/因反</hi>四鍭<hi>音/侯</hi>既鈞舍<hi>音捨</hi>矢既均序賓<lb/>
以賢<hi>叶下珍反</hi>敦弓既句<hi>古候反叶/古侯反</hi>既挾<hi>子協反</hi>四鍭四鍭如<lb/>
樹<hi>叶王主反</hi>序賓以不侮<lb/>
　賦也敦雕通畫也天子雕弓<hi>孔氏曰雕是畫飾之義弓惟用漆漆上又畫之</hi>
　<hi>苟子云天子雕弓諸侯彤弓大夫黑弓</hi>堅猶勁也鍭金鏃剪羽矢也<hi>鏃宗</hi>
　<hi>入聲孔氏曰鏃者鐵鏃之矢名也</hi>鈞參<hi>驂</hi>亭也謂三分之一在前二<lb/>
　在後三訂之而平者前有鐵重也舍釋也謂發矢也<lb/>
<pb n="13b"/>
　均皆中也賢射多中也投壺曰某賢於某若干純<hi>全</hi>
　竒<hi>畸</hi>則曰竒均則曰左右均是也<hi>投壺曰司射執筭曰左右卒投請數</hi>
　<hi>二筭為純一純以取一筭為竒遂以竒筭告曰云云注曰一媵為賢尚技藝七純並音全  鄉射禮曰若</hi>
　<hi>右勝則曰右賢於左若左勝則曰左賢於右以純教告若有竒者亦曰竒若左右均則左右皆執一筭以</hi>
　<hi>告曰左右鈞注曰賢猶勝也言賢者射以中為雋也純如字</hi>句彀通謂引滿也射<lb/>
　禮搢三挾<hi>浹</hi>一既挾四鍭則徧釋矣<hi>孔氏曰搢者插也挾謂手挾之</hi>
　<hi>射用四矢故揷三於帶間挾一以扣弦而射也射禮每挾一矢今言挾四鏃故知已徧釋之也案大射禮</hi>
　<hi>搢三挾一个謂卿大夫若其君則使人屬矢不親挾也</hi>如樹如手就樹之言貫<lb/>
<pb n="14a"/>
　革而堅正也不侮敬也令弟子辭所謂無憮<hi>呼</hi>無敖<lb/>
　<hi>傲</hi>無偝<hi>佩/</hi>立無踰言者也<hi>投壺註曰弟子賓黨主黨年穉者也為其立堂下相</hi>
　<hi>䙝慢司射戒令之憮敖慢也偝立不正向前也踰言逺談語也</hi>或曰不以中病不中<lb/>
　者射以中多為雋以不侮為徳　言既燕而射以為<lb/>
　樂也<hi>輔氏曰此言既燕而射以為樂前四句言射而中又以中多為賢後四句言射而貫革又以不</hi>
　<hi>侮為徳中多則藝精不侮則徳盛李寳之曰大射主於射故大夫未舉旅則射燕射主於飲酒故王肅以</hi>
　<hi>比為燕射於燕旅酬後為之呂東萊曰按儀禮燕射如鄉射之禮射雖畢而燕未終舉觶無筭爵獻爾尚</hi>
　<hi>多故言酌大斗祈黄耉於既射之後</hi>
<pb n="14b"/>
　曾孫維主<hi>如字或叶當口反</hi>酒醴維醹<hi>如主反或叶奴口反</hi>酌以大斗<lb/>
<hi>叶腫庾反或如字</hi>以祈黄耉<hi>叶果五反/或如字</hi>黄耉台<hi>湯來/反</hi>背<hi>叶必墨反</hi>以<lb/>
引以翼壽考維祺<hi>音其</hi>以介景福<hi>叶筆力反</hi>
　賦也曽孫主祭者之稱今祭畢而燕故因而稱之也<lb/>
　<hi>此詩作於成王之時蓋謂成王也而説者於他詩所謂曾孫皆以為成王則悞矣  埤雅曰周官王燕則</hi>
　<hi>膳夫為獻主臣莫敢與君亢禮今此曾孫維主則以尊事黄耉所以為厚也</hi>醹厚也大斗<lb/>
　柄長三尺<hi>孔氏曰漢禮器制度注勺五升徑六寸長三尺所謂大斗也此蓋從大器挹之於樽</hi>
　<hi>用此勺耳其在樽中也不當用如此之長勺</hi>祈求也黄耉老人之稱以祈黄<lb/>
<pb n="15a"/>
　耉猶曰以介眉夀云耳古器物欵識<hi>誌</hi>云用蘄<hi>祈</hi>萬<lb/>
　夀<hi>考古圖伯百父敦銘曰云云百音首又讀如冏敦音對</hi>用蘄眉壽永命多福<lb/>
　<hi>考古圖齊豆銘曰云云</hi>用蘄眉壽萬年無疆<hi>考古圖召仲丂父壺銘曰云云伯戔</hi>
　<hi>類盤銘亦曰云云丂音考類音㑹</hi>皆此類也台鮐也大老則背有鮐<lb/>
　文<hi>孔氏曰老人氣衰皮膚消瘠背若鮐魚也</hi>引導翼輔祺吉也　此頌禱<lb/>
　之詞欲其飲此酒而得老夀又相引導輔翼以享夀<lb/>
　祺介景福也<hi>輔氏曰此則頌禱之辭尤見親愛無窮之意曰黄耉曰台背曰夀考曰夀祺者</hi>
　<hi>則可見其為燕父兄耉老之詩也台背則老又甚於黄耉也相引導則不昧於所適相輔翼則不怠於所</hi>
<pb n="15b"/>
　<hi>行相與年髙而徳卲也</hi>
　　行葦四章章八句<lb/>
　　　毛七章二章章六句五章章四句鄭八章章四<lb/>
　　　句毛首章以四句興二句不成文理二章又不<lb/>
　　　協韻鄭首章有起興而無所興皆悞今正之如<lb/>
　　　此<lb/>
　　　序忠厚也周家忠厚仁及草木故能内睦九族<lb/>
　　　外尊事黄耉養老乞言以成其福禄焉<lb/>
<pb n="16a"/>
　　　　此詩章句本甚分明但以説者不知比興之<lb/>
　　　　體音韻之節遂不復得全詩之本意而碎讀<lb/>
　　　　之逐句自生意義不暇尋繹血脈照管前後<lb/>
　　　　但見勿踐行葦便謂仁及草木但見戚戚兄<lb/>
　　　　弟便謂親睦九族但見黄耉台背便謂養老<lb/>
　　　　但見以祈黄耉便謂乞言但見介爾景福便<lb/>
　　　　謂成其福禄隨文生義無復倫理諸序之中<lb/>
　　　　此失尤甚覽者詳之<hi>詩人假物興辭大率將上句引下句如行葦是</hi>
<pb n="16b"/>
　　　　<hi>比兄弟勿字乃興英字此詩自是飲酒㑹賓之意序者却牽合遂以行葦為仁及草木如</hi>
　　　　<hi>云以祈黄耉亦是懽洽之時祝頌之意序者遂以為養老乞言豈知祈字只是頌其髙夀</hi>
　　　　<hi>無乞言意也</hi>
既醉以酒既飽以徳君子萬年介爾景福<hi>叶筆力反</hi>
　賦也徳恩惠也君子謂王也爾亦指王也　此父兄<lb/>
　所以荅行葦之詩言享其飲食恩意之厚<hi>陳少南曰燕接之問</hi>
　<hi>恩澤充足故言飽徳</hi>而願其受福如此也<hi>謝疊山曰臣子愛君願其夀考又願天助</hi>
　<hi>以大福祝頌之辭也輔氏曰醉酒飽徳則行葦所謂侍御獻酧飲食歌樂之盛皆舉之矣但言徳者蓋徳</hi>
<pb n="17a"/>
　<hi>寓於物言徳則可該之行葦末句云以介景福者泛禱之之辭也此言介爾景福者特禱其君之辭也</hi>
　既醉以酒爾殽既將君子萬年介爾昭明<hi>叶謨郎反</hi>
　賦也殽俎實也<hi>孔氏曰以牲體實之於俎也</hi>將行也亦奉持而進<lb/>
　之意昭明猶光大也<hi>曹氏曰老將至而耄及之古人所病天既錫王以夀考又大之</hi>
　<hi>以昭明則受福無窮也孔氏曰天又光大汝使之永作明君也輔氏曰介爾昭明欲其君大其明徳也徳</hi>
　<hi>極於光大則福亦極於盛大矣</hi>
　昭明有融髙朗令終令終有俶<hi>尺六反</hi>公尸嘉告<hi>叶姑沃反</hi>
　賦也融明之盛也春秋傳曰明而未融朗虛明也<hi>輔氏</hi>
<pb n="17b"/>
　<hi>曰昭明有融者欲其明徳之極於盛也既言昭明又言髙朗者昭明但言其明徳而已言髙則見其超然</hi>
　<hi>於事物之表言明則又見其中虛而表裏瑩徹也彭氏曰昭明至於融所以加施於萬方赫赫乎葦目無</hi>
　<hi>不見之也髙明則發於天地之間無不照</hi>令終善終也洪範所謂考終命<lb/>
　<hi>蔡九峯曰考終命者順受其正也</hi>古器物銘所謂令終令命是也<hi>考古</hi>
　<hi>圖嚴敦銘曰萬年無疆令終令命嚴音宴敦音對邱氏曰願王明聖而又獲善終也</hi>俶始也公<lb/>
　尸君尸也周稱王而尸但曰公尸蓋因其舊如秦已<lb/>
　稱皇帝而其男女猶稱公子公主也<hi>呂東萊曰周之追王止於大王</hi>
　<hi>則宗廟之祭尸之尊者乃公尸也曹氏曰公君也謂后稷羣公之尸其有曰皇尸者皇王也謂大王王季</hi>
<pb n="18a"/>
　<hi>文武之尸也詩人互舉之耳</hi>嘉告以善言告之謂嘏辭也蓋欲善<lb/>
　其終者必善其始今固未終也而既有其始矣於是<lb/>
　公尸以此告之<hi>黄氏曰宗祝傳公尸之辭以告主人也呂東萊曰自既醉以酒至此皆祭</hi>
　<hi>畢而燕臣下報上頌禱之詞也自公尸嘉告至卒章皆追道祭之受福以明頌禱之實也</hi>
　其告維何籩豆靜嘉<hi>叶居何反</hi>朋友攸攝攝以威儀<hi>叶牛何反</hi>
　賦也靜嘉清潔而美也<hi>劉執中曰靜言其滌濯且敬也嘉言其新美而時也</hi>朋<lb/>
　友指賓客助祭者説見楚茨篇<hi>愚按將祭之先筮其臣之吉者戒之使之</hi>
　<hi>助祭為祼獻之事謂之賓客謂之朋友皆尊之之詞所以重祭事也</hi>攝檢也　公尸告<lb/>
<pb n="18b"/>
　以汝之祭祀籩豆之薦既靜嘉矣<hi>王介甫曰其設之也至謹而為之也</hi>
　<hi>至美與執爨踖踖為俎孔碩君婦莫莫為豆孔庶同意</hi>而朋友相攝佐者又皆<lb/>
　有威儀當神意也<hi>孔氏曰各自收斂以相佐助為威儀之事祭義所謂濟濟漆漆是也</hi>
　<hi>漆音切王介甫曰攝以威儀則其助祭也莫或敢慢與既齊既稷既匡既敕同意輔氏曰其告維何問尸</hi>
　<hi>告之辭若何也籩豆之靜嘉徳之寓於物也朋友之攝檢以威儀徳之寓於人也祭祀之事毋大於此二</hi>
　<hi>者人才敬則自然收歛而相揖佐以威儀矣</hi>自此至終篇皆述尸告之辭<lb/>
　<hi>愚按此章述尸告其儀物之盛也</hi>
　威儀孔時<hi>叶上止反</hi>君子有孝子<hi>叶奬/里反</hi>孝子不匱<hi>求注反</hi>永<lb/>
<pb n="19a"/>
錫爾類<lb/>
　賦也孝子主人之嗣子也儀禮祭祀之終有嗣舉奠<lb/>
　<hi>愚按特牲祝酌酒奠於神席前祝祭告畢迎尸入至獻尸而旅酬主人嗣子入尸執前所奠觶飲之嗣子</hi>
　<hi>辛飲洗酌酒酢尸尸醉酒仍奠具觶鄭氏曰舉猶飲也</hi>匱竭類善也　言汝之<lb/>
　威儀既得其宜<hi>曹氏曰祭義以為主人則其親也慤其行也趨趨以數賓客則濟濟漆漆</hi>
　<hi>然各致其至故威儀甚得其時也</hi>又有孝子以舉奠<hi>呂與叔曰孝子飲奠所以致其</hi>
　<hi>傳付祖考徳澤之意深矣</hi>孝子之孝誠而不竭則宜永錫爾以善<lb/>
　矣東萊呂氏曰君子既孝而嗣子又孝其孝可謂源<lb/>
<pb n="19b"/>
　源不竭矣<hi>彭氏曰觀其威儀孔時可以見成王之奉先孝矣固宜有孝子繼於其後永久不匱</hi>
　<hi>代代相傳蓋天之錫君以類相從必然之理也後漢柳氏事姑孝姑曰我老無以報婦願汝生孝子即此</hi>
　<hi>公尸嘉告之意也於是下章言𦙍嗣而卒之以從以孫子皆永錫爾類之驗也愚按此述尸告其嗣子之</hi>
　<hi>孝也</hi>
　其類維何室家之壼<hi>苦本反叶苦俊反</hi>君子萬年永錫祚<hi>才故反</hi>𦙍<hi>羊刃反</hi>
　賦也壺宫中之巷也言深逺而嚴肅也祚福禄也𦙍<lb/>
　子孫也錫之以善莫大於此<hi>輔氏曰此人聞其所謂善者如何則云使爾居</hi>
<pb n="20a"/>
　<hi>於深逺嚴密之宮室無有外虞厯萬年之永而長錫以福禄與子孫也孔氏曰七章所言即祚也八章所</hi>
　<hi>言即𦙍也此章舉其目下章分説之愚按此章述尸告以錫善之意由其儀物之盛美也故錫之以祚由</hi>
　<hi>其嗣子之盡孝也故錫之以𦙍蓋亦各以其類為報如楚茨工祝致告之意也</hi>
　其𦙍維何天被<hi>皮寄反</hi>爾禄君子萬年景命有僕<lb/>
　賦也僕附也<hi>孔氏曰僕御必附近於人</hi>　言將使爾有子孫者先<lb/>
　當使爾被天禄而為天命之所附屬<hi>孔氏曰前章言祚𦙍此章因其</hi>
　<hi>句末而轉之故云其𦙍維何其實先言祚耳</hi>下章乃言子孫之事<hi>愚按上章言錫</hi>
　<hi>善而兼舉祚𦙍此章述尸吿錫祚之事而必發之以其𦙍維何下章述尸告錫𦙍之事而必發之以其僕</hi>
<pb n="20b"/>
　<hi>維何蓋錫以𦙍者必錫以祚得其祚者必得其𦙍反覆互言以見二者相因而兼備也</hi>
　其僕維何釐<hi>力之反</hi>爾女士<hi>鉏里反</hi>釐爾女士從以孫子<lb/>
<hi>叶奬里反</hi>
　賦也釐予<hi>與</hi>也女士女之有士行者謂生淑媛<hi>院</hi>使<lb/>
　為之妃<hi>配</hi>也從隨也謂又生賢子孫也<hi>輔氏曰此又間天命之所</hi>
　<hi>附屬者何事則云天命有所附屬則不過子爾以賢女使為之妃人隨之而生賢子孫焉耳所謂天命之</hi>
　<hi>附屬者莫大於此觀周家自大王大姜以來之事則可見矣鄭氏曰天既予汝以女而有士行者又使生</hi>
　<hi>賢智之子孫以隨之謂傳世也</hi>
<pb n="21a"/>
　　既醉八章章四句<hi>潘氏曰古人祝頌多以夀考及子孫衆多為言如華封人祝堯</hi>
　　<hi>以為願聖人夀願聖人多男子亦此詩之意又曰觀行葦既醉二詩見人君盡其誠敬於祭祀之時</hi>
　　<hi>極其恩義於燕飲之際凡父兄耆老所以視願之者如此則其獲福也宜矣此所謂福無不自己求</hi>
　　<hi>之者也陳夀翁曰介爾昭明今王之賢明也從以孫子後嗣之賢明也由君子之有孝子故世世予</hi>
　　<hi>以女士而生孫子國家千萬世無窮之福其基本實在於此父兄之意逺矣</hi>
　　　序大平也醉酒飽徳人有士君子之行焉<lb/>
　　　　序之失如上篇蓋亦為孟子斷章所悮爾<lb/>
鳬<hi>音扶</hi>鷖<hi>於鷄反</hi>在涇公尸來燕來寧爾酒既清爾殽既馨<lb/>
<pb n="21b"/>
公尸燕飲福禄來成<lb/>
　興也鳬水鳥如鴨者<hi>孔氏曰長尾背上有文青色卑脚短啄水鳥之謹愿者也  本</hi>
　<hi>草曰野鴨為鳬</hi>鷖鷗也涇水名爾自歌工而指主人也馨香<lb/>
　之逺聞也　此祭之明日繹而賓尸之樂<hi>李寳之曰繹尋繹前</hi>
　<hi>祭也孔氏曰燕尸之禮大夫謂之實尸即用祭之日天子諸侯謂之繹以祭之明日  古者宗廟之祭有</hi>
　<hi>尸既祭之明日則煖其祭食以燕為尸之人故有此詩</hi>故言鳬鷖則在涇矣公<lb/>
　尸則來燕來寧矣酒清殽馨則公尸燕飲而福禄來<lb/>
　成矣<hi>輔氏曰實尸者以賓禮燕尸也此乃繹祭燕尸之樂歌故不及其他但重疊言之以極其尊敬</hi>
<pb n="22a"/>
　<hi>頌禱之誠耳來如董子所謂福禄自來之來成就也言福禄來成就乎尸也</hi>
　鳬鷖在沙<hi>叶柔何反</hi>公尸來燕來宜<hi>叶牛何反</hi>爾酒既多爾殽<lb/>
既嘉<hi>叶居何反</hi>公尸燕飲福禄來為<hi>叶吾何反</hi>
　興也為猶助也<lb/>
　鳬鷖在渚公尸來燕來處爾酒既湑爾殽伊脯公尸<lb/>
燕飲福禄來下<hi>叶後五反</hi>
　興也渚水中髙地也湑酒之泲<hi>湑上聲</hi>者也<hi>釋文曰湑與左傳縮</hi>
　<hi>酒同義謂以茅泲之而去其糟也</hi>
<pb n="22b"/>
　鳬鷖在潨<hi>在公反</hi>公尸來燕來宗既燕于宗福禄攸降<lb/>
<hi>叶乎攻反</hi>公尸燕飲福禄來崇<lb/>
　興也潨水㑹也<hi>說文曰小水入大水也</hi>來宗之宗尊也于宗之<lb/>
　宗廟也<hi>愚按二宗字虚實不同</hi>崇積而髙大也<lb/>
　鳬鷖在亹<hi>音門</hi>公尸來止熏熏<hi>叶眉貧反</hi>旨酒欣欣燔炙芬<lb/>
芬<hi>叶豐勻反</hi>公尸燕飲無有後艱<hi>叶居銀反</hi>
　興也亹水流峽中兩岸如門也<hi>歐陽子曰鳬鷖在涇在沙謂水鳥在水中</hi>
　<hi>及水旁得其所耳在渚在潨在亹皆水旁耳劉辰翁曰従涇至亹愈出不厭此興之所以為美也</hi>熏<lb/>
<pb n="23a"/>
　熏和説也欣欣樂也芬芬香也<lb/>
　　鳬鷖五章章六句<hi>孔氏曰寧安也宜稱也處居也宗尊也成就也為助也下自上</hi>
　　<hi>而下易辭也降與下同崇則積而極其髙大也皆後言之漸重來為來下攸降來崇皆指今日言爾</hi>
　　<hi>無有後艱則言其後日永無艱難也夫人之享福不保其後至於無有後艱則積而髙大者可以常</hi>
　　<hi>保而無隳矣</hi>
　　　序守成也太平之君子能持盈守成神祇祖考<lb/>
　　　安樂之也<lb/>
　　　　同上<lb/>
<pb n="23b"/>
假<hi>中庸春秋傳皆作嘉今當作嘉</hi>樂<hi>音/洛</hi>君子<hi>叶音則</hi>顯顯令徳宜民宜人<lb/>
受禄于天<hi>叶鐵因反</hi>保右<hi>音/人</hi>命<hi>叶彌并反</hi>之自天中之<lb/>
　賦也嘉美也君子指王也民庶民也人在位者也申<lb/>
　重也　言王之徳既宜民人而受天禄矣而天之於<lb/>
　王猶反覆眷顧之不厭既保之右之命之而又申重<lb/>
　之也<hi>輔氏曰假樂君子是作詩者美而樂之也唯其美之故樂之顯顯是明而可見之意令徳顯然</hi>
　<hi>明著故民人皆宜之宜謂心愜之人愜之故天禄之也保安也右助也命命之為天子也自天中之則又</hi>
　<hi>春顧無窮之意在己之徳不已則在天之命無窮也呂與叔曰既有顯顯之令徳而又有宜民人之大功</hi>
<pb n="24a"/>
　<hi>此宜受天禄矣故天既保右之人申命之也為我冇受福禄之理故天既右之又申之董仲書曰  政而</hi>
　<hi>宜於民故當受禄於天雖只是疊將來説然玩味之覺他説得自有意思謝疊山曰天心之眷成王無窮</hi>
　<hi>既保之又右助之既命之人申命之詩人善於形容天眷之厚也愚按此與天保二章文意相似</hi>疑<lb/>
　此即公尸之所以荅鳬鷖也<lb/>
　干禄百福<hi>叶筆力反</hi>子孫千億穆穆皇皇宜君宜王不愆<lb/>
不忘率由舊章<lb/>
　賦也穆穆敬也皇皇美也君諸侯也王天子也愆過<lb/>
　率循也舊章先王之禮樂政刑也　言王者干禄而<lb/>
<pb n="24b"/>
　得百福故其子孫之蕃至于千億適為天子庶為諸<lb/>
　侯無不穆穆皇皇以遵先王之法者<hi>上二句是願其子孫之多下四</hi>
　<hi>句是願其子孫之賢又日此詩次章不説其他但願其子孫之衆且賢此意甚好彭氏曰君之福禄莫大</hi>
　<hi>於子孫衆多然非賢則不足以膺受畀付至於違越法度非所以為福矣故言王者子孫衆多者必曰宜</hi>
　<hi>君宜王又曰率由舊章如春秋之時晉侯請隧襄王以王章而不許魯災命藏象魏而季武子以為舊章</hi>
　<hi>之不可忘盖成王周公制禮作樂秩然成章傳之萬世可以遵守謝疊山曰不愆則無聰明亂舊章之過</hi>
　<hi>不忘則常有繼志述事之心輔氏曰此説王者干禄而得百福然却不説其他只説其子孫之多且賢者</hi>
　<hi>蓋福禄無盛于此也有能敬可美之徳則自然宜君宜王矣不愆不忘率由舊章又是詠上兩句不過乎</hi>
<pb n="25a"/>
　<hi>理不忘乎心只是敬也能敬則能遵先王之法矣孟子引之甚得詩意陳夀翁曰上章言今王之顯徳固</hi>
　<hi>所以受福未若後嗣之多賢所以久其福也</hi>
　威儀抑抑徳音秩秩無怨無惡<hi>鳥路反</hi>率由羣匹受福<lb/>
無疆四方之綱<lb/>
　賦也抑抑密也秩秩有常也匹類也　言有威儀聲<lb/>
　譽之美又能無私怨惡以任衆賢是以能受無疆之<lb/>
　福為四方之綱<hi>輔氏曰威儀以其見于容止者而言徳音以其形於聲譽者而言容止抑</hi>
　<hi>抑然甚密而無間聲譽秩秩然有常而不替其徳可謂全矣能如此則自然無私怨惡矣率由舊章能循</hi>
<pb n="25b"/>
　<hi>用先王之法也率由羣匹能盡用天下之賢也人君而能如此則宜其受無疆之福為四方之綱也綱弓</hi>
　<hi>綱之大繩</hi>此與下章皆稱願其子孫之辭也<hi>黄實夫曰此章上四句即</hi>
　<hi>所以為綱之道也是故元氣不存雖盛且壯不足為一身之福綱紀不立雖强且富不足為人君之福詩</hi>
　<hi>人以無疆之福祝其子孫而繼之曰四方之綱人繼之曰之綱之紀其意不亦淵乎愚按上章願王子孫</hi>
　<hi>之多且賢兼適庶而言此及下章稱願之詞則皆但言其適為天子者蓋主為王言之也而上章則願其</hi>
　<hi>子孫之法祖此章又願其子孫之法賢也</hi>或日無怨無惡不為人所怨惡<lb/>
　也<lb/>
　之綱之紀燕及朋友<hi>叶羽已反</hi>百辟卿士<hi>鉏里/反</hi>媚<hi>眉備反</hi>于<lb/>
<pb n="26a"/>
天子<hi>叶奬里反</hi>不解<hi>佳賣/反</hi>于位民之攸塈<hi>許既反</hi>
　賦也燕安也朋友亦謂諸臣也<hi>呂東萊曰泰誓云友邦冢君酒誥曰</hi>
　<hi>大史友内史友則朋友者合百辟卿士言之也愚按集傳言亦者蓋此詩指諸臣謂朋反亦如既醉</hi>
　<hi>指助祭之臣為朋友也</hi>解惰塈息也　言人君能綱紀四方<lb/>
　而臣下賴之以安則百辟卿士媚而愛之維欲其<lb/>
　不解于位而為民所安息也<hi>此章承上章之意故上云四方之綱即網之曰</hi>
　<hi>之綱之紀盖張之為綱理之為紀下面百辟卿士至於庶民皆是賴君以為綱所謂不解于位者蓋欲綱</hi>
　<hi>常張而不弛也輔氏曰之綱二字又疊上章末句而併言之紀者凡網罟張之為網理之為紀也人君能</hi>
<pb n="26b"/>
　<hi>綱紀四方則臣下自然賴之以為安若在上者管束不來則臣下何恃以為安也下賴以為安故皆知愛</hi>
　<hi>媚於其上如此上下之情綢繆如一而血脈自相通貫故在上者不解于位則在下者所由以休息也</hi>
　東萊呂氏曰君燕其臣臣媚其君此上下交而為泰<lb/>
　之時也泰之時所憂者怠荒而已此詩所以終於不<lb/>
　解于位民之攸塈也方嘉之又規之者蓋臯陶賡歌<lb/>
　之意也<hi>書益稷臯陶乃賡載歌曰元首明哉股肱良哉庶事康哉又歌曰元首叢脞哉股肱惰哉</hi>
　<hi>萬事墮哉蔡九峯曰臯陶續歌之意言君明則臣良而衆事皆安所以勸之也君行臣職煩𤨏細碎則臣</hi>
　<hi>下懈怠不肯任事而萬事廢壊所以戒之也</hi>民之勞逸在下而樞機在上<lb/>
<pb n="27a"/>
　上逸則下勞矣上勞則下逸矣不解于位乃民之所<lb/>
　由休息也<lb/>
　　假樂四章章六句<hi>愚按首章之言乃二詩之大旨一章之不愆不忘三章之威儀</hi>
　　<hi>徳音所以為顯顯令徳也三章四方之綱四章之綱之紀而民之攸塈所以宜民也二章之無怨無</hi>
　　<hi>惡率由羣匹四章燕及朋友媚于天子所以宜人也至於二章之干禄百福子孫千億三章之受福</hi>
　　<hi>無疆者又皆所謂受禄于天而自天申之者也</hi>
　　　序嘉成王也<hi>輔氏曰自行葦至假樂四詩若如序説而不明其所用則皆奉上之</hi>
　　　<hi>諛辭耳先生云大雅為受釐陳戒之辭如此四篇其受釐之辭也歟然假樂亦有戒意故先生</hi>
<pb n="27b"/>
　　　<hi>不敢斷然以為公尸答鳬鷖之作但為疑辭于首章之末而又取東萊之説載于篇終也</hi>
　　　　假本嘉字然非為嘉成王也<lb/>
篤公劉匪居匪康廼埸<hi>音易</hi>廼疆廼積廼倉廼裹<hi>音/果</hi>餱<hi>音侯</hi>
糧<hi>音良</hi>于槖<hi>他洛/反</hi>于囊<hi>乃郎/反</hi>思輯<hi>音集</hi>用光弓矢斯張干戈<lb/>
戚楊爰方啓行<hi>叶户郎反</hi>
　賦也篤厚也公劉后稷之曽孫也事見豳風<hi>黄氏曰后稷生</hi>
　<hi>不窋不窋生鞠陶鞠陶生公劉是后稷之曾孫也</hi>居安康寧也埸疆田畔也<lb/>
　<hi>孔氏曰疆者大界埸是小界今之小田塍也塍音丞</hi>積露積也餱食糧糗<hi>丘上聲</hi>
<pb n="28a"/>
　也<hi>嚴氏曰餱乾食糧米食</hi>無底曰槖有底曰囊<hi>皆所以盛餱糧也</hi>輯和<lb/>
　戚斧揚鉞<hi>孔氏曰鉞大而斧小大公六韜云大柯斧重八斤一名天鉞</hi>方始也<lb/>
　舊説召康公以成王將涖政當戒以民事故詠公劉<lb/>
　之事以告之<hi>王介甫曰周之有公劉言乎其時則甚㣲言乎其事則甚勤稱時之甚㣲以戒</hi>
　<hi>其盈稱事之甚勤以懲其逸盖召公之志也黄實夫曰言公劉者蓋以乃祖乃父之事乃人之所素信也</hi>
　<hi>七月之詩必以后稷公劉為戒無逸之書必以太王王季文王為説善進戒於君者皆如是也</hi>曰厚<lb/>
　哉公劉之於民也<hi>謝疊山曰周人以忠厚為家法此詩六章皆曰篤公劉篤者厚之至</hi>
　<hi>也言公劉之厚子孫不可忘也</hi>其在西戎不敢寧居治其田疇實其<lb/>
<pb n="28b"/>
　倉廪既富且强於是裹其餱糧思以輯和其民人而<lb/>
　光顯其國家然後以其弓矢斧鉞之備爰始啓行而<lb/>
　遷都於豳焉蓋亦不出其封内也<hi>輔氏曰此章總言公劉能足食足兵</hi>
　<hi>然後遷豳之事夫公劉失職而自竄於西戎固安能欝欝久居也乎是宜其匪居匪康也思輯用光者乃</hi>
　<hi>其匪居匪康之效驗也其遷都也經理之勤積累之久糗糧兵器之備如此則公劉之厚於民可知矣其</hi>
　<hi>後武王之治内治外宣王之内偹外攘皆同此一轍耳黄實夫曰公劉不輕於用民也必先有以蓄民之</hi>
　<hi>財洽民之情而後可以用民之力則篤於為民之心可見矣孟子曰故居者有積倉行者有裏囊也然後</hi>
　<hi>可以爰方啓行然後可三字可見公劉之心張南軒曰公劉遷國已與百姓俱無不足之患也呂東萊曰</hi>
<pb n="29a"/>
　<hi>公劉内治既備然後拓大境土國都雖遷向之疆埸積倉固在其封内也</hi>
　篤公劉于胥斯原既庶既繁<hi>叶紛乾反</hi>既順廼宣而無永<lb/>
嘆<hi>他安反</hi>陟則在巘<hi>魚輦反叶/魚軒反</hi>復降在原何以舟<hi>叶之遥反</hi>之<lb/>
維玉及瑶<hi>音遥</hi>鞞<hi>必頂/反</hi>琫<hi>必孔/反</hi>容刀<hi>叶徒招反</hi>
　賦也胥相<hi>去聲</hi>也庶繁謂民之居者衆也順安宣徧也<lb/>
　言居之徧也無永嘆得其所不思舊也巘山頂也舟<lb/>
　帶也鞞刀鞘<hi>音笑</hi>也琫刀上飾也<hi>孔氏曰鞞者刀鞘之名琫者鞘之上</hi>容<lb/>
　刀容飾之刀也或曰容刀如言容臭謂韠琫之中容<lb/>
<pb n="29b"/>
　此刀耳<hi>容臭如今香囊是也愚按臭者香物若菃蘭之屬亦以香囊之中容此香物而謂之容臭</hi>
　<hi>耳</hi>　言公劉至豳欲相土以居<hi>曹氏曰公劉相廣平之地民之從遷者十</hi>
　<hi>有八國可謂衆且繁矣鄭氏曰厚哉公劉之相此原以居民民既衆矣既多矣既順矣皆安今之居而無</hi>
　<hi>長嘆思其舊也成問二章説既庶既繁既順乃宣而四章方居邑之  不知未成居邑之時何以得民居</hi>
　<hi>繁庶曰公劉始於草創而人之從之者已若是其盛是以居邑由是而成也愚按此章之庶繁順宣者民</hi>
　<hi>之居也下章言居邑之成者君之居也其亦猶緜詩四章言居民而五章六章言作宗廟居室也歟</hi>而<lb/>
　帶此劒佩以上下於山原也東萊呂氏曰以如是之<lb/>
　佩服而親如是之勞苦斯其所以為厚於民也歟<hi>輔氏</hi>
<pb n="30a"/>
　<hi>曰既庶既繁者言民之來遷者既衆且多也既順乃宣者言民之來居者既安而遂徧也如此則得其所</hi>
　<hi>而無永嘆也宜矣此章前五句言相上而居以後事後五句言相土以居初時事言其後民之所以即其</hi>
　<hi>安者由公劉初時躬執其勞如此故也</hi>
　篤公劉逝彼百泉瞻彼溥<hi>音普</hi>原廼陟南岡乃覯于京<lb/>
<hi>叶居良反</hi>京師之野<hi>叶上與反</hi>于時處處于時廬旅于時言言于<lb/>
時語語<lb/>
　賦也溥大覯見也京髙丘也師衆也京師髙丘而衆<lb/>
　居也董氏曰所謂京師者蓋起於此其後世因以所<lb/>
<pb n="30b"/>
　都為京師也<hi>京師始此董氏曰曰嬪于京依其在京則歧州之京也王配于京則鎬京也春</hi>
　<hi>春所書京師則洛邑也皆仍其本號而稱之猶晉云新絳故絳也愚按洛邑亦謂之洛師正京師之意彭</hi>
　<hi>氏曰公劉營邑于邠亦是人烟繁盛之地故曰京師之野盖山川盤結風氣所莘亦一都㑹也</hi>時是<lb/>
　也處處居室也廬寄也旅賓旅也直言曰言論難曰<lb/>
　語　此章言營度邑居也<hi>王氏曰上章先定民居而此章乃相守亦厚於民故</hi>
　<hi>也</hi>自下觀之則往百泉而望廣原自上觀之則陟南<lb/>
　岡而覯于京於是爲之居室於是廬其賔旅於是言<lb/>
　其所言於是語其所語無不於斯焉<lb/>
<pb n="31a"/>
　篤公劉于京斯依<hi>叶於豈反</hi>蹌蹌<hi>七羊/反</hi>濟濟<hi>子禮反</hi>俾筵俾<lb/>
几既登乃依<hi>同上</hi>乃造<hi>七到/反</hi>其曹執豕于牢酌之用匏<hi>步交反</hi>食<hi>音/嗣</hi>之飲<hi>於鴉/反</hi>之君之宗之<hi>就用之字為韻</hi>
　賦也依安也蹌蹌濟濟羣臣有威儀貌<hi>孔氏曰曲禮凢行容大夫</hi>
　<hi>濟濟士蹌蹌</hi>俾使也使人為之設筵几也登登筵也依依<lb/>
　几也<hi>愚按二依字義不同</hi>曹羣牧之處也<hi>李寳之曰牢閑也</hi>以豕為殽<lb/>
　用匏為爵儉以質也<hi>王介甫曰其飲也酌之以匏而已其食也執豕於牢而已其儉</hi>
　<hi>如此厚民故也</hi>宗尊也主也嫡子孫主祭祀而族人尊之以<lb/>
<pb n="31b"/>
　為主也　此章言宮室既成而落之既以飲食勞其<lb/>
　羣臣而又為之君為之宗馬東萊呂氏曰既饗燕而<lb/>
　定經制以整屬其民上則皆統於君下則各統於宗<lb/>
　蓋古者建國立宗其事相須楚執戎蠻子而致邑立<lb/>
　宗以誘其遺民即其事也<hi>東萊以為為之立君立宗恐未必是如此只是公劉</hi>
　<hi>自為君宗耳盖此章言其一時燕饗恐未説及立宗事也李氏曰周禮宗子有五大宗子一小宗子四别</hi>
　<hi>子為祖繼别為宗百世不遷者大宗也繼禰之宗繼祖之宗繼曽祖之宗繼髙祖之祖五世則遷者小宗</hi>
　<hi>也皆所以主祭祀而統族人如有國有家之重者也</hi>
<pb n="32a"/>
　篤公劉既溥既長既景廼岡相<hi>息亮反</hi>其隂陽觀其流<lb/>
泉其軍三單<hi>音丹叶多涓反</hi>度<hi>待洛/反</hi>其隰原徹田為糧度<hi>同上</hi>其<lb/>
夕陽豳居允荒<lb/>
　賦也溥廣也言其芟夷墾關土地既廣而且長也景<lb/>
　考日景以正四方也<hi>孔氏曰民居田畆或南或北皆須正其方面故以日景定之</hi>
　岡登髙以望也相視也隂陽向背寒暖之宜也<hi>孔氏曰山</hi>
　<hi>南為陽山北為隂廣谷大川有寒有暖不同所宜則異故相之也</hi>流泉水泉灌溉之<lb/>
　利也三單未詳徹通也一井之田九百畆八家皆私<lb/>
<pb n="32b"/>
　百畆同養公田耕則通力而作收則計畆而分也<hi>問以</hi>
　<hi>孟子考之則曰八家皆私百畆同養公田又公羊云公田不治則非民私田不治則非吏然未必是計畆</hi>
　<hi>而分曰亦不可詳知但因洛陽議論中通蔽而耕之説推之耳或但耕則通力而耕收則各得其畆亦未</hi>
　<hi>可知也</hi>周之徹法自此始其後周公盖因而脩之耳<hi>徹法</hi>
　<hi>始此愚按蘇老泉嘗謂井田唐虞啓之夏商稍稍葺治至周而大備盖周之徹法鄉遂用貢法十夫有溝</hi>
　<hi>都鄙用助法八家同井總謂之徹也王晦叔曰大國三軍之法以治兵徹田什一之法以儲粟周家軍制</hi>
　<hi>嚴法皆起於此</hi>山西曰夕陽允信荒大也　此言辨土宜以<lb/>
　授所徙之民定其軍賦與其税法人度山西之田以<lb/>
<pb n="33a"/>
　廣之而豳人之居於此益大矣<hi>愚按觀其流泉以上言辨土宜也其軍三</hi>
　<hi>單以下言定賦税也而以邠居允荒一語賛其盛也</hi>
　篤公劉于豳斯館<hi>叶古玩反</hi>渉渭為亂取厲取鍜<hi>丁亂反</hi>止<lb/>
基廼理爰衆爰有<hi>叶羽已反</hi>夾其皇澗遡其過<hi>古禾反</hi>澗止<lb/>
廼密芮鞫<hi>居六反</hi>之即<lb/>
　賦也館客舍也亂舟之截流横渡者也厲砥鍜鐵止<lb/>
　居基定也理疆理也衆人多也有財足也遡鄉<hi>向</hi>也<lb/>
　皇過二澗名芮水名出吳山西北東人涇周禮職方<lb/>
<pb n="33b"/>
　作汭<hi>職方氏云雍州其川涇汭注云在邠地即此也</hi>鞫水外也　此章又總<lb/>
　叙其始終言其始來未定居之時渉渭取材而為舟<lb/>
　以往來取厲取鍜而成宮室<hi>段氏曰史記言自漆沮渡渭取材用即此事也</hi>
　<hi>愚按此以上叙其始之定居也</hi>既止基於此矣乃疆理其田野則日<lb/>
　益繁庶富足其居有夾澗者有遡澗者其止居之衆<lb/>
　曰以益密乃復即芮鞫而居之而豳地日以廣矣<hi>呂東</hi>
　<hi>萊曰風氣日開民編日衆規模日廣有方興未艾之象焉周之王業兆于此矣愚按此以上叙其終之富</hi>
　<hi>盛也</hi>
<pb n="34a"/>
　　公劉六章章十句<hi>問此詩與七月皆言公劉得民之盛想周自后稷以來至公劉</hi>
　　<hi>始稍盛耳曰自后稷之後不窋盖已失其官守至公劉乃始復脩其業故周室以興也陳少甫曰七</hi>
　　<hi>月言先公風化公劉則言建國君民之事風雅之不同如此</hi>
　　　序召康公戒成王也成王將涖政戒以民事美<lb/>
　　　公劉之厚於民而獻是詩也<lb/>
　　　　召康公名奭成王即位年幼周公攝政七年<lb/>
　　　　而歸政焉於是成王始將涖政而召公為大<lb/>
　　　　保周公為大師以相之<hi>蘇氏曰成王即位不能治事是以周公當</hi>
<pb n="34b"/>
　　　　<hi>國而治事非攝其位盖行其事也其後七年歸政成王於是涖政亦非復其位盖復其事</hi>
　　　　<hi>也</hi>然此詩未有以見其為康公之作意其傳<lb/>
　　　　授或有自來耳後篇召穆公凡伯仍叔放此<lb/>
泂<hi>音迥</hi>酌彼行潦<hi>音/老</hi>挹彼注兹可以餴<hi>甫云/反</hi>饎<hi>尺志反叶昌里反</hi>
豈弟君子民之父母<hi>叶滿彼反</hi>
　興也泂逺也行潦流潦也<hi>孔氏曰行道上雨水流聚故云流潦也</hi>餴烝<lb/>
　米一熟而以水沃之乃再烝也饎酒食也君子指王<lb/>
　也　舊説以為召康公戒成王言逺酌彼行潦挹之<lb/>
<pb n="35a"/>
　於彼而注之於此尚可以餴饎<hi>曹氏曰道上流潦黄濁不可飲然蓄之大</hi>
　<hi>器澄停既久挹取其清者而注之於此尚有用也</hi>況豈弟之君子豈不為民<lb/>
　之父母乎傳曰豈以强<hi>如字又上聲</hi>教之弟以悦安之民<lb/>
　皆有父之尊有母之親<hi>表記注曰謂其尊親己如父母也</hi>又曰民之<lb/>
　所好好之民之所惡惡之此之謂民之父母<hi>能以民心為己</hi>
　<hi>心則是愛民如子而民愛之如父母矣輔氏曰每章上三句有逺近相須彼此相益貴賤相資之意故以</hi>
　<hi>興下兩句豈以强教之故有父之尊弟以悦安之故有母之親此以成民之才而言也民之所好好之民</hi>
　<hi>之所惡惡之此以體民之心而言也既有以成其才又有以體其心則能盡教育之道矣此其所以為民</hi>
<pb n="35b"/>
　<hi>之父母也</hi>
　泂酌彼行潦挹彼注兹可以濯罍<hi>音雷</hi>豈弟君子民之<lb/>
攸歸<hi>叶古囘反</hi>
　興也濯滌也<lb/>
　泂酌彼行潦挹彼注兹可以濯溉<hi>古愛反叶古氣反</hi>豈弟君<lb/>
子民之攸塈<hi>許既反</hi>
　興也溉亦滌也塈息也<hi>輔氏曰攸歸謂為民之所歸往也攸塈謂為民之所安息</hi>
　<hi>也皆所以終首章父母之義也</hi>
<pb n="36a"/>
　　泂酌三章章五句<lb/>
　　　序召康公戒成王也言皇天親有徳饗有道也<lb/>
　　　　序無大失然語意亦疎<lb/>
有卷<hi>音權</hi>者阿<hi>與歌/叶</hi>飄風自南<hi>叶尼心反</hi>豈弟君子來游來歌<lb/>
<hi>與阿叶</hi>以矢其音<lb/>
　賦也巻曲也阿大陵也豈弟君子指王也<hi>曹氏曰豈弟君子樂</hi>
　<hi>於循理而已平易近民人君之徳也故詩人美人君之徳必以豈弟言之</hi>矢陳也　此詩<lb/>
　舊説亦召康公作疑公從成王游歌於卷阿之上因<lb/>
<pb n="36b"/>
　王之歌而作此以為戒此章總叙以發端也<hi>輔氏曰此是賦</hi>
　<hi>體皆其實有卷者阿言其地也飄風自南言其時也豈弟君子來游來歌以失其音言其事也召公從成</hi>
　<hi>王來游於卷阿之上時有飄風自南而來成王樂而歌之故公因陳此詩以為戒</hi>
　伴<hi>音判</hi>奐<hi>音喚</hi>爾游矣優游爾休矣豈弟君子俾爾彌爾<lb/>
性似先公酋<hi>在由反</hi>矣<lb/>
　賦也伴奐優游閒暇之意爾君子皆指王也彌終也<lb/>
　性猶命也酋終也　言爾既伴奐優游矣又呼而告<lb/>
　之言使爾終其夀命似先君善始而善終也<hi>呂東萊曰國家</hi>
<pb n="37a"/>
　<hi>閒暇君臣游衍可謂伴奐而優游矣所願乎成王者惟終其性似先公之善終而已俾爾者祝辭也祝之</hi>
　<hi>所以戒之也輔氏曰伴奐爾游矣言成王當此間暇而來游於此也優游爾休矣言成王於此優游而自</hi>
　<hi>得其休也豈弟君子呼成王以為樂易君子也觀成王閒暇優游於此則其樂易可知矣俾爾東萊先生</hi>
　<hi>以為祝辭是也彌爾性謂終其夀考似先公酋矣謂如周之先公以來善始善終也既曰祝辭則祝其夀</hi>
　<hi>考福禄宜也然於此見召公得保傅之體不過稱不溢美之意</hi>自此至第四章皆極<lb/>
　言夀考福禄之盛以廣王心而歆動之五章以後乃<lb/>
　告以所以致此之由也<hi>黄實夫曰漢文之時賈誼為之痛哭流涕如禍患之迫乎</hi>
　<hi>其後誼之憂國誠深矣然其言太過而無優游不迫之意帝退而觀天下之勢不至於此則一不之信然</hi>
<pb n="37b"/>
　<hi>後知康公之戒君其言亦冇法也</hi>
　爾土宇昄<hi>符版反</hi>章亦孔之厚<hi>叶狼口下主二反</hi>矣豈弟君子<lb/>
俾爾彌爾性百神爾主<hi>叶當口腫庾二反</hi>矣<lb/>
　賦也昄章大明也或曰昄當為版版章猶版圖也<lb/>
　言爾土宇昄章既甚厚矣又使爾終其身常為天地<lb/>
　山川鬼神之主也<lb/>
　爾受命長矣茀<hi>芳弗反</hi>禄爾康矣豈弟君子俾爾彌爾<lb/>
性純嘏爾常矣<lb/>
<pb n="38a"/>
　賦也茀嘏皆福也常常享之也<hi>呂東萊曰自二章至此皆嘆美之詞雖未</hi>
　<hi>及於求賢然成王所以彌爾性而似先公主百神而常純嘏者果何以致之乎輔氏曰言爾之受命既已</hi>
　<hi>長矣爾之享其福禄既已安矣因人祝之夀考而常保其純嘏也福禄致之若易保之尤難上三章皆極</hi>
　<hi>言其夀考福禄以廣王心而歡動之然後五章以下乃告以所以致此之由則其言入之易而感之深也</hi>
　<hi>召公可謂能盡師保之道者矣</hi>
　有馮<hi>符水反</hi>有翼有孝有徳以引以翼豈弟君子四方<lb/>
為則<lb/>
　賦也馮謂可為依者翼謂可為輔者孝謂能事親者<lb/>
<pb n="38b"/>
　徳謂得於己者<hi>愚按謂行道而有得於己也</hi>引導其前也翼相其<lb/>
　左右也東萊呂氏曰賢者之行非一端必曰有孝有<lb/>
　徳何也蓋人主常與慈祥篤實之人處其所以興起<lb/>
　善端涵養徳性鎮其躁而消其邪日改月化有不在<lb/>
　言語之間者矣<hi>謝疊山曰求賢不取非常之才而止曰有孝有徳何也曰孝於親者必忠</hi>
　<hi>於君取其孝正求其忠也唐虞以上取人以徳無才徳之分如臯陶九徳皆才也舜舉八元八凱之才皆</hi>
　<hi>徳也有徳則才在其中矣</hi>　言得賢以自輔如此則其徳日脩而<lb/>
　四方以為則矣自此章以下乃言所以致上章福禄<lb/>
<pb n="39a"/>
　之由也<hi>輔氏曰可馮可翼即孝徳之人也故又曰以引以翼引如引君以當道之引翼如予欲有</hi>
　<hi>為汝翼之翼吕氏所謂慈祥者能孝之人也所謂篤實者有徳之人也得如是之人以引翼之則王徳無</hi>
　<hi>愆王徳無愆則四方以為法則四方以為法則則可以居大位而無忝受天禄而無窮矣吕東萊曰是詩</hi>
　<hi>雖戒求賢而其辭從容不迫至此章始明言賢者之益焉潘氏曰詩中凡稱頌人君福禄必歸於得人之</hi>
　<hi>盛故既醉云君子萬年介爾景福而必曰朋友攸攝攝以威儀假樂言受天之禄與干禄百福而必曰率</hi>
　<hi>由羣匹與百辟卿士媚于天子盖人君所以致福禄者未冇不自得人始也</hi>
　顒顒卬卬如圭如璋令聞<hi>音問</hi>令望<hi>叶無方反</hi>豈弟君子四<lb/>
方為綱<lb/>
<pb n="39b"/>
　賦也顒顒卬卬尊嚴也如圭如璋純潔也令聞善譽<lb/>
　也令望威儀可望法也<hi>鄭氏曰人聞之則有善聲人望之則有善威儀徳行相副</hi>
　　承上章言得馮翼孝徳之助則能如此<hi>呂東萊曰冇馮有翼</hi>
　<hi>冇孝冇徳以引以翼則顒顒卬卬如圭如璋令聞令望矣</hi>而四方以為綱矣<hi>輔氏曰此</hi>
　<hi>章乃足上章之義顒顒卬卬體貌之尊嚴也如圭如璋徳行之温純也令聞聲譽之美也令望表儀之善</hi>
　<hi>也夫如是然後為人君之全徳非得賢而引翼之何以臻此四方為綱四方以為綱領也</hi>
　鳳凰于飛翽翽<hi>呼㑹反</hi>其羽亦集爰止藹藹王多吉士<lb/>
<hi>鉏里反</hi>維君子使媚于天子<lb/>
<pb n="40a"/>
　興也鳯凰靈鳥也雄曰鳯雌曰凰翽翽羽聲也鄭氏<lb/>
　以為因時鳯凰至故以為喻理或然也<hi>蔡九峯曰是時周方隆盛</hi>
　<hi>鳴鳯在郊鳴于髙岡者乃詠其實也</hi>藹藹衆多也媚順愛也　鳯凰于<lb/>
　飛則翽翽其羽而集於其所止矣藹藹王多吉士則<lb/>
　維王之所使而皆媚于天子矣既曰君子又曰天子<lb/>
　猶曰王于出征以佐天子云爾<hi>呂東萊曰自此以下廣言人材之盛陳夀</hi>
　<hi>翁曰吉人吉士即前所謂有孝有徳也孝者徳之夲百行之原也既有孝徳其為吉徳莫大焉</hi>
　鳯凰于飛翽翽其羽亦傅<hi>音附</hi>于天<hi>叶鐵因反</hi>藹藹王多吉<lb/>
<pb n="40b"/>
人維君子命<hi>叶彌并反</hi>媚于庶人<lb/>
　興也媚于庶人順愛于民也<hi>謝疊山曰媚于天子愛君也媚于庶人為王愛</hi>
　<hi>其民也輔氏曰上二章乃因時鳯凰之至而以興賢者之來集也維君子使維君子命謂委質于君一聴</hi>
　<hi>其使令也媚于天子則見賢者無勉强不得已之意媚于庶人則見賢者有維持浹洽之徳後世多以鳯</hi>
　<hi>比賢人盖本於此</hi>
　鳯凰鳴矣于彼髙岡梧桐生矣于彼朝陽菶菶<hi>布孔反</hi>
萋萋<hi>七西反</hi>雝雝喈皆<hi>叶居奚反</hi>
　比也<hi>陳少南曰比賢者必聚於有道之朝九劉濟曰鳯隠見以時類賢者之出處也愚按髙岡之鳯</hi>
<pb n="41a"/>
　<hi>凰者髙世之賢才也朝陽之梧桐者治朝之賢君也梧之菶菶萋萋者人君待賢之盛禮也鳯之雝雝喈</hi>
　<hi>喈者羣賢和集之徳音也比意盖如此</hi>又以興下章之事也山之東曰<lb/>
　朝陽<hi>孔氏曰朝先見曰也</hi>鳯凰之性非梧桐不棲非竹實不食<lb/>
　菶菶萋萋梧桐生之盛也雝雝喈喈鳯凰鳴之和也<lb/>
　<hi>段氏曰劉氏曰惟其梧桐菶菶萋萋是以鳯凰雝雝喈喈由此觀之則君臣感㑹之機可想矣輔氏曰比</hi>
　<hi>賢者之來集王朝而王朝之禮遇賢者兩得其宜也</hi>
　君子之車既庶且多君子之馬既閑且馳<hi>叶唐何反</hi>矢詩<lb/>
不多維以遂歌<lb/>
<pb n="41b"/>
　賦也承上章之興也菶菶萋萋則雝雝喈喈矣君子<lb/>
　之車馬則既多而閑習矣其意若曰是亦足以待天<lb/>
　下之賢者而不厭其多矣<hi>呂東萊曰今王之車馬既多既閑苟得賢以載之其</hi>
　<hi>光華和樂殆非形容所及也有其時有其具召公所以欲成王勉乎此也</hi>遂歌盖繼王之<lb/>
　聲而遂歌之猶書所謂賡載歌也<hi>胡庭芳曰言車多焉閑亦應前來游</hi>
　<hi>之意言矢詩遂歌亦應前來歌之意矢詩即矢背也若曰今所陳之詩雖不多亦維以遂成其歌致其詠</hi>
　<hi>嘆進戒之意而已王日休曰此詩非不多也召公以為不多者愛君之心無已也彭氏曰此詩以章計十</hi>
　<hi>以言計五十四而猶云不多誠以言之感人冇限聲之入人無窮維以逐歌庶子朝夕聞之優游浸漬自</hi>
<pb n="42a"/>
　<hi>足以興起其心而不忘也輔氏曰此章則又承上章之興而言王朝之車馬既衆多而閑習則足以為招</hi>
　<hi>來待遇賢者之具矣其所以望於王盖有不待言而可知者詩所以言其志而音則聲之成文者其實一</hi>
　<hi>也先言以矢其音即其歌而言之也終言矢詩不多者即其實言之也</hi>
　　卷阿十章六章章五句四章章六句<hi>輔氏曰首章則總叙以發</hi>
　　<hi>端二三四章則極道其夀考福禄之盛以廣王心而歆動其意五章以下則告以所以致上章福禄</hi>
　　<hi>之由五章六章則言王能用賢則可以成徳七章八章則因鳯凰之來以興賢者之集九章則以鳯</hi>
　　<hi>凰之鳴得其依比賢者之至得其所至末章然後鳯王以今既有車馬衆多而且閑習將安所用乎</hi>
　　<hi>亦惟招延禮待賢者於無窮可也不明言其事而遂曰矢詩不多唯以遂歌者此意最好盖欲王自</hi>
<pb n="42b"/>
　　<hi>得之也召公可謂善於開導誘掖其君者矣</hi>
　　　序召康公戒成王也言求賢用吉士也<lb/>
　　　　求賢用吉士本用詩文而言固為不切然亦<lb/>
　　　　未必分為兩事後之説者既誤認豈弟君子<lb/>
　　　　為賢人遂分賢人吉士為兩等彌失之矣夫<lb/>
　　　　泂酌之豈弟君子方為成王而此詩遽為所<lb/>
　　　　求之賢人何哉<lb/>
民亦勞止汔<hi>許乙反</hi>可小康惠此中國以綏四方無縱詭<lb/>
<pb n="43a"/>
<hi>居毁反</hi>隨以謹無良式遏冦虐<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>
                    <hi>七感/反</hi>不畏明<hi>叶謨郎反</hi>柔逺<lb/>
能邇以定我王<lb/>
　賦也汔幾也<hi>釋文曰幾音祈</hi>中國京師也<hi>愚按詩人指京師為中國故三章又</hi>
　<hi>曰恵此京師謂之中者以其在諸夏之中也</hi>四方諸夏也京師諸夏之根<lb/>
　本也詭隨不顧是非而妄隨人也<hi>嚴氏曰詭隨者心知其非而懷詐以</hi>
　<hi>以從此奸又也書所謂而從孟子所謂而諛也呂東萊曰一言而喪邦曰予言而莫予違則詭隨之人誠</hi>
　<hi>覆邦家之人也</hi>謹斂束之意<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>曾也明天之明命也柔安也<lb/>
　能順習也<hi>蔡九峯曰柔者寛而撫之也能者擾而習之也逺近之勢如此</hi>　序説以<lb/>
<pb n="43b"/>
　此為召穆公刺厲王之詩以今考之乃同列相戒之<lb/>
　詞耳未必專為刺王而發然其憂時感事之意亦可<lb/>
　見矣<hi>嚴氏曰朱子此説是也詩言以定我王以為王休又言戎雖小子王欲玉女皆語同列之詞以</hi>
　<hi>時之亂戒同列所以刺王也</hi>蘇氏曰人未有無故而妄從人者維<lb/>
　無良之人將悦其君而竊其權以為冦虐則為之故無<lb/>
　縱詭隨則無良之人肅而冦虐無畏之人止然後柔<lb/>
　逺能邇而王室定矣<hi>輔氏曰厲王暴虐之君也則民之勞苦可知矣汔可小康者猶</hi>
　<hi>言庶幾其可使之小康也夫暴虐之君在上則時必有無良之人肆為詭隨之計以行其冦虐者故同列</hi>
<pb n="44a"/>
　<hi>之君子専以此相戒無縱詭隨則無良之人不敢肆而冦虐無忌憚之人亦且消沮退縮而無所容如是</hi>
　<hi>然後逺者自然得其安近者亦自然順習而無所垂忤而王室定矣若肆詭隨冦虐之人則國家日益多</hi>
　<hi>事而逺近皆不聊生矣王室何由安定乎詭隨者必無良之人也冦虐者必無忌憚之人也柔逺能邇與</hi>
　<hi>恵此中國以綏四方二句相應濮氏曰每章首言民今勞弊可少休息京師者諸夏之本欲安四方之民</hi>
　<hi>當自恤京師始彭氏曰民勞甚矣未能遽望其太平也但庶幾小康耳故教以惠中國而綏四方然所以</hi>
　<hi>惠綏者豈有他哉其本在朝廷之上毋使小人亂政則柔逺能邇而我王定矣先言惠中國以綏四方此</hi>
　<hi>出治之序也後言柔逺能邇此成治之效也書言柔逺能邇而必曰難任人詩言柔逺能邇而必曰謹無</hi>
　<hi>良皆有常戒懼之意</hi>穆公名虎康公之後<hi>孔氏曰康公十六世孫也</hi>厲王名<lb/>
<pb n="44b"/>
　胡成王七世孫也<hi>孔氏曰世本及周本紀皆云成王生康王康王生昭王昭王生穆王</hi>
　<hi>穆王生恭王恭王生懿王及孝王孝王生夷王夷王生厲王凡九世從成王言之不數成王及孝王故七</hi>
　<hi>世也</hi>
　民亦勞止汔可小休恵此中國以為民逑無縱詭隨<lb/>
以謹惛怓<hi>女交反叶尼猶反</hi>式遏冦虐無俾民憂無棄爾勞以<lb/>
為王休<lb/>
　賦也逑聚也惛怓猶讙<hi>歡又音喧</hi>譁也<hi>嚴氏曰惛怓惑亂主聴也</hi>勞猶<lb/>
　功也言無棄爾之前功也<hi>鄭氏曰言無廢汝始時動政事之功誘掖之也輔氏</hi>
<pb n="45a"/>
　<hi>曰以為民逑者盖中國者民之所聚也讙譁乃詭隨者之態也上有冦虐之臣則下有憂苦之夫矣無棄</hi>
　<hi>爾勞者蓋同列平時相與為國家慮者固已有定説矣</hi>休美也<hi>曹氏曰自二章而下皆衍而成</hi>
　<hi>篇以暢其意不其相逺也愚按章内二休字異義</hi>
　民亦勞止汔可小息惠此京師以綏四國<hi>叶于通反</hi>無縱<lb/>
詭隨以謹罔極式遏冦虐無俾作慝<hi>吐得反</hi>敬慎威儀以<lb/>
近有徳<lb/>
　賦也罔極為惡無窮極之人也有徳有徳之人也<hi>輔氏</hi>
　<hi>曰罔極亦是詭隨者之證以妄隨人則為惡豈有窮極也無縱詭隨式遏冦虐是防禁小人也敬慎威儀</hi>
<pb n="45b"/>
　<hi>以近有徳是親近賢者也徒欲防禁小人而不知親近有徳則無以增益其知識開廣其心志矣然欲近</hi>
　<hi>賢者則須先謹其威儀威儀不謹則賢者將望望然去之矣豈可得而親之乎嚴氏曰非脩身則賢不可</hi>
　<hi>得而親故必敬慎威儀然後可以近有徳也謝疊山曰威儀所以定命也有徳之士未有無威儀王若不</hi>
　<hi>敬謹威儀則驕淫傲惰何所不為侮老成逺者徳則賢者不能相親矣呂東萊曰此章言當逺小人近君</hi>
　<hi>子也</hi>
　民亦勞止汔可小愒<hi>起倒反</hi>惠此中國俾民憂泄<hi>以世反</hi>
無縱詭隨以謹醜厲式遏冦虐無俾正敗<hi>叶蒲寐反</hi>戎雖小<lb/>
子而式𢎞大<hi>叶特計反</hi>
<pb n="46a"/>
　賦也愒息泄去厲惡也正敗正道敗壞也戎汝也言<lb/>
　汝雖小子而其所為甚廣大不可不謹也<hi>嚴氏曰舊説以此詩</hi>
　<hi>戎雖小子及板小子蹻蹻皆指王也小子非君臣之詞二詩皆戒責同寮故稱小子耳輔氏曰以小子稱</hi>
　<hi>同列必是長老者之詞觀下篇可見以身言之則是小子以職言之則是王官故曰戎雖小子而式𢎞大</hi>
　<hi>言所為甚廣大欲其加謹之辭也并觀下篇第四章則所謂少年小子必王所寵任之人也</hi>
　民亦勞止汔可小安惠此中國國無有殘無縱詭隨<lb/>
以謹繾綣式遏冦虐無俾正反王欲玉女<hi>音汝</hi>是用大諫<lb/>
<hi>春秋傳荀子書並作簡音簡</hi>
<pb n="46b"/>
　賦也繾綣小人之固結其君者也<hi>嚴氏曰詩言無良惛怓罔極醜厲繾</hi>
　<hi>綣皆極小人之情狀而總之以詭随盖小人之媚君子其始皆以詭随入之其終無所不至孔子所謂佞</hi>
　<hi>人殆也</hi>正反反於正也<hi>王介甫曰正敗者敗而已未盡反而為不正若正反則無正也</hi>
　<hi>彭氏曰正反則善惡曲直無不倒置天下其可得而正邪每章言愈切而愈深</hi>玉寶愛之意<lb/>
　言王欲以汝為玉而寶愛之故我用王之意大諫正<lb/>
　於女盖托為王意以相戒也<lb/>
　　民勞五章章十句<hi>呂與叔曰五章章之始皆言民亦勞止恵此中國者欲息民而</hi>
　　<hi>固根本也上言無縱詭隨式遏冦虐者欲謹察小人將以害政也章末之言皆丁寧反覆勸之</hi>
<pb n="47a"/>
　　<hi>之詞使之去危即安去惡從善也彭氏曰此詩以寛治民以嚴取友曰綏曰惠寛而不擾也曰無縱</hi>
　　<hi>曰以謹曰式遏嚴而不恕也</hi>
　　　序召穆公刺厲王也<lb/>
上帝板板下民卒癉<hi>當簡反</hi>出話不然為猶不逺靡聖管<lb/>
管不實於亶猶之未逺是用大諫<hi>叶音簡</hi>
　賦也板板反也卒盡癉病猶謀也管管無所依也亶<lb/>
　誠也　序以此為凡伯刺厲王之詩今考其意亦與<lb/>
　前篇相類但責之益深切耳<hi>嚴氏曰朱子以此詩為切責僚友用事之人而</hi>
<pb n="47b"/>
　<hi>義歸於刺王與上篇同味詩意信然胡庭芳曰厲王無道召穆凡伯以親賢之故宜極言而力救之顧乃</hi>
　<hi>不直致其諫而姑責同僚以使之聞之者豈非亦以監謗之故不欲嬰其鋒以陷於罪而甚吾君之惡也</hi>
　<hi>耶吁二公忠愛之懷於見盖可見矣</hi>此章首言天反其常道而使民盡<lb/>
　病矣而女之言皆不合理為謀人不久逺其心以為<lb/>
　無復聖人但恣已妄行而無所依據又不實之於誠<lb/>
　信豈其謀之未逺而然乎<hi>輔氏曰正者常道也道其常則民安反其常則民病</hi>
　<hi>今天既盡反其常道則民亦安得而不盡病乎話者即語也猶者謀慮也不然則背理傷道也不逺則但</hi>
　<hi>為目前之計也人心知有聖人則動作皆有所依據故出話不敢不然為謀不至不逺今也出話則不然</hi>
<pb n="48a"/>
　<hi>為猶則不逺則靡聖管管可知矣既已靡聖管管則所為皆是虚妄故曰不實於亶不然不逺皆虛妄者</hi>
　<hi>之所為也李迂仲日愛民者天之常道耳今天使下民皆病則反其常道矣言為猶不逺又言猶之未逺</hi>
　<hi>盖反覆言之自下文以至末章皆是大諫也謝疊山曰朱子初解云人苟知聖人之度則必戰戰兢兢不</hi>
　<hi>敢苟作此心若無聖人矣則管管然無所依據矯誣詐偽何所不至其出言行事不以真實而歸於誠道</hi>
　<hi>無怪也</hi>世亂乃人所為而曰上帝板板者無所歸咎之<lb/>
　詞耳<lb/>
　天之方難<hi>叶泥涓反</hi>無然憲憲<hi>叶虚/言反</hi>天之方蹶<hi>俱衛反</hi>無然<lb/>
泄泄<hi>以世反</hi>辭之輯<hi>音集叶/徂合反</hi>矣民之洽矣辭之懌<hi>叶弋灼反</hi>矣<lb/>
<pb n="48b"/>
民之莫矣<lb/>
　賦也憲憲欣欣也蹶動也泄泄猶沓沓也盖弛緩之<lb/>
　意孟子曰事君無義進退無禮言則非先王之道者<lb/>
　猶沓沓也<hi>輔氏曰天方艱難則人當憂懼也今乃欣欣然自以為適天方蹶動則人當斂飭也</hi>
　<hi>今乃地緩而不以為事則是自絶于天矣始也不有夫聖終也自絶于天則何以能立於人之朝哉蹶顛</hi>
　<hi>覆之意泄泄怠緩悦從之貌言天欲顛覆周室羣臣無得泄泄然不急救正之沓沓即泄泄之意盖孟子</hi>
　<hi>時人語如此非詆毁也輔氏曰天之方蹶而國家有傾覆之勢常情處此消索震懾易得怠緩苟從故戒</hi>
　<hi>羣臣以無得泄泄然不急救正之當此之際自非君臣上下力加振作於此奮發則何能救正也</hi>輯<lb/>
<pb n="49a"/>
　和洽合懌悦莫定也辭輯而懌則言必以先王之道<lb/>
　矣所以民無不合無不定也<hi>輔氏曰又教以先謹其言而不妄發爾辭能和</hi>
　<hi>則民自合爾辭能悦則民自定辭和與懌則合乎理而異於不然者矣民合且定則前所謂卒癉者其有</hi>
　<hi>瘳乎嚴氏曰首章責同僚出語不然為猶不逺故二章因戎之以言論之間宜相和協庶可措民於安然</hi>
　<hi>愚而自用者終不能舍已從人故三章言聴我囂囂四章言匪我言耄爾用憂謔五章言無為夸毗善人</hi>
　<hi>載尸也皆說朋友議論不相協猶小旻詩凡六章其間五章皆説謀猶之不臧也</hi>
　我雖異事及爾同僚我即爾謀聴我囂囂<hi>許驕反</hi>我言<lb/>
維服勿以為笑<hi>叶思邀反</hi>先民有言詢于芻<hi>初俱/反</hi>蕘<hi>如謡反</hi>
<pb n="49b"/>
　賦也異事不同職也同僚同為王臣也春秋傳曰同<lb/>
　官為僚<hi>陳夀翁曰觀此言則其為同列相戒甚明</hi>即就也□□自得不肯<lb/>
　受言之貌服事也猶曰我所言者乃今之急事也先<lb/>
　民古之賢人也芻蕘采薪者古人尚詢及芻蕘況其<lb/>
　僚友乎<hi>輔氏曰第一第二句言其同有恩義也三四句言其不有於我也五六句冀其察也七八</hi>
　<hi>句欲其警也</hi>
　天之方虐無然謔謔<hi>虚虐反</hi>老夫灌灌小子蹻蹻<hi>其畧反</hi>
匪我言耄<hi>莫報反叶毛博反</hi>爾用憂謔多將熇熇<hi>叶許各反</hi>不可救<lb/>
<pb n="50a"/>
藥<lb/>
　賦也謔戯侮也老夫詩人自稱灌灌欵欵也蹻蹻驕<lb/>
　貌<hi>李迂仲曰説文蹻蹻舉足髙也以足髙之意觀之是驕之意</hi>耄老而昏也熇熇<lb/>
　熾盛也　蘇氏曰老者知其不可而盡其欵誠以告<lb/>
　之少者不信而驕之故曰非我老耄而妄言乃汝以<lb/>
　憂為戯耳夫憂未至而救之猶可為也苟俟其益多<lb/>
　則如火之盛不可復救矣<hi>輔氏曰此章責之又深矣一二句戒其不可慢天也</hi>
　<hi>三四句戒其不可忽己也五六句斥其病也七八句危其禍也王介甫曰列子云曾不發藥乎左氏曰不</hi>
<pb n="50b"/>
　<hi>如明而藥之也與此救藥同意</hi>
　天之方懠<hi>才細反叶箋西反</hi>無為夸<hi>苦花反</hi>毗威儀卒迷善人<lb/>
載尸民之方殿屎<hi>許伊反</hi>則莫我敢葵喪<hi>息浪/反</hi>亂蔑資<hi>叶箋西反</hi>曽莫惠我師<hi>叶霜夷反</hi>
　賦也懠怒夸大毗附也小人之於人不以大言夸之<lb/>
　則以諛言毗之也尸則不言不為飲食而已者也殿屎呻<lb/>
　吟也葵揆也蔑猶滅也資與咨同嗟嘆聲也惠順師<lb/>
　衆也　戒小人毋得夸毗使威儀迷亂而善人不得<lb/>
<pb n="51a"/>
　有所為也<hi>僕氏曰威儀盡亂侮老慢賢善人則如尸而不復言語矣</hi>又言民方愁<lb/>
　苦呻吟而莫敢揆度其所以然者是以至於散亂滅<lb/>
　亡而卒無能恵我師者也<lb/>
　天之牖民如壎<hi>許元反</hi>如篪<hi>音池</hi>如璋如圭如取如攜攜<lb/>
無曰益牖民孔易<hi>以豉反叶夷益反</hi>民之多辟<hi>匹亦反下同</hi>無自立<lb/>
辟<lb/>
　賦也牖開明也<hi>程子曰牖開通之義室之暗也故設牖以通明</hi>猶言天啓其<lb/>
　心也壎唱而篪和璋判而圭合<hi>孔氏曰半圭為璋合二璋而成圭</hi>取<lb/>
<pb n="51b"/>
　求擕得而無所費<hi>愚按言求之即得而無費於己以益之也</hi>皆言易也辟<lb/>
　邪也　言天之開民其易如此以明上之化下其易<lb/>
　亦然今民既多邪辟矣豈可又自立邪辟以道之邪<lb/>
　<hi>陳夀翁曰上之於下開其本明之天性者固甚易導之以邪僻之人偽者亦不難因開之易而謹導之方</hi>
　<hi>可也豈可導以邪僻耶呂東萊曰亂雖極矣道之者固有簡易之理不作聰明為耶僻以亂之行其所無</hi>
　<hi>事斯可矣輔氏曰此章與七章分明是譏及於王也故先王於民勞首章言此二詩雖不專為刺王而發</hi>
　<hi>然其憂時感事之意亦可見矣者是也</hi>
　价<hi>音介</hi>人維藩<hi>叶分/遣反</hi>大師維垣大邦維屏大宗維翰<hi>叶胡<pb n="52a"/>田反</hi>懷徳維寧宗子維城無俾城壞<hi>叶胡罪胡威二反</hi>無獨斯畏<lb/>
<hi>叶紆㑹於非二反</hi>
　賦也价大也大徳之人也藩籬師衆垣墻也大邦强<lb/>
　國也屏樹也所以為蔽也<hi>愚按所謂樹塞門也</hi>大宗强族也翰<lb/>
　幹也宗子同姓也　言是六者皆君之所恃以安而<lb/>
　徳其本也<hi>李迂仲曰王所恃以衛國家者在此數者苟懷之以徳則無不寧矣詩人以懷徳惟</hi>
　<hi>寜開於中則宗子惟城亦當以徳懷之也左氏口君其修徳以固宗子何城如之所謂宗子維城是也董</hi>
　<hi>氏曰藩垣屏翰皆以衛王畿也盖藩在外屏在内垣限内外恃翰以為築王者之固其國如此懐徳維寧</hi>
<pb n="52b"/>
　<hi>則懷諸侯者在徳若宗子則為城以禦患者也彭氏曰王者之治親親為大雖用人以為藩垣屏而資同</hi>
　<hi>姓以為翰翰者所資以立也又必待同姓以為城城者所恃以固也曰大宗曰宗子其意反覆言同姓之</hi>
　<hi>至重至切盖坦重於藩屏不可以無翰而城又大而且重馬然在人者皆有形之勢而徳之在我乃無形</hi>
　<hi>之勢也故獨曰雖寧焉</hi>有徳則得是五者之助不然則親戚叛<lb/>
　之而城壞城壊則藩垣屏翰皆壊而獨居獨居而所<lb/>
　可畏者至矣<lb/>
　敬天之恕無敢戯豫敬天之渝<hi>用朱反</hi>無敢馳驅昊天<lb/>
曰明<hi>叶謨郎反</hi>及爾出王<hi>音往叶/如字</hi>昊天曰旦<hi>叶得絹反</hi>及爾游衍<lb/>
<pb n="53a"/>
<hi>叶恰戰反</hi>
　賦也渝變也<hi>如迅雷風烈必變之變</hi>王往通言出而有所往也<lb/>
　旦亦明也<hi>旦與明只一意</hi>衍寛縱之意　言天之聰明無所<lb/>
　不及不可以不敬也板板也難也蹶也虐也懠也其<lb/>
　恕而變也甚矣而不之敬也亦知其有日監在兹者<lb/>
　乎<hi>才有些放肆則他便知所以曰日監在兹輔氏曰此又専戒其同列也囂囂也謔謔也蹻蹻也憂謔</hi>
　<hi>也皆戯豫之事也管管也憲憲也泄泄也夸毗也皆馳驅之類也後四句熟讀而詳玩之可見天之於人</hi>
　<hi>無所不體而興起人心畏天之誠洋洋乎如在其上如在其左右不可度思矧可射思豈可一毫一息而</hi>
<pb n="53b"/>
　<hi>不敬乎哉</hi>張子曰天體物而不遺猶仁體事而無不在也<lb/>
　<hi>潘子善問天體物而不遺是指理而言仁體事而無不在是指人而言否曰體事而無不在是指心而言</hi>
　<hi>也天下一切事皆此心發見耳仁問天體物仁體事以見物物各有天理事事皆有  曰然天體在物上</hi>
　<hi>仁體在事上猶言天體於物仁體於事本是言物以天為體事以仁為體縁須著從上説故如此下語又</hi>
　<hi>問與體物而不可遺一般否曰然</hi>禮儀三百威儀三千無一事而非<lb/>
　仁也昊天曰明及爾出王昊天曰旦及爾游衍無一<lb/>
　物之不體也<hi>楊仲思問此莫是言人之所以為人者皆天之所為故雖起居動作之頃而所</hi>
　<hi>謂天者未嘗不在也曰公説天體物而不遺既説得是則所謂仁體事而無不在者亦不過如此天與仁</hi>
<pb n="54a"/>
　<hi>非有二也</hi>
　　板八章章八句<hi>嚴氏曰一章至五章皆切責僚友之詞六章至八章皆責僚友而因</hi>
　　<hi>戒王也</hi>
　　　序凡伯刺厲王也<hi>孔氏曰左傳云凡蔣邪茅胙祭周公之𦙍也凡伯周公之</hi>
　　　<hi>後也入為王朝卿士春秋書天王使凡伯乗聘則凡伯亦其苗裔世為王臣也</hi>
　　　　生民之什十篇六十一章四百三十三句<lb/>
　<lb/>
　<lb/>
<pb n="54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩傳通釋卷十七<lb/>
</p>
<p>
</p>
  </div>
</body>
</text>
</TEI>
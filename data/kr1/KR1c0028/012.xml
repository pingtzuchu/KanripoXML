<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩傳通釋卷十二</head> <lb/>
    <p>
<pb n="1a"/>
欽定四庫全書<lb/>
　詩傳通釋卷十二<lb/>
　　　　　　　　　　　　　元　劉瑾　撰<lb/>
　　詩<lb/>
　　　朱子集傳<lb/>
　　　小旻之什二之五<lb/>
旻天疾威敷于下土謀猶囘遹<hi>音聿</hi>何日斯沮<hi>在吕反</hi>謀臧<lb/>
不從不臧覆用<hi>叶于封反</hi>我視謀猶亦孔之邛<hi>其凶反</hi>
<pb n="1b"/>
　賦也旻幽逺之意敷布猶謀囘邪遹僻沮止臧善覆<lb/>
　反邛病也　大夫以王惑於邪謀不能斷以從善而<lb/>
　作此詩言旻天之疾威布于下土使王之謀猶邪僻<lb/>
　無日而止<hi>愚按此章稠天之意猶可見君臣隱韓之義天人合一之理</hi>謀之善者<lb/>
　則不從而其不善者反用之故我視其謀猶亦甚病<lb/>
　也<hi>輔氏曰昏亂之世君臣上下謀猶邪僻無有沮止之者故無所歸咎而歸之天也夫為國者固不可</hi>
　<hi>以無謀猶也然觀其於謀之善者則不從其不善者也則反用之則我已甚病矣不待其謀之敗而禍之來</hi>
　潝潝<hi>許急反</hi>訿訿<hi>音/紫</hi>亦孔之哀<hi>叶於希反</hi>謀之其臧則具是<lb/>
<pb n="2a"/>
違謀之不臧則具是依我視謀猶伊于胡底<hi>之履反叶都黎反</hi>
　賦也潝潝相和也訿訿相詆也具俱底至也　言小<lb/>
　人同而不和其慮深矣<hi>前漢劉向曰言衆小在位而從邪議歙歙相是而背君子</hi>
　然於謀之善者則違之其不善者則從之亦何能有<lb/>
　所定乎<lb/>
　我龜既厭不我告猶<hi>叶于救反</hi>謀夫孔多是用不集<hi>韓詩作就叶疾救反</hi>發言盈庭誰敢執其咎<hi>叶巨又反</hi>如匪行邁謀是用不<lb/>
得于道<hi>叶徒侯反</hi>
<pb n="2b"/>
　賦也集成也　卜筮數則瀆而龜厭之故不復告其<lb/>
　所圖之吉凶謀夫衆則是非相奪而莫適所從故所<lb/>
　謀終亦不成蓋發言盈庭各是其是無肻任其責而<lb/>
　決之者<hi>輔氏曰洪範曰謀及卜筮夫謀貴乎博故謀及卿士謀及庶民今乃以謀夫孔多是用不</hi>
　<hi>集者蓋彼之所謂謀不過盡衆人之情而主之者則一人而已而此之所謂謀夫則是各主其謀故是非</hi>
　<hi>相奪莫知適從所以其謀終亦無所成就也發言盈庭誰敢執其咎此亂世為謀之常態上無聴言之明</hi>
　<hi>則人人得以肆其説而已亦終莫能決其是非故無肯任其成敗之責者</hi>猶不行不邁而<lb/>
　坐謀所適謀之雖審而亦何得於道路哉<hi>孔氏曰謀而不行則</hi>
<pb n="3a"/>
　<hi>於道不進言而無決則於事不成</hi>
　哀哉為猶匪先民是程匪大猶是經維邇言是聴<hi>叶平聲</hi>維邇言是爭<hi>叶側陘反</hi>如彼築室于道謀是用不潰于成<lb/>
　賦也先民古之聖賢也<hi>孔氏曰民者人之大名其實是聖賢也</hi>程法猶<lb/>
　道<hi>愚按詩中猷猶字通用故前章猶訓謀此訓道而徽猷與秩秋大猷又皆作猷亦訓道</hi>經常<lb/>
　潰遂也　言哀哉今之為謀不以先民為法不以大<lb/>
　道為常其所聴而爭者皆淺末之言以是相持如將<lb/>
　築室而與行道之人謀之人人得為異論其能有成<lb/>
<pb n="3b"/>
　也哉古語曰作舎道邊三年不成蓋出於此<lb/>
　國雖靡止或聖或否<hi>方九反叶補美反</hi>民雖靡膴<hi>火吳反</hi>或哲<lb/>
或謀<hi>叶莫徒反</hi>或肅或艾<hi>音/乂</hi>如彼泉流無淪胥以敗<hi>叶蒲寐反</hi>
　賦也止定也聖通明也膴大也多也艾與乂同治也<lb/>
　淪陷胥相也言國論雖不定然有聖者焉有否者焉<lb/>
　民雖不多然有哲者焉有謀者焉有肅者焉有艾者<lb/>
　焉但王不用善則雖有善者不能自存將如泉流之<lb/>
　不反而淪胥以至於敗矣聖哲謀肅乂即洪範五事<lb/>
<pb n="4a"/>
　之德豈作此詩者亦傳箕子之學也與<hi>輔氏曰子曰十室之邑必</hi>
　<hi>有忠信天下豈有無才之世哉故告之以國論雖未定而人民之中有聖與否者焉人民雖不多而有哲</hi>
　<hi>謀肅艾者焉但患王不能用之耳王不能用則雖有是五者之才皆將如泉流之不反而相與淪陷於敗</hi>
　<hi>故以是戒王庶其能愛䕶而扶持之無使至於此極也由是觀之則作是詩之大夫其心量之廣大志慮</hi>
　<hi>之深長學問之博洽皆可見矣觀此章及第三章則其有得於箕子之學葢深矣  愚按箕子陳洪範九</hi>
　<hi>疇其二為貌言視聴思之五事貎之德恭而作肅言之德從而作又視之德明而作哲聴之徳聰而作謀</hi>
　<hi>思之徳睿而作聖其次叙與此不同者彼以人事發見先後有序此則便文以叶韻耳</hi>
　不敢暴虎不敢馮<hi>皮冰反</hi>河人知其一莫知其他<hi>湯河反</hi>
<pb n="4b"/>
戰戰兢兢如臨深淵<hi>叶一均反</hi>如履薄冰<lb/>
　賦也徒搏曰暴徒涉曰馮如馮几然也戰戰恐也兢<lb/>
　兢戒也如臨深淵恐墜也如履薄冰恐陷也　衆人<lb/>
　之慮不能及逺暴虎馮河之患近而易見則知避之<lb/>
　喪國亡家之禍隱於無形則不知以為憂也故曰戰<lb/>
　戰兢兢如臨深淵如履薄冰懼及其禍之詞也<lb/>
　　小旻六章三章章八句三章章七句<lb/>
　　　蘇氏曰小旻小宛小弁小明四詩皆以小名篇<lb/>
<pb n="5a"/>
　　　所以别其為小雅也其在小雅者謂之小故其<lb/>
　　　在大雅者謂之召旻大明獨宛弁闕焉意者孔<lb/>
　　　子刪之矣雖去其大而其小者猶謂之小蓋即<lb/>
　　　用其舊也<lb/>
　　　　大夫刺幽王也<lb/>
宛<hi>於阮反</hi>彼鳴鳩翰<hi>胡旦/反</hi>飛戾天<hi>叶鐵因反</hi>我心憂傷念昔先<lb/>
人明發不寐有懐二人<lb/>
　興也宛小貎鳴鳩斑鳩也<hi>陸璣曰似鵓鳩項有綉文</hi>翰羽戾至也<lb/>
<pb n="5b"/>
　明發謂將旦而光明開發也二人父母也　此大夫<lb/>
　遭時之亂而兄弟相戒以免禍之詩故言彼宛然之<lb/>
　小鳥亦翰飛而至于天矣則我心之憂傷豈能不念<lb/>
　昔之先人哉是以明發不寐而有懐乎父母也言此<lb/>
　以為相戒之端<hi>輔氏曰兄弟相戒以免禍則發言而首及於父母者宜也</hi>
　人之齊聖飲酒温克彼昏不知壹醉日富<hi>叶筆力反</hi>各敬<lb/>
爾儀天命不又<hi>叶夷益反</hi>
　賦也齊肅也聖通明也克勝也富猶甚也又復也<lb/>
<pb n="6a"/>
　言齊聖之人雖醉猶温恭自持以勝所謂不為酒囷<lb/>
　也彼昏然而不知者則一於醉而日甚矣於是言各<lb/>
　敬謹爾之威儀天命已去將不復來不可以不恐懼<lb/>
　也時王以酒敗德臣下化之故此兄弟相戒首以為<lb/>
　説<hi>輔氏曰時人方化上所為昬亂於酒則此兄弟相戒而首及於此者亦宜也昏亂於酒則必自喪其</hi>
　<hi>威儀故相戒各自敬謹我身之威儀天命不又蓋言不可恃天命之常如此會有禍亂生也人能敬我身</hi>
　<hi>之威儀則能敬天矣天豈在外哉此義精矣其王介甫曰戒以各敬爾儀天命不又言各則并戒  君臣</hi>
　<hi>也</hi>
<pb n="6b"/>
　中原有菽<hi>音叔</hi>庶民采<hi>叶此/禮反</hi>之螟<hi>音/冥</hi>蛉<hi>音/零</hi>有子蜾<hi>音果</hi>蠃<lb/>
<hi>力果反</hi>負<hi>叶蒲/美反</hi>之教誨爾子式榖似<hi>叶養里反</hi>之<lb/>
　興也中原原中也菽大豆也螟蛉桑上小青蟲也似<lb/>
　步屈蜾蠃上蜂也似蜂而小腰取桑蟲負之於木空<lb/>
　中七日而化為其子<hi>釋文曰蜾蠃即細腰蜂中本草注曰雖名土蜂不就土  為窟</hi>
　<hi>謂摙土作房耳細腰物无雌皆取青蟲教祝變成已子嘗拆窠而視之亦生子如半粟米太所負蟲却在</hi>
　<hi>子下摙音璉祝音呪</hi>式用糓善也　中原有菽則庶民采之矣<lb/>
　以興善道人皆可行也螟蛉有子則蜾蠃負之以興<lb/>
<pb n="7a"/>
　不似者可教而似也教誨爾子則用善而似之可也<lb/>
　善也似也終上文兩句所興而言也戒之以不惟獨<lb/>
　善其身又當教其子使為善也<hi>輔氏曰善道人皆可行不似者可教而似</hi>
　<hi>同一秉彛故也兄弟相戒以免禍而上念其父母下慮及其子則其意可謂懇至矣</hi>
　題<hi>大計反</hi>彼脊令<hi>音零</hi>載飛載鳴我日斯邁而月斯征夙<lb/>
興夜寐無忝爾所生<hi>叶桑經反</hi>
　興也題視也脊令飛則鳴行則摇載則而汝沗辱也<lb/>
　　視彼脊令則且飛而且鳴矣我既日斯邁則汝亦<lb/>
<pb n="7b"/>
　月斯征矣言當各務努力不可暇逸取禍恐不及相<lb/>
　救恤也夙興夜寐各求無辱於父母而已<hi>輔氏曰以脊令之載</hi>
　<hi>飛載鳴興兄弟各有所進之道雖或不同然俱求無泰辱於父母可也先生嘗因人讀詩而務俠不子細</hi>
　<hi>戒之曰今人看文字敏底一揭開版便曉但於意味却不曽得而今便只管看時也只是恁地但百㴜自</hi>
　<hi>是强五十遍時二百遍自是强一百遍時題彼脊令載飛載鳥我日斯邁而月斯征夙興夜寐無沗爾所</hi>
　<hi>生這箇看時也只是恁地但裏面意思却有説不得底解不得底意思却在説不得底意思裏而</hi>
　交交桑扈<hi>音户</hi>率場啄粟哀我填<hi>都田反</hi>寡宜岸宜獄握<lb/>
粟出卜自何能糓<lb/>
<pb n="8a"/>
　興也交交往來之貎桑扈竊脂也俗呼青觜肉食不<lb/>
　食粟<hi>孔氏曰俗呼青雀喜盗脂膏食之因以名云埤雅曰桑扈有二種青質者觜曲食肉好盗脂膏</hi>
　<hi>素質者其趐與領皆有文章所謂率場啄粟有鶯其羽者也吕東萊曰淮南子云馬不食脂桑扈不食粟</hi>填<lb/>
　與瘨同病也岸亦獄也韓詩作犴鄉亭之繫曰犴<hi>愚按</hi>
　<hi>字書犴一作豻豻胡地犬也野犬所以守故謂獄為犴</hi>朝廷曰獄　扈不食粟<lb/>
　而今則率場啄粟矣病寡不宜岸獄今則宜岸宜獄<lb/>
　矣言王不卹鰥寡喜陷之於刑辟也然不可不求所<lb/>
　以自善之道故握持其粟出而卜之曰何自而能善<lb/>
<pb n="8b"/>
　乎言握粟以見其貧窶之甚<hi>輔氏曰貧窶如是而猶不忘所以自善之道然</hi>
　<hi>後為君子也</hi>
　温温恭人如集于木惴惴<hi>之瑞反</hi>小心如臨于谷戰戰<lb/>
兢兢如履薄冰<lb/>
　賦也温温和柔貎如集于木恐隊<hi>墜</hi>也如臨于谷恐<lb/>
　隕也<hi>輔氏曰哀亂之世賢人君子雖无罪猶恐懼輔氏曰温温恭人惴惴小心皆指他人言也戰戰</hi>
　<hi>兢兢則自謂也言今處亂世温柔恭敬之人則如集于木而恐墜也惴惴小心之人則如臨于谷而恐隕</hi>
　<hi>也我其可不戰戰兢兢如履薄水哉</hi>
<pb n="9a"/>
　　小宛六章章六句<lb/>
　　　此詩之詞最為明白而意極懇至説者必欲為<lb/>
　　　刺王之言故其説穿鑿破碎無理尤甚今悉改<lb/>
　　　定讀者詳之<hi>濮氏曰此詩兄弟相戒之辭或是其人嘗有酒德之敗序謂刺王非</hi>
　　　<hi>矣感念存沒意極懇至每誦之令人悲愴輔氏曰一章言思念父母以發相戒之端二章言時</hi>
　　　<hi>俗所習以致相戒之意三章則相戒相勉以教其子四章則欲各自努力以無遺父母之羞其</hi>
　　　<hi>意可謂懇至矣五章則又言王不恤貧困鰥寡如我之病困孤獨當今之世或不免於羅織之</hi>
　　　<hi>禍故握粟出卜以求自善之道六章又言當世賢者尚且兢畏如此况我則又當如何哉</hi>
<pb n="9b"/>
　　　　大夫刺幽王也<lb/>
　　　　此詩不為刺王而作但兄弟遭亂畏禍而相<lb/>
　　　　戒之詞耳<lb/>
弁<hi>薄干反</hi>彼鸒<hi>音/豫</hi>斯<hi>叶先/齎反</hi>歸飛提提<hi>是移反</hi>民莫不榖我獨<lb/>
于罹何辜于天我罪伊何心之憂矣云如之何<lb/>
　興也弁飛拊翼貌鸒雅鳥也小而多羣腹下白江東<lb/>
　呼為鵯<hi>匹又音卑</hi>烏斯語詞也<hi>孔氏曰猶蓼彼蕭斯菀彼栁斯</hi>提提羣飛<lb/>
　安閒之貌榖善罹憂也　舊説幽王太子宜臼被廢<lb/>
<pb n="10a"/>
　而作此詩言弁彼鸒斯則歸飛提提矣民莫不善而<lb/>
　我獨于憂則鸒斯之不如也何辜于天我罪伊何者<lb/>
　怨而慕也舜號泣于旻天曰父母之不我愛於我何<lb/>
　哉蓋如此矣<hi>輔氏曰怨者怨咎已之不得其親慕者思慕其親不能忘也  問伊川謂小弁</hi>
　<hi>之怨與舜不同何也曰舜之怨反諸身以求其所未至小弁則自以為無罪矣此其所以不同也歟  問</hi>
　<hi>此詩只我罪伊何一句與舜於我何哉之意同至後面君子秉心維其忍之君子不惠不舒究之分明是</hi>
　<hi>怨其親却與舜不同曰作小弁者自是未到得舜地位蓋亦常人之情耳只我罪伊何上面説何辜于天</hi>
　<hi>亦似自以為無罪相似未可與舜同日語也</hi>心之憂矣云如之何則知其<lb/>
<pb n="10b"/>
　無可奈何而安之之詞也<lb/>
　踧踧<hi>徒歴反</hi>周道<hi>叶徒/苟反</hi>鞠<hi>九六/反</hi>為茂草<hi>叶此苟反</hi>我心憂傷<lb/>
惄<hi>乃歴反</hi>焉如擣<hi>丁老反叶/丁口反</hi>假寐永嘆維憂用老<hi>叶魯口反</hi>心<lb/>
之憂矣疢<hi>丑覲反</hi>如疾首<lb/>
　興也踧踧平易也周道大道也鞠窮惄思擣舂也不<lb/>
　脱衣冠而寐曰假寐疢猶疾也　踧踧周道則將鞠<lb/>
　為茂草矣我心憂傷則惄焉如𢷬矣精神憒眊至於<lb/>
　假寐之中而不忘永歎憂之之深是以未老而老也<lb/>
<pb n="11a"/>
　疢如疾首則又憂之甚矣<hi>謝疊山曰惄焉如𢷬深悲至痛如有物之𢷬其心也</hi>
　<hi>事關心者夢中亦長吁故曰假寐咏嘆憂愁多者年少而髪白故曰維憂用老孔氏曰疾首頭痛也輔氏</hi>
　<hi>曰維憂用老維憂能老人非特能老人也又能使人病故又繼之以疢如疾首頭痛最叵忍疢如疾首則</hi>
　<hi>其病甚矣</hi>
　維桑與梓<hi>叶奨里反</hi>必恭敬止靡瞻匪父靡依匪母<hi>叶滿彼反</hi>
不屬<hi>音燭</hi>于毛不離于裏天之生我我辰安在<hi>叶此里反</hi>
　興也桑梓二木古者五畆之宅樹之墻下以遺子孫<lb/>
　給蠶食具器用者也<hi>愚按古者一夫受五畆宅二畆半在邑二畆半在田四圍墻下</hi>
<pb n="11b"/>
　<hi>植木桑以給蠶食梓以具器用然此民居之制也葢託以起興耳</hi>瞻者尊而仰之依<lb/>
　者親而倚之屬連也毛膚體之餘氣末屬也離麗也<lb/>
　裏心腹也辰猶時也　言桑梓父母所植尚且必加<lb/>
　恭敬况父母至尊至親宜莫不瞻依也<hi>謝疊山曰桑梓父母所植</hi>
　<hi>以遺子孫見其樹則思其人思其人則愛其樹所以必恭必敬也敬其桑梓豈敢忘其父母乎</hi>然父<lb/>
　母之不我愛豈我不屬于父母之毛乎豈我不離<lb/>
　于父母之裏乎<hi>孔氏曰太子為父所放爾并言母者以人皆有父母之恩故連言之</hi>
　無所歸咎則推之於天曰豈我生時不善哉何不祥<lb/>
<pb n="12a"/>
　至是也<hi>謝疊山曰父母不我愛求其説而不可得於是歸之於天曰不知天生我之時我之日月</hi>
　<hi>星辰果在何處吉歟凶歟不可得而知也韓文公詩予生之辰月宿南斗牛奮其角箕張其口即生辰所在也</hi>
　菀<hi>音欝</hi>彼栁斯鳴蜩<hi>音/條</hi>嘒嘒<hi>呼惠/反</hi>有漼<hi>于罪/反</hi>者淵萑<hi>音丸</hi>
葦<hi>韋鬼反</hi>淠淠<hi>孚計/反</hi>譬彼舟流不知所戒<hi>音戒叶居氣反</hi>心之憂<lb/>
矣不遑假寐<lb/>
　興也菀茂盛貌蜩蟬也嘒嘒聲也漼深貌淠淠衆也<lb/>
　届至遑暇也　菀彼栁斯則鳴蜩嘒嘒矣有漼者淵<lb/>
　則萑葦淠淠矣今我獨見棄遂如舟之流于水中不<lb/>
<pb n="12b"/>
　知其何所至乎<hi>王介甫曰舟流者蕩漾而無所止也所謂若窮人無所歸也輔氏曰見物之大者無</hi>
　<hi>所不容以興今王乃不能容其子使如舟之流於水中而無所届何哉</hi>是以憂之之深<lb/>
　昔猶假寐而今不暇也<lb/>
　鹿斯之奔維足伎伎<hi>其宜反</hi>雉之朝雊<hi>古豆反</hi>尚求其雌<lb/>
<hi>叶千西反</hi>譬彼壊<hi>胡罪反</hi>木疾用無枝心之憂矣寧莫之知<lb/>
　興也伎伎舒貌宜疾而舒留其羣也雊雉鳴也壊傷<lb/>
　病也寧猶何也　鹿斯之奔則足伎伎然雉之朝雊<lb/>
　亦知求其妃<hi>配</hi>匹<hi>蘇氏曰鹿走而留其羣雉鳴而求其雌物無不有思於其親者今王</hi>
<pb n="13a"/>
　<hi>獨棄其子何哉</hi>今我獨見棄遂如傷病之木憔悴而無枝是<lb/>
　以憂之而人莫之知也<hi>輔氏曰以見夫物無不顧其親者以興已獨見棄遂如病</hi>
　<hi>木之悴而無枝何哉其意又切於前章矣</hi>
　相<hi>息亮反</hi>彼投兎尚或先<hi>蘇薦反叶蘇晉反</hi>之行有死人尚或<lb/>
墐<hi>音覲</hi>之君子秉心維其忍之心之憂矣涕既隕<hi>音藴</hi>之<lb/>
　興也相視投奔行道墐埋秉執隕隊也　相彼被遂<lb/>
　而投人之兔尚或有哀其窮而先脱之者道有死人<lb/>
　尚或有哀其暴露而埋藏之者蓋皆有不忍之心焉<lb/>
<pb n="13b"/>
　今王信讒棄逐其子曽視投兎死人之不如則其秉<lb/>
　心亦忍矣是以心憂而涕隕也<lb/>
　君子信讒如或醻<hi>市由反叶市救反</hi>之君子不惠不舒究之<lb/>
伐木掎<hi>寄彼反叶居何反</hi>矣析薪杝<hi>敕氏反叶/㑥何反</hi>矣舎<hi>音捨</hi>彼有罪<lb/>
予之佗<hi>吐賀反叶湯何反</hi>矣<lb/>
　賦而興也醻報惠愛舒緩究察也掎倚也以物倚其<lb/>
　巔也杝隋其理也佗加也　言王惟讒是聴如受醻<lb/>
　爵得即飲之<hi>孔氏曰醻酬古字通用此喻得讒即受而行之如旅酬也</hi>曽不加惠<lb/>
<pb n="14a"/>
　愛舒緩而究察之夫苟舒緩而究察之則讒者之情<lb/>
　得矣伐木者尚倚其巔析薪者尚隨其理皆不妄挫<lb/>
　折之今乃捨彼有罪之譛人而加我以非其罪曽伐<lb/>
　木析薪之不若也此則興也<lb/>
　莫髙匪山<hi>叶所旃反</hi>莫浚<hi>蘇俊/反</hi>匪泉君子無易<hi>夷豉反</hi>由言<lb/>
耳屬<hi>音燭</hi>于垣無逝我梁無發我笱我躬不閲遑恤我後<lb/>
　賦而比也山極髙矣而或陟其巔泉極深矣而或入<lb/>
　其底故君子不可易於其言恐耳屬于垣者有所觀<lb/>
<pb n="14b"/>
　望左右而生讒譛也<hi>問此四句莫是以上两句興下兩句耶曰此只是賦蓋以為莫</hi>
　<hi>髙如山莫浚如泉而君子亦不可易而言亦恐有人聞之也陳少南曰王無輕發言小人之為讒者尚屬</hi>
　<hi>耳於垣壁間以窺伺之讒賊之生也亦伺君子之向背如何耳</hi>王於是卒以褒姒為<lb/>
　后伯服為太子故告之曰母逝我梁母發我笱我躬<lb/>
　不閲遑恤我後葢比詞也<hi>王介甫曰湯逝梁發笱者太子放逐而其憂終不忘</hi>
　<hi>國也我躬不閲遑恤我後者無如之何自決之辭</hi>東萊吕氏曰唐德宗將廢<lb/>
　太子而立舒王李泌諌之且曰願陛下還宫勿露此<lb/>
　意左右聞之將樹功於舒王太子危矣此正君子無<lb/>
<pb n="15a"/>
　易由言耳屬于垣之謂也小弁之作太子既廢矣而<lb/>
　猶云爾者蓋推本亂之所由生言語以為階也<hi>輔氏曰此</hi>
　<hi>章則緫其始終言之申后之黜宜臼之逐雖主於褒姒伯服之讒意者幽王之昏暴必先嘗泄此意於言</hi>
　<hi>語之問故其左右得以附㑹而成之自古如是多矣東萊先生以為推本其亂之所由生言語以為階者</hi>
　<hi>是也無逝我梁以下四句則事已決後絶意之辭耳</hi>
　　小弁八章章八句<lb/>
　　　幽王娶於申生太子宜臼後得褒姒而惑之生<lb/>
　　　子伯服信其讒黜申后逐宜臼而宜臼作此以自<lb/>
<pb n="15b"/>
　　　怨也序以為太子之𫝊述太子之情以為是詩不知<lb/>
　　　其何所據也傳曰髙子曰小弁小人之詩也孟<lb/>
　　　子曰何以言之曰怨曰固哉髙叟之為詩也<hi>固謂</hi>
　　　<hi>執滯不通也為猶治也</hi>有人於此越人關弓而射之則已<lb/>
　　　談笑而道之無他疏之也其兄關弓而射之則<lb/>
　　　已垂涕泣而道之無他戚之也小弁之怨親親<lb/>
　　　也親親仁也<hi>親親之心仁之發也</hi>固矣夫髙叟之為詩也<lb/>
　　　曰凱風何以不怨曰凱風親之過小者也小弁<lb/>
<pb n="16a"/>
　　　親之過大者也親之過大而不怨是愈疏也親<lb/>
　　　之過小而怨是不可磯也愈疏不孝也不可磯<lb/>
　　　亦不孝也<hi>磯水激石也不可磯言㣲激之而遽怒也</hi>孔子曰舜其至<lb/>
　　　孝矣五十而慕<hi>言舜猶怨慕小弁之怨不為不孝也趙氏曰生之膝下一體而</hi>
　　　<hi>分喘息呼吸氣通於親當親而疏怨慕號天是以小弁之怨未足為愆也  張南軒曰小弁怨</hi>
　　　<hi>慕乃所以為親親故引關弓之疏戚為喻以見其為親親者焉凱風之作則以母氏不安于室</hi>
　　　<hi>而已七子引罪自責以為使母之不安則已之故辭氣不迫蓋與小弁異也當小弁之事而怨</hi>
　　　<hi>慕不形則是漠然而不知者也當凱風之事而遽形於怨則是激於情而莫遏也此則皆失親</hi>
<pb n="16b"/>
　　　<hi>親之義故皆以不孝斷之於是舉舜之孝以為法焉髙子徒見小弁之怨遂以為小人之詩不</hi>
　　　<hi>即其事而體其親親之心亦可謂固矣</hi>
　　　序刺幽王也太子之傅作焉<lb/>
　　　　此詩明白為放子之作無疑但未有以見其<lb/>
　　　　必為宜臼耳序又以為宜臼之傅尤不知其<lb/>
　　　　所據也<lb/>
悠悠昊天曰父母且<hi>子餘反</hi>無罪無辜亂如此憮<hi>火吳反</hi>昊<lb/>
天已威<hi>叶紆胃反</hi>予慎無罪<hi>叶音悴</hi>昊天㤗憮予慎無辜<lb/>
<pb n="17a"/>
　賦也悠悠逺大之貎且語詞憮大也已泰皆甚也慎<lb/>
　審也　大夫傷於讒無所控告而訴之於天曰悠悠<lb/>
　昊天為人之父母胡為使無罪之人遭亂如此其大<lb/>
　也昊天之威已甚矣我審無罪也昊天之威甚大矣<lb/>
　我審無辜也此自訴而求免之詞也<hi>嚴氏曰首章傷已被讒也</hi>
　亂之初生僣<hi>側䕃反</hi>始既涵<hi>音含</hi>亂之又生君子信讒君<lb/>
子如怒<hi>叶奴五反</hi>亂庶遄<hi>市專/反</hi>沮<hi>慈吕/反</hi>君子如祉<hi>音耻</hi>亂庶遄<lb/>
已<lb/>
<pb n="17b"/>
　賦也僣始不信之端也<hi>鄭氏曰僣不信也</hi>涵容受也君子指<lb/>
　王也遄疾沮止也祉猶喜也　言亂之所以生者由<lb/>
　讒人以不信之言始入而王涵容不察其真偽也亂<lb/>
　之又生者則既信其讒言而用之矣君子見讒人之<lb/>
　言若怒而責之則亂庶㡬遄沮矣見賢者之言若喜<lb/>
　而納之則亂庶㡬遄已矣今涵容不斷讒信不分是<lb/>
　以讒者益勝而君子益病也蘇氏曰小人為讒於其<lb/>
　君必以漸入之其始也進而嘗之君容之而不拒知<lb/>
<pb n="18a"/>
　言之無忌於是復進既而君信之然後亂成<hi>嚴氏曰次章言</hi>
　<hi>亂生於讒讒生於優柔不斷所謂懐狐疑之心者來讒賊之口持不斷之意者開羣枉之門也今忠讒不</hi>
　<hi>分是以邪正渾淆是非易位而亂天下也</hi>
　君子屢盟<hi>叶謨郎反</hi>亂是用長<hi>丁丈反叶直良反</hi>君子信盗亂是<lb/>
用暴盗言孔甘亂是用餤<hi>音談</hi>匪其止共<hi>音/恭</hi>維王之邛<hi>其恭反</hi>
　賦也屢數<hi>朔</hi>也盟邦國有疑則殺牲㰱<hi>霎</hi>血告神以<lb/>
　相要<hi>腰</hi>束也<hi>周禮司盟註曰盟者書其辭於策殺牲取血坎其牲加書於上而理之有疑不</hi>
　<hi>協也李迂仲曰考之春秋傳如伯有之亂鄭伯與其臣下盟蓋盟者生於君臣相疑而致也</hi>盗指<lb/>
<pb n="18b"/>
　讒人也<hi>真氏曰讒人乗間伺隙以中君子如穿窬之盗然</hi>餤進邛病也　言<lb/>
　君子不能已亂而屢盟以相要則亂是用長矣君子<lb/>
　不能堲<hi>即韻註曰疾也</hi>讒而信盗以為虐則亂是用暴矣讒<lb/>
　言之美如食之甘使人嗜之而不厭則亂是用進矣<lb/>
　<hi>李迂仲曰鼷鼠俗謂甘口鼠魯國之牛鼠食其角而不知以其口甘朝廷之冦亦鼷鼠乎觀此則孔廿之</hi>
　<hi>言豈不為亂</hi>然此讒人不能供其職事徒以為王之病而<lb/>
　已夫良藥苦口而利於病忠言逆耳而利於行維其<lb/>
　言之甘而悦焉則其國豈不殆哉<hi>嚴氏曰三章言信讒致亂也愚按此</hi>
<pb n="19a"/>
　<hi>上三章先刺聴讒者下三章則專刺讒人</hi>
　奕奕寢廟君子作之秩秩大猷聖人莫之他人有心<lb/>
予忖<hi>七損反</hi>度<hi>音/鐸</hi>之躍躍<hi>他歴/反</hi>毚<hi>士咸/反</hi>兎遇犬穫<hi>叶黄郭反</hi>之<lb/>
　興而比也奕奕大也秩秩序也猷道莫定也躍躍跳<lb/>
　疾貌毚狡也　奕奕寢廟則君子作之秩秩大猷則<lb/>
　聖人莫之以興他人有心則予得而忖度之<hi>詩人所見極大</hi>
　<hi>如此章本意則是惡巧言讒譛之人却以奕奕寢廟秩秩大猷起興便見其所見極夫形於言者無非義</hi>
　<hi>理之極致也潘時舉對云此亦是先王之澤未泯禮儀根於其心故其形於言者自無非義理也</hi>而<lb/>
<pb n="19b"/>
　又以躍躍毚兎遇犬獲之比焉反覆興比以見讒人<lb/>
　之心我皆得之不能隱其情也<hi>輔氏曰躍躍有跳梁恣肆之意讒者方且</hi>
　<hi>跳梁恣事以害人自謂人莫得而知已也一旦遇智者臨之則其情偽顯露冇不可得而隱者誠有似乎</hi>
　<hi>毚兎之躍躍而忽遇犬焉則無所逃矣嚴氏曰四章言已知讒人之情也</hi>
　荏<hi>而甚反</hi>染柔木君子樹<hi>叶上/主反</hi>之徃來行言心焉數<hi>所主反</hi>之蛇蛇<hi>以支/反</hi>碩言出自口<hi>叶孔五反</hi>矣巧言如簧顔之厚<lb/>
<hi>叶胡五反</hi>矣<lb/>
　興也荏染柔貎柔木桐梓之属可用者也行言行道<lb/>
<pb n="20a"/>
　之言也數辨也蛇蛇安舒也碩大也謂善言也顔厚<lb/>
　者頑不知恥也　荏染柔木則君子樹之矣往來行<lb/>
　言則心能辨之矣若善言出於口者宜也巧言如簧<lb/>
　則豈可出於口哉言之徒可羞愧而彼顔之厚不知<lb/>
　以為耻也孟子曰為機變之巧者無所用耻焉其斯<lb/>
　人之謂與<hi>真氏曰憸巧之言悦可人聴如笙簧然使其也知愧則不為矣愚按五章言讒人出言無耻</hi>
　彼何人斯居河之麋<hi>音眉</hi>無拳<hi>音/權</hi>無勇職為亂階<hi>叶居溪反</hi>
既微且尰<hi>市勇反</hi>爾勇伊何為猶將多爾居徒幾<hi>音紀叶居希反</hi>
<pb n="20b"/>
何<lb/>
　賦也何人斥讒人也此必有所指矣賤而惡之故為<lb/>
　不知其姓名而曰何人也斯語辭水草交謂之麋<hi>李迂</hi>
　<hi>仲曰左氏所謂孟諸之麋是也</hi>拳力階梯也骭<hi>限/</hi>瘍<hi>羊</hi>為㣲腫足為<lb/>
　尰<hi>孔氏曰郭璞云骭脚脛也瘍瘡也膝脛之下有瘡腫是涉水所為</hi>猶謀將大也<lb/>
　言此讒人居下濕之地雖無權勇可以為亂而讒口<lb/>
　交鬬專為亂之階梯又有㣲尰之疾亦何能勇哉而<lb/>
　為讒謀則大且多如此是必有助之者也然其所與<lb/>
<pb n="21a"/>
　居之徒衆幾何人哉言亦不能甚多也<hi>嚴氏曰末章斥讒人而賤</hi>
　<hi>惡之也輔氏曰東萊以為非特賤之且言其本亦易驅除特王不悟耳者是也四章五章言讒言之本不</hi>
　<hi>難辨讒人之本不難除也</hi>
　　巧言六章章八句<lb/>
　　　以五章巧言二字名篇<lb/>
　　　　刺幽王也大夫傷於讒故作是詩也<lb/>
彼何人斯其心孔艱<hi>叶居銀反</hi>胡逝我梁不入我門<hi>叶眉貧反</hi>伊<lb/>
誰云從維暴之云<lb/>
<pb n="21b"/>
　賦也何人亦若不知其姓名也孔甚艱險也我舊説<lb/>
　以為蘇公也暴暴公也皆畿内諸侯也　舊説暴公<lb/>
　為卿士而譛蘇公故蘇公作詩以絶之然不欲直斥<lb/>
　暴公故但指其從行者而言彼何人者其心甚險胡<lb/>
　為往我之梁<hi>歐陽子曰具魚梁者古人營生之  詩屢言之</hi>而不入我之門乎<lb/>
　既而問其所從則暴公也夫以從暴公而不入我門<lb/>
　則暴公之譛已也明矣但舊説於詩無明文可考未<lb/>
　敢信其必然耳<hi>輔氏曰彼何人斯其心孔艱責之也而不為已甚之辭胡逝我梁不入我</hi>
<pb n="22a"/>
　<hi>門疑之也而猶有望之之意伊誰云從維暴之云始明言之而其情既不得而遁然亦無怨懟之辭也可</hi>
　<hi>謂忠厚矣</hi>
　二人從行誰為此禍<hi>胡果反</hi>胡逝我梁不入唁我始者<lb/>
不如今云不我可<lb/>
　賦也二人暴公與其徒也唁弔失位也　言二人相<lb/>
　從而行不知誰譛已而禍之乎既使我得罪矣而其<lb/>
　逝我梁也又不入而唁我汝始者與我親厚之時豈<lb/>
　嘗如今不以我為可乎<lb/>
<pb n="22b"/>
　彼何人斯胡逝我陳我聞其聲不見其身不愧于人<lb/>
不畏于天<hi>叶鐵因反</hi>
　賦也陳堂塗也堂下至門之徑也<hi>李寶之曰其北當階其南接門内霤</hi>
　<hi>也</hi>　在我之陳則又近矣聞其聲而不見其身言其<lb/>
　蹤迹之詭祕也不愧于人則以人為可欺也天不可<lb/>
　欺女獨不畏于天乎奈何其譛我也<hi>輔氏曰知其逝我梁逝我陳是</hi>
　<hi>聞其聲而不入見我是不見其身故因其實而言之又以見蹤跡之詭祕是以人為可欺也人或可欺而</hi>
　<hi>天其可欺乎爾獨不畏于天而譛我如是也古人責人徃徃至天而極如雨無正所謂胡不相畏不畏于</hi>
<pb n="23a"/>
　<hi>天亦是意也</hi>
　彼何人斯其爲飄風<hi>叶孚愔反</hi>胡不自北胡不自南<hi>叶尼心反</hi>
胡逝我梁祗<hi>音支</hi>攪<hi>交夘反</hi>我心<lb/>
　賦也飄風暴風也攪擾亂也　言其往來之疾若飄<lb/>
　風然自北自南則與我不相值也今則逝我之梁則<lb/>
　適所以擾亂我心而已<lb/>
　爾之安行亦不遑舍<hi>叶商居反</hi>爾之亟<hi>紀力反</hi>行遑脂爾車<lb/>
壹者之來云何其盱<hi>况于反</hi>
<pb n="23b"/>
　賦也安徐遑暇舍息亟疾盱望也字林云盱張目也<lb/>
　易曰盱豫悔<hi>豫六三爻本義曰盱上視也隂不中正而近于四故六三上視于四而下溺于</hi>
　<hi>豫宜有悔者也</hi>三都賦云盱衡而誥是也<hi>愚按左太冲魏都賦云魏國先生乃</hi>
　<hi>盱衡而誥曰云云註謂盱舉目大視也眉上曰衡謂舉眉揚目也</hi>　言爾平時徐行<lb/>
　猶不暇息而况亟行則何暇脂其車哉今脂其車則<lb/>
　非亟也乃託以亟行而不入見我則非其情矣何不<lb/>
　一來見我如何使我望爾之切乎<lb/>
　爾還而入我心易<hi>以豉反叶以支反</hi>也還而不入否難知也<lb/>
<pb n="24a"/>
壹者之來俾我祗也<lb/>
　賦也還反易説祗安也　言爾之徃也既不入我門<lb/>
　矣儻還而入則我心猶庶乎其説也還而不入則爾<lb/>
　之心我不可得而知矣何不一來見我而使我心安<lb/>
　乎<hi>李迂仲曰亦以見讒譖之人愧不敢來也</hi>董氏曰是詩至此其詞益緩<lb/>
　若不知其譖矣<lb/>
　伯氏吹壎<hi>况袁反</hi>仲氏吹篪<hi>音池</hi>及爾如貫諒不我知出<lb/>
此三物以詛<hi>側助反</hi>爾斯<hi>叶先齎反</hi>
<pb n="24b"/>
　賦也伯仲兄弟也俱為王臣則有兄弟之義矣樂器<lb/>
　土曰壎大如鵝子銳上平底似稱<hi>去聲</hi>錘六孔<hi>孔氏曰壎周禮</hi>
　<hi>小師職作塤古今字異耳注云燒土為之</hi>竹曰篪長尺四寸圍三寸七孔<lb/>
　一孔上出徑三分凡八孔横吹之如貫如繩之貫物<lb/>
　也言相連屬<hi>燭</hi>也諒誠也三物犬豕雞也刺其血以<lb/>
　詛盟也<hi>王介甫曰三物如鄭莊公令出犬難豭以詛射潁考叔者毛遂取雞狗馬之血以盟也葢</hi>
　<hi>古盟詛如此孔氏曰詛小於盟左襄十一年季武子將作三軍盟諸僖閎詛諸五父之衢定六年既逐陽</hi>
　<hi>虎盟國人于亳社詛諸五父之衢</hi>　伯氏吹壎而仲氏吹篪言其心<lb/>
<pb n="25a"/>
　相親愛而聲相應和也與汝如物之在貫<hi>孔氏曰與汝義如兄</hi>
　<hi>弟和如壎篪勢相次比如物之相貫</hi>豈誠不我知而譖我哉苟曰誠不<lb/>
　我知則出此三物以詛之可也<lb/>
　爲鬼爲蜮<hi>音域</hi>則不可得有靦<hi>土典反</hi>面目視人罔極作<lb/>
此好歌以極反側<lb/>
　賦也蜮短狐也江淮水皆有之能含沙以射水中人<lb/>
　影其人輒病而不見其形也<hi>孔氏曰蜮如龞三足陸璣云一名射影含沙射</hi>
　<hi>影其瘡如疥埤雅曰有長角横在口前如弩擔臨其角端曲如上弩以氣為矢因水勢以射人俗呼水弩</hi>
<pb n="25b"/>
　<hi>鵝能食之</hi>靦面見人之貌也好善也反側反覆不正直也<lb/>
　　言汝為鬼為蜮則不可得而見矣女乃人也靦然<lb/>
　有面目與人相視無窮極之時豈其情終不可測哉<lb/>
　是以作此好歌以究極爾反側之心也<hi>王介甫曰作此詩將以絶</hi>
　<hi>之而曰好歌者有欲其悔悟之心焉爾</hi>
　　何人斯八章章六句<lb/>
　　　此詩與上篇文意相似疑出一手但上篇先刺<lb/>
　　　聽者此篇專責讒人耳王氏曰暴公不忠于君<lb/>
<pb n="26a"/>
　　　不義于友所謂大故也故蘇公絶之然其絶之<lb/>
　　　也不斥暴公言其從行而已不著其譖也示以<lb/>
　　　所疑而已既絶之矣而猶告以壹者之來俾我<lb/>
　　　祇也葢君子之處已也忠其遇人也恕使其由<lb/>
　　　此悔悟更以善意從我固所願也雖其不能如<lb/>
　　　此我固不為已甚豈若小丈夫然哉一與人絶<lb/>
　　　則醜詆固拒唯恐其復合也<lb/>
　　　序蘇公刺暴公也暴公為卿士而譖蘇公焉故<lb/>
<pb n="26b"/>
　　　蘇公作是詩以絶之<lb/>
　　　　鄭氏曰暴蘇皆畿内國名<hi>孔氏曰左傳云蘇忿生以温為司宼</hi>
　　　　<hi>則蘇國在温春秋時蘇稱子此云公者葢子爵而為三公者</hi>世本云暴辛<lb/>
　　　　公作塤蘇成公作篪譙周古史考云古有塤<lb/>
　　　　篪尚矣周幽王時二公特善其事耳今按書<lb/>
　　　　有司冦蘇公春秋傳有蘇忿生戰國及漢時<lb/>
　　　　有人姓暴則固應有此二人矣但此詩中只<lb/>
　　　　有暴字而無公字及蘇公字不知序何所據<lb/>
<pb n="27a"/>
　　　　而得此事也世本説尤紕繆譙周又從而傅<lb/>
　　　　㑹之不知適所以章其謬耳<hi>李迂仲曰世本古史考見此詩</hi>
　　　　<hi>言伯氏吹塤仲氏吹篪遂為此説皆求詩之過也</hi>
萋<hi>七西反</hi>兮斐<hi>孚匪/反</hi>兮成是貝錦彼譛人者亦已大<hi>音泰</hi>甚<lb/>
<hi>食荏反</hi>
　比也萋斐小文之貌貝水中介蟲也有文彩似錦<hi>孔氏</hi>
　<hi>曰錦而連貝故知為貝之文其文彩之異小大之殊甚衆古者貨貝是也埤雅曰錦文如貝謂之貝錦貝</hi>
　<hi>中肉如科斗而有首尾以其背用故謂之貝貝背也</hi>　時有遭讒而被宫刑為<lb/>
<pb n="27b"/>
　巷伯者作此詩<hi>鄭氏曰宫者割其勢若今宦者也</hi>言因萋斐之形而<lb/>
　文致之以成貝錦以比譛人者因人之小過而飾成<lb/>
　大罪也彼為是者亦已大甚矣<lb/>
　哆<hi>昌者反</hi>兮侈<hi>尺是/反</hi>兮成是南箕彼譛人者誰適<hi>丁歴反下同</hi>與謀<hi>叶模悲反</hi>
　比也哆侈微張之貌南箕四星二為踵二為舌<hi>愚按即箕</hi>
　<hi>星也以其常見於南方故謂南箕</hi>其踵狹而舌廣則大張矣適主也<lb/>
　誰適與謀言其謀之閟也<lb/>
<pb n="28a"/>
　緝緝<hi>七立反</hi>翩翩<hi>音篇叶批賓反</hi>謀欲譛人慎爾言也謂爾不<lb/>
信<hi>叶斯人反</hi>
　賦也緝緝口舌聲或曰緝緝人之罪也或曰有條理<lb/>
　貌皆通翩翩往來貌<hi>嚴氏曰讒人情狀接續増益緝緝然如女之績往來輕飄翩翩</hi>
　<hi>然如鳥之飛相與經營謀為讒譛而已</hi>譛人者自以為得意矣然不慎<lb/>
　爾言聽者有時而悟且將以爾為不信矣<lb/>
　捷捷幡幡<hi>芳煩反叶芬邅反</hi>謀欲譛言豈不爾受既其女<hi>音汝</hi>
遷<lb/>
<pb n="28b"/>
　賦也捷捷儇<hi>血平聲</hi>利貌幡幡反覆貌王氏曰上好譛<lb/>
　則固將受女然好譛不已則遇譛之禍亦既遷而及<lb/>
　女矣<hi>輔氏曰汝能譛人人亦能譛汝其禍將遷及汝矣</hi>曽氏曰上章及此皆<lb/>
　忠告之詞<hi>輔氏曰填爾言也謂爾不信自譛者而言也豈不爾受既其女遷自聽者而言也皆</hi>
　<hi>所必至之理故以之忠告於為譛者庶乎其知所畏而不敢肆耳</hi>
　驕人好好勞人草草蒼天蒼天<hi>叶鐵因反</hi>視彼驕人矜此<lb/>
勞人<lb/>
　賦也好好樂也草草憂也驕人譛行而得意勞人遇<lb/>
<pb n="29a"/>
　譛而失度其狀如此<hi>胡庭芳曰王氏云蒼天蒼天葢以王之不明無所告愬而告之</hi>
　<hi>于天也輔氏曰視彼驕人庶乎有以抑遏沮止之也矜此勞人庶乎有以扶持慰安之也</hi>
　彼譛人者<hi>叶掌與反</hi>誰適與謀<hi>叶滿/補反</hi>取彼譛人投畀豺<hi>士皆反</hi>虎豺虎不食投畀有北有北不受<hi>叶承/呪反</hi>投畀有昊<hi>叶計候反</hi>
　賦也再言彼譛人者誰適與謀者甚嫉之故重言之<lb/>
　也或曰衍<hi>去聲</hi>文也投棄也<hi>説文曰豺狼屬狗聲</hi>北北方寒涼不<lb/>
　毛之地也<hi>愚按窮北之地多寒不生草木五榖投棄讒人於彼使凍餓之也</hi>不食不<lb/>
<pb n="29b"/>
　受言讒譛之人物所其惡也昊昊天也投畀昊天使<lb/>
　制其罪　此皆設言以見欲其死亡之甚故曰好賢<lb/>
　如緇衣惡惡如巷伯<hi>埤雅曰豺虎以殺為性則宜無所不食有北以載為徳則宜無</hi>
　<hi>不受者今曰不食不受且付昊天使剁其罪則惡巷之甚也吕東萊曰記緇衣云好賢如緇衣惡惡如</hi>
　<hi>伯則爵不瀆而民愿刑不試而民咸服真氏曰讒人為害至深故詩人疾之亦甚舜之治四凶也以禦魑</hi>
　<hi>魅而大學于不仁之人欲屏諸四夷詩人之情亦若是也</hi>
　楊園之道猗<hi>於綺反</hi>于畝丘<hi>叶祛奇反</hi>寺人孟子作為此詩<lb/>
凡百君子敬而聽之<lb/>
<pb n="30a"/>
　興也揚園下地也猗加也畝丘高地也寺人内小臣<lb/>
　葢以讒被宫而為此官也<hi>愚按周禮天官寺人之官凡五人寺之言侍也侍王</hi>
　<hi>於路寢而掌王之内人及女宫之戒令葢奄人也</hi>孟子其字也　楊園之道<lb/>
　而猗于畝丘以興賤者之言或有補於君子也葢譛<lb/>
　始于微者而其漸將及于大臣也故作詩使聽而謹<lb/>
　之也劉氏曰其後王后太子及大夫果多以讒廢者<lb/>
　<hi>輔氏曰譛始于微者進而嘗之也君若受之則譛者之氣益壯而心益大末流之禍豈止及其大臣而已</hi>
　<hi>哉雖王后太子或有所不免故堲讒必折其芽辨于微小可也然非明且逺者不能焉董氏曰幽玉之世</hi>
<pb n="30b"/>
　<hi>大臣傷于讒者如蘇公小臣傷于讒如寺人孟子則上下其得以免乎愚按劉氏此言葢從小序以此為</hi>
　<hi>幽王時詩也集傳既引其説而未嘗明言其為幽王詩讀者當自得之</hi>
　　巷伯七章四章章四句一章五句一章八句一章<lb/>
　　六句<hi>陳夀翁曰巧言何人斯巷伯三篇其述讒言之禍與讒人之情狀可謂極矣</hi>
　　　巷是宫内道名秦漢所謂永巷是也<hi>愚按三輔黄圖云永</hi>
　　　<hi>長也宫中之長巷幽閉宫女之有罪者武帝時改為掖延周宣王姜后嘗待罪永巷是也</hi>伯<lb/>
　　　長也王宫内道官之長即寺人也故以名篇<hi>曹氏</hi>
　　　<hi>曰巷者内人之所居伯者長也其官為寺人而職掌永巷故稱巷伯焉</hi>班固司馬<lb/>
<pb n="31a"/>
　　　遷贊云迹其所以自傷悼小雅巷伯之倫其意<lb/>
　　　亦謂巷伯本以被譛而遭刑也而楊氏曰寺人<lb/>
　　　内侍之微者出入于王之左右親近于王而日<lb/>
　　　見之宜無間之可伺矣今也亦傷於讒則疎逺<lb/>
　　　者可知故其詩曰凡百君子敬而聽之使在位<lb/>
　　　知戒也其説不同然亦有理姑存于此云<lb/>
　　　序刺幽王也寺人傷于讒故作是詩也<lb/>
習習谷風維風及雨將恐<hi>丘勇反</hi>將懼維予與女<hi>音汝</hi>將安<lb/>
<pb n="31b"/>
將樂<hi>音洛</hi>女轉棄予<hi>叶演女反</hi>
　興也習習和調貌谷風東風也將且也恐懼謂危難<lb/>
　憂患之時也　此朋友相怨之詩故言習習谷風則<lb/>
　維風及雨矣將恐將懼則維予與女奈何將安將樂<lb/>
　而女轉棄予哉<lb/>
　習習谷風維風及頽<hi>徒雷反</hi>將恐將懼寘<hi>之䜴反</hi>予于懷<lb/>
<hi>叶胡隈反</hi>將安將樂棄予如遺<hi>叶夷回反</hi>
　興也頽風之焚輪者也<hi>孔氏曰迴風從上下曰頽</hi>寘與置同置于<lb/>
<pb n="32a"/>
　懐親之也如遺忘去而不復存省也<hi>謝疊山曰寘予于懐是進人若</hi>
　<hi>將加諸膝棄予如遺是退人若將墜諸淵</hi>
　習習谷風維山崔<hi>徂回反</hi>嵬<hi>五回反</hi>無草不死無木不萎<lb/>
<hi>叶於回反</hi>忘我大徳思我小怨<hi>叶韻未詳</hi>
　比也崔嵬山巔也　習習谷風維山崔嵬則風之所<lb/>
　被者廣然猶無不死之草無不萎之木况於朋友豈<lb/>
　可以忘大徳而思小怨乎或曰興也<hi>輔氏曰大徳謂朋友之義出于</hi>
　<hi>天者小怨謂懟語忿色生于人者忘大徳思小怨必是當時人有如此實事故末章因風以為比而明言</hi>
<pb n="32b"/>
　<hi>之以戒其不可如是也或以為興者拘于例耳然不若以為比之是也</hi>
　　谷風三章章六句<hi>吕與叔曰急則相求緩則相棄恩厚不知怨小必記皆小人之交也</hi>
　　　序刺幽王也天下俗薄朋友道絶焉<lb/>
蓼蓼<hi>音六</hi>者莪<hi>五河/反</hi>匪莪伊蒿<hi>呼毛反</hi>哀哀父母生我劬勞<lb/>
　比也蓼長<hi>上聲</hi>大貌莪美菜也蒿賤草也<hi>嚴氏曰莪蘿蒿也蒿革中</hi>
　<hi>之高者也管子云嘉榖不生而蓬蒿蒺藜秀</hi>　人民勞苦孝子不得終養<lb/>
　而作此詩言昔謂之莪而今非莪也特蒿而已以比<lb/>
　父母生我以為美材可賴以終其身而今乃不得其<lb/>
<pb n="33a"/>
　養以死于是乃言父母生我之劬勞而重自哀傷也<lb/>
　蓼蓼者莪匪莪伊蔚<hi>音尉</hi>哀哀父母生我勞瘁<hi>似醉反</hi>
　比也蔚牡菣<hi>僅</hi>也三月始生七月始華如胡麻華而<lb/>
　紫赤八月為角似小豆角鋭而長<hi>嚴氏曰一名馬薪葛蒿之尢麄大者</hi>
　<hi>也</hi>瘁病也<lb/>
　缾之罄矣維罍之恥鮮<hi>息淺反</hi>民之生不如死之久<hi>叶舉里反</hi>矣無父何怙無母何恃出則銜恤入則靡至<lb/>
　比也缾小罍大皆酒器也罄盡鮮寡恤憂靡無也<lb/>
<pb n="33b"/>
　言缾資于罍而罍資缾猶父母與子相依為命也故<lb/>
　缾罄矣乃罍之恥猶父母不得其所乃子之責<hi>愚按以缾</hi>
　<hi>比父母以罍比子但取其相資之義而不取義于缾罍之小大也如左傳昭公二十四年鄭子大叔引此</hi>
　<hi>而曰王室之不寧晉之恥也以缾喻周以罍喻晉亦不取小大之義也</hi>所以窮獨之民<lb/>
　生不如死也葢無父則無所怙無母則無所恃是以<lb/>
　出則中心銜恤入則如無所至也<hi>輔氏曰玩此四句真能道孝子之情</hi>
　<hi>非身履而親歴之不知其味也</hi>
　父兮生我母兮鞠我拊<hi>音撫</hi>我畜<hi>許六/反</hi>我長<hi>丁丈反</hi>我育<lb/>
<pb n="34a"/>
我顧我復我出入腹我欲報之徳昊天罔極<lb/>
　賦也生者本其氣也鞠畜皆養也拊拊循也<hi>劉執中曰防其</hi>
　<hi>驚也則拊之</hi>育覆育也<hi>孔氏曰謂其寒暑或身體嫗之覆近而愛育之</hi>顧旋視也<lb/>
　<hi>孔氏曰謂去之而反顧也</hi>復反覆也<hi>丘氏曰不/能暫捨也</hi>腹懐抱也<hi>孔氏曰謂置之</hi>
　<hi>於懐抱</hi>罔無極窮也　言父母之恩如此<hi>謝疊山曰此章形容父母</hi>
　<hi>愛子之心盡之矣生我如天之生物也鞠我如地之養物也拊者撫摩其身體察其肥瘠憂其疥廯也畜</hi>
　<hi>者謹其出入察其起居藏之堂與之中不敢縱之門庭之外惟恐其病疾也長者如南風之長養萬物調</hi>
　<hi>和其身體滋養其血氯日夜望其長大育者如易曰育徳孟子曰教育英才涵養其徳性發舒其志氣開</hi>
<pb n="34b"/>
　<hi>導其聰明日夜望其成人也顧者父母行而兒不隨則回顧之也復者兒行而父母不隨則追喚之也腹</hi>
　<hi>者懐抱於腹間也父母有所往將出門懐抱其子而未忍捨父母自外歸既入門懐抱其子而未宜置人</hi>
　<hi>能深思九字之義必不忘父母之恩矣</hi>欲報之以徳而其恩之大如天<lb/>
　無窮不知所以為報也<hi>輔氏曰此章則賦父母之恩未乃歎其如天之無窮無物</hi>
　<hi>可以為報之意故嘗為之説曰臣之於君其忠有盡子之于視其孝無窮</hi>
　南山烈烈飄風發發民莫不榖我獨何害<hi>叶音曷</hi>
　興也烈烈高大貌發發疾貌榖善也　南山烈烈則<lb/>
　飄風發發矣民莫不榖而我獨何為遭此害也哉<hi>嚴氏</hi>
<pb n="35a"/>
　<hi>曰孝子念親之没瞻南山之烈烈感飄風之發發觸目皆悲傷也故嘆民莫不得以養其父母我獨何為遭</hi>
　<hi>此害而不得終養乎</hi>
　南山律律飄風弗弗<hi>叶分聿反</hi>民莫不榖我獨不卒<lb/>
　興也律律猶烈烈也弗弗猶發發也卒終也言終養<lb/>
　也<hi>輔氏曰我獨何為而遭此害也哉我獨何為而不得終養也哉此兩句最宜玩葢末後方及其所以不</hi>
　<hi>得終養之意</hi>
　　蓼莪六章四章章四句二章章八句<lb/>
　　　晉王裒以父死非罪<hi>愚按司馬昭為魏安東將軍與呉戰敗昭問於衆曰</hi>
<pb n="35b"/>
　　　<hi>近日之事誰任其咎王裒父儀對曰責在元帥昭怒而斬之</hi>每讀詩至哀哀<lb/>
　　　父母生我劬勞未嘗不三復流涕受業者為廢<lb/>
　　　此篇詩之感人如此<hi>輔氏曰先生戟王裒一事以見詩之感人如此必如</hi>
　　　<hi>是然後為善讀詩也以至解頤手舞足蹈皆實介是理但患人不善讀耳陳少南曰此詩孝子</hi>
　　　<hi>行役而喪其親者之所作其詞深而切李迂仲曰凱風母不安其室之詩也小弁太子見棄之</hi>
　　　<hi>詩也蓼莪孝子不得終養之詩也故具咎責怨慕哀痛如此苟不為母所棄不為父所逐不困</hi>
　　　<hi>于行役而得終養則具歡欣可知矣觀詩者當以此類求之</hi>
　　　序刺幽王也民人勞苦孝子不得終養爾<lb/>
<pb n="36a"/>
有饛<hi>音蒙</hi>簋<hi>音/軌</hi>飱<hi>音/孫</hi>有捄<hi>音/求</hi>棘匕<hi>必履/反</hi>周道如砥<hi>之履反</hi>其<lb/>
直如矢君子所履小人所視<hi>叶善止反</hi>睠<hi>音/眷</hi>言顧之潸<hi>所姦反</hi>
焉出涕<hi>音體</hi>
　興也饛滿簋貌飱熟食也<hi>孔氏曰禮簋盛黍稷</hi>捄曲貌棘匕以<lb/>
　棘為匕所以載鼎肉而升之於俎也<hi>儀禮特性注曰匕用棘心孔氏</hi>
　<hi>曰雜記云匕用桑長三尺吉禮則用棘</hi>砥礪石言平也矢言直也君子<lb/>
　在位履行小人下民也睠反顧也潸涕下貌　序以<lb/>
　為東國困于役而傷于財譚大夫作此以告病<hi>孔氏曰譚</hi>
<pb n="36b"/>
　<hi>國在京師之東</hi>言有饛簋飱則有捄棘匕周道如砥則其直<lb/>
　如矢是以君子履之而小人視焉今乃顧之而出涕<lb/>
　者則以東方之賦役莫不由是而西輸於周也<hi>輔氏曰周道只</hi>
　<hi>道路之道與下章周行一意故集解以為東方之賦役莫不由是而西輸于周是即指道路而言也然以</hi>
　<hi>上四句平直履視之義觀之則又似指周之王道而言豈本意只是指道路而言而其中亦含此意耶</hi>
　小東大東<hi>叶都郎反</hi>杼<hi>直吕/反</hi>柚<hi>音/逐</hi>其空<hi>叶枯郎反</hi>糾糾葛屨可<lb/>
以履霜佻佻<hi>徒彫反</hi>公子行彼周行<hi>叶户/郎反</hi>既往既來<hi>叶直力反</hi>
使我心疚<hi>叶訖力反</hi>
<pb n="37a"/>
　賦也小東大東東方小大之國也自周視之則諸侯<lb/>
　之國皆在東方杼持緯者也<hi>曹氏曰梭也</hi>柚受經者也空<lb/>
　盡也佻輕薄不奈勞苦之貌公子諸侯之貴臣也周<lb/>
　行大路也疚病也　言東方小大之國杼柚皆已空<lb/>
　矣至于以葛屨履霜而其貴戚之臣奔走往來不勝<lb/>
　其勞使我心憂而病也<hi>輔氏曰糾糾葛屨可以履霜舉其甚者言之也以葛屨履</hi>
　<hi>霜則冬裘之不備可知矣既往既來則言其來往之不一也周道一也方其盛時君子履之而小人視焉</hi>
　<hi>及其哀也公子行之而人心病焉時移事變而人心所感不同如此</hi>
<pb n="37b"/>
　有洌<hi>音列</hi>汍<hi>音/軌</hi>泉<hi>叶才/勻反</hi>無浸穫薪契契<hi>苦計反</hi>寤歎哀我<lb/>
憚<hi>丁佐反</hi>人薪是穫薪尚可載<hi>叶節力反</hi>也哀我憚人亦可息<lb/>
也<lb/>
　興也洌寒意也側出曰汍泉穫艾也契契憂苦也憚<lb/>
　勞也尚庶幾也載載以歸也　蘇氏曰薪已穫矣而<lb/>
　復漬之則腐民已勞矣而復事之則病故已艾則庶<lb/>
　其載而畜之已勞則庶其息而安之<hi>輔氏曰上兩章既言傷於財故</hi>
　<hi>此章推本其困于役而言之耳</hi>
<pb n="38a"/>
　東人之子職勞不來<hi>音貴叶六直反</hi>西人之子粲粲衣服<hi>叶蒲北反</hi>舟人之子熊羆是裘<hi>叶渠/之反</hi>私人之子百僚是試<hi>叶申之反</hi>
　賦也東人諸侯之人也職專主也來慰撫也西人京<lb/>
　師人也粲粲鮮盛貌舟人舟楫之人也熊羆是裘言<lb/>
　富也私人私家皂隸之屬也僚官試用也舟人私人<lb/>
　皆西人也　此言賦役不均羣小得志也<hi>李迂仲曰此章言東</hi>
　<hi>人之勞西人之逸小人得志綱紀敗壊無復王室之舊也</hi>
　或以其酒不以其漿鞙鞙<hi>胡犬反</hi>佩璲<hi>音遂</hi>不以其長維<lb/>
<pb n="38b"/>
天有漢監<hi>古蹔反</hi>亦有光跂<hi>丘豉反</hi>彼織女終日七襄<lb/>
　賦也鞙鞙長貌璲瑞也<hi>鄭氏曰佩璲者以瑞玉為佩</hi>漢天河也<hi>孔氏</hi>
　<hi>曰漢水之精也氣發而升精華浮上宛轉隨流名曰天河一曰雲漢</hi>跂隅貌織女星<lb/>
　名在漢旁三星跂然如隅也七襄未詳傳曰反也箋<lb/>
　云駕也駕謂更其肆也葢天有十二次日月所止舍<lb/>
　所謂肆也經星一晝一夜左旋一周而有餘則終日<lb/>
　之間自夘至酉當更七次也<hi>孔氏曰在天為次在地為辰星之行晝夜雖各</hi>
　<hi>六辰數者舉其終始故七即自夘至酉也愚按日月五星為緯其餘皆為經星經星周布與天為體所謂</hi>
<pb n="39a"/>
　<hi>經星一晝夜左旋一周天而有餘者即天之旋一周而又過一度者也然周天十二次一晝夜十二時則</hi>
　<hi>一時當歴一次故終其晝日之間白夘至酉凡七時織女星當歴七次也</hi>　言東人或饋<lb/>
　之以酒而西人曽不以為漿東人或與之以鞙然之<lb/>
　佩而西人曽不以為長維天之有漢則庶乎其有以<lb/>
　監我<hi>歐陽子曰言我民困矣天之雲漢有光亦能下降我民乎其不言日月之明而言雲漢之光者</hi>
　<hi>謂不能下監也</hi>而織女之七襄則庶乎其能成文章以報我<lb/>
　矣無所赴愬而言惟天庶乎其恤我耳<hi>輔氏曰侯邦供王賦役固</hi>
　<hi>其職也然為王者當有以體恤之不敢易視而輕用之可也觀禹貢之底慎財賦無逸之惟正之供則必</hi>
<pb n="39b"/>
　<hi>不至于易視而輕用之矣今也東國財力俱困而饋西人以酒則視之曽不如漿與之以鞙然之佩則視</hi>
　<hi>之曽不以為長易視之如此則輕用之必矣此東國之所以怨病而愬之于天也</hi>
　雖則七襄不成報章睆<hi>華板反</hi>彼牽牛不以服箱東有<lb/>
啟明<hi>叶謨郎反</hi>西有長庚<hi>叶古/郎反</hi>有捄天畢載施之行<hi>户郎反</hi>
　賦也睆明星貌牽牛星名<hi>爾雅曰何鼓謂之牽牛何胡可反</hi>服駕也<lb/>
　箱車箱也<hi>孔氏曰兩較之間謂之箱是車内容物之處較音角</hi>啟明長庚皆金<lb/>
　星也以其先日而出故謂之啟明以其後日而入故<lb/>
　謂之長庚<hi>劉執中曰金星朝在東所以啟日之明夕在西所以續日之長詩攷曰韓詩云晨出東</hi>
<pb n="40a"/>
　<hi>方為啟明昏見西方為長庚毛氏曰庚讀也</hi>葢金水二星常附日行而或<lb/>
　先或後但金大水小故獨以金星為言也<hi>愚按金水附日而行</hi>
　<hi>無定在或一在日先一在日後或俱在日先或俱在日後金星行在日後則晨見而昏不見行在日先則</hi>
　<hi>昏見而晨又不見也</hi>天畢畢星也狀如掩兎之畢行行列也<lb/>
　言彼織女不能成報我之章牽牛不可以服我之箱<lb/>
　而啟明長庚天畢者亦無實用但施之行列而已<hi>鄭氏</hi>
　<hi>曰織女有織名耳駕則有西無東不如人織相反報成文章牽牛不可用於服箱啟明長庚皆有助日之</hi>
　<hi>名而無實光也歐陽子曰雖有織女不能為我織而成章雖有牽牛不能為我駕車而輸物雖有啟明長</hi>
<pb n="40b"/>
　<hi>庚不能助日為晝俾我營作雖有天畢不能為我掩捕鳥獸</hi>至是則知天亦無若<lb/>
　我何矣<lb/>
　維南有箕不可以簸<hi>波我反</hi>揚維北有斗不可以挹<hi>音揖</hi>
酒漿維南有箕載翕<hi>許急反</hi>其舌維北有斗西柄之揭<hi>音計</hi>
　賦也箕斗二星以夏秋之間見於南方<hi>愚按六七月間見於南方</hi>
　<hi>者指當時昏見為言也</hi>云北斗者以其在箕之北也<hi>愚按此謂南斗即上</hi>
　<hi>文夏秋之間見南方者也</hi>或曰北斗常見不隠者也翕引也舌下<lb/>
　二星也南斗柄固指西若北斗而西柄則亦秋時也<lb/>
<pb n="41a"/>
　<hi>董氏曰箕其踵似箕且有舌斗其方如斗且有柄箕四星二為踵三為舌踵狹而舌廣故曰翕斗四星為</hi>
　<hi>斗三星為柄</hi>　言南箕既不可以簸揚糠粃北斗既不可<lb/>
　以挹酌酒漿<hi>李迂仲曰古人多以箕斗為虛名葢此數星皆人間器用之物有名而無實故</hi>
　<hi>以為喻</hi>而箕引其舌反若有所吞噬斗西揭其柄反若<lb/>
　有所挹取于東是天非徒無若我何乃亦若助西人<lb/>
　而見困甚怨之詞也<hi>歐陽子曰白維天有漢以下皆述譚人仰訴于天之詞其意言</hi>
　<hi>我譚人困于供億取資于地者皆已竭矣欲取下天又不可得也末言箕斗非徒不可用箕反若有所噬</hi>
　<hi>斗反若冇所挹取于東是皆怨諷之詞也輔氏曰二章三章以下文意竒逸其辭雖若闊疎而意脉實相</hi>
<pb n="41b"/>
　<hi>連屬作此詩者非唯怨得其正其亦老于文墨者歟</hi>
　　大東七章章八句<lb/>
　　　序刺亂也東國困於役而傷於財譚大夫作是<lb/>
　　　詩以告病焉<lb/>
　　　　譚大夫未有考不知何據恐或有傳耳<lb/>
四月維夏<hi>叶後五反</hi>六月徂暑先祖匪人胡寧忍予<hi>叶演女反</hi>
　興也徂徃也四月六月亦以夏正數之建已建未之<lb/>
　月也　此亦遭亂自傷之詩言四月維夏則六月徂<lb/>
<pb n="42a"/>
　暑矣我先祖豈非人乎何忍使我遭此禍也無所歸<lb/>
　咎之詞也<lb/>
　秋日凄凄<hi>七西反</hi>百卉<hi>許貴/反</hi>具腓<hi>芳菲/反</hi>亂離瘼<hi>音莫</hi>矣爰<lb/>
<hi>家語作奚</hi>其適歸<lb/>
　興也凄凄凉風也卉草腓病離憂瘼病奚何適之也<lb/>
　　秋日凄凄則百卉具腓矣亂離瘼矣則我將何所<lb/>
　適歸乎哉<hi>㠯東萊曰秋日冬日猶云秋時冬時也李迂仲曰感興言下民困病如秋日凄凄然</hi>
　<hi>而百草俱病也</hi>
<pb n="42b"/>
　冬日烈烈飄風發發民莫不榖我獨何害<hi>叶音曷</hi>
　興也烈烈猶栗烈也發發疾貌榖善也<hi>李迂仲曰天下莫不被禍</hi>
　<hi>乃云民莫不善者此據作詩者之言也</hi>　夏則暑秋則病冬則烈言禍<lb/>
　亂日進無時而息也<hi>輔氏曰此章亦興也而先生但連上二章為説云夏則暑秋則</hi>
　<hi>病冬則烈言禍亂日進無時而息如此説則却似賦體其不解所以為興者葢此章之説已見于蓼莪篇</hi>
　<hi>矣彭氏曰天地之運隨時變遷四時之景本無美惡惟夫歡樂者遇之則為美景憂愁者觸之則為惡况</hi>
　<hi>今四月之大夫夏則苦徂暑之薫灼秋則悲百卉之彫瘁冬則傷飄風之迅急是皆遇景生悲觸緒増感</hi>
　<hi>其心無一時得以自寛焉吟咏其詞可見當時之亂矣范氏曰言夏秋冬獨不及春葢天氣和暢萬物發</hi>
<pb n="43a"/>
　<hi>育治之象也自古治世少亂世多觀四時可知矣</hi>
　山有嘉卉侯栗侯梅<hi>叶莫悲反</hi>廢為殘賊莫知其尤<hi>叶于其反</hi>
　興也嘉善侯維廢變尤過也　山冇嘉卉則維栗與<lb/>
　梅矣<hi>錢氏曰卉草也通言之則草木皆卉也</hi>在位者變為殘賊則誰之<lb/>
　過哉<lb/>
　相<hi>息亮反</hi>彼泉水載清載濁<hi>叶殊玉反</hi>我日構禍曷云能榖<lb/>
　興也相視載則構合也　相彼泉水猶有時而清有<lb/>
　時而濁而我乃日日遭害則曷云能善乎<lb/>
<pb n="43b"/>
　滔滔<hi>吐刀反</hi>江漢南國之紀盡瘁以仕寧莫我有<hi>叶羽已反</hi>
　興也滔滔大水貌江漢二水名紀綱紀也謂經帶包<lb/>
　絡之也瘁病也有識有也　滔滔江漢猶為南國之<lb/>
　紀今也盡瘁以仕而王何其不我有哉<lb/>
　匪鶉<hi>徒丸反</hi>匪鳶<hi>以專反叶/以旬反</hi>翰飛戾天<hi>叶鐵/因反</hi>匪鱣<hi>張連反</hi>
匪鮪<hi>于軌反</hi>潜逃于淵<hi>叶一均反</hi>
　賦也<hi>輔氏曰此章本亦興體但有所䚰之物而無所興之辭故不可謂之興又有四箇匪字故亦</hi>
　<hi>不可謂之比而只得以為賦也</hi>鶉鵰也鳶亦鷙鳥也其飛上薄雲漢<lb/>
<pb n="44a"/>
　鱣鮪大魚也　鶉鳶則能翰飛戾天鱣鮪則能潜逃<lb/>
　于淵我非是四者則亦無所逃矣<hi>陳少南曰言雖欲髙飛深藏而不可</hi>
　<hi>得也</hi>
　山有蕨薇隰有杞桋<hi>音夷</hi>君子作歌維以告哀<hi>叶於希反</hi>
　興也杞枸<hi>苟</hi>檵<hi>計/</hi>也<hi>本草曰枸杞一名地骨春夏採葉秋採莖實冬採拫皆可食</hi>
　桋赤棟<hi>色</hi>也樹葉細而岐鋭皮理錯戾好叢生山中<lb/>
　中為車輞　山則有蕨薇隰則有杞桋君子作歌則<lb/>
　維以告哀而已<hi>輔氏曰維以告哀而已無他事也則其情切矣</hi>
<pb n="44b"/>
　　四月八章章四句<lb/>
　　　序大夫刺幽王也在位貪殘下國構禍怨亂並<lb/>
　　　興焉<lb/>
　　　　小旻之什六十五章四百十四句<lb/>
　<lb/>
　<lb/>
　<lb/>
　詩傳通釋卷十二<lb/>
</p>
<p>
</p>
  </div>
</body>
</text>
</TEI>
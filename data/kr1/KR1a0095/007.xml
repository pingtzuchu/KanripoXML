<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易經存疑卷七</head> <lb/>
    <p>
<pb n="1a"/>
欽定四庫全書<lb/>
　易經存疑卷七<lb/>
　　　　　　　　　　　　明　林希元　撰<lb/>
䷰<hi>離下兑上</hi>
革已日乃孚元亨利貞悔亡<lb/>
　火燃則水乾火滅水也水决則火滅水滅火也故曰<lb/>
　水火相息少上中下倫序乖矣釁隙之所由生相滅<lb/>
　之禍起於此矣如唐高宗寵武才人而皇后王氏廢<lb/>
<pb n="1b"/>
　其事可見也<lb/>
　人情習於茍安樂於因循憚於更改當改革之初但見<lb/>
　目前之可安紛更之可厭不見聖人更改之深意鮮有<lb/>
　不以為害成而病巳者及夫更革之後勞事過而逸事<lb/>
　來宿弊革而新利興然後民始知向之所以更革者非<lb/>
　勞也我逸也非害也我利也不惟無怨嘆之言而且有<lb/>
　感徳之思矣故曰已日乃孚鄭子産為政民歌之曰孰<lb/>
　殺子産吾其與之其政既成民思之曰子産而死誰其<lb/>
<pb n="2a"/>
　嗣之此其驗也已日乃孚以所革之當言也若所革不<lb/>
　當有終身不能孚者矣况已日乎王安石是也<lb/>
　已日乃孚以理言也元亨利貞悔亡以卦言也此卦<lb/>
　内離其德為文明外兊其德為和說内文明則能灼<lb/>
　乎理而其革也不茍外和恱則能順時勢而其革也<lb/>
　不驟故凡所更革皆大通而得其正其悔乃亡<lb/>
　凡革便有悔改革之初人未之信是其悔也<lb/>
彖曰革水火相息二女同居其志不相得曰革<lb/>
<pb n="2b"/>
　說見卦辭下<lb/>
　本義息滅息也又為生息之義依此則息有二義火<lb/>
　燃則水乾水决則火滅滅息之義也火燃則水乾水<lb/>
　滅而火熾水决則火滅火没而水存生息之義也<lb/>
巳日乃孚革而信之<lb/>
　言已日乃孚者是更革至是而人信之也其源本自<lb/>
　巳日來不可以革字當已日<lb/>
文明以說大亨以正革而當其悔乃亡<lb/>
<pb n="3a"/>
　解在卦辭下<lb/>
　革而當是彖𫝊就卦德上㸔出此義以釋悔亡之意<lb/>
　盖文明以說大亨以正便是所革之當也惟所革者<lb/>
　當故其悔亡不然能免於悔乎<lb/>
天地革而四時成湯武革命順乎天而應乎人革之時<lb/>
大矣哉<lb/>
　天地之運木盡而火代火盡而土代土盡而金代金<lb/>
　盡而水代水盡而木又代此氣序改革也而春夏秋<lb/>
<pb n="3b"/>
　冬之四時於是乎成盖水盡木代於時為春木盡火<lb/>
　代於時為夏土盡金代於時為秋金盡水代於時為<lb/>
　冬若非氣序更改四時無沿而成也<lb/>
　湯革夏后氏之命而為商武王革有商之命而為周自其形<lb/>
　迹觀之有似於爭奪也然夏桀不道天意人心屬在有商<lb/>
　商罪貫盈天意人心屬在有周湯武之革命也是皆上順乎天<lb/>
　心而下應乎人望爾非爭奪也非富天下也天地之革與湯<lb/>
　武之革命皆不外一時故贊其時之大曰大哉時之未至天<lb/>
<pb n="4a"/>
　地聖人不能先時之既至天地聖人不能後大哉時乎<lb/>
象曰澤中有火革君子以治厯明時<lb/>
　澤中有火只是水息火無火息水之義盖澤中有火<lb/>
　水决則火滅革之象也君子觀革之象而知四時之<lb/>
　變也如是於是作厯以明之盖五氣順布而四時行<lb/>
　即七政之循環可以驗之矣君子推日月星辰之運<lb/>
　以知其時變以春夏秋冬之時變而紀之於書分天<lb/>
　為三百六十五度分度為十二辰以一辰當一月分<lb/>
<pb n="4b"/>
　一月為二氣積六氣為一時自寅至辰於時為春而<lb/>
　立春雨水驚蟄春分清明穀雨之變詳著於三春之<lb/>
　内自已至未於時為夏而立夏小滿芒種夏至小暑<lb/>
　大暑之變詳著於三夏之内自申至戌於時為秋而<lb/>
　立秋處暑白露秋分寒露霜降之變各隨其月而辨<lb/>
　焉自亥至丑於時為冬而立冬小雪大雪冬至大寒<lb/>
　小寒之變亦各隨其月而辨焉是君子之治厯正所<lb/>
　以明時而厯書既成之後則人皆可按厯而知時矣<lb/>
<pb n="5a"/>
　治厯明時是一串事與君子自强不息厚徳載物一<lb/>
　般不可分開講<lb/>
初九鞏用黄牛之革<lb/>
　初九當革之時若可革也居初則分卑而力無以自<lb/>
　振无應則勢孤而人莫與為援故未可以有為宜以<lb/>
　中順自守而不妄動故其象為鞏之用黄牛之革黄<lb/>
　中色牛順物故取其象乃象之占也本義既曰故有<lb/>
　此象又曰其占為堅確固守而不可以有為是申上<lb/>
<pb n="5b"/>
　文之意不可以爻辭為𧰼其占為在外<lb/>
𧰼曰鞏用黄牛不可以有為也<lb/>
　是解鞏用黄牛之革之義<lb/>
六二已日乃革之征吉无咎<lb/>
　六二柔順中正而為文明之主柔順則無違拂中正<lb/>
　則無過愆為文明之主是其勢可以革也然變革事<lb/>
　之大者必其難其慎詳審周密至於思慮停當然後<lb/>
　革之則宿弊去而新利興弊事除而治功舉故征吉<lb/>
<pb n="6a"/>
　而无咎征謂往革也巳日乃革議革之已日也<lb/>
象曰已日革之行有嘉也<lb/>
　行有嘉解征吉<lb/>
九三征凶貞厲革言三就有孚<lb/>
　過剛性質過於猛也不中所行過乎中也居離之極<lb/>
　火性躁也故曰躁動於革變革事之大者其初也人<lb/>
　未之信猶必已日然後孚以躁行之其能濟乎故其<lb/>
　征必凶雖正而亦不免於厲然時既當革亦不容於<lb/>
<pb n="6b"/>
　不革矣惟反其所為詳審精密而不傷於躁更革圖<lb/>
　謀至於三畨言成就則事無茍且道出萬全人必孚<lb/>
　信而可革矣<lb/>
　革言三就議革之言也謂熟思審處三畨言結果成<lb/>
　就可為也<lb/>
𧰼曰革言三就又何之矣<lb/>
　言其事巳審又將何為猶俗語更何徃也<lb/>
九四悔亡有孚改命吉<lb/>
<pb n="7a"/>
　九四以陽居隂處不當位依其性格所革未免有失<lb/>
　當者是有悔也然卦巳過中水火之際時既在所當<lb/>
　革而剛柔不偏所以施之革者又不緩不急則必能<lb/>
　斟酌其可否裁處其事宜而改其失當之弊者矣故<lb/>
　其悔可亡然在我雖所當革在人或不我信則亦未<lb/>
　可革也故必其革也人我信而不我疑然後從而革<lb/>
　之則可以消去日之弊而永收來日之功無紛更之<lb/>
　患而有維新之化矣故吉不然政令一出又將疑駭<lb/>
<pb n="7b"/>
　而不信深弊未革而近患已生矣占者所宜戒也<lb/>
　已日乃孚孚在革後有孚改命孚又在革前何也盖<lb/>
　改命之有孚而於革前預言之也<lb/>
　革必已日乃有孚此戒以有孚乃可革何也意者文<lb/>
　明以說故巳日有孚而無害此為以陽居隂本領不<lb/>
　正故須有孚乃可革歟<lb/>
𧰼曰改命之吉信志也<lb/>
　即是爻辭有孚言改命而得吉以上下信其志也<lb/>
<pb n="8a"/>
九五大人虎變未占有孚<lb/>
　九五陽剛中正徳之盛也以是為革之主則所過者<lb/>
　化所存者神上下與天地同流舉一世而甄陶之以<lb/>
　處常言則自新新民之極黎民於變時雍也以處變<lb/>
　言則順天應人之時其命維新也故其𧰼為大人如<lb/>
　虎之變也毛希而革易毛落而更生潤澤鮮好也占<lb/>
　而得此則有此應然此乃非常之舉豈尋常所能當<lb/>
　哉必其德之盛自其未占之時人已信其如此乃足<lb/>
<pb n="8b"/>
　以當此占而有此應不然雖得此爻不能當也<lb/>
𧰼曰大人虎變其文炳也<lb/>
　言九五之𧰼為大人虎變者是德盛而人化風移而<lb/>
　俗易巍乎成功煥乎其有文章其文炳也<lb/>
上六君子豹變小人革面征凶居貞吉<lb/>
　上六在卦之上處革之終是革道已成之日乃周成<lb/>
　康之世也故隨其人而各有所變在君子則去惡而<lb/>
　遷善弸中而彪外如豹之變也小人雖未能革其心<lb/>
<pb n="9a"/>
　而亦革其面盖中心未能脱然無惡外面則勉强為<lb/>
　善以從上之教令矣是亦有所革也然革而至此革<lb/>
　之至矣不可以復加矣况變革之事非得已者不可<lb/>
　以過而上六之才亦不可以有行也如周之成康只<lb/>
　可責以守成之事未可責以開創之功也故占者征<lb/>
　凶而居貞則吉也<lb/>
　上六必當成康之君説本義上六之才亦不可以有<lb/>
　行方説得去䝉引説是然欠透徹<lb/>
<pb n="9b"/>
𧰼曰君子豹變其文蔚也<lb/>
　美在其中暢於四支𤼵於事業故曰其文蔚也<lb/>
　文炳之文昭於天下文蔚之文昭於一身<lb/>
䷱<hi>巽下離上</hi>
鼎元吉亨<lb/>
　卦體恰恰是鼎之形𧰼下隂為足二三四陽為腹五<lb/>
　隂為耳上陽為鉉分明似箇鼎<lb/>
　以𧰼言以巽木入於離火之下而致烹飪鼎之用也<lb/>
<pb n="10a"/>
　亦為鼎之𧰼䝉引曰鼎之用對鼎之體言有足有腹<lb/>
　有鉉有耳者鼎之體烹飪者鼎之用<lb/>
　本義下巽巽也是卦德上離為目是卦𧰼五為耳是<lb/>
　卦體三者不可兼舉故總歸之卦𧰼曰有内巽順而<lb/>
　外聰明之𧰼此𧰼字是聖人有以見天下之賾而擬<lb/>
　諸其形容𧰼其物宜是故謂之𧰼之𧰼字<lb/>
　䝉引曰巽順本是卦德今對上離為目五隂為耳耳<lb/>
　目聰明則聰明在外為耳目巽順在内為心皆卦𧰼<lb/>
<pb n="10b"/>
　也<lb/>
　巽而耳目聰明有德也柔進而上行有位也得中而<lb/>
　應乎剛有德又有應也是以元亨元亨不帶卦名說<lb/>
　亦不專主人君說若作此題少不得就人君說<lb/>
彖曰鼎𧰼也以木巽火烹飪也聖人亨以享上帝而大<lb/>
亨以養聖賢<lb/>
　卦之所以為鼎者以卦體有鼎之𧰼也言以二𧰼言<lb/>
　以巽木入離火而致烹飪亦鼎𧰼也是鼎也祭祀賓<lb/>
<pb n="11a"/>
　客烹飪之所必用祭之大者莫過於上帝賓之大者<lb/>
　莫踰於聖賢聖人則用此鼎而烹以享上帝用此鼎大烹<lb/>
　以養聖賢焉夫享上帝養聖賢事之極大者也飲食<lb/>
　烹飪皆不外乎此鼎然則鼎之為鼎不其大乎<lb/>
　程傳曰極其用之大本義改曰極其大是不用其說<lb/>
　也䝉引曰極其大不是極鼎之大又不是極其道之<lb/>
　大亦不是極其用之大三字只是一片詞只是極言<lb/>
　之也其字不必有所指今人多說作極其用之大然<lb/>
<pb n="11b"/>
　上以烹飪為鼎之用此以所烹飪者享上帝養聖賢<lb/>
　為用之大是有二節用也故不必用愚謂要究其歸<lb/>
　畢竟是鼎之大<lb/>
巽而耳目聰明柔進而上行得中而應乎剛是以元亨<lb/>
　說見卦辭下<lb/>
𧰼曰木上有火鼎君子以正位凝命<lb/>
　木上有火以巽木入離火而致烹飪之用鼎之𧰼也<lb/>
　必鼎之器正然後可凝其所受之實君子用此𧰼也<lb/>
<pb n="12a"/>
　小心翼翼昭事上帝齋明盛服非禮不動出入起居<lb/>
　罔有不欽𤼵號施令罔有不臧要皆以正乎南面之<lb/>
　位如是則上帝鑒觀四方攸同上天之命不能舎之<lb/>
　而他徃足以凝其所受之命亦猶鼎之器端正安重<lb/>
　而有以凝其所受之實也<lb/>
　本義協于上下協天人也此貼以承天休不貼正位<lb/>
初六鼎顛趾利出否得妾以其子无咎<lb/>
　六在鼎下趾之𧰼也上應九四趾而向上則顛矣然<lb/>
<pb n="12b"/>
　當卦初鼎未有實固無所謂公餗之覆而舊日未免<lb/>
　有否惡之積猶未及去也今因其顛趾而否惡由是<lb/>
　以出則為利矣猶得妾而非正室本未善也然舊未<lb/>
　有子因是而得子則為善矣<lb/>
　鼎顛趾敗也出否則為功矣得妾賤也得子則致貴<lb/>
　矣此其占所以无咎也<lb/>
　一爻而取兩𧰼一是因敗以為功一是因賤以致貴<lb/>
　然皆爻中所有之𧰼非本無而旋入也<lb/>
<pb n="13a"/>
　管仲舉於巾車孟明勝敵於囚虜之餘因敗以為功<lb/>
　也韓信舉於行陳陳平拔於亡命因賤以致貴也<lb/>
𧰼曰鼎顛趾未悖也<lb/>
　其意思在下文言利出否也<lb/>
利出否以從貴也<lb/>
　此貴字不作貴人說方說得取新之意盖陽貴而隂<lb/>
　賤初六隂也上應九四之賢是從貴也在爻為從貴<lb/>
　在鼎則為去故取新故本義曰從貴謂應四亦為取<lb/>
<pb n="13b"/>
　新之意<lb/>
九二鼎有實我仇有疾不我能即吉<lb/>
　九二以剛居中懐才抱德之士也故其𧰼為鼎有實<lb/>
　不幸切近初隂非其正應彼將相誘是我之仇也惡<lb/>
　人相誘一時不免為之害故為有疾然二能以剛中<lb/>
　自守而不之與故初雖為我疾而終不能我即若二<lb/>
　者可謂篤信守死之君子矣占者如是則不失身於<lb/>
　匪人吉之道也<lb/>
<pb n="14a"/>
𧰼曰鼎有實慎所之也我仇有疾終无尤也<lb/>
　言當慎所從也終无尤承慎所之說言能慎所之則<lb/>
　雖我仇有疾而終无尤言不能我即也<lb/>
九三鼎耳革其行塞雉膏不食方雨虧悔終吉<lb/>
　九三以陽居鼎腹之中本有美實者也美實即雉膏<lb/>
　也然九三以陽居陽過剛失中是其性質未免有過<lb/>
　高之病六五虚中下賢之君本當從也三不能從而<lb/>
　乃越五以應上是與遯世離羣者相從乎方之外矣<lb/>
<pb n="14b"/>
　夫五鼎耳也今越五應上則鼎耳與吾不相聨屬且<lb/>
　居下之極為變革之時故其耳變革而不可舉移而<lb/>
　其行湮塞也夫如是則雖承上卦文明之腴有雉膏<lb/>
　之美而不得為人之食所謂好從事而亟失時懐其<lb/>
　寳而迷其邦者也然以陽居陽為得其正猶不終於<lb/>
　蔽錮有可反正之資也茍能自守不越五以應上則<lb/>
　三與五將以隂陽相應而得相遇故曰方雨虧悔隂<lb/>
　陽和然後雨澤降方雨者三五隂陽之相應也占者<lb/>
<pb n="15a"/>
　如是始雖有不遇之悔終當有相遇之吉矣<lb/>
𧰼曰鼎耳革失其義也<lb/>
　義主於裁制九三越五應上無所取裁是失其義也<lb/>
九四鼎折足覆公餗其形渥凶<lb/>
　九四居上任重者也夫大臣任天下之重必當求天<lb/>
　下之賢知與之協力則天下之治可不勞而致也四<lb/>
　下應於初初隂小人其才不足以任事而四用之則不<lb/>
　勝其任而敗天下之事其罪无所迯矣故其象為鼎<lb/>
<pb n="15b"/>
　折足覆公餗其形渥占者如是則凶<lb/>
𧰼曰覆公餗信如何也<lb/>
　人臣受任于君其初之相期約者俱欲成天下之事<lb/>
　措國家宗社于磐石之固也今而覆公餗向者之相<lb/>
　期約如何矣言有負其平生也責之之辭<lb/>
六五鼎黄耳金鉉利貞<lb/>
　六五於𧰼為鼎耳以柔居中是虚中也故其𧰼為黄<lb/>
　耳鉉以貫耳舉鼎九二應五而為之輔猶鼎之金鉉<lb/>
<pb n="16a"/>
　也六五虚中以應九二之剛是人君虚已以任賢者<lb/>
　也故其𧰼猶鼎黄耳而貫以金鉉鉉二之象金以𧰼<lb/>
　九之剛占者利於守貞盖任之勿貳信之勿疑任賢<lb/>
　之道也<lb/>
𧰼曰鼎黄耳中以為實也<lb/>
　此𤼵明所以為黄耳之意中以為實言中乃其實德<lb/>
　也用人而不自用五之中也臨九五𧰼傳曰大君之<lb/>
　宜行中之謂即此意也<lb/>
<pb n="16b"/>
上九鼎玉鉉大吉无不利<lb/>
　上以陽居隂剛而居柔如玉之温潤而栗然也故曰<lb/>
　鼎玉鉉人能剛而能温以之處巳則順而祥以之治<lb/>
　人則愛而公施之天下國家則无所處而不當矣<lb/>
　故大吉而无不利也詩曰不競不絿不剛不柔敷政<lb/>
　優優百禄是遒此之謂也<lb/>
𧰼曰玊鉉在上剛柔節也<lb/>
　不偏于剛不偏于柔剛柔適均是有節也故其𧰼為<lb/>
<pb n="17a"/>
　玊鉉在上字輕言在卦之上也<lb/>
䷲<hi>震下震上</hi>
震亨震來虩虩笑言啞啞震驚百里不喪匕鬯<lb/>
　震動也又曰一陽始生于二隂之下震而動也此動<lb/>
　字是驚動之動非動作之動䝉引說得好一陽始生<lb/>
　于二隂之下有突如其來之勢故震而動也一陽始<lb/>
　生于二隂之下而為震動在人則是大禍卒至而為<lb/>
　之震懼也<lb/>
<pb n="17b"/>
　亨者震而亨也恐懼則致福也震來虩虩以下俱詳<lb/>
　震亨之意言占得震卦者有亨之道如何大事卒至<lb/>
　於吾前此心凛然而驚懼是震之來也其震之來也<lb/>
　恐懼驚顧虩虩而不敢忽則所以防患者必有其道<lb/>
　矣但見灾患一至笑言啞啞安樂自如而不失其常<lb/>
　度雖極可懼之事如震驚百里主祭者于是誠敬中<lb/>
　存所執之匕鬯亦不因之而喪失焉所謂亨者如此<lb/>
　震來是心中震來盖事可懼而吾懼之也虩虩不在<lb/>
<pb n="18a"/>
　震來之外乃在震來之時所以狀其震來也䝉引之<lb/>
　說精矣<lb/>
　程傳啞啞言笑和適之貌當從䝉引欲作聲說恐未<lb/>
　是震驚百里雷也匕鬯祭祀之事彖辭不言他而言<lb/>
　雷言祭祀者震之𧰼為雷為長子主祭長子之事也<lb/>
彖曰震亨<lb/>
　此不釋卦名又一例也<lb/>
震來虩虩恐致福也笑言啞啞後有則也<lb/>
<pb n="18b"/>
　恐致福釋震來虩虩之意見其震來虩虩者非无事<lb/>
　而徒然驚恐也後有則故笑言啞啞承恐致福說來<lb/>
　言恐懼以後則備禦有方凡事皆有法則矣故動止<lb/>
　不失其常度而笑言啞啞正是福也<lb/>
震驚百里驚逺而懼邇也<lb/>
　雷聲止于百里逺近只在百里之内驚者卒然遇之<lb/>
　而動乎外懼者惕然畏之而𤼵乎中也懼深於驚<lb/>
出可以守宗廟社稷以為祭主也<lb/>
<pb n="19a"/>
　不喪匕鬯誠敬之至也祭祀致其誠敬其心一在于<lb/>
　神明雖震雷轟擊亦不知覺故所執之匕鬯不因之<lb/>
　而喪失也然此何以可守宗廟社稷為祭主其可以<lb/>
　守宗廟社稷為祭主不專在於不喪匕鬯也祭祀能<lb/>
　致其誠敬則無所不用其誠敬矣修己以安百姓篤<lb/>
　恭而天下平皆是道也故足以守宗廟社稷為祭主<lb/>
　或問禘之說子曰不知也知其說者之於天下也其<lb/>
　如視諸斯乎指其掌亦是此意思<lb/>
<pb n="19b"/>
　舜納于大麓烈風雷雨不迷與不喪匕鬯又不同風<lb/>
　雨不迷是器度凝重而不為之動不喪匕鬯是敬心<lb/>
　純一而不為之動出可以守宗廟社稷為祭主若作<lb/>
　未出之長子則無縁有箇匕鬯可執若作已出之長<lb/>
　子又不宜再用箇出字依愚見出字還是鬯字之誤<lb/>
　乃脫了不喪匕三字言震驚百里主祭者於是不喪<lb/>
　匕鬯則可以守宗廟社稷為祭主也如此說許多條<lb/>
　暢<lb/>
<pb n="20a"/>
𧰼曰洊雷震君子以恐懼修省<lb/>
　雷洊至則威益盛故其卦為震在人事或天灾或人<lb/>
　禍卒至於吾前皆洊雷也君子遇之惕然恐懼繼之<lb/>
　以修省恐懼未有事修省則有事矣修治也去其弊<lb/>
　剔其蠧興其頽扶其衰皆修治之事也省其愆思其<lb/>
　過從而更改之皆省察之事也周宣王遇灾而懼側<lb/>
　身修行可謂能恐懼修省者矣註云恐懼作之於心<lb/>
　修省見於行事<lb/>
<pb n="20b"/>
初九震來虩虩後笑言啞啞吉<lb/>
　初九成卦之主爻義與卦同其占辭亦同於卦但有<lb/>
　詳畧之異爾<lb/>
六二震來厲億喪貝躋于九陵勿逐七日得<lb/>
　此爻彷彿漢高帝之事初項羽與諸侯約先入闗者<lb/>
　王之沛公先入闗項羽怒引兵攻之沛公懼閉闗以<lb/>
　拒之項羽攻破闗兵至霸上沛公懼見羽鴻門是乘<lb/>
　初九之剛當震之來而危厲也沛公先入闗如約當<lb/>
<pb n="21a"/>
　王項羽違約自立為西楚霸王而王沛公於漢中沛<lb/>
　公欲攻項羽以張良蕭何諸人勸乃舎闗中而就漢<lb/>
　中之王是喪其貨貝躋于九陵也沛公既至漢中用<lb/>
　蕭何之計養民致賢卒還定三秦是柔順中正足以<lb/>
　自守勿逐七日得也九陵七日之象本義謂未詳依<lb/>
　䝉引解亦似可通<lb/>
𧰼曰震來厲乗剛也<lb/>
　𧰼傳只解震來厲一句言乘初九之剛是危也<lb/>
<pb n="21b"/>
六三震蘇蘇震行无眚<lb/>
　此爻如唐明皇遇安禄山之亂而奔蜀是震蘇蘇也<lb/>
　唐肅宗用靈武之師能收復其京邑是震行无眚也<lb/>
𧰼曰震蘇蘇位不當也<lb/>
　以隂居陽故曰不當<lb/>
九四震遂泥<lb/>
　以剛處柔剛不足也不中不正德不足也故陷於二<lb/>
　隂之間不能自震是為震遂泥晉元帝困於五胡宋<lb/>
<pb n="22a"/>
　高宗終不能恢復中原是其人也<lb/>
𧰼曰震遂泥未光也<lb/>
　只是解遂泥<lb/>
六五震徃來厲億无喪有事<lb/>
　以六居五不足於剛才力有限也故徃來厲幸而得<lb/>
　中則其德猶足以撑支禍亂故无所喪而能有所事<lb/>
　占者不失其中則雖危无喪矣<lb/>
𧰼曰震徃來厲危行也<lb/>
<pb n="22b"/>
　此可以需爻不犯難行來反㸔需于郊不犯難行也<lb/>
　震徃來厲以危行也言犯危險而行也<lb/>
其事在中大无喪也<lb/>
　言所以能有事者以其在中爾在中而能有事不但<lb/>
　无喪且大无喪也言萬无一失也<lb/>
上六震索索視矍矍征凶震不于其躬于其鄰无咎婚<lb/>
媾有言<lb/>
　以隂柔而處震極則備患無素禍患之來不能禦也<lb/>
<pb n="23a"/>
　必矣故為震索索視矍矍之象索索者志氣喪失猶<lb/>
　云神馳魄散也矍矍者居處不安猶云視瞻易常也<lb/>
　若此者不能圖之於早故也若當震不于其躬于其<lb/>
　鄰之時而早圖之則无索索矍矍之患矣故无咎然<lb/>
　以隂柔處震極防患之早雖能免於過咎處事之疏<lb/>
　或未滿乎人意故不免婚媾有言他人可知矣<lb/>
𧰼曰震索索中未得也<lb/>
　言中心失也猶云方寸亂矣此是索索矍矍意䝉<lb/>
<pb n="23b"/>
　引作推原説似未是程傳消索不存非中心失而何<lb/>
雖凶无咎畏鄰戒也<lb/>
　震不于其躬于其鄰之時此鄰人之所戒也鄰人之<lb/>
　所戒而已能畏之防患可謂早矣抑又何咎<lb/>
䷳<hi>艮下艮上</hi>
艮其背不𫉬其身行其庭不見其人无咎<lb/>
　此舎卦名直曰艮其背想是後人遺失<lb/>
　此卦道理最大亦最難㸔程子曰㸔一部華嚴經不<lb/>
<pb n="24a"/>
　如㸔一艮卦可見其道理大也<lb/>
　天下事物各有當止之所人之一身耳目口鼻四肢<lb/>
　之屬皆能動作惟背在身後脊上不能動作故取當<lb/>
　止之象艮其背止於其所當止也此是頭腦工夫下<lb/>
　三句皆其效驗人能艮其背則不𫉬其身不見其人<lb/>
　皆相因而見聖人下語畧來相對只要辭語齊整好<lb/>
　讀耳不可因此把正意失了<lb/>
　朱子小註曰艮其背便不𫉬其身便不見其人行其<lb/>
<pb n="24b"/>
　庭對艮其背只是對得輕<lb/>
　又曰艮其背一句是腦故彖傳中言是以不𫉬其身<lb/>
　行其庭不見其人也四句只畧對<lb/>
　又曰此段工夫全在艮其背上人多將行其庭對此<lb/>
　句說便不是了行其庭即是輕說過縁艮其背既盡<lb/>
　得了則不𫉬其身行其庭不見其人矣<lb/>
　又曰艮其背渾只見得道理合當如此入自家一分<lb/>
　不得着一些私意不得不𫉬其身不干自家事這四<lb/>
<pb n="25a"/>
　句須是說艮其背了方靜時不𫉬其身動時不見其<lb/>
　人所以彖傳中説是以不𫉬其身至无咎也<lb/>
　又曰不𫉬其身如君止於仁臣止於忠但見得事之<lb/>
　當止不見此身之為利為害纔將此身預其間則道<lb/>
　理便壊了古人所以殺身成仁舎生取義者只為不<lb/>
　見此身方能如此<lb/>
　艮其背一句兼動靜故彖傳曰艮止也時止則止時<lb/>
　行則行是行止皆艮也本義乃帶不𫉬其身對行其<lb/>
<pb n="25b"/>
　庭不見其人為靜時之止此不可曉且不𫉬其身是<lb/>
　不顧一身之利害乃殺身成仁事君致身事亦兼動<lb/>
　靜如文天祥曰我為綱常謀有身不得顧歴盡險阻<lb/>
　﨑嶇豈皆是靜都無事乃為止而止亦不可曉庭除<lb/>
　是有人之處行其庭不見其人只是不顧人之是非<lb/>
　予奪意非從前艮其背二句全是靜至是始動也乃<lb/>
　為行而止與艮其背不𫉬其身對亦不可曉若以不<lb/>
　𫉬其身不見其人為内不見已外不見人則可若分<lb/>
<pb n="26a"/>
　動靜則不可朱子小註曰此傳分作兩截都是艮其<lb/>
　背不𫉬其身為靜之止行其庭不見其人為動之止<lb/>
　總說則艮其背為止之時當其所止了所以止時自<lb/>
　不𫉬其身行時自不見其人此二句乃艮其背之效<lb/>
　驗據小註既以三句為艮其背之效驗則固以艮其<lb/>
　背為頭腦不可與三句為等對矣又分作兩截以不<lb/>
　𫉬其身帶艮其背為止之時與行其庭不見其人對<lb/>
　又似騎墻䝉引曰不𫉬其身所以為靜時之止者以<lb/>
<pb n="26b"/>
　其未干渉夫人也行其庭則就接人處説愚未敢以<lb/>
　為然正縁艮其背是頭腦兼動靜不𫉬其身裏不可<lb/>
　専謂靜行其庭裏不可專謂動也依愚見艮卦與辭<lb/>
　俱有動靜彖傳曰艮止也時止則止時行則行以見<lb/>
　艮卦内有動靜本義亦欲以卦辭分動靜故以艮其<lb/>
　背不𫉬其身為止而止行其庭不見其人為動而止<lb/>
　也與但似此分截終是牽强不知朱子當時如何似<lb/>
　此張主當時若曰内不見已外不見人豈不穏當却<lb/>
<pb n="27a"/>
　用之於彖傳上下敵應不相與也下而不用於此是<lb/>
　可恨也<lb/>
　天下事物各有所當止如父慈子孝君仁臣敬之𩔖<lb/>
　是也皆天命所當然人心不容己而人有此身則利<lb/>
　害之心生焉故口之於味目之於色耳之於聲鼻之<lb/>
　於臭四肢之於安逸宫室之美妻妾之奉得則利失<lb/>
　則害是皆生於吾之心身而為利害之私情也義之<lb/>
　與利雖曰其勢不兩立然彼此之相較則義甚重而<lb/>
<pb n="27b"/>
　利甚輕不可同年而語也明矣人惟無見於此是以<lb/>
　利害之私情得以奪義理之良心茍知其所當止而<lb/>
　止焉則見夫利不重於義身不大於理而身家之利<lb/>
　害身計之通塞舉不足以奪之矣故曰艮其背不𫉬<lb/>
　其身一身之利害至切也在人之是非毁譽雖人所<lb/>
　畏避然以一身之利害較之則又緩矣既不𫉬其身<lb/>
　又何有於人庭除有人之處也行於是而不見其人<lb/>
　則犯衆怒而不驚忤羣情而不懼其自是自信雖舉<lb/>
<pb n="28a"/>
　家國天下非之而有所不顧矣故曰行其庭不見其<lb/>
　人夫艮其背則義理之所當止者能止之矣不𫉬其<lb/>
　身則内不見已矣行其庭不見其人則外不見人矣<lb/>
　内不見已外不見人而所見者惟義理則獨行不愧<lb/>
　影獨枕不愧衾仰不愧於天俯不怍於人何咎之有<lb/>
　孔子不脱冕而行孟子不受萬鍾其大至於志士仁<lb/>
　人無求生以害仁有殺身以成仁者皆不𫉬其身申<lb/>
　屠嘉之困鄧通不顧文帝之寵臣太子親王不下司<lb/>
<pb n="28b"/>
　馬門六百石之公車令得以劾奏而遮留即中令小<lb/>
　臣得以妃妾之分而徹夫人之坐席其大至於伊尹<lb/>
　之於太甲冒然以身當天下萬世不韙之名而不辭<lb/>
　伯夷叔齊咈然非責武王之伐商而不顧八百諸侯<lb/>
　之畢㑹皆行其庭不見其人也<lb/>
彖曰艮止也時止則止時行則行動靜不失其時其道<lb/>
光明<lb/>
　䝉引曰兩則字有止其所而不遷之意所以為止艮<lb/>
<pb n="29a"/>
　止也是解字義言艮之義止也時止之止不是此止<lb/>
　字時止則止方是此止字時行雖是行然其則行乃<lb/>
　是此止字時止是事不可為而當止也時行是事可<lb/>
　為而當行也䝉引曰此行止非專以出處言當動靜<lb/>
　二字用與論語作止語黙之作止及一動一靜莫非<lb/>
　妙道精義者一般愚謂時止則止時行則行猶云可<lb/>
　行則行可止則止爾<lb/>
　時止則止時行則行兩句只在艮止也内乃艮之目<lb/>
<pb n="29b"/>
　也盖止者止於是而不遷之意人之行止各有其時<lb/>
　義理之當然時也時當行止而不行止則奪於外物<lb/>
　行止皆失其止矣時止則止是止莫起之止得其止<lb/>
　矣時行則行是行莫尼之行得其止矣故兩句只在<lb/>
　艮止也内時止則止内也有不𫉬其身不見其人時<lb/>
　行則行内也有不𫉬其身不見其人<lb/>
　動靜不失其時只是上文時止則止時行則行意時<lb/>
　行則行動不失其時也時止則止靜不失其時也動<lb/>
<pb n="30a"/>
　靜不失其時則動靜皆合於理故曰其道光明<lb/>
　内不愧於心外不怍於人磊磊落落如青天白日而<lb/>
　不暗昩停停當當如精金美玊而無瑕纇是其道之<lb/>
　光明也<lb/>
　其道光明就艮止上㸔只是光明俊偉之意朱子註<lb/>
　凡人胷次煩擾則愈見昏昧中有定主則自光明莊<lb/>
　子泰宇定天光𤼵䝉引充實工夫之意皆未是<lb/>
　孔子之不主於彌子瑕以得衛卿齊人歸女樂季桓<lb/>
<pb n="30b"/>
　子受之三日不朝孔子行時止則止也沛公聽蕭何<lb/>
　之言不攻項羽漢光武閉玊門闗以謝西域亦近之<lb/>
　孔子於季桓子見行可而仕為大司寇而誅少正卯<lb/>
　時行則行也漢王用韓信出漢中定三秦孫權用周<lb/>
　瑜之計助蜀漢拒曹操亦近之<lb/>
艮其止止其所也上下敵應不相與也是以不𫉬其身行<lb/>
其庭不見其人无咎也<lb/>
　彖傳易背為止就是解艮其背之義彷彿如比六四<lb/>
<pb n="31a"/>
　外比於賢意盖外比於賢是解外比之意艮其止是<lb/>
　解艮其背之意須止其所須兼上文時止則止時行<lb/>
　則行二意時止則止固止其所時行則行亦止其所<lb/>
　也<lb/>
　上下敵應而不相與是釋止其所之義盖止其所者<lb/>
　各安其所止而不和同也此卦内外二體初與四二<lb/>
　與五三與六隂則皆隂陽則皆陽隂陽皆以敵應而<lb/>
　不互相為偶是各安其所止而不和同也故舉以釋<lb/>
<pb n="31b"/>
　彖傳<lb/>
　言艮其止謂止其所當止之所也此卦何以取此盖<lb/>
　以卦體隂陽敵應不相與有止其所之義也夫惟能<lb/>
　止其所是以不𫉬其身行其庭不見其人也此解則<lb/>
　艮其背不帶不𫉬其身與行其庭不見其人為對矣<lb/>
𧰼曰兼山艮君子以思不出其位<lb/>
　兼山是兩重山也兩山並立便有各止其所之意故<lb/>
　其卦為艮位者所處之分也萬事各有其所得其所<lb/>
<pb n="32a"/>
　則止而安若當行而止當速而乆或過或不及皆出<lb/>
　其位也凡人至於出位者由不能思也思不出其位<lb/>
　則於止知其所止矣大學之君仁臣敬父慈子孝中<lb/>
　庸之素富貴行乎富貴素貧賤行乎貧賤皆其義也<lb/>
　不可謂所思不出其位䝉引有辯<lb/>
初六艮其趾无咎利永貞<lb/>
　艮以人身取𧰼初六居下趾之𧰼也隂柔則才弱而<lb/>
　不足以有為居初則初任事而未可以有為初在艮<lb/>
<pb n="32b"/>
　之時能自止而不為故其𧰼為艮其趾時止則止故<lb/>
　其占无咎然隂柔不能固守或有當止而不止者故<lb/>
　戒以利永貞<lb/>
𧰼曰艮其趾未失正也<lb/>
　解无咎可與師六四師左次未失常也㕘㸔<lb/>
　艮其趾與愚而好自用者異矣故曰未失正也<lb/>
六二艮其腓不拯其隨其心不快<lb/>
　腓足肚也欲行則先自動躁妄不能固守者也二止<lb/>
<pb n="33a"/>
　其腓則無妄動之失矣以居中得正故也三為限乃<lb/>
　二之所隨也過剛不中以止乎上有列夤薰心之患<lb/>
　二雖中正而體柔弱不能徃而拯之所謂危而不持<lb/>
　顛而不扶則將焉用彼相者是矣故其心不快楚人<lb/>
　伐江滅黄而齊桓不能救春秋責之則知六二之不<lb/>
　快矣<lb/>
𧰼曰不拯其隨未退聽也<lb/>
　爻辭罪二而彖傳獨罪三者分過於三以互相𤼵也<lb/>
<pb n="33b"/>
　或問若使三能退聽乎二不知二能拯三否乎曰二<lb/>
　雖才弱不足以濟然有中正之德使三能退聽於二<lb/>
　必能匡濟其一二故不拯其隨雖二之過在三亦不<lb/>
　為无罪也<lb/>
九三艮其限列其夤厲熏心<lb/>
　限是人身上下之際即腰胯也以其為上下之界限<lb/>
　故曰限夤是脊骨能屈能伸限不可艮艮則脊骨不<lb/>
　能屈伸而上下判隔是列夤也程傳列絶也九三過<lb/>
<pb n="34a"/>
　剛不中當限之處故曰艮其限䝉引曰限非三故意<lb/>
　自艮乃病也勁風也止道貴乎得宜得其止則止其<lb/>
　一而其餘皆通失其止則舉一而廢百九三當限之<lb/>
　處乃上下之要衝不可以止者也而九三過剛不中<lb/>
　乃於是而止焉則腰限風邪脊骨皆勁而不能屈伸<lb/>
　是列其夤也人而如此厥病深矣故曰危熏心世之<lb/>
　執一不通行止失宜以致事勢乖離人情暌隔而憂<lb/>
　心内結者此爻是也<lb/>
<pb n="34b"/>
𧰼曰艮其限危熏心也<lb/>
　此以危解厲程傳曰謂其固止不能進退危懼之慮<lb/>
　常熏爍其中心也<lb/>
六四艮其身无咎<lb/>
　以隂居隂才之弱也故時止而止歛身不動為艮其<lb/>
　身之𧰼此爻之才與艮初六同而身與趾之異𧰼者<lb/>
　自爻位取也无咎亦同<lb/>
𧰼曰艮其身止諸躬也<lb/>
<pb n="35a"/>
　此是解艮其身止字是解艮字躬字是解身字非有<lb/>
　兩意時止而止之意<lb/>
六五艮其輔言有序悔亡<lb/>
　五位居上就人身取𧰼正當輔之處以隂居陽不正<lb/>
　未免有妄言之悔以其居中故能艮其輔而言不妄<lb/>
　故其悔可亡<lb/>
𧰼曰艮其輔以中正也<lb/>
　言六五能艮其輔者由其居上體之中也由中可以<lb/>
<pb n="35b"/>
　求正故能艮其輔此象傳之解本義不用不知何也<lb/>
　子曰仁者其言也訒可與此㕘㸔<lb/>
上九敦艮吉<lb/>
　敦艮者敦厚於艮艮得牢固不始勤而終怠始然而<lb/>
　終不然也以陽剛居止之極故取此義陽剛則能止<lb/>
　居止之極則止有終<lb/>
𧰼曰敦艮之吉以厚終也<lb/>
　言自始至終皆敦厚也<lb/>
<pb n="36a"/>
䷴<hi>艮下巽上</hi>
漸女歸吉利貞<lb/>
　漸漸進也此卦艮下巽上是止於下而巽於上也方<lb/>
　其在下則止而不妄動及其上進又巽順而不急迫<lb/>
　是進以漸也男先求女女不求男此可見止於下處<lb/>
　六禮備而後成婚可見巽於上處故曰有女歸之𧰼<lb/>
　天下之事進必以漸者莫如女歸且男女萬事之先<lb/>
　故取女歸為𧰼<lb/>
<pb n="36b"/>
　女歸吉者女歸以漸故吉也利貞者女歸以正故利<lb/>
　也言漸之義進也此卦艮在下其德為止巽在上其<lb/>
　德為巽止於下而巽於上漸進之義也故其卦為漸<lb/>
　文王繫辭謂天下之事莫先於男女其進以漸者莫<lb/>
　如女歸占者女歸若能以漸則宜其家人而吉矣男<lb/>
　女婚姻貴乎以正此卦自二至五位皆得正又有正<lb/>
　之義也故其占若女歸或凡事必利於正不正未有<lb/>
　能利者也<lb/>
<pb n="37a"/>
　本義解卦辭不用彖𫝊<lb/>
　雲峰胡氏曰咸取女吉取者之占也漸女歸吉嫁者<lb/>
　之占也䝉引曰咸之取女特咸之一事爾漸之女歸<lb/>
　特進之一事爾咸之利貞凡有感者皆然漸之利貞<lb/>
　凡有進者皆然<lb/>
彖曰漸之進也女歸吉也<lb/>
　之字當漸字女歸吉就承漸進也説言漸之義漸進<lb/>
　也女歸以漸是以吉也<lb/>
<pb n="37b"/>
進得位徃有功也進以正可以正邦也<lb/>
　此以卦變釋利貞之意自渙而來九自二進而居三<lb/>
　自旅而來九自四進而居五是進得其位之正也得<lb/>
　位之位不是君臣之位是爻位易之大義以陽居陽<lb/>
　隂居隂為得位以陽居隂隂居陽為失位九進居三<lb/>
　九進居五皆以陽居陽是得位也易之大義得位則<lb/>
　為正失位則為不正三五之進皆得其位是進以正<lb/>
　也三五得位不可謂君臣之位三五之爻則是君臣<lb/>
<pb n="38a"/>
　之𧰼觀正邦之辭則所主在君臣可見矣<lb/>
　進謂進而居位也得位謂進而得其位也進以正即<lb/>
　是進得位盖三五之進皆得其位是進以正也<lb/>
　進得其位之正貞之義也有功正邦貞之利也進得<lb/>
　位而以正則有功而能正邦如此此漸所以利貞也<lb/>
　故曰以卦變釋利貞之義<lb/>
　既曰進得位徃有功又曰進以正可以正邦為上文<lb/>
　之意未明故解釋之也進以正解進得位正邦解有<lb/>
<pb n="38b"/>
　功<lb/>
其位剛得中也<lb/>
　其指誰指九五也謂九五之位以剛而得上體之中<lb/>
　中則無不正矣亦有利貞之義也故曰以卦體言謂<lb/>
　以卦體言之又有利貞之義也<lb/>
　彖傳意謂漸之利貞何也盖此卦之變自渙來者九<lb/>
　自二進而居三以九之陽爻得三之陽位三之進得<lb/>
　位也自旅來者九自四進而居五以九之陽爻得五<lb/>
<pb n="39a"/>
　之陽位五之進得位也進得位則有功矣何也盖進<lb/>
　得位則進以正矣進以正則己正而物正可以正邦<lb/>
　焉三之進以正則上可以正君下可以善俗五之進<lb/>
　以正則正朝廷以正百官正百官以正萬民故可以<lb/>
　正邦也三五之進以正則可以正邦而有邦如此此<lb/>
　漸之所以利貞也夫以卦變言則三五皆得其位之<lb/>
　正以卦體言則九五又得其位之中盖此卦之體以<lb/>
　九五之位則居乎上體是剛得中也中重於正中則<lb/>
<pb n="39b"/>
　心无邪思内无妄念由是内直外方靜虚動直有以<lb/>
　立天下之大本行天下之達道而無不正矣是亦有<lb/>
　利貞之義占者所以利貞也<lb/>
止而巽動不窮也<lb/>
　䝉引曰上曰漸漸進也只釋卦義而已遂承以女歸<lb/>
　吉也未暇及卦之所以為漸處故俟盡釋卦辭後方<lb/>
　及之<lb/>
　止而巽漸進之義動不窮漸進之效盖進以漸則其<lb/>
<pb n="40a"/>
　進得遂矣急於進者未有能遂其進者也<lb/>
𧰼曰山上有木漸君子以居賢德善俗<lb/>
　巽木在山之上是山上有木也山上有木以漸而高<lb/>
　故其卦為漸君子體此於居賢德也由善信而美大<lb/>
　由美大而聖神則盈科後進放乎四海而德於是乎<lb/>
　成其善俗也由期月而三年由三年而百世則風移<lb/>
　俗易黎民於變時雍而俗於是乎成矣<lb/>
初六鴻漸于干小子厲有言无咎<lb/>
<pb n="40b"/>
　漸進也干水涯也鴻漸于干是始進之𧰼是時未有<lb/>
　得失未見其危其危在无正應上小子初之𧰼也新<lb/>
　進之士故曰小子名實未升於當路而上復無相知<lb/>
　援引之人故不免有危有言危之實也新進之士名<lb/>
　實未升於當路上無相知援引之人則言語中傷未<lb/>
　免有之然乃時命之不然非名義之有歉也故无咎<lb/>
　賈誼始進漢廷文帝問之絳灌之徒譛之於帝謂洛<lb/>
　陽少年專事紛更是有言也誼雖以是取困然於名<lb/>
<pb n="41a"/>
　義何損哉可見其无咎也<lb/>
𧰼曰小子之厲義无咎也<lb/>
　小𧰼去有言只曰小子之厲可見有言只是小子厲<lb/>
　不是别意雖有言語之傷然乃時也位也命之不偶<lb/>
　而无應者也非已之不善有以致之也故於義為无<lb/>
　咎<lb/>
六二鴻漸于磐飲食衎衎吉<lb/>
　六二柔順中正進而居二是德稱其位不為竊位上<lb/>
<pb n="41b"/>
　有六五之應是得上之信任可以行其志合是三者<lb/>
　則可以安其位而享其禄矣故其象為鴻漸于磐言<lb/>
　居位之安也又為飲食衎衎言食禄之安也夫德不<lb/>
　稱其位者則有竊禄之嫌無事而食人之食者則有<lb/>
　素餐之病皆非吉之道也六二鴻漸于磐飲食衎衎<lb/>
　則無竊位無素餐禄位可以長保功業可以自見令<lb/>
　譽可以永終故吉也<lb/>
　飲食衎衎承鴻鴈而言又當知設此以象食禄之安<lb/>
<pb n="42a"/>
　爾若就鴻說則鴻漸于磐安得有物可飲食邪<lb/>
　本義其進以漸䝉引作循資格説文王周公之時未<lb/>
　有資格不可以末世之事説古易也又漸只是進義<lb/>
　本義進以其漸又是生出一義若爾則九三四至五<lb/>
　皆曰鴻漸何也豈皆進以其漸邪似乎難通故不能<lb/>
　從<lb/>
𧰼曰飲食衎衎不素飽也<lb/>
　不素飽解飲食衎衎得之以道解不素飽食人之食<lb/>
<pb n="42b"/>
　有以事人之事是得之以道也六二柔順中正進而<lb/>
　得君自然食人之食有以事人之事而得之以道矣<lb/>
　飲食衎衎食禄之安也所以然者食人之食有以事<lb/>
　人之事得之以道而不為徒飽也不為徒飽則於人<lb/>
　無誚於已無愧退食自公委蛇委蛇處之以安矣<lb/>
　爻辭兼居位食禄二意𧰼傳只解食禄一邊盖以戒<lb/>
　人臣之素餐者也<lb/>
九三鴻漸于陸夫征不復婦孕不育凶利禦寇<lb/>
<pb n="43a"/>
　陸是平原之地非鴻之所處也九三過剛則性質剛<lb/>
　忿不中則行事乖方无應是莫有救正之者故徑趨<lb/>
　𡨕行而䧟身於非地如鴻漸于陸也過剛不中而无<lb/>
　應在男女皆不利占者如丈夫征行則足以殺其軀<lb/>
　而已故不得復歸其鄉土婦人懐孕則陽道偏勝隂<lb/>
　道不足必不能生育皆凶道也過剛之人他無所用<lb/>
　惟用之禦寇則足以防患而禦寇故利<lb/>
　朱子小註曰今術家擇日利婚姻底曰不宜用兵利<lb/>
<pb n="43b"/>
　相戰底曰不宜婚姻正是此意盖用兵則要相殺相<lb/>
　勝婚姻則要和合故用有不同也<lb/>
𧰼曰夫征不復離羣醜也婦孕不育失其道也利用禦<lb/>
寇順相保也<lb/>
　𧰼人皆還彼獨不還是離其羣𩔖也<lb/>
　隂陽和然後能生育過剛无應則陽道偏勝隂道不<lb/>
　足是失生育之道也利用禦寇由其過剛能謹慎以<lb/>
　相保也相保者交相助禦也<lb/>
<pb n="44a"/>
　順當作慎是䝉六三𧰼傳勿用取女行不順也之順<lb/>
　盖順慎古字通用作慎字則易通程傳順道相保䝉<lb/>
　引與人同心恊力之說俱覺牽强<lb/>
六四鴻漸于木或得其桷无咎<lb/>
　六四乗九三之剛三之剛忿善於陵物四之善柔不<lb/>
　能制故不得其所安其𧰼為鴻漸于木木非鴻所棲<lb/>
　也然六四以柔而居巽體雖處九三之上而能巽以<lb/>
　下之則三亦不為之害而能得其所安矣故為或得<lb/>
<pb n="44b"/>
　其桷始不安而終或安故无咎<lb/>
𧰼曰或得其桷順以巽也<lb/>
　順是性質巽是着力故䝉引曰要有辯<lb/>
九五鴻漸于陵婦三歲不孕終莫之勝吉<lb/>
　九五居尊鴻漸于陵之𧰼也六二在下與之相應是<lb/>
　其婦也乃為三四所隔而不得合故至於三歲不孕<lb/>
　然邪不勝正故三四之隔久之必散二五之交終於<lb/>
　必合故終莫之勝而其占吉<lb/>
<pb n="45a"/>
𧰼曰終莫之勝吉得所願也<lb/>
　二五之合本其素願乃隔於三四而不得遂終莫之<lb/>
　勝吉則得其所願矣<lb/>
上九鴻漸于陸其羽可用為儀吉<lb/>
　上九處極高之位出塵寰之表而其清風高節為世<lb/>
　表儀故其象為鴻漸于陸其羽毛可用為儀飾占者<lb/>
　如是則身名俱高汚濁莫染德望之隆儀表天下何<lb/>
　吉如之<lb/>
<pb n="45b"/>
𧰼曰其羽可用為儀吉不可亂也<lb/>
　志不可亂嘉上九之志也其志何志高尚之志也<lb/>
䷵<hi>兊下震上</hi>
歸妹征凶无攸利<lb/>
　不曰妹歸而曰歸妹歸在妹也所謂不用父母之命<lb/>
　媒妁之言鑚穴隙相窺踰墻相從者兊以少女而從<lb/>
　震之長男則不擇其偶而妄與是不用父母之命媒<lb/>
　妁之言而自歸固歸妹也其情又為以說而動則不<lb/>
<pb n="46a"/>
　由禮義之正而惟情所向是亦不用父母之命媒妁<lb/>
　之言亦歸妹也故其卦為歸妹<lb/>
　以理言之其歸在妹固為未善以卦言之自二至五<lb/>
　位皆不正三五二爻又皆以柔乗剛亦為未善故其<lb/>
　占征凶而无攸利<lb/>
彖曰歸妹天地之大義也天地不交而萬物不興歸妹<lb/>
人之終始也<lb/>
　歸妹本是不好卦此云天地之大義是就他好處說<lb/>
<pb n="46b"/>
　如姤本是不好卦彖傳云天地相遇剛遇中正亦是<lb/>
　就他好處說<lb/>
　歸妹男女之配合也此即天地之大義也盖隂陽交<lb/>
　感天地之大義在歸妹之卦男有室女有家此義即<lb/>
　天地之大義也下文天地不交萬物不興歸妹人之<lb/>
　終始正是明天地之大義處人之終始人字内有二<lb/>
　人女子終於此人道始於此是二人也<lb/>
說以動所歸妹也<lb/>
<pb n="47a"/>
　本義兼卦𧰼解此只以卦德解<lb/>
征凶位不當也<lb/>
　位不當失其正也在人事是行不以正非禮法所容<lb/>
　也其凶必矣<lb/>
无攸利柔乗剛也<lb/>
　以柔乗剛剛柔易位是婦制其夫夫屈於婦故无攸<lb/>
　利位不當柔乗剛總釋征凶无攸利亦可彖傳以分<lb/>
　釋此聖人之意不可得而測也<lb/>
<pb n="47b"/>
𧰼曰澤上有雷歸妹君子以永終知敝<lb/>
　雷動澤隨猶男動女隨也故曰歸妹歸妹合之不正<lb/>
　者也君子以之因其合之不正即知其終之有弊而<lb/>
　合必以正焉推之事物莫不皆然也<lb/>
初九歸妹以娣跛能履征吉<lb/>
　初九居下而无正應女之歸而為娣也陽剛在女子<lb/>
　為賢正之德但為娣之賤能承助其君不能大有為<lb/>
　也故又為跛能履言不能及逺也占者如此而徃其<lb/>
<pb n="48a"/>
　力量雖不能大有作為其職分之所當為則已盡矣<lb/>
　故吉<lb/>
𧰼曰歸妹以娣以恒也跛能履吉相承也<lb/>
　四句相因𦂳𦂳説下言初九雖歸妹以娣然有恒久<lb/>
　之德如是則雖跛能履然其職分則已盡是吉相承<lb/>
　也如需九二之需于沙衍在中也雖小有言以吉終<lb/>
　也此𩔖甚多難以悉舉<lb/>
九二𦕈能視利幽人之貞<lb/>
<pb n="48b"/>
　九二陽剛得中女之賢者上有正應而隂柔不正是<lb/>
　賢女而配不良不能大成内助之功故其𧰼為𦕈能<lb/>
　視其占利幽人之貞盖幽人不偶之人也抱道守正<lb/>
　而不出此其貞也遇九二之占者亦宜如是而已使<lb/>
　出而有為終不足以成功利幽人之貞言不利於仕<lb/>
　進也<lb/>
𧰼曰利幽人之貞未變常也<lb/>
　九二利幽人之貞乃抱道守正好爵自縻而不改其<lb/>
<pb n="49a"/>
　常者也常即貞也未變常是解幽人之貞<lb/>
六三歸妹以須反歸以娣<lb/>
　隂柔不中正女之不良又為說之主攻於媚說者不<lb/>
　正之女人莫之取故為歸妹以須而反歸為娣之象<lb/>
　須待也未得所適而姑待之也待之不得而反歸為<lb/>
　娣可羞之甚也可以為女子不良者之戒矣<lb/>
𧰼曰歸妹以須未當也<lb/>
　即本義不中正意<lb/>
<pb n="49b"/>
九四歸妹愆期遲歸有時<lb/>
　九四以陽居上體是門地之高者陽剛女之賢者也<lb/>
　下无正應不得箇賢人為之偶然九四不肯輕易從<lb/>
　人而過期以待所歸雖遲所歸而將有時愆期非人<lb/>
　不我娶乃我不輕許人也愆期非不歸欲得佳配而<lb/>
　後行其歸將有時也故爻曰歸妹愆期𧰼曰愆期之<lb/>
　志有待而行<lb/>
𧰼曰愆期之志有待而行也<lb/>
<pb n="50a"/>
　明非人之不我娶乃我之不輕從人也<lb/>
六五帝乙歸妹其君之袂不如其娣之袂良月幾望吉<lb/>
　六五居尊在歸妹是帝女之𧰼也有柔中之德下應<lb/>
　九二尚德而不貴飾故其𧰼為帝女下嫁其君之袂<lb/>
　不如其娣之袂良盖以德禮為光華不以衣服為容<lb/>
　飾也女德之盛無以加此故為月幾望之𧰼占者如<lb/>
　之則可相君子而成内治之功可以宜家人而端風<lb/>
　化之本吉之道也<lb/>
<pb n="50b"/>
𧰼曰帝乙歸妹不如其娣之袂良也其位在中以貴行<lb/>
也<lb/>
　言帝乙歸妹不如其娣之袂良也所以然者由其位<lb/>
　在上體之中貴也以貴而行則内重而見外之輕故<lb/>
　其君之袂不如其娣之袂良<lb/>
上六女承筐无實士刲羊无血无攸利<lb/>
　上以隂柔居歸妹之終而无應隂柔則非賢正之<lb/>
　女居歸妹之終則婚期已過无應則莫之娶者故為<lb/>
<pb n="51a"/>
　約婚不終在女子則承筐而无實在士夫則刲羊而<lb/>
　无血承筐女子之將嫁也承筐无實則不成嫁矣刲<lb/>
　羊士將宴新婚也刲羊无血則不成娶矣是約婚不<lb/>
　終之𧰼也占者如此何所利哉<lb/>
𧰼曰上六无實承虚筐也<lb/>
　女之嫁也承筐是將而幣帛為之實上六无實承虚<lb/>
　筐是未成嫁也若承實筐則成嫁矣曰承虚筐見約<lb/>
　婚不終<lb/>
<pb n="51b"/>
䷶<hi>離下震上</hi>
豐亨王假之勿憂宜日中<lb/>
　本義曰以明而動盛大之勢言明動相資所以致盛<lb/>
　大也朱子曰以明心應事物則何事不立何功不成<lb/>
　故曰盛大之勢也<lb/>
　當豐盛之時以禮樂刑政則四達不悖矣以教化則<lb/>
　大行矣以凡百所為則無不如志矣有亨道也<lb/>
　天道日中則昃宜日中者常中而不昃也世道盛極<lb/>
<pb n="52a"/>
　則當衰人君守常而不至於過盛如日之常中也日<lb/>
　無常中之理聖人特借此以言治道爾兢兢業業如<lb/>
　履虎尾如蹈春氷罔淫于逸觀遊田皆守常之道也<lb/>
　本義守常之常是世無常治亦無常亂之常言守得<lb/>
　常如今日也<lb/>
彖曰豐大也明以動故豐<lb/>
　說見卦辭下<lb/>
王假之尚大也<lb/>
<pb n="52b"/>
　此未是不好意思大抵創業之初紀綱法度未立王<lb/>
　道未成民物未康阜方日夜圖惟皇皇汲汲思濟洪<lb/>
　業惟恐不足無暇及盛大之事及到豐盛之世紀綱<lb/>
　法度巳立王道已成民物康阜然後及於盛大之事<lb/>
　如漢至武帝時更制度易服色改正朔購經籍崇儒<lb/>
　術有上嘉下樂之意長駕逺馭之志是所尚皆大事<lb/>
　也<lb/>
勿憂宜日中宜照天下也<lb/>
<pb n="53a"/>
　日惟中方能照及四旁日中而昃則只及一旁而不<lb/>
　能周及四旁亦猶人君維持國家常如盛大之日則<lb/>
　神明在上紀綱振舉天下皆在其照臨之内而罔有<lb/>
　遺於法度之外一或過盛則志氣昏怠法度廢弛天<lb/>
　下之事有遺於明照之外者多矣彖曰勿憂宜日中<lb/>
　謂王者宜維持國家常如盛大之日以徧照乎天下<lb/>
　也當國家盛時百官各舉其職法度精明天下之民<lb/>
　遵王之道遵王之路無有作好無有作惡及盛極而<lb/>
<pb n="53b"/>
　衰百官懈怠法度廢弛天下之弊病日生釁孽日萌<lb/>
　冦賊奸宄時時竊𤼵而莫之照管以至於大壊極弊<lb/>
　而後已如漢唐宋之季世可鑒也此宜日中宜照天<lb/>
　下之明驗也<lb/>
日中則昃月盈則食天地盈虚與時消息而况於人乎<lb/>
况於鬼神乎<lb/>
　卦辭勿憂宜日中言當守常不至過盛此言盛衰之<lb/>
　理以見所以當守常而不至過盛也意謂日至於中<lb/>
<pb n="54a"/>
　則當昃矣月至於盈則當食矣非但日月也雖大而<lb/>
　天地之盈虚亦與時而消息其盈者時之當息也其<lb/>
　虚者時之當消也天地且然而况於人乎又况於鬼<lb/>
　神乎以是觀之物盛而衰乃理之常此王者所以當<lb/>
　兢兢業業保守其常而不至於過盛也故曰𤼵明卦<lb/>
　辭外意<lb/>
　卦辭曰勿憂宜日中所以然處未之及此方言之以<lb/>
　補卦辭之所未及故曰𤼵明卦辭外意言辭外之意<lb/>
<pb n="54b"/>
　也䝉引曰雖曰辭外之意然實有此意但辭不及爾<lb/>
　鬼神體物不遺日月之中昃盈食天地之消息盈虚<lb/>
　皆鬼神所為此既另言又當有分别如四時寒暑雨<lb/>
　露風雷山川草木峙流榮枯之𩔖皆鬼神之所體也<lb/>
𧰼曰雷電皆至豐君子以折獄致刑<lb/>
　雷電皆至明震並行盛大之𧰼也<lb/>
　折獄是察其是非曲直而判㫁也致刑是是非曲直<lb/>
　既判從而擬其罪也折獄屬明致刑屬動<lb/>
<pb n="55a"/>
　折獄是判斷詞訟㸔那箇是那箇非那箇事情是如<lb/>
　何那箇事情是如何致刑是議擬罪名㸔那箇該笞<lb/>
　那箇該杖那箇該徒那箇該死但古之五刑非今之<lb/>
　五刑為稍異爾<lb/>
初九遇其配主雖旬无咎徃有尚<lb/>
　初與四居相應之位四本是初之配主然隂陽則相<lb/>
　應今初與四其爻皆陽其勢均敵宜無相應之理矣<lb/>
　然初九離明之初九四震動之初非明則動無所之<lb/>
<pb n="55b"/>
　非動則明無所用而四與初一明一動其用有以相<lb/>
　資其道有以相成故初與四雖曰其勢均敵而其占<lb/>
　可以无咎不但无咎而已以是而徃又足以成事功<lb/>
　故曰有尚言可加尚也<lb/>
𧰼曰雖旬无咎過旬災也<lb/>
　此是聖人戒初九之辭故曰爻辭外意亦縁二爻之<lb/>
　勢力均敵恐其不能相下而致生事端此實人之常<lb/>
　情言初與四雖其力均敵以明動相資而得无咎然<lb/>
<pb n="56a"/>
　在初之與四又當每事謙下不可求勝其配若不能<lb/>
　相下必欲求勝其配則二者必不能相容而反生事<lb/>
　端矣故曰過旬灾也<lb/>
　程傳曰與人同而力均者在乎降己以相求恊力以<lb/>
　從事若先己之私有加上之意則患當至矣故曰過<lb/>
　旬灾也<lb/>
六二豐其蔀日中見斗徃得疑疾有孚𤼵若吉<lb/>
　夜則見斗日中豈有見斗之理曰日中見斗言晝反<lb/>
<pb n="56b"/>
　夜也日中而昏也猶云滿世俱暗<lb/>
　六二為離之主至明者也上應六五之柔暗則明為<lb/>
　所蔽而不得達故為豐蔀見斗之𧰼如微子比干箕<lb/>
　子豈不是聖賢當紂之時為其所蔽纎毫不能自見<lb/>
　而舉世皆昏黒是豐蔀見斗之𧰼也徃而求之反得<lb/>
　疑疾如比干諌紂紂曰吾聞聖人之心有七竅乃殺王<lb/>
　子比干剖視其心此疑疾之大者積誠意以感𤼵之則<lb/>
　可得而轉移矣故曰有孚𤼵若吉𧰼傳以信𤼵志明之<lb/>
<pb n="57a"/>
象曰有孚𤼵若信以𤼵志也<lb/>
九三豐其沛日中見沬折其右肱无咎<lb/>
　見沬何以為暗之甚盖夜明則小星不見故諺云月<lb/>
　上不見星夜暗則無月亦無星惟小星獨見爾日中<lb/>
　見沬是晝暗<lb/>
　三處明極而應上六以上六之至暗而傷其至明則<lb/>
　舉世昏黒如日中見沬也賢智之才遇明君則能有<lb/>
　為於天下上無可賴之主則不能有為如人之折其<lb/>
<pb n="57b"/>
　右肱也然乃時命之不然非志義不佳所致故无咎<lb/>
𧰼曰豐其沛不可大事也折其右肱終不可用也<lb/>
　人臣為君所蔽安能濟大事折其右肱則終不能有<lb/>
　為矣<lb/>
九四豐其蔀日中見斗遇其夷主吉<lb/>
　四以陽剛之德上比六五之柔暗則明為所蔽而不<lb/>
　得施豐蔀見斗之𧰼也夫上無明君雖不能濟大事<lb/>
　下有同德亦可稍行其志如典午南渡國家多艱元<lb/>
<pb n="58a"/>
　帝柔弱不足有為謝安周顗之徒同心共濟亦足以<lb/>
　維持其國家萬分之一也<lb/>
𧰼曰豐其蔀位不當也<lb/>
　此與暌見輿曵位不當一般皆為所遇非其人也言<lb/>
　九四豐其蔀者所居之位近六五之柔暗是位不當<lb/>
　也<lb/>
日中見斗幽不明也遇其夷主吉行也<lb/>
　解日中見斗意盖幽暗不明故見斗<lb/>
<pb n="58b"/>
　吉行只是吉可見聖人之言亦欲恊韻也<lb/>
六五來章有慶譽吉<lb/>
　六五質雖柔暗若能來致天下之賢則可以開𤼵其<lb/>
　聰明薰陶其德性有慶譽而吉也慶福慶也譽聲譽<lb/>
　也此是繫辭聖人之意本爻辭原無此意<lb/>
𧰼曰六五之吉有慶也<lb/>
　慶是六五本身之慶程傳作天下之福慶差𧰼傳去<lb/>
　譽而存慶用其重者也<lb/>
<pb n="59a"/>
上六豐其屋蔀其家闚其户闃其无人三歲不覿凶<lb/>
　隂柔性質之偏也豐極日中則昃之時也動終好自<lb/>
　用之甚也明極察察以為明也以是質處是時好自<lb/>
　用而察察以為明則其明也適足以自蔽而已如桀<lb/>
　紂是也豐其屋而因以蔀其家如是則闚其户闃其<lb/>
　无人至於三歲不覿矣凶之甚也<lb/>
𧰼曰豐其屋天際翔也闚其户闃其无人自藏也<lb/>
　程傳曰處豐大之極在上而自高若飛翔於天際爻<lb/>
<pb n="59b"/>
　辭本義居豐極處動終明極亦其義也<lb/>
　闚其户闃其无人非果无人也暗不見人也故曰自<lb/>
　藏也<lb/>
䷷<hi>艮下離上</hi>
旅小亨旅貞吉<lb/>
　旅无常居此卦艮之𧰼為山而止於下離之𧰼為火<lb/>
　而炎于上去其所而不居旅之𧰼也<lb/>
　六五得中而在外卦故曰柔得中乎外<lb/>
<pb n="60a"/>
　柔得中柔則不失之剛得中又不過於柔以是而順<lb/>
　乎上下之二陽則無違拂之横而有順從之美旅之<lb/>
　所宜也艮止則安靜而不躁離明則聰明而曉事亦<lb/>
　旅之所宜也有如是之德故在羇旅之中雖無大事<lb/>
　之可言然行無不得求無不遂亦客途之順事也故<lb/>
　小亨然旅之能小亨者為能得旅之正道也占者必<lb/>
　守其貞斯得吉矣茍失其貞欲求吉亨不可得也<lb/>
　旅貞或欲另說不用卦體卦德柔得中等意然彖傳<lb/>
<pb n="60b"/>
　只帶小亨說不别解可見只是卦體卦德意故今用<lb/>
　之<lb/>
彖曰旅小亨柔得中乎外而順乎剛止而麗乎明是以<lb/>
小亨旅貞吉<lb/>
　說見卦辭下<lb/>
旅之時義大矣哉<lb/>
　此承上文之意而言謂當旅之時必柔得中而順乎<lb/>
　剛止而麗乎明然後小亨旅貞吉其時義顧不大哉<lb/>
<pb n="61a"/>
　聖人着此句初㸔似無謂細味之方知其深意盖聖<lb/>
　人之意恐人以旅為小事而或忽之也故承釋卦辭<lb/>
　之後而終之曰旅之時義大矣哉<lb/>
象曰山上有火旅君子以明慎用刑而不留獄<lb/>
　死者不可以復生刑者不可以復屬一有不慎則濫<lb/>
　及無辜故君子明慎之惟明克允明之謂也服念五<lb/>
　六日至于旬時丕蔽要囚慎之謂也<lb/>
　五刑明慎似有以得其真情矣既得其情又當隨時<lb/>
<pb n="61b"/>
　决遣不可使淹留於獄明慎仁也不留獄義也義而<lb/>
　不仁則傷於暴而濫及於無辜仁而不義又傷於懦<lb/>
　而威沮於强梗仁義並用治獄之道也<lb/>
初六旅瑣瑣斯其所取灾<lb/>
　初六當旅之時是為旅者以隂柔居下位隂柔則愚<lb/>
　暗居下位則卑賤是旅之最下者故為旅瑣瑣刀錐<lb/>
　必計毫末必趨纎瑣齷齪無所不至故曰瑣瑣占者<lb/>
　如是安徃而不為人所賤故曰斯其所取灾<lb/>
<pb n="62a"/>
𧰼曰旅瑣瑣志窮灾也<lb/>
　志意窮極其取灾也必矣即本義以隂柔居下<lb/>
六二旅即次懐其資得童僕貞<lb/>
　二有柔順中正之德柔順則衆與之中正則處不失<lb/>
　當故在羇族之中即其次舎懐其資財又得其童僕<lb/>
　之貞信即次則安懐資則裕得其童僕之貞信則無<lb/>
　欺而有賴旅之最善者<lb/>
𧰼曰得童僕貞終无尤也<lb/>
<pb n="62b"/>
　羇族之人所賴者童僕也得童僕貞終无尤悔矣<lb/>
九三旅焚其次喪其童僕貞厲<lb/>
　九三過剛則暴不中則所處失當居下之上則自髙<lb/>
　以是為旅投宿於人而人莫之容焚其次也恩不及<lb/>
　下而下不之附喪其童僕也占者如是雖其心無邪<lb/>
　然其勢亦狼狽矣故曰貞厲言雖正亦危也<lb/>
𧰼曰族焚其次亦以傷矣以旅與下其義喪也<lb/>
　在羇族之中親戚逺離所賴者童僕爾必當待之以<lb/>
<pb n="63a"/>
　恩方能得其貞信九三當旅之時而與下寡恩如此<lb/>
　義當喪其童僕也<lb/>
九四旅于處得其資斧我心不快<lb/>
　九四用柔能下人莫不說故為旅于處言旅得其地<lb/>
　也得其資身之斧言有以自防也故其𧰼占如此𧰼<lb/>
　如此占亦如此也以陽居隂非其正位是一時處事<lb/>
　有失其當者又上無陽剛之與下惟隂柔之應羣伴<lb/>
　不好也故其心不快<lb/>
<pb n="63b"/>
𧰼曰旅于處未得位也得其資斧心未快也<lb/>
　爻辭我心不快通承上二句𧰼傳則分解此夫子之<lb/>
　易盖𧰼傳只用以陽居隂一句解爻義旅于處<hi>云云</hi>
　四句上下相應言九四雖旅于處然以陽居隂未得<lb/>
　位也故雖得其資斧而心未快用柔能下意俱遺了<lb/>
六五射雉一矢亡終以譽命<lb/>
　此爻與占者相為主賓彷彿如乾九五飛龍在天利<lb/>
　見大人例盖六五柔順文明又得中道為離之主雉<lb/>
<pb n="64a"/>
　之𧰼也故得此爻者為射雉之𧰼夫射雉者不免有<lb/>
　亡矢之費雖云亡矢而終得雉是終有譽命也<lb/>
𧰼曰終以譽命上逮也<lb/>
　是解終以譽命上逮言名聞於上也命字當作名字㸔<lb/>
上九鳥焚其巢旅人先笑後號咷喪牛于易凶<lb/>
　上九過剛則失之暴處旅之上有巢之𧰼處離之極<lb/>
　明極則傷於自恃故本義曰驕而不順<lb/>
　上九處旅之上為巢之𧰼也過剛處離之極是驕而<lb/>
<pb n="64b"/>
　不順也故其𧰼為鳥焚其巢在旅人為先笑後號咷<lb/>
　焚巢失其居也始自高故焚巢先笑後號咷喪牛于<lb/>
　易失其順也是解所以焚巢意焚巢號咷即是凶處<lb/>
𧰼曰以旅在上其義焚也喪牛于易終莫之聞也<lb/>
　旅在上過高也言以旅之時而在上位驕亢如此其<lb/>
　義當焚其巢也<lb/>
　終莫之聞終莫之悟也<lb/>
　易經存疑卷七<lb/>
</p>
<p>
</p>
  </div>
</body>
</text>
</TEI>
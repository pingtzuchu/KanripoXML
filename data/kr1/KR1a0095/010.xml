<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易經存疑卷十</head> <lb/>
    <p>
<pb n="1a"/>
欽定四庫全書<lb/>
　易經存疑卷十<lb/>
　　　　　　　　　　　　明　林希元　撰<lb/>
繫辭上𫝊<lb/>
天一地二天三地四天五地六天七地八天九地十<lb/>
　此章本言天地大衍之數揲蓍求卦之法先言河圖<lb/>
　者數之宗祖也伏羲之時龍馬出河背上旋毛圈子<lb/>
　有自一至十之數而其位則一六居北二七居南三<lb/>
<pb n="1b"/>
　八居東四九居西五十居中此天地精粹之氣聚於<lb/>
　一物之身以顯造化之迹者也然人知龍馬之負圖<lb/>
　不知河圖之有數知河圖之有數不知其為天地之<lb/>
　數知河圖為天地之數不知何者為天何者為地故<lb/>
　夫子即是圖而指出以示人曰某是天數某是地數<lb/>
　盖天屬陽陽之數奇圖數之奇者皆屬乎天地屬隂<lb/>
　隂之數偶圖數之偶者皆屬乎地故天之數則一地<lb/>
　之數則二天之數則三地之數則四若五若七若九<lb/>
<pb n="2a"/>
　是皆奇數而屬乎天也若六若八若十是皆偶數而<lb/>
　屬乎地也此是直指㸃圖數之屬天屬地者以示人<lb/>
　未有意義<lb/>
天數五地數五五位相得而各有合天數二十有五地<lb/>
數三十凡天地之數五十有五此所以成變化而行鬼<lb/>
神也<lb/>
　上既據圖指㸃出天地之數以示人此乃解釋其義<lb/>
　天數五地數五是據其大槩而計之天數二十有五<lb/>
<pb n="2b"/>
　地數三十天地之數五十有五是積其全數而計之<lb/>
　五位相得而各有合是畧解其義成變化行鬼神是<lb/>
　盡發其義意謂河圖之數奇者屬天偶者屬地即是<lb/>
　觀之一三五七九皆奇數而屬乎天是天之數有五<lb/>
　也二四六八十皆偶數而屬乎地是地之數有五也<lb/>
　是五位也一與二三與四五與六七與八九與十各<lb/>
　以奇偶為𩔖而自相得盖從一至十一變一化以序<lb/>
　而生出水火木金土如兄弟第一第二之相與也一<lb/>
<pb n="3a"/>
　與六二與七三與八四與九五與十一奇一偶各以<lb/>
　兩相合而奇偶之相為生成盖以五合五一生一成<lb/>
　相與而生水火木金土如夫婦之配合而生育也天<lb/>
　之數五積而計之一與九為一十三與七為一十而<lb/>
　單一箇五是天之數二十有五也地之數五積而計<lb/>
　之二與八為一十四與六為一十又單一箇十是地<lb/>
　之數三十也二者合計之天地之數共五十有五此<lb/>
　天地之全數乃所以成變化而行鬼神也盖天以一<lb/>
<pb n="3b"/>
　變生水地以六化成之地以二化生火天以七變成<lb/>
　之天以三變生木地以八化成之地以四化生金天<lb/>
　以九變成之天以五變生土地以十化成之一奇一<lb/>
　偶相為次第一變一化相為生成五行之生莫非隂<lb/>
　陽變合之妙所謂成變化者如此鬼神只在變化生<lb/>
　成上天一生水是来而伸神也地六成之則生者往<lb/>
　而屈而地六之成水者又為来而伸矣地六成水神<lb/>
　也及地二生火則地六又為往而屈而地二之生火<lb/>
<pb n="4a"/>
　又為来而伸矣地二生火神也及天七成之則地二<lb/>
　又為往而屈而天七之成火者又為来而伸矣天七<lb/>
　之成火神也及天三生木則天七又為往而屈而天<lb/>
　三之生木又為来而伸矣以至地八之成木地四之<lb/>
　生金天九之成天五之生土地十之成其往来屈伸<lb/>
　皆是如此皆鬼神之所在故曰行鬼神<lb/>
　五位相得而各有合正是成變化行鬼神處五位即<lb/>
　五數不曰數而曰位者位數之所居也<lb/>
<pb n="4b"/>
　五數不過水火木金土之生成爾五行之生自微至<lb/>
　著自一至十乃微著之節次而其迹見於龍馬之身<lb/>
　也此五行與太極圖陽變隂合之五行不同太極圖<lb/>
　説造化初生之五行此就萬物之生成言蒙引曰凡<lb/>
　物資始時屬水流行時屬火向於實則木矣實之成<lb/>
　則金矣又曰水質微故居先火漸著故次水木則著<lb/>
　而實矣故次火金則實而固矣故次木土則以全體<lb/>
　而言故居中<lb/>
<pb n="5a"/>
　五行各有生成其生成則分屬乎天地生於天者成<lb/>
　於地生於地者成於天故水生於天一成於地六火<lb/>
　生於地二成於天七木生於天三成於地八金生於<lb/>
　地四成於天九土生於天五成於地十然水生於天<lb/>
　一越二三四五凡四位而後地六成之不亦緩乎盖<lb/>
　五行之生成實相連接只在一時方其水之生也而<lb/>
　成即接之固無天一生水又間五位待地六然後成<lb/>
　之之理特五行之生數止於五除一二三四五生數<lb/>
<pb n="5b"/>
　之外自六至十皆是成數而為生數之副以五成數<lb/>
　循序而配五生數則六當配一七當配二八當配三<lb/>
　九當配四十當配五以其相配而數之則一變生水<lb/>
　六化成之云云本義之所云爾然是數之在馬圖也<lb/>
　一與六居北二與七居南三與八居東四與九居西<lb/>
　五與十居中一生一成恰同一位似有人力布置之<lb/>
　所為者而實天地所生之自然此所以為造化之妙<lb/>
　非人之所可知也<lb/>
<pb n="6a"/>
　勉齋黄氏曰造化之初天一生水而三生木地二生<lb/>
　火而四生金盖以隂陽之氣一濕一燥而為水火濕<lb/>
　極燥極而為木金也<lb/>
　五位相得一二三生數相連謂之相得是也如六則<lb/>
　是成數乃接五而謂之相得似乎難説蒙引曰一至<lb/>
　五生數已備至此則成數當繼之矣故五後即繼以<lb/>
　六總是五行一氣也今按此説似乎可通不然則無<lb/>
　説矣<lb/>
<pb n="6b"/>
大衍之數五十其用四十有九分而為二以象兩掛一<lb/>
以象三揲之以四以象四時歸奇於扐以象閏五嵗再<lb/>
閏故再扐而後掛<lb/>
　上言河圖之數正為易數張本爾故此承言大衍之<lb/>
　數盖易之用也本義謂河圖中宫之數天五乗地十<lb/>
　而得之者盖河圖一箇五乗一箇十便成五箇十以<lb/>
　五箇十乗一箇五便成十箇五聖人有見於此故就<lb/>
　中宫之數而衍之盖一者數之始十者數之終但是<lb/>
<pb n="7a"/>
　一便含箇十數始必有終之義也河圖中數是五箇<lb/>
　一取一箇一衍之而成十取五箇一而各衍之則成<lb/>
　五箇十矣故曰大衍之數五十程子曰數始於一備<lb/>
　於五小衍之而成十大衍之則為五十朱子曰中數<lb/>
　五衍之而各極其數以至於十者一箇衍成十箇五<lb/>
　箇衍便是五十即此可見大衍之説<lb/>
　玉齋胡氏本身是一是二是三之數恐未是<lb/>
　朱子曰河圖五十五是天地自然之數大衍五十是<lb/>
<pb n="7b"/>
　聖人去這河圖裏面取那天五地十衍出這箇數大<lb/>
　槩河圖是自然底大衍是用意以揲蓍求卦底<lb/>
　六十四卦三百八十四爻本是變化之物然無蓍䇿<lb/>
　則其變化亦無自而顯故聖人作易生蓍倚數教人<lb/>
　揲蓍求卦大衍之數五十此蓍䇿之全數也蓍一百<lb/>
　莖可當大衍之數者故至用以筮則止用四十有九<lb/>
　其一置之不用此五十數若全用之則其數不行而<lb/>
　無以成易必置一不用而後其數始行始可以成易<lb/>
<pb n="8a"/>
　此則神不可知處故本義謂出於理勢之自然非人<lb/>
　智力之所能損益也啓蒙謂虚一以象太極本義削<lb/>
　去不用蒙引謂氣有為而理無為故虚其一以象太<lb/>
　極之無為愚按太極動静而分隂陽太極非無為者<lb/>
　也况太極雖不雜乎隂陽亦不離乎隂陽今虚一不<lb/>
　用以象太極却把太極與隂陽判而為二尤為未穏<lb/>
　愚意啓蒙之説非本義所以不用其或以此也歟<lb/>
　以分而為二以象兩儀觀之則四十九䇿未用之先<lb/>
<pb n="8b"/>
　太極渾淪隂陽未判之象也但聖人不言爾<lb/>
　羣書考索曰揲蓍之法四十九蓍聚之則一而四十<lb/>
　九𨼆于一中散之則四十九而一𨼆于四十九中一<lb/>
　者道也謂之無則一在謂之有則不可取四十九者<lb/>
　用也静則歸於一動則惟覩其用一在其間而不可<lb/>
　取此大衍之數五十其用四十有九也<lb/>
　以四十有九之䇿信手中分而為二左右二手各得<lb/>
　其一以置之左右一大刻之間此所以象兩儀也以<lb/>
<pb n="9a"/>
　右手取右大刻之䇿掛于左手小指之間此所以象<lb/>
　人而參三才也以左右兩手之䇿各四數而楪之此<lb/>
　以象嵗之有四時也以所揲四數之餘或一或二或<lb/>
　三或四扐於左手中三指之兩間此以象嵗之有閏<lb/>
　月也厯法三嵗一閏五嵗再閏故揲蓍之法左掛左<lb/>
　揲左歸奇右揲右歸奇凡有五節五節之中凡有再<lb/>
　扐然後别起一掛正以象五嵗之再閏爾<lb/>
　掛一當一嵗揲左當二嵗扐左則三嵗一閏矣又揲<lb/>
<pb n="9b"/>
　右當四嵗扐右則五嵗再閏也故再扐而後掛<lb/>
　西山蔡氏曰天地之數三百六十每嵗氣盈六日朔<lb/>
　虚六日一嵗餘十二日三嵗餘三十六日以三十日<lb/>
　為一月更餘六日又二嵗餘二十四日合前所餘六<lb/>
　日為三十日為再閏<lb/>
　氣盈者天之數朔虚者月之數<lb/>
　朱子曰嵗有十二月月有三十日凡三百六十者一<lb/>
　嵗之常數也故日與天㑹而多五日二百三十五分<lb/>
<pb n="10a"/>
　者為氣盈月與日㑹而少五日五百九十二分者為<lb/>
　朔虚合氣盈朔虚而閏生焉據此氣盈朔虚俱不至<lb/>
　六日蔡氏云六日者舉成數也按此其大畧者爾其<lb/>
　詳當觀書帝命羲和期三百有六旬有六日以閏月<lb/>
　定四時成嵗蔡𫝊<lb/>
乾之䇿二百一十有六坤之䇿百四十有四凡三百有<lb/>
六十當期之日<lb/>
　上言揲蓍求卦之法於造化既有所象此言過揲之<lb/>
<pb n="10b"/>
　䇿於造化亦有所象乾坤之䇿二篇之䇿皆過揲之<lb/>
　䇿也朱子大𫝊所謂乾坤二篇之䇿者正以其掛扐<lb/>
　之外見存蓍數為言爾盖揲蓍之法凡三揲掛扐通<lb/>
　十三䇿而見存三十六䇿則為老陽之爻三揲掛扐<lb/>
　通十七䇿而見存三十二䇿則為少隂之爻三揲掛<lb/>
　扐通二十一䇿而見存二十八䇿則為少陽之爻三<lb/>
　揲掛扐通二十五䇿而見存二十四䇿則為老隂之<lb/>
　爻大𫝊専以六爻乗二老而言故曰乾之䇿二百一<lb/>
<pb n="11a"/>
　十有六坤之䇿一百四十有四書命羲和曰期三百<lb/>
　有六旬有六日本義曰凡三百六十五日四分日之<lb/>
　一又不彀六日本文曰凡三百有六十當期之日者<lb/>
　舉成數而言也<lb/>
　乾之䇿二百一十有六一爻三十六二爻七十二三<lb/>
　爻一百單八四爻一百四十四五爻一百八十六爻<lb/>
　則二百一十有六也<lb/>
　坤之䇿百四十有四一爻二十四二爻四十八三爻<lb/>
<pb n="11b"/>
　七十二四爻九十六五爻百二十六爻則百四十有<lb/>
　四矣<lb/>
　又曰乾之䇿二百一十有六者以老陽之數計之也<lb/>
　坤䇿亦然故承此而言二篇之䇿萬有一千五百二<lb/>
　十者皆老數也本義曰凡陽爻百九十二得六千九<lb/>
　百一十二䇿重老陽之數也隂爻亦然<lb/>
二篇之䇿萬有一千五百二十當萬物之數也<lb/>
　朱子曰二篇之䇿當萬物之數亦是取象之辭不是<lb/>
<pb n="12a"/>
　萬物恰有此數二篇之爻總有三百八十四爻隂陽<lb/>
　各半陽爻一百九十二一爻三十六䇿總得六千九<lb/>
　百一十二䇿隂爻一百九十二一爻二十四䇿總得<lb/>
　四千六百八䇿隂陽總合萬有一千五百二十此當<lb/>
　萬物之數<lb/>
　當萬物之數盖萬物之數至多也而二篇之䇿萬有<lb/>
　一千五百二十亦多之至也故以為當萬物之數<lb/>
是故四營而成易十有八變而成卦<lb/>
<pb n="12b"/>
　分二掛一條正是揲蓍求卦之法此四營而成易也<lb/>
　其成内外卦只是自此而積之爾故曰四營而成易<lb/>
　十有八變而成卦易即變也故四營成易之下即繼<lb/>
　之十八變方成卦也<lb/>
八卦而小成<lb/>
　上言十有八變而成卦此言八卦而小成明卦之有内<lb/>
　外體大小成也盖四營而成一變三變則成一爻九變<lb/>
　則有三爻此時既成八卦於六畫之卦則為小成也<lb/>
<pb n="13a"/>
　蒙引曰上言一變遂乗勢説到十有八變而成卦處<lb/>
　中間内體一節未及發故翻足之以此句<lb/>
引而伸之觸𩔖而長之天下之能事畢矣<lb/>
　引伸是自十八變成卦之後而引伸之不是自八卦<lb/>
　小成而引伸之此與易學啟蒙之説不同蒙引有辨<lb/>
　言既十八變而成卦由是引而伸之視其爻之變不<lb/>
　變以為動静則一卦可變而為六十四卦又以一卦<lb/>
　為準觸其𩔖而長之則六十四卦每卦皆可變為六<lb/>
<pb n="13b"/>
　十四卦凡有四千九十又六卦也變而至是不可復<lb/>
　加矣故曰天下之能事畢矣<lb/>
顯道神徳行是故可與酬酢可與祐神矣<lb/>
　上言揲蓍求卦之法成於十有八變極於引伸觸𩔖<lb/>
　則其法已盡矣此則語其功效以示人也道是易中<lb/>
　之所具者如所謂吉凶消長之理進退存亡之道是<lb/>
　也當夫十有八變之後引伸觸𩔖之餘觀其所成者<lb/>
　何卦所值者何爻則此理昭然於卦爻之辭是道因<lb/>
<pb n="14a"/>
　辭而顯也徳行是民生日用之所行如建侯行師婚<lb/>
　媾祭祀涉川攸往是也萬民疑於吉凶之途而莫知<lb/>
　趨避則民行無由濟其徳行滯而不通及以蓍問易<lb/>
　十有八變之後引伸觸𩔖之餘則見其所成者何卦<lb/>
　所值者何爻而吉凶之理皆具於卦爻之間由是用<lb/>
　之以作事則吉以之趨凶以之避民皆亹亹忘倦勉<lb/>
　勉不怠而民行以濟徳行以通有若神明之所為者<lb/>
　故曰神徳行後章變而通之以盡利鼓之舞之以盡<lb/>
<pb n="14b"/>
　神即是此意<lb/>
　道是吉凶之理徳行是趨吉避凶之事問易者必因<lb/>
　數而得辭因辭而見道見道而後徳行可成此其序<lb/>
　也本義以顯道屬之辭神徳行屬之數似失其序矣<lb/>
　况此章専指蓍卦未及乎辭若去辭字不道顯道神<lb/>
　徳行俱歸之蓍尤似潔浄但不知朱子當時為何似<lb/>
　此分釋<lb/>
　酬酢祐神總承顯道神徳行不必分屬上文<lb/>
<pb n="15a"/>
子曰知變化之道者其知神之所為乎<lb/>
　變化之道皆神之所為也故能知變化之道則知神<lb/>
　之所為此夫子有見於易數而重致歎頗似中庸茍<lb/>
　不固聰明聖智達天徳者孰能知之意思<lb/>
　　右第九章<lb/>
易有聖人之道四焉以言者尚其辭以動者尚其變以<lb/>
制器者尚其象以卜筮者尚其占<lb/>
　凡人用易有兩様卜筮是一様所謂動則觀其變而<lb/>
<pb n="15b"/>
　玩其占是也有不用卜筮是一様所謂居則觀其象<lb/>
　而玩其辭是也如孔子曰假我數年五十以學易可<lb/>
　以無大過又如先儒所謂孟子善用易此不用卜筮<lb/>
　者此章以言者尚其辭是不用卜筮以動者尚其變<lb/>
　是用卜筮以制器者尚其象亦有不用卜筮者此須<lb/>
　兼動静言<lb/>
　以言不是空言是欲㫁事也如雋不疑引經㫁獄是<lb/>
　也南人有言曰人而無恒不可以作巫醫子曰善夫<lb/>
<pb n="16a"/>
　不恒其徳或承之羞不占而已矣此尚辭以發言也<lb/>
　盖易辭該天下之事理子曰聖人有以見天下之動<lb/>
　而觀其㑹通以行其典禮繫辭焉以㫁其吉凶是故<lb/>
　謂之爻其該天下之事理可見故曰所樂而玩者爻<lb/>
　之辭也尚其辭以發言㫁事則夫人不言言必有中<lb/>
　矣故曰以發言者尚其辭事物交接念慮初起經營<lb/>
　籌度其應接之方是之謂動凡人揲蓍求卦四營而<lb/>
　為一變其所餘之䇿或一或二或三或四隨其所趨<lb/>
<pb n="16b"/>
　而無一定三變之後所餘之䇿或七或八或九或六<lb/>
　隨其所趨而無一定是之謂變應接之初不可執定<lb/>
　要如何惟視蓍䇿之變看所成者何卦所值者何爻<lb/>
　然後以之應接如得卦爻事理無失是可作也可作<lb/>
　則作無専主焉如是卦爻事理有失是不可作也不<lb/>
　可作則止無定執焉是之謂尚變盖動者事之未成<lb/>
　變則象之未定者也舊説人之舉動不可執滯當如<lb/>
　蓍䇿七八九六之變之無定愚按依此説則以動尚<lb/>
<pb n="17a"/>
　變為空虚初不粘蓍䇿卦爻之變化恐尚有碍如愚<lb/>
　説於不可固滯之意自在也學者細思當自得之<lb/>
　象是變之已定如六畫純陽為乾之象六畫純隂為<lb/>
　坤之象一陽動於五隂之下為復之象一隂伏於五<lb/>
　陽之下為姤之象六十四卦三百八十四爻皆然器<lb/>
　是動之已成如建侯行師婚媾祭祀涉川攸往之𩔖<lb/>
　是也凡此等事皆具之易易之所具自有其象如屯<lb/>
　初九則有建侯之象師貞丈人吉无咎則有行師之<lb/>
<pb n="17b"/>
　象屯之六二則有婚媾之象隨之上九升之六四則<lb/>
　有祭祀之象需卦坎水在前乾健臨之則有利涉之<lb/>
　象人之制器取其象而法之則不愆不忘而事以之<lb/>
　濟矣故曰以制器者尚其象以動尚變以制器尚象<lb/>
　只是一事而分始末爾占不外乎辭繫於卦爻之下<lb/>
　則為辭揲蓍求卦看所成者何卦所值者何爻其辭<lb/>
　之或吉或凶在所當用則謂之占用易卜筮以知吉<lb/>
　凶者則當考其占也考乾元亨利貞之辭可知其吉<lb/>
<pb n="18a"/>
　也考乾上九亢龍之辭可知其凶也六十四卦三百<lb/>
　八十四爻皆然故曰以卜筮者尚其占蒙引曰不可<lb/>
　泥卜筮字泥卜筮字則須卜筮後方得占如何乃取<lb/>
　占以用之於卜筮愚謂依愚説用易以卜筮者則當<lb/>
　考其占其辭未為不順若依蒙引謂泥卜筮字是取<lb/>
　占以用於卜筮乃拘上三句欲一例觀之恐聖人之<lb/>
　言不若是之拘況卜筮明是實事乃作假借字説不<lb/>
　惟失了本來面目且又多事學者細思當自得之<lb/>
<pb n="18b"/>
是以君子將有為也將有行也問焉而以言其受命也<lb/>
如響無有逺近幽深遂知來物非天下之至精其孰能<lb/>
與於此<lb/>
　本文問焉而以言本義曰發言處事又是添字恐不<lb/>
　是聖人本意亦無揲蓍求卦去發言者依愚見以言<lb/>
　當作問易之言朱子小註曰言是命龜受命如響龜<lb/>
　受命也此説當從若作發言去處事則少有處事而<lb/>
　必用言者若發言處事平重則不應本文遺了事字<lb/>
<pb n="19a"/>
　故以言作問易者之言為當逺近幽深如事在千里<lb/>
　之外百年之久逺也在几席之下旦夕之間近也事<lb/>
　有在幽暗之中如漢唐諸臣之謀誅宦官宋太祖太<lb/>
　宗之謀代周是幽也事有禍㡬之所伏如曹劉割地<lb/>
　基於天下英雄使君與操之一言武后在唐太宗時<lb/>
　為才人李淳風謂其人已在陛下宫中是深也通典<lb/>
　以造化氣數之推遷為幽人心念慮之發動為深似<lb/>
　未是盖来物吉凶也人事方有之若造化氣數之推<lb/>
<pb n="19b"/>
　遷逺了人心念慮之發動則是莫見乎𨼆莫顯乎㣲<lb/>
　者又安得為深<lb/>
　無有逺近幽深遂知將来之吉凶於此見易辭為天<lb/>
　下之至精盖當初聖人繫辭是看得卦爻中義理是<lb/>
　如此然後設箇虚象来説於萬事無不該如乾初九<lb/>
　設箇潛龍之象其占曰勿用看隨甚様人皆用得六<lb/>
　十四卦三百八十四爻皆如此所以曰天下之至精<lb/>
　若説得執殺不能該天下之理便是粗底事理不為<lb/>
<pb n="20a"/>
　精矣朱子學易篇理定既實事来尚虚用應始有體<lb/>
　該本無稽實待虚存體應用可味至精之意<lb/>
　雲莊劉氏曰筮法占卦爻之辭然其辭或有不相應<lb/>
　者吉凶何自而決盖人於辭上㑹者淺於象上㑹者<lb/>
　深伏羲教人卜筮亦有卦而已隨其所遇求之卦體<lb/>
　卦象卦變無不應矣文王周公之辭所該終有限故<lb/>
　有時而不應必如左傳國語所載卦體卦象卦變而<lb/>
　推互體始足以濟辭之所不及而為吉凶之前知爾<lb/>
<pb n="20b"/>
　讀易者不可不察也<lb/>
　愚按聖人至精之言只是大綱且據易辭而賛之爾<lb/>
　要之於辭上㑹者淺於象上㑹者深信如劉氏之説<lb/>
　予於虚齋易蒙引序云易可象而不可言可言而不<lb/>
　可盡意正如此學者不可不知<lb/>
參伍以變錯綜其數通其變遂成天地之文極其數遂<lb/>
定天下之象非天下之至變其孰能與於此<lb/>
　參伍以變是一箇數目既以三數之復以五數之如<lb/>
<pb n="21a"/>
　三十箇錢以三數之得十箇三是三十也以五數之<lb/>
　得六箇五五六三十也揲蓍之法自四營而三變只<lb/>
　是一下數去無一數而復重㕘伍以數之事曰㕘伍<lb/>
　以變亦是借其字様以顯一先一後更相考覈以審<lb/>
　多寡之實之意爾<lb/>
　錯綜其數朱子語録謂六對九七對八便是東西相<lb/>
　對為錯六上生七為陽九下生八為隂便是上下為<lb/>
　綜愚謂若只得七八則無上下矣謂六便對九七便<lb/>
<pb n="21b"/>
　對八亦是揲時所無只是尋箇九七来與六八對爾<lb/>
　依愚見錯綜二字只是三變之際分布蓍䇿三變之<lb/>
　後總挈蓍䇿爾如一變之後置掛扐之䇿於格上第<lb/>
　二小刻二變之後置掛扐之䇿於格上第三小刻此<lb/>
　所謂交而互之一左一右之謂也三變之後將所置<lb/>
　三刻之策總取起来計算看是九是六是七八此所<lb/>
　謂總而挈之一低一昂之謂也<lb/>
　一變之中就有㕘伍如左掛左揲左歸奇參也右揲<lb/>
<pb n="22a"/>
　右歸奇伍也<lb/>
　文者隂陽老少之稱方其一變之餘所得之䇿非一<lb/>
　二則三四未知其為七八九六隂陽老少之文未成<lb/>
　也及三揲兩手之䇿是之謂通其變其所得之䇿非<lb/>
　七八則九六七為少陽八為少隂九為老陽六為老<lb/>
　隂是天地之文於是乎成矣<lb/>
　三變之後方見錯綜如三變之䇿布而為三錯也挈<lb/>
　而為一綜也其所得之䇿非七八則九六未見所成<lb/>
<pb n="22b"/>
　者何卦所值者何爻動静之象未定也自三變而十<lb/>
　八變是之謂極其數是時所得之卦如六畫皆七則<lb/>
　為純乾六畫皆九則乾變而之坤六畫皆八則為純<lb/>
　坤六畫皆六則坤變而之乾是卦爻動静之象於是<lb/>
　乎定矣　蒙引曰通其變謂變到極處而天下之文<lb/>
　已成極其數謂數到完處而天下之象已定　又曰<lb/>
　動與變不同如九六變也七八不變至於動則或九<lb/>
　六為動又或五爻為九六則一爻得七八為動者矣<lb/>
<pb n="23a"/>
　動則不分九六與七八<lb/>
　天下之至變謂圓神不倚變化無方也惟其如是故<lb/>
　能為多為寡為奇為偶為老為少為動為静莫知其<lb/>
　方惟變所適故曰非天下之至變孰能與於此<lb/>
　參伍錯綜通變極數均是尚變尚象之事<lb/>
易无思也无為也寂然不動感而遂通天下之故非天<lb/>
下之至神其孰能與於此<lb/>
　上言尚辭尚變尚象尚占之事以至精至變贊之此<lb/>
<pb n="23b"/>
　則推本於至神即本義所謂四者易之體所以立而<lb/>
　用所以行也要不過前章神无方而易无體之意爾<lb/>
　神其體變其用也<lb/>
　易只蓍卦蓍卦本是箇無商度底事物故曰无思无<lb/>
　為寂然不動是言人未揲蓍求卦之時感而遂通天<lb/>
　下之故即是上文遂成天地之文遂定天下之象受<lb/>
　命如響遂知来物之意盖即上文而再滕説以歸於<lb/>
　至神也<lb/>
<pb n="24a"/>
　言易不外蓍卦爾蓍雖有象變然其未動也只是四<lb/>
　十九之枯莖而已卦雖有辭占然其未顯也只是六<lb/>
　十四卦之形畫而已思出於心易則无心也何思之<lb/>
　有為起於思易既无思也何為之有方人之未問易<lb/>
　也蓍在櫝卦在冊如洪濛之未判如朕兆之未形爾<lb/>
　此其寂然不動者也及人之問易也象變辭占因之<lb/>
　而得吉凶悔吝因之以報感而遂通天下之故焉若<lb/>
　此者是其至神之妙无有方所故能有感即通之如<lb/>
<pb n="24b"/>
　是也使非天下之至神孰能與於此哉<lb/>
夫易聖人之所以極深而研㡬也<lb/>
　上言尚辭尚變尚象尚占既畢此欲明上文所為聖<lb/>
　人之道也故曰夫易聖人所以極深而研㡬也要之<lb/>
　極深研㡬只是上文之至精至變爾言辭占為天下<lb/>
　之至精而受命如響遂知来物則辭占也者是聖人<lb/>
　之所以極深者也象變為天下之至變而㕘伍錯綜<lb/>
　成文定象則象變也者是聖人之所以研㡬者也盖<lb/>
<pb n="25a"/>
　天下之事隨其得失莫不有吉凶之報然當其作事<lb/>
　之始吉凶未見而其理𨼆於未形所謂深也辭占則<lb/>
　受命如響遂知来物於吉凶未形之㡬而預先窮究<lb/>
　出其理以告人是有以極其深也蓍䇿未動之先隂<lb/>
　陽老少卦爻動静未知其所分事之吉凶悔吝未知<lb/>
　其所判其理最是微妙難見所謂㡬也象變則因蓍<lb/>
　而形因揲而得卦爻之隂陽老少動静事之吉凶悔<lb/>
　吝無不研究出来示人是有以研其㡬也<lb/>
<pb n="25b"/>
惟深也故能通天下之志惟㡬也故能成天下之務<lb/>
　易惟聖人所以極深也則天下之人迷於吉凶之途<lb/>
　而莫知所趨避者今則知其孰為吉而在所當趨孰<lb/>
　為凶而在所當避天下之心志於是乎通矣易惟聖<lb/>
　人所以研㡬也則天下之人眩於趨避之故而莫知<lb/>
　所為者今則以之而成文定象以之而用動制器天<lb/>
　下之事務於是乎成矣<lb/>
惟神也故不疾而速不行而至<lb/>
<pb n="26a"/>
　此又即上文之意而歸之神與上文易无思无為一<lb/>
　條意思相似言㡬深之所在即神之所在也惟神也<lb/>
　故其所以通志成務者皆不待疾而自速不待行而<lb/>
　自至言其不用人力也方是神之所為<lb/>
子曰易有聖人之道四焉者此之謂也<lb/>
　此承上文之意而用首章之句以結之夫易聖人之<lb/>
　所以極深研㡬通志成務如此故曰易有聖人之道<lb/>
　四者此也<lb/>
<pb n="26b"/>
　此章是盡上章未盡之意蒙引説亦明白<lb/>
　　右第十章<lb/>
子曰夫易何為者也夫易開物成務冒天下之道如斯<lb/>
而已者也是故聖人以通天下之志以定天下之業以<lb/>
㫁天下之疑<lb/>
　此承上章言卜筮之事亦盡前章未盡之意也<lb/>
　開物成務知行之意示人以吉凶之途使知所趨避<lb/>
　而迷惑以之開是開物也既知吉凶之所在而吉以<lb/>
<pb n="27a"/>
　之趨凶以之避事務以之成是成務也冒天下之道<lb/>
　言天下道理皆在其罩冒之中無所遺漏盖舉凡天<lb/>
　下之事小而涉川攸往大而建侯行師精及無形粗<lb/>
　及有象其吉凶悔吝之理而六十四卦三百八十四<lb/>
　爻無不包括隨人以事問易而易皆有以開物成務<lb/>
　所以説冒天下之道語𩔖曰易之為書因卜筮以設<lb/>
　戒逐爻開示吉凶包括無遺如將天下許多道理包<lb/>
　藏在中故曰冒天下之道如利用為大作一爻象只<lb/>
<pb n="27b"/>
　曰下不厚事也自此推之則凡居下者不當厚事如<lb/>
　子於父臣於君僚屬於官長皆不可以踰分越職縱<lb/>
　可為亦須是盡善方能無過所以有元吉无咎之戒<lb/>
　愚按必依此説方説得冒天下之道若一爻只管一<lb/>
　事則爻只三百八十四何足以盡天下之事變而冒<lb/>
　天下之道哉<lb/>
　聖人以通天下之志三句承上文開物成務言易以<lb/>
　開物故聖人以通天下之志易以成務故聖人以定<lb/>
<pb n="28a"/>
　天下之業聖人用易通志定業則天下之疑惑於是<lb/>
　乎㫁矣故曰以㫁天下之疑是故字輕若依愚此説<lb/>
　亦通但繫辭𫝊中此𩔖甚多如是故君子居則觀其<lb/>
　象而玩其辭是故列貴賤者存乎位是故蓍之徳圓<lb/>
　而神之𩔖可見<lb/>
是故蓍之徳圓而神卦之徳方以知六爻之義易以貢<lb/>
聖人以此洗心退藏於密吉凶與民同患神以知来知<lb/>
以藏往其孰能與於此哉古之聰明睿知神武而不殺<lb/>
<pb n="28b"/>
者夫<lb/>
　此言聖人無卜筮而知吉凶必先有此然後作易以<lb/>
　前民用故語𩔖謂此言聖人作易之本<lb/>
　凡物圓則流動流動則神方則止定止定則知蓍方<lb/>
　其四營之時初莫知其為一為二為三為四及三變<lb/>
　之時又莫知其為七為八為九為六是圓轉而不定<lb/>
　變化而無方也故曰其徳圓而神卦是揲蓍得者方<lb/>
　其始揲之時未知其為何卦何爻吉凶之理茫然未<lb/>
<pb n="29a"/>
　知及夫十有八變之後看所得者何卦所值者何爻<lb/>
　而卦爻所具之理或為吉或為凶皆一定而不可易<lb/>
　故曰方以知方者一定而不轉移也知者中藏是非<lb/>
　之理也<lb/>
　六爻之義變易以告人如乾之六爻則有潛見惕躍<lb/>
　飛亢之殊漸之六爻則有干磐陸木陵逵之異此其<lb/>
　變易告人處貢曰告是即書冒貢于非㡬之貢字<lb/>
　聖人體具三者之徳而無一塵之累便似把他来洗<lb/>
<pb n="29b"/>
　濯自家心一般語𩔖曰是以那易之理来洗自家心<lb/>
　了更沒些私意小知在裏許<lb/>
　清明在躬志氣如神此聖人圓神之徳也来是吉凶<lb/>
　之朕兆已萌而將来者也國家將興必有禎祥國家<lb/>
　將亡必有妖孽是以聖人清明在躬志氣如神禍福<lb/>
　將至善必先知之不善必先知之故曰神以知来<lb/>
　文理密察足以有别此聖人方知之徳也往是吉凶<lb/>
　雖未有朕兆而其理已一定者也書曰惠迪吉從逆<lb/>
<pb n="30a"/>
　凶惟影響是矣聖人文理密察足以有别何者為吉<lb/>
　何者為凶其理都藏在胸中了故曰知以藏往梅福<lb/>
　曰方今君命犯而主威陵外戚之權日以益隆陛下<lb/>
　不見其形願察其影是知其藏往之徳者也<lb/>
　吉凶與民同患言吉凶之来不知趨避民以為患聖<lb/>
　人亦與人同也趨吉避凶聖人與民同藏往知来聖<lb/>
　人與民異此其所以為聖人歟<lb/>
　古之聰明睿知與神武不殺是二項盖承上文神以<lb/>
<pb n="30b"/>
　知来知以藏往而言此惟古之聰明睿知不假卜筮<lb/>
　而知吉凶亦猶神武有以服人而不假殺伐之威者<lb/>
　也故本義曰得其理而不假其物之謂<lb/>
是以明於天之道而察於民之故是興神物以前民用<lb/>
聖人以此齋戒以神明其徳夫<lb/>
　上言聖人無卜筮而自知吉凶已具作易之本此承<lb/>
　言聖人作為卜筮教人知吉凶以終上文之意也是<lb/>
　以字是承上文言聖人聰明睿知具圓伸方知之徳<lb/>
<pb n="31a"/>
　不假卜筮而知吉凶是以上而天道則明之下而民<lb/>
　故則察之明天道如何切於作易盖天道不外太極<lb/>
　隂陽變化之理而已自太極而兩儀兩儀而四象四<lb/>
　象而八卦八卦而六十四卦莫非天道之自然聖人<lb/>
　固已黙㑹於心而龍馬負圖出河自一至十之數具<lb/>
　天地變化生成之理又有以啟聖人之獨知蓍莖之<lb/>
　生其莖丈長其叢滿百即其半又有以合天地大衍<lb/>
　之數神龜之生戴九履一左三右七二四為肩六八<lb/>
<pb n="31b"/>
　為足五十居中之文又有以合乎隂陽之數凡此皆<lb/>
　天之道而聖人之所明也察民故如何切於作易愛<lb/>
　惡相攻而吉凶生逺近相取而悔吝生情偽相感而<lb/>
　利害生必然之理也然斯民之生蚩蠢無知方迷於<lb/>
　吉凶悔吝利害之途而莫知所趨避此則生民之故<lb/>
　而聖人之所察也聖人明於天之道則知易卦之可<lb/>
　作而蓍龜可用之卜筮察於民之故則知民迷於吉<lb/>
　凶之途不可不有以開其先於是興蓍之神物以教<lb/>
<pb n="32a"/>
　民筮興龜之神物以教民卜使民用有以開其先而<lb/>
　民行因之以濟此聖人作易教人卜筮之事也聖人<lb/>
　既作卜筮教人知吉凶自家亦齋戒以考其占使其<lb/>
　心神明不測如鬼神之能知来此又聖人之用易也<lb/>
　盖卜筮未作聖人固不假之以知来卜筮既作聖人<lb/>
　亦假之以知来不以已之能知吉凶而不用此聖不<lb/>
　自聖乃聖人所以為聖非若夫人之侮慢自賢也<lb/>
是故闔户謂之坤闢户謂之乾一闔一闢謂之變往来<lb/>
<pb n="32b"/>
不窮謂之通見乃謂之象形乃謂之器制而用之謂之<lb/>
法利用出入民咸用之謂之神<lb/>
　此發明上文興神物以前民用之意乾坤變通言化<lb/>
　育之功蓍龜之所由生也見象形器言生物之序蓍<lb/>
　龜之所生也制用之法民用之神正是興神物前民<lb/>
　用之事盖原始要終而言之也天道流行發育萬物<lb/>
　方其利貞之時氣機自外而收歛於内如户之闔則<lb/>
　謂之坤及其元亨之時氣機自内而發洩於外如户<lb/>
<pb n="33a"/>
　之闢則謂之乾闔之後繼之以闢闢之後繼之以闔<lb/>
　則謂之變闔往而闢来闢往而闔来来而復往往而<lb/>
　復来而無終窮則謂之通乾坤變通此造化之功所<lb/>
　以發育萬物者也萬物之生於造化也當資始資生<lb/>
　之時朕兆方萌而形容未著胚胎初露而體質未成<lb/>
　特依稀彷彿之可見而已是故謂之象及其各正保<lb/>
　合之時形容已著而各成物宜體質已成而各適其<lb/>
　用已有規矩法度之可觀是故謂之器見形象器生<lb/>
<pb n="33b"/>
　物之序也而蓍龜已生於其間矣<lb/>
　萬物生於造化同具隂陽之理皆可以取用然不若<lb/>
　蓍龜獨得其理尤全也故聖人取蓍而制之用之以<lb/>
　卜取百莖而用其半以合於大衍之數以四十有九<lb/>
　之莖為分揲掛扐之法積其歸奇之䇿以為七八九<lb/>
　六之數以成天下之文定天下之象此制蓍而用之<lb/>
　也太卜掌三兆之法曰玉兆曰瓦兆曰原兆卜師掌<lb/>
　開龜之四兆曰方兆曰功兆曰義兆曰弓兆龜人以<lb/>
<pb n="34a"/>
　其方之色與體辨六龜之屬占人明火爇燋依四時<lb/>
　以灼龜之四足以體色墨坼辨金木水火土五行之<lb/>
　兆察其體之吉凶色之善惡墨之大小坼之微明以<lb/>
　知吉凶此制龜而用之也<lb/>
　聖人既制卜筮之法民用之以出而利用之以入而<lb/>
　利斯民見其利咸相率而用之歡欣鼓舞亹亹忘倦<lb/>
　莫知其然此則謂之神也神者妙而不測之名民之<lb/>
　趨吉避凶出於心懽意肯莫知誰之所使有不可得<lb/>
<pb n="34b"/>
　而測度所以謂之神故本義曰百姓自然之日用言<lb/>
　自然而然莫使之然也<lb/>
是故易有太極是生兩儀兩儀生四象四象生八卦<lb/>
　上言聖人制蓍以筮此言聖人畫卦盖蓍之體也非<lb/>
　蓍則卦不行然非卦則蓍不立所以聖人言蓍而必<lb/>
　及卦也<lb/>
　謂制蓍筮之法為民用之神固聖人興神物以前民<lb/>
　用也然使易卦不作此蓍亦何由而立哉以聖人之<lb/>
<pb n="35a"/>
　作易言之夫易不過一隂一陽之變化而已自兩儀<lb/>
　而四象自四象而八卦皆隂陽之變謂之易也然隂<lb/>
　陽之所以變化者有箇理為之主宰理即太極也是<lb/>
　太極也動而生陽静而生隂隂陽之分本於太極之<lb/>
　動静易卦之初左一陽畫右一隂畫則兩儀由此而<lb/>
　立是太極生兩儀也然隂陽生生不已太極動静隨<lb/>
　在而分兩儀之上又各生一奇一耦而為畫者四則<lb/>
　為太陽少隂太隂少陽而四象於是乎成矣四象之<lb/>
<pb n="35b"/>
　上又各生一奇一耦而為畫者八則為乾兑離震巽<lb/>
　坎艮坤而八卦於是乎成矣八卦已成則六十四卦<lb/>
　亦不過因此而重之而蓍䇿之用自此起矣<lb/>
八卦定吉凶吉凶生大業<lb/>
　此八卦該六十四卦盖六十四卦不過八卦之加重<lb/>
　爾故能定吉凶<lb/>
　八卦既成則隂陽往来交錯於其間時有消長之不<lb/>
　同事有當否之或異時之長事之當者則得吉時之<lb/>
<pb n="36a"/>
　消事之不當者則得凶是吉凶於是乎定矣吉凶既<lb/>
　定則吉以之趨凶以之避而大業於是乎生矣<lb/>
　蒙引曰如乾卦純陽至健其道大通而至正此其時<lb/>
　之長也而至正二字又含有事之當焉則其占為元<lb/>
　亨而利貞矣如屯卦以震遇坎乾坤始交而遇險陷<lb/>
　此其時之消也能動雖可以亨而在險則宜守正而<lb/>
　未可遽進不遽進則無害若遽進則事不當而有害<lb/>
　矣此可見八卦定吉凶處<lb/>
<pb n="36b"/>
是故法象莫大乎天地變通莫大乎四時懸象著明莫<lb/>
大乎日月崇髙莫大乎富貴備物致用立成器以為天<lb/>
下利莫大乎聖人探賾索𨼆鈎深致逺以定天下之吉<lb/>
凶成天下之亹亹者莫大乎蓍龜<lb/>
　此節是贊蓍龜功用之大舉天地四時日月富貴聖<lb/>
　人不過引起以歸於蓍龜爾大意謂易卦之作吉凶<lb/>
　雖由之而定大業雖由之而生然無蓍龜則易卦之<lb/>
　用何自而行哉故遂承而贊之曰是故法象莫大乎<lb/>
<pb n="37a"/>
　天地云云而終之曰探賾索𨼆鈎深致逺莫大乎蓍<lb/>
　龜<lb/>
　成象天地之間皆法象也而天地為尤大日月星辰<lb/>
　之上下晝夜之往来萬物之始終皆變通也而四時<lb/>
　為尤大星辰之燦爛雲漢之昭囘皆懸象著明也而<lb/>
　日月為尤大凡居乎民上自士以至於公卿皆崇髙<lb/>
　也而貴為天子富有四海為尤大百工技藝之人皆<lb/>
　能創物以利用也而備物以致用立成器以為天下<lb/>
<pb n="37b"/>
　利則聖人為尤大一説立成器以為天下利只是足<lb/>
　上文備物致用意然必如蒙引説然後義理始備盖<lb/>
　聖人因民之所利而利之撙節愛養之事尚多不止<lb/>
　立成器以為天下利也<lb/>
　賾𨼆深逺依上文逺近幽深例當作四項説皆以作<lb/>
　事説徐氏以賾𨼆為物象亦不是<lb/>
　賾雜亂也如衆論紛紜不一説這様吉或説那様吉<lb/>
　如曹操南下吳諸將或欲納降或欲擊之衆論紛紜<lb/>
<pb n="38a"/>
　不一則當用蓍龜以決之此探賾也大舜執兩端而<lb/>
　用中即此意但彼不用蓍龜爾𨼆是幽暗之中如李<lb/>
　訓鄭注之謀誅宦官宋太祖太宗之謀代周是也<lb/>
　深是事有吉凶之理其㡬則伏而未形如李淳風所<lb/>
　謂女子昌殺唐子孫殆盡其人已在陛下宫中可謂<lb/>
　深矣又如王安石變法其禍至於基宋之亂亦是深<lb/>
　處推此類可見也<lb/>
　逺是事在千里之外百年之後者<lb/>
<pb n="38b"/>
　定天下之吉凶使天下之人作事孰為吉孰為凶其<lb/>
　理皆自此而定也成天下之亹亹使天下之人趨吉<lb/>
　避凶勉勉不怠自此而成也<lb/>
　莫大乎蓍龜言術數之學䜟緯之書皆足以前知若<lb/>
　求其精者則莫大於此也<lb/>
是故天生神物聖人則之天地變化聖人效之天垂象<lb/>
見吉凶聖人象之<lb/>
　此言聖人作易之所由神物蓍龜也聖人則之而立<lb/>
<pb n="39a"/>
　卜筮之法日月星辰晝夜寒暑之往来人物之生死<lb/>
　榮悴天地變化也聖人效之而為蓍䇿卦爻隂變為<lb/>
　陽陽化為隂之變化日月星辰順度則吉逆度則凶<lb/>
　風寒雨暘順時則吉不時則凶此天垂象見吉凶也<lb/>
　聖人象之而為卦爻之吉凶盖順理則吉逆理則凶<lb/>
　也<lb/>
河出圖洛出書聖人則之<lb/>
　從來皆祖漢儒孔安國劉向劉歆諸儒之説謂伏羲則<lb/>
<pb n="39b"/>
　河圖以作易大禹則洛書以祖範本朝大儒王禕謂<lb/>
　洛書與河圖並出於伏羲之世聖人則之並則圖書<lb/>
　以漢儒之説為非議其可疑六其三云先儒有言河<lb/>
　圖之自一至十即洪範之五行而河圖五十有五之<lb/>
　數乃九疇之子目夫河圖固五行之數而五行特九<lb/>
　疇之一爾信如斯則是復有八河圖而後九疇乃疇<lb/>
　也若九疇之子目雖合河圖五十有五之數而洛書<lb/>
　之數乃止於四十有五使以洛書為九疇則其子目<lb/>
<pb n="40a"/>
　已缺其十矣六疑俱有理而此尤為精切今子因其<lb/>
　説復為之説云<lb/>
　昔伏羲繼天而王正人文當興之時龍馬負圖而出<lb/>
　於河有天一地二天三地四天五地六天七地八天<lb/>
　九地十之數神龜負文而出於洛有戴九履一左三<lb/>
　右七二四為肩六八為足之數聖人則之於河圖也<lb/>
　虚其中十五以象太極則陽數只有一三七九合之<lb/>
　為二十隂數只有二四六八合之亦二十兩儀之象<lb/>
<pb n="40b"/>
　也太陽居一而連九少隂居二而連八少陽居三而<lb/>
　連七太隂居四而連六四象之象也其於洛書也虚<lb/>
　其中五以象太極則一九三七合為二十而居四正<lb/>
　之位二八四六亦合為二十而居四隅之位兩儀之<lb/>
　象也四正以一含九三含七四隅以二含八四含六<lb/>
　四象之象也於河圖也析四方之合以為乾坤坎離<lb/>
　補四隅之空以為兌震巽艮於洛書也四方之正以<lb/>
　為乾坤坎離四隅之偏以為兑震巽艮八卦之象也<lb/>
<pb n="41a"/>
　河圖以五生數合五成數而同處其方盖掲其全而<lb/>
　道其常數之體也洛書以五奇數統四偶數而各居<lb/>
　其所盖主陽以統隂而肇其變數之用也中為主而<lb/>
　外為客故河圖以生居中而成居外正為君而側為<lb/>
　臣故洛書以奇居正而偶居側洛書之奇偶相對即<lb/>
　河圖之數散而未合者也河圖之生成相配即洛書<lb/>
　之數合而有屬者也二者名異而實同謂之實同者<lb/>
　皆本於天一至地十之數謂之名異者河圖之十洛<lb/>
<pb n="41b"/>
　書之九其指各有在也<lb/>
　愚按聖人則河圖洛書之説自孔子而後經邵康節<lb/>
　程伊川朱紫陽真西山蔡九峰胡玉齋等諸儒如出<lb/>
　一口更五百餘年至王華川先生獨以為非今取其<lb/>
　説與諸儒較論果無得而易予嘗謂義理之微非一<lb/>
　人所能知而天地之秘不一時而盡洩者正以此爾<lb/>
　乃更為之説從前之説俱因諸儒盡行削去仍列河<lb/>
　洛二圖于後以待學者之詳考云<lb/>
<pb n="42a"/>
</p>
<p>
<pb n="43a"/>
易有四象所以示也繫辭焉所以告也定之以吉凶所<lb/>
以㫁也<lb/>
　上言聖人作卜筮之法盡矣此言象變辭占所以終<lb/>
　卜筮之事也易有四象雖只言象變就在象中定之<lb/>
　以吉凶亦只在繫辭内易中有老隂老陽少隂少陽<lb/>
　之四象隨其所趨而卦爻以之成故曰所以示如六<lb/>
　爻皆老陽則為乾變之坤皆老隂則為坤變之乾餘<lb/>
　倣此聖人逐卦逐爻各繫以辭乃闡卦爻所具之理<lb/>
<pb n="43b"/>
　以告人如乾元亨利貞之辭則闡乾大通至正之理<lb/>
　以告人坤利牝馬之辭則闡坤柔順中正之理以告<lb/>
　人故曰所以告卦爻有吉凶聖人繫辭於吉者則定<lb/>
　其為吉如曰亨曰利曰无悔无咎皆吉之𩔖也於凶<lb/>
　者則㫁其為凶如曰悔曰吝厲皆凶之𩔖也若此者<lb/>
　正縁人疑於吉凶之途而莫知趨避故從而判㫁之<lb/>
　使人不疑於所往爾故曰所以㫁<lb/>
　　右第十一章<lb/>
<pb n="44a"/>
易曰自天祐之吉无不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉无不利也<lb/>
　履信思順就上九本身説不云履九五之信思九五<lb/>
　之順尚賢方作尚九五之賢盖自已信順而又能用<lb/>
　賢所以受祐於天吉无不利也<lb/>
子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情偽繫辭焉以盡其<lb/>
<pb n="44b"/>
言變而通之以盡利鼓之舞之以盡神<lb/>
　前章言卜筮之事此言象卦變通備卜筮之本末也<lb/>
　盖易非象卦無以立本非變通無以達用故如此立<lb/>
　言後面節節發明此意第二節乾坤成列乾坤字指<lb/>
　卦象易立乎其中易字指變通形而上之道形而下<lb/>
　之器又是言卦象化裁之變推行之通又是言變通<lb/>
　立象以盡意設卦以盡情偽是答書不盡言言不盡<lb/>
　意即是下繫𫝊仰則觀象於天俯則觀法於地觀鳥<lb/>
<pb n="45a"/>
　獸之文與地之宜於是始作八卦以通神明之徳以<lb/>
　𩔖萬物之情意天下物理不外隂陽消息兩端而已<lb/>
　如所謂幽明之故死生之説鬼神之情狀以至雨風<lb/>
　雷露之聚散羽毛鱗甲之生死百糓草木之榮悴是<lb/>
　皆隂陽之消息也聖人只設一隂一陽兩畫以象之<lb/>
　而天下許多物理皆盡於兩畫之中矣故曰立象以<lb/>
　盡意<lb/>
　天下之人循性而動者謂之情拂性而動者謂之偽<lb/>
<pb n="45b"/>
　其情偽千變萬化難得窮盡聖人設六十四卦三百<lb/>
　八十四爻則天下之情偽皆有以包括之而無餘矣<lb/>
　如乾九二剛健中正九五陽剛中正是情也九三重<lb/>
　剛不中上九過於上而不能下是偽也又如蒙九二<lb/>
　以可亨之道發人之蒙又得其時之中情也六三見<lb/>
　金夫不有躬偽也自此推之不能盡書<lb/>
　聖人以六十四卦三百八十四爻盡天下之事理則<lb/>
　卦爻之辭能盡天下之言可見也如乾初九潛龍勿<lb/>
<pb n="46a"/>
　用未仕者得之則當𨼆約以待時在仕者得之則當<lb/>
　引身而退避在庶民得之則不利有所往在商賈得<lb/>
　之則宜深藏而不市若以天子之尊而得此爻亦或<lb/>
　時當主静事當謹密即乾初九一爻之辭而天下之<lb/>
　人皆可用如此則六十四卦三百八十四爻之辭足<lb/>
　以盡天下之言也可見矣故曰繫辭焉以盡言<lb/>
　變是剛柔相推而生變化之變即七八九六之數也<lb/>
　陽數九為老而七為少隂數六為老而八為少老變<lb/>
<pb n="46b"/>
　而少不變若六爻變至四爻則以不變者為主是又<lb/>
　以七八為變也聖人制揲蓍求卦之法為七八九六<lb/>
　之變則所成者何卦所值者何爻而吉凶之理皆有<lb/>
　一定矣由是以卦爻所具之理見於行事吉以之趨<lb/>
　凶以之避則事變以之而通矣故曰變而通之變而<lb/>
　通之則民行以濟有吉利而无凶害凡可以為生民<lb/>
　利者無所不盡矣故曰以盡利<lb/>
　鼓舞是以通變之利鼓舞天下之人盖既變通以盡<lb/>
<pb n="47a"/>
　利人見其利皆樂為之而亹亹忘倦便似有以鼓舞<lb/>
　之也上章利用出入民咸用之謂之神亦是此意<lb/>
乾坤其易之緼耶乾坤成列而易立乎其中矣乾坤毁<lb/>
則无以見易易不可見則乾坤或㡬乎息矣<lb/>
　此與下一節是明上文聖人立象以盡意設卦以盡<lb/>
　情偽意此節専言象卦下節方言盡意盡情偽所謂<lb/>
　乾坤即象卦也所謂形而上之道即為情偽也<lb/>
　聖人立象以盡意設卦以盡情偽要不外隂陽奇偶<lb/>
<pb n="47b"/>
　二畫而已故曰乾坤兩畫其易之緼乾坤成列以下<lb/>
　皆發明其意本義緼所包蓄者猶云衣之著蓋絲綿<lb/>
　為衣之著乾坤兩畫為易之著亦猶衣之有著也易<lb/>
　之緼猶云易之體骨<lb/>
　易之緼與易立乎其中之易字不同易之緼之易是<lb/>
　易書易立乎其中之易是易之變<lb/>
　言乾坤兩畫其易之緼耶何也盖聖人畫卦自太極<lb/>
　而兩儀自兩儀而四象自四象而八卦乾坤二畫隨<lb/>
<pb n="48a"/>
　在對峙陳布於方䇿之上而其位不容以易置是乾<lb/>
　坤成列也是雖未及乎蓍䇿卦爻之變化也然蓍䇿<lb/>
　卦爻之變化隂陽之兩畫已為之本也設若無此隂<lb/>
　陽之兩畫則蓍䇿卦爻之變化者誰為之乎故曰乾<lb/>
　坤毁則無以見易夫隂陽之兩畫全賴蓍䇿卦爻之<lb/>
　變化以行也若無箇蓍䇿卦爻之變化則彼圖中之<lb/>
　隂陽卦畫亦徒設而已何所用之故曰易不可見則<lb/>
　乾坤或㡬乎息矣<lb/>
<pb n="48b"/>
　此是言蓍䇿卦爻之交相為用乾坤毁則无以見易<lb/>
　見卦爻隂陽二畫不可無也易不可見則乾坤或㡬<lb/>
　乎息見蓍䇿卦爻之變化不可無也易不可見本因<lb/>
　乾坤毁是本無乾坤也乃曰乾坤或㡬乎息似無自<lb/>
　来盖此是聖人兩舉卦爻蓍䇿来説見其不可相無<lb/>
　不可執泥首尾之相因執泥則難通矣得意忘言可<lb/>
　也<lb/>
　隂陽奇偶二畫乃易之體蓍䇿變化乃易之用下節<lb/>
<pb n="49a"/>
　形而上之道形而下之器是明易之體化裁之變至<lb/>
　措之天下之事業是明易之用<lb/>
是故形而上者謂之道形而下者謂之器化而裁之謂<lb/>
之變推而行之謂之通舉而措之天下之民謂之事業<lb/>
　乾坤成列即卦爻隂陽也隂陽二畫成列於方䇿之<lb/>
　上顯然而可見是有形之物也形可見也若夫卦爻<lb/>
　隂陽所具之理隠於卦爻隂陽之中不可以形見此<lb/>
　形而上也形而上則謂之道焉盖凡象中所盡之意<lb/>
<pb n="49b"/>
　卦中所盡之情偽是皆形而上之道也别無箇形而<lb/>
　下只卦爻隂陽對形而上者言故謂之下爾器者有<lb/>
　用之成材卦爻隂陽皆是有用之物故謂之器<lb/>
　化而裁之謂之變推而行之謂之通是明上文變而<lb/>
　通之以盡利句言變而通之固足以盡利矣然何以<lb/>
　謂之變化而裁之謂之變也何以謂之通推而行之<lb/>
　謂之通也<lb/>
　化是蓍䇿之化四營而成易三變而成爻皆是此化<lb/>
<pb n="50a"/>
　盖初變之後所得之䇿不五則九再變之後所得之<lb/>
　䇿非四則八三變之後所得之䇿與二變同此皆自<lb/>
　然之化也凡四為奇凡八為偶奇圓圍三偶方圍四<lb/>
　三用其全四用其半通三變計之若所得皆奇則三<lb/>
　三而得九所得皆偶則三二而得六二偶一奇則二<lb/>
　二一三而得七二奇一偶則二三一二而得八此因<lb/>
　其化而裁之也<lb/>
　化而裁之自三變而十八變皆化裁也則所成者何<lb/>
<pb n="50b"/>
　卦所值者何爻而皆有一定之象矣由是以卦爻所<lb/>
　著之理推而行之於事為之間其吉者吾得而趨之<lb/>
　固通也其凶者吾從而避之亦通也故曰推而行之<lb/>
　謂之通舉此道之行於變通者而措之天下之民使<lb/>
　天下之民咸用之以趨吉避凶則何事不成何功不<lb/>
　立故曰舉而措之天下之民謂之事業<lb/>
是故夫象聖人有以見天下之賾而擬諸其形容象其<lb/>
物宜是故謂之象聖人有以見天下之動而觀其㑹通<lb/>
<pb n="51a"/>
以行其典禮繫辭焉以㫁其吉凶是故謂之爻極天下<lb/>
之賾者存乎卦鼓天下之動者存乎辭<lb/>
　象因天下之賾而立是極天下之賾者存乎卦也爻<lb/>
　因天下之動而立是鼓天下之動者存乎辭也爻辭<lb/>
　既立自有以鼓舞天下之人使之亹亹然趨吉避凶<lb/>
　而忘倦故曰鼓天下之動<lb/>
化而裁之存乎變推而行之存乎通神而明之存乎其<lb/>
人黙而成之不言而信存乎徳行<lb/>
<pb n="51b"/>
　均一化裁推行也上曰謂之變謂之通此曰存乎變<lb/>
　存乎通何也上之化裁推行作易也此之化裁推行<lb/>
　用易也謂化而裁之固謂之變矣人之所以化而裁<lb/>
　之者則存乎聖人化裁之變焉盖不是卦爻具有如<lb/>
　是之變人何自而化裁之推而行之固謂之通矣人<lb/>
　之所以推而行之者則存乎聖人推行之通焉盖不<lb/>
　是卦爻具有如是之通人何自而推行之<lb/>
　變通固在乎易人之所以神明乎變通者則在乎人<lb/>
<pb n="52a"/>
　盖卦爻所著事理豈不昭然明白然人不善用之亦<lb/>
　不見其妙矣如左傳所載陳敬仲奔齊南蒯將亂所<lb/>
　占之事皆有得於卦爻之外者雖其間不無虚飾然<lb/>
　亦必有箇巴鼻於此可見神明處<lb/>
　不言而信是足上黙而成之句徳行是得於心而見<lb/>
　之行事也有是徳行自然能黙而成之不言而信矣<lb/>
　言人之用易而推到徳行處可謂探本之論矣後世<lb/>
　術數之學焉有此等議論<lb/>
<pb n="52b"/>
　　右第十二章<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經存疑卷十<lb/>
</p>
<p>
</p>
  </div>
</body>
</text>
</TEI>
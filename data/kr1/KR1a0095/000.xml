<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易經存疑</head>
    <p>
<pb n="1a"/>
欽定四庫全書　　　　經部一<lb/>
　易經存疑　　　　　　　易類<lb/>
　　提要<lb/>
　　　　<hi>臣</hi>等謹案易經存疑十二卷明林希元撰希<lb/>
　　　　元字茂貞號次崖同安人正徳丁丑進士官<lb/>
　　　　至廣東提舉僉事見自序及王慎中序泉州<lb/>
　　　　府志稱官至大理寺丞誤也明史儒林傳附<lb/>
　　　　載蔡清傳中是書用注疏本其解經一以朱<lb/>
<pb n="1b"/>
　　　　子本義為主多引用蔡清䝉引故楊時喬周<lb/>
　　　　易古今文謂其繼䝉引而作㣲有異同其曰<lb/>
　　　　存疑者洪朝選序謂存朱子之疑以羽翼程<lb/>
　　　　朱之傳義也自序謂今必下視程朱則吾之<lb/>
　　　　說焉能有易於後無已則上宗鄭賈<hi>按鄭康成注易</hi>
　　　　<hi>賈公彦未嘗注易此語有誤謹附訂於此</hi>鄭賈之說其可施于今<lb/>
　　　　乎葢其書本為科舉之學故主於祧漢而尊<lb/>
　　　　宋然研究義理持論謹嚴比古經師則不足<lb/>
<pb n="2a"/>
　　　　要猶愈于剽竊庸膚為時文弋獲之術者葢<lb/>
　　　　正嘉以前儒者猶近篤實也原刻漫漶此本<lb/>
　　　　為乾隆壬戌其裔孫廷玣所刻舊有王慎中<lb/>
　　　　洪朝選二序載朱彞尊經義考廷玣刪之所<lb/>
　　　　言皆無大發明今亦不復補録焉乾隆四十<lb/>
　　　　六年九月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="3a"/>
易經存疑序<lb/>
予自束髪讀書即喜窮研經理懼其遺亡類皆劄記然<lb/>
性喜知新稿成輙棄去至有一書而二三易稿者經傳<lb/>
子史多入議思周易四子獨有全籍既入仕途王事經<lb/>
心中遭斥逐鴻迹東西此書雖携以行曾弗及目而散<lb/>
逸者有之泗水辭官始獲追修舊業稍稍就緒視學嶺<lb/>
表因出以示諸生一二同志欲廣其傳輙謀之梓四子<lb/>
先出繼而入丞大理南北更官重以負罪南遷風波涉<lb/>
<pb n="3b"/>
厯干戈在念而易遂以束之髙閣矣迺者被廢來歸山<lb/>
居無事念夙業未終爰取所藏易説重加刪飾始于辛<lb/>
丑之冬越一嵗而告成定為十二卷命曰存疑從舊也<lb/>
書林詹氏因求刻予弗能止懼其訛亂不倫姑為之校<lb/>
正而予之或見之曰今之談經者或薄傳註而喜新説<lb/>
舉業者或忽義理而尚詞華次崖此書非子雲之覆瓿<lb/>
與予聞之曰是何言與是何言與夫道在生民如日用<lb/>
飲食不可離也百姓日用而不知聖人修道以立教六<lb/>
<pb n="4a"/>
經所以作也聖人作經將使人由之以適道也經不明<lb/>
則道無由適傳註其可已與漢儒專門授受字疏句釋<lb/>
勤矣然業專訓詁㣲言奥㫖欝而弗彰由戸升堂吾無<lb/>
取焉有宋真儒輩出更互演繹抽闗啟鑰升堂覩奥六<lb/>
經之道如日中天有目者共見可無恨矣學者沿傳求<lb/>
經沿經求道精思力踐深造自得則將親見宓羲面揖<lb/>
姬孔若不追蹤游夏亦必方軌田施隨其所就如飲江<lb/>
河傳註其可少與其或片詞隻翰未協皇墳千賢一失<lb/>
<pb n="4b"/>
容或有焉然太陽有遺照大海有遺潤安能傷其明且<lb/>
大哉况大畜之道舎短集長謙謙君子裒多益寡故大<lb/>
舜之知成於好問孔子之聖竊比老彭若立已於峻前<lb/>
無古老方於往聖不亦逺乎今必下視程朱則吾之説<lb/>
焉能有易於彼無巳則上宗鄭賈鄭賈之説其可施於今<lb/>
乎是故昔賢傳註庸可厚非今之君子我未之信也乃<lb/>
若捋精鬬巧馳騁詞華聖竅賢闗置而弗問學士沿習<lb/>
獘也久矣前聖作經皇明造士意豈若是賢公卿明有<lb/>
<pb n="5a"/>
司方是之禁子不知變而是之述何所見之左乎或者<lb/>
聞予言悔曰吾過矣吾過矣迺書其言于編端以告學<lb/>
者<lb/>
</p>
<p>
</p>
  </div>
</body>
</text>
</TEI>
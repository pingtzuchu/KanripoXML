<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易經存疑卷四</head> <lb/>
    <p>
<pb n="1a"/>
欽定四庫全書<lb/>
　易經存疑卷四<lb/>
　　　　　　　　　　　　明　林希元　撰<lb/>
䷓<hi>坤下巽上</hi>
觀盥而不薦有孚顒若<lb/>
　觀者乃以中正示人而為人所仰也盥而不薦有孚<lb/>
　顒若者亦以中正示人而為人所仰也蓋聖人教人<lb/>
　為觀也九五居上四隂仰之是以中正示人而為人<lb/>
<pb n="1b"/>
　所仰也此即中庸所謂脩身則道立太極圖所謂立<lb/>
　人極書之皇極詩之儀式刑文王萬邦作孚也祭祀<lb/>
　無不致其誠敬者盥是方用事之初薦是既用事之<lb/>
　後方用事之初誠敬方殷既用事之後便都過了但<lb/>
　盥手而不用以薦是常持誠敬如盥之意常在不使<lb/>
　過也<lb/>
　盥將以薦豈有不薦之理曰盥而不薦特以明敬常<lb/>
　在之意爾盥者致其潔清也不薦者不輕自用也䝉<lb/>
<pb n="2a"/>
　引曰致其潔清而不輕自用是影此意説向為觀上去<lb/>
　致其潔清而不輕自用依傍盥而不薦解是致其潔清<lb/>
　而不輕用出輕用出則誠敬便過了即是持這誠敬如<lb/>
　盥之意常在也要其實只是君子之心常存敬畏爾君<lb/>
　子敬而無失也語録或問聖人在上視聴言動當為天<lb/>
　下法而不敢輕亦猶祭祀致其潔清而不輕自用否曰然<lb/>
　盥而不薦就祭祀上説則有孚顒若亦是就祭祀上<lb/>
　説為觀之意則在言外亦猶舎逆取順失前禽也例<lb/>
<pb n="2b"/>
　孚信在中而顒然可仰自為觀上説是有以中正示<lb/>
　人而為人所仰也盥而不薦即所以中正也程子曰<lb/>
　敬而無失所以中也<lb/>
彖曰大觀在上順而巽中正以觀天下<lb/>
　九五居上其下四隂仰之故曰大觀在上言大觀而<lb/>
　在上位也大觀因五字而生五為君位故曰大觀<lb/>
　順者慈祥愷悌温和恭敬如堯之允恭克讓舜之温<lb/>
　恭允塞文王之徽柔懿恭也巽者善通人情酌物理<lb/>
<pb n="3a"/>
　隨物付物因時制宜而得其中不偏不倚動而世為<lb/>
　天下道言而世為天下則行而世為天下法也<lb/>
　中正就為觀上説則自一身以及於庻政如中庸所<lb/>
　謂三重是也<lb/>
　大觀在上以位言巽順中正以徳言<lb/>
　巽順是天徳中正是王道<lb/>
觀盥而不薦有孚顒若下觀而化也<lb/>
　此以其效言盥而不薦以中正示人而為人所仰也<lb/>
<pb n="3b"/>
　下觀而化下之人仰之亦歸於中正也<lb/>
觀天之神道而四時不忒聖人以神道設教而天下服矣<lb/>
　天之所以為觀者不外春夏秋冬之四時而已四時各<lb/>
　循其序而不忒而其所以不忒者在人有不可得而測<lb/>
　焉是則天之神道也故曰觀天之神道而四時不忒四<lb/>
　時不忒即天道之神也設教為觀也神道不可測也凡<lb/>
　以言設教則有聲音以事設教則有形迹皆得而則也<lb/>
　非神道也聖人設教誠於此動於彼不以言不以事無<lb/>
<pb n="4a"/>
　聲音無形迹不可測其端倪窺其朕兆亦猶天道之神<lb/>
　不可測也故曰神道設教蓋其不顯之徳篤恭之妙與<lb/>
　上天之載無聲無臭者同一機其動静之妙丕變之機<lb/>
　有非人所能測識者是則所謂神道設教之實也<lb/>
　天下服是神道設教之效不與四時不忒對蒙引曰<lb/>
　即是下觀而化之極至處<lb/>
象曰風行地上觀先王以省方觀民設教<lb/>
　風行地上經歴踰閲無逺弗届猶先王巡歴天下以觀<lb/>
<pb n="4b"/>
　民俗也故其卦為觀先王巡省方國所至問百年者<lb/>
　就見之命太師陳詩以觀民風命市納價以觀民之好<lb/>
　惡即省方觀民也省方以觀民隨因民俗以設教如齊<lb/>
　之末業教以農桑衛之淫風教以禮别奢如曹則示之<lb/>
　以儉儉如魏則示之以禮使天下同歸於中正之道也<lb/>
初六童觀小人无咎君子吝<lb/>
　童觀者童子之觀不能及遠也初在下若非隂柔亦<lb/>
　有致身之資無自有童觀之象惟隂柔在下則既無<lb/>
<pb n="5a"/>
　自致之資又處絶逺之地故有童觀之象占者遇之<lb/>
　若小人則无咎若君子則可羞也蓋小人細民身居<lb/>
　草野不能逺見乃其常分不足謂之過故无咎君子<lb/>
　以天下國家為事而如是焉是可羞也<lb/>
象曰初六童觀小人道也<lb/>
　童觀乃小人之分故曰小人道也<lb/>
六二闚觀利女貞<lb/>
　古者男子生桑弧蓬矢以射天地四方天地四方者男子<lb/>
<pb n="5b"/>
　之所有事也故雖身居一室而天下之事無不周知乃大<lb/>
　人之大觀也六二以隂柔之質居下卦之中則其見不能及<lb/>
　逺也天下之事有遺於見聞之外者多矣故其象為闚觀<lb/>
　自門内而觀門外女子之觀也故利女子之貞丈夫得之則<lb/>
　可羞矣二之闚觀雖由居内實本於隂柔若以陽剛居之亦<lb/>
　不害乎獨居一室而能知天下事無由有闚觀之象矣<lb/>
象曰闚觀女貞亦可醜也<lb/>
　以丈夫言本義有解<lb/>
<pb n="6a"/>
六三觀我生進退<lb/>
　六三於爻義無取只就位上説道理以六三居下之<lb/>
　上可進可退之時也其不取爻義者毋亦以三隂柔<lb/>
　不中不正無徳可稱欲就此爻取義則初上兩爻巳<lb/>
　是不好此不復取爾<lb/>
　觀已所行之通塞以為進退量自家出去能成得天<lb/>
　下事是所行之通也則從而進量自家出去成不得<lb/>
　天下事是所行之塞也則從而退其進其退惟當取<lb/>
<pb n="6b"/>
　决於已而不在人也漢髙帝欲興禮樂魯兩生不肯<lb/>
　行知漢髙不足與興禮樂也劉先主欲興復漢室諸<lb/>
　葛孔明從之知先主猶可與有為也范増不知項羽<lb/>
　之不足與有為而從之以取天下楊龜山不知蔡京<lb/>
　之不足與有為而欲維持天下事可謂不善審於進<lb/>
　退而失此爻之義矣<lb/>
　此爻楊誠齋云似漆雕開仕䝉引亦以徳學為説似<lb/>
　大深蓋此爻只就目前進退上説初不及徳業也<lb/>
<pb n="7a"/>
象曰觀我生進退未失道也<lb/>
　審已之所行以為進退故未失道若范増楊龜山可<lb/>
　謂失道矣<lb/>
六四觀國之光利用賔于王<lb/>
　六四所居之位切近於五則大君之道徳達之而為<lb/>
　邦國之光者皆得以目擊其盛觀國之光也占者得<lb/>
　之巳仕者則宜朝覲於君未仕者則宜應時而仕故<lb/>
　曰利用賔于王言為王所賔禮也<lb/>
<pb n="7b"/>
象曰觀國之光尚賔也<lb/>
　解觀國之光言其志尚作賔于王朝也<lb/>
九五觀我生君子无咎<lb/>
　此爻純是占君子指九五蓋九五以中正示人為人<lb/>
　所仰者是則君子之道也占者觀我生之所行若合<lb/>
　於君子之道則足以觀示天下而无咎矣與比卦辭<lb/>
　相似<lb/>
象曰觀我生觀民也<lb/>
<pb n="8a"/>
　此是夫子教人觀我生處蓋民俗之善惡由君徳之<lb/>
　得失君徳之得失其效必徴諸庻民故觀我生者必<lb/>
　并民俗而觀之然後已之得失可得而見徒觀之巳<lb/>
　而不觀之民其得其失曷從而知之此爻辭曰觀我<lb/>
　生象傳以觀民發其意非爻辭本無而聖人加之也<lb/>
上九觀其生君子无咎<lb/>
　觀我生乃爻為主占者為賔也我占者自我也觀其<lb/>
　生其字亦是指占者但是别人説他以占者為其爾<lb/>
<pb n="8b"/>
　是占者為賔而他人為主也<lb/>
象曰觀其生志未平也<lb/>
　本義云雖不得位未可忘戒懼蓋危者使平易者使<lb/>
　傾易之道也<lb/>
䷔<hi>震下離上</hi>
噬嗑亨利用獄<lb/>
　天下固有間阻而不得合者皆必噬之而後合故聖<lb/>
　人因頥中有物之卦而取噬嗑之名見有問阻者之<lb/>
<pb n="9a"/>
　必噬合也蠻夷猾夏寇賊奸宄於是有五刑之作四<lb/>
　國流言於是有東征之師玁狁内侵於是有太原之<lb/>
　伐四凶之去少正卯之誅與凡一事之有間阻而必有<lb/>
　以合之者皆是義也<lb/>
　亨者有間故不通噬之而嗑則亨通也此泛指萬事<lb/>
　説利用獄是專就治獄一事説<lb/>
　利用獄雖卦具許多義實本卦名蓋治獄之事噬嗑<lb/>
　之最切者也故六爻皆以治獄言<lb/>
<pb n="9b"/>
　治獄之道過剛則暴而虐害乎人過柔則懦無以懾<lb/>
　服乎人剛柔中分則既不傷於暴又不失之懦得其<lb/>
　中也卦變六四之柔上行至五而得其中柔則不傷<lb/>
　於暴又不過於柔亦得其中也故本義總之曰得其<lb/>
　中之為貴震之徳為動其象為雷離之徳為明其象<lb/>
　為電下動以斷獄雷則其斷如雷之威也上明以察<lb/>
　獄電則其察如電之明也由也果註謂有决斷即其<lb/>
　動如雷也孔子謂片言折獄註謂忠信明决即其明<lb/>
<pb n="10a"/>
　如電也<lb/>
　治獄之道惟威與明而得其中之為貴卦體卦徳卦<lb/>
　象卦變備而有之故利用獄<lb/>
彖曰頥中有物曰噬嗑<lb/>
　本義為卦上下兩陽而中虛頥口之象九四一陽問<lb/>
　於其中必噬之而後合故為噬嗑<lb/>
噬嗑而亨<lb/>
　以卦名釋卦辭即本義有間故不通噬之而嗑則亨<lb/>
<pb n="10b"/>
　通意<lb/>
剛柔分動而明雷電合而章柔得中而上行<lb/>
　說見卦辭本義雷電交作而文成焉故曰合而章此<lb/>
　於卦義無干始知聖人亦欲成文也<lb/>
雖不當位利用獄也<lb/>
　既不當位而利用獄者蓋中重於正以隂居陽雖不<lb/>
　正然柔得中而上行因中可以求正故利用獄<lb/>
　訟九五訟元吉象傳以中正也本義云中則聴不偏<lb/>
<pb n="11a"/>
　正則斷合理以此觀之不當位當作斷不合理説然<lb/>
　動既能斷又曰斷不合理非相悖乎曰天下之人固<lb/>
　有優游無斷者而能斷者又未必皆當乎理蓋能斷<lb/>
　與不能斷係於資質而斷之當理與不當理又係乎<lb/>
　學問義理固不可同也<lb/>
象曰雷電噬嗑先王以明罰勅法<lb/>
　此以制刑言明罰者明墨劓剕宫大辟流宥鞭朴金<lb/>
　贖之罰原事情以定罪本天倫以制刑當墨者墨當<lb/>
<pb n="11b"/>
　劓者劓剕宫大辟以下皆然使刑必當其罪罰必麗<lb/>
　於事輕重毫釐之間各有攸當若此者所以振法度<lb/>
　以警有衆使人不敢犯也舜典象以典刑流宥五刑<lb/>
　鞭作官刑朴作教刑金作贖刑吕刑五刑之屬三千<lb/>
　即是此意<lb/>
初九屨校滅趾无咎<lb/>
　初在卦始罪薄過小其所得之刑亦只在足趾而無<lb/>
　大事在卦之下又足趾受刑之象故為屨校滅趾之<lb/>
<pb n="12a"/>
　象言屨之以校以滅其趾使人不得行也人之惡方<lb/>
　形而遽懲之則其惡由是而止矣故其占雖小傷而<lb/>
　无過咎<lb/>
象曰屨校滅趾不行也<lb/>
　本義曰滅趾又有不進於惡之象觀一又字可見不<lb/>
　行也非爻辭本意蓋爻辭本意只是使人不能行走<lb/>
　非不進於惡也然焉知象傳之意是如此本義毋亦<lb/>
　以使人不能行之意淺而無味故為此説與程傳謂<lb/>
<pb n="12b"/>
　古人制刑有小罪則校其趾蓋取禁止其行使不進<lb/>
　於惡則以為實然矣恐未是<lb/>
六二噬膚滅鼻无咎<lb/>
　中則聴不偏正則斷合理以此治獄何獄不治故如<lb/>
　噬膚之易然以柔乘剛柔既不足於剛乘剛則所治<lb/>
　又强梗之徒故治人而人不服未免少損其威猶噬<lb/>
　膚而傷滅其鼻然在彼既所當治在我又善於治始<lb/>
　雖不服而終必服矣故无咎蒙引不失暴縱之説於<lb/>
<pb n="13a"/>
　以柔乗剛有碍故不用<lb/>
象曰噬膚㓕鼻乗剛也<lb/>
　此乘剛亦當跟帶柔字<lb/>
六三噬腊肉遇毒小吝无咎<lb/>
　隂柔則不足於剛不中正則失用刑之道故治人而<lb/>
　人不服如噬腊肉而遇毒者然今之斷訟人不輸服<lb/>
　而反致告訐者是遇毒也然在彼本有罪在吾自當<lb/>
　治之而不為過始雖頑梗終必輸服故雖小吝而終<lb/>
<pb n="13b"/>
　无咎<lb/>
　時當噬嗑者九四一陽問於其中必囓之而後合時<lb/>
　當噬嗑則其人在所當治也<lb/>
象曰遇毒位不當也<lb/>
　即不中正<lb/>
九四噬乾胏得金矢利艱貞吉<lb/>
　九四以剛居柔既不傷於柔又不傷於暴剛柔相稱<lb/>
　故得用刑之道夫用刑得道人無不服凡有枉者無<lb/>
<pb n="14a"/>
　不即之以求伸矣故其象為噬乾胏得金矢言所噬<lb/>
　愈堅而得聴訟之宜也得金矢非得聴訟之宜得聴<lb/>
　訟之宜而自得金矢也得金矢九四之吉也占者艱<lb/>
　貞亦得聴訟之宜如九四之得金矢矣故吉九四之<lb/>
　得金矢與六五之得黄金一也九四之得金矢者得<lb/>
　聴訟之宜人願入金矢以求聴也蓋人無不服也六<lb/>
　五之得黄金者聴斷得中人願入黄金以求聴也蓋<lb/>
　人無不服也四得聴訟之宜本義雖不言用刑於人<lb/>
<pb n="14b"/>
　人無不服然人無不服蓋不待言而可見矣五之用<lb/>
　刑於人人無不服本義雖不言得聴訟之宜然得聴<lb/>
　訟之宜亦不待言而可見矣<lb/>
　上二句是象下利艱貞一句是戒占者之辭<lb/>
象曰利艱貞吉未光也<lb/>
　此以聖人必也使無訟道理斷之言為民上者使民<lb/>
　無訟始為可貴四雖善於决獄其道則未光也<lb/>
六五噬乾肉得黄金貞厲无咎<lb/>
<pb n="15a"/>
　柔順而中以居尊位柔順則不失之剛而中則不過<lb/>
　於柔即柔得中也是得用刑之道以是用刑於人人<lb/>
　無不服故有噬乾肉得黄金之象占者必貞固危厲<lb/>
　以處之則得用刑之宜而无咎矣<lb/>
象曰貞厲无咎得當也<lb/>
　得當即是得用刑之道不就爻位說蒙引曰若果是<lb/>
　說位得中當以解得黄金不宜以解貞厲无咎矣<lb/>
上九何校滅耳凶<lb/>
<pb n="15b"/>
　初上皆受刑之爻初為過小上則惡之極初為罪薄<lb/>
　上則罪之大上之位又當滅耳之地故其象為何校<lb/>
　滅耳是項頸受枷枷之厚沒入其耳也其凶可知矣<lb/>
象曰何校滅耳聰不明也<lb/>
　聰字單言則包明與明並言則聰又為體而明為用<lb/>
䷕<hi>離下艮上</hi>
賁亨小利有攸徃<lb/>
　剛柔交錯曰文此卦自損来者二本是九剛也今則<lb/>
<pb n="16a"/>
　六自三来而居之是柔来文剛也三本是六柔也今<lb/>
　則九自二上而居之是剛上文柔也此剛柔交錯也<lb/>
　自既濟来者五本是九剛也今則六自上来而居之<lb/>
　是柔来文剛也上本是六柔也今則九自五上而居<lb/>
　之是剛上文柔也亦剛柔交錯也故其卦為賁<lb/>
　柔来文剛陽得隂助也陽既足以有為又得隂来助<lb/>
　之事益濟矣况離明於内又物無不照何事不可為<lb/>
　故亨剛上文柔柔本無為雖得陽之助亦不能有為<lb/>
<pb n="16b"/>
　况艮止於外又是箇執滯不通之人事焉攸濟故僅<lb/>
　小利冇攸往此看占者何如爾如本身是剛得柔之<lb/>
　助則亨如本身是柔得剛之助則小利有攸往所謂<lb/>
　隨其徳為吉凶也<lb/>
彖曰賁亨柔来而文剛故亨分剛上而文柔故小利有<lb/>
攸往<lb/>
　說見卦辭本義<lb/>
天文也<lb/>
<pb n="17a"/>
　卦變剛柔之交錯即在天日月星辰寒暑之交錯也<lb/>
　故曰天文既以卦變釋卦辭又因卦變上見有天文<lb/>
　之象故曰剛柔交錯天文也此不在卦辭内在卦名<lb/>
　内文明以止人文也亦然也故本義曰又以卦徳言<lb/>
　之人文以卦徳言則此之天文是以卦變言也<lb/>
文明以止人文也<lb/>
　文明自其燦然不紊者成文以止自其截然不易者<lb/>
　成文君臣父子兄弟夫婦朋友燦然有禮以相接者<lb/>
<pb n="17b"/>
　文明也截然有分以相守者以止也文明固文也以<lb/>
　止亦文也故曰人文<lb/>
觀乎天文以察時變<lb/>
　卦爻剛柔之交錯即天文日月星辰寒暑之交錯也<lb/>
　聖人觀在易之天文則用之以察時變<lb/>
　蔡沈曰日有中道月有九行中道者黄道也北至東<lb/>
　井去極近南至牽牛去極逺東至角西至婁至極中<lb/>
　九行者黑道二出黄道北赤道二出黄道南白道二<lb/>
<pb n="18a"/>
　出黄道西青道二出黄道東并黄道為九行也日極<lb/>
　南至于牽牛則為冬至極北至于東井則為夏至南<lb/>
　北中東至角西至婁則為春秋分月立春春分從青<lb/>
　道立秋秋分從白道立冬冬至從黑道立夏夏至從<lb/>
　赤道此觀日月之交可以察四時之變也<lb/>
　朱子曰一陽始於震震初為冬至歴離兊之中為春<lb/>
　分極於乾而夏至交焉一隂始於巽巽初為夏至歴<lb/>
　坎艮之中為秋分極於坤而冬至交焉此觀隂陽之<lb/>
<pb n="18b"/>
　交可以察四時之變也<lb/>
　觀在易之天文如何察得時變蓋易以模寫造化在易剛柔之<lb/>
　交錯即天文也聖人觀易之天文亦不過即是變而觀之爾<lb/>
觀乎人文以化成天下<lb/>
　卦徳之文明以止即人文之君臣父子兄弟夫婦朋<lb/>
　友之文明以止也聖人觀在易之人文則用之以化<lb/>
　成天下使天下皆文明以止也聖人觀人文亦如觀<lb/>
　天文之例<lb/>
<pb n="19a"/>
　問聖人之察時變化成天下果待易乎曰此以易之<lb/>
　所具言天文人文皆是聖人察時變化成天下之事<lb/>
　故以歸諸易猶繫辭傳言聖人窮理盡性至命歸諸<lb/>
　易爾曰如此易大象傳言君子之用易不亦重疊乎<lb/>
　曰此以聖人極言賁之道與大象傳自不相妨也<lb/>
象曰山下有火賁君子以明庻政无敢折獄<lb/>
　火在山上則所照者逺在山下則明不及逺蓋地卑<lb/>
　則照近亦猶山下之火也庻政出納錢穀均平賦役<lb/>
<pb n="19b"/>
　平物價治爭鬬之類故曰事之小者折獄係人死生<lb/>
　存亡故曰事之大者明不及逺故但明庻政而无敢<lb/>
　折獄但敢理其小而不敢理其大<lb/>
初九賁其趾舎車而徒<lb/>
　剛徳明體在賁之初故有以自賁於下蒙引曰剛徳<lb/>
　則所守者正内重而見外之輕矣明體則出處之分<lb/>
　明有見幾而作之義矣是有以自賁於下也故曰賁<lb/>
　其趾舎車而徒申賁其趾之義也以舎車而徒為賁<lb/>
<pb n="20a"/>
　蓋不以乗車為賁而以徒行為賁所謂緼袍榮於衣<lb/>
　錦飲水甘於列鼎者歟<lb/>
　初九剛徳明體自賁於下是不以在外者為重守節<lb/>
　處義厚自賁於畎畆之中也故有賁其趾舎車而徒<lb/>
　之象車富貴者之所乗在外之物也徒貧賤畎畆者<lb/>
　之事守節處義者之所安也初九不以在外之物為<lb/>
　重而以在我之義為重故為賁其趾舎車而徒之象<lb/>
象曰舎車而徒義弗乗也<lb/>
<pb n="20b"/>
　言初九舎車而徒是豈銖視軒冕者哉特以義之弗<lb/>
　可而弗乗也如其義在初未必不乗者㣲夫子此語<lb/>
　初幾於以隱為髙矣<lb/>
　此爻是實象與大有九三公用享于天子一様與别<lb/>
　爻義不同<lb/>
六二賁其須<lb/>
　賁其須其賁如須也須附頥而動二附三而動其賁<lb/>
　如須也二三皆無應與故只就比爻上取義然亦義<lb/>
<pb n="21a"/>
　有相屬非無據蓋二隂柔三陽剛隂必從陽二中正<lb/>
　三得中同徳必相應二既無應與其勢必依三故其<lb/>
　象謂賁其須占者宜從上之陽剛而動也<lb/>
象曰賁其須與上興也<lb/>
　說見爻辭本義<lb/>
九三賁如濡如永貞吉<lb/>
　九三以一陽居二隂之間以二隂而事一陽陽得其<lb/>
　事而逸樂生焉得其賁而潤澤者也然常情於此最<lb/>
<pb n="21b"/>
　易為其所溺者占者必能常永貞固雖蒙在彼之潤<lb/>
　不失在已之守則二隂終莫之陵而吉矣<lb/>
　曰永貞最有意思蓋易以溺人者二隂也一息不戒<lb/>
　則不覺為其所入矣故必永守其貞然後無害<lb/>
　左傳晉公子重耳出奔至齊齊桓公妻之有馬二十<lb/>
　乗公子安之從者不可將行謀於桑下蠶妾在其上以<lb/>
　告姜氏姜氏殺之而謂公子曰子有四方之志其聞<lb/>
　之者吾殺之矣公子曰無之姜曰行也懐與安實敗<lb/>
<pb n="22a"/>
　名公子不可姜與子犯謀醉而遣之醒以戈逐子犯<lb/>
　按重耳當出奔之時安於齊姜而忘四方之志可謂<lb/>
　溺於所安矣不有齊姜子犯之賢安有霸晉之事然<lb/>
　後知二隂果足以溺人聖人永貞之戒信不誣也<lb/>
象曰永貞之吉終莫之陵也<lb/>
　此釋吉意終莫之陵則三能全其守而吉矣<lb/>
六四賁如皤如白馬翰如匪寇婚媾<lb/>
　四與初相賁者乃為九三之所隔而不得遂故皤如<lb/>
<pb n="22b"/>
　然勢雖有所隔而不得遂而其心則在初為已切矣<lb/>
　故曰白馬翰如言如飛翰之疾也然九三剛正其隔<lb/>
　四非為寇乃求與巳為婚媾爾而四不之從者特以<lb/>
　三非正應於義不可爾然則六四可謂知義守正之<lb/>
　君子矣此爻之義彷彿似關公公本先主之臣猶四<lb/>
　與初相賁者不幸為操所得猶四為三所得也操察<lb/>
　其心初無久留之意公曰吾受劉將軍恩誓與共死<lb/>
　不可背之吾終不留所謂白馬翰如也要之曹操之<lb/>
<pb n="23a"/>
　留公非欲害之乃欲用之公亦曰吾極知曹公待我<lb/>
　厚所謂匪寇婚媾也<lb/>
象曰六四當位疑也匪寇婚媾終无尤也<lb/>
　六四所居之位與初相逺而近於三疑若有可求者<lb/>
　故来三之求而皤其賁也九三雖匪寇婚媾若六四<lb/>
　者守正而不與終亦無他患也蓋可求者所當之位<lb/>
　而不可求者所守之志也<lb/>
六五賁于丘園束帛戔戔吝終吉<lb/>
<pb n="23b"/>
　六五以柔中之資而主乎賁隂性恬静不樂為文采<lb/>
　而好崇質素者也故曰敦本尚實敦本尚實曰得賁<lb/>
　之道者不貴文而貴質即林放問禮之本之意也<lb/>
　市朝繁華丘園朴素賁于丘園者不以繁華為賁而<lb/>
　以朴素為賁不賁之賁也敦朴之人用財必儉故束<lb/>
　帛戔戔欲其文質之中不可得也然禮奢寧儉故有<lb/>
　奢而窮未有儉而敗者晏子一狐裘三十年豚肩不<lb/>
　掩豆其束帛戔戔者與不傷財不害民有富家之吉<lb/>
<pb n="24a"/>
　无不節之嗟是終吉也<lb/>
　此爻不作君位說<lb/>
象曰六五之吉有喜也<lb/>
　蒙引曰衆方逐末之時而獨能反本以為之倡是可<lb/>
　喜也夫子大林放之問是喜之也<lb/>
上九白賁无咎<lb/>
　上九居賁之極凡物極則反夫賁文飾也賁極而反<lb/>
　則傷於無飾故為白賁之象夫文勝而能反之以就<lb/>
<pb n="24b"/>
　於質善補過矣故其占為无咎<lb/>
　老聃為周柱下史習於禮者故夫子從而問焉後一<lb/>
　掃其繁文而事清淨無為亦白賁之君子也<lb/>
象曰白賁无咎上得志也<lb/>
　當文勝之時未必無反本之志上九賁極反本復於<lb/>
　无色則其志於是乎得矣故曰得志<lb/>
　賁文飾之卦也六五上六皆取无飾之象者蓋文勝<lb/>
　則至於滅質文至六五已過中矣文勝之時也聖人<lb/>
<pb n="25a"/>
　反取崇本之義蓋亦慮其過而防之挽文勝之弊而<lb/>
　歸之中也歟<lb/>
䷖<hi>坤下艮上</hi>
剥不利有攸往<lb/>
　天時人事相為表裏隂陽消長天時也君子小人進<lb/>
　退人事也人事本於天時然天時則在人事上見得<lb/>
　此卦五隂剥一陽隂盛長而陽消落故為剥卦體隂<lb/>
　盛陽衰時固當止卦徳坤順艮止又有順時而止之<lb/>
<pb n="25b"/>
　象故占者不利有所往程傳曰惟當巽言晦迹隨時<lb/>
　消息以免小人之害也<lb/>
彖曰剥剥也柔變剛也<lb/>
　本義柔進干陽變剛為柔蓋一陽在上五隂在下隂<lb/>
　更進去干犯那陽去那陽而居其位則連那上面一<lb/>
　陽都是柔了是變剛為柔也<lb/>
　變剛為柔則純坤矣盡是小人世界了天下事有不<lb/>
　可言者矣<lb/>
<pb n="26a"/>
不利有攸往小人長也<lb/>
　只是卦辭本義五隂在下而方生意<lb/>
順而止之觀象也君子尚消息盈虛天行也<lb/>
　程傳曰君子當剥之時知不可有所往順時而止乃<lb/>
　能觀剥之象也卦有順止之象乃處剥之道君子當<lb/>
　觀而體之君子存心消息盈虛之理而能順之乃合<lb/>
　乎天行也理有消衰有息長有盈滿有虛損順之則<lb/>
　吉逆之則凶君子隨時敦尚所以事天曰天行者以<lb/>
<pb n="26b"/>
　見其為天運也<lb/>
象曰山附于地剥上以厚下安宅<lb/>
　山附於地取剥之象似牽强最難看本義無説程傳<lb/>
　亦未明依愚見只是山附於地地裂則山崩山之剥<lb/>
　由於地有剥之象矣故其卦曰剥夫山之附於地猶<lb/>
　上之附於下也地裂則山崩下摇則上危故君上以<lb/>
　之厚利其下民以安固其居宅生之而不傷厚之而<lb/>
　不困節其力役而不敢盡皆厚下之道也山附於地<lb/>
<pb n="27a"/>
　見剥之端厚下安宅防剥之道也<lb/>
初六剥牀以足蔑貞凶<lb/>
　剥以牀取象初是牀足二是牀幹四則人身矣初二<lb/>
　禍未切身猶可化以為善故曰蔑貞凶言必蔑貞始<lb/>
　凶若不蔑貞猶未害也剥牀以足言始剥去牀足也<lb/>
象曰剥牀以足以滅下也<lb/>
　程傳曰以隂侵没陽於下也即本義剥自下起<lb/>
六二剥牀以辨蔑貞凶<lb/>
<pb n="27b"/>
　二比初則又進矣故曰剥牀以辨剥至牀辨禍將及<lb/>
　矣然猶未也故曰蔑貞凶言若不蔑貞猶未凶也尚<lb/>
　有望其為善之意<lb/>
象曰剥牀以辨未有與也<lb/>
　自初及二尚只二隂故曰未有與幸之也<lb/>
六三剥之无咎<lb/>
　剥之是去其黨而從正與卦名剥字不同<lb/>
　彖義曰衆隂方剥陽三獨與上為應是小人中之君<lb/>
<pb n="28a"/>
　子也如三者雖得罪於私黨實見取於公論其義无<lb/>
　咎矣而利害之私何較哉<lb/>
象曰剥之无咎失上下也<lb/>
　言其失上下四隂而不與之同黨也<lb/>
六四剥牀以膚凶<lb/>
　剥牀而及其肌膚隂禍切身矣故象傳曰切近災禍<lb/>
　既切身又復何為故不言蔑貞而直言凶<lb/>
象曰剥牀以膚切近災也<lb/>
<pb n="28b"/>
　災害己及其身不可免矣<lb/>
六五貫魚以宫人寵无不利<lb/>
　五為羣隂之長故聖人開其遷善之門言能統率羣<lb/>
　隂使循序而進如貫魚然以受制於陽如宫人之受<lb/>
　寵於君則君子既得蒙利而已之身家亦因可保无<lb/>
　所不利也<lb/>
象曰以宫人寵終无尤也<lb/>
　隂不剥陽而反受制於陽不但君子之利小人之身<lb/>
<pb n="29a"/>
　家亦可保矣故曰終无尤自古小人害君子未有不<lb/>
　敗者丁謂章惇之徒可見也<lb/>
上九碩果不食君子得輿小人剥廬<lb/>
　剥之為卦衆陽俱已剥落矣惟有一陽在上有復生<lb/>
　之機猶衆果俱已凋落尚有碩大一果在上不為人<lb/>
　所食有復生之機也得此占者若是君子而在上位<lb/>
　則澤必及下而下共承載之得輿之象也若是小人<lb/>
　而在上位則必盡去君子不但天下之人無所覆庇<lb/>
<pb n="29b"/>
　而小人亦失其庇是自剥其廬也自古小人害君子<lb/>
　未有不禍天下國家與其身者侯節曹覽李林甫丁<lb/>
　謂蔡京之徒可數也<lb/>
　蒙引曰易固為君子謀然其為君子謀者亦所以為<lb/>
　小人謀也觀小人剥廬之辭可見蓋道理自是如此<lb/>
　天地間豈可一日無善類哉不然人之類滅矣可見<lb/>
　聖人非姑為是抑彼以伸此也<lb/>
象曰君子得輿民所載也<lb/>
<pb n="30a"/>
　言其象為君子得輿者蓋居上澤及於民民從於下<lb/>
　承載之若車輿者然故曰得輿<lb/>
小人剥廬終不可用也<lb/>
　言小人剥廬則天下之事已去不可復為矣故曰不<lb/>
　可用猶十年勿用之説<lb/>
　通典説不可用只是説小人自失其廬與此説不<lb/>
　同<lb/>
䷗<hi>震下坤上</hi>
<pb n="30b"/>
復<lb/>
　本義陽復復生於下也至積之踰月然後一陽之體<lb/>
　始成此理當詳玩今詳於后<lb/>
　十月雖當純坤之卦然不是立冬交十月節一陽頓<lb/>
　然就盡自霜降九月中以后陽一日剥一分到立冬<lb/>
　陽巳剥三十分之半了這時尚有五分未盡之陽小<lb/>
　雪中陽方盡而為純坤若小雪以前一二日尚有一<lb/>
　二分未盡之陽然陽盡於小雪之日亦必以漸以一<lb/>
<pb n="31a"/>
　日十二時分之小雪之日若到申酉時尚有一二釐<lb/>
　未盡之陽直到亥時陽方盡亥時以上四刻尚有四<lb/>
　刻未盡之陽直到亥時八刻方盡陽盡於亥時之八<lb/>
　刻已生於次日子時之初刻矣逶邐生去到大雪以<lb/>
　前一日為十月終這時尚是十月節氣然陽巳生三<lb/>
　十分之半矣又自大雪至十一月中冬至陽生方滿<lb/>
　三十分一陽之體始成而後復不是至大雪交十月<lb/>
　節一陽頓然就生以是觀之自立冬十月節至小雪<lb/>
<pb n="31b"/>
　十月中至十月終而交大雪雖當純坤之卦若論氣<lb/>
　之消息則小雪以前十五日尚有十五分未盡之陽<lb/>
　以後十五日已有十五分復生之陽陽方盡於小雪<lb/>
　日之亥時旋生於次日之子時矣其消息之間直是<lb/>
　無毫髪間斷孰謂十月純坤而盡無陽哉十一月雖<lb/>
　當一陽来復之卦然一陽不生於大雪十一月節而<lb/>
　生於小雪十月半至冬至十一月凡三十日而一陽<lb/>
　之體始成故曰一氣不頓進一形不頓虧十二卦二<lb/>
<pb n="32a"/>
　十四氣皆當依此氣看<lb/>
　朱子曰隂剥每日剥三十分之一一月方剥得盡陽<lb/>
　長每日長三十分之一一月方長得成一陽隂剥一<lb/>
　時十二刻亦每刻中漸漸剥盡一日方剥得三十分<lb/>
　之一陽長之漸亦如此長<lb/>
　又曰且以一月分作三十分細以時分之是三百六<lb/>
　十分陽生時逐旋生生到十一月冬至方生得就<lb/>
　一畫陽這一畫是卦中六分一之一分在地下二畫<lb/>
<pb n="32b"/>
　又較在上面至三陽則盡在地上四陽五陽六陽則<lb/>
　又盡在上面去不解到冬至時便頓然生得一畫<lb/>
　泰　　　　立春正月節　　　雨水正月中<lb/>
　大壯　　　驚蟄二月節　　　春分二月中<lb/>
　夬　　　　清明三月節　　　糓雨三月中<lb/>
　乾　　　　立夏四月節　　　小滿四月中<lb/>
　姤　　　　芒種五月節　　　夏至五月中<lb/>
　遯　　　　小暑六月節　　　大暑六月中<lb/>
<pb n="33a"/>
　否　　　　立秋七月節　　　　處暑七月中<lb/>
　觀　　　　白露八月節　　　　秋分八月中<lb/>
　剥　　　　寒露九月節　　　　霜降九月中<lb/>
　坤　　　　立冬十月節　　　　小雪十月中<lb/>
　復　　　　大雪十一月節　　　冬至十一月中<lb/>
　臨　　　　小寒十二月節　　　大寒十二月中<lb/>
亨<lb/>
　亨雖就人事說然天道亦有之程傳曰陽氣復於下<lb/>
<pb n="33b"/>
　漸亨盛而生育萬物君子之道既復則漸以亨通澤<lb/>
　於天下故復則有亨盛之理也<lb/>
　夫陽之既剥則正人君子寥落如星辰摧折如霜木<lb/>
　阻抑困窮其不通也甚矣今既復反則君子之氣既<lb/>
　屈而復伸正人之類既折而復振君子揚眉吐氣道<lb/>
　可行而徳可施無復向之阻抑困窮矣此陽之亨也<lb/>
出入无疾朋来无咎<lb/>
　陽動於下而以順上行此卦之无疾无咎也无疾无<lb/>
<pb n="34a"/>
　憂阻也一陽之動而以順行也无咎亦无憂阻也衆<lb/>
　陽之動而以順行也皆无隂邪之傷也故其占巳之<lb/>
　出入既得无疾朋類之来亦得无咎<lb/>
　雲峯曰巳之出入而得无疾一陽順而亨也朋類之<lb/>
　来而得无咎衆陽順而亨也是皆陽順而動之義也<lb/>
　動而以順行依程傳龜山蒙引皆是説所以致无疾<lb/>
　咎處愚以卦有此象則其占當如此之例觀之當以<lb/>
　愚說為是七日来復亦是如此<lb/>
<pb n="34b"/>
　天下事非一人所能獨辦君子有為於天下必與其<lb/>
　類同心共濟故復重朋来而泰重彚征<lb/>
反復其道七日来復<lb/>
　其字當之字反復者来而復往往而復来之意循環<lb/>
　之理也言以反復循環之理計之或出行或失物至<lb/>
　於七日當得来復蓋自姤卦一隂始生陽於是時已<lb/>
　往自姤而遯而否而觀而剥而坤至是凡七卦於日<lb/>
　為七日陽當来復凡占来復之期當以是斷之也<lb/>
<pb n="35a"/>
利有攸往<lb/>
　陽之既復則可以得亨剛浸而長則為臨為泰為大<lb/>
　壯為夬以至於乾無非君子得志之日矣故利有攸<lb/>
　往大而建侯行師小而婚媾祭祀渉川攸往无不利<lb/>
　也<lb/>
　建安丘氏曰以其既往而來反也故亨以其既反而<lb/>
　漸長也故利有攸往剛反言方復之初剛長言已復<lb/>
　之後<lb/>
<pb n="35b"/>
　亨言君子之道可行利有攸往是泛占人事<lb/>
　愚謂當陽復之時凡事俱无不利而出入无疾朋来<lb/>
　无咎七日来復利有攸往皆其所必有矣彖傳必分<lb/>
　釋者明卦有此象其各占皆有自来也<lb/>
彖曰復亨剛反<lb/>
　說見卦辭本義<lb/>
動而以順行是以出入无疾朋来无咎<lb/>
　說見卦辭本義<lb/>
<pb n="36a"/>
反復其道七日来復天行也<lb/>
　説見卦辭本義<lb/>
利有攸往剛長也<lb/>
　說見卦辭本義<lb/>
復其見天地之心乎<lb/>
　天地以生物為心者也天地生物之心無時止息則<lb/>
　無時而不可見者也何獨於復見之蓋十月純坤窮<lb/>
　冬閉塞之時萬物歸根復命生意盡斂於内天地生<lb/>
<pb n="36b"/>
　物之心固伏藏而不可見自臨而泰以至於乾則萬<lb/>
　物𤼵生暢茂生意盡𤼵於外天地生物之心又散漫<lb/>
　而不可見惟積隂之下一陽復生萬物生意將絶而<lb/>
　復續造化之仁幾息而復接天地生物之心無時止<lb/>
　息於是始可見爾蓋若有止息則生意遂絶而不復<lb/>
　續矣安能相生相續之無窮乎故聖人謂復可以見<lb/>
　天地之心欲觀造化者觀之於復尤為親切也復見<lb/>
　天地之心是就一陽上見得天地生物之心無時止<lb/>
<pb n="37a"/>
　息本義天地生物之心幾於息㓕而至此乃復可見<lb/>
　語氣似云天地生物之心幾息而復可見㣲有不同<lb/>
　觀者詳之<lb/>
　朱子答張敬夫曰復見天地之心某則以為天地以<lb/>
　生物為心雖氣有開闔物有盈虚而天地之心亘古<lb/>
　今未始有毫髪之間斷故陽極於外復生於内聖人<lb/>
　以為於此可見天地之心生生不息使天地生物之<lb/>
　心而有止息則陽之極也一絶而不復續矣尚何以<lb/>
<pb n="37b"/>
　復生於内而為闔闢之無窮乎愚按此說視本義尤<lb/>
　似明白<lb/>
象曰雷在地中復先王以至日閉闗商旅不行后不省<lb/>
方<lb/>
　雷在地中一陽初動但未離乎地爾故其卦為復此<lb/>
　時陽雖動而尚㣲當安静以養之故先王以冬至之<lb/>
　日閉道路之關使商旅不行而王后於是日亦不巡<lb/>
　省方國安静以養㣲陽也<lb/>
<pb n="38a"/>
　月令是月也日短至隂陽爭諸生蕩君子齋戒處<lb/>
　必揜身身欲寧去聲色禁嗜欲安形性事欲静以待<lb/>
　隂陽之所定註曰此皆與夏至同而有謹之至者彼<lb/>
　言止聲色而此言去彼言節嗜欲而此言禁蓋仲夏<lb/>
　之隂猶微而此時之隂猶盛隂㣲則陽盛未至於甚<lb/>
　傷隂盛則陽㣲當在於善保故也仲夏是月也日長<lb/>
　至隂陽争死生分註曰陽盡午中而㣲隂𦕈重淵矣<lb/>
　此隂陽爭辨之際也物之感隂氣而方長者生感隂<lb/>
<pb n="38b"/>
　氣而已盛者死此死生分判之際也<lb/>
　君子齋戒處必揜身毋躁止聲色毋或進薄滋味毋<lb/>
　致和節嗜慾定心氣百官静毋刑以待晏隂之所定<lb/>
初九不逺復无祗悔元吉<lb/>
　初九為復之主正善復之人也在卦之初故為事初<lb/>
　在事初故失之未逺能復於善而不祗於悔蓋幾動於<lb/>
　心而即覺其過言出於口而旋悟其非不待形之身<lb/>
　見之事而後能復乎善者也過而不改是謂過矣失<lb/>
<pb n="39a"/>
　而既復何至於悔故其占為大善之吉失而能復故<lb/>
　吉失未逺而能復大善之吉也<lb/>
　大傳以顔子解之當參看<lb/>
象曰不逺之復以修身也<lb/>
　失之未逺能復於善則人欲盡天理還而身以之而<lb/>
　修矣此修身之道所以不外乎是而程傳曰不逺之<lb/>
　復君子所以修身之道也<lb/>
六二休復吉<lb/>
<pb n="39b"/>
　六二柔順中正資質本善之人也初九不逺之復士<lb/>
　之仁者也以二之善近初之仁而能下之資其善以<lb/>
　自益不待困心衡慮而善可復是休美之復也占者<lb/>
　如是亦如二之休復故吉<lb/>
象曰休復之吉以下仁也<lb/>
　子貢問為仁子曰事其大夫之賢者友其士之仁者<lb/>
　子曰弟子入則孝出則弟汎愛衆而親仁則仁人君<lb/>
　子進脩者之所當下也六二能之其休復也宜哉<lb/>
<pb n="40a"/>
六三頻復厲无咎<lb/>
　隂性本柔居陽則不正居下之上則不中是不善之<lb/>
　人也處動極則其性復躁妄故復善不固頻失頻復<lb/>
　頻失故危頻復故无咎<lb/>
象曰頻復之厲義无咎也<lb/>
　頻失頻復雖云危厲然既能復亦有可取者故曰義<lb/>
　无咎言於義无可咎也<lb/>
六四中行獨復<lb/>
<pb n="40b"/>
　此爻雖應爻取象而爻徳亦自不可沒亦縁以隂居<lb/>
　隂而得其正爾中行與他爻中行不同言在羣隂中<lb/>
　行而獨能從善也初九一陽初復故曰陽氣甚微其<lb/>
　勢力未足以相濟也<lb/>
象曰中行獨復以從道也<lb/>
　初九不逺復无祗悔是箇賢者蓋有道之士人所當<lb/>
　從也故曰以從道也<lb/>
六五敦復无悔<lb/>
<pb n="41a"/>
　以中順居尊是太甲成王之令主中順則天資之美<lb/>
　固其寡過矣當復善之時則又以復善為事者故善<lb/>
　復於内而不復失善心恒存善行堅固為敦厚於復<lb/>
　之象敦復无失悔安從生故其占為无悔<lb/>
象曰敦復无悔中以自考也<lb/>
　五之敦復徳之巳成者也而有柔中之徳故不待如<lb/>
　二之下仁而復亦不待如四之從道而復而其成也<lb/>
　蓋出於自成焉中以自考如中无尤中以行願也例<lb/>
<pb n="41b"/>
上六迷復凶有災眚用行師終有大敗以其國君凶至<lb/>
于十年不克征<lb/>
　迷復凶執迷不復是以凶也有災眚申言其凶泛指<lb/>
　人事說又曰用行師終有大敗者以用師國之大事<lb/>
　尤不可迷復故特著戒也以其國君凶言喪師之禍<lb/>
　及其君也晁錯曰將不知兵以其國予敵正是此意<lb/>
象曰迷復之凶反君道也<lb/>
　蒙引曰爻辭不專就人君言象傳獨言反君道者人<lb/>
<pb n="42a"/>
　君迷復之道為尤大為尤著也<lb/>
䷘<hi>震下乾上</hi>
无妄元亨利貞其匪正有眚不利有攸徃<lb/>
　程子曰无妄之謂誠然則誠即无妄矣朱子中庸解<lb/>
　誠曰誠者真實无妄之謂今解无妄曰實理自然之<lb/>
　謂是知无妄即誠也誠即无妄也曰誠曰无妄一理<lb/>
　而互其名爾<lb/>
　實理自然實對妄說實則自然妄則非自然矣自然<lb/>
<pb n="42b"/>
　者天也非自然者人也是知實者天理之自然妄者<lb/>
　人為之使然故曰實理自然蒙引曰實理不假人為<lb/>
　故曰自然尤切<lb/>
　實理自然謂之无妄一有期望之心則非實理自然<lb/>
　而為有妄矣然則无妄二字實該無所期望之意本<lb/>
　義謂其義亦通者此也<lb/>
　蒙引曰无妄無望二義固異矣然無邪妄之心惟盡<lb/>
　其在我而於吉凶禍福皆委之自然亦未嘗有所期<lb/>
<pb n="43a"/>
　望也人而有所期望者即邪妄之心也其卦自訟而<lb/>
　變九自二来而居於初剛徳在内内不妄也又為震<lb/>
　主震為動動不妄也故其卦為无妄<lb/>
　動而健則勇於義而不屈於物欲九五以剛居中在<lb/>
　巳正也下應六二柔順中正所應正也皆正之道也<lb/>
　言忠信行篤敬雖蠻貊之邦行矣无妄固有元亨之<lb/>
　理况其卦動而健剛中而應又有是善故其占當得<lb/>
　大亨而利於守正若其匪正則有災眚而不利有攸<lb/>
<pb n="43b"/>
　往何也匪正則非无妄且與本義之善相背故也<lb/>
彖曰无妄剛自外来而為主于内<lb/>
　剛自外来而居内是一意剛徳在内心不妄也為震<lb/>
　主是一意震之徳為動動不妄也彖傳總以一句包<lb/>
　之曰剛自外来而為主於内此題極難作若作二項<lb/>
　講則破碎作一項講又不得意思出予當初入試分<lb/>
　二項<lb/>
動而健剛中而應大亨以正天之命也其匪正有眚不<lb/>
<pb n="44a"/>
利有攸往无妄之往何之矣天命不祐行矣哉<lb/>
　大亨以正看来當兼卦變說方是觀本義以卦變卦<lb/>
　徳卦體言卦之善可見矣本義不分卦變卦徳卦體<lb/>
　釋卦名卦辭者正以卦變亦管卦辭元亨利貞爾<lb/>
　蒙引曰合而觀之剛自外来而為主於内也動而健<lb/>
　也剛中而應也皆正道也故其占大亨而必利於貞<lb/>
　者乃天之命也何也正則无妄无妄誠也誠者天之<lb/>
　道也而天祐之矣故利正者天之命匪正則為逆天<lb/>
<pb n="44b"/>
　之命故曰天命不祐<lb/>
　无妄之往何之矣謂所以无妄者正也既云无妄而<lb/>
　乃以不正往則為有妄矣欲往何哉何也大亨以正<lb/>
　天之命也不正則行拂乎天而天不祐之矣亦何往<lb/>
　哉<lb/>
象曰天下雷行物與无妄先王以茂對時育萬物<lb/>
　天下雷行震動發生萬物各正其性命是物物與之<lb/>
　以无妄也先王法此以茂對時育萬物因其所性而<lb/>
<pb n="45a"/>
　不為私亦是物物與之以无妄也聖人參天地賛化<lb/>
　育於是可見茂盛也大也此字不輕下有大用力之<lb/>
　意<lb/>
　萬物之生各有其時老者衣帛食肉黎民不飢不寒<lb/>
　鰥寡孤獨有養不違農時數罟不入洿池斧斤以時<lb/>
　入山林不時不食如此之類不能悉數是皆先王對<lb/>
　時育物之功也㑹試程文講對時不切<lb/>
初九无妄往吉<lb/>
<pb n="45b"/>
　以剛在内即彖傳剛自外来而為主於内此卦之所<lb/>
　以為无妄也故曰誠之主此爻當以彖傳看<lb/>
　无妄誠也至誠未有不動者如是而往以上則得君<lb/>
　以下則得民以内則順親以外則信友事無不立功<lb/>
　無不成矣何往不吉<lb/>
象曰无妄之往得志也<lb/>
　得志解吉字<lb/>
六二不耕穫不菑畬則利有攸往<lb/>
<pb n="46a"/>
　六二柔順中正在无妄則是因時順理而无私意期<lb/>
　望之心蓋凡職分之内當為者皆盡分以為之而此<lb/>
　外利害得失皆所不顧象似農田之人也不去耕也<lb/>
　不望穫也不去菑也不望畬也蓋無所為於前亦無<lb/>
　所兾於後自始至終一無所計較之心也然不謀其<lb/>
　利而自有其利不計其功而自有其功故占者如之<lb/>
　則利有攸往是必謀無不遂功無不成無人不可處<lb/>
　無地不可居天下之事業皆無心者能致之汲汲於<lb/>
<pb n="46b"/>
　得者未必能得也<lb/>
　田必耕然後穫必菑然後畬其耕也正以望穫其菑<lb/>
　也正以望畬豈有不耕穫不菑畬之理為此語者特<lb/>
　以明自始至終絶無營為計較之心焉爾<lb/>
　蒙引曰如為人臣而事其君盡吾為臣之道爾非懐<lb/>
　利以事其君也為人子而事其父盡吾為子之道耳<lb/>
　非懐利以事其父也然雖不謀其利而自無不利豈<lb/>
　有盡道事君而君不感豈有盡誠事父而父不感故<lb/>
<pb n="47a"/>
　曰則利有攸往<lb/>
象曰不耕穫未富也<lb/>
　未字當无字富字當利字言无求利之心也<lb/>
六三无妄之災或繫之牛行人之得邑人之災<lb/>
　六三非有妄者但處不得正則是所處非其地或所<lb/>
　遇非其人故有意外之災如或繫牛於一處被行人<lb/>
　得去或左右前後邑居之人反遭詰捕之擾也<lb/>
象曰行人得牛邑人災也<lb/>
<pb n="47b"/>
　牛既為行人所得則詰捕之擾非邑人所受而何故<lb/>
　曰无妄之災<lb/>
九四可貞无咎<lb/>
　九四陽剛乾體儘可有為聖人不許其有為者何為<lb/>
　下無應與累也應與之義大矣復之重朋来泰之喜<lb/>
　彚征豈偶然哉<lb/>
象曰可貞无咎固有之也<lb/>
　蒙引曰謂守其陽剛之道也有猶守也凡物守不得<lb/>
<pb n="48a"/>
　便不為我有矣<lb/>
九五无妄之疾勿藥有喜<lb/>
　此爻之辭最不可曉既為无妄之至何以不著吉利<lb/>
　之辭而曰无妄之疾是不可曉<lb/>
　愚按九五非必有疾者爻為此辭特聖人假設之言<lb/>
　所以著无妄之疾意謂如五而有疾始可為无妄之<lb/>
　疾未能如五而有疾猶未得為无妄之疾未可忘自<lb/>
　反之功也<lb/>
<pb n="48b"/>
象曰无妄之藥不可試也<lb/>
　既以无妄而復藥則為无妄之疾試无妄之藥則反<lb/>
　為妄而生疾矣故為无妄之藥不可試也然則所處<lb/>
　既當於理豈可因非意之事而改圖乎<lb/>
上九无妄行有眚无攸利<lb/>
　上九非有妄者但處窮極之地是執一而不變膠固<lb/>
　而不通以是而行則舉措乖方而緩急失當故有眚<lb/>
　而无利蓋㣲生畆尾生之流者<lb/>
<pb n="49a"/>
象曰无妄之行窮之災也<lb/>
　自居卦之上言即本義窮極而不可行意<lb/>
䷙<hi>乾下艮上</hi>
大畜利貞不家食吉利渉大川<lb/>
　大畜之義有三艮畜乾大者畜也是一義所畜者乾<lb/>
　又畜之大是一義内乾剛健外艮篤實輝光日新其<lb/>
　徳為畜之大是一義本義大陽也是解大字不及大<lb/>
　者畜遽及所畜之大者以大者畜之義自明無待於<lb/>
<pb n="49b"/>
　解釋也又畜之大此大字指陽日新其徳為畜之大<lb/>
　此大字不指陽<lb/>
　卦辭利貞不家食吉利渉大川程傳俱承大畜説彖<lb/>
　傳本義以卦變卦徳卦體釋之似於大畜不相渉看<lb/>
　来不是今當兼用卦名卦變卦徳卦體解但大畜不<lb/>
　可專就學問說程傳曰在人有學術道徳充積於内<lb/>
　乃所畜之大也凡所畜聚皆是今當用之凡人之畜<lb/>
　學問如所謂多識前言往行以畜其徳是也畜天下<lb/>
<pb n="50a"/>
　之人如六四童牛之牿六五豶豕之牙是也又如畜<lb/>
　天下之財貨以備國家之用亦畜也而皆不可不正<lb/>
　不家食吉利渉大川只就學問之畜上說<lb/>
　人之所畜非一而皆不可不正畜學不正則為異端<lb/>
　曲學畜人不正則徳不足以服人畜財不正則為貨<lb/>
　悖而入故凡有所畜皆不可不正况此卦之變自需<lb/>
　而来九自五而上以卦體言六五尊而上之以卦徳<lb/>
　言又能止健皆有正之象也故其占利於正所畜既<lb/>
<pb n="50b"/>
　大則當出為時用况卦體六五之君尊尚其賢又可<lb/>
　為之機也故不食於家而食於朝則可行其道而吉<lb/>
　矣所畜既大其才猷學術必能康濟時艱况卦體下<lb/>
　應於乾為應乎天所謂一心合天則何事不濟故其<lb/>
　占利渉大川言當濟天下之險難如漢平勃之安劉<lb/>
　唐郭子儀之再造唐室是也<lb/>
彖曰大畜剛健篤實輝光日新其徳<lb/>
　剛健則不屈於物欲不安於卑下而有日進之幾篤<lb/>
<pb n="51a"/>
　實則踐履誠恪而不渉於虚妄輝光則徳義日彰而<lb/>
　不入於暗昧内外合徳此所以日新其徳而為畜之<lb/>
　大也<lb/>
　彖傳釋卦名義只用卦徳不用大者畜所畜者大之<lb/>
　義<lb/>
剛上而尚賢能止健大正也<lb/>
　剛自下而上茍非大正則徳不稱其位矣六五尚賢<lb/>
　若非大正則讒色得以問之矣止健若非大正則自<lb/>
<pb n="51b"/>
　反不直不足以服人矣故曰非大正不能<lb/>
不家食吉養賢也<lb/>
　以卦體六五言有養賢之君則賢者得行其道矣故<lb/>
　不家食吉<lb/>
利渉大川應乎天也<lb/>
　亦以卦體言六五下應於乾之九二是應乎天也一<lb/>
　心合天則何事不濟故利渉大川<lb/>
　天即理也應天只是事合乎理不如同人之乾行亦<lb/>
<pb n="52a"/>
　不如需之乗木<lb/>
象曰天在山中大畜君子以多識前言往行以畜其徳<lb/>
　天如彼其大也乃在山之中而為所畜之大故其卦<lb/>
　為大畜君子體斯象以為孤陋寡聞則徳業無由盛<lb/>
　所畜之大必自多聞多見而来也於是多識前古聖<lb/>
　賢之言與行而因言以察其心考跡以觀其用於是<lb/>
　以身體之以心驗之必使古人之言行為巳之言行<lb/>
　其徳於是而畜積焉多識前言往行是知意以畜其<lb/>
<pb n="52b"/>
　徳這裏是行意<lb/>
初九有厲利己<lb/>
　乾之三陽為艮所止故内卦之乾取為人所止為義<lb/>
　外卦之艮取止人為義初九為六四所止其勢必不<lb/>
　可進故戒以往則有危利於止而不進識時知勢君<lb/>
　子所尚反是未有不敗者然後知聖人作易開物成<lb/>
　務之精意也<lb/>
象曰有厲利己不犯災也<lb/>
<pb n="53a"/>
　此解利己言往則犯災也己則不犯災也<lb/>
九二輿說輹<lb/>
　九二為六五所畜與初九同然二之處中賢於初九<lb/>
　故能自止而不進為輿說輹之象<lb/>
　蒙引曰輿說輹與小畜輿說輻不同輻車輪之轑凡<lb/>
　三十條者也輹車上伏兎蓋所以承輻者也小畜之<lb/>
　說輻所說者重久住之計也大畜之說輹所說者㣲<lb/>
　暫止而可旋起者也<lb/>
<pb n="53b"/>
象曰輿說輹中无尤也<lb/>
　猶履九二象傳中不自亂也例言二之所處在下體<lb/>
　之中是以能說輹而无尤也<lb/>
九三良馬逐利艱貞曰閑輿衛利有攸往<lb/>
　良馬指誰指九三也逐逐誰逐上也蓋九三與上九<lb/>
　居相應之位在大畜之時宜乎相畜然三以陽居健<lb/>
　極健極則難畜矣上以陽居畜極畜極則不畜矣又<lb/>
　皆陽爻彼此同徳故上不畜三三逐上而進如良馬<lb/>
<pb n="54a"/>
　之相逐而行也然以陽居陽而過乎剛不無銳進之<lb/>
　嫌故占者利於艱難其心正固其事日閑輿焉圖其<lb/>
　所以行者日閑衛焉圖其所以自防者則事皆萬全<lb/>
　而無傾覆之患矣是利有攸往也<lb/>
　程傳曰輿者用行之物衛者所以自防當自日常閑<lb/>
　習其車輿與其防衛則利有攸往矣<lb/>
象曰利有攸往上合志也<lb/>
　言上九與三皆是陽爻與三合志而不相畜所以利<lb/>
<pb n="54b"/>
　於往也<lb/>
六四童牛之牿元吉<lb/>
　六四與初九乃相應之爻當大畜之時是初乃其所<lb/>
　畜者初之惡始生於下而尚㣲猶童牛也人之惡當<lb/>
　其㣲而止之為力則易及其盛而後止難乎其為力<lb/>
　矣六四當初之惡方㣲而止之猶童牛而加之牿也<lb/>
　止惡於方㣲之時我不勞而彼無傷不但吉大善之<lb/>
　吉也<lb/>
<pb n="55a"/>
象曰六四元吉有喜也<lb/>
　程傳甚好當玩止惡於㣲小之前則大善而吉不勞<lb/>
　而無傷故有喜也<lb/>
六五豶豕之牙吉<lb/>
　豕性剛躁而其牙甚猛利牙不可制惟豶去其特則<lb/>
　其牙雖存而剛躁自止牙亦不為害天下之惡巳熾<lb/>
　徒欲以力制之雖嚴刑峻法未見其能止也惟操得其<lb/>
　機事得其要則道之斯行止之斯戢力不勞而事集<lb/>
<pb n="55b"/>
　其用若豶豕之牙也六五以柔居中故能如此故其<lb/>
　象猶豶豕之牙天下之惡可止故吉然為力頗難不<lb/>
　若初之易故不言元<lb/>
象曰六五之吉有慶也<lb/>
　程傳曰在上者不知止惡之方嚴刑以敵民欲則其<lb/>
　傷甚而无功若知其本制之有道則不勞无傷而俗<lb/>
　革天下之福慶也<lb/>
　慶重於喜喜止於一身慶及於天下四臣位故以一<lb/>
<pb n="56a"/>
　身言而曰有喜五君位故以天下言而曰有慶<lb/>
上九何天之衢亨<lb/>
　此爻據畜道上說不復粘著止惡矣<lb/>
　上九居畜之極畜極而通之時也故其象曰何天之<lb/>
　衢言其通達之甚也吕尚當窮時屠而市不利入而<lb/>
　見棄於室人韓信未遇時寄食於漂母受辱於胯下<lb/>
　可謂畜之極矣及其畜極而通吕尚則興於渭水相<lb/>
　武王伐紂而有天下韓信則遇漢髙祖誅秦蹙項以<lb/>
<pb n="56b"/>
　定天下真所謂何天之衢也<lb/>
　何天之衢是象亨是占<lb/>
　程傳天衢天路也虛空之中雲氣飛鳥往来故謂之<lb/>
　天衢<lb/>
象曰何天之衢道大行也<lb/>
　言其道大行於天下也此解何天之衢意<lb/>
䷚<hi>震下艮上</hi>
頥貞吉觀頥自求口實<lb/>
<pb n="57a"/>
　頥有三義其卦上下二陽内含四隂如口含物一義<lb/>
　也外實内虛如口之中虛一義也上止下動如口之<lb/>
　食物一義也<lb/>
　卦辭只就頥養上取象於卦體卦徳之類俱無取貞<lb/>
　吉是統言之觀頥求口實是析言之言占得此卦者<lb/>
　若所養得正其吉如何人之所養有二一是養性一<lb/>
　是養身二者皆不可不正觀其所養之道如大學聖<lb/>
　賢之道正也異端小道則不正矣又必自求其口實<lb/>
<pb n="57b"/>
　如重道義而畧口體正也急口體而輕道義則不<lb/>
　正矣皆正則吉不正則凶<lb/>
彖曰頥貞吉養正則吉也觀頥觀其所養也自求口實<lb/>
觀其自養也<lb/>
　說見卦辭下<lb/>
天地養萬物聖人養賢以及萬民頥之時大矣哉<lb/>
　天地養萬物以繫辭傳雷動風散雨潤日晅出震齊<lb/>
　巽致役乎坤始終萬物諸意觀之始見<lb/>
<pb n="58a"/>
　萬民之衆非人君一人所能養必先養賢然後推以<lb/>
　及之故曰以堯舜之仁而不徧愛人急親賢也<lb/>
　承上文言天地養萬物此養也聖人養賢以及萬民<lb/>
　亦此養也則養之時不既大哉<lb/>
象曰山下有雷頥君子以慎言語節飲食<lb/>
　雷在山下萬物皆震動𤼵生養之義也君子於此謂<lb/>
　言語關人身之榮辱於此不謹悔吝所由生也故從<lb/>
　而慎之時然後言可與之言則言不傷之易不傷之<lb/>
<pb n="58b"/>
　煩則悔吝無自而生矣飲食關人身之利害於此不<lb/>
　節疾病所由以起也故從而節之不窮奢不極欲不<lb/>
　時不食不義不食則疾病無自生矣按慎言語節飲<lb/>
　食不但為召禍致疾於義理亦是有妨如言語不慎則<lb/>
　言有尤矣飲食不節則用宴喪威儀矣皆不可不慎密<lb/>
初九舎爾靈龜觀我朶頥凶<lb/>
　初九陽剛在下其徳足以自守而不食如靈龜之咽<lb/>
　息不食而以氣自養者也今乃上應六四之隂陽既<lb/>
<pb n="59a"/>
　得隂見可欲而動遂棄其平生之所守而從之故其<lb/>
　象為舎爾靈龜觀我而朶頥舎爾觀我若四語初之<lb/>
　辭也占者如之則以陽從隂迷欲而喪節何所不至<lb/>
　凶之道也<lb/>
象曰觀我柔頥亦不足貴也<lb/>
　謂初九有靈龜之操本足貴也乃觀我而朶頥亦不<lb/>
　足貴矣故曰飲食之人則人賤之<lb/>
六二顛頥拂經于丘頥征凶<lb/>
<pb n="59b"/>
　六二隂柔不能自養其勢當求養於陽若求養於初<lb/>
　則上反求下顛倒而違於常理若求養於上則非其<lb/>
　正應必不吾與而反得凶為二之計必不得巳舎上<lb/>
　而求初可也<lb/>
象曰六二征凶行失類也<lb/>
　言所求皆失其類也為二者亦不幸矣<lb/>
六三拂頥貞凶十年勿用无攸利<lb/>
　拂頥與卦辭之貞相反六三隂柔不中不正而處動<lb/>
<pb n="60a"/>
　極其徇利而忘義縱欲以傷生所以自養者荒迷顛<lb/>
　悖矣夫男女飲食之養亦有生日用之不可缺者非<lb/>
　不正也然用之不以其道能不凶乎故至于十年不<lb/>
　可用而无攸利太康以逸豫失天下商紂以淫亂取<lb/>
　滅亡皆是也<lb/>
象曰十年勿用道大悖也<lb/>
　解拂頥言養道大悖也即本義隂柔不中正而處動<lb/>
　極<lb/>
<pb n="60b"/>
六四顛頥吉虎視眈眈其欲逐逐无咎<lb/>
　四隂柔不能養物而居上則有養人之責然柔而得<lb/>
　正雖不能養人而知所以求塞責者所應又正蓋初<lb/>
　九之陽也故頼其養以施於下夫居上而求養於下<lb/>
　不免顛倒然知已不勝其任而求在下之賢以共濟<lb/>
　則天下得其養而巳無曠職之咎故為吉也然在四<lb/>
　者其下賢求益之心必如虎之視下專而不他其求<lb/>
　食繼而不已則於人為不二於巳為不怠乃可以養<lb/>
<pb n="61a"/>
　人而不窮而無負於養人之責矣茍下賢之心不專<lb/>
　則賢者不樂告以善道矣求益之心不繼則纔有所<lb/>
　得而遽自足矣安能養物不窮而无咎哉<lb/>
象曰顛頥之吉上施光也<lb/>
　是解吉字頼初九之養而施於天下是其施之光也<lb/>
　此四之吉也<lb/>
六五拂經居貞吉不可渉大川<lb/>
　隂柔則無才不正則寡徳故不能養人而反頼上九<lb/>
<pb n="61b"/>
　以養於人故其象為拂經言反常也然在己不能養<lb/>
　人而頼賢者以養人亦正道也故居貞而吉若不用<lb/>
　人而自用則任大責重終不能勝如渉大川終不能<lb/>
　濟故不可<lb/>
象曰居貞之吉順以從上也<lb/>
　解居貞吉順以從上九之賢去養人六五之貞也故<lb/>
　可以養人而得吉<lb/>
上九由頥厲吉利渉大川<lb/>
<pb n="62a"/>
　六五頼上九之養以養人是天下之人皆頼上九以<lb/>
　養也故曰由頥位髙任重豈可以易心處之哉必也<lb/>
　兢兢業業而危厲以處之思慮詳審處置得宜則天<lb/>
　下得其所養矣又有剛陽之才而在上位以之而濟<lb/>
　天下之難則无不利也<lb/>
　周公以叔父位冢宰天下之未化禮樂之未興一沐<lb/>
　三握髪一食三吐哺以待天下之賢思兼三王以施<lb/>
　四事夜以繼日坐以待旦然後能制禮作樂以致太<lb/>
<pb n="62b"/>
　平則由頥厲吉亦舉其能養者以教人與<lb/>
象曰由頥厲吉大有慶也<lb/>
　大有慶是解由頥厲吉言天下之人皆由上九以養<lb/>
　則其道大行無一夫不被其澤矣豈不是大福慶蓋<lb/>
　天下之人之福也<lb/>
䷛<hi>巽下兊上</hi>
大過棟橈利有攸往亨<lb/>
　大陽也四陽居中過盛故為大過惟四陽作一彚居<lb/>
<pb n="63a"/>
　中方見得是過盛若隔散而居則不成大過矣<lb/>
　程傳曰大過者陽過也故為大者過過之大與大事<lb/>
　過也聖賢道徳功業大過於人凡事之大過於人者<lb/>
　皆是也又曰所謂大過者常事之大者爾非有過於<lb/>
　理也惟其大故不常見以其非常所見者故謂之大<lb/>
　過如堯舜之禪讓湯武之放伐皆是也<lb/>
　四陽之居中如屋棟之居中也上下二隂不能勝其<lb/>
　重故為棟橈<lb/>
<pb n="63b"/>
　蒙引曰以人事言之如頓十萬兵於泉城兵過多而<lb/>
　民力不堪其勢必潰又如以極剛治小邑若進士作<lb/>
　小縣却鞭人至四五十尚用夾棍之類民不能堪則<lb/>
　其官不能保亦是大剛則折之理<lb/>
　四陽雖過而二五得中則不純任陽剛而有審時知<lb/>
　退者在過而不過也巽是極深研幾巽入乎義理說<lb/>
　是寛裕温柔不傷於猛暴亦救過之道也故利有攸<lb/>
　往亨亨利不必分<lb/>
<pb n="64a"/>
彖曰大過大者過也棟橈本末弱也剛過而中巽而說<lb/>
行利有攸往乃亨<lb/>
　俱說見卦辭下<lb/>
大過之時大矣哉<lb/>
　只是非常材所能濟故見其時之大無别意義<lb/>
象曰澤㓕木大過君子以獨立不懼遯世无悶<lb/>
　澤滅木大水也故有大過之象<lb/>
　邱氏曰人之常情獨立莫我輔者必懼遯世莫我知<lb/>
<pb n="64b"/>
　者必悶惟聖人之卓行絶識大過乎人故能不懼无<lb/>
　悶愚謂此惟有定見有定力者能之所以為大過之<lb/>
　行也<lb/>
初六藉用白茅无咎<lb/>
　柔既能慎巽又能慎而又居巽之下慎之過矣故曰<lb/>
　過於畏慎夫物藉之斯可矣况又用茅又藉以白茅<lb/>
　是過慎之象也占者如是則凡事可萬全矣何過之<lb/>
　有說見大傳<lb/>
<pb n="65a"/>
象曰藉用白茅柔在下也<lb/>
　言隂柔又居巽下也解藉用白茅之義<lb/>
九二枯楊生梯老夫得其女妻无不利<lb/>
　陽過之始而比初隂是剛稍過得一少隂畧柔以濟<lb/>
　之則不過於剛而利矣陽過之始剛未大過也初隂<lb/>
　未大柔也以此相濟故无不利庸君得一新進之臣<lb/>
　可以振國之衰老夫得一賢助之妻可以救家之弊<lb/>
　其餘人事亦多𩔖此<lb/>
<pb n="65b"/>
象曰老夫女妻過以相與也<lb/>
　即上二陽過之始而比初隂意<lb/>
九三棟橈凶<lb/>
　以剛居剛過於剛矣故不能勝而棟橈大剛則折之<lb/>
　意也<lb/>
象曰棟橈之凶不可以有輔也<lb/>
　就棟上說言不可支持也正意在外如失前禽也例<lb/>
九四棟隆吉有它吝<lb/>
<pb n="66a"/>
　以剛居柔不極其剛剛柔適中也必無摧折之患矣<lb/>
　故其象為棟隆而其占吉然下應初六亦以柔濟之<lb/>
　未免過於柔是九四之所嫌也故又戒占者惟一於<lb/>
　自信可也若有它焉則以柔濟柔而反可羞矣<lb/>
象曰棟隆之吉不橈乎下也<lb/>
　解棟隆吉不折橈而下也<lb/>
九五枯楊生華老婦得其士夫无咎无譽<lb/>
　陽過之極剛極則不足以有為矣又比過極之隂柔<lb/>
<pb n="66b"/>
　極亦不足為之輔矣以此相濟其能成天下之事哉<lb/>
　故其象如枯楊生華老婦得其士夫枯楊生華速其<lb/>
　死也老婦而得其士夫無復生道矣皆不足成事之<lb/>
　象也吉凶生乎動也夫既无為吉凶何自生故无咎<lb/>
　无譽<lb/>
象曰枯楊生華何可久也老婦士夫亦可醜也<lb/>
　枯楊不生根而生華旋復枯矣安能久乎老婦得其<lb/>
　士夫豈能成生育之功亦為可醜<lb/>
<pb n="67a"/>
上六過渉滅頂凶无咎<lb/>
　此爻文天祥可以當之當宋事既去之餘又非撥亂<lb/>
　反正之才故不足以濟天下之難而反殺其身為過<lb/>
　渉滅頂之象事不能濟故凶忠臣義士之心白矣故<lb/>
　无咎<lb/>
象曰過渉之凶不可咎也<lb/>
　過渉故不免於凶然其心則无可咎也<lb/>
䷜<hi>坎下坎上</hi>
<pb n="67b"/>
習坎有孚維心亨行有尚<lb/>
　習重習也坎險陷也是解字義其象為水此句為彖<lb/>
　辭水流而不盈設坎象為水者坎水内明而外暗也<lb/>
　解見屯卦辭本義陽陷隂中解坎卦外虛内實解有<lb/>
　孚<lb/>
　言三畫之卦陽陷隂中其名為坎此卦上下皆坎故<lb/>
　為習坎二五之陽各居一卦之中是剛而得中已為<lb/>
　有孚之象占者若内有孚信而其心亨通則不為坎<lb/>
<pb n="68a"/>
　所困而能出乎坎矣故行有尚<lb/>
　孚信之在中者有孚只是内有誠信爾其事如何大<lb/>
　抵當險難之時中有定主内有成筭不束手無䇿此<lb/>
　便是内有誠信乃有孚也如寇凖之禦契丹謝安之<lb/>
　禦苻堅自是中有定主内有成筭故能不沮不屈飲<lb/>
　酒圍棊視之若無事而百萬之師折箠笞之若王欽<lb/>
　若陳堯叟諸人便懼怕了<lb/>
　心亨者利害得喪不入於心通達無礙也惟中有定<lb/>
<pb n="68b"/>
　主内有成筭方能如是不然則束手無䇿惶懼莫知<lb/>
　所措矣何由心亨哉故曰維心亨乃以剛中也有孚<lb/>
　即剛中<lb/>
　心者萬事之本心下無事方能制事變若方寸自亂<lb/>
　則先打倒了安能有為而出險<lb/>
彖曰習坎重險也<lb/>
　謂險而又險也只是據字訓義<lb/>
水流而不盈行險而不失其信<lb/>
<pb n="69a"/>
　水流而不盈謂水盈科而後進不盈溢四出也<lb/>
　水流而不盈便是行險而不失其信此是就水上說<lb/>
　有孚上去如觀卦本義致潔清而不輕自用意蓋水<lb/>
　盈科而後進一坎而復一坎者水之性常然而不改<lb/>
　移此水之信猶海水之升落有時人謂之潮信也使<lb/>
　不流而盈溢四出則不依其常而失其信矣<lb/>
　水之為物滔滔流行而不盈溢四出視其常時不少<lb/>
　改移何嘗失其信海水之升落有時萬古如是而未<lb/>
<pb n="69b"/>
　嘗失信也<lb/>
　行險謂行乎坎險之中也猶云在師中蓋水之為物<lb/>
　流而不盈便是行乎坎險之中而不失其信也<lb/>
　本義内實而行有常是貼不失其信意内實裏原自<lb/>
　有有常了<lb/>
維心亨乃以剛中也<lb/>
　解見卦辭下<lb/>
行有尚往有功也<lb/>
<pb n="70a"/>
　往有功是解行有尚往即行有功即有尚其原則自<lb/>
　有孚維心亨来故本義曰如是而往則有功<lb/>
天險不可升也地險山川丘陵也王公設險以守其國<lb/>
險之時用大矣哉<lb/>
　不可升天之險也山川丘陵地之險也王公設險城<lb/>
　池甲兵紀綱法度之𩔖凡所以固守其國者皆是<lb/>
象曰水洊至習坎君子以常徳行習教事<lb/>
　茍日新又日新是常徳行意勞之来之匡之直之輔<lb/>
<pb n="70b"/>
　之翼之使自得之又從而振徳之是習教事意<lb/>
　重習然後熟而安之猶云既學而又時時習之則所<lb/>
　學者熟矣<lb/>
初六習坎入于坎窞凶<lb/>
　隂柔才既不足以自振又居重險之下益難矣故為<lb/>
　習坎入于坎窞坎已深又在坎之陷則益深矣凶只<lb/>
　是入于坎窞别无凶<lb/>
象曰習坎入坎失道凶也<lb/>
<pb n="71a"/>
　隂柔故失出險之道是以凶也<lb/>
九二坎有險求小得<lb/>
　所處之地在重險之中未能自出故為坎有險之象<lb/>
　然剛而得中剛則才足以自振中則動不失宜故雖<lb/>
　未能出乎險亦可以小自濟不至如初之陷于深險<lb/>
　也<lb/>
象曰求小得未出中也<lb/>
　此是未滿之意言九二雖求小得然尚未能出乎坎<lb/>
<pb n="71b"/>
　險之中也<lb/>
六三来之坎坎險且枕入于坎窞勿用<lb/>
　隂柔既非濟險之才不中正又無淑善之行以此而<lb/>
　處重險之間安有自出之理故其来也亦坎其往也<lb/>
　亦坎其往也坎則是前有箇險矣其来也坎又是後<lb/>
　枕一箇險矣將見其陷益深終無以自出矣占者如<lb/>
　是不可用也<lb/>
象曰来之坎坎終无功也<lb/>
<pb n="72a"/>
　言終不能出險也<lb/>
六四樽酒簋貳用缶納約自牖終无咎<lb/>
　九五尊位六四近之大臣之近君者也而在險之時<lb/>
　則有艱阻而不得相遇者如張良以腹心大臣而不<lb/>
　能囘髙帝戚姬如意之寵左師觸龍以親信之臣而<lb/>
　不能勸太后長安君為質之行是也然四以柔與五<lb/>
　剛相應則是能用其忠心誠意委曲遷就以求之非<lb/>
　若伸巳陽剛之道堅貞矯拂而無補於事者故有但<lb/>
<pb n="72b"/>
　用薄禮益以誠心納約自牖之象蓋不屑屑於上下<lb/>
　禮文之際惟在積忠信以動主心不拘拘於尋常法<lb/>
　度之間惟欲得機關以囘主意如是則始雖艱阻而<lb/>
　不相遇終則相遇而無問阻矣无咎之道也<lb/>
　按此爻是在艱阻之時而不可以直遂用此道也要<lb/>
　非臣子之所樂為<lb/>
　蒙引云六四在險之時與五剛柔相濟其相得當倍<lb/>
　於恒情故只用薄禮益以誠心<hi>云云</hi>竊疑此說恐未<lb/>
<pb n="73a"/>
　通蓋既相得倍於恒情則可以直遂其所求矣猶用<lb/>
　誠意委曲以相求何耶本義云始雖艱阻終則无咎<lb/>
　何也<lb/>
　蒙引曰樽酒簋謂不必饔飱牢醴之盛但一樽之酒<lb/>
　一簋之殽以將意而其貳也亦不必於酒殽之拘但<lb/>
　用缶器以備禮斯可矣缶謂貳以缶樽而不必拘於<lb/>
　酒貳以缶簋而不必拘於殽承上樽酒簋而言也<lb/>
　又曰處坎之時故如此其艱阻然剛柔相濟則雖艱<lb/>
<pb n="73b"/>
　阻亦得相遇正與睽之遇主于巷无咎相𩔖<lb/>
九五坎不盈祗既平无咎<lb/>
　九五在坎中故為坎不盈然以陽剛中正居尊位陽<lb/>
　剛中正則其才足以濟險居尊位則其力足以濟險<lb/>
　故又為祗既平坎既祗平則出乎險故其占无咎<lb/>
象曰坎不盈中未大也<lb/>
　中未大極難說若以中作坎中一時未能出險為未<lb/>
　大似通但本義謂有中徳則不主此說矣蒙引以中<lb/>
<pb n="74a"/>
　為徳未大為時亦說不得過来依愚見九五坎不盈<lb/>
　者因在坎中故雖有中徳而未能出險是未大也<lb/>
上六係用徽纆寘于叢棘三歳不得凶<lb/>
　言終不得脫也是終不能出險之象以隂柔居險極<lb/>
　故如此三歲不得與三嵗不興是一樣與十年勿用<lb/>
　不同曰三嵗未久也曰十年者終窮也十者數之終<lb/>
象曰上六失道凶三嵗也<lb/>
　失道只是本義隂柔居險極無濟險之道也凶三嵗<lb/>
<pb n="74b"/>
　言其凶至於三嵗也<lb/>
䷝<hi>離下離上</hi>
離利貞亨畜牝牛吉<lb/>
　隂麗於陽解其卦為離體隂而用陽解其象為火凡<lb/>
　火皆内暗而外明體隂用陽之義也<lb/>
　利貞亨言所麗得其正也在人則為所親附之人所<lb/>
　由之道所主之事皆其所麗也所麗得正則可以亨<lb/>
　通不然窒礙者多矣其能亨乎畜牝牛吉明是畜牝<lb/>
<pb n="75a"/>
牛蓋卦中有此象也如田𫉬三品亦是實象<lb/>
象曰離麗也日月麗乎天百糓草木麗乎土重明以麗<lb/>
乎正乃化成天下<lb/>
　此解卦名不用卦體又是一例<lb/>
　離麗也只是解字義此釋離之為離而舉天地人之<lb/>
　麗以明其義也<lb/>
　言離之義麗也日月麗乎天此麗也百穀草木麗乎<lb/>
　土此麗也重明以麗乎正乃化成天下亦此麗也觀<lb/>
<pb n="75b"/>
　是三者離之義可識矣<lb/>
　重明以君臣言正以位言君臣重明以麗乎正位則<lb/>
　君臣同徳而政教可行禮樂可興天下化之而成文<lb/>
　明之治矣化成天下要就重明上說蒙引一身之正<lb/>
　稍逺<lb/>
柔麗乎中正故亨是以畜牝牛吉也<lb/>
　柔指二五説二兼中正五中而不正以中該正也君<lb/>
　臣各麗乎中正故亨且柔麗乎中正則柔順之道得<lb/>
<pb n="76a"/>
　是以畜牝牛吉也<lb/>
象曰明兩作離大人以繼明照于四方<lb/>
　二離合體一明而兩作也是大明當空週而復始寅<lb/>
　賔出日往而復来離之象也夫明惟兩作故有以照<lb/>
　乎萬物大人法此象也格致誠正自昭明徳日新又<lb/>
　新連續光明自一身以達於庻政自初嗣服以至於<lb/>
　耆耄皆必純乎天理之正絶乎人欲之私則明徳逺<lb/>
　及於四方普天率土照之而無外矣總是明徳新民<lb/>
<pb n="76b"/>
　之事重在新民邊<lb/>
初九履錯然敬之无咎<lb/>
　以剛居下剛則欲進居下則急於進處明體則自恃<lb/>
　其聰明故有履錯然之象所以然者不敬故也敬之<lb/>
　則無錯矣故无咎蓋能慎重而安詳則不至於違錯<lb/>
　矣象傳曰以避咎益明矣<lb/>
象曰履錯之敬以辟咎也<lb/>
　履錯而處之以敬正所以辟咎也<lb/>
<pb n="77a"/>
六二黄離元吉<lb/>
　即彖傳柔麗乎中正意蓋所親附之人所由之道所<lb/>
　主之事皆得正也所親附之人正亦可以宗矣所由<lb/>
　之道正可以入徳矣所主之事正則事可成矣吉不<lb/>
　徒吉大善之吉也<lb/>
象曰黄離元吉得中道也<lb/>
　六二中正獨言中道者中重於正以中而該正爾<lb/>
九三日昃之離不鼓缶而歌則大耋之嗟凶<lb/>
<pb n="77b"/>
　前明將盡後明將繼凡履盛衰之際者皆然不獨人<lb/>
　在衰老之年也蓋盛衰老少循環之理人之所不能<lb/>
　無者惟在處之有道爾不鼔缶而歌則大耋之嗟教<lb/>
　人以處盛衰老少之道也<lb/>
象曰日昃之離何可久也<lb/>
　言死期將至也<lb/>
九四突如其來如焚如死如棄如<lb/>
　後明將繼者四也突如其來者亦四也程傳曰善繼<lb/>
<pb n="78a"/>
　者必有遜讓之誠順承之道若舜啓然今九四突如<lb/>
　其來如失善繼之道矣其能成事也哉故至於焚如<lb/>
　死如棄如甚言其凶也傳曰无所容其義益昭矣<lb/>
象曰突如其來如无所容也<lb/>
六五出涕沱若戚嗟若吉<lb/>
　此爻依本義亦説得去但愚不能無疑者他卦以六居<lb/>
　五如泰則取帝乙歸妹如大有則取厥孚交如此卦六<lb/>
　五隂麗於陽則明生乃隂之幸也何以曰逼於上下之<lb/>
<pb n="78b"/>
　二陽意此爻病在下无應與其本身既弱又無人為之<lb/>
　輔佐所以不見其好二陽不為之助而反相逼皆由於<lb/>
　此然則相道有關於人主之成敗也顧不大哉<lb/>
　他卦中該得正此爻不能該者獨立无應故也中是<lb/>
　存心好不正是處事多有未好處出涕沱若則可以<lb/>
　求其正矣故吉<lb/>
象曰六五之吉離王公也<lb/>
　言麗王公之位也是得安其位<lb/>
<pb n="79a"/>
上九王用出征有嘉折首𫉬匪其醜无咎<lb/>
　上九為何取剛明及逺以剛在離之上也剛在上則<lb/>
　剛及於逺離在上則明及於逺剛則不廢故威震明<lb/>
　則無蔽故刑不濫有嘉折首威之象也𫉬匪其醜刑<lb/>
　不濫也<lb/>
象曰王用出征以正邦也<lb/>
　此說道理於爻義無取<lb/>
　<lb/>
<pb n="79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經存疑卷四<lb/>
</p>
<p>
</p>
  </div>
</body>
</text>
</TEI>
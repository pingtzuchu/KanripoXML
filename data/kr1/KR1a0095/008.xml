<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易經存疑卷八</head> <lb/>
    <p>
<pb n="1a"/>
欽定四庫全書<lb/>
　易經存疑卷八<lb/>
　　　　　　　　　　　　明　林希元　撰<lb/>
䷸<hi>巽下巽上</hi>
巽小亨利有攸往利見大人<lb/>
　伏羲六畫之卦名之曰巽盖巽之義入也一隂伏於<lb/>
　二陽之下其性能巽以入也故其名為巽重之又得<lb/>
　巽故其名不易焉文王繫辭以為隂柔無立待陽而<lb/>
<pb n="1b"/>
　立故占得此卦者如卦之以隂為主也則得小亨如卦<lb/>
　之以隂從陽也則利有攸往從陽固利於往然必知所<lb/>
　從方得其正故又為利見大人隨所處以為吉㓙也<lb/>
彖曰重巽以申命<lb/>
　巽之象為命令正以巽順而入必究乎下也上下二<lb/>
　體皆巽是為重巽在命令則為申命也<lb/>
　以字當為字看若當以字看似乎用易與君子以申<lb/>
　命行事一般<lb/>
<pb n="2a"/>
剛巽乎中正而志行柔皆順乎剛是以小亨利有攸徃<lb/>
利見大人<lb/>
　九五之剛巽乎中正而其志得行大人之𧰼也初四<lb/>
　二爻皆順乎剛得陽助也是以其占小亨利有攸徃<lb/>
　利見大人小亨利有攸徃本柔順乎剛利見大人本<lb/>
　剛巽乎中正而志行五居上體之中中也以陽居陽<lb/>
　正也又居五之君位故其志得行合此三者故有大<lb/>
　人之象剛巽之巽本卦名中正以德言不以位言志<lb/>
<pb n="2b"/>
　行則本乎位<lb/>
象曰隨風巽君子以申命行事<lb/>
　居官治民施政行事必先舉欲施行之事被之命令<lb/>
　以播告下民然後見之施行周禮孟春之月布法𧰼<lb/>
　魏今之官府張掛榜文是也欲行事而不先申命則<lb/>
　下民不知上所欲為之意命申於未行事之先事行<lb/>
　於既申命之後則命之入於民也深而事之行也無<lb/>
　阻碍矣<lb/>
<pb n="3a"/>
初六進退利武人之貞<lb/>
　以隂居下况又為巽之主故卑巽之過進退不果之<lb/>
　𧰼初六進退其資失之柔弱而不足於剛也若以武<lb/>
　人之貞處之則有以濟其所不及而剛柔得宜矣此<lb/>
　補偏救過之道也<lb/>
𧰼曰進退志疑也利武人之貞志治也<lb/>
　言初六進退是其志疑懼而不果於有為也利武人<lb/>
　之貞盖濟以武人之貞則疑懼者變而果敢矣是其<lb/>
<pb n="3b"/>
　志治也所謂利也<lb/>
　志治解利字<lb/>
九二巽在牀下用史巫紛若吉无咎<lb/>
　此爻最難㸔本義不甚明白小註䝉引俱無說今就<lb/>
　本義求之九二以陽爻處隂位是失位也或是行事<lb/>
　不如意又遇非其人因起疑謗所居在下位其地隔<lb/>
　越其情又不能自達故有不安之意然當巽之時不厭<lb/>
　卑屈而二又居中本是君子非能過於卑屈者故聖<lb/>
<pb n="4a"/>
　人教以自安之道謂能過於巽而丁寧煩悉其辭以<lb/>
　自道達則其情通於上為之上者感其誠察其言而<lb/>
　諒其心得以自安矣吉而无咎也<lb/>
　此爻彷彿似樂毅伐齊下齊七十二城惟莒即墨不<lb/>
　下此事不如意也不幸昭王没恵王素不喜毅人因<lb/>
　而謗毅毅與恵王素不相得是居下也故其情無以<lb/>
　自達於是自魏與恵王書備道已與先王相得之故<lb/>
　不敢忘義背燕之意是用史巫紛若也<lb/>
<pb n="4b"/>
　亦竭誠意以祭祀之吉占須㸔亦字盖不專重祭祀<lb/>
　也<lb/>
𧰼曰紛若之吉得中道也<lb/>
　即本義居中意以其得中自不至已甚<lb/>
九三頻巽吝<lb/>
　九三過剛不中既非能巽之資居下之上又有上人<lb/>
　之𫝑本非能巽者然當巽之時則亦勉而巽焉但本<lb/>
　非能巽之人而勉為卑巽之事故不能當而屢失屢<lb/>
<pb n="5a"/>
　巽頻巽之𧰼也夫執守不堅而得失互見可羞之道<lb/>
　也故其占吝<lb/>
𧰼曰頻巽之吝志窮也<lb/>
　其志窮極不能謙下故頻巽而致吝即本義過剛不<lb/>
　中居下之上意與上六上窮也意同<lb/>
六四悔亡田𫉬三品<lb/>
　隂柔則才弱无應則无援承乗皆剛是前後皆狂暴<lb/>
　之人侵陵之患未免有之故有悔然以隂居隂處上<lb/>
<pb n="5b"/>
　之下用柔能下是善處已處人所謂君子敬而無失<lb/>
　與人恭而有禮也如此則所承乘之剛非獨不之侵<lb/>
　陵而反為之助矣故其悔可亡不但其悔可亡而又<lb/>
　因之有功故其占為田𫉬三品田獲三品亦卜田之<lb/>
　吉占朱子曰卜田之吉占特於巽之六四言之此等<lb/>
　處有可解者有不可解者只得虚心玩味闕其所疑<lb/>
　不必强穿鑿也<lb/>
𧰼曰田獲三品有功也<lb/>
<pb n="6a"/>
　此只就田𫉬上說<lb/>
九五貞吉悔亡无不利无初有終先庚三日後庚三日<lb/>
吉<lb/>
　九五剛徤中正其德本無不善然居巽體則茍且偷<lb/>
　安之弊有不免焉以其性體剛徤中正也故能起而<lb/>
　變更之奮𤼵於因循之中整頓於敗壊之餘夫然則<lb/>
　一掃去日之弊而永收來日之功是有貞而吉也故<lb/>
　得亡其悔而凡事亦无不利如是則无初而有終矣<lb/>
<pb n="6b"/>
　然其變更也必先庚三日丁寧於其變之前後庚三<lb/>
　日揆度於其變之後以是而行則有審慎之意无茍<lb/>
　且之弊故能盡其變更之善而得吉<lb/>
𧰼曰九五之吉位正中也<lb/>
　位正中有其德也故能𫉬變更之善<lb/>
上九巽在牀下喪其資斧貞㓙<lb/>
　上九有陽剛之德只被居巽之極壊了故巽在牀下<lb/>
　喪其資斧巽在牀下過於巽也喪其資斧失所以斷<lb/>
<pb n="7a"/>
　也占者如是雖巽所當巽而不為邪然過於卑巽必<lb/>
　致自輕而取侮凶之道也<lb/>
𧰼曰巽在牀下上窮也喪其資斧正乎凶也<lb/>
　程傳曰在牀下過於巽也處卦之上巽至於窮極也<lb/>
　正乎㓙言必㓙也<lb/>
䷹<hi>兊下兊上</hi>
兊亨利貞<lb/>
　一隂進乎二陽之上如何為喜之見乎外盖隂本居<lb/>
<pb n="7b"/>
　下今自下而進越居乎陽之上隂得乗陽非其所望<lb/>
　是以喜也大傳說萬物者莫說乎澤故兊之𧰼為澤<lb/>
　澤止水也坎𧰼為水坎卦下一畫是隂變而為陽則<lb/>
　為兊是坎水而塞其下流乃止水也故亦為澤𧰼<lb/>
　程傳兊說也能說於物物莫不說而與之是以致亨<lb/>
　然說之道利於貞正非道求說則為邪諂而有悔咎<lb/>
　故戒以利貞也　本義用彖傳意解愚按程傳之解<lb/>
　更似潔淨方西樵先生約説用之不為無見然彖傳<lb/>
<pb n="8a"/>
　本義之說似不可廢今宜兼用䝉引說易多有似此<lb/>
　者<lb/>
　文王繫兊之辭謂兊以說物本有亨道况此卦之體<lb/>
　二五二爻皆以剛而得中又有致亨之道故其占當<lb/>
　得亨通非道求説則為邪諂而有悔咎况此卦之體<lb/>
　三六二爻皆以柔而居外又有不正之嫌故占者利<lb/>
　於貞正兊亨之後不忘利貞之戒聖人之情可見矣<lb/>
彖曰兊説也剛中而柔外説以利貞是以順乎天而應<lb/>
<pb n="8b"/>
乎人説以先民民忘其勞説以犯難民忘其死説之大<lb/>
民勸矣哉<lb/>
　剛中而柔外若依䝉引剛中字輕則聖人用剛中二<lb/>
　字虚了若依本義剛中故説而亨柔外故利貞則彖<lb/>
　傳已遺了亨字剛中二字亦無所屬依愚見當依程<lb/>
　傳說陽剛居中中心誠實之𧰼柔爻在外接物和柔<lb/>
　之𧰼故為説而能貞也依此說則說以利貞之意皆<lb/>
　有所自彖傳剛中柔外四字俱不虚矣天理人心正<lb/>
<pb n="9a"/>
　而已矣故說以利貞則順乎天而應乎人必言應人<lb/>
　者說道闗乎人天人之理一故言人而并及天也<lb/>
　說以先民者有道以説之使民欣説相先以趨事而<lb/>
　不憚勞也盖好逸惡勞人情之常勞民之事本非民<lb/>
　所說若營不急之務如魯莊公築臺于郎于薛于杏<lb/>
　秦始皇築長城阿房以役民則民胥䜛作慝矣惟夫<lb/>
　事之不容已者如鑿池築城以防寇盗為臺為沼以<lb/>
　察氛祲時觀遊以是而役其民民必思夫上之興作<lb/>
<pb n="9b"/>
　也事非得已下之趨事也職分當然皆欣歡恱樂相<lb/>
　先以趨事而不憚難矣故曰説以先民孟子曰文王<lb/>
　用民力為臺為沼而民反懽樂之此說以先民也即<lb/>
　孟子以逸道使民之意<lb/>
　民忘其勞根源在說以先民上說以先民民既說之<lb/>
　自忘其勞矣民若不説雖欲民忘勞不可得也<lb/>
　説以犯難者有道以説之使民欣歡勇徃直前以犯<lb/>
　難也盖好生惡死人之常情若好大喜功如秦皇漢<lb/>
<pb n="10a"/>
　武北擊胡南擊越使數十萬生靈死於沙漠瘴厲則<lb/>
　民驚懼讎怨有不説者矣惟夫四夷交侵寇賊竊𤼵<lb/>
　戕賊我邦家殄害我生靈於是温詞正義褒賞激勸<lb/>
　驅其民以防患禦冦民必思曰除暴止亂人君之道<lb/>
　尊君親上庶民之職况上之使我本為民除害非欲<lb/>
　殺我也皆欣歡而樂於効死矣故曰説以犯難即孟<lb/>
　子以生道殺民之意民忘其死根源在説以犯難上<lb/>
　民若不説雖欲民忘死不可得也民勸矣哉民勸即<lb/>
<pb n="10b"/>
　是民忘其勞民忘其死此所以為説之大也説之大<lb/>
　是即上文而贊之<lb/>
𧰼曰麗澤兊君子以朋友講習<lb/>
　講習者講而又講所謂已精而益求其精也必以朋<lb/>
　友者以我之所見而資乎彼以彼之所見而資乎我<lb/>
　如兩澤相麗互相滋益也只是致知之事大學傳所<lb/>
　謂道學是也<lb/>
初九和兊吉<lb/>
<pb n="11a"/>
　以陽爻居説體其説也正不失之邪媚也處下則不<lb/>
　失於上求无應則不失於私繫故為和恱𤼵而皆中<lb/>
　節謂之和恱之以道而不失節是和恱也以和而恱<lb/>
　外不失人内不失已吉之道也<lb/>
𧰼曰和兊之吉行未疑也<lb/>
　疑碍也言無疑碍也即行無不得所以然者以居兊<lb/>
　之初其說也正故行無所疑碍也<lb/>
九二孚兊吉悔亡<lb/>
<pb n="11b"/>
　九二以陽居隂為失其正不免有妄說之悔然有剛<lb/>
　中之德是有誠心者也占者有孚而説有其誠心則<lb/>
　誠能動物人無不説悔其可亡矣盖中重於正因中<lb/>
　可以求正也<lb/>
𧰼曰孚兊之吉信志也<lb/>
　信志只是誠心解孚兊<lb/>
六三來兊㓙<lb/>
　隂柔不中正妄説者也為兊之主又善恱人者上无<lb/>
<pb n="12a"/>
　所應而反來就二陽以求説則求非其𩔖所謂未同<lb/>
　而言者在己既失其道在人未必我應故㓙<lb/>
𧰼曰來兊之㓙位不當也<lb/>
　只是不中正<lb/>
九四商兊未寧介疾有喜<lb/>
　九四上承九五之中正下比六三之柔邪欲從三則<lb/>
　慮失五欲從五又慮失三於是籌度二者之間求其<lb/>
　所從之人而未能有定故曰商兊未寧然九五中正<lb/>
<pb n="12b"/>
　六三柔邪其為人既有邪正之分而九四陽剛是素<lb/>
　能守正之人故能介然守正而疾惡柔邪也如此則<lb/>
　有直諒多聞之益而無便辟善柔之損矣故有喜𧰼<lb/>
　占如此其𧰼如此其占亦如此與旅六四同<lb/>
𧰼曰九四之喜有慶也<lb/>
　有慶是解喜字無便辟善柔之損而有直諒多聞之<lb/>
　益是有慶也<lb/>
九五孚于剥有厲<lb/>
<pb n="13a"/>
　㨿九五之德之時之位與其所比之人實有聽信小<lb/>
　人之幾故繫辭聖人為之設戒曰孚于剥有厲是知<lb/>
　吉㓙無門惟人所召君天下者尤不可不謹也<lb/>
𧰼曰孚于剥位正當也<lb/>
　正謂剛徤中正當謂居尊位惟位正當故自恃其聰<lb/>
　明富貴密近小人以為不能害己而一於聽信明皇<lb/>
　之於李林甫德宗之於盧把是也<lb/>
上六引兊<lb/>
<pb n="13b"/>
　上六成説之主卦之所以為兊者也况又以隂居説<lb/>
　之極是善於為説也故為引兊是欲引下二陽相與<lb/>
　為説者然不能必其從否故繫辭聖人於九五為之<lb/>
　致戒於上六不言其吉㓙<lb/>
𧰼曰上六引兊未光也<lb/>
　貶之之詞夫與人同歸於善君子莫大之善也上六<lb/>
　相引以為不善其道奚光哉<lb/>
䷺<hi>坎下巽上</hi>
<pb n="14a"/>
渙亨王假有廟利渉大川利貞<lb/>
　柔得位乎外而上同本義曰六徃居三得九之位而<lb/>
　上同於四㸔來以隂居陽難説得位三在内卦亦難<lb/>
　説外上同六四力量終未大亦難濟渙朱子語𩔖謂<lb/>
　其説未穏雲峯謂上同於五是矣但謂三徃居外卦<lb/>
　之四亦非也依愚見柔得位乎外而上同是六四之<lb/>
　柔得位乎外卦而上同九五以六居四是柔得位正<lb/>
　也以是上同九五之中正四五同德也四五同德斯<lb/>
<pb n="14b"/>
　足以濟渙矣故亨若以朱子卦變例只是二爻互換<lb/>
　轉移無那隔驀兩爻底愚見在易卦亦有此例如解<lb/>
　卦變三徃居四入於坤體二居其所而得中亦是兩<lb/>
　爻隔驀解卦六自三徃居四入坤體此卦變也二既<lb/>
　徃居四則二惟居其所亦自卦變得也渙卦九自三<lb/>
　來居二而得中此卦變也三既來居二則四惟居其<lb/>
　所而上同於五亦自卦變得也以彼釋此其説甚通<lb/>
　况謂六四之柔得位而上同九五説濟渙亦甚相貼<lb/>
<pb n="15a"/>
　似乎可從但本義已定語録雖謂未穏而未及更改<lb/>
　無有敢張主者姑記于此以俟智者之自擇爾<lb/>
　九自三來居二而得中得所安也如劉備為曹操所<lb/>
　攻奔荆州依劉表一時雖未能有為亦可以茍安是<lb/>
　得中之意柔得位乎外而上同如劉聰亂晉懐愍被<lb/>
　害司馬睿先以懐帝之命出鎮江東聞愍帝之喪遂<lb/>
　即帝位用王導周顗諸賢以圖興復彷彿得位乎外<lb/>
　而上同之意渙亨是其渙可合也卦變有合渙之道<lb/>
<pb n="15b"/>
　故其占得亨<lb/>
　王假有廟䝉渙字來是祖考精神之渙也假廟所以<lb/>
　合渙利渉大川當實事説不作濟難之𧰼以本義有<lb/>
　乗木之𧰼也利貞總承不專就假廟渉川説濟渙之<lb/>
　貞所該者廣假廟之貞孝敬而已渉川之貞能待而<lb/>
　巳<lb/>
彖曰渙亨剛來而不窮柔得位乎外而上同<lb/>
　説見卦辭下<lb/>
<pb n="16a"/>
王假有廟王乃在中也<lb/>
　言王假有廟乃是王者在宗廟之中祭祀也此是解<lb/>
　釋卦辭為王假有廟句含糊欠明故為此語以解之<lb/>
利渉大川乗木有功也<lb/>
　此卦巽木在坎水之上是人乗木之𧰼所以利渉而<lb/>
　有功也<lb/>
𧰼曰風行水上渙先王以享于帝立廟<lb/>
　享帝立廟皆所以合渙也享帝之合渙在於天人之<lb/>
<pb n="16b"/>
　分殊立廟之合渙在於幽明之途異享帝則天人感<lb/>
　通而渙合矣立廟則幽明感通而渙合矣<lb/>
　立廟與假廟不同假廟是祭祀時合渙立廟是平時<lb/>
　合渙<lb/>
　呉草廬致慤亭説人之生也神與體合而其死也神<lb/>
　與體離以其離而二也故於其可見而疑於無知也<lb/>
　勤求之而如或見其存藏之而不忍見其亡藏之而<lb/>
　不忍見其亡塟之道也求之而如或見其存祭之道<lb/>
<pb n="17a"/>
　也塟之日送體而徃於墓塟之後迎神而返於家一<lb/>
　旬之内五祭而不為數惟恐其未聚也及其除喪而<lb/>
　遷於廟也一歲之内四祭而不敢疏惟恐其或散也<lb/>
　家有廟廟有主祭之禮于家而不于墓也墓也者親<lb/>
　之體魄所藏而神魄之聚不在是<lb/>
初六用拯馬壯吉<lb/>
　初六居卦之初渙之始也初之隂柔其才不足以濟<lb/>
　渙然九二在上有剛中之德初能順之故仗其力以<lb/>
<pb n="17b"/>
　濟渙是用拯而得馬之壯也夫始渙而拯之為力既<lb/>
　易又有壯馬則渙可合而難可濟矣吉之道也<lb/>
𧰼曰初六之吉順也<lb/>
　言初六所以吉者以其能順從剛中之才也即用拯<lb/>
　馬壯<lb/>
九二渙奔其机悔亡<lb/>
　九二以陽居隂是所處非其地宜有悔也然當渙之<lb/>
　時來而不窮則雖所處非其地而暫獲一時之安由<lb/>
<pb n="18a"/>
　是可以圖將來之事是能亡其悔者也故其𧰼為渙<lb/>
　奔而得其机占者得之而能如是其悔可亡如先主<lb/>
　帝室之胄中原無駐足之地而奔據巴蜀亦可悔矣<lb/>
　然益州沃野千里天府之國可以粗安而因之復興<lb/>
　漢室是悔亡<lb/>
象曰渙奔其机得願也<lb/>
　當危難之秋奔竄流離其志拳拳在於圖安九二渙<lb/>
　奔而得其机是得其所願也<lb/>
<pb n="18b"/>
六三渙其躬无悔<lb/>
　私於已三也志在濟時亦三也其𧰼如何盖隂柔不<lb/>
　中正者氣質之偏志在濟時者志操之大如沛公居<lb/>
　山東時貪財好色及入闗財物無所取婦女無所幸<lb/>
　范增謂其志不在小此可以觀六三之私與其志矣<lb/>
　六三能渙其躬則公爾忘私國爾忘家而悔可亡居<lb/>
　得陽位當作時位乃與隂柔不中正不相背<lb/>
𧰼曰渙其躬志在外也<lb/>
<pb n="19a"/>
　言其志在天下國家也志在天下國家則不復顧其<lb/>
　私矣所以能渙其躬也<lb/>
六四渙其羣元吉渙有丘匪夷所思<lb/>
　朋黨有二有在廷臣工各相朋結為黨如唐所謂牛<lb/>
　李之黨宋所謂洛黨朔黨者此一黨也有天下豪傑<lb/>
　各相朋結為黨如春秋戰國之時天下諸侯各為朋<lb/>
　黨以相侵伐漢唐之衰羣雄並起割據土宇而為黨<lb/>
　者此一黨也非有大才大位而心無偏繫不能渙其<lb/>
<pb n="19b"/>
　羣六四居隂得正有其才矣上承九五當濟渙之任<lb/>
　有其位矣下无應與無私繫矣有是三者故能天開<lb/>
　日揭而廓清隂翳電掃風驅而削乎僣亂是謂渙其<lb/>
　羣也如漢光武如唐太宗芟除羣盗趙普相宋太祖<lb/>
　取蜀取江南可謂渙天下之羣矣而在朝之朋黨未<lb/>
　有能渙之者渙有丘是即上文而賛之盖在朝之朋<lb/>
　黨既散則公道合而為一天下之朋黨既散則天下<lb/>
　合而為一故曰散小羣而成大羣使所散者聚而若<lb/>
<pb n="20a"/>
　丘若此信非常人之所可及故曰匪夷所思<lb/>
　六四以渙言羣者何也凡内外之朋皆起於人心渙<lb/>
　散之時若當國家盛時安得有此哉觀於漢唐宋之<lb/>
　季世可見矣<lb/>
𧰼曰渙其羣元吉光大也<lb/>
　是解元吉程傳曰稱元吉者謂其功德光大也<lb/>
九五渙汗其大號渙王居无咎<lb/>
　九五陽剛中正有其德也五為君之尊位有其位也<lb/>
<pb n="20b"/>
　以是而當渙之時故能散其號令與其居積以濟天<lb/>
　下之渙夫天下之渙也常由於賦繁役重而民力竭<lb/>
　刑苛法峻而民無所措其手足蒼生無所告命而起<lb/>
　怨嗟至于窮極則土崩瓦解而不可収拾矣故當濟<lb/>
　渙之任者必渙新民之大命救濟之大政或輕其賦<lb/>
　役或省其刑罸如漢高入闗與民約法三章唐髙祖<lb/>
　代隋與民約法十二條是能渙其大號者又必𤼵倉<lb/>
　廪以濟民窮出府庫以周貧乏如武王伐商𤼵鉅橋<lb/>
<pb n="21a"/>
　之粟散鹿臺之財以周窮民及善人是散其王居者<lb/>
　也如是則百姓悦服天下歸心天下之渙可合生民<lb/>
　之難可濟矣是无咎也<lb/>
𧰼曰王居无咎正位也<lb/>
　𧰼傳是節字須帶渙大號說言九五渙大號與王居<lb/>
　而得无咎者由其正乎君人之位也茍無其位雖欲<lb/>
　為而不可得矣<lb/>
上九渙其血去逖出无咎<lb/>
<pb n="21b"/>
　上九居渙極渙極則當合矣以陽居渙極則足以合<lb/>
　渙矣故渙其血則去渙其逖則出占者如是則无咎<lb/>
　也<lb/>
𧰼曰渙其血逺害也<lb/>
　逺害只是解血去逖出<lb/>
䷻<hi>兊下坎上</hi>
節亨苦節不可貞<lb/>
　澤上有水盈滿則流溢而出容受不得故曰其容有<lb/>
<pb n="22a"/>
　限節之𧰼也此節大𧰼之意彖傳説以行險亦節之<lb/>
　𧰼不知本義何故不取豈以彖傳只用以釋卦辭耶<lb/>
　陽多於隂是剛過於柔也剛過於柔則立已太峻人<lb/>
　情不能堪用物太儉斯世不可行節之太過苦節之<lb/>
　窮也隂多於陽是柔過於剛也柔過於剛則放縱乎<lb/>
　禮法之中而靡所拘檢放蕩於規矩之外而無所底<lb/>
　止節之不及不節之嗟也卦體三隂三陽是剛柔中<lb/>
　分不過於剛不過於柔既不立已太峻用物太儉而<lb/>
<pb n="22b"/>
　至苦節之窮亦不放蕩無拘流蕩莫止而至不節之<lb/>
　嗟乃節之適中者也禮器曰管仲鏤簋朱紘山節藻<lb/>
　梲君子以為濫此不節之嗟也晏平仲祀其先人豚<lb/>
　肩不揜豆澣衣濯冠以朝君子以為隘此苦節之凶<lb/>
　也彖傳曰剛得中言二五皆陽各居一卦之中是得<lb/>
　中也本義只曰二五皆陽不曰得中盖只言二五則<lb/>
　得中之意在其中矣剛柔分節之不偏剛得中亦節<lb/>
　之中也但講時須有分别講剛柔分只當云不偏於<lb/>
<pb n="23a"/>
　剛不偏於柔剛柔適均這裏似難用無過不及之意<lb/>
　講得中方可用無過不及之意盖天下之理不外一<lb/>
　中加之錙銖則為太過减之錙銖則為不及皆非中<lb/>
　也就節而言若太拘束是為太過非中也稍無拘束<lb/>
　是為不及亦非中也若剛過於柔是為苦節即過乎<lb/>
　中柔過於剛是為不節而不及乎中<lb/>
　節固自有亨道况此卦之體剛柔中分而二五之剛<lb/>
　各得其中又節之善而當得亨者故其占當得亨通<lb/>
<pb n="23b"/>
　夫節不外乎制行與用財二者而已制行有節則在<lb/>
　邦必達在家必達矣用財有節則不傷財不害民矣<lb/>
　是亨也夫節固可得亨苦節而至於太過則其節為<lb/>
　苦矣苦節則違性情之正乖倫理之常物不能堪而<lb/>
　勢不可行不可守以為常也<lb/>
　凡事得中則甘過中則苦調味用心制行莫不皆然<lb/>
　甘則吉苦則窮所以苦節不可貞也<lb/>
彖曰節亨剛柔分而剛得中<lb/>
<pb n="24a"/>
　說見卦辭下<lb/>
苦節不可貞其道窮也<lb/>
　言苦節不可貞者盖節至於苦則違性情之正乖倫<lb/>
　理之常物不能堪而勢不可行矣故曰其道窮言其<lb/>
　理必至於窮困也<lb/>
　此只據義理言於卦無取故本義曰又以理言<lb/>
說以行險當位以節中正以通<lb/>
　本義云又以卦德卦體言之是言節與亨之義也此<lb/>
<pb n="24b"/>
　是總釋卦與辭本義難分故不曰釋卦名辭只曰以<lb/>
　卦德卦體言之說以行險節也當位以節中正以通<lb/>
　節之亨也當位以位言方與中正不相犯<lb/>
　言此卦之德下兊之德為説上坎之德為險以兊遇<lb/>
　坎説以行險也夫説則喜進遇險則止是節之象也<lb/>
　而此卦之體九五陽剛居尊當位以主節於上而所<lb/>
　節者又得其中正是以可通行於天下此節之亨也<lb/>
天地節而四時成節以制度不傷財不害民<lb/>
<pb n="25a"/>
　天地之氣流行於兩間春極則轉而為夏夏極則轉<lb/>
　而為秋秋極則轉而為冬稍過則止無少過差此天<lb/>
　地之節也天地有節則春夏秋冬之四時於是乎成<lb/>
　無節則無四時矣故曰天地節而四時成<lb/>
　聖人在上知財用不可無節也舉國家百費之常而<lb/>
　酌以義理之中稽一年所入之數以為一年經用之<lb/>
　數必使諸費不越乎中制所出不浮其所入隨立制<lb/>
　度以為之節焉如是則經用有章其出有限府庫之<lb/>
<pb n="25b"/>
　財不為之傷矣府庫之財不傷則不復取之於民以<lb/>
　足用而民亦不為之害矣故曰節以制度不傷財不<lb/>
　害民<lb/>
𧰼曰澤上有水節君子以制數度議德行<lb/>
　程傳數多寡也愚謂數不出度之外數度謂多寡之<lb/>
　法度也盖法度之多寡皆有常數也<lb/>
　君子觀節之𧰼以立節於天下也範圍百物以制其<lb/>
　過斟酌多寡以為之法璣衡以齊七政土圭以測四<lb/>
<pb n="26a"/>
　方九品任官九兩繫民貢賦征徭之差車服采章之<lb/>
　頒以至於權量之必審財用之必節大小輕重之際<lb/>
　不容以毫髪差高下文質之間不容以纎毫紊此制<lb/>
　數度以定萬用之限也至於人身之德行則商度可<lb/>
　否以適其宜裁量過不及以求其中三綱五常各盡<lb/>
　其道動容周旋必中乎禮仕止久速之惟時辭受取<lb/>
　與之合義自一身以及於萬事無衆寡無小大皆必<lb/>
　思之於心揆之於理不拂乎天不違乎人此則議德<lb/>
<pb n="26b"/>
　行以嚴一身之限也<lb/>
　澤上有水易卦之節制數度議德行人事之節盖人<lb/>
　所以體乎易也<lb/>
初九不出户庭无咎<lb/>
　節之初未可以行宜節而止初以陽剛得正居之則<lb/>
　能節而止故其𧰼為不出户庭占者如是吾見時止<lb/>
　則止其道乃光知通知塞吾道不屈何咎之有<lb/>
𧰼曰不出户庭知通塞也<lb/>
<pb n="27a"/>
　重在塞邊通是帶説䝉引曰在初九時則塞而未通<lb/>
　也<lb/>
九二不出門庭凶<lb/>
　九二在初之上其時可行若非初九居節之初未可<lb/>
　行也而失剛不正則暗於審時上无應與則无與為<lb/>
　援故知節而不知通其𧰼為不出門庭好從事而亟<lb/>
　失時二之謂也其凶可知矣凶只在好從事而亟失<lb/>
　時上<lb/>
<pb n="27b"/>
𧰼曰不出門庭凶失時極也<lb/>
　言失時之甚也<lb/>
六三不節若則嗟若无咎<lb/>
　隂柔不中正以當節時非能節者如用財則不能量<lb/>
　入為出立身則不能謹言慎行是也占者如之吾見<lb/>
　用財無節則財用為之傷立身無節則悔尤不能免<lb/>
　其嗟必矣然事由己作過將誰歸无所歸咎也故𧰼<lb/>
　傳曰又誰咎此无咎與諸爻異言无所歸咎也觀𧰼<lb/>
<pb n="28a"/>
　傳可見<lb/>
𧰼曰不節之嗟又誰咎也<lb/>
　不節之嗟乃自致爾又誰咎也<lb/>
六四安節亨<lb/>
　九五當位以節者也六四隂柔得正而承之則君作<lb/>
　法於上臣守法於下制節謹度不敢縱逸和順從容<lb/>
　無所勉强言乎德行則謹身修行以臨其民而凡動<lb/>
　容周旋皆中乎禮言乎數度則量入為出以節於用<lb/>
<pb n="28b"/>
　以至車馬宫室皆不過其制是其節之出於自然而<lb/>
　安於節者也夫凡事能節固當得亨况節之安者乎<lb/>
　占者如之吾見聲為律身為度巍然百姓之具瞻左<lb/>
　規矩右凖繩卓乎一世之儀表在彼無惡在此無射<lb/>
　聲名以之而洋溢高而不危滿而不溢福履於是乎<lb/>
　永綏其亨為何如<lb/>
　亨與卦辭一般但此就大臣之節上說<lb/>
𧰼曰安節之亨承上道也<lb/>
<pb n="29a"/>
　九五主節於上而節之甘六四柔順得正而承其道<lb/>
　此所以安於節而無事乎勉强也<lb/>
九五甘節吉徃有尚<lb/>
　九五當位以節而得中正節之甘也節之甘則不拂<lb/>
　於古不戾於今合乎人情宜乎土俗如五味之甘可<lb/>
　以適口也占者如是吾見推之四海而皆準行之萬<lb/>
　世而無弊故曰吉徃有尚即彖傳所謂通也徃有尚<lb/>
　即吉<lb/>
<pb n="29b"/>
　中溪曰味之甘人所嗜也味之苦人所不嗜也九五<lb/>
　甘於節而不苦於節故吉<lb/>
象曰甘節之吉居位中也<lb/>
　此釋甘節之義言九五其象為甘節其占得吉者由<lb/>
　其所居之位在上體之中也中則无不正矣即彖傳<lb/>
　中正以通在爻為中正在節為甘<lb/>
上六苦節貞凶悔亡<lb/>
　居節之極故為苦節雖正而不免於凶即卦辭苦節<lb/>
<pb n="30a"/>
　不可貞之意然禮奢寧儉故雖有悔而終能亡也<lb/>
𧰼曰苦節貞凶其道窮也<lb/>
　即彖傳其道窮意<lb/>
䷼<hi>兊下巽上</hi>
中孚豚魚吉利渉大川利貞<lb/>
　孚者信之在中者也卦名中孚已有中字故本義只<lb/>
　云孚者信也不及中孚以一卦言二隂在内四陽在<lb/>
　外中虚之𧰼也以二體言二五之陽皆得其中中實<lb/>
<pb n="30b"/>
　之𧰼也就人事言心無私欲中虚也心皆天理中實<lb/>
　也不是兩件事朱子曰一念之間中無私主便謂之<lb/>
　虚事皆不妄便謂之實不是兩件事<lb/>
　雲峯受信本質之說俱未是<lb/>
　下說以應上下巽以順下上下交孚也亦為孚義<lb/>
　豚魚吉利渉大川俱承中孚說來中孚至信也至信<lb/>
　可以感豚魚故筮得中孚者能感豚魚則吉渉川貴<lb/>
　於能待故筮得中孚者渉大川則利物之難感者莫<lb/>
<pb n="31a"/>
　如豚魚若能感豚魚則吉矣舜之格有𧰼有苖是能<lb/>
　感豚魚也中孚之卦木在水上舟𧰼也外實内虚亦<lb/>
　舟𧰼也故其利渉大川然本中孚來盖渉川貴於能<lb/>
　待此卦中孚既能待又有此二義所以待也<lb/>
　利貞就中孚說盖中孚亦有不正者如胡雲峯謂盗<lb/>
　賊相羣男女相私士夫死黨小人出肺腑相示而遂<lb/>
　背之是也故戒以利貞信及豚魚説得利貞渉川只<lb/>
　能待便了說不得利貞　豚魚程傳作二物本義無<lb/>
<pb n="31b"/>
　說䝉引似依程傳然謂豚是豚之稚者則可若豕人<lb/>
　家喂養一呼即到又易感者難說難感補註河豚之<lb/>
　說謬今定豚作稚豕魚作水中魚揚子江金山寺江<lb/>
　中黿魚僧人喂之熟一呼即至今人盆中養金魚與<lb/>
　之飯食即至可見信及豚魚也<lb/>
彖曰中孚柔在内而剛得中<lb/>
　說見卦辭下<lb/>
說而巽孚乃化邦也<lb/>
<pb n="32a"/>
　孚字兼上下說下說以應上上巽以順下上下交孚<lb/>
　也如是則近者恱逺者來舉天下皆信之矣故曰乃<lb/>
　化邦也說而巽就一國之民說化邦就天下說自近<lb/>
　而逺也<lb/>
豚魚吉信及豚魚也<lb/>
　解豚魚吉言其信及於豚魚也<lb/>
利渉大川乗木舟虚也<lb/>
　乗木即本義木在澤上之𧰼舟虚即本義外實内虚<lb/>
<pb n="32b"/>
　之𧰼<lb/>
中孚以利貞乃應乎天也<lb/>
　中孚以利貞則所信者天理之公也不正則流於人<lb/>
　欲之私矣謂之天理可乎厚齋馮氏曰誠者天之道<lb/>
　也孚之正則應乎天此天是在人之天不可說是在<lb/>
　天之天<lb/>
𧰼曰澤上有風中孚君子以議獄緩死<lb/>
　至誠所感物無不受此風感水受所以為中孚之象<lb/>
<pb n="33a"/>
　也議獄緩死則一念惻怛為民之意真有以入乎人<lb/>
　心故曰中孚之意議獄緩死是獄囚當死矣猶慮有<lb/>
　寃枉其間更加議讞而且緩其死庶幾得其寃枉而<lb/>
　有可生處至求其生而不得然後致之刑是惻怛為<lb/>
　民之意真有以入乎人心也故曰中孚之意<lb/>
初九虞吉有他不燕<lb/>
　初九當中孚之初未有所主也上應六四居隂得正<lb/>
　是可信之人也故聖人戒占者言能度其可信而信<lb/>
<pb n="33b"/>
　之則足為吾終身之所倚仗故吉若有他焉則失其<lb/>
　所度之正非但彼之心不樂乎我而吾所信之人亦<lb/>
　不足為吾之倚仗是不得其所安也<lb/>
𧰼曰初九虞吉志未變也<lb/>
　此與閑有家志未變畧相似為中孚之初初志未變<lb/>
　故能度可信而信之若其志已變則有所偏繫不復<lb/>
　能度信矣<lb/>
九二鳴鶴在隂其子和之我有好爵吾與爾靡之<lb/>
<pb n="34a"/>
　九二以陽居隂九五在上與之為應其𧰼為鳴鶴在<lb/>
　隂其子和之所以然者盖二以中孚之實而感乎五<lb/>
　五以中孚之實而應乎二在二固願感乎五在五亦<lb/>
　願應乎二兩箇中心都愛猶我有好爵吾與爾俱靡<lb/>
　之所以鳴鶴子和相應如此也四句兩𧰼上二句就<lb/>
　鶴上取𧰼下二句就好上取𧰼下一義是上一義之<lb/>
　所以然處<lb/>
𧰼曰其子和之中心願也<lb/>
<pb n="34b"/>
　言鳴鶴在隂而其子和之本皆其中心之所願也即<lb/>
　語録兩箇都要這物事所以鶴鳴子和是兩箇中心<lb/>
　都愛所以相應如此之意即本義亦以中孚之實應<lb/>
　之也<lb/>
六三得敵或鼓或罷或泣或歌<lb/>
　隂柔不中正則性質无常居說之極則又無節而反<lb/>
　其常與上九信之窮者相應則知信而不知變不足<lb/>
　為吾之倚賴以我之無常應彼之不通故不能自主<lb/>
<pb n="35a"/>
　靡所定執或鼔而起或罷而止而作止之无常或泣<lb/>
　而悲或歌而樂而哀樂之无常所為如此雖不言凶<lb/>
　凶可知矣<lb/>
𧰼曰或鼓或罷位不當也<lb/>
　此只就本爻說遺了上應上九意盖上九雖不足倚<lb/>
　仗使三能自立亦不至作止哀樂之无常也<lb/>
六四月㡬望馬匹亡无咎<lb/>
　月為臣𧰼六四居隂得正臣德之盛也位近於君臣<lb/>
<pb n="35b"/>
　位之盛所謂寵絶百僚故為月㡬望之𧰼初九與己<lb/>
　為正應是其匹偶也夫位極人臣則趨附者衆自非<lb/>
　匪躬狥國之臣鮮不昵於私交而没公道者矣六四<lb/>
　居隂得正故能絶其朋黨而一心於事上故其𧰼又<lb/>
　為馬匹亡夫人臣之義無私交占者能如四之馬匹<lb/>
　亡則得人臣公爾忘私之義而无咎矣<lb/>
𧰼曰馬匹亡絶𩔖上也<lb/>
　言絶其朋𩔖而上從於五也可謂匪躬之臣矣<lb/>
<pb n="36a"/>
九五有孚攣如无咎<lb/>
　九五中孚之實為中孚之主下應九二與之同德相<lb/>
　信是其孚信之兩相攣固者也占者如是則上下一<lb/>
　心君臣同德明良喜起之歌在於是矣何咎之有<lb/>
𧰼曰有孚攣如位正當也<lb/>
　正以德言即剛徤中正也當以位言即居尊位也<lb/>
上九翰音登于天貞凶<lb/>
　雞非登天之物而欲登天其不能登也必矣天下事<lb/>
<pb n="36b"/>
　有義理可為而時勢不足以付之不可復信也乃固<lb/>
　執以為可信而必欲有為亦猶翰音非登天之物而<lb/>
　登天也其不能濟必矣夫信非所信雖正理所在然<lb/>
　終不能濟故不免於凶<lb/>
𧰼曰翰音登于天何可長也<lb/>
　言終必敗也䝉引曰宋襄之仁尾生之信皆不可長<lb/>
　也<lb/>
䷽<hi>艮下震上</hi>
<pb n="37a"/>
小過亨利貞可小事不可大事飛鳥遺之音不宜上宜<lb/>
下大吉<lb/>
　此卦辭最難㸔䝉引尚未得其說愚反覆求之似得<lb/>
　其㫖觀者詳焉䝉引曰本義既過於陽可以亨矣盖<lb/>
　以義而言隂固不可過陽以勢而言則既過於陽亦<lb/>
　可以亨但以其有妨於義也故隨戒以利貞據此是<lb/>
　以隂陽為君子小人以小過亨為小人過君子而亨<lb/>
　以利貞為戒是戒小人不可過於陽理似乎未通盖<lb/>
<pb n="37b"/>
　易中無為小人謀者今曰小人過而亨非為小人謀<lb/>
　乎且曰利貞即下文可小事及大象行過乎恭等之<lb/>
　意今謂戒小人之不可過陽則小人之不可過於陽<lb/>
　處豈在於行過乎恭喪過乎哀用過乎儉耶依愚見<lb/>
　所謂小過不當以人𩔖言當以事𩔖言大𧰼行過乎<lb/>
　恭喪過乎哀用過乎儉是也觀大象本義曰三者之<lb/>
　過皆小者之過可過於小而不可過於大可以小過<lb/>
　而不可以甚過又曰彖所謂可小事而宜下其意可<lb/>
<pb n="38a"/>
　見矣盖曰小過亨者小事過而亨也曰利貞申戒占<lb/>
　者之辭即小者過也可小事不可大事不宜上宜下<lb/>
　又是申利貞之意亦即小者過也此卦辭與坤卦辭<lb/>
　畧相似<lb/>
　卦辭意謂此卦四隂在内隂多於陽小者過也既過<lb/>
　於陽則收歛退縮之意多開張奮𤼵之意少在已不<lb/>
　失其能守凡事得遂其所求是固當得亨矣然小過<lb/>
　時也占者必守其貞斯利矣何也此卦之體二五二<lb/>
<pb n="38b"/>
　爻皆以柔而得中三四二爻皆以剛失位而不中有<lb/>
　可小事不可大事之象也又卦體内實外虚有飛鳥<lb/>
　之𧰼故占者可小事不可大事若遇飛鳥遺之音則<lb/>
　不宜上宜下而大吉是皆守正之利也如獨立不懼<lb/>
　遯世无悶大事也不可也如行過乎恭喪過乎哀用<lb/>
　過乎儉小事也可也如行過乎傲喪過乎易用過乎<lb/>
　奢上也不宜也如行過乎恭喪過乎哀用過乎儉下<lb/>
　也宜也<lb/>
<pb n="39a"/>
　飛鳥遺之音本義曰能致飛鳥遺音之應此與中孚<lb/>
　豚魚不同中孚以德之感應言小過以占之應驗言<lb/>
　如今六壬卦八門遁多以應驗占得此意也<lb/>
　本義曰宜下而大吉亦不可大事之𩔖觀此則宜下<lb/>
　不可大事當有分别大象本義曰三者之過皆小者<lb/>
　之過而不可大事之意可過於小不可過於大可以<lb/>
　小過而不可甚過即宜小之意<lb/>
彖曰小過小者過而亨也<lb/>
<pb n="39b"/>
　小者過釋卦名加一而字亨之意昭然矣猶遯亨曰<lb/>
　遯而亨也<lb/>
過以利貞與時行也<lb/>
　小者之過時當然也故曰與時行天下自有這等時<lb/>
　節在此卦隂多於陽是小過之時也<lb/>
柔得中是以小事吉也<lb/>
　此亦可解不可大事彖傳不然者無亦以不可大事<lb/>
　於剛失位不中其意為尤顯與<lb/>
<pb n="40a"/>
剛失位而不中是以不可大事也<lb/>
　剛指九三九四三四之剛皆失其位而又不中是以<lb/>
　不可大事也剛失位而不中想連小事亦不可但聖<lb/>
　人不言爾<lb/>
　本義以三四為不中以九居四為失位明矣以九居<lb/>
　三為失位未詳其㫖䝉引曰卦惟二陽然下體之陽<lb/>
　不居二而居三上體之陽不居五而居四皆失位盖<lb/>
　以此位為勢位也其説似通失位則權奪不中則善<lb/>
<pb n="40b"/>
　虧故不可大事<lb/>
有飛鳥之象焉飛鳥遺之音不宜上宜下大吉上逆而<lb/>
下順也<lb/>
　内實如鳥之身外虚如鳥之舒翼以飛故本義曰卦<lb/>
　體内實外虚如鳥之飛<lb/>
　飛鳥之象就卦體取飛鳥遺之音又自飛鳥之𧰼取<lb/>
　盖卦有此象臨占之時必有此應驗乃與卦合也言<lb/>
　卦有飛鳥之象故占者若遇飛鳥遺音之應則不宜<lb/>
<pb n="41a"/>
　上宜下而大吉盖鳥之飛其聲下而不上有宜下之<lb/>
　𧰼占者必有其應則宜下而吉也所以然者盖時當<lb/>
　小過於下為順於上為逆上逆下順故宜下而大吉<lb/>
　也飛鳥遺之音是就卦體取上逆下順是以事理㫁<lb/>
𧰼曰山上有雷小過君子以行過乎恭喪過乎哀用過<lb/>
乎儉<lb/>
　雷從地出則其聲大雷在山上其聲不下故曰小過<lb/>
　君子以行過乎恭三句皆小事之過卦辭亨利貞可<lb/>
<pb n="41b"/>
　小事不可大事不宜上宜下皆是此理三者之過小<lb/>
　者之過盖曰行曰喪曰用皆小事也可過於小不可<lb/>
　過於大言行可過乎恭過乎傲不可也喪可過乎哀<lb/>
　過乎易不可也用可過乎儉過乎奢不可也可以小<lb/>
　過而不可以大過言行過乎恭足恭不可也喪過乎<lb/>
　哀哀之過而至於喪明不可也用過乎儉儉之過而<lb/>
　至於豚肩不掩豆不可也<lb/>
初六飛鳥以凶<lb/>
<pb n="42a"/>
　飛鳥遺音其聲下而不上此爻只取飛鳥不取遺音<lb/>
　鳥之飛上而不下故曰飛鳥以凶<lb/>
　初六隂柔則性躁不能固守以是而上應九四則志<lb/>
　在從上恃勢自高而無屈身下已之意又居過時只<lb/>
　管過極而無反已自省之功是上而不下者故其象<lb/>
　為飛鳥而其占凶初六與大象正相反行只管傲喪<lb/>
　只管易用只管奢以是而行焉不取凶<lb/>
象曰飛鳥以凶不可如何也<lb/>
<pb n="42b"/>
　言不可救藥也即自作孽不可活意如何者救觧之<lb/>
　意<lb/>
六二過其祖遇其妣不及其君遇其臣无咎<lb/>
　六二柔順中正故在小過之時過而不過祖妣君臣<lb/>
　皆是𧰼　六二柔順中正德之盛也以是而當小過<lb/>
　之時故能過而不過聖人就其進不進上說道理言<lb/>
　六二當小過之時不能無過然其德柔順中正雖過<lb/>
　而不過焉何也二與五相應三四非其正應也三四<lb/>
<pb n="43a"/>
　是陽祖之𧰼也六五是隂妣之𧰼也使其進而求遇<lb/>
　則過三四而遇六五是過祖而反遇其妣也在人事<lb/>
　是處强盛之勢而無凌迫之失過而不過也如止而<lb/>
　不進則不及六五而自得其分是不及其君遇其臣<lb/>
　也在人事是無凌迫之嫌守恭順之節亦過而不過<lb/>
　也進不進皆過而不過故其占无咎<lb/>
　過三四如何便遇六五盖五其相應之位也進遇六<lb/>
　五不進則不及六五矣不及六五則自守其分而已<lb/>
<pb n="43b"/>
　故曰不及其君遇其臣既曰祖妣又曰君臣者二五<lb/>
　君臣之位二之所處者臣道也過三四而遇六五過<lb/>
　而不過是也不及六五而自得其分其過安在此自<lb/>
　卦名來六爻當小過之時皆有過也不及其君遇其<lb/>
　臣則不過矣是亦過而不過也不及其君遇其臣與<lb/>
　上過其祖遇其妣文對而意不對<lb/>
𧰼曰不及其君臣不可過也<lb/>
　言所以不及其君者以臣不可過其君也夫君臣之<lb/>
<pb n="44a"/>
　義與天地並毫髪之際不容僭差人臣而過其君不<lb/>
　忠之大也其可乎此言君臣之義不粘爻義<lb/>
九三弗過防之從或戕之凶<lb/>
　本義小過之時事每當過然後得中此即大𧰼行過<lb/>
　乎恭等之意與程傳隂過陽失位之義不同九三以<lb/>
　剛居正衆隂所欲害明其當過防也而九三不能自<lb/>
　恃其剛不肯過為之備從或戕之所以取敗天下之<lb/>
　事固有然者而予實身遭其禍始知聖人作易真人<lb/>
<pb n="44b"/>
　事龜鑑先儒謂為人臣子不可不知春秋愚亦謂為<lb/>
　人臣子不可不知易<lb/>
𧰼曰從或戕之凶如何也<lb/>
　與初六𧰼傳同言不可救藥也<lb/>
九四无咎弗過遇之徃厲必戒勿用永貞<lb/>
　弗過遇之要只是无咎之意本義弗過於剛而適合<lb/>
　其宜即上以剛處柔過乎恭之意程傳曰徃去柔而<lb/>
　以剛進也故有厲而當戒又恐其一切用柔而不知<lb/>
<pb n="45a"/>
　變故又戒以勿用永貞䝉引說好<lb/>
　在遇之處截上是因其處而善之也下是原其所性<lb/>
　而戒之也<lb/>
𧰼曰弗過遇之位不當也徃厲必戒終不可長也<lb/>
　本義以剛處柔為過乎恭正弗過於剛而適合其宜<lb/>
　也今曰位不當似與弗過於剛之意相反矣故本義<lb/>
　謂爻𧰼未明<lb/>
六五密雲不雨自我西郊公弋取彼在穴<lb/>
<pb n="45b"/>
　六五以隂居尊才不稱其位也又當隂過之時過於<lb/>
　恭讓也故不能有為其𧰼為密雲不雨自我西郊六<lb/>
　二在下居相應之位然兩爻皆隂理无相應五見自<lb/>
　已不能有為而徃求二以共濟又為公弋取彼在穴<lb/>
　之𧰼兩隂相得其不能濟大事可知也<lb/>
　六五一爻不見有過高之義只是兩隂不能有為爾<lb/>
　䝉引以隂居尊為太高而過似覺牽强盖欲牽合𧰼<lb/>
　傳本義太高之意爾依愚見𧰼傳密雲不雨已上也<lb/>
<pb n="46a"/>
　只是就密雲解如小畜密雲不雨上徃也例意本義<lb/>
　以太高解之似未得其㫖當依程傳為是<lb/>
𧰼曰密雲不雨已上也<lb/>
　陽降隂升合則和而成雨隂已在上雲雖密豈能成<lb/>
　雨乎總是隂不能成大之意也程傳隂已在上言陽<lb/>
　不降而隂進已在上也<lb/>
　原來陽氣下降隂氣上升遇陽壓下隂氣上徃不得<lb/>
　則下沛而為雨陽氣不下降隂氣只管上徃則不成<lb/>
<pb n="46b"/>
　雨小過之時隂多於陽陽氣不下降故隂氣只管上<lb/>
　升而不雨也<lb/>
上六弗遇過之飛鳥離之凶是謂災眚<lb/>
　弗遇過之是弗合常理而過其常理飛鳥離之是𧰼<lb/>
　凶是占灾眚正是凶上六隂柔則性躁居動體又居<lb/>
　其上好動之極也以一卦言又為隂過之極亦過之<lb/>
　極也故曰過之已高而甚逺者也<lb/>
　弗遇過之如用奢行傲之𩔖<lb/>
<pb n="47a"/>
𧰼曰弗遇過之巳亢也<lb/>
　即本義過之已高而甚逺之義<lb/>
䷾<hi>離下坎上</hi>
既濟亨小利貞初吉終亂<lb/>
　坎水在上離火在下水得火而成烹餁之功火得水<lb/>
　而功有所施是各得其用也水火相交各得其用而<lb/>
　事所由以濟故曰既濟六爻初陽二隂三陽四隂五<lb/>
　陽上隂則隂居隂陽居陽各得其正天下之事所由<lb/>
<pb n="47b"/>
　以濟也故亦為既濟之𧰼<lb/>
　既濟之時法度皆已修舉而將至於廢壊教化皆已<lb/>
　大行而將至於陵夷天下已治將至於亂故不得大<lb/>
　亨僅得小亨小亨者小事之亨<lb/>
　如婚媾祭祀起居飲食無闗於治亂之數者猶可以<lb/>
　亨若禮樂刑政教化之屬闗於治亂之故者不亨也<lb/>
　若此者初吉終亂故也利貞者尊賢使能修政明刑<lb/>
　放鄭聲逺佞人罔失法度罔淫于逸罔遊于田儆戒<lb/>
<pb n="48a"/>
　無虞制治於未亂保邦於未危是也亦以初吉終亂<lb/>
　故也故終之曰初吉終亂<lb/>
　卦辭若曰時當既濟不得大亨而僅得小亨又利於<lb/>
　貞正所以然者治亂安危相為倚伏時乎既濟其初<lb/>
　雖吉而終必亂矣所以小亨而又利貞本義解利貞<lb/>
　只據理說不用彖傳意<lb/>
彖曰既濟亨小者亨也<lb/>
　小者亨小事亨也如所謂婚媾祭祀起居飲食無闗<lb/>
<pb n="48b"/>
　於治亂之數者是也<lb/>
利貞剛柔正而位當也<lb/>
　初九九三九五皆以陽居陽是剛得其正而位當也<lb/>
　六二六四上六皆以隂居隂是柔得其正而位當也<lb/>
　剛得其正而位當者有剛善無剛惡所謂為義為直<lb/>
　為㫁為嚴毅為幹固是也柔得其正而位當者有柔<lb/>
　善無柔惡所謂為慈為順為巽是也<lb/>
初吉柔得中也<lb/>
<pb n="49a"/>
　柔得中不過於柔也必能保其常故吉彖傳不取九<lb/>
　五之陽剛而取六二之隂柔毋亦以九五在上已過<lb/>
　乎中六二在下始得其時爾<lb/>
終止則亂其道窮也<lb/>
　終止二字最有意思言於終而有止心所以致亂此<lb/>
　其理當困窮也唐𤣥宗開元之治可謂盛矣而逸欲<lb/>
　旋生卒致天寳之亂此其驗也<lb/>
𧰼曰水在火上既濟君子以思患而豫防之<lb/>
<pb n="49b"/>
　時當既濟患所必有也不思其患而豫為之備則患<lb/>
　立至矣故君子以思患而豫防之書曰張皇六師無<lb/>
　壊我高祖寡命此防患之大者<lb/>
初九曳其輪濡其尾无咎<lb/>
　初九只就初上說道理於爻義無取<lb/>
　初九在既濟之初猶未至於亂正可戒謹之時也故<lb/>
　聖人為之設戒曰當既濟者若安不忘危存不忘亡<lb/>
　治不忘亂其心凛凛然將進而未進將行而未行若<lb/>
<pb n="50a"/>
　車將進而曳其輪狐將濟而濡其尾若然則身安而<lb/>
　國家可保无咎之道也<lb/>
　曳其輪濡其尾是謹戒之𧰼亦是自曳其輪自濡其<lb/>
　尾故无咎若不出於己而曳輪濡尾則有咎矣孔子<lb/>
　將西見趙簡子至河而返合此義也<lb/>
𧰼曰曳其輪義无咎也<lb/>
　言當既濟而能戒謹理當得无咎也<lb/>
六二婦喪其茀勿逐七日得<lb/>
<pb n="50b"/>
　二以文明中正之德上應九五陽剛中正之君不可<lb/>
　謂無所遇矣不幸而當既濟之時君人者狃治安而<lb/>
　忽於任賢故二雖有用世之才竟擯棄而不見用婦<lb/>
　喪其茀之𧰼也然中正之道不可終廢雖不行於今<lb/>
　將必行於後矣故為勿逐七日得<lb/>
𧰼曰七日得以中道也<lb/>
　惟其中道故勿逐七日得中正之道不可終廢故也<lb/>
九三高宗伐鬼方三年克之小人勿用<lb/>
<pb n="51a"/>
　既濟而用剛高宗伐鬼方之𧰼也此爻是實𧰼如箕<lb/>
　子之明夷一般三年克之言一時未可責以成功也<lb/>
　是戒占之意以高宗之盛伐一鬼方猶必三年然後<lb/>
　克然則人之於征伐其可不慎哉用小人必至荼毒<lb/>
　生民如宋王全斌輩之伐蜀是也故戒以勿用<lb/>
𧰼曰三年克之憊也<lb/>
　必三年然後克其勞師費財亦甚矣故曰憊也言疲<lb/>
　倦也豈可已而故不已哉<lb/>
<pb n="51b"/>
六四繻有衣袽終日戒<lb/>
　六四當既濟之時以柔居柔慎之至也故能豫備而<lb/>
　戒懼如舟之破漏而繻濕則有衣袽以塞之此先為<lb/>
　備也終日戒承上言衣袽之備至於終日猶不懈也<lb/>
𧰼曰終日戒有所疑也<lb/>
　常恐禍患之至此四之所疑也故繻衣袽終日戒以<lb/>
　防備之<lb/>
九五東鄰殺牛不如西鄰之禴祭實受其福<lb/>
<pb n="52a"/>
　東為陽西為隂九五居尊而時已過不如六二之在<lb/>
　下而始得時故其𧰼為東鄰殺牛反不如西鄰之禴<lb/>
　祭實受其福<lb/>
　即本義當文王與紂之事一句觀之亦可見爻辭是<lb/>
　周公繫若是文王不應自言<lb/>
𧰼曰東鄰殺牛不如西鄰之時也實受其福吉大來也<lb/>
　此夫子解爻義言天下之事所貴者時東鄰雖殺牛<lb/>
　要不如西鄰之得時也故實受其福隨解實受其福<lb/>
<pb n="52b"/>
　曰吉大來盖盛稱六二之得時益以見失時之不可<lb/>
　有為爾<lb/>
上六濡其首厲<lb/>
　既濟之極終亂之時也險體之上危險之甚也使陽<lb/>
　剛之才處此猶覺其難況上以隂處之乎故為狐渉<lb/>
　水而濡其首則終不能濟矣厲是戒占之辭<lb/>
𧰼曰濡其首厲何可久也<lb/>
　言終喪亡也<lb/>
<pb n="53a"/>
䷿<hi>坎下離上</hi>
未濟亨小狐汔濟濡其尾无攸利<lb/>
　水火相為用如以烹飪言火以烹水而飲食之物出<lb/>
　焉水得火而成功火得水而功有所施是水火之交<lb/>
　各得其用也坎水在下離火在上則水不得火而無<lb/>
　功火不得水而功亦無所施烹餁之功不可成矣故曰<lb/>
　水火不交不相為用<lb/>
　天下之事必同心協力始克有濟水火不交不相為<lb/>
<pb n="53b"/>
　用則不同心協力矣事焉攸濟貞固足以幹事六爻<lb/>
　皆失其位是失其正矣事焉攸立故其卦為未濟<lb/>
　水火之交不但烹餁之水火人身亦有水火但此人<lb/>
　事只當世道說未濟有終濟之理故亨若如小狐幾<lb/>
　濟而濡其尾則猶未濟也故无攸利亨占辭也小狐<lb/>
　汔濟以下戒占之意<lb/>
𧰼曰未濟亨柔得中也<lb/>
　六五柔得中則能小心慎密以圖事幾而未濟者以<lb/>
<pb n="54a"/>
　濟矣故亨本義不以六五解亨義乃知象傳柔得中<lb/>
　特亨之一義爾<lb/>
小狐汔濟未出中也<lb/>
　言未出乎水中也是未能濟意<lb/>
濡其尾无攸利不續終也<lb/>
　不續終是對汔濟言謂始焉汔濟終也不濟是雖有<lb/>
　其始不續其終也只是解濡其首无攸利蒙引不能<lb/>
　慎終如始之說似太深<lb/>
<pb n="54b"/>
雖不當位剛柔應也<lb/>
　䝉引曰分明是說始雖不濟終必濟也<lb/>
　六爻初三五皆以柔居剛二四上皆以剛居柔雖不<lb/>
　當位而為未濟然初柔與四剛相應二剛與五柔相<lb/>
　應三柔與六剛相應剛柔相應相交為用則終於濟<lb/>
　矣如衛靈公無道宜喪也而三賢為之用亦可以無<lb/>
　喪唐代宗之昏暗宜不能濟大事也李晟郭子儀為<lb/>
　之用亦可以戡亂<lb/>
<pb n="55a"/>
𧰼曰火在水上未濟君子以慎辨物居方<lb/>
　水火異物各居其所君子慎辨夫物之異使之各居<lb/>
　其方所以體易也辨君臣父子夫婦長幼朋友之異<lb/>
　倫使之各盡其道辨趙錢孫李周呉鄭王之異姓使<lb/>
　之各認其族辨公卿大夫之異爵使之各居其位辨<lb/>
　農工商賈之異事使之各修其業辨日月星辰之躔<lb/>
　度次舎分至啓閉之氣候早晚而定四時辨東西南<lb/>
　北之異宜而分九州以至中國居内夷狄居外驅虎<lb/>
<pb n="55b"/>
　豹犀象而逺之驅蛇龍而放之菹似此之類不能悉<lb/>
　數皆慎辨物居方之事也<lb/>
　水火異物各居其所不相混雜也辨物居方辨其異<lb/>
　使各居其所亦不相混也水火異物各居其所者天<lb/>
　地之辨物居方君子以辨物居方王者承天意以從<lb/>
　事贊天地之化育也<lb/>
　此題與未濟不甚貼說得相貼時又不通了<lb/>
初六濡其尾吝<lb/>
<pb n="56a"/>
　以隂則无能濟之才居下則無可振之勢當未濟之<lb/>
　初又非可進之時以是才是勢而當是時則不能有<lb/>
　濟如狐渉水而濡其尾吝之道也占者如是亦可羞<lb/>
　矣<lb/>
九二曳其輪貞吉<lb/>
　本義以九二應六五似不見得陵逼之嫌今人說作<lb/>
　有陵逼之嫌者盖因曳其輪貞吉之句爾何也以二<lb/>
　應五若無所嫌則聖人當許其進必無曳輪之戒矣<lb/>
<pb n="56b"/>
　今有曳輪之戒故知其應五處有陵逼之嫌而聖人<lb/>
　因之致戒也<lb/>
　言以九二應六五有君臣之分然二剛五柔陵逼之<lb/>
　嫌有不免者矣幸其居柔得中而不純任乎剛故能<lb/>
　以理自裁自止而不進為曳其輪之象九二如此得<lb/>
　為臣之正也占者能如二之貞則亦吉矣吉能保其<lb/>
　禄位而無傾覆之禍也<lb/>
𧰼曰九二貞吉中以行正也<lb/>
<pb n="57a"/>
　中以心言正以事言曳其輪二之正也由其得中故<lb/>
　能行正程傳中重於正中無不正正不必中是也<lb/>
六三未濟征凶利渉大川<lb/>
　隂柔不中正才德俱劣也居未濟之時不足以濟故<lb/>
　其占征凶然以六三之柔乘九二之剛以虚乗實有<lb/>
　舟楫之𧰼居坎體之上將出乎坎水有濟川之象故<lb/>
　其占為利渉大川<lb/>
　此爻最難看既曰征凶又曰利渉大川前後相反矣<lb/>
<pb n="57b"/>
　今為之說以征凶為濟事之占渉川為濟水之占於<lb/>
　本義可以水浮不可陸走之說亦無不通劉氏䝉引<lb/>
　俱云當作不利渉大川覺未是果如其說既曰未濟<lb/>
　征凶則渉川亦在其中矣乃獨剔起說何也且於不<lb/>
　可陸走之說亦不通本義不曰將出乎險而曰將出<lb/>
　乎坎可見其為渉水之𧰼也<lb/>
𧰼曰未濟征凶位不當也<lb/>
　只是隂柔不中正<lb/>
<pb n="58a"/>
九四貞吉悔亡震用伐鬼方三年有賞于大國<lb/>
　此爻最難看今人多以變化氣質為說然易為人事<lb/>
　之占自來無有此說者看來當就治道上說九四以<lb/>
　陽居隂不正或所為乖其方或所遇非其時故不免<lb/>
　有悔如太戊當商道之衰有祥桑穀共生于朝七日<lb/>
　大拱是以陽居隂不正而有悔也太戊聞於伊陟曰<lb/>
　妖不勝德君之政其有闕歟太戊於是修先王之法<lb/>
　明養老之政早朝晏退問疾弔喪三日而祥桑枯死三<lb/>
<pb n="58b"/>
　年逺方重譯而至者七十六國商道復興是亦能勉<lb/>
　而貞則吉而悔亡震用伐鬼方賞于大國也<lb/>
　又如越王句踐兵敗於㑹稽是亦以陽居隂不正有<lb/>
　悔也句踐使大夫種行成於吳身請為臣妻請為妾<lb/>
　吳許之句踐退而卧薪嘗膽十年生聚十年教訓而<lb/>
　後滅吳亦震用伐鬼方三年有賞于大國之義也<lb/>
𧰼曰貞吉悔亡志行也<lb/>
　當不中有悔之時其志未始不欲得吉而亡其悔也<lb/>
<pb n="59a"/>
　貞吉悔亡則其志得遂矣故曰志行也<lb/>
六五貞吉无悔君子之光有孚吉<lb/>
　以六居五而非正是存之於心而施之事未免有不<lb/>
　正也然為文明之主賦性聰明既有悔悟自新之美<lb/>
　居中應剛虚心下賢又有聞道啓益之助故能舎惡<lb/>
　趨善存心行事能得其正若然則君德脩治道成而<lb/>
　吉於是乎在矣故无悔然以文明虚中之德而得賢<lb/>
　之助豈但貞吉而已哉將見暢於四肢𤼵於事業皆<lb/>
<pb n="59b"/>
　其實德之流行初非聲音笑貌以偽為於外是為君<lb/>
　子之光有孚也若然則君徳極其盛治道極其成吉<lb/>
　而又吉也爻辭純是占𧰼在占中<lb/>
𧰼曰君子之光其暉吉也<lb/>
　本義云暉者光之散須看光是如何光之散又是如<lb/>
　何大抵就其體統言則曰光就其散殊言則曰暉非<lb/>
　有二也禮樂文章昭布乎宇宙皆暉之所在實光之<lb/>
　散也<lb/>
<pb n="60a"/>
上九有孚于飲酒无咎濡其首有孚失是<lb/>
　上九居未濟之極其時將濟以剛明居之其才又足<lb/>
　以濟故不待有所作為惟誠心自信飲酒自樂以俟<lb/>
　天命之至則未濟以濟矣故无咎然當有節不可縱<lb/>
　樂而忘反也若縱而不反如狐之渉水而濡其首則過<lb/>
　於自信而失其義矣占者當以為戒也即本義自信<lb/>
　自養觀之有孚于飲酒是二意<lb/>
𧰼曰飲酒濡首亦不知節也<lb/>
<pb n="60b"/>
　所謂知和而和不以禮節之亦不可行也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經存疑卷八<lb/>
</p>
<p>
</p>
  </div>
</body>
</text>
</TEI>
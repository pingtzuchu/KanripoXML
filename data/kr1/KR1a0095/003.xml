<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易經存疑卷三</head> <lb/>
    <p>
<pb n="1a"/>
欽定四庫全書<lb/>
　易經存疑卷三<lb/>
　　　　　　　　　　　　明　林希元　撰<lb/>
䷊<hi>乾下坤上</hi>
泰小往大來吉亨<lb/>
　乾下坤上之卦伏羲名之曰泰者蓋泰之義通也此<lb/>
　卦乾之象為天坤之象為地乾在下坤在上是天氣<lb/>
　下降地氣上騰天地交而二氣通也故名卦曰泰文<lb/>
<pb n="1b"/>
　王繫辭謂陽為大隂為小此卦之體坤往居外乾來<lb/>
　居内固小往大來也此卦之變自歸妹來六往居四<lb/>
　九來居三亦小往大來也小往大來則是君子道長<lb/>
　小人道消之時占者遇此若有剛陽之徳則吉而亨<lb/>
　矣吉者得遂其進而無隂邪之傷所謂出入无疾朋<lb/>
　來无咎是也亨者得行其道而無掣肘之患所謂動<lb/>
　而不括出而有獲是也其卦曰泰以不可相無之隂<lb/>
　陽言也其辭曰小往大來吉亨以淑慝之隂陽言也<lb/>
<pb n="2a"/>
　惟天地交則小往大來矣其理一也<lb/>
彖曰泰小往大來吉亨則是天地交而萬物通也上下<lb/>
交而其志同也内陽而外隂内健而外順内君子而外<lb/>
小人君子道長小人道消也<lb/>
　此卦釋卦名卦辭不取卦徳卦變等義直曰則是<hi>云</hi>
　<hi>云</hi>否卦亦然是就卦上説上造化人事來如今説易<lb/>
　一般此變例也必然者蓋聖人於否泰之卦而三致<lb/>
　意焉泰曰則是<hi>云云</hi>喜陽道之通也否曰則是<hi>云云</hi>
<pb n="2b"/>
　憂陽道之塞也一喜一憂而聖人之情見矣<lb/>
　天氣下降地氣上騰二氣交感而萬物因之發生是<lb/>
　萬物通也此泰之見於造化也君禮其臣臣忠其君<lb/>
　聖主得賢臣以𢎞功業賢士得明主以顯其徳是其<lb/>
　志相同也此泰之見於人事也隂陽以氣言健順以<lb/>
　徳言蒙引曰隂陽以氣言猶諸卦之卦體也健順以<lb/>
　徳言猶諸卦之卦徳也體猶人身也徳猶人心也温<lb/>
　厚和平發生長育此天地間之陽氣也嚴凝凛冽慘<lb/>
<pb n="3a"/>
　刻肅殺此天地間之隂氣也内陽而外隂是温厚和<lb/>
　平發生長育之氣充塞乎宇宙嚴凝凛冽慘刻肅殺<lb/>
　之氣斂藏而不見也健順是隂陽之徳然最難體認<lb/>
　看來隂陽二氣各有性格如乾確然示人易矣可見<lb/>
　其健坤隤然示人簡矣可見其順然易簡健順以不<lb/>
　可相無之隂陽言外健内順以淑慝之隂陽言此順<lb/>
　是不好底順當即此類推矣<lb/>
　人因健順難説多就人上説不知傳分造化人事説<lb/>
<pb n="3b"/>
　隂陽健順是造化君子小人是人事若健順就人説<lb/>
　則非造化矣不可用<lb/>
　内君子而外小人不是真箇君子在朝廷小人在州<lb/>
　縣但得志柄用者雖在外猶在内也但不得志縮首<lb/>
　者雖在内猶在外也<lb/>
象曰天地交泰后以財成天地之道輔相天地之宜以<lb/>
左右民<lb/>
　蒙引曰此句不宜於交字讀直至泰字為一句如雲<lb/>
<pb n="4a"/>
　雷屯火雷噬嗑與天雷无妄之類<lb/>
　裁成是箇全體事物將來剪裁成箇器具如渾淪一<lb/>
　箇段匹裁成一箇衣服相似天氣籠統都無分别聖<lb/>
　人厯象日月星辰分别箇晦朔弦望分至啓閉以成<lb/>
　嵗功地只是一塊荒土不成世界聖人畫野分州分<lb/>
　别箇東西南北城邑井里山川道路民生之初顓蒙<lb/>
　無知聖人為之别生分類以立親戚君臣上下此是<lb/>
　裁成處<lb/>
<pb n="4b"/>
　輔相天地之宜是時勢所趨合當如此但力不能為<lb/>
　聖人從而贊助之如春夏宜耕耘秋冬宜收穫此天<lb/>
　之宜髙宜種黍下宜種稻此地之宜老者宜安朋友<lb/>
　宜信少者宜懷此亦天地之宜聖人因天之時以教<lb/>
　民耕穫因地之利以教民樹藝順民之情以教民孝<lb/>
　信慈此皆是輔相處<lb/>
　裁成是就有餘處收斂入來使歸中道故曰制其過<lb/>
　輔相是就不足處補起來使就中道故曰補其不及<lb/>
<pb n="5a"/>
　左右是左右夾輔使之植立也天之立君以為民也<lb/>
　故后之裁成輔相皆以左右斯民使得其所此聖人<lb/>
　參天地贊化育之事也<lb/>
初九拔茅茹以其彚征吉<lb/>
　三陽在下其志相同初九一陽進而上二陽與之相<lb/>
　連而進如拔茅而其茹亦以其彚而起也占者有其<lb/>
　徳而當其㑹則衆賢協心相與以成天下之泰者在<lb/>
　是征行之吉也<lb/>
<pb n="5b"/>
　程傳曰茹根之相牽者以本義三陽在下相連而進<lb/>
　推之乃别茅之根非本茅之根也蓋一陽進而二陽<lb/>
　與之相連猶一茅拔根而别茅之根與之相連也<lb/>
象曰拔茅征吉志在外也<lb/>
　以三陽言志在外言其志欲上進也三陽之志皆欲<lb/>
　上進故拔茅而連茹也<lb/>
九二包荒用馮河不遐遺朋亡得尚于中行<lb/>
　九二以剛居柔在下之中是中行也上有六五之應<lb/>
<pb n="6a"/>
　是主乎泰也是居伊周之任者<lb/>
　當泰之時人情安肆則政舒緩而法度廢弛庶事無<lb/>
　節治之者若無含𢎞之度有忿疾之心則無深逺之<lb/>
　慮有暴擾之患深弊未革而近患巳生矣故在包荒<lb/>
　也包容荒穢不急治之非終不治也姑從容以俟其<lb/>
　機㑹耳漢光武初定天下久困兵革而隗囂公孫述<lb/>
　尚割據未服光武曰且致此兩子於度外是包荒也<lb/>
　泰寧之世人情習於久安安於守常惰於因循憚於<lb/>
<pb n="6b"/>
　更變治之者若無剛果之志有怠惰之氣則無振作<lb/>
　之心而有廢弛之弊决不足以扶衰而革弊故在用<lb/>
　馮河夫馮者無舟而濟非極猛勇果决不能也治泰<lb/>
　而用馮河則挺特奮發事無不果而弊無不革矣如<lb/>
　唐憲宗征淮蔡功久不成民間至有以驢代耕者衆<lb/>
　皆勸罷兵憲宗與裴度獨斷然必征卒能擒淮蔡而<lb/>
　成大功韓昌黎平淮西碑謂凡此蔡功惟斷乃成是<lb/>
　能用馮河也<lb/>
<pb n="7a"/>
　泰寧之時人心狃於泰則茍安逸而已惡能深思逺<lb/>
　慮及於遐逺之事哉故治泰者必深思逺慮旁稽逺<lb/>
　紹周及庶事盡於萬物以成可久可大之治雖遐逺<lb/>
　不可遺也如漢髙祖初安天下其時去古未逺正好<lb/>
　捜求二帝三王禮樂制度以復古昔帝王之盛而乃<lb/>
　茍安目前因仍秦人一切茍簡之治不能祖述堯舜<lb/>
　憲章文武以復古昔先王之盛魯兩生不肯行其人<lb/>
　識見必有以髙出漢廷諸臣之上正可與興禮樂者<lb/>
<pb n="7b"/>
　乃不能如商髙宗之逺求傅說而竟致不問此其遐<lb/>
　遺者也<lb/>
　時之既泰則人情習於安其情肆而失節凡所以妨<lb/>
　政害治者皆自近始蓋前後左右之人依時憑勢恣<lb/>
　為不法然後四方之人從而效尤之而天下之弊從<lb/>
　此生矣欲從而治之則又夤縁請託無所不至使人<lb/>
　主之心為其牽制而終以阻格似此之類若非斷以<lb/>
　大公之道絶去朋黨之私未必能有為也若漢人禁<lb/>
<pb n="8a"/>
　奢侈則害於近戚限田産則妨於貴家是其驗矣故<lb/>
　其道在於朋亡也<lb/>
　四者皆中行之道九二以剛居柔在下之中則自具<lb/>
　此四者占者能此四事則合乎此爻中行之道矣四<lb/>
　句純是占<lb/>
　蒙引曰在下之中兼位言以剛居柔在下之中得中<lb/>
　道也在下之中而上有六五之應主乎泰也又曰事<lb/>
　各有箇中行蓋不能含容非中也當斷不斷非中也<lb/>
<pb n="8b"/>
　泄邇非中也忘逺亦非中也中也者天理之當然恰<lb/>
　好者爾然析而言之一事有一事之中合而言之則<lb/>
　統體一中也<lb/>
　言九二以剛居柔在下之中上有六五之應主乎泰<lb/>
　而得中道者也占者之治泰也誠能包容荒穢而不<lb/>
　傷於急遽果斷剛决而不狃於因循周及庶事而不<lb/>
　遺遐逺斷絶私情而不昵朋比則合乎此爻中行之<lb/>
　道矣<lb/>
<pb n="9a"/>
象曰包荒得尚于中行以光大也<lb/>
　以光大是推原所以得尚中行處主心言<lb/>
　不光則昧於義理暗於事勢但見凡事可行則行安<lb/>
　知其當包荒而未可遽行但知目前可以茍安無事<lb/>
　安知當奮𤼵振作但知目前既安且治可以無事乎<lb/>
　逺圖安知當不遐遺而周乎庻事但知朋比為我之<lb/>
　私人安知彼為吾蠧而當去故光則明足以有照而<lb/>
　知當包荒當用馮河當不遐遺朋亡<lb/>
<pb n="9b"/>
　不大則局量𥚹淺規模卑狹凡事惟欲速成安能寛<lb/>
　容而停待凡事惟守常因循而已安能奮𤼵而改作<lb/>
　凡事惟茍辦目前安能有深逺之慮煦煦姑息而已<lb/>
　安能絶乎私愛故大則氣足以有為能包荒能用馮<lb/>
　河能不遐遺朋亡<lb/>
九三无平不陂无往不復艱貞无咎勿恤其孚于食有<lb/>
福<lb/>
　此爻之徳位俱无取只就時上説道理見聖人之情<lb/>
<pb n="10a"/>
　見乎辭處无平不陂泰將極也无往不復否欲來也<lb/>
　九三將過乎中泰將極而否欲來之時也故聖人為<lb/>
　之戒曰治亂安危相為倚伏无有常平安而不險陂<lb/>
　者无有常往而不復來者為今之計當何如哉惟艱<lb/>
　難其心正固其行則得保泰之道而无咎雖曰泰極<lb/>
　而否理之必然不必恤之惟盡吾所以處之之道則<lb/>
　泰可常保而于食有福矣<lb/>
象曰无往不復天地際也<lb/>
<pb n="10b"/>
　天地際言天地否泰之㑹隂陽消長之交也<lb/>
　本義曰无平不陂天地際也程傅曰无往不復天地<lb/>
　際也雖有不同總是舉一句以見其餘如包荒得尚<lb/>
　于中行例<lb/>
六四翩翩不富以其鄰不戒以孚<lb/>
　九三无往不復隂猶未復也六四翩翩則隂於是乎<lb/>
　復矣三隂翩然而下復則乾往居外坤來居内而為<lb/>
　下復<lb/>
<pb n="11a"/>
　三隂翩然而下復是小人之象不主造化説若九三<lb/>
　无往不復則兼造化説<lb/>
　言時當六四巳過乎中泰巳極矣故三隂翩然而下<lb/>
　復不待富厚之力而自以其鄰不待戒命而其心自<lb/>
　相信所以然者蓋小人黨邪害正之志同惡相濟其<lb/>
　勢則然故象傳謂中心願君子當此之時不可不為<lb/>
　之備也<lb/>
象曰翩翩不富皆失實也不戒以孚中心願也<lb/>
<pb n="11b"/>
　言六四三隂翩然下復不富以其鄰何也蓋隂本居<lb/>
　下今此三隂乃在上位皆失其實矣不待戒命而自<lb/>
　相信何也蓋居上失實既非所安反本牽復必其素<lb/>
　志其翩然下復者實其中心之所願也<lb/>
　三隂在上何謂失實君子上達小人下達為惡而害<lb/>
　君子者實小人之本心是小人之實也今為善而不<lb/>
　害君子是失其實矣失實非其所安故三隂翩然而<lb/>
　下復蓋小人之道既長而小人之心復萌也<lb/>
<pb n="12a"/>
六五帝乙歸妹以祉元吉<lb/>
　六五以隂居尊又為泰主乃不以富貴自驕不以承<lb/>
　平自肆而柔中虚已下應九二之賢是為帝乙歸妹<lb/>
　不挾貴以驕夫家之象占者如是則君臣同徳上下<lb/>
　交修泰寧之業可保於悠久矣有祉而元吉也<lb/>
　此爻非帝女下嫁帝女下嫁其象也猶乾九五飛龍<lb/>
　在天亦象也然必是帝乙歸妹筮得此爻故因繫之<lb/>
　爻<lb/>
<pb n="12b"/>
象曰以祉元吉中以行願也<lb/>
　中以行願就是本義柔中虛已下應九二之賢言由<lb/>
　其有柔中之徳以行下賢之願也人君信任其臣本<lb/>
　自素願然非有柔中之徳未免為讒邪所間鮮有能<lb/>
　行其願者如唐𤣥宗初任張九齡及入李林甫之譖<lb/>
　恩意遂踈宋真宗初任寇凖及入丁謂之譖卒至貶<lb/>
　斥亦由二君皆中常之主於中徳有虧故不能行其<lb/>
　願也<lb/>
<pb n="13a"/>
上六城復于隍勿用師自邑告命貞吝<lb/>
　程傳隍土積累以成城如治道積累以成泰及泰之<lb/>
　終将反於否如城土頽圯復反于隍也<lb/>
　周室東遷號令不行於天下其後為東周君獨守河<lb/>
　南二邑即此爻之義也雖貞亦吝者自邑告命未必<lb/>
　無善事然終不能有為也<lb/>
　城墉也隍池也今各州縣城隍乃為人象又無城池<lb/>
　州縣亦有城隍非其制矣<lb/>
<pb n="13b"/>
象曰城復于隍其命亂也<lb/>
　因政令之亂故為否本義爻辭則云但可自守象傳<lb/>
　又云告命所以治之二者若相反何也蓋但可以自<lb/>
　守者時也天也告命所以治之者尤兾人事或可以<lb/>
　囘天也此聖人之開物成務處也<lb/>
䷋<hi>坤下乾上</hi>
否之匪人不利君子貞大往小來<lb/>
　乾坤雖有定位而其氣則相交此卦乾上坤下則天<lb/>
<pb n="14a"/>
　氣不下降地氣不上騰天地二氣不交而閉塞伏羲<lb/>
　以此命卦為否也文王繫辭以為泰者人道之常否<lb/>
　與泰反非人道矣故曰否之匪人其占不利於君子<lb/>
　之正道何也陽為大隂為小此卦乾往居外坤来居<lb/>
　内固大往小来也以卦變言此卦自漸而来則九往<lb/>
　居四六来居三亦大往小来也大往小来則是小人<lb/>
　用事之日故不利君子貞<lb/>
彖曰否之匪人不利君子貞大往小来則是天地不交<lb/>
<pb n="14b"/>
而萬物不通也上下不交而天下无邦也内隂而外陽<lb/>
内柔而外剛内小人而外君子小人道長君子道消也<lb/>
　泰言天地交而二氣通否言萬物不通者蓋萬物本<lb/>
　扵天地天地二氣不通則萬物因之也<lb/>
　上下不交則政令不行而天下亂故曰无邦<lb/>
　泰言健順此變言剛柔者聖人下筆偶然不同初非<lb/>
　有意也蒙引説<lb/>
象曰天地不交否君子以儉徳辟難不可榮以禄<lb/>
<pb n="15a"/>
　深自韜晦不以賢能示人使人無得而物色之蓋否<lb/>
　之時不利君子貞違時冒進必遭小人之難如此者<lb/>
　正以避小人之難爾是雖萬鍾之禄榮於其身亦不<lb/>
　能强之而使就也故曰不可榮以禄<lb/>
初六拔茅茹以其彚貞吉亨<lb/>
　此爻是就初上説道理於爻義無取因其惡未形故<lb/>
　為貞吉亨之戒而未必其能否也泰初九爻辭只云<lb/>
　征吉此乃云吉亨者聖人喜陽之長故善辭以賀君<lb/>
<pb n="15b"/>
　子憂隂之長故盛辭以勸小人無非為世道計也<lb/>
象曰拔茅貞吉志在君也<lb/>
　讀貞吉志在君之語可見小人之不正者皆非為君<lb/>
　只是為身謀也<lb/>
六二包承小人吉大人否亨<lb/>
　六二隂柔本是箇小人而居中得正則未純乎為惡<lb/>
　乃小人中之君子也故能包容承順乎君子不敢肆<lb/>
　其傷害之心夫小人肆邪心以害君子君子固不利<lb/>
<pb n="16a"/>
　矣亦豈小人之福哉占者小人能如是不但名節可<lb/>
　完而身家亦可保吉之道也然在君子於此最易為<lb/>
　所溺者故為大人者必安守其否而後道亨不可以<lb/>
　彼包承於我而自失其守也大人否亨者蓋道不以<lb/>
　窮達而有加損也<lb/>
象曰大人否亨不亂羣也<lb/>
　不亂羣正解安守其否意<lb/>
　君子以彼包承於我而遂與他去便是亂於小人之<lb/>
<pb n="16b"/>
　羣如漢蔡邕之於董卓是也<lb/>
六三包羞<lb/>
　六三隂柔本是小人志於傷善者居陽則處非其位<lb/>
　不中正則才力未充兼是二者故雖欲傷善而力則<lb/>
　未能羞耻之心包蔵於内而不𤼵於外包羞之象也<lb/>
　吉凶悔吝生乎動包羞未𤼵故無凶咎之可言<lb/>
　問不中正謂之無才使居中正則為君子矣如何又<lb/>
　志於傷善曰易不可為典要此爻在否就當小人看<lb/>
<pb n="17a"/>
　以中正為小人之才者蓋小人欲害君子也須有權<lb/>
　謀術數方能濟其姦不中正則權謀術數俱無足取<lb/>
　故志於傷善而猶未能<lb/>
象曰包羞位不當也<lb/>
　即是以隂居陽不中不正<lb/>
九四有命无咎疇離祉<lb/>
　九四否過中矣将濟之時則是否極而泰天道好還<lb/>
　之日也故為有命九四以陽居隂不極其剛則是不<lb/>
<pb n="17b"/>
　剛不柔允執厥中故為无咎占者所遇之時能若四<lb/>
　之有命所處之事又若四之无咎則足以承天之休<lb/>
　命而否可轉為泰矣豈特九四一陽之福疇類三陽<lb/>
　皆獲其福也<lb/>
　此爻本義皆以為占是象在占中<lb/>
象曰有命无咎志行也<lb/>
　君子之志未嘗不欲世道之泰但無其時無其才雖<lb/>
　有是志而終弗克伸九四有命无咎則否轉而泰而<lb/>
<pb n="18a"/>
　其志得行矣<lb/>
　愚於否泰六四九四二爻見日中則昃月盈則食治<lb/>
　亂安危相為倚伏之理焉夫乾下坤上之卦其時為<lb/>
　泰爻纔過四而隂巳復於此其辭為翩翩是日中則<lb/>
　昃泰兮否所伏亂不生於亂而生於治也乾上坤下<lb/>
　之卦其時為否爻纔過四而陽巳復於比其辭為有<lb/>
　命无咎月盈則食否兮泰所伏治不生於治而生於<lb/>
　亂也<lb/>
<pb n="18b"/>
九五休否大人吉其亡其亡繫于苞桑<lb/>
　九五陽剛中正則有可為之才居尊位則有可為之<lb/>
　勢故能撥亂世而反之正休時之否也休否乃大人<lb/>
　之事也故此爻之占大人遇之則能休否而得吉又<lb/>
　當戒懼以為吾其將亡乎吾其將亡乎此心常在則<lb/>
　不至於亡而繫于苞桑矣程傳曰謂為安固之道如<lb/>
　維繫于苞桑也桑之為物其根深固苞謂叢生者其<lb/>
　固尤甚<lb/>
<pb n="19a"/>
　其者兾其將然之辭與衛風伯兮之詩其雨其雨杲<lb/>
　杲出日意思相同<lb/>
象曰大人之吉位正當也<lb/>
　即陽剛中正以居尊位正包陽剛中正當指居尊位<lb/>
上九傾否先否後喜<lb/>
　上九居卦之上否極而泰將来之時也九以陽剛之<lb/>
　才而當其時必能撥亂世而反之正故曰傾否占者<lb/>
　先雖得否後則有喜否傾故喜也傾倒㵼也如傾水<lb/>
<pb n="19b"/>
　之傾將水盡傾於地也<lb/>
象曰否終則傾何可長也<lb/>
　傾否兼天運人事説此專就天運上説言否至於終<lb/>
　决然是傾何可長也<lb/>
䷌<hi>離下乾上</hi>
同人于野亨利涉大川利君子貞<lb/>
　隂麗於陽則為文明何也陽本明隂本暗隂麗於陽<lb/>
　資其明而明生故為文明家語曰與善人同居如入<lb/>
<pb n="20a"/>
　芝蘭之室久而不聞其香則與之俱化亦此意也<lb/>
　離之象為火者水隂根陽火陽根隂故水内明而外<lb/>
　暗火内暗而外明離外陽而内隂猶火陽根隂也坎<lb/>
　外隂而内陽猶水隂根陽也<lb/>
　蒙引曰其象為日者只就明上取不必拘内隂而外<lb/>
　陽電亦然<lb/>
　本義解卦名兼取彖傳火上同於天取諸大象六二<lb/>
　得位得中取諸彖傳又卦惟一隂五陽同與之乃自<lb/>
<pb n="20b"/>
　取<lb/>
　同人于野不是出野外去同人乃曠逺無私之象也<lb/>
　同人于門亦不是出門外去同人乃無私之象也<lb/>
　于野對于門廣狹之辨也于門對于宗公私之辨也<lb/>
　人在家則有父母兄弟妻子之屬自不能無私故人<lb/>
　家謂之私家出在門外則東鄰西舎皆吾人而無所<lb/>
　私然猶狹也進而于野則四方八畔皆吾人而無私<lb/>
　則曠逺無私矣<lb/>
<pb n="21a"/>
　本義曰于野謂曠逺而無私最看得好曠是横説逺<lb/>
　是直説曠逺無私是至廣至逺皆無私係而與同凡<lb/>
　是人皆與之同而無分爾蓋大同也君子之心無藩<lb/>
　籬無畔岸視民為同胞物為吾與視天下猶一家中<lb/>
　國猶一人大度𢎞量兼臨博愛而情無不孚恩無不<lb/>
　洽在一家則一家之人皆與之同而無分爾我在一<lb/>
　鄉則一鄉之人皆與之同而無分爾我在國與天下<lb/>
　亦然所謂視天下無非我故曰大同<lb/>
<pb n="21b"/>
　序卦傳曰與人同者物必歸之同人于野則恩無不<lb/>
　敷物無不應人無不助而事無不濟故亨雖大川之<lb/>
　險亦利於渉矣然必所同者合於君子之正道乃為<lb/>
　于野而亨且利渉使不以正雖所同滿天下畢竟是<lb/>
　私情之合不足謂之于野又何以致亨而利渉哉<lb/>
　利渉大川濟難之象也與需等卦渉川不同<lb/>
　同人于野亨利渉大川又有利君子貞之戒者盖天<lb/>
　下固有不正之同如陳恒相齊而人歸之非不大同<lb/>
<pb n="22a"/>
　也乃以厚施得民王莽居攝獻符命者成羣非不大<lb/>
　同也乃以奸偽欺天下是皆不可謂君子之正道如<lb/>
　周公居東惠愛在人臨去而民思之有無以我公歸<lb/>
　之咏召公治南惠愛在人既没而民思之有甘棠勿<lb/>
　伐之咏可謂君子之正道矣<lb/>
　問同人君子之正道何如曰同人與比相似夫鳥獸<lb/>
　不可與同羣斯人同生天地間焉得而不同比然所<lb/>
　以相同相比者自有大公至正之道非可以私恩小<lb/>
<pb n="22b"/>
　惠私意小智為也故内而一家父子兄弟夫婦之相<lb/>
　接各自有道此君子之貞也若子曲意以説其親弟<lb/>
　曲意以説其兄婦曲意以説其夫非君子之貞矣外<lb/>
　而朋友其所以相交相處者自有道此君子之貞也<lb/>
　若拍肩執袂以為氣合飲食逰戲相徴逐非君子之<lb/>
　貞矣逺而國與天下其所以獲上治民者各有其道<lb/>
　此君子之貞也若阿意逢迎以求獲上違道干譽以<lb/>
　求得民非君子之貞矣<lb/>
<pb n="23a"/>
　䝉引曰必合於君子之貞乃為于野乃得亨而利渉<lb/>
　此正與恒亨无咎利貞有攸往一般<lb/>
彖曰同人柔得位得中而應乎乾曰同人<lb/>
　此以君臣同心一徳立説柔得位正也得中中也應<lb/>
　乾應九五也亦以中正也二五中正是君臣同心一<lb/>
　徳也<lb/>
同人于野亨利渉大川乾行也文明以健中正而應君<lb/>
子正也惟君子為能通天下之志<lb/>
<pb n="23b"/>
　言同人利君子貞何也蓋此卦之徳内離而其徳為<lb/>
　文明外乾而其徳為剛健此卦之體居上之中中也<lb/>
　得陽之位正也上應九五亦居中得正也文明則能<lb/>
　明乎正理剛健則能存乎正理中正在巳正也有應<lb/>
　所應正也凢此四者皆君子之正道也夫天下之人<lb/>
　不同所同者此心天下之心不同所同者此理同人<lb/>
　而出於正則吾此心此理天下之人亦此心此理也<lb/>
　寧有二乎故能通天下之志如父子兄弟夫婦同於<lb/>
<pb n="24a"/>
　家父慈子孝兄友弟恭夫和妻柔其所同者天下之<lb/>
　正理也天下之為父子兄弟夫婦者不過如此而已<lb/>
　矣豈有不相通乎若父子兄弟夫婦曲意以相承則<lb/>
　私心邪意不能以相通矣朋友同於庠序切磨箴規<lb/>
　其所同者天下之正理也天下之為朋友者不過如<lb/>
　此而巳矣豈有不相通乎若拍肩執袂以為氣合飲<lb/>
　食逰戲相徴逐則非心邪行不能以相通矣君臣上<lb/>
　下同於國君敬其臣臣忠其君上使其下下承其上<lb/>
<pb n="24b"/>
　其所同者天下之正理也天下之為君臣上下者不<lb/>
　過如此而巳矣有何不相通乎若阿意為容逢迎為<lb/>
　悦則邪心詭道不能以相通矣<lb/>
　必通天下之志乃為于野而大同若不通天下之志<lb/>
　只是私情之合而已雖所同者通天下亦猶陳恒之<lb/>
　於齊王莽之於漢爾豈足為大同乎<lb/>
　乾健也健則不屈於物欲故無偏私之累而能同人<lb/>
象曰天與火同人君子以類族辨物<lb/>
<pb n="25a"/>
　類族者随其族而類之使各以其類而相聚如類姓<lb/>
　册一般黄與黄做一族張與張做一族李與李做一<lb/>
　族天下之人上而公卿大夫下而農工商賈内而中<lb/>
　國外而夷狄蠻貊其族至不一也皆隨其族而類之<lb/>
　使公卿與公卿為一族大夫與大夫為一族士與士<lb/>
　為一族農工商賈各自為族中國居内夷狄居外是<lb/>
　之為類族如是則公卿大夫士各享其尊農工商賈<lb/>
　各安其分中國居内而不淪於蠻貊蠻貊居外而不<lb/>
<pb n="25b"/>
　混乎中華彼此相安而無胥戕胥虐之患矣辨物非<lb/>
　徒辨之而巳辨其性之同異而類之使各自為類以<lb/>
　致用於榖辨髙下耕穫之宜以養生於藥辨温凉燥<lb/>
　濕之性以療病辨牛之性以耕辨馬之性以乗辨鳥<lb/>
　獸魚鼈之性而烹飪之以供祭祀賔客之需辨金銀<lb/>
　銅鐡而陶冶之以偹民生之用大而辨衣服采章之<lb/>
　等以别尊卑定冠婚喪祭之儀以偹制度又如益烈<lb/>
　山澤而焚之禹驅蛇龍而放之菹周公驅猛獸之類<lb/>
<pb n="26a"/>
　皆是不能盡書也辨物則天下之物各得其所各適<lb/>
　其用而相生相飬之道得矣<lb/>
　類族中亦有辨物辨物中亦有類族各省文以互見<lb/>
　也<lb/>
　審其異則同就在其中無他作為故曰審異致同如<lb/>
　審黄與李異不使混於李則凡黄姓者同為一族矣<lb/>
　審公卿與大夫異不使混於大夫則凡為公卿者同<lb/>
　一位矣其餘以類推之不能盡書也<lb/>
<pb n="26b"/>
　蒙引曰致同全在審異不審其異則混淆雜亂反不<lb/>
　同矣<lb/>
　類族辨物所以審異致同所以體同人之象也<lb/>
初九同人于門无咎<lb/>
　同人之初以時言剛以爻徳言在下以爻位言上無<lb/>
　繫應以應爻言同人之初是在事始初心未變也固<lb/>
　未有所私剛則不屈於物欲自不為私在下位則未<lb/>
　與物交未縁有所私上無繫應則在上無相知之人<lb/>
<pb n="27a"/>
　亦無所與私故其象為同人于門于門其象也非真<lb/>
　出門外去同人也夫人在家室之中則有父子兄弟<lb/>
　妻子之累自不能無偏暱之私出在門外則父子兄<lb/>
　弟妻子不為吾累而無復偏暱之私矣是蓋無内外<lb/>
　無爾我隨其人之来而皆與之同親疎厚薄其分雖<lb/>
　有不同亦隨其分而處之而情無不孚恩無不洽不<lb/>
　於其中有所偏暱猶出門外去同人而無偏暱之私<lb/>
　也出門同人則内不失已外不失人故其占為无咎<lb/>
<pb n="27b"/>
象曰出門同人又誰咎也<lb/>
　出門同人是解同人于門明于門為出門也言出門<lb/>
　外去同人無私繫而能同人者也内不失已外不失<lb/>
　人又誰得而咎之若有私繫則人得而咎之矣<lb/>
六二同人于宗吝<lb/>
　宗不解宗族而曰宗黨是私黨也六二中正然有應<lb/>
　於上不能大同故取此象不能大同而繫於私其如<lb/>
　君子之道何故可羞吝<lb/>
<pb n="28a"/>
　彖傳以二應五為好爻爻辭乃為不好爻何也同人<lb/>
　貴公而嫌私初九以出門同人為善二則專與上應<lb/>
　者不若初之無私矣彖傳以為好爻是舎其惡而取<lb/>
　其善亦猶睽姤二傳此孔子之易也<lb/>
象曰同人于宗吝道也<lb/>
　此以義斷之言同人而繫于宗其道可羞吝也<lb/>
九三伏戎于莽升其髙陵三嵗不興<lb/>
　剛而不中則徳性不善而妄於求同上無正應則獨<lb/>
<pb n="28b"/>
　立無與而急於求同故二與巳雖非正應而三必欲<lb/>
　同之三欲奪二而懼五之見攻故厚為之備其象為<lb/>
　伏戎于草莽中又升其髙陵以顧望升髙伏莽三之<lb/>
　情状可見矣然理既不正勢又不敵故至于三嵗而<lb/>
　終不敢發<lb/>
象曰伏戎于莽敵剛也三嵗不興安行也<lb/>
　言所攻者九五其敵剛强也三嵗不興者由其敵剛<lb/>
　故終不能行也<lb/>
<pb n="29a"/>
九四乗其墉弗克攻吉<lb/>
　九四亦欲同於二而隔於三故乗三以攻二為乗墉<lb/>
　以攻之象然四以剛居柔不若三之以剛居剛故能<lb/>
　以義自反而弗克攻占者如是則是能改過而得吉<lb/>
　也<lb/>
象曰乗其墉義弗克也其吉則困而反則也<lb/>
　義弗克也是聖人嘉四之能知義也困而反於法則<lb/>
　是以吉也法則即是義弗克攻如何有困初欲攻而<lb/>
<pb n="29b"/>
　終弗克攻中間自有許多困心衡慮處<lb/>
九五同人先號咷而後笑大師克相遇<lb/>
　九五隔於三四始不得同而終同故其象為先號咷<lb/>
　而後笑然三四之强未易取勝六二之弱有難扶植<lb/>
　故必用大師克之而後能相遇大師克相遇明其所<lb/>
　以後笑也<lb/>
　九五不取君象程傳説是彖傳則取其善者言故曰<lb/>
　孔子之易也若就君位言豈有人君不能克三四而<lb/>
<pb n="30a"/>
　還用大師耶<lb/>
象曰同人之先以中直也大師相遇言相克也<lb/>
　言二以中正應五中正其理直也所謂義理所同物<lb/>
　不得而問之也大師克相遇者言必克了三四然後<lb/>
　得相遇也<lb/>
上九同人于郊无悔<lb/>
　居外則無事任無應則無交與非不欲與人同也但<lb/>
　人不與同爾故其象為同人于郊郊荒僻無人之境<lb/>
<pb n="30b"/>
　獨立無與者實似之吉凶悔吝生乎動獨立無與静<lb/>
　而無動悔安從生<lb/>
象曰同人于郊志未得也<lb/>
　上九之志本欲與人同也但居荒僻之地而莫與同<lb/>
　故其志未得觀此則胡雲峯以此爻為荷蕢之徒不<lb/>
　是蓋荷蕢之徒以隱為髙正是其得志處也<lb/>
䷍<hi>乾下離上</hi>
大有元亨<lb/>
<pb n="31a"/>
　火在天上無所不照是四海九州皆在其照臨之下<lb/>
　所有之大也六五一隂居尊得中而五陽應之五陽<lb/>
　皆為一隂所有亦所有之大也故其卦之名為大有<lb/>
　火在天上此火字當日字看若作實火焉有火在天<lb/>
　上耶<lb/>
　居尊應天二義俱重有位有徳五陽所以應之也<lb/>
　火在天上取之大象六五一隂居尊得中而五陽應<lb/>
　之取之象傳本義兼取彖傳大象二義解卦名<lb/>
<pb n="31b"/>
　乾健離明應天時行治有之道也故凡有所為凡冇<lb/>
　所行皆大善而亨通中庸曰君子動而世為天下道<lb/>
　言而世為天下則行而世為天下法此元亨也禮記<lb/>
　曰禮樂刑政四達不悖而王道舉矣此元亨也<lb/>
　據大有之時似可得元亨而必本之卦徳卦體者天<lb/>
　下未有無道而可以致治者中庸曰雖冇其位茍無<lb/>
　其徳不敢作禮樂焉此之謂也<lb/>
彖曰大有柔得尊位大中而上下應之曰大有<lb/>
<pb n="32a"/>
　五陽皆為一隂所有者陽多隂少以少者為主也而<lb/>
　况居尊得中則其位與徳亦足以有之矣<lb/>
　蒙引曰只是中而曰大中者以大有之時而居尊位<lb/>
　故其中亦為大中非尋常之中也<lb/>
其徳剛健而文明應乎天而時行是以元亨<lb/>
　此以卦徳卦體釋卦辭其指居大有者<lb/>
　其徳之徳兼指卦徳卦體剛健則不屈於物欲文明<lb/>
　則不惑於義理應天時行則動維厥時允執厥中如<lb/>
<pb n="32b"/>
　此則凡施之政教命令者盡善盡美而四達不悖矣<lb/>
　故元亨言不特亨通又大善而亨通也<lb/>
　天者理之當然也理之當然處便是時故曰當其可<lb/>
　之謂時天之所在即時之所在非應天之外又有時<lb/>
　行也<lb/>
象曰火在天上大有君子以遏惡揚善順天休命<lb/>
　治有以遏惡揚善為言何也所有既大無以治之則<lb/>
　釁蘖萌於其間釁蘖之萌皆起於賞罰之不明善惡<lb/>
<pb n="33a"/>
　之無懲勸其初甚微其終至於不可禦而天下之禍<lb/>
　成矣故聖人於大有著遏揚之戒以謹之於微也<lb/>
　遏人之惡揚人之善非有他也天命之性有善無惡<lb/>
　惡是他性分所無者故從而遏之遏惡所以順天也<lb/>
　善是他性分所有者故從而揚之揚善所以順天也<lb/>
　反之於身亦若是者此朱子之意<lb/>
　順天休命不是奉行天命惇庸命討之意亦不是遏<lb/>
　惡揚善欲以順全在人之天命只是淺説謂遏惡揚<lb/>
<pb n="33b"/>
　善皆是因人性之本然而治之彷彿行所無事意思<lb/>
　本義曰天命有善而無惡故遏惡揚善所以順天猶<lb/>
　孟子註天下之理本皆利順順而循之則為大智意<lb/>
　思<lb/>
　遏惡揚善最是治天下急務遏其惡使之懲也揚其<lb/>
　善使之勸也民皆懲惡而勸善天下所以治也賞罸<lb/>
　不明於天下民無所懲勸相趨於惡而莫之禁亂之<lb/>
　所由起也周至康王大有之時也康王命畢公保釐<lb/>
<pb n="34a"/>
　東郊其實只是旌别淑慝表厥宅里彰善癉惡樹之<lb/>
　風聲俾率訓典殊厥井疆俾克畏慕即遏惡揚善之<lb/>
　謂也<lb/>
初九无交害匪咎艱則无咎<lb/>
　書周官曰位不期驕禄不期侈故大有有渉害之理<lb/>
　程𫝊曰大凡富有鮮有不害初九雖當大有之時然<lb/>
　陽則剛正而心有守居下則處卑而志未盈上无繫<lb/>
　應則無内外之交浮侈之心未作在事初則新與事<lb/>
<pb n="34b"/>
　接而勤儉之心未變四者皆不渉乎害者也占者如<lb/>
　是則無驕侈之失故无咎然危者使平易者使傾易<lb/>
　之道也若謂无咎而以易心處之反有害矣故必艱<lb/>
　以處之則終无咎書曰居寵思危罔不惟畏艱之道<lb/>
　也<lb/>
象曰大有初九无交害也<lb/>
　此𫝊文勢與比之初六有他吉也一般只舉大有初<lb/>
　九本義以陽居下上无繫應而在事初皆舉之矣<lb/>
<pb n="35a"/>
九二大車以載有攸徃无咎<lb/>
　剛中才徳之茂也得應乎上委任之隆也以是才徳<lb/>
　承是委任用能竭其忠智以任天下事如大車之能<lb/>
　載物也伊尹任天下之重諸葛孔明𤼵憤感慨許先<lb/>
　主以馳驅皆此道也程傳曰其才如此所以能勝大<lb/>
　有之任大車之材强壯能勝載重物也<lb/>
　有所往如是兼剛中得應説无咎是能勝任而免責<lb/>
　本義剛中字重在下字輕是對下文得應乎上字<lb/>
<pb n="35b"/>
象曰大車以載積中不敗也<lb/>
　此是解爻辭言象云大車以載是任物充積於中而<lb/>
　皆不敗也即克勝任重之意能勝重任所以无咎<lb/>
九三公用亨于天子小人弗克<lb/>
　九三居下卦之上公侯之象剛而得正是才徳之茂<lb/>
　克謹侯度勲勞升於王室者上有六五之君虛中下<lb/>
　賢是人君嘉其勲勞從而優禮之如天王賜胙于齊<lb/>
　桓晉文者然由是三以其土地所産重物如玉帛之<lb/>
<pb n="36a"/>
　類朝獻于天子以致尊君敬上之心有亨于天子之<lb/>
　象若小人無剛正之徳無君上之禮遇則無由朝獻<lb/>
　于天子故曰小人弗克<lb/>
　蒙引曰亨于天子蓋周禮所謂時見曰㑹者也此在<lb/>
　常朝之外方小人弗克説得去<lb/>
象曰公用亨于天子小人害也<lb/>
　言小人則不利也此是與積中不敗句協韻不然亦<lb/>
　不用害字<lb/>
<pb n="36b"/>
九四匪其彭无咎<lb/>
　四近君之位其位既髙又以剛居之而所遇者又六<lb/>
　五柔中之君故有僭迫之嫌所謂權不招而自大威<lb/>
　權太重勢陵於君者也猶幸其處柔不極其剛故能<lb/>
　謙降損抑不極其盛而得无咎占者亦當如是也<lb/>
　伊尹之於太甲周公之於成王霍光之於漢昭帝郭<lb/>
　子儀之於唐代宗此爻是也臣罔以寵利居成功伊<lb/>
　尹之匪彭也公孫碩膚赤舄几几周公之匪彭也出<lb/>
<pb n="37a"/>
　入朝堂小心謹慎郎僕射竊識視之不失尺寸霍光<lb/>
　之匪彭也功蓋天下而主不疑位極人臣而衆不嫉<lb/>
　子儀之匪彭也<lb/>
象曰匪其彭无咎明辨晳也<lb/>
　言其明辨之晳然也所明者君尊臣卑之義進退存<lb/>
　亡之理也<lb/>
六五厥孚交如威如吉<lb/>
　六五當大有之世柔中居尊虛巳以應九二之賢是<lb/>
<pb n="37b"/>
　五之信有以孚於二也上下歸之是天下之民見二<lb/>
　五之相孚亦傾心信服於六五也五之孚感於上下<lb/>
　上下之孚應乎五故曰交如言上下之相交也蓋當<lb/>
　天下無事之時不用刑威而以徳化民也然君道貴<lb/>
　剛太柔則廢時當大有釁蘖易生若一於孚信而嚴<lb/>
　威不立則紀綱法度因之廢弛人將慢易之而無畏<lb/>
　避之心矣故必濟之以威猛厲之意常行於寛恕之<lb/>
　中神武之威常行於仁厚之内則天下之人不敢玩<lb/>
<pb n="38a"/>
　法以安肆所有之大可以長保而無虞矣何吉如之先<lb/>
　王之明罰勅法周王之董正治官克詰戎兵皆是道也<lb/>
象曰厥孚交如信以𤼵志也<lb/>
　言一人之信見於虚已以應九二之賢而上下歸之<lb/>
　是有以𤼵上下之志也<lb/>
威如之吉易而无備也<lb/>
　易而无備是解威如吉是必用威嚴也愚謂大有之<lb/>
　世天下既安且治無事乎有為蓋享盈盛之治者也<lb/>
<pb n="38b"/>
　故人君但虛已下賢而上下自歸之若非大有之世<lb/>
　須費許多氣力未必但如此而上下遂歸之本義先<lb/>
　下大有之世不為無意如此看方有著落不然只虛<lb/>
　已下賢如何便上下歸之<lb/>
上九自天祐之吉无不利<lb/>
　履信思順尚賢俱就以剛居上下従六五上取六五<lb/>
　厥孚交如信也而上下従之是履信也謙退不居而<lb/>
　下従六五是思順也但不可謂履六五之信思六五<lb/>
<pb n="39a"/>
　之順尚賢作尚六五之賢説<lb/>
　言上九以剛居上而能下從六五是能履信思順而<lb/>
　尚賢也如是則行合乎天矣是以自天祐之吉无不<lb/>
　利<lb/>
象曰大有上吉自天祐也<lb/>
　此是解上吉意要本爻徳説言大有上九吉无不利<lb/>
　者是履信思順又以尚賢行合乎天自天祐之也故<lb/>
　吉无不利<lb/>
<pb n="39b"/>
䷎<hi>艮下坤上</hi>
謙亨君子有終<lb/>
　謙者有而不居之義有徳而不以徳自居有功而不<lb/>
　以功自居也止乎内其心斂戢不自大也順乎外卑<lb/>
　以自牧無驕亢也<lb/>
　以山之髙而處於卑地之下故為謙之象總是居髙<lb/>
　能下之意初非實象豈真有箇山在地下之理哉人<lb/>
　能謙卑降屈則隨其所至而人皆愛敬之而行無不<lb/>
<pb n="40a"/>
　得故亨始雖不居其有所有終不可没而名成功立<lb/>
　故有終亨是目前通達無碍如所謂在邦必達在家<lb/>
　必達州里可行蠻貊可行意有終是將來有結果成<lb/>
　就如所謂汝惟不矜天下莫敢與爭能汝惟不伐天<lb/>
　下莫敢與爭功意彖傳尊而光卑而不可踰繫辭傳<lb/>
　曰謙也者致恭以存其位皆是此意<lb/>
彖曰謙亨天道下濟而光明地道卑而上行<lb/>
　彖傳不釋卦名義徑釋卦辭此一例也其云天地之<lb/>
<pb n="40b"/>
　謙亨亦與卦辭本義不甚相貼要聖人之精因卦以<lb/>
　𤼵者爾<lb/>
　天雖在上其氣常下交於地以生萬物是下濟也然<lb/>
　氣一嘘而萬物以生氣一吸而萬物以成是其道則<lb/>
　光明也下濟謙也光明則亨矣<lb/>
　地以形言則處萬物之下以徳言則无成而代有終<lb/>
　可見其卑也然其氣則上騰以交於天而生物是其<lb/>
　道則上行也卑謙也上行則亨矣<lb/>
<pb n="41a"/>
　似此解謙亨與人皆愛敬行無不得意稍差此孔子<lb/>
　之易也<lb/>
天道虧盈而益謙<lb/>
　日中則昃月盈則食寒極則暑暑極則寒此虧盈也日入而升月<lb/>
　缺而圎暑生於寒極之后寒生於暑極之后是益謙也<lb/>
地道變盈而流謙<lb/>
　盈滿者傾變而反䧟如髙岸為谷潮汐之大極而漸<lb/>
　小草木之榮而悴開而落是也卑下者流注而益増<lb/>
<pb n="41b"/>
　如深谷為陵潮汐之小極而漸大草木之悴而榮落<lb/>
　而開是也<lb/>
鬼神害盈而福謙<lb/>
　鬼神要不外天地之道蓋天地之功用造化之迹也<lb/>
　然依此説則與上文無分别當以福善禍滛言蒙引<lb/>
　欲兼動植之物説愚按草木之榮悴開落總在地道<lb/>
　變盈流謙之内矣惟當從福善禍滛之説為是<lb/>
人道惡盈而好謙<lb/>
<pb n="42a"/>
　人之盈滿髙亢者則人情之所惡柔遜謙屈者則人<lb/>
　情之所好故曰謙受益滿招損徳日新萬邦惟懐志<lb/>
　自滿九族乃離<lb/>
謙尊而光卑而不可踰君子之終也<lb/>
　承上言天地人鬼俱好乎謙故人而能謙若其位居<lb/>
　尊則其徳因之而愈光若其位居卑則人終不可得<lb/>
　而踰蓋謙者徳本自光其位之尊其徳因之而愈光<lb/>
　也卑者位本可踰因其卑而能謙其徳則髙而卒不<lb/>
<pb n="42b"/>
　可踰也何謂謙尊而光蓋君子居尊則下民之所承<lb/>
　載而瞻仰者於是而能謙焉其瞻仰又當何如哉書<lb/>
　曰汝惟不矜天下莫敢與爭能汝惟不伐天下莫敢<lb/>
　與爭功是也九三象傳勞謙君子萬民服也可以見<lb/>
　尊而光矣何謂卑而不可踰蓋居下位之人不足以<lb/>
　起斯人之景仰而有慢易之心是可踰也於是而能<lb/>
　謙焉則人尊仰之而不敢生慢易之心矣故曰不可<lb/>
　踰所謂瞻其顔色而弗與爭也望其容貌而民不生<lb/>
<pb n="43a"/>
　慢易焉是也<lb/>
　光是徳光不可謂謙徳之光蒙引説<lb/>
象曰地中有山謙君子以裒多益寡稱物平施<lb/>
　地中有山地本卑而中却有山是胷中有許多髙處<lb/>
　乃自掩其髙而卑以自牧也故為謙之象此與本義<lb/>
　山至髙而地至卑乃屈而止於其下不同此説本之<lb/>
　蒙引<lb/>
　凡人待己之心常多故巳有片善便自以為無前待<lb/>
<pb n="43b"/>
　人之心常寡故人雖有許多善視之若不足如此則<lb/>
　在巳者多在人者寡而不得其平矣非謙也故體謙<lb/>
　之君子裒去在巳之多以益在人之寡巳有善不大<lb/>
　自張皇而深自貶損人有善不過於貶損而必加稱<lb/>
　揚于以稱量事物之宜而平其施使待巳者猶待人<lb/>
　待人者猶待巳人巳一致無復有多寡之異焉則人<lb/>
　巳各得其平而謙在是矣此君子所以體謙之道也<lb/>
　本義損髙増卑以趣扵平是就本文裒多益寡稱物<lb/>
<pb n="44a"/>
　平施上貼入謙上去觀下文曰亦謙之意字可見<lb/>
初六謙謙君子用渉大川吉<lb/>
　柔既能謙而又處下謙而又謙者也故曰謙謙君子<lb/>
　本義曰謙之至也用此以渉險則得衆力之助而險<lb/>
　可濟故吉渉大川是虛象凡人之渉險難皆是與需<lb/>
　訟諸卦渉大川不同<lb/>
象曰謙謙君子卑以自牧也<lb/>
　程傳曰自牧自處也言以卑下自處也釋謙謙君子<lb/>
<pb n="44b"/>
六二鳴謙貞吉<lb/>
　六二柔順中正謙徳之盛者也由是積於中而著於<lb/>
　外矣故為鳴謙夫謙而有聞巳無不正事無不成吉<lb/>
　也占者能如六二之鳴謙焉則亦正而吉矣處巳處<lb/>
　人不失其道正也動而不括行無不得吉也<lb/>
　貞吉是占本義正而且吉是就鳴謙上先貼出占意<lb/>
　然後正言占者如是則如其應<lb/>
象曰鳴謙貞吉中心得也<lb/>
<pb n="45a"/>
　言六二之鳴謙貞吉由其中心之自得也謙徳得於<lb/>
　中則自聞於外矣即本義柔順中正意<lb/>
九三勞謙君子有終吉<lb/>
　卦惟一陽居下之上則其時為獨尊無有出其上者<lb/>
　此位之隆也剛而得正剛既足以有為而得正又為<lb/>
　之盡善此徳之隆也徳位兼隆而為上下所歸是功<lb/>
　業足以蓋世如唐之郭子儀是也乃勞而不伐有功<lb/>
　而不徳以其功下人故為勞謙夫雖不有其功其功<lb/>
<pb n="45b"/>
　終不可掩雖不伐其勞其勞終不可沒所謂汝惟不<lb/>
　矜天下莫敢與爭能汝惟不伐天下莫敢與爭功是<lb/>
　也故曰君子有終吉吉即君子有終<lb/>
象曰勞謙君子萬民服也<lb/>
　萬民服其功勞不是服其有功勞能謙即天下莫敢<lb/>
　爭能爭功意此釋君子有終<lb/>
六四无不利撝謙<lb/>
　柔而得正柔謙徳也得正不過乎謙也居上而能下<lb/>
<pb n="46a"/>
　亦謙也如是則在彼無惡在此無射在邦必達在家<lb/>
　必達矣故无不利然居九三功臣之上功不過於九<lb/>
　三而位乃過之恐三不能甘而釁蘖所由起也故戒<lb/>
　以更當發揮其謙以示不自安之意則為之上者嘉<lb/>
　其謙為之下者安其讓而利可永保矣撝謙如何謙<lb/>
　讓之意恐無以表白於三或見之言辭或見之動作<lb/>
　或有意外之恩殊常之寵皆先彼後巳再三推讓於<lb/>
　三而巳不敢當焉務使此意表白於三此之謂撝謙<lb/>
<pb n="46b"/>
　若藺相如之讓亷頗寇恂之屈賈復彷彿此爻之義<lb/>
象曰无不利撝謙不違則也<lb/>
　此為六四之撝謙恐人疑其太過故為之解釋如此<lb/>
　言六四之撝謙似乎過於卑巽而違其法則矣然四<lb/>
　以無功而處九三有功者之上理當如是雖過於卑<lb/>
　巽而不為過似乎違則而實不違則也<lb/>
六五不富以其鄰利用侵伐无不利<lb/>
　六五居尊富本其所有而能以其鄰者亦其常事也<lb/>
<pb n="47a"/>
　此曰不富以其鄰者明六五之以其鄰不以富而以<lb/>
　徳也以柔居尊在上能謙是其徳也既曰不富以其<lb/>
　鄰又曰利用侵伐者執謙之人於武事多非所樂如<lb/>
　漢文帝之屈於匈奴與和親是其騐也故曰利用侵<lb/>
　伐以濟其不及也蒙引曰此亦君道貴剛不可一於<lb/>
　柔之意无不利放開説言凡事皆利不但侵伐之利<lb/>
　也以其能謙故也<lb/>
象曰利用侵伐征不服也<lb/>
<pb n="47b"/>
　此恐後世之好兵者泥利用侵伐之辭而失之至於<lb/>
　黷武殃民故為之解釋如此言六五之利用侵伐是<lb/>
　因其不服而征之也若苖民逆命而舜征之淮夷背<lb/>
　叛而宣王伐之是也<lb/>
上六鳴謙利用行師征邑國<lb/>
　於謙而著行師之利何也盛言能謙之效所以勸也<lb/>
　利用行師矣又曰征邑國者為其質柔而無位也質<lb/>
　柔則才有所不及無位則力有所不足故不能征伐<lb/>
<pb n="48a"/>
　四方但可征巳之邑國而巳無位是無君位不然説<lb/>
　不得征邑國<lb/>
象曰鳴謙志未得也可用行師征邑國也<lb/>
　依本義志未得只是箇過文爾其志之未得以隂柔<lb/>
　无位才力不足故也此與爻辭意少異<lb/>
䷏<hi>坤下震上</hi>
豫利建侯行師<lb/>
　豫和樂也是泛解字義人心和樂以應其上是説此<lb/>
<pb n="48b"/>
　卦之所以為豫蓋豫有二義有一人自和樂者有衆<lb/>
　人共和樂者而此則是衆人共和樂也<lb/>
　九四一陽上下應之其志得行即人心和樂以應其<lb/>
　上也以卦體言是言卦具有此義也以坤遇震為順<lb/>
　以動以卦徳言是所以致人心和樂以應其上也順<lb/>
　以動順理而動也夫天下之人不同所同者心天下<lb/>
　之心不同所同者理既順理而動則動合乎人心矣<lb/>
　故人心和樂以應之論語曰舉直錯諸枉則民服孟<lb/>
<pb n="49a"/>
　子曰得道者多助即其義也<lb/>
　建侯立君以治民也若非素得民心則民不服從非<lb/>
　立君之利也故屯初九以貴下賤而大得民則利建<lb/>
　以為侯行師戡亂除暴也然人心不樂未有不激變<lb/>
　而生災者故曰多助之至天下順之以天下之所順<lb/>
　攻親戚之所畔故君子有不戰戰必勝矣<lb/>
彖曰豫剛應而志行順以動豫<lb/>
　説見卦辭下志行屬九四蒙引曰彖傳志行二字只<lb/>
<pb n="49b"/>
　貼應字意非如俗説上下之和樂也愚謂其志得行<lb/>
　畢竟是誰志若説上下之志如何謂之得行必是九<lb/>
　四上下應之方其志得行故爻辭謂之大有得象傳<lb/>
　謂之志大行蒙引之説愚未敢從識者擇之<lb/>
豫順以動故天地如之而况建侯行師乎<lb/>
　天地如之是天地和樂以應之也人君順理而動則<lb/>
　行合乎天地天地有不和樂以應之者哉如宋景公有君<lb/>
　人之言三而熒惑為之退舎商髙宗因雉雊而脩徳<lb/>
<pb n="50a"/>
　則天祐之而商道復興漢髙帝敗於彭城而以大風<lb/>
　脫漢光武逼於王郎而以氷合渡是皆天地之應處<lb/>
　天地如之是舉其大者以况其餘故曰而况建侯行<lb/>
　師乎言必得人心之和應而建侯行師无不利也<lb/>
　順以動是舉其平日言天地如之人心之應乃平日<lb/>
　順動之所召致<lb/>
天地以順動故日月不過而四時不忒<lb/>
　天地順動氣機之動静闔闢也不可專就天左旋上<lb/>
<pb n="50b"/>
　説為地説不得左旋也日月星辰寒暑晝夜之運轉<lb/>
　皆在天地之動内天位乎上地位乎下其間氣機之<lb/>
　闔闢往来皆有常則日月五星各有纒度次舎所謂<lb/>
　順動不過循其常則而運行依其度數而旋轉爾天<lb/>
　地若不順動則七政之行皆失其度四時之行皆失<lb/>
　其序欲其不過不忒不可得也若以順動則日月之<lb/>
　行秋冬而南陸春夏而北陸自春分而夏至晝浸長<lb/>
　自秋分而冬至晝浸短何嘗有過差乎氣一舒而為<lb/>
<pb n="51a"/>
　春為夏氣一斂而為秋為冬四時代謝通復相仍何<lb/>
　嘗有差忒乎<lb/>
聖人以順動則刑罰清而民服<lb/>
　聖人在上禮樂刑政之施皆合乎天理而當乎人心<lb/>
　是以順動也將見此以理感彼以理應從欲以治四<lb/>
　方風動不用刑罰而民自服矣<lb/>
豫之時義大矣哉<lb/>
　此承上言順以動豫之時義也在天則以順動而日<lb/>
<pb n="51b"/>
　月不過四時不忒在聖人則以順動刑罰清而民服<lb/>
　天地之化聖人之治皆不外乎是然則豫之時義不<lb/>
　其大哉<lb/>
象曰雷出地奮豫先王以作樂崇徳殷薦之上帝以配<lb/>
祖考<lb/>
　雷始伏聲於地及出地而奮震則所以鼔天地之和<lb/>
　氣而發萬物之生意者在是和之至也故有豫之象<lb/>
　先生作樂一則象其出地之聲一則取其至和之義<lb/>
<pb n="52a"/>
　為之詩歌宣以琴瑟鐘鼓而樂於是乎有聲為之舞<lb/>
　蹈飾以干戚羽旄而樂於是乎有容聲容皆有而樂<lb/>
　之制於是乎備矣然樂非無因而强作也先王文以<lb/>
　經治武以戡亂治功既成於是述其功徳形之詩歌<lb/>
　被之聲音效之舞蹈以為功徳之形容則先王之文<lb/>
　徳武功昭彰乎人之耳目而不可掩矣是樂之作所<lb/>
　以崇徳也先生之作樂也自閨門而邦國而宗廟朝<lb/>
　廷無非用樂之所在也而其大者則冬至祭天於圜<lb/>
<pb n="52b"/>
　丘以是樂薦之上帝而配以祖季秋享帝於明堂以<lb/>
　是樂薦之上帝而配以考焉<lb/>
　作樂以崇徳則人和樂矣作樂以享神則神和樂矣<lb/>
　樂所以和神人也<lb/>
初六鳴豫凶<lb/>
　初六是隂柔小人與九四為應是其強援也九四方<lb/>
　得時主事初六依時附勢其志因之得行説樂之極<lb/>
　不能自勝至於自鳴所為如此其取敗也必矣故其<lb/>
<pb n="53a"/>
　占凶如唐順宗朝王伾王叔文用事韓泰栁宗元劉<lb/>
　禹錫等采聴謀議汲汲如狂互相推奬僴然自得以<lb/>
　為伊周管葛復出是鳴豫也<lb/>
象曰初六鳴豫志窮凶也<lb/>
　志窮是解鳴豫志意滿極不勝其豫而以自鳴凶之<lb/>
　道也<lb/>
六二介于石不終日貞吉<lb/>
　豫雖主樂然易以溺人言此以起六二之不溺於豫<lb/>
<pb n="53b"/>
　也六二居中得正當可樂之地獨以中正自守不溺<lb/>
　於豫故其象為介于石言其堅確如石也凡人溺於<lb/>
　富貴逸樂之中其心遂為昏蔽而昧乎吉凶禍福之<lb/>
　幾六二不溺於豫則心無所蔽而不昏昧故吉凶禍<lb/>
　福之未来而幾先動即能早見而預圖之故又為不<lb/>
　終日吉不俟終日而見凡事之幾㣲也介于石二之<lb/>
　貞也不終日二之吉也占者能如二之貞則亦吉矣<lb/>
象曰不終日貞吉以中正也<lb/>
<pb n="54a"/>
　此推不終日本於介于石言六二不終日而見凡事<lb/>
　之幾㣲得正而吉者由其以中正自守其介如石也<lb/>
　本義卦獨此爻中而得正是取諸此<lb/>
六三盱豫悔遲有悔<lb/>
　六三隂不中正是小人也位近於四四為卦主得時<lb/>
　主事三依時附勢竊取寵位而以自樂名節頓喪禍<lb/>
　敗将及可悔也占者處此惟當速悔若悔之遲則凶<lb/>
　咎隨至而有悔矣<lb/>
<pb n="54b"/>
象曰盱豫有悔位不當也<lb/>
　只是本義隂不中正意<lb/>
九四由豫大有得勿疑朋盍簪<lb/>
　九四卦之所由以為豫是天下之豫由四致之如伊<lb/>
　尹周公其人也舉天下之人躋之壽富安逸之域丈<lb/>
　夫之事業志願無不遂矣所得孰大焉故其占為大<lb/>
　有得然天下之豫雖由已而致非巳所能獨保所頼<lb/>
　以共保天下之豫者實在於天下之賢天下之賢非<lb/>
<pb n="55a"/>
　猜忌嫉妬者之所能致必也任之勿貳用之勿疑如<lb/>
　所謂開誠心布公道集衆思廣忠益者焉則同類之<lb/>
　朋合而從之如髪之聚於簪衆賢畢集群策悉用而<lb/>
　豫可永保矣勿疑以下是戒占之辭<lb/>
象曰由豫大有得志大行也<lb/>
　志大行是解大有得蓋君子所志常欲舉一世而生<lb/>
　全之天下由九四以致豫則平生之志於是乎大得<lb/>
　矣<lb/>
<pb n="55b"/>
六五貞疾恒不死<lb/>
　以柔居尊則不能自振而沈溺於豫又乘九四之剛<lb/>
　九四方得志於下衆皆歸之而不附巳巳之顛危頻<lb/>
　於死亡故為貞疾之象貞常也物以得正為常故謂<lb/>
　貞為常常疾言久疾而不痊愈也然以所處得中善<lb/>
　道猶有存者故又為恒不死之象衰周之君漢魏末<lb/>
　世之主皆然也<lb/>
象曰六五貞疾乗剛也恒不死中未亡也<lb/>
<pb n="56a"/>
　乘剛即本義乘九四之剛衆不附而處勢危此解貞<lb/>
　疾不及以柔居尊沈溺於豫意<lb/>
　中未亡雖時勢巳去善道猶有存者頼此一脉生意<lb/>
　猶在故又為恒不死之義<lb/>
上六㝠豫成有渝无咎<lb/>
　隂柔居豫極永溺於豫而無悔悟之期矣故為昏㝠<lb/>
　於豫之象然在震之終是動體也居動體尚有激昂<lb/>
　奮𤼵之資而非衰頽不振者比故又為其事雖成而<lb/>
<pb n="56b"/>
　能有渝之象革故而鼎新悔過而遷善如楚莊王以<lb/>
　伍舉之諫而罷滛樂秦穆公因于殽之敗而悔告羣<lb/>
　臣以至漢武輪臺之詔皆是也占者如是則能改而<lb/>
　无咎矣<lb/>
象曰㝠豫在上何可長也<lb/>
　在上是解㝠豫如元吉在上大有慶也其位在中以<lb/>
　貴行也例何可長言不能久将死亡也<lb/>
䷐<hi>震下兊上</hi>
<pb n="57a"/>
隨元亨利貞无咎<lb/>
　本自困卦九自二来而居於初蓋困卦下坎上兊坎<lb/>
　卦九本在二今来居初也又自噬嗑九自上来而居<lb/>
　於五蓋噬嗑下震上離離卦九本在上今来居五也<lb/>
　而自未濟来者亦為九来居初九来居五蓋未濟之<lb/>
　卦離上坎下離則九在上坎則九在二九来居初則<lb/>
　成震九来居五則成兊震下兊上則為隨也兼此二<lb/>
　變者自困自噬嗑一變也自未濟一變也<lb/>
<pb n="57b"/>
　困卦九本在二六本在初今六自初上而居二九自<lb/>
　二来而居初是剛来下柔退居其後也噬嗑九本在<lb/>
　上六本在五今六自五上而居上九自上来而居五<lb/>
　是剛来下柔而退居其後也未濟放此故曰剛来隨<lb/>
　柔或疑剛来隨柔難説巳能隨物不知柔既為剛所<lb/>
　隨便是已能隨物初不論剛柔也况此所主不重在<lb/>
　剛柔此動彼説者此動而感乎彼彼説而從乎我亦<lb/>
　隨之義也必巳能為物之所隨然後物從而隨之如<lb/>
<pb n="58a"/>
　比卦以一人而撫萬邦以四海而仰一人亦是巳足<lb/>
　為人之比然後人從而比之<lb/>
　彼此相從則何事不立何功不建故大亨然使所隨<lb/>
　不正則為非道以相與雖大亨亦未免於有咎故必<lb/>
　利貞方无咎<lb/>
　利貞兼物我兩邊説已之隨物無違道之私物之隨<lb/>
　我非于宗之吝所謂貞也七十子之從孔子孔明之<lb/>
　從先主貞也何咎之有三千珠履之從田文荀彧之<lb/>
<pb n="58b"/>
　從曹操不正也得為无咎乎<lb/>
彖曰隨剛来而下柔動而説隨<lb/>
　説見卦辭下<lb/>
大亨貞无咎而天下隨時<lb/>
　言大亨又能得正而无咎則天下之所隨也蓋大亨<lb/>
　者彼此之隨一人之隨也貞无咎而天下隨時則不<lb/>
　但一人之隨而天下皆隨之矣天下隨之極言其效<lb/>
　也猶天下歸仁邦家無怨意<lb/>
<pb n="59a"/>
　隨當兼上下説䝉引就有國者説恐未是<lb/>
　言隨出於正則得隨之道而无咎然不但彼此之相<lb/>
　隨而已將見近者悦遠者来自東自西自南自北無<lb/>
　思不服盡天下之所隨也何也正者天下之達道也<lb/>
　惟君子為能通天下之志故隨出於正則天下隨之<lb/>
隨時之義大矣哉<lb/>
　正者隨之時義也夫隨一出於正而天下皆隨之其義不<lb/>
　亦大哉人茍知隨義之大則於所隨可不謹哉可不貞哉<lb/>
<pb n="59b"/>
　味卦辭及彖傳之意雖云已能隨物物来隨已然歸<lb/>
　重在已能隨物上<lb/>
象曰澤中有雷隨君子以嚮晦入宴息<lb/>
　此是於人事中覔箇来配易非教人必如是也只是<lb/>
　出作入息之意無大意義窮冬閉塞之時雷隱澤中<lb/>
　造化之宴息也日入晦夜之時君子入宴息於内人<lb/>
　事之宴息也易中大象俱當如此看如后以裁成天<lb/>
　地之道先王至日閉闗之類又一義當别看<lb/>
<pb n="60a"/>
初九官有渝貞吉出門交有功<lb/>
　初九以陽居下即所謂九来居初剛来隨柔也為震<lb/>
　之主震動也所謂此動彼説亦隨之義也是皆卦之<lb/>
　所以為隨者也卦之所以為隨則為成卦之主而主<lb/>
　乎隨者也故曰官猶屯初九為成卦之主也<lb/>
　初九以陽居下為震之主卦之所以為隨是主乎隨<lb/>
　者也故為官之象官者有所隨也既有所隨則心便<lb/>
　有所主而變其常不得如常時無所主之虚矣是有<lb/>
<pb n="60b"/>
　渝也私於所隨固為未善然亦顧所隨何如爾若所<lb/>
　隨是正人端士無匪人之傷則有輔仁之益猶為吉<lb/>
　也雖然終是狹而未廣又當出門以交不私其隨但<lb/>
　是正人端士皆與之交而不專主一人則兼衆長集<lb/>
　衆善事無不成業無不就是有功也<lb/>
象曰官有渝從正吉也出門交有功不失也<lb/>
　言其集衆善而無有遺失也故能有功<lb/>
六二係小子失丈夫<lb/>
<pb n="61a"/>
　六二初陽在下非正應而實近五陽是正應而在逺<lb/>
　處一時未得遂其交六二隂柔性急不能寧耐自守<lb/>
　以須五之正應但狃於近便而從初既從乎初則不<lb/>
　得復從乎五矣是係小子失丈夫也女之從夫臣之<lb/>
　從君弟子之從師士之交友皆有此事不可不謹也<lb/>
象曰係小子弗兼與也<lb/>
　二係小子則弗能兼與乎丈夫然則人可不一於從<lb/>
　正哉<lb/>
<pb n="61b"/>
六三係丈夫失小子隨有求得利居貞<lb/>
　四陽在上丈夫之象初陽在下小子之象也三近四<lb/>
　而逺於初則惟近之從而不暇及於逺矣故其象為<lb/>
　係丈夫失小子係者為之牽係而不去也四陽當任<lb/>
　而三隨之何求不得何欲不遂富貴功名可以立致<lb/>
　何難之有哉故其占為冇求得雖有求得以此之故<lb/>
　而茍於求雖得禽獸如丘陵然於君子之道相去逺<lb/>
　矣故又利於貞居易以俟命不行險僥倖以饕分外<lb/>
<pb n="62a"/>
　之富貴是三之貞而君子之所當戒也<lb/>
　六三上不就應爻取象而就四取象者上無可隨四<lb/>
　陽當任三之所欲隨者也下不自比爻取象而就初<lb/>
　取象者因下云係小子失丈夫而云也<lb/>
象曰係丈夫志舎下也<lb/>
　此當與上二爻弗兼與對看聖人之意謂初係小子<lb/>
　則弗得兼與乎丈夫矣三係丈夫不慮失小子者蓋<lb/>
　三之志在於舎下失初非所顧也二狃於近而失五<lb/>
<pb n="62b"/>
　三志乎四而失初二三之得失見矣<lb/>
九四隨有獲貞凶有孚在道以明何咎<lb/>
　九四以剛徳之盛也居下之上位之隆也與五同徳<lb/>
　與君同心共濟如伊尹之於太甲周公之於成王是<lb/>
　也人臣若是何求不獲故其占隨而有獲夫人臣以<lb/>
　功能而求於君固亦義所當得而不為過然挾功陵<lb/>
　上之嫌不能免矣故雖正亦凶必也内有誠心而外<lb/>
　之所行者在於道理如是而明哲以處之則君嘉其<lb/>
<pb n="63a"/>
　讓而安於上民服其謙而安於下矣何咎之有有孚<lb/>
　在道只是一理而分内外總是不挾功而陵於五也<lb/>
　不可分講有孚如何在道又如何愚謂有孚存謙虛<lb/>
　不伐之心也在道行謙虛不伐之事也有孚在道就<lb/>
　是他明處夫人臣挾其功能以陵於上取敗之道也<lb/>
　自非聰明睿智明於尊卑堂陛之分達於虧盈益謙<lb/>
　之理孰能早見而預圖之故卦辭就事論事曰明哲<lb/>
　之事而象傳遡流窮源曰明哲之功交相發也<lb/>
<pb n="63b"/>
象曰隨有獲其義凶也有孚在道明功也<lb/>
　言以理言當得凶也有孚在道以明此明哲之功也<lb/>
九五孚于嘉吉<lb/>
　九五陽剛中正下應六二亦中正是明君任賢相如<lb/>
　堯舜之於禹臯湯武之於伊周孚于嘉者也占者如<lb/>
　是則内焉有以啓沃乎君心君徳以之而成矣外焉<lb/>
　有以弼成乎治道天下由之而治矣吉之道也<lb/>
象曰孚于嘉吉位正中也<lb/>
<pb n="64a"/>
　言五之信于善者由其位正中也蓋位正中五之善<lb/>
　也惟巳之善故能信乎善非成湯無以信伊尹非文<lb/>
　王無以信太公孔子非不聖也遇春秋而卒老于行<lb/>
　孟子非不賢也遇戰國而終身坎坷聖人因孚嘉而<lb/>
　發正中之義其所感者深矣<lb/>
上六拘係之乃從維之王用亨于西山<lb/>
　上六拘係從維為何取此象自隨言也上六爻義無<lb/>
　所取只就居卦之上隨之極上説道理王用亨于西<lb/>
<pb n="64b"/>
　山又自此生出一意言以上六之誠意用之亨于岐<lb/>
　山則吉也<lb/>
象曰拘係之上窮也<lb/>
　上言居卦之上也窮極也由其居上是以窮極即本<lb/>
　義居隨之極隨之固結而不可解意<lb/>
䷑<hi>巽下艮上</hi>
蠱元亨利渉大川先甲三日後甲三日<lb/>
　有事有兩意災害之来有事也救災解難亦有事也<lb/>
<pb n="65a"/>
　故程傳曰蠱非訓事乃有事也既蠱而治之亦事也<lb/>
　本義總其意而改之曰壊極而有事<lb/>
　朱子語録曰皿蟲為蠱言器中盛那蟲教他自相并<lb/>
　便是積弊那壊爛底意思如漢唐之衰弄得来到那<lb/>
　極弊大壊時愚謂天下國家都是茍且因循弄得那<lb/>
　極弊大壊處方有事出来壊未至極未必有事<lb/>
　艮剛居上是其情髙亢而不下接巽柔居下是其性<lb/>
　退縮而不上交故曰上下不交<lb/>
<pb n="65b"/>
　下卑巽是逡巡畏縮而不前進上茍止是因循止息<lb/>
　而不事事上下不交則事無人共理下卑巽而上茍<lb/>
　止則事聴其廢壊所以積弊而至於蠱<lb/>
　蠱亂之極亂當復治故其占當得元亨蓋否極而泰<lb/>
　亂反為治不但國勢自是而一伸治道亦於是乎振<lb/>
　舉是不但亨而且大亨也然元亨非可以坐致也必<lb/>
　也冒險越深以求濟然後可以撥亂世而反之正故<lb/>
　曰利渉大川言當有事以治蠱也而治蠱之道在乎<lb/>
<pb n="66a"/>
　先甲三日後甲三日蓋甲日之始在治蠱則是事之<lb/>
　端也先甲三日辛也後甲三日丁也辛有自新之義<lb/>
　前事過中而將壊則當自新以為後事之始而不使<lb/>
　至於速壊故曰先甲三日言當革故鼎新也丁有丁<lb/>
　寧之義後事方始而尚新又當致其丁寧之意而不<lb/>
　使至於速壊故曰後甲三日言當憂深思逺也自新<lb/>
　於先丁寧於後則治蠱有道而亂反為治矣<lb/>
彖曰蠱剛上而柔下巽而止蠱<lb/>
<pb n="66b"/>
　説見卦辭下<lb/>
蠱元亨而天下治也<lb/>
　此句與坤後得主利而有常一般而字當是字後得<lb/>
　主利乃是常道蠱元亨乃是天下治也蒙引曰是實<lb/>
　天下治非謂天下將治也<lb/>
利渉大川往有事也<lb/>
　程𫝊曰方天下壊亂之際宜涉艱險以往而濟之是<lb/>
　往有所事也<lb/>
<pb n="67a"/>
先甲三日後甲三日終則有始天行也<lb/>
　言先甲三日後甲三日則撥亂反正亂之終治之始<lb/>
　矣終則有始雖云人事實則天道故曰天行非天有<lb/>
　是時則人亦無縁有是事矣歸重在天時上邵子曰<lb/>
　時者天也事者人也時動而事起天運而人從猶形<lb/>
　行而影㑹聲發而響應與<lb/>
象曰山下有風蠱君子以振民育徳<lb/>
　程傳曰風遇山而囘則物皆散亂故為有事之象此<lb/>
<pb n="67b"/>
　只是一邊尚遺了一邊須兼兩邊看本義而事莫大<lb/>
　於二者方説得去愚謂風遇山而囘物皆撓亂固有<lb/>
　事也既撓亂旋復返舊亦有事也蠱之時教化陵夷<lb/>
　風俗頽敗故必振作其民使去其舊染之汙以自新<lb/>
　而新民之本又必培養己徳使天之與我者常存不<lb/>
　喪然後推己及人斯民始可得而治矣<lb/>
初六幹父之蠱有子考无咎厲終吉<lb/>
　初六於爻義無取只就卦初上説道理<lb/>
<pb n="68a"/>
　蠱者前人巳壊之緒故有父母之象初為父母則諸<lb/>
　爻皆其子也皆當以幹蠱為責獨九二上應六五為<lb/>
　幹母之蠱其餘諸爻皆幹父之蠱<lb/>
　在卦之初故蠱未深蠱未深故事易濟事易濟故有<lb/>
　子則能治蠱而考得无咎然至於蠱亦危矣又必戰<lb/>
　兢自持以危厲處之方能終吉蓋恐人以為易而以<lb/>
　易心處之故為是以戒之也<lb/>
象曰幹父之蠱意承考也<lb/>
<pb n="68b"/>
　言初六幹父之蠱其意在於承考之志而置之無過<lb/>
　之地也夫前人之蠱巳壊未始不欲賢子孫振起之<lb/>
　故初六之幹蠱謂之意承考也凡有幹蠱之責者當<lb/>
　知勉矣<lb/>
　本義蠱未深而事易濟在有子考无咎内幹父之蠱<lb/>
　是諸爻所共不取爻義獨六四裕父之蠱是取爻義<lb/>
九二幹母之蠱不可貞<lb/>
　爻辭無中字本義生出一箇得中是本象傳意本義<lb/>
<pb n="69a"/>
　九二剛中上應六五即象傳之中道也<lb/>
　幹母之蠱而得其中言所幹之事得其當也司馬公<lb/>
　入相盡變熈寧之法可謂善矣亦有不必變者如僱<lb/>
　役之類是未當也故蘇子瞻諸公力爭之不可貞是<lb/>
　就容色上説宋儒論諫官謂言事是目容色是綱正<lb/>
　是此意不可貞本以剛乗柔来蓋凡剛有多所違拂<lb/>
　而柔必有所不堪故聖人特以為戒<lb/>
象曰幹母之蠱得中道也<lb/>
<pb n="69b"/>
　説見爻辭<lb/>
九三幹父之蠱小有悔无大咎<lb/>
　九三亦是幹父之蠱者以剛居剛而過乎剛又居下<lb/>
　之上而不中固是未善然三是巽之上爻為巽之體<lb/>
　以陽居陽為得其正巽則可以制其剛正則可以救<lb/>
　其不中故其幹蠱不無失當處是小有悔也然亦不<lb/>
　至大狼狽故无大咎因是小有悔故僅无大咎因是<lb/>
　无大咎故僅小有悔過剛不中巽體得正二句當合<lb/>
<pb n="70a"/>
　説過剛不中若非巽體得正豈止小有悔正縁善惡<lb/>
　相濟故不至大違拂爾本義分過剛不中於小有悔<lb/>
　分巽體得正於无大咎似未穩<lb/>
象曰幹父之蠱終无咎也<lb/>
　言九三過剛不中巽體得正以制之其幹父之蠱初<lb/>
　間雖若有小悔然終无過咎也<lb/>
六四裕父之蠱往見吝<lb/>
　夫前人之事巳壊為子孫者當如救焚拯溺以振起<lb/>
<pb n="70b"/>
　之六四隂柔無為乃寛裕以治之若無事者然如是<lb/>
　則蠱将日深矣安能有濟哉故以往則見吝占者當<lb/>
　以為戒也<lb/>
象曰裕父之蠱往未得也<lb/>
　言未得幹其蠱也<lb/>
六五幹父之蠱用譽<lb/>
　六五柔中居尊當蠱之時似未必能振拔以有為者<lb/>
　得九二以剛中之徳奉承之於下有以匡巳之不逮<lb/>
<pb n="71a"/>
　故能振前人之蠱垂聲譽於天下得賢之效有如此<lb/>
　哉<lb/>
象曰幹父用譽承以徳也<lb/>
　言六五之用譽由九二承之以徳也<lb/>
上九不事王侯髙尚其事<lb/>
　剛陽有徳也蠱有事之卦在上則在事之外矣<lb/>
　以剛陽居卦上而在事之外是賢人君子不偶於時<lb/>
　而髙潔自守者也故其象為不事王侯髙尚其事<lb/>
<pb n="71b"/>
　程傳可玩<lb/>
象曰不事王侯志可則也<lb/>
　言上九不偶於時而髙潔自守是用舎惟時進退以<lb/>
　道非潔身亂倫之徒也故其志可法則<lb/>
䷒<hi>兊下坤上</hi>
臨元亨利貞至于八月有凶<lb/>
　二陽之卦取名曰臨何也夫邪正不兩立陽進則隂<lb/>
　必退其勢然也當一陽來復之時雖有剛長之勢然其勢<lb/>
<pb n="72a"/>
　猶孤未見其陵逼於隂也及二陽並進則衆正彚征為<lb/>
　泰為大壮為夬皆勢所必至小人始無容足之地矣<lb/>
　故取其卦為臨聖人慶幸之意其見於此乎<lb/>
　元亨利貞俱就臨上説羣邪退聴君子之志得行元<lb/>
　亨也不恃勢用壯而守道義合於中行利貞也<lb/>
　二陽寖長巳有臨隂之勢兊説坤順九二剛中上應<lb/>
　六五又有臨隂之善故其占當得大亨然又利於守<lb/>
　正蓋勢徳兼隆固君子得志之日然所行不正則徳<lb/>
<pb n="72b"/>
　不合卦而失自處之道矣又安能以得志哉故元亨<lb/>
　而利於貞者乃理之當然彖易聖人以為戒而彖傳<lb/>
　以為天之道也<lb/>
　蒙引曰元亨大半自勢上得利貞大半自理上来愚<lb/>
　謂大半自勢上得則小半自理上得蓋剛長之時又<lb/>
　有此善也大半在理上来則小半從勢上来蓋有其<lb/>
　善既當利貞有其勢又當善用之也<lb/>
　八月有凶言平陂往復天運之常陽之長既可喜陽<lb/>
<pb n="73a"/>
　之消又可憂自一陽之復至二隂之遯以卦計之凡<lb/>
　有八卦以月計之當得八月到此時則隂浸而長陽<lb/>
　當退避故有凶也<lb/>
彖曰臨剛浸而長<lb/>
　剛浸而長則駸駸乎不可禦之勢冇臨之義也故曰<lb/>
　臨<lb/>
説而順剛中而應大亨以正天之道也<lb/>
　説是和顔悦色不壯于頄也順是動而以順行不突<lb/>
<pb n="73b"/>
　如其来也剛中所處得當也而應有助也夫君子之<lb/>
　去小人固自有道若徒剛壯見于面目而無深沈之<lb/>
　思不順不中而失善處之道勢孤援絶而無正人之<lb/>
　助則不惟小人不可去而患害已生矣又安能得志<lb/>
　哉故説而順剛中而應乃臨隂之善聖人彖傳深嘉<lb/>
　之曰大亨以正天之道也<lb/>
至于八月有凶消不乆也<lb/>
　本義意頗緩愚意聖人是説二陽雖長然不乆将消<lb/>
<pb n="74a"/>
　君子當預為之戒不可付之天運之自然也蒙引曰<lb/>
　或謂主周正八月非也文王繫辭之時未有周正至<lb/>
　武王得天下方用周正此可以破其説<lb/>
象曰澤上有地臨君子以教思无窮容保民无疆<lb/>
　瀦水有澤澤上有地地髙澤下是上臨下也臨下之<lb/>
　道教養二者而巳故君子以之教民之意思無有窮<lb/>
　盡其容保乎民也無有疆限教思无窮其意思如兊<lb/>
　澤之深也容保民无疆其度量如坤土之大也<lb/>
<pb n="74b"/>
　教思无窮者所謂聖人之心无窮世雖極治然豈能<lb/>
　必四海之内無一物之不得其所哉故堯舜猶以安<lb/>
　百姓為病若曰吾治巳足便不是聖人矣正是此意<lb/>
　容保民无疆者蓋聖人之心無内外如天地之無不<lb/>
　持載無不覆幬天下民物皆欲使之得其所是无疆<lb/>
　限也<lb/>
初九咸臨貞吉<lb/>
　咸臨徧臨也君子以世道為巳責初九陽徳方亨則<lb/>
<pb n="75a"/>
　四隂皆在所臨之内矣故其象為咸臨占者能守其<lb/>
　正不失臨隂之道則小人可去而吉矣貞吉只是元<lb/>
　亨利貞之意<lb/>
象曰咸臨貞吉志行正也<lb/>
　此申貞字之義如屯初九雖盤桓志行正也例<lb/>
九二咸臨吉无不利<lb/>
　剛得中而勢上進所謂當剛長之時又有此善也故<lb/>
　其占吉无不利即卦辭元亨也不言貞者意此爻與<lb/>
<pb n="75b"/>
　初九一體初既言貞此不待言也若謂九二剛得中<lb/>
　而勢上進猶盛於初無待於言則貞自是戒占之辭何與<lb/>
　爻徳且四陽大壯其勢豈不尤盛亦有利貞戒何也<lb/>
　初言貞吉二加之无不利者葢其徳其勢俱盛於初<lb/>
　非初可得而比也<lb/>
象曰咸臨吉无不利未順命也<lb/>
六三甘臨无攸利既憂之无咎<lb/>
　六三隂柔不中不正無可臨人却把甘辭好語臨在<lb/>
<pb n="76a"/>
　下之君子甘臨之象也夫惟誠動物君子難説甘臨<lb/>
　詭道其誰聴之故其占无所利然制行在我能知其<lb/>
　无所利而改之則无咎<lb/>
象曰甘臨位不當也既憂之咎不長也<lb/>
　言其不中不正也<lb/>
　曰咎不長則知其始之有咎也始雖有咎然能憂之<lb/>
　則可以免矣故曰咎不長也<lb/>
六四至臨无咎<lb/>
<pb n="76b"/>
　處得其位正也下應初九隂陽相得其情密矣故其<lb/>
　象為至臨言情意懇篤所謂情如膠漆契如芝蘭也<lb/>
　朋友以信相臨切至友道得矣故无咎不言吉利者<lb/>
　爻非剛中相臨未必其善否也朱子語録曰至臨无<lb/>
　咎未必極好只是與初相臨得切至故謂之至<lb/>
象曰至臨无咎位當也<lb/>
　只是本義處得其位<lb/>
六五知臨大君之宜吉<lb/>
<pb n="77a"/>
　人君以一人之身臨乎天下之廣若區區自任豈能<lb/>
　周於萬事故自任其知者適足為不知惟能取天下<lb/>
　之善任天下之聰明則無所不周而其知大矣堯舜<lb/>
　之知而不徧物急先務而巳六五柔中下應九二不<lb/>
　自用而任人可謂得臨下之道矣故曰知臨大君之<lb/>
　宜吉其所行乃知之事大君之所宜也如是将見不<lb/>
　用其聰而聰自周於九圍不用其明而明自照於萬<lb/>
　里君道得而治可成矣何吉如之<lb/>
<pb n="77b"/>
象曰大君之宜行中之謂也<lb/>
　即本義以柔居中在爻為以柔居中在臨為不自用<lb/>
　而任人此何以謂中蓋人君不自用而任人便是理<lb/>
　之正當處便是中故曰道者天理之當然中而巳<lb/>
　此題最難程文未好<lb/>
上六敦臨吉无咎<lb/>
　此爻只是卦位説道理於爻義無取蓋居卦之上處<lb/>
　臨之終與人相臨自始至終而無替可謂厚矣子曰<lb/>
<pb n="78a"/>
　晏平仲善與人交久而敬之上六其有焉故曰敦臨<lb/>
　厚徳臨人人無不服而邦家無怨矣故吉无咎吉以<lb/>
　事言无咎以理言<lb/>
象曰敦臨之吉志在内也<lb/>
　言其志專在於内卦之二陽也有念念不忘之意有<lb/>
　厚道矣所以釋敦臨之義也<lb/>
　程傳以志在内為應二陽蒙引用其説今從之<lb/>
　<lb/>
<pb n="78b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經存疑卷三<lb/>
</p>
<p>
</p>
  </div>
</body>
</text>
</TEI>